<!-- { "loadSidebar": true } -->
　　爵土之封以彰勲徳故授之者适当其分使赏在必行而得之者不譲其余使人有可继国之彝宪在乎至公往者冦逆乱常京师失守太尉兼侍中河南副都元帅知河南淮西山南东道诸节度行营事上柱国临淮郡王光弼首奉师律光佐先朝克弭氛祲底寜宗社自朕缵承丕绩又置大功扶颠履危勤恤于外可谓忠存王室道济生人则食邑所加繄惟常典尔因疾故遽有恳辞不伐茂勲请归实封览其章奏用増咽然且福夀之理期于勿药井赋之锡传于无穷岂尔暂以微瘵便思谦退将使其下者何顔受封用阻深诚盖存大体然防谦有素忠义可嘉足以激砺名节光逺退譲宜示中外咸使知闻
　　加田承嗣实封制　　　　　　　常衮
　　勅懋荣勲之赏则启封邑赐真食之命方入田租故采地以处其子孙书社以尊其侯伯开府仪同三司检校尚书左仆射兼魏州大都督府长史御史大夫兼魏博等州节度观察处置及管内度支营田等使上柱国鴈门郡王食实封二百户田承嗣出自河朔挺兹才器公忠有素文武是经行惟髙简言必诚信委之腹心实所亲重内列端揆外当藩干拒河作镇濒海抚封贞一以奉上明恕以临下谋出韬钤之外功成战伐之前专精牧人尽瘁事国政刑必中都鄙有章训以农耕之业课其蚕织之事家给而礼譲攸兴气和而札瘥不作旧章咸举厥贡惟殷来东人之职劳首循吏之行理嘉命休绩允兹褒劝食其井赋用协典常可加实封二百户余并如故
　　赐张自勉实封诏
　　顷者逆防灵耀阻兵大梁淮西都虞赐太常卿赠扬州大都督张自勉往观垒焉奉议正词无所屈挠贼臣肆忿毙于鈇锧朕用悯焉虽锡命之恩已旌窀穸而赏延之典宜及子孙可追赐实封五十户【大歴十二年七月】
　　加田神功实封制　　　　　　　常衮
　　勅土宇昄章以叙其徳田租帖食以答元勲故冦邓兼四县之封张陈加万户之数开府仪同三司检校尚书左仆射使持节汴州诸军事兼汴州刺史御史大夫充汴宋等州节度观察处置等使上柱国信都郡王食实封五百户田神功间生河朔性与忠厚尝秉大节服劳王家凡所委遇必当要重竭其公私益用亲信入居百揆之右出作四方之屏自河而南戎镇斯大总兵车之所防赐斧钺以专征考礼正刑丰财禁暴敬事节用老安少懐懋乃丕绩肆于时夏服我休命敬兹分土可加实封一百户余并如故
　　加马璘实封制
　　勅大将在外勤劳有功或未进秩必当加赋更书侯社益茂朝章四镇北庭行军兼泾原等州节度使开府仪同三司检校工部尚书兼御史大夫上柱国扶风郡王马璘以牧人御众之才膺方叔召父之任理事诰禁以屏西郊抚和其人爰得众力智谋濬发忠义偘然武能用典师在制命纪逖伐畔服柔示懐惩宻人之不共执戎子以数罪务于徳礼以济威刑关右寜谧赖其镇定社稷之卫予嘉乃勲厚其田租式宠戎阃可加实封二百户余如故
　　分郭子仪实封赐诸子诏
　　故尚父太尉兼中书令汾阳郡王食实封二千户赠太师子仪功格上道光下土积其善庆垂裕无穷虽嫡长云殂而支宗斯盛汾阳旧邑盖有丕承其男前左散骑常侍驸马都尉食实封五十户暧夙禀义方居忠履孝俪崇银榜摅美金章继抚先封允宜听复暧兄检校工部尚书兼太子賔客赵国公晞并弟右金吾将军祁国公食实封一百五十户曙太子左谕徳映并有令名保其先业宜允推恩之典以明延嗣之诚其实封二千户宜准式减半余以分袭暧可袭代国公仍通前袭三百户晞可袭二百五十户曙可袭二百五十户通前三百七十五户暎可袭二百五十户【贞元】
　　马燧李臯赐实封制
　　勅列位以旌徳胙土以报功国有彝章是存褒劝朕以不徳间逢多虞蒲坂有叛乱之臣淮沂有僣逆之帅万姓罹害四方靡寜河东保义奉诚军节度兵马副元帅检校司徒兼侍中马燧大厯初忠诚奋激躬率士卒讨兹不庭畧地如归功成必克晋绛慈隰靡然向风元凶势穷竟就殱灭清我甸服时惟茂勲荆南节度观察处置使检校户部尚书嗣曹王臯亲率全军抗于强虏昼夜不息迨于三年谋成必臧师出皆防复蕲黄之地拔安陆之城隠其威名保乂江汉并节着于国功存于人効迹炳然佥议攸属虽懋官已至而食赋未加畴庸之科无乃有间宜有宠锡以答殊勲燧可赐实封五百户臯可赐实封三百户













　　唐大诏令集巻六十三
　　钦定四库全书
　　唐大诏令集巻六十四
　　宋　宋敏求　编
　　大臣
　　鐡劵
　　裴寂等恕死诏
　　赐防宻国王子鐡劵文
　　赐突骑施黒姓可汗鐡劵文
　　赐懐化王那俱车施鐡劵文
　　赐李纳王武俊田悦鐡劵文
　　赐安西管内黄纛官鐡劵文
　　赐陈敬瑄鐡劵文
　　赐韩建鐡劵文
　　附属籍
　　安康郡公袭誉听合谱宗正诏
　　燕公艺赐姓上籍宗正诏
　　楚王威赐姓附属籍诏
　　髙开道赐姓上籍宗正诏
　　胡大恩赐姓属宗正诏
　　许凉武昭王孙綘郡姑臧等四公子入宗正属籍勅
　　令李晟家属籍诏
　　鐡劵
　　裴寂等恕死诏
　　朕自起义晋阳遂登皇极经营天下寔仗羣才尚书令秦王某尚书右仆射寂或契合元谋或同心运始并蹈义轻生捐家殉节艰辛备履金石不移论此忠勤理宜优异官爵之荣抑惟旧典勲贤之议宜有别恩其罪非叛逆可听恕一死其太原元谋勲効者宜以名闻【武德元年八月】
　　赐防宻国王子鐡劵文
　　维天寳元年嵗次壬午九月癸邜朔十六日戊午皇帝若曰咨尔防宻国王子颉里匐夫籓扞所寄惟信是从节义可称虽逺无隔卿之先代常附国朝通使有恒书译相次自卿父继立近阻强邻被制凶威有违夙志今遂能献诚欵潜托归懐自非心悟逺图何克存先意念此诚恳嘉尚尤深今赐卿丹书鐡劵以旌忠効长表信义永子孙日月同明山河齐乆可不美与可不慎与
　　赐突骑施黒姓可汗鐡劵文
　　维天寳十二年嵗次癸己九月已亥朔六日甲辰皇帝若曰咨尔骨咄禄毗伽突骑施黒姓可汗登里伊罗宻施惟皇建极声教及于遐荒惟帝念功礼命加于恭顺卿虽拥在沙漠常扞烟尘识进退存亾之端知古今成败之数乆率蕃部归化朝廷兼拒凶残挫其侵轶精贯白日义光青史绩因累着嘉尚良深今授卿持进册为突骑可汗重爵贵号以崇其宠丹书鐡劵以表其忠宜保始终永固诚节山河带砺福禄长存可不慎与
　　赐懐化王那俱车施鐡劵文
　　维天寳十二年嵗次癸巳十月戊辰朔十四日辛已皇帝若曰咨尔故石国顺义王勇那俱车施夫柔逺之道必先文徳録诚之美是加命礼卿之先代累賔朝化列在藩王卿又能効节输忠克复居宇扞邉率下循职修贡信彰夷落义贯幽明言念恳诚良多嘉尚今授卿特进仍封懐化王并赐丹书鐡劵以表忠赤宜执于恭顺保于终始毎资犄角之用永固山河之宠可不美与
　　赐李纳王武俊田悦等鐡劵文　　陆贽
　　维兴元元年嵗次甲子正月癸酉朔二日甲戍皇帝若曰咨尔某某呜呼君者所以抚人失于所抚则叛下者所以奉上失于所奉为尤各当其理徳用不扰若乖其分乱于是生朕徳薄化浅昧于君道防自省咎姑务责人是以徴师徂征连嵗靡息惟尔亦以诚志不达反侧于厥阻众兴戎结垒拒守岂非上失所抚而下乖所奉与书曰万方有罪罪在朕躬我实不德兆人何咎俾废其业离其室家防于困穷死于锋刄老疾废飬孤穷靡依怨结苍昊感伤和气朕为人父母得不愧心晨兴以思夕惕以懐自予嗣位迄今六载天将悔祸朕方觉悟尔亦知众心厌乱思所以保安叶于朕懐有若符契非天地合德人神合谋将止杀好生则何以臻此朕是以上顺天意俯从人心涤尔瑕疵复尔爵位坦然靡阻君臣如初功书鼎彞名蔵王府子孙代代为国勲臣山河带砺祚无絶朕方布大信承天子人若食其言何以享国于戯其敬听朕命用保无疆之休吏部尚书同中书门下平章事萧复宣
　　赐安西管内黄纛官鐡劵文
　　维贞元二年嵗次丙寅八月丁已朔三日已未皇帝若曰咨尔西镇节度管内黄姓纛官骠骑大将军行左金吾卫大将军试太常卿顿啜防波支惟乃祖乃父代服声教勤劳王家勲书鼎彞名列藩籍尔克绍尔祖先之烈而重之以忠贞嗣守职官秪若教化率其种落保我疆陲丹诚向风万里如近是用稽之令典锡以劵书若金之坚永承无变子孙继袭作我藩臣尔其钦承勿替休命
　　赐陈敬瑄鐡劵文
　　烹巨鳌者鼎大于沧海斩长鲸者劔倚于青天既立异勲克膺殊宠李晟免其十死子仪成其九功镂以金镛赐其鐡劵后来继者岂在他人嵗寒知松栢之心国难见忠贞之节卿五山镇地一柱擎天气压乾坤量宇宙自居环卫出拥旌幢论清政而氷镜无光吐赤诚而朝霞失色手持玉节身镇锦城扶乾纲而万国齐心纽坤维而百蛮绕指三川钦化一境归仁朕以税驾褒斜省方卭蜀匐匍而来寜鳯辇駈驰而速建龙宫百辟来朝万方入贡夏禹涂山之防未盛于斯汉髙沛国之欢无以过此戮阡能如剪草除秀升若焚巢不譲武矦之勲无愧文翁之化海东献欵云南披诚九谷豊登三农茂盛济赡军国拯接朝寮内竭家财外罄公帑千官感一国推功今则巨猾奔逃神州克复将归上国即别成都致朕身安由卿忠力前封公爵后赐郡王询于众情未惬羣望今赐卿鐡券舍其十死援泰山而立誓指黄河以为盟山无壊时河无竭日君君臣臣父父子子永逺贵昌并皆无故【中和三年十月】
　　赐韩建鐡劵文
　　朕以前代功臣实重信赏至有刻于鼎鼐纪在旂常垂带砺之言保金石之誓勲贤所付宜懋明恩况卿秉谦蹈和持重守正属朕前嵗廵狩而乃躬亲奉迎季孙之道在事君周勃之心唯安国毕力扈驾卫我出居充奉行朝更无余事可谓忠于社稷光映简书旋以归复京都葺修宫阙载宏旧制皆叶规程胜是殊庸实用嘉瞩虽迭增崇数而未足酬功宜申誓劵之文以示旌勲之典矧夫黄河不竭青山匪穷比此赏延锡于苖裔使卿永荷禄位长受宠荣对铭镂以同坚焕声徽而转美卿恕九死子孙恕二死或犯常刑所司不可加责礼命甚重徃惟钦承宜付史馆颁示天下【光化元年九月】
　　附属籍
　　安康郡公袭誉听合谱宗正诏
　　太仆少卿安康郡公袭誉我之同姓别枝分惟厥祖考世敦防睦袭誉部率宗人恊同义举立功巴蜀诚节着闻宜有褒崇用超恒序特听合谱宗正恩礼之差同诸服属【武德元年十月】
　　燕公艺赐姓上籍宗正诏
　　昭德以爵前王令范功茂茂赏有道遗训使持节幽州总管上柱国燕公艺早悟机权夙展诚节革运之始立功燕代镇守邉要驭控遐荒忠绩既宣宜加宠昵可赐姓李氏上籍宗正封燕郡王食五千戸【武德二年九月】
　　楚王威赐姓附属籍诏
　　五等列爵茂绩超于恒典四岳分官连帅总其常赋山河之赏义在酬庸万陌之任实资贤哲使持节和州总管和州刺史东南行防尚书令上柱国楚王威徃因防乱糺合徒旅绥静淮濆缉寕江介闾阎安堵吏民率职逺禀朝化具申忠欵仍请立功扫除多难诚节既表志识可嘉委以招懐特宜受礼爵命之序式加常秩可使持节总管江淮以南诸州军事扬州刺史东南道行防尚书令淮南安抚大使上柱国进封王食邑五千户赐姓李氏附属籍【武德三年六月】
　　髙开道赐姓上籍宗正诏
