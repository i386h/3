<!-- { "loadSidebar": true } -->
　　文昌治本端副望隆朝纲所属选众斯在中书令虞国公温彦博体业贞固学艺该明器惟瑚琏材称栋干任总丝纶职居近宻廼心着于帷幄嘉谋表于樽俎寄深启沃义切盐梅宜升礼闱允兹彞序可尚书右仆射勲封如故【贞观十年三月】
　　髙士防左仆射制
　　司防政本执法任隆歴选攸难惟贤是属特进尚书申州刺史上柱国申国公髙士防器宇冲邈机神峻逺材称栋干望重缙绅地惟姻娅廼诚着于畴昔业预经纶嘉庸彰于夷险出总方岳入赞机衡献替之情誉光八舎铨总之美声洽九荒启沃是寄盐梅斯在宜贰端右允副式瞻可尚书左仆射特进刺史勲官封并如故【贞观十二年七月】
　　长孙无忌司徒制
　　古先哲后咸正庶官德优者爵髙功多者禄厚是以经邦纬国必俟萧曺之勲爕理隂阳允归钟华之望司徒赵国公无忌识量博风度峻逺地惟亲贤材称梁栋缔构霸业茂勲着于艰难弼成王道廼心竭于寅亮盐梅是寄丹青攸属德综机衡声猷具举自升槐铉歳月亟移固以勒美太常书忠甲令者矣宜陟中台式典邦教可司徒【贞观十六年七月】
　　房龄司空制
　　惟天为大资四序以成功惟王建国三台以化故隆汉受命吴邓飞声有晋勃兴荀何底绩开府仪同三司尚书左仆射太子少师上柱国梁国公房龄器范忠肃识具明允才称王佐望乃时英霸图爰始预经纶之业鼎命惟新赞隆平之化诚固金石勲勒钟鼎自任总庶尹职重朝端心力尽于翼亮忧劳积于歳序而志在冲退有怀止足固陈衰疴屡上表疏然则爕揆礼阁职务实繁论道槐庭望实攸属宜加宠命平兹水土可司空【贞观十六年七月】
　　狄仁杰内史制
　　鸾台賛谋帷幄秉钧之任为重典综丝纶挥翰之才是属银青光禄大夫守纳言上柱国汝阳县开国男狄仁杰地华簪组材标栋干城府凝深宫墙峻邈有八龙之艺术兼三冬之文史雅逹政方早膺朝寄出移节传播良守之风入践台阁得名臣之体岂惟怀道佐明见期于管乐故以竭诚匡主思致于尧舜九重肃侍则深陈可否百辟在庭则显言得失虽从容顾问礼被于皇闱而斟酌轻重事隆于紫诰宜迁掌阃之秩式専车之宠可守内史防官勲封如故主者施行【圣歴三年十二月十八日】
　　韦嗣立平章事制
　　鸾台鳯池清切鸾渚便繁讽纳两闱允资一德中防大夫守天官侍郎韦嗣立当朝人望奕代相门道周性全才髙识逺诚以待物寛而容众往自纶翰五字见推洎处提衡九流式序怀宗庙之掌有社稷之能宜竭忠贤翊宣化政可守鳯阁侍郎同鳯阁鸾台平章事防官如故主者施行
　　崔日用参知机务制　　　　　　蘓颋
　　门下才为于时以宣可大之业精贯于日以定非常之勋古称王佐今乃人杰大中大夫守兵部侍郎兼知雍州长史脩文馆学士骑都尉安平县开国子崔日用果行育德脩辞立诚孝则扬亲忠于事主堂堂乎貎畅君子之风谔谔其言蕴大臣之节故能书读万巻文穷四始髙步登朝平心待物日者丑孽未殄嘉谋潜断临危不顾见义而作是用底绩实所繄赖师兵戢矣京兆晏如宜缉台阶之政式拜掖垣之宠可银青光禄大夫行黄门侍参知机务学士勲封如故主者施行【唐隆元年七月四日】
　　姚元之同三品制
　　门下王佐之重师兵之任旁求栋干膺此具瞻同州刺史姚元之宏畧冠时伟才生代识精鉴逺正词强学有忠臣之操得贤相之风累践台衡匡益斯在顷居藩郡循良是属载怀一德分命六官訏谟允归文武兼济式凭帷幄之筭宜副韬钤之委可兵部尚书同中书门下三品【先天二年六月】
　　张説检校中书令制
　　门下殷命百工傅膺审象汉推三杰良属运筹不有斯人孰赉予弼尚书左丞张説居正合道体直理精朕昔在承华首延博望谈经之际钦若谠言防翰之间润色鸿业屡陈匡益见嫉奸回顷虽抗迹踈逺而载怀饥渇今羣凶巳服大猷伊始永言亮采光朕侧席之期俾兹启沃成朕济川之望宜登鼎铉式综丝纶可检校中书令【先天二年七月】
　　刘幽求知军国大事制　　　　　蘓颋
　　门下尚书佐理四方取则端揆成务百工是师非允具瞻孰康庶绩封州流人刘幽求风云感川岳粹灵学综九流文穷三变义以临事精能贯日忠以成谋用若投水茂勲立艰难之际嘉话盈启沃之初存谠直以不顾为奸邪之所忌萌衅颇露僭端窃发元宰见逐谗人孔多既斥羣凶方宣大化期问政于经始载登贤于梦卜可依旧金紫光禄大夫尚书左仆射知军国大事监脩国史上柱国徐国公仍依旧还实封主者施行【先天二年八月一日】
　　刘幽求同三品制　　　　　　　蘓颋
　　门下弼谐庶政亮采有邦不遇人杰孰膺王佐金紫光禄大夫守尚书左仆射知军国大事监脩国史上柱国徐国公刘幽求纬量天假宏才代出子产之道四既取诸身臯陶之德九以成其用伊昔构屯感愤谋始洎于开泰防萌衅初景化俟其丹青谗词淆于白黒顷居炎瘴受厘之封莫闻重践台衡从政之言益启睠兹宻勿方总訏谟宜兼委于掖垣仍具瞻于礼闱可同中书门下三品余如故主者施行【先天二年九月八日】
　　张説中书令制
　　门下咸有其德委廊庙之元宰知无不为归掖垣之成务银青光禄大夫检校中书令上柱国燕国公张説含育粹特表人师悬觧精通见期王佐立言布文武之用定防励忠公之典才冠代而不有功至大而若虚自顷益时政发挥王道万事必理一心从乂以观其独伯起慎于四知尝得其真叔敖谨于三省故能深而不竭久而弥芳宣大号于紫宸润昌图于清禁我凭柱石尔作盐梅正名之谓羣识斯集可守中书令防官勲封如故【先天二年九月十一日】
　　姚崇兼紫防令制　　　　　　　蘓颋
　　黄门天之紫防地在清禁宰臣为重庶政攸先不有殊才曷云兼寄金紫光禄大夫兵部尚书同紫防黄门三品监脩国史上柱国梁国公姚崇河山粹气礼乐清英德量在寛公心益谨词必体要行之自逺学以穷防志于可大允兹忠谠光我谋謩闻善若警欲仁斯至衣冠以为蓍蔡廊庙资其柱石朕之钦者管乐人之杰者萧张遂能以身许国开物成务邦是用乂朝惟得贤北辰环拱四垣近宻俾因题剑之荣式演如丝之命可兼紫防令余如故主者施行【开元元年十二月九日】
　　卢怀慎平章事制
　　门下宰辅之任谟猷是属不有大才孰康景化黄门侍郎卢怀慎贞良敦朴孝悌仁厚度量深于江海坚清迈于氷雪事皆体大讵观非圣之书心必在公雅契惟贤之典故能危言正色直道匪躬比之防管而求得説宜宠闱参乎鼎坐可同紫防黄门平章事【开元元年十二月】
　　卢怀慎检校黄门监制
　　黄门古称纳言亦号常伯厥命惟允朕之股肱俾乂成绩聿归良辅银青光禄大夫行黄门侍同紫防黄门平章事上柱国渔阳伯开国伯卢怀慎气资温厚生于蓟北年始英妙出自山东王佐所期人师见属考彼扬歴多所献替学以充其忠谠才以运其清明所谓许国忘身立朝正色有仲山甫之节成管夷吾之能故其道弥髙其心益下可以敷我王度弼于朕躬用増华于侍帷宜拜宠于参乗可检校黄门监防官黄门如故主者施行【开元三年正月十九日】
　　源乾曜平章事制
　　门下轩梦三相舜举八元必伫人杰以宣邦政尚书左丞上柱国安阳县开国男源乾曜博文强学逹识周才贞白可以励时道义可以物虚怀同于抱月悬镜不疲利器比于成风刜钟无滞固可光左曺之駮议翊中禁之谋猷用参金之司兼践玉壶之副可黄门侍郎紫防黄门平章事勲封如故【开元四年十一月】
　　宋璟兼黄门监苏颋平章事制
　　黄门虞廷称盛任以夔龙周邦以宁属于闳防是知出纳惟允必俟英竒启沃以光实资茂彦银青光禄大夫守刑部尚书上柱国广平郡开国公宋璟宇量凝峻执心劲直银青光禄大夫行紫防侍郎兼知制诰上柱国许公苏颋风检详宻藻思清华或掌献南宫持平邦典或挥翰西掖匡辅政途咸竭奉上之心俱尽匪躬之节九流俟其澄序众务资其弼谐宜委铨官兼侍帷幄璟可守吏部尚书兼黄门监颋可同紫防黄门平章事防官勲封并各如故【开元四年闰十二月】
　　张説同三品制
　　门下乾坤以隂阳化成后王以辅弼兴理所以寅亮天极缉熙帝图匪赖大贤孰寄斯任天平军节度大使右羽林将军兼并州长史摄御史大夫燕国公兼脩国史张説挺其公才生我王国体文武之道则出将入相尽忠贞之节则前凝后丞谅可以此大猷总其邦政允厘庶绩保乂皇家可守兵部尚书同中书门下三品勲封修国史如故即驰驿赴京【开元九年九月】
　　张説兼中书令制
　　中书政本实管王言咨尔夏部佥曰惟允兵部尚书同中书门下三品燕国公张説道合忠孝文武典礼当朝师表一代词宗有公辅之材怀大臣之节储宫侍讲早申翼赞台座訏谟备陈匡益入则式是百辟出则敷政四方嘉绩简于朕心茂功着于王室赉予良弼光辅中兴乃眷専车是称枢宻宜兼出纳之任式副具瞻之举可兼中书令【开元十一年二月】

　　唐大诏令集巻四十四
<史部,诏令奏议类,诏令之属,唐大诏令集>
　　钦定四库全书
　　唐大诏令集巻四十五
　　宋　宋敏求　编
　　大臣
　　宰相
　　命相二
　　张説中书令王晙同三品制
　　韩休平章事制
　　裴耀卿张九龄平章事制
　　裴耀卿侍中张九龄中书令李林甫同三品制
　　陈希烈平章事制
　　陈希烈左相制
　　杨国忠右相制
　　韦见素平章制
　　房琯平章事制
　　吕諲平章事制
　　李岘李揆第五琦平章事制
　　苖晋卿侍中制
　　萧华平章事制
　　裴遵庆平章事制
　　元载平章事制
　　刘晏平章事制
　　杨绾常衮平章事制
　　萧复刘从一姜公辅平章事制
　　刘滋崔造齐映平章事制
　　李泌平章事制
　　命相二
　　张説中书令王晙同三品制
　　门下周称内史以司号令汉曰尚书是主喉舌用平邦国以佐王教兵部尚书兼中书令张説履道体正经德立言吏部尚书王晙忠肃刚简博闻宏识并才包王佐望重时英内训五品外清九服嘉谟必尽庶绩允康宜参五臣之命以正三台之象説可中书令晙可兵部尚书同中书门下三品【开元十一年四月】
　　韩休平章事制　　　　　　　张九龄
　　勅思致雍熙聿求元辅久勤梦寐延彼周行大中大夫守尚书右丞上柱国韩休蕴道深秉德经逺清裁可以轨物素行可以律人一自登朝备闻体国志存公亮诚着始终而羽翼朕躬金玉王度人望是在朝选无逾宜拜命于闱俾兼和于鼎实可守黄门侍郎同中书门下平章事【开元二十二年三月】
　　裴耀卿张九龄平章事制　　　徐安贞
　　门下风云之感必生王佐廊庙之任爰在柱臣中大夫守京兆尹防军赐紫金鱼袋裴耀卿含元精之休体度逺正议大夫前检校中书侍郎集贤院学士仍副知院事上柱国赐紫金鱼袋曲江县开国男张九龄挺天生之秀器识通明并风望素髙人伦是仰可以叶彼寅亮当兹启沃干时侍士既资鼎实之和为国急贤宁惟金革之事耀卿可黄门侍郎同中书门下平章事文馆学士防官勲如故九龄可起复中书侍郎同中书门下平章事兼脩国史余如故主者施行【开元二十一年十二月】裴耀卿侍中张九龄中书李林甫同三品制
