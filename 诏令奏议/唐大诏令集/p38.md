<!-- { "loadSidebar": true } -->
　　门下尚德尊贤与亲亲而并建崇阶显位表授受以为庸斯所以宪章尧心损益周家自家刑国甸公絶私率是而行可谢前古抚王纮生知孝悌夙禀恵和茂曹植之春华词刋枝叶体河间之秋实学洞根元况律度自持韦相顾不斯须以忘善不造次以违仁固可以命于典誉光其简防驭贵式登于极品承荣允践于上公敬而戒之无沗我髙祖太宗之丕训可开府仪同三司司空依前百官例给俸料兼令所司择日备礼册命主者施行【咸通四年正月】
　　蜀王佶西川节度制
　　自古圣帝明王莫不封建子弟锡以茅土宠以珪符俾藩屏王家翰维天邑朕每读麟趾识诗人之意念犬牙知汉祖之心眷乃坤维实维奥壤甲车雄盛货殖形繁铃越隽则南诏惮严键松维则西戎畏惧是用授亲贤而统制命良将以经邦缅彼逺方称兹公共蜀王佶宇量广风神粹和承顔于日域之中禀训于大庭之内弱不好弄居无愠容语言皆质于诗书造次不离于孝敬蚁封占雨嗣沛献之明规象舰知斤继苍舒之敏智属者南蛮入防西蜀纒兵疮痍生县道之间荆系师徒之役虽英儒镇御火既扑于燎原而权道改张瑟难遵于胶柱由是假尔英畧光予翰垣分玉叶之清隂覆铜梁之重地遥资筭画宻受韬钤必使万井欢声三军怀德致藩夷之稽颡革蛮僰之非心将陟永图在举长防对扬休命尔其敬之可开府仪同三司兼成都尹剑南西道节度副大使知节度使管内观察处置统押近界诸畨及西山八国云南安抚等使【咸通十一年七月】
　　建王震魏博节度制
　　门下玉斗七星降作帝王之子金枝百代生为列圣之孙冬夏教以诗书春秋训以礼乐然后封其茅土示以宠光建王震天赋明哲气禀粹和含日月之华英緼山河之瑞秀心悬夀镜腹贮学川智烛不炳而自明恵车非驾而引重信逾剪叶名掩刻舟九苞之鳯翔赤霄五色之麟行丹地瑶池仙非百水之同流银汉灵原自三天而别注况防禀师训生知义方洊雷之象克明元良之名益着四德咸备三善永全喻葛藟之延长表瓞之昌炽仁义道振忠孝声闻似睹卿云如观景宿堪膺宠权可赐爵封列国之荣暂领雄藩宜遵故事可授开府仪同三司守太保充魏博节度管内观察处置军使兼魏州大都督府长史仍令所司择礼册命主者施行【中和二年二月】










　　唐大诏令集巻三十六
　　钦定四库全书
　　唐大诏令集巻三十七
　　宋　宋敏求　编
　　诸王
　　册亲王官
　　册秦王天防上将文
　　册许王孝秦州都督文
　　册赵王福青州刺史文
　　册邓王元裕襄州刺史文
　　册虢王鳯宋州刺史文
　　册纪王慎泽州刺史文
　　册杞王金鄜州刺史文
　　册曹王明梁州都督文
　　册郇王素节申州刺史文
　　册纪王慎荆州都督文
　　册周王显并州都督文
　　册虢王鳯青州刺史文
　　册曹王明虢州刺史文
　　册江王元祥鄜州刺史文
　　册殷王旭轮单于大都防文
　　册纪王慎邢州刺史文
　　册曹王明豫州刺史文
　　册赵王福梁州都督文
　　册周王显左卫大将军文
　　大歴五年册亲王出将文
　　大歴六年册亲王出将文
　　册亲王官
　　册秦王天防上将文
　　维武德四年歳次辛巳十一月甲申朔二日乙酉皇帝若曰于戏咨尔太尉尚书令左右武侯大将军陕东道行台尚书令凉州总管秦王某夙标器望早树风猷业创经纶功髙运始重以廓清秦陇剪伐鲸鲵扫荡河汾芟夷凶逆周韩大盗赵魏逋诛二防弗賔用阻朝化严兵巩洛总率戎麾内运竒谋外申威畧凶渠慑窜假命危城河朔蚁徒来相赴援一鼔誓众以擒建德廻戈旋指遂获王充二方克定师不再举节武既宣朝风遐畅宏规懿绩独冠卿尹宜锡宠章式加殊号光备礼物特超恒典是用命尔为天防上将位王公上领司徒陕东道大行台尚书令増邑二万戸通前三万户余如故加赐金辂一乗衮冕之服玉璧一双黄金六千斤前后二部鼔吹及九部之乐班剑四十人钦哉防承宠命可不慎欤
　　册许王孝秦州都督文
　　维显庆元年歳次景辰十二月辛夘朔二十八日巳未皇帝若曰于戏先王创业垂统分玉展亲所以作固鸿业克隆景祚惟尔并州都督兼同州刺史上柱国许王孝性履明裕神志清逺资孝敬以立身体温防以成性旧许是宅藩屏之寄以深全晋剖符维城之任愈切秦陇形要跨蹑羗戎抚寜夷夏亲贤攸属是用命尔为使持节都督秦成武渭四州诸军事秦州都督勲官封如故尔其祗承典训审慎刑狱懐逺以德招擕以礼无迩宵人无怠庶政对扬休命可不慎欤
　　册赵王福青州刺史文
　　维显庆二年歳次丁巳正月庚申朔二十一日庚辰皇帝若曰于戏夫姬周创制任隆方伯炎汉垂范寄重维城所以任固邦基以藩王室惟尔右卫大将军使持节鄜州诸军事鄜州刺史赵王福识度夷雅器业沉秀建鸟旟以作牧锡虹珪以命祚兰锜上将既属宗英海岱剖符允钟懿戚是用命尔为使持节青州刺史其大将军及封并如故尔其爱人理物慎狱恤刑率由王道以康庶绩祗服宠命可不慎欤
　　册邓王元裕襄州刺史文
　　维显庆三年歳次戊午正月甲申朔二十八日辛亥皇帝若曰于戏自九州命职百部分官爰布懿德以宣风固亲攴而总务歴观前载罔逾斯道夀州刺史上柱国邓王元裕志业纯深基宇崇隩标情文雅之地植操忠贤之轨夀春作牧风教有成襄阳按部仁明允属是用命尔为使持节襄州诸军事襄州刺史王及勲官如故往钦哉其勉思政本式康萌俗沔汉旧邦控带为重变其轻剽之党旌其冠冕之望孤者咸恤正直者必亲威恵并宣刑礼兼阐光膺典册可不慎欤
　　册虢王凤宋州刺史文
　　维显庆三年歳次戊午正月甲申朔二十九日壬子皇帝若曰于戏永固鸿基义属于藩卫载孚王化职隆于制举歴选前修兹道无替豫州刺史上柱国虢王鳯襟神秀发理识淹逺夙标懿范早茂清徽寛恕以表其情恭逊以成其美荆河之地巳洽于仁声梁宋之郊伫闻于善政是用命王为使持节宋州诸军事宋州刺史王及勲官并如故往钦哉其克膺禋命式遵彞典崇孝义以训下践忠贞而奉上布防平之化垂恵爱之风居敬而行简恤隠而求瘼惟良之丕寄可不慎欤
　　册纪王慎泽州刺史文
　　维显庆三年歳次戊午正月甲申朔三十日癸丑皇帝若曰于戏析壤分珪寄隆于宗子罢侯置守任切于惟良自古明王率由兹典左卫大将军徐州刺史上柱国纪王慎禀庆璇源分华紫极崇诗书而轨物敦教义而明道入典钩陈防肃表于清禁出膺刺举寛简洽于名藩髙平形胜太行重阻地迩王畿亲贤是属是用命王为使持节泽州诸军事泽州刺史王及大将军勲官如故朕闻之诸侯之孝在上不骄善人为邦期月而可往钦哉其祗膺显命率循典礼慎刑罚而设学校尊五美而屏四恶造次于仁夙夜无怠勉追风于往哲以垂裕于后昆可不慎哉
　　册杞王金鄜州刺史文
　　维显庆四年歳次已未七月庚子朔四日癸夘皇帝若曰于戏昔尧分五典汉总六条所以光阐帝猷式调萌俗者也爰自近古尤为重任襟带之地非亲不居形胜之藩惟贤是处咨尔益州都督上柱国杞王金岐防防彰英徽早茂仁慈表性爱敬因心磐石之固攸归分符之寄斯在是用命尔为使持节鄜州诸军事鄜州刺史余如故夫道德齐礼为政之良规践义基忠立身之要道必恭谦而下士无骄矜以傲法勉务农之教勤恤隠之方往钦哉其祗朕命缉谐令绩可不慎哉
　　册曺王明梁州都督文
　　维显庆四年歳次已未九月乙亥朔二十九日癸邜皇帝若曰于戏汉川纪奠梁山表镇南通庸蜀北逹褒斜地实要冲人资刚鋭式遏之寄亲贤攸属惟尔上柱国曹王明志业冲逺襟神爽济仁恵之风弥着慈和之美日闻析壤分珪既隆于藩屏褰帷按部允期于政绩是用命尔为使持节都督梁洋璧集等四州诸军事梁州刺史王及勲官并如故往钦哉恤隠之任昔人尤重班除之职往哲称难宜尽公平之心用崇寛恕之道聿遵前典勉修厥德惟良是属可不慎欤
　　册郇王素节申州刺史文
　　维显庆四年歳次已未九月乙亥朔二十九日癸夘皇帝若曰于戏经邦之术寄宗子而维城御下之方资懿亲而调俗防遐载率修斯道咨尔上柱国郇王素节端嶷幼彰清徽早茂夙闻诗礼之训式光车服之宠邑连钟武壤接平春合九寨之遥途控三门之险路形胜之地马牧在斯是用命尔为使持节申州诸军事申州刺史王及勲官并如故往钦哉夫政化之要礼义为先臣子之规忠孝为本尔其慎修刺举祗服烱戒仰鸣谦以自牧无侈纵而违道荷兹隆委可不慎欤
　　册纪王慎荆州都督文
　　维显庆五年歳次庚申九月癸亥朔二十五日丁夘皇帝若曰于戏南纪之津上躔翼轸西浮之路旁带巴巫信形胜之大泽实英灵之奥府恤隠之寄懿亲攸属班条之美良翰爰归左卫大将军泽州刺史上柱国纪王慎渐天汉而含润资日观以摛华艺重三雍道优二陕梁地挺彦燕馆趋贤位表衔珠入光兰锜职华分竹出美棠隂简恵以孚声绩斯邵是用命尔为使持节都督荆岐岳朗等四州诸军事荆州刺史大将军上柱国王并如故往钦哉夫道德齐礼布政之化践孝依仁立身之本必宜周旋勿坠雅誉弥髙勉修廼职对扬休命可不慎欤
　　册周王显并州都督文
　　维龙朔元年歳次辛酉十月癸亥朔十七日已夘皇帝若曰夫腾华星苑荣名区于藩维凭晖日御峻宠章于侯服故本枝増蔚鸿绪滋繁而汾阳奥区镇龙山而控逺冀方沃壤接雁塞而防疆连率之寄亲贤攸属咨尔洛州牧上柱国周王显风则开秀器彩虚明识表魏舟之象词掩汉台之驾西园孤月委心镜而齐明小山丛桂偃情田而并烈温恭夙劭业尚日新棣蕚交芬珪璋具美是用命尔为使持节都督并汾箕岚等四州诸军事并州刺史牧又勲封并如故尔其克修天爵聿苞地义方资化敷大夏惠渐京陵必宜缺祍鸣防蹇帷广聪懋宣声绩长绥福履光膺显命可不慎欤
　　册虢王鳯青州刺史文
　　维麟德元年歳次甲子正月已酉朔二十一日已巳皇帝若曰于戏剪商胙邑宠秩盛于隆周惩秦启社徽名崇于有汉况乎爵穷五等荣总六条乃茂德之攸升因非贤而靡择泌州刺史上柱国虢王鳯履局端严襟神秀整道光懿戚望重宗维恭慎之心符小言而缉誉虚凝之度包大雅而扬声体被刚柔艺殚文武腾芳桂巘动贞韵而锵金写照荷池向清文而振玉若乃淄源逈跨岱趾斜临人被莱风俗兼齐旧布中和之化申简恵之方观政所先建亲斯在是用命王为使持节青州诸军事青州刺史勲封如故往钦哉王其克迈十伦稽往贤之峻躅动宣九德蹈前哲之英规絶浮竞之津广贞淳之路光昭淑问可不慎欤
　　册曹王明虢州刺史文
　　维麟德元年歳次甲子正月已酉朔二十二日庚午皇帝若曰于戏金桢璿蕚分器先于茂亲丹帷皂葢按部盛于良牧藩条之寄载宣河润之资斯逺固以声芳偃桂德秀坐棠惟尔凉州都督上柱国曹王明防范趋庭风识韶悟姿仪挺立豪眷灵而驰赏弦秋竹而舒襟词彩星稠对梁珠而混色情源氷彻带赵璧而交辉韬两献而选骧笼二武而孤峙是用命尔为使持节虢州诸军事虢州刺史勲封并如故往钦哉尔其履谦居防念损辞豊置醴以挹儒津赐田以登文囿敬光桥梓贞返修筠当率由旧章永保疆宇可不慎欤
　　册江王元祥鄜州刺史文
