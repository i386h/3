<!-- { "loadSidebar": true } -->
　　维开元十二年歳次甲子十一月丁巳朔二十四日庚辰司徒申王薨于行在所册諡恵庄太子旋殡于寝粤闰二月二十七日壬午将陪于桥陵之栢城礼也黼幕宵布羽纛宿设西序启攒南省成列皇帝深天伦之蹙崇后储之礼拟容卫于青宫申孔懐于朱邸爰命史氏于稽令则无俾直言不彰遗德其词曰昊天有命先后受之分王子弟藩卫京师克荷成宪罔不肃祗懿哉明哲诞惟纯粹宣慈日闻孝友天至道则脗合迹无自异性则生知学兼时习易防书逺诗兴礼立德必有隣善如不及贵而能损重固难挹方伯出镇召南取斯司徒入掌郑武其宜义之所在政务克施物留遗爱事着成规西夏心人东征叶卜韡韡同辇皇图改服疾遘中路凶传左毂寜不慗遗奄钟斯酷呜呼哀哉昔在冲妙具惟兄弟四国并封五王均体逰必连骑居则同邸各承命于含饴俱受经于置醴既荏苒而云迈属殷忧于将启实定祸于萧墙遂继明于云陛虽隔深宫之卫常洽家人之体曷徂谢以痛心感平生而流涕呜呼哀哉爰择茂典将崇上嗣表先圣之元良申友于之褒异纷卤簿以徒设俨文物而空备彼神仪之如在乃羣悲之所萃周礼从祔汉茔是陪先逺日而撰吉防同盟以送哀夜漏尽兮暗室启庭燎残兮晓挽催既三接而徐进将一去而不回呜呼哀哉背朱门兮迟迟驰白骥兮骙骙野苍茫而助惨风萧飋而増悲离离兮素葢寂寂兮画帷遵旧途而何有览陈迹以如疑靣都邑于不入侍陵寝兮有期惟光仪之永閟与昭代而长辞呜呼哀哉潜清辉于幽穸昭鸿名于美迹将在皇储之史岂伊诸侯之册播遗芬于兰桂不朽于金石谅纪言之在兹庶德音之无斁呜呼哀哉
　　恵文太子哀册文　　　　　　　苏颋
　　维开元十四年太歳景寅四月乙酉朔十九日癸卯太傅岐王薨于洛册諡恵文太子殡正寝之西阶仲夏景申将祔于桥陵礼也晓隂北清魄月西照列铎挽以严鼓出轩除而减燎皇帝戚深天伦宠异天人追遣奠于将逺动哀怀其若新震以贞位文以光諡爰召司存廼甄遗懿其词曰重之门唐系居尊五色之土岐封效古瑶图正位兄一弟二寳蕚承庇帝三王四甞急难兮特询以事竟扶翼兮能竭其志其志伊何程才则多武以之靖文以之和勇超东牟思夺东阿是曰其尔曷云其他覃訏守成忠肃钟美克顺克比为臣为子河书聚学沛易穷理毫使露濡赋令云起出咨岳牧入慎邦纪鲁卫则侔武桓斯拟于元嗣钦若端士往锡朱旂来朝紫防家人辑穆藩后增辉甘防不同而不膳珍华不供而不衣楚谋或隠梁借寜遣属巡岱以封还待升天而庆归猗那兮名于后于铄兮循业可久富贵兮于何不有闇忽兮曽莫之寿呜呼哀哉宵半分漏革于奏天初辨时虑切乎思骏马连而交使近臣骈命而挟医望君王兮何迟迟俯槛兮犹若期至不至兮欵长辞莫悲兮惟此悲外皆罢辍兮内独涟洏岂吾季之在哉崇后储以諡之孝依乔岳仁本京师庄洎文兮畴能忍兹灵輴稍发清道徐按整承华之卤簿憺德阳之宫观树隂隂于国门桥耿耿于天汉盈旧悲以回复蓄新哀以聚防防然嗣王若不胜防惨天地之何心怨闗心之巳长夫俭之为德谦固其则存殁是膺恵文是徴存也髙台深池之不竞殁也备物重器之不矜呜呼哀哉典册之有凭恵文之有称故奉先皇之松栢成太子之园陵呜呼哀哉
　　恵宣太子哀册文　　　　　　　韩休
　　维开元二十二年歳次甲戍七月庚申朔十日己巳故司徒薛王薨于洛册諡恵宣太子翌日殡于正寝之西阶粤八月二日庚寅将陪于桥陵礼也凉隂戒秋白露凝夜哀挽于郊道俨虚容于池榭皇帝痛棣华之既凋覩兰坂而増欷抚彻奠以无及恨潜泉之永閟光于典册升彼储嗣爰命史臣飏言其懿其词曰于昭帝系濬发裔建尧升唐自薛而王粤有成德遂荒东国大启土宇聿崇典则夫其秉灵在初廸哲惟濬惇敏秀铄淳厐淑慎谋謩以成蹈道而顺文英独越武烈惟振百辟式曕五帝以训惟兹大贤克懋天秩为藩为屏是辅是弼保厘我邦家左右我王室沛献演易楚元説诗艺无不综学罔有遗分以寳玉建其旌旗出声政入赞雍熈咨尔公族是惟敦睦主曰介弟宠其车服俾侯于京怡怡弟兄穆以家人之礼崇其藩后之荣曷常不乐彼同舆却东平之归奏询其异政钦北海之能名将以天伦之爱可以昭于载籍友于之谊可以贯于神明宜其善有其庆祸无其胎享此眉寿祜其多才胡勿药以为疾逮弥旬而成灾躬为祷兮靡不至诚以精兮无不备走羣祀以累祈徴上医而毕洎苍黄而晦明未隔门忽而古今斯异呜呼哀哉神理无昧人寰巳非想河洛其犹在望淮仙而不归悲由中而自切情限礼而相违怅丙舎之去逺餙承华以増辉呜呼哀哉灵肇吉服马先路悼津门之永违遵河桥以直度笳哀洛阳之道旐靡咸京之树换忧欢于今昔变风景于新故呜呼哀哉夫行以諡尊恩由礼盛申备物以増餙贞徽而独映俾重为善之名以彰有后之庆呜呼哀哉庭树槭以惊秋川波咽而不流歴神臯兮望国寝背华宇兮归山丘流尘满兮虚榭暗緑苔生兮行径幽惟盛德与鸿烈亦天长而地悠呜呼哀哉
　　防懿太子哀册文
　　维上元元年太歳庚子六月己未朔二十六日甲申皇第十二子持节凤翔等四州节度观察大使兴王佋薨于中京之内邸殡于正寝之西阶粤八月丁亥册赠皇太子庙号防懿冬十有一月庚寅诏于长安之髙阳原礼也鷰隧开封龙輼进辙陈祖载而就位严涂刍而成列皇帝哀玉林之閟景悯璿蕚而罹霜曕蜃綍而増恩怀防池而永伤考諡惟古褒崇有式爰诏史臣恭宣懿徳其词曰维天祚唐累叶重光中兴景运再纽乾纲本枝建国磐石疏疆克开圣实曰贤王骊源孕彩日干腾芳深仁广孝蕴艺含章秀发童年惠彰髫齿蹈礼知方尊贤叶防对日流辨占风继美鲁卫后尘间平絶轨冦孽初搆王师未班爰从襁褓载厯难艰爱备中掖名崇懿藩居常禀训动不违顔礼及佩觿朝加分器胙土延渥登坛受帅璇室金箱文经武纬乐善为寳崇儒是贵濬哲外朗温文内深阅书成诵观乐表音五经在口六律谐心才优艺洽絶古超今蛇豕犹梗寰区未又总虑其真焚香演偈食去荤血心依定慧庶福邦家俾清凶秽霜露婴疾聪明害神沉疴始遘弥旷盈旬正虑无扰发言有伦在膏方亟问膳愈勤云物告徴星辰变象楚药无救秦医莫仗灵仪杳而上賔徽音邈其长往违旧邸于青社即幽陵于黄壤鸣呼哀哉魂气夺兮去何之精灵在兮孝有思痛君亲之永隔托梦寐而来辞延桂宫而震悼贯椒壸而纒悲旌遗芳于碣馆贲新命于储闱呜呼哀哉先逺戒占献吉指鹑野而西临背鳯城而右出天惨惨而若雾山苍苍而翳日薤挽之哀凄盼松埏之萧瑟罗乌伏以礼峻掩黄肠而室宻望驰道而长辞赴幽途而永毕呜呼哀哉生为宠王兮宸爱所钟殁追上嗣兮朝典斯崇升玉笙于洞府阅银棨于泉宫金石惟固兮人生有终简册攸记兮徳音无穷敢陈词以篆美庶永代而承风呜呼哀哉
　　昭靖太子哀册文　　　　　　　　萧昕
　　维大厯八年歳次癸丑正月乙亥朔十七日辛夘开府仪同三司元帅郑王薨旋殡于内侍省二十七日甲午册諡曰昭靖太子洎十年歳在乙夘十二月庚申朔二十六日乙酉迁窆于万年县细栁之北原乃诏京兆尹黎干监防丧事展餙终之仪礼也呜呼哀哉穷隂肃烈煞景凝沍蜃辂方巾龙骖在御设庭燎以终夕启攅途而即路皇帝悼贤王之不淑念爱子之云亡齐彭殇以理遣顾形影而神伤録旧勲于藩邸议新諡于太常睠承家于匕鬯追嗣位于元良爰命侍臣式纂遗芳其词曰维昔启土膺兹册命锡爵为王建封于郑梁国宠异鲁邦礼盛明哲在躬温良成性国歩艰难遘兹师旅克生才艺允是文武乃拜元戎俾殱丑虏职思靖乱功期御侮守师律以殿邦振威声而先举问安内竖视膳寝门随肩明两顺色晨昏光辉棣蕚友爱鸰原率礼不违人无间言招贤南楚爱客西园宗子维城王室以藩乐善未终沉疴斯起羣望并走众毉咸理有加无瘳兰销玉毁驰光度隙逝川阅水轸皇慈之恒化嗟国人之罢市呜呼哀哉畴庸未纪度德则优崇以徽号阐其谋猷善则可旌礼无不酬吉防同域神理难求列前星之储位招甲观之灵斿撰日月以有时备涂刍之将命卜竁从吉辨方居正堇原霜若从阡雪映起寝庙之崇严制园陵之尊盛呜呼哀哉輼车发轫缇骑前旌祖载奠撤啸笳哀鸣挽出离宫路廻直城羽仪以列徒驭不惊越素浐以东指背东山而北征聨冈走以廻抱逺树靡而低倾对骊宫以立表依细栁以开营閟重扄于穸壤悲执绋于桓楹川杳杳以暝色野稍稍以寒声仰清芬之不冺实昭晰于鸿名呜呼哀哉
　　庄恪太子哀册文
　　维大唐开成三年歳次戊午十月乙酉朔十六日庚子皇子起薨于少阳苑十七日辛丑迁座于大吉殿十一月乙夘朔二十四日戊寅命册使太子太师兼右仆射门下侍国子祭酒平章事郑覃副使中书侍平章事杨嗣复持节册諡曰庄恪十二月乙酉朔十二日景申葬于骊山之北原庄恪陵礼也玉琯歳穷金壶漏尽祖奠告撤哀笳将引庭灭燎而月寒路揺旍而风皇帝念主鬯之缺位悼佩觹之夭年铜楼巳闭银牓徒悬方追思于对日遽冥寞而賔天典册具举文物咸备爰诏侍臣显扬上嗣其词曰皇矣帝绪肇基绵古种德尊道宗文祖武上圣开成天下和平储祉发祥是先元良覃訏之初岐嶷用彰蕴才游艺玉裕金相既免孩提是加封殖伊维城于东鲁锡介珪于上国辞荣朱邸正位青宫尊师重保养德含聪畏驰道而不絶问寝门而益防招贤警戒齿胄谦冲冀日跻于三善奉天慈于九重汉明好学既于外魏丕能文方循于内美不二于顔过嘉得三于鲤退焜煇甲观铿锵瑜佩方积善于为山何反真而游岱呜呼哀哉忧兢损夀沉疴始遘羣望并走百灵宜祐吴客之问徒为越人之医靡救占前星之掩燿知东朝之降咎天垂象而则然人由巳而何有呜乎哀哉税驾承华兮即宫夜台鳯笙长絶兮蜃辂徐来启青门而东出歴元霸而左廻度凋林兮魂断入旷野兮心摧水助挽而幽咽云带翣而排徊悲佳城之已掩见新庙之方开呜呼哀哉授经兮曷期执绋兮増欷九原作兮何嗟及七日还兮安可希有少海之波逝无西园之葢飞商山之羽翼已防望苑之賔客咸归瑟彼玉简閟于泉扉用信于文字愿不冺于音徽呜呼哀哉
　　罢祭
　　停官祭太子勅
　　勅诸赠太子顷年官为立庙并致享祀虽礼欲归厚而情且未安蒸尝之时子孙不预若専令官祭是以踈间亲遂此为常岂云敬孝其诸赠太子有后者但官为置庙各令子孙自主祭其祭署及官悉停若无后者宜依旧【开元二十二年七月】







　　唐大诏令集巻三十二
　　钦定四库全书
　　唐大诏令集巻三十三
　　宋　宋敏求　编
　　诸王
　　封建
　　封周王显制
　　封申王成义等制
　　封郯王嗣直郢王嗣谦制
　　封陕王嗣升制
　　改封宁王宪制
　　封济王溢等制
　　广平王进封楚王制
　　改封雍王适制
　　封睦王建等制
　　封钦王谔等制
　　封邓王宁等制
　　封沔王恂等制
　　封晋王普制
　　封鲁王永制
　　封梁王休履等制
　　封蒋王宗俭制
　　封棣王惴制
　　封鄂王润制
　　封卫王灌等制
　　封蕲王缉等制
　　封棣王祔等制
　　封景王秘等制
　　封雅王祯等制
　　封建
　　封周王显制
