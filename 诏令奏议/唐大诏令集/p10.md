<!-- { "loadSidebar": true } -->
　　门下三阶彗孛暂移宸极之尊两耀暗昏始表忠正之救朕临御寡德妖孽殊常防尘于便殿之中受制于逆臣之手夺玺捩指备肆侵凌挟刄碪胸防罹酷毒闭闗行伪则公卿不在其谋悬牓见诬则黎庶不堪其诈害我骨肉杀我嫔嫱悖恶防天古今未有侧陋甞胆幽害下宫皇穹降悔祸之灵将相竭同心之德凤翔节度使尚书令岐王茂贞镇于右辅首激刚肠有食失筯之惊有车及蒲胥之怒闗内之沉防贯日刚纳卫兵夷门之忠愤凌云显惩邸吏三藩唱义四海恊词咸以宻谋咨于正相于是禁军之内三杰挺生上假以良时髙庙付其英断月正元日新正吉辰质明而逆首枭悬中旦而凶渠剖裂共申匡复皆着功庸寻下诏书逓行赏典而茂贞既平国难来觐天庭驱武旅而箪食争迎驻皇都而秋毫不犯推殊功以荐同志留爱侄而董雄师继筠能禀规程肃清辇毂人神洽庆华裔偕来亦既十旬暨于初夏朕以脱于幽辱复正宸严重守寳图不改旧物上媿于列圣下慙于兆人思荡秽之恩仍革纪年之号庶明有罪皆在朕躬可大赦天下改光化四年为天复元年四月十五日昧爽已前大辟罪已下罪无轻重已发觉未发觉巳结正未结正系囚见徒常赦所不原者咸赦除之惟十恶五逆屠牛铸钱合造毒药故杀人及持杖行刼者官典犯正入巳赃兼以逾滥身名冐优官秩及刑狱之内官吏用情致成寃滥不问有赃无赃并不在原免之限其刘季述王仲先王彦范薛齐握同谋凶逆徒党支属追宥未到者不在赦原之例其踈逺亲属素不通连众知良善一切不问其左降官非与十一月五日交渉者并与量移元不在量移者亦与量移已经量移者更与量移近处其情非蠧政心不挟邪曽经两度量移者便与复资委中书门下酌量处分流人及降流者与移近处如巳收叙者量才叙用其左降官与流人巳逹贬所者或至亡殁家口欲还及须归葬者任从便如孀防孤穷不能自济者则委所在州府量与优恤发遣先有官者各还本官上帝降灵将安丕祚中朝多难爰有纯臣登好爵以报殊庸寻行令典锡嘉名而大庆用表洪勲静海军节度使检校太保平章事李□昭岭南西道节度使检校司徒平章事李继诲宁逺军节度使检校司徒平章事李彦弼并早叅禁卫累着勲勤生知忠孝之源洞识君臣之义齐心沥血果成复国之功左袒一呼遂定安刘之业叔侄继先臣之烈彦弼禀大父之规据其大勲旷古难比宜加美称以播无穷继昭继诲彦弼宜赐号扶倾济难忠烈功臣各加实封一百户六军将士并赐号竭忠定难功臣应接前左右神防及诸军并凤翔兴德两道立仗兵士等各委所司准例各与优赏以报勤劳宰臣司空崔允挥涕入朝含酸事防切发于超翔之际但勉谋于谭谊之间明大直若屈之机见反经合道之旨忠□爱我奋不顾家始则裂帛为誓合契禁军班列之臣忠良景附再安宗社宁愧古贤虽已畴庸未为报德宜赐囬天兴祚平难功臣并加实封一百户仍图形凌烟阁功着定倾名髙死难永言风烈讵废赏延故尚父子仪赠太师晟赠太尉秀实赠太保瑊赠司徒杲卿赠太师真卿张廵许逺南霁云等家有主祭祀本房子孙中每家各与一子九品正贠官功格一时赏延后嗣既配庙廷之享仍棨防之门所以励仗节于千秋劝能臣于百代况新诛叛党尤景英风武徳贞观以来歴朝配享功臣及安金蔵等宜委中书门下各捜访本房主祭子孙第其勲防量其人才各与叙用其有进状叙陈者委所司磨勘不得令有僣滥闗畿不守先帝西廵惟我辅臣首图义计而故收复京城西面行营诸军都统鄜夏节度使李思恭威北鄙决胜东桥佐郑畋匡复之谋倅岐阳统制之命提戈奋勇运防摧凶终成逐雀之功显就囬銮之计逮予初位尚洽嘉谋追瞩崇勲宜膺庙食其郑畋已有别处分其李思恭宜委中书门下特与加赙仍配享僖宗皇帝庙廷故西面行营副都统泾阳原节度使程宗楚故收复京城行营都统行军司马前朔方军节度使唐夫各持将节来佐台旌争锋而深入王城力屈而衔寃冦垒莫覩归元之貌空留不朽之勲言念竭忠更隆茂典宜委中书门下并与追赠故南面招讨使天平军节度使曺全政顷当强敌克振竒勲弯弧百战于阵前夺槊横飞于马上天时莫救壮气空存宜从超等之褒用劝百夫之特委中书门下优与嘉赠有客之诗前经具载继絶之义歴代所先言念于此岂忘旧典介公酅公各与一子九品正贠官其二王三恪后各委有司准旧制修建夫匡国之臣殁身无悔所祈后代雪彼沉寃太和七年故宰相王涯已下二十七家并见防逆名本防宻旨遂令忠愤终被寃诬六十余年幽魂无诉宜加恩霈用慰泉扄宜并与洗雪各复官资如有子孙在人家隠蔵者任自诣阙及州府投状如非虚谬则与量材叙用故镇海军节度使李顺节顷嵗奸邪乱政慨慷不平偶泄蔵谋遂罹横祸仍遭诬搆被以罪名虽已行昭雪之文未降褒崇之命宜申缛礼以慰忠魂委中书门下优与追赠寝园之内充奉之间夙夜兢忧应有遗阙其诸陵防令委中书门下切加选用仍令所司给与优料叚丁栢子不得别有役使功须陵料以待栽殖其每年奉陵诸县差配芟刈人夫不少殊不切用徒为劳扰自今以后但每年芟薙之时委京兆府于本县苖税钱数内酌量功价及于陵令遣自和崔人夫委拜陵官常加检防其下宫宇舍委宗正卿京兆尹差官县司同加检防修餙务致尊严维城之重本支之良叙敦是先渥恩当厚其宗室子孙自兴德行在及光化元年所放出身及合许非时而叅选者并委本司准旧例处分施行切令详实不得致令逾滥仍令吏部切加磨勘修集之人辛勤可闵访闻旅食动必逾年皆是吏曺及门下省因循致兹留滞始于磨勘逺至进黄自冬渉春不得了絶自今委中书门下切提举吏部一事已上并须准旧例程限不得致有淹延自兵兴以来吏道全削办已及期者或众人恤者几希遂使桑柘日摧荆榛嵗茂将救黎元之命宜求抚字之仁应两京畿赤县委中书门下切加选择务在得人诸州府县令録宣三道不得轻有注受切须审以才材畿内编人久罹兵革虽连年丰稔而尚困艰贫念彼疮痍宜加恻隠应光化元年二年三年秋夏税合输纳属府州县及诸州斛斗草钱等所有逋悬并宜放免不得輙令官吏尚有追徴其去年秋所欠即不在此限郊圻之内兵革以来言念凋残固宜矜悯差徭人役须罗挠人在司局中之人又宜集事其京兆府每月合差赴飞龙掌闲虽是轮差诸县不免长挠疲人宜令府司于苖税钱内每月据所差人数目每人支钱送付飞龙司仰自和雇人夫充役途路所先通商是切闗畿之地横赋非宜致物价之益髙自商徒之难济令盐铁司及两神防军先有两市杂税并令停罢自今以后畿内军镇不得擅于要路及市井漂渡妄置率税杂物及牛马猪羊之其有违犯者有人紏告以枉法赃论之镇县节度级及诸津渡访闻每年兴欺百姓广有邀求致令滞停切念两军京兆府差人觉察显行痛断都市之内屋宇未多闻浮造之人常须更出地课将期招葺宜有指挥应诸坊于公私地内浮造屋宇每月地课不得更有收徴甸服生灵正当雕瘵太仓输纳务在均平傥容厚敛之奸颇失忧人之意自今后太仓所纳斛斗仰司农卿准旧例坐掌校量之际切在奉公不得先任吏人抑屈百姓且朝廷旧制止有榷酒防乱以来遂行卖麯本自度营利近年兼借两军畿甸之人皆言不便所宜徇众不废赡军起今年五月以后京畿内任自制造私麯仰度支京兆府依旧例于酒店量户大小逐月纳沽钱仍酌量随月依前借军诸司充诸色支用其两军元造麹制下后便勒逐斤减价六月三十日以前货卖官麯其私不得更货卖至七月一日以后不得更卖官麹之限爰自乱离殆将二纪闗畿之内掠夺颇多遂令黔首之徒或被丹书之辱睠兹寃抑须杜奸宄旧务买卖奴婢皆须南市署出公劵仍经本县长吏引检正身谓之过贱及问父母见在处分明立文劵并闗牒太府寺兵戈以来条法废壊良家血属流落他门既逺家郷或遭典卖州府曽不寻勘豪猾得恣欺凌自此准京兆府并依往例处分两市立正印委所司追纳毁弃改给朱记行用其典卖奴婢如勘问本非贱人见有骨肉证验可据其卖主并牙人等节级科决其被抑压之人便还于本家委御史防切加察定其天下州府如有此色亦仰本道观察防御刺史各行条制务絶沉寃尧悬諌鼓禹拜昌言在明哲之尚然实古今之所重况乍祛防昧希钦和平思蹇谔而若疗朝饥虽激讦而亦不加罪諌官举职须务济时其文武常叅官素懐术业者任上封章极言得失必当召见亲问所陈其有才识幽深事禆时政者加职升擢或蔵器俟时隠于岩谷者委文武朝官所在州县以行实闻荐举众目者实资于纲领搃庶务者必究乎本根将寻沿革之宜谅系张弛之道其有事不稽古官不易方欲正滥原须遵故实应有诸司法废制坠多时未复旧规者自今后宜委诸司各检举条録闻奏委中书门下详酌处分汉徴极諌晁董陈理乱之端晋防能言诜立贡阙遗之政乃登道广请举公平诚在得人以匡不逮应天下诸色人中有贤良方正能直言极諌博通坟典逹于教化军谋宏逺政术详明者文武常叅官及诸道节度观察等使具姓名闻奏荐至十一月到京朕当亲临策试择其可否施行鲐背燕毛礼经所重即验颂系汉诏所矜克存尚齿之规免致遗年之诮天下髙年鳏寡八十以上委所在长吏切加安恤其有不幸者量与葬送仍存抚孤裔呜呼文王羑里克建周邦太甲桐居用兴殷道朕不敢忘大甸之辱公侯宜奬成万代之功进忠贤以启政途黜邪佞以惩覆辙庶乎上下共保我髙祖太宗之洪基
　　改名
　　武宗改名诏
　　门下王者照临万防名岂尚于难知敬顺五行理宜避于刑克徴诸前史义实炳然昔大汉之兴洛旁去水所都名号犹乃避之况我国家运昌土德岂可常以王气胜于君名所以宪宗皇帝继明之初实以舍水必存冥数叶于贞祥汉宣帝柔服北夷恢祖业功徳之盛侔于周宣御厯十年乃复美称朕逺推汉主之事近禀圣祖之谋爰择佳名式遵令典庶承天意永保鸿休宜改名为炎仍令所司择日分命宰臣告天地宗庙其旧名中外表章不得更有廽避布告逺迩咸使闻知主者施行【防昌六年二月十二日】
　　臣闻运行之道实本于维新称谓之尊必资于前兆此天人相与之明厯数隂隲之祥恭惟烈光布在方防伏惟仁圣文武章天成功神德明道皇帝陛下仁深九有道冠三无绍列圣而垂休奄百王而迈德六气虽序重之以调均五音虽和资之以损益使刑刻自消于圣厯隂阳未遂于洪炉亦犹周乐去金以享大年之兆汉都罢水用洪继代之光此皆九庙之灵兆人之庆臣等官叨近宻职奉丝纶抃跃之诚倍万常品谨奉制如右请奉制付外施行







　　唐大诏令集巻五
　　钦定四库全书
　　唐大诏令集巻六
　　宋　宋敏求　编
　　帝主
　　尊号批荅
　　先天二年不允上尊号
　　依王公等请上尊号制
　　荅朝集使蒋钦绪等
　　荅侍中裴光庭等
　　荅再请表
　　荅三请表
　　肃宗荅右仆射裴冕
　　太上皇荅皇帝上尊号诰
　　太上皇荅皇帝上尊号及让大圣字诰太上皇三荅上尊号并辞大圣字诰
　　太上皇荅上尊号并大圣字诰
　　太上皇允上尊号诰
　　寳应二年上尊号荅诏
　　荅第二表
　　荅第三表
　　荅百寮请复尊号
　　永贞元年荅宰相上尊号
　　元和二年荅宰臣请册尊号第三表
