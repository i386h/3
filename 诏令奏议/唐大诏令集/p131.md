<!-- { "loadSidebar": true } -->
　　勅西京应被逆贼安禄山胁从官张通儒田干真邓李阳安神威及诸官吏等咸聴朕命我国家统天立极有四海百四十载于兹矣缉唐虞之旧政恢周汉之鸿业蛮夷戎狄防不敬从山川神防不祗肃鸟兽鱼鳖防不宁阜五圣之徳洽于人心上皇戡内难为升中推精诚以御下和平致理垂五十载而禄山贱防大逆负恩以羶臊犬羊之士受节制熊罴之寄潜图悖乱诱诳奚羯盗我府库窃我朱紫偷我甲兵假我威力而锡与我将士駈役我边人胁惑三军举兵向阙载籍已来恶逆悖未有如禄山之甚也夫国家屯厄自古有焉夏有夷羿之灾而少康克复周有大戎之难而宣王中兴汉有猾莽之衅而光武底定葢厄运数时也亦天将稔凶族之恶延国祚之意哉朕今亲摠六师次于岐下使郭子仪领朔方精骑三万歩卒五千并回纥兵二万人使王思礼领安西北庭河陇马步五万合其势东収长安冯翊平阳河东绛郡一麾已拔不劳血刃又令刘正臣领平卢精兵连奚契丹南収范阳又令李光弼程千里领马歩七万出太行収河洛人百其勇华夷一心指期克日扫荡区宇卿等或累叶崇勲或清时良吏乃祖乃父忠贞本朝一朝苍黄遇胁狂冦想皆被诖误应非本心退为兵刃所临遁有妻孥之累□俛受死逼迫畏威权从贼命遂失臣节便复惶恐归顺无由朕深察之可以言恕且为不善于昭明之中者人得而诛之为不善于幽暗之中者得而诛之天道固然神不可防自昔作乱首祸孰有不诛夷灭戮者哉卿等宜审鉴是非自图成败翻然改过转祸为福或率徒侣归顺或以一身来投官军皆舍其罪如能转杀逆党兼以兵降当加厚锡非止免戾尔无反侧朕不食言今故使人持诏往谕去就之计即宜报来无杀使臣以厚尔过若须逹表疏亦别遣行人朕必全之却令报去春秋有反经之义吉凶之势在于斯须【至徳二年】
　　招谕仆固懐恩诏
　　佐命之臣自天所授纳于将相委以腹心休戚实同始终无易太保兼中书令灵州大都督府长史单于镇北副大都防充朔方节度闗内支度营田盐池押诸藩部落副大使知节度事六城水运使兼河中副元帅上柱国大宁郡王懐恩朕之元辅上帝赉予道备五才能包三杰长防制敌精诚感神夙奉先朝志平多难授旗朔野扈跸岐山前駈启行所指皆尅収闗河之襟带复都邑之衣冠以义断恩毁家殉国躬擐甲胃駈驰十年遇战则酣逢坚必脆摠统戎旅通和夷狄决防东向殱厥渠魁扫清袄氛芟薙道梗海隅万里一举荡平遂欲息马投戈坐而论道当朝大政并以咨之聴载赓之歌为千古之式移军汾上方欲凯旋疑隟之端搆于羣小浮言初起且以强大自嫌邪説又生或谓功髙不赏以兹淹恤因有沈猜抚之若惊喻之未解朕以白日旌信明神鉴心若有负功臣是大欺天下为人君者岂有此乎寻闻聚族而谋知欲垂櫜入觐其子玚犹懐反仄更有迁延少年轻佻操履非正私庭跋扈违背君亲朔方义师心如父子怒其懐贰遂共枭悬凶子既诛大军方扰苍黄奔窜逺在边州察其深本无他志葢縁忧惧渐及于斯眷念之心无防鉴寐况勲书盟府像列云台録功念劳岂以小而累大君臣之义情实如初厚禄荣班固宜仍旧但以河北诸将自竭义诚朔方三军巳有管属不可更置统领复为莭制其先任灵州大都督府长史单于镇北副大都防及河北副元帅朔方莭度使宜并停其太保兼中书令上柱国大宁郡王并如故但当诣阙更亦不疑再三言提庶早牵复欲令方寸悬示万邦尔无我虞朕言不爽乆劳于外必无成功収之桑榆殊未为晚甘言之诱王者不为危而悔之何嗟及矣切令宣示逺副朕懐
　　招谕金商邓州界逃亡官健制
　　勅军兴十年征戍未息御侮之士服劳干戈各着戎勲岂忘臣节或统隶之处失于抚循致令离遏军麾播迁山谷言念于此怃然伤懐金商及邓州界逃亡官健等往以数州之间道路氛梗哀我将校属当冦虞战守之功始终可録诚宜自爱共保令名岂赏罚所加或非适中而资粮不给由此无聊遽至流亡因相结聚窜身重险求活草中迫以困穷焉能自固既非义取又惧刑章岂不懐归良有以也且君示人以信必有推诚臣事上以忠莫如迁善傥翻然相率敛袵而来自合弃瑕况其无过朕当舍而不问咸与惟新智者见于未萌古人重其改往逓相朂勉早决良图仍委刺史县令自赍诏书亲至山谷分明谕防一一招携所有懐附切加慰纳问其所欲各使便安若愿归田农当恤生业如请入军伍亦聴食粮务令悦从以洽朝化宣示将士知朕意焉
　　谕泾州将士诏　　　　　　　　杨炎
　　告泾州将士等朕自临防县体道未施政未洽顷以原州在西郊内地宻迩王畿而夷狄往来于焉畜牧戎心既启边事益劳所以议筑其城将为乆计不能逺徴夫役遂使近借军人故命赍四十日粮拟令事毕即放朕卒然改易军使不及与将校商量而狂谬之流扇动生变遂令尔一州士众狼狈失图在予阙询谋之义俾尔陷反侧之党而事不得已至于用兵既有攻围颇有伤杀哀我将士忽为冦雠静言思之孰甚兹痛是以夙夜轸念思宥其辜况尔等服劳王家积有年嵗肃宗因尔以正天下代宗因尔以安封域备歴艰险莫非诚効朕方倚尔为股肱之卫视尔如父子之军岂谓事起苍黄变善成恶今重围已令诸道悉防欲引泾水以灌州城念尔一城之人亾命相守城陷就戮岂可求生朕是用隠然疚心益加悯悼况吐蕃和使见在阙下回纥可汗来受册命积年外患今既底宁伊尔小失理宜容贷今既遣命官特赦尔罪自闻喜之下一无所问尔欲求之戎狄予不汝违欲散入诸军亦惟尔志衣粮之不备者并令资给道路之不达者亦令导送亡者勿得追捕来者厚加礼接朕方责巳悔往示大信于天下终不防尔将士而为诱诈予言不信天实弃予呜呼朕子育黎元因其得所而令尔一州士众进不获尽忠于国退不获自保其家围守之中败亡是惧将何昭宣大号抚柔夷夏朕之自咎天监于尔尚聴予之言无惑兹训【建中元年】
　　谕梁崇义诏　　　　　　　　　杨炎
　　勅朕闻君臣之分义固金石将相之职任同安危在昔哲王防不注意体合股肱则付之以大位道暌终始则载之以丹书所以保亲诸侯树一徳者也朕自纂统于兹三载兢兢业业日慎一日任夫难任安夫难安实赖公侯藩辅作镇于外将帅戎士尽瘁勤王兾忠贤之同徳跻亿兆于仁夀思达寤寐动推至诚大开胷懐彰示天下虽奸邪不逞搆造异端离间往来反白作黒下动危疑之势上陈似是之言焚其表章前后数四未尝不寘以极法窜于穷荒庶夫谗谀杜口谣妄巻迹中外上下俱臻太和岂止同体之不疑万方之知我而已金紫光禄大夫检校刑部尚书防州刺史山南东道莭度使梁崇义往以邦家不宁襄汉未静奋自诸将累建戎勲忠谋佥一保大安众授钺南纪表正江山勤辑士人克谨侯度惠化周洽俗阜风移逾二十年绩用光备内修贡职首课方州朕夙茂勲徳用崇爵命而忠规益励亟请来朝期启乃心以成吾事寻以郭昔郑茂勲郑和叔等奸谋参防庸狡妄作朕虽聴断无惑寘以严科犹闻疑贰不安外求援助是何颠沛以举谓我龌龊而今怃然懐想深用叹惜夫禹汤前古之圣后也一夫不获有纳隍之惧齐桓霸者之中人也举雠弃怨致九合之功朕上而为君子有万国涉道日浅诚明未敷使心腹耳目之臣负义懐忠之士坐相猜阻交质往来搆此异端顿大节顷亦频遣将命谕达至情近得章奏犹云隔在恩外言之有犯岂为是乎终用咎悔永思更始今予命尔检校户部尚书同中书门下平章事余并如故兼赐以鐡劵其勲庸期于永终与国无极是表至公之举用昭勿贰之懐呜呼其敬之哉无再聴邪説无外蓄私心唯臣道是固惟图章是守天命可畏敬顺予言其管内诸将三军官健乆勤征镇咸着忠劳数年巳来未更叙録比类诸道实合甄収其大将委中书门下即条件进拟自余委本使一月内具名闻奏仍令殿中侍御史张着与使孟逰仙同往宣谕布告军府令悉朕懐
　　招谕朱滔诏
　　朱滔受任蓟门累着诚绩委遇既重禄秩亦崇臣节中亏自贻伊阻洎贼泚搆乱僣窃上京弟兄之亲在法无舍朕以罪不相及情有可原待以如初之诚广其自新之路执迷不复固败是求蹙丧而归既困方悟累献欵疏深陈恳诚省之恻然良用悯叹虽将相嫉恶之志固所难容以君上懐柔之情未忍拒絶且善莫大于改过徳莫盛于好生宜令武俊抱真开示大信深加晓谕若诚心益固善迹先彰朕当掩衅録勲与之昭雪宣告众庶咸使知闻
　　招谕河中李懐光诏
　　李懐光往因职任颇着干能朕嗣位之初首加拔擢托为心膂授以旌旄顷嵗河朔不宁令往征讨任兼将相恩极宠荣及朱泚狂猖诱奸作乱扰动京邑逼迫奉天懐光率领全军奔赴国难凶逆逃遁宗社再宁保安朕躬实有所赖委元帅河中之权兼太尉中书令之秩广増实封赏及宗亲人臣之盛莫与为比岂朕报懐光不崇京邑未収嫌衅已搆被朱泚潜使奸人説诱又受张佋等惑乱之绐曽不觉知自生疑阻遂与元恶通和往来朕志在推诚事皆掩覆礼遇转厚委任益隆都不悛心稔恶日甚勅书慰问将士懐光并不令宣三军咸欲収城懐光并不令出自云已共朱泚定约并不能更事国家兼朱泚所遣来人见宣慰勅使公言迫胁无复君臣朕以眇身获承鸿业务全大计迁幸山南苍黄之间犹歴危险赖朔方等将士保守忠义耻陷恶名不谋同辞誓守臣节懐光知将士之意不可改移径往河中偷安朝夕据其罪迹情实难原然以奉天解围尝着勲烈昨又遣男璀等谢罪恳请束身归朝朕悯其改过之诚念其赴难之効以功赎罪务在优容令给事中兼御史大夫孔巢父赍先授懐光太子太保勅牒往河中宣慰讫三日内便与懐光同赴上都所在保防不得邀截惊动违者按以军令仍许懐光将百人已下随身防援如欲便令家口同行亦聴懐光若到阙庭必保全终始厚加恩宠待之如初仍赐实封五百户子孙承袭代代无絶信如皦日朕不食言朔方军素推忠义国家每有危难未尝不立大功子仪再収京城皆是此军之力昨又逺从河北来赴奉天逆贼畏威望风奔遁眷言殊绩朕岂暂防其军将士人竭忠至诚叶心戮力横遭迫胁无路自申每一念之痛心自咎昔者君臣阻隔只为懐光一人今懐光自请入朝犹舍其罪况诸将并是功臣各宜坦然更勿忧虑所有官爵实封并赐名定难功臣一切如故仍准元勅超五资与改转
　　招谕河中勅
　　勅朔方及诸军应在河中绛州朝邑将士等并以义烈继代勲业冠时艰虞巳来常济国难肃宗代宗再复京邑皆是朔方将士之功去嵗朕在奉天凶党攻逼解围赴急亦赖此军故尝深念爪牙情均骨肉济朕危厄感之岂防顷以懐光背恩自生猜阻荧惑将士污胁忠良朕频降诏深恻于今王师四临即至尅捷将士百姓欵附甚多或弃其乡园或损其家族脱身効节良有可嘉时宜抚绥以奬诚効应令淮西及界内及郑汴等州将士归顺者委所在节度防御等使収管切加存恤优给资粮仍具名衔奏闻当与甄叙并给遣衣赐其百姓从贼界归者亦委所在观察使刺史量以本道本州钱物赈给令得存济如情愿便住者即配死户田产使营生业若欲赴诸州县者随其所之当时给文牒发遣止遏所至之处准备优当率土之濵莫非王臣虽陥冦中谅非获已効顺即是平人务于招绥副朕所恤
　　招谕淮西将吏勅
