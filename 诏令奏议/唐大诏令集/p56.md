<!-- { "loadSidebar": true } -->
　　门下梦傅岩而得真相则殷道中兴猎渭濵而载献臣则周朝致理是知显诸仁而藏诸用君子但守其沉机怀其寳而迷其邦大器曷虚其显位朕自逢多难渇伫英贤暗祷神明祈日月果得其哲辅契予勤求朝防大夫守国子毛诗博士上柱国赐紫金鱼袋朱朴学业优深识用精敏久回翔而不振弥贞吉以自多朕知其才遂召与语理乱立分于言下闻所未闻兵农皆在于彀中得所未得不觉前席为之改容须委化权用襄昌运是乃振于庠序陟彼钧衡自我防竒宁拘品秩于戏时风甚薄国歩方难兵戈未息于近郊经制日隳于故事宫阙焚荡邑里凋虚外则未殄元内则未凝庶绩整我纲纪成我雍熙百度羣伦俟尔康济勉思敬戒以服宠章可朝防大夫中书门下平章事上柱国赐紫金鱼袋【干寜二年八月】
　　崔崔逺平章事制
　　门下择股肱良臣为社稷大计斯实安危之本必资经济之才应星象以调三台平隂阳而调六气成彼非熊之兆叶兹审象之求既偶通贤爰申并命扶危匡国致理功臣新授武定军节度湖南管内观察处置等使金紫光禄大夫检校礼部尚书同中书门下平章事持节都督潭州诸军事兼潭州刺史上柱国清河郡开国侯食邑一千户崔公台贵冑礼乐名门秉直道以匡时挺贞观以华国玉山孤峭逈出千峯氷镜澄明能涵万象翰林学士承防银青光禄大夫行尚书兵部侍郎知制诰上柱国博陵县开国男食邑三百戸崔逺珪璋蕴德鸾鹤呈姿持伟望以标竒蕴神锋而匿耀朱逸韵既可礼天寳剑雄铓宜乎折滞或继应倚注屡执钧衡或亟处深严尝司诏诰燮理茂绩敏嘿嘉名昭布朝伦洋溢休称而体国励志问牛之美早戴君尽诚吐鳯之名夙着宜陟重任详观厥能升诸喉舌之司宠以鑪锤之用专秘殿之图籍度防府之财征俾操化钧仍绾邦职当此艰难之运爰繄辅弼之功噫未复神州尚兹多垒仍歳有征廵之役兆人怀苏息之期予心浩然罔知克济咨尔良弼共成懿图勉膺三事之荣恪奉一时之宠可守中书侍郎兼户部尚书同中书门下平章事集贤殿大学士判度支逺可守本官同中书门下平章事判户部防官勲封并如故【干寜三年九月】
　　王平章事制　　　　　　　　　韩仪
　　门下朕闻轩辕得力牧而为五帝首夏禹任臯陶而为三王祖虽不言而化自契于功而端拱仰成实咨于哲辅况有尝持大柄久竭訏谟振寅亮于岩廊立惠廸之轨躅俾仍旧贯再委平衡断自朕怀用符佥属扶危匡国致理功臣新授武胜军节度浙江东道管内观察处置宣抚等使金紫光禄大夫检校尚书右仆射同中书门下平章事使持节越州诸军事越州刺史上柱国开国公食邑三千户王道洁秋霜文含春彩动不渝矩立必正方行中孚絶之贞保大有匪躬之节讷于言而敏于行深耻名浮竭其力而致其身惟将道胜顷歳朕察其才智可委钧衡防自贰卿升之四辅果能推诚匡国罄虑忧时敷沃心之嘉猷进苦口之良药洎汧岐叛涣京师戒严罔惧触鳞屡陈逆耳且抟以明君待我故每敢极言我以忠臣任亦当加奬纳深知尽瘁永用寘怀自銮辂省方艰危扈跸澄心无挠临事应机为时而生信非虚语昨以初清镜水新荡稽山慎择周材以康疲俗是用掇于台鼎俾践师坛念卿前后奏陈有犯无隠吾虽不敏深谅至忠静复斯言皆合朕意谠正之言乆而弥芳虽浙右之疮痍诚思惠养顾岐阳之妖逆尤借机筹宜归班瑞之符却秉代天之笔尔宜内凝庶绩外殄元勉精医国之谋报我知臣之德天官重位光禄崇阶兼以命之用旌宠数服兹休命可不慎欤可光禄大夫吏部尚书同中书门下平章事功臣勲封并如故【干宁三年十月】
　　张文蔚平章事制
　　门下古者明王居亿兆之上虑弗用乂兢兢业业卜选梦徴思得全才俾谋共理付之台仰以和平既谐作砺之求允继非熊之兆银青光禄大夫行尚书礼部侍郎上柱国张文蔚宇量冲穆襟灵坦平而又凌轹清华骞翔显重久居内署备着芳猷论事而髙议升平扈从而志坚尊奬视草着博通之业寡言彰慎宻之规朕乃掇自翰垣委之大柄克尽搜扬之道颇开公正之门是用列在鼎司咨之衮职尔其研求理道精錬事机尽当朝赡国之谋究前代销兵之术书载伊尹实惟阿衡今倚任之亦惟若是敬乃于位思其有终可同中书门下平章事余并如故【天祐二年三月】
　　杨渉平章事制
　　门下持钧轴以燮隂阳是资至德掌地征而富邦国必仗通才难虚作砺之求式叶为霖之望金紫光禄大夫守尚书吏部侍郎上柱国农县开国伯食邑七百戸杨渉代袭轩裳业通坟典践履华胄周旋大僚陈太丘雅尚清贫葛稚川不贪荣禄绰有休问喧在羣言往典贡闱则文行兼采近司铨管则清浊咸分至必可称动皆垂范朕嗣丕祚防思小康是用授以钧衡委之征赋尔其克申蕴蓄用副旁求使干戈速偃于四郊玉帛断归于内帑仍司仙殿更重化源勉辅冲人臻于理道可尚书吏部侍同中书门下平章事充集贤殿大学士判户部事防官勲封并如故【天祐二年二月】



　　唐大诏令集卷五十
　　钦定四库全书
　　唐大诏令集巻五十一
　　宋　宋敏求　编
　　大臣
　　宰相
　　馆职
　　张説等监修国史勅
　　宋璟苏颋修国史勅
　　萧嵩集贤院学士修国史勅
　　裴光庭文馆大学士制
　　陈希烈监秘书省圗书制
　　齐抗修国史制
　　李藩文馆大学士制
　　牛僧孺集贤院大学士监修国史制
　　李固言崇文馆大学士等制
　　魏謩监修国史等制
　　令狐绹文馆大学士制
　　郑朗监修国史等制
　　崔慎由监修国史等制
　　萧业监修国史等制
　　夏侯孜集贤殿大学士制
　　白敏中文馆大学士制
　　王铎文馆大学士等制
　　萧遘监修国史等制
　　馆职
　　张説等监修国史勅　　　　　　苏颋
　　勅古之王者代有史臣以日系月属词比事举而则书用存有法事而不法是谓空言盖褒贬之重慎也自非经术文雅进德修业出忠入孝匡俗佐时为朕寳臣有邦良辅者孰可综覈班纪发挥苍籀银青光禄大夫守中书令上柱国燕国公张説银青光禄大夫守兵部尚书同中书门下平章事三品上柱国梁郡开国公姚元之等并可监修国史余各如故【先天二年十一月二十二日】
　　宋璟苏颋修国史勅
　　古之良臣实难其人掌邦国之事明劝惩之道是以淑骏简茂先博物爰自重臣式膺兼领银青光禄大夫吏部尚书兼黄门监上柱国广平郡开国公宋璟明允笃诚有犯无隠银青光禄大夫行紫微侍郎黄门平章上柱国许国公苏颋忠肃恭懿察微知彰并光我国桢熙我帝载在公闻山甫之颂抗直有史鱼之节王言斯典曽是献替君举必书亦惟褒贬宜崇鼎之任更述盘盂之篇并可修国史余如故
　　萧嵩集贤院学士修国史勅
　　明乎国史所以阐大猷观乎人文所以化成天下自非钩深学海嚢括词林盛周公之典谟悬仲尼之日月何以纂叙鸿业允谐佥能兵部尚书兼中书令萧嵩自天生德惟国之桢孝友温仁禀于性与明宻忠谨自然道合礼乐资其黼藻风雅由其发挥足以掌书殿之秘文防史防之徽烈论道而讲学司论而记言俾垂作范之规用成不刋之典可兼集贤殿学士知院事兼修国史
　　裴光庭文馆大学士制
　　政理鸿业之者大贤文儒盛美典之者茂德自非防龙间出周孔挺生则无以翊赞经纶发挥圗史者矣侍中兼吏部尚书裴光庭忠公性与礼乐天资为社稷之臣总喉舌之任仪刑百辟则庶绩其凝藻镜九流则具瞻惟允进规献替明谟每竭絶编囊简成诵不忘固可以论道之余阐尊儒之义纬经庙堂之略论思秘馆之文佥曰尔谐期于予理往膺宠命克昭丕绩可充文馆大学士余如故
　　陈希烈监秘书省圗书制
　　国之载籍政之本源故藏于蓬山缄以芸阁者以为义府之成谟三五以还皆率兹道也故每加求购冀补遗逸四部名目悉索而采七略条流兼该颇尽岂若羽陵之蠧简汲之残编如闻顷者以来不存勾当或诠次失序或钩深渉踈或擅取借人或潜将入已因循斯甚散失遂多思革前允资盛徳宜令左相兼武部尚书陈希烈充监秘书省圗书爰假丹青之余以着铅黄之美则金革侍读足继宠于班伯石渠司籍方嗣徽于刘向至公之选可不务乎
　　齐抗修国史制
　　勅天工人代缉熙庶绩所以达四方之志遂万物之情王猷以穆在乎宰执君举必书厥史职典领著作允资荩臣中散大夫守中书侍郎同中书门下平章事上柱国赐紫金鱼袋齐抗文合大雅行归中庸道而致逺含章而树业稽三王之法志酌千古之献言积纯粹而外发德辉自明诚而居为国器擢登宻勿每竭訏谟察其忠谅多所益以序王道之端辨人事之纪劝惩教化在于春秋错综裁成必归良直以中枢之余力得东观之全才山甫补阙已彰于匪懈臧文立言伫闻于不朽修明简防惟尔之休可兼修国史余并如故
　　李藩文馆大学士制
　　勅朕思欲恢大化登乎治平翔声教于鬼区焕日月于黄道士网开而万防垂泽泰阶峻而百神受职叶于梦卜天其赉予朝议大夫守门下侍郎同中书门下平章事上柱国赐金紫鱼袋李藩徳宇凝粹神襟超旷量寛而不入尘滓理当而不留枝叶治古人之道为君子之儒温然玉容流竞斯逺絜矩以居正开诚以纳忠起草野之废滞通天下之和惠内则褒美良能塞邪枉之路外则销铄灾患宁黔首之艰广予聪明益良厚言念报礼发乎深衷爰加书圃之职用饰贤人之荣宠灵斯重汝其敬之可兼文馆大学士余如故【元和四年三月二十八日】
　　牛僧孺集贤馆大学士监修国史制
　　门下寅亮天工弼谐庶务我一德抚绥万邦佐予冲人以厎于理时推恩于天下必首自于辅臣是用极其褒崇増其命数训正圗书之府裁成义例之条银青之阶光于七命兹所以赏劳而驭贵也正议大夫守中书侍郎同中书门下平章事上柱国竒章县开国子食邑三百户赐紫金鱼袋牛僧孺大玉不琢乔松挺姿文探典谟学贯流略自纶阁掌诰防府贰卿声闻实彰仁德归厚先朝因嘉其器业爰命奋庸秉事君之小心蕴难夺之大节往以圣体违豫潜心保和乃能画一时平守而不失朕自膺寳厯深仗股肱每申勇退之荣用广进贤之路损而招益谦乃弥光实简朕心克谐佥瞩刋鱼鲁于往籍垂褒贬于国书勉承新恩无替旧服可除银青光禄大夫守中书侍郎同中书门下平章事兼集贤殿大学士监修国史
　　李固言崇文馆大学士等制
