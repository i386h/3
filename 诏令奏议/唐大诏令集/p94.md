<!-- { "loadSidebar": true } -->
　　东台大道混成先二仪以立称至仁虚已妙万物以为言粤若老君朕之本系爰自伏羲之始洎乎姬周之末灵应无像变化多方游元气以上升感星精而下降或从容宇宙吐纳风云或师友帝王丹青神化譬隂阳之不测与日月而俱悬属交在辰晦迹柱下大雅训垂训将来虽心斋于太虚而理归于真宰若夫絶圣弃智安排寡欲寂寞窅防之际希夷视听之表澹尔无为翛然自得酌之不竭用之不盈执大象而还淳涤览而遣累邈乾坤而长久跨陶钧以亭育至矣哉故无得而称也况大道所宣克昌寳祚上德所履允属休期朕嗣膺灵命抚临亿兆总三光之明而宿宵夤畏居四大之重而寝兴祗惕尽孝敬于宗祧罄懐柔于幽显行清静之化成太平之业登介丘而展采坐明廷而受记非烟结庆重轮降祥鹤应九歌山称万嵗越振古而防休征冠帝先而为称首大礼云毕廻舆上京驾驻濑乡躬奠椒糈仰瑞光而延伫挹神泉而永叹如在之思既深敬始之情弥切宜昭元本之号以章圣之功可追上尊号曰太上元皇帝祠堂庙宇并令修创庙制令丞以供荐飨仍改谷阳县为真源县宗姓特给复一年冀崇追逺之懐用申尊祖之义主者施行【干封元年二月二十日】
　　追尊先天太皇德明兴圣皇帝等制
　　门下庇人生者必崇于大道受成命者实赖于前烈恭惟大圣祖元皇帝道光太极首出浑元敷妙门广化真理虽乘时御气已昭升于上清而储祉发祥每敷祐于来裔祚我寳运格于皇天爰自创业迨于兹嵗频彰景贶屡覩真容使夫天清地宁物阜民庶六气时若四夷来王圣感之祖也至道之应也成功不宰岂假于强名降福无疆敢忘于昭报是用荐徽号増礼册蠲防以尽敬躬亲以致诚亦既昭格良深感庆交至宜因展事更广名夫圣人之生乃先天地应变无体其犹龙马虽窅冥之物不知谁何而诞灵之后示必有先圣祖父母着在图籍母益夀氏已崇徽号曰先天太后父周上御史大夫敬追尊为先天太皇仍于谯郡置庙自余一事以上准先天太后例昔契敷五教殷以为祖稷播百谷周以配天况咎繇迈种黎人懐德我之本系千载弥光敬追尊为德明皇帝凉武昭王朕十一代祖也积德石地炳灵中叶奄有万国兆先帝功敬追尊为兴圣皇帝其灵侧近仍并禁樵牧春秋二时偹礼致祭且圣人所理本在诸天将欲降灵固欲取象况为帝号岂可名宫其元宫西京宜改为太清宫东京改为太极宫天下诸郡改为极宫两京宫内道士宜先抽有道行者一十人自余于新度人中简择取添满三十人为定额仍各赐近城庄田册礼宜令所司即详定仪注闻奏上圣祖大道元皇帝号并五圣加諡制
　　握干图者必禀于元命宗道本者允属于强名是知物通昭感之德报功尊祖贵叶崇之义朕祗荷丕业恭临大寳何尝不宵衣涤虑菲食斋心奉圣之范为苍生以祈福自顷昊穹眷命天道降休玉芝再产真容累见嘉应荐来罔知攸荅岂谓记隂隲秘谋混成悬想造化之源宻纪景灵之度庆崇真箓昭朕躬初騐神传竟彰天授幽深累迹既殊于人代朴畧竒象固絶于名言觌皇图钦承道寳有寅畏増深思申严敬之诚以崇广大之业谨上元皇帝仍以来月五日朕亲奉册礼国家文祖神宗重熈累洽无为之训垂祐清静之德在人慎宁后昆累承大业是用钦符之景命归清广之延祥禀庆真源光昭圣烈谨上髙祖神尧皇帝尊諡曰髙祖神尧大圣皇帝太穆皇后窦氏尊諡曰太穆顺圣皇后太宗文武圣皇帝尊諡曰太宗文武大圣皇帝文德圣皇后长孙氏尊諡曰文德顺圣皇后髙宗天皇大帝尊諡曰髙宗天皇天圣皇帝大圣则天皇后武氏尊諡曰则天顺圣皇后中宗孝和皇帝諡曰中宗孝和大圣皇帝和思皇后赵氏尊諡曰和思顺圣皇后睿宗大圣真皇帝尊諡曰睿宗真大圣皇帝昭成皇后窦氏尊諡曰昭成顺皇后肃明皇后刘氏尊諡曰肃明顺圣皇后庻彰祈精之感降贻厥之元符聿修诫敬逹孝思于罔极更以来月五日于太清宫前恭礼宁王宪薛王业各赐物八百疋忠王浚棣王洽鄂王滉光王涺等各赐物七百疋中书门下赐物五百疋开府王毛重赐物三百疋皇亲五等以上诸亲三等以下及文武百寮各赐有差自古明王因心以待人由已以施物故休戚共而忧乐同也中书门下丞相尚书开府王少大将军父赐三品官九品三监十二卫监军羽林军五省官三府户大都督府长史父各赠四品官以上清官父各赐五品官凡所赠官宜兼赠母邑号俾夫羣臣受防上延父母先帝遗泽下及幽明兴言及此良多感叹羣臣一体荣辱是同龙虵之歌古今作式其唐隆元年两营立功官三品以上与一子官其四品以下选日优与进改京兆府供顿免今年地税诸道战亡人家仰州县存恤不支济者量事赈给诸军徤児别勅行人各赐勲两转加諡祖宗
　　諡议
　　顺宗加諡至德道大圣大安孝皇帝议
　　臣融议曰王者则髙明以茂育法博厚而含象日月以照临如露而膏泽諡以令德昭于至公即轩辕颛顼文王武王是也其有褒旌未副则宜増美尊名伏惟顺宗至德大圣大安孝皇帝道合二仪明齐两曜恩沾万物信若四时始位践重光名髙少海寝兴有度视听必端昔德宗驻跸奉天礼行廵狩扫除凶防实赖春闱每誓众之初而吐言激切及抚军之际皆感动师人洎车马还都欢娯宫禁朝夕视膳晨昏问安是居承华毓德望苑日彰孝爱三十七龄三善益表于元良六气忽婴于沉痼德宗以龙楼重嗣惟疾之忧医药躬劳至于大渐顺宗昭事德宗之节也询古无对德宗钟念顺宗之至也前史莫伦父子之亲君臣之义垂荣万国流庆千年及厯数自天统承丕构不敢牢譲方遵永图师唐虞之仁以覆帱天下纂禹汤之化以煦育黎元薄赋蠲逋宥刑恤隠深仁降感沛泽旁敷减去宫人斥絶竒贡临轩广爱焚鸩毒于通衢凭槛兴仁放猛鸷于维繋归功臣之甲第而中外讴歌黜残酷之剧吏而逺近欣服防恭九庙睠佑万邦宵旰勤劬讵思颐卫于是托付冡嫡壮乎皇猷以明继明以圣传圣孝德垂名于不朽睿谟贻庆于无疆是生圣明収复河陇刷百载失地之耻涤八圣强邻之羞陛下不有其功美归祖考追加尊諡用重鸿名易曰天地之大德曰生圣人之大寳曰位经曰德者同于德道者同于道諡法曰寛裕和平曰安克慎所安曰孝伏惟顺圣皇帝端拱造物秉运统天可谓至德也感神翊运光明正位可谓大圣也永图丕搆圣和保可谓大孝也臣融定加諡号谨上尊諡曰至德道大圣大安皇帝谨议
　　宪宗加諡昭文章武大圣至神孝皇帝议
　　臣融议曰皇莫尊乎义轩帝莫大于尧舜咸有上諡光昭厥猷光德嵬嵬徽美未称则必追加大号式重鸿名伏惟宪宗神章武孝皇帝神授英明天假文武德惟孝养仁着君临功格穹道孚皇极词悬日月学奥乾坤扬十圣之耿光冠百王之丕绩伏以天寳之末大歴之中郡国有倔强之臣朝廷行姑息之令所以李锜拒命自于宗枝刘辟称兵起于儒吏伏惟宪宗皇帝上遵太宗之法次览轩后之书亲近正人委任辅相修明纲纪震动雷霆剪防渠魁征讨叛乱无职不举无贤不庸将靖万方用清四海号令必一视听无私故得夏台伏锧于沙陲上党受擒于城镇西蜀献俘而玉京正法东呉纳防而金陵廓开郾城才下而申蔡削平郓帅就诛而齐鲁尽复皇威逺振神筭无遗时也沧景屛息以朝天易定束身而纳地海内无事天下一家万国来賔百蛮向化方兴谋于戎狄深注意于河湟伏以疆土开拓而有时腥膻冠带而有日逐覩赫奕休烈留付中外实主有明圣乘以英运睿谋心课越古超今陛下不有其功归于先志掲兹上善既譲于天能光祖宗继述前圣昨者丞相卿士请加鸿名陛下固秉冲谦再三不允今追尊祖考荣冠禹汤伏惟宪宗神圣章武孝皇帝乃圣乃神乃武乃文盛德大业经天纬地记曰武王周公其逹孝矣乎诗曰文王受命有此武功臣融定加諡号谨上尊諡曰昭文章武大圣至神孝皇帝谨议
　　闰十一月十七日宰臣于延英殿面奉圣防収复河湟继述先志将欲尊顺宗皇帝宪宗皇帝
　　右兵部尚书归融奉闰十一月二十三日勅牒差臣定諡号者学慙浅薄文愧空虚先圣尊号谬膺论譔不敢不罄竭愚悃上副天心今諡号曰已成谨輙进顺宗皇帝諡号一巻宪宗皇帝諡号一巻并各封进无任【云　云】谨具如前勅防敬依典礼不任摧感宜付所司
　　册文
　　圣祖大道元皇帝加号册
　　维天寳八载歳次巳丑闰六月癸亥朔四日景寅曽孙嗣皇帝臣隆基奉册大圣髙祖元皇帝臣闻有万物者本乎大道称谓所极乃强名焉通三才者存乎大寳敬教所底唯崇号焉伏惟象帝启元犹龙表圣应代降迹立言垂范冲用之功覆帱于天地普救之德亭毒于生灵委裕邦家克保丕业顾以躬缵承绪永惟敷祐以致太和顷者玉芝再产记隂隲是用恭膺景命肃事鸿名既刻元辰荐彰嘉贶则有卿云散彩瑞日重轮钦承降鉴载深兢愓谨上加尊号曰圣祖大道元皇帝伏惟昭膺盛典永贻休烈
　　髙祖神尧大圣皇帝加諡册
　　维天寳八载嵗次已丑闰六月癸亥朔四日景寅孝曽孙嗣皇帝臣隆基敢昭告于髙祖神尧皇帝伏惟乾坤合德歴数在躬俯顺人心肇兴王业济生灵于涂炭至理于馨香四海乐推百蛮稽服故得应图协纬开国造邦顾以德缵承丕绪永惟孚祐以致太和顷者玉芝再产记隂隲钦承景命肃事鸿名既刻元辰荐彰嘉应则有卿云散彩瑞日重轮恭惟降鉴载深兢谨上加尊諡曰髙祖神尧大圣皇帝伏惟俯鉴防诚昭升盛烈祗奉典册伏増感慰
　　太宗文武大圣皇帝加諡册
　　维天寳八载嵗次已丑闰六月癸亥朔四日景寅孝曽孙嗣皇帝臣隆基敢昭告于太宗文武大圣皇帝伏惟英喆自天应期拨乱翼戴元圣大拯横流九服载安百蛮俾乂功冠开辟德被生灵故干戈之动叶于汤武文章之盛县于日月克昌大业永建皇图顾以身祗膺寳命恭惟孚佑以至和平顷者玉芝再产记隂隲是用钦承丕祉肃事鸿名既刻元辰荐彰嘉应则有庆云散彩瑞日重轮永惟降鉴载深兢谨上加尊諡曰太宗文武大圣皇帝伏惟俯睠防诚昭升盛烈祗奉典册伏増感慰
　　髙宗天皇大圣皇帝加諡册
　　维天寳八载嵗次已丑闰六月癸亥朔四日景寅孝孙嗣皇帝臣隆基敢昭告于髙宗天皇大帝伏惟继文缵圣嗣武居尊保合太和缉熈庶绩万邦作乂百度惟贞兴吊伐之师展对崇之礼无有逺迩罔不率从仁风汪洋德泽滂沛圣谟超于防古休声贯于列辟顾以德缵承丕绪永惟敷佑以致太平顷者玉芝再产记隂隲钦承景命肃事鸿名既刻元辰荐彰嘉应则有庆云散彩瑞日重轮恭惟降鉴载深兢愓谨上加尊諡曰髙宗天皇大圣皇帝伏惟鉴睠防诚昭升盛烈祗奉典册伏増感慰
　　中宗孝和大圣皇帝加諡册
　　维天寳八载嵗次已丑闰六月癸亥四日景寅孝侄嗣皇帝臣隆基敢昭告于中宗孝和皇帝伏惟睿圣日跻文思天纵重昌大业光启中兴允昭嗣夏之功克荷缵尧之绪武以靖乱文以经邦流恺悌之风布寛和之政故得三灵叶赞百姓与能庶绩咸康彞伦有穆顾以德缵承丕绪永惟敷佑以至太和顷者玉芝再产记隂隲钦承景命肃事鸿名既刻元辰荐彰嘉应则有庆云散彩瑞日重轮恭惟降鉴载深兢愓谨上加尊諡曰中宗孝和大圣皇帝伏惟俯鉴防诚昭升盛烈祗奉典册伏深感慰
　　睿宗真大圣皇帝加諡册
