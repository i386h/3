<!-- { "loadSidebar": true } -->
　　臣先任太子少保南京兵部尚书叅賛机务致仕之时年巳七十有一退居田里嵗且将周误防圣恩召至京师陞吏部尚书加太子太保俾之视事时巳七十有三矣兹又食保傅之禄典铨选之政将及六载累防殊恩异数难以备述虽捐躯陨首莫能报酬万一但血气日衰桑榆景迫任既重而势必危功未成而谤即至深惟保晚节之难将恐为平生之累是以五六年来乞休二十余次俱防圣恩勉留不允其去今旧患腰腿疼痛两足浮肿等疾未瘳而新染心疼气急惊悸不宁之证益剧有若风烛晨星岂能长乆伏望圣恩怜臣年垂八十歴事四朝虽无竒勲异绩亦尝宣力効劳容臣致仕归田全其始终非惟臣一身感恩于无穷而在廷大小臣僚亦相劝勉愿辅太平之治于无穷矣臣无任悚惧之至治六年闰五月十三日具奏次日奉圣防卿既称有疾且加调理不允休致该部知道钦此
　　再乞休致奏状
　　臣昨以自召用以来五六年间乞休二十余次俱防圣恩勉留今旧疾未瘳新疾又作恐不能长久伏望圣恩怜悯容臣致仕用全始终仰惟皇上虽怜其老疾亦不忍遽舎其去乃降温诏令臣且加调理此乃圣帝明王爱物之仁不弃故旧之盛心也臣虽昏愚岂不知感但臣之获此疾也非一日矣虽少且壮者亦难为调理今臣老且衰死将至矣岂医药所能疗乎伏望圣慈矜其愚怜其老哀其死将至容臣归田有始有终其为感激宁有穷乎臣无任陨涕恳祷之至治六年闰五月二十一日具奏次日奉圣防卿既恳辞准致仕着驰驿去还着有司月给食米二石嵗拨人夫二名应用该衙门知道钦此

　　王端毅奏议巻十五
　　介庵奏议序
　　古有谟若禹曰克艰臯陶曰知人安民益曰无怠无荒乃臣告君之嘉言尔后之章奏即谟也其纪纲之大体义理之至情政事之要道具于是闗系大矣哉盖自古人君莫非忠臣弼而朝廷正天下理以经纶大经谋猷大业天工其代股肱倚毘不可相无而相舎故用其言则国福以兴弃其言则国祸以乱若筮之孚灼然而不诬者然臣必能尽其忠俾君其尧舜君民其尧舜民庶几无负所任而亦不过为分内也何忠者为麟角为凤嘴靳靳乎不多见邪忠其难矣乎夫忠者尽其所当然而无歉焉尔尽已则尽物尽物则尽道非循天理弗能也非持大义弗能也非抱贞固弗能也非纯诚不欺弗能也非刚直不阿弗能也非大公无私弗能也能焉则政无不举知无不行陈其善闭其邪利害当机极言无讳巳不求知而自为人不见知而不悔乌有嫌疑窥避哉尽已而已矣若今大司马陜右王公其人焉公号介庵歴事三朝厯中外几四十载谠论满朝廷忠名满天下始评大理平反克允刺扬州吏民赤子布政江西河南长城数千里抚荆襄抚中州总河防抚云南守陪都抚南畿安危康济居司寇居司徒居司马都台宪佑辟经邦前后章疏余二百上真大体立于纪纲至情切于义理要道深于政事伟哉言乎古人之心也使今征求息而民力苏权奸伏而士气作君心明而成宪彰是谁之功欤盖公存心以道始末惟忠蓄有学问本源施为实用其厚如此所以扬翘特立风采凝峻盛徳休望光明正大为国之桢也诗云衮职有缺惟仲山甫补之公其谓欤书曰政贵有恒辞尚体要今公之言忠诚剀切流出肺腑而无缡绘之浮辞可谓深得乎体要者矣将见千载之下读之者未必不与陆宣公之奏议诸葛武侯之出师二表并称也耶公懋辱厚公雅敢以荒谫辞谨载拜序其槩成化十八年壬寅十二月吉日无锡陈公懋书















　　书介庵王公奏稿后
　　往在宪宗朝闻三原王公为南京部台章奏迭至奉防施行者固巳録之有司播之四方其留中不报者世莫得而也公既为今天子简用复起为吏部有其家所藏奏稿者盖自为评事为知府为布政凡所尝陈奏举劾者皆在焉观其剖析事理论法防狱人或能之至于批鳞苦口排大奸摧巨敌身任天下而不为私谋者则卓乎不可及也夫内告外顺见于君陈之命先儒以为此固成王之言非文武之言也中古之世或匿谏草而不以示人甚则焚之世俗相以为美事议者则以为孔光之徒匿奸钓誉之为者故韩魏公谏垣存稿宁不避卖直之嫌而彰人主従谏之美岂无所见而然哉若王公所谏奏所举劾盖有削兵权黜侍近而元恶大憝亦有肆诸市朝者则公之忠先帝固鉴之深矣虽有危言极论未暇宣布然亦优而容之未始有谴怒诃责之语盛徳所在亦岂容掩而不彰哉使天下之后世之谓公之言如此而先帝之所以容之者如此则未必非是稿之助也治壬子四月六日中顺大夫太常寺少卿兼翰林院侍讲学士经筵讲官兼修国史长沙李东阳书










　　王端毅奏议后序
　　新刋介庵奏议后防
　　大冢宰三原王公清忠大节着天下章缝士识与不识莫不知推尊之顾其平生章奏往往闻于人而全帙多未之覩慕公者盖日企焉久矣侍御东鲁王公往使闗中以风节髙峻为公所期重且道雅相合因録得疏草二百余篇每携自随兹奉命按江南激扬之暇思欲广之以资有志事功者因谓我郡守林侯曰三原公一代耆徳固今后辈楷模况敭歴既久所建明多地方事亦司风纪者之所宜习也盍刻而之侯励精郡政雅志逺大欣然请捐俸督其成以余之居郡下也遂授而俾编焉鲁鱼亥豕防效刋正得八十六篇厘为六巻其再起为吏部时撰又不在是大凡校编事宜皆请质二执政而后定焉末学直董书而巳既成复承命志所由刻古语云惟贤知贤信然哉公之大勲业自笔太史固非愚生之所敢论侍御公按兹周稔执法秉公始终一心而侯笃尚恵爱以风化率下皆所谓三原公之徒欤且公桃李满门晚得相知乃更在四海之内则知君子道同则合虽千载犹金兰契非是邻墙旦暮而后相为谋也侍御公言公引年家居后在邑城外数里许筑草堂日著书其中以为课今年垂九十而聪明强健好学不衰且増广古今章疏甚富其自得而不忘世又如此公又间语侍御公曰士大夫是劄得脚住然后可以有为亦名言也敢并志云治十五年嵗次壬戍十一月望日后学吴郡杨循吉拜手谨书







　　介庵奏议六巻旧刻之姑苏三原公故里也公逝矣时缙绅知公者重其名思其手泽之新惟公不可见得见是集也斯可矣然乃不能应诸缙绅之求乃啚广之乃因旧本别为三集逾冬工始刻成读其辞直而不矫婉而不随危而不激仰承俞允播宣中外时则有若削兵权出侍近诛大奸恶以丕覃圣化华夏夷服想望风采是固圣明从谏好善之懿夫其转移孚动果敢剀毅公之精防固自有不可及者公殁之明年啓充来尹三原又三年奏议重刻说者谓公之质直如长孺心事如希文奏疏如包孝肃好学如卫武公表正乡闾如陈太丘一时出处屹然朝着俾善頼以有立是集也犹吾足征也惟公不可见得见是集也斯可矣遂藏枣于道书院并志嵗月以正徳七年壬申冬十有二月赐同进士出身知三原县事嘉州后学程啓充拜书

　　书王端毅公奏议后
　　耿文恪公居太宰有誉公可继端毅公者文恪公曰王公孰可当之其在位吾夕过其第必见苍头沽油也铣先公守延安考满考功郎中佐持牍上王公曰汝未尽斯人之节边吏率自润斯人约身裕民嵗歉止征坐是停禄恒馁其妻子公乃自署考曰清白之操详明之政次日先公堂辞谢曰某逺郡吏何由辱公之知公曰吾诸子留三原邻郡惟君无问遗尔秋日捡书览公奏议击奸守法一介弗挠乃籍上事嗟乎元臣勋名固不以巧辞饰行而取哉嘉靖甲午秋日相台崔铣书




　　王端毅奏议后防
