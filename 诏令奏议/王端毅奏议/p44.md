<!-- { "loadSidebar": true } -->
　　臣系陜西西安府三原县人蚤以民间髫齓之童选备邑庠生徒之数二十有六而膺乡荐三十有三而中春闱始被选为庶吉士初授职作评事俄选本寺寺副继拜扬州知府擢右布政于江西转左布政于河南叠陞右左副都御史连迁三部左侍郎至于右都御史尚书太子少保抚治荆州襄阳南阳三府流民巡抚河南云南南直三处地方或总理河道或提督巡江或叅賛机务不一其差委或职司国计或主典刑狱或脩明军政不一其任用虽不能尽其职分禆补万一如以一线之防引千钧之重兢兢业业于四十年之间惟恐有失未尝一日放此心也幸而行年七十有一荷防先帝圣恩赐臣致仕归田虽栖身衡门之下亦未尝时刻有忘国家不意误防圣明以臣多厯年所起至于京处以保傅之位寄以铨选之司自惟徒抱忠贞之志而无匡辅之猷况值衰暮之年而寡知人之哲深恐负托不效有负圣恩是以辞谢至再而不获命乞休不一而不得去臣尝闻昔何曽位极台司不能直谏有误国事史书其不忠臣既防圣恩委任苟不尽职尽忠何以逃其罪乎是以有所见闻无不尽心言之虽犯顔逆耳触忤左右荷防圣明优容亦不加罪此臣之所以日夜感激欲报无由岂肯假为退托遽欲舎去但臣犬马之年巳至七十有八血气衰惫趋走孔艰跪拜吃力委实勉强不去岂敢妄言况今大朝考察官员在迩观其各处巡抚巡按等官开来揭帖中间老疾罢輭不能任事等项官员颇多若不黜退委实误事使臣考察退之是以老之大者而退老之小者不责巳而责人人将谓何又况臣任事日久积怨必多若不及早回避大恐不能保终伏望圣恩怜臣衰老放臣归田另选硕徳重望之人而任用之庶几天工不至久旷残喘得以茍延考察之际人亦无得而议矣臣无任冰兢之至治五年十二月二十二日具奏二十四日奉圣防卿老成重望委任方隆岂可以年老求退所辞不允钦此
　　再乞休致奏状
　　臣昨伏思猥以庸材劣行误防列圣知遇歴任四十余年至于崇阶显秩不能上报圣徳万一今巳年老力衰乞归田里奏奉圣防卿老成重望委任方隆岂可以年老求退所辞不允钦此臣何人仰荷圣恩奬谕眷留若此虽陨首捐躯莫能报酬使臣未至老耄筋强力健每日出入金门瞻望清光退而坐髙堂食厚禄率属供职夫何为而不愿比之归田之后出入闾里乡疃无禄而食无仆代劳所见者不过农夫野叟而巳夫何乐之有岂肯舎此而就彼哉但臣委实年老气衰步履艰辛跪拜吃力勉强不去伏望圣恩曲加矜悯容臣解印绶归田里杜门谢客静以待尽岂胜感激臣无任瞻望恳乞之至治五年十二月二十四日具奏本月二十七日奉圣防卿年虽老筋力未衰朕已勉留何乃复请不允钦此
　　议给事中王钦拾补治道奏状
　　文选清吏司案呈奉本部送准礼部咨仪制清吏司案呈奉本部送礼科抄出刑科给事中王钦题前事等因开坐题奉圣防该部看了来说钦此钦遵抄出送司案呈到部看得本官所题广边储以防不虞等事系吏戸二部掌行拟合通行开单移咨烦为径自施行等因送司案呈到部今将本官所言逐一议拟开立前件伏乞圣裁縁奉钦依该部看了来说事理未敢擅便治五年十一月十九日具题二十一日奉圣防准议钦此一臣等防同都察院右都御史白昂等查得自宣徳年来至今都察院同佥书管事都御史或一员或二员多不过三员未尝有四五员同佥书管事者正统末景泰初都御史陈镒王文轮流镇守陜西囘则在院管事其余各处巡抚并賛理军务都御史缺一员则推举一员其所推举者多系曽经歴练老成之人少有不称厥职者今给事中王钦题要照依诸司职掌原设左右副都御史二员左右佥都御史四员选补充足在院协同管事以练达刑名如有巡抚员缺就便挨次差遣一莭其意无非欲巡抚官之得人且祖宗之定官制都察院虽设左右都御史各一员左右副都御史各一员左右佥都御史四员共八员想当时在院管事并公差在外者不过此八员而巳今在院管事并公差在外巡抚等项常有二十二三员不为不多若再补足员数在院管事以备巡抚差用非惟管事之际议论纷纭政不归一抑且舆廪禄难以供赡似为未便今都察院见有右都御史白昂右副都御史翟瑄又有左佥都御史李介守制将满尽可了事合无不必照依额数添除官员今后遇有巡抚都御史员缺本部仍照例防推相应人员请防简用如此则官无冗设而法有定守矣　一伏覩各处提调学校御史副使等官节该钦奉勅谕内有曰一学校无成皆由师道不立今之教官贤否不齐先须察其徳行考其文学果所行所学皆善须礼待之若一次考验学问疎浅及怠于训诲者姑诫励之令其进学改过若再考无进不改送吏部别用钦此今给事中王钦题称前因无非爱惜人才崇重师儒之意合无行移都察院转行各处提学御史副使等官今后考验教官务遵原奉勅谕内事理当礼待者礼待之当诫励者诫励之当起送别用者起送之不许徇私偏执将一次考验不中者一概起送别用如此则劝惩不至轻易而师儒知所奋励矣　一查得先该广平府知府王衡等奏称纳银聴叅吏典不谙刑名行移不通楷书筭法既以纳财为出身之阶必以贪财为营家之计奏要今后或遇灾伤荒歉先事预防临期赈防凡百长防任其施为不许再拟纳财叅吏永杜贪利之门等因本部访得永乐宣徳正统年间天下亦有灾伤各边亦有军马当时未尝举行纳粮草纳银两为监生吏典等项事例粮草不闻不足军民不闻困毙近年以来各边并腹里少有灾伤所在守土等官止图目前分寸之利不为国家长久之谋辄便奏开生员吏典人等纳粮草纳银两等项事例彼此效尤遂为长防殊不思祖宗教养生员叅充吏役良法美意各有攸在且如生员选于民间俊秀子弟教养于学校成材者科贡入监不成材者充吏为民未尝不别贤否一概滥进也其吏役亦必于农民之中选其识字能书者充之令其书办文案及其两考役满赴部办事数年才拨京考满日考中才得冠带不中者发囘为民未尝不论能否一概入选也近来因有前例是以在学无志生员及未学富家子弟揑作生员名色不分贤否有无学识一概入监以图出身将来入仕不知为政之道岂不误事殃民一切小民不分能书与不能书不论市民与农民一概聴缺充吏不惟官司不得伊书办文案且于旧制有违及其三考役满又免考验一概照依资格出身所以多不称职比先年间监生止由科贡吏典亦循年资别无杂进之徒是以聴选之人不多选法不至壅滞任用亦多得人自有此例杂进者日多一日以致正途监生吏典因而壅滞不得出身多者十七八年少者不下十五六年才得选用年巳向衰谁肯尽心干事不谋归计甚至聴选年老例不入选只与冠带闲住又况此等杂途所进中间多有负债破产顽钝无耻之辈今日既知以财进身他日岂肯以廉律巳欲不贪财害民天下治安何由可得欲将纳银纳粮草等项事例限本年四月以里通行停止今后遇有灾伤及边方粮草不足不许再行奏开前项生员吏典人等纳粮等项事例贻患将来等因治元年三月初四日具题奉圣防是钦此续该四川布政司奏要令陜西等布政司一考两考吏典定与则例出纳银两或免其考试就拨京考或给与冠带各照资格选用等因戸部明知题准今后不许再行奏开前例却乃不令本部知防朦胧题准行移四川陜西云南贵州四布政司招纳去后治二年六月内该四川布政司奏称年嵗丰稔本部查照前项禁革事例具题行移该布政司将纳银事例限七月二十日以里停止今后诸司衙门敢有再行奏开前例许本部叅奏或科道官纠劾治罪题奉圣防是钦此巳经节次通行钦遵外近该巡抚山东左佥都御史王霁巡抚南直左副都御史佀钟各明知本部题准再不许奏开吏典人等纳银事例乃敢故违王霁既开端于前佀钟又接踵于后户部亦不查照辄便题准是使后来杂进人多选法壅滞以致正途循资而进者皓首不得出身归怨吏部未必不由此也且吏部掌天下官吏选授之政令戸部掌天下戸口田粮之政令选法不清吏部之责钱粮不足戸部之责兹欲补钱粮之不足遂令选法之不清是自欲迯其责而使人任其咎也况其所得银物不及一贵族所积济人不多壊事实大且使诏防不信于天下其为圣政之累夫岂小哉今给事中王钦所言前因诚可谓深知其弊所宜禁止合无通行各布政司并直府州各行所属衙门除已留在官聴缺知印承差吏典挨次叅补外以后遇有名缺预先三个月以里行属照例于良善农民内拣选身家无过人物端庄谙晓书写者不必纳银就令叅充其山东南直今次奏准纳银事例合无于治六年五月麦熟之时就便停止今后各处灾伤任从巡抚等官多方区画措置再不许奏开吏典纳银事例如违许本部并科道官纠劾治罪若该部不行查照朦胧覆奏准行亦聴科道官纠劾如此则典吏进身不縁纳贿他年入仕亦必廉能书算文移州县收臂指之効拨京考满冠带无顽钝之徒斯吏胥不虞杂进而铨选不致壅滞矣
　　引疾乞休致奏状
　　臣昨于本月十八日引选囘家夜半时忽感风疾头目昏晕痰气上壅不省人事者累时巳而少苏四肢麻木不能展转已将原掌印信咨送本部收掌本部题奉圣防印还着王恕掌钦此臣有以见圣恩优待大臣之体面无故不弃之盛心且吏部印信臣非不欲掌也一品俸禄臣非不欲食也圣明在上臣非不欲事也天地大徳臣非不欲报也但臣年巳耄矣时巳过矣命巳衰矣病巳作矣譛毁者日益至矣祸患恐不免矣是以不得不退避也伏望圣慈俯察愚衷曲赐矜悯俾臣早归田里不致狼狈则是圣恩保全老臣有始有终老臣感戴圣恩无穷无尽也臣无任涕泣恳祷之至治六年二月二十二日具奏次日奉圣防卿朝廷老臣偶有疾宜善调理不允休致钦此
　　再引疾乞休致奏状
　　臣昨因遘疾具本恳乞休致奉圣防卿朝廷老臣偶有疾宜善调理不允休致钦此伏念臣本凡品庸流仰荷圣明起用至此五六年来拜沐殊恩异数多矣非不欲调理疾痊图报万一但臣年几八十血气巳衰百病侵寻如腰腿疼痛耳目昏瞆等疾非医药所能治疗且铨衡之司人才进退所系天下治忽所闗非才识明敏徳望过人者焉能胜任而服众臣以老耄昏聩之人乆居此地有妨贤路其所进退之人又未必一一皆当欲其服众心而无怨谤得乎然圣恩留臣是乃朝廷礼貌大臣之体面臣非不知也使臣不速去其位诚恐积毁日深获罪愈重斯时也圣恩虽欲留臣亦恐不可得使臣狼狈而归有何顔面复见乡邦故人岂若今日之去之为美也伏望圣慈俯赐矜察容臣归田使臣无忧无惧茍延残喘数日其视今日留臣之恩岂不尤为大乎臣无任感仰之至治六年二月二十四日奏二十六日奉圣防卿引疾求退巳有防勉留不必固辞钦此
　　乞休致奏状
