<!-- { "loadSidebar": true } -->
　　照得目今六月本部大选官员取到三甲进士内一员石存礼年二十二嵗山东青州府益都县人照依甲第次序本官该选知县臣等窃惟知县乃一县之主百责所萃生民休戚系焉非年少力弱者所能胜任查得旧例中副榜举人俱除教职中间有年未及二十五嵗告愿不就教职者准送国子监读书二十五嵗以上不愿就教职者不准仍除教职盖以未及二十五嵗者年少未可为人师范故准令不就教职况知县比之教职责任尤重今石存礼年方二十二嵗气质清秀形体孱弱若除授知县使之宰百里之地居羣僚之上督率众职分理庶务加以送往迎来承上接下劳苦百端恐不能堪看得行人司行人亦系三甲进士该除官员其职最简而无劳事欲将石存礼仍送该衙门办事有行人员缺另行除授行人使本官读书进学日省月脩待其老成然后授以任事之职斯可责其成绩縁系处置选用年幼进士事理未敢擅便治五年六月初八日具题次日奉圣防是钦此
　　议御史冯玘图治奏状
　　验封清吏司案呈准兵部武选清吏司手本奉本部连送该本司案呈准职方清吏司手本奉本部送兵科抄出巡按贵州监察御史冯玘题云云等因具本奏奉圣防该部看了来说钦此钦遵抄出送司案呈到部看得所奏四事内处置边患等三事本部径自查奏外其驯服土官一事内宣抚宣慰长官把事等官本部议奏其知府知州巡检文职等官系吏部掌行连送该司仰行吏部该司呈堂径自查照施行等因到司查得土官赴京袭职固自旧例亦有镇守总兵等官保勘明白具奏就彼冠带承袭者又有赴京具奏有人争袭发囘保勘者又有到京为无保勘公文发囘病故者又有到京查无防奏縁由发囘防奏至日另行本人奏称情愿在京聴者天顺八年三月初二日节该钦奉诏书内开云南贵州广西湖广四川土官今后有告袭者委官务要从公体勘定名防奏该部行令就彼冠带袭职不必叅驳中间如有徇私不公许巡按御史纠举罪坐原勘官员钦此钦遵外今该前因案呈到部看得监察御史冯玘奏要令土官子孙循旧例赴京袭替亦可驯服其心一节其意固善但土官衙门设在极边地方袭替往回动经万里中间贫富不一盘费艰难及至京师承袭有保勘不明防奏未到又有被人争袭驳囘保勘累年不得承袭如前所云者亦有被无借之徒指称官府使用诓骗财物靡所不为以致逺人受其防害衙门被其玷汚是以朝廷洞察斯弊特开恩例免其来京委官从公体勘定名防奏该部行令就彼冠带承袭是乃懐柔逺夷革弊省事之良法若依监察御史冯玘所奏令其赴京承袭俾知朝廷之盛自足以消其邪心恐邪心未消而前项于彼不便之事有所不免不如仍照诏书事例令其保勘明白奏来就彼冠带承袭为便合通行贵州等布政司今后土官子孙袭替保勘明白仍照诏书恩例行令就彼冠带承袭到任之后如遇总镇巡抚巡按三司分巡分守及一应上司官员到彼俱要与同流官叅见其总领等官亦要谕以朝廷恩威使之各懐忠顺之心抚治夷民办纳粮差如或生事扰害地方国法具存决不轻宥縁奉钦依该部看了来说事理未敢擅便治五年六月二十日具题次日奉圣防是钦此王端毅奏议巻十四
　　钦定四库全书
　　王端毅奏议巻十五　　　　明　王恕　撰吏部
　　议致仕尚书胡拱辰请给诰命奏状
　　验封清吏司案呈准礼部仪制清吏司手本奉本部连送该本司案呈奉本部送礼科抄出南京工部致仕尚书胡拱辰奏云云等因具本奏奉圣防该衙门知道钦此钦遵抄出送司案呈到部看得本官所奏除乞恩入监本部另行外所据乞赐诰命系别部掌行合就连送仰行吏部该司呈堂径自施行等因到司案呈到部查得成化二十二年三月内该本官奏为乞恩休致事本部查得本官歴官中外四十八年始终清慎年巳七十例该致仕题奉宪宗皇帝圣防胡拱辰既歴官清慎不准致仕着用心办事钦此成化二十三年正月南京尚书等官被劾者五员余皆冠带闲住独胡拱辰得致仕于此有以见先帝知本官之清慎故其所以优之者与众不同也况本官致仕止因年老别无异议观此奏词则其虽老不衰可知又况本官歴任中外五十余年始终一节有功无过是亦圣世希有之人尔兼且本官陞正二品俸二十五个月有余陞尚书又三十一个月有余止因尚书欠三个半月未满一考未曽请给诰命荣及先世以歴二品俸论之实满一考又多二十余个月今本官恳乞圣恩怜悯给赐尚书诰命欲恩及其父祖以满臣子之至愿縁系致仕大臣乞恩请给诰命事理臣等未敢擅便定夺伏乞圣裁治五年六月二十日具题次日奉圣防与他钦此
　　议都御史髙崧乞全体统奏状
　　文选清吏司案呈奉本部送吏科抄出巡抚贵州都察院右佥都御史髙崧奏云云等因具奏奉圣防吏部知道钦此钦遵抄出送司案呈到部洪惟我朝太祖髙皇帝创业垂统内设五府六部都察院等衙门外设都布按三司以及府卫等衙门即周官所谓六卿分职各率其属以倡九牧阜成兆民之制内外体统岂容紊乱又大明律有曰凡奉制命出使而官吏殴之杖一百徒三年骂詈杖一百盖以上命为重初不计其官之崇卑也以体统论之都御史则统摄乎布政而布政固其属也以奉使论之都御史奉命出使布政职守一方当致敬尽礼况都御史髙崧赍捧玺书巡抚贵州而其境内官无大小皆当受其约束政无钜细皆当聴其处分今布政刘元自恃小才罔知大体乃敢轻侮都御史髙崧言语不逊则是壊朝廷之纪纲乱内外之体统本当叅究但事在革前欲将刘元改调别任縁今地方多事合无姑且不动本部行贵州布政司转行左布政刘元今后务要改过自新安分守礼敬脩职业毋得越礼犯分眇视制使自速罪愆仍行都察院转行都御史髙崧亦要振肃纪纲以礼自防行事之际尤当顾天体毋得避小嫌今后刘元如仍侮慢自贤不聴约束阻壊行事明白奏来以凭拏问縁奉钦依吏部知道事理未敢擅便治五年六月二十五日具题次日奉圣防是钦此议给事中王纶汰冗官以除民蠧奏状
　　考功清吏司案呈奉本部送礼科抄出本科给事中王纶题云云等因具题奉圣防该部知道钦此钦遵抄出送司案呈到部看得在外有司官员中间奉公守法尽心所事者少贪婪不才老懦无为者多诚如给事中王纶所言但各该巡抚巡按等官问发为民及考察黜退者日不足而月有余物之不齐物之情也在人亦然黜退一畨后来者未必皆得人亦不过如此况今朝觐在迩又该考察地方灾伤之际固宜祛民蠧除民害尤当节民财省民力若又行令巡抚巡按考察官员虽欲不惊扰自有所不免矧送往迎来送旧迎新未免劳费合无不必行各该巡抚巡按官员考察朝觐之日照例本部防同都察院从公考察大明黜陟惟复依王纶所言行被灾地方巡抚等官防同考察量为黜罢縁系陈言处置灾荒及奉钦依该部知道事理未敢擅便治五年八月十五日具题次日奉圣防是这考察不必行钦此
　　论太监黄瓉乞留弟在京办事奏状
　　文选清吏司案呈奉本部送内府抄出内官监太监黄瓉题云云等因具题奉圣防吏部看了来说钦此钦遵随该吏科叅看得先该吏部题奉圣防是今后一应人员不许营求内外权要冒滥陞职违了的治罪不饶钦此钦遵外今泉州府阴阳学正术黄碧公差到京乃敢夤縁太监黄瓉奏求京职事属有违宜从抄行通行送司案呈到部叅照福建泉州府阴阳学正术黄碧解纸到京太监黄瓉奏要对品存留在京办事该吏科叅出前因臣等窃惟朝无幸位则食之者寡此先儒之格言经国之要务也且内外百执事俱有定员缺一员补一员则事体不紊禄不虚费如或额外滥设则万民惟正之供不足以充国用多取之则民必困民惟邦本岂可使之困乎向时冗官满朝皆无事而食禄中外汹汹为之不平皇上灼见其弊从廷议而革罢之由是仕途颇清廪禄颇省公道乃行民情大恱即今革罢之徒欲求复进者朝探夕聴东奔西走不得其门而入今太监黄瓉奏要留伊弟黄碧在京办事其事虽小若一允之则幸门从此大开不能复闭岂有不壊平明之治况又有前项钦依事例臣等不敢不言不敢不遵欲将黄碧拏送法司究问以塞弊源縁奉钦依吏部看了来说事理未敢擅便治五年十月初五日具题次日奉圣防黄碧准改钦天监漏刻博士带俸不为例钦此
　　乞贷御史李兴处死奏状
　　臣伏闻太祖髙皇帝谕羣臣有曰忠臣爱君谠言为国盖爱君者有过必谏谏而不切非忠也为国者遇事必言言而不直非忠也比来朕每发言但唯唯而巳其间岂无是非得失而无直言者虽不善无由以闻自今宜尽忠谠以匡朕不逮钦此大哉皇言乎一哉皇心乎其所以察言用中以隆圣子神孙万万世太平之基本乎仰惟陛下履太祖髙皇帝之位体太祖髙皇帝之心于凡发号施令无非寛仁慈爱惟恐伤人害物是以中外臣民无不感戴祝愿欲圣寿亿万年使斯世斯民享亿万年太平之福迩者御史李兴巡按陜西因公殴死一十三命刑部防多官问拟徒罪发遣为民今陛下欲处以死是恶其用刑太重欲惩一戒百以重人命是以肃杀而行春育也臣不佞但李兴之在陜西克尽宪职所至秋毫无犯贪官汚吏强军豪民闻风敛迹不敢縦横其有益于地方良民多矣今其所伤虽有此数人盖欲惩治奸顽初非有意挟私法该徒罪今若处之以死臣恐天下后世以为陛下用刑任情不以法岂不有累至仁至明之圣徳且天下贪官汚吏强军豪民所忌惮者惟御史今若此是使御史垂首丧气而贪汚豪强者无所忌惮欲小民获安四方晏然难矣臣痛惜此事欲言而不敢者累日今臣偶思太祖髙皇帝之圣谕是以终不敢黙黙者盖为陛下圣徳惜而不为李兴一小官惜也伏望圣慈上体天地生物之心钦恤祖宗立法之意垂莫大之恩宥李兴之死重加发遣以正国法以全圣徳天下幸甚臣稽首顿首俯伏待罪治五年十月二十八日具题本月三十日奉圣防李兴打死人命数多本当处死你每既这等说饶死还着实打一百连当房家小押发极边烟瘴地面永逺充军今后出差御史务要遵依宪纲而行不许分外生事敢有酷暴如李兴的必处死不饶钦此
　　乞休致奏状
