<!-- { "loadSidebar": true } -->
厶官仕行光明，公心清顕；著崇勋于竹帛，扬美誉于朝庭，文武之道兼深，进取之方颇远。今者位崇清苑，任重紫垣，偏戴恩荣，常承两泽，宸衷所注，伫分藩阃之权；仁政久杨，即荷云雷之命。厶忝承眷爱，久沐光辉，抃慰之诚，实过伦等。
贺皇城使留守
厶官勋名久著，声望素高；识量宏深，文武兼济；匡时多术，立政无私。常
P88
承宠遇之恩，□历重难之寄。今者任重皇垒，位列通班；既分委守之权，即领方隅之命。厶忝承眷奖。
贺司天监
厶官德行兼茂，才气素高；代袭清勋，廿（世）传鸿业；穷二仪之奥理，监百代之徵祥。由是宠遇弥深，恩荣益盛；风生霜简，威重金璋，南北攀依，远近瞻瞩。厶久忝知兴，常奉音尘，忻抃之诚。
贺东都留守
厶官道光耆列，德重儒宗；积代簪裾，累朝匡弼。政唯通于信义，化必被于生灵；缙绅师镜之模，襦袴效文章之体。今者任尊居守，位顕崇寮，宠寄弥深，恩荣益厚，班行瞻戴，遐迩攀依。厶忝承云云。
贺使相
厶官德符乾像，道契坤仪；功列山河，勋铭鼎铉；张四维之纲纪，固八表之封□。尽力致君，常愿益光于尧舜；竭诚匡国，唯思更美于伊□。分优而圣虑皆宽，布政而群情悉泰。今者任尊茅土，位顕台阶；爰自齐坛，遽膺萝卜；远布为霖之泽，便及生灵；遥□寇孽（孽）
P89
之功，即归廊□（庙）。凡居班列，咸受陶钧，不但华夏，皆霑□育。厶忝承眷爱，久积瞻驰，忻跃之诚，倍深伦等。
贺节度使（观察防御经略都护）
厶官华光世德，业顕明时；济物功高，匡君道远；抱清贞之素节，禀劲特之雄姿。攒教化于笔锋，视风云于掌内。今者荣分龙节，宠拜凤书；布两露于一方，振威声于万里。藩□益固，河海唯清；弘宗社之丕图，畅皇王于休命。班行望重，竹帛勋崇，中外群情，孰不瞻仰。厶忝承眷爱，忻抃伏深。
贺刺史
厶官任崇郎省，德茂缙绅；文含金石之声，学贯典坟之旨，位因道进，名以才高；挺松桂之寒姿，蕴风云之大志。今者宠分符竹，荣□（焕）担帷；再扬去獣之仁，更美远珠之誉；行光龚守，化必切于耕农；德重文翁，思克霑于襦桍。红旌乍转，犹怀恋阙之诚；尽毂初驰，已切下车之政。厶虽限中外，忝受眷私，忻瞻之诚，有切常品。
贺幕府
厶官词调风雅，德望清崇；擅甲乙之高科，擢烟霄之上第。才推梦
P90
笔，志美题桥。今者独带桂香，□归华幕；阮瑀之高名益着，陈琳之芳誉更彰。居道德而以賛元候，尽忠诚而以酬圣主。累受藩垣之辟，即膺符竹之荣。厶忝受眷私，常多倾瞩，慰抃之至，实异等伦。
贺两畿令
厶官芳桂名高，兰脂德润；耕耘学圃，光归文场。今者政洽王畿，誉归朝列。千门化满，百里风生；即分符竹之荣，以列缙绅之望。厶早承恩顾，久奉音尘，瞻瞩之诚，尤多常品。
贺金吾大将军
厶官德望兼深，才学双美；名彰前列，道茂当朝；瞻视有仪，佪（回）翔多度。今者位高亲杖，任重禁戎，朝静九衢，夜清三殿。勋阶增峻，封爵益崇，即拥旌旄，以分茅土。厶久承深眷云云。
贺金吾（二番、三番）将军
厶官德业素崇，文武兼盛；名高卫霍，术过孙吴。智略宠深，筹策弘远。今者执金任重，亲杖位崇，陈警跸而卫銮兴，拥貔貅而以亲玉辇。勋随日厚，望逐时移；秉钺分符，匪朝即夕云云。
P91
贺统军
厶官文武雄才，风云间气；推诚许国，励节酬君；素历生难，幾分优寄。今者位崇统帅，首冠英□；穰苴之令更严，吴起之谋益远。即应持龙节，却饰□弓，肃静方隅，镇绥藩阃；人情咸望，物论攸归。厶久承眷私，预增忻瞩。
贺诸术将军
厶官清勋早茂，雅望素高；才智纵横，威风□廊；久蕴安边之策，常思静寇之功。□彩朝寒，弓声夜劲；累居亲卫，日列禁戎。即分藩阃之权，以展风云之志。厶久承知眷，瞻仰尤深。
贺两神策军马步使
厶官业继箕裘，才兼文武；开闭师律，深蕴机谋。恩信久彰，谦和夙著；忠诚可尚，贞操难加，今者位重策□，任崇亲旅，精心训练，剋己抚绶。弘分圣主之优，广布将军之令；自是勋风日进，功业岁深；即领虎符，便分龙节。群情溥瞩，众望攸归。厶忝承眷知，倍多攀仰。
P92
记室备要中卷
中尉、军容、长官、两军副使、飞龙使、飞龙副使、内园使、庄宅使、宣徽使、僻仗使、仗内使（令）翰林使、西院直公、总监使、省令、□林等使牛羊使、诸司使、监军使、供奉官、赐紫、赐绯、赐绿、立戟、追赠父母、追增妻、母邑号、妻邑号、贺正、贺冬、贺雨、贺雪。
贺中慰（尉）
厶官勋望穹崇，道业光远；以文章为逸羽，□致云霄；用才学为鸿鳞。独游沧海。诚同皎日，上賛圣明；恩若春波，下霑袭俗。掌枢衡而阴阳有则，亲旅□而教化无私。今者任重兵权，位崇禁旅；风生武虎，戟壮龙楼，戴两耀之光辉，荷九重之宠锡。德流中外，荣冠古今；凡在班行，执不忻畅。厶久承庥庇，欢抃尤深。
P93
贺军容
厶官德符于鉴，道契神机；禀万像之□（虚）灵，蕴四时之和气。功齐山岳，永镇乾坤。恩双波澜，长深江海；作人民之父母，为社稷之栋梁。今者位处观军，任从护旅；宠荣兼茂，渥泽继深；賛文化之潜功，助太阳之辉耀。云腾风振，品物咸荣；道泰时康，群情皆畅。厶忝承恩眷，久沐殊怜；抃跃之诚，倍切常等。
军容答
厶素无勋积（绩），实昧功勤。叨荷国恩，□蒙天眷；徒将拳石，难加嵩衡；但媿涓流，讵（岂）资沧海。苟处包藏之内，何裨广大之功。岂谓圣泽曲临，鸿恩俯被；幸亲军旅，滥握兵符；宠极若惊，荣深益惧；忽蒙奖问，实荷殊私，省分循涯，□(难)任兢悚。
P94
贺长官
厶官辅賛功高，匡时道远；振翼绝岛，跃鳞长江，风云之行杳然，古今稀疋；霄汉之情邈尔，中外难方。今者秉握□枢，调和玉烛；九有戴动天之德，万邦瞻捧日之荣；包宇宙于心胷（胸），展波澜于襟抱；益广无私之化，再致唐虞；弘宣休畅之风，更光史籍。溥天匝地，皆踊跃于明时；在野升朝，悉欢荣于圣旨。厶忝承恩顾，常沐庇庥，抃跃之诚，倍加伦等。
答
厶虚鄙无堪，名迹幽晦；虽蹑兢兢之步，尚虑不补于□愚；徒怀畅畅之心，实惧有乖于荣忝；岂料鸿恩不次，曲及微躬；睿泽无涯，下濡凡质。祇荷荣命，兢□未宁；猥沐殊私，惭惶更切。限以厶事，陈谢永由云云。
贺两军副使
厶官道顕明时，德光圣旨；金貂宠异，玉阙恩深；温和无犯物之颜。谦逊有通明之誉。明如晓镜，洁若秋霜；仁智无涯，风姿□（寡？）类。今者位临亲旅。賛理禁戎；播九尉之风威，杨大君之休命。峨峨勋岳，兴天地而齐休；浩
P95
浩恩波，比沧江而不息。凡居中外，共仰崇高；岂止庸愚，独增忻抃。
贺飞龙使
厶官勋盖□（□）瀛，德崇班列；清标特立，雅望不群；戴日月之光荣，固山河之重禄。今者丕杨休命，美拜极司；耀天驷于重霄，克由仁政；跃云龙于中禁，实惬宸心。自是位即枢衡，功高崇岱；圣情倾瞩，朝望坚深。厶久沐殊私，每承恩顾，欢抃之至，超越等到伦。
贺飞龙副使
厶官清规越侣，雅望绝尘；君德行之源流，处贞廉之轨辙；回翔闲暇，举措直方，道能从污，行难苟合。今者位崇班列，职莅重司，宠遇非轻，光荣颇盛；彤梯万仞，方当历进之初；紫闼九重，已在云霄之际；众皆仰瞩，孰不倾驰。
贺内园使
厶官节操坚明，风姿清爽；早升闱闼，久履殿庭；进趋多跻之仪，楫让有雍之貌。今者宠荣殊等，寄任非轻；花囿之政既崇，桃李之阴
P96
斯布；独承天眷，大洽群情。即当权握化机，周旋密命，生灵是瞩，中外再瞻。况厶久沐眷私，诚深众望。
贺□（庄）宅使
厶官久茂崇勋，早扬休令；文闺幽邃，武库深沉；百辟瞻依，四方钦赖。今者光膺睿宠，克任重司；远张富国之谋，大启封邦之策。云雷功就，两泽恩深；中外群情，孰不欢抃。况厶久承眷念，忻跃倍常。
贺宣徽使
厶官博达多能，硕学众望。今者功高武库，宠极班行。厶久沐眷私，常承顾遇，欢抃之至，倍百群情。
贺僻仗使
厶官德行端明，学识宏邃；久膺殊宠，夙著嘉声；常□卑杖之仁，益茂谦柔之道。今者统亲戎之□虎，僻密仗之戈铤；威耀禁中，声驰阃外。荷恩荣而独无伦比，量勋德而□处崇高；大欢中外之心，尤切枢衡之望。厶忝承知眷，分实逾常，忻抃之诚，难以方类。
P97
贺仗内令
厶官德异行殊，词高学瞻；操张多术，通变应机，蹈仁义之深源，蕴忠贞之素节。今者位崇令长，任重刑名；尽理而[不]贷姧豪，奉法而难容欺隐；既彰正直，克副恩荣；圣泽逾深，群望弥切。厶忝承眷爱，夙受殊私，忻抃之诚，莫穷涯涘。
贺翰林使
厶官令名光远，嘉望清华；文冠英旄（髦），学宗坟典；宠荣殊异，俄升词苑之荣；恩渥非常，特领翰垣之寄。群儒仰则，多士瞻仪；□翔凤扆之前，偃息龙楼之侧。事光众望，道叶时推。厶久承眷私，岂任忻抃。
贺西院直公
厶官卓异群英，□超崇列；为文入仕，志学立身；德无二途，道唯一贯。举翻翻之翼，瞥尔烟霄；跃矫矫之鳞，淼然溟□。今者位崇密职，道賛机衡；九降丹书，尽归鸿笔；恩光异等，庆泽逾伦；中外群情，孰不倾瞩。厶忝承眷爱，久受庇庥；忻抃之诚，实倍群品。
P98
贺总监使兼知太仓出纳
厶官茂行实德，素有所闻；博识通才，爵然兼著；功无伐□（善），清以畏知；誉美殿庭，道光班序。今者特承睿泽，□沐恩波；超处重司，仍临列暑（署）；遵虹梁而以清御路，制巨禀而以备国储。唯兹重难，悉归权握。自是功庸日广，宠遇时迁；大慰群情，咸摅众望。厶忝承荣眷，忻抃逾多。
贺省令
厶官倜傥雄才，谦和上德；道随舒卷，性任方圆。清镜绝尘，皓璧无玷。今者荣加宠锡，美冠群伦；选自崇班，遽升华省；恩流散秩，誉洽□（臣）寮；中外人情，孰不瞻戴。况厶忝承眷属念，忻仰尤深。
贺琼林大盈库使
厶官素蕴多德，久茂清勋；九霄之鸣□（唳）无□（双），万里之翱（翔）寡类。彤闱望重，青□名高。今者国藏任崇，玉阶班峻；纳八方之贡赋，□四海之珍奇。若非夙荷殊荣，孰以偶当深寄。自是宠光益厚，
P99
勋禄弥增。
贺牛羊使
