<!-- { "loadSidebar": true } -->
厶官积行彤闱，擅名清列；恭承国命，常著政能；祗奉君恩，每闻忠孝，谦居卑牧，后已先人；时推哲贤，众仰英特。今者荣加贵位，宠拜重司，蒭豢既均，群类蕃息。自是风云道广，品秩序高；戴两露之新恩，诚为称德；荷岳山之重禄，实为当才。既承天眷之深，颇慰人情之望。厶久承眷奖，常所攀依；忻抃之诚，唯切勤恳。
诸司使答
厶才术无取，器质虚庸，叨窃恩荣，滥承宠泽。岂以皇情下属，圣意曲垂，擢处重司，致于崇列。摩心揣分，上感鸿慈；抚已度诚，内惊卑抱。何幸猥蒙奖饰，特赐褒称；捧对多惭，披阅增媿。限以厶事，陈□（谢）。
诸道监军使答
厶素无□（韬）略，竟乏权谋；忝厕班行，□当临护，荷丘山而益重，霑两露而弥深。此皆厶官曲赐吹嘘，猥加提擢，荣感之至，无以下情，限属监
P100
临，末由展谢，其于瞻悚，顷刻难安。
贺供奉官
厶官道德尊崇，令望光远，佐尧匡舜，勋业峞峩；戴日扶天，恩荣顕赫。累获藩篱之命，久扬休畅之风。今者重拜凤书，更宠龙扆；供承睿泽，祗奉圣颜，两露霑襟，烟霞满袖；永居柱石，弥固乾坤；中外咸畅于私心，遐迩悉欢于公论。
答
厶行能虚菲，器质□微；徒竭力以励铅痴，竞无功而裨国命。常惭苟进，岂望幸迁；猥沐天恩，曲超阶次，擢处奉颜之地，遽离常品之班；方趋金殿之前，忽践玉阶之上；惊惶未定，示问俄来，悚荷之诚，无以为喻。
贺小供奉官
厶官华族英胤，圣代宏才；后特超奇，雅亮光绝；威仪可尚，旨趣难方。今者宠异时伦，恩逾侪列；莹煌朱绂，已出群班；顕赫银璋，更升殊品。常亲凤辇，徧近龙颜；言曾帝心，动谐天意。自是昭宣人望，顕布声华；大賛云雷，弘敷雨露；凡居中外，同仰风猷，岂独庸愚；窃瞻清重，其于欢抃，实倍常情。
贺赐紫
P101
厶官勋业弘重，德望高崇；辅国诚深，爱人心切；恩威远被，仁惠潜流。匡君之道理难方，济物之功何比。□（换）金璋于旧宠，加（？）紫绶于新恩；中外咸欢，生灵同庆，厶忝承庥庇，常负丘山，抃跃之诚，实倍群品。
答
厶才行荒□，智识凡琐；常惭荣忝，每积兢危；重足丹霄，侧身清禁。岂料云雷荐及，金紫俄升；始自殊私，终依庥庇，感佩之至，无任下情。
贺赐绯
厶官德望清崇，声华著美；生灵咸戴，中外具瞻。今者宠命惟新，恩荣益盛；身垂朱绂，趋玉阙于丹霄；腰（腰）佩银鱼，捧銮兴于紫禁。厶忝承眷念，常荷殊私，喜抃之诚，倍盈卑恳。
答
厶性质愚陋，才识庸虚；早忝清阶，遽登崇列；实由恩顾，方幸升迁。旧宠逾深，新恩益厚；佩银章而何力，服朱绂而无功；仰戴天麻，伏惭仁庇；限以中外，陈谢未由。
贺赐绿
厶官賛佐多方，采时有术；事彰公论，行美时推。今者绿绶荣深，
P102
紫泥恩重；鹏张大羽，方搏声于蓬瀛；鲲跃鸿鳞，始腾凌于沧海。厶忝承恩眷，常所攀依，忻抃之诚，岂同他等。
答
厶□朴常材，瓶缶小器；素无效绩，实忝迁升。岂以圣旨曲临，假风云于隧翼；皇情猥注，降雨泽于枯鳞。顾□（？）陋而辉彩遍身，戴恩荣而丘山在顶。方怀兢灼，忽奉褒称，祗荷殊私，无任悚惕。
贺立戟  南北同
厶官功业盖朝，令名光世；竹帛之殊动久著，封阶之休列弥高。賛王道而已至升平，扶宗社而永谐宁密。今者宠荣兼茂，列彩戟于朱门；庆泽并临，耀红旌于素壁。重扉洞启，出入而常睹君恩；峻闼尤崇，俯仰而初瞻国命。风生□庑，威振华夷；凡在班行，孰不攀望。
贺母封邑号  南北同
厶官德备朝峰，道明儒典；行作进修之式，言成稽古之风。孝道久彰，声芳素远；荣深紫绶，庆美彩衣。尊封之礼命绕临，贵号之称传已远；事光国典，宠异班行，中外群情，孰不欣戴。厶忝承眷爱，欢抃尤深。
P103
贺妻加邑号  南北同
厶官道豊（丰）德茂，望重勋高；久賛皇猷，累承休命。今者荣分闺閤，庆泽庭帷，殊封初降于丹霄，贵号已扬于彩轴。自是柔风永播，淑德逾彰，礼命既崇，家国同庆。厶忝承知眷，久沐仁私。
贺追赠父母  南北同
厶官孝友资德，仁信扬名；闺门传雍睦之风，朝列著谦和之誉；积殊勋而荣加先远，传盛业而庆及后昆；孝行弥彰，忠诚益固。今者特□礼命，克奉追崇。既承尊赠之荣，实顕慎终之道；国彰斯美，朝典尤明，凡在班行，孰不钦慕云云。
贺追赠妻
厶官朝德崇异，班望顕殊；政茂邦家，道全纲纪；耀宠荣于内外，布庥□于亲□。今者泽及重泉，恩加游室，事明国典，庆及朱闺门。传嘉号于百年，固封名于万古；凡居中外，咸祝高风。厶忝受眷私，岂任瞻慰。
贺正
伏以献岁之首，品物咸亨（享）。伏惟厶官纳祥无壃，履新增庆；永保如□
P104
（？）之寿，天敷似萼之荣；松鹤比年，天神咸祝。厶限拘厶事，不获陈（？）贺。又伏以运启新正，律移初度；祥开云物，福被生灵。伏惟厶官庆若川流，寿山如（如山）固；永绥荣禄，长奉宠光，祉福惟新，入（人）神共戴。
贺冬
伏以铜浑启数，一阳首生；品物咸欢，天地交泰。伏惟厶官直居贵位，广济□民；永延金紫之荣，弥固山河之寿；宠光克茂，福祚惟隆。厶限以厶事，陈贺未由，瞻望清崇，但增虔祷。又
伏以玉管潜移，金鸟南至，祥开万瑞，运启千龄。伏惟厶官镇履尧辰，永延彭寿；福随嘉节，庆萃新阳。
贺雨
伏以天久亢阳，人思溥泽，果垂膏润，以副生灵。密雨既散于西郊，远□（派）俄通于南亩；便为稔岁，更益康时。伏惟同增欢抃。
贺雪
绕布祥云，俄□瑞雪，潜消瘴疫，溥泰生灵；四郊而尽作琼田，万室而皆成玉砾。既期丰稔，足以欢呼。伏惟俯同忻抃。
记室备要下卷
（以下全是性名……）。
P106
贺孟月
伏以玄景潜销，和风初布，万类萌动，百物咸新。伏惟善保尊崇，以顺发生之候。下情所祝。
又
伏以东郊气至，北陆寒收；当冰销蛰振之初，是阴阳休升之始。伏惟厶官任尊名郡，位顕崇资，爰自履端，允臻殊渥，瞻祝之至，无喻下情。
又
伏以三元肇布，四序初□（兴）；玄冥收凛冽之威，苍震启发生之候。伏惟厶官时增问望，日积勋名；事君德洽于岁寒，匡国功宣于简策。凡开气
P107
律，克纳休贞。厶叨受恩容，过深奖念，祷祝每倾于旦暮，肺肝宜表于神祗。陈贺未由，不任攀载。
贺仲春
伏以景色妍媚，气□（序）暄和，足以畅适高情，保绥尊□（候？）。伏惟善加调护，以俟祯祥。
又
伏以日居营室，律应夹锺；□（迟）景渐暄，和风远布。伏惟厶官素隆功业，早著殊勋，当景色渐和之时，是福禄攸臻之日。伏惟上为宗社，特保冲和，下情所望。
又
伏以迟日更媚，玄鸟将回；娇莺已啭于林泉，淑景渐分于梅柳。伏惟厶官随珠有彩，荆玉无瑕，周旋施奉上之心，动静叶匡时之节。伏料累陈茂绩，久佐元勋，殊恩必在于朝昏，美誉更标于遐迩。厶忝蒙顾遇，欣祷空深。
贺季春
伏以迟景将深，暄风渐盛，节迎朱夏，气茂青阳。伏惟厶官顺序保绥，以副群望。伏以淑景渐深，花光转媚；票麦已青于南亩，疲民悉贺[于]东□。伏惟
P108
厶官煦物情深，优人志切，必从异政，别俟新恩。伫聆仗钺之时，便是登坛之贵。厶忝邻封部，早□（孰？）恩私，祷望之心，兴日俱积。伏以中春媚景，候应夹钟，庭前之花竟脸（脸竟）红，池畔之柳眉争绿。伏惟厶官匡时道广，惠□恩深；爰因令辰，别迎异宠。厶每媿潺琐，叨奉殊私，祷祝攀依，不任惶惧之至。
贺孟夏
伏以朱明肇启，畏景方临，万物咸荣，群生迷（悉）遂。伏惟厶官稍加固密，以卫尊崇；驰望之诚，倍切常等。伏以绿沼呈芳，朱明应候，幽峦表瑞景之辰，勇（景）物叶和清之气。伏惟厶官匡时重德，间代殊勋，爰膺改候之辰，自纳宠多之福。厶徧叨厚顾，但切祷祠。伏以祝融启候，仲吕迎时；当香风扇叶之辰，是浪激荷苗之时。[伏]惟厶官抱周杨之词学，蓄贾马之文章；武怀静难之机，术著安邦之策。誉传千里，声振四方；想更序以迎休，顺移时而俟宠。厶素叨恩煦，祷望逾增；伏蒙重慈，特垂宠示，但盈感荷，无以情诚。
P109
贺仲夏
伏以时当酷毒。景及炎蒸，畏日初长，火云方结。伏惟善加保御，以副群望。伏以律应莛宾，时当畏景，云物壮峰峦之势，曦光扇炎炽之威。伏惟某官辅弼勋高，匡持德重，履四序推移之候，迎九天两露之恩。便就兵符，顕分龙节。厶叨蒙顾眄，实抱祷祈，猥沐眷私，先垂荣示，捧详周旨，益抱感铭。伏以杓当午位，律应□宾，金鸟延可畏之辉，玉叶殿（？）如峰之状。伏惟功高静难，业茂匡君，理剧郡而著政安人，雍（拥）旄钺而匪朝伊夕。厶□承恩顾，祷祝倍增，伏限所拘，未获祗候旌戟，下情无任云云。右件物等实异珍华，深惭轻□，敢因节序，用祝年光。才经采艾之辰，早剧（处？）登坛之贵；轻尘□戟，甘俟罪尤。伏惟恩慈俯赐云云。右件物固乏珍奇，深惭寡薄；适令届辰之候，微伸续寿之仪。伏惟不罪轻干，俯垂留纳。
P110
贺季夏
伏以畏景□（熬？）然，炎威赫尔，节緾终伏，气接新秋。伏惟寝膳以时，稍加弥衡。伏以炎光极甚，照火流辉；鸟避热于林间，兽移阴而就冷。更望开□进牖，轻扇永凉。伏惟厶官应节保持，将迎宠祉。厶伏限公东，拜谒未由，祷祝之情，弥切襟素。伏以月[当]未位，候应林钟；暑风乍扇于长天，蝉噪始繁于密树。伏惟厶官史标茂绩，国賛殊勋；爰履令长，伫迎宠渥；其于祷祝，非独下情；攀恋空深，未由展觐。
贺孟秋
伏以残景晓蒸，商飚暮起，金方始王，玉烛方调。伏惟稍保尊崇，以御炎燠。伏以律移火位，斗建申宫；华堂之玉簟方清，绿树之金风乍动。伏惟厶官道惟弦直，节比松寒；开疆陈可大之谋，賛主运定倾之略。应
P111
兹良候，必叶殊祥。厶叨受□庥，倍深虔祝。伏以清秋适至。朱夏潜销；蝉馀续断之声，云□往来之影。伏惟某官素蕴公清，早持器业；爰因令序，更纳殊祥。厶叨切眷知，倍深云云。
贺仲秋
