<!-- { "loadSidebar": true } -->
伏以相公天资玉鉴,神授清机,灿班马之文章，振萧曹之事业。云情鹤态，长亲天子之光，鸡树凤池，首冠台臣之位。而宏规不杂，雅望无先，凡蒙煦妪之仁，尽在变（燮？）和之力。今者：新膺紫诏，益表皇恩由圣主之深知，独居黄閤；总仙曹之重任，再起清风。率土之人，咸知庆赍。厶叨蒙近镇，特出殊私，誓当永讬门轩，常规鼓铸。卑诚喜跃，倍万常品。
贺史官魏相公状
伏以相公正直神输，洁廉天授；道实人杰，材为国桢。三变雄文，振杨于当代；九流令学，质定于群
P13
疑。自发耀名星，为霖旱岁，紫垣之内，王陵之峻节重闻；玉殿之前,汲黯之风违(猷)尽在。伏以史氏立言，存乎褒贬；将观撰纪，必在总临。若非丹掖重名，洪儒盛业，膺兹慎选，委以裁成。今者：出自宸衷，特行恩诏，南宫高位，以资爰立之崇；东观新恩，更切具瞻之望。厶叨蒙奖遇，久奉陶甄，忻抃之诚，实倍常等。
贺户部裴相公状
伏以相公禀灵川岳，为国桢祥，当代正人，中朝重器。诚格天地，识达古今，言皆造微，［行］志忘己。文学冠词科之首，材能为史术之师。涌波澜于长川，灵舟触［处？］，用楩柟于大厦，暗室无朝。今者：宠命新加，皇恩盖厚，已尽补天之力，宁厌石渠；方恢作励之功，更调金鼎。颙颙远迩，孰不具瞻。厶早奉陶甄，常蒙奖念，再忻再抃，无任下情。
贺郑相公状
伏以相公河岳英灵，严（岩）廊重德，文雅杕（di）（？）俗，业茂经邦。而神
P14
授宽明，天资峭直，百辟奇韵，黄钟正音。澄伟量于人闻（问），沧溟未阙，耸孤标于物外，太华非高。自连物（总）大藩，迭居崇位，贞心慧化，麾幢之威积（绩？）犹传；雅度严威，台閤之清风尽在。今者：光膺宠命，出自宸衷，匡济明君，弼谐大[宝]。枢机旧吏，重趋画戟之门；棣蕚芳枝，亦经紫薇之省。己残（践）三台[之]任，位兼八座之尊；或俟升平，方施渥泽。易尧之典，既清鹓鹭之行；命说之符，更尽股肱之力。普天之下，孰不具瞻。厶内省孱庸，叨蒙将（奖）念，再欣再抃，无任下情。
贺淮南崔相公状
伏以相公鸾凤奇姿，烟霞瑞彩，蕴佐时之盛业，垂旷代之殊功。词擅菁华，处丹禁而不言温树；学穷源委，捧紫泥而常对天地（池？）。而行重人伦，德标邦杰，事归激俗，政必绝
P15
伦。故得入践岩廊，出居藩翰，两为雨露，十度在风，亲日月之休光，尽瞻台耀；洒云霄之渥泽，咸沐恩波。而积（绩）著陶钧，荣辞鼎鼐，固陈谦让，式劝浇浮。阴阳己知（和），进退惟政（正）。今者：光[膺]宠命，出自宸衷；再登韩信之坛，不换萧河（何）之印。旌旗动色，偏宜橙（登？）路之尊；淮海凌波，必助济川之思。岂歎九重之远，伫闻三入之斯（期）。率土普天，咸知庆赍。厶累家（蒙）大庇。常感至仁，即获拜迎，难胜喜抃。
贺陈许马相公[状]
伏以相公正直天资，机符神授，中枢重德，当代崇勋。俨鸾鳯之殊姿，骋骅骝之逸势，掇菁英于学圃，摇霰雪于词锋。发言而潜活仓（苍）生，立德而可传青史。行高袁[盎]，价压朝伦。[何]晏之俭不惭，无闻百味；杨震之名是慕，每畏四知。在藩垣而慧化临戎，煦如春月；处台席以清风励物，峻若秋霜。而舒卷适时，灵祇助顺，不负变和之道，
P16
仍安调获之班。华夏式瞻，孤寒待起。今者：光膺宠命，出自宸衷，当暑（署？）剑之新恩，总建牙之剧任。况颖川名镇，河洛要冲，荣分土疆，贵拥旌节。铜楼乍志，声流箫（潇）洒之风；玉帐新来，岂是佪翔之地。即当望归黄阁，再践丹墀（chi）。更部重难，常承倚注。厶顾唯虚薄，夙奉辉光，忻祚（木卞）之诚，倍万常品。
贺正上四相公状
伏以节及建寅，时当降祚，青阳肇启，玄律唯新。相公业茂济川，才应命代。亲观盛礼，首荷明君。鸾池之瑞日初秾，最宜三接；鸡树之祥风渐暖，弥畅万机。永践台阶，常承睿渥。
厶叨蒙厚奖，获被殊荣，临郡邑以分忧，每惭旌斾（pei）；企门轩而莫及，但激（竭）愚衷。从结下诚，何酬重德！限以官守，不获随例拜贺。
贺正上西川白相公状
伏以运偶昌辰，时当献岁；三元[启]祚，万国同欢。相公德镇台阶，任崇藩翰；金闺暂别，玉帐方临，指绵水之风烟，常流慧渥；阅锦城之花木，尽带恩光。荣征必在于旬时，宠命即垂于霄汉。弥增福寿、永保尊严。厶内省
P17
庸虚，叨蒙寄住，守棠阴而问俗，敢惮褰帷；瞻门下以消魂，空知洒袂，无由拜贺，徒切攀依。
贺正上淮南相公状
伏以丽日初迟，鲜云乍举，如及发生之候，方欢纳祐之辰。相公焜耀三台，仪形面（两）辟。江湄柳色，如催欲啭之声（此字衍）莺，池上春光，若[引]必归之凤。淑气已周于万国，新恩即降于重霄。更息烽烟，永为霖雨。厶叨蒙奖擢，尚领藩方，拜贺无由，兢惶倍切。
贺诸道节、察正
伏以时当纳祐，节及开元，百垫（蛰）始苏，万方交泰。尚书名彰圣日，位压雄藩。淑景初浓，益助旌旗之贵；和风渐近，尽传襦袴之谣。坐待□（征）迁，行施惠化，常承渥泽，永保休祥，厶限以守藩，无由拜贺，瞻仰清德，难喻赤诚。
贺正上中慰（尉）并长官状
P18
伏以开元令节，纳祐良辰，雪彩初融，奉（春）晖发动。中慰（尉）推诚奉国，秉义临戎，德制貔貅（pi xiu），志倾肝胆。属万方之交泰，坐俟恩荣；欣百蛰以昭苏，行施惠泽。弥增福寿，永保勋庸。限以守藩，不获拜贺，悚恋之至，难任下情。
贺冬上四相公状
节及一阳，气舒六律，渐广发生之兆，能符燮賛之功。伏以相公道冠雪霜，望华廊庙，已播为霖之业，更当迎日之辰。垂玉佩以朝天，永状昌运；立王垂（瑶）阶而献寿，常保休祯。厶幸偶雍熙，惭非杰后，叨蒙奖拔，获任察廉。木德潜苏，积恋之心但切；棠阴是庇，咸恩之泪空流，瞻望殊（珠）轩，不任丹恳。
贺冬上四（西）川白相公状
律应初阳，节当南庆；动植[潜苏]，气肇舒和。伏以相公山岳降灵，星辰禀秀。紫垣黄阁，持行而永息烟尘；红斾青油，入境而偏霑雨露。尧符昌运，常
P19
保休祯。荣贯一时，恩流四海。普天率土，孰不具瞻！凤池之日影初长，唯思济物；玉垒之云容顿改，更俟为霖。厶早在门蘭[闌]。过蒙殊奖，无由拜贺，徒切兢惶。
贺冬上淮南杜相公[状]
时当子月，运属清朝；福庆悠[长]，绥祥是应。伏以相公镇临淮海，量比江湖；隋堤之柳色将新，偏宜极（望）月。魏阙之烟光转媚，如待回旌，专期紫泥之恩，永副苍生之望。道途千里，违奉累年，拜贺无田，兢惶但切。
贺冬上凤翔崔相公状
玄律推移，黄锺肇应；庆深尧日，节及周正。伏以相公五岳降神，三台孕气，统流藩镇，蜜（密）迩封畿。潜宣长养之功，以助雍熙之化。九重城裹，应县捧日之心；十万军中，尽祝如山之寿。即归池上，不奉天休。厶限以守官，不获拜贺，兢惶恋结，并积下情。
贺冬上宾客马公状
千载昌期，一阳嘉节，神
P20
祁交泰，动植昭苏。伏以相公识万（迈）张华，道齐伊吕，克悛事君之节，方当建子之辰。清洛冰消，新宠必还凤沼；碧嵩云改，高情岂厌于龙楼。万谐鼓铸之时，更续延长之寿。厶顾唯孱劣，常沐恩私，拜贺未由，难胜感恋。
贺冬上镇州王相公状
迎日令辰，初传正候；八弦（纮）相庆，万物潜苏。伏以相公贵拥旌旗，功深鼎鼐，方膺介福，永保休祥。限以守藩，不获拜贺，瞻仰勋德，难喻下情。
贺冬与翰林学士兼丞郎给舍书
节当迎日，庆属书云，稍换光阴，潜苏动植。学居清禁，职奉紫泥。承（丞）郎恩深北阙，位重南宫；给舍望高山岳，位重掖垣；锵剑佩以戒行，齐瞻璧月；会鹓鸾而并进、罗拜彤庭。方当视朔之欢，更速为霖之命。厶自惟孱劣。叨领藩垣，遇阳气而初升，迹留棠树；企朱门而莫及，梦绕门栏。悚恋之城，造次难喻。
贺诸道初冬状
节及推移，时当清晏。已表发生之兆，宜申拜庆之诚。伏以尚书业茂经拜，荣当守土，行颁忠化，坐俟征迁。永奉昌期，方绥景福。厶顾惟虚薄，叨受恩荣，方当迎日之辰，
P21
更忝观风之寄。
贺冬兴两柜密状
建子令辰，膺时多庆，祥辉被物，喜气浮空。伏以某官翊亮中台，弼谐庶政；手持机轴，长亲日月之光；目睹（覩）天池，遽政（正）阴阳之候。休征是保，景福长臻，限以守藩，不获拜贺，瞻勋恋德，难胜恳诚。
贺冬[与]两中尉
珠星始会，玉律初移，华裔交欢，生灵共庆，伏以中慰（尉），训戎中垒，宣力内朝。翊助皇风，已及升阳之候；欢娱圣旨，尢深跃马之荣。永保百祥，万（方）资五福。限拘藩守，拜贺无由；瞻望勋庸，难胜悚恋。
《甘棠集》卷第二、《甘棠集》卷第三、贺卢仆射状
伏以仆射经邦媿（chou）（瑰）略，间世通贤，学究典坟，词铺藻绘，峻洁无侣，贞荘有容。蕴开物之宏规，行标装（政？）俗；积代天之素望，势逼台星。而识达古今，操凌
P22
霜雪，精蜜（密）夷雅，中明外和。岁冠振佩之荣，三朝践历；静难安人[之]术，四海具瞻。自禁掖腾芳，河湟布泽，俄司国计，乃副地官。方呈阅藉（籍）之能，又降总戎之诏。吴隐之清政，唯我无惭；羊叔之通才，当时未盛。适当灾沴，全用仁慈。弥胎（贻）仗戉（yue）之雄，不负建牙之宠。压[一]方之波浪，汉水济回；驱两镇之旌幢，台开（门）洞启。名垂千古，威动八纮。玉（王）室无虞，将坛增贵。夷门巨屏，方晋旧封。以水土之尊崇，控金汤之险固。彰其信义，示以公廉。美绩殊私，尽由于丹恳；和风润雨，必及于黔黎。是宜积棒（绩奉）三光，铜（洞？）销万物。济苍生以匡明主，干天轴而张地维。今者；出自宸衷，特膺新命，犹虚相符；伫升伊尹之班；欲涉川流，
P23
更处山涛之任。颙颙[遐]迩，孰不欣欢。厶早沐深知，终期大庇，[再欣]再抃，无任下情。
贺郑大夫状
大夫天资正直，神授宽明，负构厦之宏材，蓄为舟之大用。交穷二雅，学富九流，绝私而德制波[涛]，洁已而操凌霜雪。自升华贯，出拜雄藩；荣兴续彰，秩由方进。三朝事主。年年之宠泥逾深；四镇临我[戎]，处处之威声尽在。今者；光膺奖擢，断自宸衷，位极宪台，泽降烟霄之上；势归台座，风生郡国之初。将垂命说之恩，且继易尧之美。贺黄柜而日近，鹓鹭相期；窥紫陌以尘清，驽骀尽失。普天之下，孰不具瞻。厶早践门墙，获承绸纪，再欣再抃，倍万常清。
贺承旨萧侍郎
