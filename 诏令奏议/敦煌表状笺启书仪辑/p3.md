<!-- { "loadSidebar": true } -->
侍郎才膺间气，德茂中朝；降川岳之英灵，奋烟霞之瑞色。涌波涛而聚学，冠被九流；摛（chi）组绣以成交（文），当今独步。而孤标玉立，朗鉴冰寒，坚贞
P24
为王国之材，粹砺禀生人之秀。自翱翔禁苑，布武轩墀（chi），五换青春，天上之风光独对；千篇紫诏，手中之金碧争辉。今者；出自宸衷，荣承帝旨，三山有月，回瞻鹓鹭之行；万里无云，直上烟霄之路。名垂雨掖，位烈（列）上卿；物论素高，时谭益重。势凌台耀，新恩已瞻于洪炉；道换（焕）文星，雅望更归于黄阁。普天之下，庆贺先深。厶常奉恩私，不任欣抃。
贺沈舍人权知礼部
舍人德门承庆，儒苑腾芳。鉴灵[光]而[水]镜同明，质莹净而冰壶共洁。词穷造化，学洞天人。鹤去青天，向卿云而得路；凤离丹穴，来圣自（此字衍）旨已呈祥。自起草禁垣，握兰省署，戒慎继孔光之美，篇章推何逊之名。润色皇猷，藻丽以（已）垂于第一；飞[毫]紫阁，风神更擅于无双。笔健材优，荣深誉洽。今者：光膺宠命，出自至公，卞玉齐竽，
P25
自古而妍蚩（chi）或鉴；氵丕（泾）波渭水，从金（今）而清浊初分。观文以入于南宫，称职末归于西掖。银釭（gang）照处，宁止心（此字衍）奏直之霄（宵）；金牓（bang）悬时，定是调元之日。搢绅之内，孰不具瞻。厶常奉养（眷）私，不任欣抃。
贺中书杜舍人
舍人紫阁名臣，丹墀重望，聚学而波澜浩渺，腾文而组绣分被（纷披）。高步谏曹，驰声宪署。东观编年之盛续（绩），西垣注记之清才。篇章推何逊之能，训诰擅刘超之美。今者：荣辞锦帐，宠拜纶闱，俨天上之孤标，[阶前]红药；禀人中之极瑞，必践黄枢。凡在缙绅，孰不瞻赍。厶常蒙眷爱，欣抃难任。
答归补阙书
补阙十九郎，志本孤贞。道全终始，星霜累换，金石无贻。少□（质?）孱庸，常增仰佩，所承雅旨，敢不在怀。况贤兄行比三姜，才同二陆，正驰名路，欲降宾阶。厶叨蒙宸慈，幸居廉镇，许垂匡救，实贺仁怜。杏园之美事非遥，
P26
足荣棠树；莲岳之遗声未绝，尤慕样花。但以才有阙员，便皆署（补）署；或切于求旧，素分须申；或例合转迁，丹识（诚）已许。缄封始至，章表寻行。望唯深情，俯垂通悉，兼蒙手字，不则指撝，惭悚之心，名言譬喻。
贺凤翔裴尚书
尚书轩裳茂族，礼乐清门，鸾音（辶向）彻于丹霄，鸿影尽翔于碧落。励匪躬之峻节，怀躰（体）国[之]深诚。业洞儒玄，文摛藻绣。自入登高秩，出总盛戎者荣承浚规足于标俗芳猷秘策首于元海内具之沈岐阳右之常知驻人（戎者至人三十一字衍）藩，雅望贞规，足标于曩（nang）俗；芳猷秘策，首冠于元侯。海内具瞻，宸衷允瞩。今者：荣承浚泽，宠拜邻封，以户欣之尊崇，换刑曹之简贵。况岐阳右转，泾汭奥区，平砂之帐幕遥连，两地之风击忄因（烟）不隔。旌旗夜驻，欣击诉（柝）之犹闻士马朝迎，想攀辕而莫及。欢声溢路，喜气浮空，率土普天，咸知庆赍。神州渐近，弥彰
P27
叔子之仁；台席将归，必继玄成之美。厶常蒙眷奖，但荷增深。
贺湖南李中承（丞）[书]
中丞韵清寒佩，气茂聚兰，窥学海而无涯，启文房而更盛。冰霜挺操，凌鲍谢之余波；风月含情，擅膺（应）刘之逸致。自超腾广陌，奋迅层霄，嘉名独迈于七人；故事重行于雨掖。宸衷渐属，物议弥高，虽志在徊翔，器度方宜于锦帐。而才推敏速，声光以（已）入于纶闱。词芳（辶向）拔于一时，笔落动谐于二漠（陆）。紫泥封裹，相如之藻丽犹存；红药阶前，徐邈之风流尽在。今者：光膺宠命，出拜雄藩，仍兼独坐之荣，以重十连之寄。从此重湖之外，布皇泽以无遗；百越之冲，播天慈而顿远。普天之下，孰不具瞻。厶内省庸虚，常叨眷顾，载跃不任下情。
贺冬上四相公状
伏以书云令得，建子良辰，方恢长养之功，式副变（變）和之力。相公道匡尧德，理合萧规，承煦育之弘慈，助升平之大志。皇风晓度，
P28
当深愇药（肄乐）之欢，仙仗朝开，首用称觞之礼。永居黄阁，常秉洪钧。厶限以守藩，不获陈贺。澄清寄重，必知凤沼之恩；蜜（密）勿路殊，目断龙蛇之列。仰瞻仁造，尤积兢渐。
贺冬上太子太傅杜相公
伏以初谐律历，积换光阴；式当行庆之辰，乃是如正之节。相公望崇黄阁，道赞清宫，璧月高悬，尚处铜兰之任；水池暗溜，方期玉陛之征。永保百（此字衍）千祥，弥臻百福。限拘藩翰，阙候门轩。遥倾拜贺之心，倍切瞻思之恋。
贺冬上四相公状、贺冬上西川白相公状
伏以迎日佳辰，初阳令节。展庆而四方交泰，发生而万物照（昭）苏。相公间气天锺，英姿神授，化流百濮，威动八蛮。玉垒云高，捧月之心已重；锦江冰泽，朝宗之恋尤深。固当坐俟亲恩，行归旧治，常趋丹阶，永保鸿钧。厶叨蒙仁恩，久违轩屏，无由拜贺，徒切兢惶。
贺冬上淮南崔相公
伏以进当子月，运属
P29
皇风，动植潜苏，生灵共庆。相公淮山寄重，雨露恩深。白日初长，更丽旌旗之色；渌波将起，偏宜杨柳之阴。永耀三台，常尊百揆。厶违辞虽近，感恋殊深，拜贺无由，兢惶倍切。
贺冬上诸道节察
伏以节及升辰，时当亚岁，光阴稍改，华裔交初。尚书寄重藩垣，望深台铉，守土以彰其旧德，济川唯待于新恩。永奉昌期，常承睿渥。厶违仁既久，拜贺无由，仰恋恩私，不任诚恳。
贺冬上两枢蜜（密）状
伏以律应初阳，时当令节。神祁（祇）交泰，华裔同欢。枢密鸑（yue）鷟（zhuo）英姿，枢机重任，用丹青之业，永保休祥；持造化之权，长资景福。守藩有限，拜贺无由，瞻恋勋庸，不任诚恳之至。
贺冬上两中慰以（尉状）
伏以节及一阳，运逢千载，昭苏百蛰，鼓舞万方。将军令比雷风，恩同雨露，训戎多睱，弥彰捧日之荣；纳祐膺时，必降自天之泽。常承宠遇，永保延洪。厶限以藩方，无由拜贺，仰瞻恩德，带（无）任恳诚。
贺土（吐）突骠骑
伏以骠骑风神俊拔，守
P30
量冲深，坚刚垂镇俗之名，庄敬耸立身之道，耀锋铓于掌握，荣（融）霜雪于襟怀。自宠侍皇闱，荣趋丹禁，盛积（绩）尽留于竹帛，芳声远动寰枢，今者：出自宸衷，虔膺蜜（密）命，绝尘高步，方临骠绮之阶；捧日明诚，益壮将军之任。恩重而不假肝膈，令严而长肃貔貅。遐迩颙颙，孰不瞻赍。叨蒙眷与，喜贺难任。
贺西门枢密状
内侍天锺正直，神授清和，耸宏国（图）而焜耀功名，陈妙略而更番宠任。屹千岩之峻势，犹不让尘；驱万壑之长波，唯思济物。泊（洎）丹青景化，羽翼皇猷，垂庆渥于重霄，扇仁风于八表。动藏史册，鉴满寰区。今者：出自宸衷，再持枢轴，彤弓赤羽，长留此日之功；丹地洪驴（炉），宛是昔时之命。普天之下，孰不具瞻。厶获承（承字衍）奉庇庥，不任忻惧。
贺冬上杜相公状
运属阳归，时当道泰，万方同庆，百蛰将苏。相公间世名臣，当今重望。用陈藩（蕃）之旧德，迹践东期；思傅说之前荣。心驰
P31
北阙。宁久留于鹤禁，须再入于凤池。永保休祥，常霑渥泽。厶早违门馆，限守藩垣，拜贺无由，兢惶倍切。
贺崔相将军加银青阶
将军韵齐金石，德比珪璋，怀辅国之深谋，挺匡君之大节。烟霄路上，流一代之清风；日月光中，洒万方之渥泽。自昭彰懿绩，焜耀高名，承密物（勿）而畅道皇猷，赞雍熙而从容紫禁。声驰海内，望美朝端。今者：出自至公，特垂新命，授衔珠之顕袠（zhi）（帙），闾阖岩（严）；升列战之崇阶，门栏益盛。普天之下，孰不具瞻。厶常沐庇庥，不任欣抃。
上高尚书启
厶启：伏奉厶月日牒，着摄陕州参军充观察巡官者。恩光忽被，奖擢非常，兢惧失容，捧戴无力。伏以尚书三十三丈；天锺间气，业茂经邦，悬拔俗之情规，负镇时之盛德。白璧寒彩，孤鸾雅音；坚挺出世之才，正直峻（此字衍）事君之节。而宇量宏远，襟虚洞开，交（文）房之锦绣显陈；武
P32
库之戈予（矛）互映。作缙绅之盟主，实礼乐之龟龙。道冠中朝，行高前古。自腾翔碧落，布武瑶阶，首列谏垣，操上已推于独步；迹参兰绪，风标更称于双游。历二职于冬曹，川百工于杨至。凡表率地方，威慧（惠）必行，姧（奸）豪自息；胶庠一践，骑阁重登，清议全归，皇情允属。今者：光膺宠命，出拜雄藩，莲叶峰前，犹禀昔时之命；桃林塞畔，方霑此日之人。将谐梦说之期，即降征黄之诏。颙颙远迩，孰不具瞻。厶艺本荒芜，性唯愚僻，但甘幽蛰，岂望超升。曾无进取之门，实有退藏之愿。伏遇尚书三十三丈询求幕吏，信任门人，容弱羽于邓林，置纤于嘉沼。庆同毛义，空铭报德之心；荣过穆生，无限感恩之泪。身轻草芥，施重丘山。誓毕微生，仰酬殊造。下情无任感激惭惶之至。
又启
厶启：伏蒙慈造，奏授试太子正字充防蘌巡官者。伏以礼优悬榻，荣重起家，荷宠增惭，有躬弥惧。尚书三十三丈，道高前古，德迈当时，断自
P33
宸衷，出临藩镇。苍生积望，方瞻傅说之岩；黄阁将归，必擅萧何之柄。东求僚属，允副佥阶，辟命初行，英旄（髦）尽至。成（或）俱升柏署，成（或）独践蓬山。华骝之逸步交驰，鸾鹤之情标互暎（ying）（映），厶才非杰俊，志切退藏。烟霞之野性方深，江海之恩流忽及。才趋俭府，宛是膺（应）门。永忘溪壑之虞，（辶向）脱风波之俭（险）。迹同孤带，已叨莲府之光；名异一枝，遽添桂官之秩。将何艺叶（业），称此辉华。始排霄汉之程，益助晨昏之庆。地唯分陕，难胜邵伯之知；雪满阳（关），顿减袁安之恨。百生多幸，万殒难酬，空推贯日之诚，少助宣风之化。铭肌以誓，沥血而书。特冀悯怜，俯垂矜鉴；下情无任感恩激切之至。
兴同院李判官
名汤，伏以判官：门传积庆，神授英姿，泛金玉之清音，挺松篁之雅操。孤标不杂，亭亭之月照寒江；纤霭莫侵，查（杳杳）之云飞（辶向）汉。自雕笼擅价，中鹤垂名，益振（宏）猷，俻（备）彰全德。时情瞻瞩众望长归。尚书初领戎藩，大开宾幄，必资贤彦，以重东求。
P34
伏承允副深知，首膺嘉命，彩衣耀焯，岂惭藩（潘）岳之荣；华幕优游，更俟陈淋（琳）之美。搢绅之内，瞻赍实多，厶不揆孱庸，常思进谒；忽蒙奖擢，获奉同（周）旋；将承一领之恩，已举百生之幸。即趋轩屏，喜抃难深（申）。
与同院于环判官
