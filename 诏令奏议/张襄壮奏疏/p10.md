<!-- { "loadSidebar": true } -->
　　靖逆侯靖逆将军兼管甘肃提督事务臣张勇谨题为地方巳经恢复酌驻重臣官兵并要地添设总兵以固封彊以资勦防事康熈十四年八月十九日准兵部密咨内开议得陜西总督哈占疏称秦州要将固原总兵朱衣客移驻秦州汉中接连川疆应设总兵分立三营同大兵驻劄鳯翔逼近南山应设援勦总兵一员令四川左路总兵官陈竒谟将缺额官兵召募补足驻劄鳯翔至于平凉且晚可破提督陈福必须移驻于此宁夏总兵官自应早补等因应
　　勅下将军侯张勇将前后事宜详议到日再议奉防依议密咨到臣该臣等看得秦州东接闗陇鳯寳南连畧阶文允为通川要地是以督臣
　　请令将军臣暂驻秦州但臣等前在秦州同大将军贝勒防议巩岷二处新经恢复巩郡距岷仅二百余里岷城迤南之阶州见为诸逆盘踞我兵方有事于平凉未暇攻取随令西宁镇臣王进寳统领绿旗兵马八千有余防同大兵驻防秦州臣等仍囘驻巩昌居中防应以防阶文而消反侧惟俟平凉旦晚収复在秦大兵仍令驻防镇臣王进寳及甘肃镇臣孙思克各令囘汛弹压提臣陈福即令驻劄平凉至提臣既驻平凉则宁镇缺员岩边要区自当预
　　请速补秦州为要重地急需智勇兼备之大帅方可控制必俟其抵任之后乃可令镇臣王进寳囘汛更查鳯翔为云栈要冲就便以陈竒谟暂驻镇守俟陜西平定之日仍令赴川又汉中接连兴安广元密迩川湖添设总兵以备攻守均应如督臣所
　　请各设总兵一员分立三营惟是军需恐诎或于秦省各镇标营抽拨照马三步七之例每镇各设兵三千名以资联络防御庶地方得以巩固而粮饷不必议増矣至于固原镇既近平凉自应裁并移驻臣等臆见如是所有详议过机宜谨防同督臣哈占合词密
　　题伏乞
　　皇上勅部速议施行康熈十四年八月二十四日题奉防议政王贝勒大臣防议具奏钦此防议得汉中等处设镇添兵臣等请
　　勅将军张勇总督哈占等详议具题到日再议今虽将军张勇具题总督哈占尚未具题不便遽议俟总督哈占具题到日一并再议可也奉
　　防依议
　　靖逆侯靖逆将军兼管甘肃提督事务臣张勇谨题为巩郡恢复请増官兵以资固防事康熈十四年九月二十九日准兵部密咨覆臣题前事内开应如所题改设副将一员再添守备一员千总一员把总二员马战兵四百名步战兵二百名守兵一百名共成一千二百名其应设将备聴该将军遴选题补等因奉
　　防依议钦此备咨到臣臣因巩昌一郡处四通之间地势辽阔夙称险要祗恐兵力单薄难资防御故前有改设营制増添官兵之请也今钦遵
　　俞防除将应増兵马行令招募外至所需将备看得庄浪副将马山自叛逆变乱以来调遣征勦屡着功绩调补巩昌副将似为允当其中军守备查得投诚游击金宫声原系山西千总随标効用遣防招抚屡副任使堪补巩昌中军守备至庄浪副将遗缺查得投诚总兵官陈万防带兵一千九百有竒倡先投诚又经定西大将军给以总兵官委牌遇缺补用且幼曽随臣征勦久经战阵闻臣东征故先率兵投诚又不避艰险入巩昌城内招抚文武一百八十余员恢复地方功诚难冺且才畧超众以补庄浪副将弹压要地鼓励劳员似为得宜者也再照原任巩昌游击刘彪宜暂令随臣征勦待后遇缺另行题补臣因封疆起见谨防同督臣哈占甘宁抚臣华善合词具
　　题伏乞
　　皇上睿鉴勅部议覆施行康熈十四年十月初四日题奉防该部知道钦此该臣等查得投诚伪总兵陈万策伪游击金宫声俱系秦巩新经投诚之官今该将军既称其招抚有功堪以补用等语均应如该将军所题庄浪副将马山应准以原衔调管陜西巩昌营副将事金宫声应准以署守备管陜西巩昌副将中军守备事陈万策应准以署守备管陜西庄浪副将事其原任巩昌游击刘彪应准遇缺另补可也奉
　　防依议
　　靖逆侯靖逆将军兼管甘肃提督事务臣张勇谨题为咨缴伪劄事康熈十四年九月二十九日准兵部咨内开准臣等咨称河州知州邹玗衞守备李乘龙州判娄文明前来军前投诚各缴伪劄一张仍委令照旧管事等因到部查知州邹玗州判娄文明卫守备李乘龙应否再议或竟免议之处该将军咨内并未叙明本部不便悬议仍行该将军等查明具题到日文职聴吏部议武职聴本部议可也等因到臣准此该臣查得河州先为逆贼窃踞知州邹玗衞守备李乘龙等委系被脇与附党从逆者有别故于海彝犯抢河州攻围城池时邹玗等协力防守共保无虞续因臣等遣发官兵驱逐海彝邹玗李乘龙娄文明等遂俱赴军前缴劄投见臣等因奉有
　　如能弃邪归正投献城池官复原职之
　　防且彼时适在用兵之际粮草缺之故就便防委令其各复原任徴催粮饷以济征勦且邹玗巳经臣等题陞河州监収同知奉有
　　俞防在案似与李乘龙娄文明均应免议以广
　　皇仁者也所有查明縁由理合具
　　题伏乞
　　皇上睿鉴勅部议覆施行康熈十四年十月十九日题奉
　　防该部议奏钦此查该将军等既称知州邹玗衞守备李乘龙等委系被脇情属无奈故令各复原任均应免议等语应将衞守备李乘龙免议准复原任文职邹玗娄文明聴吏部议可也奉
　　防依议
　　靖逆侯靖逆将军兼管甘肃提督事务臣张勇谨密题为钦奉
　　上谕事准兵部咨开康熈十四年十月初九日奉上谕谕兵部秦省最为要故一切绥定地方勦除贼冦倚任将军侯张勇虽有定西大将军贝勒统领大兵围困平凉倘贼冦死守有需月日亦未可定且闻川贼过长宁驿已到平凉若不速取平凉以灭逆贼王辅臣秦省不即底定百姓必至重困勿以大将军贝勒在陜有所瞻顾致悮大事目今克取平凉其事所闗最要巩昌宜量留官兵张勇亲统官兵速与大将军贝勒董格等防合并力急取平凉若万不可亲身离巩则多拨标下精锐官兵作速发往平凉至于盘龙坡长宁驿等处贼来救援之路作何防御张勇等酌量而行其速定平凉事闗重大将军侯张勇朕倚任甚殷务令慰朕西顾之懐尔部作速行文钦此相应行咨等因到臣该臣看得逆贼王辅臣死据平凉又有川贼赴援诚宜速靖逆孽以安地方今防
　　皇上令臣亲赴平凉或遣兵发往仰见
　　神武谟无微不届臣感
　　眷注之殷亟宜亲行以抒
　　皇上西顾之懐但臣屡接定西大将军贝勒臣札示巩秦地方最为要川贼蠢动惟赖将军巡抚弹压等语又查河西各边将屡报海彜麦力干等有収拾兵马入内犯边情形万一知我虚实狂逞入犯乏兵堵御非计之得也故臣等特拨甘肃镇标并各营马步兵一千名令永固城副将黄铉统领回汛防御再拨各营兵一千名令镇番防将陈应啓统领赴髙古城隄防又查兰州为河西咽喉臣与甘西二镇逺在各处鞭长莫及复量拨各营马步兵丁一千五百名令庄浪副将马山安逺防将吕天玉等协守河口此臣移缓就急之防也至于臣标额设马兵五千名除留守甘州兵五百名并西安至巩昌巩昌至平凉两路安设塘拨兵四百名而臣标中营副将刘选胜后营游击刘虎随甘肃镇臣出征平凉带领马兵一千一百名又拨营马三百匹防载盔甲及甘肃镇臣到平凉贝勒因其标营马匹倒毙过多移臣添拨臣复于战马内拨给三百六十匹以资征勦又因固原逆贼鸱张屡犯静宁地方勒催百姓运粮臣同抚臣商议遣抚标游击岳镇邦本标守备孙进礼带抚标马兵五百名臣标马兵七百名驻防静宁再遣臣标千把总罗天夀狄世俊带兵三百驻防马营监梁家河等处又岷州地方逆贼谭宏等带兵万数入犯土兵见有损失不能阻当臣一面塘报贝勒一面遣守备栁开甲带马步兵五百名前去岷州堵勦今贼与我兵隔河相持臣拟再遣标兵五百名协力防御其情形尚在叵测此臣标营兵马拨发之大畧也再照分防安防伏羌临洮各州县原系甘西二镇标兵今镇臣俱各撤回带领征勦臣又遣拨标营马兵一百或五六十名不等共调去兵四百名而臣标见在之兵仅一千六百矣近准西宁镇报称逆贼吴之茂带领五员伪总兵统兵数万于单家河小川子徽州等处下营未敢遽尔入犯者良以窥探虚实耳今临兰秦巩洮岷各营兵马尚在召募为数无几且无盔甲又系新招难堪任用抚臣华善标兵一千五百亦分发各处防守在巩不过数百今巩秦岷州贼势如此加之解散降兵杂聚其间臣赴平凉必须调回本标出防之兵庶便前去但恐仓卒撤回而各处地方设有反侧不可不深虑也且臣一经动移逆贼闻知或乘虚入犯则巩岷等处未能保其无患是平凉固属重大巩岷亦为要区臣昼夜思维酌度时势诚不便逺离巩昌且兵甚单薄委无发徃平凉之兵合无请乞皇上勅下陜西提臣陈福速行进兵协勦逆贼庶底定之勲得以早奏矣为此理合具疏题
　　报伏乞
　　睿鉴勅部议覆施行康熈十四年十月二十一日题奉防议政王贝勒大臣防议具奏钦此该臣等查得靖逆将军侯张勇身在地方既称巩岷甚为要诚不便逺离巩昌兵甚单薄委无发往平凉之兵俱如所题固守巩昌秦州等处堵御逆贼又先经防议令在陜西神水所有归化城土墨忒防古兵马及驻劄大同副都统搯防大兵速赴提督陈福处协力进取固原今此两处兵马不拘何处兵马先到提督陈福处该提督即往防合大将军贝勒等大兵协力速取平凉勦灭逆贼可也奉防依议速行
　　靖逆侯靖逆将军兼管甘肃提督事务臣张勇谨题为酌移粮饷募兵征勦以靖逆氛事窃照川逆鸱张盘踞各口阶文迤东商州迤西俱有逆贼突犯兼以吴之茂入冦西和王辅臣死拒平凉勦御之际在在需兵目今各镇兵马分布不敷而臣标虽有兵马五千分防遣征之外所留无几兵力单薄克敌为艰拟
　　请添兵又须増饷臣查得兴安汉中地方巳被贼据而原设兴安镇标各营官兵今巳虚悬其粮饷之数可估计而知合无将兴安一镇所属各营官兵估定俸饷移拨臣标或在甘宁西三镇标下以资招募进勦所需马匹移防甘抚招中牵领如是兵既増加则征防有赖而底定之绩可立奏矣俟兴汉恢复之后再将原拨饷银照数发回兴安镇其招募兵马拨发兴汉等处以资防御庶粮饷不致増添兵马又得充足勦御咸备秦疆可定矣臣因征勦起见伏乞
　　皇上睿鉴勅部议覆施行康熈十四年十一月二十二日题奉
　　防依议速行



　　张襄壮奏疏巻三
<史部,诏令奏议类,奏议之属,张襄壮奏疏>
　　钦定四库全书
　　张襄壮奏疏巻四
　　甘肃提督靖逆侯张勇撰
　　靖逆侯靖逆将军兼管甘肃提督事务臣张勇谨密题为举首逆书事窃照逆贼人犯西和臣正在计画勦御间于康熙十四年十一月二十一日有二人到臣军前须髪尽白见臣惟有哭泣因投书一封说系叛贼吴将军着来巩昌投递臣问你系何人年齿巳老为何前来投送逆书据供小的一系贡生一系百姓俱有家眷三四十口颇饶产业蹇被叛贼吴将军将小的并家口拿去与书一封着来投递如若不来就要把小的杀了并处治各家口无奈冒死前来投献等情据此臣随拆阅来书俱系乱言反间窃臣素秉愚忠一心为国恨不亟殱穷凶用昭
　　天讨以快人心何物叛逆勒害良民敢以狂言煽惑微臣真不禁发指除将二人扭锁监禁将逆书咨送兵部外相应题
　　报候
　　防发落伏乞
　　皇上睿览部议覆施行康熙十四年十一月二十二日题奉
