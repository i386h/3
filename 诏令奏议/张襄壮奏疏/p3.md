<!-- { "loadSidebar": true } -->
　　题为特请旧员随往新任查缺补授以固重地事窃【臣】前在甘肃时边疆效命虽少有微绩而所頼以左持右挈者实二三标员赞襄之力居多如【臣】标署守备今现任云南提标管右营游击事王进寳者素优胆智夙裕韬钤行师则纪律必严驭兵以恩威并济明勠力捐躯之义擅提纲挈领之长不特才技过人亦且果敢迈众诚今日武臣中之翘楚者也又【臣】原任经畧右标旗鼓因奉
　　旨裁缺随经前任经畧【臣】
　　题补贵州镇西城守都司佥书强自行者歴练营政谙熟兵机防阵摧锋矢石不避亦可称将弁中之不可多得者矣以上二员向【臣】见其在西陲实能尽职且备悉属羌情形边外地利兹【臣】钦奉
　　上谕调迁甘肃保固两河正在需人非此二员不足以资训练恳祈
　　皇恩俯允随【臣】仍赴甘肃俟【臣】到任后查有相当员缺另疏
　　题补不独【臣】得以再收臂指之用即此二员久从行间始终相信亦未有不欢欣鼓舞均思报效于将来者也【臣】为人地相宜起见伏乞
　　皇上睿鉴
　　勑部议覆施行谨题请
　　旨康熈二年十一月初四日题奉
　　旨兵部议奏钦此查王进宝强自行既经该提督疏称备悉属羌情形始终相信应准带赴甘肃遇有相应员缺题补其云南提标右营游击贵州镇西城守都司佥书各员缺另推奉
　　旨依议
　　提督甘肃总兵官左都督【臣】张勇谨
　　奏为遵例自陈仰祈
　　睿鉴事【臣】本一介武夫恭逢
　　圣世防
　　世祖章皇帝不次录用拔【臣】于稠伍之中数年间授以甘肃重镇顺治十三年内调征云南
　　特加右都督充经畧右标提督总兵官顺治十六年内进征云贵复加左都督顺治十七年军政经畧臣洪承畴
　　题举卓异在案近奉
　　新例停止军政以歴俸三年考满查【臣】于顺治十八年正月内防发到部劄为议设全滇镇将兵马等事拟【臣】以原衔左都督改充镇守云南临元广西等处总兵官覆奉
　　俞旨劄付前来于本年正月十七日到任康熈元年正月内奉兵部劄付为推陞提督事奉
　　旨是张勇着以左都督充提督云南总兵官写勑与他钦此备劄到【臣】于本年正月二十一日到任十一月初二日准云南督臣卞三元咨准兵部咨为边兵缺乏军器等事题覆【臣】捐银二千两零制造军器纪録二次遵奉在案二年九月初九日奉兵部劄付为钦奉上谕事内开奉
　　上谕云南提督张勇前镇守甘肃地方威名素着属番詟服着以提督现任职衔仍调回甘肃镇守钦此备劄到【臣臣】惊闻
　　新命随具疏恭谢
　　天恩讫【臣】自顺治十八年正月十七日以左都督任云南临元广西镇康熙元年正月二十一日以左都督任云南提督扣至康熈三年正月止连闰歴左都督俸三十七个月相应遵例考满具疏自陈伏念【臣】受
　　国厚恩惭无寸报自随征云贵以来始而镇守临元内辑土司外御羌冦虽勉殚驽钝之力岩疆稍获安宁然职分所在功不补过我
　　皇上不加斥谴仍
　　命提督全滇屡窃
　　恩荣一筹莫展乃者边衅廓清南维底定实赖
　　皇上威福【臣】有何功久尸厥位复荷
　　新纶调镇甘肃但【臣】幼在行间屡出征勦两腿带伤不时发痛今年四十有六精力日衰夙患愈痼虽凛遵成命矢图报效以期无负任使至意然【臣】自揣羸病诚恐难任冲边盖疎旷之罪虽不轻而封疆之责为更大【臣】谨据实自陈伏乞
　　皇上勑下部臣严加考覈别选贤能俾无贻悮于岩疆且以垂戒于旷职【臣】无任激切惶悚之至仰祈
　　睿鉴施行谨具奏
　　闻康熈三年二月初六日奏奉
　　旨张勇着复职应得恩典察例具奏钦此查凡提督奉旨复职应得恩典察例具奏者照例赐羊酒表里縀疋应否加衔加级出自
　　上裁恭候
　　命下【臣】等遵奉施行康熈三年五月二十六日奉旨张勇先在甘肃时着有勤劳近又以甘肃要地近于边外防古调补着加太子太保余依议






　　张襄壮奏疏巻一
<史部,诏令奏议类,奏议之属,张襄壮奏疏>
　　钦定四库全书
　　张襄壮奏疏巻二
　　甘肃提督靖逆侯张勇撰
　　提督甘肃等处地方总兵官太子太保左都督臣张勇谨
　　题为钦奉
　　上谕事准陜西总督咨准兵部咨开奉
　　上谕云南提督张勇前镇守甘肃威名素着属畨詟服着以提督现任职衔仍调回甘肃镇守其陜西提督王一正所辖地方应与张勇作何分管尔部议奏特谕钦此备咨到部院准此除分管地方已经具题奉
　　旨另移外至甘肃提标额设官兵三营作何拨调推补应听酌用防题等因移咨到臣准此案照臣先奉简命调囘甘肃镇守业具有特请旧员随往新任等事一疏
　　请以原任云南提标右营游击王进宝贵州镇西城守都司佥书强自行随带赴甘查有相当员缺另疏题补奉有
　　俞旨钦遵在案今拟以都司佥书强自行补臣标中军叅将兼管中营事以游击王进宝补臣标左营游击至臣标右营员缺查有原任广西叅将缘事降二级党从戎现今赴部候补此一官者昔在臣标効用素悉其为人年力方壮材技优长恳乞
　　皇恩准补前缺俾图后效以盖前愆至于中营守备拟以原任提标署守备管右营千总事王光辉补用其左营守备拟以原任云南提标署守备管右营千总事张汝义补用其右营守备拟以随征部劄署守备张文星补用再照强自行系都司佥书不应骤补叅将员缺但查本官原任贵州镇西城守杀败贼众保全城池战功最着矧岩边将领与内地不同倘才智兼优人地相宜似应破格擢用以示鼔励者也缘系推补营员事理臣未敢擅便谨防同督臣白如梅合词具
　　题伏乞
　　皇上睿鉴勑部议覆施行谨题请
　　旨康熙三年八月十五日题部覆准补奉
　　旨依议
　　提督甘肃等处地方总兵官太子太保左都督臣张勇谨
　　题为密陈冲边情形请増兵马以固岩疆事窃【臣】钦奉上谕调回甘肃镇守私幸昔任兹土所有边情地势曽为稍悉循例布置似可无事纷更既而又思山川犹昔人事或非况海彜踪迹靡常能保无时异势殊之处随即亲履沿边密询各将弁据云防古迩来悉由永昌硖口山丹各处逾越南山竟从内地北出分列各水头揷帐游牧等情臣闻不胜骇愕因穷搜博访始知在在皆与昔时不同也查昌宁湖离永昌一百六十里旧驻牧者无多今则男妇老少计有数千矣又洪水山后旧止有塔素尔害绰库儿两家为数不过五六百今则有瀼卜刀儿并彜众纵牧于洪水白石崖口一带亦约有数千矣又髙台洪崖山后讨来川等处原系属番所居竝无防古今则有著述卓目印塔素害的子诸部落纷纷杂处亦约有数千矣又肃州嘉峪关边外之赤斤湖与所属之金塔寺向无防古往来今则哈密海彜时常放牧亦约有数千矣更查其部落游散内地驻牧者处处皆是闻臣兵经过虽暂避出口究竟未还草地巢穴臣职司提督有綂率调度之责际此彜情叵测之时欲为防微杜渐之计非増添兵数大振军声恐不足以资弹压也案查部议臣标设兵四千名立中左右前后五营奉有
　　依议之
　　旨钦遵在案但冲要边防之处非同安闲坐镇之区设兵四千臣愚犹以为未足以备缓急之用似应増补一千名共合五千之数马战三千步战二千分布五营无事则时加训练壮我军容有事则由近及远调遣四应庶疆圉保固无临时抽调之烦矣然臣更有请者查凉州一城北则防古帐幕环拱而居南则西海部落相连杂处乃河西要甘肃咽喉之地也臣已防商督臣拟将甘肃镇臣移驻凉州以资控制见在防疏题
　　请其镇标营制各兵亦须马步各半庶可以收臂指之效除沿边恊路各营斟酌冲缓量行増添分别调拨碁布星罗固我疆圉容臣详查妥确防商督臣另疏上闻外缘系请増兵数事理臣谨防同督臣白如梅合词具
　　题伏乞
　　皇上睿鉴
　　勑部议覆施行康熙三年十一月二十四日题
　　奉
　　旨兵部速议具奏钦此该臣查得甘肃地处冲边提督有綂率调度之责应如所请再添兵一千名应于所裁督标二千兵内拨补一千以实营伍至所请马战三千太多马步相应各准二千五百名其凉州据称河西要甘肃咽喉之地准以马步各半可也奉
　　旨甘肃岩疆着照提督所请准马兵三千步兵二千余依议
　　提督甘肃等处地方总兵官太子太保左都督臣张勇谨
　　题为备陈防御机宜以作未雨绸缪之计事窃照河西乃三秦重地自庄凉歴甘肃以至嘉峪北倚长边南隣山谷中通一线计一千五百余里番彜交杂帷幕聨络情形叵测守御需兵兵力之重轻关系疆圉之虚实臣谨按要害之处酌量増兵请一一为我
