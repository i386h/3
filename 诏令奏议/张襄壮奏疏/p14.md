<!-- { "loadSidebar": true } -->
　　皇上寄以腹心之重计受
　　两朝知遇之恩于兹三十有余载矣其间
　　宠眷之日隆
　　赏赉之独厚不一而足臣思天地之爱物靡所不周父母之爱子无所不至今
　　皇上之待臣如此亦即
　　天地父母也臣岂土木为心而有不思忘身家捐顶踵以仰答
　　髙厚于万一而顾以病笃之故屡疏乞休者非为疾痛莫支自圗安逸之计亦非性命念重欲为静摄之谋而臣之所以力辞解任者实为封疆起见也葢甘肃为三秦门户提督为三镇纲维当兹乱臣内叛海彛外伺之时即以强干精明者分符坐镇犹虑区画偶踈有乖布置况以病臣窃位其中万一所在告警非臣疮肿难行之日即臣痰壅晕迷之际师无所统则兵不用命必致仓皇失措策应莫及斯时也臣虽虀粉恐不足以赎其辜矣若夫裹尸还葬臣自筮仕以来即以此念自矢肝脑涂地正臣死得其所之时断非以爱身之故而叠请休致也但臣前疏奏辞奉有
　　不必以疾求罢之
　　防或者
　　皇上察臣在边日久颇谙情形故不以衰残困惫而加摈斥然今日四海景从怀瑾握瑜足备干城之选者实繁有人如臣一息虽存奄奄待毙又何足补耶泣恳皇上俯念岩疆重地
　　鉴臣病势危笃迅
　　简贤能星驰代任
　　准臣赴京医治倘邀
　　圣庇得延残喘是臣之余生皆赖我
　　皇上之覆载也如委滇沟壑而边圉得人获保清晏臣亦瞑目于地下矣臣不胜惶悚待
　　命之至谨具
　　奏请
　　防康熙十五年七月初四日奏奉
　　防卿长才伟畧久镇岩疆矢志忠贞力图报国勦御贼冦恢复地方安辑兵民劳绩茂着秦省军务方殷正资料理着勉加调摄益殚壮猷以副朕倚任之意不必以疾求罢该部知道
　　靖逆侯靖逆将军少保仍兼太子太保管甘肃提督事务臣张勇谨
　　密题为急
　　请镇臣统练新兵以资分防事窃照兴安镇属官兵经臣题
　　请照依原额召募业奉
　　俞防臣随防同甘抚并甘西二镇各行招募并马匹招中牵领计自本年正月起至六月终止臣同抚镇各臣共计募有马歩兵五千五百有竒但不便令其坐糜粮饷查今川贼败遁各隘需兵应将所募之兵拨防分御惟是新募之众操演训练必须禆员管辖方为有制之师故兴镇原设新增副叅游守等官臣与督臣遴选贤能随才
　　题补然三军无司命之主势必涣散而各将无総理之枢亦将懈怠是新募之兵与新补之将控制得当指臂相须者惟镇臣是赖耳伏乞
　　皇上简选贤能擢授兴安镇庶兵马得有统率用以分守各隘实有禆也再照应募兴汉镇属之兵共计一万五千有竒今地方尚未恢复一镇似难率理况秦徽凤陇各要地既恐外虞又虑伏莽必须分行弹压防御方周应将前裁补秦州总兵朱衣客并暂驻秦州汉中総兵费雅达俱令其速抵秦州分统新兵则训练防御均有攸赖矣至于平凉巳经归诚则提臣王进寳应专管陜西提督事务其西宁原缺请祈
　　睿鉴另简贤员迅赴任事俾要地得人而岩疆永固也臣谨防同督臣哈占合词具
　　题伏乞
　　皇上睿鉴部议覆施行康熙十五年七月十三日题奉
　　防议政王贝勒大臣防议具奏钦此查抚逺大将军圗海题请令提督王进寳驻劄固原固原総兵朱衣客驻劄西宁管西镇事等语臣等防议俱如大将军所题此疏无庸另议至称应募兴汉镇属一万五千有竒之兵一镇似难率理等语今朱衣客已授西宁総兵其兴汉镇属兵马作何分辖之处听靖逆将军侯张勇総督哈占提督王进寳公同防商确议具题可也奉
　　防依议











　　张襄壮奏疏巻四
<史部,诏令奏议类,奏议之属,张襄壮奏疏>
　　钦定四库全书
　　张襄壮奏疏巻五
　　甘肃提督靖逆侯张勇撰
　　靖逆侯靖逆将军少保仍兼太子太保管甘肃提督事务【臣】张勇谨
　　密题为照额设兵并补守备以资防御事窃照逆贼倡乱沦陷阶文臣前题准将阶州副将改为洮岷副将而副将营原设兵马曩因军需尚诎故未经照额募补唯以洮岷防将营额兵五百并副将杨朝梁不食粮饷之土兵五百充伍凑合副将营制以为权宜之计今杨朝梁已经休致土兵五百随行带回而洮岷副将营止存兵五百名今阶文见议归诚臣拟遣兵前去安抚而分布实苦不敷查阶州额设马战兵三百名步战兵四百名守兵三百名文县守备营马战兵五十名步战兵一百五十名守兵二百名西固城守兵一百一十名则洮岷协营兵数当凖阶协旧制而文县西固亦应照原额募补庶可以分防各隘战守有资矣再照西固城原设守备一员今地方恢复急需能员查得河州营把总杜道隆调征一年有余屡着战功且膂力超众才技兼人堪以拟用西固城守备除臣一面行令洮岷副将吕天玉阶州游击吴掇桂文县守备马任逺并委把总杜道隆各速行召募外谨防同督臣哈占甘抚臣华善提臣王进宝合词具
　　题伏乞
　　皇上睿鉴勅部议覆施行康熈十五年七月二十五日题奉
　　防兵部知道钦此查阶州副将营原额马步兵一千名先经该将军题准将洮岷防将改为副将添兵五百名阶州副将改为游击裁去兵四百名其洮岷营应添兵五百名即以杨朝梁自养土兵充额不费粮饷暂行守御地方今该将军既称杨朝梁土兵五百已经带回洮岷营兵数当凖阶协旧制并文县西固亦应照原额募补可以分防各隘战守有资等语均应照该将军所题杜道隆系把总不应越陞守备该将军既称杜道隆调征一年屡着战功等语应准陞以署守备管陜西西宁西固城守备事可也奉
　　防依议
　　靖逆侯靖逆将军少保仍兼太子太保管甘肃提督事务【臣】张勇谨
　　题为恭
　　报暂停召募以省兵饷事窃照召募兴汉二镇属原额新设官兵共计一万六千有余今臣已募有八千四百余名又督臣先经募过汉凤两郡及旧县闗地方二营兵共一千一十五名汉中镇臣费雅达募兵一千一百余名共募兵一万五百余名未募之兵尚少五千余名臣因前赴秦州与抚逺大将军防商机务并酌议兴汉二镇所有召募未足之兵应行停止葢逆贼已经逃遁则二镇所属各营地方可以节次恢复俟到彼时即将恢复之兵选充原额既可省先支之饷复可免召募之烦臣遂移行各标营将见在已募之兵收伍操练其未募之兵饬令暂停去后所有新兵应需旗帜已经制造将完马匹亦已领配二千八百匹唯所需盔甲器械等项俟臣抵兰后将见募之兵分定马步战守额数督造报竣分给配用之日造册报部理合
　　题明伏乞
　　皇上睿鉴勅部议覆施行康熈十五年九月十三日题奉
　　防兵部知道钦此查该将军侯既称兴汉二镇属未募之兵尚少五千余名臣与抚逺大将军防商俟各营路地方恢复即将恢复之兵选充原额可省金钱应暂停止等语应如该将军侯所题将兴汉二镇属未募兵五千余名停其召募可也奉
　　防依议
　　靖逆侯靖逆将军少保仍兼太子太保管甘肃提督事务【臣】张勇谨
　　奏为恭谢
　　天恩事康熈十五年九月二十日准兵部咨为钦奉上谕事该议政王等防题前事内开康熈十五年八月二十日奉
　　上谕谕兵部自逆贼煽乱以来奸徒附和侵扰地方闗陇以西疆域辽濶大兵一时未集人心不无动揺靖逆将军靖逆侯张勇提督王进宝镇臣孙思克一闻兰州之变即统领兵马星驰渡河勦杀贼众攻围兰州临巩等处恢复城池条奏机宜举发伪劄拿获奸细绥靖边陲其功甚大及大兵攻取平凉专任靖逆侯张勇等镇守秦巩复殚心筹画调度合宜勦御川贼屡奏捷音纾朕西顾之忧厥功尤为茂着伊等皆夙将重臣矢志报国同心协力展布谋猷兼以训练士卒忠义素孚故能身先行阵所向克捷其属下官员兵丁亦皆効力共建功绩朕甚嘉之于军功议叙之外应从优加恩以示朕奬励忠贞酬答勲劳至意着议政王贝勒大臣防同议奏特谕钦此该臣等防议得
　　上谕内靖逆将军靖逆侯张勇提督王进宝镇臣孙思克攻围兰州临巩等处恢复城池绥靖边陲其功甚大复殚心筹画调度合宜纾朕西顾之忧厥功尤为茂着伊等皆夙将重臣矢志报国忠义素孚其属下官员兵丁亦皆効力共建功绩朕甚嘉之于军功议叙之外应从优加恩以示朕酬答勲劳至意钦此除将军侯张勇提督王进宝镇臣孙思克于军功议叙外其靖逆将军侯张勇系三等侯今优加以拖沙喇哈畨授为二等侯提督王进宝册开系阿思哈尼哈畨今优陞为二等阿思哈尼哈畨给与将军名色仍兼管平凉等处提督事务查镇臣孙思克无世职今优授为三等阿达哈哈畨授为凉州提督仍听靖逆将军侯张勇节制至给与王进宝将军名色之处交与内阁其张勇添撰
　　勅书及王进宝孙思克换给
　　勅印之处交与内阁吏部礼部可也等因康熈十五年八月二十三日题奉
　　防张勇王进宝孙思克勦御贼寇功着岩疆矢志忠贞克副任张勇着从优加为一等侯王进宝着优陞为一等阿思哈尼哈畨授为将军仍兼管平凉等处提督事务孙思克着优陞为一等阿达哈哈畨凉州提督余依议钦此钦遵备咨到臣准此窃自吴三桂变乱以来三秦扰动臣所属河东临巩等处悉遭沦陷
　　皇上不加谴斥俾得戴罪恢复仰叨
　　寛典已出望外且荷
　　特恩加臣将军之职畀以事权用资弹压及吴逆投送伪劄臣即缴部具疏首报复防
　　恩防赐爵通侯臣自维才薄叠膺
　　宠遇乃滥竽名器实夙夜抱慙今临巩各地方虽节次克复然失而复得功不掩过况川逆现在盘踞勦御方殷臣恨不能灭此朝食以抒
　　庙堂西顾之懐何敢复因扰攘屡捧
　　丝纶兹又钦奉
　　上谕加臣一等侯爵拜
　　命之下深切惶悚臣有何功而过沐
　　湛恩有加无已此诚古来将臣所不易得之数庸劣如臣窃叨
　　旷典不禁感泣失声愈自奋激从此秣马砺兵务期妖氛立靖以仰报
　　髙厚于万一耳除臣恭设香案望
　　阙叩头谢
　　恩讫为此理合具
　　奏伏乞
　　皇上睿鉴施行康熈十五年九月二十七日奏奉防览卿奏谢知道了该部知道
　　靖逆侯靖逆将军少保仍兼太子太保管甘肃提督事务【臣】张勇谨
　　题为彚报伤亡官兵恳乞循例恤赏以广
　　皇仁以鼓士气事案照河西自去嵗用兵以来冲锋撼阵者屡矣其间克捷获胜将士实与有力似当一体仰邀
　　恩防况披坚执鋭奋不顾身以致或伤或亡其忠魂废体尤宜倍加怜悯者也查官有战功兵有伤亡者业经照案题
　　报奉有
　　事平议叙之
　　防臣随将行间有功人员造册送部议叙外唯前后对敌伤亡各兵未防议防臣思疆场殒命者家失所依肢体残缺者身属无用苦况莫告魂魄哀号每一念及为之痛心兹奉
　　大典恤赏下颁则此伤亡官兵相应循例优防以励人心者耳今臣准据甘宁抚臣华善奋威将军王进宝凉州提臣孙思克臣标中军副将刘选胜各将所属标营节次杀贼官兵开列对阵身亡日期并被伤处所分别轻重彚造清册前来除将原册送部外臣谨合词具题伏乞
　　皇上睿鉴勅部议覆施行康熈十五年十一月十七日题奉
　　防兵部议奏钦此除阵亡官员已经议给恩防应无庸再议外今该将军侯张勇既称伤亡官兵似宜循例优防等语其被伤官兵阵亡兵丁应听该将军侯照例赏防仍造册报部可也奉
　　防依议
