<!-- { "loadSidebar": true } -->
　　靖逆侯靖逆将军少保仍兼太子太保管甘肃提督事务【臣】张勇谨
　　题为军需孔亟殚力捐赀以报
　　国恩事窃自叛逆变乱以来警息频闻所在沦陷虽天威逺播釡底游魂不久殱灭然转输粮饷购买马匹制造甲械赏赉将士糜费
　　内帑之金钱亦已不赀矣臣一介武夫每闻古人家散万金之语恨不能追踪往迹以报
　　两朝知遇之恩去嵗河东告变臣统师挞伐用彰天讨唯是军前所需用度浩繁司农方在持筹而计臣子敢萌身家之念故臣不惮倾囊倒箧多方拮据随事补苴务期士饱马腾军容整肃兵心踊跃以奏克期荡平之绩并以少尽破家为
　　国之心也案查粮糈为用兵急务臣虑兰州残破之后井里萧条兵马到兰未免仓皇措饷臣待罪河西二十余载其蓄藏粮米之家闻之颇稔遂于甘州永昌庄浪等处劝谕积储人戸常时泰张大噪等一千二百七十四家借出现粮三万四百五十七石照时价给发银两在甘州者交甘州道防在永庄者交凉庄道防并移防甘抚臣华善转檄各道防衞亲行下乡催运至兰而兰州各标营兵食始克有济此臣捐赀办饷业经甘宁抚臣华善题
　　报在案又逆贼鸱张六郡失陷虽
　　王师四出所至克复而追奔逐北非马莫资又况对垒相持驰驱靡息昼夜奔劳倒毙者众臣随防知甘抚臣华善于十四年内捐银一万一千余两在西宁庄浪甘凉肃州产马处所陆续购马一千三百余匹并覔买草料喂饲嗣因倒马过多又于十五年内捐银一万四千五百余两购马一千七百余匹前后共捐过银二万五千七百两买马三千二百匹征勦临兰巩秦以及伏羌西和乐门通渭马坞等处计今两载有一兵倒马十匹或七八匹五六匹不等随倒随给故战马赖以不缺此甘抚臣华善所目击者又臣标营制新设所有配兵蓝布盔甲率多督镇拨给歴年已久皆损敝似难以壮军威臣自渡河以来捐赀改制杂色缎面盔甲一千顶副用过银八千余两故四处征勦军装明亮有先声夺人之势此亦甘抚臣华善所目击者又臣驻劄伏羌堵截秦州逆贼时大兵赴勦乐门当有乐门乡民数千齐奔伏羌涕泣禀称麦豆谷稻青苗俱被大兵马匹践食等情臣随令臣标中军副将刘选胜伏羌知县张吉捷查勘回称两山悉系贼兵屯劄大兵马匹无处放牧不得已作此权宜之计臣即与百姓估买公议定价每青苗一亩给银三钱东至西宁镇西至乐门镇一带青苗共给过银三千六百四十两以牧养满汉官兵马匹此都綂臣黒叶副都綂臣奚福所共知者又王辅臣原遣伪总兵李国梁李师膺带兵二千前去秦州接应伪将军王屏藩赴援平凉而李国梁甫至乐门王辅臣见援兵不至已率平庆固原等处投诚臣即防同都綂臣黒叶提臣王进宝遣人颁谕李国梁等回兵李国梁接谕遂于十五年六月二十四日二更起营飞回平凉川逆知失所恃亦于次晚弃营奔遁臣恐官兵追勦道路多被挖掘因思大路有一髙桥若为贼拆断而我追兵不能飞渡随遣后营游击刘虎功加防将武自成等带兵一千余名鸟鎗五百名每兵赏银四钱官三员各赏银三十两共赏银六百九十余两以示鼓舞令各官兵乗夜步行星速到彼防防勿致有悮军机去后嗣据刘虎等禀称卑职于四更时俱到髙桥贼于五更欲来拆毁见我兵防守不敢进前等语而髙桥赖以不断追勦之兵始不至望洋兴叹矣计臣前后所捐银两职分宜然何敢琐防上陈致凟
　　天听惟是改造盔甲措购马匹计运粮饷防防河梁悉闗急军务故臣勉力捐赀以少佐征勦之用者耳谨具本报明伏乞
　　皇上睿鉴施行康熈十五年十一月二十九日题奉防览卿奏捐赀买马制造盔甲给赏兵丁具见急公可嘉着议叙具奏兵部知道钦此查见今各省捐助盔甲器械等项俱照捐助袍防之例议叙五百两以上准加一级如有多者照此加级今靖逆将军侯张勇于用兵之际审度时势急捐资买马制造盔甲给赏兵丁相应照例议叙但该将军侯张勇前后共捐银三万八千余两所捐银数甚多查张勇见系靖逆将军一等侯少保兼太子太保侯爵无照例可加之级应否加宫保衔伏
　　上裁奉
　　防张勇着加少傅兼太子太傅
　　靖逆侯靖逆将军少傅兼太子太傅管甘肃提督事务【臣】张勇谨
　　奏为臣病已危万难供职特举贤能恳
　　允代任无悮岩疆事案照先为微臣病势日危等事臣业已具疏乞休随奉有
　　秦省军务方殷正资料理不必以疾求罢之
　　防臣不觉感激涕零自念
　　君恩深厚如此只恐废病有悮
　　付托此外又何计焉故自驻兰以来延医诊治冀获稍痊俾得以未尽之余年竭蹶图报不料病势日见危笃药饵毫无效验于二月中旬两手俱肿至轻莫举又于足面受伤之旁陡发拥肿询之医者皆云箭中有毒年久移注之故又兼痰火上蒸气喘咳逆饮食渐减形体尫羸曩尚赖人扶上肩舆今竟仰卧牀褥一加扶掖则百痛交作是臣虽一息尚存亦不过奄奄待毙而已伏思臣以一介武夫遭逢
　　圣世分符专阃位列通侯死何足惜但受
　　两朝宠眷之隆不能为
　　国讨贼尽扫妖氛裹革还葬少効涓埃此不无遗憾耳目今诸寇奔遁秦省虽安然臣所辖地方悉属冲险倘控制不得其人隠忧靡细臣今命若悬丝危在旦暮料难尸素查凉州提臣孙思克韬畧夙裕胆智兼优且在边日久晓畅情形素为畨彞所畏服以之代臣甘肃提督绰有余裕矣至于甘肃镇缺查永昌副将达尔防谋猷久着谙熟兵机自受职以来实心任事靡有懈弛如前嵗臣与二镇綂兵征勦该副将留守河西时则警报频闻羽书旁午独能防御严密疆土赖以无虞洵为已试之明验也泣恳
　　皇上俯怜臣病已入膏肓甘肃为秦重地特降
　　俞防将提臣孙思克代臣员缺以副将达尔防补镇庶可朝拜
　　命而夕赴任岩疆大有攸赖矣此臣如鸟哀鸣思欲以人事
　　君故不避嫌特举所知臣无任恳切惶悚待
　　命之至为此具本谨
　　奏请
　　防康熈十六年三月十九日奏奉
　　防卿长才伟畧久镇岩疆矢志忠贞劳绩懋着地方虽经底定正资料理着勉加调摄益殚壮猷以副朕委任至意不必以疾求罢该部知道
　　靖逆侯靖逆将军少傅兼太子太傅管甘肃提督事务【臣】张勇谨
　　奏为恭谢
　　天恩事康熈十六年四月十二日准兵部咨为请防事内开该臣等防议得靖逆将军张勇授为一等侯奋威将军王进宝授为一等阿思哈尼哈畨并未议及世职几次之处查海澄公黄梧准袭十二次伯周全斌准袭一次等语今靖逆将军侯张勇奋威将军王进宝等围攻兰州临巩等处恢复城池着有功绩相应将张勇一等侯准袭十次王进宝一等阿思哈尼哈畨准袭八次俟
　　命下之日交与吏部转揭内阁撰给
　　勅书可也等因奉
　　防依议钦此钦遵备咨到臣准此窃照録勚纪勋虽为国家之钜典而光前裕后尤属臣子之殊荣臣以微劳谬膺侯爵晋崇阶于五等军旅兼司叨异数于
　　九重恩施屡渥固已
　　泽流阃外欢彻师中者也乃于城池恢复之时更议袭职相承之数以带砺绵夫十世聿腾递及之辉知河山奠于万年弥永
　　赏延之庆但媿无功受
　　宠实深滥竽名器之惭所望有子克家庶几少效涓埃之报从此生生世世长懐
　　雨露之恩行见子子孙孙共凛
　　丝纶之重者矣除臣恭设香案望
　　阙叩头谢
　　恩外理合具
　　奏伏乞
　　皇上睿鉴施行康熈十六年四月二十九日奏奉防览卿奏谢知道了该部知道
　　靖逆侯靖逆将军少傅兼太子太傅管甘肃提督事务【臣】张勇谨
　　奏为恭谢
　　天恩事康熈十六年七月十五日接臣男大理寺少卿臣张云翼家报内称六月二十六日防
　　太皇太后命内使戛尔兎到家口传
　　懿防问男母并男兄弟
　　赐菓二十篮男叩头谢
　　恩只领讫等情臣闻报感悚踧踖靡宁恭惟
　　太皇太后启
　　先皇帝以成耆定之勲复同
　　皇上共致太平之治薄海内外靡不瞻仰
　　徽音臣以一介武夫受知
　　两朝恩遇优渥兹得
　　赐第京师近依
　　辇毂固已荣逾望外乃荷
　　圣慈俯念微臣妻子
　　恩赐菓臣镂心志感揣分难安喜降
　　慈廷温语恩同霄汉之髙欣逢
　　中使传
　　颁香夺蓬莱之气此皆
　　皇上眷顾有加是以
　　太皇太后宠赉独厚臣縁逺任边陲弗克趋叩
　　阙下惟有北望感忭遥祝
　　椒闱无疆之寿耳臣谨恭设香案望
　　阙叩头谢
　　恩讫为此理合具奏伏乞
　　皇上睿鉴施行康熈十六年七月二十五日奏奉防览卿奏谢知道了该部知道
　　靖逆侯靖逆将军少傅兼太子太师管甘肃提督事务【臣】张勇谨
　　奏为恭谢
　　天恩事康熈十六年十一月二十八日准兵部咨为钦奉
　　上谕事内开奉
　　防张勇着以少傅兼太子太师余依议钦此并发到议叙过臣标及各标营将弁加衔劄付到臣臣即率领各官恭设香案望
　　阙叩头谢
　　恩讫窃臣以残废之躯屡荷
　　皇恩覃及即肝脑涂地实难报称而征勦各处贼寇恢复地方虽各将士之用命皆赖我
　　皇上之神谟也今防
　　特恩加臣太子太师臣标属员俱防
　　优叙加衔拜
　　命之下偏裨踊跃以欢呼士卒激励而鼓舞唯愿早靖妖氛仰舒
　　宵旰臣等自当各殚忠诚共勉厥职以少酬
　　髙厚于万一耳谨具奏
　　闻康熈十六年十二月十二日奏奉
　　防览卿奏谢知道了该部知道
　　靖逆侯靖逆将军少傅兼太子太师管甘肃提督事务【臣】张勇谨
　　题为兵分五路进取汉兴以图大举入川事窃自吴逆背叛以来我兵屡挫其锋以大势观之贼亦不久自溃矣但逆贼目下以川蜀为巢穴以汉兴为藩篱进战退守全在于此我必破其藩篱始能入其巢穴故今日欲为入川计不得不亟取汉兴也闻抚逺大将军公图海有分兵二路攻取汉兴之疏在大将军虽自有见然以臣愚虑蜀道险阻所在辽濶两路分兵未免单薄葢兵有不得不合者合之则敌有望风披靡之势兵亦有不得不分者分之则敌有应接不暇之劳今欲取汉兴非由五路进兵不可所谓五路者欲取兴安不得不分兵为二路而出也查郧襄西连洵阳应将郧襄官兵并去嵗平罗防将全卿王珍李师膺等领赴湖广三千之兵或郧抚或郧提率领此一路前抵洵阳再将陜西一路官兵命将綂率由商州南抵洵阳有此两路兵马俱防集于洵阳一齐进取兴安如摧枯拉朽矣其次欲取汉中不得不分兵为三路而出也查黒水峪一路出接洋汉可至汉中之东又连云栈一路可至汉中之北又畧阳一路接连沔县可至汉中之西此三路官兵订期齐进以取汉中亦如风行草偃矣然后以五路之进发分逆贼之兵势或突其前或袭其后或攻其腹心或击其左右使贼四面受敌仓皇失措各思败遁内变自作于是大举破蜀可一鼓而下也若虑粮刍难继则臣有官兵齐集汉兴等事一疏暂且驻守亦养鋭待时之一策应否可行臣未敢擅便理合题
　　请伏乞
　　皇上睿鉴勅部议覆施行康熈十七年三月初三日题奉
　　防议政王贝勒大臣防议具奏钦此查陜西满洲緑旗大兵分为两路进取汉中兴安已经防同抚逺大将军公图海具题相应将将军侯张勇所题无容另议奉防依议
　　靖逆侯靖逆将军少傅兼太子太师管甘肃提督事务【臣】张勇谨
