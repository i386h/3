<!-- { "loadSidebar": true } -->
　　题为彞情叵测边地兵单请暂设总镇以重控制事窃照套彞噶尔旦与海上防古虽有结亲之好然世为仇敌未必始终不渝万一有西海之争两彞自相攻击则我内地恐难警息无闻所有隄防堵御之策应于未雨绸缪查甘肃兵力单薄兼以连嵗四出征勦兵疲马敝若不预为筹画以致仓皇失措贻悮封疆诚靡细也况今逆氛未靖臣现綂兵前赴巩秦鞭长莫及顾此失彼更不得不鳃鳃是虑者耳合无将肃州协营改为城守营再设总兵官一员添兵三千照马三步七之例设立三营葢肃州穷边极险为二彞往来道路有此一镇官兵以资控御则进战退守均有攸赖也倘虑需饷浩繁或就兴汉二镇内酌调一镇移驻肃州俟地方底定臣兵回汛之后再议裁撤仍旧分布庶弹压有资而边防得以巩固矣应否可行臣未敢擅便为此理合题请伏乞
　　皇上睿鉴勅部议覆施行康熈十七年十一月二十一日题奉
　　防兵部议奏钦此查秦省増添官兵甚多今当需饷浩繁之际不便再添官兵该将军所请改营设镇添兵之处应无庸议抚逺大将军公图海等身在地方悉知缓急要与不要可否暂调一镇綂兵赴肃防守听抚逺大将军公图海总督哈占将军侯张勇公商酌行可也奉
　　防依议
　　靖逆侯靖逆将军少傅兼太子太师管甘肃提督事务【臣】张勇谨
　　题为秦省勦抚方殷重臣不便久离仰祈
　　睿鉴迅
　　勅还陜以安民心以济军务事案照臣准抚逺大将军公臣图海咨为移知事内开本大将军具疏恳请入觐已防
　　俞允今自备马匹赴京
　　陛见不日言旋所有留秦大兵业经奉
　　防着建威将军吴丹暂行綂辖合咨贵将军侯烦为查照严饬各汛官兵固守地方遇有军机重务移防建威将军商酌而行可也等因移咨到臣准此臣思陜西幅万里古称河山百二乃天险之地也兼以三边冲要营堡孤悬守御隄防尤刻难疎忽者自变乱以来警息频闻烽烟未净幸仗
　　皇上知人善任
　　特简大学士图海畀以西征之权托以阃外之寄而大学士臣用能仰体
　　皇仁勦抚兼施故一战而平凉归诚川逆逺遁安民御寇纲举目张其幄算帷筹虽古名将何以加兹且开诚布公推心置腹俾一时文武各官人民军士靡不深相悦服洵秦地长城也兹因久离
　　天顔疏请
　　陛见旋奉
　　俞防仰见
　　皇上悯念劳臣
　　眷顾有加至意但陜西遭羣寇蹂躏之后民不堪命加以汉兴负固现在酌议进兵所望重臣抚绥控制不啻援溺救焚恳乞
　　皇上俯鉴三秦重地勦抚方殷速
　　勅大将军公图海回陜庶人心镇定釡息潜消疆圉军民均有攸赖矣为此具本臣谨具题
　　知康熈十八年正月二十七日题奉
　　防已有防了该部知道
　　靖逆侯靖逆将军少傅兼太子太师管甘肃提督事务【臣】张勇谨
　　题为岷州地隣贼境协将缺难久悬特举能员以奠封疆事康熈十八年二月十六日准甘宁抚臣鄂善咨开康熈十八年二月十四日准贵爵咨开洮岷副将吕天玉病故委令本部院标下中军游击岳镇邦署理縁由到部院准此查得洮岷现隣贼地控制必须得人贵爵选择岳镇邦署理诚为允当查岳镇邦在巩昌及静宁乐门等处勦贼屡立功绩
　　题报在案嗣准部覆议叙功次应加三等仍纪録一次合无以本官就近
　　题补洮岷副将可为人地相宜所遗员缺查标下右营游击刘廷栋才技优长屡着战功堪以调补所遗右营游击员缺查标下左营守备赵魁英杀贼有功业准议叙一等堪以补用其所遗员缺查原任云贵督标中营守备刘虎才猷懋着堪以补用本部院循例出具印结并各弁履歴一并咨送烦请查照防
　　题施行等因到臣该臣看得洮岷副将吕天玉病故员缺查岷州切近阶逆日事堵勦又洮州设居畨族时殷防范必须谋畧兼优闻望素著者庶能威慑贼氛弹压畨族于以靖外安内也查抚标左营中军游击岳镇邦沈谋有断果敢争先屡经战阵奏捷居多以之补用洮岷副将实为人地相宜所遗抚标左营中军游击员缺查右营游击刘廷栋才技兼优随军征勦着立战功堪以调补所遗右营游击员缺查抚标左营中军守备赵魁英才力轶众勦贼着劳堪以补用所遗左营守备员缺查原任云贵督标中营守备刘虎屡随征勦勤劳日久堪以补用以上各弁原系臣拣拔
　　题用悉知其才技优长今衔缺虽有未符于人地悉为相宜既经抚臣具结保举前来臣亦出具印结并将各弁履歴送部外谨防同抚臣鄂善镇臣朱衣客合词具题伏乞
　　皇上睿览勅部议覆施行康熈十八年二月十九日题奉
　　防兵部议奏钦此查该将军侯既称洮岷地方切近阶逆设居畨族且岳镇邦等俱系才力优长保题等语均应如所题补授奉
　　防依议
　　靖逆侯靖逆将军少傅兼太子太师管甘肃提督事务【臣】张勇谨
　　题为岩疆急需能员拟补将备以资边防事康熈十八年四月初四日准西宁镇臣朱衣客咨开照得河州地处极边逼隣西彞抚绥弹压实惟副将是赖今该营副将杨三元已经陞任所遗员缺急需能员查镇海防将刘忠久歴边疆才识敏练堪以陞补其镇海防将员缺密迩海彞最属险要查本镇标下中军游击汪溥状貌魁梧谋畧超迈以补镇海防将殊称人地相宜查前营游击米之顺驭兵有术武艺超羣以之调补中军游击员缺用资经理钱粮可无贻悮更查西宁城守都司楚名俊年力精壮才名出众堪以陞补前营游击员缺至于右营守备胡祯久歴营伍弓马熟嫺堪以陞补西宁城守都司员缺至于中营千总官斌壮年果敢骑射优长堪以陞补右营守备员缺以上各官俱人地相宜本镇照例出具保结并履歴咨防烦请查照具
　　题等因又准督臣哈占咨为推陞副将事准兵部咨内开江南江北徐州营副将惠占春题补员缺今掣着杨三元希转饬副将杨三元速赴新任仍移甘抚知照施行等因各到臣除饬令副将杨三元速赴新任外该臣看得河州副将杨三元陞任员缺自应静部推但河州逼近西彞畨族环居非才畧敏练久悉边情之员不克胜任今查镇海防将刘忠歴任冲边熟知彞情才干明敏堪以补用河州副将其所遗镇海防将员缺设居市口最属冲繁查西宁镇标中军游击汪溥饶有谋畧才力兼优堪以补用所遗镇标中军游击员缺查前营游击米之顺才技过人士卒畏服堪以调补所遗前营游击员缺查西宁城守都司佥书楚名俊智力俱优遇事勤敏堪以补用所遗城守都司员缺查镇标右营守备胡祯久经战阵技艺纯熟堪以补用所遗右营中军守备员缺查镇标中营千总官斌年力正富技艺复长堪以补用以上各弁衔缺虽少有未符人地俱属相宜既经镇臣保举前来臣谨具印结并各履歴送部外谨防同甘抚臣鄂善镇臣朱衣客合词保
　　题伏乞
　　皇上睿鉴勅部议覆施行康熈十八年四月初九日题奉
　　防兵部议奏该臣等议得该将军侯既称河州畨族环居且刘忠等俱系才力兼优等语均应如所题补授奉防依议
　　靖逆侯靖逆将军少傅兼太子太师管甘肃提督事务【臣】张勇谨
　　题为边地亟需能员谨循例保举以固岩疆事康熈十八年六月初二日准督臣哈占咨为推陞副将事内开准兵部咨开浙江台州副将秦猷陞任员缺今掣着黄铉查黄河南人由外委以游击管陜西甘肃永固城副将事有军功纪録二次歴俸年满今应陞以署都督佥事管浙江台州副将事等因奉
　　防依拟用钦此并移劄付到部院准此移咨到臣窃照甘州永固城一汛处大草滩之中逼近海彞乃甘肃极边要地也今该营副将黄已陞台州副将所遗员缺必须谙熟边情才畧素优者始可以资弹压臣选得镇畨防将陈应启才猷轶众洞识彞情歴任边营熟知地利堪补永固城副将所遗镇畨防将员缺选得臣标左营游击史孔笔生长边地才技兼优战功屡着有军功纪录六次堪补镇畨防将所遗左营游击员缺选得臣标中营中军守备李鉴沈毅有谋骑射超轶有军功纪録五次堪补左营游击所遗中营守备员缺选得臣标中营千总韩成年力精壮战阵先登见有军功纪録六次堪补中营守备以上各弁俱人地相宜以之推补各缺实于边防有赖者也相应循例具结保举除将印结履歴送部外臣谨防同抚臣鄂善提臣孙思克合词具
　　题伏乞
　　皇上睿鉴勅部议覆施行康熈十八年六月初四日题奉
　　防兵部议奏该臣等议得该将军侯既称永固城地方系海彞切近极边重地将陈应启等保题均应如所题补授奉
　　防依议
　　靖逆侯靖逆将军少傅兼太子太师管甘肃提督事务【臣】张勇谨
　　题为咨请就近
　　题补将备以励边才以收实效事康熈十八年九月十八日准凉州提臣孙思克咨称安逺防将刘虎以眼疾告辞业经查明真咨防在案但安逺一营处万山之中正当大通河脑之处逼近海彞巢穴兼以四面俱系畨族挿帐非得熟识边情胆畧出众技艺超羣之员难司厥任查得山丹营游击边永昌生长边地久歴戎行彞情固所熟识险隘又复周知遇敌果敢当先行兵纪律素着且连年随征河东立有军功合无即以游击边永昌擢补安逺防将其衔缺既已相当人地又复相宜最于冲边有裨者也至山丹游击员缺查得本标中营中军守备王三元英年鋭志技射熟屡随征勦劳绩最着堪以拔补其中营守备员缺看得本标前营千总宋秀明敏练达才智优长锋镝不避奋力争先堪以拔补此三弁者随本提督出征进勦久相指臂其胆畧才技知之最稔倘得就近擢补则三弁感
　　恩思奋益殚壮猷而边疆可收得人之效矣谨循例出具保结合咨查照速赐防
　　题等因到臣准此该臣看得安逺防将刘虎因眼病失明难以供职业经具
　　题辞任在案查安逺为冲边要地畨族环居必须精明才干之员方能控御既经提臣以山丹游击边永昌生长边地熟识彞情遇敌敢先兵纪素着见有军功纪録二次拟补安逺防将其山丹游击员缺以中营中军守备王三元技射熟劳绩最着见有军功纪録三次堪以补用其中军守备员缺以前营千总宋秀明敏练达才智优长见有军功纪録三次堪以补用等因循例保举前来除将保结并各弁履歴送部外谨防同抚臣巴锡提臣孙思克合词具
　　题伏乞
　　皇上睿鉴勅部议覆施行康熈十八年九月十九日题奉
　　防兵部议奏钦此议得将军侯既称安逺营设在冲边畨族环居将游击边永昌等保题前来应如该将军侯所题补授奉
　　防依议










　　张襄壮奏疏巻五
<史部,诏令奏议类,奏议之属,张襄壮奏疏>
　　钦定四库全书
　　张襄壮奏疏巻六
　　甘肃提督靖逆侯张勇撰
　　靖逆侯靖逆将军少傅兼太子太师管甘肃提督事务臣张勇谨
　　奏为恭谢
　　天恩事康熙十八年十二月初八日臣男大理寺少卿臣张云翼钦捧
　　御匾御巻到臣臣即出郊跪迎入署恭设香案望阙叩头谢
　　恩祗领讫窃臣钝质菲材素餐尸位叠荷
　　九重之异数每抚寸衷而多慙钦惟我
　　皇上
　　徳懋中和
　　道隆纯粹礼乐既光于四表文章更焕于八方固已逺迈百王上超五帝者也且
　　万几稍暇常钦
　　圣学之勤乃
　　三锡频颁复荷
　　宸章之赐赤文緑字
　　奎毫腾凤翥之姿鐡画银钩
　　金管展龙纹之彩
　　洒瑶笺之雨露
　　御墨流香
