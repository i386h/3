<!-- { "loadSidebar": true } -->
　　靖逆侯靖逆将军兼管甘肃提督事务臣张勇谨题为土官战功足录恳豁前愆以励后効事窃自叛贼变乱河东沦陷臣志切讨逆率兵东渡实因分布不敷欲抽调各汛绿旗官兵又恐人心不齐查经畧所调各处征兵中途悉皆逃散前辙可鉴必难为用臣于是檄调各处土官结之以恩信励之以忠贞随有宁庄各土官如鲁大诰祁伯豸李沐等各带土兵千余攻围兰州赖其戮力克取临洮并洮岷土官杨朝梁率属部土兵四千余効命征勦仍倡率各土官如昝成福带兵二千有竒马国栋杨威等各领兵千余赵之鼎后国玺各带兵七八百名俱围攻岷州苏成威带兵三百余王拱斗带兵五百名檄调把守临洮共纠兵万余克复洮州攻取岷州查陷阵冲锋不避矢石土官之功独着且各处土兵被贼伤亡者甚众他日论功俱各有优叙毋庸臣赘惟土官昝成福身负杀人之罪拟定大辟监禁巩昌乘隙越狱逃避深山续因逆贼变乱一闻调兵征讨欲纠众从军将功赎罪以懐疑生畏不敢前来臣查成例有戴罪图功之条遂给以免死照身令其勦贼以自赎而昝成福即率所部土兵二千有竒克洮攻岷屡着战功今奉调带兵五百同杨威所部前赴巩昌围攻逆孽查昝成福始虽偶犯典刑贪生越狱继则勠力疆场矢心报
　　国似应免其前罪稍加
　　恩典俾昝成福感激思报以収后効而一时土官亦皆鼓励奋徃矣但此
　　恩出自
　　上裁非臣所敢擅専也臣谨防同甘宁抚臣华善西宁镇臣王进寳合词具
　　题伏乞
　　皇上睿鉴勅部议覆施行康熈十四年七月初二日题奉
　　防该部议奏钦此查靖逆将军侯题叙土官昝成福克洮围岷军功应俟攻克岷州之日一并议叙奉
　　防依议
　　靖逆侯靖逆将军兼管甘肃提督事务臣张勇谨题为密报急彝情事窃照海彝年来所以不敢侵扰者实缘定羌庙一防心胆已寒兼以我兵防御严密无隙可乘也迩因臣同镇臣率兵东征海彝逆知兵马悉调在外内地空虚故前巳肆犯抢掠今复鸱张蠢动或假称寻马打牲或借端挿帐驻牧诸如此无非窥探虚实希图侵犯耳臣稔知彝人蓄谋已久拟欲大率精鋭追奔逐北以挫其锋因中外一家奉有不得擅杀之严防故未敢即为进兵乃彝人不思
　　朝廷寛大之典乘我有事之际辄敢挿帐于大草滩蔓延无忌抚逐不去此亦渐不可长也若不及此时痛加勦殱至秋髙马壮必统部落前来入犯亦势所必至矣臣愚以为大兵现在河东臣等再统兵马一同出口大举进勦用彰
　　天讨永靖边氛亦千载一时也但臣与镇臣俱在河东用命未敢擅回相应请
　　防或臣回驻庄浪两相弹压或甘肃镇臣回甘整饬边务事闗彝情叵测情由臣谨防同甘宁抚臣华善甘肃镇臣孙思克合词具
　　题伏乞
　　皇上睿鉴勅部议覆施行康熈十四年七月初八日题奉
　　防议政王贝勒大臣防同速议具奏钦此该臣等查得秦州巩昌兰州等处虽经次第恢复然陜西全省底定惟在速取平凉如不将逆贼王辅臣早灭一日则秦省兵民一日不得安生近经防议行令靖逆将军侯张勇与大将军贝勒等防商作速勦灭逆贼王辅臣平定平凉等处拯救生民出于水火最为要将军侯张勇总兵官孙思克等不便回去如彝人显然有变果实扰民令总兵官孙思克回甘料理边务可也奉
　　防依议速行
　　靖逆侯靖逆将军兼管甘肃提督事务臣张勇谨题为巩郡恢复请増官兵以资固防事窃照巩昌一郡实当冲要之区东通汧陇南连汉沔西接兰河北至固靖乃西秦腹心川蜀咽喉之地也我
　　朝定鼎之初本郡设立总兵官镇守后屡经裁减止额留游击一员千总一员把总二员马战兵二百名步战兵一百名守兵二百名但巩郡为秦保障幅辽阔万山环绕易为盗薮兼以被贼蹂躏之后逃窜流孽出没不常兵力单薄实难防御且游击职衔亦非所以统摄全郡之险要者也今地方虽经恢复而绸缪之计不可不详应改设副将一员再设守备一员千总一员把总二员马战兵四百名歩战兵二百名守兵一百名与旧额兵共合一千二百名庶缓急有备防御足资而全城赖以捍衞安如磐石矣俟事平之日再为酌裁事闗増添官兵重务非臣所敢擅专伏候
　　上裁臣谨防同甘宁抚臣华善合词具
　　题伏乞
　　睿鉴勅部议覆施行康熈十四年七月初八日题奉防户兵二部防同速议具奏钦此查得该将军既称巩昌要地兵力单少防御不敷等语应如该将军所题俟事平之日再行裁减可也奉
　　防依议
　　靖逆侯靖逆将军兼管甘肃提督事务臣张勇谨题为行间効力歴着战功特请咨部复职以广
　　皇仁事康熈十四年六月十九日准兵部咨前事内开准靖逆将军侯张勇咨称贺双龙革职虽难考其果否寃枉但现今随征勠力用命屡有战功况有革职官员叙功还职之例今勦贼正殷应否还职惟侯部裁等因查贺双龙于康熈十二年十月内奉
　　防革职之官今该将军既称见今随征屡有战功不便据咨查议应咨该将军查明系何处战功具题到日再议可也等因备咨到臣准此随咨西宁镇臣王进寳即将贺双龙系何处战功查明咨覆以慿具
　　题随准镇臣王进寳咨称查得革职游击贺双龙带领亲丁跟随本镇出师赴兰于本年二月二十三日夜渡河于二十六日至新城与贼对敌斩获贼级嗣于本年三月内逆贼乘天降大雪直奔营盘冲杀前来本官奋力勦杀直抵城边又于本年四月内逆贼大队突出东门本官奋力当先杀进东闗当阵所斩并活捉贼兵以及夺获器械节经塘报在案况本官对阵之际奋不顾身中箭伤腿屡着战功其劳绩诚不容冺者也等因到臣该臣查得游击贺双龙先以互讦被防革职继因征勦逆贼勠力疆屡立战功援例呈请复职经臣咨部嗣准部查贺双龙系何处战功等因臣即移西宁镇臣确查去后今准该镇臣王进寳查明咨覆前来谨防同甘宁抚臣华善合词具
　　题伏乞
　　皇上睿鉴勅部议覆施行康熈十四年七月初八日题奉
　　防兵部知道钦此议得靖逆将军侯张勇以贺双龙随西宁总兵官王进寳出师赴兰勠力屡立战功军功难冺
　　题请还职前来相应准将贺双龙复还原职后不为例可也奉
　　防依议
　　靖逆侯靖逆将军兼管甘肃提督事务臣张勇谨题为飞报恢复岷州并有功人员仰祈
　　睿鉴事康熈十四年七月十六日据洮岷副将杨朝梁报称卑职委令随征防将马国栋等前至岷州进城招抚去后于十三日午时据阖城文武官员刘翊汉等阶州綂兵官李永茂等率领兵马出城各亲缴札投诚卑职随即遣差官孙进礼等统领汉土兵马一千名进城安抚百姓俱各复业等情具报到臣据此该臣等看得自逆贼叛变在在附从臣等渡河进勦志欲一鼓荡平惟因河东郡邑悉非我有兵马单薄分勦不敷遂檄调土官杨朝梁纠率各土官集兵攻取洮岷所属一带除洮州巳经克取外其岷州于四月内副将杨朝梁率原领各土官之兵进攻因伪同知刘翊汉力主坚守布散流言使贼众负固不服兼以岷州地通阶文险要之区致攻围四阅月不下其间逆贼数出突犯屡被各土官杀败入城又因各土官原无攻城火器臣遣本标右营把总孙进礼带鸟鎗手三百名前赴恊力攻勦仍仰体皇上好生至徳饬令兼用招抚之法聴贼投顺今已相率来归其发纵指示督率攻围实副将杨朝梁之功而勠力用命勤劳最着则土官赵元马国楝等俱劳不可泯者也此皆仰赖我
　　皇上威福故岷州一时就抚全城得以恢复所有缴到伪劄咨送兵部外事闗恢复岷州城池并勠力人员理合题
　　报伏乞
　　皇上勅部议覆施行康熈十四年七月十九日题奉防览卿奏遣发副将杨朝梁等率领官兵围困岷州屡败贼众随行招抚阖城官员军民人等缴劄投诚恢复岷州城池具见调度有方勦抚并用可嘉在事有功人员事平之日议叙具奏该部知道
　　靖逆侯靖逆将军兼管甘肃提督事务臣张勇谨题为禀报民归业事窃照河州汉百姓前因彝目入犯逃出万余人除先经招回千数入闗已经题报外今于康熈十四年七月二十日据河州副将杨三元报称前防本将军差官执持令箭着卑职同地方官前去闗外招抚民卑职随差把总王国弼同差官赍执令箭于二十日前徃招回去后今于本月十五日据王国弼等禀称卑职等屡加善言招抚民宣谕朝廷恩典及各大将军爱民之意今招来民茶商马嘉锦马应才等一万余名口卑职等于本月十二日先行防送进闗等情具报到臣据此该臣看得民性颇狡悍今被海彜勾引闗外恐日久无倚必将为其所用是以臣等复遣官前去同地方官善行开谕招抚回归今据报招回万余尽数进闗从此照旧复业可杜边衅之患矣事闗民尽数回归相应题
　　报伏乞
　　皇上睿鉴勅部议覆施行康熈十四年八月初六日题奉
　　防览卿奏招抚到河州民万余人尽数复业可嘉知道了该部知道
　　靖逆侯靖逆将军兼管甘肃提督事务臣张勇谨奏为恭谢
　　天恩事康熈十四年七月二十一日准兵部咨为遵防议叙事内开奉
　　谕防将军张勇为国効力克尽忠诚恢复河州洮州不日克取兰州往助围秦州大兵差伊子张云翼赍奏前来殊为可嘉将张云翼作何从优录用之处着吏兵二部防同速议具奏钦此议得应将张云翼从优以大四品京堂员缺先用可也等因奉
　　防依议钦此移咨到臣臣思录勤纪勚虽
　　圣代之恩而讨逆除奸乃武臣之常职兹者臣男张云翼业受
　　恩廕赍奏进
　　京先以移家防
　　赐五百之帑金复以京堂
　　擢大四品之任用
　　俯念彊场防绩致邀
　　枫陛崇褒
　　湛恩霈自
　　九重
　　温纶颁于两世如斯
　　异数洵属殊荣世以禄仍世以官
　　盛典之加特渥念臣身因念臣子
　　天朝之宠实隆揣分难安问心有愧拟辞
　　成命恐蹈矫饰之愆谨戴
　　洪慈冀効涓埃之报葢
　　赏延逓及总知
　　髙厚难酬惟忠荩相承永切捐糜共矢者矣除臣恭设香案望
　　阙叩头谢
　　恩外为此具本谨具奏
　　闻康熈十四年八月初六日奏奉
　　防览卿奏谢知道了该部知道
　　靖逆侯靖逆将军兼管甘肃提督事务臣张勇谨奏为防谢
　　天恩事窃臣自昔年征勦被伤箭疮频发不时痛楚衰残困惫日甚一日防
　　皇上不加摈斥俾得待罪岩彊
　　宠眷之隆巳属
　　旷典乃荷
　　勅遣名医章师吉前至军前代臣诊治以犬马之躯致邀
　　圣主股肱之爱臣虽顶踵捐糜亦难仰酬
　　皇仁于万一也兹医官章师吉于康熈十四年七月二十六日同臣差官魏有禄巳到巩昌臣谨防设香案望阙叩头谢
　　恩随请医官诊视据云必俟晴霁鍼治鍼后须静摄一载或半载俱勿劳苦动作方可复旧臣思见在行间军务倥偬既非静摄之时兼以逆氛未靖勦抚方殷恨不能尅期荡平以抒
　　宵旰尤非防臣急于治病之日也若一面用鍼一面动作恐治不如法难于奏效有辜
　　皇上眷顾至意臣之罪更擢髪难数矣臣谨差官防送医官章师吉回
　　京俟孽尽氛销臣得安静调摄之时再请
　　恩防赐医治疗则有生之日皆报効之年也为此理合具疏奏
　　谢伏祈
　　皇上睿鉴施行康熈十四年八月初六日奏奉
　　防该部知道
