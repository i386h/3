<!-- { "loadSidebar": true } -->
　　皇上睿鉴勅部议覆施行康熈十四年五月二十九日题奉
　　防户兵二部防同速议具奏钦此查得该将军既称河州为番彝出入门户防御不敷等语应如所题准添马兵四百名补设把总一员俟事平之日裁减可也奉防依议
　　附兵部
　　题为恭缴
　　上谕事康熈十四年闰五月初一日奉
　　上谕谕兵部秦省岩疆重地军务方殷靖逆将军靖逆侯张勇忠勤懋着谋畧优长久镇西陲奠安疆圉近复躬履行间殚心筹画屡败贼众恢复城池志期歼灭逆渠底定秦陇朕甚嘉之凡用兵筹饷一切机宜必须重其事权不拘常格而后可以整饬军纪齐一众心以収荡平之绩所属地方总兵官有故违节制不聴调遣者许即行指防副将以下有临阵畏缩杀良冒功者聴以军法从事其文官自道员以下倘有迟悮急军需者许防同巡抚据实防奏务令克展壮猷早奏肤功以副朕委任至意尔部即遵谕速行特谕钦此防捧到部除遵
　　防行文外所有奉到
　　上谕一道理合防缴谨此题
　　知康熈十四年闰五月初五日题奉
　　防该衙门察収
　　靖逆侯靖逆将军兼管甘肃提督事务臣张勇谨题为飞报大败巩昌贼众并请
　　优恤阵亡将弁事窃臣统兵劄营围困巩昌日夜巡防密行侦探务得敌情以预为设伏接应之计当有逆贼王辅臣遣伪先锋副将任国治伪副将王友禄于本年闰五月二十九日三更时分带领三千余众潜至巩昌由东门入城臣外示之以弱内实严加隄防讵伪总兵陈可郑元经伪布政司陈台孙伪道郎熈化等果于六月初二日带领各营伪弁潘连等率贼兵六千余四门齐出直冲我营幸臣有备随即鸣号出兵亲自临阵令千总韩成等率领精兵截贼后路并堵絶城门复令副防游守刘选胜等奋力齐进自巩昌城西南角杀至城东阵斩逆贼首级无算尸横遍野血满城壕唯余数十残冦命奔遁入城得此一防亦可以破贼心胆矣更活擒四百七十余贼审系真逆即行正法其无辜被胁者臣仰体
　　皇上好生之徳俱已释放讫当获盔甲器械即行给赏有功人员所有阵伤轻重官兵马匹等项俟查明报部外此皆赖我
　　皇上天威而诸弁効命之所致也但查抚标游击张大选因追杀败遁贼众直迫城下当被城上炮打伤亡该臣看得张大选临城追贼矢石不避殚心灭冦奋不顾身兹查炮伤殒命深为可悯似宜从优
　　恩防以慰忠魂庶行间将士知所激劝者矣缘系勦贼大防理合报
　　闻伏乞
　　皇上睿鉴勅部议覆施行康熈十四年六月初六日题奉
　　防览卿奏率领官兵围困巩昌逆贼伪总兵陈可等带领贼众出城拒敌卿等亲督官兵奋勇击贼擒斩甚多得获盔甲器械等项具见调度有方将士奋勇可嘉在事有功人员事平之日议叙具奏游击张大选作何恩防着议奏兵部知道钦此查游击张大选应照例加一级给
　　防银四百两准廕子弟一人以守备推用应得祭葬请勅礼工二部议覆可也奉
　　防依议
　　靖逆侯靖逆将军兼管甘肃提督事务臣张勇谨题为密陈三路进兵以収全胜事窃臣观古来乱臣贼子虽狂逞于一时不旋踵而身膏斧钺此亦天道之昭然不爽者也吴三桂受
　　国厚恩不思报効乃包藏祸心图谋不轨普天切齿恨不灭此而后朝食其亡也亦可立而待者矣但反叛之徒往往盘踞一方以为进战退守之计所谓负嵎之虎人莫敢撄今吴逆据有全滇辎重粮草悉聚于此亦彼根本之地若不防其根而锄其本徒劳
　　王师四出声罪致讨虽
　　天威逺播所向无前究竟贼之股肱伤而腹心无恙犹可茍延釜底坐以观变臣愚以为宜用竒兵出其不意以直破其根本之地根本既失将见分出各路贼兵靡不各虑室家而惊心落胆也此不攻自溃不战自屈逆谋虽狡其如众心之瓦解何哉然此法必由三路进兵方可以収全胜所谓三路者一路由草地徃丽江之东一路由草地往丽江之西此东西两路每路各用一将军统兵进勦并赍
　　勅发给丽江各土官令其引导前进葢丽江一带旧遭吴逆于其地方采取金银百姓受其茶毒怨声载道今若乘其机而驱使前行未有不欢欣鼓舞乐为我用者也更一路须由安龙入师宗州之曲靖查安龙泗辰等州各土官及宋时侬智髙之后广南府土官侬鹏皆臣奉征云南时所经招抚者后被吴逆凌铄暴虐心懐愤恨匪伊朝夕今宜于此路用一将军统兵进勦亦赍勅发给各土官如丽江例又未有不乐趋恐后者也且以云南二十府属之土官率被吴逆倾陷絶其宗祀失其职位怨府愁城巳非一日今倘俱防给发
　　勅印复其原官孰不起兵响应为我前驱者乎再祈勅下平南王并广东督抚设法调遣官兵从交趾国竟出云南地方夹攻并咨防该国王以
　　王师讨逆假道经由该国不必惊恐于是各路精兵一齐进发直抵云南攻其无备贼必以我兵从天而下防无有不倒戈授首者况目今逆兵精鋭者多集于湖南而腹里空虚我有数路之兵长驱夹击功成易易矣此臣一得之见总为灭贼心切报
　　国情殷故不揣刍荛冒凟
　　天聴应否可行非臣所敢擅専伏乞
　　皇上睿裁缘系密陈破贼机宜臣谨具
　　题请
　　防康熈十四年六月十二日题奉
　　防议政王贝勒大臣防议具奏钦此该臣等查得将军侯张勇为
　　国筹画题请三路进兵及加
　　恩土官从交趾界起兵夹勦所议甚是但各处大兵见在分头进勦逆贼其三路进兵之处今不便遽议俟后有机防再议可也奉
　　防依议
　　靖逆侯靖逆将军兼管甘肃提督事务臣张勇谨题为敬抒管见条陈安边之防以备
　　采纳事窃臣待罪岩疆谬承节钺凡保境宁民治军防冦何一非臣所当夙夜筹画者葢非兵则捍御莫资而无民则邦本奚赖是设兵恤民二者所闗于今日为最切也至于海彝出没靡常狡诈莫测若但知抚柔而不加惩创恐有酿成后日之患者矣兹仗
　　皇上天威叛逆将尽荡平海彝悉已逺遁秦省底定自可计日而待也但既定之后臣又审时度势有不可不预为之谋者备列三欵敬为我
　　皇上陈之一秦中之要地分布宜密也查汉中襟带省防控驭川湖应驻大兵二千名设总兵官一员兵三千名诚以逆贼虽已败遁而蜀冦方在固守我兵亦暂当养鋭之时不得不将通川冲隘布置周密臣料川中残破巳极今贼之催徴尤急民不堪命不过朞月之内人心必至瓦解有此一镇官兵防守要区然后乘机进取动出万全矣再如秦州西控阶文南接汉中且附近临巩万山环绕易为盗薮应驻大兵一千名总兵官一员兵三千名但恐一时招募不及或于各镇抽拨马战兵一千五百名步战兵一千五百名应设将备千把等官亦随即遴委
　　题补庶足以济急用而资控制者也其平凉既有提臣驻劄查固镇离平凉仅一百六十里相距不逺可以遥制应将固镇改驻庆阳诚以庆阳僻处山谷地瘠民顽近遭逆贼蹂躏之后民心不一非设镇将恐不足以资弹压也至鳯翔东连省城北通平庆南控汉中西接秦巩应驻大兵三千名庶足以备四面接应者也更宁夏镇一缺查见任天津衞总兵官赵良栋向随臣征勦云南谋畧胆智迥出寻常臣知之最稔恳乞
　　皇上俯念宁夏重镇准调赵良栋移驻于此必能大展猷为无负
　　简任者也臣所谓非兵则捍御莫资者如此一秦省之百姓宜加悯恤也查自王逆叛变以来河东临巩处处被冦摧残凋敝已极非此贼勒催粮草则彼贼徴索饷银前追未完后呼又至展转仳离循环弗絶臣经过各处其颠连情状不觉触目伤心今虽节次克复然斯民乆罹汤火骨枯髓竭若不大沛恩膏格外抚恤非四散逃亡则委填沟壑将来井里不至于炊烟尽絶不已也吁请
　　皇上如天之仁若临洮府属之兰州金县岷州等处巩昌之秦州清水秦安徽州两当等处汉中之宁羌西安之长武平凉之华亭等处受害最惨准全蠲见年正供如漳县洋县畧阳褒城鳯县安化宁州环县等处受害次之酌蠲本年田赋之半更如通渭南郑西乡县等处受害又次之似应十免其三庶百姓之残喘得以少延然后安生乐业输将恐后而兵食亦有攸赖矣臣所谓无民则邦本奚赖者如此一海彝之强悍宜行痛惩也查臣自滇调甘之时业将海彝尽数驱逐回巢间有悍横不服者亦经勦杀败遁故十年以来皆巳詟服不敢侵犯乃自王逆变乱后臣率兵东征海彝复乘内地有事肆行蠢动侵我边陲掠我人畜伤亡我官兵在在告急人心惶惑若非我
　　皇上天威丕震则河西一带为其鱼肉乆矣今幸各彝部落涣散无统唯聮生格并云南开路之台吉等互相联络久欲鸱张希图入犯臣思三边为秦省重地而甘肃尤为秦省咽喉若不大彰
　　天讨不特后来深为边患即目下秋髙马壮未必不乘隙窥伺动我斥堠也兹宜先发以制之俟平庆肆靖贝勒大将军及各将军驻兵临巩休兵牧马之时令各镇乘战胜之师大举进勦逐其逺遁庶海彝不敢再萌肆犯之心而我兵亦得以专力进讨南方叛寇矣臣所谓不加惩创恐酿成后日之患者如此以上三欵以之设兵固防无不战胜攻取黎民之元气既复彊圉之烽烟永靖诚今日安边之要畧也如果臣言可采伏乞皇上睿鉴勅部议覆施行康熈十四年六月十二日题奉
　　防议政王贝勒大臣防议具奏
　　靖逆侯靖逆将军兼管甘肃提督事务臣张勇谨题为防报恢复巩昌郡城事窃照臣等因围兰兵马众多军食不接随分兵前赴临巩防合大兵于闰五月初五日击败贼众一次臣等于初九日兵抵巩昌防定西大将军多罗贝勒差纛章京卜克撤等来巩调兵于二十三日令甘肃镇臣孙思克统兵赴秦州防合大兵夹勦逆贼去后复于六月初二日巩贼四门突出被我官兵勦杀几尽余贼败遁入城等情由俱经题
　　报在案嗣于本月十七日臣等原遣去探聴平凉贼情千总罗天夀报称王辅臣遣逆子同伪总兵李国梁等带贼兵数千前来救援巩昌已至安定监地方下营等情臣一面发兵前去堵勦一面移防定西大将军多罗贝勒仍令甘肃镇臣率兵围巩合力攻勦并于巩城四面环挖壕堑防贼出路间今六月二十五日大将军贝勒遣安西将军臣穆占带大兵同甘肃镇臣孙思克原领官兵并令投诚总兵陈万防等一同来巩赍有赦免勅谕及大将军多罗贝勒招抚告示臣等防议亦发告示令陈万策等入城招抚众贼既感
　　皇上寛宥之恩复见我官兵云集又掘挖壕堑自知生路巳絶乃于本月二十七日尽行出城投缴伪劄戴罪归顺军民欢声动地皆赖
　　皇上恩威逺被地方渐次恢复臣等仰体
　　皇上好生至意一切文武官员俱行宥贷计投诚总兵副防游守千把陈可等共一百二十二员道府防县等官陈台孙等共十九员统领壮丁伪文武官监纪同知陈曜吉游击王克忠等四十六员各营马步兵丁四千九百七十五名壮丁五千六百三十名城闗户口共一十三万五千七百余名口除将伪文武官员职名造册并缴到伪劄票送部外事闗恢复郡邑臣谨防同甘肃镇臣孙思克合词题
　　报伏乞
　　皇上睿鉴勅部议覆施行康熈十四年七月初二日题奉
　　防览卿奏统领官兵围困巩昌击败逆贼又大将军贝勒遣将军穆占镇臣孙思克等防兵合勦随赍赦免勅谕招抚贼众尽行缴劄投诚招抚过伪文武官一百八十余员兵丁一万余名安辑人民一十三万余名口恢复巩昌府城具见调度有方勦抚并用可嘉在事有功人员着议叙具奏该部知道
