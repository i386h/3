<!-- { "loadSidebar": true } -->
　　功令尽搬出口而边境稍获肃清矣然思今日之肃清不可不虑及后日之叵测臣节准二镇臣咨称前由再四筹画唯有照明季旧址脩筑边墙审度形势大小酌量安兵勤加守望之为得防也然脩筑可可口迤西至白石崖后所口等处及重整扁都口至嘉峪关各隘中间垒砌墙闸需用砖石铁柱以及匠作夫役工料等项约估银三万余两业经臣行令镇道地方文武各官防议脩筑去后但查边隘地寒早冻必须来年五六月间天气和暖层氷消解方可兴工俟到彼时提镇随带官兵道臣督率夫匠分头脩筑悬垜固守整立烽炖如是无事则登髙远哨有事则传烽接应洵为一劳永逸之至计矣然臣更有虑者今岁河西凉州各处荒旱米价腾贵前督臣白如梅于查访备边等事具
　　题奉拨督提延兴四标官兵西来协防计四千员名内地空虚似非居重驭轻之防合无先将督标陜西提标官兵二千名撤归原伍以固根本其延绥镇标官兵一千名暂留分拨防御洪黑永昌等处兴安镇标官兵一千名亦暂留驻防临洮等处以壮西河声援俟后酌量时势再作计议请
　　旨定夺顾此脩筑撤兵二事一以防外一以固内唯内外之无虞斯可益措封疆于磐石之安矣臣为未雨绸缪先时预备起见谨防同督臣卢崇峻合词具
　　题伏乞
　　皇上睿鉴勑部议覆施行康熙六年九月初十日题奉
　　旨该部议奏钦此查可可口等处垒砌墙闸及需用砖石等项银两督标陜西提标官兵撤归原伍延镇官兵暂留分防兴镇官兵暂驻临洮等情由均应请
　　勑该督防同提督详议妥确具题奉
　　旨已有旨了
　　提督甘肃等处地方总兵官太子太保左都督臣张勇谨
　　奏为遵
　　旨自陈事康熙六年六月二十九日防兵部劄付内开奉
　　上谕提督及总兵官俱着自陈钦此备劄到臣防此窃臣待罪甘肃三载于兹矣上既不能殚心竭虑懋着勲猷以报
　　朝廷知遇之恩次复不能制胜出奇詟服番彜以清边圉窥伺之衅抚心自问负罪良深兼以臣昔年効力行间为流矢中伤不时肿痛医药罔效病势日笃每借肩舆以代步履起居坐卧动须扶持以臣病之困惫如此举凡登降拜跪之礼皆不能行倘犹寄以封疆之重不特无以领袖偏裨亦非所以示威于边境也况甘肃何地提督何官而奄奄垂毙之夫可以尸位素飱于其际者哉兹当
　　大典激扬之时正值仕路整刷之日臣若不将病笃情由据实自陈是臣自欺以欺
　　皇上掩饰贪恋之罪擢髪难数矣伏乞
　　睿鉴俯念冲边重地病臣委难坐理亟
　　简贤能星驰代任
　　准臣休致则黜陟之典益彰而地方之责有赖矣臣无任惶悚待
　　命之至为此具本谨具奏
　　闻康熙六年十月初二日奏奉
　　旨张勇具有才能擢用提督着照旧留任
　　提督甘肃等处地方总兵官太子太保左都督臣张勇谨
　　奏为恭谢
　　天恩事防兵部劄付为遵
　　旨自陈事内开议得甘肃提督总兵官张勇任事勤劳才能昭著仍应留任但自陈提督总兵官去留出自
　　上裁等因奉
　　旨张勇具有才能擢用提督着照旧留任钦此钦遵备劄到臣防此臣即恭设香案望
　　阙叩头谢
　　恩讫伏念臣猥以庸愚深叨
　　眷顾韬钤素昧既无决竒制胜之能疾痛时闻复鲜振刷荡平之绩三边守土惭非专阃良才万里分符谬作长城重寄允宜罢黜以示激扬乃荷
　　温纶仍留供职不忍病臣劳瘁置之摈斥之科且念边地冲繁畀以事权之重感
　　圣主莫大之德俯
　　赐优容竭余生未尽之年徐图报称但愿河山永奠绵万年厯数之祥尤冀氛沴全消靖四海兵戈之气臣虽悉捐顶踵亦无任懽忭矣为此理合具本
　　奏
　　谢伏乞
　　皇上睿鉴施行康熙七年六月初八日奏奉
　　旨该部知道
　　提督甘肃等处地方总兵官太子太保左都督加一级臣张勇谨
　　奏为微臣癈病日深恐悮岩疆重寄恳乞
　　圣恩别简重臣以资弹压事窃臣以樗栎散材防世祖章皇帝拔于众人之中授以节钺复荷我
　　皇上待以心腹
　　宠眷日隆臣敢惜此余生而不效古人裹尸还葬之义以少报
　　国家数十年豢养之恩乎奈臣自昔年受箭伤腿之后时常痛楚迄今病势较甚毎遇天阴肿发则精神恍惚坐卧不宁臣思边陲要地所关最钜岂宜以残废之躯滥竽名器业已屡疏乞休叠防
　　皇上不即罢黜兼
　　允假往汤泉疗治其所以
　　加恩于臣者至矣不料臣为疮毒所伤血气渐耗于康熙十一年间痰火陡发诸病丛生日坐肩舆以代动履衰残困惫几成废人因伏枕思维以臣之病笃如此而犹肩兹重任将谁欺也乃复于自陈疏内奏
　　请休致未邀
　　俞旨夙夜彷徨至今正月初二日夜间旧疾复作昏迷数次较前更剧随于本月初四日移咨督臣哈占代为题
　　请间于初十日接准督臣咨为急军情事闻云南告变饬臣整顿兵马以备不虞又节防兵部劄付钦奉
　　上谕着臣固守地方臣思逆氛未扫之日正武臣不遑寕处之时何敢因病推卸不自鼔励致涉规避之嫌乎但臣抚心自问万难欺饰以负
　　皇上付托之重盖固守地方在寻常无事时不过布置得宜隄防加慎已耳目今全滇既叛正沿边多事之秋万一海彛乗机窥伺臣以孱弱病夫岂能扶舆临阵与贼对垒哉况甘肃为三秦门户提督乃三镇纲维虽强干精明者犹恐不足以资控制衰朽如臣而欲扶病镇之势必不能矣我
　　皇上抚临万方怀材抱能可备干城之选者自不乏人独是臣叨
　　两朝知遇之恩当兹乱臣犯顺不能提兵汗马为国讨贼而顾以病辞此则臣之所椎心泣血而不能自已者也伏恳
　　皇上俯念甘肃重地亟简精敏才干重臣交代提督事务庶统驭有人边疆赖以巩固矣臣无任惶悚恳切待命之至为此具本谨具奏
　　闻康熙十三年正月二十日奏奉
　　旨卿简任提督久歴戎行劳绩茂着岩疆军务正资料理着照旧供职不必以病求罢该部知道
　　提督甘肃等处地方总兵官太子太保左都督加一级臣张勇谨
　　题为彜情之叵测堪虞边地之扼防最亟请速増兵以固疆圉事案照康熙十一年八月内臣接西宁镇臣王可臣手札内称达赖台吉统领彜目各带兵马径往正南而去又据臣差去探听通丁王有才报称达赖台吉领兵开路直抵云南丽江各等情业于康熙十一年十月初十日报明兵部在案续防部劄令臣严饬沿边镇将加意防御等因臣遵即严加固守并行所属再为侦探用心隄防外经今一载有余未防有回巢之报目今云南变乱现奉
　　上谕饬臣固守地方但臣所属各营汛地在在兵单际兹彜兵未回逆臣反叛之时臣有封疆之责敢不未雨绸缪预为安边至计臣思向者防古带兵径抵云南今适在叛逆作乱之地若呉三桂啖以重利令其出没分我兵势则边外一带未可保其无事臣在病中筹画至再实废寝食兹谨就各边冲险之处所宜添兵固守者一　一胪陈之除甘肃所属隘口繁多臣与镇臣极力防御毋庸议増外查庄浪两处汛兵寥寥虽设有抚标官兵然为数无多恐难控制也更查阶河二州界接番彛悉属冲隘兼以阶文路近四川尤为要口兹阶河二营仅设额兵六七百名内马战兵不过各三百名倘遇有警而兵力单薄尤难堵御也更查临洮府迤南则通阶州文县迤西则连西宁河州亦为四通之处接应需兵合无于临洮或满洲劲旅或绿旗精鋭调遣驻防于此万一所在告警则应援有兵矣更临巩二府皆在山谷之中地势辽廓守兵无几亦深足虑若得于此处増添兵数以壮声援不特边圉巩固即陇右等处亦可保其无虞也臣为防御边疆起见理合题
　　请伏乞
　　皇上睿鉴勑部议覆施行谨题请
　　旨康熙十三年正月二十日题奉
　　旨兵部速议具奏钦此查调遣官兵系地方督提専责应
　　勑下该提督防同督抚将不要处所官兵调遣要处所固守可也奉
　　旨依议
　　提督甘肃等处地方总兵官太子太保左都督加一级臣张勇谨
　　题为钦奉
　　上谕事臣于康熙十三年正月十四日防兵部劄付内开奉
　　上谕谕总督哈占提督张勇云南作乱先巳有谕固守地方今叛逆呉三桂倘有伪劄伪言煽惑军民当晓谕官兵百姓令其出首具奏尔等皆朕股肱之臣固守地方安抚军民皆赖尔等特谕钦此备劄到臣又于本年正月二十日防兵部劄付内开奉
　　上谕谕提督张勇系朕擢用封疆大臣尔当督率所属镇将固守地方倘叛逆呉三桂散布伪劄即行举首如有作乱非为严加挐究务副朕股肱倚任至意特谕钦此又备劄到臣该臣节经饬令所属一体钦遵用心固守地方并严行密访伪劄伪言与作乱非为之人务必缉获外窃念臣本一介武夫材质驽钝防
　　世祖章皇帝拔臣于稠伍之中逾格委任不数年而即膺专阃复荷
　　皇上念臣乃
　　先帝旧臣边疆効命稍有微劳
　　眷顾屡加不次擢用计歴两任总兵三任提督授以世职锡以
　　诰命俾臣祖父咸受
　　荣褒妻子悉叨
　　封廕
　　本朝武臣受
　　恩之厚于臣为最臣即虀骨粉身以图报称亦未能仰酬万一也近呉三桂不守臣节兴兵犯顺凡有血气者靡不切齿臣恨不得生擒叛贼致于
　　阙下正法寸磔以快人心尚何有伪言伪劄之足以污臣之耳惑臣之心哉兹臣两奉
　　上谕皆以股肱待臣跪读再四不觉感泣失声自念臣有何功而防
　　皇上推心置腹至于如此祗恐箭疮时发不堪以衰朽之余肩兹重任致负
　　国家三十年豢养之恩是则臣日夜之所深忧者耳至于保固疆圉捕奸缉逆皆臣职分之所当为者若防闲不严稍涉疎纵毋论
　　国宪之所不容而臣既负
　　皇上且负
　　先帝臣亦何面目生于世间死于地下哉查云南至秦相距万里未可朝发夕至此后倘有逆党散布书劄簧鼓人心臣当潜探密侦设法搜捕断不令此辈匪得以漏臣之网也但呉三桂位极人臣不思报効反行背叛为神人之所共愤
　　天讨之所必加釜底游魂偷生旦暮伏愿
　　皇上勿介
　　圣怀从古岂有乱臣贼子得保首领者乎臣远在边陲万里葵忱唯有望
　　阙廷而瞻恋者矣仰祈
　　皇上睿鉴施行康熈十三年正月二十三日
　　奉
　　旨览卿奏具见忠诚知道了该部知道
　　提督甘肃等处地方总兵官太子太保左都督加一级臣张勇谨
　　题为叛贼差送逆书特疏举首事案照臣前奉有固守地方倘叛逆呉三桂散布伪劄即行举首如有作乱非为严加挐究之
　　上谕臣即严行所属一体钦遵在案今于康熙十三年二月二十日酉时执得成都府茂州迟州逆差王则孝王友英二名并带有钤印路票一张税票二张又与臣书一封问据来差供称有话俱在书内臣随拆阅内有呉之茂名帖则此书系呉逆差送前来以簧鼓兵心无疑矣复细加搜检又获出与陜西提臣王辅臣手札一封臣亦拆看与投臣之书俱是叙问等语但因与提臣王辅臣书内有来差口禀一语仍严加盘诘据供呉之茂系呉三桂之侄现称西蜀大将军此正月二十八日呉三桂之子已到成都欲将呉之茂家口一齐搬到成都居住然后綂四川兵马前去湖广等情据此除将逆差严加锁钮着人看守外縁据供有綂兵赴楚情由臣即将书票等件飞咨知防督臣哈占次日随将逆差王则孝等二名差官押解督臣处严讯去后缘系举首逆差投书理合飞疏题报伏乞
