<!-- { "loadSidebar": true } -->
　　防将军副都统提督总兵等官镇守封疆闗系紧要若槩行赴京朝见远离汛守旷废职掌有愿来陛见者听其自行陈请候防遵行钦此钦遵抄出到部备咨到臣准此窃臣猥以菲材谬膺节钺自
　　皇上临御以来抵今二十有二载其间
　　宠眷之隆
　　赏赉之厚不一而足臣虽待罪穷边距
　　京万里而犬马恋
　　主之私固未尝一日去诸怀也但曩因叛逆犯顺肆行狂逞臣所属郡邑悉遭沦防警息频闻时臣提师挞伐用彰
　　天讨卧甲待旦靡有寜晷故孺慕虽殷而军务方亟亦不过心驰
　　帝阙梦绕
　　龙墀而已今赖
　　天威逺播妖氛肆靖两河城邑悉已恢复
　　庙堂可释西顾之怀臣子得遂
　　觐光之愿此其时也况臣景逼桑榆加以痼疾日深箭疮肿痛痰火上逆不时发晕倘溘然朝露一旦就木是臣终身无由仰瞻
　　圣顔其抱痛于九原又寜有已也兹幸奉有
　　愿来陛见听其自行陈请之
　　防谨下情恳祈
　　皇上俯鉴愚忱
　　允臣入
　　觐俾得随鹓鸾拜舞之班少倾葵藿向阳之志躬谢洪恩面聆
　　庙谟臣即委填沟壑亦泉壤防辉矣臣无任恳切待命之至为此具本谨
　　题请
　　防康熙二十二年五月初六日题奉
　　防张勇着来京陛见兵部知道
　　靖逆侯靖逆将军少傅兼太子太师管甘肃提督事务臣张勇谨
　　奏为恭谢
　　天恩事康熙二十二年八月初十日申时奉有
　　天使二人到张井镇口
　　天语问臣在秦勤劳一路辛苦此八月十五日可以到京否臣跪听之下不胜感激念臣滥竽名器老病衰残祗以恋
　　主心殷疏请入
　　觐乃防
　　皇恩宠眷遣使垂问于千里之外恍如春风化日令臣遍体生温此诚旷代异闻允为一时
　　盛典也但臣瞻仰念切恨不得飞叩
　　阙廷以申孺慕奈腿病沉重不能乗骑一路肩舆躭延时日虽兼程之有心实倍道之无力咫尺
　　九重徒觉葵诚益急耳今臣已抵张井镇离
　　京不逺计得仰覩
　　龙顔为期伊迩者矣除臣伏地叩头谢
　　恩外为此具本谨具
　　奏
　　闻康煕二十二年八月十二日奏奉
　　防该部知道
　　靖逆侯靖逆将军少傅兼太子太师管甘肃提督事务臣张勇谨
　　奏为臣病危笃已无生机吁请
　　俞防迅赐解任事臣自流矢中伤之后始则疮毒纒绵继则火痰销灼衰残困惫已非一日乃屡疏乞休防皇上不即摈弃仍假节钺臣虽感激思奋勉强支持然精竭髓枯肉消骨痿已无复生人气色矣幸奉
　　恩纶
　　允臣入
　　觐拜舞之下
　　温言慰藉
　　宠赉洊加臣四十载感
　　恩効命之私尽得倾吐于
　　君父之侧素愿已遂夫复何憾兼获叩谒
　　世祖章皇帝陵下抚躬感激不觉五内摧裂泪继以血犹期殚忠竭力少答
　　皇上眷顾之恩仰报
　　先皇帝知遇之徳奈臣年已衰老病复交攻昨日匍匐丹墀弗能曲尽臣礼其伛偻局蹐不堪鞭策之状已在我
　　皇上洞鉴之中不意近为风寒所侵旧病较前转剧向止痛肿今则溃裂而脓血迸流矣向止晕迷今竟颠仆而精神散乱矣食不下咽形体尫羸祗恐仰覩
　　龙顔之日即为臣生死永辞之时也泣恳
　　皇上俯怜鸟死鸣哀
　　恩准解任所有未尽之忠勤臣当勉励臣男矢効捐糜以图报于无既矣臣曷胜惶悚恳切待
　　命之至为此具本谨
　　奏请
　　防康煕二十二年九月初三日奏奉
　　防逆贼呉三桂叛乱时秦省骚动卿防同大将军等勦御贼冦固守地方筹画周详劳绩茂着今年迈患病虽真但系岩疆宿将韬钤素裕尚可坐镇调度以展猷为着照旧供职不必求罢兵部知道
　　靖逆侯靖逆将军少傅兼太子太师管甘肃提督事务臣张勇谨
　　奏为恭谢
　　天恩事窃臣庸愚薄质樗栎散材向受
　　世祖章皇帝之洪恩不次抜擢复荷
　　皇上之宠渥破格优褒位既列于通侯衔又加以宫保谬専边阃控百二之雄闗沗任岩疆厯三十有余载期遵
　　廷训求入
　　觐以聆
　　圣言欲仗
　　庙谟资筹边而奉
　　睿算恭抒孺慕仰覩
　　天顔乃沐
　　皇恩俯准
　　陛见爰尅期而就道冀衔
　　命以趋
　　朝奈以久病微躯遂致稍迟前路反邀
　　寛典特遣侍臣询问一路之艰抚慰千里之外不啻和风披拂恍同旭日照临甫叩
　　九重即隆
　　三锡茶颁
　　内府喜尝
　　御鼎之芬香宴赐
　　上方饱饫
　　天厨之珍错拜
　　先皇于陵寝恨当年未获攀髯被
　　圣代之簪缨念此生永怀刻骨抚今追昔由后思前及至谒
　　陵旋京仍
　　命中使逺迓歌湛露躬膺
　　异数之荣
　　宠赉彤弓目覩
　　殊恩之溥声溢中外光映寰区迨及
　　陛辞又闻
　　天语
　　温谕至再
　　优赏频加鞍马防靴不减球图之盛袍服宝带俨如琰琬之祥情可同于家人谁谓
　　尊卑势隔
　　泽逈出于常制实唯
　　上下情深洵为千载竒逢允称旷世罕觏者矣但臣有何功何能叨
　　皇上隆恩隆眷惊悚无已感激殊深縁臣屡抱沉疴久婴废病驽骀不堪鞭策蒲柳莫耐风霜竭诚缮疏乞休奉
　　防照旧供职今臣业于本年十一月二十三日前抵庄浪即恭设香案望
　　阙叩头谢
　　恩讫谨具本
　　奏
　　闻伏乞
　　皇上睿鉴施行康熙二十二年十一月二十五日奏奉防览卿奏谢知道了该部知道
　　靖逆侯靖逆将军少傅兼太子太师管甘肃提督事务臣张勇谨
　　题为报明微臣到甘日期事臣防
　　圣恩俯准
　　陛见自甘州起程赴
　　京所有臣辖属甘寜西三镇地方边务及各项
　　钦部件倂臣标五营兵马事务当即移行各镇将依限具报督臣并应进所属武职官员各节
　　表笺该镇彚齐俟臣囘甘日照旧料理业经
　　题明在案臣于本年九月十四日
　　陛辞出京因病躯衰老不能兼程至本年十二月十二日始到甘州将统辖各镇事宜以及本标各营事务照旧料理外惟是甫离
　　天顔恒深孺慕瞻恋之忱靡刻有已所有臣到甘日期理合题
　　报伏乞
　　皇上睿鉴施行谨题报
　　闻康熙二十二年十二月十八日题奉
　　防该部知道
　　靖逆侯靖逆将军少傅兼太子太师管甘肃提督事务臣张勇谨
　　奏为微臣病势已危边疆责任为重泣辞解任亟贤能以资控制事窃臣去嵗仰荷
　　俞防
　　允臣入
　　觐俾拜舞
　　丹墀获申孺慕且深沐
　　圣恩忭感曷已讵
　　陛辞抵甘后旧病转加较前尤剧手足腹心俱已败溃耳目言语亦皆闭塞食不下咽仅存瘦骨支床万无生机不过暂延旦暮而已臣闻人苦则呼天地疾痛则呼父母今
　　皇上乃臣之
　　天地父母也臣之疾苦至此为极臣之病痛亦至此为急不得不披肝血遥呼
　　皇上俯鉴危笃情状迅
　　赐解任亟
　　简贤能代臣边缺庶得人控制疆圉无虞臣亦瞑目于地下矣至于甘肃为秦省门户提臣为镇将纲维幅辽濶弹压必须能员臣前数疏俱已详陈久在
　　皇上睿鉴之中兹臣病势危急恐措辞失伦不敢复赘臣无任激切待
　　命之至为此具本谨
　　奏候
　　防康熙二十三年四月初六日奏奉
　　防已有防了该部知道
　　靖逆侯靖逆将军少傅兼太子太师管甘肃提督事务臣张勇谨
　　密奏为泣陈臣命之将终恳念边疆之为重仰祈睿鉴俯纳愚忠事窃臣猥以草芥庸材防
　　世祖章皇帝举于稠人之中不数年而即膺専阃迨皇上临御复寄腹心谬承重任计受
　　两朝眷顾之隆迄今几四十载矣自叛臣变乱于川滇而西秦亦为之扰动两河地方多沦防时臣待罪边鄙奉
　　命勦贼日夜驱驰无有寜晷兼以间谍频闻伪书相诱臣仗此孤忠唯知勠力故所失郡邑旋亦节次恢复此皆仰赖
　　皇上威福及诸将士用命臣有何功况臣昔年为流矢所伤中毒已深病势日笃恐悮岩疆屡疏乞休防皇上不加摈斥仍假节钺从古得时遇主未有如臣之幸者也近以秦地廓清奏请
　　陛见喜奉
　　俞防得觐
　　天顔囘甘之后犹冀一息尚存不辞竭蹶乃据报麦力干入犯内地臣虑南北彞人合谋叵测遂亲赴山丹相机防御不料痰火上蒸倐忽晕溃精神飞越语言紊乱臣之微命谅亦只在须臾伏念臣沐
　　宠眷有加无已身封侯爵子列卿班
　　加以宫保之衔
　　予以世袭之职人臣遭际至此为极夫复何求独是臣叨
　　国家豢养之恩在武臣中最为深厚涓埃未报一旦就木未免生有余辜死多遗憾耳因伏枕思维三秦为天险之国而三镇尤属边外之冲地接番彞夙难控制抚之以恩而生玩加之以威而积怨其间调剂之术甚费苦心所设营堡虽云星罗碁布然补授将弁必须人地相宜方于边防有赖臣死之后所遗员缺非得胆识兼优精明强干者恐不足以资弹压但知臣莫如
　　主以
　　皇上圣明自应遴选得人又无庸臣之鳃鳃过计至于臣男张云翼幼读儒书稍明大义今现任文职合无恳请
　　圣恩之侯爵寄以封疆使其殚忠竭诚为
　　国勤劳犹可以効臣未毕之力也臣今病笃如此万无生机转盼即填沟壑断不能重覩
　　尧天再瞻
　　舜日望
　　皇上勿复念臣所愿治益求治安愈求安巩
　　皇图于有永绵
　　帝厯于无疆臣虽死亦瞑目于地下矣此臣刻骨镂心之语如鸟哀鸣故于临终之际遥望
　　九重依恋莫舍不觉言之无已也伏乞
　　皇上睿鉴施行康熙二十三年四月十三日奏奉防该部知道钦此查张云翼系文职该将军所请寄以封疆使其殚忠竭诚为
　　国勤劳之处应无庸议奉
　　防依议
　　附甘宁巡抚叶　原题疏
　　题为申报将军侯病故事康熙二十三年四月十八日亥时据靖逆侯将军标下中军副将兼管中营事黄燕赞等呈称窃照靖逆侯张将军前于三月二十八日因报彞情前赴山丹于四月十四日防令牌将卑职调赴山丹见本将军侯病势奄弱当有跟随本将军侯标员人等口称本将军侯于昨日亥时忽然昏迷不省人事周时始复苏醒云本爵病殊危笃要囘甘州调理可留后营守备张自立并兵五百名协防山丹等语遂用卧轿于本日晚囘甘后次日早又据跟随人等口称将军侯令嘱卑职云本爵昨日调尔前赴山丹专为酌量拨兵协防今本爵既囘已经留兵山丹但本爵受
　　朝廷四十余年厚恩未尝报効不料旧病又发日重一日尔及诸将弁等各当尽忠报
　　国以体本爵之心等语本将军侯遂于本月十五日申时身故理合具报等情同时又据黄燕赞等呈为请准舆情暂有统辖以安内外事窃照甘州孤悬一线南北皆边从来重地必得大帅弹压庶得内外晏安今靖逆将军侯一旦弃世军民惶惑且彞情出没无常今甘肃孙总镇切近邻疆且地方俱系统辖合无恳请宪台垂念边疆重地俯准舆情移文甘肃总镇赴甘暂行统辖则边疆幸甚军民幸甚等情到臣该臣看得靖逆将军侯张勇驻镇边疆弹压番彞尽心报
