<!-- { "loadSidebar": true } -->
　　芎蕉湾之鸡笼山脚隘丁三十名、铜锣圈隘丁二十五名、蛤仔市隘丁六十名：以上隘丁一百一十五名，每年给口粮〔谷〕三十石，向系庄民业佃四六公业。经议请于官收田面租内抽给，全年共应匀给口粮谷一千三百八十石，折佛银一千三百八十元。又九芎林隘丁十名，每名口粗谷三十石；向来亦系业佃匀出。令该处田园全数归屯，所有大小租息俱充屯饷，并无另有业佃可以匀出；所有口粮，亦经议请于屯租内官为照给。全年共应给口粮谷三百石，折银三百元。

　　一、佃首刘维纲经理芎蕉湾、中心埔、铜锣圈三处租务，年给辛劳谷六十石，折银六十元

　　一、佃首刘硕彦经理蛤仔市租务，年给辛劳谷六十石，折银六十元。

　　一、佃首黄燕礼经理杨梅埔租务，年给辛劳谷六十石，折银六十元。

　　一、佃首姜智胜经理九芎林租务，年给辛劳谷六十石，折银六十元。

　　查官收租谷，现在议设五佃首经收，以专责成。

　　除系业户充当及通、土毋庸议给外，其选充之佃首，应照民收佃租之例每名给辛劳谷六十石，以资办公。理合声明。

　　以上隘丁口粮、佃首辛劳共谷一千九百二十石折银一千九百二十元外，尚存佛银一万七千九百八十八元四角零六尖三厘八毫。

　　支给项下

　　一、北路千总一员，年给番银一百元。

　　一、麻薯、日北、〔竹〕堑、武朥湾大小四屯把总二员，每员年给番银八十元：共银一百六十元。外委四员，每员年给番银六十元：共银二百四十元。屯丁一千四百名，每名年给番银八元：共银一万一千二百元。

　　一、拨协济凤山县佛银三千二百元。

　　一、拨协济台湾县佛银一千二百元。

　　以上支给连协济共佛银一万六千一百元外，尚实存佛银一千八百八十元四角零六尖三厘八毫，留为屯务公用。理合登明。

　　台湾县属

　　实征项下

　　一、全年应纳征屯租谷一千七百八十一石零七合八勺三抄，折收银一千七百八十一元零七尖八厘三毫。

　　又收淡水厅协济佛银一千二百元，逐年春、秋两季备文赴厅请领，所需脚费，按照程途于余租内报明支销。

　　以上共收佛银二千九百八十一元零七尖八厘三毫。

　　支给项下

　　一、新港小屯外委一员，年给番银六十元。

　　屯丁三百名，每名年给番银八元，共银二千四百元。

　　以上支给番银二千四百六十元外，尚实存番银五百二十一元零七尖八厘三毫，留为屯务公用。理合登明。

　　凤山县属

　　实征项下

　　一、全年应征屯租谷三千二百六十九石九斗六升三合三勺二抄，折银三千二百六十九元九角六辨三尖三厘二毫。

　　又收淡水厅协济佛银三千二百元，遂〔年〕春、秋二季备文赴厅请领，所需脚费，按照程途，仍于余租内报明支销。

　　以上共收佛银六千四百六十九元九角六辨三尖三厘二毫。

　　支给项下

　　一、南路千总一员，年给番银一百元。

　　一、放■〈纟索〉社、搭楼社大小二屯，把总一员，年给番银八十元。外委二员，每员年给番银六十元：共银一百二十元。屯丁七百名，每名年给番银八元：共银五千六百元。

　　以上共支给番银五千九百元外，尚实存佛银五百六十元九角六辨三尖三厘二毫，留为屯务公用。理合登明。

　　嘉义县属

　　实征项下

　　一、全年应征屯租谷五千零二十七石八斗一升三合七勺，折征银五千零二十七元八角一辨三尖七厘。

　　又收彰化县协济佛银五百元，至春、秋二季备文移厅请领；所有应需脚费，准于余租内报明支销。

　　以上共收佛银五千五百二十七元八角一辨三尖七厘。

　　支给项下

　　一、萧垄、柴里二小屯外委二员，每员年给番银六十元：共银一百二十元。〔屯丁六百名，每名年给番银八元：共银四千八百元〕。

　　以上共支佛银四千九百二十元〔外〕，尚实存佛银六百零七元八角一辨三尖七厘，留为屯务公用。理合登明。

　　彰化县属

　　实征项下

　　一、全年应征屯租谷一万一千三百五十四石二斗七升五合一勺八抄，折银一万一千三百五十四元二角七辨五尖一厘八毫。内除分拨项下——

　　一、佃首何统妹经理东势角租务，年给辛劳谷六十石，折银六十元。

　　一、佃首张标松经理沙历巴来积〔积〕、枝标林、车笼埔等处租务，年给辛劳谷六十石，折银六十元。

　　一、佃首庄明升经理清水沟粗务，年给辛劳谷六十石，折银六十元。

　　一、佃首林廷瑄经理大姑婆租务，年给辛劳谷六十石，折银六十元。

　　以上共分给辛劳谷二百十一名，折银二百一十元，尚实存佛银一万一千一百四十四元二角七辨五尖一厘八毫。

　　支给项下

　　一、□□、北投、阿里史大小三屯外委三员，每员年给番银六十元：共银一百八十元。屯丁一千名，每名年给番银八元：共银八千元。

　　一、拨协济嘉义县佛银五百元。

　　以上共支给佛银八千七百六十元外，尚实存佛银二千三百八十四元二角七辨五尖一厘八毫，留为屯务公用。理合登明。

　　其所属征收、支给各款项下，各厅县俱有绘图造册存案。须至册者。

　　——以上录自抄本「通台奏遵案件册」。

　　六、署淡水同知范学恒晓谕督收变抵完公示

　　署台湾北路淡水总捕分府范，为晓谕督收变抵完公事。

　　据北港北投社众屯丁添宝、添春、新法等禀称：窃宝等充当屯丁，蒙宪派拨把守三湾地方，莫敢偷闲；年仅得社中口粮，以资口食。向由社众番佥举妥番一名充当通事管收佃租，上缴兵米、番丁公项，下给众番口粮。讵通事潘连桂与其子近来与汉棍詹生平较谋噬番，胆将口粮租谷侵吞分肥。无奈，赴理番宪呈请示革究追；蒙准着即再行举充等因。宝等正在遴选妥番接充，适早稻登场，犹恐佃租复被抢收花销，不蒙示谕饬拨书督收、不准众番口粮被吞花销，恐将来公项从何完缴。合亟佥叩恩准示谕督收，俾国课有赖，众番不致枵腹等情。

　　据此，除批示谕饬经书前往督收并饬差押纳外，合行出示晓谕。为此，示仰北港北投社通事潘连桂管下耕佃人等知悉：尔等各佃应纳该社通事本年分组谷，务须照数运赴督收公所完纳，掣串执凭；毋得仍向该通事潘连桂私相短折交收，致干究追着赔。其各凛遵毋违！特示。

　　道光二十一年六月初四日给。  
　 
台案汇录壬集卷二

　　八、上谕奖励开山出力员弁（光绪元年正月）

　　九、吏部咨送覆奏「请将福建巡抚移扎台湾以专责成」一折会议缘由折（光绪元年三月）

　　—○、福建巡抚王凯泰奏巡抚移扎台湾拟请先驰赴台履勘会同妥筹覆陈折（光绪元年四月）

　　一一、福建巡抚王凯泰奏整顿台地营伍士习民风折（光绪元年）

　　一二、军机大臣弈欣等议奏台北拟建一府三县折（光绪元年）

　　一三、上谕准添设台北府移扎南北路同知及改营制学政等事（光绪元年十二月）

　　一四、福建巡抚丁日昌奏台湾北路旧勇未甚得刀拟咨请提臣前赴分别汰留折（光绪二年）

　　一五、军机大臣等议奏台湾移扎南北路同知及台湾考试请归巡抚主政片（光绪二年）

　　一六、璞石阁南北道里大略（光绪二年）

　　八、上谕奖励开山出力员弁

　　光绪元年正月初十日，奉上谕：『沈〔葆桢〕等奏「请〔将〕开山出力员弁奖励」一折，福建台湾府番地经沈〔葆桢〕等督率文武员弁次第开辟，渐着成效。在事各员，均属着有微劳；自应量予奖励。福建陆路提督罗〔大春〕着开复革职留任处分，交部从优议叙。署台防同知袁闻柝，着俟补缺后，仍留福建以知府尽先补用，先换顶戴。浙江温州右营游击王开俊，着以参将仍留闽浙尽先补用，并赏加副将衔。县丞周有基，以知县留于福建尽先补用。署彰化县知县朱干隆，着俟补缺后，以同知、直隶州知洲留于福建尽先补用。〔副将唐守赞，着〕俟补缺后，以总兵尽先升用。降补总兵曾元福，着开复原官，并免〔缴捐后银两。其余〕出力各员弁，准其择尤保奖，毋许冒滥。另片奏请「提督唐定奎统领……，纪律严明，恳请奖叙」等语。唐定奎着赏穿黄马褂，以示优异』。

　　九、吏部咨送覆奏「请将福建巡抚移扎台湾以专责成」一折会议缘由折

　　吏部咨：为知照事。

　　文选司案呈「所有办理台湾等处海防兼理各国事务沈〔葆桢〕等奏请福建巡抚移扎台湾地方遵旨会奏缘由」一折，于三月初九日覆奏；奉旨：『依议。钦此』。相应抄录原奏知照可也。计粘连原奏一纸。内开：

