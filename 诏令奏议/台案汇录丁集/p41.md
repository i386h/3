<!-- { "loadSidebar": true } -->
　　查先据闽浙总督题报，闽省水陆各营节次打仗阵亡并淹毙马步守兵共一千五百四十六名，遗下无倚眷口，每名每月应给半饷银五钱、米三斗，每年共应需半饷银九千二百七十六两、米五千五百六十五石六斗；每石折价银八九钱、一两不等，共折价银五千二百四十八两八分，不扣小建朋银，遇闰加给一个月饷米银一千二百一十两三钱四分。又派调剿匪在于军营病故、迷失马步守兵丁一千三百四十九名，遗下无倚眷口，每名每月应给半饷之半银二钱五分、米一斗五升，每年共应需半饷之半银四千四十七两、米二千四百二十八石二斗；每石折价银八九钱、一两不等，共折价银二千三百三十七两八钱四分，不扣小建朋银，遇闰加给一个月饷米银五百三十二两七分。又采薪被害遗失兵丁三名，每名每月应给半饷减半之半银一钱二分五厘、米七升五合，每年共应需银四两五钱、米二石七斗；每石折价银九钱及一两不等，共折价银二两六钱一分，不扣小建朋银，遇闰加给一个月饷米银五钱九分二厘五毫。以上阵亡、淹毙、病故、迷失、被害各兵丁，每年共应给半饷及半饷之半同再行减半暨米折共银二万九百一十六两零三分，遇闰加给饷米银一千七百四十三两二厘零。前项应给饷米银两起支日期，应请以各亡故兵丁截住粮饷之日为始，递年支给。如有眷属病故及子弟已及岁，随时住支造报。并声明前项兵眷应支饷银米折等银，截至乾隆五十六年止应给银两，于各年春秋拨存剩银内动给。其乾隆五十七年起应支银两，于建旷项下支给。倘有不敷，于地丁银内凑给等因。经臣部覆准在案。今据福建巡抚浦霖将闽省水陆各营阵亡并淹毙、病故及迷失、被害各兵丁无倚眷属，自奉文到营住支粮饷之日起，至乾隆五十六年底止，应支半饷及半饷之半并再行减半各饷银及米折银两，造册题销。据册开：水陆各营节次打仗阵亡及淹毙、病故兵丁，内扣除一名外，实给过一千五百四十五名，自奉文住支粮饷之日起，至乾隆五十六年底止应给各眷属半饷并米折共银五万八千九百五十两一钱六分零。又迷失、病故兵丁，内扣除七名外，实给过一千三百四十二名，自住支粮饷之日起，至乾隆五十六年底止，应给各眷属半饷之半并米折共银二万五千四百七两八钱五分二厘零。又采薪迷失兵丁三名，自住支粮饷之日起，至乾隆五十六年底止，应给各眷属减半之半饷银米折共银二十九两三钱六分四厘。以上共支给过银八万四千三百八十七两三钱七分七厘，于拨册留备银内拨给等语。查前项打仗阵亡及淹毙、病故并迷失各兵名数，臣部行查兵部，覆称与该抚册报名姓相符，其应给各眷属饷银、米折等项亦核与兵部知营案内应给之例符合，所有前项给过各兵眷属半饷及半饷之半并再行减半饷银、米折共银八万四千三百八十七两三钱七分七厘，臣部按册核算，亦属相符，相应准其开销。其前项应销银两，业据该抚于本年秋拨留备银内开除在案，应毋庸议。仍令该抚转饬各营，如各兵眷属病故及子弟年已及岁，即行随时住支报部，毋任混支销。臣等未敢擅便，谨题请旨。乾隆五十八年十一月二十二日，御前大臣经筵日讲起居注官太子太保领侍卫内大臣文华殿大学士文渊阁提举阁事管理吏部户部三库理藩院事务掌翰林院事教习庶吉士总理圆明园内事务大臣总管内务府大臣管理上驷院武备院事务总管圆明园八旗包衣三旗官兵管理健锐营事务正白旗满洲都统步军统领世袭三等忠襄伯臣和珅、御前大臣内大臣太子少保户部尚书正红旗满洲都统管理銮仪卫事管理御茶膳房造办处总理工程处事务总管清漪园等处向导处大臣御船处统领管理鹰狗处事务总管内务府大臣臣福长安、经筵讲官太子少保尚书臣董诰、左侍郎兼管顺天府府尹事务管理乐部事务世袭一等轻车都尉革职留任臣蒋赐棨、右侍郎正黄旗汉军副都统管理圆明园清漪园畅春园事务总理工程处事务总管内务府大臣臣巴宁阿、右侍郎臣韩鑅、福建清吏司郎中臣福森布、郎中臣成履恒、员外郎臣阿克东阿、员外郎臣禄明、员外郎臣那沾、员外郎臣福炳、员外郎臣雅尔赛、主事臣景额、主事臣钱楷额外主事臣董思駉、额外主事臣曹祝龄、额外主事臣郑浵、七品官臣任兰佑。

　　旨：依议。

　　——录自明清史料戊编第九本八五七～八五九页。  
　 
卷五

　　八九、闽浙总督魁伦题本

　　九○、户部题本

　　九一、户部题本

　　九二、兵部「为内阁抄出闽浙总督魁等奏」移会

　　九三、闽浙总督玉德题本

　　九四、闽浙总督玉德题本

　　九五、闽浙总督玉德等奏折

　　九六、户部题本

　　九七、户部题本

　　九八、闽浙总督阿林保题本

　　九九、户部题本

　　一○○、户部题本

　　一○一、户部题本

　　一○二、户部「为内阁抄出闽浙总督兼署福建巡抚赵慎畛奏」移会

　　一○三、户部「为内阁抄出闽浙总督赵慎畛奏」移会

　　一○四、兵部「为内阁抄出闽浙总督赵慎畛等奏」移会

　　一○五、户部「为内阁抄出闽浙总督兼署福建巡抚孙尔准奏」移会

　　一○六、户部「为内阁抄出福建巡抚韩克均奏」移会

　　一○七、户部「为内阁抄出闽浙总督孙尔准等奏」移会

　　一○八、兵部「为内阁抄出闽浙总督孙尔准等奏」移会

　　一○九、闽浙总督孙尔准奏折

　　一一○、户部「为内阁抄出闽浙总督孙尔准奏」移会

　　一一一、户部「为内阁抄出闽浙总督程祖洛等奏」移会

　　一一二、户部「为内阁抄出闽浙总督邓廷桢等奏」移会

　　一一三、户部「为内阁抄出闽浙总督邓廷桢奏」移会

　　一一四、户部「为闽浙总督颜伯焘等奏」移会

　　一一五、户部「为闽浙总督刘韵珂等奏」移会

　　一一六、兵部「为内阁抄出闽浙总督刘韵珂等奏」移会

　　一一七、户部「为闽浙总督刘韵珂等奏」移会

　　一一八、福建巡抚徐继畬奏折

　　八九、闽浙总督魁伦题本

　　总督福建浙江等处地方军务兼理粮饷盐课随带世袭三等轻车都尉世管佐领革职从宽留任臣魁伦谨题为遵旨议奏事：窃照各省赏恤兵丁红白事件银两，钦奉恩旨，自乾隆四十七年为始，着于正项支给，经前督臣陈辉祖奏准部覆，闽省约需银四万二千两，于地丁银内作正开销，每年预行估计，如有余剩，入册报拨，倘有不敷，在于地丁银内添拨。其满营赏项，令将军衙门题报，以专责成。又台澎各营巡弁兵车辆并革伍病兵回籍路费及病故官兵扶运柩骸等项，每年约需银二千四百两，经前督臣富勒浑奏准，一并改动地丁正项，仍照旧例归于红白赏项案内分别题报。嗣台湾镇协各营新添戍兵，又经前督臣伍拉纳奏明游巡车辆及路费、运柩等项，年约加需银六百两，准到部覆，按年归案造报核销各等因，转行遵照在案。兹据福建布政使田凤仪呈详：遵查福建省乾隆六十年分原官兵俸饷册内，共估需红白赏项银四万二千两，内除满营估拨银二千四百两，经臣将军衙门题报外，所有内地绿营并台澎各营估需银三万九千六百两，内赏给过内地各营兵丁红事银五千一百三十两、盘费银一万四千四百七十五两、戍眷红事银一百八两、兵丁白事银一万二千七百一十二两、戍眷白事银一千九百四十两，五项共给银三万四千三百六十五两，又赏给过台湾镇三营、台湾城守二军、北路协三营、北路淡水营、澎湖水师二营兵丁红事银二十七两、盘费银七千五百六十两、兵丁白事银一千三百三十二两，三项共给银八千九百一十九两。以上内地、台澎各营共赏给过银四万三千二百八十四两。除动支原估拨银三万九千六百两外，尚不敷银三千六百八十四两，应于乾隆六十年地丁银内拨凑。至台湾水师三营、南路营、南路下淡水营应造赏兵名册，节次飞催，尚未送到，容俟送到另造请销。合将内地、台澎各营赏过银两，先行造册，详请题销。再台湾各营官庄租银，向系来年题报，仍循旧例办理。所有各营获息变价数册，尚未造送，俯俟另册随同原存库银并内营借兵谷价一并出结，另详请题。又乾隆六十年分动赏过台湾镇三营、台湾城守二军、北路协三营、北路淡水营、澎湖水师二营游巡车辆及扶柩运殖二项共银一千四百二十二两三钱四分，相应造册，一并详送汇题请销。再台澎各营并无报给革伍病兵回籍路费，台湾水师三营、南路营、南路下淡水营俟册报到日，另造补销。至前项赏银，原奏每年共约需银三千两，于地丁银内动支，兹乾隆六十年分册报动赏银一千四百二十二两三钱四分，尚剩银一千五百七十七两六钱六分，俟台湾水师等营册报到日核明实剩数目，再行声请入册报拨，合并声明等情前来。臣复核无异，除册分送户、兵二部外，臣谨会同护理福建巡抚臣姚棻、署水师提督印务漳州镇总兵官臣颜鸣汉、陆路提督臣王汇合词具题，伏乞皇上睿鉴，敕部查核施行。再此案据该司于嘉庆元年六月二十九日具详到臣，缘臣查办核算数目，有稽时日，是以具题稍迟，合并陈明。为此具本谨题请旨。嘉庆元年七月初五日，总督福建浙江等处地方军务兼理粮饷盐课随带世袭三等轻车都尉世管佐领革职从宽留任臣魁伦。

　　旨：该部察核具奏。

　　——录自明清史料戊编第九本八六一～八六二页。

　　九○、户部题本

