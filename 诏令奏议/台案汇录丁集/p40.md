<!-- { "loadSidebar": true } -->
　　再台湾戍兵内，有赏给换班往回盘费及红白事件银两，例应正项内动给。递年内地共估拨银三万九千六百两。又游巡弁兵车脚、革伍病兵回籍路费、并扶柩等项，递年估拨银二千四百两。兹新添弁兵一千二百十六名，系在内地各营抽拨，红白银两本无增减。其换班往回及陆续补额戍兵所需盘费约需银三千六百两，三年一换，每年需银一千二百两。旧额新增年共估银四万八百两。游巡等费自五十四年为始，约计应加银六百两。递年同原额共应估拨银三千两。如有余剩，仍入拨充饷；设有不敷，亦于地丁项下动拨作正开除。所需添设弁兵车辆等银，照旧额戍兵之□，亦于台湾府属官庄租粟银内按年加扣协济。今新添弁兵，亦应自五十四年为始，于嘉义县额征官庄租粟银内，每年加扣银六十六两八钱三分零。俟三年换班一周，造册咨销。似此则远戍弁兵既得共沐殊恩，于海外要区足资防守，而估拨造报亦得画一矣。是否有当，理合会折具奏，伏乞皇上睿鉴，敕部核覆施行。谨奏。

　　乾隆五十四年八月二十九日奉朱批：该部议奏，钦此。于本月初六日抄出到部。

　　——录自明清史科戊编第九本八五二页。

　　八六、户部题本

　　经筵讲官太子太保议政大臣领侍卫内大臣文华殿大学士管理吏部户部理藩院事务三等忠襄伯臣和珅等谨题为遵旨等事：户科抄出闽浙总督觉罗伍拉纳题报台湾各镇标营乾隆五十一、二两年分赏给兵丁红白事件等项银两一案，乾隆五十四年八月初四日题，九月十八日奉旨：该部察核具奏，钦此，钦遵于本日抄出到部。随经臣部将给赏各营兵丁名数是否相符，行查兵部去后。今于乾隆五十四年十月二十九日，准兵部查覆到部。该臣等查得：闽浙总督觉罗伍拉纳将台湾各镇标营乾隆五十一、二两年赏给兵丁红白事件等项银两造册具题前来。查闽省内地各营乾隆五十一、二两年红白赏项银两，先经原任闽浙总督李侍尧造册题销案内，声明于正项银内动给，每年留给台湾府银七千两，另案题报等因在案。今将该督题报该二年赏给台湾各营红白事件等项银两按年按款核覆于后：

　　一、疏称乾隆五十一年分留给台湾各营红白赏银七千两内，赏给兵丁红事三件，每件三两，共银九两，盘费费银每名自一两至二两不等，共银二千三百八十六两五钱，赏给兵丁白事四百三十四件，每件四两，共银一千七百三十六两，二共赏给银四千一百三十一两五钱，尚剩银二千八百六十八两五钱。又乾隆五十二年分留给台湾各营红白赏项银七千两内，赏给兵丁红事九件，每件三两，共银二十七两，盘费每名自一两至二两不等，共银六十七两，赏给兵丁白事一千一百四件，每件银四两，共银四千四百一十六两，二共赏给银四千五百一十两，尚剩银二千四百九十两。应于台湾承领饷银内扣收司库，造入季册报拨等语。查台湾各镇标营乾隆五十一、二两年拨给银一万四千两，既据该督疏称赏给兵丁红白事件并盘费银八千六百四十一两五钱，行查兵部，覆称名数相符，臣部按册核算，与应给银数亦属符合，应准开销。其余剩银五千三百五十八两五钱，臣部照数登记。应令该督即于台湾应领饷银内按数扣收司库，造入季册报部酌拨。

　　一、疏称台湾游巡目兵车脚同革伍病兵回籍及运柩等项，每年共需银二千四百两，于地丁银内动支。今乾隆五十一年各营册报动赏银一千八十九两七钱九分，尚余剩银一千三百一十两二钱一分。五十二年各营册报动赏银三百一十四两八钱，尚余剩银二千八十五两二钱。俟准销后入册报拨等语。查台湾各营游巡目兵，乾隆五十一、二两年动支车脚同革伍病兵回籍及运柩等项，既据该督题报，共动赏银一千四百四两五钱九分，臣部按册核算，与应给银数相符，应准开销。其余剩银三千三百九十五两四钱一分，臣部照数登记，应令该督即行转饬造入季册，报部酌拨。

　　再查台湾乾隆五十一、二两年官庄租息银两，尚未据造册报销，并令该督亦即查明造册送部核销，毋任迟延。臣等未敢擅便，谨题请旨。乾隆五十五年二月初四日，御前大臣经筵讲官太子太保议政大臣领侍卫内大臣文华殿大学士文渊阁提举阁事管理吏部户部三库理藩院事务总理圆明园内事务大臣总管内务府大臣管理上驷院武备院事务总管圆明园八旗包衣三旗官兵管理健锐营事务正白旗满洲都统步军统领世袭三等忠襄伯臣和珅、署经筵讲官议政大臣户部尚书臣觉罗巴延三、经筵讲官尚书臣董诰、左侍郎镶白旗满洲副都统革职留任臣诺穆亲、左侍郎兼管顺天府尹事务世袭一等轻车都尉臣蒋赐棨、右侍郎臣韩鑅、福建清吏司郎中臣书德、郎中臣成履恒、郎中臣王应芬、员外郎臣穆隆阿、员外郎臣柏克慎、员外郎臣伊勒图、员外郎臣阿克东阿、员外郎臣那善、员外郎臣吴振藻、主事臣成书、主事臣马应选、额外主事臣赵三元、额外主事臣萧光浩。

　　旨：依议。

　　——录自明清史料己编第七本六八一～六八二页。

　　八七、史部「为内阁抄出闽浙总督伍奏」移会

　　吏部为知照事：考功司案呈，乾隆五十五年十月二十五日内阁抄出闽浙督伍奏酌议台湾戍兵加粮银、游民挑募入伍、挂验船只番钱归官经理、及船厂采办木植、台地增销盐斤各事宜缘由一折，十月二十日奉朱批：军机大臣会该部议奏，钦此，到部。除咨兵部主稿查办外，相应知照可也。须至移会者。右移会稽察房。乾隆五十五年十一月日。

　　八八、户部题本

　　经筵讲官太子太保领侍卫内大臣文华殿大学士管理吏部户部理藩院事务三等忠襄伯臣和珅等谨题为剿匪等事：户科抄出福建巡抚浦霖将剿匪亡故兵丁眷口分别支给半饷银两造册题销一案，乾隆五十八年六月三十日题，九月初七日奉旨：该部察核具奏，钦此，钦遵于本日抄出到部。随经臣部将兵丁名数移查兵部去后，今于乾隆五十八年九月二十八日准兵部查覆到部。该臣等查得福建巡抚浦霖疏称：奉准部咨，闽省水陆各营节次打仗阵亡、淹毙、病故、迷失、被害各兵丁，每年应给半饷及半饷之半同再行减半暨米折共银二万九百一十六两三分，遇闰加给饷米银一千七百四十三两二厘零。各兵丁眷口应支饷米银两，准其于各亡故兵丁截支粮饷之日为始，按年支给，造入兵马奏销册内报销。如该故兵眷属病故及子弟年已及岁，即行住支报部。其截至乾隆五十六年止，应给银两，准于各年春秋拨存剩银内动给。其乾隆五十七年起应支银两，准于建旷项下支给。倘有不敷，于地丁银内凑给等因。行据布政使伊辙布详称：准水陆各营将阵亡、淹毙、病故、迷失、被害各兵丁无倚眷属，自奉文到营住支粮饷之日起，至乾隆五十六年底止，应支半饷及半饷之半同再行减半各饷银及米折银两取造册领移送前来。查册开一给水陆各标镇协营节次打仗阵亡、淹毙兵丁内，除扣给一名外，实给过一千五百四十五名。自住支粮饷之日起，至五十六年底止，各眷属半饷并米折共银五万八千九百五十两一钱六分零。又迷失、病兵丁内，除扣给七名外，实给过一千三百四十二名，自住支粮饷之日起，至五十六年底止，各眷属半饷之半并米折共银二万五千四百七两八钱五分二厘零。又采薪迷失兵丁三名，自住支粮饷之日起，至五十六年底止，各眷属半饷减半之半饷银米折共银二十九两三钱六分四厘零。以上统共支给过银八万四千三百八十七两三钱七分七厘零，业于乾隆五十八年春拨册内造报晋江等县续完地丁共银九万四千一百六十七两八钱七分四厘之内，按数截支给领，俟届本年秋拨汇入四柱册造开除项下造报，理合将支销银两分晰造具总细各册详题前来。臣复核无异，除册分送部科外，谨会同闽浙总督臣觉罗伍拉纳合词具题等因前来。

