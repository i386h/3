<!-- { "loadSidebar": true } -->
　　据此，该臣看得闽省台、澎、淡水班兵，荷蒙特恩，轸念各兵远戍海洋，眷米之外，每年赏给银四万两，为养赡内地家口之资。所有乾隆二十年分应赏银两，已汇入乾隆二十年分估饷册内请拨，准部拨给在案。兹据布政使德舒详称：内地各营拨往台、澎、淡水旧额、新添二项班兵，除随丁外，实应领赏班兵共一万一千七百八十四名，每名每月给赏银二钱八分二厘零，年共给赏银三两三钱九分四厘零，通共应赏给银四万两。内督、抚、提、镇各协营拨往台、澎戍守班兵，乾隆二十年正月起至十二月底止，实领过眷银三万九千三百二十六两三钱四分七厘零，扣存不应领赏并截旷及存剩共银六百七十三两六钱五分二厘零。又福宁等营应需眷米折银三千二百四两三钱六分，内自乾隆十九年十月起至二十年九月止，实领过米折银三千一百六十三两九钱二分九厘零，存剩未领共银四十两四钱三分零，俱经归入兵马奏销截旷册内造报，候文拨用，汇造清册详请题销。并声明乾隆二十年分存剩司库未领眷银，现在同截旷等银汇报充饷，将来如有班兵补支银两，应于乾隆二十一年截旷银两拨给等情前来。臣覆查无异，除册送部外，谨会同闽浙总督革职留任又从宽留任臣喀尔吉善合词具题，伏乞皇上敕部核覆施行。臣未敢擅便，为此具本谨题请旨。乾隆二十一年六月三十日，兵部右侍郎兼都察院右副都御史巡抚福建等处地方提督军务世袭一等轻车都尉降一级留任驻札福州府臣钟音。

　　旨：该部察核具奏。

　　——录自明清史料戊编第九本八二九～八三○页。

　　八○、户部题本

　　经筵讲官议政大臣户部尚书镶白旗满洲都统革职留任又从宽免其革任臣素尔讷等谨题为钦奉上谕事：户科抄出前署福建巡抚钟音题前事内开：据福建布政使司布政使钱琦会同署粮驿道事盐法道达明呈详：乾隆三十六年正月二十一日火票递到户部咨，福建司案呈，内阁抄出乾隆三十六年正月初二日内阁奉上谕：前此普免天下钱粮，曾降旨将闽省台湾府属地亩额粮编征本色，一体予蠲。今普免直省正供，辛卯年届该省轮免之期，着加恩仍将台湾府属一厅四县辛卯年额征供粟一十六万余石全数蠲免，该部即遵谕行，钦此。钦遵于本日抄出到部，相应行文福建巡抚钦遵查照办理可也等因，咨院行司。奉此，该本司布政使钱琦会同署粮驿道事盐法道达明查得：钦奉恩旨：将台湾府属一厅四县辛卯年额征供粟一十六万余石全行蠲免，钦此。钦遵，本司道遵查台湾一府，年征供粟，均系拨支台湾澎湖及内地各营兵米之需，今奉恩旨将乾隆辛卯年额征供粟全行蠲免，所有该年兵米、眷米自应筹项供支。查乾隆三十四年奏销四柱年底册报存剩供粟，自乾隆二十九年起，至乾隆三十四年止，共应存剩供粟二十九万六千七十八石七斗九升零。又乾隆三十五年分供粟，除支给台湾澎湖兵米外，应存剩粟九万一百九十二石二斗一升。以上共存剩粟三十八万六千二百七十一石零。内除台湾府属自乾隆三十一年起至乾隆三十五年止应运补内地兵米、兵眷粟二十九万八千七百五十一石三斗六升零外，实止存剩粟八万七千五百一十九石六斗四升零，请以供支台湾澎湖各营乾隆三十六年兵米折粟九万一千二百二十四石，尚不敷粟三千七百四石三斗六升零，应于乾隆三十五、三十六两年台湾澎湖各营建旷粟内拨支。所有台湾府属应运内地乾隆三十六年分各营兵米、眷粟，均请于内地原派支各县仓谷内照例碾给。惟查督标四营，台湾应运兵米七千七百八十五石，前因碾运愆期，兵食莫继，先于乾隆十一年间，经前司高山详奉批允，饬令借动备贮粟石，头年配运，以备次年供支，仍俟征收本年供粟归补，历年遵照办理在案。兹乾隆三十六年分督标兵米七千七百八十五石，已据台湾、凤山、诸罗三县借动备贮谷石，碾米运交省仓，应毋庸再于原派支衙门动谷碾给，其台湾府属借动备贮谷一万五千五百七十石，请于乾隆三十七、三十八两年额征供粟内，除支给台湾澎湖及内地等营兵粮外，两年约计仍有支剩建旷粟一万五千六百余石，足敷拨补清款。至福州、泉州、漳州、福宁四府属闽安等营应给兵米二万二千一百二十三石三斗一升九合四勺，又福州、兴化、泉州、漳州四府属应给班兵眷米一万四百三十五石二斗，台湾府属均未报运。应请于内地原派支各仓无论何项谷内，照数动碾供支，仍令指款作正造销，毋庸另拨台湾谷归补。如此则内地兵粮无缺，而外海仓储有备矣。合就会详请题等情到臣。

　　据此，该臣看得：台湾府属一厅四县乾隆辛卯年额征供粟一十六万余石，钦奉恩旨，全行蠲免，钦此随经案行钦遵去后。兹据布政使钱琦会同署粮驿道事盐法道达明详称：台湾一府，年征供粟，均系拨支台湾澎湖及内地各营兵米、眷米之需。今奉恩旨，将乾隆辛卯年额征供粟，全行蠲免，所有该年兵米、眷米，自应筹项供支。查乾隆三十四年奏销四柱年底册报存剩供粟，自乾隆二十九年起，至乾隆三十四年止，共存剩供粟二十九万六千七十八石七斗九升零。又乾隆三十五年分应征供粟，除支给台湾澎湖兵米外，存剩粟九万一百九十二石二斗一升。以上共存剩粟三十八万六千二百七十一石零。内除台湾府属自乾隆三十一年起至乾隆三十五年止应运补内地兵米、眷粟二十九万八千七百五十一石三斗六升零外，实止存剩粟八万七千五百一十九石六斗四升零，请以供支台湾澎湖各营乾隆三十六年兵米折粟九万一千二百二十四石，尚不敷粟三千七百四石三斗六升零，应于乾隆三十五、三十六两年台湾澎湖各营建旷粟内拨支。所有台湾府属应运内地乾隆三十六年分各营兵米、眷粟，均请于内地原派支各县仓谷内照例碾给。惟查督标四营台湾应运兵米七千七百八十五石，前因碾运愆期，兵食莫继，先于乾隆十一年间，经前司高山详奉批允，饬令借动备贮粟石，头年配运，以备次年供支，仍俟征收本年供粟归补，历年遵照办理在案。兹乾隆三十六年分督标兵米七千七百八十五石，已据台湾、凤山、诸罗三县借动备贮谷石，碾米运交省仓，应毋庸再于原派支衙门动谷碾给。其台湾府属借动备贮谷一万五千五百七十石，请于乾隆三十七、三十八两年额征供粟内，除支给台湾澎湖及内地等营兵粮外，两年约计仍有支剩建旷粟一万五千六百余石，足敷拨补清款。至福州、泉州、漳州、福宁四府属闽安等营应给兵米二万二千一百二十三石三斗一升九合零，又福州、兴化、泉州、漳州四府属应给班兵眷米一万四百三十五石二斗，台湾府属均未报运，应请于内地原派支各仓无论何项谷内，照数动碾供支，仍令指款作正造销，毋庸另拨台湾谷归补。如此则内地兵粮无缺，而外海仓储有备等情，会详请题前来。臣复核无异。除册送部外，理合具题，伏祈皇上敕部议覆施行。再照闽浙总督系臣暂署，无庸会衔，合并陈明，谨题请旨。乾隆三十六年三月二十七日题，五月十四日奉旨：该部议奏，钦此。钦遵于本日抄出到部。

