<!-- { "loadSidebar": true } -->
　　经筵讲官兵部尚书镶黄旗汉军都统管理宗人府银库事务臣庆桂等谨题为请定岁底奏报、以肃马政事：兵科抄出闽浙总督魁伦题前事内开：窃照福建省镇防经制督抚提镇水师陆路各镇标协营官兵马匹朋扣赔桩、倒毙买补、皮脏变价、扣存马匹银两并营马数目等项，例应按年造册奏销。兹据福建布政使田凤仪详称：遵查闽省乾隆六十年正月起，连闰至十二月止，镇防官兵共应存朋扣银二千六百九十二两八钱一分，皮脏银四十七两，赔桩银无项；经制各镇标营官兵共应存朋扣银二万六千二百五十两五钱四分，皮脏银三百六十二两五钱，赔桩银四十两；台湾各营应存朋扣银四千九百二十三两六钱八分，皮脏银三十二两五钱。以上朋扣、皮脏、赔桩共银三万四千三百四十九两三分。又福建省册报旧管各官例马一千四百三十六匹，内查台湾南路营、南路下淡水营、台湾水师中左右三营应造各册，节次飞催，未准送到，容俟催送到日另造，应除例马七十二匹外，实在例马一千三百六十四匹；各兵骑操马四千二百二十九匹，内查台湾南路营、南路下淡水营、台湾水师中左右三营应造各册，节次飞催，未准送到，容俟催送到日另造，应除各兵骑操马四十匹外，实在各兵骑操马四千一百八十九匹；内外委、千把总、骑操马二百五十三匹，额外外委骑操马一百五十五匹，现兵骑操马三千八百二十一匹，内查台湾南路营、南路下淡水营、台湾水师中左右三营应造各册，节次飞催未准送到，容俟催送到日另造，应除现兵骑操马四十匹外，实在现兵骑操马三千七百八十一匹；外遗营官马一十九匹，又兴协右营未买补官马四匹，补造乾隆五十九年台湾北路中、左、右并北淡水四营各官例马五十六匹，内附支马二匹，各兵骑操马九十九匹，外遗营官马一匹。以上各官例马一千四百二十匹，各兵骑操马四千二百八十八匹，外委、千把总骑操马二百五十三匹，额外外委骑操马一百五十五匹，现兵骑操马三千八百八十匹，外遗营官马二十匹，未买补官马四匹。新收各官例马六百九十匹，各兵骑操马一千八百八十六匹，内买补官马八百八十四匹，改调官马一千二匹。开除各官例马七百六十六匹，各兵骑操马一千九百四匹，内买补官马八百八十四匹，改调官马一千二十匹。实在各官例马一千三百四十四匹，内附支马六匹，各兵骑操马四千二百七十匹，内外委、千把总骑操马二百四十二匹，额外外委骑操马一百五十四匹，现兵骑操马三千八百七十四匹，外遗营官马三十八匹，未买补官马四匹。遵照部颁式样，备造按营分晰管、收、除、在四柱清册。并声明乾隆六十年分各镇标营应买官马八百八十四匹，每匹原定价银二十二两，共享银一万九千四百四十八两，内除陆路提标中左右前后五营、兴化左右二营、汀州中右二营，除动支本营朋银并皮脏、赔桩银两凑给外，尚不敷银二百二两一钱四分，于通省朋扣银内凑给。又内地各营倒马八百一十九匹共应皮脏银四百九两五钱，台湾各营倒马六十五匹共应皮脏银三十二两五钱，共银四百四十二两，内除凑给陆提各镇营买马价银外，只存皮脏银三百三十四两九钱三分，俱于朋桩总册内登明。又朋扣余剩银内，乾隆六十年分给水师各营篷索料价银一千四百六十九两二厘，另册详请题销外，又减报倒马扣存朋扣银内乾隆六十年给过省属各营马价银一万九千四百四十八两，内陆提各镇营皮脏银一百七两七分，赔桩银四十两凑用外，实动朋扣银一万九千三百两九钱三分，又动给水师提镇执事人役工食银七百六十二两六钱，又动给水师旗营为快、捷等字号十二只战船篷索料价银一百三十二两九钱七分四厘，又动给金门左右二营大小桨■〈舟彭〉船四只修换篷索料价银二百三十四两六钱八厘，又动给水师提督并各镇赏号银二千八百两，又动给水师各营出洋巡哨银一千二百四两四钱，又动给八旗并水师旗营赏号银七百二十两，又动给八旗步兵操演药铅银八十四两五钱八分六厘，又动给台湾各营燂洗战船并办理营中公务银一千一百两，又动给水师各营制备火药军械银六百九十五两七钱三分，又动给台湾水师中营平字一号等六船篷索料价银八十四两九钱四分九厘，又动给台湾水师左营定字三号等五船篷索料价银六十二两九钱一分三厘，又动给台湾水师右营澄字二号等四船篷索料价银七十两二钱九分四厘外，实剩朋银五千一百四十四两四分四厘，实存皮脏银三百三十四两九钱三分，通共存银五千四百七十八两九钱七分四厘。奉准部咨，每百两应解饭食二两，共应解饭食银一百九两五钱七分九厘，实剩朋扣、皮脏银五千三百六十九两三钱九分五厘，合就详请察核题销等情前来。臣复核无异，除册分送户、兵、工部及兵科查核外，臣谨会同护理福建巡抚臣姚棻、署理水师提督印务漳州镇总兵官臣颜鸣汉、陆路提督臣王汇合词具题，伏乞皇上睿鉴，敕部核覆施行。再此案据该司于嘉庆元年六月二十九日具详到臣，缘臣查办核算数目之有稽时日，是以具题稍迟，合并陈明。谨题请旨。嘉庆元年七月初五日题，九月十七日奉旨：该部察核具奏，钦此；钦遵抄出到部。

　　该臣等议得：闽浙总督魁伦疏称，闽省各营官兵朋扣银两，例按年奏报。兹据福建布政使田凤仪详称：乾隆六十年分水陆各营共扣朋银三万三千八百六十七两三分，赔桩银四十两，皮脏银四百四十二两，三共银三万四千三百四十九两三分，除各项支销外，实存银五千三百六十九两三钱九分五厘等因，造册具题前来。查福建省经制营马四千三百五十二匹，除台湾南路等营奏销册籍未经送到，应除马四十匹外，实在兵丁骑操马四千三百一十二匹。今乾隆六十年分通省各营倒马八百八十四匹，与应倒之例有减无浮。内除兴化城守左右二营未满年限马四匹照例赔桩银四十两，其余各营倒马按册查对，骑操俱过三年，应免赔桩。所有该年朋扣银三万三千八百六十七两三分，逐一核算，与实在官兵应扣银数相符；皮脏银四百四十二两，亦与每匹应变银五钱之数相符。至买补马八百八十四匹，系赴口购买，每匹价银二十二两，共动支银一万九千四百四十八两，臣部核与该省奏准原案赴口购买价直相符，应准开销。又册开水师提镇执事人役工食银七百六十二两六钱，水陆提镇赏号银二千八百两，水师各营出洋巡哨银一千二百四两四钱，系原任闽浙总督郝玉麟等奏明准给之项，均应准其支用。又册开动给水师旗营篷索料价银一百三十二两九钱七分四厘，动给水师各营篷索料价银一千六百八十七两一钱五分八厘，动给八旗并水师营赏号、药铅等项银八百四两五钱八分六厘，动给台湾、澎湖各营燂洗战船、办理营中公务银一千一百两，动给水师各营制备火药、军械银六百九十五两七钱三分等语；查动给八旗水师旗营赏号银两以及台湾、澎湖各营办理营中公务银两，应令该督报明户部查核；其修换篷索及制备火药、军械银两，应令该督报明工部查核。至册开动给金门镇左右二营桨■〈舟彭〉船只修换篷索银二百三十四两六钱八厘，臣部查前项银两先据该督咨报从前向系动支存营公粮，因公粮改为公费，历年俱系就营挪垫，未经开销，请在于六十年朋扣银内动支给还等因，经臣部以此项银两从前向无报销成案，行令查覆，尚未核准，应俟咨覆到日，再行核销。以上通共支用银二万八千八百七十两五分六厘外，尚存朋扣、皮脏银五千四百八十八两九钱七分四厘，内除应解臣部饭银一百九两五钱七分九厘，实存银五千三百六十九两三钱九分五厘，应令造报户部拨用。至该督疏内声称，台湾南路营、南路下淡水营、台湾水师中、左、右三营朋马清册，未准送到，俟催送到日另送等语；应令该督速饬补造，咨送臣部查对核销，并将因何迟延之处，一并声明报部查核。再查台湾城守右军总册开造倒毙马五匹，撒册止开倒马三匹，总撒数目不符，应令该督查明报部查核。恭候命下臣部，行文闽浙总督并知照户部、工部一体遵奉施行。臣等未敢擅便，谨题请旨。嘉庆元年十月十四日，经筵讲官兵部尚书镶黄旗汉军都统稽察钦奉上谕事件处大臣管理宗人府银库事务臣庆桂、经筵讲官尚书兼文渊阁直阁事臣纪昀、左侍郎镶红旗汉军副都统兼公中佐领清字经馆提调臣赵■〈金英〉、右侍郎臣李潢、车驾清吏司掌印郎中臣萨涵太、郎中臣黄永沛、郎中臣觉罗音德布、郎中臣魁明、员外郎臣多庆、员外郎臣达敏、员外郎臣彭希洛、主事臣魁龄、主事臣雷纯、主事臣王观、额外主事臣慕鏊。

　　旨：依议。

　　——录自明清史料戊编第九本八六五～八六七页。

　　二九、闽浙总督魁伦题本

