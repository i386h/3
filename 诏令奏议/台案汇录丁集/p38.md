<!-- { "loadSidebar": true } -->
　　该臣等查得：前署福建巡抚钟音疏称台湾府属一厅四县乾隆辛卯年额征供粟一十六万余石，钦奉恩旨，全行蠲免，钦此。随经案行钦遵去后。兹据布政使钱琦会同署粮驿道事盐法道达明详称：台湾一府，年征供粟，均系拨支台湾澎湖及内地各营兵米、眷米之需，今奉恩旨将乾隆辛卯年额征供粟全行蠲免，所有该年兵米、眷米，自应筹项供支。查乾隆三十四年奏销四柱年底册报存剩供粟，自乾隆二十九年起，至乾隆三十四年止，共存剩供粟二十九万六千七十八石七斗九升零。又乾隆三十五年分应征供粟，除支给台湾、澎湖兵米外，存剩粟九万一百九十二石二斗一升。以上共存剩粟三十八万六千二百七十一石零。内除台湾府属自乾隆三十一年起至乾隆三十五年止应运补内地兵米、兵眷粟二十九万八千七百五十一石三斗六升零外，实止存剩粟八万七千五百一十九石六斗四升零，请以供支台湾澎湖各营乾隆三十六年兵米折粟九万一千二百二十四石，尚不敷粟三千七百四石三斗六升零，应于乾隆三十五、三十六两年台湾澎湖各营建旷粟内拨支。所有台湾府属应运内地乾隆三十六年分各营兵米、眷粟，均请于内地原派支各县仓谷内，照例碾给。惟查督标四营台湾应运兵米七千七百八十五石，前因碾运愆期，兵食莫继，先于乾隆十一年间，经前司高山详奉批允，饬令借动备贮粟石，头年配运，以备次年供支，仍征收本年供粟归补，历年遵照办理在案。兹乾隆三十六年分督标兵米七千七百八十五石，已据台湾、凤山、诸罗借动备贮谷石，碾米运交省仓，应毋庸再于原派支衙门动谷碾给。其台湾府属借动备贮谷一万五千五百七十石，请于乾隆三十七、三十八两年额征供粟内，除支给台湾澎湖及内地等营兵粮外，两年约计仍有支剩建旷粟一万五千六百余石，足敷拨补清款。至福州、泉州、漳州、福宁四府属闽安等营应给兵米二万二千一百二十三石三斗一升九合零，又福州、兴化、泉州、漳州四府属应给班兵眷米一万四百三十五石二斗，台湾府属均未报运，应请于内地原派支各仓无论何项谷内，照数动碾供支，仍令指款作正造销，毋庸另拨台湾谷归补。如此则内地兵粮无缺，而外海仓储有备等情，会详请题前来。臣复核无异，除册送部外，理合具题等因前来。查乾隆三十六年正月初二日，钦奉上谕，将台湾府属一厅四县辛卯年额征供粟一十六万余石全数蠲免，经臣部行文该抚遵照在案。今据前署抚钟音疏称，台湾澎湖各营，乾隆三十四年奏销册造。自乾隆二十九年至乾隆三十四年，共存剩供粟二十九万六千七十八石七斗九升，又乾隆三十五年除支给台湾澎湖兵米外存剩粟九万一百九十二石二斗一升，共存剩粟三十八万六千二百七十一石零；内除应运补内地各年兵米、兵眷粟二十九万八千七百五十一石三斗六升零外，止剩粟八万七千五百一十九石六斗四升零，请供支台湾澎湖各营乾隆三十六年兵米折粟九万一千二百二十四石，尚不敷粟三千七百四石三斗六升零，应于乾隆三十五、三十六两年建旷粟内拨支。至台湾府属应运内地乾隆三十六年分各营兵米、眷米，除碾运督标四营兵米七千七百八十五石已据台湾、凤山、诸罗三县借动备贮谷石碾米运交省仓，请俟乾隆三十七、三十八两年额征供粟内，除支给台湾澎湖及内地各营兵粮外，约计仍有支剩建旷粟一万五千六百余石，足敷拨补清款。其应内地各营兵米、眷米三万二千五百五十八石五斗一升九合零，请于内地原派支各县仓无论何项谷内，照数动碾，作正造销等语。应如该署抚所题，将乾隆三十六年台湾澎湖各营应需兵米，即将各年存剩供粟并建旷内拨支造报；其应运内地兵粮，除督标四营兵米既据借动备贮谷石碾运，仍令该抚转饬，俟乾隆三十七、三十八两年建旷粟内归补报部。其尚应运内地各营兵米、眷米三万二千五百五十八石五斗一升九合，该署抚既称于内地原派支各县仓谷内照数动碾，作正造销，亦应如所题，照数动碾支给，仍于察盘仓谷册内分晰造报查核可也。臣等未敢擅便，谨题请旨。乾隆三十六年七月初一日，经筵讲官议政大臣户部尚书镶白旗满洲都统革职留任又从宽免其革任臣素尔讷、经筵讲官太子太保协办大学士事务尚书臣于敏中、左侍郎镶红旗汉军副都统兼公中佐领臣范时纪、右侍郎臣桂林、右侍郎兼世袭一等轻车都尉臣蒋赐棨、福建清吏司郎中臣福克进、郎中臣索兴阿、郎中臣萨克善、郎中臣富纲、郎中臣杨嗣曾、郎中臣赵升、员外郎臣赛尚阿、员外郎臣克星额、员外郎臣青助、员外郎臣福参泰、主事臣富勒贺、主事臣西兰、主事臣景禄、额外主事臣张诚基、额外主事臣刘诏升、额外主事臣毛普登。

　　旨：依议。

　　——录自明清史料戊编第二本一二○～一二三页。

　　八一、户部「为本部具奏福建巡抚雅咨」移会

　　户部为移会事：福建司案呈，本部具奏福建巡抚雅咨前事一案，相应抄单移会可也。须至移会者。计单一纸。右移会稽察房。乾隆四十八年五月日。

　　户部谨奏为奏明事：准福建巡抚雅咨称：乾隆八年五月十五日，钦奉上谕：台湾换班兵丁，一切行李，俱系各番社拨车供应，原议每里给银五厘，资其饭食，乃以彼地无公项可动，以致文移往返，不能按期给发。查台地有官庄项下征收租粟银两，着每年扣出银二百三十三两一钱零，每逢三年，合扣银六百九十九两五钱，以为换班兵丁雇备车辆之费。钦此。当即转行钦遵，自乾隆八年为始，在于各该年额征官庄租粟银内，按年全数扣留，分贮各厅县，届期支应，咨部覆准。自乾隆九年赏起，每逢三年班兵大换一周，合筭匀留支给数目，历经按次造销至四十四年止各在案。兹钦奉谕旨，将养廉名粮裁除改补实兵案内，复奉部议覆准，闽省添兵四千七百五十六名内，各按营伍情形，台湾南北二路汛广兵单，现经酌议台湾南路下淡水营添兵一百名，北路协中营添兵五十名，左营添兵一百名，右营添兵五十名，又上淡水营添兵一百名，计共添兵四百名，则换班兵丁往返所需车工银两，亦应加增。若将向定银数，每年台湾、诸罗二县移解协济银二百三十三两一钱零，三年共解银六百九十九两五钱之内支应，势必不敷，如临期拨项，未免文移往来，徒滋案牍，且无实款可动。今自四十八年为始，台地各营添兵四百名，三年大换一周，往回约需车价银一百两，应请自乾隆四十八年起，照旧例于诸罗县额征官庄租粟银内按年加扣拨解协济银三十三两零，三年合共加扣协济银一百两，归营给兵自雇，仍俟三年班兵大换一周，造册咨销一次。倘有余剩，仍照旧例造入季报册内报拨。理合咨明等因前来。

　　查台湾换班兵丁往返所需车辆，向系各番社拨给供应。嗣于乾隆八年钦奉上谕：台湾换班兵丁，一切行李，俱系各番社拨车供应。原议每里给银五厘，资其饭食，乃以彼地无公项可动，以致文移往返，不能按期给发。查台地有官庄项下征收租粟银两，着每年扣出银二百三十三两一钱零，每逢三年合扣银六百九十九两五钱，以为换班兵丁雇备车辆之资，钦此，钦遵历年遵照办理在案。今该抚雅以该省裁除名粮改补实兵案内，部议台湾应添兵四百名，则换班兵丁往返所需车价银两，亦应加增。核计三年大换一周，约需银一百两，请照旧例仍于官庄租粟银内，每年加扣拨解协济银三十三两，仍俟三年造册咨销一次，如有余剩，照例造入季册报拨等语。臣等伏查台湾换班兵丁所需车价银两，仰蒙圣恩，准于官庄租粟银两拨给，原系皇上加惠兵丁，体恤戍卒之意，今新添台兵四百名，与旧设兵丁事同一律，所有需用车价银两，似应准其一体支给。但事关动支钱粮，臣等未便据咨核准，理合奏明请旨。如蒙俞允，臣部行文该省官庄租粟银内按年照数扣解，仍俟三年大换一周，照例造册报部核销。如有余剩，造入季册报拨。为此谨奏。

　　乾隆四十八年四月二十八日奏，本日奉旨：依议，钦此。

　　——录自明清史料戊编第九本八四二～八四三页。

　　八二、闽浙总督李侍尧题本

