<!-- { "loadSidebar": true } -->
　　闽浙总督臣魁等跪奏为台湾额征供粟、奉旨蠲免、酌筹拨补兵糈、恭折具奏、仰祈圣鉴事：恭照嘉庆元年钦奉恩旨，各省应征钱粮普行蠲免，所有闽省台湾府属额征供粟及官庄租息应免十分之三，于本年九月二十四日准到部咨，一体免征等因，转行钦遵在案。伏查台湾府属每年额征供粟一十九万九百三十三石三斗零，系按年拨支内地兵眷兵米谷并留给台湾、澎湖兵粮之需。今嘉庆元年应征供粟，钦奉恩旨蠲免，所有内地及台湾兵粮，应即筹拨支放。经臣等檄行司道，妥议办理去后，兹据藩司田凤仪、粮道庆保详称：台湾蠲免供粟，准到部咨，应分作三年轮免，每年匀免三分有零粟计六万三千六百四十四石四斗零，仍应征六分有零粟一十三万七千二百八十八石九斗零，除本年留给台湾、澎湖二处兵米粟九万六千四百二十二石四斗外，计余存匀征供粟三万八百六十六石五斗零，以之运给内地本年兵眷、兵米粟八万四千六百八十九石四斗零，为数实属不敷。现查台湾府属近年并无存剩供粟，而内地仓谷从前亏缺已多，未便再行动碾。兹查上年漳、泉被灾，曾于江西、浙江及闽省动碾仓谷，采买米石，以备粜济。嗣因春收丰稔，粮价平减，停粜之米尚余九万二千三百余石，分拨各府县仓廒存贮，堪以拨支兵糈。其嘉庆元年内地应支兵眷、兵米粟八万四千六百八十余石，折米四万二千三百四十余石，应于前项米石动支拨给。至嘉庆二、三两年内地应支兵眷兵米粟共一十七万三千四百三十五石五斗零，查台湾三年匀征六分供粟除按年留给台湾、澎湖兵米外，合计应存粟八万四千五百六十四石三斗零，仍应尽数运回内地供支兵糈，尚不敷粟八万八千八百七十一石二斗零，折粟四万四千四百三十五石六斗零，亦请在于前项平粜余存米内动支。其米价、运脚，统俟兵糈支竣，核明实数，筹项拨补归款，另行造册请题。再台湾官庄应免十分之三银两，并请查照乾隆五十六年免征之例，于嘉庆元年免征造报，以免分年轮蠲之烦等情，详请具奏前来。臣等复核无异，除将轮免数册送部外，谨将筹拨兵糈缘由，合词恭折具奏，伏乞皇上睿鉴，敕部查核施行。谨奏。

　　嘉庆元年十二月初六日奉朱批：军机大臣会该部速议具奏，钦此。

　　——录自明清史料戊编第九本八七一页。

　　九三、闽浙总督玉德题本

　　兵部尚书兼都察院右都御史总督福建浙江等处地方军务兼理粮饷盐课臣玉德谨题为遵旨议奏事：窃照台湾换防兵丁，钦奉恩旨，令将入官叛产，酌量拨给帮贴等因，经前抚臣徐嗣曾等奏请每兵每月于应得钱粮之外，按名加给银四钱，即就台地支给，计岁需加给银六万三千三百余两，在于抄出各路叛产及从前查封翁云宽、杨光勋等抄产岁收租息内变价给放，如有不敷，再于台湾府盐埕项下溢额盈余充补。又经前台湾镇臣奎林等奏报戍兵加给月饷，于乾隆五十五年正月起支，并经原任督臣伍拉纳奏明每年照额估定，如有事故截旷，按日截除，留存充用，年底造册，随同俸饷养廉一律报销，均经准到部覆，并令嗣后按年核明戍兵名数，照数给赏，仍于年底令台湾镇会同台湾道查明实给银数，并截旷银两，造册汇报该督，核转报部查核等因，遵照在案。兹据福建布政使李殿图详称：遵查台湾澎湖各营共额兵一万三千三百九十二名，内除经制外委一百员、柁炊八十九名外，实兵一万三千二百三名额，应加给兵饷银六万三千三百七十四两四钱，内除各营自嘉庆四年正月起至十二月底止实在兵丁通共支过加饷银六万一千六百四十四两八钱一毫，应缺截旷银一千七百二十九两五钱九分九厘九毫，所有实支加饷银两于嘉庆三年征收叛产租息及盐埕项下动支，理合造册详送察核具题。再查叛产田园同查封翁云宽、杨光勋等田园年收租息数目，先准台湾道府造册送司，业将征收租息数目核至嘉庆元年底止，开□□销数目核至嘉庆二年底止，造具简明数册，详奉前督院书麟具题在案。其嘉庆三年分应支银两，系动拨嘉庆二年征收之项，缘二年风灾案内奉文蠲缓，实收数目现在未据造报，应俟汇同三、四两年收支数目，一并造具简明数册，另行详送咨部备查。所有支给此项银两，现在先照额估核算办理，合并声明等情前来。

　　臣复核无异，除册分送户、兵二部及户科查核外，臣谨会同福建巡抚臣汪志伊合词具题，伏乞皇上睿鉴，敕部核覆施行。再此案据该司于嘉庆五年七月初二日具详到臣，缘臣查办核算数目，是以具题稍迟，合并陈明。为此具本谨题请旨。嘉庆五年七月初四日，兵部尚书兼都察院右都御史总督福建浙江等处地方军务兼理粮饷盐课臣玉德。

　　旨：该部察核具奏。

　　——录自明清史料戊编第九本八八二页。

　　九四、闽浙总督玉德题本

　　兵部尚书兼都察院右都御史总督福建浙江等处地方军务兼理粮饷盐课臣玉德谨题为遵旨议奏事：窃照各省赏恤兵丁红白事件银两，钦奉恩旨，自乾隆四十七年为始，着于正项支给，经前督臣陈辉祖奏准部覆，闽省约需银四万二千两，于地丁银内作正开销，每年预行估计，如有余剩，入册报拨，倘有不敷，在于地丁银内添拨。其满营赏项，令将军衙门题报，以专责成。又台澎各营游巡弁兵车辆并革伍病兵回籍路费及病故官兵扶运柩骸等项，每年约需银二千四百两，经前督臣富勒浑奏准一并改动地丁正项，仍照旧例归于红白赏项案内分别题报。嗣台湾镇协各营新添戍兵，又经前督臣伍拉纳奏明游巡车辆及路费运柩等项，年约加需银六百两，准到部覆，按年归案造报核销各等因，转行遵照在案。兹据福建布政使李殿图呈详：遵查福建省嘉庆五年分原官兵俸饷册内，共估需银四万二千两，除满营估拨银二千四百两经将军衙门题报外，所有内社绿营并台澎各营估需银三万九千六百两，内给过内地各营红事银四千四百七十两，盘费银六百七十三两五钱，戍眷红事银九十两，又各兵白事银一万三千一百九十二两，戍眷白事银一千三百三十六两，五项共银一万九千七百六十一两五钱；又给过台澎各营红事银四十二两，又兵丁白事银一千九百一十二两，二项共银一千九百五十四两；因无发回班兵，未给加赏盘费。以上内地、台澎各营共给过银二万一千七百一十五两五钱，原估拨银三万九千六百两，除支给外，尚存剩银一万七千八百八十四两五钱，应汇入拨册造报。合将赏过银两，现在循旧核实造册，详请题报核销。再台湾各营官庄租银向系来年题报，仍循旧例办理，所有各营获息变价数册，尚未造送，俯俟另册随同原存库银并内营借兵谷价一并出结，另行详请题报。又嘉庆五年分动赏过台湾镇中左右三营、台湾城守左右军、南路营、北路协中左右三营、台湾水师中左右三营、南路下淡水营游巡车辆扶柩运殖二项，通共银一千五百四十九两五钱六分，相应造册，一并详送汇题核销。再北路右营并上淡水营、台协中右二营，澎湖左右营，并无册报给过病故官兵扶运柩殖银两。其革伍病兵回籍路费，台澎各营亦无册报给过银两。查前项赏银，原奏每年共约需银三千两，于地丁银内动支，兹嘉庆五年分册报动赏银一千五百四十九两五钱六分，计尚存剩银一千四百五十两四钱四分，俟部覆准销后，遵照入册报拨，合并声明等情前来。

　　臣复核无异，除册分送户、兵二部外，臣谨会同福建巡抚臣汪志伊、水师提督臣李南馨、陆路提督臣颜鸣汉合词具题，伏乞皇上睿鉴，敕部查核施行。再此案据藩司于嘉庆六年六月二十九日具详到臣，缘臣查办核算数目，是以具题稍迟，合并陈明。为此具本谨题请旨。嘉庆六年七月初四日，兵部尚书兼都察院右都御史总督福建浙江等处地方军务兼理粮饷盐课臣玉德。

　　旨：该部察核具奏。

　　——录自明清史料戊编第九本八八三页。

　　九五、闽浙总督玉德等奏折

　　闽浙总督臣玉德、福建巡抚臣李殿图跪奏为查明台澎各营戍兵加饷不敷银两、在于府库垫给、应行筹补归款缘由、仰祈圣鉴事：窃照台澎各营戍兵加饷，每年额给银六万三千三百七十四两零，原系奏明在于台湾各属抄产叛产征收租息项下动给，如有不敷，再于盐埕溢额盈余项下拨凑，历经遵奉在案。祗绿抄产叛产未经勘定等则租数，盈余盐课又已按年入拨充饷，是以自乾隆五十五年起至嘉庆二年止，不敷戍兵加饷银两，俱在府库垫给，共计垫银五万一千九百八十二两二钱六分，未经归补。今前项叛产已于嘉庆四年经前督臣书麟查明每年应征租息银五万七千七百七十九两，核算具题。即据前台湾府吴逢圣详请咨部，在于嘉庆七年春拨存剩盐课银内动拨还款。今准部咨，以此项银两本应于盐埕溢额盈余项下拨补，遽请筹项，与原议奏案不符，行令自行具奏等因。其时适因兴泉永道朱理前赴台湾清查府库之便，即经臣等饬司，一并移令确查去后。旋据兴泉永道会同台湾道遇昌，查明此项银两实系府库垫给，因节年盐埕报部盈余，先已拨充正饷，委无余剩。其所动七年拨剩盐课，虽与原议未符，而所用银数，实无多销重支之弊。其自嘉庆三年起至六年止，尚有垫给不敷加饷银二万三千二百三十两零，应即于台湾府买存官盐动支额外盈余银三万八千五百余两之内，俟运售之日，缴价归补等情，由藩司裘行简核明详请具奏前来。

　　臣等伏查加饷银两，原应于抄叛产项下动支，如有不敷，再于盐埕溢额盈余项下拨补。当叛产尚未勘定、年无定额之时，自应尽收尽用。如有不敷，应先用盐课盈余。倘再不敷，然后府库垫用。庶款项不致混淆。乃彼转将盐埕盈余报拨充饷，戍兵加饷又于府库筹垫。戍兵加饷不敷之项，仍请于七年盐课存剩项下拨补。款虽不同，银实无异，并无多支重销情弊，合无仰恳皇上天恩，俯准将府库垫给戍兵加饷不敷银五万一千余两，即于嘉庆七年春拨存剩盐课项下开销，以补原垫借款。嗣后遵照原奏，每年于额征盐课盈余银内拨出银七千五百九十四两七钱一分四厘，以充戍兵加饷之用。其自嘉庆三年起至六年止，台湾府垫拨过加饷银二万三千二百三十两零，亦应俟买存盐斤销售之日，缴还原价项下拨补归款。嗣后不得再有借垫名目，庶海外库项、兵饷，均得各清各款，不致纠缠，益昭慎重矣。谨合词恭折具奏，伏祈皇上睿鉴训示。谨奏。

　　嘉庆九年十一月三十日奉朱批：户部议奏，钦此。于本月初二日抄出到部。

　　——录自明清史料戊编第九本八八七页。

　　九六、户部题本

