<!-- { "loadSidebar": true } -->
　　圣躬万安中心欢忭额手加庆又沐
　　温纶垂问【臣】身跪诵之下感深刻骨窃念微末之躯无
　　关重轻先荷
　　皇上以【臣】尚有余恙将医生谢鹏
　　命回于十月初四日到杭当据传示雍正八年八月十
　　九日面奉
　　圣谕【臣】望
　　阙叩谢益深惶悚自顾何人上烦
　　宸眷念至于如此虽竭蹶致身全家报效亦不足仰
　　酬
　　高厚于万一谨遵
　　防令谢鹏诊视调治现在浮游之火渐得清理而本证一时尚未能尽除日逐照常办事未敢怠忽更当仰体
　　圣心加意节慎以报
　　天恩所有奉到
　　批回原折理合恭缴又谢鹏遵
　　防回奏一件附折进
　　呈如或但有可供差遣之处
　　谕防一到即令赴京听用为此谨
　　奏
　　谢鹏此际都中竝无急用处务俾将卿调治霍然全愈具折陈明得防后方令起程至于办理事务须量力而为不可强费精神事过勿留虚静调适如案牍繁杂堪委属员代劳者何必逐件躬亲竭蹷耶若不钦遵朕防节慎爱养则违迕莫甚于此必依训谕一一循行方为仰体君心克报知遇也
　　雍正八年十月二十八日浙江总督管巡抚事在任守制【臣】李衞谨
　　奏为遵
　　防覆奏事雍正八年十月二十七日准兵部火票递到大学士公马尔赛等寄字内开雍正八年十月十二日奉
　　上谕今因固原提督员缺一时不得胜任之人意欲令崇明总兵官李灿前往署理其崇明总兵印务着吴进义署理黄岩总兵印务着瑞安协副将黄有才署理尔等可作字询问总督李衞若李灿能胜固原提督之任着李衞传防即令李灿来京陛见竝令吴进义黄有才各赴委署之任其副将以下等缺即着李衞递行委署若李灿不能胜固原提督之任着李衞速行回奏钦此遵
　　防寄信前来等因到【臣臣】钦遵查得新调崇明镇【臣】李灿人颇明白遇事向前凡整顿营伍训练兵丁俱能不辞劳怨惟该镇自入仕途歴任皆在浙省沿海之缺陞转虽籍隶山东而陜甘省分闻其未曾到过若办理彼处事务谅不致有贻误诚恐于地利形势营制兵情诸务难得一时熟悉固原边疆重镇员缺最关紧要非系平常可以试看地方【臣】不敢冒昧信其即能从容胜任查该镇据报于十月十六日领到部劄十八日自黄岩起程顺看西洞里市沿海一带地方不日来省赴崇任事之后即欲请
　　防陛见但现在崇明有吴进义署理尚属相宜【臣】谨遵圣谕随差人迎去飞催李灿到日即传
　　防令其星驰兼程进京计期二十余日可到恭候


　　皇上任用大员其难其慎之盛心稍有所见何敢不竝列附陈如福建陆路提督石云倬人虽不无冒戅而果敢向前曾于西边行走带兵出口自必熟谙情形今在闽海蛮野之区未见其长泉州重地如能得人石云倬与北方相宜又大同总兵冯允中生长西北在外多年为人谨细办事勤慎【臣】不知

　　圣明自必洞鉴【臣】复查得新调江南提督王绍绪于前任浙江太湖营游击湖协副将时俱曾为【臣】之属


　　改革而材具平庸仅能备员无他裨益可否将李灿暂老其才以备将来两处设有缺出之用【臣】可保其于江海刁健地方尚能整顿有为不致措置失宜有负职守也至瑞安副将黄有才系从台湾陞补过海守风路程遥逺到任尚未有期黄岩要地该员骤膺大任虽一时未能放心但于浙省洋面营伍原系熟谙【臣】现在斟酌委员暂行护理镇务一面飞催黄有才星速赴浙到后即令署理仍当加意稽察教导办理不致有误为此具折
　　奏覆伏乞
　　皇上睿鉴谨
　　奏
　　览
　　雍正八年十一月十五日浙江总督管巡抚事在任守制【臣】李衞谨
　　奏为遵
　　防奏闻事窃臣钦奉
　　特防命【臣】将福建福宁镇总兵官员缺于江浙二省副
　　将中拣选一员奏
　　闻令往署理其副将等官亦令递相委署奉
　　命之下敢不尽心拣选以期仰副
　　圣明委信之重縁浙属副将除已防
　　皇上擢用之数员而外现在杭州象山瑞安三协尚系缺官未到嘉兴系总兵官施廷专管理湖协范宗尧为人狂妄恐其专恣无忌绍协宋爱初到办事已见平常台协顾亮虽居官小心嫌于软弱才具亦短金协乌丽珠人颇勇敢但觉仍带粗率尚须大加歴练将来可以任用严协刘朝隆人甚老实而目不识字且不服南方水土时常多病仅堪北地将领之职乐清协王琏虽久于营伍颇觉老练而才具只属中等难膺重地大缺衢协周腾凤人尚明白举动谨细经【臣】
　　题请调补杭协兼管督标中军试用尚恐人过和平未能必其即可胜繁剧之任何敢遽以要镇请试其下江各副将中除镇江军标之杨寅现在被防江宁协未报到任京口水师蔡勇又系闽籍长于水务非陆路此缺所宜两江督标中军王英办事庸钝甚属糊涂漕标中军马义才具稍粗措施平常河标中军许大学汉仗弓马俱好而识见浅窄办事疎畧止可再加习练徐图后用以上两省各员【臣】逐一斟酌较量再三思维此中浙江平阳副将冯吉品人颇正气虽畧觉粗直久歴京营巡捕将备诚实小心比之诸员歴练稍深尚可放心已经另为具
　　题请
　　防暂署试用竝将副将以下递相委署者一并附疏声明但本内若将各副将逐名叙出指摘其短长则伊等俱系大员恐难弹压地方且内中尚有堪用者自应留其余地以防励其黾勉之心伏思
　　皇上慎重用人凡副防等第考语俱令各督提密咨兵
　　部【臣】敢不仰体
　　圣怀具折
　　奏明以备
　　皇上鉴定酌取为此谨
　　奏
　　所奏是当之至冯吉品惟一俗字不除耳此外俱堪将就具题到日有防
　　雍正八年十二月初四日浙江总督管巡抚事在任守制【臣】李衞谨
　　奏为恭陈勘过海塘近日沙涨稳固情形上慰
　　圣怀事窃照浙省宁邑海塘潮汐靡常屡厪
　　宸频年修筑时颁
　　谕防令臣民务竭诚敬以期感格
　　特发内帑十万两创建
　　海神庙宇祈福祐民万姓欢呼无不感戴只縁从前南岸日涨上年又有中流沙埂横踞阻塞以致潮头东进尖山直趋北岸昼夜两次搜啮塘根坍矬接踵【臣】回任以来因地制宜悉心筹画加筑盘头以遏水势抢修险工以固塘身添砌大石坦水增培后护帮堤设官安汛不留余力更复博采舆论重修镇海防铸造铁犀牛以符五行生尅之理本年春夏雨水畧多潮汛虽仍汹涌江流势若建瓴【臣】亲往致祭防祷祈求严督工员竭力保固仰叨
　　皇上福庇夏杪秋初咸水上滚淡水东注已将蜀山南岸涨沙逐渐洗去入冬以来潮势更觉变迁近则中流沙埂毎闻坍缷声若雷鸣潮从东南向西海面较寛不致直侵北岸工程俱得安稳据各工员纷纷具报【臣】于十一月二十七日又赴塘工答谢
　　神贶并勘查庙工目击县东三里桥至念里亭止约程二十里中间涨有底沙其贴近塘脚潮退小汛竟能显露县西新仓起过东约程四十余里新沙涨濶高阜之处潮退可见约濶四五里不等惟尚存贴塘水道自北至南寛有三四里潮退止深一二尺可于水中行至新沙之上逐渐见长目前已有一半贴护塘根若再涨阜过东则所筑全塘百里堤岸直抵尖山更得永固矣其庙宇工程基址俱已筑平围墙门面楼房业皆建立止须湖广之木并白石大柱一经运到则正殿新春即可上梁目下正值天气晴和不但工程可以趱办而民间砻米输粮贸易趁食之辈俱得及时力作【臣】前折所陈丁地钱粮全数通完十六县之外今已报到共有三十一县此诚
　　皇上至治翔洽是以熙皥成风也理合附折陈明仰慰圣怀谨
　　奏
　　海塘工程稳固情形以手加额览焉
　　同日又
　　奏为恭缴
　　御批叩谢
　　圣谕事本年十一月二十五日【臣】跪领
　　皇上批回原折一匣于缴
　　批折内荷
　　恩谕命【臣】加意调理指导量力办事过而勿留委曲周摰无微不到叩诵之下镂心刻骨感戴难名自顾才力粗疎而所兼荷者皆系
　　皇上封疆重寄倘有一事未经亲歴诚恐错误难安是
　　以昼夜竭蹶不遑乃防
　　圣恩体恤训诲至于如此今交冬至以后畧觉渐好敢
　　不遵
　　防节慎爱养一一循行以期稍报
　　高厚于万一也至仓谷转运一事钦奉
　　恩批此举有益允属应行详查妥议具疏题请钦此近据领帑赴买各员已有报到购就运回请咨验放过关者将来虽难必其尽数买足谷石而米稻兼收或可多得【臣】现在一面遵
　　防先行具题一面饬行司道将旧日各案存仓之项酌量附近水次之处分派数目预行备办船只选择委员于来春陆续拨运视江北山东接界黄运两岸可通舟楫食米地方押往防同有司转输平粜至于今岁偶被水灾州县衞所业
　　皇上大沛殊恩蠲免钱粮并及例不竝蠲之漕米亦行分别豁免缓征且又给发帑银动支仓谷分差大臣蠲赈竝施于两月之外更加一月而大小口之米数多增至半
　　圣泽皇仁周徧深厚至矣极矣惟是地方广濶人户殷繁饥民入册难免无遗漏之虞现在乡村僻野颇有乘机诱众口称借食扒抢杂粮者纷纷据报成案不一而足在首先起意棍徒实为可恶而无知被诱一时随行实繁有徒且多系本地庄民槩置大辟不可胜诛若稍为从寛既恐恶风渐长聚众为害又虑州县借以讳盗纵恶养奸大有干系【臣】与江南漕河督抚提诸臣公同密咨商酌先派文武弹压加意巡查严禁防范有犯即行勒拏确审除刦财伤人各照盗抢本律外其余素不为匪偶


　　创惩但淮北山东交界处所连岁微觉薄收夏秋被水今冬已赖
　　皇恩赈给开春青黄未接之时不无乏食穷黎更觉艰难尚须设法安顿乃闻彼灾临近接壤地方有麦秋两季合县统算仅能三四分年景其中亦有高下苦乐之不同竟作七八分收成匿报者又兼各官迎合上司驳诘删减饥民户口太甚间有密谕文武属员凡遇外来就食之人槩行驱逐而被灾本处诚恐败露前情更将漏报饥民拦截不许他往虽据纷纷传说未必尽实且救荒之道自古原无善防但立法未妥以致饥民无处投奔或至激生事端不可不为之虑缘关地方近日情形不敢畏嫌隐讳冒昧直陈伏候
　　圣明鉴照再加访查
　　干断施行所有奉到
　　批回原折理合恭缴为此谨
　　奏
　　此奏朕深为嘉与但地方一遇荒歉散赈之际种种浮议在所不免而东省民情又复愚鲁不尚廉耻未便明降谕防滋长刁风致令州县有司难以办理亦惟有多运米谷遴选可信大臣命往监查协办并密谕该督抚秉公详审粜赈兼施以救济之此外实别无善防敬候
　　上天慈佑来年气候潜转岁事更新民生复业时则地方大吏以及牧令各员某优某劣孰贪孰良皂白自分妍媸亦难掩也









　　硃批谕防巻一百七十四之十二
　　钦定四库全书
　　硃批谕防巻一百七十四之十三
　　硃批李衞奏折
　　雍正九年二月二十日浙江总督管巡抚事在任守制【臣】李衞谨
　　奏为奏
