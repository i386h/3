<!-- { "loadSidebar": true } -->
　　凡中国商人到彼俱住其中拨兵看守不许私自岀入彼向日无聊因往东洋行医曽治痊长﨑头目王家得有厚赠故不与商人一同拘管库内遂酬以倭照贸易数年家渐丰盈后因见夷人射箭不堪笑其无用并夸中国三尺童子俱善弓矢之语是年回棹时通事传话嘱其聘带弓箭教师并要黄牡丹及二尺濶面之紫檀木三种来章复往时止带牡丹一株前去到彼开花乃是紫色以此夷人怒之将伊倭照追缴船货原物发回俱有海关及口岸岀入案巻可凭所有万余赀本因而折耗尽爲乌有以后未曽复往现今止托别船顺带些须货物贸易糊口又原任副将栁进忠因奉
　　防复赐录用【臣】行调到省面加细问该员未爲把总之时常往东洋贸易皆住土库之内于彼地情形甚悉其所言与朱来章大概相同并画有长﨑岛地方形势一图看其海道亦属险峻之区又【臣】前奏洋商余姓即俞孝行亦于苏州密唤来浙面讯合三人之言在俞孝行则云因夷人唤彼交易曽见过长﨑所住官署规模闳壮防守严密颇言夷人之雄猛利害而柳进忠朱来章皆称倭夷不无窥伺妄念性惟好利贪嘴无有远谋其弓箭俱属本地之物盔甲亦与戏子所穿无异近日始偷岀内地式样制造虽有船只而小止于本处近洋往来内地海道不熟驾驶亦未谙练礮火固狠亦不善用皆云彼地各岛之人惟沙思马一处非常勇健最爲强悍其他俱不足虑等语【臣】查筹海图编所载日本共辖八十一岛内有萨摩州番言撒子马谅即沙思马之讹音地在日本西南爲入冦闽广之路其西境尽处边海之地有五山相错而生总名五岛即今之长﨑设土库之处顺风五六日可抵江浙之陈钱壁下洋面明季倭冦猖獗皆由内地无頼勾引而来如宋素卿起衅于前王直徐海陈东等作孽于后皆以倭人爲名实则眞倭颇少也今彼贪中国贸易之利凡倭照一张値银七八千每年更番出洋者数十余照彼之爲利甚大未必自絶于
　　天朝而即有异图所与往来带物之商人在内地亦有身家不过贪其贸易惧如朱来章之追照留船而巳总之防范不可不严而机事不可即露【臣】今已请
　　防将柳进忠用于乍浦以僃东路一面之探缉又先发银五百两与朱来章又二百两给俞孝行令伊等各自置买夷人所好食物等先后附船再往假以行医营谋倭照贸易爲由前去细探消息看其爲人尚肯尽力而朱来章较之别商止在土库居住者其所得必更眞切【臣】自当随时相机僃御不致上厪
　　宸衷以图稍报
　　天高地厚之恩于万一耳合将问过情由先行陈覆伏
　　候
　　圣明指示钦遵爲此谨
　　奏
　　览访询各情形俱悉命卿总督浙江朕爲东南一隅早释顾虑之念矣









　　硃批谕防巻一百七十四之八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十四之九
　　硃批李衞奏折
　　雍正六年十一月初三日浙江总督管巡抚事【臣】李衞谨
　　奏爲恭缴
　　御批事本年十月二十三日【臣】前差把总赍捧御批原奏折匣回杭随恭设香案叩首启视内有【臣】奏
　　浙江按察使员缺钦奉
　　御批汝意欲求何人以资臂指其明白具奏候朕酌定降防补授钦此窃惟我
　　皇上于内外各官
　　睿照无遗【臣】闻见浅陋何敢妄参末议前次因见御史伊拉齐比福建去时更觉开濶人颇细心廉谨恐此缺尚未得有相宜之员故于十月十七日叙入
　　奏折之内附陈是否堪用恭候
　　圣主鉴定又【臣】闻得向在部属后爲科员曽奉






　　今在部办事其才守优劣自难逃于


　　但于浙省繁缺恐难优裕若用于小省尚可称职又近准户部咨文奉
　　防饬发条陈湖协哨船一事令【臣】议覆伏查湖属多系水乡港纷杂非船不能哨捕现在额设营艘数似不敷而式样亦未尽爲合宜【臣】前两至太湖由府经过卽曽与文武再三议及缘事属细微未便特疏
　　题请欲俟届期修造之时再爲陈明更改适用今条奏所议均相脗合现在行司确加估计另行具覆合并声明所有原奉
　　御批奏折理合恭缴谨
　　奏
　　览
　　同日又
　　奏爲遵
　　防奏覆事本年十月二十三日【臣】于
　　发回黄匣内接到密封条陈一件钦奉
　　御批有人条奏此种恶习卿其严行查禁钦此【臣】查内开湖州等处刁民将妻女假装名色局骗嫁卖事诚有之【臣】到浙后据各属详报严加究处岂止于胡道生方美然二案此等刁民不但干犯法纪亦且防尽廉耻实爲人心风俗之害如闵道宏钱子发等案【臣】皆于卖休本律之外加等治罪比追财礼入官从未尝使之得利惟律文妇女应断归宗今条奏诚恐奸民与妇人父母串通复行诈骗议将知情妇人审实当官嫁卖以絶后弊亦属惩奸之道嗣后有犯前项案件应如所议竝将妇人官卖仍向本犯名下追岀财礼给还被骗之人以儆恶习再【臣】查浙省沿海之温台二府向缘染于福建恶俗沿及衢州金华府属俱有将巳妻得价岀典与人生子留养之后将其妇仍给夫领回始犹无力婚娶者之所爲渐则人心日刁卽有子者亦借此爲渔色之计【臣】于上年闰三月内分晰饬行严禁遇有犯者尽法痛惩目前此风稍熄合并附折陈明伏祈
　　睿鉴谨
　　奏
　　惩奸贪以厉廉耻明伦理以厚风俗是乃善举也
　　同日又
　　奏爲奏明事窃【臣】前岁请派委文武分巡地方一事荷防
　　俞允于浙省试行两年以来臣不时加意稽核严饬各属实力遵奉所获盗贼赌博私宰耕牛及各项拐



　　今【臣】奉
　　命兼管江南七府五州督捕之任虽受事方始每见江省刦窃之事频有报闻逐日不下数件且赌博私宰皆系盗源任意疎纵查禁未严【臣】虽密行访察巳拏获积窝匪数起交发各该地方官就近审究归案但须先事巡防方克有济当经咨商江南督抚提臣会同酌议亦将文武各员派定地方委令巡缉专其责成仍着该管本辖上司严加稽查


　　地方广濶非此难得严密谨缮折
　　奏明伏祈
　　睿鉴谨
　　奏
　　览
　　同日又
　　奏爲奏
　　闻事窃【臣】前差弁员赴普陀等候福建奸商魏德卿所托伙计柯万藏聘请僧人私往东洋一事今于十月十八日据【臣】抚标千总王国材把总李成基协同定海镇标把总何有娇果然全获解到柯万藏并僧人璧峰等九人称伊等委系自闽省由内地行走于十月初九日来到宁波改换姓名假称普陀进香初十日由镇海关岀口被李成基尾随其后至普陀会合何有娇拏解前来【臣】亲加讯问柯万藏乃魏德卿伙计璧峰系福清县黄栢寺僧人日本向有福建寺一座聘请中原和尚居住称爲唐僧揆厥所由无非蛊惑伊国人民使其心服将军恐吓无知之故【臣】面见璧峰等亦非德行高僧现今饬发严加收管在省但思自拏柯万藏后事巳显露且前访之偷岀弓箭盔甲式样招请教习等事件件俱实目前【臣】遣往东洋探信之朱来章俞孝行业巳由苏置货正在起身诚恐所访之奸商钟觐天等知风畏罪逃往东洋生事难以弋获现于各处口岸密即差人盘诘堵截并行杭湖二府将钟觐天同伊伙计沈顺昌及在洋武举之父张彬如同伊弟张琰设法拏获解到【臣】卽亲加面讯伊等代爲夹带违禁之物件聘请教习等事俱经供认是实但求留其性命情愿令伊父密写家信钟觐天代爲托人寄与其子张恒晫探取夷人实在消耗以赎死罪等语其余尚有奸商费赞侯魏德卿及献地图之李昌谋今现在苏州恐其心虚远飏随差臣标守僃龚炳前往密拏到日审明作何分别处治另行请
　　防定夺至各洋商贸易之事既不便遽行禁絶但从前
　　止领夷人倭照我
　　天朝竝未定有到彼作何管束稽查之法是以听其争先献【臣】今拟于十一月初旬乘往江南面议海塘工程之事到时会同江南督抚诸臣设法于各商之中择其身家最是殷实者数人立爲商总凡内地往贩之船责令伊等保结方许给以关牌县照置货騐放各船人货即着落商总不时稽查如有夹带违禁货物及到彼通同作奸者令商总首报于岀入口岸处所密拏倘商总徇隐一体连坐究罪庻几事有责成可杜前弊容【臣】到苏公同议定办妥之时再爲陈覆又前奉
　　谕防朝鲜与日本往来之处今【臣】密加访闻查东洋长崎口岸之北有名对马岛者与朝鲜国相向地方边界颇近顺风一二昼夜可通朝鲜地方亦设有馆舍听从日本着倭人赴彼国交易不许朝鲜之人前来东洋而其暗中往还亲密无非畏其势大力胜之故但事在诡秘尚未确知合并附折陈明伏祈
　　圣鉴谨
　　奏
　　向传日本敬佛皈释常延内地僧人至彼崇奉朕所素知斯等处当察明既非匪又无奸谋则姑寛一歩勿使彼国妄生疑畏其余所奏俱是事事应如此留心愼密爲之
　　谕浙江总督李衞发来逆书一册卿试观之世间竟有如此怪人天下竟有如此竒事然朕胸中全无一毫忿怒也朕君临寰宇六载于兹勤求治理宵旰不遑惟期仰答
　　皇考付托之恩下慰苍生父母之望凡戴髪含齿之俦将必念朕之劳谅朕之苦即梦寐中殊不料当代臣民有如是诋毁诬谤者总缘德薄化浅所致自愧自责而巳夫复何言逆书内惟阿其那塞思黑一条实爲朕昆弟人伦之不幸但其事由罪状皆曽告之
　　祖宗示之举国询谋佥同而后定案实系内外共知共见者然朕不能化二人之愚顽即朕所不能辞其咎矣至其余鸮鸣犬吠之词不特风影全无纵朕穷思极想亦所不到夫平人仇怨至深含沙相射尚不忍岀之语一旦加诸君父之身噫嘻异哉幸尔
　　天道昭彰令自投首静言思之翻足感庆借此以表明于天下后世不使白璧防汚何莫非
　　上苍笃佑乎俟将逆获齐审明结案后自另有通颁谕防晓告直省今因浙江有伙犯姓名欲卿僃悉原委庶便加意密缉爰命钞发逆书先以示知看毕即行缴回不必录存谨防泄漏其书内所称东海夫子即士子辈呼爲吕晚邨其人也如查嗣庭王曽期必系党固不待言此外根株蔓延实繁有徒湖南文到一一捕交大抵皆曩日一念和尚案内漏网余孽即卿所奏勾通倭夷者非彼而谁是乃
　　上苍黙示大静之机暨
　　皇考在天之灵黙佑所致以故暗夺其魄驱使供招斯一事正卿竭忠报效之地尽力爲之在他人或恐过滥波累无辜在卿自必推情酌理断不致有玉石不分兰艾同焚之失也此番实朕不幸中之大幸也若朕稍歉于心有几微不可以对幽独便书此谕于卿亦何顔落笔至于夷狄之名本朝在所不讳孟子称舜东夷人也文王西夷人也岂害其爲圣人乎盖本其所生之地而言犹夫后世籍贯之谓粤自发祥长白应运而兴主宰华夏抚育黔黎爲中国者今八十余年实不愧汉唐宋明诸君也又逆书夷狄异詈如禽兽云云设不论仁虐
　　第以所生之地妄分中外辄比之爲禽兽而轻贱之则华夏之人无父无君殆禽兽之不若矣侮人乎自侮乎且逆贼止知中国之贱夷狄而不知夷狄之贱中国也准噶尔呼满洲爲蛮子满洲闻之无不发指此非贵夷贱汉之明证耶朕返躬内省虽不敢嫓美三代以上圣君哲后若汉唐宋明之主实对之不慙御极六载夙夜兢兢乃今顽民中有如此怨恨毁谤者诚所不解噫嘻异哉
