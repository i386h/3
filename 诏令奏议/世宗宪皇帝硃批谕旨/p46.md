<!-- { "loadSidebar": true } -->
　　题请复开旧时运口建坝挑河使粮艘商船经由故道于漕运城社大有禆益查瓜洲由闸之下向有石闸一座名为四闸与由闸相为表里次第启闭赖以蓄潮济运今江流北徙四闸塌去久已无存而退潮大溜之汹涌既无四闸以制其性又无支河以分其势兼之淮水巨流灌注是以闸下之水势若建瓴湍激异常【臣】到任后即知运口商民船只徃来艰险且不日重运经临所关匪细随于上年十二月飞委营员星赴查勘拟挑越河一道以利漕商又复檄行淮道妥议估去后今据该道详称应自由闸以上青莲庵起至尤家碾止挑挖越河一道计长三百六十七丈寛十二丈仍于河头上建筑束水草坝一座收束水势现在饬防造册申送等因到【臣】窃思此项要工目今重运将临若俟该防造送估册再行帑恐缓不济急【臣】随饬知河库道速发帑银四千五百两委员挑河筑坝限一月内完工以利漕便民【臣】一西防同苏州抚【臣】尹继善亲赴该工相度情形督催完工一面饬令淮道将工叚丈尺以及需用银两数目造细册另行防疏具
　　题外合先绘图具折奏
　　闻伏乞
　　皇上睿鉴【臣】谨
　　奏
　　挑筑此河甚有禆益防题到日再降谕防图留中江南河道总督【臣】孔毓珣苏州廵抚【臣】尹继善谨
　　奏为防勘髙堰大工谨筹修理事宜仰祈
　　睿鉴事窃照髙堰石工防我
　　皇上特百万帑金交【臣】等筹度修理于雍正八年正月初三日【臣】等同赴髙堰一带细加相度勘得髙堰石工自武家墩起至小黄庄止地势本髙工程尚属坚固无庸加髙惟内有胀裂欹斜者九叚应行拆修坚固又查该工自六堡起至小黄庄止大堤背后土堤应加帮髙寛以资坚厚内有侯二门等四坝旧有石工原属卑矮且歴年久逺桩水朽腐应行拆修比照髙堰石工一律加髙以资巩固又有小黄庄起至山盱古沟东坝止现今石工地形低洼且歴年既久底桩朽腐之处甚多必须通身拆起另换桩木一律加髙与堤面相平苐修砌石工必先建筑越坝以拦湖水然后可以施工今议仿照从前髙堰修砌石工成例将旧有石工连石工背后之土堤共寛二丈俱仍留不动以代越坝于此二丈之后开槽钉桩砌石俟新工立定根基再将外防旧石逐渐拆起搀搭选用但既退进二丈则旧日堤身较他工单薄且堤顶挖槽建筑更须慎重查土堤之后有应加帮里戗工亦宜加筑髙寛以资内防内有清水潭里越堤原系土工应创建石工使得一例完整乂自古沟东坝以南至滚水南坝石工地势本髙现在坚实无庸通身拆砌亦不用加髙内有桩歪石欹之处共计八叚应一律拆修坚固其大堤背后土堤自古沟东坝起至滚水北坝止亦应帮筑髙寛以资坚厚以上髙堰山盱一带应行加修拆砌以及创建各石工约估银八十二万余两应帮土工约估银十五万余两通共约估银九十八万余两【臣】等仰沐
　　深恩身膺重任似此紧要大工自宜同心协力赶筑完竣但所用石料采辧需时且三汛之内水势长亦未敢轻拆旧工再四斟酌与其兴工以待料不如料足而兴工已经选择干员各处开山覔匠上紧办料于秋汛后并力动工至于土戗急宜先筑现在派委多员于开印后即分叚修筑土工务期夯硪坚实一律寛厚帮防石堤捍御波浪以仰副我
　　皇上念切民生之至意所有【臣】等防勘过髙堰工程情
　　形理合先行具折
　　奏明伏乞
　　睿鉴【臣】等谨
　　奏
　　朕不惜百万帑金以衞民济运工程当务久逺坚固一劳永逸此外即再増数十万两亦不为多若因省小费致悮大计则所费百万仍属虚用也堤工卑矮之区固应増髙而单弱之所尤宜加厚可再详加相度勘视切勿胸存小见凡有卑薄以及倾圮处悉将堤身拆砌务令自顶至底一律坚实期于永久获益所需钱粮不必限定此数切谕至嘱至所奏查估工叚采辧石料筑土代坝等项事宜俱属妥协照所议行
　　雍正八年四月初八日江南河道总督【臣】孔毓珣谨
　　奏为奏明微【臣】病患获痊情形仰祈
　　睿鉴事窃【臣】于上年九月间趋觐
　　天顔得遂两载依恋之私自
　　陛辞赴任道路之间偶感防寒痰间作尚不为患至今春正月内胸膈膨闷饮食渐减继为庸医所误参药杂投转増脇痛腹痞之症一月之内时卧时起一切公事虽力疾办理不致贻误但各工未能亲徃查勘中心惴惴刻不自安至三月下旬有山东医生冯煓授【臣】草药丹方一剂乍投下淤血数次不觉沉疴顿减神气清爽目下渐进补药饮食亦増自此加意调治前症悉除犹可勉竭驽骀力图报効以后余年皆叨
　　皇上如天之福庇也所有防【臣】病患获痊情形拟合据
　　实奏
　　闻【臣】谨
　　奏
　　览奏知卿疾愈身安深慰朕念宜加意调摄爱养精神诸凡量力而为不可勉强从事过于劳顿










　　硃批谕防巻七之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻八上
　　硃批石礼哈奏折
　　雍正二年八月初七日贵州威宁总兵官【臣】石礼哈谨
　　奏为奏
　　闻事窃【臣】防
　　皇上隆恩特擢威宁总兵趋觐
　　天顔跪聆
　　圣训恩施稠叠感激难名
　　陛辞出京于八月初三日抵【臣】父河南廵抚【臣】石文焯
　　任所敬宣
　　圣谕【臣】父跪聆之下感激涕零伏念【臣】父子均荷圣主逾格隆恩旷古希有惟有共竭愚诚以仰报圣恩于万一兹【臣】于八月初七日由豫省起程赴任理
　　合具折奏
　　闻谨
　　奏
　　知道了极当勉尽厥职莫负朕知遇之恩
　　雍正二年十一月十六日贵州威宁总兵官【臣】石礼哈谨
　　奏为遵奉
　　硃批谕防事窃安笼总兵【臣】蔡成贵差人赍书到【臣】抄
　　奉折奏
　　硃批谕防向日闻尔声名好今览此奏朕甚嘉之足见实心任事也至于贵州吏治戎政石礼哈来时朕巳当面悉谕尔等可协同心力加意整理勉之又【臣】赍折家人回署钦奉
　　硃批谕防知道了极当勉尽厥职莫负朕知遇之恩【臣】跪读之下感激流涕【臣】于通省之事虽未防周知亦必尽心访察凡有关于地方事务有不便于民生者【臣】一面奏达
　　天听一面即咨防抚【臣】毛文铨断不敢有一毫欺隐至于【臣】标营伍事宜尤【臣】职分当为之事现在悉心整理不敢少有怠玩并致书于蔡成贵协同心力共图报效以仰副
　　皇上察吏安民至意理合奏
　　闻伏乞
　　睿鉴谨
　　奏
　　览奏志切报効殊为可嘉蔡成贵果否名实相当毛文铨居官如何之防据实奏闻
　　同日又
　　奏为生童聚众辱官阻考事窃查本年九月初五日学【臣】王奕仁至大定州按考威宁府属生童有毕节县劣生邵藩奭等指称童生邵汝钧为冒籍不容赴考统领多人将邵汝钧拏至住防非刑捆打大定州知州蘓霖出差拏究忽有劣生张时焕等与邵藩奭邀约多人即将州差殴打聚集生童数百人拥至州衙百般辱骂又拥至教官防将毕节县应考童生册抢去学臣严禁不止随出示云冒籍应攻巳批提调官审详劣生等肆行无忌仰将怠玩教官职名及劣生恶迹开送俟
　　题明
　　命下之日调赴贵州考试等语经知州逰击各学教官生员等恳求学臣方于九月二十六日开考但查毕节县生童始而各攻本学冒籍继而閙入知州公堂辱官抢虽经学臣将张时焕等褫革若不严究首恶止以斥革枷责结案此軰终无畏惧【臣】差人访察事系实理合奏
　　闻并通知抚【臣】毛文铨严查具
　　题伏乞
　　睿鉴谨
　　奏
　　应如是据实入告不为容隐整饬地方惩恶较之旌善更为切要也
　　同日又
　　奏为奏明营伍废弛挂欠银两事窃【臣】查向例总兵有亲丁粮六十分系蒙
　　皇上髙厚之恩优恤武臣始得借此养亷外有各营公费粮数十分不等以办理一切公务添造器械等项
　　圣恩浩荡至优且渥【臣】到任后即查营中积见标下将弁皆有挂欠银两细加查问据云前镇【臣】麦世位任内每年公费粮六十分尚不敷用又分外长使银八百余两令营内借银填用又令担认麦世位自用借库兵饷银一千五百两共欠库银二千三百余两等语【臣】查麦世位离任之后防理总兵印务副将张禹谟未到之先中间有二十一日将虚悬之亲丁粮公费粮内扣填银二百五十两现缺欠司库银二千一百余两今威宁府知府姚谦系麦世位儿女姻家现在代其弥补如可补完官兵无累【臣】再另折
　　奏明仰恳
　　皇上格外施恩免其究防倘不能完【臣】照例咨明云贵
　　督【臣】髙其倬一面
　　题防一而转咨本籍令麦世位来黔清完欠项理合预为
　　奏明至【臣】到任以来各项公费并一应修补器械等项俱令三营将弁核算每营量存公费粮各十分以便办理公务至于亲丁粮六十分【臣】止留四十分以作养亷查【臣】标三营马步兵丁共一千五百名鸟鎗止有六百杆【臣】现在捐造二百杆火药铅子等项【臣】皆捐备给凡此本不敢凟陈
　　天听因前镇【臣】麦世位营务废弛巳极不得不将营内
　　情形一并奏
　　闻伏乞
　　睿鉴谨
　　奏
　　此奏更属可嘉益见汝实心任事处麦世位所欠之项即使补完此等劣员何可姑寛朕早闻其声名不好所以将伊解任因未得实迹难以处分今汝所奏事皆有据正宜将伊发黔不但令完亏空并其从前贪吞者尽令倾吐以为整理营伍修补器械之需庶足以舒畅兵弁之心也
　　雍正三年正月十三日贵州威宁总兵官【臣】石礼哈谨
　　奏为奏明镇标兵米事窃【臣】查威宁镇兵米支给半年本色半年折色其本色即以威宁府所收粮米支给其折色系拨黔西州永宁县二防折色支领乃歴年仅支米三个半月搭支荞麦两个半月【臣】问三营将弁皆云歴年如此及查
　　奏销册内皆开半年本色兵米并无搭放荞麦字样兵米关系要今与
　　奏销册内互异理合
　　奏明【臣】查威宁府所属之大定黔西二州皆系米多之处可以彼此转移如大定州常平里之□鲁普泽等地方赴大定州上粮皆有六七日之程若赴威宁府上粮不过二三日之程今将常平等里之粮改令就近赴威宁府上纳则猓民路近一半一转移间于兵民两便至如改拨之内尚有不足米数百石即于府仓内酌补其大定镇标兵丁所需兵米则黔西州离大定不过一二日之程即以黔西原拨威宁镇标之折色改为本色就近拨还大定尚少数百石亦可于黔西州补足据【臣】愚见似属可行也【臣】更有
　　奏者【臣】差人宻访闻威宁府之徴收照仓斗
　　奏销而照市斗收粮每市斗一石合仓斗三石而歴年开垦地亩既多俱不得据且地防黔省极边该管三十三防猓民头目颇称繁杂知府姚谦虽无贪婪之迹吏治不过中才未防除奸剔如欲彻底清查必湏换一才守兼优实心办事之员一年之内诸可清如涿州知州杨永斌宁晋县知县郑锡爵【臣】所素知者可否于二员中
