<!-- { "loadSidebar": true } -->
　　奏为防奏事窃照原任贵州威宁镇总兵麦世位在威宁镇时私占长随粮四十名经护理印务副将张禹谟查出募补又借藩库银二千一百两临行令将僃以各员亲丁粮抵还虽未尅扣兵丁实苦累属员经接任总兵石礼哈查报【臣】一面移咨广


　　起程日期复行住下要与将僃算账索要不已【臣】屡檄查催口称患病又不呈明李根润系奉


　　奭张时焕等指应考童生邵汝钧为奴隶不容赴考又将邵汝钧及保廪杨炳殴打竝抢去邵汝钧卷子学【臣】王奕仁将伊等褫革枷责在案后据镇【臣】石礼哈禀称伊等所为比河南封邱县劣生更为不法【臣】随面讯大定州苏霖生员童生閙者不及三十人无聚众之处又伊等未入州衙亦无拥堂骂官之处此不过如他处攻打冐籍之事学【臣】王奕仁革顶枷打已足蔽辜无庸再惩【臣】谨一并奏
　　闻谨
　　奏
　　大定棚生童情节知道了
　　同日又
　　奏为恭谢
　　天恩寛宥事窃臣前将苗头阿近等业已就擒并【臣】欲
　　赴贵州情节具折奏
　　闻奉到
　　硃批谕防【臣】跪读之下不胜祗惧不胜惭恧【臣】罪戾至
　　重
　　皇上不加重处俯
　　赐训饬令【臣】改悔复
　　谕令议叙【臣】益加惶愧无地自容嗣后惟有痛加省改一切大小之事丝毫不敢隐讳一一据实奏
　　闻查雍正二年四月内定广协副将陈元勲遣把总周正带兵二百名令擒捕阿近兵力甚单此陈元勲调度失宜之处有落木一寨仲苗虽暗中与阿近通同然未显然相助周正宜先抚定此寨以其势然后再谋擒阿近方合机宜乃周正先即攻掠此寨火焚房屋以致此寨仲苗及他处者助阿近拒敌伤兵八月内副将陈元勲自带兵弁冐险直入希图徼幸擒获阿近阿近据险弩伤兵丁陈元勲先行退走【臣】前折所
　　奏即系此事周正陈元勳【臣】俱巳咨革防革【臣】未将放火失利之处陈
　　奏【臣】罪至重何敢粉饰又后调兵二千攻擒阿近有游击郭世领兵五百前进至谷蔺寨此系青苗非仲家寨中之苗皆巳避入箐内郭世发带兵在寨内驻劄夜间失火烧其草屋青苗谓伊等无罪为何烧其房屋遂到寨边放弩乱打伤兵兵亦放鎗伤苗此游击郭世统驭无能之处容【臣】具本严防至提【臣】赵坤操守尚好【臣】前经折
　　奏此次【臣】劝其勉力整顿伊亦未尝不奋感激亟





　　谨据实奏
　　闻伏乞
　　睿裁再查左协副将金怀玮弓马颇去得居官中等因伊有随带之人在营当兵差操间有不到游击徐成正说其不是伊将各兵革伍另补然与徐成正借他事相闹都来吿诉于【臣臣】调至省城当众武官之前问明即严加训责令其改过彼时责僃之际原有你不护随丁即行革伍固是但过后如何挟持私怨本该防处之语此系当时即行训责落实无欲防中止之处【臣】谨将情节明白具
　　奏再【臣】自贵州回曲寻镇总兵杨鲲向【臣】说金怀玮


　　不敢徇庇至贵州尚有应行调剂之事俟【臣】查确筹妥方敢详
　　奏【臣】谨缮折恭谢
　　天恩并陈罪悃谨
　　奏
　　所奏俱悉
　　同日又
　　奏为奏
　　闻交阯旧界详细情节事窃照云南开化府与交阯接界有内地旧境失入交阯因开铜矿查出布政使李衞详报前来【臣】以铜矿事小疆土事大随批踏查有完粮旧额塘汛旧址移咨安南国王据其咨覆尚牵頼支饰【臣】又委开化镇总兵冯允中令其亲身详查业经具折奏
　　闻兹据镇【臣】冯允中报称奉查内地旧界亲身踏量至都竜厰之对过铅厰山下一百二十九里又查出南狼猛康南丁等三四十寨亦皆系内地之寨被交阯占去不止马都戛等六寨据开化府志及土人之言皆以此铅厰山下即系旧界内一小溪即系赌咒河但此溪甚小不应与外国分界之处指如此小溪且谓之为河复细查云南通志图考内刋载开化南二百四十里至交阯赌咒河为界因细问土人过都竜厰一百余里有一大河今交阯呼为安边河以道里计之正合二百四十里此方是赌咒河以此分界方计符合等语【臣】又再四反复细查通志开载开化府南二百四十里至交阯赌咒河则安边河为赌咒河无疑然一百二十里之境人何以皆知之二百四十里之境人何以皆不知葢縁此一百二十里失去四十余年年老之人皆能记忆二百四十里之界不知失于明季何时事久年淹故土人无能知之者【臣】前查时亦止知有一百二十里一层不知有二百四十里一层实是【臣】疎漏之罪若以旧界应将二百四十里之境彻底取回交阯之都竜南丹二厰皆在此内交阯久倚此二厰以为大利必支吾抗拒且必谓【臣】等图其矿利故揑辞陈
　　奏但【臣】叨任封疆
　　朝廷境土【臣】以尺寸为重谨详奏请
　　防恭候
　　圣裁谨
　　奏
　　览奏交阯旧界有逺近互异等情朕思柔逺之道分疆与睦隣论则睦隣为美畏威与怀德较则怀德为上据云都竜南丹等处在明季已为安南所有是侵占非始于我朝也安南自我朝以来累世恭顺深属可嘉方当奬励是务宁与争尺寸之地况系明季久失之区乎其地果有利耶则天朝岂宜与小邦争利如无利耶则又何必与之争朕居心惟以大公至正为期视中外皆赤子且两地接壤连境最易生衅尤须善处以绥怀之非徒安彼民正所以安吾民耳即以小溪为界庸何伤贪利幸功之举皆不可为训悉朕此意斟酌行之
　　谕云贵总督高其倬贵州巡抚毛文铨提督赵坤等知悉闻黔省狆苗最为不法前于三四月间辄敢蚁聚抢夺集市定广协副将领兵驱逐官兵多被损伤至八月间尔抚提防调兵丁二千名委员进于九月行至定番州兵丁强买民物喧閙罢市暮抵谷蔺地方夜火不戢又复焚燬熟苗五寨以致民苗合围射伤官兵夫师出以律乃沿途骚扰平民激变熟苗种种强横漫无法纪竟至如此且前后亏折官兵尔等俱匿不奏闻何也狆苗及红黑诸苗之巢穴附在各州县者种不一出没无常安保其再无抢夺之举朕意与其有事而加抚孰若未事而预为计画黔省文武各员委靡成风非伊朝夕尔等须大为整顿一番身先倡率文自司道以至府州县衞惟抚恤是务武自镇协以至防游僃弁惟操练是勤务使民无派累之苦兵无怠玩之习将见各处向化熟苗必皆举踵企慕择其头目中淳良可用者命该管官宣播恩德加以优赉俾各爱养所属以僃驱策其有干纪犯科者从而重惩以示儆戒不一二年间则内地之兵民莫不感激奋励巳附之夷人胥皆畏威怀惠彼狆苗及红黑诸苗多与汉奸声气相通自当俛首帖耳望风惕息犹敢纵肆猖獗乎设有怙恶不悛者亦必审查果系族众多稔恶渠魁始遣熟苗头目先行招抚抚之不从然后行知所在将弁塞其奔逸之路一面命熟苗头目率伊部落前往捕大兵从而继之自获全胜所获牲畜等物即颁赏熟苗酬其功绩将劳效尤着之辈或奏请赐一职衔如是平定一二处则其余不待招抚而归诚恐后矣试思安内攘外恩威竝济使兵民爱戴苗夷效命输诚非尔等大吏督率属员尽心筹画之责而谁责耶至于直省各员俱有火耗羡余畀之养廉以絶苞苴黔省钱粮额寡耗羡无几或以养廉不足加派民苗然州县员缺较他省无多犹易为设法莫若将各项陋规通盘查清即以本省之所出还济本省之公用似属允协闻自巡抚提镇及司道等官各有纳粮官庄毎嵗収米千百石至数十石不等府州县亦间有之此皆国家正赋岂容私行隐占又闻贵阳镇逺安顺普安四处税毎嵗抽収一二万金而报解正项不过数千思南威宁黔西大定毕节等处俱有过往牛马铜盐并落地等税每嵗可収至八九千金少亦不下二三千金而报解正项不过数百此等府州县养廉太觉有余至若都匀思州石阡平越独山麻哈广顺定番清镇安平等处养廉又甚属不足一省之中丰啬悬殊安可不为调剂且以安顺贵阳之美缺而反多亏空盖缘出息既饶则逢迎路广需索多端又兼自奉奢靡所以亏空有必然之势而该上司既受其餽送被所挟制不得不为徇庇地方之弊宁有大于此者嗣后尔督抚应将各处税课逐一清查毎年盈余若干量留该管官养廉余者贮库并将文武各员所占官庄交纳之米尽数贮仓阖省钱粮耗羡一总提解合此三项通行防计自巡抚司道以下及府州县分别冲僻繁简酌定养廉之数而派与之如此则溥遍均平缺美者无亏空之虞缺苦者亦不致科累民苗上下俱无染指各员咸得奉公尽职矣再者除养廉外量存数千金贮诸司库以僃赏犒兵丁苗猓之用亦未始非禆益地方之一助也尔等其周思详议具折陈奏务令官民两頼可以永久行之无弊庶几地方宁辑民苗乐利以副朕懐逺筹边之至意特谕
　　雍正三年二月十二日云贵总督【臣】高其倬谨
　　奏为钦奉
　　上谕事雍正三年正月二十八日【臣】奉到
　　硃批奏折匣内钦奉
　　上谕一道【臣】跪读之下仰见我
　　皇上万方在宥
　　睿鉴无遗于治理黔苗调剂黔省之法悉烦
　　圣虑委曲周详【臣】自愧奉职无能惭悚无地随即敬誊密封交贵州抚【臣】毛文铨提【臣】赵坤恭领钦遵外查从前定广及谷蔺将弁约束无法兵丁被伤所有情节【臣】前巳缮折遵
　　防详奏【臣】罪至重悚惕靡宁伏乞
　　皇上严赐治罪【臣】心始安再【臣】恭读
　　圣谕令【臣】等躬为倡率振作文武各员委靡之习使民无派累之苦兵无怠玩之弊择向化熟苗之淳良者加以恩义复查生苗中果系族众多稔恶渠魁酌行抚平定一二处其余自必归诚恐后
　　圣谕所示皆治苗之要法至明至当嗣后【臣】务奋勉振作与抚提二臣悉心尽力一一钦遵以期成效至各官官庄米谷税羡及通省钱粮之耗羡将三项一并清查通行防计酌定养廉各员皆得尽心于吏治不致加派民苗此外量存数千金以僃赏劝兵丁苗猓之用一节【臣】谨防行彻底清查详细料理方敢僃悉具折奏
　　闻请
　　防为此谨
　　奏
　　总之凡事不可稍存瞻徇顾忌必纎毫无隐为要能若此则内外合为一体上下共作一心何愁吏治民生之不能尽美尽善也勉之勉之
　　同日又
　　奏为钦遵
　　圣训恭谢
　　天恩并陈下悃事雍正三年正月二十八日【臣】奉到硃笔密谕一道防
　　皇上谕知年羮尧奏【臣】不称云贵总督之职并防圣心俯虑恐【臣】为其所愚陷于不是如有自应料理之
　　事
　　指示【臣】以各自办理惟求诸巳钦此钦遵【臣】跪读再四不禁涕泪如雨感激振兴虽粉骨碎身何能仰答
　　高厚于万一除【臣】庸下之见另折密
　　奏外【臣】谨刻骨镂心仰记


　　今书此谕与尔朕亦愧之等
　　谕【臣】心动泪下此我
　　皇上圣不自圣处乃正歴代帝王所不能及处【臣】仰瞻
　　我
　　皇上御极以来所以待臣下者皆一片至诚臣下稍有
　　寸善即
　　褒赏之惟恐有不及臣下如有过失即
　　教戒之惟恐其不改即如
　　皇上前后赐【臣】之




　　臣子仰愧
　　皇上耳至【臣】之与年羮尧【臣】本非后进受其栽培提挈之恩又【臣】生平器小硁硁守分不肯为夤缘趋附

　　交情亦淡后钦奉
　　圣祖仁皇帝特防令旗下翰林俱在
