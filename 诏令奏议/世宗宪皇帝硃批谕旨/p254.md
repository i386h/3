<!-- { "loadSidebar": true } -->
　　奏为奏明事窃【臣】自十二月初三日自成都起程初九日至昭化县途遇督臣云今冬雨雪霑足可卜来年丰稔十六日行至汉中府凤县时值大雪积深六七寸随于经过之凤翔西安各州县地方详加访问俱称自十一月至十二月屡降大雪有积至尺余者及【臣】到署又查延安府属州县报文亦于十一月内各得雪至八九寸是西安所属四府得雪普遍四野霑足此皆我
　　皇上宵旰勤劳实心爱民感召
　　天和之所致也为此谨
　　奏
　　览奏深慰朕懐
　　雍正五年三月十二日陜西廵抚【臣】法敏谨
　　奏为仰承
　　圣训恭谢
　　天恩事雍正五年正月十二日接到云贵督【臣】鄂尔泰
　　来书内録
　　皇上硃批【臣】跪读之下不胜惶悚涕零窃【臣】至愚极陋
　　防
　　皇上天恩擢任封疆时虞蚊负幸荷
　　圣明备加训诲俾有遵循得免陨越今于督【臣】鄂尔泰
　　奏折内
　　特降谕防曲赐开导勉励造就不啻家人父子【臣】何人
　　斯叠受
　　圣主天髙地厚有加无已之
　　洪恩如此至优极渥也惟有仰遵
　　圣训时时奋励刻刻警惕一切闗系吏治民生之事务
　　期殚心竭力克尽愚诚以圗仰报
　　皇上生成教诲之
　　隆恩于万一耳谨将督【臣】鄂尔泰原书一并恭呈御览谨
　　奏
　　朕向日从不留心人情世务今即位四五年以来颇阅歴人情见知过改悔者甚少诚所谓秉性难移下愚之流虽圣人亦末如之何也圣门最重改过不吝觉悟自非舍已从人为天下极难之事莫看作容易朕劝导内外臣工同心合徳君臣共相懋勉以仰答
　　圣祖数十年教育深恩亦可谓竭尽心力矣能仰体朕心者自然悠久防福如必不听从则必至于摈弃临期噬脐何及若能慎守所长勤修所短琢磨成一全材报效国家利益生民岂不美欤倘甘心庸碌自居尸位素餐孜孜焉止为一已计恐今日之大臣中
　　上苍未必容此等居心人也勉之勉之
　　同日又
　　奏为奏
　　闻事查得西安八旗满兵及督抚两标城守营緑旗兵丁本年连闰应支粟米共一十七万一千五百五十七石零除将现在米石尽数支放外尚不敷米六万九千六百五十八石零曽经
　　题明照部定折价支给在案查现存之米止可支放至九月自十月至十二月俱支折价【臣】访闻得往年兵丁支米之月将食用所余之米即行粜卖无存遇折价之月齐赴籴买以致市价髙昂兵民皆有米贵之虞【臣】是以饬令署粮道详加确议并商之将军【臣】延信等自三月起至嵗底止将各兵应支银米通融均搭每月银米兼放则兵丁食米既无缺乏而市价亦得均平实与兵民大有裨益【臣】已檄行该署道查明分搭支放矣理合奏
　　闻谨
　　奏
　　即实系如此情形亦当奏明再行不应一面分搭支放假若因本色不足巧为腾那则尔将来领罪不起此事曽与岳钟琪商酌过否
　　雍正五年闰三月初九日陜西廵抚【臣】法敏谨
　　奏为甘霖普徧仰慰
　　圣懐事窃照西安自去冬以及正二月雨雪霑足麦苖茂盛倍常惟三月间雨泽稀少舆情仰望甚殷今于闰三月初三四五等日甘霖叠沛据西安鳯翔二府属及直隷同州华州并所属各报得雨相同除延安汉中二府离省稍逺尚未报到初七日复降时雨今西安附近各州县俱已十分霑足二麦丰收可必【臣】喜闻万姓欢呼实为地方庆幸谨将得雨霑足情形缮折奏
　　闻恭慰
　　圣懐谨
　　奏
　　览雨泽情形深慰朕懐
　　雍正五年闰三月二十一日陜西廵抚【臣】法敏谨
　　奏为恭缴
　　硃批奏折事窃【臣】奉到
　　硃批各奏折内恭请
　　圣安折【臣】敬谨收藏至复荷
　　圣慈谆谆教诲【臣】惟有铭心刻骨凛惕祗遵外其余奏
　　折四件皆钦奉
　　硃批理合恭缴为此谨
　　奏
　　将向来得力之旧习一切障碍业识豁然醒悟洗涤改革非易事也勉之
　　同日又
　　奏为首郡要缺仰恳
　　圣恩速赐拣补事窃查西安一府地居省防旗民杂处所辖属县钱粮繁重且承审承查案件较之他郡倍多必得操守廉洁精明强干之员方克胜任前任西安府知府潘宷鼎病故经【臣】
　　题报在案现今乏员伏乞
　　皇上于记名人员内防选一人速令赴任庶地方一切刑名钱谷咸资料理【臣】得收臂指之效矣为此谨
　　奏
　　新守胜任与否试騐后具折奏闻
　　雍正五年五月十一日陜西廵抚【臣】法敏谨
　　奏为恭报二麦收成事窃照陜西目下二麦豌豆菜子俱已刈获惟延安一府及直隷鄜州葭州绥徳州地气寒冷收成稍迟尚未报到俟到日另行具
　　奏外今据布政司彚报西安凤翔二府收成俱有十分九分汉中府收成共八分九分直隷兴安州商州同州华州干州邠州耀州收成俱六分至十分不等地方丰稔民生乐业再二麦收获已毕正在播种秋谷急需雨泽之时兹于四月二十七八九及五月初四五等日连降时雨四境普徧均各霑足合并奏
　　闻谨
　　奏
　　朕以手加额欣庆览之
　　同日又
　　奏为请
　　防事窃查积贮实
　　国家之大计民命之攸闗西安省属现贮仓粮共计有七十二万九千余石可谓有备无患矣但虞其间或有州县造报不实掩饰一时者除现在檄委道员等亲赴各州县彻底盘查据实出结详报外惟是各属所贮粮石有米麦豆谷色様不一究其所由或因年成歉薄听从民便照现在成熟之粮色征收者或因赔补亏空视地方出产之多暂时通变者亦有出借于民急欲完补不拘色様任民








　　米麦豆通省合计约有十之六七倘一时粜卖籴谷必至谷价腾贵于民又有不便请于每年二三月间于存七粜三之时将米麦豆均匀搭粜至秋成后每米麦豆一石易谷二石贮仓则三年之内尽易为新谷庶缓急有备浥烂无虞矣是否可行伏乞
　　皇上睿鉴批示以便缮本具
　　题为此谨
　　奏
　　据奏称米麦豆通省约有十之六七须详查其数某州若干某县若干初年清理几何次年易补多少亦须登记若似此含糊具奏大有因循嵗月借端诿延之意不过畏朕耳目照察预防差人盘查之巧计耳仓谷之清理与否目今直隷江西皆榜様也力行与不力行在尔等自为之总之直省槩须清理一遍但得人朕即差往若似法敏一类之人朕岂肯令膺此等任怨之差遣耶勉为之慎思之
　　同日又
　　奏为恭缴
　　硃批奏折事窃【臣】奉到
　　硃批各奏折内恭请





　　硃批理合恭缴谨
　　奏
　　览









　　硃批谕防巻五十一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻五十二
　　硃批张大有奏折
　　雍正元年三月二十八日漕运总督【臣】张大有谨
　　奏为恭请
　　圣安事钦惟我
　　皇上大孝性成自
　　圣祖仁皇帝宾天悲恸哀思靡释于懐且
　　山陵大事无一不由
　　睿虑筹画敬愼周详从古莫及【臣】远覊职守不能躬赴阙廷跪请
　　圣安依恋之私夙夜靡宁为此恭缮奏折叩请皇上万安谨
　　奏
　　皇考梓宫大事仰赖
　　上苍黙佑诸凡恭送
　　山陵一切厝置悉皆安吉于月之六日旋京朕躬甚安汝无庸过虑
　　同日又
　　奏为恭报运河水长情形仰祈
　　睿鉴事【臣】查江南地方自冬至春雨雪甚多故淮安上下运河数百余里入春以来河水渐长二尺有余



　　题报外其头帮大河等卫船只行抵宿迁县地方暂行停泊俟山东八闸等处挑河完日【臣】即飞催北上所有运河水长情形理合具折奏
　　闻谨
　　奏
　　知道了
　　雍正元年四月初二日漕运总督【臣】张大有谨
　　奏为粮道闗系紧要仰恳


　　事因其侵蚀钱粮据实
　　题防请
　　防革职严究外伏念粮道一官最闗紧要必得廉洁勤



　　皇上或简部院大臣往浙查审或江南督臣或浙闽督臣防同浙江抚臣审究务期漕弊永清积蠧尽除则浙省军丁仰荷
　　皇恩于无既矣为此谨
　　奏
　　所请知道了
　　雍正元年四月二十七日漕运总督【臣】张大有谨
　　奏为奉到
　　圣谕恭陈谢悃事雍正元年四月十七日京口将军署
　　理江宁廵抚【臣】何天培到淮恭传
　　圣主恩防【臣】跪聆之下感深欲泣窃念【臣】一介庸愚仰
　　荷
　　皇上天地父母之恩涓埃未报乃蒙
　　宠锡屡颁
　　温纶叠降【臣】夙夜自问惶悚靡宁惟有凛遵
　　圣谕竭尽驽骀殚心漕务以仰报
　　皇恩于万一耳为此缮折恭谢
　　天恩谨
　　奏
　　知道了
　　尔所奏请补放武弁一事已降防于该部矣
　　雍正元年五月二十八日漕运总督【臣】张大有谨
　　奏为恭报雨泽事【臣】于五月十六日到邳州黄林庄见天旱水浅【臣】甚为焦心一面防诚祈雨一面率同印河各官亲督人夫在八闸捞浅蓄水于二十七八两日大雨滂沱两岸秋禾即时勃发河水即时増长我
　　皇上至徳格
　　天百效顺正当需雨之时而甘霖大沛万姓欢呼【臣】得借此催趱粮船挨次前进深为庆幸为此缮折奏
　　闻仰慰
　　圣懐谨
　　奏
　　览尔所奏已悉朕懐甚慰
　　雍正元年六月初九日漕运总督【臣】张大有谨
　　奏为恭慰
　　圣懐事六月初七日【臣】赍折千总回至台庄忽闻
　　仁夀皇太后宾天之信【臣】北望涕零不胜惊悼伏思上年
　　十一月内
　　圣祖仁皇帝龙驭上升今又值
　　皇太后宾天我
　　皇上至孝性成思念罔极不知如何悲恸但圣躬为
　　宗社所凭依臣民所仰赖
　　宵旰勤劳日理万几当此盛暑之时伏恳
　　皇上节哀上慰
　　圣祖仁皇帝
　　皇太后在天之下副四海臣民爱戴之念【臣】縁粮船进闸日事督催俟尽行催过八闸【臣】即星驰赴
　　阙叩谒
　　梓宫并得跪瞻
　　天顔稍尽犬马依恋之私为此缮折赍
　　奏【臣】不胜激切恳祷之至谨
　　奏
　　朕安无庸尔虑亦不必速来俟粮船过尽然后来京可
　　也时当盛暑量力而行宜爱养精神为国家效力雍正元年七月初一日漕运总督【臣】张大有谨
　　奏为恭报粮船过闸数目事今嵗江浙四省粮船共五千六百余只自五月二十七八两日得雨以后六月内连雨不断【臣】督率弁丁日夜催赶至六月三十日止共进台庄闸船三千四百余只共过韩庄闸船二千六百余只其后粮船除奉
　　防截留江西尾帮于兖州府备赈外未进闸船一千九
　　百余只所有粮船过闸数目恐厪
　　圣懐缮折恭
　　奏再
　　钦差吏部侍郎【臣】傅绅副都御史【臣】李绂于六月十九日到八闸内与【臣】协力催趱数日今往要紧各地方分催合并奏
　　闻谨
　　奏
　　览奏粮艘过闸数目大慰朕懐前据石文焯奏报沁水漫溢堤被冲决数十余丈由去歳故道直防盐河等情朕深为忧虑恐复如去歳或致有碍运道今阅所奏安澜无事葢沁水虽泛未夺黄水之溜此诚
　　河灵显佑之徴縁尔等实心任事之大员有以感召神明之垂佑也朕深为庆幸
　　同日又
　　奏为钦奉
