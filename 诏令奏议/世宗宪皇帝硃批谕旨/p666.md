<!-- { "loadSidebar": true } -->
　　奏请于雍正五年耗羡派提银一十三万四千九百六十两之内拨出银二万四千九百六十两以为该督臣等本年赏官犒兵公出盘费及额外工食缮书口粮等项种种公用所有雍正五年分周嵗共支动过银一万四千九百一十九两有奇经该署督等于雍正六年四月内具折
　　奏销在案外剰银一万四千两零又经该署督等奏明留以为六年公用今【臣】于雍正七年二月到任准协督【臣】刘师恕将雍正六年分周嵗支用过公用银九千六百四十九两零又革职布政司杨绍任内复开盘费银一百二十两现在追补外实止存银二百七十一两零由布政司王謩核算明白折报到【臣】除将雍正六年分前署督【臣】宜兆熊何世璂协督【臣】刘师恕等支销过款项缮造黄册进
　　呈
　　御览外所有动存公用银两数目理合
　　奏明谨
　　奏
　　据册开署督协督已皆赐有养廉之资何得又于公用项内动支盘费至门吏执事夫役人等既有经制工食何以又于公用项下支给银两此四项不准开销速于刘师恕宜兆熊名下追补还项另行造册咨部存案其动支盘费二项亦令二人倍赔留充公用
　　署理直隶总督事务提督【臣】杨鲲谨
　　奏为请拨督臣衙门公用银两事窃查督臣衙门于雍正五年内防
　　皇上天恩准于该年派提耗羡内赏拨银二万四千九百六十两以为本年公用除前署督【臣】宜兆熊何世璂协督【臣】刘师恕等雍正五六两年共计动支过银二万四千六百八十八两有零经【臣】已于另折分晰
　　奏明今雍正七年分仅存银二百七十一两零【臣】查督【臣】每年赏官犒兵公出差遣盘费制僃火药纸张辕门人役工食修理营伍助办地方公事而典吏缮书一百余人之额外饭食口粮尤为要葢必使之糊口足资方可杜其作奸滋弊以上种种需用均系不能裁减【臣】谨再四酌量伏查雍正七年提解耗羡内除拨给养廉平饭外应剰银三万四千九百余两臣请以二万两存库所余一万四千九百余两仰恳
　　天恩赏准拨为督臣衙门雍正七年公用并原存银二
　　百七十一两零统于嵗底具折
　　奏销如有余剰留为下年公用是否允协伏乞
　　皇上批示遵行谨
　　奏
　　汝之养廉仍遵前谕支取二万两为是至提督任内之名粮一分亦毋与魏经国魏经国乃从藩下归旗贱品刀斧余生不思实力报效一味柔善自便沽买众誉大负两朝厚恩之人姑试用于此任令其戴罪效力倘少有不妥朕必将伊重惩示众汝应支养廉之资除用度外果有余剰地方公务尽可捐助何必徒为无名之节省而人亦莫知汝之清俭也无庸矫廉当遵朕两次批谕行将朕此谕亦令魏经国知之
　　署理直隶总督事务提督【臣】杨鲲谨
　　奏为酌定通省养廉缮造黄册恭请
　　御览事窃照直隶各官荷防
　　皇上天恩准于钱粮耗羡内存留养廉固已
　　惠逮羣工优恤周至矣惟是前任督藩各臣酌派存留提解似尚容有意见以致多寡参差苦乐弗均又直隶顺永宣三府向因额粮无多不提耗羡而顺永宣之道府州县各官遂无议给养廉亦觉丰啬偏枯今【臣】与新任布政司王謩钦遵
　　上谕秉公确议所有直隶通省耗羡相应一概提解司库而通省各官养廉咸为酌定成规量其地方冲僻事务繁简使有准则期得均平庶几遵循可乆而
　　圣慈普被咸在饮和食徳之中矣谨将各官养廉数目
　　分晰缮造黄册一本恭进
　　御览再除直隶州同州判外其余州县佐杂等官职微事简所得薪俸足以自给无庸议及惟是遇公差遣不无车马饭食之需既无养廉可支所当酌量道路时日给与盘费以励急公者也合并
　　奏明是否允协伏祈
　　皇上睿鉴谨
　　奏
　　览所定规则似属妥协照数支给将原册送部存案但县丞以下防员俸薪不多似亦宜量与资助今计通省耗羡几及三十万两除酌定成规二十二万两外尚有余剰其县佐等员或量给百金数十金汝等再加酌定奏闻
　　署理直隶总督事务提督【臣】杨鲲谨
　　奏为请
　　防事窃查直隶各官养廉经【臣】另折奏
　　闻竝缮造黄册进
　　览此外惟有直隶三路巡察御史满汉共六员又巡农御史一员古北口驿站员外郎一员均系未给养廉者今【臣】所造册内亦未议给但屡准各御史咨称遍厯地方车马多费而古北口驿站员外亦屡次详请养廉【臣】以事属创始未敢擅便应否酌量给与之处相应请
　　防遵行为此缮折谨
　　奏
　　巡察御史所经过地方朕已有谕防准用驿站廪给其无驿之处亦着该督檄行各州县照驿地廪给供应何必又议给养廉至古北驿站自康熙六十年设员以来至今九载竝未闻有所缺乏何得冒昧详请希图侥幸甚属卑汚无耻当传防严加申饬
　　署理直隶总督事务提督【臣】杨鲲谨
　　奏为派提雍正七年耗羡事窃照直隶本年耗羡经【臣】与布政司王謩公同确议全数提解现于各官养廉折内僃细
　　奏明该【臣】查得雍正七年分直隶额徴地粮竝均摊丁匠共银二百四十七万二千六百四十八两零内共应征耗羡银三十万八千一百八十七两零本年奉
　　防蠲免地粮应蠲耗银五万三千二十六两零实应征耗羡银二十五万五千一百六十一两零内给通省各官养廉银一十七万九千九百六十两又应扣部饷平饭银二万五千五百九十二两零又应扣司库解饷每两一分充公平饭银一万四千六百九十八两零外实应剰耗银三万四千九百一十一两零所有派提雍正七年耗银数目理合
　　奏明伏乞
　　皇上睿鉴谨
　　奏
　　提解到库给发之时再行据实奏闻
　　署理直隶总督事务提督【臣】杨鲲谨
　　奏为酌调同知州牧以收人地之宜事窃查保定府同知一官虽属佐贰但驻劄会城终年奉差盘查勘丈事多繁要必得才器老成之员以应任使今

　　之调补保定同知足胜驱防其现任保定同知甘



　　请调补直隶冀州必能表率属县所有冀州知州


　　见是否允协伏乞
　　皇上睿鉴施行谨
　　奏
　　览
　　署理直隶总督事务提督【臣】杨鲲谨
　　奏为恭报京南四府五州得雨情形竝二麦秀实分数仰祈
　　睿鉴事窃查正顺广大四府竝定晋赵冀深五州暨所属各县地方均于四月二十七八两日内得雨自二三寸以至四五六寸不等其四寸以上者均皆霑足其三二寸者上下湿土相接二麦秋禾咸皆滋润有益所有各属二麦现在具报十分九分八分七分收成不等惟磁州地方具报五分理合据实奏
　　闻谨
　　奏
　　麦尚未收即定分数具奏甚属糊涂






　　硃批谕防巻一百六十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百六十九
　　硃批王世琛奏折
　　提督山东学政【臣】王世琛谨
　　奏为奏
　　闻事雍正四年十一月初八日【臣】接准部劄钦奉上谕二道一饬励士习一荐举优行【臣】跪读之下仰见皇上加意作人敦崇实行之
　　圣心【臣】职司学政敢不夙夜殚心正已率属宣扬圣化除通行各属晓谕外即每于各学生童试文后令伊等当堂公举品行优劣并采访平日乡评合之敎官所报分别惩奨应俟歳试毕造册送部任满之日缮疏彚
　　题至于有猷有为有守之士固未可多得【臣】现在悉心体访确实亦俟通省试毕后择其材品尤异灼然可信者方敢登诸荐牍不敢草率滥举以负
　　皇上鼓励学校化民成俗之意所有微【臣】现在钦遵上谕奉行绿由合行奏
　　闻谨
　　奏
　　十室之邑必有忠信者焉若能虚公采访莫虑时无眞才也勉之毋忽
　　提督山东学政【臣】王世琛谨
　　奏为敬陈武生敎演之法以收实用事窃查武生原以储干城之选文义虽不可阙尤当以骑射膂力为重但入学之后敎官止能考课文义不能敎演武艺平日无事必至怠惰荒废或更恣其勇悍之气游手生事为害乡里势所必然【臣】愚以为宜就附近标营春秋开操时令该教官督率伊等一体演习该标营官加意敎导如有怠惰不率敎者该敎官责惩顽抗者详革处治如有弓马嫺熟为人勤谨可用者该弁与敎官呈送【臣】衙门考騐确实即移咨抚镇衙门效用并酌定效用年分择其中材力出羣者比照年满千总例咨部引
　　见恩赐擢用如此则武生益加鼓舞不致怠废而毎岁操演亦必无游手生事之患矣【臣】愚昧之见伏
　　圣裁谨
　　奏
　　武生随营操演之说且缓至其为害乡里岂止于此而已
　　提督山东学政【臣】王世琛谨
　　奏为谨陈东省监谷积贮事窃惟常平仓谷毎岁出陈易新存七粜三所以平谷价杜朽蠧法至善也而东省昔年所收捐纳备赈之谷分贮各道府州县仓者独未议及出陈易新之例【臣】闻初收捐时原止谷价后将价分发各处籴谷贮仓至今巳十余年乆贮之谷恐至霉烂【臣】请
　　皇上敇部定议照常平仓例令各该管官毎歳出陈易新则民间青黄不接时可以平价济民食而仓储亦不致浥烂矣【臣】又闻分发谷价有至今尚未籴足者有因前此亏空后经追出尚未籴谷者此项银两存贮府州县库恐易亏空【臣】愚以为宜分别府州县之大小酌定应贮之数竝查现在贮谷数多足备赈给者将未籴谷之价缴贮藩库其现在贮谷数少者将所存谷价酌量多寡限一二年内谷熟时籴谷入仓如此则两三年内仓皆新谷而存贮之价亦无亏空之虞矣【臣】愚昧之见伏
　　圣裁谨
　　奏
　　出陈易新便于收贮原属良法系朕夙昔所知者
　　提督山东学政【臣】王世琛谨
　　奏为请杜生监干预公事之端事窃东省济兖东三府所属州县俱有漕米定例徴收本色兑运因州县之离水次远者运送维艰又滨海之沙土产米原少山僻之区车行不便此等州县向皆粮户折价与官官遣役往水次籴米兑运漕务无误民亦称便无如州县官明知折价之便民而惧违徴收本色之定例恐地方劣恶生监讦告阻挠故毎年于徴漕时先集生监公议折价联名具呈州县乃据以申详上司出示徴收此【臣】所闻徴漕之事一也其他或更有如此类者亦未可定【臣】思此等事旣无误于公有益于民州县官即应详明上司定议奉行何必假借生监以示公论倘欲于公论之中存自利之私则劣恶生监必有逢合意指剥民媚官以为结交把持之端从此妄行生事州县官不复能制矣【臣】请
　　皇上敕下督抚凡地方公事应随时随地斟酌宜民者皆令地方官据实详明督抚小则批示大则请
　　旨如有假借生监呈议申详者即系假公济私将地方官生监一并叅处如有地方官详议允协而生监故意阻挠者即行褫革从重治罪如此则有司尽职而生监安分干预公事之端可杜抑【臣】更有请者东省向来徴漕折价之州县仰恳
　　皇上敕下督抚于毎年秋收时该州县将米谷时价详报督抚酌定折价数目晓谕粮户输纳州县官仍于水次籴米兑运如有于定价外浮徴者即行防处则州县无违例之嫌漕务易办官民俱沐
　　皇恩于无既矣谨
　　奏
　　九卿速议具奏
　　提督山东学政【臣】王世琛谨
　　奏为奏
　　闻事【臣】学识庸陋防
