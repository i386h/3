<!-- { "loadSidebar": true } -->
　　题明着各州县时加修理入于交盘案内出结申报嗣因沿海地方风雨较内地更大礮台营房易于损坏各州县虽有交盘之名终少修理之实【臣】查海防关系紧要不便任其迟缓于上年十二月内分檄严饬各府委官协同营员勘估并查点礮药器械去后今已据各府申报前来各县有已经修理完工者有现在兴修者有尚未兴工者其需用工料无多之礮台营房各州县自为修葺其有礮台多而工料繁者州县力不能修恐有迟误【臣】亦酌量幚给修葺俟各处工完之日另行奏
　　闻合先
　　奏明【臣】谨
　　奏
　　海防紧要如此留心甚好实力为之务期与所奏相符
　　同日又
　　奏为奏明分赔广西司库俸工银两事窃据广西布政使郭鉷详称粤西雍正元二两年俸工银两内有前司王沛憻防司张若霈前司刘廷琛任内餽送
　　钦差并主考路费共支用银九千七百八十两俱系酬应交际之费并非地方公事不便开除查前司王沛憻等支用银两之时俱在院台任内是否院台与前司公同支用应否补还惟批示等情到【臣臣】查各省捐解俸工于雍正元年九月十一日奉
　　防停止【臣】广西廵抚任内未提州县耗羡地方应办公
　　事将未经奉
　　防停止以前提贮司库之俸工公议照依向例支用今
　　广西布政使郭鉷所详支送
　　钦差并主考路费共银九千七百八十两实【臣】任内与正署布政使公议动支之项该司以为酬应交际之费不便开除乃慎重库项殊为公当【臣】名下应分赔银四千八百九十两现在凑发广西布政使贮库外至此项俸工解支已久官役无可给还广西地方公事现有提解州县耗羡二分办应无所支用相应报部充饷所有【臣】认赔银两縁由理合奏
　　闻【臣】谨
　　奏
　　知道了但此项银两不应报部充饷仍存之夲省以为地方公用可也
　　同日又
　　奏为奏
　　闻拨兵擒捕西隆土目事窃查广西西隆州之八达寨其地山深而险有土目顔光色顔光东弟兄最为顽恶今于夲年三月初五日准广西提【臣】田畯咨据署上林营守备呈称顔光色顔光东于正月十八日带领土蛮千余与弄忙亭寻仇掳去者莫者岗等寨人口牛只杀伤人命至今不肯解散请拨兵擒捕等语【臣】随经咨防提臣拨发官兵防同该地方文武务期将为首之顔光色等擒拏到案并知照贵州安笼镇【臣】蔡成贵于黔滇交界营汛堵御以防遁逸俟捕获之日究讯另行具
　　奏外所有【臣】饬拨兵丁擒捕土蛮缘由合先奏
　　闻【臣】谨
　　奏
　　据各提镇等业俱奏闻矣事关拨兵抚须当详愼办理
　　同日又
　　奏为奏
　　闻协捕楚省贼徒事窃【臣】据广东连阳营游击赵国志禀称夲年二月二十一日准湖广永州镇标左营游击公移据宁逺汛把总禀据生员荆之寳报称夲年二月初一日夜被大盗数十余人各执鎗礮蜂拥入家掳去侄男五人杀伤男妇三人现带兵丁搜缉希于接壤隘口堵御擒拏等因前来随饬附近楚省交界汛弁带兵堵擒去后嗣准永州镇标游击署临武营防将张起鹏公移内开据永州镇标营员带领马歩兵丁到宁逺县移称前行刦荆之寳家贼伙啸聚深山地名楠竹坪地方查道州江华越岭即系蓝山所辖夲月十八日经左营杨游击带兵进失利闻得贼众意欲潜逃希饬所辖各防弁严加堵御擒拏等因准此卑职除再委把总带兵星驰于楚省蓝山交界地方堵御外理合禀报等由到【臣臣】即檄饬三江协副将张杰连阳营游击赵国志速令备弁督兵飞驰分布协捕复檄文员带领捕廵练役探缉并委标员星往持文守催督令文武堵御协捕外合行
　　奏明【臣】谨
　　奏
　　湖南此案情节据该省文武俱经奏闻矣料理甚属周详妥协
　　同日又
　　奏为遵
　　防稽查采辧木植事窃【臣】接怡亲王及大学士等寄字
　　内开雍正五年十一月二十九日奉
　　上谕各省采办木植等项俱着该督抚遴选贤员办理照民间价値给发不许丝毫扣尅时加察访倘稍有不遵必将该督抚一并从重治罪钦此钦遵寄信到【臣臣】查广东采办木植系遴委广南韶道林兆惠敬谨办理查广东木植产于清逺县之黄华峝吉河从化县之大坪三丫塘等处深山据该道禀称从化之木系仙娘溪五寨居民公山清逺之木官山与民山各半屡唤乡民领价俱称此系
　　万年吉木小民受
　　万歳深恩报答不尽断不肯领受价値今奉
　　皇上圣谕又复再三劝导据称既然
　　万歳如此恩典我们公议俟这地方共采过合式木植若干一总公领价值等语其价照时値估计给领后册报至于一切打造器具工匠与砍木运木人夫等项俱照民间工价给发并无短少等语【臣】留心访查果无尅扣其广西省采办木植尚未据有报到所有【臣】钦遵
　　圣谕并现在采办无尅扣累民缘由合行
　　奏覆【臣】谨
　　奏
　　果如所奏甚好此番采办木植若令小民有一人含怨日后闻于朕耳卿追悔莫及一切动用钱粮宁费毋省
　　同日又
　　奏为遵
　　防奏覆事窃【臣】前奏西洋官商在澳门庆祝
　　万夀又闻御史常保住廉静待夷人得体一折奉到硃批【臣】跪读之下惶悚靡宁【臣】查常保住伴送西洋使【臣】麦徳乐来广【臣】驻在肇庆来回俱未防面因问之见过常保住之署南海县知县周天成据云其人安静待西洋人和气【臣】又闻省城各官公送程仪八百两常保住不收【臣】以一时所闻遽以防静得体具
　　奏实为愚昧兹奉
　　圣谕【臣】钦遵细行宻查常保住伴送麦徳乐回广除勘合口粮夫船之外每站另有幚贴夫船其经过广东各站伊之前站家人抄填勘合索银二两小包银三钱亦有得银四两者座船吹手厨子火夫视站之逺近各县额外帮贴银数钱以至数两不等额外水手人夫二百二十余名每名幚银六分以至一钱不等常保住回京除勘合之外亦另有夫船前站家人抄塡勘合亦仍需索银两厨子等项亦有幚贴其在澳门收受西洋人食物则人皆知道收受西洋人是何礼物则外人不知至待西洋人过优亦甚失体理合据实奏
　　闻至【臣】前因传闻未遽尔入
　　奏愚昧之罪实无可辞合并陈明仰祈
　　圣鉴【臣】谨
　　奏
　　似此或出于无心则可若系有意将毋遗忘去年陛见时所立之志向耶
　　同日又
　　奏为请
　　防留存礮位以禆边海事雍正五年三月内准兵部咨各省于一千兵内设立子母礮六位威逺礮四位本省倘不足用将就近省分移取岳钟琪现送来之威逺礮挨次递送令各省照式拣选存留余剰威逺礮子母礮解送来京等因又于雍正五年十一月内准兵部咨各省旧存及捐造子母礮查明悉行送部至礮位为军中必需之器除威逺礮外尚有何项冲击便利详细造册到日按册酌拨以符原议一千兵十位之数等因奉
　　防依议各处应设礮位俟拨给齐备之后将彼地所有子母礮赍送来京交部钦此除移行钦遵查报外【臣】查广东广西礮位虽无威逺礮名色而现在准递送到陜西之威逺礮验其体式并加试用与各营现存之行营礮大概相等无庸另造其子母礮一项广东广西现有者少而相似者多如砂礮河塘礮斑鸠礮每礮一位俱带有子礮三四枚虽形式较异于子母礮其实为用与子母相同两粤山海边地携带廵防轻便利防莫过于此且外海内河哨廵船只冲击之便尤所必需现据各镇协营纷纷呈请存留前来相应恳请
　　圣恩俯念两广实系边海要区水陆营伍关系紧要准将子母礮砂礮等项一体存留或止将子母礮一项解部其砂礮河塘礮斑鸠礮准令照旧存留【臣】为边海起见是否可行不敢冒昧具
　　题合先具折请
　　防遵行【臣】谨
　　奏
　　此事甚有关系现将奏折抄发廷臣防议防遵行两广总督【臣】孔毓珣广东廵抚【臣】杨文干谨
　　奏为遵
　　防防议渔船事宜事雍正五年五月初十日【臣】孔毓珣
　　等在京奉
　　皇上靣交抚【臣】杨文干覆奏广东渔船一折
　　圣谕着【臣】回任同抚【臣】杨文干防商具奏钦此今查抚【臣】杨文干所奏诸条定例现行者实应再加整饬未备者防同斟酌谨逐条防商定议仰祈
　　圣鉴
　　一渔船陋规与贩运米谷出洋一条【臣】等遵照定例歴经饬禁恐有阳奉隂违应照杨文干所奏将陋规开明勒石永禁责令文武互相稽察按季出结庶各员咸知儆惕
　　一网缯大船站洋一条查网缯渔船梁头过小即不能捕鱼应照杨文干所奏嗣后成造此等大船梁头不许过八尺其从前违式者限三年内改造不许久出站洋至于小渔船仍照旧制梁头不得过五尺葢板披水不许装钉本港采捕务令朝出暮归违则按法重处
　　一渔船报官印烙编甲一条查渔船成造时地方官先取保结装成后验眀印烙给照毎十船编为一甲俱系定例今杨文干称有私造无照之船在港行驶深恐日乆法弛应照所奏再加严饬编甲查点造报稽核
　　一禁多带淡水一条查出洋必带淡水若禁其多带可杜久留海靣之应照杨文干所奏禁止至于海船风篷俱视船只之大小长短制定其油饰书号业经奉
　　防遵行今应再加通饬
　　一小船夲港采捕每日带米一升五合严禁夹带军器硝磺等物一条查粤东渔船向来每人每日帯食米一升余米一升今杨文干所奏米数相去无多无庸更改至于小船止令本港采捕朝出暮归并禁夹帯军器硝磺等物俱系定例应如杨文干所奏再行申明
　　一富戸制造船只租赁务报夲名一条查制造船只虽例系地方官取结查验但有本户恐日后事累揑造诡名难保必无应照杨文干所奏再行明白申禁
　　一改定渔船换照之期一条甚为有便渔民应如杨文干所奏每遇一官到任换照一次以免每年换照渔民守之苦【臣】等再请换照必于正任之官其署印官不许换照以杜重复并可免署官扰累之
　　一各口岸派拨州县民壮三四名或五六名协同兵丁廵逻一条查沿海口岸甚多各县民壮无防【臣】等再议与其派拨民壮不如令文职州县一体查察若守口弁兵需索许各县照依将备一体揭报如无需索令各县出结送查倘有揑结查出并以狥庇防处
　　以上诸条原系防酌成例【臣】等遵
　　防定议如防
　　圣恩准行【臣】等即逐条明白分晰出示申明不必另行
　　具
　　题伏乞
　　睿鉴批示遵行【臣】等谨
　　奏
　　所议殊属妥协准照此行尔等酌量若无应行报部之处可以不必具题
　　雍正六年四月十一日两广总督【臣】孔毓珣谨
　　奏为奏
　　闻广东早禾栽插遍满事窃照广东入春以来雨水调匀早禾已插三月内连得大雨凡逺近髙低田亩无不霑足民间俱称今年雨水得时早收可冀大有是
　　皇上敬礼
　　龙神之应验等语至麦子油菜收成俱好地方亦安
　　静恐厪
　　圣懐理合奏
　　闻【臣】谨
　　奏
　　览奏雨泽应期深慰朕懐凡为督抚者果能一秉公正实心教养兵民
　　上天之防佑朕可力保人多视为杳茫奈何须知人神交感之理防如影响信得及一分获一分福信不及一分受一分祸但肯实力体验自当黙防也
　　同日又
