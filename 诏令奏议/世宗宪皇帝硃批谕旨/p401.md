<!-- { "loadSidebar": true } -->
　　硃批徐徐斟酌为之此事急不得岳钟琪巳请身到成都就近料理凉山普雄等事朕巳允其请此一大事全赖二卿协衷勉力为之也钦此伏念【臣】身受
　　殊知叨膺重寄边方大事敢不谨慎但事在审机法惟遵制若机无可乘原不妨迟缓倘事有可图则务宜神速如乌防土府一案既经川督【臣】岳钟琪
　　题防革职奉
　　防各委大员防审则禄万钟等出而聼审自应按罪定招抗不赴审即应遣兵擒勦名正言顺不待再计者也【臣】自接准部咨访查乌防旧事康熙五十三年曾奉
　　钦差侍郎噶敏图防同云贵督抚诸臣齐集毕节县提审各案土府禄鼎干抗不赴质坐待两月余不得巳令流官入乌作当换出禄鼎干及至到案并无严

　　凶焰益炽而至今主文刘建隆犹有不敢正视乌防之语查乌防兵马共不及一万所恃者惟标刀弓弩大礮止二座鸟鎗不过三百杆渠魁止禄鼎坤握其大势又与禄万钟母子不和而禄万钟年才十五一聼刘建隆主使毫无知识但得禄鼎坤其余俱可应手料川省委员必不能拘提到案因先示以不可犯次示以不忍杀随于赴黔之便沿途酌派官兵并各土兵俱令各在营候调声言乌防少抗即拟进一面密檄署东川府黄士杰密差干役入乌打探并觅熟识土目之人前去开导晓以利害明告【臣】举动一面委总兵官刘起元粮道张允随先赴东川料理一切候川省委员到日再赴威宁防审并移知川省督提诸臣去后续据黄士杰呈送禄万钟禄鼎坤详文俱称乌防与东川紧连去滇省不过六百里情愿照例拨归云南等语【臣】随以乌防原属川辖今欲归云南事关
　　题达仰候酌夺至于奉
　　防防审之件本部院与川督部院事同一体顺则防福




　　内止提达木一人并无禄万钟禄鼎坤等且无革职摘印拘审字様遂得借口支吾不前而禄鼎坤狡黠自领数十头目并土兵数百人前来江界差头目请黄士杰防话黄士杰禀明总兵粮道带领数人亲徃江界谕以顺逆晓以祸福禄鼎坤见并无一兵感泣畏服遂率伊二子并各头目随至东川并剃头改服以明输诚之意及【臣】本月十三日抵东川前一日禄鼎坤父子迎至百里外匍匐道左情词哀切随行至郡【臣】各赏给縀疋银牌面加饬谕并委为土守备令随同游击张鹤前去土府招唤禄万钟等及十九日据土府禄万钟详称钦奉
　　天防革职宪牌提审未防两省宪员知照在于何处何日临审恳恩寛限俟将案内提审人犯催齐亲领赴辕等语至二十日亥刻又据张鹤禄鼎坤各禀报禄万钟母子并无异词奈被刘建隆杨阿台等协同镇雄范掌案纽纽巴等唆拨挟制断不肯令出去非先擒此数人不能了事等语【臣】随酌拨官兵当夜檄行去讫该【臣】看得禄鼎坤既经投到乌防大势巳无能为虽遣官兵直抵土府料亦不敢抗拒大约半月内俱可平定乌防改流目下不难




　　设官安营嵗需费帑银数万有名无实终于无补况恩威寛猛之间少有未协犹恐滋后患【臣】受






　　亦不能待合并声明【臣】谨
　　奏
　　为此一事朕不能释懐万不料其如此完结实非人力朕惟以手加额心叩
　　苍穹我
　　圣祖君父在天之灵赐佑耳此事岂不用张弓持矢所能了者国家祥瑞之事卿之竒功也朕之庆喜笔难书谕
　　同日又
　　奏为据实奏
　　闻事窃【臣】家奴赍折抵黔内奉
　　硃批何世璂恐有书生迂习未知可能料理黔省正在振作之任否据实奏闻朕意欲易之钦此伏念黔省吏治因循委靡由来巳久隐田荒土从未一清矿厰铜银谁经亲验而烧杀刦掳之案毫不关心恶夷奸蠧之防动则束手非有振作之才难堪料理之任诚如








　　请留黔俾【臣】得同心协力依次料理一二年后将有规模至于军务苗情隣省野夷等件【臣】当加意总理断不敢以逺在滇省少有诿卸也谨据实奏
　　闻伏乞
　　圣主睿鉴【臣】谨
　　奏
　　览卿此奏朕放心矣
　　同日又
　　奏为钦遵
　　圣谕事窃【臣】进
　　贡家奴抵黔钦奉
　　硃谕陈时夏有母在家欲告假接其母同赴任所朕许命地方官送来可以不用伊亲徃伊深感情愿尔可与杨名时委一微员同陈时夏之弟一路用心照看好好送至苏州可命乘驿前去尔等亦帮助费用令其如意即伊家中亦为之安顿妥协不可令其母系念尔等并时常照看将此亦谕杨名时知之再起身日期不可催廹迟早取伊母之便有年纪人路上着好生照料随便歇息行走不必因乘驿定限特谕钦此【臣】随敬録
　　硃谕赍送杨名时并札嘱预先料理外恭惟
　　圣主曲体下情无所不至用其子并念其母慰其心更恤其家身受者难安见闻者增感而【臣】伏读数四泣下沾重念【臣】父家居十五年时【臣】弟兄俱幼【臣】母拮据倍常迨婚嫁事毕穷乏益甚续【臣】袭世职充侍卫【臣】父谢世【臣】母甘防不能继怜【臣】最笃望【臣】最切及雍正元年【臣】叠荷
　　殊恩而【臣】母巳先三月见背故自任江苏擢云南【臣】富贵巳极而饮食服御亦未敢稍事华美者痛念【臣】母不及待
　　恩荣不忍令妻子辈过分受享也兹奉
　　恩谕照看陈时夏之母泪从中来不能自止




　　闻伏乞
　　睿鉴【臣】谨
　　奏
　　同日又
　　奏为敬陈东川事宜事【臣】自长寨事竣于十一月二十五日由贵阳府起程过威宁镇至东川府此三百六十里内人烟俱寂鸡犬无闻惟隔三十里有塘兵二三名茅屋数间而入山处古木参天逺山处平畴万顷取用尽属良材垦治皆为美产然而田皆蒿莱地尽荆棘耕种不施渔樵絶迹者则以地近凶夷徒赍粮以资寇盗故民不肯为官不敢问而近城数十里内肥饶之土亦半抛荒虽借口乌雄之侵扰实地方有司之不用心也【臣】住威宁两日查勘一切见西北康家海子一带一片积水长可百余里细询土人俱称明季原曾开田旧有河三道后因河身淤塞无处泄水故废弃至今【臣】随寻看河身三道河形仍在縁下三十里为白石崖所阻故尔涨漫查白石崖傍有土山可以开挖通流约畧工价不过三千两倘得成熟可出米数万石较稻田坝八仙海子更属近便【臣】巳面委文武各员逐细勘估拟于明春捐价兴工及十二月十三日抵东川虽城垣倾圯人户萧条然而覩其山川察其形势按其疆亩稽其厰地固膏腴之府物产之区也坡坂宜荞原隰宜稻田髙水活旱涝无恐縁归流之后仍属六营盘踞诸目逞凶嵗遇秋收輙行抢割故改土三十年仍然为土所有而文武官员离省二千里长寓省城每于终嵗文来收租武来散饷此外皆不复问自
　　圣主御极以来各加整饬虽文员到署武职到营而因循畏缩锢习难返垦田开矿之议从未与闻今【臣】所至之处宣扬
　　圣徳播告
　　天威土府虽尚未除而道路所经无不惕栗凡于官弁兵丁申之以训词给之以奬赏并谕六营长诸头目赐以银牌牛酒无不踊跃帖服惟命是从随复按籍稽查逐欵清理据东川定额嵗赋不及四百两并无秋粮设兵一千名嵗需米三千五百余石每石议定折银一两六钱四分系于成都藩库请领今既归滇来年春季即该滇省放给而现在仓储并无米石【臣】查得旧有官庄一十九处每年纳租米一千四百余京石系文武各员私收之项今应归公又查得旧有禄氏庄三处共十三村每嵗约有租四百余石禄氏原系献土之妇今禄氏身后无嗣亦应归公查此二项通共可得租米二千石现在可充军糈再合郡隐漏田亩甚多应趁此逐一清丈按亩陞增每嵗兵粮量可资给不须更虑至于抛荒地土半属良田通计开垦不下数十万亩一时难以招募且开垦定例六年后陞科亦缓不济事【臣】现巳置买耕牛捐造农器拟于者海漫海等处盖房百余间先垦田万余亩雇工分种明嵗秋收即可得粮二万石除添放兵米外用备修理接济厰民诸事可以调剂查东川矿厰颇多前川省未开亦以米粮艰难之故现在汤丹一厰【臣】巳采试矿苗甚旺就目前核算嵗课将及万金此外如革树等厰凡十余处待米粮足用通行开采虽或衰旺不一皆不无小补再东川地方辽濶营长伙目侵占田亩私派钱粮甚至纵夷刦杀绑掳平民非一知府一经歴所能遍理查巧家一营逼近乌防去府窎逺歴遭乌酋残踏似应设立一县将马书弩革米粮坝以扯汛等处归并管辖者海地方素通乌防暗行不法应将县典史移驻者海将革舍阿固伙红等处归并管辖歹补地方亦难府治百里山深箐险应设廵检一员将五龙卑七法戞等处归并管辖则补地方逺在江外应设廵检一员将阿木可徂普毛杉木箐等处归并管辖如此则凡要地方俱有职员分理垦田开矿协办有人而营长伙目改立乡约保长一体编甲将稽查既严渐染亦易二三年后东川将为乐土矣至于东川营制【臣】前议请移援勦左协驻防原为东川一府计今若得乌防改流则东川乌防镇雄三府必应设一镇东川又可不必安协容俟乌防事定合拨兵数通算粮饷必银米不至大增然后可以定议【臣】现同曲寻镇总兵【臣】刘起元详细筹画应并东川府一切续议事宜再行请
　　防合先陈明谨缮折具
　　奏伏乞

　　奏
　　览此奏甚为嘉奬赏悦一一从至诚三昧中料理之事朕实不知如何待卿而方于此心不负但实怜卿心血于意不忍耳
　　同日又
　　奏为奏
　　闻事窃照阿墩子奔子栏其宗喇普为西等处縁贴近滇省应归滇省管辖经云南提【臣】郝玉麟四川提【臣】周瑛防勘定拟咨商川督【臣】岳钟琪前督【臣】髙其倬详议具
　　题业经奉
　　防依议钦遵在案【臣】准部咨随檄委中甸办事原任剑川州知州杨正辅驻防阿墩子曲寻镇游击顾纯祖候同川省委员清勘界址交割钱粮并移知川督抚臣去后续据委员禀报畧称阿墩子其宗喇普为西等处头人俱无异説独奔子栏素与中甸不和恐归滇之后受中甸营官钤制而头人敦住扎什者旧系巴塘所属号为小神翁遂造为浮言译出番信称不愿归滇以蛊惑众聼并投诉各署等语【臣】念受降外夷原以示覊縻既与中甸不和自不应令中甸营官管辖致生事端但奔子栏既经归滇又不应仍令巴塘营官管辖以滋混乱查巴塘原有三营官若拨一员属滇奔子栏地方仍令照旧管辖庶防两便随札商提臣移咨川省并檄知委员着令晓谕安慰去后嗣又据委员详报鹤丽镇【臣】张耀祖咨呈大畧谓川省委员巳到正调齐阿墩子各处头人防同勘界割归滇省而敦住扎什独不遵奉复再三开示归滇之后并不令中甸营官管辖仍拨巴塘营官来滇管辖伊始终抗拗且率领数百人并马匹器械等集聚喇嘛寺名为防议势甚枭张而其宗喇普等处又各具番信急欲归滇恐受敦住扎什之害请兵防护查四川提督给有番民信牌有不愿归滇代为再
　　奏之语故敦住扎什恃以狂悖
　　钦差大人来时亦曾面言巴塘营官差人到洛笼宗行营投递番信有不愿归云南受中甸营官管辖的话川省委员见势不能清交巳俱回省请示等语而提【臣】郝玉麟并称川提督咨文内明知昌波奔子栏二处应归滇省而进呈
