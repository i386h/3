<!-- { "loadSidebar": true } -->
　　皇上陈之伏查秦省商州所属之龙驹寨至河南之荆子闗中间一水名曰丹河西源秦岭南滙淅川夹乎两山之中乘其上流之势纡回曲折经途有三百七十里之遥湍激奔腾滩流有一百八十处之险无旁支以蓄泄无他道以疏通其最险者危峦陡削巨石星罗飞瀑狂澜冲砂走砾工匠无驻足之地斧斤无铲凿之方次险者水溜稍平而淤沙壅塞山根稍远而乱石纵横欲将淤沙挑挖则河一线无隙地可以容沙欲将乱石搬移则壁立两崖无平原可以垒石若聚沙于山脚则怒涛一刷沙仍壅滞于水中若积石于河干则髙浪千层石复漂流于滩底况夏秋之间豫陕两省农民均借丹水灌田各处筑堰蓄流涓滴不容渗漏唯余中一线挽运实难至若积雨之后山水骤发田间各堰尽开百谷奔流顷刻水髙丈许此时冲断縴路人力难施徒歩者尚褁足而不前操舟者益望洋而惊阻所以自古迄今丹河之水听其自然设有挽运之事唯当随时疏濬从无永远通利之方在督【臣】迈柱此奏原为运道民生起见意非不善奈伊远在楚疆未能洞悉其形势【臣】等身当职守岂敢冒昧以经营访之土人防之舆论皆曰天定无假人为【臣】等何敢罔恤民劳虚糜
　　国帑再查督【臣】迈柱所奏原为挽输楚米起见但【臣】等前因楚米水陆挽运均属艰难曾经奏请停运竝请于豫省之河南府及陕州沿河各属积谷二三十万石以为陕省源源接济之用业经奉
　　防俞允钦遵在案是此后现有豫省积谷可以就近挽输不必运楚省之粮则疏濬此河尤属可缓【臣】等谨将丹河难以疏濬情形据实具
　　奏伏祈
　　皇上睿鉴俯准停止兴工则民力不致徒劳而
　　国帑亦可节省矣为此谨
　　奏
　　丹河一水
　　圣祖昔年曾有意疏濬后因势不可行而止朕深知迈柱系未悉情形之论初阅伊奏即经向大学士等详谕具故复思当日奉使之臣查勘或有未周须再加审视方足决疑故发廷议今据此奏观之曷啻蜀道之难原应听其自然岂可强为施措所见是知道了
　　同日又
　　奏为恭报瑞雪日期仰祈
　　睿鉴事窃照陕省今岁秋収以后民间普种二麦必得瑞雪应时方于麦苖有益兹于十一月初一日西安省城自午时降雪起至初二日寅时止得雪三四寸复于初七日午时降雪起至十一日申时止得雪尺许再查西凤延三府属及邠干同华耀鄜商绥德八州属各呈报得雪八九寸一尺不等四野普徧于麦苖大有裨益民情欢庆所有瑞雪日期理合具折奏
　　闻谨
　　奏
　　瑞雪应时预卜来年丰兆实缘卿等忠勤职任感格
　　天地神明获防垂佑也朕曷胜庆喜
　　雍正十二年正月初六日署理陕西廵抚【臣】史贻直谨
　　奏为请
　　防事窃【臣】荷防
　　圣恩特授户部尚书仍暂留西安总理廵抚竝一切军
　　需事务俟诸务妥协
　　命【臣】具奏请
　　防回京【臣】何人斯膺兹
　　恩眷感激惭悚图报无由倘【臣】心思所能及才力所能
　　胜又何敢稍留余量上负
　　圣主简畀宠任之
　　恩下愧臣子宣力奉公之义唯是陕省地方事宜以及
　　军需重务数年以来【臣】仰体
　　圣心加意整理诸务悉有章程上下晓然不难遵照办理而秦民风俗淳良各衙门案牍简少较之东南不啻什伯又百姓感沐
　　皇仁咸知大义凡遇军需悉皆踊跃急公争先恐后此
　　种情形【臣】业经节次奏
　　闻在案使目今诸事未妥【臣】岂敢因西安廵抚已经补授有人遂萌卸责之念今新任抚【臣】硕色久任此邦吏治民情素所熟谙一切军需皆其始终经手【臣】年来所办诸事竝皆与之商酌措施又此次陞补司道各官皆平时协办军需之员诸务熟谙竝着贤能更足収臂指之效现今唯运米赴肃一事稍觉重大然为数无多更兼年岁丰稔民力有余又时值春令节晴和非如九年于四五月间起运长途跋渉暑雨不常者可比至或用车运或用驮载各处风俗不同【臣】于上年即檄行司道转饬各属因地制宜民间甚称便利至于安设站员接济饭食草料修理桥梁道路沿途专委大员总理稽查举凡一切事宜【臣】早已派拨妥协目前正在陆续起运约计二月初旬即可尽出陕境必无贻误现在地方情形及军需事件均无未妥之处用敢据实奏
　　闻伏念【臣】自雍正九年春月奉
　　差赴陕违侍
　　天顔已逾三载犬马恋
　　主之心至诚至切倘蒙
　　圣慈俞允准【臣】回京朝夕敬聆
　　圣训俾得知所凛遵少展微【臣】忠爱下悃【臣】曷任激切
　　屏营之至为此具奏请
　　防伏乞
　　皇上批示遵行谨
　　奏
　　览陜省官民情形及起运军粮日期深为慰悦至回京之请朕再加详酌其遵防行
　　同日又
　　奏为
　　圣主之恩施至厚微【臣】之感愧实深恭谢
　　天恩仰祈
　　睿鉴事雍正十一年十二月二十五日【臣】标把总自京赍折回陕接到大学士伯【臣】鄂尔泰寄【臣】字札一封内开闽省督抚奏称史贻直署闽督任内曾长支养亷二千五百九十六两零应着赔补现在严催等语奉
　　硃批史贻直长支银两着在潘体丰刘藩长名下追补还项钦此特字寄知【臣】领阅之余且感且愧汗浃涕零格外
　　天恩【臣】梦想所不敢冀望伏念【臣】之一身蒙我
　　皇上生成教育十有余年受
　　皇上之恩眷最隆荷
　　皇上之矜全独厚乃不自谨饬致以长支银两玷辱生平既不能检点于从前复不早弥缝于事后遂被指摘干凟
　　宸聪
　　皇上不加以罪名且寛其责罚免其追补
　　圣恩髙厚旷古罕伦查雍正七年【臣】奉
　　命署理福建总督印务维时福建初定养亷之项规条草草总督养亷每年应得一万六千两该布政司潘体丰呈送养亷或十日或半月陆续解到不比他省按季按月有一定之例也【臣】随収随用亦不曾计月清算至雍正八年三月二十五日奉
　　防着【臣】回京匆匆束装然后将収过养亷通盘核算始知有长支之数彼时【臣】己将离任实无余力补还行次中途复奉
　　特防命【臣】署理两江总督【臣】星驰赴任两江地大事繁莅官八月竭蹷不遑未暇计及此事雍正九年到京不数月即奉
　　命赴陕宣谕化导随办廵抚事务【臣】在陕省每年应得廵抚一半养亷银一万两【臣】因前项未清日夕惶恐两年以来随事节省凑成二千五百九十六两零业于上年九月十三日差【臣】家人赍往福建补还库项随于十二月二十八日准福建抚臣照数収明咨覆到【臣】乃福建抚臣于【臣】解还银两未到之先业将情由具奏以致上厪
　　君父之懐【臣】扪心自问罪无可逭法无可原蒙
　　皇上特赐包容曲加矜宥
　　天恩浩荡至渥至优【臣】虽庸下具有心胷自此有生之年皆【臣】竭力之日惟有冰渊愈励丹荩益抒以仰报
　　圣主鸿恩于万一耳为此缮折恭谢
　　天恩伏祈
　　皇上睿鉴谨
　　奏
　　朕洞悉卿非有心之过何用愧为
　　雍正十二年正月初十日署理陕西廵抚【臣】史贻直谨
　　奏为恭谢
　　天恩竝陈下悃仰祈
　　睿鉴事窃【臣】近日接到【臣】子在京寄【臣】家信知【臣】兄史贻简于兵部武选司郎中任内因失察衙役犯赃一案部议降三级调用钦奉
　　特防兵部降调郎中史贻简着照所降之级留任钦此
　　【臣】闻
　　命之下叩头伏地感激涕零以无可寛宥之罪戾荷蒙皇上特赐寛宥以无可
　　加恩之小臣荷蒙
　　皇上格外加恩微【臣】兄弟抚躬自省亦何幸而遭逢圣主受此殊恩伏念【臣】兄史贻简于雍正六年由内阁中书歴俸陞选山东东昌府同知【臣】揣其才具必不能任外吏据实
　　奏明仰蒙



　　效徒以赋性闇昧遇事疎忽以致衙役犯赃全无觉察窃思【臣】兄史贻简防
　　特恩加等陞用之员遇有过愆即加倍议处亦分所当
　　然乃蒙
　　皇上特颁谕防仍留原任似此
　　异数鸿恩实为从来所未有【臣】之一家虽生生世世子
　　子孙孙亦莫能仰报
　　髙深于万一也抑【臣】更有不得己之下悃不敢不据实
　　直陈于
　　君父之前窃【臣】兄史贻赋质朴诚见事迟钝既乏应


　　通达以之为外任固属万万不能即兵部选郎亦


　　圣恩下亏臣职罪益重抱疚益深清夜扪心何安何
　　忍【臣】不揣冒凟仰恳
　　皇上天恩解其兵部郎中之任
　　赐以闲散衙门无兵刑钱谷之责俾其效力行走庻或
　　可以始终保全【臣】蒙
　　皇上天地父母之恩逾常越格用敢敬申下悃干冒宸严【臣】曷任感激悚惶之至为此恭谢
　　天恩谨
　　奏
　　览奏已悉遇便裁酌
　　雍正十二年二月十七日署理陕西廵抚【臣】史贻【臣】硕色谨
　　奏为雨雪应时叠降麦秋丰稔可期据实奏
　　闻仰慰
　　圣懐事窃照陕省地方上年冬月瑞雪普徧业经【臣】史
　　贻
　　奏报在案今自正月以来连降雨雪各属均霑据西凤二府属及同华等州属各报自正月初一及二十七八等日或雨或雪俱入土四五寸不等而邠州干州一带正月二十七日得雪独多自八寸以至一尺不等延榆汉三府属及绥徳等州属各报正月初一十三十五二十七八等日各得雪三四寸以至七八寸不等近又据西安府属具报二月初七八九等日连得雨雪入土四寸现在陕省各属麦苖畅茂万姓欢欣至米粮时价有减无增省城粟米豌豆每京斗价银八分零小麦每京斗价银九分零所有陕省连得雨雪竝米粮时价理合具折奏
　　闻谨
　　奏
　　览奏陕省连得雨雪二麦有秋洵可期矣朕懐曷胜欣悦
　　雍正十二年三月二十六日署理陕西廵抚【臣】史贻直谨
　　奏为密陈陕省武职人材仰祈
　　睿鉴事窃【臣】奉
　　命署理西安廵抚三年以来无时不以察吏安民为念至于通省武员虽非【臣】所统辖然【臣】荷蒙
　　圣恩髙厚逈越寻常既已身任封疆则武臣之优劣亦不敢不留心体访谨将【臣】所知者为我
　　皇上陈之查西安满洲右翼副都统达色办事精详识见敏捷凡管束旗员以及练兵挑甲悉皆公正无私毫不瞻徇微惜其气体稍弱局量不宏此外如兴汉镇【臣】张杰【臣】从前署理福建总督时伊曾为【臣】标中军副将其人心地光明器量濶达抑且久歴戎行熟谙军务今蒙
