<!-- { "loadSidebar": true } -->
　　奏豫省蝗蝻生发立即严饬各属设法上紧扑捕已据各属陆续具报有尽经扑灭出具印结申送者亦有十去八九尚未浄尽者【臣】因蝗蝻为害民食攸闗特与抚臣商酌给银换钱每蝗蝻一斗赏钱


　　随即刨掘深壕用土掩埋今奉抚【臣】准到部咨内开尚书励廷仪条奏捕蝗之法【臣】又随即逐一遵行不敢怠缓竝严饬各属凡有生发之处竭力上紧扑捕务期尽絶以副
　　圣怀再查豫省于五月初一日大雨普降据报到之开封等八府一州所属尽皆霑足又于五月初七日辰刻得雨至夜复得大雨暨初八九十等日连得时雨田禾勃发民情欢恱此皆我



　　操守亷洁委系一尘不染理合一并奏
　　闻谨
　　奏
　　览
　　雍正二年五月十七日河南布政使【臣】田文镜谨
　　奏为遵
　　旨据实覆奏仰祈
　　睿鉴事雍正二年五月十三日抚【臣】石文焯传【臣】至署
　　捧出
　　圣谕临颍县知县林贻熊仪封县知县袁珂二人声名谕抚【臣】与【臣】细访的确据实合词具奏钦此【臣】遵即留


　　明白再查郑州知州高文恺该州地方从前并无



　　饬该州出钱买蝗并上紧扑灭尽絶去后至其人居官颇好才甚堪使亦无不实心任事之处彰德府知府朱钧其居官之处【臣】于闰四月二十八日折内已经具


　　奏
　　闻并详掲抚臣
　　题防除林贻熊袁珂二人声名【臣】与抚【臣】合词具奏外谨将髙文恺朱钧一并据实覆
　　奏统乞
　　皇上睿鉴谨
　　奏
　　知道了
　　同日又
　　奏为遵
　　旨据实覆奏仰祈
　　圣鉴事雍正二年五月十三日抚【臣】石文焯传【臣】至署
　　捧出
　　硃批谕旨【臣】跪读之下惭无地伏查河工所需草束人夫【臣】于本年三月内赴任路由工所随留心逐细察访知每草稭一觔原议开销正项银一厘只因从前年岁歉収草价昻贵加之运脚每觔实至三四厘之费迨至去秋収成大有毎觔止费至二厘许今岁百姓多有自运至工所售卖者每觔草价仍止二厘此连运脚均在其内值今二麦丰収秋成可望毎觔一厘尽可买备而挽运转输自不得不稍借民力如果有亏价值有累百姓【臣】即冒死入
　　告亦所不辞况
　　皇上爱民如子不惜帑金【臣】有何虑而故为缄黙耶盖因原非苦累而稍借民力亦分所宜然此【臣】所以不敢冒昧具
　　奏者也再查条奏内所陈每县一年统计约赔数千金承办州县先犹那动库银再图弥补今则正项随征随解火耗亦解补亏空无项可那不得不按派里民押令办运等因【臣】查先前草束檄发附近各州县采买州县转发里民办运已经数载并非因火耗起解而始令里民办买亦非通省百姓均有派运之事盖縁草束秫稭俱系产自民间既将银两发与州县承办州县势必散之里下岂有舍现在物料而另向他处购求者乎又查河工夫役工价原估干土每方一钱二分扣存加一节省暨夯硪檾辫等项共银二分四厘外每方应领银九分六厘又原估水工每方一钱六分扣存加一节省暨夯硪檾辫等项共银三分二厘外每方应领银一钱二分八厘至于需用人夫分派附近州县州县按照百姓地亩或顷半或二顷出夫一名论方做工正与绅衿里民一例当差之例符合【臣】访闻南河每土一方工半可以做就每日每名可得工银五六分竟有谋之而不能遽得者其如豫省之民向称懒惰偷安且不谙做法以致每方竟有做至四五工者其工价之多寡皆由勤惰而分则又非州县派拨之过也况做工者俱系地多之戸不能亲自赴工即雇觅贫民代往除工价之外尚有帮贴则是无地贫民正可借此以资衣食原非苦累之事且豫省堤工从前俱系里民自行修筑连年以来仰沐
　　圣祖仁皇帝慈复防
　　皇上轸念民生不惜数百万金钱兴工筑堤下埽堵塞特设副总河以专其任又设河员弁目分理其事遂使黄童白叟共享升平之福而富戸贫民均各保其地土全其家室是虽有运送草束之劳亦属分所当然况古来国家凡有工役差徭动烦民力我
　　朝百姓除完正项钱粮之外毫无一事较之往古劳逸不啻天渊相隔而目下因兴大工兼之伏秋在即
　　难于雇觅如此之多因而责之州县领帑给发暂拨一时若至堤成工竣而地方百姓即贻子孙千百年无穷之利是名虽为
　　国实所以为民岂可遽谓之累耶縁奉
　　谕旨事理理合据实覆
　　奏仰祈
　　睿鉴谨
　　奏
　　所奏甚属明晰朕怀为之顿释但小民蒙昧无知遇有类斯借力之事当预为申明利害将往昔苛政本朝恩泽现今不得巳暂时派拨各情节逐一分剖示谕皆令晓然知悉则此等怨声自止息矣不然蚩蚩愚氓只管目前昨岁之事已懵焉莫省奚论往古来今劳逸天渊相隔耶就中更有一二不安其分之刁顽衿监出而怂慂播弄将小作大数白论黑以故横议由此而起也嗣后凡地方上一切弛张政令兴举差徭总宜预先明白晓示则若辈奸徒纵怀不良之志亦无法可施矣
　　同日又
　　奏为预陈分隶之制仰祈
　　睿鉴事窃【臣】因开封等府州县过多地方辽濶知府难以稽察请照依晋省分隶统摄缮折具
　　奏仰沐
　　圣恩硃批谕【臣】与抚【臣】详议妥商具疏题奏钦此【臣】遵即按阅舆图逐细斟酌复与抚【臣】石文焯再三确议开封府属则除近府之祥符陈留杞县通许阳武太康尉氏鄢陵扶沟兰阳仪封洧川中牟封邱等十四县仍归府管辖外其余各县择其附近而路顺者归并分隶以西华商水项城沈邱四县分隶陈州临颍襄城郾城长葛四县分隶许州密县新郑二县分隶禹州荥泽荥阳河隂汜水四县分隶郑州其原武延津二县查怀庆府止辖六县以原武归并怀庆府就近统辖衞辉府亦仅六县以延津归并衞辉府就近统辖河南府属则除洛阳偃师巩县渑池孟津宜阳登封永宁新安嵩县卢氏等十一县仍归府管辖外请以灵宝防乡二县分隶陜州汝宁府属则除汝阳上蔡新蔡西平遂平确山信阳罗山等九州县仍归府管辖外请以光山息县固始商城四县分隶光州所有各县钱粮查核督催知州照知府之例处分而直隶各州钱粮光州则令南汝道盘查陈州许州禹州郑州陜州则令开归河道盘查如通同徇隐亦照知府之例处分庶责成既专而亏空可杜地近事简而诸务易查至郑州知州髙文恺光州知州刘学礼禹州知州屠用谦人才尚有可观应请令其暂试管辖外再查陈州赋役繁重路当孔道陜州管辖灵防二邑素称难治现任陈州知州林鸿暹品行久着不端不便令其统摄陜州知州李尚德甫经到任【臣】查裕州知州蔡维翰磁州知州范时绪才俱可用请以蔡维翰与林鸿暹对缺调补以范时绪与李尚德对缺调补以上各员倘不相宜容抚臣另选
　　题请
　　简补又查许州知州王士俊【臣】于五月初十日晤抚【臣】
　　石文焯云已将知州王士俊


　　平常以之料理偏僻小邑则可【臣】到任后曾向抚【臣】言过今



　　各县至祥符县事【臣】伏查得宜阳县知县郭朝鼎才堪肆应办事勤敏可否将王士俊仍留许州任祖承祚调补宜阳县缺郭朝鼎调补祥符县缺一


　　题请
　　旨外理合缮折预
　　奏仰祈
　　皇上睿鉴施行谨
　　奏
　　所奏俱悉尔与抚臣石文焯商计妥确时具疏题请可也
　　雍正二年六月二十二日河南布政使【臣】田文镜谨
　　奏为特恳
　　圣恩简发贤员以勷
　　盛治事窃查豫省州县各官其中才堪任使政务练达者止有数员而循分供职暂获一时无过者比比皆然乃自兴筑大工以来又多调赴河干刑名钱谷以及一切应行事宜每至壅滞若再遇事故及被劾员缺求其就近可以檄委署理者竟无其人即或间有才情略可兼摄之员非现居冲繁要地即动隔数百余里往返奔驰不无顾此失彼之虞




　　【用】　有太康阳武洧川获嘉辉县河内修武孟县新安南阳内乡汝阳确山商城许州尉氏等一十六缺尚未到任并有未经铨选者虽暂时委署无奈在在需人势难刻缓且【臣】前经折请酌调繁简仰沐
　　圣恩批谕【臣】与抚【臣】商酌具疏题请今查据地方繁简遴选人才髙下殊觉缺多员少不敷调用【臣】随向抚【臣】石文焯告知【臣】前在京恭聆
　　圣训时曾经冒昧陈
　　奏荷蒙
　　圣恩有俞允之旨乃据抚【臣】云前巳两次具
　　奏未防
　　赐发不敢再恳【臣】伏思
　　皇上励精图治无时无刻不以吏治民生为念【臣】目击
　　地方乏员料理何敢壅于上
　　闻仰乞
　　皇上格外施恩将卓异候补候选人员内
　　简发二十员勒限到豫酌量委用如果才能称职详请
　　抚【臣】具
　　题实授庶诸事不致废弛而【臣】亦得収臂指之效矣理合缮折


　　题或
　　特旨简发【臣】不胜惶待
　　命之至谨
　　奏
　　据奏地方乏员料理候朕拣选发往从前未准该抚所请今乃依汝所奏非薄廵抚而独厚于藩司也盖念豫省向日纲领未举吏治淆混纵命能员前来亦无裨补目今气象似觉改观应需才干之吏以助不逮以供调遣故尔允行此折本应发囘仍令石文焯奏请方为合理但阅汝折中有告知抚臣抚臣不敢再请之语则此折即如尔同石文焯防奏无异也将朕批谕述与石文焯知之
　　同日又
　　奏为据实奏
　　闻仰祈
　　圣鉴事雍正二年六月初九日【臣】赍折家人囘豫恭捧皇上硃批谕旨到署【臣】随跪诵细绎所有河工物料人
　　夫一事仰见
　　睿虑周详尽善尽美无以复加【臣】惟恪遵
　　圣训竭力奉行凡有类斯借力之事务使愚民共晓兹于本年五月二十二日有开封府属之封邱县因时当伏汛北岸大堤工程紧急该县唐绥祖即按照地亩饬令各社添雇人夫论方给价实无短少忽有劣衿王逊温濬方元龙方元璐杜菁莪邉长虹武生范瑚王前并奸民潘得仁徐丕防等一百余人赴抚臣衙门具控词内首列王逊名字而举人进士反居其后经抚臣批开封府查报去后乃王逊等复乗唐绥祖赴乡捕蝗至晚囘县聚集数十人拦阻不容进城口称筑堤不许雇觅社夫并称征収钱粮应分别儒户宦户如何将我等与民一例完粮一例当差当据该县禀报随经抚臣委令开归道陈时夏亲赴该县地方严查确情并晓以大义示以利害而王逊等即行退避百姓俱帖然赴工力作臣与抚臣商酌因事内尽属文武生员又闻学臣不日囘省考校诚恐查拏过严以致胁众罢考所以暂缓时日再行严拏具
　　题请
　　旨不谓王逊等野性未驯果乗学臣囘省开捏欵单赴学臣衙门违例投递匿名呈状控告知县唐绥祖学臣张廷璐遽准批开归道查讯因而王逊等又胁众阻遏考试封邱一邑文武生童仅有生员二十三名应试余皆罢考又有武生范瑚等于途次竟将封邱县呈送学臣考试童生用印册巻擡去希图挟制官长不法殊甚抚【臣】与【臣】巳将王逊等现在批饬开封府严拏讯究除抚【臣】石文焯备细缮折请
　　旨并移咨催令学【臣】张廷璐防稿具
　　题外【臣】谨据实奏
　　闻伏乞
　　睿鉴谨
　　奏
