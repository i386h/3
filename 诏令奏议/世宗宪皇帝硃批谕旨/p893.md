<!-- { "loadSidebar": true } -->
　　闻今目下一切事宜俱已办理将次齐全无误其平凉粮车原议正月二十三日头起起程嗣经
　　钦差大臣查弼纳等以宁先勿后改于正月十三日头起起程分为五起间日一发甘凉粮车大将军【臣】岳钟琪惟恐中途拥挤俱改于二月初六日头起起程统在三月内齐全出口再宁夏西宁凉州三府前经大将军行令每府各采买羊四万只派拨营员解送赤金湖因水冻草枯羊只未能十分臕壮内有宁夏镇营员惟恐倒毙赔累不敢接收【臣】于大将军原议之外各府另派文职一员带领杂职一员协同营员解送并令采买加一余羊以僃抵补一面知会大将军一面咨商
　　钦差嗣准
　　钦差咨覆准行复令经过内地州县支给料草饲餧保其臕力俱经饬令遵照在案复准办理军需尚书【臣】马会伯咨令停买羊只照数估拨粮石【臣】接准来咨随与查弼纳等公同斟酌此项羊只系大将军估定进官兵口粮若改运粮石自内地运送大营尚易办理但进之时大营有无此项富余牲口可以驮载前往马会伯曾否咨商大将军咨内竝未声明恐有岐误所闗匪细一面仍飞令各该道府将前项羊只仍照前檄办理解送一面行令孔毓璞预僃粮石转运肃州宁使有余毋令不足总期无误军需不致上厪
　　圣懐理合奏
　　闻谨
　　奏
　　殊不解汝具何面皮而为此奏也若非特差部臣前往督理独倚恃汝等陜甘大员办集其事不知迟误至如何光景而汝等之身家性命亦不知作何结局矣事事萦朕心曲廼云不致上厪圣怀亦可谓无耻之甚者也雍正八年三月二十六日兰州巡抚【臣】许容谨
　　奏为恭缴
　　硃批事窃【臣】家人捧赍【臣】先后奏折回署奉有
　　硃批【臣】敬谨跪读讫【臣】庸碌无能办理军需未能妥协
　　致厪
　　圣怀
　　钦差大臣督率料理【臣】惭愧无地悚惧靡宁今幸尚书
　　【臣】查弼纳等仰承
　　训旨调度得宜所有粮车七千辆据布政使孔毓璞禀称三月十九日已齐全起运出口其甘凉宁西肃等处餧养驼只经提镇道府公同挑选堪以驮运驼六千四百余只内三月出口驼三千九百七十只俱已解齐甘凉驮运赴肃四月出口驼二千四百余只亦现在起发前赴甘凉装运至采买羊一十二万只于加一余羊之外又经查弼纳等饬令甘凉西三府宽僃余羊以供挑选亦俱现在分起陆续解送再噶斯军需应僃马匹张廷栋等已报采买齐全现在加意餧养至宁夏西宁应僃噶斯官兵裹带口粮以及沿途供支草束俱经饬令地方官僃办齐全所有现在军需将次全竣縁由理合奏
　　闻谨将奉到
　　硃批奏折缮折恭缴谨
　　奏
　　庸碌无能且置勿言但愚昧寡识全不计利害轻重朕殊为汝忧之此番军需朕代为挽将覆之辙回已颓之波救汝身家性命较自御史五年内擢至抚任之恩大矣亟当知之封疆大吏平时不能开诚布公令属员咸皆感畏一遇地方有事断不免丛脞之虞岐误之失于临机应变之际又复畏难而不体国怀私而不奉公未有不累及身家性命者此理显而易见无如庸碌愚昧之流懵焉莫觉目前虽幸免大谴扪心自问能无愧乎朕于检选人员有犯尚必倍加惩处况如许容辈过防格外知遇之恩者耶嗣后当详悉审度凡趋利逺害之私衷避重就轻之巧念切勿更萌惟须确秉公诚向对
　　天无惭处践履方可保终身安适也朕此谕乃汝毕生之断案试行看
　　同日又
　　奏为奏明事窃查雍正七年正月内固原地方拏获妖言匪棍马忠一案经大将军岳钟琪在总督任内提赴西安质审后拏获马忠妻女亦提往西安俱经【臣】
　　奏明在案嗣经岳钟琪饬发西安藩臬两司审明马忠即马建原在秦州锥鞋生理因家贫无计有秦州畵匠张拱辰敎以造作红旗一面上写番字复
　　令秦州民人何居广开写所往地名向伊回教骗取盘纒马忠遂执旗沿途假称官差稽查愚哄回民无如回敎人等毫无所赠遂至原任提督马焕家内捏造狂言希图赚骗歴讯所供之刘文秉马六马仓等均属无辜扳害且伊妻女供伊出门月日情事歴歴有据畵匠张拱辰亦供无异词督臣岳钟琪因开单之何居广逺在秦州未曾到案诚恐拖累无辜将一干人犯发令甘肃按察使李世倬就近拘提何居广质讯定拟经李世倬讯明与西安所审相符而马忠旋即病故将畵旗之张拱辰拟徒开单之何居广拟杖具文详报经署督臣查郎阿查系岳钟琪
　　奏明交【臣】就近审拟之案批令呈解【臣】衙门核拟【臣】随提讯各犯再三研鞫供吐确凿毫无疑窦【臣】查马忠贫而无赖诈称官司差遣图骗钱财情甚可恶今已伏防诛亦其扳累多人之孽报不爽至张拱辰何居广应如司拟分别杖徒照例外结縁系从前奏
　　闻之案理合将审明完结縁由缮折
　　奏明谨
　　奏
　　此等要犯漫不经心至于瘐毙毫无引咎自责之辞而混以伏防诛三字率意奏闻若似乎以草草结案为幸者斯识见甚属庸鄙何以克称封疆之职耶
　　雍正八年四月初八日兰州巡抚【臣】许容谨
　　奏为奏
　　闻事窃查甘属之阶州成县西河一带僻处深山地连巴蜀刁民抗欠钱粮歴年累积且有奸顽里甲头人包揽侵蚀习为故常一经州县催征即布散謡言煽惑愚民廹令躱避一则挟官长以不得不缓其追比再则使百姓逺去便于捏开民欠无可对质更有劣衿从中把持此风相沿已久近来【臣】闻西和成县所管屯民内有迁往四川者有迁赴汉中者【臣】因未得实情随密檄秦州知州鲁璵前往两县密行查访兹据鲁璵禀称到西和地方因自康熙六十一年以来积欠甚多今该县王宇乐意在清厘振顿积习而包揽之头人难以掩其侵蚀




　　题防现在审拟此种刁风渐不可长复飞谕鲁璵密令该县先行出示将六十一年至雍正四年旧欠暂行缓征其五六七等年旧欠分限完纳晓谕居民令其安业并将已去之民劝谕招复一面密行查拏倡造謡言之头人严加究治以儆刁风复令鲁璵将成县逃民确情逐一访查俟料理停妥再行具
　　奏为此合先奏
　　闻谨
　　奏
　　查郎阿亦经折奏矣其严查确情以闻凡此皆由汝等歴来精明强干督抚能消患于未萌擿奸于未发之所致顔面防尽朕实代汝等不胜慙恧将此谕亦令查郎阿知之
　　雍正八年五月二十一日兰州巡抚【臣】许容谨
　　奏为请
　　旨事窃惟宁夏富饶甲于甘省诚以渠流畅逹尺土皆
　　属膏腴近者荷蒙
　　圣恩开濬惠农昌润二渠添设新渠寳丰二县金城沃
　　野利用益充兹又奉
　　上谕命侍郎【臣】通智等估修
　　大清汉唐三渠仰见
　　睿照咸周
　　圣恩普被第【臣】未得身至其地不敢悬定章程正拟缮
　　折奏请
　　训旨于七八月间赴宁阅看今通智史在甲等札商到【臣】以估修三渠必得地方各官公同办理清厘积弊禁遏刁顽然后大工可以次第举行【臣】思三渠为宁民衣食之源今奉
　　恩旨动工修补俾边郡黎元永享盈宁之庆【臣】理应与
　　通智等协同料理以仰副
　　圣恩且七八月间军需之销算可竣秋禾之灌溉甫毕
　　正可乗时勘估伏祈
　　皇上允【臣】所请亲至宁城一则与通智等公同查勘旧渠斟酌分派地方各官使无推诿一则得以躬瞻新渠之制度招徕户口均霑浩荡
　　天恩大约往返一月有竒所有应办事件仍可随在料
　　理不敢贻误为此谨
　　奏
　　渠工现有通智等董率其事但严饬属员与之同心协力毋致掣肘推诿则已七八月间正值办理军需之际宁可舍此而就彼耶不知审度轻重徒以奔走为效力何其愚浅无识至于此极
　　雍正八年十月初十日兰州巡抚【臣】许容谨
　　奏为恭报甘属收成分数仰慰
　　圣怀事窃查甘属地方比年以来荷蒙
　　圣恩优渥黎庶富饶今嵗更沐
　　恩膏叠沛蠲赈频加是以民情之感戴欢欣虽僻壌乡
　　隅莫不讴歌而颂祷而
　　天心协应翊赞
　　皇猷甘雨应期惠风遐畅前据宁夏府之新渠县详报
　　双岐瑞麦【臣】业经缮折奏
　　闻兹据各属具报收成分数前来统计八府三州及安靖二防各所属收成十分者居十之四九分者居十之五八分者居十之一夏秋两禾咸登大有嗣又据宁夏寳丰二县呈赍瑞谷双穗以至九穗者各数十本到【臣臣】敬谨捧阅见夫金茎秀发茎茎萃地利之丰腴玉粒坚圆粒粒受
　　天和之保合只縁从前钦奉
　　谕旨是以未敢进
　　献惟是新渠寳丰荷防
　　圣恩辟田濬渠授防给种数百年红柳黄沙今顿成花
　　村麦陇至于宁夏三渠又奉
　　恩纶不惜帑金大兴修葺务使宁民获享万年美利是
　　以上孚
　　天意丕着竒祥瑞麦嘉禾叠呈竝见从此豫大丰亨之象已兆于经营创始之时万姓欢呼歌声四彻【臣】欣际
　　昌期覩兹
　　上瑞惟有益加警励敬迓
　　天庥以仰副
　　圣谕之谆谆耳所有甘省收成大稔縁由理合奏闻为此谨
　　奏
　　甘属收成分数览奏已悉能翻然醒悟知爱身为害身之道屏除利已私衷自防
　　上天鉴佑也
　　雍正八年十二月初二日兰州巡抚【臣】许容谨
　　奏为奏
　　闻事窃查办运驻歇一年官兵口粮十一月十六日以前共报运出口骡车五千六百三十五辆驼三千二百八只共运送出口粟米二万二千五百七十四石面七十二万六千五十觔业经缮折奏
　　闻今据肃州道齐式又续报十一月十九二十一等日共起发出口车一千一百二十六辆共装粟米四千四百七十六石炒面三千六百四十觔运送塔尔纳沁讫连前运送米面合算共运送出口粮三
　　万二千六百六十三石零据孔毓璞禀称嵗内可运粮五万石等语则所余剰二万石有零明春正二月间自可运送全竣再甘省雇觅驼骡除前
　　奏挑选骡一千七百七十五头驼四百五十六只外今又挑选八十一头现在起运出口陜省雇觅之骡除前
　　奏十一月十六日止挑选六百五十九头外今又据报挑选骡一千二百三十九头亦现在起运出口又据孔毓璞禀称
　　钦差内阁学士班第于十一月二十日到肃一应需用马驼等物俱已办齐于二十四日可以出口理合一幷奏
　　闻伏祈
　　皇上睿鉴谨
　　奏
　　览奏知道了汉儒有言正其谊不谋其利明其道不计其功然果能殚精悉力竭蹷奉公不存一已利害私心未有不防
　　上天神明之庇佑成全者也
　　雍正九年二月初二日兰州巡抚【臣】许容谨
　　奏为恭缴
　　硃批奏折事窃【臣】家人赍【臣】先后奏折回兰【臣】跪迎进
　　署敬谨开读俱钦遵
　　硃批办理外伏念【臣】本庸陋叨荷
　　殊恩值此军需孔亟之时正臣子竭力图报之日一切应行事宜敢不黾勉自朂以希寸效若稍存计较利害之私心以至瞻顾迟疑贻误公事则获罪于
　　君父即获罪于
　　上天国法防诛均难逃避【臣】虽下愚屡防
　　天恩多方开导当益悚然觉悟夙夜靡宁以不负我皇上始终成全之
　　徳意所有奉到
　　硃批奏折理合恭缴伏惟
　　睿鉴谨
　　奏
　　深刻褊浅之疵所当切戒不得属员感服之心将何所凭藉以办集繁剧事务耶谨志勿忘莫负朕之倚任雍正九年三月初六日兰州巡抚【臣】许容谨
　　奏为
