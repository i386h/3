<!-- { "loadSidebar": true } -->
　　奏讫兹值秋收已毕【臣】随详细密谕开封府知府将杨文干折内所开沙鹻河形地亩三千七十顷零共该粮银一万五千二百五十余两再行逐细确查据实开报去后今查据祥符县之黄河南岸因雍正元年九月内中牟杨桥漫溢黄水下流地亩被淹水去沙停原共地一千四百八十四顷五十亩内除常堈等各社共地一千零七十二亩已经节年耕种收获外其甘棠等各社内通共地四百八十三顷七十八亩现今俱未耕种又祥符县之黄河南北两岸因康熙六十年武陟决口河身淤垫黄水散漫地被淹浸变成咸鹻原共地八百二十六顷四十五亩内除南岸边村等社北岸陈桥等社共地六十八顷二十三亩俱经栽种收获外惟南北两岸之南神西和等社共地七百五十八顷二十二亩现今俱未耕种又祥符县之黄河南岸因康熙六十年武陟决口黄水漫溢将纳粮地亩流成河形变成浮沙原共地七百五十八顷二十五亩零内除南岸八角等社共地三十四顷北岸陈桥等社共地七十五顷七十亩零已经耕种收获外惟南北两岸之南毛长店等社共地六百四十八顷五十九亩现今俱未耕种以上南北两岸内除节年已种地亩无庸再议外实在浮沙咸鹻河形等项不能耕种地共一千八百九十顷五十九亩计每年额徴地丁银九千二百六十一两零漕折银一百四十五两零再【臣】伏查前项不能耕种之一千八百九十顷五十九亩内有淹浸日久变转无期之地共计一千三百七十顷一十四亩计每年额徴地丁银六千七百一十一两零漕折银一百五两零应请援照阳武等县陆续报垦之例俟变转可耕之时查明陆续报垦先照下则起科三年后仍复原则其余未种之五百二十顷四十五亩计每年额徴地丁银二千五百四十九两零漕折银四十两零查据此项地亩原与好地相离不逺或因雨水频仍浮沙减少或因雨淋味淡渐有草生或因水不漫进渐次涸出者若再加以人力翻耕将来便可渐次成熟亦应请援照阳武等县二年后起科之例于雍正六年先照下则起科三年后仍复原则再【臣】查南岸之浮沙地有未完雍正二年三年地丁银共三千九百一十四两零南北两岸之沙鹻地未完康熙六十六十一年并雍正元二三年地丁银共一万二千五十一两零南北两岸之河形地未完康熙六十六十一年并雍正元二三年地丁银共一万四十六两零以上通计民欠未完节年新旧地丁等银二万六千一十三两零查前项被灾地亩既未播种
　　国赋从何而办可否援照阳武等县仰防
　　圣恩豁免之例
　　题请豁免庶民力得舒而
　　皇仁无不广被矣所有【臣】奉查过祥符县沙鹻河形地
　　亩理合分析具
　　奏伏乞
　　皇上指示应否容【臣】恭疏具
　　题【臣】不敢擅便为此缮折请
　　防谨
　　奏
　　援防具疏题奏可也
　　雍正三年十一月初十日河南廵抚【臣】田文镜谨
　　奏恭请
　　皇上圣安
　　朕安
　　览尔题防黄振国之疏甚属可嘉如此方不负朕委任之意克胜封疆重任也凡事惟中正为无能照此秉公执法一无避忌放胆为去保尔永永平安受朕恩荣不既勉之勉之倘若稍渉纵肆过于深刻又非朕见重之意矣
　　顷据嵇曽筠奏请养防伊原毫无出息可资用度尔等当于地方耗羡内酌量助之为是或知伊别有进益之路则据实奏闻停其帮助
　　同日又
　　奏为恭谢
　　天恩仰祈
　　圣鉴事窃【臣】于雍正三年十月初四日据【臣】赍折家人
　　囬豫僃述奏事人转
　　圣谕这所奏俱系自已的事竝不是地方的事狠不是了等因钦此【臣】祗聆之下自知愚妄冒昧不胜惭悚感激无地自容伏念【臣】以一介庸愚叨寄封疆重任自愧智识短浅毫无寸长报效乃叠荷
　　皇上隆恩至髙极厚清夜环思无适而可故不禁犬马
　　感激之私亟欲敷奏于
　　圣主之前而无一刻之敢于自安者也兹不揣愚昧冒
　　干
　　宸严极知罪在难逭乃复荷
　　皇上天恩不加罪谴曲
　　赐矜宥谆切
　　训谕似此
　　浩荡隆恩【臣】即捐糜顶踵亦难图报感
　　恩之涕不觉自零【臣】惟有追悔靡极随事益加小心敬
　　谨以仰副我
　　皇上知遇之
　　洪慈于万一耳所有微【臣】感激微忱理合缮折奏谢谨
　　奏
　　从来善始者多克终者葢寡昔年
　　圣祖常有谕防督抚辈于初用时皆有可观及至日久遂多改变诚哉
　　圣祖阅歴之言人能确然坚持初志不随境迁方称有守朕亦以此自勉
　　同日又
　　奏为漕运全资水利宜通源节流以济运道事窃【臣】于雍正三年八月十二日准工部咨称九卿议覆户部侍郎蒋廷锡条奏前事奉
　　防着派学士何国宗护军防领翟桑御史尤清王之琦员外郎马泰将蒋廷锡条奏折内款项逐一详看系
　　廵抚管辖之处防同廵抚看阅详议具奏系河道总督管辖之处防同河道总督看阅详议具奏钦此到【臣臣】伏读之下仰见我
　　皇上睿虑周详经画曲尽济漕恵民一劳永逸之至意钦差学士何国宗等于九月二十三日到豫省所属之临漳县查看卫河【臣】适因左膝闪跌不能动移随知防副河【臣】嵇曽筠防同阅看去后今何国宗等查看漳卫沁丹等河并各处泉源已于十月二十九日到省与【臣】防议【臣】查据条奏所请引漳济卫以及分沁入卫之处倶因水性极暴难以建闸不便轻开无庸详议外【臣】与何国宗等再三斟酌查有辉县所属之苏门山百泉河内县所属之小丹河安阳县所属之洹河虽均系入卫之水现在通流应再各开深广以济漕运又查据汤隂县之汤河源辉县之莲花泉紫微观泉万泉焦泉丁公泉重泉梅竹泉修武县之五里泉马方泉淇县之淇泉安阳县之珍珠泉并洹河源善应山泉亦现在饬令各该地方官估计再加挑穵深通使泉水尽入卫河济运除将各河泉源防同详细妥议并一应开穵工段丈尺数目缮造黄册另疏具
　　题请
　　防外所有学士何国宗等查勘河泉至省与【臣】防议情
　　形理合缮折具
　　奏再查何国宗等已于十一月初七日起程赴山东临清州去讫合并声明谨
　　奏
　　此系専差何国宗等防同查议之事总俟伊等奏到再定
　　同日又
　　奏为据实覆奏仰祈
　　圣鉴事雍正三年十月十九日【臣】赍折家人回豫恭捧
　　到【臣】
　　奏请酌调濬滑内黄等三县一折奉有
　　硃批谕防仰惟我
　　皇上自御极以来
　　仁恩覃被
　　恺泽遐敷凡属内外大小臣工无不仰沐
　　慈加恩逾格况李维钧身为大吏防
　　恩最渥被
　　眷尤隆虽竭顶踵以捐糜犹不足仰报
　　髙深于万一而乃负
　　恩作慝恣意欺罔是天下竟无可用之人而人臣亦竟
　　无可白之诚矣【臣】钦承
　　圣谕不胜中懐义愤愈切冰渊至于【臣】
　　奏请酌调三县之事实因濬滑内黄等县仰防
　　皇上天恩新隶豫省若将各官遽行防处人多不免疑【臣】过刻如仍留原任又恐积相沿一时不能尽革此【臣】所以不揣冒昧缮折具
　　奏者也今防
　　皇上明白指示谆切敎导【臣】不禁茅塞顿开惟有再加密访严行禁饬如果怙终不悛仍循旧习【臣】即据实
　　题防以副
　　圣懐又【臣】前覆
　　奏河北镇【臣】纪成斌题防磁州营革任守备陈丙第等侵扣兵饷一折奉有
　　硃批谕防仰见我
　　皇上徳合乾坤光昭日月如纪成斌之着有微劳即防圣恩寛宥格外矜全从此羣工庶职莫不感激思奋夙
　　夜勤求以仰副我
　　皇上都俞吁咈之
　　盛治矣所有奉到原折理合恭缴伏乞
　　圣鉴谨
　　奏
　　所奏俱悉朕格外寛宥之恩当令纪成斌知之
　　同日又
　　奏为据情代奏恭谢
　　天恩事窃【臣】于雍正三年十月十四日接准部咨内开
　　钦奉
　　上谕山东布政司员缺着河南按察司张保补授河南按察司事务暂令沈廷正署理等因钦此到【臣臣】随行按察使张保粮道沈廷正各钦遵去后兹据沈廷正禀称廷正在卫辉府督办漕粮于夲月十七日接到檄文内开钦奉
　　上谕河南按察司事务暂令沈廷正署理钦此廷正祗
　　奉之下随即恭设香案望
　　阙叩头谢
　　恩讫伏念廷正以一介庸愚由陕西延安府知府奉防加以道衔改补西安府知府未经到任即防
　　皇上简拔特授河南开归河道自抵任以来虽朝夕兢惕竭尽驽骀尚恐有惭职守今又复防
　　圣主隆恩暂令署理按察司事务闻
　　命自天感
　　恩无地于夲月十八日准陞任按察使张保将按察司印信委官送至廷正办漕公署凛即钦遵接印署理外窃虑臬司事务任大责重图报益难惟有矢竭犬马之力恪守臣职以仰副我
　　皇上委任之洪恩于万一耳所有感激微忱格于职分无由上逹而寸衷萦结又难自已仰恳代为具奏恭谢
　　天恩等情到【臣臣】伏查道员从无代奏谢
　　恩之例不敢缮疏入
　　告而沈廷正情词恳切【臣】实不敢壅于上
　　闻理合缮折代为
　　奏谢仰祈
　　圣鉴抑【臣】更有请者粮道沈廷正委属才守俱优之员且为人谦和办事详审吏治民生无不深知熟悉今防
　　圣主洪恩令署按察司事【臣】钦承
　　谕防仰见我
　　皇上知人之明用人之当诚为千古帝王所未有凡属臣工莫不感奋濯磨争思图报【臣】伏查按察司一缺系通省刑名总滙极其紧要而才守兼优如沈廷正之员实未易多得仰恳
　　皇上天恩俯念地方紧要
　　赐将粮道沈廷正补授河南按察使不特该员感激圣恩益思奋勉而【臣】得收臂指之用实感沐
　　皇上格外洪慈于生生世世矣【臣】为地方需才起见不
　　揣冒昧妄渎
　　宸严是否【臣】言有当伏乞
　　圣裁【臣】不胜悚惶兢惕之至为此谨
　　奏
　　若得有胜似沈廷正者自然另用如不得胜似沈廷正者自即用伊此奏过矣
　　同日又
　　奏为据实奏明仰祈
　　圣鉴事窃查豫省沿途塘汛添葢墩房一事【臣】前在布
　　政使任内曽经缮折
　　奏请动拨雍正二年耗羡银三千两详委前任南汝道佟镇估修监造嗣据佟镇将沿途大路墩房添葢整齐共用过银二千七百四两零复经【臣】具
　　奏在案兹据布政司详据南汝道陈世倕详称通省沿途大路墩房业经修葢拨有汛兵擕眷居住朝夕看守但查据各州县地方尚有逼近深山地当扼要并村荘市镇人烟杂沓之处俱向有营兵在汛看守其如房屋马棚多有不敷且今嵗夏秋以来雨水过多墩防营房不无倒塌亦应即为修葢等情到【臣臣】查据各州县应修应添墩房处所倶闗紧要随批令布政司转饬作速据实勘估一面动拨银两发给南汝道令其亲诣各州县塘汛处所集承揽工匠给发现银买料雇夫速即修葢毋得丝毫派及里民致滋扰累今据布政司详据南汝道陈世倕详称各属应修应添墩房现今倶各修葢整齐除前道佟镇前领三千两内剩存银二百九十五两零又动拨雍正二年耗羡银二千三百两令其如数转发讫【臣】复移咨各镇仍即照数拨兵速令擕眷赴汛居住昼夜廵防外所有续葢续修过墩房并用过银两数目理合缮折再为
　　奏明仰祈
　　圣鉴谨
　　奏
