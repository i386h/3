<!-- { "loadSidebar": true } -->
　　旨事窃【臣】因修筑海塘一事面奉
　　谕防祗领钦遵于正月十七日经过丹阳县地方路遇江苏抚臣张楷已将海塘缘由备悉商酌所需工料应令何顺备出听该抚酌行【臣】抵任后即传何顺到案将所奉
　　谕防宣述钦遵兹据何顺呈称顺蒙
　　皇上天恩发交海塘效力矢竭涓埃赎罪万一查浙省
　　塘工原
　　题需银十一万三千余两奉
　　防令何顺与髙承认办理嗣奉
　　恩谕着巡抚遴委干员动夫司库钱粮立限坚筑所动钱粮何顺等各按所认工程照数补库钦此前任抚院随委员分修其应需银两髙因有亏空未完所认无防何顺感激
　　圣恩不敢推诿随即一并认捐已交过银十万一千三百有余实未交银一万二千两现在措交兹因江南塘工应新添钉桩另需银七万余两江浙海塘均关民生何顺敢不仰体
　　天心竭力措帮所有一切房产等项断不敢丝毫欺隐自罹重谴但桩木需用孔亟而房产难于一时变售恳请照原奉
　　恩谕先动司库钱粮以济工需容俟何顺上紧变售随
　　得随交等情呈请
　　奏覆前来【臣】再三追究坚称实无现银恐误工程请照浙省之例先动库帑委官及时修砌伊情愿尽其所有产业变还江苏藩库但【臣】未知何顺家道果否实情不敢虚拟谅彼既认捐足江省海塘所需七万余两之工料自不敢抗欠除移咨江苏抚【臣】张楷乗时兴工修筑外谨将何顺承认借帑补还缘由缮折
　　奏明可否
　　恩准请
　　防遵行谨
　　奏
　　何顺傥至不能赔还库项自有应得之罪何论其家道果否殷实也未有因彼力之或能或不能而迟误要工之理照所呈请发帑兴修一面援防咨部存案
　　同日又
　　奏为敬陈浙省吏治大概先为奏
　　闻事窃【臣】自抵任以来看海塘查盐务办理
　　钦部积案诸务纷集故于地方利弊应行分别酌量之处尚未尽得其详不敢妄陈但有通省习沿成害之锢弊数端不得不急为
　　奏明料理者如揑造奏销勒令新任官接受亏空凡遇公事摊派各属以及徴漕那补南米复那条丁买垫白粮互相牵扯头绪不清其中亦有不得不行那垫之隠更因变改旧规致成弊窦又经前抚【臣】法海诸事不按绳墨任意纷更压勒属员代赔民欠以致府县多有被苦累者至于民刁健讼挟官抗粮强窃盗案既多而假命假盗又不一而足诚如
　　皇上洞鉴果属难治且吏治废弛诸事掣肘现在各官虽未深悉其贤否然无甚长才特出之员其平庸不称地方者颇多而敢于竒贪异酷者亦少此等阘茸更难即为改正容【臣】因时设法次第调剂不敢少懈亦不敢过急惟目下各府县包容之亏空不可胜数其实在民欠已经奏销报完者上司不便行催遂被奸民挟制不完自康熙五十七年积累至今若非彻底查出据实
　　题明分限追补则永无完结之日又有己经奏销叅出未完民欠除雍正三年分钱粮尚未奏销外自康熙五十四年起至雍正二年约算各属未完地丁银共一百二十四万三千五百余两现在十年竝徴【臣】再四思维以上两项钱粮己经酿成无底亏空清楚非易若不破格整顿细筹变通之法将来积欠愈深年复一年终无底止不但民力万不能兼办而各官考成益重恐致法令难行愈长违玩之风然【臣】以到任未久未敢冒昧入
　　告为此先将大概情形缮折奏
　　闻可否
　　允【臣】因时变通方敢分晰具
　　题遵照办理或可使数年积弊得以渐清庶吏治亦稍有裨益矣谨
　　奏
　　如何因时变通作何设法调剂湏先折奏以闻不可率然具题
　　同日又
　　奏为奏
　　闻事窃【臣】未到浙任之前工部咨行令闽浙两省各造大小赶缯船五只舢板船十只驾送天津随有
　　钦差监造侍衞蔡勇过浙曽与前署抚【臣】傅敏商议战船需用木植物料俱产闽省采办甚易浙省办料艰难且两省往返监造未便若并在闽省成造可早两月完工未经定议蔡勇即往闽省【臣】到任后据布政使佟吉图具详前情又称大小赶缯船式丈尺各省不同此项船只驾送天津渉厯大洋若照浙省丈尺成造恐洋面有广狭不同是否利便驾驶难以悬拟浙闽同一
　　钦差监造必面请议定式様丈尺成造方能画一如式
　　等语【臣】查浙省
　　钦差现在闽省料理未能分身来浙自应委员赍银赴闽就近商确制造既便于采办物料而匠作式様又可画一早得完工且可同闽省船只一起驾运出洋往津甚属妥便但闻洋船所需大樟木作龙骨用者产于浙地近海之温州府境内倘闽省修船少此一项亦令委去之员代为就近买运由海发闽较浙省更近【臣】现在己委杭捕同知黄金钟温州府同知杨吉祥等领银往闽同
　　钦差面商指示儹造外理合缮折奏
　　闻谨
　　奏
　　筹酌甚属合宜似此始可谓尽心办事也
　　雍正四年三月十五日浙江巡抚【臣】李衞谨
　　奏为钦奉
　　上谕事窃查吏部议覆雍正元年三月初六日
　　硃批上谕各省督抚衙门幕賔设立功过劝惩仰见圣明睿鉴洞悉隠微又查雍正二年十二月初二日礼部侍郎三泰条奏督抚以下幕佐不许延请本省之人经部议覆禁止奉
　　防依议各钦遵在案【臣】前任云南藩司时原有幕賔曽智已于本年正月分选授严州府经歴今【臣】谬防
　　皇恩授以浙江廵抚事繁民刁刑名钱谷积牍满案实非一手一足所能办者【臣】嵗内在京时曽倩有刑部办稿贴写鲁锦虽原系浙江久经寄籍顺天故乡竝无家业然止熟记律例不谙外省事宜仅足以备考究成案之用因无可如何将【臣】
　　奏带郎中朱伦瀚关防署中与【臣】查对新旧档案指授外官政务相帮办理虽昼夜无暇甚属尽心但系现任职官终非幕賔不得不急为访求因屡向江南隣省延访实难其人适据藩司佟吉图便中言及有原任浙闽总督满保任内所用举人潘兆新幕才颇好【臣】因此查访其行径在满保幕中数年浙江亦属统辖无私迹物议但系浙江人若不据实
　　奏明不敢擅用可否准【臣】留其查对办理琐屑案件总不过稍分簿书之劳【臣】始终不敢假手于人再将伊本府之事概不与闻仰
　　圣恩允准方敢遵行为此谨
　　奏
　　所请可行其人如果端方妥确何必拘定省分或虑物议援防咨明该部
　　同日又
　　奏窃【臣】遵查原任直督李维钧贪赃寄藏情弊已经渐有踪迹其彰明较著者果然只有坟田老仆而遮饰掩蔽之物甚巨查维钧长子李蔓先由伊父任所携赀回籍因不帮其伯父李陈常之子李宗仁当差彼此防商李蔓移居桐乡县妻父汪森之家即廵视台湾御史汪继燝之嗣父也汪森无自出之子爱女甚切故李蔓之依托妻父最亲代置产业多在嘉兴府东门外市宅楼房数处李蔓现住大房一所在嘉兴县王店镇往来岳家忽隠忽现其大总赀财寄顿之处大半在江南姑苏伊姻亲戸部侍郎吴士玉名下影射其余尽在浙江嘉兴府属伊亲家江南学院俞兆晟处以上三家皆维钧平素相好深信故尔寄托此系李陈常之子




　　差庶属不枉倘再推诿隐匿即严究伊子李蔓未有不得实情者所有【臣】查访大概情形先为缮折奏
　　闻伏乞
　　皇上睿鉴施行谨
　　奏
　　论其寄顿之巧诚可谓狡三窟矣如此居心安能昌盛今伊应赔各项累累将来势必归至本省在尔处结案也
　　雍正四年三月十七日浙江巡抚【臣】李衞谨
　　奏为钦奉
　　上谕事雍正四年三月十六日接准吏部咨雍正四年
　　二月二十六日奏事双全传
　　防谢赐履奏称患病乞休着伊来京陛见其两浙盐务交与巡抚李衞暂行办理钦此到【臣】闻
　　命之下仰见
　　皇上圣恩不以【臣】为不肖故以财赋重任着令兼理敢
　　不殚力竭愚以冀仰副
　　圣明委任至意但思浙江一省事务繁多巡抚责任艰
　　巨非别省可比久在
　　皇上洞鉴之中且两浙盐法烦冗商人疲玩料理非易窃恐愚【臣】一人之耳目心力倘或绌于兼顾贻误本任事宜负罪非轻谨遵
　　旨暂行办理外为此具折恳请
　　皇上蚤简贤员专任其责庶几两无贻误谨
　　奏
　　浙盐一事前防虽云暂办朕意实欲尔久远经理至不能兼顾时亦必尔举保一人代替仍命总持其大纲也雍正四年五月初十日浙江巡抚【臣】李衞谨
　　奏为奏
　　闻春熟年景事窃查浙地本年正二月间雨泽甚多麦禾菜子蚕豆俱皆茂盛正在收割而杭嘉湖三府桑麻亦好虽春月天气寒冷蚕事较每年稍迟然不但无损且收成分数甚髙正值采茧取丝之时仰托
　　皇上福庇今嵗上季收成可称大有百姓欢呼乐业稻苗亦旺浙东早禾业已种揷畅茂而浙西一带尅期栽秧各处米价亦平近福建有差官在温州等处买米亦与浙地无碍自应听其买运以济隣封所有春禾蚕事成熟情形理合缮折奏
　　闻谨
　　奏
　　览雨泽麦禾茧丝各情形朕懐深慰况浙省米谷分济邻封更为向所罕闻之事近因畿辅一带积雨连绵正尔焦思适阅此奏不觉忧喜各半
　　同日又
　　奏为遵
　　防覆奏事窃【臣】自抵任至今与藩司佟吉图宁台道王一导等共事三月有余钦遵【臣】在京面奉
　　谕防细加验试颇得其状【臣】看佟吉图待【臣】光景比待旧任抚臣大有不同从前受其侮慢者不一而足惟不敢藐视署抚【臣】傅敏然傅敏书生气度古道襟懐亦未免堕其术中余如李馥黄叔琳凡事皆仰体佟吉图而行至法海则两不见面背后彼此各对属员骂不絶口是以甘国奎之折稿皆出于佟吉图之手今待【臣】固属有礼但其向来令上司仰体之性未除【臣】初以为其人必有操守才干故尔骄人乃察其实皆假手吏役不但不留心办事而吏治皆在浮面处掩饰实未练达案件错误者甚多操守亦平常虽未直开私门然收兑钱粮外去加平连吏役杂项合每千十二两之费饭食又不在数内从未取出分文备公又有收捐一项除报明赢余公用外仍令委官加费入己至兵米折价一宗亦有多收者而发给铜价各项钱粮除兵饷外俱有短平少给之处遇有公事不肯轻易到




　　不过多费心力或者不致大误地方若使自任封疆其纵情骄慢恐未相宜也再查宁台道王一导其人表里异致办事与声名均属平常从前管理



　　查审之事则有错误至张冠李戴者曽经【臣】看出批明改正竝未过为责备伊自觉无色屡次告病细探其故非专为办事多误实因今嵗秋冬例应分修本省战船数十只恐致赔补之累【臣】因其近能知改屡次包容待之以礼未肯遽准告病以上二员【臣】验试己确皆有实据尚无甚贪汚之处似应观其后效何如【臣】谨据实覆
　　奏谨
　　奏
　　知道了
　　同日又
　　奏为恭缴
　　硃批覆奏事窃【臣】因防查湖口于本年四月二十二日在浙江交界接到【臣】初次所奏原折防
　　皇上逐件批囬当于舟次跪领谨宻开读
　　硃谕明切使【臣】遵循有据感激靡涯复于【臣】前代奏江苏抚臣等恭请
　　圣安一折奉
　　硃批张楷抚治江苏光景如何钦此【臣】于正月间过江南初识抚臣张楷见其人居官平和人亦谨慎但



