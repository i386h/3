<!-- { "loadSidebar": true } -->
　　圣恩自干罪谴兹【臣】于雍正三年八月十一日接准山东抚【臣】陈世倌来咨内称据黄河同知牟錝元呈报兰阳县北岸板厰决口黄水横流由曹县冲断太行堤入城武县境随即亲临查勘自城武沿堤而上至曹县魏家湾太行堤被冲处所经历数十村荘平地水深七八尺及丈余不等田禾民舍皆被淹没等语同日又准直隶督【臣】李维钧咨称据大名府长垣县知县梁芑呈称七月十四日有黄水一道自西南兰阳县地方萧家潭口流至黄家集等处复差役探看据称淘背河一带黄流自西而来甚是汹涌自梁家集东北由于李集南水寛一里余逺流入长垣县黄家集等处于七月十四日黄河南岸仪兰两县交界地方清凌堈决开口门五十余丈至十七日汕刷百丈许水流南走黄河北岸板厰等口淤塞断流等语【臣】接阅之下不胜骇异但【臣】伏查兰阳县板厰后决口实因天时久雨堤根内外倶有积水上淋下浸又遇狂风骤雨遂致漫溢塌陷原非全被黄水冲激漫开缺口【臣】前闻报往勘竝未掣动大溜滩已涸出验其初漫水痕实止二三尺不等随据委员禀覆沿堤往东计长二十余里至兰邑之傅家寨而水竭往北约寛八里流至洮濵河而水止细查百姓田庐虽有被水之处然竝未坍塌淹没今据陈世倌咨称流入曹县魏家湾等处水深七八尺及丈余不等田禾民舍皆被淹没等语则是近堤缺口处所非水深丈余及二丈之水不能流入曹邑如此之深且豫省近堤民房田禾非先被淹没不能流入曹邑如是之甚又必掣动大溜流成河形然后淹没曹邑村荘如是之多即或水势已退地上淤泥断必有数尺余深方足凭据今【臣】闻得曹县芝麻集地方亦因天时久雨河水涨发水从堤上漫溢而过其魏家湾等处俱系清流竝非豫省流入之水况中隔洮濵河一道如果黄水盈溢则直隶长垣东明等县水势自必更甚于曹邑何以李维钧来咨内虽有黄水流入之事竝未有淹没百姓田庐之语岂直隶接壤之水反小而东省越境之水独甚乎再【臣】查李维钧咨称清凌堈决开口门板厰等口淤塞断流等语则又似北岸之水业已断流而曹县之水又复从何来且查据清凌堈离仪封县大寨漫口相隔六七里亦未缺口如果冲开口门五十余丈汕刷一百余丈则非惟归徳府属之虞城考城商邱一带皆成巨浸即江南徐州等处亦必俱为泽国何以江南抚臣竝无一字移咨虞考等县亦倶各无恙也且总河【臣】齐苏勒往来三省其中有无被水之处自必目击不知陈世倌与李维钧是何意见一任各属混详捏词诳
　　奏以致上厪
　　圣懐【臣】不胜夙夜兢惕寝食难安除一面遴委能员前
　　赴二省逐一再加确查另折具
　　奏外诚恐上厪
　　天心不敢不据实先为奏
　　闻谨
　　奏
　　陈世倌李维钧来咨所称水势情形既大相悬殊何不分具覆文与之辨析否则即将折内陈奏之语竟行具题声明此事朕甚疑之
　　雍正三年九月十一日河南廵抚【臣】田文镜谨
　　奏为据实覆奏仰祈
　　圣鉴事窃查豫省各州县隐地一事经【臣】于雍正二年
　　闰四月初六日缮折
　　奏请密谕各府知府令各州县尽行首报一俟查出地亩若干即详明抚臣
　　题请当年起科但此项隠匿地土匪朝伊夕若按律治罪追究积年钱粮则新旧大小各官均干重处枝牵蔓引便无了期我
　　皇上圣德如天自无庸【臣】预为
　　奏请第恐格于成例以致部驳不得不先行渎陈具题到日仰恳
　　锡以寛典荷防
　　天恩俞允又奉
　　圣谕既往自应不咎题夲到日恐朕偶尔忽畧汝仍一面具折奏请等因钦此【臣】自奉到
　　谕防之日即密谕各府令其转谕各属凡有从前欺隠在官地亩立即造册详报并遍贴告示宣布
　　皇仁晓谕百姓凡有未经首报熟地作速自首若经告发或经查出定即按律治罪勒追历年钱粮地亩入官因而官民咸知自爱将历年隠地陆续首报共计折实地二千五百七十八顷九十一亩零共该钱粮六千四百七十二两零业经【臣】于雍正三年正月十七日恭疏具
　　题仰防
　　圣恩准行在案但州县各官内有听信【臣】言尽数详报者亦有将信将疑仍然畏缩者【臣】复开诚晓谕令其作速首报毋隐嗣据各州县又续报民卫更名地共一千六百七十一顷二十六亩零并将雍正二年已收钱粮四千四百四十五两零一并具禀布政使黄焜开具禀折转请造报雍正二年陞科等因到【臣臣】查雍正二年钱粮已现在造册奏销而前项地亩倶系雍正三年四月内报司于七月内禀报到【臣】若欲造报雍正二年起科必湏具
　　题请
　　防俟部覆到日方可造入其如奏册已经造就势难更改且往返需时不免有碍奏销【臣】随一面饬司将已收钱粮转饬贮库一面缮折
　　奏请
　　皇上指示可否造报雍正三年当年起科实系【臣】一点犬马私情竝非【臣】敢将正项钱粮归入存公项下也今部议内开既称前项地亩雍正二年已将应纳钱粮徴收何以各州县不于二年详报应将迟延不报之州县查防等语【臣】思前项情节原非部臣所能悉知而【臣】欲于前折内逐细
　　奏明又因情词烦冗诚恐上费
　　天心所以不敢分析缕
　　奏此实【臣】一时愚昧之见致防
　　皇上反覆披阅殊多不觧乃复荷
　　圣恩不加谴责只将【臣】折
　　谕令部臣密议奏
　　闻并将部臣议覆奏折
　　赐发到【臣】似此逾格
　　天恩诚千古未有一时仅见【臣】钦承之下不胜感激涕
　　零惭悚无地矣至于前项地亩既防
　　恩防密议具奏可否容【臣】


　　题其所收雍正二年钱粮应再另造一册报部查核仰祈
　　圣鉴再部议内开令将迟延不报之州县查防等语【臣】查各州县既将雍正二年钱粮徴收在库又经【臣】从前再三晓谕乃迟延至今详报夲应缮疏
　　题防但各州县自【臣】饬查之后实多畏罪未敢轻报今见【臣】
　　题报开封等府属隐地已防
　　圣恩寛宥始敢陆续首报且现在尚有详报之各州县若一经查防不特【臣】言不足取信并恐再有欺隐之地尽皆隐匿不敢再报伏乞
　　皇上隆恩将迟延不报之各州县免其查防则感沐慈永无纪极矣又【臣】前
　　奏确山县已经遵例
　　题报至雍正十一年起科地二百二十四顷六十一亩零每年应纳钱粮一千一百六十四两零【臣】请自雍正二年至雍正十年止将应收钱粮提贮司库充公而部议内开何不与开封等府属一疏具题总以雍正二年起科等语【臣】查前项地亩在于雍正元年前任抚【臣】石文焯任内有奸民蔡玺在抚臣衙门具词开垦随有流民李夫仕等到县认垦并将民间熟地纷纷占夺嗣据上蔡县知县张球于雍正元年九月内署理确山县事即出示劝谕令土著士民如有未垦地亩以及垦过熟地勒限三个月内自行首报如逾限不报即将此地给与李夫仕等开垦在百姓诚恐李夫仕等占种即具呈报垦随据该署县于雍正二年冬季遵照旱田十年起科之例造册转报而署布政司张保查系垦地于雍正三年正月内据册详报在于雍正十一年起科【臣】随同开封等府属所报旱田十年起科之例彚册
　　题报不谓近今百姓见【臣】有
　　题报雍正二年当年陞科之事亦情愿在于雍正二年起科将二年钱粮在于三年春间争相完纳县库当据现任确山县知县尉钟咸于夲年三月内赴省见【臣】禀白前情并请将所收钱粮存贮改报雍正二年起科【臣】伏思此地实不知百姓在于何年私垦然业已
　　题定若再为改题疏内又不便叙入一俟陞科之年则前报雍正十一年起科之地不免一地二粮若疏内分析叙明又恐戸部照例驳查反滋案牍【臣】随谕令该县既据百姓已将钱粮完纳应即收存自有着落此【臣】所以一并缮折具
　　奏恳请
　　皇上指示遵循今此项地亩既经部议可以改题雍正
　　二年当年陞科伏乞
　　皇上天恩将前报确山县雍正十一年陞科之案容【臣】


　　圣恩免其追究从寛结案
　　恩出自
　　圣裁又【臣】前
　　奏确山县已经原任抚【臣】杨宗义于康熙五十九年九月内遵照六年陞科之例题报雍正三年起科地二十顷四十六亩零请将雍正二年已收钱粮提贮司库充公今部议内开显有以熟作垦情其历年所收钱粮归于何处着落应将从前虚报劝垦私收钱粮之员及失于觉察徇庇之各上司一并查防并将收过未报钱粮清查勒追等语【臣】查此项地亩原系久隐在官之地而各州县见【臣】查察甚严是以不敢不据实具禀但业防
　　皇上隆恩已往不咎所以【臣】即向各府州县説明只自雍正二年【臣】到任为始且前项地亩已于夲年现在起科止有雍正二年一年钱粮似可无庸改


　　司库伏
　　圣裁至雍正二年误写三年之处委系【臣】年老昏瞆一
　　时疎忽伏乞
　　圣恩寛宥所有【臣】前
　　奏情由理合缮折据实覆
　　奏谨将原奉部议奏折一并恭缴为此谨
　　奏
　　前防朕岂遗忘汝第就事论事按照规则据实题明朕自寛恩不加谴责也若将十年后起科之地一旦以密折奏朕而私徴贮库以为地方公用天下后世不悉其中情节得无以汝之实心办理朕之格外仁恩夲欲以安全吏民反滋无穷物议妄谓雍正某年抚臣田文镜遵奉密谕将豫省田赋暗收若干云云成何政体余姑不论此聚敛之名汝安可当耶斯隐地一事据常情而论似属可取据正理而论则其中谬误不可胜言若彻底追究不容无罪今仍应声明原委办理允协具疏题奏朕从寛恕宥停其处分即州县官亦槩免查议以符前防
　　同日又
　　奏为恭报秋禾收成分数以慰
　　圣懐事窃【臣】伏查豫省今嵗入夏以来虽觉雨水过多但查据低洼地亩小民惟恐被水淹没所种多属髙粮黍子现今尽皆收获竝无损伤至于通省秋禾倶已登场兹据开封府报称所属一十四县收成自六七分起至八九十分不等彰徳府报称所属一州七县收成自五六分起至七八分不等卫辉府报称所属九县收成自五六分起至七八分不等懐庆府报称所属七县收成自六七分起至八九分不等河南府报称所属十一县收成自六七分起至八九分不等南阳府报称所属二州十县收成自六七分起至八九分不等归徳府报称所属一州八县收成自八九分起至十分不等汝宁府报称所属一州八县收成自八九分起至十分不等汝州报称该州并所属四县收成自六七分起至八九分不等陈州报称该州并所属四县收成自五六分起至七八分不等许州报称该州并所属四县收成自七分起至八九分不等郑州报称该州并所属四县收成自七分起至八九分不等禹州报称该州并所属二县收成自九分起至十分不等光州报称该州并所属四县收成竝皆十分陕州报称该州并所属二县收成自六七分起至八九分不等以上各州县收成分数【臣】复加确查与所报无异理合缮折奏
　　闻伏祈
　　睿鉴谨
　　奏
　　览秋禾收成分数朕懐实为慰悦
　　同日又
　　奏为据实覆奏仰祈
　　圣鉴事窃【臣】具
　　奏兰仪二处缺口黄水竝未流入直隶山东二省一折荷防
