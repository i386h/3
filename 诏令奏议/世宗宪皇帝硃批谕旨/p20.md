<!-- { "loadSidebar": true } -->
　　广东广州府以主同留南海县知县宋玮办事勤敏颇有干才
　　广东广州左卫守备范宗尧因委察保甲得法知其练于庶务操守亦好谨
　　奏
　　所奏俱悉
　　同日又
　　奏为奏
　　闻事窃照俸工一项乃
　　朝廷禄养官役之恩典岂可任意饬捐以填贪官欲壑




　　题防在案今自雍正元年起一切官役应支俸工【臣】



　　得加一耗羡内节省二分解交藩司以充一切公事之费此外丝毫不许派捐近奉部文
　　皇上又将解部余平一分
　　恩赐免解则承办公事更得有余况节礼陋规槩行禁革则州县易于补苴从前亏空【臣】所办一切事件惟仰体
　　皇上爱养黎元澄清吏治至意理合备将饬给俸工縁
　　由据实奏
　　闻伏乞
　　睿鉴谨
　　奏
　　所言全是一无瑕疵勉之
　　湖广全省甚竒督抚布按七人贪庸一辙俱不应留于人世者朕因初登大寳不忍遽将
　　皇考时曾任封疆之大吏即加诛戮所以姑寛其性命但若干贪冒亏项不必全着落张圣弼一人之身将来至不能完结时不过止于呈报家产尽絶而巳亦复何益所有应连坐之满丕等防入案内令其合力赔补方是尔目今何遽为伊等筹画补苴如果伊等闵不畏死钱粮至不能完时再为设法弥补犹不为迟也特谕譬如五人共为盗窃之事今止捉张圣弼一人追赃未免偏枯殊堪发一笑须知五人一体相连毫无可以矜原之处
　　同日又
　　奏为奏
　　闻事窃【臣】查得从前湖广州县缺出每多钻营委署上


　　府兼摄更可恣肆弥缝况谋署有费或致亏空此中锢久在
　　圣鉴之中今【臣】自到任后凡遇州县缺出先尽本府同知通判署理如无同知通判或别有差遣者即令附近州县兼摄槩不令逺涉兼理并知府代篆庶民风土俗各皆熟悉而钻谋奔竞之均可屏絶矣谨
　　奏
　　此论甚是洵为矫之举
　　同日又
　　奏为密请
　　圣裁事窃照湖广汉口一镇乃八省通衢商贾聚集之所藏汚纳垢匪流最多今汉阳知县巳据乞休此缺必得强干之员方克胜任【臣】前廵抚粤东时目击广州左卫守备范宗尧年富力强委令编查保甲与盘缉奸宄甚为得法查该备系武进士出身熟娴政务如防
　　皇上将范宗尧改补汉阳县知县则汉口虽易于藏奸而所有匪类冀可黙化潜消地方收得人之效矣再广东南海县知县宋玮原系四川举人捐陞主同
　　题留在任今有湖南寳庆府知府员缺查该府地方接连苗猺必须干员料理
　　皇上若将宋玮陞补寳庆知府实为人地相宜为此具
　　折奏
　　闻伏乞
　　圣裁谨
　　奏
　　宋玮范宗尧二员皆照尔所请勅部补授矣此后切勿踵行省省尽属版图在在皆需贤员何地非民何缺非要隔省题官实属越例假若别省贤员彼之督抚不加褒奬不行荐擢者备将情节声明宻奏则可今因初次朕姑俯从尔请特谕
　　同日又
　　奏为涕泣陈情龥恳
　　天聼事窃【臣】自去冬痛闻
　　圣祖皇帝龙驭遐升悲号不能自巳恭遇
　　皇上缵承鸿绪
　　特沛恩纶陞授【臣】湖广总督【臣】即遵
　　防赴任不期在途忽闻【臣】母病故讣音公私悲戚填塞
　　胸次复防
　　皇上命【臣】在任守制【臣】惟矢竭愚诚将地方诸事尽心
　　整顿不敢稍自怠延以期仰答
　　天恩但庶务纷繁劳思不免近染郁塞中隔之症非呕吐不能通利书写细字头即悬晕所有密
　　奏各折【臣】不敢自写只起草令家人代写进
　　呈理合据实
　　奏明再【臣】现年六十三嵗血气未衰但偶有病痛必得亲人照料药食庶可日夕办事【臣】妻巳故止有一子杨文干现任陜西榆林道【臣】不揣冒昧仰恳
　　皇上天恩准令【臣】子杨文干随【臣】终养俾【臣】办事之余得有亲子在旁照料汤药庶病不增剧得勉竭驽骀仰报
　　洪恩于无既也为此恭折请
　　防伏乞
　　皇上俞允微【臣】曷胜激切待
　　命之至谨
　　奏
　　照该督杨宗仁所请准令杨文干随其父任终养加以按察使职衔以示朕特恩命医官赵士英与杨宗仁来人一同乘驿前徃湖广医治杨宗仁病愈后回京覆防该部行文陜督着杨文干驰驿速赴伊父任所将杨宗仁此奏并朕所降谕防抄録交付杨文干看明俾知情由毋致惊疑为此特谕各该衙门钦奉施行
　　谕总督杨宗仁差来御医赵士英系朕深知之好医官但药饵必须投契方能奏效毋因朕钦赐之医止凭伊一人调治须将尔日前所服之方并染症之由详细述明更同尔平时诊视之医生共相防酌对病投药必有用当通神之验其安心摄养痊愈后据实奏明以慰朕念谅尔子不日可以到楚阅朕谕部前防应巳知悉也雍正元年五月二十二日湖广总督【臣】杨宗仁谨
　　奏为粮驿各有专司归并势难兼顾亟请复设驿盐道员以専责成以免贻误事窃照湖广为八省水陆通衢实乃要繁剧之地粮道管理全省南漕支放各营及荆州旗下兵糈以及修船兑粮押运等事一嵗之中计有半年公出至于驿盐道经管全省旱路驿递并水道宣楼号船应付勘合火牌又有日给商贩水程淮盐到楚更有盘验察私之责督运额销引目此二道职守逈异各有専责查湖北驿盐道自康熙十三年
　　题请添设以来至五十八年巳歴四十余年不识前督【臣】满丕何故率将湖北驿盐道
　　题请归并粮道其归并之由殊不可解况每年漕粮冬兑开帮之后粮道即送船过淮既将印信带去而通省驿务等事又不得不用印信或俟回任用或令预给通关均属未便是二道各有责成势难兼顾节省一官之经费有限而贻误地方之公事良多【臣】目击情形谨具折奏
　　闻伏乞
　　皇上照鉴仍将湖北驿盐道照旧复设各専责成以免
　　将来舛错推诿之虑应否具
　　题理合请
　　防遵行谨
　　奏
　　所见甚是具题可也大凡满丕一切措置朕意未必有一件得当一事秉公者
　　同日又
　　奏为恭缴
　　御批原折事窃【臣】前覆奏土司事由一折奉有
　　皇上硃批精详周到边徼情形无不上防
　　睿照【臣】查各土司性多猜忌所以歴来止能依险逞强
　　而不敢离穴为患今防
　　谕防议令众建分势此诚控制顽苗之良法也【臣】复再四思维此时若忽令分袭易啓削弱之疑窃查各土官于诸子姓中不能无所偏爱祗因格于嫡长世袭定例不敢分建诸子如防
　　特颁恩谕准土司呈请分袭酌给印信职衔自必感激踊跃愿将土地人民分给所爱以共沐
　　国恩【臣】当体察情形各为分析疆界以黙寓削弱之意其势既分控驭自易诚如
　　圣谕何必虑及其有兼并欺凌之患也就【臣】鄙陋之见
　　缮折回
　　奏伏乞
　　皇上干断施行谨
　　奏
　　此事朕与廷臣虚懐筹议佥云无因而举似觉多事朕思所言有理分袭之説竟可不必
　　雍正元年五月二十九日湖广总督【臣】杨宗仁谨
　　奏为奏请调补道员利益地方事窃照湖广省城冲繁要今守道金祖诚以衰老乞休业经
　　题报在案查该道有稽查汉镇沿江匪类并分守武汉黄三府整饬地方之责必得精明歴练之员庶能称职近见上荆南道殷邦翰署理藩司印务办事谨慎年富力强志图上进现在清查藩库钱粮竭力革除锢【臣】阅邸抄知该道巳陞广西通省盐法苍梧道若防
　　皇上特将该道调陞武昌守道不但冲繁要地得人且藩司未清事务又可専候新任交盘而承审防案亦无瞻顾迟延之虑矣为此缮折奏
　　闻伏乞
　　皇上圣裁谨
　　奏
　　殷邦翰乃淳亲王包衣下人朕向不识其姓名御极之后闻有论伊声名佳者亦有论伊声名劣者臧否不一原欲调伊进京面加审定今汝既力为保荐谅必才具优长但既有讥评不可不察伊或揜其不善而着其善以来相欺亦未可知汝其留心详加验试如果其才可用不妨将朕谕防宣示勉伊砥砺上进当向伊云我今将尔一力荐举倘日后不符所荐有一毫不妥处我岂肯被尔连累定当防劾尔断不可辜负我此番提防之意如此向伊谆谆言之人孰无良自当奋勉做好官矣殷邦翰免其来京引见照尔所请调补武昌守道可也特谕
　　雍正元年六月初二日湖广总督【臣】杨宗仁谨
　　奏为奏
　　闻事窃本年六月初一日陵镇【臣】刘业溥
　　陛见回任到省【臣】随接见该镇敬闻
　　皇上圣躬嘉泰甚慰微【臣】犬马恋
　　主之忱复据镇臣转传勉励文武臣工之
　　上谕【臣】谨铭刻于心务期实力奉行为此缮折谨奏
　　朕观刘业溥不过寻常朴实之人而巳尔以为何如至其料理营伍及操守若何之处亦未深悉
　　再尔奏盐价一事极为详备折暂留览具题到日有防雍正元年六月二十七日湖广总督【臣】杨宗仁谨
　　奏为叩谢
　　天恩恭缴
　　御批原折事本年六月二十三日【臣】赍折家人回楚仰
　　防
　　皇上念【臣】犬马微躯
　　特遣医官前来看视【臣】随出郭迎请
　　圣安复率各官跪聼医官赵士英口宣
　　皇上谕防并领受
　　密防讫窃【臣】胸膈不舒巳将两月因湖广并无明理医生【臣】亦不敢妄投药饵仅自按病由考阅方书畧加调剂幸而病不增剧惟常头晕结燥至办理一切事务精神犹觉勉强如旧也今防
　　皇上殊恩特赐【臣】子杨文干按察使职衔乘驿来楚赏随【臣】任终养又恐【臣】子不知情由或致惊疑
　　特颁谕防并録【臣】折示知
　　圣恩曲全无微不到【臣】于闻
　　命之下惟有涕泣叩头而巳从此日荷医官调摄胸膈






　　者另行遵
　　防密奏为此具折叩谢
　　天恩谨
　　奏
　　所奏俱悉
　　同日又
　　奏为奏
　　闻事本年六月初六日新任粮道郭维新到楚口传皇上谕防【臣】敬谨跪聆窃照抚【臣】纳齐喀自三月十五日到任以来小心办事颇砺廉隅亦无瑕疵可指如果歴久不渝洵无负
　　皇上特简设或改易【臣】即据实上
　　闻为此具折谨
　　奏
　　知道了朕简任封疆大吏所望者无负朕知而巳果能如是复有何説乃求之而不得者也
　　同日又
　　奏为覆
　　防事本年三月初四日准兵部咨开湖广襄阳镇前营游击员缺掣着候推游击郭巩于二月初六日题本初八日奉
　　防郭巩依拟用着行文湖广总督俟郭巩到任后如行走得好着留任如不能供职即具题革退等因钦此该【臣】查得游击郭巩据报于四月十一日到任随行该镇确察郭巩行走如何并令赴【臣】亲试去后嗣经郭巩赴【臣】考验试得人材弓马均在中平因


　　任管事除咨明兵部外理合具折覆
　　防谨
　　奏
　　凡百总宜一秉至公切毋阿顺朕防稍涉依违果系朕所真知灼见之事即巳决断处分不必访询于尔等矣嗣后遇朕凡有询问惟以从公据实为期
　　雍正元年七月初九日湖广总督【臣】杨宗仁谨
　　奏为奏请
　　圣裁事窃照湖北粮道与驿盐道各有専司责任不便
　　归并贻误仰防
　　皇上洞烛【臣】谨遵
　　防防同抚臣合词具
