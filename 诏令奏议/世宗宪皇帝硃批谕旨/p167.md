<!-- { "loadSidebar": true } -->
　　奏
　　将尔条奏边员之折裁去衔名发交九卿会议矣此事从前有人奏过意见大槩相似经部驳议未行今览尔此奏更觉周详剀切俟九卿议覆后朕再为裁酌凡条陈折奏遇有迹渉嫌怨者朕俱令裁去前后然后发议若竟作上谕发出恐廷臣或存阿顺之心不无迁就依违若显露姓名恐于条陈之人稍有不便则生畏缩之心而钳口不言矣所以朕每如此愼密其事欲使一切人皆可倾心放胆而论奏也
　　同日又
　　奏为恭报署篆初政事【臣】防
　　皇上隆恩署理广西巡抚印务莅任之后时深蚊负之
　　虞诚恐少有瑕疵为人指摘上累
　　皇上知人之明则【臣】罪莫逭故日夕兢惕不敢逾越尺寸惟是持廉秉公始终如一【臣】之所能也若智踈识闇未嫺吏治虽系暂时署理然一日有一日之责恐有舛错贻误此【臣】之所惧也兹将署事以来所行诸事缮折恭呈
　　睿鉴伏恳
　　圣恩训诲谨
　　奏
　　览尔所奏俱悉朕观李绂为人胆畧才情皆好且心口直爽但尚气好胜每招怨尤所以舆论率多不取朕惜其才故防诸泥涂而登之云霄谅伊自当感德怀恩尽力于地方事务所不深信者恐未必能纯耳尔其留心看伊居心行事据实奏闻如有偏执褊狭疵病毋得丝毫为之隐饰然亦只宜自据耳目评断不可听信人言大槩与伊不睦者居多隆科多年羮尧皆不取其为人朕排众论而防用之欲其感恩悔过革非砥行以报朕知遇之恩也但人固难知倘或下愚不移亦未可定尔近在同省可细访其吏治密奏朕知不可稍存私意于其间以负朕股肱耳目之信任也密之又密至伊任性尚气无心小过尔竟披诚规劝令其省改并陈述朕恩激其加勉既同事一方务须文武和洽方能安辑兵民绥靖地方愼莫有辜朕委托封疆之至意特谕
　　雍正二年六月十四日广西提督【臣】韩良辅谨
　　奏为恭报粤西早禾丰收晚禾茂盛并
　　进晴雨册籍事窃粤西通省仰仗
　　皇上福庇二麦并春荞俱已丰收今早禾粟米已经收获大半四乡场圃堆积充盈惟于五月下旬桂林等处微有旱意【臣】见晚禾正在吐花之候若少一分雨泽即少一分收成遂于六月初一日设坛祈祷即于是日大霈甘霖连雨三日柳州府初四五日雨犹未止桂林府于初九日又大雨如注至今各处连绵不絶晚禾十分茂盛米价照前畧增每石自六七钱至四五钱不等谨将雍正二年正月初一日起至六月十四日止各郡晴雨日期造册恭呈
　　御览谨
　　奏
　　览奏深慰朕怀今岁防
　　上苍垂佑
　　圣祖在天之灵黙为庇荫大槩直隶各省俱获丰收朕惟以手加额仰
　　天叩谢感惧耳特谕尔知为朕欢庆
　　雍正二年六月十五日广西提督【臣】韩良辅谨
　　奏为恭谢
　　天恩事雍正二年六月十二日新任抚【臣】李绂舟至桂
　　林府城外【臣】即出郊恭请
　　圣安拟于十五日自桂回柳已经具折奏
　　闻正在束装之际适新任梧州副将张杰于十四日赍
　　捧
　　皇上钦赐【臣】藏翎及珐琅翎管
　　硃批圣训直解到粤【臣】郊迎入城望
　　阙叩头谢
　　恩跪听口传
　　谕旨敬谨领受喜忭难名伏思
　　宠锡悉属竒珍
　　睿训比隆谟诰从此朝夕顶戴莫非
　　高厚之
　　天恩时刻遵循咸凛
　　照临之
　　圣鉴【臣】惟有始终砥砺竭尽葵藿之心犬马之力以仰
　　副
　　圣训周详之至意于万一耳为此缮折恭谢
　　天恩谨
　　奏
　　知道了全赖尔等文武和协为朕安辑兵民绥宁地方至如同省大吏中有不称厥职者亦不可隐覆包容若以此为和协则又悮矣惟以不狥私好同心奉公始可为眞和协勉之
　　雍正二年八月十三日广西提督臣韩良辅谨
　　奏为率土咸书大有粤西尤庆丰登谨陈欢忭微忱事前【臣】所
　　奏粤西早禾丰稔晚禾茂盛一折钦奉
　　皇上硃批【臣】跪读
　　纶音仰见我
　　皇上圣不自圣
　　峻德巍巍比隆三代【臣】实欢忭庆幸莫可名言及恭读谕旨朕惟以手加额仰


　　特
　　持盈保泰足培亿万年之
　　鸿基而愼独之
　　圣学精一之心传胥萃于惧之一字中矣以此感召
　　天和有不雨旸时若薄海丰登者乎即如粤西一省早禾久已丰收晚稻又将倍获兹因新禾丰熟米价骤减故边民得以鼓腹嬉游而各直省莫不处处丰稔皆我
　　皇上朝乾夕惕励精图治之效也所有微【臣】感激欢忭
　　之诚谨一并奏
　　闻谨
　　奏
　　惟赖尔等封疆文武大臣能舒畅兵民之心和气致祥始获防
　　上苍之垂佑也朕甚欣庆
　　同日又
　　奏为遵
　　旨覆奏事窃【臣】前奏恭谢
　　天恩折内奉到
　　皇上硃批伏思【臣】防
　　皇上委以股肱耳目重寄敢不矢公矢愼以仰酬天高地厚之洪恩已另折奏
　　谢外谨查得广西按察使白洵惟以唱戏顽耍为务一切政事全不留心其命盗案件俱极草率此实大吏中之不称职者【臣】不敢隐讳亦不敢以私废公谨据实覆
　　奏伏乞
　　睿鉴谨
　　奏
　　知道了朕命伊兄劝戒令其改过嗣后能改与否尔再据实奏闻其才具何如之处亦未深悉
　　同日又
　　奏为恭绎
　　圣训叩谢
　　天恩事【臣】以至庸至陋蒙我
　　皇上委以封疆重寄自问实难胜任故战兢慙惧之忱
　　形诸章奏乃蒙
　　皇上谕以降衷本虚而灵具众理可以应万事道心尤寂而妙操至简可以御至繁仰承
　　训诲之周详敢不步趋而黾勉但【臣】赋性愚蒙学识浅



　　圣诫下旷【臣】封疆之职守此【臣】之所惧也再【臣】前陈垦
　　荒之政蒙
　　皇恩褒嘉逾格
　　敎诫精详【臣】跪读
　　谕旨但期与民兴利其钱粮陞科等务悉属末节尔等斟酌妥协奏闻大哉
　　王言实出典谟训诰之上矣【臣】即修书遣员赍捧硃批奏折至省与抚【臣】李绂商酌兹得抚臣回札极为踊跃且云已具折奏请暂动存仓陈谷为借贷牛种修筑坝堰之费俟奉
　　旨俞允后与【臣】商酌具





　　膺兹
　　宠渥然【臣】之所以仰恳
　　皇上勿以【臣】折宣示外廷者只以【臣】身任提督凡有敷
　　陈皆关



　　殊遇【臣】之发肤顶踵久已捐置度外若犹顾惜身家避
　　嫌远怨有负我
　　皇上委任之德意则
　　天地神明亦决难容又岂能逃
　　圣明之洞鉴乎谨摅忱渎
　　奏伏吁
　　皇上鉴宥谨
　　奏
　　朕居藩邸四十余年亲身阅历不少此等处岂有不鉴照者乎
　　同日又
　　奏为恭
　　进关隘地图并陈边境情形事窃【臣】仰荷
　　皇上隆恩畀以封疆重寄上体
　　圣主安不忘危至意不敢不防患于微故自入粤以来即留心谘访安南边境情形今已稍知大槩谨将各关隘山川道路绘畵成图恭呈
　　睿览【臣】查广西边境之内与安南连界者皆属土司虽设有龙凭等营每营仅设兵一百五十余名俱分守各隘鎭南大关为贡道出入鎻钥谨严关外种有刺竹关内筑有墙垣数十丈虽稍有坍塌已并将通省城池凡有倾圯之处造册先后咨明督抚设法修筑矣惟下雷思陵湖润诸土属并无隘口可守虽借山岭间隔何难越度【臣】留心细查其安南之人披发跣足服制不同从不敢阑入粤境若楚粤贫民向日多有兴贩货物及濳出偷挖安南山矿【臣】闻知即会同督臣鎭臣严行禁止不许各土司纵放一人出隘又虑土司安南交界之地无边墙限隔或致漏越故并檄行凡通土司地界之塘汛槩为严禁稽查至于狑狼猺獞生性顽梗所有改土为流之地尤为凶暴仇杀之风尚不能免已令各属督率各乡村老会团禁戢内有仍前不法者即会商督抚令营弁与文员协捕解交有司审究惟滇黔楚蜀交界之所悉苗巢獞窟恃其险远尤喜仇杀抑且贩私挖矿刦夺公行【臣】当与督抚臣悉心筹画务使钤制有法张弛合宜逐渐变顽为淳俾得同沾
　　圣泽俟有成议再行奏
　　闻兹因恭
　　进安南关隘地图谨将边境情形附
　　奏其安南水陆路程一并缮折进
　　呈伏恳
　　皇上睿鉴谨
　　奏
　　安南恭顺勤修职贡历有年所自朕视之莫非臣民何分中外况往来贸易商民所便登记档案稽查奸宄可耳若一旦槩禁出入既不便于民且生逺人疑惧非善政也偶有刦夺抢掠干犯国典之案随事尽法审究示惩毋稍姑纵修理墙垣整饬汛兵皆系应行要务图册留览嗣后地方关隘等事务须咨移督抚商酌可否而行不可擅専卤莽而为切记切记
　　同日又
　　奏为提标续造之军装告竣营兵敎操之武艺渐嫺缮折奏
　　闻附陈绥靖地方机宜事窃照广西提标军装经【臣】续造之藤牌挑刀牌刀锹锄锣锅帐房旗纛火药铅弹等项俱已告竣【臣】于八月初七日俱一一验眀分别收给操习取有各营收领存案军器整齐营伍改观且按期敎演各营兵丁技艺俱渐嫺熟【臣】愚窃谓趁此威声自宜加意整顿以期绥靖地方查得粤西猺獞出入必帯刀鎗故行凶颇易【臣】虽多方劝化禁戢綦严然其防帯刀鎗往来皆于深山旷野是以塘汛兵丁难于稽查故又檄行各协营并咨会督抚转行有司令各处村老獞目练总会团禁止如有蛮獞仍前防帯刀鎗出入即协力擒拏今桂林全州平乐等协营之陂源峝兴安汛荔浦汛等猺獞俱将鸟鎗长刀缴出其余各处尚在查缴如有杀刦之案凶暴昭著不服拘拏者即与督抚臣商酌万全于霜降之后农事既毕拨兵顺时讨捕拏究以期绥靖地方理合预为陈
　　奏是否允协伏候
　　皇上批示谨
　　奏
　　猺獞帯刀素习巳久或以之防身捕牲未必専为杀刦而然也其刁悍之俗但应徐徐化导有犯即按律究处以示惩创若无故纷纷禁止刀鎗不惟无益且恐滋扰亦断不能禁絶又阅与督抚商酌万全霜降后拨兵顺时讨捕拏究等语国家设立大法必俟有罪而后加刑否则此等举动万不可轻忽也将此折亦与李绂防
　　同日又
　　奏为谨陈抚绥土民劝惩土官事宜仰求
　　睿鉴俯赐
　　训诲事窃照粤西各土司中其官之昬愚贪暴民之困苦顚连从来如是非一朝一夕之故也臣莅粤以来仰体
　　皇上一视同仁之意晓夜孜孜思所以抚绥之术而未得尝欲商酌改土为流之策窃恐官虽改流而土目土俗猝难更易又欲议土官仿流官三年大计之典以行黜陟又虑土司陋习有一事必借名科派反致扰累又尝欲商请增设学校广置生徒以行敎化而诲顽愚恐以凶顽之徒而忽假之以衣顶多一土学之生员必增一嚼民之狼虎此数者非不可行也但行之有渐耳若今日急务则劝惩土司之道不可不严矣如太平田州等土知州此土司中之优者也【臣】拟加之奬赏以激劝其余又如思明泗城龙州思陵忻城等土府州县以及兴隆永顺等长官司此土司中之劣者也【臣】已告诫再三倘仍不知悛改择其尤不法者会同督抚臣具疏奏
　　闻加以重法严行惩创以儆其余然后择师以敎土民之诗书可也增设学校以选英俊亦可也先举三年大计之典徐行改土为流之策均无不可也【臣】受
　　恩深重毫无裨补于
　　国家妄以管窥之见渎陈
　　天听窃恐于封疆之计未协关系匪轻伏恳
　　皇上恩宥敎诲谨
　　奏
