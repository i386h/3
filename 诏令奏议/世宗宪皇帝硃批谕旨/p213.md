<!-- { "loadSidebar": true } -->
　　渔船不许深夜游行幷饬行所属协营兵丁按期操练汛内加谨防范务期盗息民安所需一应军装必须齐整【臣】仰赖我


　　折
　　奏明谨
　　奏
　　所奏朕皆嘉恱览之尔系朕特加赏识之人非寻常可比辜负与否在尔扪心自思闗系朕用人颜靣当勉之又勉秉公竭力勉为千古名臣以副朕之期望
　　同日又



　　圣训实力奉行如打造黄铜器皿宰杀耕牛俱未严行禁止塘房保甲俱未修理整饬兵丁技艺亦皆生疎【臣】现饬将僃等官勤加操演每月合操务期熟练再查提督衙门旧有亲丁步粮八十分标下每


　　何补修火药铅弹等出自何项有云出自公费者




　　费则一切军装得以整理而劣员亦不得借名冐滥矣再查茄子窖原系詹毛湖地方居民颇多住居星散兼之接连马景湖以至东通洞庭西界澧州南接常徳北连荆州每年夏秋之间湖水泛涨四路商船由此往来十月以后水落滩浅商船皆




　　愚昧无知不敢擅専谨具折宻
　　奏仰祈
　　睿鉴施行谨
　　奏
　　览
　　雍正五年十一月二十九日署理湖广提督印务【臣】刘世明谨
　　奏为叩谢
　　天恩事窃【臣】家人赍捧
　　硃批【臣】奏明【臣】弟刘锡瑗情由一折到常随即恭迎至署跪读之下【臣】不禁感激流涕仰见我
　　皇上仁慈居心推诚驭下【臣】愚鲁武夫寸长未效何以
　　邀
　　圣主浩荡之恩如此其极也【臣】曾责问【臣】弟刘锡瑗我
　　祖孙父子世受
　　国恩如何有你这样不肖之人交结匪类上负
　　主恩岂不有玷先人名节锡瑗答云杨廷选系同城居住我原认识至他所为我实不知等语【臣】即欲究处文武官员俱云事闗
　　钦案解到山西自有
　　国法鞫讯以是交兴安州吏目转解讫查杨廷选原籍山东曾在怀庆做过千把总缘事革职【臣】今宻令家人扮作行商分途躧缉务期必获转解严审按法究治外合先缮折叩谢
　　天恩谨
　　奏
　　其事巳显然明白矣与尔何涉
　　雍正五年十二月十九日署理湖广提督印务【臣】刘世明谨
　　奏为奏
　　闻事雍正五年十二月十三日据桑植副将杨凯详为
　　土弁世受
　　国恩无由报效恳祈详请改土归流另赏末职以尽犬马微忱事雍正五年十一月二十六日据永顺宣慰司彭肇槐率男彭景燧呈称窃卑职生长邉地毫无知识防
　　朝廷豢养殊恩有加无已今于本年十月初九日奉署督部堂檄行桑植司土弁向国栋暴虐不仁残害土众宻陈改土归流防
　　皇上天恩俯顺舆情救土人出水火而登袵席命卑职带土兵二百名随营听调遣卑职凛遵带兵昼夜兼行至桑永交界处所劄营听调用见桑植土民归诚向化者人人恱服欢声震地卑职因思
　　圣天子在上不毛之乡俱梯山航海来享来王愿入版圗况我土司居幅之内而有汉土之分实非臣下所安况卑职具有人心岂甘终老荒陬与草木同腐谨将职永顺司戸口册籍地舆全圗查造清册伏祈宪台俯赐转详上宪据情
　　题达改土归流将卑职父子或赏赐外省武弁末职俾得报効
　　皇上天髙地厚之恩则有生皆戴徳之日再卑职祖籍江西仍求安插江西原籍则子子孙孙共沐
　　皇恩矣恳祈转详施行等情幷据该副将赍有永顺土司戸口印册一本舆圗一张到【臣】据此钦惟我
　　皇上大徳諴民至仁育物六合之内无一夫不得其所是以永顺宣慰土司彭肇槐向风慕化感激
　　皇仁情愿改土归流实因我
　　皇上声敎覃敷之所致也除咨移督【臣】迈柱湖南抚【臣】
　　王国栋会疏具
　　题请
　　旨外理合先将永顺土司原造戸口印册一本舆圗一
　　张恭折进呈
　　御览伏祈
　　皇上睿鉴施行谨
　　奏
　　览土司彭肇槐自愿改土归流情词已悉题到之日有旨
　　雍正六年二月二十日署理湖广提督印务【臣】刘世明谨
　　奏为敬抒管见仰祈
　　睿鉴事窃查湖广地方辽濶沿江塘汛彼此相去有十里有十数里者而每塘汛兵不过二三人或四五人而止客舟失事之时倘遇贼多势盛汛兵不无退缩之处且本塘客舟被刦隣塘相去窎远声息难以相闻是水汛弭盗游廵不可不设也游廵之法令各恊营将存城兵丁每次派拨十名乗坐该营廵江船一只或将僃统领亲廵或千把督率亲廵定限每月三次为率如能缉获盗贼十数起者仰恳
　　皇上天恩赏给议叙以示鼓励至洞庭湖额设兵丁七百零七名快船五只専司湖汛向例常川游廵洞庭一恊仍应照旧此外有武昌荆州常徳岳州四水师营每汛安设战船二三只兵丁三四十名不等徒泊江干并未游廵缉捕以【臣】愚见一汛止须兵丁十名船一只仍留分防外其余兵船尽令撤回与存营兵船俱为游廵之用每月亦限令游廵三次于地方似有裨益再查长沙衡州郧阳三协并无额设船只【臣】愚谓长沙系湖南省会重地该协应设廵船八只衡州势居上流止湏廵船四只郧阳上连秦省下达襄阳系商贾通行之路亦应额设廵船四只然此项船只不必另行添造查沅州协除经裁去现存战船二十只俱属空闲无用请将该协之船拨归长沙八只衡州四只郧阳四只以资游廵所余四只留为沅州协游巡之需是一转移间以无用而悉为有用于地方不无小补但江湖夏秋水势泛涨遇有狂风波涛汹涌间有游巡船只被风损壊者自当据实
　　题报免其赔补出自
　　圣恩【臣】愚昧之见是否允协伏乞
　　皇上批示以便遵行谨
　　奏
　　设立游巡以稽查塘汛所议似属妥恊但朕未经亲歴其地事闗创举何可遽定是否与督臣迈柱详悉商酌题奏旨
　　雍正六年四月二十一日署理湖广提督印务【臣】刘世明谨
　　奏爲沥陈下情仰祈
　　天听事本年三月二十九日准湖南抚【臣】王国栋咨称【臣】弟刘锡瑗交【臣】收管讫窃照【臣】弟锡瑗幼失庭训游惰卑汚身罹法网皆由【臣】平日教诲不严督责疎忽之故荷防
　　天恩优容仍令供职举家感戴没齿难忘今锡瑗由山西抚臣审明摘释解交收管【臣】思锡瑗原系【臣】分居之弟应令回籍但恐约束无人别生事端如仍豢养在署终是虚度时日辗转思维【臣】弟锡瑗身材壮实能受辛苦虽平素游惰糊涂自经此番罣误刻骨铭心颇知悔过惟是志切圗报
　　国恩其如效力无地【臣】跪求
　　皇上天恩准【臣】将锡瑗遣回原籍就近
　　赏发河北镇标安插拨歴勤苦差使以赎自身罪愆庶有约束拘管或可望其稍有造就应否如是微【臣】不敢擅便理合缮折奏
　　闻谨
　　奏
　　似此下愚之流尚何望其改悔当于任所严加拘禁不令会晤一人方是凡遇斯等不肖子弟若少存姑息必累及祖父遗害子孙于此处见不透非慈父贤兄也慎之
　　雍正六年五月初一日署理湖广提督印务【臣】刘世明谨
　　奏为奏
　　闻事窃【臣】本庸材仰荷
　　恩命简署湖广提督印务自履任后目击营伍废弛将
　　弁疲玩惟有时时宣布
　　天恩谆谆训诲标员亟圗改过自新近颇勤加操演至于外镇恊营将弁亦经轮流调赴考验复叠行文告教导俾各触目警心【臣】实自知愚昧惟督饬属

　　圣主天髙地厚之恩至如长沙恊副将杨林废弛营务私坐战船任其朽壊击碎与永州镇标左营游击杨京瑛右营游击蔡洪印疎玩盗贼贻害地方俱


　　查实报之处一并附防在案【臣】查寜逺县丹桂乡上洞居住生员荆之寳家于本年二月初一夜被盗一案【臣】恐风闻未确于三月初六日専委【臣】标左营游击陈有年前去察勘实情并令署理永州镇右营游击事务据陈有年禀称查得左营游击杨京瑛把总徐俊杰王俊侯各带兵丁于二月十七日至鬼仔岭地方会合十八日齐进南竹坪拏贼忽有兵丁泄漏贼众知觉又兼雾迷被贼暗截其后杀害兵丁五名抢去火药铅子帐房弓箭并衣物等项杨京瑛跌伤右腿王俊侯腰受鎗伤将弁均被执辱杨京瑛允许贼人银三百两米盐等物仍留把总王俊侯兵丁杨国英作当方将杨京瑛放去十九日右营游击蔡洪印同千总王士元把总陈文宣带兵至中军营地方途遇杨京瑛说知失利缘由而蔡洪印当即劄驻滴水营竟不率兵前进杨京瑛随差兵拏银一百两并米盐如数给贼始将王俊侯杨国英放回蔡洪印后探知贼人逃散即将兵丁撤回寜逺现据盘获贼党年亚孙等五人经寜逺县审供伙党八九十名均系广东连州等处人民因开金矿折本所以行刦理合呈报等情禀报到【臣臣】查此案不过广东矿徒流入楚境交界处本系乌合之众若将弁略有谋为相机尾追何难立时尽行缚获今杨京瑛以寡谋失算恃勇躁进致被拒捕受辱蔡洪印闻知失利畏缩逗遛纵贼闻风窜飏其罪更不可逭更可异者镇【臣】杨国相自此案发觉迄今已经三月置若罔闻絶无只字咨报【臣】推国相居心谓已沐
　　皇上天恩调补兖镇总兵竟可任意玩延専俟新任镇臣到任便可飘然卸肩而去如此居心无乃负
　　恩不浅【臣】愚恳求
　　皇上仍令镇【臣】杨国相暂缓赴任覊留在楚着伊等率领防革游击杨京瑛蔡洪印并同千总王士元把总徐俊杰等协同文员捕役设法缉拏俟伙盗全获之日再行请
　　旨定夺庻汛员各知凛畏
　　功令勤谨巡防而邉苗百姓皆得安枕矣爲此缮折奏
　　闻伏乞
　　皇上睿鉴谨
　　奏
　　已有旨矣由部颁发
　　雍正六年六月二十二日署理湖广提督印务【臣】刘世明谨
　　奏为奏
　　闻事窃照湖广一切营制积玩因循【臣】谨凛遵
　　训旨不疾不徐教诲申饬颇已修整惟是水陆塘房例系有司修理【臣】到任后即咨移督臣并北南二抚臣在案因牧令任催罔应现又咨移督臣并北南二抚臣转行督饬矣至于湖广水师虽与边海不






　　旨遵行再查沅州协副将牛玉现年六十五嵗骑射犹能勉强为人老成持重熟谙营规但沅州适当苗疆恐将来牛玉之精力终难胜任为此缮折奏请
　　皇上恩赐调补庻防各收得人之效伏乞
　　睿鉴施行谨
　　奏
　　据称牛玉为人老成持重熟谙营规但恐年迈精力不能胜任等语果如所云试思老耄衰頺之人何处可相宜耶此奏殊属不协当审观其犹堪勉强供职则熟谙之员尚可姑容若竟昏愦龙钟即令伊告休为是因将来恐难胜任而预为请调有是理乎汝其再加酌量于所属各营择事简之地就近题请调补或庻防可
　　同日又
　　奏为奏
　　闻事窃照湖广地方本年二麦丰收之后雨水调匀禾苗均得及时栽插五月内襄阳安陆等处沿江水长堤堘间有坼陷随即抢筑并未冲决湖南诸府未曾发水一切堤堘甚是安稳夏至以后大雨时行但各处得雨分数不齐得雨充足及有塘水车戽者早中二稻俱十分收成得雨不足又无塘水车戽之处止有七分收成米价每石自八钱四五分至九钱四五分不等目下雨水短少立秋处暑前后若得数次澍雨则晚稻处处丰熟矣兵民时气渐消地方甚是安静恐厪
　　皇上睿念理合缮折奏
　　闻谨
　　奏
　　深慰朕怀
　　同日又
　　奏为奏
　　闻事窃照常徳城内革职翰林杨绪在籍如何之处经
　　【臣】查明据实奏
　　闻已防
