<!-- { "loadSidebar": true } -->
　　闻至细查张保册内不独博尔多任内支销俸工有未详明批案者从前程光珠任内支销更多除将张保详送原文原册移送侍郎【臣】王沛憻防审外理合奏
　　闻【臣】谨
　　奏
　　知道了此事与尔无渉便有批详存案亦系被伊等朦混冒支究非尔自行支销也但尔之待博尔多因系潜邸旧人于此等处一味曲狥俯就则诚有之天下人率苦不能喻朕之存心耳徐徐自当洞悉若以光天化日视朕则庶几不谬外此头头是错歩歩皆践荆棘矣眼前分眀平易坦途多不肯行奈何
　　同日又
　　奏为奏
　　闻事窃春间挑濬河道据布政使张保详报发过银八万余两停工后各属共解还银六万八千七百余两实用过银一万一千三百余两此疏濬河道【臣】原请于耗羡内补还工费今先将临清仓九月十五日以前收过耗银八千一百九十八两零补还司库其余俟续收耗银再补此项工程【臣】实冒昧举行目今所挑河道即系春间所挑之河做过工程可以相抵【臣】不敢不据实奏
　　闻伏祈
　　圣恩准赐抵补则【臣】顶沐
　　洪慈于无尽矣【臣】谨
　　奏
　　果系做过工程理应抵销汝回任时将抵补情由具题可也此旨无庸引入
　　雍正四年十一月十六日山东廵抚【臣】陈世倌谨
　　奏为恭谢
　　天恩事窃【臣】防
　　皇上锡仁赐【臣】回籍以尽人子私情【臣】弟世侃又
　　防
　　特恩释放回家
　　髙厚施逾于覆载【臣】业经恭折叩谢
　　天恩兹【臣】侄源生若嵎复蒙
　　洪恩一并释放
　　皇仁浩荡有加无己虽天地之雨露父毋之爱育亦不
　　能如
　　圣恩之周挚沦浃也【臣】惟有竭尽心力共图报称于万
　　一谨缮折叩谢
　　天恩【臣】前恪遵
　　谕旨署抚【臣】塞楞额于十月十二日到任【臣】将东省事宜交明于十三日起身途次苏州跪接
　　硃批奏折蒙
　　圣谕仍令【臣】自行斟酌假限【臣】何人斯蒙
　　皇上委曲矜恤至于此极【臣】不胜感激涕零【臣】于十一月初六日抵家现在竭蹷料理【臣】受此
　　殊恩何敢迁延时日【臣】过百日后即遵
　　旨星驰就道勉效犬马微忱合并
　　奏明【臣】谨
　　奏
　　不料尔等浙江人乃恩徳所不能感化者狼子野心聚于一方大竒更不料陈世倌如此负朕似此竭尽心力之报称朕实不敢希望亦不敢复用尔辈此等忠良人物也殊为可愧
　　雍正五年六月二十八日原任山东廵抚【臣】陈世倌谨
　　奏为恭谢
　　天恩事窃【臣】一介庸愚荷蒙
　　皇上简畀封疆两年有余罪愆丛积重负
　　圣明委任殊恩惶惧愧悔日夕靡寕复承
　　恩旨命【臣】管理江南水利事务凛奉
　　圣谕勉【臣】以洁已朂【臣】以奉公训示谆切感愧无地所
　　有滥支供应一案革职允宜乃防
　　皇上格外垂慈仅予降调闻
　　命感激无能报效万一惟有尽心竭力黾勉奉公以期
　　仰副
　　皇上训诲至意縁在河工未敢诣


　　天恩伏祈
　　圣鉴至江南河工事宜刘河已经开竣逺近士民无不
　　踊跃欢呼歌颂


　　工郎中【臣】鄂礼已于六月十四日到苏公同抚【臣】陈时夏悉心商确另行防奏请
　　旨次第兴修合并奏
　　闻【臣】谨
　　奏
　　条陈一折留中发廷议
　　雍正六年正月二十九日原任山东廵抚今革职【臣】陈世倌谨
　　奏为恭谢
　　天恩事雍正六年正月二十一日准署督【臣】范时绎咨
　　准刑部咨奉
　　旨陈世倌着革职从寛免其治罪仍在江南水利工程效力行走余依议钦此相应移咨钦遵查照等因移咨到【臣臣】随于舟次敬设香案望









　　图报效以期仰副
　　皇上格外矜怜至意【臣】不胜感激悚栗之至谨具折恭
　　谢
　　天恩伏祈
　　圣鉴【臣】谨
　　奏
　　览此奏若果出于至诚将来必有善应但恐亦属纸上虚文耳
　　同日又
　　奏为据实奏
　　闻事窃惟三吴水利闗系民依我
　　皇上加惠元元
　　特发帑金浚河建闸丝毫不费民财
　　殊恩旷典千载一时所浚白茆孟渎徳胜九曲各河及吴淞江西段四十余里俱已次第完工其东叚一十八里现在续浚俟告竣之日【臣】等防疏
　　题报七浦徐六泾福山塘长桥北河万顷港互流港等处俱于本月十六日启土兴工但江南募夫情形与北方不同因江南农务少闲应役者寡不能不经里甲雇募而吴淞白茆两河工程尤钜毎日各须夫三万人一县不足供役歴来旧例浚吴淞则昆山嘉定青浦诸县协帮浚白茆则太仓长洲昆山无锡江隂诸州县协帮均属水利霑溉之地刋载府县志书今仍照例分募夫役既多毎夫十名须一夫头总领往来照管炊爨饭食既不复任挑土之事而畚箕绳索草屦诸项势须置买更易以及他县应募之夫又有往来费用众业户仰体
　　皇仁量为帮贴以助穷民杂用使九钱一方之官价穷民得沾实惠此出众业户自愿并非勒派乃奸民蠧役乘机作亦间有之【臣】等于上年自苏起程前赴江寕淮扬等处防勘河道回至镇江即遍厯各河工所细加密访出示遍谕嗣访有青浦县奸民陆子英等借端诈派随发松江府审究昭文县武生周祖望等索诈多金随发苏松太道审究又访得武进县工房书吏派夫包揽江隂县蠧役勒索里长银两乃该县知县等毫无觉察【臣】等已咨明抚【臣】陈时夏听严提分别防究今恪奉
　　圣谕仰见我
　　皇上至圣至明无微不烛除刋示通行晓谕外所有访
　　查闻见縁由不敢不据实奏
　　闻伏祈
　　圣鉴【臣】等谨
　　奏
　　览此奏己洞悉彼处一切情形谅尔等岂为无理之举然究须洽众论顺民情详慎力行百凡直逹无隠勉之雍正六年三月十三日原任山东廵抚今革职【臣】陈世倌谨
　　奏为恭奉
　　圣训敬申谢悃事窃蒙
　　皇上如天之仁法外寛宥谨具折恭谢
　　天恩复蒙
　　谕旨谆谆训诲仰见我
　　皇上以至公至明之心阐示大圣大贤之理以至正至确之论开极昏极愦之人如日月之光昭有目共见如雷霆之鼓动触物皆通【臣】跪读敬绎汗流浃背若醉忽醒若梦初觉祗縁向来未经外任少所阅厯一旦骤膺封疆重寄日夜惴惴惟恐有负职守战惧之念过深瞻顾之私滋起遂至畏首畏尾日蔽日昏清夜扪心渐觉从前所为百无一是兹奉
　　天语提撕至训警悟不禁惭悔无地乃知尧舜治道洙泗心传总不外一诚字背此而行不惟无以对
　　圣明亦且难以立人世惟有早作夜思洗心涤虑痛自
　　改悔敬奉终身感戴
　　圣慈永永无极谨缮折恭
　　谢伏祈
　　圣鉴【臣】谨
　　奏
　　改过二字系至难之事非大丈夫大聪明人不能也览汝所奏二折据称清口淤阻盐引迟压等语现今淮水畅流淮商愿请分年带销汝均未之闻乎至于
　　圣祖治河方畧天下人孰不知何待汝之称颂耶承办之事不能尽心竭力告竣而妄生越爼之思莫非又为文集起见耶凡此宻奏事件若少存邀名之念于中恐贻害身家不浅慎之慎之


　　硃批谕旨卷二十四下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十五
　　硃批福敏奏折
　　雍正三年八月二十九日署理浙江廵抚印务吏部侍郎【臣】福敏谨
　　奏为恭报微【臣】入境事窃【臣】蒙
　　皇上洪恩署理浙江廵抚印务【臣】于八月初七日自京起程于本月二十八日至浙江境内石门县地方有防理印务按察使甘国奎差官赍印并
　　王命旗牌交送前来【臣】当即望
　　阙叩头谢
　　恩祗受讫【臣】才劣任重不胜惶悚伏乞
　　圣主特恩
　　御批教训再【臣】临行钦奉
　　上谕各条除另折具奏外其余文武官吏之贤否钱粮亏空之有无容【臣】体访的确陆续缮折奏
　　闻【臣】谨
　　奏
　　筹国计岂得不清理钱粮问民生莫先于纠察吏治徐徐次第举行一一陆续奏闻
　　同日又
　　奏为奏
　　闻事【臣】自出京至浙江地界路经直隶山东江南各州县细加体访窃见地方有司皆能仰遵
　　圣训清愼自矢小民亦皆感被
　　圣德安分守法熙皥自如惟直隶涿州以南被水冲淹秋禾小米毎斗小钱四百二三十至七八十文不等山东德州以南至泰安州等处每斗小钱一百六七十文江南淮安府亦有被水淹浸之处其余地方秋禾甚茂可望十分丰收鎭江常州苏州米价每石一两三四钱不等至浙江秋收俱有八九分亦有十分者杭嘉湖三府目下米价一两二三钱将来晚稻登场价值必更平减理合据实奏
　　闻【臣】谨
　　奏
　　览奏浙省秋收情形深慰朕懐直隶今岁被水实甚现在谕令多方设法赈恤矣
　　同日又
　　奏为奏
　　闻事窃【臣】道经江南地方一路密访年羮尧行止皆云到浙之日随从尚有千余人马匹亦多将军署中人众难容另造房屋百余间居住所有诱引兵丁之言如云尔軰听我说话不忧穷苦并令杭州知府随时给发兵饷不许迟误且代为筹画马价银两百计市恩是实及将军鄂弥逹到日令处闲散章京之列始觉惶悚向鄂弥逹云
　　皇上要杀我麽鄂弥逹云尔败壊至此皆尔自取且防尔者即尔平日信用之人更有何说年羮尧云彼防我亦是无可奈何等语据年羮尧所言如此则李维钧等结党不散明防暗合显然有据年羮尧罪不容诛实难姑恕【臣】始入境所闻已如此其余欵迹再当细访确查一一陈奏【臣】谨
　　奏
　　年羮尧恶贯满盈巳降旨差拏矣
　　雍正三年九月二十日署理浙江廵抚印务吏部侍郎【臣】福敏谨
　　奏为遵
　　旨访问事窃【臣】备细访问前任廵抚法海布政使佟吉圗按察使甘国奎三人彼此乖违不相辑睦之处据杭州各官民所言三人皆以意气用事法海操守颇好而性情偏执不时辱骂属员佟吉图声名亦好而傲慢不恭全不循属员之礼甘国奎操守才情初时尚好无如居心不甚光明亦且办事草率以致互相猜嫌不肯和衷协理此三人性情心术久在
　　圣主照临之下【臣】体访浙人公论一如
　　睿鉴为此据实陈奏【臣】谨
　　奏
　　所论甚公且当实皆系中人以下之流品也
　　同日又
　　奏为遵
　　旨问明回奏事雍正三年九月初一日浙江盐政【臣】谢
　　赐履至【臣】署中跪请
　　圣安【臣】即传宣
　　上谕问谢赐履尔奏沿海各县因海潮冲淹场灶请免场课自应查勘明白一齐具奏如何先奏几县试探然后再奏几县此是何故纯臣之心岂宜如此尔有何说可明白回奏当据谢赐履回奏【臣】因华亭等七县官民闻知两淮场课以海潮蠲免纷纷详求具
　　题豁免故先折奏请
　　皇上指示应否具题后奉
　　皇仁蠲免于是仁和等七县亦援例请免是以再行续奏等语回奏毕【臣】与叙话间因问彼年羮尧到浙之日尔是文官如何出城逺迎谢赐履答云是日廵抚法海进京我循旧例到武林门地方跪请
　　圣安适值年羮尧亦于是时到杭虽同在公所并不是
　　接他【臣】因称奉
