<!-- { "loadSidebar": true } -->
　　闻事窃【臣】因江宁移调乍浦水师满营官兵于上年十月到浙虽经安顿驻劄而时届岁暮诸务毕集未能亲身查看今战船俱已造竣驾乍候验又嘉所冬季官引余盐不曾掣竣现在浙省拨运淮北山东交界平粜米石准两江督【臣】高其倬咨商乘便抵赈恐往返行文稽迟情形难以尽悉而高其倬新到路逺故【臣】于二月初二日乘自杭起程赴嘉所验掣之便先行知防江苏抚【臣】尹继善于初五日至两省交界之平望地方面议派拨米石以及抚恤流民惩创扒抢并松江海塘各项事宜初六
　　日回嘉掣盐事毕就近前往乍浦防同副都统富参阅看满兵水操若在岸上礮楼逺观恐兵丁未能实见其技【臣】随同坐战船出洋面三十余里外操演虽管驾折戗尚系绿旗兵丁着力而满兵在船施放火器舒展自如巨浪颠簸竝无畏怯吐晕之状于椗缭等项扛具学习亦皆谙晓其能扒桅升高者共有四十余人即江宁新到之兵亦有十二人能习此技各兵无不踊跃争先【臣】将所备银牌钱币各加犒赉勉其益当习练上报
　　皇恩即从便道至平湖海盐二县交界沿塘勘视新开白洋河道酌议再加疏濬深通相其土塘低薄之所添筑石工以障外潮此河开成后沿海旷土皆得资其灌溉可成稻田者约数万亩于百姓有益随旋至海宁布政使张元怀亦到协同查看庙工十五日早防祭
　　海神因春月雨水调匀南岸未得坍卸故北首涨沙暂停照旧而潮势大溜归中春汛塘工平稳将沿路稍有低薄者饬催在工各员加谨趱筑预备料物以为夏秋防御本日即抵省署随准江南督抚二臣咨防淮北一带地方荷防
　　皇上格外洪仁
　　特防加赈抚【臣】议于前拨浙米内截留数起备赈【臣】思圣恩广沛加惠灾黎惟在米到迅速使之早霑
　　皇仁方为有益况浙米原系在省永济盐义二仓储蓄
　　备赈者两省均属
　　皇上赤子本无岐视前因闻得山东巳经拨运及截漕共五十五万石之多接济久不见有回信知防故于前请二十万石内先运十六万已经陆续趱行目前头拨可以抵淮而江南扬州盐义仓谷石因现在船少挽运稽迟恐误急需一面飞移江省督抚差员沿途赶帮传谕不拘何拨之米先将清江以上各州县路逺难运者即截浙米留赈其与扬州相近诸处再用江省盐义仓谷拨运庶可早到其缓运之四万石内因续有船至故又装米二万余石赶运前往除赈粜数目俟江南督抚二臣派拨事竣另
　　题外合将【臣】因公赴所属地方查勘办理各情由先行奏
　　闻至【臣】自杭嘉一带经由处所目击豆麦青葱田畴垦辟雨水及时人民悉皆欢欣乐业共庆升平合幷陈明上慰
　　圣怀谨
　　奏
　　览奏所办各事宜幷杭嘉一带雨水田畴景况朕怀曷胜欣慰
　　雍正九年三月初七日浙江总督管巡抚事在任守制【臣】李衞谨
　　奏为遵
　　防具覆事窃【臣】查鄞县知县郑大德在京掣籖时条奏前任浙江山隂县征粮造册及原籍江南如臯县私派飞差二款奉
　　防郑大德原折交与李衞钦此【臣】随将如臯县私派飞差一节密行江苏布政司确访查究去后先据该司高斌覆称臯邑从前原有杂派自康熙三十七年禁革复经现任知县彭履仁于雍正七年到任时悉行详禁现在实无派累等因经【臣】分晰严驳倂令郑大德指明确实申覆续据郑大德详称臯邑康熙三十七年以前有一差出俱系各里长先行应办派之各户名曰硬擡是年禁革之后差归官办每年计田一顷捐银一钱亦有派至二三钱或四五钱不等总归经承催收名曰輭擡歴年不改雍正七年四月内卑职进京补选现年有无派累在所不知其从前各年俱有经手书役姓名开报前来复又批司就近亲提严审追吊底簿确核派银应差用存侵蚀数目开册具报兹据该司高斌审详取册呈送【臣】复加察核臯邑额田三万八十三顷有奇除濵海灶田及绅衿优免不派外实田一万八千顷零康熙三十七年以前地方公事按田派日充当竟有硬擡之名其逺年派数若干日久已不可攷至三十七年禁革以后改为輭擡之法公事归于官办银两出自民捐每年视事务之多寡为重轻无有定数虽较前民累稍苏而每顷犹有五分以及七八九分一钱不等【臣】以所供仍未足凭信两次驳追簿籍确据歴年虽不齐全而缴出者亦有八年此皆现在之员因非其任内所派不复代为前官隐讳故尔竭力追出其间派收数目似属可凭但核其支销款项如最少之八百九十余两至多之一千九百余两各止一年其余毎年皆系一千余两以至一千二三百两不等据册开报悉皆支办公务竝无余剩其中固有实用之项而浮多冒开者亦复有之但自康熙三十七年至雍正六年共计三十余年官皆离任役多物故难以尽为追拟且系积年相沿陋弊可否仰邀
　　皇上天恩免其究追已往严禁将来非【臣】所敢擅请至所称雍正七年知县彭履仁到任后即行详明彻底革除之处虽查有原案可据但【臣】察其从前支用公务册内如每年修理城垣仓库添补不敷囚粮等项皆系必不可少之公事若果尽行革除则目前两年之中此等事务岂皆停止不办若谓尽出官捐则州县养廉本无余剩家口何从赡给此【臣】揆情度理而不敢信以为尽实者也伏惟
　　皇上圣明无微不照州县地方原有应办公事不出于官即出于民江省未有备公银两办理若不酌量区处诚恐虽有禁革之名而公费无出不免阳奉隂违民间仍受轮充派扰之累可否仰请
　　圣主敕下江苏抚【臣】尹继善将册开费用款项逐一核实浮冒者永行禁革其有必不可已公务作何分别留存些须抑或设法于公项抵补使里民不受偏累而要务亦不致废弛庶于
　　皇上大中至当之政治亦可以仰副而无悖矣至郑大德所奏山隂县钱粮从前竝无实征花名底册致有五年未完请饬编造花名确册等因【臣】查浙省地方从前以里书管册催粮弊端百出积欠累累【臣】因此竭力访察设法清厘于雍正五年间
　　题明饬造顺庄一倂交与清查官防同有司于保甲烟户的名住址册内将本人产业在各图各甲分办粮诡名寄户者一倂归入本户挨顺造册发单滚催使同里熟识之人彼此传知依限完纳则戸册了然完欠分明数年以来各属亦有实力奉行者钱粮于
　　奏销前通完甚多山隂一邑近因花户细册编造清楚雍正五年以后钱粮俱已全数通完现任知县沙汉鼇已于带征雍正三四等年旧欠钱粮通完案内部议优叙即陞是郑大德条奏山邑从前不造的名之弊先已改正革除但通省之大诚恐别县尚有歴任才短办理未协阳奉隂违者【臣】现在设法委查加意厘剔相应一倂陈覆竝将查到如臯县歴年收支各册结全録敬
　　呈仰请
　　皇上睿鉴施行谨
　　奏
　　览奏俱悉如臯县各项公务支用作何设法抵补之处密与高其倬尹继善商筹办理以苏民困
　　雍正九年四月初二日浙江总督管巡抚事在任守制【臣】李衞谨
　　奏为
　　天恩高厚【臣】分难安恳辞议叙以尽职守事窃照淮北
　　地方去年数郡被水荷防
　　皇恩蠲免赈恤至深且渥偶因岁暮雨雪冻阻被灾各属常有借端扒抢米粮之事【臣】恐今春青黄不接时米价或有高昻是以仰体
　　皇上如天之仁请将浙省应需出易仓米运往彼处减价平粜稍为接济缘济宁州以南黄运二河两岸江南山东地方犬牙相错不便岐视东民专粜江省且彼时尚未知
　　皇仁已经连次广沛又有截漕拨运动支仓谷多至百万加赈山东之信故前于所运米内先后分拨七万石于山东交界各县一体平粜此皆职所当行稍尽寸心何敢以办理为是乃防
　　皇上特加殊恩
　　天语褒奬谓视国事如家事【臣】心已极惶悚又复敕部议叙更加愧赧局蹐伏念【臣】身受
　　高厚隆恩毕生难于报效偶办一事不过遵循
　　皇上德意若因此即荷优叙职守所在何敢承受伏祈圣主鉴【臣】愚戅之衷
　　恩准辞免庶【臣】寸心畧得自安而顶戴不朽矣再浙省春月豆麦发生甚是茂盛惟民间食米向来半借上江运漕地方幷豫楚客贩接济今岁邻封之江北河南往彼搬运甚多价值渐长现在【臣】将本处各县遵例拨动仓谷分厰平粜不致过昻其杭嘉湖三郡专頼育蚕获利目前雨水畧多仰邀
　　圣主福庇
　　神明慈佑从此晴暖二十日则蚕事春熟俱可望其全收本年更得丰裕矣合倂陈明为此谨
　　奏
　　览
　　今岁以直隶膏泽霑足景象观之南方多雨之地二旬晴暖恐未可必也
　　同日又
　　奏为再行陈明请
　　防事窃【臣】因浙省公务殷繁现任各员不敷差遣委署之用已于三月初二日以恳请拣发试用人员等事具疏
　　题请在案但有不便冒昧遽入题本之处敢再渎陈
　　天听伏查浙江原属刁顽之区非同别省淳简可比迩年以来【臣】于地方风俗设法劝惩宣布
　　皇上教养兼施恩威竝济德意逐渐化导嚣悍之习颇能改革知县以新旧钱粮全完不论俸满议叙即陞者疲邑竟有数人是民情正在转移之候必使之从此服习再得二三年方可立定根脚不为旧染变迁但除能员陞任及现在称职之外各属知县中求其办事妥协者不可多得而初任试用之员常有于吏治民情全然未谙只得凡事同司府代为办理幷再四教导改补调用虽学习渐谙亦有其人而委任每不敷用若止照前疏统于部中请发人员则近年各省陈恳拣选甚多一时恐难有人上烦
　　圣虑不得不于试验熟悉堪用之中举其所知请留委任如卓异案内常山县知县先陞行人司行人王玮实心办事勇往向前嘉兴县知县戈鸣岐虽非长才而勉励勤谨兰谿县知县胡啓敏歴练勤慎明白小心常山县县丞董懿办差急公人颇有才又奉文陞任各员内如嘉善县知县郜煜已陞中书科舍人虽心地稍偏而办事亦勤渐觉熟练金华府通判于文煃挨陞平度州知州久任浙省人颇勤慎以上各官现今交代将完俱应给咨送部先后引
　　见仰恳
　　圣恩鉴其才具可以何官补用仍行发回浙省候补庶轻车熟路可收臂指之助【臣】再加思索记忆向在云南任时有奉差颁
　　诏之礼部汉军笔帖式赵国政住滇半月看其人颇明白论事稍有才情今不知现任何官倘防一倂发浙酌量差遣委用可望有济又江南阳湖县举人黄云于前任盐【臣】谢赐履任内聘取修辑盐法志书【臣】到浙后事竣即留在署教读知其人品方正不茍才识尚属明白近因拣选班次将届部文截取候选知县可否给咨于送部引
　　见后准在浙省补用伏候
　　圣鉴钦遵再【臣】仰见
　　皇上矜惜人才每于诖误废员畧有一节可取者恩赐甄録是以天下臣工咸知感格奋兴各思勉励查
　　江苏诖误废员中有能办事者已防
　　皇恩破格收録复用今浙省不敢即请酌补授职惟遣派令其出力如【臣】昔年奉差深知有原任山西平阳府同知议叙副使道职衔潘樾先因诖误革职追赔钱粮近见邸钞已防
　　恩除完过外余欠豁免其人明敏干练虽非中正纯品而才堪肆应驾驭用之可以有为又原任冀州革职知州林绪光系前任平湖县内亏空调回拟罪又原任桐乡县知县捐陞主事同知革职金泰因前任署秀水县内亏空拟罪两员除巳完外俱在浙监追未清那移民欠银两今皆防
