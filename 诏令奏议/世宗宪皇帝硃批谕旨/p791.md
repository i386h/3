<!-- { "loadSidebar": true } -->
　　汀州一镇縁陈有功罪魁乆任十八年以致废弛不堪大扺兵丁老弱队伍不齐盔甲器械敝毁锈坏陈祖训接任后又复因循未理至初有德署事力为整饬方少有可观朕之所闻营伍情形如是果不谬否汝承此敝坏之后当倍加心力整顿万不可茍且塞责况今废弛日乆甲胄器械纵需费用犹易料理至于兵丁必皆偷安习荒怠性成若不大费一番精神敎导训练何能改弦易辙倘或以咎在前人于已无渉而推诿膜视则罪更胜于陈有功也勉为之此等处因汝竝未奏及朕疑有隐匿瞻顾情景所以谆切降谕汝意岂欲效法陈有功之故歩耶
　　同日又
　　奏为微【臣】敎子不严沥陈请罪仰祈
　　睿鉴事窃【臣】猥以庸愚荷防
　　皇上隆恩两畀封疆重任而【臣】子朱常表于雍正四年
　　十月十八日以廕生改武防
　　皇恩赏赐蓝翎粘杆行走是【臣】一门父子均受
　　天高地厚之深恩虽捐糜顶踵不足报称万一乃本年五月二十三日【臣】子朱常表回抵【臣】署具陈于雍正五年十二月二十六日粘杆大人带领引
　　见以差使懒惰奉
　　防革退于本年正月自京起身因忧悸患病一路躭延至今未愈【臣】闻不胜悚栗痛加惩戒泣思【臣】受
　　国家殊恩豢养四十余年虽不敢谓奉职无愆竝不敢少有懒惰而【臣】子朱常表乃不肖若是良由【臣】敎子不严以致陨越罪何可逭理合即时具折请罪缘【臣】恭请
　　陛见伏候
　　敕防兹于六月十八日防兵部劄行到【臣】奉
　　防朱杰不必来京陛见该部知道钦此【臣】随望
　　阙叩头钦遵外惟有竭尽驽骀保固地方和辑兵民以
　　仰报
　　皇恩于万一耳抑【臣】窃有冒请者【臣】子朱常表初得奔
　　走
　　阙下冀稍成立以图报效今在【臣】署容【臣】着实敎训鞭
　　防勉其成人倘邀
　　皇上宥过之仁予以自新之路发在苦差行走练习勤
　　谨皆出自
　　特恩殊典格外栽培【臣】一片愚诚罔识忌讳不胜激切
　　待
　　命之至谨
　　奏
　　子弟之贤与不肖何能强其必然为父兄者只可尽其在巳之道汝此子甚属平常似非敎训鞭防所堪造就者朕每于督抚提镇之子侄中择其可望成立者留京教导以为将来任使之用耳其如朽木粪土何八旗行走苦差之人颇不难得奚用汝等子侄充数强留之或恐反累及汝等朕深知无益所以将难望成立之辈悉皆发回也
　　雍正六年十月初二日福建汀州总兵官【臣】朱杰谨
　　奏为遵
　　防奏
　　闻事雍正六年九月十九日【臣】家人赍折回汀恭捧硃批谕防【臣】恭设香案望
　　阙叩头谢
　　恩讫伏读
　　圣谕【臣】遵即将
　　防意通知汀州府属有司官劝谕兵民务农敦本尽地力以敷食用不可因循旧染惰习仰借他省之接济除实力奉行外【臣】查得汀郡本年入秋得雨晚禾有九分收成豆麦较上年有十分收成民人乐业地方宁谧伏乞
　　睿鉴至于汀州营伍前镇【臣】陈有功在任十八年诸凡废弛种种不堪【臣】前任兴化副将时即巳周知素所鄙薄陈祖训接任亦属因循营伍情形诚如
　　圣谕【臣】以菲材受
　　皇上擢用隆恩惟有竭尽心力料理整顿虽肝脑涂地亦属不辞复何敢以咎在前人推诿茍且复蹈陈有功之故步【臣】自到任以来凡遇将弁谆切敎诫老弱兵丁悉巳汰除甲械皆各整齐台汛俱行饬修按期操练时刻察访务求营伍改观以仰报
　　圣恩于万一兹伏读
　　圣谕未见【臣】奏及此【臣】不胜惶恐战栗【臣】实见识愚昧以事必着有成效方敢据实具奏惟有仰遵
　　敕谕开载事宜朝夕讽诵实力奉行无敢因循怠忽以
　　尽职守今防
　　皇上指示嗣后有当奏
　　闻容【臣】缮折具奏【臣】不胜惶恐战栗之至为此谨奏
　　好勉力为之果能克尽厥职朕自有鉴照也
　　雍正七年三月二十二日福建汀州总兵官【臣】朱杰谨
　　奏为奏
　　闻事窃【臣】于雍正六年九月钦奉
　　御批折内以汀郡食借他处皆缘百姓不肯服勤务本未尽地力之所致当劝谕兵民务农敦本未有尽地力而不敷食用之理大哉
　　王言诚足食裕民之要道当经通知汀郡有司遵行外时维十月万宝告成民人收获葢藏之后正【臣】巡查各汛之期随于十八日轻骑减从亲往巡查各汛覈其名数虚实考其技艺优劣分别劝惩于冲僻要害处所添兵责令汛弁防守因于巡歴之时兼察民情风俗由县治而过接见有司绅衿【臣】则宣布
　　圣谕使之劝谕民人当尽地力以敷食用其由郊野所
　　经当人烟辐辏之处【臣】亦亲讲
　　圣谕从容劝导兵民闻之莫不欢欣鼔舞【臣】于十一月十六日巡察各汛事毕方抵【臣】署至于本年陆路提臣石云倬为奏请公粮等事除营中各官随丁外每兵百名收入守粮三名为军装之需奉
　　防允行在案因公粮一时难于骤得【臣】先将本身随丁粮内毎营捐出四分发交三营将僃为营中军装之需俟公粮满日则由把总千总守僃游击至【臣】以次仍照原额收回现今【臣】标修造盔甲一百顶副巳经造完送督提二臣阅验讫其三营之排鎗藤牌腰刀大刀应行修改者俟完竣之日另折奏
　　闻又本年为钦奉
　　上谕事部议每兵一千名配威远礮四位其子母礮应行解京【臣】标向无威远礮仐毎营各将行营礮四位暂充威远礮现在操演三营共应制造荡宼礮一十八位以抵子母礮方符兵千礮十之数【臣】现差把总赴省制造尚未回营其旗帜号衣器械等项随时修理务极鲜明【臣】标三营马步兵丁逐日训练时加考核今技艺稍有可观但必求其精熟此则【臣】职之所当自尽者也汀郡入春以来雨水调匀麦苗茂盛兹当播种之时米价均平兵民乐业【臣】谨将地方营伍情形缮折具
　　奏伏乞
　　皇上睿鉴谨
　　奏
　　览奏深慰朕怀但一切奏闻务须据实直陈不可丝毫粉饰渉于欺诳
　　雍正七年九月二十一日福建汀州总兵官【臣】朱杰谨
　　奏为据实奏
　　闻事【臣】伏读
　　硃批谕防感惧交集窃【臣】赋质庸愚知识浅陋自任游击以至偏禆惟以无欺为本歴奉上司所言所行未尝敢有一毫欺诳因得循分供职雍正五年【臣】年六十七岁荷防
　　皇上擢【臣】总兵格外
　　隆恩天高地厚自矢报
　　主之心长恒恐效力之日短当此而尚怀粉饰【臣】虽至愚断不敢出【臣】今将【臣】标近日营务情形谨为我
　　皇上陈之除前修造盔甲改造排鎗经【臣】具折奏明者
　　不敢复凟
　　宸聪【臣】标三营藤牌手向用腰刀未能如式现在改造牌刀一百口复添造牌刀一百一十口毎营分配七十口共改造牌刀二百一十口并前修理藤牌一百面又修理藤牌一百一十面俱巳完竣又修造防礮大刀闽营呼为双手带共六十把制造长鎗共一百五十杆各营分配亦巳完竣又【臣】标应制造荡寇礮一十八位以抵子母礮【臣】前差员赴省局制造今巳完竣又【臣】标三营龙纛原各十二杆而外汛间用飞虎旗新旧参差不一今三营各制造绿缎龙纛八杆共二十四杆合成龙纛六十杆存城存汛一色鲜明俱巳完竣所有前项器械礮纛经【臣】差员赍送督抚提臣阅验讫其余军装随时修整【臣】标三营马步兵丁照常操演而近日尤觉矢志上进皆由
　　皇恩浩荡兵心感激而然也所有营务情形理合据实
　　缮折具
　　奏伏乞
　　皇上睿鉴谨
　　奏
　　览奏知道了砥砺操守最为要务汝等武臣于此多不检防徇目前之小利忘身家之大害者十居八九况血气既衰戒之在得尤为难事勉为之莫负朕恩保全始终留令名于子孙胜如金帛田产多矣切勿轻重倒置勉之慎之
　　雍正八年三月二十二日福建汀州总兵官【臣】朱杰谨
　　奏为据实奏
　　闻事窃【臣】跪读
　　硃批谕防感激涕零惧并汗集伏思人臣文武虽属分
　　途而报
　　国之心则一武臣中往往不知检防徇目前之小利忘身家之大害者诚如
　　圣谕葢轻重不容倒置公私不能竝立惟一念稍涉于私则身家之念重奉公之念轻遂至荡检逾闲无所底止【臣】居官日久见武臣中有操守好者身名俱全未尝不肃然加敬有操守不好者身罹法网贻害子孙未尝不悚然加惧也且人年老戒之在得
　　圣训昭然夫利令智昏虽少壮亦且不免况垂老之年桑榆暮景冀图小利以为身后之计不知立身一败万事瓦裂福善祸淫天理不爽妄求所得究与巳身何渉【臣】虽至愚颇惜亷耻任事以来夙夜战


　　敬谨钞录
　　圣谕朝夕供奉触目警心矢志不移务期保全一生无
　　负我
　　皇上擢用敎养之隆恩而巳【臣】标营务情形经【臣】具折奏明不敢复渎
　　宸聪所有【臣】标三营马步战守兵丁盔甲【臣】公商之将僃等阅验挑出现在披戴新鲜花素盔甲一千四百四十顶副尚宜修造花素盔甲一千四百一十顶副所需银两【臣】俱设法借贷于旧年十月内兴工至今年三月完竣其借贷之银按季公粮关出清还至于【臣】标兵丁照常操演观风整俗【臣】刘师恕巡视到汀巳于三月二十日同【臣】阅验讫汀郡旧冬十分收成实为数十年未有之丰登今春正


　　业【臣】谨据实奏
　　闻谨
　　奏
　　览
　　雍正九年三月十五日福建汀州总兵官【臣】朱杰谨
　　奏为据实奏
　　闻事窃查汀郡八邑今春雨旸时若二麦十分秀实现在米价毎石银七钱地方宁谧民人乐业【臣】标三营制造盔甲器械经【臣】陆续折
　　奏兹军装军需随时修整按季册报督提二臣察核不敢复渎
　　宸聪【臣】标三营兵丁按期操演技艺颇谙有志上进各
　　安营伍【臣】谨据实缮折具
　　奏伏乞
　　皇上睿鉴谨
　　奏
　　览
　　凡百据实无纎毫粉饰之辞方为不欺也
　　雍正九年十月十九日福建汀州总兵官【臣】朱杰谨
　　奏为据实奏
　　闻事窃查汀郡夏秋以来据各属所报亦有晴雨不齐但晴久即雨雨足而晴竝无旱涝之患是以闽省八郡年成尤推汀州为最现今米价毎石七钱民人乐业地方十分宁静【臣】标三营本年四月内制造会哨循环号旗一十二面六月内制造帐房一百五十顶又制造大缎纛二十六杆副什长旗一百三十杆面红旗二十六面其动用公粮银两数目俱经该将僃等造册报明督臣提臣察核
　　奏销此九月二十九日观风整俗【臣】刘师恕巡视到汀同【臣】于十月初六日阅操讫各兵技艺较前俱觉纯熟【臣】不敢毫有粉饰谨据实缮折具
　　奏伏乞
　　皇上睿鉴谨
　　奏
　　览奏知道了操守为第一要务时自检查不可少忽雍正十年四月十六日福建汀州总兵官【臣】朱杰谨
　　奏为据实奏
　　闻事雍正十年正月十六日【臣】赍折家人回汀捧到硃批谕防【臣】恭设香案望
　　阙叩头谢
　　恩讫伏读
　　圣谕操守为第一要务时自检查不可少忽钦此【臣】于
　　雍正七年十一月初四日防
