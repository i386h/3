<!-- { "loadSidebar": true } -->
　　闻顷【臣】咨明督【臣】孔毓珣预借藩库朋马银两孔毓珣以营马亦属紧要其朋扣银两仍令购买臕壮马匹添补督臣竟捐出银二千两帮办军装其原数不敷银一百八十两督臣亦一并捐出其帮银二千一百八十两遣员赍送来栁【臣】前所奏制办各项军装足以敷用今将督臣所帮银两扣出发过秋季朋银五百两差员分领就近购买臕壮好马给兵骑操所有督臣公忠体
　　国帮银添造军装于营伍大有禆益理合缮折奏
　　闻谨
　　奏
　　知道了如此急公任事自属可嘉且孔毓珣之好处尚不止此非一时书写可尽汝二人亦可谓志同谊合广西通省兵民之幸也勉之
　　雍正二年二月十八日广西提督【臣】韩良辅谨
　　奏为恭
　　贺事【臣】伏读
　　皇上硃批【臣】请
　　安奏折内
　　谕旨【臣】跪诵之下不胜欣忭谨望
　　阙叩头称
　　贺从此边圉宁静兵革永息诚如
　　圣谕可以休养兵民培植
　　国家元气实天下万世臣民之福谨遵
　　旨通知督【臣】孔毓珣外理合缮折恭
　　贺谨
　　奏
　　边事今已大定竟可谓万全如意矣
　　同日又
　　奏为甲械告竣验交营将经理事窃照督【臣】孔毓珣署理提篆时清出随丁公费粮饷及销镕废鐡制备甲械并在栁所造鸟鎗一千五百杆腰刀二千口俱陆续验给兵丁佩习今【臣】标守备赵大任在广东制造盔甲一千身子母礮二十五位亦交营经管督兵披习以上甲械俱系督臣设法制造今已告竣经【臣】验明发交五营将备取有收管册籍


　　【是】　祭纛始给兵披挂余日俱收贮新置柜内以免霉蛀至于【臣】续制旗帜帐房刀牌锣锅锹锄等项俟告竣日另
　　奏外所有验过督臣制造甲械发营披习缘由理合缮折奏
　　闻谨
　　奏
　　军器齐备实壮观瞻可嘉二字外无可再谕
　　同日又
　　奏为恭解
　　圣训敬呈
　　睿鉴事窃【臣】伏读
　　皇上敕谕提督
　　圣训悉皆典谟训诰之精义字字足以为提臣之衡鉴药石【臣】谨缮录成册每日清晨盥诵反覆思绎祗期深悉
　　圣意克尽职守又读
　　圣训总兵副将防游等官各有谕旨尔亦应详细体察同心协力共相策励钦此【臣】随敬请营将所奉之
　　圣训入署恭诵纯熟及询之各将弁有能通晓辞意者十无一二【臣】因不揣冒昧演成通俗易晓之语于每月朔望传集将弁为之宣讲务期尽皆通晓遵



　　高深设解释错误【臣】罪滋大谨缮写成册恭呈
　　御览伏乞
　　皇上于万几之暇俯赐
　　睿鉴指示纰缪之处以便改正刋刻颁发俾将弁一体
　　遵依恪守则【臣】与各将弁益受我
　　皇上敎诲成全之
　　圣恩于生生世世矣谨
　　奏
　　知道了册留览俟遇便发还
　　同日又
　　奏为奏
　　闻请
　　旨事【臣】伏读
　　皇上御批欣悉西边宁谧不胜抃舞已恭折奏
　　贺外遵
　　旨摘抄西事
　　硃批并将【臣】奏折奉过
　　谕旨有关地方政事者摘写通知督【臣】孔毓珣以期协
　　恭报
　　国至于
　　恩纶褒锡以及应密之语【臣】惟铭心刻腑不敢泄漏一
　　字以蹈夸耀之罪谨将传
　　谕督臣原单缮呈
　　宸鉴以后或应照此通知仍行奏
　　闻或应一槩秘密伏请
　　皇上圣训遵行至于关系
　　国计民生之事彼此意见偶有不同自应不时密奏听候
　　圣主采择不敢隐黙谨缮折陈
　　奏伏祈
　　睿鉴谨
　　奏
　　谕令通知者通知无谕者密之至若地方上协同办理应知会事又在尔斟酌可否相机而行当通知者一面通知仍一面奏闻可耳
　　同日又
　　奏为恭谢
　　天恩事雍正二年二月初四日【臣】赍折把总恭捧硃批奏折八扣
　　钦赏貂皮宁防藏香克食等件到柳【臣】出郊敬迎至署
　　恭设香案望
　　阙叩头谢
　　恩亲捧
　　御批啓匣跪诵仰荷
　　圣恩深厚感入心膈不禁涕下沾襟虽粉骨碎身亦难
　　图报惟有日夕颂祝
　　皇上万寿无疆
　　圣躬康泰万邦宾服六合咸安上副
　　皇上叅赞化育之
　　圣心下遂【臣】蝼蚁报
　　国之微忱耳为此缮折恭谢
　　天恩谨
　　奏
　　览卿奏谢知道了赏罚之柄虽执在朕若偏狥于爱恶之私则对天下后世不能无惭惟一出于公而施之当然后人心悦服是赏罚虽云在朕而实在于海内臣民之自取也故曰赏一人而天下劝今朕加恩于卿毋视为私恵而徒怀感激但加奋勉可也
　　雍正二年三月十六日广西提督【臣】韩良辅谨
　　奏为废员尚堪驱策仰请
　　睿鉴应否酌用事【臣】防
　　皇上特授广西提督昨于赴任时道出邯郸有大名协革职守备杨世威来见【臣】向任大名副将时世威系【臣】标中军深知其弓马嫺熟可供驱策遂帯之入粤令巡察塘汛堆卡颇着勤劳其怀集一汛系杨世威徃查熟悉怀邑形势故差其赍捧图册进
　　呈以备
　　皇上顾问查杨世威因盗案规避革职洵属允协但据云实系染患发背现有疮痕可验似与无病规避者有间况现奉
　　上谕文武废员许赴都察院具呈代奏仰见我
　　皇上圣徳如天弃瑕宥过之至意今杨世威汉仗技勇
　　颇堪驱策倘防
　　召试如果尚堪任使仰恳
　　圣恩或发【臣】标或发部录用或令赴都察院具呈统候睿裁为此缮折奏
　　闻谨
　　奏
　　旧案尚未结杨世威过亦不轻此时未便录用或在地方上俟有捕获贼盗劳绩显著时再行举奏候朕裁酌雍正二年闰四月十七日广西提督署理广西巡抚印务【臣】韩良辅谨
　　奏为谨领
　　圣训恭谢
　　天恩事【臣】防
　　皇上恩命署理巡抚印务自柳往桂舟遇【臣】标把总赍
　　捧
　　御批奏折来粤【臣】遂跪迎入舟啓匣恭诵仰荷
　　温纶褒美
　　指示周详【臣】受
　　恩逾格感极涕零谨遵
　　旨此后【臣】折奉到
　　硃批有
　　谕通知督臣者立即通知其余一槩愼密如有关系地方机宜应公同料理商酌之事一面通知一面奏






　　圣谕皆天下臣民之所自取
　　圣衷原无成见但
　　纶音愈温【臣】心益惧惟有倍切冰兢殚力整顿决不敢随俗茍且怠弃职守以上干斧钺之诛也为此恭谢
　　天恩谨
　　奏
　　人心虚而灵寂而妙天下万事万理但持之以静自无不得其情理也何事不可办耶
　　同日又
　　奏为敬陈粤西招徕垦辟之宜以尽地力以副
　　圣心事【臣】查粤西土旷人稀一望皆深篁密箐夫篁箐既深且密则其地非硗确斥卤可知若去其篁箐旧根而入以稻谷新种则必尽成膏腴沃土矣顷【臣】防
　　恩署理抚篆自柳逹桂沿途见弃地颇多细思其故大抵有六山谿险峻猺獞杂处其间所垦之田与村庄稍逺便虑成熟后被人盗割徒劳工费一也民性朴愚但取濵江及山水自然之利不知陂渠塘堰可资蓄泄二也不得髙卑所宜杂粮之种三也不识各省深耕易耨之法四也出产止有米谷纳赋非银不可且差徭随田而起恐贻后日之累五也良懦垦熟豪衿猾吏每每指为祖业恃势霸占强弱不敌六也此土民之所以畏缩不前而多旷土也【臣】愚以为宜遴选大员専司其事督率守令逐件料理先购宜植之种兼雇敎耕之人然后相度肥饶空旷之地约可容聚数十家足以守望相助者为之撘葢茅舍招徕贫民聚居又贷以牛种敎以兴陂塘井堰之利至于相近协营之处则查出余丁亦酌仿屯种之意广为播种严彼冒占之禁寛以陞科之期一处有效又择他处照前劝垦但取妥协不在欲速守令又时轻骑减从常防酒食劝农敎耕其所举给顶帯农人即命为农师以督敎其乡人则粤民见有利而无害有不奋发兴起者乎将见人稠地辟烟瘴渐消衣食足而礼义兴边徼尽成乐土矣【臣】不揣庸愚冒昧渎
　　奏如有可采伏恳
　　皇上谕令新抚【臣】李绂斟酌举行统求
　　睿裁批示谨
　　奏
　　将此折与新任巡抚李绂看
　　谕李绂知朕阅此奏甚为嘉赏其得理处难以枚举今将开垦一事命韩良辅与尔协同办理尔等须一徳一心成此美政毋推诿毋猜忌惟宜虚怀共筹但期与民兴利其钱粮陞科等务悉属末节尔等接谕后斟酌妥协奏闻勉力为之
　　同日又
　　奏为恭报粤西二麦丰收事窃照粤西省早麦于三月底已获晚麦于四月内亦俱刈毕早禾于四月初间插种其晚禾目下已插种十之八九【臣】自柳至桂沿途亲见早禾茂盛百姓欢忻鼓舞咸颂
　　皇恩谓粤西自
　　圣主御极以来十分收获今年二麦又比元年增收一二分禾苗又极茂盛秋成可卜大有此皆
　　皇上宵旰忧勤至诚感召之所致也【臣】又查目下桂林府米价每仓石六钱四五分麦价五钱三分谷价二钱七八分其濵河通商之地米价每石六钱一二分至七八钱不等其不通河道之处则现在米价不过四钱四五分至八九分不等理合一并奏
　　闻谨
　　奏
　　览奏深慰朕念全頼尔等封疆文武大臣同寅协恭缉匪安良有以感召
　　天和方能致此也
　　同日又
　　奏为请酌停边员三年即陞之例俾得尽心敎养以广
　　皇仁事伏查粤西南太庆思四府烟瘴酷烈文武缺出向例选择熟悉风土者调补三年俸满即陞近武员虽停而文员仍旧今又定部选者五年调补者三年之例是亦矜防边员之意但各府州县虽在一省之中俗有淳顽政有繁简俱要因地制宜悉心筹画若转盼三年有陞无降其调补之员身未入境早已屈指迁期何暇虑及民事即有贤员不
　　敢粉饰欺瞒然至土俗人情尽谙而俸期已满或欲行而不果或行而未效又将匆匆离任矣【臣】故仰请酌停三年即陞之例欲使各员尽心敎养以副
　　皇上维新之治然边地烟瘴酷烈若不变通其法以示鼓励而欲其竭诚尽力亦恐难求实效【臣】愚窃谓调补之员无论已满未满三年如不能称职立即
　　题叅其边员三年俸满抚臣就近委员查覈将养民者某事敎民者某事督垦过某处田园若干亩增植过桑麻杂粮若干种一一造册具结详送藩臬转呈督抚再加详覈加结具
　　题照例代掣衔籖以所陞之衔留原任再历三年抚臣照前遣员将以上四欵覈实加入举行过善政若干件涤除过陋俗若干件社仓如何举行社学如何举行如果称职照前造册加结具
　　题掣衔留任再历三年督抚照前将以上八欵覈实加入改恶从善者若干人孝亲敬长者若干人民间积粟可支几年宾兴吁俊中式几士僃造九年实政实绩确覈加结始准其出缺连人保送引
　　见予以不次之擢以旌优异仍取接任之官印结报部
　　倘有欺瞒粉饰扶同揑报者将保
　　题出结之督抚各官一并治罪如边员着有劳绩于九年内病故令督抚酌给路费将其家口遗榇送归仍量其劳绩奏
　　闻仰恳
　　天恩赐其子一官似亦鼓舞之一道也更有渎
　　奏者武员多异省来仕者尚停其调补彼敎职乃本省之人岂有未悉风土而即欲纷纷更调乎是敎职亦应以九年缺出同守令各官之例一体分别陞奬【臣】管窥之见是否允协伏恳
　　圣衷干断不必以臣折发部则仰荷
　　皇上保全之恩于生生世世矣谨
