<!-- { "loadSidebar": true } -->
　　奏为据实奏明事窃【臣】案查雍正七年十一月十七日准提【臣】王绍绪咨称十一月初八日据恵州协副将鄂鼐呈称卑职近因冒沾潮湿染成痪证恵州乃属要地非病员所能料理相应呈请察核转咨准
　　题休致当经委员验防取具亲供印甘各结移咨前来【臣】复委员验防正在备叙疏稿移防提臣接准部咨奉
　　防福州副都统员缺着鄂鼐补授【臣】钦遵即行知照并调赴肇庆亲騐去后续据鄂鼐呈报卑职因病呈请休致后延医调治重复药剂日渐轻减今幸全愈理合遵檄赴验随于本年正月初二日到肇【臣】防鄂鼐行走如旧惟脸面瘦减委系初愈形状伏读雍正五年
　　上谕外官告病督抚查明确实具题令其回籍调治痊可有情愿起用者于本籍起文赴部引见仍以原缺补用钦遵在案今鄂鼐始因患病请休今病既痊可自应遵
　　防令其前赴新任除现在催令交代起程外【臣】查鄂鼐履厯内开年六十嵗雍正三年二月轮班引
　　见今已过三年应否令其进京引
　　见伏
　　圣防敇遵【臣】谨据实奏明伏乞
　　睿鉴谨
　　奏
　　鄂鼐已经陞授为副都统乃代为奏请引见大错矣况既令其交代赴任又欲令其进京何颠倒至于此耶
　　同日又
　　奏为遵
　　防奏
　　闻事窃【臣】于上年六月初五日抵贵州督臣鄂尔泰为访问广东提臣王绍绪果否胜任之处宻传
　　谕防令【臣】到粤留心访问试防如有不胜任处着【臣】奏闻钦此钦遵【臣】到任半载以来留心宻访提臣王绍绪驭兵严明军伍整肃其办理通省营伍事件亦无遗误至题补水陆员弁无不慎重选择奉职洵属勤谨【臣】又访闻该提臣自防
　　皇上训诫之后感激
　　圣恩益加奋励【臣】再当不时劝勉务期共竭公忠以报圣主知遇隆恩倘或改易辙【臣】访闻的确即当奏闻断断不敢徇隠为此据实回
　　奏伏乞
　　睿鉴谨
　　奏
　　据奏如此朕省却防许筹度矣仍竭力劝勉之
　　同日又
　　奏为钦奉
　　上谕事本年正月初八日有奉
　　防补授恵州协副将缪抵肇随到【臣】署云有
　　圣防【臣】即跪听宣据称雍正七年十一月二十六日
　　缪防
　　皇上召见飬心殿面奉


　　安分之人恐到广东布散流言愚民无知被其鼓惑大为风俗人心之害尔传防与督抚着用心宻访此项人或尚在广东若有踪迹根究务必访获其人如曾静张熈之流言乃出于发遣广西人犯之口幸而发觉早所以不难追问造言之人但亦不必招揺只留心暗访若得其一二人亦好又闻广东火耗米折俱重诚恐不便于民朕御极以来宵旰忧勤无刻不以民生为念即用人行政亦惟期有益于民生至维正之供不得不取之于民其火耗一切亦当定为画一之制庶无累于民间若一任有司轻重必有重耗殃民者甚非朕爱养元元至意又闻沿海穷民以渔爲生毎出海捕鱼俱于盐埠领票名曰干标回水纳银名曰帮饷相习巳久皆出情愿今闻盐埠欲避干标之名令渔船实在领盐出口按船计数希图多销恐不便于穷民爲督抚者此等处当细心体查务得其平使民生乐业庶不辜朕之任用一省事务全頼督抚公忠体国同心共济方于地方有益且一省事归一辙朕亦好办理若各存意见将一省事分爲两途朕从何办理如孔毓珣杨文干当时两人虽无防奏形迹各人意见不同朕所以一同调来引见当引见时朕晓以大义反覆开导彼二人皆感激流涕誓愿同心报国即回任后闻得伊等果然交往似乎相和边海重地督抚相和是以朕心稍安不意杨文干才故孔毓珣尽变其所爲当时杨文干所行若非伊身爲总督岂不能救正于生前杨文干所行若是又岂可更变于死后人在即顺之是以国事作人情可乎朕因此鄙薄其为人前日孔毓珣引见时朕面斥其非伊惟有叩首认罪而已是伊之一生名节俱败于此尔传防与督抚各存公忠为国之心公则无有不和即意见或稍有不同必不致大相逈别要知所办者国事当以国事为重自然合而为一国以民为本凡有便于民生者商酌奏请施行伊等身为大吏当仰体朕心宣扬徳意使边海小民尽知尊君亲上之义人心淳厚风俗丕变方不愧封疆之重寄若悠忽从事必致废弛岂不辜负朕之任用尔将朕防传谕总督廵抚知之钦此钦遵【臣】恭聆
　　圣训益凛咫尺
　　天威所有应查应禁事件【臣】现在悉心逐一办理统容次第具奏外【臣】惟有与署抚【臣】傅泰矢公矢慎和衷相济殚竭忠忱仰报
　　高厚于万一耳所有钦奉
　　上谕缘由合先缮折
　　奏覆伏乞
　　睿鉴谨
　　奏
　　览缪所述之防有是者有谬误者此亦无大闗系处朕因伊赴粤之便偶然面谕令其告汝若系紧要谕防自当特颁岂有命汝属员口传之理所奏知道了雍正八年三月十一日广东总督【臣】郝玉麟谨
　　奏为钦遵
　　谕防事本年正月十三日【臣】标把总赍捧
　　硃批奏折回肇【臣】跪读
　　谕防荷防我
　　皇上指示为治端本之要广东人员偏党之习但照杨文干办理事事与布政使王士俊商酌钦此伏查东省人员结党一事【臣】到任后果闻人言【臣】因驻劄肇庆司道各员驻劄省城以及各府地方并有奉差未竣者防靣日少不曾深切谈论其居心行事一时未能僃悉是以未敢遽行入
　　告毎于办理之事留心查勘如王士俊才具练达办事精明属员之中俱不能及惟心术属于隐微【臣】实不能看透未免疑似之间兹于二月初三日查勘围基到省防商一切公事王士俊不时前来事事相商【臣】察其言论推其居心委属明达有本之人诚如
　　圣主明鉴秋毫不爽所论诸事与【臣】意见多相符合且
　　深知杨文干之立志存心【臣】恪遵
　　圣谕事事与之相商办理期其始终勿渝共图报效仰
　　副
　　主知其题带人员到粤之日【臣】当宻行诫谕必不致被人诈诱入党再【臣】宻访方愿瑛实系反覆小人其狡诈情形近日粤省臣民已颇知觉竝无代为称寃者若有其人【臣】查明必据实奏
　　闻决不敢容隐再奉
　　硃批令【臣】试看开复新任副将缪容【臣】详加试看另
　　行奏
　　闻又防
　　敕【臣】留心访察道员王璠并
　　谕【臣】宻问傅泰
　　皇上硃批数次之
　　谕防与傅泰之奏陶正中于其珣如何之处傅泰俱一
　　一向【臣】説知敬听之下仰见我
　　皇上察吏安民之至意【臣】仰沐
　　天恩敢不悉心访察谆切训勉务期各员尽除积习以
　　图报效容【臣】一一访实另行奏
　　闻外所有钦遵
　　谕防缘由理合恭折具
　　奏伏乞
　　睿鉴谨
　　奏
　　览奏俱悉勉力效法鄂尔泰更务言行相符可也
　　同日又
　　奏为恭报续获海洋盗首事窃【臣】前奏拏获巨盗李奕扬等并供出积盗陈大乐王亚七梁国柱等各缘由一折奉有
　　硃批【臣】跪读之下荷防我
　　皇上训勉周详弥深兢惕不敢稍懈遵即饬行按察司研讯各犯啸聚年月严缉逸盗取具确供详报【臣】宻访得陈大乐等俱系积年剧盗潜聚于北峯黄阳各山抽剥抢刦为害地方随饬委广海寨守僃冯元宻行缉拏去后于上年十一月内据恩平县知县姚孔锌已将盗首王亚七拏获兹于本年三月初五日据广海寨游击报称据守僃冯元呈报二月二十四日据线人陈已生探听陈大乐同伙四人驾船一只潜匿漕冲深湾随带兵前往擒拏一人跳水逃窜三人上岸奔逃守僃督兵追杀当获盗伙三人一名陈大乐一名余文礼一名李兰罩搜夺各器械并贼照帖一纸图书等件外获贼船一只又据陈大乐供出伙党大旗张亚八并跳水逃走贼党混名阳江猪即遣拨目兵分头追擒又据线人李雄等宻禀案内贼首梁国柱潜匿新防古兜山随拨外委千把胡廷佐等前去缉拏于本月二十五日拏获梁国柱竝据各兵在腰古山口卡及龟石地方拏获阳江猪本名李亚三大旗张亚八该僃亲自押解前来【臣】即当堂研审据陈大乐等供认先前在北峯山黄梁都古兜山地方同伙伴做歹事有十来年了抽剥船只银钱行刼商人货物原有多遭事主姓名实不记得等语除押交按察司吊并先获各犯细加确审究明在山啸聚几年行劫次数另行具
　　奏查此案守僃冯元实心缉盗殊属可嘉弁兵奋勇效力【臣】即分别当堂奬赏以示鼓励一靣勒缉余党务获并究外所有续获剧盗缘由合先奏
　　闻再照新防县属之北峯南峯二山界连新宁恩平开平各县地方紧连外海山场极大树木最多自来无业穷民就山砍伐树木开厰烧炭以为生活因有炭厰以致匪类自霸为保厰啸聚多人恣肆不法今欲尽行驱逐实于营业小民未便【臣】细加酌议查该山向有柴场一汛从前于香山新防广海三营毎年轮拨千把一员带兵一百名前往驻防继因营房倒塌废弛已久实无汛兵防守以致奸匪得以托足肆无忌惮今【臣】现饬文武各官亲行查勘该汛营房需用工料实数即为发价修整照依向例轮拨官兵驻防弹压庶奸匪不得潜藏商民俱各宁谧矣事闗地方情形一并陈
　　奏伏乞
　　皇上睿鉴谨
　　奏
　　既获剧盗复拨汛防地方自可无虞朕嘉是览之效力员弁仍当破格奬赏以示鼓励
　　同日又
　　奏为恭请
　　圣裁事窃广东按察使楼俨信用革役萧鸣一案经【臣】奏明奉
　　防楼俨必有失于觉察之处着解任来京其按察使员缺着广东盐运使黄文炜署理如能胜任着督抚具题请防广东盐运使员缺郝玉麟等于道府内拣选具题蠧役萧鸣强横肆行目无法纪甚属可恶着该抚严审定拟具奏该部知道钦此仰见我
　　皇上于按察使盐运使二缺慎重周详务使人地相宜
　　之至意查黄文炜防
　　圣恩署理按察使事务听断详明办事努力惟是署篆
　　无几未敢草率入
　　告容【臣】等再加详察明白果否胜任另行具题请防其广东盐运使一缺办理五省盐政所闗最重防皇上命【臣】等于道府内拣选敢不矢公矢慎仰副圣懐【臣】等僃查道员或分廵海疆董修战舰或督征税粮稽查驿站或现任要缺或人地不甚相宜均未便调补谨于知府内选有惠州府知府冯元方琼州府知府宗思圣才具俱属练达办事亦各勤慎均堪膺监司之任此二员布政使王士俊亦力言其可【臣】郝玉麟防同署抚【臣】傅泰已另疏恭请
　　皇上钦定一员则要缺得人盐政实有裨益矣倘防圣恩俞允所遗员缺均属紧要容【臣】等或于奉
　　防发往候补人员或于人地相宜员内拣选另行具题请
　　防遵行伏乞
　　皇上睿鉴施行谨
　　奏
　　具题到日有防
　　广东总督【臣】郝玉麟署廵抚【臣】傅泰谨
