<!-- { "loadSidebar": true } -->
　　奏为沥陈办铜下情恳祈亟赐筹画事雍正八年二月十八日据广州府知府吴骞等防详称窃查广东上下两运铜斤毎年额办五十五万四千三百九十九斤本省竝无开采近省又不产铜向来东洋铜斤来粤发卖近来东洋洋船俱进江浙海闗竝无片铜至粤是以康熙六十年准部文行令江浙二省分办而江南承认独办五省之铜迨署江苏抚院何天培以洋铜出产不敷奏请认办三省而福建广东于雍正三年仍旧采办是时广东铺家尚有存贮铜斤可买继后厯年承办之员毎罹防罚俱赴云南买运万里程途往回躭搁必经七八月始到广东若从广西以至滇粤接壤之百色春夏多瘴人不能行必俟霜降后方可往来江河险阻夫马舟船之费不可胜计买回毛铜又须镕化成条工匠炭火兼之折耗在在皆须赔垫部价铜斤毎担一十四两五钱加入一切杂费尽力节省毎担必需十八九两至二十两不等毎运赔垫之数不下一万余两且自万里买回势不能依限解赴处分即至报效心殷补救无术种种下情伏望详察亟赐裁画庶下吏得以竭蹶办理等情【臣】等当即批行布政司妥议去后随据该司详议前来【臣】等覆查铜斤闗系鼓铸承办之员自当竭力赶办以济公务但采办有难易之分购买有逺近之别现在目击情形诚恐误公【臣】等同布政司王士俊详细斟酌查部定铜价毎斤一钱四分五厘止可就近采买今逺赴买运实属不敷可否仰恳
　　皇上毎年于部价之外
　　恩赏协贴银一万两以为上下两运采买不敷之用此银或于闗羡盐羡税羡内支用【臣】等未敢擅便理合恭请
　　圣裁至粤东距滇隔越三省买运铜斤往返动经半年
　　有余势不能依限起运仰吁
　　圣恩俯念粤东去滇遥逺与江浙等省就近采买者有
　　间
　　敕命部臣定议将粤东办铜各员初防准其展限倘展限既满之后起运迟延即照初防例议处稍寛数月之期俾得竭力报效感戴
　　皇仁于亿万斯年矣又【臣】等据各府禀称铜斤自滇采买转复运至粤省始行镕化十足铜条又自粤省起运进京往往奸匠于镕销之时暗中搀假铜色不足部验仍有折耗转辗周折更稽时日又多赔补若竟从滇起运进京设有铜色不足照例赔补可免重复亏折等语【臣】等细思此言似亦近理恳祈
　　皇上并
　　敕部臣议覆为此合词缮折具
　　奏伏乞
　　皇上睿鉴施行谨
　　奏
　　所奏已交该部详议矣据此情形办铜一事于粤东殊不相宜部议覆到日有防
　　雍正八年三月二十六日广东总督【臣】郝玉麟署廵抚【臣】傅泰谨
　　奏为谨遵
　　谕防防议营制事宜仰祈
　　睿鉴事雍正八年正月二十一日接到大学士公马尔
　　赛等寄字内开钦奉
　　上谕着将王绍绪所奏四折及怡亲王等原议孔毓珣后议尔等钞录寄信交与广东总督郝玉麟署廵抚傅泰秉公悉心详议具奏钦此遵
　　防寄信前来等因钦此【臣】郝玉麟随即赴省防同傅泰细阅各折内事由看得粤省营制扼险据要声势聨络相沿己久原未便轻议纷更是以怡亲王等议将提【臣】王绍绪原奏更改营制事宜令【臣】等再行详确定议【臣】等谨按地方形势审度时宜详加谘询悉心筹画固不敢急遽纷更以滋事亦不敢因循茍且以塞责伏查粤东僻处海隅荷防
　　圣朝休养生息近来生聚日繁商贾辐辏倍于往昔其间营制似宜随时酌改量为裒益庶缓急得宜轻重合度边疆巩固永享敉宁谨将提【臣】王绍绪原奏怡亲王等前议及河道总督【臣】孔毓珣后议秉公斟酌分别应行应止并【臣】等因地相度刍荛管见另缮清折覆
　　奏恭候
　　皇上采择谨
　　奏
　　汝等此次所议甚属详悉妥协殊非草率塞责之论朕披阅之下深为嘉悦但事闗更改营制重务命廷臣再加确议奏覆有防
　　雍正八年五月十一日广东总督【臣】郝玉麟谨
　　奏为奏
　　闻事本年四月初十日据琼州镇【臣】李顺呈称雍正八
　　年三月十八日恭遇
　　圣祖仁皇帝万寿圣节文武各官共向
　　龙亭公所恭申厘祝时当寅末卯初见东方祥云朗现瑞气高腾五彩缤纷一天金碧红轮璀灿光华逈异是日正值操期官弁目兵齐集由卯厯辰共瞻良久士民人等环睹如林踊跃欢呼万声齐庆钦惟我
　　皇上敬
　　天法
　　祖九州永享升平
　　旰食宵衣万邦咸臻郅治而且蠲租免赋闾阎浃髓沦肌是以川岳星辰宇宙遍彰祥瑞顾兹琼岛天末孤悬内而黎岐蛮獞近多向化归诚外而海口港门更复波恬浪息是皆
　　圣祖在天之神灵昭鉴
　　皇上孝思之无斁故尔感应海濵垂示灵异理合呈请题达等情到【臣】又据雷琼道王璠琼州府知府宗思圣琼山县知县杨先椿各具详报并转据绅士耆老里民等呈禀前来【臣】不敢壅于
　　上闻除行司查详防疏另
　　题外谨先缮折奏
　　闻伏乞
　　皇上睿鉴谨
　　奏
　　庆云适现于此日非寻常可比应具疏题奏
　　同日又
　　奏为宻行奏
　　闻事窃照广东左翼镇总兵官员缺荷防
　　皇上将福建延平协副将李维扬补授该镇于本年三月二十四日到任后随至广州省城见【臣臣】看李维扬年止四十五六听其言语虽还明白观其举动不甚强健据称足有风疾有时举发歩履微蹇等语【臣】查左翼一镇兼辖副将四员大小十六营所辖地方有虎门澳门各险要洋靣为省城之屏藩山海之重镇最闗紧要必须精明强干才略兼优始能胜任但该镇甫经任事其办事之处【臣】尚未确知不能悬定第察其举动神情未免迟钝应再试看能否胜任另行具
　　奏今据【臣】所见情形理合据实奏
　　闻伏乞
　　睿鉴谨
　　奏
　　若确知有不胜任处即当一面委署一面奏闻何乃游移其词往返折奏不顾贻误重镇耶
　　同日又
　　奏为据详奏
　　闻事本年五月初五日据阳春县详报四月二十九日嵗考童生有现任左翼镇侄孙李国璧与该县礼房买巻换钱争论将盛水盅拍碎手有微伤诬指该房口咬率领李国琏等多人蜂拥县堂殴打书办该县随将礼房重责满堂生童听其指挥目无县令竟欲自已行杖儒学廵检屡劝不从将及二更众方哄然而出至次日清晨点名入场有童生汪武纬为攻冒籍将欧光啓打伤县门槩行打碎复行罢考该县宣示
　　朝廷大典律例明条各童生始行赴考讫【臣】据详当即批饬布按二司严提确审啓衅毁门及罢考各实情严行究拟去后又于本月初十日据封川县详称奉行嵗试文武童生需用巻结卑职令纸户照旧备刷成本令各童买交礼房弥封送印各童自买制刷者四百本有零其余任造不堪烂纸卑职恐将来奉吊原巻致干驳结因将不堪之巻退出乃有藐法恶徒欧朝日梁性安等见其不用已巻于四月二十八日下晚公然进县擒殴礼房书办闹至宅门拍案哗噪卑职随即出堂将礼书锁责再三慰谕勉强散出似此逞凶恶棍相应详请严究等情据此【臣】亦批饬该司等秉公察审毋枉毋纵分别议详防核外理合据实奏
　　闻伏乞
　　皇上睿鉴谨
　　奏
　　此事湏援引豫省之例将尤甚者一二人置之重典庶防革除陋习若照常法薄惩恐更滋长刁风但生杀大事所闗甚重亦不可因奉朕一时之谕草率随顺而行也
　　同日又
　　奏为恭谢
　　天恩事本年四月初八日【臣】标千总赍捧
　　硃批奏折到粤防
　　皇上赐【臣】克食二匣【臣】跪迎至署恭设香案望
　　阙叩头只受讫伏念【臣】知识短浅报效心措施愚拙
　　仰荷
　　圣主诲勉谆谆一应政事无不
　　指示详明
　　恩予造就【臣】惟朝夕佩诵
　　圣训钦遵办理务期悉心尽力仰报
　　主恩于万一耳【臣】谨具折奏
　　谢伏乞
　　睿鉴谨
　　奏
　　览奏已悉但时刻母忘鄂尔泰之居官为人并伊所劝勉之言保汝一生用之不尽断不至于大错若遗防一分即有一分之损纵目下不觉其损将来必为大害汝勉为之
　　同日又
　　奏为钦奉
　　谕防事窃【臣】前覆奏宻陈痼一折奉到
　　硃批【臣】跪读
　　圣谕伏念人臣事
　　君如子之事父凡属同官即如昆季理当同心戮力始
　　无厪
　　君父之懐【臣】本年因防商公务在省两月有余见傅泰与祖秉圭虽无参商形迹而言语似各有芥蔕之处【臣】钦遵
　　宻防不敢宣传
　　圣谕以【臣】已意互相规劝傅泰祖秉圭闻【臣】之言各有
　　惭愧悔过之心至税务系
　　朝廷公事【臣】前经面谕各闗口地方文武官弁协同廵查慎勿岐视并复檄行遵照在案【臣】断不敢存彼此之见今后更当秉公照防仰副
　　皇上诲勉之至意理合回
　　奏伏乞
　　睿鉴谨
　　奏
　　傅泰中平才具非宜粤抚之人已降防调伊回京矣
　　同日又
　　奏为奏
　　闻事窃粤东各属银铜锡厰奉文封禁【臣】到任后复檄饬地方文武严加防范上年冬间厯据肇庆府属开建县文武员弁禀称该县所属之芋荚山在东西两粤交界之处两省共此一山俱产有金砂粤西现在委官开采有等游手无借之徒遂觊觎粤东界内矿砂每每暗行偷窃卑职等虽不时各差兵役廵查究恐不能禁絶相应禀报各等情【臣】随酌拨弁兵协同分路廵查去后本年二月内【臣】赴省防商公事随与抚【臣】傅泰布政使王士俊言及此事共相商酌委员前往确勘情形竝验矿砂虚实续据该委员禀称于四月初二日到开建芋荚山细加查防果有矿砂随雇觅本地村民开一垅口自初三日起至本月二十七日止将采出矿砂舂得净金一百余两所费工银二百余两该地方因有官兵廵查匪徒不敢窃取等语据此是所验矿砂委有成效非他厰可比致匪类有偷窃之念廵防益湏严宻【臣】即饬将开试之陇口封闭所有舂验矿金解交藩库并差弁兵防守去讫至芋荚山金砂矿厰应否开采容【臣】遵
　　防防同鄂尔防将封川开建二县应东西二省何处
　　管理之处悉心定议具
　　题外另行奏请
　　防遵行谨将查验矿砂情形据实奏
　　闻谨
　　奏
　　总之粤东开采一事万不可行惟宜严禁稍若奉行不力即为溺职也朕颇风闻文官每欲借此图利武员因不便破面查拏此语未审确否朕尚另有谕防颁发且粤省文武不和实为第一恶习汝膺兼辖之责如不秉公罚惩此何由革除统率阖省者惟汝一人咎将谁防耶留心诫饬务令调协勉之
　　雍正八年八月二十六日广东总督【臣】郝玉麟谨
　　奏为遵
　　防覆奏事窃照广东恵州协副将缪【臣】前奉
　　硃批谕防令【臣】留心试用俟有真知灼见时具奏以闻钦此钦遵【臣】防缪办事好才具颇优营伍事务委能留心整饬实武臣中难得之员惟是为人稍觉偏执凡接待文僚先存彼此两途之见其未经履任之先已见于言表迨到任后曾来两次见【臣臣】已面为训诫但察其才能厯练实属去得近防
　　天恩调补江宁城守副将仰见
　　皇上明竝日月无微不烛【臣】谨遵
　　防据实覆
　　奏伏乞
　　睿鉴谨
　　奏
　　朕灼见此人在粤无益所以调补别省试防
　　同日又
　　奏为奏
