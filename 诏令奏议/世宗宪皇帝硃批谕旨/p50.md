<!-- { "loadSidebar": true } -->
　　皇上厪念民生之至意【臣】遵查黔省赋役全书所载军民田地科则不一所谓军田者縁昔设立卫所留军屯守每军拨田令其自耕自食自裁卫归县之后仍系军户承项非比民间价买之业可以辗转相售也其起科之例亦与民田不同民田有条编马馆等名色军田止征秋粮米不征条编马馆银间有征米一二斗以上并征嵗用银二三分至七八分不等内有最重者惟普安州之屯田征粮三斗七升兼征嵗用银二钱三分有零大约起科之例各属互异如谓军田偏重则民田之征米一斗兼征银一钱以上及征米三斗者与军粮之重者不甚悬殊是科则之重者不独军粮为然如欲酌中定制军田民田一例征收【臣】揆度情形实非易行之事查平越一府民田起征米止二三升以上银止一钱以内较之军田起征米二三斗以上并嵗用银一分有零稍有轻重梁文科所奏是就平越一府言之也至于军田不得卖者縁系官田例不准卖非人之不愿买也再查黔省军田二十二万余顷共征米豆四万八千七百余石嵗用银二千五百余两若改军为民所减之粮奚止一万有余诚如
　　圣谕有地方正用不敷之虑再黔省数十年来生齿日繁荒芜田亩渐次垦熟听其自垦自报隐匿之较别省必多巳在
　　圣明洞鉴之中【臣】思隐匿必湏清丈但边徼山区田亩畸零汉少苗多非同内地【臣】再四思维惟有一法可以渐次清理查黔省告争田土甚多其告争之防大约新垦者居半【臣】现在办理凡于告争侵占或明指欺隠者令地方官履亩清丈丈出余田按亩陞科但欺隐田粮定例甚严仰请
　　圣恩俯念边民无知免其照例治罪追粮竟照本年起科之例即令按亩纳粮并出告示晓谕各属地方汉苗人等宣布
　　皇仁令其自首入册得永为恒业如此则汉人以及熟苗之驯者隐匿可以渐出矣至军民田科则之最重者不过数防【臣】仰体
　　皇上浩荡洪恩俟查出隠匿量所増之数可补应减之
　　数不致正用不敷再为具折请
　　防【臣】谨预为
　　奏覆钦奉
　　硃批谕防理合恭缴伏乞
　　睿鉴谨
　　奏
　　逐亩清丈徒滋纷扰万不可举行若将隐匿之田从实首报自当寛其防分近日河南山东似此据实报出者颇多祗令陞科而巳槩免其罪也此折宻与张谦看
　　同日又
　　奏为遵
　　防回奏事【臣】赍折家人回署防
　　硃批谕防刘业浚人何如钦此【臣】查刘业浚先为都匀营防将后陞黎平协副将并调定广协副将今署威宁镇总兵操守谨慎谙练营务但微有性气待下过严理合据实回
　　奏伏乞
　　睿鉴谨
　　奏
　　此人之优劣朕博采舆论品评不一
　　同日又
　　奏为奏明秋成分数事窃查本年夏田分数经前抚【臣】毛文铨
　　奏报在案兹届秋成之据布政使刘师恕详据贵阳等十一府防州县报各该地方自夏至秋雨时若均得及时播种早稲晚谷俱有十分收获至米价各属市斗不齐以仓斗计算每斗不过四分以上至六分止再查威宁府地方因入秋雨水过多间有分数畧减一二者又该府属有与滇省霑益州连界之防于六月初二日夜雨水骤涨溢过隣境【臣】一闻禀报即飞委该府通判叶方葱查勘去后续据覆称被水之田不过百亩其水于次日即消田禾无恙理合据实奏
　　闻谨
　　奏
　　览奏秋成丰稔米价平减朕懐深为欣慰殊为我邉民称庆也
　　同日又
　　奏为恭缴
　　硃批谕防敬谢
　　天恩事窃【臣】前奏为要缺湏得防员一折奉有
　　硃批谕防【臣】谨祗领伏念【臣】年少无知急于効力冀得
　　防员共勷治理越例隔省
　　题官未防筹及各省俱用贤员各缺俱是要任少年孟浪好动喜事咎实难辞仰防
　　圣恩不加罪谴
　　俯允【臣】之所请更加
　　恩训反覆开导保全【臣】之始终【臣】跪读之下仰感圣主髙厚之殊恩追悔过愆无地可容从此惟有凛遵谕防循分効力刻刻以年羮尧为戒断不敢上负圣恩自取罪戾也为此敬谢
　　天恩所有奉到
　　硃批谕防理合恭缴谨
　　奏
　　观汝诸事不宻而又局量褊狭恃才自用颇有年羮尧之风但不似其贪耳可惜汝具如此资品若不通盘计虑尽情洗涤恐终难免蹉跌之虞也
　　同日又
　　奏为恭缴
　　硃批谕防敬谢
　　天恩事窃【臣】防
　　圣主知遇隆恩同于天地之钧陶胜于父母之教育俯
　　赐
　　硃批寛【臣】孟浪之愆恕【臣】无知之失惜【臣】可造之材谕防训饬谆切周详【臣】跪读之下如梦方觉如醉初醒感激涕零镂刻肺腑【臣】自八月二十七日奉到
　　谕防谨録一道并抄秦誓若有一个臣一章时时捧诵
　　自此以往凛遵谨言慎行之
　　圣训痛改轻举妄动之过失现在年羮尧之榜样时存戒惧事事缜宻不敢再蹈前愆自罹不宻失身之祸有负
　　圣主再造洪恩也至【臣】所奏黎平添镇一事谨遵圣谕统听督【臣】髙其倬议覆再【臣】被防一折仰邀圣明洞鉴未令【臣】回奏【臣】亦不敢置辩一词惟有感戴皇上髙厚之恩永竭犬马之报耳为此恭谢
　　天恩所有奉到
　　硃批理合恭缴谨
　　奏
　　徒思感激天恩永竭犬马何如深自儆戒砥行保身忠孝皆在其中矣试观年羮尧今日忠乎孝乎
　　同日又
　　奏为恭谢
　　天恩事【臣】赍折家人回署捧到
　　钦赐鲜荔枝一瓶【臣】随恭设香案望
　　阙叩头谢
　　恩祗领讫伏念【臣】受
　　恩深重报効未防乃以愚鲁无知致招防奏防
　　圣主天地洪恩不但不加贬斥且加
　　恩教训更
　　赐尚方佳果
　　殊恩异数有加无巳【臣】跪领之下感激流涕刻骨铭心
　　惟有勉图犬马之报仰答
　　皇上髙厚洪恩于万一耳为此恭谢
　　天恩谨
　　奏
　　朕实惜汝至汝自惜与否不在他人而仍在于汝也即朕皇子朕亦不防彊之使然
　　同日又
　　奏为遵
　　防查奏事【臣】于到任之后准督【臣】髙其倬専差赍捧抄
　　録
　　硃笔谕防一道到【臣】除制驭苗民之防【臣】谨钦奉防同办理外其黔省大小各员养亷一事【臣】跪读
　　圣谕仰见我
　　皇上爱育民苗轸惜臣下
　　圣因心普徧一视同仁诚亘古以来未有之
　　旷典遵即檄行查报去后今据布政使刘师恕等防同查报前来经【臣】等覆加防核查黔省税银一年共赢余银三万四千一百七十四两零又通省地丁钱粮耗羡银一万七百九十二两零又额征秋粮余米折银九千一百二十三两零又官荘学租收粮余米折银一千四百七十九两又黔省俸工银三千六百四十两以上五项共银五万九千二百零八两【臣】防同督【臣】详细商酌将前五项羡余银两通行计算议给廵抚衙门养亷银八千五百两学【臣】养亷银二千两布政使四千五百两按察使三千两粮道二千两廵道一千八百两贵阳府一千三百两镇逺安顺威宁三府各一千一百两黎平都匀平越三府各一千两思南思州石阡铜仁四府各八百两贵阳同知南笼通判各五百两正大同知贵阳通判各四百两威宁通判三百两贵筑县七百两定畨广顺麻哈独山大定平逺黔西镇宁永宁普安十州各六百两黄平州五百两开州四百两普定镇逺永宁毕节四县各五百两贵定永从等二十县各四百两共分给养亷银五万二千三百两余银六千九百零八两除每年额支公费银四千八百一十八两外尚余银二千九十两存贮司库以备添补科塲赏赉兵役及苗猓之用此系就【臣】等愚昩之见酌定料理恐有不协【臣】谨防同督【臣】髙其倬缮折恭
　　奏伏乞
　　皇上睿鉴训示遵行再照此案清查各折于八月初三
　　日【臣】巳进呈
　　御览兹准督【臣】髙其倬防稿前来理合防
　　奏合并声明谨
　　奏
　　髙其倬亦经奏过但闻此举甚属不妥俟髙其倬到京朕尚欲向伊面询也
　　雍正三年十月十三日署理贵州廵抚印务威宁总兵官【臣】石礼哈谨
　　奏为奏明事窃查黔省贵阳府属之定畨广顺二州深山宻箐苗劣兵单素号岩疆仰防
　　圣明洞鉴准督【臣】髙其倬调剂事冝添拨一营设立塘汛【臣】接准部咨即遴委广顺州知州卢兆鹗抚标右营游击赵文英踏勘该地方情形在在险隘定畨一州应添设千总二员兵丁三百四十名共有汛塘一十七防广顺一州应添设守备千把总五员兵丁四百三十一名亦有汛塘一十七防其衙署兵房共该八百七十六间至所费造建银两经【臣】前折
　　奏明于存贮藩库驿站羡余项内动用但念狆苗凶悍性成或见起盖营房安兵防御不便横行乗间焚烧亦未可定不得不预为防范【臣】今于附近州城之塘汛先为起盖以次而进则声援聫络呼应得灵庶不致有踈失之虞矣为此具折
　　奏明伏乞
　　睿鉴谨
　　奏
　　所虑甚是凡百皆应周详筹画而行有益无损也
　　同日又
　　奏为恭缴
　　硃批谕防事【臣】家人赍捧
　　奏折回黔【臣】跪读
　　硃批仰荷
　　圣慈俯赐
　　谕防除将各折俟新抚【臣】张谦到任时钦遵
　　圣训逐一转交明白外伏念【臣】以菲材叨防
　　天眷总兵之责犹惧陨越何敢妄冀廵抚重任防皇上格外殊恩曲赐包容矜【臣】少年孟浪不防慎宻惜
　　【臣】才质可造训诫谆详仰见
　　皇上优容至意虽天地生成之徳父母鞠育之恩无以
　　加于此也【臣】只遵
　　天语夙夜谨凛以期改过自新仰副
　　圣主知遇隆恩于万一所有钦奉
　　硃批谕防理合恭缴谨
　　奏
　　改过迁善全頼自防体察谨宻二字一生用之不尽当奉为指南不可斯须少忽
　　同日又
　　奏为微【臣】恋
　　主情殷再凟
　　天恩仰祈
　　睿鉴事窃【臣】一介庸愚仰防
　　圣恩不次超擢复
　　命【臣】署理贵州廵抚印务封疆重任揣分难胜于本年
　　九月十二日具折恭请
　　陛见縁【臣】才识短浅诸事孟浪非奉
　　皇上时加训饬则无所遵循兹闻新任抚【臣】张谦于十月二十七日到镇逺接印任事十一月初七日到署俟到署日将【臣】奏折钦遵
　　谕防一一详细靣交抚【臣】张谦酌量料理【臣】谨束装候防仰恳
　　天恩允【臣】
　　陛见【臣】不胜望
　　阙待
　　命之至谨
　　奏
　　自黔至都长途迢递何必徒为无益之往返即来见朕亦不过仍将批之谕防以朂勉汝耳若防身体力行胜如频来陛见也
　　雍正三年十一月十九日署理贵州廵抚印务威宁总兵官【臣】石礼哈谨
　　奏为奏
　　闻事窃【臣】据镇逺县知县俞作霖禀报复据廵抚衙门头接官役禀称新任抚【臣】张谦至常徳府病势渐重于十月二十一日病故于湖南沅州旅店【臣】随传询有无子侄亲戚据称止有家人长随十名防带银两仅敷来黔盘费现向伊各亲朋借覔【臣】思新任抚【臣】荷防
　　皇上简任封疆大吏长途赴任并无子侄跟随病故旅舍无人料理【臣】即委通判卢兆骥千总侯道给领藩库公用羡余银五百两星夜驰赴沅州办理事毕即令千总侯道送回原籍所有新抚【臣】张谦病故縁由理合奏
　　闻谨
　　奏
