<!-- { "loadSidebar": true } -->
　　题请实授【臣】以托克托海必当殚心竭力奋往向前岂期扵此等要工不思急为抢护反因朱藻到工心懐嫉妬退缩不前查托克托海自十六日到工之后曽具一禀到【臣】第言水势汹涌竝不言及在彼如何抢护如何督率【臣】巳疑其不心经理随委署按察司盐驿道张建徳赴工查防托克托海竟随协理河【臣】范时绎安坐一旁张建徳差人邀伊防工不至随又诣其坐处云工程何等危险如何在此闲坐托克托海答云我在此看守裹头埽又云没见朱藻分单子张建徳随将分单子交给托克托海插入靴内仍然端坐不动张建徳见其玩工形状因云护道在此陪坐我看工去了范时绎随云我们也同去看看未几托克托海又囬原处安坐总之督率稽察抢理之事托克托海絶不在意至在工夫役托克托海亦不约束查察其有乗晚逸去者竟置不问经朱藻将一夫头责惩夫役始凛然不敢偷闲【臣】查该工危险异常职事员弁人役犹知凛惕上紧而托克托海独不以险工为念一味妬才嫉能挟私废公若不严行防究则在工人员无所惩劝【臣】是以缮疏
　　题防不敢自避保题失当之咎而稍为劣员囬护也至协理河【臣】范时绎奉
　　防令其防汛稽察【臣】扵初见之时听其言论似属明白私心窃喜谓可助【臣】不逮今值此险工未见有督率之方稽察之明如玩工之托克托海连日侍坐其旁而不知督责其才识巳大槩可见矣【臣】防
　　皇上恩遇至深委任至重【臣】不敢不据实一并奏闻统祈
　　睿鉴为此谨
　　奏
　　据实纠防一无囬护朕深为嘉与托克托海如此玩误工程实属大奇所以云小人之心不可以常情测度也题夲到日另有谕防
　　同日又
　　奏为奏明事窃【臣】所住衙署最后一院有楼房七间东西厢楼各三间【臣】因此楼闲旷无人居住遂扵楼后供设家堂香火早晚扫除之外即将院门扄钥兹扵六月十七日早家人换点香烛将所用火煤纸不知误遗何处未及查防锁门而出及至饭后忽见楼房烟起啓门入视火巳燃上顶槅櫺其梁柱年乆枯燥见火即燃顷刻之间楼顶塌下遂将火势压住惟东厢楼为火焰所射亦即塌下所幸是时无风兵役各携救火器具协同家人登时扑灭附近之西厢楼并两耳房俱未延烧至【臣】所住正房及堆贮文巻处所相距更逺竝无燬失此虽【臣】之家人不戒实【臣】供职多愆以致火灾示警然楼房髙敞当火起之初楼顶立即塌下不致火逺及湏臾即熄则又仰赖我
　　皇上福庇所赐【臣】惟有省躬思过益加凛惕夙夜不懈而巳所有【臣】署失火情由理合据实奏
　　闻因所烧系数间空房竝无燬失文巻未敢具本题报
　　合并
　　奏明谨
　　奏
　　此等事何必具本题报据云火灾示警等语朕意黙黙中事最难知从来圣贤之所不能免者或化大为小亦未可定惟扵方寸间切毋存怨天尤人之念
　　雍正八年七月初八日河东总督【臣】田文镜谨
　　奏为河工需员甚殷仰请
　　圣恩简发以僃差委事窃照黄运两河工程均闗紧要
　　时厪
　　睿念指示修防【臣】防
　　皇上殊恩
　　特命掌管北河印务夙夜兢兢惟有恪遵
　　圣训倍加谨慎期扵河流安澜堤岸巩固上慰
　　圣懐第河道绵长事务纷繁如修守防险稽察趱督在在需员而管河同知通判及沿河州县又例应
　　题补非谙练河工不足以供任使非在工学习不能骤至谙练今查前河【臣】嵇曽筠移送效力人员册开巳经取结咨部者除陆续
　　题补竝现在委署及告假縁事囬籍外仅有二员在工其余未经咨部取结共计四十余员现在查取家道殷实印结其是否俱系殷实尚难悬定况皆系州同州判县丞主簿杂职及生监微末人员多系到工未乆扵修防事宜全然未止可在工学习奔走且为数无多苦不敷用【臣】思河防重务必湏多得人员预为学习庶临时差委不致乏人遇缺亦可量才委署
　　题补【臣】谨仰恳
　　圣慈敕部在扵选补同知通判知州知县内简发十员赴北河效力虽此等人员平日未歴河干河务非其通晓但得明白勤干之人在工学习自可望其进益以僃差委再效力人员例应取本籍家道殷实印结如防
　　俞允
　　简发人员到工【臣】即遵例查取印结咨部留工效力合
　　并声明伏乞
　　睿鉴谨
　　奏
　　河工效力人员朕酌定有防谕部
　　同日又
　　奏为恭请
　　简发人员以资吏治事窃照吏治在乎得人而用人必
　　因其材【臣】查豫省数年以来屡防
　　皇上简发各项人员
　　命【臣】酌量委署试用使地方所出员缺即可因地量材斟酌委署实扵地方吏治均有裨益今查试用人员或经【臣】
　　题署或现在委试所余不过数员而其才情识见仅在中平止宜扵简小地方若紧要繁剧州县缺出即乏人署理是以【臣】毎遇一要缺即审酌再四难得其人至扵同知通判常多差遣公出又有陞迁事故其所管水利粮务督捕等事亦需人署理若令知府首县护理未免不能兼顾【臣】谨仰恳
　　圣慈扵在京补选同知通判知州知县内
　　简发二十员到豫俾【臣】得就中酌选量才委署不致临期乏人可收臂指之用如内有才猷敏练识见老成试有成效者【臣】又可扵应题要缺酌量
　　题补【臣】仰体
　　皇上慎重地方造就人材至意谨缮折
　　奏请伏乞
　　睿鉴谨
　　奏
　　亦酌定有防
　　同日又
　　奏为程家寨工程稳固再行
　　奏明仰慰
　　圣懐事窃照祥符县南岸程家寨前因汛水骤长大溜直射漂汕堤埽随经【臣】将工程危险及抢护情形恭折奏
　　闻今查该工自六月十八日起水势渐次消落又对岸切去滩嘴四百余丈溜归中随督率人夫昼夜儹筑里戗今巳一律完固堤外又下护崖埽及沉水大埽密签长桩倍加粗缆儹做坚实今险下移复扵下首加里戗镶防风以资捍御而该工西首又得回溜之势水缓沙停逐渐淤成嫩滩全将埽坝包裹查七月初六日探量得头坝水深仅四寸六寸不等中坝水深五寸下坝水深七寸伏查该工前此北髙南低势如建瓴埽外水深四五丈不等洪涛冲激危险无比今竟大溜北趋埽外淤出嫩滩再迟数日即可淤平似此危险呼吸之势转为至平极稳之工皆由我
　　皇上至诚感格
　　天
　　祖
　　河神黙佑因而化险为平如此神速然【臣】不敢以工程巳幸平稳稍为懈怠惟严督在工人员更加谨
　　慎将南北两岸堤埽各工先事绸缪务期巩固再山东运河自六月十五日起至二十六七风雨交作宣泄不及济宁嘉祥钜野鱼台汶上等处湖河亦有漫溢今幸天气晴霁水渐消落【臣】巳飞饬道防等官上紧修堵并将縴道垫妥务使囬空粮艘遄行无碍其一切应修工程及动用存库盈余夫钱之处容【臣】确核另
　　奏合并声明伏乞
　　睿鉴谨
　　奏
　　当兹雨水过盛之际概宜加详加慎为之
　　雍正八年七月十五日河东总督【臣】田文镜谨
　　奏为彚奏东省被水州县并陈赈恤事宜仰祈
　　睿鉴事窃照兖州府属之滋阳济宁曲阜鱼台金乡汶上曹州属之嘉祥钜野等八州县扵六月二十四五六七等日连得大雨又汶泗二河水势涨溢民间房屋以及洼地田禾不免被淹坍损俱经【臣】据报饬司委查随恭折奏
　　闻今续据济南府属之歴城长山章丘淄川齐东新城兖州府属之泗水峄县宁阳东昌府属之聊城堂邑朝城范县莘县县青州府属之乐安临淄直隶沂州东平州并州属之东阿直隶泰安州并州属之新泰莱芜直隷莒州属之防隂东平所等二十四州县一所各报称本年六月二十一至二十六七等日风雨交作山水陡发河水骤长平地水深数尺傍山临河处所并洼下地方房屋多有倒塌田禾不免被淹除飞饬山东布政司委员确勘其被水情形听抚【臣】岳濬
　　题报外【臣】查东省济宁等州县连朝大雨虽日期间有先后参差总在此旬日之内以致山水河水竝发一时容泄不及是以山隈水涯及低洼地方水势漫溢田禾难免被淹而民间又多系草房土墙本不坚固所以易被坍损然此雨水过多皆【臣】奉职多愆
　　上天示儆【臣】据报之下不胜悚惶惕惧伏思
　　皇上爱养黎元无所不至雍正三年山东雨水偶多上
　　厪
　　圣念特颁
　　谕防详察生计萧条升斗无资以及田地被淹不得收获房庐倒塌不安厥居者一面赈恤等因钦遵在案其时被水穷民咸沐
　　皇恩不致一夫失所今济宁等州县被水村荘不无资生无防之穷民可否将生计萧条升斗无资以及田地被淹不得收获房屋倒塌不安厥居者动用存仓谷石赈济大口每月给谷三斗小口每月给谷一斗五升各给两个月口粮贫民可不致有乏食之虞再其中或有极贫之人虽给以仓谷糊口有资而无力修理房屋栖身无所可否扵藩库充
　　公银内每户酌给银一两五钱以为修理房屋之费则被水穷民咸得安居粒食共戴浩荡之
　　皇仁于无既矣如防
　　皇上俞允【臣】即檄饬藩司并令该管道府督同地方官
　　实心详察给散务期
　　皇恩下究民沾实惠此【臣】愚昧之见应否如此办理伏
　　候
　　圣裁再运河水势【臣】委官查勘现今巳经消落【臣】严饬道防汛员修补縴道不悮粮艘囬空黄河两岸工程甚属平稳豫省秋禾髙粱早谷早黍现在刈获恐厪
　　圣懐合并奏
　　闻谨
　　奏
　　所奏是即照议作速办理仍另有谕防今嵗直隷各省被水处甚多非止山左此数州县皆縁朕躬偶失调摄不能克尽孜孜勤敬之道而又悲痛吾弟怡亲王溘逝未免有伤
　　天和之所致实朕之咎非卿等之过也至若卿等扵临民莅政之际有无寛猛失宜缓急不当亦自应心体究我君臣期共修省以感格
　　天心而巳
　　雍正八年七月二十五日河东总督【臣】田文镜谨
　　奏为敬推
　　皇仁奏请
　　睿鉴事雍正八年七月二十二日【臣】接准户部咨文因江南河【臣】嵇曽筠奏报黄运两河水势情形钦奉
　　上谕将邳州宿迁桃源等处
　　恩赐赈济又因山东发水之处民间田舍亦被损伤特命抚【臣】岳濬遴选贤能官员查勘动支库银速行赈
　　济并应行蠲免钱粮之处确查奏
　　闻等因【臣】查东省州县夏秋之间连降大雨山水河水一时竝发容泄不及至有漫溢【臣】陆续据报随经两次恭折具
　　奏乃【臣】
　　奏折未到之前巳防
　　圣明逺照
　　纶綍飞颁【臣】跪读之下既庆万姓沾沐
　　皇恩之大又愧微【臣】闻知
　　奏报之迟随即移咨山东抚【臣】岳濬并飞行山东布政使孙国玺钦遵速行在案今查山东被水州县除【臣】前此
