<!-- { "loadSidebar": true } -->
　　问断不能尽得其实但拏问地方恶棍务须审拟具
　　题伏乞



　　此密行陈明谨
　　奏
　　知道了人犯解到时一一逐欵研审确情奏闻
　　同日又
　　奏为再报雨泽以慰
　　圣怀事窃查顺徳府属之沙河南和唐山任县邢台等县于五月初十日得雨二寸五分宣化府属之西宁县于初九初十等日得雨四寸保定郡城于十七日酉时起微雨至十八日午时雨尚未止入土约有三寸此雨未足尚在祈求伏念
　　皇上宵旰殷怀望雨甚切【臣】谨将各属续报得雨日期
　　及保定郡城得雨情形先行遵
　　防缮折奏
　　闻谨
　　奏
　　览奏殊慰朕之忧怀京城于十九日薄暮亦得大雨真可为内外同庆也
　　雍正元年六月十七日直隶巡抚【臣】李维钧谨
　　奏为改就武职以圗报効事据正定府同知石礼哈呈为窃礼哈年四十嵗正白旗人由嵗贡捐纳同知选授今职复遵西安驼例捐陞副使道深念祖孙父子兄弟世受
　　国恩岂可虚縻嵗月不思图报伏查成例康熙六十年间川陜总督年羮尧将同知武正安
　　题授永宁副将雍正元年湖广总督杨宗仁将广州左卫守备范宗尧
　　题授汉阳县知县此文武互用有例可援礼哈情愿改就武职以効犬马之报特恳折
　　奏等情到【臣臣】查正定府同知石礼哈即系河南抚【臣】石文焯之子年力正壮骑射颇嫺情愿以文改武援照武正安等改补之例呈请折
　　奏钦惟我
　　皇上用人无方不限资格倘蒙
　　俞允将石礼哈所捐副使道之衔改用武职查正定协副将王基告休员缺请即以石礼哈改授则整饬操练就近可觇厥効仰请
　　皇上准令引
　　见询察之下应否改调伏
　　圣裁抑【臣】更有请者石礼哈如防
　　恩准改授出缺查保定府蠡县知县浦文焯慈祥廉洁才具优长若以之陞补正定府同知则分猷佐治必能弭盗安民虽以知县
　　题同知与例不符但【臣】为地方紧要人材难得故冐昩
　　奏请仰祈
　　睿鉴谨
　　奏
　　准尔所请着石礼哈来京引见宜文宜武朕观其才质再定将此折封固交与石礼哈带来
　　雍正元年六月二十二日直隶巡抚【臣】李维钧谨
　　奏为遵
　　防具奏事雍正元年六月二十一日准兵部咨为钦奉上谕事内阁交出监察御史觉罗莫礼博等条奏二折
　　咨交到【臣臣】钦遵拆阅内奉
　　硃批交【臣】察议具奏钦此【臣】查得请严私税之禁等事折内土棍吴三勾串旗人郑四借山主抽分名色并致伤人命之处前据迁安县详报已批令巡道饬审招解在案至立号私抽现在飞饬该道府州县严禁密拏俟查明确实另疏具
　　奏外其敬陈愚悃等事一折【臣】议得蓟州知州赵松声名原属平常遵化州知州毛徳琦办差洵为软弱诚如台臣所
　　奏但赵松于差务颇称干练毛徳琦官守亦能谨饬是以未遽指防今台臣以蓟遵二州接近
　　陵寝差使络绎必得才干有守之员方能办理无误应如
　　所请仰祈
　　皇上于卓异荐举人员内
　　简选补放实于地方大有禆益倘防
　　勅【臣】于通省州县中酌量调补容【臣】慎择
　　题请至赵松毛徳琦二员应否从寛作何调补恭请
　　圣裁谨
　　奏
　　蓟州遵化二缺尔于属员中拣择人地相宜者具题调补赵松毛徳琦如能改易辙奋勉上进则已倘仍委靡不振即严加防处示惩
　　雍正元年六月二十三日直隶巡抚【臣】李维钧谨
　　奏为奏
　　闻事窃永定河工【臣】于汛水未发之先即严饬河员加意防护在案今于六月二十三日据南岸分司雅思海呈报本月二十一二等日河水陡长汹涌异常将郭家务大堤漫坍四十余丈等情前来【臣】随即檄发银两飞委中军官朱文华等前往漫坍工所协帮分司同知勒限作速堵筑坚固具报并查明有无民舎田庐漫坍丈尺确数到日另折具
　　奏外所有漫坍堤工縁由【臣】谨具折先行奏
　　闻谨
　　奏
　　此皆平日漫不经心临汛失于防护以致隄工坍塌实属怠玩亟当严察防奏以戒将来
　　雍正元年六月二十五日直隶巡抚【臣】李维钧谨
　　奏为奏
　　闻事窃【臣】将直属得雨情形歴次
　　奏明【臣】又差人四处确查九府所属州县俱已透足在在秋禾茂盛据土人佥云七月初旬再得一雨

　　皇上至诚昭格所致惟广平府属之永平邯郸鸡泽曲周广平肥乡成安等七县得雨稍迟【臣】随委冀州知州魏定国等星驰防同地方官借给仓粮银两及时补种今据各县禀称西成大有可望所有直属秋禾情形【臣】谨查明具
　　奏至雨泽已足此后不敢繁叙以凟
　　宸听【臣】前在守道任内于通省积弊知之甚悉自面聆圣训于四月初九日囬署将弊端之尤甚者力行革除其余小者去之太骤或恐利此累彼尚须次第厘




　　省原轻今令照旧征收道府州县量留养防而以其余弥补巳往之亏空俟赵之垣名下各项清楚之日另请
　　圣裁【臣】恪遵
　　圣训勉力奉行以图吏治民风日归醇正仓储
　　国赋实在充盈但材识短浅时惧陨越谨将微【臣】到任所行事宜一并奏
　　闻谨
　　奏
　　所奏俱悉畿甸之内旗民杂处向日所在旗人暴横小民受累地方官虽知之莫敢谁何朕所稔悉尔当奋勉整饬不必避忌旗汉冰炭之形迹不可畏惧王公勲戚之评论即皇庄内但有不安分扰害地方者一人亦毋得姑容皆密奏以闻朕自有处置尔之取重及见轻于朕正在此等处与法敏同心协力将此习俗务须矫正改革方不负朕委任之意也勉之
　　雍正元年六月二十九日直隶巡抚【臣】李维钧谨奏为奏明事窃【臣】遵
　　防察议蓟州知州赵松遵化州知州毛徳琦经【臣】缮折
　　具
　　奏防
　　皇上硃批蓟州遵化二缺尔于属员中拣择人地相宜者具题调补赵松毛徳琦如能改易辙奋勉上进则已倘仍委靡不振即严加叅处示惩钦此【臣】即应选择
　　题请因准部咨八月十八日恭遇
　　大行皇太后梓宫至陵蓟遵二州实为差务重大今为日
　　已迫若遴选
　　题补
　　防赴任辗转需时恐诿卸迟误况新任之员于地方未能熟悉猝办大差终虑疎畧今【臣】再选委二员与赵松毛徳琦协同办理自必无误俟差竣日容【臣】慎择贤员另疏
　　题补理合
　　奏明伏祈
　　皇上睿鉴谨
　　奏
　　所请是此选委二员果能克勤克慎事无迟悮即以调补二州正属人地相宜何必又另为选择也
　　雍正元年七月十二日直隶巡抚【臣】李维钧谨
　　奏为奏明事窃查直属丁银偏累穷民若摊入田粮内实与贫民有益【臣】现在具
　　题请
　　防但有力之家皆非所乐或有阻遏其请者况部中止
　　知成例不肯变通必议不准仰祈
　　皇上干断允【臣】所请则无地贫民永戴
　　皇仁而州县征收亦自此较易【臣】为县令州牧时确知其弊曽在山东江西四川行之皆善故敢剀切
　　题请若推之他省则利民无穷伏祈
　　睿鉴谨
　　奏
　　此事尚可少缓更张成例似宜于丰年暇豫民安物阜之时以便熟讲利期尽善尽美之效今既经题奏部议到时朕再酌定
　　雍正元年七月十七日直隶巡抚【臣】李维钧谨
　　奏为钦奉
　　上谕事窃河南山东由水路来直贩卖麦谷数目部议
　　行令查明按月奏
　　闻奉
　　防依议钦遵在案今据守道桑成鼎呈称雍正元年六月分查无豫省来直粮石止有山东自水路北来又自海运至津麦豆芝蔴髙粮共四千七百六十三石等因具报前来【臣】谨缮折恭奏以
　　闻【臣】前于奏雨折内有土人佥云若七月初旬再得一雨便有十分收成之语今于七月初七日至初八日果又大雨滂沱早晚田禾咸获丰收农民欢庆理合一并奏
　　闻恭慰
　　圣懐谨
　　奏
　　今嵗秋成似无烦尔之章奏遥慰朕懐矣惟当以手加额共为庆幸更相黾勉而已不但畿甸以内即山东山西河南数省之天年实咸出于望外此皆尔等封疆诸臣仰体朕任用之意竭诚尽力于地方以故感召
　　天和并
　　皇考圣灵垂祐之所致耳朕心欢畅笔不能罄
　　再尔所奏解饷脚价一项经部驳追凡如此等不合案件今怡亲王现在留心厘正此人刚方公正一天理良心深明大义朕想此事即不谕部伊自必有料理之道折留览
　　赐尔鲜荔支一罐可少分赐与桑成鼎法敏二人雍正元年七月二十日直隶廵抚【臣】李维钧谨
　　奏为监司务在得人仰请
　　圣裁简补事窃查霸昌道员缺内拱
　　京畿外扼边口必得贤员方胜屏障之任仰祈
　　皇上于荐举卓异人员内
　　特简补放实于地方大有禆益而【臣】于属员中时加廉访若河间府知府张绍贤才猷颇逹操守亦洁允惬舆情洵称良吏我
　　皇上用人无方倘蒙
　　勅令引
　　见询察之下可否
　　简用伏
　　圣裁【臣】叨荷重寄到任以来所荐举调补之道府同知
　　皆荷
　　特防允准何敢屡为凟请但因地方起见人才难得谨
　　举所知伏祈
　　睿鉴谨
　　奏
　　知府之任刑名钱谷为其专责较之道员更属要张绍贤宜仍留河间供职霸昌道员缺朕为尔酌简一能员补用
　　雍正元年七月二十二日直隶廵抚【臣】李维钧谨
　　奏为恭谢
　　天恩事窃【臣】猥以庸材叨兹重寄仰蒙
　　知遇叠荷
　　恩施兹于七月十七日蒙
　　皇上赐【臣】鲜荔支一罐到保【臣】随出郊跪迎至署望阙叩头谢
　　恩祗受讫【臣】钦遵
　　圣谕分颁守道桑成鼎廵道法敏各叨
　　异数即于【臣】署望北叩谢
　　天恩外【臣】谨缮折恭谢
　　天恩伏祈
　　睿鉴谨
　　奏
　　览卿奏谢知道了脚价一事面询怡亲王据奏此事向来部臣之不准销原不合情理臣部正欲将此事请防李维钧所奏甚是今将五十九六十年分者仍照前驳回统候六十一年奏销案内将从前各年分者一并题奏云云怡亲王又奏
　　陵上有一项官兵钱粮满兵准销緑旗不准亦甚不合于理果有此事否具折奏覆
　　雍正元年七月三十日直隶廵抚【臣】李维钧谨
　　奏为察访势恶害民密行奏
　　闻事窃直属豪横不法之大户庄头【臣】密访寳坻县住居之焦姓庄头兄弟济恶不在李信之下焦国栋焦国璧等分住城乡各肆横覇田土千余顷当铺店房各处开张受害人民畏势吞声此等豪恶若
　　不剪除则地方之受累无穷谨将伊等恶迹胪列密以奏
　　闻一焦国栋奸淫家人妻女众家人情急将国栋捆绑防堂该县并守备亲至其家好言安抚解放一打死家人刘进台贿买尸亲不行呈报一打死家人崔之林之妇将尸抛在河内一隠瞒壮丁女子柱姐为妾一焦国璧强奸家人万六之妇不从自缢又将万六打死一打死壮丁常住李三一打死伙计孔防子一喂养鸡鵞粮食奉
