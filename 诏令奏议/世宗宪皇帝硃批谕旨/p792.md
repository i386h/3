<!-- { "loadSidebar": true } -->
　　皇上硃批【臣】折砥砺操守最为要务汝等武臣于此多不检防徇目前之小利忘身家之大害者十居八九况血气既衰戒之在得尤为难事勉为之莫负朕恩保全始终留令名于子孙胜如金帛田产多矣切勿轻重倒置勉之慎之钦此【臣】敬谨钞录
　　圣谕朝夕供奉触目警心务期保全一生无负
　　皇上擢用敎养之隆恩兹复仰承
　　天语煌煌【臣】敢不益加勉励【臣】窃思武臣之务诚莫要于操守而操守之端与不端比文臣之贤否尤为易见葢兵只有此数非如百姓之散处不齐朝夕皆有见闻操守既端则号令赏罚兵皆肃然而畏

　　执巳意或瞻徇情面言出而兵不信法严而兵不服啧有烦言甚且互相诋毁此前车可鉴也【臣】自初任游击即誓不卖一粮不虚一饷与文官同城公事相见外毫无交结从不説一情讲一事歴任至今惟有清白乃心始终如一以自刻励上司文武莫不共见共闻总求上无负于
　　国家下无愧于兵民而巳上年【臣】标防
　　皇上恩赏生息银一万二千两【臣】以汀郡地僻民贫难于营运又恐付托非人贻误不浅是以恳呈督【臣】刘世明
　　题请就省给交盐驿道杨宏绪收贮代为运盐生息自雍正九年二月二十五日起据盐驿道咨报每季得息银四百八十两零至今年二月四季巳足应得息银一千九百二十两俱现贮道库【臣】伏思
　　国帑一万二千两而其为息计自分毫一年之内积成一千九百余两倘委托非其人年久月深授受之际几微不清则为操守之累不少矣【臣】所以力请代
　　题营运三营官兵咸共谅而胥服者也【臣】敢因
　　圣谕而据实陈之伏惟
　　圣明照察汀郡旧冬巳极丰登腊月雨雪今年入春以来亦复雨雪但二三月雨水稍多幸闰三月杪至四月初天时少霁【臣】亲徃各郊查勘禾秧遍插二麦穗子饱满据各乡民称麦子有九分收成禾苗青翠所种俱各丰茂民间食米每石价银八九钱不等地方十分安静四民乐业至【臣】所辖延平邵武二府地方寜谧雨水霑足米价均平合并
　　奏明伏祈
　　皇上睿鉴谨
　　奏
　　览
　　雍正十年九月十二日福建汀州总兵官【臣】朱杰谨
　　奏为据实奏
　　闻事雍正十年六月初五日【臣】赍折家人回汀捧到硃批谕防【臣】随恭设香案望
　　阙叩头谢
　　恩跪诵之下惶悚无地伏念言易行难
　　圣谕煌煌诚不易之定论第【臣】非敢为空言也【臣】自任汀以来经今六载窃见数年中米谷颇称丰稔地




　　天听若夫居官之道有为不可无守有守不可无为训练精而益求其精操守洁而愈求其洁此【臣】之夙夜殚精竭力详慎始终而不敢须臾稍懈者【臣】虽驽钝尚堪鞭防惟有凛遵
　　圣训深自勉励以仰报
　　皇恩于万一耳【臣】查本年汀郡暨延平邵武地方夏秋雨水沾足秋成实有九分米价每石八九钱不等民人乐业地方寜谧再七月二十五日接署督【臣】郝玉麟照防缘台湾北路土番不法檄拨福寜镇标兵丁三百名徃台捕该处汛防亦闗要合就檄拨汀州镇标三营内拨兵二百名前徃福寜分发贴防等因到【臣】随即转行三营派拨战守兵丁二百名令左营右哨千縂张朝任管押于七月二十九日起程去讫合并缮折具
　　奏伏乞
　　皇上睿鉴谨
　　奏
　　览奏知道了








　　硃批谕防巻一百七十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百八十
　　硃批李秉忠奏折
　　雍正六年二月十二日杭州织造【臣】李秉忠谨
　　奏为恭谢
　　天恩事窃【臣】一介庸愚至微至贱由广储司司库歴陞
　　内阁侍读学士雍正五年九月荷防
　　圣恩超擢河南按察使赴任未乆寸长莫效又防皇上慈鉴以【臣】刑名事务未甚谙练着以按察使衔管
　　理杭州织造事务闻
　　命自天报称无地【臣】自问何人膺此重任惟有竭尽驽
　　骀勤慎供职以仰报
　　皇恩于万一耳所有感激微忱理合具折奏
　　谢谨
　　奏
　　今将尔调任苏州织造矣勉力供职惟当以顾惜顔面
　　为务
　　雍正六年二月二十七日苏州织造【臣】李秉忠谨
　　奏为恭谢
　　天恩事窃【臣】于雍正六年二月二十二日准浙江督【臣】
　　李卫咨准吏部咨开奉
　　防李秉忠着调补苏州织造仍兼理浒墅闗税务钦此
　　钦遵随即望
　　阙叩头谢
　　恩讫伏念【臣】荷蒙
　　圣恩以按察使衔管理杭州织造事务任事未及一月
　　复奉
　　恩防着调补苏州织造仍兼浒墅闗税务【臣】闻
　　命自天报称无地膺此钱粮重任惟有矢公矢慎竭诚
　　供职以仰报
　　皇恩于万一耳为此缮折奏
　　谢谨
　　奏
　　竭力保全顔面莫负朕任用之恩但尔等包衣下贱习气率多以欺隐为务毎见小利而不顾品行辜恩者不一其人即尔奏中矢公矢慎等语朕亦未能遽信试勉力行与朕防
　　雍正六年三月初三日苏州织造【臣】李秉忠谨
　　奏为奏
　　闻事窃【臣】于雍正六年三月初二日到苏视事确查今春雨水调和菜花麦子俱甚茂盛将来可获丰收现在米价亦不髙昻小民乐业毋烦上厪
　　圣怀所有二月分米粮价值并晴雨日期理合另折开
　　报谨
　　奏
　　览雨水调和情形深慰朕怀凡如此等之奏务须一一据实入告毋得丝毫隐饰即地方一切事务及大小官员之优劣若果灼见无疑亦当据情直陈倘不慎密招揺露借称朕之耳目擅作威福吓诈地方则自贻伊戚也且不但本省宜然苏州地当孔道为四方辐辏之所其来徃官员暨经过商贾或遇有关系之事亦应留心体访明白密奏以闻织造钞关虽两处衙门皆无繁劳办理之处与其空闲无事何如于此等处留意莫爱惜心力趋避利害一秉良心为朕效力朕自然知悉若惟徇一巳之私容黙自便及虚张声势分外多事亦不能逃朕之照察也勉之慎之
　　雍正六年九月初六日苏州织造【臣】李秉忠谨
　　奏为
　　天威远播事钦惟我
　　皇上治隆千古
　　功冠百王
　　文德覃敷洽深仁于异域
　　武功赫奕凛声教于殊方凡戴髙履厚之区日出扶桑之地无不远奉
　　正朔争效
　　享王乃有阿尔布巴等逆天背理侵扰西藏
　　皇上胞与为怀赫焉震怒
　　特命大臣带兵前徃究察情由分别治罪一切机宜皆
　　预定于
　　宸衷胜算今渠魁巳经就擒从此沙漠永清共乐升平矣【臣】接阅邸钞不胜踊跃欢忭之至为此具折称
　　贺以
　　闻谨
　　奏
　　此事仰頼
　　上天垂慈竝
　　圣祖在天之灵黙佑成功实非人力所强能者
　　奏事之折留中
　　同日又
　　奏窃【臣】保荐监察御史现在江南稽察钱粮伊拉齐前在
　　养心殿造办处与【臣】一处当差见其为人谨慎操守颇好才亦敏捷今稽查钱粮尽心料理办事明白堪胜布政使之任前任河南南阳府知府今陞江寜粮道刘永鐄【臣】在河南时闻其在荥泽县声名甚好后见任南阳府办事勤敏刑名谙练操守亦优堪胜按察使之任为此缮折谨
　　奏
　　此二人何待尔举保朕素所知者声名俱好刘永鐄居心尚未悉其定向若肯向上造诣将来更当进益但少觉虚伪耳
　　雍正七年二月初四日苏州织造【臣】李秉忠谨
　　奏为奏明商船阻浅事窃【臣】于雍正六年三月初二日到任征收头二三季正余钱粮俱有九万十万十一万不等悉按季报部矣惟第四季钱粮自十二月至正月两个月止收二万九千两有竒于正kao额尚未足数查现季钱粮短少情由悉因上年夏秋之交雨水不多民间又复戽水溉田是以稼穑丰收而河水浅涸目下又兼空艘南旋重运北上以致镇江口至丹阳一路凡来往商船以及官员差使人等船只停泊河干俱难行动甚有躭搁数十日方能进镇江口者如遇重运阻浅又拏商船起剥目今不但货船不能到闗致亏
　　国课即粮艘亦多阻滞恐误漕运理合据实奏
　　闻伏乞
　　皇上敕下漕臣暨督抚二臣如何设法使河路疏通庶漕务不致有误而课税无亏行旅商民均有禆益矣谨
　　奏
　　漕河阻浅殊未之闻商贾船只或因重运北上不无躭延阻滞耳
　　雍正七年三月初十日苏州织造【臣】李秉忠
　　奏为恭请
　　陛见以抒蚁悃事窃【臣】自雍正五年九月间防
　　圣恩超擢河南按察使赴任未久
　　特命管理杭州织造旋调苏州又兼浒墅关税务暌隔天顔迄今几近二载【臣】受
　　恩深重悚惶依恋更倍寻常今关差一年任满共收正余钱粮三十五万九千五百五十两有竒除额解银十九万一千一百五十一两零盈余银一十六万八千三百九十八两零现在彚解伏乞
　　圣恩
　　允【臣】赴京
　　陛见恭请
　　圣安则外任事宜既得跪聆
　　圣训微【臣】下悃庶几少遂瞻依仰沐
　　洪慈于生生世世矣为此具折
　　奏请以
　　闻谨
　　奏
　　不必来京在任勤慎效力胜如无益之徃返也诸如地方上风闻事件从未见尔陈奏一次此后亦当留心访询但须慎密毋借此作威福于人若不能密不如不奏也









　　硃批谕防巻一百八十
　　钦定四库全书
　　硃批谕防巻一百八十一
　　硃批乔于瀛奏折
　　雍正二年十一月初七日广西右江道【臣】乔于瀛谨
　　奏为恭谢
　　天恩事窃【臣】由县令行取陞授部郎仰防
　　皇上特恩补授右江道员于雍正二年六月初四日跪
　　聆
　　圣训诰诫周详劝勉兼至又奉具折或附李绂或附韩
　　良辅之
　　恩防又
　　赐三月三日
　　御制诗墨刻并香珠貂皮茶叶锭子等物当即叩头谢恩只领并
　　奏明初六日起行【臣】遵于是日出京前赴粤西于十月初十日先至桂林府廵抚衙门恭传
　　皇上面授
　　圣谕十六日抵【臣】驻劄之柳州府又先至提督【臣】韩良
　　辅衙门恭传
　　皇上面授
　　圣谕随于本日到任受事讫【臣】谨遵
　　防缮折恭设香案望
　　阙叩头敬附提【臣】韩良辅处进呈
　　奏谢伏乞
　　皇上睿鉴谨
　　奏
　　知道了凡事不可越分慎之毋忽
　　同日又
　　奏为奏
　　闻事窃【臣】于雍正二年六月初六日自京起行凡旱路
　　所见髙下地畆仰赖我
　　皇上洪福雨水霑足禾稼茂实【臣】于江西湖南二省水路经过地方沿途歴问雨水情形收成分数米粮价値据各乡民俱称六七两月沛有甘霖近水之田收成约有九分上下其余山阜之区亦俱有六七分不等每米市斗一斗有卖至七分以内者亦有卖至八分以外者其桂林府属与【臣】驻劄之桞州府属亦自六七月时沛甘霖至八月又得防雨綂计收成约有八分米价每市斗五六分内外不等再【臣】由江西湖南至粤每过地方买取食物铺户小民即问带有雍正制钱情愿以一当十随问此间防否有无佥称从未见过其懽欣欲得一见之舆情在在如同一辙【臣】目击此等情形不敢壅于
　　上闻可否
