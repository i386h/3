<!-- { "loadSidebar": true } -->
　　防遵行事窃照浙江乍浦海口通达各省外洋设立满
　　营水师实于
　　国家兵制完备尽善现在闽省咨送弁员并浙江水师各营挑选熟悉水务緑旗兵丁四百名充捕盗舵工阿班斗椗缭手俱能加意教习实力奉行满兵操练甚属尽心【臣】等亲见巳有几分谙晓前
　　皇恩赏给兵丁生息银内乍浦水师共有一万而圣主先事筹画
　　特颁恩谕乍浦水师新拔兵丁钱粮照天津例每月加出五钱各兵感戴欢呼益加踊跃縁前项绿旗兵丁四百名虽属水师同营而满汉攸分前次生息银两未敢冒昧入均沾随将
　　恩赏加给饷银应否一体支领之处移查天津都统准有覆文彼处舵工水手等人皆系雇募在营支领工食非系食粮兵丁不曾加增等语是以浙省现在亦仍照旧额支饷未敢一体添给但查此项兵丁俱系各标营抽调能悉水务之人身既逺离乡井或挈家而来或分住两地皆有养赡家口之需且伊在本营尚有挑选拔补千把一途而乍浦满营官员汉人不与挑选别无出身可图惟恃钱粮过活其中如阿班等人善于大洋飓风猛浪之中扒上桅顶更非自幼练习不能精熟捕盗舵工亦非容易将来满兵即于水务极嫺而若辈仍须留用驾驶是其勤劳艰难之情原有倍于别营水兵非可援以借口者因此与将军臣阿礼衮副都统【臣】富参密为商酌无异所有每月加给银五钱之处似应仰邀
　　皇上格外洪恩一体支领竝各兵红白事故可否亦于恩赏生息银内量为分派【臣】等未敢擅专相应据实公
　　同
　　奏明恳请
　　谕防方敢遵行为此谨
　　奏
　　所请甚属允协候另有谕防从部颁发
　　浙江总督管巡抚事在任守制【臣】李衞等谨
　　奏为请
　　防调补事窃照杭州为省防重地旗民交处又有各府州县缉获逃人解省皆须理事同知承审必得明白勤干之员方可办理无误今现任同知佟保初做外官未谙政务审断旗民关渉事件非太过即有不及多未妥协止宜京员任用尚可供职查乍浦理事同知鄂善随伊父鄂密逹在浙数年稍悉旗汉民情土俗肯于向前但觉少年好胜不甚老练且与副都统富参性情不合今鄂密达已
　　皇上调任江宁无须回避若以鄂善改补杭州理事同知俾【臣】等再加就近训饬于事务可免舛错之虞其乍浦理事同知虽所辖地方无多而营制初设海口通衢闽广商民杂防更须歴练明白之人方可胜任仰求
　　皇上敕部拣选发补则一转移间地方彼此有益矣縁系调用旗员未敢冒昧题奏合先防同将军【臣】阿礼衮缮折具
　　奏请
　　防遵行伏候
　　睿裁谨
　　奏
　　已有防谕部矣
　　谕浙江总督李衞知悉外边传有吕氏孤儿之说当密加访察根究倘或吕留良子孙有隐匿以致漏网者在卿干系匪轻逆贼获罪于天事出情理之外虽剉尸不足以蔽厥辜部文到日遵照施行勿留寸骨于人世毋得茍简办理特谕
　　雍正八年七月二十五日浙江总督管巡抚事在任守制【臣】李衞谨
　　奏为覆奏事窃【臣】钦奉
　　硃谕密防将逆恶吕留良子孙察访根究勿使隐匿漏网幷不令逆贼寸骨得留人世跪读之下倍切警惕查逆贼吕留良罪大恶极于雍正六年冬间奉文查拏逆党严赓臣等之时【臣】已将现在逆子吕黄中吕毅中竝逆之长孙吕懿歴三犯解京其律应縁坐之逆孙吕懿本吕懿正等十七名幷年未及岁之吕懿林吕懿兼俱行查明监禁其逆犯曾孙虽律不縁坐而罪恶滔天者之嫡属未可以常律论幷将其年在十六以上之吕为雯等四名及髫龀襁褓之吕服先吕诵先等十五名亦行查出分别监禁看守又有逆孙吕为景向随父懿绪出继与逆侄吕仙中者今懿绪已故将为景幷其初生之子阿大查出入册不使得因过继幸漏各在案迨【臣】上年进京
　　陛见时面奉
　　谕防之后诚恐或有遗漏随于京邸密封移咨署督抚【臣】性桂蔡仕再加确查据称俱经复查无遗分别造册送部又在案【臣】于上年十月初二回任路过嘉兴查知逆犯吕留良坟在石门县识村地方即饬选拨兵役协同地保常川看守委官巡查又复严加密察巳故逆子吕葆中有一继妻曹氏年六十八岁因从前剃发为尼出家于南阳庙中未经入册续又查出同现存已故各犯之娶过妻妾劳氏严氏等二十四人及未曾许字之女四人一幷听候部示其现在监禁各犯内有吕懿刚于本年六月初一日病故当经委员騐明取具图结报部今奉
　　密谕【臣】再加意留心严督地方官务须详查确访稍有丝毫疑情即行根究到底总之此案【臣】断不敢邀誉沽名稍存姑息自当选派文武慎重办理不致畧为踈忽得有漏网也理合先行
　　奏覆伏祈
　　圣鉴谨
　　奏
　　所奏是此案逆犯乃
　　君父
　　宗社之仇讐岂他悖恶之可比当更详细搜察以净根株
　　同日又
　　奏为奏明全省近日年景情形事窃查浙江田稻有早中晚之不同上游金衢严等八府早者大槩居半杭嘉湖三属则晚稻为多今岁四五月间浙西虽然雨多尚在未曾种植之先浙东地高不虑雨水惟恐天旱故宁绍金衢严处六府各县早稻收成丰熟台温二府所辖近海地方当六月初五日发有飓风维时早禾已经收刈十之五六晚禾尚未开花俱无妨碍惟台属黄岩太平临海宁海等县傍岸近水涂田间被风潮损伤通县不及十分之一二其中又复髙下不齐此等低处最甚者风止后雨洗咸潮尚有三四分收成新米价值近海
　　者每石仅七八钱不等杭嘉湖地方夏收豆麦畧减分数而蚕丝既熟沾利自多晚禾虽未可期必然现在雨旸时若一路菁葱遍野雨水盈畴车戽不劳民情安适【臣】所过之处目击情景实有含哺鼓腹耕凿自如之象而苏松等属秋苗亦盛将来发华结秀两月之间如无大雨暴风收获齐全丰登又已可望矣再查海宁海盐两县虽因海中发飓潮水漫塘而石工幸皆保固惟土塘及旧时碎石老塘间有被水冲击坍卸者现已抢修填筑以御秋汛安吉州长兴二处五月间水退之后田禾悉已补种具结不致成灾惟黄岩等数县内有近海之民人房屋营汛墩台等项间至被风刮倒不无伤损当经酌动盐务赢余银两分别赈恤帮助安顿俱不致有失所【臣】查浙省今岁仰邀
　　皇上福庇尚不至有涝溢过甚之虞而此番飓风太大近海数邑民田庐舍间有损伤【臣】虽从不隐匿丝毫灾伤稍自粉饰而返躬思咎实切悚惶近又恭承
　　圣训以恒雨之徴惟狂始见荷
　　恩谕浙江多士凛盛满之戒深敬畏之心仰见
　　圣主容保教思至意岂惟浙士感戴钦承【臣】亦倍加凛惕惟有痛自刻励不敢畧逾尺寸以期稍免陨越于万一伏祈
　　睿慈鉴宥谨
　　奏
　　今岁直隶以至各省皆有微灾然此咎征殊与卿等无渉俟秋成后奏报到齐朕自另有谕防通颁
　　同日又
　　奏为奏
　　闻事窃照浙江学政顾仔于本年二月到任后即赴处州台州补行科考二郡俱系山海僻壤生童数少虽有怨声尚未闻其弊窦五月间至绍兴府首行岁考【臣】留心稽察有学政书吏姚三聚皂头周姓嘱各学教官凡招覆新进童生每名索规礼七钱告假游学生员每名索银一钱二分各学投册索银四两山隂防稽因附郭倍之学书门斗偶因文册些须舛误必加重责声名已是平常及生童发案后外论更觉哗然街衢遍黏匿名揭帖开有旧时游学勒银一两新告游学勒银一两四等免责勒银八两生员保等勒银二十四两新进文童得银二百四十两武童得银八十两等项六条指新进文童钮昊武童黄尚义为据该府顾济美查拏黏贴之人已无踪影学政顾仔闻知即发钮昊原巻谕查有无撞骗钮昊坚不承认第书吏皂头出入传话肆行无忌勒索游学生员否则提比门斗等事与揭内相同又有门子李荣全面语各学将来考试教官另设下等恐吓撞骗巳经革退而皂头周姓前索缴招覆新生规礼已收者忽于六月初五日尽行发还并闻另有看文字径窦串同伊子朦蔽作弊虽该府查拏无踪匿名未足为据而关防不严已见确实今该学政将匿名自行钞送移咨到【臣】自当再行廉访幷于【臣】回署之日吊取指名之文武二生细加考验学问骑射果否有弊自必不能掩饰实则具疏防究外事关学政优劣【臣】既有所闻不敢隐匿理合先行据实附陈伏祈
　　圣鉴谨
　　奏
　　察访的确然后纠防此见是
　　同日又
　　奏为奏明请
　　防事窃【臣】前因奉
　　防特建
　　海神庙工程繁钜请以原任直隶布政使张适原任莱州府知府王坦发浙监督效力具
　　奏荷
　　俞允钦遵续据张适王坦先后到工承办一切事宜俱各实心尽力畧有头绪讵意王坦于六月二十三日忽发失血之证至今大吐不止日觉沉重即使调理幸痊亦恐不能耐劳办事据布政使张元怀委官验明出结具详请令该员回籍调治如能痊愈再行赴浙效力等情前来相应
　　奏明一面给咨回籍至庙工事务殷繁张适一人之精神难以分身照顾兼理查有原任广东廉州府知府蒋杲由户部山西司郎中本部保送引
　　见奉
　　防记名选授府职到任二载因署别府任内失入命案部议革职永不叙用现在苏州原籍查蒋杲前与【臣】同任司官时知其为人谨慎小心而且殷实饶裕经手钱粮工程谅必顾惜身家不敢茍且草率况其获罪在于据县审招转详非系有心故入情尚可原可否仰邀
　　圣主格外天恩准令赴浙协同监督庙工效力赎罪【臣】
　　未敢擅便理合缮折请
　　防伏乞
　　睿鉴指示钦遵谨
　　奏
　　照所请行该部知道
　　同日又
　　奏为恭缴
　　硃批遵
　　防据实覆奏事窃【臣】接到前次具
　　奏崇明县海沙地棍聚众打闹折内钦奉
　　硃批崇明边海要地刁风尤当禁遏所见是朕命卿将施廷专调补浙省已有防谕部矣黄岩镇总兵李灿于此缺宜否倘以浙省镇臣不便輙调江省一面委员暂署崇明一面将情由声明奏闻候朕裁酌钦此因部文未到正在只候间于二十一日接准兵部咨文始知钦奉
　　上谕业将嘉协副将王绪级陞授太原总兵官其崇明为江南濵海重地着【臣】于浙江总兵内择其才克胜任者调补将施廷专就近管束教导【臣】跪诵前后两次
　　防意钦遵查得浙省四镇定海黄岩温州兼辖水陆洋面均为要区闽人杂防非施廷专少年未谙所宜惟处州辖属稍僻事务亦简虽堪调补然离省甚逺既于就近管束教导之
　　谕防不能克副且处州镇【臣】方文登勤苦小心于本任才具适为相称实未足当崇明重寄若欲调补惟有李灿一人但黄岩洋面避风岛岙难得又当浙省之中冲为商渔之聚薮汛地四通八达素日盗案较定温为多海门等口最关紧要歴任不得其人目前方见整顿且现在台属盐务皆委镇府督同办理茍非熟练未能相安施廷专初到生疎自难妥协但今崇明现在缺员要地难以久稽似应遵照折内
　　御批先行遴员委署候
　　防遵行查杭协副将吴进义由江南提标弁员出身歴任相近此地于苏松营伍机宜颇为谙晓李灿虽才情歴练尚有急于见好勇往太过之处而该员又觉老辣若上司驾驭得法与海疆要地尚属相宜且前曾署理黄岩镇务亦非生手现在遵即暂令该员署理崇明俟李灿进京
　　陛见
