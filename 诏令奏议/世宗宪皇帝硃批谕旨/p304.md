<!-- { "loadSidebar": true } -->
　　闻事雍正七年十二月初八日【臣】闻督臣郝玉麟于本月初五日半夜时遣拨防将守僃带兵五百名前徃肇庆府恩平县【臣】以督臣连夜兵必有意外之警当即遣役探访消息随于初九日据署恩平县知县姚孔锌报称在于该县土瓜蓢地方拏获奸匪六名搜获黄绫令旗九面内四幅写楚震公三字一幅写罗平二字黄绫僞劄九张内五张塡有总兵李昆玉防将刘国敬梁高陞蓝登其呉建晃姓名职衔白绫僞劄四张内二张塡写副总李士贵防将朱荣姓名职衔编列五千二三百等字号等情到【臣】后于十二日春江协副将陈显禀报署抚【臣】傅泰内称风闻恩平地方有奸匪萌动差兵丁诱出温亚七投首供出头子李六军师李先生约定十二月初二日抢恩平才抢阳江等情又防恩平等县陆续拏获供党梁子宾等五十四名解赴督臣衙门押肇庆府收审傅泰亦遴委南海县知县赴肇公同研讯据各犯佥供系李梅即李先生名李赞韬又名李世信与陈京干做劄分散李梅先称阳江县太平地方有银一坑伊有术可取及取银不验乃称交趾有李九葵聚集六十万兵马十月里就到广西年号归化劄付从李九葵领来又供有一人生辰八字俱是壬寅今年八嵗现在交趾山西陜西福建广西各省都有劄付又供台湾朱一贵之子朱三太子在交趾小西天已出到巫山有几十万人不乆有大兵来并有瘟疫鬼魅若领其劄付不怕瘟疫兵鬼又供广西大伦地方有文姓之兄在陜西要图大事招兵二十五万从广西就到广东楚震公是文姓之弟军师是和尚智开能使法术等语种种口供甚属支离【臣】未敢信以爲实又据各犯供称领他旗劄怕有兵疫好保身家并非想要做官李梅卖劄一张要银三两或索钱数百文李梅身带木印一个黄绫数幅有人领劄就塡写卖给质诸跟随李梅之蘓子卿亦供称小的向雇与李梅挑包袱卖药看地理十月跟他到陈京干家见他做旗做劄想骗人家钱财等语至十二月二十七日据南海县报称审据李梅之壻区在台坚供十一月初七日跟随李梅到陈京干家说要散劄骗人小的说散劄是犯法的事做不得李梅说只要弄得人信哄得银钱就好你替我塡写何妨小的无主意就塡写了三十多张那些三千几百的号数都是虚写哄人月分是倒塡七月的又供那陜西广西交趾许多兵马都是李梅讲的大话没有一点影响无非耸动人骗银钱原无凭据的那木印是李梅自巳篆写的等供在案【臣】初闻恩平县起获劄付之日即知爲不过借劄骗钱之计大凡逆贼结党爲匪其聚众必有巢穴军器必有鎗刀且必畜养马匹堆积粮草四者缺一不可【臣】访知李梅原充东安县书办犯事革退常以卖药爲生兹细按各犯供情李梅散劄骗钱之原委历历如绘而梁子宾等分居各村皆自本犯各家拘获无一窜聚贼巢器械马匹毫无所有明系李梅私造旗劄造言惑众诚可不动声色而消除者矣今各犯已吐露实情兵亦撤回百姓安居如故各县挨查甚力实无匪类潜藏是可仰纾
　　皇上南顾之忧也【臣】当此讹言之后倍加防范严饬各府州县上紧缉拏李梅推讯情由尽法究治必不敢少有踈忽上厪
　　圣怀合先缮折奏
　　闻伏乞
　　睿鉴谨
　　奏
　　诸如此类常将小事作大事观切不可失之轻忽地方奸匪之为害生民烈于盗贼当时刻留心察访稍有影响随即跟究毋存姑息省事之念而使滋长蔓延也譬如吕留良辈皆因地方大吏聋瞽踈慢致令数十年公然肆行无忌是当深以为戒封疆大吏常以防未然三字一日三省可也志之
　　同日又
　　奏爲奏明事雍正七年九月十五日【臣】遣家人赍折进
　　呈用折匣二个一装
　　奏折一缴
　　硃批及十二月初一日【臣】家人赍折回粤僃言十二月
　　二十日蒙
　　皇上回折匣二个一系空匣未鎻遵即敬负背上雇骡起程不期行至江南庐州地方氷滑骡惊堕跌路旁未知折匣有无伤损等语【臣】恭捧细视惟空匣鎻内跌下铜钮一小块理合据实
　　奏明并将原匣及跌下铜钮呈缴途间氷冻堕骡固属家人踈忽然【臣】未能慎择罪戾甚深日夜悚惶望
　　天叩吁伏乞
　　皇上俯赐寛宥另
　　赏【臣】折匣一个顶沐
　　洪恩于生生世世矣谨
　　奏
　　路途遥逺安能常保无虞此细事也何须如是惊惶朕深恶过甚之虗文向后不可
　　雍正八年二月十六日广东布政使【臣】王士俊谨
　　奏爲恭报米价事窃照粤东徃年时値春间米必稍贵今自正月以来米价日减现在广州府米价每石六钱四五分至六钱一二分南肇二府米价每石七钱至六钱一二分其余各府州米价每石六钱至五钱二三分不等通省米价甚贱小民糊口有余兹二麦徧野青葱雨旸时若【臣】当此盈寜之候益存兢惕之心仰体
　　圣主足食安民重农积谷之至意谆谆劝谕士民随时节俭常念稼穑艰难永乐升平丰裕所有粤东现在米价理合据实奏
　　闻谨
　　奏
　　粤东米价如是平减实属罕闻惟当愈加敬畏从事丝毫无懈时自检点也
　　同日又
　　奏爲敬陈推广良法事窃州县城内设有乡约朔望宣讲
　　上谕遵行已久雍正七年闰七月内又经大学士公马尔赛等议令各州县于大乡大村人居稠密之处俱设乡约之所于举贡生员内拣选老成有学行者一人爲约正再选朴实谨守者三四人以爲値月每月朔日齐集乡之耆老里长及读书之人宣读
　　圣谕
　　广训阐明大义详示开导务使乡曲愚民咸生孝友敦睦之思置徳业可劝者爲一籍过失可规者爲一籍每月朔日先读
　　圣谕
　　广训抗声宣讲约正推说其义剀切丁宁讲毕于此乡内有善者众推之有过者値月纠之约正询有实状命値月分别书之于籍嵗终考校其善过彚册报于县官县官设爲劝惩之法有能改过者一体奬励已奉
　　俞防通饬遵行在案【臣】因思记过之籍第可爲乡村守分农民偶有过犯而设若素非善类及曽爲盗贼者月朔不来聼讲约正无可纠绳是亦不可无法以处之今大乡大村既设立讲约之所【臣】
　　请于约所之侧令州县各竪一木榜开列乡村奸盗诈僞干名犯义有伤风俗现今犯法治罪之姓名于榜上俾邻里宗族皆得直指其非以启其愧悔之渐倘一年之内该犯果能深自刻责毫无过举即着约正値月报明州县去其榜上姓名予以自新以视置籍记过更觉彰明较着实于地方不无裨益【臣】因设立约所而推广良法是否可采伏乞
　　皇上睿鉴施行谨
　　奏
　　此不过小试行道之端他省亦有照此行之者若夫奸盗诈伪匪类欲以木榜书名感发其愧悔之心恐未必能然朕意果遇强横不法之辈乡里必不敢书其名以籍其罪无非将良懦乡民之小过塡写一二以塞责而已虽属有名无实之举然亦系有益无损之事何妨试行但恐徒为百姓之笑具耳
　　同日又
　　奏爲敬陈管见事窃【臣】奉广东督抚牌文准云贵广西总督咨商据广西梧州府知府袁玑详请将广东肇庆府属之封川开建二县归入梧州府等因【臣】思普天之下莫非
　　王土封川开建或隶肇庆或隶梧州同爲
　　皇上之疆域何分彼此但玑欲将封川开建二县归入梧州者以梧属之苍梧怀集二县与肇属之封川开建二县田地村乡犬牙相错故详请归入梧州其说近是【臣】查梧州与肇庆接壤自梧州顺流而下一日一夜可抵督臣驻劄之肇庆再经一日一夜可抵抚臣驻劄之广州若由梧州以至广西省城非隔十余日不能即到程途相去逺近悬殊倘蒙
　　圣裁将肇属之封川开建二县归入梧州将广西之梧州一府改隶广东则公文徃来呼吸可通去逺就近莫有便于此者其梧州府所收落地税羡银两按数移解广西藩库以充西省各官养亷于西省究无所损【臣】前请添设高雷廉道一员改肇高廉罗道爲肇罗道一折钦奉
　　硃批遵即详明督抚
　　题达在案今梧州府如改隶广东自可归肇罗道兼辖至于广西苍梧道管理通省驿传盐法原应驻劄桂林不须分守苍梧【臣】从因地制宜起见故敢敬陈一得之愚是否可采伏乞
　　皇上睿鉴谨
　　奏
　　此奏事闗两粤谕两省督臣防商奏覆有防
　　同日又
　　奏爲修辑省志事窃各省志书每多残缺于雍正六年十二月奉
　　防重加修辑【臣】奉文之后随即转行各府确查旧志未载事迹并于所属绅袊之内每府选择一二人送至省防设局纂修但恐本省绅袊不无狥私情必于外省聘一素有学行者总理大纲庻事无阙滥而责有专司兹有翰林院庻吉士浙江人鲁曾煜康熙六十年与【臣】防试同榜【臣】知其人品端方学问淹贯向因伊祖母年逾九十父年亦有六旬蒙
　　圣祖仁皇帝恩赐回籍侍养今其祖母已故父尚强健况有二孙俱经成立非家无次丁可比【臣】商之署抚【臣】傅泰遣役徃接鲁曾煜到粤给以脩脯令与粤省绅袊悉心考订修辑志书容俟告成之日恭呈
　　御览合先
　　奏明谨
　　奏
　　修辑志书一事直隶各省殊觉过于迟延当速行办理为是
　　同日又
　　奏爲请禁私卖制钱事雍正七年八月云南抚臣委员运送新铸制钱二万串到粤【臣】观铜色黄亮钱文厚重与粤东旧钱逈异随于各营兵弁赴【臣】衙门领饷时即将银七钱三发给领回均匀撘放庻





　　否狡饰容俟县府审明拟罪伏查新铸制钱一千文约重九斤余两每制钱一千价止纹银一两以一两之钱价可得九斤余两之黄铜照黄铜时价可卖银一两四五钱如打成烟袋即可数倍其値钱价贱而烟袋贵奸民贪利违禁恐不仅刘昂霄已也【臣】一面出示严禁一面详请督抚将黄铜打成烟袋者悉令地方官照收买黄铜器皿例给价


　　俱经各营兵弁领回本应按名分散何故尽归铺户之手此中显有兵弁增价私卖情弊雍正八年正月【臣】奉署抚【臣】傅泰牌文准琼州镇总兵李顺咨称有左营外委周维经奉差赴省领出制钱竟敢动用私卖浮开侵利实属不法等因转行到【臣】虽周维经未曾供明将钱卖与燬化之铺户然此亦兵弁私卖制钱之确证制钱撘放兵饷各营俱有领出私卖恐不仅周维经已也理合仰恳
　　谕防严禁俾武弁知所畏惧不敢私卖制钱而奸民无
　　从收买自不能将制钱燬化矣伏乞
　　皇上睿鉴施行谨
　　奏
　　朕不解汝意何居凭何降旨今既银钱兼撘与兵而禁其易卖与民令其惟行使于营伍中耶自省领钱归汛或虑质重易银以便携带就中少图微利亦人情之常今必揆其卖与燬钱之舗户乃不揣本而齐末之论也如果奸民竟敢大开炉座燬坏制钱则汝等地方大吏所司何事此奏不明亦且不当
　　同日又
　　奏爲密请
　　圣裁事窃沿海额设战船各营兵弁依期乗驾廵海其或遭风坏船即按原定工价动帑修造若非因公事出海坏船责令该营赔补此厯来之成例也嗣因广东龙门恊副将景慧渡海考验并该协把总谢廷彦率兵廵海被风飘没奉
