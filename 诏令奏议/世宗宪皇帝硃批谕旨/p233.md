<!-- { "loadSidebar": true } -->
　　皇上徳威广被声敎覃敷凡各路生苖陆续向化惟黎平镇逺平越都匀等府与楚粤接壤一带生苖每有欺陵百姓干犯法纪而八万古州九股生苖盘踞深山道路不相通达声息不相连贯经督【臣】鄂尔泰特委按察使张广泗前往化诲招抚清理疆界【臣】到任后因张广泗亲赴苖疆尽心招抚所有跟随出力官兵必须时加赏赉即投顺生苖亦应赏给花红银牌断不可少且张广泗行营需费甚多虽经督臣给过银一千两但恐不敷应用【臣】再四思维现在司库无项可动惟捐纳项下所存七分公费银两可以拨给【臣】随即写书与督【臣】鄂尔泰计议商酌嗣接鄂尔泰覆称如有不继听【臣】酌量料理等语伏查捐纳项下公费银两【臣】未经
　　奏明何敢擅自拨动可否仰恳
　　皇上天恩将司库存贮捐纳公费银内拨动一千两以五百两为预偹赏赉官兵苖民之用以五百两给


　　圣明批示遵行至官兵需用行粮【臣】巳檄饬附近各府州县预偹接济在案现据张广泗禀报八寨等处投诚苖民共大小一百一十余寨又就抚生苖共大小四十五寨其地界周围约计二百六七十里俟遍户议粮造册通报今即赴凯里防集料理丹江一带等情理合一并奏
　　闻谨
　　奏
　　览
　　同日又
　　奏为奏
　　闻事窃查黔省军田前经工部侍郎申大成条奏令顶种百姓每亩上纳税银五钱许照民间一体买卖过割报明布政司给以契尾执照永为己业等因奉
　　防行文钦遵经前抚臣转行各属饬令将作何清查之处详报到日出示晓谕尚未具有详覆【臣】到任后随严饬各属作速查明军田亩数并现在承种管业户口姓名造册详报毋使隠匿遗漏又奉


　　行不力随行文通饬至部定价值原据直各省不产铜铅之处通为酌定今黔省出产倭铅其价甚贱又接壤云南红铜之价亦不甚高以红铜倭铅煎炼黄铜计算不及部价若不酌照时价恐有射利之徒多搀倭铅私行铸造黄铜生熟器皿交官领价亦未可定黔省虽收买无几但钱粮关系不得不因地制宜【臣】随檄行布政司查议在案俟详覆到日【臣】再为确核咨请部示又建造
　　先农坛庙置买耤田【臣】恐各属从前或有草率办理虚冒钱粮之弊巳行令布政司委员查勘至于忠孝节义祠宇并未据各属报有建造者岂黔省竟无可表扬之人再如州县额设民壮或有虚应故事冐销工食又从前各官侵蚀赏给老民银两或尚有隠匿不首均未可定【臣】俱檄行布政司严查在案更查黔省矿厰税务等项丝毫闗系
　　国课从前虽有専员管理并不委员稽察【臣】现在与布政使鄂弥达细为筹画清查谨此缮折奏
　　闻伏祈
　　皇上睿鉴谨
　　奏
　　留心庶务甚好惟贵力行无倦
　　同日又
　　奏为据实奏明仰祈
　　睿鉴事窃查黔省从前地方官遇有命盗案件仅草率具文详报上司而上司即据详一批再催牌几次嗣后任其沉搁即各属有将正犯拏获详报者多照苖民犯法之例从寛外结竟不按限审拟具
　　题自前嵗督【臣】鄂尔泰到任之后仰体
　　皇上慎重刑狱锄暴安良徳意与前抚【臣】何世璂加意整顿凡苗民命盗案件不许外结各属始知畏惧处分不敢讳匿但积案累累多未完结一时骤难清理容【臣】逐案确查俟查明防案先行陆续具
　　题外再有从前实系命盗重案而首犯或久已在逃或久伏防诛承审各官亦久已病故者或本非正盗正命原可无庸
　　题结者【臣】不敢冐昩具
　　题一面将轻案人犯酌量情罪发落一面将重案审拟具
　　题其自尽命案有情节可疑者【臣】务必细加根究不使其有丝毫疑窦然后具疏完结谨此缮折奏
　　闻谨
　　奏
　　好竭力整顿务使陋习尽除刑法出入稍失其平则上干
　　天和不加详慎敬谨可乎朕今调尔为滇抚黔省事务毋因暂署而存诿卸之心
　　雍正六年八月十二日署理贵州廵抚事务云南廵抚【臣】沈廷正谨
　　奏为恭谢
　　天恩事本年七月十七日准吏部咨开奉
　　上谕云南廵抚员缺着贵州廵抚沈廷正调补钦此【臣】
　　恭设香案望
　　阙叩头谢
　　恩嗣于二十五日复准到吏部咨开本年六月二十二
　　日内阁交出奉
　　上谕据鄂尔泰奏称黎平镇逺等处一带生苖近日闻风向化皆思内附现今委令张广泗前往招抚等语张广泗既有化诲生苖等事其贵州廵抚事务仍着沈廷正署理俟张广泗到任后沈廷正再赴云南新任钦此【臣】即叩头谢
　　恩并偹文飞檄新任抚【臣】张广泗钦遵在案窃【臣】昨防圣恩调补云南廵抚自念才庸任重倍切冰兢随具疏
　　恭谢
　　天恩兹复荷
　　皇上洪恩命【臣】署理黔抚印务
　　圣恩稠叠有加无已【臣】犬马私衷感悚交集惟有矢竭
　　丹诚益励精白以图仰报
　　高深于万一耳除另疏奏
　　谢外【臣】谨缮折恭谢
　　天恩谨
　　奏
　　勉尽封疆职守以仰副朕委任之意可也
　　同日又
　　奏为恭谢
　　天恩事本年七月十六日准吏部咨开为钦奉
　　恩诏事雍正六年五月初六日题本月三十日奉防依议沈廷正着降一级从寛留任沈廷正任内处分之案甚多朕俱开恩寛宥者因伊前任福建布政使任内将通省钱粮仓谷未清之项彻底查明据实陈奏朕遣杨文干许容等前往确查始将积年亏空尽行清理实系沈廷正陈奏之力朕彼时不将沈廷正之奏宣示于众者因沈廷正现为闽省藩司恐清查之员有所瞻顾牵制且藩司専司通省钱粮凡各属未清之项或有干渉沈廷正之处亦未可定今杨文干许容等将各项清查归结沈廷正已陞黔抚而福建藩司任内并无丝毫未清之项实属不狥情面实心办事之员甚有功于闽省则朕屡次加恩寛免之由理应晓谕内外知之钦此移咨到【臣】随恭设香案望
　　阙叩头谢
　　恩窃【臣】一介庸愚仰防
　　皇上敎育深恩数年以来凡【臣】前任内议处之案屡荷圣慈寛宥虽肝脑涂地奚足上酬
　　高厚今【臣】又因前在陜西延安府知府任内失察甘泉县侵蚀老民银两一案部议照例降一级调用乃防
　　皇上格外之恩以【臣】前在福建布政司任内曽将钱粮
　　仓谷查明据实陈奏
　　特沛殊恩将【臣】降一级从寛留任【臣】跪读
　　恩防不禁感愧无地是今日之官实
　　皇上再赐之官受
　　恩愈重图报益难惟有倍加儆惕竭尽驽骀以期无负圣主屡次矜全之大徳于万一耳除具疏奏
　　谢外【臣】谨缮折恭谢
　　天恩谨
　　奏
　　勉之莫辜屡次擢用之恩莫辱今日特降之防若稍随境迁移自问懐惭则常赉傅鼐博尔多皆可为前车之戒试思昔日受知于朕效力于朕处较伊等厚薄轻重相去若何不但臣子之谊当尽数十年培养之恩当报即以巳身利害言之亦宜倍加诚敬期保克终倘或职任有玷致损朕之声名顔面而欲希冀袒防私恩不可得也存诸内者竭力务一诚字复以鄂尔泰之居心行事奉为准则而效法之庶防可矣
　　同日又
　　奏为奏
　　闻事窃照广西西隆州八达寨土目顔光色等屡行不法恃众拒捕业经安笼镇【臣】蔡成贵统领官兵于本年七月二十二日起程赴粤会合攻在案【臣】于八月初一日准安笼镇【臣】蔡成贵咨称七月二十三日行至坝榜地方据游击贺成等报称七月二十一日职等率兵进已经攻到八达寨下讵知粤西各路兵丁四山观望不前贼兵围绕以致守偹李文仲把总王承文并营兵二十六名土兵


　　一面咨会督【臣】鄂尔泰提【臣】杨天纵及广西督抚提镇诸臣听候遣拨官兵防合进一面檄委贵西道王廷琬前往南笼督办黔省官兵需用军粮并饬南笼知府协同料理在案【臣】思安笼镇标下游守等官俱随镇【臣】蔡成贵出师八达而南笼郡城地方紧要不可无弁员防御即于【臣】标内派拨马兵六名歩兵四十四名共五十名委千总王家猷于八月初四日起程前赴南笼府驻劄以资弹压又查【臣】标左右两营原额设马歩战守兵丁一千五百名内奉文抽拨长寨兵丁一百二十名外抚【臣】张广泗招抚生苖起程时带去兵丁五百一十名【臣】拨往南笼府防御兵丁五十名今抚【臣】张广泗又调拨兵丁三百名左右两营仅存兵丁五百二十名省防重地现在存兵无多【臣】再三筹画




　　城地方亦可稍资防守兹督【臣】鄂尔泰提【臣】杨天纵俱已拨官兵携带大礮前往八达进勦而安笼镇【臣】蔡成贵亦咨报于八月初一日领兵前进防勦理合缮折奏
　　闻谨
　　奏
　　览
　　同日又
　　奏为奏请展限盘查仰祈
　　睿鉴事窃照廵抚新任例应于三个月内将各属仓粮
　　盘查明白造册保
　　题【臣】抵任之后即檄饬布政司粮道遴员详委分路盘查在案今查【臣】别案
　　题防之防贵阳府事定番州知州葛敬夫竟将防府任内平粜米价银一千八百四十余两内亏空银六百四十余两又亏空府仓米七百五十余石谷三十石零又定番州任内仅平粜谷一千石价银四百五十两亏空无存又亏空前在贵筑县任内仓米八百二十余石【臣】现在一面缮疏续防一面通饬各属将州县平粜价银解贮府库将府仓平粜价银解贮道库俟秋成照数预先饬发领回及时买补庶可杜侵那亏空之弊但通省地方辽濶以葛敬夫一人而论府州县各任内俱有亏空由此而推则各属仓粮果否实贮殊难凭信必须彻底盘查始能确知实数而彻底盘查又必须寛展限期【臣】不揣冐昩仰恳
　　皇上天恩俯照福建督【臣】高其倬新任盘查展限之例
　　于正限外再
　　赐展限三个月俾得彻底逐细盘查庶仓储有赖而亏
　　空掩饰之弊俱立见矣除另疏
　　题请外【臣】谨缮折具
　　奏伏祈
　　睿鉴谨
　　奏
　　若不彻底盘查何能杜絶掩饰之题到有防但诸凡事务亦不必过于苛刻
　　同日又
　　奏为奏
　　闻事窃照新任抚【臣】张广泗招抚生苖一案【臣】于本年七月十六日已据张广泗所报招抚过八寨等处生苖寨戸数目缮折奏
　　闻兹于八月初四日准抚【臣】张广泗移称附近凯里之丹江一带顽苖不遵化诲纠众抗拒将情愿向化各寨胁制不前七月二十四日行抵丹江枯桐隘口顽苖等施放鎗礮官兵奋勇连克隘口六处至二十五六七等日顽苖复来迎敌随分遣官兵追杀死顽苖数十人我兵奋勇用命受伤身故者十一名但丹江共计百十余寨地势深险丁壮约有数千所当亟请大兵始可应济机宜请于抚标内再拨官兵二三百名前来等因又张广泗寄【臣】书云丹江苖人藐横无忌非官兵五六千名不克济用等语【臣】当即一面选拨抚标官兵一面檄饬司道预偹军前应用粮石并调思南府知府吴谷専司督运其挽运粮石及公文差使往来各路必须安设台站始免迟悮亦行文司道查议兼委署贵阳府知府王玠协同平越营游击田玉前往查勘料理又抚【臣】张广泗需用盘费赏赉等项【臣】前





　　圣衷权宜料理随行文布政使鄂弥达动支银一千两委员赍往抚【臣】张广泗行营交收【臣】冐昧之罪伏祈
