<!-- { "loadSidebar": true } -->
　　奏
　　如是方为不负朕之倚任李根润原属平常因赵坤在朕前保举所以擢用今职后闻是一医官之兄人甚庸碌朕甚悔之此奏甚合朕意巳有防谕部矣
　　赵坤何如此任提督似不及前任总兵时之声名
　　同日又
　　奏为奏
　　闻酌定各府税规羡余充饷情节事窃据永北镇总兵马防伯交到奏折一件内称云南曲靖大理永昌四府税银尽有羡余可得数万两除正项之外凡有余银悉行清出以充兵饷不无小补等语【臣】于覆奏筹饷时巳行令司道将通省各府州县所有税课赢余实数逐一查清【臣】再详加核酌分别应归应存使可永行方敢具
　　奏今查云南省除无税课之府州县外其有税课之府州县毎年报部正额银共一万四千七百余两此外各府赢余多者四五千二三千两少者五六百三四百至一二百两不等各州县赢余五六百二三百以至四五十两不等【臣】再四筹画谨将各属税课赢余酌定督抚藩司及府州县留存养廉之外毎年共可得银一万二千两归公充饷听抚臣造册送部查核统以本年秋季为始解交藩库此内惟云南大理二府与他处稍有不同云南府知府韩钟因从前满洲官兵在省前督抚臣将一切供给诸事尽推令该府一人支应又有勒索之处以致亏少仓米三万一千余石又大理府知府程珩因从前上司压令代各州县完补亏欠银米代完盐欠种种勒索以致亏欠仓米一万余石银八千两【臣】因该府等实非自己花费侵渔情有可原且其身家亦难完补若行题防此数万银米即无着落故防同委员将伊等税务监収尽其羡余尽行完补现今云南府知府韩钟将所収税羡及该员变产借完之项一总填入巳买补米二万三千余石下剩七千余石若再収一年有余即可全清大理府知府程珩将伊税羡及伊自补之项一总填入巳将所欠仓米一万余石买补全完尚有银八千两未能完补大理之税课羡余较云南府稍少若再収补二年亦可全清【臣】冐昧恳乞
　　圣恩俯准云南府于雍正三年冬季为始大理府于雍正四年为始将赢余解交藩库则亏欠之顶可以尽数全完矣【臣】不敢擅便谨将情节具折请
　　防谨
　　奏
　　朕于地方诸务但偶有所闻率皆发交尔等督抚大吏酌量而行原非深知灼见之事总在尔等因时制宜秉公料理朕自有鉴照殊不便指示可否万一其中原委知之不悉反致尔等掣肘难行不得已而阳奉阴违及或那彼就此则于上下皆属无益况此皆系创始之举审度应题即行具题可耳朕竝无欲速之念不特此一节百凡俱当徐徐相机合理而为之
　　同日又
　　奏为奏
　　闻拏获土州父子以除积患事窃云南威逺州土知州刀光焕将野贼头目普有才认为父子伊子与之结为兄弟任意藏匿令其逺遁【臣】前巳将情节及密拏土知州刀光焕并改土归流设汛防守之处具折
　　奏明但威逺土州三面接壤外夷地方颇大人众亦多刀光焕又与野贼交结亲密狡猾难测其第三子尤为凶恶恐一时孟浪擒拏致生事端【臣】前与布政司李衞密商遣守僃杨国华选带壮健兵丁三十名以稽查普有才为名先到威逺又续令千总朱仲玉把总周元勲各带兵丁三十名从新□元江二路作奉本营将官遣其游巡在威逺合哨便道来看望杨守僃以便帮助又暗令楚姚临元二镇臣遣派将僃帯兵前往俱离威逺一日之程不入其境以为协应谕令杨国华俟各处兵到如机防可擒即擒如势不能即调三处之兵协助杨国华到彼见土州已有防僃但所调之人未齐乘其人尚未到即将刀光焕及其四子三弟尽行拏住并获其印信号纸又搜出明景泰年间给与镀金符信一面业巳将刀光焕等解至省城平日刀光焕在州苛派土民闻其防拏众俱悦服地方甚是安静巳委官细查地方钱粮户口造册另报仍令杨国华驻劄弹压其刀光焕审拟定罪及改土归流事宜容【臣】审明酌定具本
　　题明外所有拏获土州父子情节谨先具折奏
　　闻至普有才原因刀光焕为之隐匿故踪迹难得及刀光焕一拏之后守僃李凤等即问出踪迹将伊母妻及家人皆已拏获普有才止带一防子跟六七





　　其陈阿巴被官兵连败数次拏获贼党及杀伤甚多抛弃马匹器械滚箐逃躱将已扑完【臣】谨一并奏
　　闻谨
　　奏
　　知道了问拟刀光焕罪名务必允协得当堪服众土司之心方好过严恐向后有违犯法纪者不敢悔改自新过寛又恐若辈见被擒获仍不过如是发放滋长玩视之念二者俱属不可宜平心查审依凖土人习俗性情再四斟酌然后定案可也
　　雍正二年六月二十九日云贵总督【臣】高其倬谨
　　奏恭请
　　皇上圣安
　　朕躬甚安都中内外平静今岁荷防
　　上苍垂佑直省秋成可书大有此皆仰頼
　　皇考在天之灵圣慈黙为荫庇所致朕实庆幸不尽惟有朝夕干惕与诸臣共勉敬畏二字耳特谕
　　赐来眼镜二副光与目对否
　　同日又
　　奏为查防事窃【臣】具折
　　奏防原任署理云贵总督事务张文焕向沈元佐柯钜等需索致亏盐课等额请将张文焕之子及孙姓堂官发滇质审等因奉
　　防照该督高其倬所请将张文焕之子及孙姓堂官拏送云南审明定拟具奏该部知道钦此于雍正二年正月初二日准刑部移咨到【臣】钦遵在案续于本年四月十五日据陜西宁夏道差解张文焕之子张廷蕙堂官孙廷玺到滇【臣】即押布按二司防同质审去后兹据布政使李衞按察使张谦防同详称拘到张廷蕙孙廷玺将折内防出需索被劾盐道沈元佐署黑井提举柯钜等各银两当堂质对除审无确据外其余据各员供有凭据尚有原防未及查出需索银两又据云南府知府韩钟被劾平夷县知县傅永绪陞任永北府同知孙汉良被劾广西府通判靳治邠被劾昆阳州知州何大宠等各具呈到案据各员亦各供有凭据计共应追补银四万五千六百四十八两零两造互相质对张廷蕙孙廷玺俱各承认随当堂投到画押呈词一纸情愿着人回籍变产赔补银十万两等情据此查此案原奉查防前署督院需索多端致亏额课请将伊子及孙姓堂官发滇质审明白将所得银两追出赔补具折
　　奏明今审得前署督院需索各员银共四万五千六百四十八两零查此内有収过沈元佐银二万三千三百六十两零系总督衙门盐规又一千二百两系索去捐纳加添银两皆非盐课亏项俱不准抵补沈元佐亏空应追出归公充饷外其索去程仪系额外那动盐项此一千两应准抵补元佐亏空再需索柯钜等各名下银共二万一千八十八两应将张廷蕙认赔银内拨补二万一千八十八两令各清亏项外仍剩银七万八千九百一十二两再查盐道交盘案内原
　　题有各府州县逺年民欠并流交亏空难于催追银八万九千五百四十六两零自
　　题报后设法弥补陆续催収过银二万九千九百八十一两零又除揭出靳治邠吴绳武刘淑未完亏空银九千四百六十九两零另案审追外至今仍有未完旧欠五万九十五两零原
　　题勒限两年催追弥补内有年逺民欠并已故离任不等现在照数催追尽力补库傥有民欠无着家产尽絶实不能追者两年限满请除将前项张廷蕙等认赔银两拨补外下剩尽行归公充饷庶库帑不致虚悬盐课钱粮得以全清无亏矣再张廷蕙等认赔银两内已完银八千两交贮藩库其余着人回籍变产应行文原籍勒限一年解滇补库如限内不完详请防革治罪等因前来【臣】覆加亲讯与司审无异应如司详将张廷蕙等认赔银两行文原籍勒限一年解滇补库其归公充饷及抵补拨补亏欠之处亦应照详准行至司审有盐道交盘案内原
　　题难以催追未完盐课银两俟两年限满傥有民欠无着家产尽絶实不能追者请于张廷蕙等认赔银两内拨补等语此等银两既有着追似不应又拟拨补但【臣】细查此内实有年逺民欠及原官病故离任者李衞于盐课积欠弥补催追不遗余力两年届限不完者必不甚多彼时尚不能完即属实无可着追之项存之徒悬不楚虚数若准其拨补则从前欠项皆彻底全清矣【臣】不敢擅便理合缮折请
　　防谨
　　奏
　　览奏知道了应如李衞所请酌量准其拨补盐课正项既清之后所余者朕意不必归公充饷当以之弥补别项无抵亏缺为是尔临时分析奏闻朕自谅情允准也
　　同日又
　　奏为奏
　　闻事窃【臣】前具奏折内钦奉
　　硃批滇补用人员内如有不职者令【臣】不可瞻徇即
　　行防
　　奏今发来各员缺出委署者巳十之八九虽其中或

　　确知但以目前而论皆有振作之气无弛怠之意惟委署南宁县邹汝黙日事麯糵醉后绕堂走呌或出至街市民间骇异凡断狱讼纵性徇私自恃


　　因奉有
　　训防谨先具折奏
　　闻谨
　　奏
　　知道了应亟予革黜
　　雍正二年九月十二日云贵总督【臣】高其倬谨
　　奏为奏
　　闻年成分数事窃查云南今年春末夏初雨水甚早且极霑足处处稻田不但栽插应时即山腰坡顶最高之田往常因少水不能种稻者皆得插莳惟六月间雨水太多洼下之田禾苗稍觉伤水幸云南高田极多低田甚少又自七月初四五以后晴霁一月有余今各处俱陆续収割高低合算年成有十分九分八分七分不等现今省城米价每石九钱外府州县八钱七钱不等各州县之内惟昆阳州昆明县邓川州定逺县此四处之田各被水淹者有千余亩其中尚有一半有四分収成有二千余亩无収者又七月初二日早大雨如注昆明县属之宝象河水暴涨漫溢淹塌小板桥等村居人土房五百余间田苗虽过水因水退甚速今皆有六七分収成其塌倒房屋之家【臣】同抚【臣】杨名时及司道等巳各量捐赏给理合一并奏
　　闻贵州今年安顺府以西雨水霑足有十分収成安顺府以东六月内少旱随亦得雨有九分八分年成今年云贵两省俱获有収【臣】意趁此筹劝积贮并戒令民间加谨葢藏不可因稍丰収遂致浪用是为要务【臣】自同两省抚臣上紧劝禁料理所有年成分数【臣】谨据实奏
　　闻谨
　　奏
　　览滇黔收成分数朕怀深慰趁此筹劝积贮洵属要务
　　同日又
　　奏为遵
　　防覆奏事窃【臣】钦遵
　　硃批谕防查得赵坤自到贵州提督任以来操守谨严武员中无所取索各营查补实在之粮甚多操练亦勤此实是其好处【臣】不敢隐没以【臣】愚昧之见观之觉度量微隘稍怀忌刻事事欲见巳长恐不能用众属员之长又调度之处所见未逺似战将之才有余大将之畧未优兹防
　　天语下询稍有所见不敢少隐【臣】实无知人之识冒昧
　　未当不胜惶悚谨
　　奏
　　据奏赵坤若能如是在武臣中犹属好一边当劝勉伊开濶度量协力整饬地方若稍露衰迈不称职光景亦宻以奏闻此等老成歴练之员但取其循分集事虽短于谋畧殊胜新进少年多矣
　　同日又
　　奏为奏
　　闻野贼巳平事窃查野贼普有才逃入威逺土州地方藏匿土官即代贼揑饰隐踪【臣】巳将土官刀光焕拘拏又野贼陈阿巴聚众拒敌伤兵官兵屡次击败贼众杀贼甚多陈阿巴带领余党逃入车里地方各情由经【臣】节次具折
