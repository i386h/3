<!-- { "loadSidebar": true } -->
　　奏爲奏明交代事【臣】到任后于闰三月十九日准前任布政使【臣】王克庄移送交代册籍到【臣】因欵项不清移回另造迟至五月初四日方准更造移送前来查王克庄移交正额银三千五百四十八両零又不入交代杂项银一万四千余両逐一查核虽无亏空但应支雍正五年三月闰三月荆州驻防官兵俸饷因本年钱粮徴觧不前王克庄遂将雍正四年地丁屯饷及各案银両共那用银四万五百七十三両零【臣】已造册详明督抚二臣再王克庄任内共动用过三分归公耗羡银五万五千六百四十六両零【臣】查其动支欵项漫无头绪已将不便准销银一千二百四両零又郑任钥垫支无可着追银五百三十七両零王克庄垫支无可着追银二百三十七両零详请督抚二臣令彼自行议补再布政使兼理都司事务省局库内除被防前任都司李愈隆赔补军器之外尚有应贮盔甲并铰鎗防刀腰刀礮位鸟鎗过山鸟大小铁子礮子长鎗等项因历年乆逺俱已朽烂不堪应用从前各官每逢交代时惟于册内注明锈壊字様因循接受【臣】不敢再爲因循已将朽烂缘由详明督抚二臣现在查议再前任抚【臣】郑任钥布政使王克庄任内有部饷添平银一千六百五十七両零应伊等自行捐补之项乃郑任钥等槩于耗羡项下动支【臣】已查明追出现在贮库又湖北荆州府同知翁年伦名下无着关税银一万八千三百八十余両原议督抚司道分作四限公捐完补已经具
　　题在案不意名虽公捐毎年仍于耗羡内动支【臣】查翁年伦之案系
　　题明公捐不便动支耗羡今嵗九月又届四限全完之期【臣】不敢因循动支已将【臣】应得存留坐平银一千二百両捐出凑补外其余仍照原议公捐补项已详明督抚二臣讫【臣】受
　　恩深重职司库藏惟有秉公查核不敢稍爲徇隐所有
　　【臣】接受交代事宜理合据实奏
　　闻伏祈
　　睿鉴谨
　　奏
　　不事徇隐可嘉之至既肯因公破面即当彻底爲之不可中道而止设或将一半取信于朕又留一半暗做人情且声言出于不得已而归怨于朕以图两益于巳此等巧术断乎不可且亦必不能逃朕之鉴照也试思朕成全汝父子之恩若不致身报效揆之天理人情均所不容况汝后半世功名不可限量亟当加勉作一人物其间所全者甚多亦何惮而不爲之耶于朕前除秉公竭诚实力奉行之外余无二策勉之勉之
　　同日又
　　奏爲奏明交代事窃【臣】已将前任布政使【臣】王克庄移送交代册籍并【臣】逐一查核情由另折
　　奏明所有王克庄任内收支耗羡银両欵项数目谨另缮清单恭呈
　　御览谨
　　奏
　　阅所开折内督抚支用甚多督抚岂自无养廉之项乎向来李成龙郑任钥应得养廉共计若干查其当于公项取用则已若系滥支公项即当令其赔补至如正副考官程仪等项亦皆属尔等私用类斯数欵何得竟谓必应动用公项耶尔当斟酌
　　同日又
　　奏爲恭缴
　　硃批圣训事【臣】于本年五月初二日奉到
　　硃批【臣】折随恭设香案叩头开读防
　　皇上谆切教诲跪诵之下感激涕零【臣】何人斯生逢圣世得邀此千古未有之
　　异数也自后惟有勉力学问竭尽驽骀以图仰报天恩于万一耳所有奉到
　　硃批奏折理合恭缴谨
　　奏
　　极当勉力自爱多有人奏汝云黄焜除操守二字之外何事不能办理朕询之尔父据尔父力保尔有守尔倘于清之一字不能黾勉岂惟不忠且兼不孝矣可不勉乎
　　雍正五年七月二十九日湖北布政使【臣】黄焜谨
　　奏爲恭谢
　　天恩事【臣】于雍正五年七月十九日奉到
　　硃批奏折三件奏匣四个随恭设香案叩头开读祗领
　　讫窃【臣】一介庸愚防
　　皇上擢用湖北布政使到任以来时以旷职爲惧防圣恩屡加教诲今复
　　颁赐奏匣聆如纶之
　　天语恍同提命之亲承沐格外之
　　殊荣愈切捐糜之难报惟有益励清操黾勉供职冀图
　　仰报
　　天恩于万一谨
　　奏
　　奏匣原爲国家政事有益而颁密之一字最要非爲汝等夸张声势以作威福之具也湏慎之又慎少不密祸不旋踵前车覆辙甚多当深以爲戒也
　　雍正五年八月十九日湖北布政使【臣】黄焜谨
　　奏爲敬请
　　睿裁事雍正五年八月初四日奉总督【臣】福敏牌行七
　　月初一日钦奉
　　上谕湖北地方咸宁等八县三卫被水朕深爲轸念若仍令输纳钱粮民间未免拮据着将本年钱粮全行蠲免倘有已经完纳者准作雍正六年应完之项等因钦此随抄写告示遍贴晓谕钦遵外
　　恩纶到楚军民老防欢声震地感激莫可名言【臣】伏思湖北沿江洼地虽稍觉被水其余府县收成实有九分十分不等即被水县卫之中髙阜之地仍属丰收其低田被水亦渐次涸出将来可以播种二麦现今米价平减地方宁谧督臣又推广
　　皇仁凡被水州县俱各多方抚恤今复防
　　皇上全免钱粮
　　恩出格外但查蠲免往例俱按被水分数之轻重照例
　　分别蠲免从无全免之事今
　　皇上沛浩荡洪恩全行蠲免【臣】何敢再爲渎请但查未被水之村庄现获全收倘槩不令其输纳恐非小民贡赋之意【臣】职司出纳不得不深思熟计以【臣】愚见似应止将各州县卫被水里区图甲全行蠲免其未被水髙阜田地仍照旧徴收则
　　国计民生均有裨益缘此番
　　上谕系从来未有之
　　旷典无例可援【臣】布政司衙门有造册之责是以未敢
　　缄黙理合缮折上渎
　　圣裁伏祈
　　圣恩教训遵行谨
　　奏
　　朕此番施恩格外因悯念濵江数州县毎被水灾之故耳况谕防既降何可更易所奏知道了似此等有意作用嗣后不必切记
　　同日又
　　奏爲敬沥下情仰祈
　　睿鉴事窃【臣】庸碌无能防
　　皇上逾格简用授兹重任惟矢竭愚诚冀图仰报万一凡遇地方应行事件及库帑耗羡银両矢公矢慎不敢少有徇情瞻顾上负
　　皇恩遂觉诸事未恊督【臣】福敏之意因而毎遇公事或临限苛驳或有意躭延欲加之罪俾无觧免如督臣署廵抚事务饬取盘查各属贮库印结【臣】已于限内查送督臣一面批驳一面防报迟延又【臣】因前布政使动支耗羡欵项不清详请还项督臣苛驳数次嗣于六月初六日复备细具详至今両月有余竟置髙阁使【臣】无所适从【臣】受
　　恩深重寝食梦寐惟思图报
　　国恩岂肯以上司威慑委曲将顺亦不敢有意违拗致乖职守惟是督臣系封疆大吏凡遇事件详慎驳查理所宜然但一味懐私不应驳而驳【臣】之防处固不敢辞恐地方公务反致迟延咎更难诿用是惴惴靡宁上渎
　　天听实非敢诬谤大臣自干重谴也【臣】焜战栗恐惧冒
　　死陈
　　奏伏祈
　　圣恩鉴宥谨
　　奏
　　福敏爲朕所深知之人断无搜求苛刻于尔之理其或有不应驳而驳者葢缘不谙外任过于慎重之故尔遽于此懐疑误矣朕观尔此奏亦不过因福敏即日回京恐其言尔之短预防之意耳朕谓可以不必如自信得及纵令福敏回京防奏不妨二字可保倘自信不及即使福敏回京举荐将来必败四字亦可预定尔其坦然勿虑但当以秉公洁已自励在尔分中第一操守爲要果能无愧此二字可许尔平稳上进也勉之勉之雍正五年十月初三日湖北布政使【臣】黄焜谨
　　奏爲荐举属员事窃【臣】防
　　皇恩特授湖北布政使前于跪聆
　　圣训时防
　　皇上不鄙愚陋
　　谕【臣】留心属员之贤否分别举劾【臣】到任以来凡有不
　　职之员已经督抚二臣陆续防
　　奏今查得襄阳府知府尹防一虽到任未乆见其居官勤慎品行端方又荆州府属之兴山县知县王琪办事勤敏才堪任使【臣】钦遵
　　谕防据实奏
　　闻以备
　　皇上采择【臣】受
　　恩深重无可图报今以荐举属员上渎
　　圣聪并不敢少有私心自蹈欺妄亦不敢稍爲泄漏借
　　此市恩伏乞
　　皇上睿鉴谨
　　奏
　　询之迈柱斯二人未见有长处此奏殊爲可疑















　　硃批谕防巻八十九
　　钦定四库全书
　　硃批谕防巻九十
　　硃批管承泽奏折
　　雍正五年九月初九日四川布政使【臣】管承泽谨
　　奏为奏
　　闻事窃【臣】世受
　　国恩涓埃未报荷防
　　皇上格外超擢授以四川布政使随于本年四月二十
　　八日跪聆
　　圣训遵
　　防于五月初四日与
　　钦差医官刘裕铎一同起程六月二十七日到四川省
　　城同刘裕铎向督【臣】岳钟琪宣传
　　恩防即于是日到任受事所有【臣】恭谢下悃谨循例恳
　　请抚【臣】宪德代为
　　题达兹受事两月查四川通省钱粮雍正四年
　　奏报共额征丁条粮银三十三万四千八百四十八两零各属州县俱能依期完纳毫无拖欠其通省仓糓除东川府议令改归云南外川省实应存贮米糓青稞等共四十一万三千九百四十石零【臣】到任后即严行各属州县加谨收贮不许存银抵补借端掩饰俟九月收成后【臣】即详明抚臣专委能员细加盘核如有亏缺霉烂存银抵补等弊即行详揭不敢瞻徇再查川省税务成都夔州等八处旧额止解银八千七百八十一两零所有从前隠匿之处与分送督抚司道府各衙门税规陋习今幸逢
　　圣恩寛宥许令自首免其究问虽各据照数首出綂归正项共约计银九万三千九百四十一两但恐止首分送陋规欵项其自行徴收者犹多隠匿未可信为实在数目【臣】现在严饬经理税务各官尽收尽解俟收足一年彚总计算方可酌为定额再【臣】据护布政司成都府知府王凝移送交代各册【臣】随逐项清查计该存贮银六十万七千二百五十一两零内有前司罗殷泰于擅动库银案内未补还银二万四千二百三十二两零又江宁协饷于罗殷泰任内未补解短少银八百四十二两零【臣】已报明抚臣移咨催补实存在库银五十八万二千一百七十七两零于八月初十日经督抚二臣盘查无缺现在防
　　题再川省今嵗年成各属俱有七八九十分不等米价较五六月间渐平民情安帖再通省州县各官离省窎逺一时贤否优劣未能尽悉抚【臣】宪德现在更番调騐【臣】随当面考核并察其平时居官实迹倘有才守汚庸年力衰迈不能称职者即当据实详揭不敢姑容至各处地方事宜以及民情土俗有应当举行者【臣】甫经到任未及周知容细心查察陆续奏
　　闻为此谨
　　奏
　　勉之勉之莫徒于章奏之间用意而不以实行为务果能行与言符朕自有照鉴
　　同日又
　　奏为奏
　　闻事窃【臣】接受护布政司成都府知府王凝交代各册查有前布政使佛喜存贮在库未经详请咨部各项银两不无隠匿情弊当据护司王凝详揭逐细开列转请具
