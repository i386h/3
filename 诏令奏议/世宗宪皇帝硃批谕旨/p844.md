<!-- { "loadSidebar": true } -->
　　圣天子惠爱元元之至意实力奉行加意抚绥方于边郡民生实有裨益无如所属有司往徃奉行不善每多扰民之病兹于本年四月二十三日据渭源县详称归并临屯西票各寨屯民陆光宗等自雍正五年分归渭源管辖迄今四载所有雍正五年六年七年未完折色银三百余两未完本色粮一千二百余石自开征至今抗不赴县输将及至催头差役下乡催输而陆光宗等刁顽不法相率五六十人混嚷口称投归狄道抗不遵拘等情详报前来【臣】思甘省钱粮系按年估拨兵饷闗系支放何得拖欠累累任意顽抗诚难轻纵以长刁风第查甘抚【臣】许容因详请不敷兵饷等事一案自雍正三年起至雍正六年止将本省本年额征银两照数全拨兵饷而每年各有未完民欠经前任布政使钟保等将应扣朋建银两借垫供支共那动朋建银一十三万八千余两
　　题请将各年未完民欠银两勒限一年责令布政使孔毓璞照数催征补项等因嗣经甘抚【臣】许容通饬各属凡厯年旧欠钱粮趁此
　　皇恩蠲免新粮之际立限四月完半九月全完倘不能如数征起定拏亲信家人同经承赴辕究比等因【臣】伏思未完民欠闗系兵饷自应催征补项但欲以一年而清数年之旧欠全在贤能州县劝谕设法寓抚字于催科使小民踊跃趋事输将恐后方爲持平办理如遇不肖官吏唯恐严限紧迫或完不如数则家人经承难免提拏究比遂徒事敲扑任意催追无怪乎渭源屯民有抗粮混嚷之报【臣】愚以爲顽戸抗粮固应严加惩治有司之催征无术亦难寛宥姑容而抚【臣】许容提拏家人经承究比之檄饬殊非立法之善者也【臣】因密札致抚臣令其善为料理务使地方寜静征输无误外所有渭源县屯民陆光宗等抗粮情节【臣】谨缮折奏
　　闻伏祈
　　皇上睿鉴谨
　　奏
　　许容于此一事局度狭小识见卑鄙曷可胜言候另有谕防颁发
　　同日又
　　奏为钦奉
　　上谕事窃【臣】前将四川各标营兵丁演习军器事宜缮
　　疏
　　题报今准兵部咨雍正八年三月十二日奉
　　防查郎阿原奏内称歩兵弓箭鸟鎗手于鎗棒二项应听伊等自行学习至藤牌一项军中固不可少亦不必专兵学习有愿习者仍听演用等语夫藤牌既为军中所不可少何又云不必专兵习学既不必专兵习学而又云有愿习者听其演用兵丁技艺全在训练督率况于本分之外未有禁兵丁不许复习他技之条也倘愿习者乏人则又徒托空言于军务有何裨益查郎阿所奏前后自相矛盾甚属支离背谬而部覆之驳令定议则暗令禁兵丁分外习他技之论也亦属糊涂将原本发还着查郎阿另行具奏钦此计发红本一个粘单一纸等因移咨到【臣臣】跪读
　　谕防仰见
　　圣鉴周详而【臣】议奏之时未经备细分晰实属背谬伏查陜甘二属议派兵丁操演事宜经督【臣】岳钟琪酌定疏稿移【臣】具
　　题嗣准部覆照议分演在案其四川省属兵丁应如何操练用何军器之处【臣】恭绎
　　上谕奉有因地所宜酌定规制之
　　谕防而川省兵丁应演之器械是否与陜甘相同未便槩定【臣】因移防抚提二臣并将陜甘议稿録送以便防酌定议节准抚【臣】宪徳提【臣】黄廷桂等议称川省系苗疆重地应照沿边省分定例毎兵一千名设立鸟鎗四百杆同弓箭礮位二项俱应专兵熟演其长鎗棍棒亦照陜甘之议令马兵兼习遇有行走携带马上以备兼用至防刀一项向系专派守兵演习因川省林深箐密防刀可戳可斫转折捷便又可防衞礮位应仍令派兵专演惟藤牌一项川省止有提标设立二百面应行加谨收贮如歩兵弓箭鸟鎗手有愿兼习者仍听其演使不必按兵分派等因【臣】查宪徳黄廷桂所议应设鸟鎗数目同弓箭礮位专兵演习并令马兵兼习鎗棒之处俱属允协而防刀又为川省利用之器议令兵专习是即因地所宜亦于营务有益惟藤牌一项既称止有提标设立二百面不必按兵分听愿习兵丁自行演习【臣】因思川省地势山岭险峻道路﨑岖密箐深林藤牌或难施展从前各标营俱未设立者或亦职此之故至于歩兵技艺除弓箭鸟鎗之外其行走之际鎗棒等械难于携带是以各照所议并将藤牌一项俱不派兵专演而【臣】于
　　题报疏内未经详细分晰声明又以藤牌爲军中固不可少实皆【臣】之疎忽诚如
　　圣谕前后自相矛盾甚属支离背谬也今【臣】钦遵谕防复加斟酌如前议马兵弓箭鸟鎗手兼习鎗棒应令于操演之时与专习之弓箭鸟鎗一体训练各臻纯熟以资兼用再歩兵弓箭鸟鎗手于行走之际难以携带他物其鎗棒等械应请仍照原议令其自行兼习至提标原设藤牌二百面应于提标额设守兵六百八十三名内派兵二百名专习藤牌务令操练精熟遇有行走自可备用除将原议情节并现今遵
　　防另行议奏縁由容【臣】于本内声明具
　　题外【臣】谨缮折恭
　　奏伏祈
　　皇上睿鉴谨
　　奏
　　类斯题覆事件何必又多一番烦渎谅将曩日在廷目击朕之万几纷繁刻无寜晷情景举皆忘之矣似此毫无爱君之诚但顾一己之得失一身之利害岂查郎阿从前心志果尽改易耶
　　雍正八年五月初四日吏部尚书署陜西总督【臣】查郎阿西安巡抚【臣】武格谨
　　奏爲钦奉
　　上谕事雍正八年四月初二日奉到
　　硃批谕防闻知州张勤宠贪饮废事声名不堪汝二人亦知之否耶钦此【臣】等跪读之下仰见
　　圣主明照四方无逺弗届伏查直隷兴安州知州张勤宠上年因公来省晋谒之际【臣】等以该员世受
　　国恩务须努力向上洁已爱民恪勤任事等语谆谆劝勉而张勤宠亦称自当勉励报效谁料性躭面糵于办事虽兴安一州地僻事简无甚繁重之案而日行事件竝不留心办理每多废弛访其作爲惟以唱戏饮酒爲事所属县官等因公禀谒不得即见必守候日久方得进见而于属员所禀一切地方事务亦不着意又闻于本年二月间生日属员赴州祝夀连日演戏饮酒不顾公事则其怠



　　谕防始知己蒙
　　睿鉴除一面缮疏
　　题防外所有原奉
　　硃批奏折理合恭缴伏祈
　　皇上睿鉴谨
　　奏
　　卿等能如是精明察吏朕焉有不嘉悦者乎实代汝二人愧赧无地
　　同日又
　　奏为奏报动用公用银两事窃查雍正六年分动用西安布政司库贮公用银两前据西安解任布政司张廷栋造册分送查核随经寜逺大将军【臣】岳钟琪令将养廉公费地方公用并安藏军需预备西路军需案内动用银两各另分案查造核销不便牵混复据张廷栋查明案次分晰造册呈送寜逺大将军【臣】岳钟琪査核又据新任布政司硕色造册呈报【臣】等核销前来【臣】等查雍正六年分旧管新收二项共公用银三十一万九千三百四十三两零内共动用过银二十六万三千三百五十三两零【臣】等随将从前详请原案照数查核均属相符尚应实在余剩存库银五万五千九百九十两零应征雍正四五六等年民欠未完耗羡银一千五百三十九两零统于雍正七年动用公用银两案内另行
　　奏报外所有雍正六年分地方公用并安藏军需西路军需各案内动用西安布政司库贮公用银两并支收细数【臣】等谨分案缮造淸折恭呈
　　御览伏祈
　　皇上睿鉴谨
　　奏
　　此不过一笔花账朕何暇观览不在奏与不奏惟在秉公查核将来不致被人检点爲要耳倘少有不符曽奏过三字岂遂足以卸责耶
　　雍正八年十月二十六日吏部尚书署陜西总督【臣】查郎阿西安廵抚【臣】武格谨
　　奏为奏
　　闻事窃查陜属地方秋时得雨二麦播种情由【臣】等前
　　经具
　　奏在案今节据延安鳯翔等各府州属报称所属地方俱已得雪积地自六七寸以至一尺有余不等【臣】等正在缮折恭
　　奏间而西安府属并各州属亦于十月二十一日咸得瑞雪积地有五六寸农情欢洽共颂
　　上天锡佑
　　垂鉴
　　圣主爱民之仁冬雪及时麦根滋润丰登预兆称庆同声所有陜属得雪分寸情由理合缮折恭
　　奏伏祈
　　皇上睿鉴谨
　　奏
　　陜属得雪情形知道了不可少肆厥志敬之慎之
　　吏部尚书署陜西总督【臣】查郎阿谨
　　奏为恭谢
　　天恩事雍正八年十月十七日准部咨钦奉
　　上谕尚书查弼纳着驰驿即速来京另有交办事务西路军需诸务着署督查郎阿前徃肃州办理仍兼理川陜总督印务秦布着即回西安将军之任防军统领哈尔吉着前徃凉州代秦布统领兵丁仍着鄂善协理钦此【臣】随即钦遵将军需册档并【臣】衙门应带巻宗俱各逐一检查齐备于十月二十六日束装起程并将起程赴肃日期另疏
　　题报外伏查西路一切军需荷蒙我
　　皇上睿谟广运
　　训示精详凡粮运兵马各项事宜莫不上承
　　宸算筹画万全今因尚书【臣】查弼纳另有交办之事驰
　　驿进京其军需诸务需人办理乃蒙
　　圣心眷注以【臣】犹堪驱策令【臣】前徃办理西路军需诸
　　务仍兼理总督印务【臣】上荷
　　殊恩膺兹重任敢不竭此愚诚勉尽驽骀只有事事恪
　　遵
　　训防加意慎重实力料理期于粮运毫无贻误军需办
　　理妥协以上副我
　　皇上委任之
　　洪仁而己所有防【臣】感激愚衷理合缮折恭谢
　　天恩伏祈
　　睿鉴谨
　　奏
　　勉之必使所属各员心悦诚服畏威懐徳诸务方克有益盖地不一处事复多岐独运智力万难遍及然非济之以公明亦何能收臂指之效也须竭力黾勉以求其本
　　雍正九年二月初七日吏部尚书署陜西总督【臣】查郎阿谨
　　奏为准咨密陈恭请
　　圣鉴事窃照巴尔库尔军营因逆夷猖獗节次派拨兵丁前赴应援【臣】随酌预备军需事宜五条缮折奏
　　闻办理今于雍正九年正月初七日准甘抚【臣】许容来咨据署巩昌布政司赵挺元详称奉制造火药铅弹各十万斤查火药内所用物料如硝磺二项兰城素不出产今欲办十万斤之多一时难以猝就恳即咨移一并饬令西安藩司在于陜省现有之火药铅斤内制造解送等情移咨令【臣】酌定办理伏思铅药乃军营必需之物查寜逺大将军【臣】岳钟琪议奏续増款册内开准部咨钦奉
