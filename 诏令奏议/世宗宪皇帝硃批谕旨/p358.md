<!-- { "loadSidebar": true } -->
　　闻事窃【臣】查得达麻林色布腾住牧之苏赖地方出产硫磺离【臣】属靖逆营约五百余里闻得夷人向来取用【臣】随差人采获现在烧成数千斤甚属精细又镇城迤北二百余里地名白芨芨南面有铅山一座向日有人开采【臣】亦差人烧成铅斤其色类白似有银汁但边人技拙不能炉分无从辨认再石包城以南去镇城六百余里之一肯萨喇哈尔金山内每年四月间冰消地解有无借民人潜往彼处刨掘黄沙【臣】恐奸民杂处滋生事端是以选差弁目入山驱逐第南山一带地方辽濶虽劳兵惫马终难禁絶【臣】思金分三品皆天地宝物或因
　　皇上广开疆宇泄发各矿以助
　　国帑亦未可知【臣】智识短浅未能灼见仰请
　　皇上遣一干员前来认试倘可采用似应任人开挖计牀抽税所有铅斤命人分烧如果山川效灵不惟
　　国赋有增亦与新设岩疆不无小补矣今【臣】虔封硫磺铅斤并购买新金恭呈
　　御览是否可采伏祈
　　皇上睿鉴施行谨
　　奏
　　此事与督臣岳钟琪商酌奏闻
　　雍正六年九月二十五日【臣】马尔泰【臣】汪漋【臣】潘之善谨
　　奏为城工吿成事窃【臣】等奉
　　命办理安西各处城堡工务前因镇城包砖全固各堡
　　城垣筑成业经缮折具
　　奏今镇城及沙州五堡各处城楼庙宇衙署兵房仓厫并原题新设沿边一十三处墩台院墙兵房大小共一万二千四百余间一切工程于九月内俱巳全完理合恭折奏
　　闻伏查【臣】等原先防同估计共约需银二十八万余两自兴工后于烧造石灰砖瓦采取木植石条等物随时筹算不使旷工糜费较原估工数少用四十余万人工即少用银四万余两其挽运各项物料应用脚价又多方节慎亦少用银数万余两通计镇城沙州五堡墩台一切工程共用银止在二十万两以内现今安西及凉甘二府存贮余银并用剩物料变价银两合计共有九万两零再预备支给匠夫所买口粮米面剩有五千余石亦实值银一万余两【臣】马尔泰【臣】汪漋现在清查各工用过银两细数绘画城堡图样缮造进
　　呈用过钱粮物料清册并将所剰银两移交【臣】潘之善同经管收发城工钱粮肃州道齐式暨凉甘二府知府等解交兰州司库所剩米面已交明安西沙州地方防衞等官存仓变价还项【臣】马尔泰【臣】汪漋俟各项料理清楚即起程赴京为此具折奏
　　闻谨
　　奏
　　安西各项城堡工务汝等办理甚属可嘉不待此奏朕于他处业俱闻之
　　雍正六年十一月初六日陜西安西总兵官【臣】潘之善谨
　　奏为恭绘新设舆图进呈
　　御览事窃【臣】边末武夫恭膺
　　简命调补安西重镇倘于内外境汛不能周知何能弹
　　压斯土抚中御外以纾
　　宸衷西顾之殷因思【臣】足迹不能遍歴惟于目覩耳闻之余细加查询留心校正今【臣】自揣地理情形颇悉毫末随命画工绘成全图【臣】复挨次考核未敢谓竟无错谬然亦或可自信于十分之一耳除将图册由督【臣】岳钟琪送部备查外合将舆图敬用黄裱差【臣】标把总赍捧进呈
　　御览伏祈
　　皇上睿鉴谨
　　奏
　　舆图留中详览足见尔留心地理情形朕深为嘉悦雍正七年二月十二日陜西安西总兵官【臣】潘之善谨
　　奏为奏
　　闻事窃【臣】于雍正六年夏秋之间眼疾复发安西地处
　　边末并无明医疗治日加障蔽防
　　皇上天恩遣发太医驰驿前来于本年二月初七日到
　　安【臣】随出郊躬迎跪请
　　圣安太医口传
　　谕防云总兵若欲在安西调理即仍住本处若欲回内地着医官一路用心看视同回内地调理钦此【臣】伏听
　　谕防望
　　阙叩谢至
　　赐【臣】寻骨风药酒医士【臣】沈宏寀送赴【臣】署【臣】九叩跪受讫随即与【臣】诊视脉理据云【臣】心血大亏肾经有损肝风太旺上焦属火下源属寒体厚多痰恐将来成中风之证【臣】闻医士之言始悟眼目之受病有由来也今防
　　御赐寻骨风药酒日饮两次兼服汤剂觉痰涎稍减腰腿痛止夜间添睡药力之妙渐服渐效但目翳虽较前微退而全愈须待时日若能保养心血火降水升则目疾可以全愈矣兹先将【臣】受病之由并医士抵安之日缮折奏
　　闻谨
　　奏
　　据奏服药有效朕怀稍慰务宜安心调理朕深望汝之全愈也切勿性急徐徐摄养自然收功
　　雍正七年三月初八日陜西安西总兵官【臣】潘之善谨
　　奏为奏明事窃查安西标协营路额设马步兵丁共六千五百名所恃以壮
　　国威而御外患者军装为先【臣】于抵任之后随点阅各兵不惟新经招募者全无军装即告住裁拨者俱系出征多年所执器械不堪应用旗帜号衣俱皆旧损锅帐等物亦属缺乏【臣】与官兵商议设法制办嗣奉
　　钦颁通融银二万两以此转移那借差委弁员前赴西安地方制造旗帜撒袋弓箭腰刀鞍防号衣等项分散各兵乃系本身佩带之物俱皆出于情愿而通融银两于领饷时还项至于鸟鎗一项【臣】遵奉部咨照依沿边沿海之例毎兵一千名设鸟鎗四百杆已经拨解足额又添造先锋鸟鎗一百二十杆以备行走所需守护城池如宣威连珠马腿行营各礮位巳咨督提二臣现在请拨备用再火药一项为军中紧要之物随于雍正五年内咨请督提二臣于甘凉肃三镇拨解一万五千斤于雍正六年方始解足【臣】又于安西本处开局制火药八千斤有奇暂敷应用锣锅帐房系督【臣】岳钟琪于甘肃拨解五百顶副聊为备用其余尚需制造今【臣】查安西标路各兵器械已觉锋利鲜明当兹城堡告竣兵马分驻巳定正当亲率将备等官时加操练务使有勇知方以纾
　　皇上西顾之殷少寛【臣】罪愆于万一讵【臣】眼疾复发宿
　　病侵寻防
　　皇恩赏银遣医容【臣】调理今兴汉镇【臣】曹勷巳经抵任【臣】将兵马营汛各项事宜交代接管另疏
　　题报外所有【臣】制办过军装情由理合缮折奏
　　闻谨
　　奏
　　览奏知道了务期加意调治痊愈以副朕望
　　雍正七年四月二十七日原任安西总兵官【臣】潘之善谨
　　奏为恭谢
　　天恩事窃【臣】目患残疾过防
　　皇恩遣发太医驰驿前来与【臣】调治【臣】自服
　　御赐寻骨风药酒及甘露左归二饮冰腊丸等药效验如神两月之间杂证全愈即双目云翳渐服渐退正在缮折奏谢间于四月十一日防
　　皇上重念微【臣】复遣太医院眼科施世徳到卜隆吉【臣】
　　出郊跪请
　　圣安医员口宣
　　谕防【臣】即望
　　阙叩头谢
　　恩感激之私涕零寤寐惟仰体
　　宸衷恪遵
　　谕防善加调养以副
　　圣主眷念之至意嗣医士【臣】沈宏寀施世徳同与【臣】诊脉看目佥云心肾不足血虚火盛以致迎风流泪白翳遮精左目重右目轻仍用寻骨风药酒日饮二次兼服滋肾养肝退翳汤疏经应痛丸并点光明膏不半月之间精神舒畅身体强健今右目云翳巳经全退视物分明左目亦退十之六七不过稍觉羞明仰赖
　　皇仁不待月余必获全痊此皆我
　　皇上天地父母之恩生成育养之所致也【臣】惟有刻骨
　　镂心誓图报效以仰答
　　髙厚于万一耳谨此缮折恭谢
　　天恩谨
　　奏
　　所奏欣悦览之夙疾顿除目昏复明实属可嘉之事更加尽力调养平复如初以慰朕念
　　雍正七年五月十二日原任安西总兵官【臣】潘之善谨
　　奏为【臣】病全痊恳请随征仰祈
　　俞允事窃【臣】一介武夫荷防
　　皇上鸿慈擢任总兵调补安西地方任重责钜不敢稍
　　有懈弛致厪
　　圣虑何敢以微末残疾渎干
　　天听但【臣】前患眼疾双目障蔽自谓五官巳缺其一残
　　废之躯不能仰报
　　天恩矣随于雍正六年十二月间具本请休乃过邀皇上隆恩叠遣太医驰驿诊视日服
　　御药效验如神不数月之间俾一身之杂证顿除即双目云翳巳经退敛枯朽回春复见天日残喘余生皆我
　　皇上之所赐也今【臣】筋力精神自觉倍常技艺骑射宛
　　如平昔窃【臣】病痊之日正
　　天威远震之时普天率土内外臣工凡有见闻者莫不
　　鼓掌称庆踊跃争先况【臣】受
　　恩深重矢报靡遑宁能安居田园终老林下伏祈皇上允【臣】随征效力疆场倘获寸功庶犬马微忱少报髙天厚地之恩于万一耳为此具折恳请伏乞
　　皇上干断施行谨
　　奏
　　览奏深为慰悦医官为何未具奏帖病果全愈朕自另有谕防随征效力之请不必
　　雍正七年七月二十四日原任安西总兵官【臣】潘之善谨
　　奏为恭谢
　　天恩事窃【臣】残躯弱质双目翳蔽自谓不能复愈荷防圣主天地再造之恩连遣太医与【臣】医治今【臣】仰借皇仁双目明朗残病全无频受
　　洪恩有加无巳即粉身碎骨不能仰报
　　髙厚于万一于本年五月十二日业已具折恳请随征
　　俾得效力疆场少舒犬马下悃恭候
　　谕防遵行兹医士【臣】沈宏寀施世徳于七月二十四日
　　起身回京复
　　命所有微【臣】感激
　　天恩下忱谨缮折恭
　　谢伏祈
　　皇上睿鉴谨
　　奏
　　朕之欣慰笔不能宣此实
　　上天
　　圣祖复赐朕干城良将也随征之请前已有防不必汝病既痊候朕另降谕防
　　雍正七年八月二十八日原任安西总兵官【臣】潘
　　之善谨
　　奏为奏谢
　　天恩恭缴
　　硃批事雍正七年七月二十九日据【臣】差家丁赍捧硃批奏折并
　　恩赐锦扇香袋药锭等件到【臣臣】谨望
　　阙叩头谢
　　恩讫伏念【臣】一介驽骀至愚至陋荷防
　　皇上格外恩有加无已
　　锡予频施诚人臣之
　　殊遇【臣】愧无涓埃报效惟有刻骨铭心永矢不諠而巳
　　所有感激下悃理合奏
　　谢并缴
　　硃批奏折伏祈
　　皇上睿鉴谨
　　奏
　　朕有防命汝署理固原提督印务矣此任乃汝叔祖潘育龙之所整理为天下第一营伍其流风余韵至今犹属可观兹若不能企及何顔以对朕耶但汝叔祖之操守断不可仿效一二必弃其所短而法其所长则汝可谓一全材胜如汝叔祖之人物矣勉之
　　雍正七年十一月二十四日署理陜西固原提督【臣】潘之善谨
　　奏为恭谢
　　天恩并缴
　　硃批事窃【臣】奉
　　命前赴固原署理提督印务于雍正七年十月初八日
　　途次靖逆地方遇【臣】前差家丁捧到
　　硃批奏折暨
　　尚方嘉珍兼口传
　　谕防【臣】于旅舍敬谨九叩谢
　　恩祗领讫伏思【臣】本樗栎庸材仰叨
　　圣训拟以干城良将返衷自问愧歉益深更防
　　隆恩悯念【臣】实穷苦出内库以酬医士
　　赐竒品以赉微【臣】即【臣】愚贱家丁统邀
　　圣赏浩荡洪恩无微不至此诚千古之异数格外之鸿慈也【臣】即捐糜顶踵亦不能仰报万一理合缮折叩


　　硃批再【臣】于奉文之日拮据就道于一月间可到固原缘【臣】途次甘州偶患项痈沿途疗治以致迟延时日于十一月二十日抵任至【臣】之痈疾仰托
　　圣主福庇今巳全痊合并
　　奏明伏祈
　　皇上睿鉴谨
　　奏
