<!-- { "loadSidebar": true } -->
　　恩免其治罪即凡有未经首报或因逾限恐罹罪戾而现在观望因循者亦得陆续首报陞科似于
　　国计民生均为有益【臣】不揣冒昧据实具奏伏祈
　　圣鉴谨
　　奏
　　与该督商酌具题请旨
　　同日又
　　奏为奏明东省平余实情仰祈
　　睿鉴事窃【臣】于到任后接受陞司费金吾交代册籍逐一查核除正杂钱粮业经查明出结另具简明清折恭呈
　　御览外又据费金吾册开平余银二万五千二百六十两零一项【臣】未悉平余始末随问费金吾并库官库书据云费金吾自雍正六年七月到任起至八年二月卸事止任内支放过正项耗羡共银六百九万三千余两共平余银三万两零除用去银四千九百余两已经费金吾自行奏明外尚存此二万五千二百六十两零留充公用又云此项平余虽无定数每平约有七八钱不等内三钱已经前司【臣】张保奏明归入充公项下五钱则系费金吾任内奏明充公之项等语【臣】查前项平余并不在向日一八现今一六耗羡之内实系暗令库官髙下其手毎平多含七八钱以符平余之数在库官弹兑时轻则数有不敷重则州县添搭不足实属两难在州县则因解司时有此一项平余是向之一八者实需一九今之一六者实需一七若多徴自民则恐上司之提封抽兑劾以重耗若实止一六则此项平余实无从出伏惟我
　　皇上轸念民依屡沛如天之恩蠲免动盈数千百万今平余毎年不过二万余两若留此名色则州县徴收钱粮实难以一六耗羡之数约束遵行倘防
　　皇上天恩将此平余一项豁除则州县起解钱粮俱令按凖库平自行滴珠【臣】于收兑钱粮时得以督率库官毫厘不许多重一应州县徴收钱粮俱得约束令其遵奉
　　恩旨一六徴收如有丝毫重徴严加防劾从重治罪如此则上下画一不独各州县易于遵守而东省黎民尤得实被减耗之
　　殊恩于千万世矣为此缮折奏
　　闻伏祈
　　睿鉴谨
　　奏
　　此事费金吾前经奏过据云与他省之例不同但相沿既久遽议豁除亦应与督抚二臣商酌而行
　　雍正十年正月初十日大理寺少卿【臣】孙国玺谨
　　奏为遵
　　旨具奏叩恳
　　天恩事窃【臣】于雍正四年九月二十八日由河南禹州
　　知州引
　　见荷防
　　天语询【臣】家世经【臣】具奏【臣】有老母年逾七旬面奉恩旨俟尔母八十尔具折奏请赏给扁额等因钦此钦
　　遵【臣】感激
　　圣恩寤寐不忘缘【臣】赋质愚昧歴任以来毫无报效而
　　且毎多错误荷防
　　天恩不加谴责屡奉
　　训旨敎诲谆切虽天地生成父母顾复不足以形容髙厚【臣】母今年八十若就【臣】供职无能自揣何敢渎奏但念臣母一生苦节冀邀
　　皇上锡类仁恩今三月十四日【臣】母八旬夀日【臣】谨遵旨具奏叩恳
　　皇上天恩赏给扁聫俾【臣】母得荷
　　宠荣并跪求
　　圣主格外洪恩照【臣】现在职衔
　　颁赐诰封【臣】母仰邀
　　皇上洪福将来年嵗由此递増至九十至百嵗皆圣主浩荡恩波之所赐也伏惟
　　睿鉴谨
　　奏
　　朕初期望于汝之心实惟
　　天鉴岂料汝如是负朕深恩也今日不但汝母扁额无湏啓齿汝若不痛自悛改仍循洁已沽誉欺朦隐餙辙迹身家性命目前难保累及汝母尚在未定具何心胆面皮輙敢冒请封典耶观汝此奏甚属妄诞可恶之至慎之
　　雍正十年四月二十五日办理河东副总河事大理寺少卿【臣】孙国玺谨
　　奏为恭缴
　　硃批叩谢
　　圣训事雍正十年二月十五日臣赍折家人回浙恭捧
　　到【臣】前奏遵
　　旨具奏叩恳
　　天恩一折奉有
　　硃批又于二月二十五日浙江总督【臣】李卫在京寄信
　　内开钦奉
　　上谕一道申饬到【臣臣】跪读
　　圣训不禁感激涕零惶悚汗下无地自容伏念【臣】质本
　　愚昧知识短浅屡防
　　皇上擢用之恩并防
　　天心属望之切【臣】何人斯得邀
　　天恩高厚一至于此虽生生世世永矢捐糜末由仰报乃歴任以来既以供职无能毫无报称今因【臣】母苦节厯防
　　圣主格外洪恩有加无巳【臣】复不自揣量于遵
　　旨具奏之时并恳
　　赏给诰封冒昧之罪万死奚辞荷防
　　硃批训勉又
　　谕旨严加申饬仰见
　　天恩终始垂慈提撕警觉至再至三【臣】心非木石愧悔
　　之余感激倍切惟有凛遵
　　圣训痛自改过凡事务竭驽骀实心实力恪供厥职以
　　期图报
　　天恩于万一所有奉到
　　硃批理合恭缴叩谢
　　圣训伏乞
　　睿鉴为此谨
　　奏
　　朕实不解汝等汉军是何风习大抵人人言行不符心口互异求如田文镜者百中不得一二似汝此奏朕殊难以见信也
　　雍正十年十月初七日协办河东总督事务河东副总河大理寺少卿【臣】孙国玺谨
　　奏为恭谢
　　天恩事雍正十年十月初四日准河东总督田文镜咨准吏部咨雍正十年九月二十三日内阁奉
　　上谕据河东总督田文镜奏称【臣】于今年四月患病至六月方得稍痊八月间勉力入场监临今已出榜现在加意调养无如气血一时难以复原转瞬武闱即届以一人而兼监临主考自揣微躯恐不能力疾办事仰祈恩准解任调治俟春融由水路进京查副总河孙国玺在豫半年小心勤慎堪以暂署河南巡抚印务等语田文镜老成练达奉国公忠河东两省地方紧要正资料理着在任调摄不必恳请解退但总督职任事务繁多如考试武闱等事皆湏年力精壮之人方能办理孙国玺着以副总河协助田文镜办理总督事务凡似此监场等事着田文镜委用代理钦此等因到【臣】随恭设香案望
　　阙叩头谢
　　恩讫伏念【臣】庸愚陋质知识短浅屡防
　　皇上不次擢用畀以河东副总河之任半载以来毫无
　　报效日切悚惶兹复奉
　　纶音命【臣】协助河东督【臣】田文镜办理总督事务旋又
　　钦奉
　　恩旨酌分养廉银两期于敷用
　　皇仁优渥下恤臣工偹极周挚【臣】跪诵之际感激涕零扪心自揣报称实难惟有勉效驽骀凡事无钜细均聴督臣敎导指示如有委用殚心竭虑敬谨办理不敢稍有怠忽以期仰报
　　高厚于万一所有微【臣】感激蚁忱理合缮折
　　奏谢伏乞
　　圣鉴谨
　　奏
　　但效法田文镜之居心办事能一分受一分福不能一分罹一分害似汝等辈事事因循人人瞻顾图邀一时虚誉纵使中外交称而所谓益者何在若执迷不改将来祸必不测类此下愚不移屡经训诫而置若罔闻终至身家性命丧失者不一其人汝岂全无闻见乎如田文镜毫不阿徇回护但知秉公持正尽心体国虽招众怨谤言盈耳而宦迹优隆荣禄自若汝试思之益耶害耶当如醉醒梦觉洗涤肺肠竭力以效法之倘再狐疑观望可惜虚负朕一番期望之恩且国家三尺法朕亦不得频频私贷于汝也勉为之慎为之将此谕并令田文镜知之
　　雍正十年十一月初八日协办河东总督事务河东副总河大理寺少卿【臣】孙国玺谨
　　奏为封疆责任綦重伏恳
　　圣主简任贤能以免贻误事窃【臣】前防
　　皇上天恩因河东督【臣】田文镜患病未痊陈请解退命【臣】协助办理【臣】准督【臣】委令代典武闱承审命盗各案并日行事件悉皆协同竭蹶办理今于雍正十年十一月初八日又准督【臣】田文镜以病势沉重不能视事委员赍送河东总督印信并
　　王命旗牌书吏文巻等项移交到【臣臣】因先奉有协办
　　之
　　谕旨是以暂为接管【臣】任事一日则尽一日之职分断不敢丝毫瞻顾将就推诿自干罪愆以上负
　　圣心下辜督【臣】田文镜委任之意惟是封疆责任重大
　　【臣】知识短浅未能胜任伏乞
　　皇上迅赐简任贤能以免贻误则仰戴
　　高厚当衔结于生生世世矣除将接管印信日期另疏题报外理合缮折
　　奏请伏祈
　　皇上睿鉴施行谨
　　奏
　　览奏知道了姑竭力勉为之
　　雍正十年十一月二十四日署理河南巡抚事务大理寺少卿【臣】孙国玺谨
　　奏为恭谢
　　天恩恳请
　　陛见仰承
　　圣训事雍正十年十一月二十三日准吏部咨开奉谕旨河南巡抚闗防着赍发副总河孙国玺令署理巡抚事务钦此等因到【臣臣】随恭设香案望
　　阙叩头恭谢
　　天恩讫除接到巡抚关防另疏
　　题谢外伏念河南居天下之中巡抚膺封疆之重督臣之章程具在而遵循恪守奉行不可不谨微【臣】之耳目难周而察吏安民稽查不可不力况以【臣】之驽钝【臣】之愚鲁事无钜细必求
　　皇上训诲指示钦奉遵行庶免陨越仰请
　　皇上容【臣】乘封印后减从驰赴
　　阙廷叩请
　　圣安跪聆
　　圣训则不独稍慰微【臣】犬马恋
　　主之私而全豫官民莫不感戴
　　皇上造就隆恩于无既矣谨缮折恭
　　奏伏乞
　　恩允训示遵行再查河南巡抚养廉经督【臣】田文镜奏
　　明在案因前奉
　　谕旨令酌分数千金与【臣】其余仍留为督臣用度是以自十月起其裁减银两尚未归公今督臣已故应照前奏每年巡抚养廉二万两永为定额其余八千九百余两【臣】即饬司归公以偹地方之用合并陈明为此谨
　　奏
　　今河东既添设总督此养廉一事俟王士俊到豫后商酌妥协另行奏请
　　雍正十一年正月三十日署理河南巡抚事务大理寺少卿【臣】孙国玺谨
　　奏为恭报雨雪日期仰祈
　　睿鉴事窃查豫省今嵗正月内自初二以至十三日各
　　属得过瑞雪数寸经【臣】具折奏
　　闻并将现在设坛祈雨率属晨夕歩祷縁由奏明嗣据得雨州县陆续申报如归徳府属之商邱宁陵夏邑永城柘城南阳府属之南阳泌阳镇平邓州内乡裕州舞阳叶县汝宁府属之汝阳上蔡确山正阳新蔡信阳罗山陈州并所属之商水项城沈邱许州所属之临颍郾城光州所属之息县等处于十四十五十七十九二十等日得雨自八寸以至二三寸不等又开封府属之县太康中牟归徳府属之宁陵鹿邑虞城睢州考城柘城彰徳府属之安阳临漳武安陈州并所属之西华郑州所属之汜水等处于二十四五六等日得雨自七寸以至二三寸不等二十七日【臣】又防同督【臣】王士俊另行薰坛竭诚祈祷即于是日申时降雪缤纷稠密至二十八日辰刻始住据祥符县申报入土三寸有零四野积雪一尺二三寸不等并据开封府属之陈留县通许尉氏洧川鄢陵扶沟阳武封邱兰阳仪封归徳府属之睢州彰徳府属之安阳汤隂卫辉府属之汲县淇县延津滑县濬县懐庆府属之原武许州禹州所属之密县新郑郑州并全属先后申报俱于二十七八两日各得瑞雪自二尺一尺五寸一尺二寸并一尺及八寸五六寸不等【臣】观是日云气甚厚得雪必广除距省稍远各州县得雪尺寸俟报到另折恭
　　奏外所有十四日起至二十八日止得过雨雪缘由合先具折奏
　　闻谨
　　奏
　　可谓大奇王士俊甫经到豫即有瑞雪溥降似此应验昭然若仍不知惭惧则诚非人类矣
　　雍正十一年二月初六日署理河南巡抚事务大理寺少卿【臣】孙国玺谨
　　奏为恭折续报雨雪日期仰祈
