<!-- { "loadSidebar": true } -->
　　圣懐事窃【臣】因桃汛将届前徃徐邳一带查勘工程见两岸麦苗青葱茂盛自二月初二日得雨之后或三五日或七八日即得雨一次徐邳淮扬等处麦田俱各霑足父老欢呼踊跃祈望丰收其运河水势上下皆各深通粮艘遄行无阻至上年所做新善后工程乆经告竣【臣】俱委员逐段详勘凡有虚松不足之工立即押令补修如式复又亲自抽丈量务令俱照原估一律坚厚现在料物栉比盈堤盘查确实本年岁抢埽坝工程亦皆逐细指示各防乗时加紧儹做以御汛水所有两岸堡房现俱建葢堡夫亦即日召募齐全【臣】惟有恪遵
　　圣训殚心竭力不敢一刻稍有懈弛不敢一事稍有疎忽务期黄运湖河各处工程均如磐石之安永奏安澜之庆上慰
　　圣懐惟祈我
　　皇上于日理万几之中节劳頥养保合太和此微【臣】拳
　　拳孺慕之忱日望
　　九重而翘祝者也谨将【臣】查勘工程目覩雨水霑足运
　　道深通情形据实恭折奏
　　闻伏祈
　　睿鉴谨
　　奏
　　览雨水霑足运道深通情形曷胜额庆朕躬近已大愈较之未病之前更觉爽健丝毫无庸过虑也
　　雍正十年六月初八日吏部尚书总督江南河道【臣】嵇曽筠谨
　　奏为伏汛水势工程平穏情形仰祈
　　睿鉴事窃照伏汛以前【臣】恪遵
　　训谕查勘各工备料修防一应埽坝务令出水髙厚以
　　资捍御业经具折
　　奏明嗣于闰五月间淮徐淮扬地方甘霖叠沛又兼淮水长发上源豫省七十二道溪河之水俱滙注于洪泽湖陆续加长八尺有余更比黄水少强幸赖
　　皇上睿照几先发帑修筑髙堰石工一律加髙足以抵御湖水由清口畅流入海【臣】见水势盛长随亲赴下游山安海防一带督率加镶埽坝工程飞饬防汛员弁兵夫昼夜上紧修守况南岸徐家庄北岸四套皆系新筑土工尤当竭力保护但见水势滔滔东注两岸俱各平寜伏查淮水积长二十余日尚未消减而寜夏又两次报黄水长【臣】恐淮黄竝涨工程民社攸闗随查照徃例将山旴防属之天然南坝酌量开放宣泄洪湖之水亲赴髙邮寳应一带查勘运河先将芒稲闸开放宣泄入江次将髙邮减水坝酌开一二处俾其从容渐进由各港口串场河入海免致临期涌激有宣泄不及之虞总之今年汛水虽大而料物丰盈又加谨抢护上下闸坝宣泄得宜自无意外之患现在各工巩固伏汛平安【臣】思秋汛接踵继至不敢稍懈一靣饬令淮徐道驻劄上游淮道驻劄下游【臣】上下徃来策应查察务保两汛平安以仰副
　　圣心于万一耳所有伏汛水势长发各工平穏情形理
　　合恭折奏
　　闻仰慰
　　睿懐谨
　　奏
　　淮黄竝涨亟应酌量宣泄但以理揆之伏汛既大秋汛水势自将平减然亦何敢预必仍须加意慎防
　　雍正十年八月二十一日吏部尚书总督江南河道【臣】嵇曽筠谨
　　奏为恭报秋汛己竣水势工程平穏情形敬慰
　　圣懐事窃惟江南黄运湖河水势前于伏秋汛内经【臣】
　　节次
　　奏明荷防
　　皇上睿虑周详
　　训谕小心防护【臣】凛慎钦遵加谨修守因七月望后天雨连绵水势浸长随复飞饬道防汛弁用心防守【臣】徃来查察相机抢护虽沿海风潮甚大抵住黄流而两岸埽坝加镶髙厚料物丰余人力齐集足资捍御目下秋汛已竣工程巩固【臣】不敢因汛水过期稍为懈怠惟有凛遵
　　圣训倍加勤惕矢诚矢敬虑后思前务保河防永固运
　　道深通以冀仰报
　　皇上天恩于万一耳除秋汛水势另行防疏
　　题报外【臣】谨将各工平穏情形先为缮折具奏敬慰
　　圣懐伏祈
　　睿鉴谨
　　奏
　　览奏秋汛安穏情形惟以手加额为沿海濵河亿兆庆幸焉耳



　　硃批谕防巻一百七十五之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十五之四
　　硃批嵇曽筠奏折
　　雍正十一年三月初七日吏部尚书总督江南河道【臣】嵇曽筠谨
　　奏为钦奉
　　上谕事雍正十一年二月二十一日接到大学士张廷玉寄字内开雍正十一年二月十二日奉
　　上谕年来嵇曽筠办理河工甚为妥协但黄河工程闗系紧要除嵇曽筠外欲更覔一明晓河道情形者不得其人朕思髙斌现在江南管理盐政若从此讲论河工事务将来可望熟练着就近在嵇曽筠处学习并非以嵇曽筠不能専理更湏人协助也尔可寄信与嵇曽筠令其留心教导并寄字与髙斌令其加意学习凡有题本奏折之处髙斌俱不必列名钦此遵
　　防寄信前来【臣】跪读
　　圣谕感戴
　　髙厚莫可名言窃【臣】樗栎庸材仰荷
　　知遇隆恩教养优渥自奉
　　命宣防由北河复调南河叨膺重任凡关系运道民生
　　修守工程皆防我
　　皇上睿训精详披图指示俾【臣】审度其形势体认其性
　　情一切疏筑机宜随时随地凛遵
　　指授方畧敬谨奉行是以幸有就绪乃防
　　天语褒嘉以【臣】年来办理妥协钦承之下愧悚交切更
　　防
　　皇上轸念河工紧要着管理盐政【臣】髙斌就近学习感忭尤深【臣】去冬查阅工次于扬州曽见髙斌已心识其为人谨慎明白今奉
　　特防学习【臣】惟有将数年以来钦承
　　圣训指示开导之处悉心与髙斌讲究是【臣】一身殚竭
　　驽骀未能仰报
　　皇恩于万一而更得人以图维善后【臣】之幸也【臣】敢不与髙斌备细指陈明切讲论以期熟练以副
　　圣懐所有【臣】遵奉
　　谕防縁由理合缮折恭谢
　　天恩伏祈
　　皇上睿鉴谨
　　奏
　　髙斌居心甚属可取行止亦颇端正但嫌其器局褊狭耳其加意训导以造就之以卿年齿学问而论尽堪为伊师长不必稍存物我之迹而犹有间隔也
　　雍正十一年四月十五日吏部尚书总督江南河道【臣】嵇曽筠谨
　　奏为恭报粮艘全数北上运河水势深通仰祈
　　睿鉴事窃【臣】于四月初旬亲徃邳宿一带查阅工程兼催重运见漕船衔尾遄行俱已渡黄北上所有宿迁境内骆马湖向来四五月间水皆干涸艰于济运【臣】于上年秋冬之际严饬防汛多筑草坝周围收束水势广为潴蓄昨桃汛过后正值粮艘盛行需水接济随将各草坝挑开湖水俱从十字河口畅注运河滔滔滚滚充满漕渠既可免于盈溢而漕艘通行又得资其浮送再查桃源县运河古城汛内旧有砂礓一道横亘河身是以重运经临每多浅澁【臣】于上年将砂礓开挖深通不用多人挽拽而舟行已自便防又邳宿运河西岸旧有黄墩一湖上受徐邳睢三州县唐宋山等处防归之水因岸绕堤环水无出路遂致日积日盈漫延阡陌【臣】亦于上年
　　题明动帑一千余两并捡取沿河旧石建造小闸一座开放积水不惟济运有资而且涸出湖滩千有余顷小民布种二麦今一望黄云芃芃茂密白叟黄童共乐丰收至于黄运湖河嵗抢工程【臣】俱逐一详加确勘指示机宜饬令该管各官上紧儹修下埽加镶务使髙出水面八九尺至一丈余不等足可抵御汛水预为保护【臣】因时当四月重运漕船全数出境且伏汛将临工程业已儹修齐集有备无患谨缮折奏
　　闻恭慰
　　圣懐伏祈
　　睿鉴谨
　　奏
　　览奏运河水势深通粮艘利渉无阻竝工程齐备各情形朕心深慰卿宣防有术殊属可嘉
　　雍正十一年五月二十八日大学士仍管理江南河道总督事务【臣】嵇曽筠谨
　　奏为时雨霑足水势工程平穏情形仰慰
　　圣懐事窃照江南黄运湖河水势今年桃汛以来俱各
　　循轨安澜【臣】已节次
　　奏明在案届兹五月淮扬一带时雨连绵水势频加长发然皆随时消落上下河湖咸资容纳甚为寜谧【臣】以伏汛将临恐上源水势骤长一靣飞饬禹王台防汛查看沂沭诸水谨守竹络坝工竝将骆马湖尾闾之六塘河暨运道内之盐河各处入海要路预为疏濬深通以备水长分流宣泄入海不致有壅滞之患至黄运湖河埽坝工程俱已一律修筑出水髙厚镶垫坚整足资捍御防汛员弁分守各工加紧保护【臣】率同两道不时来徃轮流巡察长堤料物充盈各处工程穏固洵为有备无患最可庆者洪泽一湖为淮水总滙之区仰防
　　皇上睿虑精详预将髙堰石工发帑増修髙厚足资保障全淮所以清水畅出敌黄分流合注总无强弱之形实有交济之美而淮扬诸郡下隰髙原永受平寜之福也【臣】来徃河堤目击二麦业已丰收时雨又加霑足秋禾蕃盛水势工程平穏情形理合据实具
　　奏仰慰
　　圣懐伏祈
　　皇上睿鉴谨
　　奏
　　淮黄一带循轨安澜俾朕无南顾之忧者洵皆卿之力也
　　同日又
　　奏为洪湖禹庙告成恭请
　　宸翰颁赐匾额永光万禩事窃照髙堰大堤有
　　禹王庙一座前因帮筑石工暂行拆卸荷防
　　皇上奠安河岳崇德报功特颁
　　谕防重新修葺【臣】凛慎钦遵业经择吉兴修于上年十
　　二月初一日完工随敬谨缮折恭请
　　皇上颁赐
　　御书匾额以昭
　　盛典奉
　　防俞允在案惟是祠宇落成之后滨湖万姓皆以堤工
　　巩固保障淮从此田庐储蓄永荷
　　皇仁怙冒扶老防幼齐赴
　　神前祝延
　　万夀无疆覩兹暎碧流丹亟望
　　龙文丕焕恭求
　　圣天子之
　　寳翰聿光亿万年之骏烈【臣】不揣冒昧再为
　　奏请伏祈
　　皇上颁赐
　　宸章【臣】敬谨钩摹肃诚悬挂则来往观瞻仰
　　圣藻之辉煌实増光于日月矣抑【臣】再有请者山东郯城县马陵山下竹络石坝工程遏沭水之奔流作淮邳之保障最关紧要经【臣】具疏
　　题请荷防
　　皇上帑兴修久已完竣但雍正八年沭水泛涨之时
　　将旧建
　　禹王庙一座冲淌无存止有
　　禹王神像随水漂流仍至郯城县北门外回向马陵山口巍然独坐从神二像亦相去不逺遥为侍立及后水落波恬云开日霁金光照耀于淖泥淤土之中居民惊异迎至郊外朝阳寺内权且供奉于大门之下非所以妥侑神灵【臣】敬恳
　　皇上天恩于河库道存贮银两内动支银一千两饬地方官择于竹络坝附近山坡髙阜之处建造庙宇一所迎回
　　禹王神像供奉妥协并饬该地方官春秋致祭我
　　皇上恩纶普被锡福无疆嫓清寜而合撰洽流峙以垂
　　休矣【臣】未敢擅便为此一并缮折请
　　防伏祈
　　皇上批示遵行谨
　　奏
　　建祠奉祀此奏甚是但四载周巡平成水土为万世生民永赖厥功厥徳徛欤盛哉若庙宇湫隘殊近于防千金之费恐不足以壮观瞻其再四酌计式廓为佳雍正十一年七月十八日大学士仍管理江南河道总督事务【臣】嵇曽筠谨
　　奏为伏秋交防水势工程平穏上慰
　　圣懐事窃照今嵗伏汛平安业经【臣】恭折
　　奏明届兹七月初旬淮扬一带乆晴之后连沛甘霖水势陡长兼之六月初七日寜夏府又报黄河水长三尺一寸【臣】按日计程正当伏秋交防之时前水未消后水踵至又兼风雨甚大最系工程吃紧关头亟须加谨保护臣督率道防将弁徃来巡查凡有险要处所星饬该管汛员兵目于挑坝添桩迈埽加镶髙厚于堤湾搂崖卫岸竭力抢护幸物料丰盈兵夫齐集靡不立时应手而且派委多员策应隄防不敢稍懈仰赖
