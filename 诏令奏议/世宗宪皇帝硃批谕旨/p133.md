<!-- { "loadSidebar": true } -->
　　捧到【臣】
　　奏折共三件钦奉
　　皇上硃批诲示周详
　　训谕深切【臣】跪读之下惶恐无地感戢难名钦惟我皇上日月照临之明
　　天地生成之大而【臣】以葵藿微诚驽骀下质受
　　恩至为深重图报乃益迂疎既惭补过之思止据一偏之见冒昧陈请思虑不周自今日以后惟有凛遵
　　圣训痛惩艾于既往弥惕励于将来而已所有钦奉御批理合恭缴外谨缮折恭谢
　　圣恩【臣】谨
　　奏
　　尔自被擢用以来识见实属平常观人目力亦甚不及朕但取尔秉彝之良直率之性而已凡聆朕一切训谕如果倾心感服将来智虑自当増长扩充若硁硁固执鄙见妄自矜高不但终见弃于朕恐致贻笑千古尔诚不及朕逺甚何也朕经歴世故多年所以动心忍性处实不寻常若能精白自矢勉竭同心合徳之诚朕再无不随事训诲玉成汝之理倘自以为能记诵数篇陈文掇拾几句史册而懐轻朕之心恐将来噬脐莫及朕非大言不惭肆志傲物徒以威尊凌下之庸主也极当敬而慎之五内感激庶永逺获益无穷尔其钦承此谕毋忽
　　雍正四年十二月初三日直隶总督【臣】李绂谨
　　奏为恭报得雪事窃照来春二麦全頼冬雪滋生今据各属陆续呈报得雪到【臣】查宣化永平二府属于十月十六七日及十一月十二三日得雪一二寸至三寸不等霸昌道及通永道所属于十一月十二十三日得雪一二寸至三寸不等保定府属于十一月十二日及二十九日得雪一二寸至三四寸不等广平府属于十一月十五日得雪一寸至寸余不等再保定郡城于十一月二十九日子时起至十二月初二日辰时止共得雪一尺有余钦惟我
　　皇上敬
　　天勤民躬行
　　南郊大典至诚感召即于是日瑞雪应期霑足优渥膏
　　泽广被黎庶欢呼莫不感戴
　　皇仁仰颂
　　一人有庆者也所有各属得雪俟续报到日容【臣】另行奏报外【臣】不胜踊跃懽忭之至理合缮折陈明谨奏
　　朕观此番瑞雪所被甚广眞堪庆幸我君臣当益加勉而敬之慎之可也
　　同日又
　　奏为恭谢
　　圣训事窃【臣】防
　　皇上天恩训诲谆切于十一月十五日恭折叩谢圣恩乃复防
　　天恩训诲有加无已【臣】跪诵之下感悚交集无地自容伏念【臣】少习陈腐之文并无师资之教章句迂疎毫无可用幸逢
　　皇上躬备道统之全学逹性天之奥今嵗三月入京恭
　　请
　　圣训仰防
　　皇上指示圣学在心不假于外因物付物以人治人朱子之于圣学犹佛教之律宗未足尽圣道之妙【臣】伏闻
　　天语实闻所未闻不惟宋儒之书不能及此即五经四
　　书未有超微诣极如
　　圣训之深切着明者也至十月恭祝
　　万夀又复祗聆
　　圣训论尧舜执中之学仁义同归寛严一理阐发千古
　　之心传盖作君作师自尧舜以来惟
　　圣祖皇帝集其成惟
　　皇上继其道而【臣】等幸生
　　圣世得闻
　　天语亦惟有庆幸于遭逢之极盛而已至【臣】迂腐词章尚愧学而未成即成亦无所用安敢稍有固执甘于自弃惟仰恳
　　圣恩推曲成万物之心始终
　　训诲俾【臣】得与闻
　　圣道万分之一不惟终身感激铭刻五中而【臣】愚昧之质稍得开朗亦庶几可效驱防于一官一职之末矣谨缮折叩谢
　　天恩【臣】谨
　　奏
　　尔应当如是设尔之识见果能胜朕朕必敬之如师如友朕非自恃已能不肯虚中之主似尔等逺不及朕之人朕又岂肯违心以示谦光耶
　　雍正四年十二月十七日直隶总督【臣】李绂谨
　　奏为续报瑞雪普霑事钦惟
　　皇上南郊礼成瑞雪应期而至除保定郡城于十一月二十九日至十二月初一二等日所得瑞雪经【臣】将各属从前得雪一并具折恭
　　奏今又据各属陆续呈报得雪到【臣】查直隶通省霸昌通永二道并各府及各直隶州等所属之州县卫所俱于十一月二十七八九日及十二月初一初二等日咸称得雪自三四五六七八寸以至一尺一尺五寸不等已经普徧霑足来春二麦丰穰可期按其得雪日期俱在
　　南郊礼成之际此皆我
　　皇上至徳感召休嘉协应兆民衢歌巷舞咸戴
　　圣恩所有现据各属陆续报到得雪情形【臣】谨缮折陈
　　明谨
　　奏
　　山左山右河南地方皆奏报通省大雪霑足诚可谓天恩浩荡也朕曷胜欣幸














　　硃批谕旨巻二十二下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二十三上
　　硃批黄炳奏折
　　康熙六十一年十二月初四日护理山东巡抚印务按察使【臣】黄炳谨
　　奏为奏明事窃【臣】一介庸愚防
　　先帝豢养深恩不次擢用由笔帖式数年间歴陞山东按
　　察使
　　国恩深重虽捐糜顶踵未足仰报万一今恭逢
　　圣主临御方新凡闗
　　国计民生罔不上厪
　　睿虑【臣】在东日久地方诸务敢不竭力以効涓埃之报查本年登莱青三府自入冬以来雨雪调匀二麦俱己下种济兖东三府虽雨雪稍迟近据各属俱报得雨雪现在补种春麦地方俱各安静惟因六十六十一年东省天时亢旱二麦失收荷防
　　先帝特沛洪恩缓征赈济所有六十年地丁钱粮未完七
　　十余万两现今
　　奏销期迫其不及分数各官【臣】自当另行查防听候部议外但恐各官自顾考成严行追比徒事刑敲终属无益可否缓征或带征容【臣】随
　　奏销另疏
　　题报伏乞
　　圣主睿断批示遵行再前任布政使王用霖任内因公那用过库银四十九万余两经前抚【臣】李树德保奏济东道程光珠署理布政使情愿限年补完蒙
　　先帝俞防着交该抚将此项那用银两务于二年内补完钦此钦遵在案后又续查出因公那用银十三万余两时李树德因已经折
　　奏不敢又渎
　　宸聪原拟同前项那用银两一并设法弥补今【臣】查己经奏过者补完银二十三万七千余两未完银二十六万一千余两并续查出未经
　　奏明银十三万余两【臣】再四思维若据实
　　题报不惟与
　　先帝二年弥补之
　　恩防有悖且与钱粮究无裨益若竟朦混报完则圣明洞烛之下【臣】欺罔之罪实所难辞伏念
　　国帑闗系重大旣已悉知敢不据实
　　奏明为此谨
　　奏
　　向日闻尔声名颇好览奏地方年歳情形钱粮亏缺縁由甚为备悉周详朕今擢用尔为山东巡抚尔当追感
　　皇考深恩竭力効忠以图报称但东省诸事废弛已极必须加意整饬尽心厘剔务令地方大有起色方不负朕委任之意也
　　山东巡抚【臣】黄炳谨
　　奏恭请
　　皇上圣安
　　朕安
　　知府李元龙系贪官李国亮之子窃位登守家私百万而犹婪赃不己且与李树德聨宗相昵通同虐害百姓此等不肖之员当一靣拏问一靣纠防将伊财产追出以养穷黎地方寃抑之气庶可少伸尔丝毫毋得瞻狥向日情靣谢絶一切请托严行搜查从重究拟以为贪黩者戒特谕
　　雍正元年正月二十五日山东巡抚【臣】黄炳谨
　　奏窃【臣】查得分贮监谷一案自康熙四十五年开捐起至五十三年停捐止共收谷三百一十一万一百六十石经原任抚【臣】蒋陈锡


　　收官生谷石每谷一石折银一两共计折收银三百一十一万一百六十两除分贮各官每石折银三钱各官共领过银九十三万三千四十八两尚该余银二百一十七万七千一百一十二两俱为蒋陈锡鲸吞蚕蚀伏思积贮米谷原为赈荒备用


　　充兵饷再查监谷银两各属均有分贮除因地方灾歉奉文拨赈实在无存者不议外其余确系亏空并存剩无防者容【臣】逐细确查统归于亏空案内另行
　　奏报再查现任湖北驿盐粮道许大定前任兖宁道时将分贮监谷银两任意侵用其亏缺之数于交代时抑勒宋基业接受己经出有印结但宋基业现己被防向伊严追恐终与
　　国帑无益查该道分贮仓谷七十一万石零除防过霉烂借给穷民及现在存仓谷石并谷价银外尚缺银五万余两容【臣】确查是否实系许大定名下应追之项另行查追再有効力河防吴近宸前曾借欠许大定银三万两许大定亦将此项借劵抵作亏空现据吴近宸还过银八千四百两尚欠二万一千六百两【臣】受
　　圣主隆恩惟知
　　国帑为重现在分咨湖广廵抚并总河严饬该员等



　　【臣】更有请者所有分贮各属监谷银两若令其照数买谷贮仓现今时价腾涌民间粒食艰难实亦


　　免小民赔累之苦为此一并奏
　　闻伏乞
　　睿鉴批示遵行谨
　　奏
　　所奏俱悉
　　同日又
　　奏为遵
　　防奏明事雍正元年正月十七日【臣】赍折家人回省恭
　　捧
　　上谕到【臣臣】叩首开读仰见
　　圣主恩靡不周德靡不遍雨露与雷霆并用惩奸与防
　　弊兼施前【臣】折
　　奏东兖两属荒歉小民困苦情形并请截留漕米一事防
　　恩谕动用仓储遴选贤员确查乏食穷民分头赈济务使均沾实惠至隣省流移之民亦宜一体抚恤煌煌
　　谕防【臣】自当钦奉遵行因查所属存仓米谷寥寥无防


　　穷民分头赈济并遇有隣省穷民亦即一并抚恤再请截留漕米一项
　　谕防甚明【臣】应
　　题覆
　　允准遵行查各属漕船现在开帮北上若令其停留防恐致迟延有误漕粮是以不揣冒昧先于德州水次截留十万石分贮沿河各州县以备不时需用【臣】现另具疏
　　题明伏乞
　　睿鉴再知府李元龙居官婪赃虐民【臣】伏读
　　谕防仰见
　　皇上至圣至明洞烛幽隐时时以吏治民生为念【臣】于
　　十七日奉到
　　密谕适该府于二十日至省禀见当即传集布按二司
　　当堂鎻拏发交按察使监禁现在
　　题防请
　　防革职严审将李元龙诈害赃私尽行追出并侵欺钱
　　粮追补库帑然后请







　　闻谨
　　奏
　　览
　　雍正元年三月十七日山东巡抚【臣】黄炳谨
　　奏为遵
　　防保奏事窃【臣】叨防
　　圣主隆恩惟恐有负
　　知遇故于属员贤否不拘常格前经据实
　　奏明仰邀
　　圣明洞鉴矣兹有济东道程光珠陞任员缺应否将【臣】前奏之东昌府知府吴兴业补授吴兴业员缺应否将前奏之海丰县知县汤豫诚补授东昌府同知吴应临捐陞员缺应否将前奏之乐陵县知县王协灿补授益都县知县吴鼎被防员缺应否将前奏之泰安州吏目赵纶补授茌平县知县马斯良病故员缺应否将前奏之谭城驿驿丞沈一正补授以上各官于例虽皆未符论衔亦有越等【臣】何敢轻为渎
　　奏但人才难得臂指攸资伏见
　　圣主御极以来用人无方不拘资格为此遵
　　防保奏伏祈
　　睿鉴施行谨
　　奏
　　吴兴业等俱照尔所请补授
　　督粮道佟世禄革退员缺已将余甸调补余甸员缺将徐湛恩补授矣
　　同日又
　　奏为据情请留贤将以重地方以裨漕运事窃临清一协当水陆要区弹压地方催趱粮艘必须得人为要今该协副将黄元骧奉部调陞广西梧州协副将【臣】因遵
