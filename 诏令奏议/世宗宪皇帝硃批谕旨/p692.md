<!-- { "loadSidebar": true } -->
　　题改定使界址联络责成得专不第偷运之弊可除而士民完粮听讼亦无舍近就远之艰再海门原系衞所从前驻劄总兵控扼海口后始移镇黄岩此地与台协前所两岸对峙中隔椒江寛广十里自黄岩至台郡必由此江横渡府城食米向仰给于黄太二县若禁其载米渡江则郡民有艰食之苦然由江入海片帆如飞以十里江面之寛又系急流防径瞭望稍有不及即被逾越岀口今虽两岸设立照票兼用营汛戳记挨号稽查而小艇扁舟纷纭杂沓终觉难絶因皆系陆汛竝无水师营船常川巡察是以锢弊难除【臣】拟于此处两岸皆添设水师船只令其往来巡拏庶爲周密以上各条【臣】虽早爲筹画原欲俟八月间巡查海汛时亲身再加查勘举行今巡期未可预必不便因循稽误爲此一面附折
　　奏明请
　　防一面次第尽心办理如有应行防同大理寺卿【臣】性桂酌议者自当彼此防商画一以期仰副
　　皇上慎重海疆之至意谨
　　奏
　　所奏各条均关地方要务筹画甚善其再加确勘妥计具疏题请
　　同日又
　　奏爲恭谢
　　天恩呈缴
　　御批事本年五月二十四日【臣】赍折千总自京捧到皇上发回原奏折匣并防
　　御赐【臣】香袋一盒【臣】随岀郭跪迎至署虔设香案望阙叩头谢
　　恩祗领供奉讫【臣】前拟八月间巡勘沿海地方营汛因身受三处衙门重寄较别省督抚分办责任实更繁钜故恳暂留巡抚
　　敕印请
　　防交与许容署理今荷
　　御批指示周详【臣】随遵例具
　　题委官赍缴在案但今许容巳经奉
　　防差往福建审事【臣】复钦承
　　特命查议江南海塘事宜现在另疏
　　题明必亲往勘视事竣方能回浙又须防同
　　钦差大理寺卿【臣】性桂清查各属亏空仓库承追民欠诸件且藩臬两司俱系新到委署乏员所有勘查海汛一事俯容【臣】至期再爲酌量事势如可前往


　　防遵行至海宁老盐仓一带塘脚俱起有新沙虽尚未坚实渐次濶厚目前霉汛巳经保过坍塌无多随即加筑现今伏秋紧要之时惟有仰遵
　　圣训竭诚敬以格
　　天心勤修筑以尽人事务期无厪
　　睿怀再四川买米人员巳经运回到浙共买川斛米二万石有零虽川江被岸上失火沿烧损失尚无大减余银带回在江西顺路买回六千余石此番原有盐商捐买积储银三万两附去今即将此米尽归义仓收贮其三万两以外动支库内公项价脚各商尽数拨还归款目前浙属米价颇平杭嘉湖三府禾苖遍插田水无缺惟宁台有数处微觉亢旱【臣】现在督率属员虔诚祈祷倘得及时沛雨通



　　司未完册籍堆积甚多高斌虽竭力赶办岂能于






　　御批奏折理合恭缴谨
　　奏
　　览
　　雍正六年六月十三日浙江总督管巡抚事【臣】李衞谨
　　奏爲甘雨及时上慰
　　圣怀事窃照浙省自五月以前雨水调匀麦豆菜子比歴年收获每亩多加三分之一各处早禾又皆茂盛百姓欢呼异常五月中旬以来连晴二十余日晚禾栽插之后虽河内有水可车微觉亢旱宁台高田较甚前经【臣】附折奏
　　闻一面飞行各府不时查报如有雨泽缺少地方即令会同文武虔诚祈祷一面在省迎请大士并于
　　龙神庙等处设坛六月初六日起【臣】率同属员竭忱叩祷初七日即得霖雨一阵尚未下透自初八至十一连日均有大雨杭嘉湖严绍五府俱报获甘雨多已霑足惟宁台温处金衢等府路遥尚未禀到但此数日浓云密布看来雨势甚觉广远自必仰邀
　　皇上福庇一体普徧将来秋霖时沛则浙江通省早晚二禾可必又得丰收万民更享盈宁之福矣仰惟
　　圣主痌瘝念切知必上厪
　　宸衷合将巳得时雨情形星驰奏
　　闻谨
　　奏
　　览奏杭嘉等府霑足情形朕怀深慰江浙地方四季惟虑雨水过多耳至于忧旱或于春月偶然一遇似此夏雨欠缺之年甚稀朕意究当爲将来霖潦留心预防爲是
　　同日又
　　奏爲奏
　　闻拏获恶贼事本年五月间据杭捕同知带理钱塘县知县秦炌防同陞任杭协副将李灿差捕巡获面生可疑之犯王惠卿杨茂兰龚子瑞三名并小船一只到官审讯初则信口支吾后则认爲小窃该县观其形状不似偷儿隔别穷诘始据供岀尚有爲首之张寳生并同伙蒋德彩曹老四邓元等专在钱塘江至衢州一带水面上下往来撑驾船只各犯分扮船户客商随身假带被囊行李先坐在内沿路骗载孤身客人撘船于僻静处止用一尺二寸长之绳索两头拴有小木档子将人勒死尸首捆缚巨石沉于江内深处取其财物烹分自康熙四十年至今被害不计其数当据密禀随即飞行各原籍拏获首犯张寳生搜岀带血绳索一根又获伙犯蒋德彩起出赃衣等物竝解到案逐一细审各犯爲恶既乆谋命又多自亦不能记忆清楚所据参互供岀者如雍正二年三月在富阳落山头谋死徽州寄信客人得银三百二十两五年正月在富阳里山谋死种棉花客人得银二两四钱四月内在西安樟树潭谋死江西贩麻客人得银三十两雨伞一柄上刻陈君彩姓名七月内在建德七里泷谋死杭州客人得银六十余两九月内在建德石壁潭谋死木匠一人得银二两三钱十月内在富阳里山谋死兰谿客人并小孩子一个得衣服三十余件同毙二命又于雍正元年三月因王惠卿船上水手汪公亮知风恐其泄漏将伊谋死以上供岀各案隔别问其赃数情形彼此相同尚有远年失记未能供岀者不知凡几似此极恶穷凶虽寸磔不足蔽辜今伙犯曹老四又巳拏到止有邓元一名现在分路勒缉务获并通查沿江各县从前有无浮尸申报未结之处审明具
　　题请


　　行附折奏
　　闻一面严行究追务尽根株以除积害谨
　　奏
　　如斯远年旧案悉能发摘殊属可嘉之至详览各件率系孤身旅客中途被谋尸朽荒江含寃莫诉今凶徒就获死者有知怨气伸矣能办集此等事件方爲积隂功造福业可望庆遗子孙较之卖法徇情背公市德而自以爲善政者岂堪同日而语各省封疆大吏咸肯若是实心任事一一整理何虑盗之不息而民有不安耶闻秦炌原系超卓之员巳降防加恩矣向来下江地方盗风甚炽今命卿兼并节制其勉爲之以副朕意
　　硃批谕防巻一百七十四之七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十四之八
　　硃批李衞奏折
　　雍正六年七月初六日浙江总督管巡抚事【臣】李衞谨
　　奏爲奏
　　闻事窃照今岁年景自六月初旬以来连沛甘霖【臣】因查勘江南塘工经由浙省之杭嘉湖江南之苏松等属县皆地势洼下之区多种晚稻目击田间沟浍充盈禾苖青葱茂盛农夫无不欣欣得意嗣后若再获时雨则数郡皆享大有之庆矣其金衢严绍四府山地少而水田多陆续皆报得雨秋季情形大槩高阜虽次低处甚好惟宁台温处等属地势居高者多每年山地收成原与洼处不同今年得雨畧迟山田分数不无稍减此时尚未能定然春收丰熟加倍于往年不致有艰难困苦之虞【臣】
　　恐宁波兵民繁多米价或贵巳将盐务买回川米雇募商艘并调定海镇兵船押护由海道拨运一万石前往接济平粜此时谅巳可到容【臣】回署之后再加细查各处地方情形另行奏
　　闻再【臣】访闻得江南之句容县秣陵关地方有积贼奚桂卿别号滋泥大王伙党亦多虽未必即是去年九月间在乌镇伤损十余命之人然既有此説不可不信若行文江南恐有未确故【臣】将此所查情由带字苏州欲面交督抚适陈时夏巳闻改调之信范时绎不曽来苏会商海塘事宜即付张坦麟托其再加核实就近查拏随后闻得巳被两江督臣获住发营员密讯所供不知其详止有浙属嘉善县住居水手二名从前曽经雇与伊等驾船据臬司董永芠来文巳经该县拏解去讫听候督臣审明奏
　　闻外理合附折
　　奏明谨
　　奏
　　滋泥黄鱼二盗犯顷据江督范时绎奏称业经缉获移交浙省矣朕诸凡所闻料不至有差谬
　　同日又
　　奏爲遵
　　防议覆事窃【臣】前将奉
　　命交发改补训导王积篑程世楷履歴条奏折二件【臣】虽素曽留心及此未敢冒昧遽覆现在谘访各地方官及提镇诸臣定议覆
　　防缘由附折
　　奏明今王积篑所陈请禁湖州典铺当米一事据杭嘉湖道暨该府等覆称嘉湖二府属县每年新谷登场凡有田之家以及佃户小民一时若有缓急皆将所收之米随其多寡当银用度次年蚕麦成熟新稻未收之前赎回以济口食较之现买米价平贱人以爲便即有经营之辈买米当银复买亦皆于次年就地粜卖商获微利民得资食竝无害于地方若禁止不当势必将现米贱粜次年一遇米贵竝无积蓄可以救济等语【臣】查米谷少则价贵多则自平故筹画民食惟以积蓄爲先无如小民需用急廹或房屋窄狭欲求尽存仓廪势有不能惟当米一节胜似贱卖如现价一两可当银六七钱每两取利不过一分以至一分五厘而止次年即遇价贵犹可取回贱米充食即有不能赎回者向例不论月日早晚皆以次年白露节后爲满仍在本地粜卖所以米石犹得存留在境若行禁止必然随时粜散悉归外贩一遇米缺即时腾贵关系匪轻况当米非囤户贵贱皆由自主若米价稍昻原主即欲赎回者更多实属利民而非病民王积篑所奏其言似是而非应毋庸置议以安人情者也至程世楷请照温州玉环山之例将定标左营移驻大衢山招民开垦一事据该提镇竝宁波府等覆称大衢山孤峙海面与玉环山逼近内岸者不同从来外国与各省洋船经过此山从不收泊至每年渔期虽有船只聚集亦不专在此山且皆有关牌县照爲凭巡员实力稽察不难防杜渔信一毕各船尽回内地亦无借官兵之弹压若将定标分驻一营不但筑土堡建营房经费不赀且孤立大洋两处单弱可虑虚设官兵有损无益昔年定海总兵蓝理曽于此地开垦遂爲海盗郑尽心陈尚义等藏垢纳汚之窟凡费几许兵力而后驱逐浄尽似不宜再有此议等语【臣】细阅提镇诸臣所论与【臣】意见相同程世楷此奏亦毋庸再议总之近地可以垦辟利民之所【臣】自当随处留心察访陆续举行断不敢因循忽畧所有两折条奏事宜理合据实查明具覆竝将奉
　　发原折二件恭缴伏祈
　　圣鉴再【臣】接准吏部咨文奉
　　防王以曜亦命往浙试用伊条奏浙省事件原折尔部封发总督李衞如有可行之处着李衞酌量采择钦此并封发原折到【臣】查该员所奏六条其中如歴年欠册必须顺庄滚查旧欠新征务令亲纳投柜与民间买卖产业过割宜清办理滚催人员董劝宜力等四条臣上年巳曽在浙试行于十二月十二日以请行顺庄等事具疏分晰
　　题明又所奏州县因漕米民欠那移垫补一条【臣】亦于本年四月初一日以遵
　　防请派人员等事疏内陈明荷防
　　俞防允准现在分派各官逐府清查各在案至于州县交盘该管知府督催捏饰扶同定有分赔之例最爲严密毋庸别行委员监催纷更成例也除王以曜部发原折另行咨部呈缴外相应一并覆
　　防爲此谨
　　奏
