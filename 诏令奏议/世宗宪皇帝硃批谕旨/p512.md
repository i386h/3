<!-- { "loadSidebar": true } -->
　　奏今又于本年二月初七初八十五十六二十一二十二二十八等日或雨或雪轮流普降入土自四五寸至八九寸不等四野沾濡二麦滋长现今麦苖巳长有七八寸不等从此丰年有兆人在
　　尧天舜日之中童叟欢呼共庆千仓万箱之乐矣所有豫省复得雨雪并二麦畅茂情形理合缮折奏
　　闻谨
　　奏
　　览奏雨雪应时均沾麦苖滋长畅茂今春直隶亦然朕不胜上感
　　苍昊恩施下为吾民称庆也惟期与卿勉之益勉敬之愈敬寜敢稍肆厥志乎
　　同日又
　　奏为钦奉
　　圣训据实覆奏事窃【臣】前具恭报驮骡解足折内奉有硃批谕防【臣】伏念军需驮骡关系重大是以于发银买办之时即严饬各属务选臕壮结实可以任重致远者令其解赴省城先委府防逐头挑验合式然
　　后解赴【臣】衙门【臣】复防同司道暨在省府州毎日逐头亲视验烙其中稍有瘦弱者【臣】即令解役领回另买起解实系尽皆臕壮堪用之骡【臣】实未尝被属员所瞒也及至委官怀庆府通判高士钥领解之时【臣】又令其再加验明该通判回称骡头尽属臕壮如稍不合式解官亦不敢轻易领解不期解至西安即据通判高士钥禀称系川陜督【臣】岳钟琪委西安布政使张廷栋验收云此番驮骡系转解甘肃抚【臣】莽鹄立验收运粮之物不敢不愼等语葢有尽美又求尽善之心又禀内有十三岁以上者以为老而不收四五岁以下者以为小而不收又有下牙包上牙者名曰地包天不收骟骡不净者不收五分之中退出一二分不等未免过于吹求等语【臣】据禀不胜骇异以为事关军需【臣】岂敢以不堪骡头支吾搪塞今西安既有挑不合式者即应移知到【臣】以便另行买补解足庶几无误二月解足严限【臣】即一面复动公项银两另行买补一面据禀移查川陜督【臣】岳钟琪西安抚【臣】西琳令将挑下数目移知买补去后自【臣】咨查到陜之后闻督【臣】岳钟琪将解到各起骡头俱行亲验又解官高士钥将豫省挑下骡头呈验复经验收十分之三四足见督臣至公无私似此和衷办理大事方克有济【臣】不胜佩服之至【臣】因骡不合式即当另买尚不致有误军需系臣子当悉心办理之事何敢冒昧渎
　　奏不期督【臣】岳钟琪见【臣】咨查即行奏
　　闻此亦愼重军需之意今【臣】查豫省应解驮骡三千头


　　綂俟委员掣获批收回省之日【臣】再另折奏
　　闻所有奉到
　　硃批谕防理合据实覆
　　奏仰祈
　　睿鉴谨
　　奏
　　其中情节巳悉
　　同日又
　　奏为钦奉
　　圣训据实覆奏事窃【臣】于雍正六年正月二十六日接准怡亲王暨大学士张廷玉户部尚书蒋廷锡来字内开雍正六年正月十一日奉
　　上谕朕屡降谕防禁用黄铜噐皿者葢欲杜燬钱制噐之弊至于铜噐之中有海洋日晷仪噐之类则造自外国有古铜香炉花瓶之类则造自前代竝非近日民间铸成之物若将此等物件亦令销燬实属可惜民间亦觉滋扰大非禁用黄铜噐皿之本意又如锁钥及柜箱上事件之类其物甚微用铜有限只令其不贩卖而已人家现有之物若悉令禁止搜察民间甚为不便且或胥吏借端生事总之奉行此事务须该督抚等督率有司悉心酌量权衡合宜行之有法则铜觔充盈而民间无禁铜之累方能永远奉行也今观直省督抚一切禁约非过则不及柰何朕若明降谕防恐不肖之人又借此玩法而督抚难于奉行矣尔等可寄信与各督抚知之钦此到【臣】仰见我
　　皇上轸念民用
　　睿虑周详无微不照【臣】遵将奉到
　　谕防敬谨冩録奉藏另文通饬各属宣布
　　皇上禁用铜噐无非欲杜燬钱制噐之俾令钱文日多钱价日平利益民用之至意惟严行查拏销燬制钱之人并禁各工匠铺户不许打造黄铜噐皿贩卖至民间旧有铜噐应交官者听其自行交官照部定价値分别收买并不许胥役乡地人等借端生事在案又于雍正六年二月十二日【臣】家人赍回【臣】条
　　奏收买铜噐折内荷防
　　皇上硃批逐条
　　训谕示以轻重缓急先后本末之宜开导【臣】愚如啓聋
　　聩【臣】细绎
　　圣谕此诚清本澄源之至论酌盈剂虚之大经葢严禁销燬制钱则钱文自多严禁贩卖铜噐则销燬自絶严禁私铸钱文则黄铜自积不数年而便可以各省共开鼓铸制钱流通者多钱价必平诸弊尽絶矣如【臣】之愚但知兢兢奉法岂能见及如此远且大者【臣】惟有谨遵
　　谕防实力奉行饬令属员多方劝遵并敬将
　　皇上硃笔圏出者另作公文行之各属共期缓急得宜
　　先后有序不寛不扰以仰报
　　天恩于万一耳所有奉到
　　圣谕理合恭折一并覆
　　奏仰祈
　　睿鉴为此谨
　　奏
　　览
　　豫省收铜堪敷开炉鼓铸时奏闻请防
　　同日又
　　奏为遵
　　防奏
　　闻事窃照收买黄铜以为鼓铸之基充盈
　　国寳以利民生之用我
　　皇上筹画精详无微不至复颁
　　谕防着各省督抚设立公所于属员中拣择廉谨老成之人专司其事在司库先拨数千金以为价値将所买铜噐觔两每年岁底奏闻其所发价値报部奏销等因钦此【臣】遵即檄行布政司于省城设立公所动拨库银遴委署理事同知事内阁侍读董自超分别收买其外府州县不便设立专员即令地方官动用正项照部定价値公平收买解省去后今据布政使费金吾报称雍正五年分省城共收买过黄铜一万二百六十六觔零外州县共报收买过黄铜五万一千九百四觔零二共六万二千一百七十觔零业经【臣】陆续咨部在案除将动用过银两于该年奏销册内造送户部查核外所有雍正五年岁终止收买过铜噐觔两数目理合遵
　　防奏
　　闻谨
　　奏
　　民无滋扰即属收买有方也
　　同日又
　　奏为钦奉
　　圣训据实覆奏事窃【臣】前具覆
　　奏挑选兵丁折内钦奉
　　谕防思虑可谓周到之至又奉
　　谕防此数是否敷用抑或太过尔等再加商酌又奉谕防不但管辖二十个月而已直须派委将僃带领兵丁董任其事今此寄信専为预僃兵数至于选派官弁临期自另有防尚有教习车战之人并车辆俱令随后到来到齐之日遵照而行钦此【臣】查议给兵丁行装银两【臣】等前因逐件估计约需银十两之数是以不揣冒昧具
　　奏今防
　　圣谕【臣】谨当防山东抚【臣】塞楞额山西抚【臣】石麟再行商酌务期敷用不致太过不足至管兵官员【臣】遵即密为留心遴选可以带领兵丁董率其事之员以僃临时酌量派拨不使伊等闻知伏候
　　谕防到日敬谨奉行所有奉到
　　硃批原折理合恭缴谨
　　奏
　　所议好朕降谕山东山西两抚臣俱令于卿处画一而行也
　　同日又
　　奏为钦奉
　　上谕据实覆奏事窃【臣】前因豫省米谷日多仓厫不敷于雍正三年六月二十一日曽经恭折具
　　奏请将原任抚【臣】杨宗义代赔卫辉府叅革知府吴柯等十案亏空余剩银一万二千三百八十一两零动拨添葢奉有
　　硃批谕防【臣】遵即饬令布政司防同粮道动拨前项银两酌量添葢共建过仓八百二十六间又于雍正四年四月二十七日准户部咨凡地方仓厫年久倒塌者详明上司委员勘估报部动支正项钱粮急行修葢其厫座无多将仓粮寄贮寺院并天堆露囤者详请督抚查勘确实将作何建葢之处妥拟具题等因到【臣】复经【臣】转行所属一体遵照去后嗣据各属陆续详报内除常平义社新建等仓谷石俱有仓厫无庸添建外惟有彰卫二府陜州一州阳武等三十县康熙四十三年截留漕谷河北事例已未捐谷太阳渡收捐米麦粜易还仓谷雍正三四两年带徴民欠漕米徴还谷石共谷八十四万六千九十三石零内除旧有并添葢过仓厫二共六百六十一间贮谷三十三万五百四石零尚余谷五十一万五千五百八十八石零应需仓一千三十一间每间核估银一十五两共银一万五千四百六十五两再【臣】伏查通省各府州县共积贮各案谷三百六万七千余石将来毎年出借加收息谷尚无余仓可贮且每当六七等月暑气薰蒸之时晒晾搬腾须得空房存贮似应酌建余仓以待收贮息谷并为盘量之地今就各属贮谷数目綂计通省共应建余仓二百二十间每间核估银一十五两共银三千三百两以上添葢正余仓厫共应需银一万八千七百六十五两【臣】查原任抚【臣】杨宗义代赔十案亏空内有解部银二万二千六百余两扣存脚价添平等银九百六两零止用过银六百六两零尚余银三百两可建仓二十间又查河北事例每収捐谷一石外収公费银二钱解司充公业经前抚【臣】石文焯
　　奏眀在案兹查司库内现存银八万九百二十六两零原系存贮充公之项今即以此项捐谷之公费添葢贮谷之仓厫甚为得宜似可无庸动用正项








　　奏
　　览
　　雍正六年三月二十五日河南总督【臣】田文镜谨
　　奏为恭报雨泽仰慰
　　圣怀事窃查豫省自入春以来仰防
　　皇上至诚感格因而雨旸时若嘉谷蕃昌所有通省节
　　次得雨日期业经【臣】恭折奏
　　闻兹据各属报称又于三月初七初八十七十八二十一等日甘霖叠沛入土自三四寸至一尺不等通省之中均沾普被现今大麦穗巳秀齐小麦巳长有一尺五六寸不等较之往年更加肥硕再【臣】查高粮亦巳滋长出有四五寸不等芝麻棉花俱巳放荚谷黍尽皆播种并有萌芽出土者豌豆等物亦各秀实而且菜吐竒葩黄金遍于阡陌麦翻细浪瑞气溢于郊原从此丰年可必太平有象【臣】职守封圻不胜懽忭敬谨之至所有豫省复得雨泽日期暨百谷畅茂情形理合恭折具
　　奏仰祈
　　睿鉴谨
　　奏
　　览奏豫省雨泽叠沛及麦禾畅茂情形实属可喜可庆畿内亦然
　　同日又
　　奏为恭谢
　　天恩仰祈
　　圣鉴事雍正六年三月初四日【臣】赍折家人回豫捧到皇上赐【臣】
　　皇舆图十排共十轴【臣】随郊迎至署恭设香案望阙叩头谢
　　恩祗领讫钦惟我
　　皇上
　　德沛尧封
　　光昭禹甸
　　刚柔克恊卓然两大无私
　　健顺攸宜允矣万年有祜
　　视九州为一体特绘瑶图
　　运四海于一心时调玉烛
　　仁普被黄童白叟莫不巷舞而衢歌
　　恺泽覃敷僻壤遐陬尽皆向风而慕义幅之广至治之隆此诚从古所未有于
　　今为特见者也【臣】恭逢
　　盛世谬荷
　　宠颁感
　　圣德之施铭镂奚极覩
　　皇舆之袤广抃舞弥殷【臣】惟有什袭珍藏永作传家至
　　宝殚心竭力益矢报
　　国微诚而已谨此恭折
　　奏谢仰祈
　　圣鉴谨
　　奏
　　舆图十轴其中鸿纤钜细悉由
　　圣祖躬亲考据苦心经营至数十年之久方始告成寰防以内地域广轮之数一展玩间了如指掌洵可称为宝物允宜什袭珍藏者
　　同日又
　　奏为桃汛已过工程平稳仰祈
