<!-- { "loadSidebar": true } -->
　　奏浙省于七月十八十九两日风雨大作昼夜不息窃虑沿海处所风潮为患【臣】正委员分往查防据杭属仁和海宁二县报称七月十八夜至十九日早风大潮涌冲开大厦坊周家等处海塘居民房地被淹禾苖浸没等情又据嘉属海盐平湖二县报称七月十八九日风潮冐过塘堤流入城河浮桥涌断冲坍乍浦南门坊周家堰等处屋宇漂没等情又据绍属山阴防稽萧山余姚上虞五县报称七月十八晚至十九早风雨势骤潮水淹没附近居民塘堤损壊等情【臣】即飞饬布政使佟吉图粮储道徐琳分往各属督同地方官逐一确查冲损塘堤多备人夫工料星夜抢修捍御保护田亩被水民人多方拯救又委盐驿道王钧查勘盐灶户一体拯恤以仰副
　　皇上轸恤黎元至意其宁台温三府沿海郡邑有无泛
　　溢一并檄行防护为此缮折奏
　　闻谨
　　奏
　　朕误用尔为浙抚
　　上苍当昭示此灾异乃朕之过追悔何及与尔无渉也














　　硃批谕防巻十七
　　钦定四库全书
　　硃批谕旨巻十八
　　硃批王玑奏折
　　江南江常鎭道【臣】王玑谨
　　奏为请免河工旧欠以清尘案以广
　　皇仁事伏查康熙四十年河【臣】张鹏翮所
　　题各员欠帑共九十余万两内有未领帑银而开入者有巳做工程而不算者有奉文发帑印据煌煌领去而不准开销者有已办料物不收以致朽烂而指为欠帑者天高莫诉饮泣含寃此【臣】于本年四月间赴淮扬查勘淮安山阳宿桃等处水淹荒地询访河工利得悉其详盖自河臣防奏迄今二十三年追呼扑瘐死囹圄逃亡过半累及子孙难以枚举稽之册档完纳寥寥虽其中亦有未做工程未办料物者乃其自作之孽夫复何辞然不过十之二三耳其他做过工程日乆塌卸或办过料物年逺朽烂槩令追赔情实堪悯自有追赔之案其间借帑扳害殃及无辜又不知凡几虽有追比之名终无完补之实故河【臣】赵世显有开例补还欠额之请业奉
　　圣祖仁皇帝俞旨允行在案今河工捐例巳溢欠数可否特恩勅令河臣确查分别豁免俾困累人员得有更生
　　之日不致沉沦瘐毙以彰
　　圣朝寛大洪仁永歌
　　万寿无疆矣谨
　　奏
　　朕巳洞悉此事不待尔奏亦非尔小臣所当冐昧陈奏者其中情理朕无暇僃谕尔知
　　江南江常镇道【臣】王玑谨
　　奏为清查僧寺以靖奸盗事窃【臣】伏查会典僧尼必以度牒为照今无艺游食之徒每借出家为名擅自投师披剃其师又罔究来歴不查素行一入庵
　　寺坐食逍遥其中戒律精严勤心经典者不过十中一二至如无借匪类借此潜踪或因犯事惧法逃身托迹藏垢纳汚莫可考诘者所在皆有【臣】于八月间署理臬篆审讯奸盗等案往往强人聚集多在寺院间有僧人同伙行刦他如因奸致命流毒地方尤难枚举近阅邸抄抚逺大将军所题
　　天威逺振西海荡平善后十三条口外喇嘛尚请给以度牒以查奸宄则内地僧人岂容私自披剃似应仍
　　勅礼部颁发度牒于直省藩司通行府州县查明各寺庵观僧尼概令输请度牒如无度牒者即令还俗嗣后凡情愿出家之人查明合例许其披剃即令赴司请领度牒塡明年貎籍贯并取识认保结每给度牒一张有力者输银十两无力者输银五两总归藩库年底彚解充饷其尼僧年过三十者方许照僧人一例查明请给度牒准予削发焚修其府州县乡鎭一切寺庙庵观但准修理不许盖造恐劳民力复损民财也如有违犯照律治罪倘蒙
　　俞允勅部通行直省实力遵行一年之内上可为国家增数百万之饷下可清厘奸盗之源矣谨奏
　　所奏断不可行殊属书生习气释教相沿已乆止可将其中犯法为非者随事处分而已若竟欲排斥无遗以沽道学之名则祸不旋踵矣此等分外多事之想皆可不必反误尔本任内之责况从古乱臣贼子中未尝无读书人岂可因此而遂憾及孔孟乎尔谬矣
　　户部左侍郎【臣】王玑谨
　　奏为奏
　　闻事【臣】蒙
　　圣恩予假归里巳于八月十八日出京南下阅歴州县知各处雨旸时若咸庆有秋第有一二处所稍受水患如山东之德州禹城江南之宿桃清河等县所属低洼之地被水少减分数即南北大路亦恒多水浸毎须绕道而行揆厥所由大道两傍沟洫不通以致雨水无归间有沟渠在傍者又皆葑泥壅塞倘得开濬深广水由地行即以所起之土塡高中道不特田畴永保收获即行旅往来皆得经由坦道不揣冐昧具折凟陈伏祈
　　睿鉴至【臣】虽奉
　　旨归里而依恋日深今巳于九月十五日舟抵嘉禾惟
　　候
　　特赐【臣】母封典到日即当迅速将【臣】母身后沾
　　荣诸事办完销假赴
　　阙谢
　　恩合将【臣】归里日期先行缮折陈明谨
　　奏
　　览
　　东省通京大路朕向欲修理候另降谕旨施行
　　总理清查江苏各属钱粮户部左侍郎署理苏州廵抚印务【臣】王玑吏部右侍郎【臣】彭维新谨
　　奏为奏明请
　　旨以便清查事窃【臣】玑接印受事日期已经循例题报今【臣】维新于三月十六日到苏其分查大员尚未到齐【臣】等会同酌计派查地方约需六十余员方足分任俟分查大员续到公议各举所知并于杂职人员内遴委派用再行奏
　　闻但清查全凭欵册【臣】等现在饬催各属攒造清册会
　　核随据司道会议详称奉
　　旨以康熙五十一年起至雍正四年未完地丁钱粮八百一十三万八千余两一槩暂停征比以待清查惟是江苏各属地丁漕项等银向例一条编征输民间不分欵项完纳今停征符额之外尚有苏松江安二粮道册报未完节年均征之漕项屯折钱粮及雍正二三四年未完存留俸工摃脚漕项杂办岁夫等银共二百八十一万七千五百三十两零不在奉
　　旨停征额数之内其中各年有无征存续解现在清厘等语查此漕项等银在官原系分欵起解在民实系一总输纳若不据实奏明请
　　旨一并停征则漕项等银仍在催科之列清查之际小民恐难周知而胥吏亦易滋【臣】等未敢擅便谨会同合词请
　　旨可否将此漕项等银并
　　敕暂行停征俾得画一清查统俟清查告竣容【臣】等仍
　　将先后停征二项分析缮册进呈
　　睿览谨
　　奏
　　所奏甚是此乃前谕之疎畧处随另有旨谕部行知户部左侍郎署理苏州廵抚印务【臣】王玑谨
　　奏为密奏事窃【臣】据苏州营游击贺喜【臣】标中军游击武进陞密禀三月二十四日据兵丁顾鹤首称管队孙起龙告知有顾忠思纠伊入伙为匪等情【臣】随密谕苏州知府会同获犯查讯据孙起龙供于上年十二月间因兵丁雷彩文即张寳并开茶馆之崇明王四及忠思之姨甥王连王二在顾忠思家吃饭忠思嘱寻好汉一二十人要在苏州将来图大事小的见其状似痴颠置之不理今年二月遇见又说此话故此害怕出首及讯顾忠思供因妻病愈酬神有姨甥王连王二来望随留散福适王四张寳孙起龙相继而至亦留酒饭原说结拜兄弟有事可以共相保护等语取供禀覆到【臣臣】复亲提密鞫忠思状貎愚蠢不堪王连王二又皆年幼细加穷诘并在其所居室内徧搜毫无为匪形迹可据除现在再加究审务得确情另
　　奏外理合先具密折奏
　　闻谨
　　奏
　　虽无为匪形迹其为匪人也必矣以愚蠢年幼二语开脱之可乎当严加究处不可仍留本土其贺喜武进陞等若不加以奬借而露不豫之色或以多事责之则非以宁谧封疆居心者也地方上偶有此等举动即时发觉乃极好之事愼毋因其小而忽畧之
　　户部左侍郎署理苏州廵抚印务【臣】王玑谨
　　奏为恭报二麦茂盛情形仰慰
　　圣懐事窃【臣】自出都以来经过直隶山东一路二麦方始出土及入江南之境即见麦苖盛发业巳青葱遍野抵任之后询知江南地方今年正月屡降瑞雪继以晴明土膏滋润是以麦苖之盛胜于往年通查各属大抵皆然将来自必丰收除查明收成分数另行具
　　奏外所有二麦茂盛情形合先具折恭慰
　　圣懐谨
　　奏
　　览奏麦苖情形实慰朕懐但当刻刻以诚敬自持必待秋成后方可释虑愼毋预期妄拟谓将来自必丰收遂轻出诸口而肆其志惟务感召
　　天和力行不怠庶望
　　上苍之垂恩佑庇也勉之
　　总理清查江苏各属钱粮户部左侍郎署理苏州廵抚印务【臣】王玑吏部右侍郎【臣】彭维新谨
　　奏为钦奉
　　上谕事窃照江苏等府属积欠钱粮特奉
　　谕旨停征清查复蒙
　　天恩准包揽侵蚀之人自首免罪仍分年交纳【臣】等仰
　　遵
　　训旨刋布
　　上谕徧贴城乡各处所良民固知感颂
　　圣德即从前侵渔舞之人亦渐生悔悟除一切清查事宜先经布政使【臣】赵向奎拟有规则【臣】等公同酌定业经通行各属缮造确册以僃清查外所有
　　钦定分查大员九人俱陆续齐集苏州祗受印信前往办事其协查各官在部拣发者则有魏化麟杨潍祖等二十三员又李庚星徐日烱二员抚【臣】尹继善保题者则有罗继洪江之炜陈陛諴严接等四员【臣】等保出者则有孙琰王不党二员俱准有部文知照以上共三十一员内魏化麟严接已经题补江隂金坛二县江之炜已经委署嘉定县印外实存二十八员其余不敷之数【臣】等总理及分查大员并奉
　　旨与闻之浙江督【臣】李卫各举所知者复有郑金等二十二员以上合计共有五十员内中尚有数员未到容俟到齐之日一并开列职名分析某人所举再行缮折恭呈
　　御览现在先到各员【臣】等即酌量派往再四严饬务期钱粮彻底澄清地方丝毫无扰以仰副
　　圣主轸恤民瘼厘清积之至意【臣】等谨防同合词具
　　折奏
　　闻谨
　　奏
　　总以秉公饬委实力察核为要汝等此番事之成败利钝全在彼数十人委用之当与否也若少渉私狥则万不能妥协为害于汝等者实非浅鲜于此要见透方好户部左侍郎署理苏州廵抚印务【臣】王玑谨
　　奏为战船宜归营修据实直陈仰祈
　　圣主采择事窃【臣】查修理战船一事前督【臣】查弼纳任
　　内遵
　　旨确议定为苏鎭扬三总厰委令道将总理仍各遴委防僃分司其事而竟不归营修者营员多以鸠工办料呼应不灵且地处濵海物料皆非土产逺道购求盘运多费弁员亦不敷用恐误汛守为辞【臣】查修船匠料原俱平价雇买小民之手艺营生与商贾之挟资贸易均之求利而已初不因文官而乐趋亦不因武职而畏阻也况油铁各项出自江楚既不尽产苏扬而樟杉巨材出自闽浙更以沿海运送为便惟是官弁委用必须熟筹汛守所关不容不虑因查本营之船只即令本营之官承修则人船原未相离初无碍于汛守且专任管工自有本船捕舵其于平时操练更属两不相妨而采办物料止用一员或游或守均可经理其事今总厰之设本营将僃若令其在厰则不但饮食服用势所必需而廵防操练实多废缺若不令在厰则交船之际又往往啧有烦言兼之在厰捕舵断不能裹粮从事所以禁例虽严未得风清絶此【臣】莅任江常鎭道之日总理三厰奔驰二年每以归营之说陈于督抚而不得上请
