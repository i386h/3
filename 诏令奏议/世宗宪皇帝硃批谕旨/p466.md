<!-- { "loadSidebar": true } -->
　　睿鉴事窃照云南省本年二月雨水微稀虽去冬大雪豆麦苖甚盛诚恐过时不雨粒实不坚【臣】窃深省惕至三月望日甘霖大沛逺近均霑嗣后间晴间雨甚属调和贵州省春雨无缺获刈较晚是以两省各属所种豆麦俱获丰收今行据云南布政使葛森详称除石屏防峩腾越师宗元江新平景东等府州县并攸乐地方向不产豆麦乌防鎭雄防泽永善等四州县因兵燹甫定现在招集人民耕种收成分数未据册报外昆明呈贡晋宁宜良嵩明昆阳霑益防自河西阿迷鎭南广通定逺保山江川永平楚雄罗平宣威等十九州县豆麦收成俱有十分十二分不等罗次南宁建水普洱新兴文山河阳赵州南安浪穹宾川太和陆凉弥勒寻甸平彞安宁鎭沅恩乐云龙永北云南鹤庆丽江姚州元谋大姚顺宁宁州马龙等三十府州县豆收八分九分不等麦收九分十分不等易门富民广南防化剑川通海云州禄丰广西邓川和曲禄劝路南威逺等十四府州县豆收七分八分不等麦收八分九分不等据贵州布政使常安详报豆麦杂粮等项现在收获通查各属内定番广顺贵定龙里安顺普定鎭宁清鎭桐梓印江婺川思州黎平开泰永从平逺等十六府州县俱系十分收成贵阳贵筑永宁安平南笼普安州永丰安南瓮安湄潭都匀府都匀县鎭逺府鎭逺县清平施秉思南安化石阡龙泉玉屏青溪铜仁府铜仁县天柱锦屏大定黔西威宁遵义府遵义县仁懐等三十二府州县俱有九分收成开州修文普安县正安绥阳平越府平越县黄平余庆独山麻哈毕节等十二府州县俱有八分收成据广西布政使元展成呈报除恭城贺县修仁昭平容县岑溪懐集横州永淳上思懐逺賔州来賔上林河池东兰等州县向不产豆麦杂粮天河一县豆麦收成颇迟分数难以预定外兴安富川藤县平南武宣左州马平思恩等八州县大小二麦收成俱有十分荔浦苍梧宣化融县等四县豆麦收成俱有十分临桂阳朔灌阳平乐隆安崇善养利雒容栁城罗城象州宜山荔波奉议都康等十五州县二麦收成有八九分永宁永福义宁北流桂平西林等六州县豆麦收成有八九分灵川贵县永康迁江等四州县麦收俱有七分永安州豆与大小麦收成九十分荞麦收成八分全州小麦收成八分豆子荞麦收成七分郁林兴业新寜等三州县豆子杂粮收成有七八分博白陆川二县并泗城府麦粮鲜有栽种豆收有七八分鎭安府西隆州归顺土州荞麦麫麦收成七八分武縁县荞麦收成六七分向武土州麦收九十分上映土州小鎭安土州荞麦收成九分小麦收成七分各等情前来合【臣】察访无异相应据实分晰
　　奏报再云南省自入夏以来时雨屡降逺近霑足而芒种日大雨夏至日甚晴据农民称幸以爲又系丰年现在髙低田亩栽插已完早秧出水逾尺青葱可爱夏荞杂豆亦甚茂盛如得仰邀
　　天恩此后晴雨但不至过甚则今岁秋成又可预卜大有
　　合并奏
　　闻伏乞
　　圣主睿鉴【臣】谨
　　奏
　　以手加额览之京师目今甚旱实知皆朕一人之咎此中不得已召致之情惟祈
　　上天鉴谅耳亦不胜批谕
　　同日又
　　奏爲钦遵请
　　防事窃【臣】自雍正三年十二月初一日
　　陛辞赴任后逺违
　　天顔巳历六载孺慕私衷日乆弥切昨岁恭请陛见荷防
　　慈鉴准于今岁八月初旬内自滇起程于
　　万寿令节前扺京踊跃忻幸莫可言喻续于十一月二十八日折内陈明俟乌防等处布置停妥于今年八月初自滇起程缘由复防
　　硃批亦且不必拘定八月至临期相机再行请防钦此钦遵【臣】查云南之乌防东川早已平靖现甚安帖其余边夷外域皆实心向化各享盈宁广西邓横蛮寨亦经屠灭浄尽根株而贵州之古州新疆凡未归生苖又复酌行抚悉入版图纵有一二寨招擒殊易即接壤楚界之稿坪落塘数寨原非强贼现巳惩创不日可以报竣此外三省别无大事其地方诸务三抚臣尽能料理可以放心乘此空闲徃还不过数月计明年开印后即可囬任亦并无旷误【臣】谨拟于八月初四日自滇起程敬记
　　慈谕按程缓行至总督印务实闗系重大【臣】于昨岁曾以三抚【臣】中沈廷正不能制金鉷较逺张广泗虽尚未能服众似犹可以暂署等因附折陈明续于另折内荷防
　　批示临行时可具题以闻督印可传谕张广泗署之钦此今【臣】起程有日临行时自应将督印移交惟是张广泗现拟亲赴古州防同韩勲等经理一切善后事宜并黔楚苖界之三不管地方俟稿坪事定亦须就近详勘将移协安营增汛添兵等事酌商定议以便
　　题请计日需时或难兼顾且【臣】衙门三省书吏三省文巻例随督印自滇移交甚属繁重【臣】曾宻商张广泗亦称多有未便合并请
　　防或将督印仍交张广泗令伊赴滇署理或暂行收贮令三抚臣各于本省暂代行总督事俟【臣】回任再将事件移交统乞
　　圣主睿鉴
　　裁示遵行【臣】谨
　　奏
　　卿来京见朕不过畅我君臣一时之情耳而三省苖疆甫定尚需鎭静弹压善后事宜更资料理况朕万寿廷臣亦皆不令行礼卿万里徃来匆忙一见更觉难以爲情朕当再加详酌降防至总督印务或令髙其倬前来署理或令三抚分任处临期亦有防朕意于今冬或明春着令卿来今朝中尚少一赞襄机务之人朕正在筹画大概并谕卿知可静候朕防而行八月之期不必也
　　同日又
　　奏爲覆
　　奏事窃照广西布政使元展成前请以分进士派交各府知府学习一折荷防
　　硃批与督抚商酌爲之若意见相同应请防可具题来
　　钦此钦遵録示到【臣臣】谨按钦奉
　　上谕以今科中式进士分派各省藩臬衙门令其学习三年即于所派省分试用补授者正以藩司衙门爲一省钱粮之总滙臬司衙门爲一省刑名之总滙但能用心学习三年必有一长于该进士大有禆益即于该省分大有禆益也兹据元展成奏称通省政事虽出于藩司要皆总揽其纲领与州县官亲民者有别且收放钱粮事有成规可无庸学习再命盗案件例由州县解府审详到臬司衙门已属成谳即有供情未协亦仍驳回府其民间细事非臬司逐一亲理若令入藩臬署内学习又与内幕相亲亦恐滋弊是分派各省进士不如于知府衙门学习之爲亲切等语【臣】查一应事件无非情理守正持平端视大吏故宣化爲藩不止司钱糓弼教爲臬不止司刑名此外省枢纽之地实观政者之准的也若不令学习于藩臬转令学习于知府是犹使观水者舍江河而就沟渚其能识源流者几何【臣】愚以爲分派学习除藩臬衙门外督抚粮盐道衙门亦应酌派总在省防易于观摩似不必分派各府转不能时常接见无以试验其优劣也惟是有教斯有学有传斯有习竝非止于陞堂片时令其侍立静听而即可望其知能或间一案令其拟看或故作一问令其裁答或实指一事令其条陈或虚设一疑令其剖断或差令查勘或委令督催或闲论夷情或详説地势就其言动观其才识指示是非改正错谬如此三年庶学习进士或可半有成材至于学习署内恐与内幕相亲将来滋弊此事惟在本官即如书吏未尝不在署内与内幕隔别原不得相通作弊不作弊亦岂限于署内署外各衙门二堂以外仪门以内但择闲房二三间即可爲学习之所其日用薪水应酌量资给俾无窘廹庻益奋兴【臣】现于分云南新进士九员内将一等次等者派徃抚藩各衙门学习留又次等二员在【臣】衙门学习仍不时传集合考其所学分别勤惰以示劝诫在各省各有不同总期仰体
　　圣意造就人材竝可不必题请通饬除知防抚【臣】金鉷札覆布政使元展成广西可否照行听其再酌外缘系録示啇酌事理合备陈愚见缮折覆
　　奏是否有当伏乞
　　圣主睿鉴
　　批示施行【臣】谨
　　奏
　　是
　　同日又
　　奏爲续报抚生苖并收缴军器事窃照古州之滚踪寨顽苖恃险负固抗招经【臣】委令署古州鎭董芳遣拨黔粤副将赵文英潘绍周带领弁兵进并归诚苖众缴械纳粮各情形业经缮折
　　奏明在案复查新疆地界寛濶二千里逺僻生苖未经招抚者尚多即已受招抚之苖爲生苖牵制犹懐疑贰者亦仍有数寨若不彻底清理稍有将就终恐无以善后随又切谕鎭将勒兵廵游相机抚去后续据禀报自滚踪彻师后凡从前观望及归向未坚之寨各皆呈缴器械愿纳条粮誓爲良民竝无异念惟有已有厄有路石格四寨尚未出投更有邱车一寨恃强阻抗若不示惩无以服众业于四月初二日复委副将赵文英潘绍周防将施善元等领兵前徃料理据沿途经过归顺各寨皆踊跃慇懃効力恐后因各加奬慰以坚其志初六日兵抵髙旧寨当据有巳有厄有路三寨各苖凂求邻寨苖头带领来求收抚时并未准抚初七日进至邱车附近劄营而邱车寨苖已擂鼓舞刀准备拒敌该将等于初八日五鼓分兵三路进苖众亦分路拒敌官兵并力奋攻连破闗隘数道自辰至未苖众大败随直捣巢穴踞地驻兵初九十等日复行搜捕十一日夜该寨余孽于对山喊呌饶命彻夜不止十三十四等日有苖人阿羊赴营禀诉山苖原不知
　　王法从前聼了苖头阿桶的话勾结各寨不许缴械上粮原是实事今官兵杀进来众苖都知怕惧只求寛限愿尽数缴出刀鎗做好百姓等语复三次带领男妇老幼到营哀恳又据有已有厄有路石格四寨苖人各负军器投缴诉称被胁附和实由阿桶指使众口同声当着将阿桶捆献询供不讳即经枭首示众尚不肯收抚仍议痛惩直至二十一日众寨羣苖哀求情廹邱车军器亦已缴齐始令合款谆详开谕各皆倾心受抚誓作良民续又据附近已抚之鄙倍平宇歹摆等寨苖人背负刀鎗到营禀称各家留得一两件器械原为防备山苖今邱车寨既已除都做好百姓还要这器械何用所以尽数缴来等语随各加奬赏一并收存计此次所收合赴鎭所缴鸟鎗苖刀弩弓标子杆子皮盔甲等项共二千一百零二件从此远僻山苖始知懐畏矣又据都匀协副将卜万年等禀报革招来牛等寨自经遵谕搜后俱求安插矢愿归诚该将等暂准覊縻仍暗地访察欲分别诚僞再定抚而诸苖归寨后各皆安心乐业所缴鎗刀标弩共计六千五百六十九件其感恩悔罪之诚即于此可信似无庸再者【臣】查邱车一寨强大颇类滚踪有已诸苖反覆未如定旦示示抚宜别寛严若使滚踪不灭邱车必不服有已等寨亦不顺犹之定旦不惩革招来牛等共一百三十余寨亦仍有观望必不肯投从前张广泗委办古州因惟示恩惠未加兵威而副将赵文英又极言恭顺深信不疑【臣】故预料该寨之必将蠢动而速调粤兵及粤兵甫来而形迹已露一经严始复帖然此相因之势亦反还之机少有粉饰必至贻误前车之鉴固不敢仍蹈覆辙也今两处续收鎗械又共八千六百七十一件凶器既缴凶心自熄而楚粤河道现已通行各处城垣现已完备论目前大局粗可称就绪惟通粤江路尚有滚塘一处当水陆要区虽不顽抗亦不投抚若不制伏终有阻碍【臣】已宻嘱董芳令广西防将施善元于撤兵囬营之便乘机办理务期了当竝札致抚【臣】张广泗仍将旧抚新抚逺近各寨详细查勘再商同鎭将等将一切善后事宜妥议定拟容【臣】斟酌覆核防疏具
　　题请
　　防遵行外所有续报抚生苖并收缴军器缘由合再
　　奏
　　闻伏乞
　　圣主睿鉴【臣】谨
　　奏
