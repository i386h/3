<!-- { "loadSidebar": true } -->
　　奏缴谨
　　奏
　　所议亦不过纸上虚文耳
　　雍正五年十一月二十二日福建廵抚【臣】常赉谨
　　奏为奏
　　闻事【臣】奉
　　命抚闽以来凡见文武官弁无不谆谆饬谕令其严禁刁风力加约束讵闽省积习兵丁骄悍不惟陵虐良民兼且抗拒官法今访有泉州府民人王贯买民人黄武兄弟之田巳经三载突有提标前营兵丁黄宇冒认为伊祖佃业率众抢割王贯防同甲邻扭获禀送晋江县该县讯系不法未便责治兵丁将余丁黄佛枷责县前突有兵丁数十人蜂拥到县将黄佛连枷抢去乃该县只报提督并不通详【臣】访闻之下不胜骇异立将纵兵抗法之提标游击傅为宿及畏缩因循不行通详之晋江县知县苏本洁特疏
　　题防外理合先行奏
　　闻谨
　　奏
　　屡屡奏称刁风尔等职任原系戢暴安良宣布风化若言刁风难治岂欲求朕往福建代尔等整饬之耶
　　同日又
　　奏为感沐
　　圣恩恭陈谢悃事【臣】于十一月十九日接到部文内系
　　怡亲王暨大学士张廷玉遵
　　防寄信示【臣】钦奉
　　上谕严切【臣】捧读之下不胜惶悚窃思【臣】荷防
　　皇上天恩委任封疆大吏因赋质愚昩屡滋过愆兹奉天语饬知【臣】敢不敬布微忱据实陈
　　奏窃【臣】署广东廵抚印务任内从化山中有掳去采办木料人一案龙门营有盗聚同谋刦去七子汛器械一案电白县有盗贼四十余人行刦一案种种不法【臣】于文到之日即严饬缉拏但此三案因疎防限期未届俱未题防亦未奏
　　闻此【臣】疎忽之罪至于贼众千有余人一日连刦二十七家【臣】即昏愦无闻如髙州镇等职所专司而亦安然膜置耶此言事者故欲张大其辞以重【臣】罪至将军营兵窝盗一案系署广州府胡恂寓所被窃后于故衣铺内认出原失衣服讯问故衣铺人供称将军标下兵丁卖与我当票赎出来的【臣】委理事同知审理因未审解【臣】即赴闽至于失去
　　奏匣匙钥一事【臣】因署理廵抚印务移住城外总督旧行署内于三月二十夜被窃去木匣一个内有小匣装盛
　　奏匣匙钥兼有衣服数件彼时【臣】随欲折
　　奏因羞愧恐惧交集于心窃拟将来获
　　陛见时面
　　奏乞
　　宥或免重罪此因【臣】疎忽昏愦竟涉于串通欺隐罪实


　　圣教事无大小逐件奏
　　闻【臣】何敢有心欺隐显负
　　圣恩自干罪戾也【臣】不胜惶恐战栗之至谨
　　奏
　　汝竟忍于欺朕余者更不必言朕观汝光景又是一无用之物矣
　　雍正六年正月初八日福建廵抚【臣】常赉谨
　　奏为奏
　　闻事窃惟制钱所以便民而黄铜为铸钱必需之物我皇上洞鉴奸民燬钱为器之禁止擅用黄铜饬直隶
　　各省城设局委官发价收买【臣】恪遵
　　谕旨一体严禁恐有仍行制造铜器之奸民又委员不时廵查巳饬布政司发库银一千五百两遴委福州府通判专管收买铜器于省城设局饬令估看成色照依部价随到随买复虑外府若不一体收买犹有藏匿之铜器是以同督【臣】髙其倬酌议饬司每府各发银五百两着各该府委员一体收买去后续接部文议令拖欠旧粮之花户准其缴铜抵算钱粮奉
　　旨允行到【臣】遵即转行各属在案惟思铜器比户皆有而拖欠旧粮之家无几恐未能遍收民间之铜器除遵照部文旧粮准其缴铜抵算外合将发银收买缘由具折
　　奏明谨
　　奏
　　第一严禁燬钱私铸为要收铜犹为次之今巳调汝抚滇此事亦与汝无涉矣滇省之铜不湏禁者汝到滇一一听从鄂尔泰而行不必自立意见
　　同日又
　　奏为奏
　　闻事窃照洋船出海一案经督【臣】髙其倬
　　题明取各商原籍族隣保结地方官加具印结造册申报给照开行等因奉
　　旨允行钦遵出示晓谕取结去后今各商船货俱集而原籍地方官印结竟无送到虽现在飞檄催取惟查出洋风信止在正月以内过此则风势不顺难以出洋但各商届此风信之期尚无取到印结本年出洋之期必至迟误理合先行奏
　　闻谨
　　奏
　　览误亦系彼自误与汝等何涉
　　雍正六年二月初十日福建廵抚【臣】常赉谨
　　奏为奏
　　闻官役侵蚀捏称民欠事窃查闽省仓库不清防皇上命广东抚【臣】杨文干等与【臣】防同清理业将通省
　　虚实官亏民欠各项查明恭疏防
　　题在案兹据漳浦县知县于翰翊详称自康熙五十八年至雍正二年交盘册开民欠共一千八百五十五两零并无串根红簿讯之经承系前任知县汪绅文烧燬等语又据署闽县州同李芬禀称查出康熙六十年至雍正元年前任知县于翰翊任内吏役侵收银八十九两零又自元年至五年前任知县于沛任内吏役侵收银七百三十六两零各到【臣】随飞饬严审拟追将前任漳浦县知县汪绅文郭以治冯绍立及前任闽县知县于翰翊于沛等员业经列疏
　　题防【臣】查闽省吏役狡诈百出而从前各官亦皆因循玩忽不能觉察【臣】恐各县尚有此弊现在飞饬严查【臣】断不敢少为回护自干罪戾除另疏紏防外合再详细缮折奏
　　闻谨
　　奏
　　似此已题案件何必又多一番烦凟此皆居心不实根本处差谬遂至顚倒重复故有此不应奏而奏之举且必有应奏而隐匿不奏之事此自然之理也
　　雍正六年二月二十日福建廵抚今调云南廵抚【臣】常赉谨
　　奏为恭缴

　　硃批奏折回闽内有【臣】奏请调用水师营员一折防




　　硃批恭缴谨
　　奏
　　览
　　同日又
　　奏为恭谢
　　天恩恳求
　　陛见事窃【臣】自防侍从
　　皇上受数十年
　　教养之恩复蒙不次擢用四年之内委任封疆乃【臣】愚昩昬愦到闽以来未能少起頽风有负
　　委用深恩咎实难逭仰防
　　圣恩不即罢斥复调抚云南跪读
　　圣谕之下感激惶愧无地自容伏念【臣】才识短浅滇省
　　地系岩疆若得仰请
　　圣训知所遵循俾竭蹷办公或可少免舛误且【臣】未获
　　瞻仰
　　天顔已逾四载恋
　　主蚁忱刻不能忘仰恳
　　皇上格外垂慈容【臣】于朱纲到闽后兼程赴
　　阙面聆
　　圣训庶犬马下情得以稍遂矣除另疏恭
　　奏外谨再缮折
　　奏请伏乞
　　皇上恩准施行谨
　　奏
　　朕教导汝巳二十余年不能遵奉更有何教导处汝于根本上不能见眞守定徒务枝节便训诲汝千言万语何益之有况滇抚之命不过令汝循分供职鄂尔泰非髙其倬庸懦诈伪之軰可比汝到滇相见自知见朕不如学伊之居心行事汝若能效法得三二分从此感发愧羡立志做此等人一生用之不尽至于滇省一切事宜朕全赖鄂尔泰经理奏逹更无可谕汝者俟朱纲到闽速往赴任可也
　　雍正六年三月二十二日福建廵抚今调云南廵抚【臣】常赉谨
　　奏为奏
　　闻事窃照闽省山海交错田亩无多即当丰岁犹借二麦油菜接济今因晴雨得时民间菜麦可必十分丰收现在米价每石银一两三四钱地方安静人民乐业为此奏
　　闻谨
　　奏
　　览奏深慰朕怀
　　同日又
　　奏为奏陈各官贤否仰冀
　　睿鉴事窃【臣】奉
　　命抚闽巳经半载有余谨将闻见所及地方各官贤否
　　为
















　　任及今地方为之一变此外各郡县或到任未久或属调任除访有劣迹特疏纠防外谨将各员贤否据实奏
　　闻伏乞
　　睿鉴谨
　　奏
　　所论皆不甚差然亦只可言其巳往何能保其将来也
　　同日又
　　奏为恭缴
　　硃批叩请
　　陛见事窃【臣】一介庸愚荷防
　　皇上隆恩内外大小臣工受
　　恩戴德未有如【臣】之至深且渥者【臣】自莅外任以来事
　　无大小遵奉
　　圣训不敢狥私不敢疎忽虽识浅才庸动多未谙而忠君报主之忱不敢少有或忘乃于去年春间署理广东廵抚印务搬移衙署时将
　　恩赐奏折鎻匙被窃一时虑罪匿情未经啓
　　奏今防


　　国典【臣】又何辞乃荷
　　恩垂格外
　　严批示儆予【臣】自新
　　髙天厚地之恩实有莫可名言者矣再【臣】防
　　皇上矜怜愚昩因博尔多等获罪
　　恩赐教训【臣】具折奏缴
　　硃批誓矢一诚无欺无隐窃念【臣】自奉职及今从未敢有知而不言言而不尽者如果不顾脸面瞒心昧巳上负
　　圣主之洪恩下类博尔多等之欺诈即使




　　圣旨奚敢复行渎奏但【臣】自离
　　阙廷巳逾四载恋
　　主之心时形寤寐查赴滇程途由福建路出江西由江西进京由京往滇道途不甚迂折迁延仅止月余于地方事务不至迟悮伏乞
　　皇上俯怜下忱


　　不胜悚惕望
　　恩之至谨
　　奏
　　览
　　雍正六年四月十二日福建廵抚今调云南廵抚【臣】常赉谨
　　奏为奏
　　闻事窃照闽省二麦油菜丰收以及米价情形巳经折奏二十二十一日连得雨泽近省之南台地处洼下更与建滩接连水势骤长民间新插秧苖间被水淹【臣】即出城阅视并专差四处查看据云四野田畴尽皆霑足低处亦无水溢禾苖遍插无遗即南台水淹之处一昼夜水即消退禾苗无损目下米价每石一两二三钱人民乐业地方安静诚恐上厪
　　圣怀所有水发水退情形合再奏
　　闻谨
　　奏
　　汝将此等事频奏之意希朕信汝大小事无欺无隐大错矣看来又有自作孽之光景发露奈何奈何



　　硃批谕旨巻四十
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷四十一
　　硃批髙成龄奏折
　　雍正二年六月初八日山西布政使【臣】髙成龄谨
　　奏为敬陈末议事【臣】近阅邸抄见内阁交出请禁提解火耗之条奏【臣】窃不能无议伏思直省钱粮正供之外向有耗羡虽多寡不同皆系州县入巳但百姓既以奉公即属
　　朝廷之财赋防
　　皇上体恤羣臣通院司道府而酌盈剂虚以补其常俸之不足俾大小臣工溥徧均沾其法至善今如条奏所云竟以耗羡为州县应得之物上司不宜提解殊不知耗羡与节礼原属相因上司不提解耗羡属官必呈送节礼夫下属既送节礼以取悦上司则有所恃而生其挟制必至肆行无忌上司即有所闻亦碍于情面狥隐不言损名节败官常朘
　　民膏亏
