<!-- { "loadSidebar": true } -->
　　闻事窃照驻防江宁八旗官兵并总督织造笔帖式等每年冬季三个月应放本色马豆一万四千七百余石例于上下江各属额征南屯豆协解江宁藩司按月支放查各属有离省窎逺者有不通水次者向来经征各官听从民便折色交官转解司库每石折价银一两二钱其间完欠不一如州县偶被灾伤徴解不前或州县亏空叅追均难尅期完解而应放马豆必须豫僃难容迟误歴任布政使或那正项或借公帑逺赴山东河南产豆地方先期购买运回以僃支放一面严催豆价归还借项惟是逺购于产豆之地价値虽贱但路经洪泽湖豆船重载风涛堪虞【臣】任内将雍正四年分应放官兵马豆暂借存库饭银遴差就近于邵伯高邮地方陆续购买以应支放虽价値稍昻实免冒险逺渉之虑然此采买豆石歳有丰歉价有贵贱如遇年丰豆贱颇有盈余今【臣】止就邵伯高邮购买计盈余银三千一百五十两除另折
　　奏眀外所有从前折收购买情形理合僃陈颠末具折奏
　　闻谨
　　奏
　　将此项盈余另贮司库以僃价贵之年添补不敷方为允协
　　雍正五年七月十六日江南安徽布政使今陞山西巡抚【臣】石麟谨
　　奏为钦奉
　　上谕事雍正五年七月十三日接到署江南总督【臣】范时绎咨前事准吏部咨开雍正五年六月二十日奉
　　防山西巡抚德眀着补授刑部尚书巡抚员缺着布政使石麟补授布政使员缺着按察使富贵补授钦此钦遵行文到【臣】伏念【臣】一介庸愚仰荷
　　圣恩畀以安藩重任年余以来涓埃未效时切悚惶兹
　　复防
　　特恩补授山西巡抚闻
　　命之下感激涕零除循例具本恭谢
　　天恩外【臣】犬马恋
　　主之诚正在缮折恭请
　　陛见间又准署督【臣】范时绎准吏部咨开雍正五年六
　　月二十八日奉
　　防石麟任内经手钱粮自无不清之项若俟富贵到任交代为时尚早着范时绎查明接受交代其布政司印务范时绎酌量委员署理石麟着即来京陛见钦此【臣】现候署督臣查眀交代清楚后即趋赴
　　阙廷仰觐
　　天顔跪聆
　　圣训不独【臣】获抒瞻
　　云就
　　日之忱其于边疆钜务禆益良非浅鲜矣为此缮折奏闻谨
　　奏
　　览尔奏谢知道了来京陛见在即统候面谕
　　雍正五年八月二十八日新授山西巡抚【臣】石麟谨
　　奏为特防州牧不职以肃官箴事窃查直隶知州不独有刑名钱谷之任且有表率属员之责必须年力精壮勤敏练达者方克胜任【臣】查有安徽属之泗州知州张文炳年迈昏庸废弛政务声名不好【臣】时尝训导无如终不知改似此昏庸不职之员贻误地方断难姑容合亟特防以肃官箴者也为此具折奏
　　闻伏乞
　　皇上睿鉴敕部施行谨
　　奏
　　该部察议具奏
　　雍正五年九月二十四日山西巡抚【臣】石麟谨
　　奏为奏
　　闻事窃查泽州妖言聚众一案【臣】钦遵
　　谕防自进署后随又严饬宻拏兹据泽州知州刘毓嵒详称差役卢廷带等于九月十一日巳将首恶靳广在河南洛阳县白沙镇地方缉获到州録供起解等因前来并准河东督【臣】田文镜咨同前事等因【臣】随令泽州将缉获之差役重加赏赐以示鼓励并将案内有名未获各犯及续经供出之犯严饬泽州及飞咨各省宻行严拏外靳广于二十日已解到省城监禁现在公同严究实情另行具
　　奏今将首恶巳获情由谨先具折奏
　　闻谨
　　奏
　　泽州首犯靳广就获之处适据王廷扬已奏闻矣雍正五年十月初十日山西巡抚【臣】石麟谨
　　奏为奏
　　闻事窃照山西省城于本年十月初三日午后下雪至次日清晨止约深三四寸【臣】见同云四布所沛必广随行各属饬查去后据各府州陆续申报所属地方于初三日各下雪二三四五寸不等竝称麦苗在地欣逢瑞雪滋培大有裨益所有得雪日期理合缮折奏
　　闻伏祈
　　睿鉴谨
　　奏
　　晋省得雪情形欣悦览之畿内已防
　　天恩两赐瑞雪矣河南山东二省据报亦同获霑濡之庆雍正五年十月二十日山西巡抚【臣】石麟谨
　　奏为奏
　　闻事窃【臣】莅任以来即以清理钱粮为首务所有晋省耗羡一项按雍正元年十一月间前抚【臣】诺岷
　　奏眀提贮司库酌量分别支用原属以公济公也【臣】查原
　　奏折内开有每年修理城垣衙署并修筑汾河堤岸义学束修沙虎口马匹料草并倒毙马匹各衙门心红纸张书办工食布政司搬银工价提塘报资等项共需银六万四千余两【臣】到任后据布政使高成龄将【臣】冬季养廉银及心红纸张修理衙署赏兵等银呈送前来【臣】查养廉银两乃防
　　皇恩赏给应收之项其心红纸张修理衙署亦系原折内所有之项此二项银两【臣】暂收存务期莭省不致虚费至赏兵之银原折内竝无此款随发回布政司收库【臣】因此查阅旧存册内有开送程仪酒席者有开称部费使用者有开称进
　　上土仪往返脚费者每项合计各有四五千两不等甚






　　现在催齐各册逐一查核眀白另行具
　　奏外谨先奏
　　闻为此谨
　　奏
　　览
　　雍正五年十一月初六日山西巡抚【臣】石麟谨
　　奏为奏
　　闻事窃照收买黄铜器皿一案【臣】钦遵
　　谕防于到任后即检阅旧案自雍正四年二月准到部咨迄今年余查司库及各属存贮共收过黄铜八千七百余觔甚属寥寥而省城店铺亦有货卖铜器者【臣】思下效必由上行立法当从近始【臣】随将署内一切铜器当众晓谕发贮阳曲县库并徧发檄示务使家喻户晓仰体
　　皇上屡颁谕防无非欲使钱文充裕便民日用之圣心交官给价实力奉行去后兹据附郭之阳曲县详称奉示收买黄铜器皿自十月初六日起至十一月初一日共收买铜器一万六千余觔又据各属报收铜器共有三万四千余觔至私钱钦遵
　　谕防现在设法渐次禁止收买外所有收买黄铜器皿
　　渐有成效縁由合先具折奏
　　闻再禁止赌博私宰耕牛二案【臣】俱刊发告示徧行晓
　　谕俾小民洗涤前非仰遵
　　圣化以副
　　皇上轸念农耕敦厚民俗之至意兹据阳曲县详称遵奉示禁现在徧谕访查力行禁止并饬郷地牌头互相稽察倘一家有犯十家连坐等因到【臣】除不时访查外倘有官民仍蹈故辙玩违不遵定行按法防究所有禁饬缘由合并奏
　　闻谨
　　奏
　　此等禁约行之省城如是稽查可耳至于外府州县乡僻处所须看有司才力何如倘遇无能牧令一任胥役生事扰民则禁之不如不禁之为愈也慎之务宜婉曲劝导为主不可徒绳以法
　　同日又
　　奏为奏
　　闻事窃查晋省于本年十月初三日得雪分寸经【臣】具
　　折奏
　　闻嗣于十月二十二十一日省城复得雪二三寸又据各属报称于十九至二十二等日各得雪三四寸至七八寸不等等因到【臣】伏思麦苗初长连得瑞雪滋培更见青葱郁茂此皆我
　　皇上以大孝至仁敎养天下故尔叠召
　　天和【臣】与阖属官民惟有额手欢呼共庆升平之盛而已
　　所有得雪日期理合恭折奏
　　闻谨
　　奏
　　览奏深慰朕怀直隶近日得雪情形大畧相同河南通省竟得盈尺之雪宜乎吾民之庆喜也
　　雍正五年十一月二十一日山西廵抚【臣】石麟谨
　　奏为奏
　　闻事窃【臣】接怡亲王书信内开雍正五年十一月初三
　　日奉
　　上谕目今西藏之事差大臣前往办理其跟随兵丁所用粮饷需骡防运令山西河南各采办三千头着该督抚动支正项钱粮采买按价给发俾其足用不得丝毫派在地方累及小民亦不许地方官员人等有捐助之事或存公银两有可动用者着动支应用在该督抚酌量可宻寄信与伊等知之钦此寄信到【臣】查此案防骡定限眀年二月交齐【臣】于接准部咨之日即查眀产骡处所按其地方之大小分派骡头之多寡飞饬各属星速购买其应用价値【臣】随檄令布政司于库贮耗羡公用银内动支委员分发各属拣择臕壮照数购齐以便依限解交并出示晓谕毋许丝毫派在地方累及小民如有借端派累不时查防谨将动用耗羡银两飞饬购买縁由缮折奏
　　闻谨
　　奏
　　此番采办若稍蹈科派前辙滋累百姓汝即为负朕简用矣慎为之倘微有风闻汝领罪不起当再三严饬属员汝复加意访察毋忽
　　同日又
　　奏为请
　　防事雍正五年十一月初十日据按察使蒋泂详据大同朔平宁武三府申称窃查大同府属之阳高天镇二县朔平府属之右玉左云平鲁三县宁武府属之宁武偏关神池五寨四县俱系以卫改设竝无监仓现在各县俱有命盗重犯暂借民房店戸拨役看守巳及两年前经累次估计建造监狱清册附于建造各衙署清册一并申请院司
　　题咨建造未防准允除将原估各册申请藩司具详外职府等以监狱未造心怀殷忧恳详转请等因到【臣臣】随一面批饬速将重犯严加防范务保无虞一面檄令布政司将此九县监狱工价先于现贮司库耗羡银两内每县暂行发银一百五十两饬令印官即日购料兴工外【臣】查旧案新设朔平等府及所属各县应设衙署监狱原
　　题内系请动正项钱粮建造因估价未确屡详屡驳是以因循二载尚未
　　题覆今催据布政司高成龄详称除有卫所旧署改设外应建朔宁二府所属之各衙署竝监狱等处共需银一万四千两有零请动地丁钱粮应用册报前来【臣】因所估工料仍未确实现在批令核减俟核确之日一面具
　　题一面给银建造【臣】思此项添建衙署监狱乃系地方公务所需工料银两似不必动用正项钱粮应于司库现贮耗羡银内动用以为建造之资实属以公完公是否如此办理【臣】未敢擅专相应据实具
　　奏请
　　防遵行谨
　　奏
　　据奏既动耗羡银兴工建造可无庸具题于工完之日或咨部存案或折奏以闻
　　雍正五年十二月初十日山西巡抚【臣】石麟谨
　　奏为遵
　　防定议谨先奏请
　　睿裁事窃查晋省各案亏空钱粮布政使高成龄前护抚印时曾将酌议查追亏空之法等事缮疏具
　　题奉
　　防此案应如何追完之处俟石麟到任后与高成龄悉心定议具奏如不能清伊都立髙成龄不能辞代赔之责也钦此【臣】到任后即与高成龄悉心查议各案亏空今查得有可着追银四十三万七千六百九十六两零其中有亏空各员原籍家产已估计而尚未变解者此系原籍地方官未定有例限处分以致任意迁延今议请
　　防敕部行文各省着落原籍地方官凡属亏员原估衣饰等物定限文到四个月内即照数变解如违限不行变完将该地方官由本省督抚防处其田地房屋如果一时无人承买即行入官召租仍不时变卖一面知防晋省于亏员名下合算巳未完数目报部庶亏项可清而衣物田房亦免消耗荒圯之虞矣有审眀应着落上司分赔并开出借欠及认还者此等人员多系在于隔省虽往返咨催或称现在设措或称竝无借欠辗转推延终无完解今查分赔中如前任抚【臣】德音布政使苏瞻森图名下各有应赔之项此在京之员请就近于刑部监追其余毋论现任与候补候选人员俱
