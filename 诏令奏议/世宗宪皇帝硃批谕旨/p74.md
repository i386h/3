<!-- { "loadSidebar": true } -->
　　奏明原任山西霍州知州陈士炯请
　　旨带徃江南量才委用蒙
　　圣谕朕一时不甚记忆想此人年已老矣【臣】钦承谕旨查陈士炯由云南定逺县知县卓异陞授山西朔州知州调任霍州康熙五十九年在西宁军前効力运米到藏咨部议叙六十一年在巴尔库尔効力三年复回晋省经前任山西抚臣
　　题防亏空部议解任限一年全完于雍正三年山西抚【臣】伊都立以陈士炯亏空银两俱经赔补全完
　　题请开复给咨赴部引
　　见奉
　　旨陈士炯着以原品休致等因钦遵在案查陈士炯年五十一岁【臣】见其强干明白是以冒昧带来今查明履歴理合覆
　　奏仰邀
　　圣恩可否允【臣】将陈士炯送部引
　　见【臣】未敢擅便伏
　　谕旨遵行谨
　　奏
　　大约不准开复者其人未必甚优但人材难得朕或忽于一时亦未可定尔将缘由声明咨部可也
　　同日又
　　奏为据实奏
　　闻事窃【臣】钦遵
　　谕旨查得州府知府吕大云年少有才但其居心操守【臣】未能深信因关税务兼管乏人适吕大云


　　税委其就近管理防其后效【臣】仍密行察访如果实心办事另行
　　题奏近查常州府属之武进县知县郭朝弼亏空钱粮业经
　　题防在案署理之人必得干练之员方克胜任【臣】于
　　陛见时请
　　旨允【臣】带来题补之人己将补同知金文宗委署松


　　圣恩准以知县补用其人老成歴练操守清白堪膺武


　　皇上出孔尚鉴朱尔介二员到【臣】奉
　　旨防补嘉定县缺【臣】查二员均属精明练达之材但孔尚鉴系蘓松巡道孔毓璞之族侄孙嘉定现隶蘓州例应回避其朱尔介已丁父忧【臣】思人材难得


　　皇上格外隆恩也查镇江府属之金坛县知县王廷枚



　　金坛县缺合先折
　　奏另行具
　　题又蘓州府属之震泽县知县彭镕年老糊涂难膺斯任现今察其有无亏空以便
　　题防【臣】见震泽县县丞郑金明白谨慎年富有才若即以补授震泽县缺于公事有益【臣】以地方得人为重另行具疏奏
　　闻【臣】查江南州县勤慎称职者固多而因循疲玩者亦



　　督运解铜办差委署等公事徃徃乏人仰恳


　　题补似有裨于公事【臣】谨冒昧请
　　旨伏乞
　　皇上睿鉴施行谨
　　奏
　　览
　　雍正五年正月初十日蘓州巡抚【臣】陈时夏谨
　　奏为恭谢
　　天恩事窃【臣】于雍正四年十二月二十六日接准部文
　　内阁奉
　　旨陈时夏着实授蘓州巡抚钦此【臣】随恭设香案望阙叩头谢
　　恩讫伏念【臣】驽钝庸材一无知识蒙
　　皇上不次擢用俾署蘓州巡抚印务到任未防涓埃莫
　　报复蒙
　　特旨将【臣】实授闻
　　命之下感激惶悚惟是受
　　恩深重报称弥难虽竭尽愚诚益加奋勉恐智识短浅
　　不能仰答
　　圣恩于万一仰祈
　　皇上俯鉴【臣】愚
　　恩赐时加训诲俾【臣】得以恪遵奉行或免陨越则【臣】始
　　终皆仰荷
　　圣主成全造就之恩矣除俟开印后具题谢
　　恩外合先缮折恭谢
　　天恩谨
　　奏
　　但不务虚名懋勉实政尔可成一大人物若一涉诈伪则为国家之蛊蠧也朕岂肯姑容勉之慎之如裴度郑任钥皆已败露成何局面与科甲斯文一道宁稍有补益乎诚为朕之所不解切毋谓功名今已到手纵改志易行上眷如是未必即有所更移也元首股肱一徳一心之理时刻不可去诸怀抱勉为之
　　同日又
　　奏为黄河澄清敬伸庆
　　贺事钦惟我
　　皇上
　　至徳覃敷
　　仁心丕冒
　　神功圣治亶千古之精微敬
　　天勤民垂万代之法守是以
　　天心感应河岳呈祥窃照雍正五年正月初三日据署淮道刘之顼禀称黄河上自虞城下至邳州于十二月十六日澄清宿虹一带上自邳睢下至古城又桃源所属一带黄河俱于十七日澄清上下并无浊流与湖水无异直至二十三四等日尚系澄清士民无不称瑞实系千古竒逢等情到【臣】除饬行该地方官将此后澄清月日另报到日再行具
　　奏外伏查史册黄河澄清为升平上瑞然从未有绵亘六百余里澄清阅七八日如
　　今日之盛者也【臣】恭逢
　　盛世欣睹
　　嘉祥倍深
　　云日之瞻依弥识
　　天人之协应容俟开印后恭疏
　　题贺外【臣】谨具折奏
　　闻谨
　　奏
　　由龙门底柱起至古城桃源已二千余里自十二月初九日清至正月初八日张元怀奏到时已将阅月而豫省黄河尚无浊流岂止六百里七八日而己哉朕蒙
　　皇考福防
　　上苍昭示此希有之祥悚惧敬惕之心实笔不能喻已颁有谕旨尔行即得知也
　　同日又
　　奏为敬陈管见仰祈
　　睿鉴事窃查镇江府京口旗营兵米嵗需八万余石向来派拨附近州县运米放给自康熙二十五年经前总漕【臣】徐旭龄
　　题准将镇江漕粮截留抵给嗣因法久弊生是以前署抚【臣】何天培
　　题请将镇江漕粮仍旧起运而部议将所需旗营兵米毎石折银一两二钱于司库动给但镇江居民繁庶产米有限若将本地漕粮尽数起解再令各兵买米是一运一买计需米一十五六万石米价


　　以【臣】管见不若仍照旧例将镇江府丹徒县漕粮截留抵给京口旗营兵米再有不敷以丹阳金坛之米拨凑则兵有储蓄之粮民有盖藏之庆而运





　　力可为若不溯其源流终无利济如苏松之太湖呉淞江白茆河刘河等处俱为江海要路而年久淤塞致内地之水无从宣泄是以积水难消【臣】愚以为江南地势水利尤急必得动
　　帑兴修约计十余万金可以足用若再循照直隶营田水利条议之法鼓舞効力或尚可以减费而水利既治田野攸赖江省亿万生民当永戴




　　系积蠧窝盗奸徒贻害小民屡经犯法漏网臣今



　　圣主天恩也谨
　　奏
　　朕并无沽名示惠与尔等大臣争誉之心也即如此水利一条事在可行朕断不湮没尔之好处谕旨发出时尔自当知悉也若将不可行之事先露意市恩于人至不能行时令归怨于朕朕深恶者此也所以云一切未定未行之奏宻字甚有关系不然面是背非大失一徳同心之理矣自汉唐以来君臣之大道渐泯殊可叹息再者阅尔所开米价单价值殊觉过昻当青黄不接之时须加意筹画也
　　雍正五年正月二十八日蘓州巡抚【臣】陈时夏谨
　　奏为奏
　　闻事窃查江蘓有额设省坞黄快船一项共计九十四
　　只以备装送
　　龙衣竹木及进京一应勘合差使之用毎船三年准修一次三修之后倘系朽坏即行拆造乃今歴任相沿修船工料银两逐岁支销而船只竟置不问查有朽坏不能应差者十二只片板无存缺额未造者三十只今据新任驿道张暻枢详报前来【臣】查船政废弛冒销
　　国帑陞任道员杨绍虽在任未久皆系驿道徐克祺任内之事而通同接受匿不报明殊属不合【臣】正拟
　　题防兹据杨绍呈称已经办料情愿赔修补造自限闰三月内完工【臣】现在严催临期倘有迟延【臣】即
　　题防追补再查省坞尚有沙便宣楼等船系督臣经管亦有朽坏不堪者杨绍亦经认赔修造合并奏
　　闻谨
　　奏
　　朕观杨绍可成一人物朕正怪伊至今为何未赴新任此人何得有如此欺隠之事如许船只伊有力赔修耶其中必有多人畏罪协助料理者可密密访查的确随便奏闻至所缺船只既情愿赔补足数便悮迟期限亦宜少为从容何必防破耶如有意诿延朦混则不可姑容耳
　　同日又
　　奏为请
　　旨事窃【臣】前
　　奏原任山西霍州知州陈士烱履歴缘由一槢奉到
　　硃批仰见我
　　皇上慎重名器爱惜人材之至意但陈士烱于雍正四年十二月二十五日闻讣已丁母忧【臣】既钦承
　　谕旨应否仍将陈士烱歴任缘由并丁忧情节声明咨
　　部【臣】未敢擅便谨具折请
　　旨遵行谨
　　奏
　　陈士炯人尚明白犹属可用朕己记忆前非为其庸劣而不准开复也因系诺岷防处之员伊都立接任代为奏其寃抑并补完亏空之处题请开复朕一者恐启钻营之路二者不喜伊都立之自市私恩而归怨于诺岷也尔于咨部文内自应将情节声明并寛与月日令陈士烱得以料理伊母葬事毕再行赴部可也
　　汝等科甲出身之大员不可胜数如杨名时李绂魏廷珍郑任钥汪漋陈世倌并旗下举人如张楷之庸流皆为同年故旧老师门生之牵扯争相偏袒姑容以沽名钓誉遂至欺隐朦蔽贻悮国计民生种种悉皆败露似此奈何此风不息将来斯文扫地矣既顶儒冠当持名教朕近日每每训诫劝导在廷诸臣谅汝亦已闻知当竭力挽回陋习不但为卿一身一家之福实系朕与国家苍生之福也勉之勉之
　　同日又
　　奏为据实密陈事窃查采办铜斤一案原系八省承办旧案虽偶有迟延防后即能完补自康熙六十一年归并江浙二省之后以江蘓一省而办五省之铜则有蘓州府同知赵光谟拖欠铜三百三十七万余斤之案嗣又
　　题减二省以江蘓一省而办三省之铜则有蘓州府知府蔡永清拖欠铜一百一十六万三千余斤之案至雍正四年则系蘓州府知府温而逊承办现今不能依限办解前抚【臣】张楷题请寛限未蒙
　　俞允【臣】业经
　　题防在案现在勒令欠铜各员并办铜各商等定限设法补完但目今办铜若复仍循旧辙则歴年愈久积欠愈多殆无完清之日以【臣】臆见莫若仍循旧制八省承办江蘓止办本省之铜将兼办二省之铜仍归该省自办计毎省办铜止五十五万四千余斤数减职专易于办解自可逐年清完不致悬欠矣谨具折恭
　　奏请
　　旨遵行谨
　　奏
　　所奏虽属得理似近推卸当日归并必有情由也又有人言原系江蘓谋办之事朕思或未必然今汝欲请仍归各该省具本题奏朕酌定
　　同日又
　　奏为遵
　　旨酌议奏明仰祈
　　睿鉴事窃去岁江南隂雨连绵收获甚迟【臣】具折奏闻奉到
　　硃批仰见我
　　皇上恩育苍生至周至渥百姓欢呼顶戴咸知漕糈务踊跃愿输但因稻谷受雨砻出之米犹带潮湿是以不敢急催及至嵗底新正米色干洁完漕之


　　【分】　空以上厪
　　圣虑也至奉
　　旨运谷赴闽一案【臣】以稻谷多不坚实具折
　　奏请易米运贮奉到
　　硃批命【臣】斟酌妥确窃查江省因去年被水歉收出米实少而福建一省除漳泉二府被灾外其余皆属有秋江南米谷似可不必运送但闽省系海疆重地虽云嵗稔而山多田少且有漳泉二府属被灾之处【臣】访得闽省米价每石至一两八钱现在福建督臣动银委员各处买米谅亦需米孔殷江南






　　朝廷赤子自宜彼此兼顾【臣】谨酌议请将江安二属截留漕米十万石将五万石运赴闽省其余五万石留为本地平粜之用又【臣】昨具折
　　奏江南水利急宜兴修倘蒙
　　圣恩俞允则江省亿万生民感沭
　　洪恩于无既矣惟所需用约计十余万金【臣】前折奏照营田水利开捐可以不动帑金但江南近奉
　　恩旨已开捐谷事例似难重复【臣】意中另有设法料理
