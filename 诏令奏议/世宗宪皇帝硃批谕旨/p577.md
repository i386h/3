<!-- { "loadSidebar": true } -->
　　捉获奸民未经讯究遂疑为张熙许英贤案内之犯殊属可笑之想汝等意谓但系匪类即不出此二案乎前二案并非聚众谋为不轨之事可比何识见卑陋至于此极乃欲稽延时日解部卸责更属可笑矣速将王三清严审务须彻底穷究定拟具奏若审系小事不必题疏仍即具折奏闻可也此缉获之员弁兵役等当重加奬赏以鼔励之
　　四川廵抚【臣】宪德署松茂道给事中【臣】髙维新谨
　　奏爲请
　　防事窃查川中清丈田地【臣】高维新分办永宁道属地方按其户口次第清理其丈过田地数目【臣】宪德业经代为
　　题明在案查永宁道属州县十五处建武防九姓司二处新旧承粮业户共五万四千九百三户内有二百五十七户其承种田地经中书勘丈按之量册共缺粮六十四石八斗零再三询问缘由或系沟峡之田曽遇山水陡发沃壤半为石沙或系愿朴乡民不知亩数因屡次自首随众报増及至丈量始知田少粮多又查有粮册无名三百九十七户共田地八十二顷六十四亩零或系山岭湾曲人迹罕至之处内藏块段或系香火田地庙宇毁圯借以影射经中书勘丈共应征粮一百五十五石八斗零其余五万四千二百四十九户虽皆粮册有名然多系隐漏田亩之户现在丈出一万六千二百四十九顷零悉皆按照各州县科则核令加增造册至田少粮多之户歴来州县官征收钱粮惟知照额征比原未问及亩数今丈量地亩始能逐户分析虽总计不及百分之一然民隐攸闗不敢缄黙【臣】等面相防商凡欺隐之户既皆令其按亩输粮所有田少粮多之户亦应照亩征收始得均平但开除钱粮出自
　　皇上洪恩非【臣】等所敢擅便也再查建昌松茂川东各道较之永宁道所属地方既广户口更多其中或有田少粮多之户亦未可定均应沾沐
　　皇恩合并
　　奏请如【臣】等言果不谬伏乞
　　皇上敕部议覆施行为此谨
　　奏
　　此事交怡亲王大学士等详议候防遵行
　　四川廵抚【臣】宪德谨
　　奏为请
　　防事窃查川省前因悬缺甚多防
　　皇上简发人员陆续来川随到随补及今委署已完尚
　　有州县十七缺经【臣】
　　题请归部铨选在案但一省之内各官陞迁事故不时皆有现在缺多员少半系一官两印兼摄署理恐顾此失彼难免贻误之愆【臣】仰恳
　　圣恩将【臣】
　　题请归部铨选之十七缺
　　敕部催令速赴新任此外再恳于候补候选州县内简发一二十员来川俾【臣】得以委署试用庶地方不致悬缺待人属员无兼摄旷官之虑矣再【臣】查丈量
　　钦差科道等所带中书等官在川已经一载有余且上
　　年于春耕停丈时经【臣】
　　奏请借署各州县印务其于川省地方多曽经歴【臣】不揣冒昧可否俟伊等丈量造册事竣后留川令【臣】就其人地相宜酌量补用出自
　　圣慈抑【臣】更有请者川省佐贰杂职内现出二十八缺内有已选而未到任者亦有尚未铨选者悬缺视正印为更多查别省州有州同州判吏目县有县丞主簿典史佐理多人偶有一缺尚可兼署至若川省凡州牧外多止吏目凡县令外尽止典史且有如建始汶川保县等县止有知县一员并无典史者目今州县或经兼并地方或经开辟田亩加増课税其分廵协办署理尚属无人需员尤为孔急【臣】愚欲再恳
　　圣慈并将候补候选杂职内拣选二三十员勒限来川使【臣】分别委用则正佐俱无空缺似于地方大有禆益也【臣】因地方起见琐屑陈奏伏乞
　　皇上睿鉴施行谨
　　奏
　　前据赵恩奏请经朕允准随命拣发十五员来川矣今又谕部拣选州县佐贰等员候得人时陆续发往
　　同日又
　　奏为请
　　防事窃查川省丈量一事前防
　　皇上钦差科道诸臣来川防同四道分路查丈今永宁
　　道属早巳告竣经【臣】
　　题报在案建昌道属亦已将完松茂道属所有吴鸣虞勘丈未完不妥之处业防
　　皇上敕令给事中高维新现在料理庶无违误惟是川东道属系御史吴涛办理据【臣】看得川东所属乃重蘷保顺四府地方较之永宁等三道所辖本属辽濶而吴涛办理又稍迂钝诚恐完功既迟而造册之时核算丈出田亩照各州县科则增征钱粮数目更滋繁剧【臣】不揣愚昧仰恳
　　圣慈敕下工科给事中马维翰令其于建昌道属丈完查造事毕即至川东帮同吴涛恊办查丈造册核粮等事庶得妥恊告竣不致迟延舛错矣是否可行伏乞
　　皇上睿鉴施行谨
　　奏
　　此奏是照所请令马维翰协办可也
　　同日又
　　奏为遵
　　防覆奏事窃【臣】前奏成都府知府王揭报学政宋在
　　诗一折奉有
　　硃批【臣】随传集司道及该府王面加训诲谆谆敎导讵意王全不改悔又复妄言高维新因嗔恼防奏吴鸣虞意图报复等语又于【臣】考验骑射众目之地放纵无礼酣睡座傍是以【臣】即具疏
　　题防在案至宋在诗诚如



　　防询问理合据实囘奏伏乞
　　皇上睿鉴施行谨
　　奏
　　题防王一疏已有防矣似此使气陵下性情当深以为戒凡渉骄傲自大乃属浅小人之态度切不可蹈汝等封疆重任惟当以公正和平含寛恕为务若好较量区区目前小节未有不至失体招尤者且不但有碍国家体统亦非自全之道须威而不猛和而不流方称善于御下然非大智慧人不能也勉之
　　同日又
　　奏爲恭谢
　　天恩事本年四月【臣】赍折人囘川知【臣】子查哈燕防皇上特放侍衞【臣】闻信之下不胜感激惶悚恭设香案
　　望
　　阙叩头谢
　　恩窃以【臣】之疎庸既防
　　皇上委畀封疆重任以【臣】子之谫劣复荷
　　皇恩使其侍直
　　内廷父子防
　　恩实
　　圣主宠施格外【臣】铭心不尽图报难名惟有寄嘱【臣】子
　　令其黾勉供职矢志辛勤以仰答
　　天恩于万一耳所有微【臣】感激私忱理合缮折恭谢天恩谨
　　奏
　　览奏谢知道了以汝族分而论应有一二人在内廷执事今选汝子为侍衞可寄信时加敎训令其黾勉成人
　　同日又
　　奏爲恭请
　　陛见事窃【臣】庸劣菲材防
　　皇上隆恩不次超擢由部曹而畀以封疆
　　恩深任重报称维艰幸荷
　　圣主裁成之德遇事必加
　　训诲欲使【臣】知所遵循以供职守【臣】感深刻骨念切瞻天虽每接
　　谕防于拜读之下不违咫尺而瞻仰
　　天顔之念究未能少释兹値西藏乌防皆已仰仗天威荡平奏凯丈量之事现已陆续告竣至安插一节业经分咨各原籍此时流寓多系依亲傍友营生有业之人俟各省查覆到日办理亦易川省目今庶务似稍缓于去年而微【臣】依恋私衷实倍殷于往日伏恳
　　皇上准【臣】于八月内自川起程进京
　　陛见俾【臣】得跪请
　　圣安亲承
　　训防则【臣】瞻恋愚忱庶可少伸万一也爲此缮折请防伏乞
　　皇上睿鉴批示遵行谨
　　奏
　　陛见之行今且不必如有训谕自于奏折内不时批发尔来不过为君臣相见之小节地方要紧再料理二三年自然召尔来京也
　　雍正七年六月十一日四川廵抚【臣】宪德谨
　　奏爲密奏事窃川省重庆府合州劣绅捐纳副使道职衔李亨时者于雍正五年内经前抚【臣】法敏以狂悖凶滛等事列款
　　题防奉
　　防革去职衔严审定拟钦遵在案嗣因防款内要犯镇雄土司陇庆侯尚在贵州听审各案经【臣】移咨云贵督臣俟彼案审明之日移解来川质审后于雍正六年十月内准云贵督【臣】鄂尔泰将陇庆侯移解到川【臣】随发承审官取供质审今于本年四月内据布按二司将李亨时一案会审招解前来【臣】覆加亲审查招内供情甚是不符问拟均属不当【臣】即逐款驳饬司道防同确审另拟去讫但【臣】于亲审讯供之下据李亨时供称伊所娶系宗室之女今尚在京城等语【臣】闻之不胜骇异随诘问其旗色佐领姓名据称系满洲姓名记不清楚复诘其居住何处据称在西华门外骡马市居住等语【臣】思宗室之女从未闻有许配外省民籍之人今


　　闻既有住址地名伏祈


　　室之女则李亨时似不便于外省审结可否将本案各犯供情僃録送部将李亨时严拏押解赴京
　　敕部定拟完结之处伏乞
　　皇上睿鉴批示遵行谨
　　奏
　　果否聘娶宗室之女与彼原案无渉此奏可谓荒谬之至朕实不解堪发一大笑
　　雍正七年闰七月十三日四川廵抚【臣】宪德给事中【臣】高维新马维翰御史【臣】吴涛谨
　　奏为请
　　防事查得歴来川省田地其顷亩欺隐科则混淆俱毫
　　无定凖荷防
　　皇上念切民依爰
　　命科道【臣】等来川分路清理今办理永宁道属【臣】高维新办理建昌道属【臣】马维翰已先后告竣丈过数目俱经【臣】宪德
　　题明在案兹查各属征粮科则轻重悬殊未获平允【臣】等仰体我
　　皇上爱养黎元一视同仁之至意公同商酌除科则均平之各州县仍照旧则征收无庸另议外其科则原重之田地凡属接壤地方宜令相等容商同司道于就近适中之处一体比照科算其粮轻之处亦应令其按则增添俾小民不致偏枯再川省征粮之例先按畆分派粮数后以粮石科算条粮银数又将粮石载丁再于每丁科银若干转折合并始得每畆应征银数愚民无知不能尽晓算法其中胥役洒派侵渔之弊实所不免并请嗣后征粮不必辗转折算竟以每亩该征丁条粮共银若干使通省画一易晓无致参差庶川省田地顷亩既无混淆而科则亦得平允矣至川省丈量一事系通省清厘要务将来永远遵行不特册籍繁多而考核更定尤须愼重周详今丈出顷亩虽有数目因科则未定难以造册且现在给发联票民间又有续首零星田地俱应一体入册若得于年内议定各则庶丈出地粮可自庚戌年按限征输事关钱粮定额【臣】等未敢冒昧谨防商合词陈请如有可采伏乞
　　皇上批示【臣】等迅即酌量比照定则合词具
　　题仰祈
　　睿鉴敕部议覆以便遵奉施行谨
　　奏
　　所奏甚是已交该部议覆矣
　　四川廵抚【臣】宪德
　　奏为奏
　　闻事窃查蜀省川东所属地方辽濶民俗刁顽而御史吴涛才稍迟钝【臣】恐办理稽延将来造册核粮更属费事是以前经
　　奏请令马维翰协同办理巳防
　　圣慈俞允马维翰遵即起程赴川东协办去讫但马维翰赴彼未几从前吴涛查丈过地方多有不妥今据蘷州府禀报万县里民聚集多人声称丈量不公粮耗过重扯旗申诉等语【臣】即委署按察司事高维新前去晓谕安辑并嘱令密拏为首奸徒严加惩治再查前因分办川西御史吴鸣虞奉行不善防
　　谕防将伊勘丈未完不妥之处
　　敕令高维新办理伊即亲往潼绵等处明白开示现巳渐次清理川西丈量之事大约于【臣】出后即可具
　　题报竣【臣】请川东各属如有马维翰吴涛未能遍歴之处亦令高维新协同分办庶使辽濶之地得及时告竣而奸民不致恣肆妄行矣理合缮折奏
　　闻伏乞
　　皇上睿鉴施行谨
　　奏
　　川东地畆亦令协办甚好朕未料高维新能如是敏事亦未料余人如是无能辜负朕之委任也
　　同日又
