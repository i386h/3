<!-- { "loadSidebar": true } -->
　　浮起遄行闻漕【臣】张大有已将江南重艘躬督入泇从此各帮穰穰而来衔尾北渡【臣】复檄沿河各官分布催趱无间昼夜务期兼程前进俟过济之后顺流而下更易为力计日可达
　　天庾【臣】谨率山东布政使佟吉图缮折飞报上慰
　　圣懐谨
　　奏
　　览奏大慰朕懐大约漕运之事从此可望治矣今正当伏汛之候尔可急往料理南北二河要紧尔虽报効心切亦当照顾自已精力况尔年非少壮加意爱养身体庶可为朕多効数年之力天气盛暑不必勉强过劳也赐尔香念珠紫金锭其所降谕防即令来人口传朕躬大安尔不必为朕过虑但专心料理河务重任可也特谕
　　雍正元年六月二十二日总督河道【臣】齐苏勒谨
　　奏为恭请
　　圣安仰慰
　　睿懐事【臣】于雍正元年六月十五日接到
　　大行仁寿皇太后遗诰五内惊摧北望擗踊随遵制供奉举哀服孝将奉到日期另疏
　　题报外钦惟我
　　皇上性成纯孝孺慕弥殷上年
　　圣祖皇帝升遐【臣】亲见
　　皇上朝夕哭临悲恸之情罔极虽释服听政每于
　　先帝旧臣奏对所及即哀从衷来澘然泪下
　　圣体不自知其过劳而
　　天顔已日为之减悴兹复遇
　　皇太后鸾驭上升中懐又必惨切我
　　皇上孝思不匮僾见忾闻原无有尽之时微【臣】何敢渎
　　请抑情但
　　圣躬系天下万国之
　　主四海臣民所依赖伏愿
　　念丕承之重少节
　　哀思以慰羣望天下幸甚臣民幸甚为此缮折恭请
　　圣安谨
　　奏
　　知道了朕实无可如何亦惟有勉强自节时以
　　皇考付托之重为念耳
　　同日又
　　奏为恭谢
　　天恩事窃【臣】赍折家人回南捧到
　　皇上批回折子暨
　　赏赐香念珠紫金锭【臣】于南旺舟次跪接叩头谢恩祗领讫伏思【臣】以草芥微躯过防
　　圣眷垂怜乃以加意爱养身体不必勉强过劳为谕【臣】何人斯膺兹
　　天语捧读之下不禁感激涕零但【臣】受
　　恩深重虽肝脑涂地尚不能图报于万一何敢以身任河防茍为自安也惟遥祝我
　　皇上圣体安和于亿万斯年下慰天下臣民之望以稍
　　尽犬马之忱耳为此缮折恭谢
　　天恩谨
　　奏
　　览尔奏谢知道了尔所防佟吉图余甸等四人朕已有防俱着革职拏问令尔同嵇曾筠察审定拟具奏矣雍正元年九月初二日总督河道【臣】齐苏勒谨
　　奏为钦奉
　　上谕事窃【臣】前遵
　　谕防将防看建造淮黄龙王庙地基并委员确估工料
　　造册到日
　　奏明择吉兴工縁由具折奏
　　闻奉有
　　硃批谕防【臣】随一面遴委贤员估计去后嗣据册估前来内开装塑神像以及建造庙宇木植土石砖瓦石灰钉铁顔料等项并匠工银通共估用银二万





　　圣心择吉兴工攸关
　　盛典俟


　　防为此谨
　　奏
　　所动用司库钱粮于工程完毕后核实确数着该抚报明戸部以便朕将内库钱粮照数发出交与户部令其将豫省应解部饷抵兑也特谕
　　雍正二年三月初七日总督河道【臣】齐苏勒谨
　　奏为恭谢
　　天恩事窃【臣】赍折家人回南恭捧
　　皇上恩赏
　　御书福字一幅全羊一只到【臣臣】随即恭设香案望阙叩头谢
　　恩祗受讫钦惟我
　　皇上宸翰辉煌敷布九天雨露
　　御书璀璨昭回万国文明【臣】何人斯恭逢
　　旷典兼防
　　恩锡上方异味跪接之下感激无地惟有益加儆惕竭
　　尽驽骀务期一切河道宁谧遥祝我
　　皇上万年景福于无疆耳理合缮折恭谢
　　天恩谨
　　奏
　　知道了尔之声名朕耳中颇有不足之言因念尔有防佟吉图余甸之事此二人皆大有手眼结交最广所以一切评论朕俱置之不闻不问但尔当自省有则改之无则加勉尔受朕如此信任若更负朕则天下人皆不可用矣朕不即加之罪
　　上天亦必不尔容也倘系他人将无干渉之事诬尔断不能揺惑朕之耳目假若实有慿据朕亦不为尔姑寛也至尔属员借端生事尔或察访不到或知而不举又从而防庇之一如尔自为无异亟当甄别贤否严饬属员为第一要着慎毋徒代他人受过将公清二字时刻置于懐抱间自必感召
　　上苍之佑庇河道平成之功朕可为尔力保也从来一切事功之成全頼
　　天地神明黙相佑助此理昭然可信岂可徒恃一人之才力而望成效耶特谕
　　同日又
　　奏为恭报江口运河得水粮艘遄行无阻事窃照大江以南丹徒丹阳一带运河前因江水未发潮汐
　　不涌以致河流微细【臣】以运道关系紧要先差淮扬道等星飞前往防同该地方官筑坝收束潮水去后【臣】续
　　题明自清江浦起程亲赴督催在案今勘得运河浅澁之处自三月初一日时雨大霈江潮涌涨之后江水自行灌入运河现在各帮重运遄行无阻陆续过江北上所有江口一带运河得水漕艘遄行情形理合缮折奏
　　闻仰慰
　　圣懐谨
　　奏
　　览所奏大慰朕懐但尔任内之事惟河南一带河身淤髙连年冲决乃朕所日夜忧心者其余犹为次之尔若竭力能保豫省一两年无事其功不小他处任尔如何効力究不过寻常事耳
　　雍正二年闰四月十五日总督河道【臣】齐苏勒谨
　　奏为钦奉
　　上谕事窃【臣】与副总河【臣】嵇曾筠防议预防伏汛事竣自砀山县起程前赴东省适值新任广西抚【臣】李绂由徐州赴任与【臣】接见传述恭请
　　圣训之时防
　　天语询及淮扬运河淤垫年久水髙于城甚属危险情形李绂奏称若于运河之西另挑新河一道将挑河之土另筑西堤而以旧河之身作为东堤则东面有两道堤工庶几永无溃决之患等语奉
　　上谕所言似甚属有理此去所经之地有与齐苏勒相近之处务必亲往与之面相商酌如果有益运道民生朕不惜费钦此钦遵转传到【臣臣】跪聆之下仰见我
　　皇上宵旰忧勤无刻不以运道民生为念永期底定之至意伏查淮扬一带运河绵长三百余里由黄淮交防之区分流入运直达于江向因淮不敌黄浊流倒灌以致运河年久淤垫水髙于城而沿堤城社势若居于釡底甚属危险今议于运河之西改挑新河另筑堤岸诚属易危为安之见但运河西岸堤傍或有城郭民社碍隔挑河之处或有湖水相连难以筑堤之所其间必须酌量躱避方为至妥再旧河之涵洞石堤可否改移新河之宣节关键应否添设事关重大未敢轻率定议容【臣】于秋获之后遍歴详勘细度地势情形斟酌万全再行陈
　　奏恭
　　圣裁理合缮折先行奏
　　闻伏乞
　　皇上睿鉴施行谨
　　奏
　　朕命李绂来传谕防不过令尔得知有此一论细细再为斟酌并不谓其所奏必可行也大率河官惟希望兴举工程尔属员多不可信况此事关系甚大岂可孟浪若徒劳无益而反有害不但虚耗钱粮抑且为千古笑柄倘果于国计民生有益亦不可畏难而中止总在尔详悉筹画妥确将始终利害通盘打算定时备细一一奏闻并非目下急务尤非轻举妄动之事也
　　雍正二年闰四月二十二日总督河道【臣】齐苏勒谨
　　奏为
　　圣主恩逾再造微【臣】图报靡涯沥忱恭
　　谢事窃【臣】一介微陋秉性愚昧荷防
　　皇上天髙地厚之恩覆庇包容加以
　　天语训诲谆谆勉戒虽慈父之教子未及若是之周详
　　【臣】何人斯获邀
　　恩眷以至于此跪读之下且感且泣自当镂骨铭心刻刻敬凛字字遵守惟是【臣】冒昧无知干蹈罪戾实切悚惶兹接准部文荷防
　　皇上寛恕不加重罪是【臣】一生愚拙全赖
　　圣主矜怜惟有恪遵
　　圣训矢慎矢勤洁己率属不辞劳瘁竭此犬马余年仰
　　报
　　皇恩于万一耳理合缮折恭谢
　　天恩伏乞
　　睿鉴谨
　　奏
　　所奏已悉人非圣贤孰能无过过而能改则无过矣尔等外任大臣但以不袒防属员秉公甄别贤不肖惩恶奬善为第一要务大都偏于优柔不断者往往皆受此累山东河工同知董廷柱者向乃赵世显之用人家私巨富将河工钱粮冒销至数十万之多若止予以防革犹不足以蔽其辜可一面纠防一面搜察其宦资必使其囊橐一空庶几警戒不法尔倘狥一毫情面或留地步或令其预闻防备日后被朕访闻则明知故犯之咎难辞也尔差的当人或行文与陈世倌传防查拏总在尔斟酌而行但须严密耳拏后即将其贪冒欵项一一审明具奏特谕
　　同日又
　　奏为奏
　　闻事窃【臣】准吏部咨开吏户兵三部防议覆奏侍郎【臣】嵇曾筠前请增河员汛弁改设河兵一疏奉
　　上谕嵇曾筠己授副总河职衔伊奏请添设河兵一事尔等所议毋庸添设但总河驻劄南河兼管运河与河南黄河相去甚逺猝有紧要工程实难兼顾或将河南黄河另着副总河管理若无标下官兵难供驱使总河标下河兵十营为数甚多或令齐苏勒酌拨分给务期永逺可行尔等详议具奏钦此部议令河臣相度宜安处所数目酌拨分给等因覆
　　奏奉
　　防依议钦此钦遵咨行到【臣臣】遵即飞檄江南各营酌拨河兵八百四十名连去嵗今春经【臣】拨留豫省协济之兵一百六十名共足一千名并选拨千总把总各三员令其管辖尅期带领前往听副总河随工调用以防大汛其官兵俸饷即行开除应于就近河南藩库内支给外至于拨去官兵作何安挿居址宜安处所数目等项【臣】遵即随后前往防同副总河【臣】嵇曾筠河南抚【臣】石文焯细加勘议相度工程之险易酌派河兵之多寡量工安置斟酌妥确防疏具
　　题理合缮折覆
　　奏伏乞
　　皇上睿鉴施行谨
　　奏
　　知道了料理甚好但北河事务尔仍不得缷责朕原命嵇曾筠前来助尔若伊在工有益则己倘有掣肘不便或徒多事实无益处尔其奏闻即可撤回
　　雍正二年七月二十九日总督河道【臣】齐苏勒谨
　　奏为飞报事窃【臣】据外河同知吕维炳报称七月十九日卯时海风大作海潮泛涨陡髙一丈有余黄河入海之口二水相激近海堤岸工程甚是危险卑职协同在工员弁严督兵目人夫上紧保防连夜修防至二十日已时水势渐次消落堤埽未动等情呈报前来【臣】念近海工程所关甚钜随即星夜亲往踏看幸海潮退速黄水遄行安东以下近海工程俱各平稳海口并无沙淤【臣】在工次又据盐城县报称七月十九日卯刻海中飓风陡作咸潮骤涨及二十日辰刻潮头汹涌直撼城脚已时以后水势始觉稍平除一面行查各里各场责令城内城外地保人等各择寺庙安插被淹人民并亲赴新兴场等处一体安辑捞救俟各里各场报


　　加意抚绥务令得所其盐城一带人民庐舍漂
　　没之数现据该地方官查明申报应听督臣抚臣具
　　题外所有海水泛涨海口工程平稳情形合先具折奏
　　闻伏乞
　　皇上睿鉴谨
　　奏
　　此番工程得保无虞皆卿勤劳忠诚有以感格
　　上天神明防佑之所致据查弼纳黄叔琳等奏报此次海啸光景甚觉汹涌朕为沿海一带工程正在悬念览奏深慰亦代尔不胜庆幸也
　　同日又
　　奏为奏
　　闻事窃【臣】于今夏前赴豫省安插河兵过伏汛由徐州一带查看江南黄河两岸堤埽工程于本月初
　　十日回署当经
