<!-- { "loadSidebar": true } -->
　　十两零俸工银二万三千四百七十七两零经前司董永芠任内补完过亏空银六百六十五两零陞任布政使博尔多将此莭礼俸工银内借放雍正二年三年四年豆价竝借放成造雍正四年厯日共计四款动过银八千四两零仍系有着可追还项又有借放补办各属采买商欠废铜借放修理明陵借放癸卯正科
　　恩科文场费用不敷借放代补署司吴应凤前司董永芠陞司博尔多各任内差员解送京饷部中兑缺共计七款动过银二万五千七百五十两零内有无项可抵者据云有属欠商欠可抵但原派各属率多陞迁事故而原欠商人又多穷亡莫追似此纸上钱粮【臣】断难接受料理至博尔多任内尚有差员解送京饷部中兑缺未补银一万七千一十七两零更属无米之炊博尔多仍要将现存莭礼俸工银两项下动用抵补【臣】查前项亏空乃系
　　国帑攸关莭礼俸工系各员公议捐解弥补亏空之银两博尔多不将亏空弥补任意支用殊属不合除将前项虚悬银两一面详报抚【臣】魏廷珍
　　题眀追补外谨折奏
　　闻谨
　　奏
　　博尔多所有虚悬之项一一秉公查揭甚是似此辜负朕恩之人岂容丝毫姑寛且尔亦岂便代他人任过耶将其奏折看过仍交与伊
　　雍正四年八月十七日江南安徽布政使【臣】石麟谨
　　奏为请
　　防事窃【臣】案查江南省督恊各标并外营官兵每年应给俸饷逺者按季近者按月在藩库支领惟是每年歳终各营领借次年饷银数百两至一二千两不等约共借银一万余两在次年二月起至十二月止作十个月扣还歴年由营员详请督抚批司查例借给相沿巳久从无挂欠但【臣】若不
　　奏眀而竟以万余两之
　　国帑预借兵丁【臣】实不敢擅专合先密
　　奏应否借给出自
　　皇恩指示谨
　　奏
　　此等事件自应循照前例而行尔之奏闻亦是
　　同日又
　　奏为奏
　　闻事窃【臣】到任以来闻督抚俱不收受莭礼【臣】荷防皇上天恩阖家老幼衣食丰足惟有时深感激是以各属一切贺礼莭礼竝不收受访闻得陞任布政使博尔多在任亦不收受莭礼惟是雍正二年因伊母生日收受过各属寿礼金银防缎玉器等项约共计银七千余两此外如有未尽查出之项另行奏
　　闻谨
　　奏
　　将所收受尽行查出具奏以闻不可稍为容隠
　　同日又
　　奏为遵
　　防赈事巳竣恭折奏
　　闻事窃【臣】于本年七月初三日接到抚【臣】魏廷珍檄开
　　准戸部咨开钦奉
　　上谕轸念泗州被水灾黎
　　命【臣】动支库银二万两亲往泗州散给务使灾黎均沾实惠【臣】跪读之下谨凛祗遵随一面檄发告示于被灾处所遍贴晓谕并令该州确查被灾人口造具清册即于初十日前至泗州严加查核以杜诡冒之弊合算名口酌定银数包封竝无丝毫假手胥吏【臣】亲往各里就近按名散给每大口给银一两八钱每小口给银七钱内有辛壹等四里田地被灾二三四分虽不蠲免钱粮向有赈粥之例且田苗亦曾被水穷苦是实【臣】推广
　　皇恩亦俱酌减散给每大口给银八钱每小口给银四银又有既无田地向为代人农工之穷民止有草房栖身亦被水淹倒塌是虽无田地淹没而现无栖身之所其苦更甚【臣】亦照成灾之例每大口给银一两八钱每小口给银七钱以上三项共均匀



　　该州详称水势消涸民间补种杂粮等情【臣】于八月初三日巳经散竣除具详抚臣
　　题覆外合将赈过情由缮折奏
　　闻谨
　　奏
　　料理甚属妥恊赈过情形已悉尔其勉之
　　雍正四年十二月初四日江南安徽布政使【臣】石麟谨
　　奏恭请
　　皇上万安
　　朕安览尔条奏二折甚属可嘉如此留心国事将来自有上进永久受朕恩荣也且闻尔声名亦好当终始莫移此志更将一切外吏政务勉力学习
　　同日又
　　奏为敬陈管见仰祈
　　圣裁事窃照外省凡有亏空等案入官田地房屋例应估价变卖乃歴年久逺徒有变卖之名多未经变价解部者或田地乏人耕种遂致荒芜或房屋无人居住日渐倒塌间有火患烧燬仅存基址者甚至州县屡易其人漫无稽查一任胥役掌管将坚好房屋或大街铺面私租获利或私行居住或将田地租谷隐匿入巳种种侵渔之弊莫可枚举以【臣】愚见各省凡有入官田地房屋俱应彻底清查若田地如有荒芜者查明招佃耕种房屋分别赁租收息造册送部存案以杜官役侵蚀肥巳之弊此事若交与州县官清理不惟刑名钱谷事务殷繁稽察难周抑或串通胥役从中朦混希图掩饰从前之弊终属无益查同知通判系佐贰闲员应请
　　敕部行文督抚遴选廉干丞倅委令清查必能悉心办理按季收租解司造册报部查核或僃赈济或充囚粮之用既可莭省仓储经费而入官田地房屋亦不致荒芜倒塌似属有益倘民间如有愿买者不许胥役从中掯勒使费或房屋破损不能如原估之价尤宜亟为变卖应即令委查之官据实确勘造册详报督抚咨眀内部照时値变价不使假手胥役于中掯勒则民间既无杂项使费自必承买有人而入官房地皆得尽数变价归公胥役侵渔之弊可除矣【臣】管窥之见未知是否伏乞
　　皇上睿鉴施行谨
　　奏
　　该部议奏
　　同日又
　　奏为推广良法以杜亏空事窃照藩库钱粮从前多有亏空侵那之弊我
　　皇上御极以来特设造报春秋二拨之法按季拨解使藩库亏空无可掩饰立法尽善为万世不易之良规【臣】推广良法窃以各省道库钱粮虽有多寡不一然江安十府粮道每年收放漕项钱粮约计四十余万无异小省藩库请将道库实存钱粮嗣后照司库一例于每年春秋二季将实在贮库钱粮分别应存应解之款尽数登眀造册报部听候拨解京饷俾钱粮均有查考按季截解而库无多积拨解有时则亏空之弊自可杜絶矣更有请者粮道专司漕运每歳例应押运过淮抵通在署日少因公出外日多凡赴淮之后如遇各属解道漕项钱粮并支放粮船行月及修船工料等项并各属解道粮米虽委佐杂官一员代为收放实系胥役经手所委之员不过虚应故事竝无稽查之责胥役纵有弊端莫敢过问查各省藩库俱设库大使管理钱粮出入事有责成【臣】请于江安粮道衙门比照藩库之例添设大使一员凡仓库收放银米责成大使稽查则职任既专咎有所归而银米出入自能慎重无弊矣其添设大使之处应令督抚于佐杂闲员之内可以裁汰者改设一员则官役俸工即可移彼应此毋庸另议也【臣】谬抒管见是否可行伏乞
　　皇上睿鉴施行谨
　　奏
　　该部议奏他省粮道有与江安相类者事同一体一并妥议具奏
　　雍正五年三月初九日江南安徽布政使【臣】石麟谨
　　奏为恭谢
　　天恩事窃【臣】赍折人回捧到
　　皇上钦赐御书福字前来【臣】随出郊恭迎至署望阙叩头谢
　　恩祗领讫伏念【臣】一介庸材至愚极陋荷防
　　圣主隆恩逾格擢用夙夜兢兢深愧涓埃未效乃奉赏赐御书
　　温防优加
　　天语勉励【臣】跪读之下感激无地自顾何人膺兹异数受
　　恩愈重图报愈难惟有凛遵
　　圣训益竭驽钝终始如一尽心学习永效犬马之微忱
　　仰答
　　高深于万一耳理合具折恭谢
　　天恩为此谨
　　奏
　　览奏谢知道了勉力为之但能将陛辞时所立志向坚守不移则无往而不是也
　　雍正五年闰三月二十九日江南安徽布政使【臣】石麟谨
　　奏为谨陈侵隠税银之弊亟宜立法清查以除积习事窃查民间置买田地房产定例每两税契三分虽歳无常额例应尽收尽解乃官胥因循锢弊以
　　国税作虚名视欺隐为常套分侵肥槖靡不相习成风若不立法清查流弊将无底止谨就【臣】管见胪列于后敬为我
　　皇上陈之
　　一殷实良民既置产业自必急公输税焉肯隐匿取罪惟奸牙勾通胥役侵渔延捺不用司颁契尾有擅用州县私票填给者或地方绅衿包揽观望每乘州县陞迁事故离任之时有将白契乞恩葢印免其税契者或生监人等素知税契原有侵隠遂挟制州县将自巳应税之契求情减半输税填给契尾假揑完数造册者究之契册不独数目悬殊抑且产业各别种种弊端难以枚举皆由牙人从未定匿报之罪业戸税契又无限期悉听迟早自便不惟官胥串通捏报而刁诈之民亦生匿契不税之弊矣以【臣】愚见嗣后凡民间置产请专责牙人将业戸某人住居某处某月日用价若干置产若干逐一填具报单赴收税衙门十日一报以交价之日扣限四个月如业戸逾限不行呈眀过戸完税者查出按律治罪仍照契上价値追罚一半充饷如牙人扶同隠匿不报者别经查出除责革不许复充外仍于牙人名下计所隠税银照追入官如无藩司印尾防州县官擅用私票填给或白契擅行盖印免税者将州县官革职计赃治罪业戸牙人照前分别追罚如有奸牙胥役于正税之外需索勒掯等弊将该管官照纵役犯赃例议处如此责成既专匿税之弊自絶而业戸亦不致滋累矣
　　一安徽向例用藩司印信契尾转发州县如遇民间上税将司尾填给业戸收执造册报司其中以多报少实难稽查以【臣】愚见请自议准奉文之日为始将契尾改刊合同一样两张钤葢司印转发州县民间上税将所买田地顷亩房屋间数用价若干完税若干业戸住址逐一据实填注不许丝毫侵隠一张给业戸收执一张按季送司查核但此内不肖州县或将送司契尾与业戸所执两样多寡填报亦未可定接阅邸钞现经部臣议覆清查官房一事
　　圣眀洞鉴外官或有牵制瞻徇之处着吏部将候补候选之佐贰官员拣选差往酌量分派清查仰见我
　　皇上至圣至眀无微不烛【臣】请将州县按季送司之契尾亦委令清查官房人员顺往查对是否与业戸之契数目相符有无两样多寡填报之弊如此试行观一年之实数以定课程倘所委官员仍有扶同隠讳情弊将该员革职加倍治罪庶大破从前之积习而彻底澄清矣
　　一外省民间买用人口向无上税之例多有背主潜匿及拐骗情弊甚至其主穷苦孤寡则欺凌诈骗强赎强去全无主仆名分皆由一纸白契无足凭信查京城买卖人口有上税之例官民称便【臣】请嗣后汉人无论官员军民人等买用人口应于所在地方官照田房税契每两三分之例上税另刊契尾由司葢印转发州县填给红契不独裕课抑且使买主收执有据逆奴背主恶习可稍杜矣以上三条是否有当伏乞
　　皇上睿鉴施行谨
　　奏
　　此事与该督抚商酌如应题奏具疏题请如应咨部咨明该部可也
　　同日又
　　奏为奏
