<!-- { "loadSidebar": true } -->
　　雍正七年二月十五日湖南布政使【臣】赵城谨
　　奏为敬缴
　　硃批奏折恭谢
　　天恩事雍正六年十二月初五日【臣】家人捧回【臣】前奏
　　恭谢
　　天恩一折请定分给养亷一折到【臣】随恭设香案望阙叩头谢
　　恩跪阅
　　硃批窃查科甲出身之人往往崇私好薄公义实属向
　　来陋习【臣】荷格外
　　圣恩不敢稍蹈陋习自弃生成之外今蒙

　　事【臣】钦奉
　　谕旨即禀明督抚正在商酌叠奉
　　恩纶命抚臣将各府杂税赢余银两添为各官养亷又谕清查各府未经首报赢余一并散给
　　恩波浩荡至于此极【臣】现在行查一俟查确即请督抚酌量均分至【臣】衙门原于加一火耗内收一分五厘坐平为养亷【臣】于上年二月回任至十二月封印止共收过坐平养亷银一万二千七百二十三两九分除【臣】署内薪水修金工食纸笔及一切用度竝地方公事捐银又【臣】前年父母身后安厝等费皆出借贷今偿还借欠以上共用过银一万一千五百余两此外尚存羡余以僃解饷等项之用又思
　　圣主隆恩杂税余添为各官养亷【臣】衙门养亷既颇有余自应裒多益寡【臣】今现与抚臣商酌就官职大小事件繁简通长计算酌量均分务使普沾
　　圣泽俟酌定后请抚臣具
　　奏谨将奉发
　　硃批奏折恭缴谨
　　奏
　　览
　　凡事宜揆酌情理秉公执中为之亦不必矫亷自异朕所取者惟一是字耳
　　雍正七年七月初二日湖南布政使【臣】赵城谨
　　奏为州县解司粮银请令随带法马以杜中途侵蚀事窃【臣】查通省地丁粮银于开徴之后陆续起解赴司弹贮充饷此定例也其弹兑法马从前奉部颁发之后所属州县各照制一副赴司呈较【臣】衙门较准转呈抚臣衙门验明饬发较戥称收花户粮银及至起解即用前发法马弹兑起解原所以杜出轻入重之也今各属解司粮银按封弹兑轻少甚多毎百两一秤有少至四五钱及七八钱不等【臣】思州县既各有较凖法马起解之时自必照依弹兑即不无偶尔参差何至大有轻少复加查访盖缘州县起解钱粮必差家丁同粮书管解彼此串通行至中途私啓印封任意侵蚀以致到司弹兑即有轻少在藩司以为州县解银轻少惟饬按数补解在州县又以为上司秤头重大不敢明言上下岐视若辈遂得中饱【臣】谨就管见所及详明督抚请令州县起解钱粮将原呈验较凖领去法马随饷解司先将法马较兑随弹钱粮如无轻少按照弹收倘有轻少再用州县法马弹兑实属轻少即系中途侵蚀立行严究追补竝将解役惩治如此则州县起解藩司弹收皆不容不秉公而奸胥串同中途侵蚀之可以永杜【臣】具详督抚已奉批准檄饬各属遵照现今行之颇有成效【臣】思藩库收贮钱粮各省事同一例胥役人等中途舞亦不能保其必无【臣】刍荛愚见如有可采伏乞
　　皇上敕下部议可否通行直省似亦杜之一端也【臣】
　　谨
　　奏
　　自任内事尚未知能行与否何暇念及他省亦可谓舍已之田而耘人之田矣
　　硃批谕防巻一百七十一
　　钦定四库全书
　　硃批谕旨巻一百七十二
　　硃批王奕仁奏折
　　雍正二年十二月十八日提督贵州等处学政翰林院编修【臣】王奕仁谨
　　奏为遵
　　旨条陈事窃【臣】于雍正二年二月二十七日恭请圣训仰蒙
　　皇上面谕学臣无地方责任有见闻的确之事即当据实敷陈随便于廵抚提督处附奏钦此【臣】到任之初一切利访闻未的不敢轻凟
　　天听数月以来歴试五郡有关系学政之事理合奏闻又以在外关防考试未获遇便附
　　进今岁暮旋省谨从抚【臣】毛文铨处附
　　进奏折六件因字数繁多一事各具一折仰求
　　圣恩全览【臣】不胜感激依恋之至谨
　　奏
　　字数繁多何有妨碍但阅所奏数事皆不出于公诚颇近私巧
　　同日又
　　奏为请严武生考课以宏造就事窃惟学校之设原以养育人材文武诸生总属一体旧例文生员于岁试后另行录科武生有歳试而无科试即以歳试所取一二等准作科举以【臣】愚见窃谓中人之质毎借防励而后有成若考课疎畧自然容易废弛况武生重在骑射技勇茍不时加简阅恐其歳试之后不复勤于演习黔省士子不安本分者大半皆属武生良由怠于肄业遂致习为匪类仰恳
　　皇上圣裁敕部酌议令学【臣】于科考时照文生之例将武生一体科试方准录送进场如此则武生习艺不敢懈怠既可渐改把持包揽之习而
　　国家亦可以收得人之效矣至于武童入学自当仍遵定例三年举行一次不必于科试时再行录取也如果刍荛可采仰祈
　　睿鉴施行谨
　　奏
　　据奏为造就人材起见欲将武生加添科试则当具题请旨议覆施行非应折奏之事也
　　同日又
　　奏为苖童宜加化诲以移风俗事【臣】查黔省苖多汉少其类不一各有生熟二种生苖远藏岩穴自耕自织从不输赋熟苖犹通功易事任土纳粮名虽有生熟之分实均系
　　朝廷赤子自当渐次招怀俾得尽沾
　　雨露况其中非无秀良子弟可以化导裁成【臣】愚以为苖人有不奉约束为民之害者督抚提鎭诸臣以兵威法令摄服之其慕义向风有志上进者应借师儒之教以引掖造就之惠威兼施遐迩胥服今各府州县皆设有义学【臣】请
　　敕令地方官出示晓谕嗣后苖人子弟情愿读书者许赴各该管府州县报名准其一体送入义学专令训导一员严加教诲倘蒙
　　皇上格外施恩再于岁科两考各州县定额取士之外加进苖童一名以示鼔励则蓬头跣足之子莫不观感兴起渐化而为良善矣谨
　　奏
　　此奏引苖向化是或一道亦当与抚臣防商可否
　　同日又
　　奏为据实陈明仰祈
　　睿鉴事本年九月内【臣】在大定州考棚悬牌于二十日考试毕节县文童忽于十九日有毕邑生员邵藩奭指称童生邵汝钧为伊家奴同族人邵景奭等混行攻打经大定州知州苏霖将邵景奭等拏至州署责禁随有劣生糜粢盛等往教官寓中寻觅保邵汝钧之廪生殴打复令童生傅才选等取去邵汝钧试巻致将册巻搬防据提调官知州苏霖详报【臣】以考试事关钜典岂容劣生肆行无忌一面锁拏为首生童交提调官严审一面出示毕邑童生具
　　题另考随据大定平远毕节等州县各官详据合邑生童再四恳求转请收考【臣】查童生与事者不过二人其余皆安分读书不相关渉仍示期考试今据知州苏霖等审拟邵藩奭指邵汝钧为家奴事虽有因但年代乆远已无契劵可据临考攻击明系借端生事殊属不合已将生员邵藩奭等除名分别杖责枷示童生傅才选等俱夹讯杖责其为首指使童生擅取试巻之糜粢盛虽经除名预先逃避现在严拏俟缉获到日审拟结案【臣】按试之时有此一事理合据实奏
　　闻至【臣】初莅外任不谙律例边郡愚蒙为细故而干国宪应否从寛发落伏乞
　　圣恩指示施行谨
　　奏
　　边方愚顽无知藐法自当题防严加惩处以申功令似此罢软姑息将就完结殊属玷职
　　同日又
　　奏为恭恳
　　皇上颁赐
　　御制朋党论一册广布学宫以正人心以端学术事本
　　年十一月内
　　皇上颁赐
　　御制朋党论于抚臣及布按二司【臣】从平越回至省城
　　始得恭覩
　　宸章口诵心维手舞足蹈【臣】以微员何敢邀
　　天文之锡独念黔省五十一学士子鄙陋寡识往往纠
　　党营私致被褫责仰恳
　　圣恩俯加怜悯
　　特赐朋党论一册容【臣】摹勒上石刷印数百本赍送各学令司铎之员于朔望日召集生童宣扬
　　圣教使遐陬僻壤人人知立身报
　　国之大义处则为乡党自好之士出则为夙夜匪懈之臣人心以正学术以端黔省士子永荷生成于
　　大造矣谨
　　奏
　　该部议奏
　　同日又
　　奏为黔省寄籍廪生改归壅滞仰恳
　　圣恩暂免拨回事窃【臣】于雍正二年五月初四日题请禁革童生冒籍之部议准行并令拨归从前寄籍生员奉
　　旨依议【臣】现在遵依部劄查明别省冒籍者不论廪增附生武生尽数拨回至本省寄籍生员亦逐处清查改正惟是各学廪生食粮有定额挨贡有定序一旦改归多寡不均难易顿别如贵阳安顺两府学黄平黔西两州学各多至五六十名廪粮难给出贡无期似属未便至于偏僻州县如永宁永从等州学县学本籍廪生不过三五名出贡补廪又觉太易此【臣】原疏所以不敢遽请拨回也查黔省通融考试原奉
　　题定之例亦有童生自就本籍应试而歴任学臣以已意拨往别学者较之他省私自冒籍者实有分别仰求
　　圣明怜念寒生食廪出贡之难许【臣】先将增附生武生拨回其廪生暂免改拨一遇本生中式出贡等事即行改归原籍寛限数年悉当厘正黔省诸生感戴
　　圣恩无既矣伏乞
　　皇上敕部施行谨
　　奏
　　此事可否通融当与督抚酌议防题何得自具密折奏请观尔数奏殊不妥协将朕此谕与毛文铨看尔等妥商具奏愼之愼之











　　硃批谕旨巻一百七十二
　　钦定四库全书
　　硃批谕旨巻一百七十三
　　硃批于振奏折
　　提督湖北学政翰林院修撰【臣】于振谨
　　奏恭请
　　皇上圣安
　　朕安条奏数事甚属可嘉发廷臣议奏
　　提督湖北学政翰林院修撰【臣】于振谨
　　奏为
　　圣谕之化导最宏
　　广训之牖民孔易请通行乡防试以彰
　　德教事钦惟我
　　皇上至孝至诚善继善述追念
　　圣祖仁皇帝圣谕十六条直接十六字之心传永为亿万
　　年之
　　寳鉴是以
　　躬亲防绎阐导宣扬文至万言
　　训垂六合又复
　　加恩士子
　　颁赐学宫俾成人小子皆得祗诵
　　纶言淑身善行此诚牖世觉民之盛心也【臣】职司学政
　　凡童生覆试之日遵
　　例黙书
　　广训一条【臣】间令诠释皆能言其大义伏思
　　万言广训既巳用之于歳科即当行之于乡防【臣】愚以为乡防试第二场应照童生覆试之例于论表判之前敬谨黙写
　　万言广训一篇有能敷陈大义者令其以意诠解敬谨
　　书于
　　广训之后用以观其诵习之勤惰验其诠释之是非以
　　为去取则人知自励鼓舞向风
　　圣祖之寳训与日月共其昭回
　　皇上之恩纶与天地同其悠乆其于世道人心大有裨
　　益矣【臣】谬献刍荛伏乞
　　睿鉴谨
　　奏
　　所为广训者即训防之谓只可用之于岁科不当行之于乡防此奏殊属识见卑小
　　提督湖北学政翰林院修撰【臣】于振谨
　　奏为请定文武童生之增额以归画一事案查雍正二年内钦奉
　　上谕令督抚学臣查明实在人文最盛州县题请小学改为中学中学改为大学大学照府学之额取录等因通行各省钦遵
　　题改在案【臣】查湖北一省虽经前任督抚学臣查明各属人文最盛之州县防
　　题増额在案但是时岁试巳讫所有武童増额之处竝未举行至【臣】莅任以来始当遵
　　例加额而部文内止有取进童生之语竝未注明文武字样事关
