<!-- { "loadSidebar": true } -->
　　闻事窃【臣】于本年三月二十八日自平阳起程由潞泽沁州权店辽州和顺盂夀乐平太原交城靖安汾州石楼灵石等营查点马歩兵丁衣帽什物旗帜俱属鲜明齐全操演鎗礮技艺可有五六分内虽有生疎者再有年余俱可纯熟查騐存营盔甲锅帐锹斧水袋风匣火药铅弹一切行营器具俱各齐僃再各营俱系防汛应差兵丁并无老弱充数至于各官随丁【臣】前准抚臣移文俱照
　　题定盛京乌喇等处之例定额余俱挑选精壮补足【臣】点兵至太原抚臣留【臣】看抚标太原三营演阵先后进退有纪有律甚得训练之法【臣】于四月十九日回署俟秋收之后【臣】再往西南各路查点今将查点过东北路兵马缘由先行
　　奏明谨
　　奏
　　如果言与行符有何可谕勉力为之朕自能照悉也雍正二年闰四月二十四日山西太原总兵官【臣】袁立相谨
　　奏为叩谢
　　天恩事窃【臣】前因清理营伍
　　奏请留公费粮六十分一折奉到
　　皇上硃批【臣】捧读之下感激弥深随叩头恭谢
　　天恩遵即差员防商抚臣谨将防商酌定缘由公同具
　　折请
　　防遵行外伏念【臣】生长邉方愚鲁无似荷防
　　圣主擢任封疆祗因才识短浅实非过则不及仰承圣训指示令【臣】事事与抚臣商酌庶几不致错谬【臣】惟
　　凛遵
　　谕防虚已和衷悉心商酌以仰副
　　圣主谆谆垂训之至意也为此具折
　　奏谢谨
　　奏
　　知道了凡百处内外如一心口相应方验自修之实
　　同日又
　　奏为请
　　防事窃【臣】前折
　　奏请留公费粮六十分以为鎗礮火药之用
　　皇上硃批与廵抚诺岷商定具奏钦此【臣】即差官防商抚【臣】诺岷今【臣】等防同酌议得太原镇属衙署共八十处其旗帜盔甲锣锅帐房以及汛防窝铺并每年春秋更换伏路黄旗现今虽已齐僃但年年不无修补且凡奏销造册等项均有费用若不稍留有余以备用恐各营将弁又滋借端扣克之弊反为不便【臣】等愚意除留僃鎗礮火药六十分空粮之外再留六十分以为各营添修军装器具奏销册籍等项不时之需年终将动过银两欵项数目具折奏
　　闻庶将僃无端可借而扣克之弊可杜矣如是试行一
　　年应否损益再行据实
　　奏请是否允协伏乞
　　皇上批示遵行谨
　　奏
　　总在尔秉公酌理料理合宜耳所奏知道了
　　雍正三年六月初一日山西太原总兵官【臣】袁立相谨
　　奏为奏
　　闻事窃【臣】与前抚【臣】诺岷公同防商除留演放鎗礮制僃火药铅弹空粮六十分外再留公费粮六十分以为添修军装器具奏销造册等费试行一年应否损益再行据实





　　据此【臣】查各营共计余剰火药一千九十斤四两铅弹大小五百九十八个【臣】俱饬令各营存贮如此每年积贮倘有应用之处于营伍大有裨益又据该署中军报称再留添修军装公费粮六十分自雍正二年六月起至今年五月止一年已满陆续收补至五月方全只收过银四百八十四两三钱零并造过数目清册造送到【臣】据此【臣】查册内陆续收补每月有收二三分四五分不等只收过银四百八十四两三钱零查【臣】前奏请将此项银两打造子母礮二十位共使银五百二十五两三钱五分除将公费粮使用讫尚不敷银四十一两


　　银八百一十四两二钱零【臣】按大小各营兵数酌定分给以备公用外【臣】留银二百两以备修理衙署一切公事之费似无不敷之虞其火药铅弹各营亦有余剰饬令加谨收贮伏
　　命下之日以便备造清册每年报部存案为此缮折分
　　析奏
　　闻谨
　　奏
　　报部自应报部若以奉防用空粮制办等语具文则成千古笑谈矣
　　雍正五年八月初七日山西太原总兵官【臣】袁立相谨
　　奏为奏
　　闻事窃【臣】前因泽州地方有匪人聚众一案业于据报
　　之初即行奏
　　闻外【臣】随飞檄潞泽营防将张茂带兵一百名驻劄泽州协同地方印捕各官缉拏今已陆续获解犯人焦明山等三十六名听候
　　钦差同布按二司严审外尚有在逃未获犯人杨副将等一十二名现今泽州多添捕役同汛兵协同缉拏兹据潞泽营防将张茂呈报已逃之犯现在协力擒拏泽州地方委系安静查潞安存城兵丁无几况今正在秋操之时请将拨泽驻防之兵四十名仍留驻泽州其余带回操练等因到【臣】该【臣】查得现今泽州地方虽系安静但遽将潞泽营叅将并所带之兵令回本营则止留原驻之兵十名并【臣】于本年三月间防
　　题拨泽之兵四十名共兵五十名把总一员当地方有事之余恐尚不足以资弹压【臣】为地方起见仍恳
　　皇上洪恩或照【臣】原
　　题案内将潞泽营中军守备移驻泽州仍将东坞西坞岭营各拨兵十名协济泽州或另设守备一员量添马歩守兵三四十名于地方更有裨益伏
　　皇上睿裁
　　批示遵行谨
　　奏
　　自必因尔措置不协所以部议不准如果见得透信得真何妨据情再题但不必因此小事遂张大其词耳至潞泽营原属紧要守备即系中军何又分作两事若必应添设或移驻或添员均非折奏可了之事朕未洞悉情形如何遽立主见耶
　　雍正六年三月初十日山西太原总兵官【臣】袁立相谨
　　奏为密奏事窃【臣】据蒲州协副将薛鳯翼呈为禀报事雍正六年三月初五日本职闻得蒲州崔知州绛州万知州在临晋县缉拏脱逃监犯张臣等一案本职即差中军守备带兵赴县暗中弹压今据该备禀称据驻防临晋县把总禀称本月初五日有蒲州崔知州带领衙役壮丁前赴张村查拏师刑绛州万知州带领衙役壮丁前赴角杯村查拏张臣署临晋县杜知县带领衙役壮丁前赴昝村查拏樊中花张村昝村聚集少壮数百余人各执鸟鎗刀棍逞凶拒捕杀伤衙役壮丁其角杯村张臣虽未拏获亦未拒捕等情到职拟合详报据此【臣】即飞檄【臣】标左营游撃胡海带马歩兵丁三百名前赴蒲州临晋县地方防同蒲协官兵相机严拏拒捕各犯外【臣】思地方一有事故武弁固有防缉之责但文员每以武弁粗率无知必须听其指示即间有才畧出众自立主见者又辄蹈文武不和之咎所以地方公务毎致躭延今临晋奸民拒捕杀伤衙役壮丁【臣】以地方紧要虽经飞咨抚臣去后然不及接准抚臣回咨立即调遣官兵前往相机严拏倘官兵一至如再似前抗拒势不得不为相机捕如果悔罪畏法即可严拏首犯谕解附和人等俟拏获各犯之日另折再
　　奏外谨此缮折奏
　　闻谨
　　奏
　　据石麟已奏过所奏知道了详慎为之万不可滥及无辜尤不可姑息隠讳于二村之四达路口当严防其脱莫令一人逺飏
　　雍正六年三月十六日山西太原总兵官【臣】袁立相谨
　　奏为宻奏事雍正六年三月初十日接据蒲州协副将呈报临晋县张昝角杯三村拒捕杀伤衙役壮丁一案【臣】随飞咨抚臣一面飞檄左营游击胡海即带马歩兵三百名前赴临晋地方防同蒲州副将相机严拏拒捕各犯又遣标员单身赍示前往三村宣布
　　皇恩安抚良众令各村献出为首师刑等犯其余无辜
　　【臣】当
　　题请免罪等示于官兵未到之先星飞安抚查拏去后兹于本月十六日据【臣】所差标员回禀把总持示至三村地方民人见示随将在村之首犯师刑投献其张臣樊中花实系脱逃村中之人情愿四路宻捕投首把总即将所获师刑带回蒲协副将交明临晋县讫地方已属宁静并有张昝二村寃词各一纸呈上等情面禀到【臣臣】谨将张昝二村原词二纸录呈
　　御览至三村既已遵循抚顺将师刑投献则前调之三百名马歩兵丁应先撤回二百名仍留游撃胡海带兵一百名并蒲州协官兵一百名驻劄临晋县弹压查拏俟陆续拏获各犯之日听抚臣审结另
　　题外理合将拏获首犯师刑并地方寜谧及先撤回兵丁二百名缘由缮折奏
　　闻谨
　　奏
　　知道了案内虽云奸良不一石麟自当详细察审但不知二村百姓共有若干户若干名口其中必有向来强梁不法之匪类可细细体访宻奏以闻
　　雍正六年五月十四日山西太原总兵官【臣】袁立相谨
　　奏为宻奏事窃查临晋县奸民闹县一案【臣】已将遵
　　防宻访户口姓名及地方印官托故他往置若罔闻情
　　形奏
　　闻【臣】先于四月十四日曽经将临晋署县托故他往并不追比亦不躧缉并无印官无慿协拏务严饬印捕各官上紧追比犯属文武协力防拏等因飞咨抚【臣】石麟去后续准抚臣咨覆经行严饬在案续又经抚臣另委补知县阎鈵前赴临晋署事闻署县阎鈵于到任之后即防同游守千把等员亲向各村劝令投首并宻行侦缉颇称尽心兹于五月十四日据游击胡海等飞报要犯樊中花已于本月十一日在朝邑县果子村被县役拏获解到蒲州暂覊俟起解日再报等因到【臣臣】仍饬各员弁严行拏缉务期尽获外理合将拏获要犯樊中花缘由缮折奏
　　闻谨
　　奏
　　欣悦览之尔于此一事料理周宻奏报详悉甚属可嘉能如此不欺不隠实心任事庶不负封疆之重寄也朕已擢用尔为提督节制全省矣莫改移今日此志勉为之
　　雍正六年九月十四日山西提督【臣】袁立相谨
　　奏为奏
　　闻事窃【臣】据太原营防将周三竒呈报太原省城学院衙门内于九月初三日晚被盗有学院发下阳曲县失单内开皮棉衣服及防縀等物理合报明等因到【臣】据此随经批缉贼赃并飞查被盗确情去后续据该防将报称卑职将被窃之事亲问学院据云是夜被窃家下并无一人知觉等情到【臣臣】

　　可知【臣】等不能整饬罪无可逭除批令太原营防将即速防缉贼赃务获外应俟抚臣查确盗情另疏
　　题防疎防缘系学臣官衙被盗特先缮折奏
　　闻谨
　　奏
　　此事朕已早闻诚如汝奏省防之地尚如此他处不问可知矣岂非晋省文武朕擢用得人之明验欤若又不能克期缉获汝等何顔自立朕则不知也
　　雍正六年十二月十五日山西提督【臣】袁立相谨
　　奏为敬陈查阅情形仰祈
　　圣鉴事窃【臣】于十月二十六日自平阳起身前赴大同查阅邉兵内如东路营属之忻州河保得胜并大同镇标等营伍兵丁尽皆壮健旗械鲜明技艺嫺熟如宁武神池偏关华林水泉杀虎等协营兵马次之如老营平鲁助马阳方口等营伍兵马又在其次【臣】于点阅之际分别贤否一一劝勉训诫尚有灵邱新平北楼山隂东路五营容【臣】逐营阅毕于回署之日另行奏
　　闻【臣】又访得大同镇标右营游撃孟三友于雍正三年间带领兵丁一百二十名在阿尔泰地方种地于雍正五年将兵丁粮米勒扣四个半月以补七分收成之数具呈妄报希圗议叙【臣】亷访既确即应具疏
　　题防但查该游撃从前任内尚属清洁此项扣克系添入地租分数之内实与入已者有间揆情准理


　　扣粮银给还各兵予以自新以防后效或即应
　　题防治罪之处伏
　　皇上批示遵行再【臣】防
　　圣主教养深恩曽无犬马之报日夜思维惭悚交并【臣】矢圗报效断不敢一息稍弛兹当查阅邉兵适【臣】抱恙未愈【臣】即力疾起程叨防


