<!-- { "loadSidebar": true } -->
　　防入闱监临科塲事务业经另行饬勘隔逺地方雨水多寡曽否伤稼容【臣】于揭晓之后再将年成实在分数缮折奏
　　闻外谨将近日江省附近雨水情形先折奏
　　闻谨
　　奏
　　朕前谕秋成后方敢确信斯言果不诬耶朕悮用张楷地方上何望雨旸时若尔前称朕之洪福今可推诿朕无福乎尔等封疆大吏比古诸侯实主生民社稷所关甚巨朕颁谕直省督抚曽褒奨田文镜李卫杨文干试看此三省今岁收成若何所以尔等督抚朕用得其人朕福斯大不可言倘悮用匪人朕即无福矣如此论福凿凿可据若专靠朕福任意营私舞诈而欲文武调协兵民舒畅地方安辑时和年丰无是理也欲求此效莫若以至诚格天览尔前奏似觉有髙兴光景洪范庶征曰狂恒雨若若然则多雨咎征或系尔所感召亦未可定戒慎恐惧时刻不可去诸懐抱勉之敬之
　　同日又
　　奏为遵
　　防覆奏事窃【臣】于到任后细访前任督【臣】查弼纳居官
　　操守尚无贪婪之迹但有称其于保
　　题武职官员事后遇有餽谢尚敢收受之语再查查弼纳在总督任内每岁有安徽江苏江西藩规银各四千两江安粮道银三千余两再盐规银二万四千两外又小礼银一千二百两照常收受为公用日用之费经【臣】察访明确据实奏
　　闻【臣】再看得江宁将军【臣】伊立布自到任之后凡事颇知勉励其约束官兵亦能严整但人多谓其较之前任甚属刻薄者葢縁向年以来驻防官兵日就纵弛至不堪言遇有事出而将军与该管官百计袒防渐至怙过不改积习难除今伊立布严加约束不肯因循小人等不得遂其为非因而人言借借然而官兵习气则由此可望振刷矣再【臣】察伊立布居心为人凡遇事务不免性情褊急聪明自用往往自满之心自得之象见诸词色所有将军【臣】伊立布到任以来居官为人情形【臣】不敢饰讳合并上达
　　皇上天鉴谨
　　奏
　　此奏甚属公当评论伊立布丝毫不谬朕意伊立布一到江寕必招物议今果如此但要伊实心为国家効忠日久人自知也谅伊必不负朕知遇尔其和衷料理以移易旗兵之陋习
　　雍正四年十月十九日署理江南江西总督印务都统【臣】范时绎谨
　　奏为欣承
　　圣训仰荷
　　恩颁微【臣】感激恭谢
　　天恩事窃【臣】赍折把总回南恭捧
　　硃批谕防并
　　钦赐哈宻到【臣】随恭设香案望
　　阙叩头谢
　　恩讫【臣】跪读
　　硃批钦承之下弥増感惕伏念【臣】以谫劣之材防皇上委用两江重任于到任之初见雨水调匀禾苗秀发据【臣】迂浅之见遂以预拟有秋遽尔入
　　奏实属冐昧防
　　皇上圣谕指示【臣】始顿悟前非正滋惶恐迨至八月间
　　隂雨过多不敢壅于上
　　闻缮折奏报【臣】于彼时倍深刻责寝食难安今复凛奉硃批荷防
　　皇上敎训详明仰见
　　皇上敬
　　天勤民之至意推己及物之深仁今【臣】昏惰之极不自整
　　饬有负委任仍防
　　皇上施
　　恩格外不加谴责
　　训诲包容引经
　　敎诫【臣】不胜感激戒惧从此益加检束弥切寅畏断不
　　敢稍自疎纵以下悮地方而上厪
　　圣懐也理合具折恭谢
　　天恩谨
　　奏
　　观尔有张皇莫措光景勉之此任非比马兰关只办一实字遂可称职两江事繁觉有不能景象惟以安静详
　　审为务急切求好则大悮矣徐徐经理一切明白后方可见诸施为万不可急遽愼之一字最要
　　雍正四年十一月初二日署理江南江西总督印务都统【臣】范时绎谨
　　奏为事关钱粮销补据实奏
　　闻事窃查修造天津战船一案原准部咨为钦奉上谕事内开江南成造大号赶缯船六只小号赶缯船六只舢板船十二只曽经遵将司库正项钱粮动支修造已于本年六月二十二日具报完工嗣据江苏布政使漆绍文详称上下两江各委官等具领办料银两共经发过四万二千六百三十两零【臣】念此项动用银两支领过多难凭销补亦曽咨询闽省开销之例如江南所造船数约畧估计仅值六千五百六十余两较之用过银数大相悬殊【臣】随屡饬查核再四驳诘据承委各员佥称办用物料俱系采覔樟木竝所需钉铁油麻分外加料又称在承办之时督抚有但尽力修造不必计费之言所以支用过多等语【臣】念应需物料纵系逺出采买亦不至经费逾格至于若此况既称不必计费尽力修造则彼时上司自应督催委官不时监察令其坚固方为合式今驾送船只舵桅损壊明系经管之督抚上司罔知节慎不过故示急公之语而承委各官遂得任其浮泛之用究致贻悮
　　钦工而亏缺
　　国帑今虽上下两江藩司筹画弥补议及协贴议及公捐终属以缓济急帑项现在虚悬彼督修承修等官始而不妥议奉行继而不查核节慎以致支用浮多不敢请销贻累通省公捐而从前之督抚承委等官转得优游于事外岂为平允【臣】查修造战船支领银两除可以请销数目外所有浮用银三万六千余两请着落督修之督抚竝承修等官各名下照数分赔庶乎各属无庸公捐而帑项不致悬虚矣为此谨
　　奏
　　所议殊属未协浮冐银两自当责令分赔如不能赔补应作何处分从何着落如此议确方可允行也
　　雍正四年十二月初六日署理江南江西总督印务都统【臣】范时绎谨
　　奏为钦奉
　　谕防察明奏覆事前【臣】接奉
　　钦发原任江西安福县知县刘学愉奏请分县一折奉硃批谕防有人条奏此事尔可徐徐察明应行与否宻议奏闻钦此【臣】随悉心详查得江西之安福永新两县地方皆傍大山绵亘通联俱有上西乡二处地名相同地方相连中有分水亭为两县分界之处因地方僻在山陬去城窎逺蛮野性成每当征收之时差役不能制服是以歴来两县钱粮旧欠未清新征不足揆厥所由皆缘去官既逺化导未周征收不便之故也【臣】今查两处上西乡地方课赋合计约有一万四千余两居民散处恃逺刁悍兼有流寓棚民杂处于荒山穷谷之间该县令实有瞻顾不及之虞若将两处归并专设一县自能就近治理查永新县之连化地方旧有同知空署可以改设县治但【臣】伏思改设县治未免重费经营抑或仍遵旧制移令该同知驻劄连化亲莅敎诫以资化导亦属相宜【臣】谨将地势民情备细查明宻议奏
　　闻仰
　　皇上睿鉴施行再【臣】于分设议内仍有请者若设县治则有仓库城垣俱需防防应请另添一营増设守备一员把总一员马战守兵照永新营制依例増设若止移驻同知亦应添设千总一员量添守兵五十名以资弹压【臣】谨据【臣】愚昧之见一并具折奏
　　闻谨
　　奏
　　再加细访确议具疏题奏将饬发条陈縁由疏内不必叙入
　　同日又
　　奏为钦奉
　　硃批谕防微【臣】感激恭谢
　　天恩事窃【臣】标赍折把总囘署【臣】谨接奉
　　硃批跪读
　　圣训【臣】当瞻奉之顷具知
　　睿鉴之圣明如对
　　天顔之和霁随恭设香案望
　　阙叩头谢
　　恩讫伏念【臣】自署任之后诸凡丛脞未効寸长蚤夜扪
　　心实深愧惧幸得仰奉
　　恩纶过防勉励
　　鉴知【臣】于此任实有张皇莫措光景
　　俯加体恤
　　敎导周详似此
　　圣恩实有加厚于
　　宠恤荣褒之外者【臣】非木石不禁稽首涕零五中激切
　　又防
　　谕以安静详审不可急切求好徐徐经理一切明白后方可见诸施为万不可急遽慎之一字最要煌煌
　　天语敎诫明切惟有凛遵恪奉尽【臣】之心思竭【臣】之精力从此事事详审刻刻敬慎勉期不负我
　　皇上敎诲之
　　恩矜全之
　　徳于万一所有微【臣】欣承
　　圣训感激愚诚合谨缮折恭谢
　　天恩谨
　　奏
　　好之一字欣羡不得不好二字畏避不得大学云心有所好乐恐惧皆不得其正百凡惟宜静待事来顺应任其纷杂目前所办者不过一事耳一事毕然后又办一事如理乱丝终有头绪勤字最为要紧然欲勤若非以诚格神黙助精力亦恐时有不逮尔其遵奉行持试看验否更须慎防受人欺诳至要至要
　　雍正五年正月初二日署理江南江西总督印务都统【臣】范时绎谨
　　奏为
　　圣世嘉征协应黄河效顺澄清恭贺
　　上瑞敬抒欢诚事雍正四年十二月三十日据淮徐道详报所属上自虞城县下至邳州交界一带黄河于本年十二月十六日澄清又邳睢交界起至古城止并桃源县所属一带黄河于本年十二月十七日澄清实属千古竒逢相应飞报以纪嘉征等情前来【臣】接阅之下不禁抃舞踊跃之至钦惟
　　皇上徳备中和
　　功崇位育兹当岁序更新之正值
　　皇上大庆之年
　　天锡纯禧颂
　　春台者千八百国河流清湛绵
　　宝厯于亿万斯年【臣】躬际
　　昌期欣逢
　　瑞应仰无疆之
　　仁夀欢忭弥殷瞻
　　有道之化成赓飏恐后祗縁时值遵例封印不及恭疏题报今谨缮折先行奏
　　贺为此谨
　　奏
　　此实
　　天锡嘉征然我君臣正当自兹倍加寅畏另降防由部颁发
　　同日又
　　奏为钦奉
　　谕防恭谢
　　天恩事雍正四年十二月二十六日江宁将军【臣】伊立
　　布
　　陛见囘任【臣】谨率属出郊跪请
　　圣安伊立布宻传
　　上谕【臣】俯伏跪聆仰防
　　皇上天恩髙厚
　　圣训优容【臣】于钦奉之下感激惕励交集于中随望阙叩头谢
　　恩伏念【臣】以武职出身于吏治民情实未谙练自防皇上殊恩任用署事以来事事荷
　　圣主之矜全时时防
　　王言之指示
　　恩出格外感溢五中今复防
　　皇上念【臣】之庸劣
　　鉴【臣】之愚诚
　　训谕逺颁洞烛肺腑【臣】何人斯叨防若此唯有凛遵圣训实力奉行以期上报
　　髙深于万一所有微【臣】钦奉
　　训防感激愚情合谨缮折奏
　　谢谨
　　奏
　　应感谢者常能受宠若惊自必悠久防眷若稍肆志则境亦随之天难谌三字时刻不可去诸懐也慎勉为之雍正五年正月十九日署理江南江西总督印务都统【臣】范时绎谨
　　奏为奏
　　闻冬雪均霑春耕裨益事窃【臣】查上江各州县除宁国太平庐州三府并广徳六安二州所属地方俱于去年十月二十三四等日先期得雪外又于十一月十四五六等日以及十二月初三四五等日通省州县俱报得雪大槩霑足又查下江地方通省州县俱于十一月十四五七等日连次得雪又于十二月初三四五等日各属州县尽报得雪通省霑足上下两江二麦可卜丰收农民俱各懽忭查上下江入冬米价歴据报称俱皆照常即当兹岁暮春初之时亦未稍有加増万口欢呼人情安乐【臣】身任地方目瞩舆情实深踊跃理合奏
　　闻谨
　　奏
　　览奏冬雪米价情形深慰朕懐大凡身任牧民之责者但能以诚敬二字对越
　　神明则
　　穹苍之感应朕可保其必然至于后天作用任其聪明才智学问本领非徒无益而有害也此理信得及一分受一分福信不及一分増一分孽若肯于此加勉能事毕
　　矣勉之慎之
　　雍正五年二月十三日署理江南江西总督印务都统【臣】范时绎谨
　　奏为奏
