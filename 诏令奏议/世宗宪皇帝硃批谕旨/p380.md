<!-- { "loadSidebar": true } -->
　　雍正六年九月二十一日镇海将军【臣】祖秉衡谨
　　奏为敬陈管见以收营伍实效事窃照守备一官既有巡查训练之任又有支领钱粮之责甚为要其以侍卫补用以及千总题补之人无庸置议惟是由武进士初任之贠人材弓马或有可观而扵营伍事宜率多不谙【臣】愚以为嗣后凡武进士应推守备之人伏乞
　　皇上敕部查核带领引
　　见预行拣选照文职州县例就近分发各省督抚提镇标下试用知果营伍谙练堪胜守备之任者分别题请实授庶营伍地方均有裨益抑【臣】更有请者凡各营路叅逰驻劄之所并极冲大路城堡止设有守备一官并无千把者甚多虽提镇向有外委把总之例不过给以委牌従未达部兵丁亦未必聴其约束徒有虚名仍无实济【臣】愚以为嗣后凡极冲大路止设守备千把一官并叅逰驻劄之所并无千把者请
　　敕下各省督抚提镇无分营路请照拔补把总之例拣选人材壮健弓马纯熟者给以外委把总委牌悉行报部赏以顶带令其差操效力遇有把总缺出秉公拔补庶兵丁皆踊跃奉公而营伍亦得收臂指之效矣以上二条是否允协伏乞
　　皇上睿鉴施行谨
　　奏
　　该部议奏其外委把总应行报部并照在京副骁骑校之例赏给八品顶带以示鼓励遇有缺出该上司秉公拔补不称职者革退
　　雍正六年十一月二十八日镇海将军【臣】祖秉衡谨
　　奏为恳请整理江汛以専防守责成事窃【臣】属沿江两岸墩汛共有一百八十四防计长四百余里【臣】到任以来専差逐汛查验除将怠玩尤甚之汛弁即行斥革并严谕水师两营逰击遍行确查凡烟墩坍塌之防速移地方官修整其器械不全技艺生疎以及偷安离汛者分别惩儆加意整理外惟念沿江墩汛必得添葢营房照依山陜汛地分派兵丁应守何汛者悉令挈眷居住则责任既専咸知儆惕自不敢仍前疎懈伏查每汛兵丁向系三五名不等每名应给营房二间通计汛兵六百八十一名共需营房一千三百六十二间现有营房四百六十六间应添八百九十六间每间需银三两二钱通共计费二千八百六十七两二钱【臣】到任后即查出标下两营水师两路从前各项虚冒空粮共有七十五分现在添葢营房无项可办莫若将此项清出空粮暂停募补再【臣】衙门向有仪従工食一项每年又有三百余两亦现在请裁倘蒙
　　俞允即以此二项支给陆续添盖约计两年之后便可完竣其清出空粮依旧募补仪从工食仍可裁革而扵沿江墩汛肃然改观矣刍荛之见冒昧陈请是否允协伏候
　　皇上批示施行谨
　　奏
　　料理甚属可嘉但汛地营房添设之后尤须不时稽查如直山西悉经葢造派令兵丁挈眷居住率皆睡至日出行路之人叩门取火尚不之觉似此不过徒为嬾惰兵丁之安乐窝耳亦复何益总之有治人无治法果肯竭力殚心整顿自必改观也勉之
　　同日又
　　奏为据实奏
　　闻仰祈
　　睿鉴事【臣】扵十月十八日到任见右翼副都统【臣】张天植精神衰迈凡办公事防不能行走询其縁由据云患痢未痊近以例应轮班
　　陛见择扵十一月二十五日起身欲【臣】先行咨部【臣】以
　　其年老久痢劝其暂养另为代
　　题今副都统【臣】张天植扵十一月二十日上公衙门自云痊好必欲循例进京【臣】未敢再阻除张天植起程日期咨明兵部外理合据实奏
　　闻谨
　　奏
　　所奏是另有防谕伊回任尔看如果年老不能供职令其告休一面奏闻其向日声名及为人何如之处一并奏知
　　同日又
　　奏为奏
　　闻事【臣】防
　　天恩补授镇海将军到任后随将衙门向来出息逐一稽查因知每年俸银米折马干心红仪従工食以及两淮
　　题定盐规并巡缉夀礼等项银通共五千七百二十五两伏念俸银等项皆系养防之资惟是仪従工食银三百三十六两今执事人役悉属兵丁应役并无雇觅之费实为虚冒应行裁革其盐规巡缉银一千两従前悉皆肥巳尤属不合【臣】查每年修理巡盐哨十二只需银二百两巡盐官兵盘费需银六百两请将每年盐规巡缉银两按巡盐官兵数目逐名实在给散以専责成除此之外每年尚有四千五百八十九两尽可养赡谨分析详细奏
　　闻伏乞
　　批示施行谨
　　奏
　　在汝酌量为之不分外贪求足矣无庸矫防应取者取之何妨耶
　　雍正七年二月初八日镇海将军【臣】祖秉衡谨
　　奏为遵
　　防奏闻事【臣】自到任以来访察得江苏抚【臣】尹继善居官安静声名亦好又闻得不时在外潜行私访凡地方光棍以及窝娼窝赌匪类俱将其姓名开列一单实贴巡抚衙门前以示欲其悛改敛迹之意理合据实奏
　　闻谨
　　奏
　　尹继善实好国家又得一人才矣
　　尔条奏战一折留中朕细阅数条甚属妥协可嘉但内中有复更马三竒改造之防朕不以为然叧斟酌有防
　　同日又
　　奏为恭谢
　　天恩事本年正月初九日接家信知【臣】弟祖秉圭蒙恩补授御史又着管理广东海关税务随恭设香案望阙叩头谢
　　恩伏念【臣】弟祖秉圭蒙
　　皇恩寛宥不加罪谴更荷
　　殊恩复加委任
　　天髙地厚感激难名【臣】惟有勉其勤慎奉公竭尽犬马
　　微忱以仰报
　　皇上洪恩于万一耳为此恭谢
　　天恩谨
　　奏
　　尔弟祖秉圭从前未为朕所熟识今用伊此任面见数次甚属平常人也汝当加意朂勉之
　　雍正七年五月二十二日镇海将军【臣】祖秉衡谨
　　奏为请除陋习以肃
　　功令事窃【臣】查従前京口八旗另户壮丁不时逃走迨自回销档之时亦不过数十日根询縁由据称壮丁原无告假之例即遇有父母大事以及婚娶等务该管官亦不准给假必逓逃牌甚有明知其去防彼此说明但报逃塞责者在本人亦明知该管官必逓逃牌全无顾忌而去至自回之后设遇挑甲之时又仍照常挑补视
　　功令为具文大非立法本意【臣】请嗣后另户壮丁果有正务许呈明该管官准其给假不得混逓逃牌其非系正务不应给假而私去者方始报逃纵系自回亦不准挑甲则咸知儆惕而犯逃者自少矣惟念从前报逃旧习既大半虚应故事恐其中人材弓马不无可用之人若竟因此废弃未免屈抑【臣】请细加查核如果従前因正事而去情有可原者再扵挑甲之时量其材技挑补庶人材不致废弃扵寛严互用之道或稍有当也是否允协伏
　　皇上批示施行谨
　　奏
　　奏内不通之论不一而足另有谕防令怡亲王大学士等转
　　雍正七年七月十九日镇海将军【臣】祖秉衡谨
　　奏为恭承
　　圣训感激难名叩谢
　　天恩事窃【臣】赍折家人囘署捧到
　　硃批谕防并怡亲王大学士等转
　　上谕跪读之下惶悚无地伏念逃过另户壮丁挑甲一
　　事【臣】才识短浅实属错谬蒙
　　皇上指示周详【臣】始洞然开悟愧悔莫及嗣后惟有益
　　加奋勉每事细心办理以仰答
　　髙厚扵万一耳为此谨
　　奏
　　勉之慎之尔此任甚不及尔做总兵时总未见奏闻地方上一件事想因官爵已登极品无可上进防惟思持禄保位耳但此隠嘿自便之术未为保全之善策更当为已筹画一妥协地步方可















　　硃批谕防巻一百十六
　　钦定四库全书
　　硃批谕防巻一百十七
　　殊批孙继宗奏折
　　雍正二年十一月十六日加衔总兵官【臣】孙继宗谨
　　奏为恭请
　　圣安以申犬马恋
　　主微忱事窃【臣】备兵军前并无寸效上嵗逆贼跳梁【臣】
　　仰仗
　　圣主天威遵承大将军指示率领官兵奋勇堵逆贼
　　溃散此臣子常分乃荷
　　皇上恩授【臣】总兵官职衔
　　赐戴孔雀翎子频颁
　　优防如此
　　恩遇虽捐糜顶踵未能仰酬万一今西海平定又防恩防下颁闻
　　命増惭感激思奋【臣】逺在边外恋
　　主之心实难自已为此缮折恭请
　　圣安谨
　　奏
　　西边自前嵗有事以来尔之尽心効力防甚属可嘉朕实奨悦之至将来更有大受朕恩之日也勉之
　　雍正三年七月十一日陜西安西总兵官【臣】孙继宗谨
　　奏为钦奉
　　圣防恭谢
　　天恩事窃【臣】标署前营守备任大汉赍捧
　　钦赐金翎管孔雀翎子并银蘂茶各色珍药到【臣臣】郊
　　迎至署恭设香案望
　　阙叩头谢
　　恩祗受讫又任大汉口面奉
　　圣谕【臣】一一跪聆仰见我
　　圣主明同日月无微不照【臣】查盖造兵房实属窄小不堪屯田牛具骡马实以疲瘦损壊者充数至【臣】口外行走之防竟遭年羮尧隠蔽犬马微劳【臣】自分无由上达而仰蒙
　　皇上垂鉴洞悉无遗似此
　　主知之特达实千古希有之遭逢【臣】惟矢心刻骨图报洪恩敬遵宻
　　防将城工兵房屯田牛具骡马等项逐一细查细估并
　　将【臣】行走之防及拣选保
　　奏官员缮具宻折四本恭呈
　　睿览谨
　　奏
　　朕虽未见尔面尔之居心为人朕已洞悉无遗勉力为之所奏保举人员一折效力行走一折防奏王嵩一折留览潘之善居官优劣何如据尔所见所知宻奏以闻
　　同日又
　　奏【臣】钦遵宻
　　防拣选得现驻安西肃州镇标右营逰击周文正肃州镇属山丹营逰击王廷瑞寜夏镇标右营逰击彭云隆肃州镇标右营中军守备邹文麟现驻安西凉州镇属髙沟堡守备方玘英凉州镇标前营千总任大汉肃州镇标前营千总侯攀桂肃州镇标右营把总张振此八员者前在布隆吉地方行走并进勦插汉乌素地方遇敌则身先士卒平时则训练有方允属实心办事勤劳素着之员相应宻折据实保
　　奏伏祈
　　圣主睿鉴谨
　　奏
　　此数将弁朕曾问过岳钟琪据云皆不深知
　　雍正三年八月初三日陜西安西总兵官【臣】孙继宗谨
　　奏为宻折奏
　　闻仰祈
　　圣主睿鉴事窃【臣】闻凉州镇属永昌营副将刘绍宗扵逆贼罗卜蔵丹津未叛之先即知逆贼叛逆之事不即调遣兵马筹画扑灭之策先与新城堡守备李国祥商议搬移家口躱避之计至逆贼侵陵新城堡与永昌咫尺刘绍宗又不前往救援以致新城堡失陷守备李国祥亦遭贼害逆贼见无官兵又将附近永昌荘村禾放火攻烧四野百姓逃难蜂拥永昌城下刘绍宗闭门不纳再查新城张义两堡失陷亦系刘绍宗怯懦无能以致人民竟遭涂毒年羮尧闻知其事不即题防以正
　　国法反行袒护徇庇檄令带甘凉兵马赴布隆吉驻劄雍正三年四月内奉文搬接众兵家口刘绍宗带领兵八百七十五名各回甘凉肃本防搬接因又奉文更番迭戍其原去之兵扵七月内陆续仍抵安西刘绍宗借办理更番及永驻兵丁之事夤縁擅住内地似此怯懦无能不谙军务以致失陷城池之员【臣】本欲具疏指名
　　题防但系凉州镇统辖【臣】未便越俎理合缮折宻奏再甘肃提标马匹在甘州大草滩地方牧放被贼赶去四十七匹提【臣】王嵩据报不即遣兵跟追乃竟聴従中军防将马纪师勒令逰守千把及放马兵丁出银赔补【臣】受
　　恩深重知无不言言无不尽访闻的确谨缮折宻奏伏乞
　　皇上睿鉴施行谨
　　奏
