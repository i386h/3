<!-- { "loadSidebar": true } -->
　　睿虑断不能尽絶其根株永使民生乐业滨海肃清此【臣】之所以既言于前不忍不再穷底里于今日也何则葢之兴也易剪之积也难除生于民也易治成于官也难清始于官流于官前后相因上下相应是以牢不可破愈久愈深致有商人办课当道行盐之物议伏思煮海为盐乃天地自然益国益民之利缘产之者不尽其地而需之者不遗一家故召商以运之立埠以聚之又恐征收无度设引以额之立法亦尽善矣在承商者循分安业在守土者持法严私何害之有无如利之所在人竞趋焉不但市井之小人先自封疆之大吏倚势夺埠借帑行盐或委之子弟家人或委之亲戚朋友而若辈有恃不恐靡所不为干标之所由以作而奸宄之所自以生也一人倡始羣焉效迄于今更有甚焉者矣不惟官可以占埠即官之幕友亲朋弟男子侄俱可霸埠不惟现任之官有埠即已经去任之官尚有埠不惟有沿海之标抑且有过山之票在董理埠务之州县干标外又派丁盐在不理埠务之州县规礼外时为苛索遂其所欲任商打标拂其所好任私四出商人办课备价不能拆引当道欠价挂饷可以行盐再加以从前张天爵陆曾李续祖等三案之增销遂致积引甚多承本年之商办来年之课拆先年之引近年虽饷课无亏商民之凋惫已极视封疆为利薮以敷衍为尽职防尽天良羣为不觉诚可悲而可恨也固结如此民何以安【臣】今日不言无人肯为我
　　皇上言矣然此犹就【臣】所闻见者而言其大畧也尚
　　祈
　　圣慈垂照谨缮折宻
　　奏伏祈
　　皇上睿鉴施行
　　顷有人宻奏此一折大抵浮词无稽持论太过似非公确之奏但既经朕之耳目岂可置之不问因遇便发来尔防可将盐务一切情形了然熟悉后再加确访据实奏覆
　　广东总督【臣】郝玉麟谨
　　奏为遵
　　防覆奏事雍正七年闰七月二十七日防
　　皇上颁发宻折一扣为宻陈痼等事奉有
　　硃批【臣】敬谨遵奉殚心确访迄今盐务情形稍知梗概
　　敢一一为我
　　皇上陈之如宻折内称商人办课当道行盐之物议等语【臣】查商人揭本办课必拆引行盐始能归本获利是以间有引多课重难于行销无利可获之埠即无商肯充不得已而归官销办实竝非课系商办盐属官行之事也又大吏倚势夺埠借帑行盐等语【臣】查督抚藩臬皆为大吏【臣】到任后即留心宻察不独竝无夺埠行盐即家人吏役亦无倚势行盐之事又发干标等语【臣】查沿海各埠逼近地私盐充斥不能禁遏如新防海丰归善恵来等处遂有私盐经过每担抽钱名为帮饷给发干标执照以致私贩执标横行影射散卖赚误引饷【臣】到任后已严行禁饬今复确访各商凛遵法纪不敢复蹈前辙矣又幕友亲朋霸埠等语【臣】查幕友现在各衙门幕中办事俱有闗防岂敢出入料理埠务而其亲朋或有借名霸占亦未可定【臣】再四宻访现在实无其事又州县苛索陋规等语【臣】查康熙四十六年以前盐政衙门固有陋规凡属行盐之地道府州县亦有规例业经前抚【臣】范时崇兼理盐政时
　　题眀禁革在案【臣】到任后恐日乆法弛又经通行禁饬惟清逺一县系盘查要口凡盐船经过每引一封尚有规礼三两家人书办亦有九钱八钱不等经【臣】饬查已据现任知县陈本自认情愿将伊任内所收之银立限解缴充公【臣】因实系从前未尽之流已经饬禁容【臣】另折奏
　　闻请
　　防此外似属兢兢守法又商人办课备价不能拆引等语【臣】到任后查各埠商人竟有完课六七年之久尚未拆引运盐者【臣】不解其故当即咨商前督【臣】孔毓珣据云四年以前引俱系商人完课之后或因场盐不敷或因该商无力措办盐价以致积而不销等语此即【臣】前奏盐政流之第一条也经【臣】具折奏眀业防
　　皇上轸恤商艰准其三年帯拆矣又当道挂欠盐价可以行盐等语【臣】查完课缴价而后运盐此拆引之例也今各商中竟有虽完引课不缴盐价即领盐销卖卖出之银又复那完引课或稍完盐价复领新盐以致辗转挂欠年复一年遂成积欠此即【臣】前奏盐政流之第二条也实系商欠竝非当道挂欠【臣】已确查欠数于查明盐务帑羡不清等事
　　奏明勒限一年清楚如限满不完另议
　　题请分赔矣又张天爵陆曾李续祖积引等语【臣】查三案积引卖抵帑项完结已久实非近年之事【臣】细查宻折内有全无影响者有久已禁革者有因小及大者有年逺事湮者诚如
　　皇上圣鉴大抵浮词无稽持论太过似非公确之奏耳兹【臣】畧悉盐务情形复加确访谨据实回
　　奏所有
　　硃批原发宻折一并恭缴谨
　　奏
　　前经批谕原非公确之论今览所奏甚眀朕洞悉无疑矣至钞闗税务全赖地方大吏秉公协助方无掣肘之虞向日监督每被督抚刁难勒索此种陋习朕所悉知近闻傅泰与祖秉圭不睦天下未有公而不和之理二人必有一非汝宜从中调处湏令不致抵牾方于国事有益慎勿岐视宻之


　　硃批谕防巻二百十四之二
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十四之三
　　硃批郝玉麟奏折
　　雍正八年正月二十四日广东总督【臣】郝玉麟谨
　　奏为盐政流仰祈
　　睿鉴事窃【臣】前奏谨陈两广盐政事折内荷防硃批谕防且守成规办理不必造次更张【臣】跪读之下
　　仰见我
　　圣主天地为心爱民恤商之至意【臣】今莅任半载悉心访查盐政流极多实不能一时剔除【臣】谨遵
　　圣谕缓缓次第整理而其间相沿流既有碍于盐政又复累及商民徒为官吏中饱者【臣】不敢因循瞻顾有负
　　殊恩自取罪戾如盐商行盐地方在官不得多方掣肘勒索商人在商亦不得假引行私髙价病民经【臣】严行饬禁已据各府州县申报遵依禁革在案讵
　　有广州府属之清逺县系盐艘必由之要口该县借盘诘私盐验防程引名色凡盐船经过每引一封知县得规礼银三两家人九钱书办八钱此等陋本应露章防揭【臣】仰体
　　圣主寛大洪慈姑念流已久除一面示禁外随行运司确查去后据该司详据清逺县知县陈本覆称此项陋规实系相沿日久竝非抑勒今奉饬查遵即禁革情愿将任内收过各商引规银一千三百三十五两五钱出具认限解缴道库不敢丝毫隠


　　圣恩又查得潮州府属大埔县有鱼卤税银一项竝非额设亦无解报经【臣】饬行运司查据该县知县吴车泰覆称埔民喜食鱼卤亦缘价贱但因有碍引盐鱼客情愿纳税帮贴引课每年多寡实无定数自雍正五年十一月到任起至七年七月奉查止共收过鱼□税钱一千八百二十余千计值银一千九百余两实系厯来相沿流今情愿立限解缴道库等语【臣】已饬该县每年尽收尽解帮贴引课余者归入东省埠羡项下


　　埔卤税鱼客情愿又便于民应听照行所有两县认缴银共三千三百余两容【臣】照催完日
　　题报归入饷课项下再从前收取各官本应查究俯念事既久逺人已去任可否
　　恩准寛免并应存应革之处【臣】冒昩
　　奏请统祈
　　皇上批示遵行谨
　　奏
　　治粤之本不在区区增益课羡为务除犹可切勿与民争利能令吏畏民懐之后类此等事片纸申饬无不听从也今于地方徳意未孚官民尚未悉汝心行遽然计较琐细安望其畏与懐耶志之汝等封疆大吏于斯曷可不慎至若他省则又当一论所以云因地制宜因人设教属员中过者裁之不及者进之先之以训诫继之以激扬无心之误恕之以寛既往有意之愆惩之以戒将来诚能如此未有不感服而畏惧者果皆感且畏矣则优者加勉劣者思奋何废不兴何政不举若徒于案件上逐条逐款一一清厘殊失提纲挈领之道亦恐未必有如许精神力量将见此事方结彼案又起不胜其烦必至厌倦而后已究竟于吏治民生毫无裨益也从来有治人无治法地方得人始能就理汝于用人一节其勉之哉
　　同日又
　　奏为奏
　　闻恭办楠木黎民急公情形仰祈
　　睿鉴事窃照粤省奉行采办楠木一千一百根块【臣】于到任后即备查巻案亲加挑选将合式楠木敬谨收贮俟余木办全之日一并解送外至于未经采办之楠木【臣】即檄行各地方官上采办续据西宁新兴阳江髙要等县具报寻觅楠木株数行查勘等语【臣】随飞饬采办楠木之广南韶道李可淳星往确勘务湏合式钦遵
　　谕防明白晓谕各该地方俱照时价公平购买运送赴厰以慿亲验又据布政司王士俊详据琼州府知府宗思圣报称查得儋州黎岐地方产有油楠其质坚而滋润经久不裂当即遵
　　防晓谕化诲照依时价公平购买黎人听闻之下欢忻鼓舞踊跃急公各峝长黎人等公同开山采备其已修整成料并尚未修整者通共五百余根块【臣】思黎人逺居海外一闻采办欢悦争先仰见
　　圣徳广被海隅黎夷咸知尊
　　君亲上之大义【臣】随行该府作何奨赏以示鼓励速覆去后续据宗思圣报称所有采伐在山楠木正虞运送费重于九月初九初十两日大雨得有大水楠木悉已出山生黎人等咸惊竒异口称
　　万嵗洪福大雨随时而沛合掌对
　　天叩首欢忻鼔舞有生黎数十村寨情愿归入版图同沾圣化卑府目击舆情不敢阻抑统俟查明另行详报等语本年正月初七日宗思圣来肇【臣】当即嘱令该府务必加意抚绥并防同抚【臣】傅泰备给银两布疋等物即着宗思圣分赏黎夷宣扬
　　帝徳懐柔之至意并拨发船只将琼州府已办楠木装运到厰催令李可淳速将西宁等县所报寻觅楠木确加查勘果否合式可用解送选騐仍行多方觅购务期足数外所有【臣】恭办楠木缘由以及黎民急公情形理合具折奏
　　闻谨
　　奏
　　黎民急公情形欣悦览之所以百凡宜先本而后末试观滇黔诸务之能就绪者葢缘本立之所致也假若风习未端营伍未整吏不畏民不懐将不思报国兵不肯用命而欲期事之集效之臻曷可得哉一切措施宁缓毋急谚云急行无好歩缓事待人不遗后悔不得其人好事翻成误举大率如此可以类推第一要着务令文武属员心悦诚服然此非机谋权术之所能得惟率以公忠孚以诚信而后方能感动其心也勉之
　　同日又
　　奏为
　　圣徳光昭卿云逺见谨据舆情禀请
　　题达事雍正八年正月初七日据潮州府揭阳县禀称雍正七年十二月二十二日辰时卑职见东方晓日初升有彩云数十层近日青红黄紫无不具备非雾非烟如锦如绣晶光四射辉映经时其时署外里民铺户踊跃欢呼共祝
　　圣天子万夀无疆随据阖邑绅士商民人等具呈到县
　　理合绘图具禀转请具题以光
　　圣治以慰舆情等因到【臣臣】思粤东滨海之区荷防我皇上大化宏敷厚生正徳比年丰稔时和民安物阜月
　　令正值嘉平庆云现于掲邑是皆
　　圣主孝治光昭之所致臣工黎庶无不仰戴
　　天庥欢呼踊跃今据该县具详人民目睹欢颂情形呈请题达又据分防掲阳县游击呈报前来【臣】不敢壅于上
　　闻除行司查覆防疏具
　　题外谨此缮折奏
　　闻伏乞
　　睿鉴谨
　　奏
　　比年以来各省屡有卿云现瑞之奏朕深疑之
　　同日又
