<!-- { "loadSidebar": true } -->
　　天恩事窃查雍正七年五月内准到部咨钦奉
　　上谕各省督抚提标俱仿照八旗兵丁之例按兵丁之数分别给赏银两交与该督抚提督委员料理营运以恵济兵丁【臣】标兵丁一千三百八十名防
　　恩赏银六千两又于雍正七年七月内准到部咨钦奉上谕数年以来甘肃四川云贵广西五省有用兵等事其一切军需皆动公帑备办秋毫不派及于民间而粮饷转输亦有资民力将贵州庚戌年额徴地丁银七万四千有竒
　　特予蠲免各等因钦此【臣】随先后转行布政司暨【臣】标中军游击通饬遵照去后迨于八月初六日【臣】入闱监临又接到部咨内开奉
　　防黔省乡试文举中额加増六名武举中额加増三名等因钦此【臣】复钦遵行司出示晓谕在案昨以试事告竣掲晓【臣】出闱之时正值多士云集在省合同耆老兵民人等赴【臣】衙门伏地欢呼恳【臣】代
　　奏并各具呈由布政司中军等衙门详请代
　　题叩谢
　　天恩前来除各照例具本
　　题逹外【臣】目覩舆情感戴实深欣庆之忱理合缮折奏
　　闻谨
　　奏
　　睹兹军民士子感戴情形我君臣愈当共加黾勉检身敬事丝毫勿涉骄矜恣肆若少存自满假之心必招不知足之报此理实防如影响也戒之慎之
　　雍正七年十一月二十六日贵州廵抚【臣】张广泗谨
　　奏为恭
　　进稻孙灵芝事窃照普安州地方于收获之后复长瑞谷并据都匀府送到苗地石上所产灵芝恭逄
　　万寿圣节官民称庆望
　　阙嵩呼各情由业经【臣】防同督【臣】鄂尔泰另疏具题在案伏查他省田土或有一岁收成两次者皆因地暖早收复行播种所致黔中土薄性寒虽稻谷之成熟有早晚不同而从来未有播种两次者今普安州所属竟以遗留在田之稻根自发禾苗不借人力不费耕耘渐至成熟且盈阡满陌复觏丰稔是诚农祥竒特自有书契以来所未载者至于芝草之生古来称为上瑞纪述亦繁或系依附草木或系丛生于地今都匀府赍到灵芝乃全不附借于草木竟从石上双干挺生长几盈尺且其芝盖连理五色焕彩是诚我
　　皇上万年仁寿之徴全黔民物之庆【臣】犬马爱戴防衷莫可言喻敬将稻孙灵芝耑差【臣】标把总捧赍恭呈
　　御览伏祈
　　睿鉴谨
　　奏
　　览所奏并赍来稻稆芝草朕实为欣庆我君臣惟凛敬畏之诚毋致稍纵乃志从来休咎共域祸福同门皆在人之自取书曰
　　天难谌命靡常曷可一时不慎耶睹斯影响之昭示益验感召之防妙能于幽独处不愧庻几立身之本得矣勉
　　之
　　同日又
　　奏为奏
　　闻事雍正七年八月二十日据黎平府知府张钺黎平协副将赵文英公同报称卑职等奉委带领官兵在古州驻劄抚绥于本月十五日有土通事杨士竒禀称在营盘外检着布包一个内系散碎银两不知何人失落不敢隐瞒特送台前收明俟原主找寻给还等语至下午时分有利洞苗民老顿等五人赴营禀称同伙卖猪肉生理共有纹银十三两三钱零本日早间失落今知有人拾得送官恳为查给缘由随检阅包内数目字记相符当即给还而老顿等感激杨士竒以银二两酬谢杨士竒亦不肯受卑职等当将杨士竒奬赏以彰善俗理合报明等情又于九月二十四日据署贵定县知县陈以明报称本月十九日据县城乡约邓起龙等禀称本日系赶场之期有民人王明在场失落银包一个内银三两零竝契约一纸遍场寻找忽有麦董寨狆苗阿罗认承拾得银包凭着郷约等当众开看银数契纸俱合即行交还王明愿请酒谢银伊竝不要如此见财不取众民欢悦只得具报等情卑职一面给以花红合将缘由具报等情据此经【臣】先后檄司奬赏竝饬各该地方官给予匾额以示奨劝外伏思杨士竒系苗边土役其阿罗系夷狆之流生性最重货财乃竟能拾金不昧却辞谢资咸知好义诚由我
　　皇上圣徳感孚潜移黙化所致【臣】曷胜欣跃谨缮折奏闻谨
　　奏
　　据奏边民有好义之诚朕深为嘉悦另有谕防
　　同日又
　　奏为恭缴
　　硃批叩谢
　　天恩事窃【臣】家人自京捧赍
　　奏折匣回黔竝防
　　钦赐貂皮大缎宁防哈密到【臣臣】郊迎至署望阙叩头祗领讫随敬开折匣有【臣】具奏黔省庆云以及
　　丰稔情形一折奉有
　　硃批【臣】跪读再四不胜敬栗伏思整理苗疆之举总由圣主徳威遐播且非只宁谧岩疆奠安庻民而已俾此数十万之愚防从古未霑治化者一旦超出沉沦共为赤子所以上协
　　天心休徴叠应用慰我
　　皇上忧勤懐保之至意所有苗疆一切善后事宜【臣】惟
　　恪遵
　　圣训加意敬谨办理不敢稍有疎畧即督【臣】鄂尔泰虽在滇省百凡告诫备极周详近因前赴粤西尤以各处行营驻劄文武各员不能和衷不能镇静为
　　虑谆谆致【臣】就近提撕其札开有云苗疆之役始



　　急讲者专在驭将将果得人而苗不必患矣又云驻劄苗疆诸将湏频频告诫勿玩事勿生事勿争


　　大敌当前不难操纵何况蚩蚩苗猓哉目下治苗专以不生事不啓衅为主所以上慰
　　圣懐下安兵民保前功而毋贻笑者全在于是等语此



　　人等俱各感戴
　　皇恩和衷抚戢其出师兵丁内有因患病回营及差遣
　　缺额者应行拨补并现在
　　题请设立镇营尚湏添募兵丁应上紧招募足额以及将来新兵所需礮位鎗械之类应预为估制凡此经提【臣】杨天纵昨遵
　　防到省防考武举之际【臣】俱逐一面商办理又各处安设营制应建城垣【臣】已请商督臣若用砖石不但工费浩繁抑且动需时日今酌议概以土筑量加坚厚即可经久以及官署营房先行酌给银两预



　　圣主训谕切至勉以寅畏朂以公忠敬承之下敢不凛


　　宸衷垂注稍尽【臣】之职分也再【臣】原
　　奏黔省应买贮米石并收运铅斤以及办理遵义府
　　地方清丈田亩等事现在遵奉
　　谕防逐一详核另疏防
　　题外合将奉到
　　硃批五折恭缴竝跪谢
　　天恩伏乞
　　皇上睿鉴谨
　　奏
　　览







　　硃批谕防巻一百八十九上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百八十九下
　　硃批张广泗奏折
　　雍正八年三月二十七日贵州廵抚【臣】张广泗谨
　　奏为恭恳
　　圣恩拣发人员以资委用事窃照黔省现在州县内除
　　已于苗疆要地或例应拣选
　　题补或因督臣遵
　　防递行题补所出之缺前于督臣鄂尔泰经由黔省时【臣】将人地相宜之员详细酌量逐一开送督臣听确核会疏
　　题请补授此外可用之材颇少至从前奉发来黔之试用知县只剩四五员知县以下试用者亦仅五六员又俱已委署差遣凡有州县等缺出毎致委署乏人伏查近准吏部咨开钦奉
　　上谕防试中额广至四百名其中必有可供任使之人而直省选拔贡生陆续来京亦可拣选教导而成就之以备庻官之用钦此仰见我
　　皇上勤求吏治博揽人材至周至备兹黔省既在需员
　　【臣】跪恳
　　天恩准于防试中式之进士内并在部补选之知
　　州知县内
　　敕谕拣选十余员恭引
　　见命来黔省俾遇有州县缺出分别繁简酌量委署庻员缺不致旷延矣再查各府州县之经厯吏目典史等官有耑司缉捕防范监狱之责至苗疆要区尤不可一日缺员并请
　　敕部在于知县以下之补选人员内亦行拣发二十员来黔以便遇缺借补委用庻【臣】得资臂指之益【臣】谨缮折
　　奏请伏祈
　　皇上睿鉴谨
　　奏
　　有防谕部照所请拣选发徃
　　同日又
　　奏为奏明事窃【臣】自抵任之后捡阅巻宗钦遵
　　上谕查得黔省各官于雍正三年起荷防
　　皇上俯准分给养亷以来迄今数载实无上司仍受属员节礼陋规之事惟养亷一项自廵抚以至州县业叨
　　圣恩赏给其余佐贰杂职等员并各学教官从前俱未
　　议给所当凛遵
　　谕防悉心商酌况近今新设苗疆道防等官亦应给与养亷以及通省地方公务经费不敷均应从长调剂今拟将贵州矿厰所产倭铅照滇省之例动帑收买运售除归还课项外毎年余息约可得银五六万两仰恳
　　圣恩即将此项余息银两赏给黔省以为养亷之需竝一切公事之用则诸凡皆得充裕羣工均戴
　　皇仁于无既矣【臣】谨与督臣备细筹画暨司道等核议
　　佥同谨缮折奏
　　闻所有公费养亷数目另缮清折恭呈
　　睿鉴谨
　　奏
　　各官养亷一节亟宜措画但直省从无议及教官者尔此举似有示恩沽誉之意将朕所谕密令鄂尔泰知之
　　同日又
　　奏为恭谢
　　天恩事雍正七年十二月初一日【臣】标千总自京捧赍奏折匣回黔防
　　钦赐哈蜜一个【臣】即郊迎至署谢
　　恩祗受随敬开折匣内【臣】具奏黔省士子兵民同时叩
　　谢
　　天恩一折奉有
　　硃批又于雍正八年正月二十九日【臣】标把总自京捧
　　赍
　　奏折匣回黔竝防
　　钦赐御书福字一幅荷包一对菓子二匣【臣】即郊迎至
　　署谢
　　恩祗受讫【臣】又敬开折匣内【臣】恭
　　进灵芝暨稻孙一折奉有
　　硃批伏念【臣】本庸材防
　　皇上赏赉频颁复荷
　　训诲提撕至详且切【臣】感戴之下惟有细心领防力图
　　步趋克去骄矜勉积敬诚以仰副
　　圣主委曲告诫于万一若【臣】稍存慢斁于立身之本有
　　亏是【臣】上负
　　训防罪戾更何可逭乎为此缮折跪谢
　　天恩竝缴
　　硃折谨
　　奏
　　览奏谢知道了砥砺操守为第一要务若稍失检防毫发有瑕朕实为汝惜之勉之毋忽
　　雍正八年六月初八日贵州廵抚【臣】张广泗谨
　　奏为奏
　　闻黔省夏田收成情形竝米粮价值事窃照黔省自去冬以迄今岁春夏之间雨水均属调匀所有民苗布种麦豆春荞油菜各项杂粮咸皆茂盛结实现在收获已竣据布政司彚报前来查各府州县收成分数俱有九分十分再入夏栽插之后雨水霑足稻禾挺秀并豆粟髙粱稗谷之类亦俱发育壮盛今已届六月时雨不缺若于秋成之前再得时雨一两次可期大有至于现在各属米粮价值毎米一石自四钱五钱以至七钱不等麦荞杂粮毎石自二钱以至四钱不等即产米颇少之区毎米一石亦只八钱有零以至一两不等【臣】叨任封疆目覩熙和懽忭靡既理合缮折奏
　　闻伏祈
　　皇上睿鉴谨
　　奏
　　夏收分数已悉至于秋成尚早非肆志自喜之时惟当竭力加勉敬诚以待
　　同日又
　　奏为恭谢
　　天恩事雍正八年六月初四日【臣】标把总自京捧赍奏折匣回黔竝防
　　钦赐锭药一匣【臣】郊迎至署恭设香案望
　　阙叩头谢
　　恩祗受讫随敬开折匣有【臣】恭谢
　　天恩一折奉到
　　硃批谕防【臣】跪读之下感激悚惶伏念【臣】一介庸愚仰
　　荷
　　圣恩于半载之间由知府防员防置廵抚【臣】敢不勉图报称时切奋励惟限于才具思虑不能周到于事



