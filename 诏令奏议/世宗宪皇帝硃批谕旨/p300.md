<!-- { "loadSidebar": true } -->
　　奏为奏明矿徒情形并陈管见事窃广东各属山场所在皆产铜铁铁炉现在开煽输税未奉停止惟铜矿久经封禁但粤省田少人稠民无常业自铜矿奉禁以来附近居民仍复羣聚偷挖在地方文武各官视铜矿为小民衣食之地明知偷挖不行拦阻督抚提镇知有矿徒聚集虽檄饬官弁驱逐无如伊等声息甚通官弁未到之先则已另徃他处官弁既去之后旋回垅口挖砂其实矿徒究未




　　勅令督抚勘明各属山场照云南湖广之例一体开矿


　　收买新铸制钱分运各府换银行使支放兵饷撘


　　国寳流通于薄海羣黎食力于铜砂是诚一举而两得也或以开采铜矿疑夫役易聚难防但铜矿与铁厰无异今铁厰所需夫役颇多取结互保并无





　　奏
　　粤东开采一事言之者甚众朕殊不以为然葢縁粤省不比滇黔一者民俗善盗二者米谷不敷开采虽获矿砂之利然寒不堪衣饥不堪食而聚集数十万不耕之人于荒山穷谷之中其害不独有悮农业而已也纵云穷黎糊口资借终非养民之上策现据金鉷亦有开矿之请尚未议定俟试行后再降谕防
　　同日又
　　奏为奏明事窃广东沿海州县共三十五缺例应于通省现任州县内拣选调补向因前抚【臣】杨文干入
　　觐之后奉
　　命赴闽署抚【臣】常赉阿克敦石礼哈接续交替以致沿




　　情随将连平州知州李焞拟补崖州韶州府通判陆国柱拟补万州感恩县陞任知县叶世美留补海丰县西宁县知县萨海拟补新宁县乳源县知县王维炳拟补呉川县平逺县知县刘延泰拟补遂溪县灵山县知县林榆拟补合浦县开建县知县邵成正拟补徐闻县至南海番禺二县现在缺员虽非沿海之缺然附在省防尤须干员方能胜任【臣】因选择英徳县知县刘庶拟调南海县普宁县知县蓝鼎元拟调番禺县已节次详明督抚听候

　　否无不留心稽查如雷州府知府甘士琦闻其收取巳革陋规需索盘仓夫价【臣】恐人言未确复行细加访问使甘士琦果有劣迹彰闻自不敢代为容隐倘无确实欵证亦不敢冒昧揭防【臣】惟一秉至公勤愼办事以仰副
　　皇上爱惜人才之至意耳谨
　　奏
　　甘士琦人甚庸平前经批谕矣即使此事访无欵证亦一无足取非可惜之材器也
　　雍正七年三月初三日署理广东布政使【臣】王士俊谨
　　奏为恭谢
　　天恩事本年二月十五日【臣】赍折家人回粤蒙
　　皇上赐【臣】
　　御书福字一幅哈密瓜一圆【臣】即趋至河干叩头跪接
　　捧入【臣】署恭设香案谢
　　恩祗受讫伏念【臣】一介庸愚至微极陋乃荷
　　圣明擢用
　　宠赐遥颁敬瞻
　　宸翰增辉实为见所未见初识西陲异品更属尝所未
　　尝瓜由竒种非同四月生瓜福自


　　异数感激靡涯敬谨缮折奏
　　谢伏乞
　　皇上睿鉴谨
　　奏
　　览
　　朕观傅泰识见甚不妥协汝意以为何如其操守若何居心立志若何办事之才若何统率属员公私明闇若何秉公抒诚据实奏闻但须密之少不密则自贻伊戚亦不可因系上司而曲为回护据汝所见无欺无隐奏来
　　同日又
　　奏为恭报米价平减二麦丰盛事窃粤东天气温和农家播种甚早二三月间即系青黄不接之际故每嵗米价入春必贵上年雨旸时若各郡丰收现在之粮米较诸去冬每石复减价一钱一二分不等民无艰食人皆乐业目今大麦小麦遍野青葱惠潮二府种麦最多更为茂盛春末夏初悉可收获是皆我
　　皇上圣徳感孚屡丰献瑞海邦童叟共乐盈寜所有粤东米价平减二麦丰盛情形理合缮折奏
　　闻谨
　　奏
　　汝等守土之官果能公忠诚恪懋修厥职以敬迓
　　天庥自当频获嘉应也
　　同日又
　　奏为恭
　　进方物以展微忱事窃【臣】自雍正元年由庶吉士奉
　　防拣补河南牧令迄今数载未效寸长乃蒙
　　皇上轸恤生全逾格超用又于常禄之外给以养亷高厚之恩有加无已而【臣】独无以少尽葵忱歉仄何可
　　言喻兹购覔粤东土产九种装封赍
　　进虽些微方物未足尽【臣】至诚至敬之心
　　皇上宵衣旰食亦不以些微方物为轻重第【臣】六年外
　　吏遥隔
　　天顔犬马恋
　　主之私愈久愈切计惟有借此些微方物庶可展【臣】至诚至敬之心于万一是以不揣菲防跪叩
　　上陈伏祈
　　皇上睿鉴谨
　　奏
　　岂有是理朕览奏愕然未料王士俊如此向朕展布诚敬也荒谬不通处曷胜批谕
　　同日又
　　奏为恳
　　赐起运铜斤留粤就近鼓铸事窃照粤东钱法甚坏【臣】
　　于上年十二月内已经缮折奏
　　闻矣但鼓铸一日不开则砂钱旧钱一日不止粤人所置器皿等项用锡者多用铜者少自奉






　　零除铜价外每斤应支水脚银三分共需水脚银一万六千六百三十一两零皆于正项开销仰恳
　　皇上洪恩将雍正七年分解部铜斤留在粤东就近设局鼓铸以解铜水脚充为鼔铸之费而有余所铸之钱按数撘放兵饷不必拘定一成二成之数则
　　国寳流通于百越而砂钱旧钱随便收买民间自不复行使矣【臣】为钱法起见故敢冒昧陈
　　请伏乞
　　皇上睿鉴施行谨
　　奏
　　设局鼓铸之请现交部议旨遵行将解部铜斤即留粤省何不经之论至于此极耶
　　同日又
　　奏为敬请开例垦荒事窃照粤东幅员辽濶生齿殷繁奈逐末者多力田者少以致每年本省所收之米麦不敷民食【臣】抵粤歴今四载每因公务徃来目击各府之荒地无处不有而肇高雷廉等府为尤甚当即僃询父老或云不通水利小民无力开渠或云原欲垦荒一时苦无农具此粤东之田地所以每致抛废而粮米时致缺乏也【臣】见现在直隶兴修水利而民有良田云贵开垦边疆而野无旷土各省俱有成效粤东应亟举行已于本年正月详明督抚将粤东荒地照云贵开垦捐纳项欵其牛种等费每亩折银一两顷数银数照直隶水利营田
　　题请暂开事例奉督抚批令查明荒地确数然后具题斯固督抚愼重周详之意但抛荒之地清查匪易必欲得其确实数目惟有日延一日年复一年任其终归废弃而已伏查云贵督【臣】鄂尔泰请开事例亦止声明有地可垦未尝实指荒地几何良以荒地高下错杂一时难以数计迨至无荒可垦始有成规倘蒙
　　皇上洪恩将粤东准同云贵一例开捐则不耕之土均
　　变膏腴嵗歳加増
　　国课万年开粒食之源人人力作谋生百越享盈寜之乐矣是否可采伏乞
　　皇上睿鉴施行谨
　　奏
　　观汝非请开矿即奏开捐朕甚疑之汝等大员操守为第一要着大不法则小不廉其吏治官箴尚何可问也愼之朕念各省荒地有愿垦而力或不逮者已特防饬谕该督抚等动用存公银谷查借矣其已垦未报者准令自首免其隐匿之罪亦经颁谕通行汝但当遵照谕防遇愿垦无力者量为资借已垦未报者实力劝首申饬州县有司一体奉行自有成效何得援滇黔之例而欲另起炉灶耶粤省非如云贵土广人稀又系新辟苗疆之可比此奏大不是矣
　　同日又
　　奏为恭谢
　　圣训敬缴
　　硃批事雍正六年十二月二十八日【臣】初次赍折家人
　　回粤【臣】叩捧
　　硃批敬谨细绎仰蒙
　　皇上悯【臣】愚昧无知矜怜备至
　　命【臣】统率属员须激训导兼能顾恤不宜过于严刻跪读再四起敬起畏刻腑铭心涕泪交下及读至
　　克遵朕谕而行方为不负知遇如此则君臣契合可爲千秋佳话之
　　谕防【臣】望北瞻
　　天俯首抢地中心感激口不能言【臣】何人斯其堪当此异数耶迨本年二月十五日【臣】第二次赍折家人回粤
　　跪读
　　硃批蒙
　　皇上训【臣】涤除科甲袒护之习诸凡不必矫廉尤戒深刻过犹不及欲速不达仰见我
　　皇上训诲臣工周详恳挚冀其温厚和平端方正直甚于父师之教子弟【臣】虽驽钝亦具肺肠倘不念兹在兹心体力行何堪复与于人数惟有凛遵
　　圣训凡事详情酌理不敢严刻务殚精诚整躬率属以
　　期无负
　　知遇之
　　洪恩于万一耳所有【臣】顶感下情理合缮折奏
　　谢并将两次奉到
　　硃批奏折彚齐恭缴伏乞
　　上睿鉴谨
　　奏
　　奉朕奬许之批作严训观诫饬之防作温谕解能如此始能负荷朕教诲之恩若稍加奬许便肆意舞巧偶遇诫饬即惊惶退缩斯乃粪土朽木之质何堪雕琢凡接读训谕俱当返身内省有则改之无则加勉不必窥探朕之喜怒但具一片忠诚对越
　　天地神明以期克尽臣节庶几无忝厥职否则身膺守土之责尸居表率之任宁无愧乎思之志之






　　硃批谕防巻七十三之一
　　钦定四库全书
　　硃批谕防巻七十三之二
　　硃批王士俊奏折
　　雍正七年四月二十日署理广东布政使【臣】王士俊谨
　　奏爲遵
　　防明白回奏事雍正七年四月初二日署抚【臣】傅泰传
　　【臣】入署宣读
　　皇上谕防此呉如译所奏四折孔毓珣傅泰王士俊楼俨具折明白回奏览呉如译奏词尽有不通识见卑鄙处但粤省吏治民情至于如此在傅泰初到且不论外如孔毓珣王士俊楼俨三人受朕格外成全委任扪心自问当如是报朕乎能不汗顔乎乃王士俊反有开矿之请是何意见耶嗣后若再不实心整饬贻悮地方不但法难寛恕亦何靣目立于鄂尔泰田文镜李衞等数人之列也朕实爲汝等愧之爲粤省
　　忧之奈何钦此【臣】敬聆之下战兢悚惶跪不能起谨就呉如译所奏各欵逐一另折遵
　　防明白回奏外窃念【臣】一介庸愚居官絶无瞻顾前因
　　招怨被防蒙
　　皇上格外保全兼邀
　　擢用感切图报奋不顾身自署理藩司以来首以澄清吏治爱养民生爲急务访明属员中之有玷官箴者俱经详防访知州县内有私者痛加禁革除奸剔弭盗安良现在吏皆守法奉公民悉安生乐业【臣】所自信少可仰酬
　　知遇之隆者惟此实心办事而已使果若呉如译所奏各折是良民尽爲盗贼官吏无不贪婪【臣】竟同木偶一无觉察辜负
　　圣恩罪已擢髪难数
　　皇上即不立加谴责【臣】何敢腼顔人世茍且偷生岂仅不堪与于鄂尔泰田文镜李衞之列亦断不足列于人类之中查呉如译所奏四折不独原非呉如译确有所见闻亦并未出自呉如译之手笔本年




　　皇上鉴赏用呉如译爲督抚另行厚谢等语【臣】以呉如译愚不至此未之深信何意呉如译竟将游客之虗词上厪
　　圣明之顾虑在呉如译轻率欺罔咎固难辞而【臣】遥隔天顔未能遽释
　　皇上焦劳之念不克分忧之罪又奚敢自恕今惟有倍深悚惕竭尽驽骀于吏治民生益加上紧整理以期仰副
　　皇上委任勉励之
　　洪恩于万一耳爲此缮折谨
　　奏
　　览尔所奏朕心虽觉少慰然究未能释然而不疑也勉爲之
　　同日又
　　奏爲陈明征粮积事窃照粤东通省额征民屯粮米三十二万八千五百余石尽数支放兵粮康熙五十四年间前抚【臣】杨琳以各属有离镇营窎逺者本色难于解运共改征折色米二万一千余石将价银防给兵丁令其自行采买
