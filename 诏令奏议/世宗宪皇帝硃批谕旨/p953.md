<!-- { "loadSidebar": true } -->
　　朝廷赤子又未便禁遏兼有附近之南澳碣石两镇亦时赴潮挽输倘收成稍歉其势遂不可支雍正四五年间潮郡偶歉石米竟至三四两不等总縁地处极东即欲仰给西路而海运则风信靡常不能计日接济河运则山谿多阻势难久待此潮郡民食宜为筹画也琼州逺隔外洋为全粤屏藩重地镇协营寨碁置星罗生齿殷繁啇民云集该地民食每頼髙雷两郡挽粟接济惟是本地嵗产谷石既不敷一嵗之需而年景之丰歉难凭米价之低昻无定倘商贩罕到转输不及一时腾涌实属窘廹堪虞此琼郡民食宜为筹画也【臣】等再四思维窃谓潮州一郡应于潮属之潮阳掲阳海阳三县建仓贮积【臣】等请借支太平闗税银五万两发二万两交该地方官于秋收后就近陆续购买再将二万两委员赴西省采买仰恳
　　皇上敇下西抚臣转饬地方官协同陆续购足运回东省存贮查广潮相距遥逺向来盐货各船自广抵潮俱由虎头门港口出走洋皮地方至神泉港入惠来县径逹潮阳掲阳海阳【臣】等拟以贩到西谷暂储西南仓内俟秋冬风信顺利陆续拨运甚为穏便计支银五万两除去前项尚余银一万两合算建仓脚费余银仍酌量买谷共可贮谷近十万石查由潮邑至掲邑由揭邑至潮州均系一水直逹如有急需之处可以及时拨运谷价不致腾昻此潮郡积贮之不可不豫也其琼州一郡则应于雷州之徐闻县建仓贮积【臣】等查向来髙雷米谷本运粜于琼郡琼郡民食专待给于髙雷第该府孤悬海岛兵民稠集而惟寄性命于贾客之手甚非长防查由雷逹琼道经徐闻县至海安所渡海自徐闻到海安不过二十里许【臣】等请借支闗税银三万两交髙雷所属地方官陆续收买谷石即于徐闻县城建仓存贮除去工料脚费计可贮谷六七万石以备琼州缓急之需则搬运不难可以刻期接应而海上人民不忧艰食此琼郡积贮之不可不豫也以上潮琼两府借支银两分十年扣还其仓厫交与地方官料理每年收买发粜以该府同知为専管之官如防
　　圣恩俞允所有一应事宜【臣】等即另疏具
　　题伏乞
　　皇上批示遵行【臣】等谨合词具
　　奏
　　储积米谷原为济民要务具疏题请朕裁酌
　　广东总督【臣】鄂弥逹谨
　　奏为奏
　　闻事窃照粤东荷防
　　圣主福庇连嵗丰登【臣】于上年冬底廵视庆各属雨泽调匀二麦丰茂入春以来陆续收获早稲渐次栽莳经于本年二月内奉
　　闻在案兹续据广韶恵潮等府先后禀报二麦收成俱约有八分九分十分不等甚属丰稔昨于清明日大雨两昼夜耕耤前一日大雨一昼夜现今雨水霑足秧苖茂盛米价自五钱六分至一两一钱不等四民乐业皆我
　　皇上至诚感召之所至也【臣】恐厪
　　圣懐谨缮折奏
　　闻伏乞
　　皇上睿鉴谨
　　奏
　　粤东二麦丰收雨水霑足及稲茂米贱各情形朕以手加额览之
　　同日又
　　奏为请定廵盐専弁以清私贩事窃照疏引办课莫如缉私而缉私非有专员私枭究不能杜向来积惯枭徒窝囤贩卖顽贪性成弁役盘拏公然抗拒此軰今日敢为防枭他日即可为巨盗为匪作奸势将无所不至前经于东西两路遴委员弁带役缉拏迩来官引颇能疏通积枭渐次敛迹惟是粤省盐务头绪纷繁如福建长汀一埠帑课繁重该地界连七邑漳私透越其连城之张元山上杭之白莲塘吊钟岩歴为漳私总滙又江西之寜都等埠俱为闽盐走漏之区各处办帑人员耳目难周且地方辽濶寥寥数名廵丁不能寸寸把守其该地官弁虽有盘查之责然文职各有专司武弁难离汛地名为一体盘查实则势难兼顾屡据长汀县及各委员禀称堵缉乏人请设専弁【臣】以事闗隔省未便径设员役而官引壅滞实多掣肘伏查浙江前督【臣】李卫请设廵盐千总仰荷
　　皇上俞允【臣】之愚见请于福建之长汀江西之寜都各派设廵盐千总一员带役五十名于各该埠地分遣廵缉以杜私鬻之源庶汀帑寜帑可以及时清理如防
　　恩准所有廵盐千总无庸另行增设即于现任千把内择其谨慎谙练者酌量派用其廵役工食即于羡银支销若私盐杜絶场羡充裕就中拨给甚为两便如此则责成既専堵擒必力于鹾政民风均有裨益【臣】谨缮折具
　　奏伏祈
　　皇上睿鉴施行谨
　　奏
　　该部议奏
　　雍正十二年五月初四日广东总督【臣】鄂弥逹谨
　　奏为
　　奏报开垦田畆安插人民事【臣】莅粤数载仰体
　　圣主郑重民食之至意经委粮驿道陶正中勘丈广二府荒地招集穷民酌动存公垦荒银两给发垦种编甲安插限年陞科复檄行髙雷等府一体清查踏勘招垦又韶州府属猺山一带荒地亦多并委广南韶连道冯元方亲诣查明督令猺人开垦俱经【臣】先后奏
　　闻在案兹据各道府呈报开垦畆数前来查粮驿道陶正中督率番禺等县共垦荒地二十一万零一百三十余畆共安佃七千零三十名内安插欲往川之民人七百三十名又雷州府知府王铎督率遂溪等县陆续共垦税田六万二千九百余畆共计安插髙雷贫民二千五百余户又广南韶连道冯元方督率理猺通判杨国栋劝垦韶州府属猺山田地共八百七十余畆共安插猺人四百一十九户【臣】伏思粤东民食屡厪
　　圣懐【臣】凛遵
　　上谕不时劝垦各该道府身先倡率颇着勤劳各县亦能实力奉行躬亲勘丈従此野无旷土南畆有秋无业穷黎资生有防庶可少慰
　　皇上轸念元元之盛心所有各属现垦畆数安插人民
　　縁由理合缮折奏
　　闻伏祈
　　圣鉴谨
　　奏
　　督劝有方可嘉之至能如是辟土恵民庶不负封疆重寄也勉为之
　　同日又
　　奏为奏
　　闻事雍正十一年八月内据钦州知州徐志培报称有龙门协营弁兵觧到飘风鬼子小船一只男妇大小共三十四名口讯据船户西利供系东波蔗孤绵国人前往暹丹贸易行至东京海面被风击破大船扒过小船逃生因西南风飘到
　　天朝这里求把小的们送到省城遇有便船附搭回国等情理合禀报并将难番男妇给与口粮护送至省等因据此【臣】仰体
　　皇上懐柔逺人中外一家之至意当即饬令布政司加意抚恤毋致失所俟有便船附搭回国去后兹据该司详称难番男妇人口俱经给发口粮养赡现据船户西利等禀称有船商黄合兴莫源二船前往安南港口贸易甚属便道恳准搭回等情随饬将难番三十四名口计算归程给予口粮宣布
　　圣主恩赏分搭二船回国各番俱皆欢忭叩谢所有难
　　番归国缘由相应奏
　　闻谨
　　奏
　　飘溺之患最为危险悯恻之懐何分中外亟应加意抚恤者
　　雍正十二年六月十一日广东总督【臣】鄂弥逹谨
　　奏为恭报粤东早稲分数仰祈
　　睿鉴事窃照粤东地方仰荷
　　圣主福庇雨旸时若连嵗丰收本年春间雨泽霑足莳插及时目今早稻登场万民乐业四野欢腾兹据布政使甘汝来将各属收成分数彚报前来【臣】查广南韶恵潮髙雷亷琼等十府罗定嘉应连州等三州各所属收成俱有十分九分八分不等其米价自五钱起以至一两一钱不等今新米上市价值日平此皆由我
　　皇上念切民依精诚感召是以邉海苍生咸歌乐利谨将各处收成早稻分数另缮清单恭呈
　　御览外理合缮折奏
　　闻谨
　　奏
　　览早稲分数米粮价值深为粤民额庆
　　同日又
　　奏为
　　奏明事【臣】于本年三月内访有龙门协革职守备何大武濳往交趾江萍地方鬻贩交盐营私滋扰及右江道出示严禁又勾通交趾之人公然扯去【臣】因江萍一带为中外要隘即密饬钦州文武员弁访缉去后兹于五月内据钦州游击丁铨生拏获押解前来讯据供称于雍正十一年内往江萍贩卖交塩歴歴不讳查律载私越缘邉闗塞杖一百徒三年何大武曾任守备理应奉法惟谨乃敢逃匿夷境网利贩私情罪尤属可恶若不严加创惩不独透漏交私于粤省塩政大有妨碍且恐将来滋生事端贻害匪浅请将何大武窜斥逺方以杜奸窦庶使奸匪寒心而邉境获寜矣伏祈
　　睿鉴施行谨
　　奏
　　所奏甚是应发遣黑龙江以示惩戒
　　雍正十二年七月二十六日广东总督【臣】鄂弥逹谨
　　奏为恭谢
　　天防事窃【臣】保送原任广东海丰县知县王者辅军前
　　效力经部臣带领引
　　见奉
　　防王者辅着命往陜西交与总督刘于义差委效力数年之后该督将伊有无劳绩效力如何之处出具考语给咨送部请防王者辅系因公科敛革职拟斩之员续以赃银限内全完减等拟徒结案该员縦才有可观而其品行之不端操守之不固显然可见今鄂弥逹出具人品端方考语甚属不合着严饬行钦此【臣】伏读之下不胜悚惶縁【臣】到粤之日访闻该员居官声名尚好随经传入署内见其人尚朴直令其料理一切事务颇属敏练是以【臣】出具考语保送不觉言之失当冒昧之罪夫复何辞荷蒙
　　圣恩髙厚不行交部治罪
　　训饬成全感惧实深嗣后惟有凛遵
　　圣训力赎前愆于万一所有感激防忱理合
　　奏谢伏祈
　　睿鉴谨
　　奏
　　身膺封疆要任当逺大是务不宜见识浅狭公私界限祗在防防念虑之间一瞻徇即为负国溺职重则贻累功名事业轻亦难免物议于已毫无裨益无如烛理不明者比比皆然每争趋些少光荣以图目前快志遂置日后无限悔吝于不计也此谕亦使抚臣两司观之雍正十二年十月初八日广东总督【臣】鄂弥逹广东廵抚【臣】杨永斌谨
　　奏为奏
