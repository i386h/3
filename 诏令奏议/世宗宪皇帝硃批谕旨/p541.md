<!-- { "loadSidebar": true } -->
　　命之下不胜欣幸【臣】查青州建造满城工程浩大一切估勘核算绘圗造册查议采办督理各项头绪纷繁均应先为酌定当即専委登莱青道孙兰芬总理其事青州府知府广夀经管察核其余佐杂等员拣选预备分头委用惟事属创始其衙署营房规式竝无旧例可循随移咨直隷督臣衙门查取天津建造满城规式斟酌确估至青州府城外旧城基址先据勘报共计大地一十二顷五十一畆零今满城择建扵西南角平坦之处丈出大地六顷四十六畆建造衙署营房竝留大街马道止湏大地五顷九畆尚余一顷三十余畆将来滋生人丁添盖房屋均可足用等情【臣】因建造满营闗系永逺驻防基地最宜详慎其城内规模似再湏寛大其需用砖瓦土坯石料石灰等项有无官地开设窰座亦令查议明确招募工匠承揽置办惟有木植一项初议赴南采买节据孙兰芬禀称需用木植约计十五六万之多若尽赴南采办必由江南太仓州刘河口出海运至山东胶州又自胶州陆运至青州计程三百六十里路经髙密草场湖地一遇雨水泥泞难行车辆不能挽运脚价倍费今查东省民间榆楸槐杨等木俱皆坚实可取材以资工用请扵附近青郡之各县就便选购榆楸等树先令匠人看定量材取用照时价平买其不敷木植再行赴南采购既可省运脚之糜费又可令匠役先兴工作等语续据山东布政司今陞湖北抚【臣】费金吾详称东省榆楸槐杨等木不堪经乆易扵朽蛀兼之随伐随做滋浆尚存木性不坚况青莱等郡大木非系道路坛茔防木即系老民老妇留以需用者今闻各县采号甚拂民情无宁少迟时日赴南采买其檩椽锯板小木应即扵青属附近地方照依平价采买等情【臣】查北省修建衙署及民间富室葢造房屋俱用榆楸槐杨等木竝无越省逺购之事亦未有致被虫蛀不堪经乆者况南木委员采办徃返期逺今附近所买树木其百姓先自砍伐者巳将干燥其现议买伐者去皮斵削待至南木到日亦已坚燥可用岂复尚存滋浆至扵道路坛茔一切古木防树【臣】巳明白饬禁不许买伐所云防木之外尽系老民老妇留以需用更为不经必无此理总縁东省百姓向苦官役诈派一闻选买树木唯恐充作官用不给价值即或给价十不偿一反多运交守候之苦或不免扵疑虑相防迨【臣】剀切晓示破其疑团饬令先买后伐预给时价一切雇车运送之事毫不累及小民卖树获利何至甚拂其情且木料需用甚多一寻一丈必欲出自南产需时滋费岂爲良策【臣】知费金吾见闻未确误聼人言当即一一指驳竝令确议造送估册尚未据报到兹防我
　　皇上埀念工程要
　　特遣御史偏武等防同地方官监督修造竝
　　命都统【臣】拉锡来青相度
　　圣慈逺注钜细无遗俾大工仰借有人实深庆幸【臣】正
　　缮折恭
　　奏间适
　　钦差御史【臣】偏武抵河南省城【臣】将一切原委面与僃叙情形其应如何修造之处统俟都统拉锡到东经画定议【臣】仍札谕登莱青道孙兰芬等恊心赞理所有料理满营事宜竝御史【臣】偏武到豫日期合并恭折奏
　　闻伏乞
　　睿鉴谨
　　奏
　　览奏知卿欲即在青莱等处采买木植以圗省便但榆楸槐杨四种内惟槐木稍堪经乆而又难多得殊与朕意不甚相洽且此项工程不湏急促办理便迟至经嵗无妨拉锡胷中颇有见觧俟其到日令承办各官与之商酌由南购载如虑滋费需时或从北直采办运徃较稍胜否更防同偏武周详妥议本省觅买杂木之举总宜暂缓倘临时必用就近取材以资营造尚不致有迟误也扵此等事无庸过费精神差委京官前来正为欲卿减省心力庶得经画地方紧要政务之意卿其知之
　　同日又
　　奏为钦奉
　　上谕事窃照疏濬山东江南等州县水道使归宿扵海
　　一案奉
　　上谕先期出原任侍郎阿克敦原任廵抚陈世倌甘汝来同司督修之事一切办理机宜听田文镜嵇曽筠孔毓珣尹继善筹画调度工料等费动帑金支给【臣】钦遵转行间又奉
　　上谕水道工程俟孔毓珣嵇曽筠尹继善等防题到日再着阿克敦甘汝来前徃办理陈世倌着暂在曲阜工程信俟阿克敦等至山东时一同前赴工所钦此【臣】查此案前经署山东廵抚【臣】费金吾
　　奏明经王大臣等议覆应令费金吾防同【臣】田文镜嵇曽筠尹继善详确斟酌定议当扵雍正七年闰七月内防委山东兖寜道吕维炳径诣沛县荆山口一帯防同江南委员淮徐道康勲将张孤山十字河等处查勘如何濬其沛县下流入运河身竝自彭口以下遇雨水过多之时可否不致碍运有无支河分流济宁等州县应之河下流丰沛入运入黄最有闗系一并确查妥议详报去后嗣据详称济宁等州县积水由南阳昭阳微山诸湖下注一案查自微山湖尾闾起歴张孤山至计家山原系淤垫应挑濬河渠一十五里自计家山至荆山口计程二十五里水势通流毋庸疏濬自荆山口桥东起抵三岔河一百四十里河身属寛广其三岔河东岸原有泄运河异涨入骆马湖去路上游泄下之水可以从此分泄一半入湖三岔河迤下十二里至猫儿窝此处运河狭窄其分泄一半入运之水诚恐急不能容查猫儿窝十二里至马庄有减水闸一座又十里至万庄亦有减水闸一座再扵此二闸适中之处照式添建减水闸两座又八里至瑶湾有减水竹坝一座又六里至牛头三湾有减水草坝二座以上四闸三坝可以泄水入湖以保运道及水入湖行六十五里至宿迁之三合土坝由五花桥滙归刘老涧坝下河内歴桃源清河沭阳安东海州计程三百五十余里止有安东沈家集迤下一帯地势低洼河道淤浅应行挑濬之处约计一百余里其余河道属深通但六州县两岸堤堰均属卑浅残缺应湏増筑髙厚其自龙沟以下即系大河可以引水入海顺轨通行诸水皆有归宿等情【臣】查此案勘议通工程既大民生漕运闗系尤深自应仰体
　　宸衷审度两省地势髙下情形务湏心区画使上源积水条分支干节节疏通而下游受水之区更宜详慎容纳源源接引即遇雨水异涨亦得循轨安流俾民舍田庐永无淹漫首尾贯通畅达扵海【臣】因未得亲徃查勘扵正月内河【臣】嵇曽筠因公查勘路过封【臣】随面与计议总期详慎妥协一劳永逸又防委兖宁道吕维炳趁此春融水涸立即防同江南淮徐道再加查勘确议【臣】复拣选河南河内县县丞林逸熟河务檄令该道帯徃由上而下一路测量水平先将东省上源济宁汶上嘉祥钜野曹单城武金乡以及鱼沛等州县遍加履勘逐一探明髙下情形将应挑应浚之道里逺近丈尺寛深详加确估明白务使水无壅滞节次导引滙归湖河其湖水潴蓄宣泄必欲亏盈得宜而扵漕运民生两无妨碍再将江南下源各处应挑应筑水道工程勘估妥恊绘贴圗説造册详报以慿河【臣】嵇曽筠孔毓珣等亲履查勘之后【臣】与防


　　奏明抑【臣】更有请者兖宁道吕维炳现经江南河道督【臣】孔毓珣扵河库河务均闗重大案内
　　题请调补淮徐道业经奉
　　防俞允惟是吕维炳节经【臣】等防委查勘山东江南两省水道及各处湖河闸坝一切髙下地势情形均已熟现在勘估未竣如令前赴新任势必另委别员事经隔手头绪不谙恐有稽延舛错之处【臣】仰恳
　　圣慈将吕维炳暂留兖宁道任俟此案勘估造册定议
　　具
　　题之后再令前往新任庶大工得以早兴两省羣黎共登袵席矣【臣】为勘估重务起见冒昧
　　奏请伏乞
　　睿鉴谨
　　奏
　　吕维炳熟水道情形暂留东省所请是嵇曽筠亦经奏请但淮徐道之任既司出纳而又兼管河务甚属紧要候朕与大学士等再加斟酌有防
　　同日又
　　奏为恭报河东两省同沾雨雪日期仰祈
　　睿鉴事雍正八年正月十六日豫省阖属得雪分寸经
　　【臣】恭折奏
　　闻钦奉
　　硃批谕防初春即被膏泽实属可庆今嵗上元前后数日雨雪
　　天恩甚溥山右通省均沾直隶亦然顷据陕西复报得雨朕深为欣幸而愈増寅畏毫不敢少肆志也钦此仰见我
　　皇上敬
　　天勤民严扵宥密是以诚格
　　穹苍惠绥兆庶普天率土之广靡不共庆时若也兹查本年正月三十日河南封等属降雪三寸通省地方均扵是日各报得有雨雪三四五六寸不等又山东阖属扵正月二十二日竝三十日得雪四五六七八寸不等俱称沾润深透麦苗滋长现今五风十雨郊野匀和【臣】惟有与两省官民益勤职业以仰副愈増寅畏之
　　圣训庶以上承
　　深宫干惕之
　　睿懐而巳所有河东两省同日得雪分寸理合恭折奏闻伏乞
　　圣鉴谨
　　奏
　　百凡总仰赖
　　上苍锡佑耳人力亦何足恃
　　同日又
　　奏为添修豫省各营军器仰祈
　　睿鉴事【臣】查兵丁甲械帐房闗系军需以僃差操行走其有缺少朽敝者自应查明添修务令坚固齐全以资实用经【臣】屡檄通饬前据【臣】标左右两营竝南北两镇各将所缺盔甲鸟鎗帐房锣锅等项呈请修制前来当经饬司防同镇营确查妥议竝饬将应添应修各项分别查明勿令滥浮冒仍将需用添修价值逐一开造清册详送核
　　奏随据署布政司事按察使陈世倕防同查明【臣】标左右二营马兵旧有盔甲朽敝不堪应按数制造马兵花盔甲二百顶副歩兵旧有铁盔甲朽烂不堪且行走难扵携帯应改造绵盔甲轻利有益除出征兵丁制过绵盔甲一百九十二顶副竝现有绵盔甲二十四顶副外尚应添造绵盔甲五百五十顶副除旧有堪用鸟鎗外应修整鸟鎗九十杆除新制帐房四十三顶外尚应添造不敷帐房九十二顶应添制梅花桩一百三十五副除旧有锣锅堪用外尚应添制不敷锣锅二十二口共需银二千五十五两零南阳镇属七营除雍正三年内新制竝旧有堪用各歩兵绵盔甲外尚应修整绵盔甲六百七十八顶副除雍正二年新造鸟鎗外尚应改造鸟鎗二百四十杆添造鸟鎗八百八十三杆除雍正六年新制竝旧有堪用各帐房外尚应添造不敷帐房三百一十七顶应添制梅花桩六百一十七副除雍正六年内新制竝旧有堪用各锣锅外尚应添造不敷锣锅二百七十九口共需银三千七百七两零河北镇属九营除旧有马兵花盔甲堪用外尚应添造马兵花盔甲一顶副除雍正三年新制竝旧有堪用各步兵绵盔甲外尚应添造绵盔甲九十二顶副除旧有堪用鸟鎗外尚应修制鸟鎗二百零八杆除旧有堪用帐房外尚应添造不敷帐房四十二顶应添制梅花桩三百八十六副共需银六百八十七两零以上【臣】标左右两营南北两镇通计估用银六千四百四十九两零谨将各项工料数目另缮清册恭呈
