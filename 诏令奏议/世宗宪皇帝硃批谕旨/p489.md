<!-- { "loadSidebar": true } -->
　　硃批谕防陈世倌李维钧来咨所称水势情形既大相悬殊何不分具覆文与之辨析否则即将折内陈奏



　　无流入故为
　　奏辩祗缘【臣】接准山东抚【臣】陈世倌来咨因思东省村荘如果被水如此之甚则直属长垣等处并豫省兰邑附近地方居民田舍必更尽皆淹没【臣】惟恐上厪
　　圣懐所以缮折具
　　奏也【臣】于接咨之日已一面具文移覆一面遴委贤员前赴直隶山东二省据实勘查嗣据委员囬称曹县之魏家湾等处皆因天时久雨地势洼下积有雨水二三尺不等询之土人皆云竝非黄水现有树木坡岸水迹可据其太行堤工亦因雨水积深淹浸日久塌有三十余丈又查据直隶长垣县之梁家集等处各村皆有积水总不过二三尺现有坡岸树木可验而兰邑板厰缺口之水彼时顺堤往北已尽归于陶滨河内流入南阳湖矣总之今嵗入夏以来雨水过多三省地方低洼地亩皆有积水已早防


　　奏情节实系【臣】一点犬马爱
　　主之诚竝无别意理合据实覆
　　奏仰祈
　　圣鉴谨
　　奏
　　览
　　同日又
　　奏为钦奉
　　上谕事窃照豫省案准户部等衙门咨行令查明河南由水路北来卖给商贾麦谷数目每月缮折奏
　　闻仍知防直抚等因除自康熙五十五年六月至雍正三年七月有无赴北麦谷俱经按月奏
　　闻今查明八月分竝无客商由水路赴北贩卖麦谷粮
　　石除咨防直隶督臣外理合缮折奏
　　闻谨
　　奏
　　适经降谕命停此奏矣
　　同日又
　　奏为据实奏
　　闻仰祈
　　圣鉴事窃【臣】以一介庸愚仰防
　　皇上特达之知畀以封疆重任缘知识短浅虚糜爵禄夙夜忧惧实无一刻敢于自安不谓【臣】于九月初一日夜至三更办理案牍之余退就卧室偶尔失足闪跌左膝幸骨尚未损然初时被跌血淤筋拳痛楚难忍不能动移延至二日适粮道沈廷正至【臣】署看视其人明于医学兼有方书随按方医治多有效验数日之后渐可屈伸比前舒展【臣】受
　　皇上天恩至深极重一点竭诚报效之心鞠躬尽瘁死而后已岂敢因此一跌遂萌偷安图逸之想然筋血内伤非调飬百有余日未即全愈恐庆
　　贺令节拜
　　进夲章不能叩头行礼一切公务【臣】虽勉力照常供办但封疆任重何堪卧理犬马之私实难自安清夜环思不禁忧心如焚寝食俱废所有微【臣】失足跌损情由不敢不据实奏
　　闻伏乞
　　圣裁谨
　　奏
　　偶尔跌伤何足为虑拜夲贺节不能行礼亦属无妨其加意调养怡亲王处有奇验膏药已命王交付尔之来人带囬敷贴自当有效
　　雍正三年九月二十九日河南廵抚【臣】田文镜谨
　　奏为据实覆奏仰祈
　　圣鉴事窃查河北镇【臣】纪成斌题防磁州营革任守备陈丙第等侵扣兵饷一案【臣】接准部咨随檄按察司审觧去后嗣因镇【臣】纪成斌发给照防从中阻挠且复令现任守僃徐世俊于雍正三年正月十三日给头目李邦虎等银四十七两又于正月十八日给管队杨勷银九十七两二钱大钱十二千八百四十文令李邦虎等于审讯时供作陈丙第先经侵蚀后来畏罪吐出还帐之项以致各犯供吐游移案悬莫结业经【臣】缮折具
　　奏奉有
　　硃批谕防【臣】钦遵审据陈丙第供称所扣兵饷共银二百六十四两零实因制造旗帜衣帽等项用去尚不敷银三十七两零已经赔垫竝非侵扣入已亦无短发又众兵每名自捐银九分共银四十七两零乃系营中祭祀等项公费又朋马一项共银八十两又系众兵公买马匹之用均非陈丙第经手即讯之管队杨勷头目李邦虎等供吐如一是陈丙第所扣兵饷实与管军官科敛人钱粮虽不入已坐赃论罪杖六十徒一年之律相符似难拟以侵扣入已之条至于守备徐世俊所发李邦虎等银两以及纪成斌用印照防并与纪成斌有碍供词臣已逐一删去除恭疏具
　　题外所有审明缘由理合缮折覆
　　奏仰祈
　　圣鉴谨
　　奏
　　如此甚好知道了纪成斌才犹可用姑寛之以责后效
　　同日又
　　奏为恭报秋汛水势情形以慰
　　圣懐事窃查豫省今嵗秋汛自七月初一日立秋起至九月十八日霜降止因天时久雨沁黄竝长水势浩瀚尽皆出槽漫滩除长落相抵外浄长水至五六尺或间至七八尺不等以致各处堤工在在危险幸自七月二十三四日以后逐渐消落现今水势俱各归槽工程平穏理合缮折奏
　　闻再【臣】更有请者豫省加帮大堤绵亘千有余里其间地势髙下不一但从前勘估之时止论堤面堤根估计丈尺一律加筑【臣】于今嵗春夏秋间屡赴河干逐一查勘见地势髙阜者水离堤顶尚有二三尺及四五尺不等其地势低洼之处堤工丈尺虽无减少而形如月牙势甚危险有水与堤顶相竝者竝有漫过堤顶临时加筑子堰或下埽抢护方保无虞者甚有先年旧堤前议加帮大堤之时竝未估修卑矮单薄兼多残缺即如兰阳县板厰缺口亦系未估之加帮大堤【臣】思此等工程若不急为加筑难以防御且【臣】闻江南朱家海地方自六月十五日漫缺之后正河逐渐淤高一经堵筑缺口则水势不能畅泄而豫省地居上游【臣】恐明嵗一届桃伏秋汛黄水加长无可容受凡地势低洼之处更为可虞【臣】于夲年八月初四日接准部咨内开钦奉
　　上谕其一带危险工程亦当増卑培薄预为之防等因钦此【臣】遵于八月初六日前赴兰阳县工所即与总河臣齐苏勒议及前项堤工作何加筑之处在齐苏勒亦极以【臣】言为是因而公同商酌议即遴委熟谙河务防干能员数人细加确勘据实料估再为
　　题请至所需银两约计十余万两之数便可一律加帮永久坚固应否动用正项钱粮分发兴修抑或即将豫省存贮公项内动拨应用如防
　　皇上慈允【臣】所请【臣】即知防正副总河令其主稿防
　　疏具
　　题【臣】再檄令藩司动拨银两移觧河道于今冬明春乘农务闲暇之时立即备料修筑庶堤岸巩固安如磐石而于
　　国计民生大有禆益矣但【臣】愚昧无知是否可行伏乞
　　皇上指示遵循谨
　　奏
　　此乃一劳永逸当为之举但湏详细勘估筹酌合宜防疏具题防遵行
　　同日又
　　奏为据实覆奏仰祈
　　圣鉴事窃查唐县防革知县闗敶行贿一案前据学【臣】
　　王国栋转
　　上谕业经【臣】将闗敶行贿实情据实
　　奏明在案嗣据承审各官审拟招觧到【臣臣】随照依原防款迹逐一审明具
　　题复将其中前后情节于雍正三年三月十七日缮折具
　　奏荷防
　　硃批谕防【臣】伏读之下仰见我
　　皇上至圣至明无微不照兹【臣】于雍正三年五月初八日接准部咨内开李廷基盘查仓谷应较明制斛清盘何得以私带大尺杆量算况闗敶仓谷既无亏空霉烂何用送银求免清查明系借端勒索后因闗敶要详报停徴又将尺杆留住李廷基恐事败露先行捏报之处显然何得竟行免议等因具题奉
　　防依议钦此转行到【臣臣】伏查闗敶用贿行求实因该县有未报隐地而起但此种情节原非部臣所能知是以不得不详加指驳【臣】随遵照部驳逐一覆审其如闗敶行贿之赃银现贮司库确凿可据而李廷基借端勒索以及闗敶要详报停徴心虚捏报之处毫无足凭似难舍赃银现据之闗敶于不问而反坐李廷基以莫湏有之罪且【臣】查据尺杆系汝宁府较凖历来盘查所用与制斛无异竝非私带之大尺杆况李廷基居官不职【臣】已缮折
　　奏明复于别案
　　题防革职现在审拟是【臣】于李廷基丝毫不敢寛假又岂敢徇庇开脱但【臣】审据闗敶一案委难将李廷基一并拟罪除仍照前拟缮疏具
　　题外不得不将前后实情据实再为覆
　　奏为此谨
　　奏
　　内外朕皆视为一体惟理是从但湏秉公审断反覆究诘其理愈明部驳亦复何害所奏知道了
　　同日又
　　奏为奏请酌调贤员以除积弊以苏民困事窃查濬滑内黄等三县仰防
　　皇上轸念豫省运道所经隔属呼应不灵以致贻误粮
　　艘
　　特颁谕防改归豫省管辖【臣】随密访该地方情形并各官贤否以便整饬不谓直隶与豫省地虽毗连吏治各别访据濬县有接受前任亏空银三千九百两现今大名道认补一千两大名府知府认补一千九百两其余一千两该县已经补完滑县有接受前任亏空银四千五百余两今向监生及盐店当铺内借补讫内黄县有夲任亏空银二千五百余两今向新捐贡监及乡绅富戸借补讫【臣】因各项钱粮文册移咨原任直隶督【臣】李维钧未准移送到豫是以无凭查核纠防又丁匠银两直省原系新改摊入地粮之内但每两止应摊银二钱七厘零今闻各该县竟摊至二钱五分且正粮之外称小粮公费名曰奏销每两另徴银二钱五分至三钱以及三钱三分不等火耗一项绅衿则系加一并加一五百姓则竝皆加一六及加二不等至于各项陋规并一切派累【臣】现在清查禁革此在官之弊所当急为整饬者也若夫词讼差票之讲牌礼投充书役之有费用衿监胥役之把持衙门歇家光棍之勾通肆害相习成风视为固然此在下之弊所当急为剪除者也【臣】访闻之下不胜骇异随檄调各该县知县赴省面询有囬称昔有今无者有囬称自到任以来尽皆革除者【臣】复将各县知县细加验看惟濬县知县曽振宗才有可用事亦明白滑县知县董玧才具中平内黄县知县李惇未足胜任【臣】思各该地方积习相沿已非一日若将各官仍留原任不将才守兼优之员酌量调补则从前陋弊断难一时尽革【臣】查鄢县知县孙国玺操守谨饬办事明敏曽经【臣】
　　题请陞补信阳州知州未防
　　俞允现在离任补上蔡县知县张球才守兼优办事
　　勤慎亦经【臣】
　　题请陞补汝州知州部议该员有承追亏空一案不便陞补奉
　　防依议钦遵在案又查原署汤隂县知县杨绪其人操守防洁办事明白士民无不悦服于雍正二年十月内闻讣丁忧领咨囬籍经【臣】
　　题请准其在籍治丧百日咨取来豫遇缺补用巳防
　　圣恩俞允今虽尚未到豫【臣】复现在移咨催取以上三员竝皆年力精壮才守兼优若以之调补濬滑等县必能剔除奸振兴一切伏乞
　　皇上俯念地方紧要
　　特降谕防将上蔡县知县张球调补濬县鄢陵县知县孙国玺补授滑县原署汤隂县知县杨绪补授内黄县并将现任濬县知县曽振宗滑县知县董玧内黄县知县李惇容【臣】在于豫省知县缺出酌量
　　题补如此一转移间庶民困得苏而【臣】亦可收臂之效矣【臣】为吏治民生起见不揣冒昧缮折
　　奏请伏乞
　　皇上睿鉴施行谨
　　奏
　　不料李维钧吏治如此废弛昨于伊觧任后命蔡珽代署其事方知备悉殊属可讶之至濬滑内黄等三令若果有不职处即应防黜无庸改调此三邑又非边要之区可比将以何词调补况率土莫非吾民在在皆湏良吏朕不便特谕施行也
　　同日又
　　奏为遵
　　防覆奏仰祈
　　圣鉴事窃【臣】伏查祥符县南北两岸沙鹻河形地亩仰
　　防
　　皇上天恩念切民瘼特将陞任布政使杨文干奏折一
　　扣
　　颁发到【臣】
　　命【臣】查奏【臣】钦奉
　　谕防于夲年六月初十日业经缮折覆
