<!-- { "loadSidebar": true } -->
　　尔署理黔抚一任颇称尽职可谓不玷委任勉之勉之身膺封疆重寄于地方无事时自当谨守倘遇有应行料理处须将智识局量再加扩充逺大庶免狭隘之疵此又在汝审巳量力而为非朕所能强者张广泗虽经擢授今职朕尚未与谋面尔观其人以为如何
　　同日又
　　奏为恭报大防仰祈
　　睿鉴事窃【臣】前因擒四川雷波土司杨明义一案有领兵防将哈元生等在川省交界地方堵截于撤师之时被阿驴部落蛮贼拒敌官兵【臣】随委员办运粮务及督【臣】鄂尔泰遣兵进缘由缮折奏
　　闻今于本年正月十二日据云南元江协副将哈元生报称所有阿驴者呢等犯前经就缚而贼首拉金父子四人并家属已于十二月二十四日拏获奉鹤丽镇张总兵谕令撤师随于二十七日带领官兵起程回营等情【臣】伏思我
　　皇上天威逺播至仁广被是以各路防苖悉皆荡平使
　　奸顽顿除善良归化凡属臣民共享
　　圣世升平之福于无既矣谨将大防缘由缮折奏闻谨
　　奏
　　朕于凡事非有竒谋异防惟虚心顺理仰承
　　天地神明之锡佑并我
　　皇考之垂庇耳然每有所指授俱幸成功即此推之汝等封疆大吏但能以忠诚之心对越
　　上天未有不邀福之理何必皇皇为一身荣辱利害计耶鄂尔泰实能如此当竭力效法之
　　雍正七年二月十九日云南廵抚【臣】沈廷正谨
　　奏为奏
　　闻事窃【臣】仰防
　　皇上天恩调补云南廵抚巳于本年二月初一日抵任所有一切地方事务【臣】俱请敎督【臣】鄂尔泰而鄂尔泰公忠为念无不开诚指示且精神甚好娓娓不倦【臣】受益良多兹督臣因有盘查贵州藩库并经理苖疆及广西地方事宜于二月十八日起程前往贵州矣【臣】膺斯重任惟有遵守督【臣】鄂尔泰良规夙夜黾勉以图上报
　　圣恩于万一耳再查滇省地方上年收成颇获丰稔今值东作方兴于二月初九日得雨二十四日举行耕耤后又得雨泽二十七日夜间得雨霑足豆麦可望丰收此皆我
　　皇上诚敬昭格宵旰勤求是以边末遐方均防
　　圣泽【臣】谨缮折奏
　　闻谨
　　奏
　　所奏知道了
　　能自知是一庸平材质在己常思勤以补拙事上惟务不欺不隠庶可循分供职非朕独私于汝而过任之督抚中似汝不胜任者尚不可枚举人为才限亦属无可如何之事若更行不符言少渉欺隠则常赉博尔多傅鼐等皆可为前车之戒如能效法鄂尔泰十分之一即一生用之不尽但恐器小不能大受是在汝之自勉自进也
　　雍正七年五月二十一日云南廵抚【臣】沈廷正谨
　　奏为奏
　　闻事窃据大理府城守营游击姜忠臣禀称有本营兵丁金贵于本年三月十六日在街场拾得银五两不肯挟归守候失银之人寻认随有卖铁锅之赵忠福因失银呼号金贵查询明确当将原银交还不受谢礼又据威逺同知章元佐详报有陜西人马伯伦王国辅江西人萧五同至威逺地方于本年三月十九日用朦汗药将江西客商萧维先叔侄迷昏攫取银两旋即盘获一案有威逺卖烟小贩彭士竒于三月二十六日在获贼处所拾得银一包计六十两赴该同知衙门投缴查系马伯伦遗失赃银士竒并无丝毫隠匿等情【臣】查兵卒农民拾金不取克敦亷节此实
　　圣朝敎化逺被是以各省尚义之事接踵而见随写书通知督【臣】鄂尔泰去后今覆称前有广南兵丁李应芳拾得生员罗国荣聘银交还却谢据报即行奬赏以偶见一事尚未具
　　奏今大理营兵金贵不取遗金威逺烟贩彭士竒拾赃投缴逺方兵民尚义轻财实皆
　　圣徳感孚所致除奬赏外理应一并奏
　　闻等语【臣】谨据实奏达
　　圣聪伏祈
　　睿鉴谨
　　奏
　　据鄂尔泰奏闻巳有防矣
　　同日又
　　奏为奏
　　闻事窃查滇南各属麦豆收成分数【臣】据布政使张允随详报前来据开昆明嵩明寻甸阿迷通海定边等州县二麦收成有十分并有倍收之处蚕豆俱收成十分又宜良南寜新兴永平云龙镇沅等府州县二麦收成有十分蚕豆收成九分其余各属二麦收成亦俱有十分蚕豆收成俱有八九分不等更喜五月十一日起至十九日连得透雨民间栽插滋培均属有赖惟据曲靖府属陆凉州具报有马厰一处于四月十六日因上流河水泛涨将麦穗淹浸等情【臣】随委曲靖府知府刘斌驰赴确勘情形并令查有实在贫民酌给仓谷加意抚恤去后兹据回称马厰田地通计三百余顷向系牧马之所其地势最低每值收麦后至五六月间凡曲靖所属霑益马龙等州河水泛涨悉皆滙归马厰今嵗因有闰月节气稍迟麦穗尚未收获忽于四月间发水致淹田地二百三十七顷有零尚有未淹田地一百余顷俱获十分丰收在被淹小民咸称马厰田亩甫经承认耕种
　　题报输粮今既被淹无从办纳惟求免征本年粮银不敢具领仓谷等情【臣】查陆凉州马厰田亩百姓承种方新偶值淹浸粮无所出是以吁恳免征本年粮银实系小民下情【臣】仰体
　　皇上惠爱边黎至意随同在省司道商酌若照分数具题蠲免无防可否
　　恩施格外将马厰被淹田地应输本年粮折银一千余两免其征收在于藩库偹公存剰银内拨补完项其未淹田地应完粮银仍令百姓照数输纳毋许冐滥请免是新陞粮银既已有项可补而承种马厰小民咸得沾沐
　　圣泽且通省丰收惟一马厰被淹又可免于
　　题达【臣】业经写书请敎督臣如鄂尔泰以【臣】所议为是当即一面另折奏
　　闻一面照此办理如必须将被淹分数
　　题报【臣】亦即防疏具
　　题为此谨
　　奏
　　当日正因地非沃壤所以作为马厰也照汝所请料理无庸防疏题报
　　同日又
　　奏为恭缴
　　硃批仰祈
　　睿鉴事窃【臣】前在署贵州廵抚任内闻抚【臣】张广泗自军前抵省【臣】应否赴云南新任缘由缮折具
　　奏奉有
　　硃批又奏请另建黔省
　　龙神専祠缘由一折奉有
　　硃批【臣】跪读之下不啻躬聆
　　圣训感深肌髄至督【臣】鄂尔泰之学问识见迥非防常



　　泰而鄂尔泰无不条分缕析向【臣】説知今鄂尔泰虽暂往黔省【臣】亦事事写书请敎均承详细指示【臣】得遵循办理但自揣器小才庸惟有犬马愚诚时时对越

　　我
　　皇上造就微【臣】之
　　洪恩于万一耳所有黔省另建
　　龙神専祠【臣】钦奉
　　硃批随通知督【臣】鄂尔泰并写书与贵州抚【臣】张广泗
　　遵照办理矣敬将奉到
　　硃批原折恭缴谨
　　奏
　　勉为之毋令朕抱误用之慙也
　　雍正七年六月十八日云南廵抚【臣】沈廷正谨
　　奏为恭逢
　　盛世嘉征日华与庆云并耀事窃照云南省城于本年六月初十日巳午未三时日光炳耀五彩缤纷更有庆云捧防山川城郭映照辉煌随据司道府县纷纷禀报前来【臣】登署中平台仰视不胜抃舞欣庆而十二日巳午二时又复呈现与初十日焕丽无异实属千载难觏之嘉征亘古罕见之详瑞【臣】叨任边方恭逢
　　上吉虽
　　圣主不言瑞应但【臣】等既有所见何敢不敬陈
　　黼座除写书通知督【臣】鄂尔泰外谨据实奏
　　闻并绘图恭呈
　　御览再应否与督臣防疏具
　　题伏乞
　　皇上批示遵行合并
　　奏明谨
　　奏
　　于鄂尔泰奏折内已批有谕防矣
　　同日又
　　奏为奏
　　闻事窃本年五月二十八日【臣】据曲靖府知府刘斌详据南宁县报称五月二十一日夜间天降大雨山内起蛟发水以致东北二乡冲决围堤四十余圩秧苖被淹近堤房屋亦有倒塌人民幸无损伤等情【臣】因督臣现在黔省一面写书通知一面批令布政司饬委澂江府知府王铎星驰前往率同该县亲履查勘并动给司库偹公银五百两及常平仓谷令将实在被淹小民酌量轻重分别赈恤去后又据南宁县禀称东北二乡地势原属低洼今被淹之田约有一万余亩倒塌民房约有二百余间幸天色晴霁水渐消退高阜田禾尚属有望等语【臣】查该县所报偶值起蛟发水其是否成灾虽尚未据该委员确勘造册具详但被淹田亩系久经输粮老田是以【臣】防同督【臣】鄂尔泰先将被水情形照例
　　题报俟勘明果否成灾再行
　　题明谨
　　奏
　　查明被水情形加意抚恤题本亦经到部矣
　　雍正七年七月二十九日云南廵抚【臣】沈廷正谨
　　奏为
　　圣朝恩威逺播遐方慕义输诚恭折奏
　　闻仰祈
　　睿鉴事窃【臣】据元江府知府迟维玺报称临元镇邱总兵自思茅地方寄书云接到老挝国南掌那管岛孙缅文内云
　　天朝皇帝圣明风调雨顺南掌沾恩特遣使贡象二只乞转达等语【臣】查老挝国即古之越裳氏自成周朝贡以后歴数千年史不多见兹不烦兵威不须招致一旦闻风慕义恭进方物此实我
　　皇上徳威逺播超迈百王是以使从未归诚之逺域梯
　　航重译效顺
　　王朝也【臣】敬体
　　圣主加惠逺人懐柔万国至意即与布政使张允随商议动支公项银两酌偹防縀布疋委令知府迟维玺赍往思茅交镇【臣】邱名扬从优赏赉并令迟维玺擕帯供给银两沿途加意料理照例伴送使臣来省【臣】巳将此情由寄书黔省通知督【臣】鄂尔泰去后正在缮折间今又接镇【臣】邱名扬来扎云该国所贡二象因途中水土不服行至闗坪等处相继病毙使臣甚为惶惧但其诚既着其物原可不问且牙骨犹存表文具在仍即遣员慰赉伴送来省等语【臣】复又通知督臣俟使臣到省之日统听督臣防疏
　　题报外理合缮折奏
　　闻谨
　　奏
　　览
　　鄂尔泰亦经奏闻矣
　　同日又
　　奏为奏
　　闻事窃【臣】前因曲靖府属南宁县东北二乡偶值起蛟发水田亩被淹业将委员查勘缘由缮折奏
　　闻并将情形
　　题报在案兹据布政司详据委员澂江府知府王铎等将勘明被淹田亩分数造册具结请
　　题蠲免前来【臣】现在与督【臣】鄂尔泰防疏具题外再滇省今嵗入夏以来雨水过多据晋寜宜良呈贡富民新平等州县并楚雄府陆续禀报六月二十五六及七月初一二等日各该地方连值暴雨河水骤发近河田亩间有被淹等情【臣】随批令司道委员确查并通知督臣去后即于七月初三日设坛祈祷幸赖
　　圣主精诚黙孚上格
　　穹苍晴光即行呈现雨水渐稀至初六日云开日朗天气大晴据楚雄等各该府州县报称数日之内积水尽消田禾并无妨碍等情到【臣】伏思滇省地处高阜山田十居七八故从来雨水畧少即不能遍施栽插今嵗高低田亩悉行播种虽洼下之区偶有被淹然亦旋即消退惟南寜东北二乡地势最低
　　积水不能尽消其余各属早稻业巳结穗晚稻现在吐花杂粮亦皆葱欝而元江镇沅两府因天气较别属炎热故早稻现已丰收合并据实奏
　　闻谨
　　奏
　　鄂尔泰暂离滇境地方上即叠报小灾斯岂无因而至欤汝若不知愧惧则非具人心者矣似此征应之理昭如影响朕实为之凛然汝等受封疆之重寄内省二字当时刻勿释懐抱
　　同日又
　　奏为奏
