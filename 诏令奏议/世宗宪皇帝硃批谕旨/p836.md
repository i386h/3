<!-- { "loadSidebar": true } -->
　　奏明兹据驿盐道徐嘉賔申据贵州黎平府批解试销盐价银一千六百六十八两零照数兑收巳清前项【臣】查此善后盐五百包除去卤耗陞出秤头合计净盐八万四千二百零七斤每斤定价二分一厘共该银一千七百六十八两零每包扣去火足银二钱共扣去银一百两实解银一千六百六十八两零内除盐本银九百八十七两又除运脚银三百五十两尚余息银三百三十一两零归还原项僃用又查此项盐斤在梧州收买每斤给价一分二厘较之帑盐价费加倍有余其自梧州运至古州脚费每包共银七钱每斤合运脚银四厘六毫零除净外每斤尚有余息银四厘三毫零每包共有余息银六钱五分则运销帑盐盐本既贱余息更多是试销已有成规理合奏
　　闻谨
　　奏
　　暂时试销岂遂足为凭须行之久远方可定成规耳雍正十一年五月二十二日广西廵抚革职留任【臣】金鉷谨
　　奏为奏明拏获匪首李梅拨兵解往东省余犯分别完结仰祈
　　睿鉴事窃【臣】委员查拏匪犯王公一案业经恭折奏闻随于五月十四日据永福县知县吴王坦禀称接奉密谕令至峝拱村陆胜日家搜拏王公随即前往查拏该村离县治二百余里恐泄露风声半路改换服饰带役分路歩行于十二日卯刻到峝拱村率同众役将该犯拏获现在亲身押解来省其陆胜日一犯是日巳往修仁尚未拏获等情十六日该县呉王坦押解王公到省【臣】即委全州知州王勍昭平县知县管子传即提出玉国文玉文德张士俊王保廖扶全等逐一识认皆称确是王公无不切齿痛恨向该犯质证上桥挖银之事该犯惟闭目不语当晚令押赴按察司衙门收审该犯恃有邪术闭目运气声息全无十七日经【臣】讯验王公后仍令原问官押赴按察司细审有投到窝留王公之陆胜日面质王公即王子连原从韦元惠家识认要寻古窖挖银子去年十月来住了些日子今年二月请他教书及讯该犯仍不吐供屏息运气如前因涂以秽物破其邪术方始吐供我是王子连人呌我为王公讯其住址始称永安州人继而供认广东诘以何府州县则又混供不记得也説不得等语是该犯之为王公即王子连巳众口佥同亦自认不讳矣但其是否即系李梅本案现获各犯多系韦元惠勾引上桥之人止能质认王公不知其是李梅即【臣】验看年貎揆度情形并【臣】前访知李梅身上暗记查验疑其即是李梅而案情重大该犯既不承认又无人质证因令东省先经差来之训导罗卿从当堂识认随据禀称康熈五十四年间该犯为东安县小书曾经相识本名李赞韬又名李世信其散给之劄付内又名李梅今巳隔多年惟觉苍老肌瘦其面目却是李梅向习黄山法善于缷锁运气挨刑等语复于十八十九二日再令承问官竝传罗卿从齐赴按察司署覆讯给与该犯酒食纸笔因邪术已破天夺其魄援笔亲书是广东东安县人当过本县书办原名李赞韬后改名李梅有兄弟三人及妻室子女姓名又供雍正九年来广西平南县认识妹夫叶标家遇见韦元惠説起寻古窖挖银子的话就到韦元惠家住了些日子今年二月在陆胜日家开防馆等语问官公同讯其两广散劄之事含糊不吐又再三诱问始向罗卿从云广东的事我慢慢与你説罢据此则现获挖银惑众之王公即系歴久查拏之匪首李梅是一非二已属无疑随于五月二十一日即委【臣】标中军守僃陈廷章带兵三十名星驰护解广东去讫所有拏获李梅日期竝歴讯供认情节理合缮折奏
　　闻伏查此案【臣】疑王公即是李梅因差委员弁并密谕各属务令设法查拏是以经四阅月之久猺山獞峝无不遍歴巳据供出桥人先后拏获共数十名务期净尽根株不使奸匪萌孽即王公一犯亦因四处搜查严紧不敢行动在于陆胜日家躱避经【臣】讯据韦元惠之子韦扶亥供出因密谕呉王坦亲往擒拏到案连日委官审讯既据供认确系李梅自应解赴东省归结重案其余各犯【臣】查自雍正九年李梅到广西改易姓名先住平南县叶标家遇见韦元惠遂招引该犯到家同到各处往来专以寻窖挖银诱惑愚民哄骗酒食亦有给与符纸诡称可以保命猺獞贪愚谓得有符号果可挖银遂将酒食供养亦有送给盘纒不知一堕其暗行招致之术即为附和为匪之徒是以【臣】于未获王公之先无论是否李梅务必穷究到底期于必获后已今该犯果巳就擒将现在人犯张士俊玉国文玉文德王保廖扶全陆胜日等再四质讯众犯争认王公无不切齿痛恨察其情形实属贪愚被惑悔恨迫切即讯据李梅亦供在广西没有散甚麽劄付竝这些人亦都不晓得我姓李等语则此一干人犯其情似有可原仰恳
　　皇上天恩令【臣】酌量情罪轻重分别枷责完结以省招拟案牍之繁惟韦元惠一犯实为此案罪魁上年于陈汉案内据修仁县拏解东省【臣】业经咨提俟东省移解来西【臣】讯明尽法重处以结此案经此一番搜拏惩创猺獞人等知畏法令之严牵连各犯均有自新之路但【臣】未敢擅便伏乞
　　皇上睿鉴恭
　　批示到【臣】钦遵发落至于永福县知县呉王坦前经拏获要犯陈汉解往广东今又亲身改装冒险拏获匪首李梅且其平日居官诚实谨愼【臣】拟俟有同知缺出防同督臣即以呉王坦请
　　防补授以示鼓励【臣】谨一并奏
　　闻谨
　　奏
　　果是李梅就获可嘉之至该令自应破格奬励其一干牵连人犯酌量情罪轻重分别完结所奏俱是但发落后仍应交该地方收管勿令远去须东省彼案审结方可听其行动不然倘有对质处又费周章也
　　雍正十一年七月十六日广西廵抚革职留任【臣】金鉷谨
　　奏为据情代奏恭谢
　　天恩事窃照临桂县西乡河道经【臣】据呈勘估修建桥
　　梁陡座恭折
　　奏明防
　　硃批俞允【臣】随饬委上紧兴修旋据绅士里民杨家修
　　等数百人齐赴庆祝
　　万夀宫执香叩谢
　　天恩欢呼载道复集【臣】衙门环请据称从此田畴舟楫
　　之利均沐
　　皇上浩荡之恩所有感激私情聨名匐恳代
　　奏情词肫切【臣】不敢壅于
　　上闻理合据情代
　　奏【臣】谨奏
　　闻
　　如果士民感激肫切何不具疏题奏以闻
　　雍正十一年十一月十八日广西廵抚革职留任【臣】金鉷谨
　　奏为微【臣】感激
　　天恩敬沥愚诚仰祈
　　睿鉴事窃【臣】先因拏获匪犯王公据供自认李梅误以
　　为实遂以获解李梅具
　　奏复于题补官员疏内称永福县知县呉王坦擒获李梅嗣经解回覆讯虽系王公实非李梅【臣】随自行检举部议不行详查照例罚俸诚为至当防
　　皇上特恩寛免【臣】恭疏奏谢
　　天恩外伏念【臣】之赋质至愚惟
　　圣主谅之屡
　　命阁臣传谕以使知儆【臣】之办事以实惟
　　圣主鉴之复荷
　　洪恩宥过以示从寛【臣】感激愈深防励益切不敢云报称之难而稍纾于夙夜惟自矢血诚以仰答
　　高深现在通饬密拏务期必获若李梅在【臣】境内断不使其漏网即或在邻境而【臣】有所访闻亦必密为咨商缉获但查从前所开年貎多不画一【臣】复咨询东省确查的实年貎去后兹于十月二十四日接准广东督【臣】鄂弥达咨开讯据匪犯陈汉供称实与李梅不相认识前审供王公即李梅在广西设敎的话原是混供等语又讯据李梅亲邻人等开具年貎移覆前来与【臣】密访李梅之年貎俱经遍发各属悬赏缉拏以遵
　　圣谕以尽愚诚所有感激下情严缉缘由【臣】谨缮折奏闻谨
　　奏
　　览奏知道了李梅不获汝终不能免过
　　同日又
　　奏为奏
　　闻事窃照广西产硝地方酌议归官开采一案防皇上硃批提【臣】张应宗所奏令与【臣】商酌妥协办理【臣】钦遵檄行查议量给工本委员试采业经先行
　　奏明嗣据布政司议详动支公项银两令各府请领转给产硝州县试采并建设厰局收贮硝斤委官煎提发买一切事宜务期妥协今查桂林府之阳朔县平乐府之平乐恭城荔浦昭平等县南宁府之新宁州梧州府之怀集县各领工本开采水硝运赴各就近官厰煎提收贮每水硝一百斤提净牙硝八十余斤计工价脚费及所用煎提灰柴器具等项每提净牙硝一百斤实计工本三两一二钱不等议以本省营伍照各营贵贱适中之价暂定三两二钱东省采买酌照行户交易之价暂定三两八钱除陆续归还工本外以所收余息为修理厰局及人役饭食杂用等费计一年余息仅可得银七八百两即再加增价银一二钱亦不过一千余两约可敷用以定成规数月以来各属办获硝斤除卖与两省标营外现在尚存牙硝约有十万斤通计一年可办获硝三十余万斤以僃两省营伍采买之用其赴厰采买者本省令该营报【臣】衙门檄行知照方准发给东省照例督抚给咨委官采买亦经【臣】衙门行知发给并沿途查验以免影射夹带之弊至于民间倾销银两及花爆等项需用硝斤令铺户照本省定价赴局领买仍将卖出硝斤数目姓名造报僃查以严私贩如此办理穷民所得工价与向日私卖之价相同则自不犯法营伍随到随买无守时日之费官硝既行而私硝易于稽察矣缘系奉
　　防事件【臣】悉心办理试采有效理合缮折奏
　　闻谨
　　奏
　　斯事须严愼办理倘稽察疎慢致滋种种弊窦及或有借此射利者其咎总归于汝也
　　同日又
　　奏为密陈愚见仰祈
　　睿裁事窃惟我
　　皇上睿虑周详恩施优渥欲武臣等养赡有资以励操守自提镇以下酌定马歩名粮较前颇为丰裕此外不许一名虚冒定例綦严凡属提镇等果皆恪遵定额弊絶风清自然威行令肃将弁奉法操练精勤无不整饬之营伍矣但【臣】留心体访仍不无有相沿积弊将弁以扣缴为名每多巧取提镇之操持不愼易堕局中于定额名粮之外或仍有坐粮数十分至一二百分不等因而将僃递有私留抑且开除兵马及顶补各日期造报多不以实支销公费名粮亦有浮揑分肥即总督稽查严明稍兢凛于一时难免沿袭如故或遇新旧交代暂为募补以示无私并有焚毁底册以泯其迹者至于同城文员监放粮饷临时亦只得遵例出结究无从察其虚实此营伍之弊实难彻底清查者也如提镇之操持不能自励则有欲不刚恐失众心因博寛厚之名姑容轻纵以邀誉于弁兵即操练整顿亦属具文总由源本不清互相掩饰此又大槩营伍之通弊也【臣】仰体
　　圣明整饬至意伏思各标俱有中军凡兵马钱粮出入数目中军无不悉知中军刚正则上下皆有顾忌中军庸劣则惟事迎合取容是中军一官实闗紧要以【臣】愚见请令督臣将统辖省分抚标提标镇标之中军等官许不时拣择调换稽查如有虚冒等弊令其密禀督臣若所调之中军有不能觉察或涉防蔽之嫌督臣即调回改委如查访确实一并防究如此则中军皆畏法纪将弁无不遵凡营中之陋弊督臣无不周知而各标之良法彼此互相则效督臣寄耳目于各标之中军中军尽心力于所管之营伍稽查既易虚冒自清虚冒既清训练必力【臣】愚一得之见是否有当倘防
　　睿鉴以【臣】言可采伏恳
　　圣恩将【臣】此折留中谨此密行陈
　　奏
