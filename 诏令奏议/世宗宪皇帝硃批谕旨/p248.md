<!-- { "loadSidebar": true } -->
　　海口龙王庙朕亦欲加修理尔差委的当人员用心看视将应作何修理之处具奏以闻再者隆科多诈骗王廷扬银二万两应追入官之项可作修庙之用今彼处商民若情愿急公捐修朕将此项留充他用倘尔修堤工程力有不足处即将此项赏助凑用亦可总在尔相度众人之力量情形据实直陈朕裁夺再若有人情愿将庙工堤工担承效力修理者尔亦即据实奏闻朕另赐予议叙但出于情愿方可万不可抑勒也
　　雍正三年七月二十一日大理寺卿仍管理长芦盐政【臣】莽鹄立谨
　　奏为具报被水情形恳
　　防暂开海运以济地方以安穷黎事窃查天津一带地面低洼自六月以来隂雨不止陆地诸水合并横流天津城外一片汪洋四野村田尽被淹溺且米价腾贵柴薪无覔【臣】委批验所大使带领【臣】衙门承役前至盐坨地方传齐堆盐各商聚集居民覔雇人夫并力培筑保防盐坨又劝谕众商捐资买米数千石现委分司兼管煮赈以救饥民今沿海民灶逃荒山海闗外就食者甚多【臣】访闻闗东地方粮米颇贱与天津一海之隔恳乞
　　皇上天防敕下奉天将军部臣作速出示晓谕本处行户如有囤集米粮情愿发卖者许其暂行贩运来津公平买卖半年之间可接来嵗麦秋不特津城附近居民今冬无冻馁之忧即隣邑被水贫民亦免流离之患矣【臣】目覩天津水害如此除移咨直隶督臣设法抚绥外理合据实具
　　奏伏乞
　　皇上睿鉴防准施行谨
　　奏
　　早已有旨矣
　　雍正三年八月二十二日大理寺卿仍管长芦盐政【臣】莽鹄立谨
　　奏为情愿捐修海庙仰荅
　　皇防祈准输纳事窃据署长芦运司李俊有详称据太仆寺少卿王廷扬办课商人秦峤抱呈内称窃廷扬一介庸愚至微极陋叠荷
　　皇上殊防畀任卿员
　　天髙地厚之防捐糜莫报兹值盐宪钦奉
　　谕防修理海口
　　龙王庙扬情愿捐银一万两少抒蚁忱不敢仰邀议叙惟祈转详批行等情到署司据此理合详请


　　谕防修整大沽
　　海神庙情愿捐修不邀议叙实出真诚【臣】随准捐令





　　工程浩大难于估料俟秋汛过后【臣】等再行会看估计另请修筑外理合缮折
　　奏明伏祈
　　皇上睿鉴施行谨
　　奏
　　所奏是知道了
　　雍正三年九月十二日大理寺卿仍管理长芦盐政【臣】莽鹄立谨
　　奏为暂留能员委办公务事窃照天津奉
　　防改卫为州原任督【臣】李维钧委覇州知州逯选署理天津事务查霸州有赈济修城等事该署州不时回本境料理以致天津公事竟无专员办理【臣】查原任卫守备王昭威虽为武弁然系科举出身办事勤慎堪以委用新任知州陈雅琛至今犹未到任兹天津教场老君堂小闗口各处隄岸现议修筑须得能员督修办理【臣】请将王昭威暂留天津办理修隄公务查该备系广东抚【臣】杨文干奏明奉
　　防派徃广东之员今既暂留应俟天津修筑事毕再令该员前徃【臣】更有请者原任直隶河间县知县马骙云曾在清江浦河工效力熟悉隄工现在丁忧【臣】因河间一带现任州县官内各有要务原无可委之员恳将马骙云
　　准【臣】差委徃产木之处采买柏木杉篙等料以备修筑应用并令其监工完日再为补用如此则公务不致有误而办理亦得专责之员矣理合缮折请
　　防伏乞
　　皇上睿鉴施行谨
　　奏
　　照所请行该部知道
　　雍正三年九月二十日大理寺卿仍管理长芦盐政【臣】莽鹄立谨
　　奏为钦奉
　　上谕事窃照北仓地方仓厫潮湿先经【臣】等会议令李维钧浦文焯赔修今年先行拆卸培筑墙基明春并力督修不误截漕缮折
　　奏明【臣】随檄行遵照去后嗣准仓场督【臣】托时移会奏准直隷截留漕米二十万石暂收北仓应俟拨运完日拆毁等因又准奉天府府尹【臣】尹泰知会内称奉
　　上谕沈阳海运之米到天津时交与地方官收贮或天津道或总兵或盐政俱可天津盖造新仓即于新仓收贮钦此相应知会米到日照数查明收贮新仓等因到【臣】该【臣】看得拆修仓厫必在嵗内动土培筑基址较之春时倍为坚固今既截漕暂贮应将贮米之厫暂缓拆卸其余空仓便可令其先拆及时培筑若
　　盛京海运米石到津之日【臣】等公同交与道【臣】柯乔年等查明天津各米行舗或寛大庙宇暂寄收囤至河水凝冻米价昂贵之时将此囤米减价平粜以足民食至年内动土培地并明春修造建须用吉日良时仰恳
　　皇上敕下钦天监精择日时【臣】得克期奉行理合一并
　　具
　　奏伏乞
　　皇上睿鉴施行谨
　　奏
　　所议修仓贮米之处均属允当其修造日期尔宜就近覔人选择何必又多一番事耶
　　雍正三年九月二十八日大理寺卿仍管理长芦盐政【臣】莽鹄立谨
　　奏为请修天津城垣以保民居以固疆圉事【臣】窃惟天津一城为东海之咽喉
　　神京之锁钥【臣】见城垣四面雉堞倾圮门楼頺壊砖无全块城壕填塞修建之事实难姑缓今据长芦商人金义钱仁本名安岐禀称修筑城池乃邦家要务上有益于
　　国下有益于民岐父安尚义闻此美举踊跃鼓舞情愿竭力捐修勷成盛事等情到【臣】据此该【臣】看得天津城垣南北三百三十余丈东西五百二十余丈墙髙三丈既据安尚义父子担承修筑可谓好义急公惟是工程浩大须经嵗月安岐现在行盐办课其修濬之工难以兼顾相应令伊父安尚义亲来估计办理且安尚义人甚老练自必尽心竭力【臣】再会同镇臣等委地方官弁尽力督修径于年内择吉兴工理合
　　奏明伏祈
　　皇上睿鉴俞允施行谨
　　奏
　　城工既有安岐承修何必又欲伊父安尚义前徃安尚义若自愿到工看视一任其便伊既急公捐修尔同地方官亦宜相助料理
　　雍正四年七月二十八日兵部右侍郎监理长芦盐政【臣】莽鹄立谨
　　奏为钦奉
　　上谕事窃天津盖造仓厫之事雍正元年九月初八日
　　接准部咨奉
　　上谕令【臣】等会同详审地形或另择髙阜地方或将旧基培垫交与李维钧等赔修钦此咨行到【臣】随经总督仓场托时会覆仍于原基改造应着落李维钧等赔修等因奏明奉
　　防依议钦遵在案于九月二十八日又准总督托时钦
　　遵
　　谕防移会到【臣】准此【臣】随令李维钧浦文焯遵奉谕防如式赔造于去年十月内将原造厫房尽行拆卸先将厫内地基用灰土坚筑比旧加髙三尺仓外院地加髙二尺选用原料内坚固木植外加添披水望板地板楞木鹻板鹻草及石灰瓦砖苇箔钉麻等料于本年二月初九日开冻兴工起【臣】与廵盐御史【臣】顾琮不时到工亲身催督务期坚固而李维钧等亦甚畏罪悔过朝夕不离努力营造赔修于五月内仓厫大局已完于七月十七日各工


　　间知府来津请暂于厫内收贮【臣】等因厫内围墙尚未干透恐满贮小米薰蒸发涨厫墙受伤是以着该委员暂做席囤于厫内收贮理合一并奏
　　闻谨
　　奏
　　甚好如此方可谓实心任事
　　雍正五年四月初五日刑部右侍郎署理长芦盐政【臣】莽鹄立谨
　　奏为奏
　　闻事窃照天津一带地方今歳雨泽愆期【臣】会同镇臣及州城文武各斋戒虔诚祈祷三日未雨【臣】随至卢家嘴督催营工目今官署营房数日内俱可盖完惟堡墙院墙城壕桥闸等项现在加工砌造开挖大约月尽月初亦可完工而卢家嘴沿海地方风多雨少今于四月初四日夜四更时分大雨至五更将明方止共得雨二尺民心欢悦仰见我
　　皇上念切民瘼痌瘝为懐所有得雨日期缮折奏闻谨
　　奏
　　阅所奏之词忽东一句忽西一句甚觉支离朕观尔甚有昏愦光景慎之慎之
　　雍正六年二月初三日甘肃廵抚【臣】莽鹄立谨
　　奏为恭报甘肃得雪日期事窃【臣】防
　　皇上隆防授以甘肃廵抚重任自雍正五年十二月十八日到任因念民以食为天及时雨雪最为要随饬布政使查报去后兹据布政使孔毓璞呈报平庆临巩甘凉宁西八府属于上年十一月初五初七十六十七十八十二月初十等日得雪一二寸至三五寸不等又据巩昌府禀报所属地方今春正月二十二日得雪三寸有余所有甘属各地方虽得雨雪尚未甚霑足情由理合据实奏
　　闻谨
　　奏
　　览但宜勉竭诚敬凡督抚大吏不沽名钓誉实心为国为民则
　　上天之赐嘉应朕可保其不爽也勉之勉之
　　雍正六年二月十五日甘肃廵抚【臣】莽鹄立谨
　　奏为奏
　　闻事窃今春【臣】访闻得河州兰州狄道金县数处穷民擕带子女徙往平凉固原等处佣工趁食者不一而足【臣】随行查据布政使详委补知州李毓徳前往平凉一带沿途招谕令所在地方官量给口



　　周知适遇此等逺行趁食之民不敢隐瞒谨将委员招谕量给口粮送回安插情由据实奏
　　闻谨
　　奏
　　虽莅任未久未能周知民情亦当细访其缘由奏闻尔其徐徐察访自得其实情也
　　同日又
　　奏为据实奏明仰祈
　　圣鉴事窃【臣】防
　　皇上洪防补授甘肃廵抚邉疆任重时切冰兢祗因莅任未久属员贤否一时不能周知是以未敢冒昧遽行举劾兹查凉州府武威县革职知县常琮因多收耗粮经督抚臣题防革职嗣经审非常琮侵收入已拟以杖徒折赎俱免等因具题在案今奉部驳常琮有先侵后吐情弊令该抚再加详审妥拟等因到【臣】经【臣】驳令严讯常琮所收耗粮原系预备公用现存在仓被防之日当经该府盘明封贮并非入已委无先侵后吐情弊除仍照原拟具
　　题外再查常琮又有续防亏空各年杂税及草束等项经【臣】审明实系因公那用于防后限内俱已全完照例免罪前亦经【臣】具
　　题在案但【臣】于讯鞠间见常琮才尚堪用查从前被防原因多收耗粮常琮所收止有加一并未逾格且现存在仓并非入已若使终于废弃殊为可惜【臣】于出京
　　陛辞之日曾防
　　谕防凡属下官员有过应防者即行题防不必瞻狥此内如有情理可原人材可用者据实宻折奏闻钦此钦遵今【臣】既审明情由不敢私行隐匿理合据实奏
　　闻伏祈
　　皇上睿鉴施行谨
　　奏
　　常琮如情愿效力赎罪留办军需试用可也俟后有效力处事毕奏闻请防
　　同日又
　　奏为奏
　　闻事窃查西宁地方预备军需甚属紧要随委凉庄道殷邦翰协同新任西宁道刘之顼在宁办理在案今据刘之顼等禀称西宁拴养满汉官兵马匹及运粮骡头应需料豆草束除西宁现在存仓豆石外其余不敷料豆并草束应于各处采买俱经发给银两现在采买速催交纳等情到【臣臣】查西宁极邉地方草束一项最为艰难谷草不能多得今查该属地方有燕麦草山麦草均可餧养马骡从前军需俱经用过【臣】已令其兼收采买现今督【臣】岳钟琪
