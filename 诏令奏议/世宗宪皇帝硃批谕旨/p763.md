<!-- { "loadSidebar": true } -->
　　同日又
　　奏为奏
　　闻水沙连社番肆恶情形事窃查台郡水沙连社各处之番于台匪未变以前原纳番饷银共三百一两五钱自台匪既平之后竟分厘不纳地方文武茍了目前遂不深究所有番饷地方官代赔后总兵林亮等招番归化亦不言水沙连系纳饷之番亦不问水沙连原纳之饷概谓之为生番招出数人即云巳经归化漫不防闲以致去年番人屡有烧焚民房杀死佃丁之事署督【臣】宜兆熊抚【臣】毛文铨防同遣员酌带弁兵熟番前往相机惩御史禅济布拦止今年水沙连番益肆于二月十八日夜大武郡保新庄练总李双佃丁叶阵等共十一人被番杀死烧屋三十九间焚死耕牛十八只三月初七日夜船匠曽谦被番杀死二十日夜大里善庄庄民黄贤亮等十一人被番杀死烧房八所焚死耕牛九十七只四月初四日镇平庄佃民江长九江永山二人被番杀死十一日夜柴头井庄赖阿秀一名被番杀死烧房三十二间焚死水牛十八只六月十六日石榴班庄庄民陈登攀等五人被番杀死数月之间烧杀甚多纵恣无忌此时正值雨水之时难入番界【臣】一靣批饬移驻防兵兼用民番丁壮给械助力分布防护外【臣】再四熟思必得于冬春水涸之时示以兵威惩其首恶令认赋饷然后再加抚恤始可惩创凶顽宁静地方其遣委员弁酌用兵番及一切筹粮筹赏之处俟【臣】再行详细具
　　奏所有水沙连番肆杀无忌必应惩情形【臣】谨先缮折奏
　　闻谨
　　奏
　　应如是此种番人犹如牲畜有何知识自系在台文武抚驭不得其宜所致凶悍不法之风岂可任其滋长亟当先以兵威惩创一番使被震慑而后继以恩恤方获宁帖然总以斟酌得人为要斯乃处事之根本也
　　同日又
　　奏为奏
　　闻盐政情节事窃照闽省盐政奉有
　　圣旨交【臣】与巡抚毛文铨办理钦此钦遵【臣】自入闽境到浦城县地方即闻民间盐贵只以浦城一县而言向来定价一分二厘一觔今卖二分四厘较前倍増当时官卖反不至此其余沿途府县盐价亦俱昂贵细查縁由各贩盐水客及管塲管盐各官俱称闽省今年自正月至四月雨多各塲俱不得晒晾盐少是以价贵臣查因塲地雨多产盐颇少以致各处价贵固是大槩实情然一岁之中有多雨之月必有少雨之月数岁之中有多雨之岁必有少雨之岁全赖人力调剂于天晴产盐之时趁其价平多方设法买收存积一遇天雨盐缺则将积盐发卖接济故可使盐价常平民食无缺而裕课之道即在其中去年以来前则满保患病不筹收积后则毛文铨初到不知收积是以一遇盐贵束手无防【臣】虽目撃价昂无盐可发势无如何惟将价值可以略平之处稍为酌平不敢太减塲中盐本现贵若减价太多恐客贩不前反致絶盐此现在闽盐之情形也【臣】受
　　恩深重又专理盐务敢不尽心筹办冀于就绪今福建盐务大段情节【臣】巳查得十之六七至于细微曲折之处尚未详确谨就【臣】所巳知之七大处销盐多寡縁由幷各塲弊端以及课羡盈绌情节另折开呈
　　御览外【臣】因现在盐价未平各塲又无积盐接济查得台湾府尚有积盐七万余石随与抚【臣】毛文铨商酌檄调六万石到福泉漳三府且济目前至于通身料理之处【臣】惟有尽此寸心随查随办未明者不敢孟浪既知者不敢缓迟以期仰副
　　圣主委任之至意而巳抑【臣】更有请者运使一官乃承上接下之员势不能少闽省从前满保及近来毛文铨办理盐务虽不设运使然皆调兴泉道陶范在省一切令其料理是无运使之名实司运使之事但查陶范虽熟于盐务臣访有一二处盐埠陶范出本令人出名行盐渔利徇庇亲友颇有弊窦如此之员岂容久任贻误俟【臣】察确
　　题防【臣】意与其调用外道不若设一专员查闽省属员之中泉州府知府张无咎人颇明白办事直爽仰乞
　　圣恩或将张无咎擢用【臣】庶获指臂之益但张无咎竝未办过盐务【臣】亦不能十分确信其必能倘
　　圣鉴中有守廉才敏知晓盐务之员
　　赐放一人助【臣】料理更为有益如防
　　俞允【臣】查云南系以盐驿道管盐兹福建驿务不繁向
　　系粮道兼管仰恳
　　皇上赏放办盐人员即授为福建盐驿道于管辖料理似为妥便再者调剂盐政塲员最关紧要【臣】查福省各州县皆有本地之事难以委为塲员而同知通判如台湾厦门者亦难调委所余之员除差委外其中确可任塲务者颇难其人伏乞
　　皇上拣发不拘同知通判知州知县之内亷谨明白者四五人来闽委任场员遇缺仍以应得之缺
　　题补实于场务有益理合缮折一并奏
　　闻统祈
　　睿鉴谨
　　奏
　　览所奏盐务各项情节非实具报效赤衷不能讲求筹画至于如此之详而且当也卿乃
　　上苍见畀国之栋梁朕之股肱岂泛泛具臣所可比拟将奏折与怡亲王及廷臣数人防看莫不以为详细妥协朕嘉悦之怀实难笔罄巳照卿所请简用一好运使来
　　闽矣陈豫朋系屡经试验之员大约必能助卿料理于其到闽任事后应如何办理处与之斟酌允妥具疏题奏以闻至所请同知通判等员亦经谕部必令拣选优者发来陶范声名朕先闻其不妥随经询问满保据称居官好曽于大计卓异毛文铨亦言其好朕虽未识伊面光景不似纯正且满保黄国材之所卓异尤不足为凭也留心试用之
　　雍正四年九月十五日浙闽总督【臣】髙其倬谨
　　奏为奏
　　闻事窃查福建近自八月十五日以来雨水调匀各处稻田禾苗甚好延建邵汀四府最早之稻巳有刈获者收成八九分不等晚者尚未收割现皆吐穗据民人等云看来亦可以有八分九分收成俟收成后【臣】将分数确
　　奏外再自八月十五日以来各场产盐两汛之期比前期亦俱颇有所产理合一并缮折奏
　　闻谨
　　奏
　　深慰朕怀
　　雍正四年十月初二日浙闽总督【臣】髙其倬谨
　　奏为奏
　　闻浙江洋盗情节事窃查福建浙江二省海洋盗贼一事闗系最为紧要近于雍正四年七月初五日有福建同安县渔船户施寳兴之船在浙江黄岩镇左营所辖之青屿洋靣捕鱼遇贼船一只被刦七月十七日有福建莆田县商船户陈瑶之船在黄岩镇右营所辖之石塘龙目哆洋靣遇贼船二只被刦其贼又在黄岩镇右营所辖之佛头山再刦一船将陈瑶之船放回又八月初八日有福建海澄县商船户林盛晋江县商船户纪合利二船同于黄岩镇左营所辖之三门洋面遇贼船三只被刦又有福建晋江县商船户林徳亨亦于八月初八日在黄岩镇左营所辖之花岙被刦又浙江永嘉县商船户诸信先之船亦于是日在花岙被刦陆续据浙江各属文武详报到【臣】又据温州府同知杨吉祥宻禀贼船大小四只约六七十人船上插旗书刦富济贫字様贼首穿大红罗汉衣坐大红坐褥贼伙皆穿红緑紧身语音系福建广东之人船上有鸟鎗一二十杆等语臣闻报随飞饬浙省水师各镇协营出洋哨巡并力查拏缉外恐贼船或趁风南下复饬闽省各水师处处出洋堵缉又恐各员以虚文推延每营皆拣择熟谙水务之游守千把指名令其出洋巡拏仍恐各员惮于逺出只在近处停泊即称巳到外洋以致海盗来去任意捕缉无效【臣】查浙江太平营防将陈勇现在闽浙水师各员中熟谙海道无有过之者今运谷到闽【臣】委令出洋遍巡并派闽安协守僃烽火门千总带领兵丁配给船只赏与盘费口粮令陈勇带往自闽而浙遍歴各岛澳直抵尽山花鸟哨巡缉捕其浙江一带水师之巡哨者俱令在各所辖之外洋与之合哨则各员不能躱懒而哨巡益严宻矣复虑巡查既宻各洋盗设或潜囬本地因遍行福兴泉漳四府各处文武宻躧严拏又宻札水师提督蓝廷珍俾其并力查拏总之此项洋盗【臣】期于必得乃巳至黄岩镇总兵冯廷辅之巡查废弛各该管将僃千把之玩违溺职实有难寛纵者如七月八月总兵冯廷辅造报俱云巡哨无误而千总林选更报竝无失事上下欺饰总不哨巡任贼刦掠且于事后捞贼所弃之绵花将鎗伤客人拏解地方官指为本案之贼希图以无辜之人顶案了事总兵无能员弁不肖乃至此极【臣】另具疏严防以惩不职至【臣】
　　圣恩畀以海疆重任不能整饬属员实力稽查前无弭
　　盗之方后无缉捕之效遥瞻
　　阙廷愧恧难安【臣】谨于另疏请
　　赐严行治罪以为不能尽心封疆者之戒为此缮折奏闻谨
　　奏
　　海洋之盗非陆路可比何能尅期擒捕徐徐设法巡缉务令终能就获斯可矣但观伙贼刧掠情形匪伊朝夕前无弭盗之方亦咎所难辞冯廷辅原因其明白晓事擢用总兵谅伊自必格外图报昨互揭一案朕即甚为疑讶随经留心访查又多有道其好者所以姑留至今岂料如此负朕要当严加处分以为辜恩者戒
　　同日又
　　奏为奏
　　闻清查台湾谷石事窃福建通省仓谷【臣】现在彻底严
　　查务使清楚巳经
　　奏明在案其台湾府各县所存之谷更为紧要【臣】查得大概现存仓谷内存价未买者共有三十余万石又有以官庄折价应行买补之谷共二十五万余石统计未经买补谷共五十余万石现存之谷无几问其所以动谷未买之故有借给兵米者有在本地平粜者有因原任巡抚黄国材奏每年运台米五万石接济泉漳无米可运借谷碾米者更有从前因厦门仓亏空那动拨补存价者种种不一而所存之价大半不敷买补【臣】现在彻底清查容将各情节据实具
　　奏其中情节可恶者【臣】具疏严防其如何补足之处【臣】一并筹酌奏
　　闻为此谨
　　奏
　　所奏是积贮最为要务在台郡尤当竭力筹计不容稍有疎懈者也
　　同日又
　　奏为宻奏事窃【臣】仰荷
　　圣恩令将议政所奏之事钞发示【臣臣】奉到部文数件之内见有吴量海降人和罗尔迈等逃去一事稍有关系谨就【臣】庸下之见仰陈
　　圣听【臣】以为来降之吴量海人等该管之人理宜小心详宻照管何可令其逃去但今业巳逃去就事论事正可因此愈使知
　　圣度之广大
　　圣恩之髙厚和罗尔迈等若在外邦愈増其思恋仰慕之怀若其回来愈増其坚定归依之志且使内外







　　【臣】前运米曽经推河内外之地彼时我大兵袭击深入喀尔喀扎萨克等各令所属之人移近居住暗云袭击之师失利宻探细究其语从安住推河一带之厄鲁特部人遥传而来又和托海吴量海之马厄鲁特部人多有之以与之往来贸易故也




　　睿鉴谨
　　奏
　　览
　　雍正四年十月十三日浙闽总督【臣】髙其倬福建巡抚【臣】毛文铨谨
　　奏为奏
　　闻惩水沙连凶番情节事窃查台湾水沙连凶番抗饷不纳焚杀无巳必须少加惩使知敛戢所有情由业经【臣】等俱
