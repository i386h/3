<!-- { "loadSidebar": true } -->
　　闻事窃【臣】徃南府各协营查验马步兵丁惟忠顺营之虚冒为尤甚查守备李仲银系【臣】前以技勇保荐
　　恩特放之员不思报効废弛营伍【臣】不敢以向经保荐
　　少有狥隐现在缮疏


　　应拨马兵二名步兵三名但营内马兵有不敷分



　　再九月望后方为农隙当饬地方官督率乡民修


　　省民生营伍实有裨益【臣】出行从不用地方车马

　　澜即日严防合先一并
　　奏覆伏祈
　　睿鉴谨
　　奏
　　览
　　雍正二年九月初九日直隶巡抚【臣】李维钧谨
　　奏为特举贤员仰祈
　　睿鉴事窃惟洁已奉公竭忠効力原属臣子之常分但才守兼优者未易多得查巡道常德夀自履任以来勤于办事自甘淡薄实为才守兼优之员【臣】何敢隐匿谨具折奏
　　闻仰祈
　　睿裁简用惟是直隶巡道一官为通省刑名总滙又兼管驿务最为繁剧【臣】方借常德寿为臂指之使倘荷
　　圣恩擢任加以陞衔食俸仍留原任陞转非惟常德夀感激无地益励公忠而【臣】亦可得臂指之用【臣】为贤才起见非敢狥私妄保伏祈
　　皇上睿鉴谨
　　奏
　　常德寿原好朕所稔悉因直隶巡道之任甚属紧要所以留伊供职不然早另用于他处矣尔此奏与朕意甚合随另有谕旨也
　　雍正二年九月十九日直隶巡抚【臣】李维钧谨
　　奏为奏覆事窃查今年直属秋收大有比户盈宁惟顺天府属之霸州大城东安武清宝坻玉田梁城等七州县所夏秋雨大田禾淹损仰防
　　皇上念切民依
　　勅谕【臣】将仓粮酌量施恩赈济毋使生民失所钦此转
　　行钦遵万姓欢呼莫不感颂
　　如天之仁查据守道桑成鼎勘明霸州等七州县所被
　　水之处既荷
　　殊恩赈济已无艰食之虞但本年钱粮心切急公力有
　　未纾倘防格外
　　仁将雍正二年应征钱粮缓至雍正三年麦收后带
　　徴则有加无巳之
　　殊恩万民之感戴尤无纪极矣但应否缓徴出自特恩【臣】谨摅愚忱防祈
　　睿鉴谨
　　奏
　　七州县所既经被淹糊口尚且艰难未有一面赈济又一面催徴之理当援赈恤之旨题请缓徴可也
　　同日又
　　奏为奏
　　闻事窃天津关额税之外所有赢余银两特荷
　　圣恩悉行裁去如有赢余令【臣】据实奏
　　闻钦遵在案【臣】查盐法道叚如蕙于一年期内代理二季零二十六日任内未经奉裁计日核算应解赢余银二万两有奇据如蕙止报有六千二百余两尚少一万三千七百余两虽据称冬季河冻货阻致有缺少然不应亏缺如许之甚【臣】恐其徴多报少现在严驳查防嗣改委通永道高鑛接管在一年期内代理一季零六十四日若循旧例核算该有赢余银一万四千九百七十余两今据报有一万七千三十两有奇较之旧额多银二千六十余两内除十日内额定赢余银九百七十二两有奇系在未奉裁之先饬令仍照例解部外实存赢余银一万六千五十八两应否径解
　　内库抑令解贮道库拨发天津建仓之用防祈
　　圣裁批示遵行再据高鑛禀称今年夏秋河水深通商船凑泊故赢余较多【臣】查天津关赢余银两岁有盈绌难以额定总照每岁徴收实数悉行报解至于髙鑛所管二季钱粮亦能洁已奉公矢志不欺理合奏
　　闻仰祈
　　睿鉴谨
　　奏
　　赢余银两照例送部前旨甚明高鑛殊多此一禀若仍按额定之数较量多寡则与裁去之旨复相左矣果能连年奉行尽善朕自然加恩议叙此乃有赏无罚之事但令伊据实无欺即为尽职也
　　雍正二年九月二十八日直隶巡抚【臣】李维钧谨
　　奏为奏明事窃查玉田县之还乡河于康熙四十二年间冲决被淹民田四千三十一顷旗地千有余顷【臣】仰体
　　皇上轸恤民瘼至意备发银两委武清县知县陈良襄玉田县典史李文标修筑并不废民一钱劳民一力据报称自运河头起至牛见庄止共计六十二里有奇寛十一丈至三四丈不等挑挖淤沙疏濬深濶两岸堤埝培高添厚其庄前决口建月牙大堤一座堤前临水又筑滚水坝一座庄南决口亦俱下桩堵筑坚固水归故道畅流入海旧淹旗民之地已尽数涸出今工程告竣绘图呈送到【臣臣】念还乡河两岸地土有淹有涸今河濬堤筑自后地尽可耕粮皆有着【臣】节省办理价半工倍若循例料估动用帑项必至万金矣所有还乡河修濬工竣并确核绘图恭呈
　　御览伏祈
　　皇上睿鉴谨
　　奏
　　修濬还乡河计日成功甚属可嘉该抚并委员陈良襄等朕巳谕部议叙矣
　　雍正二年十月初一日直隶巡抚【臣】李维钧谨
　　奏为奏
　　闻事窃查直属地方自秋收之后徧播麦种已渐次生发今于九月二十八日之晚至二十九日夜以继日普降甘霖访之农民咸相庆幸预卜麦秋定获大有若冬深得雪必得十分收成理合奏
　　闻恭慰
　　圣怀谨
　　奏
　　明岁收成原赖今冬雨雪然为期尚早朕何可预为希冀也惟我君臣敬持今岁无逸之念不敢荒宁料
　　上苍必仍赐与今年之瑞应也愿与卿共勉之
　　雍正二年十月十四日直隶巡抚【臣】李维钧谨


　　员前徃永平府采买关口留阻运送稽迟至六月七月始陆续运至工所即飞饬浦文焯严督监造今据呈报建造仓厫照通仓之式共应建连三厫十六座因木植到迟惟恐留漕有误并力儹工先
　　建十二座于十月十二日工竣已可贮米五十万石尚应建四座木瓦甎灰悉已备齐但天寒将冻




　　【臣】已同河【臣】齐苏勒防疏
　　题报在案矣【臣】稽之徃昔伊尹耕莘之时有区田之法收获倍蓰【臣】绘成区制在保定城内赁地二亩雇人试行之其播种灌溉尚未如法而二亩之地已收谷十六石若无地穷民得荒废之地数亩俾其区种则数口之家即能养赡或岁遇旱涝仿而行之于农功大有裨益【臣】一并奏
　　闻防祈
　　睿鉴谨
　　奏
　　区田一説向日视为迂濶之谈亦未闻有行之者观尔所奏收获倍蓰则非荒唐矣此法倘能通行获益良匪浅鲜虽系古人成法亦尔一片为国为民之心感格神明之所黙授朕实欣悦之至俟后再有成效更为源源奏闻此诚美政也
　　雍正二年十一月十三日直隶总督【臣】李维钧谨
　　奏为遵
　　旨奏覆事窃【臣】面奉
　　谕旨宋师曽亏空完日令【臣】一面具题一面折奏钦此【臣】查商欠亏空一案宋师曽名下应追赔补不足银四万七千四百九十三两有奇勒限三年清完今据宋师曽于一年限内陆续交还守道盐法道库贮讫除俟守道桑成鼎盐法道段如蕙将所交银两彚查详覆另疏
　　题报外所有宋师曽名下应追银两于一年限内照数清完缘由【臣】谨缮折先行奏
　　闻谨
　　奏
　　赔补银两既经清完具题可也
　　为宋师曾乞恩系尔之意见抑或出于年羮尧之意见若系尔意朕即施恩若出于年羮尧之意朕则不施此恩也近日年羮尧陈奏数事朕甚疑其居心不纯大有舞智弄巧潜蓄揽权之意尔之获蒙知遇特由于朕之赏识拔擢自初次召对时见尔蔼然有爱君之心见诸词色所以用尔自用之后尔能尽心竭力为国为民毫不瞻顾因而遂取重于朕斯岂年羮尧所能为政耶我君臣之间若有一物间隔二人皆减价矣年羮尧既不能于李绂田文镜诺岷等为祸又焉能于尔作福近有人奏尔餽送年羮尧礼物过厚又覔二女子相赠之説朕实不信想断无此事但念卿事朕如此忠诚与朕如此契合朕凡有言何忍隠而不宣至卿向日与年羮尧之交徃曽经奉有谕旨朕亦不怪今年羮尧既见疑于朕故明白谕卿以便与之疎淡宜渐渐远之不必令伊知觉年羮尧奏称俞兆晟在京招摇多事颇不利于卿云云此一节自当面谕俞兆晟转以谕卿总之朕之待卿一字不瞒卿亦当惟命是从赤心奉戴为是诸王大臣中秉公为国家爱惜人材者惟怡亲王一人卿倘有不便达朕屑之隐情怡亲王尽能照拂并可为卿周全卿何不乐为此不担干系之坦途耶大笑书此特谕雍正二年十一月二十二日直隶总督【臣】李维钧谨
　　奏为密奏事窃蒙
　　皇上批回折子【臣】恭捧跪读不禁感极涕零【臣】荷圣谕敢不沥陈微悃【臣】前
　　陛见时在
　　乾清门年羮尧传
　　旨宋师曽亏空清完即具折来钦此【臣】旋蒙
　　召见当即面奏随荷
　　上谕宋师曽亏空完日一面具题一面折奏钦此【臣】于
　　回署后据报全完是以缮折先行奏
　　闻然所交银两须俟守道盐法道彚查详覆方可具题【臣】已于折内声明至【臣】身受逾格


　　皇上简任巡抚今又
　　特授总督加衔兵部尚书
　　赐祭赐廕荣宠非常内外臣工未有如【臣】之受
　　恩深重若以年羮尧之荐或防
　　晋【臣】一阶断无有如此相遇之隆者【臣】知之甚明实未曽感恩于私室也十月内年羮尧过保定问【臣】有何旧迹随将所有法书三册画幅四轴送看彼即取去三件亦非【臣】有心餽遗此外实无他物【臣】蒙
　　皇上恩荣已至更何所求更何所畏且心颇向上何肯

　　朝所见诸王大臣实惟怡亲王公忠为
　　国爱惜人材见【臣】孤立极加知爱然【臣】未敢亲近逮荷
　　恩谕徃来共输赤心互相敬重亦从未私结恩好以图倚仗而于他人更可知矣【臣】于初五日面


　　恩遇爱护至于此极若懐有二心则犬豕不如将【臣】罪暴之天下亦觉尚有余辜矣【臣】之私心惟愿大小臣子一心事




　　再请
　　陛见披肝露胆于
　　圣主之前庶【臣】之隐情可以少达伏祈
　　睿鉴谨
　　奏
　　朕意大概谕俞兆晟前来传谕于卿封印后不必来京朕谕明白剀切卿但知之至于卿所有难尽之忱朕皆洞悉又何必多此一番形迹耶
　　雍正二年十二月初六日直隶总督【臣】李维钧谨
　　奏为续报得雪事窃保定郡城于十一月二十八日得有瑞雪缘由经【臣】具折奏
　　闻今据各属陆续呈报前来查顺天府属州县卫十一月二十五六八等日得雪一二三寸不等保河正顺广五府所属州县卫十一月二十八日得雪一二三寸不等宣化府属各州县十一月二十五日得雪五六寸不等直隶冀赵深晋定五州并所属各县十一月二十八日得雪一二寸不等似此瑞雪普降预兆丰年之庆理合缮折陈明谨
　　奏
　　阖省得雪莫非吾民之幸但虑微少不足以滋润二麦朕连日仰瞻云气正尔希望未已
　　雍正二年十二月十一日直隶总督【臣】李维钧谨
　　奏为恭恳
　　圣恩请留贤员事窃【臣】叨膺重任惟赖一二属僚同心恊力以图报効巡道常德寿才守兼优实资助理前经具折保荐恳
　　恩仍以陞衔留任今常德寿叨沐
　　特恩陞授江西布政使浦文焯陞补常德夀员缺我皇上知人善任固将使贤员分布共襄
　　至治惟念
　　畿辅重地尤在得人见今守道桑成鼎亦经陞任所遗员缺防
　　恩简用自必贤良之选【臣】何敢置喙但常德寿任直年余事皆熟悉而【臣】又知之甚深且守巡二道缺已荷
　　特旨改陞藩臬两司衙门员缺相当【臣】不揣冒昧仰恳圣恩将常德寿调补直隶布政使则驾轻就熟察核必
　　清实有裨于吏治民生【臣】谨具折
　　奏恳防祈
