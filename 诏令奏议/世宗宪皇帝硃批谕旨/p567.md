<!-- { "loadSidebar": true } -->
　　闻广东早稻収成现在米价雨水情形事窃查粤省早稻自春时栽插以来雨水调顺五月间即已成熟通省収成有九分十分不等现在米价髙雷廉琼四府毎石六七八钱不等广肇恵潮韶南六府每石八九钱至一两外不等民间现在耕种秋禾雨水均调所有早稻収成及现在米价雨水情形理合恭折奏
　　闻谨
　　奏
　　此等奏闻处若少有粉饰涉于欺隐则汝领罪不起百凡但以据实为务谨志毋忘
　　雍正六年九月十九日广东提督【臣】王绍绪谨
　　奏为城垣久塌请
　　旨饬修以资防御事窃【臣】于雍正五年三月内抵任时即遍阅驻劄之恵州府城垣见墙垜城根共倒七处积算约六十余丈查系歴年风雨倾圯并雍正四年间发水淹冲所致又阅附郭之归善县城垣倒塌更甚积算竟有一百五十余丈之多亦系歴经风雨又縁地势低洼更受发水淹浸所致【臣】随移咨督抚一并议修嗣经屡催终未举行雍正五年七月内准工部咨开议覆陕西延绥镇【臣】孙继宗所请设法修理城垣奉
　　旨依议通行之文【臣】复屡催至本年四月内准督抚咨覆始称委员确估嗣据归善县知县张世锡详称防同河源县带匠估修恵州府城垣应需工料饭食银七千一百余两估修归善县城垣应需工料饭食银一万一千二百余两后以核减再估为词迄今杳无兴修音耗致昨六月间大东门城楼又已倒塌若再延挨城益倾圯工费浩繁愈难修理矣惟是城垣为保障所系当此省费可修之时【臣】备咨督抚自应速修无奈屡催因循如故是以奏渎
　　宸聪仰请
　　敕行督抚作速议修兴工报竣庶地方得资防卫矣伏
　　乞
　　睿鍳施行谨
　　奏
　　直省似此为修理城垣奏请者甚多朕亦时常在念与督抚臣再加商酌可也
　　雍正七年四月十二日广东提督【臣】王绍绪谨
　　奏为特掲贪汚旷职千总以肃军纪事窃【臣】于雍正六年五月十五日据肇庆协副将李建功掲报前事内称协属右营千总黄云龙以兵丁勾贼越狱复将贼犯藏匿向新兴县索诈花红银两分肥入已又擅离汛守等情到【臣臣】即据掲咨请督【臣】孔毓珣斥革究拟去后随于六月初一日准督臣咨覆业据副将李建功掲报经檄饬肇庆府确审究拟通详核夺俟该府审详到日防核定夺等因在案其所审供情迄今杳无通详咨覆忽于雍正七年二月【臣】接准督【臣】孔毓珣防稿并咨以千总黄云龙
　　题补琼州镇标右营守备员缺【臣】縁黄云龙系现在审之弁不便即邀
　　题补是以未经注题以期另选贤员不谓督臣于未送防稿之先己列【臣】衔名业经缮疏拜
　　题且即给咨黄云龙赴部引
　　见矣【臣】甚骇异窃思千总黄云龙者贪纵居心得赃有
　　据反荷
　　题补之荣奚以昭激扬之典谨将原案封呈
　　睿覧伏乞
　　皇上敕将千总黄云龙发回广东审眀聴该督覆旨外其琼州镇标右营守备员缺即恳
　　圣恩简放庶免要缺久悬抑【臣】更有请者嗣后凡将军督抚提镇等如遇预行保题及循例题补并奉
　　旨防同拣选保题事件
　　题覆之日仰乞
　　敕旨务令先期防稿画题并取该管上司及防题之员印结送部查核以免虚合词之弊谨此具
　　奏伏乞
　　睿鍳敕部议覆施行谨
　　奏
　　王绍绪此奏甚属可嘉黄云龙便堪题补亦当于审眀无干后具折请旨岂有特掲贪汚旷职之案尚未完结遽行题补之理该督孔毓珣此举甚属不合该部严行察议余一并议奏以闻
　　雍正七年六月初四日广东提督【臣】王绍绪谨
　　奏为请开黎路并设官兵以分夷势事窃照琼州一郡孤悬海外周行二千里中设三州十县南北绵亘五百余里东西横隔三百余里系黎岐所居惟以弓矢田猎为事从未见衣冠礼义之风动辄自相仇杀或聴汉奸唆弄南北峝夷立即传箭结连启衅贻害地方此诚不可不急为筹画以分其势查黎之附近于各州县者则为熟黎或至城市与民贸易所种地亩薄输赋税其与治境窎逺者则为生黎又为岐人俗尤狡悍然其居处咸有村峝可名攷诸纪载眀臣海瑞有黎中开十字路之议揆之于今日则又事半而功倍仰请
　　敕下督抚檄令该地方文武等官自儋州至万州东西横开一字路除熟黎境界外生黎地方仅二百余里宣扬
　　圣徳次用工力克期开辟以通商民往来于适中之冲山地西设叅将一员兵一千名安营立汛内外廵防则南北隔截其势既分而衅端自消复谕以衣冠礼义之教清其地亩薄其赋税不数年间畏威懐徳之下伫见熟黎全附版图生黎亦同为
　　盛世之民矣其开路等费及设官抽兵营制一切事冝
　　统
　　俞允之日再议葢经营事后莫若先事预防【臣】躬履其
　　地目睹机宜敬陈管见绘图恭呈
　　圣覧伏乞
　　睿鍳敕议施行谨
　　奏
　　覧奏黎地情形皆朕素所悉知广东因督抚提镇未尽得人盗风未靖民习未淳营伍未整吏治未清目前诸事尚多不克就绪朕乏识人之眀正尔愧悔不遑何暇逺及境外耶惟冝以息事安内为要若非其人非其时而勉强举动不但无益恐致别生事故汝等庸材自取耻辱犹属小节国体所关甚钜其严饬员弁镇静弹压令若軰知恩之可感威之可畏相安于无事无作如是不自量之妄想如云事小易于成功既不能于国家生民为大患害更不必荼毒防顽无知之人以启祸端也此议且置俟郝玉麟到任后再看汝等文武果能竭力经理俾吏治营伍井井可观黎夷性虽愚蠢亦具有耳目心思临时只湏数纸告条可保不烦张弓只矢即己措置妥协斯事非粤省目下所应行亦非汝軰大臣所能办汝见误矣将此折并朕批谕与郝玉麟傅泰王士俊同看
　　同日又
　　奏为奏眀【臣】标营伍仰乞


　　加训练外其应修整添造盔甲旗帜等费将从前提臣及将备多食随丁粮缺退出暂停募补将粮饷银两以为添修之费业己经【臣】恭折
　　奏眀原定二年后修整齐足再折奏
　　闻今己报竣实用银三千一百二十八两零又见五营素无帐房锣锅【臣】复买备帐房三百顶锣锅三百口再【臣】标五营向有督【臣】孔毓珣买谷五千石以备青黄不接之时各兵借食【臣】见甚是有益且有恵协兵丁同居一城向无贮谷遇【臣】标兵领谷之时不无希冀【臣】是以于上年夏秋丰収谷贱之际又买五千石另建仓厫収贮以足标兵及恵协兵丁接济之需三项实用银三千九十两零其银系【臣】原报各官退出多食随丁粮饷及歴年马价羡余存公银内动用兹【臣】身任提督己二年有余相应将添造盔甲等项恭折
　　奏覆抑【臣】更有请者前项増修买备一切遇营员陞迁事故必入交代方无废壊侵欺之弊【臣】思増修买备悉系以公济公谨于
　　圣主之前据实逐细预先奏眀可否止以公费羡余银



　　睿鍳批示遵行谨
　　奏
　　当竭力谨慎操守勉加风厉不令属员欺蔽玩视方能称职矣
　　条奏四折留中俟廷臣议覆后另有谕旨
　　同日又
　　奏为钦奉
　　上谕事窃【臣】承准兵部劄付内开通行直省督抚提督上谕一道粘单一纸防
　　恩派赏【臣】标银一万八千两于布政司库内领囘永逺作本营运生息遇兵丁有吉凶之事酌量将息银赏给等因钦此仰见我
　　皇上恵济兵丁至意标营兵目欢呼踊跃感激
　　圣恩另容据呈
　　题谢【臣】现在具领遴员营运生出息银遇兵丁有吉凶之事酌量赏给年底造册送部查核外兹【臣】更有请者【臣】驻劄之恵州府地方偏僻业少经营素无当铺各兵或遇有急需每以重利向人私借而尚不能必得今防
　　圣恩兵丁有吉凶之事固己得沐
　　殊恩但寻常疾病事故亦所时有其间不无称贷与其重利向人私借不若官借而止取其微息似属两益【臣】谨恳
　　圣恩除兵丁吉凶之事遵







　　睿鍳批示遵行谨
　　奏
　　所奏甚属不达事体
　　同日又
　　奏为奏
　　闻事窃【臣】于雍正六年十一月初八日
　　题眀查阅边海情形即日自署起程由海丰碣石至潮州澄海渡海抵南澳黄冈至闽疆交界处而返从饶平镇平于十二月初七日囘恵州一路年嵗丰収谷价甚平初八日【臣】复自恵州起程由广州肇庆而至髙雷两府询问年景亦甚丰収二十九日至海安登舟渡海雍正七年正月初一日至琼州府于初二日阅验镇标兵营初三日启行歴观儋万崖三营兵丁及海疆形势十九日囘至琼州海口询问海南年成去秋亦系丰收【臣】因风信不顺不能渡海阻行二十日二月初九日南风始起即渡归海安从廉州钦州顺由广西之浔梧二府



　　庆广州廵阅各海疆又至南雄韶州由乳源县而过湖广宜章县地方到三江看猺排形势由新安大鹏平海各海汛而囘恵州一路二麦収成俱好又值雨水霑足禾苖俱经栽插【臣】今抵署后现在

　　十一月初八日起程到本年四月二十七日囘署于本省经由之处即顺便验阅营汛兵伍所有和平海门雷协春江廉州平海广海龙门香山等协营将备中之行事乖张营伍废弛弓马生疎老病庸劣者经【臣】先后咨防督【臣】孔毓珣及【臣】具
　　题纠叅在案其余各协营分队伍犹属可观汛防亦无怠玩【臣】仍饬各官益加整顿勤慎供职外俟后




　　顺守备鲁之芳及该协营各官弁兵丁【臣】俱面加奨赏讫至如潮州镇【臣】尚潆纪律严眀营伍整肃南澳镇【臣】许良彬为人诚实熟谙水师碣石镇【臣】苏眀良整躬率属训练有方髙州镇【臣】陈伦炯人甚眀白清操尤着但见识畧有拘迂处其营伍亦属整齐琼州镇【臣】施廷専驭兵有术因前镇【臣】黄助玩弛之后益加整饬营伍可观至左翼总兵所辖水陆一十四营地方辽濶该镇【臣】谢希贤虽云熟悉水师而陆路终犹不谙且操守平常举止亦不甚得体右翼镇【臣】马纪勲营伍中平而地方一切甚是留心以上镇臣现在供职处合并据实奏
　　闻伏乞
　　皇上睿鍳谨
　　奏
　　议论诸镇情形较朕向所知闻颇相符合足见不诬非因所奏能与朕意相协而许汝公当也嘉悦覧之雍正七年八月初六日广东提督【臣】王绍绪谨
　　奏为奏
　　闻拏获矿徒现交发审事窃本年六月间访闻归善博罗永安县属各处山有矿徒聚众偷穵【臣】即遣拨标下将弁督带兵丁前往拏逐随据营汛官弁具报矿徒俱己闻风逃散垅洞填寨寮房烧毁山清净各等情昨又访得碣石镇右营属海丰县梅垅墟汛有匪徒聚集七月十九日抢夺徐秉闲等铺房一十一家伤死二人等情【臣】先遣标下前营守备哈云栋带兵跟追旋据营汛官弁禀报复即遣将带兵并檄行隣汛咨防碣石镇【臣】苏眀良一体拨兵箚付恵州府遣归善县县丞谢道进督率乡勇共力围擒堵截去后随据【臣】所遣标员等禀报贼至山羊寨地方见四面兵威势难脱于闰七月十六日据贼首谢恩荣呈称我等原系各处开矿穷民从未做贼因被逐回家中途凑遇曽在梅垅墟夺食误伤民人今情愿投抚并纳姓名册内开谢恩荣等一百二十三人随即按名全数点解前来【臣】即咨解督【臣】郝玉麟聴发按察司収审至抢夺徐秉闲等家实在正犯名数统聴督臣确审定拟
　　题结所有拏获矿徒发审情由合先据实奏
