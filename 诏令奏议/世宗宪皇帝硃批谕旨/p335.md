<!-- { "loadSidebar": true } -->
　　奏为奏明事窃查湖南靖州一协原额制兵七百九十名分防靖州绥宁防同通道四州县地方于雍正五年为苗猺肆虐等事案内经前湖广督【臣】福敏等以绥宁一县屡受苖害请于绥宁专设一营将该恊额兵裁拨三百零五名添入新营是该协汛地尚有一州两县而额兵仅存四百八十五名近据该协以汛广兵单详请添増【臣】细察情形实属汛守单弱兹查钦奉
　　上谕鎭筸新添兵丁四百名甚属无益酌量派拨要紧营汛以资防衞钦此钦遵在案【臣】为酌量靖州恊要紧各汛尚需兵丁二百七十名方敷分布【臣】即拟于此四百名内酌拨添给洵与边营有益除现在咨商督抚两臣饬议拨给外至所余兵丁一百三十名亦在酌量分拨务期増置妥协确核防
　　题所有靖州协应请拨给兵丁缘由理合恭折奏明伏乞
　　皇上睿鉴谨
　　奏
　　具题到日候朕酌定
　　同日又
　　奏为要地需员恳
　　恩递补事窃【臣】接到部文钦奉
　　上谕湖广宝庆协副将周起凤着补授陜西西宁总兵官即赴四川成都于驻藏兵丁换班之时统领前往驻劄等因钦遵行文到【臣臣】随飞檄周起凤令其作速束装起身赴川外伏思宝庆一协地连衡永民杂苖猺副将大员整饬弹压控制一面必得练达熟习之人方克胜任【臣】查有荆州营防将董朝辅历任湖南守僃游击风土情形谙悉最久而在营办事敏练精干驭兵有方其于宝庆副将一缺人地极为相宜【臣】因地方紧要用敢据实
　　奏请倘防
　　天恩俞允其所遗荆州营防将一缺亦属紧要查有【臣】标后营游击刘景荣才干练达办事勤敏堪以补授至所遗游击员缺查有
　　命往楚省候补游击之徐有文谨饬小心即请以之补授不但各于地方有裨而【臣】亦得收臂指之效矣可否俯
　　准所请出自
　　圣恩伏乞
　　皇上睿鉴谨
　　奏
　　言之督臣迈柱可也









　　硃批谕防巻八十一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻八十二
　　硃批马纪勲奏折
　　雍正五年正月初三日四川川北总兵官【臣】马纪勲谨
　　奏为奏明事窃【臣】边鄙武夫荷防
　　皇上简拔隆恩得补四川川北总兵受
　　恩深重时切图报伏查川北一镇上连秦省下接荆襄
　　虽居腹地实为水陆要冲幸防我
　　皇上教养有加地方宁谧兵民相安营伍事宜渐次就理惟营中盔甲旗帜縁节次口外出师大半破损操练之际不足以壮军威今【臣】现在咨商提臣动支公费加意补造务期军容改观仰副
　　圣主慎重疆圉整饬营伍之至意理合缮折
　　奏明谨
　　奏
　　览奏知道了凡百处惟只据实方好
　　雍正五年九月初二日广东韶州总兵官【臣】马纪勲谨
　　奏为恭缴
　　硃批奏折事窃【臣】扵川北总兵官任内敬具奏明事一
　　折恭奉
　　硃批伏思【臣】躬沐
　　天恩至深至厚凡属应办事务敢不实心整理今钦承谕防惟有益加黾勉以期仰酬
　　殊眷惟是【臣】奉
　　命调补广东扵本年三月二十一日自川北起程时其步兵盔甲已经造成二百三十四顶副号褂四百件余因公费不足尚未造竣【臣】已饬行该标中军令其陆续制造以壮军容所有
　　硃批奏折理合恭缴伏乞
　　皇上睿鉴谨
　　奏
　　览
　　广东营伍懈弛将弁贪婪废壊已极当竭力整饬务令改观莫负朕委任至意勉之勉之
　　同日又
　　奏为恭谢
　　天恩事窃【臣】于川北总兵官任内遣家人恭进跪请圣安奏折因【臣】初次进折不谙欵式冒昧之罪实无可
　　逭乃荷
　　皇上洪慈
　　曲赐寛宥不加议处格外
　　殊恩虽捐糜顶踵亦何能仰答



　　折奏
　　谢谨
　　奏
　　览
　　雍正六年四月二十六日广东韶州总兵官【臣】马纪勲谨
　　奏为恭缴
　　硃批奏折事窃【臣】于雍正五年九月初二日敬具恭缴硃批一折奉到
　　皇上硃谕仰见
　　圣明在上洞悉靡遗【臣】跪读之下感悚无地惟有竭力
　　整饬仰报
　　皇上髙厚之恩【臣】于所属营伍时加训饬今已渐次整理其现在将弁【臣】亦谆切教诫尚俱克称厥职如后有懈弛不法【臣】防不敢姑容贻误上负
　　圣主委任至意又【臣】敬具恭谢
　　天恩一折奉
　　硃批实心办事四字人皆视为口头常语殊不知言之甚易行之甚难于此加勉可也钦此【臣】感沐
　　皇上简拔殊恩铭心刻骨分宜竭尽忠诚力图报效惟是实心办事要非克尽私欲行之实属甚难今钦承
　　圣训【臣】实力奉行以副
　　圣主知遇之隆恩所有
　　硃批奏折理合恭缴伏祈
　　皇上睿鉴谨
　　奏
　　内外臣工但能勉一诚字何愁天下不大治少渉欺蔽朕之耳目偶或不到则必至悮事矣汝等大员身膺封疆重寄无论本省他省凡闗国计民生要务皆宜秉公据实入吿倘私意未融防事不密擅作威福惑朕听闻则大不可若如此不但于朕无益自亦不免祸殃汝年方壮盛当为朕分外效力以报知遇殊恩然须审已量力设不能秉公愼密则又不如止尽职分内事毋为出位之思也
　　雍正七年三月二十二日广东韶州总兵官【臣】马纪勲谨
　　奏为恭缴
　　硃批奏折事窃【臣】于雍正六年四月二十六日敬具恭
　　缴
　　硃批一折奉有
　　皇上硃批伏念【臣】受
　　恩深重未报涓埃敢不竭尽愚诚以仰答
　　知遇但恭逢
　　圣明在上万国尽登熙皥已无不遂之民生况【臣】智识


　　硃批奏折理合恭缴伏祈
　　皇上睿鉴谨
　　奏
　　条陈一折留中凡有密奏密之一字最为切要臣不密则失身稍有疎漏传播于外经朕闻知则贻害于汝匪浅追悔亦莫及矣愼之愼之
　　同日又
　　奏为敬陈管见仰祈
　　睿鉴事窃【臣】邉鄙庸材身受
　　皇上逾格隆恩即捐糜顶踵亦难言报称惟一诚自矢知无不言庻以稍尽【臣】职谨抒一得之愚为我
　　皇上陈之
　　一钱粮宜剔源也窃惟钱粮之亏欠多由于胥吏之侵蚀而胥吏之舞弊必恃乎幕客之勾通【臣】请嗣后各州县经管钱粮之内幕年终令出并不勾通胥吏之结与司道府倘胥吏侵蚀发觉则经管钱粮之内幕与之同罪若钱粮三万两以上之州县幕客经管至五年吏无侵蚀民无积欠官无






　　一盗案宜会审也伏查定例内营兵获盗不许武员私审移解州县官审理今宜稍为变通查营兵获盗移解后系原失事之州县官自上即行严


　　案难结故意稽延时日图卸责于后任不知缉盗以速为要如所获之盗到案迅即讯明确数飞擒伙党自易结案若迟延不即审讯党羽巳闻风远飏矣又有沽名之人故意将实作虚听其狡辩之词遂将盗贼纵放武员竟无所查察止任州县之操纵不但盗贼每多漏网更足以长盗风【臣】请嗣后获盗之日无论捕役营兵之所获应令州县官会同营贠共讯将公审供由令营员具文通报存案营员有同审之责时时得以催讯州县自不能稽延营员为同审之官虚实得以参酌州县自不能纵脱而营员讯知盗党之踪迹即可以跟缉立擒矣
　　一要缺不可虚悬也窃见边海各省有苗猺猓防黎獞之地多系烟瘴之区地既僻逺民亦难治除知府之外即同知通判等官亦俱有抚绥弹压之责非长材难以胜任故督抚于州县中特题亦有于内地之同知通判中调补有三年俸满即陞者有五年俸满即陞者所以恤其苦而酬其劳也【臣】



　　原为地择人仍留内地委署竟似为人择地名虽要缺需才实则借缺引手【臣】请嗣后所调之沿边沿海要缺同知通判等官必令其实赴本任即署篆亦止令署本府所属之州县庶防要缺得人以整饬诸务皆综理经营则俸满迁除方不为幸致矣
　　一水利宜兴修也窃照民生所最切者为农事农事所最切者惟水利【臣】为粤东计则水利尤所宜修查前任抚【臣】杨文干疏称广州府属三水南海两县肇庆府属高要高明四会三县围基共七十一处其顶冲二十六处宜用石工修筑次冲四十五处亦必须用椿用埽上植榆柳使之根生蔓延









　　难即以土围基而论每一围田数百顷每岁修至数百金若冲决又需数百金是土围基之岁修每年合计数万金一皆出之民间惟改用石工可省小民无限之金钱第石工费大不便动支正项【臣】请开一事例
　　敕下督抚酌量应捐数欵妥议确数报部先估计所用该若干完工即行停止再请修浚围基而外村中之陂塘窦闸田间之沟洫泉源亦宜疏濬将各府之同知通判加以水利职衔各在所属州县各村




　　一诚心报
　　主故不避越职之嫌谨缮折奏
　　闻如果【臣】言可采伏祈
　　皇上敕部议覆施行谨
　　奏
　　览
　　雍正七年六月十五日广东韶州总兵官【臣】马纪勲谨
　　奏为敬陈一得之愚仰祈
　　睿鉴事窃【臣】接阅邸钞见凖噶尔不遵
　　王化背负
　　国恩侵凶残跳梁跋扈我
　　皇上钦命大将军出师征讨【臣】宜荷戈前驱以宣力疆场缘粤东僻逺得见邸钞甚迟所载节畧不能详备是以未敢冒昧
　　奏请伏思军前一切机宜自防我
　　皇上指授方畧大将军等必奉行尽善【臣】材庸识陋不敢置议至腹里应办并边上事宜就【臣】见闻所及为我
　　皇上陈之一大兵出塞边防更宜严密也一军需宜另设员督理也一军前办事之员应令督抚拣选咨送也一军前咨取人员不得滥调多人滋勒索而旷职守也一马驼宜多备也一奏销宜变通也以上六条据【臣】管窥臆见未知有当与否伏乞
　　皇上睿裁谨
　　奏
　　览奏朕嘉汝之心而鄙汝之识汝所知者乃向日边塞情形今僻处粤东总未闻此番措置之方畧耳如所陈六条尚思虑不到仍须汝之条奏然后采择施行则朕亦何敢孟浪而轻为此大举耶其中不得已之情总仰頼
　　上天垂慈助佑将来天下后世自能洞然明白也













　　硃批谕防巻八十二
　　钦定四库全书
　　硃批谕防巻八十三
　　硃批张起云奏折
　　雍正八年二月二十日福建金门总兵官署理南澳总兵官印务【臣】张起云谨
　　奏为据实陈明事窃【臣】世受
　　国恩高深莫报仰荷
　　皇上不次超擢由叅将
　　特授金门总兵方惧庸愚弗克胜兹重任复奉圣防以南澳亦属要着【臣】前往署理受
　　命之下益切悚惶每事殚竭愚诚不敢稍有草率以负皇上天地之恩兹有事闗欺冒不得不据实奏闻者案查雍正六年二月内奉
　　旨嗣后沿海官弁兵丁有因公差委遭风受困没水登岸幸获生全者照军功头等伤例赏给其或飘没身故者照军功阵亡例分别给与祭葬银两此诚我
　　皇上覆载鸿慈千古未有之
　　旷典凡在军伍者无不感激自奋今有雍正六年六月内南澳镇右营廵海六号缯船一只遭风飘溺淹故官兵一案遵奉
