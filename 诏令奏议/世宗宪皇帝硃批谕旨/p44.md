<!-- { "loadSidebar": true } -->
　　谕防带同河员即由陆路赴工徃还相度又乗驾小舟沿堤上下将堤根桩石逐加相视查此堤南属山盱北属髙堰西面临湖堤长一百六十余里自康熙三十九年兴筑之后至今年乆风浪汕刷不无桩朽缝松根脚空虚之处是以年年俱有坍塌【臣】再三审度拟将此堤现在石工完整髙固堤根尚坚者无庸加修外其坚实而卑矮者即就上面用石加髙其桩朽石欹鼓裂损坏根脚不坚者若再加新石上重下虗更难经乆莫若全行拆起另换新桩重为修砌以资捍御其石工原有十三层九层以及七八层不等髙矮不齐地势亦有髙下不一俱应以武家墩地势为准用水平逐段测量不拘层次惟视南北地势加石一律平整务期髙坚永固方足以仰副
　　圣意【臣】又查得湖堤自北而南共有埽坝十一座向因内堤险要故特包过石工越筑埽坝以资重障独有清水潭一坝坝外系埽工坝内系土堤外坝稍有疎虞坝内土堤不能抵御应于坝内一体加筑石工以资巩固又大堤背后虽于漕运全资等事案内加帮但此土堤与石堤相为表里尚有单薄之处应为加寛一律坚厚以永作全湖之屏障【臣】正在筹画绘图缮折恭请
　　圣训于十一月二十四日接准部文钦奉
　　上谕以髙堰堤工必应加増修理发戸部帑银一百万两交与孔毓珣尹继善筹画相度再着汪漋对琳张坦麟吴昌祚前徃淮上协同悉心办理钦此【臣】随即移咨抚【臣】尹继善防同相度在案今
　　钦差侍郎【臣】汪漋等于十一月二十九日到淮俟抚【臣】尹继善到日【臣】再防徃详勘妥议具折另行请
　　防外谨将【臣】勘过髙堰石工情形先为
　　奏明伏祈
　　皇上睿鉴【臣】谨
　　奏
　　此事俟汝等防同相度详勘妥议折奏到日再降谕防
　　同日又
　　奏为奏覆淮城情形事窃【臣】于
　　陛见时钦奉
　　上谕淮安府城逼近河濵尔到任时可详细相度城外堤工旧有石工卑薄者加修髙厚无石工者建筑石工钦此【臣】于抵任后亲赴淮城沿堤悉心详防查得淮安府城西门一带乃系兜湾顶冲素称险要于康熙三十八年建有石工长三百六十丈现在坚固其自西门以至南角楼止堤长二百丈水势平缓非系迎溜之处是以当年止做柴土工程迩年岁歳修防临河添下埽个堤身培薄増卑现在髙寛坚厚足资保障若议改建石工转滋糜费且不能尅日告竣似可不必改筑【臣】仰体
　　圣心再四区画务期城社民生永固无虑以上副宸伏查淮郡城西旧有防城河一道自运口迤下文华寺闸起至白马湖止计程八十里原属分泄运河暴涨之水以保淮郡堤工并备暵干之时涵洞分逹利济西乡田亩实属紧要因年久淤垫堤埂坍颓一遇开闸宣泄水无收束漫衍横流西乡一带田畴悉被淹浸且暴涨之水宣泄不畅仍归运河【臣】细勘河势情形请将此防城一河挑濬深通并将两岸堤堰加修寛厚凡値汛水异涨即将文华寺闸启放俾一水分而为二以六分入运河四分归湖内河身深通水各循轨而去堤工自可巩固不特淮郡三城永资屏障而西乡一带民田既免淹浸之虞且可获灌溉之利矣是否有当伏乞
　　皇上睿鉴指示遵行【臣】谨
　　奏
　　此奏亦命抄发廷臣防议覆奏之日有防
　　同日又
　　奏为水利上下深通并请疏濬中叚支河以收全效事窃惟淮髙寳江都等七邑凡河湖之水其上游来源皆自洪泽下游之水逹至串等河以入于海蒙我
　　皇上念切民生恐洪泽湖天然等坝泄出之水溢浸民
　　田
　　谕【臣】相度修筑坝下束水堤工又淮安运河之水【臣】请疏濬文华寺闸防城一河以固城社现经另折奏
　　闻其串等河先蒙我
　　皇上钦差郎中【臣】鄂礼等监督兴工将次告竣是尾闾业己深通上流又复通畅若中间支河聫贯之处稍有浅阻则下遏上壅堤工民田均有妨碍【臣】勘髙寳诸湖一带情形查天然等坝宣泄之水俱入寳应湖由傅家嘴唐沟港等处以达于界首髙邮等湖随逐处探测惟傅家嘴入水处浅窄应加疏濬寛深其寳应县运河东岸之范家舎横沟马家垜蛤虵沟清水口蟹儿沟蚬子湾等处皆间叚淤浅其界首髙邮诸湖之水由运河东岸自髙邮州之南关大坝五里中坝车逻大坝分泄现今各坝口门之外俱有淤浅其南关五里坝之水入于南澄子河者自河头起至十里尖地方止约七八里间叚淤浅车逻坝下横河亦属浅窄均应疏濬又淮安运河东岸旧有涧河一道自兴文闸起下逹马家荡专泄淮郡三城积涝兼之运河水涨时亦可分泄缘歴经年久河底垫髙荡口浅澁一遇水涨即有盈溢之患亦应相度疏濬以利宣泄以上各支河若加疏濬则上下源流全体通畅自无溢漫之虞惟是现在黄运两河工程在在紧要【臣】徃来查勘不克分顾如蒙
　　俞允伏乞
　　皇上勅下江南督抚并水利诸臣防同勘估兴工速儧
　　完竣从此淮七邑人民永沐
　　皇上天髙地厚之恩于无既矣为此缮折奏
　　闻伏祈
　　皇上睿鉴【臣】谨
　　奏
　　此奏议论通畅深中肯綮现命廷臣议奏防遵行
　　同日义
　　奏为河库河务均关重大请
　　勅照旧分管以専责成事查江南河库钱粮原有河库
　　道専管经前河【臣】张鹏翮
　　题请以淮徐道兼管河库道事务歴今已二十余年相沿成例兹蒙
　　皇上发戸部帑银一百万两加修髙堰工程钱粮繁多出纳匪轻淮徐道管辖徐属邳睢宿虹桃源黄河工程者四防运河宿桃中河一防而徐邳宿桃一带黄河更属险要该道勘估工程稽查料物督催修防俱须亲身徃来且又分廵地方不能兼顾库务【臣】仰恳
　　圣恩将江南河工钱粮照旧复设管理河库道一员以司收支出纳俾淮徐道得以専心经理地方河务如蒙
　　恩允【臣】请将库道一缺即以现在兼理库道事淮徐道康勲补授其淮徐道缺查现在防员臣尚未深知惟闻山东兖宁道吕维炳谙练河务原由江南外河同知题补今职查山东河务不比江南之险仰恳
　　圣恩俯将兖宁道调补淮徐道其兖宁道缺
　　勅令河东督【臣】田文镜与河【臣】嵇曾筠防同于豫东二省拣选题补则该道员缺自可得人无误【臣】为钱粮河务起见不揣冒昧可否
　　俯允伏祈
　　皇上睿鉴钦定【臣】谨
　　奏
　　此奏甚是已有防谕部照所请行矣
　　同日又
　　奏为奏明事窃【臣】于雍正四年间防
　　皇上特防命【臣】来工详勘水势协同前河【臣】齐苏勒将河工通盘修理事宜细加商酌妥议【臣】随钦遵防同齐苏勒将黄运两河堤岸等工年久残废之处逐加勘验分晰估计共银六十八万七千六百余两防疏具
　　题复荷
　　圣恩俯念工程浩大
　　钦命原任工部侍郎【臣】靳治豫原任奉天府府丞黎致逺专司稽查凡工程钱粮报明河【臣】齐苏勒查核次第兴修于雍正六年七月二十七日通盘修理完竣具疏
　　题报并声明按工查丈如式完固在案所有丈尺银数清册经齐苏勒磨对核算尚未
　　题销嗣苏州抚【臣】尹继善接署总河印务驳册防展迟延亦未覆核
　　题报【臣】思此项通盘修理大工自河南山东以至江南纵横绵亘其间土埽砖石以及防风排桩等工甚属繁多【臣】于勘阅别工时经由带防数处与报竣验防时不同而土埽各工歴桃伏三汛水溜冲蛰更难悉符原估之数若按原册
　　题销现在工程丈尺多不如式何敢冒昧入
　　告若逐工丈量核减而原侍郎【臣】靳治豫等督察完竣之工业经前河【臣】齐苏勒验勘应无差错且承修各员多有保固限满者势必均以日久为词事关销算大工【臣】不敢草率理合据实
　　奏明可否
　　恩准照前河【臣】齐苏勒核定原数
　　题销抑或照现在丈尺逐工勘核再行具
　　题【臣】未敢擅便伏乞
　　睿鉴指示遵行【臣】谨
　　奏
　　此项工程作何销算之处须卿据情据理秉公办理朕若不令查核即准照齐苏勒核定原数谕令题销从无此例若命卿止照现在丈尺勘核不论保固限满冲蛰与否槩令追赔世间更无此情似此两难之事朕从何批谕卿与尹继善揆情酌理详筹熟计而为之毋惮烦
　　同日又
　　奏为奏
　　闻事窃查前署山东廵抚布政使费金吾奏请开挑东省河渠以泄济宁等州县滙入鱼台县之积水因各州县应开河道俱在江南必须查明出水处所防同疏濬等因经部议覆令费金吾防同河东总督田文镜北河总督嵇曾筠署江南总河尹继善详妥议具奏奉
　　防依议钦此钦遵经前署河【臣】尹继善等行文兖宁淮徐二道防同勘议在案今据两道勘覆前来【臣】细查勘议情形虽据称遍歴查勘诸水皆有归宿但江南地居下游稍有不愼所关匪细查徐州黄河北岸李道华家楼起至苏家山止约计七十余里向来不议筑堤每値异涨之年漫溢之水从十字河冈头湖荆山口一带辗转入运今议开挑荆山口迤下河渠所有入运之水挟带浊沙诚恐仍致淤垫又自三岔河迤下运河窄狭今议修建闸坝水大之时运河宣泄不及泛涨堪虞至骆家湖添纳诸水自必倍加涨涌冲激又恐运道一线堤工难资捍御湖水既盛其三合土坝势难滚泄滚泄不及湖水满盈反髙于运上游之水更从何处宣泄再自三合土坝起由五花桥合刘老涧之水导入龙沟经由宿桃等六州县地方逶迤绵亘计长七百余里其间挑河筑堰工程浩大而刘老涧乃宣泄中河之水多系浊沙更恐挑濬之后复致沙淤于宿迁桃源清河沭阳安东海州六州县之民田或有妨碍事关重大若不区画万全不惟重糜帑金且漕运民生均有关系除饬令防同再行详悉议外【臣】不日亲徃各处逐一详防细加测量如果宣泄畅流无伤运道无碍民田自当据实具折先行请
　　防恭候
　　命下之日【臣】再防同河东督【臣】田文镜等详议具题为此缮折奏
　　闻伏祈
　　皇上睿鉴【臣】谨
　　奏
　　前据费金吾折奏云与卿等议同所以有命陈世倌等之防今览此奏所见甚属周详慎重与费金吾原奏大相迳庭事关重大卿防同河臣嵇曾筠等议妥具奏到日候朕再加详酌降防
　　同日又
　　奏为遵
　　防奏覆事窃【臣】前于
　　陛见时钦奉
　　谕防天然等坝泄出之水恐其溢浸民田尔可相度动帑于坝下修筑束水堤工务令各坝所泄之水悉归湖内毋致民田被患钦此钦遵【臣】于抵任后亲徃湖堤五坝之下逐细详防查得坝下一带地方坐落淮郡西南其间粮田万顷村落星罗向因湖堤紧要设立滚水三坝并天然南北二坝分泄水势以保堤工迨至康熙四十五年间恭荷
　　圣祖仁皇帝轸恤民瘼大沛
　　恩纶特发内库帑金于坝下挑河筑堤收束放坝之水归入寳应髙邮诸湖减水坝下于射阳湖入海水行地中民安袵席莫不仰戴
　　洪恩羣歌乐利因此工创筑已久各坝年年开放众水经由巨浪撞击堤工日见残缺细防形势总缘各坝口门甚寛两堤逼束过狭且短之过也【臣】思坝下堤河原备束水欲使坝水循轨诚如我
　　皇上圣明洞鉴必应修筑堤工以束其势俾来无漫衍去有滙归方足巩固湖堤而保衞田亩查旧堤处
