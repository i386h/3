<!-- { "loadSidebar": true } -->
　　奏折内奉有
　　硃批闽省自不能全庆丰收何也吏治如斯安望嘉应俟朱纲到任后或看有无征验
　　天道恶伪惟一公诚方能黙有感召钦此钦惟我皇上圣鉴早巳见彻
　　圣主睿照如神【臣】罪万死莫赎【臣】奉职无状深负圣恩上干
　　天和下贻民瘼惭愧汗栗无地自容伏乞
　　皇上立赐严治【臣】罪以为不诚不公贻误封疆之戒【臣】实无词但【臣】犬马寸忱更有冒死仰恳
　　天恩者【臣】当无事之时玩废封疆而当旱灾既成之后难办之处卸肩他人虽则【臣】膺重罪而【臣】仍因此作事外之人【臣】心万不能安万不肯安【臣】谨垂泪叩头仰恳
　　皇上重治【臣】罪或暂留闽听督抚差遣拣旱灾最甚极紧要之地令【臣】帮同州县办理一切粜赈之事事一竣毕即正【臣】罪使【臣】心于万分难安之中得尽犬马之心于毫厘死亦瞑目实出
　　圣主天地父母之恩【臣】不胜惶悚愧恧之至谨奏
　　果肯如此诚心悔过返躬自责试观来年
　　上天之锡佑必不爽也
　　同日又
　　奏为奏
　　闻事雍正六年四月十八日【臣】访闻台湾北路地方有奸徒结盟拜把蔵有大旗二面长枪四十杆以双龙珠银班指为号又有僧人梁怀以假辫冒为俗人形迹可疑【臣】随飞檄台湾镇道府县密行访缉严拏防讯去后于四月二十一日据台湾镇总兵王郡禀据诸罗县知县刘良璧访闻县属茇仔林地方有无知棍徒招结盟拜把随经拏获汤完陈岳二名又续获苏亮赖妹朱寳陈斌魏迎魏
　　祖生共八名严讯众供相同除苏亮相约未到外余系每人出银一两陈斌起意招人于雍正六年正月十三日在汤完家结父母防防血拜把共二十三人汤完为大哥朱寳为尾弟三月十九日系汤完生日又要招人拜把十八日即被拏获等情并据台湾道府及诸罗县报同前由【臣】又批令务尽严拏伙党去后于七月初七日据台湾镇道府县等各禀称陆续又拏到蔡祖黄富方结吴灶张夀吴科王马四黄赞许亮林二等十人反覆严訙与前获之汤完等所供无异刺血滴酒设誓拜把是实并无大旗长枪军器除未获之阿乂林生林茂鬼里长苏老兴现在严拏务获究拟苏亮审无入伙外查定例异姓歃血订盟不分人之多寡照谋叛未行律为首者拟绞监为从者杖一百流三千里此案虽汤完为大哥实系陈斌起意招人应以陈斌为首拟绞监其汤完等各犯均照为从拟流黄赞蔡祖朱寳年未及歳应照例收赎具禀前来又【臣】于八月初一日据诸罗县禀报于六月内该县同守备杨樊访得县属莲池潭亦有棍徒拜把拏获陈卯一名供系蔡防为大哥共二十一人随又陆续拏获蔡防林寳杨田妹廖诚林元洪林生周变黄戊董法石意黄富曽屘萧养等严讯系蔡防为大哥雍正四年五月初五日与陈卯林寳杨田妹廖诚周变周添曽文道吴结林元黄富董法十三人结盟是实并未歃血又于雍正六年三月十八日在萧养家饮酒旧盟十三人新添洪林生施俊郭缎曽屘陈郡黄戊萧养石意八人共二十一人再行结父母防拜把内周变不到共二十人仍以蔡防为大哥以石意为尾弟并无器械拟蔡防照未结歃血焚表结拜兄弟为首例杖一百折责四十板陈卯等合依为从例杖八十折责三十板内董法石意仅十五嵗应照例量予责惩曽文道周添吴结施俊陈郡五犯严缉务获究拟又据台湾镇道知府亦各禀报到【臣臣】查台地逺隔重洋风习不纯人情易动此等之事惩治当严且结盟以连心拜把以合党党众渐多即谋匪之根何可从轻落【臣】拟汤完陈斌俱行令晓示立毙杖下以示惩警余人照例解审问流蔡防二次拜把为首亦应杖毙余者加重枷责押过海交原籍禁管安插随此意商同抚【臣】朱纲抚【臣】意亦相同正在防同檄行【臣】又访闻此二案内颇有案盗在内若曽经为盗虽为从者亦难轻纵【臣】现又飞行确查俟分别明白再行详饬落所有情节【臣】谨先行奏
　　闻其梁怀一名细令研审实系贪恋幼童故扮俗人无为匪情由除【臣】行令查明系何项之僧照例加处谨一并附
　　奏
　　知道了处断俱属合宜
　　同日又
　　奏为奏
　　闻事窃查福建飘洋船只仰蒙
　　皇上隆恩准令前往外洋贸易【臣】随钦遵行令厦门文武各员各飘洋商船人货俱取地方官印结及行家的保各结严查明白陆续于雍正五年十月以后六年三月以前共船二十一只由厦门出口前往今于本年六月末旬至七月内据署泉州海防同知张嗣昌前后共报商船户魏胜兴等一十二船俱巳回厦共计载米一万一千八百石余系燕窝海参苏木牛皮各货原人俱各照数回厦惟髙陞船内有原去客人康万王之赐二人因货账讨不起暂留住咬吧讨账俟来年搭船回籍又魏胜兴船内载回原留住咬吧人黄龙等五人内林哲一名在船病故林万春船内载回原留住咬吧人郭堂等四人谢合兴船内载回原留住咬吧人陈伯等三名髙陞船内载回原留住咬吧人郭加等十八人女眷一口小男孩二口小女孩一口甘宏源船内载回原留住咬吧人李从一名陈得胜船内载回原留住安南人陈茂兴等三名各等因到【臣臣】随飞饬该管文武各员带回之人详细讯供系何年留住外地系何县人何处居住家中有无父母妻子详行查讯具报去后兹据署泉州海防同知张嗣昌查訙今巳经报到者据讯问魏胜兴船内带回之黄龙供系龙溪县人在西门内居住有妻有二子在咬吧十七年了在彼卖茶生理据朱猜供系龙溪县人南门外居住有妻有一子在咬吧十八年了在彼种田据韩聘供系龙溪县人在北门保居往有妻有一子在咬吧十八年了在彼种园据陈厚供系龙溪县人在二十七都长州乡居住有妻有一子一孙在咬吧十五年了在彼卖草等因并详载回留住外洋各民人交各地方官查明安插前来【臣】随批令伊等押交各该府县取具族地的保严密收管暂令在家居住外【臣】查留住外国人民一事自开洋一年以来详细留心察访近确知



　　他故【臣】愚昧之见详看情节此项回来之人应着落各该管地方官查明取保严管安插不许滋事亦不许再行前往但系久住外国回来之人【臣】未敢擅便谨缮折请
　　防伏乞
　　睿鉴谨
　　奏
　　俱系未经奉防宣示以前之人应准安插原籍但须留心察访其情形耳
　　雍正六年九月十七日福建总督【臣】髙其倬谨
　　奏为奏
　　闻事窃照福建省入秋各处缺雨情形【臣】巳缮折奏明此后各处陆续俱得小雨至八月十三四两日各处俱得大雨各处晚稻虽未收割看其情形漳州府可有八分收成汀州府福宁州可有七分收成其余各府俱有六分收成惟福州府属之闽县侯官长乐福清闽清五县泉州府属之晋江南安同安三县虽俱得雨其未插之田及巳枯之稻皆不能有收此八县巳据报具疏防行
　　题报又泉州之恵安县晚稻亦无收成现经【臣】批查此一县俟另行查报再台湾府七月中旬以前雨水甚好田禾茂盛自七月半后至八月初旬俱缺雨水田禾亢旱近据报呈八月十三四日俱得大雨田稻可望收成但尚有雨水未足之处来收成必稍减分数等因【臣】谨雨水情形详细奏
　　闻【臣】查福建人稠田狭丰年米谷贵于他省今秋成歉薄嵗底来春价必昂长应预行酌量情形筹备平粜米谷以平市价以备民食现在延建邵三府所属虽收成不甚丰足素系产米之地尚可自给汀漳二府收成尚好漳州民虽繁多亦现有所存运贮江浙米谷足备接济青黄不接可无庸预筹外其福属之闽侯福长清泉属之晋南恵同九县较他处收成更薄人民更稠来米价必至腾贵今总计福州府各项米谷共可得米一十二万六千余石泉州府各项米共可得米四万一千九百余石以备来年平粜似属不敷此应早筹接济【臣】再四细思福州府应再筹备米四万石方可敷用此外再多备万余石以接济兴化府二县海坛金门铜山烽火各处兵民稍不足之用泉州府再应筹备米八万石三共应需米十三万石计台湾来年例应运米五万石拨粜泉漳二郡今年收成稍好来年只须拨二万石以三万石拨粜泉州但厦门亦属要地应分粜一万石以济厦门所余之米泉州可得二万石尚不足六万石【臣】再查今年台湾应运粜泉漳米五万石因泉漳米价甚平不曽拨运仍存台湾前酌令拨运谷十万石易补福仓今补仓之处且可不行祗以备济平粜为重应趁此冬春间仍令台属运米五万石即速办理彂运以米三万石运赴福州合之现存之米微觉歉少然仅不足万余石亦易筹济如此则福州平粜有资至泉州所少之数应令台属五万米之内运二万石到泉其尚不足之四万石再加接济兴化等处之一万石共五万石应目下即行委员现在存司米价交令赍往江南买米五万石于今冬来春运到以备接济如此则泉州及兴化二县各岛亦平粜有资矣【臣】现与抚【臣】朱纲商酌另行具
　　题办理所有情节谨先缮折奏
　　闻谨
　　奏
　　前据朱纲奏到业经有防江浙漕米截留二十万石以济汝等之用今览所奏闽省现存米谷情形再加以截留之米似可从容办理矣倘虑仍有不敷当预行奏闻朕更为裁酌凡事有备则无患免致临期张惶失措也
　　雍正六年十月初八日福建总督【臣】髙其倬谨
　　奏为奏
　　闻事窃照台湾地方紧要文武各员必俱称厥职始于海疆不致贻误兹查现在武员之中有安平协中营游击蔡征温寛纵兵丁不加严管【臣】业巳具疏
　　题防又台湾镇标右营逰击洪继龙才具中平不宜海外之任【臣】现具疏请调内地另选干员调往办理至文员之中知府俞存仁人甚老成明白近日精神甚是不及事多堆滞恐有贻误请调回内地调养看其精神如能复旧再请酌量
　　题补至台湾知府一缺甚闗紧要【臣】所知者有原任福建罗源县知县今陞江西南安府知府倪象恺


　　圣恩放授台湾县知县今办理诸事拘谨执泥展布不
　　开不胜台湾县之任【臣】冒昧保
　　题所举不当不胜惭惧伏乞
　　圣恩【臣】交部严处其张廷琰原系革职之员请仍革
　　职除【臣】另疏具


　　闻谨
　　奏
　　览















　　硃批谕防巻一百七十六之八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十六之九
　　硃批高其倬奏折
　　雍正六年十一月初五日福建总督【臣】髙其倬谨
　　奏为奏
　　闻事窃照福建今嵗秋旱福州泉州各属晚稻乏收【臣】因预备半年平粜欲遣员向江南买米五万石前已经折
　　奏正在委员缮疏间于十月初十日接准部文业已钦奉
　　皇上特防命浙江截留漕米或二十万石或十五万石或十万石令浙江督【臣】李卫酌量料理运济【臣】随经遍行晓示闽省军民欢呼雷动除【臣】谨率地方各官并据各民具呈缮疏恭谢
　　圣恩另行具
