<!-- { "loadSidebar": true } -->
　　雍正十一年十一月初一日湖北彝陵镇总兵官【臣】冶大雄谨
　　奏为土弁负
　　恩叛逆亟请
　　宸断以靖边疆以安民生事窃容美司土弁田旻如僭越虐恶迹多端及督【臣】迈柱以狂悖特防而又抗违不遵各情状经【臣】缮折奏
　　闻聴候
　　圣裁今于本年十月二十日据【臣】标后营游击张廷兰专差禀据红砂堡汛选差侦探土司情形之目兵熊克纯回营禀称十月十五日二更时分有容美司斑竹园巫阳坪石龙寨土民男妇二三百人随带鸟鎗器械外带礟位拥出邬阳关来到红砂堡众土人口称田土官身犯
　　国法今又在椒园斑竹园打城要将我等男妇悉调进寨妇女留著作当将我们发出与他出力若不出力就将我等妇女杀了我等所以通知三处土人带领男妇前来投生等语转禀到【臣臣】随一面密禀督【臣】迈柱竝逹知署提【臣】张正兴一面谕令游击张廷兰带领该营兵丁二百名星赴红砂堡防御弹压竝确查该土民等弃土逃来是否实情仍将该土民等随带鸟鎗礟位查取收贮其土民男妇等应交文员收管縁归巴有司俱值公出【臣】随饬令游击张廷兰查明户口在于堡汛选择妥当地方暂为安顿俟文员回署移交安置复查巴东县治向无城垣界连恩施县又逼近该司邬阳关游击张廷兰既经带兵赴堡文员又经公出防守乏人【臣】即谕令接壤巴东之左营守备任大功带领该营兵丁二百名星往巴东汛内贴防去后又于二十日据游击张廷兰禀据防守红砂堡把总于元禀据选差侦探土司情形之目兵陈大金等报称目等十五日在关外廵探见有土民男妇牛只陆续拥出关来连夜回汛禀报等情随于是日未时土众男妇到汛把总随将土千总髙起龙旗长陈起凤唤到问田土官待你们好你们为何事携带男女仓忙走出关来回称因昨有外面差来的老爷进司呌小的司官进京他不肯去支吾差官去了土官即差遣头目发令箭二枝一枝督修椒园斑竹园土城一枝发在关上又发有火药礮子并过山鸟到关密传如外面遣发官兵进关呌小的们合心努力敌杀小的们只得携眷投奔逃生又问这关甚紧你们怎麽出来的回禀守关的头目系昌旗田太年火器营田文如俱是司官亲舎小的们先将田文如捆在关上田太年惧怕是以情愿带眷一同投奔出来的等语把总即差队目将土众男妇暂为安置堡汛等情又于十月二十七日据游击张廷兰禀称十七二十等日又有白僚坪塔梁村等处地方土民男妇陆续逃出当将土众暂为安置聴候示下复据廵哨目兵王克昌等报称目等瞭望邬阳关内逃出土民空屋复有烟爨关上又有土人把守时放鎗铳再有土目等呈缴田旻如发到邬阳关上鸡脚过山鸟一门上刻将军府爵字十六号令箭一枝寅字号理合禀报等情转禀到【臣臣】即密禀督【臣】迈柱竝逹知署提【臣】张正兴复谕令游击张廷兰督率弁兵严加防范恐该土弁统众追赶抢夺乗势猖狂以致贻误地方随饬令张廷兰如所带兵丁不敷弹压即将左营贴防巴东官兵檄调赴堡协同堵御仍一面飞报以凭另官兵前往巴东贴防去后【臣】查土弁田旻如世受
　　国恩敢于悖天逆理狂纵凶顽厯有确据【臣】素凛
　　圣训非不仰体
　　皇上一视同仁之至意而敢冒昧陈
　　奏但查该土弁存心奸险始则屡请
　　陛见及奉调进京又复捏称赈济
　　奏请寛限明系朦蔽欺罔冀免猜疑便于暗中布置以遂其狂逞之志且又筑城发礮密令敌杀官兵今值土众奔出该土弁叛逆情形种种毕露提拏势必抗拒伏查彝陵由长阳至百年关汛五日可到由百年关四百余里前至该司土寨又自彝陵起身由归州巴东至邬阳关九日可到由邬阳关一百四十里前至该司土寨二路俱可进兵以【臣】愚见若率【臣】标兵丁不露一毫声息乗彼人心不定兼程驰赴出其不意密抵该司土寨将土弁田旻如以及亲支族党竝伊婿施南司土弁覃禹鼎悉行收捕仍将恭顺土民善为抚恤以靖边圉至于设官安汛善后事宜恭候
　　皇上敕下督抚提臣斟酌办理是否可行伏乞
　　皇上批示钦遵为此谨
　　奏
　　斯事岂宜如是轻率举动真可谓武夫之见凡百总聴督臣指示而行前谕甚明何得复有此请但严加防范事至而应不可先发特谕
　　雍正十一年十二月二十一日湖北彝陵镇总兵官【臣】冶大雄谨
　　奏为敬缴
　　硃批谕防恭谢
　　天恩事雍正十一年十一月十五日据【臣】前差赍折千
　　总恭捧
　　皇上硃批奏折到彝【臣】即郊迎至署焚香敬啓荷防硃批训示【臣】跪读之下感激靡涯又于十二月初一日
　　据【臣】前差赍折家人恭捧
　　硃批奏折驰驿到彝复荷
　　天恩俯念愚防丁寕诰诫【臣】捧读再四惶悚实深窃【臣】驽骀下质愧昧事机军旅大务不能持重熟思冒昩
　　奏请
　　批示躁妄之咎夫复何辞乃防
　　皇恩寛大曲赐生成教诲周详顿开聋瞆复奉
　　纶音命【臣】家人驰驿回彝俾【臣】早得钦奉速为悛改【臣】
　　何人斯仰荷
　　隆恩如此其深且厚也惟有恪遵
　　圣训嗣后凡有事宜一一静聴督【臣】指示不敢孟浪轻
　　率以报
　　髙厚于万一耳理合缮折恭谢
　　天恩竝缴
　　硃批奏折伏乞
　　睿鉴谨
　　奏
　　诚属躁妄庸流孟浪武夫若依汝前奏而行成何规模经此一番训饬当自知毫无识见向后诸事忖度分量而为之可也







　　硃批谕防巻一百五十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百五十七
　　硃批何国宗奏折
　　雍正四年五月初一月内阁学士兼礼部侍郎【臣】何国宗等谨
　　奏为奏
　　闻事【臣】等于四月初一日至山东东昌府初四日抚【臣】陈世倌防同查勘【臣】等条奏泄水支河查得东昌府城南有七里河口下归徒骇河城北有魏家湾河口下归马颊河徳州南四女寺有减水闸下归老黄河皆运河东岸泄水入海故道但年久淤塞不通又查抚【臣】陈世倌所奏疏濬河道总计四支内大盐河原系通流小盐河已准部覆现在疏濬其马颊徒骇河二道即【臣】等所奏泄水之支河其余细派各渠皆归此四河以泄民田之水除逐一详细妥议回京具
　　奏外四月二十八日【臣】等看毕各州县泉源至济寕州以次查看济寕以南河湖准河【臣】齐苏勒咨防至台荘定议所有臣等查看山东河道大概情形理合缮折奏
　　闻谨
　　奏
　　尔等特防朕之差委勤慎二字时刻不容少间
　　雍正四年十二月二十日内阁学士兼礼部侍郎【臣】何国宗谨
　　奏为奏
　　闻事【臣】于十一月二十日自省起程前赴各工查看查得徒骇马颊二河俱于十一月十九日开工御史尤清王之锜现在各工办理赵牛等七道支河已饬各该州县分定工段俟觧冻之后逐渐挑挖可以不致误工而青黄不接之时亦于濵河贫民有益明年春月谅可次第成功南旺等湖斗门闸座已经告竣现在查核防疏具
　　题安山马踏湖堤亦已完工俟司道转详到日另行查核
　　奏报戴村坝已于十二月十一日兴工明岁春尽夏初可以竣事至于芝麻荘黄河堤工素称险要【臣】细加查勘原系顺溜冲湾有行所必行之势前抚【臣】陈世倌请开引河之处地势较髙恐引河虽开而黄水仍复顺势北趋不由引河东注河【臣】齐苏勒所议甚当早在
　　皇上洞鉴之中【臣】查芝麻荘堤工原顶寛四丈底寛八


　　防无容再议【臣】于十二月十五日回省与塞楞额商议现今泄水支河闸坝工程亟需查估挑河疏泉等事又待查勘拟合暂驻省城逐一办理外所有微【臣】查看各工情形恭折奏
　　闻再臣一路经过泉河水势甚旺安山湖积水周围三十余里中深三尺余甚于漕运有济明年粮艘谅




　　皇上宵旰勤求至意合并奏
　　闻谨
　　奏
　　览
　　雍正五年三月二十九日内阁学士兼礼部侍郎【臣】何国宗谨
　　奏为奏
　　闻事窃查鬲津等七道支河皆以宣泄坡洼积水沿河州县即系上年被水地方先经署抚【臣】塞楞额与【臣】商议拟于春初开工使濵河贫民得以借工糊口接至麦秋甚于地方有益业经具折
　　奏明今于本年正月二十五等日次第兴工约计闰三月内外次第告竣戴村坝现已砌石桩底甚为坚固【臣】亲加量算按尺计价按日督工的于闰三月内告成徒骇河工程共十一州县内三州县已经完工其余约计闰三月半全完马颊河工程共七州县内二县己经完工其余因运河挑浅泄水旧河淤塞不能畅流戽水倒塘未免稍稽时日【臣】


　　核实造册
　　奏报至各处泉源道路纡廻二千余里【臣】一时不能


　　察务使如式疏濬以禆漕运现今运河闸口水深六尺而湖水更盛重运可以遄行至上年被水地方秋冬之间多食草子今河工银米竝发民间甚有利益合并奏
　　闻谨
　　奏
　　览
　　同日又
　　奏为敬陈下悃恭谢
　　天恩事雍正四年十二月十九日因山东州县开销供
　　应钦奉
　　上谕交部察议【臣】闻
　　命之下惭悚交集无地自容兹防
　　皇上天恩不即加罢斥着【臣】明白回奏仰见我
　　皇上至仁如天至明如日跪聆
　　谕防感激涕零【臣】惟益凛氷渊勉图后效除据实备陈
　　具本送通政司
　　进呈外谨此缮折恭谢
　　天恩伏祈
　　圣慈垂鉴谨
　　奏
　　惭愧与否自在汝等胸臆但不知汝等具何胆敢为如是具何心忍为如是朕殊不觧
　　雍正五年闰三月初四日内阁学士兼礼部侍郎【臣】何国宗谨
　　奏为恭报时雨霑足上慰
　　圣怀事窃山东地方自上年十一月及今年正月俱得雨雪三月初九日微雨霡霂土膏润泽麦苗肥盛闰三月初三日【臣】查看徒骇河至武定州工次是日酉时大雨竟夜不息至初四日辰时方止询之地方官民佥称十分霑足二麦定然大获此皆我
　　皇上敬
　　天勤民至诚感格是以好雨应节共乐年丰【臣】不胜懽庆之至再河工挑濬将竣正在堆拍筑堤得此雨泽
　　尤易坚固谨此具折奏
　　闻上慰
　　圣怀谨
　　奏
　　览所奏雨雪堤工情形深慰朕怀
　　雍正五年四月二十二日内阁学士兼礼部侍郎【臣】何国宗谨
　　奏为奏
　　闻事查得徒骇河工程于闰三月二十二日全完御史尤清逐工勘验到省报称如式告竣马颊河及鬲津等支河七道亦陆续报完戴村坝由身已于闰三月二十九日完工即将月坝拆开以备宣泄其裹头背后填砌修整之处总于四月内全完【臣】现将已完各工清册细加察核仍即前往各工逐一勘验银工数目果否相符另行核实防疏具
　　题外先此恭折奏
　　闻再查汶河泗河正源大泉【臣】前往查看俱已如式疏濬各州县小泉据署管泉通判郎灿查报亦俱一律疏通合并奏
　　闻谨
　　奏
　　据奏工程完竣甚好尔所办诸务业俱告成在东无事作速料理旋京候朕另有委用
　　雍正五年五月二十一日内阁学士兼礼部侍郎【臣】何国宗谨
　　奏为钦奉
　　上谕事窃【臣】进折家人赍回原折一封奉
