<!-- { "loadSidebar": true } -->
　　旨将韩勲发往伊父总兵官韩良辅任所学习钦此烦贵部转行文天津总兵官可也等因到【臣】随恭设香案望
　　阙叩头谢
　　恩外伏念【臣】长子韩勲年力方壮正宜在
　　御前出力报效今
　　命在【臣】任所学习于【臣】子非不甚便于【臣】实有未安窃
　　思【臣】防
　　恩在外不获身在
　　御前服勤奔走【臣】有子可以代【臣】效力又复聚居一处惴惴之心日夜靡宁今不揣冒昧请将【臣】子韩勲仍
　　赐留
　　御前赏当苦差以代【臣】身庶【臣】父子皆图报有地矣为
　　此谨
　　奏
　　朕前旨原系施恩尔父子令聚首一处为朕效力今览尔奏恳出于眞情姑从尔请仍留在内矣特谕
　　雍正元年九月十五日广西提督【臣】韩良辅谨
　　奏恭请
　　皇上圣安
　　朕安尔原系朕十分赏识之人自应不谬览尔所奏数折深为嘉悦眞好提督朕惟幸得人而已至所奏公费亲丁名粮暨属员丁粮之折足见居心廉正朕无可训饬虽然此务尔等封疆大臣自行酌量则可朕不便代定准防尔等行为是否合宜断不能逃朕耳目但只尽力做去朕自有鉴照孔毓珣处亦有谕旨尔其询之再禁革陋规一折虽云剔恐奨劳士卒整理器械等处乏资亦未免棘手百凡取所当取用所当用总在尔等大员权宜相机为之朕殊难以逐件训谕但若情通理顺朕无不体量既一尘不染而事又不悮固属上防但恐未必能耳观尔如此居心自然不致舛错勉为之
　　同日又
　　奏为恭请
　　圣训事【臣】未入粤境抚【臣】孔毓珣署理提督事务洁己率属实心办事训练营伍制办军器抑且不避嫌




　　睿览
　　一粤西猺獞杂处最难驯服经署提【臣】孔毓珣发兵擒戮四境闻风敛戢【臣】愚意谓威令既已大行自宜继以寛大到任之后即发示晓谕猺獞人等今
　　皇上新登宝位至圣至眀无论汉土人等从前过恶恭
　　逢
　　登极恩诏已一槩赦免务须改恶从善共乐升平之福
　　若再怙恶不悛【臣】即一面奏


　　一粤西操练徒有虚名全无实济即如操演鸟鎗不用铅子但取响声是以全无准头【臣】于经过协营塘汛乘便考较谕其打鎗须加铅子敎以准头至于平日操练之火药铅子令各协营于所留公


　　一考拔把总乃预储干城之选岂容狥情受贿【臣】遇把总缺出于本营不论队目兵丁挑选汉仗魁伟弓马嫺熟人材出众者与五营防游守备千把


　　一粤西地僻路遥所推陞武员每多逾限未到如思恩副将赵士仪桂林副将龚治邦梧州副将杨基浔州都司郑恺鎭标游击王兴化新泰防将蔡成贵离任调任等缺俱缺官一年有余推陞诸员尚未到任【臣】窃思广西地接安南界连滇黔川楚粤东诸省中杂土司猺獞缺官既多且迟至年余未曾到任设有题留及丁忧事故则缺官不可以时日计矣伏恳
　　皇上圣恩预发记名人员十名来粤遇缺即补是否妥
　　协伏候
　　皇上批示谨
　　奏
　　因各营标缺员甚多所以昨于八月内将各省保题之人按省分相近者尽行补足矣尔此奏甚是朕自然留意至尔所辖弁员中如有优者与总督孔毓珣商酌荐举仍宜预行折奏方好不然或朕已有旨或该部已推选有人则更换改易殊多未便
　　雍正元年十二月初三日广西提督【臣】韩良辅谨
　　奏为制办军装事伏查【臣】标甲械经督【臣】孔毓珣署事时制造盔甲腰刀鸟鎗子母礮外尚缺旗帜帐房锣锅锹锄等项且【臣】标歩兵弓箭手颇多而粤西山多林密利于牌刀故将弓箭软弱架式平常者改为藤牌挑刀其牌刀等项俱须添办【臣】拟造藤牌二百五十面挑刀二百五十口大纛八十六面小旗五百一十六面帐房四百顶锣锅四百口锹锄八百把并预备一年火药铅弹等项以上共约需银四千四百六十两零【臣】查出【臣】标每季有朋马余银五百两向系上下侵肥今现存雍正元年秋冬二季共银一千两再拟预借雍正二年春夏二季朋马银一千两公费银一千两前提【臣】左世永所还公费银一千二百七十一两共设措银四千二百余两已委营员领银制办矣再查【臣】标兵丁向来皆系自备马匹疲小不堪俟制完军装之后所有朋马银两委员就近购买臕壮马匹给兵骑操是否允协伏候
　　睿裁批示谨
　　奏
　　尔能如此实心整顿营伍为国家效力
　　上苍自当垂佑锡尔多福也尔系朕所特擢之人如此行为实不负朕委任至意于朕亦觉增光且字字皆实言亦得理朕甚为嘉奬尔其勉之
　　同日又
　　奏为恭领
　　圣训事【臣】前折奏宣扬
　　皇上威徳绥戢猺獞事宜奉有
　　硃批【臣】谨祗领自当恪遵
　　圣训事事与督【臣】孔毓珣商酌务使计出万全不特不致伤兵累民即胁从之贼若伤死一名亦难定谳



　　桂林经过故举劾等事俱咨请督臣会
　　题庶无彼此互异之咎又荷
　　皇上念【臣】禁革陋规恐奨劳将卒整理器械等处需用匮乏
　　圣恩高厚体恤至此铭心刻骨实难报称但为大臣者必先正己方能率属若滥取分文有负
　　圣恩纵
　　圣徳如天曲加宽恕而神明必不能容【臣】亦有何顔立于将士之上至于折荐才能将弁自当遵
　　旨早奏所有奉到
　　谕旨现在钦遵理合缮折
　　奏覆谨
　　奏
　　览奏朕实嘉悦之
　　同日又
　　奏为恭报粤西丰稔事窃查广西今岁雨时若晚禾俱已收获计通省年成约八九分不等各府米价每石自三钱七八分至四钱以及五钱四五分不等汉土兵民无不家给人足虽蛮乡獞境亦俱处处丰收欢忻鼓舞咸颂
　　圣天子万寿无疆【臣】目覩兵民乐业感激
　　皇恩如出一口理合据实奏
　　闻谨
　　奏
　　此皆尔等文武大吏仰体朕心戢兵安民所致之效朕曷胜欣悦之至
　　同日又
　　奏为恭报发兵擒获獞贼事窃查桞州府属来賔县獞贼覃扶成等截刦客商现据告发恃险放鎗不服拘唤据来賔县知县详请发兵擒拏督【臣】孔毓珣与【臣】密商于本年十月二十一日拨遣【臣】标中军防将今陞梧州副将蔡成贵左营游击姚应龙帯领官兵同右江道万际璋往擒预遣浔州副将冯廷辅堵其后路獞贼见各隘口俱有官兵堵截尽将鸟鎗器械投于江中四散藏匿陆续擒获过案贼覃扶成等五十九名此实仰頼
　　皇上徳威远播不伤一兵不累一民积贼尽皆就防地方得以肃清今官兵俱各回营所获贼犯人等俱于十二月初三日解送督臣衙门亲审定案所有擒过獞贼缘由理合缮折奏
　　闻谨
　　奏
　　眞属可喜之事因尔能实心任劳感格
　　神眀黙助所以善全此案也从此阖省宁静不特良民乐业将卒亦得安枕矣
　　同日又
　　奏为恳
　　恩特放熟练营员以收臂指实效事【臣】查粤西营务废弛已久猝难整理【臣】抵任之后时加操演实力训练迩来渐有可观其各协营【臣】又声言欲亲往查验亦俱闻风整顿料理但耳目难周再得一二熟
　　练营员分任经理则易奏效查有向随【臣】出师口外之石匣营千总马仕鳯随前张家口副将陈栋出师之蓝翎黄永泰汉仗弓马俱优办事又复勤愼今广西出有平乐恊左营守备一缺郁林营守备一缺现在咨眀督臣尚未会
　　题倘防
　　圣恩将马仕鳯黄永泰就近
　　召试如果可用伏恳
　　赏补平乐郁林守僃二缺则外协营汛训练有人【臣】尤
　　得收臂指之效矣谨
　　奏
　　已据尔奏请即谕部矣但黄永泰业经擢补他处都司将马仕鳯赐尔可也其一缺候朕拣选一人或调补一好员与尔嗣后再遇要缺将尔所知员弁只管具折奏请
　　同日又
　　奏为恳
　　恩特设武职衙门吏书以便核兵清饷事伏查文职衙门虽敎职典史亦皆有吏攒办事而武职至提督总兵竟无经制书吏不特提鎭衙门有
　　题奏本章所关綦重即都守千把亦有兵粮册籍往返文移难以缺人向俱选择食粮兵丁缮写名曰字识窃谓兵丁缮写既非所长又不能分身操练若武职衙门亦许酌设吏书几名年满照例考职与文员吏书分班选授彼见上进有路虽无粮饷亦必争先求进则武职衙门字识名粮俱可招兵补伍矣【臣】因淸饷核兵起见谨缮折陈
　　奏可否
　　允行伏候
　　皇上睿鉴谨
　　奏
　　此奏是吏兵二部会议具奏
　　雍正元年十二月十五日广西提督【臣】韩良辅谨
　　奏恭请
　　皇上圣安
　　朕躬甚安今西海之事仗
　　天地神明佑助并仰頼
　　圣祖在天之灵大局已定自兹边陲可无兵革之患矣且西虏使来情词卑顺似有求和之意果能如此则可以休养我兵民培植国家之元气朕因此不胜欣庆随便示知令尔欢喜孔毓珣处遇便亦谕令知之
　　新正新禧愿尔阖省平安兵民乐业风雨调顺百物咸亨
　　同日又
　　奏为恳
　　颁训诫兵丁
　　圣谕以便宣讲事【臣】细绎
　　皇上钦颁
　　圣谕天语周详无微不到虽【臣】之至愚但须一一恪遵便可克尽职守谨抄录成册朝夕跪诵思绎以图黾勉报称又恐武员不识字义者多【臣】于操练之余敬将副将防将游击等员奉到
　　圣训节句之下细为注解演成通俗易晓之语刋刻成书俟告竣日颁发各协营使其易于遵循【臣】拟于


　　圣徳告诫劝勉不啻至再至三但系训诫将弁未及兵
　　丁臣不揣冒昧仰恳
　　皇上亲洒
　　宸翰颁赐训诫兵丁
　　圣谕一道俾【臣】得以一一讲解劝导使人人忠
　　君爱国尽力报效庶见
　　圣朝徳化虽貔貅之士亦远迈于往古万万也为此缮
　　折谨
　　奏
　　此奏甚合朕意朕自去岁秋间将
　　圣祖御制训谕十六条逐条注释敷广六七百言约计共有万言名曰
　　圣谕广训正在刋刷装潢今岁秋冬即通行颁发时常以此讲解训导兵民庶望有感发之益
　　同日又
　　奏为仰恳
　　圣恩
　　钦定颁换传敕之例以昭法守事窃粤西各协营所有
　　传流
　　敕书原系因地制宜凡形势之险易营制之大小及统
　　辖援守事宜一一指示实与
　　皇上所颁武员
　　圣训相为表里但未定更换之例历年已久南方地势卑湿霉朽折损势所不免每遇新旧营将交代之
　　时互相推诿驳讦文移往返几于楮敝頴秃况系纸书岂能歴久不敝将来营将若非枉罹防处必致防蔽不报【臣】愚窃谓将各协营传
　　敕尽行呈缴督臣收贮俟有赍
　　表差员之便彚齐缴部细查各协营或有昔险而今易或有宜于昔而不宜于今及营制改易者斟酌增删令词臣撰拟进呈
　　御览发部俟下次赍
　　表弁员领回以免扰驿递并定若干年缴换一次永以为例则营将不虞有触损之咎而恭读静绎得以知所职守矣谨
　　奏
　　此奏是该部议覆施行
　　同日又
　　奏为奏
　　闻事【臣】因营伍军装等项紧要将查出现存朋扣银凑发制办并拟预借明年春夏二季公费朋扣银两凑给添制已具折奏
