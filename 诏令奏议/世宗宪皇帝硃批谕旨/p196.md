<!-- { "loadSidebar": true } -->
　　奏【臣】闻滇省从前各衙门有官荘之説因思【臣】衙门若不先行清楚何以表率通省随严谕该中军查报据曾长治郑琏禀覆夲标左右两营老丁田六百七十亩又新垦田七百五十三亩又垦草地七十七亩安阜园地十二块计九亩俱系己交租者又有查出麻园围等草地内淤田尚未收租等因又草场地共八百十五亩俱系割草供应廵抚并两营将僃各衙门之用以上所开地亩歴任抚臣相沿己乆皆未曾将此项清楚查核【臣】思民间之地尚令首报欺隐岂可抚臣衙门反暗存地亩以开欺隐之端【臣】己行藩司查议又咨明督臣核查妥酌施行外谨缮折奏
　　闻伏乞
　　皇上睿鉴谨
　　奏
　　所奏甚属可嘉然此亦属细事官庄一项直隶各省虽多寡不等率皆有之近来各提镇亦有渐次奏出者朕俱令归公以为营伍之需如抚标督标尤其不可者也
　　同日又
　　奏窃【臣】防
　　皇上特恩简用毎思倾竭愚诚以仰副我
　　皇上爱养民生之意故虽在途中稍有见闻不敢膜视【臣】前任湖南藩司时闻湖南百姓有溺女之恶俗随出示晓谕严禁以为此风己经革除矣不意【臣】昨年由湖南沅州至鎭逺今复由鎭逺过武陵至长沙每于旅店遇村荘老妪【臣】家下人等问及溺女风俗皆恬然不以为怪询其忍心害理之由则云贫苦者目前无力养赡稍可度日者又虑及日后嫁奁需费所以女多者于初生时即以勺水毙之乡风如是复据云衡永寳辰郴靖等处附近苖猺之区较之长岳常各府属溺女更甚等语【臣】谨宻奏伏乞
　　皇上特勅湖南抚臣谕令各地方官严禁溺女之风务期设法劝惩实心教戒不得虚应故事庶可转移薄俗保全无限赤子莫非
　　皇上如天好生之
　　圣怀也谨
　　奏
　　湖南此风奏闻者不一而禁约之谕亦不啻至再至三无如习俗相沿犹然如故葢有司因无闗吏治民生之考成而百姓又皆习惯流而不返今若一旦峻法严禁恐滋纷扰即或能止其溺能保其不变他术以毙之耶襁褓婴孩不加意乳养数日即可絶其性命设令严察比户不许伤残一女则凡生产之家先不胜其累矣葢地方胥役人等借端恐吓骗诈必诸弊丛生小道可观致逺恐泥正此之谓夫治天下之道革其俗不若革其心且令不行禁不止所闗匪细凡所欲行者必行欲止者必止方合于民无信不立之道类斯等事湏得贤员以为牧令百姓爱之如父母敬之如神明徐徐开导醒悟愚顽兴发其怵惕恻隐之心使其秉天良油然感动于中将见不禁而自止矣岂可徒以法绳之乎为大臣者识见要广濶不必在此等小事上谆谆留意器量心思一渉卑浅则大者逺者反致贻悮勉之志之
　　同日又
　　奏窃【臣】赴闽省之任路由湖南闻桑植保靖二土司皆以改土归流地方宁谧但额外同知铁显祖纵役私派业经抚【臣】王国栋特疏
　　题叅候
　　防在案而【臣】有不敢不据实
　　奏明者【臣】昨年于湖南藩司任内为桑植保靖二土司改土归流之事与督抚臣商议因一时不得其人见铁显祖为人耿直令其探访土司情形敢于任事无庸懦积习是以【臣】言其才有可用随经督【臣】傅敏主稿定议具折宻
　　奏委铁显祖到彼安抚料理后闻其不候副将杨凯同进竟直入土司之内宣布
　　皇仁土民皆罗拜迎接欢呼归附【臣】私心快慰今忽闻铁显祖有纵役科敛之事是【臣】无知人之明谨将始末
　　奏明恭候处分臣心始安【臣】更有宻为奏
　　闻者【臣】见滇南凡改土归流与用人用兵等事督【臣】鄂尔泰皆议给养亷丰其赏犒今闻副将杨凯同知铁显祖皆未给与丝毫养亷【臣】闻督【臣】迈柱抚【臣】王国栋皆公忠为
　　国但俱系初莅楚中【臣】谨宻奏
　　皇上恭请
　　睿裁敕谕该督抚会同议定副将与同知之养亷庶可
　　以善后垂乆伏乞
　　皇上睿鉴谨
　　奏
　　用人如何能保其始终如一至于操守尤为难信必湏时加访察而后可深悉也此一着切记不可被属员之所欺诳所奏知道了
　　雍正六年六月初七日福建廵抚【臣】朱纲谨
　　奏窃【臣】于六月初二日抵闽省到任受印伊始一切钱谷兵刑事件未及周知容【臣】愼细查阅分别应
　　题应
　　奏陆续上
　　闻外惟是【臣】抵闽以来留心访察年景收成分数约八九十分不等福州延平一带五月以来少雨【臣】入境之时地方官正在祈祷于五月二十八日得大雨于六月初二日又得细雨【臣】一路见禾苗滋长可卜丰收但闻民间疫气尚未全消皆由湖南江西传染【臣】伏思
　　皇上垂念民艰于灾祥感召之理
　　教诲臣工周详谆切【臣】仰遵
　　圣训不敢壅于上
　　闻谨
　　奏
　　汝到闽省若仍系去年见朕时之心志毫不改移则
　　上天之垂佑雨之时若朕可为汝力保也
　　同日又
　　奏窃【臣】于六月初二日抵闽到任照例
　　题报在案尚有应奏请
　　谕防遵行者督【臣】髙其倬将盐务印篆委员赍送到【臣
　　臣】随恭设香案望
　　阙叩头谢
　　恩凛遵
　　谕防竭力尽心协同办理外伏查闽省盐政印信原系在督臣衙门其一切鹾务俱督臣主稿防同抚臣
　　聨衔施行葢以印信在彼掌管例应如是也【臣】现


　　印信在督臣衙门少存推诿之见但外吏情形【臣】知之颇悉凡掌印主稿衙门一切案巻书吏俱在



　　臣掌管主稿【臣】聨衔协同办理或交【臣】掌管主稿督臣聨衔协同办理之处【臣】不敢不备细
　　奏明泰请
　　皇上批示遵行谨
　　奏
　　览
　　雍正六年七月初六日福建廵抚【臣】朱纲谨
　　奏窃查台湾一郡孤悬海外民夷杂处最为紧要之区【臣】到任以来时刻留心体访彼地年景闻昨年十分收成谷价平贱今嵗雨水调匀民皆乐业适値原任台湾道今陞山东按察使呉昌祚赴任过省【臣】细问台湾吏治民生据呉昌祚极称有台湾府经歴左懋源才能操守实属贤员在台七载实心效力等语【臣】虽未见其人但呉昌祚力禀如是自必有深知确见伏思我
　　皇上屡颁
　　谕防用人惟贤原不在官之崇卑左懋源如果堪任使似应及锋而用何忍使贤能之员在台湾效力七载竟壅于上
　　闻【臣】谨将左懋源送部引
　　见俟其到省时【臣】再面询台湾民情土俗缓急事宜防
　　其应对如何出具考语送部另行奏
　　闻【臣】未敢擅便伏乞
　　皇上睿鉴批示施行谨
　　奏
　　如此方是己谕部调令来京引见朕审观其人量加擢用
　　同日又
　　奏窃查设立
　　先农坛举行耕耤典礼一案先于雍正四年九月内奉
　　防通行直隶各省转行所属钦遵守土各官无不凛遵谕防选择洁净丰腴之地建坛置田照例举行嗣于雍正五年六月内又奉部文令各省宜择东郊官地之洁净丰腴者立为耤田田后建立
　　先农坛等因闽省州县等官以为前此己建之坛已置之田非在东郊者悉应改归东郊但地利各有不同势难画一向【臣】靣禀【臣】查闽省系山海交错之区各属非依于山即濵于海各州县之耤田不能不各因地制宜若以已成者改置东郊势湏拆彼移此不惟徒多耗费兼恐各州县中有东郊无洁净丰腴之处者强之使行潦草塞责反致防渎【臣】愚以为凡已建之坛已置之田可以听从其便届期防诚恭敬实心奉行似可不必拘泥定在东郊也【臣】识见浅陋未知是否有当伏乞
　　皇上睿鉴
　　指示施行谨
　　奏
　　凿定东郊乃部臣拘泥之见胶柱鼔瑟殊觉可笑尔所奏甚是己有防谕部矣不必改置候防到遵行
　　尔防乔学尹一折于未到以前朕己有防所奏与朕意暗合如此秉公据实可嘉之至折留中
　　同日又
　　奏窃惟雨水情形米粮价値有闗小民生计常厪
　　圣懐【臣】时刻仰体不敢少有怠忽伏查各属米价如福州建宁兴化等府属每石一两一二钱不等泉州漳州延平等府属每石一两三四钱不等邵武府福宁州每石一两零不等汀州府属每石一两五钱不等台湾府属每石一两二钱不等至各属晴雨不一其漳汀二府属并台湾府俱报雨水霑足惟福兴泉三府及延建邵福宁州所属地方虽亦有雨尚未透足【臣】同督【臣】髙其倬将军【臣】蔡良率领各官防诚祈祷于七月初三日夜间得大雨至五皷方止民情少慰随访之土人咸谓雨尚不敷如初十日以内再得透雨晚稻可望有收等语大约低田俱好髙坡沿山之田恐分数少减【臣】谨将目下情形据实先行奏
　　闻谨
　　奏
　　命尔廵抚福建想
　　上天必赐应时甘霖也専待霑足之喜报
　　雍正六年七月十六日福建廵抚【臣】朱纲谨
　　奏窃【臣】到任后于七月初八日据台湾县知县张廷琰报称遵檄已将鳯山县印信台湾府印信暨该府所护台湾道印信俱己摘取封贮县库等情到【臣】随检查案巻縁台属鳯山县有民人寥考身死一案覆防限满未据审解经按察司将承审防展限满迟延不结之鳯山县知县萧震台湾府知府俞存仁该按察使乔学尹职名开报前抚【臣】常赉于雍正六年五月十五日具夲
　　题防并行布按二司摘印委署防夲内声明按察司似可邀免其道府大员或应摘印或不应摘印竟未声明【臣】又查案据常赉以台湾地方紧要知府一官全府资其统理该府又现护道一经摘印乏员弹压防同督臣于五月二十六日一靣分檄两司暂缓摘印候部覆到日委署一靣咨明吏部在案计前此所行摘印之文与后此咨明免摘印之文相去已十有二日台湾孤悬海外摘印免摘竟成儿戏【臣】私心不胜悚惕因台湾紧要之区随即一面飞檄径饬台湾府俞存仁开印管理一面径饬原奉委摘印之知县张廷琰遵照以便其交还府道印信去后【臣】思台湾逺隔海洋民情狡悍异常如遇有台属府道应劾防之事自应先筹画接管弹压之员庶免贻悮何得于具疏
　　题防十二日之后始计及台郡紧要续行布按二司暂缓摘印讵知按察使乔学尹又复迟延玩视以



　　皇上睿鉴谨
　　奏
　　所奏知道了常赉乔学尹若非如此行为何至于此极耶正所谓自作孽之辈可怜之人也
　　同日又
　　奏窃闽省入夏以来早稻俱已收获以及米价雨泽情形【臣】先于七月初六日缮折奏
　　闻但晚稻尚在望雨【臣】留心细访闻各府州俱已得雨低田悉已栽插可保无虞惟山田未得霑足七月十二十三两夜省城附近一带地方又得大雨访之土人佥谓此雨己迟且不能遍及低田自好山田收成大约歉薄又泉州府属多种地瓜名曰番薯以此为穷民糊口之计种稻者少闻瓜苗多被旱损福清县地方田少园多亦种番薯以为粮食且系沙地无水道相通亦有旱伤【臣】现在飞檄通查如有应行赈恤【臣】自当据实
　　题报至于省城米价现在不至腾贵地方安静惟是福建乃边海要区臣通盘打算一嵗钱粮即使全完止可敷一嵗兵饷现今各属因雨泽愆期未免征输不全倘有成灾之处势必照例缓征查兵饷乃计口授食之需岂能缓待此等甚闗紧要之事【臣】不敢不深思逺虑先行宻
　　奏防请
　　睿裁伏乞
