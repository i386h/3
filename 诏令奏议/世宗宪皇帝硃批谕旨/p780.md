<!-- { "loadSidebar": true } -->
　　题其各处赈济【臣】与抚【臣】尹继善侍郎【臣】彭维新御史【臣】安修徳分派道府大员及委各文武员弁协同地方官分头确实详查上办理至于平粜米谷亦令酌宜开粜以平米价今各处粮米已陆续运到各处赈务已次第举行各处平粜亦俱随宜开粜抚【臣】尹继善又酌动盐项规礼银三万两饬行各属确查种稻乏种之民借给接济目下粜赈兼行米价渐减二麦抽穂收成可期地方人民情形安帖至于江都泰州之邵伯近场一带地方经【臣】前各拨盐义仓米二千石抚【臣】尹继善经动银各五百两接济给赈一面具
　　奏仰荷
　　圣恩允准钦遵在案今据泰州并江都县报称所拨银米尚在不敷【臣】又与抚臣各酌量添拨泰州本处存仓谷五千三百七十余石江都县本处存仓谷七千一百九十余石相应一并奏
　　闻此现在下江赈粜之情节也至上江上年被水各属
　　其情形轻于下江已防
　　皇上恩免钱粮又加给赈三个月之
　　恩已可接济【臣】到任后严查飞催各州县上紧办给又委员督率料理今各处皆已赈竣内有灵璧一县该署县呉之纲匿灾不报现有乏食之民未经给赈【臣】専差往查经抚【臣】程元章已具疏
　　题防【臣】一面飞酌米谷运往赈济除就近拨谷三千二百二十石敷赈半月口粮外【臣】又飞檄饬动藩库银一千六百六十六两零折给半月之粮现在散给可以接济至五月麦熟之期再鳯阳懐远虹县泗州盱眙五河各州县虽经散赈但当青黄不接米价稍昂【臣】准抚臣程元章咨尚需米谷平粜接济【臣】查鳯阳各属存贮谷石本不甚多又经散赈用去之后现在所存无几而隣近之州县亦无可拨运之处【臣】再四筹思现在下江淮一带各项米谷颇属有余可以变通暂借随飞檄江安粮道刘永鐄就近不拘何项之米即借拨一万石运往鳯阳各县交地方官接济平粜一面檄令署江宁藩司刘柟将存省仓米拨运八千五百石粮道仓谷碾米一千五百石共一万石委张勤望率员押运至淮还项今据刘永鐄报称拨借高邮寳应山阳三处应截漕米共一万石已令运往其张勤望等所运之米今亦业已开行至于上江现今通省除发赈外合计存仓谷石各处共二十六万五千一百余石为数既少而鳯阳一府属及亳泗等州仓谷颗粒无存应行急筹设法积贮再下江邳宿各州县亦有全无仓贮之处应筹将别府属多贮之谷匀往运贮以为储备【臣】现在细筹俟防商两抚臣酌量妥协容【臣】再行防
　　奏请
　　防谨一并奏
　　闻谨
　　奏
　　但行救荒实政毋存沽誉私懐冀防
　　天心鉴照自黙有转移如或不然徒矜施设之多方妄以人力为可恃倘至力不能为时则将如之何朕此谕旨令两抚臣及藩臬二司知之凡迎合上意犹目之为憸壬小人若一味曲徇下情试思更为何如人耶但当循
　　规据理而为之无湏言及小民之感与怨夫既闻感而喜生则必因怨而怒发斯乃庸人之常情岂为达者之高识总以蓦直行去一切尽属不妨假若弄巧成拙终归无济也志之
　　同日又
　　奏为恭谢
　　天恩并陈愚悃事窃【臣】因闻逆贼噶尔丹侧凌遣其贼众冒死犯我西路卡伦偷窃马驼【臣】不胜忿恨将【臣】犬马愚忱冒昧缮折具
　　奏乃荷
　　皇上天恩谕大学士公马尔赛等将
　　皇上近日办理筑城之事寄令【臣】畧知大槩并
　　谕令嘱【臣】秘宻不可令一人知之大学士公马尔赛等
　　钦遵敬录
　　上谕二道寄【臣臣】谨望
　　阙叩头恭谢
　　天恩跪读之下仰见我
　　皇上睿照如神无逺不烛葢准噶尔逆贼不过恃其地稍远我师进难以久住及恃其偷窃马驼之伎俩此次冒死来犯亦以为窃去马驼我师不能深入此正畏我师之深入进一则其力不能排兵对垒再则我师压境其下威胁之众必有擕离瓦解之势是以为此冒死先发之计此种情形俱已悉在我
　　皇上照临之中筑城以扼其吭渐进以蹙其势出游兵以取其人畜广屯田以裕我军粮使贼势日促贼众日离然后捣其巢穴殄此游魂此诚万全之道必胜之方【臣】不胜钦仰欣慰在【臣】犬马愚昧之因
　　皇上筑城之
　　圣谕思及立壕一节两面陡峭人马难越亦可以制贼人之偷窃我大兵驻劄及紧要之处既已筑城其间或有应分布驻兵牧马之处若筑城不能遍及可否刨立壕堑如有事之时黑夜之际将马驼牛羊赶入壕内平地置放我兵易于防范贼人难以偷窃其事速于筑城或筑城之前先立壕以制敌众然后从容筑城似亦可行总之【臣】知识庸短所见无当但【臣】既有愚忱不敢不以具
　　奏伏乞
　　睿鉴谨
　　奏
　　掘壕固属防御之一防但系行军规则人人皆知者雍正九年六月初二日两江总督【臣】高其倬谨
　　奏为奏
　　闻事窃照地方设官必酌量其情形与之相宜始可期其有办理之益【臣】查上江亳州一带地方插入河南在两省交界去江宁安庆督抚驻劄之处皆有千里即其本管之鳯阳道亦相离五百余里境当南北水陆之冲行贩辐辏人众厐襍盗案窃案极多地棍衙蠧亦众民间积习好鬭健讼私铸私枭曽经犯案亟须加意整顿【臣】虽现在查访结防打架之光棍及窝倡之豪蠧面谕该州拏获究惩但设官之处尚应筹酌查从前曽经
　　题请将亳州改为直隷州亦从调剂地方起见今【臣】细察觉仍有未协葢改为直隷州于所属之蒙城太和二县固添一就近之知州管辖而在亳州转少鳯阳府知府一层之稽察且亳州改为直隷知州体同知府而于本州之钱粮命盗各件仍照州县一例办理亳州幅员甚濶命盗极繁一经具报即须知州亲往验防往返动即两三日之程一月之中约计看验之时居半及至回署钱粮又已半月未征复须上紧料理其精神工夫未免有不暇总摄照管之处【臣】愚昧之见应将亳州改为府治设知府一员粮盐捕同知一员仍令稽察私铸再设附郭知县一员専管本地之事所有原管之蒙太二县仍令该府管辖其颍州一处亦将直隷州仍改为州并所属之颍上一县并归该府管辖惟颍州所属之霍邱一县相离稍远应仍归就近之凤阳府管辖如此则各州县一切事务既有亲切専司之州县各自料理又加就近统摄之知府同知稽察管办【臣】等再加意督率悉力料理庶于地方可期整顿之效再下江徐州亦属四县为江南门户界接三省地方辽濶盗窃亦多亦应照此改为府治并设附郭一县方为妥协【臣】近因会同秋审与抚臣程元章尹继善商酌亦以为事属应行除所有改设料理之处俟【臣】另行详细具
　　题请
　　旨外谨先将情节缮折奏
　　闻谨
　　奏
　　具题到日有旨
　　同日又
　　奏为奏
　　闻麦熟分数情形事窃查江南江西地方二麦刈获已毕据三省布政司及各府州县具报复加确查约计分数俱有九分八分以上收成系属丰稔其上下江被水之州县民食俱已接济所有各府二麦收成细数【臣】另缮清折恭呈
　　御览再江南各府稻秧俱已栽插惟江宁府所属扬州府所属五月中旬稍旱高田之稻秧待水栽插于五月二十一二三四等日俱已获雨高田之中栽插者已十分之六惟最高山坡之田尚未起水仍须大雨若六月初十以内有雨栽插俱可无误【臣】谨将情节一并奏
　　闻谨
　　奏
　　览奏知道了畿辅地方目下甚为缺雨奈何
　　同日又
　　奏为奏
　　闻事窃照镇江将军标京口水师副将蔡勇【臣】到江南据该营游击辛开元禀称该副将操守平常管兵寛松【臣】近经细察所禀俱属不虚将军【臣】王釴屡经严饬【臣】不敢以隔标之员岐视现一面寄明将军一面飞调蔡勇到江宁【臣】详细面加严行申饬恳切开导再俟两三月看其能改与否【臣】看蔡勇质地愚下难望其彻底全换但能知敛饬勉强改悔则现在江南水师各员俱水务平常船工不谙甚少熟练之员即仰恳
　　天恩留之江南尚可以指教水师员弁帮看料理各处船工若两三月之内仍无悛勉【臣】即协同将军【臣】王釴防防所有情节【臣】谨缮折奏
　　闻谨
　　奏
　　所奏是蔡勇原系极防贱人但在水师中乃出色技艺若操守平常怙终不悛当传朕旨严讯伊云前于引见时皇上经如何训谕汝曾如何奏对岂皆遗忘再不痛改贪罪尚属轻防欺君违旨之罪汝何可当以此等语诫饬之观其后效
　　雍正九年八月二十日两江总督署理云贵广西总督印务【臣】高其倬谨
　　奏为奏恳
　　天恩事窃【臣】有长子高恪次子高愿向随任所【臣】于本年七月间俱令回旗正在起行适【臣】仰防
　　天恩令【臣】署理云贵广西总督印务【臣】之家口现在留住江南省城所有家人需人约束【臣】谨仰恳
　　天恩欲将【臣】次子高愿暂留江南约束家人照管眷口
　　【臣】长子高恪即令回旗【臣】谨缮折
　　奏恳伏乞
　　睿鉴谨
　　奏
　　将汝二子俱准留任所料理家务不必令其归旗雍正九年十一月初十日两江总督署理云贵广西总督印务【臣】高其倬谨
　　奏为奏
　　闻事窃【臣】仰荷
　　圣恩令【臣】署理云贵广西总督印务赴京
　　陛见仰觐
　　天顔【臣】自跪聆
　　圣训之后驰驿赴滇于十月十九日到云南省城所有三省一切事务地方情形属员贤否【臣】俱谨遵
　　训旨详问督臣鄂尔泰鄂尔泰皆一一向【臣】详言【臣】谨











　　奏
　　公诚二字勉之勉之
　　同日又
　　奏为仰恳
　　圣恩赏简贤员事窃查臬司为刑名总滙贵州苗猓风习不纯案件居多明刑弼教示以理法全赖方正之员平允办理今调任之按察使张体义现已到任其通揭之案【臣】查看稿巻审属全虚以此观之存心不正令司风宪有损无补虽
　　题疏到日自有处分但查审案件俟部议覆未免少迟时日伏乞
　　皇上准即简赏贤员实于地方有益【臣】谨缮折具奏仰祈
　　睿鉴谨
　　奏
　　有旨谕部矣
　　同日又
　　奏为奏
　　闻事窃【臣】钦奉
　　圣谕鄂尔泰眷属在滇令【臣】仍将云贵广西总督衙门养防之项支给以为用度务使富足寛裕其有余者付【臣】以为衙门之用其不敷之处着将江南总督衙门养防之项补足钦此钦遵【臣】到云南即将留给养防之
　　旨向鄂尔泰传知鄂尔泰云亦奉有
　　圣谕因言伊之眷属在滇每月只需二三百金即敷用度一年只需留给二三千金【臣】与藩司葛森盐驿道张无咎云今将养防之项一年存送一万五千两鄂尔泰向司道云此数过多断不肯留【臣】亦不肯依往复再四强而后可鄂尔泰定以一年留存一万两且云此已寛裕之至【臣】再向説必不能强只得暂令司道且照此按季预行支给【臣】愚昧之见酌量鄂尔泰眷属在滇之用度应每月支给银一千两一年应一万二千两始稍寛裕但【臣】竟不能相强伏乞
　　皇上面谕鄂尔泰寄信回滇【臣】照所酌定之数支给庶其眷属始肯收存用度至【臣】衙门之用谨仰恳
