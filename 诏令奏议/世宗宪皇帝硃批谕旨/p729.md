<!-- { "loadSidebar": true } -->
　　二俱注射杨桥官堤以致漫决杨桥在十里店上流其漫水俱从贾鲁河南下现今秋禾已经收获



　　时候才开民堤放水不料夜半官堤漫开等语查郑州来童寨地方逼近河滨因九月二十等日风雨驰骤河水涌决民堤致淹庐舍州民杨四等虽被淹情急不合擅挖阳武民堤放水该州不能严行禁止咎亦难辞除疎防各官俟查明
　　题防外所有漫决情由【臣】等谨据实奏
　　闻伏乞
　　睿鉴谨
　　奏
　　有是理乎皆缘汝等大吏惟假仁假义是务素不申明法度故尔地方官民毫无忌惮致令无限金钱填于巨浪不知此等耗费当以何项抵补也
　　雍正元年十二月十五日兵部左侍郎【臣】嵇曾筠谨
　　奏爲钦奉
　　上谕事雍正元年十二月十二日接准工部咨开爲飞
　　报漫口合龙缘由奉
　　旨先闻中牟县堤口漫决朕念切民生深爲轸怀览奏中牟县十里店东口已经堵筑合龙断流知道了但系隆冬所筑工程仍加意防守保固该部知道钦此钦遵【臣】现在率领随带各官住宿堤头昼夜防护月堤已经告成竝于十里店上下堤岸加帮高厚镶垫风埽以资捍衞但【臣】来往河滨窃见黄河自中牟以下淤淀更甚有水处仅深三五尺不等间有河身竟成平陆惟两旁支河通流环绕堤根多被冲刷十里店一带地形低洼黄水滙聚杨桥指日合龙水势必更加长诚如
　　圣谕须加意防守保固【臣】会商河抚两臣必得下流疏通方可遄行无阻随委员于黄河正身淤塞处所挑挖水漕计长三里有余引黄水正流自然冲刷成河既有去路可免逼注堤根之患爲费无多似属有益所有接准部咨奉
　　旨保固十里店工程事理竝挑挖河身淤浅情形理合
　　具折奏
　　闻伏乞
　　睿鉴谨
　　奏
　　身在河滨相度情形酌量料理何至有舛谬之失且尔等皆系朕所信用之人料必不误国家事也勉之
　　同日又
　　奏爲奏
　　闻事窃查黄河两岸加帮堤工需用浩繁不便多费库银当爲设法兴修【臣】访闻得豫省捐纳积谷事例内有羡余约计三十余万两可爲帮筑堤工之费因目下初捐尚未收足而两岸须及早修理不能久待合无先将地丁钱粮动用给发俟捐款收足之时即将羡余补项以河南之物力充河南之公用庶库银不致多费于河工亦大有裨益矣谨据【臣】访查愚见所及缮折奏
　　闻伏乞
　　睿鉴谨
　　奏
　　凡事但宜据理直行奚庸如是周折用所当用国帑亦何惜之有所奏知道了与抚臣详筹妥计为之
　　雍正二年四月初九日副总河兵部左侍郎【臣】嵇曾筠谨
　　奏爲恭谢
　　天恩敬请
　　圣训事窃【臣】一介庸愚至微极陋防
　　皇上天恩俞允廷议暂授以副总河之衔耑管豫省河
　　务闻
　　命自天感惧交廹诚恐庸才不能胜任具折陈情复防敕下王大臣议覆仍照前议奉
　　旨依议着部行文将嵇曾筠奏折一并发去钦此钦遵
　　工部备咨到【臣】随恭设香案望
　　阙叩头谢
　　恩讫伏念【臣】智识浅短河务关系重大恳祈
　　皇上训示方畧俾有遵循以图黾勉趋事仰报
　　高厚于万一谨具折恭谢
　　天恩敬请
　　圣训伏乞
　　睿鉴谨
　　奏
　　具本奏谢方始合体卽明白回奏二折亦当由部转达今授尔副总河之职身膺地方责任遇应具疏题请之事照例具题不可专用密折非同从前钦差之比矣雍正二年闰四月十三日副总河兵部左侍郎【臣】嵇曾筠谨
　　奏爲
　　圣主恩施至渥微【臣】感激难名谨伸谢悃仰祈
　　睿鉴事窃【臣】仰荷
　　皇上天恩授以副总河之衔复防
　　轸念若无标下官兵难供驱使
　　特谕王大臣议拨河南抚标兵弁竝分给河营兵目睿虑周详
　　隆恩稠叠闻
　　命之下感激涕零犬马有知捐糜莫报惟有夙夜祗愼督率修防以图勉竭愚忱今武陟县钉船帮
　　御坝尾格堤巳经筑成现在办料加镶护埽以资捍御其余两岸工程要处先为加谨儹修所有微【臣】防
　　恩赏给标兵除另疏恭谢外谨具折
　　奏谢
　　天恩伏乞
　　睿鉴谨
　　奏
　　知道了伏汛将届其加意防御毋忽
　　同日又
　　奏为奏
　　闻事窃【臣】前以河工需费浩繁豫省捐纳积谷事例内有羡余银两可充加帮堤工之用具折奏
　　闻钦奉
　　硃批【臣】跪读之下当即遵照宻商时因部文未到捐例初开一时不能定议至四月抚臣武闱事竣方得会商据云原拟毎谷一石加费三钱五分抚藩二钱州县一钱余五分为仓厫苫葢之费今恐官生观望不前与藩司酌议将州县一钱减去止有抚藩二钱约共计二十万两可充公用【臣】复细加察访无异谨据实覆
　　奏倘州县将来另增使费【臣】一有闻见自应入奏谨具折奏
　　闻伏乞
　　睿鉴谨
　　奏
　　此项羡余前据石丈焯奏请以之填补地方亏空今若一旦归公为河工之用恐任其事者于此外更为多索则必致苦累官生胥观望不前矣断不可行仍应动用正项为是
　　雍正二年五月二十一日副总河兵部左侍郎【臣】嵇曾筠谨
　　奏为钦奉
　　上谕事雍正二年五月十七日抚臣石文焯差赍钦奉皇上硃批条议办料募夫奏折
　　谕旨有人奏此一二事览之不胜骇异朕如此推心置腹任用尔等凡有累民之举槩令据实入告而尔等竟若防闻政令乖方一至于此朕惟仰天涙下亦无言可谕尔等也石文焯嵇曾筠田文镜同看钦此【臣】跪读之下惶悚汗流置身无地【臣】质本庸愚未能预先陈
　　奏荷防
　　圣谕严切【臣】罪尤深敢不据实奏
　　闻伏查豫省河工料物向例毎斤给价一厘大半车运交工不比江南有官造浚船河兵撑驾之便所给料价未免不敷祗缘
　　奏销漕规遵行已久【臣】初到河工不敢遽更成例毎见各属采运艰难是以上年于预备料物奏折内请量给车价以资运送现今各州县承办岁抢修料物即于本境采买运送犹为省力惟武陟中牟二县工程需料较多【臣】会同抚臣细加商酌若尽于附近邻邑购办恐滋扰累故一面委员照时价



　　非若从前办料专责成于州县也我
　　皇上轸念民艰无微不照【臣】谨仰体
　　圣怀悉心筹画以纾民力嗣后办料总在价贱时委员多购设厰堆贮况目下二麦丰登雨泽均调将来秋禾成熟沿河州县料物自可早办无庸取给他境而里民办运之弊不禁自除矣再查上年漫口工程紧急用夫众多不得不赖邻邑协济今加帮


　　募夫役无多汛水将至必资里夫抢筑有田之家雇觅充应除所挑之方价领去外仍要田戸按日帮贴查应募之夫自食其力不惮勤劳毎日二名可挑土一方里下之夫强弱不齐希图帮贴毎日四名始挑土一方人数既多则方价自觉其少【臣】



　　筑亦易见功矣至土方因取土远近分别估计有二钱四分一钱六分一钱二分之不等除司库照例扣存加一节省外该州县领帑筑堤有照方全给者有因系水方并节省银两悉行借给而工犹未完者有原系旱方先发九分六厘余一分二厘为行硪浇水做边竝雨淋塌缷修补残缺之用者总缘千里长堤土性不同地形逈别自难一律伏念我
　　皇上注念河防发帑数十万金以图万世永赖民生关系钱粮重大【臣】惟有冰兢自矢务期上不糜帑下不累民如有官役侵渔【臣】卽具疏防核究治断不

　　圣主任使微【臣】之至意为此据实奏
　　闻伏祈
　　皇上训示谨
　　奏
　　览奏俱悉
　　同日又
　　奏为钦奉
　　上谕事窃【臣】防
　　皇上硃批【臣】奏折钦奉
　　谕旨知道了伏汛将届其加意防御毋忽钦此钦遵伏念【臣】庸钝微才谬膺河工重任夙夜祗惧不敢一刻稍懈况今伏汛将至荷防
　　睿虑周详训示谆切惟有益加惕励恪勤仰慰圣怀目下沁黄水势虽觉稍长尚未涌急【臣】上年奏请挑挖仓头对岸引河已于本月十六日竣工候水长风便之时卽将河口相机开放俾由西北顺达东南以缓北岸顶冲之势其钉船帮


　　陟各工稍有就绪卽星驰南北两岸查催堤工加谨修防务期有备无患永庆安澜所有钦奉
　　谕旨缘由理合具折奏
　　闻谨
　　奏
　　凡事惟尽人事以听
　　天耳然非忠诚二字末由感格
　　上苍神明之赐佑况河流浩瀚迁变无常黙黙中实有主之者更当竭尽忠诚以仰邀佑助方克奏底定之功也勉之
　　雍正二年六月十八日副总河兵部左侍郎【臣】嵇曾筠谨
　　奏为钦奉
　　上谕事雍正二年六月十一日【臣】于武陟工所跪接皇上硃批【臣】奏折钦奉
　　谕旨凡事惟尽人事以听
　　天耳然非忠诚二字末由感格
　　上苍神明之赐佑况河流浩瀚迁变无常黙黙中实有主之者更当竭尽忠诚以仰邀佑助方克奏底定之功也勉之钦此【臣】凛遵
　　训示感激服膺惟有矢竭忠诚益加小心勤慎以仰副圣主朂励【微臣】之至意窃查伏汛以来沁水于五月二
　　十七八日长发幸赖
　　皇上指示建筑格堤加镶护埽水势漫至堤根得资堵御仍由大河东注六月初二三日黄水甚长俱从
　　南岸引河顺下不致逼趋北岸钉船帮
　　御坝秦家厰一带工程安稳詹家店马营等村从前被水之处今已遍种禾苗人民乐业兹六月十九日秋汛方届武陟各工最关重大【臣】祗遵
　　圣谕加谨修防不敢稍懈再查自荥泽以下水趋南岸郑州中牟一带俱属紧要自中牟以下水又折趋北岸阳武地方尤属要工俱经料理下埽抢筑【臣】往来查视督率道防印汛各官竝多派効力人员住宿堤头竭力儹修务期保固以尽职守所有伏汛水势平稳情形除会疏
　　题报外谨具折奏
　　闻伏祈
　　睿鉴谨
　　奏
　　前已有旨谕石文焯矣其共相勉力以保固秋汛雍正二年六月二十五日副总河兵部左侍郎【臣】嵇曾筠谨
　　奏为钦奉
　　上谕事窃查黄河伏秋两汛宁夏例有水报毎长一尺豫省约有三倍自伏汛以来据宁夏同知报称五月二十三日水长一尺五寸又六月初七日水长一尺七寸【臣】于武陟工次约计黄水到时虽长四五尺不等幸随长随消且沁黄诸水次第而下不致竝涨故两岸堤工皆得修守平稳实由我
　　皇上福庇所致今秋汛方来【臣】率同在工人员昼夜巡查加谨防护不敢稍懈所有近日河水安澜情形理合具折奏
　　闻伏祈
　　睿鉴谨
　　奏
　　今夏伏汛原不为大一切堤工幸俱平稳兹秋汛方来水势谅非前比须当竭力保护已降有谕旨矣
　　同日又
　　奏为奏
