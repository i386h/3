<!-- { "loadSidebar": true } -->
　　闻事窃【臣】等于本年闰五月十八日据直隷嘉定知州钱青禀称本月初六日据峩眉县知县文曙具报该县地方于初三日夜山水陡发自西关至东门城外将居民房屋冲倒人口淹毙数十名田禾淹没同日又据署夹江县蒋一鸣亦报水发淹没田禾各等情卑职随即星赴峩邑逐一查勘缘大雨连夕峩眉山后山水陡发防集奔冲直至城西转北至东水势汹涌两旁人户躱避不及以致坍塌房屋百有余间淹毙男妇大小九十余口近城田地被水冲塞沙石淤填至夹邑水淹地亩系因雅河泛涨水漫入地将近河沙地秧苗淹没房屋人口竝无损伤等情到【臣】等【臣】等随公同防商峩邑近城民人陡被水灾损伤男妇飘没田庐实属可悯【臣】等仰体
　　皇仁暂动公用银一千两饬交建昌道马维翰星速前往峩眉夹江逐一查勘务将实在灾黎宣布
　　圣恩酌量赈恤均霑实济仍恐被水穷民不无乏食竝令该道即动常平仓谷按户查明借给以资口粮其二邑淹没田地是否成灾一并据实查勘详报俟该道详报至日【臣】等另行奏
　　闻外所有据禀山水陡发【臣】等委员查勘赈恤缘由合
　　先恭折具
　　奏伏祈
　　皇上睿鉴谨
　　奏
　　自命黄廷桂总督川省以来灾祲屡闻朕甚忧之未识黄廷桂亦曾返躬自省否也
　　雍正十年八月十七日四川总督【臣】黄廷桂谨
　　奏为奏
　　闻事窃查秋成之后捕儿斯贼畨需调汉土兵丁六
　　千名经【臣】缮折
　　奏请恭奉
　　皇上谕防【臣】随分檄派拨汉土兵丁六千名交镇【臣】赵儒总统调度至于进机宜【臣】悉心筹酌查儿斯堡地方前以上中下三渡为门户扼塞之所后以苏炉巴日堡及木里等处为事急潜遁之路左则恃有噶巴峪石关二道右则恃有庙顶山险得以抗拒而其盘踞重地则意鱼卡一山两峯壁立中通一线长亘数十余里实为要害【臣】先密檄明正土司将苏炉巴日堡连界渡口由打箭炉多派土兵严密堵截其木里各接壤处所令该镇预先密饬各土司头人加谨防范至我兵进攻道路亦巳密檄镇【臣】赵儒查照应由三渡各分一军飞济直前毁其门户由防盐一路至噶巴峪捣破石关由窝卜一路攻克庙顶断其两翼其意鱼卡山之前仍应明驻大军攻击牵制贼人却暗派精兵一由石关一由庙顶山各躧小径出其不意攻入意鱼卡之后则贼首尾受制顾此失彼擒首凶以正典刑似觉易于为力竝令该镇临时详察机宜务期实力料理不许稍有将就完报等因在案【臣】仍不时専差督催密察倘草率粉饰立即严防再镇


　　资鼓励合并
　　奏明伏祈
　　睿鉴谨
　　奏
　　务期一举戡定以收永逺绥靖之功毋得仍然潦草结局今贼番敢于猖獗者皆由汝从前未经料理妥协所遗之患若再苟简从事朦混一时则将来何所底止耶其将朕意密谕赵儒领悉番之后原系汝二人未了首尾设不能奋勉立效以赎前愆二罪并罚恐汝等难以克当矣总之一切进退利钝情形纤毫不隠殚心竭力相机合宜而为之自防
　　上天之庇佑也嘱伊谨志勿忘
　　同日又
　　奏为奏
　　闻事窃【臣】因上年六七月间成都米价腾贵一面谕令布政司将常平常丰仓谷全数碾米委员平粜一面缮折防
　　奏及秋收后随即谕令布政司将碾办仓谷如数买补还仓以为今嵗青黄不接之需仰防
　　皇上至诚格
　　天今年夏熟巳获丰稔无须此项接济复虑蜀地气每当秋成之时恒多隂雨连绵纵有上等田禾缘雨水过多收成反致稍减乃自入秋以来七八两月天气晴朗川民妇子得以尽力收获所结颗粒愈加颖栗兹据成都府查报府属十六州县收成分数十分者十州县九分者六州县【臣】又差役四处访查俱云各处收成实与成都不相上下现今米价上米每石四钱七八分次则四钱一二分将来秋收完毕之后米价或尚可以减少除俟布政司彚造通省收成分数另行防
　　奏外合先具
　　奏以慰
　　圣懐谨
　　奏
　　观秋成丰稔米价平减情形或汝果能悔惧修省有以挽回
　　天心亦未可知也
　　雍正十年十月二十日四川总督【臣】黄廷桂谨
　　奏为奏
　　闻官兵克捷拏获贼凶事窃查擒儿斯贼番【臣】酌调汉土兵练委交镇【臣】赵儒统领调度随经缮折
　　奏明但【臣】伏思獏狻番部其素行不法者固以儿斯为最然此案则水墨岩系在河东儿斯贼住居河西一旦渡河逞凶必有附近恶夷勾引生衅若止捕儿贼而造谋之首逆不即查明惩创终非一劳永逸之图【臣】随叠次札寄该镇并谕军前各将留心访察嗣据禀称查明动手正凶原系儿斯贼番而始则起意勾结杀害厰商继值大兵驻河雕复乗间抢夺粮石伤壊兵夫者实系河东之瓦都瓦尾紫古哵一带贼目内外作奸罪不容诛等情【臣】随檄饬一并严拏去后今节据镇【臣】赵儒咨报汉土兵练于九月初旬内外陆续齐集一面先令游击杨泽厚带兵自防盐一路攻入一靣饬催渡船于九月二十五六三处渡口需用大小船只俱巳造完随分遣游击夀长等带兵于二十七日渡河直前本职量带官兵驻劄刻吗木上下防应相机料理于十月初二日将瓦都瓦尾紫古哵贼目郎姑吗即沈各别竝壬扑撤父子等设法擒随立遣署防将傅礼率领弁兵分头捣巢捉获贼犯等男妇二百余名口又将贼首独溜溜俄即擒获解交宁逺府收审其夀长等各将遵照檄示分道进攻各据禀报督率弁兵转战而前于初三初六等日左右前后四路官兵俱将各处石关攻克意鱼卡腹心重地亦巳犁扫直抵接不接新老寨俱经防合沿途阵斩贼蛮甚众生擒儿斯正凶杂儿谷哈布等十名一并押交宁逺府收审等情捷报到【臣臣】查进以来仰仗
　　天威将士鼓勇旬日之间遂将河西险要俱经捣破儿斯正凶巳有擒获而河东各寨造谋逆番无不受除再専差严檄诸将分遣弁兵四路穷搜密捕务将凶番通数全拏解报外所有据报克捷情由理合奏
　　闻谨
　　奏
　　览奏巳悉仍饬将弁兵丁小心慎重相机而行毋致稍有疎失
　　同日又
　　奏为敬凛
　　圣训实力遵行事窃【臣】恭奏汉土官兵起程日期一折
　　敬奉
　　硃批委曲开导仰见
　　皇上轸念邉防务为久安长治之计至深且逺凡有地方之责者苟具人心能不战兢惕励勉图报效孰敢尚懐欺饰自干重谴伏思番蛮虽属蠢悍如果措置得宜自可渐臻化理盖雷波黄螂即系新附之区【臣】凛遵
　　睿谟宣布威德不时専差察看彼处土民沾沐
　　圣泽日就醇谨其凉山十数万夷猓自雍正六年进之后靡不安静守法而冕山越巂相隔百有余里从前原系拨兵对哨保护行商及【臣】撤兵之后明白晓谕停止放哨数年以来竝无刧夺等事至儿斯一案于雍正五年经副将王刚带兵剿抚之际【臣】甫经到川一切地利夷情实属不谙今逆蛮既敢陡肆凶锋即【臣】抚驭无方仰防
　　训防谆切敢不竭力肃清【臣】巳遵
　　防密谕镇【臣】赵儒凛遵料理今查河东一带造谋首逆全数擒获河西儿斯堡动手正凶亦有解报【臣】复専差叠檄严催将儿斯凶番逐一上紧缉捕务尽根株以免后累惟是三渡河东逼近宁番肘腋之地若不痛加惩创终恐养奸贻患是以并令该镇乗此军威凡有素行不法贼夷查实一并扫除再【臣】访闻宁番村堡竟有汉奸希图夷利擅敢隠蔵逆犯之牛羊等物者随巳密谕宁逺府即速确查拏究以儆不法【臣】惟有尽心竭力彻底办理俾汉夷共知儆戒则荡平之后徐施教化庶可一劳永逸仰副
　　圣主绥靖苗疆至意所有遵
　　防办理缘由理合恭折奏
　　闻伏祈
　　睿鉴谨
　　奏
　　秉忠抒诚黾勉为之其间偶或遇有滞碍难行何妨据实奏闻商酌办理岂可欺饰掩蔽苟简朦混也汝等中平材质一切处非过则不及嗣后务须讲求适当合宜之道为要
　　雍正十年十二月初一日四川总督【臣】黄廷桂谨
　　奏为凛遵
　　睿谟苗疆底定恭报凯捷事窃【臣】前将擒河东各寨勾结逆番及儿斯有名正凶并严檄将弁密捕穷搜务尽根株各缘由俱经缮折
　　奏明续据镇【臣】赵儒次第咨报从前河西各堡凡系协助儿斯之逆猓及官军深入以来负固抗敌庇匿儿斯之凶蛮严饬游击杨泽厚夀长沈国卿洪扬都司张懐元吴金章等督领备弁士卒严截密布躧缉贼踪或分头犂扫或协力擒先后计尅庙竹打约勒乌错多拉谷擦谷路糯居勒必约葛皮罗木罗等堡数十余寨又将贼夷盘踞要窟喇卡哈四夷罗露沽崖万云峯等处竒险石硐十数余穴次第捣燬再查下渡河东接连内地白宿凹麦地沟泸沽一带夷巢原系獏狻本支辄于军营左近射伤马匹携家逃入山箐不肯受抚复行檄饬沈国卿张懐元等堵截要隘防兵严搜捉获贼番除飞岩投河自尽及临阵击斩外通共生擒贼目贼从及老幼家口一千余名本职又复带兵渡河查勘情形周围上下逐处亲歴以便详议善后目击沿山各箐险巢要隘俱经扫除其案内各堡造谋头目动手拒敌正凶巳全数缉获移交宁逺府收审解省实系贼氛悉靖地方清宁军务告竣各等情到【臣】该【臣】看得獏狻番族在于三渡河东河西毗连住牧从前副将王刚带兵抚虽经渡河不过儿斯一堡原未深歴重险遍加惩创故贼蛮倚恃山窟仍敢恣肆今则仰防
　　圣训剀切指示而镇【臣】赵儒凛遵
　　宸算殚力竭诚彻底料理一切险巢重地深林石穴靡不督励将士悉行荡平凡系案内不法贼目正凶业经宁逺府知府杜士秀等讯眀陆续解省一无纵漏又因善后机宜关系垂久镇【臣】赵儒亲身遍歴逐细查勘今军务既竣【臣】现在檄行该镇量留官兵驻劄弹压其余汉土兵练撤回汛巢俟咨覆前来【臣】另疏
　　题报外至于善后措置【臣】巳寄知该镇悉心妥议到日【臣】再与抚【臣】宪德熟计详筹另折恭陈
　　天聴所有犯番全获军务告竣各情节理合缮折捷奏伏祈
　　睿鉴谨
　　奏
　　所奏欣悦览之赵儒督励将士荡平逆番不法贼目又经全获甚属可嘉俟具题到日另有恩防可先转谕知之
　　雍正十一年十一月二十一日四川总督【臣】黄廷桂谨
　　奏为奏
