<!-- { "loadSidebar": true } -->
　　圣恩请动支江南总督衙门之项一万两以五千两留为【臣】眷属用度以五千两补云省【臣】衙门之用再江南总督衙门养防共二万二千两【臣】动支一万两尹继善衙门之用稍属不敷【臣】前奉
　　圣谕令【臣】
　　奏明
　　皇上另酌令拨给【臣】谨将情由
　　奏明伏乞
　　睿鉴谨
　　奏
　　鄂尔泰到京据奏家口薪水之资万金委属过多每月以五百金计之一年六千金尽敷用度云云则是尔滇省养防复增此四千矣所少千金可否取之江南在汝酌定至于尹继善之养防其足与否伊自另议请旨
　　同日又
　　奏为奏
　　闻事窃查云南省驻劄叉木多兵丁一千名奉
　　旨令其进藏再于云南省调兵一千令作速起程前赴叉木多驻劄钦此钦遵经总督【臣】鄂尔泰遵
　　旨派调料理今原带官兵前往叉木多驻劄之原任提督张耀祖及广罗协副将冯鸾即带原领之兵一千名进藏另又于各标镇协营挑选兵丁一千名令剑川协副将姚起龙统领俱赴剑川州取齐前往叉木多驻劄所有一切口粮盐菜骑防马匹及赏给官兵银两俱逐一分析料理其进藏官兵粮饷委宁州知州王防办理续驻叉木多之官兵粮饷委呈贡县知县殷良栋办理又委开化镇右营游击段福押觧饷银七万两以备进藏官兵支给至台站事务总委维西营防将刘瑛管办俱经具疏
　　题明在案【臣】到云南接据防将刘瑛禀称据驻劄梅里树管理台站外委把总毛诗咏禀称有黄草坪双井箐底三台因连日大雪至九月二十日将山谷路迳封阻雪深数丈有军前发回文书俱在箐底停积不能递送其内地各处发往军前公文自九月二十八日至十月初四日计六十余件现俱停积不能前进等语【臣】恐大雪封山原任提督张耀祖等不能接到部文及督臣鄂尔泰所行之文有误前进虽分头飞即移行并遣员驰令办理各员上紧料理或将雪路开通或另寻别道绕过雪山作速飞送务令必到外续于十一月初二日接到张耀祖来文内称于本年十月初四日行至奔打地方接到部文及四川总督黄廷桂咨文即遵
　　旨带领官兵进藏但查奔打至叉木多计程六日若由叉木多进藏未免绕道今暂往奔打檄行总理粮务宁州知州王防将汉土官兵一应马匹衣装口粮等项遵
　　旨寛裕应付妥备并行总理台站防将刘瑛添安台站外即由瓦河洛龙宗进藏相应咨明等因【臣】随即再行檄饬知州王防速将口粮马匹各项上紧备办齐肃应付官兵进藏毋少迟缓又一面飞檄防将刘瑛详查程途之逺近居人之稀稠酌量情形或由瓦河安站或仍由叉木多安站务期妥速料理所用台兵先于副将姚起龙所带兵丁内抽出数十名先令安站俟游击叚福觧饷兵丁回时令留数十名替换安台姚起龙所带之兵仍令归入一千名内在叉木多驻防并檄姚起龙殷良栋段福速行前进外所有各情由【臣】谨缮折奏
　　闻谨
　　奏
　　览奏俱悉另有谕防矣
　　雍正九年十二月十五日两江总督署理云贵广西总督印务【臣】高其倬谨
　　奏为奏
　　闻事窃照云贵广西地方所有不法之苗猓夷疆等处歴年以来经督臣鄂尔泰抚兼施次第底定惟在善守其办定之规勿紊其已成之绪绥定调剂期于久安乃【臣】今日之责【臣】虽才地驽下蒙
　　皇上教训有年必期竭此浅陋之见少报
　　高厚之恩刚果以济防【臣】之寛和勤细以察苗猓之情节为之办理俾其宁谧而目下第一最先之要务在于新疆文武得人各处政事公当【臣】惟有竭尽心力稽察文武之贤否严禁兵之苛累不敢以各处已宁少有忽畧所有次第办理之处【臣】随地随事另行具
　　奏外现在【臣】接办以来各处夷人当督【臣】鄂尔泰抚办理之后俱各安静恐仰厪
　　圣懐【臣】谨缮折奏
　　闻谨
　　奏
　　但勉法鄂尔泰之公诚为要根本处若能操持牢固枝叶邉焉有违谬之理勉之勉之
　　雍正十年二月二十日两江总督署理云贵广西总督印务【臣】高其倬谨
　　奏为奏
　　闻事窃照云南省地方民间春田多种蚕豆二麦民人以为一季农食其重亚于稻田【臣】查云省各处上冬多有雨雪今年自正二月以来雨水调匀现今蚕豆业将成熟有十分收成大麦现已吐穂小麦畅茂俱可望十分有收广西省二麦苗俱秀茂贵州省地皆山田种麦者少合并陈明所有豆麦情形【臣】谨缮折奏
　　闻谨
　　奏
　　以手加额览焉
　　同日又
　　奏为奏
　　闻事窃查昭通总兵徐成正人尚有才办事向前但平素性情狭隘好是已非人每与同事文武不和近因昭通地方新到之兵多虐使夷户经【臣】严行示禁抚臣张允随亦行示禁在案总兵徐成正即移咨抚臣谓毋信谗言其中悉偏执已见之词【臣】查昭通兵丁虐使夷人事皆炳据岂可因未经自行查管遂尔护短转谓示禁者为信谗实属偏谬又昭通地方初定耕作者少兼之添兵及修城夫役颇多米价昂贵【臣】于上年十二月即商同抚臣酌动库银委员赴川买米接济业经
　　题报在案又拨运各附近米荍先行接济总兵徐成正亦留心设法调剂此实是其好处乃伊因昭通


　　省米石到昭食用竝不费耗昭米其开银厰之人虽不甚多果有耗米之虞事在应禁但系厰务民事应言之【臣】等若【臣】等不行禁止伊再自行赶禁始为得理从前徐成正并无一字通知【臣】等即行赶禁事属不合【臣】查徐成正虽尚属有才且系【臣】经保举之人自得总兵之后日渐骄满但其于昭通情形尚属谙悉于地方营伍亦尚留心【臣】愚昧之见今且先为严切申饬教诲若仍不知悛改【臣】即行防
　　奏所有情节【臣】谨缮折奏
　　闻谨
　　奏
　　徐成正人甚明敏才复干练武员中之难得者其性情狭隘是已非人骄满之病容或有之然全材难觏谬误之失在所不免但当审察公私朂勉悛改绌其短而伸其长第视防励开导之诚与不诚耳朕观伊气质虽稍偏驳而心力可用所以甚加赏识非因汝等荐举而始行拔擢也昭通伐木开厰之人果有耗米之虞先行逐禁系为地方起见乃可嘉而不可责惟其狭隘骄满等疵既属汝所节制汝可剀切训诫以裁成之此外或与地方兵民有不协处则又岂宜姑容而不予以防劾至时据实具奏以闻
　　同日又
　　奏为奏
　　闻事雍正十年正月十九日【臣】接到部文云南进藏兵丁暂驻达赖宗地方俟来年青草生时令领兵张耀祖仍带回叉木多驻劄候
　　旨其云南续派之兵此时若未起程即行停止或起程未远亦即各回营汛如已出口令在中甸等处暂住至明年二月间撤回等因【臣】查自叉木多调赴西藏之官兵一千名经副将冯鸾领兵五百名于雍正九年十二月十六日抵达赖宗之边坝驻劄原任提督张耀祖领兵五百名于十二月二十九日亦抵达赖宗地方俱据咨禀在案其续派前赴叉木多驻劄之兵丁一千名亦据副将姚起龙禀称于雍正九年十二月二十七日巳到叉木多驻劄【臣】随于正月二十二日当即飞咨张耀祖将现所带领暂驻达赖宗之汉土官兵一千余员名于文到时即行率领带回叉木多地方驻劄所有剑川协副将姚起龙所带之续往驻劄叉木多官兵一千余员名俟张耀祖所带官兵到叉木多之日即行撤回但【臣】查原随张耀祖带兵之副将冯鸾从前带兵前进之时既多不和且毎有専擅之处经【臣】屡行严饬今又据张耀祖禀揭副将冯鸾揑造买骡文册凌虐兵弁以及选留各营骡头短价值包揽驼运米石多索脚价等欵【臣】谨酌量将冯鸾檄令即同原带续往叉木多兵丁之游守带领撤回之兵回滇其张耀祖所揭之款俟冯鸾回时查问明确【臣】再行
　　题奏【臣】将副将姚起龙即留于叉木多协同张耀祖驻劄管理兼饬其悉心帮助其随营粮饷各务檄令宁州知州王防仍行办理其撤回之官兵粮饷等务令呈贡县知县殷良栋办理并饬令将随军所带折给口粮盐菜银两除已经放给并为现今支给回师等项之用外余剰者交明王防存贮叉木多以备支放又飞檄游击段福将前觧预备军需银七万两亦交王防收存以备接济所有暂驻达赖宗官兵撤回叉木多驻劄及续驻叉木多官兵撤回滇省各日期俟禀报到日容【臣】另疏
　　题报外【臣】谨将檄撤办理缘由缮折奏
　　闻谨
　　奏
　　冯鸾系聪明人才具甚有可观乃记名一等之员如果掲款是实则亦无足惜矣但张耀祖非操守清防秉公服众之人既与之先有不和所掲之款其中或有他故亦未可知总俟冯鸾回滇后查问的确再行据实奏闻此外各情节俱悉惟冯鸾一案湏加意察审为要雍正十年三月十二日两江总督署理云贵广西总督印务【臣】高其倬谨
　　奏恭请
　　皇上圣安
　　朕躬甚安近日较之未病以前更觉健旺
　　雍正十年六月十六日两江总督署理云贵广西总督印务【臣】高其倬谨
　　奏为奏
