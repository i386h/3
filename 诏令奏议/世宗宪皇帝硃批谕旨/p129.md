<!-- { "loadSidebar": true } -->
　　天高地厚之恩于万一而已至年羮尧所以恶【臣】实由雍正元年【臣】任吏部右侍郎议叙捐造营房一事彼时人情不无趋炎之意因首名即系年富意欲照军前効力从优议叙【臣】实酌议内地捐银不比进蔵人员之苦止应比照捐例议叙其事因吏部主稿而部中秉笔例属右侍郎【臣】因秉笔定议而年羮尧痛诋九卿切责吏部欲令九卿改稿【臣】坚持不从因不果改是以年羮尧益切齿于【臣】矣若守道桑成鼎品本卑微【臣】曾面
　　奏其人性贪不可重用昨嵗梧州副将张杰到粤日迟【臣】访问其故实因过保为守道拘留云副将虽系
　　特恩卓异系彼转详务须重谢宛转十余日勒立千金借劵然后放行由此观之是无往而不用其贪矣【臣】受
　　恩深重茍有所知不敢不言谨缮折
　　奏谢附陈受防之由无任感激悚惶之至【臣】谨奏
　　此等怀私防人宵小之辈
　　天理昭昭徒自害耳究竟何益愚昧之行殊属可怜之极但坐观其报可也
　　同日又
　　奏为清查捐谷分肥实数事【臣】钦奉
　　上谕令【臣】将原管捐谷诸臣分肥实数彻底清查经【臣】折
　　奏请令直隶江南云南督抚查取原管捐府防黄之孝吴元臣沈元佐等口供【臣】亦将现在广西之原管捐府防赵世勲慕国琠查取口供己防
　　俞旨饬行今在粤之赵世勲慕国琠业已取供在案访闻在云南之沈元佐已经病故而直隶江南二处尚未准咨到黄之孝吴元臣口供访闻陈元龙扶同黄国材宻嘱黄之孝令其冒认分肥银数黄之孝因身家狼狈无所顾惜已经冒认又将黄之孝口供分送吴元臣慕国琠等令其扶同冒认【臣】访闻确实即于五月二十六日于慕国琠处追出伊等私送黄之孝供底在案查各省分取口供原欲互相印证以清分肥实数今【臣】尚未准到直隶督臣咨文而黄之孝供底已私送至粤是明欲扶同朦混即使咨到黄之孝吴元臣等口供亦不足凭矣【臣】拟即据赵世勳慕国琠口供及先经【臣】取到原领谷价各州县口供即行分析数目清楚一面移咨福建抚【臣】黄国材一面
　　题覆谨先缮折
　　奏明再【臣】细访捐谷一事黄国材所得为多今虽未便据为一定而众口皆同合并奏
　　闻【臣】谨
　　奏
　　于此一事料理甚属公平此种情节不待尔奏早有凭据在朕处发来尔看即明若不秉公难免波累也审明之时朕自有处断
　　雍正三年七月十三日广西廵抚【臣】李绂谨
　　奏为首郡亟需表率仰恳
　　特用贤员以资治理事窃照广西桂林一府为省防要地宣上逹下实九郡之倡今知府章克让丁忧员缺应归部选但首郡繁剧非才守兼优之员未能胜任【臣】前于
　　陛辞时将补同知王沛闻
　　奏请带至广西经【臣】
　　题补栁州府同知又经【臣】委署太平知府俱极勤慎明敏允属贤员倘防
　　皇上将王沛闻
　　特授桂林知府则要地得人而【臣】亦可收臂指之助矣
　　伏乞
　　睿鉴施行【臣】谨
　　奏
　　已有旨谕部矣
　　前所进解毒药方甚效折留览
　　同日又
　　奏为据实奏明贤员事窃【臣】于本年正月二十五日准吏部咨钦奉
　　上谕按察使白洵终日以看戏为事诸务俱己废弛直省府道以上至督抚提鎭若家中蓄养戏子者着该督抚奏闻钦此【臣】查按察使近在省城若果终日看戏废弛政务【臣】岂至漫无觉察若有所觉察岂敢少为姑容除钦遵
　　上谕即行查按察使白洵并通行广西府道以上严加查禁并取具各府道钦遵不敢蓄养戏子印结到【臣臣】随于六月初九日缮折覆
　　奏至十九日准吏部咨钦奉
　　上谕闻广西按察使白洵居官懈怠不能胜任着调回另用这员缺着甘汝来补授钦此【臣】查白洵看戏之説【臣】初到任时闻署抚【臣】韩良辅曾有此言细加访问縁白洵足疮告假十余日署抚【臣】疑为简慢故加责备其实自【臣】到任以来一年有余并未闻其看戏诸务亦无废弛今钦奉
　　谕旨即飞檄左江道甘汝来速赴按察使任办理但【臣】伏查白洵居官勤愼操守尤清直省司道中甚为难得虽钦奉
　　谕旨调回另用但似此贤员若置之闲防实为可惜【臣】
　　受
　　恩深重不敢缄黙将属员好处隠讳谨据实奏
　　闻【臣】谨
　　奏
　　知道了白洵优劣总属耳闻朕从未见其人到京一见谅不难鉴别也
　　雍正三年九月初七日广西廵抚【臣】李绂谨
　　奏为奏明擒捕獞蛮事窃查广西猺獞因向来姑容渐肆顽梗【臣】到任后细加察访则修仁之十排天河之三疃为尤甚除修仁十排【臣】于五月间咨防提臣发兵擒捕渠魁尽获已经恭折
　　奏明外今查天河獞蛮在福禄里上中下三疃周围八十里万山重阻窟穴为奸自康熈六十一年至雍正二年杀掳之案积至二十三件【臣】屡行该管文武勒拏而负恃险阻一犯莫获【臣】经查确三疃獞蛮窟宅各在隘口之内依岩附峒深林宻箐难于搜捕但所种之田俱在各隘之外趁秋稼黄熟未收【臣】咨防督臣提臣调发汉土兵丁直至蛮峒断其收获若能自投到案许以免死从寛审结今各案为首獞蛮一十一人先经病故三人余八人俱己自投到案现在振旅而归至于兵丁所过地方鸡犬无惊所用粮饷俱【臣】等捐给縁系发兵捕蛮理合
　　奏明【臣】谨
　　奏
　　阅奏深慰朕怀辨理得宜可嘉之至
　　同日又
　　奏为奏明雨水情形事【臣】查广西今嵗雨旸时若年嵗十分丰收经【臣】缮折
　　奏明在案兹于八月十七十八两日大雨如注山水骤涨至十九日连绵未己【臣】即日于城隍庙建坛防诚祈晴至次早复歩至城隍庙行香当即晴明开霁水亦渐落但桂林处广西最高之地故水发骤退犹恐下流或有淹损【臣】即飞檄九府查明雨水情形陆续据各府州县详报到【臣】除桂林庆逺等府地势既陡水涨即退民居田禾毫无损伤外惟平乐苍梧桂平象州等数州县沿河小民竹屋被水冲坏其近河水田亦有被淹减损收成者【臣】倡率各该府县将民间被淹竹屋捐助修理渐已安定其沿河水田所淹无几计算全省收成仍属九分以上现在人民乐业不致上厪
　　圣怀縁系雨水骤发理合
　　奏明【臣】谨
　　奏
　　今嵗各省虽皆有一二处水患仰頼
　　上苍慈佑除直隶外各省收获俱属丰稔朕实感庆不尽
　　同日又
　　奏为钦奉
　　上谕清查捐谷事窃查广西捐谷侵肥数目【臣】遵旨将现在广西原管捐府赵世勲慕国琠二员严取确供在案又分檄行查原领谷价州县各供俱在案其侵蚀肥已各有着落而直隶江苏等处所取黄之孝吴元臣等供迟延未到故先缮折请
　　旨拟即据现在所取各供分别侵肥数目一面覆奏一面移防黄国材庶奉
　　旨事件不致迟延乃防
　　天恩批示又将沈元佐底册并发到【臣臣】谨钦奉遵行外【臣】近准直隶督臣咨送黄之孝口供与【臣】所追出供底不同乃知黄之孝尚未尽依他人所嘱但【臣】曾诘问慕国琠赵世勲二人所有供底何处得来一字不异据慕国琠称系陈元龙所送据赵世勲称系黄国材旧幕賔现在提臣衙门黄曰瑚者所送【臣】思
　　天语煌煌寛诸人分肥之罪不许朦混欺隠而伊等所为如此即使众证俱明不加面质恐黄国材所得爲数既多未必一一全认今准部文知照防
　　皇上复将黄国材等发来粤西将来面质之下应无遁
　　情矣此案先拟即行覆
　　奏今既奉
　　旨将黄国材等发来面质应俟诸人到齐讯实再行具题【臣】谨先行恭折
　　奏明【臣】谨
　　奏
　　所奏是将此事秉公审理明白俟接任抚臣到后再赴新任



　　硃批谕旨巻二十二上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十二下
　　硃批李绂奏折
　　雍正四年正月初十日广西廵抚【臣】李绂谨
　　奏为修理省会城垣事【臣】防
　　天恩简任广西廵抚初入粤境经由全州见城垣倒塌过半比抵任阅城则省城亦多坍頽亟宜修补随经行查通省则各属城垣皆有损坏复经提臣查明移咨到【臣】虽未详尽大畧相同约估需银四五万两费无所出【臣】因恭疏请将仓谷粜三出陈易新取其赢余以供修城之用值清查捐案部议格而未行惟是省防城垣尤为要不容中止费用仍无所出【臣】衙门每嵗有桥税茶果银八千两向为抚臣公私之用【臣】到任未及二年盘费应酬共用过银二千六百余两其余俱充公用并赏兵课士置造本标军器等项及捐造通省营协五子礮
　　锣锅帐房又修建书院纂修省志留余无几惟雍正二年九月内直隶守道桑成鼎将天津截漕变色米价余银五千两寄送到【臣】经【臣】
　　奏明防
　　皇上硃批留充粤西公用【臣】即将此银陆续发交桂林府桂林县将省防城垣公同料估修理于雍正三年十一月竣工又城内窝棚礮台栏栅亦俱修理完固计共用银五千四百六十两零【臣】谨缮折
　　奏明再【臣】日内将次离粤所有茶果公用银两除公私费用外尚余银一千二百两【臣】仍发存藩库为广西将来公用合并声明【臣】谨
　　奏
　　城垣为地方保障亟宜修理动用前项可谓以公完公洵属允协
　　同日又
　　奏为查明捐谷分肥实数事窃查广西捐谷有名无实首尾不清奉
　　旨令【臣】彻底清查【臣】当即遵
　　旨行文查取管捐府及领价买谷州县口供在案大
　　概虽明尚有参差难定之处复防
　　皇上将黄国材等俱发至广西质问虽沈元佐之子与家人不知当日情事所供与云南原咨相同又准署直隶督臣咨称黄之孝行至沧州病故而吴元臣亦至今未到但黄国材实系总理捐务之人逐一咨询与陈元龙互相质问于当日情节更爲眀白【臣】谨叙具全供分别加看恭疏
　　奏覆计广西原捐谷一百一十七万八千二百五十石毎石收银一两一钱共收过银一百二十九万六千零七十五两内除毎石谷价三钱五分建仓五分实无浮冒共用银四十七万一千三百两外余银八十二万四千七百七十五两均属分肥之数【臣】逐一分析以便着追亦更无疑义惟梧州府管捐知府李世孝己经病故无可稽查尚有同管捐纳同知赵承焘一员系浙江人遗漏未开【臣】于原捐实收底册查出随咨询陈元龙据覆称止闻陞任知府在云南地方已经罢官至今未见回籍猝难咨查【臣】谨将梧州府捐项比照南宁府沈元佐印册分别追赔庶有着落详具疏内又江南咨送桂林府管捐知府吴元臣一供与从前传送黄之孝假供相同中多冒销难以凭信又本人至今未到未便悬案不结只得据伊所供将冒销之银着落追赔查吴元臣年老昏瞆妄听传送假供浮冒开销固无足惜但银数多至六万余两其浮冒之数【臣】细加访查实非知府所得倘久废之员不能赔补则此银仍难清结应否再取确供乞
　　皇上于【臣】覆疏批示饬部施行再【臣】细察陈元龙黄国
　　材二人情辞尚知感
　　恩畏法应赔之项俱各承认甘赔其原任府防赵世勲慕国琠二人经【臣】将传送黄之孝假供追出亦知畏法不敢如吴元臣朦混冒销合并
　　奏明【臣】谨
　　奏
