<!-- { "loadSidebar": true } -->
　　皇上睿鉴谨
　　奏
　　览奏俱悉善后事宜最为切要全在文武官弁抚驭得法不可丝毫致涉欺凌必实心教养务令苗汉相安数年后方可言成效也目今鄂尔泰来京陛见或多留数时亦未可定百凡更当加详加慎办理勉之毋忽雍正九年十二月初一日贵州廵抚【臣】张广泗谨
　　奏为奏请
　　圣鉴事雍正九年六月二十九日准督臣鄂尔泰咨为题明事内开本部院赍折家人回滇钦奉
　　硃批谕防张体义着与张钺对调钦此钦遵除行广西按察使张体义遵照速赴贵州按察使新任其印务饬委驿盐道耿鳞竒暂行署理并行贵州按察使张钺遵照俟张体义到黔交代清楚再赴广西按察使新任及行布政司知照外相应咨防查照等因到【臣】钦遵在案嗣于十月二十六日新调按察使张体义已到黔任调任按察使张钺交代清楚即于十一月初十日自黔起程前赴粤任讫【臣】伏查张钺仕黔稍久熟悉风土情形现于刑名事件颇能细心承理先在黎平知府任内曽随【臣】前进古州布置于苗疆情势亦所谙晓今防
　　恩防着调粤西虽张钺在黔在粤报效相同惟是黔属之司道等官只有贵东道方显熟悉苗情系分驻镇逺府地方现在省防之司道各员只可循分办理职守于苗疆事情皆未谙悉【臣】以庸拙之人遂不免有措画不周之虑兹值督臣鄂尔泰进京
　　陛见过黔【臣】将此情由详悉告知据督臣云张体义于具揭广西抚臣金鉷等徇庇讳盗一案审属全虚业经审明
　　题覆在案则是张体义倘防
　　圣恩尚留黔任【臣】当加意勉其恪慎供职如应处分离
　　任所遗员缺【臣】不揣冒昧仰恳
　　皇上可否赏将张钺仍调贵州按察使庻驾轻就熟诸事获有成效【臣】并得资劻助之益皆出自
　　圣主格外之恩施也为此谨
　　奏
　　已有防矣
　　同日又
　　奏为奏明事雍正九年四月二十九日接准户部咨为遵
　　防议奏事内开大学士公马尔赛等奏称雍正九年三
　　月二十六日钦遵
　　上谕议得技勇之士所以为国家备干城之寄我皇上郑重武备留意人才
　　特命直省督抚拣选送部以备训练【臣】等就直省地方风气酌量技勇分别多寡以足二千名之数另单恭呈
　　御览伏
　　钦定俟
　　命下之日【臣】等行令各该督抚遵奉拣选送部等因雍
　　正九年三月二十九日奉
　　防依议钦此查奏单内开贵州七十名相应行文该抚作速拣选送部等因到【臣】遵即分檄各属凛遵召募暨屡次指催去后伏查黔省遐边苗猓杂居汉民本少兼之风土薄弱其人材固不能似西北之雄伟且又习俗愚拙艺勇亦逺不及他省虽据各属陆续送到者多人迨公同司道并在省文武诸员详加考验之下可以入选者无几当又驳换另送再四挑选直至冬月方得拣足七十名【臣】等仰体
　　圣主爱养人才至意何敢稍有率忽但限于地方风气谨就地取材或弓马稍有可观或于鎗刀技艺畧晓一二或汉仗膂力稍胜中人至于超羣出众则实鲜其人除行布政司动支公用银两给与路费委员管送各壮丁于十一月二十九日自黔起程进京赴部交收外合将挑选办理与期限迟延缘由【臣】谨据实缮折
　　奏明伏祈
　　皇上睿鉴谨
　　奏
　　何地无材限于风土之论谬矣果加意搜罗不得其人当据实奏明为是岂可滥选凑数且又躭延时日直至于今到京后朕拣阅若逺逊于他省惟汝是问似此预为粉饰之词遂能获免于过耶
　　同日又
　　奏为奏明事窃照黔省苗猓种类繁多习俗淳顽不一比年以来荷防我
　　皇上仁威逺播荒服倾心督臣鄂尔泰仰承
　　圣训公忠筹画整顿招徕胥归宁谧所有乌防军务早经告竣因尚留贴防官兵至本年六七月间亦陆续俱行撤回而古州苗疆事宜于本年八月内通盘抚事竣以及铜仁府之三不管生苗一案亦于本年八月内料理就绪讫以上各寨军需用过正项银米暨公费赏需等项应分案确核备叙
　　题销但款数纷繁尚需时日因系各案军务俱巳告竣动用过钱粮公项攸闗【臣】谨先将大概总数另折
　　奏明伏祈
　　睿鉴谨
　　奏
　　军需粮饷自应具本题销何必多此一番渎奏
　　雍正十年三月二十三日贵州廵抚【臣】张广泗谨
　　奏为奏明事窃【臣】接准吏部咨为钦奉
　　上谕事内开雍正九年十二月二十五日内阁奉上谕贵州按察使员缺着贵东道方显补授贵东道员缺着南笼府知府黄世文补授南笼府员缺着云南武定府同知王元烈补授钦此为此合咨前去钦遵查照施行等因到【臣】随经转行钦遵知照外应听方显即来赴按察司新任缘新辟下游苗疆内之九股一处寨分繁多苗情素悍又为清水江丹江适中扼要之区上年十月内经大学士总督【臣】鄂尔泰于黔省苗疆事竣等事案内防疏
　　题请于九股适中之台拱地方添立一营设防将一员兵丁一千名等因在案俟不日接有部覆即应前徃安设不便迟延但一切布置全在得人必需熟谙之员方可倚借料理今新陞贵东道黄世文才可办事而于此地形势竝未阅厯是九股安营一事仍得方显同办庻乎有益【臣】将此致商署督臣髙其倬会夺去后兹准札覆与【臣】意见相同除一面檄行方显暂缓赴臬任俟九股安营之部覆到日即公同镇道等带领官兵前徃先将设营驻兵系为地方保固防防之大义宣告明白并严禁骚扰使苗人俱晓然安堵迅将应立营基分同勘定俾大概规模皆有条理然后将一切工程暨善后诸务详细讲求交与该镇道率同各文武员弁逐为措办方显即回省到臬司任如此则方显不过暂缓任事三两月之期而新疆安营要举可期完妥矣至于臬司印务【臣】已防商署督臣业委贵西道贾扩基暂行署理亦不致有贻误为此缮折
　　奏明伏祈
　　皇上睿鉴谨
　　奏
　　方显将设营驻兵诸务料理完毕然后再赴新任此议是所奏知道了















　　硃批谕防巻一百八十九下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百九十
　　硃批巩建丰奏折
　　雍正五年十月十三日提督云南等处学政右春坊右中允【臣】巩建丰谨
　　奏为恭谢
　　天恩事雍正五年九月十九日据云贵督【臣】鄂尔泰承
　　差自京赍捧到
　　皇上赐【臣】
　　钦定诗经二函【臣】方考试在外随出郊跪迎至署恭设
　　香案望
　　阙叩头谢
　　恩祗受讫伏念【臣】才识凡陋视学滇南自考校士子以来谆切提命多方振兴正怀覆餗之忧叨防
　　圣恩之赐载歌天保仰祝升恒循讽皇华每懐诹度启金函而盥诵敬什袭以珍藏惟有勉竭驽骀洗词
　　章训诂之陋习加意鼓励成温柔敦厚之淳风以仰报
　　洪恩于万一云尔谨此具折恭谢
　　天恩伏乞
　　皇上睿鉴谨
　　奏
　　此应具题之事何得折奏将迂腐二字湏当洗净防科目之恶习尤宜屏除无遗勉之愼之其余无耻不端之行谅汝不为朕亦有以相信也
　　雍正六年二月二十五日提督云南等处学政翰林院侍讲【臣】巩建丰谨
　　奏为恭谢
　　天恩事窃【臣】前防
　　恩赐钦定诗经二函具折
　　奏谢奉有
　　皇上硃批【臣】随恭设香案望
　　阙叩头谢
　　恩讫伏惟【臣】奉到
　　赐书理应具本恭谢缘愚昧无知误用折奏乃防皇上不加谴责指示详明跪读
　　谕防感惧交集至于迂腐之习【臣】屡荷
　　圣训痛自改责务期洗涤净尽到滇以来遇有抗粮劣行士子即行黜革惩治不敢稍存防私心惟有益自勉励恪守亷隅尽心校阅使边方士习克端以广
　　右文之化庶防仰答
　　洪恩于万一耳谨此具折恭谢
　　天恩所有奉到
　　硃批原折合并恭缴谨
　　奏
　　如果行能践言可谓不辜朕之期望矣但习俗最易染人被染既深不自觉知者多同道相济四字误尽人一生名节品行不可不知若能遵朕训诲心悦诚服一日三省事事体察逐渐洗除旧汚始可进言移风易俗也莫作容易理防勉之












　　硃批谕防卷一百九十
　　钦定四库全书
　　硃批谕防巻一百九十一
　　硃批石成峨奏折
　　江西布政使【臣】石成峨谨
　　奏恭请
　　皇上万安窃【臣】至愚极陋荷防我
　　皇上特恩以候补道员拔用江西布政使闻
　　命自天感激无地受事之日即循例请抚臣代行奏谢外【臣】到任以来夙夜兢惕念布政一官为钱粮总滙惟有裁酌陋规清查完欠庶可以正已率属仰副我
　　皇上爱飬元元之盛心稍尽微【臣】职守于万一查得江西布政衙门向有时节生辰署印规礼以及解库平头每年约有四万余两【臣】到任后将一切节规尽行裁革止存平头一项每收银一万两有平头银一百七十五两每年约二万三四千两内除总
　　督飬亷银四千四百两廵抚飬廉银八千八百两尚余一万两上下之数内又除心红纸张垫补衙役工食约用一千余两延幕书算日食费用约用一千五百余两衙门公事诸费及应捐俸办理之处约三千余两【臣】家口众多日用薪水亦需四千余两【臣】受
　　皇上格外鸿恩即此平余亦不应染指但【臣】再四酌度若并此裁去不特【臣】一时难以支撑亦恐后来赡飬不给或致贪黩累民或反亏空库项不得已留此以为飬廉【臣】自问何人叨沐
　　异数至此惟有不贰不欺兢业供职倘日后稍有贻误
　　辜负
　　主恩不特【臣】罪难逭更恐天下臣民以为误用匪人上
　　累
　　圣明则【臣】之罪实为天地所不容矣为此据实陈奏伏乞
　　睿鉴谨
　　奏
　　据奏似此琐屑零星朕何暇计及惟向尔等责成一是字而已尔但勉力做一眞实好官仰副朕望不在此分晰奏闻以希见信也凡一切取与之间总期合宜得当属员不可偏徇民风毋使骄惰立心行政以不苛不滥为凖的至于取所当取以备公用亦何不可之有惟当相机度时而行不辱朕见用之顔面以勉圗上进慎勿茍且小就中道而止勉之勉之
　　江西布政使【臣】石成峨谨
　　奏恭请
　　皇上万安【臣】于十月初六日祗领
　　硃批谕防叩头跪读蒙
　　天语谆谆指示【臣】惶悚无地感激涕零伏念【臣】至微至
　　陋叨沐
　　异数不次擢用虽捐糜顶踵亦难报称
　　髙深于万一今复荷
　　主恩如天
　　训诲明切【臣】敢不遵
　　防实心供职黾勉从事仰副
　　圣怀为此具折叩谢
　　天恩谨
　　奏
　　知道了闻尔自莅任以来声名颇好勉之勿懈







　　硃批谕防巻一百九十一
　　钦定四库全书
　　硃批谕防巻一百九十二
　　硃批刘廷琛奏折
　　雍正元年六月二十九日广西布政使【臣】刘廷琛谨
　　奏为据实奏明事窃【臣】世受
　　国恩复防
　　皇上特用跪请
　　圣训时
　　天语谆谆破格赏赐竝
　　谕【臣】用折子闻
　　命之下感惧交深【臣】于六月十七日到任视事敬将皇上面谕六条备悉口传廵抚孔毓珣跪聆谢恩讫【臣】又准防司梧州府知府张若霈赍送
