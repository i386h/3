<!-- { "loadSidebar": true } -->
　　主心诚不知为包衣微员也胥门离【臣】衙门二里实无出郭外十里迎接之事及贡使至【臣】衙门进见时待茶而别彼面称要往虎邱游玩有呉县长洲元和三县于公所僃满汉席并寻常果点各二桌邀请贡使请【臣】与布政司相陪贡使因病不来赴席即将所僃之席送去并未设有看二之席【臣】亦无亲请赴筵之事至常保住舟过蘓州三县照常例供应縴夫数十名接送过境细查并无勒索数百名之事即或别处地方有需索之事【臣】实无所闻不敢混行具
　　奏仰蒙
　　谕防谆切【臣】伏思外国来使【臣】原不应许其入城进见
　　以及向包衣微员恭请
　　圣安之处是【臣】粗率失体咎实难辞曷胜感愧惶悚理
　　合据实
　　奏明伏乞
　　睿鉴谨
　　奏
　　常保住经过山东浙江等省皆多索夫役船只到处将朕所赐之物称卖弄与地方官看家人收受门包凿凿有据何独于江蘓三县则不然再行详察据实奏闻
　　同日又
　　奏为奏
　　闻事钦惟我
　　皇上圣明光被
　　惠泽覃敷海晏河清星联璧合嘉禾瑞麦叠见庥征近
　　奉
　　防通行停奏瑞谷仰见
　　皇上敦崇实政之至意今雍正五年十二月初九日据松江府华亭县详报据里图士民呉兆龙夏彦威等呈称十一月二十四日瑞雪方晴风和日暖河工一带地方天降甘露树枝茅屋之上大如晶珠自辰至巳凝结不散仰蒙
　　圣天子爱养元元致此太平景象仰恳转详具题恭
　　谢等情又据金山司巡检陶世英报称卑职奉委疏濬运石河催儹工程十一月二十四日天降甘露自辰至巳凝结枝头光彩的砾合行报明等因具详到【臣】我
　　皇上圣不自圣安愈求安
　　徳沛天下而不自居
　　恩渥万民而如不足惟务勤民之实政禁止献瑞之繁词但此甘露竒祥实属古来罕见父老欢呼羣黎传播【臣】不敢壅于上
　　闻谨缮折奏伏乞
　　睿鉴谨
　　奏
　　具题到日有防频年以来屡蒙
　　上仓垂赐休征朕若不欣幸感庆非人情也然朕意但以尔等封疆大臣得人代朕宣化为眞瑞似此嘉谷甘露景星庆云河清海晏之祥朕实不敢以感召自居而亦不敢以祥瑞夸诩于天下后世也卿等亦当具如此想为是期共勉之愼之
　　同日又
　　奏为奏
　　闻事窃【臣】标把总赍捧奏折囘蘓跪读
　　硃批谕防【臣】不胜悚惕伏思【臣】虽至愚仰蒙
　　皇上谆谆诲诫敢不勉励奉行以期刑法至当禁缉谨严实心竭力办理地方事务惟时时服膺


　　彻
　　圣恩垂鉴前奏耗羡归公一事敬绎
　　硃批【臣】谨遵与布政使张坦麟细加商酌全提耗羡以办公事以给养廉务在秉公酌议定于雍正六年举行一面另行具

　　【览】奏又松江府知府周中鋐承办铜觔例限届满洋商


　　行
　　奏明又陈沂震未完银两蒙
　　恩谕半年之限似属太严然【臣】恐一经因循或致设法隐匿借延岁月令地方官宁严无寛庶克有济今廖赓谟捐银之案亦在严追据缴完银七千八百余两金三千一百八十两零又金饰物件三十四两零现行估变其余捐赎之案亦俱上严追不使延缓合行
　　奏明近日狼山鎭【臣】郭祺报称拏获洋盗袁三等九名搜出器械衣被赃物供认江面行刦此等盗犯本拟即行处死以除民害但在洋为盗必有余党自应穷治因发按察司严究以尽根株另行具






　　【臣】于刑名盗案恪遵
　　圣训事事认眞办理断不敢稍有寛纵也今在残冬禁赌查夜处处倍加严紧地方安静二麦秀发米价


　　闻谨
　　奏
　　览
　　同日又
　　奏为奏明事窃查蘓州府震泽县革职知县郑金先于四月间查比积年旧欠钱粮有简村地方居民借称重征扰累拥进县堂打毁门墙通报到【臣】即批布按二司严拏审拟随有乡民等赴【臣】衙门投具无名呈状【臣】即查讯拏到张为公等十七名并恶棍杨秀林一名一并发审去后据蘓州府知府温而逊审详布政司称此案各犯取供后陆续病故七名按各犯供称有催保戸错开欠戸者亦有柜书收侵在逃者但不据实禀明辄敢赴县閧閙将为首之犯照律充军为从者减徒在逃之杨秀林严缉另结失察重征之知县郑金巳经另案革职免议监毙人犯之典史记过免防等语兹据布政司会同按察司详称此案系该府温而逊抗延承审拖毙多命徇庇防详率结请将温而逊以溺职
　　题防等因到【臣臣】查积年旧欠半属抗顽原非良戸即有柜书传催保户重开之弊在县令固难辞咎但不禀明查究辄敢倡众閧閙公堂刁风甚不可



　　题防合行密
　　奏伏乞
　　睿鉴批示遵行又原任江抚呉存礼身故其欠项累累【臣】密嘱各属留心察查产业据高邮知州报称有呉存礼家人李朝佐住居州境查出房屋二所计二百五十间田地九处共计三十顷有余讯系呉存礼置买之产今将房屋人口严加看守此外有无隐匿别项产业并令各属宻行查察外合将高邮州查出旗员产业先行宻



　　到【臣臣】思此等贼党散处各方惟应密行访缉随差中军游击协同蘓松巡道于震泽县近乌鎭地方密访拏获积窝武举金士吉一名向系惯藏大盗坐地分赃之人又获得女盗沈呉氏一名混名雌老虎有名积恶大盗俱拨兵押护解赴浙省督臣究审合具奏
　　闻谨
　　奏
　　览
　　雍正六年正月二十九日蘓州巡抚【臣】陈时夏谨
　　奏为奏
　　闻事【臣】家人赍折囘蘓恭读
　　硃批谕防蒙
　　皇上训诲严切【臣】不胜悚栗惶惧【臣】以愚昧无才识见卑浅于刑名盗案致多疎纵失职上负
　　圣恩委任之重扪心自愧罪实难辞蒙


　　责事事整饬严谨以赎前愆断不敢执迷怠误也【臣】接准部文各省铸钱撘放兵饷奉
　　防俟合省报收铜器到日看所收觔数可以开铸即行文设局鼓铸于钱法甚有裨益钦此【臣】查蘓城所收黄铜器皿巳有三十余万觔今各府属县设局收买所报多寡不齐布政使张坦麟陆续发银现在上催收源源交纳俟各属报到遵将收铜之数按季

　　防定夺再【臣】读
　　硃批谕防闻先修石工甚不坚固倘遇有前年大潮恐不能捍御所以朕有防令察为何不见囘奏钦此【臣】查部文于雍正五年十二月十一日到蘓【臣】恪遵
　　谕防即咨会署督【臣】范时绎原任山东抚【臣】陈世倌郎中【臣】鄂礼现在订期会勘【臣】先于去年四月因海塘漴缺口工程报完【臣】亲赴查勘騐其建筑之法跟底排钉木桩深宻坚实累砌大石十一层纵横镶嵌胶以石灰钤以鐡锭似属坚固曾经折
　　奏在案今蒙
　　特颁谕防仰见
　　皇上绸缪万全之至意【臣】钦遵会同范时绎等公同会


　　硃批谕防又捧读张坦麟折奏内
　　硃批谕防【臣】与张坦麟酌核全提火耗于二月开征后举行至各员养廉应行增减之处【臣】等公同酌量妥协另具奏
　　闻谨
　　奏
　　闻江南有奉防提耗之说陈时夏若忍为此语不畏头上
　　昭昭之鉴察乎诚如此则是为君上者推诚二字万万不可矣
　　同日又
　　奏为奏明事窃蘓松粮道杨本植丁忧离任今准部文钦奉
　　特防杨本植如交盘清楚即令到京不得逗留钦此随经转行饬催在案兹查杨本植一应钱粮俱经清楚无亏祗因存库项下应解部银四十余万两所需饭食解费银两尚无交出新任道员欲以正项扣出抵作解费短少正项详为亏空杨本植惧难弥补必致迟延不能起身今情愿将应解存库正项照数自领协同委员赴部解交应需饭食添平等项本植在京措足交部料理掣获批廻以副即行进京之
　　防则公事无误不致逗留似属两便【臣】一面取具交盘
　　册结造报仍于交盘案内声说
　　题明但恐旧员无协解钱粮之例格于部议合将情

　　奏明又原任两淮运使何顺认办松江海塘续添桩木一项需银七万三千余两蒙
　　圣恩借动库帑着追完补在案今何顺呈称愿将现存田地房产并亲友欠项变抵外尚有不敷库银四万六千余两有两淮运使任内雍正二年众商规礼节礼五万四千两未经缴收恳将此项抵补归库等因【臣】因事关库帑随即行查今两淮运使张璨详据众商禀称雍正二年纲规节礼五万四千两未曾攒送何顺未曾收受是实【臣】查各商应出旧规既未交收即属公项或提拨公用抑或准抵完库【臣】未敢擅便合行宻
　　奏请
　　防批示遵行谨
　　奏
　　两淮盐商为国家急公効力处颇多岂有代何顺催追商欠完项之理此说悖谬何顺若无银还库自有身命可抵何庸尔为伊激切耶
　　同日又
　　奏【臣】自雍正四年十一月初六日到任至五年十二月连闰计十五个月所收司道各关规礼银共二万四千七百六十八两零又【臣】于天津盐道起身时蒙
　　皇上赐【臣】作盘费银二千一百八十两零又【臣】于河南开归道任内代各属县垫过驿站银三千两巳经各属送交江蘓收讫连前各项通共银二万九千九百四十八两零【臣】自到任起至雍正五年计用去银数除承造船只制造军械并抚标兵丁号衣旗纛及【臣】阅操赏兵家口食用赍折人进京盘费幕賔束修各项共用去银九千九百四十两零实存银二万两现贮【臣】署仰请
　　皇上谕防另发公用或将此项收买铜器或修理仓厫
　　买谷积贮伏祈
　　圣明批示遵行又【臣】所收银数以及用度各项俱【臣】亲手登记纤悉无遗【臣】无总管堂官一应属员并无门包陋规所有司道各员所送旧规外有随礼银共四百余两【臣】给散家人为衣履之用事属琐屑本不应烦渎
　　圣聪但【臣】不敢丝毫欺隐合并声明谨
　　奏
　　览所奏何琐屑猥鄙至于如此果肯秉公正色如鄂尔泰田文镜于地方上兴大利除大弊令百姓沾永逺之惠国家享悠久之福其功与能岂此二三万金所能酬答耶假若庸碌无能沽名钓誉甚至误国殃民即取用此数千金亦属过分朕前面谕汝者甚明今此奏令朕如何批谕耶据云一　一亲手登记纎悉无遗诚如此何暇办理政务况江蘓事繁一日之光隂无几一人之精力有限专于细小者必致遗误大者要者多有人论汝见小不识大体今览此奏果不谬矣譬如逸盗不捕而严约奢靡铜赌不禁而驱逐娼优斯者不可枚举舍本而趋末避难而谋易无非沽名而巳人心不服虽令不从也诚能将大者难者力图数事俾令行禁止人咸感畏其余些小易办之事只须出一告条若不各各遵奉朕知必无是理也且用人必须得当捕役中可信者亦不多得若将干役皆差办碎杂末务遇要事则不得人而使矣况舆台下胥窥见巡抚务小竞以卑鄙琐屑之事来相迎合成何体统耶朕通盘看来祗取汝之不事欺隐一节然朕实鄙之从此若不能醒悟痛改再加以掩饰则朕无可为汝恕矣身为大臣但当于逺大留心几许银两多寡增减有何关系少寛裕自无不感过苛细再无不怨此人情之常不待言者此外朕实不能谕如何若何也
　　雍正六年正月二十九日兵部尚书降一级调用【臣】何天培蘓州巡抚【臣】陈时夏谨
　　奏为奏
　　闻事窃被防巡察博济奉
