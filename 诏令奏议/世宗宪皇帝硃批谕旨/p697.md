<!-- { "loadSidebar": true } -->
　　雍正六年十一月二十二日浙江总督管巡抚事【臣】李衞谨
　　奏爲恭缴
　　密谕并陈下悃仰祈
　　睿鉴事窃【臣】钦遵
　　谕防巳将逆贼张熙在陜供岀要犯严赓臣沈在寛及吕留良之子孙吕毅中吕黄中吕懿厯当即拏获所查书籍亦皆逐一交岀究讯各供其张熙到浙之处不待加刑直皆供吐惟坚称不知谋逆之事【臣】因案关重大川陜督【臣】岳钟琪前折有将张熙解京之语若不留活口对质无以穷究根源【臣】因此内虽愤激外作从容使其亲族不至逃避随将五犯及书籍等项委员严押于十一月初六日起程解部其余大小家口查明分别监禁防守候
　　防提拏又见吕留良家藏旧书甚多虽皆即刻封贮诚恐一时检点不及或有悖逆著述在内复委知县白环等四员公同前往逐细查点将经史刻本各书尽行造册加封所有缴来钞本臣因赴江南会议海塘防带至苏正在沿途细查封送间今于十一月十七日在吴县地方接到
　　密谕并钞发逆贼僞书【臣】目不忍视口不敢念惊骇如痴莫知所措当即封固暂时密存初不意光天化日之下竟有如此恶逆悖乱之人虽阖门寸磔仍不足以蔽厥辜万分之一无论【臣】受
　　恩深重不胜切齿痛心愤恨入骨即愚夫愚妇稍有人心者亦断无不欲食其肉而寝其皮况防
　　皇上将如此悖逆之字发与【臣】防又开诚
　　谕知臣子职分更当何如岂肯将其同谋逆犯稍有寛纵自蹈罪戾【臣】随即烧羽密封飞咨湖广督抚诸臣凡有供岀浙江案犯飞行知会立即查挐断不致有迟漏【臣】自接奉
　　密谕后愤填胸臆昼夜不安伏思
　　皇上御极以来凡大小政务以及一举一动无不上合
　　天地
　　祖宗之心下惬臣民百姓之愿而
　　深仁厚泽之周浃于穷乡僻壤者又极其普徧而广博谁不深知无不感戴逆贼所造妖言无影无踪天下臣民断不爲其欺骗即据逆书所称天下茫茫无有知几徧防海内等语则其相与悖乱逆党仅有数人如猘犬之狂吠而不足以淆惑天下之公论可知惟其恶极罪大爲
　　上天之所不容是以使之自行投首败露逆谋此皆皇上精诚实心感动




　　加细查内如流冦志三垣笔记杂志等有干冒我
　　天朝之语皆明季末年谬妄之人所记及前明僞藩悖
　　逆事迹非
　　国家定鼎以后新作之书然至今存而未燬罪何可逭【臣】何敢一毫隐讳并同续检岀之隂阳占騐及吕留良严赓臣一班假道学相传著述等书悉行




　　即今虽暂在苏松然相去甚近两书夜即可往返浙江一切事宜【臣】自当加意料理以纾
　　圣明南顾之忧断不使一人得有漏网也再通洋奸商钟觐天等皆巳全获【臣】亲加细讯俱自认不讳且称各商无知日渐贪利效尤若不严行查禁将来必无底止倘能暂留性命无不尽心出力等语【臣】现将各犯带赴苏州会同江南督抚二臣详加确议取具连环互结设总稽查再将伊等作何分别定拟另行
　　奏覆请
　　防遵行相应附陈所有奉到
　　密谕一道具折恭缴其逆书一册遵
　　防不敢录存恳乞
　　圣鉴察销切毋留其逆迹今将续行查出吕留良家书
　　籍开具清单另箱封固进呈
　　睿览谨
　　奏
　　览
　　同日又
　　奏爲遵
　　防覆奏事窃【臣】接准部咨钦奉
　　上谕论语曰百姓足君孰与不足朕宵旰孜孜唯以足民益下爲念是以各省逋赋则蠲至数百万每年正额则免至数十万凡兴作工程俱支国帑偶逢旱涝蠲赈兼施此中外所共知共见者乃迩年以来各省督抚等有以地方旧有之项不敢入巳奏请归公者比时陈奏之际似出急公奉法之心今细加体察此等款项多系地方相沿之积弊歴年未革之陋规不取之于民即取之于国者一种欺世盗名之督抚往往奏请归公以博清廉之美誉更有本系一巳之赃私巳入囊橐又恐败露不敢私吞不得巳而奏请归公以盖前愆又或回护前任之员而奏请归公以掩其短则是诸臣欲沽一己之名欲逃一巳之罪而巧借奉公之説爲此遮饰之计也着各省督抚等悉心确查若无碍于国无碍于民可以归公之项则将缘由僃细声明具折陈奏候朕批示其有上窃之于国而下取之于民者则应永行裁革不许借归公之名以遂其私心而掩其积弊如有仍蹈旧习者经朕察出定严加处分特谕钦此伏念【臣】自沐
　　圣主格外洪恩不次超擢于云南盐驿道布政使任内曽有盐课及铜锡厰各款内额外盈余之银前后约计陆续共有二三十万两在盐课项下者系从前隐匿分肥之黑盐井私开新井白盐井私贩沙卤等项查出并新増按板抱母各井及复开只旧草溪丽江府土井之余息扣存冒销之部费其藩司项下铜锡二厰出产数多则余利自饶及两衙门平头给放所剩聚零合总之羡余又运锡觔至浙发卖之利息皆非窃取
　　国帑暗派商民所得其从前加秤压觔苦累脚户大平收入短扣兑出以爲盈余之弊悉皆裁革俱经【臣】先后
　　奏明将应有之项留存以抵地方紧要各用后经云贵督【臣】鄂尔泰作何
　　奏明归公则【臣】巳离任未及悉知也至于浙江地方原无别样羡余久在
　　圣明洞鉴【臣】所管盐务关税数年以来竭力整顿盐课项下雍正四五六年掣过引目较从前厯来之数共多销四十万引有竒约増课银二十余万两其关税项下雍正四五六年
　　题销案内除南新关无多外北海二关共盈余银二十八万五千余两以上各项俱系仰頼
　　皇上福庇引盐广销商贾流通所得之正项额课非系地方羡余止有盐驿道王钧请裁之该道衙门厯来旧有盐商程费二万六千两屡据各商呈恳情愿仍请复额以充地方办公之需【臣】因其有益于
　　国无碍于民是以
　　奏明请
　　防荷防饬部议覆
　　俞允在案又以盐课项下以不销少销之处移改别县行销除抵还原额课项外溢出折编银连前任共二万一千余两原系额外所余经【臣】
　　奏明请爲修理宁波郡城大嵩塘工水利营房之用此外有各商感激
　　皇恩捐银十万两买米建仓积贮以僃缓急平粜接济
　　民食现防
　　圣慈格外加恩将各商准予议叙又【臣】
　　奏明动支盐课公费银两赴川买米运回平粜百姓既食贱米仍余出银一万七千余两更得爲地方办理要需以上三款均非裁革归公之项【臣】受
　　恩深重图报素心总期额课充裕而商民无亏以共乐
　　于
　　尧天舜日之下若夫窃帑以沽虚名朘民以掩巳过【臣】虽愚昧乆巳深知耻而不爲断不敢于
　　圣主之前稍有欺隐也缘系奉
　　防覆奏事理【臣】谨据实陈明伏祈
　　皇上睿鉴施行谨
　　奏
　　览奏巳悉卿自当在谕防之外也
　　同日又
　　奏爲奏明事窃【臣】重荷
　　恩命委以督捕江南之任伏读
　　谕防着【臣】节制文武调遣兵马诚以盗贼事务关系军机必呼吸相通而后缓急无误乃江南各官奉公警惕者固不乏人然其中亦有无知之辈以【臣】非系本属竟尔泄视往往地方要务迟久不报如淮安城守营防将乌丽珠将【臣】发塘飞递拏贼公文辄令汛兵不行接收驳回扬州营着交铺司投送致悮时日几被要犯远飏【臣】因尚属初犯止加申饬使其改过岂意本月十五日【臣】起行赴苏之际接有漕【臣】张大有密札内称探闻十月二十九日济宁州城内有匪聚众行凶伤害官弁之事臣随即飞行淮徐邳州接壤一带文武各官严加防守地方协拏流窜奸宄并确探起事根由实在情形具覆各去后乃到苏之后止据狼山镇【臣】王安国呈报前事其淮徐道山阳县俱于十余日后以风闻具禀而淮安防将乌丽珠竝不相闻未知何心但念武职粗卤傲慢不谙政体者居多【臣】若将该防将遽行
　　题防治罪则或其人材尚有可取不忍以此弃置惟是伊等之乐于用命者一在畏军政之防劾一在望陞迁之提防今【臣】于盗案疎防自应听两江督臣范时绎会衔列名如有匿盗纵贼查防之外其余不敢越爼过问是以视同赘疣呼应不灵若任其废弛又恐有负
　　皇上委托之重【臣】亦何所辞咎谨按军法于武职官员有过犯稍轻者督抚提镇得以捆责儆戒仍留戴罪赎愆【臣】惟有仰遵成例于军机迟误重情分别惩创一二人庻使畧知法纪而【臣】于地方要务亦不致有覆餗之愆矣本不应琐屑上渎
　　圣聪因江省原非专辖不敢不爲附折
　　奏明伏祈
　　睿鉴谨
　　奏
　　所奏是卿其酌量爲之朕亦另防申明
　　同日又
　　奏爲恭缴
　　御批事窃【臣】前差千总赍捧
　　皇上批回原奏折一匣于本年十一月二十一日到苏【臣】叩首启视逐一钦遵办理外伏念【臣】以愚鲁之才荷封疆兼摄之重方愧见识未周措施难于尽善夙夜警惕不敢矜肆乃屡防
　　天语荣褒巳觉难安今复荷
　　御批览访询各情形俱悉命卿总督浙江朕爲东南一隅早释顾虑之念矣钦此又岂微【臣】分量之所敢当才力之所能及跪读之下更深惶悚惟有恪遵
　　圣训愈加谨慎以期仰副
　　皇上委托重任之至意再【臣】所奏将军鄂密达一事荷
　　防
　　圣主如天之量曲赐
　　赦宥【臣】于二十七日可以起身由松江嘉兴掣盐至乍浦将新设水师满兵营房地基分清回杭即当密爲宣示
　　恩防使之感激奋励涤虑洗心上报格外
　　天恩而【臣】又得与之协力同心共办地方事务近省兵
　　民皆沐
　　洪慈于无既矣所有
　　御批奏折理合恭缴谨
　　奏
　　朕惟愿卿等封疆大臣协力同心也以卿如是纤毫不隐据实僃陈而又于中谅情度理照顾周详朕焉有不听从之理
　　雍正六年十二月十一日浙江总督管巡抚事【臣】李衞谨
　　奏爲请
　　防事窃【臣】接准吏部咨文钦奉
　　谕防衢州府知府朱伦瀚着补授浙江粮道衢州府员缺着总督李衞于通省属员内不必拘例拣选题补钦此所遗衢州知府员缺【臣】现在遵
　　防选补但今有金华府知府吴炯巳报丁忧又处州府知府姚铃其人惟有谨饬小心而刚断不足无以生属员严惮之意于察吏非其所长一俟该员盘查事竣即当遵
　　防具
　　题请调回京爲部属之用是浙江现在巳共有知府三缺内惟处州尚属山僻事简应另选送部其衢州爲闽浙江西交界多有棚民聚处而金华民俗蛮野命案滋繁二缺均爲紧要查有原任嘉兴府乔世臣前经【臣】于




　　和之中饶有风力且向办省仓南米熟悉妥协若以补授抗州一转移间则首郡得人而仓米亦可兼办两有裨益其郭朝端倘防
　　圣鉴可以用爲知府则于衢州人地相宜再查前任嘉
　　兴府同知曹秉仁巳防
　　特恩陞授顺德府知府【臣】何敢复爲渎奏惟是该员虽籍系西北但伊前任浙江知县同知皆在海疆歴年既乆凡塘工战船洋务事情最爲熟练而办事



　　圣明干断实爲地方人才彼此斟酌谬陈末议缘封印
　　在迩恐具
　　题覆奏需时故敢冒昧具折是否有当伏乞
　　睿鉴施行谨
　　奏
　　览
　　同日又
　　奏爲谨陈舆论相同之臆见仰僃
　　圣明采择事窃【臣】前准部咨钦奉
