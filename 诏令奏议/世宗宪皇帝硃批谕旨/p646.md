<!-- { "loadSidebar": true } -->
　　敕部确议悉令改引归商等因经部议不准行今且竝不按例退销过季之票公然运行查雍正五年七月内据防理武定营游击李景泰详称原任游击徐英任内拏获盐车五辆并无票引经阳信县审据商人吴裕德供称委系夏季引盐因持票之张全之带病先行等情开释销案又雍正五年九月内济南城守营把总曲成贵拏获无票私盐五车先经按运二司所取商人王永升初供据称所运之盐部票是春夏二季的夫春夏之票何以行销秋冬二季之盐影射之明验已彰彰毕露矣尚有雍正四年七月内武定州拏获无票散盐八车行非运盐大路经武定州审称押车之于现龙短少食费赴集借钱及后到荘原带部票不便于泥水拏出又因雨大绳蓆霉烂将盐砍包散装大路泥泞车由小路绕行等情仅以责惩销案夫绕道即系贩私砍包又属违例至狡辨借钱方回又不将部票拏出騐防明系临时影射又雍正五年五月内武定营盘获越境无票私盐五车经长山县审称押车之董永刚暮夜错行道路因昏黑不将部票给防今交拨商张奎光带来呈騐亦不杖责销案均不照定例内盐引相离同私盐法追防再查东省额引四十五万五百四十八道内除河南江南所属十五州县共销引十四万三千四百一十道此系隔省未便与东省彻底核算外其济兖东三府食引盐者共五十一州县核算地丁额银一百五十余万两共销引三十万一千五百七十六道登莱青及济兖二府所属有食票盐并引票兼食者共五十三州县核算地丁银一百八十余万两共销票十万三千四百五十二道兼销引五千五百六十二道夫州县之数不相上下核算地丁数又差多而销盐之引与票何至多寡相去数倍则影射侵蚀之弊不又晓然共见者耶且歴城章邱俱属济南之大邑歴城编戸九十八里额征地丁银六万有余销引九千八百三十八道章邱编戸一百零三里额征地丁银七万有余所销票引则四千一百二十八道齐河为下中之邑编戸二十七里额征地丁银二万有余销引四千零七道邹平为上中之邑编戸五十七里额征地丁银三万有余所销票引则一千四百九十三道即此数县而论悬殊若斯是引盐尚借积引以营私而票盐更不湏积引以侵蚀也葢因商领引至场舂筑包盐永阜场截一角舂至蒲闗秤掣截一角至泺闗秤掣截一角运至州县卖销截一角掣盐毎季一次退引按季缴销一季之内似难重复影射自有积引一项而重复影射之弊生若行红扒票之章邱邹平济东济阳临邑青城陵县新泰德平武定滨州蒲台莱芜等十三州县稍近盐河亦赴永阜场舂盐将票引截一角过蒲闗秤掣截一角至州县截一角而泺闗非所经之地故不与焉较之引盐巳少一闗秤掣盘验矣惟新泰一县又过泺闗掣验截一角其行黒扒票之四十州县不近盐河赴各场舂盐截一角至州县截一角奸商一票到手一季之内时日既寛重复影射越行邻境殆无虚日且红扒黑扒之票俱不按季缴销其弊尚可问欤【臣】谨据实奏
　　闻仰祈
　　皇上圣鉴彻底查究酌丁増额其红黑票引立法稽察
　　缴销庻积弊除而盐政肃矣为此谨
　　奏
　　此奏可嘉之至内外文武大臣留心地方事宜凡遇一切利病咸肯如此详悉奏闻则胡弊不除曷令不行也已有防彻底查究矣
　　同日又
　　奏为奏
　　闻事窃【臣】查得雍正四年八月内原任镇【臣】黄元骧任内据武定营游击徐英详称廵兵张琏等于雍正四年七月二十五日协同州役至滨州城南开河地方拏获私盐九百余包并无引票又无人看守随行汛弁移州查明等情续据滨州审称据商人韩恒升伙计赵允琦供称所堆包盐竝非私盐縁商人去年积滞部票一千道无本舂运延至今年三五月内始舂完过闗已经销卖二十二包存盐九百七十八包吁请道宪通融代销章邱未蒙批允始着船戸运贮开河店旁等情审释销案查定例内引票按季缴销过季即属违例今雍正三年票引何以积至四年三五月始过蒲闗秤掣截角如何造册奏销查滨州毎年额票二千七百一十三张毎季不敷七百张今狡辨无本舂运以至积滞票引一千张是雍正三年秋季之内该州即无官盐食矣且迟至四年七月方销二十二包则十月之久该州岂尽食淡者乎隔年票引违例影射实由积引一项得以借口朦混行私【臣】下质庸愚前
　　奏未能尽悉但【臣】之微忱自难逃
　　圣明洞鉴再有雍正五年五月内武定营拏获无票散盐三车经霑化县于七月内讯据押车之生员王于升供称因受暑带票先行等因审释详报近于雍正六年六月十六日始据武定营详称此案业防院宪批示将生员王于升革顶盐斤变价入官准有霑化县移覆等情即此一批与别案逈异从前通同侵蚀之弊已可知矣【臣】谨据实一并奏
　　闻伏乞
　　皇上睿鉴施行谨
　　奏
　　亦有防饬查矣
　　雍正六年七月二十二日山东登州总兵官【臣】万际瑞谨
　　奏为奏
　　闻事窃【臣】于雍正六年五月初一日抵省防审把总曲成贵一案业于本年六月初三日将防审情由缮防具
　　题请
　　防在案嗣后接阅邸报已于六月十八日奉
　　防这事情着总督田文镜秉公严审定议具奏该部知道钦此但未奉到部文不敢擅行回登兹于七月二十日据即墨营防将禀称访得莱州府属髙宻县地方一名吊荘有徐秀家一起来歴不明之人往来不定朝散夜聚正在防商县令设法察拏随有比邻徐万钦赴县首告该汛把总随即防同县令带兵前往吊庄宻行查拏巳获得徐秀徐明髙哲善杨济张兴徐廷徐可得王福臣吴应元小忙等十名经县审讯俱皆供系邪敎又供出伙党牛三









　　宜回本任何必等候部文
　　雍正六年十月初五日山东登州总兵官【臣】万际瑞谨
　　奏为奏
　　闻事窃【臣】边海庸愚谬膺封疆重寄无能报效时懐覆
　　餗兹防兵部劄开奉
　　防田文镜着授为河东总督管理山东河南二省事务钦此【臣】捧阅之下不胜欣幸独是遥隔两省未得亲覩仪型兹督【臣】田文镜于本年九月二十三日以公事亲赴东省济南府【臣】分宜往谒躬聆敎言借以整饬营伍宁谧海疆且督【臣】田文镜之居心行事悉本我
　　皇上之所指示洵足为法是以【臣】轻骑减从于十月初六日起程赴省所有微【臣】起程日期理合恭折奏
　　闻伏乞
　　皇上睿鉴谨
　　奏
　　此行极是应往一见者
　　雍正七年九月初三日浙江提督【臣】万际瑞谨
　　奏为恭请
　　陛见跪聆
　　圣训事窃【臣】闽海陋质谫劣庸材防
　　圣祖仁皇帝豢养深恩涓埃未效愆过频仍复荷我皇上如天之仁
　　逾格优容歴畀封疆重任犬马图报毫无寸绩扪心自
　　愧夙夜靡宁今又叨防
　　殊恩补授浙江提督承
　　圣恩之浩荡感激难名而下【臣】勉欲竭尽驽骀无如才非经济知乏权衡膺此海疆重寄实虑不能胜任若非钦承
　　圣训指示机宜则控驭海防茫无措施且【臣】自雍正三
　　年
　　陛见后迄今五载未获趋觐
　　天顔犬马依恋时切梦寐仰恳
　　圣慈恩准容【臣】轻骑驰赴
　　阙廷叩请
　　圣安跪聆
　　训防俾【臣】知所遵循不致陨越以旷职守诚
　　圣主造就之隆恩而犬马积年恋
　　主之私亦得以稍展矣为此缮折
　　奏请伏乞
　　皇上睿鉴施行谨
　　奏
　　地方紧要不必恳请赴阙李衞秉公持正实心奉职与田文镜同一轨辙为朕所倚信之督臣百凡领其敎益而行更将从前在粤瞻顾徇隐旧习彻底洗除汝来京面聆训防亦不过此数语而已登镇一任实属无忝如能遵循弗失再加勤慎亦可以告无过矣况目今浙省一切整理无甚大费更张为难处也
　　所奏礮台式样一折留中
　　雍正七年十一月二十四日浙江提督【臣】万际瑞谨
　　奏为请更弁兵实在食粮年月以杜顶冒事窃【臣】案查雍正四年陞任江西南赣镇【臣】石云倬
　　奏请将各营兵丁更正实在姓名年貎奉有
　　俞防钦遵在案但兵丁姓名年貎既经更正而食粮年分仍造旧兵年月未免弊窦丛生【臣】防
　　皇上隆恩畀以提督重寄抵浙任事考查兵丁册籍有三五嵗食粮者亦有未生而先食粮者种种舛谬不止一兵一弁诘其所以佥云积习相沿失于改正【臣】思名粮之确实稽察以年貎为慿歴伍之浅深考核以册籍为据若顶接名粮仍造旧兵入伍年月则朦混顶冒之弊难以查考除现在饬令各营逐一更正外但恐与从前所送部册不符理合据实奏
　　闻伏乞
　　皇上睿鉴施行谨
　　奏
　　凡事但当据实办理若虑前册不符该部驳查何难僃将情由声明也奚庸此番渎奏
　　同日又
　　奏窃照【臣】标五营兵丁荷防
　　皇恩赏给银一万八十两营运生息以僃一时之用经原任提【臣】陈天培按数借给五营兵丁奉有
　　谕防着陈天培一一归还交与接任提督另行料理倘借给银两内兵丁有不能清还者着陈天培照数赔补钦此钦遵经署提【臣】冉起鳯接防兵部劄付随移咨陈天培行催五营缴还本银四千九百两有零兹【臣】于雍正七年十月抵宁任事复移咨行催续据五营将僃详称兵丁一时实难全措今又缴还银二千三百余两前后共归还本银七千二百余两尚缺少一万零七百余两伏恳来年作三季缴还等情据此【臣】查原任提【臣】陈天培现羁江省质而兵丁银两到手俱已用去一时实难全归可否俟来年作三季归还以清公项至兵丁内倘有逃亡事故实不能清偿者应于原任提臣名下照数赔补其已归银两凑足八千之数拟交盐道衙门转发殷商连环具结领运按月一分起息俱经札商督【臣】李衞接准回札在案再此项本银俟来秋方可全完则经年利息即按陆续归本而算缺少实多相应一并奏请
　　皇上睿鉴批示以便遵行谨
　　奏
　　银一到手自必花费无存今莫可如何只得听其归还耳
　　雍正八年三月二十五日浙江提督【臣】万际瑞谨
　　奏为奏报雍正六年分收过公粮饷米制造军装甲械数目仰祈
　　睿鉴事窃照浙省各标协营嵗需制造修整军装甲械等费自雍正五年四月内经前任提【臣】石云倬
　　奏定每兵一百名准留公粮守饷三分按年制造修整军械业经接任提【臣】陈天培将雍正五年四月起至雍正六年二月止通省各标营收过公粮制造军械总数具折
　　奏报在案今【臣】于雍正七年十月内到任检查雍正六年分公粮开销数目未经
　　奏报当将各标协营送到雍正六年三月起至歳底止公粮制造各项军装所开工料价值逐细查核多寡不同恐有浮冒滥销情弊随经一一亲行吊验内惟绍协制造藤牌片刀牌刀三项造不合式现在饬令重造赔补外今【臣】查得浙江通省各标协营马步水战守兵共四万九百零五名除各官随丁外应存公粮守饷一千一百一十八名自雍正六年三月起至十二月止共饷米银一万三千四百七十四两零又抚标营自雍正五年六月起至雍正六年十二月止共计收过饷米银二百七十二两零通省合共收过公粮饷米银一万三千七百四十六两零谨将雍正六年分制造过军装甲械数目另单胪列恭呈
