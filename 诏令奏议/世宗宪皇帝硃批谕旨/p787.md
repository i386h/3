<!-- { "loadSidebar": true } -->
　　圣恩劝谕输纳绅衿士民咸知感戴竟有于年限应完之数额外踊跃多交者亦有欠少小户竟能全完者至雍正三四五年分未完民欠钱粮自应全完之项原不在分年带征之内【臣】乘今嵗丰收频檄严催各县上紧征输不得因循挂欠【臣】看光景三四五年之积欠岁内大半可望全完所有【臣】查过各事宜竝现在情形理合恭折
　　奏报伏乞
　　皇上睿鉴施行谨
　　奏
　　料汝断不为欺诳之言也朕嘉悦览之
　　同日又
　　奏为奏明沿海要口添设巡船礮台以固海疆事窃【臣】起身往台时将沿海情形谘询督【臣】李衞督臣言及台州之海门前所一带系属要口我本身不能亲到当顺路查看该地情形如有应添兵目船只因地筹画俟回省之日再为酌定具
　　奏今【臣】清查黄岩县仓库之后即会同调任黄岩镇【臣】方文登前至海门地方察看形势果属紧要查海门一汛系临海县所辖之地出口即属汪洋大海乃商渔船只往来之门户恐奸匪之徒易于出入是以有黄岩鎭标将弁带兵三百名驻劄海门原有设立礮台一座防守此处对岸乃系台协前所汛地原拨有台协将弁带兵五百名防御亦有礮台一座布置不为不周但两岸皆系陆路未曾设有汛船查此港东通东洋及福建广东西通黄岩县治台州郡城江面广濶约计十里【臣】之愚见应添设小快哨船数只责令在海门前所两处昼夜实力巡察偷运米石夹带私盐等弊又黄岩至海门台州至前所虽设有台汛数处恐鞭长难及必于海门至黄岩前所至台郡南北两岸每隔数里各设立礮台一座安设礮位拨兵防守建造营房永逺居住昼夜不许擅离责令将弁不时稽查则海疆重地可保无虞而偷运米石夹带私盐之弊亦便于巡缉难以透漏矣再【臣】到台州太平县之寺前桥乃近海之区彼处有水师哨船二只巡兵三十名把总一员而温州府属之乐清县红桥二处离海不过数里虽有陆路官弁兵丁竝无哨船再平阳县之江口汛离海亦不过数里虽两岸设有礮台竝无船只此三处难以巡缉【臣】之愚见凡陆路临河营汛必得照寺前桥之例每汛设立哨船昼夜巡缉则偷运米石及夹带私盐之弊可除地方匪类亦自闻风敛迹矣今【臣】于九月二十二日回省巳将看过沿海形势与督臣面言而督臣之意亦属相同现在斟酌妥当另行会疏具
　　题外所有【臣】查过沿海情形合先
　　奏明伏乞
　　皇上睿鉴施行谨
　　奏
　　海边要隘应加意巡防以僃不虞设台添兵之议甚属可嘉
　　雍正六年十月二十四日大理寺卿【臣】性桂谨
　　奏为奏明事窃【臣】奉
　　命清查浙省仓库等务已将查过宁绍台等府事由恭
　　折
　　奏明【臣】复于十月初四日自杭州起程至嘉湖二府属查各州县仓库已据
　　题委总查之杭嘉湖道王溯维原任湖州府知府吴简民并嘉湖二府知府将现在钱粮米谷盘无亏缺【臣】查验无异复取二该府及委查官印结存案至各县民欠钱粮内有嘉兴秀水乌程归安等县縁事务殷繁积欠较多目下尚未查清【臣】复会同督【臣】李衞添委试用人员及佐杂等官分县协办勒限查竣其杭嘉湖三府属本省从前亏空及外省咨追各案自【臣】抵浙委查以来据杭州府属之仁和钱塘海宁三县折报共追完银三千二百余两嘉兴府属之海盐县册报追完银二千六百余两湖州府知府唐绍祖折报共追变完银一万一千一百余两又据绍兴府知府顾济美续报追变完银二千五百余两其余未完银两现在严饬各地方官上紧查追不容丝毫隠匿再查浙省咨追案件惟绍兴一府最多俟【臣】将杭州一府查清之后复往该郡严加督察追比其杭州府各县仓库


　　遍歴各州县见汥河汊港四通八达莫可胜数所以江浙二省之匪类在此二府者居多细查嘉协额设兵丁一千三百七十余名湖协额设兵丁一千一百四十余名除去随丁公粮京拨等项名色虽有一千数百之虚名而无一千数百之实用地方辽濶汛广兵单巡察焉能遍及以【臣】愚见嘉湖二府属仰祈
　　皇上谕准再添兵丁及小快船只分防于汥河汊港各处巡查庶宵小咸知敛迹矣【臣】见湖协都司王细问太湖情形王云湖内有湖协及江南兵丁把守幷有哨船可供巡缉其湖边汊港隘小哨船止可在湖面巡缉不能进港须再得设立小快船数十只便于进港搜查【臣】今回省面商之督臣亦以杭嘉湖三协地广兵少为虑如防
　　皇上批准【臣】再会同督【臣】李衞酌议另
　　奏外相应将地方情形一并
　　奏明伏乞

　　奏
　　览
　　同日又
　　奏为钦遵
　　圣谕密奏事窃【臣】于十月初四日自杭州起身往嘉湖二府清查途中闻得臬司有摘印之説【臣】查完二府之事本月二十日到省才知臬司白清为断邵姓家产一案滥用刑夹之故被防【臣】随密访议论纷纷不一有云原防革正白旗汉军拖沙喇哈番之类章京谢士英因将军【臣】鄂密达与白清有亲而当日邵九臯向在鄂宻达门下走动故得乘机从中舞弊指撞者又有云邵家曾求过鄂密达到白清处説情许鄂密达银物托其照拂转嘱愿送白清银四千两之数者【臣】见督【臣】李衞竝见藩司【臣】髙斌问及此事皆云白清顚倒是非不无情弊但将军鄂密达先防过谢士英今事之虚实尚不的确现在审问【臣】到省闻得如此不敢隠讳相应奏
　　闻再东洋托奸商柯万藏带着两个家人去聘请的九个福建和尚被督【臣】李衞访知已差人先在普陀山等俱全行拏获解到在省矣合并奏
　　闻谨
　　奏
　　所奏二事朕皆已闻之
　　雍正六年十二月初五日大理寺卿【臣】性桂谨
　　奏为奏明事窃查浙江带征民欠钱粮【臣】屡饬府县出示劝谕输纳今绅衿士民咸感
　　皇上洪恩竟有于应完分数之外多完者其雍正三四五年地丁钱粮截至本年五月止各属共未完银七十七万一千余两【臣】恐各州县怠于催科则年复一年又成旧欠且今年收获丰稔是以【臣】于秋收时勒限饬令各州县乘时作速催征去后今各属颇能上紧征追而欠户人等亦皆踊跃输纳【臣】随查藩库收银数目据布政使髙斌册开自六月初一日起至十一月终止各州县三四五年钱粮除征存县库未经批解外其已解交司库银共得三十二万八千有奇而岁内尚有二十余日【臣】仍复饬令各属上紧征输源源报解谨将现在追完银两数目缮折具
　　奏伏乞
　　皇上睿鉴施行谨
　　奏
　　催科有术朕甚嘉之百姓既咸知感恩踊跃输纳则征收可不必严急尔当密授意于各有司稍从寛缓将朕此意亦密令督臣李衞领悉
　　雍正七年正月二十五日都察院左副都御史【臣】性桂谨
　　奏为据情陈明龙神着灵恭请
　　敕封永鎭海疆以衞商民事窃【臣】于雍正六年六月间查宁波府属之鎭海县仓库据该县乡民等佥呈以鎭民僻处海濵田多硗瘠全頼雨旸时若岁获丰收邑有蛟门为东南海口紧要之地相传龙神鎭守保防咸潮如遇旱潦祈求必应商民咸借以安今
　　皇上隆恩浩荡海宇升平兼之龙神庇佑得庆安澜呈
　　请具
　　题恳求
　　圣主赐敕加封庶小民頼以保防地方受福无穷等情【臣】随令鎭海县查明实迹去后嗣据该县详称查得邑志蛟门山在县东约十五里环锁海口有蛟龙穴时兴风浪毎年支销地丁钱粮于六月初一日致祭龙神载在祀典如遇雨旱县令防祷有騐顺治八年大兵征勦舟山出闗过蛟门风恬浪静及至螺头门忽起大雾逆不及僃遂得登岸围城十日破之其后海外余孽犯闗见龙拦潮舟不能入皆龙神衞防我
　　圣朝之实迹见于志乘者也等因前来理合据情具奏仰请
　　圣裁应否
　　赐敕加封伏
　　皇上批示【臣】再会同督【臣】李衞另疏具
　　题谨
　　奏
　　该部议奏
　　同日又
　　奏为恭缴
　　硃批奏折事窃【臣】家人前后两次赍捧
　　皇上发回奏折到杭随恭设香案跪读
　　硃批训谕【臣】敬谨遵行望
　　阙叩头谢
　　恩讫所有奉到两次
　　硃批奏折理合恭缴再有
　　奏者【臣】清查浙省各县仓库时凡见绅衿士民即宣布
　　皇恩劝谕上紧完纳今【臣】行司查歴年带征民欠完数去后据布政司单开带征雍正三四五年钱粮续又解到银七万三千五百余两连前共巳解司银四十万一千八百余两尚未完银三十六万九千有零将来蚕麦两熟于
　　题销顶限时所完自必更多再雍正六年分地丁钱粮自开征起至封印日巳收司库银一百五十四万九千九百七十六两零统计岁内已征完七分有余之数较往年亦觉稍増其未完银两虽有六十二万一千八百十八两零开征之后尚有陆续赶交可副
　　题销之限此系巳前辧理者今奉
　　皇上硃批恩防【臣】已密语督【臣】李衞现在斟酌分别缓
　　急以仰副
　　圣慈轸恤元元至意理合缮折奏
　　闻谨
　　奏
　　完纳钱粮固属急公然犹为末节所庆者浙省民情风俗一旦丕变至于如是朕深为嘉赏汝等皆有功于地方之臣也勉之
　　雍正七年四月二十日都察院左副都御史补授漕运总督署理浙江总督印务【臣】性桂谨
　　奏为微【臣】叠沐
　　隆恩恭折奏谢以伸下悃事本年三月十四日【臣】接准
　　浙江督臣咨准吏部咨开奉
　　旨漕运总督员缺着副都御史性桂补授性桂奉差浙江有清查办理之事且李衞奏请进京陛见将总督印务交与性桂署理着性桂于浙江事竣后再赴总漕之任钦此移咨到【臣臣】随恭设香案望
　　阙叩头谢
　　恩恭疏
　　奏谢外窃【臣】一介寒微备员御史毫无寸效荷防
　　圣主隆恩超授大理寺卿旋陞副都御史复荷
　　天恩授【臣】为漕运总督又因督【臣】李衞奏请
　　陛见将总督印务交【臣】署理闻
　　命之下感激涕零惶悚无地【臣】惟有敬谨黾勉罄竭愚
　　忱冀图仰报
　　髙厚隆恩于万一但漕运总督关系挽运
　　天庾职任甚钜伏祈
　　圣慈准【臣】于浙江事竣后赴京
　　陛见叩谢
　　天恩跪聆
　　圣训再往新任庶诸事得以敬谨遵循【臣】不胜感激瞻
　　恋之至理合缮折恭谢
　　天恩伏
　　圣防谨
　　奏
　　陛见之行无庸奏请每岁催漕北来即可见朕且不论何职何任但肯公勤办理无事不克就绪也汝便来京亦不过训谕此二字而已至于汝所统理诸务朕不洞悉亦无可训谕者日前赵向奎在京听其论奏漕务甚觉通透汝赴任时路过苏郡当详询之李衞于诸事练达亦可谘访其言论也
　　同日又
　　奏为奏明事窃【臣】荷防
　　圣恩命【臣】署理浙江总督印务业将受印日期
　　题报在案今【臣】检查案巻访察民情凡有一切应行事件督【臣】李衞悉心办理筹画得宜【臣】俱循照举行兹浙省士民皆感
　　皇恩屡沛教导频施渐成淳朴且雨水调匀春花茂盛
　　而地方亦属宁谧恐厪
　　圣怀谨将现在情形恭折
　　奏明伏乞
　　皇上睿鉴谨
　　奏
　　览奏深慰朕懐
　　雍正七年五月初二日补授漕运总督署理浙江总督印务【臣】性桂谨
　　奏爲奏
