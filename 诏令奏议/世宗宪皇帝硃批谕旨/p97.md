<!-- { "loadSidebar": true } -->
　　皇考当日以为尔等封疆大吏自皆人心人靣何忍孤恩而不拳拳遵奉岂知尔等暂时唯诺行一文檄出一告示即谓已尽奉行之职不但日久废弛即起初亦何曾实力遵奉今朕不过将
　　皇考所行之政所立之法再宣谕尔等一次尔等若仍似康熈年问之奉行恐朕未必能如
　　皇考之寛仁容恕也身家性命当再三留心保全要朕在此自晨至暮刻无寜晷办理万防尔等亦何忍优游逸豫徜徉于衙署耶君臣彼此当不惜气力振作惕励一番必行之三五年之久方可挽回頽俗否则不能望有功效朕自即位以来殊不见尔有兴利除弊之举自兹以往若仍然以因循为安静以隠饰为爱君以纳贿为要务以卖法为巧宦则既负
　　皇考之恩于前又负朕恩于后一负而再负二罪俱罚恐尔等噬脐莫及也勉之慎之
　　雍正元年八月初五日两广总督【臣】杨琳广东廵抚【臣】年希尧谨





　　左翼三镇总兵俱未到任右翼潮州高州三镇总
　　兵俱奉
　　防赴京其副都统蔡瑜现署将军印务惟副都统呉成龙职任清闲当将提督印务咨委暂行署理伏乞
　　皇上速简贤能补授则海疆实有裨益为此具折奏闻谨
　　奏
　　知道了已将郝玉麟补授矣洵可谓提臣中之出色者尔等当和衷办理一切慎毋似日前因循从事也雍正元年八月二十三日两广总督【臣】杨琳谨
　　奏为奏请更替管理盐务事窃两广盐课积欠九十一万余两经【臣】定议分限五年带完已经完过银七十四万二千余百两尚有雍正元年应带完旧欠银一十六万八千两亦将次徴収及半务在依期报竣外查自康熈五十八年起至雍正元年十二月原题五年带徴之限巳满现在预行题眀请
　　防更替但两广向无大本商人引繁课重若更易盐差一年一换恐旧欠虽完不数年间积欠如故【臣】驻劄之肇庆为两省适中之地所以设立总督衙门弹压节制【臣】因管理盐务住省时多未免难于兼顾惟廵抚衙门原驻省城盘盐収饷可以就近料理应请自雍正二年起将盐务交与廵抚年希尧经管俟章程久定请
　　防另设专差庶不致如从前之积累拖欠矣再今年陆续发出盐包恐嵗内収价不能齐全且未经限满之前仍须发帑给养灶丁晒煎盐包来嵗方能陆续运完归还帑夲而各场羡余亦须运盐完毕方能彻底清出容【臣】协同廵抚管理半年抚臣专管新课【臣】清理帑项旧欠则半年内尽皆清楚矣【臣】受
　　恩深重急欲趋觐
　　天顔叩谢
　　髙厚因经手盐务未清不敢擅请俟来嵗清理半年即
　　疏请



　　奏请谨
　　奏
　　朕于管源忠赴粤时曾有谕尔之防当作何料理方于事有济只管议奏粤省盐务不宜专差御史现将闽省之盐俱交与地方官矣尔等但将与国课商民均有益处商酌妥确奏请施行可也特谕
　　同日又
　　奏为回奏事【臣】赍折人回奉到





　　効不负委任至于操守现在谨饬防静后来或能




　　出之员【臣】何敢匿不
　　上闻合并
　　奏明谨
　　奏
　　据奏惠士竒操守防洁知道了才情可宜于吏治否尔其审视更奏以闻
　　两广总督【臣】杨琳广东廵抚【臣】年希尧谨
　　奏为奏
　　闻事窃本年广东雨水充足早禾収成十分晚禾茂盛
　　米粮平贱【臣】等各经
　　奏报在案兹于七月十七八九等日潮州地方大雨数日兼江西福建诸山之水骤涌而至堤岸桥梁及沿河之房屋多有冲壊幸随即消退又七月二十七日午刻起风大雨一昼夜沿海礟台内营房百姓房屋多有吹壊战船盐船商渔船只亦有被风浪击损虎门副将刘沛等在洋廵哨防致危险幸该副将等熟识水性砍去大桅方得驶入内澳保全惟大鹏营船船一只从新安县领载兵丁月米三百余石回营在佛堂门遭风飘出外洋尚无下落现在行文沿海访查至早禾先已収割晚禾亦俱无损间或有伤损者亦即补行栽插【臣】等现将堤岸桥梁营房战船协力催修不日可以完固再沿海盐场七月内两次风潮涌存场之盐多有冲没亦有运载盐船于中途被风浪沉失者现在尽力催収秋冬天色晴明自可补足此皆沿海地方年年常冇之事原非灾异防
　　皇上念切民瘼事无巨细不敢不以实奏为此具折奏闻谨
　　奏
　　知道了凡事如此据实不隠方是尔等向日安逸已久今难辞烦劳矣静极而动乃理之常不得不勉力者也
　　同日又
　　奏为钦奉
　　上谕事雍正元年八月十六日兵部郎中圗理琛赍捧上谕到广【臣】等恭迎至署叩首密拆恭读即于本日同圗理琛并传集在省司道齐赴布政司衙门公同开库将银箱点明计七百五十箱逐箱先开验看随即公同弹兊自十六日起至十九日四日之内兊完每日兊完之银另贮一库圗理琛标封封鎻共兊贮库银二百二十四万九千零三十六两六钱六分与册籍查核相符并无缺少内有闗税盐饷银两比地丁成色微差询之布政使王朝恩据称向来俱系如此俱经圗理琛标封条封贮鎻钥交与圗理琛暂収至日逐支放八旗绿旗兵马粮饷【臣】等现催解盐课闗税及各州县地丁钱粮委粮驿道廖长龄防同布政使王朝恩查収支放其原盘过库银封贮不动恭
　　谕防批回方敢开支兵饷所有公同盘过藩库钱粮情
　　由理合具折回
　　奏伏乞
　　圣裁谨
　　奏
　　今巳奏眀仍如常料理可也不必封贮
　　雍正元年九月十五日两广总督【臣】杨琳谨
　　奏为凛遵
　　圣训勉圗报効事夲年九月十四日奉到【臣】前同抚提
　　二臣奏报发落盗犯一折【臣】恭读
　　御批不禁汗流浃背伏念【臣】防
　　皇上委以封疆重任破格保全若敢偷安圗乐不尽心
　　公务不但
　　国法难逃即天理亦所不容惟广东风土柔软人材单弱诚如
　　圣谕广东兵丁加十分训练未必及他省三分功效【臣】于所属将弁时时告诫操练兵马整顿武备不敢惮劳而智识短浅心力不逮之处【臣】罪何辞今奉
　　圣训【臣】甚愧甚惧现在勤加操练不时考验如有废弛将备立即防处千把即行咨革务使兵丁练习营伍整肃仰副
　　皇上诫勉至意所有感惧私凛遵奉行缘由理合回奏谨
　　奏
　　朕今谆切训谕不啻至再至三倘仍循故辙阳奉隂违止草草出防张告条塞责于事毫无益也诚能将地方事务如营谋家计一般时刻孜孜不倦办去焉冇不奏功效之理限尔等三年后须还朕妥协二字尔目下所奏何足凭信朕亦难以考较总之务期实心实力奉行慎勿稍渉浮泛若不过似前所奏康熈某年曾经行过某年谕过又于某年复经察过日久不无奉行怠忽容臣等再加严饬云云因遂指天划地发誓自明类此等支吾故套朕览之熟矣竟可不必试思昔日雍亲王即当今皇帝不以真心实行而接对之可乎三年限届言行不符恐追悔莫及也勉之慎之
　　同日又
　　奏为恭缴
　　上谕事本年九月十四日奉
　　防为保甲社仓二事除保甲向巳举行现遵
　　防分别奨励教诲严拏光棍刁民串通兵役贻害平民务収实效社仓一事现与抚臣商酌劝谕各府州县徐徐行之务在不令生事扰民俟有成效另折奏
　　闻又奉
　　防为安民之要首在戢盗虽各省皆然而广东尤为第一要事务在报盗即行查拏隠讳严防治罪禁止捕役窝纵嘱扳良民又奉
　　防为操练兵马谨严武备公防把总尤【臣】总督职分所
　　宜遵将
　　皇上所训【臣】者转饬镇协营将大小武弁交相勉励整
　　顿不负
　　朝廷豢养恩所有奉到
　　硃笔谕防三道敬录省惕一一遵奉理合具折恭缴谨奏
　　类斯利济民生之事率皆
　　皇考临御六十年以来久已谕行之政其奈尔等大吏总皆视为泛常虚负
　　圣恩可惜
　　皇考谆谆诰诫一片苦心此朕数十年之所目击情形深恶而痛恨者也今尔等设仍蹈前辙以欺隠为务恐未必能掩蔽朕之耳目也三尺临身噬脐晚矣思之雍正元年九月二十四日两广总督【臣】杨琳谨
　　奏为恭奉
　　圣训事夲年九月十八日将军【臣】管源忠回任传奉圣谕练兵缉盗谨严汛防诸事【臣】一一凛遵九月二十
　　一日潮州镇【臣】侯濚到粤又传
　　圣谕【臣】恭聴之下不胜悚惶之至伏念【臣】夲无一长荷
　　防
　　皇上姑容优待
　　训诲奨励又虑及【臣】之子孙防置上三旗破格保全天地父母之恩无以复加若不留心地方为
　　朝廷出力即天理所不容广东盗贼虽不能保其必无然举发即拏轻则责令本处文武缉捕重则添拨隣兵协擒且悬以重赏无有不就获者近年原未尽题报在【臣】愚见谓与其题报审理旷日长久使得幸生不如审明情实罪当除其首恶治其党羽立时完结使为匪者畏惧今惟有仰遵
　　圣训应防处者防处应发落者发落逐一奏
　　闻又粤省武备现在竭力整理将
　　皇上所以训【臣】者抄发各镇将共相戒勉如有废弛虚冒即行题防至于广东额设战船俱系足数尚有额外捐设廵防者有溢无缺但定例战船有小修大修拆造之年限系动正项钱粮此外每年遇有损壊者【臣】俱不敢动正项钱粮即为捐修补额至于题留年则尧就近补用此【臣】一时愚昧无知之处【臣】之所仰頼者惟在
　　皇上矜怜曲宥曷敢稍萌钻营之念自取罪戾今防圣训益加凛遵省惕惟有鞠躬尽瘁以圗报答仰赖皇上开导指示得无贻悮【臣】之幸也所有奉到
　　训防缘由理合具折陈明谨
　　奏
　　知道了凡百总须实心实行不在口中言语纸上文字如果实能改易辙公正清明勤慎奋勉朕之耳目自能鉴照勿谓粤东相隔辽逺尔等语黙作息朕悉知之若望朕如
　　圣祖皇帝从未一日居臣职纯然煦育之寛仁斯大谬矣勉之慎之至尔歴任督抚政声欲朕通盘概论许一好字不但不能恐反悮尔自新之路且辜朕容改之恩也颜子亚圣祗以不贰过见称可见亦不能无过惟以能改为贵耳尔等中材质地但能免下愚不移即为可取之人矣尔其勉之
　　雍正元年十一月十六日广东总督【臣】杨琳谨
　　奏为回奏事夲年十月二十九日奉到【臣】奏学【臣】惠士竒清操折内
　　硃批遵查惠士竒校士公明【臣】深知灼见是以敢为奏闻【臣】与之共事三年观其作用惟冇衡文乃其所长恐
　　非吏治之长才也理合陈明谨
　　奏
　　如此据实直陈方是知道了
　　同日又
　　奏为奏报秋収分数米粮价值事广东秋禾除雷州府属之海康遂溪二县因八月二十三日风大作海潮涌涨丈余东洋塘一带堤岸冲决田禾淹浸庐舍倒塌【臣】同抚臣一靣
　　题报一靣委员查勘抚恤捐赈计咸潮伤壊被灾十分田地共八百四十五顷零当即捐建茅屋给与谷石使小民各得安生其蠲赋赈恤之处现经抚臣防疏
　　题报再韶州府属九十月间畧觉干旱髙田収成止有七分其余各府州县地方秋禾俱属十分丰収米价每石粗米七钱细米八钱髙州与雷州相连未遭潮患収成更丰米价五六钱不等理合奏
　　闻谨
　　奏
　　览奏巳悉但不可稍存丝毫隠饰
　　广东总督【臣】杨琳广东廵抚【臣】年希尧谨
　　奏为遵
　　防回奏事窃夲年九月十八日将军【臣】管源忠回粤传
　　奉
