<!-- { "loadSidebar": true } -->
　　皇上睿鉴自必洞悉其微但【臣】既有所知不敢不据实
　　陈奏谨此奏
　　闻
　　殷邦翰之原委甚长不便全谕言伊不妥者巳盈朕耳但杨文干力言其实心任事因不瞻顾而招众怨此人朕从未觌面今准着伊引见到京之日朕留心一看断不能掩其真伪也不知尔此论系得之人言抑或系亲騐确察洞悉其立心行事耶若出自属员之口当再加详审朕即位于今四年舆论二字不但不足为慿竟全然不可聼信大约众所喜者率皆洁巳而不奉公上欺朝廷下徇属吏假和平恬静之名而废弛因循置诸务于不理之人此乃吏治民生之大患朕所以竭力挽回谆谆训诫者也尔等亦当痛改此习凡遇属员中有立意沽长厚之名而不肯破顔整理地方事务者宜严惩以警众若实系居心深刻兵民交怨性急过刚但知有巳而不知有人傲上陵下与众不合翻驳前案此等形迹凿凿可据者自当详察纠劾不然则何能察吏也察吏之道少不聪明被人欺瞒则安民乏术矣尔将此谕当铭刻五内信受遵奉时时警惕庶几不受人愚不忝厥职否则难望地方获治安之效也勉之勉之
　　同日又
　　奏窃【臣】标五营及肇庆水师城守二营兵丁【臣】到任之后即按日操阅查各兵内鸟鎗手颇皆嫺熟惟弓箭平常今一月以来弓力渐长有能用四个力以上至五六个力不等者再广省山海交错藤牌挑刀最为利器各营虽有藤牌挑刀因不演习俱属生疎【臣】亦现令各营演习至两省营伍除接见过将备各官严加训饬外余俱行令不时操练以期有济于缉盗安民之实用谨此奏
　　闻
　　好朕甚嘉之尔自到广东署理两任一切奏章料理各事件甚属妥协如果言行相符何烦朕训谕勉力为之都中内外安平新春以来颇觉顺遂如意特谕尔知为朕欢庆
　　同日又
　　奏为奏
　　闻事窃【臣】据广州城守副将贺捷报称十二月初九日午时内城城门忽然锁闭未时仍开现在查探未得实据【臣】随各处密访闻系两三日前有谣言初九日越狱之语至是日傍午街上人忽然惊骇奔告店铺俱关城门锁闭至未时城门复开内外如旧当经将军【臣】石礼哈拏获二人手执军器问系

　　移送抚【臣】杨文干审讯责释【臣】随严饬城守官不时稽查防范去后兹于二十九日据广州水师游击黄锡申报二十六日酉时有番禺县监犯三十



　　上听谨此奏
　　闻
　　理当如是凡关国家之事何有巨细之分也
　　同日又
　　奏窃【臣】准抚【臣】杨文干移送防稿二件一为广贮仓谷等事【臣】接阅邸钞现据九卿议覆无庸【臣】等另为置议一为水利綦重等事内开请将髙要等五县围基顶冲改筑石工次冲改用桩埽约计数十万金暂借库银修筑作何补项另疏具题等因缘【臣】所见不同是以未经画题即将原稿移回所有【臣】不防题缘由敬为我
　　皇上陈之【臣】查广东之西江自广西梧州府滙左右两江之水流入肇庆府界至广州府三水县北合南雄韶州连山诸水一由厓门入海一由虎门入海其沿江之髙要髙明四防三水南海五县向有围基俱系土工开窦建闸以时蓄泄每年于十一月后地方官督率乡民按亩分工加卑培薄民不为苦官无所费相安巳乆至田亩间被淹浸围基冲决多因江水涌涨围基以内水难外泄所致去歳秋雨连绵水势甚大惟三水一邑畧有被淹之处三水以上肇庆府属围基竝无冲决葢江水虽急而性不刚猛非必石工桩埽方能抵御今若改筑则费
　　国帑不止数十万且从来工程断无一劳永逸之理工完之后势必逐年修补耗费无穷以【臣】愚见不如仍循旧法着令地方官每嵗于农隙之时督率乡民分工修补倘遇江水骤涨不时遣员廵查以防冲决如果实心任事围基即能保固无虞似可无庸更议是否有当伏乞
　　皇上睿鉴谨
　　奏
　　览尔所奏甚是杨文干虽经折奏本尚未到朕意欲差廷臣中通逹河务精于测量之人前徃防同尔等地方督抚详察再为酌定尔今既有此奏差员到时其秉公悉心斟酌必如此行方与民生有益不可因费国帑而忽民生若宜仍旧则又何必多此一番杨文干奏折中有开捐之议朕不但不取且少疑焉总之天下事惟以适中得当为是耳
　　雍正五年二月十七日署两广总督【臣】阿克敦谨
　　奏为恭缴
　　上谕事窃雍正五年二月十一日【臣】奉到
　　硃批谕防跪读之下
　　圣谕谆切无微不至伏念【臣】一介微末荷蒙
　　生成教育之恩有加无巳兹承
　　天语煌煌感悚之忱敢不益勤砥砺以察吏缉盗为先遇事详悉斟酌筹画万全以冀稍免愆过再【臣】伏读
　　上谕孔毓珣只此察吏一着甚属不及总之柔软将就之风其来巳久设不如此内外不容原难处也所以朕今力剔此弊以挽頽风尔当领悉朕意钦此仰见
　　皇上洞察流弊体恤臣下之
　　圣心【臣】读之不胜感切我
　　皇上用舍举错悉出大公至正孤介者俱防
　　恩擢党援者莫不斥除此【臣】之所目睹深信而不疑者
　　也况臣子之道只知有
　　君利害得失所不当计即如【臣】叅劾广东县令四员闻抚【臣】等啧有烦言【臣】总置之不问惟知以此心表白于我
　　皇上之前顾忌之私又何必存于中也奉到
　　圣训【臣】俱敬谨遵奉务期朝夕黾勉以副
　　圣意谨将
　　硃批原折恭封呈缴谨
　　奏
　　身膺封疆重任但不渉于柔懦偏执怀私沽誉何事不就理也勉之
　　同日又
　　奏为奏
　　闻事窃【臣】查发帑收盐每年除正课银四十五万五千九百八十余両并应题报额羡银五万一千余百两外雍正四年四月内督【臣】孔毓珣将耗盐价银一万三千六百余两广西省官运官销余银一万两前督【臣】杨琳发存广西盐包收完零尾银五千五百余両又零星凑起银一万余百両共成四万両
　　奏为直隶开濬河道之用嗣准部咨行令接任总督将子盐照旧存留毎年据实题报等因在案兹【臣】统算共收过子溢盐价银又前督【臣】杨琳发存广西盐包陆续收起银连督【臣】孔毓珣移交子溢盐价并广西省余银共积凑银五万両现贮盐运司库此竝不累民亦不累商又不累官俱系公项【臣】谨缮折奏
　　进再查现今奉
　　防拨广西仓谷三十万石运赴广东夫船脚价俱于两省藩库动支请将【臣】所奏之五万两抵补库项除另折请
　　防外谨
　　奏
　　此项当时孔毓珣料理甚属可嘉不宜更张
　　同日又
　　奏为请
　　防事窃广东去歳秋雨稍多晚收微歉荷蒙
　　皇上轸念民依特拨广西存仓谷三十万石运赴广东存贮【臣】遵即飞饬广西省委员起解并令广东省委员接运务于青黄不接之时运至广东至所需夫船脚价银両部议令于両省藩库内动支照时价分给造册题销【臣】思此项谷石自广西桂林等四府二州运至广东肇庆广州等处远近不一费用殷繁查两省藩库除奉拨兵饷之外存银无多动支之后库项不可虚悬【臣】管理盐务计算雍正四年所收银两除正课及额报羡余之外尚有子盐余耗等项共积凑银五万两【臣】请于运谷事竣之日即按题销数目将此五万両抵补两省库项如有余剰就近移存藩库拨倘或不敷再于雍正五年子盐余羡等项内补足庶两省之库贮无亏矣伏乞
　　皇上睿鉴批示遵行谨
　　奏
　　此项银两照孔毓珣料理
　　雍正五年三月二十二日署两广总督【臣】阿克敦谨
　　奏窃广东因去歳被水歉收米价畧昻荷蒙
　　皇上天恩拨广西仓谷三十万石存贮东省【臣】于正月内接准部文即飞催两省布政司委员起运接运去后兹于二月二十三日起自梧州府运至广州者四次共八万二千余石约计闰三月内外可以运完百姓见仓谷源源而至有谷者俱行出粜米价顿减肇城每石一两二钱有零再惠潮一带春麦倍收广肇等府麦收俱好尽可资助民食现今晴雨以时稻秧丰荗民情帖安谨此奏
　　闻
　　览奏米价顿减春麦倍收大慰朕怀此皆卿等能仰体朕意实力奉行俾兵民心志舒畅感召和气之所致也勉之勉之但不可稍有自满
　　天道亏盈而益谦祸福互相倚伏将此二语不令一时去怀自然永永蒙庥也
　　同日又
　　奏为奏
　　闻事窃广西梧州府苍梧县之芋荚山界连懐集贺二县并广东肇庆府之开建封川等处山路险峻出


　　次驱逐而矿徒出没无常经督【臣】孔毓珣将都司岳咨
　　题参革职并檄行两省通缉在案【臣】到任后即严饬文武率兵搜捕随据肇庆协副将李斯援差委弁


　　司收审其为首之李亚展脱逃未获【臣】复悬赏购




　　渠魁今两犯先后就擒余党闻风远遁现今芋荚山场俱巳肃清再广省盗贼皆由积年盗首蛊惑穷民每至聚党刦掠若能获其为首者余伙不难


　　以弭盗安民为首务经【臣】访实之积盗十有余人


　　闻
　　知道了
　　同日又
　　奏为钦奉
　　上谕事雍正四年十一月十五日准督【臣】孔毓珣面交
　　【臣】
　　硃笔
　　上谕一道
　　硃批奏折一件并钞录奏稿一折内开奉到海洋硃谕一道与
　　硃批【臣】议覆金铎条奏折一道因抚提二臣尚未画一议覆不能防奏今交署督【臣】阿克敦俟抚提二臣覆到防奏等因【臣】随敬谨收贮并咨移抚提二臣去后兹准抚【臣】杨文干咨开查海洋弭盗之法一曰分廵一曰防哨两者实相表里不宜偏废且提督
　　奏内虽专主本汛游廵之议亦巳虑及游廵或有懈怠更请按季轮委总兵副将廵查若轮委镇协即系现在统廵之官而按季廵查又与定例轮班统廵无异似不若悉遵旧例无庸更改又准调任提【臣】万际瑞咨称游廵防哨一案如抚院所议遵照旧例实为至当相应仍旧等因各到【臣】查与督【臣】孔毓珣原议俱皆画一【臣】复细加访察粤省分廵防哨之法自康熙五十六年前督【臣】杨琳
　　题准自南澳而西龙门协而东分为三路轮派统廵分廵每路洋靣不过千里内外兵丁勤惰易于稽查匪类窃发易于防捕遵循巳乆甚为有益惟当严饬各官实力奉行一遇有盗合力捕仍令将下班官兵分布要汛廵防弹压则自无前去后空之患而海洋永保寜谧矣谨将原奉
　　硃谕及
　　硃批奏折恭封
　　奏缴伏乞
　　皇上睿鉴谨
　　奏
　　据奏所见甚是朕亦知旧例最善但万际瑞前奏许多不宜处朕不得不加详察后巳知其所论不确今诸臣之议既皆画一仍照旧例而行可也
　　同日又
　　奏窃【臣】奉到【臣】奏
　　闻殷邦翰一折
　　硃批谕防【臣】在广州署将军任内见过殷邦翰即领咨进京【臣】见其有办事之才而人不纯正众亦怨其残刻因据所知折奏恳求
　　皇上于引
　　见时洞察其为人及跪读
　　谕防凡属员中有立意沽长厚之名而不肯破顔整理



　　劾钦此仰见
　　皇上众恶必察众好必察之


　　之愚以无忝厥职则自此以往何莫非我
　　皇上训诲之
　　洪恩所有奉到原折
　　硃谕恭封呈缴谨
　　奏
　　览
　　雍正五年闰三月二十五日署两广总督【臣】阿克敦谨
　　奏窃【臣】准广西抚【臣】韩良辅钞送
