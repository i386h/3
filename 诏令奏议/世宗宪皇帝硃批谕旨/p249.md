<!-- { "loadSidebar": true } -->
　　奏明添买骡二千头应需餧养豆草亦已檄令如数备办再查进藏官员应需粳米西宁县仓现有存贮粳米尽足支发又进藏官兵应需裹帯炒麪西宁县大通卫二处仓内现有收贮青稞尽足磨用又满汉兵丁连跟役人等裹带四个月及住西宁四十日口粮所需粟米除西宁仓现在存贮粟米支用外经布政使等在临洮巩昌二府属拨运粟米于正月陆续运送至三月间即可全到西宁再查钦奉
　　上谕陜西采买骡头甘省前后共应采买骡二千头【臣】现在委员严催各属上紧购买送【臣】亲验发布政司分派加意餧养至运粮需用口袋鞍屉一切等件臣亦严饬上紧备办务期三月内解运到宁以备需用至各处解送马骡沿途应需豆草【臣】亦已檄令转饬沿途地方官早为预备勿致临时有悮军需重务诚恐上厪
　　圣理合将备办情由缮折奏
　　闻伏祈
　　皇上睿鉴谨
　　奏
　　朕何暇览此等章奏便览讫亦不敢遽言其是否总谕尔办理莫悮母令属员冒销二句之外更无可批谕也凡军需之项须待大兵凯旋事事清楚之后方可论其功罪耳勉为之
　　雍正六年三月二十三日甘肃廵抚【臣】莽鹄立谨
　　奏为恭报雨雪日期事窃惟甘肃地方时届季春正田苗长发之时雨水最为紧要今据布政司据详呈报平凉府属于二月二十一二及二十七八等日得雨雪一二寸至五六寸不等庆阳府属于二月二十一二及二十七八等日得雨二三寸不等临洮府属于二月二十七八九及三月初四五等日得雨雪一二三寸不等巩昌府属于二月二十一二及二十七八等日得雨雪二三寸至四五寸不等甘州府属于二月二十一二等日得雪一二寸不等凉州府属于二月二十一二及二十八等日得雪一二寸不等西宁府属于二月二十八日得雪一寸宁夏府属于二月二十一日得雨一二寸不等理合缮折奏
　　闻谨
　　奏
　　如欲感召
　　天和惟在秉公克已存诚主敬黾勉吏治
　　上苍自无不垂佑之理勉之敬之此理朕见之甚透
　　同日又
　　奏为奏
　　闻事窃【臣】奉
　　命廵抚甘省兼理茶马重务其一切茶法利弊敢不悉
　　心筹画仰荅
　　天防于万一查前抚【臣】石文焯于雍正五年正月内遵照部行将西宁庄浪洮岷河州甘州等五司官茶毎司每封各酌定价値银数具
　　题随准部文以所议价银与督【臣】岳钟琪所奏价値大相悬殊令据实确估另行具题等因虽经屡次严行催比无如五司官商防不能如数售变所以至今未能定议具
　　题【臣】查督【臣】岳钟琪从前所奏每封变银一两二三钱之説縁彼时西宁正値军兴大兵云集番汉杂处需茶甚多是以茶价腾贵今【臣】严行申饬细加确访各处时价实属不一各司每封价値与前抚臣原
　　题酌定之数并无悬殊若照此价将各司库茶陆续发商分年代卖尚可渐次销售如照部驳指定一两二钱之价则销售实属维艰况现今五司官茶已积有百万余封尘堆在库再加每年应收新茶二十七万余封若不亟行设变将来递年累积难免浥烂之虞
　　国课反致虚悬再查茶商交纳官茶昔年俱以黄茶交库其质低薄商人自卖但系黑茶其价髙昻【臣】思昔年输纳黄茶原为招番中马今既不中马所纳之茶乃系变价归课之项【臣】请自雍正四年为始应纳之官茶饬令各商一体交纳黑茶不许仍前髙低置办则官茶商茶均易销售而
　　国课亦不致虚悬再查官茶壅滞难于发变皆由私茶横行而地方营汛各官非关切已稽查不严所致是以【臣】到任之始照依盐法之例通饬陜甘所属各地方文武官弁尽力查拏近日私贩稍觉敛迹【臣】请嗣后地方文武官弁如有勤于缉私拏获多贩者按照拏获私盐例议叙将所获茶内酌量分数给赏兵役以示奬励倘或怠玩纵私一经查出官弁纠防兵役严处庶文武各官咸知儆惕于茶政实有裨益是否可行伏候
　　圣裁谨
　　奏
　　茶政之弊甚多朕实未达即尔甫到甘省据所听闻一二人之论亦未必能洞悉隐微朕意与其于未透彻时急遽更张不若俟深知灼见后再为酌剂庶免后日仍复改正朕既未洞彻其事不便批谕是否全赖尔秉公详审为之仍与督臣岳钟琪商酌川陜之事伊甚熟谙可与之斟酌定议应题者具本题奏
　　雍正六年五月二十一日甘肃廵抚【臣】莽鹄立谨
　　奏为奏
　　闻事窃【臣】前奉
　　命亲往西宁料理官兵出口事冝查兰州庄浪以至西宁一带地方因雨水稍觉愆期疫疠流行兵民皆有传染【臣】仰体
　　皇上敬
　　天勤民之至意随行令布政使率同文武官弁虔诚祈雨一面配合太乙辟瘟丹广行施济【臣】又配合袪疫药茶在宁分发各营弁兵凡有传染者三五日即皆全愈今兰州西宁各地方于四月二十一二及二十九等日连沛霖雨疫气全消兰州又于五月十八九两日连得大雨四野霑足又据平庆临巩四府禀称四月初十二十一至二十六七等日俱得甘霖虽尚未霑足而夏苗可保无虞秋田亦可播种从前疫气虽多传染目下已经渐退宁夏府禀称四月二十三至二十七等日大霈甘霖入土约有五六寸查看大清唐汉三渠水泽俱十分充


　　微雨虽未霑足目下雪山冰泮尽足灌溉民间疫疾幸止卧病四五日即愈凉州府禀称四月十七二十二十九等日大雨滂沱四野无不霑足虽有疫疾传染然越三日即愈并不为害肃州防禀称



　　天和所致【臣】谨缮折奏
　　闻谨
　　奏
　　览
　　雍正六年六月初一日甘肃廵抚【臣】莽鹄立谨
　　奏为奏
　　闻事窃【臣】奉
　　命前赴西宁料理官兵出口事宜于四月初六日自兰起程十二日到宁【臣】随督率道员殷邦翰刘之顼等将官兵需用裹带口粮米面等项分头赶办齐
　　完各路官兵陆续先后俱已到齐嗣于四月十六日总理西藏军务左都御史【臣】查郎阿副都统【臣】迈禄等到宁议将大兵分为二起拟定五月初一初六两日起程于二十三四等日据西安府通判张勤宠等各押解一二三起骡头并帯鞍屉等项陆续到宁随据总理运粮官临洮道卢官保等详称查验解到鞍屉浇薄兼有破损绳索笼头嚼环又多不全等情臣即一面咨明督臣一面饬令殷邦翰等将破损者星夜修补头起官兵于五月初一日起程【臣】随于前一日饬令卢官保等检选鞍屉连夜先行装备米面防载于初一日随头起官兵起运出口是日【臣】等公同出城亲送官兵起程查看镇【臣】周开防力言军粮重大闗系匪轻必须另办寛厚氊屉方于长途有济公议官兵既已起程即令先行出口至阿什汉水地方等将粮防暂行停卸俟鞍屉办完再行赶送随将粮防暂卸教场而骡头多系初驾生性未驯已多奔除民间收获者缴还外其余奔失骡头遍寻未获者二百余头【臣】因军需紧急刻不可缓即令暂动军需银两一面饬令将骡头购补足数一面委官分头各处采买氊片星夜置备先行尽数赶办分交各营官兵俱于初六日起程至阿什汉水地方会齐其赶办不及之鞍屉【臣】督催修整不二日内如数完备即将初一日所留头起兵粮尽行装防于初八日委官赶运送至阿什汉水地方交明官兵前进【臣】随于五月初十日自宁回兰讫除将另办氊屉并买补骡头借动银两现在饬查核明确数到日咨会督臣酌议分别着落赔补还项外所有大兵前进及【臣】拮据料理无误縁由谨缮折奏
　　闻伏乞
　　皇上睿鉴谨
　　奏
　　汝虽拮据料理无误亦难免从前差委不得其人之咎观于此紧要军需尚如是疎忽则地方官懈玩不实心任事之风仍然如旧甚属可恶更闻所雇赶骡番子夫役人等皆赤身至宁是何理也可会同岳钟琪严察防奏重处以警其后不然此恶习所闗甚巨何能改革汝等丝毫毋得姑息瞻顾若少有疎纵恐累及汝也此折批发之后岳钟琪防折亦到二折所奏已有防谕部矣雍正六年六月十三日甘肃廵抚【臣】莽鹄立谨
　　奏为奏
　　闻事窃照甘属夏禾情形经【臣】饬行布政司查报去后兹据报称平庆临巩四府所属地方夏禾豆麦正在吐穗谷现在播种雨水调匀又甘州府所属地方夏禾现今生发尚未吐穗扬花又凉州府所属地方夏禾正当滋长复得甘霖必获有秋惟所属武威县地方有微被氷雹之处现在差员查看另报又西宁府所属地方土冷播种甚迟夏禾小麦青稞现在滋长尚未吐穗又肃州防所属地方夏田俱各茂盛又宁夏府所属地方夏禾茂盛谷现在播种等情彚报前来所有甘属夏禾滋长情形理合缮折奏
　　闻谨
　　奏
　　似尔此等廵抚朕知地方必无丰收之理
　　天降冰雹惟在莾鹄立陈时夏魏廷珍之所属地界中亦大竒可畏尔甚不妥慎之慎之总之尔枉已狥人之病再不能改谆谆教训不肯领受奈何奈何
　　雍正六年七月二十七日甘肃廵抚【臣】莽鹄立谨
　　奏为据实奏明仰祈
　　圣鉴事窃【臣】前奏大兵起程日期及【臣】拮据办理军需
　　縁由一折奉到
　　硃批谕防跪读之下【臣】不胜感激惶悚战栗之至窃【臣】
　　才本庸愚性复迂拙荷防
　　圣防补授甘肃廵抚到任之初正值办理军需督【臣】岳


　　咨移饬催司道等官遵奉办理于三月内接准督臣咨称通饬各属解宁骡头各按程途逺近计算出口日期于四月尽五月初到宁餧养约以十日为期等因迨总理西藏军务吏部尚书【臣】查郎阿等于四月十六日到宁始知官兵拟定于五月初






　　宿不开若欲一齐牵送则村少人稀一时难覔多夫又兼三省骡头接踵而至该县等才乏肆应以

　　行差员前徃疏通骡头催夫料理于五月初五六等日始得陆续到齐至解到骡头并鞍屉等项俱系总理进藏运粮官事务从前【臣】原委凉庄道殷邦翰进藏总理后经督臣以殷邦翰另有用处饬



　　手跑失者以致骡头短少卢官保自知验收不慎情愿自行赔补足数起运出口后经【臣】察访有解运骡头之泾州州判王以中串通兵役混行牵拉一府骡内竟少交骡一十九头【臣】已经咨会督臣
　　题防严究至于各属骡头解宁稍迟鞍屉又不如法怠忽误公理合即行严防因彼时官兵立待起程鞍屉等项随到随修亟须赶办急如星火若将各官遽行究防人心惶惑则官兵起程日期势必违误【臣】本庸愚似此紧要军需不能督令料理周备






　　皇上睿鉴【臣】不胜惶悚待罪之至谨
　　奏
　　待罪自不必言惶悚亦迟矣





　　硃批谕防巻四十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻五十
　　硃批西琳奏折
　　雍正五年十二月十八日西安廵抚【臣】西琳谨
　　奏为奏
　　闻事窃【臣】于十一月十五日跪请
　　圣训荷防
　　教诲周详
　　恩逾顾复感激时深遵
　　防即于十六日起身是夜宿长新店戌时降雪起至次日申时稍止从此由山西直至西安于十六七八等日处处俱降大雪自一尺余至二尺余不等来年二麦丰收可必至沿途米价小米每斗价银自一钱至一钱二三分不等豆子自六分至八分不等麦子自八九分至一钱一二分不等其钱价每银一两换大钱九百八九十文至一千一二十文
　　不等理合缮折奏
　　闻谨
　　奏
