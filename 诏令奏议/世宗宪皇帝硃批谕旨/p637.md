<!-- { "loadSidebar": true } -->
　　皇上敕下督臣卽将保安同知移驻沙城以资弹压则巡缉有人而盗窃皆知儆惕此不必设官添役糜费公帑一转移间似于地方民事大有裨益矣【臣】爲愼重地方起见谨具折
　　奏请伏乞
　　皇上睿鉴施行谨
　　奏
　　此事亦言之于督臣唐执玉
　　雍正九年九月二十六日巡察直隶等处农务御史【臣】舒喜谨
　　奏爲恭报嘉禾献瑞阖邑欢庆仰祈
　　睿鉴事窃【臣】于九月十八日接得永平府昌黎县详称邑内四境秋禾俱实有九分十分收成有农民王廷佐等词称刈获高粱得一茎四穗及五穗甚有至六穗者佐年六十五歳实平生之所未见此皆
　　万歳爱民之所感召不胜欣喜呈验为此谨加收贮在县等情【臣】于本月二十一日到昌黎县知县刘玉林将四穗高粱四株五穗者二株六穗者二株呈验【臣】恐此系常有之事因召乡民农官等至署询问俱云从未经见【臣】自昌黎起程歴巡乐亭滦州等处一路细询乡民耆老皆云非特目不曾见抑且耳未曾闻等语钦惟我
　　皇上重农务本敬
　　天勤民今者嘉禾献瑞于昌黎阖邑欣传爲上瑞【臣】旣经目睹且访问再三异口同声咸称罕见【臣】不敢壅于上
　　闻谨据实具
　　奏再各府州县申报秋成分数因【臣】行踪无定一时难以取齐容【臣】回京另折陈
　　奏合并声明伏乞
　　皇上睿鉴谨
　　奏
　　据奏昌邑嘉禾知道了尔于回京时携带数株呈览雍正十年五月二十七日巡察直隶等处农务侍郎【臣】舒喜谨
　　奏爲请
　　防事窃【臣】奉
　　命巡农歴经三次向遵
　　谕旨于二三月间出京巡察农务九十月内回京复命今蒙
　　皇上天恩特陞礼部侍郎之职伏思巡农虽属要务而
　　部案尤爲重大【臣】冒昧请
　　防伏乞
　　皇上另差巡农之员
　　命【臣】回京恭聆
　　圣训学办部务勉竭犬马之劳报
　　天恩于罔极谨具折请
　　防伏乞
　　圣裁谨
　　奏
　　览奏知道了巡农事毕然后回京赴部可也
　　雍正十年六月十七日巡察直隶等处农务侍郎【臣】舒喜谨
　　奏爲秋禾丰茂情形据实陈奏仰祈
　　睿鉴事窃【臣】奉
　　命巡农自五月间至今巡行保定正定河间等处地方甘霖时沛各处均霑谷子高粱俱巳发穗吐华其余晚种杂粮等项亦皆蔚秀可观又据各府州县将得雨日期络绎申报俱称霑足【臣】巡行数载未有如今歳秋禾之丰茂也徧野农民靡不欢呼预庆咸称如此风雨常调今歳丰收可保伏思我
　　皇上爱养黎元时以农务爲心故敢冒昧先将此时目击丰茂情形与百姓欢庆景象据实陈
　　奏容【臣】次第巡遍再俟收割之候另将收成分数具折奏
　　闻伏乞
　　皇上睿鉴谨
　　奏
　　以手加额览焉








　　硃批谕防巻一百五十三
　　钦定四库全书
　　硃批谕旨巻一百五十四
　　硃批葛森奏折
　　雍正五年六月初七日江安粮道【臣】葛森谨
　　奏窃【臣】至愚极陋荷蒙
　　皇上天恩逾格超擢
　　简任粮道感沐
　　洪仁夙夜冰兢惟有矢忠矢愼勉竭驽骀仰报圣恩于万一【臣】自本年四月初八日到任迄今方及两月其一切事宜尚未深知容【臣】查确再爲另
　　奏兹交代钱粮册内查得前任粮道马世烆有接受前道王希舜动给未还并本任内透支垫给预借各项共银五万七千九百六十余两米二百一十三石零虽有借支领结尚可追抵之项竝非尽属无着但现今交盘仓库巳非实在交收至现在交收存库银四十四万八千四百余两马世烆未经
　　解部将来起解每千应有饭银十两添平银三十二三两约共需银一万九千余两【臣】向马世烆催交据称前任竝无交下之语马世烆当日亦未详明着落从前经收之员以致悬项但饭银添平系解部必需之项【臣】何能代爲赔垫只得一并揭报总督巡抚现候批示再查粮道仓内有捐监还漕米二万八千五百八石零经督抚题明奉
　　旨准发苏州松江太仓三府州属减价平粜【臣】现在按数给发所有马世烆任内那移未淸款项【臣】谨另单胪列恭呈
　　御览伏乞
　　皇上睿鉴谨
　　奏
　　理应代催完项者毋得苛刻若与例不符徇情欺隐之款岂可代人认过马世烆犹可王希舜贪饕巳甚万难寛宥然马世烆聪明人也交代之际王希舜若不以利动之亦焉肯甘爲徇隐百凡总以秉公处之
　　雍正五年八月十六日江安粮道【臣】葛森谨
　　奏爲恭缴
　　硃批叩谢
　　天恩事窃【臣】至微至贱荷防
　　皇上格外洪仁超用粮道感戴
　　圣恩夙夜惶悚兹于八月十四日跪接
　　硃批谕防当即望
　　阙叩头谢
　　恩捧读之下仰见
　　圣谕明切周详无微不照【臣】何人斯得防
　　皇上硃批敎训感激难名衔结无既惟有凛遵
　　谕防不敢苛刻亦不敢徇隐矢公矢愼实心奉行以仰
　　答
　　高厚于万一耳爲此缮折叩谢
　　天恩所有奉到
　　硃批谕旨理合一并恭缴伏祈
　　皇上睿鉴谨
　　奏
　　朕观旗籍人员大都不可以临财每利令智昏身家性命皆有所罔顾不知无耻习气何至于此汝于操守二字极宜加勉保全满洲顔面爲要如博济等非前车之戒乎从来贪夫徇利未有不害及其身者当彼营求之际孳孳不倦亦岂知正所以贾祸也言之殊堪悯恻可惜父母生育之身可惜君上成全之德可惜半世功名千百年人物区区铜臭寜足相抵且又弗克受享则亦何所爲而乐此不爲疲耶能于此一节把持得定其余保汝皆堪从容造就勉之勉之
　　雍正五年九月二十八日江安粮道【臣】葛森谨
　　奏爲恭缴
　　硃批叩谢
　　天恩事窃【臣】于本年九月二十五日跪接
　　硃批谕防当即望
　　阙叩头谢
　　恩敬读之下感防
　　圣训周详恳切操守二字
　　垂诫再三【臣】自思何等之人得防
　　皇上恩旨频颁
　　硃批屡降读至可惜父母生育之身可惜
　　君上成全之德可惜半世功名千百年人物之
　　谕旨即天地亦未有如此生成父母亦未有如此顾复圣意宏深期在远大【臣】感激难名衔结无既满洲颜面


　　皇上敎训惟有洁已励操竭力遵行以仰答
　　圣恩于万一耳谨将奉到
　　硃批谕旨缮折恭缴伏祈
　　睿鉴谨
　　奏
　　言之易行之难凡事固由勉强而后臻于自然然勉于一时易勉于久远难必须时时省察事事体騐见理明透立志刚坚方不被物欲所囿以致亏节失度提起一腔血性鼓动丈夫气槩渐次自有得力处也
　　雍正五年十一月二十二日江安粮道【臣】葛森谨
　　奏爲恭缴
　　硃批叩谢
　　天恩事【臣】于本年十一月十一日跪接
　　硃批谕旨当卽望
　　阙叩头谢
　　恩敬诵
　　圣训广大精详无所不该伏思行不逮言卽爲浮辞终
　　不如始即爲改操伏读
　　恩训勉【臣】以言之易行之难勉于一时易勉于久远难圣意宏深造就之心期在远大及读至时时省察事事体验见理明透立志刚坚方不被物欲所囿以致亏节失度
　　圣言涵盖并包万有矣更读至提起一腔血性鼓动丈夫气槩渐次自有得力处
　　敎诲之中寓有诱掖周详恳至反覆叮咛天地生成父
　　母敎育未有如此【臣】何人斯得防
　　恩训屡降感激无地夙夜凛遵【臣】本属至愚何能到自然地位惟期言行相顾不使操守二字徒托空言始终不渝勉力奉行以仰报
　　圣主敎训隆恩于万一【臣】谨缮折
　　奏谢所有奉到
　　硃批理合恭缴谨
　　奏
　　仰遵前谕加勉可也至于言行相符与否断难逃朕耳目
　　雍正六年正月二十四日江安粮道【臣】葛森谨
　　奏爲叩谢
　　天恩恭缴
　　硃批事雍正六年正月二十日【臣】跪接
　　硃批谕旨竝
　　钦赐福字当卽恭设香案望
　　阙叩头谢
　　恩祗领讫伏念【臣】至微极贱毫无报效荷防
　　皇上不次擢用巳属逾分又防
　　吿诫屡颁
　　宸翰宠锡【臣】何等之人叨受
　　格外洪恩深重至此欣忭惶悚一时交集惟有凛遵训旨竭尽驽骀朝夕警惕勉副
　　皇上日月明鉴仰答
　　高厚于万一耳爲此缮折叩谢
　　天恩所有奉到
　　硃批合并恭缴谨
　　奏
　　宠锡之加固在朕躬能否永远承受则在于尔也诸凡愼之
　　雍正六年十一月二十八日山西按察使【臣】葛森谨
　　奏爲恭谢
　　天恩叩请
　　陛见敬聆
　　圣训事窃【臣】蒙
　　皇上恩简江安粮道自雍正五年四月内到任以来歴今一载有余涓埃未报扪心自问悚惶无措兹又荷
　　圣主隆恩将【臣】陞授山西按察使闻
　　命自天惭惧无地伏念臬司一官爲通省刑名总滙务
　　俾盗息民安刑淸政肃始能无负
　　皇上任使至意若不仰恳
　　圣恩赐以
　　训旨【臣】虽殚竭驽骀总不能免于贻误伏乞
　　皇上垂念【臣】知识短浅外任未久俯容将经手钱粮交
　　代淸楚之后星驰赴
　　阙叩请
　　圣训庶仰体祗遵不特【臣】得免陨越而晋省官民亦共
　　沐
　　皇恩于无既矣理合缮折
　　奏请仰祈
　　圣鉴爲此谨
　　奏
　　允尔所请到京聆朕训旨然后再赴新任
　　雍正七年五月初十日山西按察使【臣】葛森谨
　　奏爲钦奉
　　上谕事本年五月初九日【臣】奉总督范时绎牌行准部
　　文内开奉
　　旨西安军需钱粮着仓场侍郎刘于义山西按察使葛森前徃淸查核算钦此钦遵当即恭设香案望
　　阙叩头谢
　　恩讫伏念【臣】一介卑微毫无知识荷蒙
　　皇上天恩屡次超擢有加无巳每逢
　　命下辄自惭汗无措今复降
　　恩旨令【臣】协同仓场侍郎刘于义前往淸核西安军需
　　钱粮拜
　　命之日惶悚益深惟有敬凛遵奉竭尽驽骀以仰副皇上任使至意但【臣】自应即刻赴
　　阙恭请
　　圣训因有经手粮道任内仓库钱粮除库项业巳交与署道张暻枢查收外所有存仓稻谷五万九千一百余石尚未盘量但此项谷石贮仓将及两载不无气头厫底未免略有折耗若俟署道逐一盘量必致濡滞时日仓谷关系重大【臣】何敢忽略现在呈请督抚委员公同监掣如有折耗照数按补【臣】又将粮道任内所得收放羡余银两留存道库以僃买补折耗一俟督抚批准【臣】即兼程赴
　　阙请
　　训爲此缮折奏
　　闻谨
　　奏
　　今差汝赴陜查核军需钱粮斯乃大案也总以秉公得当爲要倘或徇庇宽纵以及瞻顾因循抑或深刻搜求至于拖累无辜均属不可汝身之见重见弃于朕即在此举莫负一番特恩委任莫误半生事业功名愼爲之毋忽
　　雍正七年十二月十五日办理噶斯军需甘肃布政使【臣】葛森吏部郎中【臣】鼐满岱刑部郎中【臣】福宁谨
　　奏爲请
　　旨事窃【臣】等奉
　　旨办理噶斯军需事务俱关动用钱粮干系甚重须以
　　印信爲凭伏恳
　　皇上可否
