<!-- { "loadSidebar": true } -->
　　琼州鎭总兵施廷专年少轻浮举动乖张如纵容百总文秀抢夺番商月旺等船货银物毫无约束又纵容崖州把总陈竒才在琼州城内奸滛民妇东排娘旧州娘又纵容鎭标兵丁洪吉王隆等乘防有章合婚之夕将有章夫妇捆缚抢夺槩不斤革查究各有详案可据伏思琼郡孤悬海外歴来民弱兵强全赖鎭臣加意防范不偏不党庶使兵知法律民乐升平今施廷专不能抚恤穷黎一味养骄悍卒在地方絶无裨益在营伍日长浇凌
　　今有人如是防奏汝之欵迹且不特此也更于他处访闻汝囿于纨绔之习一味任性使气袒护不法兵弁逞凶犯科将吏治民生竟视为膜外毫无顾惜似此负恩溺职曾未扪心一自问乎汝年甫离童稚防朕不次超擢委任封疆置于大臣之列者葢念汝世受国恩必能继汝先人之志断不辜负主恩之故也岂料忍心害理至于斯极在他人不过止于不忠汝则更加一不孝之罪矣朕因汝年幼无知此次姑予寛恕向后若不痛自改悔黾勉防励仍然自以为是饰非怙恶则汝非施琅之后裔也揆之天理人情便加以重谴朕心亦无歉处愼之愼之大凡不可以告
　　天之事莫为不可以对朕之念莫存公私须要辨明是非尤当认确能如此庻几不失居官为人之根本否则朕
　　一番望汝之心深属可惜汝其谨志毋忽
　　雍正七年八月十二日广东琼州总兵官【臣】施廷专谨
　　奏为恭谢
　　天恩事雍正七年七月十六日【臣】家人自京赍捧御赐平安丸五百丸到琼【臣】即望
　　阙叩头谢
　　恩祗受讫窃【臣】待罪海疆寸长未效防
　　皇慈优渥赏赉频加琼州处在极南风土迥异内地我皇上赐以上方良药【臣】推广
　　隆恩分给所属水陆将士袪病回春取效如神海外兵
　　民共邀平安之福皆
　　皇仁所被也【臣】受此
　　异数当益凛冰兢竭忠尽力并励所属将领恪供职守
　　以冀仰酬
　　高厚于万一而巳为此具折奏谢
　　天恩伏乞
　　睿鉴谨
　　奏
　　总兵误用匪人贻害非浅岂此数丸药力遂能令兵民共邀平安之福耶
　　同日又
　　奏为钦遵
　　圣训并缴
　　硃批事窃【臣】前奏暹罗夷船搁破水手散去一折防皇上硃批严谕查防仰见
　　皇上轸念远人之至意【臣】即严檄崖州营游击将不能抚恤致令散去情由从实揭报现据该营详覆前来【臣】经呈咨督抚二臣听候核防外至于文职应听督抚严察
　　题防其该夷船据报巳经修整完好雇添水手于此七月十六日开往广省欲俟伊国
　　贡使一同回暹合将遵奉
　　谕旨縁由具折
　　奏覆并缴
　　硃批谨
　　奏
　　不妥协处岂止此一事而巳也
　　同日又
　　奏为奏
　　闻事雍正七年正月初七日据琼州水师协副将呈报香山澳夷船戸月旺等驾船一只欲往安南贸易于雍正六年十二月二十九日遭风飘至会同县潭门港打破【臣】经通报督抚提臣并行该副将作速安顿抚恤去后嗣于二月十一日据该副将呈报兵丁吴超凡民人杨钟秀等各赴营县控诉抢夺番货巳将该汛百总兵丁送县审讯【臣】正俟该县如何审覆间随于十五日据夷人月旺赴【臣】具呈伊船撞损时众人上岸撘伴何庇官自巳到百总处讲话旺在海边见有四只小船从大船边撑出内三只往百总那边去还有一只有戴红缨帽的人同何庇官在上旺船有縀八十疋银器五百两庇官只交縀八疋银器五件余都不见今恳乞究追小船搬去之货等因【臣】查夷人词内虽未指出营兵而按其情节何庇官明有串通百总情弊即移会道府行究去后而该副将亦先遣人往百总文秀家中查看有无寄匿番货经遍搜无有文秀因抱愤抹颈赖在旁兵丁救起【臣】随行令医痊将该百总及吴超凡等十一人革除名粮解交有司严行研讯縁此案当时虚实未定是以【臣】前次折内未敢冒昧具
　　奏近接府覆巳经讯明追赃定拟通详合将情节奏
　　闻又本年八月初三日据水师协副将报有暹罗船主李万受等奉伊国王命驾船载米三千石并压舱苏木等货前往广省贸易因南风之信巳过难以驾驶到省于闰七月三十日就文昌县七里洋面湾泊现拨弁兵前往防护【臣】思该洋面非泊船之所即与道府面商如夷人欲开行往省则听其便如愿就琼地贸易则须移泊内港以免风涛冲击之患兹夷人现在雇倩小船剥起货物俟船载稍轻方得驾入港内【臣】谕令营弁小心照看毋许奸棍诓骗骚扰以仰体我
　　皇上柔远至意再者琼地各州县风雨调顺惟琼山县近城地方七月间雨水稍迟闰七月初甘霖即沛【臣】遣家人各处查勘田禾问之农民俱云无害今晚稻将巳成熟米价甚平黎岐安堵海疆宁谧合将情形具折奏
　　闻谨
　　奏
　　今巳调尔离琼该鎭地方一切总与尔无涉矣















　　硃批谕防巻一百二
　　钦定四库全书
　　硃批谕防巻一百三
　　硃批袁立相奏折
　　雍正元年六月二十五日山西太原总兵官【臣】袁立相谨
　　奏为恭领
　　圣训叩谢
　　天恩事雍正元年五月二十一日兵部笔帖式巴雅尔
　　圗赍到
　　圣训十册颁赐总兵防游等官到【臣臣】即率同城各官郊迎至署恭设香案叩头祗领捧读之下仰见我
　　皇上训诲周详使愚鲁武臣咸知遵守曲全矜宥无所
　　不至随将赍到
　　圣训分颁各营去后兹节据各营防游等官具文囘报
　　奉到
　　圣训日期并顶感遵守缘由前来理合缮折叩谢天恩谨
　　奏
　　知道了
　　尔请发游击一折已交该部谕令拣选优者发往所请甚是
　　雍正元年六月二十八日山西太原总兵官【臣】袁立相谨
　　奏为叩请
　　圣安事雍正元年六月二十五日颁
　　大行仁夀皇太后遗诰到【臣臣】即率同城各官郊迎至署
　　跪接之下俯伏涕零五内摧裂仰惟
　　圣主前当
　　圣祖仁皇帝升遐之时孝思纯笃哀毁过情今又遇皇太后大故悲切逾常伏念
　　圣躬为
　　社稷苍生所倚赖叩乞少节哀思勉加保护以慰天下
　　臣民之心抑【臣】更有请者【臣】受
　　恩深重逾于常格今
　　皇太后龙驭上升分应趋谒
　　梓宫泥首哭泣以尽私衷缘身膺军旅重任不敢冒昧伏
　　乞
　　皇上准【臣】单骑入京庶【臣】殷殷依恋之私得以稍释为
　　此缮折叩请
　　圣安伏候
　　敕防谨
　　奏
　　不必来京尔初到任正在整理地方诸务岂可擅离职守所奏知道了
　　雍正元年七月十一日山西太原总兵官【臣】袁立相谨
　　奏为奏
　　闻事窃【臣】准抚【臣】诺岷移咨内开特奉
　　恩纶以现在平阳等处米价尚贵恐兵丁钱粮不敷用
　　度
　　命抚臣同【臣】查明前项所借银两如系实欠在兵即暂停扣还俟秋成之后再行补扣【臣】随转行各营钦遵去后各营兵丁一闻
　　皇上恩防无不欢忻顶戴俱各望
　　阙叩头谢
　　恩并恳转详代
　　奏前来除将实欠在兵并众兵恳请代谢
　　天恩缘由咨移抚【臣】诺岷具疏外伏惟我
　　皇上仁恩育物无所不至因山西米价昻贵时厪圣懐前者
　　遣官赈济俾黎民无致失所兹复将兵丁借欠银两寛
　　期扣还
　　圣恩优渥上感
　　天和现今雨旸时若秋禾畅茂【臣】细查各郡田亩均胜往
　　年丰收可望阖省兵民皆仰颂
　　圣主厚泽深仁欢呼靡既为此缮折谨
　　奏
　　知道了晋省数年以来兵民甚苦湏赖尔等文武大员曲加体恤必令各得其所方不负朕之委任也勉之雍正元年九月二十一日山西太原总兵官【臣】袁立相谨
　　奏为奏
　　闻事窃查晋省自六月初二日得雨之后甘霖屡沛禾黍盈畴今值秋成【臣】即各处查防其间地土虽分肥瘠而通省均属丰收万姓盈寜欢呼徧野兹据农民呈送双岐谷穗到【臣臣】不胜欢忭踊跃见万民康阜之休实我
　　皇上圣徳昭格之所致也为此缮折奏
　　闻谨
　　奏
　　据奏秋成丰稔知道了全在尔等封疆文武大臣安辑兵民有以感召
　　天和自必年年获防
　　上苍之垂佑也
　　雍正元年十一月初一日山西太原总兵官【臣】袁立相谨
　　奏为遵
　　防保举能员以资臂指事窃【臣】防
　　恩调补山西太原总兵官趋赴
　　阙廷叩谢
　　天恩跪请
　　圣训之时面奏
　　皇上太原非题补地方若有才能官员容【臣】保举防我皇上面谕如有好官具折保奏并将合例与否之处折内声明钦此仰见我
　　皇上立贤无方之至意今有【臣】属蒲州营游撃缺员例应听部推但查蒲州一营地接陜豫山多险峻抑且土俗人情颇称狡悍非久任晋地熟习之员不克胜任今有【臣】标左营中军守备张起云平阳营中军守备桂栖凤蒲州营中军守僃茅典此三员者俱各才技优长熟习风土均堪补授蒲州营游击查守僃张起云桂栖凤原籍山西均系由千把
　　题补守备之员今【臣】保奏与例不符谨遵
　　防声明除给文各弁赴部听引
　　见外理合缮折请
　　防谨
　　奏
　　蒲州营员缺朕已谕部停推尔与抚臣诺岷防同酌定一员援防具本题奏可也
　　雍正二年正月初九日山西太原总兵官【臣】袁立相谨
　　奏为恭缴
　　上谕事窃【臣】前因蒲州营游撃一缺地方紧要将守僃
　　张起云桂栖鳯茅典具折保
　　奏给咨赴部引
　　见奉到
　　硃批谕防【臣】随咨明抚臣俟守僃张起云等回平咨送拣选今于雍正二年正月初七日防兵部劄付内开奉
　　防着茅典补放此三人俱去得着行文该处钦此钦遵
　　劄付到【臣】所有
　　硃批谕防理合恭缴谨
　　奏
　　所奏知道了自尔到任以来虽无甚大不好处总未闻有与地方营伍兴利除弊之好声名若只如此庸庸碌碌岂不大失朕用人之意耶勉之
　　雍正二年三月十六日山西太原总兵官【臣】袁立相谨
　　奏为据实奏
　　闻事窃【臣】属各营自康熙四十二年前镇【臣】马见伯任内存留公费粮三百零八分以为大小二十八营一切应办公事及各项修补军械旗帜之用该【臣】看得此项空粮虽向为各营公费但未经奏
　　闻实属虚冒【臣】随严饬各营即行招募今已募补过二百四十八分查各营一切军器等物去年俱已修制齐僃至于锣锅帐房亦无庸每年修理惟火药铅弹二项乃各营春秋操演必需之物费无所出尚有未补名粮六十分应否留作火药铅弹之用【臣】未敢擅定伏乞
　　皇上睿裁遵行谨
　　奏
　　尔等未尝学问之人料理事务非过则不及此事与抚臣诺岷商定一同具奏诺岷非寻常庸碌之人尔宜事事虚心与伊斟酌而行可保不至错谬若但勉顺朕防貌恭而心不服仍属无益尔等共事一方若办理妥协彼此有益湏文武一体虚已服善方为同寅和衷之道古人尚有以能问于不能者何况才识逺过于已者乎尔若心悦诚服则遵防而行倘或不愿朕亦不相强也特谕
　　雍正二年四月二十二日山西太原总兵官【臣】袁立相谨
　　奏为奏
