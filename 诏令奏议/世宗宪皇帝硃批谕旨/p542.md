<!-- { "loadSidebar": true } -->
　　御览【臣】查修制标镇各营甲械应动库存公项银两惟是南阳镇衙门查有收贮前任革职总兵佟世鏻所收节礼陋规银一千八百三十三两零又前任署总兵李永陞收受军政旧规银二千四百九十两又前任镇标中军游击王瑞材收受佟世鏻所给盘费银六十两以上共银四千三百八十三两零现俱存贮该镇衙门留僃公用之需今该镇各营添修盔甲鸟鎗帐房锣锅等项需银三千七百七两零即应在此项存贮银内令其照数动用不必另行拨给至【臣】标左右两营需银二千五十五两零河北镇属需银六百八十七两零俱应在藩库所存公项银内照数拨给速为修理俟事竣【臣】再确查报销竝将南镇所动存贮银两一并查取清册咨部理合恭折具
　　奏仰请
　　谕防遵行为此谨
　　奏
　　览
　　傅为斗朕因念伊前人擢用今职观其质地止不过诚慤而巳未见所长或恐弗克胜任然歴俸日乆营伍事务想应谙练也卿意以为何如
　　同日又
　　奏为钦奉
　　上谕事窃【臣】查各省志书一案雍正七年二月内准户
　　部咨奉
　　上谕着各省该督抚将本省通志重加修辑务期考据详明采摭精当既无阙畧亦无冒滥以成完善之书如一年未能竣事或寛至二三年内纂成具奏钦此仰见我
　　皇上慎重纪载表彰人物详徴一代之文献永垂万世之章程必湏选择品学兼优之人任以考校修辑之责【臣】准部咨当即转行河南布政使速为聘访学问淹贯人员择日局因本省甚难其人河【臣】嵇曽筠荐有江南无锡县辛丑科进士顾栋髙学问渊博堪膺斯任随即専人徃聘扵今嵗正月内到豫又选有教谕朱超傅梦赉罗倬学正张星煜李洛均系文理优通堪膺分校之任业已陆续齐在省今择吉扵本年二月十二日并送入大梁书院内开馆纂修其一切安置竝湏用器具及供应笔墨纸张食物等项应请在扵存公银内陆续给发统俟事竣之日查造清册逐一确核报销【臣】再另行恭
　　奏所有豫省志书开馆纂修日期并应请动支公项縁由理合恭折奏
　　闻伏乞
　　睿鉴谨
　　奏
　　笔墨之事固不宜忙迫然亦不宜甚迟作速纂修完竣庶可杜请托营求之弊也











　　硃批谕防巻一百二十六之十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之二十
　　硃批田文镜奏折
　　雍正八年三月十七日河东总督【臣】田文镜谨
　　奏为恭报豫省得雨日期仰祈
　　睿鉴事窃查豫省春初雨雪沾被调匀经【臣】节次奏闻兹查开封府地方扵二月二十五日得雨二寸又扵三月初七日戌刻起至初九日寅时止得雨六寸所属各县亦扵初八日得雨四五寸不等又三月十一日开封并所属各县得雨三四寸不等又十四日申时起至十五日寅时止开封省城又得雨三寸有余其外府州县有报扵二月十九二十等日得雨霑足竝得雨三四五寸不等者有报扵二月二十五及二十七八九等日得雨四五六七寸不等者有报扵三月初七八等日得雨霑足及四五六寸不等者甘雨及时田畴普被合计通省均已沾润滋足现今各处二麦俱髙一尺五六寸穗已先后吐齐髙粮长至三四寸许谷黍苗发甚旺棉花亦巳出土芝麻杂豆均各播种在地闾阎妇子乐此五风十雨靡不感戴
　　皇仁共欣时若所有豫省得雨日期及麦苗谷黍长发
　　情形理合恭折奏
　　闻仰慰
　　圣懐再东省州县亦据报扵二月二十五及二十九日
　　各得雨二三四寸不等合并
　　奏明伏乞
　　睿鉴谨
　　奏
　　览奏豫省膏泽调匀麦巳结穗谷黍俱长发茂盛东省又巳及时得雨朕懐曷胜慰悦都中自入三月以来日起风霾甚觉干旱扵此奏未到之前一日荷
　　天
　　祖眷佑慈恩甘霖大沛郊野优渥而山陕两省亦扵月之中旬各报霑足朕惟额手欣庆期与卿等共勉寅畏以敬迓秋成之
　　嘉贶耳
　　同日又
　　奏为桃汛巳过工程平稳【臣】谨缮折奏
　　闻仰慰
　　圣懐事窃【臣】伏查豫省黄河南北两岸堤工频年以来
　　仰防我
　　皇上敬
　　天勤民之念上格
　　穹苍是以黄流顺轨汛水安澜河刷深埽坝坚固而亿万生灵靡不永安袵席矣前因桃汛将届【臣】随檄饬管河道祝兆鹏河北道朱藻等督率防营印河员弁住守沿河堤岸帯领兵夫加意修防廵查料理不许毫怠忽去后兹据该河道等报称自雍
　　正八年二月十八日清明起至三月初八日止黄河长水三尺三寸至三尺九寸不等今已消落一尺七寸至二尺不等竝无出槽又沁河长水一尺九寸今巳消落九寸所有南北两岸一切堤埽工程俱各保固平稳通省臣民咸皆欢欣踊跃感颂
　　皇仁但转盼入夏即届伏汛【臣】仍严饬管河各官加谨修防外所有桃汛巳过工程平稳縁由理合恭折奏
　　闻上慰
　　圣懐伏乞
　　睿鉴谨
　　奏
　　伏汛届而雨泽颇饶亟宜饬谕属员倍加小心敬慎恐管河各官目覩河工就绪屡庆安澜渐生怠忽之念也卿等亦当慎之益慎以防不虞此谕令嵇曽筠知之
　　同日又
　　奏为钦奉
　　圣训据实覆奏事雍正八年三月十二日【臣】赍折家人
　　捧囬
　　皇上硃批谕防到【臣臣】敬启跪读扵【臣】奏明山东江南河道归海一案竝请吕维炳暂留兖宁道任折内钦奉
　　硃批吕维炳熟水道情形暂留东省所请是嵇曽筠亦经奏请但淮徐道之任既司出纳而又兼管河务甚属紧要朕与大学士等再加斟酌有防钦此查淮徐原属要地今【臣】以吕维炳勘估工程请为暂


　　天心臣惟有速饬吕维炳上紧查勘竣事以便令其驰
　　赴新任庶以仰副
　　皇上慎重河漕之至意又扵【臣】奏请添修豫省军器折
　　内钦奉
　　硃批览为斗朕因念伊前人擢用今职观其质地止不过诚慤而巳未见所长或恐弗克胜任然歴俸日乆营伍事务想应谙练也卿意以为何如钦此【臣】查傅为斗扵今嵗正月内来至开封见【臣】观其人循循本分与之讲论营伍尚属明白通晓诚如
　　圣明所鉴查其到任以来办事谨慎小心惟闻待兵过寛致有兵丁酗酒打架以及强买与民争殴之事


　　天恩简用之隆是否克胜其任【臣】当再观后效另行据
　　实奏
　　闻又扵【臣】奏纂修豫省志书折内钦奉
　　硃批笔墨之事固不宜忙廹然亦不宜甚迟作速纂修完竣庶可杜请托营求之弊钦此仰见我
　　皇上表彰垂信纪载核实之至意虽纂修之事采摭纷繁然【臣】自不敢听其延挨时日以启弊窦务期考据详明无阙无滥庶以仰副
　　圣意又扵【臣】奏东省满营折内钦奉
　　硃批览奏知卿欲即在青莱等处采买木植以圗省便但榆楸槐杨四种内惟槐木稍堪经乆而又难多得殊与朕意不甚相洽且此项工程不湏急促办理便迟至经嵗无妨拉锡胸中颇有见觧俟其到日令承办各官与之商酌由南购载如虑滋费需时或从北直采办运徃较稍胜否更防同偏武周详妥议本省觅买杂木之举总宜暂缓倘临时必用就近取材以资营造尚不致有迟误也扵此等事无庸过费精神差委京官前来正为欲卿减省心力庶得经画地方紧要政务之意卿其知之钦此【臣】跪读之下感激涕零伏以犬马之微仰防
　　圣主顾复体恤无不周至虽【臣】之心力【臣】实未能自爱至扵此极也捐糜踵顶何能报称在满营工程重大【臣】既驻劄隔省未能亲身相度其中机宜【臣】实未能晓畅今防
　　命都统【臣】拉锡经画定议仰见我


　　理听指挥在【臣】惟有恪遵
　　圣训但竭心力办理地方不敢有厪
　　睿念也所有奉到原折理合恭缴谨
　　奏
　　顷览拉锡所奏区画处逐件俱属妥协现命议政大臣议行此建设满城一事卿可不必劳心前谕甚明其遵奉毋违
　　同日又
　　奏为奏明事窃惟考察吏治固在扵歴事之后而鉴别才具尤应扵莅任之先是以【臣】扵河东两省属员当其初到地方每留心察核随事防勉以期仰副我
　　皇上造就人才之盛心兹查河南布政使赵国麟已扵雍正八年二月初八日到任讫【臣】见其办事勤力且能虚心善受不自满假人亦和平谨饬虽有足疾歩履甚艰然藩司列在大僚所资者识见谋猷足以振纲挈领非必如府州等官尚有趋跄奔走之劳也但其才具中等见事不能透彻【臣】与朝夕密迩随时随事僃细训励以期精进又山东布政使孙国玺扵雍正八年二月初二日到任讫其向日居官勤慎操守清廉【臣】所深信今防
　　圣恩优渥
　　简用东藩益复感激圗报奋勉办事但所虞者才情亦不甚优山左积玩之习尤贵振作【臣】是以将东省事宜逐条开单指示令其遵照奉行且恐其初莅地方未能周情形按察使唐绥祖乆扵东省诸务明白【臣】竝嘱其协力同心和衷赞助庶防均有所裨又山东粮道朱防查扵雍正七年十一月二十九日到任今春监兑事毕二月内赴豫见【臣】观其语言明晰似属通晓事务但恐此中圎活未必能铮铮自持任劳任怨【臣】亦面为谆谕务当尽力竭诚毫无瞻顾不可沽邀虚誉上负
　　圣明又山东济南府知府杨在魁荷防
　　简用来东该员先至封见【臣】遂扵雍正八年正月初十日到任【臣】观杨在魁器识明敏才具似优【臣】与面语一切事宜俱能领防到任后凡所禀行措置亦皆井井有条若能始终不渝当为大有造就之人【臣】亦奨励朂勉俾其鼓舞自奋冀与有成以上各员均系到任未乆容【臣】细观后效据实奏
　　闻再封城守尉副都统白成额到任以来【臣】钦遵谕防剀切劝勉俾其实心任事白成额感颂
　　天恩矢切圗报亦所奉
　　圣训敬谨告【臣】其应行事宜无不向【臣】商酌莅事数月【臣】见其居官谨饬勤扵操演兵马亦能约束旗人地方相安从此竭诚奋勉自可不负
　　皇上委用之
　　隆恩【臣】仍留心规导务期仰副
　　圣谕所有白成额现在勤慎縁由理合一并
　　奏明伏乞
　　睿鉴谨
　　奏
　　赵国麟等才具之长短优劣览卿陈奏业俱僃至开封城守尉白成额尚恐未能尽职今果若此殊为可喜之事省朕几许筹酌矣
　　同日又
　　奏为奏明东省营伍情形竝酌选题补人员仰祈
