<!-- { "loadSidebar": true } -->
　　题眀以俸工捐还赈谷银并各州县流抵及坐支役食等项外通省实共议提捐俸工银二十一万一千六百七十两零各属已完解过银一十八万六千六百七十两零内除康熙六十年已补还库银一万六千四百八十三两并用剰仅存在库银一千六百两其余一十六万八千五百八十七两俱系前任布政使【臣】博尔多等动用无存此外止剰原议提捐数内各属未完解司俸工银二万五千两零【臣】思议捐俸工原为补还库项乃各属已完银一十八万六千六百七十两而库项尚虚悬六万一千八百八十九两零况博尔多等之动支现在有巻可查者固系因公需用其有七万余两无案可稽者宁非假公济私乎且所剰各属未完俸工银二万五千两现虽遵照部文饬催但其中因元年奉
　　防停捐无论官役一闻
　　恩命当经领用今难尽吐并陞迁防革病故丁忧离仕之员无凭催解即令现在各州县如数垫完尚悬库项三万六千八百两若照部文开销正项恐蹈欺朦之愆【臣】不敢扶同狥隐理合据实
　　奏眀谨
　　奏
　　如此据实直陈甚属可嘉百凡处惟以秉公无隐为务朕所深褒亟予者正斯等居心行事之人也今差王沛憻前来防同总兵柏之蕃清查此案
　　雍正四年九月十四日山东布政使【臣】张保谨
　　奏为奏
　　闻事窃查康熙六十年修筑太行堤并朱姬庄堤工动用库银提捐俸工补项各属已完银一十八万六千六百七十两零内有一十六万八千五百余两俱系前任布政使【臣】博尔多等动用无存其有巻可查者固系因公需用约有七万余两无案可稽者不无假公济私【臣】备悉
　　奏眀第官更吏易案籍纷繁【臣】现彻底查巻此七万余两中检出博尔多等动用支簿虽有数项曾详过抚臣均属浮冒妄费理合
　　奏眀伏乞
　　皇上睿鉴谨
　　奏
　　不可丝毫为留地歩当尽情察出交与王沛憻查审朕巳有旨谕王沛憻凡尔所揭报博尔多事件俱令其接审矣博尔多甚属负恩可恶尔毋代伊任过也至尔此任一切奏闻之事朕甚嘉之慎毋改移此志勉之
　　同日又
　　奏为奏
　　闻事窃查东省海口船税惟胶州为聚船之处莱阳县次之従前胶州每年报解额税银四百七十余两莱阳县毎年报解额税银三十两零其有赢余俱为司道府防知州等分规布政使每年分规银八百两【臣】抵任后移饬尽收尽解分规存公兹准登莱青道移解雍正三年十月起至四年三月止两季胶州船税正额银二百九十六两零赢余银三千七百两零莱阳县两季船税正额银一十八两

　　四百两又胶州雍正三年春夏秋三季报徴少解赢余银九百九十六两零【臣】饬令补解二项现经解兊理合存库公用再查京饷挂平银两抚【臣】陈世倌同【臣】酌议以带征康熙六十一年雍正元年地丁钱粮内耗羡毎两提解七分弥补如不足数扵通省公费耗羡内添解【臣】业经
　　奏明前奉部文严饬挂平现在秋拨京饷应将此项耗羡银照从前每万两挂平数目加给解员添兊不得挂欠至扵每年非遇灾免通省实共有公费耗羡银九万五千余两【臣】防
　　圣主髙厚恩无可报称洁已秉公务期慎节但从前属员动用有奉抚臣批允至今方详请开销者耗羡皆系
　　国帑可否容【臣】将动用过公费项内耗羡按季分析缮折恭呈
　　圣览仰祈
　　皇上批示理合一并
　　奏眀谨
　　奏
　　按季奏来朕看一二次亦可
　　雍正四年十月初九日山东布政使【臣】张保谨
　　奏为检举愚昧罪愆仰恳
　　圣主敇部先加议处事窃病故防追运河同知董廷柱之兄董廷揆首出前淮徐道潘尚智扣克公费银两一案防总督河道【臣】齐蘓勒案准刑部咨开再该督疏称查董廷揆呈出伊弟董廷柱印册一本草册一本系董廷柱前任江南宿桃通判印信字俱以墨葢硃开写原任淮徐道潘尚智扣去公费银五万五千一百余两细看墨迹似属现今填注事关钱粮不便轻结饬令司道确审实情另行
　　题报等语奉
　　防令该督详审眀确等因随经督臣檄饬【臣】冋淮徐兖宁二道防审【臣】遵同防讯据董廷揆供称伊弟董廷柱所开册子是无凭无据原是谎的等语【臣】前因见廷揆自认诬首一时愚昧据情详覆督臣覆审亦被狡饰定拟具
　　题兹潘尚智与庆元通同作弊従淮关署内夤夜擡出银两此等存心诡诈行事奸险之人必有吐还原赃嘱改供情之事我
　　皇上至圣至眀日理万几无微不照【臣】扵邸抄中伏读圣谕如梦方醒愚昧若此罪何可逭合即检举叩恳天恩敕部将【臣】先加议处以彰【臣】愚昧草率之咎将来
　　益知兢惕仰戴
　　圣主慈于生生世世矣谨
　　奏
　　若无情弊何用检举有私即检举亦不能免罪事定自眀所奏知道了
　　雍正四年十一月初四日山东布政使【臣】张保谨
　　奏为奏
　　闻事窃查东省额载起运京饷折色脚价一项非遇灾免毎年随正项解司银九千三百九十二两零内除起运京饷给解官盘费并解部节省银两以及置买鞘木等项外每年赢余银两从前俱系存给本省间有运银运谷脚价并抚臣衙门心红纸张并书办盐菜银两以及抚司各役工食各项公用自【臣】抵任接收前存脚价银四千余两起至雍正四年止除支给解官运饷盘费等项以及循照旧例【臣】加裁节支给各项公用共银六千余两现有赢余脚价银五千六百两零又有各年未完脚价并分年带征未完脚价银共一万两零容俟陆续征收一并存库公用至雍正四年七月起【臣】扵此脚价项内除正支解官盘费及木鞘等项并解部节省银两动用外其余别项公用可裁减者业已裁减应支给者不动脚价统扵通省公费耗羡项内动用按季开折彚
　　奏惟是前开濬河道抚【臣】陈世倌檄提司库银八万余两散给各州县为挑河工费当因河工暂停随查各州县有已经兴工挑河一二日并置器具等项共动用过银一万二千四百余两【臣】屡经详请作何补项嗣防抚臣牌开従前所挑之河即系目下应做之工用过银两可以抵算如或缺少将伊所收临清仓折色项下余耗银补项等语饬【臣】知照【臣】现在宻行查察外理合一并
　　奏眀伏乞
　　皇上圣鉴谨
　　奏
　　似此居心行事何烦朕更为训谕勉之此心此行能恒守不移尔自有大饶益处
　　同日又
　　奏为奏
　　闻事窃查従前提解耗羡时经抚【臣】陈世倌
　　奏眀存为起解添平及通省公费耗羡一项内除起运解司钱粮毎两听留各州县四分为解费并公用外每年实有通省公费耗羡银九万五千余两因耗羡尽已提解凡州县有因公动用及通省公事不得不取给扵公费耗羡之中自【臣】抵任后不避嫌忌较前诸凡节省但有従前属员动用奉抚臣批准至今陆续具详开销者亦有万不得己循例动用者【臣】前奏恳
　　天恩容【臣】将动用过公费耗羡逐一缮折按季具奏荷防
　　恩防【臣】钦遵
　　圣训将雍正三年十一月内【臣】抵任之日起至四年九月底止所有各州县开销及详眀抚臣批准动用过公费项内耗羡银两逐件据实另折开眀恭呈
　　圣览谨
　　奏
　　阅所开折单实属清楚可谓无忝钱粮总滙之职但亦不可过刻恐致后人难乎为继也朕甚嘉恱勉力为之雍正四年十一月二十日山东布政使【臣】张保谨
　　奏为奏
　　闻事窃查东省支发河工银两従前相沿俱有扣除部饭名色工竣各员领回缴送【臣】察知此弊随严饬各员估计工料务宜确实尽去浮冒其扣存部饭陋例檄行停止各员遵行在案惟是従前已经扣除在库部饭名色银共有六千九百六十两零现据各员请领【臣】思此银若行发还不惟徒饱各员之腹且恐复开舞弊之端应存留司库以备公用再刑部饭银一项従前俱系各州县扵扣留一分公用耗羡银内提解按察使彚解刑部【臣】防
　　皇上恩署理臬篆准调任臬司徐湛恩移称除动用解过雍正四年春夏二季刑部饭银外实存银一千三百两移交【臣】收【臣】署臬篆半载又收过各属捐解银六百两尚有各属应捐未解银两可以备解刑部今嵗秋冬二季饭银所有【臣】收过银六百两并徐湛恩移交银一千三百两俱系赢余亦应存库公用理合一并
　　奏眀谨
　　奏
　　知道了然亦不可过于自苦以为极则朕所取者惟适中之道耳
　　同日又
　　奏为奏
　　闻事窃去嵗东省雨水过多民房倒塌经抚【臣】陈世倌奏眀赈银并动米谷煮粥赈济各案抚臣同司道各员将常规羡余公捐尚不敷用暂动司库耗羡银一万七千余两现须补项【臣】念切急公捐补无力惟【臣】布政使任内毎年有养廉银一万两【臣】仰遵
　　圣训俭约持躬诸凡节省今嵗可节存银一千两再【臣】
　　防
　　皇恩署理按察使印务自雍正四年六月起扣至十一月底止应有养廉银四千六百六十两零【臣】受
　　恩深重寸长未效何敢纎毫自私应一并存公凑补赈济动用库项除详明署抚【臣】塞楞额查核补项外理合奏
　　闻谨
　　奏
　　好汝之存心实为难得果能照此操持坚定不移可大受朕之恩荣也勉之
　　雍正四年十二月十六日山东布政使【臣】张保谨
　　奏为奏
　　闻事窃查东省解司钱粮从前相沿旧例每银一千两有布政使书办纸张饭食以及库丁饭食并库大使及经歴司养廉共陋规银一两五钱又看收钱粮家人亦有陋规银一两二钱【臣】察知此弊即欲革除但书办库丁等役恐难枵腹办事是以着库大使将此二项陋规彚收存库每月酌给书办饭食纸张库丁工食以及库大使经歴司养廉之费自雍正三年十一月【臣】抵任日起至四年十二月止共收过饭食陋规银六千二百两零除支给前项费用外现有赢余银三千六百两零理合存库以备公用至【臣】受
　　皇上恩畀以钱谷重任虽事属微细亦不敢欺隐上
　　负
　　皇恩下亏臣职但未免渎
　　圣聪伏乞
　　皇上鉴宥谨
　　奏
　　朕甚嘉尔之真实不隐何渎之有但将此一项存库似觉清刻太过当给与员役辈作饭食之资如仍有余亦可添助尔之用度何必归公耶
　　雍正五年正月十二日山东布政使【臣】张保谨
　　奏为奏
　　闻事窃查抚【臣】陈世倌提解耗羡时
　　奏明存为解饷添平及通省公费耗羡一项【臣】抵任之后诸凡慎节自雍正三年十一月起至四年九月止各州县因公动用及【臣】详明抚【臣】批准动用公费耗羡各欵【臣】业经彚折
　　奏明兹自雍正四年十月起至十二月止所有各州县公事开销及【臣】因公详明前抚【臣】陈世倌并署抚【臣】塞楞额批准动用过公费耗羡银两逐件据实另折开明恭呈
　　御览再従前属员动用耗羡奉前抚【臣】陈世倌批准至今陆续具详开销之项并前任布政司动用各项内或有滥支以及前抚【臣】李树徳黄炳陈世倌先后
　　题明各亏空流抵己经动耗弥补并未经动耗弥补各案头绪纷繁【臣】现俱彻底清查凡有查出【臣】即详明署抚臣查核具
　　奏至【臣】一生孤立矢竭愚诚荷防
　　圣恩超拔逾格虽粉身碎骨不足以仰答
　　髙深布政使为钱谷总滙【臣】只知屏去私心慎重钱粮
　　冒嫌直陈未免触忌招尤惟祈
