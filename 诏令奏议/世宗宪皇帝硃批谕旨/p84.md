<!-- { "loadSidebar": true } -->
　　观尔如此作为又大不合矣据奏一切陋规尽行裁革朕实难批不可行三字以为训尔为一省纲领但当正已化属使不至侵盗帑项剥削民脂斯可矣焉能禁属员不饮食耶尔以俭约自许尚有朕赏赐银七千两又有房可售有地可质犹堪支持歳月若遇清苦守令等官出身寒素者尔意竟欲令其枵腹从事乎如此是令天下人视宦塲为畏途成何规模尔器量狭小殊不谙封疆体统居督抚之任岂可效曩日守藏吏之所为朕连阅二折甚忧尔一切料理俱不能合适中之道如何如何
　　雍正五年正月二十五日湖南巡抚【臣】布兰泰谨
　　奏【臣】查湖南所属各州县自上年十月至今年正月有得雪者有得雨者大抵雨水稍多再查阖属米价于上年冬每石八九钱不等近因各处买运者多以致米价腾贵现在中米每石九钱至一两四五分不等上米每石一两一钱至一两三钱不等较之上年米价已为昂贵所有雨雪情形米粮价值理合奏
　　闻谨
　　奏
　　初春觧冻雨雪微多何害惟看继此之调顺与否耳
　　同日又
　　奏窃查湖南属之武陵龙阳澧州等九州县衞于雍正四年夏被水灾奉
　　旨赈济灾民沾沐
　　皇恩得以更生但其中有贫苦尤甚之民所领赈谷虽可暂延冬月而今年春二月间农工未动无防资生【臣】与署督【臣】傅敏筹画接济春熟之法随饬九州县衞于已赈灾民中确查贫苦尤甚之戸再赈两月按戸每月给谷六斗照谷价折银据布政司册报武陵县需谷一千九十石八斗龙阳县需谷六百二十五石二斗沅江县需谷三百八十八石二斗巴陵县需谷一千八百三十石华容县需谷一千八十石安乡县需谷六百三十石临湘县需谷九十石澧州需谷三百一十五石岳州衞需谷二百六十三石四斗以上九州县衞接济春熟共谷六千三百一十二石六斗按每石三钱五分之数共计折银二千二百九两四钱一分不动正项于雍正四年三分耗羡内支给【臣】已饬各该州县衞照数领银趁封印无事之时亲歴乡村按戸散给以济青黄不接延至东作俱兴贫民佣工度日便可不至流移矣为此谨
　　奏
　　嗟此穷黎实厪朕懐况春省耕而补不足古之道也览奏曷胜忻赏
　　雍正五年闰三月初二日湖南巡抚【臣】布兰泰谨
　　奏窃查社仓一项原系前督【臣】杨宗仁檄行司道府州县等官倡捐谷本与士民乐输之谷石【臣】徧饬州县查报并面询各员佥称此项谷石系当日各官虚报捐数取悦上司原未能实贮在仓至士民乐捐之谷系聼从民便难于抑勒大抵存仓者不过十之二三竟有颗粒未交者向日各官以此项无关考成因循玩视上下相防不可防诘伏查此案奉
　　上谕社仓之设宜缓不宜急宜劝谕百姓聼民便自为之而不当以官法防之又奉
　　上谕社仓之法亦宜趁此丰年努力为之勿但视为虚文故事各钦遵在案【臣】请先将当日之司道府州县等官倡捐谷本未交贮仓者仍于各员名下按数追还除病故产絶之员无从着追者量与豁免外其余陞迁他省或已经归籍归旗者亦分别着追其次绅衿贡监按照当日乐捐数目押交上仓至于小民乐捐之谷未经交出者令地方官照册报姓名数目劝谕入仓间有当日劝谕之时原属勉强今更穷苦无力者即将原册姓名豁除另于有力之家劝输务期实贮在仓庶几社仓一项不致有名无实而小民缓急有赖矣是否可行伏乞
　　圣明指示谨
　　奏
　　社仓最为备荒良法岂可有名无实查其中有被官吏侵蚀者自应催追至百姓以及绅士有愿捐而未交者断不可催逼只宜鼓舞劝谕令其乐从方为善举尔之识见庸浅诸事当咨询傅敏照伊所区画防酌而行可也
　　同日又
　　奏雍正五年三月十五日镇筸总兵李佛保赴任路经长沙【臣】出郊恭请
　　圣安镇【臣】李佛保宻传
　　上谕巡抚布兰泰前奏称借用藩库公项银二千两伊欲卖房地抵还尔传谕布兰泰凡作督抚者当从大处起见不可见小若是他人具此等折奏便属欺诈布兰泰为人原是如此这所奏是他本心朕不恼他钦此【臣】跪聆之下惟有惶悚感愧叩头谢
　　恩伏念【臣】以菲材荷防
　　皇上任使愧无报効之处又蠢愚至极获咎实多圣恩寛厚不加罪斥前奉
　　硃批
　　训诲周详【臣】既感且愧今镇【臣】李佛保转传
　　上谕【臣】不禁感激涕零惟自矢殚心竭力冀图报効于
　　万一理合奏
　　谢谨
　　奏
　　尔总是志量卑鄙惟在不相干小事上着意非封疆才也此时当青黄不接之际朕待报湖南雨水情形既特使人来折奏何雨水粮价竟无一语及之汝任地方之责试思寕有大于此事者乎惟硁硁自信一点操守斤斤为这几两钱粮至于事之缓急轻重则惛然无知阅此数折皆不过为银米而奏似此胷中看银钱如许重大何操守之足贵耶
　　同日又
　　奏窃【臣】属之九架夹铅垅前经抚【臣】潘宗洛
　　题准有商人王纲明开采后因垅深砂尽于康熙五十三年停止嗣于雍正三年三月准部文商人邱道正等复采九架夹白铅后据郴州知州佟国元详称九架夹白铅矿内杂产黒砂请黒白兼采等情【臣】咨请部示于雍正四年十月十九日准到部文令黒白兼采在案【臣】查黒铅即是银母除铅觔照例二八抽分外煎出白银除去商人工本之外例与商人均分一半以充
　　国课今据郴州赍送雍正五年二月分所抽黒铅税银册【臣】细加查核总计一月内所获黑铅一万一千九百余觔煎出白银一千九百一十九两零【臣】恐其有煎多报少与官役侵分之现在驳查【臣】驻劄长沙离郴州千有余里耳目难周湏委一道员专司其事监视商人开采煎炼据实抽税以杜煎多报少与地棍官役分之【臣】更访闻靖州属之会同县产有金砂系土人偷采因面谕两桂营防将范毓防宻行访查兹据禀称会同县花窑寨山内砂石淘出金子土人杨莫章等偷挖等语【臣】复令查勘确实并另行宻访有无可以开采之处另折奏
　　闻谨
　　奏
　　此事亦与傅敏详悉商酌开采一事目前不无小利人聚众多为害甚巨从来矿徒率皆五方匪乌合于深山穷谷之中逐此末利今聚之甚易将来散之甚难也至于利之在公在私尚属细事百姓足君孰与不足尔果欲効忠荩何必谆谆以利为言岂不闻有一利必有一害要当权其利与害之轻重大小而行之耳
　　雍正五年闰三月十二日湖南巡抚【臣】布兰泰谨
　　奏窃湖南界连黔粤苗民杂处前因绥城二县为苗猺出没之地请于二邑适中之黄桑坪设营添兵以资防御【臣】谨遵
　　谕旨与督提并贵州督抚咨商妥协业经会疏具题在案此外尚有谬冲花苗恣行刧掳扰害生民【臣】已屡檄地方文武严督兵役协力擒拏縁苗峝险阻鎗火铦利人不能入【臣】准巡察【臣】黎致逺以民害未除等事咨移到【臣】内开谬冲花衣苗杀掳抢夺日益猖狂应行歼殪以示惩创等因【臣】随飞咨督提并咨商黔粤督抚去后【臣】查花苗出入要路一名地角隘一名里林隘在湖南属之靖州一名木洞屯在黔属之五开衞非两省防擒则入此出彼终难弋获于本年二月三月叠准贵州督抚提督各将拨兵堵御擒拏縁由咨覆到【臣】又准督【臣】傅敏咨称已檄靖五协副将吴文帯千总一员兵一百五十名前赴地角隘口都司刘防名帯千总一员兵一百五十名前赴里林隘口其木洞屯一处巳咨移贵州抚提饬黎平副将帯领弁兵前来会合于闰三月内订定日期三路齐进协力擒拏等因又督臣书函内开相距窎逺鞭长不及嘱就近料理【臣】受
　　恩深重现与督臣悉心筹画务在剪除凶孽令民得安
　　枕以仰副
　　皇上绥靖邉疆至意为此谨
　　奏
　　螳臂当车犹作搏轮之势兵力不稍单弱否攘外安内必期一劳而永逸克详克慎筹画万全为之
　　同日又
　　奏窃【臣】查保靖土司较诸司颇为强大其土官彭御彬年少纵恣众心不服前于请斥婪监等事案内经【臣】
　　题防奉
　　旨将彭御彬革职提审在案【臣】查该土司中汉土交搆上下猜疑屡相刧杀目今官叅印摘众情涣散据



　　禀报桑植土司原革职土官向国栋操权残虐土人男妇逃窜边境等因【臣】恐土人流入内地飞檄岳常道杨晏星驰前徃已将逃避土人谕归本土并饬护印向氏好为安抚土众毋得残虐业已邉境安堵其土官向国栋土目向朝先等现发臬司审讯【臣】以土司扰害不特有干
　　国典且恐流毒边疆而改流之举又事关重大容俟两案审结之日会同督臣具
　　题【臣】合先将两土司情形奏
　　闻谨
　　奏
　　尔之识见平常此等大事独持管钥朕心有未惬当与督提熟筹可否不可见隣省有改流之事遂一时髙兴亦欲效仿百凡只宜揆情度理实与地方百姓有益者为之毋得无故生事





　　硃批谕防巻十二上
　　钦定四库全书
　　硃批谕旨巻十二下
　　硃批布兰泰奏折
　　雍正五年四月二十四日湖南巡抚【臣】布兰泰谨
　　奏为分别催科以清积欠事【臣】前防
　　圣恩简任山东布政检查钱粮旧欠有积八九年未清者今任湖南巡抚通查所属钱粮其按年全完者固有而积欠未清者亦复不少防其拖欠之故不在小民而在绅衿贡监盖小民之家田既无多粮亦有限惟绅衿贡监田广粮多又縁护符在身敢于抗欠地方有司竭力催追碍难责比以致拖欠累累毎届奏销将未完之数总归民欠其实欠在绅衿贡监者十之六七或奉
　　皇恩蠲免则此辈独防其利以故视拖欠为得计甚有诡寄他人之田包揽别戸之粮积牢不可破【臣】请饬各州县按照图甲将绅衿贡监钱粮另立一
　　单催比毎岁开征之期先比绅衿后比民戸如民戸应四月完半绅衿贡监则定限三月内完半民戸应九月全完绅衿贡监则定限八月内全完倘有拖欠按分数治罪庶使恶绅劣衿不敢倚恃护符而州县官亦无瞻狥情面之累一切诡寄包揽诸不严而自絶于
　　国课实有裨益矣是否可采伏祈
　　皇上睿鉴谨
　　奏
　　所奏刬除积甚是朕已调尔巡抚江西矣通省钱粮迈柱毫不瞻顾已全料理清楚而怨者甚众今尔至江右如乗轻车驰广陌可以徜徉无碍湖南此一招怨之事汝当为王国栋措置井井使其接任从容敷施毫无掣肘方见忠爱之诚汝等受朕防擢之恩临事当任劳任怨但求利国无分彼此不可以身调他省曲贻去后之思认恩推过沽买虚誉不少留地步于后人如伊都立觧任时急急裁汰火耗作为卑鄙奸诈毕露臣道友谊均失之矣况忠正邪佞终亦难逃朕之耳目王国栋到来时将尔奏折并朕此谕俱与伊看
　　雍正五年五月十六日戸部侍郎仍署理湖南巡抚印务【臣】布兰泰谨
　　奏为恭谢
　　天恩事窃【臣】质陋才庸防
　　皇上简畀封疆任大责重兼之楚南地介江湖苗猺杂处经理更难妥协到任一年有余愆尤日积防
　　皇上训诲频加【臣】敬谨遵奉时恐陨越上负
　　圣明兹复奉
　　特恩授【臣】戸部侍郎仍署理湖南巡抚印务沐
　　恩髙厚惟有益竭驽钝以图报効于万一为此恭折奏谢谨
　　奏
