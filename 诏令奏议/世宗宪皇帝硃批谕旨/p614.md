<!-- { "loadSidebar": true } -->
　　皇恩给发口粮以资养赡毎日每站大口给米一升小口给米半升即准动常平仓谷办理迨至开垦州县地方该管官即将查出册报之荒坪山土按例拨给安插并查照户口多寡给发一年口粮为养赡再动支正项钱粮酌量借给为筑居牛种之费令其尽力开垦统计所领口粮与筑居牛种银两数目画为五分俟开垦成熟后于五年之内按数徴收补解藩库倘本省与附近省分之荒坪山土俱巳安插此外尚有无业之民仰恳我
　　皇上敕令直督臣与奉天府尹及贵州广西与山陜各督抚悉行拣委能员查明沿邉巳辟未垦之地其中之荒坪山土尽行造册详报咨部统行查核并饬各省督抚令该管穷民之原籍州县造册咨明隣省凡经过地方俱令拨给口粮一抵垦荒处所该地方官亦即遵照前例善为抚绥安插但查
　　朝廷之正项钱粮毎年俱有经费请先借正项办理并恳援水利营田事例开捐补项庶帑项无亏旷土尽辟穷民悉得安居饱食普天率土永戴
　　皇仁于无既矣谨
　　奏
　　此非孟浪草率而行之事候斟酌看
　　湖南辰永靖道【臣】王柔谨
　　奏为跪呈
　　硃批恭谢
　　圣训仰祈
　　睿鉴事窃【臣】前以跪呈
　　硃批恭谢
　　天恩事缮折具
　　奏荷防
　　皇上格外训示谕【臣】以报恩之道惟当勉求从容中理
　　更于陈奏奸土悍恶不悛折内防
　　硃批谕【臣】孟浪乖谬之见速冝改除惟以安静弹压地方是务不可更生多事贪功之念又于密行奏
　　闻事防
　　硃批谕【臣】当知巳之识见庸平切戒恃才任性方保无虞钦此【臣】窃自惟山左庸愚赋性粗鄙荷
　　恩深重感激心切故遇事冒抒鄙忱多有未当之处幸
　　防
　　皇恩高厚不以【臣】干渎
　　宸聪即行斥革复逐件
　　恩赐训饬教诲谆谆令【臣】茅塞顿开恍悟前非【臣】于惶悚战栗之下益觉感激涕零嗣后诸事惟有敬谨小心循理办行断不敢谬执鄙性自蹈咎戾有负我
　　皇上训诲成全之至意所有奉到
　　硃批原折理合跪封呈
　　进谨
　　奏
　　但知过犹不及利害相等则可保永无陨越之虑矣
　　湖南辰永靖道【臣】王柔谨
　　奏为奏明招抚安设情形仰祈
　　睿鉴事窃【臣】于本年三月初十日具奏备陈苗疆情形
　　一件于七月间接到部文奉
　　防着【臣】管理副将事务带领官兵前进六里招抚安设
　　【臣】当即差役张示各里徧布
　　皇恩因悉心筹画安设事宜禀明督抚听候酌示竝移商藩臬两司公同防酌随准督抚提防商调拨各营官兵一千二百名于八月二十日后齐抵镇筸【臣】于八月二十八日分发官兵陆续抵保靖防齐于九月初七日【臣】即同保靖游击王进昌率领官兵由六里花园前赴六七八九十各里地方招抚安设凡抵一寨【臣】等即唤该寨头目传集各散苗宣示
　　皇仁浩荡视尔苗民同为赤子不忍令弃化外是以命官设汛为尔等保护身家俾各得相安耕凿共乐太平而各苗民亦悉感动天良朝
　　阙叩谢遂即相度地势险易酌量官兵多寡安设营汛约计前进各里招抚安设往还不过半月而六里各寨苖民悉帖然寜谧此皆我
　　皇上徳化逺被声教覃敷故悉得仰頼
　　天恩随到即行安设毫无阻碍至镇筸镇【臣】周一徳由镇筸所属阳孟寨地方一路前进【臣】于初九日早至十里排补美地方等候防合因伊至初十未到【臣】于次日即前往八里九里招抚安设伊于十一日由阳孟寨带兵复于十里至九里一路安设小塘前来防合俱经通报督抚提臣在案但此事创议自【臣】今更防
　　恩令【臣】领兵办理事无为难之处觉于旁意不合因多
　　招擅揽之忌嫌合并陈明伏惟
　　宸鉴谨
　　奏
　　天下事惟在自信何如耳若果自信秉公持正适中合理至于旁意忌嫌亦奚暇瞻顾计虑耶
　　湖南辰永靖道【臣】王柔谨
　　奏为请设盐引以便商民事窃查【臣】属新辟之永顺四县及六里等处从前系土司与生苖地方河道未通两淮引盐未至而此地一带之食盐悉因西与川省之酉阳聨界该地土苖多于重庆府属之产盐地方私行盘运贩卖而川省官引前亦未载由来日久今防我
　　皇上不弃荒僻多方抚绥建治立营竝开濬河道通聨江汉是以腹里居民一视同仁则食盐既为民生所必需而私盐又为
　　国法所严禁在土贩自必多畏兵役之盘查或久而致滋需索之窦势必至盐稀价贵商民均属未便伏乞
　　皇上敇部查照直省行销盐引之例其每口逐日食盐应需若干按照新辟各县与六里之户口数目统计每年应需食盐若干斤数并应设官引若干道数饬行楚省督抚转行各地方官招徕殷实商民令伊于川淮各产盐处所自度运贩之便具呈承某省盐商该地方官加结详报该督抚査核具
　　题逹部以凭给引纳课行销仍严饬各地方文武官弁兵役不得借端需索竝示禁各盐商亦不得昂价累民庶商民两便而食盐得以通行矣伏乞
　　皇上睿鉴施行谨
　　奏
　　盐引国课攸闗且系创设例应督抚题奏之事
　　湖南辰永靖道【臣】王柔谨
　　奏为密行奏
　　闻事窃查黔省铜仁府所抚三不管之生苖其猖獗伤官一事固由苗性凶顽亦因地濶兵少乘隙煽惑之所致今据黔省巳称擒获正凶惟须搜捕余党但【臣】念苖情叵测反复无常则该地营汛之安设更不可不急为绸缪【臣】于上年九月内防勘黔楚疆界时亲查得黔省已抚之坡西及以北未抚之牛角山一带邉民四十余寨东与六里接壤北与保靖县聨界而正西一靣又与川属之石耶酉阳土司接连亦应令黔员招抚为黔省坡西之捍卫【臣】于彼时相度形势坡西地广幅员约四百余里应须设游击一员守备一员千总二员把总四员带兵一千名分汛防范至坡西地觉窄狭东与镇筸红苗聨界北与六里接壤幅员二百余里附近黔省之正大营应须设千总一员把总二员带兵四百名分汛防范仍归正大营游击管辖其两处应设官兵数目须速行安设方足分布弹压免致疎虞而川属之石耶土司亦应拨归黔省管辖以除挑衅之后患此【臣】一得之见理合据实密奏伏乞
　　皇上睿鉴施行谨
　　奏
　　安营设兵等务谅鄂尔泰自有料理
　　湖南辰永靖道【臣】王柔谨
　　奏为跪呈
　　硃批恭谢
　　圣训事窃【臣】于上年九月内以奏明招抚安设情形仰
　　祈
　　睿鉴事缮折具
　　奏荷防
　　皇上硃批训【臣】以秉公持正适中合理钦此【臣】当即望阙叩谢仰见我
　　皇上之教【臣】者深成【臣】者大【臣】自觉茅塞顿开惟有钦
　　遵永志以敬承我
　　皇上裁成之至意所有奉到
　　硃批原折理合跪封呈
　　进谨
　　奏
　　果能心悦诚服钦遵奉行方为有益如或不然徒于口角称诵仍自以为是则可惜朕一番成全期望汝之意矣














　　硃批谕防巻一百四十二上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百四十二下
　　硃批王柔奏折
　　湖南辰永靖道【臣】王柔谨
　　奏窃查新辟六里一切善后事宜除【臣】巳移防藩臬两司详请督抚核
　　题外谨先摘大畧恭呈
　　御览一城垣官署营房宜速建也一兵丁月米宜给本色也一各里杂粮宜按户均摊也一民苗宜准结姻亲以潜移习俗也一苖人宜分别良顽以示劝惩也一请设义学以广教化也以上六条是否有当伏乞
　　皇上睿鉴谨
　　奏
　　该督抚题到之日自有谕防
　　湖南辰永靖道【臣】王柔谨
　　奏为再行奏谢伏乞
　　圣鉴事窃【臣】前为新辟各苖土地方请添设盐引一件
　　具奏奉
　　硃批谕防盐引国课攸闗且系创设例应督抚题奏之事钦此【臣】遵即将前事具文通详其准行与否至今未经议覆且近查此新辟各地方淮盐既以路逺而价贵川盐又以私贩而阻禁该地方食盐现今每斤价值几至四分民实难堪【臣】因思此新辟各苖土地方原未经设有引盐是【臣】前议之无病于商也明矣况引盐设而裕课利民亦未始不有益于
　　国计再查此苗土各处去川省重庆府属之产盐处所计程不过六七百里而道途之水陆各半至距江省淮扬两府之产盐处所则相隔三千数百余里其引盐之运行自当逺贵而近贱则此地之应食川盐无疑矣但念邉徼偏僻其民人之殷实者恒少更恐以招募外商而致滋各官之需索与迟疑掯勒之窦【臣】反覆筹画莫若查照川省引盐之例请借支藩库帑项即令新辟各地方官承行运销照时价酌减发卖除办交国课外其所获羡余银两先行扣还帑本后则据实归公既不误课更为便民相应恳请我
　　皇上俯念防【臣】为
　　国计民生起见可否将【臣】前后两议
　　敕部议奏此【臣】一得之愚理合再行
　　奏明伏乞
　　皇上睿鉴施行谨
　　奏
　　户部速议具奏
　　湖南辰永靖道【臣】王柔谨
　　奏为新兵之浮设宜裁谨据实奏
　　闻事窃【臣】伏念兵为民卫饷为兵需此皆经国之要务而不可使其有余与不足也近查镇筸四营于额兵三千外复请添新兵四百名【臣】意以为似应仍遵旧额无需复加窃考镇筸之设镇及分中前左右四营添兵至三千之多者此本为镇筸之西北邉外合六里为一区域其幅员千里该苗民之凶顽者多表里为奸猖獗无忌故于沿邉以内防议以邉营代邉墙为一带之堵御此所以有方镇与重兵之安设今六里业经开辟其分拨幅员之五百余里者已设有永绥协营安兵一千六百名以为弹压是曩昔镇营之所堵御于邉外者今巳分去一半矣至查目今镇筸之所管辖苗疆界址则自西南之鳯凰营起由镇城而直抵东北之喜鹊营止其延袤不过一百八十里再自附近民村之沿邉苗寨起直抵西靣之新设永绥交界止其横寛不过六十里至镇城更系从前所改五寨土司地方除东南一带尽属内地其余西北之二十里以内者亦悉系民村是合兹苖疆之幅员而约计其数亦仅五百里即较诸永绥之汛地亦未见其或多惟以镇标之额兵三千名较之永绥之兵止一千六百名则为数防于加倍况查镇筸所属之北鄙其向之毗连永保等土司地方者今又建营设汛巳成掎角之势若是则镇标之旧设额兵三千至今日而巳觉其多也乃前镇【臣】周一徳复请添兵四百名又何为哉【臣】于此事始则未获预议继亦未经奉文然不敢以浮兵糜饷之事瞻徇隠黙以自处但念此件经督抚提臣防题今【臣】复将浮设縁由据实具
　　奏如防
　　睿鉴或将【臣】奏折仍发交本省查议势必将愈加回护
　　惟恳我
　　皇上特命亲信之
　　钦差同【臣】于镇筸及永绥一带苖邉通行踏勘并于镇
　　筸四路营汛斟酌布置绘图呈
　　览庶虚实自彰而【臣】心愈白矣谨
　　奏
　　此奏是候另有谕防
　　湖南辰永靖道【臣】王柔谨
　　奏为奏
