<!-- { "loadSidebar": true } -->
　　天行常健
　　圣德日跻共戴超尧迈舜之
　　圣人于亿万斯年矣又于【臣】钦奉
　　训防等事奏折内钦奉
　　硃批朕之听闻容或讹误
　　上天监观岂有差忒即以卿在豫十年綂而计之前数年之雨旸时若近数年之水旱灾荒非明证欤
　　上天感应分毫不爽于斯不凛然敬畏循省愆尤可乎谅卿居心自应终始未渝第恐精神减退于前或被不肖属员所欺蔽耳百凡处加详加慎为之钦此【臣】跪读之下仰见我
　　皇上圣学达天训明理着
　　上天之赐应即在【臣】心之敬弛显而足据【臣】敢不凛然敬畏深自修省惟有较前更加勉励以补精神之所不逮庶少尽此犬马之血诚而巳又于【臣】奏防山东署布政司事孙兰芬折内钦奉
　　硃批此奏是朕谓孙兰芬不胜任之谕不啻一而再再而三卿乃执迷不悟斯即被属员欺蔽之明验今虽觉察具折论列于心能不抱歉乎既经此一番则凡向日认为可以倚信之员俱当加意体究确覈其实朕所虑者正恐该属负卿不独孙兰芬也切莫错会事事虞欺时时防诈庶无大谬仍候另防谕部钦此
　　皇上知人睿哲远迈唐虞实天下臣民所敬仰而诚服者【臣】心之抱歉不特今日为然但【臣】实愚昧每为


　　之深必至歴乆方能察识是以毎为属员所误今既经孙兰芬之败露敢不深自省惕至于属员之负【臣】即【臣】之上负
　　皇上矣【臣】敢他诿并自负【臣】心自当遵
　　防更留一番心神也所有奉到原折理合恭缴为此谨奏
　　奏内云属员之负臣即臣之负皇上斯语不然凡人之迁改不常始终异趣千变万化莫可端倪葢有力所不能御智所不及料者但保巳身终不被人所愚足矣何能保人之必不我负耶十年以来大臣中负朕者指不胜屈遂谓朕负
　　圣祖可乎此念被属员窥破即系自开被愚之门用人一节朕经数次切谕惟不逆诈不逆不诈二语守而弗失庻几一生用之不竭
　　雍正十年四月十三日河东縂督【臣】田文镜谨
　　奏为遵
　　防密奏仰祈
　　睿鉴事窃查社仓积谷一项自定例设立以来【臣】于每年秋收后密饬各属实力劝输不论菽粟不论升斗积少成多而豫省百姓沐浴
　　圣化无不乐善好义踊跃输将兹据河南布政使徐聚伦造册详报前来除旧管捐贮社仓谷麦豆髙粱稻谷等项共二十二万九千八百六十五石零外又于雍正九年分据开封等八府属汝陈等七州并所属彚报新收捐谷八千五百二十三石零荞麦二石以麦易谷二百二十八石息谷一万六千三百六十九石零以上共二万五千一百二十二石零新旧二项应实在贮仓共二十五万四千九百八十八石查雍正八年青黄不接之时各属借出共一万八千八百八十六石零应在雍正九年秋收还仓但上年河北彰卫怀三府秋成歉薄现防
　　圣恩溥赐赈恤穷民未能如期交还各属具报还仓尚在参差不齐是以未能核定确数合并陈明伏乞
　　睿鉴谨
　　奏
　　览奏知道了社仓之设本为利民起见借出米谷当观地方年歳若何稍觉拮据即停其催纳缓至次年交仓亦未为晚万不可令有司因追社谷而扰累闾阎从前楚督杨宗仁鋭意建立社仓属员奉行不善只顾目前迎合急于积敛以致通省嗟怨此人所共知者当以为戒
　　同日又
　　奏为据实覆奏事窃【臣】遵奉
　　谕防查修禹州黄花观轩辕祠宇【臣】当即谕令布政司委员会同该州知州亲至崆峒山逐处查勘将应行修葺之处确估详报兹据布政司覆称查勘得黄花观一名逍遥观自下观以至上观凡庙阁殿宇门楼房院共六十间自前明正统间重修以来历今年乆每多倾圯残缺之处以及装修神像修理墙垣街路共需砖瓦木植灰煤颜料钉油工价各等项共估银一千二百一十二两零【臣】随饬布政司将【臣】应支
　　恩赏飬廉银内照数动支给发禹州先为办料目下正当东作方兴俟农务稍隙之时即委员监督兴工务期坚固一律巍焕以仰副
　　圣天子尊崇古先圣王之至意所有逍遥观估修办料
　　縁由理合缮折覆
　　奏伏乞
　　睿鉴为此谨
　　奏
　　固系美举非急务也相度时宜量力为之
　　同日又
　　奏为钦奉
　　圣谕据实覆奏事雍正十年四月初四日【臣】赍折家人
　　回豫捧到
　　皇上硃批谕防【臣】敬啓跪读于【臣】恭请
　　圣安折内钦奉
　　硃批朕躬安适如常屡次询问卿体近时景况第见奏谢之章而厥疾曾否全愈精神增损若何竝未言及嗣后赍折人来可据实奏闻以慰朕念钦此【臣】跪读第一句
　　谕防仰见
　　圣天子太和保合景福日隆四海臣民额手称庆至【臣】
　　自上年进京之后荷防
　　皇上爱护顾复
　　赐药赐医调理全愈【臣】回任以来至今半载有余饮食如常精神强旺即偶尔咳亦因不能避风所致竝不为患每日接见属员审理案件办理事务操阅兵丁精神实能应付诸病全愈此皆仰赖
　　皇上再造鸿恩栽培所致前防
　　圣恩屡次赐问而【臣】竝未明白
　　奏及者诚以犬马微躯不敢上渎
　　圣聪兹复防
　　皇上殷殷垂询【臣】方敢据实奏
　　闻但【臣】自顾何人仰防
　　恩眷【臣】实感激涕零虽捐糜顶踵亦不足仰报
　　天恩于万一又【臣】恭报豫省得雪日期折内钦奉硃批豫省连得雨雪霑足朕曷胜额庆但节候未免稍迟二麦可望丰收与否从前春麦曾及布种与否所奏均未明晰钦此仰见
　　皇上轸念民依至深极【臣】查豫省如河以南之开归河南汝五府及陈许禹郑陜汝光七州自冬至春雨雪时有土膏优渥现在麦苗髙至一尺七八寸及二尺余不等巳经结穗十分畅茂丰收可期其河北彰卫懐三府虽自去冬以至仲春雨雪多寡不等自三月初十十一十二等日得有盈尺大雪入土深融复于十九二十一及二十七二十八四月初二初三初七等日三次连得透雨四野遍霑麦苗勃发并有结穗者数日后出穗俱全【臣】前委令粮道张建徳徃河北三府监察赈务事完回省禀称沿途询问老农俱称低洼平原肥地可望八九分收成其髙阜沙冈瘠地可望六七分收成与【臣】差人察看并各属所报情形无异至豫省民俗大率广种秋麦竝无余地留种春麦间有未种秋麦地亩皆留以播种早黍早谷芝麻髙粱豆子棉花等项自连得雪雨之后民间一律播种早色秋花青葱遍野竝无尺寸旷土理合据实奏
　　闻伏乞
　　睿鉴谨
　　奏
　　览奏卿疾全愈精神复旧而又野无旷土麦稔可期朕实欣慰无尽
　　雍正十年四月二十二日河东总督【臣】田文镜谨
　　奏为据实奏请仰祈
　　睿鉴事雍正十年四月十九日接准吏部咨钦奉上谕山东布政使员缺着河南布政使徐聚伦调补河南布政使员缺着御史郑禅寳补授钦此【臣】恭即叩谢
　　天恩转行钦遵在案然【臣】有不敢不据实奏请者【臣】查河南布政使徐聚伦学问甚优人品端正其勉力廉隅有志向上【臣】亦可保其无他惟是布政使一官职司理财用人综核通省庶政徐聚伦自防
　　天恩陞授以来【臣】见其所办事务虽无失误然间有未甚老练之处皆由阅历未深之故【臣】以为与【臣】同城可以不时指示开导引进成全资其佐理兹防
　　圣恩调补山东布政使虽同在【臣】统辖地方而距【臣】千里之遥公牍徃来每需时日究不若豫藩之日在【臣】左右可以朝夕提撕之为妥便【臣】又查郑禅宝前任长芦盐政时【臣】于雍正六年前往山东查海该员亦因公在省与【臣】同办盐务郑禅寳才识兼优办事明敏彼此相较徐聚伦优于学行郑禅寳长于政事在郑禅宝似可以离【臣】稍远亦能胜任【臣】不揣冒昧请将郑禅寳调补山东布政使徐聚伦仍留河南原任似此一转移间不特人缺各得其宜即【臣】与抚【臣】岳濬亦共收臂指之助矣【臣】为两省政务重大起见可否如斯伏乞
　　皇上睿鉴钦定施行谨
　　奏
　　所请甚是候另有谕防


　　硃批谕防巻一百二十六之二十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之二十四
　　硃批田文镜奏折
　　雍正十年五月十一日河东总督【臣】田文镜谨
　　奏为恭奏河东两省得雨日期仰祈
　　睿鉴事窃查豫省二麦现今成熟民间收获过半不日可以登【臣】复密差人员分头查看今麦粒比徃年倍加坚实不独河以南之开归等五府汝陈等七州属均系丰收即河以北之彰卫怀三府亦有六七分八九分收成不等俟查明实在分数容【臣】另折恭
　　奏至东省除登莱青三府莒州所属原未缺雨现在麦穗垂成秋禾长发外再济南一府所属自四月十六日巳得透雨之后又复连得雨泽二麦收成约有七八九分可望秋禾布种者皆巳长发朱种者及时耕种惟兖东二府及泰濵武东髙濮曹等
　　州所属地方得雨未足二麦巳有失收秋禾尚有未种者据各属陆续具报自四月十六七二十三五六八九等日屡次得雨或一二寸至三四寸不等各色秋花农人乘此雨后俱巳一律播种【臣】巳遵先事图维之
　　谕防会同抚【臣】岳濬预行办理查各属现在贮谷五十
　　八万石零米三十九万石零又奉
　　防准截南漕四十万石以备赈济之用竝饬各属勤慎撙节毋致遗滥严禁烧锅躧麯劝令富戸出粜招徕商贩米石务使民食充裕抚恤得所以慰
　　圣懐所有河东两省得雨日期理合缮折恭
　　奏伏乞
　　睿鉴为此谨
　　奏
　　顷闻山东甚旱奏内未免有粉饰之词上下一诚相通方无隔碍不可稍渉回护
　　雍正十年五月十八日河东总督【臣】田文镜谨
　　奏为据实具奏仰祈
　　睿鉴事窃查豫省二麦业巳收获登场仰防
　　皇上修省勤求
　　圣徳格
　　天今嵗全省收成不但俱登丰稔而且麦粒比徃年倍加
　　坚实经【臣】奏
　　闻在案惟是豫省地居天中北通直隶西聫秦晋南接江淮湖楚四方辐辏商贩羣集甫得收获之时即络绎贩运他徃虽普天莫非
　　王土遏籴在所应禁出其有余以济民食自无不可然
　　河南防
　　圣朝休飬有年戸口滋生食指实属浩繁兼之愚民嗜利忘逺不知耕三余一耕九余三之道尽其所余任意粜卖兹据各属禀称他省客商来豫籴麦者陆则车运水则船装徃来如织不絶于道【臣】既不
　　可违例遏籴竟行禁止又不可任其搬运致鲜葢蔵惟有饬令地方官多方劝谕令其早为积贮以偹不虞各崇节俭以惜物力不得因收成丰稔遂忘无巳太康之戒总期粮食充裕以仰副
　　皇上爱飬黎元至意此实【臣】之私心然不敢不缮折奏明仰祈
　　睿鉴谨
　　奏
　　教民积贮固是正恐乏劝谕之方耳
　　同日又
　　奏为遵
　　防预行办理并东兖二府现在情形仰慰
　　圣懐事窃照东省济兖东三府地方上冬少雪入春无雨【臣】自本年正月间巳隠忧思为留前裕后之图有备无虞之计伏查东省仓谷自雍正八年被水赈济之后所在皆空防
