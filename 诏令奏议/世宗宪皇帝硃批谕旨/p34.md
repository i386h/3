<!-- { "loadSidebar": true } -->
　　奏爲奏眀事窃照髙雷亷总兵蔺佳进素日声名不好亦不留心营伍上年【臣】到任后委员查点各营兵马该镇标兵丁技艺生疎该镇来肇见【臣臣】面加劝戒冀其自新至十一月间该镇呈报亲往所属各营查验兵马船只【臣】意其从此振拔整顿后访闻该镇所到之处百般勒索属员难受共议餽送每营八百四百三百二百两不等官兵交怨贪婪殊甚现在列疏
　　题防仰恳
　　皇上重加议处惩一儆百则边海营将各知凛惕矣理
　　合具折
　　奏眀【臣】谨
　　奏
　　另有严旨谕部此等不法劣员岂可一日姑容所防甚是
　　两广总督【臣】孔毓珣广东廵抚【臣】年希尧提督【臣】董象纬谨
　　奏为奏
　　闻事窃据广东龙门营县禀报龙门营千总刘贵随带


　　拏带行未及半里草内忽出贼徒三四十人抢犯千总奋力擒捕被贼伤故并伤故跟随兵丁一名贼徒抢犯而散等情各到【臣】等据此查龙门从化


　　匿【臣】等分饬各营县严行缉拏并委肇庆协副将李斯援带领督标弁兵广南韶道戴纶督率营县搜捕节次据报拏获贼犯唐友兴等三十二人现在四靣极力搜缉余党究审为首及下手杀人之犯一面





　　奏眀【臣】等谨防
　　奏
　　地方上凡遇此等事件但要据实奏闻何罪之有若隐讳支饰则反获罪于朕矣总之上下内外互相推诚不欺毫无隔碍以期协于至当何愁庶务不就理耶勉之雍正三年四月初一日两广总督【臣】孔毓珣谨
　　奏爲奏报雨水米价事窃查广东自上年冬月至今春正月雨水略少自二月十九日起大雨三日此后或三日一雨或五日一雨高低田地尽得栽插苖禾茂盛广肇二府米价每石九钱八钱不等外府米价每石七钱八钱不等广西各府雨水亦足俱得及时播种丰年有兆万姓欢腾理合
　　奏报【臣】谨
　　奏
　　览奏深为欣悦
　　雍正三年六月二十八日两广总督【臣】孔毓珣谨
　　奏为奏眀事窃广西贺县蕉木等山出产矿砂向有矿徒偷挖【臣】在广西任内曾防同提【臣】韩良辅
　　奏请添兵廵防复蒙
　　皇上圣鉴察知为首矿徒系连山县之梁老二
　　谕令查缉【臣】细查梁老二本名聂维寛严行连山文武缉拏讵该犯逃匿广西更名髙竒相串结贺县为首矿徒陈秀华偷开头岭锡山富贺营守备胡起龙带兵擒捕伤毙矿徒二十九名生擒八名余即逃散兵丁亦被矿徒伤毙三人【臣】据报严饬搜捕并提到现犯亲讯供出为首系陈秀华聂维寛二人【臣】随严檄缉拏于本年六月十五日据三江副将彭成将聂维寛陈秀华获解到案复加细讯据二犯自认为首不讳供出同伙六十一人查陆续拏获并当场杀死之犯共四十八名尚有未获之犯一十三名首犯既获将来矿徒自当敛迹现将获犯押解广西按察司审招解抚【臣】李绂覆审具
　　题再广东龙门营千总刘贵捕贼受伤身故【臣】已将情形防



　　防正法【臣】叨授总督重任地方盗贼矿徒不能消弭致有损伤官兵之事罪实难寛惟有严行缉捕不使漏网以盖前愆于万一理合缮折
　　奏眀【臣】谨
　　奏
　　两省辽濶何能保得地方竟无一事但只据实无隐朕不罪也遇此惟以严缉务获为要断不可潜消暗灭希圗掩盖不令朕闻




　　硃批谕旨巻七之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七之二
　　硃批孔毓珣奏折
　　雍正三年七月二十六日两广总督【臣】孔毓珣谨
　　奏为奏
　　闻事窃照广东按察使宋玮才守兼优勤慎明白于上年十一月间身患虚弱之症而刑名事务勉力办理案件无悮奈精神气力尚未平复行走未能便防又广东布政使朱绛歴练勤敏才具优长于本年五月间忽染风痰之症调治半月巳能坐立力疾办事并无迟悮库项清楚今尚力弱腿软难于歩履【臣】念二员俱属有用之才方在壮年不忍遽行题请解任但藩臬管理通省责任匪轻二臣抱恙未愈恐有贻悮之处【臣】拟再令调治一月如仍不能痊可即
　　题请解任调治合先奏
　　闻【臣】谨
　　奏
　　朕有防调宋玮来一见今既身染疾病且不必令其赴京调治平复然后令其前来可也必俟大愈途中可以歩履方令起程北上切勿任伊勉强扶病而行甚属可惜之人也
　　同日又
　　奏为奏明交代抚篆事窃广东抚【臣】年希尧陞任【臣】于五月二十二日循例署篆赴省驻劄嗣闻新任抚【臣】杨文干将次入境【臣】于七月初一日赍送印信俱经
　　题报在案俟新抚臣到省【臣】恭请
　　圣安再靣行交代即具疏奏请
　　陛见然后回肇庆府【臣】驻劄衙门料理案件
　　防起程以遂瞻
　　天仰
　　圣之愿其【臣】署篆经管太平粤海两关税务俟逺近报齐之日将经收正税羡余数目具折逐一奏
　　闻【臣】谨
　　奏
　　陛见之行且可不必俟杨文干熟练地方情形之后朕另有谕防
　　雍正三年九月初九日两广总督【臣】孔毓珣谨
　　奏为恭聆
　　天语叩谢
　　圣恩事本年八月十二日琼州总兵【臣】万际瑞
　　陛见回粤靣传
　　上谕朕未见孔毓珣之靣亦并无人在朕前保举因闻其居官声名好所以将伊重用可传谕伊知悉当益加勉励钦此【臣】跪听之下不禁感激涕零【臣】巳疏请
　　陛见俟奉
　　防到日趋赴
　　阙廷叩谢
　　天恩合先具折奏
　　谢至奉
　　上谕营伍事宜万际瑞巳陞广东提督俟其到任防商
　　举行合并
　　奏明【臣】谨
　　奏
　　朕实于章奏之间得知尔之居心行事又兼采听舆论言是者多所以如此信任从未有人着意于朕前称誉者因此更见卿之孤介不事夤缘宜乎邀朕之见重也勉之
　　同日又
　　奏为奏明料理被水地方事宜事窃照广东之广州肇庆二府沿河低洼田地两岸筑有围基以御水患七月初旬大雨连绵至七月二十一二三等日广西诸水及广东南韶等府山水涌至归海不及以致髙要髙明四防三水南海五县低处围基水漫基靣基随水卸田禾淹浸房屋亦间有倒塌并未损伤人口幸离海不逺数日即渐消退【臣】于八月初三日自省旋肇沿途亲验漫溢处所田巳渐次涸出劝民补种晚禾如晚禾补种不及则多栽豆麦杂粮【臣】身不能亲到者委员分路查勘抚防一靣将被水情形
　　题报在案【臣】查围基所以保防民田向系围内有田之家按田出夫修筑但被水之后恐民力不继【臣】委员徃广西采买米石并防验围基根脚有水急冲深之处应用桩木者亦差员采买俟逐一备齐分贮工所十月间农隙之时分段委员按照应筑土方传集围内有田之家合力工作仍按人按日给以饭米不必百姓费钱止须出力自乐趋事不过两月之内可以竣工至早禾收获未久八九月间尚不缺食冬底明春不能无缺【臣】拟临时酌动各县新行社仓谷石赈济倘社谷不敷再借支常平仓谷令于来年秋收还仓【臣】惟有随时布置以仰副
　　皇上子惠元元务使穷民得所至意所有【臣】料理被水
　　地方事宜理合具折奏
　　闻【臣】谨
　　奏
　　围基被水情节知道了力所能者权宜办理如力有未逮不必拮据从事酌量应题请者具疏应折奏者折奏以闻朕不恡恩施卿之实心任事办理有方朕实嘉之勉为之
　　同日又
　　奏为奏明复署抚篆事窃七月二十九日抚【臣】杨文干到任【臣】恭请
　　圣安一应署篆事务面行交代八月初三日疏请陛见回肇
　　防初七日忽闻抚【臣】杨文干丁忧复将印务交送到【臣臣】因一身管理督抚盐政两关五篆惟恐心力不周当即




　　新抚臣到日交代也再巡抚衙门兼管粤海太平两关征收关税原有火耗除分给各关口巡拦桥兵书役人等工食外太平关计有加一火耗粤海关计有加二火耗从前不入赢余之内【臣】查雷州府属东洋堤闸于雍正元年八月间被飓风海潮冲倒
　　题报在案因堤长三千丈闸大小二十余座工力浩繁未得修筑【臣】先署抚篆查抚【臣】年希尧任内尚有存贮罚赎银两凑入【臣】两关所得火耗即于七月十五日委雷琼道王璠廉州同知施上治赍徃工所募夫兴修约十二月内可以完工又因七月内南海三水髙要髙明四防等五县地方围基冲漫即以火耗凑买饭米桩木率民兴工以上二起工程不敢丝毫累民亦不令属官帮出分文即以
　　皇上赏给臣下之火耗为
　　皇上办理地方公事合并
　　奏明【臣】谨
　　奏
　　以公完公极好之事料理甚属可嘉
　　同日又
　　奏为奏明到粤外国洋船事窃照本年六月初四初五十五等日到咭唎国洋船三只所载俱系黑铅番钱哆啰哔吱等货七月初四日到法兰西洋船一只所载黑铅番钱羽縀哆啰等货七月十七日到咭唎国洋船一只□沙国洋船一只咖喇吧国洋船一只所载胡椒苏木檀香等货七月十八日到吗吧喇斯国洋船一只二十八日到咭唎国洋船二只所载系胡椒檀香黑铅番钱等货以上六七月共到外国洋船十只俱湾泊黄埔地方委员弹压稽查不许内地闲杂人等擅入夷船生事并严饬牙行通事人等贸易货物公平交易务在年内乘风信尽令开发归国所有到粤外国洋船数目理合
　　奏报【臣】谨
　　奏
　　知道了严加约束稽查不可仍令沿袭故套
　　雍正三年十一月初十日两广总督【臣】孔毓珣谨
　　奏为奏明事窃【臣】一介庸愚荷防
　　皇上知遇隆恩【臣】即捐糜顶踵难报万一奈事出无心实干重罪悔愧惊惧不知所措縁雍正二年九月内年羮尧遣人至伊兄广东廵抚年希尧处托年希尧代买紫檀木二百担并托【臣】代买紫檀木二百担【臣】一时应允及后年希尧买木之时【臣】亦垫银七百六十两买紫檀木二百担大小计四十一根差人运送讫【臣】不料年羮尧大负
　　圣恩罪恶滔天与之代买代运罪实难逭【臣】愚昧无知
　　不能预料于事先理合据实
　　奏明认罪【臣】谨
　　奏
　　此等过失朕岂有不谅之理并不嗔责尔也年羮尧负朕深恩乃敢如此不法不但尔未料及实出朕之意外尔非党附下流辈之可比朕虽未睹尔靣深悉尔之居心为人为伊买木一事毫不必系怀朕无识人之明悮宠匪正自引咎不暇何顔复株连无辜此奏知道了朕从无心口互异之言日久天下臣民自当了然洞悉也
　　雍正三年十一月十五日两广总督【臣】孔毓珣谨
　　奏为奏报晚禾收成米粮价值事窃照广东今嵗晚禾除广肇二府属之南海髙要等五县因七月间山水陡发围基漫溢田禾淹没经【臣】勘明具
　　题在案此五县内围基未溢处所仍系丰收髙雷廉三府属因雍正元年塘倒咸潮淹浸之处尚不能种植余则大熟惠州府属之海丰县潮州府属之普宁饶平二县今年雨水稍多收成畧薄亦不成灾其余各府州县俱系丰熟合计通省收成约有七分米价细米每石九钱粗米每石八钱广西收成据报九分八分不等米价每石七钱六钱不等再南海等五县冲决围基有将次筑完者有筑至五六分者雷州府海塘堤闸亦有一半工程岁内俱可完工合并奏
　　闻【臣】谨
　　奏
