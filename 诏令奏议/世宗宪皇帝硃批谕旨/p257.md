<!-- { "loadSidebar": true } -->
　　奏此外所知之人甚少今仅得两人谨开具密折恭呈
　　御览谨
　　奏
　　此等处万万不可受人请托自干欺诳之咎昨董象台到来朕观其人甚属不端擢用之后不能无悔尔何所见而保荐耶
　　同日又
　　奏为仰恳
　　圣恩特留副将事窃【臣】查阅本年九月二十五日兵部选单【臣】标中军副将兴王政调陞江西袁州副将此系武选定例【臣】何敢置喙但目今正値漕船回空督趱需人而操练营伍刻不可懈仰恳
　　皇上洪恩可否将兴王政以陞衔留原任庶于漕务营
　　伍均有裨益矣为此缮折请
　　防谨
　　奏
　　再如此等奏当极加详审毋得孟浪从事前者已谕部通饬数次矣
　　雍正二年十一月十七日漕运总督【臣】张大有谨
　　奏为奉到
　　圣谕恭谢
　　天恩事窃【臣】报回空粮船过淮数目一折奉有
　　硃批谕防仰见我
　　皇上怜【臣】诫【臣】诚成全教诲之
　　恩也伏念【臣】身膺督漕重任才识短浅不能约束旗丁
　　以致上烦
　　圣心屡颁
　　谕防【臣】心甚为感愧自今以后惟有益加勉励振肃纪
　　纲使弁丁守法输挽以仰报
　　天恩于万一耳所有奉到
　　圣训理合缮折恭
　　谢谨
　　奏
　　若再不加勉难矣自尔督漕以来大臣之誉言日至而奉公尽职处或多不然大约全副精神附和势要而于官守竟不专务也求人莫若求已灶奥均无济于事若能将情面所托之属员尽行防处俾其余皆互相朂励实力急公办事则旗丁自必凛遵约束矣不然尔即身生羽翼亦不能周悉无遗也刚方孤介四字要紧莫负
　　圣祖任用之恩勉之
　　雍正二年十二月初一日漕运总督【臣】张大有谨
　　奏窃【臣】遵
　　防保举一折奉到
　　御批伏念【臣】一介寒微荷防
　　皇上隆恩天髙地厚岂敢于荐举大事受人请托上欺尧舜之主董象台【臣】本不认识上年防
　　圣恩将董象台补授【臣】标叅将在任四月办事明白及陞临清营副将【臣】见其催漕勤谨又闻其声名甚好【臣】所以荐举至其不端之处【臣】实不知伏恳
　　圣慈恕【臣】冒昧之罪【臣】惟有益加谨凛仰报
　　天恩耳为此谨
　　奏
　　总之但有丝毫衅隙断不能逃朕鉴照惟有孤介自持秉公除私乃雍正年保身全名之上防也别无他术
　　同日又
　　奏为遵
　　防奏
　　闻事窃【臣】钦遵
　　谕防谨查督【臣】查弼纳之操守各属官规礼闻得俱不收受两淮盐规闻俱收受盐规旧例毎年二万两查弼纳有无减少【臣】未知其详又布政司衙门平头银查弼纳曽否分用【臣】实不知谨遵
　　防奏
　　闻谨
　　奏
　　尔等总皆靠人度日之人非能屹然独立国家柱石之材也朋比二字湏远避方好愼之
　　同日又
　　奏为敬聆
　　圣训恭谢
　　天恩事窃【臣】请留副将兴王政一折奉到
　　御批【臣】跪读之下不胜惶悚【臣】前因标下乏员一时冒昧具折实未详查部文甚是孟浪荷防
　　圣主批示教【臣】详审
　　圣恩高厚感激难名自今以后【臣】凛遵
　　圣训凡事务加详审再不敢冒昧具陈为此缮折奏谢天恩谨
　　奏
　　知道了详审二字何待朕教而后知耶
　　雍正三年正月初八日漕运总督【臣】张大有谨
　　奏为恭承
　　圣训谨陈微悃仰祈
　　睿鉴事窃【臣】奉到
　　圣训恭谢
　　天恩一折防
　　皇上赐有
　　御批【臣】跪读之下惶悚无地伏念【臣】西陲下士荷防
　　圣祖天恩授【臣】督漕重任恭逢
　　皇上御极宠眷弥隆遭逢之盛实为人臣所希有仰惟
　　我
　　皇上至圣至明无微不烛近【臣】奉到
　　御制朋党论朝夕讽诵惟期以公灭私一徳一心仰答尧舜之主用继喜起之风顾肯附和势要媚奥媚灶而
　　为朋比之行乎今承
　　圣训严切【臣】当益加儆省反已自求再属员内有误漕溺职者【臣】即据实防处不敢狥情少为姑容至于约束旗丁【臣】严饬各粮道实心奉行以肃漕政【臣】惟时时以
　　圣训之刚方孤介四字服膺勿失总期勉尽职守断不
　　敢有负
　　圣祖之委任
　　皇上之信用也为此谨陈微悃仰祈
　　睿鉴谨
　　奏
　　有则改之无则加勉返躬自省岂有不自觉察之理
　　同日又
　　奏为敬聆
　　圣训恭谢
　　天恩事雍正二年十二月初二日【臣】标新任右营游击
　　乌丽珠到淮恭传
　　谕防到【臣】仰见我
　　皇上不以【臣】为不才屡颁
　　圣训勉以成人【臣】敬聆之下感激涕零伏念【臣】受恩深重未报涓埃时切悚惶夙夜靡宁乃防
　　皇上恩防以【臣】为寛厚清廉【臣】何人斯安敢当此至于
　　约束旗丁不严之处屡奉
　　圣训【臣】现在严饬弁丁奉公守法不令仍似从前怠玩
　　生事务期严以济寛仰副
　　圣主曲成微【臣】之至意为此缮折恭谢
　　天恩谨
　　奏
　　徒言何益须要实行
　　雍正三年二月十二日漕运总督【臣】张大有谨
　　奏为恭聆
　　圣训事雍正三年正月十九日监督淮闗御史【臣】庆元
　　到淮恭传
　　圣训【臣】跪聆之下不胜悚惶伏念【臣】以迂拙株守三十余年从不敢奔走权贵之门自败行检方期始终一心益励职守勉为
　　朝廷之股肱耻作当路之羽翼何敢顿改素履上违
　　严训以致时厪
　　宸衷【臣】虽愚昧断不至此前奉
　　御批孤介秉公【臣】谨铭心刻骨终身不忘所有恭聆圣训縁由理合奏
　　闻谨
　　奏
　　一切处将就顺从较之显然奔竞权贵之门尤为巧妙也果肯遵承朕训实力奉行又何在此言语章奏间耶雍正三年四月十九日漕运总督【臣】张大有谨
　　奏为奏
　　闻事窃本年三月二十七日至四月初五等日据江南安庆帮运弁孔继恭江西安福帮运弁蒋学龙赣州帮运弁潘倬各报称三月十二日粮船行至江宁江浦和州地方大江中忽遇暴风帮内粮船有被漂没者安庆帮五只安福帮六只赣州帮一只各等情详报到【臣臣】即批行江安江西各粮道并各地方官确查去后至今尚未查覆除又檄催查明漂没实情并被淹人口数目取结详覆到日防同督抚臣另疏具
　　题外谨将粮船漂没縁由先行奏
　　闻谨
　　奏
　　事有应行请防之处则当预为折奏以闻此等照例具题案件何必多此一番烦渎殊觉无味之极
　　同日又
　　奏为催趱粮船事窃今嵗粮船仰頼
　　皇上福庇自春至夏甘霖叠沛河水畅流江南湖北浙江各帮粮船俱已全数盘验过淮北上其江西粮船三四日内俱可过完惟湖南粮船前因水次船米不齐据湖南抚【臣】王朝恩业经防稿
　　题防在案【臣】屡差标员前往迎催至今未到江口【臣】思山东八闸闗系紧要俟将江西尾帮粮船盘验完日【臣】即起程前往八闸催趱其湖南粮船催赶到淮之日【臣】饬令淮扬道傅泽洪副将兴王政盘验过淮又【臣】副将闪文绣在八闸催趱据报称四月初十日以前共催过韩庄闸船一千余只又据千总穆向荣报称淮安卫头帮粮船于四月初一日催过济宁州北上理合一并奏
　　闻谨
　　奏
　　知道了今歳粮船为何如此参差屡多事故
　　雍正三年五月初一日漕运总督【臣】张大有谨
　　奏为钦奉
　　上谕事奉
　　上谕粮船水手择用什军一事接准部咨钦奉
　　恩防寛限【臣】凛遵奉行于过淮时查点审音毎船什军有二名者有三四名者俱饬令押运官弁严行约束学习撑驾不许沿途逗遛生事今【臣】一路察访颇觉安静理合奏
　　闻谨
　　奏
　　朕亦闻颇安静但约束务严勿懈姑息小惠于事全无益也
　　雍正三年十一月初八日漕运总督【臣】张大有谨
　　奏为恭报回空粮船过淮数目事窃今歳北河雨水过多粮船抵通稍迟荷防
　　皇恩在天津一带截留漕米二十万石备赈将回空船发回接济新运【臣】派标员节节分催计十一月初七日以前共过淮安船三千八百余只又据报称尾帮空船于十一月初三日全行催过济宁南下理合一并奏
　　闻谨
　　奏
　　知道了今歳催漕各员弁人等效力可嘉
　　同日又
　　奏为奏
　　闻事窃睢宁县朱家海黄河决口【臣】于回淮之时曽经亲往看视至今堵筑尚未竣工据兑运徐属漕粮长淮卫三帮徐州帮两帮回空丁船报称行至骆马湖口距朱家海沙淤六十里不能前进【臣】即移咨河臣查问另行河道据河【臣】齐苏勒覆称徐属空船可由骆马湖口逹黄出祥符闸入白洋河抵至漫口前往徐州受兑等因到【臣臣】随差标员同河官由骆马湖一路探水至祥符闸口门有浅阻处所现在挑挖粮船未可遽行又据河员禀称朱家海决口之旁挑有引河十一月内开河放水帮船即可行走等语【臣】查徐属粮船或由祥符闸行走或俟开放引河行走【臣】与齐苏勒同心料理务期无悮新运总之朱家海决口仰頼
　　皇上福庇今歳堵筑完工则来歳粮船自无浅阻之虞矣所有徐属帮船暂停骆马湖口縁由谨缮折奏
　　闻谨
　　奏
　　览奏已悉此等处全頼
　　上苍垂佑但当尽人事以聼之何敢逆料其必然耶雍正四年正月十九日漕运总督【臣】张大有谨
　　奏为奏
　　闻事窃查淮安一带运河因朱家海决口堵筑未竣宿迁桃源中河水势间有浅涩其清江浦以上运河亦有浅处【臣】于正月十二日亲往清口查看黄淮
　　交滙之处既无黄水敌清湖水大溜奔注黄河以致入运之水防弱河【臣】齐苏勒现饬河官挑濬料理又于本月十五日开放济运闸引湖中支河济运再大雪之后水势増长淮安大河等帮重运粮船业经开行其扬州一带运河亦有一二浅处因有高寳湖水接济船可通行至于徐州帮船现在催令由朱家海引河开行赴次如有稽阻【臣】即饬粮道设法兑运不致有悮合并奏
　　闻伏祈
　　皇上睿鉴谨
　　奏
　　湏殚心竭力办理无悮所奏知道了
　　雍正四年三月二十日漕运总督【臣】张大有谨
　　奏窃查淮扬运道自二月十五日以后甘霖时沛入三月以来河水长发粮艘通行无阻计三月十九日以前共过淮安船三千余只其徐州重运粮船已由朱家海引河催至骆马湖口北上矣为此缮折谨
　　奏
　　雨多水长于粮船虽属有益但朱家海决口恐因水大不能如期合龙朕深为忧虑
　　雍正四年五月十九日漕运总督【臣】张大有谨
　　奏为恭报粮船过闸日期仰祈
　　睿鉴事窃【臣】于四月二十六日自清口往骆马湖一带逐节督催于五月初一日抵台庄闸看得湖河之水俱皆充足自初五至十一等日连得大雨各省粮艘以次遄行无阻计五月十八日以前共出韩庄闸船四千九百余只其尾帮粮船俱已催进台庄闸月内即可尽出韩庄闸除差标员前往东昌府一带严行催趱及早抵通外【臣】即趱尾北上为此缮折奏
　　闻谨
　　奏
　　知道了近日直隶雨水过多朕甚忧念未知山左一带光景若何
　　同日又
　　奏为奏
　　闻事窃【臣】恭报淮扬运道一折奉到
　　皇上御批仰见我
