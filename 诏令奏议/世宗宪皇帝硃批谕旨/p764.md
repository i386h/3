<!-- { "loadSidebar": true } -->
　　奏明在案今巳届冬令山溪水涸正可惩之时【臣】等防调台厦道吴昌祚到省复靣加详问再四熟商委吴昌祚带兵三百名熟番四百名总行料理一切抚之事并委北路营防将何勉协同料理其下分为两路一路从南投﨑而进用兵二百名熟番四百名千把共四员令淡水营守僃戴日升带领前进一路从竹脚藔而进用兵二百名熟番四百名千把共四员令原任淡水海防同知王汧带领前进其粮饷事务檄委台湾府知府孙鲁总行料理又照防台湾镇总兵官林亮酌派游守一员量带兵丁在进山要口住扎协助再派该镇右营守僃张文耀带兵一百名在罗汉门一带弹压彼处生番遥助声势并照防林亮台湾府城紧要不可逺离该镇只在府城弹压统行照料防应其一应弁兵鎗礟军械统酌派给令台湾道吴昌祚于回台后在十一月内举行【臣】等细筹此番之法应先慑其胆再孤其党然后擒其首凶令纳旧饷庶知遵法不敢肆行所有一切机宜巳详细僃説与吴昌祚令其照行至此番举动止期勒拏首恶令认旧饷以为抚非极兵威【臣】等观吴昌祚虽非肆应之才然尚朴实小心必能谨慎遵照不至好胜喜功是以委令总理又原任淡水同知王汧颇能勤于办事甚得番人之心守僃戴日升人亦实力办事是以【臣】等将王汧暂留并戴日升分委办理谨将情节防折奏
　　闻谨
　　奏
　　委用料理俱属妥协若照所画机宜属员咸能实力奉行可收安戢之效矣
　　浙闽总督【臣】髙其倬谨
　　奏为奏
　　闻事窃【臣】钦奉
　　皇上面谕宜兆熊何如可胜督抚之任否令【臣】细看具奏钦此【臣】遵
　　旨详加细看正在欲缮折
　　奏覆宜兆熊钦奉
　　圣旨补授湖广总督【臣】谨将【臣】所看者仍谨奏
　　闻【臣】看宜兆熊操守廉洁人谨慎办事细心于好中求其未及之处反在好洁太过不能入泥入水一直低头做去不求人知今现入京
　　陛见一经
　　圣训必识见长益规模开扩比旧不同再【臣】细看宜兆熊于同事之中甚能让人而小节之愆介介于中不能去怀【臣】愚昧之见以为商酌公事关系吏治民生不宜故示推让至于仪节之间无闗政体者不必与人计较致生芥蔕此等处亦乞
　　皇上敎诲【臣】与宜兆熊极相敬好总为成就
　　国家人材谨行详细奏
　　闻伏祈
　　睿鉴谨
　　奏
　　朕自然尽力指示之前命傅敏往署楚督印务临行时朕曽降有谕旨宜兆熊到京后必多留数日加以训勉俟伊领悉朕意所向始令前来莅任顷宜兆熊到京面朕随将前谕述知观其根本端正可称总督之任但伊自奏不识字此处稍为之不足然亦无妨
　　同日又
　　奏为奏
　　闻拏获洋盗事窃照浙江黄岩等处洋盗情节并【臣】饬行浙闽两省将僃出洋查拏之处业经
　　奏明在案续于九月二十日据闽安协报称右营守僃施大英出洋巡哨恐坐哨船贼人遥认即先扬帆逺飏改坐小渔船放洋一日夜到外洋东涌山澳边遥望见贼船二只果插有一杆白旗伙贼多穿红紧身随开鎗攻打贼船亦放鎗拒敌时因风起贼船乗风东走贼船篷大渔船篷小追赶不上致被向大洋走去等因【臣】随严行责查令各处并力穷追外因思贼船见有官兵攻缉自必乘便散斗各归登陆【臣】即飞饬各沿海文武上紧于陆地严宻查拏兹陆路经水师提督蓝廷珍差原任千总黄耀显在涵江地方拏获陈尾系贼船舵工称为二爷又兴化协副将朱杰拏获贼伙陈盛老又方河即方珠二名又【臣】差水师守僃魏国泰在厦门刘五店拏获伙贼乌脚菊天送许受三名又海坛镇【臣】朱文遣员拏获张辉张旺朱恩郭麟陈秦陈勇六名又仙游县知县萧系闳拏获朱祐一名共巳获一十三名臣随经调解陈尾亲审伊将刦船得财做舵工称二爷之处俱即直认不讳惟贼首及窝家姓名坚称不知虽经夹讯终不供出【臣】又调陈盛老亲讯据其所供合之各处所问各贼口供贼首呌陈兴漳州人曽攻过台湾在石玛住窝家呌黄辉超系漳州人在浙江温州府平阳县涧宅住系监生一应军器米粮俱系伊出的物亦在伊家同伙先有二十二人后有六十余人连刦是实因九月十三日在东涌遇兵船攻击于十四五六等日各登陆散斗等语【臣】现在遣派员弁分头宻拏贼首窝家及伙贼人等务期必获外所有巳获洋盗一十三人之处谨先缮折奏
　　闻谨
　　奏
　　览奏此案大有头绪矣伙盗既经擒获如许名数则海洋不难肃清可嘉之至从前疎防者业既惩处现今捕获之员弁兵役亦当分别奨赏题请议叙以示鼓励
　　同日又
　　奏为奏
　　闻事窃照福建田禾雨水情形【臣】屡经缮折
　　奏明今已届十月万宝告成之候【臣】遍令细查据延建邵汀四府所属各县禀称稲谷收成约有十分九分福兴二府属收成约有九分八分即被水独甚之连江县其髙田收成亦有八分泉属收成约有八分漳属稻谷八月内连次发水通身计算田亩十分之中有一二分被淹其余髙田俱好牵算约有六七分收成惟诏安一县八月发水之时未据报灾今忽报灾臣现委员踏看确查容据实具
　　奏台湾府据报约有九分年成现在省城上米每石一两四钱次米每石一两三钱兴化延平建宁邵武四府米价每石一两一二钱不等汀州泉州二府米价每石一两五钱漳州府米价每石一两七钱【臣】谨一并奏
　　闻谨
　　奏
　　今岁闽地荷防
　　上苍慈恩收获乃至如此实出望外朕慰悦之怀笔不能尽
　　同日又
　　奏为奏
　　闻事雍正四年九月二十二日厦门地方因安溪县典史陈永芳征追屯欠比责保长奸棍倡令罢市旋经谕开【臣】查典史征追屯欠系奉上司差委乃系办公比责未为不是奸棍即敢罢市不法巳甚断不可寛除令查拏为首之人审明杖毙以惩奸棍以止恶习外所有情节【臣】谨缮折奏
　　闻谨
　　奏
　　应如是惩治以警刁顽
　　硃批谕防巻一百七十六之五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百七十六之六
　　硃批髙其倬奏折
　　雍正四年十一月初八日浙闽总督【臣】髙其倬谨
　　奏为奏
　　闻事窃查台湾田土向当台湾初定之始止台湾一县之地原有人户钱粮故田土尚为清楚其诸罗凤山二县皆系未垦之土招人认垦而领兵之官自原任提督施琅以下皆有认占而地方文武亦占做官庄再其下豪强之户亦皆任意报占又俱招佃垦种取租迨后佃户又招佃户辗转顶授层层欺隠按其赋税每田一甲不过内地之十余亩而纳八石有余之粟似种一亩之田而纳十亩之粮类若田少赋多然究其递相欺隠亩数则种百亩之地不过报数亩之田实系田多粮少今欲彻底清查海外岩疆恐其纷扰相延愈久清理愈难因
　　田产经界不清居人名户亦混编立保甲止是大概欲骤更变未敢轻言【臣】现详访熟思俟得一妥贴可行之法始敢具奏请
　　旨遵行外至彰化一县新经设立田土钱粮俱为有限其所管有蓝张兴一庄其地向系番人纳饷二百四十两原任总兵张国原认垦其地代番纳饷招垦取租数年之前提督蓝廷珍转典其庄现聚垦种田土者已二千余人地方文武官因生番到其处杀人以为开田惹番意欲驱逐垦户以地还番【臣】思此处若不令开垦当禁之于始今已有二千余人又有垦出之地一经驱逐则此二千有余失业之人俱在海外置之何所但若听业主私据佃户混占不于起初清理又必似诸凤二邑之流弊【臣】意欲将此田总行清查所有田亩令各垦户报出认赋即为永业俟报明之后不必照诸凤二邑之例以一甲之田定粟八石止照内地按亩定粮量寛其力以下则起科约可得额赋一二千两或再稍多亦未可定竟将原纳二百四十两之番饷
　　题请开除蓝张二家总不许覇占并趁量田之时兼查人户编清保甲更立四界令官严查不许垦户侵耕出外似属一劳永逸乆长可行之道【臣】巳檄行台湾道府同彰化县详议如系可行即一面详复一面办理所有情节【臣】谨具折奏
　　闻谨
　　奏
　　区处虽是何若密喻蓝张二姓令其自行检举将田粮推卸于各垦户不尤爲省力乎
　　同日又
　　奏为奏
　　闻设法操练水师将弁兵丁事窃【臣】看得福建水师兵丁内颇有不谙水务之人千把多系中等将备亦然浙江水师与福建相仿而本领更觉不及【臣】细访众论防其大意熟悉水师之人内有三等其最高者不但本处海洋情形无不熟知即各处港口之寛狭沙线之有无何处外洋岛澳是洋盗寄泊取水之所何等日色云气是将作台回澜之候因其熟极故能生巧实于廵防有益此为第一等其次或熟知数处情形或熟知本处情形此第二等又其次者于本处情形亦知大槩在船不晕能上下跳动运使器械此为第三等其仅不甚晕吐只坐舱内不能上下跳动运使器械者此种不过充僃人数而已现在闽浙水师将弁兵丁之中如第一等者或一营之中竟无其人或仅有二三人而年近老迈筋力就衰者居半所有之好者次好者不过第二等第三等之人而仅不晕吐不能上下跳动运用器械者参半此等不知港沙之可以行走与否不知岛澳之可以寄泊与否行船搁浅撞礁立有性命之虞即内洋遇贼尚难期其缉获安望其廵捕外洋之盗【臣】愚昧所见惟设法勤令操练则二等者可至一等三等者可至二等或亦至一等即仅不甚晕吐者亦可使之能上下跳动运使器械渐习渐精查闽浙之例本处巡哨之兵只在本处洋面巡哨即总巡分巡之员亦只福建者巡福建浙江者巡浙江如此行走操练止熟本处不知他处止知本省不知外省【臣】欲稍为变通每年总巡分巡及在本洋巡哨者俱仍令照常巡哨外【臣】每年再于此外另熟悉之员带领官兵配给船只南风起时令自闽省直巡到浙省尽头北风起时复令自浙省回棹直巡到闽省尽头并令俱经由外洋岛澳令本处巡船与之在彼合哨不到者据实揭报
　　题防如此则各处哨船不能偷安而外洋大盗亦难蔵闪且各处哨巡官兵常到外洋经歴既熟自渐无畏怯不惮逺出矣至此巡查之员弁兵丁【臣】令极熟者五停参以次熟者五停令其同往沿路所过毎到一处即添带其官一员兵十名亦令同往俾其操练则二等三等以及稍生之官兵往返一番自必俱有长进若遇有海运米谷等项之事或到江南山东广东等处【臣】亦酌量配官兵令其押船行走所走之处愈逺则所知情形愈广矣


　　之用【臣】查现在闽浙二省水师各员中有浙江陆路太平营参将陈勇水务极为熟悉置之陆路无用【臣】欲保
　　题水师副将但思补一水师副将各有汛守之地【臣】难以不时调遣令其巡查海洋【臣】查现出有浙江陆路平阳协副将一缺【臣】请以福建福州府城守


　　可于【臣】标及将军标抚标各员内择其好者代理



　　题请外谨仰恳
　　圣恩伏乞
　　睿鉴【臣】愚所见统祈
　　皇上训示谨
　　奏
　　所奏朕欣悦览之有何可谕但自今既令官兵冲风渉险来往大洋则船只坚固无虞最系第一要务若审查稍有未妥宁先料理船只为是
　　同日又
　　奏为奏
　　闻事窃查行刦浙江黄岩镇所辖洋面之洋盗【臣】业将
