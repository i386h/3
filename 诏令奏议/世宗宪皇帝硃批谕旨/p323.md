<!-- { "loadSidebar": true } -->
　　隆恩有加无已【臣】虽捐糜顶踵曷能报称于万一今西陲军兴之际正属微【臣】报效之时【臣】前奉
　　恩命调赴军营喜出望外踊跃倍常惟有坚心进取誓
　　灭逆贼上慰
　　圣懐下抒【臣】愿但军务重大【臣】知识短浅仰恳
　　皇上天恩时加训诲得以遵守【臣】断不敢有负圣恩委任为此缮折恭谢
　　天恩所有奉到
　　硃批奏折理合一并恭缴谨
　　奏
　　览奏谢矣朕惟仰仗
　　上苍慈祐专候汝等建立不朽功勲捷书早至也雍正九年七月二十日副将军【臣】石云倬谨
　　奏为奏明事窃【臣】惟虑军务重大事关机密必需经练之人相助办理方无贻悮有幕友吴章向在巴里坤军前与【臣】相处为人老成练达谋事周详而于军需更为熟悉查吴章系江南武进县人于康熙五十九年由监生遵九欵例捐职县丞又捐改归单月即用今吴章情愿随【臣】赴军营效力具见其矢志公忠理合具折
　　奏明仰恳
　　皇上天恩俯准效力军营听【臣】委用如果实心办事着
　　有劳绩更求
　　恩加叙用以示鼓励则【臣】获收臂指之助感沐
　　鸿慈于无既矣伏祈
　　皇上睿鉴敇部存案施行谨
　　奏
　　该部照所奏存案








　　硃批谕防巻七十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七十七
　　硃批蒋泂奏折
　　山西按察使【臣】蒋泂谨
　　奏为
　　圣主精诚格
　　天通省雨泽普霑事窃【臣】于本年四月十二日抵任后即行查各属晴雨日期据陆续报到数十州县得雨而平汾泽潞等处雨泽尚少是以未敢具
　　奏兹据通省各府州县节次具报到【臣】或称得雨霑足或称得雨六七寸四五寸不等今太原府于本月二十三四五等日甘霖大沛入土尺余四望浓云密布得雨之处甚多万姓欢呼丰稔在望此皆我
　　皇上至诚参赞精意接乎
　　苍穹有感必通
　　天心协应所以优渥霑足致此时雨之施丰亨之庆也【臣】
　　不胜踊跃懽忭之至为此谨
　　奏
　　晋省雨泽情形知道了凡百处惟以据实为务粉饰迎合朕所深恶者志之勉之
　　山西按察使【臣】蒋泂谨
　　奏为请禁大吏坐缺题人以杜权贪事窃惟国家大政首在用人而用人之柄惟
　　皇上一人所独操为人臣者固不得有所僭越专擅于其间也乃自年羮尧为川陜督臣恣凭胸臆横作威福每遇文武员缺无论大小必择其私人始行请补或一疏而题补数人甚者或至数十人吏兵两部几为虚设更可骇者廵抚提镇布按大吏皆
　　皇上所特简者也而年羮尧必欲挤排异已遍树私人未有缺之先外间巳传闻某人为廵抚提镇布按矣闻者亦疑信相半未几而其缺果出矣未几而
　　其人果得矣于是寡廉鲜耻行贿钻营之徒羣相奔走于其门今防
　　圣明洞鉴种种败露而仕途吏治巳不免多所淆杂【臣】愚以为欲杜其流必防其渐法制一定大权不分【臣】请嗣后文臣自道府以上武臣自参将以上遇有缺出该部通行开列应陞应补之员仰请
　　皇上特简补授其余各官
　　敕定严例文归吏部武归兵部即旧例应题应调各缺
　　亦悉聼吏兵二部铨除引
　　见后补授凡督抚提镇不得坐名题补若果有眞知灼见实在贤能之员止许详列品行政迹保荐于平日其用否出自
　　圣裁不得有缺而后荐人如有违例妄行者治以擅权
　　不臣之罪如此则
　　皇上独操用人之大柄以进退天下之贤不肖在自好大臣莫不奉公谨饬即有不肖奸贪者亦无以济其招权植党纳贿营私之计矣为此冒昧渎陈伏乞
　　皇上睿鉴施行谨
　　奏
　　似汝如是条奏者颇多朕因践阼未久耳目未广知人尚少诸凡且循旧典徐徐自有制度至于年羮尧之不法行为岂止于此其狂妄奸贪实为世所罕见虽然皆朕过用之咎愧悔何及所奏辟疆固边采买米石二折留中候朕详阅
　　山西按察使【臣】蒋泂谨
　　奏为恭谢
　　天恩事窃【臣】接到【臣】兄蒋涟家信知防
　　皇上天恩授为日讲官又防
　　天恩特陞翰林院侍讲【臣】随恭设香案望
　　阙叩头谢
　　恩讫又接到【臣】叔蒋廷锡家信具传面奉
　　上谕汝告知汝侄伊等弟兄只要安静尽职【臣】跪聆之下益深感惕伏念【臣】兄弟身家性命仰防
　　皇上圣恩保全涓埃莫报廼防
　　圣恩优渥异数频施又防
　　圣训谆切勉励诲廸既沐有加无已之
　　隆施复获
　　覆载生成之
　　明训感激涕零敢不钦遵谨将安静尽职四字朝夕防
　　诵奉以终身
　　圣恩愈渥报称愈难【臣】兄弟惟互相勉励警惕恪供职守期于夙夜匪懈不敢多事以冀仰答
　　髙厚于万一耳为此具折叩谢
　　天恩谨
　　奏
　　安静尽职四字极好但非朕谕也不过尔叔廷锡朂勉尔等之意朕今将此四字再谕于尔其钦遵毋忘
　　山西按察使【臣】蒋泂谨
　　奏为恭报雨雪霑足事窃查山西通省地方自去冬以至今春虽据各州县陆续报到得过雨雪但【臣】细加察访尚未能十分霑足农夫犹秉耒踟蹰【臣】等正在望雨之候兹于二月二十日太原府属大雪纷披彻夜连朝二十一日雪犹未止优渥霑足入土约有尺余四望同云密布得雪之处甚寛田土滋润东作俱兴西成大有自可豫卜皆仰赖
　　皇上湛恩恺泽玉烛光天此雨雪所以周渥如斯也万姓顶祝千里歌呼【臣】不胜懽忭踊跃之至理合具折奏
　　闻伏祈
　　睿鉴谨
　　奏
　　地方和气沴气全关刑名出入之当否勉之慎之第以得当为主亦不以寛纵为贵也凡事速结不致拖累无辜而济之以勤慎自无不感召
　　天和之理勉之
　　山西按察使【臣】蒋泂谨
　　奏为报明事窃惟山西一省今嵗春夏以来雨泽应时田禾蕃茂民生乐业【臣】已具折奏
　　闻兹据潞安府属潞城黎城二县报称五月初九日天降冰雹麦禾多半被伤又访闻得平阳府属之霍州亦遭冰雹伤损田苗【臣】随行令各地方官将被雹村庄加意抚绥设法拯济毋致失所务令及时补种以冀秋成外所有冰雹情由理合奏
　　闻其余百余州县风雨顺时二麦可望丰收秋禾皆已
　　长合并奏
　　闻伏乞
　　皇上睿鉴谨
　　奏
　　雨泽田禾情形知道了归并州县一折留中候另纸钞
　　誊不露尔名交发部议凡如此等之奏密之
　　山西按察使【臣】蒋泂谨
　　奏恭请
　　皇上圣安
　　朕安
　　保举官员一折留中筹边一折所论虽甚有理但积贮至二百万石之多不可不计及将来作何出陈易新之法必盖藏有术霉烂无虞储久不致亏耗方收实济类此等处不预为筹画遽然举行可乎至于边省固宜强兵亦必令天下强弱髣髴始免偏重之虑秦地素称壮勇若再加此一番精练则与他省更相悬殊矣岂为平治良策折亦留中候朕熟思审定密之
　　山西按察使【臣】蒋泂谨
　　奏为敬陈足食足兵以收实效事窃惟
　　国以民为本民以食为天天下何处不应积贮而惟沿边为最急兵可百年不用不可一日不僃天下何处可弛武僃而惟沿边为最重【臣】前在边庭军兴以来窃见当地之仓廪无几千里之餽运维艰长征逺戍每虑糗粮之难于接济至于兵制之数具在本足以资战守而勤惰不齐强弱参半披坚执鋭之士未必尽皆精练也【臣】受
　　恩深重图报无由茍有一得敢不罄竭愚诚所有积贮
　　武僃事宜敬为我
　　皇上陈之窃计沿边积贮约计须二百余万石乃为丰裕但建仓买谷经费浩繁而西土赋税稀少户鲜盖藏于何措办【臣】查捐纳欵项久经停止诚不可以复开而常平仓捐监之例无碍于吏治民生【臣】请暂归并甘肃各省俊秀捐监者俱赴临巩藩司衙门交纳或虑未敷量加纪录加级捐贡二三条俟足二百万石之数停止则经费裕而积贮有资矣至口内口外肥饶之地可以耕者宜令各该地方官广行召募开垦并以召募开垦之多寡课其能否则野无旷土而谷石自裕矣若夫兵以衞民武僃宜修必须兵无空缺选择精壮老弱则尽行简汰不得滥行顶充【臣】前与番之役深知制胜之技无过鎗礮查陜西官兵不下数万于中诚得壮勇精熟鎗手三万名礮手一万名勤加操演十分精熟臂指可使何宼不摧此固武僃之急务也至边人勇健武技本所习自民间不得私挟鸟鎗等器不得私养马匹虽足以禁戢奸宄而本分良善之人转乏防衞之具窃以为挟持鸟鎗不许养马之禁宜严于内地而少宽于边塞俾于农隙之时任其练习斯亦寓兵于农之意将塞下之鋭勇匝地而边疆之武僃弥严矣以上足食足兵之见【臣】不揣冒昧防知忌讳辄行渎
　　奏是否可僃采择伏祈
　　皇上睿鉴施行谨
　　奏
　　详阅所论识见甚浅可谓只知其一不知其二也
　　山西按察使【臣】蒋泂谨
　　奏为恭缴
　　谕防事窃【臣】前奏恭请
　　圣安一折奉有
　　硃批【臣】跪读之下仰见
　　皇上圣神文武包涵无外万几贯彻其初终庶务经营于美僃洞照九有之情形黙运万邦于指掌
　　圣虑周详
　　圣谟广大小【臣】智识短浅仰荷
　　圣恩指示训诲实广开茅塞之心感激涕零今后惟凛
　　遵
　　圣训每事务益加谨熟思前后不敢但见一偏以仰副
　　我
　　皇上提命之至意所有奉到
　　御批理合恭缴伏祈
　　睿鉴谨
　　奏
　　极当加勉自励公私二字最宜辨别明晰必心无愧怍方能永久防朕眷注也
　　山西按察使【臣】蒋泂谨
　　奏为恭缴
　　谕防事窃【臣】接奉
　　御批极当加勉自励公私二字最宜辨别明晰心无愧怍方能永久防朕眷注也钦此仰防
　　皇上训诲之恩警勉谆切
　　慈爱有加【臣】跪读之下感惕交深惟有镂刻寸夙夜谨凛竭诚奉公不敢稍存一毫私念以仰报
　　隆恩于万一耳所有奉到
　　御批理合恭缴仰祈
　　睿鉴谨
　　奏
　　凡百处须要自已求一是字为上策此外俱不可恃即如尔叔蒋廷锡只可照顾彼一身之是何能护庇子侄之不是再如督抚上司尚不能保其一身之是何能代爲属员隐讳不是故曰居官之要莫过于洁已奉公尽力勉一是字朕乃惟知据理不喜徇情之主法外私恩不可幸邀也慎之勉之谨志勿忘
　　山西按察使【臣】蒋泂谨
　　奏爲恭报春雨及时事窃惟晋省地多髙原恒资雨泽而雨泽霑足尤在及时查太原大同朔平宁武等府平忻代保等州一带地方深春始暖二麦生发固借雨以长养汾州潞安泽州辽州沁州至平阳以南蒲州解州绛州吉州隰州一带地方物候较早麦穗将吐尤赖雨以滋培农人望雨之情斯时实为倍切今于本年闰三月初三初四及初七等日甘霖普徧据各州县陆续报到或称得雨六七寸或称得雨四五寸三四寸不等田亩获优渥之施来牟兆丰亨之庆【臣】僃员地方曷胜懽忭之至谨具折奏
　　闻仰祈
　　睿鉴谨
　　奏
　　顷据徳明奏报晋省得雨情形甚属糊涂览尔此奏朕懐深慰曷胜嘉悦之至
　　山西按察使【臣】蒋泂谨
　　奏为恭缴
　　谕防事窃【臣】接奉
