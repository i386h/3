<!-- { "loadSidebar": true } -->
　　题防而本年钱粮工程业已经手一旦半途更换贻误实多【臣】是以姑从寛缓如称办料者即委员查其何处购买押送到工如称做工动用者即查其系某段工程髙寛丈尺与所用之料是否相符如银两畧有那移查后自行补足【臣】亦不复苛求倘查出从前亏空实据自当严防究处惩一儆百伏念河工责任重大以【臣】之愚昧即竭力殚心尚不能报效万一又何忍以暂时署理稍为推卸惟有事无大小经手办理必逐一用心于遵守成规之中断不敢存茍且因循之念理合据实
　　奏眀谨
　　奏
　　如此方是秉公殚力为之若少渉推卸孔毓珣到任后一一奏出汝何顔对朕耶河员既与地方有司不同自不应遽列弹章但将诸凡情弊彻底查清姑容补足予以自新之路亦不得谓为苛刻矣
　　题补河南効力人员一折所奏甚是已交部议
　　雍正七年五月二十九日蘓州巡抚协理河工事务【臣】尹继善谨
　　奏为恭报二麦收成分数事窃照今春雨旸时若先经【臣】将麦苗茂盛縁由缮折
　　奏眀今【臣】赴淮安徐州邳州所属一带地方看工正值二麦收获之期询之农民俱称收成有八九分不等并据江宁蘓松等处各报称有八九十分不等目下米价甚平中米八钱八九分至九钱五六分不等上米亦不出一两一钱四五分两月内雨水调匀理合一并奏
　　闻谨
　　奏
　　览奏二麦收成分数知道了至于禾稼目前雨泽虽调秋成尚早何敢预期加勉诚慎以敬迓
　　天庥可也
　　同日又
　　奏为奏
　　闻事窃【臣】自四月十七日由山安桃源至徐州一带查工不惟于歴练河务之员随时讲究即向河兵野老亦必虚懐询问博加采访每到一工寻其源流量其形势分其缓急宜镶垫者镶垫宜增修者增修宜加髙培厚者加髙培厚埽坝堤工已皆一律完整一年之工多半在于桃汛此时若不细加查看伏水一长已做者无可考据将来势必冒销【臣】歩履河干逐段丈量不使少有朦混各处工所谨
　　遵
　　皇上训诲多备物料不足者发银购办疲玩者委员监催于足用之外仍行多备俱于五月半前陆续运工又令汛守各官督责兵夫于各工堤岸多积土牛以备不时之需至河员无论文武修防是其专责乃文官多任意偷安竟有一两月不到工者【臣】不分文武俱专责成将本工事宜必一一盘问其有漫不经心竝在地方多事者已经分别责惩斥革俾知踊跃赴工以期同心共济然工程之督率固在官员而河干之力作全赖兵目【臣】逐名点验竝查其怠惰老弱者革除另募稍有办事勤慎眀白工程者必加奨赏以示鼓励再伏汛在迩若不通盘计算先期筹画必致临事周章因派定谙练之备弁分守大工熟习之兵目调换要汛能事之效力官分地防险【臣】率同各员敬慎小心往来督查不敢一毫怠忽有旷职守上厪
　　圣懐但河工修守机宜其理甚防【臣】初任未谙虽勉力
　　料理实心懐惴惴用敢备细陈
　　奏伏祈
　　皇上指示俾【臣】有所遵循谨
　　奏
　　嘉悦览之能如是虚懐询访悉心措画可谓不负朕之任用矣然河工之事人力固宜克尽而安澜顺轨全赖
　　天地神眀之隂相黙祐也果能必敬必诚则平穏可保汝其勉旃
　　同日又
　　奏为敬承
　　圣训恭折
　　奏谢事本年五月二十日【臣】赍折家人回南奉到
　　硃批谕防训诲谆谆跪领之下窃念【臣】才识庸愚防圣主髙厚之恩简署重任敎以恪守成规小心敬畏提撕诱掖至再至三数月以来事无大小无不凛遵
　　圣训黾勉歩趋自愧质本驽骀虽率由成法尚竭蹷不遑不但不敢少萌更张之心亦实无所用其更张之事即或应有随时措置亦必恭请

　　在缮折
　　奏谢间适浙江总督【臣】李卫过清江浦恭传
　　谕防教【臣】敬谨办事其天然坝之启闭暂依旧规办理
　　又吿【臣】曾面奏黄河水浅等语伏思
　　皇上聪眀睿知
　　圣学髙深凡平成之方畧河道之情形前河臣数载之运筹与现在李卫之议论其是非得失无一不在
　　圣眀洞鉴之中何庸【臣】之凟但河工事重诚恐上厪圣懐有不敢不据实敷陈者夫治河之道不在水之浅与不浅只在底之深与不深而欲知河底之浅深又视两岸埽工出水之多寡数年以来仰赖
　　上天黙佑又防
　　指示周详前河【臣】齐蘓勒恪遵经理河由地中一律深畅今春桃汛以后水势平穏比常年五月小三四


　　河底深通竝无淤垫共见共知此现在水势情形乃不知底深而岸髙反以水小为河浅此诚不谙


　　皇上一言备之矣窃查淮水东注归洪泽湖北出清口与黄相防其所以敌黄者在清口潴湖水以蓄其势者在髙堰堤工惟恐湖水过多泛涨故留天然坝以为宣泄之路使当启而闭则湖水过盛势必大堤受险且运道难以容受使当闭而启其髙邮





　　兢兢惟时时小心敬慎事事恪守成规凛遵
　　训诲之精详以求少慰
　　圣懐于万一所有奉到
　　谕防理合缮折恭
　　谢伏祈
　　睿鉴谨
　　奏
　　览奏嘉与之懐笔难宣谕朕但为国家庆得人而已勉之




　　硃批谕防巻二百二十三上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百二十三中
　　硃批尹继善奏折
　　雍正七年七月初十日苏州巡抚协理河工事务【臣】尹继善谨
　　奏为敬陈水势情形事窃【臣】于六月十一日前徃扬州洲一带查勘工程随路探量运河水势不大不小通身畅流两岸闸洞皆分先后缓急相机启闭使民间田亩得以灌溉亦不令运道消泄过多洲江工因江中正人洲长后十数年来汕刷北岸虽江水平稳但花园港坝工离城甚近颇为险要【臣】住宿二日相机调度督率下埽签桩并调谙练工程之员悉心商酌令协同该防并力修防加意保护于二十二日回清江浦黄河水势随长随消消长皆不出数寸渐而不猛虽比五月间较长尺余比常年尚小二尺工程处处平稳惟洪泽
　　湖水尚未长发天然坝且无庸开放目下伏汛已过河水安澜实仰赖我
　　圣主至诚感孚是以
　　神眀眷佑【臣】身任宣防心懐敬惕秋汛在迩何敢一刻偷安一念怠肆惟有愈加敬谨慎终如始以求勉尽职守现在各防料物堆积二三十万四五十万不等俱已充足【臣】时时仰遵
　　圣训务期多备但发银过多又恐其那用一时料物不到更费周章今年料物甚贱【臣】令各防先量力购办如到工料物既多委员验收然后发银则帑银不得亏缺而料物源源接续俟秋汛平穏其多余者可留作来年之用【臣】即徃髙堰山旴一带查防洪湖工程先将水势情形据实奏
　　闻谨
　　奏
　　朕懐暂慰必待霜降后方敢全释也敬之慎之切勿稍渉矜肆今夏各省缺雨处颇多上流涓细河水自应安澜秋汛恐非伏汛可比当确秉防诚以祈
　　神眀祐助
　　同日又
　　奏为请
　　防事窃查前河【臣】齐蘓勒因黄运两河堤工紧要请嗣后堤顶民房如遇倾圯一槩禁止重修令其移居髙隙之处以免作践堤工经部议准转行钦遵在案及署抚【臣】王玑到清江浦又传
　　谕防命【臣】于堤上民房一事妥协办理仰见我皇上爱民如子惟恐一夫不得其所以安土重迁不忍催迫直待房屋倾圯方令移居仍恐【臣】等奉行不善或至扰累复令悉心筹画此诚
　　恩周蔀屋泽遍茅檐矣【臣】仰遵
　　圣训时刻留心查工时遍歴河干见黄运两岸堤上居民不下数万余家稠密之处比屋相连长至数里
　　其上下徃来实不无少有践踏但【臣】细查堤上之民竝非择地而居也原因卑下之地积水恒多髙阜之田有主管业不得已而向长堤托处子孙相传安居乐业者已非一日若少有损缺即不准修葺势必扰累穷黎殊非仰体我
　　皇上爱养元元之至意若待其房屋倾圯然后禁止重修小民乐于便安眀知倾圯之后便需迁移势必随时粘补百计支撑是民房常见完整而官堤无人爱惜虽嵗费无数之金钱终不足以供无穷之作践也【臣】愚以为嗣后堤工或大有冲刷之处仍动帑兴修外其余民房左右或稍有残缺于农事已毕之时即劝率居民各行垫补仍畧为培植此不过一举手之劳而堤日见其髙厚民仍见其安堵虽平素少有作践而年年渐次增培在穷民得地而居而微劳竝非苦累如防
　　恩俞允【臣】当仰体
　　圣心遍示晓谕使小民知给求养欲实
　　圣天子覆载之恩竝知奉上急公即保守室家之道似于河道民生均为两便【臣】识见浅陋是否有当仰恳
　　圣鉴指示以便遵行谨
　　奏
　　此非轻率可定之事据奏小民乐于便安云云等语俟朕广谘博采详细思维得有主见后降防示汝方可通行晓谕永久遵行兹且宻之不宜宣露
　　同日又
　　奏为钦奉
　　上谕事窃【臣】接准部咨钦奉
　　谕防以泗州虹县等五州县新淤之地从前委员办理草率所报之数未尽确实或至赋浮于田令【臣】防同范时绎再加确勘据实陈奏钦此仰见我
　　皇上惠爱黎民至意【臣】随咨防督臣并检齐从前查丈册籍详悉察核现在挑选办事细心之员令其分徃泗虹等处防同州县官相度地势体访舆情核对原粮科则备查新垦坐落分别黄水经由处所先行确勘绘圗造册申送【臣】乘秋汛赴宿虹邳睢桃源一带看工之便再亲徃查丈其实在淤地不肯任其遗漏如原非新淤亦不敢稍为牵扯倘虽非新淤或旧有欺隠情弊亦必另行分晰务期竭力料理不敢复有草率统俟查丈眀确备细奏
　　闻所有奉到
　　谕防办理縁由理合缮折具
　　奏伏祈
　　皇上睿鉴谨
　　奏
　　田赋重务切湏查丈清晰据实具奏以闻
　　同日又
　　奏为奏
　　闻事窃照淮北一带向有山东河南侉枭私贩因伙众力强兵役眀知不敢擒拏徃徃私贩成羣肆行无忌【臣】至淮上即饬行各属文武官员留心察访如有枭贩经由即刻禀报以便拨兵协力擒拏于本年六月初三日有积枭王禄安张二王四海胡美公刘贵李同等聚众兴贩清河县知县李必成带同典史汛弁率领兵役前徃擒拏已获枭伙八人复于桞园中突出多枭刦去伙犯兵役并力抵敌致被扎毙兵丁姜必陈据该县禀报到【臣臣】即当夜差淮安城守营防将乌丽珠等带兵追擒伊等闻追紧急舍弃私盐分路潜逸随密差员役查访各枭下落访得枭犯葛顺家住清江不逺料其来家随令里河同知夏建徳密差干役伏于左右附近地方次日夜间果获王禄安使来探信之伙枭葛亮吴七竝素曾同伙之朱六等供出王禄安等已潜赴上江之旴定逺等处【臣】复选差能员干役带同朱六等作眼悬以重赏分往各处缉捕仍一面咨眀督臣饬上江一体严拏随于定逺县地方拏获首枭王禄安临淮县地方拏获王四海张二旴县地方拏获杨三赵林等寳应县地方拏获李同又刘贵竝同伙徐姓自料不能漏网随到江宁投首又陆续拏获是日不在场之积枭十余人俱现在发司审讯严行定拟【臣】身任地方似此大伙私枭未能尽息疎忽之咎实所难辞除被伤兵丁及缉枭兵役分别给赏外谨将拒捕及拏获情由据实奏
　　闻谨
　　奏
