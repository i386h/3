<!-- { "loadSidebar": true } -->
　　朕原有防除怡亲王之外不许结交一人孰意尔尚恐怡亲王照顾不周又复各处钻营却以本门上帮助亲友之事回奏巧词搪塞转见狡饰朕岂令尔一槩谢絶亲戚往来耶可谓胡说之至



　　硃批谕防巻二百
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百一上
　　硃批岳濬奏折
　　雍正五年六月二十一日山东布政使【臣】岳濬谨
　　奏为奏
　　闻事窃【臣】恭逢
　　圣世防被
　　殊恩以回避之府佐防
　　特简为道员方愧寸长未报今复荷
　　恩纶超擢东藩殊常
　　宠授非分所当所有感激之私详请抚【臣】塞楞额代为题谢在案伏念【臣】父子一门受
　　恩愈重报效愈难惟有凛遵
　　圣训仰酬
　　髙厚于万一【臣】自本年五月二十四日到任随同前布政使张保将库内钱粮逐项盘查实在存贮丁地
　　杂项等银一百二十四万九千一百八十两零存留脚价银一万二千三百一十六两零丁地羡耗银二十七万一千六百三十两零卫所羡耗银三千一十八两零州县长解羡耗银二百三两零七分羡耗补平银二千五百四两零丁地运费银七千五百六十九两零丁地饭食银八千八百三十两零河工部饭银六千九百六十七两零至充公抚司分规税项节省等银各款细数另折分晰敬呈
　　御览【臣】谨监守之责并严出入之防嗣后凡支收正杂钱粮及从前一切动用款项容【臣】陆续折
　　奏【臣】膺此重任深恐愚昧疎畧不无陨越仰恳
　　圣主训诲时加俾【臣】知所遵循所有查明库项缘由理
　　合恭折奏
　　闻伏祈
　　皇上睿鉴谨
　　奏
　　览奏知道了勉力尽职以副委任
　　雍正五年十一月二十八日山东布政使【臣】岳濬谨
　　奏为查明司库收支存贮耗羡银两开册进呈仰祈
　　睿鉴事窃【臣】荷防
　　恩擢于本年五月二十四日抵任前司张保送册交代【臣】逐项查收业将接受交代并俟查款续
　　奏缘由具折奏
　　闻【臣】谨将东省各属解过司库耗羡自雍正二年七月原任布政使博尔多任内起至陞任布政使张保任内止各官经收动支并存贮在库银数僃查造册进呈
　　御览其中动支耗羡银两如弥补通省流抵发给各官
　　养廉等项俱经前任抚【臣】陈世倌
　　奏明有案此外支拨公用逐项开具在册【臣】检阅旧案或称曾经折奏或称旧例相沿或称廵抚批准或称先拨后补除条款清楚名色分明各项无庸申说外所有应题未题应补未补悬项无著者【臣】复加查核分别具折据实陈明统祈
　　皇上全览册折于应否动支之处俯赐
　　批示俾【臣】接司筦库得有成式可遵加谨支免致陨
　　越实感戴
　　髙厚洪慈于靡既矣为此缮册具折奏
　　闻伏祈
　　皇上睿鉴谨
　　奏
　　检覈殊中肯綮可嘉之至未料汝能如是清厘也勉之勉之此心此行切勿纎亳改移但推诚秉公一惟朕躬是倚可保更无有人能荣辱汝者
　　雍正六年三月二十九日山东布政使调任山西布政使【臣】岳濬谨
　　奏为奏明续贮充公银两仰祈
　　睿鉴事窃【臣】荷
　　恩防调任晋藩随将东省藩司任内过杂项解费税课规仪以及书吏节省银两存贮充公业经开折
　　奏明兹因交代在即逐项清查复查得州县地丁解司各有零星尾数及至支解各项歴来俱以厘数为止毫丝以下概不算入虽为数无几而积少成多【臣】任内经手秋春二拨各项支解节次并封共存银四千四十八两零向系藩司自得之项伏念【臣】职司筦库出纳维严一丝一毫均系
　　国帑何敢稍有欺侵肥入已谨将前项并封银两留贮司库僃充地方公用再查杂项解费自正月二十日开印起至三月季终止共过银六百两以上二项通计银四千六百四十八两零现在一总造入交代册内俟新任布政使张坦麟到任之日逐一交明所有续贮充公银两缘由数目理合缮折
　　奏明伏祈
　　皇上睿鉴谨
　　奏
　　能如是刻厉自持有何可谕汝年方少壮无穷事业由兹始基正宜勉力以期上进坚守此志可也
　　雍正六年六月初九日山东布政使调任山西布政使【臣】岳濬谨
　　奏为陈明赈谷捐项已补未补各案仰祈
　　睿鉴事窃查前任廵抚陈世倌陞任布政使张保任内雍正三年彚报秋禾被水等事公捐赈谷除已经捐补之项无庸开列外尚有济南府属之歴城等四县动用府仓捐米折谷下剩未补谷九千九百九十九石零每石原价五钱共该银四千九百九十九两零又东昌府属之堂邑等五州县动用常盐折漕谷石未补谷二千五百六石零每石原价三钱共该银七百五十一两零又德州等九州县那垫煮粥柴薪水脚等费下剩未补银二千二百九十一两零以上三项共计银八千四十三两零俱议公捐还项但彼时竝未按款捐补而隔任事后之员又难责以续捐以致银谷虚悬无补【臣】现今详明抚【臣】塞楞额
　　题请着落原经手议赈议捐之廵抚陈世倌布政使张保各名下照数分赔庶可以补悬项而销积案再查廵抚陈世倌有捐存养廉银四千七百二十九两零布政使张保有捐存署按察司任内养廉银四千六百一十两零通计养廉银九千三百三十九两零留以补还捐赈银谷但【臣】查前任廵抚



　　存充公今张保所存署按察司任内养廉虽称捐项实非出自已赀以之归还耗羡似属妥协查耗羡项下一给还平原县煮粥柴薪银五百两一给还兖寜道仓拨赈德州聊城等九处谷价竝水脚共银八千四百九十七两零一给各州县那垫柴薪水脚等费银三百四十二两零以上三项共银九千三百三十九两零随将捐存养廉尽数拨还经【臣】于雍正五年十一月二十八日具折
　　奏明是前抚藩捐存养廉一项悉已拨补耗羡则前项银谷无可扣抵若非着落分赔终难归结诚恐陈世倌张保仍以捐过养廉为词致费查核理合僃悉陈明缮折具
　　奏伏乞
　　皇上睿鉴谨
　　奏
　　赔还捐赈抵还耗羡名虽不同其实则一要须分剖明晰方可使伊二人无言置辨何辞一番查核耶
　　雍正六年六月二十二日署理山东廵抚印务布政使【臣】岳濬谨
　　奏为恭谢
　　天恩兼陈下悃统祈
　　慈鉴事雍正六年六月二十一日捧接部文内开雍正
　　六年六月初十日奉
　　防塞楞额着解任回京补授工部侍郎山东廵抚印务着岳濬署理钦此钦遵【臣】恭设香案望
　　阙叩头谢
　　恩讫伏念【臣】一介庸材无足比数荷防
　　皇上逾格洪恩不次超擢
　　简畀东藩旋调山右因新任交代未得起程复防特旨着署理山东廵抚印务山东为屏垣之要地廵抚乃封疆之重臣自揣疎庸何以当此钜任私怀悚惕不知所为第
　　宠命既颁
　　恩施弥渥【臣】虽愚驽敢不竭蹶祗承以图报效万一窃





　　圣主髙厚玉成之恩【臣】生生世世衔结于无尽矣除俟
　　接印任事另疏
　　奏谢外所有微【臣】跪捧
　　恩旨感激瞻恋情由谨缮折具
　　奏再查【臣】布政使任内经手一切钱粮款项业巳彻底查明分晰造册今接任布政使费金吾奉
　　旨速赴新任谅不日即可来东是布政司印务无庸另行委署【臣】照常办理俟费金吾到任即便逐一清交理合一并声明统祈
　　慈鉴谨
　　奏
　　田文镜乃督臣中之杰出者当效法其居心行事汝果虚衷受益伊必推诚相待若以外任临民之事而论其老成练逹实不易得非与共事日久无由稔悉其长较之塞楞额辈奚啻霄壤费金吾到任后面询自知朕命汝署理抚篆之意一者因不得人二者正欲汝持循伊之轨辙也勉之
　　雍正六年七月十三日署理山东廵抚印务布政使【臣】岳濬谨
　　奏为请将驿道陋规解司充公仍恳另给养廉事窃查东省济东道管理通省驿务各属送有陋规相沿已久歴来听其收受作为养廉从未逐项清查确知银数【臣】接受抚篆后即値济东道牟錝元革职离任随遴选登莱青道李英署理印务并切嘱其将驿道一切陋规查明造报以凭核
　　奏今据李英禀称查得各州县驿有额解济东道衙门驿站奏销供廪粮佥中伙并中伙随封等项银一万二千九百六十两零白夫水驿册费并随封等项银七千九十三两零通共银二万五十三两零内除去奏销部费饭食银二千七百两并廵抚衙门奏明充公额规银二千两尚余银一万五千三百五十三两零俱系济东道收为养廉之资谨将查明各项细数造送清册听核
　　奏等语【臣】查东省道员从前议于耗羡项下每年支给养廉银六千两经前抚【臣】陈世倌
　　奏明今济东道陋规所得照依养廉六千两计算多寡悬殊夫养廉为
　　君上恤下之典陋规为臣子肥已之赀当日存陋规而不给养亷已非戒贪止贿之道况同一道员而官给者止有六千两私收者反有一万五千两于理不顺于情不均两有未协【臣】请嗣后济东道养廉在于耗羡内每年拨给银六千两其驿站规礼饬令该道照数催收除奏销部饭廵抚充公二项银两及本衙门各房纸笔杂费一千两之外余银尽数移解司库以充地方公用则禄养均沾廉隅共饬实于整肃官方有益再查东省自雍正二年七月内议给各官养廉起歴今四载济东道前后接任各员皆以陋规作为养廉每年除公项杂费外多得赢余隐匿不举应否指名防处照数追还拟合一并陈明统祈
　　圣鉴批示遵行谨
　　奏
　　此奏甚属可嘉牟錝元已有旨矣其余各员令其据实自行检举折奏以闻倘仍隐匿不报严加防劾可也雍正六年八月十二日署理山东廵抚印务布政使【臣】岳濬谨
　　奏为恪遵
　　训旨敬逹谢忱事窃【臣】荷蒙
　　特旨署理山东廵抚印务受事之日即经具折
　　奏谢并将【臣】材庸质驽恳祈
　　皇上特加训诲情由一并陈
　　奏复防
　　圣慈眷注垂谅颛蒙将折内广谘确访四字
　　硃圏指示委曲裁成多方防励【臣】即愚同草木蠢比昆
　　虫亦知衔感
　　洪恩实心报效若犹稍存欺隐悖理营私神明之所不容人类之所不齿有腼面目何以立于光天化日之下乎区区之诚伏祈
　　圣主鉴察又蒙
　　谕旨僃述督【臣】田文镜于地方外任之事老成练逹着【臣】效法其居心行事俟费金吾到日详细问知【臣】自服官以来即闻督【臣】田文镜公忠廉洁治行无双久已私怀仰慕今钦承
　　指导倍切景从昨七月二十一日布政使费金吾到任连次接见询知督臣居心纯笃行事精勤凡其为
　　国为民之訏谟实系可法可师之嘉范嗣后有地方要政务【臣】具折上
　　奏恳请
　　圣裁若例应防同督臣办理之事【臣】当悉心请敎次第设施虽才识粗庸未能仿效万一而借其啓廸作为楷模协力奉公和衷集益以仰副我
　　皇上谆谆训诫之至意所有微【臣】奉到
　　硃批感激遵行情由理合缮折具
　　奏伏乞
　　睿鉴谨
　　奏
　　所奏欣悦览焉果肯遵朕训谕实力循行保汝一生不负荡检逾闲之疚勉之
　　雍正六年八月十七日署理山东廵抚印务布政使【臣】岳濬谨
　　奏为奏明事窃【臣】蒙
