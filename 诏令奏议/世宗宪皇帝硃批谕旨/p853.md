<!-- { "loadSidebar": true } -->
　　皇上睿鉴施行谨
　　奏
　　有防谕部矣
　　雍正十一年十一月初六日管理两淮盐政兼署江宁织造龙江闗税务布政使【臣】髙斌谨
　　奏为密奏事窃【臣】于本年十月初三日前赴清江学习河务于十一月初四日回江宁织造衙门【臣】到清江前往髙堰徐邳一带阅看黄运全河形势各处埽工闸坝机宜仰见
　　皇上圣谟广运任用得人嵇曾筠办理周密老成妥当
　　【臣】钦遵
　　圣训向嵇曾筠专心致志竭力学习外兹有密
　　奏者【臣】听嵇曾筠之言论屡次提及西柱性情办事不妥协之处【臣】看西柱在清江觉有抑郁不舒之意性情褊急协办一应河务俱不能与嵇曾筠和衷且住工日久未免希冀陞迁其为人操守尚好但既不能禆益河工可否录其寸长调回另用如西柱另用伊现有
　　命交训练河标兵丁一事求
　　皇上天恩交【臣】就近照管【臣】数月内往清江一次向嵇曾筠学习河务就便即可指令将弁督率操练二年之内可期精鋭抑【臣】更有请者伏思河防重任攸闗奠定
　　鸿功实非寻常凡有才具之员槩可办理必得通晓河
　　务而虚中无我方能敬领
　　圣谟指训而不误机宜必得公忠体国而操守洁清方可嵗销数十万金钱而无虞糜费向因南河风俗久习浇漓效力人员虽众其中欲求有志上进者甚少【臣】为储才备用起见冒昧
　　奏请
　　圣训可否
　　特防敕部拣选各部院贤能勤愼司官酌派数员命交嵇曾筠学习河务二年一回另派更换其学习之员在工酌量委办估工查料等事讲求河道形势看筑埽坝机宜期满咨回本任出具切实考语记名内有才噐堪大用者另
　　奏保举其不堪学习者不必久留在工于试用半年之后即可咨回如此十数年奉
　　命学习之员既多则拣选通晓河务之人材自有不可
　　胜用者矣是否可行伏乞
　　圣明裁夺谨
　　奏
　　所奏俱属合宜另防饬部施行
　　雍正十二年正月十七日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为恭谢
　　天恩仰祈
　　睿鉴事窃【臣】接奉吏部劄钦奉
　　谕防命【臣】暂行署理江南河道总督印务当即虔设香
　　案望
　　阙九叩恭谢
　　天恩伏惟江南河工闗系重大仰頼
　　睿谟宏逺叠庆安澜实荷
　　圣主天功奠定今河【臣】嵇曾筠给假三月已将工程事宜缕晰条分面为指授但【臣】未能歴练身司典守蚊负堪虞惟有奔走河堤竭蹶儹办修防加谨循已定之章程工料殷繁勤随时之查察奋勉驽钝以期仰副我
　　皇上格外委任之至意【臣】于正月初二日自江宁起身
　　初九日在清江接印任事除恭疏具
　　题外谨缮折
　　奏谢伏乞
　　皇上睿鉴谨
　　奏
　　河务重大竭力勉为之
　　雍正十二年二月二十日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为恭谢
　　天恩仰祈
　　睿鉴事窃【臣】于本年二月十五日接准吏部咨开钦奉上谕朕因河防闗系紧要特命大学士嵇曾筠在任守制管理总河事务今据嵇曾筠奏称现将本年各项物料工程如何查核催儹条晰指明交髙斌办理臣于三月内料理丧事毕即趋赴河工凡一应修守抢护机宜臣务必悉心筹画查察各工儹辧妥协所有总河印务伏祈仍着髙斌管理臣协同保固伏秋两汛平安霜降之后吁恳俯准回籍终制等语河工事务嵇曾筠已经办理妥协今于料理伊母丧事之后即赴河工指示机宜则一应工程自可保固平稳伊请将总河印务仍令髙斌署理于霜降后回籍终制情词恳切具见悃忱着照所请总河印务着髙斌署理嵇曾筠于霜降后准其回籍终制再嵇曾筠本籍常州距淮安不逺明嵗工程亦可就近往来协同经理在伊终制之心既已得遂而河防事务亦大有禆益钦此钦遵移咨到【臣】当即虔设香案望
　　阙九叩恭谢
　　天恩【臣】菲材陋质荷防
　　谕防暂署河务今以大学士【臣】嵇曾筠
　　恩准终制【臣】复承
　　恩命署理总河跪聆之下无任悚惶伏思河防紧要虽有大学士嵇曾筠于三月内即来河工指示机宜协同保固但【臣】身膺重任何敢稍存瞻顾借以自寛更须奔走河堤竭蹶办理矢殚愚诚不留余力







　　皇上圣慈俯念【臣】办事不敢欺隐或
　　命【臣】协同照料【臣】愚陋知见所及必当竭诚协助万不敢膜视旁观则盐闗织造俱有专管之人【臣】专心致力于河工俾得勉竭驽骀出自
　　皇上天恩【臣】不胜叩恳之至除具本
　　奏谢外谨缮折具
　　奏伏乞
　　圣鉴谨
　　奏
　　览
　　雍正十二年三月初六日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为奏请
　　圣训事窃【臣】防
　　皇上天恩署理总河任大责重竭蹶办理事无钜细不敢丝毫懈忽亦不敢稍有更张今已及两月所办事件不敢烦悉渎陈谨将河务实在情形开具节略敬谨
　　奏请
　　圣训
　　一正月内正値修理惠济闸即天妃闸及修筑上流钳口坝此闸系清口入运闗键甚为紧要而重运粮船经由出口迎溜挽拽越河闸分流并济又须水势平缓【臣】亲往察看与道防营汛各员商酌添钉排桩以资巩固再加挑闸上河底开寛闸下兜湾以纾紧溜于二月初一日开放今两闸溜水平缓日过重运粮船百余只挽拽快便
　　一骆马湖蓄水济运闗系甚大【臣】于二月十三日前往察看斟酌蓄泄机宜即便由清河桃源至宿迁一路查看黄河北岸工程内与运河最近之九里岗七里沟陈家楼皂河之夏家马路等处最险工所【臣】逐细详加相度愼重修防
　　一骆马湖口十字河之竹络坝系宿迁黄运交滙之处今坝外支河淤浅黄溜南移【臣】相度形势将支河加挑挖深二尺开挑河口引导黄流以便徐州粮船由此入运
　　一骆马湖蓄水应俟江广重船入中河运口之日开放济运【臣】与道防营汛各员细加商确愼审开放王家沟口门丈尺济运机宜
　　一今春运河水深足用惟宿迁之车路口桃源之砂礓溜矶心滩二处河底俱系硬砂歴来春月水浅漕臣魏廷珍向【臣】面言必得四尺五寸深水重船方不致起驳等语【臣】亲至二处探量水底相度形势加筑束水草坝又以防将朱永凡之言于河中接筑顺水草坝水势添长粮船遄行无阻一仪征清江闸口至扬州三河攸闗江广漕运江潮淤浅每年例系地方官用商三民七之力于腊正月间挑濬有名无实【臣】因系运盐河道于上年九月内即严檄专委妥员豫先办理临期实力奉行又在江宁曾将缘由情弊面言之于督臣赵恩严加防饬【臣】到清江后又节次差河员前往查催今年漕船进口衔尾通行
　　一上年河南陈留大堤漫口之后黄河沙垫底髙江南徐属黄河紧接河东之虞城单县下游甚有闗系【臣】于三月初六日自清江起身前往徐州细看情形详加筹画一路即便察看黄河南北两岸险要工程查盘料物务使伏秋有备并阅看徐州宿迁左右两营兵丁往还约得半月有余俟大学士【臣】嵇曾筠于三月内到工【臣】协衷妥商敬谨办理
　　以上七条【臣】近日所办河务情形节略据实敬陈
　　睿鉴叩恳
　　圣训指示谨
　　奏
　　览奏所办河务大概情形知道了勉之毋怠
　　雍正十二年三月十八日署理江南河道总督印务管理两淮盐政兼署江宁织造龙江闗税务布政使【臣】髙斌谨
　　奏为恭报桃汛平稳情形事窃照今春桃汛水势情形【臣】查黄河自徐州以至海口陆续共长水三尺八寸至五尺三寸不等比上年桃汛水势尺寸稍为加长大溜循轨顺流东注海口深通两岸堤埽工程俱各修防平稳运河一切闸坝涵洞唘闭蓄泄悉协机宜中河水势裕如粮船遄行无阻【臣】多派员弁挨帮照料催儹挽出清口将次过完洪泽湖水充裕由清口畅流敌黄髙堰等处工程宁谧所有今春黄运河湖桃汛水势各工平稳情形理合缮折奏
　　闻再【臣】于本月十七日由徐州砀山勘工回至宿迁县皂河现在与运河相近之黄河夏家马路亲看进埽签桩以固险工并开放骆马湖王家沟口门以便江广之最重粮船济运有余至【臣】自徐州所看黄河南北两岸险要工程一应修守机宜不敢渎陈统俟大学士【臣】嵇曾筠即次到工【臣】虚衷妥商敬谨办理合并
　　奏明伏祈
　　皇上睿鉴谨
　　奏
　　黄运湖河水势平稳情形以手加额览之
　　雍正十二年六月二十八日总理盐政两江总督【臣】赵恩管理两淮盐政布政使【臣】髙斌谨
　　奏为清查规费酌给养廉以清吏治以除积弊事窃照两淮盐政所属各员向因未定养廉分司以下费用资之商灶难免瞻顾因循不能整顿【臣】髙斌于请
　　简干员等事案内防
　　题请彻底清查规费斟酌应存应革赏给养廉奉准部覆行令【臣】等将商规礼彻底清查细加斟酌应存者按季提解运库酌定每年养廉数目请
　　防赏给其不应存者出示晓谕严行禁革等因行文钦遵在案【臣】等公同运使尹防一悉心详议逐款彻底清厘将两淮三分司属各场所有规费等项全数清出每年共银五万二千六百一十余两内不应存之各项规费共银一万八百余两经【臣】等即行出示晓谕严行禁革外所有应存之折价耗羡商规引费等项通共银四万一千八百一十余两应请自癸丑纲起俱按季提解运库酌量分司以下各员所办事务之繁简分给养廉共计三十九员每年养廉并公费及书役饭食纸张等项共银三万一千七百三十余两恭恳
　　圣恩赏给各员以为养廉办事之需仍余银一万八十余两并请留贮运库除酌给试用人员薪水之外其余统作每年陆续添买盐义仓积贮谷石之用从此章程既定则场灶之积可除而官员得有遵守自不敢仍前瞻顾因循吏治肃清于盐政实有禆益【臣】等谨将请给各员养廉数目另开清折一并恭呈
　　圣览防乞
　　皇上训示遵行谨
　　奏
　　览所开各官养廉数目皆系应给之项但其中未免有浮多者尚须酌量裁减
　　署理江南河道总督印务管理两淮盐政布政使【臣】髙斌谨
　　奏为请
　　防事窃照大学士嵇曾筠荷防
　　圣恩俞允终制仍在河工经理指示机宜其往来各处勘工以及日用薪水等费【臣】已经面交河库道张师载于平余项下每月支送济用【臣】伏查河臣养廉每年例收盐规银二千两支用河库平余银六千两共养廉银八千两今大学士嵇曾筠仍在工办事所需养廉应否于盐规河库平余项下量给银五千两理合恭请
　　皇上特颁恩防赏给余银仍应存贮河库统于嵗底奏明归公【臣】已有盐政衙门养廉毋庸动支河库银两合并
　　奏明为此缮折请
　　防伏乞
　　睿鉴谨
　　奏
　　大学士嵇曾筠既在工所经理一切其日用薪水之费仍照数全给新授副河臣白钟山每年养廉若干亦应酌妥具奏
　　雍正十二年八月初二日管理两淮盐政【臣】髙斌谨
　　奏为钦奉
　　上谕事窃【臣】奉到
