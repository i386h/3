<!-- { "loadSidebar": true } -->
　　牌文武齐集之时乗其不备砍伤众官即行刦库宋玫宋薇即纠合王元勲蒋琳唐耀管姚进周佳士沈进傅冲等七人冯侯南即纠合伊子冯齐冯善存二人孟辉玉即纠合济宁州人范经李调元孟富贵孟三殷国璧李士文王涣等七人共二十人于孟辉玉烟店取齐除同行逃脱赴守备衙门自首之王涣及同行逃脱之周佳士外实止一十八人于十月二十九日五更时候各执器械前往宋玫又恐新约之孟富贵等不能济事令留在化城坊拐角处等候惟宋玫宋薇冯善存蒋琳执斧从东角门进姚进唐耀管王元勲孟辉玉执斧从西角门进正值各官礼毕将出动手乱砍砍伤泉河通判郎灿原任济宁州州同陈文灿闸官杨志逺游击韩国枝都司李懐义守备李懐仁刘文灿因仓猝不及隄防俱各受伤各犯复出会齐即奔州署入内又将知州高令树之妻女及使女砍伤宋玫等因见王涣周佳士逃回恐同伙四散难以认识即将众人割辫为记又因人少打开监门放出囚犯冀其帮助并胁令禁卒更夫吕五等并皆割辫相从宋玫等撞开外库攫取碎银数封分散众人正欲再撞内库即闻鸟鎗声起知有官兵围擒羣盗弃库拒捕欲遁致伤兵丁杨国臣马勇等共十一名除于初一初二初三初四等日相继死故四名外余俱与受伤各官拨医调治渐就痊可拒捕受伤之贼犯宋玫宋薇李调元孟辉玉范经姚进次日身故余俱因割辫可认当即就擒惟同行逃回之周佳士尚未弋获所放狱囚秦廷宰等当时全获并无一名走失其禁卒更夫吕五等是否知情同谋或系临时胁从并此外有无伙党【臣】现饬按察司严审明确另行招解审
　　题至所刦外库碎银亦当时在各盗身边搜获并无遗失事关羣盗纵囚杀伤官兵缘【臣】遴员委查确情兼之【臣】又前赴登州查视海汛于途次据委员详报缮折奏
　　闻是以奏报稍迟合并声明伏祈
　　睿鉴施行谨
　　奏
　　据该抚等俱经奏到巳备悉情形另有谕旨矣
　　雍正六年十二月十六日河东总督【臣】田文镜谨
　　奏为恭报河东两省得雪日期仰祈
　　睿鉴事窃查东省于十一月十四日得雪分寸经【臣】奏闻在案今据豫省各属报到十一月初八十七十八二十二十三四五二十七八等日各得瑞雪积厚五六寸不等其低洼之处竟至盈尺又据东省各属报到十一月十七十八二十三二十七八九等日各得瑞雪积厚四五寸不等【臣】现在自登州由莱州青州兖州济宁一路回豫见麦田土膏甚是滋润及至十二月十四日行至河东交界考城曹县地方又遇大雪积厚盈尺两省均沾沿途耆老村农拦舆称庆咸谓今冬雨雪透足则来春麦苗畅茂条达丰收巳可预卜民情喜跃羣歌
　　圣徳此【臣】所亲经目击者理合一并奏
　　闻仰慰
　　圣懐为此谨
　　奏
　　据奏两省得雪霑渥民情喜跃朕以手加额览焉
　　同日又
　　奏为请添双篷艍船以资巡哨以重海疆事窃查登州镇标原水师营有哨船十三只额设守备一员千总一员把总二员水兵三百八十六名至康熙四十二年总兵官王文雄题请添改战船二十只游击一员守备一员千总四员把总六员在中右并外协等二十六营内抽兵八百一十四名连原设水兵三百八十六名共一千二百名奉
　　防海洋船二十只或沙船或赶缯船并船上应用什物等项着江南总督巡抚提督公同在江南捐造完备坚固俟来春着山东水师营官兵前徃取赴东省留用钦此经江南造成赶缯船二十只于康熙四十三年领赴东省改为水师前后两营康熙五十三年准部文将缯船十只拨给金州止留十只并裁汰后营止留前营又将水师兵丁挑选五百名其余七百名仍各发回本营分为两汛登州府为北汛胶州为南汛各分哨船五只毎船一只配兵五十名于四月间出洋巡哨九月终回汛登州哨船五只停泊在天桥口内查天桥一带海港因海潮带沙进出浮沙沉落口内日积月累以致水势平浅每年哨船进出必须预为刨挖动经月日兼之船身长大欲其行舵驾驶必须水深丈余且必待朔望大潮方能进出遇有紧要巡查一时实难猝及此北汛哨船进出之情形也胶州哨船五只从前原泊在塔埠头港内亦应候大潮方得出入经前抚【臣】塞楞额题明移泊头营子口今出入虽较前似易但自安东营至成山头一带港澳颇多深浅不一大船往来亦未便捷此南汛哨船出入之情形也【臣】查赶缯船船身长大出入既多不便遍查登胶各海口又别无可以移泊便易之处【臣】再四思维惟有双篷艍船一项船身较小于赶缯船又复轻泛吃水不深其在登州北汛不待刨挖沉沙亦不待朔望大潮不拘何时可以驾行无阻其在胶州南汛往来港澳间更可无虑水之深浅【臣】行询总兵官万际瑞水师游击谢云均称艍船亦可出洋巡哨且进出往来甚为轻便【臣】即令该镇营确估每艍船一只约需工料价银一千余两毎船配兵三十名除舵工阿班大料头椗四名不用军器外其二十六名内配鸟鎗手十二名大礮手六名藤牌手二名弓箭手二名长鎗手二名大刀手二名南北两汛共应添设艍船七只分拨北汛四只南汛三只共用兵二百一十名以资巡查似不可少然【臣】非谓设有艍船其原有之赶缯船便可置之无用葢原有之赶缯船数止十只分为两汛且每船止配兵五十名原属船少兵单今酌添艍船七只不过令其于紧要时先行出哨其赶缯船仍令刨挖海港深通俟有大潮全数续出于大洋海面四散分巡再赶缯船一只止配兵五十名人尚不敷应请仍照旧例毎船加配十名共六十名与七只艍船之二百一十名通共需兵三百一十名查东省既分为登兖两镇且各协营原属汛广兵单不便仍行抽拨应请额外加增再查南汛额设把总二员北汛止有把总一员原不敷用今北汛之艍船较南汛又多一只则弁员更不敷矣应请于北汛添设把总一员以资巡哨之用如此添船增兵实于海洋巡哨大有裨益是否可行伏候
　　皇上睿裁批示容【臣】行令山东布政司会同登州镇委员确估造册【臣】与署抚【臣】岳濬会核具
　　题请
　　旨敕部议覆施行谨
　　奏
　　添船增兵之议于海洋巡哨甚属有益会疏题奏可也
　　同日又
　　奏为遵
　　旨查明沿海情形无庸添设水陆满兵仰祈
　　睿鉴事雍正六年十一月初三日接准怡亲王暨大学士张廷玉蒋廷锡字雍正六年九月十八日奉
　　上谕山东登莱二府皆属边海地方似应照天津之例设立满洲水师营兵以资防汛巡哨其应于何处驻防及葢造营房增添战船之事尔等密议具奏钦此查得山东海道南接江浙北通奉天直隶必资重兵驻防方足弹压其原有战船十只水师营兵五百名分驻莱州营二百五十名胶州营二百五十名各配以战船五只雍正五年原任巡抚塞楞额以胶州离海口甚逺战船入口或遇水浅之时即不能出口请将胶州水师移驻灵山卫部议令防同登州总兵万际瑞详议据万际瑞合词具题遂将胶州之水师战船移驻于灵山衞但查江浙商船及关东天津米豆船只皆由胶州进口何以战船不便停泊口内我等未能深信至成山衞三面环海为渤海冲要之地似可于此处设立水师而考之地志以成山旁多椒岛海道极险又称成山无藏船之处则又未便驻劄兵船又登州营现有水师其海道东北至旅顺口西至大沽口与江南接界辽逺或未能控此数处我等皆未身经实无定见再查山东边海陆路自海丰至胶州几及二千里所有胶州莱州寿乐武定等营兵丁不过二千余名除城守之外每汛不过数名相隔二三十里所有防汛未为周密若于胶州添设陆路满洲驻防兵丁于地方似有裨益但果否应设亦无确见是以我等请
　　旨交与总督将山东沿海地方何处应设立满洲水师及胶州应否设立陆路满洲驻防总督确查详议密奏请
　　旨钦定等因字寄到【臣臣】即于山东济南府起程亲诣登莱二府并胶州一带沿海地方详慎查勘务期万全【臣】查山东海道南接江南北连直隶虽延袤二千余里而登莱二府地面系在海滨突出一方汛分南北登州北面临海是为北汛胶州南面距海是为南汛原设有绿旗水师一营战船十只水兵五百名分驻北汛战船五只兵二百五十名从北口出洋巡哨分驻南汛战船五只兵二百五十名从南口出洋巡哨来字内谓分驻莱州营二百五十名者误也今【臣】又因原有战船俱系赶缯大船每年出哨之时必须刨沙候潮进出不便已经另折奏请添造艍船七只毎船配兵三十名共添设兵二百一十名分拨北汛四只南汛三只又以原有赶缯船十只毎船配兵五十名尚不敷用请照旧例每船添兵十名共六十名现在请
　　旨如防
