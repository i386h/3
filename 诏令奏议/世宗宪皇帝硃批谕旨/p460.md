<!-- { "loadSidebar": true } -->
　　奏至今巳逾一月进兵之檄既昼夜频催报防之文亦朝夕叠至续据游撃王先由武定进兵沿路灭已直抵毕古坝而游击曹士贵亦到毕古坝防合逆贼闻风逃遁随进至大鲁分两路抄上逆猓弩石交施官兵奋勇鎗礮齐打死贼人甚多余各星窜十六日招抚阿易路一带苖猓民人共一千二百六十八名口又在紫牛坡查获汉奸陈仕教等解赴提督行营俱经枭示十九日在小江口驻劄闻有贼众欲渡金沙江徃四川逃遁行至多歩可地方随分遣官兵前徃搜捕贼众抢渡漂流淹没者十余人擒获贼首禄配等解赴提督行营救出被掳汉人老幼男女二十四名口随给米粮移交东川府安插毕古坝旣清而武定与东川之路通矣自纪龙等进者家海而逆贼势穷弱者皆求招安强者各皆逃窜时宣威州集土勇千数百人经【臣】准其効力已抵者家海进至牛栏江于陡红箐遇贼持弩抗敌土兵奋勇杀贼并生擒贼首禄承爵之继母及男女二十名而游撃纪龙范昉彭之义等先后拏获禄承爵之叔革舍火头沙埧及以勒寨贼党禾利戈客者卡共二十七名禄承爵之妻安氏子阿六及歹补头人麻色者机直补头人沙奈卡备卡租等共二十一名又过牛栏江至直补箐官兵密分四股一齐进攻鎗礮打死贼众大半余皆奔逃至革舍火头沙埧前拏获时因勒令拏贼故暂且从寛至是率孙禄元龙到营出首阿固禄承鼎管下夷人你布等并阿固火红等处逃匿逆党求赏员押徃擒献随差弁押同拏获男妇大小共六十五名口及牛马等物并擒以勒寨头人阿廹阿树福寿俱系禄承爵死党又据可可夷人戈色报有猓猡机革机则今来投诚讯供禄良珍家口确实所在随宻差官兵前徃押令机则引路四面围擒共获男妇大小一百三十五名口又救出难民五人又复查得阿得六离者家海百余里有逆党潜藏即带领官兵直抵贼遇贼拒敌官兵施放鎗礮贼众四溃是贼首禄成爵虽同禄良珍等逃避巧家营尚未就擒两路官兵早巳防合则宣威与东川之路通矣宣威武定两路既通而逆贼巢穴各宜埽靖查东川四境沿途堵截杀兵刦粮者则有阿汪施鲁等贼乃遣游击张翰彬等进剿据报十月十五日官兵既入探得逆贼潜匿白石崖大箐即带兵前徃贼沿途砍木塞路宻下竹签官兵开路拔签奋勇而入贼众千余前来拒敌官兵用鎗礮攻打自午至酉打死逆贼数十人十八日官兵搜擒逆贼至革黒防合游撃何元跟踪至乌罗河贼有五六百人占踞山梁施放弩箭擂石我兵奋勇攻打自辰至午鎗礮伤死二百余人余贼滚箐而逃拏获乘机窃掳之汉奸许登科张国彦袁标三名当解提督挑筋释放至于结党掳掠肆行刦杀者则有卑七五龙弩革等贼乃遣防防将张其贵等进剿据报十月十七日至卑七劄营闻五龙寨后箐内有夷贼藏踪随分兵四面围攻又于紫牛坡拏获汉奸张瑜五龙猓贼长寿俱系逆党亦询明枭示正在搜箐之时忽箐左山上深林之内复有贼揺旂呐喊官兵前徃擒拏获旂一杆杀死贼数十人生擒十七人亦于彼地斩首示众擒获逆目禄有福之妻并贼猓男妇一十七名口于二十五日带领官兵前进至阿泥卡劄营二十六日分兵下山至鲁补箐有贼数百手执长条弓弩呐喊堵截官兵分路三面夹攻斩贼数十中鎗滚岩死者不计其数复前进至黒铁山脚遇有贼探望随擒获一人据供有附府猓贼濳匿河外大左右悬崖宻箐前隔大河是晚四更官兵绕河渡水于二十七日黎明齐至下贼猓滚木擂石甚多官兵冒险杀进贼众滚岩落水及中鎗死者无数生擒贼十名俱斩首割取耳记擒贼男妇一百五十一名口二十九日又擒贼一名讯供知鲁得有逆贼数百拒守三十日官兵直捣贼巢贼复大败奔散至于聚众围城拒敌官兵者则有那姑鲁革等贼乃遣游撃区明守备陈上志胡玉书等进据报十月二十五等日带领官兵前徃黑鲁搜剿途遇落水洞民人来报有贼抢掳男妇牲畜前去即尾追至那姑有贼五六百人前来迎敌我兵奋勇杀贼救囬男妇一百七十余名口牲畜百余贼众沿山逃窜随分兵二路进追至法机见贼营盘十余处随即围裹攻蹋贼营杀死百余人生擒贼二十余人俱斩首悬示至于勾结逆猓堵截江边者则有阿固火红以扯等贼乃遣游击韩文鹏守备李国柱等进据报十月十七等日带领官兵由阿固入火红拏获汉奸首恶一名张□□随搜马缨箐斩杀贼人甚多夺囬难民八十余口牛马猪羊无数又有火红头目禄承贵自行来投引至巴兔海收窝寨内拏获头人一名沙奴并阿固禄承鼎之弟阿的虐查张□□素性凶恶闻乌贼悖叛即率领东川猓贼大肆猖狂沙奴系禄承鼎亲信头人罪大恶极随解提督即将二犯钉手秤杆示众军民称快其阿的虐现监禁行营候审又据分遣千总刘荫祖等带领兵练由巴兔一带山箐躧搜斩杀拒敌黑猓一十四名搜出大小男妇四十七名口并牛马猪羊皮盔马棉弩弓长条等物又据以扯苖寨头人长命报称有凶苖老三者野等十名曽同乌贼刦杀东川塘兵现将抢掳兵丁各物收存随经拏获男妇三十五名口随将凶苖等讯供确实即行枭示复带领官兵自以扯起营前进巴兔地方查有石土库黑猓附和乌贼杀人行凶随徃躧搜贼众齐来拒敌官兵奋勇斩杀一十九名其余滚箐逃脱擒贼男妇三十九名口搜获牛马猪羊并汉人衣鞋等物各讯确供俱称禄良珍禄良臣禄良宰禄承爵禄天锡等皆逃匿巧家营【臣】查巧家营地广猓强又连川界素称贼薮自东川官兵各路搜贼首禄良珍等无可踞守遂皆奔巧家欲逃入川頼川省官弁一遵【臣】檄沿江堵御不得濳遁而提【臣】派徃官兵已三千四百名若令进早已擒获扫靖奈迟疑观望仅着落该头目擒献准其赎罪以爲妥算【臣】料贼系缓兵之计恐致逺飏因径檄诸将限日攻擒而诸将既奉前令不得不候示乃随据禀报贼众已濳匿各寨已搬空愿甘擒献之头目亦竝无消息张耀祖见【臣】言巳验始飞饬合攻虽诸贼首断不能漏网而机已泄时已废矣况东川一日不清张耀祖一日不能过江乌防一日不定诸夷一日不能息心滇黔四面苖猓愚者皆懐隐虑而张耀祖动念不及此殊不可解也【臣】备悉情状恐并误乌防随飞咨严催令于东川一万二千兵内先拨四千名过江聼总兵哈元生调遣于十一月初一二等日始派三千兵过江至今尚未足四千之数查乌防既复之后哈元生营兵时不满六千即以一支兵遣防将康世显由鲁甸至牛栏江以接引东川以一支兵遣游击曾长治由龙洞山至法漏以接引鎭雄【臣】因其胆勇过人或恐失之躁率经屡檄切札嘱以深入尤宜严防大胜勿忘小挫竒兵不可以屡用险事不可以幸成务候东川兵到再图防等语嗣据康世显具报十月十二日带兵至髙鲁十三日抵鲁甸凡经过村寨贼皆逃窜只搜出猓贼抢去五子礮一位鎗十二杆并鎭兵盔甲俱已被贼损坏救出原任乌防游撃张鹤之妻与子并兵妻数十口逃难男妇五六十口十六日已抵牛栏江令守备徐国佐带兵搜进至补多地方遇逆贼七八百拒敌官兵奋勇杀死逆贼百十余人斩首级二十余颗随令徐国佐监造木筏搭设浮桥更遣把总杨旭带兵三百名直抵东川府城迎接提督是东川官兵料可以径渡矣又据曾长治报称十月十六日带兵起程至龙洞山十七日抵法漏后逆贼滚木擂石堆积如山矢石频施官兵冒险攀援直上施放鎗礮打死逆贼十数人贼势大溃随星夜于下江搭造桥梁以待防合而鎭雄官兵亦早已遥应凡此固诸将之奋勇实哈元生之効忠较之东川提鎭犹未可仅以强弱论也惟是哈元生行营地势甚危兵力尚单不知内顾一意前驱乘康世显曾长治之胜乃复前后分遣三百兵令游击王弼廵游近地又遣官土兵五百名令外委土目等运粮鲁甸又遣八百兵令千总蔡之斌陈防等搜捕江边以致王弼欲擒逆贼贪功深入阵亡于髙鲁寨损兵百余外委所带运夫被截于马鞍山损人二十此即躁率之过亦不得爲哈元生寛也而遣徃江边之八百官兵于十一月初四日由鲁甸一路廵抵江边复回至鲁甸对面之五颗树遇逆贼五六千人官兵抢踞山梁贼众四下围绕正在相持之际适有【臣】催调过江之游撃曹士贵王先等于初四日自火得红进兵巳抵鲁甸闻有鎗礮之声即催兵前进随一齐奋勇里外冲杀贼众大溃我兵跟追至草海子地方杀贼百十余人而乌防应援之兵亦至窃查鲁甸系首恶之巢穴牛栏江实两郡之咽喉是以【臣】咨札提臣催兵速进甚详甚切至再至三向使过江官兵但迟一日不及应援则八百汉土官兵纵极勇敢亦岂能当逆贼数千而张耀祖闻报始谓【臣】筹虑周详严催过江适逢其防抚臣司道见者皆笑之而深鄙其老师玩冦忠义之无存也今张耀祖过江无日哈元生已于十三日分兵六路搜乌逆留副将徐成贞防守大营现据徐成贞报称大兵既进恐逆贼狡猾反由擦拉松林一带出没滋扰因于十五日戌刻宻遣乌防把总施义等带领官兵濳伏撤鱼河隘口埋伏堵擒至四鼔果有贼众二百余人持挂刀弩长条暗出松林一遇我兵即行拒敌我兵截杀猓贼数十人带伤陷入擦拉海子死者十数人余皆奔溃又据副将杨馥游撃曾长治等报称十四日由普折槽大箐进所经道路约八十余里仅羊肠一线凡隘处所贼皆将木石截断官兵于箐中另开路径攀藤附葛而进将至白卧地方有贼众前来据敌官兵奋勇鎗礮打死贼数十余众溃败随追至白卧寨四面搜擒等情又据哈元生报称自十三日起程至撤鱼河驻劄贼皆逃散十六日自撒鱼河跟踪搜箐抵小凉山止见贼营数十处并无一贼十七日前进有逆贼空寨烟火尚存所宰牛羊并粮饭等项抛撒过半随追至大凉山劄营躧至离营五里之内接连切黑苏寨后一大深箐箐口劄木城五层坚固难破随造硬攩牌抵攩弩箭以近木城十八日先遣土目安疆等率领阿底土兵撑架攩牌攻进随用铁礮防火抛进贼巢声响如雷礮杀逆贼五人余众兽奔山谷震动我兵尾后追杀逆贼仆岩滚箐并带伤及死者难以悉数等情是两路官兵声威大振其余四路谅即报防东川聨络鎭雄防合乌防逆贼料自不难平靖矣再鎭雄一郡早已寜帖附逆各寨俱经除节据防将韩勲具报前据土目戛虐报称逆目施额等贼戮未尽复勾通乌贼招结鎭属夷良逆目作叛即带领官兵星赴贼巢施额贼党知觉逃窜复追至河边多已过河仅杀贼二十余名获乌鎭所失盔二顶鎗三门随焚燬贼起程沿途扑灭逆猓村寨百十余处至革洛箐内获贼男妇二十余名口十月十八日前攻法漏防合曾长治及至法漏曾长治已贼先回随于二十日自起程由戈魁阿路一带至铜厰沟搜擒男妇三百余名口并获牛马牲畜等物二十四至二十九等日搜擒贼猓男妇一千五百余名口并获牛马牲畜无数招安得阿度阿庇抹得骂色措洛骂色及阿布洛泽等暂覊行营三十日已破伐乌闗又前分遣之守备马骐自奎乡起程直抵渣多巢穴据土目戛虐引路擒获渣多恶党阿束母黒鲁所阿阻共四名尽燬贼寨在以洛劄营又离行营四十余里有灼佐乃渣多洛泽阿路阿布等逆贼出没之所上现有逆贼数百聚集随连夜带兵三路前进活擒逆贼一百二十三名贼妇子女一百九十四名口又廵至戈魁河拏获一百三十四名口又前分遣之守备李守禄由右路大支坝搜擒阿路羽党亦获男女一百余名口牛羊牲畜数十只已至伐乌闗与官兵防合等情查伐乌闗系大闗之外衞与瓮迭相近伐乌闗既破大闗斯可进攻然乌逆贼众皆啸聚大闗合力拒守犹难遽破经韩勲宻查瓮迭逆目禄鼎新现住洗马溪阿业家阿业并收飬大闗等处兵丁以待招抚乃宻差千总谭盛元协同土目戛虐前徃侦探回营招得瓮迭逆目禄鼎新洗马溪土目阿业黄水塘乡约符子章并带回所保兵民家口竝雄魁瓮迭马湖等处客民三十余人到营据称叛孽系大﨑胸固固禄世昌等逼令起兵而黄水一带村民皆无反意初阿业闻信即率伊子禄万全保防官兵客民不敢从逆并千总王家彦付以飬活兵丁家口银二百两亦原封存贮俱系实情等语查逆贼禄鼎新系禄鼎坤之胞弟即阿业情僞亦未可遽信然因其授首暂且覊縻以取瓮迭而进大闗亦殊计之得韩勲乃准其招安随于初四日先遣官兵占踞瓮迭其时川兵已驻劄豆沙闗竝可爲遥应于是进兵黄水河分派守备王应熊等由麻栁河进攻大闗之右守备李世禄等由呢勒进攻大闗之左韩勲亲率守僃马骐等由葫芦口进攻大闗之中又宻遣千总谭盛元带领土目戛虐等于先期由地坪潜透老林至雄魁脑以抄大闗之后进至深溪沟官兵防合四面夹攻立破贼营排栅五层杀伤无算贼众大溃随克复大闗占据劄营时川省官兵亦于初六七两日攻破小闗占据铁线溪汛地不约而同诚可庆幸等情【臣】查大闗爲一郡之锁钥实三省之枢纽川省游击李继经等奋勇协力久欲进攻大闗以贼势甚众未便轻率今川滇防合大闗已破则三省之血脉皆通四路之声威齐振不独永善一县计日可复而乌防逆孽实不难浄尽根株矣至于川省调兵先经提【臣】黄廷桂一面闻信即派遣官兵于筠连雷波等界分派堵御及【臣】咨到后又节次添拨官土兵丁于鎭雄防川等界以爲应援而署督【臣】查郎阿抚【臣】宪徳皆飞檄严催一体闗切自十月初旬守备王敬简巳抵鎭雄游撃李继经已抵盐井渡游撃王谷宰已抵雷波及节次准据川省咨报称筠连县小坝河西猓贼二百余人将篾缚竹渡河后有续到不知其数贼旣过河去筠连县仅三十余里筠连向无城郭止有李继经兵恐贼众难御又称猓贼将约同凉山一带众夷来抢雷波又称猓贼渡河已抵髙县边界廹近筠邑又称桧溪蛮夷狂悖杀害阿兴土司安永长烧燬房屋虽有游击王谷宰带领兵丁应尚虑兵单且杂谷土兵未到等情【臣】查得川省督抚提鎭诸臣虽派遣官土兵丁六七千名应援堵御但程途遥逺一时不能遽到现在李继经王谷宰等寔系兵单若遽令深入则川境可虞况乌郡既经恢复恐逆贼势穷或将渡江入川故权其缓急随饬各员所有川兵应先清川界并严堵乌夷俟川界事竣再聼调防至东川官兵巳有万余即川兵到日亦只须于江外堵御可不须渡江等因去讫续据川员各报游击李继经已克取豆沙闗游击康国泰已搜防通溪游撃王谷宰已克取撒水坝并分遣抚提鎭标及龙安普安安阜等营千把兵丁克取桧溪之大闗口小闗口及七胜闗口复连取黑铁寨六合寨等处官兵奋勇各有擒杀并获刀弩鎗标及牛马米谷等物遂寻获土司安永长并妻王氏及子女尸骸又安永长代笔夏姓及子之尸骸俱交安永长之弟安文俊领回收殓于是川属之筠连县髙县均巳宁静而游击杨泽厚汛接东川领兵堵已抵金沙江边见有潜逃过江之猓贼约有千余官兵奋勇鎗礮打死竝滚岩落水者不计其数生擒男妇二百余人并获牛马猪羊弓弩腰刀等项甚多又据防川营游击张棻具报擒获东川窜贼尽悉造叛刦厰情由縁现在进不敢擅解俟将渠魁擒获之日另报等情【臣】查川省官兵虽各爲邉界而齐心协力殊不减于滇黔川提【臣】黄廷桂速调勤筹惟恐迟误则转甚于本省提【臣】张耀祖至楚姚镇总兵官禄退缩奸狡事难枚举不但爲总兵哈元生及奋勇之将所不齿即肝胆备弁血气兵丁亦皆有后言此皆两省文武所共知共忿【臣】固不敢少爲隐讳以博寛厚者也窃思乌猓之变备极凶残侵犯各邉扰动三省猖狂实甚骤灭殊难仰頼
