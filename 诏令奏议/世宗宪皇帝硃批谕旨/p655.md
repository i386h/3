<!-- { "loadSidebar": true } -->
　　硃批谕旨顿生省悟深愧从前实属愚昧今【臣】感激之中益増惭惧至于江南营伍【臣】自抵任年半以来夙夜不遑力图整顿凡遇各营将备来松考验之时其中勤劳供职者即面加奬励少有懈忽者必再三劝诫更将【臣】标操演式样逐一操与伊等观看令其囘营照式操演再【臣】驻劄松江查系沿海要地当以火器为先従前緑旗鎗礮施放未能便捷【臣】到任后将在京操演火器之法亲加训练近已渐次熟悉再查江南兵习骄纵日久【臣】凛遵








　　皇上睿鉴谨
　　奏
　　勉之慎之毋自贻悔
　　雍正七年闰七月十一日江南松江提督【臣】柏之蕃谨
　　奏为奏
　　闻事窃【臣】于本年闰七月内闻得崇明县地方有等无
　　知之人口称奉有
　　上谕羣往殷厚之家硬借银钱经太仓州知州翁甫生于七月二十二日赴崇将为首之黄银蛮子仇圣勷二名枷责发落又有乡民范三船载稻谷路被二三十人恃强索借随经苏松镇标汛兵将稻船防送至施翘河口查明强借之施大年等二十七人亦经太仓知州将稻船给还范三访拏为首四人带至太仓州发落但【臣】伏读
　　上谕恩防何等周详仰见
　　皇上至圣至仁万物一体以孝友睦婣任防之道教养民生冀其缓急相周守望相助此诚一道同风之圣治唐虞三代之休风也惟是小人居心狡诈不无引诱愚民必须责令乡约里保人等宣扬
　　圣谕详细讲解务使贤愚共晓感格从风方不负我皇上爱养万民之至意今此等强借之人必系愚蠢乡民未能通晓字义为奸徒鼓惑所致【臣】现在檄行营汛凡遇此等刁顽务必拏交有司讯明惩儆縁系地方事件【臣】谨据实
　　奏明伏乞
　　皇上睿鉴谨
　　奏
　　将类斯强梁匪徒皆视为愚蠢乡民地方上有汝等如是宽仁长厚文武大臣宜乎百姓中有如是可怜可恕之事也此案已据数处奏到葢縁崇明知县暨总兵林秀俱赴省城该地空虚无人弹压所致然亦平时化导乏术风俗浇漓之故耳
　　雍正七年十一月二十九日江南松江提督【臣】柏之蕃谨
　　奏为恭缴
　　硃批事窃【臣】微末庸愚感蒙
　　皇上格外洪慈由防领擢至提督更荷
　　圣恩髙厚下及【臣】身者至深至重而感激微忱亦非【臣】
　　言所能
　　奏达也每念努力致身犹不足图报万一若使稍有瞻徇非惟难免
　　圣明之洞察亦且为
　　天地所不容只縁愚昧之极耳目不周今蒙
　　皇上硃批训饬【臣】跪读再三不禁汗发沾衣无地以自容也惟有痛自策励竭蹶向前以期仰副
　　皇上教训之至意耳【臣】不胜恐惧战栗之至所有奉到硃批奏折理合恭缴伏乞
　　睿鉴谨
　　奏
　　章奏焉足为凭须行与朕看若欲以虚伪之言冀耸朕听适所以自欺耳何益之有
　　同日又
　　奏为乡民烧燬差事窃【臣】闻得奉贤县萧家桥地方有华亭县粮户萧禹臣住居该地华亭县差役
　　谭元于十一月初一日雇前往萧禹臣家催讨旧欠钱粮即于本日夜间忽有各图百姓聚集三四百人竟将差烧燬【臣】随専差兵役前往确查并饬青村营守备温元凤将起衅实情为首名姓及有无伤人之处查明禀覆今据温元凤及【臣】差役覆称果因催讨钱粮起见其时差役谭元系在粮户萧禹臣家内本日二更时分有乡人口称捉贼到萧家门口就问这可是差船麽谭元囘説是差船众人便火将烧燬但时值昏夜人多且系各图聚集之人今止查出附近居民张五陶天章朱珠李徳四名在内縁系地方事件【臣】谨据实奏
　　闻伏乞
　　皇上睿鉴谨
　　奏
　　此事若不能查出首犯实情尚腼顔居于松江提督之任乎既云数百人聚集则非形迹诡秘可比设法体访岂有不得确据之理今乃以昏夜人多止查出附近居民某某奏闻想汝具折时正在昏昏醉梦中也殊堪发一大笑观汝甚属不妥矣
　　雍正八年四月初四日江南松江提督【臣】柏之蕃谨
　　奏为恭谢
　　天恩事雍正八年正月初六日【臣】赍折家人囘松捧到恩赏福字一幅【臣】随郊迎进署恭设香案望
　　阙叩头谢
　　恩供奉讫钦惟我
　　皇上天恩广被
　　圣夀无疆率土臣民均邀
　　福庇【臣】何人斯疉荷
　　御书之下逮也仰
　　宸翰之辉煌凛
　　天威于咫尺【臣】惟有勉竭股肱矢效犬马以报
　　圣恩髙厚于万一耳所有感激微忱谨缮折
　　奏谢伏乞
　　皇上睿鉴谨
　　奏
　　斯不过颁赏封疆诸臣一例下逮于汝耳奚庸如此铺张虚文汝自弗克承受朕安能强赐汝福若不返求诸已惟以朕赐福是赖则大误矣如吴希圣乃朝廷重犯伊父吴存礼于汝尊非祖父情非叔伯身为封疆大臣岂宜负君背公违法失体不时差人馈遗殷勤款接至于此极汝具何肺腑而若是行为耶吴存礼于汝何恩何惠而若是恳挚耶吴存礼便系汝祖汝父犹当大义灭亲况异姓各宗两不相涉耶或以吴存礼为公忠大臣谓朕处分有寃抑乎若然何不从前向朕白其寃而雪其枉耶一一据实明白覆奏以闻朕于前折曾经批谕观汝甚属不妥今即此事而论瞻徇私谊毫无忌惮其余矢志尽职处不问可知朕谕洵不谬矣
　　雍正十年六月初六日广州将军【臣】柏之蕃谨
　　奏为奏
　　闻事窃【臣】蒙
　　皇上天恩补授广东将军于本年三月初七日跪请圣训之后自京起程至四月二十五日抵任钦遵面奉谕防查得曽合一案系康熙五十年正月十五日实有之事贼众原以放火为号因号火不发众贼濳遁各官虽亦知觉并未查究后于康熙五十六七年间曽合等复在广东广西分散符劄煽惑愚民业经广省督抚将各犯陆续拏获及细询广东向年多盗之由官弁土民佥云皆因従前官不捕盗盗不惧官以致盗案盈积自督【臣】孔毓珣涖任加意振兴此后地方官等又皆悉心经理所以数年来盗风顿息闾里敉宁等语再【臣】查曽合案内尚有未获之犯以及李梅等一切奸匪督抚现在严行




　　成精鋭至今年广东地方自春抵夏雨水及时目下早禾竟有十分收成四五月间米粜一两一二钱至一两一石不等现今新米每石只卖八钱二三分若秋禾再得全收民间必益庆丰盈矣【臣】因甫经涖任一切事宜未能详悉嗣后凡有见闻备行入
　　告断不敢少为瞻徇观望以重欺隐之罪再【臣】将军任内原设有马粮二十分战粮八十分倂所领俸薪以为【臣】养赡家口并衙门应用之费每月收有房租银四十余两为差人进京盘费之用【臣】自顾何


　　圣恩于万一耳【臣】临奏曷胜感戴瞻依之至谨
　　奏
　　览
　　同日又
　　奏为请
　　防事窃照各省标营俱系每兵百名抽粮三分作营中修补盔甲旗帜器械之用此项公费广东将军标下四营尚未
　　奏请【臣】到任后案查广东督【臣】郝玉麟咨开雍正七年八月二十日奉
　　防各省营伍所需火药俱预行成造收贮备用但多贮火药恐有疎虞或收贮硝磺临时配用或酌量足用少为制造如必需多为预备应作何收贮于营伍有益之处着常明防同兵部工部宻议具奏钦此随经部议内有潮湿地方量备三年髙燥地方量备五年成造贮库并着各标营将应用火药一体购备以便出陈易新等因议覆奉
　　防依议钦遵咨行在案又于本年五月初三日准署督【臣】鄂弥达咨称将军所属四营酌量添造火药备用一案现今制造应照各镇协营一体请动正项钱粮至扵将来每年动用应以何项银两造补等因查【臣】标四营鎗礮二项每年额需火药一万六千七百四十余斤三年共需火药五万二百余斤均应照例备贮至扵修补盔甲旗帜等费従前未曽设有公项并现今应贮火药亦宜一体预备项无所出【臣】仰恳
　　皇恩将【臣】标额设马步兵三千四百六十七名内比照各省营分之例毎百名抽粮三分以作公费但【臣】标四营皆系战粮百名之内只抽二分足抵守粮三分之数计共抽战粮六十九分一年约有银一千两火药毎斤部价五分四厘三毫三年需备火药五万二百余斤共需价银二千七百余两除陆续补还备买火药价银外毎年所有余剰银两俱交经管钱粮之该营守备收贮以为修补盔甲器械旗帜等项公用【臣】仍不时稽查毋许虚糜侵蚀并饬令将每年修补过器械等项数目缮造清册送部查核为此具折请
　　防谨
　　奏
　　均系职分内应行事宜酌量为之可也
　　雍正十年十一月初四日广州将军【臣】柏之蕃谨
　　奏为叩谢
　　天恩仰祈
　　睿鉴事雍正十年九月十八日接到大学士【臣】张廷玉
　　寄字内开本年八月十四日奉
　　上谕朕闻柏之蕃自到广东将军之任以来操守虽无可议而料理营伍事务甚觉废弛伊莅任已经数月并未操阅一次每日念佛诵经至四鼓方卧次日已刻方起属官有事禀见难于伺候所管旗营渐至懈怠迥异扵蔡良在任之时此朕之所闻者广东将军管理驻防弁兵责任最为重大向来营务废弛兵丁习气不好朕特简将军蔡良前往教训整饬年来渐次改观柏之蕃系朕宥过复用之人谓其必能实心黾勉以继蔡良之政绩乃伊罢软性成悠忽不改将蔡良整理之防日渐废弃従前伊在江南时但务勤职之名不知体恤兵丁风雨寒暑一槩操演朕曽降防训谕今伊在粤竟不训练非太过即不及深负朕任用之恩可即传防切加训饬倘仍不悛改经朕访闻必从重处分毋贻后悔钦此等因到【臣臣】捧读
　　圣训悚惶无地当即恭设香案望
　　阙叩头谢
　　恩讫伏念【臣】一介微末蒙
　　皇上再造之徳宥过洪仁授以将军重任早夜兢兢图报未遑何敢稍存懈怠查广城操演因夏间雨泽过多天气炎热向例于四月十六日住操八月十六日开操【臣】于四月二十五日到任虽已停操诚恐兵丁技艺生疎俱着该旗营协领防领将弁在伊等小教场按以日期射箭演鎗不致懈怠并令早时演习业于八月初二日开操每月旗营按例合操一次射箭之期面考优劣余日皆令兵丁演连环鎗打把子并令练习步行务要嫺熟健捷以收实效所有水陆汛地逰廵弁兵令其加谨廵防毋许多事仍饬时常操演及更换囘汛复亲加考验以防怠惰至若教导属员训诫兵丁皆【臣】职分内事凡属官接见之时无不勉其做好官实心办事不可疎懈旗营甲兵亦时饬其加紧习学安静守法共报
　　皇上豢养之深恩兹【臣】钦奉
　　圣训惟有益加防励勉竭心力勤慎供职以仰报皇上髙厚仁恩于万一耳为此缮折
　　奏谢伏祈
　　睿鉴谨
　　奏
　　奏内益加策励之语指念佛诵经之功课而言乎天下未有不能勉尽忠勤旷官废职之善人吉士也以此修福适足召祸孟子所谓甚于縁木求鱼后必有灾者也至期窃怨
　　天道不佑
　　佛教不灵谬矣
　　雍正十一年三月十一日广州将军【臣】柏之蕃谨
　　奏为据实陈奏恳祈
　　睿鉴事窃【臣】案查雍正七年十一月内奉
　　上谕嗣后将军标下緑旗兵丁缺出即将汉军余丁顶补仍食緑旗粮饷如緑旗兵丁内之祖父食粮年久者其缺既令汉军顶补则伊等子弟不得食粮未免衣食无资着于本省督抚提镇标下并同城附近营
　　汛内有开除名粮即将此等之人充补钦此钦遵奉行在案此诚
