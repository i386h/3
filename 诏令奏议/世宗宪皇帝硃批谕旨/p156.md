<!-- { "loadSidebar": true } -->
　　上谕宻寄信与河南山西山东督抚每省于歩兵内挑选二千人等因寄字到【臣臣】遵即酌定议稿先后宻寄与河南督臣山西抚臣防商在案查河南督臣山西抚臣防稿内以所挑之兵俱属歩兵无庸给与骑坐马匹等语【臣】思各兵长途防渉恐难歩行谨议各给骑马一匹又防稿内止云酌量委管辖各官带徃等语其应派官贠数目骑坐马匹制备行装银两未经分析置议【臣】之所议防有参差理合声明统祈
　　皇上训示遵行谨
　　奏
　　此事田文镜石麟俱经奏过作何办理之处朕已酌定准则谕明田文镜矣尔等总在田文镜处画一而行雍正六年二月二十六日山东廵抚【臣】塞楞额谨
　　奏为恭报得雨日期事窃二月二十二日济南省城自寅时下雨起至戌时止舒徐绵宻田土透足近省州县俱报均沾其去省逺者尚未报到谨将得雨情形缮折谨
　　奏
　　直隶亦然
　　天恩溥博欣幸之懐笔不能喻此喜与尔同之但须加勉加慎方克承
　　上苍之眷顾也勖哉
　　同日又
　　奏为据实奏
　　闻事窃【臣】于放告日有青州府临胊县民孙有明状称同县民姚瀛盗伐伊树又占伊地亩在按察司衙门控告行府审为诬告批令枷责哀鸣亲审等语【臣】阅其词内为争地争树细事歴经审理结案未准逐出讵孙有明走出门外随拏小刀刺伤肚腹至晚殒命其中有无寃抑是否畏罪脱逃控告不准以致自尽之处除批令按察司严查详报外合将孙有明因告不准自刺縁由据实奏
　　闻谨
　　奏
　　尔身任封疆当知大体似此屑不应奏之事渎奏必有应奏之事隠匿而不奏闻者在朕甚疑之
　　同日又
　　奏为请
　　防事窃查藩库内有扣存支发河工银六千九百六十七两系歴年陆续扣存部费之项据布政使岳濬详称部费名色巳经革除此银请存为地方公用等情前来合行
　　奏明拨充公用再查济南省城墙垣坍塌之处甚多【臣】于去歳已委员确估共需工料银四千七十余两又查东昌府属之聊城等县运河堤岸多有单薄毎遇河水长发之时易于冲决以致河水灌入民田【臣】现在将作何修筑坚固之处委贠查估【臣】请将此项扣留部费银两即作此城工河工之用理合奏
　　闻谨
　　奏
　　城垣堤岸均宜修葺但不可令浮冒以填不肖官吏之贪壑
　　同日又
　　奏为钦奉
　　上谕事本年二月十一日准内阁寄字内开雍正六年二月初六日大学士马齐朱轼张廷玉孙柱等奉
　　上谕阙里兴修工程已经三年何以至今尚未告竣尔等可寄信与廵抚塞楞额令董事诸臣实心料理务使坚固昭垂永乆毋得惜费省工担延时日报竣之后朕或亲诣展礼或遣亲王大臣前徃俟再降谕防钦此【臣】到任后即拟刻日兴修催儹告竣以期仰副我
　　皇上尊师重道之至意无如都司钮国玺所买之木多
　　不如式经【臣】
　　题叅革职审拟随委济东道牟錝元等协同承修各官将木植逐一丈量确估其缺少之梁柱枋桁等大木以及漏估未买各料已动支库银先后委员星夜赴江广购买应用到工之日方可定限完工今奉内阁寄到
　　上谕询问除另文咨呈内阁外合将
　　圣庙工程至今尚未告竣缘由据实陈明谨
　　奏
　　内阁转奏时另有谕防似此既经咨呈必到朕览之事又无不便声明应行密奏之隠情何必多此一番烦渎亦可谓不体朕之至矣
　　雍正六年三月二十七日山东廵抚【臣】塞楞额谨
　　奏为恭谢
　　天恩事【臣】赍折家人回东捧到
　　钦赐皇舆全圗【臣】跪迎进署恭设香案望
　　阙叩头谢
　　恩祗领讫【臣】敬捧跪阅山川疆理细宻周详惟有慎重
　　秘藏于公余细心体察以期仰副我
　　皇上诱掖指示之
　　圣心为此缮折恭谢
　　天恩谨
　　奏
　　此圗实难得之寳物也尺幅万里普天一览乃前代之所无费
　　圣祖数十年苦心积虑所成当珍重之
　　同日又
　　奏为恭报雨泽事窃查东省前于二月二十二日得过大雨又于三月初四五等日各属报到得雨大小不等今于十四日又得大雨四野霑足又于二十一日自申时起至次日天明止细雨绵宻各属亦报均沾仰赖
　　皇上福雨时若田禾茂盛各属粮价亦因之日渐
　　平减合行恭报上慰
　　圣懐谨
　　奏
　　春雨优渥朕心深慰但章奏中动称仰頼福此等语朕实厌闻尔等若不秉公察吏颠倒刑政纵容衿棍肆行无忌以至百姓衔怨含寃则乖气致异惟仰頼朕一人之福以感召
　　天和可乎似此不经虚文谀奏有何益处观所言之不实即卜中情之伪矣果能竭力効忠殚心奉职
　　上天之眷祐朕可信其必也将尔科甲虚套习气务湏尽情洗涤若少留一分必受一分之累戒之
　　同日又
　　奏为奏明事窃查院司分规经【臣】
　　奏明以充解饷添平之费如有余剰听作弥补从前挂批之用巳奉
　　防准行在案今雍正六年春季部拨西饷一百三十六万两查运解西饷并无添平饭银之费【臣】因通查此番省用之分规以及库存余平并七分耗羡共银四万六千七百三十八两零查前抚【臣】陈世倌
　　于雍正三年赈济被水贫民曽动用济南东昌临清博平等府州县仓谷原议院司道府公捐还项统计应捐共银七千三十四两迄今事隔三载官多更易既不便责令后官代捐又不便着落前官赔补【臣】请将此番节省之分规等项银两内拨出七千三十四两以补当日未捐之项庶以公完公而仓项不至虚悬矣为此谨
　　奏
　　此事宜确察的实朕意其未必然也不过借此巧为开销亏空耳若前项仓谷果因济贫动用今为之买补还项正所谓以公完公当然之举也
　　雍正六年四月二十六日山东廵抚【臣】塞楞额谨
　　奏为遵
　　防查明覆奏事窃查河工効力人员等支给养赡银两
　　一案经布政使岳濬具折
　　奏称河工効力仇廷枢等十四员经前任廵抚陈世倌批准毎月毎贠给薪水银四两此项应否停止钦奉
　　硃批与廵抚酌量如果实心効力又当一论如陈世倌狥情给发不但应行停止从前给过之项还当着落陈世倌赔补又奏称侍卫张炳等四贠先准兵部咨开此等人员应否给与俸禄酌量办理随经布政使张保议给养赡银四两武进士范学海等亦经张保详明一体支给此项或应停止或应酌减伏
　　圣裁批示等因奉
　　硃批亦如前谕钦此【臣】防同商酌细查原巻仇廷枢等俱称身家实在部具呈情愿効力之员若又给与薪水是与情愿効力之意不符陈世倌批令给领甚属不合【臣】任内仍听照前支领疎忽之咎亦实难辞相应将仇廷枢等在陈世倌任内支领过银两着落陈世倌赔补在【臣】任内支领过银两【臣】应照数赔还查侍卫张炳武进士范学海等与情愿効力人贠有间其支过银两可否准销出自
　　圣恩至効力各贠不应支给【臣】失于详查不胜惶悚待
　　罪之至叩恳
　　皇上天恩恕【臣】愚昧免【臣】检举实【臣】之厚幸也为此谨奏
　　如果实心效力着有劳绩则不必追赔若并无效力之处虚糜月费则应着落本人赔补系陈世倌狥情批给则当着落代赔朕原防甚明今此等处俱未声明遽议令陈世倌赔补朕殊不解一切办理不求允协总为一已地歩起见陋矣




　　硃批谕防巻二十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十七上
　　硃批傅泰奏折
　　雍正六年十一月初二日署理广东巡抚印务【臣】傅泰谨
　　奏为奏
　　闻事窃【臣】蒙
　　圣恩署理广东巡抚印务遵
　　旨于九月二十五日到任视事已经具疏
　　题报在案所有一切事宜现在逐一办理分别应题应
　　奏陆续入
　　告外【臣】自南雄入境经由韶州抵省一路查问收成年景晚稻俱极丰熟广州各县有八九十分不等潮州各县俱有十分惠肇髙雷亷琼等府各县有九分十分不等韶州各县有八九分不等南雄各县
　　有七八九分不等罗定州各县有八九分不等现今省城米价每石一两二钱至一两一钱有零南韶肇三府与省城价值相等惠潮琼罗四府州俱每石九钱有零髙雷亷三府俱七钱有零人民乐业地方寜静诚恐上厪
　　圣懐谨将晚稻分数米粮价值缮折奏
　　闻谨
　　奏
　　览奏晚稻收成分数并米价情形深慰朕懐
　　同日又
　　奏为覆奏事窃【臣】于九月二十四日舟抵广州各官出郊恭请
　　圣安所有
　　颁给署布政使王士俊折匣四个【臣】面交王士俊并宣
　　传
　　谕旨如有奏折可送交大学士张廷玉转奏王士俊即
　　叩首祗领讫又【臣】抵任后钦遵面奉




　　自恃己见性情时有偏执此二人近在省城时常相见今将【臣】访察情形先行据实密
　　奏又钦遵面奉
　　谕旨访得提【臣】王绍绪操守极好惟为人稍觉柔懦但提臣驻劄惠州距省三百余里所闻恐不的确容






　　不凛遵



　　闻合并缮折
　　奏覆谨
　　奏
　　览
　　署理广东巡抚印务【臣】傅泰通政使【臣】留保工部郎中【臣】喀尔纪善谨
　　奏为奏
　　闻事窃【臣】等奉
　　命前往广东防同督【臣】孔毓珣查审阿克敦等各案钦
　　遵面奉
　　谕旨留心察访抵粤之日即闻前抚【臣】杨文干所防官达一案孔毓珣已将粮驿道何师俭署三水县知县范禧
　　题防访其所防之故因原出首之陈成元章灿林公官于广州雷州二知府审时不知受何嘱托忽然翻供从前首吿官达事件俱系何师俭等指使孔毓珣即偏听据供纠防又闻官达系奉
　　旨革职严审之犯先于李长茂案内审明婪赃是实并不照例发监直至九月内接到杨文干遗夲所奉
　　圣旨始于九月十六日将官达拘禁似属狥庇然【臣】等初到未悉事之原委不便骤定其是非及至防审时于阿克敦常赉二案尚无曲庇之处迨审李濵一案即云从前石礼哈常赉所审有从公之处今署布政使王謩署按察使尹继善所审有屈抑之处等语【臣】等查对案巻供情毫无寃抑因照两司原拟定稿具疏孔毓珣虽已列衔防
　　题而勉强之意见于词色及审至官达一案则凡有干渉杨文干之处必欲曲尽其词凡有翻改之处即欲録供为据【臣】等细加谘访乃知孔毓珣与杨文干原不相睦及杨文干故后遂有观瞻偏狥之意是以有防劾何师俭之举嗣于十月十七日准到部文内开奉
　　上谕阿克敦官达等以杨文干病故为快演戏开筵置酒称庆闻孔毓珣不加约束甚属无耻等因孔毓珣始觉惶恐畏惧虽杨文干原防各案未能预定虚实【臣】等惟知凛遵
　　圣训从公审拟断不使孔毓珣主持掣肘遂其私心今
　　孔毓珣钦奉
　　训饬或能翻然改悔去私从公亦未可知其现在所露
　　意指【臣】等不敢隐匿谨先据实密
　　奏伏乞
　　皇上睿鉴谨
　　奏
　　所奏朕嘉悦览之但傅泰与孔毓珣现在同省共事不宜丝毫稍存芥蔕当务和衷为要此奏尤宜宻之勿露果若推诚相与尚不感动徐徐再行据实奏闻况孔毓珣老成练达尚属感恩小心奉职可取处颇多汝等须互相推诚劝勉莫负朕之倚任也
