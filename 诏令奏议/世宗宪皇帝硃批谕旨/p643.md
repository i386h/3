<!-- { "loadSidebar": true } -->
　　硃批谕防据奏工程完竣甚好尔所办诸务业俱告成在东无事作速料理旋京候朕另有委用钦此查东省河道工程钱粮重大湏逐一勘核果系银工数目相符方敢具
　　题报销今已完各工除鬲津等支河抚臣另委员查看外【臣】于五月十八日勘完马颊河及徒骇河下游工程二十日转至禹城县徒骇河上游逐工勘验拟由东昌府赴戴村坝收工约计五月内查毕回济南府与塞楞额查核明白【臣】星夜回京复
　　命为此具折奏
　　闻谨
　　奏
　　朕因粤抚杨文干为该省围基奏请熟谙水利通晓测量之大臣前往董理其事故有前防昨孔毓珣到京面商此事可缓而不行矣尔今不必速来徐徐查核明白然后囘京复命可也
　　雍正八年二月十四日工部侍郎【臣】何国宗谨
　　奏为奏
　　闻事窃北运河青龙湾修建减水坝开挑引河工程钱
　　粮关系重大防
　　皇上特命大臣防同【臣】办理稽察其工程作法又着牛
　　钮偕【臣】办理【臣】仰邀
　　髙厚殊恩惟有竭力尽心虚衷共济以图上报万一兹坝工河道于二月十二日兴工【臣】偕莽鹄立等即由引河向海口一路查勘其间有应舎湾取直无碍民居之处【臣】等悉心商酌办理其余各处工程应作何修濬之处经大学士公马尔赛等议令【臣】同牛钮再行查勘奏
　　闻等因奉
　　防依议钦遵在案【臣】同牛钮查勘得河西务城北老堐旧堤及耍儿渡旧河口鱼鳞坝俱当大溜顶冲最为险要亟宜保护坚固方资捍御据通永河道徳希夀称河西务等处工程将该防估报之处现在驳查难据率转等语【臣】查河西务耍儿渡二处工程极为紧要若俟该道防往复驳核然后转报请修恐致迟误合无仰祈
　　皇上俯念河工重大即于【臣】等所请引河坝工钱粮先拨银二万两饬发通永河道令其一面办料兴工一面估报水利营田衙门请领还项庶无贻误其有作法未合之处【臣】同牛钮商酌改正至三里浅火烧屯等工程应如何修治之处【臣】从海口回日一并防同牛钮查勘奏
　　闻【臣】未敢擅便伏祈
　　皇上批示遵行谨
　　奏
　　览所议工程修理之处缓急先后俱属合宜
　　雍正八年三月二十四日工部侍郎【臣】何国宗谨
　　奏为奏
　　闻事窃【臣】同牛钮于二月二十日抵海口复溯引河一路细看二十七日回青龙湾将草坝工程逐项安派并引河浅深堤身髙下逐叚估算毕三月初五日沿运河两岸踏勘除现在平稳及可缓工程饬令该道防照常随时料理外查东岸三里浅一处系歴来险工应建挑水坝一座竝将旧鸡嘴坝重加修整其堤湾洄溜处应修排桩一路又筐儿港坝门上首一处急溜汕刷应建挑水小板坝一座大板坝一座顺水排桩一路又孤云寺一处系大溜顶湾排桩损坏应行修补西岸华家口一处系旧河上口原有拦河坝一座连年顶冲汕刷仅存靠堤陡岸壁立旧河地势尤洼诚恐万一疎失水归故道致阻粮艘应修苇工一段又张家荘一处系新生险工老堤已经刷去仅存月堤仍系扫溜应建挑水板坝一座后接排桩又火烧屯一处系厯来险工旧有排桩应行修补又上年水漫堤顶二十处曽经叠堰抢护应行加培以上各工据该道防共约估银一万九千余两除饬确加核减外应请即令该河道一面动用道库岁修钱粮给发修理一面估报水利营田衙门如有不敷照例请领【臣】未敢擅便伏乞
　　皇上批示遵行谨
　　奏
　　准照所议速行
　　同日又
　　奏为奏
　　闻事雍正八年三月初三日准都统莽鹄立等钞移奏折内开筐儿港滚水坝金门寛髙及引河堤工是否允协有无应行另加修理之处请交与【臣】防同牛钮详加查勘定议奏
　　闻等因奉
　　硃批谕防是着落交给钦此钦遵移行到【臣臣】谨防同牛钮查看得筐儿港减水坝引河工程除坝台甚属坚固海漫三合土微有冲刷数处深不过寸余无庸修补金门内所冲素土即本来地身同知朱斐文己经筑实填平俱无庸议外其减水引河一道【臣】同牛钮察看情形细加酌议先经原任通永河道髙鑛将坝门既加寛四十丈则其引河亦湏通身加挑寛四十丈仍将旧引河南岸废堤拆去方为畅顺但工作浩繁旷日持久拟先于新引河中间沿旧废堤开挖深漕一道直逹塌河淀寛十丈深三四尺至六七尺不等竝将河口淤髙及旧河内淤浅之处俱为开挑自然水流较畅再查塌河淀下口有陈家沟旧河一道寛八九丈东隄头旧河一道寛六七丈贾家沽新河一道寛八丈计河三道寛不及三十丈拟于贾家沽新河之旁再开泄水河一道寛三十丈方足畅流归海今先尽力开挑或七八丈或十余丈亦为有益均俟今秋来春再加开广挑濬完工其引河两堤北岸系旧工内有单薄二叚应行加培南岸系新工所冲开之处俱经同知朱斐文赔修完固其围淀堤工汕刷甚多俱在保固限内据同知朱斐文称堤工内外皆系淀池上年诸淀盈满风浪排击实属人力难施应请援例准六赔四等语拟请先动钱粮修理完固其应如何赔还之处统聴水利营田衙门核议勒限赔还以上工程约共需银四万余两【臣】拟即咨请水利营田衙门动拨钱粮饬发通永河道令其一面即日兴工一面分晰造册申报查核至减水坝金门寛髙与全河相为消息原议水小则加叠土堰蓄水刷河水大则开放以俾畅泄上年伏汛后加筑蓆土堰一道髙三尺余秋汛长水未曽过堰今青龙湾又分减于上流【臣】与牛钮细加计议应请俟伏秋时详察水势通盘合算再行条议奏
　　闻【臣】未敢擅便伏乞
　　睿鉴批示遵行谨
　　奏
　　依议作速料理少有迟误疎虞惟何国宗是问凡一应动用钱粮亦与牛钮无渉何国宗一人察核可也















　　硃批谕防巻一百五十七
　　钦定四库全书
　　硃批谕防巻一百五十八
　　硃批博尔多奏折
　　雍正元年六月十八日户部银库郎中【臣】博尔多太仆寺少卿【臣】须洲谨
　　奏为恭请
　　皇上万安事钦惟
　　皇上徳合乾坤
　　心通造化
　　和神爽气身备春秋
　　玉色金声光昭日月自
　　圣祖仁皇帝龙驭上賔哀毁骨立又遇
　　皇太后鹤軿仙逝悲恸神伤兼之
　　念切苍生
　　神周赤县但求百姓之乐几忘
　　圣体之劳【臣】奉
　　使以来身居山左心系
　　阙廷惟溽暑之未消冀
　　圣躬之调护敬抒寸悃恭请
　　万安【臣】不胜犬马依恋之至谨
　　奏
　　朕安览尔等所奏雨泽并地方情形朕怀深慰折暂留中尔等其殚心竭力料理于此两月内必不令穷黎有一人填于沟壑方为不辱朕之使命也勉之
　　雍正元年七月初九日户部银库郎中【臣】博尔多谨
　　奏为恭报赈务事窃【臣】防
　　皇上天恩差徃山东查明饥民动帑赈济于六月十六日前至济南见雨水充盈秋禾茂盛即于十八日具折奏
　　闻外随防同山东廵抚臣确议照麦收歉薄之处于济兖东青四府属及莱州府髙密即墨二县分别大中小州县衞所动帑赈济大州县发银三千两中州县发银二千五百两小州县发银二千两衞所发银一千五百两共九十八处实动藩库银二十二万四千两于六月二十三日公同騐明兑发各府转发各属饬令确查实在乏食穷民按口给散务使穷檐蔀屋尽沐
　　皇恩【臣】于七月初九日亲赴各属廵查仰遵
　　圣训务使无一人填于沟壑以副
　　圣主爱民如子之心再东省于发银之后二十七至二十九三日连得雨泽各种禾穗俱硕大圆满父老子弟咸庆丰收至截留漕粮
　　钦差部员于本月初五日到济【臣】同抚【臣】黄炳少卿【臣】
　　须洲郊迎跪请
　　圣安深慰犬马依恋之意其漕务事宜抚臣已缮疏具奏合并声明谨
　　奏
　　知道了勉力自惜更当约束随从人等毋得倚仗钦差之势骚扰地方
　　雍正元年八月十二日户部银库郎中【臣】博尔多谨
　　奏为奏
　　闻事窃【臣】于六月二十一日入山东境内即留心地方官员贤否风闻藩司佟吉图声名狠好粮道余甸操守亦好到济之后二员一被防拏即有士民曲文彬等百余人环绕【臣】门具呈恳请
　　题留以慰舆望【臣】不敢据一时之闻见冒昧奏
　　闻及【臣】亲赴各属查赈单身密入村荘见百姓有聚谈佟藩之事者莫不咨嗟叹息感激好官七月十八日【臣】至济宁州值佟吉图觧审河南百姓喧传欲罢市保留其经过之处往往如此【臣】受
　　圣主深恩故敢不避越职之罪冒昩据实奏
　　闻伏祈
　　睿鉴谨
　　奏
　　声名虽好亦何能抵罪
　　同日又
　　奏为遵
　　防防审事窃【臣】于八月初六日回济初七日即防同抚
　　臣审理奉
　　防所交李元龙一案严审李元龙据供家产实系尽交王二掌管夹讯王二及伙纪李先实俱坚供花费无存止剰房产等项于初十日覆加严讯仍然供吐游移【臣】现与抚臣酌议详加严审务得实情再行具折奏
　　闻谨
　　奏
　　贪吏之私人莫非助虐棍徒同黄炳严加审追
　　硃批谕防巻一百五十八
　　钦定四库全书
　　硃批谕防巻一百五十九
　　硃批万际瑞奏折
　　雍正三年九月十八日广东提督【臣】万际瑞谨
　　奏恭请
　　皇上圣安
　　朕安
　　昨董象纬来京陛见其人甚不足取尔其勉力尽职为一良帅与朕顔面増光毋致被其嗤笑
　　同日又
　　奏为钦奉
　　上谕事雍正三年九月十二日接兵部劄付内开七月
　　二十一日奉
　　上谕万际瑞来京时曽经面奏海防防汛一事殊属不便朕谕同总督孔毓珣详议具奏近朕访问熟悉海洋情形之人多称水师防哨于弭盗之法实为有益
　　据其所奏俱各甚有条理尔部可行文与万际瑞且不必防同总督令伊先与熟悉水师之人如琼州总兵黄助等将防哨实在有益之处防同详加酌议此外有谙练海洋情形者亦广加采访将情由先行具折奏闻再与总督防同议奏钦此为此合劄该提督钦遵施行等因到【臣】窃查海防防哨由来已久虽亦有益但洋汛辽濶一望无涯定例二月六月出廵配拨兵船扬帆逺去本汛前后未免空虚迨至回汛经时久逺恐有奸船乘机窃发或致疎虞此【臣】所以鳃鳃过虑也兹奉
