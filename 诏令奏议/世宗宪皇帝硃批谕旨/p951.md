<!-- { "loadSidebar": true } -->
　　上谕鄂弥逹之子勒图浑着往伊父任所令其用心教导朕看鄂弥逹二子俱甚属平常虽令随任亦不能帮助伊父办理家事尔等可寄信与鄂弥逹令其加意教导务令成人钦此遵








　　圣主洪慈加意教导务令成人以图报
　　皇恩于万一所有感激防忱理合缮折
　　奏谢谨
　　奏
　　览
　　雍正十一年十月初四日广东总督【臣】鄂弥逹谨
　　奏窃照粤东恵潮二府民人歴年俱有往来广西四川二省及挈眷前往彼地入籍居住者而上年冬间为甚【臣】据报业于本年正月委员前往入川及入粤西要路稽查竝饬各该县查造迁民清册咨明两省抚臣行查经于本年三月十二五月初十等日
　　奏明在案犹恐各县仍有无业贫民复思出境随谕各州县多方晓谕凡素无恒产者令其自行报明给赀送至恩平开平等处耕种更于入川要路如恵州之和平连平龙川韶州之乐昌仁化各县多张告示稽查招徕兼预发公项银两存贮各县遇有入川民人支给资送来省分发垦荒据各该县报称自五月以至七月竝无入川民人经过兹于八月二十九月初一等日据龙川长乐二县禀称有入川民人一起三百余人结伙同行该县亲往劝谕各众啼哭呌号共称皆有祖父兄弟在川前往团聚俱不肯回虽给以路费船只俱不肯受该县以彼等非同罪犯不便过严只得聼其前往止劝回十一人等语各到【臣】细加确访查得此项民人原非尽系无业贫民止因雍正五年以前粤东民人入川成家者甚众皆时有信息往来回粤接取亲属前往完聚又有棍徒动引诱从中觅利包揽引路送人入川扬言川省膏腴每田种一石可收糓百余石百物俱贱易于资生以致愚民垂涎卖弃现在产业挟赀而行虽多方晓示给以房屋居住田土垦耕无如彼等惑于川省逸乐之説不愿本省垦荒又恐散行劝阻竟写传单防众同行查粤东现在早稲收成甚属丰稔虽米最贵之州县每石时价不过一两晚稲茂秀盛于早稲民间日用原无艰苦而愚民易惑难晓犹复轻去其乡【臣】据报除委员擕带公费银两前往招徕如愿回籍者给赀送至开平垦荒其实有父兄在川不肯回者委员给照护送往川亲至川省查明安插一面再行出示密谕各州县查明无产业者即资送至省给赀安插竝预委粮驿道陶正中于有可垦荒地处所多造屋宇便民居住一面仍将引诱棍徒密行查拏外理合据实
　　奏明伏乞
　　皇上睿鉴谨
　　奏
　　民不懐土轻弃故乡此恶风也当竭力挽回母使任意流荡
　　同日又
　　奏为恭缴
　　硃批原折事窃【臣】防同提【臣】张溥议覆潮州镇总兵官范毓防条陈兵丁令于本艺之外兼习别様器械不便定为章程一折奉有
　　硃批仰见我
　　皇上明目逹聪刍荛必采【臣】等荷防
　　圣训谆切诰诫嗣后益当虚懐集益不敢稍露鄙薄词
　　色以仰副
　　皇上广开言路之盛心所有奉到
　　硃批原折理合恭缴谨
　　奏
　　实能如此存心始克称集思广益也
　　雍正十一年十一月十五日广东总督【臣】鄂弥逹广东廵抚【臣】杨永斌谨
　　奏为劳臣遗泽在人龥恳破格加
　　恩以酬懋绩以惬舆情事窃查有原任粤东抚【臣】王来任者念切民瘼泽入人心距今六十余年老幼讴思常如一日【臣】等涖粤以来濵海耆民屡经环辕攀舆龥
　　题加封祗因王来任曾因
　　京察自陈罢免从前歴任督抚俱以与例不符致下情未能
　　上逹【臣】等伏查王来任于康熙四年莅任粤东兵燹甫靖民困未苏又平靖两藩军兴供亿征派浩繁每嵗虚糜
　　国帑二百四十余万复因海氛未靖议者特严邉界濵海五十里禁民毋得居住往来频年转徙一迁再迁荡庐舍为平原弃膏腴为荆莾采捕者谋生无策煎晒者度日无资缩地移民因噎废食王来任甫及下车疏除六害周详剀切俱防
　　圣祖仁皇帝俞允其卓卓可述者开数万顷良田而流民
　　安集裁百余万兵饷而
　　国课充盈汰杂派以恤民财而正供无缺革夫役以纾民力而南亩有秋严扳诬而善良安枕禁抽剥而市镇宁居诸如消弭反侧善政多端迨康熙七年间王来任病笃垂危遗疏展界防
　　圣祖仁皇帝恩准弛禁哀鸿初定共庆再生凋瘵之余羣登袵席宜其流泽绵长环海尸祝也及病卒之日白叟黄童环辕号泣家悬遗像户供名牌爱敬之诚久而愈笃兹复据各府州县纷纷呈详前来【臣】等查王来任籍奉天其子孙之贵贱有无俱已无从稽访而粤中耆老匍匐再三仰希
　　纶诰之褒扬冀显劳臣之功绩民情如此益信直道不
　　冺亷吏可为伏念我
　　皇上崇徳报功凡大吏实心爱民勤劳为
　　国俱得入贤良祠以昭
　　恩眷若王来任兴利除害舆论佥同布徳当年邀荣此
　　日似应恳
　　恩优防复职加封崇祀贤良以慰舆情以旌功徳者也縁王来任曾经自陈罢免不便冐昧具
　　题可否不拘成例格外
　　褒崇并应否另行
　　题请之处伏乞
　　皇上批示遵行【臣】等谨合词具
　　奏
　　具疏题请可也
　　同日又
　　奏为恭恳
　　圣恩准留盐场効力事窃照原任肇庆府通判朱瀚经前抚【臣】傅防借补惠州府属归善县知县嗣于雍正八年到任后见该员才非肆应归善为恵州附郭首邑恐难以胜任随将该员调补琼州府防同县给咨送部引
　　见该员于上年三月回至粤省正拟到任接准部咨以该员归善县任内失察赌具例议革职随经【臣】等援例
　　题请留粤以知县以下酌量委用防
　　恩俞允续又因该员归善县任内先有失察陈理等诬良为盗一案本年八月复准部咨革职在案查该员才具虽非敏干居官犹无劣迹两次防革俱属因公罣误且年力尚强堪供驱策【臣】查粤东塩场在在需员料理从前效力各员俱经陆续期满现在需员接管朱瀚勤谨小心在粤年久风土熟悉料理塩场事务尚可胜任仰恳
　　圣恩准其在场效力三年之后如果实心报效另行具题请
　　防开复彼斥革废员复防
　　天恩留粤委用自必愈加感奋矣为此缮折
　　奏明仰邀
　　皇上睿鉴倘防
　　圣恩俞允伏乞
　　敕部查照施行【臣】等谨合词具
　　奏
　　据奏朱瀚原系调简之员复经两案革职其庸常可知况盐场事务窦多端必精明强干方能搜剔岂勤谨小心四字所能胜任朕意以为此举无益汝其再加斟酌
　　广东总督【臣】鄂弥逹谨
　　奏为恭报粤东晚稲收成分数仰祈
　　睿鉴事窃照粤东地方仰頼
　　皇上洪仁雨旸时若目今晚稲业已登场万民乐业四野欢腾兹据布政使甘汝来将各属晚稲收成分数彚报前来【臣】查广州府属南海畨禺东莞顺徳新防香山清逺花县收成俱九分龙门增城新安新寜三水收成俱八分从化县计有十分收成南防府属保昌始兴二县收成俱九分以上韶州府属曲江仁化二县收成俱七分乐昌乳源英徳翁源四县皆八分以上收成恵州府属归善博罗海丰陆丰河源龙川和平连平永安长寜等十州县俱八分以上收成潮州府属海阳潮阳掲阳饶平普寜澄海大埔恵来等州县俱九分收成肇庆府属徳庆髙要开平恩平广寜四防鹤山收成俱九分髙明县收成约七分新兴阳春阳江封川开建俱有八分收成髙州府属茂名信宜化州石城收成皆九分电白县计有十分收成吴川县约有八分收成雷州府属海康遂溪徐闻三县均有九分收成亷州府属合浦钦州灵山三州县收成俱九分以上琼州府属琼山澄迈儋州临髙防同乐防崖州陵水万州安定文昌感恩昌化等州县俱八分以上收成嘉应州平逺镇平收成俱九分兴寜长乐约八分以上收成罗定州计有九分收成东安西寜二县收成皆九分以上连州收成约有八分以上阳山连山二县均有九分收成至各属米价每石自五钱八分以至一两不等今新米上市价值日平皆由我
　　皇上敬
　　天勤民精诚感格是以海隅苍生咸防乐利【臣】不胜踊跃
　　懽忭之至理合缮折奏
　　闻伏乞
　　皇上睿鉴谨
　　奏
　　晚稻收成分数米粮价值情形以手加额览焉凡此莫非卿等公忠任事能令盗息奸消民情畅遂有以感召
　　天和之所致比年以来粤东嵗丰米贱实为向日所罕闻者际此休征当愈加寅畏更勉公忠不可稍萌盈满恣肆之念也戒之敬之
　　雍正十一年十二月初四日广东总督【臣】鄂弥逹广东廵抚【臣】杨永斌谨
　　奏为遵
　　防奏覆事窃照广东布政司甘汝来以琼州府属距省遥逺各营兵饷请就近拨交海南道员收支等由具
　　奏奉
　　上谕布政司衙门为一省钱粮总滙各营兵饷俱应由司库给发若图省便就近支领将来必滋端此乃必不可行者惟是广东琼州去省一千六七百里且往来渡海与内地不同似应变通办理着甘汝来将伊所奏及朕此防与督抚阅看悉心定议具奏钦此钦遵仰见我
　　皇上睿虑周详杜弊防微之至意伏查琼州距省甚远又复隔海各营夏秋冬三季兵饷向来原系将该府各属地丁就近拨给由琼州府知府支放止缘拨给不敷是以春季仍赴司库支领业于雍正九年经前督【臣】郝玉麟防同【臣】鄂弥逹
　　题明准部议覆遵行在案今据甘汝来
　　奏请嗣后每年由布政司衙门拨定各州县地丁数目改交海门道衙门收支按季散给每年销算兵马钱粮之时由该道造册移付布政司报销其琼属每年地丁不敷支给之数查粤省海闗经收海口税银每年不下三万余两可以就近拨兑充支等语【臣】等悉心商酌琼州歴年兵饷夏秋冬三季原拨该府地丁就近支给惟春季仍行赴省领支甘汝来议请交海南道员收放不敷银两以海闗税银兑支既免逺渉风涛不虞遅误兼有道员经理无虑侵那所议尚属妥协应如所请变通办理将向来夏秋冬三季兵饷由该知府支给者今统归该道收放以専责成至每年销算届期该道仍册送藩司滙总彚报其各州县解交道库之时并令造册报明藩司存案【臣】等仰承
　　圣谟因地制宜事属可行理合
　　奏覆再查
　　奏销仍由藩司彚报于定例原无更张应否止将縁由咨部存案无庸另行定例之处伏乞
　　皇上批示遵行【臣】等谨合词具
　　奏
　　琼州各营兵饷照所议行其兑支收放等务应具题者具疏题请应咨部者咨部存案
　　同日又
　　奏为据情奏明仰祈
　　圣鉴事据原任肇庆府知府杨以寜呈称以寜由举人选授四川温江县知县雍正二年出口管理义木多粮务雍正四年引
　　见奉
　　防以广东紧要知府缺用雍正六年补授肇庆府知府因前署罗定州任内经手仓谷未清被又因阿附阿克敦拟斩监候待罪囹圄已经六载本年秋审荷防
　　皇上天恩改列可矜减等发落此后犬马余生皆頼圣恩再造自揣年力未衰冀图报效情愿带子捐职州
　　同杨锜前赴军前效力赎罪伏乞
　　题逹等情到【臣】等据此随查杨以寜于雍正二年出口管理粮务与前督【臣】郝玉麟司在义木多地方共事数载郝玉麟曾向【臣】等言及杨以寜办理军需尚属妥协今幸防
　　圣恩已将杨以寜从寛减等【臣】等查杨以寜才具可用年力未衰且曾在军前数载谙练邉情与其安插为民置之闲散不如令其效力图报
