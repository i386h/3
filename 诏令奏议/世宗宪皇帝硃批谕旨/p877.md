<!-- { "loadSidebar": true } -->
　　览奏谢知道了感恩图报固好须将汝等汉军向来陋习涤除净尽其一切老练巧猾伎俩丝毫勿用惟以公诚之心行平实之政则无往而不合乎绳墨矣竭力勉为之莫负委任
　　雍正十二年六月初八日西安布政使兼管河东盐务【臣】杨馝谨
　　奏为恭缴
　　硃批谕旨并谢
　　天恩事窃【臣】蒙
　　皇上天恩补授陜西布政使兼管河东盐务具折恭谢奉到
　　硃批【臣】随望
　　阙叩头谢
　　恩讫伏念【臣】庸材陋质荷蒙
　　皇上鸿恩不次擢用既授陜省布政使司复
　　谕总理河东盐务责任愈重图报愈难【臣】惟有凛遵圣训益加勉励竭尽血诚洁已率属以仰报
　　髙厚隆恩于万一所有奉到
　　硃批奏折理合恭缴竝谢
　　天恩伏祈
　　睿鉴谨
　　奏
　　今命汝署理湖北抚篆巳有防矣其倍加勉励以副任用
　　雍正十二年六月十三日署湖北廵抚【臣】杨馝谨
　　奏为恭谢
　　天恩仰祈
　　睿鉴事雍正十二年六月初九日接陜西廵抚案验内开本日准吏部咨开雍正十二年五月十七日内阁交出奉
　　上谕协办西路军需副都御史二格巳准给假回京其西路军需事务着湖北廵抚徳龄前往协同署督刘于义办理湖北廵抚印务着西安布政使杨馝前往署理西安布政使印务着河东盐运使程仁圻前往署理河东盐运使印务着大理寺少卿髙山前往署理钦此钦遵到【臣臣】随恭设香案望
　　阙叩头谢
　　恩讫伏念【臣】谫劣庸材至愚极陋防我
　　皇上特恩补授陜西布政使兼管河东盐务半载以来
　　涓埃未报兹复钦承
　　恩旨着【臣】署理湖北廵抚印务闻
　　命自天悚惶无地【臣】何人斯膺此封疆重任惟有恪遵圣训殚心竭力正已率属益加黾勉以仰报
　　圣主髙厚隆恩于万一耳除将陜西布政使司任内一切军需钱粮事件备造清册俟署司程仁圻到任交代清楚即行起程前赴湖北外所有微【臣】感激私忱理合缮折
　　奏谢伏乞
　　皇上睿鉴谨
　　奏
　　勉为之毋负知遇之恩
　　雍正十二年七月二十一日署湖北廵抚【臣】杨馝谨
　　奏为恭报微【臣】起程日期事窃【臣】蒙
　　圣恩畀署湖北廵抚兹据署西安布政使程仁圻于七月十五日到任【臣】随将一切经手事件及军需钱粮逐一造册僃移交代清楚【臣】谨于七月二十一日起程赴楚除一切应行事宜容【臣】抵任后尽心办理不敢贻误懈弛致负
　　皇上擢用深恩外所有微【臣】起程赴任日期理合奏闻伏乞
　　睿鉴谨
　　奏
　　览奏自陜起程日期已悉抚任统率全省文武更非藩臬可比将巧宦二字尽情摆脱秉公竭力奬善惩恶务以实心整饬地方夫居官行政不外察吏除暴为先致身报国为本倘少涉权谲即亏忠诚忠诚有缺则不能下协舆情上感
　　天和也如汝辈老吏以经歴谙练处而论较诸新进后生何啻霄壤然不能置利害于度外审公私于几微舞智预为谢过之谋弄巧先觅立脚之地举凡此等作为皆属便已之小利有碍奉公之大道究至大道徒乖小利并失向之所谓自便者适所以自害而已类斯颠倒愚昧之见亟须看透将谬妄頽风竭力挽回上益国家下济生民垂名竹帛遗福子孙不亦美欤勉之
　　雍正十二年十月十八日署湖北廵抚【臣】杨馝谨
　　奏为敬陈现在办理案件事一刑谳事关紧要湖北府州县向来承办
　　钦部案件率多拖延不结甚至案情游移前后互异疉防迟延【臣】到任后严行申饬凡一切尘案彻底查催随到随即审


　　一今歳秋成丰稔【臣】前经恭折奏
　　闻但小民收获之后正值钱粮输纳之时诚恐不肖州
　　县重耗累民【臣】仰体
　　皇上爱养元元至意多方密访倘有贪酷劣员并废弛吏治实迹者立即纠防其书役需索粮戸等弊【臣】
　　【是】访察得实即饬司道严提究处不敢宽纵长奸致贻民害
　　一楚省乃水陆通衢商客云集之区盗贼最宜防范【臣】与督【臣】迈柱不时严饬文武各官设法捕缉竝力行保甲以靖盗源其余私铸私宰赌博掏摸



　　陋恐有不当之处仰恳
　　皇上天恩时
　　赐训诲俾【臣】得有遵循以免贻误伏祈
　　圣鉴谨
　　奏
　　勉力尽职以副委任
　　雍正十二年十二月初三日署湖北廵抚【臣】杨馝谨
　　奏为奏
　　闻事窃照盐政最关紧要【臣】防
　　皇恩署理湖北廵抚于到任之初即访察要隘并将盐政应行事宜檄行盐道查议复通饬各属加意廵缉凡与江西淮北长芦河东川广接壤之区又经备移邻省督抚各严疆界设法堵缉在案至本省一切隘口【臣】复防同督【臣】迈柱不时严饬文武各官并添拨兵役查拏所获私盐必根究由来以儆失察又淮商设立卡廵其法颇善但日久不无懈弛而原设尚未周密【臣】查卡廵本系各商亲友彼此原无统属若不分别优劣恐无以示劝惩如缉私有方者应加奬励庶各鼓舞急公其疎忽废弛者亦当革换俾知儆惕再查各商与牙贩行戸买卖交易多有拖欠情弊呈控有司又复延搁不追【臣】思盐价乃商人血本岂容拖欠随通饬严禁凡告追之案责成知府勒限催追并令按季造册报查以稽勤惰【臣】恪遵
　　圣谕协力办理夫积引难销诚宜堵缉邻私而卡廵懈弛尤贵分别劝惩至牙贩人等拖欠盐价已经立法催追如此庶积引渐次疏销而商本源源接运以仰副
　　皇上恤商裕课之至意谨
　　奏
　　览奏裨益盐政各事宜可谓得其要领详慎为之雍正十三年正月十七日署湖北廵抚【臣】杨馝谨
　　奏为恭报瑞雪事窃照二麦在地全赖冬雪及时则土膏滋润兹于十二月三十日午时起至正月初一日夜省会武昌府及附近汉阳府地方瑞雪缤纷积深尺余续据黄州安陆徳安荆州襄阳郧阳归州等七府州开报同日得雪情形自尺余至九寸八寸七寸五寸四寸三寸不等通省普沾【臣】伏思元旦为一歳之首我
　　皇上敬
　　天勤民感应如响瑞雪应时而降不惟麦苗益茂抑且预
　　兆丰年【臣】曷胜忻庆惟有恪遵
　　圣训益加兢惕敬迓
　　天庥所有湖北瑞雪情形理合恭折
　　奏报仰慰
　　圣怀伏祈
　　睿鉴谨
　　奏
　　履端之辰阖省普霑瑞雪以手加额览焉
　　今命汝往抚四川其倍加勉励蜀省居西南一隅乃边疆重任务须确秉公忠令属员诚服兵民感畏方为无忝厥职所交察审事件会同申珠浑详慎审理毋得丝毫涉于瞻徇特谕
　　雍正十三年二月十五日四川廵抚【臣】杨馝谨
　　奏为恭谢
　　天恩事窃【臣】雍正十三年二月初八日准吏部咨开雍
　　正十三年正月二十二日奉
　　上谕四川廵抚员缺着杨馝补授即速赴新任钦此钦
　　遵移咨到【臣】随恭设香案望
　　阙叩头谢
　　恩除具本
　　奏谢外伏念【臣】一介庸愚知识浅陋仰荷
　　皇上隆恩屡膺重任【臣】矢竭驽骀涓埃未报兹奉恩防授【臣】四川廵抚闻
　　命自
　　天感愧无地窃思西属为苗疆边隅抚绥安辑之道敢不夙夜图维而因时因地之法尤贵措施得当【臣】惟有恪遵
　　圣谕益励【臣】职事事实心实力刻刻主敬主诚以期仰
　　答
　　髙深于万一耳所有感激下悃理合具折恭谢
　　天恩伏祈
　　睿鉴谨
　　奏
　　朕惟训汝竭力勉一公字余无多谕
　　雍正十三年五月初八日四川廵抚【臣】杨馝谨
　　奏窃刑谳之道必须精思熟习讲明有素俾临民治事判决允当盖明刑所以弼教我
　　皇上励精图治中外一体初无区别于其间也【臣】查川
　　省司道府州县将一切
　　题达事件不按成宪率多错谬甚至刑谳重案援引议拟轻重失宜有一案之中供看游移情罪互异两岐三截颠倒夹杂不明谳法体式难以据入章奏询问其故皆以边末遐方吏胥未谙向来如此【臣】数月以来事无巨细详加指示驳饬复拟格式



　　心办事亟宜加意整饬务各去伪存诚始有裨益



　　之别省倍多【臣】检查各案逐一察核矢公矢慎期于平允以仰副
　　圣主明慎用刑钦恤民命之至意查通省人犯共计二百五十二起二百六十一犯【臣】等谨议得杨文炳等十一起拟为情实袁述等二百四十二起拟为


　　伏祈
　　皇上睿鉴谨
　　奏
　　汝前歴数任于毎到之初辄有如是一奏顷汝离楚境吴应棻接任后据称伊阅歴数省从未见吏治废弛如湖北之甚者汝尚何颜鼔弄唇舌复具此一奏耶今于斯任若仍前怠忽不实力整饬须防累及身家凡百臣工但当确秉公忠实心为国尽其在巳以奉乃职倘倚仗权势惟钻营是务而欲以巧诈之术欺诳君上殊非良防夫督抚大吏为全省表率非有司下僚可比一一所行皆至朕前其间是非皎然难逃鉴照岂他人所能周旋防持为福作祸者哉如鄂尔泰今日为朕所倚任即为权势所在然亦系朕所畀与伊非敢自立权势也其如无知小人只图暂时倚庇槩置利害公私于不计何自兹以往其痛加悔勉更勿以虚饰空言冀邀朕之嘉许慎之戒之
　　雍正十三年六月初八日四川廵抚【臣】杨馝谨
　　奏为遵
　　防具折明白回奏竝谢
　　圣训事接大学士【臣】鄂尔泰【臣】张廷玉字寄内开雍正
　　十三年五月初五日奉
　　上谕吴应棻奏折可抄录寄与杨馝阅看湖北吏治疲玩公事废弛如此杨馝居廵抚之任何以全无整理亦竝无一字奏闻于朕是何意见若云杨馝在任未久今吴应棻莅任未及两月留心体察便巳周知诸弊杨馝安得以受事日浅自寛其咎乎尔等可传防询问杨馝令其具折明白回奏今四川之任若仍如此瞻徇模棱则大负朕之任用矣决不轻贷钦此遵
　　防寄信前来等因到【臣】钦此随恭设香案望
　　阙叩头谢
　　恩讫【臣】跪读
　　圣训不胜惶悚惭惧感极涕零伏念【臣】质夲愚钝荷蒙皇恩署理湖北廵抚印务于雍正十二年八月十三日
　　任事检查
　　钦部案件不独如吴应棻所奏经年累月拖累不结且有疉叅迟延数年未结之案甚至命案有尸伤屡经检验未确尸骨疉经易换未明或因要犯未获难以悬拟或其间司府州县承审各官正署疉更以致辗转迁延事多废弛【臣】严行申饬将一切尘案彻底查催随到随即审
　　题并立三催之法檄行藩臬二司议详通饬各属依限速办以杜沉搁拖延锢弊所有从前数年尘案应
　　题应咨事件【臣】在任半年竭力清理至藩库钱粮耗羡尤加意慎重【臣】以受
　　恩深重凡职分所当为务求实效如属员中贪赃空并废弛者立即纠防断不敢姑容即书役等弊亦不时访拏究惩惟是一省之中司道府防州县贤愚趋避不一每当督抚新任不无观望之习必待振作数月方得就理诚如吴应棻所奏地方官吏如此疲玩倘数月之后仍不能振作另当据实陈奏请
　　防定夺等语此实各省积习使然难逃
　　圣明洞鉴【臣】于湖北廵抚任内未能整饬骤效皆由【臣】之才疎识浅耳目未周咎实难辞乃防
　　圣恩寛恕复
　　赐指示诫饬【臣】敬绎
　　圣训言言痛切字字深警【臣】自今以往痛自切责知非补过凡川省吏治惟有殚心竭力体察整理事事据实奏请
