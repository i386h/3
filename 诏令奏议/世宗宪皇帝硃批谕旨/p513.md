<!-- { "loadSidebar": true } -->
　　睿鉴事窃【臣】伏查豫省黄河据管河各官报称自雍正六年二月二十五日清明起至三月十六日止黄沁两河共长水一尺八寸至三尺五六寸不等今巳消落一尺八九寸不等虽兰阳县北岸耿家寨大溜北徙变为顶冲以致埽堌漂失并将临河第一层越堤堤顶塌陷丈余【臣】查耿家寨临河越堤之北一里许外有二层越堤二层越堤之北二里许外方是大堤【臣】即商同副河【臣】嵇曽筠将塌防
　　堤顶修筑坚实又在于顶冲之处下搂厓埽一路沉水埽一路已经镶塡签桩结实水势上提溜巳南开而第一层越堤之内抢筑里戗坝台连钉拦土排桩一路俾土戗坚实再于第二层越堤加帮高厚挑挖深濠僃料下等埽一路其大堤业于去年加高培厚足以捍御现今险工竝皆抢护无虞一切堤岸埽坝工程俱各平稳但转盼伏汛即届【臣】仍严饬管河各官加谨修防外所有桃汛已过工程平稳縁由理合恭折具
　　奏上慰
　　圣怀谨
　　奏
　　览奏险工业经保护无虞朕怀深慰仍须督饬各河员加谨修防毋致稍有懈弛
　　雍正六年四月十六日河南总督【臣】田文镜谨
　　奏为据实奏明仰祈
　　圣鉴事窃【臣】于雍正五年七月二十二日接到大学士【臣】张廷玉来字内开原任陜西汉阴县知县徐耀任内有噶世图题叅贪戾一案又有年羮尧续叅亏空一案俱经审实部覆将徐耀拟绞监候因事在
　　赦前应俟亏空科敛银两完日释放随于雍正五年六月内岳钟琪以徐耀亏空等项于限内全完题请开复部议以徐耀系科敛拟绞援
　　赦之犯不准开复具题奉
　　防依议着将徐耀带来引见随于六月内引
　　见徐耀将被叅款项含糊辩诉奉
　　防交与户部详查随经户部将被叅二案情由查明具
　　奏七月初十日奉
　　防徐耀系不应开复之员朕看其人尚明白可用且经厯外任多年故宥其前罪着发与河南巡抚田文镜先以通判补用若居官果优再行题补同知倘不知感恩效力尽洗前愆着即题叅从重治罪将此情由张廷玉作字寄与田文镜知之钦此嗣因归德府通判员缺经【臣】于雍正五年九月十六日将徐耀
　　题请署理如验其果能胜任再行题请实授奉
　　防该部知道钦遵在案【臣】查徐耀仰防
　　皇上洪慈宥其前罪逾格擢用自应感激
　　天恩洗心涤虑竭诚图报乃该员甫经抵任【臣】即闻其居心卑鄙行事乖张【臣】屡行教导竟怙终不悛署事半年种种劣迹昭著经【臣】密访确实复据司道府揭报实属下愚不移教无可施似此防心昧良之员断难一日姑容贻误地方除开列款迹另疏
　　题叅外理合恭折
　　奏明仰祈
　　圣鉴谨
　　奏
　　委系应防劣员宜加倍定拟具奏
　　同日又
　　奏为恭谢
　　天恩事窃查豫省中牟县所属之天麻堡至孔家庄止地势低洼毎遇雨水过多民田间有淹没且复环绕城邑一时难以就涸此皆雍正元年阳桥地方河堤漫溢贾鲁河被沙淤塞所致经【臣】委员勘估确实于雍正五年八月初四日恭折
　　奏请动拨耗羡银一万二百六十八两零遴委防汛各官恊同该县领给银两雇募人夫将贾鲁河挑穵以资宣泄钦奉
　　硃批谕防此议甚好允系应兴之役等因钦此【臣】遵即行令布政司防同管河道动拨银两委员疏濬去后今据该司道详称中牟县应开贾鲁河巳于雍正五年十一月内挑穵完工实动用过银九千五百一十九两零节省银七百四十八两零等因到【臣】又据沿河士民冉克明等环绕【臣】署呈称钦惟我
　　皇上
　　恩同覆载
　　德竝生成
　　俯念稼穑之艰难
　　垂恤民生之疾苦尤以低洼地亩每至雨水过多不免淹积
　　特发帑金募夫挑穵遂使沿河数百余顷低洼地亩一旦尽成沃壤即遇雨水过多之岁亦可永免水患从此水势畅流亿万年均沾
　　膏泽黎民乐育千百载共享
　　升平矣恳请据词入
　　告等情到【臣臣】不敢壅于上
　　闻理合恭折代为
　　奏谢
　　天恩仰祈
　　圣鉴谨
　　奏
　　果如呈词所云此番疏濬洵属有益之举矣
　　同日又
　　奏为仰祈
　　圣恩特留清勤公正之道员以勷
　　盛治事窃查河北彰卫怀三府地方辽濶河工紧要若无道员弹压料理诸务不免废弛经【臣】
　　题请复设河北守道即以恊理河道礼部主事朱藻题补防
　　皇上俞允准其补授在案该道感激
　　天恩竭诚图报自到任迄今一年以来凡于地方事务河岸工程无不尽心办理且一尘不染劳怨勿避公正无私洵称全璧【臣】实收臂指之助今于雍正六年四月十二日准吏部咨查得镶白旗汉军都统咨称原任安徽按察使朱作鼎亏空认还借欠原任盐法道孔兴琏银一万六千两一案未完银七千五百一十六两零逾限不完请
　　防将朱作鼎革职交送刑部照例治罪下欠银两着落伊子通判朱藩守道朱藻俱各解任来京勒限一年严追完结奉
　　防依议钦此移咨到【臣臣】随行布政司行令朱藻解任归旗着追在案【臣】查亏空官员现在出仕之子例应解任着追
　　功令森严【臣】何敢违例渎请但【臣】思河北道员缺极其紧要伏汛转瞬即届北岸堤埽工程关系运道民生非可悬缺久待一时难得谙练河务清勤公正之员膺此重任朱藻一解任如失【臣】之左右手实有万不得巳于【臣】心者伏乞
　　皇上天恩俯念河工重大地方紧要将朱藻仍留河北道任伊父朱作鼎亏空银两准其勒限一年追完该道自必愈深感激竭力完解倘逾限不完即系该道辜负
　　圣恩应听本旗都统题防照例治罪是否可行伏候皇上睿裁【臣】不胜感激悚惕之至为此谨
　　奏
　　前该旗奏请将朱藻解任勒追朕偶未经意照例允行随据吏部开缺业巳降防依议矣如欲保留在任具疏题请候朕裁夺以朱作鼎之为人而生如是干蛊之子可谓大竒
　　天道防黙尽有令人不可解处
　　同日又
　　奏为钦奉
　　圣训据实覆奏事窃【臣】家人赍回【臣】恭报雨泽一折钦
　　奉
　　硃批谕防览奏豫省雨泽叠沛及麦禾畅茂情形实属可喜可庆者畿内亦然钦此【臣】思雨旸时若皆我
　　皇上至诚上感淳化下敷所致今查豫省又于本年三月二十一二十八四月初二十一等日连得时雨入土自四五寸至八九寸不等通省之中极其调匀大麦现在収割小麦于四月二十四五亦可刈获较之往年更加丰稔至于髙粮谷黍以及棉花芝麻杂粮竝皆十分畅茂遍野如云童叟欢呼羣


　　钦奉
　　硃批谕防览奏险工业经保护朕懐深慰仍须督饬各河员加紧修防毋致少有懈弛钦此【臣】钦承
　　圣谕敢不谨慎办理并严饬管河各官加紧修防兹臣



　　闻所有奉到
　　硃批原折理合恭缴为此谨
　　奏
　　知道了
　　雍正六年五月初四日河南总督【臣】田文镜谨
　　奏为恭报二麦收成分数暨秋禾畅茂情形仰慰
　　圣怀事窃查豫省二麦现在俱已登场【臣】据开封等八府暨汝陈等七州并所属各州县报称二麦收成俱有十分更喜今岁黄河水势退缩堤内河滩地亩无一处不加倍收获所种高粮谷黍以及花豆杂粮极其畅茂【臣】询之老农佥云如此丰年从来未有士农工贾莫不欢呼踊跃咸谓此皆我
　　皇上至诚格
　　天大孝格
　　祖致此
　　天庥豫省臣民何修何幸而得逢此
　　盛也所有二麦收成分数暨秋禾畅茂情形理合恭折奏
　　闻谨
　　奏
　　二麦收成分数以手加额欣悦览焉中州咫尺何待卿言过往使臣早经奏闻矣凡此实由
　　穹苍赐福于豫省正当敬承无斁朕深望
　　上天眷佑生民均如豫省之时和年丰每训示直省督抚凡居心行政必求上合
　　天心庶蒙申锡嘉祉如是降谕不啻再三其不肯钦承莫能遵循者皆缘朕之德薄未足以化其私衷耳天人交感之际捷如影响此理甚明且确期共勉之
　　同日又
　　奏为恭报得雨日期暨水势平稳縁由仰祈
　　圣鉴事窃查豫省今岁雨旸时若年谷顺成除二麦收
　　成分数经【臣】另折奏
　　闻外今又据各属报称于本年四月二十一二十二二十九三十等日复得雨泽自四五寸至尺余不等
　　通省之中极其调匀土膏无一处不霑渥秋禾无一处不畅茂户庆盈寜民情胥悦【臣】得借以仰慰
　　圣怀再【臣】伏查豫省黄河自入夏以来水势竝不加长即或长水亦止二三寸至七八寸不等随长随即消落一切堤工埽坝俱各平稳至于南北两岸凡有形势紧要应即加修之处俱巳乘时修竣【臣】仍严饬管河各官董率兵夫无分风雨昼夜加意防护不致稍懈以仰报
　　天恩于万一耳所有豫省得雨日期暨水势平稳縁由
　　理合恭折奏
　　闻谨
　　奏
　　河工一事直待秋汛过后方敢释怀惟应敬谨办理丝毫不可懈意且恐今岁雨水过多尤宜预为防愼雍正六年五月二十八日河南总督【臣】田文镜谨
　　奏为恭报晴雨日期暨汛水平稳縁由仰祈
　　圣鉴事窃查豫省自本年四月二十八日以后雨水不免稍多【臣】恐民间堆积在未经晒打之麦被雨淋湿随即深自修省并饬令雨多之州县竭诚祈祷外兹据各属报称自五月十一日起天气豁然晴霁取视麦穂尚无损伤现据农民乘时晒打俱已収藏目今连日晴霁不特麦可尽晒而秋禾亦无不倍加滋长等情到【臣】此皆仰防我
　　皇上至诚感孚
　　天
　　祖黙佑之所致也再【臣】伏查豫省黄河水势自入夏以来长水自五六寸起至三四尺不等旋即消落总因


　　饬管河各官无分风雨昼夜董率兵夫加意防护以期仰报
　　天恩于万一耳所有豫省晴雨日期并汛水平稳縁由理合恭折奏
　　闻谨
　　奏
　　朕观今年景象惟恐雨水过多以故日夜忧虞莫置幸岁巳过半节届仲夏膏泽甚属均调第此后自伏迄秋晴雨若何未敢预必耳
　　同日又
　　奏为恭报动存耗羡银两数目仰祈
　　圣鉴事窃【臣】伏查豫省自雍正二年起至雍正四年所有收过各年耗羡银两并动支数目业经【臣】节次恭折奏
　　闻兹据布政使费金吾造册详报内开雍正五年分原贮司库各年耗羡共银三十六万三千七百三十两零又自雍正五年正月起至年终止新收过各年耗羡并归还原款共银四十三万九百六十八两零新旧二项共银七十九万四千六百九十八两零内除起解各部添平案饭等银暨布政使详明【臣】衙门存案动支过各官养廉并各项应需银共二十九万四千二百七十六两零实在贮存司库各年新旧耗羡共银五十万四百二十一两零所有雍正五年分贮存动支过新旧耗羡银两年款数目理合恭缮细折一并据实奏
　　闻谨
　　奏
　　卿诸凡料理悉属井井所报银两数目知道了但耗羡储蓄如许之多于国于民两俱无益当思于地方公务济用不令积聚盈溢方是或加恩官吏以奬清廉或施惠穷黎以纾疾苦均无不可卿其周详筹计具奏以闻今用卿为河东总督东抚塞楞额巳命卸任赴京矣伊两次所奏之折并朕硃批谕防发来卿看内有应行事件庶便斟酌办理
　　硃批谕防巻一百二十六之十二
<史部,诏令奏议类,诏令之属,世宗宪皇帝硃批谕旨>
　　钦定四库全书
