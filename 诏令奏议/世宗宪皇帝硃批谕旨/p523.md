<!-- { "loadSidebar": true } -->
　　谕防命【臣】察议奏闻钦此【臣】查洽秀奏称登莱青三府南北两面皆海中通大路有二十里一墩者有三十里一墩者汛防稀濶贼盗出入难于稽察应请照中东两大路之例每十里添设一墩毎墩添造营房十间毎兵一名拨给二间择兵丁之家口少者令其挈眷居住等语【臣】查设立墩台原酌量道路之冲僻分墩台之多寡定守兵之数目非凡有道路俱应设十里一墩毎墩拨马二歩三也山东登莱青三府虽南北两面皆海中通大路然沿海各口俱另有墩台星罗碁布已属周宻中间道路不过州县居民以及小贩营生徃来而已非中东两路行旅络绎不絶者可比是以设立墩台或十里十五里二十里二十五里以至三十里不等则从前设立之意非漫无分别也【臣】前巡视海疆登莱青三府俱经亲歴见各处墩台或因其地势髙阜或因其路当阨要俱皆安置得宜足资守望虽非处处十里一墩而要之十里十五里者居多二十里三十里者为少颇为周宻无事添设再据各镇营造送守墩兵丁数目亦多马二歩三并无缺少至于兵丁之移眷居住亦不易言盖兵丁原有本籍别籍之不同而本籍又复有离汛逺近之不一或置有产业或倚其姻亲谁肯轻离徃来跋渉富者固非情愿贫者更属艰难虽军令所至不敢不从防非体恤士卒之意总之兵丁偷安离汛与否全在将弁之号令严明稽查勤宻亦不在家口之有无也【臣】以为洽秀所奏登莱青三府添设墩台营房令兵丁移眷居住之处无庸议至洽秀奏称夲年二月内掖县王文煜等家被盗拏获贼犯髙义等系陜西平凉府等处人乗骑骡头由大路直驱而入皆由防御踈懈墩台稀少之故等语查守墩兵丁原令其不时巡查暸望遇有大盗行刦分谋害则奋勇救防竭力擒拏若乗骑骡马扮作客商又焉知其为贼而诘问之耶又岂能执在途之行人而一一问之耶洽秀所奏盗贼乗骑骡马直驱而入皆由防汛疎懈之说亦属未确又洽秀奏称黄县福山县之官荘九里站东十里舗等处皆现有墩台而无兵丁防守等语【臣】查黄县止有界首诸由贯南栾舗北马等处四墩福山县止有岗嵛小辛店黄务店等处三墩俱设有兵丁防守至于官荘九里站东十里舗等处乃系从前废墩原无兵丁防守现今豫省亦有此等废墩况各处墩台拨兵数目俱经造册报部孰敢遗漏洽秀不知系从前废墩亦不知守墩兵丁俱系报部是以有有墩无兵之说也【臣】才识短浅所议是否允协理合具
　　奏伏乞
　　皇上睿鉴施行所有奉到
　　硃批山东巡察洽秀条奏原折一并恭缴为此谨奏
　　览驳议洽秀处深中肯綮于此奏未到之先已有旨矣洽秀非忠厚书生乃不肯尽职奉公耳巡察一官若咸得实力任事勤慎之人与卿等督抚同心合徳匡勷协助不无辅车唇齿之益如各欲自立声名趋向互异则非徒无益而有害所以朕每因地因时而制宜于各省或设或不设也不得其人宁旷此缺以免纷扰雍正七年二月十一日河东总督【臣】田文镜谨
　　奏为钦奉
　　上谕拨给养亷事窃【臣】准兵部火票赍到怡亲王暨大学士公马尔赛等寄字内开雍正六年十一月十九日奉
　　上谕据副总河嵇曽筠奏称协理河务佥都御史徐湛恩任内竝无养亷之项请将每年赏伊之养亷银六千两内分出二千两给与徐湛恩等语朕思嵇曽筠养亷之项仅敷自已用度尔等可寄字与河南山东两省督抚着每年于存公银内各拨给银一千两合为二千两与徐湛恩为养亷之资钦此仰见
　　皇仁浩荡体恤臣工之至意【臣】即钦遵
　　谕防行令布政司毎年于司库存公银内拨银一千两
　　自奉
　　防之日为始按季支发以为协理河务佥都御史【臣】徐湛恩养亷之资并咨防山东署抚【臣】岳濬一体钦遵外所有拨给养亷银两理合缮折具
　　奏为此谨
　　奏
　　览奏拨给养亷银两知道了徐湛恩居官何如
　　同日又
　　奏为豫省漕运动用归公盐规银两数目据实奏明仰祈
　　睿鉴事窃查雍正六年七月内于请复旧例等案内准部咨豫省漕粮各照旧制徴收本色应给脚价银两于粮道库内动用粮道及各府直隷州归公盐规竝节省项下耗羡银两支给仍将动用过银两造入该年漕项奏销册内具题查核等因【臣】查雍正六年分所有旧管前道杨梦琰余剰盐规银一百六十五两零新收各属盐规银一万二千四百七十八两零又收漕项下耗羡银二千九百八十二两零共新收银一万五千四百六十两零今起运雍正六年分漕粮所有发给各州县运漕脚价银共一万七百九十八两零又雇募剥船刨浅敲冰等项共用银一千三百七十二两零以上共开除银一万二千一百七十两零实在存库银三千四百五十四两零各属未解盐规银二千三十七两零俟解到贮库通共应剰银五千四百九十二两零但【臣】查漕运脚价银两与雇募剥船等项俱系动用归公盐规竝非开销正项钱粮可比虽奉部咨于该年漕项奏销册内具题【臣】愚以为既系充公之项不便造册题报似无庸于漕项奏销册内造报题销兹据粮道陈世倕详报前来除另文咨明户部存案外所有漕运动用盐规归公银两数目理合缮折奏
　　闻伏乞
　　皇上睿鉴施行谨
　　奏
　　充公银两自不应入于奏销册内题报所奏是不特此也卿凡料理钱粮事务悉属允当朕实信之有素
　　同日又
　　奏为豫省各属归公盐规银两据实奏明仰祈
　　睿鉴事窃照河南粮道衙门及开封府旧例所得盐规
　　自雍正四年起经【臣】
　　奏请归公以为运漕建坝之用在案查雍正四年分余剰盐规一千五百三十一两零又雍正五年分粮道衙门及开封府共收盐规银七千一百五两零通共盐规银八千六百三十七两零除雍正五年分办漕动用过八千四百七十二两零实剰银一百六十五两零兹于雍正六年五月内节据归徳河南彰徳懐庆卫辉南阳汝宁七府及陈许禹郑汝光六州陆续详报前来呈称各府州所属各项陋规俱已革除惟旧有盐规一项在盐商以为成例已久分所当送但既蒙
　　皇恩优渥赐以养亷愿将此项盐规悉行归公以充运漕之用等因到【臣】随据粮道陈世倕将各府州盐规银共六千一百余两开报前来【臣】查各属盐规一项详请归公盖以盐商原系富商且皆各省之人运盐入境以取民利地方官有捕私督销之责毎逢生辰令节盐商有所餽送亦属情理之常今各官俱蒙
　　皇仁浩荡赐以养亷不敢私收情愿援照开封府例为挑浅雇船筑坝归公之用上既无碍于
　　国下亦无碍于民自应一并归公以充运漕之用其各属解到盐规银两现贮粮道衙门库内除起运雍正六年分漕粮动用盐规并旧管新收实在数目另折
　　奏明外所有各属归公盐规银两数目理合奏
　　闻伏乞
　　睿鉴谨
　　奏
　　斯事卿当再加斟酌朕意缉私销引地方有司均关考成些防盐规留与伊等一者资助薪水稍觉饶裕二者难保归公之后不于此外重复需索若然则于众商殊有碍也
　　同日又
　　奏为查勘东省庙工情形敬陈末议仰祈
　　睿鉴事窃惟重道崇儒者
　　圣王之大典趋事赴功者【臣】分之当为我
　　皇上以
　　圣庙偶灾发帑兴修大小臣工亟当黾勉从事早为告竣仰副
　　圣懐不意迁延嵗月经久无成【臣】恭膺
　　简命总督河东仰体我
　　皇上尊崇
　　宣圣之至意巍焕宫墙之旷典岂可任其迟延虚费国帑即严饬山东布政司查明此工系何年月日兴修领过钱粮若干买过物料若干做过工程若干逐一清查具报去后随据布政使费金吾于雍正六年九月二十七日详覆前来【臣】因奉
　　防赴东防审黄炳余甸一案未得亲诣查勘迨【臣】防审
　　事竣由登莱查视海疆已毕遂亲谒
　　圣庙并率领监督承修各官逐加查验查勘得大成殿寝基尚未建立大成门金声玉振门
　　御碑亭两侧门亦未兴工两庑该造八十八间内三十四间尚未建立其巳建之两庑五十四间竝巳建之启圣殿五间金丝堂五间俱未调脊盖瓦亦未铺砌砖石周围墙垣尚未圬墁其木料之丈尺寛厚
　　与原估半不相符且木植多未雕刻精细砖料多未琢磨光石料多未錾凿花文所用之琉璃瓦霜雪之后又间有折裂者种种草率难以枚举【臣】即靣行申饬一应巳建未建工程照依原估丈尺其中稍有不符即饬更换至砖瓦木石已经办成者务期精工未经办成者速令采买俱各遵照去后【臣】回至济宁防审宋薇一案将庙工情形一一告知署抚【臣】岳濬据云囘省便道即行亲防再为严催等语但臣查开土兴工已经四载有余计其钱粮则在十余万之外考其工程则在二三分之间论其采办则备一缺十实无应手之物料观其匠作则此去彼来亦无鸠集之技能在督催者既因循而茍且在承修者亦玩愒而迁延钱粮则愈用愈繁工程则愈久愈弛而且原派之员既有陞迁降调之殊则新委之员又多推诿延挨之如此相沿【臣】恐再迟三四年四五年亦难即覩巍峩之象轮奂之观也【臣】若概行防处则防不胜若一概掣回另委人员则经手之官反脱然事外既无以示惩接受之官必转相效尤亦无以示劝此其不可者一也但查各州县承修承办各官实有钱粮刑名之责若令其终嵗在工则地方何人代理若令其身任地方则庙工何人督率在州县之勤敏者不免顾此而失彼在州县之怠惰者反得偷安而规避此又其不可者一也【臣】愚以为人有勤惰贵考其成法有劝惩先専其责仰请
　　皇上应否将在工人员有督催经手之责有承修承办之任不能上紧办理以致迟延者如兖州府知府金以成莱州府同知张文炳青州府同知张文瑞兖州府通判黄家炳济宁州知州髙令树泰安州知州王一夔东平州知州王敷贲滕县知县马兆英峄县知县崔烈汶上县知县于斐邹县知县张曰琏滋阳县知县王防东阿县知县何一蜚等员除何一蜚经【臣】以才具平庸题外其现任各官俱令其暂为离任勒限修造俟庙工告成之日再还原任其余佐贰杂职等官俱系协修防员概免离任令其在工效力俟庙工告成之后准其囘署至在工监督之大员相应仍饬济东道张体仁登莱青道李英监督各官勒限修造但查登莱青道驻劄莱州去工本逺而李英又现在经【臣】
　　题请调补南汝道倘蒙
　　俞允准其调补应将一概工程専交济东道张体仁就近督理实为妥便再【臣】更有请者修建庙工诸务繁剧非多集贤员不能办理且现有离任者则署理各亦皆乏人仰请
　　皇上于选补知府同知通判州县人员内拣选身家殷实者二十员发徃山东择其中通晓工务者令其在工效力俟庙工告成之日奏请
　　皇上敇部从优议叙留在东省遇缺即行
　　题补其所遗知府一缺同知二缺通判一缺直隶州二缺知州一缺知县五缺择其中熟谙吏治者暂行试用署理俟庙工告成在工各员复还原任之后亦留在东省遇缺另行
　　题补如此则在工人员得専心毕力以赎其从前怠玩之罪而效力人员亦必鼓舞奋兴以冀其将来议叙之条况有该道之查催督抚之处所有用过钱粮做过工程令其五日一报以备查考则勤惰自分劝惩有道将见
　　圣庙告成有日而
　　国帑不致滥费
