<!-- { "loadSidebar": true } -->
　　朕有闻即谕从不蓄疑藏怒于胸中无非欲卿等有则改之无则加勉之意耳即或朕有过失卿等亦当亹亹规谏以匡不逮如此则都俞吁咈之盛何难再见于今日不必汲汲于谕旨之抑扬以争声价但反求诸已自信无惭即可对朕不馁也朕岂肯以耳代目采一二无稽之谈以品定尔等封疆大吏之高下乎惟宜务本无庸逐末
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏雨水年成一折
　　奉有
　　硃批【臣】跪读之下伏念我
　　皇上宵衣旰食念切民生近又防
　　天恩浩荡蠲积岁之逋缓带征之粟海疆之沾沐洪恩有加无已而雨旸寒燠犹时时上厪
　　宸衷是以感召
　　天和获此雨泽霑足收成丰稔之庆也【臣】见海疆百姓共
　　乐盈宁羣歌
　　帝德惟相与感激鼓舞顶祝
　　圣寿无疆耳所有奉到
　　御批理合恭缴叩谢
　　天恩谨
　　奏
　　朕代
　　天理物四海之内一夫不获咎将谁归所以御极以来夙夜兢兢而不敢少自暇豫也此心可告之
　　上帝
　　同日又
　　奏为恭缴
　　谕旨事【臣】赍折家人回闽捧到【臣】前奏恭缴盐政谕旨据实回奏一折钦奉
　　硃批仰见我
　　皇上身居九重之上念周四海之遥惟恐更改盐政以
　　来地方有恃强争夺情事致厪
　　宸衷今览【臣】奏地方并无争夺缘由人情安帖
　　天心方慰又降
　　训旨令【臣】等仍不时稽察钦此【臣】必当与督【臣】满保时刻留心稽查断不使无借之徒恃强争夺务期海疆宁谧以慰
　　圣怀所有奉到
　　御批理合恭缴谨
　　奏
　　闽省山海交错民风颇僻况盐徒易于生事稽察岂容少懈耶
　　雍正二年十一月二十六日福建巡抚【臣】黄国材谨
　　奏为恭缴
　　谕旨事【臣】赍折家人回闽捧到【臣】前恭报雨水一折钦
　　奉
　　硃批仰见我
　　皇上念切痌瘝
　　心殷拯防一闻浙江沿海被灾
　　圣衷深为悯恻
　　勅下督抚即动帑金于山东河南江西湖广等处买米
　　运赴浙江以济民食又屡颁
　　谕旨加意抚恤务令得所【臣】闻
　　命之日为浙江亿万生灵称庆督【臣】满保与【臣】仰体皇上爱民如子之
　　圣心会商浙江宁波绍兴等处恐江西湖广之米一时未能接济遂先拨闽省仓谷碾米二万石台湾仓谷碾米三万石现在由海运赴宁波绍兴二府以应目下民食已会折奏
　　闻谅防
　　圣鉴所有奉到
　　御批理合恭缴谨
　　奏
　　此举可谓权变得宜卿等推广朕心以为心朕遵循
　　皇考之政以为政何愁天下不太平万民不乐业耶朕实嘉之
　　同日又
　　奏为恭缴
　　谕旨事【臣】赍折把总回闽捧到【臣】前奏严缉海洋盗贼
　　一折奉有
　　硃批【臣】跪读之下仰见我
　　皇上属望之殷勉励之切伏念【臣】荷防
　　高厚之恩畀以封疆重任缉拏贼盗以靖地方以安良
　　善【臣】之职也既防
　　特颁训旨指示情形又加以
　　训勉谆切【臣】惟有恪遵
　　谕旨务期言行相符实力奉行使盗贼潜踪封疆宁谧
　　以仰副我
　　皇上愼重地方爱惜民生之至意所有奉到
　　御批理合恭缴谨
　　奏
　　东南一隅地处边海时系朕念果能禁暴安良民沾实惠
　　上苍监观不爽自必介福于尔也
　　同日又
　　奏为恭缴
　　谕旨叩谢
　　天恩事【臣】赍折把总回闽捧到【臣】奏缴
　　硃批举荐彭鹏之子一折奉有
　　硃批【臣】跪读之下不胜感激惶悚之至伏念【臣】一时愚
　　昧错荐彭鹏之子荷防
　　皇上天恩俯赐优容不加谴责又防开诚
　　指示私意未融必致终有悔吝【臣】愚昧之罪实无所逃
　　感激悚惶一时交集惟有恪遵
　　训旨痛自改悔以期无负我
　　皇上教诲矜全之至意至于彭圣垣圣坦现在京师未
　　经请
　　旨不敢回籍叩恳
　　天恩容【臣】遣人带回令其在闽肄业少全【臣】之颜面则
　　【臣】感激
　　圣恩不啻
　　天高地厚矣所有奉到
　　御批理合恭缴叩谢
　　天恩谨
　　奏
　　二人诚为粪土朽木之质令回故土藏拙可也仍戒饬伊等安静毋得于地方上招揺生事
　　雍正二年十二月二十四日福建巡抚【臣】黄国材谨
　　奏为奏
　　闻事雍正二年十二月初四日据台厦道吴昌祚等报称凤山县南路山前生番有歴歴社等五社诸罗县北路山前生番有本禄社等四社又凤山县山后傀儡生番有八里罔社等六十五社通计共七十四社共男妇五千七百九十九名口各遣土官造具户口册归化前来臣即捐发银两饬行道府采买盐布等物给赏俟督臣核明户口册照例会
　　题外钦惟我
　　皇上御极以来
　　德威远播
　　恩泽覃敷是以海外生番各皆感慕
　　圣治相率归诚日益众多此实古来罕觏之盛事所有
　　生番归化情由合行奏
　　闻谨
　　奏
　　朕以凉德践膺大宝总赖我
　　皇考在天之灵有以庇佑之耳自即位以来考之天时人事无僭无忒即如逺人向化皆不期而自至然朕实无庆幸之懐益增凛惕之诚也敬慎二字我君臣期共勉之












　　硃批谕旨巻十九上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻十九下
　　硃批黄国材奏折
　　雍正三年正月二十日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏叩请
　　陛见一折奉有
　　硃批【臣】跪读之下伏念【臣】前因恋
　　主心切叩请
　　陛见荷防
　　皇上天恩洞鉴【臣】之叩请出自悃忱又承
　　天心眷念【臣】年非少壮驰驿长途未免劳瘁不必来京
　　捧读
　　恩谕感激涕零实愧颂莫尽今防
　　皇上御批览奏欣悦又于【臣】折内俾得优游
　　圣世以保余年之处奉
　　硃批为期尚早念【臣】乞休之志怜【臣】已朽之年
　　温纶褒恤至于此极【臣】虽衰老当兹
　　隆遇惟有努力自奋勉竭驽骀以仰报
　　皇上高厚之恩于万一耳所有奉到
　　御批理合恭缴叩谢
　　天恩谨
　　奏
　　古帝王以丰年为祥瑞而不以景星庆云灵芝甘露为祥瑞以贤才为宝而不以珠玉为宝矧耆艾旧臣阅歴既多蕴蓄必厚其嘉猷善政有益于天下国家非宝而何朕所以于尔等老臣尤加珍惜尔等体朕此意更宜自爱加勉果能为苍生造福必当获福寿之报又何衰老之足虑耶
　　雍正三年二月十六日福建巡抚【臣】黄国材谨
　　奏为起解税羡银两事窃【臣】荷防
　　圣恩将闽海关税交【臣】令地方官兼管接准部咨即委粮驿道韩奕管理在案今据该道报自雍正二年二月接管起至三年正月止连闰已满一年各口共收过税银一十万六千六百五十六两一钱除闽海关税额银六万六千五百四十九两零照数解交布政司库取具库收同册档送部外共有羡余银四万一百六两零内解铜斤水脚并给各役工食共银七千二百五十两零又解户部银三万二千八百四十八两零所有羡余税银尽收尽解不敢丝毫糜费以负
　　皇上委任至意至税银之盈缩一在客货之多寡又在
　　风信之迟速难以预定为此具折奏
　　闻谨
　　奏
　　朕原有谕在前若将羡余银两拘以定数又系额外加额矣盈缩不一但只据实报解可也
　　雍正三年三月初一日福建巡抚【臣】黄国材谨
　　奏为恭缴
　　谕旨事【臣】赍折把总回闽捧到【臣】前奏台湾七十四社
　　生番归化一折钦奉
　　硃批皆赖
　　先帝庇佑且以敬愼二字
　　训勉谆切【臣】跪读之下伏思
　　皇上圣明天纵而犹圣不自圣安愈求安【臣】惟有事事
　　仰体
　　皇上诚敬之盛心时切氷渊之惧常凛
　　指示之严事事省察刻刻检点不敢稍有纵逸以期仰
　　副
　　皇上训励深恩于万一所有奉到
　　御批理合恭缴谨
　　奏
　　朕生平不作违心之谈前谕实系由中而发非故为逊
　　词以邀谦光之誉也
　　同日又
　　奏为奏
　　闻事窃查福建漳泉二府去秋雨水稍多又兼台湾稽查严密商贩稀少以致今春米价骤贵【臣】饬行布政司动拨仓谷碾米平粜先经具折奏
　　闻兹値清明前后正田畴望雨之际于二月十九二十等日各处皆得时雨菜麦有收早稻得以及时插种米价亦渐次平减惟查泉州府属之惠安同安金门沿海处所去冬番薯歉收今春又値米贵近海穷民不无艰苦【臣】因浙江米价已平会同督【臣】满保将前会奏台湾运浙平粜米内未经运往者截运泉州饬行有司同前运泉之米多拨平粜并令动支社仓谷石酌量赈恤毋致穷民失所诚恐上厪
　　圣怀理合奏
　　闻谨
　　奏
　　地方上随宜补救全赖尔等督抚大吏之善于措画也尽心竭力为之
　　同日又
　　奏为奏
　　闻事窃台湾七十四社生番归化情由经【臣】具折奏闻并会同督【臣】满保具
　　题在案兹雍正三年二月初四日复据台湾道吴昌祚等报称新设彰化县内山又有巴莱远社蔴着蔴着社狮仔头社狮仔社生番共男妇八百五十一名口各土官造具户口册归化等情由前来【臣】随同督【臣】满保捐发银两饬行道府采买盐布等物给赏仍照例俟督臣核明户口册会
　　题此皆我
　　皇上恩周四海
　　泽及万方
　　天意人心一诚相感是以海外野番相继输诚接踵归化
　　【臣】幸遇
　　圣主欣逢盛事欢忭之私实难名状谨将彰化县内山
　　生番归化情由先行奏
　　闻谨
　　奏
　　今日之接踵输诚固属可称他日之掉臂逃叛亦属可虑全在地方上文武官弁安辑得法始不至遗笑将来也此等处封疆大吏不可不豫为筹及严饬属员施恩布敎务令野番心悦诚服向慕归附永无变更方不愧柔远之道
　　雍正三年三月十三日福建巡抚【臣】黄国材谨
　　奏为奏
　　贺事窃【臣】接准部咨
　　皇上御极之三年二月初二日庚午日月合璧五星联
　　珠钦防
　　恩旨与天下臣民同福共庆【臣】跪读之下当即恭设香
　　案望
　　阙叩
　　贺并通行所属文武出示晓谕兵民一体庆贺外钦惟我
　　皇上德僃中和道隆位育是以上格
　　天心致此瑞应皇古以来实属罕觏【臣】欣遇
　　圣君恭逢
　　盛事庆幸私衷莫可言喻只因身羁职守不获驰赴
　　阙廷躬亲拜舞除具本恭贺外专差把总同家人赍折
　　叩
　　贺代伸微悃伏乞
　　皇上睿鉴为此谨
　　奏
　　朕以眇躬际斯景运俯仰之间愈増惭惧耳
　　上苍实鉴朕衷
　　同日又
　　奏为奏
　　闻事窃福建地方于二月十九二十等日各处俱得时
　　雨菜麦有收等缘由先经具折奏
　　闻兹于三月十一十二等日又得时雨各处菜麦收完早禾俱已插种米价渐平人民乐业地方宁谧理合奏
　　闻以慰
　　圣怀谨
　　奏
　　览奏朕为闽省黎庶释怀矣
