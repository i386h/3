<!-- { "loadSidebar": true } -->
　　皇上硃批到滇商酌定仍回粤西一切料理毕再行赴川钦此【臣】因准云贵督【臣】鄂尔泰咨札改订于安笼会议今泗城土知府岑映宸惧罪将印信号纸呈缴即将该土府岑映宸檄发思恩协副将梁名望押解过泗城地方交左江鎭遣员转解广西省城发按察司收管安插其子岑仁并其弟岑映翰等亦俱投到谕解员帯至桂林一并候
　　旨发落其改流分界及设鎭添兵一切事宜俱经酌定
　　会疏具
　　题至安抚夷民革除陋清查疆土户口钱粮诸事俱已遴委文武官员现在料理布置【臣】钦遵
　　谕旨于雍正五年七月初四日自安笼起程仍由安隆泗城驰回于八月初十日抵广西省城桂林府已经接印任事另疏
　　题报在案惟是【臣】子扶【臣】母之榇回蜀至今尚无消耗【臣】寤寐悬切仰恳
　　皇上俯念蚁忱
　　恩允给假回蜀亲营【臣】母窀穸事毕即当趋赴
　　阙廷恭谢
　　天恩跪聆
　　圣训不特地方事务知所遵循亦得仰瞻
　　天顔以遂【臣】犬马恋
　　主微诚于万一伏恳
　　圣慈批示遵行谨
　　奏
　　已有旨矣并有面降按察司郭鉷口传之防于郭鉷未到之前若阿克敦先到且勿将印信送交候郭鉷到遵密旨行
　　同日又
　　奏为恭谢
　　天恩敬缴
　　硃批奏折事窃【臣】标把总赍捧
　　皇上硃批奏折并
　　钦赐紫金锭等珍药十种至贵州安笼地方【臣】谨跪迎
　　至【臣】行署恭设香案望
　　阙叩头谢
　　恩伏念【臣】屡膺格外
　　宠遇未报涓埃兹又防我
　　皇上轸念炎方特颁药饵旅疴顿释愚【臣】既独被深恩岚瘴全消下卒亦均沾
　　渥泽蠛蠓微质无不悉荷
　　再造之仁犬马余年惟有益坚匪懈之志所有微【臣】感
　　激之忱敬缮折恭谢
　　天恩并缴
　　硃批奏折七扣伏乞
　　睿鉴谨
　　奏
　　尔乃由武臣莅任封疆凡一言一行惟务笃实诚恪为贵观尔光景渐染李绂甘汝来等之陋习似此夸饰空文慿仗幕宾调弄笔墨虚套亦何足取
　　同日又
　　奏为恭报广西年成米价敬慰
　　睿怀事【臣】于夏初奉
　　命往黔会商边务沿途见雨水霑足农民尽力耕作已卜有秋迨【臣】事竣回粤果见早稻俱已丰收晚禾亦甚芃茂惟南浔梧三府濵江之地畧被水淹旋即消退桂林柳州二府交秋以来微觉少雨羣黎待泽正殷今柳州已霈甘霖通省约计有八九分





　　等微【臣】目覩通省人民羣歌乐利之





　　奏恭慰
　　圣怀谨
　　奏
　　粗鄙之习未脱气度殊属卑小极矣













　　硃批谕旨巻二十九下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻三十上
　　硃批石文焯奏折
　　雍正元年四月初六日河南廵抚【臣】石文焯谨
　　奏为恭谢
　　天恩并陈愚悃仰祈
　　圣鉴事窃【臣】至愚至拙毫无寸长防
　　特防补授河南廵抚奉
　　圣谕闻卫辉府知府吴柯声名不好开封府知府王熹年轻不谙政务据实查奏今【臣】访得吴柯不能正已率属民多含怨王熹才具平常难胜剧郡之任诚如
　　睿鉴容【臣】文闱后究叅外伏查开府为豫省首郡卫辉系冲要之区正在需人【臣】查郎中刘公津前任江西万年县知县谨饬自守谙练有才郎中张建徳前任江西南昌府同知才具明敏实心任事请将
　　刘公津补授开封府员缺张建徳补授卫辉府员缺庶郡守得人地方有益【臣】谨举所知伏祈
　　皇上睿裁谨
　　奏
　　地方拊循需人所奏甚是刘公津张建徳已发往豫省矣再者闻杨宗义旧任内多有未清尔毋以亲戚瓜葛瞻狥情靣务须彻底核算虚悬之项令其照数补足俾仓库钱粮不致少有欠缺方为公尔忘私也
　　雍正元年五月初四日河南廵抚【臣】石文焯谨
　　奏为恭报雨泽情形仰慰
　　圣懐事【臣】自四月初三日到任以来查据各府属所报得雨分数如开封河南南阳汝宁归徳汝州等府州所属之各州县得雨俱已霑足惟河北之彰徳卫辉懐庆三府所属阳武原武等十四县与河以南之太康中牟等十余县得雨尚未霑足仰赖
　　皇上福庇于五月初二初三两日甘霖大沛逺近均沾再查开封河南南阳汝宁并汝州所属之各州县二麦俱好秋禾长发茂盛惟河北三府四县种麦无几收成甚薄今幸得雨可以布种【臣】一靣遍查河北各州县果否霑足督令乘时布种外合将雨泽田禾情形先行缮折奏


　　皇上仁恩普赈以来已阅两月但麦收甚薄不足接济




　　题合并声明谨
　　奏
　　诚可喜也尔到任未几即防
　　上苍如此眷佑擢尔为豫抚可谓上合
　　天心矣更须克诚克敬懋勉厥职勿替朕因直隶近日缺雨寸心颇爲不怿览尔此奏实减一半忧怀但一切俱当实陈不可丝毫粉饰以蹈隐讳之咎
　　雍正元年五月十六日河南廵抚【臣】石文焯谨
　　奏为仰恳
　　圣恩事【臣】查祥符为省防首邑兵民杂处必得才猷练达之员方克胜任【臣】查归徳府通判祖承祚歴任二十年老成勤干办事有才卫辉府通判李先益厯任四年才具敏练实心任事仰恳
　　圣恩于二员中
　　简用一员或授以知州职衔或授以同知职衔管理祥符县事以示鼓励庶于首邑地方甚有裨益矣伏乞
　　皇上批示施行谨
　　奏
　　有司固须遴才然必先看操守民情爱戴方为得人祖承祚照尔所请授以同知衔令其管理祥符县事再有要缺将李先益题补可也
　　同日又
　　奏爲恭报二麦收成分数仰祈
　　睿鉴事窃查豫省河以南各府属地方二麦已经收获查其收成分数南阳府属州县十分九分不等汝宁府并汝州所属州县九分八分不等开封府属州县八分七分不等河南府属州县八分七分不等归徳府属州县七分五分四分不等其余河以南祥符等县不过四分三分至河北彰卫怀三府种麦稀少收成甚薄难计分数再查各属已种秋禾现在长茂合并奏
　　闻谨
　　奏
　　据奏二麦约有一半收成蒸黎赖以糊口
　　天心仁爱深为感幸彰卫怀三府地方秋禾可能遍种抑或余地尚多近日雨泽何如沿河堤岸坚固无虞否此谕问各情形作速回奏以慰朕怀
　　雍正元年六月初六日河南廵抚【臣】石文焯谨
　　奏为恭报全省雨水霑足仰慰
　　圣怀事窃查豫省河以南诸郡雨水调匀惟河北三府尚未霑足兹于五月二十七八六月初二三等日甘霖大沛逺近髙下地畆俱已十分霑足河以南地方秋禾长发倍茂即河北三府四县亦皆普徧优渥已种者勃然兴起未种者争施畚锸父老儿童咸称四五年来无此透足雨泽处处均沾是皆我
　　皇上敬
　　天勤民至诚感格所致我等百姓惟有户户焚香上祝圣寿无疆异口同声欢呼遍野谨据实奏
　　闻上慰
　　宸【臣】不敢一字粉饰再查秦家厰等处工程伏汛将届接准河【臣】齐苏勒以新筑工程必有蛰陷坍塌料宜多备先后共动司库银一万两预备工料严饬管河道张杓等率同印河各官上镶垫加帮督令兵夫昼夜看守今已入伏汛工程平稳无虞合并声明谨
　　奏
　　通省霑足大慰朕怀据奏百姓归功于朕朕有何徳惟以手加额感
　　上苍之眷佑弥笃戴
　　皇考之垂荫无穷耳
　　雍正元年六月初十日河南廵抚【臣】石文焯谨
　　奏爲奏
　　闻事窃查六月初八日酉刻据把总张朝弼禀报本日河水骤长黄河南岸中牟县地方十里店西冲开大堤水向南行飞报前来【臣】即刻委开归道陈时夏督同开封知府王熹星夜前往查勘并于司库
　　动发银三千两办料去后初十日据开归道陈时夏驰回靣禀查勘得十里店西冲开口子二处一在上流者刷寛十一二丈一在下流者刷寛十六七丈【臣】伏查黄河水势因北岸秦家厰等处工程完竣之后水始复归正河尚未刷深兹五月二十




　　闻谨
　　奏
　　河南赤子黄水为灾朕心深为恻然其应用之项不限多寡尔即一靣动用作速堵筑一面题奏并报明该部朕念豫省诸务纷纭特命嵇曾筠率领拣选人员等前往协助尔与齐苏勒料理河务并察赈灾民均宜尽心筹画允妥毋得少忽
　　雍正元年六月二十六日河南廵抚【臣】石文焯谨
　　奏爲谨陈河工情形仰祈
　　圣鉴事窃查豫省黄河自秦家厰决口夺流河身淤髙漫溢堪虞一入伏汛在在危险今北岸马营口等处自六月初一等日沁黄并涨以致堤坝多有塌卸蛰陷当即动料昼夜镶填抢防无虞又北岸桃园口等处有支河三道引溜北趋堤根势甚危险已经动支库银责令北河同知潘尚仁等于迎溜处下埽保防再南岸蒋家寨等处水逼大堤工甚危险随饬南河同知刘永锡等备料抢防以上各处险工俱已抢修防防无虞其南岸中牟县之十里店娄家庄二处冲开大堤漫溢之水由十里店西南入贾鲁河流至朱仙镇入洪泽湖惟朱仙镇人烟凑集河身浅窄遂致出槽泛溢镇上房屋间有被水淹浸晚种禾豆不免少有伤损已饬行该府县确查加意抚恤毋致失所【臣】武闱事竣亲赴冲溢处所查勘现因伏汛之内水势时长时消俟水势渐次消落便可相机堵闭至奉
　　防交员外郎祖秉圭等赍到嵇曾筠条奏防商武陟工程善后事宜【臣】经咨商河【臣】齐苏勒嗣准咨覆以月堤内不必下拦水埽止应将大月堤靠小尾堤加帮髙厚二铺营迤西应筑格堤一体确估兴筑等因【臣】随转饬河道发银办料兴筑在案所有各工银两统俟工完之日防同河【臣】齐苏勒严加核减造册
　　题销外合将修筑抢防各情形具折陈明谨
　　奏
　　阅奏一一皆中肯綮南北岸堤工捍御有方保防无虞殊属可嘉凡爲臣子者果有爲国効忠之心其后必昌尔长男石礼哈可谓跨灶之子朕实代尔欣悦之至
　　同日又
　　奏为恭缴
　　御批据实回奏仰祈
　　睿鉴事六月十八日【臣】进折人回奉到
　　皇上御批据奏二麦约有一半收成蒸黎赖以糊口
　　天心仁爱深为感幸彰卫怀三府地方秋禾可能遍种抑或余地尚多近日雨泽何如沿河堤岸坚固无虞否此谕问各情形作速回奏以慰朕怀仰见
　　皇上宵旰忧勤无刻不以民生为念除河工堤岸情形
　　另折具
　　奏外【臣】查河北彰卫怀三府得雨之后遍行劝谕百姓已争施畚锸及六月初二三等日大雨透足据各属禀报已经尽行补种现在长发茂盛西成可望诚足仰慰
　　圣怀惟据归徳府申报所属之永城睢州等州县因江




　　并查如有田禾被伤之处加意抚恤外理合一并陈明谨
　　奏
　　河北三府穷黎饥馁之余若不得秋禾大熟何能稍复元气览之欣慰
　　同日又
　　奏为谨陈截漕亏空仰请着落赔补以实仓廪事窃查河南省歴年截留漕粮采买米谷甚多实在存仓无几仰防
　　圣明洞鉴
　　特谕【臣】详查议奏行据粮道陈时夏逐一查明造册呈送前来【臣】覆查康熙四十三年分截留漕粮今止存谷二万五千一百五十一石又五十九年分截留本折漕米今止存米三万六千四百五十石又六十年分截留本折漕米易谷今止存谷三万一



