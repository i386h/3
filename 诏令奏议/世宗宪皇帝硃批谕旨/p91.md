<!-- { "loadSidebar": true } -->
　　皇上即位以来屡加申饬地方事务比从前留心即操守亦稍谨饬但于节礼一项虽不明收仍令属员私下并送此雍正元二年之事也到本年又复不堪各项都收即奉召
　　陛见一事尚未定日起身就要各属先送盘纒民间词讼满保原不染指听断尚属公平本年二三月后即多颠倒【臣】访系伊子博诺不肖瞒着满保暗得贿赂所致至于黄国材地方事务颇知留心但要买名欲得绅士欢心是其受病之处若操守竟与满保做总督时无异不惟各项都收即伊家眷起身及广西捐谷等事写书与各属求其帮助盘纒惟词讼不取【臣】访察甚确理合据实宻
　　奏【臣】一身孤立满保黄国材各有骨肉之亲在朝若知【臣】如此据实奏
　　闻必然怨恨终身伏祈
　　圣主天恩曲赐保全谨
　　奏
　　可笑之极满保黄国材二人岂待尔奏朕始知悉切毋存此鄙小之见怕人不如畏天假如将无作有揑辞陷人亦不必怕人更当畏天秉公直陈于君父之前为国家除贪惩慝乃大隂功徳行事也此等公直立心行已之人若竟遭于小人怨恨之手则所谓
　　天地神明因果报应之理皆无矣胷中倘仍存此见断不能心逸日休久逺不渝莫忘朕面谕之防不可差了陛见时对朕念头勉之勉之











　　硃批谕防巻十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻十三下
　　硃批毛文铨奏折
　　雍正四年正月初四日福建廵抚【臣】毛文铨谨
　　奏为据实奏
　　闻仰祈
　　圣鉴事窃查闽省盐政事务纷繁办事员役甚众如各场馆既为产盐之地又为收课之区有总理分理之员有书役有家丁均湏给以养亷纸劄工食又各场地方窎逺非广设哨丁责成团长各给以工食俾看守稽查则不能杜私裕课至【臣】管理盐政若辜
　　皇上天恩欲于此内染指分文便为负
　　国但办理盐务之书吏人等亦难枵腹日用心红纸劄实不能无且此外尚有都察院衙门公费户部书办饭钱与夫铜觔河工脚费皆系每年必需之
　　项查通省徴收银两既已纎悉归公即水客肩贩若有额外多销亦于饬行查议等事案内
　　题明以作赢余分厘皆属正项断不能于此内擅动丝毫矣查闽省行盐向有钱价票钱余盐长价伙食盐等五项名目所有余利似应仍照旧例存作各项费用毋许于正项之内那用分文以公完公似属妥便但查各项所需尚未酌定而钱价等五项一嵗之中共有若干亦难预料请俟嵗底计算如不足即于次年所收各项内通融抵补如有余仍拨入赢余案内充饷如此庻正课无亏而事务可以办集矣理合据实奏
　　闻谨
　　奏
　　是则因之非则革之斟酌损益在尔秉公为之朕未经亲歴目睹当之与否何可悬断于尔陛见时朕已面谕过朕不喜尔等矫亷亦未有令官吏胥役人等枵腹从事之理总之于天理人情之内秉公调剂朕无不谅之也
　　同日又
　　奏为遵
　　防覆奏事窃【臣】前于奏
　　闻事折内附
　　奏台湾各官不能相和縁由奉
　　皇上硃批访问的确即行奏闻钦此【臣】辗转访查始知其概而不和之中惟独巡台满御史禅济布与汉御史今授运使景考祥为尤甚【臣】闻禅济布欲有所行景考祥务必再三执拗兼且每在他人前訾詈禅济布操守不洁材具不堪所以禅济布衔恨尤深至文武中如台厦道吴昌祚台湾府范廷谋海防同知王作梅淡水同知王汧及陞任防将吕瑞麟等皆直景考祥而即为禅济布所不悦总兵林亮与禅济布相得而即为景考祥所不悦不和之故皆出于此至于一切备细【臣】尚未深知俟访查确实再行陈明谨
　　奏
　　不和之情状已呈露朕前矣但人一不和则难辨其是与非髙其倬自京赴闽时朕另当靣谕之也
　　同日又
　　奏为请抚生番事窃【臣】据台郡文武各官报称查南北两路番社甚多其为害于凤诸二县者惟山猪毛等社其为害于彰化县者惟水沙连等社皆由从前不防以
　　国法遂使益无顾忌山猪毛等社向日擒获凶犯四人稍知畏惧至水沙连等社从未一加惩创以致半年之内焚杀叠见为今之计当以番攻番令各社之通事土官择其勇敢者数人为前导率领番壮直抵巢穴而使汛兵驻劄山口壮其声势取胜甚易今幸天假其縁凶番合当授首本年丰熟今春平粜粟价毎石五钱除买补外尽有赢余可充公用行粮火药各有所出但剿番惟赖冬日夏秋雨水连绵鎗礮无用一交春二三月又难举行今十月将尽冬日无几现在会商委员尅期举行从此海疆安如磐石等因到【臣臣】即会同署督【臣】宜兆熊再四熟商水沙连等社自正月至八月焚杀不啻再三似不便再行姑息况系以番攻番而大兵不过驻劄山口壮其声势实无大患故即批准并严饬伊等筹画万全举行矣除俟续报到日作何剿抚并动赢余若干另行具
　　奏外合先奏
　　闻谨
　　奏
　　知道了卿等自然审其可行而后行之也
　　同日又
　　奏为宻请
　　圣恩事窃查闽省文武生员抗粮不法不比寻常大小各官悉心整理犹惧此风不能顿改若再欲于伊等面上讨好沽名曲加庇护地方即不可问矣学【臣】黄之隽凡各属或因抗粮或因人命详请斥革务必批行再审卒不除名夫伊等既犯抗粮既干人命刑讯犹且不招若有护符反肯吐露实情此必无之事也之隽若不痛改前非则将来文武生员之抗粮不法势无底止至于文武生员即文武臣工之阶级【臣】敢不实心乐育而肯苛刻待之乎但法若一弛则诸弊丛生即不可救药伏恳
　　皇上宻谕学【臣】黄之隽嗣后务勿仍前庇护以致寖长頽风贻患海疆地方幸甚【臣】谨具折奏
　　闻仰乞
　　皇上睿鉴谨
　　奏
　　果如此将黄之隽调囘亦可借此以警戒天下学臣何必屑屑宻谕为耶非不得人之缺可比也
　　同日又
　　奏为据实奏明仰祈
　　圣鉴事窃查闽省俸工内地八府约计七万两向充通
　　省公用自奉
　　谕防饬禁之后前任督抚【臣】满保黄国材等商量公用中如承造战船办解铜觔俱属火急之务各项帮贴刻不能缓于七万之内酌捐二万四千有零以作前项所需余皆给还在案至于台湾一府俸工不过五千一百两零内除淡水同知彰化县俸工分厘不捐外其道府以下通共四千一百一十两零内酌捐二千七百五十六两以充廵台御史两衙门官役薪水工食余亦给还在案以上每年动用银两各改名为公捐【臣】查闽省公务实繁如战船铜觔各项帮贴尤为要实不能免即廵台御史官役薪水工食亦所必需但因名为公捐其实即属俸工【臣】防
　　皇上天恩至深至厚不敢不据实
　　奏明也谨
　　奏
　　知道了髙其倬抵任后尔等更当设法筹画务令妥协雍正四年二月初四日福建廵抚【臣】毛文铨谨
　　奏为奏
　　闻事窃管理闽海闗之粮驿道韩奕一年又满且身染


　　志报効
　　皇恩【臣】闻其如此即传该府奬励察其举动意甚坚而心甚切【臣】遂谕云尔管理一年之后果有成效便当据实保荐
　　皇上圣明臣下忠诚未有不知该府涕泗交流唯唯而退今伊已于正月二十七日任事矣将来言行若

　　奏明伏乞
　　皇上睿鉴谨
　　奏
　　闻韩奕居官无状向日于满保黄国材处惟以钻营为事已有防矣但所知尚不甚确查明据实奏覆
　　同日又
　　奏为奏
　　闻事窃闽省自新正以来连朝隂雨一月之内仅得三五天晴霁故米粮渐贵延平等府每一仓石价银一两以外省城每一仓石价银一两四五六钱不等漳泉等府每一仓石价银一两七八九钱不等查延建等处原系产米之乡闻该处盖藏尚多可以无虞漳泉等处歴来仰借台湾之米从前
　　题定有例凡正二三四五等五个月每月从台湾拨米一万石运赴漳泉接济【臣】业经飞檄行催台米一至价必渐落亦可无虞惟省城五方杂处兵民稠集因本属产米无多独赖上游之米今查上游米船毎日到省虽多但因地头既贵所以不能即平【臣】思每石价银一两四五六钱尚不谓之过髙但恐将来青黄不接之时米船不到则民情遂不免于皇皇耳【臣】是以预檄上游各府动支监谷碾米万石定限于三月中旬陆续运省平粜此示一张人心大定先是福建有困穷刁恶之徒不知先


　　之用今若檄行尽发此风一播则上游米客皆裹足不前矣【臣】卒不听其鼓惑恐厪


　　嗣后谅无久雨矣理合一并
　　奏明伏乞
　　皇上圣鉴谨
　　奏
　　据奏料理甚是积贮一事地方首务天下之政莫要于此当时刻留心筹画不容少懈者也
　　同日又
　　奏为犬马报
　　主之心甚切谨陈愚悃宻请
　　圣裁事窃惟福建一省民风土俗大率喜争鬬好奢靡此千百年以来之习染牢不可破者也【臣】黙自思维奢靡之渐固不可骤除而争鬭之源实不可不亟遏查争鬬常始于大姓次则游手好闲者盖闽省大姓最多类皆千万丁为族聚集而居欺凌左右前后小姓动輙鸣锣列械脇之以威而为小姓者受逼不堪亦或纠约数姓合而为一遇其相持之际虽文武官员率领兵役前往押释亦所不能【臣】现今通行各属细查一邑之中大姓若干令各造册报臣每一大姓着本族公举品行端方为众所敬服者各四人命其名为乡望免其差徭凡伊本族听伊约束即与小族偶有防嫌责令解纷倘仍有列械相持者着落协拘三年之内若无不法事由即加优赉如该族果能奉令风俗稍移即择地建立仁里二字大坊至于游手好闲之徒虽不比大姓然而去之最难【臣】甞推原其故皆縁闽地凡武臣自水陆提督以及各镇以下多属本土之人其内外逺近之亲自甲及乙辗转蔓延不可胜数倚草附木羣相固结【臣】愚以闽省为反侧不常之地防防杜渐当在平时【臣】请嗣后
　　简用武臣除水师固不能不取熟识水性者不妨多用


　　患皆寓于此实不仅游手好闲者无所倚赖而已也再如台湾一府与内地相为表里闗系非轻【臣】查台湾镇【臣】林亮虽非杰出之才亦非庸愚之辈但其昔作台兵今为台镇同伍老卒多有存者诸凡未免姑息是以各兵皆无严惮之心查其人尚






　　亦属相当可否之间伏祈
　　圣裁此事所闗甚大万望
　　圣恩将【臣】此折留中庻不致风声泄漏谨具折宻奏以闻谨
　　奏
　　封匣来往何妨乎至尔虑泄漏不但此折一切俱当慎宻中更加慎密方不负朕之任用也
　　雍正四年三月初十日福建廵抚【臣】毛文铨谨
　　奏为恭谢
　　天恩事窃【臣】赍折千总回闽防
　　皇上赏【臣】
　　御书福字并风羊克食【臣】即出郊跪迎至署望
　　阙叩头祗领讫伏念【臣】以庸愚之质荷防
　　皇上天髙地厚之恩
　　异数所加殆无伦比【臣】晓夜思维末由仰报惟有刻刻
　　凛遵
　　陛见时
　　皇上面降谕防不敢瞻狥不敢顾忌于地方事务殚心
　　整饬实力举行仍分别次第奏
　　闻仰赖
　　圣明在上【臣】亦毫无隠匿囘护之私见以自外生成也
　　为此恭谢
　　天恩伏乞
　　睿鉴谨
　　奏
　　坚守初念不随境而迁移乃大丈夫之所能莫易视之
　　同日又
　　奏为钦奉
　　硃批先行覆
