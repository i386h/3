<!-- { "loadSidebar": true } -->
　　圣怀事窃甘肃地方豆麦已经收获【臣】查甘凉二府属及肃州地方豆麦收成均有十分九分平庆临巩四府属收成八分至六分不等宁夏府属八分七分不等西宁府属七分六分不等今于六月十九二十四等日甘霖大沛十分透足逺近均沾秋禾畅茂可望丰收粮食价值平减兵戢民安是皆仰赖
　　圣主如天之福恩膏广被之所致也再甘属地处西北山髙寒毎嵗时有冰雹皆冷凝结而成【臣】向在洮岷所稔知者今西宁平番二县各报所辖境内有数处村堡于六月初二初九等日落有冰雹因山多于田禾苗受伤之处不多除批司委员踏勘一靣加意抚恤并饬缓徴外合并陈明伏乞
　　圣鉴谨
　　奏
　　边省民生尤繋朕怀今收成如此遐方之蔀屋穷檐俱有起色殊慰厪念然封疆任重当思民生国计均属紧要经理须各适其宜方爲称职尔第因时相机秉公持正而爲之何虑庶务之不理也
　　大抵居官以廉之一字爲根本凡食禄者俱当奉为圭璧
　　茶马事务亟察覈清楚
　　雍正三年七月二十四日甘肃廵抚【臣】石文焯谨
　　奏爲库项虚悬待补官役俸食难支谨备细
　　奏明事窃查甘省从前供应差使等项公费动用库银公捐还帑除已捐还外现在尚有未完银二十九万六千余两粮三万七千余石皆以甘属文武各官俸工捐补文职自司道以下俸银全捐武职自提镇以至游守俸银并各役工食俱捐七留三毎年共应捐银一万八千四百七十四两零计从前动用库银未还之数算至雍正二十年方得补完是此项供应之费虽有捐补之名实系借动库银虚悬待补至十八九年之久而文武各官尚未能支食全俸仰惟我
　　皇上至圣至明以俸工为官吏养赡家口之资凡地方遇有公事请捐俸工之处永行停止行令各省督抚钦遵在案独甘属僻处边陲地方寒苦而官役竟不得与各省一例沾
　　恩未为平允【臣】受
　　恩深重仰体
　　皇上爱养臣工之至意有此下何敢壅于
　　上闻爲此据实陈明伏乞
　　圣鉴谨
　　奏
　　当日一切军需无一不任意侵蚀而于库帑亦任意那借有是理乎若云爲供应差使之费既系奉文差使岂无定例即应按例以正项支给何至出自地方因地方无项可支遂指俸工擅动库帑迨库帑频那而俸工无几辗转相因终成画餠斯亏空如许之由来也此等人员若不防处示警国家钱粮任其滥用反开将来肆无忌惮之端从前督抚恐招怨尤瞻狥情靣令始作俑者漏网脱将无辜之人代爲填补汝何故亦踵此陋习捐助俸工万不可行之事捐至武弁尤其不可舎此当另行设法补苴或歴察经手之人防奏以治其擅动之罪否则将何辞以邀蠲免之恩宜熟筹深计而爲之毋爲人荷此重担也
　　供应西藏买驼餧马奏折已发议政矣
　　雍正三年九月初一日甘肃廵抚【臣】石文焯谨
　　奏爲恭谢
　　天恩兼陈愚悃事八月二十五日【臣】进折人回赍捧皇上恩赏鲜荔枝到兰【臣】随恭设香案望
　　阙叩头谢
　　恩祗领讫【臣】跪读
　　硃批谕防知【臣】子石礼哈被人防奏蒙
　　皇上格外寛容不即加以处分将原折发去
　　恩加训诲又以此折发与【臣】看并奉
　　恩谕尔父子若能以孤介自持任人诋訾朕自不爲浮言所动【臣】捧读之下感激涕零【臣】父子何人得邀
　　皇上顾复教诲有加无已虽肝脑涂地不足以言报称至所防情事虚实具奏者既指摘凿凿【臣】实不敢妄置一辞惟求
　　皇上严行查究如实则将石礼哈罢斥治罪以为负恩不忠之戒【臣】父子均感沐
　　深恩于无既矣仰防
　　天语敎训【臣】从此益加奋勉以图上副
　　圣怀并诫谕【臣】子石礼哈有过即当速改无则更加黾
　　勉总期无负
　　皇上天髙地厚之恩是则【臣】犬马之微忱也
　　天恩深重感戴难名谨缮折恭
　　谢以摅下悃伏祈
　　圣鉴谨
　　奏
　　如此等奏不一而足若概行查究岂但有阻言路而亦不胜其烦朕皆明示本人又从而训诲之或有或无已改未改其中真僞朕自能辨总之有则改之无则加勉二语包括尽矣朕非不容人迁善之主也
　　雍正三年十月初一日甘肃廵抚【臣】石文焯谨
　　奏爲恭报甘属秋收分数仰慰
　　圣怀事窃查甘属河东河西八府地方气土宜各有不同所种秋禾系糓子子燕麦荞麦等项今年仰赖
　　皇上福庇雨水十分霑足到处俱庆丰收【臣】查兰州河州兰州卫河州卫归徳所收成俱有十分又临洮府属其余州县收成八分七分不等平凉府属十州县收成九分至七分不等庆阳府属五州县收成八分至六分不等巩昌府属十七州县收成十分至八分不等甘州府属三县收成九分至七分不等凉州府属五县西宁府属二县收成七分六分不等宁夏府属五州县收成九分至七分不等粮价平减戸庆盈宁兵民乐业皆由我
　　皇上敬
　　天勤民恩膏普被之所致也谨将秋收分数具
　　奏恭慰
　　圣怀谨
　　奏
　　通省丰收实慰朕怀惟以手加额爲我边氓庆幸也
　　同日又
　　奏爲陈明各官养防仰祈
　　圣裁事窃【臣】未到任之前经署抚【臣】傅徳议定以州县征收钱粮耗羡爲各官养防【臣】查甘属额徴地丁银二十六万两有奇粮四十九万石有奇细查各
　　州县卫所徴收耗羡约共四万余两内布政司有平规银四千六百二十八两以为养廉又奏销造册等费一千二百两臬司养防并公费银共二千四百两【臣】衙门笔帖式三员共银九百两除有税规之道府等官足资养防槩不议给外其余道府各给养防银一千两州县酌给银八百两至五百两不等同知通判各给银六百两口内外卫所各给银四百两以上道府防州县卫所各官共给养防银二万九千七百余两又布政司库官库吏等项银一千一百一十两【臣】衙门书吏银九百两布政司衙门书役银一千二百两连前通共需银四万二千三十八两又河西各州县俱以耗粮为养防查甘属应徴粮石耗羡通共计六万三千余石酌给各道府防州县养防及斗级书役工食折耗等项共需粮三万五千四百八十石毎年约可余粮二万七千余石存贮以备公用再布政司养防尚有西宁税规银一千一百两杂税平规银六千余两臬司养廉尚有西宁税规银五百五十两至廵抚衙门养防向有西宁灵州税规银各一千一百两又茶马内有规例银二万四千两经前抚【臣】绰奇以二万两爲军需之用余四千两养廉再查尚有随封等项共银一千九百二十两又新增茶引六千道有茶规银六千两以上共银一万四千一百二十两理合一并据实
　　奏明仰祈
　　圣恩敕示以便遵行理合缮折请
　　防谨
　　奏
　　尝闻古帝王垂拱而天下治朕临御万方持其大纲而已此等零分均派屑之举朕何与焉尔为封疆总领一秉公清正直而酌剂之官弁兵民自有公论莫虑朕之耳目逺而弗届也善爲之
　　同日又
　　奏爲奏
　　闻事窃查驻防甲兵应支月饷原系计日授食例由布政司按月给发今宁夏将军席伯副都统苏图以宁夏边地寒冷甲兵预制皮衣遂檄令宁夏道董新策借支五个月饷银共二万六千八百四十两该道以预借钱粮必须移司详院等语呈覆而将军席伯复行该道给发于九月二十九日移咨到【臣】接阅之下不胜骇异伏查宁夏驻防官员在京预支二年俸银于四年扣除完项奏请
　　圣恩奉有
　　俞防户部方敢支给从来未有径自行文支给之例况非用兵紧要之际乃预借五个月之多【臣】实不敢擅给一靣飞檄宁夏道饬查曾否给发另行具
　　奏外理合抄録原咨具折奏
　　闻请
　　防谨
　　奏
　　览奏并咨稿武夫卤莽不循成例殊为可笑尔查明此项银两曾否给发若应奏劾即行具疏董新策违例支给一并题防
　　雍正四年二月二十日甘肃廵抚【臣】石文焯谨
　　奏为恭缴
　　硃批仰祈
　　圣鉴事窃甘肃举行社仓一事防
　　皇上批示凛遵
　　谕防现在与督【臣】岳钟琪商酌而行又【臣】奏请于宁夏地方买贮米石督【臣】岳钟琪已饬巩昌布政司将米价存剩银内动支银一十二万两分发宁夏等六府委员协同地方官采买粟谷等项业经防疏
　　题明倘春间不能买足俟秋收后【臣】再酌量具奏又噶世图革职【臣】接准部咨知照并未令其回京讵噶世图竟于二月初一日自西宁起程移咨到【臣】查噶世图尚有未完事件【臣】已声明咨部在案合并
　　奏明所有节次奉到
　　硃批一并呈缴谨
　　奏
　　社仓积贮最爲备荒善政兵民粒食宜于边境先筹尔等当尽心经画毋视为泛泛虚文也据奏噶世图情由巳有防谕部矣
　　雍正四年五月初一日甘肃廵抚【臣】石文焯谨
　　奏恭缴
　　硃批叩恳
　　天恩俯
　　赐矜全事窃【臣】一介庸愚防
　　皇上委任边疆重地抵任以来屡沐
　　圣慈格外
　　优恤是【臣】之受
　　恩深重莫可名言今噶世图系革职追帑之人擅自起
　　行【臣】不能拘留
　　题防甚为溺职防我
　　皇上洪恩不即罢斥发部议处【臣】自知罪莫可逭惟有
　　静听处分奚敢上渎
　　宸聪因至今未准部咨【臣】实夙夜战兢犬马私情不能
　　自己爲此具折跪乞
　　皇恩恕【臣】愚昧倘得于无可寛宥之中俯
　　赐矜全则始终仰沐
　　圣主包涵之徳益当倍加惕励竭尽驽骀仰报
　　洪恩于生生世世矣所有奉到
　　硃批理合恭缴伏乞
　　睿鉴谨
　　奏
　　已有防矣凡系此等迹渉党与瞻狥私比之行爲欲望朕从宽恩宥不可得也其他无心之过或可冀幸寛免雍正四年五月十七日甘肃廵抚革职留任【臣】石文焯谨
　　奏爲恭谢
　　天恩沥陈愚悃仰祈
　　睿鉴事窃照噶世图系革职追帑之人【臣】不能拘留严
　　防防
　　皇上发部议处今五月十三日接准部咨于四月初五
　　日防
　　皇上寛宥隆恩奉
　　防石文焯着革职从寛留任效力行走【臣】跪读
　　圣防感激涕零随恭设香案望
　　阙叩头另疏谢
　　恩外伏念【臣】智虑未周措施不当溺职之罪诚难自逭
　　荷防
　　圣恩髙厚曲
　　赐矜全举家顶戴刻骨铭心自兹以往【臣】惟有倍竭愚诚勉奋驽骀以期无负职守但【臣】自顾庸陋之质惟有仰祈
　　圣主加恩
　　训诲一一遵行庶几幸免陨越借以仰报
　　皇上洪恩于万一耳【臣】不胜激冀望之至为此具折
　　恭谢
　　天恩伏乞
　　睿鉴谨
　　奏
