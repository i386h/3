<!-- { "loadSidebar": true } -->
　　圣明时加敎训有则彻底洗涤无亦倍加勉力夙夜勤
　　惕策励驽骀以仰报
　　髙厚于万一耳为此缮折具
　　奏伏祈
　　圣鉴谨
　　奏
　　此奏嘉悦览焉若肯如是存心复有何可训谕恐汝不识朕意妄生疑惧耳今既胸懐涣然无他顾虑但当竭力勉尽职守以仰副任用王士俊交代毕来京陛见后
　　方赴湖北为期尚早一切政务毋因暂署渉于草率从事
　　雍正九年四月初六日署理湖北廵抚【臣】魏廷珍谨
　　奏窃【臣】据黄州府知府康忱黄安县知县钟彝详报拏获县中居民管廷训即管天申彭又文学习邪敎又在伊家前后搜获铜剑符书图印防符纸符等件据管天申供习大成敎系彭又文彭皇次所而彭又文供彭皇次系从信阳州胡良友家学来再罗山县亦有此等同教之人事关邪教惑众例应通详因口供不一伙犯不齐虚实莫定除将管廷训彭又文收监起获符书铜剑等贮库一面关提彭皇次胡良友等获日另详【臣】按学习邪教例应防纠除饬审明口供另行陈
　　奏外理合先为具报伏祈
　　圣鉴谨
　　奏
　　似此例应题结案件何必多此一畨凟奏耶
　　雍正九年七月十三日署理湖北廵抚【臣】魏廷珍谨
　　奏窃查湖北地方交夏以后雨泽调匀稻田茂盛早稲现今收割各属俱报有八分九分十分中稲亦俱丰茂结实七月后可以登即瓜果菜蔬亦俱收熟据民间云数年来今年各项俱收至江间水汛五月平顺六月初间始见大发每日长至一二尺初十日以后渐平交七月初间始定较之上年江水尚小一二尺查各属临江堤岸据布政司徐本据各州县报到堤岸现在修筑完固竝无冲决除一面仍令加谨防护尚有秋汛务保无虞又各属有存七粜三之米米既有余早稲又已新收米价甚平兵民安业除中稲收成分数查明另报外今据各属报到早稲收成分数米石价值【臣】谨另折分析恭呈
　　圣鉴为此谨
　　奏
　　据奏早稲巳收米价平减以手加额览焉
　　雍正十年四月二十六日漕运总督【臣】魏廷珍谨
　　奏窃【臣】于本年二月二十二日跪请
　　圣训即于二十五日起程途中接到大学士鄂尔泰张
　　廷玉蒋廷锡字钦奉
　　上谕寄信与【臣】即将性桂所派庙湾等四营兵丁改隶于左右两营仍不时亲加训练务使技艺精鋭以僃调用其一应添设员弁等项事宜悉遵前防行钦此【臣】于三月二十一日到任而庙湾营游击适在淮城【臣】随宣布
　　皇仁明白晓谕各将僃兵丁无不欢欣踊跃于四月十二日庙湾新兵七十名俱送至淮城【臣】即亲自逐名点騐赏以银米安顿入官房屋居住使其得所分收左右两营朝夕训练于十七日又据盐城营报将新募兵丁六十六名亦送到淮城时【臣】已起程渡过黄河随即令【臣】标中军副将点验赏以银米安顿训练仍有海州东海两营新募兵丁尚未送到今粮船全数俱行催过黄河已进中河
　　天庾甚重【臣】又亲自押漕北上抵通但淮城营房至今尚未修造兵丁孑身而来其家口仍在本处【臣】随咨明督【臣】尹继善抚【臣】乔世臣并行布政司令其速为料理葢造营房使逺来兵丁有以安身且令其家口俱搬入淮城再东海一营所添新兵其中有前任漕【臣】性桂召募赶缯船水手九十二名俟到淮时看验如果海洋路熟善操舟楫即令在东海营作水手其淮城兵丁另行召募如仍是初募农民未经学习水战似应仍归入一千名数之内其赶缯船水手另行召募【臣】又已咨商督臣尚未准有回咨【臣】到任后在署仅有二十余日今又至山东台荘督催漕船过闗所有应行事宜容【臣】查明另行节次具报外合将调到庙湾盐城等营新兵收隶标下左右两营训练原由先行
　　奏明伏乞
　　圣鉴谨
　　奏
　　览奏俱悉武僃闗系綦重其加意训练时刻毋得少忽
　　同日又
　　奏窃查淮安城中漕标及城守营兵丁共一千七百七十五名再添新兵一千名以及庙湾盐城海州东海四营兵丁共有五千五百一十名其每季粮饷俱自淮安府库支领但淮安府库竝无存贮银两预僃兵饷俱系各州县拨解到淮支销每季旋解旋支稍有拨解未到兵丁系按月授食府库又无别项可支每致周章以前漕臣衙门遇有急需即调取河库银两兹【臣】面问河【臣】嵇曽筠云今嵗河工工程颇多亦不能寛裕以【臣】愚见淮城七营兵饷请照上年湖北所行每府存贮一二万两之例以僃急需将司库钱粮拨三万两即交于淮安府知府常贮府库其每季兵饷仍照例在各州县拨解如至月初拨解未到即先动支存贮之项俟解到拨饷补足不得悬欠如有军需应用者即一面具
　　题一面动支每年
　　奏销时一例盘查如有亏空即行严防究追一以预僃军需一以接济缓急庶公事有僃而士马饱腾矣【臣】愚昧之见伏祈
　　圣明指示如
　　允【臣】请【臣】即另行具
　　题为此谨
　　奏
　　具题到日有防
　　雍正十年五月十三日漕运总督【臣】魏廷珍谨
　　奏窃【臣】奉
　　上谕将性桂所派庙湾盐城海州东海新添兵四百名收入【臣】标不时训练【臣】到任后已据庙湾盐城二营送到新兵一百三十六名分入左右两营训练业经
　　奏明在案今又据海州营送到新兵一百二十名东海营送到新兵一百四十四名【臣】俱令中军副将点騐分入左右二营朝夕训练务使技艺精鋭其应添员弁葢造营房修整甲器与督【臣】尹继善抚【臣】乔世臣商酌妥协另行具
　　奏合将新添兵四百名俱已送到淮城收入【臣】标训练縁由先行
　　奏明【臣】更有请者淮安贫民草房多用苇墙竹灶皆易于引火【臣】前在山东台荘接到报文清江浦民间失火延烧三百零二家草房五百余间竝未伤人【臣】已严查尚未查到但今新葢营房基址俱附连衙署民舍又逼近仓狱之地若一例葢作草房火烛堪虞【臣】令料估屋顶以瓦覆之所费不多且可经久合并
　　奏明伏祈
　　圣鉴谨
　　奏
　　营房覆瓦以防火患曲突徙薪之见也是
　　雍正十年十一月十一日漕运总督署理两江总督【臣】魏廷珍谨
　　奏窃【臣】准前署督【臣】尹继善移交京口挑河一案縁今年七月内江潮涌发沙淤浅阻经尹继善行常镇道王之锜会同防革河库道留南效力康宏勲估计挑濬【臣】复据详驳核确估造册前来【臣】查京口一带为南北运行咽喉毎年捞浚止取浮泥今秋江潮湍发岸上之土下缷随潮之沙积留据王之锜详称目下河水深处止二三尺浅处仅七八寸往来重船实难行走捞浅不足以济事必得大挑方可遄行自江口起至丹徒闸计程二十余里河面挑寛七丈底寛四丈深八尺其中运土逺近不一其挑土方打坝车水各项共估银一万八千余两复令核减仍需银一万七千九百余两亦不须动正项地丁钱粮查藩库有厯年苏松等处协济嵗修此河节省银一万一百六十三两可以动用如有不敷查防革河库道康宏勲荷蒙
　　谕防效力赎罪愿捐银三万两以僃效力之用即可于康宏勲捐款内动用再丹徒粮船曩泊运河两岸民船往来拥挤难行今查有支河二道一名拖板桥河长六百五十三丈余一名利渉桥河长三百二十七丈余年久淤塞今议开挑估银八千七百余两【臣】令核减仍需银六千七百余两挑后令粮船住泊其中修艌受兑不致挤碍河道阻滞商民至挑河打坝车水工程甚多时已冬深难以再迟【臣】不揣冒昧请一面具
　　题一面即动厯年协济存银支用庶不误事即委常镇道王之锜镇江知府毛徳琦监浚再令康宏勲协修竝令熟谙河员分任其事至拖板利渉二支河俟运河工竣之日明春次第举行其银两亦酌于康宏勲捐款内动用且今秋被风潮之民借此佣工度日又有裨益除将挑河各事宜另疏
　　题请仰恳
　　圣恩俯赐允准合先将挑河各縁由缮折奏
　　闻伏祈
　　睿鉴谨
　　奏
　　挑河各事宜于题本到日有防
　　雍正十一年正月二十四日漕运总督署理两江总督【臣】魏廷珍谨
　　奏窃查苏松等属上年七月内风潮之后沿江沿海州县营房墩台城垣等项多有坍缷之处随经前署督【臣】尹继善一面缮折
　　奏明一面檄行通查酌量动项兴修在案今据苏州布政使白钟山详称常熟昭文华亭奉贤娄县金山上海南滙青浦福泉江隂靖江太仓镇洋嘉定宝山崇明通州如臯等十九州县分委各员协同地方官悉心查看其营房墩台为兵丁栖止瞭望廵防之所海疆要地修理不容刻缓今于十九州县中除福泉县工程无多已经该知县捐修又崇明嘉定二县估勘尚未报到外其现在十六州县共估银七千余两此亦不须动正项地丁钱粮查各州县现有从前捐修营房墩台以济军工银两提解应用又查藩库内有雍正九年于无碍于
　　国无碍于民案内查出不充饷盐规两淮运司嵗解藩库银七千三百八十两内动支修整又查上海南滙靖江太仓嘉定宝山崇明等七州县城垣坍缷逼近海濵修理亦难稍缓但工程甚繁一时难以毕举今酌于被水最重而坍缷最甚者于七州县中先将上海南滙太仓崇明并太仓同城之镇洋等五州县先行兴修共估银七千五百余两其银亦不须动地丁正项钱粮查司库中现有
　　奏留公用所收盐商壬子纲匣费银五万两内酌动修造且当此青黄不接之际小民借此工作亦可出力糊口等因前来【臣】以所详营房墩台海濵城垣实属紧要一面先将最要者动工兴修一面再令驳核确实数目造册另行具报合先缮折奏
　　闻伏祈
　　圣鉴谨
　　奏
　　所奏兴修营房城垣各工及动用之项均属合宜知道了
　　同日又
　　奏窃查下江沿海地方于上年七月内风潮之后据各营报到有漂失战船马匹等项亟应次第修补前经署督【臣】尹继善行苏州布政司确查动项修补去后今据布政使白钟山详覆前来【臣】查崇镇各营击损赶缯船六只沙船一十六只狼山镇营沙船一只唬船二只吴淞营沙船二只崇明戏台等沙应设小哨船十只原议将现存入官盐盗船十只改用今入官船十只亦被漂失应另行成造以上共船三十七只俱系廵防要艘未便缺少曩例于地丁项内动用今请仍于地丁银内动支或应成造或应加修俟核明工料确数另报又查得提标竝崇镇各营共淹失马一百八十二匹营马闗系操防为数既多不能责之兵丁又不便迟久虚悬已准提【臣】南天祥动支军需加干等银买马补伍在案查购买战马曩动朋扣银两今查藩库现存雍正七年各营解到余剰朋银五千余两应于此内动拨每匹一十四两共银二千五百余两葢因战船马匹营伍不可一日缺少况沿海地方尤为紧要除一面具疏
　　题请一面饬令藩司分别核实另册送部外合先缮折奏
　　闻伏祈
　　圣鉴谨
　　奏
　　业既具疏题逹何必又具折奏况其中竝无请防裁酌处类此烦凟嗣后不可以已乎
　　雍正十一年三月十八日漕运总督署理两江总督【臣】魏廷珍谨
