<!-- { "loadSidebar": true } -->
　　天法
　　祖感召
　　天庥又以
　　皇上之朝乾夕惕以承
　　天贶则唐虞都俞之风成周太和之气不得专美于前而并有以超出乎上岂特七政齐辉九河告瑞而已防【臣】幸生
　　圣世快覩嘉祥且见普天同庆率土欢呼共戴夫至圣至眀之君共乐于光天化日之下惟有钦遵

　　圣谕益加黾勉以仰报
　　皇上天恩于万一耳所有【臣】奉到
　　硃批
　　圣谕不敢稽延理合恭折覆
　　奏伏祈
　　睿鉴谨
　　奏
　　实出朕之诚念非敢故为谦抑若稍渉作用有意致饰虚文非止欺人乃欺罔
　　天
　　祖矣朕断不为但经此番瑞应弥凛
　　天监昭垂敬畏之心洵有不期然而然者向于史册中覩河清之载毎疑为粉饰太平其事在或有或无之间不谓竟见之今日而且彰眀较着倍胜于往昔朕是以且幸且惧而前谕之颁防不能以自已也惟与诸卿期共勉之

　　同日又
　　奏为恭请分发选州县学习题补以课吏治仰祈
　　睿鉴事窃照州县一官为民父母与民最亲事无巨细
　　皆其所理关系非轻我
　　皇上轸念民瘼留心吏治凡现任之州县莫不甄别其贤否必得其人至新选之州县又皆验试其人才务期克当【臣】每见吏部月选之引
　　见后人去得者记名别用或与紧要之缺人平常者调
　　以简僻地方或令督抚试看凡经
　　皇上钦定之员人地应无不宜到任更当勉励【臣】又何
　　庸妄防末议但臣防
　　皇上殊恩天髙地厚凡有知之深而见之切者敢不敬
　　为我
　　皇上陈之【臣】自莅任以来见豫省新任之州县初登仕版诸事茫然其间质本平庸者惟凭书办依样葫芦稍有才具者又皆硁执已见任意妄举【臣】闻学古入官居官所行之政本于平日之所学则新选之州县内无不学之人宜其见之于政而可行措之于民而皆得然而进士举人当其为诸生时专攻举业以取科名故于刑名钱谷平日无暇寓目即间有博渉羣书讲求经济实学者若不能变通惟执古人成説则宜于古而多不宜于今合于南而或不合于北此中正有相时度地之权衡又未可执一而论也乃以初出学堂之书生而即膺民社之重任虽才具有可造就者聼其学习久当熟练才庸不能胜任者验其不可即便题防则是以
　　朝廷之民社而为新进后生所尝试之具当其未熟练未题防之前少则数月多则经年俨然民上安能保其无害于民即或另易一官而后来者仍复如是吏治何由而报循良民生何由而登仁夀防【臣】伏思我
　　皇上求贤若渇用人无方常恐野有留良故往往不拘
　　资格捐贡之敎职俸满引
　　见竟得擢为知州未中之生员学臣保题竟得补授知县考职州同亦令挑选杂职防员亦准卓异在我
　　皇上圣意诚以何处无才不得早用为可惜耳选之进士举人并各项人员俱照科分名次分班铨选不得先后一人但其间有已经及选者或系才庸未得及选者反多竒士亦未可定与其在原籍闲居不如到各省学习此亦造就人才之一法也【臣】请将未经吏部截取家居选之进士举人并捐纳州县行文各省督抚查其选期尚在二三年之后者准其给咨送部按照省分掣籖照常引
　　见如掣得直隷者则
　　命往直隷掣得河南者则
　　命往河南查照各省州县之多寡酌量
　　命往照进士留京学习之例令其寓居省城时常学习在省督抚司道衙门同现任官一体进见从旁观聼凡有疑难重大之事属官如何办理如何禀眀上司如何敎导如何训饬之处便可一一考较如有公务应差人员则委其办理以试其才再有缺出乏员署理则委其接署以观其政各上司亦时加指示如师之于弟耳提而靣命之从此学习才具优长者督抚保题实授学习未熟者令其再学不能学习者题请改敎如此则不以民社为尝试亦不致遗害于地方其于吏治民生大有裨益如谓将未经截取之员先赴各省学习督抚遇缺题补则截取在部应选者反不得缺以致有妨铨政【臣】更请将学习人员内除实在才能出众者许督抚遇缺保题仍令引
　　见补授外其才非出众仅可供职之员照其应选之期题补倘未及选期各省缺出归部铨选不得越次保题则与铨政无妨也如谓各员徒往学习未得即补长途防渉旅食维艰则各员在家闲居亦必吃饭穿衣赴部选岂免登程就道倘到省后遇有公事差委各上司何难酌量往返日期捐给盘费且各员既欲致身事
　　君岂惜此主仆居食之费此又无庸过虑者也倘各员不安义命营求钻刺希图先用督抚徇私阿好颠倒贤否屈抑才能保题庸吏一经发觉交部严加议处【臣】不揣愚昧敬献刍荛是否可行伏
　　圣裁特降
　　谕防敕部详议【臣】不敢冐昧具
　　题仰祈
　　睿鉴施行谨
　　奏
　　据奏请将选州县分发各省学习以裨益吏治此议朕于践阼之初业经思及因难以施行遂寝而未发尔谓挨次分班恐致淹滞竒士此意固善然自古迄今大抵中材居多欲求间气所钟出类防萃之利器世不屡觏故理国之道贵储材有素首先以厚风习为要务风习既端斯趋向有方而人文蔚起矣夫资性茍纯纵或政体生疎亦可渐次造诣天下事要不出情理二字而已不特科甲辈学古入官即一切旗汉人等既拟身登仕籍宜无不讲求经济吏治民生岂尽茫然莫喻传不云乎未有学养子而后嫁者但恐其居心不肯恪秉公忠以奉乃职耳若虑以民社为新进后生所尝试之具粤稽舜典眀试以功车服以庸已启后世科资循格之端是以地方外吏全赖守封疆者激扬精严纠举公当正所谓三载考绩黜陟幽眀也至云新选者少则数月多则经年安保其无害于民今学习之员不令摄事无由覈验优劣委令署理彼佥邪小人之为害于民又独不然乎况督抚诸臣虽简命自朕未必一皆公而忘私或稍渉夤縁则大启奔竞其弊有不可胜言者不寕惟是即朕现今用人之法亦止堪暂行一时将来自仍归于
　　圣祖畴昔铨衡之成宪朕縁目击官常懈弛吏治因循专以积累为劳坐废濯磨之志不得不大示鼓舞以振作羣工委靡之气俟咸知奋勉治行改观时自另有裁处之道又据称朕超擢教职为州选举生员为县杂职亦准卓异云云就尔所言试观如是甄防才堪入彀者能得防员此亦出于偶尔旁求非可永逺循行之良防所以吏兵两部向年规例悉仍旧贯未命更张一二间遇尔等越例题请补授亦俱令声眀原委朕降特防允行葢有深意存焉岂俾轻紊成宪而致一代典章混淆无序防
　　雍正五年闰三月初六日河南廵抚【臣】田文镜谨
　　奏为奏
　　闻事窃查豫省自去冬以及今春共得大雪五次俱经
　　【臣】具折
　　奏眀今自二月初一日雪霁之后至三月初九十九等日得有防雨均入土寸余麦苖滋润长发【臣】因连日风多恐吹干地土随委员四路查勘据禀麦苖俱已长茂出地尺余土膏不甚干旱【臣】于三月二十五日赴武陟县恭陪
　　钦差大臣致祭
　　河神一路询问农民皆谓今年遇有闰月节气稍迟但风后湏得雨泽滋润麦苖更易长发且所种髙粮棉花谷黍亦在望雨【臣】即飞饬各属禁止屠宰斋戒沐浴率属防祷深自修省已于闰三月初三日未时起至初四日申时止得有时雨据各属禀报入土三四寸至五六寸不等麦苖青葱茂盛百谷亦俱长发今又于初五日已时得雨起现在连绵不住已经霑足通省臣民欢声载道佥云雨金雨玉我
　　皇上圣敬日跻感召
　　天和得此及时雨泽万民乐育所有得雨日期入土霑足
　　情形理合奏
　　闻仰慰
　　圣懐为此谨
　　奏
　　深慰朕懐今春自入三月以来风霾时起朕颇以旱为忧然晨夕风起处即带防雨
　　天工殊为难测初二至初六七间虽雨而不胜风力光景膏泽未溥幸荷
　　上苍慈恩于初十十一连日甘霖大沛朕凛惧之心方为少释顷据东抚奏报得雨已透晋抚亦报霑足想前二日倾注形势所被地方甚属寛逺朕实欣幸兼亦为卿等幸之
　　同日又
　　奏为桃汛已过工程平稳仰祈
　　睿鉴事窃查豫省黄河南北两岸堤工埽坝仰防皇上圣谟睿算指示周详不惜百万帑金连年修筑又
　　防
　　皇上至诚格
　　天大孝法
　　祖及懐柔
　　河岳百神着灵是以澄清告瑞之后安澜循轨今桃汛已过一切堤工埽坝俱各平稳通省臣民欢声


　　奏上慰
　　圣懐伏乞
　　睿鉴谨
　　奏
　　朕忧河之念较前稍减矣卿等身膺地方之责不可亦作如此想
　　同日又
　　奏为钦奉
　　圣训据实覆奏事窃【臣】家人赍回【臣】恭请分发选州县等事一折奉有
　　硃批谕防【臣】跪读
　　圣训恍然如梦寐之初觉惕然知【臣】言之非是仰防皇上天恩不加【臣】以失言之罪而且
　　训谕谆谆示以
　　皇上用人之大道鼓舞羣吏之权宜【臣】伏读
　　皇上首先以厚风俗为要务之
　　谕防诚
　　圣天子清本澄源之至论风俗一正则人心向善虽椎鲁之夫皆知变化况读书科举之士乎至于不肯恪秉公忠以尽乃职
　　皇上已洞鉴诸臣肺腑如此则学习实属无益而况佥邪小人更不可测乎此正风俗之所以为要也【臣】惟有凛遵
　　圣训扬精严废置详当以仰报
　　皇上天恩于万一耳所有【臣】奉到
　　谕防理合恭折覆
　　奏伏祈
　　睿鉴谨
　　奏
　　弃取之责全在卿等若月选人员除实属老病龙钟外即灼见其不可用不便即行黜革何也一则恐物议徒以言貎为重抑或疑朕聼信耳目二则其中非科分应铨者即系急公捐纳之员曷可恃片刻目力遂尔决定摈斥无论朕心有所不忍于情于理亦俱属未协故不得已而姑且録用正赖卿等督抚大臣有以甄别其贤不肖也非推怨与卿等葢其势不得不然耳所以云用人一节天下事未有难于此者
　　雍正五年闰三月二十日河南廵抚【臣】田文镜谨
　　奏为恭报得雨透足日期二麦秋禾长茂情形仰祈
　　睿鉴事窃【臣】伏查豫省仰防
　　皇上至诚至敬感格
　　天心于闰三月初三初四初五初六等日连得霑足时雨
　　麦苖滋长经臣即于初六日缮折奏
　　闻随于初七初九十一十二等日又得雨泽据各属具报各入土四五六寸不等通省已皆透足二麦青葱髙有一尺七八寸及二尺余不等穂已秀齐现在扬花至于髙粮棉花谷黍等项亦皆长发茂盛白叟黄童欢声雷动咸谓
　　圣天子在上朝乾夕惕日就月将以致
　　彼苍黙佑由是海内臣民皆得仰承
　　天贶【臣】所见者止在豫省但豫省居天下之中既得有雨
　　则他省应必同霑借此仰慰
　　圣懐防【臣】犬马之私曷胜庆幸所有得雨日期二麦秋
　　禾情形理合具
　　奏仰祈
　　睿鉴谨
　　奏
　　览奏曷胜欣悦之至皆由卿能公忠体国荷防
　　上苍鉴佑始有此嘉征也前月二十一二等日都城得雨时云气十分浓郁以为沾濡必广不料辅京州县如昌平涿州通州等处相隔咫尺入地尚未及一寸畿内近日望雨甚殷朕心深为忧虞所幸者
　　天恩垂慈
