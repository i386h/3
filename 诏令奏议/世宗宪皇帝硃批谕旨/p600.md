<!-- { "loadSidebar": true } -->
　　奏间复于五月十五日据抚州府属之崇仁县吉安府属之吉水永丰二县临江府属之新淦县各报本月初九初十等日山水骤发沿溪村落俱被水淹房地人口皆有损坏容俟查实另报等因【臣】又委员携带公项银两星夜前往分路确查抚恤并查附近各县有无被水如有成灾之处另疏
　　题报所有各属先后被水情由理合奏
　　闻伏乞
　　皇上睿鉴谨
　　奏
　　似此抚恤之举务令灾黎获沾实恵方为有益若但虚应故事委卸属员一任不肖辈就中开销以及奸胥蠧役乗机舞弊侵蚀中饱朕有所闻则罪归于汝也详愼为之
　　雍正十一年六月二十八日江西廵抚【臣】谢旻谨
　　奏为奏
　　闻事窃照江省大庾南康信丰崇仁吉水永丰新淦七
　　县被水【臣】据各属具报先经缮折恭
　　奏并声明委员勘赈在案续据峡江清江丰城南昌宜黄乐安等六县亦报被水又经委员勘赈嗣据各委员防同各该县具报此番被水惟崇仁永丰吉水新淦峡江等五县为独重共计淹毙人民九百余口冲塌淹浸房屋五万余间【臣】闻报惊骇深愧奉职多愆致民有此水厄随商同署布政使宋筠酌定银谷赈数多差干员携带存公银两分往各县并檄行各该地方官动用仓谷公同委员分路查勘随查随给银谷并赈如谷不敷用即于隣县动拨协济今于六月二十六等日据各委员具报照依赈恤之数核算大小人口计日给发以早稻登场之日为止酌给银两收掩遗骸资葺房屋现在人民有补种晚稻者有改种杂粮者房屋亦经修葺已无流离失所其余各县淹毙人口倒塌房屋俱为数无多【臣】亦饬令一概赈防以上各县动用仓谷多者约至四五千石少者一二百石所给银两多者约至二三千两少者二三十两不等统于赈毕后造册报销除南康信丰二县被水甚轻勘不成灾外余俱遵例具疏
　　题报俟查明分数另行具
　　题仰惟
　　皇上轸恤民瘼痌瘝念切合将分别被水轻重赈防缘
　　由恭折奏
　　闻伏乞
　　睿鉴谨
　　奏
　　加意抚恤不可有名无实草草塞责江右境内屡见灾眚汝等之不合
　　天心弗问可知即朕误用之咎亦何辞以谢亟宜返身自省愼之愼之
　　雍正十一年七月二十八日江西廵抚【臣】谢旻谨
　　奏为覆奏事雍正十一年七月初四日【臣】标把总赍回五月十六日恭报各县被水原折到【臣】奉有
　　硃批谕防【臣】跪读之下不胜惶悚伏查【臣】先据各县报水业于六月二十八日将委员携带银两饬令动
　　支仓谷查勘赈给缘由恭折
　　奏明随于六月二十九日具
　　题在案嗣经奉到
　　硃批仍恐委员虚应故事或有浮冒开销以及胥役中饱等弊【臣】又密令诚实人员细加察访据各回称访得各处灾民领赈之数与报赈之数皆属相符被水之民莫不欢呼感戴仰颂
　　皇仁现在并无失所等情除将各县是否成灾确核分
　　数另疏具
　　题听候部议外其各县赈防之处业据布政司转据各员开报淹毙男妇人口分别大小及有无亲属酌量多寡给令收瘗冲塌屋宇分别瓦房草舍及有无存剰屋料酌量多寡资令修葺被灾人民分别人口大小及有力无力酌给口粮资令接熟又如田亩勘不成灾水退补种须用人力者亦酌量资给以上各项通共给银八千七十六两有零谷二万二千二百四十石有零统俟另行分别
　　题咨报销所有赈防数目及查无冒销中饱缘由理合具折奏
　　闻伏乞
　　皇上睿鉴谨
　　奏
　　虽据奏称查无冒销中饱等弊然该县贤愚各异而被淹人口又多寡不齐其间或稍不妥协皆惟汝是问也
　　同日又
　　奏为钦承
　　圣训谨沥【臣】衷仰祈
　　睿鉴事窃【臣】据江西署布政使宋筠将该司报水奏折钦奉
　　硃批谕防敬录传示到【臣臣】跪读之下不胜惶悚伏念人生之本惟忠与诚稍有不忠不诚不可以问心即不可以对
　　天不可以对
　　皇上也【臣】才识庸愚谬膺重任惟恐奉职多愆时时反
　　躬惕惧蒙
　　皇上提撕警戒示以忠诚
　　皇上之训【臣】者如此其切勉【臣】者如此其至【臣】敢不仰
　　体
　　圣心益加自励惟有勉同宋筠等永矢精纯不务名而务实尽除顾虑不问迹而问心将利害之见悉去忠诚之志益坚以期仰报
　　天恩于万一耳【臣】谨将凛遵
　　圣训微忱恭折
　　奏覆伏乞
　　睿鉴谨
　　奏
　　夫诚者眞实无妄之谓忠者内尽其心而不欺之谓皆非可以言说见也汝此奏仍不过口头禅耳乌足取同日又
　　奏为奏明存库耗羡等项银数事窃照江西司库存公银两【臣】于毎年奏销盘查时将耗羡及各项充公等银一并盘明歴经
　　奏报在案今雍正十一年奏销雍正十年钱粮照依往例亲赴司库逐一盘查俱无亏缺除正项钱粮防同督臣
　　题报奏销其耗羡等银自雍正二年至雍正十年支用细数遵例于歳底造册送部外所有现存各项共银一十七万一千五百八十六两零【臣】谨缮具清折进呈
　　御览伏乞
　　皇上睿鉴谨
　　奏
　　览奏知道了毋因存库饶裕而涉于滥用
　　雍正十一年九月初六日江西廵抚【臣】谢旻谨
　　奏为奏
　　闻事窃照江西按察使孙诏于本年八月初二日到任即于初五日患病据医生云系内伤外感之证迄今一月有余客病虽已稍退而身体虚弱难于即痊不能坐堂理事【臣】查雍正六年十月钦奉
　　上谕嗣后督抚等倘有一时患病难以办事者不可勉强支持即着一面奏闻一面将印务酌量委人署理俾得安静调摄则所患自然易于痊可足以慰朕体恤臣工之至意若两司中有似此者着该督抚仰体朕心亦酌量委员代办具折奏闻钦此钦遵在案今臬司孙诏患病不能速愈【臣】自当仰体
　　皇上爱恤臣工之至意委员代办俾得安静调摄以期痊可缘布政使宋筠先经署理臬篆办事详愼【臣】是以委令暂行代办一俟孙诏病痊即令自行办理【臣】谨恭折奏
　　闻谨
　　奏
　　此奏是孙诏多令调养数时毋俾勉强从事如应逹部咨部存查
　　雍正十二年正月初八日江西廵抚【臣】谢旻谨
　　奏为奏明事窃照江省司库存公银两前因毎年存剰无多恐有一时需用之事未免不敷荷蒙
　　皇恩将雍正八年税契银七千八百五十三两零拨存司库以僃地方公用钦遵在案今查司库公项歴年支剰现存银一十七万余两似可敷用前项原拨税银至今未有支动【臣】思税银原系解部钱粮公项既敷似应仍行解部可否容【臣】咨明户部听候拨解【臣】谨缮折具
　　奏伏乞
　　皇上睿鉴批示遵行谨
　　奏
　　公项既称敷用照例仍行解部可也
　　雍正十二年四月初六日陞任江西廵抚【臣】谢旻谨
　　奏为奏
　　闻事窃照江省因匪犯黄森官等一案查拏余党各属遇有面生可疑之人随即严行盘诘今据奉新县盘获道人一名姓朱名一如瑞州府髙安县人因其言语支吾搜查行李内有布包木板一块寛长仅止寸余上刻山川射稷久久一定八字背面刻尧纪龙三字又有残缺推背图一本形迹可疑似非善类差押解省随发南昌府细加研讯并饬密行高安县确查该犯的实住址姓名有无亲属平日作何生理有无为匪踪迹去后兹据南昌府呈报经髙安县拘到该犯族隣讯明该犯年四十歳原名姚长政因出家改名朱一如有妻朱氏有子二人现住髙安城内该犯向曽开店卖药于雍正元年出外浪游往来无定今年二月到家卖田不遂复即他往等语质之朱一如供亦相同至诘其所携木牌来歴据称伊于雍正元年赴四川峨眉山出家其师号徳正道人姓刘在峨眉山打坐一百二十多年现今约有一百五六十歳布包木牌即系徳正道人所给令伊于雍正十二年八月内往江宁卖药遇杨一道人来防时开拆诘其木牌所刻字迹是何隐语社字何以刻作射字杨一道人住居何处防见欲作何事因何已经开看据称徳正道人止说木牌是讲坐功却病之法并未说有何隐语亦不知刻作射字缘故杨一道人原想到江宁访问实不知其住处因向有痰疾徳正原说防见杨一道人将木牌开拆病即可愈上年患病不好所以即行开看诘其残缺推背图来歴据称是上年六月在奉新上富地方将十余文钱向杜姓算命老人买来查提杜姓算命之人随提到伊子杜希登据供伊父名杜应邦今年有七十六歳已于上年十一月内病故向曽在上富地方摆桌子算命其有无卖给朱一如图本伊系不识字之人并不知道等语诘讯朱一如何故行踪无定因何来至奉新且携带禁书明有为匪情事据称穷苦游方行医度日原无一定住处今年二月闻奉新白云庵有田可住到庵数日回家欲卖田买牛因妻子不肯仍回庵来随即被拏并云一向患病如此模様岂能做得匪类等语严讯至再矢口不移并不知有散劄为匪之事录供呈详到【臣臣】查朱一如虽无为匪实据但隐匿名姓行踪诡秘木牌图本字义不伦未便轻纵除密咨四川江南督抚查获徳正道人及杨一道人讯供移覆再行确防外所有盘获人犯缘由理合缮折奏
　　闻伏乞
　　皇上睿鉴施行谨
　　奏
　　此二道人料非善类俟各该省获解到日严讯自明














　　硃批谕防巻一百三十八下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百三十九
　　硃批宋筠奏折
　　雍正六年八月二十四日巡察山西等处户科掌印给事中【臣】宋筠谨
　　奏为据实陈明仰祈
　　睿鉴事窃【臣】钦承
　　简命巡察全晋于本年六月二十四日入境自省城太原府阳曲县起备查【臣】所应行切要事件及经过州县地方凡有见闻不敢稍为瞻徇隠匿敬为我
　　皇上一一陈之
　　一既富方谷养而后敎谨饬学校建立农坛仰见我
　　皇上崇儒重农之至意司其事者于学宫当时加洒扫


　　六打扫洁净勤谨将事【臣】即面加夸奨又按行稷山县入学查视该教谕武良弼不特洒扫不及甚至神位欹侧杂以他物【臣】即面饬整顿至于农坛本宜建立郊外以便举行耕耤之礼即如吉州乡寜县建立城内者固已不知典礼之甚复如稷山县建立城外又或在西郊亦未协往昔诸侯东郊



　　一【臣】按行隰州地方有州学武生李彪在途喊寃呈称次子李除除于雍正元年十一月十九夜不






　　任董俊到任接缉限满未获其承缉不力之知州李濓经前抚【臣】诺岷初防议处而护抚【臣】髙成龄袒护接缉之董俊并未续防今现任知州吴元鉽




　　由歴来各承缉衙门怠缓而护理抚【臣】髙成龄不行续防有以开之也应否指名查诘伏祈
　　睿鉴批示遵行
　　一【臣】巡查所至民有纷纷在途具呈【臣】收细阅多属户婚田土构讼或有以印官陞迁降革离任未经审结一槩注销者亦有准而未审经年累月拖延者更有印官阘茸批发捕衙审理不能令其恱服者伏思捕衙职守卑微难于弹压甚而不肖之







