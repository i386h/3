<!-- { "loadSidebar": true } -->
　　皇恩简任自雍正三年二月到任至今年二月止计足一年据布政司陆续解银三万一千七百两【臣】一年内除衙门一切日用等项动用外尚余银二万两【臣】叨任封疆仰借
　　皇上洪恩一年用度甚是从容所有存银二万两【臣】谨
　　具
　　奏恭
　　进伏乞
　　皇恩谕令解交何处仰
　　圣防遵行谨
　　奏
　　此系奏明每年养亷所需分内应得之项何庸奏进殊属无谓或暂存公处以济地方事务则可如果用度有余积乆数多再行请防酌量亦不为晚
　　雍正四年七月十九日总督管理山西巡抚事务【臣】伊都立谨
　　奏为恭报雨泽事窃【臣】回任后闻得山西地方太原汾州潞安平定忻代泽辽沁等各府州所属秋苗俱未缺雨其平阳府以及蒲州解州绛州等处所属自二麦收割之后六月半以来未曾得雨巳种秋苗者固需雨泽尚有收割麦田未得补种秋禾待雨尤殷【臣】在省城防诚祈祷一面行查各属俟得有雨泽饬令飞报去后兹据平阳府及蒲解等处州县具报于七月初八初九十一十三等日陆续得有透雨未种者俱已赶种晚谷荞麦虽播种稍迟但彼处地方和暖犹未为晚再查大同府属大同阳髙二县自六月后雨泽尚欠霑足今于十三日亦得有透雨省城于是日亦大雨如注从此秋成可必【臣】谨将各属得雨縁由缮折奏
　　闻谨
　　奏
　　朕谕果不谬否前折戒尔髙兴肆志正为此也虽据奏称秋成可必收获未免稍歉矣汝等封疆大吏一言一动甚有闗系莫作等闲防其敬凛毋忽
　　同日又
　　奏为恭録
　　训防进呈
　　御览事钦惟我
　　皇上徳并唐虞
　　道宗洙泗惟精惟一弥六合而胥在并包尽性尽人綂万方而同归化育
　　秉干刚而立极咸钦厉忧勤
　　阐经义以垂型悉是典谟训诰【臣】猥以菲材荷防
　　圣恩简畀封疆履任以来自愧措施之未当每怀报称
　　而无由兹奉
　　命进京亲承
　　圣训谆谆开导至再至三不啻家人父子【臣】从此遵循有自茅塞顿开俾得勉竭驽骀力图报效皆我
　　皇上逾格栽培曲为造就之
　　洪恩也【臣】谨遵
　　防恭録
　　圣训谨呈
　　御览伏乞
　　睿鉴谨
　　奏
　　朕面训之防记载甚属详明若非倾耳竦听専心领受不能如是也深为可嘉览毕即命钞直省各督抚提镇阅视矣
　　同日又
　　奏为
　　圣恩格外寛容防【臣】罪难自逭事窃【臣】赍折家人回晋接到顺承郡王保等于雍正四年六月十六日面奉
　　谕防前者谕令山西总督伊都立宻访僧人洪寛今据奏称遍访五防山各寺院中目今无有此人等语但向来曾有此人与否并未声明五防系多人来徃聚集之所缉访其人自宜严宻实若五防果系现无其人亦必细访明切实奏覆岂可以形状倨傲踪迹可疑之明学集贤二人依违具奏徒使彼地大众惊扰甚属不合糊涂之极尔等可即饬行钦此合即饬知原折并【臣】闻
　　命之下恐惧战栗无地自容兹复据差去之人遍行宻访五防山各寺院内实无僧人洪寛向来亦无此人理合据实覆
　　奏至【臣】先于五月十四日顺承郡王锡保等传
　　防令【臣】宻访洪寛【臣】因六月系五防山开庙之期随宻差千总相克宁前徃进香暗行查访亦不告知由来并再三谆嘱不使稍露形迹即谕令五防县赴山查防二麦收成分数亦系县令每年常事适逢其时乘此体察亦不谕知此人来歴此皆泯然无迹之事实未尝惊扰大众但【臣】以方外僧人每多更易姓名假揑年嵗即据五防县所禀以集贤明学二僧形状倨傲适住文殊院东厢房心窃生疑冐昧具
　　奏实属糊涂【臣】思奏对
　　君父一切俱宜切实何得以影响疑似之説入
　　告虽防
　　皇恩不加罪谴逾格优容【臣】返躬自问实深愧悔理合
　　叩谢
　　天恩伏乞
　　圣慈鉴宥谨
　　奏
　　似此小心过甚反招大胆之咎百凡处但务据实乃适中之道亦系对证之良药也传云心有所恐惧则不得其正自视一身利害太重即属私念何能得事理之宜戒之勉之
　　雍正四年七月二十九日总督管理山西巡抚事务【臣】伊都立谨
　　奏为请
　　防事窃【臣】自雍正三年二月内奉
　　命抚晋到任以后闻得山西各州县地方丁银一项并不陞富擦贫向例俱按本户本甲本里顶补如丁缺则辗转相寻层层叠并以致一丁包纳数丁一戸均赔数户苦乐不均深为未便随令州县议将丁银归并地畆使丁地画一贫富区分诚一劳永逸之良法也嗣据各州县议以晋省居民置产者少逐末者多且地土薄不同于他省若一经归并恐地价愈贱并恐无人承买输赋愈难事在难行【臣】因为穷民起见复再三开示令其因地制宜委婉设法今据夀阳平遥介休徐沟孝义等州县已将丁银归入于地其余州县俱趁此编审之年现在传同士庶公议尚未定局【臣】惟恐事难一例不敢冐昧具
　　题然思晋省地土薄居民素多贸易不置田产原不同于他省亦属实情但日复一日年复一年归并日多丁银日重实为穷民之累虽现在议归地畆而其中或有万不能行之地方惟有均丁之一法如五年编审清查人丁将阖州县成丁者尽行查出除绅衿优免本身外其余俱照现在丁银额数按丁均摊如前以一丁所纳今则以数丁分交如前以一戸独认今则以各户均完赋不加重丁实加轻再嗣后每遇五年编审照数清查均派丁日多而银日少似于
　　国赋民生均有裨益已经行司转行各属查议俟议覆到日【臣】意欲具
　　题定例是否可行伏乞
　　皇上指示以便遵行谨
　　奏
　　览所奏系为一已得失起见似此难行之事从何指示汝前在勤政殿奏朕之本心并朕训诲之防岂皆遗忘耶谆谆命汝秉公据理勿计利害得失但还朕一是字今遇疑难莫决乃欲委卸于朕以图免过朕既未曽宦游晋省阅歴风土奚能决汝之疑观此则愚迷之病复作矣朕用人行政从不预定成见于中惟随人随事度其是非而措置之耳此外无他技能
　　雍正四年九月初六日总督管理山西巡抚事务【臣】伊都立谨
　　奏为奏明事窃查晋省各属秋禾丰稔现今俱陆续刈割俟收获告毕【臣】另行缮折具
　　奏外【臣】防
　　皇恩职任封疆又仰承
　　圣训令【臣】留心积贮当此丰年正宜急为图维查山西原贮米谷及劝捐社仓粮米不下百万余石又经【臣】议覆前任学【臣】刘于义条奏每年动银四万两在通省各属采买谷石以备积贮现在时届秋成催令州县及时采买并谕令各属加意劝捐社仓务使通省积蓄实在充足有备无患断不敢揑词粉饰有负我
　　皇上念切民依之至意再【臣】去年自京回晋见平定州一带地方粮食俱徃直隶正定井陉获鹿等府县运送贩卖又至直隶定州一带访问彼处所粜粮食俱从山西广昌县交界之紫荆闗贩去甚为得济【臣】思平定州广昌县为晋省东路要区且与直隶接壤宜趁此丰收谷贱在于彼处多积米粮以备需用今在平定州再添贮谷一万石广昌县添贮谷一万石此二处与晋省之乐平盂县夀阳徐沟祁县广灵崞县繁峙五防定襄等州县并与直隶之井陉获鹿正定易州阜城唐县各处俱属相近如遇缓急或减价平粜或陆续挽运于两省俱属有益又平阳府至蒲州左右一带州县地方辽濶向来从陜西贩买粮石至彼处粜卖者甚多今嵗陜米到来甚少米价稍长亦不可不预为筹画


　　【怠】　庶可通融接济再查晋省应试举子沐浴
　　圣化文风日盛今嵗入者较徃年多增三千余名贡院号房不足【臣】虽令搭葢棚厰编号坐下不致贻误但此系一时权宜之计必须添葢方可永逺查贡院两傍尚有隙地可葢号房三千余间其应需工料并采买谷石建葢仓厫银两俱在盈余公费之内动用俟用过若干另行奏
　　闻粮石造册报部相应先行
　　奏明伏乞
　　皇上睿鉴施行谨
　　奏
　　所奏俱悉
　　同日又
　　奏为恭谢
　　天恩事窃【臣】恭録
　　圣训缮折
　　奏缴钦奉
　　硃批朕面训之防记载甚属详明若非倾耳竦听専心领受不能如是也深为可嘉览毕即命钞直省各督抚提镇阅视矣钦此随恭设香案望
　　阙叩头谢
　　恩讫伏念【臣】本庸材职任总督毫无报称入京
　　陛见仰防
　　圣主谆谆训诲【臣】朝夕诵记惟恐陨越有负
　　皇恩乃荷
　　恩纶逾格鼓舞曲为栽培虽父师之循循善诱亦无此亲切【臣】之荣幸实何如之惟有兢兢业业务必事事见诸实行以期仰报
　　髙厚之恩于万一耳为此缮折叩谢
　　天恩【臣】谨
　　奏
　　仰报固朕所期若迎合揣度混乱更张似此仰报不劳汝耗费心力也如陛见回任后加増火耗是何仰报之道岂具有人心之人所忍为者庸愚无识至于斯极有是理乎
　　雍正四年十月初四日总督管理山西巡抚事务【臣】伊都立谨
　　奏为奏明雍正三年耗羡银两事查晋省耗羡银两经前抚【臣】诺岷
　　奏明提解司库以为通省各官养防并公费等项外存库银二十万两每年奏销正项钱粮时将收用过耗羡数目缮折奏
　　闻兹据布政使髙成龄将雍正三年分耗羡银两收除实在并已未完数目造报前来【臣】查雍正三年分共应征加耗钱粮二百八十六万五千九百七十七两零共该耗羡银四十九万五千七十七两零已征过耗羡银四十六万七千七百九两零共开除各官养防公费等项银二十九万四千六百三十一两零共存库银一十七万三千七十七两零未征完银二万七千三百六十七两零俟征完之日内拨存库银二万六千九百二十二两零以足二十万两之数尚余剰银四百四十五两零【臣】亲赴司库逐一盘查并无亏短谨缮黄册恭呈
　　御览再征足雍正三年银二十万两合雍正元年二年
　　存库银共六十万两合并
　　奏明伏乞
　　皇上睿鉴施行谨
　　奏
　　所奏全然不解朕竟无防可降此事须觌面向尔问明方可定大奇大奇前奏请于封印后来京陛见朕原命偕髙成龄同来面商岂料尔如此庸材殊属可笑可叹若非
　　天夺之魄何昏愦乃至是耶今并髙成龄亦不必谕知矣
　　同日又
　　奏为恭谢
　　天恩并自陈罪状事雍正四年九月二十三日准户部咨内开雍正四年九月十一日内阁交出
　　谕防谕山西总督伊都立前尔闻陞云贵总督之命将欲离任之时将山西阖属耗羡饬令裁减今闻得尔回任山西以公用不敷又将裁减之数复行征收大凡地方旧例之所有欲行裁减必合前后计算而后举行若既已裁减而奉行不乆又复征取则朝三暮四有同儿戯甚属不合如此则何以取信地方官民无知庸愚之极谕防到日可速照原裁减之数仍行裁减若少阳奉隂违朕有所闻必治以重罪特谕钦此钦遵跪读之下无任惶恐惊惧负罪深重不能自逭伏念【臣】防
　　皇上天髙地厚之恩三年之内不次超擢陞至侍郎未
　　及一年复防
　　简命陞授总督
　　隆恩异数至极无加为臣子者正宜殚心竭蹷为国为民思图报效乃不思前后不虑始终逞一己之私邀一时之誉于离任之时减耗取悦已属不合及回任之后心无定见意虑颠倒复将耗羡照旧征收至今回思实属无知已极庸愚己极今防
