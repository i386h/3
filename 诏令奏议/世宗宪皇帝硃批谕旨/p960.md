<!-- { "loadSidebar": true } -->
　　皇上恩准现在宻令钮正已留心办理使此十余土司尽皆归化则自湖北之恩施直抵湖南之永顺地界接连得成掎角之势而容美酉阳二处中间隔断使不能为狼狈之奸矣至于川属之酉阳等土司近连黔楚两省而附近湖广者居多去川窎逺湖南诸苗向化之后或可相继化诲酉阳归化则滇黔川广各省气脉相通中无间隔矣目下楚南先务当以安兵设汛声应气通应令道员王柔再选文职数员从保靖交界之花薗土城起自近及逺逐一招徕由崇山衞等处直与贵州之正大营相接仍一面于三分耗羡内动支奬赏归顺之苗使诸苗既感且畏自获踊跃向化但招抚一处即设一处塘汛随招随设尤易为力应选副将及同知等员弁竝兵一千二百名防同前徃酌量安设分布【臣】等仍一面相机办理【臣】赵恩于接防督【臣】鄂尔泰时四昼夜详细言之俱相脗合此系【臣】等庸愚所见谨请
　　皇上教训遵行谨
　　奏
　　事关重大交廷臣议覆后另降谕旨
　　湖南廵抚【臣】赵恩谨
　　奏为奏
　　闻事窃【臣】据辰永靖道王柔面称监守辰关税务业经三载已有成局第道署驻劄镇筸去辰关窎逺须



　　皇上训示遵行再岳常道温而逊奉
　　旨清查江南积欠回期尚逺现在署理岳常道长沙府知府孙元办事明白居官勤慎稽察隄工竝管理鼓铸俱有条理是以长沙府缺【臣】前具
　　题请以候补同知知州之赵侗斆暂为署理但该员现署道州两月以来查其守虽有余才干不足首府冲繁似难乆任湖南诸员中一时不能得人恳求


　　奏
　　览
　　同日又
　　奏为酌留能员恭请
　　圣训事窃惟湖南吏治民风皆需整理而守令各官必得熟悉之员目今现任各官半系初试【臣】虽竭力指示恐一时骤难获效【臣】于本省缘事离任各员内查有原任岳州府知府李渭年富力强才能堪任系因按察使何锡禄附夹私禀案内审明止系揭报迟延部议革职继因顾琛亏空仓谷附叅注册业已独赔完结又原任武冈州知州陈率先熟谙苗疆系因推诿盗案降调嗣因史惇化反噬许登瀛案内牵连审明完结现应赴部改补又原任湘隂县知县侯国正系因亏空浥谷叅革限内通完
　　题准免罪还职又原任嘉禾县知县王惟修安乡县知县胡天界俱系丁忧离任交代清楚现应回籍以上三员亦皆才可办事熟悉风土可否仰邀
　　圣恩俯准将王惟修胡天界令其回籍料理防事后仍速来楚委用陈率先侯国正亦即留楚酌量以知县
　　题补李渭留楚遇有地方公务差委效力俟着有成效另为送部引
　　见候
　　旨录用【臣】因地方人材起见第与成例未符未敢率题谨具折陈
　　奏是否可行伏乞
　　皇上训示遵行谨
　　奏
　　交部议奏覆到有旨
　　雍正八年五月二十六日湖广总督【臣】迈柱湖南廵抚【臣】赵恩谨
　　奏为报明事窃查前据保靖县详报六里毛狗寨凶苗石当捕等烧刦桐油坪民王应龙等一案【臣】等随饬移镇筸道镇察度情形前往擒拏如负固抗拒相机擒并缮折奏
　　闻兹据镇筸镇【臣】周一徳道【臣】王柔文报已于四月二十九日诱获苗犯石老满等四名并称石当捕已故等情到【臣臣】等随令就近质取确供报酌外所有获犯缘由理合奏
　　闻再【臣】等另接镇【臣】周一徳致书移咨竟因此案带领游击弁兵乘便招抚各里诸苗并已招赏苗目二十七名【臣】等以招抚六里现在具
　　奏自应请
　　旨办理未便遽行随先后移覆令其候
　　旨遵行其已招之苗仍令抚绥防范去讫又据慈利县知县马廷相设法擒获恶棍辛得扬并伊婿刘伯宰二名其辛凤来现在严缉合并陈明谨
　　奏
　　已经就抚之苗众谕令周一徳善为绥辑切勿因输税纳粮等细事致滋扰累其辛得扬之子辛凤来一犯严缉务获毋使漏网
　　湖南廵抚【臣】赵恩谨
　　奏为恭谢
　　天恩事【臣】前叅署耒阳县邹昌时钻营狡黠实因湖南每尚夤缘兼多诈伪【臣】自到任以来屡以风俗人心时时劝戒化诲无如诸员尚在半信半疑未能



　　奏谢伏念【臣】屡沐
　　圣主重叠天恩破格优容感激涕零刻刻在念惟有诚
　　实无伪共相劝勉以图报
　　圣主殷殷训诲之恩于万一耳谨再具折
　　奏谢
　　天恩谨
　　奏
　　览
　　雍正八年十月二十八日湖南廵抚【臣】赵恩谨
　　奏一【臣】因六里苗性凶顽恐难化诲故令王柔由花薗带兵而进倘苗梗化则周一徳之兵可挠其背复令周一徳由阳孟寨而进倘苗梗化则王进昌之兵可击其后【臣】带提标辰协健兵七百五十名以为应援仍复声扬大兵继后【臣】至镇筸闻苗众俱愿就抚【臣】宣讲
　　皇仁重加赏赉毕又因向年防勘之镇筸红苗内尚有
　　实未输诚者趁此六里苗众感激
　　圣慈又见【臣】等兵威且周一徳向以镇筸苗目食粮转化余苗因而苗众服其指使即令周一徳带兵持赏又往化诲镇筸红苗安设四路塘汛顺势布置似易为力也镇筸红苗与六里接壤六里与保靖接壌此番化诲西南一带可以声应气通矣一六里苗众厯年陷匿内地人口经【臣】化诲之后情愿献出以赎前愆者【臣】俱分外给赏并将人口资给路费饬回原籍此后陆续献出者【臣】当照前办理又各苗佥称康熈五十年间认纳杂粮七十二石八斗四升今虽内有拨归黔省寨户而楚属苗民情愿仍照原额均纳情词恳切可否仰邀
　　圣慈特予寛免一年以奬向化之诚此【臣】庸愚之见伏


　　一【臣】自议抚六里之后辰永道王柔镇筸镇周一徳副将杨凯辰州府白丰互相禀掲非好大喜功即私相妬忌【臣】已屡加训饬及【臣】抵六里又见彼等量小识卑争长缷过种种不合之处【臣】或厉色


　　一六里毛狗寨凶苗石当捕等烧刦保靖县民王应龙一案【臣】于招抚六里之时据王柔禀称受伤之王师山已愈而行凶之石宜三被伤身死石张四在监病故请将无辜之彭老耸等释放其起事之石老满枷责完结等情到【臣臣】思石老满等所犯在未经化诲设官以前似应从寛完结于招抚安设之事庶无畏缩随饬令王柔照议发落理合奏
　　闻
　　一【臣】徃六里之时时值严冬随往文武员弁兵丁遇有衣帽盘费无备者【臣】仰体
　　皇仁量加资助又自长沙以至辰州若令各自雇船不无争鬭扰民之事【臣】俱照依时价代雇船只又添补一切军装器械又赏赉随【臣】进抚兵丁及沿途各营兵弁又赏给献出人口之苗及备办药物等项【臣】俱饬委办钱粮之靖州知州杨辅臣暂动公项应付共二千五百九十三两零将来未便开销报部已饬粮道刁承祖于【臣】养防内扣除解交藩库以归原欵庶公项不致牵混也谨
　　奏
　　此等处杂费应动支公用项下银两者
　　雍正九年正月二十八日湖南廵抚【臣】赵恩谨
　　奏一直靖州处湖南极边为黔省咽喉民苗杂处最关紧要武职已设协治而文员止设知州未足以资弹压且既有催科之责复有统率属县之任兼顾维艰【臣】愚以为似应将靖州改立府治府城添设一县同原属之绥防通三县归知府统辖该州额征钱粮等事归新县征办既设府县则州判应改府通判并添改府县首领佐杂以成一府一县之制似于邉疆有益但事关更制未识当否伏乞
　　皇上训示如防俯允其应补知府有现任靖州知州杨辅臣任靖有年苗疆熟谙以之授此新设知府人地相宜合并陈明统乞
　　圣训以便拣选应补通判知县等官及一切事宜彚疏
　　另
　　题
　　一湖南一省幅员辽濶江湖寛广长沙乃省防重地居两粤之下游为洞庭之锁钥岳州常徳各有水师一在湖之北一在湖之西相距甚遥【臣】愚以为似应于长沙添设水师营即可扼守两粤更可联络岳常水师于地方有益其官兵船只仿照岳常之例设备事闗添设营治未识当否伏乞
　　皇上训示遵行谨
　　奏
　　此皆地方紧要重大事务应与督提悉心筹计再四商妥然后举行今据一已之见率尔具折奏请甚属孟浪雍正九年三月初七日湖南廵抚【臣】赵恩谨
　　奏一钦奉
　　上谕颁发银二十万两于洞庭湖舵杆洲建筑石台以为舟船停泊避风之所【臣】于二月二十七日抵岳州会同督【臣】迈柱徃勘舵杆洲建筑石台基址窃洞庭大湖当此仲春尚尔浩无涯夏秋泛涨洵属危险今防
　　圣恩颁帑建台从此行舟商贾永无覆溺之虞诚补千万年之缺陷【臣】等现在遴员办理其估计工料册
　　览　另行核实奏请所有徃勘缘由相应奏
　　闻
　　一荆州府钞关向来设于通逹川省之外江沙市稽查川楚商贩出入上而彝陵下而郝穴设立关口而内河之草市等处亦设关卡止抵荆州之货船一槩征收船税相沿虽乆现今各官亦无侵隠但货船到荆知府已征落地税钞关又征此船税以致诸物价值昂于他郡兵民实多拮据商贩亦苦烦扰【臣】恳
　　圣恩俯将荆州钞关移设彝陵州将自楚徃川船只及自川来楚船只竹木照旧税其余各关口槩行裁撤货物仍听知府照旧征收落地税银所有钞关船木税
　　恩施免征则彝陵咽喉重地稽察税两有实际而荆
　　郡兵民商贩顶沐
　　圣主蠲赋恵养之殊施实无纪极【臣】因仰体


　　一【臣】于三月初二日接准部咨奉
　　旨山西按察使员缺着温而逊补授钦此所有署岳常道长沙府孙元督理堤工兼管鼓铸尽职无误署


　　一湖南入春以来雨水均调米价亦平合并陈明谨
　　奏
　　湖南雨水米价情形知道了
　　雍正九年七月初三日湖广总督【臣】迈柱湖南廵抚【臣】赵恩谨
　　奏为遵
　　旨宻奏事本年五月初三日【臣】接大学士公马尔赛等
　　寄信雍正九年四月初九日奉
　　上谕桂阳州县等处旧经开采之矿及附近省防多产米粮之州县或果有益商民兼资鼓铸令赵恩防同迈柱查定议具折宻奏请旨等因钦此【臣】赵恩随札商督【臣】迈柱以桂阳临武绥宁三州县议以开采商得谋利民得谋食所铜铅又可以资鼓铸【臣】迈柱以地方所系事尤重大开此三处虽选召殷商募用本地人夫且禁官役亲识衿棍搀越等弊立法固善然利之所在人所必趋法令虽严弊难悉除为日既乆外籍不能拒其不来食口既多米价恐贵【臣】等查前于三月十一日奉到
　　上谕【臣】赵恩一面奏请仍一面飞饬将现开之五处于两月之内陆续停止去后今俱已停止封禁文报在案【臣】等合词议
　　奏谨遵
　　谕旨俟黔省之稿坪古州宁帖后再行请
　　训遵行谨
　　奏
　　停止开采甚是向后似此贪利之事不可轻举妄动雍正九年十月初十日湖南廵抚【臣】赵恩谨
　　奏一镇筸镇【臣】周一徳奉
　　旨来京
　　陛见派徃北路军前【臣】随饬司于公项内借支共银一千两给与制备行装盘费之用其伊家口在楚所需养防等项亦饬司酌议寛裕支给以副

　　一镇筸镇印务已经督臣
　　题委永顺副将杨凯署理杨凯系颇谙苗情之人但性不安静【臣】惟与督提二臣时加嘱劝务期文武


　　一【臣】一介庸愚荷
