<!-- { "loadSidebar": true } -->
　　政寛则民慢慢则纠之以猛猛则民残残则施之以寛寛以济猛猛以济寛政是以和此诚圣人千古不易之名言也因尔寛严互施之语故再及之
　　雍正三年七月十三日云南巡抚【臣】杨名时谨
　　奏请
　　皇上圣安
　　朕安今欲擢用尔为总督当勉尽厥职以副朕委任之意
　　雍正四年四月二十日兵部尚书云贵总督仍管云南巡抚事【臣】杨名时谨
　　奏为恭谢
　　天恩事窃【臣】于雍正三年十二月初二日具疏吁恳圣慈鉴宥前愆仍准折奏竦息待
　　命夙夜靡寜雍正四年三月二十九日接准部咨内开
　　二月初九日奉
　　旨杨名时既知过失恳切奏请仍准折奏该部知道钦
　　此【臣】捧读之下随望
　　阙叩头谢
　　恩伏念【臣】才疎识谫愆咎多端仰荷我
　　皇上寛宥矜全且复叠沛
　　隆施逈逾常格拊躬愧赧不知所报兹蒙
　　恩命准【臣】折奏俾【臣】得于应行密陈之事恭请
　　指示凛奉遵循【臣】服念
　　圣慈唯有益加敬谨小心知非补过殚竭微忱以期副君父造就裁成之
　　德意耳为此缮折谨
　　奏
　　前因人有萋斐之言偶失于舒究耳今既辨白何罪之有朕一时之误从不文饰以自恕朕之素性如此不以过为疚而以不能改为疚往事当释然于中不必丝毫介意鄂尔泰深知朕心到滇之日尔其询之
　　同日又
　　奏该【臣】查得滇省春杪夏初连得雨泽四月中旬雨尤均遍霑足各郡豆麦虽未全报收成分数然详加访问大约可望七八分至五月初皆可登场迤东之临安元江开化等府迤西之永昌蒙化景东等府天时本暖又得早雨秧苗已多栽插去年因秋雨过多秋熟只及七分是以大理楚雄临安开化等郡兵多之处米价俱比往年稍贵省城兵民所聚价值颇昂每一京石约一两三四钱余【臣】等令各处将仓米减价粜卖俟秋冬买补还仓目前之价可不至日昂矣至于水利堤防各已依时濬筑报竣奸棍刁徒严饬稽察盐法厰务随宜酌剂

　　总督事抚【臣】鄂尔泰到任将巳三月于吏治边情悉心整饬办理【臣】因在滇日久每晤面时以平日所知所见随事逐为论説抚【臣】鄂尔泰系肯刻苦有见解之人亦咨谋详愼务期于事情妥协【臣】等二人俱各凛遵
　　皇上两省地方要着和衷同商办理之
　　谕旨实心任职虚心受言平心察理小心防庶几相
　　济相资于政治民生均有裨益上副
　　圣主厪念边方
　　训廸臣工至意谨
　　奏
　　汝二人皆公清自矢之臣自必同道相济有水乳之合朕览奏深为嘉悦鄂尔泰乃斯时封疆大吏中卓异之品互相推诚砥砺共敷治理可也
　　雍正四年六月初九日兵部尚书云贵总督仍管云南廵抚事【臣】杨名时谨
　　奏为冒陈鄙见仰祈
　　圣明垂鉴事窃【臣】在滇于今五载有余与督【臣】髙其倬共事三年有余【臣】服其公勤清愼冲雅不伐自愧不及其综理之才今管总督事抚【臣】鄂尔泰到任将及五月【臣】见其安心吃苦竭力办事咨访筹度愼密周详皆有重始善终之虑斯二臣者其善人君子之伦乎与之处者内有以检饬身心外有以诹谋政事交资互益徳可进而业可修【臣】于仕途中仅见其人輙不禁摅陈胸臆于
　　君父之前藩司常徳寿臬司江芑等俱和衷师济雍雍
　　肃肃气象甚嘉伏惟
　　圣鉴谨
　　奏
　　鄂尔泰髙其倬之才之守不待尔奏朕知之久矣诸王大臣中朕所深许者怡亲王鄂尔泰髙其倬三人也卿等克效此三人居心行政方不负朕信任之重常徳寿以满洲人材而论可谓庸中佼佼者江芑中材耳不失为老成人
　　雍正四年九月初四日兵部尚书云贵总督仍管云南廵抚事【臣】杨名时谨
　　奏为恭报雨旸时若秋成丰稔事【臣】查云南入七八月以来雨泽调匀自省城至两迤各府俱各相同偶有一二当山水之冲龙阵冰雹所过及生秋虫或伤一叚或数村少者数亩数十亩多者一二百亩当经该州县一面详报一面即动仓谷逐户赈恤不致失所又滇中民夷多食荞者今年之荞大胜去岁民间最得其接济之益是以目下米价比前渐次平减中秋后得溥霑雨泽秋分后亦晴雨得宜晚稻荞麦咸得滋润时和物遂妇子恬熙目前刈割过半各处收成九分十分者居十之八此外唯楚雄姚安二府属稍次于他处然亦有八分收成俟功陆续告竣【臣】等诫谕各该有司劝民加谨葢藏急公清课并饬有司买备仓储以裕军糈民食仰副
　　皇上厪念边方痌瘝怀保至意谨
　　奏
　　云省有卿等居纲纪之任正已率属以敷布徳化自必感召
　　天和防如桴鼓朕殊为滇民欣庆之至储蓄乃第一要务在边境尤当加意讲求朕愿观成效焉
　　同日又
　　奏为恭奏接奉
　　谕旨日期并陈谢悃事雍正四年八月十七日【臣】于监
　　临塲内接准吏部咨为钦奉
　　上谕事等因到【臣臣】伏读
　　上谕敬绎


















　　【人非圣贤孰能无过改之为贵何以惭为慈鉴臣不胜惭惧竦仄之至谨】
　　奏
　　朕因欲汝洞悉朕之居心故走笔而谕不觉言之纚迤而繁也
　　同日又
　　奏为恭缴
　　硃批奏折事【臣】防
　　圣恩准【臣】仍具奏折随缮折恭谢奉
　　硃批开谕仰见
　　圣度如天明并日月稽之典籍自尧舜禹汤文武而下
　　未多见也凡在
　　天光离照之内者虽防被瑕垢不待湔濯而皎然完白益得勉为全人【臣】敢不殚竭愚以期仰酬
　　至徳勉副
　　至教又【臣】另折
　　奏抚【臣】鄂尔泰为人肯刻苦有见解与【臣】和辧理等情防












　　奏
　　凡理胜于辞谓之忠辞胜于理谓之佞宣圣恶佞之言葢缘季路口给御人之失而发后世俗儒至理屈辞穷箝口结舌而或以佞诋人以不佞自解不特昧已之良抑且离经叛道为名教罪人诚不可与论洙泗之学也且尼山又云君子不以人废言讵因己之理屈遂并人言而弃之可乎览卿此奏思及前谕故引而伸之朕岂好辩哉乃不得已也指迷之论卿当熟读以增识见古有君臣契合而虚怀论道者往复驳诘必求合乎至当而后已朕每于史册中睹其流风余韵不禁为之向慕焉今我君臣万里谈心宁非人间乐事乎
　　雍正四年十二月十八日吏部尚书以总督管理云南巡抚事务【臣】杨名时谨
　　奏为恭谢
　　天恩事【臣】衙门赍折承差回滇捧到
　　皇上赐【臣】
　　御书魏征十思疏一巻【臣】恭设香案望
　　阙叩头谢
　　恩只领盥手捧擎敛容瞻曯仰见
　　龙文璀璨
　　凤藻骞腾
　　挥毫焕云汉之章
　　振腕挟风雷之势神随机运法与心融于游艺而揭箴铭
　　睿思宏逺因选言而垂法戒
　　宸翰昭回唯
　　天纵乃兼擅乎多能抑好学斯倍臻乎神妙【臣】叨防宠锡沾被
　　恩荣朝夕常悬恍觐
　　光华于
　　紫极对扬时凛俨承
　　提命于
　　彤廷【臣】不胜感激曕依之至为此缮折陈
　　谢谨
　　奏
　　观尔于讲论文字之章奏便觉精神焕发殊不思吏治乃一篇眞文章也若徒务纸上空言而于致君泽民毫无实济圣门之所谓学岂若是欤失之毫厘谬以千里不可不审也
　　同日又
　　奏为恭报地方情形事【臣】查滇南于冬至前数日省城得雪半寸许各州县报得雪二三寸不等可卜来年丰稔虫不为灾前防
　　硃批谕旨蓄积乃第一要务在边境尤当加意讲求钦此【臣】饬各官趁此丰收发价平买米谷务令仓储





　　奏
　　览
　　雍正五年正月二十五日吏部尚书以总督管理云南巡抚事务【臣】杨名时谨
　　奏为凛奉
　　严纶沥陈下悃事【臣】接准部咨内开内阁交出户部议
　　覆【臣】为滇省未完盐课一本奉有
　　谕旨【臣】伏读之下惭惶悚惧寝处靡宁伏念【臣】才识谫劣遇事每多不谙兹因清查盐课具本缘此项欠课经前督【臣】髙其倬于查防事案内审明折
　　奏于雍正二年十月内咨行在案迨承追盐课二年


　　密批谕旨遂尔照案载入本中此实【臣】迷谬所致非敢








　　髙深于万一也【臣】谨
　　奏
　　览
　　雍正五年闰三月初八日吏部尚书以总督管理云南廵抚事务【臣】杨名时谨
　　奏为钦奉
　　上谕事【臣】准吏部咨开奉
　　旨云南巡抚员缺着湖南布政使朱纲补授朱纲到任后杨名时起身来京钦此咨移到【臣臣】闻
　　命之下不胜欣跃望
　　阙叩头谢
　　恩窃【臣】忝任封疆去京万里我
　　皇上御极之初恭疏陈请入
　　觐未防
　　俞允幸今年十月




　　阙行礼今钦奉
　　谕旨令【臣】俟新任抚【臣】朱纲到任后来京【臣】计瞻




　　五云觐
　　光志切谨缮折恭谢
　　天恩伏乞
　　睿鉴谨
　　奏
　　一切事务明白之后自然来靣朕也
　　同日又
　　奏为奏
　　闻事督【臣】鄂尔泰恭传
　　圣谕令【臣】等委员送陈时夏母亲至苏州伊家内亦为之照料妥协无令其母系念又
　　谕起身日期一听其母之便在路随意歇息行走不必因乘驿定限钦此仰见我
　　皇上曲体臣下将母之情爱防安全备极周至
　　圣主教孝作忠肫挚若此为臣子者当何以酬答髙深【臣】等谨已资送盘照管启行之事于三月十九日陈时夏母亲巳自省城登程赴苏州差委昆明县县丞张浩同陈时夏之子陈万里一路小心照料务俾髙年适意陈时夏之母叨沐
　　殊恩洵属人生希有之遇缙绅莫不羡荣缘遵
　　旨办理事件理合奏
　　闻谨
　　奏
　　朕加恩于陈时夏之母不过推屋乌之爱耳初未尝思及缙绅尽羡以为奇荣也若因赏一人咸以为荣而怀感则罚一人必咸以为辱而怀怨此即党比恶习朕正欲力行涤除尔乃宿学旧臣何亦出此鄙陋之言耶朕于一切事惟以眞诚接对天下臣民胸中从不少存丝毫沽名避谤之心
　　上苍可鉴朕既擢用陈时夏欲其宣力以报朝廷自不忍令伊垂白之母暌违数千里外两相悬切前据陈时夏面奏愿迎飬任所朕准其请又岂忍令八旬老妪间关防渉不获安全是以谕尔等周旋照顾此朕之本意今阅汝奏生出无限文章殊为畵蛇添足翻使朕有遗憾前举之心且将来施恩于臣下更不得不大费一番踌蹰也特谕
　　同日又
　　奏为
　　圣诲严明【臣】心凛惕恭鸣谢悃恳祈
　　睿鉴事【臣】防
　　恩赐
　　御书魏征十思防具折恭
　　谢【臣】家人于三月十五日赍捧囬滇钦奉
　　硃批跪读之下心骨俱悚恍如面对
　　天顔亲聆
　　诫饬言言痛切字字深警虽晨钟醒寐遒铎发防未足为喻也自此于致君泽民之道务期勤求熟讲虽庸材下质不足与于
　　圣学髙深而服膺
　　至教之余渐知向往获免罪戾莫非我
　　皇上矜宥生成提撕警觉之所致也【臣】不胜感激恳切
　　之至谨具折恭谢
　　圣恩伏乞
　　皇上俯垂
　　慈照谨
　　奏
　　此奏若出于至诚所谓失之东隅收之桑榆未为晚也否则仍属无益耳将此数折批谕与鄂尔泰看
