<!-- { "loadSidebar": true } -->
　　览奏深慰朕怀



　　硃批谕旨巻九上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻九下
　　硃批杨文干奏折
　　雍正五年八月二十八日广东巡抚【臣】杨文干谨
　　奏为覆奏事窃【臣】蒙
　　皇恩准假赴京自四月十九日入觐
　　天顔至六月十五日
　　陛辞南行跪聆下与福建总督髙其倬
　　圣谕【臣】于八月十二日抵闽即向福建督【臣】髙其倬敬谨宣示髙其倬免冠叩首云仓谷不能清查属员不能整肃罪不容诛自此之后事事务期切实刻刻痛改寛懦若有一毫庇护属员一事仍循旧习不待
　　皇上加诛即当自领斧等语【臣】复再三劝伊加意整




　　上谕及髙其倬回覆奏词各缘由理合缮折
　　奏覆谨
　　奏
　　览
　　同日又
　　奏为奏
　　闻事窃【臣】奉
　　命前往闽省清查仓库于八月十二日抵福州省城同许容鄂弥达伊拉齐等商议先将省城府县各仓委员盘查其余因抚臣印信巳送前途候常赉到日用印行文方有凭据今常赉于八月二十二日



　　所助银两出于库项原令设法补苴而不肖州县借此任意狼籍上司因有补项不便禁止是满保纵放于前毛文铨狥庇于后虽髙其倬到任以来稍知敛戢而此风究未尽除其征台官兵需用米粮满保将州县仓谷动支碾米又雍正元二两年满保将闽省仓谷碾米运浙粜卖后俱发给谷价令州县采买补仓因发价短少不敷采买是以将原价存库以致延捱至今此米谷亏空之所由来也【臣】等到闽之后据布政司册报闽省内地八府一州额贮谷一百六十六万九千余石除开销各项外应实存现谷八十八万二千余石亏空谷五十三万四千余石亏空之中有价者四十八万三千余石无价者五万余石除亏空之外其实存之数果否现贮难以遽信非彻底清查不能洞知底里【臣】等查得八府之中其最紧要者惟福漳泉三府今福州府有【臣】等驻劄就近委盘其漳州府【臣】


　　钦差郎中【臣】鄂弥达前往督察泉州府共拟委
　　命往候补知府刘而位署印盘查




　　平府盘查其建宁府仓库共拟另行委员盘查其余府州拟于候补知府内委署若不敷委用即于酌补知府同知人员内暂为委署盘查至于督抚未防之各州县虽云仓库无亏但恐将本年现征钱粮那新掩旧亦未可定【臣】等细加斟酌必将各员交错调换其调换各员即委
　　命往之员暂署盘查本身一离原地诸弊尽露若有亏
　　空立即
　　题防究追【臣】受
　　恩深重刻图报効惟有实心实力彻底盘查务期上裕国储下益民生以仰副
　　皇上委任之至意为此缮折奏
　　闻伏乞
　　睿鉴谨
　　奏
　　料理颇好竭力为之须务言行相符为要
　　同日又
　　奏为奏请
　　圣裁事窃闽省州县闻有奉





　　【臣】当仰遵
　　谕旨倘所存价银足敷采买并素日做官好者似应少寛期限俾其陆续买补若过限不补再行防究惟是委员盘查一事其候补各员内或一时不能到齐或办事未经熟练诚恐不敷所用【臣】与常赉商酌于原防离任仓谷巳补各员内选择居官素好者委其盘查或于各州县现任佐贰中有才识出众者公同委查如果勤谨胜任另行具疏
　　题请补用是否可行伏乞
　　睿裁批示又闽省藩盐二库【臣】等应否一并盘查因未
　　奉
　　谕旨不敢擅専仰恳
　　圣谕以便遵行谨
　　奏
　　买足者与未买者原经亏空即属一体岂可因其现在买足与否而分别之耶若如此不论居官之贤否止看地方丰歉竟论造化而已尔此请旨大谬矣果皆一概秉公得当自然日后无事倘于中少有瞻顾狥情便今请旨准行他日脱有参差之处较未请旨更重也朕意无他将通省人员于此仓谷一案内查其好者概留劣者尽去此二句乃朕之本意要在尔等秉公论人办理若请旨将事办人则私端开矣朕亦难以详悉指示总期通盘还朕一是字或能与不能闗系尔一生荣辱要看尔之福量何如耳朕亦不得强之使然勉之勉之朕今此论仍系尔未出京之面谕也
　　同日又
　　奏为覆奏事窃【臣】面奉下与福建布政使沈廷正
　　谕旨【臣】于到闽之日即向沈廷正敬谨宣示沈廷正跪聆之下惶感戴免冠叩首云沈廷正受


　　圣训愈加殚竭心力以期仰报
　　天恩等语又【臣】钦遵面奉
　　谕旨抵闽之日即将福建盐驿道陈豫朋办理盐务如何密问髙其倬据云陈豫朋办理盐政以来虽尚无败检之处但一切办理率多寛泛依违未能切实筹画福建盐政头绪颇繁规模未定必得精密




　　缮折覆
　　奏伏乞
　　睿鉴谨
　　奏
　　览
　　雍正五年九月初九日广东巡抚【臣】杨文干谨
　　奏为恭奉
　　御批事本年九月初一日福建抚【臣】常赉赍到
　　御批常赉奏折二件【臣】敬谨跪看所奉
　　硃批除广东曲江县洞地方堆有铜砂容【臣】于回粤之日委员密往勘明并煎试的确酌定作何开煽之法奏请
　　圣裁外其未防疎防盗案【臣】回任时自当将未获贼犯严催勒缉务期速获巳获贼犯严催审解【臣】亲审明白分别轻重有法所难寛者即遵例尽法处治其原折即交常赉赍回所有【臣】奉到
　　御批日期合先缮折覆
　　奏伏乞
　　皇上睿鉴谨
　　奏
　　详细斟酌据实折奏应具题者即行具题
　　同日又
　　奏为据实密奏仰祈
　　睿鉴事窃【臣】在闽闻广东广南韶道林兆惠奉委采买木料六月间差役往从化山内办取被盗掳去十二人拷打先放回四人令其寄信勒要规礼银数百两始准回赎又闻五月间有大盗数百人商谋行刦苦无器械遂至龙门营七子汛将器械鎗刀尽行搬抢往各乡村恣意肆刦失案累累署督【臣】阿克敦并不具
　　题反勒令地方官止报十余人又勒令审作兵丁睡熟被贼偷械从寛批结又闻五月内髙州府电白县山内聚有盗贼千余人白日沿乡刦掠竟至一日之内连刦二十七家其练勇往追被贼捉入山内将一人割去两耳令其寄信不许复追又闻有将军标兵丁张万良窝藏盗贼获赃败露署抚【臣】常赉咨提此兵将军【臣】石礼哈不惟不肯革粮反令审作诬良常赉不敢执法悬案莫结以致省会之地盗风日炽常赉署内亦被盗偷去首饰木匣衣箱连
　　御赐折匣之钥匙俱皆失去密向石礼哈借取钥匙开
　　鎻遂将此二事彼此隐匿不
　　奏目今百姓寝不安枕人人自危是以民间有孔督去阿婆来盗结党民何赖之谣纷纷传説由粤达闽【臣】听闻之下不胜惊骇焦思谨缮折密奏伏乞
　　皇上勅谕督【臣】孔毓珣通饬文武勒定限期严加缉究
　　则边海要区获享敉宁之福感沐
　　洪恩于靡既矣谨
　　奏
　　如此据实陈奏方是尔若身在广东任所又未必肯如此直达也已有密谕交新任雷州府知府甘世琦前来面传于尔尔其钦遵领悉
　　雍正五年十二月初一日广东巡抚【臣】杨文干等谨
　　奏为闽省盘查巳竣谨合词奏
　　闻仰祈
　　圣鉴事窃查福建通省九府一州应存监谷并官民捐积谷共一百八十一万五千五十石零除军需用去赈给灾民等项又从前叅出亏空谷石及台湾府除额征正供粟米之外所存捐积谷石巳经委员察盘外据布政使册报内地八府一州共应存贮监积谷一百六十六万五千一百九十九石零内未经买补谷六十二万七千四百二十九石零借碾兵米谷九万三千四百六十五石零经督臣及署抚臣查叅亏空谷九千五百六十三石零实存谷九十三万四千七百四十一石零今据委署各员盘查得实存数内又有亏空谷一百七十一石零霉变谷一十二万七千四百一十七石零盘量折耗及碾米折算不敷谷一万一千二百七十石零又揑报买补今仍未买谷四千五百一十九石零俱经另疏
　　题防其未买补数内【臣】等已督催买补谷一十二万八百一十七石零借碾兵米数内已征米抵谷一万五千九百一十八石零又各亏空案内巳追完谷二千九百五十石又新收雍正四年官民捐积谷七百一十石零现在实贮谷九十三万一千七百六十石零尚未买补谷五十万六千六百一十一石零借碾未征还谷七万七千五百四十六石零又据布政司册报自康熙五十五年起至雍正四年止共未完地丁等银四十三万四千四百八十八两零今据委署各官查出亏空银一万三百五十七两零并胥役侵收以及揑作民欠等项银两俱经另疏
　　题防外其实在民欠内【臣】等巳督催完银六万六千四百九十四两零尚有歴年未完之民欠银三十六万七千九百九十三两零所有各项亏空【臣】等现在逐一严查定拟勒限追赔凡有无可着追之项俱着落毛文铨赔完又八府一州平粜存价未买谷石【臣】等俱已勒限买补如有价值不敷所需搬运脚费亦着落毛文铨赔补【臣】等公同定议现在另行缮疏会
　　题伏候
　　圣裁外诚恐上厪
　　圣怀合将盘查情由先行防同具折奏
　　闻伏乞
　　睿鉴再照社仓谷石收掌在民不入盘查合并声明谨奏
　　办理殊属清楚详妥朕欣悦览之
　　同日又
　　奏为边海重地拣材宜急事窃【臣】查闽省内地八府一州自知府同知通判以及州县共八十员内前后陆续
　　题防革职并勒令解任及改教休致各项卸事共纠防去任五十余员其余除同知通判外所有仓库无亏做官尚好未防之县令十余员俱交错调用亦不使仍在原任致滋弊端所出各缺在先后
　　命往人员内【臣】与督抚布政使细加斟酌量才
　　题补至罣误之员素日居官好者容【臣】于
　　题补各官后详细开列另行密
　　奏外惟是闽省边海重地俗悍民刁难于治理今新补各官多系初任不能谙练若责其典守仓库则为有余设遇边海有事堪供驱策者颇难其人【臣】受
　　恩深重虽非専管地方总属公事何敢缄黙不言伏乞皇上俯念边海要区或再将曾经熟谙民事者
　　命往数员交与福建督抚酌量于紧要县缺补用庶可
　　收得人之效矣谨
　　奏
　　此奏可嘉之至巳有旨矣尔见谕旨时保尔必深服朕此一出竒料理之意想也
　　同日又
　　奏为覆奏事窃【臣】钦遵面奉
　　上谕于抵闽之后即细查密访福州驻防兵丁从前习气果甚不好自将军【臣】蔡良到任管束颇严训练甚勤旗营官兵凡有违犯并不庇护纵容是以各守纪律殊觉安静至将军【臣】蔡良【臣】看其为人谨慎管兵严明操守颇好实称将军之任【臣】与之细细谈论见其于驻防事务实为熟练而于民情吏治等事似不甚明晰若任地方大事恐不能称职谨密访福建旗兵及将军蔡良各缘由据实覆
　　奏伏乞
　　皇上睿鉴谨
　　奏
　　所奏甚公朕亦闻蔡良此任甚好但还欲调伊广州尚在未定此意不可向伊宣露凡此等预闻之事最宜慎重否则毫无益而大有害况尔等封疆任重少不谨密招祸更不浅也切记
　　同日又
　　奏为覆奏事窃【臣】密奉
