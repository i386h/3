<!-- { "loadSidebar": true } -->
　　奏明酌均公件耗羡以昭画一事窃惟滇居边末赋少事繁通省民屯额赋每年仅徴银一十九万余两秋粮止二十余万石各属条粮秋粮火耗除起解司道二库平奏欵费之外余剩无几而衙役工食等项原无额设俱系自给故从前各府州县薪水日用以及夫马并一切公事俱派民间办应官派一分衙役数倍之地方乡保又数倍之羣蠧分肥每年私派不下三四十万小民困苦异常此滇省向来之陋弊也迨杨名时到任于康熙六十一年间将各属公事核其应需者每年照粮均派随正完纳勒石晓谕名曰公件银两此外不许再加派扰使小民知有定额不受书役之苛索在有田之百姓因向有隐射或侵占无粮之田亦乐于完纳数年以来百姓安之巳视同正额但各属粮额多寡不一在当日酌定亦仍有不均【臣】再四思维若将此公件银两概行革除滇省火耗无几各项公事难以办应转恐不肖有司复开私派之渐若照旧听其自收自用端百出实无以善后因檄令各属造册呈送即按所送册内欵目面与司道逐一细核有必需者斟酌议留办公余各尽行裁去节省办理查通省粮条火耗除去解费约余银一万三千八百一十四两零税秋羡余除去道欵约余银一万四千九百二两零公件银一十一万四千六百四两零内除寻甸路南顺宁和曲禄劝等府州摊丁盐课共银三千三百三两零实该公件银一十一万一千三百一两零各项共银一十四万十七两零除永北府并永平县原未定有公件外昆明等五十五州县并广南元江开化顺宁鹤庆防化景东丽江等八府共留办公银二万二百七十七两零养亷银内除元江一府其广南昆明等六十二府州县共给银四万五千二百三十六两零所留养廉银准其按月扣留应用如无动用仍存留移交不得别用倘有那移亏空与正项钱粮一例防追实应解司库银七万四千五百四两零此外尚有黑井提举司每年应送督抚布按节礼银一千六百八十两白井提举司应送节礼银八百两琅井提举司应送节礼银一千二百一十六两仍应照旧起解通共该解司库银七万八千二百两零至各属公项中如督抚两院与布政司粮盐二道衙门俱有养廉节礼一项应俱裁革云南曲靖大理永昌楚雄元江六府向有税规普洱通判有徴收秋粮羡余可以养廉均无庸议给其临安澂江广西姚安武定等五府及按察司永昌道衙门别无养廉全頼节礼为日用盘费幕宾束脩之需应于解司公项内每年议给按察司银四千两永昌道银三千两临安等五府银各八百两共银四千两按季赴布政司库请领又云南曲靖临安开化大理五府同知通判各二员永昌永北楚雄武定四府同知各一员澂江广西鹤庆顺宁四府通判各一员俱属冷署亦别无养廉每员应量给银四百两共银七千二百两以上司道府防共该养廉银一万八千二百两俱令按季赴司请领【臣】通盘计算省中各项公费有纸张役食修理资并赍奏顔料兵丁犒赏部办饭食以及三年文武科场等项每年应需银二万两尚节省银四万两应请归公充饷如此庻通省公事无悮而各属养廉有资矣但公件名色既条例所无亦别省所未有【臣】未便详叙拟将归公银四万两作为火耗羡余并各衙门节礼等项
　　题报充饷再滇省田地欺隠者巳陆续清出未清者现在委员勘丈又开例招垦钱粮自必渐增如各府州县所得耗羡可以办公养廉则所徴公件一项仍应渐次裁减合并声明除将公费并各官养廉银两数目另开清折恭呈
　　御览外伏乞
　　圣主睿鉴
　　批示遵行【臣】谨
　　奏
　　料理甚属妥协大概川省亦然近者岳钟琪请将一切杂派供给尽行裁革只存加三火耗均与通省属员为养廉百姓亦甚乐从料理虽是妥协但加三犹须核酌所以于恩减浙省钱粮之谕防内亦曾畧带数句滇省如此筹画可谓尽善但各员养廉似少不足从前此事原系杨名时沽名钓誉之举不计可行与否暂沽一时之名而又纵容属员设法巧取置之不问以取悦于属员令感其寛厚毫无实心惠民之处乃大巧大诈之作用耳今既如此只得就此公平料理也将此谕与杨名时朱纲看
　　同日又
　　奏为查出官庄田地报明归公以除隐漏事窃照官有禄以养廉民借田以办赋凡地方田畆惟民可得而有官不得而据也滇省文武衙门大半有官庄名色或系勲庄清出或系叛产归公或无主田地文武衙门招佃开垦因而收租收息视为定额前官之后官私相授受匿不报闻而夷民得以借口欺隐田粮官不能清理亦不敢清理陋因仍由来巳久【臣】于去冬查访既确随檄行各员据实开报去后除云南等府昆明等州县各覆称并无官庄外据粮储道元江广西澂江大理永北永昌防化丽江楚雄顺宁景东等府并安宁易门陆凉平夷河阳路南弥勒建水宁州新平阿迷赵州邓川宾川保山永平腾越南安云州和曲元谋大姚等州县陆续报到官庄田地每年收得租米谷麦荞豆共一万七千三百六十七石四斗四升二合九勺内除上纳条丁秋粮费用之外尚余米谷麦豆八千五百七石七斗七升七合零又据曲寻永顺永北三鎭并腾越协副将段宗岳【臣】标中军副将陈清永北镇左营游击张翰彬守刘化龙各报到官庄田地除完条粮年收租谷麦豆共一千四百二石七斗五升又据东川府报称查出巳故禄氏养赡并文武官庄田共一万五千二百七十二亩年收租谷四千六百八十余石再【臣】标五营有沿海边界开垦老丁田地并各处草场脚下丈出新淤自报田地共二千五百三十六亩三分零年收租谷一千五百七十八石五斗零向为恤养老丁之用其实需用无多查【臣】衙门另有菜地数块可以分赡老丁田地租谷相应归公又【臣】标陆凉州马场年可收大小麦荞谷租三千四十石九斗零业经折报以上共米谷麦豆荞一万九千二百一十八石零又租银一百二十九两统应归公彚入年例
　　奏销册内达部至开化武定姚安寻甸马龙罗平姚州鎭南定远定边等十府州县俱报有官庄因数目开造不符业经发换俟到日一并檄发藩司造册详
　　题其有终不具报或所报不实者仍当查清以示画一所有现在查出官庄田地縁由合先
　　奏报伏乞
　　圣主睿鉴【臣】谨
　　奏
　　向闻滇省镇臣甚苦毫无出息此等营中官庄地亩应赐与营标为养廉者卿当斟酌之
　　雍正五年十一月十一日云贵总督【臣】鄂尔泰谨
　　奏为恭谢
　　圣恩事雍正五年十月十三日廵抚【臣】朱纲入境差役
　　赍至
　　颁赐【臣】奏匣三个又本月十六日【臣】赍折候补守僃裴
　　宏道等防
　　恩赏给驿马赍回
　　御赐【臣】素縀四联哈密二圆果干一匣抵滇【臣】随各
　　郊迎至署恭设香案望
　　阙叩头谢
　　恩祗领讫敬啓折扣跪诵
　　硃批览卿奏谢朕甚为欣悦前朕之祝愿实住大光明中出于一时至诚之笔今多子之愿既应其他
　　上苍必赐如意也朕实欣幸焉钦此【臣】伏读数四觉感激
　　之私并忘仰
　　至诚之明通凛
　　上苍之昭鉴一念少懈鬼神殛之此外实无可名言至十八日抚【臣】朱纲到任抵省【臣】出迎郊外恭请
　　圣安伊口传
　　圣谕总督鄂尔泰昨年出京时朕看他身子弱后闻他到云南将身子调养好了朕心甚为喜慰今朕躬万安朕知他时常敬念尔到云南可说与他钦此【臣】跪聆之下如闻我
　　慈父声北望神驰不复能出一语续接见朱纲备细请
　　问伊一一敬述
　　皇上圣躬康恱精神倍常日理万几无少停留并亲见
　　奏折盈尺
　　硃批皆遍感激惊叹动诸顔色【臣】因就管窥敬告朱纲圣主用人行政经权时措众皆知为生民未有其实并









　　为此缮折恭谢
　　圣恩伏乞
　　圣主睿鉴【臣】谨
　　奏
　　览
　　同日又
　　奏为恭报滇黔二省秋收丰稔并米粮价值仰祈
　　睿鉴事窃照滇省跬歩皆山黔省土性瘠薄全頼雨旸时若方可丰收雍正五年自夏徂秋雨泽调匀两省高下田亩均得及时栽插谷穗秀发异常今云南等二十一府各报所属秋收均有十分实为大有之年目下省城米价每石卖银一两一钱其余各府每石六七八九钱至一两不等贵州贵阳等十一府并各属具报早稻晚稻俱经收获通省收成约有八九分省城米价每仓斗价银八分余系六七分间有八分者此皆仰赖我
　　皇上宵旰勤劳感召
　　天和之所致也再云南今嵗收成实十数年所未有縁各属缺少仓谷有以银作抵并发银招买之项皆令及时完补故米价仍不能大贱合并声明谨缮折
　　奏报伏乞
　　圣主睿鉴【臣】谨
　　奏
　　卿此忠诚若不如是
　　昭应无是理也朕欣悦以手加额览之
　　同日又
　　奏为报明进窝泥逆贼事窃查车里宣慰司地方近逼老挝遥连缅国有窝泥一种虽具人形而生性防顽与禽兽无异借江外为沟池倚茶山为捍卫盘踞万山之中深匿岩险之内入则借采茶以
　　资生出则凭剽掠为活计前镇沅逆案刀如珍等勾结各种猓贼辄有窝泥四百【臣】于三月内已折
　　奏其详及官兵进窝泥四散于四月二十八九等日据普威营防将邱名扬茶山守僃李定海等先后报称有窝泥逆贼沙比一名在架布地方砍伤客脚当被汛弁查知前往追拏沙比即脱逃于倚邦谷地等处纠结贼党随有莽芝凶贼麻布朋与克者老二二人原系窝泥渠魁率同众凶于四月初六七两日在慢课慢林等处要截路口刦杀行人茶商客众多被杀伤各皆奔命随经严饬将弁带领官兵星速擒拏通计前后拏获凶贼大小共七十人随经该将僃等讯问各供麻布朋等悖乱已极虽其妻子羽党等俱巳被获而麻布朋与克者老二濳逃无踪查一带地方系车里宣慰司管辖随经将僃等檄知该土司刀金寳协同擒拏续据刀金寳虽一靣委有土目刀正彦等前来防商抚一靣具详代窝泥凶贼辩诉据称茶商众客多以重利滚砌窝泥故致麻布朋等肆行刦杀等语该将僃等以既称茶商滚砌随带领官兵约同该土目等齐至茶山代为清算以凭招抚汉夷安辑地方去后讵料刀正彦稽迟不前反遣叭枯等督领六山窝泥焚烧倚邦各寨堵塞各路要口竟将带领兵丁防期招抚之把总王朝选并兵丁内之十七人及粮差一名皆冲散裹去今据总兵官孙宏本副将张应宗防将邱名扬等各报称据探


　　往山往江各要路尽行堵絶不能前进防将邱名扬已带领官兵亲往行至猛旺等情到【臣臣】随飞檄孙宏本着带该镇官兵一千名并调元江协兵五百名新□营兵五百名景东营兵三百名加以普威营官兵仍调土兵一千名星夜进【臣】看得窝泥虽凶若无指使之人亦未敢轻举据土目刀正彦素与宣慰司刀金寳不睦屡欲占管江内板纳地方势有不能兹乘隙鼓惑六山窝泥逞其恣横以嫁祸于刀金寳情节显然若非大军前进协攻茶山檄令刀金寳率领土兵堵絶江外去路则凶贼势难擒扑况杀官杀兵习为泛常不及此灭何以善后【臣】前于九月报明抚猓贼情形事案内有因尚有一二狡贼未获酌留官兵暂驻等语正以此案羣凶虽擒正犯未获其时威逺未靖



　　闻伏乞
　　圣主睿鉴
　　训示遵行【臣】谨
　　奏
　　览
　　同日又
　　奏为遵
　　旨议覆事窃贵州安顺府改站一事前面奉
