<!-- { "loadSidebar": true } -->
　　雍正九年五月二十一日江西按察使在任守制【臣】楼俨谨
　　奏为谨陈江西雨水及禾苖情形仰祈
　　圣鉴事窃江西一省三面距山惟南昌及饶州南康九江迤北一带负江依湖地皆平原水势易泄而难蓄故雨不厌多今自三月初旬起至四月下旬止天雨连绵晴日无防处处扶犁民间并不苦雨而江西土俗俱种早稻插秧者均得乗时栽插完毕现在禾苖芃芃畅发大有之兆巳成将来六月即可食新【臣】奉职兹土目撃太和景象无任欢忭理合恭折奏
　　闻谨
　　奏
　　览江右禾苖雨水情形朕心深慰
　　同日又
　　奏为请
　　敕通行一米二谷交代之例以杜端事恭惟我皇上加意民生首重积贮因南方地气湿热将仓米每米一石改谷二石可以乆贮更立存七粜三之法不致谷有霉变此诚万世不易之良规天下臣民所倚赖者也惟官经更易必须交盘在交出之员惟以照数量斛不致缺少即可完事而接受之员又以谷色不浄苛勒留难毎致互争延诿交代迟延伏思贮谷之法原以代米一米二谷民间通行若将仓谷碾试毎谷一石可碾米五斗者即于米数无亏尽可接受其不足五斗之米者自应统计照数补足方为得平查雍正七年五月福建抚【臣】刘世明于掯勒交盘疏内
　　题明福建地方交代分别浄谷毛谷毎石总以碾米五斗为率不足照补经
　　钦差广东抚【臣】杨文干等议行在案但止行之闽地未经通行各省【臣】愚以为同属仓谷似可画一饬遵庻交代接受之员各无借诿苛勒迟延之矣是否可行伏祈
　　皇上睿鉴施行谨
　　奏
　　尔禀商该督抚将本省仓谷援照闽省之例奏请可也
　　同日又
　　奏为请定内缺委署积算之例以示鼓励事钦惟我
　　皇上轸念地方无时不以用人为急凡直省邉疆海疆
　　及繁剧难治州县定例由督抚
　　题请补授而又试用人员一遇缺出即行委署其试用人员内有分别扣限一年二年果能称职
　　题请实授陞补诚不易之良法也但查试用中有题署委署之不同而署事亦有乆暂之不一如外省丁忧事故出缺谓之外缺可由督抚
　　题署则各按其年限满日具
　　题若属陞迁处分等缺应听部中选人者谓之内缺此不过暂时乏员督抚委署新任官一到即要卸事无缺可授故止报部而不具
　　题此等署员或三月或半年以其才堪办理甫经前署卸事旋又另委他处仍系内缺前后竟至一年有余者因委署之时未经
　　题明皆不算入定例一年二年之数窃思同为试用人员其外缺
　　题署者有期满
　　题达之例而内缺委署者即过一年两年而未遇外缺竟不得与于一年两年之例未免偏枯伏见各省以简调繁之员内有试用者皆计其前后署事月日积具
　　题实授【臣】请嗣后暂时委署之员如果试用勤慎才堪称职者仰恳
　　皇上天恩即照此例计其先后署事月日计如原衔系应选知县巳满一年或佐贰借署知县已满二年均各择其人地相宜之缺一体同外缺人员保
　　题陞补俱免其再署外缺另扣年限如此则不必有内外缺之分而总以嵗月之乆暂该员之贤否为衡暂署之员莫不争相奋勉力图报效矣是否有当伏祈
　　皇上睿鉴施行谨
　　奏
　　此奏迂谬处不胜批谕总之心一存私出诸口者焉有是当之理
　　雍正九年八月初八日江西按察使降级留任在任守制【臣】楼俨谨
　　奏为恭谢
　　天恩事雍正九年六月二十八日【臣】准布政使李兰移奉抚【臣】谢旻牌准广东抚【臣】鄂弥达咨刑部
　　题覆恶棍萧鸣诱抢黄氏为妾嘱贼扳窝一案本年四月初六日奉
　　防萧鸣着即处斩楼俨着降一级从寛留任余依议钦
　　此【臣】随恭设香案望
　　阙叩头谢
　　恩讫伏念【臣】身任臬司失于觉察部议降级调用荷防圣徳如天从寛留任闻
　　命之下感激涕零自问何人仰邀


　　圣天子保民若赤之
　　天心勉尽【臣】职于万一耳所有微【臣】感激私衷理合恭
　　折奏
　　谢伏乞
　　皇上睿鉴谨
　　奏
　　览
　　同日又
　　奏为再陈江省早稻收成分数晚禾现在情形并各属米粮价值仰祈
　　睿鉴事窃江西一省本年自三月初旬至四月下旬雨
　　泽霑足禾稲畅茂前经【臣】具折奏
　　闻今江西早稻于六月下旬收割至七月中旬俱巳完毕统计收成有八分九分十分不等省城米价前毎石至一两以外者今巳减至七钱七八分上米亦不过八钱五六分外县俱减至每石五钱八九分上米亦不过六钱五六分惟广信饶州九江三府毎石九钱二三分上米九钱七八分至一两二三分不等其余各府则皆七钱五六分至五钱二三分访之舆论必俟晚稲全获其价始定而晚稲形势因五六两月雨水调匀灌溉巳足虽省城七月内少雨亦不苦旱外府仍陆续有雨今省城又于八月初六日得雨田禾畅茂将来收成可有十分之望理合恭折奏
　　闻谨
　　奏
　　业经督抚数次奏闻矣何必多此一番渎陈
　　同日又
　　奏为恭谢
　　圣训敬缴
　　硃批仰祈
　　睿鉴事窃【臣】前奏请将暂时委署之员积月日分别
　　保
　　题陞补一折奉
　　硃批此奏迂谬处不胜批谕总之心一存私出诸口者焉有是当之理钦此仰见我
　　皇上圣明洞照训示臣工必归于至公至当之盛意【臣】跪读之下实深惶悚缘【臣】以庸材浅识罔知大体惟念受
　　恩深重报称无由每有管窥蠡测之见輙斤斤自得上
　　渎
　　圣聪此种私衷实类野人献曝初不知迂谬错悮之处
　　巳不可胜数乃防
　　皇上不即加以议处
　　恩赐明切批示【臣】实如梦觉醉醒愧栗无地理合具折
　　恭
　　谢并缴
　　硃批奏折伏祈
　　圣鉴谨
　　奏
　　若不于根本处黾勉徒于枝叶邉揣摩如梦之错悮将不胜其觉矣愧栗何益
　　同日又
　　奏为恭请
　　圣裁事窃查外省秋审情实重囚向无三覆之例雍正
　　二年四月防
　　皇上如天好生之仁
　　勅下法司亦照
　　朝审之例三次覆奏且往往仰沐
　　恩纶停决若情稍可矜者则莫不予以末减至所拟缓决人犯内或因忿激还殴杀非有心或因无知听从首凶巳决或因卑幼犯尊长情尚可原并有窃赃满贯审无拒伤情事及续获伙盗逃犯未获监待质者每嵗俱沐
　　皇恩准予缓决普天率土共沐我
　　皇上寛大洪仁尚有何可妄陈末议之处惟是此等缓决人犯皆系歴次奉文监歳复一歳每至七八九年仍复监禁甚有巳歴秋审十次之外自犯事审招至今其锢禁囹圄者巳十有余载此虽罪犯应死法无可逭第既乆沐
　　皇仁歴予缓决则巳得有生机若仍递年淹禁必致乆
　　化狱燐无以昭示
　　皇上矜恤民命之至意【臣】愚以为此等秋审巳歴数次
　　缓决人犯如巳不复论决者仰恳
　　皇上天恩勅部酌量情罪重轻作何减等发落庶余生
　　之犯得以始终沾沐
　　天恩而牢狱无积年淹禁之囚矣【臣】之管见如斯是否
　　有当伏乞
　　皇上睿鉴施行谨
　　奏
　　殊属聋瞽之论奏也



　　硃批谕防巻六十八
　　钦定四库全书
　　硃批谕防巻六十九
　　硃批杨尔徳奏折
　　雍正五年正月二十五日提督广东学政【臣】杨尔徳谨
　　奏恭请
　　皇上圣躬万安【臣】仰荷
　　天恩屡蒙防擢兹复恭膺
　　简命视学广东夙夜冰兢自顾何人得邀此
　　宠渥惟有矢心公慎时刻凛遵
　　圣训实心办事图报
　　高深于万一【臣】自去年十月十八日自京起程于今歳
　　正月初三日抵任随恭设香案望
　　阙叩头谢
　　恩开印后谨奉前后所颁
　　圣训谕防行文各属敎官宣
　　圣徳谆详训饬广东士子沐浴
　　圣敎务使士习渐淳士风渐厚间有一二不率者【臣】恪
　　遵
　　功令轻则戒饬重即褫革不敢丝毫假借其余学政应行事宜现在次第举行【臣】于到任后亲至抚【臣】杨文干署中遵
　　防谨传
　　圣谕外理合缮折附抚臣
　　奏折中转达
　　天听谨
　　奏
　　恵士奇前在粤东声称借甚及见其人庸平之至想系随波逐流与时俯仰到处逢迎窃名邀誉之所致耳此等欺世盗名之行为断不可效法况尔乃朕特用之人非恵士奇可比尤当于真实处着力以期无负知遇夫士为四民之首学臣为董士之官整饬风俗正尔専责若不加意惩奨力行化导一味模棱因循唯唯否否甚或袒护顽衿劣绅其干求则惟言是听阿奉权要廷臣于请托则惟命是从谄媚督抚瞻顾提镇以为和协安静文武相安则大悮矣如此巧佞党比自必誉言四布但恐朕别有鉴察不能掩蔽岂特负恩之罪难逭抑且身为名敎中败类亦甚属可耻惟宜一秉公正谢絶同年故旧门生老师之私谊斩断一切葛藤纒绕而后能为所欲为也士习官常自宋元以来其流不可问矣朕欲竭力挽此千百年之頽风尔等若不竭力匡勷赞助以仰副朕心可乎勉之特谕
　　雍正五年六月十七日提督广东学政【臣】杨尔徳谨
　　奏为恭谢
　　天恩事【臣】于四月初二日在肇庆考场接到抚【臣】杨文干遣人赍送
　　皇上硃批【臣】奏折一件【臣】跪捧伏读仰见我
　　皇上天心仁爱提诲谆详字字本于至诚言言切于谟训虽父母之爱子何以加兹即木石之无知亦当感动况【臣】仰荷
　　圣恩特用什百等伦既栽培拔擢于平时复训诫叮咛于临事昭其鉴戒朂以公忠千古遭逄岂易得此【臣】自顾何人叨
　　恩若是感深以泣喜惧交萦当即望
　　阙九叩谢
　　恩惟有凛遵


　　皇上髙厚生成之至徳耳为此缮折恭
　　谢不胜激切感悚之至谨
　　奏
　　观汝奏词意甚诚切朕甚嘉之
　　同日又
　　奏为据实条陈事【臣】防






　　之处商贾之多甲天下所产之米有限不敷所食所以米价不时昂贵民间常有乏食之虞也伏念我
　　皇上轸念民依深思逺虑广东既有积谷一百六十余
　　万石尚恐不足又
　　命广西运谷三十万石以僃用又有运谷捐监之例所以捍患僃灾者已极周详矣若使此各项积谷实贮在仓而所在官司因时粜赈何忧米缺价贵窃揣其中必有仓谷亏空之不然则有司奉行未善以致上无以仰答
　　天心下无以急拯民困【臣】愚以为当及时一面严查仓储一面酌定永逺无之法以收实效管窥所及约有四条敬为我
　　皇上陈之
　　一宜彻底盘查以清积也州县有司贤愚不等












　　一宜审其地方以均积贮也广东疆域辽濶有一府所属之州县而相距数百里或千里者又各州




　　一宜核其损耗以杜妄报也东南之地不比西北


　　以司其事勤加省视或搧或晒又宜量其损耗准与销则司其事者既无推诿之处亦不得以霉烂妄报矣【臣】本迂愚又非其职而感荷
　　天恩末由报效见闻所及不敢不直陈
　　圣聴如果臣言可采伏乞
　　皇上勅部议覆施行谨
　　奏
