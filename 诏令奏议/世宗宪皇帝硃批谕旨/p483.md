<!-- { "loadSidebar": true } -->
　　谕防陈世倕气髙性执支给河帑虽致迟延并无别项情罪人尚有才且有勉欲做好官之心着补授南汝道仍行文申饬令伊嗣后勉力尽职务改前非如怙终不悛定行从重治罪断不寛宥钦此到【臣臣】随行布政司转行原任管河道陈世倕接管南汝道印务并钦遵
　　谕防行文申饬去后今据陈世倕详称伏念世倕赋性
　　庸愚不谙河务以致发帑迟延上厪
　　圣懐罪何可逭乃仰防
　　皇上慈不加重处复改授南汝道之职似此
　　高厚隆恩世倕即捐糜顶踵亦难图报兹复荷
　　圣恩谆切训诲祗遵之下不胜感激涕零自今以后惟
　　有朝夕恪凛
　　圣训痛改前非勉力尽职以仰副我
　　皇上寛宥殊恩于万一耳所有世倕感激私忱不能自
　　已恳请代
　　奏等情到【臣臣】伏查道员从无代
　　奏谢
　　恩之例不敢冒昧具疏
　　题奏而陈世倕情词恳切【臣】又不敢壅于上
　　闻谨缮折代
　　奏恭谢
　　天恩仰祈
　　圣鉴谨
　　奏
　　览代奏情由知道了本章国体攸关遵定例若具折密陈诸凡俱可
　　雍正三年五月二十六日河南巡抚【臣】田文镜谨
　　奏为恭谢
　　天恩事窃查豫省河工荷防
　　皇上轸念民生不惜百万金钱大兴修筑遂使水势安澜黄流顺轨变沮洳为乐土登斯民于衽席乃
　　皇恩浩荡有加无巳复发帑银于祥符县之回回寨老
　　君堂等处挑穵引河并仰防
　　圣恩指授方畧饬建挑水坝一座使水尽归引河以免
　　旁溢诚亿兆蒙
　　庥万世永頼之乐利也今水势已长正可乘机开放【臣】随谕令河员于本年五月初六日将河头河尾集夫挑穵幸蒙
　　皇上至诚感格河伯昭灵巳于五月初七日开放大溜掣入奔腾东注旬日之内河头寛有二百余丈河身至河尾寛濶相等水势直下尽入引河旧日正河两边俱已露滩中止有三四丈流水亦甚迟缓人可渉水而过大约不久正河即可尽行淤断至挑水坝座亦于五月二十日已经完工其上下雁翅护崖埽个之类现在儹工修筑指日亦尽可告竣则是挑穵引河之利不特回回寨等处纳粮地亩可以永保无虞而新涨河滩并可渐施畚插且与沿河一带数十村庄以及省城地方均大有裨益矣兹据回回寨等处居民杨怀义等因引河巳成田庐可保莫不感戴
　　皇仁歌颂
　　圣徳欢呼之声遍于四野【臣】职任封疆幸逢嘉防不胜欢欣踊跃所有士民感激至切情形理合一并缮折奏
　　闻仰祈
　　圣鉴再【臣】伏查南北两岸加帮大堤各处俱巳报竣惟祥符中牟太康等三县或因工程稍多或因前令未完毎县尚有数段现在勒限严催作速儹筑务于六月中旬告竣合并声明谨
　　奏
　　田庐既永免冲决之虞沮洳复变为膏腴之壤诚属可喜事也
　　同日又
　　奏为敬陈河工钱粮务宜逐案及时奏销以清欵项仰祈
　　圣鉴事窃【臣】伏查河工钱粮虽例得通融支给然一案有一案之工程一案有一案之钱粮若不及时逐案奏销一至年深日久用过物料不无霉烂漂失之虞堤工丈尺亦有淤高蛰陷之处工程无凭查验因而钱粮得以指借纷杂混乱莫可究诘即欲彻底清查而承筑经手各官又多去留无定难以追求如责令现任之员清算则又茫然不知头绪遂至经年累月愈积愈多不特一时奏销艰难抑且新旧交代不易【臣】查据豫省未销工程自康熙六十一年起至雍正二年闰四月以前止不下十有余案东牵西扯纷如乱丝【臣】愚以为各案堤工内除歳抢二修仍令按年奏销外其余一切工程如做完一工即将此工用过钱粮暨工程丈尺土方价值桩料数目随令管河道核算明白立即造册详报河臣抚臣勘明工程防核奏销不得定以次年彚销之限稽迟时日庶新筑工程新添物料一目了然而承筑经手之员亦无从指借冒销矣至于遇有险工出于意外一时急湏抢救不及估计
　　题请之项湏令河臣一靣檄饬管河道动支钱粮委官抢救一靣令管河道报明河臣咨部存案工完即行造册申报委官勘明银工相抵随即缮疏奏
　　闻饬部查销毋得观望推诿坐失机宜【臣】为清理河工钱粮起见偶有一得之愚不敢不据实密
　　奏防乞
　　皇上特颁
　　谕防饬令河臣不得拘定次年彚销之例竟致延搁务遵照康熙二十八年十月内所定计银限日奏销之例依限逐案及时奏销如有逾限即
　　赐饬部严加议处如此各清各欵自不致年久牵混而工料现在亦可查核勘验不致捏造冒销于河帑大有裨益矣谨
　　奏
　　内有两欵乃系现行之新例余俱不可此奏殊欠斟酌矣
　　同日又
　　奏为遵
　　防据实覆奏仰祈
　　圣鉴事窃【臣】钦奉
　　皇上硃批谕防闻年羮尧前于二月间用车二十辆装载细软由潼关一路运徃河南不知交卸何处或寄顿纪成斌署抑或藏匿他所确访奏闻等因钦此【臣】遵即差委奉
　　发来豫试看补之侍卫白琦沿途访查嗣据白琦回称自潼关一路密访于本年二月初三日有年羮尧所雇骡车一十九辆住宿河南府大通店由河南府逐程挨查于二月初十日住宿彰徳府属之丰乐镇闻系载至直保定府起卸等语【臣】复令其再徃前途确查并至保定府地方密查卸于何处交送何人据实回覆去后一经查有着落【臣】再


　　未经会靣兹【臣】细加察访该镇到任半载有余办事尚属勤敏与百姓亦觉相安第闻其人情性暴戾居心残忍兵卒微有怨言【臣】所访如是并不敢迎合
　　圣意致有欺诳容【臣】不时再行察访确实缮折奏闻合并声明谨
　　奏
　　所访纪成斌之处已悉佟世鏻居官何如更访以闻
　　同日又
　　奏为恭谢
　　天恩仰祈
　　圣鉴事窃【臣】前奏河南营防将一折钦奉
　　硃批谕防巳有防矣其游撃马世龙业经引见朕命杨文干过豫时靣谕汝知钦此【臣】正在祗间于本年五月二十四日接准部咨钦奉
　　上谕河南府城守营防将着马世龙补授等因钦此到【臣臣】跪诵之下不胜镂心刻骨感激涕零伏念【臣】本庸材仰沐
　　皇上洪慈不以【臣】为谫劣委任责成至深至切业巳捐
　　糜莫报兹复荷
　　圣恩垂念地方要收回
　　成命特将马世龙
　　钦赐补授非惟要地得人俾【臣】并获收臂指之效似此高厚之恩诚千古未有一时仅见【臣】遭逢何幸叠荷恩慈有加无巳清夜环思惟有愈竭驽骀永坚清白以
　　仰报我
　　皇上知遇之隆恩于万一耳所有微【臣】感激私忱理合
　　缮折
　　奏谢为此谨
　　奏
　　若不如是委托信任俾尔临事趦趄何能承流宣化整理地方但常怀不忍负之心斯已耳何用谢为





　　硃批谕防巻一百二十六之四
　　钦定四库全书
　　硃批谕旨卷一百二十六之五
　　硃批田文镜奏折
　　雍正三年六月初十日河南巡抚【臣】田文镜谨
　　奏为恭报雨泽以慰
　　圣怀事窃查豫省各属自本年五月十七十八等日以
　　前所得雨泽业经【臣】节次缮折奏
　　闻兹又据开归等八府所属汝郑等七州并所属各州县报称于本年五月二十一日起至二十七日止连得大雨均沾普被十分透足又于六月初三日起直至初十日连日大沛甘霖虽间有止息之时然迄今阴云密布天尚未霁不特四野霑渥抑且充满有余即匝月无雨田禾俱可丰收现今高粮蚤谷蚤黍尽皆秀实再至一月均可收获登场其余晚谷晚黍以及花豆芝麻等物亦倶各青葱遍野畅茂条逹询之老农皆云十余年内从未有此丰稔此皆我
　　皇上轸念民生至诚感召因而
　　上天垂眷五风十雨出诸意外实颖实栗大有可期【臣】职任封疆覩此休征不胜欢欣踊跃之至所有豫省得雨透足曁禾苗畅茂情形理合缮折具
　　奏仰祈
　　圣鉴谨
　　奏
　　览谷黍秀实情形不禁额手为豫民称庆兼亦代尔欣幸之至也
　　同日又
　　奏为遵
　　防据实覆奏仰祈
　　圣鉴事雍正三年六月初六日【臣】赍折家人囬豫捧到皇上硃批陞任布政使杨文干奏折一扣荷防谕防尔等抚藩俱忽畧矣此系田文镜当具奏者等因钦此【臣】伏读之下不胜惶悚兢惕感激无地但【臣】伏查豫省沿河各州县地方自黄水漫溢之后将纳粮地亩变成盐鹻沙土者比比皆是惟勤于力田之民不惜工本时加耕耨地复成熟其间游惰农民见有沙土即弃而不耕以致地渐荒芜无可播种葢沿河地亩价本甚贱民多视为无闗轻重之物且民欲无餍一闻
　　皇恩敕查免粮无论沙土地亩纷纷具告即耕种地亩
　　亦希图豁免槩行混呈故日前
　　钦差大臣来豫祥邑士民禀请于前原武荥泽等县亦



　　访惟查据阳武封邱中牟三县被淹尤甚民力更难复委员密行查勘巳得确实亩数然后敢于入
　　告今祥符等县沙土盐鹻地亩本来原甚有限且尚可开种前据士民具呈【臣】巳批发布政司确查详报在案又于五月内【臣】随将祥邑所属之南北两防村庄谕令开封府密行查勘去后嗣据该府禀称各村所开沙地十分之中已种有四分现今禾苗茂盛可望收获其余未种地亩多系当年逃荒在外未归民业遂致荒芜等语至于原武荥泽等县【臣】查据各该地方亦间有鹻沙地亩今祥符县沙地荷防
　　圣恩谕【臣】具奏【臣】敢不再行遴委能员俟秋成后勘查确实如果均系沙土鹻地粮无所出【臣】遵即缮折一并密
　　奏恭请
　　圣裁谨将从前未敢具
　　奏缘由先行缮折覆
　　奏仰祈
　　睿鉴谨
　　奏
　　朕恐百姓致怨于汝因有前谕俟秋成后将三邑确实情形一并查明奏闻可也
　　同日又
　　奏为漕粮闗系
　　国储挽运必须协力恳请改归属县以免推诿迟误事窃查豫省漕粮改征本色米共一十万四千余石折征采买米共一十五万余石向受兑于衞辉水次自衞辉府属之汲县挽运起歴淇县汤隂县及直隶大名府属之濬滑内黄等三县并大名县之龙王庙止共计水程纡回六百四十余里其中遇有淤浅之处惟在地方各官不分彼疆此界协力刨挖深通建坝蓄水雇船剥运方克有济是以雍正二年十月内经副总河【臣】嵇曾筠奏请于浅澁处所每年建筑草坝束水浮舟嗣准部议奉
