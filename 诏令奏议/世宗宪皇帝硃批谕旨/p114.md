<!-- { "loadSidebar": true } -->
　　一切灾祥实由朕与诸卿之所感召而至毫不可视为茫无凭而怀或然或不然之心也敬畏二字斯须毋忽
　　尔等所奏盐务一折留览但闻革退商人之后地方有司奉行不善以致通省无借穷民羣趋私贩而其伙内有恃强争夺殴击相伤等情此事甚有关系若不早为稽察处置恐致别生枝节尔等一面将情形据实奏闻一面加意料理不可稍为忽畧特谕
　　雍正二年八月初三日福建巡抚【臣】黄国材谨
　　奏为恭缴
　　谕旨据实奏
　　闻事窃【臣】赍折把总回闽恭捧
　　硃批谕旨一道到【臣臣】跪读之下仰见我
　　皇上至圣至明无微不照【臣】敢不据实奏
　　闻自干欺饰之罪伏查上年九月间更改盐政之初盐务未有头绪泉州沿海居住无借穷民三五成羣纷纷私贩甚至伙内恃强争夺相殴事诚有之【臣】等访闻随即委员前往各处一面严查私贩一面出示晓谕百姓并查明各处盐委员管理凡贩买小民止收正课听其挑卖不许勒索分文督臣与【臣】日夜留心稽察如稍有奉行不得法者立刻严行饬禁人心久已安帖并无私贩恃强争夺殴击相伤之处【臣】等身在地方何敢任其生事上厪
　　天心至盐价贵贱情由业奉
　　上谕折中定价令各县实力奉行不许高擡价値并饬行兴泉道一体遵行在案目下盐价已平地方俱各宁静今蒙
　　谕旨【臣】丝毫不敢忽畧加意料理断不致无借私贩之徒恃强争夺殴撃相伤以致别生枝节有负
　　皇上厪念地方民生之盛心谨将现在情形据实奏闻以慰
　　圣怀谨
　　奏
　　览奏朕之疑怀涣然冰释矣仍不时严为稽察可也
　　同日又
　　奏为恭谢
　　天恩事窃【臣】接阅家信内称六月二十九日奉
　　旨王景灏着补授四川巡抚西安按察司员缺着黄焜补授钦此【臣】闻
　　命之下不胜感激忻幸之至随恭设香案望
　　阙叩头谢
　　恩讫伏念【臣】以庸愚荷防
　　天恩稠叠有加无已【臣】长子黄焜前荷
　　主恩补授洮岷道寸长未効今又防
　　皇上格外洪恩补授西安按察使【臣】父子系何人斯一
　　门并沐
　　殊荣叠膺
　　异数至于此极虽生生世世长竭驽骀终不足以仰报万一惟有勉尽心力永矢血诚并朂【臣】子黄焜事事实心効力以期图报我
　　皇上天高地厚之
　　洪恩而已理合缮折叩谢
　　天恩谨
　　奏
　　任官惟贤才朕恩岂肯假借尔子黄焜似能称职王景灏材器颇优抚川可谓得人也
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前为【臣】子黄炳奉旨调补内阁学士恭谢
　　天恩一折钦奉
　　硃批【臣】跪读之下不禁感激涕零恭设香案望
　　阙叩头谢
　　恩讫伏念【臣】次子黄炳由内阁学士复防
　　天恩优渥补授刑部侍郎【臣】长子黄焜又荷
　　谕旨褒嘉旋防
　　天恩擢用西安按察使
　　主恩深重无以复加感激之忱铭心刻骨【臣】父子不知
　　生生世世如何图报方克仰酬我
　　皇上高厚之恩于万一所有奉到
　　御批理合恭缴叩谢
　　天恩谨
　　奏
　　览奏已悉当切切训勉伊等惟以眞实为务至诚不息天地所以悠久无疆诚之一字能笃信而固守之则尔之子孙绵远禄位正未艾也
　　雍正二年八月十九日福建巡抚【臣】黄国材谨
　　奏为微【臣】受
　　恩愈重恋
　　主愈殷叩恳
　　天恩准【臣】
　　陛见以伸瞻仰微忱事窃【臣】赋质愚蠢知识短浅仰荷高厚之恩畀以海疆重任两载以来虽时奉
　　谕旨不啻耳提面命但未获亲仰
　　天颜莫遂瞻云就日依恋之私【臣】实不能自已况【臣】叠
　　荷
　　皇上有加无已之恩虽经恭疏奏谢未获亲赴
　　阙廷叩谢
　　天恩【臣】心实难安查福建地方虽负山濵海事务繁剧有督【臣】觉罗满保在闽日久民情土俗无不深知而又能仰体
　　皇上爱民勤政之
　　圣心封疆宁谧人民乐业【臣】虽年老尚可驰驿来京不
　　过月余仰祈
　　皇上天恩准【臣】所请于封印后束装轻骑星驰赴阙瞻仰
　　天颜叩谢
　　天恩跪聆
　　圣训之下有所遵循而日夜恋
　　主之微忱亦得以少慰矣【臣】不胜恳切待
　　命之至为此具折伏候
　　皇上睿鉴
　　恩准施行谨
　　奏
　　览奏知卿出自悃忱但此行可以不必一者朕初承基绪政敎伊始尔等封疆任重不可轻离二者尔年非少壮驰驿长途未免劳瘁况濵海数省督抚中尔尚为朕昔年识面之人其余姓名向皆不知者咸请陛见俱未允行若止令尔来京伊等胥怀疑畏矣当祗遵朕谕相见有日惟将地方事务尽心经画为国家宣布德泽胜如往返驰驱仆仆道路也特谕
　　雍正二年九月初十日福建巡抚【臣】黄国材谨
　　奏为恭缴
　　谕旨事【臣】赍折把总回闽捧到【臣】前奏恭缴
　　谕旨一折奉有
　　硃批【臣】跪读之下仰见我
　　皇上爱民念切
　　天心与
　　圣心相为孚应是以丰年穰穰户乐盈宁天下臣民咸
　　歌
　　帝德于无疆也所有奉到
　　御批理合恭缴谨
　　奏
　　今岁各省雨旸时若满拟可书大有不料浙东有海啸之异沿海一带户口田庐被淹朕心深为悯恻已谕该
　　抚等多方救济矣密迩隣省谅必闻之
　　同日又
　　奏为恭缴
　　谕旨叩谢
　　天恩事【臣】赍折把总回闽捧到【臣】前奏恭缴
　　谕旨一折钦奉
　　硃批【臣】跪读之下不胜感激悚惶之至伏念【臣】父子防皇上格外天恩委曲成全加意训诲【臣】若不思竭力报
　　効而徒窃位保禄庸碌僃员有负
　　主恩【臣】实犬马不如矣至于恃
　　恩纵恣【臣】父子断断不敢嗣后惟有恪遵
　　训旨仰体我
　　皇上提撕警觉之
　　圣心互为规戒交相砥砺务竭愚诚以图仰报
　　知遇洪恩于万一所有奉到
　　御批理合恭缴叩谢
　　天恩谨
　　奏
　　芸芸黔首乃
　　圣祖六十余年以来煦妪之仁所生聚者朕荷
　　付托之重夙夜靡宁故于在廷诸王大臣亦时时开诚诰诫惟愿君臣一德同心为亿兆谋衽席之安以期仰承
　　皇考保民如赤之圣心而已尔其勉之以副朕怀
　　同日又
　　奏为恭缴
　　谕旨事【臣】赍折把总回闽捧到【臣】前奏恭聆
　　训旨指示查缉海洋贼盗一折钦奉
　　硃批仰见我
　　皇上睿虑无微不到于海洋贼盗行刦情形
　　指示纎悉靡遗又
　　谕以实力奉行不许茍且塞责【臣】跪读
　　谕旨实切悚惶兢惕益当严饬属员实力奉行断不敢茍且塞责虚应故事更不敢阳奉阴违有负我
　　皇上训勉之至意所有奉到
　　御批理合恭缴谨
　　奏
　　朕之所望于卿等者正在此也果能言行相符则海疆士庶可以安枕无忧矣
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏恭缴
　　圣训一折钦奉
　　硃批【臣】跪读之下伏念我
　　皇上恩同覆载
　　明并日月
　　寛已往之愚防矜全格外
　　防将来之后效勉励频加【臣】恪遵
　　谕旨事事检点留心访察如有属员贪婪不肖者立即题叅以副
　　皇上澄清吏治爱惜民生之至意所有奉到
　　御批理合恭缴叩谢
　　天恩谨
　　奏
　　激浊清固为第一要务然不可稍涉寃抑朕前谕公之一字须时刻奉为指南
　　同日又
　　奏为恭缴
　　谕旨叩谢
　　天恩事【臣】赍折把总回闽捧到【臣】前奏恭缴
　　谕旨一折钦奉
　　硃批【臣】跪读之下不胜惶悚战栗之至随将
　　谕旨传与督【臣】觉罗满保钦遵讫伏念【臣】赋性愚昧受皇上恩施至优极渥若不思报
　　主而存私欺饰于
　　圣明之前断断不敢惟见我
　　皇上御极之初




　　见令其不拘何处行走学习成人实未敢荐入孝廉之
　　列也今蒙



　　御批理合恭缴叩谢
　　天恩谨
　　奏
　　前车之覆后车之戒改过不恡其权在我
　　雍正二年十月十五日福建巡抚【臣】黄国材谨
　　奏为奏
　　闻事窃查今年福建地方雨水调匀目下各府晚稻俱已收获年成甚好米价照常福州府每石八钱九钱不等兴化泉州二府每石九钱一两不等漳州府每石一两一二钱不等延平建宁汀州邵武等府每石八钱九钱不等各府地方宁谧人民安堵理合奏
　　闻以慰
　　圣怀谨
　　奏
　　据奏稻己登场民情安堵朕心深为欣悦
　　同日又
　　奏为恭缴
　　谕旨事【臣】赍折家人回闽捧到【臣】奏缴
　　硃批接济浙江米石一折钦奉
　　硃批【臣】跪读之下伏念【臣】赋质愚钝荷防
　　皇上训诲勉励至再至三惟有恪遵
　　圣谕时刻以实力奉行四字敬谨勉励力图报効以期
　　仰副我
　　皇上谆谆敎诲之至意所有奉到
　　御批理合恭缴谨
　　奏
　　实力奉行四字乃我
　　皇考四十余年谆谆诲朕之
　　训旨也朕谨志不忘今愿与卿等共勉之
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏报雨水一折奉
　　有
　　硃批【臣】跪读之下仰见我
　　皇上圣不自圣时刻以敬
　　天勤民为心虽治臻熙皥户庆盈宁犹时凛
　　监观益昭诚敬兹颁
　　谕旨令【臣】等共凛
　　天心之感应而又勉之以敬畏戒之以毋忽【臣】惟有刻刻以敬畏自勉不敢一毫怠忽以期仰副我
　　皇上加意训勉之至意所有奉到
　　御批理合恭缴叩谢
　　天恩谨
　　奏
　　对
　　天以敬持已以诚操存无间庶可仰不愧俯不怍也
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏防
　　赐诗扇恭谢
　　天恩一折钦奉
　　硃批【臣】跪读之下不胜惶悚感愧之至伏念我皇上圣明洞鉴逺迩不遗督【臣】觉罗满保与【臣】同城共



　　皇上之照临如日月之中天无微不及也至于【臣】自幼
　　食贫茹苦僃极艰辛自防
　　圣祖仁皇帝天高地厚之恩歴任内外四十余年方得从容度日【臣】今现有九子长子黄焜次子黄炳俱防
　　皇上天恩擢用侍郎臬司四子黄炜陜西干州知州六子黄焵骁骑校其余诸子或在京城或在涿州俱有房屋可以居住各有薄产可以养赡成立者得食
　　天禄年幼者薄有家产【臣】若再营心家计不刻苦自励实犬马不如也况【臣】年已六十五岁即竭力报効恐无多日【臣】岂肯辜负
　　主恩以干
　　天谴至于【臣】之操守
　　皇上自有
　　睿鉴【臣】惟有恪遵
　　圣训以戒之在得四字时绎之以自警实心黾勉竭力
　　图报以仰副我
　　皇上敎诲矜全之
　　盛心而已所有奉到
　　御批理合恭缴叩谢
　　天恩谨
　　奏
