<!-- { "loadSidebar": true } -->
　　皇上天恩于万一耳所有原奉
　　硃批奏折理合恭缴谨
　　奏
　　凡事言之易行之难而改过为尤难总在汝肯奋勉与否耳便能沽名钓誉令内外一口赞扬争奈朕不喜巧诈何众人造福尚在未然朕之加祸已先及矣如法敏杨名时郑任钥裴度张楷伊都立皆是榜様也勉之慎之








　　硃批谕防巻一百三十六
　　钦定四库全书
　　硃批谕旨巻一百三十七
　　硃批孙国玺奏折
　　雍正六年二月初十日浙江杭州府知府【臣】孙国玺谨
　　奏为奏请
　　睿鉴事窃【臣】至愚极陋备员州县于雍正四年八月引见幸荷
　　皇上简授开封府知府曽面奉
　　谕旨准【臣】折奏【臣】跪聆
　　天语感激无地縁抵开封府任未及一月复奉旨调补杭州府知府自到任以来夙夜奋勉极图报效幸在省防凡一切地方事宜俱就近详禀督【臣】李卫商酌办理【臣】不敢稍存偏私之见故未曽冒昧具折上渎
　　宸聪今防
　　特旨补授福建汀漳道闻
　　命之下曷胜感戴惶悚伏念闽省山海交错民风刁悍




　　奏
　　朕但知为人之道端本为是逐末为非至于内外居官法则朕未身歴一事纵有所闻亦自信不及仍是从前面训之旨汝果肯敬奉力行一生用之不尽莫移初志勉之密奏事件遵照前谕仰副朕意毋违
　　雍正六年十一月初三日福建台湾道【臣】孙国玺谨
　　奏为奏请
　　睿鉴事窃【臣】于雍正六年正月奉
　　旨补授汀漳道【臣】随恭缮折
　　奏钦奉



　　简任之殊恩臣自本年七月十三日抵汀漳道任于八月十二日奉督抚调赴署理按察司事至十月十八日交印卸事现在星驰台湾受事其闽省利弊就【臣】一得之愚敬另具折奏
　　闻至台湾事宜容【臣】到任之后详悉察访确实倘有应奏之处再行恭缮折
　　奏所有原奉
　　硃批奏折理合恭缴谨
　　奏
　　今已将尔调任盐驿道所奏二折事宜到省时面与督抚臣共相商酌妥议奏闻至于严定聚众处分朕意可以不必但遵循现行则例不寛纵市恩瞻徇沽誉一一执法不挠人亦自知警惧假若处分倍严而奉行不力徒归怨于朕而已于事未见其益总在尔等详细筹画具奏如应具题禀明督抚防题可也其催徴民欠之奏今朕业经寛免可无庸议
　　同日又
　　奏为敬陈下悃仰祈
　　睿鉴事窃【臣】于雍正四年八月引
　　见之日得防
　　天语垂问【臣】母年纪【臣】跪对之下面奉
　　谕旨俟【臣】母八十嵗令【臣】预期
　　奏请
　　颁赐扁额钦此钦遵是【臣】母之叨
　　光荣者至优至渥有生之日皆
　　圣主恩赐之年【臣】兹奉
　　命调台伏查台湾诸臣无带眷之例况【臣】母年老龙钟势难航海现在寄居漳郡【臣】远隔重洋职任地方不敢擅离伏恳
　　皇上悯念【臣】母孀节所生只【臣】一子
　　恩准【臣】于一嵗之中回漳省视一二次仍即驰赴地方
　　办事俾【臣】公私得以两全皆荷
　　皇上之慈【臣】不胜衔结瞻恋之至谨
　　奏
　　览汝奏请朕甚嘉悦已另有旨矣
　　雍正七年四月十一日福建台湾道【臣】孙国玺谨
　　奏为
　　圣恩之高厚难名仰申微【臣】谢忱事窃【臣】于本年二月十一日接防抚【臣】牌行准部咨开雍正六年十二月十一日内阁交出
　　上谕一道到【臣】防
　　皇上天恩念臣母年老母子相依至情将福建盐驿道刘藩长调补台湾道以臣调补盐驿道俾【臣】得以晨昬奉侍闻
　　命自天感激无地又于本年二月十五日准台湾镇【臣】
　　王郡家人恭捧
　　皇上钦赏到【臣】复准王郡宣传
　　硃批谕旨尔可传旨与孙国玺亦令伊奏折不必特遣人来或随巡台御史奏折之便或送交该督抚转奏钦此钦遵【臣】跪聆
　　圣谕恭设香案望
　　阙叩头谢
　　恩祗受伏念【臣】何人斯防
　　皇上特恩格外陞迁俾得遂侍飬之私悃复荷
　　锡赉便蕃
　　赐以上方珍品是【臣】母子之荷
　　旷典者诚千古所仅见也涕泗感激镂心刻骨惟有益
　　矢公忠勉竭犬马以仰报
　　髙厚于万一耳惟是【臣】既防
　　圣恩特调盐驿道则非远隔海洋嗣后倘有


　　圣谕遵行所有【臣】感激私衷理合具折
　　奏谢伏乞
　　睿鉴谨
　　奏
　　览
　　雍正七年十月初六日福建按察使【臣】孙国玺谨
　　奏为恭谢
　　天恩仰请
　　准【臣】引
　　见事窃夲年六月二十四日新任台湾道【臣】刘藩长抵任【臣】交代清楚随即起程于闰七月初三日抵省禀明督抚二臣给假赴漳迎母就养复奉
　　圣恩特擢【臣】福建按察使【臣】闻
　　命之下感激惶悚莫可名状惟有竭尽愚忱实心实力
　　恪供厥职以图仰报
　　髙厚于万一但念臬司为通省刑名总滙【臣】智庸识浅
　　膺斯重任非仰赖
　　圣明指示曷克遵循伏乞
　　皇上念【臣】愚昧
　　恩准赴部引
　　见俾【臣】得恭觐
　　天顔跪聆
　　圣训凡事遵照敬谨办理庶免陨越不特于地方民生
　　有益而微【臣】恋
　　主之心亦得稍遂矣为此谨
　　奏
　　凡为臣子者惟当勉一公诚事事无欺无隐与君上一徳同心为要朕因观汝可成大噐所以不次擢用谅汝必不忍负朕也虽然每遇与汝共事之同寅上司人等偶一言及未有不称道汝者朕少渉疑料汝必由俯仰浮沉取悦干誉之所致今果然矣朕深为之寒心如蔡仕凂汝转托程元章一事在他人尚不肯欺隐而据情奏闻于朕不知孙国玺具何肺腑竟能隐忍而欺朕似此不明大义不别重轻卑陋乡原小人之形态岂能受朕知遇之人物耶殊大失朕之期望矣
　　雍正八年二月十二日山东布政使【臣】孙国玺谨
　　奏为恭谢
　　天恩恳请
　　圣训事窃臣奉
　　特旨补授福建按察使未及三月又防
　　特恩陞授山东布政使闻
　　命之下感激涕零随经具详福建抚臣代
　　题恭谢
　　天恩于雍正七年十一月初十日自闽起程于雍正八年二月初二日抵任现将陞司费金吾送到交代册籍确加查核并将费金吾所交一应地方事件次第料理外惟是山东山海之区地方辽濶政务殷繁【臣】才庸识浅非荷
　　圣明训诲指示曷克遵循伏乞
　　天恩允【臣】于接受交代清楚之日束装赴京恭觐天顔跪聆
　　圣训不独犬马恋
　　主之忱得以稍慰于地方民生均有禆益矣为此缮折
　　具
　　奏伏乞
　　皇上睿鉴批示遵行谨
　　奏
　　甫经到任地方事务紧要不必来京
　　同日又
　　奏为恭谢
　　圣训据实奏明事窃【臣】前奏恭谢
　　天恩一折奉到
　　硃批【臣】跪读之下不胜惊惶战栗之至伏思【臣】何人斯
　　防
　　皇上天恩由知县歴擢藩司
　　恩逾常格今又谆切
　　训诲至于如此是
　　圣主犹以臣尚可敎诲故不即加严谴而使自知警省
　　改悔心非木石受此
　　隆恩何敢稍有欺隐【臣】于上年七月间自漳州赴省路经泉州府旅邸忽有人持蔡仕名帖口称奉伊主母之命求【臣】转致学【臣】程元章将伊子未经与试者准作科举入场等语【臣】以事闗
　　大典岂容弊混即经面叱并将所开小单掷还及至省时见程元章巳经卸事调署浙江藩司即日起程赴任是以将此情由告知并言蔡仕现署浙抚印务即此辗转央情一事可知其人品不端此等之人湏当留心防范等语今程元章现在不敢一字渉虚者也【臣】因其事已将伊家人面叱又经与程元章说知使其留心防范是以未敢复凟
　　宸聪此实【臣】愚昧昬聩之所致百喙何能辞咎但以【臣】为有心畏惧蔡仕而故为欺隐则【臣】犬马不如矣今防
　　恩旨训诲【臣】从此惟有时刻儆省事无大小茍有见闻
　　断不敢一字隐漏伏恳
　　皇上天恩格外原宥【臣】生生世世矢图报效于无既矣
　　为此据实陈明伏祈
　　圣鉴谨
　　奏
　　似此理屈辞穷之辩何益将蔡仕为伊子转托求情一事另具奏折防来
　　雍正八年四月十一日山东布政使【臣】孙国玺谨
　　奏为奏
　　闻事窃照东省耗羡归公从前毎正银一两加耗一钱八分于一八之内各州县扣留公费银一分又听出解费运费部饭库饭等项名色共银三分外实提解耗羡一钱四分又于一四之内分别州县大小扣除养廉若干外余银解司归入耗羡项下又于听出解费等项银三分之内除偏僻州县实支脚费银三毫冲繁州县实支脚费银三厘三毫外余银另行解司归入充公项下自上年署抚【臣】费金吾将东省公费不照从前一分之例按照直隶大中小州县分别冲僻繁简定数扣支至各州县起解银两亦照豫省之例分别道里远近支给脚费实属至公但冲繁州县仍听多支银三厘未经改正似属遗漏至解费运费部饭库饭等项名色亦仍另扣各自起解归入充公项下其余扣除养亷之外方全作耗羡起解【臣】思从前冲繁州县三厘原因公费未分州县之冲僻俱照一分扣除且脚费未分道里之远近俱照三毫扣除未免苦乐不均是以有此三厘之多扣也今养廉公费俱分别冲僻支给即脚费又照远近分别扣除则此多扣三厘实出无名未便听其影射重复应请嗣后大中小州县一例起解至提解耗羡原为地方公事动支是各州县正项之外止应有耗羡一款凡一应解费运费部饭库饭名色原属相沿之谬悉应革除今年钦奉
　　恩旨蠲免耗羡二分在各州县徴收一六耗银除养廉若干及公费脚费若干外其余应总为耗羡一款全数解贮司库在司中亦不必另立耗羡充公二项名色除正项外所收耗羡存贮一处凡遇地方公事应行动支详报督抚批准支给嵗底报销如此则款项不繁稽查亦易而上下经胥亦无从舞弊矣再照部饭等项向在本项内支给库官库吏养廉向在库饭项下支给今若彚为耗羡一款则将来部饭等项以及毎年库官库吏养廉均应在司库耗羡项下支给除详明督抚两臣外理合具折奏
　　闻谨
　　奏
　　类斯等务自应向督抚二臣熟计详商将尔所奏逐一请敎田文镜而行可也
　　同日又
　　奏为吁恳再宽首报隐匿地亩之限期以广
　　皇仁事窃照各省隐匿地亩荷防
　　皇上屡颁
　　恩旨宽其限期令民自首百姓感激
　　洪恩陆续首报陞科者所在多有而其间愚民无知尚在因循未经首报者亦或有之今查东省于雍正六年八月初二日奉到部文钦奉
　　恩旨准其宽限又经抚【臣】岳濬题请再宽半年之限于七年十月二十六日限满但【臣】检查案巻有首报原在限内及经司府驳查明白详覆到日已在限外不便彚入自首案内题报者经前司【臣】费金吾因其限期已逾批令归入劝垦案内彚报【臣】思此等自首隐匿之案现在已逾定限若照例治以隐匿之罪则当其首报之初尚在限内似非我
　　皇上屡次宽恩之至意若归入劝垦案内则又俟十年之后方行起科查此地现在成熟岂容以熟作荒转令起科于十年之后可否仰恳
　　天恩再宽半年之限准其自首则不但此等首报原在
　　限内以驳查而致违限者得以邀
