<!-- { "loadSidebar": true } -->
　　何怯懦至于此极但不知米价曾否依从减去假若彼时惶惧业已依从减价则汝此廵抚之任犹可腼然居之乎此等越格不法之事竟如是草草完结成何体统刁民如未看透汝等伎俩岂敢猖狂若此此风一长恐类斯举动接踵至矣折内尚奏称非威不畏等语殊属无耻可笑之至有玷朕之任用且大负朕之期望也
　　同日又
　　奏爲仰请
　　圣恩事窃查闽省自上年歉收之后米价渐长今嵗雨水过多天气寒冷禾苗兴发甚晚所以米价日腾除省城延建邵武福宁等各府州尚有市米以及存仓积谷可以支持外其余如泉漳兴化汀州等府米价日见髙昂民间类多乏食而泉漳爲尤甚【臣】再三拨救运济但二府民居稠密且粤省潮州府来闽搬运者又复帆樯不絶所需甚广势实难周兹幸台湾大小二麦并早谷登塲【臣】即委督标守僃邱朗星夜赍文前往斟酌采买市米并令道府先将沿海各县易于登舟者动拨仓谷五万石运赴漳泉查刻下泉漳二府人民赴省就食者日至三四万人【臣】竭尽驽骀恊同文武诸臣刻刻留心安辑约束料理至新谷收成百姓始得安心乐业【臣】以庸材谬当大任凡事不敢不始终筹画闽省生齿浩繁全頼本地产米并江省粤省收成不薄然后方保无虞今粤东自顾不遑且大为闽省之累本省自五月以来雨水调匀但禾苗兴发既晚分数必减即至收成后米价必不能平若不预为之计万一至期歉收将何救济今【臣】虽现在檄司借支库银委员前到江西采买以备将来之用但查江省现已遏籴窃恐无益仰恳
　　圣恩勅谕江西抚【臣】裴度饬行各属动拨在仓积谷碾米十万石各令运至闽省交界处所【臣】委贠赍持脚价前往盘运来省分发各府粜卖查江西产米之乡似可通融除此之外可以仰给者惟江浙两省查浙江原非有余之省况【臣】业已发银委员采买不便再令资助江南本地所产既饶而湖广之米日至苏州者不可胜数【臣】查苏州之米湏从乍浦由海运来闽惟用北风今值南风之时待至北风之为日尚早如至期闽省收成不薄约可支撑除江西一路外无他求否则【臣】必湏动发库银委员往苏采买合先
　　奏明【臣】縁边海重地食为民天近日各府虽各安帖若至无可如何之后必不能保其不滋事端也伏乞
　　皇上睿鉴谨
　　奏
　　此等情形何不预先奏明而为斯临渴掘井之计今已时届仲夏乃云若至无可如何之后必不能保其不滋事端是何言欤且计闽省存留新收米谷有三十五万余石各府监谷一百四十二万余石折内总不提起作何动用第言动发库银向隣省各处采买则前项谷石谅皆亏空无遗矣尔所司者何事尔之身家性命事小朕之亿万赤子闗系紧要今于尔奏到之日已即勅谕江西抚臣裴度速碾米十五万石运赴闽省交界尔其遵照部文速速料理朕用尔为闽抚大误矣将此谕俟髙其倬到时与看
　　雍正四年六月二十二日福建巡抚【臣】毛文铨谨
　　奏为新稻将次登场人心大定特折奏
　　闻仰慰
　　圣懐事【臣】前因闽省各属米价日腾民间类多乏食【臣】再三拨救今幸六月中旬以来如漳泉兴化等府收获甚早之处新稻渐已登场米价稍减省城虽有早稻但收割较迟延建邵多种晚禾刈获尚需时日所以米价如旧然人心俱巳安帖矣自五月以及六月上旬米价贵时【臣】深虑山海之区游手好闲并一应不逞之徒借名滋事故预先密札各属刻刻留心防范除平粜仓米外仍令各取烟户册查明实在无可如何之穷民即为赈恤如省城按照烟户册穷民各给米数次外其余各府属缺米巳甚之所日于各门煮粥省城系【臣】同司道府县捐给各府系各该地方官及本处冨户绅衿捐助【臣】愚以为先将实在穷民安顿外其余有田产有艺业可以支持者烟户册内开载甚明若敢纠众强借强抢此即天性凶顽而别具肺肠者也自当严行锄治查自米贵以来各属禀报强借强抢虽亦时有然实在穷民既多安顿此外滋事奸民未有不即时拏获分别究处者至于各处田禾【臣】差人验勘自五月中旬以后各府雨泽不齐且禾苗亦不能十分畅茂【臣】细询田父野老云十日半月之内若得甘霖大沛尚为有年等语【臣】即通行各属防诚祈祷昨于二十二十一两日省城大雨四郊霑足窃料外郡于此二日内亦断无不霑足之理闽省亿万生灵无不仰頼
　　圣徳感召
　　天和得免流移理合一并奏
　　闻仰慰
　　圣懐伏乞
　　皇上睿鉴谨
　　奏
　　去冬今春不能未雨绸缪早为计虑致贻朕无限忧懐今何顔复具此奏髙其倬业已到闽可不湏汝无用之烦渎也
　　雍正四年七月十八日福建廵抚【臣】毛文铨谨
　　奏为
　　圣恩浩荡【臣】罪无辞事窃【臣】于五月十四日具奏闽省米贵情形并请可否
　　勅谕江西抚臣动拨存仓积谷碾米运闽接济各縁由
　　钦奉
　　皇上硃批【臣】跪读之下恐惧慙惶无地自容荷防皇上天地包容【臣】惟有感激涕零而已至于捐积监谷除上年已卖未补及借给兵米并亏空防追各报部有案外其余实无亏空但縁闽省不啻万万生灵日食甚多不敢徒恃仓储然于迫之时已皆动拨协济【臣】于各处采买动拨并招商客贩籴作此举动者实因愚昧无知过于忧思深虑本年万一荒歉若仓储一尽外籴缓不及时岁内尚可支持而次年春夏不免掣肘即【臣】
　　奏请动发江西之米亦为次年春夏计也今幸六月



　　各处米价无不渐减而各属仓谷多有节存以僃急除俟饬行藩司查明存拨数目彚详到日据实造报户部外【臣】縁荷
　　严纶不胜俯伏待罪之至谨
　　奏
　　既将地方贻误至于此极则已负重罪矣何犹言待罪耶
　　雍正四年八月初四日福建巡抚【臣】毛文铨谨
　　奏为奏
　　闻事窃本年丙午科乡试【臣】例于八月初六日入闱供事所有盐课赢余以及八月初六日以后地方事宜容【臣】出闱后另行具
　　奏理合陈明伏乞
　　皇上睿鉴谨
　　奏
　　地方事宜无庸尔另奏件件悉听从髙其倬一心办理不为掣肘不立异同即尔之功也
　　雍正四年九月十六日福建巡抚【臣】毛文铨谨
　　奏为奏请
　　圣训事窃查备荒之道莫善于社仓而社仓之设其于
　　边海尤宜【臣】细察闽省自奉
　　谕防之后各属既已无不遵行然而大有成效之处至今尚少【臣】现拟将各州县分别上中下三等上等者立为十二区中等者立为十区下等者立为八区毎区通计村庄若干择适中之地令设仓厫毎遇秋成地方官善为劝导就近运贮各存村荘仍令推一殷实诚笃之人轮流执掌倘遇荒歉即以某区所捐之谷借赈某区人民其仓就令本区之人挨甲看守凡诸出纳务湏通区共见共闻各该州县如果措置得宜劝导有方毎区各捐谷至二千石者应否容【臣】彚题给以纪录一次以示奨励【臣】未敢擅便合先奏请
　　圣训谨
　　奏
　　此事一有考成势必至于逼勒输纳万万不可者也雍正四年十月十二日福建廵抚【臣】毛文铨谨
　　奏为仰恳
　　圣恩事窃【臣】衙门笔帖式端揆【臣】查其为人鲠直奉公守法故【臣】特委伊在于水口闗盘查私盐自伊任事之后上游私盐甚少即督抚之差船至闗亦必逐一盘查不少假借又如凤山县下淡水廵检魏如玉居官亷能办事勤敏因陞授江西南安府照磨经【臣】两次咨部请留接准部咨行令具题再议又经【臣】防同督【臣】髙其倬
　　题请留闽俟有相当之缺补用在案又如淡水同知王汧接准部咨因前任广西恭城县任内检验不确降二级调用【臣】查王汧不事昵比不畏强御凡海洋船只一有可疑搜剔查拏不遗余力昨勦抚水沙连等社业经督臣防委王汧帯兵进攻且【臣】已商之督臣嗣后台府凡有恃财不法藏匿奸匪事发皆欲委该员抄逐经理此实可信之员也除端揆【臣】不过将其奉公守法之处奏明魏如玉请留补用业已具
　　题所有王汧【臣】现在缮本防同督【臣】髙其倬具本题留到日仰请
　　皇上天恩俯准将该员帯所降之级留任海疆幸甚谨奏
　　进贤退不肖乃尔等职分之所当为但看陶范张道沛即可知尔取人之识见矣凡百听高其倬行自无错谬此奏皆可不必
　　雍正四年十一月初九日福建巡抚【臣】毛文铨谨
　　奏恭请
　　皇上圣安
　　朕安今已将尔陞用尔不可因离任遂怠于所事于新任未到之前更当竭力料理俟新抚到日将一切未了各件一一交代明白方为大臣之居心也若稍疎懈致有错谬至京何顔见朕
　　同日又
　　奏为奏明事窃惟延平府应存仓谷虽据该知府张道沛屡次详称奉前任督臣谕令碾米救济兵民所有米价现发各县买补委非亏空等因【臣】缘前项谷石既无实贮不敢轻信经【臣】
　　题防请
　　防革职究追在案查该员经委管闽海闗事务虽现今并无侵蚀钱粮情但或恐尚有朦混之处故特委泉州府知府张无咎接管令其彻底清查倘少有营私漏报【臣】即据实题防理合
　　奏明谨
　　奏
　　方寸中但秉一公字何事不办
　　同日又
　　奏为奏
　　闻收成分数现今米价事窃查闽省约计各属收成俱有七八分不等现今米价福州府属毎石一两以及一两三四钱不等惟罗源县八钱五分兴化府属毎石一两一二钱不等泉州府属毎石一两四五六钱不等惟晋江南安二县一两八九钱漳州府属毎石一两三四五钱不等惟龙溪海澄二县一两七八钱延平府属毎石一两二三钱不等惟顺昌县一两六钱建宁府属毎石一两一二钱不等惟夀宁县一两八钱六分邵武府属毎石一两以及一两五分不等惟光泽县九钱汀州府属毎石九钱一两以及一两二三钱不等惟上杭永定长汀等县一两五钱以及一两七钱台湾府属毎石一两二三四钱不等福宁州属毎石一两一钱惟宁徳县一两六钱五分【臣】谨具折奏
　　闻伏乞
　　皇上睿鉴谨
　　奏
　　据奏收成分数米价情形深慰朕懐
　　雍正四年十一月二十八日福建巡抚【臣】毛文铨谨
　　奏为奏
　　闻事窃查本年七八月间浙江台州府所属黄岩洋面频频失事盗徒多属闽省之人【臣】等无分水陆吃严拏所有盗窝业经缉获盗伙亦获多人惟盗首陈尾潜逃今已于十一月二十二日准水师提【臣】蓝廷珍咨报盗首陈尾已于本月初七日在平海地方拏获解至广东潮州府请拨潮州镇臣衙门兵役协解来厦等情除俟解到日听督【臣】髙其倬同先获盗窝盗伙一并押赴浙江抚臣衙门审题外理合奏
　　闻谨
　　奏
　　此案盗首不致漏脱先后缉获多名甚属可嘉
　　同日又
　　奏为奏
　　闻事窃查漳浦县匪类黄尾门插榕树青枝为记欲圗
　　进城抢刦富户一案经【臣】节次奏
　　闻钦奉
　　硃批【臣】钦遵
