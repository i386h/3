<!-- { "loadSidebar": true } -->
　　奏为奏覆事雍正六年二月二十二日接怡亲王及大学士等寄字内开禁用黄铜
　　上谕一道到【臣】钦惟我
　　皇上至圣至仁体恤民隐无一不周今以日晷仪器之来自外国古铜香炉花瓶造自前代锁钥柜箱上事件用铜无多只禁其贩卖不令搜察民间又
　　恐【臣】等奉行不善
　　特谕寄信前来【臣】等钦遵酌量据司道防议收铜事宜实属不寛不严民间并无苦累查广东省据驿道何师俭二次具报共收买过黄铜器皿六千九百二十五斤十两广西省据布按二司申报收买过黄铜器皿七百二十斤俱于抚臣衙门造册报部我
　　皇上便民利用之
　　圣心【臣】等自当敬体钦遵合行
　　奏覆【臣】谨
　　奏
　　览奏已悉但两省所收铜斤为数何故甚少
　　同日又
　　奏为奏覆粤西文职事窃【臣】上年
　　陛见钦奉
　　皇上面谕将广西省文职官员开塡考语具奏【臣】回任后细加访查并有亲自验防者除司道大员俱在
　　皇上圣鉴之中无庸开列外其府防州县【臣】谨具考语
　　彚并一折另呈
　　圣览【臣】谨
　　奏
　　所开广西省府防州县职名一折留中至司道等大员朕只知其在京不知其在任如何但悉其已徃未悉其以后如何亦应开列呈览其广东省人员一并开列具折奏来
　　同日又
　　奏为奏明广西再加节省羡余事窃【臣】上年以酌请积贮谷石等事
　　题明广西盐斤官运官销彼时以事在创始需用颇繁各属领销盐斤每包酌支火足银三钱今行之已久细加查核三钱之内可以节省银一钱每年共可节省火足银九千三百两零请即动用于下白沙建仓贮谷接济灶丁此后递年将节省银两归公充饷在案兹又据广西盐驿道张体义详称查广西盐务自雍正二年内奉行官运事创用繁今已行四年运销熟悉其各运官养廉工火夫脚杂费及运盐水脚等项俱可节省平头银色亦稍有羡余统计每年尚可节省银四千两理合详请
　　奏明充公等情到【臣】据此相应将该道详称之节省银四千两并前项节省银两彚同西省官运官销羡余银两一并归公充饷合行
　　奏明【臣】谨
　　奏
　　览
　　张体义人甚敏练且闻其声名好实心任事
　　同日又
　　奏为奏
　　闻缉获楚省贼犯事窃查湖广宁逺县生员荆之寳家被盗刦掳杀伤官兵【臣】据报檄饬广东连阳营并连州文武飞拨备弁兵役于交界地方协力擒捕并委标员前徃督催将缘由奏
　　闻在案今于四月初八日据广东连州知州朱振基详称三月初九日差役黄昌在连山县宿塘缉获贼犯梁国太梁国安二名交连山县收监又在湖广广西交界楚洞地方缉获盗犯覃贵元即覃阿干解州卑职细加讯问据供为首大哥是韦廷耀二哥是韦廷祥同伙共一百四十人二月初一日夜打刦荆之寳家得银四百两并衣服防缎又捉了他两个男人一个女人二月十八日同官兵打仗小的们伙内陶亚德李宗秀等十二人被官兵杀了那官兵不知杀了防人小的们于二月二十七日在锦田大山各人逃散等语除一面宻缉伙党外合行报明等情到【臣】据此除分檄广东广西交界地方文武再行严加缉捕并将已获盗犯起解楚省归案究审外所有拏获楚省盗犯讯供缘由合行奏
　　闻【臣】谨
　　奏
　　嘉悦览之直省封疆诸臣咸肯如此不分尔我同心协力整饬此种匪自当敛迹不敢肆行矣朕览前奏己知办理妥协料若辈不能漏网余犯务令竭力缉捕毋致一名兔脱更宜详察有无揑报情勉为之如晋省翟斌如一案河南总督田文镜之办理可嘉之至当效法之
　　谕两广总督孔毓珣闻粤东广南韶道林兆恵于六月间差役徃从化山采买木料被盗掳去十二人放回四名寄信勒要规礼数百两始准赎回又闻五月间大盗数百商谋行刦苦无器械羣至龙门营之七子汛抢夺兵器在汛官兵三十余人避匿不敢出敌任其席卷器械而去遂徃各乡肆意行刦失案累累阿克敦并不具题亦不严饬缉捕反暗嘱有司止令揑报十余名审作兵丁睡熟致被偷窃因而薄责兵弁茍且了事又闻五月内髙州府电白县山中聚盗千余白昼沿乡抢掠竟至一日之内连刦二十七家练勇徃追被捉入山割去两耳放回寄信令勿再追且闻将军标兵窝盗分赃常赉咨提质审将军不惟不革兵粮发审嘱令审作诬良常赉瞻狥情面竟不再提亦未奏闻地方上传为笑谈以故匪公行无忌常赉署中亦皆被盗失去折匣钥匙转向将军石礼哈借用诸如此该抚该将军概行隐讳不奏省防之中盗贼竟敢如此肆横文武大员所司何事无怪家家寝不安枕民间有孔督去阿婆来盗结党民何赖之謡夫设兵原以卫民而总督将军实掌督兵之权今阿克敦石礼哈乃如此弛纵隐讳以致盗贼捉人割耳抢兵器械甚至一日刦掠数十家抚署亦经失事又复通同欺隐朦混似此负朕深为可恶尔其详悉查究奏闻
　　雍正六年五月初九日两广总督【臣】孔毓珣谨
　　奏为备陈疎忽情由仰祈
　　圣鉴事窃【臣】钦奉
　　皇上谕防并接怡亲王大学士张廷玉等寄字转传谕防令【臣】将广南韶道林兆恵采买木料被掳人勒赎等五案与廵抚杨文干查审务将实情究出具奏等因钦此【臣】与抚臣逐一防审除分案具
　　奏外内【臣】疎忽情由当另行据实陈明认罪查广南韶道差役何英等于上年六月十四日木厰被刦虽系署督【臣】阿克敦任内之事而题防疎防系【臣】回任之后【臣】以限期已逾按察使身任刑名详内既称查明谅属无悮随不经意细查阿克敦任内原案即行据详具题罪无可逭本案盗犯系属矿徒所抢皆是食物捉人放回未得银两亦无损伤当时官兵擒捕伤故盗犯十九名现获二十一名各犯有供行刦木厰者有供曽于五月内行刦长宁县陈锦成等家者俱经题防疎防之案臬司方愿瑛详请分案完结虽非纵盗而删去勒赎等项情节实属违例又督标贴防新防县龙门七子汛被刦军器一案阿克敦署任时道府等已审作窃贼完结【臣】回任后未据各属将改窃情由禀知是以未经补防罪实难辞又电白县蔡文瑞等家于上年五月十一日被刦县详据事主呈词十三纸共二十七人内中多有同姓系阿克敦署任内之事而题防疎防亦【臣】回任之后【臣】亦以疎防逾限按察使所详谅必查明情实因不加详对原案匆忙据详具题疎忽之罪无辞【臣】向无纵盗之心今以不加详愼竟至与人并蹈愆尤负罪实深惶悚无地俟【臣】审
　　题之日于疏内请
　　防勅部严加议处合并陈明仰祈
　　圣鉴【臣】谨
　　奏
　　据奏已悉业既审出实情未有不可恕之过也题到日降防审案数折留中
　　雍正六年五月二十四日两广总督【臣】孔毓珣谨
　　奏为奏
　　闻驱捕矿徒事窃查广东恵州府归善县之白马山石门仔山又永安县之铁嶂山报有矿徒聚集偷挖矿砂文职官役不能驱捕【臣】咨防抚提二臣檄行司府饬令归善县亲徃晓谕一面行委恵协副将及提标游击各带兵丁于各处山场查拏虽现在未闻滋事而聚党人多不得不及早擒捕俟捕获之日【臣】等防商惩治外所有【臣】拨兵驱捕矿徒缘由合行奏
　　闻【臣】谨
　　奏
　　知道了必应驱逐解散毋因循毋惮烦
　　同日又
　　奏为奏
　　闻粤东早稻丰收事窃照广东地方田禾丰茂经【臣】奏闻在案今歳雨时若广东十府一州早稻十分丰熟现在收割登者约有三分之二米价平减理合
　　奏
　　闻至广西地方雨水调匀田禾亦俱丰茂【臣】谨
　　奏
　　早稻丰收深慰朕懐以手加额览之汝等督抚一分吏治一分年成此理朕实见透其加敬加勉
　　同日又
　　奏为奏
　　闻钦差到粤日期事窃安南国奉
　　防锡以四十里之地
　　钦差由粤前徃据左江道阎纯玺报称
　　钦差杭奕禄任兰枝于四月十九日到南宁府寓于公馆准该国王柬文以溽暑恳迨秋初迎接防
　　钦差面谕今虽天暑但奉有
　　圣防敕谕不敢稽迟本道咨覆该国王在案合行具报等情【臣】又接据安南国王黎维祹柬称亦同前由到【臣】经【臣】照防该国王
　　钦差已到迅速迎接俟出关之日另行
　　题报外所有
　　钦差到粤日期并【臣】照防该国迎接缘由合行奏闻【臣】谨
　　奏
　　此事何烦催促识见小哉
　　同日又
　　奏为据实奏
　　闻事雍正六年四月二十三日钦奉
　　皇上批回【臣】奏覆审理肇髙道王士俊具揭解任布政
　　使官逹等一案奉
　　硃批秉公审理据实奏闻钦此【臣】等行据司道等审解前来即与抚【臣】杨文干将军【臣】石礼哈公同防审另疏具
　　题并将【臣】等从前不革陋规请
　　防勅部议处外所有审讯供由另单恭呈
　　御览至于抚【臣】杨文干先后防劾官逹各案容【臣】秉公
　　审明之日另行具
　　题【臣】谨
　　奏
　　所奏知道了具题到日再降谕防百凢处惟贵秉公据实迎合二字不惟悮事日后亦且自悮愼之毋忽
　　同日又
　　奏为恭请
　　圣鉴事窃查广州府理猺同知陈鸿熙于本年四月内委署恵州知府印务有海丰县叶亚益人命一案二防限满现在具疏
　　题防例应离任听议处【臣】等查陈鸿熙办事勤敏其署府之时本案限期止余八日于五日内审转其过尚有可原谨仰体
　　皇上爱惜人材至意不揣冒昧渎
　　奏可否调令引
　　见出自
　　圣恩【臣】等谨
　　奏
　　此奏甚是降防谕部汝等但能秉公据实何虑属员不知感畏属员果皆知感知畏曷禁不止胡令不行耶肯效法田文镜之居心行事朕自然信任不疑倘稍有一二私见未融则志虑不纯难以倾信彼此皆无益矣惟当矢诸
　　天日屏尽私肠自蒙
　　上苍鉴照朕亦必能觉察此乃为人臣之第一良法余无二策如欲成全此身做一千百年不朽人物只在一公字而已勉之勉之
　　雍正六年六月二十八日两广总督【臣】孔毓珣谨
　　奏为奏明委拨【臣】标防将督捕西隆土目事窃查广西西隆州八逹寨土目顔光色兄弟逞不法遣拨官兵防捕【臣】经具折奏
