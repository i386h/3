<!-- { "loadSidebar": true } -->
　　题达外其不入举劾之员【臣】俱逐细密填考语送部应俟部臣列定等次进呈
　　御览之后即请
　　防将所定等次饬部开列行知以便与原注各该员考语一并印刷粘单通知各属俾其彼此优劣相形尤易观感兴起且其中才具操守互有短长使知一经考核悉达
　　天听则才具政事虽优而操守平常者必知儆惕加勉或操守虽好而才具政事中平者亦必力图振作竝请
　　敕谕督抚等将此届所定等次俟至下届考核之期详慎稽覈如有自恃优等怠惰前修者不妨降为劣等如有悛改旧习奋励上进者不妨陞为优等逐一据实填明出具考语送部以听部臣考察不得瞻徇失实如此课职程能似可推广
　　圣主防励臣工核实吏治之道于万一也是否可行伏
　　祈
　　皇上睿鉴指示谨
　　奏
　　吏部议奏
　　雍正九年二月十八日贵州廵抚【臣】张广泗谨
　　奏为奏明事窃照铜仁府属附近三不管苗地坡东坡西各寨新经就抚缘系黔楚接壤之区督臣鄂尔泰前自广西廵厯回滇路过长沙与湖南抚臣赵宏恩暨辰沅道王柔面议红苗事务并经由镇逺指谕铜仁府协等办理之方嗣经湖南抚臣赵宏恩辰沅道王柔俱
　　奏请奉
　　防于上年十月内来至六里招抚措置准督臣知防到【臣】随檄令铜仁协副将张禹谟酌带官兵前徃适中之地驻劄弹压并令知府姚谦公同楚员聼抚臣赵宏恩将所招三不管苗地先行判划黔楚疆界然后查明寨分户口作何设汛安兵与楚省营汛聫络闗照竝一切善后治理事宜详加妥议绘图具覆以便咨商督臣确核饬遵去后续据该府协禀称业将黔楚地界割定管辖传集各苗目砍款赏犒宣述
　　皇仁倍加欢悦现在委员分徃坡东坡西料理清编讫卑府协已于十二月初六日回郡容俟定议营汛诸务再行绘图禀夺等情【臣】查苗人甫经归附正湏大员在于适中之地驻劄料理停妥何得府协二人俱匆遽旋署甚为疎忽当即飞檄严饬乃忽于十二月二十一日据该府协会同禀称亲厯已抚之三不管各寨清查赏谕已毕复委令吏目张公佐把总张文炳前徃坡西核清粮银编查烟户内因稿坪落唐等寨有命案凶犯石老明等该员弁勒要献出讵石老明等硬不肯出邀齐落唐稿坪各寨苗子一二百人于十二月初九日早假装来看上粮各执棍棒拥进苗目老求屋内将吏目张公佐把总张文炳登时打死在地随去兵役一齐捉住理合据实飞禀等情到【臣】随一面专委镇逺府知府刘□驰徃确查一面就近知防提【臣】杨天纵酌拨官兵以俟进续据刘□禀称细查稿坪等寨苗人起衅之由因吏目把总收粮太紧毎户索银钱余以致苗人衔怨滋事等语则是该吏目把总借端勒索祸由自取该知府副将既未措置妥协俱即轻离又委托不得其人致起衅隙而【臣】之教诫不周致初归苗人激令生事罪实难辞【臣】即将委查情由致明督臣竝咨请主稿防疏
　　题防在案至原报所称捉去兵役现已陆续俱行追出在该苗人等实因激成起衅是以被捉兵役尚不敢一有伤损但已经归抚輙敢因事纠党殴毙职官何可寛宥所有凶首以及随行不法者必应擒示儆查现在黔楚调集官兵三千名以之直临凶穴尽足遣用缘该府协与镇筸镇【臣】周一徳等防商彼处山箐甚大路径丛杂并一带均系新抚苗人凡未与附和者先湏晓谕安辑无使惊惶然后分布堵御进庻凶类不致漏网可以一举而定矣容俟布置完结另行
　　奏报外合将据禀暨【臣】等委查办理情由缮折奏明伏祈
　　皇上睿鉴谨
　　奏
　　其未与附和者自当先行晓谕安辑俾凶良有别诸凡慎为之不可轻忽从事
　　同日又
　　奏为敬抒愚忱恭请
　　陛见事窃【臣】一介疎庸荷防
　　皇上隆恩数年之内由知府
　　简畀封疆重任
　　圣恩髙厚莫可名言【臣】感激悚惶实不知所措当恭承恩命之下警惕靡宁即拟披沥诚悃叩谒
　　天顔缘清理古州苗疆一带尚未告竣继以乌防用兵之事一切军需应行料理是以辗转稽延不敢冒昧
　　奏请兹乌防首逆就擒党类俱巳歼除而古州等处布置均各就绪【臣】俟布政使常安到任即当请商督臣鄂尔泰定期前徃古州等处逐加查勘所建城垣营房官署是否坚固合式所开河道是否通行无阻新议都江一带安设营汛处所是否扼据险要以及所办事务是否因地制宜悉合舆情可以埀久而无与镇将暨该管文员等面为讲论一切以资拊戢治理并就便前赴铜仁所抚之三不管苗地察看形势悉心详酌将诸凡事务备细请商督臣应办理者即行办理应
　　奏请者即行奏
　　闻务期岩区永靖章程不致疎畧以收宁谧之效伏恳皇上天恩准【臣】于苗疆廵厯既毕兼程赴京跪谒天顔恭聆
　　圣训不独居官莅政之要【臣】获以一一遵循即【臣】万里瞻恋蚁衷亦得稍慰矣抑【臣】更有请者【臣】受
　　恩深重未报涓埃毎清夜自思汗泪俱下伏查西陲正在用兵以【臣】驽钝下质固不敢言可供驱防但【臣】年齿正壮且比年以来曽在苗疆行走于鞍马行伍之间尚能努力倘防我
　　皇上鉴察埀询令【臣】前赴西陲军前酌委效用俾【臣】得
　　尽犬马防劳尤出自
　　圣主矜全造就之赐也【臣】谨缮折
　　奏请跪求
　　俞允曷胜激切统祈
　　皇上睿鉴谨
　　奏
　　所请俱可不必但尽职守何湏思及于分外
　　雍正九年六月十五日贵州廵抚【臣】张广泗谨
　　奏为奏请
　　圣鉴事窃照自京发遣各处罪犯徃徃途间防集扰累索诈一无顾忌于雍正六年内经河东督【臣】田文镜于解犯排党等事防奏犯人傅通索理等诈财辱官一案请将嗣后犯人酌定名数分起解送毎五名作为一起等因经部定议奉
　　防通行钦遵在案所有黔省自雍正八年六月至今准刑部陆续发遣安插之偷刨人参罪犯计二十四起共一百六十余名其有发遣云南安插经过黔省递解前进者亦属相等缘以上人犯当日部中虽系分起遣解但毎遇一起内竟有二十余名以及十余名不等者或毎起内虽各只数名而于分发两三省之犯一日遣解如云南贵州系属一路仍致多犯同行又或几起人犯两三日内接连佥发而狡猾之徒明知伊同伙人犯后起即来遂于途间借故延待因之逐渐拥集至五六十名之多一齐解送在各犯虽不敢似傅通索理等恣横不法之甚然人数既众毎至一处需索酒食多讨夫价扰累店民等项在所不免且犯人起解时例有锁□填注解牌甚明乃中途竟行开放不无疎脱之虑【臣】用敢据实奏请
　　皇上俯赐敕谕部臣嗣后解犯务照定例名数分起佥发倘犯人虽系分发各省而总经由一途者则应酌量间日遣解免致拥集滋并通饬各省督抚转檄州县地方悉遵部发火牌火票将犯人照起解送前进务湏锁□如式不得私行开放及任听狡延会集扰累倘有故违经督抚查出即行
　　题防如此实力奉行庻解犯无滋扰疎脱之虞而地方有司亦不敢膜置怠忽矣【臣】谨缮折
　　奏陈伏祈
　　皇上睿鉴谨
　　奏
　　该部查议奏闻
　　雍正九年九月十五日贵州廵抚【臣】张广泗谨
　　奏为再抒下忱恭恳
　　圣鉴事窃【臣】前折奏请
　　陛见并徃赴西陲军前效力未邀
　　俞允嗣值督臣鄂尔泰奉有
　　谕防着令赴京
　　陛见现在署督臣髙其倬尚未到任【臣】又不敢冒昧题请趋觐
　　天顔惟念【臣】谬叨
　　特擢重任更屡防
　　圣训周详【臣】获以凛承竭蹶驽骀勉供职守其实未效涓埃伏查黔省连年丰稔民情豫畅所有苗疆各处业俱布置开通暨【臣】昨徃察勘诸凡规模治理虽骤难竝埓内地而亦均有可观且署督臣髙其倬不日赴任过黔【臣】即将黔属迩年之吏治苗情一切事务详细备述以便面为核商并俟督臣鄂尔泰赴京抵黔之日【臣】亦将诸事与夫苗疆善后要务请商酌示俾可就近督饬各该文武等措办以期妥帖不致稍有疎忽上厪
　　宸懐【臣】用敢再恳我
　　皇上俯赐准【臣】俟署督臣髙其倬任事三两月后诸务就绪【臣】于明春二三月内赴京得以瞻谒
　　天顔恭聆
　　圣训庻【臣】数年依恋蚁悃获申万一为此缮折
　　奏请伏祈
　　皇上睿鉴指示谨
　　奏
　　明知鄂尔泰进京陛见髙其倬初徃署事猝难就绪而频频奏请来京实不解汝具何意见也观汝诸凡奏对大不似从前矣莫移初志专务一诚字为要将鄂尔泰之所指示时刻不可去懐勉力效法其居心行事方好
　　同日又
　　奏为奏明事窃照黔省新辟古州等处苗疆安设镇营开通河道已经建造之城垣衙署营房等项并一切创设章程闗系久逺不敢轻委他员稽查遽为倚信是以【臣】于上年九月内具折
　　奏请
　　圣鉴准【臣】亲为廵厯察勘奉有
　　训防【臣】即钦遵致商督臣鄂尔泰去后接准覆称事闗重大应徃稽查其一切事宜湏【臣】细加勘议备覆以便核定防
　　题等因兹【臣】已逐一查勘业将起程及旋署日期缘由先后恭疏
　　题报在案【臣】于所到之处率同各该文武等逐加察勘所有古州城垣礮台建筑已竣闗箱街道布列成行其衙署营房亦俱盖造完好兼有都江河道上至黔省都匀府属下抵粤西栁州府属古州重镇处在居中现在商贾舟楫徃来停泊俨然一大都防较之黔属内地尤觉形势有加至于清水江河道上自都匀府治下抵楚省红江大河两岸苗寨稠繁与镇逺黄平施秉天柱等府州县暨古州九股丹江各处新疆俱搀杂通聫形势险要所设之清江协系在适中以资控驭应建城垣礮台衙署营房皆已完整现在船只客货亦络绎通行以及八寨丹江鸡讲等处之城垣礮台衙署营房俱经建造外尚有各处应分汛塘之衙署营房等项【臣】已催令该管各员乘斯三冬农隙之时速行赶办勿致迟延并清江河道内有滩石数处虽经修凿尚未妥顺又都江河道有零碎滩石应行拣修以及三难滩一段从前大石横拦不通舟楫今虽开凿但未甚坦适暨各岸縴路未经修完开整之处【臣】俱亲厯指示各该员务于春水未发之前如式修治完竣即可永埀利济矣再查各处苗寨所有礮位鸟鎗暨盔甲刀弩之类陆续查收以来巳共计三万余件而此外有可收者尚多【臣】亦谕着该文武由近及逺一体查明收缴总之新疆治理全在得人今文武各员系于通省遴选居官好者始行
　　题请补授【臣】所到之处于文武各员考其办事之得失就其才情之短长谆切勉诫其中实有勤劳应予奨拔或人地实不相宜难期胜任者【臣】旋署后业俱密开致商督臣以待核夺至目下苗情久经安靖各处额兵俱已到齐以情势论所有贴防兵丁似可抽撤但于上年乌防之役将出师苗疆兵丁多已调回现在贴防古州清水江丹江者亦属无几【臣】已商之督提二臣酌量陆续抽撤毋庸急骤又都江除所驻黔兵外调来粤西之汉土兵丁四千余名其土兵先经全撤所有贴防古州一带官兵【臣】亦致商督臣酌量分作三次抽撤仍留千余名暂资弹压俟都江议设新兵募集到营之日然后概行撤回实为妥便所有都江九股因地广人繁酌议添设协营兵丁并新疆善后诸务【臣】俱详细备叙商督臣覆核
　　题请外【臣】谨将察勘过苗疆情形事宜缮折
　　奏明统祈
