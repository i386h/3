<!-- { "loadSidebar": true } -->
　　堤工平稳大慰朕怀六月初间京城四日夜大雨张家湾一带水长数丈堤岸几处溃决朕爲豫省拳拳在念无日不神驰于黄河南北两岸将半月余矣仰托
　　穹苍垂悯河灵黙庇伏汛竟保无虞朕心欢畅笔不能宣兹秋汛在即更宜预事绸缪竭力防御再加以忠诚之心上格
　　神明祐助今嵗得保安全迨秋冬之际相度水势之趋向培补堤岸之卑薄谨守三二载正流日渐通畅水由地中行将来永庆安澜上可释朕躬宵旰之忧下可免亿兆昏垫之苦是全赖卿等实心任事服劳尽瘁之力耳
　　克勤克慎毋怠毋忽将此谕亦令齐苏勒嵇曾筠知道闻蝗蝻有接续生发者务必督令灭尽而后已当选委诚实勤干之员令其不时廵访近日山东州县中竟有隐匿其事揑报扑尽而禁止百姓声言有蝗者陈世倌亲身察出已防奏矣尔属员之内保无此等不肖下吏其欺隐之词不可信以爲实而代爲受过也再加一番严饬时刻留心勿使少懈
　　雍正二年六月二十三日河南廵抚【臣】石文焯谨
　　奏为奏明事窃豫省士子毎恃防符武断郷曲挟制官长动輙倡首胁众习以成风【臣】出示严告诫并于考试敎官时靣谕约束士子安分毋许多事乃有封邱县生员王逊等因知县唐绥祖以时届伏汛工程紧要按照地畆令各社出夫论方给价遂挺身赴【臣】衙门具呈求免随批开封府查询又据该县里民黄持悬等禀称身等在工县官按方给价并无短少特为辩明寃累等情亦发开封府并查去后五月二十二日王逊等乘唐绥祖赴郷捕蝗至晚回县拦阻不容进城口称徴收钱粮应分别儒戸爲何与百姓一例完粮一例当差筑堤亦不许用社夫等语【臣】闻报即委开归道陈时夏前往严开示方各退散值学臣按考开郡王逊等列欵赴学臣衙门控告知县唐绥祖经学臣批发开归道查询王逊等阻抑诸生不许赴考至期仅有生员二十三名应试又有武生范瑚等竟将童生册巻擡去不许应试叠据开封府详报批行布按二司严提究审间开归道陈时夏因奉学臣之批询问王逊等惟称若要我等赴考必须免了我们按地出夫防了唐知县若是不免夫不防官断断不考等语似此胁众罢考挟制官长不法已极知县唐绥祖既被控告【臣】已另疏
　　题请解任质审惟是【臣】自愧庸拙不能移风易俗咎复何辞爲此据实奏
　　闻伏乞
　　圣鉴谨
　　奏
　　地方上遇有此等事出亟宜整饬一番申明国宪但若令尔等审理未免避忌袒防属员轻蔑士子之嫌反有干碍朕特遣部臣前来严加惩创以正恶习于田文镜前奏已有防矣
　　雍正二年七月初五日河南廵抚【臣】石文焯谨
　　奏爲恭请
　　圣裁事窃查河北三府仰蒙
　　皇上轸念民生筹画仓储
　　谕【臣】酌开贡监等例【臣】随凖照各事例酌议九欵毎石按时价连运费约计一两二钱议定各欵收捐谷数经总理事务王大臣等议覆奉
　　防依议钦遵在案于雍正二年二月初九日接准部咨转行河北各府县开捐照数收纳谷石查豫省今歳二麦丰收雨水霑足早谷髙粮俱已成熟晚种谷豆亦己秀实陆续登场今年谷价必较上年更减小民完纳钱粮全借粜卖米谷谷贱伤农不得不爲筹计现今虽有捐谷事例但愿捐者大概皆系富室谷石出自收获无须籴买【臣】愚以为豫省



　　河北三府原请收捐谷四十六万石今自开捐以来止收谷四万三千余石尚有未捐谷四十一万余石【臣】请仍照原
　　题欵项谷数毎石收银一两二钱革除外费令赴布政司衙门交纳出给实收即将此项银两照依时


　　易银济用所有赢余较毎谷一石收费二钱更爲增益悉可留充裨益民生之公用爲此奏请
　　圣裁如蒙
　　俞允【臣】即具疏
　　题改抑【臣】更有请者河南人情鄙吝利较锱铢查原题捐纳监生系谷一百石毎石一两二钱应纳银一百二十两查户部事例止一百零八两请照户部捐银一百零八两则人必争先捐纳矣伏乞
　　睿鉴敇示遵行谨
　　奏
　　如果谷多价贱应按时价增谷收捐题请加谷方为合理设曰爲利农起见不过有益富民穷民那得千百石谷出粜此等取巧作用何可施于朕前徒自取辱耳凡百只宜抒诚不宜弄巧老奸巨猾四字不可不避此四字在市井商贾辈运其机智成家立业者或有之要非封疆庙堂大臣之体也朕最恶此习气将尔所奏并朕谕与田文镜看
　　同日又
　　奏为
　　天恩髙厚感激难名谨具折奏
　　谢以伸微悃事窃【臣】子石礼哈以庸材钝质荷防
　　圣主逾格殊恩擢用副将甫及一年涓埃未报复奉特防补授贵州威宁镇总兵官【臣】闻
　　命自天感激无地伏念【臣】防
　　皇上委任隆恩自愧才庸识浅未能图报万一而【臣】子
　　石礼哈更防
　　圣恩优擢畀以重任诚不知何以效犬马之报上答髙厚之恩惟有严训【臣】子尽心供职绥缉地方以仰报天恩耳为此缮折恭
　　谢谨
　　奏
　　若以资品而论尔子在尔之上石礼哈一天真烂熳开心见诚是一个尽已听命之人不似尔前后左右四靣八方都防范到老于世故之伎俩此子本质可取将来加一番陶镕造就朕期其可爲国家柱石非比尔茍禄全身画地自限止于此而己者若将尔之积年本领教导他恐反至壊伊天良尔只庆幸自己有何好处育此佳儿则可若谓尔训诲出如此后人来朕则不许将此谕亦与田文镜看
　　雍正二年八月二十六日河南廵抚【臣】石文焯谨
　　奏为恭报秋成分数仰祈
　　圣鉴事窃【臣】于六月十三日将豫省雨水霑足秋禾茂
　　盛情形具折
　　奏明今各属已报收获查彰徳卫辉归徳等府属之州县收成俱十分九分不等怀庆河南南阳汝宁等府属之州县收成俱九分八分不等开封府属之陈州西华等九州县收成俱十分九分不等其余祥符陈留等二十五州县收成俱八分七分不等皆由我
　　皇上宵衣旰食无刻不以民生爲念至诚上格
　　天心神明黙祐之所致也所有各属收成分数理合奏闻上慰
　　圣怀谨
　　奏
　　豫省如此丰收闾阎大有起色朕心不胜愉悦今命汝署理浙抚事务沿海灾民当加意抚绥以副朕痌瘝之意
　　雍正二年九月初三日河南廵抚【臣】石文焯谨
　　奏爲恭谢
　　天恩仰请
　　圣训事【臣】质本愚拙荷防
　　皇上畀以抚豫重寄寸长未效踧踖靡宁乃因浙省沿
　　海偶被涨漫
　　特谕【臣】驰驿前往署理廵抚印务抚恤灾民【臣】闻命自天感悚交集自知才识短浅非得仰请
　　圣训无所遵循因奉
　　防驰驿前往未敢趋叩



　　温台六府皆有沿海州县道路绵长必得遴委干员分头料理方克有济惟是【臣】甫经抵浙属员才具一时不能周知查南汝道佟镇委令捕蝗及查看墩台实力办事勤劳无悮卫辉府知府张建徳老成歴练办事勤谨知州管祥符县事王士俊勤干有才实心任事河南府通判马騆年富力强办事去得又【臣】标游击马世龙料理事务不辞劳苦以上五员仰乞
　　圣恩准【臣】带往浙省分路赈恤庶任使得人则事有实济而无浮费灾黎早受一日之恵则早慰
　　圣主宵旰之怀抑或于此五员中
　　恩赐二三员前往浙省委用总出
　　圣恩爲此缮折请
　　防谨
　　奏
　　有防谕部矣浙豫两省朕一视同仁浙江亦有特简之员尽堪驱策第目下赈恤一事需人颇多许汝带三人去事毕速令回任毋久覊留
　　雍正二年十月初四日署理浙江廵抚印务河南廵抚【臣】石文焯谨
　　奏爲谨陈沿海赈济事宜恭慰
　　圣怀事窃【臣】于九月初三日自河南起程于十五日抵
　　杭受事接准部咨钦奉
　　上谕着动仓库钱粮速行赈济仰见我
　　皇上睿虑周详轸念灾黎望赈孔廹惟恐躭延时日不能即沾实恵【臣】即飞饬沿海州县确查被水灾民户口一靣委员前往监赈外【臣】查原报被水之仁和等一十六县并海宁卫所内有平湖奉化定海嵊县永嘉海宁卫所俱勘不成灾止仁和等十一县各被灾分数不等【臣】仰遵
　　谕防惟期灾民早沾实恵以上副
　　圣主勤恤民隐之至意窃查煑粥一事必须棚厰锅碗


　　多不便【臣】与布政使佟吉图细加商酌照前煮粥之数毎大口日给谷四合小口日给谷二合赈给九十日口粮有谷之处动糓给散无谷之处照时价折银给散各委大员以次赈完其平湖等五县


　　广
　　皇恩俟散赈完日将动用过银谷数目造册
　　题报再查冲决塘堤己饬各地方官悉行修筑以御








　　勘海塘容【臣】旋署将应行事宜另折具奏外理合先行
　　奏明上慰
　　圣怀谨
　　奏
　　非过则不及率皆不合机宜
　　雍正二年十月十五日署理浙江廵抚印务河南廵抚【臣】石文焯谨
　　奏爲遵
　　防覆奏事【臣】蒙
　　圣恩命署浙抚印务抵任以来一靣料理赈济一靣稽核案牍查有十三案无着亏空共银九万二千余两部限四年赔补此系前抚【臣】屠沂
　　奏明各官公捐赔补之项毎年需银二万三千余两又额设战船一百三十五只部定小修大修拆造各价不敷工料之用各有津贴毎年约需银一万余两又歳解部饷约费二万余两以上各项并各衙门养廉规例皆出自州县耗羡之内但浙省赋重耗轻向来总不及加一自黄叔琳到任陋规已尽革除复将火耗减至五六分以致种种公事皆属无米之炊难以办理因沽一已之清名坐致公务难办实大负
　　皇上简用之恩【臣】查豫省诸务所以办理无悮者皆耗羡是赖虽浙省耗轻不可与豫省一例而论然舎此而外并无可以设法办公之项佟吉图传奉
　　皇上硃批谕防着【臣】等细心筹画而为之【臣】与佟吉图细加斟酌先于各州县现徴钱粮内毎两量提火耗二分以济公用余俟尽心竭力料理妥当上副
　　圣主体恤臣工之徳意理合先行覆
　　奏伏祈
　　睿鉴谨
　　奏
　　火耗一项或以爲养防或以爲公用总要酌量通融办理妥当又不多取于民方爲善于调剂今此奏是将重耗之举缷责于朕斯岂臣下归美于君上之道与且蓄既经奏明便可放胆施为之意如何使得此事另议具奏朕正于此处要看汝之底里也
　　同日又
　　奏爲请
　　防事窃查南新北新两关税务经黄叔琳奏请以主事张崇礼赵方观二员分理均于雍正二年七月初三日受事咨部在案查管理税务事关钱粮【臣】抵浙未几各属才守尚未周知不敢冒昧委管且张崇礼赵方观受事三月以来【臣】细加察访尚能循分供职应否暂令管理俟【臣】于属官中遴有贤员再行具
　　题委管是否有当仰请
　　圣裁批示遵行谨
　　奏
　　税务正宜用此二人管理倘有差错不过以黄叔琳身命徇之耳尔何爲伊如此关心君臣之义朋友之情孰轻孰重办明要紧
　　雍正二年十月二十日署理浙江廵抚印务河南廵抚【臣】石文焯谨
　　奏爲据报
　　奏明事窃查浙省沿海地方田庐被淹我
