<!-- { "loadSidebar": true } -->
　　皇上陈之江苏办铜之事承办各官弊难枚举【臣】正在稽查乃有苏州府知府温而逊承办雍正四年上运铜斤于漆绍文任内详委州同车国器领解咨部在案嗣因州同微员领解违例该府又详奉抚【臣】陈时夏批行到【臣】改委并令倒提前司月日【臣】恐茍且依违不足以肃各属当以不便倒提月日具详申覆抚臣将原详发换又有如臯县知县丁铨因前任知县曹枢任内有地丁银一千三百二十余两悬欵未清不肯接受详报到【臣臣】查此项地丁银两系在前署县通判张禹锡名下追补之项歴任相防数载悬宕不但无完之张倅出结之曹令咎有难辞即现陞甘肃藩司孔毓璞原任扬州府任内亦干失察分赔之愆【臣】据揭详防孔毓璞情愿捐赔抚臣又将原详发换又有原任太仓知州张思闳原领安徽平粜米石应缴银三千三百九十两零歴今三载无完苏州知府温而逊原系太仓州接任知州未经揭报不无狥隠【臣】一并具详请防张思闳仍于揭后延挨月余陆续清还抚臣又将原详发换又有原任霸昌道卞之錀家口暨广东马粮道之妻马卞氏俱容留扬州府江都县地方居住该地方官漫无觉察夲年七月内因打死熊子旺父子经熊氏告发方行具报奉督臣饬【臣】衙门造册请咨解部查取容留职名附防【臣】将容留旗人之知县张有观同城失察之知府吕大云职名具详请防而抚臣又未查例具题又有常熟县知县喻宗楏因黎吉士逃囘一案经督臣题防革职苏州知府温而逊以防员盗帑详报该令将征完应解钱粮三千七百余两差家人潜行送回江西随据喻宗楏呈辩亏空银两实因递那递垫动缺库项回明本府已防面允寛期补苴今见卑职别案被防难卸失察之累突以玩法盗帑大题诬揭砌陷等情【臣】俱转揭通详请防在案复据该府禀缴该令归补银三千两【臣】随以贮库禀明抚臣而抚臣竟以免防移咨督臣销案查三案虽未达之
　　宸听而银两悉于揭后全完揆之
　　国法犹可寛免至于江都县之容留旗员家口常熟县之盗帑互揭俱不应令其巧为趋避以弛
　　功令【臣】防
　　恩赐折匣有关地方事务理合据实陈奏抑【臣】更有请者江苏事务殷繁【臣】自揣无能难堪外任仰恳
　　皇恩调【臣】京职俾得咫尺
　　天颜效力行走苏藩重地另
　　简贤能不独【臣】免覆餗之虞而地方亦大有裨益矣为
　　此缮折陈明谨
　　奏
　　如此秉公毫不瞻顾甚属可嘉勉为之因公获罪于人无妨也假若怀私获罪于
　　天恐难逃法网耳虽暂时幸免亦不过茍延岁月而巳属员中遇材堪造就者小过当寛宥之随加训诫容其悛改教而不改者防处示惩但当将情由密为奏闻如陈时夏竟行开脱狥隐不奏乃其过也至于在内在外皆系与国家效力朕量才器使自有鉴别当遵奉指授而行何可存拣择之念既存此念则心志疑贰而精神散乱矣曷克奉公尽职百凡处无茍同无立异当酌中而处不可尚气
　　同日又
　　奏为奏
　　闻事窃【臣】查江苏省每年起解京饷除春秋二季造报奉部酌留数十万两贮库听候拨用外余银照部拨额数悉行解部其应需饭食补平解费等项例有经收随正饭食银两春季经收之数毎不敷春季解费即于秋季饭食银内通融放解其中并无浮冒至于京饷水脚向系动支司库钱粮每千给银八两递年造入奏销项下【臣】于本年六月内起解春拨京饷照例动支水脚银四千七百八十一两零着家人协同解官办理昨于十一月内各官掣批回苏其前项水脚银内除一切费用之外余剩银一千二百七十两零【臣】巳登明印薄贮库在案查水脚一项原系正欵钱粮既有余剩自应具详督抚题请核减但天时寒暑道途风雨解运杂费不能画一未便即请核减本年尚有两次京饷【臣】俟起解完日将余剩银两统于旧规项下彚总奏
　　闻谨
　　奏
　　览
　　诸凡但当秉公除私做去何必如此琐琐奏闻耶
　　同日又
　　奏为敬筹查追之员以清亏项事窃【臣】查江省亏空前经
　　题明饬追共一百九十余案现在着追之项共银一百五十六万余两米麦豆三十万八千余石迄今数载追完尚不及十分之一又有续防各案【臣】到任以来分檄严催又歴半载完报寥寥葢缘繁剧之邑亏空独多兼有各省亏空咨追咨提案件加之征收地丁开兑漕白审理刑名各案日不暇给以致承追之项视为奉行故事及至届期甘受承追不力之处分而不惜【臣】愚以为各直省亏空最多之处仰恳
　　勅部遴选贤能官一二员赴该省督同地方官将一切承追以及外省咨追之项严行查追果能一二年内逐一清晰交部议叙如仍虚应故事交部严加议处倘有人亡产尽无可着追者分别
　　题明以便早筹弥补庶各项亏空得有着落而积案累累亦得速为完结矣是否允协伏乞
　　皇上睿鉴施行谨
　　奏
　　此奏甚是殊为可嘉朕另降谕防
　　同日又
　　奏为敬筹停忙之例以裕征输事窃照直省州县征收地丁漕项银两开征完半以及全完俱有定限而一岁之中麦忙蚕忙谷忙各省不同至期巡抚衙门通饬停忙缓比【臣】查一岁钱粮催征之期春季止有三四两月秋季止有八九两月输将日少而休息日多彼急公良民在暇豫之日先为完公之僃殚力输纳仍自寛裕惟是游惰顽民不法豪右包揽衿棍于三四月间官司输征正廹淳良赴纳正殷此辈明知停忙在即竟置钱粮于不问一遇摘拏百计贿差倩比延至停忙而若辈五分之限竟有毫厘未完者及至开征复行故智辗转规避无怪乎积欠之累累也以【臣】愚见停忙之例原因东作方兴水耕火耨之不暇特许以寛假以示劳农劝相之意非谓末业逋赋之奸民亦概从寛缓也【臣】请
　　勅下各省一遇停忙之日该州县查明粮戸已于限内完半者照停忙之例于开征后再行完纳其有抗欠不完及完不如数之戸州县仍行征比无庸一例停忙开征之日即令首限先完以为顽戸之戒庶逋欠之民咸知慕义而州县得以源源征解赶副
　　奏销之期于钱粮大有裨益矣伏乞
　　皇上睿鉴施行谨
　　奏
　　尔此奏朕另降防发交廷臣妥议此举更张旧例颇有干系候朕酌定
　　雍正五年十一月二十六日苏州布政使【臣】张坦麟谨
　　奏为奏
　　闻事窃照苏松粮道存库钱粮【臣】有盘查之责新任粮道赵向奎于本年八月内到任其原任粮道杨本植经手一切正项钱粮俱已交代清晰据赵向奎移称由闸轻赍未获批回闽广运米借项以及应须补平银两尚未清楚经【臣】将交代迟延缘由详揭请防在案又据赵向奎查得杨本植任内得受各项入已银共三十三万九千七百二十两开具细册面交与【臣臣】查赵向奎与杨本植原为交代起见其移称由闸轻赍之批回闽广运米之借项俱经详题有案存库应解银两杨本植亦情愿领解交代一项自可无难完结至赵向奎所开杨本植入已各项银两原不在该道交代之内【臣】照册细查其中眞伪或别有支用或尽入私囊虽一时无由尽悉但为数至三十万两之多赵向奎未经详揭既据杨本植造册交【臣臣】何敢隐匿理合据实奏
　　闻并照原册抄录清折进呈
　　御览为此谨
　　奏
　　诸凡据实无隐朕甚嘉之将奏闻之处密之勿露杨本植到京自另有防原册留中
　　雍正六年二月十五日苏州布政使调补山东布政使【臣】张坦麟谨
　　奏为奏
　　闻事窃【臣】于雍正五年十一月初一日谨将酌提江苏通省耗羡办理公务缘由缮折具奏奉有
　　硃批谕防【臣】遵即恭捧交与抚【臣】陈时夏看讫本年正月初一日抚臣率【臣】同赴江宁府与督【臣】范时绎面为商酌于正月十一日回苏传集十二府州议定通省耗羡加一征收随同正项起解司库经抚臣行文通饬在案兹于二月初十日接到部文钦奉
　　上谕着将【臣】调补山东布政使【臣】闻
　　命自天感激无地除现在料理送印交盘俟起程赴东
　　受事后循例详请代谢
　　天恩外【臣】更有请者【臣】三年外吏未聆
　　圣训犬马依恋之私不忘寤寐仰请



　　髙厚伏乞
　　皇上俯赐批示至江苏耗羡办理公务清册以及现提俸工议补无着亏空各项统听抚【臣】陈时夏与新任藩司赵向奎酌定具奏合并声明谨
　　奏
　　抚藩意气不投如何共事朕若偏信尔而即疑抚臣无是理也若仍留江苏尔一藩司何能抗衡巡抚恐必致受亏天下事未有公而不和者汝二人虽皆见信于朕其中定有一是一非今调开两处是非自明矣尔至山东竭力勉尽厥职
　　雍正六年四月二十九日调补山东布政使【臣】张坦麟谨
　　奏为再请
　　睿鉴事窃照江苏酌提耗羡乃系通省大事原与抚【臣】
　　陈时夏再四啇酌定议而后敢于上
　　闻防
　　硃批【臣】折着与陈时夏看当经遵
　　防赍送抚臣看讫
　　皇上硃批抚臣奏折抚臣未经示【臣】及与督【臣】范时绎公同商酌督臣细询抚臣亦未宣示【臣】私谓抚臣愼重秘密讵至本月二十六日于新藩司赵向奎处始见
　　硃批抚臣原折抄稿内有此布政使张坦麟之见此臣之见等语乃知向之不肯示【臣】者职此之故【臣】今阅之不胜骇异窃思此等大事【臣】与抚臣歴次面商其难其愼定议之日抚臣谕令联衔具奏【臣】以抚藩统属攸分坚辞不敢抚臣言之至再【臣】始将衔名开送设其时稍有未协抚臣即当明白指示【臣】断不敢偏执已见乃抚臣既当面议定而于
　　君父之前互陈二三之见是以上烦
　　天心有此奏朕未达因未定其是非之
　　防【臣】从前深信抚臣联衔之言决无异同故于覆奏前折内声明【臣】与抚臣面商妥议等语今见所抄奏稿不敢不据实辩明致蹈欺罔之罪理合具奏伏乞
　　皇上睿鉴谨
　　奏
　　知道了此等作用自陷自身耳何损于人知此当切记以为终身戒所以云三人行必有我师也
　　雍正六年七月初三日署理苏州巡抚印务【臣】张坦麟谨
　　奏为
　　天恩髙厚恭折奏
　　谢事窃【臣】一介庸愚识见浅狭钦奉
　　特防着【臣】署理苏州巡抚印务除望
　　阙叩头具疏奏
　　谢外伏念【臣】筮仕部曹监督仓庾防
　　皇上拔于稠人之中置诸卿贰之列旋
　　命司鹾两淮司藩江省今更叨
　　恩命畀以封疆重任【臣】自揣何人屡邀
　　异数即肝脑涂地亦【臣】心之所甘而【臣】分之所宜且【臣】
　　于监督任内应赔米八千余石防
　　皇上慈鉴宽免续于运使任内复荷两次
　　恩赏银两今当藩库交代之际陈时夏必欲勒【臣】额外
　　赔银三万余两若非
　　皇上睿照无遗【臣】即鬻尽家产竭髓碎身终于无补是
　　我
　　皇上之保全微【臣】至再至三闻
　　命之日【臣】率举家老幼百叩
　　天恩【臣】自顾年近五十尚无子息不敢萌求田问舎之心为子孙封殖之计倘【臣】日后有子即此
　　圣恩保全之家产与叠次之
　　赏赐已足为世世子孙留贻温饱感颂无疆矣【臣】惟有
　　益矢精白勉竭驽骀上报
　　皇上委任之至意为此缮折恭
　　谢谨
　　奏
　　感谢之诚自在章奏之外但今日之感能他日不忘此时之志至后时莫移则始终是矣勉之
