<!-- { "loadSidebar": true } -->
　　已降有严旨申饬谢旻矣前谕甚悉竭力遵奉而行
　　浙江总督【臣】程元章谨
　　奏爲奏
　　闻事窃照匪王益善等交结散劄谋爲不轨一案屡据衢州府禀报陆续拏获各犯追起僞劄幷供出爲首及伙党住址多系江西之人经【臣】节次耑差标员密咨江西抚臣添差弁员协拏解浙竝三次缮折
　　奏明兹正月二十七日又据衢州府禀报续获伙犯邹英士讯据供系江西抚州府宜黄县人原同傅秀山吴士荣李继清啇谋做的傅秀山即傅廷兆是军师住在江西省城总城隍庙间壁杨家厰地方曾对小的说奉的主呌黄森官今年二十来歳了就是江西省城斋堂内黄师父的儿子黄师父是丰城县人如今现住在省城那傅秀山还对小的说封禁山有好多人在那里也是扶助这黄森官的因李子兰同一个不知姓名的老生他们晓得黄森官是主情愿扶助他的那黄森官实是草头黄姓不是三画王姓前说王姓是吴汝昆错供的紫薇星弥勒佛就是黄森官一人前吴士荣于正月十三日半夜到小的家说这事破了拏了一把逃往江西省城斋堂同傅秀山啇谋去了他们若到省躱不得必往丰城县黄森官家里去了黄森官住在丰城县乡里莲塘地方离县有三十里地名呌小岗口傅秀山甥女就是黄森官之妻有个舅子呌胡元龙那斋堂内还有李子兰父亲李孔瑞又有贵溪县人胡海滨都是同伙俱在省城等情录供具禀到【臣】除【臣】又耑差标员星飞前往并密咨江西抚臣添差按址协拏有名各犯务获拨兵防解来浙究审并査明封禁山系何县所属伙党聚集若干立即设法密拏全获务尽根株外所有续获匪犯讯供缘由合再缮折奏
　　闻伏乞
　　皇上敕下两江督臣江西抚臣一并严拏解浙归案究审按律定拟庶匪犯不致漏网而地方得以宁谧矣爲此谨
　　奏
　　览奏知道了已经密谕该督抚遵照矣
　　浙江总督【臣】程元章谨
　　奏爲奏
　　闻事本年正月初四日准吏部咨奉
　　旨王纮补授安徽巡抚刁承祖调补浙江布政使钦此移咨到【臣】随即转行钦遵去后伏思藩司爲通省钱粮总滙度支出纳关系甚重未便一日乏员办理刁承祖逺在河南且有经手钱粮交代之事一时未能即至而王纮系特奉
　　恩命简任封疆又难久待【臣】再四酌量查同城之按察使刘章刑名事务繁多势难兼顾粮储道朱伦瀚又値办漕押运赴淮亦不便委署惟盐驿道张若震年力富强办事勤愼堪以就近暂委署理已于本年正月二十日接印任事王纮随将库贮钱粮交明于二十九日起身赴皖所有暂委署理藩司印务缘由理合缮折
　　奏明伏乞
　　皇上睿鉴谨
　　奏
　　所委甚属允当
　　浙江总督【臣】程元章谨
　　奏爲奏明首犯就获事窃照江山县匪王益善等交结散劄谋爲不轨一案据各犯供称爲首系江西省城斋堂内黄师父即黄廷臣之子黄森官经【臣】节次耑差标员密咨江西抚臣添差协拏解浙去后兹二月十七日据守僃龚炳禀称于二月初五日已在江西斋堂内拏获李子兰李孔瑞幷首犯黄森官之弟黄林官三犯其黄森官父子逃往丰城县现在飞拏等语又于十八日据南昌府知府杨毓健禀称饬委署经歴司郭克恭协同【臣】标差员星夜密往丰城县查拏随于初八日据报已将黄森官及伊父黄廷臣拏获并于黄森官家拏获吴易盛等其先获之黄心寛即黄林官李子兰供出之犯现在严拏另禀等情同日又据衢州府知府杨景震禀报续获匪犯张齐云周徳二名并追起僞劄二张僃录讯过供情具禀到【臣】除即分饬各该府无分疆界星飞选差按址密拏有名各伙党务期全获解归浙省发觉地方严审究拟毋使奸匪稍有漏网外所有爲首渠魁已经就获幷续获伙犯僞劄缘由合再缮折奏
　　闻伏乞
　　皇上睿鉴谨
　　奏
　　据奏渠魁已经就获俟押解到案时遵照前谕严审定拟可也
　　浙江总督【臣】程元章谨
　　奏爲奏明米粮价値雨水情形仰慰










　　四钱民食有赖入春以来又幸雨水调匀菜花豆麦俱各畅茂目下天气温和正在育蚕将来丰收
　　可望缘米粮价値雨水情形关系地方民生均厪
　　圣怀理合缮折奏
　　闻谨
　　奏
　　览
　　浙江总督【臣】程元章谨
　　奏爲陈奏事窃查【臣】衙门养亷一项经前督【臣】李卫奏留总督一半养亷银五千两并旧有盐政衙门公费银四千八百两以资用度又
　　奏明每年两次掣盐每掣有规费银二千两爲本身公事犒赏等用至
　　恩赏巡抚毎年养亷银一万两存于藩库抵补从前无着亏空迨后亏空已经补足前督【臣】李衞因用度不敷具折
　　奏请奉
　　旨准其动用钦遵在案但【臣】素甘淡泊诸事俭朴办事奴仆不过十余人每年公事犒赏只须千金上下既有总督养亷五千两盐政衙门养亷四千八百两再加掣规一项除犒赏外每年约有三千两共计一万三千两【臣】谨身节用已敷办理三衙门之用其巡抚养亷银一万两【臣】到任以后竝未支取仍存藩库以充地方有益公事之用所有【臣】任内动支养亷缘由相应据实
　　奏明伏祈
　　皇上睿鉴谨
　　奏
　　从前李衞督浙朕尚以爲不敷在程元章今日即减至此数朕犹以爲过分扪心自问方知毋斤斤以洁已爲得也若仍执迷不克返省则受恩重者罪亦匪轻将来陷溺既深恐莫之能援矣督抚重任非权巧作用所能负荷惟竭诚格
　　天抒忠许国此外别无良策详思而审处之可耳
　　浙江总督【臣】程元章谨
　　奏爲钦奉
　　上谕事本年六月十三日接准大学士鄂尔泰张廷玉字寄内开雍正十二年五月二十四日奉
　　上谕昨据隆升折奏海塘引河告竣请定善后事宜数条朕已谕令隆升防同程元章详悉定议具题请旨朕思善后事宜固应设立规条然亦必须该地方官实心奉行始有裨益况沿海沿江居民刮沙沥卤每不乐于河道之疏通保无有作奸舞弊以图自便其私者此等稽查防范皆地方官之责程元章始初办理此事识见不及今办理既有成效程元章更当合志同心成此捍患御灾之善举倘稍挟私衷回防一已顔面惟愿淤塞新开引河以显已是于地方公事不竭力经理以赎前谬以致有司怠玩懈弛奸民因而骋志有一于此则程元章之身家性命系焉尔等可作字传谕程元章知而愼爲之钦此遵
　　旨寄信前来等因到【臣臣】跪读之下不胜悚愓恐惶愧悔交并伏念浙省海塘关系重大仰防我
　　皇上睿虑周详特降
　　谕旨于中小亹地方开挖引河一道分江流入海以减水势着【臣】等相度地势酌量办理【臣】随详加察勘因见地势东边微高西边微低挖至数尺之下即系澜沙恐难成功是以冒昧陈
　　奏今开挖成河南北两岸居民靡不欢欣鼓舞感戴
　　皇上而沿海灶丁向来刮沙沥卤必用车载肩挑八里十里之逺始能装船运灶兹河既通一苇可航往





　　谕旨既感且愧所有善后事宜【臣】与隆升详悉妥议防题至地方官敢有怠惰不力及奸民从中舞弊者【臣】不时防拏以儆怠玩而惩刁风务使引河畅流裨益塘工以仰副我
　　皇上愼重海疆轸念生民之至意所有钦奉
　　上谕缘由理合恭折覆
　　奏伏祈
　　皇上睿鉴谨
　　奏
　　览
　　浙江总督【臣】程元章谨
　　奏爲跪读
　　训旨感激覆奏事窃【臣】陈奏雨水情形米粮价値一折
　　蒙
　　硃批朕之福全在汝等封疆大吏秉公竭诚有以感召
　　天和风雨调顺庶冀物阜民安化行俗美朕端居九重与有荣焉若人各洁身自便而不图惟国事惟计一己之害而不顾万民之利必至百务废弛地方雕敝朕福从何而来浙省连歳歉收朕业既薄福何一旦仰赖洪福而遂俱获丰收耶此等虚浮之奏经朕屡次训饬已将硃批谕旨刋刻颁赐汝等矣程元章独无心目乎莫非
　　天夺其魄而使然乎朕实代汝忧之钦此【臣】跪读
　　之下汗流浃背感激悚惶伏念我
　　皇上训谕封疆大吏事事务公诚而不务虚文念念在
　　民生而不在一已乃【臣】熟闻



　　读
　　训旨感激微悃理合恭折
　　奏谢
　　天恩谨
　　奏
　　观汝景况朕所颁赐硃批谕旨总未过目也昏瞆错谬何至于此
　　浙江总督【臣】程元章谨
　　奏爲陈奏事窃【臣】于六月二十四日偶感时证身发寒热时发时愈十有余日【臣】虽勉强支持办事而医家谓大汗之后避风数日最爲要所以适当两次拜本之时【臣】不得已委中军副将雷逢春在大堂跪拜【臣】在内堂亦复望
　　阙九叩头所有【臣】偶感时疫委官二次代拜本章缘由
　　【臣】不敢不据实陈明谨
　　奏
　　将国家公务一如爲已之周详细致何事不办何政不理耶
　　浙江总督【臣】程元章谨
　　奏爲恭报晚禾收成分数事窃照时当冬月正晚稻刈获之候行据各府将收成分数开报前来【臣】查嘉兴绍兴二府所属俱有十分收成其余杭州湖州宁波台州金华衢州严州温州处州等九府各属俱自七分至十分不等收成各属自入秋以来雨旸时若晚禾秀实俱获丰收目今天气晴和春花豆麦渐次插种齐全将来丰稔可期各府米价自七八钱至一两二三钱不等居民乐业地方宁谧所有田禾收成米粮价値理合恭折奏
　　闻伏祈
　　皇上睿鉴谨
　　奏
　　据奏浙省晚禾丰收米价平减欣慰览焉
　　总督专管浙江巡抚【臣】程元章谨
　　奏爲恭谢
　　天恩事本年十一月十二日接准吏部咨开雍正十二
　　年十月十六日内阁奉
　　上谕向以浙江吏治营伍俱须整理而浙闽总督驻劄闽省未免隔越是以特授李衞爲浙江总督兼管巡抚事务此系因时制宜随材任使一时变通之政事竝未永着爲例也今浙江事务经李衞办理以来已渐整顿而程元章又切以伊之才力难兼总督巡抚盐政三重任恐致旷误爲辞顷郝玉麟来京陛见朕看其才具精神足以贯注两省着仍照旧制命郝玉麟爲浙闽总督程元章以总督衔专管浙江巡抚竝两浙盐政事务等因钦此移咨到【臣臣】跪读之下不胜感激涕零伏念【臣】谫陋庸才防我
　　皇上知遇宏恩畀以全浙重寄两载以来时切悚惶诚
　　恐要封疆稍有旷误有负
　　皇上任用之至意是以不揣冒昧据实
　　奏请另简贤能赴浙任事容【臣】趋叩
　　阙廷朝夕跪聆
　　圣训俾获敬谨遵循力图报称今奉
　　恩旨将总督事务仍照旧制归于闽省督臣管理命【臣】以总督衔专管巡抚盐政则责任既分或可竭蹶
　　办理不致陨越闻
　　命自天感激无地【臣】惟有殚竭驽骀心力倍加奋勉以
　　冀仰报
　　圣恩高厚于万一除总督事务现在料理清楚俟福建督【臣】郝玉麟到浙移交接办外所有【臣】感激愚忱理合恭折
　　奏谢谨
　　奏
　　向日李衞督理浙盐可谓尽善近闻两浙鹾务颇不及前似有渐至废弛光景愼爲之虚誉未必能抵实祸偷一时之安致无穷之累当审度之莫忽
　　总督专管浙江巡抚【臣】程元章谨
　　奏爲陈奏事窃惟
　　国家设立盐政因天地自然之利用以裨益羣生上裕
