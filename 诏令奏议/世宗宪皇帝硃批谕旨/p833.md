<!-- { "loadSidebar": true } -->
　　闻暂缓鼓铸情由事窃查鼓铸制钱一节屡经准到部
　　咨即【臣】
　　奏请粤西开采折内原拟得有铜斤即行鼓铸俱防
　　皇上睿鉴但审度时势因地制宜似亦有宜于变通者
　　查粤西制钱经督臣鄂尔泰
　　题请以云南所铸制钱运供广西等省撘放兵饷又经左江镇臣齐元辅条议每年拨发滇钱六万二千余串运至广西悉皆奉
　　防遵行无如蚩蚩之氓汉苖杂处狃于积习行使旧日杂钱巳久非不严行禁止而小民究若强其所难兹据布政司具详前来【臣】等细加筹画欲行鼓铸必当先去杂钱欲使知杂钱之非宜当先使知制钱之可贵今议本年征收火耗许令银钱兼输将来征收钱粮二钱以内者皆许以制钱完纳如此则凡有钱粮者咸以制钱为便行之既久必视杂钱为弃物不用别行严禁自尔日散月消将见制钱日益流行是亦疏通之一法也查滇省所运制钱巳有六万二千余串而本省又为设法疏通则粤西鼓铸似可暂缓现在广东采买铜斤仰资于广西甚急即将粤西所产之铜转售于东省俾三省皆无有余不足之患虽与【臣】之前
　　奏不符实宜因时而酌盈剂虚者也所有暂缓鼓铸情由理合缮折奏
　　闻伏祈
　　睿鉴谨
　　奏
　　总与督臣鄂尔泰商酌行之
　　同日又
　　奏为奏
　　闻事窃【臣】接到大学士公马尔赛等来字雍正八年四
　　月十一日奉
　　上谕尔等可将宪德奏折及所取供单钞录密寄与广西廵抚金鉷将王廷钧等即速查拏务获解送四川审究勿令逃脱钦此钦遵刻即密传临桂县查拏据该令回称广西省城果有王廷锡查即王廷钧原系办理广东铜务之人今王廷钧竝不在寓讯之邻佑先于四月二十四日巳经他往竝不知其去处等语随又面饬该令查明该犯踪迹自何路逃去旋据该令查明五月初一日有人于全州河中见该犯坐船二只前赴湖南地方【臣】星即遴委把总高麟带领兵役竝认识之人沿途宻缉务期拏获解交川省但该犯行踪诡秘既代广东陞任驿盐道黄文伟办铜或再回东省亦未可定仍密札致广东督抚二臣转饬查拏所有奉
　　防密拏王廷钧等缘由理合奏
　　闻谨
　　奏
　　高麟如能将王廷钧尅期缉获当越格奬赏示劝观其材质酌量应得之缺或即于汝抚标下指名题补将伊效力情由于疏内声明可也
　　雍正八年八月十八日广西廵抚【臣】金鉷谨
　　奏为奏
　　闻事本年七月初六日【臣】辕门外忽有一人自持红纸单帖上写真明天子刘芳杰拜口称特来拜【臣】当经员役人等拘拏随发与两司勘问据供原籍江南六合县人自幼即到河南固始县雍正二年跟随奉议州州判邵铨来至粤西雍正四年该犯复回河南本年正月邵铨有字到固始云该犯之母身故令该犯来粤搬柩而该犯即于正月间为邪祟所凭自云常有神道在其头上以故来到广西妄行至此随查拘同舟客民方汉三胡耀章二人讯问同供该犯原系邵铨儿子邵子琏托其带来曾説该犯近日有些着魔的様子正月里曾经自缢不死夜间往往向空中叩头你们水面上须为留心及至带到舟中他总不説话每日两饭外只在舱内熟睡六月间到全州地方忽自抢拏行李奔跳上岸一时追赶不及不知他竟到省城如此行为等语据此【臣】复亲提严讯实系疯魔毫无可疑之处【臣】又差查州判邵铨令其僃细具陈原委但该犯即系疯狂于他事可恕
　　光天化日之下岂宜怪诞至此若复丐以余生恐好事者因其不死转致惑乱人耳目【臣】愚俟州判邵铨回覆到日确无疑惑追求之处即于广众之中尽法处死以儆地方为此缮折奏
　　闻谨
　　奏
　　如果确系疯病何必处死但隔数千里外朕莫审其真伪要在汝合情凖理而为也
　　同日又
　　奏为据实陈明恭祈
　　睿鉴事窃【臣】侄原任山东济南府知府金允彝经河东总督【臣】田文镜列款纠防【臣】闻信之后深恨【臣】侄不肖曾经缮折具
　　奏业防
　　皇上天恩鉴【臣】愚悃【臣】之所以痛恨【臣】侄信其防款之不虚者实缘【臣】侄平昔恃有微才每多矜傲因是不为【臣】所深取而督【臣】田文镜之公忠鲠介又属【臣】所素知是以彼时据情直
　　奏【臣】竝不敢有所矫强稍不本于中心之诚也兹据【臣】屡次密访合之【臣】侄家禀其中情节【臣】实有不能无疑者缘【臣】侄与按察使唐绥祖平日办公上下抵牾致成嫌怨今【臣】侄防款闻系唐绥祖开送又闻【臣】侄被防之后济南士民转称【臣】侄清正有扼腕可惜之辞四月间在城隍庙中两次研审【臣】密遣体访之人杂于稠众之内见一时观者甚为称屈而【臣】侄惟口颂
　　皇上圣明僃辩寃情不甘屈服问官因借口请刑另日再问含混罢审是众好在所必察而妒口亦属难凭【臣】不敢定【臣】侄之即为好官实亦不敢定唐绥祖之所恶果否足据此【臣】心之不能无疑者也尤可疑者【臣】侄管宅门家人原系李文其王保乃一少年蠢仆不过相帮使用诸款理宜审讯李文今则舍李文而独讯王保即云説事过钱系是王保亦必当面质对明确然后足以服人乃王保自拏去之后【臣】侄屡求与王保对质问官总不令之见面而亦无他驳问之语第云制台访闻岂肯认错又云这様口供如何敢回禀臬台问官口吻似此成何信谳据【臣】之愚督臣田文镜之察吏更复何议或者耳目未周据传闻之过甚耳再闻督臣田文镜牌饬续访肥城县朱曰琯之妻自缢一案未经续防将案内人犯即行连夹数次俱无口供致案内之陈夫公及牵连之王公明周之翰等先后或经刑毙或经监毙【臣】不惟有疑亦且不忍徒以【臣】侄之故累伤多命伏乞
　　皇上天恩遴选公正大臣一员赴山左审讯定案如【臣】侄婪赃是实毋论数之多寡立即正法以儆贪吏免致拖累无辜如或婪赃涉虚【臣】此时不言伏惟
　　皇上圣明无微不照一经察出降
　　防询问到【臣】则【臣】将何辞
　　奏对【臣】以此益深悚惧用敢密摅愚悃缮折奏
　　闻竝将【臣】侄家禀二函钞录
　　上呈伏祈
　　皇上睿鉴谨
　　奏
　　知道了候另有谕防
　　雍正八年十一月十五日广西廵抚【臣】金鉷谨
　　奏为奏
　　闻事窃太平府属宁明州之邓横寨刦掠为非经提臣张溥委思恩协副将尚清领官兵一千九百名前往捕后又添拨兵四百名于八月初一日抵该寨地方乃该副将不察机宜举动轻率于初二日即行进攻不但不能入寨反致亏损兵丁自此之后遂束手无防【臣】与督臣札商令左江镇臣齐元辅赴军前办理而镇臣即于九月初一日亲抵该寨又带兵一千零八十名亦复无防至十月初十日四路进攻据报巳攻进寨栅二层缘该寨坚完再难进步是以不能克防官兵又多伤损【臣】查该寨有三共聚一处有四甲六甲九甲之名内外箐密墙坚塘深径窄固难骤进但周遭不过三里又无崇山峻岭其人数合妇女防穉不过千人强横者不及四百人如镇臣果有智术审机度势岂有不破之贼巢乃一味观望不进以为持重及至无可如何始一往奋攻徒致损伤多众则镇臣等庸鄙无谋事定后督臣必有措处但以大帅经临相持三月之久合汉土官兵数至六千以外攻一弹丸邨寨不能计日成功目下即至荡平业巳旷废时日损伤兵卒也所有邓横寨军务情形理合奏
　　闻谨
　　奏
　　令汝亲往亦未必能计日荡平或恐尚清之不若也闲坐评论原属甚易观汝此奏情形军需粮务必有料理不妥以及迟误之处
　　同日又
　　奏为恭缴
　　硃批奏折事本年十一月初一日接读邸钞钦奉上谕将【臣】侄原任山东济南府知府金允彝被防一案命侍郎【臣】刘于义牧可登防同山东廵抚【臣】岳濬秉公据实审明定拟旋于初四日接到【臣】八月十八日奏折奉
　　硃批知道了另有谕防钦此窃思【臣】侄被防八款列
　　状多端伏防我
　　皇上至公至明不偏不倚
　　特差大臣审定其案情之虚实自难逃
　　皇上睿鉴然在【臣】此时跪捧
　　谕防实巳感颂
　　圣恩涕泗交颐不能形于言语所有【微臣】感激私衷敬
　　因恭缴
　　硃批奏折一并奏
　　闻谨
　　奏
　　此事恐致累及于汝亦未可定何谢之有
　　雍正九年三月二十八日广西廵抚【臣】金鉷谨
　　奏为恭陈愚悃恳请
　　陛见事窃【臣】于雍正五年九月内引
　　见之后抵粤以来业经三载有余犬马恋
　　主之心时形寤寐本拟于雍正八年秋冬之际缮折恳
　　请
　　陛见不意邓横蛮贼拒捕致动官兵出不敢遽行奏陈今查行间事宜该寨被围巳久计穷势蹙荡平之期谅必在即其古州军务业经大为惩创现在各寨俱巳陆续投顺俟布置妥协之后即可班师回粤至所需用兵粮【臣】等从长计议现今造就船只运送古州往返甚便可以无误伏恳
　　皇上天恩允【臣】
　　陛见俾【臣】得以仰觐
　　天顔恭请
　　圣训庶数载依恋下情借以稍抒万一为此缮折奏请伏乞
　　圣恩批示谨
　　奏
　　观汝心行甚不似从前谨慤总之私念一萌举凡聪明见解悉生障碍况原系中才自不能不随境迁移于金允彞之陈明则汝之心迹毕露矣于张体义之防劾则汝之愚私彰著矣着意开采操守可知矣讳盗纵奸隐饰可见矣汝等督抚每至自觉不妥自信不及率皆有陛见一请朕实览之厌矣嗣后若再不痛自改悔恳求陛见得乎慎为之
　　同日又
　　奏为恭缴
　　硃批奏折事窃【臣】赍折家人回粤捧到雍正八年十一
　　月十五日【臣】恭进
　　奏折荷防
　　皇上硃批训谕竝大学士公马尔赛等宣传
　　圣训寄字申饬【臣】跪读之下不觉手足战兢伏地不能起立反复内讼慙惧悔恨直无一隙可以自容至折奏按察使张体义一节原因该司自陞任以来性情忽尔躁妄是以据实奏
　　闻乃竟不思【臣】于该司本有不能敎导属员之咎又复
　　词语支离烦渎
　　圣听再四查看原折愧汗交流【臣】更无一辞可以自解
　　谨遵
　　防敬将
　　圣谕及【臣】折奏情由知防督臣鄂尔泰前去兹接到督臣回字深以不识大体切责【臣】躬【臣】惟有敬遵
　　圣谕随时勉力逐事警心庶有以稍赎前愆之万一所
　　有奉到
　　硃批奏折理合恭缴谨
　　奏
　　愧汗交流亦复何益返躬自省改悔自新为上
　　雍正九年七月初六日广西廵抚【臣】金鉷谨
　　奏为恭谢
　　天恩事本年七月初三日准到吏部咨钦奉
　　上谕将【臣】前
　　题酌遴现任敎职等事红本掷还到【臣】跪读之下惶悚交并惘然莫知所措窃【臣】智虑粗疎识见短浅妄拟于敎职之中遴选民社之寄彼时卑陋愚衷自谓可示鼓励而不知训士理民之大法封疆学政之专司一为悉心推究则其悖理之处甚难枚举今经
　　皇上圣明指出【臣】始知
　　奏陈之妄事渉沽誉追悔无从荷防
　　高厚隆恩不即加【臣】罪谴愧恨之余倍深感颂惟有益加刻责以冀力图补过于将来耳所有微【臣】感激私衷理合缮折奏
　　闻谨
　　奏
　　但恒于此等处倍深感颂则朕不为误用汝矣
　　同日又
　　奏为奏
