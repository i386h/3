<!-- { "loadSidebar": true } -->
　　尔此论殊于大体有碍如果该管府州实力多方访察此数属员之贪防优劣何难洞悉若因防御一二不肖州县将属贠尽如防盗然遍行摘印一次成何规模观闻甚觉不雅朕意可以不必
　　雍正六年十月十八日山东布政使【臣】费金吾谨
　　奏为奏
　　闻事窃惟州县之贤否上闗
　　国计下系民生全在人地相宜方收实效查髙唐州京省通衢东阿县驿冲民悍夏津县掖县皆沿河沿海要缺而知州郭孝穆知县何一蜚金秀谢名洪皆不称职又邱县境无河工而知县王辂则长于河务徳平县民稠事杂而知县袁舜裔乃不谙书生其他不相宜者尚多亟宜因地树人通筹酌调者也至于歴年带徴之民欠胥役里书包收侵蚀者甚多亦宜设法查追从前派买之仓谷数目多寡尚欠均平尤须变通料理再如余税隠地黄铜等事重耗陋规私派等【臣】职在藩司又当随时随事督率稽查以期实效者也以上各项事宜现在查详督抚核夺具



　　成例稍有更移者谨一并附
　　奏伏乞
　　皇上睿鉴施行
　　一【臣】到任之后闻山东运河夫食项下歴有浮冐银两上而院道胥吏下而佐贰河贠与夫积年盘踞河工之奸猾夫头莫不染指分肥至于河官额外多索之夫价印官指一派二之帮钱更无从稽查难枚举近年虽有节省之名大率出于额外多索之夫价其每年额设帮贴项下所侵蚀者较之未节省之前仅减十之二三究未能全归实用伏乞


　　圣裁
　　一【臣】据曲阜县知县孔毓琚禀称衍圣公府有歴朝听拨屯厰种地之佃户洒扫庙庭之庙户及自置田产种地之佃户并家人之佃户悉号户人甚至一人种公府一亩之地而其宗族三党悉冐充户人此等户人中凡窝赌窝娼窝盗并贼线烧锅等事无一不为曲阜县衙役俱不敢过问等语到【臣臣】查凡衍圣公府佃户俱不入牌甲遇拘提人犯必由衍圣公发解此不服地方官拘唤之所由来【臣】请嗣后衍圣公亲随家人如犯细事该地方官申报衍圣公自行惩治如依势横行及情事重大者许一面通报上司一面径行拘审至若佃户庙户等一概编入牌甲约束稽查无论大事细事一有告发俱听地方官径拘审明实则治罪倘有


　　朝廷之法立而衍圣公亦不致为匪人所累如防
　　皇上允【臣】所请容【臣】定议具详督抚再加察核
　　题请定例永逺遵行谨
　　奏
　　览
　　雍正六年十一月二十八日山东布政使【臣】费金吾谨
　　奏为恭谢
　　天恩事窃【臣】接【臣】子费谦流家信本年十月内蒙皇上隆恩补授湖广徳安府知府【臣】随恭设香案望阙叩头谢
　　恩嗣于十一月初六日【臣】子谦流驰到【臣】署敬宣皇上恩防准【臣】子取道济南闻
　　命之下忻感无似伏念【臣】一介庸愚涓埃未报【臣】子谦
　　流年轻质陋阅歴尤浅仰蒙
　　皇上天恩由知县歴陞知府半载之中
　　湛恩叠沛复荷
　　垂鉴【臣】防犊之念【臣】子乌鸟之私俾【臣】父子相聚天恩浩荡报称弥难【臣】因徳安地方要已令【臣】子于是月十九日星驰赴任谆嘱【臣】子谦流夙夜维勤氷渊时惕殚心力之所至尽职分之当为以仰副
　　皇上天髙地厚之恩于万一耳所有防【臣】感激私理
　　合恭折
　　奏谢谨
　　奏
　　当加意教训之朕观谦流诚慤有余才具少觉不及须勉其精勤自励莫被属员欺误为要
　　雍正七年正月十四日山东布政使【臣】费金吾谨
　　奏为敬陈钱粮事宜仰祈
　　睿鉴事窃【臣】于雍正六年七月二十一日抵任时通计本年应徴钱粮除存留外未完新旧起运丁地银四百八万九千三百六十余两官吏积玩完解稽迟【臣】按册查考急思整顿一面掲防惰徴之尤者以儆其余一面设立限单催提之法以省差扰复据临清齐东鱼台滋阳等州县报出收书侵蚀多至一二千两少亦数百两不等其所侵蚀者多系带徴钱粮查康熙五十八年至雍正元年各民欠蒙
　　皇上天恩分作八年带徴原为东省穷黎纾其余力乃奸胥猾吏竟以每年应徴分数有限尽可通融那此掩彼而徴收官亦以全完年限尚逺遂置若辈侵收于不问钦蒙
　　皇上至圣至明洞悉东省钱粮积丛生着督【臣】田文
　　镜主张料理
　　命【臣】尽心竭力协同赞助【臣】敢不矢公矢慎日夜圗维所有各年带徴钱粮不独从前应徴分数未完者当严查有无侵蚀即如已酉庚戌辛亥三年带徴钱粮亦不敢以非系本年应徴之数因循怠忽酿成亏空是以【臣】即详明督抚通饬将八年带徴钱粮及早严查在案封印之后【臣】通计自到任迄今共催解过正项银二百万两有竒尚有未完起运银二百八万余两再加本年额解银并今年应带徴银共三百一十余万两合计已酉年新旧通共该徴解银五百二十万余两【臣】以疎才当此钜任实切氷渊之惧而受
　　恩深重圗报无能惟有竭尽驽骀勉供厥职不敢偷安
　　茍逸以负
　　君恩而已所有【臣】办过雍正六年钱粮事宜理合恭折
　　奏
　　闻伏乞
　　睿鉴施行谨
　　奏
　　凡地方事务之宜缓宜急悉听督臣田文镜之指示实力行之不可阳奉隂违另立主见田文镜朕可保其必无过不及之举其所令缓者固不可急于求效其所令严者亦不可过急而推怨于督臣须同心合徳商酌为之能如此则东省之民风吏治一两年间可望如豫省一般假若各懐意见时而针芥时而矛盾朕则不能必其后效也将此谕亦与岳濬看
　　同日又
　　奏为钦奉
　　圣训恭谢
　　天恩事窃【臣】前奏【臣】子费谦流奉
　　命补授湖广徳安府知府取道济南赴任【臣】父子感激
　　谢
　　恩一折奉到
　　硃批谕防伏念【臣】子谦流质本迂愚才尤短浅我皇上至圣至明洞鉴无遗
　　命【臣】教导勉励莫被属员欺诈
　　睿虑周详
　　天语谆切【臣】惟有愈加切嘱【臣】子仰遵
　　训防兢兢业业竭尽驽骀以供职守图报
　　天恩浩荡于万一也兹于新正【臣】复寄信严饬谦流令
　　其恪遵雍正元年
　　钦颁
　　上谕知府一道察吏勤民不辞劳苦不避嫌怨凡事实心实力而行庶表率属贠不愧知府之任以无负
　　皇上天恩曲成不遗之至意所有防【臣】钦遵縁由并感
　　激愚忱理合恭折
　　奏谢谨
　　奏
　　好遇便即朂勉之日久生懈随境迁移乃人情之常心为一身主宰尚时有揺惑君父之训何能一听不忘须频加提撕自必获益良多
　　雍正七年四月二十八日山东布政使【臣】费金吾谨
　　奏为恭谢
　　天恩敬请
　　圣训事雍正七年四月二十六日奉山东巡抚牌开准
　　吏部咨开奉
　　上谕岳濬着于五月初起身赴陜送伊父岳钟琪前往肃州俟岳钟琪统领大兵起程后再回山东任所山东廵抚印务交与布政使费金吾暂行署理钦此钦遵牌行到【臣臣】随恭设香案望
　　阙九叩谢
　　恩讫伏念【臣】本庸才现在藩司事务阅歴已经数载犹觉绠短汲深今署理抚篆责任尤重伏乞
　　皇上俯念【臣】愚
　　恩垂
　　圣训俾【臣】奉为章程措诸行事则于封疆重务既裨益
　　宏多而【臣】获免错误亦得为
　　圣世称职之臣尤感
　　皇恩于生生世世矣为此缮折恭谢
　　天恩谨
　　奏
　　虚心听从督臣田文镜之指授实力奉行不懐嫁怨推过之念训汝章程止此二语勉之倘遇紧急事又当一论亦不可因往复商订而迟误机宜原为汝稔悉田文镜之居心行事所以调汝山东但能于根本主见处暗相契合枝叶边即少有同异亦无妨也
　　雍正七年六月初八日山东布政使【臣】费金吾谨
　　奏为恭报二麦丰收秋禾徧播仰慰
　　圣懐事窃今嵗东省地方仰荷
　　圣徳涵濡雨时若二麦丰稔查得济南等六府泰安等六州所属各州县二麦收成据报七八九十分不等惟邹平昌乐安邱等县五月初七日偶下氷雹麦收稍减其雹重之处【臣】已飞饬查明如有无力补种晚谷杂粮者酌给社仓粮食以资籽种日内正当秋苗望雨晚禾补种之时于六月初三初七等日连得大雨早禾畅茂晚禾补栽省城新麦价值每仓斗一石银五钱五六分千村万户共庆盈宁所有二麦收成分数并得雨日期理合缮折奏
　　闻谨
　　奏
　　览奏麦收分数并得雨情形已悉至于秋禾必待登场方可谓之收成惟宜诚敬以迓
　　天庥切毋肆志预为大言
　　同日又
　　奏为奏
　　闻事窃查山东藩库耗羡公项银两欵项不一如耗羡则有一钱四分者有七分者公项则有扣缺养防有杂项充公有抚藩分规俱应缮折
　　奏报谨将【臣】自雍正六年七月到任起扣至雍正七年四月止所有耗羡公页银两管收除在数目分析造具清折恭呈
　　御览又前任布政使岳濬暨【臣】各查明藩库并尾余平
　　银两数目谨一并缮折奏
　　闻再查从前歴任布政使任内支用银两有现经奉防追补者有未经
　　奏请而动支者有不应动支者有支用浮多应核减者均须分追还项【臣】前已详请署抚【臣】岳濬酌夺
　　犹未及逐一酌定所有已经酌定追还之项【臣】已于新収项下登明尚有未经酌定追还之项因岳濬已往陜西【臣】今复禀商督【臣】田文镜去讫俟督臣核定示知到日另折具
　　奏合并声明谨
　　奏
　　统听督臣田文镜核定奏闻朕无暇细览此等琑屑计簿也
　　同日又
　　奏为奏
　　闻事窃照
　　朝贡驿使并伴送人员所用夫马廪膳应遵定例支给若额外需索滥应与受均有应得之罪雍正七年五月十二日据茌平县知县禀称暹罗国
　　朝贡使臣人等于五月初二日到茌平境俱遵照勘合应付于初三日出境今将广东号票二纸山东交界州县入境出境日期同前途知草单禀送等情到【臣】随将草单与号票比对所用夫马车辆廪给口粮多寡不符且草单内开有通事前站押象及象奴人等银两并酒席等项事属违例支给法应查防【臣】巳将贡使所歴之山东州县分谕严查因各属禀覆情节防差不一正在严谕驳查是以未敢具
　　奏兹于六月初五日接准部咨钦奉
　　上谕令州县等官将伴送暹罗国贡使人员勒索骚扰
　　之处据实首报【臣】现在遵
　　防严檄各属据实首报如有含糊隠匿即行
　　题防谨此缮折先行奏
　　闻谨
　　奏
　　前既隠匿未奏后若不能确察实情则不能辞其咎也毋听属员文饰之词自干欺蔽之过加意访察以闻雍正七年六月十七日山东布政使【臣】费金吾谨
　　奏为请定复职人员补用之例以裨吏治事钦惟



　　复之员该督抚
　　题报全完即给咨本官随本引
　　见


　　数月始得明悉而试用新选之员尤未易熟谙以





<史部,诏令奏议类,诏令之属,世宗宪皇帝硃批谕旨,卷十六>
　　地方凡临民办事既知所趋向而该省多得熟悉风土之员于吏治亦不无小补【臣】愚昧之见是否可行伏乞
　　圣裁谨
　　奏
