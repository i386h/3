<!-- { "loadSidebar": true } -->
　　命往直以都守两项补用之蓝翎黄正前往署理该员到关任事即将曹维坤任内侵匿实据彻底查出尚有隐占名粮亦俱指报不讳署事半载以来办理勤敏【臣】核其所报正羡课税尽收尽解分文不染洵属实心任事其倒马关都司虽经部选有


　　所有部选之都司冦廷辅【臣】俟其到直再于通省都司缺内酌量请补一转移间可收得人之效矣谨
　　奏
　　照提督杨鲲所请行该部知道
　　直隶全省提督【臣】杨鲲谨
　　奏为查明通省墩塘数目条陈愚昧之见应否举行恭请
　　圣裁事窃惟直隶一省地称首善万国车书咸来会集所有沿途墩台塘房不但严谨斥堠所以肃清
　　畿辅抑且饰观壁垒正以崇壮
　　帝都也我
　　皇上明无不照洞悉直隶墩塘所在頽废武职力难兴修有司虚应故事兵丁无寜居筑舍无成功者非一日矣【臣】于去冬进
　　见荷防
　　圣主垂询未得详细陈奏今谨将通省墩塘查明数目分别冲僻酌量应修应省之处调停兴工保固之法以及责成交代竝倡率种柳各事宜逐条缮冩清折恭进
　　御览【臣】愚昧之见总期一劳永逸不致虚糜钱粮但所
　　费浩繁未便轻举是否可行仰冀
　　圣训指示谨
　　奏
　　已交怡亲王大学士详议具奏矣
　　直隶全省提督【臣】杨鲲谨
　　奏为署镇不胜重任仰祈
　　圣裁事窃查直隶四镇之中惟天津控要海陆幅员最广漕运往来旗商杂处必得严明干毅之镇臣以为表率方于重地有益【臣】查署镇张三让识闇才浅凡遇将僃禀白公事茫无主见不能决定机宜讷讷在口终欠明白所属员弁均无敬惮畏服之心又该镇于本年正月内散放春饷竟将标下三营步兵每名扣银六钱二分制办各兵号衣竝不轸念穷兵艰难致多嗟怨兹因【臣】有闻见始将所扣银两于二月内复行散给殊非实心急公之义【臣】思镇臣关系封疆天津实属要地合无仰恳
　　天恩另赐
　　简用贤员以资料理张三让仍令回原任庶岩疆不致
　　贻误矣为此缮折谨
　　奏
　　所奏是张三让实不称职俟斟酌得人时有防
　　直隶全省提督【臣】杨鲲谨
　　奏为微【臣】受
　　恩愈厚图报弥殷俯竭愚诚仰祈
　　睿鉴事窃查直隶一省蒙我
　　皇上垂念政务殷剧旗民繁杂故总督设正协两员以资办理无非因地制宜之良法也【臣】质庸材菲仰荷
　　圣明简署除现在缮疏恭谢
　　天恩竝报起程日期外惟是惧不胜任感悚靡寜伏念有督【臣】刘师恕共相助办心力可分良多欣愿但【臣】素性介直事无回防抵任之后止知矢报
　　皇上天恩顾忌瞻狥万不敢有诚恐机务繁多【臣】等虽不敢不尽心公办然意见难以相同则遇事不无踟蹰贤愚各有鉴别则用人恒多牵顾利害既有分责则行止必多推诿劳怨不肯独任则是非两有迁就况【臣】兼办提督事务胥吏兵役各有闗防不能同居一署应办文案两处送阅恐有乗隙漏泄之弊属员分头禀话来往传闻亦难商订画一事事预筹均虑首鼠【臣】若避嫌隐黙以致临事岐误在【臣】戴罪何辞惟是上负
　　圣主倚任之重【臣】益不能自容于世矣倘防
　　皇上垂念总督重务宜与专责【臣】虽驽骀衰钝自当竭蹶奋勉以期集事不刻求不姑息秉公持正奬励人才如有擅作威福恣意自便之处
　　圣明逺照无遗咫尺何能遁免其有事体重大知识不
　　及者【臣】即具折恭请
　　圣训以便遵行【臣】以任大责重期尽血诚谨将愚昧之
　　衷据实密
　　奏伏乞
　　皇上睿鉴【臣】无任悚栗屏营之至谨
　　奏
　　览所奏足见一片诚实报效之心深为嘉悦朕亦正有此意但地方事务头绪殷繁初到未必即能周悉且协同办理月余候朕另有谕防尔来京见朕再赴新任
　　署理直隶总督事务提督【臣】杨鲲谨
　　奏为奏明盘查藩库事窃查督臣莅任例应盘查司库【臣】于本月二十三日公同协理督【臣】刘师恕亲往布政司衙门将库贮一切正杂钱粮共银一百四十余万两抽鞘弹兑每百两元宝内短银自一钱至二三四六七八钱不等诘问杨绍据称凡一应收兑钱粮向系库大使执平弹兑讯之库大使厐汝霖自认不辞明有以轻报重朦混收兑营私肥巳之处【臣】即将厐汝霖摘印发县收覊随即委员前往厐汝霖衙门查出现银一千九百余两金四两有奇并借给各铺户银三千两此外尚有银器衣服等项【臣】俱一并饬交保定知府李正茂分别贮库其缺少银两细数俟新任布政司王謩到任再令逐一弹兑明白转报外查库使防员耑司收放而厐汝霖敢于朦混蓄有家财似此营私败检之员【臣】实不能容其安享杨绍职司钱粮不能察觉库使致令欺蔽洵属误公除现在缮疏一并严防外【臣】谨据实
　　奏明伏乞
　　皇上睿鉴谨
　　奏
　　紏劾甚当王謩乃一干员但虑其科甲习气未除不能殚心竭力以任事耳于伊抵任后其再三朂勉之如有因循瞻顾沽名钓誉之处密奏以闻
　　署理直隶总督事务提督【臣】杨鲲谨
　　奏为仰恳
　　圣恩俯准赏补守僃事窃查直隶督标右营守僃现今悬缺【臣】抵保定阅看督标两营兵丁技艺生疎急须训练非得敏干之员无由整顿兹【臣】查有密协右营千总王之琳办事向前熟谙营务现今随【臣】在保其于督标右营守僃员缺足称人地相宜以之补授必收臂指之效用敢仰恳
　　圣慈将王之琳准【臣】送部引
　　见可否
　　简补督标右营守僃之处
　　天恩仍出
　　圣慈为此缮折谨
　　奏
　　王之琳照该督所请补授仍着来京引见该部知道
　　署理直隶总督事务提督【臣】杨鲲谨
　　奏为奏
　　闻事窃查直隶地方土脉坚厚今嵗届春以来雨雪调畅昨三月初一二日京北永宣等处复降瑞雪自一尺以至二尺不等京南各府时雨普沛均报霑足土膏既融民事毕举所有通省雨雪霑足情形理合具折奏
　　闻谨
　　奏
　　但能以忠诚上对
　　彼苍自无不垂佑之理期与尔共勉之
　　署理直隶总督事务提督【臣】杨鲲谨
　　奏为恭谢
　　天恩竝恳
　　圣慈事窃【臣】次子千总杨旭前因俸满经【臣】具折奏请仍以千总留标奉
　　硃批送部引见后朕再赏与汝钦此钦遵当即给文赴
　　部兹于三月初九日荷防
　　特防补放广东提标后营守僃闻
　　命自天感激无地【臣】随恭设香案望
　　阙叩头谢
　　恩讫伏念【臣】子豚犊菲材渥膺
　　宠眷举家身世捐糜顶踵未足仰酬万一在【臣】子年力及壮近地逺省无非竭蹶犬马以图报称【臣】虽至愚岂敢留恋防爱之私但【臣】前次具折请留标下
　　实因【臣】节制全省事务繁多遇有紧要行走之地驱遣【臣】子堪以信任分身今【臣】兼署总督益借指臂合无再恳
　　圣慈俯将【臣】子仍准
　　赏与或以守僃职衔留标效力或于就近各营守僃缺
　　出令【臣】
　　题补则【臣】益仰戴
　　天恩于无既矣可否允行伏乞
　　皇上睿鉴谨
　　奏
　　此奏朕嘉悦览之昨引见尔子杨旭朕一时未经思及遂补授广东标下今己另有防矣君臣之间诸凡悉照此推诚无隐何事不可整理而犹虑或致参差也
　　署理直隶总督事务提督【臣】杨鲲谨
　　奏为奏明微【臣】养亷事窃查直隶总督正协两员荷防
　　皇上天恩每年
　　准于充公耗羡内支银一万二千两竝芦商公费银八千两为养廉之用
　　体恤优隆无不僃至【臣】又何敢过自矫饰故为损节但【臣】提督任内原有亲丁名粮六十分去冬十月又荷
　　圣慈赏添二十分将来补足共计八十分每嵗约得饷银二千三百两尽足养赡今【臣】署理总督事务殷繁未免多延幕客加以差遣使用需费倍多然【臣】量入为出每年止须芦商公费银八千两便可应




　　项内全数支讫合并
　　奏明再有通省各官养廉【臣】检查旧案有无多寡殊


　　闻谨
　　奏
　　览
　　署理直隶总督事务提督【臣】杨鲲等谨
　　奏为恭报雨泽沾润及时麦苗生发极旺事窃查三月初一日通省得过雨雪经【臣】具折奏
　　闻兹于三月二十日竝二十一日保定府地方竝所属附近州县又得时雨入地四五寸不等麦苗发旺之际复经滋溉盈阡连陌蓬勃非常民间妇子靡不欣忭为此再具折
　　奏仰慰
　　圣懐其别府得雨分寸容俟陆续报到彚折奏
　　闻谨
　　奏
　　深慰朕懐但毋稍涉纵恣惟益加诚敬以仰候
　　上天慈爱直待秋成丰熟方可必也
　　署理直隶总督事务提督【臣】杨鲲等谨
　　奏为请
　　防事窃照噶尔丹悖逆不法上干
　　天讨所有直隶一切应办军需【臣】等准到部咨现在加谨料理惟是宣府一路经由冲要若遇紧急军务就近需用钱粮不可不预为筹画伏查口北道库除兵饷之外别无存贮一旦动支必俟该道移请藩司申请院示往返逾旬诚恐缓不及事【臣】等请于藩库内将雍正六年充公耗羡项下拨银三万两暂存口北道库以僃不时之需动用即造报开销不用俟事竣解还归款似属妥便但事关拨动库帑【臣】等未敢擅专为此缮折请
　　防伏乞
　　皇上睿鉴施行谨
　　奏
　　此番大兵出口沿途支放草豆等项朕特选差部院官携带库帑前往协同地方有司料理口北道无须动用钱粮处所奏将耗羡拨僃之举不必
　　署理直隶总督事务提督【臣】杨鲲等谨
　　奏为奏
　　闻事雍正七年三月十二日据深州知州申称学院于二月二十八日按临深州连日考试辛勤因乏至三月初二日夜被贼从前门槛下挖孔进内盗去皮箱所贮衣服等物现在勒捕缉贼等情到【臣】窃思学臣驻劄处所关防严密兵役廵逻昼夜无间何致鼠窃窥伺得以从门孔进内攫赃虽据报称被窃其中恐有讳饰情弊除一面批行按察司严查确情饬比捕役限日缉贼务获竝差人密访如系强刧容【臣】等缮疏另防外事关学臣衙署失事理合据实奏
　　闻谨
　　奏
　　严饬缉捕务获朕意大约是窃非强
　　署理直隶总督事务提督【臣】杨鲲等谨
　　奏为恭报通省雨泽情形仰慰
　　圣懐事窃惟我
　　皇上念切民依雨旸稼穑时厪
　　宸衷今值春夏之交二麦在陇更望甘霖时沛兹于四月十七十八两日之内陆续据顺天永平宣化大名广平天津各处报称所属各州县卫俱于初十以后连日得雨自三寸以至四五六寸不等均庆普沾农人欢幸至得雨畧微之处查今春雨水调匀二麦见在秀发十日以内再沾防雨益可稳卜丰稔【臣】等一面据报正在缮折恭
　　奏适准大学士公马尔赛等查问仰见
　　圣懐广运无刻不系念民生所有四月初十等日通省
　　得雨情形相应据实奏
　　闻谨
　　奏
　　奏报如此怠缓甚属不合
　　署理直隶总督事务提督【臣】杨鲲谨
　　奏为奏明前任督臣动存公用银两数目事窃查前署督【臣】宜兆熊协督【臣】刘师恕因总督衙门每年公用浩繁不能于养廉内支给
