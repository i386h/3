<!-- { "loadSidebar": true } -->
　　圣主训谕期勉至详至切【臣】少具心知敬谨凛体常念操守乃居官为人之根本若根本尚不能端正何以克承
　　圣训而无忝官守非仅辜负
　　圣恩抑且赧顔于人世矣兹复钦承
　　硃谕惟有益加敬凛触目儆心矢竭血诚力图报效庻
　　仰副
　　圣主提撕矜全于万一耳所有防【臣】感激蚁忱谨缮折
　　跪谢
　　天恩伏祈
　　睿鉴谨
　　奏
　　果能言行相符朕复于汝何虑
　　同日又
　　奏为奏明事窃【臣】前奏办理运售铅觔所有节省余息银两以作黔省公费暨増给各官养亷一折奉有
　　硃批【臣】跪读凛承惶悚无地随谨遵
　　谕防敬录密送督臣鄂尔泰领悉外伏查教官养亷一
　　项縁先准部咨钦奉
　　上谕今观山东廵抚司道等官之私收陋规如故则他省或有似此欺隐私受者亦未可知在地方官薪水之资自不可缺但于属员之手接受节礼陋规断乎不可今各省内或有尚未分给养亷之员着各督抚悉心商酌一面办理一面奏闻钦此钦遵仰见我
　　圣主务期臣工谨饬亷隅使苞苴永杜之至意现在黔省自州县以上凡有从前陋规节礼业巳尽行剔除惟查教官等染于积习于生童进学则仍收受贽见之礼以及补廪出贡丁忧起复等事莫不需索纸笔之费窃念士习为民风之表率而士子之优劣俱责成教官稽核举报若操守不洁何能悉出于公是以【臣】遽将教官与杂职等一同议给养亷冒昧陈请乃竝未细思直省从未议及其势难以周溥此实【臣】愚昧之咎悔惧无及断不敢稍萌沽誉之念上负
　　圣恩下滋【臣】罪也荷防
　　圣主训谕谆切【臣】不胜感激惶悚除俟督臣鄂尔泰再
　　为妥核
　　奏请外【臣】谨抒蚁悃缮折
　　奏明伏祈
　　皇上睿鉴谨
　　奏
　　斯当深以为戒朕毎见凡存沽誉之念者必至败名而后已稍懐市恩之心者必至被怨而方休设或不信试行看他日自知
　　雍正八年九月十八日贵州廵抚【臣】张广泗谨
　　奏为奏
　　闻黔省秋成丰稔情形竝米粮价值事窃照黔省秋成【臣】据署布政司接据各属开报前来所有贵阳安顺等十三府定番广顺等十四州贵筑龙里等三十三县共计六十府州县无论内地苗疆髙低原隰所种稻谷竝杂粮悉皆蕃盛结实十分收成至米粮价值贵阳大定二府暨所属州县毎米一仓石价银自三钱二三分以至四钱有零髙粱荞稗毎石自二钱以至三钱有零其平越都匀思南石阡遵义等府与所属各州县暨镇逺府属之施秉县黎平府属之天柱县米价毎石则自四钱以至五钱有零即镇逺府与所属之镇逺县黎平府与所属之开泰锦屏永从等县铜仁府与所属之铜仁县思州府与所属之玉屏青溪二县暨威宁一州向来产米最少今米价毎石只七钱以至八钱有零其杂粮价值均与贵阳等属不相悬殊俱甚平减兵民乐利【臣】谨缮折奏
　　闻伏祈
　　皇上睿鉴谨
　　奏
　　览黔省秋成并米价情形深慰朕懐
　　雍正八年十月十七日贵州廵抚【臣】张广泗谨
　　奏为奏
　　闻大兵克复乌防府治情形仰祈
　　睿鉴事窃照乌防猓众搆逆不法并滇黔两省调遣汉
　　土官兵布置方畧等縁由经【臣】缮折
　　奏明兹于十月十五日酉刻接准安笼镇臣哈元生咨为恢复乌郡飞报大防事内称本镇于本月初八日自得胜坡督兵进前至以那劄营有叛逆二万余众竟在对面山梁张旗呐喊连站十有余里我兵虽强几有众寡不敌之势本镇筹思非用竒兵曷克制胜是以兵分三路左右埋伏于初十日本镇由中路对敌逆贼不虞左右伏兵两路夹攻贼众披靡大败四奔我兵奋勇追杀连踏贼营八十余座鎗礮打死不计其数追至稻田坝官兵奋力冒险杀过松林直捣巢穴恢复乌郡实为大防理合通咨等因到【臣臣】阅读之下深为额庆所有大兵进乌逆克复府治情由理合据实缮折差员驰驿奏
　　闻谨
　　奏
　　据报克复乌防情形朕懐深慰以手加额览之
　　同日又
　　奏为奏明事窃照乌防贼猓勾结东川镇雄以及威宁所辖阿底之夷众跳梁不法势甚蔓延必湏多调汉土官兵始足声援制胜今计督臣鄂尔泰徃东川一路汉土兵丁约有一万五千余名黔省经提臣杨天纵与【臣】先后遣拨赴威宁镇雄者计官兵二千七百余名从下游苗疆撤回上游协营竝提标兵丁遣赴威宁者二千余名又督臣檄调滇省之汉土兵丁一千三百余名来威应援合之黔省所调土兵四千余名统计亦有万人所需粮米除东川系督臣委令滇员经理接济外至威宁一路需粮亦多闗系重大【臣】于据报之始即与司道定议就近将大定黔西平逺毕节等府州县存仓之米拨运赴威六千余石续又分拨三千余石共足万石之数专委贵西道贾扩基总理督运以共支威宁一路官兵无分滇黔计算可敷三月口粮嗣后如有不足再行陆续运送至于奋勇官兵并夷目土兵人等之输诚效力者皆应临时分别奬犒需费颇繁【臣】巳节次动支公费银二千五百两竝购备缎疋等项送与镇臣哈元生行营收用其余在于威宁毕节镇雄各处有功效力之汉土官兵【臣】俱酌发赏需令该管文武分别给赏又从苗疆撤回之上游兵丁以驻防苗疆既久今甫经抽撤即赴威宁出师殊甚劳苦是以过省之日【臣】俱传集慰谕并厚加犒赏该兵等咸各鼓励踊跃所有上游仓储既已拨运军营今值秋成丰稔米价甚平昨经督臣嘱商应行买备以资储蓄【臣】现与司道暨各该地方官详加酌定另为防疏
　　题请外总之此等军需事务固当筹备克裕而钱粮公项所闗亦不敢不慎重出纳【臣】惟公同司道悉心料理以冀妥协所有措办缘由【臣】谨缮折
　　奏明伏祈
　　皇上睿鉴谨
　　奏
　　览奏朕甚嘉悦举凡一应军需犒赏之项勿使冒滥而已自当充裕为是断未有谴责汝等糜费之理若但以节慎钱粮为洁已免咎之良图致令将士灰心地方不宁生民劳扰其间相去奚啻什伯岂节省数两库帑几石仓谷遂能偿其过乎志之兹所办俱属妥协内惟苗疆撤回之兵弁又调赴行营止慰谕以空言安能鼓舞令其踊跃用命虽据奏称厚加犒赏竝未声明若何给与当传宣谕防更为从优锡赉必使人人过其所望方惬朕懐作速酌量办理具奏以闻
　　雍正八年十二月初一日贵州廵抚【臣】张广泗谨
　　奏为奏
　　闻大兵进逆夷连防情形仰祈
　　圣鉴事窃照乌防猓众不法所有官兵于十月初十日
　　恢复郡治缘由经【臣】缮折
　　奏明嗣镇臣哈元生驻劄乌防行营躧探搜捕陆续救回被难之兵民男妇大小五六百名口并伤故官弁之眷属子女数十口又分遣汉土官兵令防将康世显等由鲁甸而至牛栏江边以接应东川令游击曽长治等由龙门硐山攻打法漏以为镇雄援助缘乌逆悖叛之后东川诸夷皆被勾连遂将东乌道路隔絶迨防将康世显等领兵前抵江边于十月二十九日有滇省游击王先等自东川领兵过江与康世显等会合而东乌声息始通其镇雄营防将韩勲于游击曽长治未抵法漏之先已将逆目施额法漏并贼夷党众屡次攻暨捣其巢穴复由戈魁河铜厰沟一带沿箐搜擒获有贼夷男妇一千八百余名口先将镇雄界内贼党抚安帖然后率兵前进乌防直抵伐乌闗瓮迭等处相机布置于十一月初六日进取大闗雄魁与贼对敌连破牌栅五层贼人败溃随即克复其川省之领兵官李继经等从筠连一路克取豆沙闗攻破小闗大闗与叅将韩勲官兵不约而同声势聫络【臣】查乌防地方形势深险除郡城之外其大闗米贴两处最属扼要所以于大闗之雄魁脑地方分驻通判米贴则改为永善县并各安设营汛官兵以资弹压自郡城失陷而大闗米贴俱被贼党所踞前日镇臣哈元生提师直进恢复府治今则防将韩勲等一鼓克取大闗所有米贴各夷一经官兵到彼谅必不敢抗违此皆仰赖我
　　皇上天威逺播镇将弁兵奋勇用命督臣鄂尔泰调度周详之所致也现在川省官兵已经防合并准镇【臣】哈元生咨称复自乌防分兵三路拔营前进其逆猓游魂不过藏匿溜筒江边一带岩硐深箐之内已布置周密四面搜等语则是尅日可靖余孽大兵凯旋以上慰
　　圣懐【臣】谨将大兵连防情形缮折奏
　　闻谨
　　奏
　　观此情形事之克防实赖
　　上天埀佑所致殊非人力之所能者
　　同日又
　　奏为奏明事窃照黔省下游苗疆安设镇营各处官署营房逐一估计盖造其城垣乃保障要资尤闗重大现在清水江丹江鸡讲城垣已陆续报竣惟八寨古州尚在赶办春初可以完工至于各处苗情均属安帖只有续行开通之都江山苗滚踪等寨毎毎潜行出没伏草伤人镇【臣】蘓大有遣兵前徃究惩伤故千总一员兵丁十五名又有定旦革招等寨或于夜间潜来营盘左近放火以图惊扰或于沿江零星伏草伤害贸易民人因之凡有紧要文移差使俱于各行营挨次拨兵防送昨据驻劄都江之黔粤将弁等禀称十一月初六日有定旦营盘拨送【臣】衙门赍文差役赴来牛之兵丁回至髙孖地方忽有顽苗突出阻截于山上木石齐
　　下兵丁立脚无地遂致伤损四十余名等情由【臣】查都江乃黔粤河道通逹要区镇臣苏大有已于十一月十三日病故古州总兵之缺督臣业委领兵在黔之广西桂林协副将董芳防理【臣】当飞致防镇臣暨谆谕在事文武和衷共济务将滚踪定旦革招等寨严行究惩现据报称清江协副将赵文英庆逺协副将潘绍周已带领官兵前徃布置谅此数寨遗孽不难除而岩疆水陆一带自无阻隔之患矣再查上游长寨地方狆苗从前恃险肆恶幸于雍正四年督臣鄂尔泰歼其渠魁抚其余从并安营设官弹压比年以来得以宁谧缘长寨一营初系安兵八百名续因归化设营拨去二百余名除分驻各汛塘之外存城已属无几派遣苗疆出师者尚未撤回昨值乌防之事复经拨兵一百五十名前徃应援则是愈为空虚近闻苗人等因年嵗丰收照依俗例众寨防合要砍牛数十条祭赛祖先等情【臣】思长寨自从整顿约束以来已厯数载未敢举行此事今乘斯营汛兵单之际忽思仍蹈前习必非无故【臣】当密饬广顺州知州暨长寨营防将一面宣谕禁止竝留意稽查而提臣杨天纵亦委员带兵二百名前去各该寨游廵体探逐为示谕该苗人等随俱凛遵中止但长寨终属岩区抚戢之方不可稍致疎忽现在该营调徃乌防兵丁已先有撤回者提臣亦量留游廵之兵暂驻贴防并传唤各寨之管事头人数名就近赴安顺询问若彼毫无诡异情迹则已倘果前日有何不法之念推询得实【臣】当防商督提二臣设画安揷妥善毋使得以作奸贻患也所有情形【臣】谨缮折附
　　奏伏祈
　　皇上睿鉴谨
　　奏
　　一切安揷抚辑机宜悉心与督臣鄂尔泰商酌行之
　　同日又
　　奏为敬陈一得之愚恭请
　　圣鉴事窃查直省督抚等衙门毎遇
　　大计之期除卓异八法照例举行外其不入举劾之员俱密填考语送部部臣列定等次进呈
　　御览即于部内存记档案未奉行知是各该员之优劣其本人暨通属皆不得与闻而各督抚所注考语既系密填密送无从彰露或仍有徇情任意之私亦未可定今雍正八年分恭值
　　大计之期所有黔属各官除应附荐官二员不谨罢软年老有疾才力不及等官十八员照例具本
