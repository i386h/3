<!-- { "loadSidebar": true } -->
　　闻事窃【臣】于正月二十日早拜进奏折后卯刻出堂望阙叩头行开印礼维时旭日初升天气清朗司道各官一同在署仰见日上戴冠形如宝盖云成五色光彻九霄左右抱珥明若双镜瑞霭重重缤纷拥护自卯至辰一时之久阖城文武以及吏役兵民万目共覩攷之于古日冠双珥实为嘉祥征兆我
　　皇上敦本重农是日
　　亲行祈谷大礼瑞雪先期而降日华应时而呈虽帝念常谦屡却贺章而弗受惟
　　天心攸眷频昭
　　景福于无疆官吏忭舞衢市欢呼理合恭折奏闻伏祈
　　睿鉴谨
　　奏
　　保郡相离不过三百余里何都中竟未之见耶雍正十三年二月初二日直隶总督【臣】李衞谨
　　奏为恭请
　　恩准随
　　驾以展防忱事恭闻
　　皇上于二月十二日
　　亲诣谒
　　陵【臣】身在地方分应道左前驱清尘扈
　　跸且自雍正三年冬蒙
　　恩准【臣】随从叩
　　陵之后将近十载瞻恋防忱无由自遂为此恭折具
　　奏仰恳
　　圣主俞允【臣】即带同按察使多纶起程其布政使王謩留于保定府料理地方事宜合并陈明【臣】临奏曷胜恳祷瞻望之至谨
　　奏
　　允卿所请不必来京先诣通州左近预可也雍正十三年二月二十四日直隶总督【臣】李衞谨
　　奏为
　　圣孝格
　　天甘霖协应亿兆欢呼臣民共庆事钦惟
　　皇上举行诣
　　陵大典【臣】幸得随侍扈
　　跸仰见
　　圣容斋庄俨肃诚敬恪恭行礼之日望
　　山陵而雪涕荐笾实以兴哀实有懓见忾闻终身孺慕之心十三年来如同一日百辟羣僚油然观感
　　孝思不匮上格
　　穹苍是以
　　玉辂在涂和风协应
　　銮舆回辇甘雨随来本月十八日辰刻【臣】自长营叩送圣驾行三十余里遇雨即住宿马驹桥次早前行见道路泥泞颇深问之土民回云此处昨早即降雨起可见
　　翠盖经临之地
　　天心黙应晴雨得宜诚非偶然所能遇也且春将及半地气正当上升有此时雨滋润土膏透达一夕之间勾萌毕出麦陇皆青【臣】沿途目睹村农野老莫不感激欣忭欢呼载道近处具报同于十八日辰巳午间得雨至戌亥时未止者共八十五州县衞髙下多巳霑足逺者尚未接到此番所被广濶米价更减
　　圣世雨露之恩周徧而神速未有过于此者攷之于传曰惟圣人为能飨帝惟孝子为能飨亲又曰飨帝于郊而风雨节寒暑时夫惟
　　皇上以纯孝格
　　天而亿兆臣民羣受其福将来二麦丰登百谷顺成大有之象巳兆于斯【臣】曷胜庆幸忭舞之至谨将直属巳报各处得雨縁由另缮清单恭折奏
　　闻伏祈
　　圣鉴谨
　　奏
　　朕回至京城诣
　　寿皇殿拈香方入门旋即落雨土膏滋润气调和朕实欣悦之至
　　雍正十三年三月初十日直隶总督【臣】李衞谨
　　奏为恭报春雨及时再沛事窃照直属地方同于二月十八日巳得有甘霖者共八十五州县衞经【臣】具折奏
　　闻之后续据报到又有顺天府属之宁河永平府属之丰润玉田抚宁乐亭昌黎滦州卢龙迁安山海衞天津府属之庆云大名府属之元城南乐开州清丰长垣大名等一十七州县衞连前共百余处其宣化一属春初有雪地气亦潮是通省逺近均霑冬麦春苗悉皆发荣滋茂矣今于三月初十日又降时雨入土巳有三寸浓云四布所及必逺春雨



　　机处寄字到来钦奉
　　密旨宣示噶尔丹策凌巳遣人随侍郎傅鼐等而来与
　　【臣】前靣奉
　　谕旨三四月内可以得信情由相符仰见
　　天威逺震
　　圣仁广被使小丑畏惧悚惶感戴慑服冀逃命于釡鱼自乞哀而伏罪既慰【臣】盼望之衷复遂【臣】欣幸之愿随将奉到
　　密旨汛地堆拨事宜立即敬谨钦遵奉行办理外所有
　　又得时雨日期理合具报为此谨
　　奏
　　览
　　雍正十三年三月二十一日直隶总督【臣】李衞谨
　　奏为请
　　旨事窃照直隶所属陆续出有冲繁疲难内三项相兼应行题补各缺【臣】因一时现任内拣选未得人地相宜之员但暂行委署试看一靣详慎拣择因要缺不便久悬除将西路同知并繁难州县数员
　　题请补授于疏内声明保定府通判员缺乏人选择另
　　奏在案查此一通判系复设之缺督缉差查就近发审案件事务颇繁必得练达之员方能称职现在州县中才具可用者俱巳拣补要地此外多系初任试用实难其选查有刑部学习之姜泰嗣【臣】前署理刑部时见其办事谙练颇有才情迨【臣】调任直隶后雍正十一年腊月内经刑部拣选列为一等带领引
　　见奉
　　旨以姜泰嗣看来果系明练之员交与吏部议给七品小京官职衘食俸办事屡经部【臣】任兰枝等将该员
　　奏请带往淮安镇江山东各处查办审理
　　钦案事件现在防革永定河同知黄瑛等侵扣一案亦系该员随同任兰枝来保办理【臣】屡加试看诚如
　　圣谕果系明练之人但系在部食俸办事人员【臣】不敢
　　遽行具题请留酌用今巳回京仰恳
　　皇上天恩俯念内外同为
　　国家公事可否
　　敕下吏部将姜泰嗣带领引
　　见恭候
　　钦定如或才果可用以之借补保定府通判员缺俟试
　　用一年后倘能称职再行
　　题请实授似于地方有益而【臣】亦资臂指之用矣【臣】为要缺需人起见不揣冒昧具
　　奏伏乞
　　圣鉴训示遵行谨
　　奏
　　照所请谕部矣
　　同日又
　　奏为甘霖叠沛再行奏
　　闻事窃照直属地方今歳春月屡得时雨三月初十日
　　复降甘霖于【臣】前次具
　　奏之后各属报到者共巳七十一州县衞内宣化府通郡所辖全得霑足更为边境春间罕有之事今省城又于二十日未时起初则霏霏防雨继而渐次绵密二十一日早犹然未霁均巳深透农歌于途妇庆于室仰见
　　天心仁爱实
　　圣徳感孚【臣】于额庆欣幸之际益加凛惕之虔所有甘霖叠沛情形并前次报到得雨清单合再奏
　　闻上慰
　　宸衷【臣】临奏曷胜欢忭屏营之至谨
　　奏
　　际斯春夏之交润麦滋禾洵可谓及时膏雨也欣览而巳有何可谕
　　雍正十三年四月初六日直隶总督【臣】李衞谨
　　奏为奏
　　闻地方情形事窃惟遗金不昧在乡曲小民不过一节之善而人心风俗之转移于此可以见端直隶为首善之地仰蒙
　　圣恩教养多年民间常有慕义向风者如冀州西北乡数十村庄因从前被水借领仓谷厯年除完外尚
　　存旧欠二千五百余石艰于完纳上年该州东南乡村庄俱获丰收遂代西北乡鹻地各欠户悉行捐还州仓又涞水县入官旗地租粮穷民积久难完有正白旗告老顶带庄头方国玺将本身自收租谷碾米六百石运县粜卖代为完纳此二事亦见风俗渐厚【臣】现在确查另行具
　　题外近则又有查实之万全县军站马夫刘金贵于岁前十一月二十七日晚在南街拾有布包一个计银三十三两报县张示召认系山西临县民髙威金之银中途遗失验明取领给还又有天津城守营兵丁萧国泰于本年正月二十六日独自在旷野地方见行人堕驴中风不语随身有行李银两不生觊觎即至营房唤同汛兵擡至庙中医治招到病人之父史陛公认明将银二百五十両并铺盖衣服给还又有鸡泽县民王继圣之妻髙氏于本年二月十二日出门汲水在街拾有路遗包袱内装银钱被褥同夫告知乡地招人赴认系冀州监生牛琪所失先将包内有银三十二两四钱


　　夫兵丁乡村妇女既不知义利之辨亦未悉有他处不拾遗金得蒙奬赏之事而自发良知合乎道义皆由我
　　皇上圣徳涵濡是以羣黎向化【臣】深为人心风俗庆幸
　　不敢因其细行壅于上
　　闻除饬行各加分别优赏鼓励外相应附折具
　　奏伏祈
　　睿鉴谨
　　奏
　　以匹夫匹妇之愚而能轻财尚义慕善乐施允属难得于斯足征风俗向淳之渐览奏朕怀曷胜愉悦
　　雍正十三年四月二十九日直隶总督【臣】李衞谨
　　奏为彚报雨泽频降溥利农功事窃【臣】于四月初六日
　　奏报通属时雨周遍迄今甫及二旬而顺天府属之大兴宛平良乡房山通州三河蓟州顺义香河宝坻永平府属之抚宁昌黎迁安丰润山海闗内外保定府属之定兴广平府属之邯郸大名府属之魏县易州属之广昌等各州县衞又于十六日得雨河间府属之故城东光吴桥阜城宁津景州正定府属之元氏顺徳府属之邢台平乡南和唐山广宗沙河广平府属之鸡泽曲周威县冀州并所属之衡水枣强新河赵州属之栢乡髙邑隆平宁晋以及直隶深州俱于二十三日得雨今二十七八两日复有时雨近处如保属之清苑容城定兴雄县新城髙阳满城安肃祁州蠡县河属之河间肃宁又易州并所属之涞水俱巳报到其余逺处方将接续具报在从前连沛雨泽二麦极其茂盛渐次秀穗秋苖俱巳长发今隔数日各处又有一二三寸细雨沾濡得此培养滋润力愈足而根愈实其于二麦大秋利益无穷北地春雨不嫌其多此后再降更好【臣】未敢繁琐胪列所有近日接续雨泽情形理合具折恭报上慰
　　圣懐为此谨
　　奏
　　春膏既渥夏泽复优仰感
　　天慈曷其有极
　　同日又
　　奏为防恳
　　圣鉴事窃【臣】接准吏部咨文因山西署虞乡县试用知县李景芬以勒収捐监出结陋规不遂揑详被防照例将原保举之直隶署天津府同知杨灏降二级调用奉
　　旨依议钦遵在案此诚
　　皇上激扬大政【臣】何敢妄有陈渎惟是天津五方杂处盗匪繁滋最称难治又系众水滙归入海之区南运河一带工程最闗紧要歴来同知不得其人前任总河顾琮与【臣】防商再四将杨灏由保定府清河同知
　　题请调补该员久在河工熟悉诸务时常差遣明白勤练颇有才情目前正当夏汛于现任及效力各员中求其能胜此任者实鲜其人在该员冒昧滥举咎无可辞但河务重大舍熟谙之员而求生手又费周章【臣】为人才难得起见用敢据实陈情仰祈
　　圣鉴可否将杨灏带所降之级暂留原任效力赎罪则
　　该员感戴逾格
　　天恩自必益加奋勉于河务地方似有裨益矣为此谨奏
　　有旨谕部矣
　　雍正十三年闰四月二十七日直隶总督【臣】李衞谨
　　奏为恭请
　　圣鉴事窃照正定镇总兵蔡永文奉
　　旨署理大同镇务所遗员缺荷防
　　圣恩命【臣】于属员中拣选奏闻委署【臣】钦遵查得直隶副将连河标共有十员半皆新任更兼递署衔缺多不相当如俸深之三屯营副将髙文涵才具办事虽可去得而操守居心【臣】尚未敢深信无疑且现在暂署马兰镇未便又行移动【臣】再四思维仅有调管【臣】标中军副将宋爱办事细心人尚明白或可暂行署理俟
　　圣明
　　特简得人补授则地方可收实效矣是否有当恭候训示未敢冒昧具
　　题抑【臣】更有愚陋鄙见不揣渎陈者西北重镇莫如大同为最所辖皆系闗隘要口管兵独多必歴练老成嫺于武僃者方克胜任蔡永文聪明有才操守亦谨立志向前诚可为调繁之用惟系宦门子弟出身于武僃尚未透彻根底南天祥自幼食粮行伍渐次拔擢阅厯巳多于一切营伍事宜较为谙悉训练技艺亦能周知前防
