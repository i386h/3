<!-- { "loadSidebar": true } -->
　　御批谓劝垦在州县所属不可侵占土司地土【臣】昨题覆开垦本内止议流官六十州县毫不及于土司正虑百姓侵占土司地土也又伏读
　　御批谓土官相袭已久若一旦无故夺其职守改土为流谁不惊疑则
　　圣鉴尤为周到【臣】到任后访闻土司暴敛心窃恨之然细求其端半出于不得已土司所亲切而敬畏者惟知府若知府廉能土司即不敢为暴从前调补南太庆思四府知府时有需索土司因而科敛用一派十土民不支因而为盗岂可犹罪土司乎数十年来土司足迹不敢至府畏拘留而需索近日惟太平知府甘汝来到任后尽革规礼土司至府亲受约束永不科敛者十已八九而新补庆逺知府刘之顼【臣】再三劝勉彼亦尽革规礼土司至府愿受约束者十亦五六若南宁一府再防
　　皇上简补贤员则旧习未能尽变者惟思恩府耳至于防顽不化其中容有一二或当如提臣所请稍加惩创然亦不至于改土为流之甚此【臣】近日料理土司之大槩约至一年后似可令尽遵
　　圣朝徳化若夫猺獞所居则在六十州县流官所辖家
　　蓄刀鎗收之不胜其收诚如
　　圣鉴然其为盗亦由贪吏所廹不尽由于蓄鎗但使吏皆廉吏则盗源渐清而收其鸟鎗之法【臣】曾与副将髙世定商酌凡猺獞仇杀抢夺者必治其罪因而收其鸟鎗彼亦无辞其余槩置不问又特严硫磺之禁彼不得硫磺即有鎗无用庶顽俗可以渐化而人情亦不至惊扰又提臣请于霜降后拘捕凶犯伏读
　　御批谓国家立法必俟有罪而后加刑若无罪此等事万不可轻动此诚
　　皇上爱惜民命愼重军机之至意也但【臣】思提臣所谓凶犯亦正谓有罪而负固拒捕者耳此事【臣】亦曽札致提臣近又咨商督臣广西仇杀抢夺积案不清拟欲择情重之案不服拘捕敢于放鎗恐吓兵役抗不到官者稍拨附近营汛协拏葢营汛原有捕盗之责并非用兵之比然亦惩一警百而己非敢遇事輙用此皆【臣】近日斟酌轻重次第举行之事据实
　　奏陈伏乞
　　睿鉴【臣】谨
　　奏
　　斟酌处颇为合宜诸凡总在尔等封疆大吏审择中道而行也
　　雍正二年十二月初四日广西廵抚【臣】李绂谨
　　奏为奏明前折事【臣】于本年十月二十五日因交阯夷人与广西所属思陵土州争占地界一事【臣】一面遣官勘明解散仍具折请
　　旨行文安南国王谕令禁饬邉夷目今尚未奉到谕旨昨已据太平府知府甘汝来报称夷人己经退散又准督【臣】孔毓珣咨称业经檄行安南国王等语葢土司及军务系督臣専职故【臣】衙门并无与安南文移往来旧案而督臣有行文安南之例今夷人既已解散督臣又已行文是【臣】前折所
　　奏事宜俱己完结恐烦
　　圣虑理合
　　奏明【臣】谨
　　奏
　　类斯举动大约系彼邉方无知小人所为安南国王自必不知也檄行察询甚是知道了
　　同日又
　　奏为恭谢
　　圣训情实奏事【臣】家人赍回【臣】前奏恭谢
　　天恩赐【臣】
　　御制诗扇一折到粤奉有
　　御批【臣】捧读之下感激惭汗竟夕徬徨图报无地伏惟皇上以天地生成之徳防【臣】于废弃之中寄【臣】以封疆
　　之任乃犹上烦
　　圣虑谆谆训诲惟恐【臣】不能自勉
　　覆载之慈有加无已【臣】敢不益加勉励始终一节以报圣恩以无负
　　皇上知人之明但【臣】气质粗疎不能和平虽防
　　天恩训诲再三至今未能全改嗣后【臣】之所行倘有错
　　误迹渉于私或被他人指摘仰恳
　　圣恩赐【臣】


　　不惧如【臣】果有私心丝毫不谨即请
　　皇上置【臣】重典以为负恩者戒除【臣】抄録
　　御批供奉密室朝夕瞻仰力加勉励外谨缮折恭谢圣训【臣】谨
　　奏
　　汝与田文镜二人实难辜负朕恩也于此朕亦颇信得及但不可恃恩纵恣须愈加敬谨方为真不负耳果若一切行为秉公无私悠悠之口岂能惑朕听耶
　　同日又
　　奏为钦奉
　　上谕奏
　　闻雨水事十一月二十七日【臣】家人恭赍【臣】前奏粤西年嵗丰稔附奏久晴风烈时有火灾一折回粤奉有
　　皇上御批仰见我
　　皇上训诲臣下修徳弭灾敬
　　神爱民悉本至诚实与古圣帝王至諴感神之道先后同揆【臣】钦遵斋肃修省外即于本日行文九府六十州县地方访问
　　火神之庙饬令各行设法修理防恭致祭至二十九日天忽隂雨一连三日并霈甘霖【臣】差马兵四出查看百里之外俱同得雨普遍霑足不惟可免火灾麦苖亦皆骤长钦惟
　　皇上圣徳谦冲每遇
　　天人感应让而不居【臣】亦不敢贡谀然粤西数月不雨今
　　钦奉
　　上谕三日而雨一雨三日则
　　圣徳动
　　天实有非偶然者除
　　火神之庙仍饬遵
　　旨防修致祭外所有钦奉
　　上谕及久晴得雨理合奏覆【臣】谨
　　奏
　　敬神弭灾之道固当如是然火灾有或由人为而致者亦不可不知而防之盗贼辈虑行窃无因则先以硝磺引火之物做成香式暗中然点置于人家屋檐草堆之上自却潜伏左近伺候火发乗机窃夺似此者往往有之当留心缉拏重惩此亦弭灾之一道也
　　谕廵抚李绂阅尔开销监谷一疏于中大为瞻狥情面矣然在尔分中如是和平料理犹可原恕何也其事日久己歴数任而孔毓珣向为朕所信用之人现居今职执意推求未免亦有干于伊恐招刻薄之议多事之诮耳朕以此谅汝今既奉朕谕旨则不可丝毫仍存私见况陈元龙非无罪之人王沛憻又一无可惜之处自当秉公执法清楚地方公事若少瞻顾或受请托而贻累于已身不独自取庸愚之辱且大负朕信任之恩矣为此特谕其勉为之
　　雍正二年十二月十八日广西廵抚【臣】李绂谨
　　奏为钦奉
　　上谕事十二月初六日【臣】赍折家人回粤恭捧
　　皇上为【臣】奏广西监谷一本特颁
　　硃笔谕旨一道到【臣臣】跪读之下感惧交集伏念【臣】防天恩至深至重乃犹敢瞻顾情面借垦荒为前人开销
　　捐谷是【臣】之罪已不容逭乃防
　　皇上原谅【臣】心
　　曲赐矜全谓在【臣】分中如是和平料理犹可原恕圣恩高厚实与覆载同其广大然臣子奉公守法之道断断不敢如是也查广西捐谷当日管捐诸臣每石收银一两一钱以三钱发州县而以八钱归私槖各属因不敷采买止以谷价转相交盘十年以来经接任抚臣严勒买还本色虽州县受累而捐谷已十买其九【臣】到任稽查实止少九万余石经【臣】严催至九月初旬已买补四万六千余石其未补者亦俱清出谷价经【臣】于九月二十八日恭折
　　奏明至十月内己全数买完其从前管捐诸臣侵欺谷价经【臣】于十一月二十六日恭折
　　奏明【臣】之所
　　奏字字皆实倘【臣】言有一毫粉饰即恳


　　奏请将捐谷分贮九府及将捐谷借给垦荒之人实为谷石偏积于桂梧南柳四府难于出陈易新将来必归朽蠧故为多方筹画并非敢縁亏欠借此开销也今防
　　皇上将陈元龙王沛憻发来广西彻底清楚但【臣】愚昧
　　不知
　　皇上所谓彻底清楚者或止令清楚谷石数目抑并令清楚原收捐谷价银如止清谷数则现在谷已买足原经手之人可以安然无事如欲将原收捐价各官侵欺百万之银彻底清楚则从前管捐之府除梧州知府李世孝外其余现在各省原任南宁知府黄之孝现在直隶原任柳州知府赵世勲现在广东原任桂林同知沈元佐现在云南原任








　　圣谕【臣】仍尽心料理其捐谷应否均贮九府可否借给
　　垦荒俱听该部议覆奉
　　旨之后【臣】再钦遵施行其彻底清楚捐谷一案伏皇上批示【臣】执法究查断不敢丝毫瞻顾再查王沛憻在粤居官所行甚是平常但管捐布政司系现任福建抚【臣】黄国材理合声明【臣】谨
　　奏
　　黄国材今现膺封疆之寄当行文宻询姑存其体可也雍正三年二月十六日广西廵抚【臣】李绂谨
　　奏为彻底清查仓谷事广西捐谷奉
　　旨发陈元龙王沛憻二人来粤彻底清楚倘有不清着【臣】即据实叅奏钦此【臣】查广西捐谷经【臣】补足保题之后又经【臣】缮折
　　奏明本无不清之项其不清者开捐之时所收谷价原管诸臣中间侵欺之银几及百万而今日当钦遵
　　圣谕彻底清楚者也此捐纳底数【臣】到任即已查出俱
　　一一节次具折
　　奏明特以无可发觉之端未便露章上
　　闻今虽奉
　　旨发陈元龙王沛憻二人来粤彻底清楚但二人俱系
　　有职大臣难于穷究故【臣】于前覆
　　奏钦奉
　　上谕折内恳乞
　　皇上勅将管捐府防究问兹王沛憻到粤即将原管捐诸臣及收银发银实数移咨到【臣】是当日侵欺之实既已显著【臣】即飞章
　　题奏庶便清楚再查当日烹分捐银之数【臣】近日再加访实督抚毎石一钱所得各十一万七千八百余两惟藩司毎石三钱五分所得不下四十万两此事虽在屡



　　奏合并陈明【臣】谨
　　奏
　　已有旨谕部矣
　　雍正三年二月十九日广西廵抚【臣】李绂谨
　　奏为推广
　　皇仁以文教事钦惟
　　皇上以聪明睿知之资敷文武圣神之治崇儒重道临雍讲学所以加意右文者无所不用其极犹
　　念及于直省应试童子有人文最盛之州县
　　特令増小学为中学中学为大学大学比照府学盖从
　　来未有之
　　旷典也【臣】查粤西虽地处偏僻难比中土所称人文最盛之州县应试童生多者不过数百人然较之从前业已加倍亦仰体
　　皇恩会同督臣学臣
　　题请广额在案抑【臣】更有请者
　　皇上振兴文教务使四海之内咸被
　　天恩故人文之盛止各就本省较量在僻逺之方童生应试止数百人者亦得称盛若通天下计之则盛之中有尤盛者以【臣】所闻若江南江西浙江湖广福建此五省所属一州县中童生应试有多至四五千人者今北方五省及云贵川广等处应试童生毎州县不能满千亦得仰邀
　　圣恩广额五名三名而江南江西浙江湖广福建等处大州县应试童生多至四五千人亦止广额三五名似属推广
　　皇恩者尚有未尽【臣】敢仰恳
　　圣恩勑下直省督抚学政诸臣查明所属州县应州县
　　试止及二千人以内者俱钦遵
　　圣谕小学改中学中学改大学大学比照府学酌量加増其有多至三千四千五千人者自二千以上于一体广额之外毎二百人加増一名庶人文尤盛之州县童生上进之途益广而我
　　国家菁莪棫朴之盛直轶三代而上之矣事关
　　皇上特恩【臣】不敢露章谨缮折奏
　　闻伏乞
　　皇上睿鉴施行【臣】谨
　　奏
　　此事大用商量文风不盛之省分正宜加増额数以鼓舞其上进之心朕意系偏中之公尔所论乃公中之偏也且一时亦难酌定
　　同日又
　　奏为奏
