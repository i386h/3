<!-- { "loadSidebar": true } -->
　　所土性坚硬地势平坦从前于此处估筑堤工原属得宜应请将南甸堤径窄狭之处自南岸王家庵起至赵家庄止取湾就直改濶二三十丈长三百丈另筑新堤一道即将旧堤之土挖筑新堤以免阻滞水路其堤尾距湖尚有二十余里向无堤工若不接筑加长则无堤之处散漫不能直逹于湖应于南岸堤尾马家圩至应家集约十七里接筑新堤一道北岸叶家庄堤尾势渐北向不能束水应自周家圩至李良桥约十五里接筑新堤一道再将南北两岸旧堤按其叚落分其平险递为增减一律加髙培厚庶两岸夹束水势湍流自无旁溢之患自应家集李良桥迤下去湖尚约有六七里【臣】相度该处地势洼下土性虚松本难筑堤且逼近湖边一遇水长纵有堤工亦必淹浸湖内徒费帑金况此处成熟田亩无多无庸议筑以上应筑堤工约需帑金一十一万一千余两实于湖堤民田两有禆益至于应修丈尺及需银细数统俟估另
　　题外谨将【臣】勘过诸坝泄水情形及应行添筑堤工缘由合行缮折奏
　　闻并绘图贴说恭呈
　　御览伏乞
　　皇上睿鉴指示遵行【臣】谨
　　奏
　　此工民生国计均关大事也原折抄录留中与廷臣详细酌定后再降谕防
　　同日又
　　奏为仰恳
　　圣恩赏赐药丸事窃【臣】向荷
　　圣恩赏赐平安丸药【臣】偶有微疾服之輙效缘此药有竒騐济人者多今经服完【臣】到任后因路上感寒思得此服惯之药伏恳
　　皇上恩准再赐【臣】百丸则感戴
　　圣恩更无既极矣【臣】谨
　　奏
　　此药有益无损洵乃竒方既常服有效赐五百丸来备用
　　雍正七年十二月初六日江南河道总督【臣】孔毓珣谨
　　奏为请
　　防事窃查髙堰加筑石工钦防我
　　皇上发戸部帑银交【臣】与抚【臣】尹继善相度并
　　钦差侍郎【臣】汪漋内阁学士【臣】张坦麟对琳通政司右通政【臣】吴昌祚来淮协同办理其预偹料物等项【臣】将管见所及另折奏
　　闻外惟是此堤工程浩大堤身甚长
　　钦差四人应否分开工叚查督抑同【臣】一总办理不必
　　分工相应奏请
　　皇上批示钦遵【臣】谨
　　奏
　　朕命四人来意令其监工自当分叚管理以专责成其如何兴修事宜悉听卿与尹继善指示而行伊等陛辞时已曾面谕况伊等于河务皆茫无所知卿二人亦无可与之商酌处但留心访察其行为少觉不妥即行奏知莫待贻误后借口委卸于钦差二字朕不专罪伊等也将此谕亦令尹继善知之
　　同日又
　　奏为奏明平余银两事窃查河库向例发办物料工程钱粮每平一百两较库平短一两八钱谓之平余葢民间买卖皆用市平故也每年河库缴送【臣】总河衙门银三千两与盐商规礼银二千两同作养防俱经前河【臣】齐苏勒
　　奏明【臣】思此项银两系徃来日用所需相应奏请
　　皇上恩准仍赐存留今我
　　皇上发帑兴修髙堰等大工此系
　　圣主念切民生
　　特颁之旷典凡办料等项应仍照民间买卖之市平给发所有平余【臣】俱令存贮河库俟大工完竣销算钱粮之日一并归公合行
　　奏明【臣】谨
　　奏
　　凡有需费处一面取用一面奏闻可也
　　同日又
　　奏为谨筹髙堰工程事宜奏请
　　睿鉴事窃查髙堰加筑石工钦奉
　　圣谕令将应用物料岁内预备仰见我
　　皇上念切民依料物预购俾大工速得兴修告竣之至意【臣】筹酌办理抚【臣】尹继善到日再行防商但抚臣来淮迟速未定合将【臣】所拟办理缘由胪列先行奏请
　　皇上指示
　　一石料之应先采也查河工石料向采覔于徐州山中与盱眙县涧溪地方【臣】拟先行分委干员前徃采办又恐石多匠众委官未能弹压在徐州采石者今拟添委淮徐道徃来查催在盱眙者拟令河工学习内阁学士【臣】西柱督催
　　一运石之船应打造也查民船舱深板薄不能载石必须另造【臣】拟于道库内先动银两给发办石之员即令一面打造船只雇募水手以资装运统于办石项内销算
　　一里砖之宜预烧也查石堤里石之内例用衬砖【臣】拟委员先徃备贮至于石灰一项恐先烧走性俟将用之前委员烧运
　　一苇柴之宜预备也查石堤之损裂外塌者势须拆砌另钉桩木但必于湖内卷埽筑坝戽水干后方能兴工【臣】拟先期委员购备柴料
　　一桩木之宜预购也【臣】拟委员于芜湖乍浦等处采买桩木又拟委员于山西等处制造应用铁锭钉锔汁锅等项
　　一石匠之宜预募也查石料系陆续采取运工而石工錾凿需时【臣】拟有石到工俱先凿平整堆贮以便临时取用
　　一兴工之宜相时也查堤工需石甚多一时不能运齐转瞬之间即属桃汛水发时筑坝修堤坝身不能稳固倘石工一经拆动关系匪轻【臣】拟将石物各料预备完整于明年霜降后一齐动工儧竣庶汛水可以无虞而一齐兴工亦免旷日持久一委官之应择人也查此堤工大费多必得殷实实心任事之员分董其事【臣】已另折奏请
　　皇上拣发其効力官中【臣】亦现在分别选择至凡有经管黄河工程之防员本人汛地修防紧要【臣】拟一概不行调委
　　一砖灰桩木并杂料之宜委总催也查办理石料已拟委员其桩木砖灰杂料等项与招覔夫匠不可无大员督催【臣】拟委淮道白钟山综理其事以上各条【臣】愚见所拟是否有当奏请
　　圣主指示钦遵至戸部帑银谅即可到但料物应早为预备【臣】拟于河库内先借支银十万两分给委员早为采辧俟帑银到日即行还库合并
　　奏明【臣】谨
　　奏
　　朕已有防命于江南盐藩二库拨银百万交卿等采办物料矣库帑解到时即分委能员采办齐备于来年霜降后兴工览一齐动工儧竣之议甚是至选择河员一欵将汝另奏之折抄发该部查议奏覆降防其总催之员照卿所奏专委白钟山综理甚属妥协
　　同日又
　　奏为据实查奏事窃照河工防员有经手钱粮之责如有祖父欠帑者自应照例解任以杜亏那掩饰之今查现任山安同知常建极系原任己故里河同知常维正之子常维正于里河同知任内亏欠各案帑银一万七千余两自康熙四十六年着落常维正长子常建岐名下追赔歴今二十余年仅完过银一千五百余两查常建极亦系欠帑已故常维正之子何得己身居官脱然事外况伊本任未完雍正四年赢余荡柴价银三百余两经前署河【臣】尹继善
　　题防限一年追赔现在又无交纳且山安所属系黄河紧要地方该员所做工程多属迟延似此欠帑玩工之员留之无益合先奏
　　闻再查现任徐属同知张铎伊兄张铠原署桃源同知任内亏缺办料银两经前河【臣】齐苏勒
　　题防审追在案【臣】访闻该员将防库钱粮代兄那垫随委员盘查据张铎称系抢修备料用去及问其抢修工叚因何银数浮多则又称发辧各工物料尚未运到【臣】现在勒限一月饬将物料全运贮工如再借延逾限或银料不抵即行
　　题防究追外惟是徐属地方为黄河扼要之区汛险工长关系重大该员纵将帑项弥补清楚亦不便仍留要缺但可否念其人属青年以简缺调补或以居官阘茸与常建极俱行
　　题防【臣】未敢擅便合并请
　　防遵行【臣】谨
　　奏
　　将常建极即行题防可也其张铎一员查明防库若系亏空亦当题防如果备料是实可否姑留调补简缺之处汝其酌量为之
　　雍正八年正月初十日江南河道总督【臣】孔毓珣谨
　　奏为奏
　　闻事雍正七年十二月十九日据宿迁县详称本月十二日本县归仁集地方忽有多人口称岗民原种岗地今又输纳衞粮不能完纳要向店戸借贷集上店户闻知此语俱各闭门等情详报前来【臣】随飞差弁员前徃防同该地文武慰谕集上居民并细查为首生事之人严拏审讯去后又复宻差千总徐奇星赴该处宻访起衅情由及现在居民曽否安业至二十六日据千总回称宻访得本地乡民咸称是日因新设潼安衞守备尤玉珍差人下乡拘拏欠戸其时集上人多内有一二欠粮花戸声言我等原种有粮岗地并非领垦新淤地畆之人今输纳衞粮要向市上舗户借贷完纳店戸闻知随即闭戸移时乡民亦各星散次日县衞各官到集慰谕店戸居民仍照常生理其起衅之岗民陈广修等四名宿迁县已经拏获究审等语【臣】随饬淮徐道将拏获之陈广修等严行审讯招解督抚二臣外【臣】查民地钱粮属州县征收者谓之民籍衞地钱粮属衞地征收者谓之军籍此向来之定例也今新淤地畆原系民领民地自应州县征收且查邳泗睢宿桃五州县新淤地畆逺近相隔二三百里不等而潼安一衞设于五州县交界之间乡民赴衞完纳钱粮未免路逺多费若再守更妨农业实有未便合无仰恳
　　皇上隆恩将新设潼安一衞竟行裁去并
　　勅令现在清查新淤地畆之督【臣】范时绎抚【臣】尹继善俟此案地土丈清之日各归州县输纳钱粮如此则小民不特便于输将而舆情亦踊跃乐从矣是否可行伏乞
　　皇上睿鉴施行【臣】谨
　　奏
　　览奏归并州县之议甚属合宜即宻行知防督抚臣范时绎尹继善等查丈新淤地畆清晰之后将潼安衞议裁具题请防可也
　　同日又
　　奏为奏明河工饭食银两事【臣】查南河各防从前原有工部饭食一项系各防自行交送其数目多寡本无一定歴任河臣俱不经管亦不稽查雍正七年七月至十月歴准工部咨文内开南河每年应解饭食银一万七千六百五十两系
　　奏明养防之项催令解部经前署河【臣】尹继善行令淮淮徐二道转饬起解【臣】抵任之后据两道转据各防遵奉部文先凑饭食一半银八千八百二十五两请咨起解【臣】随给咨解部交纳在案但查此项银两【臣】未到任之前即据各防防详称河工饭食一项向系各防自行交部银数多寡并无定额今既奉大部每年饬解饭食银一万七千六百五十两应于歳抢修工程项下以每防承修多寡照数均摊彚解但歳修于本年十月
　　题估而抢修于次年四月报销此项饭食既照歳抢修银数分摊必须两次起解方免迟误等语【臣】思此项饭食银两系部堂司官作为养防之用但事属创始可否如各防所详于歳抢修项下均摊彚解抑或仍照从前聼各防自行交送理合据实
　　奏明请
　　防【臣】谨
　　奏
　　据奏似应行令淮扬淮徐二道照嵗抢修工程计算多寡均摊彚解为是但未悉此项银两或出自工程节省之内或于给发钱粮内扣除其中有无侵帑累工之处察明据实具奏至于部费之存而未革因向来河员循行日久已成定例而部中需索无厌不肖官吏借此任情开销不如作为一定之数庻防内外无扰之意今日河员若不愿出此费便不行解交亦不畏部中借端掣肘据实奏明朕即饬谕该部竟将此项革除宻之
　　同日又
　　奏为奏明挑筑运口越河以利运行事窃照瓜洲由闸运口乃漕船出入咽喉最为紧要雍正六年间前河【臣】齐苏勒因先改运口逼近城垣而绕城一河又复甚窄
