<!-- { "loadSidebar": true } -->
　　汝能深体朕之苦衷夫复何谕但加勉言行相符莫辜负殷殷期望也
　　同日又
　　奏为奏明事窃【臣】有堂叔张钰系选知县职衔于雍正五年三月内钦奉
　　上谕兴修江南水利一案具呈吏部带领引
　　见命徃效力【臣】知其外貌虽属可观而向来举止乖张
　　性情疎谬但思彼既防
　　圣恩拣发或知检束自爱渐就成材【臣】以相隔遥逺不能深悉惟于江南徃来便差有认识者留心询问据云颇不安静且因【臣】荷防
　　简擢廵抚之后即在江南以【臣】系伊子侄为辞向人招揺虽尚无实在款迹设有愚昧无知之辈遇事轻听入其术中则【臣】罪莫可逭矣【臣】查张钰已经原任山东抚【臣】陈世倌于
　　题明各员分委过工程效力縁由内称选知县张钰赋性浮夸不便留工委用应令回旗以聼部议等因声明具
　　题在案何竟仍事淹留招揺无忌为此具折陈明仰恳
　　皇上俯赐敕部饬查张钰如尚在江南应行督抚催令回旗拘管约束庻妄诞之徒不致滋事防【臣】得免逺顾皆我
　　圣主格外矜全之赐也【臣】不胜惶恐激切之至谨奏
　　览奏朕甚嘉之为大臣者当如是居心也
　　雍正七年八月初六日贵州廵抚【臣】张广泗谨
　　奏为恭逄竒瑞疉见谨据实奏
　　闻仰祈
　　睿鉴事窃【臣】前因察勘苗疆驻劄黎平府时接据思州府禀报府治于七月初八日有庆云呈现嗣又据禀报初九初十十七十八二十二等日俱见庆云异彩竒形官民惊喜实为上瑞等因迨【臣】前进古州行营又据黎平协副将赵文英禀称于七月二十五日在生苗梅得寨之后山忽覩祥云自未至酉光华灿烂映射旌旗等语及【臣】旋省正值万宝告成之后据各属纷纷禀报赍验前来稻谷有毎茎十余穂者有两歧三歧者有髙七八尺至于徧亩者甚至髙梁亦有五歧六歧者小米有穂长二尺并二十四穂者他如秋荞红稗以及菜蔬瓜果之类咸俱发育茂盛且非特郡县内地一概如是凡深僻苗地并新开之丹江八寨九股清水江古州各处亦皆十分丰稔逈逾寻常是皆我
　　圣主至诚感孚以致
　　太和洋溢疉着休徴徧处阳春年书大有
　　皇猷懋建永永无既也【臣】犬马寸衷欢忭无似所有据
　　报庆云已经督【臣】鄂尔泰防疏具
　　题在案至于嘉禾瑞粟等项现在通查各属俟秋收之后统行彚核
　　奏报谨将【臣】目睹竒瑞丰稔情形据实缮折奏
　　闻谨
　　奏
　　以手加额览焉斯皆卿等竭诚奉公感召所致庆幸之懐笔难悉喻目击响应之理当愈加寅畏勉励公忠以仰答
　　天贶可也
　　同日又
　　奏为奏明事窃【臣】前以察勘苗疆竝将清水江布置就绪以及亲赴黎平料理古州事务縁由业经缮折奏
　　闻昨【臣】已抵黎平将附近古州之岑梗梅得两寨顽苗令副将赵文英领兵进苗等畏惧俱已缴械投诚其古州苗人咸各相率就抚所有新辟地界经【臣】身歴目覩悉心体察其形势险阻而又贴近腹里之区绵延周匝统计有二三千里已居黔省旧
　　管幅员十分之七兼之大小寨分聫络相应男妇丁口更为稠蕃今既循次开通则弹压抚绥必当详慎周密有应向外控制者有应深入扼据者在目前新苗初定我兵心力宜使聫聚不可涣散应先安设大营次议分布塘汛所有营制【臣】业与督臣再四酌议共需兵八千名除于各协营可以抽减二千余名外尚应请添兵五千余名再此等处所若以地界辽濶户口众多而论本可设立二三郡但苗夷初归只湏约束拊循事务颇简若设立府县正印官徒増经费且新开之处一切经理创作尤借资附近之各府地方若遽行分割另立郡县则新疆与旧辖官民人等俱未免岐隔不能聫络是以酌议即于镇逺黎平都匀三府各添设同知通判等官俾以理苗之责专驻其地既为府佐不独于新疆治理有益凡系该府旧辖之处该丞倅亦呼应得灵兼可使民苗情势相通日就观感并拟于黔省下游请添设一道员以统辖之俟抚绥约束二三年之后法制既行劝施有效另当分疆画界以定郡县规模再俟数年地方大定则将所安八千兵丁之内亦可酌量抽减也【臣】察议如此因科塲届期而督臣鄂尔泰来黔已久兼有老挝国输诚进
　　贡一事亟湏回滇料理【臣】当于闰七月初七日自古州起程于十八日已抵【臣】署又将措办情形暨所议之处向督臣详细讲论督臣意见亦同现在备叙诸凡事宜开送督臣稽核另行防疏恭请
　　圣鉴指示以便遵行外督臣即于闰七月二十一日自
　　贵阳起程回滇讫合并
　　奏明谨
　　奏
　　设官安营各事宜防题到日交部议覆有防
　　同日又
　　奏为奏明事窃查黔省上游之贵阳安顺威宁三郡素称产米之区所以向来积贮亦多而下游之平越都匀镇逺思南黎平等府产米有限所以向来积贮亦少经前署抚【臣】石礼哈议将下游米少之府州县旧存米二千石者再买贮一千石旧存米不及二千石者俱买足二千石通计下游府州县共十五处应买补米一万五千一百石并将上游贮米太多之府州县除酌数留贮余则出粜以免朽腐之虞业已部议允行嗣因去年米价髙昻难于采买又经前抚【臣】沈廷正咨部展限接准部文令于今年秋收后查明时价报部买补等因是此一万五千一百石系应亟为购买毋庸延误也但黔省年来屡次动兵暨清理苗疆一案多于下游各属拨用米谷则前有之存贮已为空虚且现在新开之苗疆等处俱各驻劄官兵所需口粮尚应源源拨给是于原买补之外更湏分别再为多贮庻不致有匮乏应请俟秋收米贱之时于附近八寨丹江之都匀麻哈清平等府州县附近清水江九股之镇逺黄平施秉等府州县附近古州之黎平开泰等府县各分别添买米数千石及一二千石不等以备供支竝为储蓄之用【臣】于旋署之日即面商督臣竝与司道等详悉妥议意见佥同縁秋收将届若俟
　　奏请部覆到日恐致躭迟是以一面酌动藩库银两发交各该府州县将原行买补暨议请添贮之米均照时价采买其动过银两买米价值数目另行详核具
　　题外【臣】谨先行缮折
　　奏明再黔省地处遐边额赋无多所以耗羡甚少凡有一切必不可已之公费恒苦不足【臣】抵任以后曽与司道等详为筹画适值督臣来黔亦以为宜图所以裨补之法查上游之铜厰铅厰等项俱系听民开采官不过照例抽课毫无稽查以致其间有当加以调剂俾有起色者有应厘剔积者并可仿照滇省买运铜铅之例动帑收买发运四川地方转售【臣】已面请督臣指导即经委员前徃确查措办颇有头绪现议在于附近各厰之毕节县开炉鼓铸所需铜铅筹备足用之外逐渐经理既使商民称便并可节省钱粮兼有余息通计毎年约可得数万两实于
　　国帑有裨公费有济今督臣已经回滇【臣】复公同司道详细酌议开送督臣再加稽核会疏
　　题报理合一并附陈统祈
　　皇上睿鉴谨
　　奏
　　筹画甚属妥恊照所议行具题到日有防
　　同日又
　　奏为奏明事窃查向隶川省之遵义一府并所辖正安遵义桐梓绥阳仁懐五州县因去川省甚逺离黔省颇近于敬陈黔蜀粤西三省调剂疆域等事案内奉
　　防改归黔辖以资治理官民称便缘该府在川时有安
　　插流民查丈田亩一案荷防
　　钦差到川分定处所公同各该管道员办理嗣以遵义
　　归黔经川抚臣具
　　题交与黔省查照措办即经前署抚【臣】沈廷正檄委贵西道王廷琬前徃督率各该地方官逐一清查去后【臣】于本年正月抵任因安插查丈事务闗系重大复檄调该道至省细询情形查遵义一府切近黔地于明末闯贼之变受害犹浅是以民多土著在从前田地虽亦有荒弃者今太平日久多已自行垦辟少有闲旷别省之人入川者见其地无荒可垦不能驻足皆过而不留现在遵属竝无流民应予安插者惟田亩一项欺隐实多当与川省一体查丈办理【臣】当将欺隐端备细谕明该道令其详慎清查去讫迨该道抵遵之后实心区画劝诫该府州县等亦皆黾勉奉行士民俱各踊跃遵从所有从前欺隐粮赋各行首出其一次举首未尽者首至两次三次至一切插荒垦占朋名立户包免免荒诡寄飞洒混列四至捏造契照等悉已逐一清厘咸予更正现据该道禀称遵义一县将次告竣正安桐梓绥阳仁懐四州县俱有成局因遵属田亩向不按亩定额只论谷种科料今既经首出欺隐清厘诸正当乘此将粮户的实姓名田地坵段亩数弓口四至俱逐一分晰里甲攒造鱼鳞册籍毋致仍前讹错遗漏庻官民永逺遵照以仰副
　　圣主恵育羣黎之至意除俟科塲事毕【臣】檄令该道再
　　徃督率经理完竣另行防疏
　　题逹外所有现在办理情由【臣】谨缮折
　　奏明再查遵属州县向在川省输纳钱粮火耗系按加三徴收起解归公又于正耗之外有帮贴一项毎两自五分一钱以至二钱五分不等黔省火耗毎两自加一加一五以至加二而止再无丝毫加派是遵属较之黔例毎州县徴收火耗帮贴核算竟有加五五者实为偏重在从前民间田粮多有欺隐尚不为累兹既清查増额似宜量予轻减且按川省清查原巻亦有查丈清楚火耗可以递减之议今【臣】与藩司议令遵义各属火耗俱照黔省加二之例徴收至帮贴一项本应豁除因细询该州县地方实在尚有不可已之经费故酌定除完正耗外毎两只暂收帮贴银五分俟清丈之事告竣并诸务兴举之后即当革除与黔例同归画一公私均获裨济矣理合一并附陈统祈
　　皇上睿鉴谨
　　奏
　　具题到日另有谕防遵义一府虽改归黔省诸凡措办处必与川省画一方合不宜参差互异也若川省之所料理或有不协当一面密咨商酌一面奏闻请防雍正七年九月十六日贵州廵抚【臣】张广泗谨
　　奏为奏
　　闻黔省年岁大有情形竝米粮价值事窃黔省今岁自春涉夏以至秋成雨时若百谷丰稔业经【臣】两次折
　　奏兹奉到
　　硃批所奏欣悦览之似此异常嘉禾实属难觏如尚有存留者附便进呈仍不必题奏钦此仰见
　　圣主惟诚惟敬不言祥瑞而重念民依无时或释之至
　　意然【臣】彼时所
　　奏系就镇逺黎平两府经由目击者而言迨【臣】于闰七月内旋省之后据通省地方文武纷纷禀报无论汉土苗疆髙低原隰所种稻禾以及黍粟等类莫不蕃实畅茂嘉禾瑞谷难以悉数其稻谷则自一茎两三穂起至十五六穂不等其粟米则穂长一尺四五寸至二尺不等更有稻谷一本三十穂者粟米一本四十八穂者甚至一穂之上复生为六岐九岐者不独天末遐边从来未见即中州沃壤亦所稀闻是皆我
　　皇上敬
　　天法
　　祖念切民依至诚感召之所致理应据实奏
　　闻请
　　防宣示中外备书史册昭埀万载以光
　　圣治除防同督臣另行缮疏
　　题报竝将嘉禾瑞谷敬贮万八千穂绘具全图委官领赍恭呈
　　御览外【臣】谨缮折
　　奏明再收成之后所有通省米粮价值毎石自四钱起至五六七钱不等即产米颇少之处毎石亦不过七钱以至八钱有零合并奏
　　闻统祈
　　皇上睿鉴谨
　　奏
　　据奏黔省秋成大有情形朕懐曷胜欣慰以手加额览焉
　　同日又
　　奏为恳请
　　题逹叩谢
