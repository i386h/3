<!-- { "loadSidebar": true } -->
　　王化随其自便无所不为由来已乆【臣】自长寨之役切商抚提诸臣并严谕各贠凡邉界之地无论生苗熟苖时刻留心设法化诲令其自然归诚无湏兵力庶防邉疆可靖汉夷皆安除长寨一带地方大小各寨当经安插外其西南各路深巗密箐绵亘百有余里东南各路亦绵亘百有余里尽属生苖盘踞今长寨初辟安设大营不特附近羣夷安恬无事并化外生苖目覩长寨苗户给米给盐领牛领种安家乐业并无纷扰莫不各思投诚愿附内地兹准提【臣】杨天纵据中军叅将刘成谟禀称长寨后路克猛等处十四寨及广顺定番镇寜三州邉界宗地巧马等八十七寨通共一百零一寨均系生苖内有羊肠苖头班国卿等素皆不服钤束今各情愿投到辕门领给赏赐分头化诲生苖随据班国卿等将生苖土官土舎头人薛琳于起田国臣常令薛□等二十六名所有一百零一寨共九百零九户四千三百三十六口尽皆化诲咸愿归诚各具户口清册又据生苖土舎薛鸿于超韦朝甫阿奈等化出生苖四十七寨共三百零五户其四十七寨头人亦皆来投见现在造具户口册籍尚未送到提【臣】杨天纵随各赏给银牌花红等物遍行安抚又据长寨营叅将官禄禀称有马头山埧忘箐松把磨茹拉頼翁来把云白岩冗降遍记等三十六寨头人班国顺班国用老卜唐老卜令老卜物老卜阿腊阿鸟阿细阿并等各皆闻风向化共三百八十九户情愿自认毎年上纳贡赋银两各具认状刻木为慿五月二十九日有广顺州生员卢永昌兵头李茂育等率领各头人并各寨户口及认粮数目册到长寨营投诚该叅将官禄随赏给花红等物各情由到【臣臣】查生苗来归应示覊縻以计长乆科粮务湏从轻户口定应清造夷民半无姓氏名多雷同日后难以稽查现在恐有重复复经札致提臣并饬知刘成谟官禄等再加查明更定姓名编立保甲彚造清册以慿具
　　题报部伏念幅贠万里巳暨海隅日出区区夷土夷粮何増毫末而生苗原无统辖任其扰害邉疆即欲行稽查实无从踪迹并欲施抚恤亦无自招安今仰頼
　　圣主声教所播讫于遐荒即此化外野夷莫不喁喁内
　　向所称惟德动
　　天无逺弗届【臣】于今日见之矣谨此缮折奏
　　闻【臣】谨
　　奏
　　实可欣庆之事从此邉氓得以安枕矣此皆卿忠诚为国之感应朕嘉恱之至题到有旨
　　同日又
　　奏为覆
　　奏事窃雍正五年六月初七日【臣】据实陈明一折荷防
　　硃批训示谆切复蒙
　　颁发
　　硃批岳钟琪十二折到【臣臣】伏读累日分绎合防仰窥
　　我



　　袭取得也至扵务愼急先虑周善后物无遁情语无泛字俾竣事之日早定扵受
　　命之初以【臣】愚钝知解实难谨据管测条覆以自庆【臣】等之遭逢并以志私心之奋勉敬陈扵左
　　一正月二十九日二折【臣】看岳钟琪委贠提审扵前遣兵应援扵后预谋安抚先防扰累知禄鼎坤之狡猾恐其潜踞滋蔓皆伊歴练愼重防其委贠并未入乌援兵并未露面岳钟琪实逺不及知至扵禄万钟既防且请赴叙府亲理止欲改土归结不将防案委审则不无姑息伏读
　　硃批扵委贠审理未免迁延等语则以前案亦要审明方是扵将禄万钟题叅改流等语则以仍严解送鄂尔泰处以便合一归结改归云南扵禄鼎坤狡猾内应等语则以未必有此举宁可防其意外【臣】初读倾折再读抃舞知乌防之事如此轻易完结者实


　　旨伊称深服【臣臣】益难以自安矣至称天全二土司罪恶多端既经访确自应惩治若身为大臣而贪其小利眀知贻害而不计逺圗罪不容诛终难漏网但知料理难知斟酌更难【臣】等当凡百熟虑举一详推可也
　　一二月十二日二折【臣】看折内大意乌夷既倾心归附川贠业经安抚而云贵兵马乃深入大闗以致伤亡官兵似属自取及编查户口巳逐一安置而云贵官兵尚驻劄乌蒙之内更似多事又乌蒙鎭雄既先后具呈情愿缴印献土一并带至叙州府酌议安置是云贵原无容搀越并不用【臣】防办也伏读


　　圣鉴如神【臣】惟当自慎至扵严饬官弁毋得贪小利以悮事比引从前率皆少示威而终止水火之譬实切惊心委用得人谁能过信【臣】前蒙
　　硃谕不敢暂忘大抵才智之弊莫大扵邀功庸鄙之私莫甚扵贪利惩斯二者则何念非公何事非实凡



　　一二月二十二日二折【臣】看折内岳钟琪以两土府俱防穉无知请原情畧法将公用银两扵四川省城置买房屋庄田分给安插情词恳切【臣】查两土府各有赀财即便安插亦不湏动公用且禄万钟两次防案又何以了结伏读
　　硃批以此二事宜扵云贵归结前已有谕云贵四川皆与其故土相近内省安置或京师山西河南等处相宜则知川省之不可留而党羽勾连之或能贻患也以各案明白后自然从寛发落则知汉奸恶目之并应究治而先寛土府之未便明告也以冕山普雄得以成功夺其屏障所以从容就绪则知二事之完结亦岳钟琪先事之功并非【臣】力之自能料理也三复防绎敬念
　　睿虑周详并曲全【臣】愚至意安得不感切忻幸而训谕谆恳反覆诰诫者总不外勤抚驭严勒索数事至仁如天万物一视于此而敢不凛愼是自残同类矣其乌蒙大闗所有蔵蓄等项三省所共知【臣】前委贠防勘业经川贠查点封贮云不必再查亦不告知件数后闻有归滇之信复因【臣】严饬兼委文武遍查始陆续详报今已四处查清现在造册伏读




　　硃谕后仰体
　　圣主大公至正之心凛遵归并管辖之
　　旨一切咨札并无嫌猜俾【臣】得尽力料理渐有头绪此

　　发兵捣巢不知土府之役【臣】实明示以意使夷酋先自度量云贵能否攻勦乌鎭能否拒敌然后速我进路留伊去路故智穷势廹相率投川【臣】前宻札刘起元张玉等已明言之是【臣】初意原不在搆兵禄万钟等徒自取祸耳今事已底防善后湏周伏读
　　硃批不可因归并云贵应办者推诿总頼二卿悉心筹画
　　褒嘉逾分悚仄倍常若复稍蓄私心其谁能逃
　　洞鉴义应报
　　国实则所以自为矣其九姓土司覆折钦奉
　　圣训以未有尽行改流之理以如易改之处必不敢为大不法之事以向来安分土官便情愿具呈改流



　　皇上而无异论者也
　　一閠三月十一日三折据岳钟琪具覆张玉情词似属可用之贠【臣】前所
　　奏系就事言事并未审其人在张玉等彼时以事属川省【臣】不过协办料未便破面续经【臣】通咨严饬遂复悔惧并明告滇省委员以无可奈何之意窃念习染难除何止张玉一人总縁庸人鄙见且以廻护本省为义气而不知躭延公务之大为悖负也土府安插内地即属格外
　　洪仁此邉境乆逺之谋亦酋长身家之计事情明白后


　　【臣】谨按以人事君者人臣之大义凡属僃位皆应惜材况陜督【臣】岳钟琪效命邉塞有功
　　国家扪心自揣能如伊者何事若或不知爱敬稍有嫉嫌即是显背


　　慈训并摅愚诚谨缮折覆
　　奏伏乞
　　圣主睿鉴【臣】谨
　　奏
　　览
　　雍正五年八月初十日云贵总督【臣】鄂尔泰谨
　　奏为恭谢
　　圣恩事雍正五年七月二十日【臣】赍折家奴防
　　恩赏给驿马赍回
　　御赐【臣】瑚珠一盘记事折一袋法琅匙箸缾盒一副鼻烟洋器一具莲心茶一瓶佛手柑一篓抵滇【臣】随郊迎至署恭设香案望
　　阙叩头谢
　　恩祗领讫敬啓折扣荷蒙
　　硃批朕躬甚安毎嵗夏令便觉少有不爽总不似今年甚好卿好麽朕每念及交卿办理倚任之事思卿之劳实令至于不忍凡卿一切料理奏对朕实心动览之朕亦不多谕惟秉一诚黙祝
　　上苍厚圡
　　圣祖神明令我鄂尔泰多福多寿多男子平安如意耳量精神力量为之第一不可勉强钦此【臣】跪捧卒读感痛失声妻子惊看莫知所以伏念我
　　圣主万几就理直若行所无事犹复日
　　御勤政殿虽溽暑不少辍既办理一切又
　　命诸臣呈件代办自强不息纯亦不已天下万世有至尊而勤劳如此者乎
　　上苍厚土
　　圣祖神明实鉴精诚用申保佑在
　　圣躬之康强逢吉固所自得而内外大小臣工皆当知感知奋自讼自惭者也【臣】血气具存心肝不昧身膺
　　殊知异数秩晋八阶廕叨四品儒臣之荣至于斯极即
　　使竭蹷效命已难酬万一乃屡荷
　　圣慈奬许至此期望至此爱飬至此矜怜至此【臣】不但念及身家实同狗彘便私有性命亦难欺鬼神敬缮及此涕泪盈襟此生此世即欲作报
　　恩人且无能自了又何敢堕落故自受事迄今惟思勤以补拙晓起夜眠钜细皆亲理而同官属吏谓【臣】羸瘦时有劝词殊不知尽得一分力斯安得一分心心之所安即是乐境强弱论形达人所诫【臣】今且精神健旺疾病全消无所云劳渐能就逸恳祈
　　圣恩毋为万里逺【臣】虑也至于锡福自
　　天求福由已上有
　　皇天眷命
　　万寿无疆之
　　主斯下有天夀平格保乂
　　王家之臣【臣】实非伦当求自信再【臣】自赴滇黔连生二
　　子今已有五男平安如意钦奉
　　御书
　　圣心即
　　天心【臣】惟当自为承受地耳不揣冒昧琐细陈
　　奏恭谢
　　圣恩伏乞
　　圣主慈鉴【臣】谨
　　奏
　　览卿奏谢朕甚为欣恱前朕之祝愿实住大光明中出扵一时至诚之笔今多子之愿既应其他
　　上苍必赐如意也朕实欣幸焉
　　同日又
　　奏为敬陈水利以备
　　采择事窃江南水利一事屡荷
　　圣心眷注谆恳【臣】前任江苏藩司于所属水利曽悉心谘访畧知大要原拟将此项经费筹画预定然后详请督抚随其轻重缓急次第举行及奉
　　圣恩超擢来滇事虽已寝心未暂忘前阅邸钞知蒙圣主发帑金十万委大臣办理且感且奋适值抚【臣】陈
　　时夏之母奉
　　命就飬【臣】随寓书陈时夏畧云疏濬河渠
　　特赐帑金以资调度不胜懽庆苏松常镇就近之地料已留心查勘而江宁为省防之区城池尤宜亟讲郡治内外皆有河道秦淮之水四至可通独以日乆湮塞若寻源开濬实于民有济扬州所重全頼五塘乆属豪强擅废诸闸淤河作田因占数百里之官塘遂荒数十万之民产至今少旱即歉多水又淹若将故闸仍旧复造五塘之水一蓄所费不过数千金而斯民之利甚溥但湏不畏强御方克有成故虽有贤守令往往中途遂阻由一郡类推大概准此即势不能揺又或造为别论使必不可行此不欲开河之通弊不可不留意也至髙寳一带稍遭水涨即为民害应设良法为乆长之计等语去后复屡读
　　圣谕剀切周密又奉
　　旨以原任给事中许承宣条奏扬州水利一疏着问扬州府在京官贠其覆奏亦甚详明仰见
　　圣虑所周无微不烛忻跃之私实不自禁更防
　　圣主着【臣】胞弟鄂礼同往协办诚恐鄂礼才具少软设遇有议论异同不能决断除详细札嘱外谨据【臣】所见冒昧陈
　　奏按刘河白茒二处奉
　　旨开濬此诚湖海二区之脉络江浙六郡之要津查康熙九年廵抚张祐开濬刘河二十年廵抚慕天顔开濬白茆等河其时相去未逺皆有志可考有迹可循自能仰体
