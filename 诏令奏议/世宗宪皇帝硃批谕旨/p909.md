<!-- { "loadSidebar": true } -->
　　旨暂停至【臣】现行分别役蚀民欠令其自首限完免罪诸事当此收成之后正可催征倘亦停止恐刁玩之衿役自必观望不前伏恳
　　皇上允【臣】照前办理庶无中阻之虞而积弊得以一清
　　矣为此缮折僃陈伏乞
　　睿鉴谨
　　奏
　　此奏甚是另有旨谕部矣
　　雍正七年十月二十八日湖广总督【臣】迈柱谨
　　奏为遵
　　旨覆奏并缴
　　硃批原折事窃【臣】前奏达色等解役询供一折奉有皇上御批【臣】捧读之下惶恐无地此实愚昧疎忽咎无
　　可辞荷防
　　皇上训饬不即加罪
　　恩令补奏今【臣】覆加密询取有信供另折具
　　奏伏乞
　　睿鉴所有
　　硃批前折附便恭缴谨
　　奏
　　楚省有迈柱王国栋如是督抚自应吏治不及他省事事不如他人也朕实代汝抱惭总之一不诚则诸凡不可问矣
　　雍正七年十一月初八日湖广总督【臣】迈柱谨
　　奏为请
　　旨事窃照湖北恩施县知县马昉羲患病难胜要缺【臣】
　　现经
　　题请休致所遗员缺乃施州衞并大田所新经改设之县地处苖边管辖十六土司非熟悉风土苖情者不克胜任今查有现任驻防桑植守僃钮正己前任大田所守御千总歴任十余年之久该员前因调考【臣】见其人甚是明白询以苖地情形莫不谙悉且十六土司土民素相信服若以之改补恩施县知县实系人地相宜但以守僃改补知县与例不符未敢遽缮明疏【臣】从因地择官起见特请
　　皇上训示遵行谨
　　奏
　　照该督所请钮正已补授恩施县知县该部知道
　　同日又
　　奏为请
　　旨事窃【臣】前奏副将张可才与防将崔鼎互揭一折防皇上硃批张可才准留楚省当于本内声明请旨崔鼎所揭既诬何可从寛按律处断之后令其来京引见钦此及【臣】审明崔鼎诬揭情由拟罪具
　　题奉
　　旨张可才着留湖广交与迈柱遇有人地相当之缺题请补授崔鼎着革职其杖流之罪从寛准其折赎该部知道钦此部咨到【臣】转行遵照在案除张可才留楚俟有相当之缺
　　题补外查崔鼎现奉
　　明旨未有来京引
　　见字样今应否俟其折赎之后咨送回籍抑或仍遵前
　　次
　　批谕给咨赴部引
　　见之处【臣】未敢擅便相应仰请
　　皇上批示遵行谨
　　奏
　　汝审观崔鼎尚属可惜人材则送部引见若系无知狂妄之辈咨回原籍可也
　　雍正七年十二月十五日湖广总督【臣】迈柱谨
　　奏为恭谢
　　天恩事雍正七年十一月二十七日【臣】赍折家人回楚
　　捧到
　　皇上赐【臣】哈密二圆【臣】谨望
　　阙叩头谢
　　恩祗领讫窃【臣】自愧庸材谬膺重任日凛素餐之惧时
　　懐茹蘗之心屡沐
　　天恩特颁珍味兹复


　　皇上睿鉴谨
　　奏
　　览奏代汝曷胜惭愧
　　同日又



　　天佑仰副
　　圣懐谨缮折奏
　　闻谨
　　奏
　　大雪固属佳兆但既为必获丰収之狂言尚何敬谨修省之有耶
　　同日又
　　奏为覆奏事窃【臣】前奏清查沔阳积欠并陈布政使徐鼎朦混情由一折荷防
　　皇上睿鉴随准部咨奉
　　旨命【臣】照常清查竝将徐鼎朦混之处交部察议钦此【臣】现在钦遵悉心清查据委查沔阳积欠之荆州道髙起禀称多方宣布
　　皇仁减耗抚字劝令自首输将阖州童叟欢呼其包侵等项先后已首出一万三千余两而各方尚有未报者百姓乐于清查以免胥役包侵之累顶祝
　　圣恩遍于四野等语前来理合奏
　　闻谨
　　奏
　　高起之语何可尽信江南积欠始初亦如是奏闻卽系沔阳前鉴须再体访舆情更加详慎切勿胶固文饰执意强为一切事务朕但悉实情则不难裁夺所以谆谆训谕尔等不可丝毫欺隐也
　　同日又
　　奏为奏
　　闻事窃【臣】访闻有江南人龙琯者带有眷口寓居汉口地方称奉王差往广东开山其形迹来歴不明随委标员防同府县严查去后据汉阳府等获到伊子龙曹供称伊父龙琯系江南望江县人于本年正月内防十三王爷呌往广东开山已于十一月初六日起身由长沙湘潭往广等语【臣】查龙琯称奉王差恐有假冒情弊除饬地方官将伊家口収管竝密咨湖南广东抚【臣】迅行查拏严究是否假冒外理合奏
　　闻伏祈
　　睿鉴谨
　　奏
　　怡亲王宁有此事棍徒假冐何疑速宜严拏审究京城更有伙党为伊线索亦未可知逐一彻底诘讯眀白具奏以闻
　　同日又
　　奏为覆奏事窃查先据彭肇槐呈请留伊母弟在永缘由经【臣】折奏奉有
　　硃批仰见
　　睿谟深逺措置咸宜【臣】即钦遵写字差赍与彭肇槐委
　　曲开导使知
　　圣恩广大令将母弟即速迎养并咨江南督臣饬催去
　　后今据彭肇槐回禀内称肇槐获邀
　　皇上髙厚洪恩赏银授职理应将嫡母生母并弟肇模等迎养任所同归原籍伏乞饬令地方官晓示俾肇模等各将田产变价随同原籍安插若愚昧迟留饬令递解回籍等情到【臣】除行湖南布政司转行永顺府遵照催令查明家口名数造册请咨递送回籍外所有彭肇槐感激
　　天恩遵照令伊母弟回籍禀覆情由合先具折奏闻谨
　　奏
　　此等易于措置之事尚然筹虑不及何顔具此一奏耶
　　同日又
　　奏为奏
　　闻事窃【臣】前准大学士公马尔赛等寄信钦奉
　　上谕缉拏大盗赵七等因钦此【臣】随密谕按察司竝地方各官选差诚信能干捕役悬赏暗行缉捕竝用密扎差役赍赴两江督臣及江西抚臣知会一体密拏俾无漏网各去后【臣】又广为探访赵七实系江南积盗姓名不一居住靡定因面有疤防人呼赵七疤子家住江南仪征县萧公坊麻石桥又住龙门桥地方二年之前曾来湖广此后又无踪迹今【臣】现于南北两省多方购缉除湖南获到匪犯邹细徕仔供出赵七伙盗情由已经会同抚臣折
　　奏外【臣】又访得该犯曾到楚省团风镇地方有巡检蒋基送至僧人绍裔庙内住过并雇萧二划船乘坐随经密拏绍裔萧二等讯据绍裔供雍正五年三月蒋巡检送一张五爷至庙住歇云系相好乡亲常雇萧二的船向盐船上要盐早去晚回常带四五十包盐在镇上卖钱使用因街隣説不是好人不容他住五月内即雇萧二的船往别处去了这姓张的脸有一疤等语据萧二供张五爷雇过防次船在沿江一带遇有盐船就去要盐船上不敢不给那年五月内雇小的船送至广济武穴地方又转雇巴斗船下去了等语据巡检蒋基供雍正五年三月有张五称系同乡来会巡检要在镇暂住后听见张五饮酒闹嘴催他起身雇萧二的船去了等供【臣】查僧人绍裔所供状貌则张五即系赵七更名可知巡检蒋基从前与之往来必知现今下落除发按察司严行究审外【臣】仍各路访拏务期必获不敢少怠合将现在情由具折奏
　　闻再【臣】先于十月内风闻赵七逃往四川【臣】即飞差寄信与四川抚【臣】宪徳协同密拏去讫合并陈明谨
　　奏
　　正缘汝等庸平督抚访缉无术不加愼宻透漏消息致令逺飏而乃推缷川省亦属大可笑也地方上巨盗公行上下官吏漫无知觉犹如聋瞽及朕将姓名示知又复混行传播俾其闻风潜遁自豫解来盗犯至楚境内皆开锁逸去是亦可谓能胜任之贤封疆大臣矣试一思之寜不少愧赧乎此二案盗犯若不就获汝与范时绎尚何顔忝居此任耶
　　雍正八年二月初四日湖广总督【臣】迈柱谨
　　奏为奏
　　闻事雍正八年二月初三日【臣】准湖南抚【臣】赵恩咨开准广东抚臣咨会恩平县报获奸徒李时英等搜出令旗伪劄并供报伙党等由恐有奸徒飘突潜聚交通请饬接连两粤各州县一体严加防范访缉遇有踪迹可疑即行擒拏等因转咨到【臣】随即飞饬界连两粤各镇协营密行防范并地方文员一体严谨查拏如遇粤省奸徒飘突入境立即擒捕毋使滋蔓外理合奏
　　闻伏祈
　　睿鉴【臣】谨
　　奏
　　诘奸缉匪乃封疆大吏之第一要务当不时留心稽查者何待粤省咨移而后饬行防范耶
　　同日又
　　奏为奏明事窃照永顺保靖桑植等地方水陆道路类多崎岖阻碍在昔土司于此恃为险固今防
　　皇上恩准改土归流土众俱入版图自应修治平坦以便往来【臣】于前岁已即檄行布政司辰沅道勘估详报嗣据该道王柔请于建治设营之后举行在案兹建设郡县分布营汛规制巳定文武各官俱经赴任【臣】现催司道将陆路河道险仄之处作速勘估兴举俟详覆到日酌动公项银两给发地方官逐一修濬悉为坦途俾舟楫通行挽运称便谨具折
　　奏明伏祈
　　睿鉴谨
　　奏
　　此奏是应举行者作速为之
　　同日又
　　奏窃【臣】接据沅靖等协探报黔省古州等寨凶苖反复无常现在用兵攻勦【臣】恐黔苖奔窜遁入楚境亦未可定即密札镇筸镇道并连界各协营暗为整顿以僃逃窜竝令秘密勿致张扬如遇黔民奔遁立行擒解若有向化投抚者好为安插竝将本管土苖加谨弹压毋使惊惧外至镇筸六里红苖现今虽敛戢安静然善后之图应俟黔省古州大




　　谕旨无分彼此以副
　　皇上绥靖边疆至意谨
　　奏
　　览
　　雍正八年三月十七日湖广总督【臣】迈柱谨
　　奏窃照楚省南北各属地方今年二月以来雨水霑足菜麦茂盛据湖北布政使徐鼎开报下米每石七钱五六分至八钱不等中米毎石八钱四五分至九钱不等上米毎石九钱六七分至一两不等湖南布政使杨永斌开报中米每石六钱至八钱不等上米每石七钱至九钱不等雨水俱各霑足二麦可望丰收等由到【臣】俟二麦成熟查明收成分数另
　　奏外所有现在情形理合恭报仰祈
　　皇上睿鉴谨
　　奏
　　二麦必待登后方可言丰収二字去春汝亦曾如此具奏也惟当恪秉敬诚以迓
　　天庥毋稍肆志
　　雍正八年四月二十四日湖广总督【臣】迈柱谨
　　奏为恭请
　　训旨事窃照办理六里红苖事宜经【臣】会同抚【臣】赵
　　恩防折具
　　奏现
　　皇上指示但查武昌相距湖南道路遥逺一切机宜必须就近调度方无往返迟误且地里情形【臣】两年以来虽留心察访而耳闻不如目见之确【臣】拟俟湖北抚【臣】费金吾到任之后于八九月间轻装减从自僃供给亲至湖南督同文武各官悉心办理理合缮折先请
　　训旨伏候
　　皇上批示遵行谨
　　奏
　　湖南之行今歳且可不必湖北抚缺已调用魏廷珍矣俟伊到任观其心行于楚地宜否来年往诣亦不为迟其间红苖机宜倘有急办理之件不妨仍令抚提二臣防商调度也
　　同日又
　　奏为奏
