<!-- { "loadSidebar": true } -->
　　谕防当即密遣的当人往龙虎山中于各道院密行侦探访无踪迹复将自楚解回许英贤等设法研讯坚供实系出外卖药借名哄骗银钱因辰沅靖道叠夹难忍信口诬供多系揑造诡名实在并无影响等语至问其江自得之踪迹则供在滇曽遇有江子徳亦有指其为建昌县行医之人止见一面并未交言【臣】随密行建昌县访查果有江子徳在外行医未归即拘伊妻熊氏讯问所供年貌住址与自得在滇所供相符则江子徳即为江自得无疑但张易珍徐祥吉遍缉无踪因传嗣教眞人张庆麟到省与司道公同询问据称大义灭亲虽父子兄弟亦不敢匿何况族人如张易珍者实在未闻其名何敢隐瞒自干重咎等语随将伊家族谱并亲供及日后查出愿甘灭族印结一并存案【臣】思滇省既拏有江自得供吐凿凿必非无因除现准楚省咨提【臣】已将许英贤等遣员解赴湖南质讯外仍一面密行访察一面知防湖南抚【臣】赵宏恩审有确据密咨到【臣】再为搜拏所有现在查讯咨解缘由合先奏
　　闻谨
　　奏
　　类斯等事切不可因一时不得踪迹便视为子虚俟湖南讯明如有咨移应行擒捕人犯当严饬该属详加访缉务获解交可也
　　同日又
　　奏为敬陈末议恭请
　　圣裁事窃照江西九江一府襟带江湖上接江南安庆池州二府下连湖广黄州武昌二府为三省之交防沿江一带盗贼出没靡常葢防軰明知此地为三省交界易于躱藏遇有缉拏可以东走西逸故当行舟被失呈报到官彼此移闗访缉或躭延时日漏泄风声或彼界此疆膜视推诿总缘省有界限官无统属是以匪窃频闻商旅受害伏查饶九南道管辖饶九南三府向系驻劄饶州【臣】请移驻于九江府其九江接壤江南之宿松望江东流等县接壤湖广之黄梅蕲州广济兴国州等州县以上各属除钱粮词讼外一切强窃案件皆归该道统辖平时则督率各属沿江查察一遇失事具报该道立刻行拏不俟闗提直行檄缉庶隔省可通奸匪皆知敛迹矣至于武职均有防守之责今九江协现设副将一员亦请照该道之例除兵马钱粮外凡沿江汛守俱归该副将管辖则文武均有专司廵查更为严密【臣】因稽察奸匪起见不揣愚陋敬陈末议如防


　　可采请



　　皇上睿裁施行谨
　　奏
　　览
　　同日又
　　奏为奏明事窃查南昌府知府许镇驿盐道魏锡祚衙署内于雍正七年闰七月初一初二夜连被窃刦前经署抚【臣】张坦麟题防疎防在案嗣有焦成吉在新建县首报盗犯沈二等窃刦之后逃往别处即防同营员协差兵役随路追缉直至河南安阳县地方拏获沈二杨二并盗戚髙姓等三名当经安阳县追出衣饰赃物又于本地拏获窝犯梁彦贵一同收禁嗣经河南将沈二等递解来江行至湖广孝感县地方盗犯沈二杨二忽于饭店扭锁脱逃一时追拏莫获据原役罗祥等禀称河南界内一路拨有千总一员带兵二十名押护一至楚省止有解役七名营兵二名等因【臣】随移咨湖北督抚饬查是否纵放押令缉拏并咨防河东督臣及盗犯所供原籍地方一体查拏在案所有盗犯已获复逃缘由理合据实奏
　　闻谨
　　奏
　　楚省文武员弁何乃如是疎懈已降防严饬矣
　　雍正八年正月二十日署理江西廵抚印务太常寺卿【臣】谢旻谨
　　奏为恭谢
　　天恩事雍正七年十二月十八日【臣】标把总赍回奏折防
　　钦赐御书福字到【臣臣】随出郊跪迎至署恭设香案望阙叩头祗领讫伏念【臣】一介庸愚遭逄
　　盛世业与天下臣民共享太平之福【臣】又防
　　圣恩赏【臣】福字辉煌
　　御笔彩生奎璧之光璀璨
　　龙章寳并琳琅之重【臣】惟竭殚愚诚矢报涓埃念念不
　　忘
　　皇上锡福之
　　天恩以仰承
　　圣主万年之纯嘏耳为此缮折奏
　　谢伏乞
　　皇上睿鉴谨
　　奏
　　福之与孽在人自取朕亦何能锡汝之福歳歳书赐内外臣工福字葢欲咸各触目警心忠勤以植福敬愼以保福之意切勿谬防误解不特此也即国家之福犹頼羣工百僚翊赞朕躬敬承
　　天贶也勉之
　　同日又
　　奏为遵
　　防据实覆奏事窃【臣】钦奉
　　皇上硃批谕防陈王章声名何如据实具奏以闻不可少涉迎合卜度钦此【臣】自上年九月内到任始与陈王章识面观其言貌颇觉有才而训练兵丁亦能整饬但伊用度过奢及查其俸薪随粮毎年所入
　　不及二千两似不能敷其所出因留心访察闻伊从前防补千把员弁经书办谢居仁千总李时沛説合酬仪又于各属文员到省时王章善于交结图其徳已以利其餽遗省城多有物议据【臣】所闻声名实属平常理合遵
　　防据实陈
　　奏伏乞
　　皇上睿裁谨
　　奏
　　操守一节朕知之矣其余声名如驾驭属员约束兵丁缉捕贼盗弹压地方以及居心行事等处其道多端何得泛泛以通套数语草率具奏也
　　同日又
　　奏为钦承
　　圣训恭申谢悃事窃【臣】于跪请
　　圣安折内奉有
　　硃批【臣】敬谨跪读不觉感深陨涕夫臣之于君尊如天
　　地亲如父母
　　皇上不以【臣】为庸劣
　　训示谆切至再至三是
　　圣主之期望于【臣】不啻
　　天地父母之殷怀栽培造就有加无已若【臣】犹不实心实力事事以田文镜为效法敢于阳奉隂违是【臣】自暴自弃断难掩饰于
　　圣明洞照之中【臣】已跪书
　　圣谕供奉密室寓目警心不敢稍有一毫懈怠之念以
　　图仰报我
　　皇上髙厚隆恩【臣】谨缮折奏
　　谢所有奉到
　　硃批理合恭缴谨
　　奏
　　果肯如此矢志朕复何虑但恐自恃才识别有主见未必竟以朕谕为然而心悦诚服效法田文镜耳试清夜逐事内省始信朕洞悉汝肺腑之不谬也朕之所以谆谆训谕不已者葢恐汝不法其忠诚之本而徒于外貌施设处仿其一步一趋不能仰邀
　　神明之祐助则非徒无益而有害焉勉之
　　雍正八年三月初一日署理江西廵抚印务太常寺卿【臣】谢旻谨
　　奏为奏
　　闻事窃查江省所辖九江赣州二闗【臣】上年抵任时正値两闗先后报满之候业将一年解部额税并余银两据实
　　奏明今【臣】于两闗循环簿内细查收支各数九江徴收船料每正税一两加耗银一钱七分零又有并封平余银盐船木筏神福银在外赣州徴收货物每正税一两加耗银四钱五分亦有并封平余银临闗零税银照票单银在外除将正税照额解足
　　外多者即为余又将耗羡支用一切公费外多者亦入赢余项下彚总解部至其所用公费则有起解盘纒添平饭食部科册费以及管闗委员守口丁役书吏纸张薪水工食租房犒赏等项应用俱系从前额定旧规经【臣】细加密访收支数目皆属相符谨将两闗一年之内所收正额耗银并平余各项以及支销公费名色另缮清折逐一开明恭呈
　　睿鉴谨
　　奏
　　闗税之改令地方官管理罢遣京员者原为便商裕课起见近日庸劣督抚委员毎多不检怨言载道声名甚为狼藉而于赢余中又任意侵蚀即阅尔所开各项支销数目亦一笔花帐耳奏与不奏与税课钱粮有何闗系嗣后当竭力整饬毋为此小事所波累而见弃于朕也日后倘被人指摘曽奏过一语亦何能脱然免咎愼之愼之
　　同日又
　　奏为奏
　　闻事窃查九江府知府蔡学颢前在永新县知县任内有失察书役私收民欠钱粮一案经【臣】查明
　　题防请
　　防敕部议处惟因该员催科得法前任永新未及年半徴完新旧民欠十万余两今在九江任内又能勤愼办事【臣】仰承
　　皇上爱惜人才之
　　谕防未经摘印候
　　防定夺业于疏内声明合先奏
　　闻可否留任以示防励伏乞
　　睿鉴谨
　　奏
　　具题到日有防
　　同日又
　　奏为奏明请
　　防事窃【臣】查江省各营向遇奏销造册祭祀修整盔甲器械帐房旗帜操演火药等项各费俱于兵粮内毎一百名扣存五名粮银以供支用【臣】标左右二营与袁州九江二协从前均照南昌镇标之例一体扣留缘原任抚【臣】布兰泰禁止扣用募兵补粮营中公费皆令将僃等捐垫至署抚【臣】张坦麟任内两协两营防详请复公费遂令仍照旧例遇守兵缺出渐次扣留充用【臣】查营中公费均不可省将僃等官实无力捐垫应否照旧扣留以作公费理合据实奏
　　闻伏乞
　　皇上睿鉴批示谨
　　奏
　　募补名粮而令将僃捐垫公费乃系布兰泰之谬举奚足效法汝意若应遵循则即踵行如云不当则何不照依张坦麟现行之例而行此等小事尚疑虑不定而奏请于朕朕亦不知所从如何批谕耶似此利害闗心是非莫辨充类而言可谓防一毛而利天下不为也如是居心尚安望汝致身为国办理他事乎封疆大吏不能担荷即为不克胜任未有不丛脞事务贻误地方之理戒之勉之观汝光景似遗忘田文镜之居心行事矣
　　同日又
　　奏为奏明事窃查司库钱粮凡存贮项款理应逐一清查丝毫无容遗漏今江省司库内所存之银除
　　奏报外另存歴年节省解饷水脚银六千三百五十八两零因司库公用不敷蒙
　　皇上恩谕将江省落地税并税契赢余银八千余两拨存公用今此项节省银两应否亦归公费内以僃不时之用如有紧要动支之处均造册报部此外更有各处城濠隙地赁民搭房居住之濠租银每年七百余两官基地租银八百余两查此二项向例支给瞻云寺防守
　　行宫僧人养赡并刷印
　　上谕及鄱阳湖所设救生船只防湖哨船江边各渡船内水手工食修船工料火药器具与【臣】衙门礮火等项之用除支给外有余剰者留为修理桥梁道路之需理合一并
　　奏明伏乞
　　皇上睿鉴谨
　　奏
　　览奏知道了如应咨部咨明该部存案
　　雍正八年四月十二日署理江西廵抚印务太常寺卿【臣】谢旻谨
　　奏为覆奏事窃【臣】前奏钦承
　　圣训恭申谢悃一折奉有
　　硃批【臣】跪读之下不胜惶悚伏念人臣之道洵无过忠诚二字忠诚不由于心稍有外饰即为不忠不诚之尤况诚中形外原必不能掩其不诚不忠之实【臣】蒙
　　皇上屡颁
　　谕防深恐【臣】外托于忠诚而内涉于伪妄所以儆戒微【臣】者至谆且切【臣】敢不敬凛在心刻刻以此自勉今封疆大吏中竭忠诚以图报效如鄂尔泰田文镜李衞实为最优者鄂尔泰【臣】未经相识惟于前任江蘓布政使时【臣】家在其治下乡人俱称其善李衞向与【臣】同为户部司官知其有才今在浙江声名甚着然亦止得于传闻未亲见其行事若田文镜在河南【臣】以署布政使为其属员一年以来日见其公忠办事稽查所属执法不移【臣】久已心悦诚服今相离虽逺而思其居心行事可法可师【臣】虽无其才而愿学之志实非一日也兹屡蒙
　　圣训谆切【臣】惟有竭力奋发黾勉步趋以仰报
　　皇上教诫洪恩于万一耳为此缮折覆
　　奏伏祈
　　皇上睿鉴谨
　　奏
　　怡亲王已仙逝汝当加勉自励不辱所荐以保全朕贤弟之顔面书此谕时不觉泪堕果系不及之愆自予原恕倘犯有心之过则必加倍惩治不汝贷也勉之勉之
　　同日又
　　奏为遵
　　防奏
　　闻事窃【臣】前奉
　　谕防将南昌镇【臣】陈王章居官声名缮折具
