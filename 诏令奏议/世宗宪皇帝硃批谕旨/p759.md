<!-- { "loadSidebar": true } -->
　　天听实非公论葢因二人皆性急量狭彼此原有忌才之心两不相下又两地来往之人遂迎合搬唆传为彼此讪骂渐成嫌隙以致相讐李卫石礼哈忍以一巳之私嫌小愤渎烦
　　睿怀二人之罪实不可逭
　　皇上俯念其才皆可用不加严谴不但二人应且感且愧即【臣】跪读再四不觉感激涕零至防
　　圣谕令【臣】评论二人优劣如何之处据【臣】所见二人才皆有余倚之办事皆系美才若云纯正【臣】不敢许李卫在云南盐政焕然一新一切尽力料理石礼哈署贵州巡抚以来实力振作毫不因循就此而论二人所为【臣】以为实皆可取但就其才气之中细求其稍不足处若当大事李卫失之疎脱石礼哈失之轻易恐至志得意满皆不免骄盈之病至李卫所办云南盐铜之事规模已属小定虽后来之人恐难企及然大槩亦可守其成规云南盐铜可不需李卫料理至石礼哈目下贵州得之甚好实能振作比毛文铨颇优所稍可虑者惟恐气锐更张太过看事太易苗猓之地或有孟浪之失【臣】谨就愚昧所见据实直陈恐多未当不胜祗惧伏乞
　　睿鉴再【臣】有奏
　　闻者【臣】于八月二十五日接到
　　谕防正在缮折间于二十八日忽浑身壮热两眼视物迷离至初六日现成疟症虽目下比前心内稍清无如手颤不能成书今此事防
　　天语垂问复令【臣】速行
　　奏覆事关紧要不容迟缓只得令【臣】侄髙定勳代写【臣】必不令其一毫漏泄谨情节据实奏
　　闻谨
　　奏
　　所论公当可嘉之至与朕意若合符节自时加训诲而用之
　　同日又
　　奏为遵
　　旨覆奏事窃【臣】钦奉
　　发与【臣】看
　　御批敎训李卫一折【臣】再四跪读仰见我
　　皇上成就人才至意有加无巳
　　御批训饬之
　　谕处处皆切中李卫之病其一切谬见俱在
　　圣明洞鉴之中李卫若能
　　皇上指训之处夙夜敬遵一一悛改则性情见解自与前不同即可成有用之才必不似目下有才未纯失于矜恃也为此谨
　　奏
　　朕虽有意成就要看伊之福量何如耳
　　同日又
　　奏为奏
　　闻云贵秋成分数事窃云南今嵗四月尽间连得大雨髙下稻田俱得栽插五月尽间因雨太多以致发水曲靖府属之霑益南宁陆凉平夷一带被淹【臣】随委员查赈巳经折
　　奏并防同抚【臣】杨名时
　　题报在案又于七月中旬隂雨连绵大理府属之邓川州临安府属之建水州山溪竝涨漫堤而出沿河村屯田禾房屋被水冲淹【臣】遴员照前查赈亦经防疏
　　题报在案此外尚有云南府属之安宁昆阳大理府属之浪穹等处村屯亦有被水淹没田禾五六十亩至七八十亩及未被水田禾亦伤雨多结实少歉自八月以来晴霁一月有余今各处田禾陆续收割约有六七分收成亦有数处八九分者云南髙田极多低田甚少今年髙田得种所收巳多以此合算有七分年成目下贵州今岁有九分年成【臣】谨具折奏
　　闻谨
　　奏
　　览滇黔收成分数朕怀深慰
　　同日又
　　奏为遵
　　旨查奏事窃【臣】前钦奉到
　　硃笔谕旨一道内制驭苗民之处【臣】谨钦奉遵行办理外其黔省大小各员养廉一事【臣】跪读
　　圣谕遵即敬録二道专差赍交抚【臣】毛文铨提【臣】赵坤钦遵防查外并行贵州布按二司及各镇协营各处税银羡余文武各官官庄所收米粮通省钱粮羡余暨一切赢余数目逐一据实查报去后续因抚【臣】毛文铨奉
　　防陛见【臣】遵前奉
　　上谕敬録一通复赍交署抚【臣】石礼哈防同查商办理在案兹据贵州布政使刘师恕等防同查报前来经【臣】与署抚【臣】石礼哈再加酌核查得黔省各属税羡一项每年共银三万四千一百七十四两零又通省地丁钱粮耗羡一项每年共银一万七百九十二两零又通省额征秋粮耗米一项共折银九千一百二十三两零又黔省武员官庄并文员额征官庄学租以及额外官庄所收租米一项共折银一千四百七十九两零又黔省文职俸工前因军需悬项除敎杂等职不捐外其余俱系捐补军需今巳补完除敎杂等职竝各衙门各役工食仍照数实给外其府防州县既经分给养亷所有俸银共三千六百四十两查黔省盈余不多若此项除出则分给各员为数不敷亦应坐存算入养廉数内以上五项共银五万九千二百零八两【臣】防同署抚【臣】石礼哈详细商酌毎年议给廵抚衙门养廉银八千五百两学政衙门养亷银二千两布政司四千五百两按察司三千两贵东道二千两贵西道一千八百两至各府防州县分别冲僻繁简贵阳府一千三百两镇逺安顺威宁三府各一千一百两平越黎平都匀三府各一千两思南思州石阡铜仁四府各八百两贵阳府同知南笼通判各五百两正大营同知贵阳府通判各四百两威宁府通判三百两贵筑县七百两定番广顺麻哈独山大定平逺黔西镇宁永宁普安十州各六百两黄平州五百两开州四百两普定镇逺永宁毕节四县各五百两贵定龙里修文普安安南安平清镇平越湄潭余庆瓮安都匀清平施秉安化印江川龙泉铜仁永从二十县各四百两共分给养亷银五万二千三百两余银六千九百零八两再除黔省每年奏销饭钱马塘津贴赏兵等项额需银四千八百一十八两外尚余银二千九十两存贮司库以僃添科塲及赏有功兵役效力苗猓之用所有扣算充公分给养防即于雍正三年七月初一日为始其各处税银署抚【臣】石礼哈现在委员就近监收羡余归公钱粮火耗一例提解耗米租米俟秋成上仓后酌令变价解贮分给此系【臣】等就愚昧之见商酌料理恐未允协谨缮折奏
　　闻伏乞
　　皇上训示遵行谨
　　奏
　　黔省情形朕虽未身经目歴然览所酌议处情通理顺似属允协应照此行
　　再谕云贵总督髙其倬黔抚一缺试就石礼哈毛文铨二人而论孰为相宜石礼哈果敢任事报效情殷毛文铨舆论既不一而陈奏词语每欠爽直所以调来审视今到京尚未暇多见观其大概甚属歴练但恐涉于狡猾不肯勇往向前然其心胸明白亦系可用之才据尔所见纎毫毋隐速奏以闻石礼哈惟恐年少有孟浪之失所以朕意迟疑不决耳
　　雍正三年十一月十二日云贵总督【臣】髙其倬谨
　　奏为遵
　　旨覆奏事窃【臣】奉到
　　硃笔谕旨一道伏查毛文铨石礼哈二人【臣】于前次奉
　　到
　　圣谕业经就【臣】愚昧具折详
　　奏【臣】看毛文铨做外官最久见事颇多实为歴练但当大事即稍觉擘划不开才具似觉微平石礼哈有才而气鋭尚欠歴练若遇应勇往直前之事其锋锐之气可用若遇应审慎持重之事其孟浪之失亦多乞
　　皇上训诲长养而用之【臣】愚昧之见如此谨缮折据实
　　奏
　　闻谨
　　奏
　　览
　　谕云贵总督髙其倬知悉原任永从县令杨秉干因拣选科员于进呈履歴时条奏古州八万之事朕观所论似属有理续据石礼哈又奏招抚之策今并发尔详加斟酌如事在应行作尔意见具疏题请候朕裁定观石礼哈奏折条分缕析颇属周详但内称来必欲归入版图先调兵驻防堵截前后去路并禁通盐货断絶必需之物措置停妥即一靣宣布威徳俾其知所怀畏倘一二年后不受招抚则调集四路兵丁捣其巢穴云云之论朕殊不以为然今石礼哈既兴此念且巳形诸奏牍设或泄露风声令苗众闻之恐此地安设未毕而彼苗先生疑惧激出事端亦未可定不熟计万全而轻率行之可乎果若改设镇标増添士卒则湖南之靖州天柱等州县俱当归并黔属为便诸如此等机宜悉当逐一筹画妥确徐徐具奏以闻
　　雍正三年十一月十四日云贵总督【臣】髙其倬谨
　　奏为遵
　　旨覆奏事窃【臣】钦奉到
　　硃笔谕旨一道并
　　发下石礼哈杨秉干奏折二件【臣】跪读
　　圣谕再四寻绎又详看二折内所陈情由仰见我皇上圣神天纵万里之外洞照无遗
　　指训之方精详周僃【臣】窃谓黎平及古州之事杨秉干所陈得其梗槩尚未详僃石礼哈所言实为详明稍欠妥酌盖古州八万其地不小其人甚众目前固不宜忽略不思筹防然亦不宜轻躁骤言攻取若断其盐货必致激之生变至捣巢覆穴防非万全况现今平及改归之地方尚未整顿何暇言及外地生苗【臣】以为古州八万只宜时时访探情形宻加防范令入版图之防且作缓图先黎平五开铜鼓等处选择文武贤员加意料理俟有头绪再附近内古州周围之生苗而实非内古州之所管者相机化诲此苗驯服归心则内古州势孤党弱自生畏服之心然后从容图度惟渐加化导不骤断盐货惟控扼形势不竟示兵威地方文武能就其情势揆合机宜如此行之虽不必有期效旦夕之心然数年之间【臣】可保其必渐有成功若忽略近地希图逺功不但无益且恐有损至添兵设镇一节石礼哈杨秉干所言皆是黎平一协所设额兵仅六百二十名数原太少所以从前提镇屡屡请増且从前控制古州八万之责湖南与贵州分任今又全归贵州黎平孤悬东隅势非添兵设镇不足以资弹压署抚【臣】石礼哈请设一镇増标兵之额为三千名【臣】就事势斟酌似应设一镇标下分三营每营各设额兵七百名共二千一百名又都匀营系古州八万后路现兵单弱亦应如署抚【臣】石礼哈所请添増二百名其防不必改设副查现在黎平协兵丁六百二十名贵州通省细加筹计惟思南地方通府无苗石阡地小安静无事请于思南营兵裁调三百五十名石阡营兵裁调一百三十名共四百八十名移于黎平总计添设黎平都匀二处尚共不敷兵一千二百名贵州别营遍加筹计实皆再难酌裁应请另为招募至黎平官弁应裁去副一员大定裁去总兵之额改设于黎平其三营游击三员守僃三员千总六员把总十二员查思南营既裁去额兵三百五十名止应留守僃一员其思南营防应裁去改为游击一员再减去千总一员把总二员皆移于黎平其石阡营亦应减去千总一员把总一员移于黎平以上除黎平原有守僃一员千总二员把总四员尚应于黎平添游击二员守僃一员千总二员把总五员倘防
　　允准改镇则湖南之靖州及天柱县应遵照
