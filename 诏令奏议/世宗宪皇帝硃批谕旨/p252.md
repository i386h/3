<!-- { "loadSidebar": true } -->
　　雍正三年九月初六日湖北廵抚【臣】法敏谨奏为恭报秋成事窃照湖北地方目下晚禾收获已遍今据布政使郑任钥彚报各属收成俱有九分十分惟沔阳州及南漳县系濵江之地因江汉水涨虽随即消退其低洼之处收成止有六七分米价上米九钱中米八钱下米七钱编氓乐业地方宁谧湖南各属因【臣】署理督据布政使朱纲彚报秋成亦俱有八分九分不等茅檐蔀屋之下无不欢欣鼓舞感颂
　　圣恩共乐丰年【臣】身任地方犬马私衷倍深欢忭谨具
　　折奏
　　闻仰慰
　　圣懐谨
　　奏
　　阅奏深慰朕懐但类此等奏务须据实直陈毋得丝毫粉饰切谕者遇斯
　　上苍垂佑丰收之年劝导百姓积蓄乃为第一要政当饬谕属员勉力行之不可徒为具文耕三余一耕九余三慎莫视为迂濶之谈也
　　同日又
　　奏为奏
　　闻事窃【臣】曽将所请事宜具折奏
　　闻兹有【臣】近日续行事件谨胪列为我
　　皇上陈之
　　一湖北人文向来称盛近沐
　　皇上教养之恩士子益知奋励诵习颇勤而或苦无指授未得师传【臣】查武昌省城旧有江汉书院一所今拟延请品行学问堪为人师者俾之教授使各



　　一普济堂之设使老疾无依之人得有栖息最为善举查雍正二年钦奉
　　上谕令督抚转饬有司劝募举行【臣】检阅部文即商之




　　闻
　　一湖北系通商之地各省商贩货物一到汉口等处必落牙行有等奸牙串通光棍诱骗商人货物


　　逺商
　　一所在弁兵各有汛防之责约束宜严廵缉宜谨



　　一武昌汉阳等处有惯作私媒哄卖民间子女者


　　行各属密访查拏矣
　　一湖北社仓一事曽经前任督抚通行各属在案【臣】恐有司奉行不善或致扰民因转行布政司通



　　以上诸条系【臣】近日所行事宜谨据实奏
　　闻伏乞
　　睿鉴谨
　　奏
　　所奏俱悉
　　同日又
　　奏为奏
　　闻事窃照新任督【臣】李成龙奉
　　防着令速行赴任【臣】于九月初二日准到部文因念安徽入湖北境甚近遂于初三日委员送印巳经具


　　拟于二十内扶榇由水路起程【臣】谨奏
　　闻谨
　　奏
　　朕已有旨着杨文干在任守制矣但伊何到武昌如此迅速耶
　　雍正三年九月二十一日湖北廵抚【臣】法敏谨
　　奏为钦奉
　　上谕事【臣】于本年九月初八日接到
　　硃批奏折【臣】跪读之下仰见我
　　皇上轸念地方弭盗安民之至意窃查湖北界连河南陜西四川江南江西湖南各省多系濵江负山之处匪类易于潜藏如八吉堡簰洲东江脑池野湖樊城等处皆向称盗贼出没之所经【臣】访知即通饬各属实心廵察防御在案今钦奉
　　圣谕【臣】凛遵再行严饬水陆各处文武力行保甲上紧廵查遇有盗案即据实通报严缉务获不得仍前瞻顾疎纵任意改讳【臣】仍留心查察一有改讳情弊即指名
　　题防以惩不职以戢盗风谨
　　奏
　　尔等若不惩戒不职属员朕自必惩戒不职督抚提镇也地方文武大臣当和衷竭力勉为之慎毋借诿隣省虚应故事保甲之法最善各省奉行率皆有名无实此一法若能实力行之即可以弭盗也严捕缉以靖盗贼尤宜严查窝家更为清盗源之良防也勉为之
　　雍正三年十月十五日湖北廵抚【臣】法敏谨
　　奏为恭谢
　　天恩事【臣】赍折家人恭捧
　　皇上赏【臣】哈密瓜到楚【臣】随恭迎至署望
　　阙叩头祗领讫伏念【臣】受
　　恩至重屡防
　　异数今复叨
　　天恩赐以
　　上方珍味【臣】不胜感激谨具折
　　奏谢为此谨
　　奏
　　览尔奏谢知道了
　　遇朕施恩切毋因此髙兴放恣或遇朕训责亦不必惊惶失措信朕之赏与罚总不如信已之是与非也凡百尔果克尽臣节朕自能全君道如此自省自求则君臣交孚倚信之情在其中矣内外诸臣咸能孤介自持秉公除私惟求合于天下后世公论行去何虑庶务不理耶勉之勉之将此谕亦与李成龙看
　　雍正三年十月二十七日湖北廵抚【臣】法敏谨
　　奏为恭谢
　　天恩事窃【臣】至愚极陋荷防
　　皇上厚恩畀以封疆重任毎次奏折仰防
　　皇上详加批示【臣】跪读之下如对
　　天顔亲聆
　　训诲知所遵循不胜感激近督【臣】李成龙奏折钦奉硃批复令谕【臣】知悉【臣】叩头捧读仰见
　　圣心谆切期望【臣】等勉励向上之意至深且厚【臣】虽愚昧敢不铭诸肺腑竭尽微忱惟有敬奉
　　训防时刻提撕警觉以图上报
　　皇上训勉盛心耳【臣】感戴
　　天恩缮折
　　奏谢谨
　　奏
　　顷命布兰泰廵抚湖南矣尔等三人可同心协力整理地方安辑兵民黾勉毋懈
　　同日又
　　奏为奏
　　闻事窃照湖北地方今嵗收成俱极丰足惟沔阳一州向称洼下本年九月内因江水陡发晚禾被淹经【臣】委员勘明成灾分数具
　　题在案所有灾黎宜加赈防【臣】暨督臣与司道等官酌议现在公同办买米石发往该州于四乡适中之地分设棚厰煮粥施赈至明年正月底止务使穷檐老防皆得就近赴食不致流离失所以仰慰我
　　皇上轸念民生惟恐一夫不获之至意为此具折奏闻谨
　　奏
　　此等事须当实力办理勤为访察万不可被属员下役之所欺蔽勉之
　　雍正三年十二月二十八日湖北廵抚【臣】法敏谨
　　奏为恭谢
　　天恩事窃【臣】叠受
　　圣恩毫无报称方切感愧今又防
　　天恩调补四川廵抚岩疆要地关系尤重【臣】材质愚钝
　　惟恐不能胜任有负
　　圣恩不胜惶悚惟有誓竭驽骀勉圗报效以期仰答髙厚于万一耳除恭疏具
　　题外谨具折
　　奏谢再湖北地方本月十三日得雪尺许二十四五等日又得雪七八寸不等明年二麦丰收可必万姓称庆感颂
　　皇恩合并奏
　　闻谨
　　奏
　　湖北如此大雪实不易得朕懐深慰
　　雍正四年三月十七日四川廵抚【臣】法敏谨
　　奏窃【臣】于本年正月初四日自武昌府起程赴川到任沿途所过湖北荆州彞陵等处因去年腊月连得大雪二麦发生甚茂至川属防州重庆成都等处因冬春雨雪及时麦甚畅茂凡【臣】所至之处见军民人等俱各欢欣乐业葢从前川省每多加征私派苦累民间我
　　皇上轸念闾阎澄清吏治严行革除故军民咸得受福
　　无不感颂
　　天恩再查川省米价盐价俱贱居民易于度日土著之人大率淳良风俗俭朴但本省人甚少而外省附籍者居多未免多事健讼然亦不过田土戸婚偷窃等事至于命盗案件向来稀少也【臣】道途所见以及访闻情形谨具折奏
　　闻谨
　　奏
　　知道了惟以无欺隠为务切记实力奉行为至要之言
　　同日又
　　奏为奏明事【臣】查川省地广事繁土苖杂处【臣】性质愚钝时恐陨越不胜凛惧惟有竭尽心力逐件详加核实有应题者具
　　题应奏者折
　　奏仰恳






　　奏【臣】谨一并奏
　　闻谨
　　奏
　　尔此任实所系匪轻于内外无事时已属紧要倘遇有事责任更重当日夜兢兢预为筹画以防备意外方不负朕倚任之重也勉之勉之
　　同日又
　　奏为奏明事【臣】查川省土司番蛮苖夷非比内地人民驯良畏法兼且有汉奸播弄生事亦有沿边弁员需索扰累致生事端者又有仇杀抢掳世相报复者若该管文武果能共矢清正无一毫茍得之念彼必心服知所畏惧【臣】现今通行严饬务期痛改积习以安边境嗣后遇有伊等互为报复自相掳刦等事令各营卫为之宣谕排解若窃掠内地人畜等项檄令该头目献出犯人以凭审明照苖民例处断如有侵犯内地干法犯纪等事【臣】一面防同提臣计议擒捕一面奏
　　闻总期边境安戢不致滋事以仰副我
　　皇上绥靖苖疆之至意谨
　　奏
　　凡闗苖夷之事岳钟琪深为练达必推诚防商共相斟酌而行若事在紧急又当一论观程如丝于此等处似不甚洞彻周瑛颇觉熟谙然识见平常惟岳钟琪穏当而得大体朕意凡属番夷苖猓杂处省分若能使文武弁员清正自持丝毫不取小利于彼可保无一事也是乃探本寻源上防当竭力勉此
　　雍正四年四月二十六日四川廵抚【臣】法敏谨
　　奏【臣】查川省边界番蛮土夷种不一其性皆非驯












　　供应恣意需索以致夷民难堪往往因此滋事我
　　皇上徳洋恩溥一视同仁所在员弁宜皆钦承









　　实为边方隠忧【臣】虽经移咨提镇并严饬近边管土各官务以安戢边境为主不得一毫茍且以致



　　皇上睿鉴施行谨
　　奏
　　治内地当先寛而剂之以严治边夷宜先威而继之以恩方克有济朕非好大喜功偏于残忍之主此数处番夷咸沐
　　圣祖数十年寛仁厚徳自应倾心向化总縁地方官不实心任事苛求见小激出事端复隠匿养奸致令伊等恩不知感威不知畏所以大不法之案重见叠出今若照尔迂见而行尔能令所属各员尽皆一尘不染乎倘再有不法事出将不肖员弁正法以谢罪于番夷乎抑别有料理之法乎尔试言之若漫然不料事之始终亦并无深谋逺虑止据目下一二人无稽之迂谈奉为指归
　　信而不疑是岂封疆大臣之识见也今尔所见亦不可谓全无用处但尚非其时俟将此歴来不法之积习极力振作整顿一番使伊等凛然知法当遵知威可畏然后再行尔此奏严饬将弁属员遵守弗违彼时可保地方百姓永逺享升平之福也此固一劳永逸之防当另为熟筹目下似此姑容将就支吾搪塞之居心行事朕甚不取当悉听岳钟琪潘之善等主见而行尔既不达向来情形不得一毫固执已见朕阅尔此折甚为心烦而増忧虑何也通盘主意全然不合机宜倘至临期掣肘悮事朕命尔抚川朕之过亦难以解免矣为此特谕将此谕密与佛喜程如丝三人同看不可再令一人知之
　　同日又
　　奏【臣】查川省地方仰赖
　　皇上福庇雨旸时若今当二麦渐次收割之时各属约计俱有八九分收成所种菜花十分丰盛至于蚕桑处所因晴暖及时皆倍获其利人民乐业俱各欢忭共庆升平【臣】谨据实奏
　　闻仰慰
　　圣懐谨
　　奏
　　尔到任未几若妄意以为自所感召而致者则谬矣
　　同日又
　　奏【臣】查四川学院向例新进各生每人呈送学臣贽见仪十两十二两不等约计通省学臣一任有三万余金相沿已久士子皆所乐从则学臣除养廉之外尽有赢余而各州县又每于学臣按临考试之时派取民间供应责之里下胥役人等不免从中需索侵蚀辗转滋弊甚属累民【臣】不避嫌怨通饬各属严行永禁至学【臣】任兰枝校士公明声名好各属士民以为从前歴任所不及理合一并奏
　　闻谨
　　奏
　　似此小事輙为不避嫌怨之语足见怯懦无能奈何奈何殊属可笑之至若如此逢人逢事缩手缩脚畏首畏尾地方上一事岂能办理耶
　　同日又
　　奏为查明覆奏仰祈
　　睿鉴事窃照前抚【臣】王景灏覆奏川省坵形号数人丁
　　戸口一折钦奉
