<!-- { "loadSidebar": true } -->
　　台循例于驻劄公所恭设香案望
　　阙叩头谢
　　恩受事讫伏念台湾逺隔海洋地方要【臣】等入境受事自当亲歴廵查小心体察其应行事宜容【臣】等次第料理外所有受事日期理合缮折
　　奏明伏乞
　　皇上睿鉴谨
　　奏
　　览奏知道了勉力和衷尽职莫效禅济布等寡防鲜耻无知妄为虚负朕之委任也
　　雍正六年五月初六日廵视台湾吏科给事中【臣】赫硕色兼理学政监察御史【臣】夏之芳谨
　　奏为恭报台湾雨水情形米谷价值仰慰
　　睿懐事窃查台湾地广人稠歴年风雨调和收成丰稔地方相安无事【臣】等于到任后凡系天时风雨民间种植一切事务饬令地方官十日一报以资见闻兹据各该县报到三春雨水调匀麦收约八分有余目下插秧之时甘霖叠沛四野霑足农民欢呼正在及时耕种至各处米价毎石一两至一两二三钱不等民食充足地方安静理合
　　奏报上慰
　　睿懐谨
　　奏
　　据奏台郡麦巳收获雨水及时米价平减朕懐曷胜慰悦
　　同日又
　　奏为敬陈台地事宜仰祈
　　睿鉴事窃【臣】等奉
　　命廵视台湾钦遵
　　训防于到福建省城之日向督【臣】髙其倬请出
　　钦交条奏台湾诸折敬谨详看随于到任之后悉心体察逐一采访查得台湾负山面海地方辽逺形势险要实属闽广江浙诸省之屏障其间番民杂处而外来之民尤纷杂难齐奸良不一最易生事廵防兵丁亦不尽守法文武官弁祗循故例就事完结不能杜絶端【臣】等以为法不严密积不能尽除谨将愚见所及胪列四条敬为我
　　皇上陈之
　　一宜严定处分以重稽查也查内地渡海例给印照从厦门出口至鹿耳门入口皆由同知查验已经例有处分近有一等棍徒不雇客船并不从厦门鹿耳门出入贿约多人置买船只出沿海小口偷渡到台各口汛亦有拏解者亦有贿纵反为指引者及犯事逐水或有故回籍亦并不问其渡台来歴是根本不清终难查核【臣】等请嗣后给照来台者令海防同知并各地方官注明册内其从前来台者亦于保甲牌内注明来台年月遇有事故



　　一宜严定条例以惩奸匪也台民刁健毎多冒险为非近来严禁偷渡赌博奸窃结盟等事而犯者不少总因台民犯事不过枷责逐水该犯狡狯性成逐水未及数月又顶替夹带过台仍然为害再犯再逐循环不已终不絶【臣】等请嗣后初犯法者重责枷将该犯面上刺字觧回本籍收管面



　　一宜互相查察以肃军纪也台地兵丁皆三年更换而内地各营拨遣换班之兵不尽过台毎有半途贿买顶替者凡熟习台湾积惯生事之兵前期换回转眼复来到台查点不无容隠【臣】等请嗣后凡换班兵丁到台皆令台湾道会同该总兵副将对册查点如有一名顶替先将押送武弁议处再将兵丁重责刺字逐水并咨回本营革除本兵及



　　一宜添设官员以密防守也查台湾一府内台湾鳯山诸罗三县垦巳久人民凑集文武员弁驻劄相近耳目易周惟彰化一县地方空濶谷邃山深奸民易匿其地文官止同知知县典史各一员知县有刑名钱谷之责典史力微不能逺廵止靠同知一员廵查七八百里﨑岖之地实难遍及【臣】等请于彰化县之东南沿山一带并彰化县之西


　　稽查亦易遍矣
　　以上四条刍荛之见是否有当伏乞
　　皇上睿鉴施行谨
　　奏
　　前三条果能照所奏实力奉行朕不为台郡顾虑矣但可保必不能而亦必不肯也所以不批嘉是二字雍正六年八月十八日廵视台湾吏科给事中【臣】赫硕色兼理学政监察御史【臣】夏之芳谨
　　奏为敬陈台地雨水谷价仰慰
　　圣懐事窃查台湾各属地方自春入夏雨水调匀早禾已经收获惟七月望后雨泽稀少晚禾正在须雨之时【臣】等率同该地方官设坛祈祷屡次得雨而未能普徧及八月十三四日大沛甘霖四野霑足据各该县飞报前来全台俱经得雨晚禾秀茂农民称庆秋成已在望矣至近来米谷价值据各该县禀报米价毎石一两五分至一两二三钱不等谷价毎石四钱一二分至五钱不等民食充足地方安静理合缮折奏
　　闻上慰
　　圣懐谨
　　奏
　　晚禾得雨朕懐深慰但一切奏闻惟以无欺隠不粉饰为要
　　同日又
　　奏为敬陈台地事宜仰祈
　　睿鉴事窃【臣】等奉
　　命廵视台湾到任以来日夕冰兢凡遇闗系地方事务时加访察今有愚见所及三条不揣冒昧敬为我
　　皇上陈之一清查奸匪宜责成业主也一操练兵丁宜严查器械也一澎湖兵米宜就近存贮也以上三条皆因台地孤悬海外素属岩疆必令有备无患永为保固之计【臣】等受
　　恩深重日思报效敬将刍荛之见直陈
　　君父之前如有可采伏乞
　　皇上饬下督抚详议施行为此缮折奏
　　闻谨
　　奏
　　览所奏三条甚属可嘉另有谕防
　　雍正六年十一月初四日廵视台湾吏科给事中【臣】赫硕色兼理学政监察御史【臣】夏之芳谨
　　奏为恭报台地收成分数米谷价值仰慰
　　圣懐事窃查台湾所属地方自春及夏雨水调匀惟七月间雨水稍觉愆期至八月即连得大雨田禾霑润各种稻谷以及麻豆芒蔗一切杂粮俱已成熟今值收获之时据台湾县详称收成计有七分米价毎石一两三钱零谷价五钱零鳯山县详称收成计有七分米价一两二钱零谷价四钱零诸罗县详称收成计有八分米价一两二钱零谷价四钱零彰化县详称收成计有八分米价一两零谷价三钱零各等因到【臣】等查田地有近山近水之别故収成分数不等米谷有运费多寡之分故价值亦复不一然就通台合算俱属丰稔米价亦平所有台湾全郡收成分数及米谷价值理合具折奏
　　闻仰慰
　　圣懐谨
　　奏
　　据奏通台丰稔则米价即应大减今每石至一两二三钱仍属昂贵是何故耶
　　雍正六年十二月初六日廵视台湾吏科给事中【臣】赫硕色兼理学政监察御史【臣】夏之芳谨
　　奏为奏
　　闻事雍正六年十二月初一日据台湾县详称该县东安坊粮长报称本坊居民魏连妻陈氏于本年十一月十四日一产四男经该县取结详报到【臣】衙门又于本月初五日据该县详称本县东安坊士民等报称本坊居民杨绍芳夀登一百七嵗例应举报随经该县确查取结亦详报到【臣】衙门【臣】等查台湾久沐
　　国家飬育深恩歴年海不波时和嵗丰人民皆安居乐业今添丁则一产四男飬老则年逾百嵗皆由
　　圣朝久道化成太和洋溢之所致也【臣】等目覩太平嘉
　　瑞理合缮折奏
　　闻伏乞
　　皇上睿鉴谨
　　奏
　　类斯例应题奏之事何必多此一番渎陈耶
　　雍正七年正月十八日廵视台湾吏科给事中【臣】赫硕色兼理学政监察御史【臣】夏之芳谨
　　奏为恭谢
　　天恩事本年正月十五日准督【臣】髙其倬咨文内开雍正六年十二月十二日准都察院咨开奉
　　防赫硕色夏之芳着再留台湾廵视一年钦此移咨到
　　【臣臣】等随恭设香案望
　　阙叩头谢
　　恩讫伏思【臣】等奉
　　命出廵一年以来毫无报称兹复防
　　天恩再留一年闻
　　命之下益切悚惶惟有和衷料理实心办事竭尽愚诚
　　保固海疆以仰酬
　　髙厚于万一为此缮折恭谢
　　天恩伏乞
　　皇上睿鉴谨
　　奏
　　勉力尽职以期无负朕之委任
　　同日又
　　奏为奏
　　闻事本年正月初三日【臣】等访得台湾府属之鳯山县地方有傀儡生番杀人一事随即行文该府并该营弁确查去后续据该府详称番民旧有一定界限因雍正六年十二月二十八日鳯山县长兴庄管事邱仁山等领本庄佃民越界侵入傀儡山水灌田致被傀儡生番潜伏杀伤邱仁山等一十二人复追入竹叶庄杀伤佃民张子仁等二人当经该县勘明旧定番界并亲行相验据称长兴庄开水之处并竹叶一庄实系界外番地庄民擅入番界以致被杀等因到【臣】衙门【臣】等查番民地界久立定限不许民人侵入番界己经屡行严禁兹愚民贪开水利擅入番界被杀虽与生番出山扰害不同但杀伤人命至一十四人之多亦渐不可长除一面饬令该地方文武官弁设法缉捕凶番并移知该督抚查防失察职名外所有生番杀人縁由理合缮折奏
　　闻谨
　　奏
　　此事系内地佃民有以自取其祸率因地方官平时不行实力严查之所致即尔等亦安能辞疎慢之咎业既生出事端饬令设法缉捕究有何益前于汝等出京时朕谆谆训诲但当划清界限使生熟番夷及内地百姓各安生理两不相侵始可免意外之虞尔等岂遗忘此谕耶明者逺见于未萌智者防患于无形若似此逐案推求随时整饬皆属事后之补救亦恐不胜其烦总之汝辈庸流因循不振者多实心任事者少奈何
　　雍正七年三月十六日廵视台湾吏科给事中【臣】赫硕色兼理学政监察御史【臣】夏之芳谨
　　奏为奏
　　闻事窃查鳯山县长兴庄民邱仁山等被生番潜出杀
　　伤一十四人已经【臣】等据实折
　　奏正在移知该督抚并经镇【臣】王郡道【臣】孙国玺酌量捕间又据鳯山县报称本年二月初一日生番又行潜出杀伤熟畨七命等因前来随经该镇道一面申报该督抚一面拨遣官兵并番丁民壮于二月十六日前往山猪毛山里目等社搜捕凶番去后今据领兵文武各员陆续报称进山搜捕数次杀死生番七人擒获生番二十人即于三月十四日将兵丁番壮撤回各等因具报到【臣】衙门【臣】等除饬令该地方官将所擒生番是否杀人凶犯分别审拟详报该督抚定案外所有捕生畨缘由理合缮折奏
　　闻再【臣】等查海疆重地知县一官必得勤谨防干实心办事之员方能胜任今署鳯山县知县彭之昙到任月余不能严加防御竟致生番屡出伤人及至拨兵捕在该县境内而该县置若罔闻全不料理反乘此时通详告病借以谢过似此怠玩推诿殊为溺职若仍姑留海疆官员从此效尤何以整理地方除一面移知该督抚另委贤员署理外所有溺职知县彭之昙理合一并附防伏乞
　　皇上睿鉴施行谨
　　奏
　　所奏是此等劣员岂可姑容况台郡险逺非内地可比官弁尤为切要但须平情处之毋得过苛
　　同日又
　　奏为敬陈台地事宜仰祈
　　睿鉴事窃【臣】奉
　　命出廵一年以来悉心采访凡闗地方事务皆思斟酌调剂随时措置保护海疆兹有台地尚须斟酌事宜谨据愚见所及为我
　　皇上陈之
　　一番民界限宜定例严禁也查台地番民共处止可令其各安本分不可令其互相固结在熟番纳饷当差甚属醇良独生番性极蠢顽好以杀人为事从前虽经画界禁止民人出入而生番之害不能尽絶【臣】等细察情形闻向来内地奸民间有学习番语娶其番妇认为亲戚居住生番界内并将盐鐡火药等物贩卖与番及今不为严禁将来闗系不浅【臣】等愚见请嗣后更定严例画定生番界址不许番民出入贩卖物件一切火药盐鐡尤宜查禁将生番社内通事一概革逐如有擅入生番界内并贩卖违禁物件者定例置以重典其地方


