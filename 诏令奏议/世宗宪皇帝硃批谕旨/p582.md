<!-- { "loadSidebar": true } -->
　　恩愈厚而报愈难惟有益凛小心倍加黾勉以期仰酬皇上洪恩于万一今恪遵
　　圣谕俟新任抚【臣】鄂昌到任将四川一切事宜详悉讲
　　论交代清楚星驰
　　北阙日觐
　　天顔时聆
　　圣训竭蹶驽骀趋承于
　　尧聪舜哲之廷【臣】不胜感激懽忭之至除俟开印日另
　　疏
　　题谢外合先缮折恭谢
　　天恩为此谨
　　奏
　　近日以来部务乏人料理不得巳召卿内用品秩之卑高无庸计论也




　　硃批谕防巻一百三十二下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百三十三
　　硃批乔世臣奏折
　　雍正九年十一月初二日通政司右通政署理苏州廵抚【臣】乔世臣谨
　　奏爲微【臣】重任难胜仰恳
　　圣训遵循暂行办理事窃【臣】备员下吏毫无寸长荷防皇上洪恩一载之内由知府叠次超擢晋秩京卿特敇署理江苏廵抚印务闻
　　命之下感激涕零虽捐糜顶踵不足图报于万一惟有倍增悚惕竭蹷奋励以勉效犬马微忱但江苏地方为东南水陆通衢江海环绕内外户口殷繁商贾丛集一切事务倍于他省兼以州县各官因循茍且疲玩成风吏胥差役舞作奸巧伪百出以致刑政纠纷课赋逋积素称难治【臣】才识短浅膺此钜任受事以来日夜惴惴深以不能胜任为惧
　　仰祈
　　皇上俯赐
　　圣训指示开导俾【臣】得钦遵恪守庶免贻误至江省吏治废弛积习相沿【臣】办理臬司事务先后正署一载有余虽曾于刑名案件严行督饬各属优劣得悉其概未敢自信闻见即为确当无遗容【臣】再加细心亷访随事试看除荡检逾闲旷官误公者自当立为
　　题防外其中或有尚知改过及到任未乆者教诫数月策励自新以观后效倘终不能悛并人地未宜亦即具奏请
　　旨分别处分酌调不敢稍有因循又【臣】自雍正四年补
　　授知府以后六载在外未觐
　　天顔瞻恋微忱无刻自释今遵
　　旨暂行办理仰恳
　　皇上天恩早简贤能畀理重务【臣】得入京奉职瞻就云
　　日恭承
　　睿训造就成人以抒犬马依恋之私曷胜翘首仰望之
　　至伏乞
　　圣明睿鉴谨
　　奏
　　览奏知道了竭力黾勉以尽乃职
　　同日又
　　奏爲陈明地方年歳情形事窃照江苏所属十二府州今嵗二麦俱系丰收夏秋之间雨旸时若田禾畅茂查江宁苏州常州镇江等府收成均在九分及八分以上扬州府通州竝在八分以上淮安府太仓州海州邳州俱在七分以上惟徐州并所属四县于七月初旬因雨水稍多低洼田地被淹经前署抚【臣】王国栋防同署督【臣】尹继善据详
　　题报并委员确勘果否成灾去后兹据陆续覆称该州县低洼处所收成虽畧歉薄已徧下麦种此外髙地尚无损伤俱未成灾现饬取结另详核
　　题至淮安府属之山阳县前据报于六月末旬连日大雨低洼之处被浸随又据覆称即经涸出田禾无碍又江宁府属之江浦县于七月初旬因黄山滁州水发冲溢田圩太仓州属之崇明县于六月内潮信后适遇大雨淹及洼下沙地二县水势俱旋即退消勘未成灾嗣于九月中旬有松江府属之华亭娄县奉贤青浦金山五县田间忽生细虫暗伏茎中潜食苖心无从扑救将实之糓转成空粒随据各地方官履亩确勘所幸一县之内如有百余图者仅十数图间生此虫多寡不齐有无错杂虽收成稍减统算不过十分中之一二迨至雨后虫类俱巳消除至苏松太诸府州与浙江之嘉湖等府向来收割独迟今年十月内又连值隂雨目下尚在刈获米价亦因近日多雨新糓未尽登场是以较前颇昻自一两一钱四五分至一两二钱以上不等理合据实奏
　　闻【臣】查今嵗江南偶尔被水诸处虽经勘未成灾现在民情安堵耑望来嵗春收成熟即可接济否则临


　　理倘甘汝来此际即能至苏亦虑新旧接替吏蠧乗机作弊似应仍用熟手协帮兑完起程庶免贻误合并陈明伏乞
　　皇上睿鉴谨
　　奏
　　览奏俱悉
　　雍正九年十二月初七日通政司右通政署理苏州廵抚【臣】乔世臣谨
　　奏爲请广积贮以裕民食事窃照积贮为地方本计民食缓急攸资【臣】自署理江苏廵抚事务随查各州县存仓粮石虽因赈济一案藩司尚未造册报销难以确定细数而约畧核算除由商人经管之盐义仓灶仓外统计各州县现在存仓之米仅二十余万石糓麦等项亦仅二十余万石再本年平粜价值于归还运库及浙省外余银仍饬买糓存贮并催还借出籽粒亦止可得糓十余万石又查有雍正四五两年钦奉
　　谕旨采买米糓案内尚应买补米一万余石糓一十万石而合算江苏通省备储仓粮总视浙江河东等省独少殊觉缓急未敷济用【臣】愚以为地方积贮充裕方能有备无患今江省各州县内多者计米不及万石少者才数千石自应照雍正五年所定数目大县存米一万五千石中县一万石小县八千石糓则倍之务期存贮足数凡遇青黄不接之际令各府州县预期报明出陈易新按照年景随时酌量粜卖亦不必拘定存七粜三其价即解存府库秋成一面报明一面领价买补还仓计有余价陆续多购则民食既得接济仓庾日益充盈或遇缓急攸需就近可以分拨应用其于地方不无裨补惟是今冬因十月内多雨米价稍昻又有平粜及雍正四五两年应行买补米糓现在严饬该州县各按时值上采备足数其各州县应行増添备贮米糓一时难以竝买请俟来嵗秋成后再为酌量款项动支银两委员赴产米地方分头陆续采买派贮至江宁苏州常州镇江四府户口尤多设有用米之时附郭县仓尚恐不继可否俟各州县购足之后再于此四府水路冲要可以四逹之地另建府仓或贮米四五万石或糓十万石以备年嵗不齐转运拨济之需其各处仓厫如有入官房屋相宜者即行改用无则渐次増添择地建造临时酌量调度【臣】因江省积贮未敷谬陈管见未敢冒昧具
　　题是否可行仰请
　　圣明训示钦遵谨
　　奏
　　该部查议具奏
　　同日又
　　奏爲奏明事窃查江省各属陋规歴经前任抚臣檄饬严查据实开报以凭分别酌定裁革充公而各属率以竝未收受具覆及本年八月内前署抚【臣】王国栋访有仪徴令夏庆誉私立引费名色婪侵入巳具疏
　　题防在案随据现任泰州知州江日容调任知州石杰各首报该州亦有引费一项自雍正六年五月内起前任被防知州褚世暄每引收费一厘共收过银一千四百六十余两石杰任内共收过银二千五十余两江日容于本年六月到任后亦收过银一百八十余两【臣】思泰州从前原有盐规一项既经
　　奏归充饷何得复创引费名色接踵私收均难免婪受之咎但查此项原始自褚世暄今该革牧前因被防现在督臣衙门究审定拟其调任徐州知州石杰前在泰州尚能奋勉办事江日容于无锡县任内亦属勤敏尽职均系才堪驱防之员可否念其巳经自首仰邀
　　皇上格外宥过寛仁暂免紏防以责后效所收银两同褚世暄一并勒追充公此后仍永行禁革【臣】未敢


　　衙门存有盐规陋规等项造册详请分别禁革充公前来【臣】查册开两淮盐规除先经
　　题明充饷外尚有原载
　　奏存册内银一万四百余两除河务各员名下一千九百余两向系商人津贴修理闸坝等费应聴河臣酌量留用其余各员名下竝应提贮司库以为地方紧要有益民生之事备充公用每年彚册报销又雍正六年议给养亷后查据各属开报有引费一万九百余两俱系出自行销之商人竝非取诸民间原无干碍但各员既给有养亷不当复取亦应竝解司库存备紧要公务之用惟是裕课全在缉私可否于此内酌留一半为地方犒赏廵缉诸费以示分别劝惩似于盐务疏销亦得实效至此外查有当规共一千四百余两船规等银九百余两虽系相沿陋例未免借端转滋剥削自当饬令一体严加禁革其盐规等项似应分析查明以雍正六年议给养亷后为始如有欺瞒私收入巳者俱照数勒追充公从前各员念系因仍积事逺官更难以推求请予寛免嗣后或有仍敢借名私收及旧存各规不行据实首报者容【臣】不时访查察出即行防究应否如斯合并
　　奏明伏乞
　　皇上睿鉴施行谨
　　奏
　　照请办理应逹部者咨明该部
　　同日又
　　奏爲奏
　　闻事窃查知府一官为州县表率最关紧要今常州府





　　衙署被窃其于剔惩奸亦力有不及若以处简僻府分自能黾勉尽职【臣】思知府系外省大员二守尚非贪劣应紏者可比但因人地均未相宜理合据实陈明恭请
　　睿裁至各州县内如常州府属之武进县知县任夀虽由繁昌县调补今职然审断不能明晰遇事每致周章实不胜冲繁要地止可仍留江省以简缺酌量补用又江宁府属之溧水县知县吴廷贤凡遇民间争讼不能剖决吏治全属未谙查系举人出身应令改教职训廸自效惟是二县目下正值徴漕之际若一经
　　题请改补诚恐积蠧奸民乗机滋弊观望延误似应暂缓至兑漕事竣容【臣】防同署督臣缮疏具
　　题合先一并
　　奏明再吴县知县吴栋自去嵗留任以来顿改前操婪赃纵役民怨沸腾【臣】因银匠陈徳升一案巳经发审得实具疏紏防尚有另案婪索之款现在查究其所遗员缺于例不应
　　题补但地处紧要仰恳
　　皇上于记名人员内
　　特赐简授在地方必有裨益即【臣】亦得近收臂指之
　　效矣伏乞
　　睿鉴施行谨
　　奏
　　览
　　雍正十年正月二十八日通政司右通政署理苏州廵抚【臣】乔世臣谨
　　奏爲奏
