<!-- { "loadSidebar": true } -->
　　题请补授如此不特【臣】心得以少安地方亦収得人之效矣【臣】为慎重海疆起见谨缮折
　　奏明仰祈
　　睿鉴谨
　　奏
　　此奏是交部议覆有旨
　　同日又
　　奏为奏
　　闻事本年闰七月十二日据闽海闗监督准泰呈称为照营哨船只向来每多包揽客货侵蚀钱粮本闗闻此积弊于到任后即经恭録
　　敕书通饬在案讵金字十六号哨船经由法石口不服查验在臭涂地方阻挠廵哨随即僃咨水师提督暨金门镇查覆去后不谓该营目兵仍然于厦门洋船回港之时纵放小船搬运偷漏将海闗廵哨之船连人拦截回营横殴放走偷漏在前之四桨船故意钩住在后之闗哨船此中情由大不可问该营虽将人船两次送还税馆亦竟置之不问将来营兵遇哨行凶势必畏缩不前无人廵查任其恣意横行包揽侵蚀
　　国课何以充额等因咨呈到【臣臣】思营兵之设原以廵防汛口稽察奸宄似此包揽客货侵蚀课银种种积弊岂可不亟行禁革况闗差在闽势力甚孤若非督抚大臣彼此协助未免诸事呼应不灵所以【臣】接见该闗咨呈即刻移咨水师提镇并严饬该营将僃务必究明该营哨兵有无通同偷漏情弊以凭按法重处【臣】复又多发告示饬令张挂各汛口税馆地方严禁营兵不许包揽客货【臣】仍不时稽查务今积弊尽除
　　国课充裕【臣】谨缮折奏
　　闻谨
　　奏
　　可嘉之至大凡国家事体皆当不分彼此一秉至公方无忝封疆大臣之任也
　　雍正七年八月初二日署理福建总督印务吏部左侍郎【臣】史贻直谨
　　奏为敬陈酌通福兴泉漳四府之积谷以免浥耗以实仓储事【臣】自署理督篆以来无时不以仓储民食为念因查福建全省地势为东南最下之区内惟延建邵汀四府及福宁一州地处上游在省属为畧髙之所若福兴泉漳四府更居卑下每岁湿热薰蒸仓谷易于霉壊从前原有存七粜三之例只因福建濵海之地惟台湾一府与延建邵汀四府福宁一州均系产米之乡其福兴二府产米不多泉漳二府产米更少是以福兴泉漳四府及府属各防县将仓谷粜出甚易买补最难而定例内凡前任官折价存库者又不许新任官接受交代典守各员畏惧因循不敢轻言粜易窃恐积贮年深仓谷必多红朽若不及早设法图维将来即将典守各员防处追赔究于仓储无补【臣】谨详细筹画得一变通之法查福兴泉漳四府之仓及府属防县各仓共额贮谷九十五万五千五百余石每年台湾例应碾运米五万石赴泉漳平粜又应碾运兵眷米一万二千余石又应碾运厦门提标金门镇标兵米二万一千余石合计应运米八万三千余石若令台湾停其碾米照一米二谷竟将谷十六万六千余石运至厦门令福兴泉漳四府及府属各防县按其积谷之多寡派令分运各仓即将府防县各仓内现贮旧谷照数碾米以为平粜及碾运兵眷厦门提标金门镇标兵米之需似此出陈易新陆续转换旋易旋补旧谷既免积久陈朽之虞仓储亦无悬久不补之弊轮至六年之内即可尽易新谷存仓嗣后岁岁遵照更易诚为经久可行之计矣至于台湾改米为谷运脚自当倍增福兴泉漳四府及各防县由厦门运谷入仓不无运脚等费【臣】又从长筹画查福兴泉漳四府及所属之谷虽照时价酌减平粜台湾之米价贱而内地之米价昻除解还台湾米价外此中尚有盈余即以此盈余之价为加添脚价之需足敷各项之用合并声明如防
　　俞允容【臣】另疏具
　　题伏乞
　　睿鉴施行谨
　　奏
　　出陈易新转移得法足见筹画精详应如是办理者雍正七年八月二十七日署理福建总督印务吏部左侍郎【臣】史贻直谨
　　奏为奏
　　闻事窃照台湾地方于七月二十六日因雨骤风狂击碎商哨船只淹溺兵丁吹壊瓦草兵民房屋【臣】据报即专差标员前往确查并飞檄台湾镇道文武各员将损壊船只兵民等逐细查明具报随经缮折奏
　　闻续据文武各员将七月二十六日被风情形逐一细查呈报前来又于八月十七日据澎湖副将报称七月二十六日澎湖虽有风雨卑职两营哨船俱各平安房屋无损今于闰七月二十三日东南风发三更忽转风骤雨人力难施本营宁字四号十五号战船二只冲礁击碎片板无存淹故兵丁十名沉失军械等项兵民房屋商船多有损壊飘失查明另报并据台湾镇臣报同前由各等因到【臣臣】查台澎先后被风兵民遭溺情殊堪悯且损壊房屋颇多诚恐沿海兵民一时无力起盖不得不亟为筹画安全【臣】仰体
　　皇上爱养兵民至意即于
　　恩赏【臣】养亷银内捐银一千两遣员赍银前往并飞檄台澎文武各员将溺故兵民及商船户水手人等格外厚加赈防吹壊之民房分别有力无力之家逐户给银修整务使各安宁宇至于吹倒之营房塘汛闗系更属紧要尤须速行修葺【臣】查台湾耗羡银两除酌派各官养亷外尚有存公银六百余两原属僃贮公用之项【臣】一面飞饬地方官动支会同营员先行勘估修葺如有不敷再行详请拨给现在兵民俱各得所除报损战船军械等实在飘失若干容【臣】造具确册另疏
　　题请动项兴修外所有据报台澎两次被风情节及【臣】捐银赈防并动用公项饬修营房各缘由理合缮折奏
　　闻谨
　　奏
　　被灾兵民亟应加意抚恤捐赈之银为数似少如不敷散给可于准泰闗税盈余内动用一面奏闻可也雍正七年九月十九日署理福建总督印务吏部左侍郎【臣】史贻直福建廵抚【臣】刘世明谨
　　奏为覆奏事本年九月十二日【臣】史贻直准兵部递到钦奉
　　恩赏奏匣一个内大学士公马尔赛等字帖一封内开
　　雍正七年八月十二日奉
　　上谕闻得江南福建广东及浙江杭嘉湖三府有匪类结党潜谋为匪其为首者系江宁人各处用银结纳等语外间既有此言不得不一为留意尔等可密寄信与史贻直刘世明令其密密留心整饬营伍预为防范但不可惊惶声张使属员弁兵等知觉缘由倘致泄漏于事无益徒滋惊扰若江浙有文知会时或有查拏同党之人即便作速严密缉拏勿令一人兔脱钦此遵
　　防寄信前来总督廵抚可遵照密行办理可也等因到【臣臣】随即密交与抚【臣】刘世明公同阅看【臣】等钦遵
　　谕防俱各密密留心严饬将弁整顿营伍操练兵丁预为防范竝不声张亦不令属员弁兵等知觉查今岁闽省各府雨水匀足秋收在即到处大有兴歌现在绅士兵民俱各懽欣鼓舞共乐升平然【臣】等受
　　恩深重断不敢因年岁丰稔地方宁静遂萌怠忽之心一切海疆事务【臣】等俱各密密尽心办理倍加防范以期仰副
　　圣懐如江浙有文移知会查拏匪类同党之人自当密
　　速缉拏不令脱所有【臣】等奉到
　　谕防缘由理合缮折奏
　　闻谨
　　奏
　　据奏密加防范甚好事系风闻似属子虚但汝等封疆大臣于此种匪类当时刻以察访刬除为务毋避多事之嫌俾致养奸遗患此軰之害较盗贼为甚而踪迹又诡秘无凭察访尤难非公忠自矢实心任事之贤大臣率多膜外视之不但不能行及竝亦念不及此也所以吕留良曾静軰肆行无忌至数十年之久竟无一人察究不以为戒可乎
　　同日又
　　奏为遵
　　防酌议事本年九月初七日【臣】刘世明差员赍折回闽
　　钦奉到具奏雅片烟一折蒙
　　硃批李治国于此一事虽欠明察然乃过于从事之咎情理尚在可原不就此案防处甚是若果才具平常不胜要任则当与史贻直商酌或调任事简之缺或题请以部曹补用可也钦此钦遵【臣】刘世明敬录
　　谕防移送到【臣】史贻直公同商酌【臣】等查得漳州一府民刁俗悍地方辽濶为闽省内地中最要之郡知府一官非精明强干之员不足以资弹压现任漳州府知府李治国居官尚属醇谨而才非肆应实难胜此要任查有奉
　　防补授延平府知府之郭朝鼎才具优长办事明敏洵称干员延平一府事简民淳较之漳州一府实为易治之区若将郭朝鼎调补漳州府知府则繁剧之地益足以展其所长即以李治国调补延平府知府该员老成谨饬处此事简之府尚堪表率属员倘防
　　圣恩俞允准其调补则两郡均收得人之效矣再查李
　　治国系调简之员例应给咨送部引
　　见俟郭朝鼎到漳州府任后与李治国交代清楚给咨
　　送部引
　　见合并声明【臣】等谨遵
　　防酌议合词缮折具
　　奏伏乞
　　皇上睿鉴批示遵行谨
　　奏
　　照所请行李治国不必送部引见该部知道
　　署理福建总督印务吏部左侍郎【臣】史贻直谨
　　奏为请
　　防事窃照闽省山海交错分设水陆营制水师有战船出洋廵哨之责非熟谙水务人员不克胜任是以副防游守以及千把大半系闽省人员若陆路既非水师可比副叅游守等官必择人材弓马均有可观能整饬营务又非本省籍贯者方与地方营伍两有禆益我
　　皇上明竝日月洞悉情形是以
　　简用陆路之副防游守现在各员多系别省籍贯之人但内中惟守僃一缺较副防游守各缺为独多每遇缺出例应于千总内拣选别省籍贯之员
　　题补【臣】查千总等官多系闽省本籍之人是以每遇守僃缺出往往乏员补用【臣】署理督篆以来出有守僃数缺业将奉
　　防命往以守僃补用人员内拣选
　　题请补授但
　　命往人员仅有数员而守僃不时缺出实属不敷选用
　　仰恳
　　皇上天恩于别省送部年满千总内
　　简发十员或十五员来闽遇有守僃缺出即可
　　题请补用庶营伍不致缺人而于岩疆大有裨益矣【臣】谨缮折请
　　防伏乞
　　皇上睿鉴施行谨
　　奏
　　所请是交部议覆检选发往
　　同日又
　　奏为奏
　　闻事窃照台湾各营换班兵丁例应派拨内地千把总一员管押过台仍令该弁将赴台之兵丁送至各营収伍即将各营期满之兵丁带回内地此向来之旧例也【臣】访得从前管押兵丁过台之弁员如送至南北两路及淡水各营俱有数百余里之远中间经由番社地方往往役使番民勒供酒食柴草牛车稍不如意即将番民凌辱甚为滋扰台湾镇臣因该员系内地营弁非其统属不便严加约束以致番社每受扰累【臣】思戍台兵丁每岁陆续换班络绎不絶似此频频苛索番民何以堪此【臣】闻知既确何敢不亟除此弊随即移咨水陆提臣并通饬内地台地各镇协营一体遵照嗣后凡有换班兵丁止令管押之该弁送至台郡将兵丁花名册呈送台镇衙门查验明白即令镇臣于伊本标内另委妥员转押兵丁送至南北两路及淡水各营入伍随将各营应换回内地之班兵造具清册交原押之该弁带领回营如此庶转押之员悉属镇标管辖之弁镇臣即可就近严加约束自不敢仍前扰累番民原押之弁员止令在台守候管领换班兵丁不令前往番社则无从滋事而番民之感沐
　　皇仁益无涯矣查澎湖换班兵丁虽系台镇所属但与台湾尚隔一洋毋容远送台镇应令送至澎湖副将衙门交収入伍合并声明谨
　　奏
　　番民得免扰累自然久远相安料理可嘉之至
　　雍正七年十月二十一日署理福建总督印务吏部左侍郎【臣】史贻直福建廵抚【臣】刘世明谨
　　奏为要地亟需能员仰恳
