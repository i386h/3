<!-- { "loadSidebar": true } -->
　　尔等避加耗之名固当朕既禁捐随复谕捐此等游移之名独不当避乎即万不得巳权变转移或尔等通融一时犹可若欲朕批谕而行则断然不可加耗捐俸总石文焯抵任后尔等悉心筹画而为之此非朕可破格施恩之事也
　　雍正二年九月初三日署理浙江廵抚印务布政使【臣】佟吉图谨
　　奏为陈明抚恤灾黎情形仰慰
　　圣衷事窃浙省于七月十八九两日偶值风潮沿海府县致被灾伤【臣】即亲防银两驰赴浙西一带亲加查赈又念被灾之民口食维艰【臣】仰体


　　宁台道王一导粮道徐琳分头查赈招民筑塘亦即举行及【臣】由松江掣盐回省查得绍兴之余姚被灾独重恐前捐给尚有未周又续发银五千两迅查补赈查海塘冲塌例有歳修有民户承修今兴工以寓救灾一槩官为给值计各处米价之贵贱视其一日之工以给一日之值务俾毋致失所但恐各该府县一时无项拨给【臣】已饬动正项册报核销其地方有盐场灶户被灾者【臣】即飞饬盐驿道王钧赍银安插合计前后赈灾陆续发过银一万五千两【臣】等公捐其塘工所动正项应着落在工原任廵抚【臣】李馥原任台州府知府高行填补【臣】当闻灾之日急往赈防未及详细折
　　奏今设法抚绥巳有次第恐尚厪
　　圣心除被灾地亩分数多寡俟册报到齐彚
　　题请蠲外谨将捐赈情形缮折奏
　　闻谨
　　奏
　　料理允协实实可嘉如此方不负朕之擢用也朕今降防赈济修塘开濬西湖诸务齐举尔其竭力勉为之朕正为浙省黎庶系念览奏深慰已命动正项修砌海塘并令五省买米载往苏杭平粜矣此数事尔意如何可少解尔等之为难否耶
　　雍正二年九月十五日署理浙江廵抚印务布政使【臣】佟吉图谨
　　奏为钦奉
　　上谕事窃【臣】奉
　　防署理廵抚印务九月初三日受印任事准前抚【臣】黄
　　叔琳遵
　　防将所奉
　　上谕奏折等项开单移交到【臣臣】谨祗领讫内有请将理事同知特晋德调补绍兴知府一件奉
　　防着询伊能否兼管理事同知事务【臣】钦遵传询据该



　　大山私盐出入匪类易藏今知府曹抡彬虽亦称职然必得强干能员资其弹压扵地方更有禆益


　　谕防上请
　　圣裁再【臣】恭读前抚臣送交
　　硃批奏折内尚有私枭邪教河道灶课里书关税羡余追沈渊补库银两及傅泽渊俸工桩木等银准抵


　　谕防不敢擅便谨一并
　　奏明统
　　谕防遵行谨
　　奏
　　览
　　同日又
　　奏为奏明海闗赢余银两仰
　　圣裁事窃【臣】奉
　　防署理廵抚印务九月初三日【臣】受印任事适届海闗
　　一年限满
　　奏销之期【臣】即清查征收解贮数目有无亏缺查得海闗歳额除役食外其铜觔水脚并加增及加征丝税等银两共该解四万五千六百八十五两零自雍正元年十月起扣至本年九月止经前抚【臣】李馥等歴任交代征收陆续解交司库通共银三万四千二百三十七两零尚欠银一万一千四百四十八两零系【臣】署事后所当催收解司现在盘查正额加增俱无亏短即当通计一年之内前后征解造册依限


　　缺外又收赢余银一万三千余两理应据实


　　因办铜之故仍许商船往贩但其中有无利害情【臣】署事未久未及深知容【臣】细查再
　　奏伏祈
　　睿鉴谨
　　奏
　　海洋商船出入其不合者严行禁絶合宜者照例放行可也
　　雍正三年二月十三日浙江布政使【臣】佟吉图谨
　　奏为钦奉
　　上谕事窃浙江沿海塘工防
　　皇上特命尚书【臣】朱轼防同抚臣及【臣】详查定议【臣】已经两次亲歴各塘逐一详勘并问土人及地方官之久任兹土者查従前杭绍二府俱系土塘惟海盐县旧有石塘因康熙五十三四年海水侵刮塘脚损坏方始兴修有增改石塘之处今巳歴年修筑沿塘又各长淤沙海水去塘渐逺目下工程乃保固以善后非因损坏而增修也至如上年飓风迅发原属偶然之事即石塘再加高厚亦不能免其漫溢其间坍损之处巳经陆续修补今防
　　天心厪念
　　谕防谆切尚书【臣】朱轼防同【臣】等亲赴各塘细加查勘再四详议其塘外淤沙浅薄之处改建石塘如淤沙虽厚而土塘尚薄者即将土塘加高加厚此就目前形势分别加修则塘工益加坚固沿海居民俱沐
　　圣恩矣至于淤沙之坍长海水之去来俱属无定或他日之淤沙此消彼长是又在随时随地酌量修筑非可预为意计也除将分别石工土工丈尺并估计用银细数详悉防疏具
　　题外谨将海塘情形并土石并用縁由据实奏
　　闻谨
　　奏
　　俟题本到日朕再为裁定
　　雍正三年五月初十日浙江布政使【臣】佟吉图谨
　　奏为奏
　　闻事查得今年浙江各府地方三春雨水调匀二麦豆菜俱各丰收杭嘉湖三府丝亦俱大好四月半后正需雨水播种稻田自四月二十至五月初九等日连得时雨高下霑足俱各及时播种目下米价渐平民生乐业理合奏
　　闻以慰
　　圣懐谨
　　奏
　　览奏知雨泽调畅实慰朕怀
　　雍正三年六月二十日浙江布政使【臣】佟吉图谨
　　奏为奏
　　闻事六月十九日据按察使【臣】甘国奎移咨到【臣】一件为抚【臣】法海审理淳安县朱进命案查拏按察司衙役家人因此不能供职咨请详题罢斥事一件为廵抚轻忽
　　皇恩恣行无忌事【臣】思廵抚与按察使俱系封疆大吏理宜协和办公不得各执巳见即该司所审案件不实抚臣平心详审衙役家人得贿供证眀确据实题防谁敢不遵乃法海多疑性躁到任以来每每轻斥属员不肯和衷商议凡遇公事一言不顺其意輙以怒气凌人且闻其议论云内外所用俱属小人惟年羮尧是豪杰甘国奎与抚臣中表亲戚比众畧为和好后因甘国奎奏用本省幕賔一事奉
　　硃批将
　　防意传知抚臣及【臣】闻抚臣因此大怒屡加指斥秋审之日为陈世侃应否入审彼此相争今又因审出命案内尸亲及司府县经承通同得贿彻夜刑讯连差官兵提拏严急似属有心煆炼以致甘国奎愤激通掲其所揭抚臣不敬之处【臣】亦得之传説但系伊署内之事不能亲见总之地方同城大吏彼此挟嫌争执必至以私废公不独有失体统亦与公事有碍
　　皇上圣明逺照自有
　　洞鉴但既据甘国奎移揭到【臣】并【臣】亦有访闻理合据
　　实奏
　　闻伏乞
　　睿鉴谨
　　奏
　　所奏巳悉俟法海到京朕自有裁夺凡百惟宜直陈无隐黄叔琳以欺蔽之故见弃于朕朕实为之寒心尔更不当如此前巳经过一番蹉跌向后惟以无欺无隐为务自亦受益良多何乐而不为耶勉之
　　雍正三年七月初三日浙江布政使【臣】佟吉图谨
　　奏为密行奏
　　闻事【臣】窃思人臣办理公事必本忠诚之实心上膺朝廷之恩宠使人人信服方克有效若业巳罪恶彰著天下臣民无不共知共见即能改悔亦引咎惧罪之不暇所属人员谁肯乐为之用安能有益地方查浙江武备重在八旗统辖之人所系匪轻今将军年羮尧虽未知其调度若何但既已罪恶彰著谅亦未必有益地方且满洲汉军彼此意见往往不同此皆久在
　　皇上洞鉴之中【臣】知
　　圣明逺照早巳筹画万全无俟【臣】之渎奏但【臣】受恩深重愚见所及不敢不密折奏
　　闻伏祈
　　睿鉴谨
　　奏
　　此等事岂尔之伎俩所能揣摩万一者耶幸朕降防在前不然则是因听尔言而始然也
　　雍正三年八月二十四日浙江布政使【臣】佟吉图谨
　　奏为叩恳
　　皇恩准【臣】瞻仰
　　天顔以伸依恋微忱事伏念【臣】以病废之人屡防天恩不次擢用格外
　　知遇人所共知然【臣】防
　　皇上殊恩异数人所不知者正多【臣】之感激实乃口不
　　能言笔不能述但自荷
　　简任以来清夜自思实实毫无报効【臣】寝食不安况【臣】从幼未任外官到浙一年有余依恋之忱日深一日伏思【臣】于上年奉
　　命出京之时荷防
　　天恩面谕或一年年半
　　准【臣】
　　陛见【臣】昼夜盻望今巳届期伏乞
　　皇上俯鉴犬马恋
　　主之心
　　准【臣】即日束装瞻仰
　　天顔则【臣】之愚诚得以少遂而浙省之吏治民情及【臣】一切见闻有不能形之奏牍者俱得面为奏
　　闻【臣】实万幸不胜恳待
　　命之至谨
　　奏
　　日前一年半年之谕不过泛言之耳朕弃瑕擢用意尔必另有一番分外感恩图报处孰料尔不过随常供职独善巳身而巳且独善之道尚不能纯殊大失朕望法海到京甚言尔不肯尽心竭力办事亦不止法海一人大槩论尔者类皆此语尔等封疆抚藩大吏从未有莅任年余无故往返奔驰道路之理此行不必况尔受朕恩重来歴亦异迥非他人可比不居云霄即坠泉壤总非尔私揣预防之所能及究不如实心感报庶几无患也
　　雍正四年三月初六日浙江布政使【臣】佟吉图谨
　　奏恭请
　　皇上万安
　　朕安朕新简命浙抚尔以为何如谅必与尔契合矣雍正四年五月十二日浙江布政使【臣】佟吉图谨
　　奏为恭缴
　　御批事【臣】思外省督抚司道犹之部院堂司所办同属公事原无可争上司凡事从公属员自无不心悦诚服抚【臣】李卫到浙数月人明白办事勤惟恐【臣】之才力不能副抚臣之意耳縁奉
　　御批理合恭缴谨
　　奏
　　朕命李卫抚浙料汝二人必合心应手今览此奏似有不足之意人原难信至彻底朕于用人行政惟务得中审实尔但据实直陈无妨汝观李卫或有偏执不公处即当据实奏闻不可隐讳至于办事勤人明白不待尔言朕所悉知所问者较法海为何如廵抚耳其秉公奏闻
　　同日又
　　奏为奏
　　闻事查得今年浙江各府地方春夏以来雨水调匀二麦豆菜俱各丰收杭嘉湖绍等府养地方收成大好早稻播种齐全米价比往年甚为平减百姓安业理合奏
　　闻以慰
　　圣怀谨
　　奏
　　览奏深慰朕怀
　　雍正四年六月二十七日浙江布政使【臣】佟吉图谨
　　奏为遵
　　防具奏事【臣】赍折家人回浙捧到【臣】前奏恭缴
　　御批一折奉有
　　硃批【臣】跪读钦遵伏念知人最难况以【臣】之愚昩何能
　　深知但防
　　谕防垂问若不据实具奏自欺此心上负
　　圣主【臣】实断断不肯前抚【臣】法海操守好但在浙未久性躁多疑凡在属员多不能堪抚【臣】李卫到任数月看来办事敏练非【臣】所及自至浙中与【臣】原无不相得之处至所办地方公事若有意见不同断不敢茍且依违今数月以来凡事皆从公办理未见有偏执之处理合据实奏
　　闻并将
　　硃批恭缴谨
　　奏
　　朕阅尔前奏因稍有可疑故尔批询也今尔自谓不及李卫诚然尔若胜于李卫则用尔为廵抚矣当效法之
　　同日又
　　奏为恭谢
　　天恩事六月二十五日奉浙江抚臣行知准到部文雍
　　正二年浙省海灾平湖等县未经具
　　题散赈一案部议【臣】降三级调用奉
　　防佟吉图着降三级从寛留任钦此【臣】随恭设香案望阙叩头谢
