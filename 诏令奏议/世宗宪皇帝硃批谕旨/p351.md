<!-- { "loadSidebar": true } -->
　　雍正五年七月十一日四川重庆总兵官【臣】任国荣谨
　　奏恭请
　　皇上圣安窃【臣】至愚至贱叨防
　　天恩畀以总兵钜任刻骨铭心感难言罄于闰三月二十六日抵重庆随访地方风俗淳厚郊野敉宁兵民和协皆感戴
　　皇上教养慈【臣】到任后卽点验所属黔彭忠州二营兵丁弓箭软弱鸟鎗生疎且前鎭臣并各营将僃等官向来各以长随家人顶食名粮【臣】当卽革退现在亲加教导务期众兵技熟力强始堪效用所有各营员弁业经轮调考过千把内有年老久病弓马不堪者已钦遵
　　谕旨沙汰及验看额设盔甲旗帜军装等项因屡次出师口外以致多有损缺查去年八月内前提【臣】周瑛
　　奏准额定战守空粮六十分爲鎭标公费【臣】卽将所


　　致误公亦不致累兵再查各路原设有水塘并无船只【臣】巳买快船一十九只分发水塘兵丁撑驾巡查另造大船三只以僃委员游巡之用原设旱


　　设向系鎗手自僃不无苦累今按【臣】标下三营并黔彭忠州二营共鸟鎗一千二百杆礮二十七位


　　操可否仰邀
　　皇恩俟有开除之缺陆续酌留战粮八分守粮十二分


　　谕旨命【臣】留心文武官员优劣【臣】自京由山陜入川一路留心止闻山西太原府清源县知县周人龙人明白操守好陜西汉凤营防将高攀桂钱粮淸楚


　　属酉阳司土官冉元龄素性贪残当卽飞檄训饬现在密查如得劣迹卽与督臣提臣斟酌纠防【臣】标员弁弓马称职者固有生疎者亦有【臣】现令学习再考又访得重庆去歳米价止一两三四钱不等其市斗一斗较仓斗有二斗三升因本年自春入夏楚省络绎搬运曾卖至三两今赖
　　圣主福庇雨水调匀田禾丰稔早谷已登米价巳减至一两七钱将来晚谷一出自然更减嗣后如有应行事宜容【臣】另折具
　　奏再【臣】前曾面
　　奏出巡一事俟七月十五日开操后于八月中旬起程前往合并声明伏乞
　　睿鉴批示谨
　　奏
　　嗣后再有奏闻须一事一折以便朕逐件批谕
　　雍正五年十二月十三日四川重庆总兵官【臣】任国荣谨
　　奏爲奏
　　闻事窃【臣】看得重郡兵民聚处戸口实繁今见浙楚二省买米差员接踵而至外贩又运往下江络绎不絶人心徬徨纷纷环绕【臣】署肤愬【臣】随与知府张光鏻酌议令下江米贩暂停搬运俟浙楚官米买竣仍听其便当卽咨明督抚在案【臣】查川省固爲产米之区而重庆郡城则惟赖上江米客陆续贩来粜卖始得价平而食足自去冬浙省采买数万石之后外省米商又源源运往下江以致今年春夏米价频增每石竟卖至三两幸秋收至今上米一石价银二两三钱中米二两一钱糙米一两五钱五分地方兵民恐搬运过多价値仍前腾贵买食维艰情词廹切【臣】旣咨明督抚应听酌夺但【臣】身在地方目击情形敢不上达
　　宸聪仰恳
　　圣裁爲此具折奏
　　闻谨
　　奏
　　米价情形宪徳亦经奏过此全在地方大员相机因时料理固不可遏籴亦不可令贩运过多地方皆朕幅员百姓皆朕赤子惟一视同仁公平措置合于中道爲是今川省米价巳至此数极当撙节与抚臣宪徳商酌行之
　　同日又
　　奏爲冒昧陈奏事窃【臣】昨于游巡之时查得右营汛地内有塘田一十二处历年给与塘兵经管除完粮外每歳共收租谷银五十二两有零名虽公用实无济于营伍且【臣】访闻此田时値千余金现今军装什物废缺尚多以【臣】鄙见莫若将此田招民顶接收价以制军装等项庶陋习不致久沿公务亦得早竣于营伍甚有裨益缘官土不敢因循理合
　　奏明可否伏祈



　　门之旁共有空地一十九处租出盖房每年共收租银六十余两以充修理大小衙舍之费此项伏恳

　　滋弊【臣】谨具
　　奏伏乞
　　皇上睿鉴施行谨
　　奏
　　览
　　同日又
　　奏爲敬陈汛地情形仰祈
　　睿鉴事窃【臣】看得重属地方辽濶连归并有二十州县
　　汛地【臣】巳遵
　　旨于本年八月十六日起身将各路营汛及水陆各塘躬亲逐一勘明十月二十五日囘重所有地理情形并添设事宜敬爲我
　　皇上陈之巴县乃重郡首邑水陆交冲永川荣昌二县俱临上省通衢一路有鎭店行人络绎其归并永川之璧山县与归并荣昌之大足县俱在深山寄籍多于土著长寿县滨临大江亦通旱路垫江县在山内与长邑紧接均爲协饷经由要道綦江县在重庆府东南綦江之上旱路通遵义府属而至黔省向爲川贩出没之区彭水黔江二县在重庆府东南涪陵江之上水陆皆通山高滩险爲楚民及川贩往来捷径合州在重庆府西北爲涪汉诸水总滙之处且有归并定远一县幅员袤广落业之楚民又多以上各汛稽察尤宜严密但查原设水陆各塘止有兵丁二三名不等诚属不敷【臣】随饬各该营每塘添足五名联络巡查庶有裨益其涪忠二州江津酆都二县原设之水陆各塘兵丁俱足巡察无庸增添南川县在万山之中小路通遵义府正安桐梓等州县亦系川贩由黔入蜀之地历来有汛无塘实爲缺畧【臣】随勘明路径量设三塘拨兵稽查铜梁县亦在山内原与安居定远二邑归并合州均系右营汛地当奉文复设县治





　　系草盖经抚臣檄令有司料理槪用砖瓦以爲坚固长久之计其塘汛兵目【臣】饬令各该营将僃每月游巡处处加严时时加意则匪类自无藏身之所矣又【臣】前闻外省民人搬家入川者甚多【臣】亲身逐处留心查访在重属居停者无几亦俱面同有司乡甲取具田主房主并本人甘结暂留佣佃资生在案理合一并奏
　　闻伏乞
　　睿鉴施行谨
　　奏
　　览
　　雍正七年六月二十七日四川重庆总兵官【臣】任国荣谨
　　奏恭请
　　皇上圣安窃【臣】于三月初三日抵里塘后卽将一切情
　　由具
　　奏在案所有达赖喇嘛于三月十五日坐禅念经起弥月不出【臣】与副都统【臣】马徳【臣】鼐哥亦常去通候至四月十五日圆满坐牀进香者实繁有徒【臣】等进见欵洽尤殷总之自始至今启齿便云感激
　　皇恩报答不尽具见悃诚且凡差人往藏搬取物件或往炉采买食物俱令喇嘛来告【臣】知【臣】仰体





　　与各弁兵亦皆庆幸春生寒谷此皆由我


　　伏恳
　　圣训以便钦遵庶免陨越爲此缮折奏
　　闻谨
　　奏
　　览
　　同日又
　　奏爲遵
　　旨事窃【臣】前于
　　陛辞时面奉
　　谕旨令【臣】留心文武官声名钦此除先将由山陜一路入川以及游巡之际所访各员优劣经【臣】缮折具
　　奏外【臣】复不时查访随处留心今将察实各员弁恭折开具职名敬陈







　　廉洁谙练营伍但不识字谨
　　奏
　　俱悉
　　同日又
　　奏爲奏
　　闻事窃【臣】钦奉
　　上谕驻劄里塘原以防护达赖喇嘛嗣于本年四月十一日【臣】准提【臣】黄廷桂咨商督【臣】岳钟琪委【臣】总统进瞻对之官兵【臣】因此事在【臣】未到之前所有起事缘由汉土官兵数目尚未深知不敢造次随行据各领兵官逐条开报前来【臣】复细加查察看得瞻对深处万山羊肠鸟道界连西海巴里等处地方设有安抚司一员侧冷滚布管理番民久沾
　　王化缘昨年巴里二塘地界上有被贼番抢刦之各案经督【臣】岳钟琪派令护理化林协印务黎雅营游击高奋志小河营守僃吴鎭分路统兵查捕该游击于六年十二月内由里塘抵翁布中地界木纳中无慿无据以滚布爲盗魁责差瓦述番目往调滚布该游击于七年正月初十日军次瞻对地界占多十五日滚布到营投见该游击并不取一供令其出营伺候十六日将滚布传入使左右倒执鸟鎗劈头打死其跟随七人亦同时击毙迟之数日又去捣其巢穴以致震惊番众顾命拒敌及被官兵杀败守死不出此实情也讵该游击报爲滚布屡调不出率兵赴营拒敌被擒斩首五子声言报仇赴营拒敌伤兵等情请兵援随奉
　　钦差吏部尚书【臣】查郎阿督【臣】岳钟琪先后派调守僃戴奕熊刘贵进灵卡石等处之小河营守僃吴鎭驻劄里塘之叠溪营游击常力行各领兵到彼卽经滚布之子差人赴常力行营盘持信投诚复央原供养之长盖喇嘛至高奋志营内请降又据滚布之母率数百余人哭赴吴鎭行营投顺且遣伊家人切产奔【臣】行署哀鸣供情惨切并呈验游击高奋志于六年十一月二十九日所给番字牌一纸上钤化林协印信内译出你差管家到我跟前来送我礼物我若不收你的羞了你我都收了你同我差官一齐来我还有话吩咐等字样则是滚布犹知差接犹知送礼犹知遵调亲来固不爲抗逆卽按各盗案内亦无滚布所管之人乃旣死于非命而负险伤兵之凶犯巳当被官兵攻杀甚多今伊老母幼子同众土番又仰畏
　　天威纷纷归诚恐后情有可矜【臣】仰体
　　皇上好生之徳一面密商督抚提臣一面宣布
　　天朝威徳将滚布之家人切产等押囘军前令该将僃查明戸口定明部落造册取结去后兹据该将僃办理明白呈赍印信号纸册结到【臣】经【臣】覆核无异及查侧冷滚布旣故其安抚司印信例应长子班滚汪札纳登承袭另行换给号纸以便管理地方约束番民照例贡马一体当差再查去岁巴里二塘所报被刦赏需军粮塘马客货三起除巳经该将僃抚完结外惟桑昂邦一处因守僃吴鎭调来瞻对故未淸理【臣】巳令该僃囘兵前去完结克期可竣现今巴里二塘地方宁谧无庸大兵久驻边隅是以【臣】将陜兵六百名先行撤囘陜省余俟桑昂邦事定一并撤囘以免糜费所有瞻对归顺各缘由理合具折奏
　　闻伏乞
　　皇上睿鉴施行谨
　　奏
　　将游击高奋志揑报各情由严察明确一一据实防奏至善后事宜务期布置妥协毋得只图目前了局草率料理不能使凶番洗心革面致日后复有蠢动则汝领罪不起竭力与督提二臣共秉公忠商酌办理可也凡如此等事件稍偏善柔将就及渉欺隐断乎不可愼之特谕
　　雍正七年八月十八日四川重庆总兵官【臣】任国荣谨
　　奏恭请
　　皇上圣安叩祝
　　万寿圣节钦惟我
　　皇上功叅覆载徳迈勲华
　　御极以来凡爲天下久安长治计者无一时不上厪宸衷无一事不仰烦
　　睿虑薄海内外凡有血气者无不均沾
　　教养共深爱戴矣此皆由
　　皇上至诚弥健参赞
　　上天公溥之心












　　睿鉴谨
　　奏
　　览
　　同日又
　　奏爲奏
