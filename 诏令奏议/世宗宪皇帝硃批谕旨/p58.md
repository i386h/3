<!-- { "loadSidebar": true } -->
　　同日又
　　奏为奏请
　　御批以便遵行事窃【臣】据髙州府电白县知县周文杰禀称伊子周开捷原系江西袁临协副将进京引
　　见防
　　圣恩补授西宁总兵并奉
　　谕防尔可写字与尔父具呈辞官来京谢恩钦此文杰履歴虽开五十四嵗实在年已六十有二精力渐衰禀请告辞等情到【臣】伏查此事未经准有部文据传
　　旨意不敢轻信况周文杰【臣】看其精力尚未衰迈若以年老请休事渉虚假【臣】谨缮折密奏伏乞
　　皇上睿鉴批示遵行谨
　　奏
　　朕原有旨谕周开捷令伊父周文杰告老来京可也如仍可用朕另有加恩处
　　同日又
　　奏为酌议积贮以备接济事窃照广东戸口繁多本省所产之米不敷民食每借粤西湖南贩运接济至本省各府州县虽有积贮常平仓谷但陆运则山岭间隔海运则风信靡常遇有需用欲移彼济此深苦输挽维艰今春米价昂贵【臣】与司道府等多方筹画买谷平粜捐米赈济并招徕商贩使之



　　少【臣】伏读
　　皇上屡次勅谕令各省预筹积贮仰见
　　宸谟广运事出机先有备无患法垂千古【臣】钦遵奉行今拟将巳裁广州右衞旧署修改作仓【臣】与常赉诸事竭力节省将公费余剰银两买谷入仓每年约可积谷三四万石四五年内可积至二十万石则省城可无艰食之虞矣至外府州县【臣】择大路总口或由陆路或由水路可通达数州县之适中处所不拘城市大镇建仓贮谷如遇某州县需用米谷即可就近拨运朝发夕至不特脚费可省并免海运风涛之险况每年米贵地方亦不过数处而各州县原有常平仓谷再加此项帮助接济移此就彼俱可有益矣【臣】现在查明通省应设仓厫几处应贮谷石若干酌定地方议定数目另行具疏
　　题请外至买谷价银查广东落地税一项除正项之外督抚司道以及府州县俱有规礼今奉部文令彻底清查尽归公帑每年约可得数万金可否即以此项赢余银两买谷积贮若收成丰熟则二三年便可买足若收成歉薄则分四五年逐渐采买俟采买数足将税课赢余或归司库或解戸部另


　　皇上批示遵行谨
　　奏
　　览
　　雍正四年八月初五日广东巡抚【臣】杨文干谨
　　奏为奏
　　闻事本年七月二十五日据惠州府归善县报称七月十七日起至二十日止飓风暴雨二十一二两日水涨浸入城内房屋墙垣有被淹坍倒洼地晚禾亦被淹浸等语附近惠州之博罗増城东莞等县亦报发水【臣】闻报即行令该府呉骞查看情形赈恤被水穷民去后今据禀称二十三日以后水势渐已消退并无伤损人口其被淹田禾尚可补插等语【臣】随飞行将被水穷民设法捐赈不使失所并劝谕及时补种田禾无误冬收外【臣】查惠属一带因河道窄狭水流迟缓是以每遇骤雨便至涌涨今年水势颇大然随涨随消幸不为害至广州府之南海三水及肇庆府之髙要髙明四会等处上年被水各县俱有围基今年至七月间粤西水发【臣】预先分委官员备料抢筑是以虽有冲决即时修复无碍田庐合并声明谨
　　奏
　　此虽系沿海常有之事若可以用人力预防得不致为害究当图维一劳永逸之策徐徐筹画为之
　　雍正四年十月二十一日广东巡抚【臣】杨文干谨
　　奏为遵
　　防保送千总事窃【臣】接准部咨钦奉
　　上谕令【臣】保送千总一员如千总不得其人准于把总兵丁内挑选即补放千总保送钦此【臣】因现在千把总内不得其人谨遵
　　旨通营挑选今挑得兵丁郭公汉一名弓马娴熟人材
　　壮健随补放千总除另疏具
　　题并给咨令其赴部引
　　见外合将缘由据实奏
　　闻谨
　　奏
　　俟其到京引见时酌定朕原欲得出色人材若并无军功超卓之资不过弓马娴熟人材壮健从陜西调取来京武科进士可用者甚多引见之后似此等中材仍发回尔本省留用耳
　　同日又
　　奏为奏
　　闻事窃照粤省归善博罗东莞増城等县于七月间被
　　水禾稻尚可补插等情【臣】经具折
　　奏明在案八月初间晚禾正在长发不意十七至二十等日大雨如注以致近山沿海之数县复被水浸虽水势比七月间减小尺余但时过白露禾稻难以再插恐致成灾业巳据实具疏
　　题报除委员分往勘明果否成灾及轻重分数另题外至此数县之髙阜地方及通省各府州县【臣】复遣员细查田禾俱极茂盛冬收约有八九分诚恐上厪
　　圣心谨缮折奏
　　闻伏乞
　　睿鉴谨
　　奏
　　因广东民食维艰朕甚为系念现命廷议资助之策尚未覆到今览汝此奏通省田禾茂盛朕深为慰悦
　　同日又
　　奏为据实陈明事本年九月初三日候选同知奉
　　旨发粤题补之黄文炜到粤宣传
　　上谕【臣】跪聆之下不觉愧感交集惟有敬谨铭心凡遇一切政务必辗转筹画求一当字然后见诸施行









　　百余两为数无几但伊积欠债负甚多日受催廹而二防限期将满又恐易结不结处分因用刀抹


　　李濵抹颈坏官还债无日相率揑传殷邦翰刻薄巡抚急躁等语今防
　　皇上垂训【臣】是以备细直陈若有一字欺隐自难逃






　　给咨令其赴京引
　　见伏乞

　　报効如不实心图报即治以负
　　恩之罪为此缮折具奏伏乞
　　睿鉴谨
　　奏
　　览
　　雍正四年十一月十四日广东巡抚【臣】杨文干谨
　　奏为奏请
　　睿裁事窃照惠州府知府呉骞因海丰县盗案承审迟
　　延覆防限满经【臣】照例
　　题防部议革职奉
　　旨依议员缺即将奉
　　旨命往粤东题用知府之杨以宁
　　题补在案查吴骞操守颇洁居官谨慎在知府中亦属廉谨自好之员其承审盗案实因武弁不将出首之人解送以致难以质审定案但因再限巳满例应纠防【臣】不敢违例庇护而该员操守政事俱有可取【臣】又不敢壅于
　　上闻有负
　　皇上慎重人才至意可否准其赴京引
　　见其贤否难逃
　　圣明洞鉴如果尚堪驱策或再令其効力【臣】未敢擅便
　　伏乞
　　睿鉴施行谨
　　奏
　　好给咨令伊赴部引见将此折封固交与伊带来呈进
　　同日又
　　奏为奏缴
　　御批事窃【臣】奏谢【臣】子应琚宣述
　　圣谕一折奉到
　　硃批【臣】跪读再三恍如面聆
　　天语
　　圣训精详【臣】惟有时时凛奉将黾勉公和屏絶私比八字敬録悬挂朝夕瞻仰永乆遵行又奏纠防岳纶等各员保奏王士俊请补琼州知府一折恭防
　　硃批祗领之下仰见
　　皇上天地为心恩威并济【臣】惟有仰体
　　宸秉
　　国法以重名器存忠厚以育人材期于至当而巳又奏电白县知县周文杰应否以年老告休具疏题请一折恭防
　　硃批【臣】谨遵奉知会周文杰令其具文告休容俟详到
　　具
　　题所有奉到
　　御批谨一并恭缴伏乞
　　皇上睿鉴谨
　　奏
　　知道了巡抚之任统率阖省时刻以不被人欺四字置之目前大有益处
　　同日又
　　奏为奏覆事窃【臣】前回奏布政使【臣】常赉一折恭防
　　硃批【臣】祗领钦遵查常赉自到粤迄今将及一载【臣】时刻留心访察其为人谨慎待人和平钱粮出入并无苟且操守亦属廉洁虽向后此心有无更移诚如
　　圣谕未敢轻保但就其抵任以来实未有瑕疵可以指
　　摘除遵
　　旨不时细看少有瑕疵立即据实奏
　　闻所有常赉现在居官情形合先密
　　奏伏乞
　　皇上睿鉴谨
　　奏
　　看其光景甚好恐粤省留伊不住矣
　　同日又
　　奏为奏
　　闻事窃照新任广州将军【臣】石礼哈已于十一月初九日抵任署将军【臣】阿克敦于十二日自省起程前往肇庆署理两广总督印务拟于十六日抵肇接印闻督【臣】孔毓珣即于十六日交印起程理合奏
　　闻谨
　　奏
　　知道了石礼哈实心与朕効力之人乃少年中希见者当与之和衷共相懋勉
　　雍正四年十一月二十四日广东巡抚【臣】杨文干谨
　　奏为老戸改立的名行之有效事窃照粤东民间纳粮俱用老戸一事【臣】已于上年十二月内
　　奏明在案今据各属申报或因垦买过割之际就其本名注入册内或就其赴县完粮时问明办粮之人的名登于原册老戸之下在百姓初时不知原委及改注数戸之后深知分立的名则己身完赋之后他人未完者不致干连催扰而就粮管业界址分明不致有诡寄飞洒诸弊咸称尽善尽美万世无弊之良法俱争先开报约一二年后通省各属可以改注全完矣至丁银一项从前丁银地粮原系各办自康熙五十年审定之后奉
　　圣祖仁皇帝谕旨不复加额是以粤东各属丁随粮办者已有十之四五其余未随粮转者【臣】巳令布政司并各府州县将丁银尽行归入地粮之内并项输纳永免无粮征丁之累贫苦小民感颂浩荡
　　皇恩欢欣载道矣为此具折奏
　　闻谨
　　奏
　　览所奏深慰朕怀
　　同日又
　　奏为覆奏事窃【臣】赍折家人回粤捧到【臣】奏保举人才一折恭奉
　　硃批【臣】捧读之下仰见
　　皇上至圣至明无防不照【臣】谨凛奉遵行查张象干原系惠州府和平县知县【臣】抵任以来见其办事有才但性情举动颇觉狂妄乖张向与文武同寅及该管知府多参差不和必须磨砺方能有成查广州府香山县原系应调之缺素称难治非强干之员不能弹压且离省甚近【臣】可不时稽察教诫是以四月内具疏
　　题请调补已经奉
　　旨准允该员巳赴香山新任今防
　　谕旨【臣】俟有人地相当之缺即遵照
　　题用今将该员为人居官之处先行缮折覆
　　奏伏乞
　　睿鉴谨
　　奏
　　张象干朕巳有旨用知府矣若刚方不肯混俗又当一论朕意位居下僚敢与人不和者非彻底糊涂人必有自信处具有气概之属员须防人拨弄之言全在尔等大吏为之主持也譬如尔等封疆大臣朕若惟人言是听则尔等不得不务与众取和为要着孰肯孤介自立耶观人之法但以其所办之事件并其操守声名上定为准则方好若祗以与众不和遂以为乖张狂妄朕不取此论虽然仍留心试看倘有不妥处亦不可迎合朕意而不奏闻
　　同日又
　　奏为覆奏事窃【臣】二月内回奏消弭盗贼一折奉到
　　硃批【臣】即钦遵奉行除鰕勾艇等违式贼船巳经查禁拆毁外其盗薮贼巢【臣】责令州县印官力行保甲设法巡防并遴选捕巡等官分往各要紧村落山洞设法搜擒诱令投首并着同族之人据实首报以冀渐次消弭不敢急骤惟是粤东从前地方官必放火伤人及数十人之盗案始行通报其余概不通详上司又将案情略轻者留为外结是以歴查疎防防案似觉寥寥而被刦者实巳不可胜数【臣】严饬各州县凡有地方被盗无论案之大小不许一件隐瞒务必即时通报本年自正月至今通计据报有八十五案内督臣巳防疎防者四十八件其余限期未满督臣尚未
　　题防【臣】复细查通省民间失盗实数较之往年约已减少十分之二三此皆敬凛
　　皇上宸谟指授除盗安民之所致也为此缮折奏闻恭缴
　　御批谨
　　奏
　　凡事只一真字好应如是各令其通报也
