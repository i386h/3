<!-- { "loadSidebar": true } -->
　　准给关防一颗将来文移往来始有凭据俟事竣之后恭缴礼部再【臣】等查得自肃州至京程途稍远军需紧要若雇兼程脚骡往返甚需时日难免迟滞【臣】等仰祈
　　圣恩嗣后奏折可否
　　准于驿马飞赍则事无迟误而于军需亦属有益矣爲
　　此缮折请
　　旨伏乞
　　皇上睿鉴施行谨
　　奏
　　巳有旨矣张廷栋亦曾奏过汝等前此请将骡头更换西路大兵马匹移爲噶斯军需之用何荒唐至于此极有如是轻重倒置之理乎另有旨谕部
　　雍正八年三月十七日办理噶斯军需甘肃布政使【臣】葛森西安布政使【臣】张廷栋吏部郎中【臣】鼐满岱刑部郎中【臣】福宁谨
　　奏爲奏
　　闻事窃噶斯军需【臣】等一切遵照部文敬谨办理去歳因天寒草枯之际新买之马恐急切不能臕壮冒昧
　　奏请欲买骡头易换大兵驮载马匹又欲暂拨营马蒙
　　皇上训诲谆切指示详明【臣】等无任惶恐惊惧又蒙皇上将出京之兵宽期月余其应需马匹【臣】等随卽在于宁夏洮岷西宁并口外蒙古扎萨克各地方分头采买自正月二十五日起至三月十五日止照依时价自五六两至十一二两不等陆续买获正余马共一千一百三十匹俱巳收槽餧养【臣】等现


　　奏蒙


　　高厚于万一谨此缮折奏
　　闻谨
　　奏
　　将紧要处应用马匹而欲拨换于闲处僃用汝等昧于轻重之识见可知将他人办就之事而欲移爲己益汝等徇于偏私之念虑可见一生爲人居心被朕轻鄙而毫不愧悔但以未加处分爲幸汝等寡亷鲜耻之胸怀更可笑矣汝等虽犹腼顔强爲折奏朕批谕之际殊觉笔毫澁滞也
　　雍正九年六月初四日云南布政使【臣】葛森谨
　　奏爲恭谢
　　天恩事雍正九年五月二十九日奉云南巡抚牌准刑部咨爲羣盗劫掠事案内因【臣】署江苏布政使有盗犯沈圣文改名沈章曾爲司差不能查出部议降二级调用奉
　　旨葛森着降二级从寛留任钦此【臣】随即恭设香案望阙叩头谢
　　恩讫伏念【臣】至愚极陋荷防
　　皇上天恩歴擢至司道于地方奸匪理宜严加稽察前因署江藩任内不能稽查周密致爲衙役欺蒙疎忽之罪实难辞责乃防
　　皇上高厚洪慈矜怜愚昧从宽留任跪读





　　【事】　期夙夜补过仰图报效
　　洪恩于万一耳所有感激微忱理合具折
　　奏谢伏乞
　　睿鉴谨
　　奏
　　览
　　同日又
　　奏爲奏
　　闻事窃查滇省地方今歳自春徂夏雨旸时若据各府属所报豆麦收成实有十二分十分八九分不等通省高低田地徧行栽插竝蚤荞杂粮无不茂盛近来阖省米粮价値较之往年平减汉夷欢腾军民忭舞此皆我
　　皇上敬
　　天勤民感召所致也理合具折奏
　　闻仰慰
　　圣怀谨
　　奏
　　览
　　路途遥远既无紧要应奏事件何必徒劳往返爲塞责之举若借此欲以挟制上司恐吓属员则尤属不可志之汝庸才也惟务实行做好官是乃良图若勉强舞才具弄聪明非长策矣勉力效法鄂尔泰居心可也雍正九年八月十九日云南布政使【臣】葛森谨
　　奏爲奏
　　闻事窃查乌防新改之昭通府自兵燹之后田地荒芜米价昻贵凡安插之残黎招来之农贾俱给田地各与籽种并于大关坝等处隙地委员采买荞种督率耕种以望秋收又拨米粮减价平粜接济民食今于七月内据昭通东川二府禀称昭通府之稻田坝八仙海等处并鲁甸各寨以及东川巧家等处去歳夷人种过荞地今年竝未耕种忽从旧根发生新荞俱甚茂盛与本年新种者无二汉夷欢腾米价大减又六月二十八日八仙海稻田坝等处禾苖忽生赤虫蚕食稻叶忽有飞来乌鸦将赤虫食尽稻苖竝无伤损等语【臣】思荞自天生虫爲鸟食实见所未见闻所未闻此皆我
　　皇上钦若之诚感召
　　天恩所致而【臣】懽忭之下愈深儆惕悚惶再滇省地方今歳自春徂夏雨旸时若至六月间数次大雨山水暴发以致云南曲靖二府之昆明宜良寻甸州马龙州陆凉州等处所有低洼田地略被水淹间有倒塌墙房当即委员查勘以阖县而论俱不及百分之一但被水本户偶值歉收未免觖望督【臣】鄂尔泰抚【臣】张允随仰体
　　圣主轸念民瘼之至意经委迤东道迟维玺前往将倒塌房屋墙垣之家逐一酌赏并将被淹田地查明数目按户赈恤现俱得所其余各处高下田地俱
　　极茂盛近来省城与各处米价较之往年甚是平减爲此缮折奏
　　闻谨
　　奏
　　览
　　汝等司道不过奉行承办非有专主之责似此督抚例应奏闻事件遥遥万里差人赍折前来不知汝具何心思也可谓愚昧率妄之至
　　雍正十年六月十六日云南布政使【臣】葛森谨
　　奏爲奏
　　闻事雍正十年六月初三初四等日据普洱府分防思茅通判朱绣曁元江府知府祝宏将普思一带苦葱聚众不法情形各通报到【臣臣】查普洱府分防思茅所属蛮坝河蝙蝠洞讹传缅僧爲神仙思茅苦葱羣相拜贺遂有土把总刀兴国等暗行勾结谋爲悖叛攻围思茅城池复鼓胁夷民劫掠村寨烧燬塘房蔓至普洱接界元江地方惊扰新平威远镇沅边界并阻截道路致攸乐爲思普所隔至今信息不通经署督【臣】高其倬抚【臣】张允随闻报当即会商飞调官兵于六月初四日即委护普洱镇副将李宗膺游击王先韩雯鹏等带领官兵由元江一路进又调临元镇总兵董芳爲总统带领官兵于六月初九日星赴元江援应前后共调迤东官兵三千二百名土兵四百名俱由元江一路听总兵董芳调遣进兼顾新平当又飞咨云南提【臣】蔡成贵酌派迤西兵数百名兼程先徃继又飞咨提臣再拨迤西官兵二千名俱由景东一路直入普洱攻兼顾镇沅威远并援思茅攸乐在案现今大兵云集东西两路攻料此小丑不



　　乌东之例竭力办理不敢稍有迟误其运粮等项仰体
　　皇上爱惜黎元至意俱给以脚价竝采买骡马分运军
　　粮以纾民力理合缮折奏
　　闻伏乞
　　睿鉴谨
　　奏
　　览







　　硃批谕防巻一百五十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百五十五
　　硃批南天祥奏折
　　雍正六年六月十八日云南开化总兵官【臣】南天祥谨
　　奏爲奏
　　闻事窃【臣】钦奉
　　上谕綂领云南省官兵三千余员名进藏雍正六年三
　　月初八日自云省起程业经
　　题报在案四月初六日由剑川州出口十九日于中甸起程俱经咨呈云贵督【臣】鄂尔泰
　　奏报今于五月二十九日【臣】率领官兵先至察木多等候川师初七日接
　　钦差驻藏副都綂马腊等吿急咨报【臣】随差员驰迎散秩大臣銮仪使【臣】周瑛会商速进六月十三日周瑛到察【臣】正在拣发官兵十五日续接马腊等咨
　　报内开颇拉奈綂领阿里后藏各兵于本年五月二十六日进藏颇拉奈甚恭顺
　　圣主听信逹赖喇嘛丝毫不扰番民二十八日将杀害康金鼐之阿尔布巴隆布奈扎纳奈悉行拏获现在拘守俟将颇拉奈抵藏各情具
　　奏之日另爲僃咨等因仰见
　　皇上天威远播番夷绥靖左都御史【臣】查郎阿銮仪使
　　【臣】周瑛到藏后自必仰遵
　　睿谟安顿料理【臣】遵
　　谕旨准銮仪使【臣】周瑛议留【臣】分领滇省官兵一千余员名驻察遥爲掎角以壮声援除另疏
　　题报外所有颇拉奈擒获阿尔布巴隆布奈扎纳奈情由理合缮折奏
　　闻谨
　　奏
　　览奏知道了驻兵外地极力约束官兵申明纪律令远近番夷畏威怀德方爲不负朕之委任切勿因见小利有失大体致贻笑于人也勉之
　　雍正八年七月二十五日云南鹤丽总兵官【臣】南天祥谨
　　奏爲远隔
　　天庭日久微【臣】孺慕时殷恭请
　　陛见以抒蚁悃以聆
　　圣训事窃【臣】一介庸材毫无知识荷防
　　皇上格外殊恩于雍正三年由广罗协副将得觐天颜旋防擢授开化总兵才疎任大蚊负难胜当拟恭
　　请
　　陛见冀得跪聆
　　圣训因其时甫离
　　阙廷且値淸理交界未敢遽请嗣于雍正六年领兵进
　　藏仰仗
　　天威睿算藏域平寜旋师之日本拟奏请复觐
　　天颜乃荷
　　圣恩调补鹤丽鎭总兵官是大兵虽撤而边僃宜严【臣】属维西等处俱系新设营制正需料理因又不敢冒昧吁请兹我
　　皇上德威遐播万国咸寜兼督【臣】鄂尔泰体
　　国公忠汉夷倾心向化【臣】计
　　陛辞至今业巳六载依恋之私刻难自巳仰祈
　　皇上俯鉴愚忱
　　恩允入
　　见俾得面请
　　圣训庶有遵循以重封疆而蝼蚁下悃亦可少抒万一
　　矣爲此缮折奏
　　闻伏乞
　　睿鉴施行谨
　　奏
　　不必入见但能勉尽职守胜如跋渉万里程途也雍正十年九月初九日江南提督【臣】南天祥谨
　　奏爲奏
　　闻事窃【臣】才识浅陋叨荷
　　圣恩简畀江南提督任大责重受事以来夙夜兢惕惟期勉竭驽骀以图报效涓埃兹因苏松一带沿海地方于雍正十年七月十六十七两日飓风大作海潮涨溢傍海居民以及汛防兵丁未免被水遭溺【臣】于本年八月到任后星即差员逐细覆查与各该营汛官弁禀报相符其被水穷黎业经署督【臣】尹继善署抚【臣】乔世臣仰体
　　圣心亟爲赈恤今现在委员分头散给钱米其受伤兵丁家口亦量加给发一次所有赈恤事宜应听署督抚臣条析具奏至被水各处所城墙城楼墩台营房坍缺甚众军火甲械马匹战舰等项亦多有漂失【臣】俱经咨商署督抚臣作速筹酌修整制补而各该汛防营房冲没兵丁露处者尤爲紧切且间有溺故兵丁家口无所依倚者益堪悯恻据各营官弁纷纷申请前来【臣】再四筹画查得【臣】标有
　　皇恩赏借营运生息银一万八千两经前提臣议交典商以一分生息计自雍正九年五月起至雍正十年六月止共生息银二千七百八十六两零未经动支窃思此项息银原系
　　皇上浩荡洪仁赏给兵丁吉凶等事之用非可于别项通移但事有缓急或可权宜当此天气渐寒不惟溺故兵丁之家口室庐荡然待援甚迫卽凡沿海汛兵栖止无所者若待营房葢就势必日久病生抑且巡防疎懈所关匪细【臣】愚冒昧拟于前项息银内权行动那分别酌给【臣】标被水营分其本兵及家口俱无伤而房屋冲毁者每名银五钱其本兵虽存而家口淹没房屋漂失者每名银一两俱令搭葢茅棚以免露处以重汛防再本兵溺故家口仅存房屋复经漂毁者每名银二两使皆得所栖息并以资其生计以上三项共应动支息银约计九百余两【臣】一面咨明署督抚臣一面檄行各该营汛官弁具领按给造册呈送存案事关通那理合陈
　　奏仰恳
　　天恩俯允赏给则营汛兵丁叨沐
　　皇仁无不沦肌浃髓矣再有请者崇明狼山两鎭标营各有营运生息银两如【臣】标那给兵丁银两得防
　　俞允则两鎭沿江沿海被水兵丁亦应一例分别邀恩【臣】谨具折奏
　　闻伏乞
　　皇上睿鉴施行谨
　　奏
　　此项银两原僃赏赉兵丁之用今酌缓济急通融动那在汝与督臣商酌爲之耳
