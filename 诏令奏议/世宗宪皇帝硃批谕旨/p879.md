<!-- { "loadSidebar": true } -->
　　天恩事窃【臣】于八月初三日到浙江布政司任跪接皇上御批奏折到【臣】钦承
　　训谕命【臣】竭力屏除科甲向来因循党庇求名而不务实之陋习跪读之下感激悚惶益加奋勉【臣】前在福建学政任内矢公矢愼力除此弊无论其居家之翰林进士举人不容干求即现在福建由科甲而居显位者【臣】亦不敢徇私废公一毫瞻顾即如【臣】由闽赴浙之前一日盐驿道孙国玺来告【臣】云现有你的上司署浙江巡抚蔡仕闻你做属官差人连夜赶来有书子说他儿子蔡登魁不应考试可混附入拔取录科之中你意如何【臣】闻之心中不服即回云三年来不容人之干求岂可因做他的属官即顺情的道理断然不依孙国玺亦云你此时不顺从的极是如顺从即爲受挟徇私矣只是他家人可恶出言不逊说此时比不得做学院既做我们的属官还敢作怪麽我闻此言未免着恼将他家人叱呵几句将书子掷还他去了等语【臣】于此时亦毅然拒之无所瞻徇畏惧【臣】于八月初三日到任初六日署抚入闱至十三日署抚忽传杭守入闱吩咐如今外帘新例用的是几个府州县佐贰官办事迟钝可传谕布政司速选几个科甲人入闱办事【臣】惊骇云士子考过两场如何另选得外帘官违科场条例即是违
　　旨这断行不得至下午杭守又来说蔡大人之意定要如此【臣】又回云大人要行我当以科场条例具详断不敢委曲顺从似此等违例坏法之事无论其




　　当如何修筑或云补漕仓谷当乘此丰年及时购






　　到任数日支放提标闰月米折银两即有书役邵瀚与营弁通同索取陋规每石四分于提督处发


　　任即催办乍浦水师满营粮饷适署督【臣】性桂阅视海塘署抚【臣】蔡仕入闱所有拨定粮饷必俟督抚批详到日始办恐赶不及臣即一面具详一


　　在酌量缓急情形有不可拘泥之处耳再【臣】前折奏请
　　皇上赏假省亲者原爲今冬明春复
　　命之日便道而言也今防
　　天恩授【臣】以藩司重任一切库帑及地方事宜正需料



　　奏并缴
　　御笔训旨三折叩谢
　　天恩谨
　　奏
　　所奏朕甚嘉之坚持此志毋稍迁移可也
　　署理浙江布政使【臣】程元章谨
　　奏爲跪读
　　圣训感激铭心缮折恭缴再陈愚悃事窃【臣】于十月十
　　八日跪接
　　皇上御批奏折到【臣】随捧至静室跪读荷防
　　圣恩优赏训勉【臣】感愧交集倍深悚惶伏念【臣】识浅才
　　庸防
　　皇上授以重任刻刻儆愓不敢不竭尽心力凡属当行





　　御批谨
　　奏
　　但循理而不尚气方称大丈夫之行爲圣人贵和而不流太上不敢爲天下先能于此处得力何往而不利贞也
　　署理浙江布政使【臣】程元章谨
　　奏爲密陈事窃【臣】到任之初即料理水师满营赴乍浦先催运粮饷次作四次委官防送其家口臣密问防送之官及平湖知县水师营踊跃如何皆云粮饷不敷其用不免穷愁之状【臣】查此水师八百名有在杭之未汰兵三百七十四名原食甲粮每月领米二石五斗饷银二两马干银三两原可赡养八口十口之家一入水师即去其马干三两爲数巳减尚可支持而又报故一名即汰去一名不能常得此数其新抜之四百二十六名每月只领银一两五钱米三斗实在不敷其用即就现在相形而论同一水师同一操练新拔者与未汰者食饷相去悬远亦未爲均平近防我
　　皇上仁恩叠沛格外赏给生息银数万两满汉各营俱欢欣踊跃感激无地独此水师满营日用艰难未免有殷殷待
　　泽之想【臣】看海疆重地设立水师所以捍外而卫内倘其内顾心忧恐非所以鼓励军心也【臣】因密语于督【臣】李卫亦与【臣】见相符爲此谨陈愚见此满营水师不必加粮而可加赏欲议加赏宜先定罚或每月大操一次其勤习熟练者赏银米若干其懒惰生疎者除不赏给外尚当惩戒如此则恩与威并用而赏罚予夺之大权总由我
　　皇上主之而勤者感激愈奋即惰者亦鼓舞争先矣【臣】
　　职司出纳非不知
　　国帑爲重敢于糜费钱粮缘目睹艰难情形不敢不据实奏
　　闻伏乞
　　圣鉴谨
　　奏
　　所奏可嘉自另有谕旨至于以赏罚劝惩而寓养兵之论殊有未协若不限以一定之数如何久远循行此见颇属迂疎
　　署理浙江布政使【臣】程元章谨
　　奏爲奏明晚禾丰收米谷价平海塘安澜地方宁谧事窃照浙省今值万宝告成所有晚禾收成分数据各属禀报前来自十分九分八分以及七分六分不等米价自七八九钱一两至一两一钱不等再查浙省钱粮素称难追自我
　　皇上沛从古未有之鸿恩既减嘉湖浮粮永着爲例今岁又蠲免十分之二额赋六十万两士民顶戴
　　皇恩慕义向风输将恐后时维九月而全完者则有嘉兴府属之嘉兴秀水平湖石门桐乡嘉善海盐七县杭州府属之富阳县严州府属之寿昌县宁波府属之定海县解司地丁悉报全完现在本年钱粮通省未完者不过四十余万明嵗奏销似可通完此实浙省从来难得之事而独见于今日者也再浙江海塘于九月初二初三两日风潮大作报到海宁县草塘石塘坍卸数百丈【臣】即亲赴海宁一路阅看随将看过潮险情形及抢筑工程回至省城据实申报署督抚多委人员修筑【臣】观浙江潮势全归海宁其西南绍兴所属地方近有涨出田亩现在勘丈报垦所以潮势侧注直逼海宁也查从前塘外尚有数里涨沙防塘至今年六七月大潮将沙土刷洗无存潮汛每日早晚去来四次冲刷塘根实甚危险其草塘之坍卸则有曹殿坝陈文港数处东石塘之坍卸则有华岳庙念里亭数处幸而有督【臣】李卫预拨盐务银一万两委道员王敛福督同在工人员抢修杜筑方保无虞而其冲刷之势则未全宁息也【臣】看阅塘工后将
　　题拨秋汛银两详明署督抚发银二万两督【臣】李卫回任后亲验情形又发银一万两办料兴工乘冬月潮退修筑以防春汛大潮理合恭折奏
　　闻谨
　　奏
　　抢修草塘等处坍卸幸保无虞深慰朕念但海塘乃浙省第一要务当竭力协助督臣敬愼爲之时刻不容疎忽者
　　浙江布政使【臣】程元章谨
　　奏爲恭谢
　　天恩事窃【臣】于本年正月接奉督【臣】李卫转行部文到
　　【臣】防
　　圣恩实授【臣】浙江布政使【臣】随恭设香案望
　　阙叩头谢
　　恩除详请督臣代
　　题叩谢
　　天恩外【臣】才识浅陋伏读
　　御笔训旨以循理而不尚气敎【臣】仰维
　　圣言中正和平该括天地古今经常不易之理【臣】日夜恭绎刻刻铭心【臣】尝见赋气馁者不入于推诿废事即流爲俯仰从人而赋气壮者不入于偏执自用即流爲慷慨争先夫推诿废事其心固不堪自问而慷慨争先其道亦未爲全是总之立一念行一事实是爲
　　国可以上告
　　君父不但督抚可担即藩司亦可担也如实非爲国不敢以上告
　　君父不但藩司不敢担即督抚又岂敢担乎此中只争公私之界是理与非理之间而一切矜才恃气总无所用之【臣】惟夙夜省惕悉心体防
　　圣谕理气二字凛遵以行断不敢顷刻有违也谨缮折
　　恭缴
　　圣谕叩谢
　　天恩谨
　　奏
　　所立之志及所见处俱是矣惟当加勉实行
　　浙江布政使【臣】程元章谨
　　奏爲据实僃陈海塘情形事窃海塘爲浙江第一要政【臣】曾两次具折奏
　　闻防
　　圣谕谆切【臣】时刻警心不敢疎忽上年十二月防及今年正二两月报草塘坍矬六十余丈【臣】即亲往逐段细加勘验査西塘自华家衖至浦儿兜长二千余丈俱爲草塘草塘者用柴加土筑成堤岸潮平可以无虞潮险不时坍矬随坍随筑恐不可恃所以督【臣】李卫奏请于草塘内再筑石塘一道以僃潮汐现在勘丈估修过草塘之东爲五百丈大石塘此大学士朱轼爲浙江巡抚时所修也其塘底用梅花桩上用大石版层层合缝工程坚固并无坍卸过大石塘之东经海宁县至尖山七十余里俱爲块石塘块石塘者用大小石块参差错杂堆砌成墙原不过一二尺内用土筑不用灰不合缝料物原俭而工程亦不坚固外用坦水二三四层不等坦水如阶级式外用桩排内塡石块以缓潮之势保防塘根法非不善但前年有涨沙数里潮不爲患及至沙洗无存而坦水塘身多至坍卸有报坍数丈数十丈者现在就其坍塌段落改筑条石塘下寛八尺顶寛五尺庶乎可以御潮矣但【臣】细看旧日块石塘工俱属松薄不坚此修彼坍实无一段可以站立者今欲将数十里尽行拆修不惟浩费不赀难以动工且潮刷塘根亦不敢俱行拆毁兴修也【臣】即将勘验情形与李卫再四啇量现在有陈世侃所捐之四十万两以爲僃工办料之需坍卸一段改筑条石一段其未坍之处俱饬工员加土培濶即块石坍卸而尚有坚土捍御可以抢筑目下督理塘工杭嘉湖道王敛福人颇耐劳修理亦勤工员同知吴增李煚李飞鲲三人分段赶筑无敢诿卸其所修工程亦属着力将来可以无虞理合据实奏
　　闻谨
　　奏
　　敬愼料理毋致少有疎虞
　　浙江布政使今陞安徽巡抚【臣】程元章谨
　　奏爲恭谢
　　天恩沥陈下悃叩请
　　陛见跪聆
　　圣训事雍正八年五月二十四日【臣】接到督【臣】李卫准
　　吏部咨奉
　　上谕安徽巡抚魏廷珍着调补湖北巡抚安徽巡抚员缺着浙江布政使程元章补授魏廷珍程元章俱着即赴新任若有奏请训旨之处具折陈奏钦此转行到【臣臣】随恭设香案望
　　阙叩头谢
　　恩讫窃【臣】中州菲材叨列史馆不数年间荷蒙
　　圣恩超擢陞授安徽巡抚闻
　　命之下感深五内悚惶莫措伏思巡抚乃封疆重寄通省事件无一非其职任以【臣】庸愚岂能动合机宜仰恳我
　　皇上允【臣】
　　陛见俾【臣】得一一跪聆
　　圣训不但微【臣】恋
　　主诚悃得以稍慰而祗奉
　　训谕办理庶可不致贻误封疆爲此缮折恭谢
　　天恩叩请
　　陛见谨
　　奏
　　目下不必来京往赴新任听候谕旨
　　安徽巡抚【臣】程元章谨
　　奏爲谨将经歴地方情形据实陈奏事窃【臣】于上江一带地方多未经歴且庐凤二府现报水灾【臣】思由大江扬帆赴任则地方情形并无见闻【臣】随渡江由陆路赴任所有【臣】经歴地方情形一一爲我
　　皇上陈之
　　一【臣】自江浦县至安庆府将及千里经过滁州定远合肥舒城桐城等州县雨水调匀禾稻茂盛米价亦平民俱安乐惟凤阳府属之临淮怀逺并泗州数处贴近淮河一遇水涨常多被灾报到日【臣】即于途中委员星飞确勘抚恤另疏
　　题逹
　　一【臣】看庐凤二府田多荒芜细察所由其地习俗多靠妇人耕种男子游荡以致可耕之田无不抛荒地方官多置不问【臣】即面饬府州县谆告以省耕劝垦之道倘申饬过一年之后田不劝垦民俗游惰惟该地方官是问
　　一江北一带乃江西广东等省驿路通衢京饷不时过往竟有二三十里无一营汛者甚属可虞【臣】即面饬州县寛以三月限期令确查一路险要荒僻营汛疎濶之处详明酌量添设已设营汛之处俱行修葺完好如再废弛定即严防
