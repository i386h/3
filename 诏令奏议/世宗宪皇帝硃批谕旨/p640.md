<!-- { "loadSidebar": true } -->
　　一江省买马之宜画一以杜偏累也伏查江省非产马之地向例照原定每匹十四两与十三两八钱之价支领司扣朋银每年一次核定数目请部给单委员赴口买补计每匹价费与定额不相上下法甚善也但惟将军督抚等标及【臣】标沿海各营爲然外苏狼两鎭标尚或另请购买其余各协营并无赴口买马之例亦不附各标营带买或就当地购觅或从行贩转买以致每匹价値多至二十一二两与二十三四两不等所领司库朋银不敷所用不得不听各兵自行捐补是同一江省买马事不画一遂有偏累之处而不肖营员且有通同行贩于中取利者矣【臣】察知此弊除令附近【臣】标营分应补马匹俱附【臣】标照数带买外其余上下江各协营向不赴口买马者仰请
　　敕下将军督抚鎭臣等无论亲辖外辖俱准附带朋银赴口买马回日按数分给补额庶兵丁得免捐赔之累而将弁亦无滋弊之端于营伍实有裨益者也
　　一买补营马之宜调剂以免私朋也窃照各省营马每年照额报倒俱因地制宜定有成数或遇倒毙过多之年额领朋银不敷买补兵丁互相私朋此虽出自各兵情愿竝非抑勒然仰体
　　皇上惠恤戎行之至意所当亟爲调剂者也【臣】思武职
　　养亷蒙
　　圣恩照品级之大小赏给随粮使得马歩兼支各敷其数且自僃例马亦得照支草干银两则凡随丁马匹即有倒毙自应捐赀买补而以额领司库朋银留充营伍买马不敷之用方爲洁己爱兵之道虽向来操守廉洁之员未必领支入己然不着爲令其间容有借口营私者矣【臣】查江南地土潮湿倒马尤多兵丁私朋向所不免爲之悉心调剂惟有将随粮倒马额领朋银通融办理前据【臣】标中军防将循例将【臣】莅任后应报随粮倒马补额朋银呈缴【臣】以率属必先正己当即明白晓谕饬发存贮充公但未经请
　　旨不敢擅便檄行仰恳
　　圣明恩准嗣后无论大小武职随粮倒马俱令自行捐赀买补仍将每年额领司库朋银照数扣存各该中军衙门以补营伍买马不敷之用庶官弁无或利己兵丁得免私朋并祈
　　敕部通行直隶各省营分一体遵行则
　　皇仁公普而军政画一矣
　　以上二条【臣】管窥之见冒昧陈
　　奏是否可采伏乞
　　皇上睿鉴施行谨
　　奏
　　高其倬身爲总督节制通省于斯等处不悉心筹办据情奏请所司何事将此二条言之于伊可也倘或推委因循朦混卸责密奏以闻
　　闻乔世臣甚不胜任据汝以爲何等抚臣秉公陈奏凡朕所问少有不密非汝之福见理须透愼之毋忽雍正十一年九月初四日江南提督【臣】南天祥谨
　　奏爲陈奏事窃照营汛之设原以弭盗安民江省水陆营汛会哨游巡在在严紧而盗不敛迹失事屡报者良以鼔励之道尚有未至也【臣】自抵任以来屡行严饬申诫立法劝惩在各汛员岂其不惜功名甘自罹于防处但以孤村僻壤未免远隔墩台则巡防或有不周曲港支河不能尽行阻截则追捕必多遗漏【臣】愚以爲欲淸盗劫之案件必设专司巡捕之官兵而欲设专司巡捕之官兵须定不次超擢之赏格如【臣】标中左右前后五营除移驻上海及各营派拨汛守巡盐外其余存城官兵尽敷调遣【臣】请遴选精干千把外委数员各挑带强壮兵丁数名专任捕盗之责酌量分派于沿海各路凡孤村僻壤曲港支河以及水陆要冲墩汛隔远处所徧行巡缉每报获盗一起弁员记功酌赏兵丁量加赏拔积至获盗三起千把即以应陞之缺请补外委准其实授兵丁能节次首先盗者准拔外委把总倘有怠玩从事无益地方甚至诬良爲盗越分滋事等弊即将该弁分别责革治罪兵丁一并究处再照将军标绿旗官兵以及督抚河漕鎭臣等标与协路各营存城官兵俱敷调遣之用竝请
　　敕部知照一体酌派分头专司巡捕其获盗立赏之处亦俱画一以示鼓励则各弁兵志图进取当必奋勉效力而江省盗案自可渐少矣【臣】不揣愚陋爲营伍地方起见缮折陈
　　奏是否有当伏乞
　　皇上训示遵行谨
　　奏
　　将军等各标分头巡捕之说听之似属可行行之未必无碍何则恐致骚扰地方害多利少非有益之举也
　　同日又
　　奏爲奏明事窃【臣】旣陈请专司捕盗官兵务须立赏以昭鼓励【臣】复酌筹赏赉之需必有所取给方可永远循行查【臣】标各营别无存公款项可以动用惟松城行销盐引责成营员经管除照缴课本之外稍获余利留充租房盘驳之费以及官兵缉私承办之赏系前浙督【臣】李衞兼理盐务设立此法于雍正六年间
　　奏请准行在案但当浙督臣经始时未能预定每年销引之多寡今行之数年案查前项行盐余利除租房盘驳各费外每年约可得银一千二三百两与一千四五百两不等用以分赏缉私承办人员原爲杜枭贩裕引课起见然【臣】查其间容有无功幸邀者恩觉稍滥且营中公务如捕盗一项最关紧要而赏独不及惠亦不均【臣】请嗣后每年松城行销盐引所获前项余利分作二股一股仍充缉私承办之赏一股即作【臣】标各营官兵巡获盗贼之赏总贮【臣】中军衙门照款动用每季分晰册报查核如此则事可经久且恩不滥而惠适均无非鼓励营伍竭力奉公之道也事关通融给赏理合缮折
　　奏明请
　　旨伏乞
　　皇上睿鉴谨
　　奏
　　此奏似属可行与两省督臣密商爲之毋得预先张扬以市惠于己
　　雍正十二年正月二十二日江南提督【臣】南天祥谨
　　奏爲敬陈管见仰祈
　　圣训事窃【臣】标中左右前后五营及城守一营每营额设兵丁七百六十七名不等其中有马兵一百六十名及一百六十一名者计六营马兵共九百六十三名通较额定兵数逾于十分之二葢【臣】标系援防应之师或遇调遣马兵诚不可少然以松属地当滨海支河港小桥曲径大半不通马路且土气潮湿较别府爲甚一遇炎暑湿热熏蒸马匹最易倒毙每年出口买补爲数独多是【臣】标各营多设马饷不惟无裨海疆抑且徒糜
　　国帑钦惟
　　圣恩宽大凡有益于地方兵民者虽多费帑金亦所不
　　惜【臣】仰体
　　宸衷不敢妄议节省若【臣】标各营马匹酌地之宜实应量加裁减况营中利器鎗礮爲先而于沿海要地尤属相宜【臣】愚拟将【臣】标中左右前后五营及城守一营马兵各裁去五十名共计三百名俱改作鎗手歩饷俟陆续开除充补则各营鎗兵旣额外增多【臣】益督饬将弁时勤操练务使技艺悉归精熟庶于海疆良有裨益【臣】管窥之见冒昧陈
　　请倘防
　　俞允【臣】当会同督抚臣另疏具
　　题爲此缮折奏
　　闻伏乞
　　皇上睿鉴施行谨
　　奏
　　更改兵制当与督臣详酌题请于抚臣无渉之事也










　　硃批谕旨巻一百五十五
　　钦定四库全书
　　硃批谕防巻一百五十六
　　硃批冶大雄奏折
　　雍正十年正月二十八日署理湖北彝陵镇总兵官【臣】冶大雄谨
　　奏为敬陈管见仰祈
　　睿鉴事窃【臣】一介武夫荷防
　　皇上天恩由千把末弁拔置副将今复叨沐
　　皇恩命署彝陵总兵官印务【臣】感激涕零报称实难惟有夙夜兢勉竭驽骀于营伍少有禆益之事不揣冒昩为我
　　皇上陈之
　　一兵饷两季兼发似宜为变通也伏查彝陵一镇距省千有余里而请领兵饷俱遵照部议两季兼发之例于季首具领请支回营存贮州县库内按月给散是在请饷员弁无往返道路之烦而存营
　　兵丁亦免守候时日之苦法至善也【臣】查两季兼发多系春夏一请秋冬一请其间似宜稍为更易【臣】以一岁之内如秋冬二季于季首具领赴司库请支至期即可前往不致迟滞延缓毋庸置议外惟请春夏二季兵饷季首正值封印必湏开印后方可具领差员赴司库请支再加往返月余而领饷到营之日已届仲春之后兵丁自年前十二月初旬领一月之饷又值度岁迎年需用较诸平日倍多所关月饷自无余剰若候至仲春后饷到始得关领则正二两月之用度难免賖借之累【臣】仰体
　　皇上轸恤兵丁至意恳请将嗣后【臣】标兵饷春夏二季改作夏秋一请秋冬二季改作冬春一请则兵丁各得按月霑
　　恩不致守候开印旷日持久且与两季兼发之例相符
　　一转移间而戎行卒伍均沐
　　皇仁无既矣
　　一支放兵米之宜为更易也查【臣】标五营兵丁内除左后二营右营半营驻防兴山归州巴东长阳等州县縁山路﨑岖挽运维艰向例四季俱支折色银两兵丁各于彼地就便买备毋庸另议外其驻劄彝陵州城之中前二营右营半营向例春冬二季支领折色银两夏秋二季支领本色米石【臣】愚以春夏为东作方殷之时青黄正尔不接市籴米价较秋收之后未免稍増秋冬则百谷登农有余粟市籴米价较之春夏不甚髙昂【臣】请将嗣后【臣】标中前二营右营半营兵丁春冬二季之折色银两改作秋冬二季关领当农人收获之始可以出其所有以易所无兵丁所领折色足以偿米价而有余夏秋二季之本色米石改作春夏二季支放【臣】查彝陵州仓厫米石俱系先一年附近州县拨运存贮预备次年给散兵丁既已久经贮仓又不俟临时挽运且际此青黄不接之时兵丁赴仓支领而市集之米石止供民籴兵丁不复赴市争相交易米价自致平减一移易间而于兵民俱有禆益矣
　　以上二条【臣】妄抒刍荛之见冒凟
　　宸聴如可采择伏乞
　　皇上敕下湖北督抚转饬布政司粮道遵奉施行为此
　　谨
　　奏
　　览所奏二条甚与情理相合言之督抚酌行可也
　　同日又
　　奏为据实奏明仰祈
　　睿鉴事窃【臣】于到任后即留心访察所属地方土俗民
　　风防我
　　皇上教养生成兵民安辑即附近土司亦皆恪守法纪
　　均沐
　　圣世太平之福至于营伍事宜【臣】莫不彻底清查今查得【臣】标五营额设马歩战守兵丁二千九百一十八名内每营存贮公费守粮一十一名共公费守粮五十五名存贮中军衙门为营中制造旗帜火药竝修理衙署以及提塘工食一切公事使用又查有淮盐商人经两淮盐臣檄委在于彝陵地方设立关卡盘查兴贩川私盐斤奉文毎月轮拨水师营兵丁协同盐卡廵役在彝河上下廵查以杜越境私贩是以商人每岁在总兵官衙门餽送规礼银六百两【臣】到彝之日据总兵【臣】杜森言及此项曽经
　　奏明防
　　皇上天恩赏给总兵官衙门应用今杜森于雍正九年九月起程赴川之时除将雍正九年分一年规礼银六百两收受外又将壬子年规礼银在商人处支去三百两合并
　　奏明嗣后应否仍准总兵【臣】杜森支受伏乞
　　皇上睿鉴施行谨
　　奏
　　因杜森将透支一半之处奏明请防故许伊收受此次也嗣后应归于尔杜森何有再支之理
　　同日又
　　奏为奏明事窃【臣】标五营兵丁荷防
　　皇上殊恩赏给银一万二千两营运生息以济伊等吉
　　凶支领之用此诚我
　　皇上轸念兵艰体恤周至从来未有之
　　旷典也前经总兵【臣】杜森
