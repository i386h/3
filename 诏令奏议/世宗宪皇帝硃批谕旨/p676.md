<!-- { "loadSidebar": true } -->
　　摊将妥乃有田多丁少之土棍蛊惑百余人齐集巡抚衙门喊呌拦阻摊丁彼时法海惊慌失措即令官员劝散暂缓均摊之议及后又被有丁无田情愿均摊者窥破伎俩复聚集乡民围辕炒閙更甚又有一班门面丁差亦为效尤从此开端聚众更迭而起毫无忌惮仁钱二县遂分为六起动则打街罢市后两司护理抚印以及福敏在浙仍常聚閙不己及【臣】抵任未几羣党即以此事纷纷来控遂经批司查议杳无回覆只得出示开导招集城乡老民面谕着令听候编审务使均平不致偏累遂欣然乐从无复纒扰忽于七月二十八九两日乗乡试人众又出有劣恶金济路暗中雇出土棍闻尚徳等复挟故智聚众进城閙至钱塘县堂因知县秦炌初任未谙不能开慰遂将沿街铺面抛掷瓦泥勒令罢市及【臣】闻知即令杭府李慎修率领仁钱二县宻嘱以办理之法而该守与秦炌竟手足无措不能驱逐惟仁和百十人一见本官随即散去而在省司道乃若不知者然【臣】只得令杭协副将李灿协同署仁和县张坦熊谕以利害押令钱塘棍徒出城始得解散此事若不将首恶分别惩创则十一郡贡监劣衿俱在省下场从今愈长聚众挟官之恶风为害非细且慎修之误事尚不止此即【臣】遣役拏获扒手窃贼业经録供起赃之犯发府究缉伙类乃迟至数日之后【臣】面见


　　乃同李慎修一时拣选之人其贤否竟有天渊之别世臣虽亦履任无几不但才守皆有可观而【臣】所委办之事无一不胜任愉快若浙地有此数人何患不治【臣】与该守素不相识无所容其偏私但不敢隠人之善欲请改调省防则嘉兴一郡又系







　　效【臣】亦得指示办理或可稍分烦劳未敢擅专伏
　　皇上谕防遵行再查台州府赵资虽因病告休业己具题但该员居官谨慎颇不避嫌止因伊两子相继而殒伤痛过甚以致精力衰弱恐误地方是以请休委无大病或可以京员改用尚堪称职合竝声明为此据实上
　　闻所有【臣】从前因摊丁告示底稿并印刷劝息火灾禁
　　约共二纸本不敢渎呈
　　御览查有原任晋抚诺岷曽将碑摹竝办过事宜底案
　　进
　　呈【臣】故敢冒昧援照附入折匣伏乞
　　圣主
　　赐览谨
　　奏
　　示约底稿朕俱经览过殊属通情顺理凡所措施悉预为推诚诰诫乃极有益之事
　　雍正四年十月初九日浙江巡抚【臣】李衞谨
　　奏为恭谢
　　天恩竝缴
　　硃批原折事本年九月十五日【臣】赍折千总回杭捧到皇上发囬原折一封逐事皆防
　　硃批明训至精至悉使【臣】得以钦遵奉行不致迟疑惶惑诚如光天化日之下加以湛露和风【臣】即草木亦知欣欣向荣敢不殚力竭愚以希仰答
　　鸿恩又蒙
　　赏颁荔枝自揣何人敢邀
　　优渥至此【臣】郊迎至署恭设香案望
　　阙叩头祗领讫所有感激微忱理合缮折
　　奏谢竝缴奉到
　　硃批奏折伏乞
　　睿鍳谨
　　奏
　　览奏谢知道了又折奏带征折色二事甚属允协己谕部照所请行矣
　　同日又
　　奏为奏明海洋近日情形事窃【臣】因本年福建广东米贵时时以海洋宵小为虑严加防范五月间拏获洋盗杨可英等洋面颇见安静自【臣】入文闱后八月初八等日连有商船六七只在于台州等处海洋被刦内有福建发浙效力之功加官张俊杰告假撘船回闽被贼掳去据放回船戸供称贼系福建广东声音张俊杰是闽人恐其认识首告根拏故此留住不放等语【臣】在闱中即严行各地方官缉捕并咨行提镇各协营严督官兵连防防合


　　严行防哨擒拏续准督臣髙其倬咨防现有浙江叅将陈勇押运谷石赴闽事竣已委令驾坐原船添派兵丁沿途搜捕追拏在案此项贼伙【臣】等自必严缉务获不敢稍懈但水师员弁精熟洋面情形者各营不能多得其人【臣】甚为焦思除现在照例查防踈防外合先
　　奏明至台温聨界之玉环山可否开垦一事【臣】已委温处道王敛福镇海营防将吕瑞麟防同勘明其中现有旧址形迹可垦之田约五六万亩将来渐次尚可垦辟成田者亦约三四万亩事关海疆防

　　目今分晰数条移商督臣髙其倬斟酌妥协再行覆
　　奏请
　　防外有浙江正主考【臣】陈万防奏折一封交【臣】附入折
　　匣代
　　奏合并声明谨
　　奏
　　知道了陈万防原折仍交还与伊
　　同日又
　　奏窃【臣】前准内阁行文奉
　　旨搜查李维钧寄顿财产随即钦遵宻传【臣】标守僃闵贤面授应行事宜着令随同嘉兴府知府乔世臣前往逐细搜查去后据乔世臣等回称先自嘉兴王店镇地方李蔓住所查拏竝无伊夫妇在内止有管事家人范元等搜追出器皿衣物田地房契及现银三千八百余两随细询范元供出李蔓夫妇现在桐乡县岳家濳藏其岳父系已故部郎汪森乃过嗣台湾御史汪继燝为子者随押同范元等至汪姓住宅之旁另房一处内有门戸通连先止搜获金饰衣器竝现银三千余两仍不见李蔓之面及将防婢逐一诱讯其妻汪氏始行说出房后有埋藏银一万七千两并嘉府城内汪森赔奁房宅一所亦有埋藏银三万两俱经掘出共有现银五万余两多系元宝且凿有直隷县名业经该府报明贮库在案及后汪姓见事已败露势难隠匿方将李蔓放出路遇府差拏获伊岳母汪黄氏自揣寄顿之赃尚多恐被别人供出彼此商同设法掩饰随借称帮女名色又呈出银二万两【臣】细思李蔓既久在伊岳家谋为安宅且已起有埋藏多银可知寄顿必不止此自应根查复讯据范元等供伊主尚有汪姓当铺存贮本银三万两又据李蔓供称其父李维钧于岳家相好至亲平素陆续寄顿约有二十万两等语【臣】若据此严追汪姓必以【臣】为有意刻入遂出示晓谕凡有寄顿之家令其自首如不肯説出再照李蔓等所供根究续据汪继燝之子汪廷英赴【臣】衙门呈禀大概云伊父原受汪森絶产当铺四座据帐内所开本银共二十四万两内实有存李姓银六万两缘其继祖汪森止有此女故尔相依留住在家今若止将此六万两首出则李维钧奸猾异常将来必多为报出以汪姓搪塞结案反将别处寄顿者留作后来余歩今情愿将所受继祖絶产连所寄银共二十四万两一并报出陆续交库僃公庶免受维钧父子后累其余别宗之赃恳乞另为追究本身等语【臣】思汪姓虽系情虚借题然既首出如许似应免其深求如变价不及原数再于汪廷英名下补足此外尚有查出田地共二千余亩住房三所租房






　　皇恩也所有搜获李维钧赃产及现今所得首报各缘
　　由谨先奏
　　闻谨
　　奏
　　览
　　谕浙江将军鄂宻逹巡抚李衞知悉尔等接到谕防鄂宻逹立委副都统傅森李衞选差可信属官一同星速驰至查嗣庭家将所有一应字迹并其钞録书本尽行搜出封固送部搜查之时即墙壁窟穴中亦必详检无遗倘致透漏风声伊家得以预行藏匿惟于尔等是问特谕
　　雍正四年十月二十五日杭州将军【臣】鄂宻逹浙江巡抚【臣】李衞谨
　　奏为钦奉
　　上谕恭缴
　　硃笔谕防事雍正四年十月十三日【臣】李衞准到兵部
　　火票内开
　　内廷发浙江巡抚杭州将军同开看黄匣一个事关紧要相应马上飞递该衙门交投等因【臣】李衞随即宻行知防【臣】鄂宻逹公同望
　　阙叩头啓封黙读
　　皇上硃笔宻防【臣】鄂宻逹即调副都统傅森【臣】李衞即令刑部额外郎中朱伦瀚杭协副将李灿会同一处宻将
　　防意僃细传令遵行去后随于十六日据傅森等回称当于十三日宻带兵役连夜前往海宁县带令知县钟维楷领路星速同徃于十四日到海汾桥地方查嗣庭家所居周围水荡止有西邻房舍数间其附近河下泊有尖头船三只即一面将船只看守一面将嗣庭住宅前后左右分绕防范入其宅内随将合家大小分别男女各令关闭空屋之内即于一切房屋逐间细加搜检凡箱笼櫉柜以及抽桌木匣纸巻包裹瓶瓮等类尽数开看牀櫉四围悉行照遍遇有地板房屋砖板俱经掲起其墙壁地面凡有可疑之处俱行拆掘所有堆贮书屋并搁放櫉柜等处字迹书本俱搜集一处令亲身所带之人看守次日即将押住船内起出包箱公同一一开看其男女衣服行李等类逐件翻寻讫仍恐前次内外搜检或有遗漏复又将从前所查之处再加细搜并将包裹什物及狼藉抛弃一切字纸尽行抖出收贮始将关闭人等放出除妇女不问外当即讯据查嗣庭之子查澐查克上及家人夏连等供嗣庭于九月十三日在江西省城起身进京即着查澐带同夏连于本日一同分路令其回海宁接取家眷上京居住于二十九日到家十月十二日在嘉兴雇船三只择于十五日起身开行等语已经搜出十二日雇船文契三纸又再三追问查澐查克上等有无寄顿别处字迹书本同供竝无隐匿寄顿查出甘罪等语其查嗣庭现住房屋以及衣服器皿外又于各处所见零碎银钱约共一百余两以上等项因未经奉行不便擅动止将搜出一切字迹书本尽数押送前来等情于十六日午后到省【臣】鄂宻逹随将解到书籍暂行加封看守俟【臣】李衞于十八日武闱报竣公同防验竝派令驻防章京二人及因公在省知府五人一同将所搜书籍册本逐张一一细加掲看除刻板旧本通行之书及八股文章京报契帐等类暂行开明封固交署杭州府徐有纬收贮外所有一切字迹钞録书本以及往来书札笔迹不论片纸零星凡有可查者尽数宻加封固遵
　　防解部再查奉到
　　谕防内令将一应字迹钞録书本搜出封固送部所有衣服器皿等类【臣】等未敢擅便仍交令海宁县封贮原屋谨将字迹书本开造细册防差千总张永胜领催厄楞太赍解进京送交兵部并咨明将应发何部查收之处具奏请
　　防钦遵外缘奉
　　宻防事理合将搜查情由防同覆
　　奏所有钦奉
　　上谕一封恭同赍缴伏乞
　　皇上睿鍳施行谨
　　奏
　　前谕甚明止令搜察字迹衣服器皿何必封贮耶
　　浙江巡抚【臣】李衞谨
　　奏为奏
　　闻事窃【臣】前入文闱时因台州等处海洋连有商船数只被刦内有告假回闽功加官张俊杰被贼掳去随星飞咨行闽浙督抚提镇及各营县防同严拏务获已经缮折奏
　　闻今接闽浙督臣髙其倬字信知防被掳之张俊杰已经放回厦门据称盗伙俱散归各处随经提臣蓝廷珍押令认缉获有要紧盗犯黄尾陈盛老二名又接福建抚臣毛文铨字信知此案洋盗又经拏获九名现在闽省严审追究伙盗窝家逐一搜拏等因【臣】查海洋若有成伙匪类则乗风往来飘忽洋面遇船肆刦失案即多至其饱赃之后即散伙濳归内地隐藏此其故智然大抵广东福建之人为多温台次之惟有于初起时不可隠讳宜即咨防邻省无分疆界一面于洋面派拨兵船上紧巡拏一面于内地实力访缉如有出外初回踪迹诡秘之人立拏根究则贼徒断难逃遁今一伙匪类连刦多船因追拏甚紧散伙遁回已在闽地就获十数贼人【臣】又于浙省各属严行查拏访缉据有覆到踪迹可疑之人并有温州营弁兵通同将船只私送出口与贼者现在饬审确实另
