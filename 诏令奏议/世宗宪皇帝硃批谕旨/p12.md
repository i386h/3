<!-- { "loadSidebar": true } -->
　　题明在案自【臣】回署之后料理江南黄运湖河修防秋汛事宜俱各完毕伏念豫省黄河连年俱有泛溢之处屡防
　　上谕谆切备极周详今嵗伏汛平稳河流己有循轨之势但入秋以来隂雨连绵正当秋汛吃紧之而河南加帮要工至今尚未报竣【臣】心时切惴惴今【臣】仍由邳徐一带前赴河南交界地方以便居中策应上下兼顾就近催儹加帮堤工以防秋汛所有【臣】仍赴河南交界縁由理合具折奏
　　闻谨
　　奏
　　河南加帮要工至今尚未报竣是何情由着石文焯嵇曾筠明白回奏该部知道
　　雍正二年九月初二日总督河道【臣】齐苏勒谨
　　奏为恭报秋汛工程平稳情形仰慰
　　圣懐事窃【臣】由邳徐一带前至河南交界看得黄河秋汛水势虽大而大溜顺畅多就中据河南管河道防呈报武陟以下势皆平稳惟虞城南岸待賔寺之缕堤地处洼下于水涨之时漫坍堤顶幸赖背后旧有月堤一道圏住漫水未至成流当经该管印河各官随即抢御无虞【臣】亲至其地看形势又令于新坝之外帮筑戗堤一层以保永固伏查江南今嵗秋汛清黄并涨【臣】前在清口目击情形预行指示该管各官倘黄水再加异涨即将徐州之王家山毛城铺等处闸坝相机开放以泄其势以保堤工各官遵照行之今据报各工埽坝竟得平稳再洪泽湖水势亦甚浩瀚各工纷纷报险屡请照例开坝宣泄【臣】念湖水乃敌黄济运之根本若因工程危险止救目前轻率开泄倘失敌黄济运之资所关甚钜于是决意不准开泄一面严饬加谨保守险工一面将蒋家闸天然等坝坚固堵闭不许涓滴外泄幸湖水虽大风浪不作堤坝宁谧兹据各工以工程平稳湖水存蓄情形陆续呈报前来除俟过霜降后照例缮疏
　　题报外所有江南豫省秋汛平稳情形合先具折奏
　　闻以慰
　　圣懐谨
　　奏
　　阅奏大慰朕懐尔此番甚属可嘉题本到时朕另有恩防以奬尔之忠勤也
　　雍正二年十月二十一日总督河道【臣】齐苏勒谨
　　奏为恭谢
　　天恩事窃【臣】接准吏部咨开奉
　　防齐苏勒着给与世袭拜他喇布勒哈番仍行令齐苏勒将河工实在効力行走勤劳显著之员察明送部议叙该部知道钦此钦遵移咨到【臣臣】随恭设香案望
　　阙叩头谢
　　恩讫伏念【臣】叨荷
　　圣主隆恩不次超擢畀以全河重寄自惟谫劣惧难胜
　　任恭惟我
　　皇上宵衣旰食念切运道民生叠颁
　　训防俾【臣】有所遵循幸免陨越今嵗秋水虽大而黄淮
　　顺轨实皆我
　　皇上爱民诚切感格
　　天和之所致也至于河工修防上赖
　　国帑下借羣力【臣】不过往来督率分所当然并未着有异劳乃防
　　圣主赏给世袭拜他喇布勒哈番恩及【臣】之子孙【臣】虽捐躯图効何能报称惟有尽此余年勉竭驽骀并嘱【臣】子【臣】孙世世効犬马之力仰报
　　皇恩于万一耳除另疏奏
　　谢并将实在勤劳显著之员遵
　　防察明送部议叙外理合缮折恭谢
　　天恩谨
　　奏
　　卿之勤劳固不待言而一尘不染独立不倚从未闻在京夤縁结交以求辅助更属可嘉勉为之慎毋少移此志倘有为难掣肘之处竟行密奏朕自秉公主持或有琐屑不能奏闻隠情怡亲王公忠为国人也可亲近之朕保尔因不失其亲也其他则徒有累而无益密之密之
　　同日又
　　奏为钦奉
　　上谕事窃【臣】前因广西廵抚【臣】李绂奏陈淮扬运河之
　　西另挑新河一事钦奉
　　谕防令李绂与【臣】商酌【臣】以事关重大未敢轻率定议容于秋获之后详勘再奏等因具折奏
　　闻奉到
　　皇上硃批仰见我
　　皇上洞悉河防慎重周详之至意今【臣】因赴京口之便往来淮扬一带细度河势情形查看得自淮至扬运河绵长三百余里上接洪泽下通江口由汉唐迄今歴年修防底定己久一切吃之处多属石堤而闸坝涵洞共有七十余座一则因时啓闭以济漕运一则蓄泄得宜以灌民田此千百年来相仍而不易者也其河之西岸逼临白马宝应界首髙邮邵伯等湖上下相连水势汪洋一望无际今若于河西另挑新河一道势必改筑西堤于湖水之中不但无处取土畚锸难施而堤工亦无站立之基且扬州府城正临西岸上下一带百有余里其间村庄稠密市镇相望无可躱避更兼运河东岸之外髙宝兴泰等十州县之民田咸资灌溉倘河身一改则东岸之闸坝涵洞必皆废弃而沟洫干涸大妨民业其一应闸坝涵洞若再另行创建不惟糜费千百万帑金而且大工终难告就于漕运民田均无裨益是李绂另挑新河之奏似可毋庸置议也所有勘过淮扬运河情形理合缮折覆
　　奏伏乞
　　皇上睿鉴施行谨
　　奏
　　知道了凡百处但只据实直陈为是彼所论原不甚妥雍正二年十二月十三日总督河道【臣】齐苏勒谨
　　奏为恭谢
　　天恩事雍正二年十一月二十三日【臣】赍折家人回南
　　恭捧到
　　皇上恩赏奶饼果干一匣【臣】于清口工次望
　　阙叩头谢
　　恩祗领讫今又捧到
　　皇上硃批密折
　　天语垂怜乃以【臣】一尘不染独立不倚上邀
　　圣慈令【臣】有为难掣肘之处竟行密奏【臣】跪读之下不
　　禁感激涕零窃思【臣】生逢
　　圣世上有
　　明主【臣】虽独立亦复何忧惟有恪遵
　　圣训愈加操持一心出力仰报
　　皇上天髙地厚之恩于万一耳为此缮折恭谢
　　天恩伏乞
　　睿鉴谨
　　奏
　　近日隆科多年羮尧大露作威福揽权势光景朕若不防微杜渐此二臣将来必至不能保全尔等皆当踈逺之隆科多止论尔操守平常而年羮尧前嵗数奏尔不学无术必不能料理河务今嵗来京于陛见时言及黄河安澜工己告成乃云大竒此皆皇上洪福云云朕以此知卿之独立也惟有怡亲王盛言尔之好处尔与王无交接朕知之最悉今既奉朕谕防不必疑虑可于奏折之便时通音问亲近之保于尔有益无损也况王公防忠诚为当代诸王大臣中第一人尔其知之
　　救生台筏之奏甚好折留览
　　雍正三年正月二十四日总督河道【臣】齐苏勒谨
　　奏为恭请择吉悬
　　扁开光以昭永久事钦惟我
　　皇上为民敬
　　神
　　特命于河南武陟地方建造
　　龙王庙【臣】遵奉
　　谕防庀材鸠工遴员儹造今工程俱己告成现在彩画
　　于三月初旬即可全完所有
　　神像开光
　　御书扁额悬挂日期事关
　　钜典仰祈
　　皇上勅下钦天监选择吉期颁行到【臣】容【臣】等敬谨遵
　　行理合缮折请
　　防伏乞
　　皇上睿鉴施行谨
　　奏
　　照钦天监看定日期举行可也再者武陟一带工程闻去冬备办各料物俱已迟悮果然否此工关系非细尔等何忽畧如此耶
　　雍正三年二月二十七日总督河道【臣】齐苏勒谨
　　奏为奏
　　闻事【臣】前奏恭请择吉悬
　　扁一折奉到
　　皇上硃批【臣】跪读之下不胜惶悚窃【臣】职司河防不能
　　预为绸缪上厪
　　圣懐疎忽之罪实所难逭随即飞饬豫省各官上办料加谨修防以御桃汛去后续接副总河【臣】嵇曾筠来书云管河道不谙河务诸事掣肘如钦奉
　　上谕事案内加帮詹家店堤工屡饬给发银两坚以无项可支顶详现今停工再预备本年嵗修料物曾筠于上年十月即饬借动河银照上年所估之数先发十之五六讵亦藐不遵依如此执拗将来三汛水发何恃以无恐运道民生所关甚大祈速为裁夺等因前来伏思保守河防必须上下和衷协力共济方克有益今副总河【臣】嵇曾筠与管河道陈世倕甚不相睦一应河防事宜每多各执己见



　　奏外现今所办料物可足桃汛应用不致贻误合先具折奏
　　闻以慰
　　圣懐谨
　　奏
　　朕因此事大为忧心昨见嵇曾筠奏报桃汛已过河工平稳朕始放懐类斯等事当据实预奏不可容忍优柔前此何竟无一言因朕谕问始纷纷具奏甚负朕任用殊属不及河之一事虽云在
　　天然人事不尽于心何安要当尽人事以听
　　天可耳若少慢忽致有不虞朕为何等之君尔等为何等之臣耶朕实为尔等愧之再有如此等迟悮脱至偾事朕断不轻贷也
　　雍正三年四月初十日总督河道【臣】齐苏勒谨
　　奏为请
　　防事雍正三年三月二十六日河南抚【臣】田文镜传奉谕防河神庙拟用铜碑此举微有不当铜碑恐不能歴年久逺齐苏勒到豫尔等见面再为商量斟酌若可改石更好碑文朕尚未书钦此【臣】闻
　　命之下仰见我
　　皇上为民敬
　　神无事不图久逺之至意【臣】前因豫省诸山所产之石质既粗黑兼多白瑕难作碑料是以照依石碑式様铸成铜碑一座今钦奉
　　谕防令【臣】等再加商量或可改石当即遵
　　防委员于隣省地方购覔青白碑料但【臣】等每见古刹铜钟器皿等物虽歴年久逺而所刻隂阳字画宛然不朽今此铜碑通身磨洗光明巍立
　　皇亭之中颇壮观瞻似无上锈朽减之虞谨将铜碑小
　　様进呈
　　御览应否用石用铜之处【臣】等未敢擅便谨防同具折
　　恳请
　　圣明指示遵行谨
　　奏
　　据奏业经造成何必又费一番更改铜质自坚于石料但恐尔过于珍重御书而为无益多费之意耳朕因无暇碑文尚未书就稍闲写成即颁发来豫也
　　同日又
　　奏为奏
　　闻事窃【臣】先经
　　奏明赴豫由徐州沿河一带前至武陟
　　庙工于三月二十七日敬为
　　神像开光恭悬
　　御书扁额并豫省士民感颂
　　皇恩懽呼顶戴情形已经防疏恭
　　谢外【臣】随由武陟沿河查看秦家厰马营等处堵过决口工程现在俱各淤成平陆甚属平稳细看目今河势较比往年日渐刷深两岸河崖露出水面


　　河神黙佑之所致也再两岸各工应备物料【臣】恐发银迟滞或至贻误当经严催承办各官令其上分头采买拉运今查运到工所者巳有十分之七绰足伏汛之用其余现在儹运不日即可全完其两岸预防伏秋汛水事宜【臣】防同嵇曾筠沿工商酌备将捍御做法面示印河各官逐一指交完毕【臣】今于四月初十日回赴江南料理黄运湖河一带工程所有微【臣】回南日期理合一并奏
　　闻谨
　　奏
　　览奏深慰朕懐尔之殚心竭力处实非寻常可比朕心眷念于尔笔莫能喻当爱惜无益之力保养精神庶可为朕长逺効忠也
　　同日又
　　奏为奏明事窃照豫省祥符县旧回回寨挑挖引河经副总河【臣】嵇曾筠折奏奉
　　硃批谕防令与【臣】商酌或应用挑水坝或应挑引河之处详定而行钦此又准河南抚【臣】田文镜咨称准工部咨奉
