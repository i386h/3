<!-- { "loadSidebar": true } -->
　　皇上用【臣】弹压地方奚以取【臣】为哉【臣】谨缮折奏请敇法穷治伏乞
　　皇上睿鉴施行谨
　　奏
　　此奏甚属可嘉随另有谕防
　　广东广州左翼总兵官【臣】李万仓谨
　　奏为恭请効力西陲仰祈
　　恩准事窃【臣】生自西凉壮投戎伍哈密地方备悉形势后随天津总兵官潘育龙拔补把总歴官三十余载以至今职叨受
　　两朝豢养深恩更荷
　　圣主特擢遇太平
　　盛世图报无由贪职偷安扪胸殊愧兹当西陲用兵之日实【臣】犬马□蹶之期【臣】虽行年六十有二筋力犹属强健矍铄据鞍【臣】敢自许况【臣】向曽经歴边外今使安闲内地不遂【臣】心我
　　皇上奚以取【臣】为哉【臣】图効边陲此志不自今日縁雍正八年间由韶州左翼总兵调任广州左翼重镇未几督臣郝玉麟委【臣】署理潮州镇务时值台湾土番生变潮州系闽粤接壤海洋相连【臣】有督巡边隅口岸之责未敢奏请効力近因遵
　　防以琼州副将苏福署潮州总兵【臣】得卸事回任广州地方宁谧无事正【臣】矢志边陲奋身图报之日况【臣】自雍正三年九月内仰觐
　　天顔面承
　　圣训随赐
　　御书克食紫金锭貂皮银两若此
　　髙厚之恩捐糜难报计今七载瞻
　　天仰
　　圣依恋弥切叩乞
　　皇上允【臣】星驰赴
　　阙跪恳验【臣】年力并请
　　指授方畧俾得遵循【臣】不胜待
　　命之至谨缮折陈奏仰祈
　　睿鉴施行谨
　　奏
　　果能殚竭心力勉尽职守与军前效力无以异也赴阙之请不必














　　硃批谕防巻一百四十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百四十四
　　硃批徐本奏折
　　贵州学政【臣】徐本谨
　　奏为黔省庆云七现
　　圣世上瑞光昭事雍正七年闰七月二十日据思州府学教授张克惠训导廖锦报称本年七月初八初九初十十七十八二十二等日府城疉见五色庆云散布天表光彩射日阖府士民男妇老防无不额手称庆理合申报等情到【臣】又【臣】面见督抚司道诸臣佥云黎平协副将赵文英因清理古州八万苖疆在梅得寨后山单刀岭上劄营据报称于七月二十五日从未至酉忽见五色祥云从西南起光映旌旗璀璨夺目凡在营官弁汉土兵民及归顺苖众尽皆踊跃欢呼共称竒瑞【臣】伏查庆云纪瑞自古为昭歴稽史册所载暂者一朝乆者复旦即属嘉祥未有一月之中七日疉见如
　　今日者也黔地素称瘴雨蛮烟晴日常少数年以来风景和明雨旸时若与中土无异今值万寳告成之候欣遇五云呈瑞之竒九霄递曜七日连辉仰瞻云物之昭回羣庆
　　天心之笃祐【臣】无任踊跃懽忭之至为此缮折奏闻谨
　　奏
　　此系汝等滇黔大吏及官员等咸能秉公奉职有以感动
　　上天方能致斯瑞应朕览奏曷胜嘉恱
　　贵州学政【臣】徐本谨
　　奏为黔省嘉禾徧野年登大有事窃照黔省迩年以来日暄雨润年岁顺成今岁自春迄秋风雨更为调顺【臣】巡歴所至凡山田水田高高下下尽皆稌黍敷华稲粱垂颖幪幪彧彧畛隰如云今时值秋成丰收数倍高粱穗长一尺七八寸有一茎十五穗者其余一茎八九穗六七穗四五穗者甚多禾穗长七八寸至一尺不等一茎数穗者亦甚多小米穗长至二尺及一尺七八寸不等且有一茎二十七穗者其余一茎数穗者随在皆是至于各种杂粮亦皆丰盛繁硕数倍常时即新附苖疆亦与内地收成无异现在米价日见平减万民乐业比戸盈寕【臣】目覩大有之农祥喜共舆情之懽忭谨据实具折奏
　　闻谨
　　奏
　　从来
　　天人交感之道实防如影响也今用尔为按察使矣当屏尽科甲陋习一切居心行政竭力效法鄂尔泰勉之嗣后奏折或呈交督抚臣附进或差人赍至京师交大学士张廷玊处转奏可也
　　贵州按察使【臣】徐本谨
　　奏为恭谢
　　天恩事窃【臣】一介微末叨防
　　皇上特简视学黔省两载氷兢涓埃未报兹复荷殊恩补授贵州按察使伏念廉使为刑名总滙之官【臣】
　　以菲材膺此重任深惧不克负荷闻
　　命之下感悚交并跪读
　　硃批谕旨钦此钦遵惟有尽屏科甲陋习竭力黾勉效法督【臣】鄂尔泰之居心行事以仰副我
　　皇上训诲防励之至意所有微【臣】感激愚忱谨具折奏谢伏乞
　　睿鉴谨
　　奏
　　览奏谢知道了勉之毋怠
　　江苏按察使今陞湖北布政使【臣】徐本谨
　　奏为恭谢
　　天恩事窃【臣】世受
　　国恩毫无报称防
　　皇上屡加防擢由贵州按察使调补江苏按察使于到任视事后见江苏案件繁多【臣】才识短浅深惧陨越兹复荷
　　天恩陞授湖北布政使闻
　　命之下益深感激倍切悚惶伏念藩司为财赋出入之所关承宣乃吏治民生之攸系【臣】以菲材膺兹重任惟有时时敬绎
　　圣训尽屏科甲陋习秉公任事实力黾勉以仰报高厚隆恩于万一所有微【臣】感激愚忱理合缮折奏谢伏乞
　　皇上睿鉴谨
　　奏
　　览
　　能于公私真伪之际审辨明晰体认透彻更加以操存有定造次不移则何任不胜何事不办也
　　湖北布政使【臣】徐本谨
　　奏为陈明交盘钱粮事窃【臣】荷防
　　皇上天恩陞授湖北布政使于到任后据原任藩司徐鼎及署司张廷枢各将任内交盘册籍移交到【臣臣】俱逐一查清收受明白造册具结详送督【臣】迈柱抚【臣】魏廷珍查核盘库具
　　题所有存公耗羡银两【臣】亦查收明白现将歴年支用款项造册具详督抚二臣送部查核又查湖北额徴钱粮共银一百一十一万九千五百三十六两有零歴查档案每年
　　奏销时各属固多依限通完者惟武昌府属之江夏县汉阳府属之孝感县黄州府属之黄冈县安陆府属之钟祥县及沔阳荆门二州荆州府属之江陵县每岁俱有拖欠于
　　奏销之时綂计有未完十余万者有未完五六万者雍正八年分钱粮【臣】于雍正八年十二月二十六日到任时查以上各州县岁内仅完三四五分不等【臣】思钱粮输将迟延不独关乎
　　国赋亦且系乎民风随经严檄各州县将一应未完钱粮开造花戸的名实欠清册躬亲核明总撒相符照欠逐戸出示遍晓令民查对欠数清楚写发滚单酌量分限行催完即分别奬赏其抗欠顽梗之士民侵收包揽之胥役尽法惩创并勒限完纳今届
　　奏销之时沔阳州完至七分荆门州完至八分余皆完至九分以上此时尚有陆续解司者较之徃年渐次清理至于雍正九年钱粮现在照例按分徴输以清
　　国课所有藩库交代清楚情由理合具折奏
　　闻伏乞
　　皇上睿鉴谨
　　奏
　　览奏知道了民风浇淳最关紧要国赋犹为次之不可徒恃催比当以晓谕无知化导顽梗为先
　　湖北布政使【臣】徐本谨
　　奏为仰承
　　圣训恭谢
　　天恩事雍正九年正月初二日【臣】进折家人回楚跪接硃批谕旨能于公私真伪之际审辨明晰体认透彻更加以操存有定造次不移则何任不胜何事不办也钦此【臣】跪读之下倍深感佩惟有密加省察谨凛操持随时随处体验力行以仰副
　　皇上朂勉之至意今年湖北二麦收成自六七分至八九十分不等入夏以后雨水更为调匀此时早稲登场最为丰稔晚禾滋茂足验有秋【臣】谨据实附陈敬将奉到
　　硃批原折一并恭缴谨
　　奏
　　览奏俱悉实力勉为之以期无忝厥职
　　湖北布政使【臣】徐本谨
　　奏为恭谢
　　天恩并陈下悃事雍正十年三月二十一日防大学士鄂尔泰等字开雍正十年三月初六日奉
　　上谕湖北从前廵抚多退缩因循不以实心任事今王士俊新到谅必振作整顿不肯因仍旧习徐本身为藩司当协助抚臣同心办理方于公事有益若为习俗所染仍存观望草率之念则伊自蹈过愆负朕之期望矣尔等可传旨训谕之钦此遵
　　旨字寄到【臣臣】捧读之下不胜惶悚随望
　　阙叩头谢
　　恩讫伏念【臣】世受
　　国恩毫无报效防
　　皇上教诲成全屡加擢用歴陞湖北藩司【臣】感激天恩时时儆惕奋勉到任一载有余凡地方公事靡不实心向前办理今抚【臣】王士俊莅楚方新自应振作而亟于表见岂能事事合宜【臣】有通省地方之寄固不敢偏执巳见有意抗违亦不敢逢迎上司阿意曲从祗缘照粮均丁一案抚【臣】于折
　　奏后将折稿示【臣】云此事我巳
　　奏了奉
　　旨与督臣商酌题请特与你看等语【臣】以事关通省章程行之巳乆若欲更张必须细细筹画现今奉
　　旨与督臣商酌自应遵
　　旨俟督臣于湖南看舵杆洲工程回署时公同商酌行




　　旨训谕【臣】自当益加奋勉协助抚臣同心办理但地方庶务繁多惟辨理之是非不拘迹之同异要当公事公办详慎商酌方无贻误若未公酌合宜因避不同心之嫌而曲从意指则渉于党附之私【臣】罪滋大是以不敢不将实情缕陈于
　　君父之前伏祈
　　皇上圣明鉴察为此具折恭谢
　　天恩并陈下悃谨
　　奏
　　果肯公事公办不阿不党有何可谕朕之所望也设或巧词饰过将来究为身累奚庸于此时辨析耶
　　安徽巡抚【臣】徐本谨
　　奏恭请
　　皇上万安
　　朕安
　　切戒善柔沽誉为要巡抚居一省首任非两司可比诸凡尤当竭诚力行庶免贻误若渉因循瞻顾及止求自洁则虚负朕之倚任矣深虑汝不克胜任勉为之
　　安徽巡抚【臣】徐本谨
　　奏为奏明事窃照支放兵粮俱有定限预借预支实非常法今查安庆城守一营及【臣】标左右两营兵饷向例春季饷银于岁底营中赴江寕藩库具领到皖贮于安庆府库按月支领后乃于十二月内预给正月一个月饷银以为兵丁度岁之需行之既乆遂至兵丁不知撙节竟将岁底领回之来春全季饷银不贮府库于十二月内全行借支任意花消未及次年二月囊橐空虚又思春借夏饷夏借秋粮日见拮据或借支不到则举室嗷嗷马匹疲瘦甚至将器械盔甲悉行质当以致营伍废弛兹据各兵丁赴【臣】衙门具呈佥称除支来年春季全饷外再恳于府库明春预借一季饷银分作十个月扣还等情经【臣】严加申饬竝将应行撙节情由逐一开诚训诫无如相沿日乆逋欠巳积当此



　　给一个月下剰一个月留为明春二月内支给接济待至来年再为预饬弁兵早为撙节至岁底止准借支一月以此递减两年之后即可春放春饷永杜预借之端虽此时未副所求各兵度岁不能如从前之适意而将来按月获支全饷则每年可免匮乏之虞实于营伍兵丁均有禆益所有三营借饷情由理合据实奏
　　闻伏祈
　　皇上睿鉴施行谨
　　奏
　　所见甚是整饬武僃训练营伍尤为第一要务勉之
　　安徽巡抚【臣】徐本谨
　　奏为奏明事窃照鳯阳关税务系【臣】衙门经理前抚【臣】程元章檄委鳯阳道何宗韩料理徴收今何宗韩奉
　　旨以京员补用现在交代离任有新任鳯阳道李如兰原系江寕府知府【臣】前于江苏臬司任内知其为




　　闻谨
　　奏
