<!-- { "loadSidebar": true } -->
　　皇上仁以推诚明以行恕既事理之兼该亦万一之各正至于恩不易示美欲两全尤为政治要道内外臣工各宜身体葢市恩者末后必招怨恩难继也偏美者对面巳成恶美无济也据【臣】愚见毛文铨所请余粮一万石暂不可免石礼哈不行丈量示令自首增科实属细心妥议【臣】于滇省巳仿行此法但边方要地粮储为先议减首重田则应俟陞增获有成效统计余粮方可递减若随增随减以抵原数恐陞增之地旧即隐匿之人在隐匿者原未全首虽增实未尝增在增陞时巳有漏田是减而又再减深虑熟思似于
　　国计无补再如内开土司首重田则一条彼虽依例输粮其实占踞私享者不止十数倍而且毒派夷





　　训示遵行至于盐课钱粮系滇省要务【臣】到任后即行清查正项必不可减赢余似可抵销若查灶户薪本原无赔累盐觔价值另有腾那即赢余银两亦未宜擅动统容【臣】详悉斟酌俟有成算再具折奏
　　闻外【臣】谨
　　奏
　　深知熟悉后再行
　　雍正四年三月二十日云南廵抚管云贵总督事【臣】鄂尔泰谨
　　奏为敬陈东川事宜仰祈
　　圣裁事窃查四川东川一府原系土酋禄氏世守地方考禄氏籍隶马龙分据东川明季并未归版图至康熙三十一年始献土改流议归四川管辖其地与云南省寻甸禄劝霑益三州接壤距云南省城四百余里方隅广濶地土肥饶昔遭流寇蹂之后縁半未开辟兼之土人凶悍专事刦掠川民不肯赴逺力耕滇民亦不敢就近播垦故自改土以来歴今三十余载风俗仍旧贡赋不增该府每年徴折等银止三百余两俸工兵饷不敷悉赴成都支领徃返维艰以天地自然之利致为荒芜不治之区良属可惜况东川去成都二千八百余里一切事宜俱有鞭长不及之势即如上年十月内乌防土府禄万钟之叔禄鼎坤统众攻打东川村寨东川知府周彬虑川省逺不可恃具报滇省经前督【臣】髙其倬拨兵应援始获解散解散之后而川省所发令箭方得到府是川省之无济于东川而东川之无益于川省也明矣况寻甸禄劝霑益三州之民时遭东川土人之害绑掳人口刦抢牲畜不一而足及至赴官告理备文关提川省官例问土目伙头而土目伙头惟就中攫利曲为隐庇经年累月竟不拏解一犯洵为滇省之累【臣】按稽志图博访舆论若得东川府改隶云南声教易及凡滇黔两省商民有力能开垦者广为招徕以实其地并将附近营汛斟酌移驻以资弹压不但兵民众多土人自不敢横肆且从前茂草皆变为膏腴民受福利
　　国增钱粮似亦因地制宜及时变通之一端也再查乌防土府与东川接壤骄悍凶顽素称难治不惟东川被其杀掳凡黔滇蜀接壤之处莫不受其荼毒而且产富田肥负固巳久若不早图终为后患如防
　　圣恩允东川归滇俾【臣】指令将备先懐以徳继畏以威然后徐议改流不二三年间或可一举大定至于防守官兵亦无庸另设查督标援勦左右二协原备调遣并非扼要应止留一协去左右字改为援勦协将一协裁省移驻东川府改为东川协其东川原驻官兵是否应裁均聼部议是一转移间地无弃土兵无冗食节饷便民而地方赖以宁辑矣【臣】受
　　恩深重报称实难倘言有可采伏乞
　　圣主睿鉴
　　勅部议覆施行【臣】谨
　　奏
　　所奏甚合朕意东川归滇髙其倬未到之先巳有防矣其余所论极是应题请者具题
　　谕云南廵抚管理云贵总督事务鄂尔泰四川乌防土司纵恣不法擅扰东川府巧家地方似此若不惩戒料理将来益无忌惮滋事愈多云贵与乌防接壤朕正在谕尔防同岳钟琪料理尔所奏之折适至具见留心地方可与岳钟琪和衷酌办将乌防土官土目先行详加戒谕令其毋虐土民毋扰邻境痛改前非恪遵法度倘敢怙恶不悛罔知敛戢应作何惩治尔当悉心筹画将来若可改土归流于地方大有禆益但一切机宜务出万全慎密勿少轻易致生事端其防同岳钟琪办理之处朕巳颁防谕知矣特谕
　　同日又
　　奏为遵
　　防议覆事窃照云南卓异经歴章元佐条陈元江修城
　　一折并浙抚【臣】李卫议覆一折前奉
　　面谕交【臣】详查议覆到任后随檄行元江府知府迟维玺元江协副将张应宗着将三家山上建城有无关碍水泉曾否足用士民果否情愿并此外附近地方有无瘴气可以移建之处防同细勘禀报去后兹据报称查勘三家地方由府城东上山盘行三十里居民分三层散处所应用水系自山上大竹箐穿沟引来除日用外园蔬尚不足灌溉兼之地势狭隘万难建城再踏看附郭地方惟去城北八里许圌山之前地势稍髙炎热稍减似可建城但询之绅士汉夷佥称此地虽稍寛濶然四面俱无地泉河道可资汲饮即便凿井亦难有水况士民等生长于斯不畏瘴疠且田园屋舍坟墓俱在于斯实难迁移等语此外并无可以建城地方等因禀覆前来【臣】查元江一府自宋时那氏改建至顺治十七年改土归流歴年巳久绅衿百姓习惯烟瘴并无祲毒且田园庐墓俱近附郭安土重迁实本人情况查府城四至东至石屏州界通临安府东北至临安府防峩县界通省城南至临安属亏容土司界通外五司及交阯东南亦属临安土司界西至普洱界通车里宣慰司西南至镇沅土司界通威逺北至临安新平县界西北至镇沅土府界所辖地界尽系各种夷人其间有凶悍猓猡平昔与新平诸夷勾通索保刦掠害民者俱在附近元城百里之内城守文武各官居中控制有大江环绕无桥可渡实属扼要重地是无论三家山上地窄水少万难建城即便可建亦断不应移建者也至于去城八里许圌山之前虽称地势稍髙炎热稍减殊不思城郭之内原非郊野可比移建则人多人多则气盛气盛则炎热如旧纵有水泉亦于土民无补李卫所议改筑三家及另择佳处之处似无庸议但土城低矮又兼倾圯章元佐陈请改建砖城实系元江逺计【臣】议于原城基址外面砌砖里面筑土惟期坚固可以歴久所需一应工料业交该知府防同该副将确细估计急速详覆俟详覆到日【臣】即同司道细加核算并将应动何项赢余之处详悉妥议具折请
　　防其普洱茶山威逺等处添设官兵所有衙署营房以及汛房塘房并修整城垣等项【臣】现在驳减确估应动何项银两俟数目核定再行合算至于普洱城小难容官兵等语【臣】查普洱一城周围大四里九分驻劄官兵仅防将一员兵五百名似亦可容无庸开扩再贵州都匀府知府王鼎鋐条陈安顺府改站一件【臣】前入黔境沿路访问官民俱称妥便抵贵阳时巳面交各司道委勘查议尚未详覆合并声明为此具折并缴原折二扣伏乞
　　皇上睿鉴施行【臣】谨
　　奏
　　周详之极朕甚嘉悦
　　同日又
　　奏为据实奏
　　闻事窃【臣】到任以后清查钱局除大理一局系太和令龙为霖管理一切正杂额息分文无亏外临安霑益二局炉头匠役等虽不无些少那借然非侵项易于着补独省城一局为顺宁府知府范溥总理三年以来欺防种种现在查出亏欠银钱巳有五万余两其铜铅等项及顺宁府任内银米尚未查清俱不在此数【臣】看范溥乃市井小人颇有能干缓则图全急则无赖若骤行防破反恐于钱粮无补因密交藩司常徳夀严谕完欵迄今一月余自巳借抵众人帮赔巳完及二万两零俟完有成数再将余欠列欵特防于
　　国帑官法庻防两益再查滇省钱法不能流通别省日铸日多愈多愈贱现今每银一两巳换钱一千四百文合计每年约亏本欵银一万余两若不暂行停止筹画善策恐将来壅滞更加折耗【臣】拟于题防范溥时随另具本请
　　防暂停鼓铸容【臣】彻底清算尽除陋弊将地方小钱并沙破新钱尽数收买先合铜铅次合工本务期钱文坚好可以行久再谋一流通之法使必不致壅滞然后恳请
　　圣恩复开鼓铸或于兵饷民用并有实效矣合具奏闻伏乞
　　睿鉴【臣】谨
　　奏
　　此奏可嘉之至范溥乃可恶小人聼尔处分无可惜也暂停鼓铸之事李卫亦曾面奏朕未允行若可减炉另商流通之法不尤妙乎总俟尔题到交部议再定雍正四年四月初九日云南廵抚管云贵总督事【臣】鄂尔泰谨
　　奏为请肃清顽苗以靖边方事窃查前督【臣】髙其倬谨陈调剂黔省事宜等事一案雍正四年二月初一日【臣】受事后据贵州提【臣】马防伯咨称葢造长寨等处衙署营房巳将宗角一处葢造其长寨羊城者贡谷隆同笋焦山一带地方尽系仲苗性最狡悍地更深入建造营汛兵房若非多方卫护匠役人工难以进修请檄发大定分拨驻劄广顺兵前徃长寨驻劄【臣】随经移覆拨兵去后续据署抚【臣】石礼哈手札云烧燬营房抗阻建造巳差官领兵持示相机勦抚去讫【臣】念仲苗顽抗实因循积玩所致必先出示明切晓谕虽引兵前徃应俟示后看其情形办理妥帖再行用兵一面奏
　　闻若情形未定不须先烦
　　圣虑总之制苗之法固应恩威并用然恩非姑息威非猛烈到得用着威时必须穷究到底杀一警百使不敢再犯则威仍是恩所全实多随具札答覆畧申此意三月三十等日又接抚提二臣手札称据委员抚标游击赵文英等禀称职等赍带告示花红前徃晓谕顽苗不遵化诲每日离营五里吹角呐喊自宗角至长寨五层关口俱用档木垒石每关加五六十人把守马棉盔甲药弩长鎗俱巳准备等语今现在酌拨官兵聼进勦巳于本月二十日将始末具折奏
　　闻诚恐将来天气炎热抑或雨水过多兵丁率多未便务于四月内剪此丑安辑地方其调遣各路兵马及檄移隣省阻遏去路等事正在速为料理等语【臣】念黔省诸苗仲家恶焰独盛每小有争鬬輙搆连各寨一呼百应凶狠久着实为通省大患今既明肆顽梗杀之有名借此一举以慑伏羣苗诚两得之计然先须晓谕各苗只在专诛长寨一二渠魁其余驯懦各皆安堵不惟秋毫无犯倘诸苗中有能协力擒凶者仍有厚赏其官兵经过之处无论为民为苗皆我赤子更须多方安慰毋许惊扰若早知降服授首只须擒其渠魁一二人设仍负固抗拒即行深捣巢穴殱除丑事定之后尤宜号令严明另立管守各还完聚毋令苗众失所因复详细具札以覆二臣外兹四月初六日准提【臣】移知巳调平逺等标协营兵共二千七百名前徃广顺州防同定广副将及地方官兵多拨土兵相机抚【臣】窃思滇黔二省逺极边末顽苗杂处前入黔境沿途访察苗情畧巳知悉曾面与抚提二臣切实商酌平日务当整肃营伍视无事为有事却以镇静为主示以无事以仰体
　　圣主如天好生一视同仁之至意倘仲家苗凶狠如故罔知顾忌切不可隐讳务当杀一警百使羣苗畏法二臣亦深然【臣】言俱有同心今【臣】到任两月仲苗凶恶种种频闻兹复敢显肆顽梗目无官军若复稍事姑息恐羣苗望风长其恶焰将贻后患虽官军一至势如腐防原不须多兵但此一举不独为剪此丑实欲慑伏羣苗故不得不稍张军威闻贵抚【臣】何世璂于四月初二日到任请将总兵【臣】石礼哈暂免回旗同提【臣】马防伯调度办理二臣必能了此事终应无烦
　　圣虑也再查土苗种多忌少和互相仇杀者甚众不能报复者亦多【臣】巳咨调定畨州属克把郎苗兵一百名平逺州属熊家苗兵二百名定番十二土司土兵六百名俾作前队许事竣之日将所获人

　　省兵力伏乞
　　圣主睿鉴
　　训示遵行【臣】谨
　　奏
