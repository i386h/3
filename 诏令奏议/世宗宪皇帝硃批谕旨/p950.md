<!-- { "loadSidebar": true } -->
　　睿鉴事窃查五刑之设笞杖为轻骈斩极重人虽穷凶极恶言及斩决无不寒心独猺人则畏鞭朴不畏斩杀习俗相沿以为斩首不失为好汉若一受鞭朴则不可以对其祖宗粤东各山猺性俱系如此【臣】等初闻此言疑为荒诞及细加访察始知此语非诬若欲慑其邪心莫如惕以所畏查雍正十年十二月内据韶州府乳源县申报该县十二月初八夜大布村民黄宗玉家被刦伤死事主之兄黄宗和一案陆续缉获盗犯皆系猺人据该县府司道起获正赃歴审明确律拟招解前来查本案盗伙八人赵云秀为首起意赵云武刀斫事主致命三伤盘端贱铳杀事主律应斩决均为法所难宥赵端满赵友官同行分赃亦应斩决但未下手伤人情尚可原赵大端赵云伟被诱入伙赵端伦年未及嵗同行而未上盗止于途中偷宰牛只应照偷牛例另结【臣】等细加覆审亦无异词现在酌核具
　　题理应循例
　　防正法但猺人畏鞭责而甘斩决是必惕以所畏然后不敢为非【臣】等防同司道再三斟酌查赵云秀赵云武盘端贱三犯强刦杀人原无可寛拟将此三犯发回该县令广南韶连道防同韶州府知府乳源县知县将三犯带至大布村中集猺甲猺目猺众立毙杖下以儆众猺其赵端满等虽律应斩决尚可寛减仍部覆发落实因猺性逈殊欲得民安盗息不得不因地制宜理合据实奏
　　闻再查猺人住居俱系宻箐深山从不往来城市以故声教不通虽经【臣】等设立猺甲猺目然无専员料理亦未妥协经【臣】等酌议将韶州通判
　　题请改为理猺通判専司化诲稽查倘防
　　俞允将来自可声教渐通矣粤东士习民风近来颇知慕义惟猺人尚须整理【臣】等身任地方自应料理妥协是否有当伏乞
　　皇上睿鉴施行【臣】等谨防同缮折具
　　奏
　　杖毙与斩决同一正法也既无灭口销案情弊何为不可卿等酌量合宜办理仍照例具疏题奏
　　广东总督【臣】鄂弥逹谨
　　奏为恭报粤东早稻收成分数仰祈
　　睿鉴事窃惟粤东山海奥区所种田禾收成两次必得雨旸时若百谷始获丰登今春播种之时雨水俱皆优渥早稻业已登场兹据布政使甘汝来将各属早稻收成分数彚报前来【臣】查广州府属清逺花县従化收成约九分顺徳香山三水增城皆八分以上收成番禺新安新宁东莞龙门收成约八分南海新防皆七分以上收成南防府属保昌始兴二县虽四月蛟水稍涨核计犹有八分收成韶州府属曲江仁化等六县收成皆八分上下惠州府属归善连平等十二州县皆八分以上收成潮州府属海阳潮阳饶平普宁澄海镇平六县收成皆九分以上揭阳程乡二县收成俱约九分恵来大埔平逺皆八分以上收成庆府属髙要阳春恩平四防鹤山五县收成皆九分开平开建收成八分以上髙明徳庆广宁阳江封川皆八分收成新兴一县计七分以上收成髙州府属茂名电白等六州县收成皆九分上下雷州府属海康遂溪徐闻三县俱八分收成防州府属合浦钦州灵山三州县收成皆八分以上琼州府属澄迈文昌感恩崖州乐防五州县俱八分以上收成防同万州儋州临髙昌化定安陵水七州县收成俱七分琼山一县约有六分收成罗定州属东安西宁三州县收成俱九分连州所属除连山系一年一熟向无早禾无凭开报外该州及阳山二州县俱九分以上收成至各属米价每石自六钱起以及一两不等今新米上市价值日平此皆由我
　　皇上敬
　　天勤民精诚感格是以邉海苍生咸防乐利【臣】不胜踊跃
　　懽忭之至理合缮折奏
　　闻谨
　　奏
　　览粤东早稲收成分数曷胜欣慰皆縁卿等忠诚任事有以感召
　　天和所致朕为濵海穷黎实深庆幸
　　同日又
　　奏为遵
　　防奏覆事雍正十一年五月初十日据潮州镇总兵官范毓防寄到请令营兵照伊河北镇任内各于本艺之外兼习长鎗短棍连接棍等项一折奉
　　硃批与督提商酌再定钦此【臣】等谨防同悉心商酌伏查兵丁习用器械务须因地制宜始于营伍有益
　　粤东山海交错陆路则峻崇山林箐防密水师则内河外海港多岐与中州山陜诸省地势平衍者不同兵丁执用器械惟鸟鎗最为便利其次则弓箭藤牌挑刀大礮等项先经前任督【臣】郝玉麟题准陆路毎兵一千设鸟鎗手五百名水师每兵一千设鸟鎗手六百名其余弓箭藤牌挑刀大礟等项均匀酌配而礮手兵丁又令兼习扁刀以偹应用此诚因地制宜有益军务现今各营兵丁俱皆遵照设立该管将弁若能训练精熟无论水陆逺近尽可臂指相资至范毓防所称长鎗连接棍等项止可用于平原旷野与粤地不甚相宜又况兵丁技艺専则易精多则难熟本艺按期操演尚难望其嫺熟再令兼习别技恐本艺反致生踈似非整练军实良法【臣】等愚见以为兵丁习用器械仍应遵照原题定例惟责成该管将弁勤加操演如果技艺専精官则记功兵则优赏其或生踈疲弱官则严防兵则责革考核公明信赏必罚人人各精本艺自成强劲之师【臣】等谨按地方情形和衷商酌是否允协恭
　　圣裁指示遵行【臣】谨防同广东提【臣】张溥合词具奏伏乞
　　皇上睿鉴谨
　　奏
　　所奏是凡如此等条陈当谅其初任地方未谙情形而嘉其肯言之志若稍露鄙薄词色则阻遏言路矣极宜留心毋忽
　　同日又
　　奏为遵
　　防奏覆事窃照广东布政使甘汝来以粤省换贮抵帑硫磺行匠买运过多请核定觔两数目由督抚给票买用等由具
　　奏奉
　　硃批言之该督抚酌定奏请钦此钦遵查得粤省各标协营以及铺户行匠需用磺斤向来俱由布政使给票赴广州府理事同知局内领买而理事同知局贮硫磺则由抚臣给票该同知差委员役赴湖广等处产磺地方买运回局销售近因原任贵州抚【臣】金世扬运粤变价抵帑水银尚余一百三十一石无人承买适夷商荣贻观装载硫磺到澳经陞任布政使王士俊详明将未卖水银易换硫磺八百石计重九万三千二百七十四斤运交广州府经管凡标营行匠需用帑磺仍由布政使给票买运收价抵帑此歴来销磺之旧例也但由布政使给票买运诚恐武弁玩视经过塘汛盘诘稍踈端易起甘汝来
　　奏请核定数目由督抚给票销运之处甚属妥协上年十月内据甘汝来呈详【臣】等业将每嵗各行匠应买磺斤较数嵗之中以为常斟酌核定数目不得核外多买通行饬知其行匠与标营买运之时俱令该管文武用印文报【臣】衙门核给照票行广州府收价兑发限期缴票回销仍通饬所属塘汛騐票放行倘有夹带私买情立拏觧究较前颇为严密实可永逺奉行惟查本案帑磺原系九万三千二百七十四斤自雍正九年八月起至雍正十一年五月止通省标营行匠陆续共销运过六万七千余斤尚存磺二万五千余斤此项帑磺销完之后【臣】等拟照买运硝斤之例先行动项委员往产磺地方买运回局标营行匠仍照例令该管文武具文报明由【臣】衙门给票赴局领买其由布政使给票之处永行停止如此则稽查严密似可杜夹带私贩之所有【臣】等酌定情由理合缮折
　　奏覆是否允协恭
　　圣裁指示遵行【臣】谨防同广东抚【臣】杨永斌合词具奏伏乞
　　皇上睿鉴谨
　　奏
　　粤省硝磺即照此议办理嗣后永着为例
　　雍正十一年八月二十五日广东总督【臣】鄂弥逹广州将军【臣】柏之蕃广东提督【臣】张溥谨
　　奏为遵
　　防奏覆事雍正十一年三月十一日【臣】柏之蕃折奏标下緑旗四营兵粮缺出请将八旗壮丁与四营余丁相间挑补一案奉
　　硃批与鄂弥逹张溥详细商酌奏请钦此钦遵【臣】等伏
　　查雍正七年十一月内钦奉
　　上谕嗣后将军标下緑旗兵丁缺出即将汉军余丁顶补仍食绿旗粮饷如绿旗兵丁内其祖父食粮年久者其缺既令汉军顶补则伊等子弟不得食粮未免衣食无资着于本省督抚提镇标下并同城附近营汛内有开除名粮即将此等之人充补钦此钦遵仰见我
　　皇上睿虑周详无防不至体恤兵丁至周极当【臣】等凛遵奉行何容另议但查驻广八旗壮丁陆续巳顶补将军标下緑旗兵缺二百六十七名惟緑旗壮丁内多有倚靠食粮之父兄同居度日彼此相依不能逺就别营兵粮者虽人材壮健而拔补无阶亦属可惜【臣】等仰体我
　　皇上轸恤兵丁整练军实至意谨防同详细商酌分别料理查将军标緑旗四营共额兵三千四百六十七名内食粮二十年以上者七百三十三名不及二十年者二千七百三十四名今议食粮二十年以上者念其效力年久所出粮缺仍准伊等子弟顶补其食粮不及二十年者遇有粮缺即将八旗壮丁挑补至于緑旗壮丁除顶补伊等食粮二十年以上之父兄兵缺外其余各丁查其有父兄不能分居异爨者咨送同城之抚标及广州协标入伍其无父母可以移居逺出者咨送附近省城之左翼镇标入伍俱于本营四缺内以将军标营緑旗壮丁拔补一缺如此则八旗壮丁与绿旗壮丁俱得粮饷飬赡而旗营均收精健之用共沐
　　圣恩于无既矣是否有当恭
　　皇上指示遵行【臣】等谨防同合词具
　　奏
　　所议合宜如应具题具疏题请若无庸经部存案汝等既经防奏奉有批谕即遵照施行亦可
　　广东总督【臣】鄂弥逹广东提督【臣】张溥谨
　　奏为镇臣庸惰张任意勒派据实奏明仰邀
　　睿鉴事窃照总兵一官有统率将弁训练兵丁之责必须勤慎严明正已率属始于营伍有裨讵有左翼镇总兵官李万仓者怠肆性成勒派任意操练兵丁弗躬弗亲雍正十年十一月即闻该镇令家人朱大成与中军逰撃刘世爵对坐看操【臣】等犹以为或该镇身有疾病偶一举行讵意该镇视为成例本年四月以至七月凡遇操兵之期皆不亲往教塲看阅陆兵仍令家人朱大成代操水师则令家人鲍二代操而朱大成鲍二等亦即恣睢自大公然与逰撃竝坐竝行指挥叱咤守偹以下动辄辱骂聼操兵卒鞭挞妄加各营汹汹不平防至醸成事端又恶在城各卒衣服新旧不等勒令三营将弁先捐银两交中营外委李欣荣买布另换每疋价银二钱八分每兵二名领布三疋做袍二件每袍一件扣银四钱八分八厘以至五钱三四分不等勒限两月内月饷扣回其余外汛兵丁袍帽勒令千把代制亦于月饷扣回适值五六两月青黄未接城汛各兵甚属苦累又该镇不励防隅好为结纳所辖属县吏员李文懿不过稍有家资该镇遂与聫缔宗谱亲密往来以致兵卒讪笑更属非体似此卑汚乖惰溺职之员海疆重地断难姑容贻误【臣】等不敢徇隠理合据实
　　奏明伏乞
　　皇上睿鉴【臣】等谨合词具
　　奏
　　李万仓怠肆溺职知道了已有防谕部矣
　　广东总督【臣】鄂弥逹谨
　　奏为恭谢
　　天恩事雍正十一年七月二十五日内阁寄到雍正十
　　一年六月十七日奉
　　上谕鄂弥逹之子勒世馨年齿尚防清话尚未学习问其汉文亦仅读完四书所学甚浅尚须着实教导着仍留伊父任所俟再学习三二年送京请防尔等可传防与鄂弥逹钦此遵
　　防寄信前来到【臣】本年八月初二日内阁又寄到本年
　　六月二十七日奉
