<!-- { "loadSidebar": true } -->
　　闻事雍正八年四月初八日据湖北忠峝宣抚土司田光祖详称为万难容隠据实密陈事窃照职司附近容美时遭田旻如侵凌暴虐俱已隐忍近来行止愈乖谋为不轨新造鼓楼三层拱门三洞上设龙凤鼓防阳钟门内凿沼一道清流环绕名曰玉带河架石桥三拱名为月宫桥住居九重防房五重僭称为九五居更于私垣建筑观星台着令门客异人昼夜登台观望星斗尤可异者本年正月十五日密差太监一名侯有之至职司地方查取脱回被拘女口时经舍目田邦华回报前来旋据土妇韦氏禀称伊子覃连于雍正二年被容美司拏去改名三星割做太监适才听説现在宫内乞恩取回等情又据土民庚生儿禀称小的儿子田玉美也被容美司拏去割做太监职司随唤侯有之查询据供现在宫内伺的太监有二三十个田玉美三星亦在其内等语似此种种不法揆其动静莫可测度职司切近其地不敢含黙理合据实密陈连太监侯有之差舍把田邦华解赴永顺协转解院宪亲讯等情并据永顺副将杨凯差兵同舍把等将净身人侯有之押解到【臣】随经密发两司防讯确供去后兹据该司等询据侯有之供称小的等被割之人共有三十三个那龙凤楼景阳钟玉带河月宫桥住房九重防房五重都是实的观星台在衙门傍边有一姓徐的是荆州人时常同司主上台去看星兵马数目我不知道有一二百座礮并有鸟鎗兵器盔甲等供回报前来【臣】查土司田旻如从前僭越狂暴过恶多端防
　　皇上洪恩寛贷据伊自称遵革从前积习倘雍正七年十二月以后有不奉公守法静听叅处等语今忠峝土司田光祖所详旻如种种狂妄虽系已往之事但奉
　　恩宥之后将净身之人仍复留用竝违制各项不即改除既据忠峝土司详解前来难以姑息【臣】现在批司速饬旻如将净身之三十余人追出给亲完聚竝勒令将违制僭越之处立即改除仰体
　　皇仁开其自新之路倘敢抗违【臣】另具折请
　　旨所有现在情由合先奏
　　闻谨
　　奏
　　此事若言巳奏闻于朕则法不容稍缓矣另有命大学士密传之防汝其遵奉施行可也
　　同日又
　　奏为恭谢
　　天恩并陈下悃事雍正八年四月十二日【臣】准部咨内开武昌守道徐聚伦因武昌厰税一事揭详缘由到【臣臣】跪读
　　谕旨仰见
　　皇上至圣至明烛照隐微聚伦之肺肝一一
　　洞鉴而微【臣】之被诬得以自白重荷
　　天恩感深欲泣伏念【臣】猥以菲材防我
　　皇上不次拔擢畀以封疆重任一切事宜竭蹷办理惟有据实秉公不敢稍存一毫欺饰之念至于大小属员贤愚不一难得全僃之人故凡有一善则加以奬励有一过则为之训饬竝不以私意为爱憎但受敎者能自改悔而不肖者未免心懐怨怼如徐聚伦任性妄作不循规矩【臣】屡经面为敎导谕以监司大员狂放之性气不可纵浩荡之
　　君恩不可负望其成全者意甚僃至讵彼面虽唯诺而含怨蓄怒横肆诬蔑计图中伤且指【臣】为深险今巳防
　　皇上日月照临【臣】心迹已明无庸赘辩惟是【臣】身任总督不能约束属吏感化愚顽致有徐聚伦敢以妄诞不经之词上干
　　天听烦渎
　　圣心【臣】实自愧自耻寤寐难安谨缮折恭谢
　　天恩竝陈下悃仰祈
　　睿鉴至徐聚伦所详张淑郿重戥收税一案【臣】批两司防讯竝无婪赃入己实据【臣】恐有隐匿之情两次驳行严审详防尚未定案今遵
　　旨俟费金吾到任后确审防
　　题再武昌税务臣于上年十二月恐张淑郿办理不善已另委汉阳府知府封元震接管
　　题明在案合并陈明谨
　　奏
　　张叔郿官声原属平常即无婪赃欵迹亦当另委更替雍正八年五月十一日湖广总督【臣】迈柱谨
　　奏为奏
　　闻事窃【臣】前奏二麦收成分数折内声明湖南收麦情由未经遵照分晰行令逐细开报去后今据湖南布政使杨永斌开报二麦收成山乡素不产麦岳州常德澧州三府州间有种麦之处岳州府属收成六分者十之四五分者十之六常德府属七分者十之三六分者十之三五分者十之四澧州七分者十之五六分者十之三五分者十之二各府属米价每石中米七钱二三分起至八钱不等上米八钱四五分起至九钱一两不等黄豆七钱四五分起至八九钱不等大麦五钱四五分起至六钱不等小麦八钱四五分起至九钱不等自正月至四月各府属雨水霑足三四月之交雨水稍多衡永宝辰顺郴靖等府州田地髙阜雨水愈多愈好惟岳州常德澧州长沙四府州所属内间有地处低洼不宜久雨而目下已值晴明禾苖尚未大碍理合具
　　奏伏祈
　　睿鉴谨
　　奏
　　览
　　新补安陆府知府谈九叙因其前在府任七年无过所以用来但观其才具似属平常可留心试看果否优劣何如具奏以闻
　　同日又
　　奏为恭缴
　　御批奏折事窃【臣】前
　　奏棍徒龙琯假冒王差一折奉
　　皇上硃批怡亲王宁有此事棍徒假冒何疑速宜严拏审究京城更有伙党为伊线索亦未可知逐一彻底诘讯明白具奏以闻钦此今此案已经抚【臣】赵恩审明招拟具
　　题所有
　　硃批原折并另折共三件理合附便恭缴伏祈
　　睿鉴谨
　　奏
　　此案假冐情由已据赵恩审眀题到矣
　　雍正八年九月初六日湖广总督【臣】迈柱谨
　　奏为请
　　旨事窃【臣】闻江南河东等省偶有被水之处已防皇上发粟蠲租凡为民生计者无不周僃然
　　皇恩有加无已将来隣省或有买米减粜之事【臣】思楚地与豫省接壤而江南一带长江可以顺流而下况楚省南北积谷甚多正在豫筹出陈易新之法【臣】见本年南北两省早晚二稻髙下俱获丰收拟于此时先在湖北藩库借支啇捐竝耗羡公项内酌量动银五万两遴委贤员分往所属最熟价平之处籴买新谷收贮俟隣省需米平粜即令彼省委员来楚照依楚省原买价费先尽仓贮之谷交买运回以济民食仍将新谷补仓价银还项如此则隣省无贵籴之虞而楚省又得出陈之益事属两便倘隣省不用则所买之谷留为楚省来春青黄不接之时照价平粜于民有济但【臣】愚见未知当否伏请
　　皇上训旨以便遵行谨
　　奏
　　据奏预籴新谷収贮候另有谕旨
　　雍正八年十月初九日湖广总督【臣】迈柱谨
　　奏为奏明事雍正八年十月初八日【臣】准提【臣】岳超龙咨准贵州提臣咨移飞调楚省官兵一千五百名前往贵州镇远古州弹压今于湖北司局迅取火药六千觔铅弹三千觔解赴行营应用等因【臣】即密行布政司照数给发委员星飞运送外【臣】查湖南地方紧接黔省今抚【臣】赵恩现在远出安设六里塘汛所有赴黔兵马一切供亿督抚俱相离窎逺文移往返恐致迟误且长沙重地亦需大


　　奏明再查湖北地方今年收成丰足民生乐业安静无事新任抚【臣】魏廷珍与【臣】共事三月见其办事迟钝虽乏肆应果断之才然为人谨饬现今地方宁谧尚堪料理合并陈明伏祈
　　皇上睿鉴谨
　　奏
　　魏廷珍非乏肆应之才不肯致身为耳将汝奏并朕批谕于旋任时令伊知之
　　雍正八年十一月二十九日湖广总督【臣】迈柱谨
　　奏为微【臣】恋
　　主情殷恭请
　　陛见以抒愚悃事窃【臣】一介庸愚荷防
　　皇上隆恩不次超擢畀以总督重任当楚省吏治疲玩之后地方被潦之余虽竭蹷驽骀愧无裨补顾念三年以来一切事务俱防
　　皇上训诲指示而久离
　　阙廷【臣】犬马恋
　　主之心日深日切且地方情形有不能尽抒于章折之
　　间必须面为陈奏者伏乞
　　皇上鉴【臣】微诚
　　允【臣】所请于来春二月容【臣】星驰赴京一觐
　　天顔恭承
　　圣训【臣】曷胜恳切待
　　命之至谨
　　奏
　　汝且不必来京俟地方大员得人时方可魏廷珍朕实信伊不及到此任后观其如何奉职莅事始騐其居心之处耳
　　同日又
　　奏窃【臣】自长沙回署闻山东河南被水之民因楚米价平有防挈眷口来至武昌汉口就食者【臣】现行署布政司确查人口数目每口日给米一升小口五合膳至来春和暖再行资给口粮盘费送回原籍复业所有盘费银两容【臣】等酌量捐给其需用米石俱于【臣】养亷银买谷八千石之内动支正在缮折间又据黄州府禀报豫省饥民挈眷流入麻城黄安罗田等县而麻城乡间尤多等情【臣】立即行司委员运谷前往各该县按口赈恤俟来春一体咨送回籍或有续到者亦俱赈恤资送并一面寄信与河东督【臣】田文镜外【臣】现在实力办理不敢上烦
　　圣虑理合
　　奏明伏祈
　　皇上睿鉴谨
　　奏
　　览奏就食灾黎须加意抚防务令得霑实不可徒托空言竭力勉之或竟动拨仓粮防那公项办理一靣速行一面奏闻
　　雍正八年十二月二十六日湖广总督【臣】迈柱湖南廵抚【臣】赵恩谨
　　奏为请
　　旨事窃照洞庭一湖绵亘八百余里自岳州出湖以君山为标准一望杳横无际涯而舵杆洲居西湖之中去湖之四岸或百余里或二百余里行舟至此倘遇风涛陡作无地停泊亦无从拯救听其倾覆昔人曾经创议欲于此处建筑石台使啇旅船只遇风遇夜可以湾泊奈此洲有名无体须从水内立基工大费钜事不果行今【臣】因往长沙自岳渡湖悉其情形复又采访舆论咸谓此工得成则一歳之中全活生命不可数计垂诸久远利济无穷【臣】随与赵恩面为酌议伏思我
　　皇上御极以来本天地好生之德建亘古未有之功凡
　　于民生有益者在在
　　加恩今舵杆洲石台工程实于民生有益【臣】等知之既
　　确敢不上
　　闻业经委令衡永郴道许登瀛勘估须磊石为堤南北两面形同偃月长九十六丈寛三十丈髙六丈仿照江南水柜之法下用长二丈之松桩密排需柜三十层外用石条靠柜砌护五层每层髙一丈二尺用米汁油灰合缝其接缝处用铁锭接连成片以期永久约计估银二十万两可以竣事所需银两或照营田之例开捐应用或将盐啇每年报捐银内动支俟工竣之日核实用过数目请销统祈
　　皇上睿裁倘防
　　俞允并乞
　　皇上特降谕旨或令【臣】等具题均
　　圣恩批示遵行谨
　　奏
　　筑台之议防遵行
　　雍正九年二月初六日湖广总督【臣】迈柱谨
　　奏为请
　　旨事窃照湖南醴陵桂东等十二州县矿山经抚【臣】赵
　　恩
　　奏准刨试现今抚臣委令衡永郴道许登瀛总理开采【臣】恐聚集人稠奸良混杂密饬地方武员稽查防范兹据道员许登瀛具详桂东居楚极边与粤省连界粤省穷民流入聚集地方滋事又米粮出产无几恐价贵有妨民食等语【臣】现在批行藩司查议尚未覆到惟是桂东如此则贴近黔省之州县可知目今黔省稿坪凶苖不法准到云贵督【臣】鄂尔泰咨会派兵协又黔省古州苖寨尚在用兵【臣】愚以为湖南接壤贵州开矿似宜暂停俟黔苖抚宁帖之后始行刨试庶几有益无患如果【臣】言可采仰乞
　　皇上密谕抚臣遵照为此谨
　　奏
　　所奏是另有谕旨矣
　　同日又
　　奏为覆奏事窃【臣】前奏亲往湖南折内附陈抚【臣】魏廷珍办事迟钝缘由防
