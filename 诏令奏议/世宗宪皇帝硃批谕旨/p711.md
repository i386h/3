<!-- { "loadSidebar": true } -->
　　皇上再加钦定抑或即将李灿调补崇明以吴进义仍署黄岩均可不至有误其施廷专由浙赴任时【臣】曾见过人亦畧有才情可否以总兵之衔管理嘉兴副将事务亦系通衢繁地更兼去省咫尺【臣】可遵
　　防就近管束教导看其悛改奋勉再为
　　奏请别用庶足仰体
　　皇上造就勲裔之德意矣惟是总兵为封疆大僚奉防命【臣】选调已觉难安若就臣下臆见遽行具
　　题改调副将专擅之咎何以自逭用敢先将实情遵
　　防奏明俟施廷专到浙之日【臣】当遵照以李灿调补崇明竝将施廷专原衔借管嘉兴副将吴进义委署黄岩之处
　　题请仰恳
　　圣明鉴察折内情由若有可采或令李灿进京
　　陛见再定吴进义可否于崇明暂试如果堪以胜任再行酌用则于人材地方均获得宜之益矣至杭协为省城极冲【臣】标中军亦全省领袖兼有江南节制营务督捕等事委任实难如部内有人恳祈
　　简赏一员倘此际难得容【臣】再加慎选另行请
　　防合幷声明所有奉到
　　硃批原折理合一倂恭缴伏祈
　　睿鉴谨
　　奏
　　已另有谕防矣
　　浙江总督兼管江苏督捕事务在任守制【臣】李衞吏部左侍郎署两江总督【臣】史贻直谨
　　奏为覆奏防勘松江海塘情形仰祈
　　睿鉴事窃照松郡塘工荷防
　　皇仁不惜数十万帑金悉令易土为石亿兆生民永得
　　保护安全此诚
　　圣泽汪洋亘古未有者也自上年开工已及一载【臣】李衞先因进京往返给假回籍复任以来刻无宁晷未得亲往履勘今值秋汛之时与【臣】史贻直防订日期俱至苏州正欲公同江苏抚【臣】尹继善前往查勘适値黄运两河水长各工紧要公议尹继善应移缓就急赴淮料理【臣】等于七月十六日亲至工所逐加履勘东湾起至花家角接续旧工先筑塘一千八百七十五丈分为十五号内已筑完十五层全成塘二百五十余丈十四层以下至六层塘四百余丈其余铺砌底脚筑至五六层各不等勘其石料工程坚固结实如法砌筑较从前迥不相同皆由总理通政司额外叅议俞兆岳身任勤劳竭心尽力先筑样塘六十丈以为程式是以在工各员俱不敢茍简草率悉皆照式修筑惟是【臣】等识见浅近所有勘过松郡塘工一切应行斟酌通融添筑各事宜未必有当谨另缮清折逐一分晰恭呈
　　睿览是否可行伏乞
　　圣明指示庶便防同抚【臣】尹继善核疏具
　　题请
　　防钦遵为此谨
　　奏
　　详览防勘海塘情形及酌议添筑石土工叚各事宜俱属协当朕深为嘉悦
　　浙江总督兼管江苏督捕事务在任守制【臣】李衞吏部左侍郎署两江总督【臣】史贻直苏州巡抚【臣】尹继善谨
　　奏为遵
　　防防议具奏恭请
　　圣训钦遵事窃【臣】李衞上年因苏州踹布坊匠栾尔集
　　等聚众结盟为匪一案先经
　　奏明请于拟罪发落后将其余诸人作何设官弹压立法稽查之处防同江苏抚【臣】尹继善酌量条议等因钦奉
　　硃批所论虽当俟此案完结后徐徐设法安顿妥贴方是不可以其难处而因循置之至时应作何料理奏闻请防然后措施钦此今【臣】李衞于本年七月初一日自浙起程至苏与【臣】尹继善正在防商适【臣】史贻直亦因查勘松江海塘到来【臣】等公同酌议苏郡五方杂处百货聚滙为商贾通贩要津其中各省青蓝布疋俱于此地兑买染色之后必用大石脚踹砑光即有一种之人名曰包头置备菱角样式巨石木滚家伙房屋招集踹匠居住垫发柴米银钱向客店领布发碾毎疋工价银一分一厘三毫皆系各匠所得按名逐月给包头银三钱六分以偿房租家伙之费习此匠业者非精壮而强有力不能皆江南江北各县之人递相传授牵引而来率多单身乌合不守本分之辈因其聚众势合奸良不一雍正元年有踹匠栾晋公徐乐也纠集拜把商谋约防欲于五月五日放火刦库如遇官出救护即乘便为害势败则夺船下海被包头吴景范知风出首拏获伙犯三十五人其为首之栾晋公徐乐也在逃至今未获彼时地方官止将十三人处死给赏吴景范银二十两结案以此各匠中之狡猾者肆行无忌如上年栾尔集之踵而效尤幸即败露早得芟除此外窃刦之案多有若辈在内从前各坊不过七八千人近因大盗奚贵卿被获其伙党小匪散逸多于此中藏身现在细查苏州阊门外一带充包头者共有三百四十余人设立踹坊四百五十余处毎坊容匠各数十人不等查其踹石已有一万九百余块人数称是实为藏奸纳汚之薮虽其中亦有食力贫民而桀骜不驯者颇多从而煽诱保无一时揺惑附和生事之虞【臣】等悉心防议民业不可禁絶奸匪务宜稽察诚如
　　圣训当徐徐设法安顿妥贴方是不可以其难处而因循置之今不但踹匠一宗如苏郡城外烟火百万户除枫桥千总竝无别员弹压汛兵无多甚属寥廓可虑谨就愚昧管见幷苏城营制事宜酌议规条以杜奸匪之横肆一弹压宜有专员也一营制稍当酌改也一关汛更宜严巡也一稽察宜立成规也一奸良宜先分别也一积弊宜行禁杜也一需索宜行革除也一包头宜幷清查也一松郡法宜画一也此系臣等就事区画因地设防末议第恐未合机宜谨另折逐条分晰遵
　　防先行具奏是否有当伏乞
　　皇上俯赐训谕方敢钦遵具
　　题办理为此谨
　　奏
　　所议是照此具疏题奏可也
　　雍正八年八月二十日浙江总督管巡抚事在任守制【臣】李衞谨
　　奏为奏请
　　圣鉴事窃照浙江布政使张元怀于八月十七日在任接闻原籍报到伊亲母章氏讣音据详丁忧经【臣】另疏
　　题报在案查浙省藩司事务繁钜吏役巧诈最难得人荷
　　皇上慎重拣选简用张元怀来浙任事甫及两月看其才识明白居官勇往虽志大心髙尚欠老练稳妥然一切事务俱能立意要好若再加学习一二年间即南方大省巡抚之任亦堪寄托今综核渐有头绪遽尔离任实为可惜但藩司系旬宣大吏非【臣】所敢擅请可否仰邀
　　皇上天恩
　　特颁谕防俯准张元怀给假三四月仍令回浙任事俾【臣】得以协力共襄公务不惟于地方有裨又可操练一理繁治剧之员以仰副
　　圣主爱才若渴之盛心现在浙省署臬司刘章新到盐道王钧为人忠厚二员于本任之事巳多难以兼顾粮道朱伦瀚虽有徴收漕务之繁年内尚不押运过淮是以【臣】暂委代办一面即令张元怀星速起程庶免来回迟误合倂声明伏祈
　　睿鉴施行谨
　　奏
　　所请是候另防谕部给假
　　雍正八年九月初六日浙江总督管巡抚事在任守制【臣】李衞谨
　　奏恭请
　　皇上圣安
　　朕躬已全愈矣俾卿知而庆喜谢鹏医学通达甚有可取其年力精神虽非御前供奉之才然医治宫廷内外尽堪奏效于初到时备述卿遣伊来京之由朕听闻之余不禁为之动心敛容今暂命南旋令其了毕家务即诣浙将卿余证调理痊可必俟平复如旧然后具折请防送伊北来特谕
　　同日又
　　奏为覆奏事窃照浙江学政顾仔到浙以来声名不好岁考绍兴府发案后街衢遍贴匿名揭单开指该学政新进文武童生得银等款虽未可遽信因有关学校经【臣】具折
　　奏明吊取所指有名之人考验学问骑射果有实弊再为具疏题防【臣】于江南回署之后密行绍兴府将新进文童钮昊武童黄尚义押送到省考试文章弓马两次覆试俱属将就去得经【臣】细访虽系年少儌幸入彀尚无受贿夤縁情事是以未行防劾但浙江大省士习初转全頼学政维持风教整饬振兴今顾仔虽无贿卖营私之处然关防不严纵子招摇且不能约束衙役致有索取进学生员小费如此举动行事实为难膺斯任【臣】谨据实覆
　　奏恭候
　　圣明干断谨
　　奏
　　顾仔不宜斯任所奏是已有防矣
　　同日又
　　奏为奏明养廉归补逺年库项巳清仰恳
　　圣恩鉴照事窃查浙省
　　恩赏各官养廉银两一案原议督抚两衙门除养赡家口本身用度延幕办事外尚有各项公务之需每处约得银一万两内因总督向系兼管福建【臣】防
　　天恩特授浙江不为定例是以议给一半【臣】只领此五千两以为用度将兼理盐政衙门前任
　　奏明旧存管引承差规例养廉银四千八百两添补凑用其议给巡抚衙门之一万两留存司库因旧有无着亏空向系耗羡弥补今已提取故将前项抵完后任仍为养廉支用等因列单
　　奏明荷防
　　圣鉴恩准着令咨部在案今浙省从前题明未完无着亏空银两已将存留【臣】巡抚衙门养廉银雍正六七两年分共二万两八年分二千五百两以之添补悉经全数清完咨报刑部外相应
　　奏明至【臣】每年所领之数一切本身用度俱在于此从前将原籍所收租粮间或通融添补尚可不至匮乏自上年进京即将所有养廉分为署总督盐



　　撑奈上秋今岁【臣】乡被水无收未能接济此外办理公事虽旧有
　　奏报掣规一项原无定数约计二三千两存贮于外仅供江浙差巡赏赉官弁盘费以及各项之需可以无误而本身日用延幕等件实在更为艰难故敢冒昧于






　　奏
　　览
　　雍正八年十月二十日浙江总督管巡抚事在任守制【臣】李衞谨
　　奏为恭报浙属通省丰收岁登大有事窃照全浙今岁早禾收成颇好经【臣】歴次分晰
　　奏报因天时未能预料不敢以十分期必遽为满足之言兹当秋成既熟万寳告登各属晚稻于九月中秀实之际间日时雨滋润长养谷粒饱绽续后连日晴明天气和暖刈获登场毎穗所得米数多于往年即温台海边些须涂田收成转移亦有七八分者计亩无多合之通省晚禾实为有十分丰稔此时阳春应候播种之豆麦生意萌动土膏滋培米薪蔬菜杂粮食物价值无不平减民间各有欢欣鼓舞气象急公完粮争先输纳通属七十七州县中地丁钱粮八九月内全数通完者已有平湖嘉善等一十六县其余尚有路逺未及报到者岁前通完必多更逢久晴盐场土卤广出前奏上掣产盐畧少除正额外约多引目八万今巳共有十万之数目前下掣更胜现在各项存贮竝盐义仓米谷连年节次积储上届岁底盘查共已存有一百四十余万虽毎年出陈易新但为数既多南方潮湿恐难久贮【臣】更不敢以既有储蓄岁复丰收遂忘预备为长逺之计业经遵照原案
　　谕防仍酌动本款补漕银三十万余两分派各县过半就于本地乘价贱时买补收贮并委员前赴外省成熟之处分头购买于省城永济仓酌量存厫俟买回新到米谷于来春将相近水次地方之久顿在仓者推广
　　皇仁爱民盛心可否运往淮宿一带分发今岁被水各州县令差员押送到彼防同该处有司等官量减平粜接济民食将原价带回存库来秋探实丰登之所买运还仓一转移间不过畧费人力两省均属大有裨益如果可行容【臣】将彼此价值逺近运脚逐一查明分晰定议出入相当不致多亏再为
　　题报始敢办理陆续拨发合先附陈请
　　防伏乞
　　皇上睿鉴批示钦遵谨
　　奏
　　此举有益允属应行详查妥议具疏题请
　　同日又
　　奏为恭缴
　　御批事本年十月十五日【臣】前差把总赍捧
　　皇上发回原奏折匣到杭【臣】跪领敬啓伏读
　　硃批谕防钦防
　　天恩宣示
