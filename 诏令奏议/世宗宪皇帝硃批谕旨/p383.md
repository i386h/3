<!-- { "loadSidebar": true } -->
　　皇恩任用至此奏陈事件尚敢妄奏不实【臣】之愚昧实当万死谨将【臣】舛错之罪具折披沥自陈跪乞
　　圣主洪恩谨
　　奏
　　仓粮既非尔任内专责何罪之有此等差讹无妨朕所嗔责总不在此但取人之心田耳若居心不纯即逐物细致周密无舛朕亦不取也
　　同日又
　　奏为奏
　　闻事窃【臣】接准贵州提【臣】赵坤咨文内开蒙兵部劄付
　　钦奉
　　上谕各省督抚提镇凡有题奏事件禁止部费等因到【臣】遵查得料理部费虽系大员而其费则出自属下员弁求免部内驳查至于文武大员借部费之名分肥入已者亦复不少究其实文官设法取于里下武官科派队伍兵丁似此积弊岂不有负我
　　皇上体恤臣工之至意耶惟冀
　　圣主清大源而细流自止必使督抚提镇布按二司永无科派部费之名则属下之员自安分遵守不复到部料理而部内书办巳如无可染指自絶无厌之求积弊不期除而自除矣【臣】冒昧奏陈伏乞
　　圣主睿鉴施行谨
　　奏
　　朕日前严谕正为督抚提镇两司而原不为属下各员也果否遵奉试看数月自有照察何能逃朕之耳目耶
　　雍正三年五月十三日贵州大定总兵官【臣】丁士杰谨
　　奏为奏
　　闻事窃【臣】询问三营将备汛守地方有无事件回称各汛俱有穵矿开厰之处系奉公开采有州县管理收课等语【臣】思开采之处其中有奉部文者自应聴其开采诚恐犹有私开偷穵者无端聚集数千人之众大地方大有闗系急令三营将备各将汛守地方有开矿厰之处逐一详察明白具文报【臣臣】又访闻大定地方所开矿厰多无部文随行文与贵州抚【臣】毛文铨令将矿厰之处察看旧案有无部文毛文铨迁延未覆迨【臣】行催始回文内中多系朦混不明之语【臣】又咨抚【臣】毛文铨言
　　圣明无微不照一经查出不无朦混之愆等语昨接毛文铨回文内云原因猴子厰矿脉衰微经督抚二院批准在落龙硐开采以补缺额实未
　　题明等因到【臣臣】思既无部文又未
　　题明即系私开毛文铨莅任巳经一载有余不将某处某厰一一详为
　　奏明似此显然之事尚然蒙蔽则隠微事件不问可知是岂封疆大吏事
　　君之道且贵州通省厰课【臣】闻并无定额其中借帮课之名而私开者不少【臣】于此时倘不即为奏
　　闻
　　皇上圣明逺照一有访闻【臣】罪难辞理应据实陈奏【臣】因一折内情由不能尽写谨将前后往来行查之文钞録另具一折伏乞
　　睿鉴谨
　　奏
　　尔能实心任事诸凡据实上奏甚属可嘉果肯事事如此尔之福泽难量勉力为之
　　朕早鉴照毛文铨徇隠欺饰卑鄙巧诈赵坤柔懦亦非边阃之才巳俱更调矣合委任石礼哈马防伯非彼二人可比尔等可共相协力整理地方但边陲紧要既不可因循懈弛又不可喜事贪功要在相机度宜审择情理而行虽苗夷亦民也何况内地赤子乎若稍儌利图功致人心不服则振作反不如因循之为愈矣至于矿厰一事即系奉文开采倘或于地方有不便处亦当斟酌奏请停闭私穵者何待言耶其与新任抚提详悉筹计行之此密谕也毋令人知若乃本地穷民为资养身命起见不至聚集千百多人又在尔等留寛一步法虽一定权变随人总须秉公酌中以安边尽职为期朕之耳目自能照悉也勉之
　　雍正三年七月初八日总兵官暂理贵州大定协副将事【臣】丁士杰谨
　　奏为恭恳
　　天恩事窃【臣】接准部文大定总兵官巳经改设副将该镇丁士杰暂留大定管理副将事务俟云贵不拘何镇缺出即以补授等因到【臣臣】接文之后理宜静但【臣】抚心自问年幼无知身膺重任实难自信与其在大定守云贵总兵缺出莫若仰恳
　　圣恩将【臣】暂调回京日觐
　　天顔使【臣】见所未见闻所未闻
　　裁成数载得蒙
　　皇恩补放总兵庶上能有益于
　　国家下能有益于地方皆出
　　圣主隆恩指诲之所致也惟冀
　　恩赏驿马于
　　万夀之前允【臣】进京获随廷臣叩
　　祝庶犬马依恋之忱得以少抒矣伏乞
　　圣主恩准施行谨
　　奏
　　边地紧要难得为朕所深知之总兵似尔者其勉力为之毋得辞违
　　同日又
　　奏为奏
　　闻事窃【臣】前奏修整旗械并营伍一切事宜伏乞皇上寛限半年【臣】自当竭力急为修理荷蒙
　　硃批三年之内可观亦不为迟【臣】跪读之下益深感激除营伍旧有军器不计外今【臣】于三营之中新造大小旗帜二百一十面帐房九十顶铜锅六十口存库火药三千斤锹锄弯刀防刀斧头各一百五十把以上所造之物俱系【臣】捐俸自制近奉定例修造军装不准隠匿理合奏
　　闻至于贵州通省营伍除小营伍不能均知外如抚标三营安顺提标以及威宁安笼两镇【臣】曾差人细访据称各营阵式操法虽然不一看其形势俱皆整理可观其中惟有安笼一镇废弛日久自镇【臣】蔡成贵到任以来竭力修理较前亦属整饬合并
　　奏明伏乞
　　皇上睿鉴谨
　　奏
　　览奏朕深为嘉悦勉为之石礼哈何如据实奏闻雍正三年八月二十七日总兵官暂理贵州大定协副将事【臣】丁士杰谨
　　奏为恭谢
　　天恩事窃【臣】前奏大定矿厰事件一折荷蒙
　　硃批温纶下逮又蒙
　　赏赐花香茶一瓶到【臣臣】郊迎至署恭设香案望阙叩头谢
　　恩祗受讫跪领之下感喜交集不觉涕零竟不知何以仰报方无愧于【臣】心鞠躬尽瘁固【臣】分之所当然若隠微之内稍有欺隠实为不忠不孝之至
　　天地固不容【臣】即【臣】祖父亦必谴罪及【臣】自此以后惟有
　　捧诵
　　硃批凡遇事件固不敢喜事贪功亦不敢因循懈弛实
　　心办事文武和衷俾地方宁谧仰报
　　皇恩于万一耳为此具折奏
　　谢谨
　　奏
　　览奏谢足见悃忱知道了所奏改协均养亷二折留中髙其倬到京与之商酌石礼哈微觉孟浪地方事恐有错悮已简命张谦赴黔矣于伊陛辞时将养亷一事经面谕明白伊到时自有斟酌如无益亦必另行奏请也
　　同日又
　　奏为奏
　　闻事窃【臣】闻云南开化镇【臣】冯允中因有调京另用之
　　防兵民感戴情深闻信之下遂砌门罢市聚众赴省保留冯允中自开化起身之时地方绅衿兵民凑送盘费银一千二百两冯允中苦辞再三勉强收受又原任贵州提【臣】赵坤【臣】与之共事八月有余见彼秉性正直居官安静前四月间调补銮仪卫部文到安顺之时兵民亦有砌门罢市之举俱出实心感戴合并
　　奏明伏乞
　　皇上睿鉴谨
　　奏
　　所奏甚公此二人朕洞悉其居心为人原为人地相宜更调并非弃而不用也
　　雍正三年十月十六日总兵官暂理贵州大定协副将事【臣】丁士杰谨
　　奏为遵
　　防奏覆事窃【臣】钦遵
　　硃批访闻得镇【臣】石礼哈始到威宁声名甚好实心办
　　事其后遂有孟浪喜事之名及奉
　　防命伊署理贵州巡抚印务一到任时颇称亷静其后似欲收拾人心于属员极意修好办事之暇至按察司署内与文武羣属在箭道莲花池边射箭饮酒僚属中不能饮者即令优童代饮此岂大臣体綂声名甚属不好【臣】蒙
　　皇上询问焉敢不据实陈奏【臣】更有
　　奏者外省封疆不比








　　但受
　　恩深重非羣臣之可比不暇计所言之是否冒昧陈奏
　　伏乞
　　圣主睿鉴施行谨
　　奏
　　览
　　雍正四年正月二十九日总兵官暂理贵州大定协副将事【臣】丁士杰谨
　　奏为奏
　　闻事窃【臣】前奏石礼哈折内奏称外省大吏仰冀皇上务用老成练达之员实虑臣上年齿幼穉者性情
　　未定不能仰体
　　圣懐一时激切谨就管见上陈及【臣】跪接
　　硃批捧读之下悚惶无地【臣】之愚昧所见至小岂知我皇上一日万几睿懐周悉即行一事用一臣其难其慎
　　实有不得巳之苦心【臣】冒昧渎奏蒙
　　皇上不加谴责复言【臣】心可取【臣】自顾何人叠蒙洪恩有加无巳自此以后惟益自勉励时深兢业仰体皇上为君之难竭尽丹衷勉圗报效于万一耳为此缮
　　折谨
　　奏
　　前谕实朕嘉汝之奏非责汝也不过令汝知朕之苦心耳
　　同日又
　　奏为请定仪注以彰
　　国体事窃【臣】莅任大定总兵一年以来每阅云南省报见云南镇臣一年之中或逢年节或遇督臣生日往返一二千里之逺越境谒见甚不合宜及抚【臣】杨名时奉
　　防授以云南总督而仍管巡抚事务之时【臣】又接云南省报内言有几处镇臣趋赴省城身坐督臣标下将官官防禀披执求见似此行为更为非体【臣】又见贵西道吴应龙与提督马防伯往来文移与伯见礼貌俱系平行【臣】思官员相接之礼貌虽小而
　　国体攸闗茍相延日久则骄者日骄而谄者日谄倘遇地方要事务督抚以及在下文员或有不循理之处而总兵等官止知惟命是从岂不有负我
　　皇上文武并重委任封疆之至意耶【臣】冒昧渎
　　奏倘有可采惟冀
　　皇上或另颁仪注或仍照旧例
　　晓谕则天下文武臣工皆知遵守不相紊乱于
　　国体实有禆益矣伏乞
　　圣主睿鉴施行谨
　　奏
　　此论是极外省失之太过京中旗下又失之不及朕为此正欲严行饬谕尚未及颁所奏朕嘉悦览之
　　同日
　　奏为奏
　　闻事窃【臣】于雍正二年十一月自京驰驿赴任至贵州交界即闻云南布政使李卫行为狂妄上骄上司下傲属员及【臣】到任两月之后又闻威宁镇【臣】石礼哈有孟浪喜事之名去年五六月间文武官员路过大定者俱称石礼哈与李卫互有嫌隙之语石礼哈之行为蒙
　　硃批垂问【臣】巳据实折
　　奏何敢再陈独李卫蒙
　　圣恩授以浙江巡抚重任又非在云南时之可比浙闽地广事繁最为紧要闻福建巡抚毛文铨与李卫谊属姻亲最相交好又风闻李卫系督【臣】髙其倬保举之员今三人共居一处若遇地方事件果肯秉公商酌仰答
　　皇恩实为尽善尽美诚恐李卫恃才狂妄而髙其倬毛文铨徇情将顺不但于事无益【臣】恐李卫后来不无有负
　　皇恩之处【臣】受
　　恩深重不敢避嫌谨将李卫素日情性行为奏
　　闻惟冀
　　皇上时加教训指示则以彼之才自不难成一封疆殊
　　异之员矣伏乞
　　睿鉴施行谨
　　奏
　　此奏汝见浅矣朕所深知之人洞悉之事汝但放心勿虑
　　雍正四年五月初十日总兵官暂理贵州大定协副将事【臣】丁士杰谨
　　奏为恭谢
　　天恩事窃【臣】赍折人回荷蒙
　　温纶下逮又蒙
　　皇上钦赐折匣四个包袱四个钥匙二把到定【臣】随望阙叩头谢
　　恩敬领讫伏念【臣】何人斯蒙
　　皇上简任总兵毫无报称夙夜难安复蒙如此
　　知遇隆恩【臣】跪领之下惊愧交集惟有竭尽丹衷实心
　　办事仰报
　　皇恩于万一耳理合具折奏
　　谢谨
　　奏
　　朕因呉陞告休虽未允其所请但彼实巳年老故调尔福建以便将来就近擢补陆路提督接防后尔其竭力为之毋负朕知遇之恩
　　同日又
　　奏为奏
