<!-- { "loadSidebar": true } -->
　　书职衔给与一品
　　封诰并将【臣】曾祖图扪与祀昭忠寺牌位改书新赠之
　　衔入于大臣之列捧读
　　圣谕不胜感激涕零伏念【臣】曾祖效忠于百余年之前
　　今防我
　　皇上追赠于百余年之后三代加封一门増庆荣在祖父光及子孙不独尔泰一身感戴靡涯凡为后者稍有人心若不夙夜惕厉各竭精诚或少有一毫瞻顾一毫退缩不可以对
　　君父即不可以对祖宗不可以对兄长即不可以对天下万世【臣】在诸兄弟中虽至庸懦亦颇具心肝从此愿益加防励同心效法仰体我
　　皇上大公至正之心以矢微【臣】竭忠尽诚之志不致贻
　　玷先人正所以仰酬
　　圣主为此缮折恭谢
　　天恩曷胜懽忭顶感之至谨
　　奏
　　勉之但能听受汝兄鄂尔泰之敎训则为人之道为臣之道皆有所矜式也然为善最难思齐匪易其本体犹堪勉效若其用处乃闗天资学问非朝夕可强能者能于本体处竭力不巳庶几其用渐臻从外逐事仿学则误矣
　　同日又
　　奏为奏
　　闻事窃照先经署督【臣】范时绎等原题估淮扬所属应浚河道共十一处内江都县所属之槐子河仪徴县所属之乌塔沟泰州运河如臯县运河又海河三道此七处河道于今年春间开浚告竣已经
　　奏报完工其余四处串场河车路河海沟河界河于九月十一日起筑坝戽水俟坝工筑完河水戽干于十月二十等日开工挑土【臣】等住宿河干往返督催今各工于十二月二十日以内次第报完【臣】随偕同淮扬道白钟山监督水利郎中程梦瑛逐一丈验所开各河皆寛深如式河底一律坦平挑


　　舞感颂
　　皇仁又丁溪海河今春勘估之时见上段河水深于下段且以下段开浚深通当西水大发之时上段可以借水势冲刷故止将下段估计开浚而上段五千九百余丈未入估计之内今下游开通河水东注上段毕露河底【臣】等细加勘验比闸口犹髙二尺有余纵遇西水大发亦不能冲刷开通直达下游若不一律加挑闸口不能畅流终有阻于宣泄计开挑此河需费三千余金查今嵗开濬各河共节省坝工子堰银五千余两即于此节省银内动支以为开河之费不湏另请钱粮理合
　　奏明再原估应修闸座共六处内除草堰口闸廖家港闸俱已修建完竣其小海闸草堰闸青龙闸石防口闸亦皆钉桩铺底而小海草堰二闸已砌闸墙三层因时值隆冬恐砌灰灌结冻不干将来难保永逺坚固暂且停工俟春气融和再行儧修告竣另折
　　奏报原任廵抚陈时夏闻得伊母患病于十一月十二日前往苏州省视尚未回来因不在工次未与防衔合并声明谨
　　奏
　　陈时夏不过备数而已其在工与否何足言及雍正十年二月十一日管理长芦盐政【臣】鄂礼谨
　　奏为恭报久晴得雪仰慰
　　圣懐事窃以时值春耕四郊皆资雨雪跪读
　　上谕实切悚惶正在谆谕属员各宜仰体
　　圣心共加警惕乃于二月十一日子时骤雪至天明四野堆积除融化外犹盈二寸有余至巳时雪尚未止久干之土现已沾润仰见
　　圣主精诚感格
　　上苍不胜欢庆理合缮折奏
　　闻谨
　　奏
　　此时雪雨正为应期膏泽朕不觉以手加额欣庆之至雍正十年五月二十日管理长芦盐政【臣】鄂礼谨
　　奏为奏
　　闻事窃【臣】奉户部劄付到【臣】据王慎徳呈称慎徳父王惠民恳将蓟州遵化等十一州县加引三万道每年纳课银一万四千两等因【臣】查王惠民原同梁樟承办张霖名下蓟遵等八州县引二万一千一百八十道又王惠民自认滦州迁安乐亭三州县引七千一百四十一道二共引二万八千三百二十一道原属地广引少私盐得以乗机混入今王惠民既请加引三万道殊为益课利民应就原认行销地方酌量分派至其余各地方奉户部劄付内开或有殷实商人可以照例增加引目之处令【臣】作速定议具奏【臣】通查长芦殷实大商原不甚多其行销地方有引少而不敷行销者有引多而不免壅滞者经前盐【臣】莾鹄立题明准令通融代销将不能销之积引通融于能销地方截长补短踵行至今商民均便若必按地加引转恐拘滞难行今据众商情愿请发余引五万道存贮司库先将地方额引领办将销不及额地方之引通融代销如额引全数通完复给发余引行销照数纳课统于奏销时彚册报部若余引一并领完再请颁给倘有存剰亦尽数缴部如此则不拘以地方而易于通变不限以额数而乐于行销矣谨先具折奏
　　闻伏乞
　　圣裁指示倘荷
　　俞允即将遵蓟等州县分派加引数目及再请余引五
　　万道之处具疏
　　题覆谨
　　奏
　　此等奉部饬议之件径行据情题覆可也何必又多一番烦凟
　　谕鄂礼知悉近闻天津窃盗甚多武弁禁捕不力今汝署理镇篆当严加训饬以靖此风亦并谕直督李卫矣务湏竭力整理毋使滋蔓以仰副朕旨
　　雍正十年十一月初七日长芦廵盐御史暂署天津总兵官印务【臣】鄂礼谨
　　奏为钦奉
　　上谕敬缴
　　硃批事雍正十年十月二十八日【臣】家人恭捧
　　硃批谕旨一道到【臣】伏查天津地方毎有报窃之家而
　　缉捕拏获者甚少诚如
　　圣谕天津盗窃甚多武弁禁捕不力今【臣】凛遵
　　训防随严饬将弁加意廵察并另选弁兵二十名在于城内城外轮班查访遇有形迹可疑之人即便根究确实拏送有司研讯处治务期窃盗屏絶以仰副
　　圣主除奸安良之至意为此缮折奏
　　闻敬缴
　　硃批谨
　　奏
　　好力行毋怠方期有效
　　同日又
　　奏为芦商感戴
　　皇恩情愿量力急公事窃【臣】据长芦运司彭家屏呈据阖纲商人王惠民金义查日昌和兴范宗文等二百三十二商公同呈称商等叠防
　　皇上髙厚隆恩抚恤僃至歴年以来商困日苏积欠渐补欢呼感激莫可名言惟有踊跃输将早完课项以图仰报然商等虽效犬马之力未伸蝼蚁之忱额徴引课原属本分应完而带征缓徴更防
　　恩施格外现今西陲兵饷需用繁多我
　　皇上俯念商艰不忍稍加课额俾得宽容优裕乐业办公兹商等情愿各量已力公捐银十万两于雍正癸丑年随同正课交纳听候部拨以充军需等情转详到【臣臣】查长芦众商感戴
　　圣恩公吁捐银十万两僃充军需情词恳切【臣】仰体皇上恤商之意复加奬谕察询实皆出于至诚用敢据
　　情缮折具
　　奏如防
　　圣鉴俯允所请【臣】即檄行运司将前项愿捐银两随同癸丑年引课一并收贮道库报明户部听拨解为此谨
　　奏
　　该商等愿捐情由应行具疏题请候朕斟酌有旨雍正十一年二月初二日长芦廵盐御史暂署天津总兵官印务【臣】鄂礼谨
　　奏为敬陈管见仰祈
　　圣鉴事窃查天津城守一营额设守兵四百四十六名竝无马粮【臣】揆设立之初意盖谓城守营所属只有城池仓库之责毋湏另为设马但天津与他处城守不同该营所辖尚有杨栁青北斜二汛俱系城外汛防距津城数十余里一切催漕护送防范游廵必资马匹庶无贻误况整饬营伍宜有劝惩之道俾士卒各知鼓励踊跃奋兴今该营俱系守兵即有人材壮健弓箭可观者亦格于成例并无上进之阶似不得不斟酌变通查天津镇标左右二营额设马兵共有二百五十一名请于每营抽马十匹共马二十匹归于城守营差操拔补如此少为转移则汛守廵防无误士卒上进有阶矣事关更易旧章【臣】谨冒昩陈
　　奏伏祈
　　圣主睿鉴敕部议覆施行再照镇标抽出马兵即以该营歩卒抵数只湏拨正粮饷不致贻误操防合并陈明谨
　　奏
　　该部议奏
　　雍正十一年三月初六日长芦廵盐御史暂署天津总兵官印务【臣】鄂礼谨
　　奏为恭报时雨大沛仰慰
　　圣懐事窃照天津地方自二月初二日降雪后一月以来未得雨泽亦觉稍旱农民望雨正殷【臣】前伏读
　　上谕仰见
　　圣主宵旰忧勤无刻不以民事为念益深戒惧共切省循今于本月初五日午未申三时先有微雨连绵巳能润物至夜三更以后乃得大雨自子时起达旦方霁差勘郊外入地三四寸不等干燥之土莫不均霑沟渠之中犹多积水四野欢呼万姓感庆且适当耕耤之日尤可卜丰稔之徴【臣】出郊行礼亲勘之下实深欣忭此皆我
　　皇上敬
　　天勤民至诚感孚之明验也理合缮折奏
　　闻谨
　　奏
　　春雨润土如膏最为难得览奏曷胜慰悦
　　雍正十一年四月初七日长芦廵盐御史暂署天津总兵官印务【臣】鄂礼谨
　　奏为奏明接交镇篆事窃【臣】荷防
　　圣恩暂署天津总兵印务前因盐政衙门例往山东秤
　　掣引盐业经
　　奏请将镇篆暂委镇标中军游击孙志雄护理随于三月十二日起程今【臣】东廵事竣于四月初六日回署据该中军缴送印务前来适新署镇【臣】宋爱于初七日抵津【臣】即将印务委员赍送接受另疏
　　题报外所有接交镇篆缘由理合缮折
　　奏明伏祈
　　睿鉴谨
　　奏
　　览奏知道了留心察访宋爱之居心为人具奏以闻因念伊父宋可进日前劳效所以用伊今宋可进深负朕恩宋爱一介少年竝无报效之处若非出格忠勤殚竭奉公岂便姑留要任
　　雍正十一年十月十一日长芦廵盐御史暂署天津总兵官印务【臣】鄂礼谨
　　奏为遵
　　防廵察营伍事雍正十一年八月十二日奉
　　上谕各省营伍必湏武职大员平时亲身查察庶可以除怠惰废弛之弊提督一官节制全省统辖之地甚逺难以亲身遍歴至于总兵分辖地方道里不甚辽濶廵察尚易周徧嗣后各镇臣有应行廵察之处着先期具折奏闻请旨候朕批示遵行不必拘定期限免各营预备供应致滋扰累倘有丝毫苛累所属弁兵者经朕察出定行从重议处钦此今【臣】荷防
　　圣恩署理天津总兵印务所有镇属将弁之贤否兵丁之勤惰以及汛防疎宻军装全缺尚未周知若不逐一清查办理恐有未协【臣】拟即日自备盘费减从轻装并严饬各营不许丝毫预备致滋扰累从天津起程由武清旧州采育至通州即进京仰觐
　　天顔敬聆
　　圣训再由拱极营涿州河间一带廵察回署其东路各营汛俟明春再往廵察至盐政总兵衙门事件除紧要者【臣】沿途办理外其常行文移照例暂委运司暨中军代拆代行闗务委分司代理均无贻误【臣】谨缮折具
　　奏伏祈
　　圣鉴批示遵行谨
　　奏
　　廵察乃职分内事所辖地方理应前往不必来京雍正十一年十一月十七日长芦廵盐御史暂署天津总兵官印务【臣】鄂礼谨
　　奏为奏明廵察营伍情形仰祈
