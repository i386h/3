<!-- { "loadSidebar": true } -->
　　隆恩何敢复言及此但公捐犒赏等费事不容已【臣】请于此内约存银二万两以支给藩臬两司各一万两道府州县官或六千四千至一千两通计共二十万两余一十四万两为起解添补及通省公费自此钱粮庶得尽行清楚而大小诸臣感被
　　圣恩自无不竭诚効力以仰报
　　高厚矣伏乞
　　圣慈埀鉴【臣】谨
　　奏
　　分划明晰俱属妥协即照所议具本题奏
　　雍正二年九月十二日山东廵抚【臣】陈世倌谨
　　奏为遵
　　旨奏明事窃【臣】前奉
　　圣谕命【臣】宻访邪教首恶一事【臣】查东省邪教有大成无为罗祖空子等名【臣】遣人辗转相托餽以财物假意投教然后得其住址姓名随即选差宻拏于鱼台县拏得李万禄于金乡县拏得张焕于单县拏得王天保三人又滋阳县监生郑琮瑞单县刘维翰曾任山西知县俱因康熙四十四年告发邪教经前抚【臣】赵世显审题结案维翰之父混名刘二逹确系邪教头目今已物故维翰因以邪教牵连革职据供并不行教而踪迹尚未尽絶容【臣】确审再行奏
　　闻总之此辈虽非大奸巨恶别有阴谋而左道惑民罪不得辞【臣】又访得江南邳州五圣堂地方迤西半里有吴滔天者系罗祖教其人物故已五十余年其妻亦故十有余年而至今不塟逺近传言金刚不壊伊夫妇忌日四方男妇多至其前焚香罗拜


　　皇上宻谕江苏抚臣严饬地方官查究至奉教男妇各


　　皇上浩荡之恩于无既矣【臣】谨
　　奏
　　览
　　同日又
　　奏为敬陈末议仰祈
　　圣鉴事窃惟左道惑民律有严禁但倡为邪教聚众烧香引诱乡愚律例既有明文地方自可查缉未有身为绅士实遵异端声援固结济恶害民如回教之甚者也查回教不敬天地不祀神只不奉正朔不依节序另立宗主自为嵗年各府中多有崇祠广宇名礼拜寺俗称回回堂由来已久莫能禁絶所可恶者党羽众盛到处横行打降逞凶包娼窝盗屠牛剥羊无所不为一旦事发则合党羣起不呼而集縁若辈教中既多同心协力而文武臣僚及衿监书役行铺中莫不皆有其人乡民侧目莫敢谁何【臣】愚以为仕宦各官旣受
　　朝廷之禄即不宜狥邪党之情衿监诸人己读孔孟之书即不宜遵异端之教他若身充胥役承值公门饭铺歇店招接往来亦不得紏党聚匪致生事端请嗣后出仕绅衿以及诸色人等槩令出教其甘心从教者不许混入仕籍应考充役开张店铺则不必驱逐而党孤势散庶不致固结难解其各处礼拜寺回回堂或悉令拆毁或改立书院或另祀明神似于地方实有禆益如果【臣】言可采伏乞
　　皇上特颁


　　奏
　　此种回教之理原一无可取但其来已久且彼教亦不为华夏之所崇尚率皆鄙薄之即彼教中之稍有知识者十居六七若似有出于不得已之情从无平人入其教门之理由此观之则彼之所谓教者亦不过止于此数非蔓延难量之事至彼之礼拜寺回回堂亦惟彼中敬奉而已何能惑众所以自前代至今数百年以来未闻有所作为甚至跳梁不逞也奏中之论皆太过矣朕令汝等严禁新竒幻骇人动众之事如僧道回回喇嘛等教其来已久有何害乎今无故欲一时改革禁除不但不能徒滋纷扰有是治理乎未知汝具何意见也
　　同日又
　　奏为钦奉
　　上谕事窃【臣】准部咨奉
　　谕旨将河南山东回空粮艘着交与催船官员于十月十五日前催过临清闗方好钦此【臣】即檄各该道营卫都司备弁等员接递严催并查明过闗船数去后兹据临清闗报称九月初三日以前回空漕船山东已过二百三十七只河南及各省已过一千


　　闻至漕船舵工水手奉
　　旨清查什军更换一事【臣】行令粮道等转饬各卫所开具各屯军姓名年貌籍贯具结报【臣】责令挑选分班轮流更换并令亲交领运官验明查收若有途中更换及脱逃等弊即令领运官申报以凭严提究处若卫所领运各官扶同揑报察出据实
　　题叅交部议处其作何安插毋致失所之处容【臣】防


　　闻【臣】谨
　　奏
　　知道了
　　雍正二年九月十七日山东廵抚【臣】陈世倌谨
　　奏为据实陈情恳
　　赐解任赴审事窃【臣】接阅邸抄见折奏黄叔琳案内有海宁陈氏之仆賖欠肉店价银与店家争殴黄叔琳不究陈仆之罪反责店家毙于杖下奉
　　旨着将军安泰佟吉图从公严察审明具奏【臣】远离家乡耳目不及检察深恐家人在外生事心窃疑虑近接家信始知黄叔琳杖毙之贺茂芳【臣】家人福夀从前曽与买酒角口系雍正元年四月内事时【臣】与【臣】弟世侃同扶父防正在临清守闸至七月到家后查旧事始知始末【臣】兄弟辈以事虽己往家仆生衅不敢任纵禀奉母命将福夀等责逐至


　　七十九嵗一生小心谨慎惟恐家人稍渉外事有干


　　保【臣】自接信后魂梦飞越即勉力办事而精神恍惚恐误职守【臣】防
　　皇上殊恩防擢自应竭蹷奉公何敢复及家门私事只縁母子情殷兼以家人滋事不胜惭惶伏乞


　　论既彰私情亦慰【臣】惟有奉母朝夕顶祝衔结
　　隆恩于无尽而已【臣】谨
　　奏
　　览奏尔大谬矣此事现在鞫讯是何原委尚未眀晰假若即系前案角口起衅审结自有定例不但家下仆人即亲生之子亦难保其必遵约束竟不滋事也尔身任封疆若为此等事遂至精神恍惚因私而废公噐量何其褊小黄叔琳自任浙抚以来大负朕恩种种不可枚举朕经严谕数次竟无一字奏覆封还朕谕可恶之极今非专为此一事而发也
　　雍正二年九月二十三日山东廵抚【臣】陈世倌谨
　　奏为恭谢
　　天恩事窃【臣】家人赍折回曲阜防
　　皇上赐【臣】哈密一圆【臣】恭设香案叩头谢
　　恩祗受讫【臣】因估计工程将竣于本月十三日自曲阜前赴南阳查勘湖堤又直抵台庄兼勘闸座【臣】见河工各员实皆尽力诚如
　　圣鉴查独山湖堤【臣】同须洲逐节亲阅签验因于运河西岸取土值粮艘回空南下一日之中掣拽浮桥


　　题今再加查勘现在拆修加帮容【臣】另疏题覆其运河之水五尺有余回空粮艘可以遄行惟彭口支河一处畧浅未免稍滞而现在并无停阻至前抚【臣】黄炳防同河臣所估应修闸堤岸共需银二十七万两有零【臣】以为宜酌其缓急陆续兴修今先将最坍陷者二闸今兖宁道一面备料一面核


　　议令【臣】防商【臣】愚以为兵可百年不用不可一日无备今海晏河清礮台诚为虚设而沿海防衞总宜严密议于紧要十九处所添兵廵哨以资保障其余量减数名拨防紧要礮台仍不必撤已将议稿咨覆镇臣合并奏明【臣】谨
　　奏
　　沿海防卫所见甚是全在尔等文武大吏斟酌合宜筹画尽善具题到日朕再为裁定耳
　　吴襄所题部覆一折留中矣
　　雍正二年十月初一日山东廵抚【臣】陈世倌谨
　　奏为报明事窃【臣】凛遵
　　圣谕催趱回空粮艘务于十月十五日以前全数催过临清【臣】分委各员逐节严催查自九月二十七日以前漕白两船已过徳州者共四千三百三十一只尚有未入东省船一千一百余只现在直隶静海县一带地方【臣】谨据实
　　奏明又九月二十九三十日俱皆得雨据兖州府附近州县报有二三寸四五寸不等现在天气连阴重云四布谅各处俱得沾被合并奏
　　闻【臣】谨
　　奏
　　据奏漕船已过十之七八当兹秋耕之后得值时雨沾润土膏于来年麦禾均为有益朕心深慰
　　同日又
　　奏为敬效愚诚仰祈
　　圣鉴事窃本年七月中海潮偶溢江浙沿海地方田禾
　　不无稍损致厪
　　宸衷即饬督抚诸臣发仓赈济复特宣
　　圣谕于河南山东二省各买米六万石运交江苏抚臣
　　平粜仰见我
　　皇上如天之仁已饥已溺之思时切


　　次逺者转运维艰若于一处采买恐价値一时昻贵【臣】分饬东兖二府所属沿河一带州县酌量多寡分买复遴委府佐随买随收陆续运交俟各员买运报到【臣】不时奏


　　皇上赈济万姓欢呼【臣】桑梓闗情接有【臣】母查氏家信
　　念【臣】阖家感沐
　　圣恩至隆极厚即捐糜顶踵无由仰报涓埃愿捐银四万两以备赈济现在家中措办令【臣】弟世侃具呈交送藩库令【臣】代
　　奏【臣】不揣冒昧谨缮折奏
　　闻伏祈
　　圣慈恩准施行【臣】谨
　　奏
　　此事俟浙抚具题到日再定尔等为地方绅宦遇此等事量力捐助公私兼济亦属通情顺理之举候朕另为斟酌
　　雍正二年十月初四日山东廵抚【臣】陈世倌谨
　　奏为恭承
　　圣训叩谢
　　天恩事窃【臣】因家仆沽酒起衅一事仰吁
　　圣慈容【臣】解任赴质防
　　皇上圣谕指示【臣】跪读之下且感且愧惶汗无地【臣】本
　　不敢以家门私事妄干
　　天听祗縁【臣】母查氏年届八旬一生小心畏愼今因家
　　人角口渉入
　　钦案年老胆怯惊忧无措【臣】闻信惶惑不觉一时恍惚
　　器量褊小实如
　　圣谕至【臣】职分所在一切应行事宜照常料理不敢以
　　私废公兹奉
　　恩谕感极涕零【臣】惟有竭蹷供职勉矢公尔忘私之义
　　而已【臣】谨望
　　阙叩谢
　　天恩【臣】谨
　　奏
　　此一案已据审明竟系尔家人之事黄叔琳如此负朕诚非人盐案一事更属可笑黄叔琳自贻伊戚固无足惜朕初登大寳断不能为伊屈法寛宥误用之咎朕实抱愧耳
　　同日又
　　奏为遵
　　旨回奏事窃【臣】因戴思讷殉父一事防知大义冒昧请
　　旌干渎
　　宸听罪不容逭防
　　皇上髙天厚地之恩不加严谴
　　命【臣】明白回奏跪读之下弥切悚惶谨将前后实情伏
　　地奏
　　闻縁思讷自防失母随父在京未尝一日暂离少年幸得科第举动不免矜傲其学问文章原无表表出众诚如
　　圣谕一无可取但伊闻讣后一切身家货利弃之度外伊父所有余赀尽寄伊兄分拨妻子在旁漠不一顾惟决意欲随父于地下自奉天回京即至吕祖祠吁祷期于梦中一见音容在寓或解佩刀或取腰系屡欲自裁时学【臣】吴襄方舘其家委曲开不止一次是其愚性不解闻讣便决并非于舟中欲奸仆妇与【臣】妹角口始有此举抵家两月防之甚宻絶不复言迨扁舟谢唁仅随三两小童乘其不备自经舟次【臣】以揆之于礼虽未合宜而一片苦情实为可惨伏思
　　圣朝加意节孝即不合例者亦得立祠因不揣愚昧妄为陈情若果有奸污不孝之事不独大失检点且罪在欺防更无可逭【臣】虽至愚亦断不敢出此祗因思讷身后家庭分产不均频年搆怨【臣】妹与甥【臣】父现留养在苏谗口腾谤情或有之但【臣】冒昧渎
　　奏罪实难辞伏乞
　　皇上敕部议处【臣】不胜惶恐待罪之至【臣】谨
　　奏
　　此举尔大误矣向后凡斯等事其以此常加警惕更勿蹈轻率冒昧之咎他人何可倚恃惟当勉励自修耳朕念尔祖父根基惜尔之才情故简防而委任之然施恩虽在于朕而能承受与否则在尔自为之天难谌命靡常获罪于天无所祷也慎之一字宜终身诵之毋间特谕
　　雍正二年十月十五日山东廵抚【臣】陈世倌谨
　　奏为钦奉
