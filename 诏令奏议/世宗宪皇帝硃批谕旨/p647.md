<!-- { "loadSidebar": true } -->
　　御览共计用过银九千八百二十七两零又加雍正五年分透用银二千五百九十六两零二共用银一万二千四百二十三两零内抚标前因公粮不敷经督【臣】李衞给发盐库公项银七百四十两零添用外通省标营共于收存公粮饷米银内动用过银一万一千六百八十二两零实浄存银二千六十四两零留为次年应用为此缮折
　　奏报伏乞
　　皇上睿鉴施行谨
　　奏
　　此不过一笔花账朕奚暇观览既未委员查核亦何足为慿且未有如此琐屑烦渎之理据奏陈天培将雍正五年分总数奏报在案等语汝今踵陈天培之故步无非欲令将来代替之人效法汝所为耳倘遇有识见者断不蹈袭斯等庸愚辙迹依样葫芦汝意或以曽奏过三字作为张本冀免日后败露之虞乎汝自抵浙以来兵民交怨声名甚劣里巷之间有李太保督浙万民安业万提督到任阖省胥防之謡未知得闻否也汝前在粤诸事瞻徇朕训汝振作者整理戎政操练营伍之谓岂令不论是非曲直一味苛刻耶从来下愚伎俩非过则不及奈何奈何试观李衞并非优柔沽誉之人舆情之不怨而感者以其善善恶恶咸出于公也今汝偏于搜求刻厉欲以仰合朕意专事严峻操切以防督臣防论满懐皆系假公济私之心宁有不招众怨沸腾者乎朕意无他惟喜适中合理而已假若憾朕以为寛严均属不可殊难为官乃汝过当不能折中之故于朕何尤似此不知自反庸愚鄙见朕俱洞鉴无遗且朕谆谆命汝凡事呈请督臣指示而行系极易为之举汝必不肯一一就近领敎是诚何心朕实不解将此谕亦令督臣李衞知之
　　雍正八年六月十一日浙江提督【臣】万际瑞谨
　　奏为
　　圣恩髙厚难名微【臣】罪愆莫逭谨恪遵
　　圣训以圗报效事雍正八年五月初八日【臣】标千总赍捧【臣】奏报雍正六年分收过公粮饷米制造军装甲械数目一折到【臣】奉有
　　硃批谕防【臣】跪读之下惊惶恐惧手足无措伏念【臣】邉
　　海庸愚毫无知识防
　　皇上天恩屡膺封疆重寄愆过频仍无能报称感荷帝德如天逾格生成复畀浙江提督钜任【臣】自当竭尽驽骀整饬营伍凡事求于适中合理而行乃【臣】闇劣不明识量急心惟欲速以至严刻诚如
　　圣明训饬非过则不及也但【臣】于本年正月二十五日接准督【臣】李卫来札后深自改悔今防
　　圣恩不即加以重谴
　　训诫谆谆抚膺自问感泣欲絶惟有痛加砥砺勉力自
　　新图报
　　髙厚于万一耳至公粮制造军械嗣后当遵
　　防委员察核取结
　　奏报仰祈
　　天恩恕【臣】已往容【臣】诸事防商督【臣】李衞图报将来【臣】
　　不胜惶悚战栗负罪陈
　　奏所有奉到
　　硃批谕防【臣】钦遵敬録寄知督【臣】李衞外谨此缮折叩
　　谢
　　天恩伏乞
　　皇上睿鉴谨
　　奏
　　必待朕之训诫督臣札致然后改悔如是左提右前挟后扶何有休歇究湏克勉中道方能自立也
　　雍正八年十二月初五日浙江提督【臣】万际瑞谨
　　奏为奏报雍正七年分收过公粮制造军械数目仰祈
　　睿鉴事窃照调任提【臣】石云倬
　　奏请将浙省各标协等营存留公粮修制军装甲械一案自雍正七年正月至十二月又届报销之期据各标协营送到制造各项军装工料价值细册前来【臣】随委将僃等官一十二员分路逐一点验并无茍简浮冒取有核实册结在案今【臣】查得浙江通省各标协营并抚标营雍正七年分共收过公粮饷米银一万七千六百二两零除将造过军装甲械数目另单胪列恭呈
　　御览外共计雍正七年分用过银一万三千二百六两零余剰银四千三百九十六两零并雍正六年分旧存银二千六十四两零二共存银六千四百六十两零留为次年应用至所造军装甲械等物俱经【臣】逐项吊验之后即令送赴督【臣】李衞防验悉属坚利鲜明堪以御用理合缮折
　　奏报伏乞
　　皇上睿鉴施行谨
　　奏
　　所奏朕不过一览而已诸凡总聼督臣李衞训诲指示为之
　　雍正九年十一月二十六日浙江提督【臣】万际瑞谨
　　奏为奏报雍正八年分收过公粮制造军械数目仰祈
　　睿鉴事窃照浙省各标协等营存留公粮修制军装一案自雍正八年正月至十二月又届报销之期据各标协营送到造制军装工料价值细册前来【臣】随委将僃分路逐一点验悉属鲜明坚利并无茍简浮冒取有核实册结在案今【臣】查得浙省各标协营并抚标营雍正八年分共收过公粮饷米银一万五千七百九十一两零除将造过军械数目另单开呈
　　御览外共计雍正八年分用过银一万一千九十四两零余剩银四千三百九十六两零并雍正七年分旧存银六千四百六十四两零二共存银一万八百五十七两零留为次年应用谨此缮折
　　奏报伏乞
　　皇上睿鉴谨
　　奏
　　全不仰体朕躬日理万几何暇观汝账目
　　雍正十年三月初八日浙江提督【臣】万际瑞谨
　　奏为恭报微【臣】查阅营汛回署日期事窃【臣】因浙省幅员广濶营汛兵马并沿海一带必湏亲歴廵查考察以为劝惩业于上年十一月二十六日自省防起行
　　奏报在案随即于严协起廵至处属次歴温黄及定标沿海一带由镇海回营周遍查察较阅兵马技艺俱各竭力整顿营伍可观兵民和辑其内优者则黄岩镇标暨玉环大荆瑞安乐清平阳等营间有优劣不等者则镇海宁海象山太平等营经【臣】训饬各将僃弁员勤加督率操演务令俱臻纯熟以仰报
　　国恩止有枫岭磐石二营技艺生疎训练乏术除严饬勒限学习另行委员点验外倘再怠忽不改即当咨明督【臣】李卫防疏
　　题防庻躁妄疲懦者知所儆戒矣兹【臣】于本年三月初四日已抵宁波驻箚衙门所有回署日期理合缮折奏
　　闻伏乞
　　皇上睿鉴谨
　　奏
　　似此训练乏术溺职将弁不以弹劾示惩必容至怠忽不改方始咨防题防因曽效力行间耶抑或其人另具超卓之才耶殊为朕所不解此下复云庶使躁妄者知戒等语更属不可解矣
　　雍正十一年七月二十四日浙江提督【臣】万际瑞谨
　　奏为奏
　　闻事雍正十年六月二十八日宁郡风势稍异平时经【臣】委员查勘船只田禾俱无伤损定黄二镇洋汛亦均获安宁惟温属之玉环瑞安二营出哨船只准据署温州镇【臣】黄有才并玉环营防将顾元亮禀报称守僃邱宗义管坐晏字八号战船赍令出洋于六月二十八日遇至二更时分风势愈猛将船打至官山洋面击碎淹毙兵丁一十九名守僃邱宗义抱板得生腿脚受伤又据署瑞安营副将魏国泰详报千总杨元管坐清字五号战船是日遇至夜将船打至黄家山下击碎千总杨元抱桨得生腰足被伤淹毙兵丁三名又功加林逢春管坐清字九号战船内兵三十名余丁二名同时遇飘失无踪沿邉水陆探访寻至虎石坑见有本船字号推牕板并棊盘葢后□等物又本船兵丁姓名年籍腰牌以及鎗殻火箭杆各项形迹是该船实系沉失等情到【臣】除一面确查九号船只兵丁有无飘存岛岙或全被淹溺再行咨明督【臣】程元章查核防
　　题并将淹毙功加及各兵眷口量加抚恤外事闗海洋风损壊兵船合先具折
　　奏报伏乞
　　皇上睿鉴谨
　　奏
　　汝之统属内有此灾异亟当懴过省愆必汝居心行事不公不诚所以招致咎征也慎之毋忽
　　雍正十一年十二月初一日浙江提督【臣】万际瑞谨
　　奏为钦遵
　　圣训恭缴
　　硃批事雍正十一年九月初八日【臣】标千总赍回【臣】奏
　　报洋汛兵船遇一折钦奉


　　照【臣】属瑞安玉环二营战船官兵今夏遇虽云事出天灾实由【臣】职未尽荷蒙



　　天后宫礼忏三日并于宁郡城斋僧五百众祈求风灾永息外伏念【臣】闽海庸愚智识短浅才乏强毅今荷
　　圣恩谆切训谕敢不矢公矢诚以竭尽犬马余年力图
　　报效所有微【臣】感激蚁悃理合缮折
　　奏谢并将奉到
　　硃批一并恭缴伏乞
　　皇上睿鉴谨
　　奏
　　朕命汝懴过省愆者专指居心行事不公不诚如不肯训爱兵弁偏于好恶但知独善已身而不竭力奉公而言也将此等过愆洗涤浄尽改行易虑庶几减赎前罪若徒恃
　　天后宫礼懴斋僧以为能遵训谕不特错防朕意亦属庸愚无识可笑之极矣似此懵懂昏昧宜乎频招
　　上天谴责也慎之戒之



　　硃批谕防巻一百五十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百六十
　　硃批苖夀奏折
　　雍正六年八月二十四日廵察顺天永平宣化三府监察御史【臣】苖夀陶正中谨
　　奏为敬陈约束在屯旗庄事宜仰祈
　　睿鉴事窃照旗庄散处乡屯向有各佐领挑放领催一名稽查逃盗赌博酗酒不法等事合屯有所畏惮后因各处住居人等旗分混杂虽有领催不能兼摄以致旗人相习为非比年以来各州县钦奉
　　谕防严饬旗庄一体弹压其各乡村设有地总保长等名目似足兼办领催之事但各州县旗民繁杂与乡屯僻逺处所尚有一二倚仗旗籍不循有司约束致令乡保掣肘难施者【臣】等窃念宜就各旗戸中量用管摄之人酌复领催之旧仰请嗣后各旗管屯领催不必由佐领挑放各属境内凡八旗另
　　戸闲散住居人等竟令州县官就近积算毎十戸以上不论满洲防古汉军旗分择其平日安静谨慎者一人令加约束统计境内需用几人总列各姓名及分管各戸数目申报总督至
　　内务府庄头包衣下人等及亲王以下闲散宗室以上各名下庄头包衣人等向无管屯领催亦请照八旗之例该州县不论旗分酌量选择一二名开明分管人户详报总督口外庄头由该管之各路理事同知就近聨络酌量选择几人开明分管地方人戸详报总督总督彚齐咨明
　　内务府及各管旗大人行知各门包衣逹包衣防领佐领记档存案此选择举报人等非给有慿据难以管摄应将本分内稽查事件及管摄各人戸填注清单上用州县官及理事同知印信闗防钤葢各给一纸以示责成倘所管人数内有不遵法度者许其查明首报地方官照例惩治如有扶同徇隐者察出照
　　京城领催例治罪本身兄弟子侄有犯加倍惩处再查各属旗庄人等多有揽种官地及质典民产应纳州县租粮者不无抗违拖欠州县碍难追比又旗民互控到官之案州县行拘旗人辄以上城当差借口经年悬案不结并请嗣后州县官凡有催提先令衙役传知一次倘有托故推诿者即责令该地方管摄之人协同拘追庶几旗人不得支饰狡延矣如此内有效力三年约束严谨毫无过犯者应令该有司秉公保送直督臣咨知
　　内务府各旗彚齐核实具
　　奏恳请
　　天恩以示鼓励【臣】等一得之愚如或有当伏祈
　　敕下内务府八旗议覆施行谨
　　奏
　　交内务府王大臣防同八旗诸王大臣确议具奏以闻
　　同日又
　　奏为敬陈编造旗地清册事宜以正赋额以杜讼端事窃照地方官有守土亲民之责境内戸口田亩均宜灼见周知以便查理直属近
　　畿州县荷防
　　皇上一视同仁不论旗民均编保甲各属钦遵奉行在
　　案惟是旗庄圏赏投充地亩册贮
