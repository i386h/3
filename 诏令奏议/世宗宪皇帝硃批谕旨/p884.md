<!-- { "loadSidebar": true } -->
　　闻事窃照浙属台州一府地当滨海田少山多上年偶被虫伤收成歉薄米粮减少今春夏之交正直鱼汛鱼船云集皆就台买食本地仓谷减价发粜恐有不敷而江楚采买之米又虑转运维艰【臣】再四思维查接壤之闽省地方上年收成丰稔米价尚平若委员幷招啇赴闽购买由海运回以资接济犹易爲力随咨啇闽省去后旋准福建督抚臣咨称闽省所产之米只敷本地民食且啇人贩运未免稽迟酌议于厦门存贮台谷内动拨二万石就闽委员运台交明地方官发粜如有不敷再委员赴闽拨运等因【臣】即一面移覆闽省拨运一面飞檄台州府遵照俟闽谷运到速即盘收酌派各县领回粜卖今前项谷石现在陆续运至但计到台之日各属二麦已经收获十分丰稔民食有资倘不须平粜【臣】即饬令分拨各县存贮以实储僃将各县上年及今春平粜未曾买补谷价解闽还项倘或价脚稍有不敷【臣】当酌量于公项内拨给以符闽省原价所有动拨邻省仓谷酌款归补缘由理合缮折
　　奏明伏乞
　　皇上睿鉴谨
　　奏
　　因时制宜如此料理是
　　浙江总督【臣】程元章谨
　　奏爲恭报雨水情形事窃查浙省各属今岁春花俱十分收成四五两月雨水亦甚调匀早晚二禾皆获及时插种惟自六月以后雨泽愆期髙田未免干燥【臣】先于省城寺观及续往嘉兴掣盐随处俱建坛祈祷倂饬凡缺雨地方一体举行务求甘霖大沛以保有秋兹于六月二十日以后陆续据各属申报先后得雨日期及巳未霑足各等由前来【臣】查杭州嘉兴湖州三府属据报屡次得雨分寸约略相同虽未十分霑足禾苖尚皆畅茂宁波府属据报鄞县奉化象山等县得雨霑足其余早稻渐次收割晚禾亦甚秀发绍兴府属山隂防稽萧山余姚诸暨上虞等县相继俱报得雨虽未十分霑足要皆可望有秋早稻俱已成熟晚禾亦皆青茂台州金华二府属报雨水霑足者多早稻皆已收成惟兰谿县据报缺雨禾苖尚无妨碍衢州府属西安龙游常山开化等县俱报得雨霑足早稻成熟者多惟江山县有无得雨尚未报到严州府属遂安县得雨霑足余县尚在缺雨惟寿昌县现在虫孽萌动巳饬作速设法扑除不致爲患温州处州二府属俱报得雨早稻收割将完晚禾亦甚畅茂至通省尚在雨水未足之处【臣】饬令虔诚祈祷务求甘霖普遍俟续报得雨齐全另同早稻收成分数恭折
　　奏明外所有现在雨水情形谨缮折奏
　　闻谨
　　奏
　　览雨水不足情形朕深爲厪念汝自督浙以来屡着种种灾异莅政临民必有不合
　　天心处亟当返躬内省勉图迁改
　　上苍断无枉施之理若仍执迷不悟自以爲是驯致大不是矣
　　浙江总督【臣】程元章谨
　　奏爲据情代奏仰祈
　　睿鉴事窃照外任旗员子弟年十八岁以上者奉旨悉令归旗至伊等子弟中有可以助其父兄办理事务者准奏闻请旨而道府等官不能自逹者督抚代奏等因钦此【臣】接准部咨随即通行各属钦遵在案兹据粮储道朱伦瀚呈称切伦瀚系正红旗汉军有亲子候选州同朱孝先现年三十四歳例应归旗但伦瀚管理通省漕运事务繁多须得亲子代爲照料庶免贻误实有不能相离等情又据杭州府知府秦炌呈称切炌系镶黄旗汉军出守杭郡缘省城地处繁剧兼查海塘工程必得亲信子弟相爲照料所有亲弟秦焯请留任所协助办理以免跋前防后等情各循例呈请代
　　奏前来【臣】查粮道杭府均属紧要事务殷繁助理需人仰恳
　　圣慈俯准朱伦瀚之子朱孝先秦炌之弟秦焯各留伊等父兄任所协助办理俾收臂指之力则感戴
　　天恩于靡涯矣理合恭折代
　　奏伏乞
　　睿鉴批示遵行谨
　　奏
　　朱孝先秦焯准留伊等父兄之任咨明各该旗知之
　　浙江总督【臣】程元章谨
　　奏爲奏
　　闻事窃查温州镇标瑞安水师营派拨弁兵驾船出洋巡哨至六月二十八日早潮忽遇风浪涌一时躱避不及候至晚潮仍不能进港只得在洋抛泊不期本夜风势更猛千总杨元坐驾五号战船椗防俱断冲礁击碎淹毙兵丁三名功加林逢春坐驾九号战船椗断漂流不知去处又玉环守僃邱宗义坐驾八号战船防哨到洋遇风是夜一同抛泊亦被风击碎淹毙兵丁十余名据署温鎭黄有才瑞安副将魏国泰玉环营叅将顾元亮各禀报前来【臣】即飞檄饬行查明被淹兵丁确数加意抚恤及九号人船下落并沉失礮械杠椇等项仍饬作速设法捞获容俟查明另行
　　题报外所有战船遭风兵丁被淹情由【臣】谨缮折奏
　　闻谨
　　奏
　　此皆六七年来未闻之事朕实代汝畏之
　　浙江总督【臣】程元章谨
　　奏爲奏请折留漕米以裕民食事窃查杭嘉湖三府属地方地窄人稠民间多以育蚕爲业田地大半植桑歳产米谷除办漕外即丰收之年尚不敷民食向借外江啇贩接济上年偶被虫水歉收民情拮据荷防
　　圣恩将歉收田亩应完漕米分年带征发帑赈恤小民赖以得所近今江广等省米价亦昻啇贩稀少是以杭嘉湖三府米价至今尚未平减且今岁夏秋之交雨泽未匀杭属之新城湖属之归安乌程等县高阜山田间有被旱之处续虽得雨但节序巳逾似难望其结实【臣】业将情形具疏
　　题报并饬委员确勘在案其是否成灾尚须勘明方定而收成终不免歉薄明春青黄不接之际诚恐米价更昂现在安程二邑应完漕粮即此细碎之米亦难上纳事关
　　天庾民食【臣】身任地方不敢不预爲筹画伏查省城永济仓存贮米谷除从前运往江北山东散赈尚未议补其余又拨给乍浦满营水师兵粮及凑放海塘夫役工食所存无几盐义仓谷石除凑拨江北山东协赈及上年赈济松江各场被水灶户并发场员易买灶盐已无存贮各属存仓谷石上年平粜未补以及本年平粜爲数既多恐一时骤难补足近准部咨御史翁藻条奏每年于秋成前视年歳之丰歉酌动库银往江广等省产米之地买米运贮平粜诚爲先事绸缪之计【臣】巳饬布政司酌动银两委员采买但江广各省现在米价亦昻加之水脚等费成本既贵将来平粜不能多减价値恐属无益【臣】再四思维细加体察杭嘉二府属晚稻尚获丰收仰恳
　　圣恩俯准各截留本色漕米五万石以僃来春酌拨粜济民食湖属之安程二县既属歉收本年应完漕米一十八万余石并应带征雍正十年漕米七千六百余石应请一并改折征收解部以纾民力则三府羣黎均沐
　　皇仁于无既矣如防
　　圣恩俞允其折收米价可否照雍正九年
　　恩旨嘉兴所属漕粮每石折征银一两抑或照雍正五年部定每石折征一两二钱之例出自
　　皇上天恩【臣】未敢擅便谨具折陈
　　奏伏候
　　谕旨钦遵谨
　　奏
　　有旨谕部矣
　　浙江总督【臣】程元章谨
　　奏爲奏
　　闻事窃照前任湖协副将范宗尧经直隶督【臣】李衞以
　　骄纵狂悖抗违怠玩防
　　奏奉
　　旨革职令往北路军营效力钦此【臣】接准部咨随照例委员摘印着令来省将所防各款一一示知给咨令其作速赴京在案【臣】查范宗尧自恃清操贫而有傲骨凡
　　钦差往来从不出境逺迎谒见上司礼数间有不周【臣】
　　前任藩司即知其爲人上年【臣】奉
　　命总督浙江宗尧因调考来省【臣】以其平素性傲面加训饬彼亦俯首愧服竝非不可教之人查湖协每年向有盐啇餽送规礼银四百余两宗尧到任数年以来澹泊自甘即将此项留存营中以爲周恤兵丁之用竝未丝毫入已其于营伍事务亦肯留心整顿缷事后止仆从三四人囊无长物同城之府县共助银一百两甫得起身临行时各兵情深爱戴结防相送【臣】面询湖州府知府唐绍祖委丈湖所田亩之候补通判傅柟异口同声言之确凿【臣】按督【臣】李卫所防各款皆系从前旧事【臣】未能尽知但据其操守办事爱恤兵丁非无一长可录之处【臣】既有所知不敢不据实奏
　　闻伏乞
　　皇上睿鉴谨
　　奏
　　范宗尧系朕深知之人其操守更所稔悉原素有身家非贫宦也据奏行李萧条之状殊属瞽论
　　浙江总督【臣】程元章谨
　　奏爲微【臣】恋
　　主情殷恭请
　　陛见以伸愚悃事窃【臣】谫陋凡材仰沐
　　皇上特逹知遇之恩由翰林院编修
　　特简福建学政数年之间不次超擢洊陞安庆巡抚受恩深重方惭涓埃未报乃于上年七月复奉
　　恩命畀以浙江总督重寄伏念浙省幅员辽濶事务纷繁以一人而兼督抚盐三任诘戎讲武簿书期防缉私疏引黾勉莫逮兼之海塘关系甚钜尤须加意办理【臣】虽殚竭心力不敢稍懈而才短识浅弥深覆餗之惧【臣】到任后缘上年浙属偶被虫伤收成歉薄亟须整理抚绥今春又蒙
　　皇上轸念海疆
　　特命内大臣海望等赴浙防同查勘海塘动帑兴修是
　　以未敢冒昩陈
　　奏今旧塘附土培筑高濶催趱巳竣而土僃塘工程约在秋杪亦可报完且今歳春花蚕丝俱获丰收六月以来正在望雨之候各属又陆续报获甘霖者多地方颇觉宁谧一切政务亦稍就绪正臣子瞻仰
　　天顔之日跪恳
　　圣慈俯准将浙江督抚盐三任事务
　　命员暂署容【臣】保防海塘八月大汛后谨于九月中束
　　装赴京恭请
　　圣安跪聆
　　睿谟指示训诲俾【臣】得敬谨遵循矢竭驽骀力图报效
　　庶紧要封疆不致办理错误则顶戴
　　皇恩于生生世世矣谨
　　奏
　　陛见之请且可不必既云才识短浅幅员辽濶综理纷繁又云一切政务已稍就绪何期年之间奏效如是之速耶果能殚竭心力整理地方俾有起色胜如仆仆往返多矣勉爲之
　　浙江总督【臣】程元章谨
　　奏爲奏
　　闻事窃查浙江海关自归巡抚衙门带管以来因距省稍逺向委道府防理而沿海各口即系管关之员派拨书役家人巡查照则监收除正税外各口所得饭钱俱作三股均分在口书役及管关家人各得一股余剩一股呈送【臣】衙门以爲家人衣服之费每年约计收银二千五六百两不等歴任相沿已非一日伏思【臣】荷
　　圣恩畀以封疆重寄又防
　　赏给养亷以资用度设有不敷自当据实
　　奏请断不敢因循旧例辄于关税之内丝毫有所染指惟查此项银两原系啇人量给书役饭费出于情愿若一旦革除则在口书役家人饭食无资势必另立名色于中巧取不无病啇如竟发还该关又徒爲胥役人等中饱于事无益所以【臣】到浙后查有前署抚【臣】王国栋交存饭费银八百两当即分发海盐平湖诸暨三县爲凑给赈济之资【臣】任内又陆续解到二千三百两俱饬发【臣】标中军收贮以爲拯恤地方偏灾及紧要事务差委员弁盘费赏给救火出力兵丁等项之用并饬造册报【臣】衙门核查僃案庶事不纷更而于公务有裨所有【臣】酌留海关饭费存充公用缘由理合缮折
　　奏明伏乞
　　皇上睿鉴谨
　　奏
　　海关饭费固属应留但斯琐屑之举只可随宜办理不必谆谆留意葢天下事未有务近小而不遗逺大之理
　　浙江总督【臣】程元章大理寺卿【臣】汪漋原任内阁学士兼礼部侍郎【臣】张坦麟谨
　　奏爲奏
　　闻事窃惟海塘关系重大荷防
　　皇上睿虑周详
