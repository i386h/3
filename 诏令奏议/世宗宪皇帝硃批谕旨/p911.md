<!-- { "loadSidebar": true } -->
　　皇上硃批魏廷珍非无才也不肯致身为国耳将汝奏并朕批谕于旋任时令伊知之钦此今【臣】恭请
　　陛见折内复防
　　硃批汝且不必来京俟地方大员得人时方可魏廷珍朕实信伊不及到此任后观其如何奉职莅事始验其居心之处耳钦此【臣】数月以来细观抚臣之为人行事性情偏执又复多疑一切案件往往琐屑驳查迟久不结以致公务丛脞且地方事宜稍渉关系于己者竝不担当如山东等省饥民至楚时【臣】正在湖南是以司道禀知抚臣作何赈恤抚臣只云任他去罢不置一策迨【臣】回至岳州闻知其事即于舟次飞行布政司速加赈济今又防
　　皇上恩谕留养并给资送回原籍幸获安全抚臣之居心处事大率类此【臣】相晤时亦尝规劝仍复漠然【臣】谨据实奏
　　闻谨
　　奏
　　汝既与共事一方再加推诚劝勉看
　　同日又
　　奏为奏请试用武员事窃照楚省先防
　　皇上敕发试用武职人员今陆续巳经委用
　　题补现无试之人目今正需调遣仰恳
　　皇上拣发游守各十员交【臣】委试以资臂指之用于地
　　方营伍实有裨益伏祈
　　睿鉴谨
　　奏
　　另旨谕部
　　雍正九年三月二十一日湖广总督【臣】迈柱谨
　　奏为请
　　旨事窃照前署督【臣】傅敏条奏禁止汉民与苖人结亲已经部覆准行在案原因汉土攸分恐其姻亲往来勾引生事亦防微杜渐之意今永顺桑值保靖三土司地方已防
　　皇恩改土设流一府四县布置周僃即与中土无异自当听其与兵民彼此结姻俾苖女嫁入民家可以习知事亲敬长相夫治家之道民女嫁入苖家可以化导伯叔妯娌薰陶敦睦之风不便仍以蛮苖外之【臣】不揣愚昧以为土苖地方未经归流者仍遵例禁止外所有永顺一府四县请弛结姻之禁似于新辟苖疆有益是否可采伏乞
　　皇上训示遵行谨
　　奏
　　具疏题请遵旨施行
　　同日又
　　奏窃照六里顽苖于康熙四十九年抚之后名为归顺而实梗化如故当时造册报部应输杂粮干州同知经征一百二十一石零凤凰营通判经征七十三石零系该管百户收纳然歴年以来半属空虚率以百户之口粮抵算或官自捐赔不尽出之苖户今六里新经招抚安设营汛之始虽据辰永靖道王柔以征粮恐滋惊扰代捐七十二石似非体制【臣】思我
　　皇上至仁育物在在加恩岂惜此一百九十余石之苖
　　粮况永顺改流之后己防
　　特恩蠲恤土民欢呼盈野则六里新抚之苖似应仰恳圣慈一视同仁
　　特颁谕旨免征三年以示
　　殊恩【臣】愚昧上陈伏祈
　　睿鉴谨
　　奏
　　所奏是另有谕旨由部颁发
　　同日又
　　奏窃惟洞庭为域内第一大湖风浪叵测出其途者莫不恐惧咸有戒心今防
　　皇上圣明远照
　　特发帑金二十万两于湖中舵杆洲建立石台俾往来舟楫得有避风湾泊之所保全生命此乃开辟以来亿万年未有之举自我
　　皇上创之由今而后千万年不朽之功皆我
　　皇上成之【臣】仰承
　　德意亲往相度又行据委理工程道员许登瀛逐一估
　　计现在造册绘图覆核具
　　题至石台之上【臣】又添估于东西两面各建庙宇一所召僧住持又葢营房二所拨兵居住守护并立髙竿二枝日则张旗夜则悬灯使行舟远望得有指归又于南北两面拟造店房数十间使贸易者居之出卖米薪以资过往啇民食物合计所费据册约费二十一万余两【臣】饬管工官督率稽查尚可节省以
　　皇上恩发银二十万两似已敷足除一面分委官员采买木石灰铁等项豫僃整齐俟秋间水落择日兴工外所有微【臣】办理缘由理合
　　奏明并绘建筑石台图式恭呈
　　御览谨
　　奏
　　览奏并图已悉万寿宫无庸建造止立一碑亭可也余照议行
　　雍正九年四月初一日湖广总督【臣】迈柱谨
　　奏窃照原永顺土司彭肇槐之弟彭肇模等竝家口应令回江西原籍【臣】咨两江督臣饬催肇槐即速遣人迎接并行湖南布政司查催去后因肇模等以变卖房产为词托故延挨今据布政使杨永斌详明估价八百八十二两七钱于公项内垫给肇模等俟召买有人收价还库【臣】并于公项内给赏盘费银一百两缮给咨牌委官将彭肇模彭肇楷彭肇极并妻室子女仆婢及肇模等生母麦氏鲁氏向氏等护送前往江西抚臣转行安插去讫止有肇槐之母樊氏据称年老不能起程又经咨催两江督臣勒令肇槐作速遣人迎养外所有彭肇模等家口起押回籍缘由伏祈
　　睿鉴谨
　　奏
　　起押回籍固是但不可加以严廹宜再三训饬属员恐奉行不善将朕从前之恩施暨肇槐归向之忠诚俱付之流水矣
　　同日又
　　奏窃照楚省南北民风刁悍动辄聚众抗官今据安陆府钟祥县详报该县武生董建勲连年抗粮通详褫革覊禁突有利河罗小两乡奸民约防抗粮如有私完拆屋罚钱纠众于三月十六日聚于何家集声言至城围署当即拏获桞廷柱并听约同行之胡国士等十名据桞廷柱供报张东周龙定一徐云臣桞宗尧为首系董建勲唆拨抗官等情【臣】即批司转饬严拏未获各犯究拟去后随据报已将张东周等拏获其廹胁之人俱即散去【臣】现行布按二司提犯审拟外理合将刁民胁众抗粮巳经拏获首犯情由缮折奏
　　闻谨
　　奏
　　此等刁恶风习自当一一执法惩究尤贵平日不时访察化导于早也
　　同日又
　　奏窃【臣】准户部咨内开钦奉
　　上谕命湖广督抚运米十万石从水运送至啇州此项米石应动何处存贮或于米贱之处采买或从荆州等处运至襄阳或竟从襄阳采办或于南阳府淅川相近之处采买粟米令迈柱田文镜魏廷珍会同妥协定议等因到【臣臣】查湖北各府州县分贮在仓有从前截留漕米易谷及襄漕米并动帑采买谷石可以碾米拨运十万石之数【臣】一面檄行司道酌派数目星速碾米仍飞咨河东督【臣】田文镜询问南阳淅川有无粟米可以采买价值若干俟其覆到公同定议外【臣】思河南现需赈济一经采买必致腾贵恐有不便于豫省今楚省既可足僃十万石之米似可不必另买豫省粟米致费钱粮今现饬各属碾米陆续运赴襄阳并僃船只伺候载运至豫但楚米一至淅川即须盘剥一至啇州即须上仓恐豫省船只未能猝办啇州仓厫未能速竣时当溪河水涨楚米到彼不便久停疎误【臣】一面飞咨豫陜两省如已齐僃即星速知防以便楚米自襄起程庶无停船守候之虑俟咨覆到楚【臣】即亲至襄阳调度分派官员押运前行所有现在办理情由合先具
　　奏伏祈
　　睿鉴谨
　　奏
　　如此甚好另有谕旨
　　雍正九年五月十二日湖广总督【臣】迈柱谨
　　奏为请
　　旨事窃照楚省各标协营考防千把总向系先送提督考验转送总督覆考抜补微弁往返洞庭大湖不无艰难险阻防
　　皇上轸恤鸿恩于雍正六年
　　特颁谕旨凡湖南营分由提督考拔不必又送总督湖北营分径送总督考拔不必复由提督俾微弁得免涉湖之苦莫不感激
　　圣主曲体之恩惟是岳州城守水师二营虽隶湖南而地方实在湖北与武昌接壤今考拔千把总呈送提督衙门仍应渡湖而至常徳不若武昌之近便可否仰邀
　　皇上一视同仁将此二营改归总督考补则
　　圣恩得以均霑【臣】谨奏请
　　训示如防
　　俞允以便另疏具
　　题谨
　　奏
　　具疏奏请可也
　　雍正九年六月二十九日湖广总督【臣】迈柱谨
　　奏为楚员仍请留楚补用以僃任使事窃【臣】查有原任江夏县知县邹允焕任楚有年居官勤慎因丁忧服阕现应赴部选又原任黄冈县知县张光裕年力富强才复干练先因社谷一案被防去任嗣经审明开复继因丁艰现在服满例应赴部另补【臣】思此二员者习知楚地民情与其用之于别省莫若仰恳
　　圣慈准留楚省容【臣】遇有人地相宜之缺
　　题请补授似有裨益为此缮折
　　奏请伏祈
　　睿鉴谨
　　奏
　　邹允焕张光裕二员准照该督所请留楚补用该部知道
　　雍正九年七月十八日湖广总督【臣】迈柱谨
　　奏为恭报楚省早稻丰收分数米粮价值仰慰
　　睿懐事窃照楚省南北今歳早禾茂盛雨水匀调经【臣】
　　先已
　　奏明兹催据湖北布政使徐本湖南布政使张璨将各属丰收分数查报前来【臣】查楚省本年雨水充足江湖之水又不甚大是以髙低田亩早稻俱有收成合计十九八七分不等而十分九分者为多即沔阳一州素称水患者查勘亦有九分将来米价渐可日减惟长沙数处于五六月间价忽骤昂随动积谷平粜并有新谷登场亦即平减所有各属早稻收成分数【臣】谨另折开呈
　　御览谨
　　奏
　　全楚早稻収成以手加额览焉
　　同日又
　　奏为奏
　　闻事窃查有原任翰林汪应铨者系江南鼎甲前曾经过武昌【臣】未知其人亦未识其面今闻彼在湖南停滞据衡永郴道许登瀛云系是伊表兄现留湖南修志【臣】细访汪应铨乃
　　圣祖仁皇帝斥革回籍之人理宜闭戸省愆不应遨游外省【臣】虽未悉应铨从前有何过犯但今现留楚南理合奏
　　闻伏祈
　　睿鉴谨
　　奏
　　汪应铨乃系元年斥革者非有大干功令之处湖南修志亦属无妨
　　雍正九年八月十七日湖广总督【臣】迈柱登州镇总兵【臣】岳含奇谨
　　奏为奏
　　闻事窃照楚省豫僃兵丁二千名赴陜一案【臣】先已钦
　　遵整僃候文起程间续防
　　皇上特令登州总兵岳含竒京营防将邵铨同【臣】挑选藤牌五百名或一千名充入前挑马兵二千名之数今【臣】等防同于前挑马兵之内再加挑选出一千名又于湖北各鎭标营挑派藤牌兵丁一千名共合二千名之数至藤牌一千名之内多有兼善鸟鎗者据岳含竒文称楚省鸟鎗操练精熟抑且制造坚利以此调赴军营必得实用请选鸟鎗五百名充入藤牌数内等语现将【臣】捐制鸟鎗五百杆给与藤牌兵丁之兼习鸟鎗者使之兼施互用一兵可得两兵之益至派拨将弁遵照先奉
　　谕旨派出【臣】标中军副将徐啓新远安营游击温朝宰又【臣】原派兴国营防将髙得伏彝陵鎭标游击姜煓曾并千总八员把总十六员外所有各官兵
　　恩赏及帮给银两除先经给过僃办军装外俟起程之
　　日遵
　　旨从优给领以溥
　　皇恩其马步兵丁骑驮马匹并应支俸饷各项均行司道豫为料理毋误军行【臣】等谨将挑选兵马已经齐僃缘由先行具折奏
　　闻候
　　旨起程谨
　　奏
　　据奏楚省豫僃兵丁巳料理整齐甚好知道了
　　雍正九年九月初八日湖广总督【臣】迈柱谨
　　奏为恭报楚省中晚二禾丰收分数米粮价値仰慰
　　睿懐事窃照楚省南北二麦及早稻丰熟情由经【臣】节
　　次
　　奏报今中晚二禾又已收获登场【臣】行据湖北布政使徐本湖南布政使张璨各报丰收分数前来【臣】复细查各属收数十分丰足者居多米价现今日减谨另缮清折逐一开列恭呈
　　御览谨
　　奏
　　据报楚省中晚二禾収成分数朕不禁以手加额欣悦览焉
　　雍正九年十月十三日湖广总督【臣】迈柱谨
