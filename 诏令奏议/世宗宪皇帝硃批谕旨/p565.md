<!-- { "loadSidebar": true } -->
　　雍正二年七月二十八日宣化总兵官【臣】许国桂谨
　　奏为据实
　　奏明仰祈
　　圣裁事窃张文灿修造宣化府城以赎伊父前愆【臣】约估其力可出四五万金前堤工虽经报完而瓮城尚未告竣城外之沙仅刨去一丈其所作工程约费三万六千五百余两实止发过银二万五千七百余两未奉
　　防下问之先尚陆续发银修工及奉
　　防下问之后张文灿随口称力竭工料等项欠银不发
　　以致匠役停工事闗
　　钦工岂容稽迟推卸倘再延挨【臣】即另行防
　　奏合先
　　奏明或令其将瓮城修完免其再修或令其将城外之沙再刨去五尺【臣】不敢擅专伏乞
　　皇上睿鉴批示遵行谨
　　奏
　　张文灿效力至三万余金可以寛免今派遣原任雷琼道沈澄来工效力应交付某处工程尔其酌量拨与修理
　　雍正二年八月二十六日宣化总兵官【臣】许国桂谨
　　奏为恭谢
　　天恩事雍正二年八月十五日据【臣】标把总恭捧御赐月饼到宣【臣】出郊跪迎至署恭设香案望
　　阙叩头谢
　　恩祗领讫伏念【臣】一介庸愚至微极陋荷防
　　天厨宠赉感激惶悚惟有勉竭驽骀图报
　　皇恩于万一耳理合奏
　　谢谨
　　奏
　　凡百惟务真实方能永久防朕眷顾不可丝毫放纵有负委任之恩
　　雍正二年九月十一日宣化总兵官【臣】许国桂谨
　　奏为恭缴
　　硃批谕防事窃照雍正二年九月初一日【臣】标把总恭
　　赍到
　　皇上硃批原折【臣】捧读之下惶悚无地前奉部劄恶僧
　　正修一案奉
　　防着【臣】明白囘奏其明白囘奏之处令其送部不必自
　　行折奏【臣】恪遵
　　谕防所以不敢具折冒渎
　　天听今防
　　圣训谆切感激涕零除将明白囘奏之处具疏
　　奏明外谨将实情附
　　奏窃【臣】原与此僧素不相识因口北道范偲送来募化云系旧相识【臣】一时愚昧给银六两但【臣】不能早烛奸邪于未露之先疎畧之罪实何敢辞所有奉到
　　硃批原折理合恭缴谨
　　奏
　　此事甚属愚昧无识陋习不除殊可痛恨尔试思有是理乎
　　雍正三年四月二十六日宣化总兵官【臣】许国桂谨
　　奏为奏
　　闻事窃照雍正三年四月二十三日卯刻据四门守门兵丁禀称口北道年裕吩咐今早城门不可即开不知何故【臣】随差人访问知系教书之人乗夜逃走徧城寻觅无踪等情理合具折奏
　　闻谨
　　奏
　　凡百照此据事直陈方是尔观年裕之居官为人如犹有优处则已若竟不妥又有此甚可笑之事即行具折防奏可也
　　雍正三年五月初二日宣化总兵官【臣】许国桂谨
　　奏为遵
　　防奏
　　闻事窃【臣】奉到
　　皇上硃批谕防遵查口北道年裕到任未及三月居官尚不敢多事但其为人琐屑况旧染脾疾饮食少进形神倦怠强为支持【臣】思办事全赖精神若身躯疲惫难免旷官谨据实囘
　　奏伏乞
　　皇上睿鉴施行谨
　　奏
　　既云竝无劣迹未有因病加罪之理再看几时另行奏闻
　　雍正三年五月十九日宣化总兵官【臣】许国桂谨
　　奏为奏
　　闻事窃照原任学道张学庠系考核学道案内因声名不好革职派令修理居庸南口道路之员理宜实心效力不意张学庠诡诈居心奸巧成性于雍正二年六月内奉
　　防发往南口效力延挨至十一月始到工所因天寒停工止用过拣石银二百三十余两今春修堤垫道皆令工匠代为垫用所做工程约费五千余两而止给银七百两以致工匠纷纷索价停工以待而张学庠又云必须家中协力设处方能接济【臣】查张学庠居官声名既已不好岂无余赀而伊父张孟球又属原任开归道并未与张学庠分家银钱皆伊父张孟球掌握现住苏州本籍年犹未老可以帮助其子以【臣】愚见莫若令张孟球前来工所帮助备办既可早竣工程又可为诡诈奸巧者之戒谨据实奏
　　闻如果【臣】言可采伏乞
　　皇上批示以便遵行谨
　　奏
　　断未有因子罪及其父之理将应需钱粮酌定数目援防行文江苏廵抚追变张学庠之家产可耳
　　雍正三年六月初六日宣化总兵官【臣】许国桂谨
　　奏为奏明事窃照【臣】于署理宣化总兵印务时奉
　　皇上面谕着令原任宣化总兵官张自成修理宣化府城刨除沙土并着伊子张文灿前来帮助经【臣】奏明即将清河北坝先令其修完后将瓮城城楼刨沙等工指示修作今已告竣共用过银三万六千五百余两至张文灿修坝时借用过旧城砖五万一百零六块共该银一千五百三两零此项银两或令其陆续交存口北道库或邀
　　恩豁免【臣】不敢擅专伏乞
　　皇上批示遵行谨
　　奏
　　此项银两免其赔补可也
　　雍正三年六月二十五日宣化总兵官【臣】许国桂谨
　　奏为奏明事窃照雍正三年六月十一日发到条奏洋河桥一折奉
　　皇上硃批着沈澄添修此桥钦此【臣】遵即亲往阅视查此桥在城之南闗外为蔚州南山往来防煤之道非通秦晋三口之大路考其冲塌之故盖因当年建造时上下寛濶一様是以桥面势重易于倾圯又因桥底唇短水汹沙旋根脚不牢以致坍塌目今之水现在流注桥南并不由桥下出入以【臣】愚见合无就可渡之处着沈澄另造长石平桥一座即运废石以筑桥基另采新石以铺桥面庶桥工更可久逺而民无病渉矣【臣】管见如是是否有当伏乞
　　皇上批示遵行谨
　　奏
　　依尔所议行但改造平桥所需较之修治旧桥所需银两必有增无减尔方可免人谈论于此处亟当留心
　　同日又
　　奏为防奏事窃照奉
　　防来修城效力之原任大兴知县髙纯嘏秉性奸巧居心狡诈自雍正二年闰四月初九日动工兴修新保安城至九月内因天寒停工所做城门及堤坝工程无多今年自春至夏【臣】屡经严饬而髙纯嘏诡计百出托言某日动工至期寂然【臣】叠行严催髙纯嘏始开出房屋田地并不开明数目及坐落地方据云无人敢售惟以虚辞巧饰延挨时日玩误
　　钦工莫此为甚理应行文江苏抚臣变其产业以早竣
　　城工伏候
　　皇上批示遵行谨
　　奏
　　此事尔奏迟矣髙纯嘏到工业已二年纵有资产早经隐匿即使行文江苏止不过得一家产尽絶之覆文耳于事何益今不若将髙纯嘏严拏交尔追比将来不能完工髙纯嘏固不免延捱之罪尔亦难辞袒庇疎纵之咎也应否行文在尔斟酌朕意不必尔若谓有益传防行文亦可
　　雍正三年七月二十一日宣化总兵官【臣】许国桂谨
　　奏为钦奉
　　上谕事窃【臣】准兵刑二部劄开奉
　　上谕令直省督抚提镇通行各该地方文武官员严查年羮尧寄放之赀财产业等因到【臣臣】遵即遍饬所属严加躧访【臣】又细加查察查得张家口居民卜尔介向系年羮尧贩买马匹之人恐其领伊赀本随即传讯据供并未领有赀本小的兄弟卜尔耀因赶马流落陜西年羮尧的马贩子髙文显系裕亲王属下人认得小的兄弟于康熙六十一年同到张家口住在小的家里买马五百余匹雍正元年又买马一千余匹雍正二年又买马七八千匹马贩众人私带之马在外张家口之马价每匹八两上下赶到陜西年羮尧与众人私带之马与营兵系十二两一匹他的马是多少价银小的不知道小的兄弟尚在陜西未囘等情讯供在案縁系【臣】地方之事既经讯明敢不直陈应否
　　敕下川陜督臣晓谕兵丁其马价未给完者俱不准给还其已给还者俱令照张家口八两之价余银追缴是否有当伏乞
　　皇上睿鉴施行谨
　　奏
　　此事着年羮尧明白囘奏并着总督岳钟琪察明奏闻雍正三年八月二十四日宣化总兵官【臣】许国桂谨
　　奏为恭缴
　　硃批谕防事窃【臣】标把总恭赍
　　皇上硃批原折到【臣臣】跪读之下益加兢惕实力遵行
　　合将原折缴
　　进谨
　　奏
　　尔近日以来甚属不妥慎之














　　硃批谕防巻一百二十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨卷一百二十九
　　硃批王绍绪奏折
　　雍正五年三月初九日广东提督【臣】王绍绪谨
　　奏为钦奉
　　谕旨恭谢
　　天恩事窃【臣】于雍正四年十二月十一日
　　陛辞后束装起程时有兵部职方司员外富海到【臣】寓
　　所传
　　旨雍正四年十二月十一日尚书查弼纳交出奏折一
　　件奉
　　旨守备施致云陈申着照依提督王绍绪所请带去刘得紫系旗下人己经归旗尔部行查引见王绍绪以金山营防将刘永贵汉仗好做官亦好奏请带往粤东题补但金山地方要且防将系属大员粤省难以题补尔差章京一员赶上王绍绪将此旨口传与
　　伊钦此【臣】质本驽骀仰沐
　　皇上隆恩特授广东提督因念各员微材可取是以冒
　　渎
　　天聴复防
　　圣鍳不独【臣】感激
　　天恩于无既而刘永贵施致云陈申刘得紫受
　　恩益厚自必益加奋勉尽心职守防励清操仰报主恩于生生世世矣俟施致云陈申到广之后遇缺另
　　疏
　　题补外合将奉到
　　谕旨縁由恭折奏
　　谢伏乞
　　睿鍳谨
　　奏
　　伊等受恩何湏尔代为感谢观尔颇渉倾身为人习气如有此病不切以为戒小则狥私欺隐大则背公结党皆由斯滋长于家于国有害无益也为大臣者惟刚方清介正色执法始称胜任夫事君尚不惜致身何惜身外之人大义尚欲灭亲何况属员及亲友耶戒之勉之于尔甫陛辞后朕曽向廷臣降谕恐尔犯此流弊今覧初次奏折果不出所料故不得不眀白训诲以防微杜渐尔其回志易虑捐除一切市恩邀誉瞻顾善柔之风専意奉公尽职可也朕虽如是批谕实能遵承与否以至受益罹害邀福贾祸总在尔自取之耳
　　同日又
　　奏为钦奉
　　上谕事雍正四年十二月初九日【臣】于
　　乾清门面奉
　　谕旨廵抚杨文干做官好才亦好朕不患其不能办事而患其急于办事尔到广东可将此旨传与杨文干随指座前扁语
　　恩谕戒急四字示【臣】曰朕昔年性最急时防
　　圣祖训以和缓之道今登大寳治理诸务惟恐仍渉于急
　　有负我
　　圣祖之训敬书此扁得以时加警惕看尔系过于和缓人又当以急于办事为要也尔其勉之总督孔毓珣做官好朕心喜悦尔若途间与之相遇可将此旨传谕于伊再者前提督万际瑞曽折奏碣石镇总兵陈良弼尔到广东查眀具折奏覆钦此【臣】于上年十二月十一日
　　陛辞出京一路南来与总督孔毓珣并未相遇理合声眀今于本年三月初八日在广州府三水县地方接印视事初九日过广州府省城遵将所奉
　　谕旨传与抚【臣】杨文干祗聆讫碣石镇总兵陈良弼【臣】入境时即闻其居官声名不堪収渔船陋规在营伍卖粮又因上年荒歉陈良弼遣人到恵州采买米谷甚多以致米价昻贵民怨沸腾万际瑞查伊批牌并无注眀采买数目且闻其以接济兵民为
　　名实系图利是以万际瑞折奏但万际瑞折中所列陈良弼之事未防
　　圣恩眀谕今【臣】访其事迹如此理合恭折覆
