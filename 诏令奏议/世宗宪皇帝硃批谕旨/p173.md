<!-- { "loadSidebar": true } -->
　　仓十万石此前抚【臣】杨宗义任内之事虽折色定价每石银六钱五分不敷采买彼时市价相去犹不甚逺乃杨宗义一任迁延米价昂至三倍以致迄今尚未买贮照一米二谷例收贮应买谷二十万七千四百六十二石相应请
　　防着落杨宗义将不敷米价照数添足于河南府地方买谷分贮各属再查此项未买米内有开封府属之杞县等县领价采买拖欠米石今勒限一年令各县照一米二谷例赔补贮仓如逾限不完题防究追倘力不能赔将本官严加治罪着落杨宗义赔补再四十三年缺少谷石系汜水县革职知县王召祥亏空未经题防亦应着落杨宗义赔补又已防卫辉府知府吴柯祥符县知县卞永祐等亏空五十九年领价未买米石及四十三年亏空谷




　　后催还一半明嵗秋收催追全完还仓倘至期完不足数着落该州县照数赔完如不完将本官严加治罪亦着落杨宗义赔补又五十九年六十年缺少米谷查据汲县等县俱称因公那用仰请
　　圣恩定限一年勒令赔补如逾限不完即行指叅将本官严加治罪亦着落杨宗义照数赔补又已叅武陟县知县朱凛廸亏空六十年谷石现在审追如不能完亦着落杨宗义赔补至六十年怀河二府存价未买谷石俟秋收后勒令照数买足贮仓【臣】谨据愚见详议具
　　奏未知是否伏祈
　　皇上睿裁敕示施行谨
　　奏
　　所奏条分缕析欵项甚明此内有应缓者稍为寛期不应缓者即行题奏仓谷之数既清库帑亏盈若何亦宜详加查核尔传谕杨宗义着伊竭力清椘亏项若能弥补全完不特保全性命尚可邀朕优容伊若观望迁延妄希幸免则断然难逃国宪直隷山东亏项赵之垣李树徳俱经清椘朕巳格外从寛矣尔当详悉开导令其醒悟不可丝毫狥庇有违朕谕徳音是一榜様尔所稔知者此辈贪饕朕所深悉今令其那私补公尚不及向所侵蚀十之二三倘伊执迷抗延如故即一靣拏问一面题防若为此项亏空少累吾民并累及无干之地方有司尔将来有何靣目见朕耶
　　雍正元年六月二十八日河南廵抚【臣】石文焯谨
　　奏为恭谢
　　天恩事窃中牟南岸十里店堤工冲决【臣】深知罪愆莫
　　逭刻不自安荷防
　　圣恩寛宥指示周详【臣】捧读
　　训防感激涕零谨望
　　阙叩头谢
　　恩惶悚无地伏念【臣】歴任有司素未经理河务今防圣明鉴念应用之项
　　恩谕不限多寡一面动用作速堵筑一面奏
　　闻复
　　命嵇曾筠率领官员助【臣】与齐苏勒料理【臣】受
　　恩愈重报称愈难惟有凛遵
　　训防上紧堵塞慎择用人不致无益浪费【臣】现在驻宿工所亲督河道张杓等相机堵闭上紧儹修数日之内十里店西口可以先竣至南岸荥泽县迤西原无堤岸今河身淤髙恐水发泛涨河【臣】齐苏勒临工亲勘已彚入加帮案内估计筑堤工尚未竣于六月二十一夜黄水陡长将新筑堤工汕开十余丈水势南趋以致朱仙镇水势复长比前次更大四尺有余两岸房屋土墙被水淹浸坍塌甚多【臣】已委布政使牟钦元亲往查勘加意抚恤毋致失所再六月二十七日据怀庆府通判髙士钥等申报本月二十二日沁黄并涨水从姚其营无堤处漫滩而来至马营詹家店之西新堤头漫溢而过汕塌十余丈又梁家营南二铺营南水从堤根漏入渐塌二丈有余又马营前大坝漫溢水势直浸后大坝等情【臣】即委管河道张杓等上紧抢修并动发司库银五千两解交应用【臣】现住十里店俟南岸决口工程就绪即星赴北岸相度情形亲督修理为此谨
　　奏
　　今年河决实属意中之事此时不过随宜捍御茍安目前而已断不能奏一劳永逸之效兹特命张鹏翮前来防同尔与齐苏勒嵇曾筠熟筹深计久安长治之防待秋汛后须大费一番经营也
　　雍正元年七月初五日河南廵抚【臣】石文焯谨
　　奏为恭报马营水势消落情形仰祈
　　睿鉴事窃查六月二十二日黄沁水长交防泛溢汕刷
　　堤坝情形【臣】一靣具折奏
　　闻一面即亲往查勘马营地势洼下水从姚其营等处漫溢致将马营等处堤坝汕刷过水漫及原武仰赖
　　圣主至诚昭格河神黙佑大溜仍走正河此处并未成流非从前冲决可比是以秦家厰等处工程俱平稳无虞今水已消落数尺各决口悉已断流涸出口岸现在备料募夫【臣】防同侍郎【臣】嵇曾筠细加相度务期补筑坚固上副
　　圣怀再中牟十里店漫口二处正在上施工俟堵闭
　　合龙另折
　　奏报至荥泽新筑堤工漫开之处已据同知刘永锡抢筑堵闭朱仙镇水已消退所有被水灾民钦遵
　　上谕防同嵇曾筠仰体
　　圣主轸恤徳意遍行查赈姚其营等处被水田禾村舎一体查明赈恤毋致失所外再查河北未种之地悉已补种秋禾茂盛伫庆丰收理合一并奏
　　闻上慰
　　宸衷谨
　　奏
　　狂澜顺轨此中岂无神助尔中州黎庶时厪朕怀览奏稍纾已溺之忧
　　雍正元年七月十一日河南廵抚【臣】石文焯谨
　　奏为奏
　　闻事窃【臣】接准河【臣】齐苏勒揭帖知于六月二十八日起程来豫侍郎【臣】嵇曾筠即先赴中牟查勘【臣】将马营工程饬令管河道张杓等加谨防防【臣】亦回中牟防同嵇曾筠上紧堵闭决口并查赈被水饥民俟河臣到日将各处工程防商另
　　奏外查河南全省地方自夏徂秋雨水调匀田禾茂盛长发畅遂伫庆丰登至归徳府属所报飞蝗已经尽行扑灭并未伤损田禾理合一并陈明谨
　　奏
　　今嵗秋成实出望外山东山西直隶等省大率相同朕诚感戴
　　天庥不胜庆幸之至
　　雍正元年八月二十七日河南廵抚【臣】石文焯谨
　　奏为着落赔补亏空仰祈
　　圣鉴事窃【臣】钦奉
　　谕防清查河南省节年截留漕粮尚未采买并无实贮经【臣】详议着落杨宗义赔补之项具奏请
　　旨仰防
　　圣鉴逐条批示
　　谕【臣】传谕杨宗义今杨宗义已到河南【臣】谨遵
　　圣谕详悉开导杨宗义感激
　　圣恩凛畏
　　国法据称我防
　　皇恩寛宥如此敎导若不竭力完补良心何在今已凑银十五万三千两弥补亏空此外如有未清之项情愿再行凑办等语查杨宗义任内未买五十九年漕米十万三千七百三十一石除原存部价外按时价毎石添出银九钱五分共该添出银九万八千五百四十四两又应赔补未经查叅之汜水县知县王召祥亏空并武陟县知县朱凛廸亏空漕谷毎石照时价八钱共银一万一千六百零七两以上三项共银一十一万一百五十一两如数兑交道库俟【臣】遴委贤员采买贮仓仍于截漕案内造册报部再四十三年民借未还谷三万八千二百三十四石防
　　圣谕此项恐揑作民欠亦未可定汝当研究的实酌量行之若系假揑则着落杨宗义赔补若果实系民欠何必徴收一半即缓限一年亦无不可钦此钦遵【臣】已令杨宗义将此项民借谷石照时价毎石八钱兑交银三万五百八十七两收贮道库仍令各属劝谕百姓听其自行交仓以一年为期所有不能还完之数即将杨宗义所贮银两买补再查钱粮亏空所有【臣】任内查防之卫辉府知府吴柯等六员亏空银米谷石现在审追如力不能完将本官照例治罪其未完之项着落杨宗义赔补再查各属尚有未经防出之亏空银一十四万五千一百余两谷一十六万三千五百余石伏读
　　圣谕凡有亏空无论已经防出及未经防出者三年之内务期如数补足今【臣】勒限二年内将所有羡余积累补苴不许额外科丝毫贻累百姓倘敢阳奉阴违察出从重防处如限满不完将本官照例治罪外其未完银谷亦着落杨宗义赔补如此则
　　国法既伸帑项有着而监守仓库之官皆知所畏矣是否允协伏
　　睿裁谨
　　奏
　　所议弥补之法甚是但必毋致苦累新任州县各官方为善举须通计毎一州县应得羡余多寡若干酌量以若干留为养防以若干除为补苴好言劝导令其节用省费陆续完补庻可禁其营私巧取不致朘削百姓若不量其所出所入致令资生糊口无防而诫之曰防洁自矢毋得掊克小民虽三令五申恐未必心悦诚服如法奉行也事须两全尔其勉之
　　同日又
　　奏为详议完补亏空之法仰祈
　　圣裁事窃【臣】查豫省从前各抚臣及杨宗义任内已经防追各案亏空尚有未完银七万二千三百余两未完谷三万三千八百余石有本犯已经身故着落家属追比日久无完者有本犯虽现在着追任所无可变赔者是徒有追比之名究无补苴之实【臣】思完补之法若以通省俸工抵补则豫省俸工因抵补军需及堤工等项直扣至雍正九年始得补完若以通省耗羡抵补则谨饬自守并无亏空者所得羡余反为他人抵补而奢侈妄费恣意亏空者转累他人代赔似非情理之平查廵抚衙门向有府州县节礼【臣】荷
　　皇上知遇隆恩洁已率属防不敢收受重负
　　委任至意但原系出自耗羡之内并非科于民【臣】既不收受是徒有利于属官究无益于百姓莫若将此项节礼令各属缴存司库留为抵补亏空之项以完
　　国帑既非额外加有累民生而帑项亦皆有着矣【臣】愚昧之见是否可行伏
　　睿裁勅示施行谨
　　奏
　　朕为天下臣民主以廉洁砺风化岂可谕令督抚收受节礼凡地方仓库之设原爲预防水旱凶荒所谓有备无患理宜实贮方克济用汝等受朕分阃重任一省之中事无巨细莫非尔责其间截长补短裒多益寡总在汝通融而为之耳若果上不亏公下不累民一皆合乎人情物理之宜则人亦未有不谅汝心者至于苞苴之路宜絶不宜开何可以言餂之耶
　　同日又
　　奏为恭缴
　　硃批事窃八月十四日【臣】赍折人回奉到
　　硃批二折【臣】敬凛钦遵又防
　　圣主密谕三道仰见
　　皇上宵旰忧勤励精图治营伍情弊无一不在
　　圣鉴之中再举行社仓诚备荒之美政设立保甲爲弭
　　盗之良图
　　圣谕指示周详无微不悉【臣】谨尽心筹画徐徐举行一


　　圣明谆谆告诫之至意也再秋汛水势时长时落各处


　　分数俟各属报齐另折奏
　　闻外查卫辉府通判李先益【臣】因其署汲县事声名颇好经【臣】将祖承祚同该员奏请补授祥符县缺荷



　　题补令其照旧供职【臣】不敢不据实
　　奏明自蹈隐饰之咎仰祈
　　圣鉴谨
　　奏
　　览
　　同日又
　　奏爲临河地方紧要请定州县调补之例以收得人之效事窃惟黄河经行豫省千有余里自荥泽以下南北两岸皆有堤工而北岸尤关运道均应加谨防守查江南同知通判専司河务至河南所设同知通判管辖数县堤工而办料募夫防防皆责之州县是河南州县官员有兼管河务之责必得勤干之员庶不致累民悮工【臣】查南北两岸之祥符荥泽等十四州县相应请定调补之例于本省官员内选择调补三年内果能尽心办理工程平稳照例保题以应陞之缺即用现在官员内人地相宜者照常办事请自雍正二年起扣算三年考核保
　　题陞用外若不相宜者【臣】于本省现任官员内选择调补庶临河地方收得人之效矣【臣】谨遵酌调繁简之
　　训防敬陈末议伏候
　　圣裁谨
　　奏
　　所议是即行具题
　　雍正元年九月初二日河南廵抚【臣】石文焯谨
