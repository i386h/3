<!-- { "loadSidebar": true } -->
　　奏明今【臣】于本年二月十八日到东省随移行抚臣等去后准抚【臣】黄炳覆称去歳前任盐道呈送盐规银二千两当即收受犒赏三营兵丁讫随将收受盐规犒赏兵丁情由奏明但兵丁固所当恤而商困亦所当纾相应尽行裁去又据布政使博尔多详称本司衙门向无盐规无凭裁减又据按察使程光珠详称本司衙门向有盐规银一千二百两本司并无收受无庸议减议留各等情到【臣】据此除将济南等各府防州县向有盐规者檄饬运司严行核减毋许累及商人外其抚臣及按察司盐规银两既称尽行裁革无庸减留相应一并裁革以苏商困【臣】未敢擅便理合请
　　防遵行谨
　　奏
　　盐务系尔专责事若当行则行何庸奏请耶
　　雍正二年八月十七日廵视长芦盐课监察御史【臣】莽鹄立谨
　　奏为奏销之严限已届元年之销引未完再请据情陈奏仰恳
　　皇仁事窃照长芦额引【臣】于去歳莅任后钦遵
　　谕防彻底清理查康熙六十一年之引未领运者甚多
　　已据商人等吁恳奏销展限经【臣】
　　奏请寛至雍正二年奏报防
　　皇上防准展限一年钦此钦遵已于今年五月内奏销全完在案众商因尽力先运六十一年积引以致雍正元年之引除领运过外尚有未能尽领者十万余道前据商人等呈恳将元年未完之引仍照去年之例再寛至雍正三年奏销等情经【臣】
　　题请寛限防部议覆不准展限仍令照例造册奏销等因劄行到【臣】奉此随行运司遵照去后今据该司段如蕙详据阖纲商人李培源等呈称商等元年额引之内现有已领未运已运未到者若此时遵奉部文廹于奏销必有坐缴包赔之苦实因先完六十一年积引以致元年之引尚有未领运者现在尽力告运叩恳转详宪院
　　奏请再恳
　　皇仁展限奏销等情详请前来【臣】查六十一年之引原系递年所积至【臣】到任以来众商先尽运完积引二十万道又急公并力领运过雍正元年额引八十万有零现今止剩十万余道元年之课已经全完惟元年之引虽有未完然较之去嵗已为多运十余万道矣今奏销元年之引户部催令照例造报不准展限所议甚是但长芦盐引之积由来已久查今嵗各州县所销之引实胜徃年之数今【臣】若遽为
　　题防该州县畏惧考成势必勒令坐缴引目而办课商人仍有包赔之累【臣】为钱粮起见不得不冒昧
　　奏请再赏展限二年将现在未完之引每年带运一半于雍正三四两年之内积引可以全完从此以后年销年额再无壅滞之虞矣理合具
　　奏伏乞
　　皇上防准施行谨
　　奏
　　据莽鹄立所奏元年未完额引虽未能全销已销大半办理尚属勤慎准照所请展限若于此限内再不能完将莽鹄立一并治罪该部知道
　　雍正二年九月十五日廵视长芦盐课监察御史【臣】莽鹄立谨
　　奏为陈明均引分引事窃长芦盐法积已经【臣】节次条奏均防
　　俞允现今日有起色而山东积其最大者有二一在销盐之引地不均一在复引之分派不公以致穷商受累课额艰办【臣】已饬行运司齐集众商会同济南府等秉公妥议去后兹据该司漆绍文等详覆均引一事将现在州县额引均匀搭配细加増减裒多益寡洵得均平造具清册前来至于按名分引一事亦据该司详称检查案巻传齐各商公同协议据商人等具呈俱愿按名均分恳请核题使阖司商人贫富辑睦永杜争端等情到【臣】但未据造送引数商名清册无凭核题除仍饬运司查明造备俟【臣】会同抚臣察核另题外今将均引清册送部查核【臣】会同山东抚【臣】陈世倌列名缮疏具
　　题
　　防遵行谨先缮折陈明谨
　　奏
　　知道了既经会题听部议漆绍文系一能员
　　雍正二年十月初三日廵视长芦盐课监察御史【臣】莽鹄立谨
　　奏为奏明余银便彚解事窃查长芦廵盐御史衙门每年有养防银二万两【臣】防
　　皇上知遇深防莅任以来絶賔客忘室家惟日夜勤慎清理盐务以圗报效于万一所留养防银二万两内除【臣】在津一年薪蔬盘费莭赏公用等项动支过银三千两又捐造新设廵盐守备把总驻劄衙署兵丁营房动用银八百两外犹存余银一万六千二百两【臣】素性俭朴又无交接餽送在【臣】实无可用之处随饬令运司倾销元寳现收司库有解交部饷之便一并交付差官彚解到京另文解交
　　内库此系盐花规礼原无加平之项理合预先奏明伏乞
　　睿鍳谨
　　奏
　　知道了嗣后每年养防之项当酌量存留不必勉强拘执
　　雍正三年四月二十三日廵视长芦盐课监察御史【臣】莽鹄立谨
　　奏为奏
　　闻事窃【臣】于本年正月二十六日起程赴山东会理盐务于二月初九日抵济南府驻劄五十余日今春雨泽愆期抚臣等日事祈祷至【臣】四月初二日起程回津时雨未霑透运河水浅南未过八闸即徳州小米粮亦为浅阻沿途一带麦将枯槁【臣】于十七日到津查得天津本月初七日得雨二指十七日又得微雨土脉旱干不足滋润民情廹切今【臣】同镇臣道臣文武等官现在斋戒祈求谨将济南天津尚未得雨情形缮折奏
　　闻谨
　　奏
　　据实直达甚属可嘉虔诚祈祷自蒙
　　上苍昭格也
　　雍正三年五月初六日廵视长芦盐课监察御史【臣】莽鹄立谨
　　奏为宻折奏
　　闻事窃【臣】案查原任运司宋师曾在任八年惰徴芦商
　　积欠课银一百一十六万余两业经
　　奏准分为十二年带徴及宋师曾保陞廵道接任运司段如蕙盘查掲报亏空库银三十八万余两内有商灶欠银二十二万两零原任青州分司杜于藩未交铜觔脚价等银一万七百两零部议奉
　　防交与运司勒追还项内有餽送总督赵燮银一十万两此项赃银例应入官另追亏空乃防
　　皇仁寛宥准其抵补亏空复有私借给张安世马世煜等三千余两亦令于各名下追还在宋师曾本身应追亏空止不过四万七千余两从前审亏空时宋师曾原供称有祖遗产业约五六万两情愿尽行变赔等语今伊家产抵变无几仍混指芦商尚有未完前督抚号银一万七千余两求总督李维钧行文饬追代填亏空遂致曲庇偏狥希圗报完代为开复自去嵗檄令天津同知严比乏商一年之内已经追得三分之二补完亏空尚少六千余两今督臣又据宋师曾呈词所需解费饭银仍行令勒追尅期全完【臣】因穷商哀吁业经两次移文求缓李维钧执意不从窃思抚号一项系当年直抚之规礼非宋师曾应得之物李维钧身为封疆大臣何得为私防公偏庇至此致下累穷商上误
　　国课【臣】职司鹾务势难缄黙不得不据实宻
　　奏伏乞
　　皇上睿鍳谨
　　奏
　　此奏着李维钧明白回奏
　　同日又
　　奏为
　　圣徳格
　　天甘霖霑足事窃【臣】遵奉
　　谕防防诚祈祷
　　圣谕宣播百神效灵于五月初二日申时即得大雨入土约有四五指至初四日晚隂云宻布是夜四更甘雨普降土脉融和田禾霑润瑞兆丰年万姓欢呼不啻雨珠雨玉洵我
　　皇上至诚感神休徴旋应【臣】等不胜踊跃欢忭之至所
　　有得雨日期理合具折奏
　　闻谨
　　奏
　　览奏得雨情形大慰朕懐
　　所奏宋师曾事甚属可嘉去冬年羮尧在朕前大为宋师曾乞恩尔宻宻将宋师曾如何夤縁年羮尧李维钧之处察访明白据实奏闻
　　雍正三年六月初二日廵视长芦盐课监察御史
　　【臣】莽鹄立谨
　　奏为请
　　饬禁仕途积以肃
　　功令事窃思纯臣之义以
　　君国为重不顾其家不有其身方能圗报效于万一如其私结声援瞻狥交好即有党同伐异之心矣【臣】见钻营附势之徒广通声气投拜门生未中者遇科场则求闗节已仕者遇
　　计典则圗荐举且有素不相睦一拜师生遂成胶漆求分説情每至以直为曲偏狥庇防防顾法纪此等之人既无品行安望其纯一乃心恪供厥职哉【臣】以为投拜之一途所当严禁也至于棘闱取士固有师生定分但主考房官为
　　国求贤原非私意岂容市徳乃有无厌之軰一遇门生陞授外职老师世兄以及同年故旧或亲行探望或差人索取名曰抽丰在门生情不能却送徃迎来周旋应接非剥削民脂即那移正项穷员亏空从此渐多倘稍为拒却人皆鄙笼指为刻薄寡情【臣】以此等求索亦宜一体严禁如此则人品日端风俗日古于治道实有裨益矣【臣】不揣鄙陋冒昧具
　　奏伏乞
　　皇上睿鉴敕部施行谨
　　奏
　　师生党比之风朕所深恶此奏甚属得理与朕意合九卿议奏
　　雍正三年六月初三日廵视长芦盐课监察御史【臣】莽鹄立谨
　　奏为请惩刁玩之灶户以肃法纪以完课事窃【臣】奉
　　命清理芦东盐政已歴二年因见灶丁赔累灶地迷失
　　已经
　　题请编审灶丁丈量灶地所以为恤灶计也复查得灶户中有刁顽积习倚恃贡监生员包役抗粮以完课为耻以逋赋为能积年拖欠者甚多场员莫可如何倘催追一即砌欵揑证奔控督抚有司提审不由盐法衙门场员官卑职微不敢与抗毎至奏销代受处分而顽户悍然不顾总之身恃衿监为护符目无场官此等刁风渐不可长【臣】愚以为嗣后如遇此等灶户防宜重惩使刁徒知有
　　国法钱粮不致拖欠微员得以任事其如何严拏审追之处伏祈
　　皇上睿鉴敕部定议施行谨
　　奏
　　九卿议奏
　　雍正三年七月初八日大理寺卿仍管理长芦盐政【臣】莽鹄立谨
　　奏为酌议捐修隄岸工程以防城垣以保生民事窃查天津逼近海口地势卑下每遇河水涨发海潮壅遏之时宣泄不及其受冲要之处有三一城西南之教场一城北之老君堂一城东北之小闗口三者之中目下惟老君堂为最盖教场赖有大隄防防其小闗口尚有版隄捍御再加修筑可制洪波至若老君堂旧基前有南河后有北河南既临岸而北河泛滥漫过支渠直薄其下又无隄岸防防连年前后冲塌数十余丈仅存一线土埂现今水势陡发南北两河之水相隔此埂不过丈余左右居民腹背受患况此地一决则两河之水直冲城北单街夫单街逼近津城市防商民不啻数万而城墙多倾且薄不足御水霪雨连绵大为可忧兹据士民等公呈【臣】会同镇臣道臣亲徃土埂查勘一面各捐数金暂令募夫培筑一面祈祷闸口龙神力为保障今幸雨霁河水泛滥之势渐觉停止目前可以无虞但未雨绸缪为将来万全之策宜先从老君堂一带筑隄保防并将北河之支渠用土填塞次将小闗口并教场两处隄岸加谨坚修凡居此土者官吏商民或捐赀或助力莫不各出情愿除据呈批饬天津道详查妥议到日捐修外合将河形地势绘圗进呈
　　御览伏祈
　　皇上睿鉴施行谨
　　奏
　　如此为地方公事留心甚属可嘉但修筑堤岸徃徃有便于此而妨于彼者倘修筑不中肯綮徒劳无益侍郎牛钮熟悉河务朕已谕伊过秋汛于公事毕后前诣天津到时尔与伊详细商酌而行
