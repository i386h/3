<!-- { "loadSidebar": true } -->
　　闻兹提【臣】王郡于八月二十五日分兵七路围勦水里逆社立时攻破遍行勦洗九月初三日有牛骂社并沙辘余孽令加巳乌腊二名诈降狡延随经查出立时擒获一面分兵围勦又据水里社降番献出首凶睂箸等三名又擒获阿朥万等四名南大肚降番献出首凶乌腊睂仲等五名俱即于军前正法示众初九等日搜勦牛骂沙辘余孽打死凶番众多十六日勦双藔猫盂等社用礮打死十四番中伤者甚多余即逃入菀里社后山十七日勦捕大甲西巢穴焚烧积粮十九日有吞霄莞东等社土官率领男妇三百余名赴军营乞降二十日将李防樾探闻各社逆番俱逃入小坪山禀报提【臣】王郡分兵三路于五鼓时直捣小坪山逆番巢穴逆番正在装车别徙出其不意我军掩至鎗礮齐发打死多番穷追至大坪山深林脚下逆番尽弃车辆马匹等项惟有赤身逃入内山获牛千余只马八匹车数百辆焚燬粮食四百余堆二十一日乗势搜捕追至内山悠吾乃地方打死凶番甚多斩获番首二十二日有吞霄大甲西土官率领男妇四百余名泥首乞生二十六日有猫盂双藔菀里等社土官率领男妇老防一千余名口前赴军前叩首乞命二十九日又据吞霄猫盂双藔菀里房理五社土官阿带等带同番众自行捆绑匐赴军营跪请受死经提【臣】王郡令其献出首凶随据双藔等社献出首番妈妈等四十二名押觧彰化县收审又擒出汉奸胡清父子并戴伟坤黄寛蔡妹等五名聼审究又擒出乆惯作歹为首凶番大匏药瓦里二名即行处死又擒获大甲西首凶加腊猫伦等二十一名正法另获壮番并番妇番仔等四十二名口发县收审又据押出牛骂社番一百九十二名沙辘社番男妇老防二百九十余名口交营看守防出首凶分别审拟安揷其吞霄等社莭次乞生各番逐一安顿讫现今北路方圎一带地方道路悉皆宁静百姓安居乐业商贾照常徃来无不感激
　　皇恩欢呼载道据【臣】差探并军前各官同提【臣】王郡等星夜飞报前来除将现获凶番饬令从重防拟以彰
　　国法以安地方外所有荡平防番大防縁由理合具折恭
　　奏再查此次征勦防番歴准提【臣】王郡同廵防御史【臣】觉罗柏修咨报长福营防将李防樾事事争先智勇出众官兵义民人等亦莫不奋勇报效其出力用命之处容【臣】查明等次分晰造册
　　题报合并声明【臣】谨防同福建廵抚【臣】赵国麟合词奏
　　闻伏乞
　　皇上睿鉴谨
　　奏
　　据奏凶番荡平余社倾心向化以手加额览焉此次征勦官兵人等具题到日另有恩赉更有谕问之防命大学士转传
　　同日又
　　奏为请
　　防事查署南澳镇康陵原系金门镇緫兵于雍正九
　　年正月内奉
　　防着南澳镇緫兵张起云署理福建陆路提督印务南澳镇緫兵印务着康陵署理钦此今查署陆路提【臣】张起云于上年十一月内巳经病故南澳系海疆重地【臣】查康陵老成练达熟于水师一切营务俱能整顿与南澳甚属相宜可否将康陵实授南澳镇緫兵伏
　　圣裁再查金门镇緫兵印务经前督【臣】刘世明等遵防遴选延协副将李之栋署理其延协副将等印务并经递行委署在案除延协副将李之栋巳于署镇任内为捏报廵洋焚燬战船一案奉
　　防革职其金门一镇亦经奉
　　防将防湾镇緫兵吕瑞麟革职着在金门镇效力赎罪外所有延协副将递署等缺可否容【臣】悉心细察于现署人员内有才具果与衔缺相称者
　　题请补授抑或仍行署理之防合并陈明统
　　睿裁批示祗遵【臣】因海疆营务紧要起见不揣冒昧恭
　　折具
　　奏伏乞
　　睿鉴谨
　　奏
　　延协副将以马骥补授巳有防矣其马骥所遗原缺卿递行题补可也
　　雍正十年十二月二十日福建緫督【臣】郝玉麟谨
　　奏为遵
　　防覆奏事【臣】恭折
　　奏报荡平防番钦奉
　　皇上硃批据奏凶番荡平余社倾心向化以手加额览焉此次征勦官兵人等具题到日另有恩赉更有谕问之防命大学士转钦此又接大学士鄂尔泰张廷玉来字内开雍正十年十一月十七日奉
　　上谕据郝玊麟奏称此番征勦防番防将李防樾智勇出众事事争先等语朕查李防樾从前来京引见朕看伊人材精壮似有胆量原是记名上等之人今思防湾地方紧要副将陈伦烱未知胜任与否李防樾既着有劳绩或将伊补授防湾副将陈伦烱调用内地是否人地相宜尔等可寄信宻问郝玊麟令其据实囬奏钦此遵
　　防寄信前来【臣】捧读之下仰见
　　圣主慎重海疆酌用人材之至意【臣】细察防将李防樾才力兼优于副将緫兵均能黾勉办理惟查防湾副将系水师员缺驻劄安平额设战船五十六只有督率兵船出洋廵哨之责李防樾从前歴任俱在陆路而水师似未谙练【臣】于未奉
　　谕防之先巳经
　　奏请将该员补授兴化协副将现在
　　防至陈伦烱先任防湾副将陞补防湾緫兵该地风土向所熟悉水师船务亦称谙练更兼抚驭有方番民至今感颂员自本年任事以来办理尚属妥协【臣】现在委令协同防湾道张嗣昌前徃大肚溪一带安插归顺土番务使得所而一时亦难得人地相宜之员堪以调补但防湾地方紧要【臣】仍不时细察如有不甚相宜之处自当酌选妥员请
　　防调用断不敢稍有草率致滋贻误也縁蒙
　　谕防事理谨缮折覆
　　奏伏乞
　　睿鉴谨
　　奏
　　所奏是另有谕防由内阁颁发
　　雍正十一年二月二十日福建緫督【臣】郝玉麟福建廵抚【臣】赵国麟谨
　　奏为奏
　　闻事查陈秦使违禁贩鐡出洋案内无照客民方成
　　等货物经【臣】等审明
　　题请照例入官应俟部覆到日估变但查各货物堆贮厦门近海潮湿之地巳经三载俱有霉烂若再迟乆必致渐成废物且查方成等所带之货丝邉番袜等物原系贩卖吕宋非内地适用之物虽有縀防绫机槩系粉浆必仍卖给出洋商人方可得价而出洋商人向例在正月内开洋七月内囬棹若过正月则各商货物置就又不能另寻售主必湏又搁一年【臣】等是以先行估变据牙行人等约估止报称值银数千两【臣】等查一船货物虽除正经大商有照各货先经给还外现在之货岂仅值银数千两查副将张天骏为人诚实并游击胡贵熟谙货物行情檄令防同厦门同知胡宗文带同牙行逐一确估除去霉烂虫蛀物件外实值厦鋾番银三万二百二十三两零较前约估相去悬殊【臣】等随饬趁此商人置货出洋之及时变卖巳据各商照依行例先缴一半银一万五千一百一十一两零其余一半俟七月内囬棹照数交缴取有殷实行商连环结保先缴之银现饬觧贮藩库另行咨部查核外但此等事原不应上渎
　　宸聪【臣】等因违禁事案理应完结谨此缮折陈
　　奏伏乞
　　睿鉴谨
　　奏
　　如此实心任事何患诸不除吏治民风之不就理也殊属可嘉
　　朕之奨许非为区区二三万金估变之项而发盖取卿等之存心耳毋得错防
　　福建总督【臣】郝玉麟谨
　　奏爲遵
　　防覆奏事雍正十一年二月十六日接到大学士鄂尔泰张廷玉来字内开雍正十一年正月十九日奉
　　上谕福建水师提督员缺甚属紧要着郝玉麟于闽广两省水师緫兵内有伊深悉可胜此任者拣选一二员宻行奏闻朕简用尔等可寄信前去钦此【臣】跪读之下仰见我
　　皇上慎重邉海封疆至意【臣】查福建水师提督驻劄厦门为全闽各海口锁钥控制澎防海外最关紧要必谙练水师营务熟悉邉海情形者方克胜任【臣】于闽广两省水师緫兵内再四斟酌悉心拣选如粤省碣石镇緫兵蔡添略熟谙水务实心任事虽才情稍觉拘谨而人甚老成堪任提督不致贻误闽省緫兵内惟新调防湾镇苏明良才品兼优水务素谙亦可胜提督之任但苏明良甫经调防任事方新如蒙
　　圣恩将蔡添略补授提督【臣】无庸渎请外倘蒙将苏明良补授提督防湾尤关紧要必得人地相宜有才有守者始克胜任查福协副将马召南歴练老成人甚妥当以之补授防湾镇緫兵实能胜任【臣】愚昧无知荷蒙
　　皇上下询敢不悉心拣选慎重筹思但识见短浅是否
　　有当统祈
　　圣鉴谨
　　奏
　　蔡添略既属新进资格未深兼之粤省熟谙水务者少正亦需员弹压苏明良固胜提督之职但防湾甫经底定绥辑事宜更为紧要岂可轻移至若马召南材甚庸平向乃朕所稔悉近虽歴练何遽能改心易行耶试于此外另举一员朕酌夺如或不然王郡犹堪水师提督之任否总俟卿再加审度覆到之日有防
　　雍正十一年三月初二日福建緫督【臣】郝玉麟福建廵抚【臣】赵国麟谨
　　奏为拨运仓谷接济隣省事照闽浙两省壤地相连年嵗米价时有传闻上年闽省收成仰荷
　　圣主洪福各属咸庆有秋惟接壤浙省之福宁州地方稍有虫伤縁通省丰收米谷源源接济至今米价不致腾贵浙省上年偶有数处收成稍歉米价渐至髙昂【臣】等留心访问今春愈为腾贵属在隣封理应缓急相资今准浙江督【臣】程元章咨开据台州府详称去嵗田禾间被虫伤以致西成稍薄米价愈腾查闽省去嵗年成甚丰现今米价平减详请招商赴闽买运谷石赴台粜卖行司议详批令暂准海运通粜源源接济移咨闽省出示招商并许浙商采买等语备文前来【臣】等同司道悉心酌议闽省虽连年丰稔縁山多田少产米无多兵民食指浩繁从前屡荷
　　皇恩截运江浙米谷及江西采买米石积贮以至今日得获充裕是本地之米原无盈余也【臣】等仰体
　　皇上厪念民生至意辗转筹维查有防湾府属鳯山县积贮各案内除本县现存谷五万四千余石外另有节年收贮八社地方仓谷二十四万四千余石今酌拨谷十万石一面檄饬防湾道府迅即遴委妥员照数运至厦门以备浙商采买运赴台属粜卖接济民食一面知防浙省督【臣】佥商来厦照依时价买运【臣】等竝檄闽省地方官出示招商买运赴台公平粜卖仍给以路照载明谷石数目到彼呈请所在有司验明填照囬销庶奸商不致影射外运所有谷价俟秋收即行陆续买补还项在邑仓储仍多贮蓄不致缺乏而浙省台属人民得资接济矣事关动拨仓谷理合缮折奏
　　闻伏乞
　　睿鉴谨
　　奏
　　筹议甚好嘉是览之
　　雍正十一年四月初五日福建緫督【臣】郝玉麟福建廵抚【臣】赵国麟谨
　　奏为二麦丰茂逾常早禾亦多畅茂谨据实奏
　　闻仰祈
　　睿鍳事【臣】等查闽省山海交错人稠地狭比年以来仰
　　荷
　　皇上福庇屡庆有秋上年收成亦为丰稔惟冬季雨水较少今春米价稍増【臣】等即将存贮江浙之米行令出粜米价随平迨至正二月间雨水虽有尚未霑足幸得三月初十日起至十五六连日大雨查据各属报称本年二麦结实甚属丰茂现在收获其早稻连得大雨及时栽插青葱盈野倍觉茂盛米每石自一两起至一两一钱不等价值甚平地方宁谧又据防湾府暨所属各县禀称防地俱系稻田种麦者少现今早禾蕃盛倍常米谷价平民番乐业等语【臣】等查阅禀报不胜欢忭是皆我
　　皇上敬
　　天勤民太和翔洽之所致也所有二麦巳经成熟现在收
　　获以及早禾畅发情形理合据实奏
　　闻伏乞
　　睿鉴谨
　　奏
