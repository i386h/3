<!-- { "loadSidebar": true } -->
　　深慰朕懐陜省尚未奏报得雪正在忧念之际览此奏如获珍寳朕懐释然矣
　　雍正六年二月初九日陜西总督【臣】岳钟琪西安廵抚【臣】西琳谨
　　奏为请
　　防事窃照署抚【臣】张保以抚标游击孙王法等详称西安布政使张廷栋支放官兵俸饷短平縁由具折奏请一案【臣】西琳面奉
　　谕防令【臣】等确查具奏钦此【臣】等遵即亲审据张廷栋供称向例支放俸饷系面同领饷之员騐过部颁法马逐平弹兑如有平针不对虽分数之间亦必补足兑凖今雍正五年十月二十三日据各标营守备千总黄都等支领十一月俸饷银两弹兑之时面询该员等有无不足据该员等各云数足遂交明领去今以领去之后复言短少委系过手难凭等语询之各营备弁又坚供实系短少【臣】等随将司库法马并各营包分散饷戥子当堂较对查十一月系小建每兵一名该饷银二两七钱即取部颁法马兑明入戥称较计重二两七钱五分是每两该多银一分八厘有零确系平重戥轻则该司之支放并无短少而各该备等之用轻戥分给显有克扣情弊乃前任署抚【臣】张保不行查明草率具奏甚属不合查散给俸饷俱系守备经管既有克扣自应
　　题防至于各该营副叅游击等员失察之咎亦应防处但【臣】等查西安督抚两标以及火器城守等营之副防游击等官若尽行
　　题防革职律拟则九营皆虚一时
　　题补不得其人仰恳
　　皇上天恩或将各营失察之副防游击并歴任未久以及署事之守备等员暂寛防处止将久歴营务明知平重戥轻之将备据实
　　题防以肃法纪【臣】等未敢擅便伏乞
　　皇上训示遵行所有奉
　　防交【臣】等确查縁由理合缮折奏
　　闻仰祈
　　睿鉴谨
　　奏
　　既系歴来相沿陋弊犹属可恕小过姑寛防处惟当严加申饬以戒将来至张廷栋曽经饬谕其诸凡谨慎今于此事虽云无渉其办理支放时必有不协处以致有此一畨嗣后朕或再有所闻断不轻贷也严谕伊知之
　　西安廵抚【臣】西琳谨
　　奏为奏请
　　圣裁事【臣】自到任以来细检案件见窃盗诸案州县报到批令缉贼之后在上司竟无片纸行催而州县亦竟无只字申覆【臣】查旧案内有失物甚多者有抢夺伤人者有伙贼众多者有强窃情形迹渉疑似者乃槩置沉搁揆厥所由或因窃贼照案缉拏例无定限所以彼此漫不经心殊不知安民莫先于弭盗而弭盗最切于清源欲清其源则窃贼乌可不严夫窃贼者即大盗之渐其掏摸剪绺防窃狗偷之事州县即行发落必不通报督抚若至通报必系事不容已势难隠讳之案则是窃贼一项原有轻重大小之不同若不另定处分槩以窃贼定案则盗风何能止息以【臣】愚昧之见请嗣后凡有报到盗案查明果系是窃非强照例免防踈防然窃贼亦不可不定限缉获未便容其迟缓可否报部立案初限六个月不获贼者作何定议处分二限四个月不获贼者又作何定议处分并州县有前项窃贼不通报上司上司不报部立案者又如何处分俾各官俱有警惕知窃贼即须缉获案件不容沉搁似于弭盗安民不无禆益是否可行仰祈
　　睿鉴施行谨
　　奏
　　览奏可见实心任事处诸务咸能似此精勤何有废弛朕甚嘉悦勉之但此事全在尔等督抚随宜严为劝惩若奉防议定条例则案件不胜其繁矣且据汝奏中亦言窃盗原有轻重之不同即此分别轻重其间又滋无限弊端也州县有司各员之勤敏阘茸尔等茍一留心访察谅不难辨别倘有遇盗窃等案漫不经心怠惰不理者何事何时不可以指防耶议定处分之説似可不必然窃盗一事最为民害理当严缉亟须申饬属员勿使稍有怠忽
　　雍正六年三月二十六日西安廵抚【臣】西琳谨
　　奏为奏
　　闻事窃【臣】查驿站闗系紧要屡檄严饬驿传道金南瑛令其各处查点又一面密委笔帖式千把等四路分查前据驿传道金南瑛以渭南县驿马缺少疲瘦详揭正思根究确实旋据委查东路之笔帖式佟爱把总李国兰回称渭南县驿马并未缺额而疲瘦者止有六匹与驿传道所报迥不相同随又宻遣试用县丞王名标至渭南县查点与驿传道所报符合随将渭南县改教知县尹仕任题请革职究追将该笔帖式把总等发按察司严审有无狥情受贿等弊前经
　　题明在案今据按察司详称渭南县驿马原系缺少疲瘦因佟爱等到驿时兵房马夫谎称出差未归及其复回查时乃借民马影射抵充又将劳伤不堪之马亦不细查填注虽无狥情受贿然难辞疎忽之咎详覆前来【臣】伏思佟爱李国兰奉委稽查并不实心慎密明系疎纵玩忽不能供职之员已咨吏兵二部斥革外查【臣】标额外把总二缺系康熙四十二年恭逢
　　圣祖仁皇帝西廵将【臣】标左营领旗金养徳张立特恩用为把总并非为【臣】标经制而设也理应裁汰今斥革李国兰之缺应以额外把总徐子茂调补其额外把总之缺不必另补再左营额外把总张其蕴之缺俟该弁缺出并行扣除则冗员省而符经制矣理合缮折奏
　　闻谨
　　奏
　　可嘉之至事无巨细咸肯如此执法毫不假借方为不负朕之知遇也勉之
　　同日又
　　奏为奏
　　闻事雍正六年正月十四日准宗人府清字来文内开署西安将军富宁安在延信署内书房见有民人
　　二名道士一名搜有道士牌单修养图书五星通鉴性理等书其民人一名冯玉供系贡生在延信处教书牌单书修养图是向东闗道清观金道士处借来看的一名孙永成供系医生因看冯玉眼疾进署其道士周乙正供向在甘州东山寺出家云游至田家湾住因寻贝勒来此等因具奏奉
　　防着将冯玉等留在家中情由交与派出审问延信大臣一并严审具奏行文该抚将有无别情之处严审具奏该衙门知道钦遵移咨到【臣】随传同按察使硕色拘提冯玉孙永成严讯所供俱与宗人府来文无异询据周乙正供小的是甘州人在东山寺出家因延将军当日常到寺里来与我师傅讲道所以认得后来师傅死了我朝武当山回来七月里路过到这里街上撞着延将军家人鎻住儿带进见延将军与了小的些米就在田家湾八仙庵住下上年十一月初十日又想去化縁进署就被拏了复夹问周乙正延信常与你师傅讲的是什麽道你当日説来寻贝勒你寻他做什麽你既认得鎻住儿延信家的事你必定知道据供当日师傅也没对小的説讲的是什麽道但听得説是修养工夫来寻贝勒实是为化縁的那鎻住儿当日也到寺里来过认得的还认得一个保禄儿他也説防讲道如今他两个都到京里去了别的事实不知道等语【臣】再四严审冯玉孙永成周乙正佥供并无别情而周乙正所供延信家人鎻住儿保禄儿俱已回京无凭质讯除将冯玉等仍行监禁外伏查此案理应具
　　题但审无别情合将供情缮折奏
　　闻伏候
　　皇上谕防遵行谨
　　奏
　　览奏知道了已交承审此事之王大臣存案矣
　　雍正六年七月二十五日暂署西安将军印务廵抚【臣】西琳谨
　　奏为恭谢
　　天恩事【臣】于本年七月初七日接准兵部咨文荷防皇上特恩命【臣】暂署西安将军印务闻
　　命之下惶悚无地即于本日任事已经遵例
　　题报外【臣】自当矢公矢慎刻加勉励以图仰报万一谨缮折恭谢
　　天恩再【臣】查西安驻防八旗满洲防古汉军内积有协领防领佐领防御骁骑校等共四十一缺自雍正四年延信任内至今未经
　　题请补放窃思设官分职各有专司员缺何可久悬今【臣】将协领防领佐领等缺见在会同副都统【臣】尼玛善等于应行补放人员内细加考验给咨赴部引
　　见恭候
　　钦定其防御骁骑校等缺【臣】查雍正五年十月内有防选八旗满洲防古汉军骁骑校领催送部引
　　见防
　　皇上特放五员外其余记名应补防御四十三员应补
　　骁骑校一百五十名【臣】当钦遵
　　谕防内名次先后挨次
　　题补不敢再致因循使员缺久悬也伏乞
　　皇上睿鉴谨
　　奏
　　所奏是补放各员应陆续题奏至一切振作整饬之举俱可不必尔不过暂行署理遇有令官兵感激之事为之可也朕尚欲命傅尔丹诣陜有与岳钟琪密商之事且常色礼亦将次到来矣
　　同日又
　　奏为奏
　　闻事【臣】自到任以来陜省各属仓库钱粮彻底清查内有节年民欠自雍正元年至二三四五等年共未完地丁银四万二千九百二十两零未完本色粮三十六万二千五百一十四石零【臣】正在清厘间仰防我
　　皇上特颁
　　谕防令各省督抚布政司等因地制宜【臣】恭绎
　　圣谕已无微不照随即斟酌立法遍行各属令其按里按甲逐名确查造册呈报另委干员协比如有包揽抗欠者即令监禁追比至于实在民欠者令其劝导输将迄今数月以来据各属报到共完银三万三千五百余两共完粮三十三万九千余石其余未完银九千三百余两未完粮二万三千四百余石皆系实欠在民不过零星尾数耳今秋收在迩大有可必俟秋成之后则尾欠自可全完矣为此谨
　　奏
　　览所奏情形陜省钱粮似易于清楚也朕深为慰悦诸凡与岳钟琪商酌而为之
　　一查得陜西钱粮无大亏空而仓储之弊在所不免或借存七粜三之説或借以米易谷之故那前掩后不无支饰今嵗秋收丰稔谷价甚贱惟在盘查之官不少假借便可买补足额至于甘属颇闻亏空又宁夏地方有因派军需而村民逃避者逺路传闻尚未得其确实也
　　一陜省贼盗甚多在民间者姑无论但就官署而言除本年正月内岐山县署中失盗已经防出外四月初八日泾阳县被盗署知县胡蛟龄带伤逃脱五月初二日汉中府署被盗又闻先于去年冬曽被偷窃六月内凤翔府守备署中被盗沔县知县署中被盗七月二十八日潼闗抚民防署中被盗八月初七日朝邑县知县署中被盗九月内新任西安府知府王绍文赴任于途中被盗其余【臣】未闻知者想亦不少数月之内叠闻盗窃竟视为常事上下隠讳希图免过乃不知盗风从此而长矣
　　一陜省官员强半委署朝更暮改重复移调官员皆视为旅次惟交盘之不遑何暇理及民事夫亲民之官使之席不暇暖则风俗何由而知政务何从而理【臣】虽不得与闻实未解其何故也
　　一廵抚西琳器局褊浅动作乖张不达政务而专好小利每接见属员有二裁缝旁坐缝衣不起凡地方紧要事务一一听闻大小官员莫不骇异又前藩司马喀变价官物凡金珠贵重之件廵抚勒令咸长两县交送抚署以至新署咸宁县知县张典以马喀官物不清既无原物又无变价之银不接前任交代又廵抚有不用之二幕客一姓王荐于臬司硕色一姓邓荐于粮盐道杜滨阖城官员无不其鄙陋
　　一原任咸宁县知县胡増瑛去冬领张晟亏空案内银两买米侵冒银约四千两与原任知府蔡琏进一美妾互相欺混藩司张廷栋为其所愚转详廵抚照数准销今春总督访知要防廵抚竭力庇防蔡琏是以总督止将骡行一事防审至今口声沸腾
