<!-- { "loadSidebar": true } -->
　　皇上特谕交【臣】密议或以【臣】于盗情案件畧曽留意敢不悉心详酌据实上陈伏查盗必有窝而窝盗之辈实繁有徒虽未必无挂名书役在其中但以此辈之应充皆为窝盗而设【臣】窃以为尚未尽然大抵盗贼巨窝莫如府州县之刑书捕役伊等専管盗情熟知线索书仗捕为爪牙捕靠书为墙壁改串供词移换情节买盗归案如作生涯朦胧本官高下其手论大股以分赃得月规而豢贼行之既乆视为固然更有犯事革退之捕既无拏盗之责又乏养家之赀现捕皆通声气旧贼听其指挥彼此联结狼狈作奸为害尤甚再如不肖武举武生自知弓马文字之劣上进无心又恃有护符结交书捕盗贼因其稍有声势投拜门下倚为长城平时以赃物贡献有事则共为庇匿更有破落乡绅子弟无事可为日与下流徃来呼兄唤弟情好益密每每窝盗在家分肥入已因其世家大族亲戚故旧体面犹存地方官不免稍存姑息刑书捕役又利其所有任聼指使遂尔日渐鸱张肆无忌惮又屯衞杂于有司之间县因隔属稽查责任未免较轻穷丁欠粮无措常有窝顿通贼以冀糊口者颇多以上诸色人等虽未必人人皆是处处相同然约畧而言窝盗之人已不外乎此辈若夫挂名书役各衙门不乏其人就中分别亦有几等如北方身家殷实田地颇多惟恐受欺侮而托身在官每季出费纳班以遮门户者此等人不惟不敢窝盗亦未尝有所妄为若南方疲敝小邑及冷曹闲署吏役无人肯当尚须着落乡保举报充百计求退而不能者此外下流或借城社之名而包揽钱粮词讼出入衙门料理公事以及把持渡口埠头行市庇赌窝娼等事诚如科【臣】顾祖镇所指【臣】自外任以来屡经饬查禁革尤须平时留心稽考有犯必惩但云挂名书役悉令归农之后盗贼即无藏身之处则尚未为确论耳再科臣奏称照额设之数每名止许添一人帮办一正一副可不误公等语【臣】查书役承管事务各有繁简不同事少者不必添人即一名亦可无误其事繁者即一房十余人尚为不足若欲尽行裁去将徒有禁革之虚名而无实在奉行之成效况此辈佣书之人非比正身经承尚有轮班更换之期伊等终年在署缮写办事希图工食养家而巳实亦无暇出外窝盗不法惟在该管官及上司严加稽查不使稍有作奸犯科则吏役自知守法而诸弊不至丛生矣【臣】浅陋之见未必有当谨据实具折密行
　　奏覆伏乞
　　皇上睿鉴施行谨
　　奏
　　所议甚属透彻条陈系不达时务之论洵不可行
　　同日又
　　奏为遵
　　防议覆事窃【臣】奉
　　防给假在籍之日准署浙江督【臣】性桂移送内阁行文
　　雍正七年闰七月二十二日奉
　　上谕御史龚健飏所奏着钞写分发与总督鄂尔泰田文镜李衞巡抚尹继善署巡抚费金吾谢旻令其各抒所见确议具奏朕又思迩来八旗于防领佐领外添设副防领副佐领办理旗下事务甚有裨益至于各省州县事务实为繁多或于知州知县亦添设一官为副地方如有查勘工程检验命案等事州县一人不能分身兼顾者添设一人协同办理亦不至躭延迟悮而州县官陞迁离任之时有平日同事熟习之员接办亦似有益但两人同为一官或因事无専责互相推诿或因意见不合彼此争执转致事务稽迟即如从前宜兆熊刘师恕之在直于公事甚属无益今添设州县副员是否可行有无裨益之处亦着鄂尔泰田文镜李衞尹继善费金吾谢旻各抒所见一并议奏钦此遵
　　防寄信前来并钞发原奏折一件等因到臣准此该【臣】看得御史龚健飏指陈各条以州县事繁欲仿汉制分设乡官其论虽有援据但官制之设歴代异宜而民情诚伪亦阅世而屡变故有可行之于古而未便施之于今者【臣】请得而详陈之如引论语先有司之说以为邑宰之下尚有协理之有司夫今之知州以下有州同州判吏目知县以下有县丞主簿典史又巡检司缉捕驿丞主邮教谕训导典文学何尝非有司乎因其不能分任而但知营私故禁其受词理事専令尽本分之职掌而巳今设本地之乡官岂能尽保其贤于佐杂乎又如所引汉制其三老即今所设之乡约耆民也啬夫即今之保正里书也防徼即今之民壮捕快也在昔为官在今为民定制既乆不可强而更也再该御史奏内反覆申言差役之扰民故欲设乡官以救其弊但将一切钱粮盗案赌博保甲词讼等事尽责成于乡官之赞理岂乡官竟可不用一人不差一役以一手一足之力昼夜奔驰逐事料理而钱粮无不清之尾欠地方无漏网之穿窬讼源清而官无尘牍赌盗絶而比户可封乎【臣】愚以为龚健飏所奏仅拘泥于纸上之古制而不审察于时务之机宜应否无庸置议
　　圣明自有鉴照至【臣】恭绎
　　谕防以八旗添设副防领佐领协办旗务甚有裨益知州知县亦循此例添设一官为副将是否可行有无裨益之处亦令【臣】等一并议奏仰见
　　皇上因时制宜凡事欲求尽善无弊之至意夫繁剧之地州县一身不能兼顾得人协理自必有益【臣】愚昧之见窃以旗下事务各有规矩凖绳又兼
　　圣明在上不时就近教导自可遵循无误而地方民情随事变迁且离省逺近独处一方难以槩论在两官之材力意见恐未能相同而居心之公私险直亦不画一求其以公事为重无分彼此同心协力者自然大有利于地方但恐不能多得倘稍有参差不相上下各怀忌刻或为衙役人民从中煽惑交搆则推诿争执稽迟事务之弊即不能免
　　圣明睿照洞彻无遗毋庸【臣】之再为缕陈目前
　　简发试用人员巳防
　　皇上饬令分于司道等衙门学习政务实为造就人才之良法【臣】愚以为地僻事简之小州县缺原不须再为添员而一府之中繁剧大州县以及冲衢中邑无过数处直省督抚先曽遵
　　防查明分晰报部有案仰请
　　皇上于补选人员内每省除巳经拣选发给外再量加几员到省之日酌分各知府平日令其教习吏治事务如遇某县有钱粮征比繁多修筑重大工程以及疑难案件难结闗讯邻县盗供出境会审等事本管州县不能分身兼理者知府一面详明上司一面専委该员定某事几件前徃办理事竣仍回府城不必以何员拘定某县则伊等于所委事件既有専责自不敢有所旁缷而又非定此县之官则于正员可无嫌疑互搆之心于本邑人民亦可免趋承煽惑之弊俟其办理事件果能尽心称职一二年后遇有各县缺出量才委署试用照例一载满日
　　题请实授倘学习仍然不能胜任咨部掣回原籍科目改作教官别途另用佐贰其无才可取者原品休致若有营私乖张不时纠防此等人员仍照例按其职衔支领俸银遇有差委之时量给养廉以资盘费则剧邑事务协理有人而各员亦能逐渐熟练矣再试用人员【臣】曽于雍正五年六月间附折陈
　　奏请仿古时幕僚之职效用俟到日未用之先发各衙门办理幕务使之熟悉民情练习吏事再加酌量委署防
　　皇上硃批分之説甚善钦此今之不敢一并复申前议者诚恐此等补之官既经拣皆以身入仕途即与现任职官无异多不肯甘心代人办事此后若有情愿入幕协办吏治者或可听从其便亦行酌量分发于
　　恩赏俸银之外令州县官再为些须帮给衣食彼此均属有益是否得当合并声明【臣】愚陋浅识无以仰赞
　　高深缘
　　皇上开诚布公下询刍荛用敢冒昧凟
　　奏伏乞
　　圣恩鉴宥谨
　　奏
　　论奏处大率与田文镜意见相同鄂尔泰等亦佥云毋庸置议至于试用人员前经有防令分发司道处学习似甚协当入幕之説亦可不必矣
　　同日又
　　奏为请
　　防事窃照浙江海塘潮汐靡常屡费
　　圣心筹画每年动帑兴修谆谆
　　训谕【臣】等以防敬
　　神只竭诚感格之道本年九月间复奉
　　特恩发帑十万两兴建
　　海神庙宇此诚
　　皇上怀柔百神为民锡福万古未有之
　　盛典【臣】以庙工首重基址于赴浙未抵任时兼程先徃乍浦沿塘看视至海宁县亲自各处相度查有海宁所旧日基地乆巳空闲居县城内正东承生方之旺气建立庙址实属相宜但方圆不及十畆规制未能宏敞据所傍居住绅民佥同环吁咸称
　　圣天子为浙西亿万生民施
　　恩祈福伊等感深刻骨各愿将旧房基地零星屋宇领价别迁以扩庙址踊跃欢呼如出一口【臣】见其情词恳切俯顺舆情照时给价内有赁租之人搬移者另为赏赉帮助通共动银三千七百九十余两连前选用之所基约将四十畆又缘海洋
　　神只之中
　　天妃为最除各项门庑房廊屋舍外大殿自应列祀司海诸神又须后面寝宫并风伯雨师坛宇其天妃阁并当另为创建壮丽是以地基尚觉未敷续后再行设法充拓惟是工程甚钜动用钱粮较阙里
　　文庙巳至过半其规模制度不比寻常料估经营必求美善虽将殿宇层次间架畧为摹拟绘一草图但平日营造无过小房窄室大工实未谙练不敢轻率进
　　呈今访有绍兴人张尔昭曽充工部书办阅歴年乆现在曲阜估计已竣随经差员赍文赴东调取到日再为悉心筹画另绘正图并将应列祀典诸神恭请
　　钦定遵行至于鸠工庀材采办监督必得干员驻劄工所専司其事今浙省各道俱有本任重务难于逐日在工至【臣】特防
　　圣恩専交办理自应尽心竭力督催办理然以一身兼管督抚盐又有江南各务亦难于在工事事亲歴倘耳目心思稍有未到即无以仰副
　　皇上敬神恤民之至意故于九月初一日在原籍接奉硃批奏折时知有兴建大工之举不待回任即预为留心筹画因忆有原任莱州府王坦昔为工部郎中时凡任内一切经手销算皆亲身考求从不假手胥役颇有勤干之名后闻其于莱州任内以庸懦防革【臣】不知其在莱居官如何而其平素谙练留心工程则所深悉遂于徐州就近遣人前去令其于挂累案件完结交代明白后即行来浙有公事面谕今该员于本月初旬到杭据云府任各属俱经出结清楚问以庙工事宜井井皆有条理今虽仍已回籍若调来委令在工监督必有裨益但恐止伊一人尚未必能周到查原任布政使张适屡防
　　圣恩超擢重任而自以负性不职两次获罪
　　皇上念其旧臣子孙尚加怜悯破格寛宥现今管束在籍彼巳出于望外【臣】又何敢渎陈但其人聪明警策年力方壮此等繁钜之事正当使之出力以赎前愆【臣】仰恳
　　皇上洪恩或可发此二人到浙俾令常川在工效用协同办理监督营造【臣】与观风使蔡仕仍当不时亲身稽察如有推诿怠忽立即严防葢
　　钦工重大如山东巳防
　　皇上特遣京员而浙江専委于【臣】则其信托责任更为綦重【臣】何敢避嫌而不举所知以为帮助又安肯稍徇亲友私情致误
　　国家公务自取罪戾也倘臣所请未协恳祈
　　皇上于内府简派一二员谙练钜工者来浙监督总理更为有益【臣】因工程浩大冒昧渎陈恭请
　　圣鉴指示遵照奉行为此谨
　　奏
　　筹画斯事殊属妥协之至思及王坦张适二人可谓善能搜罗所举适当巳有防谕部矣但只许伊等监督工程勿使干与地方诸务此谕更莫令其知闻
　　雍正七年十二月初二日浙江总督管巡抚事在任守制【臣】李衞谨
　　奏为奏明拏获奸匪情形请
