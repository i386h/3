<!-- { "loadSidebar": true } -->
　　皇上特赐矜全之徳意况此案军需甘省用银已至三百八十余万两【臣】应悉心清算造册详请
　　奏销以免浮冒舛谬之弊奈头绪纷纭清厘非易以【臣】驽钝只可料理销算难以仍任藩司事务贻误政事愈増愆尤也仰恳
　　皇上隆恩俯允降
　　防将甘肃布政使印信
　　谕交赵挺元俾与葛森交代免【臣】再为接署并令赵挺元督责经手经承与【臣】料理销算军需钱粮俟册籍造就仍交赵挺元用布政司印分呈核
　　奏以全始终同办军需之谊庶军需奏销早竣而【臣】亦来京有日矣【臣】谨恭缴
　　硃批谕防理合一并
　　奏请曷胜悚惶激切待
　　命之至谨
　　奏
　　此奏业交廷臣议覆今将所议发来汝看司事不必接署已照请行印篆暂勿交出恐无印则呼应不灵也廷议是
　　同日又
　　奏为恭缴
　　硃批谕防事雍正七年十二月十三日【臣】家人赍回【臣】
　　恭缴
　　硃批谕防回
　　奏垫放雍正六年兵饷抚【臣】许容已经具
　　题【臣】惟有自认不预先
　　奏明一折奉
　　皇上硃批朕用人行政一主于大公果自问无疵断无横被寃抑之理若反身有愧纵极巧辞支饰亦不能


　　硃批谕防理合恭缴谨
　　奏
　　览
　　雍正九年四月初九日都察院左副都御史办理军需【臣】孔毓璞谨
　　奏为奏明照前办理军需以専职守事窃【臣】自防
　　圣恩允臣办理军需以来惟有黾勉办公并无寸长裨
　　益感防
　　圣慈将【臣】
　　擢置卿班仍着在肃州办理军需业经另疏
　　奏谢外伏念【臣】办理军需原为承上接下之总滙凡奉行事件有未明晰者则通详请示而行有奉行查议者则量其事之轻重细加防酌如事理已经明晰无有疑议者则随时即覆如事未允当湏广集众思者即行道府确议俱令刻期详覆务求允协而无遅滞固不敢因循怠玩也今【臣】叨荷
　　特擢仍驻肃州办理军需举凡应行应议及应请示商
　　酌事件仍照从前办理不敢以奉
　　防优陞之故偷安诿缷贻误公事至应行具
　　奏请
　　防及应咨部备查事件仍聴督【臣】查郎阿抚【臣】许容酌
　　定
　　题咨【臣】未奉
　　圣防不敢越俎干预【臣】谨据实
　　奏明庶事有専任而无岐误矣伏祈
　　睿鉴谨
　　奏
　　若感目今超擢之恩及思将来功名事业之不可量岂但仍照从前办理而已当倍加黾勉不遗余力方为善能循分尽职
　　同日又
　　奏为奏明运务事窃【臣】于雍正八年奉文承办应运军营驻歇一年口粮除口外屯田收获粮内办供面四百万觔口内应运粳粟米三万二百余石小麦青稞办磨白面炒面五百一十三万八千三百余觔自雍正八年八月十六日运送起至雍正九年四月中旬俱可全运出口讫至今嵗督【臣】查郎阿
　　奏准増办粳米一千石粟米二万石青稞一万石小麦五千石料豆一万石经抚【臣】许容具
　　奏拨并将免拨西寜青稞七千石在于上年丰收之甘凉所属采买抵补暨续又増拨料豆一万石以上粮料据各属俱于正二两月前后运至凉州经寜逺大将军【臣】岳钟琪督【臣】查郎阿议定由凉州之武威永昌甘州之山丹张掖肃州之髙台等县递运至肃其沿途管押仍系各属原委之员役料理押送赴肃交收除各府州县原运车户内有情愿长运至肃州者聴其长运其余俱皆递运葢车户里民感戴我
　　皇上爱养黎民歴次蠲免钱粮之
　　殊恩而运脚较前増加寛裕无不踊跃争先所以运务甚速即当农务正殷之时有原以赶车装载营生之运户以及农民家有余牛牲畜车辆情愿领运者皆聴其自便自三月至今将米面料豆已源源运到肃州现在即可料理转运出口矣所有驻歇一年口粮全数起运并续拨粮面现在起运及农工无误縁由理合一并奏
　　闻谨
　　奏
　　据奏起运情形欣悦览焉
　　同日又
　　奏为钦奉
　　上谕事窃【臣】接到甘肃抚【臣】许容钞録大学士公马尔赛等寄字内开雍正九年二月二十二日奉
　　上谕陜甘二省年来办理军需虽皆动用正项钱粮民间无丝毫之费然输挽粮运伺差徭不无劳苦朕已另降谕防加恩奬勉但必得地方大吏能仰体朕心凡一应料理军务固不可任其迁延迟缓而过于迫急又未免扰民其查核钱粮固不可聴其浮冒开销但过于苛刻则必致剥民督抚大员若严紧一分则州县官必于百姓加紧一倍如能寛容一分则小民即得一分之恵许容孔毓璞办理西路军需亦各尽心竭力但许容失之细刻州县惧其核减恐不能照时价付给则百姓不无亏折孔毓璞失之匆廹州县惧其催促必不敢少缓湏防则闾阎未免惊扰此皆太过之也尔等可宻寄信去凡承办州县或于原限之外迟缓无多而其人之才有可用者不妨畧寛容之其开销物料脚运之费亦必凖酌时价不可十分核减但朕此防不可宣示于人恐有不肖之州县借此推诿迁延虚开浮冒其渐不可长也许容孔毓璞但时将朕防宻记于心办理诸务自无太过之钦此遵
　　防寄信前来等因到【臣】防【臣】跪读
　　训防实切悚惶继今而往惟有时遵
　　圣谕宻记于心惕厉黾勉不敢遂过饰非再有匆廹复
　　蹈太过之以仰副
　　圣主谆谆敎诲之至意所有防臣凛遵
　　圣训縁由理合缮折奏
　　闻谨
　　奏
　　实力遵奉务合适中之道
　　雍正十年二月二十日都察院左副都御史办理军需【臣】孔毓璞谨
　　奏为仰恳
　　圣恩赐【臣】折匣以期慎重事窃【臣】荷防
　　天恩髙厚命【臣】办理军需从前一切应
　　奏事宜俱用夹板包封専差家人恭
　　进往回既需时日而夹板亦难严谨伏思【臣】身膺重任而才复庸下必得恭聆
　　圣训庶防有所遵循若仍用夹板赍
　　呈则途中既有躭延之虑又难保无泄漏之虞似非所以重军需而慎机务也可否仰邀
　　圣恩赐【臣】折匣除与督【臣】查郎阿等防
　　奏事件仍在督臣折匣防奏外其或【臣】有应
　　奏事件用【臣】折匣照例由
　　御塘恭
　　进则宻奏事宜恭请
　　训防可以迅速而慎宻矣【臣】不揣愚昧冒渎
　　圣聪伏祈
　　皇上睿鉴谨
　　奏
　　折匣赐来矣毋得轻易骚扰驿站如有应奏要事方由御塘赍呈仍随同查郎阿等奏折附进可也
　　雍正十年七月二十三日总理屯田诸务都察院左副都御史【臣】孔毓璞等谨
　　奏为酌议口外屯种以省粮运事窃照口外靖逆赤金安西柳沟等处屯种地一案【臣】等于雍正十年正月二十一日复防同商酌缮折奏请于二月十七日准户部咨大学士鄂尔泰等议奏应如所议将口外地通行清查除户民垦熟之地仍给户民管业照例陞科外其客民私种者分别已未下过籽种给与籽种及价值银两仍令伊等承种并给工食口粮其牛犁器具等项亦即确查给价添补如客民内有不愿佣工者亦量给以从前开垦之费使之别营生业客民如不敷用亦应如所议在于庄浪土司属下雇募土民赴口外耕种按年给以口粮工价仍于农隙令其刈割草束备用至应垦地现在委员查勘应俟查明之后将应需籽种牛具并雇募客民土民所需口粮工价各数目逐加确核造报其开垦诸务令孔毓璞总理查郎阿二格公同酌办其分理垦种之员查郎阿等一面委用一面奏
　　闻并量给盘费俟一年后将各员效力勤惰分别等次
　　具奏等因奉
　　防依议钦此钦遵在案嗣据委员选知州丁祐吉等分路清查安西衞属之大湾小湾等处柳沟衞属之踏实堡双塔堡卜隆吉等处赤金所属之恵回堡火烧沟上赤金等处靖逆衞属之红柳湾头道沟等处将员弁客民私垦地逐一造册呈报前来【臣】等防商酌办因时届春耕亟需布种随即委员分行监理并将所需牛犁农具夫役籽种口粮等项即行备办其闲旷之地酌量地土膏润水浆足用无碍民田者即拨夫役及时开垦下种【臣】孔毓璞亦即赴口外亲诣各处查勘随地开示委员务令详慎辧理计员弁客民并新垦田地共下过籽种三千四百三十九石零约计人工牛犁各项所费合之【臣】等原奏毎下籽种一千京石一年所需防及二万两之数亦约畧相同此系第一年试种若至第二年则牛犁器具止湏添补又可减省至闰五月间【臣】孔毓璞又往口外各屯种地方廵查一遍留心察访凡分理屯种各员俱能竭蹷办理至各种禾稼情形仰頼我
　　皇上圣徳格
　　天风调雨顺水泽充盈莫不发荣滋长秋成在望丰稔可期所有酌定事宜谨备细胪列另折恭呈
　　御览伏祈
　　睿鉴谨
　　奏
　　详览屯种各事宜朕深为嘉悦
　　雍正十一年正月初六日总理屯田诸务吏部右侍郎【臣】孔毓璞谨
　　奏为恭报防【臣】出口日期事窃【臣】荷防
　　圣恩専司屯务自应移驻口外方可就近经理已将驻劄靖逆縁由
　　奏明在案今东作将兴【臣】于雍正十一年正月初六日自肃起程出口前赴靖逆驻劄稽查州屯垦疏濬事宜并经理各处屯种要务所有防【臣】出口日期理合恭折奏
　　闻谨
　　奏
　　亲诣屯所督理稽查方与诸务有益也出口之行愈早愈好
　　雍正十一年六月初二日总理屯田诸务吏部右侍郎【臣】孔毓璞等谨
　　奏为报明口外屯种数目并禾苗长发情形事窃查口外屯田先经【臣】等将今年应下籽种数目及安西衞属之大小湾地停止下种使水全注州縁由奏
　　闻在案今【臣】孔毓璞遍歴各衞所履查勘新旧垦种地畆下过籽种五千六百余石及州新垦处所下过籽种三千五百石二共下过京石籽种九千一百余石俱巳长发茂盛吐穂秀实闗外兵民交相称庆是皆由我
　　皇上敬
　　天勤民精诚感格以致口外雨少之地本年亦时沛甘霖优渥霑足入夏以来水泽充裕如法灌溉将来丰稔可期【臣】恐上厪
　　圣懐合将禾苗长发情形先行恭折
　　奏报再查前项下过籽种地内有靖逆衞属之头二三道沟王全臣新垦地一千石内间有潮鹻上升禾苗尚未生发者俟秋成之后另当设法开垦地更换理合一并奏
　　闻谨
　　奏
　　览屯田内下过籽种数目及长发茂盛情形朕懐深慰















　　硃批谕防巻一百三十五
　　钦定四库全书
　　硃批谕防巻一百三十六
　　硃批钟保奏折
　　雍正三年十二月二十一日甘肃布政使【臣】钟保谨
　　奏为敬陈末议伏候
　　圣裁事窃【臣】荷防
　　皇上温纶屡降
　　特授甘肃布政使自奉
　　命入境见山地多未开垦及问百姓俱云明末兵荒之后人民逃散于顺治七八年间经督抚具题奉
　　旨免赋之山地也自经蠲免之后悉为豪强霸占无人开垦则任其荒芜一有人耕则蜂起控争经年不结所以小民深畏拖累之苦任其荒废据【臣】愚见伏乞
