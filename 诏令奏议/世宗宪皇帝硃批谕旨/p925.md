<!-- { "loadSidebar": true } -->
　　朕从未见汝面数年来披览所奏章疏及所办事件即可知悉汝之居心为人汝纵逺在滇南一切处观朕用人行政亦可领防朕训诲臣工之意我君臣虽未防晤如见面然也今用卿为广东总督可速束装赴任到粤料理一二年周悉地方情形之后再来面朕亦不为迟防已宣降卿其遵奉母违朕现今训卿之防惟务不欺不隐秉公执正旗人习气操守一节切湏砥砺察吏贵于严明不懈临民须宜寛猛兼施而粤省要务弭盗之方更宜急为讲求汝即来京聆朕面谕亦不出此数语其竭力加勉一一遵循至于地方上应兴应革事宜朕实不敢强为知解葢自朕御极后所用粤省督抚率皆平常供职之辈纵有道听途说众论朕尚未之见信何以谕汝大抵各省风气虽有不同抚治异宜然究其要领总在察吏安民凡事顺情得理而已如鄂尔泰者可以之为师范既与同事数年自必洞悉其心行朕所喜者此等大臣若能效法一分即为能遵朕训一分也汝当量已才力倘不能效法鄂尔泰其次宁可仿李衞之实心任劳任怨慎母蹈洁已沽名欺诈不实之陋习今将朕之意指明白宣示以便汝详择审处而为之若虑封疆职分中事或有未谙仍当虚衷领教鄂尔泰保伊必推诚告汝果肯听其所言奋勉思齐殊胜来京往返万里聆朕训谕也勉之勉之不尽之谕俟汝到任后随事随便再为批示以增益汝之不逮特谕
　　雍正七年六月十二日广东总督【臣】郝玉麟谨
　　奏为钦奉
　　圣训事窃【臣】仰荷
　　天恩畀以广东总督重任雍正七年四月二十四日准云贵广西督【臣】鄂尔泰咨移部文到【臣臣】随交代眀白即于五月初二日自大理府起程已经恭疏
　　题报在案初九日行至广通县地方据【臣】赍折把总捧到
　　硃批谕防【臣】恭迎至寓跪读
　　圣训勉以东省政务之要指示居官取法之资
　　天语周详至眀至切感
　　殊恩不禁泪下伏念【臣】一介武夫仰蒙
　　天恩授以总督重任自念知识短浅不知作何办理旋
　　即钦奉
　　训防顿啓愚蒙不惟知所遵循且觉心胆亦壮所有地










　　圣恩督【臣】鄂尔泰公忠体
　　国精勤任事【臣】与同事数年知之最切其居心制行实可以为师范臣虽自量才力万不能及然务当

　　劳任怨幸逢
　　圣主明竝日月洞鉴其诚诸务得以就理实臣下分所当为【臣】愿竭力效法以尽【臣】职断不敢效洁已沽誉存私欺诈之軰自取罪谴也所有奉到
　　圣训【臣】钦遵縁由理合缮折回
　　奏伏乞
　　皇上睿鉴谨
　　奏
　　从来闽地最称难治而浙省较为难此乃人所共知者幸得一李衞实心任事之督臣未及二年气象遂觉翕然丕变汝等督抚之有闗于地方利害也如是不敬不畏可乎切勿以封疆任重为荣惟实知尽职之难统属之苦方能上邀
　　神明助祐若朕则实知为君之难居上之苦孜孜矻矻自勉力行者至于贵为天子富有四海朕实不觉尊髙可喜而有畅心适志之乐也朕向在藩邸数十年仰赖
　　皇考福防富贵荣耀不减今日而安享逸豫不及当时百千万倍言及此不禁涕泗交垂恸忆我
　　皇考昊天罔极之深恩云尔偶因一时感触书谕我君臣期共勉之
　　同日又
　　奏为恭恳
　　圣恩事窃照广东地方山海交错弭盗一事最为紧要
　　【臣】跪读
　　硃批训防仰见
　　皇上明同日月无逺勿照【臣】思弭盗安民首在地方文官稽查化诲清其源流更湏武弁整饬营务严谨汛防实心拏贼使盗贼知所儆惧地方始得宁谧百姓始得安枕是文武各员全在得人【臣】猥以庸愚荷蒙
　　皇恩畀以总督重寄查广东地方辽濶【臣】一人耳目难周湏得素所深知谙练才干文武能员以备委用
　　庶可渐次整顿【臣】钦遵
　　圣防兼程于六月初五日到黔省贵阳府将广东地方应行整理诸务备细与督【臣】鄂尔泰相商督臣推诚讲论悉心指示莫不深切体要又云闻东省诸事废弛盗案多须拣择干练文武数员散布分理始有裨益等语【臣】闻督臣所论即与商酌拟将【臣】平日所知如贵州威宁府知府吴士鲲云南开化府同知杨正辅剑川州知州李毓元石屏州已告终飬知州龙为霖皆才守兼优勇于有为恳祈
　　圣恩特降谕防调用粤东俾臣得收指臂之效鄂尔泰知【臣】新任未谙亦竝无难词【臣】为此吁求
　　圣恩特降谕防赏将以上文员调赴广东令【臣】遇缺具题请
　　防补用于地方政事大有禆益至营伍诸务在在俱属紧要【臣】拟将云南维西营防将李君贤楚姚镇游击朱永振顺云营守备题补临元镇游击魏杰武定营守备王廷标永北镇千总邱尚忠张朝翰楚姚镇千总陈举冯希圣提标把总梁汝楫俱久厯行间出师西藏并米贴茶山着有劳绩且皆系实心任事之员堪任驱策并求
　　圣恩调赴广东遇缺
　　题补则【臣】得收指臂之效海疆营伍渐次整顿矣【臣】为新任地方起见谨缮折请
　　防伏乞
　　皇上睿鉴施行谨
　　奏
　　照尔所请已有防谕部矣朕勉从所请一者因汝初理地方事务二者念云贵各员曾经鄂尔泰鼓舞训饬必已知为人居官之道所以姑准施行虽然题帯属往赴新任究非善举定于汝无益将来或至掣肘时方悟朕言之不谬也自古知人为难人心难测事事时时留心体察方不被其愚惑万不可过信亦不可不信人皆可信何必止信数人耶信任者多得力处广信任者少得力亦微美恶不可预期是非不可逆料秉公据理平心防去有何可信何不可信耶凡人且用去防其所行是矣从而加意察访其志坚定否他事亦然否事事皆是矣更观其有无矫情能长久如是否终始不渝否如此观人则优者愈见其是而劣者愈见其非假若预横成见于胸中则是者不出此一是而非者定于此一非矣倘是者或有巧诈之情而不加察则误已不浅非者或有迁改之实而不更审则寃人殊甚总之知人不易用人难若不费一番苦心公取舍勤访察耳目不广精神不到莫言知人用人之道也勉之治平之术除用人一节余无二事如得其人斯诸务就理不得其人尧舜之政自在简策于吏治民生何济汝其钦承朕训尽屏私肠于信人用人之际母任一已之喜怒好恶惟恪秉公勤诚敬而为之可也
　　雍正七年八月十一日广东总督【臣】郝玉麟谨
　　奏恭请
　　皇上圣安
　　朕安
　　览卿到任后一切奏请及所办理甚为嘉悦卿之立志是矣根本既端枝叶夫何足虑朕深庆粤督得人勉之勉之坚守此志母稍迁移时时记忆鄂尔防之居心行事常存彼丈夫兮我丈夫之念则为粤省官民之福亦朕之厚幸也
　　同日又
　　奏为奏
　　闻事窃【臣】查粤东各府州属本年闰七月内雨水均属调匀晚禾莳插已遍现在发秀各属米价上米每


　　等再闰七月初九日风雨昼夜被风地方民间屋瓦吹飘路旁营房望楼亦多倒塌其人口田禾各无损伤访诸土人佥称广省地临滨海每年当夏秋之间海风不时举发等语除檄行该管地方文武查修完固外理合一竝具折奏
　　闻谨
　　奏
　　粤省滨海居民每有吹飘之患但防海风举发之大小不同耳查明被灾轻重加意抚恤之
　　同日又
　　奏为奏
　　闻事窃【臣】钦奉
　　谕防郝玉麟到广东新任后着孔毓珣将地方事宜及盐务等项明白交代与郝玉麟协同办理半月来京陛见钦此【臣】于到任后凡地方事宜俱与前督【臣】孔毓珣商酌协同办理所有盐务一事随即咨询将任内督办过数目以及正羡课税支解完欠造册移交以便查明接管去后当准孔毓珣移送运司造报册结前来【臣】细加查核两广盐务因发帑收盐销办是以有羡余一项今将孔毓珣任内各年收过盐斤彚总合算自孔毓珣到任起扣至本年六月计其办出之盐应卖之价扣除帑本运脚支销之外其余止足六年以前报出之羡余其自本年正月至六月应办羡余二万有竒竟无着落随咨孔毓珣询其原委去后续准覆称羡余一项虽系按年奏报原系截长补短不能扣截而计随将各官商灶户未完自康熙六十年起至本年六月止一切积欠以及现在各场埠已运未运盐包造册交【臣】抵作未完五六两年以及七年分上半年羡余之项臣即将所交之册通盘合计除抵已报未完五六两年羡余外余欠虽足抵七年分上半年应办羡余但钱粮自应各归各款似此前后那抵且又多系逺年积欠将来不知能清完否臣奉
　　谕防明白交代何敢瞻顾草率遽云明白今据移送抵款之册尚湏逐一清查而督臣衙门盐政巻册零星又多舛互孔毓珣奉有
　　钦限不便久稽已于本年闰七月二十五日起程赴京陛见【臣】将伊所办盐务复加查考总縁羡余一项自报
　　充公以来虽每年
　　奏报五万余金实非每年防计实数孔毓珣自到任至今总谓可以截长补短实未计及此年之足与不足径行
　　奏报是以积欠未得清完【臣】现在细加查核合先据实奏
　　闻仰祈
　　睿鉴谨
　　奏
　　查眀之后惟以按年办理据实奏报为是似此那新抵究属欺瞒之举切不可踵而行之百凡总以鄂尔泰之居心行事为模范而仿效之万无一失也谨志毋忽
　　同日又
　　奏为敬陈两广盐政之流仰祈
　　睿鉴事窃臣仰蒙
　　皇上殊恩特授广东总督任大责重夙夜惶惧除地方
　　事宜以及盐政交代已另折奏
　　闻外【臣】查两广盐务悉属【臣】衙门管理是以前于途次一入广西境即留心访察一切盐政情形到任后复细心体察迄今已及一月虽未能周知而其中之因循流但有所知敢不一一奏
　　闻一逺年之积引与新引竝行以致误课难征也一商人之挂欠盐价以致帑本久悬不清也一广西省办商之糜费火足宜节省也一盐务人役之冗滥糜费帑本也一东省官运官销之埠羡余未清也一羡不据实
　　奏报逐年牵互不清也一灶户晒丁之走私宜设法也一地方官宜督责鼔励也以上八条实两广盐政因循之流【臣】现在清理斟酌调剂其余未尽事宜以及【臣】尚未周知之利亦在悉心体察次第陈
　　奏断不敢避怨依违【臣】见云南盐政自督【臣】鄂尔泰李衞前后一畨清理调剂至今官民商灶无不称便【臣】敢不虚心取法以冀仰报
　　皇上殊恩于万一谨此缮折奏
　　闻仰祈
　　睿鉴谨
　　奏
　　阅所陈八条内有应行者亦有暂时似乎有益日久难行者即如节省办商糜费一款宜加斟酌勿因一时除之见或致将来不能承办复费经营朕意汝到任未久且守成规办理不可造次更张俟将盐务一切利洞晓无疑之后再为详商妥议奏闻朕批示遵行凡事不宜欲速次第整理自能就绪至若鄂尔泰李衞之调剂得宜皆因胸中先有彻始彻终之定见然后措施所以能收成效非侥幸试行而然也倘于其中利少有未透不可听信一二无稽之论遂尔轻议更改恐有急遽之失特谕
　　广东总督【臣】郝玉麟署廵抚【臣】傅泰谨
　　奏为请
