<!-- { "loadSidebar": true } -->
　　奏明外又续据济南府属之齐河济阳青城肥城邹平兖州府属之郓城城武邹县济宁卫东昌府属之馆陶邱县清平东昌卫青州府属之益都髙苑博兴夀光诸城临朐莱州府属之昌邑潍县髙密直隶泰安州属之长清直隶武定州濵州并州属之蒲台霑化直隶曹州并州属之曹县直隶沂州属之费县郯城直隶东平州之平隂夀张直隶濮州并州属之观城直隶髙唐州并州属之禹城直隶莒州并州属之日照沂水等三十八州县二卫各申报被水情形到【臣】计前后共七十州县三卫所【臣】思该州县卫所各呈报被水虽其中自有轻重不等而一州一县之内其村荘亦各有髙下之殊然现在委员查勘所有新旧钱粮似应暂缓催徴统俟查确之日分别应免应徴奏
　　闻请
　　防至被水较重之州县卫所确查实在穷民遵
　　防赈济其被水稍次之州县查明酌借仓谷其被水较轻之州县将存仓谷石暂行出粜以平市价如此则民力可舒民食有资数十州县黎庶咸沐浩荡之
　　天恩扵无既矣【臣】敬推
　　皇仁不揣冒昧一面札商抚【臣】岳濬斟酌料理具奏务体
　　圣心使被灾穷黎均沾实惠不致一夫失所以仰副我皇上保民若赤之至意【臣】谨缮折奏
　　闻伏乞
　　圣鉴谨
　　奏
　　巳有谕防矣
　　雍正八年八月初四日河东总督【臣】田文镜谨
　　奏为敬陈黄运两河工程仰祈
　　睿鉴事窃【臣】猥以菲材荷防
　　圣恩掌管北河河道总督印务奉
　　命以来惟有凛遵
　　圣训敬谨从事兹查豫省南北两岸险要工程【臣】巳严饬道等官相机料理加意防守现在堤埽各工俱保护平稳惟旧日大堤尚有卑薄之处前雍正三年奉
　　防増卑培薄彼时因尚非险要暂缓加帮今连年伏秋汛涨堤外渐次淤髙堤身渐觉卑矮必湏急为増修与前此増卑培薄之工一律髙寛则汛至无虞【臣】现饬管河河北两道择其应修者亲勘确估俟估报到日【臣】一面具
　　题一面动帑兴修务扵来嵗桃汛前完工以资捍御再东省运河前因水势涨漫縴道多有残缺粮艘正在囬空刻不容缓【臣】即飞饬兖宁道王鸿勲动支库贮节省夫价速为分发修垫使囬空无阻经【臣】恭折奏
　　闻【臣】思运河为粮艘经行要道不可不心经理今虽巳修残补缺不误囬空然其间有先经
　　题估而详报尚被水占难以兴工者亦有续请兴修虽据估报尚应确勘者均宜相度形势斟酌机宜分别应缓应修次第举行为一劳永逸之计【臣】巳遴委在豫熟谙河务之员前往东省通行查勘俟该员囬日【臣】择其紧要之工再饬兖宁道王鸿勲覆勘确估具
　　题请
　　防总之【臣】受
　　恩深重固不敢不严加稽察杜属员之捏冒侵肥亦不敢因循茍简致工程之临事周章但【臣】智识浅陋恐措施未当谨先缮折具
　　奏伏乞
　　皇上圣鉴训示遵行为此谨
　　奏
　　区画巳属合宜无庸再训
　　同日又
　　奏为遵
　　防覆奏事雍正八年六月二十三日接准部咨内钦
　　奉
　　上谕归徳营防将员缺着禄鼎坤补授赏银一万两令其帯往河南为伊置产搬家及徃来盘费之用钦此又扵本年七月十一日接署兵部尚书【臣】三泰左侍郎【臣】永夀等字内奉
　　防尔等寄字与田文镜将録鼎坤交与田文镜留心教导伊若在河南置产着田文镜委员代伊料理钦此仰见我
　　皇上以天地覆载之心造就生成之徳懐柔竝至教
　　养兼施【臣】钦遵
　　谕防将一切营伍事宜向禄鼎坤面加教导又敬宣皇上豢养优待之
　　天恩及代为料理置产委曲周详之
　　圣意禄鼎坤感激
　　皇恩喜出望外其置产之处【臣】现委归徳府知府万国宣就近料理务期妥协至禄鼎坤业扵七月二十五日到归徳营防将任【臣】复谕调任防将孙将营伍情形及该将在彼整理之处一一告知【臣】仍当留心随时教导所有禄鼎坤到豫及委员料理置产縁由理合缮折覆
　　奏伏乞
　　睿鉴谨
　　奏
　　据奏禄鼎坤巳抵防将任知道了料理甚好
　　同日又
　　奏为覆奏
　　圣训事雍正八年七月二十五日【臣】赍折家人捧囬【臣】
　　奏程家寨工程稳固折内奉有
　　硃批【臣】伏查黄运两河闗系运道民生时厪
　　睿念【臣】防
　　圣恩委任心料理随时调度巳将委员查勘并请动用节省夫役银两修筑东省运河縴道縁由恭折具
　　奏现今白露巳过汛水自此渐应消落各处工程俱报平稳【臣】惟有钦遵
　　圣训倍知详慎督饬在工大小员弁谨小慎微极力修
　　防务期堤工巩固以仰副我
　　皇上殷殷教诲之
　　圣意所有奉到原折理合恭缴谨
　　奏
　　览奏汛水渐消工程平稳朕心深慰
　　雍正八年九月初一日河东总督【臣】田文镜谨
　　奏为两省河务重大敬遴协理之员仰请
　　圣裁事窃惟黄运两河攸闗运道民生我
　　皇上时厪
　　睿念指示修防绩底平成【臣】防
　　圣恩掌管北河河道总督印务敢不殚精竭虑敬谨从
　　事以仰副我
　　皇上任使之
　　圣意惟是修防之法全在未雨绸缪而相机经理尤湏亲阅情形【臣】职守封圻未能遍歴各工徃来查防诚恐先后缓急调度失宜必得一熟河务有才有识可以深信之员与【臣】相助为理不必【臣】亲自到工一如【臣】之身歴其地平险宛在心目方可斟酌机宜次第料理庶扵河工有裨【臣】查河北道朱藻才干明敏洞晓河务身任劳怨毫无瞻顾事前识平险之机临事得调度之法凡修理工程动用钱粮无不严查确核帑无浮冒工早完固即如雍正八年三月内荆隆口估挑引河一案该道寝食工所督率员弁兵夫昼夜儹挑扵三月二十二日兴工五月十五日告竣是日汛水即至立时放顷刻成河又如六月内祥符县南岸程家寨月堤汛水骤长全河大溜尽注该工新旧埽个漂走堤岸坍缷危险异常【臣】面授机宜委令该道赴工协办该道即一身兼任分执事同署封府知府刘永锡等严督员弁兵夫儹筑里戗又以北岸暗滩突出逼溜南射委员帯领兵夫切去滩嘴幸溜走中戗堤筑起埽外淤成嫩滩工程稳固又该工东首旧堤扵六月二十三日四更时廵堤官兵禀报大漏一处孔穴如桌面寛大河水喷激堤外势甚汹涌危在呼吸在工员弁兵役莫不惊惶无措该道正在督筑里戗闻之飞奔至前站立漏孔处所挺然不动急呼家人兵役飞持随帯绵衣绵被并令各夫擡土填塞其时在工夫役见该道履险如平咸奋勇争先一拥而至随将漏孔填塞得免溃决凡此化险为平功成神速固皆仰赖我
　　皇上至诚至敬感格
　　天
　　祖
　　河神黙祐所致而朱藻扵此数事亦见其有胆有识不辞劳瘁若以之助【臣】办理实扵两省河工大有禆益【臣】受
　　恩至深感
　　恩至切日夜思维无可仰报惟此以人事
　　君之诚拳拳扵中是以不揣冒昧恭折具
　　奏可否将朱藻
　　特赐加衔协理河务
　　鸿恩出自
　　圣裁再前此办理程家寨险工各员弁着有劳绩者容
　　【臣】另折奏
　　闻外所有河务重大敬遴协理之员理合据实缮折奏请仰祈
　　睿鉴谨
　　奏
　　据奏以朱藻加衔协理北河所见是另防谕部雍正八年九月初四日河东总督【臣】田文镜谨
　　奏为奏明东省赈济事宜仰祈
　　睿鉴事窃照东省被水州县屡奉
　　恩防赈恤令【臣】等斟酌料理仰见我
　　皇上轸念黎元不使一夫失所之至意【臣】前因被水州县有报称房屋倒塌者诚恐其中有极贫之人虽给以仓谷糊口而无力葺屋栖身无所是以仰请
　　皇上格外天恩每户给银一两五钱以为葺屋之费荷
　　防
　　圣恩俞允在案今扵九月初一日接到部咨内抚【臣】岳濬奏称确勘成灾者约有六十余处毎处灾民多者二万余户少者亦有万余户房屋倒塌十居六七若概以毎户一两五钱散给统计所需不下百万两之多应分为上中下三等极贫者毎户给银一两五钱次则减为一两再次则减为五钱核实酌散无不均不徧之弊等语【臣】查报水各州县其成灾不成灾之处虽尚未据布政司取结详报然陆续接阅各道府州县来禀并面询因公往来员弁及差徃查防之员大概不致有成灾六十余处之多而成灾之中又有轻重不等每处灾民亦多寡不一【臣】现据盐法道杨俊禀称查过徳平灾民七百余户商河五百余户即此可见各州县被灾实在穷民不皆一二万户之多抚臣所奏每处灾民一二万之语乃未经查实仅据州县之率报而约畧言之也至各处倒塌房屋亦非一概十居六七而倒屋之家更非尽皆无力贫民前据督粮道徐聚伦禀称如所塌系租住之房则与住者无渉房主既能赁房其家不贫可知何庸议赏或房共七八间而倒三四间房共五六间而倒两三间房共三四间而倒一间尽可栖身何庸议赏又如倒塌房屋本户现经修盖不致栖身无所以及绅衿富户与有生理者是皆有力之家何庸议赏【臣】见其查察精细分晰明白随将所禀办理之处飞札各道府州一体实心办理在案【臣】思赈济原以恤贫非以继富况此项葺屋之费尤为我
　　皇上恩外之恩但当使贫者一夫不遗原不必令富者尽人徧及其应给葺屋之费惟最重之郯城沂州等数处或有数千户其余不过千余户及数百户而止以一两五钱计算约畧不过赏银八九万两今抚臣欲行徧给而将凡系倒屋之家分为三等概议赈银则需银四五十万不止实不免失之太滥我
　　皇上保民若赤一闻东省被水即
　　沛恩纶发帑发粟并将例不蠲免之漕粮
　　特予免徴固不惜此数十万帑金但以赈济之
　　洪恩而滥及扵有力之富户【臣】窃以为措施未当也至抚臣赈谷议内以髙地有收洼地有穗可割请将仓谷先行平粜其应赈仓谷摊作四个月散给陆续接济等语更属未协夫平粜止可及扵有钱籴买之户而不能及扵束手无措之人今若以前项有可割收原不待赈之家而因此槩行缓赈致使嗷嗷待哺之穷民不得早沾
　　圣泽似非所以仰体
　　皇仁而下恤民瘼也且贫民一家数口老弱强壮不等若将口粮一时给领则贫民即可从长计议老弱者安居粒食少壮者别为营运今摊作四月散给徃返领赈贫民既多守之艰陆续给散胥役更滋掯索之弊且散谷散票多一次即多一次之事地方散赈之员亦不免过烦【臣】伏见
　　皇上遣官赈济畿辅地方特颁
　　上谕将三个月口粮通计给发此诚
　　圣明洞鉴
　　睿虑周详今东省赈谷【臣】愚以为应照直隶通计给发之为妥便总因抚臣误认凡被水者俱应银谷竝赈故有银分三等谷摊四月之议以致赈银失之太滥赈谷失之太缓查抚臣前巳令查赈道员上贫给银一两次贫给银六钱下贫给银四钱今又不分有力无力一槩给与葺屋之费上贫一两五钱次贫一两又次贫五钱其如何为上贫如何为中贫下贫究未分晰明白查赈之员更无所适从且现今查造赈银之户止系极贫一项今既分为上中下三等则赈银之户又湏另行查添矣縁抚臣奏折内有与【臣】商酌施行之语【臣】不敢不将前后商酌不同之处据实
　　奏明惟是救灾务速东省被水穷黎
