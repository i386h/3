<!-- { "loadSidebar": true } -->
　　知道了凡事不可因循懈弛固宜振作然亦不可生事邀功勉为之慎为之
　　同日又
　　奏窃查川陜督【臣】年羮尧虽有安边之功皆出于
　　圣主睿谟胜算所致
　　皇上圣不自圣俱指为臣下之力大加
　　宠锡为人臣者自宜受
　　宠若惊愈加谦抑【臣】前闻年羮尧在西宁时其体统尊大中外无与比伦出入以土垫街以水压尘其巡抚提督等官名虽平行实同下属凡直省之督抚附近之提镇或营谋请托或勉强趋奉者指不胜屈【臣】一介椎鲁颇知大义闻聴之下实深骇异【臣】前
　　陛见时因事系风闻职非言路谨以
　　皇上酬勲之典过于隆重冒昧渎
　　奏近阅邸钞深仰我
　　皇上身居九重明察万里
　　纶言告诫洞彻隠微曲加保全功臣之处中外臣工莫
　　不感切【臣】前蒙
　　圣训示以朋党之诫时惕于心兹读
　　谕防倍加谨凛惟有力絶朋比勉竭愚诚图报
　　主恩于万一耳所有【臣】庆幸欢忭愚衷谨具密折奏闻谨
　　奏
　　此奏甚为可嘉但稍迟耳然能见及此而抒诚上奏仍属可嘉
　　雍正四年四月初八日福建福宁总兵官【臣】顔光旿谨
　　奏为遵
　　防奏明事窃【臣】于雍正二年五月内赴京
　　陛见不揣冒昧
　　奏请营中设立储备仓预备米谷接济兵丁蒙
　　皇恩令督抚臣防议具奏嗣经督【臣】满保议拨福宁州仓谷二千石交【臣】试行一二年以观成效三年五月内福宁州知州拨出仓谷三千石交【臣】营中积贮彼时民间谷价值银六钱【臣】将仓谷借给兵丁每石价值酌减至五钱五分嗣于是年秋冬将银凑齐买米还仓每谷一石需银四钱五分约计三千石之谷共溢出谷六百六十八石【臣】又将所买之谷凑添三百三十二石以足一千石于雍正三年十二月内偿还福宁州仓讫其余二千石期于雍正四年五年冬还清以符督臣三年偿完之议然三千石之谷大约三年内只可溢出二千石为数无几难以敷用【臣】情愿将应得俸饷用度之余陆续捐买谷石至雍正五年冬除还清福宁州仓谷外合计溢出之数并【臣】捐助之数约可积谷四千余石收贮公仓按时敛散庶可垂之永久兵丁均获裨益【臣】谨将先还过仓谷一千石縁由具折奏
　　闻谨
　　奏
　　此所奏设仓济兵一事髙其倬察议具奏不知顔光旿料理果否如何或恐有累营伍则无益也若实区处得法有益无损据实奏闻以便加恩议叙
　　雍正五年四月初八日福建福宁总兵官【臣】顔光旿谨
　　奏为恭谢
　　天恩事窃【臣】蒙
　　皇上赐【臣】墨刻
　　御书魏徴十思疏一幅到宁【臣】郊迎至署恭设香案望阙叩头谢
　　恩祗受讫谨供奉中堂焚香防礼所有感激下忱理合
　　缮折
　　奏谢【臣】谨
　　奏
　　览
　　便中所赐非特赏可比无庸专差奏谢路途遥逺嗣后遇此等事应于奏事之便附谢便迟数月亦无妨也数月内若无应奏之事转交与督提赍折之人代为呈进亦可
　　同日又
　　奏为遵
　　防奏明事窃【臣】沐
　　皇上天恩准【臣】营中设立储备仓一案【臣】于雍正三年间借出福宁州仓谷三千石本年冬季溢出谷六百六十八石除三年还过州仓谷一千石数月业于上年四月间具折
　　奏明所有存贮谷二千六百六十八石【臣】又于青黄不接之借给兵丁嗣于秋冬二季将所还谷价采买还仓又溢出谷六百六十七石【臣】又捐买谷六百六十五石共储谷四千石除雍正四年分应还州仓谷一千石业巳偿还讫更存谷三千石现在陆续借给兵食容【臣】于雍正五年冬偿还福宁州仓谷明白后将三年内共溢出实数缮折具奏今将雍正四年分还过仓谷一千石縁由缮折奏
　　闻谨
　　奏
　　此举朕原极为嘉奬况料理颇属妥协所奏忻悦览之尔居官之声名及实心效力处朕皆一一备悉勉为之雍正六年四月十八日福建福宁总兵官【臣】顔光旿谨
　　奏窃【臣】于本年二月间准督【臣】髙其倬委【臣】署理泉州提督印务看其营中旗帜鲜明甲械可观但兵丁骄悍漫无纪律固泉漳地方习气使然实系丁士杰约束不严所致又丁士杰拣取马粮太并应补名粮不即补以致兵多怨望今新任提【臣】石云倬【臣】向知其鲠直歴练自能调剂得宜也再者漳州去年冬间
　　钦差阿弥达同知府潘体丰查出欺隠地亩一案【臣】于雍正四年曾署漳州镇臣印务知漳州地瘠民贫安得有欺隠地亩如此之多因细加访察乃知漳州之田约有五等一曰洋田一曰山田一曰洲田一曰埭田一曰海田总以依山濵海故田之髙下肥硗分此五等康熙九年间龙溪县知县利在三曾将该县田地通行丈量见得田有髙下赋难重轻因于丈量之时先分田为上中下三则又分弓步大小不等上则之田弓步若干中则之田弓步若干下则之田弓步若干并有以二亩只抵一亩者自是以来
　　国家生齿日繁岂无陆续开垦然在今日之新垦未报者少而在当年之因田硗瘠分定者多今若概以丈量弓步令其一例加赋而弓步又非出一人之手未免苦乐不均且恐初登仕版之人急公念切致小民稍有惊惧【臣】仰思
　　圣明自有干断但【臣】身到其地既知其事有阙于民情
　　不敢避越俎之嫌谨具密折奏
　　闻谨
　　奏
　　此奏可嘉之至清丈一事朕曾屡降谕防若不得其人奉行不善不特无益反有害也然地方之奸民土棍恃强隠占阻挠玩法又不宜槩行疎纵竟置之不理须得公明有司斟酌调剂而为之方克奏效已有密谕饬行该督抚矣此乃地方情形应奏闻之事何言越俎闽省在在亏空事事欺隠因尔未经奏闻朕懐至今尚未释然向后凡有闻见皆当秉公据实入告若少存私见惑朕耳目但试看如何勉之
　　同日又
　　奏为敬陈管见恭请
　　圣裁事窃照台湾全镇驻防兵丁俱由内地标营抽拨往戍从前多有顶替逃匿勾结为非之弊自蒙
　　谕防诫饬封疆诸臣凛遵
　　功令凡戍台换班俱拣选有父母妻子人材壮健之兵方准起送目前往戍兵丁因逺阻巨洋家口食用无资具呈公恳每兵每月留饷银五银以养赡家口现经督臣议准通行在兵丁固可无内顾之忧惟是在台三年每年只领银八两四钱米食似可足用而衣帽之属及往返路费所需甚觉不敷【臣】再四思维惟有加赏之法方为有益【臣】看得福建山海交错骑卒似缓于步卒【臣】拟将【臣】标三营马兵四百八十名内汰去二十名恳请
　　谕防即将此节省之银分给【臣】标戍台之兵二百余名每月加银二钱五分足充往来水陆路费及添制衣服之用更有请者闽省兵丁内无妻室者甚多葢因闽俗嫁娶之时必需财礼即至穷之人亦必需二十金方能完娶倘蒙
　　皇上格外施恩加此月赏则有室家者将每月五钱之饷支给养赡家口而无妻室者将毎月五钱之饷交本管将备收存俟本兵戍满回营给领以助其完娶室家之用祗一截长补短之间饷不加増而兵沾实惠倘各营俱画一行之庶逺戍有裨而海疆永固矣是否可行伏乞
　　睿鉴采择施行谨
　　奏
　　朕览所奏甚属合宜可与督提二臣会同商酌如应具题即具本题奏
　　雍正七年四月初四日福建福宁总兵官【臣】顔光旿谨
　　奏为敬陈指掌册事宜仰祈
　　圣明敕令武职画一遵行事窃【臣】于雍正二年
　　陛见之时恭
　　呈指掌册一款原与编查保甲之法事同一体其中立法严密又明白显易按册而稽明如指掌蒙
　　皇上洞鉴命前任督【臣】满保【臣】询问如何措置妥协之处详议具奏经督【臣】满保抚【臣】黄国材同【臣】会奏在案【臣】回任后因福宁州新旧官屡次更换未得成造至雍正六年新任知州郭朝鼎到任后始得编查清楚但指掌册系雍正四年编造之册至今二年其中不无迁移増减者【臣】复派千把等员将本州所辖村庄按汛防之地分令游巡因游巡之便又将户口人丁清查更令造册申报到【臣】随移知该州亦按季差乡保人等稽查申报务期两相符合俱无舛错遗漏是文员因有武弁之巡查不被乡保之蒙蔽武职因有文员之稽考亦不受弁目之欺瞒至申报之时不过于册籍上照户注






　　查户口之时见乡长所辖之村逺近多寡不等地方辽濶势难兼顾不无徇私隠漏之弊今【臣】复改为村长不过令其知村中某人是奸是良某家增减迁徙及有窝盗赌博者告知汛弁乡保令其转



　　各员呈报更正因无督理之员恐有不实之弊嗣后当委【臣】中军守备专理其事申报到【臣】复加详



　　御览伏乞
　　睿鉴施行谨
　　奏
　　览
　　同日又
　　奏为谨抒一得之愚以防侵那之渐事窃查州县仓粮例应上司盘查上司不能亲临多委隣近州县彼此互查其中即有互相容隠之事又州县中有侵那仓谷致被防处者仍借霉烂名色掩饰买补希图开复又有借给兵食只还谷价每年虚报实贮在仓者亦有只换印领无价给还每年只据印领借数而虚报实贮在仓者种种弊端总因州县仓粮乃文员职掌出纳得以自如同城武职不得过问之故【臣】请嗣后州县仓谷经前后官交代明白之后即将实在数目知防同城武职该营亦即报明本管上司移明藩司存案眼同封固若有收放之时武职即将数目具文申报倘武职有徇私揑报情弊致成亏空者事废之日或令分赔或议降罚伏乞
　　皇上敕部详议处分如此则武职不敢揑报隠讳而上司得因武职之申报可以知州县仓谷之实数自永无侵那亏空之弊矣可否采择伏乞
　　皇上睿鉴施行谨
　　奏
　　此奏殊属不通之至新旧二人彼此交代其弊尚无穷若再增一武员其中纷乱丛生莫可究诘则总无交代清楚之日矣况亦未有令有司受制于武弁之理是乃可笑之见解也











　　硃批谕防巻一百十八
　　钦定四库全书
　　硃批谕防巻一百十九
　　硃批丁士杰奏折
　　雍正三年正月初一日贵州大定总兵官【臣】丁士杰谨
　　奏为据实陈奏事窃【臣】荷蒙
　　圣主洪恩由防将歴陞总兵奉
　　防进京
　　陛见跪聆






　　全之事伏乞


　　谕防彼时【臣】出
　　乾清门即钦遵誊写内有给与提督赵坤之
　　防其中一句记忆不真【臣】仰体
　　圣主上下语意传与提督此【臣】之愚昧实当万死为此
　　据实
　　奏明伏乞
　　圣恩鉴宥施行谨
　　奏
　　地方事甚有闗系转谕防难保不致差讹尔此奏甚属可嘉
　　雍正三年五月初二日贵州大定总兵官【臣】丁士杰谨
　　奏为披沥自陈事窃【臣】前闻贵州抚臣调各属州县至省传奉
　　谕防贵州通省火耗课税羡余以及各衙门官租俱解交藩库照山西例按等次给各官以作养亷经【臣】于雍正三年四月初七日具折奏
　　闻昨四月二十六日有贵西道吴应龙路过大定【臣】问及贵州通省钱粮数目据言额徴地丁银六万六千余两杂税一万三千余两仓粮十一万四千余石与【臣】前奏之数大不相同地丁杂税银数尚无甚差讹惟有仓粮数目【臣】奏八万余石今有十一万四千余石【臣】闻言之下不胜惶悚伏念【臣】何人斯荷蒙
