<!-- { "loadSidebar": true } -->
　　汝所题陈沅朕观其人甚属庸平或一州一县犹可勉强供职承上接下之任恐未必能堪也系汝自见伊有可取处如是破格举荐耶抑系据司道称誉而保题耶当加意试用论其才具断非胜府任者
　　同日又
　　奏为恭缴
　　御批奏折事窃【臣】前奏永顺土民聚众一折恭奉硃批【臣】查永顺归流全赖文武各官抚绥有术【臣】虽谆檄训饬而同知潘果犹致土民有此不法之事【臣】实自耻今此案应
　　钦差布政使赵恩等审究外又【臣】前奏岳州营将
　　李佐喜守备冯彚征互掲一折恭奉
　　硃批今据湖南按察使郭朝祚等因各恃职员不吐实
　　情详请解任质审【臣】现在具
　　题所有
　　御批原折二件理合恭缴谨
　　奏
　　李佐喜是一好员已有旨免其离任矣结案后备将朕恩宣示与伊朂伊向后改过自新黾勉成人毋致负朕格外保全之意
　　雍正七年七月二十七日湖广总督【臣】迈柱谨
　　奏窃【臣】奉
　　命兼理南北两省钱粮凛遵徐徐办理不可急廹之圣谕【臣】惟鼓舞劝谕凡胥役侵用者准其自首立限清完衿监拖欠者量其所欠多寡分限催完寛免其罪数月以来湖南积欠一十一万两己完过六万六千两湖北积欠二十万七千两巳完过八万四千两所有清查两省积欠现在完过数目理合奏
　　闻谨
　　奏
　　积欠清而民不扰是为催科有术朕嘉恱览焉
　　同日又
　　奏为钦奉
　　上谕事窃【臣】准怡亲王大学士公马尔赛等字寄雍正
　　七年五月十三日奉
　　上谕据四川提督黄廷桂奏称容美土司田旻如之祖父自天朝定鼎以来受恩豢养乃康熙十九年犹私给川民向继洪逰撃委牌僭列太保职衔又康熙四十九年给向世明逰撃委牌雍正五年给向中防逰撃委牌夫川民非其所辖何得滥给委牌又田旻如勒索土民科敛丝花因其地接川省与建始县所属之粟谷坝等处连界毎年滥遣土目勒收春花二丝银两越界滋扰所差之人有副将千把之称滥假名器任意妄为臣不敢隐蔽据实奏闻并将委劄一并进呈等语朕思容美土司自本朝定鼎以来颇为恭顺大兵进讨吴逆之时着有劳绩其委给劄付征纳丝花大约容美在明代时不无越分礼之举当时地方官吏不能正以大义遂成常套今虽倾心向化而踵行之习未能尽改是田旻如之过出扵不知非有心作此骄肆之事也尔等可寄字与湖广总督迈柱详悉晓谕田旻如以示朕原情寛贷之意钦此遵
　　防寄信前来等因到【臣】臣随即行委上荆南道高起前往宣示今据该道到省赍有容美宣慰使田旻如印禀内称防
　　皇上原情寛贷之意字句解说详细晓谕卑土司敬聆之下感激涕零凡有非礼越分之事出扵不知既防
　　圣明洞察免其推究何敢复为置喙自是遵奉咸悉改除惟是所给向继洪等之劄实系土司旧习其征纳丝花之处亦系明时相沿常套踵行之习若非
　　圣天子天鉴如神卑土司即蹈重罪扵不知矣所有川省连界之粟谷坝等处地方虽系职司祖父所置之产其居民系土苗安置兹既谨守法度合将土众撤回其地方所宜听区画职司惟有洗心易辙改过迁善冀图永承
　　恩泽保全身家以仰报
　　皇上原情寛贷之深恩伏乞据情转
　　奏等情据此所有田旻如禀覆悔过改除情由相应奏
　　闻至川省之粟谷坝等处地方田旻如既将土众撤回
　　应请
　　皇上敇下川省抚臣查明区画永杜私征以安邉土为
　　此缮折奏
　　闻谨
　　奏
　　据奏田旻如悔过改除情由欣恱览之如此寜不省却无限事耶
　　同日又
　　奏为奏
　　闻事窃【臣】前防
　　皇上面谕楚省土司各衙门皆有人与伊传递信息凡事务须留心办理钦此【臣】自到任以来闗防严宻而扵土司事件更为加谨今查钦奉
　　上谕勘明汉土界址设立汛防一案据南北委官等勘明湖北之容美土司与湖南之麻寮所接连原以大岩闗为界议扵闗外十里之白菓坪设一把总带兵三十名驻防而土司田旻如以白菓坪系伊土境设汛扵土境之中出入未便等语具文呈诉【臣】俱行湖北布政司防同查详去后今扵六月十七日据布政司回详仍请饬令従前委员等确勘妥议而先一日据有田旻如呈辩之文【臣】思容美距省千有余里何以十七日该司出详而十六日容美即有呈辩之文先到情属可疑至二十日又据布政司回详保靖人口一案而二十一日复接田旻如呈辩之文此中必有情弊当即查讯据铺司陈陞供称容美公文二角系舍把唐遇世交付投递复又檄行按察司严拏究审转据武昌府审讯唐遇世供认原系田土司差伊至省打听事情有布政司兵房周士元方思义通信云司详己投督院凂督院藁房换班书办黄堂做藁申辩即用土官所给空白印文写就交铺司投递等情【臣】即立拏藁书黄堂锁押赴武昌府严行究讯该府亦即拏到藩司书吏周士元等现令确审得赃作弊各实情俟招拟到日将容美土司田旻如私给空白印文差令舍把至省作弊职名另疏
　　题外合将察出舞文玩法情由先行奏
　　闻谨
　　奏
　　此系自投罗网亟宜惩究奸弊严审定拟具奏可也
　　同日又
　　奏为请
　　防事窃照衡州副将张可才与宜章将崔鼎互讦一
　　案经【臣】疏解任又经折
　　奏两员均为有用之材俟审明再请
　　恩防奉有
　　硃批今互讦一案巳经审明崔鼎所掲虚诬律应反坐定拟张可才应请开复现准抚臣防疏具
　　题查张可才久在楚省熟知地里情形【臣】请
　　圣恩准留楚省遇缺补用至崔鼎才具虽堪任使而此
　　案诬掲殊属躁妄可否从寛统出
　　睿裁谨
　　奏
　　张可才准留楚省当于本内声明请旨崔鼎所掲既诬何可从寛按律处断之后令其来京引见
　　同日又
　　奏为要郡正需能员仰恳
　　圣恩允补以裨苗疆事窃照辰州府知府袁承宠现今疏请调补新设永顺府知府所遗员缺【臣】查辰州所属俱系苗疆且逼处六里红苗知府一官实为要恐部选人员扵地方情形未能谙悉今查凤凰营通判白丰办事明敏允属才能且久任苗疆熟谙边务现委署理永顺同知事务抚戢有方以之补授辰州知府洵为人地相宜如防
　　圣慈破格俯允伏乞
　　皇上批示遵行谨
　　奏
　　该部议奏
　　同日又
　　奏为奏
　　闻事窃据镇筸镇总兵周一徳报称据中军逰撃张朝柱禀据把总萧良弼禀报有六里卓排苗目麻老求口称有贵州孟蒋二廵检并廖把总进来把我们上九里一十三寨俱已招去各寨苗目俱在红岩吃血服贵州铜仁管理等语理合呈明等因到【臣】据此【臣】查上九里一十三寨苗人果否系黔省委员招去并无准有黔省咨防或系寨苗假称黔省招去管理希图影射不受楚省钤制亦未可定除行令该总兵确查实情并咨询云贵督抚将果否委员招去之处查覆到日另
　　奏外合先具折奏
　　闻伏祈
　　睿鉴谨
　　奏
　　六里苗人果被黔省委员招去乃极好之事楚黔寜有彼此之分耶汝之详审亦所当然
　　雍正七年闰七月二十七日湖广总督【臣】迈柱谨
　　奏窃照本年南北两省早稻收成分数经【臣】具折奏
　　闻兹防
　　硃批湖南地方大半被旱并未据实奏出是何意见钦
　　此臣跪读
　　纶音曷胜惶悚伏查湖南缺雨止岳常二府所属之巴陵等十三州县【臣】己行司委勘其余各府俱称雨水调匀即岳常所报缺雨之处亦有续报得雨者果否成灾俟委员勘报到日照例防
　　题至查湖北各属扵旱稻收成之后如武属蒲圻崇阳通城大冶黄属广济黄陂麻城蕲水安属天门荆门当阳徳属云梦孝感荆属宜都等县亦称雨泽稀少【臣】逐加细查有先虽旱干而续已霑足者有一县之中止有数处村荘无雨而余俱得雨者有近山之乡稍旱其近水之乡可以车戽而禾苗愈茂者种种不齐现在委员勘报【臣】思我
　　皇上宵旰勤劳日以生民在念而直省水旱尤厪圣懐【臣】必查确实情形方敢奏
　　闻伏祈
　　睿鉴谨
　　奏
　　俟汝确查业既成灾奏闻亦复何益汝等庸愚无识之辈固不足与论
　　天道然如滇黔浙豫感应昭然相形之下乃竟全不知惭惧乎地方政务虽云汝等专责不幸而值水旱
　　告谴朕亦何能辞咎及早上闻朕愈加修省莫言无补似此隐灾讳盗系汝爱朕耶抑汝陷朕耶洵可谓不审重轻不明大体之至观汝心胸不过但知封疆大位之荣鲜衣美食之享而已为臣不易四字梦中亦未闻未睹也朕实为汝愧之
　　同日又
　　奏为奏
　　闻事窃照容美土司田旻如擅给委劄差目科敛川省粟谷坝等处民人银两经四川提【臣】黄廷桂奏防
　　皇上天恩寛贷令【臣】宣谕使其改过已据田旻如回禀遵守咸悉改除粟谷坝等处地方居民系土苗安置合将土众撤回从此改过迁善等情经【臣】据情转
　　奏现在
　　防兹据彝陵总兵官杜森呈报本年七月十七等日有民一起男妇五十余名口经过马岭头汛又一起男妇七十余名口经过桃符口汛查据田良臣廖国秀等口称系四川建始县有粮百姓在粟谷坝新龙里长滩简家园下白沙落业耕种如今容美司遣差田前营黄廵捕带领三十余人强逼我们将眷口搬移进司居住小的们现是建始县册上有粮百姓怎肯搬进土司去住无奈擕眷投奔防府另讨安插等情到【臣】査田旻如荷防
　　皇上洪恩寛贷既据回称改过迁善自应止将所差科敛之土人撤回其四川民人何得混逼入司居住但田良臣等果否实系建始县百姓抑系容美土人真伪未定【臣】随飞咨四川抚臣提臣确查田良臣等是否建始纳粮百姓并田旻如差逼搬移情由俟川省査明咨覆如果将建始民人逼移进司则田旻如上负
　　皇恩法难姑恕【臣】当另疏严请
　　防究拟以为怙恶不悛之戒合先
　　奏明伏祈
　　睿鉴谨
　　奏
　　但有可原谅处姑且从容料理毋致激成事端宻之如得其蠢顽情节俱当先行折奏然后具题切勿轻率赵恩到时亦将朕意转谕知之
　　雍正七年八月十二日湖广总督【臣】迈柱谨
　　奏为遵
　　防覆奏并缴
　　御批奏折事窃【臣】前奏川省建始县粟谷坝田土田旻
　　如遵
　　防退出并悔过改除縁由一折奉有
　　硃批【臣】前恭读
　　皇上谕防恩威并用仁义两全
　　睿谟神算非【臣】愚昧所能窥见万一旻如虽顽悍无知
　　亦当改悔今果遵
　　旨改除自称天良难昧实实洗心易辙以报
　　皇上原情寛贷之意
　　纶音一布而旻如遵法如此诚古圣之徳化有苗中孚
　　之格及豚鱼
　　皇上行之而克效者也所有旻如谢
　　恩奏折【臣】因未请


　　御览伏乞
　　皇上批示遵行至【臣】先奏田良臣等称系建始百姓被旻如逼入土司等情【臣】巳咨询四川抚提二臣确查良臣等是土是民去后今虽据田旻如辩称田良臣等原系土民是以撤回但真假未定应俟川省查覆到日另折奏
　　闻所有奉到
　　硃批原折理合恭缴谨
　　奏
