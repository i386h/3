<!-- { "loadSidebar": true } -->
　　同日又
　　奏为请
　　旨事窃【臣】伏查豫省直隶知州嗣准部咨令【臣】于本省知州内拣选调补如无可调之员即于知县内择其才守素着明敏练逹者保题陞补在案嗣【臣】查有光陜二州员缺随于现任知州内选有邓州知州高锳堪补光州知州于知县内选有仪封县知县袁珂堪补陜州知州又汝州一缺因现任知州童守禄才具平常选有上蔡县知县张球堪以陞补再汝宁府属之信阳州虽非直隶界聮楚省两驿事繁现任知州陈绶来才乏肆应选有鄢陵县知县孙国玺堪以陞补其邓州员缺请即以信阳州知州陈绶来调补鄢陵县员缺请即以汝州知州童守禄调补仪封县系临河县分员缺例应保题请以商水县知县吴耀调补至上蔡商水二县员缺听部选经【臣】恭疏具
　　题在案于雍正三年六月十四日【臣】接准部咨奉
　　旨高锳等依议补授俱着调来引见信阳州知州陈绶来人平常着该抚于事简县分具题调补信阳州知州员缺将卓异官员引见余依议钦此到【臣臣】于祗承之下不胜感激无地但【臣】细绎部咨邓州知州高锳准其调补光州知州仪封县知县袁珂准其陞补陜州知州商水县知县吴耀准其调补仪封县知县鄢陵县知县孙国玺准其陞补信阳州知州信阳州知州陈绶来准其调补邓州知州汝州知州童守禄准其调补鄢陵县知县至上蔡县知县张球有经征承追未完事件所请陞补汝州知州之处无庸议则是上蔡县知县张球不在陞调之列矣而部咨又开该抚请将邓州知州高锳仪封县知县袁珂上蔡县知县张球鄢陵县知县孙国玺给咨赴部引
　　见等语【臣】部除奉
　　特旨调来引
　　见外其余论俸推陞题补各官概不引
　　见在案应将该抚所请给咨髙锳等赴部引
　　见之处亦无庸议等因【臣】细绎部文竝未将上蔡县知
　　县张球扣除而伏读
　　圣谕复有俱着调来引见之
　　旨又似应将张球仍令赴部引
　　见再查信阳州知州陈绶来奉
　　旨着臣于事简县分具题调补信阳州知州员缺将卓
　　异官员引
　　见是邓州一缺现在乏员补授而请补信阳州之鄢陵县知县又现无任可到又查部咨内开汝州既系直隶令【臣】在于现任州县内拣选合例之员保题调补但【臣】查直隶知州有表率稽察之责与知府无异今通省州县各官内操守廉洁者尚有而才具优长者絶少求其才守素着明敏练逹合例之员实再无一人可以题补伏乞
　　皇上将汝州一缺统于卓异官员内一并
　　简选补授其上蔡县知县张球鄢陵县知县孙国玺应
　　否并令赴部引
　　见之处【臣】不敢冐昧具
　　题亦不敢擅请部示以致驳饬总之【臣】防
　　皇上隆恩不啻天高地厚凡有
　　奏请之事莫不仰防
　　圣恩逾格容纳今此案陞调引
　　见各官伏祈
　　皇上睿鉴俯赐指示遵循为此缮折请
　　旨谨
　　奏
　　该部详议具奏
　　同日又
　　奏为据实奏明仰祈
　　圣鉴事窃查衞辉府防革知府吴柯等十案亏空内除认征有抵外其余本犯力不能全完之银米谷石经前任抚【臣】石文焯具折
　　奏请着落原任抚【臣】杨宗义代为赔补奉有
　　谕旨嗣据杨宗义陆续交贮司库共银五万四千一百
　　两复经【臣】节次
　　奏明在案兹据陞任布政使杨文干详称并署布政司事按察使张保折开杨宗义所交代赔吴柯等案银五万四千一百两发给各该府县将各案亏空银米谷石采买拨补代赔全完因时价平减除用去外尚余银一万二千三百八十一两零据杨宗义情愿归公等因【臣】伏查康熙五十九六十一年截留漕米并太阳渡收捐米麦内除运交河南府米十万石已买还谷二十万石外尚存米麦二十万三千余石巳防
　　圣恩俞允现在平价粜卖俟秋收一米二谷买补还仓便有四十余万石之多自非原仓可以贮存而各属现存常平新建等仓谷又不下一百七十九万余石加之雍正三四两年带征民欠未完漕米征还谷石及各案亏空买补仓谷并此十案亏空所买米谷日积日多仓厫不敷或分堆寺庙或赁贮民房甚有盈千露处无可堆贮者现据各属纷纷详请添葢仓厫以图经久似应将前项剰存银两查明贮谷多寡应添房屋若干据实确估分给各州县及时葢造庶免露处疎忽之虞但是否可行【臣】不敢擅便伏乞
　　皇上指示遵循为此谨
　　奏
　　此议甚好积贮最为要务各项米谷须加意珍惜毋致少有狼藉
　　同日又
　　奏为据实覆奏仰祈
　　圣鉴事窃【臣】于雍正三年六月十三日据【臣】赍折家人
　　回豫捧到
　　皇上硃批【臣】恭谢
　　天恩一折荷防
　　谕旨若不如是委托信任俾尔临事趦趄何能承流宣化整理地方但常怀不忍负之心斯已耳何用谢为钦此【臣】跪读之下不胜感激涕零悚惶无地伏念【臣】本庸愚毫无知识而性又孤介从无一人引为同心惟仰赖我
　　皇上特逹之知畀以重任【臣】因不避嫌怨动辄招尤乂
　　防
　　皇上天恩屏絶众论逾格保全
　　知遇之隆诚千古未有一时仅见虽无知如草木亦必欣欣向荣蠢动如禽鱼亦必沾沾向化况【臣】具有心胸能不镂心刻骨感激思奋所以【臣】自始至终即一介之微亦断乎不取惟仰遵
　　圣谕恪守清慎勤和四字实力奉行而此不忍负与不



　　奏年羮尧车辆曁河北镇【臣】纪成斌一折荷防
　　谕旨所访纪成斌之处巳悉佟世鏻居官何如更访以闻钦此【臣】伏查佟世鏻为人气高自大操守亦甚平


　　奏再查豫省今岁伏汛虽据印河各官报称本年六月初一日起至初九日止中牟县之拉牌寨新庄等处仪封县之三家店郑州属之薛家寨来童寨等处水长至二尺余寸及三四尺不等又封邱县黄水涨发阳武县沁水入黄竝皆出槽漫溢工程
　　亦间有危险之处所幸水势随长随消自六月十一日以后抑且有消无长日渐归槽而印河各官昼夜住宿工所协力修守防护现今堤工俱各平稳不敢上厪
　　圣怀又【臣】前
　　奏祥符中牟太康等三县承筑南北两岸大堤今据各该县报称俱已尽数全完惟雨淋水刷之处现在镶垫整齐夯硪坚实亦指日可以告竣恐厪


　　发来豫河工効力赎罪之胡期恒前到豫省即缴银四
　　千两业经【臣】缮折具
　　奏有
　　谕防遵即饬令管河道查收讫今又据胡期恒缴贮河道库银六千三百两二共交过银一万三百两仍令其作速凑办効力赎罪仰祈

　　奏
　　览
　　雍正三年七月初六日河南巡抚【臣】田文镜谨
　　奏为恭报雨泽以慰
　　圣怀事窃查豫省各属自本年六月二十日以前所得
　　雨泽业经【臣】节次缮折奏
　　闻兹又据开封等八府所属以及汝郑等七州并所属各州县俱报称于六月二十一日起至二十九日止连日雷雨倾盆不特沟浍皆盈抑且低洼地亩多有积水【臣】随查据衞辉府属之延津县彰徳府属之磁州河南府属之洛阳偃师二县晚禾豆苗虽间有被淹之处幸而水势随积随消且自七月初一日起天时连日晴霁田禾尽皆露出不致损伤可以仍望全收不敢上厪
　　圣怀至于高粮早谷早现今渐次登场其余晚谷晚黍花豆芝麻等物竝皆十分畅茂大有可必所有豫省叠沛大雨并秋禾畅茂情形理合缮折具
　　奏仰祈
　　圣鉴谨
　　奏
　　览奏积水竟不为患禾黍畅茂朕怀深慰直隶地方因雨水过多各处堤工间有损伤犹幸不至大碍
　　同日又
　　奏为恭报伏汛水势情形以慰
　　圣怀事窃查豫省今岁伏汛自六月初一日起至十一日以前水势情形业经【臣】于本年六月二十一日缮折奏
　　闻兹【臣】复查自六月初四日初伏起至七月初一日立秋止较之去岁伏汛不相上下竝皆出槽漫滩加以阴雨连绵沁黄二水屡消屡长除长落相抵外净长水四五尺或间至七八尺不等势亦汹涌各处纷纷报险【臣】随不时委员巡查稽察并严督道防印汛各官令其率领兵夫昼夜住宿堤上多备料物人夫协力加紧修防或遇埽工畧有蛰陷并堤工稍有雨淋水刷残缺之处立即勒令加镶平整夯硪坚固偶有新生顶冲即谕令下埽抢护晓夜查催不遗余力幸今伏汛巳过水势逐渐消落尽皆归槽两防工程平稳民情胥悦所有伏汛水势情形理合缮折具
　　奏又【臣】于本年六月二十八日接准部咨内开据副河【臣】嵇曾筠折
　　奏请将荥泽县知县汪諴仪封县知县袁珂兰阳县知县佟国芬祥符县知县王士俊暂留本任三月俟霜降后水退工平令其各赴调任等因具
　　奏奉
　　旨是该部照所请速行钦此到【臣臣】随转饬各该员遵照仍留任所竭力加紧修防共保安澜以副
　　圣怀又【臣】于本年七月初二日闻得江南邳州南岸朱家海地方于六月十五日漫决大溜竟由宿迁虹县泗州而逹洪泽湖其缺口之下正河淤浅水不下流而漫溢处所又未成河形水虽散漫未能畅泄而豫省归徳府属之虞城县堤工与江南接界甚为紧要【臣】恐下流淤浅上游水长随严饬印汛各官设法防范务保无虞合并奏
　　闻仰祈
　　圣鉴谨
　　奏
　　如此在地方上忧勤不何事弗克办集耶勉之
　　同日又
　　奏为钱粮酌量拨觧司库少留存贮仰祈
　　圣裁事窃【臣】伏查各省钱粮每岁正供所入除俸食兵饷工役动用之外春秋二拨悉令觧部一以使府库丰盈度支优裕一以杜外官侵蚀易于稽查政诚善也然【臣】以为
　　内帑固当有余而司库亦不可使有不足【臣】不敢妄陈他省惟在豫言豫【臣】查雍正二年春拨雍正元年丁地银三十万两两次凑觧银二十万两外尚有未觧银十万两据陞任布政使杨文干详称正在凑觧间接奉副搃河咨令于司库内拨银五万两以为雍正三年岁抢修之用又钦奉
　　谕旨将司库钱粮拨银五万两交与副总河相机料理查司库无项可动仅有署司移交解京饷银并前造春拨册内实在贮库项下康熙六十年丁地款内银共五万两解交副总河查收又将署司交存康熙六十年丁地款内支剰银并新收雍正二年丁地银共凑五万两解交河道查收是库内竝无存贮未完尚未征收万难设法惟有飞檄各州县将雍正三年钱粮速征解司先抵奉拨雍正元年未解之十万两再陆续催解并抵康熙六十一年丁地解部之项惟是本年春拨在即大部复行拨觧势难两全必致顾此失彼请将雍正三年钱粮暂停动拨等情【臣】正在咨部覆随接准部咨为请定酌拨条例事本年春拨巳将存贮司库银二万八千五百一十七两尽数拨解内有太行堤工余剰节省银二万三百八十七两零原系题明留为民壮工食之用一并拨解在内又经咨明嗣准部覆令【臣】即行解部其民壮工食于本省各年未完民欠银内催征补项在案则是豫省司库之空虚如此那移凑垫甚属拮据万一偶有急需司库无预储之项将何支应况河南居天下之中实京畿之门户闗系非小兹为
　　国家图万全求尽善不可不预储充实以资用度【臣】请
