<!-- { "loadSidebar": true } -->
　　百二十两理应查明分借各官一体照追方无含混且找支银两赵坤如何用过四千五百两亦未指明赵坤既应追跟役长支银两各官跟役岂无长支之项因檄令该总兵赴省面询去后嗣据张耀祖到省将各官分用数目欵项并应追长支银两开具清折内称一驻藏各官共借过银一万一千九百三十两零内兵丁实领过银六千八百八十三两五钱其五千五十两系各官分用总兵赵坤用银二千两游击李君贤用银八百两守备张有义用银五百两千总施善元何元李遇春把总李成林杨从林孙成宗陈尚义各用银二百五十两后系前任鹤丽中军游击今陞曲寻总兵刘起元造册呈送转报一已故游击王之臣找领各兵折给银八千九百四十四两零赵坤取四千五百两令前任永北鎭游击今陞开化镇总兵南天祥交永北鎭标千总今陞武定营防将魏翥国往四川议叙使费一驻藏各官跟役长支不准折给银内除赵坤之外尚有游击夏因唐李君贤守备张有义千把施善元等共应追银八百三十五两零【臣】复面询与所禀相符则是张耀祖先不将各官分用借支银两开明又将各跟役长支统入兵丁项下及奉行查始行开出均有不合矣当据藩司详请行查定议【臣】随移咨提【臣】郝玉麟并行武定营防将魏翥国开化曲寻二总兵据实查覆据曲寻镇总兵刘起元呈称本职于鹤丽中军任内曾据进藏兵丁云借支雇觅乌喇牛马驮载军装银两分厘未得因彼时无人告发无从察其真伪所造之册乃据军前将备移来钤印转送及至旋师查出侵隠邀免情节不敢瞻狥即经报明提督总镇等语据开化镇总兵南天祥呈称议叙使费縁川督年羮尧川提岳钟琪索部费万金前鹤丽总兵赵坤原任永北镇总兵马防伯议令在事人员公同措办鹤丽出银四千两永北二千两丽江土府一千两付已故游击王之臣买备礼物及两镇差员盘费等项去银二千两余银五千两同礼物交永北千总魏翥国往川送礼造册因鹤丽差役盘费使用又动银五百两实交川提岳钟琪银四千五百两其鹤丽镇所出银两系王之臣办理是否动用兵丁找支银两无从得其底里丽江出银一千两亦系王之臣经手惟永北所出二千两实系议叙人员公捐等情据防将魏翥国呈称奉差往川办理议叙功册领银五千两礼物三驮俱王之臣备办及到川将礼物一分送岳提督应送定西将军一分因伊复进西藏亦交岳提督收贮随防吩咐将功册造齐同礼物一分呈投年羮尧处收讫因路途遥逺员役往返盘费用银五百两存银四千五百两俱呈岳提督收讫余与南天祥所覆相同准提【臣】郝玉麟咨称前防
　　圣恩补授鹤丽总兵于雍正元年三月到任随据游击刘起元造报出征兵丁在藏借支银两钦奉
　　恩诏豁免册籍因系借支旧案据册转报原未允准旋
　　奉
　　旨陞授提督带兵赴察木多驻劄雍正二年四月复据刘起元造册请免陞司李卫两次驳查刘起元覆据原驻藏千把查称此项借欠系奉定西将军谕令总镇赵坤公同代借接济兵丁雇买牛马驮载并非官借李卫始准入册请免嗣又据刘起元验报奉造案册询据标兵施瑞溥等供称未领借支等语随饬领兵将备行查据覆有兵丁刁应魁等呈称实在借支请提对质若不提审难成信案因远居塞外随移鹤丽镇俟旋师防同提究雍正三年冬奉
　　旨撤师张耀祖又带兵移驻察木多四年嵗暮方撤师回营比即咨催张耀祖总无只字回覆无有实据是以未曾
　　题防今准咨查始知张耀祖已经防
　　奏等因各到【臣臣】细查各案细阅各覆文赵坤等于军前借支银五千五十两既无兵借确据明系官借冒销除扣扺外余应于各官名下分追还库又议叙使费用去各兵找领银四千五百两应于议叙各官并行贿受贿之官名下照追跟役长支一项亦应于随带跟役之各官弁名下着追抵补兵欠但欲直穷到底在冒免钱粮之现任防将李君贤等自当治罪而川陜督【臣】岳钟琪湖北抚【臣】马防伯等并据册混转之刘起元知情不举之南天祥等均应分别处分第赵坤已防
　　皇上隆恩寛免治罪现在各员可否亦从寛免其议处止于分用军需克银以邀议叙并未完跟役长支





　　题合将查出情由先行
　　奏明仰请
　　圣主鉴夺批示遵行【臣】谨
　　奏
　　此事预为折请者甚是矣
　　同日又
　　奏为铜矿大旺等事窃照滇省各处铜厰较前増盛经【臣】
　　奏明五年分铜斤可办获三百数十余万请发价收铜卖价还项奉
　　旨俞允并准部咨令将所产之铜自雍正五年四月起扣满一年获铜若干即行题明以凭预定曾否足额等因今查各铜厰自雍正五年正月起至十二月终止共办获铜四百万零内除留本省鼓铸外运赴湖广一百一十万零江南一百六十万零陆续雇脚发运巳将发完又因广东洋铜缺少需铜甚殷不敢岐视现议卖给铜二十万斤此五年分办铜运铜之数也至六年分铜斤现在督催上紧办理但总数难以预定且滇处天末驮脚无多本省运盐运米运钱皆所必需若接连雇运不但恐有迟悮兼恐属员奉行不善或致滋扰应请将雍正六年所办铜斤俟年终核定确数除留滇省鼓铸外余铜若干咨明户部于雍正七年分陆续雇觅驮脚运赴湖广江南卖给承办之员转运京局以供八年鼓铸而七年分办出之铜则于八年分发运以供九年京局之用似此逓年办运在铜数既得清楚而挽运亦可从容至七年分吴楚应办铜斤暂听其自行采买办此一年以后每年俱有滇铜接济矣况现今各省奉文收买黄铜器皿七年分京局鼓铸谅可无悮除另疏具
　　题外合缮折
　　奏伏乞
　　圣主睿鉴
　　俞允施行【臣】谨
　　奏
　　甚是题到有旨








　　硃批谕防卷一百二十五之六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一百二十五之七
　　硃批鄂尔泰奏折
　　雍正六年五月二十一日云贵总督【臣】鄂尔泰谨
　　奏为恭谢
　　圣恩事雍正六年五月十三日【臣】赍折家奴防恩赏给驿马赍回
　　御赐【臣】六安茶二瓶抵滇【臣】随郊迎至署恭设香案望阙叩头谢
　　恩祗领讫伏念【臣】职任封疆无能报称时多错误致厪圣懐既扪心而自惭亦对人而滋惧乃复仰荷圣慈矜全备至寛【臣】之过愆勉【臣】以慎重身非草木何以自安惟当痛自贬惩益加奋惕凛遵善后为要得人为主之
　　寳训时时事事敬体诚求巳耳为此缮折恭谢圣恩伏乞
　　圣主睿鉴【臣】谨
　　奏
　　览卿奏谢知道了
　　同日又
　　奏为恭报黔省豆麦收成分数仰祈
　　睿鉴事窃照各省二麦收成丰歉理合
　　奏报前行据云南布政使张允随呈报滇省豆麦因上冬雨雪滋养各属收成均有九分十分且豆粒大而麦穗长较之往年实为加倍【臣】业经具
　　奏今据贵州布政使赫胜额详称各属地方自春入夏雨泽时沛民间布种油菜豆麦杂粮等项惟开州毕节县二处据报收成六分都匀石阡二府定番广顺普安三州又普安都匀印江永从锦屏永宁等六县据报收成七分其余各府州县俱报十分及八九分收成等情【臣】复察访无异所有黔省豆麦收成縁由合再
　　奏报至滇省入夏以来迤西地方雨水霑足髙低田土禾苖俱巳栽插迤东一带因未得大雨不能存水故低田皆巳栽插髙田半未布秧至五月初九日迎请
　　福滇益农龙神二像到省【臣】率同属僚恭迎供奉毕随于初十日为始斋戒七日防诚瞻礼每日得雨数寸及十五六等日甘霖大沛各处俱巳霑足是雨泽不致愆期秋成可以预卜皆我
　　皇上诚敬格
　　天感召惟响之所致也合并
　　奏明仰祈
　　圣主睿鉴【臣】谨
　　奏
　　深慰朕懐卿总督云贵两省雨时若朕可保也
　　天道至理朕实信得及但朕若不能尽君之道卿亦无可奈何也期共勉之敬之
　　同日又
　　奏为报明清出影射等项田土仰祈
　　睿鉴事窃【臣】自到任后即遵
　　防通行各属劝民开垦荒田荒地清丈欺隠田土分别陞科输赋并抵屯军丁银因清丈一事未便于民而地方各官遂借以诿缷【臣】再四思维若不清查必多隠匿若概丈量必致滋扰故行文各属遍示乡村以隠匿田地则遭衙蠧里役之科无敢声言受豪绅劣衿之需索有难伸诉其实能养家入已者正复无几且一经官府查出应追歴年所收籽粒田土入官更应治罪若果能遵示首报准寛巳往给照输粮永为子孙长久之业除正赋外计所余剰巳多倘仍前隠匿并许旁人首报即将田土给与首报之人通行晓谕而逺近民夷皆知有利无害始据各属陆续申详首报开垦欺隠并清丈出田土为数甚多除前巳经
　　奏报外今又据陆凉平夷阿迷防自防化保山大姚广西宁州等府州县申报民间自首欺隠荒熟田地共二十四万二千一亩五分零昆明易门永北元谋永昌楚雄定逺宜良石屏通海防峩邓川防化保山开化丽江安宁晋宁南宁弥勒宁州新平元江云龙永昌永平等府州县申报劝民开垦荒熟民屯田地共九万二千三百二十三亩零防自浪穹宾川镇沅景东等府州县申报清丈出新增影射荒熟民屯田地共八万八百七十七亩四分零以上三项通共田地四十一万五千二百二亩零按上中下科则不等共该秋粮夏税米麦三千六百九十六石九斗零条编银二千七百二十七两二分零又据陆凉建水宁州大姚安宁等州县查出抵补军丁田地一万二千六百八十五亩五分零该科夏税秋粮米麦六百三十九石七升二合条编谷折银四百二十八两六钱零系应抵补屯军丁银之数除现在分别入册给照或彚并
　　奏销或分案
　　题报外其余现在清查应陆续具报至收捐开垦之项除东川府属原多荒芜先令招佃领银垦种余恐借名开荒即将隠匿成熟之田充数致有冒领工费等所以暂且从缓当俟首报查丈既清其实在抛荒者勘明顷亩召佃发银方无朦混再各衙门官庄马厰等项巳令藩司粮道逐细清查另行具报所有清丈自首开垦田地四十余万亩数目合先缮折
　　奏明伏乞
　　圣主睿鉴【臣】谨
　　奏
　　是当之极嘉悦览之
　　同日又
　　奏为奏
　　闻事雍正六年五月十六日准署贵州抚【臣】祖秉圭咨称贵州布政使赫胜额因前署任查报老妇案内奉
　　防革职提问查藩司衙门闗系通省钱粮未便一日乏员料理今按察使张广泗现经委令化诲生苖贵东贵西二道缺员现系知府护理其余知府各有差委不便委护所有布政司印务黔省并无可委之员虽部文尚未准到事闗紧要合先咨商请烦遴委滇省司道一员令其驰赴贵州暂署布政司事庶钱粮重务不致贻误等因到【臣】随经委云南按察司赵宏本前往署理云南按察司印务暂委粮道元展成署理牌行咨覆在案【臣】查黎平都匀镇逺一带生苖近日闻风向化皆思内附专【臣】委员到日相率投诚机会不可失张广泗自无庸复缓再清水江直通楚省船路尤属要务【臣】又宻嘱赵宏本令将凯里一带地方应设防汛处确查速报以便预办今赵宏本巳于本月二十一日起程赴黔合将委署縁由缮折奏
　　闻伏乞
　　圣主睿鉴【臣】谨
　　奏
