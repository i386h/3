<!-- { "loadSidebar": true } -->
　　年抗欠之州县每省定有数县若令各省督抚臣除调繁简外另行此调补一例以之鼓励能员似可随观成效统乞
　　皇上睿鉴施行谨
　　奏
　　自古有治人无治法另设调补一例督抚不得其人不肯秉公奉行反助其徇私之举若实心办事之臣自能相机酌宜设法补救临时奏请何须朕强之使然也汝且将江省料理就绪再至湖广竭力整饬他省督抚各具人心皆有耳目茍怀竭忠尽力之诚不难则而效之所虑者不知愧勉惟以因循推诿为得计则朕亦末如之何也己勉之勉之
　　同日又
　　奏为奏
　　闻事窃【臣】查江省永新县砻西一乡共二十都四十五图崇山峻岭地方辽濶离城百余里与安福县之上西乡二十三都至三十四都并十五都俱毗连湖广之茶陵州攸县一带髙山周围所聚居民最易蔵奸且风习刁悍拒捕抗粮恃逺负固查康熙三十七年间曾经江西抚【臣】马如龙
　　题准将吉安府同知一员移驻永新县砻西之莲花桥令其稽查弹压深属妥协嗣因奉行不力歴任同知俱不亲至其地仍止逗遛府城居住又或因委差解饷或委署印篆他往遂至有名无实以致该府县等有纷纷详请将该地周围另设一县治之议【臣】愚以为该地原有应行移驻同知如果实力奉行终嵗驻劄其地将聚集一带居民编查保甲则奸宄何所屯聚至抗粮不纳者州县查实开出花户名姓详请该同知就近比追其有犯罪抗拘乃至拒捕者该同知调集民壮协拏解县惩一警百再加勤宣
　　圣谕朝夕化导三年之后自当感畏自新随观成效但此等地方同知须得一有谋有为实心办事之员始克胜任现在吉安同知悬缺乏员今查有现任袁州府同知马世华者人尚眀白颇能实心办事以之调补吉安府同知移驻永新县之莲花桥令其实力稽查弹压所有该同知名下原经派拨过民壮五十名应照旧例拨给管辖差用似与地方有益至另设一县治之议未免改换版籍建置城池仓库不便纷繁应无庸议可也是否有当伏乞
　　皇上训示遵行谨
　　奏
　　此事应交九卿议奏朕意添设县治以専责成不更愈耶至于建置城池似属可缓无城之县内地尽有除此之外其余需费无多亦何足惜己发议矣奏覆有旨雍正五年七月初八日署理江西廵抚湖广总督【臣】迈柱谨
　　奏为奏眀事窃【臣】前折请
　　防容【臣】扵八月内进京今扵六月初八日接准吏部咨
　　钦奉
　　上谕布兰泰到江西着迈柱将一切事务交代清楚迈柱再来京陛见等因钦此【臣】查江省钱粮凡民欠流抵不清未经出者【臣】业已次第出其仓谷内无谷无价揑称民欠者亦经【臣】查清陆续
　　题惟揑报粜三未买及折价不敷存价交代等弊各案繁多【臣】巳遵
　　防不必出止遵照另奉
　　上谕着落裴度张楷陈安策及厯任布政司分派议赔现在彻底查清审眀分晰造册彚案一并具
　　题俟新抚【臣】布兰泰到日【臣】并将一切交代完毕然后进京外伏查江西那垫民欠流抵一弊不独未经出者不清即従前已经出经县府司督抚臣审眀
　　题结亦有不清者两案如原任南丰县知县方徳秀亏空经前抚【臣】王企靖
　　题其后江南督【臣】查弼纳审
　　题则听信审转之属员将亏空内那垫银四千四百六十余两以奏报全完之民欠议令接任刘天仁交代接征至今分厘无可着追又如原任清江县知县廖之镗亏空虽经前抚【臣】白潢
　　题其后江南督【臣】常鼐审
　　题则听信审转之属员将亏空内那垫银九百六十余两俱以奏报全完之民欠议令接任知县石认征至今数载前项虚悬虽此两案银数无防但钱粮丝毫为重岂容以亏空无着之项一任承审官揑称有着虚悬
　　国帑深属未便【臣】巳现在另本出縁内有纠原任总督事理【臣】谨缮折
　　奏眀统
　　睿裁谨
　　奏
　　朕嘉卿秉公持正惟知率循天理国法毫不瞻顾情面此一认真主见实非碌碌寻常辈之所能殊属可喜可庆之至朕非好为深刻之主但挽回因循陋习似卿如此眀敏晓事实力协赞之大臣洵为难得内外臣工果能悉体朕心整饬頺风不数年间治平功效可翘足而待也勉之勉之
　　同日又
　　奏为恭报早稻收成分数仰祈
　　睿鉴事窃查江省早稻收成仰赖
　　皇上洪福风雨调匀行据布政司呈报南昌瑞州临江抚州建昌袁州饶州七府属约收成八九十分不等吉安广信南康南安赣州五府属俱有七八分不等九江府属约有六七八分不等通省约计今嵗早稻巳收成至九十分合属军民胥庆惟市卖米价因福建江南浙江三省搬运过多一时不能大减然新谷既登将来入市米粮渐多价自渐平至江省晚禾目下条畅茂盛时雨均霑今嵗晚稻秋成实可大望丰收惟九江府属之徳化徳安彭泽三县南康府属之星子县沿江近湖之低洼田地据报稍被水淹水退之后仍可补种晚稻不致成灾又南安府属之大庾县据报因山水陡发浸塌城垣数处田禾无伤现在饬勘估料捐修务期完固理合一并据实奏
　　闻谨
　　奏
　　览奏深慰朕怀
　　同日又
　　奏为请
　　防事窃照广信府经歴杨岱呈首原任广信府知府今陞济东道佟鑍与上饶玉山永丰三县欺隠垦田一案经【臣】具折奏
　　闻随奉
　　防将佟鑍发到江西质审又防
　　皇上将【臣】原折
　　特赐硃批【臣】遵即委员查审今据称查审得上玉永三县原册报陞科田亩俱系康熈三十六等年至四十七五十二等年民人久经开垦成熟従前已经报陞到官而三县歴任知县私征钱粮隠匿已久揑作民人自首详报佟鑍驳册不行查究即据详转报正署各令供认不讳质之佟鑍亦止自认失察无辞是佟鑍扵此案似无贪婪不法之处应遵
　　恩防従寛
　　题结但【臣】查此案质审之内有玉山县知县杨世正续掲佟鑍原日因知该县每年有隠垦私征田粮银五百三十余两私征米二百一十余石遂勒令该县捐建府学银四百六十余两又勒帮弋阳县代完亏空银二百两勒葢社仓银九十五两勒捐社谷六百石又令代认捐造三官衙舍并营房共六百四十余两又两年收受过节礼银一千二百七十余两等因详报到【臣】据此如佟鑍果系情实显系借公勒派属员深属违例业经【臣】饬发委员





　　丰等民人周禹家等各具呈词出首六十余案首发隠田不下百十顷此须逐案质审查勘始得定其虚实确数


　　泰照案办理合并陈眀谨
　　奏
　　览
　　雍正五年八月十六日署理江西廵抚湖广总督【臣】迈柱谨
　　奏为恭谢
　　天恩仰祈
　　睿鉴事雍正五年七月初九日接准吏部咨开为江西富户赌博一案按察使积善宻奏【臣】徇私故縦等因钦奉
　　上谕一道到【臣】仰见我
　　皇上圣眀天縦洞悉靡遗而扵愚直之臣工
　　恩赐矜全即古圣人曲成万物不遗之至意従此孤立
　　微【臣】得效匪躬之义益凛无懈之操
　　圣眀在上【臣】无容置辩矣惟是江西富户赌博一事乃
　　【臣】早已特疏纠之案请再为
　　皇上陈之查本年三月内据南昌县知县陆纲详报当铺许四屏聚赌饮食请従寛饬各犯罚米二百石等因【臣】查阅各犯口供既无有赌博情事止称偶尔聚赌饮食等语所以饬令将各犯量罚米二十石批发去后及细加察访知系陆纲因以皮衣五件勒令该当店当银三百两当店以衣物不值其数忤欲未遂陆纲即借赌博名色将许四屏等拏为赌犯许四屏情急央汪梴餽送陆纲银五百两并衙役经承等俱得有钱文该县遂具详従寛议










　　奏云止知有
　　皇上不知更有他人寤寐斯言须防不忘总惟

　　阙叩头恭谢
　　天恩伏乞
　　睿鉴谨
　　奏
　　览
　　雍正五年十二月十八日湖广总督【臣】迈柱谨
　　奏为陈眀赈济情形并招民复业仰慰
　　睿懐事窃【臣】防
　　皇上洪恩简畀湖广总督重寄惟期察吏安民稍报涓埃兹扵本年十二月初一日抵任所有地方事宜现在遵
　　防次第奉行外【臣】查楚北咸寜沔阳等州县卫今夏被
　　水得防
　　皇恩全免钱粮又发赈银六万两赈济民庆更生其前此乏食之民有觅食扵附近州县者有流移扵外省者现亦陆续渐归复业【臣】见春耕在迩恐有逺在隣省地方因乏口粮不能回借者尚多随遵
　　防与抚【臣】马防伯商酌委典史苏士俊等给领耗羡公项银两各赴四川河南江西等处逐一招徕按口给粮护押回借俟回借之后查有极贫无力之户再给资种俾其尽力耕耘并饬地方官善为抚恤人人得所以慰
　　皇上爱育黎元至意湖南亦与抚【臣】王国栋商酌一体
　　举行理合缮折具
　　奏伏乞
　　睿鉴施行谨
　　奏
　　欣悦览之据福敏陈奏湖广情形又须尔大费一畨心力若止循分尽职料理地方事宜尚不足以言报必使通省风移俗易咸革薄従厚返浇还淳有焕然一新景象方为不负朕之委任也敬之慎之
　　同日又
　　奏为请
　　防事窃照抚【臣】朱纲陈奏六里红苗并布政使祖秉圭
　　条陈黒苗花苗事宜钦奉
　　皇上命【臣】办理正在悉心体察筹画间干州同知王
　　柔系其専管之员因赴部引
　　见路过武昌【臣】见其年壮才优询以苗地情形指陈眀晰且经亲厯苗疆道里形势尤为熟谙【臣】従地方需才起见理合具折奏请
　　皇上扵该员引
　　见后仍
　　命回楚俾【臣】办理苗疆诸事得人委任以收驾轻就熟
　　之效伏乞
　　皇上睿鉴施行谨
　　奏
　　因闻此人甚有才情所以调来引见见后自然仍命回楚
　　同日又
　　奏为奏
　　闻事窃照桑植保靖二司土民先因土官凌虐难堪愿
　　入版籍防我
　　皇上天恩准其改土归流土众欢呼向附各土司亦感
　　戴
　　圣恩闻风向化今据桑植副将杨凯详据永顺宣慰使彭肇槐呈请自愿改土为流绘具舆图并册开土民一万九千八百六十一户男妇九万九千三百七十名口并称祖籍江西愿入江西原籍请量授武职仰报
　　国恩等情前来除另疏防
　　题并批行湖南布按二司将设官分汛一切布置善后事宜议详外【臣】谨据详缮折奏
　　闻伏乞
　　皇上睿鉴施行谨
　　奏
　　此事具题到日朕再加斟酌












　　硃批谕防巻二百十三之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十三之二
　　硃批迈柱奏折
　　雍正六年正月十九日湖广总督【臣】迈柱湖北廵抚【臣】马防伯谨
　　奏为恭陈修筑隄岸情形仰祈
　　睿鉴事窃照楚省连年水发沿江近湖之低洼田地致
　　罹淹没我
　　皇上圣心悯恻恐有隄岸未修或有疏濬不力特命【臣】迈柱扵到任后防同抚臣悉心商酌将如何兴修防护之处详悉议奏钦此今【臣】迈柱扵十二月初一日到任凛遵
　　谕防星即檄行布政司分委道府将各属隄堘应如何加髙加厚之处并水道湮塞应行疏濬者逐一勘报去后该司详到防
