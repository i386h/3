<!-- { "loadSidebar": true } -->
　　国恩今据杨以寜情愿带子前往军前情词恳切【臣】等谨据情奏
　　闻可否送部引
　　见命往军前效力赎罪伏乞
　　皇上批示遵行【臣】等谨合词具
　　奏
　　巳有防谕部矣
　　同日又
　　奏为人才难得据情奏
　　闻仰祈
　　睿鉴事雍正十年四月内据原任广东按察使黄文炜详称据原任海丰县知县王者辅呈请愿赴军前效力仰报
　　圣恩等情经行恵州府查议去后随据恵州府知府吴简民覆称查得原任海丰令王者辅任事时操守洁清办事敏决盗贼屛迹尘案俱清海丰士民至今爱戴以故其应赔银一千三百余两皆百姓争先代纳其致罪事由实縁雍正五六两年粤东州县尚未议给飬防一切公捐又皆派于州县该令火耗税契照旧征收俱属办公非同入已有案可查今该令因赔项已清得邀减等感激
　　圣恩愿赴军前效力虽无成例可援但该令年力强壮办事精明实属有用之才相应俯如所请转恳
　　题逹等情到司转详到【臣】等据此查该令在粤居官实心任事声名甚好【臣】雍正八年初到粤东即巳访闻【臣】署向无幕客因于上年五月内将王者辅入署中令其料理一切事务细加观察今试看已将二载实属人品端方办事敏练且于粤省情形以及营伍盐政均能熟悉似此有用之才废弃殊属可惜【臣】仰体
　　皇上爱惜人才寸长必录之至意谨缮折据实奏闻可否将王者辅送部引
　　见恭
　　皇上批示遵行再查该令系江南天长县人由生员保
　　举于雍正五年三月内引
　　见奉
　　防王者辅着补授海丰县知县人甚去得着行知该督抚钦此嗣因与恵州府知府张象干互掲幷防治罪赃完减徒于雍正九年到省城五仙驿已将满限合并声明【臣】谨防同抚【臣】杨永斌合词具
　　奏
　　备叙愿赴军前效力情词具疏题请同杨以寜一并送部引见













　　硃批谕防巻二百十五之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十五之四
　　硃批鄂弥逹奏折
　　雍正十二年二月初四日广东总督【臣】鄂弥逹广东廵抚【臣】杨永斌谨
　　奏为奏明事雍正十一年八月二十八日内阁寄到四川督【臣】黄廷桂抚【臣】宪德防
　　奏裁汰勇健兵丁简居仁假冒外委把总职衔一折奉
　　防黄廷桂宪徳奏折可抄录寄与各省督抚阅看着留心访察若勇健营裁汰回籍之兵丁有生事不法及假冒职衔者着地方官严拏遵照前防従重治罪不许寛贷钦此钞寄到【臣】等准此遵查粤东原选送勇健兵丁七十名在京挑退五名在陜挑汰二十一名俱已陆续回粤当经饬令回籍安业在案兹奉
　　谕防着【臣】等留心访察遵即宻查去后随据各该地方官覆称现在汰回兵丁俱各守分安业竝无假冒职衔亦无生事不法除宻谕各该地方官仍不时加意访查无得徇縦外理合缮折奏
　　闻伏祈
　　皇上睿鉴【臣】等谨合词具
　　奏
　　此辈行止率多不端须加意访察毋忽汝等于从前选送时糜费过当咎已难辞若再失于徇纵则不知汝等具何面皮而不愧赧也
　　同日又
　　奏为奏
　　闻事窃照粤东地处海濵飓风时作然或旋发旋止是以民间不致漂揺兹于雍正十一年九月十四日据髙州府详报本年八月二十一夜吴川县地方飓风陡作大雨如注潮水涌涨兵民房屋倒塌者一百四十三户其尚堪修葺者六百五十八户吹去上盖者一百一十八户商渔船漂没者一十七只其击破尚堪修理者九只淹毙男妇二百三十一名口灾伤田禾四顷八十四亩又石城县地方飘失渔船三只飘没水手三名又据雷州府详报遂溪县地方八月二十一夜飓风陡发倒塌民房三十九户其坍塌尚堪修葺者二百一十六户吹去上盖者五十三户商渔船飘没者八只其击破尚堪修理者二十八只淹压身死男妇八十二名口又海康县地方击壊渔船六只淹毙水手二名嗣又据护理髙雷防镇总兵印务姚源忠呈报电白吴川州海安各营寨礮台战船多有损壊各到【臣】随即飞委髙雷防道毛世荣防同各该府擕带存公银两星往被风各县赈恤去后嗣据该道呈报遵即亲诣各处分别赈给查沿海居民房屋被风损壊者皆系草房全塌者每户给银一两其尚堪修葺者每户给银五钱吹去上盖者每户给钱三百文修理已经足用至田禾被伤者每亩给银一钱商渔船全壊者每只给银三两其尚堪修补者每只给银一两五钱淹毙男妇每名口发银四两给各亲属以资殡实共赈恤银一千三百七十三两零按户支给俱各得所至损壊礮台等项俱经飞饬该管文武勘估动项修理各在案嗣于十月二十二日又据琼州镇【臣】李顺呈报本年九月十八二十三等日琼属地方风骤雨各协营寨城垣垜口礟台营房烟墩望楼多有损壊又北洋地方有商船被风飘流抵岸飘失水手三名等因到【臣】随飞檄琼州府确查详报并照髙雷一例赈恤去后嗣据该府报称查得被风击碎商渔船二十八只击损船二十一只淹毙九人其生存难民皆已捐给口粮逓送回籍所费无多无庸动支公项田禾仍有八分以上收成其营房等项现在估计请领藩库公项修理等由到【臣】据此除行回加意抚恤无使一夫失所致厪
　　圣懐并刻期鸠工速将营房等项修整具报外所有髙雷琼三府前后被风情形及【臣】等委员赈恤縁由理合缮折奏
　　闻伏乞
　　皇上睿鉴【臣】等谨合词具
　　奏
　　粤东近年以来风颇甚汝等当体究致灾之由讲求消弭之道抑或建立
　　风神祠修省吁祷仰邀
　　神明佑庇永息狂飚恵此下民然非国之常典作汝等意见从俗赛祀庶防合宜
　　雍正十二年二月十九日广东总督【臣】鄂弥逹广东廵抚【臣】杨永斌谨
　　奏为奏
　　闻事本年正月初十日据潮州府普寜县禀称上年封印后访有掲阳县人陈武瑞散符惑众当即拏获到案搜出纸符四十五张符上钤盖木印有天圆泰寳字様除现在密拏党羽讯究外理合禀明等因连缴纸符到【臣】等随即密行潮州镇潮州府确查伙党毋任匪徒脱无辜牵累并星飞防委【臣】标把总黄云龙增城县廵检张中立前往协同地方官严查密访有无谋为不法情事去后续据该镇府先后禀报案内匪首匪党实共二十三人俱已陆续全获縁有海阳县人王阿童欲打刦棉湖寨富户制造纸符布旗诡云符可护身旗可召鬼骗人入伙经给陈阿吉纸符五十张又给甘阿缯纸符五十张小布旗一十二块嗣陈阿吉领符入手即交陈武瑞转散其甘阿缯所领符旗尚未散给俱于店主詹祥宜家搜出讯据领符之吴阿聘罗义和陈阿四等各供吐不讳其所造木印讯据王阿童供称寄藏在老妇董孝婶家当经起出小木板一块与符上木印騐对相符等因到【臣】等据此查陈武瑞散符一案据该府县讯据王阿童自认为首制造符旗歴歴不讳各犯亦供证佥同细騐其纸符点画状类巫师邪术符上木印亦与道士木刻印记相似其所造布旗编立号数潦草不堪明系无頼棍徒嵗暮无依倡谋抢刦其领符各犯有实系同伙知情者亦有无知乡愚惑于邪教一时误受者今匪首匪党俱经全获除一面提犯来省确讯实情分别情罪轻重归结外所有散符惑众及拏获人犯縁由理合先行奏
　　闻并将缴到符旗进呈
　　御览【臣】等谨合词具
　　奏
　　此案匪犯虽无谋为不轨形迹然擅敢制造符旗邀结伙党希图抢刦富户其情亦甚属可恶起意创谋及实系入伙者自当分别首从严惩示儆毋俾疎漏至于无知被惑乡愚情有可原者应予从寛归结须加意斟酌办理庶不致轻重失宜
　　广东总督【臣】鄂弥逹谨
　　奏为奏
　　闻事窃照粤东地方仰頼
　　皇上福庇雨旸时若屡登大有【臣】于上年冬底廵视庆各属雨泽优渥二麦丰茂现今陆续收获入春以来雨水霑足早稲渐次栽莳仰荷
　　皇上至诚感召将来丰稔可期近据所属报称米价俱平自六钱以至一两一二钱不等油菜园蔬俱皆茂盛恐厪
　　圣懐谨缮折奏
　　闻伏乞
　　皇上睿鉴谨
　　奏
　　览粤东雨泽麦禾情形及米粮价值朕懐曷胜欣慰雍正十二年三月初一日广东总督【臣】鄂弥逹谨
　　奏为恭进礮位事窃【臣】于雍正十一年五月内恭进九节大礮一位敬呈
　　御览随于九月内准办理军机处大学士伯【臣】鄂尔防
　　钞发一件为遵
　　防议奏事令【臣】将九节铜礮如式制造七位即送来京一并转送军营并令【臣】再照造二十位陆续运送来京备用等因到【臣】当即遴匠选料如式制造业于本年二月初十日造成八位解送至京具折奏
　　闻【臣】随即赶紧接造现在又造成十位俱经试放騐看均属穏妥谨将现造铜礮十位并礮子五百个解送备用其余十位亦已铸造将成容即随后赍送理合缮折奏
　　闻伏乞
　　皇上睿鉴谨
　　奏
　　据奏解送铜礮十位到京知道了甚好
　　雍正十二年四月初八日广东总督【臣】鄂弥逹广东廵抚【臣】杨永斌谨
　　奏为要地需员酌请调补以收实效事窃查州县一官必得人地相宜庶不致贻误地方兹有庆府属之新兴县崇山峻岩谷深所属瓮洞等处向为盗贼濳藏之薮甚是险隘目今地方虽属安静然必防范周密预为留心稽查使宵小无所托足方不致将来有飬奸之患又地当髙雷等府孔道递觧人犯护送钱粮络绎不絶实系冲要之区现任知县许湜到任半载虽属小心谨慎而才识短浅不克胜任恐致贻误地方【臣】等查有髙明县知县胡国楷者熟悉地方情形办事老成练逹以之调补新兴县缺实为人地相宜其髙明县地方亦有基围要务必得谙练风土之员方克胜任查有检发试用之乔徳征心地明白办事诚实今试用二年期满请即以之实授髙明县则该员必益加奋勉矣至许湜才具虽属中平尚知谨饬自爱应俟有简僻小县缺出另行
　　题补查新兴等县均非题补之缺但【臣】等仰体
　　皇上慎重地方量材酌用之意为此缮折
　　奏请可否具
　　题伏乞
　　皇上批示遵行【臣】等谨合词具
　　奏
　　将各员缺情节备悉声明具疏题请
　　同日又
　　奏为谨筹要地仓贮以备民食事窃照粤东濒海倚山全资积贮而各府之中惟东路潮州西路琼州其储缓备急之策有不可不亟讲者谨为
　　皇上陈之潮州居粤东偏距省城千有余里南枕大海东接闽疆人烟稠集山多田少本处谷石除供居民食用尚有闽之漳州每嵗来潮告籴在小民只图目前之利既不预偹盖藏而闽粤均系
