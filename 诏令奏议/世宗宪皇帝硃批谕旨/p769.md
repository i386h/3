<!-- { "loadSidebar": true } -->
　　闻台湾各学寄籍诸生宜归本籍事窃查台湾府县各学所有生童嵗科二试歴来俱系台湾道考试向因台地新辟读书者少多系泉漳各处之人应试进学之后仍归本处居住应试之时渡海而往试毕复回每人带小厮一名给照前往日久弊生所带小厮多系收揽偷渡之人【臣】愚以为台地升平日久沐浴
　　教化生齿巳繁文风渐盛何必借才异郡既壅本地人才又滋偷渡之弊请嗣后嵗科两试应令道府各县查明现住台地有田有屋入籍既定之人方准与考即就此内取进其泉漳各处寄籍之人一槩不许冒滥其从前已经进学之文武诸生俱查照各省呈明改归本籍之例一槩改归泉漳各处本籍之学考试则台湾土著人才皆踊跃于上进之阶而他处之人又不得借端滋弊似有裨益除容【臣】另疏请
　　防外谨先将情节缮折奏
　　闻谨
　　奏
　　爲此朕曽经降有谕防冒滥之弊所当严禁者
　　同日又
　　奏为奏
　　闻台湾兵丁额少应筹变通调剂事窃查台兵孤悬海外地方紧要其近海一面除鹿耳门之外南北二路大小港口极多处处可通偷渡依山一面山内山外生熟番人错处在在皆须防范一府四县既须驻兵而冈山阿猴林等处每易蔵奸更须防守查台湾镇标三营及南路营北路营淡水营兵共五千三十名安平副将所辖水师共水兵二千五百名二共额兵七千五百三十名实在不敷汛守似宜添设以资防御但【臣】思添设兵额既须详筹粮饷且更当审度地方形势实在必需此兵断不


　　新台湾府知府俞存仁亦令细为查禀【臣】再行筹思调剂其现在应行筹酌者【臣】查台湾镇向无马兵经御史禅济布条奏改拨各营马兵三百名自设立以来因台湾水土与马匹不甚相宜时常倒毙每年每营于定数大报倒毙外更有二三十匹之多兵丁皆于月饷内私行朋扣赔补颇觉苦累若台湾必需马匹亦不应以此即议更改无如台地多雨春夏秋三时皆泥深水大马无所用惟冬间方能乘骑远出而入山征番捕匪兵丁仍皆下马歩行于营伍不甚有益就【臣】愚昧之见若将所设之三百名马兵裁去改为歩战兵三百名守兵四百名分入四十三营轮流添拨防台比之旧额


　　相同除【臣】另行具疏外谨先将情节缮折奏
　　闻谨
　　奏
　　览
　　同日又
　　奏为奏
　　闻请将台湾折色粟石仍行改征本色事窃查台湾府四县原额每年征收正供粟共一十四万二百六十一石台澎各营兵丁嵗支米三万六千石每年除嵗支之外所余粟石贮存各县仓中年年存积故从前仓粟存至三十余万之多后经廵台御史禅济布等
　　奏请每年止留征粟七万二千石碾米三万六千石以供一年兵食再兼有仓粟三十余万石足支五年其余粟石俱请改征折色以充兵饷随又经原任总督满保复行详查
　　奏称台湾共征粟一十四万二百六十一石请将六万石改征折色每石折银三钱六分又请将番妇丁口粟三千六百八十八石免其征收每年实征本色粟七万六千五百七十三石以供兵食俱经准行在案此实因时制宜之法【臣】何敢自逞巳见辄思更张但查台湾情形与彼时不同向之存仓粟三十余万石歴年碾米运济泉漳用去甚多尚未买补而年年定例碾米五万石拨运泉漳即需粟一十万石且更有旋补旋拨不能停留之势近又加驻防台地兵丁眷口米石每年需米一万六百五十石并各营兵丁嵗支兵米三万六千石二共需米四万六千六百五十石需碾粟九万三千三百石台湾以现今每年实征粟七万六千五百七十三石计之是每年不敷粟一万六千七百二十七石目前固动仓粟凑支将来必需购买放给既非经久之计而征每石三钱六分之折色以目下台湾之米价计之亦难买购况【臣】细查所改折之粟六万石内止有凤山县八社番户应纳粟五千六百二石零番人纳粟言语不通未免受通事里胥之欺骗需索不如纳银之便其余粟石俱系业户完纳而业户每年有收租万石数千石以及数百石者往往囤积擡价若免其交粟改征折色则益増其囤积擡价之势且臣愚昧所见更有不闗台地而亦宜因此一并筹画者查福省水师各营每年兵米俱半本半折惟厦门金门之兵全支折色考其由来因当年米贱原提督施琅欲使兵丁有余故每石折银一两近厦门金门米价贵时卖二两二三钱一石平价亦一两四五六七钱不等兵丁以饷银贴添买食颇觉稍难亦不可不筹久远之计就【臣】愚见此折色之粟除番社粟五千六百二石零仍征折色外其余折色粟石请于雍正六年为始仍征本色除支兵米及眷口米嵗需粟九万三千三百石外尚应余粟三万七千六百余石查厦门金门提镇标营共兵六千八百零四名给以半年本色应米一万二千二百四十三石有零应粟二万四千四百八十六石有零可敷支给有余其所省米折银一万二千二百余两亦可补支台饷既可足台厦之嵗计兵食又可减业户囤积之弊似有裨益除【臣】另疏请
　　防外谨先缮折奏
　　闻谨
　　奏
　　满保禅济布二人经手料理之事何足爲凖耶
　　雍正五年七月初十日浙闽总督【臣】髙其倬谨
　　奏为预筹买米以备平粜事窃查福建福兴泉漳汀五府及厦门金门海坛铜山南澳各驻劄水师官兵之处兵民稠密食米颇多至青黄不接之时米价顿昂每需米石平粜以资民食以平市价今年仰荷
　　皇上截留江南漕米十万石浙江漕米易谷二十万石又浙省透运糓五千七百五十八石零又拨江西米现巳运到者二万四千七百石零又葛继孔运到米四千五百四十八石源源接济分拨平粜是以米价平减民情安帖兹当夏末平粜甫竣各处报数未齐约计米粜十之七八谷粜十之一二容【臣】确核石数粜价另行
　　题报外【臣】思闽省来嵗平粜应于今嵗预筹查通省现经盘查实贮糓共七十五万九千余石又加以今年运来浙谷以之料理来年平粜足敷有余但闽地之谷粜出则易买还稍难非带潮润年久难贮之谷不敢轻言发粜既不轻粜仓谷应思筹济之法【臣】查江南漕米一项约粜价银有七八万两【臣】愚昧之见请于八月间收齐此银即在本省上游量买米石运省再委员赴外省年丰米足之处买运米石于冬底春初到江南海口趁北风运至闽省正值三月将粜之时与今年所余江南截漕米石一并分粜倘少有不敷再酌以仓谷中之确应出陈易新者畧行配粜即可接济一则可减省平粜之仓谷再则舳舻相望民间米价不抑自平其粜出如有盈余即行造册
　　题报于来嵗添买米石或充兵饷年年照此料理买得一分之米即省一分之谷且可平市价之顿昂似有裨益【臣】请自任办理凡有亏空欺匿惟【臣】是问再遣员购运俱须及时【臣】谨一面量行先拨动银三四万两分头办买除【臣】另行防
　　题外谨将情节缮折奏
　　闻谨
　　奏
　　买米济粜固系极好之事即庸愚无识者亦知为善举浙抚李衞现如此行但可少而不可多葢得人最难亏空欺匿等弊安保其无若一味姑容之督抚恐未能实获裨补尔担荷此事责任匪轻朕不言不可行亦不言必当行总在尔等斟酌妥确审择有益无损而为之耳
　　同日又
　　奏为奏
　　闻事窃【臣】前奏盐务折内奉有
　　硃批伏查【臣】与陈豫朋系防试同年当时见其举动甚轻躭于逸乐甚有纨绔习气后做员外时见其比前谨饬近有十余年不见今春到闽看其举动老成议论持重比往时不同兹同料理盐务半年以来细看居官尚未有败检之处但巳稍有信任家人衙役光景凡所料理皆寛泛而不详切笼统不中肯綮福省盐务头绪颇多规模未定必得一精明防勤之盐道时时查整处处筹画方能使课额优裕民食充足以【臣】愚昧看陈豫朋料理盐务久恐无益仰乞
　　皇上另简贤员庶有裨补其陈豫朋或调回或调简伏
　　
　　睿裁谨
　　奏
　　朕亦闻陈豫朋不胜此任已谕明杨文干矣俟其抵闽后尔等防商择本省相宜道缺调补可也
　　同日又
　　奏为请匀兵米事窃查福建通省陆路各营兵米每年俱系半本半折惟督标三营兵丁俱全年支领折色而延平协建宁协邵武营三处兵丁俱系全年支领本色【臣】查延建邵三府米粮颇贱购买颇易省城米粮颇贵购买稍难而全折全本未免偏枯应酌匀支领【臣】愚昧之见请将延建邵二协一营之兵米亦照通省各营一体支给半年本色即将半年本色支给督标三营半年之食有余而以督标半年之折色改给延建邵二协一营查此折色每石九钱所有延平一府米价较建邵二府稍贵应仍给以每石九钱其建邵二府米贱每石折以八钱即敷买食而以所余一钱匀为本色米石之运脚亦敷运送一转移间则通省兵米皆一体半本半折而贵处贱处亦皆均匀于营伍有益【臣】未敢具
　　题谨先将情节缮折请
　　防谨
　　奏
　　朕不洞悉地方情形难以谕定行止
　　同日又
　　奏为奏
　　闻事窃照福建通省仓谷经【臣】
　　题请展限在案随行布政司确查造报除行令各道府照例盘查外又委道员分行亲盘并令各县知县隔属互盘去后兹于本年六月二十八日据布政司沈廷正造册并将揑报各员详报前来【臣】查尚有起初交价辗转流交未买各员未据查揭又行饬查于七月初四日续据详报前来其中尚有分晰未详之处【臣】逐一再加细查覆核福建通省九府一州及同知通判各县仓存贮官民监糓除漳州府知府耿国祚龙溪县知县魏彪巳经
　　题防且耿国祚欲买浙谷抵补显有那掩不实其二处造报实存续补并未经买补共谷一十一万九千六百三十五石俟委员同接署道府另加确盘并请严审追拟
　　题报外尚应存谷共一百六十八万四千六十三石零除军需用去赈给灾民水漂及给天津驾船舵水食米共应销谷六万五千一百一十一石零尚应存谷一百六十一万八千九百五十二石零内歴案亏空谷六万一千六百四十石零应俟追完
　　题报又借碾兵米谷九万八百六十五石零秋后征还仍存支给又平粜运浙借兵共五十四万八千余石未补外今查得已经委道府亲盘及隔属各县互盘据司册开造原报实存暨续报买补共实贮存仓谷九十一万八千四百五石零【臣】覆加细核内原报存谷共七十五万九千一百八十一石零查系实存其各属现今续报买补之谷共一十五万九千二百二十四石零难遽确作实存尚须覆盘至于从前各属流价未买辗转接受报作实贮之防县等员并扶同捏结之道府以及详
　　题捏报实存谷石之巡抚藩司【臣】俱逐一查清现在具疏
　　题防请加严处再查台湾正供稻粟向与地丁钱粮一例
　　奏报不入仓储项下【臣】以台粟为数四十余万之多兵粮民食攸闗不应以不系盘查之案放过是以一并清查兹据布政司沈廷正呈送台湾道吴昌祚造报台属四县清册【臣】随饬核造去后续据该司造具清册前来止据将台属应征官庄糖粟及糖□蔗车各项已未完银两数目开造其正供稻粟管收除在四柱清数未据备造难以核
　　题【臣】覆查雍正三年抚【臣】毛文铨
