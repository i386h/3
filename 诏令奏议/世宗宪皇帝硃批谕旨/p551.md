<!-- { "loadSidebar": true } -->
　　题叅也至案内牵连之人【臣】细查档案除周之瀚系杨掞叅案内取供后病故尚在金允彝叅案未审之前止有妄断陈氏改嫁款内陈氏夫兄马昌周一犯于雍正八年五月二十日病故此外竝无报故之人而传言竟云累毙三命更为可异总縁此案【臣】因查审得实即为入
　　告不令司道补揭亦未及与抚臣防稿彼时东省即有
　　异议及奉
　　严旨将金允彝革职审拟金允彝自知负
　　恩婪贿罪在难逭遂与袁登陛等遍布谣言淆惑是非以冀侥幸万一而县府审讯之时金允彝又恃其亲族繁盛凶横异常不服审讯以致案不能定在金允彝与按察使唐绥祖有何嫌隙【臣】实未知但【臣】防
　　圣恩节制山东之后唐绥祖亦陞转东省人人皆以唐绥祖为【臣】耳目各懐猜忌唐绥祖感沐
　　圣恩又事事实心稽察不避嫌怨是以【臣】凡叅劾访拏之案多疑为唐绥祖送而【臣】所叅金允彝款内有袁登陛杨掞两案又系唐绥祖审转之事此金允彝所以指为唐绥祖款送叅而同案之袁登陛以及金允彝之亲友凡不恱于唐绥祖者无不串成一气添捏虚词广为传播咸欲借此倾陷而悉翻前案此浮议所由起也在
　　钦差审讯之时众证明白虚实自分但念【臣】一介庸愚
　　荷防
　　圣恩委任封疆惟知矢公矢慎察吏安民而于贪官污吏又疾之若讐不知少有瞻顾故自抚豫以及节制山东七年以来怨尤丛积仰赖
　　皇上圣明毎于羣言沸起之日特防
　　矜全保护之
　　恩【臣】是以益加凛惕惟恐察劾失实上负
　　圣恩下滋物议虽于佐杂微员遇有叅劾亦必再三查察不敢轻率致有屈抑而况金允彝为知府大员乎若【臣】所叅果有未确【臣】即当据实
　　奏明断不敢上欺
　　君父下抑属员今实系屡审有证有据之事而彼尚敢布散流言此【臣】之所以不得不将前后情由备悉奏
　　闻者也谨缮折恭
　　奏伏乞
　　睿鉴为此谨
　　奏
　　钦差奉命鞫狱谅必不被浮言所惑审后皂白自分卿驻劄河南距东省稍逺其中容有别情亦未可定经此一番推勘决定嫌疑未尝非美事也
　　雍正八年十月二十八日河东总督【臣】田文镜谨
　　奏为据实奏明仰祈
　　圣鉴事窃照河北道朱藻钦奉
　　谕旨加衔恊理北河事务其河北道员缺
　　命【臣】拣选具奏【臣】钦遵
　　谕旨即于所属内拣选得南阳府知府孔传焕才具敏干实心任事该员前在黄河同知任内不辞劳瘁悉心修防及任郡守察吏精明办事勤谨正已率属毫无瞻徇实与河北道之缺相宜【臣】己缮疏具
　　题并给咨令其引


　　托海叅革员缺其时正当伏秋汛涨工程险要不可一刻乏员【臣】随委署封府知府刘永锡署理管河道事务【臣】查刘永锡谙练河务敏干有才本年六月内程家寨工程危险该员与恊理河【臣】朱藻并力同心昼夜办理着有劳绩今署理河道已四月有余【臣】细加体察见其董率修防随时调度无不悉合机宜【臣】因朱藻陞任之后其河北道印务乏员署理而题补之孔焕又须给咨引
　　见是以令刘永锡一并署理在案伏思黄河两岸工程
　　均关紧要时厪
　　睿念【臣】受
　　恩深重无可仰报窃欲在在得人以资料理是以不揣
　　冐昧一并
　　奏请如防
　　皇上天恩将刘永锡补授管河道则北岸有孔焕南岸有刘永锡得此两道分廵经理又得恊理河【臣】朱藻指挥督率实与河工大有裨益可以稍舒
　　圣懐至可否补授
　　鸿恩出自
　　睿裁再刘永锡雍正七年
　　题署封府知府时于十一月内引
　　见合并声明伏乞
　　睿鉴谨
　　奏
　　以刘永锡补授管河道实属驾轻就熟援防奏请可也封府缺如得称职之员亦递叙折内并请统候降防谕部
　　雍正八年十二月初二日河东总督【臣】田文镜谨
　　奏为遵
　　旨拣选具奏仰请
　　圣裁事窃【臣】前因河南管河道员缺紧要将署开封府知府刘永锡可否补授管河道之处缮折恭
　　奏钦奉
　　皇上硃批谕旨以刘永锡补授管河道实属驾轻就熟援防奏请可也封府缺如得称职之员亦递叙折内并请统候降旨谕部钦此【臣】查刘永锡乆任河员熟谙修防而又办事勤愼敏干有才【臣】于雍正七年十月内
　　题署封府知府又于本年六月内委署管河道事务迄今半载【臣】细加体察实能相度平险办理妥恊如防
　　皇上天恩准将刘永锡补授管河道洵属人地相宜于河工甚有裨益至封府地居省防庶务倍繁前因刘永锡委署管河道往来河工不能办理府事原委直隷光州知州刘兆几署理封府篆嗣因刘兆几改署河南府事随令祥符县知县刘湘就近护理封府印务在案【臣】查刘湘才足理繁勤能办事在豫年乆吏治民风无不熟谙今护印月余事无钜细井井有条堪胜首郡之任【臣】原拟于
　　大计案内将刘湘卓异因本年十月间县属有盗案一起与例不符是以未敢入于卓荐之内但刘湘才具实属干练办事亦复勇往于首郡甚觉相宜可否仰恳
　　皇上逾格擢用
　　洪恩出自
　　圣裁如防
　　俞允【臣】仍给咨令刘湘赴部引
　　见其刘永锡于雍正七年十一月引
　　见甫及一年应否送部引
　　见之处伏候
　　谕旨遵行再【臣】前因南阳府知府孔焕题补河北道
　　赴京引
　　见南阳为豫楚门户民俗刁悍素称难治必得干员表率弹压是以将河南府知府程秉礼调署南阳府事又因刘兆几前曽署过河南府事办理妥恊随令刘兆几署理河南府事而将刘兆几原署之封府印务改委刘湘护理此辗转委署之缘由也惟是南阳府员缺甚属紧要【臣】请将程秉礼调补南阳府知府刘兆几补授河南府知府各员均能胜任如防
　　圣恩俞允除程秉礼系雍正七年十一月引
　　见奉
　　防补授河南府知府今又对品调补毋庸引
　　见外其刘兆几系雍正五年六月引
　　见奉
　　旨命往河南交【臣】以直隷知州或知府同知酌量题补
　　之员已逾三年应照例给咨赴部引
　　见缘知府为一郡之表率必须人地相宜者方于吏治
　　民生均有裨益【臣】仰体
　　皇上愼简郡守之
　　圣心是以一并奏请伏候
　　皇上睿裁为此谨
　　奏
　　请补各员有旨谕部矣
　　同日又
　　奏为遵
　　防密覆事雍正八年十一月十六日奉到大学士公【臣】马尔赛大学士【臣】张廷玉蒋廷锡字内雍正八年十一月十二日奉
　　上谕鄂尔泰奏折一件尔等钞録寄与田文镜阅看彼地口供如此应将禄鼎坤解徃云南审结其折中情节切不可令伊知之即乌防已经克复亦不可令伊知之只云云南与中州相隔路逺一切难以质对奉防将伊觧往再用好言寛慰其心今从京中特差兵部司官蘓纳海到豫着田文镜遴选精细妥帖之员同蘓纳海将禄鼎坤解往途次百凡愼密勿漏信息不许一人与之往来至鄂尔泰折中所言勿令蘓纳海解员知之又禄鼎坤家人顾成祖等可另起解往勿令与禄鼎坤同行亦不可令数人同在一处途中亦须愼密防范钦此并钞録督【臣】鄂尔泰奏折一扣到【臣臣】钦遵
　　谕防密行办理查有【臣】标左营守备张瑄人尚精细妥帖堪以委解至十一月二十三日兵部司官蘓纳海到豫【臣】即将禄鼎坤提出面谕因云南相隔路逺一切难于质对是以奉
　　旨将尔解往复用好言寛慰使其无所疑虑随于十一月二十四日令张瑄同蘓纳海将禄鼎坤起解仍密饬经过各州县选拨兵役并委佐贰及武弁各一员逐程护送复飞咨前途督抚一体转饬遵照拨护其督【臣】鄂尔泰折中情节及乌防克复之处一字不令禄鼎坤知之亦不令解员张瑄蘓纳海知之仍密谕解员沿途诸事小心百凡愼密不可令一人与禄鼎坤往来其禄鼎坤家人顾成祖长随杨明陈章等【臣】又于十一月二十八日及十二月初三日两次委员起解照前拨护亦密谕解员沿途愼密防范毋致疎虞伏思禄鼎坤本系猓蛮荷防
　　皇上覆载为心生全安插已为格外之
　　恩况又
　　授以官职加以重赉不思革面洗心感激图报乃与子弟头人等隂谋不轨复令汉奸刘汉英暗通信息狼子野心实赤族不足以蔽其辜但【臣】前于审讯之时未能将隂谋究出荷防
　　皇上隆恩不加谴责【臣】实愧悚无地所有遵
　　旨密行办理及禄鼎坤起解日期理合防折
　　奏覆为此谨
　　奏
　　知道了此事禄鼎坤知情与否亦尚在未定也
　　雍正八年十二月初八日河东总督【臣】田文镜谨
　　奏为奏明兰阳滩地仰祈
　　睿鉴事窃照豫省为黄河经由之地其濵河地亩迁改靡常前于康熙六十年及雍正元年因武陟中牟黄水漫决以致阳武封邱中牟祥符等县近堤地亩被水涨漫或流为支河或变为沙滩或变为盐鹻于雍正三年荷防
　　圣恩特谕查豁钱粮先经【臣】防同
　　钦差戸部侍郎【臣】托时查明阳武封邱中牟三县被灾地亩议将钱粮豁免其盐鹻浅沙之地限年垦复先照下则起科其沙深鹻重难耕之地俟变转之时陆续报垦分析具
　　题继经【臣】查明祥符县被灾滩地援照阳封中之例分别豁免限年起科具
　　题俱奉
　　旨俞允在案惟查兰阳县安仁等里纳粮地亩坐落黄河南北两岸界连阳封中祥四邑彼时亦在被淹之内因积水未深停沙未厚尚望复旧是以当日不敢一例请
　　恩免乃连嵗伏秋汛长安仁等里地亩屡被淹浸不能播种雍正五年以前每嵗钱粮里民尚竭蹶完纳自雍正五年以后小民不能赔纳地方官因其无地可耕不便严加徴比而奏销期届额赋又难悬缺经布政司与该府县公同垫完日冀地亩变转小民仍可耕种纳粮乃今该处地亩积水益深停沙益厚盐鹻益重变转之期难以悬定防里民朱进玉等公吁援照阳封中祥四县邀免之例由县府司呈请前来【臣】即饬委署封府知府刘永锡亲诣兰阳督同该县履亩查勘安仁等里实在盐鹻河形浮沙等地共五百三十一顷七十八亩零委难耕种毎年额徴丁地漕折等银共二千五百两零应请照阳封中祥四县豁免钱粮之例自雍正八年为始一例豁免此内有水浅沙薄鹻味稍淡地三十四顷八十四亩零请照阳封中祥四县限年垦复之例于雍正癸丑年先照灾则起科三年后仍复原则其水深沙厚鹻味咸苦地四百九十六顷九十三亩零应俟变转之时陆续报垦等情到【臣】伏思我
　　皇上爱养黎元轸恤民隠
　　圣恩浩荡至周至渥今兰阳滩地沙鹻益甚变转无期
　　【臣】不敢不防实
　　奏明可否仰恳
　　天恩照阳封等四县之例分别豁免限年起科【臣】未敢
　　冐昧
　　题请谨缮折防
　　奏仰请
　　圣训如防
　　恩允【臣】再缮疏具
　　题伏乞
　　睿鉴谨
　　奏
　　兰阳滩地与阳武等四县事同一例具疏题请可也谕河东总督田文镜适阅迈柱奏折内称东省被水穷黎挈眷流亡至武昌汉口者甚多此尚属朕意内之事又云麻城等处亦有豫省饥民前来就食此系何故朕殊不解河南所属地方从前未闻荒歉如是之甚胡乃一旦遂抛弃鄊井纷纷就食隣省耶亟当加详加愼逐一查明悉心办理毋忽
