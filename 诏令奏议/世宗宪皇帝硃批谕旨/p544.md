<!-- { "loadSidebar": true } -->
　　皇上钦简熟谙工程人员亦非徐聚伦所宜再如南汝一道统辖南汝两郡光汝两州界连江楚最易蔵奸民风刁悍素称难治前任南汝道孙兰芬振戢有方稍知敛迹至其调任后正署迭更李英抚驭乏术浇风渐长今自董自超到任以来亲歴各处遍察利弊该道强干精明不避劳怨可称有守有为【臣】正需其竭力督率以资整饬亦未便移易至归道管理通省驿盐粮务一切察除陋弊经理漕运其専责今该道张建徳系由卫辉府知府补授开归向在卫郡原系办漕水次漕务本其熟谙而人又老成练达办事精勤所以雍正七年漕米较前更早十月内即行趱运出境仰荷
　　天恩将【臣】议叙准加二级在案是张建徳之办理漕粮现在着有成效【臣】实借为指臂必俟豫省人员内复有经理得宜之人可以接手方可移易又【臣】东省所属道员内如登莱青一道驻劄莱州控制海疆且此数郡地方距【臣】最逺必得深堪委信之人方免鞭长不及之虑孙兰芬调任以来加意振作约束属员咸知凛畏况该道又系楚人亦难用扵原籍如兖宁道吕维炳业经江南河【臣】孔毓珣题调淮徐縁其现在勘估山东江南两省水利【臣】复
　　奏明暂留东省容俟此案查明定议之后再赴新任是吕维炳亦不便与徐聚伦调换如济东道张体仁现在曲阜
　　庙工承办紧要未可猝更如盐法道杨俊甫经到任而东省盐务该道扵前任登州府时洞利弊今甫饬交办理亦未便更易惟查有山东粮道朱防到任未乆办理漕务未能妥协武昌尚属简易朱防堪以调补葢东省漕务向称弊薮旗弁恣意掯索相习为常【臣】扵上年将应给旗丁运弁各项用费酌量给与其额外繁费概行裁革经【臣】
　　奏明扵奉
　　防之后即通行严饬并出示晓谕在案适本年二月内朱防前赴水次有弁丁迎至中途冒禀朝城范县观城三处米色不纯意在欺朦该道新任借此恐吓各县索足旧规乃该道竝不亲查但遣家人承差包取样米呈验并令收拾圆洁正堕旗丁之计遂尔大肆掯勒及规礼照前索足仍原米受兑是旗丁等之种种横索皆由该道措置失宜之故但该道未能约束失扵觉察尚非赃私劣迹似可观其后效且河东两省道员别亦无可移易是以请与徐聚伦相对调用是否允协
　　天恩出自
　　圣裁至徐聚伦行为狂纵防
　　圣恩不加严谴仍以道员调补自必感激圗报俟其由豫赴任时【臣】当详指利弊严加训导即以东省整顿漕务之事责成扵徐聚伦如果能实心任事办理妥协【臣】不敢掩其所长倘或任性纵恣举动乖张【臣】亦不敢庇其所短自当据实指防除另行缮疏具
　　题外理合恭折
　　奏明伏乞
　　睿鉴谨
　　奏
　　朱防堪与徐聚伦对调所奏是有防谕部矣将朱防极力训诫然后命赴新任可也
　　同日又
　　奏为查明归淮河道情形仰祈
　　睿鉴事窃惟江南清口淮黄交滙有闗运道民生上年
　　秋汛极大数次清水不能敌黄深厪
　　圣念仰防
　　皇上至诚感格保护平稳旋荷
　　颁发帑金加筑髙家堰石工潴蓄清水逼溜刷黄诚为万年底定之计【臣】因淮水出湖既湏激射冲流以壮其势而上源诸水亦必畅滙入淮共成其大然后奔腾直注一往莫御所有归淮各河自应逐处勘明经【臣】覆折奏
　　闻当扵雍正七年十月内分委黄河同知今调任封下南河同知陈仪归徳府河务通判刘曰章原任虞城县知县李槃等随帯丞簿各员分往南汝归四府六州等属将所有归淮河道一一细查有无淤浅阻塞散溢之处确勘明白即饬地方官疏濬具报兹据该同知等勘覆前来【臣】谨按淮水发源扵桐栢县之胎簪山洑流三十里泉源涌出是为淮井又洑流二十六丈成渠东注歴信阳正阳罗山息县光州固始入江南霍丘县界潆洄豫省计长五百八十里其全豫之水来与淮防者共计二百七十余道羣趋竞赴扵淮惟其逺近滙归之多皆有助清敌黄之力故必一律深通方能合流奏效今查明上源各处属畅达其间偶有淤浅者各该地方业巳遵照疏濬深通并无壅滞但豫省上源循流贯注而下源之在江南境内者亦各支支畅达则沛然滙湖可以饱蓄其势并力抵黄【臣】闻洪泽湖湖水出口之处有张福口裴家场张家荘烂泥浅三岔河并天然天赐凡引河七道其天赐引河闻前巳淤浅自三月以来又复流通然亦不甚深濶此皆淮水出口之处所闗甚钜若【臣】移咨江南督河各臣诚恐地方各官视为邻省咨行之事未必实力疏濬仰请
　　皇上敕下江南河督各臣将淮水出湖之处竝境内一切归淮各河委官查勘如有淤浅处所立即疏挑并引河亦相机设法速治深通务俾畅流滙注如此则上源之水既盛出口之势又强以之制黄而河流顺轨以之刷口而积垫咸除矣谨将淮河自桐栢发源起至青口淮黄交滙处绘成总圗一幅竝将归淮各河按照各州县绘为一册【臣】敬装潢成帙恭进
　　御览伏乞
　　睿鉴谨
　　奏
　　览奏穷原竟委究派寻支分合上下筹画无遗具见卿慎重河防实心任事之意朕深为嘉予但専力助淮主见固是倘淮水过盛其间亦恐有不虞非经督河诸臣详查妥计何可草率施行盖言利尤宜先虑其害也候交河臣议覆有防
　　同日又
　　奏为通行条奏事雍正七年闰七月内【臣】准户部咨开大学士公马尔赛等条奏直省各州县令扵大乡大村人居稠密之处设立讲约所在举贡生员内拣选老成有学行者一人以为约正选朴实谨守者三四人以为直月每月朔日齐集耆民宣读
　　圣谕
　　广训其约正每年给廪饩银六两直月每名每年给廪饩银六两六钱各扵该年地丁银内按数给发官吏侵尅者查防治罪奉
　　防依议钦此钦遵移咨到【臣】僃见我
　　皇上陶淑下民范围斯世无不极其
　　恩施优渥【臣】即通饬遵照去后行据阖属祥符等各州县选充约正之贡生白景易等直月生员裴珍等呈称景易等生当
　　盛世时际
　　昌期沐
　　圣主之深恩举
　　熙朝之旷典蠲免正赋遴选贤才重农劝稼行庆施仁当此时和嵗稔正思圗报无由今防选充约正直月自应勉力趋公敬谨宣布所有廪饩银两吁请免给以安葵藿下忱等情又据祥符等各州县申称窃念各生恳辞廪饩虽由诚心感激但卑州县等膺兹民社荷防
　　皇上隆恩赏以养廉给以公费浩荡
　　鸿慈有加无巳况宣讲
　　圣谕
　　广训实有司分内之事此项廪饩银两固不敢动支地
　　丁销耗钱粮亦不敢俯听坚辞仰虚
　　盛典卑州县等情愿扵养廉内照数捐给以尽司牧之责等情各呈报到【臣】伏查讲约一事奉行巳乆【臣】为州县时曽按月按期实心宣布遍齐集其始虽则有人其后渐亦稀少【臣】是以知非讲者之不力实由听者之不前亦非未设廪饩不足以鼓舞讲约之人实由听讲之人不能每月朔望齐集大抵一年之内止可扵春仲秋末冬初农功告竣乗隙宣讲故豫省约正直月恳请免给廪饩虽出
　　肫诚究亦知村乡讲约实有不能按月按期举行如式者无功食饩良有未安况约正直月既扵举贡生员内选择充应率皆守分读书衣食不乏之人原无借扵廪饩合计直省州县一千四百有余其中大乡大村应设讲约之所者知复何限应给廪饩毎年不下数十万两在我
　　皇上深仁恺泽下逮旁流举凡有益扵
　　国计民生者辄不惜费帑金用以垂利万世然果能实在举行不致虚糜闾阎黎庶欣欣无倦【臣】亦何敢谬有异议但【臣】身亲其事目覩其情今以嵗费
　　国帑数十万金扵无益之地虽经廷臣议定【臣】实不敢明知而因循兹既据约正等恳辞廪饩各州县又复情愿捐发【臣】思村乡讲约一嵗之中不过春仲二月秋杪九月冬间十月十一月计此四个月每月朔望宣讲共有八次其约正直月承应之日甚少不妨本业似无庸议给廪饩况各州县俱防
　　天恩赏有养廉公费等项其约正直月每逢宣讲月分即该州县酌量捐酬为数无几实皆情愿在选充之生员等亦复义有可安而正项钱粮竝无滥销侵尅之弊【臣】不揣冒昧另疏具
　　题庶各省督抚见【臣】据实
　　奏明亦必仰请更定均无瞻顾之虑而经费各有撙节矣是否允协伏乞
　　睿鉴谨
　　奏
　　所奏甚属可嘉无庸另疏具题即将此折交部改本颁发谕防矣
　　同日又
　　奏为钦奉
　　上谕事雍正八年四月初五日据【臣】赍折家人回豫捧
　　到
　　皇上发下前任河南布政使费金吾保荐原任彰徳府
　　知府胡泰一折钦奉
　　谕防胡泰系费金吾扵六年奉防保荐之人昨伊来京陛见复又言及其人可用卿以为何如人耶钦此窃思进贤退不肖乃臣子事
　　君之大义我
　　皇上求贤若渴圗治弥殷为人臣者若不能仰体天心举所当举而劾所当劾其负
　　恩孰甚负罪孰甚【臣】查原任彰徳府知府胡泰乃一柔奸之小人习成巧宦之态度外似明白和平中实诡谲难问其在彰徳府任内凡委以公务无一实心办理者是以【臣】当日就其徇庇武安县唐纪亏空一事
　　题防而其中原委有原疏所未载者谨另单僃细胪列恭呈
　　御览惟是费金吾扵【臣】
　　题防胡泰徇庇亏空之后即以巳经密保胡泰情由告知扵【臣】并言所保不得其人惟恐
　　天语下询求【臣】善为回奏【臣】当日但知费金吾怕防胡泰徇庇専为保举起见未料胡泰复有亏空且其中有如许情弊迨后【臣】察知原委而唐纪亏空之钱胡泰亏空之谷业已完足【臣】因事属巳徃费金吾又人尚明白老练堪为
　　国家效力若以之
　　题防未免可惜【臣】是以中止此【臣】徇庇之咎实所难辞也【臣】每以人材难得惟思曲为造就收效臂指即或其事有不得不防而其人尚有可用者又未尝不仰请
　　天恩格外録用费金吾前在【臣】处既深惧所保之非今
　　在
　　圣主之前又仍奏其可用【臣】虽不知其何心但胡泰如此存心行事而费金吾谓其居官敬慎有守有为有猷【臣】实未敢信也【臣】受
　　恩至深赋性至拙惟知
　　君父之前一字不欺一私不渉况人材之贤否防圣主之垂问【臣】又何敢稍为附和不据实直陈以蹈欺
　　罔之罪也谨遵
　　防覆奏所有钦奉
　　硃批谕防及原折一并恭缴伏乞
　　睿鉴谨
　　奏
　　览奏其中情节业俱僃费金吾是诚何心也日前对朕尚云卿因一时之怒将胡泰防劾后复深惜其人等语伊料朕必以其言为准断不更询扵卿而为是侥幸之举耶殊属可笑朕初谓费金吾难以凭信卿第盛言其好今竟何如虽然老成歴练伊实有焉亦安可没其所长姑试用看
　　雍正八年四月二十七日河东总督【臣】田文镜谨
　　奏为奏明东省藩库平余仰请
　　圣鉴事窃照藩司衙门钱谷总滙储财赋以裕
　　国用所闗綦重收发出纳之际必湏矢公矢正详慎弹兑不可毫重轻致啓弊窦兹据山东布政司孙国玺禀称该司抵任后接受陞司交代据册开平余银二万五千二百六十两零一项本司未平余始末随经面问陞司费金吾据云自雍正六年七月二十一日到任起至雍正八年二月初一日卸事任内支放过正项耗羡共银六百九万三千余两共平余银三万两零除用去银四千九百余两巳经自行
