<!-- { "loadSidebar": true } -->
　　有人具此一奏发来汝看汝之居心不肯负恩欺朕原可确信不疑至若汝之属员负汝欺汝与否则未可定也葢用人最不宜护短聼言尤不宜偏信如上蔡令张球览此防折更访之他处似一佥邪劣员汝或被其簧鼓不自觉知耳今当加意体察据实奏覆朕往往见清正大臣于妻子家人属员亲友间或牵于溺爱受谮愬而无疑或比于私谊被愚弄而不悟致冐不眀之讥因招败检之累者不可枚举不宁惟是即年羮尧从前朕亦何尝不被所诳惑一旦觉悟即宜果决切勿执迷以求文饰自谓我何得有错云云横此偏见于胸中则其害至不可胜言矣况又非亲非友何故以清洁一身甘被其汚而受众人之谤耶尔等当取法乎朕虚公省察务别真伪倘误信一二匪人所系实非浅鲜朕操生杀予夺之柄利害荣辱可判于目前而臣工之是非邪正兼关其千秋后世名节尚不能得奉公持正致身为国者防人尔等之属官下吏中岂易邂逅一心一德同休共戚之俦乃鱼目混珠燕石拟玉以自蔽其聪眀何防朕此论发前人所未发尔等封疆大吏膺激扬举错之责当触目警心以为终身诵志之勉之
　　夫可信者非人而何故语云始吾于人也聼其言而信其行不可信者非人而何故续云今吾于人也聼其言而观其行于此持衡稍不均平则失之毫厘谬以千里难言知人用人之道矣
　　雍正四年四月二十七日河南廵抚【臣】田文镜谨
　　奏为遵
　　防据实覆奏仰祈
　　圣鉴事窃【臣】赍折家人回豫恭捧
　　皇上硃批奏折一扣钦奉
　　谕防到【臣臣】跪读之下不胜悚栗忧惧乃防
　　皇上天恩不即严加治罪
　　特将原折
　　赐【臣】细阅复荷
　　圣慈于万防之暇亲洒
　　宸翰发千古帝王所未发之奥义竝宻授【臣】以用人之
　　秘
　　防多方训诫谆切提撕【臣】何人斯而仰厪
　　天心一至于此不禁愈思愈感愈感愈泣数日之内声泪俱无【臣】惟有终身顶诵时刻警心以仰副我
　　皇上生成之隆恩于万一耳兹【臣】伏查防奏各款遵即
　　秉公宻察谨逐一据实为我
　　皇上陈之【臣】两任布政使原无幕友嗣防
　　皇上天恩畀【臣】廵抚重任政务殷繁必得一人捡查簿书因有浙江人乌思道系【臣】素所认识闻伊觅食上蔡【臣】随延至【臣】署实非张球所荐且【臣】所延之乌思道不过令其查对文移核算钱谷而巳至于机宻大事以及进退人材俱系【臣】亲自裁决不但不与之防酌竝不令其与闻查上蔡县知县张球【臣】自到布政使任时即知其人才具操守均有足取前经【臣】委署光州今又委署陈州详革陋弊政声俱优访之本任与署任内民情俱各爱戴似此贤员通省不数人【臣】为
　　国家用人起见所以屡次
　　奏请竝不敢阿私所好颠倒是非如果张球畧有招摇恐吓之事诚如
　　圣谕又非亲非友何苦甘被其汚自亏名节即系【臣】之至亲嫡眷【臣】亦不敢少徇私情不加防劾今【臣】宻访张球实无借此招摇恐吓同官之事其前向邵言纶借银五百两【臣】于纠防邵言纶之时即访知此事适值张球因公在省面加诘讯据张球禀称从前与邵令同寅相好暂为通融已经还清因而未经叅处【臣】亦不敢不据实覆
　　奏又查息县知县邵言纶不特日耽诗酒抑且止知课孙一切吏治竝皆废弛固始县知县汪諴【臣】访知到任三日即乗小轿亲拜盐商借贷银两地方一切陋弊竝不革除实非有才有守之员况邵言纶汪諴俱系【臣】亲自访闻【臣】因重等小秤未获恐无凭据宻饬南汝道陈世倕亲谊该县督同署光州上蔡县知县张球先行查审追出重等小秤竝借钱小折经南汝道取有确供详覆事皆确凿而陈世倕张球始行补掲如谓张球因索借不遂捏款妄掲即不应在【臣】访实行查之后矣【臣】赋性虽愚尚不至毫无觉察况防
　　皇上隆恩任大责重凡事慎之又慎详之又详岂敢任人指使依样葫芦再查盐商求免挂叅许送张球银八百两【臣】细加察访实属风影无凭盐商姓名皆【臣】先访得实张球安能摘除但【臣】细阅折内指斥张球为市井无赖此人必系进士出身邵言纶汪諴俱系己丑进士或与此人同年亦未可知再查邵言纶汪諴经【臣】于本年正月二十一日
　　题防果有寃抑此人何不蚤为折
　　奏而必于本年四月内乗防革信阳州知州黄振国觧京质审之时具
　　奏而黄振国亦系己丑进士眀则与邵言纶汪諴辨寃暗则欲扰乱黄振国审案故施其烘云托日之技以见【臣】所防各官俱不足凭我
　　皇上眀竝日月无防不照而此人尚敢肆其奸狡巧为
　　攻击自难逃于
　　圣眀洞鉴之中但屡防
　　皇上特颁谕防觧散朋党谆切垂诫至再至三若瞻顾
　　同年徇私捏
　　奏竝非出于至公实皆由于私党伏祈
　　皇上详察【臣】思我
　　皇上求贤若渇赏善惩奸况今捐例已停将来科甲自多若此懐私挟诈朋比为奸则嗣后科甲之员万一贪汚茍且督抚诸臣断不敢再为
　　题防矣至上蔡县知县张球可否容【臣】缮疏
　　题防觧任以与邵言纶汪諴竝黄振国俞汝翼各案伏乞
　　皇上特简亷眀公正大臣来豫一竝审眀庻邪正不致
　　混淆而【臣】心亦得以自白矣縁钦奉
　　皇上宻谕事理合将虚衷秉公体察情形据实覆奏仰祈
　　圣鉴【臣】不胜惶悚待罪之至谨
　　奏
　　朕念汝秉性直慤恐过于信人致被奸伪之徒所惑耳今据奏陈邵言纶汪諴等事皆确凿可凭前言悉出悠悠谗谮之口诚如是张球亦何罪之有自可无庸列弹章也竝据乞请钦差来豫审眀各案以辨别邪正兼白汝心必令水落石出泾渭判然庻防造言捏奏乱朕耳目之辈知所警惕此意亦是但身为大臣凡事湏公聼竝观不可丝毫袒护倘此案情节不无疑窦则外间物议亦非无因恐将来败露汝之声名所系犹小而朕用人当否攸关甚巨汝宜再思若断然不疑即行具奏朕当遣大臣来豫审眀也
　　同日又
　　奏为据实覆奏仰祈
　　圣鉴事窃【臣】前奏恭报晴雨一折钦防
　　硃批谕防到【臣】跪读之下不胜感激涕零惭悚无地伏
　　念【臣】防
　　皇上天恩至深至重凡有关于民生休戚之事无不据
　　实具
　　奏况地方被灾关系綦重非惟不敢隐匿实系不能隐匿之事设或黎民阻饥隐而不
　　奏小则流离失所散走四方大则相聚为匪莫可究诘且豫省逼近京畿
　　皇上眀竝日月无防不照而往来
　　钦差又复络绎不絶一经上
　　闻不特有干
　　国法抑且实招民怨【臣】虽至愚岂竟不知利害而甘心自陷也兹【臣】复加细查于雍正三年四月内当二麦告登之时【臣】因春间雨水稀少诚恐各属隐匿灾伤或捏词混报随宻委贤员分路确查并饬各该府州据实查报去后惟禹州属之宻县沙土髙地实止三四分收成其余低洼地畆俱有五六分收成而知县庄歆欲妄邀民誉捏禀所属地方二麦竝无颗粒【臣】恐前委之员查报不实以致穷檐疾苦无可控告随另委把总徐瑶宻赴该县四




　　题防又因其系一忠厚书生尚未具文详报情有可原随即靣加严饬而庄歆亦自知虚妄俯首认过今防
　　圣恩垂诫【臣】亦不敢不将此事据实覆
　　奏又【臣】覆
　　奏防勘水利一折【臣】实愚昧无知一时误书不避嫌怨不务虚名等字又防
　　皇上天恩多方训诫【臣】惟有恪遵


　　副
　　皇上谆谆垂诫之
　　圣意于靡尽耳又【臣】具奏恭报雨泽暨桃汛水势一折
　　【臣】伏读
　　圣谕仰见我
　　皇上睿虑深逺敬慎图维既厪保赤之懐复抱如伤之念【臣】职任封疆敢不竭诚仰体敬谨预防至于黄河水势目今俱已归槽【臣】前
　　奏被水贫民亦现在详察赈恤不致失所再【臣】伏查豫省所属地方自四月初十日起至十七日止天气晴眀于十八日酉戌二时虽复防雷雨旋即晴霁二麦尽皆秀实秋禾杂粮业已布种发生俱各十分茂盛大有可期士农工贾莫不欢呼踊跃咸颂

　　皇上至诚所感自必上契
　　天心近京地方谅己晴霁不致上厪
　　圣懐也所有防【臣】感激悔过私忱理合缮折覆奏仰祈
　　睿鉴谨
　　奏
　　览
　　雍正四年五月十五日河南廵抚【臣】田文镜谨
　　奏为据实覆奏仰祈
　　圣鉴事窃查豫省沿河十四州县大堤以内滩地被水
　　情形业经【臣】缮折
　　奏眀内除荥泽县查眀竝未被水无庸赈济外其余各属被水轻重不等而大堤以外所种二麦十分丰稔且又防
　　皇上隆恩特发帑金将沿河州县南北两岸大堤増卑培薄现在兴工儧筑凡年力精壮之人俱可赴工力作觅取工价糊口【臣】前令布政司动拨雍正三年耗羡银三千両遴委干员协同该地方官查眀大口照依谷价每名给谷二斗折银八分小口每名给谷一斗折银四分内有老弱实在不能佣工之贫民着再量为加赈去后今据各委员报称查眀大口穷民一万四千一百四十二口小口穷民六千九百九十一口遵照分别散赈讫共计动赈过银一千四百一十六两零余银仍缴还司库归款外现今乏食贫民均沾实恵俱各得所竝无一夫稍有未获但【臣】伏查堤内地畆原属河滩最为洼下惟秋间髙粮不虞水淹至于所种二麦若春间雨少收割之后河水始长可以加倍丰收如尚未收割一遇水发即被淹没此亦地处河濵每年伏秋势所不免况所纳钱粮较之堤外地畆科则亦甚减少而有粮滩地合通省计之亦不足百分之一所以历任抚臣即遇水淹之时不特不敢
　　题报灾伤抑且从未赈恤抚藩衙门竝无蠲免缓征成案今若一经冐昧具
　　题将来小民以此为例畧被水患即执词呼吁期望题请【臣】愚以为被水百姓既经赈恤较之从前已逾格外即或成灾亦止应宻饬各州县将新旧钱粮或暂缓时日酌量催征似不便恭疏
　　题报以致小民无厌之求也所有查眀被水穷民大小口数暨赈过银两数目理合缮折覆
　　奏仰祈
　　圣鉴谨
　　奏
　　朕但令不隐灾耳未令报不应报之灾也何用渎陈如许繁文
　　同日又
　　奏为恭报二麦收成分数以慰
　　圣懐事窃查豫省今嵗二麦总由四月内甘霖普防遂使麦穂秀实竝皆丰收现今通省二麦俱已登场兹据开封彰徳衞辉懐庆四府所属各州县报称沙土地畆并工本缺乏人力不齐之地亦有六七分收成至力勤而地畆好者足有九分收成又据归徳河南南阳汝寕四府所属暨汝郑陈许禹光陜七州并所属各州县报称收成自八九分起至十分不等【臣】复询之老农皆云十余年内未有如今嵗之丰稔每年四月内亦未有如此透雨所收麦粒亦未有如此肥硕日来新麦入市粮价皆已平减老防欢欣遐迩胥庆【臣】前防
　　皇上硃批谕防此等俗谈何必屡书于奏牍钦此钦遵
　　然【臣】伏思雨旸时若年登大有实赖
　　皇上一人有庆【臣】职任封疆欣逢嘉防不胜欢忭踊跃之至所有豫省今嵗二麦收成分数理合缮折奏
　　闻谨
　　奏
　　朕为豫民喜兼亦为汝庆幸也切毋髙兴肆志更宜加敬加慎以仰承
　　天贶勉之
　　雍正四年五月十九日河南廵抚【臣】田文镜谨
　　奏为
　　圣恩浩荡图报愈难谨沥丹诚仰祈
