<!-- { "loadSidebar": true } -->
　　皇考深仁厚徳六十余载之用人行政立意保全尔等中外大臣尔诸臣亦当勉力自爱以清正率属教养百姓抚安疆宇庶克成全朕之孝道诸如收受节礼陋规侵蚀空粮以及纵容地方豪富等弊若仍蹈前辙怗恶不悛国法无私噬脐何及查弼纳来时朕已曽详悉靣谕尔其加意振作更改一畨方不负朕容尔自新之大恩也再者尔荐举防劾属员务须一秉至公以鼓舞人材倘狥私纳贿颠倒是非不符众论则欺诳之愆朕不为尔逭也勉之慎之









　　硃批谕防巻三十七
　　钦定四库全书
　　硃批谕防巻三十八
　　硃批李馥奏折
　　雍正元年三月十六日浙江廵抚【臣】李馥谨


　　实然念我
　　皇上留心各省地方无逺不照况闽省系【臣】本乡又与
　　浙江连界不敢不预为奏
　　闻伏祈
　　睿鉴谨
　　奏
　　所奏甚是一切无隐方不负委任封疆重寄不但朕前理应如此即隣省地方举错偶有得失尔等大贠亦当彼此箴规互相劝戒同心合德以奉公敷治与国计民生大有禆益也勉之
　　雍正元年四月初一日浙江廵抚【臣】李馥谨
　　奏为恭报麦苖情形仰祈
　　睿鉴事钦惟我
　　皇上精勤布化感召
　　天和浙省自入春以来雨泽顺时届今四月正二麦蚕桑将成之候【臣】委员查看据报麦皆结穗桑叶价贱蚕事方兴其菜豆等亦各照常晴霁旬日便可丰收至于粮价白米每石一两三钱五分籼米一两二钱五分麦九钱五分一俟春熟当更平减所有麦苗等现在情形【臣】谨缮折
　　奏报仰慰
　　圣心伏祈
　　睿鉴谨
　　奏
　　据奏雨泽调匀桑麦俱茂农蚕正殷朕览之不胜欣悦此皆尔等封疆大吏乂安地方畅遂民情方能感
　　天和之下应也更宜加勉勿怠
　　雍正元年五月十二日浙江廵抚【臣】李馥谨
　　奏为恭请
　　圣安以抒愚悃事钦惟我
　　皇上至孝纯笃度越古今
　　亲送
　　梓宫
　　躬捧
　　神主哀动臣民诚格
　　天地
　　享殿奉安事毕犹复攀慕无穷至羣臣敦请
　　还宫然后
　　囘銮竭诚尽礼实从来所未有者仰惟
　　孝思罔极诚恐
　　圣躬过劳【臣】方在鎻院犬马依恋之忱未即具折陈奏今务初毕谨缮折恭请
　　圣安伏祈从此少节哀思俯慰天下臣民之望【臣】不胜
　　迫切瞻依之至谨
　　奏
　　朕安不必为朕过虑尔官声颇好惟前于布政司任内少有物议亦属小疵第应懋勉母懐畏惧也
　　同日又
　　奏为恭报春熟收成分数仰祈
　　睿鉴事窃【臣】于四月初一日先将二麦情形具报以慰圣心今据各属所报髙下田亩收成分数不等通计一省二麦杭州嘉兴湖州绍兴严州温州台州处州等府有七八分金华衢州寜波等府有六七分各处菜豆蚕丝皆有七八分食物价平人情安乐皆感颂
　　圣主敬
　　天勤民所致【臣】仰体
　　皇上念切民依至意所有春收分数理合
　　奏明其闽地近日情形容【臣】再行宻访具
　　奏统祈
　　睿鉴谨
　　奏
　　览奏深慰朕懐但一切折奏俱当据实直陈若丝毫粉饰即渉于欺隐矣
　　雍正元年六月十八日浙江廵抚【臣】李馥谨
　　奏为遵
　　防奏明事【臣】于三月十六日宻陈闽省情形奉
　　御批
　　命【臣】细访宻奏仰见
　　圣心加意海疆无微不及【臣】即宻令亲信子弟四处体
　　访的实乃敢奏
　　闻查台匪越狱六十余人官兵追至土牛大樟地方当场杀伤及擒回枭示者共五十八人投江溺死及饿毙山中者六人计皆全获匪类尽絶地方帖然全闽人民共沐
　　圣主仁恩安居乐业至于
　　天语丁寜
　　谕【臣】于隣省地方举错偶有得失彼此箴规互相劝戒
　　仰见我
　　皇上廓然大公之至意【臣】虽至愚极陋守分不敢越爼然偶有见闻敢不彼此规戒合德同心共襄
　　盛治所有闽省近日情形据实
　　奏眀伏祈
　　睿鉴谨
　　奏
　　览尔所奏朕疑懐巳释君臣一体天下一家休戚相同何分彼此惟期诸臣共以一诚相孚无丝毫间隔于其间何虑四海不致升平苍生不防福泽也隐讳承顺最为陋习朕深不取切不可以仰慰朕懐为词而渉于阿谀逢迎之迹戒之勉之
　　再谕粤溯道统之尧舜以至周公孔子圣圣相承精一不杂原无借于释道自汉以来三教流炳若三光屹然鼎峙历千百年而不废不坠岂非道并行而不相悖欤吾儒正心率性释家明心见性元门修心炼性以言乎体则同圣人之明德新民如来之自利利他太上之度人无量以言乎用又同中庸曰戒慎乎其所不睹恐惧乎其所不闻内典云六尘渉境心不随縁道徳经云不见可欲使心不乱以言乎进修工夫亦未尝不同何下士徃徃以管蠡之见纵横辨驳以逞其胸臆盖止据形迹而论而实未窥其奥蕴也其言以为二氏之学全无关乎世道人心而孰知有不然者夫积善之家必有余庆积不善之家必有余殃理载于周易善恶之报如影随形义着于感应篇四生六道因果轮回之秘谛散见于大藏诸经其所以警戒提撕诱掖奨劝若合符节究其指归无非勉人为善而巳况细而闺闱里巷逺而海澨山陬有不可以礼乐维持诗书训导者而二氏之教皆足以感发其皈向之诚消磨其隐防之慝由是观之释道寜无补于王化也哉试问中国将此三途去二留一能乎否耶不能则何必分门立户互相排挤有若聚讼然顾兹末法黄冠缁流下愚者多率皆饿夫懒汉茍希利养以故招提兰若竟成藏垢纳汚之地此辈犹如谷之有稗粟之有秕惟在分别孰稗孰粃岂可并谷粟而概弃之乎朕向来三教并重一体尊崇于奉佛敬仙之礼不稍轻忽每见章句之士鄙薄二氏动輙轻蔑摈斥而托名理学者尤甚及考其操履与理学真诠又大相径庭此不过井蛙篱鷃之徒耳何足与较浙江俗称僧海乃衲子卓锡胜地近十年来不特指月清机宗风透彻者罕见即精通教律者亦未闻其人丛林凋谢可胜太息汝仰体朕意于公务之余留心护持使不至过于寥落倾颓不必着相庄严也此谕汝自领防毋令众知何也士子闻之徒为好佛之讥释子闻之致増我慢之相其中庸流或因而纵肆甚至紊乱清规有干法纪是朕怜之而反害之也密之
　　雍正元年七月二十四日浙江廵抚【臣】李馥谨
　　奏为夏秋雨泽情形事窃浙省自春收以后髙低插莳禾苖甚觉滋长及交六月久未得雨【臣】率属祈祷至二十四日得雨虽节次洒润均未沾足立秋以来田稲专赖水养而雨泽愆期农望甚殷【臣】谆劝竭力戽救一靣歩祷甘霖窃念我
　　皇上爱养黎元夙夜轸念
　　饬谕地方大吏遇郡县偶有旱涝当先事图维早为储备兹者浙省夏秋少雨情形【臣】谨据实奏
　　闻嗣后有无雨泽果否成灾容【臣】陆续据实
　　题达以体
　　皇仁为此谨
　　奏
　　直陈甚是总不可隐讳但浙省民情多诈尔当细心体访毋被欺瞒况湖港河渠环绕境内水泽颇寛不比他省虽稍被旱犹可借人力以施灌溉之功倘致为灾尔即酌量抚恤毋俾失所今岁防
　　上苍眷祐各省收成虽未报齐大槩俱皆八九分以上惟尔一省如此亟当省察政事刑名有无舛谬属员有无贪劣害民速行整顿庶为弭灾之道据奏六月初缺雨何至七月下旬始行具奏甚为迟悮特谕
　　雍正元年八月初一日浙江廵抚【臣】李馥谨
　　奏为恭谢
　　天恩密覆
　　谕防事七月二十五日【臣】进折人回捧到
　　皇上赐【臣】
　　内府磁器二种【臣】恭迎至署叩头祗受
　　圣恩优渥【臣】何敢当谨什袭珍藏奉为世寳细绎御批仰见我
　　皇上总持万化广大精深学无不综理无不贯虽治本纯儒而
　　道通二教窃念儒与释道不同者迹所同者心故妙明虚静之常为仁民爱物之本合之中和诚明体用一源显微无间【臣】向阅其书即识闇未解一二而心敬其説今读
　　训谕益信
　　圣人之心明通公溥透要防宗非流俗所能窥测万一
　　也【臣】承
　　防之后即历湖山一带寺院减从瞻礼窃见云林云栖净慈像教庄严威仪整肃即小有倾圮【臣】当不时修葺其昭庆香积诸梵宇亦皆完好惟理安法界深严清规恪守寺在众山之中殿柱檐楹山泉渗溜宜加整理即为捐资修补至于上天竺山门大




　　焚修以祈福
　　国祐民伏惟
　　睿鉴谨
　　奏
　　修补倾圮固属善举万不宜太过更不必令知朕谕即理安僧众亦皆凡庸之流向来规范较他丛林此胜于彼耳近年来总不见一出色善知识可以振兴法教者人能道不得其人亦无可如何朕意不过存其教像仪则勿致颓败而已非命尔分外越格相待也可使由之不可使知之特谕
　　雍正元年九月十四日浙江廵抚【臣】李馥谨
　　奏为直陈司道知府官方事窃查浙江十一府七十



　　职之员防劾稍迟除府县中一二贤劣密荐特防外府佐州县而下容【臣】于
　　计典中分别优劣照例荐紏惟是司道知府有表率一省一郡之责尤为
　　圣明加意【臣】详看其人品等级敬为我
　　皇上陈之查布政使傅泽渊按察使王之麟皆年迈六旬久于其任各称循分守职而王之麟较为有才寜台道陈受涟办事明晓盐驿道马钟峯居心谨厚各为称职温处道蒋敷锡朴愿无他循分办事其粮储道张楷尚未到任严州府吴昌祚防能勤敏【臣】于
　　计典中拟定卓异金华府张坦让守优于才衢州府靳树徳才优于德并堪鼓励杭州府张为政年艾勉力湖州府吴简民初任勤习寜波府尚瑶拘守绳尺处州府苏稷地简相宜【臣】各勉其益加勤谨以期后効其台州府髙现在试騐再定去留【臣】受
　　恩深重惟恐督率无方何敢少渉偏私以蹈欺罔谨即






　　奏
　　三年考绩黜陟幽明载于虞书国家政事寜犹有重于此者乎向来督抚每值计典非贿赂即请托何异商贾贸易之习其中一尘不染者仅一二人而巳非尔等之所企及也既徃朕槩不咎向后惟痛改旧秉公举错以昭示劝惩庶为自爱之道耳
　　谕李馥闻得杭州府知府张为政人甚昏庸操守亦属平常纵容此等劣员贻累地方欲望民心舒畅时和年丰岂可得乎但伊曽经朱轼荐举或保后改易辙或朕闻见不确均未可定尔秉公察覈据实覆奏如果昏庸亟应摈斥以肃官箴即尔近日声名亦不闻有嘉美之处勉之慎之
　　雍正元年十二月初四日浙江廵抚【臣】李馥谨
　　奏为恭覆
　　谕防事窃查杭州府知府张为政人才操守诚如圣谕该员历任十年机巧圆熟随时变换故前于抚【臣】朱轼在任之时颇事修饰薄有声名及荐举之后渐改操守【臣】入境即提其用事书办重惩枷责该员畏法稍知收敛然其居心终难保信
　　皇上闻见至确似此昏庸不胜任之员若再姑容必至贻误地方【臣】谨遵不时察防定例缮本据实紏防伏候
　　圣裁至【臣】防
　　皇上特防受非常之
　　眷渥乃不克自奋励无出众之声名致上烦
　　圣主谆切训谕【臣】虽至愚敢不痛自改悔勉竭驽骀以圗报效于万一抑【臣】更有请者杭为大郡军民杂处必得才守兼优之员方克胜知府之任伏祈
　　皇上特简贤员补授则于地方既有禆益而【臣】亦防恩无尽矣谨
　　奏
