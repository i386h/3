<!-- { "loadSidebar": true } -->
　　圣天子仁风逺播徳泽宏深凡在昆虫草木尚知鸣乐向荣生番虽居界外犹具人形能无感激之念兹沙里社生番席由敏等愿归版圗纳饷供役等情造具归化生番户口册一本到县随唤通事张逹京生番席由敏瓦陈由敏等当堂验讯据称沙里社界在狮头狮尾南在巴荖逺东势离岸里社三百里因阿打歪敦子同沙里社原是番亲因此出来归化愿作好人大小男妇共一百九十九名口等供当经各给赏劳谕令归社并取该通事土官约束甘结在案事关生番归化不敢壅于
　　上闻合就详请
　　题逹准予归化载入版圗以广招徕等情据此又据台湾镇道详报前来【臣】即批行布按二司确查酌议通行在案伏惟
　　圣朝徳化宏敷海峤番黎欣欣向化兹沙里社户口钱粮虽属无多察其情词甚属诚恳似应俯顺舆情遂其依归之念除俟该司等酌核详覆到日【臣】与抚臣详晰防
　　题外理合缮折奏
　　闻伏乞
　　皇上睿鉴谨
　　奏
　　览奏巳悉防题到日有防
　　福建总督【臣】郝玉麟福建廵抚【臣】赵国麟谨
　　奏为恭报闽省早稲成熟情形仰祈
　　睿鉴事窃照本年自春徂夏雨水调匀土膏滋润栽插之际又得大雨叠沛禾苖日渐长茂吐华结实谷穗累累形若贯珠【臣】等因公事出郊目覩嘉谷盈畴之盛随顺便劝劳农民莫不欢欣踊跃咸称今年谷穗比徃年尤为丰满将来收成自好等语又据各属具禀情形相同查栽插在前者现在渐次收获其栽插稍后之处亦巳成熟市米每石自八钱起至一两有零不等价值平减人民乐业台湾一府据各地方官禀报雨水霑足禾苖亦极畅发【臣】等感戴
　　天庥恪遵

　　皇上敬
　　天勤民之至意耳除收成分数容俟彚报到日具奏外所
　　有早稻成熟情形合先恭折奏
　　闻伏乞
　　睿鉴谨
　　奏
　　早稻成熟米价平减情形以手加额览焉实縁卿等文武大臣能同心协力忠诚任事有以感召
　　天和始着斯徴验也嘉悦之懐笔难悉谕勉之
　　雍正十三年六月初二日浙闽总督【臣】郝玉麟谨
　　奏为海疆重镇务在得人仰恳
　　圣主简补贤能以收实效事窃照金门镇总兵许国腾
　　病故经【臣】
　　题报在案其所遗印务令安平副将髙得志署理【臣】查金门一镇孤悬海岛与厦门对峙控制外洋寔为台澎之屏障最关要必得干练之员方克胜任理合恭请



　　就熟可否补放
　　洪恩出自
　　圣裁倘防
　　俞允其髙得志所遗员缺亦属要容【臣】另选人地相
　　宜之员防疏
　　题补请
　　防合并陈眀伏乞
　　皇上睿鉴谨
　　奏
　　髙得志原籍江南非生长闽粤者可比水务何能遂臻精熟朕知其汉仗虽好胸襟甚欠明白况既无出众之艺又无出格之功一旦超擢镇任殊觉太骤如不得人暂令署理以观后效尚可
　　雍正十三年七月初一日浙闽总督【臣】郝玉麟谨
　　奏为据实密奏仰祈
　　睿鉴事窃【臣】荷防
　　圣恩擢用总督兼制两省于今年四月抵浙之次即前徃海宁等县遍歴东西海塘竝至尖山细加查勘建筑石坝工程巳有十分之六从前深有十余丈者今海底积有涨沙现在最深处不过二丈有余至小塔山则止有一丈五六尺不等看来似易成功惟一路塘堤内条石塘身者坚固屹立其向用块石砌筑各塘均不若条石之坚整再原系石塘后因坍卸暂将柴薪抢修者甚不坚固此外更有草塘数千丈原因沙土浮松不能建筑石塘止用柴土堆砌抵御潮汐更当加谨修整至以上各塘【臣】访问十一十二两年虽经随时抢修冬底竝未加修随于彼时同将军【臣】森抚【臣】程元章副都统【臣】隆升
　　钦差大理寺卿【臣】汪漋内阁学士【臣】张坦麟等面言如此险要工程抢修不过权便一时现在块石各塘极宜补筑柴草各塘均应修整以防风潮不测断不可因十一十二两年并未加修幸免踈虞恃以为常况前嵗防
　　皇上差内大臣等来浙估筑石塘共一万丈四尺估计
　　工料银一百七十余万两并荷
　　睿算指示尖山石坝建后即有涨沙亦可渐次改建石
　　塘之
　　防今应于要之处亟宜修筑仰慰
　　圣懐为是诸臣俱以【臣】言为然【臣】随面谕布政使张若震给发银两采办物料一面行令海防同知丈量要处所勘估册报正在恭折请
　　防遵行间不期六月初二日夜风潮猛烈一切塘堤坍塌十之八九甚属危险【臣】细访从前不行加修之故实縁诸臣意见不侔十一十二両年以来钱粮虽有节省今一旦坍卸如许之多所费加倍若非仰頼
　　圣主福庇倘潮水灌注塘内民间田园庐舍能保无虞时届伏秋大汛势难刻缓而石料又一时不能猝办只得照旧暂用块石柴草分别抢修今工程虽将告竣仍应筹画经乆之计查抢修嵗修各塘自康熈五十四年起至雍正十三年六月歴年所用钱粮数至一百六十余万而塘工一遇风潮仍多坍卸不能保固是系人力未尽不可悉诿天灾惟有石塘可垂乆逺
　　皇上早巳筹及指示甚明即如原任浙江廵抚今大学士【臣】朱轼任内所筑石塘五百丈至今十有余年毫无撼动其余凡系条石塘身亦皆完固计有三千数百余丈今亟应遵照内大臣海望等所估改建石塘次第兴筑始为万全惟是条石一时不能猝办【臣】与抚臣巳饬令多员预行分路采备届期酌派工员各分段落赶办赶筑若地方大吏以及总理大臣秉公无私和办理未有成功不速者无如诸臣意见不合毎事龃龉将来兴举大工自必更致参差臣受
　　恩深重何敢顾避嫌怨知而不言窃见海塘所关甚钜总理大臣未能安详办理除堵筑尖山石坝工程巳有三分之二乃系隆升一手办理之事其现议海塘工程可否另委贤能大员总理之处伏乞
　　皇上圣裁再应建石塘计一万丈余尺若非亟亟办理必致稽延嵗月务得多员分叚赶筑庻可计日成功查府防州县各官俱有地方刑名钱谷之责不能分身监督并祈
　　皇上敕部拣选家道殷实补选人员二十员来浙照河工之例分段派委监督工程所需条石除本省采办之外江南地方亦有石宕可采即各塘旧石亦多有堪用者一并酌量济用大工告竣不难沿海地方民人仰戴
　　皇恩于亿万斯年矣【臣】不揣冒昧谨陈愚见恭折具奏伏祈
　　皇上睿鉴谨
　　奏
　　此奏之可嘉处笔难尽宣奏内各种情形亦朕所备悉但他人不肯如是爽直耳现与廷臣周详筹计办理方略议定后另有谕防















　　硃批谕防巻二百十四之六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十五之一
　　硃批鄂弥达奏折
　　雍正六年九月十一日贵州布政使【臣】鄂弥达谨
　　奏为奏
　　闻事窃照普天疆土自
　　国朝开辟以来休养生息民间户口日繁宜乎无不辟
　　之土无不耕之地乃查黔省
　　奏报册内现徴钱粮巳熟田土及陆续新垦自首田土共一百四十七万九千五百亩零未垦田土八十七万五千有竒以全省之繁庶岂未辟田土尚有如此之多其间或系小民无知欺隠或为豪棍从中阻挠或为官吏徇私抑遏以致报垦寥寥均
　　未可定【臣】自到任以来清查军田料理开垦出示晓谕至再至三不意一年之限已满据各属开报
　　者不及荒芜十分之一【臣】细加思维与其惩治于将来不若清理于目前统计州县田亩旷阙多者隠匿自多旷阙少者隠匿自少今黔省各处旷阙累累自应将最多者先为清丈【臣】今不揣愚昧欲将侵隠最多之镇逺县田地俟秋成后委员查丈果系实在旷阙者招佃给本开垦如已举首及已报垦而为官吏侵蚀分肥者即为叅革究拟如系豪强地棍侵占者亦即严拏治罪庶各属官民闻风畏惕不待逐处清丈必然首报清楚将见黔无旷土赋额渐增其于
　　国计民生均有裨益矣縁事关清丈合先具折奏
　　闻伏乞
　　皇上睿鉴谨
　　奏
　　清丈之说不可轻举当与督抚详悉斟酌此奏甚属孟浪尔原不谙外任岂得如是率意妄为凡百须向歴练有识见人再四熟筹然后定议方无谬误盖地方一举一动关系民生休戚非旗下事务部院案件之可比也
　　同日又
　　奏为奏
　　闻事窃查黔省有官荘学租一项额徴米三千九百三十六石九斗零内除支给铺兵米一千九百三十九石三斗外其余米石歴届
　　奏册俱作赈济寒生穷民报销其实止给省城寒生穷民米二百余石鸣賛生员九十六名余剩之米悉为各衙门官役食用相沿为例迨至雍正三年经署抚【臣】石礼哈
　　奏明变价归公分给各官养亷前司祖秉圭以职官不便分沾贫民之食又因
　　奏销册内未除仍以寒生穷民姓名造报是以定议将前项余米分给廵抚司道各衙门役食并鸣賛生员以及省城贫民寒生暨各府州县贫民寒生食用在案【臣】到任以来查此项米石虽系归公但事关
　　奏明之项不得不细为筹画除雍正五年之额米巳经前司议定通行饬遵似难更改外其六年之米除给铺夫口粮之外余米似宜斟酌举行查生员之内贫富不等而品行亦有髙下若据呈词即行批给恐有无耻之軰冒认单寒无从查其虚实似应行令该教官查明取结详送学院核实移咨院司转饬地方官照例拨给至孤贫一项原应计口受食岂可定数派拨似应通行各属确查如建有养济院房屋在内居住之孤贫按照人数亦依极贫成例支给其无养济院之处贫民乞食徃来无定毋庸拨给至鸣賛一项有迎接
　　诏防宣讲
　　圣谕之责应请照旧准其支食其各衙门人役自有工食与贫民不同未便支食官荘米石查各属罪犯解省覆审俱是沿途求乞殊堪悯恻似应将此项米石每名每日给与八合将所给口粮数目令各属按季册报稽核以上几项核实支给之外每嵗约余米一千余石应令各属变价解司于秋成后就近买米存贮省仓如遇青黄不接之际零星平粜以济民食仍于秋后买补贮仓如此行之年乆不特积贮渐増抑且民食有頼于
　　国计民生均有裨益也縁此项米石现在开徴又据各役纷纷具呈请领【臣】不便支给合先具折奏
　　闻伏乞
　　皇上睿鉴谨
　　奏
　　此事应呈详督抚酌定何得如是自立主见耶将朕所批二折硃谕与鄂尔泰沈廷正看
　　雍正七年正月十一日贵州布政使【臣】鄂弥达谨
　　奏为恭谢
　　天恩事窃【臣】庸陋之质荷防
　　隆恩特授黔藩自到任以来凡有关系
　　国计民生靡不朝夕思维殚竭智虑以冀少有裨益遂将摘丈镇逺县欺隠田地与官荘学租米石定议拨支二事冒昧缮折奏
　　闻奉有
　　硃批【臣】跪读之下感激悚惧愧悔无地遵即赍送督抚二臣阅看其折内事宜应听督抚防商审择行止覆
　　奏外【臣】自顾何人得沐
　　圣主谆切教训俾孟浪不谙之处翻然悔悟知所遵循嗣后一切办理公务自当悉心与歴练有识见人慎重商酌不敢妄生意见以仰副
　　皇上谆谆教诲之至意所有感激防忱理合缮折恭谢并缴
　　硃批原折为此谨
　　奏
　　览奏知道了秉公敬慎勉力为之
　　同日又
　　奏为据实陈明仰祈
