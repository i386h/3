<!-- { "loadSidebar": true } -->
　　奏为恭报二麦丰收米价平减情由仰慰
　　圣懐事窃照楚省二麦登场行据湖南布政使赵城开报总计七府二州二麦收成约有七八九十分不等米价每石中米七钱四五分至八钱二三分不等上米每石八钱四五分至九钱三四分不等入春以来雨水霑足现在耕播等情又据湖北布政使徐鼎开报武郧等府州总计二麦收成约有六七八九十分不等上米毎石九钱六七分至一两四五分中米八钱五六分至九钱一二分下米七钱六七分至八钱七八分不等雨水调匀禾苗茂盛等情各到【臣】与【臣】差查无异现在闾阎充足地方寜静理合缮折奏
　　闻恭慰
　　睿懐谨
　　奏
　　二麦丰收深为楚民称庆至于禾苗虽云长发茂盛然必俟秋成后方敢释念也
　　同日又
　　奏为宻请
　　睿裁事窃查辰沅靖道王柔与总兵周一徳同事一方彼此不甚和衷【臣】叠次勉谕镇道各宜协恭办事总为
　　国家效力使地方相安民苗帖服不宜各执己见致误公务然两人性质原有不同王柔急扵见才而举动轻率周一徳诸凡持重而计虑详细以致微有龃龉不合【臣】思两员俱系有用之才若胸懐嫌隙而使之同在一处惟恐有妨地方公务为此宻请
　　皇上睿裁可否将两员之内
　　特颁谕旨移调一员庶彼此各得展其所长【臣】仍不时
　　劝谕协恭办理外谨具折宻
　　奏伏乞
　　睿鉴施行谨
　　奏
　　观王柔周一徳皆颇具急公之心朕以为共事无妨天下未有公而不和之理日久相知自当辑睦将朕此谕便中作尔意转示二人知之
　　同日又
　　奏为宻折奏
　　闻事窃【臣】奉
　　命总制楚省凛遵
　　圣训以整饬营伍操练兵马为先务一年以来次第整顿各镇协营汛防谨宻器械亦陆续修理惟查提标五营驻劄常徳并无汛守之责安居坐食素称骄縦推原其故皆由向来募补新兵俱系书识旗牌传号官头将弟男子侄及亲戚朋友互相援引一气串通将弁稍加约束则党同挟制日渐月摩而将弁之法令竟有不敢加兵之势此等积习前提【臣】冯允中署提【臣】刘世明皆整顿未久即己陞转今署提【臣】岳超龙到任现在悉心办理但【臣】既有所知敢不奏
　　闻仰乞
　　皇上宻谕提臣察访各后兵丁内有结党多事者逐渐汰革另募新兵务絶援引之弊尽去骄玩之风庶于要地重兵实有裨益【臣】谨宻陈伏祈
　　睿鉴谨
　　奏
　　汝身膺全楚总督之任提督亦汝节制既知兵丁骄悍乃不饬令汰革而祈朕转谕察访是何言欤似此则汝系监察御史之职矣殊属可笑汝宜檄令行之设行之不力当严加申饬之仍不实心办理即防劾以惩处之如是方合计不出此而徒具折奏闻岂不有玷统率之责乎
　　同日又
　　奏为仰体
　　圣主恤兵之徳意请贮仓谷借给以利营伍事窃照各营兵丁虽有月支粮米然人口众多之家必须买凑以资日用每当青黄不接米价腾贵之时民间尚有常平社仓可以借籴惟兵丁购诸市铺其价独昻而山僻营分舟楫不通商贾不至之地如新经改土之桑植保靖等处更属艰难【臣】思我
　　皇上恩及兵民至优至渥谨仰体
　　皇仁谬陈管见查请广积储诸事案内现有盐商报捐
　　银两【臣】请
　　皇上特颁谕防扵此项内动银一万两
　　命【臣】查明山僻营分按兵多寡酌量分发营官扵秋收价平之际买谷收贮毎年春夏借给穷兵秋冬价贱照数买补经管官陞迁事故一例交盘则
　　洪恩出自
　　皇上而兵无贵籴之苦似扵营伍大有裨益是否可采
　　伏乞
　　睿裁谨
　　奏
　　积贮仓谷以济兵食之议甚是如应具题具疏奏请止当咨部咨请部示可也
　　雍正七年五月初二日湖广总督【臣】迈柱谨
　　奏为请
　　防事本年四月二十九日据岳州营防将李佐喜揭报岳州水师营守备冯彚征将三月内辞故守兵三名并不招募顶补明系侵蚀等情次日又据守备冯彚征详报李佐喜将白丁送食兵粮并指派出银二十余两至守兵三名二系三月报故一系四月辞退春饷己支止俟夏饷到日详报何为虚冒等情各到【臣】随批行湖南布按二司防查明确以定是非【臣】又查守备冯彚征系进蔵议叙补授守备之员李佐喜系西寜出征补授逰撃
　　特陞将之员二人均为有用之材若以互掲细故而
　　遽行革弃置似属可惜【臣】体
　　皇上加意人才起见合先恭请
　　训旨可否俟两司详覆到日如无贪汚实情容【臣】従寛
　　归结出自
　　圣恩【臣】未敢擅便伏
　　皇上训示遵行谨
　　奏
　　理应如是爱惜人材倘查有婪赃实据则不可为之容隐若念系可用之材不妨于申明国宪之后法外请寛另议録用耳
　　同日又
　　奏为奏
　　闻事窃照永保桑三司地方自改土年余土民乐业甚为寜静【臣】犹恐各官恣肆扰民不时申饬又檄行辰沅道王柔转饬所属苗土官员务须勤修厥政清白乃心一切词状作速审结勿许衙役索钱勿令犯证守勿任一时之性而使刑罚过当勿徇


　　潘果到任仅及两月扵四月十六日有土民百余及田王二洞苗人在南门城外噪嚷守塞四路并捉衙役六人云潘同知酷刑重耗差役苛索等情据贴防永顺逰撃禀报提臣转咨到【臣】除与抚臣防疏将潘果
　　题外【臣】即飞檄辰沅道王柔镇筸总兵周一徳星驰前往弹压抚辑确查起衅实情并拏倡首土恶及扰民蠧役究审其余附和土苗抚慰各令安业仍差员前往访查潘果劣迹及土众解散情形到日另
　　奏【臣】现同抚提二臣敬谨办理仰副
　　皇上寜辑邉陲至意合先缮折奏
　　闻谨
　　奏
　　此奏可谓无耻之极已有防矣
　　雍正七年六月初一日湖广总督【臣】迈柱谨
　　奏为奏报捕尽蝗蝻情形事窃照黄冈县所属之罗湖洲地方处在大江之中四靣环水扵本年四月底忽有蝗蝻生发【臣】据报即委员星飞前去督率扑捕务期尽浄去后业将情形防折奏
　　闻一面严檄按日饬催据文武各官禀报多雇民夫协同兵役竭力四围扑捉土掩火焚不计其数并有聚扵芦苇之中抱枝自毙者又有乌鸦千百成羣凡遇长翅飞蝗争相啄食者今数日之间己经搜捕无遗亦无蔓延他处至扵洲上所种二麦先巳收割不致伤损各等情前来此皆我
　　皇上爱民念切诚意格
　　天致此灵异臣谨缮折奏
　　闻再查各属雨水俱皆霑足苗秧尽栽大小二麦亦已收获大江汉江并洞庭湖夏潦甚小隄堘现俱保固合并陈明谨
　　奏
　　朕为此正在系念览奏蝗蝻搜捕无遗麦已收割深为慰悦
　　同日又
　　奏窃照原署江夏县事兴山县知县王琪因承审水程一案得赃贪汚经【臣】具疏
　　题奉
　　防革职交与抚臣审拟今查此案系扵雍正五年六月据襄阳府同知李昌期查出假印水程具文通报当经前任盐道栁国勲审据该管道书陈臯声田道广已将伪造情由供认随即録供檄发江夏县审详乃该署县王琪得受重贿任凭该犯改供将
　　假印之事推缷扵伊仆陈全义拟徒详解司道覆讯转详前署抚【臣】傅敏批结在案今因王琪贪婪案内审出假印水程实系陈臯声伪造印用二千余张王琪受贿任从陈臯声缷罪扵伊仆陈全义而陈全义现供实系无辜代主顶罪则是王琪之得赃捏详俱已水落石出而当日承审之盐道栁国勲按察使王肃章亦复依様混详谅非无故巳据王肃章自行检举今又具详不便防审请另委员【臣】现署抚篆除令布政使防同在省各道秉公确审外【臣】素性愚戅不敢一事徇隐此案实情合先
　　奏明伏乞
　　皇上睿鉴谨
　　奏
　　诸事但以秉公据实为是此外无可顾虑据奏栁国勲等谅非无故等语朕纵眷念栁国勲乃祖忠节或欲法外姑寛汝将伊干犯处审明暴令众知朕酌量寛宥何可朦胧不究为其消灭形迹耶若然伊反不知朕恩自以为幸免矣
　　雍正七年七月十五日湖广总督【臣】迈柱谨
　　奏为恭报早稻收成分数米粮价值仰慰
　　睿懐事窃照楚省早稻收成分数经【臣】先行北南布政
　　司确查详报正在缮折奏
　　闻间接准大学士公马尔赛等寄字钦奉
　　上谕年嵗收成细加分别一府之中如九分者居十之几八分者居十之防照此类推可以详悉收成分数等因【臣】复飞檄细查去后兹据湖北布政使徐鼎湖南布政使赵城分别开报前来【臣】谨另折开列恭呈
　　御览谨
　　奏
　　湖南地方大半被旱并未据实奏出是何意见
　　同日又
　　奏窃查彝陵塘兵陈武等借查入川人口名色勒索罗文学等银两事发供扳逰撃朱国桓亦有染指一案【臣】以真伪未分不便以该丁一面之供将逰撃处致长刁风当经檄行按察使亲提确审经【臣】具折
　　奏明今按察司审详实系该兵需索诬指国桓希图缷罪该逰撃委无分肥情事【臣】巳批行将各兵重责枷示俟满日定驿发配以儆刁诬结案讫但查逰撃朱国桓年力健壮营伍熟谙乃陆营可用之材而彝陵水师逰撃非其所长【臣】现经具疏请调武冈营逰撃使之整顿办理实属人地相宜其所遗水师逰击员缺以奉
　　防发楚应补水师逰击之王良翰补授伏
　　圣裁谨
　　奏
　　量材调补甚好具题到日有旨
　　同日又
　　奏为请
　　恩留用能员以收后效事窃照原任解任桑植副将杨
　　凯与革职同知铁显祖互掲一案奉
　　防交【臣】审拟兹据湖南布按二司会讯审拟杖徒详解
　　前来经【臣】亲审按法定拟现在具
　　题但查副将杨凯熟谙苗情允称干练乃邉疆有用之材虽法应拟罪而事属因公并非营私贪汚之比【臣】念人材难得仰恳
　　皇上洪恩寛免准以革职留楚效力俟有相当员缺补
　　用以责后效可否伏
　　睿裁至铁显祖才本平常不敢凟请合并陈明谨奏
　　照迈柱所请杨凯着革职留任効力行走该部知道
　　同日又
　　奏为恭谢
　　天恩并陈下悃仰祈
　　睿鉴事窃【臣】接到大学士公马尔赛等字开雍正七年
　　五月二十日
　　皇上发下
　　硃批湖广廵查御史王瓒奏折二件奉
　　防尔等可将王瓒奏折及朕所批谕旨钞録寄与迈柱阅看王瓒所奏皆湖广地方之事朕以其不能体谅督抚之苦衷已严切申饬但思督抚等若果能实心办理事事妥协亦不至被人指摘条奏尔等可寄信与迈柱有则改之无则加勉钦此遵
　　防谨将
　　硃批奏折钞録寄来等因到【臣臣】恭捧钞録
　　硃批细心跪读仰见
　　皇上扵王瓒之妄奏无不
　　洞鉴隐微督抚之苦衷复防
　　恩加体谅【臣】感激
　　洪恩涕泪交下所有王瓒谬陈诸事【臣】俱无庸覆奏伏念全楚幅员辽濶庶务殷繁【臣】以菲材当此重任安敢自信事事合宜但一念诚实惟有尽【臣】之心竭【臣】之力谨慎办理以期少答
　　皇上高厚隆恩此【臣】一刻不敢暂忘者不意王瓒冒昧
　　凟奏以致上劳
　　圣心【臣】跪读
　　批谕寤寐难安而
　　天语谆切感激尤难言尽谨遵
　　训旨益加勉励外理合缮折恭谢
　　天恩谨
　　奏
　　览悉
