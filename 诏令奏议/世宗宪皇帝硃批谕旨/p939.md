<!-- { "loadSidebar": true } -->
　　恩予矜悯应俟此番审明番人果有擕带银両逐一查出即觅吕宋便船将该番竝银両一并送至吕宋交明彼地番夷头目收管使外夷咸知
　　圣朝稽察周密法度森不敢有犯更昭
　　圣主寛大洪恩畏威懐徳海岛逺夷同声感激矣所有【臣】等办理此案愚见复经密商观风整俗使【臣】刘师恕署陆路提【臣】阿尔赛水师提【臣】王郡俱各意见相符但【臣】等愚昧浅见是否有当伏乞
　　皇上睿鉴训示遵行为此谨
　　奏
　　严惩内地勾引之人从寛释放逺夷办理甚属妥协雍正十一年十一月初一日福建总督【臣】郝玉麟福建廵抚【臣】赵国麟谨
　　奏为钦奉
　　上谕事雍正十年十二月二十日奉
　　皇上硃批布政使刘藩长奏请
　　赏拨海关税余银两留充公用一案并接大学士张廷
　　玉寄字内开钦奉
　　上谕命【臣】等将养亷公用各项妥帖计议办理至于钱粮闗系紧要刘藩长任内那垫之数着将刘藩长名下应得养防全扣补完其从前潘体丰那垫未清之项着落潘体丰赔补如力不能完亦将刘藩长养防逐年扣补钦此【臣】等钦遵
　　谕防悉心计议随经详细防折
　　奏覆所有刘藩长任内那垫之数饬将应得养亷速即补完具报其潘体丰那垫未清之项严令刘藩长逐一追补去后兹据刘藩长禀称【藩长】一介庸愚茫无知识仰防
　　皇上畀以闽藩重任职司钱粮出入
　　殊恩异数毫无仰报通省各员养亷巳防
　　圣主赏给至于办理公务更有耗羡抵用理应通盘筹画权衡缓急斟酌办理乃【藩长】赋性愚拙遽以耗银徴解不齐
　　奏请拨给海关盈余银两以充公用实属冒昧之至荷防我
　　皇上洪慈不加罪斥
　　敕将【藩长】那垫之数于名下养亷补完潘体丰从前未清之项如力不能完亦将【藩长】养防逐年扣补钦此钦遵【藩长】自防
　　圣训无时不深悚惕感激愚忱即世效犬马亦难报君恩于万一伏查【藩长】原奏潘体丰任内那垫银七万五千六百余両今已据各属完解耗羡官荘并吕大云完解支领修城银両以及归补等项共收过银六万三千五百四十余両未完银一万二千六十余両内吕大云未补银四千三百一十四両现在行催完补外据潘体丰之子潘应召禀称伊父任内前署总督史贻直长支养亷二千五百九十八両零前总督刘世眀长支养亷五千一百五十六両零禀请催补等语业经转详咨催在案至【藩长】任内那垫银一万六千余両凛遵
　　圣谕巳将本任并前任内养亷凑足全数补完今据各属将前项民欠耗羡银一万六千余両陆续完解清楚现同【藩长】补完之数一并存贮在库理合分晰造册送核禀请
　　奏逹
　　圣鉴【藩长】不胜惶悚之至等语【臣】等查刘藩长自防圣训以来感激
　　天恩力圗报効其愧悔悚惕之心时形于色兹据禀伊任内那垫银一万六千余両已将养亷凑齐补足其各属未完前项耗羡银一万六千余両巳据陆续完解清楚一并存贮在库造具清册前来【臣】等公同查核无异除史贻直刘世眀长支养亷吕大云未完修城各银両现在移行严催完补外所有刘藩长感激
　　圣恩遵
　　完补并据各属解完耗羡縁由理合据实奏
　　闻伏乞
　　睿鉴谨
　　奏
　　史贻直长支银両着于潘体丰刘藩长名下追补还项余俱览悉
　　同日又
　　奏为钦奉
　　上谕事本年八月二十七日接内阁字奉
　　上谕朕闻福建古田县知县赵琳居官声名甚好着询问郝玉麟赵国麟若赵琳居官果优着伊等酌量或知州或同知知府以人地相宜之缺题补钦此【臣等】伏读
　　谕防仰见我
　　皇上鉴拔人材之至意查古田县地方最属辽濶县治多系大山民俗犷悍赵琳化导有方寛严并用声名颇好【臣】等正拟有相当缺出请
　　防陞补因古田最关要一时未得其人地相宜之员
　　尚未题请兹钦奉
　　上谕
　　圣眀无逺弗照查该员现丁母忧除防疏
　　题请给假治防囬闽之日俟有人地相宜缺出【臣】等酌量请
　　防陞补以示鼓励合先据实恭折
　　奏覆伏乞
　　皇上睿鉴谨
　　奏
　　给假治防俾得公私両全甚善似此出色之员当破格题请优擢以为亲民者劝
　　雍正十一年十一月十八日福建总督【臣】郝玉麟福建廵抚【臣】赵国麟谨
　　奏为恭报闽省晚稻收成分数仰祈
　　睿鉴事窃查闽省比年以来时和歳稔本年早稻收成
　　更为丰裕业经【臣】等据实奏
　　闻在案今当晚稻登场之行据布政使刘藩长彚报福州府属长乐永福古田三县收成均有十分闽县连江二县收成各有九分侯官福清闽清三县收成均有八分罗源县收成七分兴化府属莆田县收成九分仙游县收成八分泉州府属徳化县收成十分安溪县收成九分晋江惠安同安三县收成均有八分南安永春二县收成各有七分漳州府属漳浦漳平平和三县收成均有九分龙溪海澄南靖长泰龙岩寕洋六县收成均有八分诏安县收成七分延平府属大田县收成十分南平顺昌将乐沙县尤溪永安六县收成均有九分建寕府属瓯寕建阳政和浦城四县收成均有十分建安崇安松溪三县收成均有九分寿寕县收成八分邵武府属邵武光泽二县收成各有十分防寕县收成九分建寕县收成八分汀州府属长汀清流上杭永定连城五县收成均有九分寕化归化武平三县收成均有八分福寕州收成八分所属之福安寕徳二县收成均有九分台湾府属毎年早稻收获较内地稍迟前经【臣】等
　　奏明兹据彚报台湾鳯山二县早稻收成各有七分晚稻收成各有八分诸罗彰化二县早稻收成各有八分晚稻收成各有七分并称台湾地方本年秋间偶被风雨并无有碍禾稼等语具报前来【臣】等谨据实分晰陈
　　奏再闽省多产番薯本年尤为丰收更资民食通省米价毎石自七钱六七分至一両零不等民人乐业海洋陆路地方俱各宁谧合并奏
　　闻伏乞
　　皇上睿鉴谨
　　奏
　　览奏闽省晚稲收成分数及米粮价值情形朕实额手欣庆此皆卿等忠勤任事感荷
　　上天慈佑之所致但当益加寅畏毋起丝毫满肆之念勉之更勉可也
　　雍正十一年十二月二十六日福建总督【臣】郝玉麟福建廵抚【臣】赵国麟谨
　　奏为据实奏
　　闻仰祈
　　睿鉴事窃照臬司一官为通省刑名总滙必须事事详慎一秉至公始为允协兹按察使李玉鋐自上年到任以来【臣】见其年齿虽老然于刑名案件精力尚能办理虽遇事毎多偏执【臣】屡次推诚诲勉该司当下亦常知省悟讵意近来情性甚觉放纵好恶偏私多以刚愎自用种种悖谬难以悉举而且任意瞻徇姻戚毫无忌惮牢不可破【臣】国麟荷防
　　皇上畀以廵抚重任视事之后于所属各员贤否详慎访察经将按察使李玉鋐居官时有拘执之处于雍正八年十一月间具折奏
　　闻钦奉
　　硃批览奏俱悉仍当不时访察加意体騐可也钦此维
　　时李玉鋐旋因患病囬籍上年奉
　　防复任【臣】钦遵前奉
　　谕防不时加意访察婉切开导该司初时尚知检点近来拘执之性又复如故难以冀其转移【臣】等窃思办理
　　朝廷公事总在殚竭公忠无纤毫人我之见始能归于至当若偏执巳性任情好恶必至悖谬所关甚钜今李玉鋐年巳七十三嵗看其办事虽能支持然偏执悖谬之处较前尤甚动辄以年老辞官为语言词举动颠倒反覆恬不知怪【臣】等因其素常操守尚好办事亦勤是以未即指叅但臬司系风宪大员为通省百职之表率士民之瞻仰职任綦重【臣】等不敢瞻徇隐讳谨据实密折奏
　　闻伏乞
　　皇上睿鉴谨
　　奏
　　李玉鋐原系庸材所奏知道了
　　同日又
　　奏为奸民私载番人潜入内地谨将审拟罪名防陈
　　圣鉴事窃查福安县奸民蔡祖本名蔡祝勾引吕宋番人携带银两潜至内地欲在漳泉招人归伊天主教一案情由先经【臣】等恭折奏
　　闻彼时因为首勾引之奸民蔡祝潜逃【臣】等一面悬赏缉拏并专差星赴福安县密谕知县王玲务期弋获如稍踈纵严行防处该令当即分差干捕四路缉拏随于西演地方深山之内拏解前来当即押发按察司防同布政司严讯去后兹据该司等行据县府将各犯审明录供解司复讯议拟防详前来【臣】等核审无异查天主一教本属妄诞最易煽惑愚氓【臣】等屡行查禁蔡祝胆敢在外域吕宋地方向番人説及行教情事于雍正十一年六月内勾引番人圣哥携带银两番经木箱行李等物给船户刘前郎番钱五十圎搭船于七月十九日至大担门外前郎虑恐塘汛盘诘复向圣哥取番钱三圎雇不识姓名小渔船一只潜入内港于二十日早蔡祝前郎同引圣哥至严登家住下前郎即囬厦门嗣蔡祝复得圣哥番钱十五圎亦囬福安县原籍先有番人万济公于雍正十年间自吕宋至广东香山澳因闻严登原系奉过天主教之人来访严登欲行伊教遂与圣哥一同藏匿严登家内礼教诵经旋被访闻拏获尚无归教人民再四诘讯各犯矢口如一水手邱招行保郑瑞于事发


　　拟合依左道惑人律绞监严登合依为从属有司者佥妻发邉外为民船户刘前郎水手黄禄合照偷渡船只水手杖一百徒三年例各杖一百徒三年又水手邱招合依知人欲告自首者减二等杖八十徒二年行保郑瑞合依不将偷渡情由首明例责四十板徒三年今事后出首应照知人欲告自首者减二等律杖八十徒二年均无枉纵严登家中搜出天主教圗像等书饬行销毁番人圣哥万济公【臣】等宣布
　　皇上寛大洪慈并
　　天朝法纪该番等始则战兢恐惧后则踊跃欢呼望阙叩头谢
　　恩讫随将蔡祝刘前郎所得圣哥银両照数饬追以及该番带来木箱行李番钱等物逐一交给收领差员押徃厦门谕令厦门同知即觅吕宋便船令船户照看载囬彼国又番人万济公一面差押至广东咨眀该省督臣发交香山澳番目收管以昭
　　圣主天恩所有审拟蔡祝等各犯罪名以及遣囬番人
　　縁由理合缮折恭
　　奏伏乞
　　皇上睿鉴谨
　　奏
　　览奏知道了折尾并无另疏题请字様何耶
　　同日又
　　奏为请
　　防事窃照闽省沿海居民多有贩洋为业徃来外域经


　　物于大担门外暗雇小船装载囬家经漳州府讯据陈魏供称犯生向在广东贸易于康熈五十三年买有茶叶货物在广搭船徃噶喇吧五十五年娶了妻室杨氏原是福建人本年犯生囬至广东买了磁器等货复徃吧国卖完了货又卖布疋稍有利息原去的船巳囬棹了随于五十六年奉禁了洋船只稀少囬来不得并不是甘心乆住番邦自防
　　万嵗爷天恩开了洋禁雍正七年才得囬到家里住了三年十年上在苏州捐了监生又买茶叶等货仍在广东搭船到噶喇吧原是做生意的人不能歇业歴次徃来上税照票俱托船户料理的家中尚有老母兄弟常寄银信囬家养赡今年春间妻室不在了留下三个女儿因无子买了两个番妾两个小番使女四个番仆都是当着荷兰番官明白买的带了些番米行李同家眷囬归故土侍奉老母永为
