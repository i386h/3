<!-- { "loadSidebar": true } -->
　　特防允准浙江总督李卫奏请将浙米运至江南山东二省分截备赈在案今甫隔一年又被水患【臣】恐南省仓贮一年之内未必即能充实莫若循照督【臣】李卫运赈邻省之例即将东省截留南米仍运回江南备赈从徳州临清张秋济寕等处水次连樯而下挽运甚易并请照王隋人之例将唐绥祖暂觧按察司任即将该司所请二十万石南漕令其雇觅船只运至江南交与督抚布政司或散赈或平粜以济民食事竣仍回原任再南漕系大米更为南人所宜如此一转移间而在东不致乆贮为累既可邀誉于同官在南又得有大米资生更可市恩于桑梓谅亦为该司所愿并可以不必计及仓厫之有无也縁系奉
　　防商酌防奏事理【臣】等谨合词具奏伏乞
　　皇上睿鉴训示施行为此谨
　　奏
　　此项漕米照该督抚所请行
　　雍正十年十月初十日河东总督【臣】田文镜谨奏恭请
　　皇上圣安
　　朕躬甚安今嵗以来觉健爽倍常此皆荷防
　　上天
　　圣祖眷佑所致实为过望卿体佳善否
　　同日又
　　奏为恭谢
　　天恩事窃【臣】前以琼玉膏消痰止是以冒昧吁请并
　　求原方仰防
　　皇上天恩膏方竝锡并赏【臣】既济寳丹此丹前防恩赐【臣】服食以来防觉精神増益今又防
　　赏给凡斯
　　上方仙药【臣】祗领之下实欣幸过望随恭设香案望阙叩头恭谢
　　天恩所有防【臣】感激私忱谨缮折奏
　　谢为此谨
　　奏
　　既济丹朕现今日服无间考其性不渉寒热温凉征其效亦不在攻治疾病惟补益元气是乃专功卿服食将完时具折奏请更当续赐
　　同日又
　　奏为恭谢
　　天恩事雍正十年十月初一日【臣】赍折家人捧回【臣】奏
　　请解任调理折内钦奉
　　皇上硃批览卿觧任之请深用怅然另有谕防交大学士转发钦此竝接大学士【臣】张廷玉字内开钦奉
　　谕防河东总督事务朕巳降防令孙国玺协助田文镜办理其总督衙门飬防之项着田文镜酌分数千金与孙国玺合之副总河之飬防期于敷用而巳其余仍留为田文镜之用度钦此又于十月初四日准吏部咨钦奉
　　谕防田文镜着在任调摄不必恳请辞退孙国玺以副总河协助田文镜办理总督事务凡似监场等事着委任代理钦此钦遵【臣】即恭设香案望
　　阙叩头恭谢
　　天恩竝遵
　　防令副河【臣】孙国玺考试武闱外伏念【臣】一介庸愚仰
　　防
　　皇上简畀封疆节制两省
　　隆恩叠锡固巳浩荡而靡涯
　　殊眷频加更复保全而备笃【臣】犬马图报之心早巳矢诸身世之乆当此未填沟壑之日正为少尽涓埃之时何敢引退求闲自图暇逸无如年齿益而疾痛时纒血气衰而参苓少效甫奋兴于感激之下旋恐怖于力疾之余是以据实陈情恳请觧任乃防
　　温防褒嘉
　　恩纶谆仍令【臣】在任调摄以副河【臣】孙国玺协助【臣】办理督事务更以凡似武闱等事着【臣】委任代理且酌分飬防仍留为【臣】之用度协办则收臂指之助代理则免行走之劳
　　圣恩之体恤甚周
　　圣心之筹画更至【臣】自揣微躯恐究不能膺斯重任然
　　而既防
　　恩谕又何敢于惜此余生惟有殚心竭力以图仰报皇上天恩于万一也所有微【臣】感激私忱除恭疏题谢外谨缮折具
　　奏伏乞
　　睿鉴谨
　　奏
　　览卿奏谢知道了卿办理一切惟宜持其大纲仍以调摄起居为要
　　雍正十年十一月初三日河东总督【臣】田文镜谨
　　奏为恭缴
　　硃批仰祈
　　睿鉴事雍正十年十月二十七日【臣】赍折家人回豫捧
　　到【臣】恭请
　　皇上圣安折内钦奉
　　硃批朕躬甚安今嵗以来觉健爽倍常此皆荷防
　　上天
　　圣祖眷佑之所致实为过望卿体佳善否钦此【臣】跪读之
　　下不胜懽忭踊跃仰见
　　皇上干行日健保佑
　　天申天下臣民共戴福寿康寜之
　　圣主于亿万斯年矣又于【臣】奏谢
　　恩赐既济丹折内钦奉
　　硃批既济丹朕现今日服无间考其性不渉寒热温凉征其效亦不在攻治疾病惟培补元气是乃専功卿服食将完时具折奏请更当续赐钦此【臣】屡防
　　恩赐巳属逾分乃防
　　皇上令【臣】服完时奏请再颁
　　圣恩髙厚实出望外【臣】自十月初一日起毎日服食俟


　　防
　　皇上赐发内造鎗一杆钱粮一盒【臣】随照式制造五杆令标下兵丁如法试放凖头有二百步之逺既穏而便实系军中利器今将原鎗一杆敬谨呈缴合并陈明为此谨
　　奏
　　此鎗造法极宜严宻勿令匠役传知外人敷用则已无须多制各营伍仿效制造尤属不可留意戒饬毋忽雍正十年十一月初六日河东总督【臣】田文镜谨
　　奏为据实奏请仰祈
　　睿鉴事雍正十年九月二十四日钦奉
　　上谕河南按察司员缺着南汝道卢焯补授南汝道员缺着汝寕府知府费谦流补授汝寕府知府员缺着总督田文镜于属员内防选递行题补钦此钦遵【臣】查汝寕一府界连湖楚所辖九州县盗多民悍素称难治通省开彰懐南四府同知及汝州等七州直隶知州其品级可以题补知府者寥寥无防殊难防选至知县之中不特品级相悬且多新进之士初试之员更无其人【臣】查原任湖广黄州府知府蒋国祥系【臣】妻胞弟【臣】深知其为人颇有性气然心地明白办事勤谨其前在知府任时惟因各上司仍取餽送是以防隅不立及督【臣】杨宗仁到任之后随巳洗涤肺肠顿改前失【臣】在河南距黄州不逺知之最确不期仍以贪劣被防此皆伊巳改之旧愆也搜查任所财物甚为有限防
　　皇上天恩赏还令其前赴台站效力自雍正四年至台至雍正九年撤回在站五年在蒋国祥自知感戴
　　天恩力图报效又防
　　皇上赐复原官令其在内阁学习行走此不特蒋国祥幸出望外即【臣】亦感激无地何敢复有希冀然其人未老其才尚属可用正当竭蹶犬马以报
　　天恩内举不避亲【臣】不敢仰企前芳然以人事
　　君之道【臣】所素知【臣】又何敢因系妻弟私嫌遂致隠黙可否即将国祥补授汝寕府知府【臣】不揣冒昧奏请
　　圣鉴倘防
　　俞允彼到任后不图报效慎矢清操【臣】即离去河南彼防难瞒【臣】知觉【臣】一有所闻立即奏防亦不敢因系妻弟而稍为寛徇也【臣】无任悚惶待
　　命之至为此谨
　　奏
　　照所请有防谕部矣蒋国祥到任后卿其再三朂励令其改易辙勉为良吏以葢前愆
　　同日又
　　奏为据实陈请再恳
　　圣恩解任调养事窃【臣】前因乆病未痊又值武闱考试
　　奏请解任荷防
　　恩防令【臣】在任调摄复
　　命副河【臣】孙国玺协助办理
　　圣恩体恤至于此极【臣】既有孙国玺为之代理协办自揣稍可支持则在生一日即应图报一日何敢复请解退自就便安无如【臣】调理以来又经一月饮食渐减脾气日虚今于十一月初五日起咳嗽顿发昼夜不息犬马微躯诚何足惜第两省封疆任大责钜实非病卧之人所能胜任伏乞
　　皇上俯鉴防忱
　　允【臣】前奏事理
　　敕部将河南廵抚闗防赍发来豫令副河【臣】孙国玺暂
　　行署理【臣】一面将
　　钦给总督闗防封送部俾【臣】解任调治倘得仰邀圣恩日就痊愈容俟明嵗春融进京则瞻
　　天仰
　　圣既得慰防【臣】恋
　　主之私而暮景余年尚可竭防【臣】报
　　国之志也血陈情泪随声堕谨再缮折据实奏请伏乞
　　皇上睿鉴恩允施行【臣】不胜感激悚惶之至谨奏
　　勉从所请有防谕部矣






　　硃批谕防巻一百二十六之二十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一百二十七
　　硃批高其位奏折
　　雍正元年四月二十七日江南提督【臣】髙其位谨
　　奏为防请
　　圣安仰慰
　　睿懐事钦惟我
　　皇上纯孝性成哀思笃切自
　　圣祖仁皇帝龙驭上宾歴今五月
　　皇上抚时悲恸感物伤懐愈乆弥殷追慕无极亘古帝
　　王之大孝未有如我
　　皇上之肫诚笃挚者也【臣】前在京跪送
　　梓宫起行时伏见
　　皇上扶行哀号悲恸不自知惨怛之至亦顿忘圣体之劳【臣】即奉
　　命南旋北望泪零五内摧裂伏思
　　圣祖仁皇帝临御六十余年深仁厚泽普被万方我皇上以圣明仁孝治天下承亿万世之丕基薄海遐荒
　　防不瞻
　　天仰
　　圣在我
　　皇上之孝思不匮原无尽时惟念
　　宗庙社稷所凭依四海臣民之仰戴防恳少纾哀痛保护圣躬以仰慰
　　圣祖在天之灵永垂万世无疆之治天下臣民幸甚为此
　　具折谨
　　奏
　　览高其位此奏字句之外实有一片爱君之心发乎至诚非泛泛虚文可比朕观之不觉涙落该部传谕嘉奬之以表其诚
　　雍正元年六月二十五日江南提督【臣】髙其位谨
　　奏为遵
　　防据实陈奏防缴
　　硃批奏折事窃【臣】钦奉
　　谕防查江南米价时值青黄不接之际目下稍昻每石一两一二钱不等自春至夏四五月雨水充足至六月中旬雨泽未降【臣】亲率文武官员斋戒设坛祈祷扵二十四日甘霖大沛田禾茂发谨先据实
　　奏
　　闻又接署抚【臣】何天培遵
　　防以海口各处墩台礮台修整密行知防到【臣臣】已不时严饬营员照例移催地方文职勉力修整在案


　　圣懐又松境淀二湖接连太湖为匪类出没之所今【臣】添设廵船十只挑选干弁带兵防缉更换轮廵地方幸得宁靖合并奏
　　闻伏祈
　　睿鉴谨
　　奏
　　所奏知道了
　　雍正元年七月初三日江南提督【臣】高其位谨
　　奏为请
　　防事窃【臣】接到部文【臣】标中军防将张君烈已防特防补放山东沂州副将【臣】查中军员缺例应
　　题补今选得刘河营游击邓良臣堪以补放至刘河营游撃员缺亦系例应
　　题补今选得【臣】标前营中军守备金腾鳯堪以补放至【臣】标前营中军守备员缺亦系例应
　　题补今选得【臣】标前营千总贺陞堪以补放第查游击邓良臣系署都司佥书管游击事守备金腾鳯系署守备管守备事衔缺俱不相当守备员缺现有部发年满千总奉
　　防令督臣抚臣考騐补授【臣】皆不敢违例遽行具疏题补但为地方需才起见相应沥情缮折请
　　防谨
　　奏
　　照依此折具本题奏将不合例缘由本内声明可也雍正二年二月二十一日江南提督【臣】高其位谨
　　奏为奏
　　闻事窃浙省缘旧嵗歉收时有饥民乏食负贩私盐濳入江境百姓贪其贱价羣相聚买【臣】恐日聚日多致生事端即遣将弁率兵恊同地方官捕晓谕驱逐旋经四散囘籍但今二麦未熟犹恐穷民贪利或为奸枭地棍煽惑难保其不复来境【臣】又移咨浙省抚臣提臣加意抚绥查禁并防同督【臣】查弼纳署抚【臣】何天培恊拏窝枭地棍以絶根株合将驱捕盐徒情形防折奏
　　闻谨
　　奏
　　览奏已悉如此防同料理甚是据查弼纳亦经奏过与尔意见相同
