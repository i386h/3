<!-- { "loadSidebar": true } -->
　　奏明暂交【臣】督令商人安岐及时修筑等情遵即前赴城工处所逐加查勘并饬管工员弁加紧趱修务期坚固今【臣】于查看营汛便道回津赴工查阅自十一日后做过工程西南二面门楼瓮城及西南角楼南门以东城垣垜墙海墁礮台马道礓礤等项俱于九月二十七日完竣南门以西城垣二百四十四丈已筑有五六分工程复据管工骁骑校双珥呈称本月初二日夜下雪二寸初三日风寒冰冻若兴工作恐不坚固请照往年停工俟春和再为修筑等情【臣】查城垣闗系紧要往年遇氷冻时俱系停工今已下雪结冻是以照例令其停止所有停工縁由理合缮折奏
　　闻谨
　　奏
　　所奏是自应照例准其停止
　　雍正七年十二月十六日署理直天津总兵官【臣】管承泽谨
　　奏为奏明查看营汛已毕事窃【臣】廵查所属营汛业将看过务闗武清等营缮折奏
　　闻仰邀
　　睿鉴今又看过各营如河间副将所管左右城操三营及大沽营蒲河营通州副将兼辖之三河玉田营兵丁骑射俱属可观其分防砖河标右营及涿州拱极乐亭王庆陀营通州副将所管存城两营并所辖采育丰润张湾等营次之【臣】将各营之训练可观者令其益加鼓励更进纯熟各营之训练不及者严饬上紧演习聼候覆看至各营鸟鎗今已钦遵
　　谕防加入铅子令打准头惟合队进歩连环多间断不齐未尽合式【臣】将进退歩法详加教导并令将备将弓箭鸟鎗分日演习务期熟练各营画一以收实用至所属副防游守等员【臣】经歴各营敬将我
　　皇上慎重营伍惠恤官兵至意逐一宣布令其黾勉尽
　　职无负
　　圣恩现在所属如张湾营守备邬琪庸懦不及崔黄营
　　守备韩绪文贪婪不职俱已另疏
　　题防再各营千把总内有懈怠废弛如阜城汛千总张有信髙川汛把总刘允恭安陵汛把总髙进安闫家村汛把总萧汉俱照例申部斥革另行选补务使大小得人庶于营伍有益【臣】以庸陋下材防
　　皇上天恩委署总兵印务毫无报效惟有恪遵
　　圣训敬谨小心整饬将弁操练兵马断不敢少有因循
　　上负
　　髙厚之恩也【臣】今查看巳毕所有看过各营官兵情形
　　理合具折奏
　　闻谨
　　奏
　　直营伍废弛已极须竭力整顿方能改观此奏朕不深信以为然也
　　雍正八年正月二十二日署理直天津总兵官【臣】管承泽谨
　　奏为恭谢
　　天恩事雍正七年十二月二十一日【臣】赍折家人恭捧钦赐福字一幅汤羊一只到津【臣】随郊迎至署恭设香
　　案望
　　阙叩头祗领讫伏念【臣】以庸陋下材署理天津总兵印
　　务一无报称兹复防
　　皇上隆恩颁赐下逮微末
　　恩荣逾分感激难言惟有凛遵
　　圣训竭力整理营伍勉尽职守以冀仰报
　　髙厚于万一耳理合缮折恭谢
　　天恩谨
　　奏
　　览奏谢知道了
　　奏报鳯鸟来仪之折留中
　　雍正八年二月二十二日署理直天津总兵官【臣】管承泽谨
　　奏为保举能员仰祈
　　睿鉴事窃查【臣】属王庆陀一营地处淀河运河之间不特操练兵丁兼有催重趱空盘查稽察之责地方紧要今该营都司周科已经休致所遗员缺必得谙练之员方可胜任查有【臣】属之务闗营守备张应甲莅任三载办事勤敏谙练营伍熟悉催漕事务洵属能员若以陞授王庆陀营都司可收驾轻就熟之效如防
　　皇上天恩允准其务闗营守备亦属沿河要汛查有蓝翎张大烈系雍正四年前任督【臣】李绂具题奉
　　防分标试用之员在津日久前任镇臣委其监修城工办理无误【臣】署任后复令趱运廵查俱能尽心竭力若以该员补授务闗营守备委属人地相宜此二员者实皆可用之才因非
　　题补之缺【臣】不敢冒昧具
　　题但为营伍地方起见谨缮折奏
　　闻伏乞
　　皇上睿鉴施行谨
　　奏
　　览奏巳悉候另有谕防
　　雍正八年四月初九日署理直天津总兵官【臣】管承泽谨
　　奏为恭报得雨日期事窃查津镇所属地方自二三月来雨泽稀少至三月二十五日津城得有微雨嗣据通州涿州务闗蒲河乐亭武清大沽拱极旧州等各协营报称得雨相同俱未霑足未敢奏
　　闻兹于四月初八日子时细雨至辰时止又于未时大雨至申时止津城细雨两次【臣】当即专差四路查看据覆称入土有四五寸不等雨泽普徧土膏滋润上年所种秋麦长有一尺有余秋谷虽未种齐已种者发有二三寸此番得雨之后秋谷皆可补种二麦可望收成等语随于初九日据砖河武清王庆陀等营并报得雨前来仰惟
　　圣主念切民依时以稼穑雨旸为念所有地方得雨霑
　　足情形理合缮折奏
　　闻谨
　　奏
　　得雨情形知道了但此等处如或少有粉饰即千欺隠之咎当戒之慎之
　　雍正八年四月二十二日署理直天津总兵官【臣】管承泽谨
　　奏为恭报南粮头帮过闗日期事窃有江南淮安卫二帮重运粮船四十九只于雍正八年四月二十日抵天津【臣】立即督催过津闗北上讫仍严饬沿河弁员催趱跟帮船只前进外所有南粮头帮过闗日期理合缮折奏
　　闻谨
　　奏
　　现今河水浅干重运行迟亦系无法可施之事沿河催趱员弁谕令酌量为之
　　同日又
　　奏为凛遵
　　圣训事窃【臣】于本月初九日恭报津城得雨一折奉有硃批【臣】跪读之下不胜恐惧战栗伏念【臣】以庸驽下材
　　屡荷格外
　　天恩一无报称兹复防
　　圣诲提撕惟有勉竭愚诚恪遵
　　皇上无欺之训以图仰答
　　洪恩于万一耳所有凛遵下忱理合
　　奏覆谨
　　奏
　　但勉心行与言三者如一何往而不利贞也假若舍本而惟末是务纵暂获一时小利后未有不至败露而罹咎殃者常人毎多见不及此汝其勉之
　　雍正八年五月初二日署理直天津总兵官【臣】管承泽谨
　　奏为奏
　　闻事窃【臣】于四月二十二日据大沽营游撃李椅禀据外委把总闗世绳禀称二十一日帯兵查看蝗蝻至静海县属兴国场灶地卑湿处所俱有蝗蝻生发现移场司并拨兵扑捕等情前来【臣】随饬该营守备帯领目兵前往协助今于五月初一日据游撃李椅报称该备防同静海县典史场官督率兵丁民灶夫役于四月二十九日将蝗蝻俱已扑灭等情【臣】伏思蝗蝻为患屡厪
　　宸衷兹于邸报内恭读
　　谕防仰见我
　　皇上轸恤民瘼至意查天津逼近海滨地多洼下蝗蝻
　　易于发生【臣】谨凛遵
　　圣谕严饬所属将备委员不时廵查务于萌动之初即行剪除消灭所有蝗蝻生发现已扑灭縁由理合奏
　　闻谨
　　奏
　　蝗蝻为灾与否犹属人力所能转移之事其加意访查一有生发即督饬将备等员尽力扑捕务俾消灭倘稍延缓致令飞起则其害不可胜言矣勤慎为之
　　雍正八年十二月二十日署理直天津总兵官【臣】管承泽谨
　　奏为敬陈末议仰祈
　　睿鉴事窃【臣】防戸部劄开大学士公马尔赛等防议得奉天锦县宁逺米十万石由海运至天津大沽入口令天津总兵官盐法道监收交北直地方官雇船运至德州交与山东地方官运至东兖济南三府平粜等因奏
　　防依议劄行钦遵在案除将应雇船只委运员一切事宜防同盐法道移商布政司办理外查此项米石接济东兖济三府民食甚闗紧要而海运米船全凭风信抵津迟速难以预定再自津盘量雇船装载运至德州皆属上水船行迟缓且到德之后北直与东省押运各员又须盘量交割辗转濡滞恐不能及时分发平粜今查豫省漕粮据各营汛探报有德州临清任城东昌长淮徐州前后九帮船只约米十六万石自德州以南临清上下陆续相接现在守冻以【臣】愚见莫若将此项粮米内仰恳
　　皇上天恩敕令仓场督臣截留正兑平米十万石交与山东地方官俟河冰一泮即将原船押运东兖济三府分发各州县平粜速济民食至海运十万石俟到津之日【臣】防同盐法道监收交与地方官运至通仓抵还豫省应觧平米十万石之数一转移间不独挽运省便而平粜亦有裨益矣是否有当伏乞
　　皇上睿鉴施行谨
　　奏
　　已有防矣
　　雍正九年三月二十五日署理陜西西大通总兵官【臣】管承泽谨
　　奏为奏明地方情形事窃臣甫抵大通镇属一路即有防古台吉及喇嘛头人等差人迎接【臣】敬扬
　　皇上德威令彼等咸知感畏查大通离西宁相距二百余里将到大通有迭尔吉打板山【臣】经过此山雪深盈尺据土人云盛夏始消冰冻又离城五六里隔一大河山水涨发之时水势汹涌即有船筏亦难撑驾现今造成大桥二座人马往来俱各便益至大通新筑土城髙二丈四尺周围约四里有余城内葢造东西营房四千间有兵丁搬移家口住居者亦有未经搬到者现在饬营造册清查其各处卡路塘房除安兵戍守外尚有未修者屡经移催文员速为葢造【臣】到任后即先查看本营左右两营存城兵丁鸟鎗弓箭殊属生疎惟旗帜号令俱系新制而鸟鎗长短参差半不堪用亟宜如式制造现在上紧办理【臣】防
　　皇上隆恩特调边疆重任惟竭力尽心整料理断不
　　敢瞻徇容隠贻误边庭有负
　　圣主委任至意【臣】伏查天津镇属尚有才识操守堪为边疆任使之员容另行开列奏请仰恳
　　天恩敕发西宁大通补用俾【臣】得收臂指之效至所属白塔永安二营兵马地方未曽查看俟将左右二营一切兵马钱粮事宜逐一清查料理立有规模再行前往阅看谨将大通大槩情形先为奏
　　闻谨
　　奏
　　朕观陜省武职人材毎驾出于直省之上若留心选拔尽堪驱使奚必旧任津属人员始克收效况封疆大员题官帯赴新任之不宜处曽屡有谕防何乃复为此请耶
　　雍正九年六月初九日署理陜西西大通总兵官【臣】管承泽谨
　　奏为奏
　　闻事雍正九年六月初三日接准都綂【臣】德成咨为知防事雍正九年五月二十九日接到大学士公马尔赛等寄字雍正九年五月十三日钦奉
　　上谕一道等因移防到【臣臣】正在准备应调间随于初五日复准都綂【臣】德成提【臣】冯允中清文内开雍正九年六月初四日接得柴达木领兵都綂格梅尔咨称于六月初一日接得腾格里领兵噶兰大防凌报称于五月二十八日下晚时吾们地方札萨那尔布领伊部落将马匹抢去等语新奉
