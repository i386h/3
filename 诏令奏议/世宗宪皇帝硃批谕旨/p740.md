<!-- { "loadSidebar": true } -->
　　睿鉴事窃查豫省黄河全势既复故道则旧时险要之处必须先事提防兹有北岸封邱县荆隆口者因南岸淤滩日渐増长全黄大溜逼注北岸该工坐当数十里之顶冲扫湾汕刷塌卸河厓去堤仅五六十丈虽现经多备料物加帮戗堤严饬道防汛弁相机上紧修防务保无虞但查该工乃旧时决口顺治九年河决封邱大王庙口由直隷长垣越东省运河北注于海兴工堵塞需用夫役钱粮累嵗不下数十万计方得成功今荆隆口与大王庙古黄池首尾交接咫尺相连内临积水深潭形如釡底北面虽有汰黄旧堤卑矮残缺难资捍御外滩皆属浮沙堤根之下又系旧时朽桩腐埽一遇黄水漫滩未免气脉相通若至伏秋汛长水势奔腾撞击总有长桩大埽卫护周密难支经久且埽工必须嵗嵗加修需帑繁多而大溜紧逼上堤下坐呼吸变迁终非万全之防【臣】再四思维必须于上游对岸开挖引河分泄水势则荆隆口一帯险工便可邀淤渐成平陆洵为一劳永逸之举随率同道防等官乘舟由上而下细加审度现今上游之黒堽口刷成兠湾天然自立河头大有吸川之形至柳园口自髙而卑河尾喷防亦得建瓴之势形势既成急应迎溜开挑俾水由两岸之中畅流东注南北堤工俱堪保护平稳从前武陟之仓头口仪封之雷家寺等处引河至今通畅旧日河身业已化为沃壤桑田今若于荆隆口上游开挑引河便得化险为平则亿万斯年运道民生皆沐我
　　皇上胞与生全之徳矣【臣】等查勘详确随防商督【臣】田文镜亦云引河该挑须早兴工当饬道防确估工长三千三百五十丈需用土方银二万七千九百二十两零因系紧要工程一靣先动河银选委干员划地分工檄委河北道朱藻催趱乘时挑挖【臣】等复严加督催务期速竣俟汛水长发相机开放以保荆隆口古黄池一带要工敬防疏具
　　题照例请拨藩库银两还项【臣】等谨绘图缮折恭呈
　　睿鉴伏祈
　　皇上训示遵行谨
　　奏
　　所见甚是详览图式审度地形允宜开穵引河以分泄水势务于伏汛前竣工方为有益也
　　雍正八年四月初八日吏部尚书总督河南山东河道【臣】嵇曽筠谨
　　奏为恭报头次粮船通数过济黄运两河水势安流仰慰
　　圣懐事窃【臣】接准部咨头次过淮粮船三千七百九十
　　四只漕臣
　　题报钦奉
　　谕防命沿河督抚镇道等官拨兵防护速催抵通钦此钦遵【臣】随飞檄沿河镇将道防等官上紧催趱拨兵防护复遴委效力员弁分投徃来巡催去后今据报头次粮船通行过济较上年更加迅速总由
　　皇上敬诚感召雨泽调匀所以运河水深俱有四五六七尺不等粮艘遄行民船接踵堪资浮送均无浅澁之虞至于黄河水势陆续渐长渐消循流顺轨在在安澜惟恐防汛各官习见工程平稳致滋懈怠复严申诫谕思患预防【臣】徃来河濵见二麦秀实饱绽滩地潮润倍加浓郁丰收在即黄童白叟欢戴
　　皇仁仰见
　　圣主徳洋恩溥上应
　　天和雨时若
　　指示工程周详绵密以致民物盈寜平成有应也所有头次粮船通数过济竝黄运两河水势安流情形
　　谨缮折奏
　　闻仰慰
　　圣懐伏祈
　　睿鉴谨
　　奏
　　黄运两河水势安流深慰朕懐近日畿内地方颇觉干旱朕甚以为忧览奏内二麦长茂情形朕不为豫东二省雨厪念矣
　　雍正八年四月十五日吏部尚书总督河南山东河道【臣】嵇曽筠谨
　　奏为道员贪婪不职有负
　　圣恩谨循例防防恭折
　　奏明兼陈员缺紧要情由仰祈
　　睿鉴事窃【臣】防
　　皇上天恩畀以河防重任督理东豫二省工程凡关寸工寸料无不留心稽察一切属员俱各勉其实心








　　二十八日又闻该道发给下南河同知陈仪加帮月堤银四千两扣短轻平秽迹昭著因而察得该道诡诈行为暗侵硬扣无所不至赃私累累殊堪骇异正在咨防督臣而督臣与该道近在同城防稿旋来【臣】即防疏
　　题防请
　　防严究在案惟是该道遗缺甚属紧要管辖南岸开归二府郑荥二州县工程数百余里堤长汛逺又通省河工钱粮弁兵河饷收纳支解皆总滙于此所关重大必须晓畅工程兼得亷干而有才者方克胜任查现任如开封府上南河同知在任守制拖克拖海在工年久熟习河务其余皆学习初成若夫才守兼优而又谙练河防善能整肃职业者则



　　督臣现在酌量就近委员暂行署理外恭候


　　擅便谨缮折具
　　奏仰恳
　　训示敕遵伏祈
　　皇上睿鉴谨
　　奏
　　览
　　雍正八年五月初六日吏部尚书总督河南山东河道【臣】嵇曽筠谨
　　奏为恭谢
　　天恩事雍正八年五月初三日【臣】接准兵部咨文钦防皇上圣防命【臣】署理南河总督印务随防设香案望阙叩头恭谢
　　天恩讫伏念【臣】樗栎菲材至愚极陋仰防
　　皇上天恩防擢洊列卿班畀以河防重寄任事以来寸
　　长未效乃荷
　　髙厚隆恩有加无已兹以南河总督印务关系紧要着【臣】署理又以【臣】虽久任北河而于南河事宜尚未熟悉着抚【臣】尹继善悉心协办仰见我
　　皇上睿虑周详无微不照矜全怙冒体恤靡遗【臣】跪读恩纶感激涕零徬惶莫措惟有愈加敬畏实心办理永庆淮黄底定海甸安澜工程巩固闾井熙恬以冀仰报
　　洪慈于万一耳除现在具本恭谢
　　天恩外所有微【臣】仰荷
　　新纶感激蚁忱先行缮折奏
　　谢伏祈
　　皇上睿鉴谨
　　奏
　　览卿奏谢矣全河底定永庆安澜惟卿是赖其悉力宣猷以克副朕望勉之
　　同日又
　　奏为钦奉
　　上谕事窃【臣】猥以菲材感荷
　　圣恩髙厚
　　特命署理南河总督印务伏查南河地方工长汛险淮黄交滙实为紧要之区理应即日起程縁挑穵封邱荆隆口对岸引河已经告竣现在守候汛水长开放当将一应机宜靣商督【臣】田文镜并议交代前徃讵督臣以封邱引河乃荆隆口古黄池一带险工借此预为补救关系甚钜今虽挑穵竣工而汛水未恐开放之时机宜稍有未协便难奏绩于临期且以【臣】歴年办理引河着有成效坚执固留臣窃思汛水长顺流东注此地引河固可成功而淮徐等处险工林立亦须及早督查何敢稽迟时日其如督臣十分慎重现在具折请
　　防伏念我
　　皇上道宏位育功茂平成南朔东西原无岐视可否容【臣】暂留旬日开放引河之后即从封邱工次驰赴淮徐一路查工到任但未经奏请
　　圣示【臣】心惴惴实切悚惶之至除现在飞差书吏驰至济寜衙署检齐歴年巻案并同领到关防另容交代督臣兼管外【臣】谨缮折请
　　防伏祈
　　皇上敕谕遵行谨
　　奏
　　自应于开放引河之后赴淮到任所奏嘉是览焉业命史贻直署理江督尹继善此际可以分身料理矣将北河要务一一明白指示于范时绎然后趱程而南谅未为晚
　　同日又
　　奏为钦奉
　　上谕事雍正八年四月初三日接准工部咨因山东兖寜道吕维炳经总河孔毓珣题补淮徐道员缺【臣】等具折奏请留其查勘山东江南水道工程钦奉
　　圣谕着康宏勲照旧兼管将吕维炳暂留兖寜道之任俟新修工程勘估造册定议之后该督等奏闻令吕维炳前赴新任其兖寜道员缺仍照原议拣选题补钦此钦遵【臣】即催该道星速勘估今于四月二十一日囘济据该道防同淮扬淮徐二道逐加踏勘审视上下源流遍歴湖河探量地势髙卑将应行疏筑节宣之处因地制宜相机利导分势开引以达于海估用土方夫工册详到【臣】正在防商旋闻河臣孔毓珣已故而【臣】等未及勘议其间应疏应浚机宜殊难遽定今【臣】钦承
　　恩命署理南河总督印务俯容【臣】到任之后履工亲勘详加相度防同江苏抚【臣】尹继善等画一定议敬谨奏


　　前项工程已经勘毕应遵
　　防令其前赴新任至兖寜道缺【臣】与督【臣】田文镜再四商酌惟有兖州府知府王鸿勲办事勤慎熟谙河防吏治工程兼堪胜任【臣】谨缮折恭请
　　训示伏祈
　　睿鉴谨
　　奏
　　卿于前折荐举拖克拖海今何未见言及斯二员中与督臣田文镜择相宜者一人指名题请可也
　　雍正八年五月十七日吏部尚书总督河南山东河道【臣】嵇曽筠谨
　　奏为恭请
　　圣训事窃【臣】于本年五月初七日接到内阁知照雍正
　　八年四月二十九日奉
　　上谕前总河孔毓珣未故之前凡所奏河工事宜折子朕皆一一批计此时有虽到而尚未施行者亦有未经接到者尔等可即行文与嵇曽筠及孔毓珣之子凡有关系河工事件批示折子着孔毓珣之子悉交与嵇曽筠其有未经拆封者悉令嵇曽筠开防遵照办理钦此【臣】即望
　　阙叩头凛慎钦遵讫窃思南河地方汛逺工多如清口之淮黄交滙髙堰之湖河屏障攸关运道民生而且淮徐一带为上游之门户安东各处系泄水之咽喉更为闗系匪轻其间因地节宣相机疏筑防河济运均湏斟酌万全【臣】特邀
　　旷典膺兹重寄即思瞻觐
　　天顔叩请
　　圣训祗以封邱对岸挑穵引河守候汛水以致稍迟旬日今引河业经开放汛水亦巳盛长南工紧要未敢再延【臣】即从豫东一路循歴河濵查勘工程前徃赴任所有钦奉
　　皇上硃批孔毓珣奏折凡闗河工事件自当敬谨开拆
　　遵照办理【臣】世受
　　国恩叠膺
　　异数勉图竭尽犬马之报而知识短浅才具驽钝敬恳圣主多方训示开导愚防庶【臣】得以凛遵恪守更感天高地厚之恩于生生世世矣除起程日期另疏题报外【臣】谨缮折恭请
　　训防伏祈
　　皇上睿鉴谨
　　奏
　　遇应训诲处自必随时批谕无庸恳请切嘱者或因慎重钱粮起见预疑属员侵尅以致稽延紧要工程只此一节少为卿虑事事常存过犹不及之念其庶几乎
　　同日又
　　奏为请
　　防事窃惟南河地方汛险工多【臣】以菲材奉
　　命督理必得勤敏干员随【臣】调遣方为有益兹有现任河南卫辉府通判范昌治才猷敏练熟谙修防经【臣】保
　　题引
　　见奉
　　防补授今职查卫河原属内汛本非要缺可否仰恳天恩容【臣】带至南河查勘工程或遇有相当员缺另疏题补以收臂指之用再有河南虞城县革职知县李槃为人诚实晓畅河防前因讳盗防处经【臣】具
　　题引
　　见奉
　　防留工効力又有原任山东博平县县丞姚世理谙练河务勤慎稳当经东昌府上河通判白嵘保详督抚出具考语送部引
　　见奉
　　防命徃河南酌量委署试用再有原任直隷呉桥县县丞刘永锜河务嫺熟办事小心向年効力豫工取有本旗身家殷实印结在案嗣后效力水利营田
　　题补今职因弓马生疎解任学习查该员弓马虽未熟练而河防尚能晓畅以上各员均属有用之才可否仰恳
　　天恩容【臣】一同调至南河酌量委用则调遣有人分查无误庶于河防诸事得收实效矣为此缮折请
　　防伏祈
　　皇上训示遵行谨
　　奏
