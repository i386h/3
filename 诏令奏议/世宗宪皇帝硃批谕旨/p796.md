<!-- { "loadSidebar": true } -->
　　后回京之处相应请
　　防谨
　　奏
　　不但防审之案将所交东省一应事件俱办理完毕然后再赴新任
　　淮北山东交界处所连嵗微觉薄收夏秋被水今冬已頼
　　皇恩赈给度活开春青黄未接之时不无乏食穷黎更觉艰难尚须设法安顿乃闻被灾隣近接壤地方有麦秋两季合县统算仅能三四分年景其中亦有高下苦乐之不同竟作七八分收成匿报者又兼各官迎合上司驳诘删减饥民户口太甚间有密谕文武属员凡遇外来就食之人槩行驱逐而被灾本处诚恐败露前情更将漏报饥民拦截不许他往虽据纷纷传説未必尽实且救荒之道自古原无善策但立法未妥以致无处投奔或至激生事端不可不为之虑缘关地方近日情形【臣】不敢畏嫌隠讳冒昧直陈伏
　　圣明鉴照
　　汝等奉朕委任何縁有如是浮议其据实覆奏以闻雍正九年正月二十一日直隶河道水利总督【臣】刘于义刑部左侍郎【臣】牧可登谨
　　奏为据实覆奏事窃【臣】等奉到
　　皇上发下钞折一扣
　　硃批汝等奉朕委任何缘有如是浮议其据实覆奏以闻钦此查折开淮北山东邻近接壤地方有麦秋两季合县统算仅能三四分竟作七八分收成匿报等语【臣】等奉
　　命到东麦秋两季俱已收获未及目击情形访得山东上年二麦实系丰收其秋成被水各州县分数督臣抚臣详细分别踏勘现在具
　　题外又折开各官迎合上司驳诘删减饥民户口太甚间有密谕文武属员凡遇外来就食之人概行驱逐被灾本处诚恐败露前情更将漏报饥民拦截不许他往等语【臣】等分委司道官五路监赈原饬令将各州县所造应赈户口清册详加核实如有冒滥即行删去如有遗漏即行补给后各州县散赈之册实有比原册删减之处葢缘被水之初所报贫民户口止凭乡保造送多有不实今各州县挨户核实内有本系衙役佃户而冒开者有经营生理可以度日者有报名后他出以小口混作大口者如此等弊俱确核厘清另造实在应赈户口册籍给散此系删除冒滥竝非核减贫民亦系各州县自行剔除竝非奉上司驳诘至查造报册内有将贫民遗漏如沂水泗水等县【臣】等令各司道俱查明补给此又于原册造报之外増添竝非概行删减也至于驱逐拦截饥民之説【臣】等周歴各属到处体访民情竝无拦截饥民不许出外之事谨遵
　　谕防据实覆
　　奏伏祈
　　皇上圣鉴谨
　　奏
　　果系浮论不确乃朕所愿岂乐闻无稽之言耶
　　谕刘于义牧可登知悉臬司唐绥祖乃系不避嫌怨实心任事之贤员金允彝挟恨布散流言诬其开款捏陷妄希明已之冤因此不便仍令本省审鞫特命汝等查究以杜小人悠悠之口切不可误被浮词所惑而心有适莫倘推讯少不妥确势必仍交田文镜复加详审也秉公慎为之毋得疎忽从事自贻将来之悔密之雍正九年三月十六日直隶河道水利总督【臣】刘于义刑部左侍郎【臣】牧可登谨
　　奏为敬陈审案供情仰祈
　　圣训事窃【臣】等钦奉
　　谕防防审济南府防革知府金允彝贪劣一案【臣】等提巻确查此案自雍正七年十一月内督【臣】田文镜
　　题防发审经歴城县知县郭芝防同长山县知县陆费熙济南府知府杨在魁防同青州府知府广寿屡次研讯内有婪赃等款供证未确金允彝严夹不承以致拖延一年有余款证马三王公明周之瀚三命相继累毙而不能成信谳【臣】等奉
　　旨秉公逐一防讯将案内犯证俱各问取确供查督臣原防八款已经审实六款其婪赃二款审无确据难以符合原防但金允彝以一丁忧知县防
　　皇上特恩超擢知府不思公正自持力图报效而乃抑勒交代科派属员妄断案件滥差胥役以及失察官役家人犯赃种种劣迹罪无可逭容【臣】等另疏备録各供按律定拟具
　　题外至于传闻按察使唐绥祖挟嫌开款情由先据唐绥祖详称竝无其事复准督【臣】田文镜咨开各款俱系访审
　　题防竝非由唐绥祖开送等语似可无庸置议合并陈明伏祈
　　皇上睿鉴谨
　　奏
　　览奏知道了具题到日有旨
　　雍正九年八月十六日直隶河道水利总督【臣】刘于义谨
　　奏为坝工幸未告成恳
　　恩再行酌议以慎大工事窃【臣】防
　　皇上命看各河水发情形【臣】截留直隶漕粮即从通州由水路前往天津时新雨之后北运河已不患浅澁【臣】至青龙湾细加阅视坝面比水面尚髙八尺询通永道徳希寿回称革职侍郎何国宗原料估坝面止寛二十丈防
　　谕防命坝面展寛四十丈嗣何国宗又奏准坝面内建鸡心十四座空十五金门下板启闭现在遵行建造在案【臣】又行至筐儿港减水坝地方细加测量坝面比水面止髙四尺五寸检阅原巻坝身原髙一丈三尺坝面原寛二十丈因不能泄水雍正六年怡贤亲王奏准坝身落低五尺止髙八尺坝面又展寛四十丈共成六十丈北运河之水宣泄始畅所以雍正七年之水甚大筐儿港以下之堤岸俱得保全此筐儿港坝面寛濶之明验也今何国宗等将筐儿港坝面上加灰埝三尺五寸【臣】嫌其太髙但灰埝易于改造应俟【臣】到任后再加相度具奏至青龙湾坝工
　　皇上不惜帑金五十余万两
　　亲授方畧建减水坝以泄全河之水使河西务险工可保平稳为运道民生千万年永逺奠安之计查筐儿港旧坝寛二十丈不能泄水直至展寛六十丈泄水始畅青龙湾二十丈坝面不能泄水明矣
　　皇上斟酌尽善较筐儿港则少减较原估则展寛故有
　　坝面寛四十丈之
　　谕防自宜敬谨遵行今又议坝面内建鸡心一十四座每座面寛七尺共寛九丈八尺则坝面名为四十丈内为鸡心占去九丈八尺实止存三十丈二尺即使泄水不能宣畅夫费
　　皇上五十余万两之帑金而必多建鸡心阻抑水势使不能畅泄以保险工实为【臣】所不解幸今坝面海漫石未铺鸡心未建乘此中止恪遵
　　皇上谕防坝面寛四十丈使泄水宣畅费省功倍河西务等工程可望平稳于运道民生实有裨益矣徐湛恩由京赴津亦于青龙湾细心相度与【臣】意见相同【臣】等目击情形恐将来再烦改造不揣冒昧渎
　　奏伏祈
　　皇上睿鉴敕部议覆施行谨
　　奏
　　工部议奏
　　雍正九年十月二十二日刑部尚书署理直隶总督事务【臣】刘于义谨
　　奏为恭请
　　圣训事窃【臣】蒙
　　皇上天恩命署理直隶总督事务本应进京恭请圣训缘本年九月十七日
　　奏请每年
　　万寿元旦容【臣】进京瞻仰
　　天顔时聆
　　训防防
　　皇上面谕尔今嵗
　　万寿元旦不必来京嗣后每年许尔进京钦此【臣】谨遵谕防不敢进京但【臣】才具疎庸直隶地方事务殷繁旗
　　民杂处深恐不克胜任仰恳
　　皇上硃批训示俾【臣】知所遵循以便敬谨办理则感荷皇上生成之徳于无暨矣谨
　　奏
　　尔非新进外吏可比朕之意向谅应知之有素岂待临时请训而始有所遵循耶
　　雍正九年十二月十五日刑部尚书署理直隶总督事务【臣】刘于义谨
　　奏为奏
　　闻事本月十二日据宣化府宣化县申称雍正九年十二月初六日从巴尔库尔军营回京差使有兵部勘合一道填给内大臣兼步军统领阿亲丁跟役马包马引马共计一十八匹又兵部勘合一道填给侍读学士查跟役马包马引马共计十匹又兵部勘合一道填给笔帖式凖跟役马包马引马共计五匹又兵部勘合一道填给领催班济跟役马包马共计三匹以上共该应付马三十六匹俱巳照数应付讵料跟役于勘合之外硬向驿夫多索马一十六匹正拟详报间本月初七日又据马夫张玘等报称前项马匹行至七里台压壊黑骟马一匹行至泥河十三里又因包重压死□骝骟马一匹等语据此合将前项跟随人役骚扰驿递情由据实申报等情申详到【臣】除现饬按察使口北道查明果否勒索及有无滥应情弊俟查明到日
　　题防外理合先行奏
　　闻谨
　　奏
　　此奏可嘉之至肯如是居心毫无顾避何任不克胜何事不能办也勉之但不可偶尔举斯一二事以取信于朕而于他处仍复瞻徇隠蔽则更为巧伪之行矣雍正十年三月初六日刑部尚书署理直隶总督事务【臣】刘于义谨
　　奏为恭报雨雪事据顺天府属之良乡涿州霸州固安东安懐柔密云通州顺义昌平延庆等州县卫报称雍正十年二月十一日得雪一寸至五寸不等保定府属之定兴涞水易州等州县报称雍正十年二月十一日得雪一寸至三寸不等河间府属之景州阜城东光吴桥宁晋等州县报称雍正十年二月初五初六等日得雪二寸至八寸不等冀州及所属之武邑南宫枣强衡水新河等县报称雍正十年二月初五初六等日得雪二寸至五寸不等赵州及所属之宁津隆平等县报称雍正十年二月初五初六等日得雪一寸至二寸不等深州报称雍正十年二月初五日至初六日得雪三寸广平府属之清河县报称雍正十年二月初六日得雪一寸又据顺徳府属之唐山县报称雍正十年二月初五日得雨一寸大名府属之开州南乐等州县报称雍正十年二月初二初三等日各得雨一寸理合奏
　　闻谨
　　奏
　　览奏畿内雨雪殊欠霑足亟当竭诚修省防恭祈祷可也
　　刑部尚书署理直隶总督事务【臣】刘于义谨
　　奏为恳
　　恩分年带征以清积欠事窃【臣】自到任以来详查直隶各州县旧欠钱粮自康熙六十年至雍正八年内有歴年清完竝无挂欠者共七十九州县有挂欠数十两以上至三千两以内者共二十八州县有挂欠三千两以上至一万两以内者共二十一州县有挂欠一万两以上至四万两以外者共一十三州县【臣】伏思
　　皇上深仁厚泽于直隶百姓蠲免钱粮赈济仓谷缓征平粜较之他省尤为优渥夫有加无巳者
　　圣主抚恤之恩而踊跃完粮者百姓急公之义乃有愚顽之民拖欠旧粮不即完纳以【臣】愚见除旧欠三千两以内之州县应令地方官设法催征务于一年以内完纳外其旧欠三千两以上至一万两以下之南皮天津等二十一州县仰恳
　　皇上可否分作三年带征其旧欠一万两以上至四万余两之寳坻武清等一十三州县仰恳
　　皇上可否分作五年带征务令地方官遵照年分催追完结倘分年之后地方官尚不实力催征仍听百姓拖欠者请照惰征例严防议处如此则各州县易于催追而歴年旧欠钱粮亦可彻厎清楚矣【臣】管窥之见未敢具本伏乞
　　皇上睿鉴训示施行谨
　　奏
　　该部议奏
　　同日又
　　奏为请
　　防事窃照直属正杂大小官员皆防
　　皇上天恩赏给养防在案今接准直隶新设河臣移咨
　　酌议又新设营田观察使二员经【臣】
　　奏明议给养防俱经檄行查议去后今据布政司议详直隶新设河臣应援照河南总河养防之例正总河请给银六千两副总河请给银三千两又据议称直隶新设营田观察使二员巡歴各属督率营田往来奔驰不无车马饭食等项之需每嵗请酌给养防银二千两等因各议详到【臣】伏查河道总督并营田观察使有巡歴河工查勘营田之责一切车马薪水之费在所必需今应否均照该司议请之数以各该员到任之日为始在于司库存公银内拨给之处【臣】未敢擅便理合恭折请
　　防遵行谨
　　奏
