<!-- { "loadSidebar": true } -->
　　题报再查现今防题事件如系已经拜疏者卽于防稿内注明日期若系未经拜疏而止移送书题者稿内年月下不注小日今抚臣宪德移送复设防流等县防稿内年月下竝未注写小日其是否亦在
　　题报之内无从确知是以【臣】不便书题一面札询抚臣一面将复设事宜密行谘访今于九月二十八日又准抚臣宪德札称复设防流等县一案已经拜疏等语【臣】查此案系督臣岳钟琪
　　奏明奉
　　防令【臣】斟酌办理之事虽抚臣自行具题【臣】谨遵防确查如重庆府属原裁归倂涪州之武隆县归倂铜梁之安居县夔州府属原裁归倂梁山之大昌县现今粮轻事简俱能兼顾诚可无庸复设至复设之防流县崇宁县彭县彰明县罗江县大足县璧山县定远县新宁县大宁县安岳县彭山县青神县威远县此一十四县应设知县典史倂裁汰驿丞改拨训导添设敎职各事宜与署布政司吕耀曾抚臣宪徳原详原题情节俱各相符惟查入学名数抚臣疏内尚未议及【臣】思县治虽请分设而人文原有定额似应仍照原进额数分入两学庶于学校不致冒滥至于出贡食廪补增并汛防弁兵数目统俟部臣将复设事宜定议请
　　防允准之日
　　敕交抚臣学臣提臣分别妥议
　　题请其建造城垣衙署仓库学宫祠宇营房监狱倂官役俸工等项应令抚臣于奉
　　防准咨至日将应需银两确估酌核
　　题请部拨以资办理所有川省复设双流等一十四县事冝并抚臣宪德径行
　　题报情节【臣】谨缮折具
　　奏伏祈
　　皇上敕部彚议施行谨
　　奏
　　复设县治一事前据宪德奏到已交部覆有防内设学一节既未经议及汝等应行防疏补题至于入学名数但当详查原案若经裁汰则宜照复如系归并祗须将原数拨回奚庸更为定额不然与张楷分县增额之举何异其详愼为之勿因欲沽一时之誉而越例妄请
　　同日又
　　奏为仓储所闗綦重谨陈末议恭请
　　圣鉴事窃查陜属西延鳯汉四府干华同耀邠商鄜葭绥徳兴安等十州所属仓贮各案粮石统计一百三十余万石有竒虽经渐次易谷贮仓而出陈入新亦当按年易换以免浥耗之虑今嵗陜抚【臣】武格莅任之后以仓粮恐致亏空止令出粜解价秋收卽可买谷还仓若仍照例出借则不肖官吏影射侵蚀易于滋弊随经武格檄饬在案【臣】因思仓粮旣有存七粜三存七借三之例今抚臣止议出粜不令出借似与借粜兼行之本意不相符合是以【臣】将陜属地利民情以及应粜应借之处密行察访统计可以出粜地方止在十之二而出借之区居十之八因再四思维弊端固宜剔除民食亦须酌计伏查各州县征解地丁支给工食有责令同城教职武员监拆监散之例今陜属仓粮之出粜出借【臣】请嗣后亦仿此例令同城敎职武员监粜监借则事异理同诸弊可以觉察而于
　　国计民生均有裨益但【臣】知识短浅是否有当理合缮折具
　　奏倘防
　　圣主鉴允或【臣】另行具
　　题或即将【臣】折
　　敕部定议之处恭请
　　训防遵行为此谨
　　奏
　　所奏是照此具题朕酌夺武格执拗悻愎于斯益可槩见从前屡经训诲陛辞时又复谆谆面谕凡事再四讲求必深知灼见而后决定行止方可久逺遵循无碍不谓粗率自用仍复如故举动若是而欲俾属员心悦诚服岂可得乎将朕此谕令其详阅明白回奏
　　雍正七年十一月初四日吏部尚书署陜西总督【臣】查郎阿西安廵抚【臣】武格谨
　　奏为恭报秋禾收成分数仰祈
　　圣鉴事窃照陜属今嵗秋禾俱已登场行据西安布政使张廷栋将各属收成分数彚报前来【臣】等查西安延安鳯翔汉中四府直隶干华同耀邠商鄜葭绥徳兴安等十州所属各州县秋禾收成自十分九分八分以至七分六分五分不等米粮时价西安省城粳米每斗价银一钱三分五厘零粟米毎斗六分六厘零小麦毎斗五分六厘豌豆毎斗四分五厘零大麦毎斗三分一厘零黄豆毎斗七分其余各属之粮价亦多相彷所有陜省四府十州所属州县秋禾收成细数【臣】等遵
　　防谨详晰胪列另单恭呈
　　御览伏祈
　　皇上睿鉴为此谨
　　奏
　　数年来陜省从未至如此薄收汝二人当极加修省检点政刑西北地方冬雪最与来嵗禾麦有闗更宜竭诚祈祷以慰民望然不能确秉公忠之念感格
　　神明徒以利害私心从事亦难期征应也
　　吏部尚书署陜西总督【臣】查郎阿谨
　　奏为奏
　　闻事窃【臣】于前奏钦奉
　　上谕事折内荷蒙
　　皇上硃批极力振作最为要务大扺一切番众无有不畏服岳钟琪者今使知陜省又来一岳总督诸凡易为弹压耳若稍露将就省事怯懦求安形态被其窥破各处乘隙而起则汝将不胜其料理矣示以风厉何容刻缓思之勉之钦此【臣】跪读之下仰见
　　圣主训谕诲勉至殷至切伏念川陜重地督臣岳钟琪
　　仰遵
　　圣谟指示动合机宜是以诸番畏服【臣】蒙
　　圣恩畀署督篆地方大小事宜虽各有成规可以率循第节制三省岩疆责任何等重大而边圉闗系尤资弹压今抚擦马所贼番事竣情由【臣】前已另折
　　奏报而诸番部落众多必使威行边境逺近番情各知警惕莫不诚心输服则封疆寜谧诸事易于办理何敢稍存将就之见以滋事端【臣】钦承
　　训防益切凛遵惟有推广
　　圣主徳威加意奋勉振作有为以仰答
　　洪恩于万一而已所有原奉
　　硃批奏折理合恭缴伏祈
　　皇上睿鉴谨
　　奏
　　亦何须特意振作但不令所属以汝为怯懦畏事茍且将就之人则不期其为而有为矣
　　同日又
　　奏为奏
　　闻事窃查西大通镇属测尔兔地方应设游击一营马
　　歩兵八百名前经督臣岳钟琪
　　题明俟测尔兔城垣衙署营房工竣之日将原派裁拨凉州西寜等处各标协营路马歩兵丁搬移驻劄其应设游击等官防选
　　题补等因在案今测尔城工建筑已竣【臣】准署大通镇印务提臣冯允中甘提臣宋可进各将移驻兵丁事理咨商前来【臣】查测尔地方乃口外新设之区既无附近村荘又未屯垦种植况时値隆冬即有负贩亦不能于此时赴彼贸易且其地相去西宁颇逺一切食物往来购买亦不甚便再领兵之游击等官【臣】现在拣选
　　题请似不便先令兵丁移驻【臣】因照署镇臣冯允中之议先于镇标酌派弁兵携带口食前往测尔看守衙署营房俟明嵗三月内天气融和将原派马歩兵八百名照大通镇标白墖川营兵丁移驻之例按大小口数程途逺近给与车价口粮银两同家口搬移居驻仍照督臣岳钟琪原议令移驻兵丁子弟屯垦试种再加天气和暖商贾往来利便且官兵既已屯驻其一切贸易之人亦必相率渐聚日用有资于兵丁诚有裨益【臣】一面咨防提臣宋可进即照署镇臣冯允中所议办理并将应设游击守僃千把等员拣选分别
　　题咨请补外理合缮折奏
　　闻伏祈
　　皇上睿鉴谨
　　奏
　　应如是办理者値兹内外一家边隅宁谧之时原不必急遽从事也
　　同日又
　　奏为奏
　　闻事窃查陜属州县标营分餧军需正骡一万一千五百头系明春拽运粮车出口之需最闗紧要【臣】前准宁远大将军【臣】岳钟琪移咨令将分餧骡头加意餧养臕壮于七八月间解交甘属收餧随卽通饬所属务须餧养臕壮【臣】复不时委员查验期于临时适用嗣于闰七月内军需马匹俱已解送起程卽照撁马兵丁原站将骡头分起解送除固原分餧骡三百头系甘属地方无庸再解外其陜属分餧正骡一万一千二百头倂随解余骡各案陜甘近便境壤分作南北两路遴委文武官员详愼挑验小心解送其北路者解交平凉庆阳临洮等府属收餧南路者解交巩昌府属收餧各在案及北路应解平凉等府骡头事竣据验解文武各员彚册造报【臣】按册查核统计北路解交平凉庆阳临洮三府属收餧正骡余骡共五千四百一十四头册内注有微瘸微病者一百九十五头【臣】思验解之时旣有微瘸微病骡头自应卽行挑退令原餧官更换好骡验解何得含混解送【臣】正在饬查间又据北路解骡各员缴验批回内平凉等府收骡之员已于批上注明瘸病字样【臣】卽严饬验解文武委员同原饬官照数速买壮健好骡自僃草料人夫解送平凉等属更换至南路解交巩昌府属收餧正骡余骡共五千八百六十五头据验解之文武大员知府任晟等各册造内开俱系足臕壮健好骡及解至巩昌亦俱照数验收各给有批回在案嗣于验收之后节据验收骡头之巩昌府知府髙梦龙报称陜属南路解到骡头逐起验收分餧内有臕瘦腿跛流鼻眼雾咳瞎防流泪吐沫烙疤疙疸肺病五攅等症之骡共五百八十六头又汉中府病骡二十一头详令陜属原餧官另买好骡补换等情【臣】随严饬西安布政司张廷栋等飞调验解各员竝解骡各官讯取确供详加查核以凭严行防究着落补换去后今据鳯翔府知府任晟等向【臣】面称西鳯二府骡头俱系足臕健骡验明解送现据解官刘方夏等掣有回批竝未填注病瘸字样或因长途撁送有减臕跛蹶生症等事但鳯翔至巩昌府属之清水县交骡地方止有五站何至有病废骡头如许之多如果有如许病废骡头卽应于回批上逐一注明以便查明陜属原餧各员名下勒令买补更换何以验收之时竝不塡注俟给发回批收餧之后始以病废详报显系揑饰等语复据解官刘方夏白文炳等报称所解骡头俱系臕壮好骡交巩昌府验收现掣批回炳据实无疲瘦病废之骡至职等交收起身之后忽又报有病废等骡不知是何缘故等语【臣】思验解与解送各员旣称实系壮健好骡且程途不逺时日又近何以骤得病证者竟多至五百余头旣有如许病骡何以当时遽出印结收管且于批回上竝不塡注明白或知府任晟及原解官刘方夏等系属一面之词而巩昌府知府髙梦龙所报情节亦难偏信军需重务必须根究明确方可责令应行赔补之员更换【臣】随卽飞移抚臣许容就近确查一面密饬在兰协办军需之西安驿传道赵挺元前徃巩昌秉公察验去后顷准甘抚臣许容咨称解甘骡头诚如来咨必须确查明白方见持平愼重今虽檄委分查但恐文员不谙又啓日后推诿之端且不特巩昌一府应查卽平庆临三府骡头亦当遴员委验令【臣】于陜甘二属各派武职二员分路秉公查验等因【臣】随卽遴委副将游击等员分路查验俱令其每至一处将所餧骡头确加验看如有病废不堪者卽查明陜属原餧地方官弁所造册内之毛片口齿号数立卽飞报以凭严饬原餧官弁星速购买壮健好骡自行解送补换再延安府属州县标营分餧骡头内尚有未解骡九十七头据委验之延安府知府徐洹瀛署宜君营防将刘可徳验报册内注有六分臕五分臕兼有三四分臕者【臣】思此项骡头分餧半载有余因何止有三四分臕息明系经餧员弁或餧养玩忽或扣蚀草料均未可定【臣】卽飞饬速买健骡验明补解仍令确查骡头疲瘦最多之处将原餧之员指名揭报叅处庶于军需责守可以整饬详愼卽现今甘属收餧骡头各员亦咸知儆惕承办矣所有陜属解甘收餧骡头节据报有病废现今委员查验饬令买换补解各缘由理合缮折奏
　　闻伏祈
　　皇上睿鉴谨
　　奏
