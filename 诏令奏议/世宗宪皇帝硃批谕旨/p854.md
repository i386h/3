<!-- { "loadSidebar": true } -->
　　谕防着将江苏布政使白钟山授为南河副总河专司河务此时正届伏汛秋汛之间着髙斌与白钟山敬谨交代清楚毋得疎忽钦此钦遵【臣】伏查今年秋汛各工俱甚平稳【臣】现在往来各工察看加谨保防凛遵
　　圣训万不敢因交代在即稍有丝毫疎忽自当倍加敬
　　谨仰副我
　　皇上格外委任
　　殊恩副总河白钟山大约在中秋前即可到淮【臣】将一
　　应事宜遵
　　防敬谨交代清楚后【臣】随即前往仪征钦遵
　　圣训加紧悉心催办盐务恭
　　圣主指示【臣】当即奔走趋赴奋效驽骀所有【臣】感恩奋勉下情理合具折奏
　　闻伏乞
　　皇上睿鉴谨
　　奏
　　览奏已悉近闻江南盐政甚不妥协汝与督臣赵恩悉心竭力整理就绪可也
　　雍正十二年九月十五日管理两淮盐政布政使【臣】髙斌谨
　　奏为钦奉
　　上谕据实陈明事七月十一日内阁钦奉
　　上谕一道遵
　　防转寄到【臣臣】虔谨跪读敬绎
　　圣训仰见我
　　皇上厪念两淮盐政之至意【臣】伏查两淮盐商深沐皇上加意培养
　　天恩办纳钱粮急公踊跃嵗上正杂课银二百八十余万两之多数年以来俱照限清完竝无尾欠亦竝不须多方催比此皆我
　　皇上爱育淮商沛
　　恩深厚之所致但商人虽易于纳课而实艰于运盐【臣】细查商情其中虽有奸良贫富之不齐大概贪图缓运则口岸盐少而价昂销售获利若赶运急廹则口岸盐壅时价跌落未免成本有亏转输不继此商人利在迟缓之实情即歴年盐政压纲之病原也【臣】到任后察知积弊根由竭力整理首先以赶盐为务凡所以加紧催赶之术实未尝私毫假借协同运使大破积习实力奉行诚心开导众商分别劝惩以期力挽压纲之积上年腊月督臣赵恩到任【臣】正在江宁遂以此意当面告知期于同心协力共收实效今年夏间督臣檄行运司先将庚辛壬三纲尾欠扫数全完以清积压现据各商自限九月内即可清完查三纲尾欠易完之故实因【臣】任内赶运淮南纲盐原无迟误积压较前渐少尾欠无多至淮北纲盐则自上年九月壬子纲已经年额年清为数十年未有之成效而本年淮北应运癸丑纲盐现又据淮扬道夏建德禀报九月内仍可全数运完矣至溯查奏销之限向例题定原在六月自康熙四十九年盐【臣】李煦题请改至十月已迟误四个月至康熙六十一年盐【臣】魏廷珍因二月到任将六十年辛丑纲之盐应于六十一年十月奏销者至雍正元年正月始行奏销遂至迟压七个月嗣后辗转愈迟至戊申一纲遂至全压迟误之由实始于此雍正七年盐【臣】噶尔泰奏请提出戊申一纲分作十年带完将已酉纲提上其应纳钱粮即于本年十月开征遂于次年九月奏销今于雍正十年户部议覆奉
　　防准行内开暂以九月奏销将来各项已清之后每纲提上一月归于六月奏销等因行文钦遵在案今奏销之期虽尚压三月而从前积引现在已经次苐清完俟带行戊申一纲清楚即可遵照部行奉
　　防事理每纲提上一月三纲之内即可仍复六月奏销之原限是奉行已有章程而从前之压纲积可清不致再有贻误之虑矣缘奉
　　圣谕谆详【臣】谨将先今实在情由并现今办理之处据
　　实陈
　　奏伏祈
　　皇上睿鉴谨
　　奏
　　压纲之务须刬除净尽毋少留根荄致滋蔓延
　　同日又
　　奏为密陈盐政之要务恭恳
　　圣恩事窃查盐法之行总以缉私为首务私靖则官引自销转输便利裕课恤商皆本于此淮南江广口岸寛广如果私盐杜絶何虑积引难销【臣】看地方督抚大吏非不遵奉办理但以不闗切已之务大槩有名无实是以今年江广口岸盐壅价减急难销售皆由隣私充斥实盐法受病之根源也【臣】查两淮行盐地方江西河南有浙私芦私之侵越而湖广之川私粤私为害更甚现今虽于各处私盐隘口设立廵官巡役颇为周密但地方文武官弁不肯实力奉行一任兵役人等避难趋易防利营私以致立法虽严而隣私充斥滋甚【臣】再四思维在督臣亦不过责成自已所属地方至咨防隣省即未必有呼辄应【臣】不揣冒昧仰恳
　　皇上天恩申
　　谕湖广等省督抚俱以缉私为耍务俾文武官弁同心协力逺近愚民家谕户晓使川粤浙芦之私盐各画疆界不致侵越则积压之引自得易运易销口岸无壅滞之虞于盐法大有禆益两淮商人感戴欢欣与加斤活价之
　　天恩同沐
　　髙厚于生生世世矣【臣】谨具密
　　奏伏祈
　　皇上圣鉴谨
　　奏
　　所奏是另防谕部然亦不可专诿之于此也
　　同日又
　　奏为密
　　奏事窃【臣】伏读
　　上谕盐政一官职司催盐运使一官职司催课又谕防朕之所闻如此钦此【臣】敬绎
　　圣谕知系臣下入告者查考未确之言伏查盐政运使之体制有似巡抚布政凡催盐催课以及办理一应事务有协恭之职任而无分理之责成今两淮盐务歴年课银俱系年额年清惟运盐则商人希图长价故意延挨必须盐政运使秉公实力设法催儹始克有济若运使视催盐一事非其责任势必将运盐之难独诿之盐政不特无臂指之益转多掣肘之虞此正向来之积相沿日久遂至有盐政催盐运使催课之议论实系起于奸商惑听之浮言竝非设官定制之本意也【臣】因运使范廷谋徇情迟误随据实防奏防
　　皇上天恩赏给尹防一为运使今【臣】现在责成尹防一应知都转运使之官不可不顾名思义加紧协力催盐不容其稍有诿卸今钦奉
　　上谕虽尹防一万不敢因此有所推诿但【臣】现与尹防一互相砥砺协力催盐竝未分任办理之处不敢不据实密
　　奏伏祈
　　圣鉴谨
　　奏
　　理宜协恭岂容岐视览奏知道了
　　雍正十三年二月初二日署理江南河道总督印务管理两淮盐政布政使【臣】髙斌谨
　　奏为据实查防恭请
　　简发人员以资委署事窃查两淮盐课每年起解京饷例带补平银两以备添补余剰原银缴还运库此歴来旧例也【臣】惟恐解员或有侵尅情每于起解之时谆谆面谕嘱其洁已奉公据实呈缴不得丝毫欺隐至为严切乃有东台大使刘帝举等十员于上年七月内领解饷银一百十六万七千余两当给补平银一万五千余两赴部交兑去后【臣】随密加查访讵该员等在部止添过补平银九千余两尚余剰银六千余两胆敢欺公不法朋比侵分【臣】密饬运使尹防一严加查究该员等始吐实情佥供朋尅侵用不讳当即飞饬搜追现据吐出银四千六百余两仍有未吐银一千四百余两现在勒追缴库似此等私欲薰心胆玩不法之劣员断难姑容自应一例严防究处以为解员侵欺


　　防革职严审究拟外查各场盐缺紧要需人现在所有
　　试用人员不敷委署仰恳
　　圣恩勅部捡发选人员十五员交【臣】委署试用理合
　　缮折
　　奏请伏祈
　　睿鉴施行谨
　　奏
　　所请人员谕部拣选发往
　　雍正十三年四月十八日署理江南河道总督印务管理两淮盐政布政使【臣】髙斌谨
　　奏为
　　奏明口岸疏通场盐丰裕仰慰
　　圣懐事窃查江广口岸前因隣私侵越淮引壅滞荷防皇上天恩
　　特谕各该督抚实力缉私以疏官引今据淮南商人禀称口岸疏通积引行销引窝价长大有起色目今趱运甲纲等情【臣】查口岸既经疏通引盐自易销售实赖
　　天语之
　　特颁致兹缉私之成效今癸丑纲掣运将完甲寅纲现在源源捆运从此随运随销使课源充裕商力舒徐悉出
　　圣主之
　　恩赐【臣】当斟酌于迟速缓急之机宜随时调剂悉心办理再自春月以来天时和畅灶广产盐斤价亦较前平减商人俱上紧收买济运所有江广口岸疏通及场灶产盐丰裕缘由谨缮折奏
　　闻仰慰
　　圣懐谨
　　奏
　　黾勉勿怠自有成效
　　雍正十三年五月初十日管理两淮盐政布政使【臣】髙斌谨
　　奏为酌议移驻道员以禆盐务海疆仰请
　　圣训遵行事窃照三江营分巡盐务道一缺其初原因三江口为私盐经由要路将江宁府同知移驻弹压继因该同知有地方公事往来省城不能专司缉务随添设三江同知一员前督臣髙其倬又以扬州淮安通州泰州一带沿海及内河外江均有私盐要隘必得统归一员督缉而同知又难统驭府州因而请将三江同知曾绪加分巡道衔兼管督缉扬州府属之江仪髙寳兴泰淮安府属之盐城及通州如臯泰兴等州县私盐案件并通泰淮三分司所属各场伙仗事宜亦令该道巡查又山阳县新分之阜宁县缉私事务续经前署督臣尹继善奏请并归该道管理俱奉部覆准奉
　　防依议钦遵在案伏查三江口虽系私盐要隘只须设一专员严督兵役查缉原可不必监司大员驻劄前此所以议改道员者专为查督淮扬通泰等府州所属缉私及各伙仗起见今三江营在大江之滨偏处一隅地非扼要又淮江引盐经由之闗大伊闗永丰坝乌沙河南河口泗州天长闗淮所悉属要隘虽经委员管理但系淮扬道督率查淮扬道系专司河务之员断难分身亲往稽查徒存虚名鲜有实济亦须改归盐务道往来查察方为有益【臣】细查形势泰州北门外之泰坝地方为淮南百万引盐彚集之所必由之路即淮南各场夹带私盐亦必由此透漏稽查抽秤悉闗紧要实系咽喉重地应请将三江营盐务道移驻泰州洵称扼要至三江营应照青山头之例添设守备一员增兵八十名足资巡缉该守备应归扬州营游击就近管辖其三江营原设缉私巡役仍令该道稽查催督如此一为转移所裨实多其设立衙署竝俸饷养廉等项均于清出各项巡费裁存陋规内支用毋庸请动别款【臣】与督臣赵恩细加面商意见相同应否防疏具
　　题移驻谨先缮折
　　奏请伏祈
　　皇上睿鉴谨
　　奏
　　题请到日酌定有防
　　雍正十三年六月二十四日管理两淮盐政布政使【臣】髙斌谨
　　奏为请
　　防事窃查两淮各场灶户钦荷
　　皇仁雍正五年特奉
　　恩防于近灶之地建设盐义仓积贮米谷以备贫灶缓急之需经前盐【臣】噶尔泰于泰州通州如臯海州盐城板浦等处建仓六座交商采买米谷贮备在案伏查此项储蓄重在惠济灶丁必须酌量各道里逺近建仓分贮使缓急易于接济不致有跋渉往返之劳庻贫灶咸得就近买食常沾惠泽今查泰分司所辖十止有泰州仓厫一座通分司所辖十止有通州如臯仓厫两座各场地方辽濶其间有去仓窎逺非数日不能往返者所以青黄不接之时灶丁未能沾平粜之惠一遇缓急动用则必酌拨运送既费脚价更需时日至淮分司所辖八场虽有海州板浦盐城三仓但海州板浦俱在淮北隔越黄河而淮南之庙湾新兴伍祐刘庄白驹等五场止有盐城一仓距庙湾刘庄亦属路逺往返维艰似宜仰体
