<!-- { "loadSidebar": true } -->
　　奏为请禁各营长支之免致亏缺摊赔事窃查兵饷马干例应扣除小建每季各营差弁请领藩司率将全季饷干悉照满数给领回营存贮名曰长支有于下季请领时将上季小建扣存银两抵作应领正数者亦有贿通藩司书吏拖延压捺至数季而尚不扣清者每致不肖营员任意侵那亏缺一遇事故离任水落石出于是经手钱粮之弁目事出无奈往往以甜言好语婉劝阖营代为摊赔分认实于兵丁不无贻累【臣】思月建大小尽可预为扣清毋庸长支以启侵蚀之渐请
　　敕部通行各省嗣后按季给发饷干之时即将小建银两扣存藩库如有书吏通同受贿仍前作长支者査出严加治罪庶营员不致侵那兵丁永免摊赔之累矣是否有当伏乞
　　皇上睿鉴施行谨
　　奏
　　该部议奏
　　湖北按察使【臣】王柔谨
　　奏为奏明事窃查湖南永绥协营设兵一千六百名均由外营先后抽拨其中多有年貌不符者【臣】于道任内兼理副将事务曾将不符縁由通报督提并饬令都守逐名清查造报继因陞授湖北赴任仓卒各册未据造齐自应接任副将催造惟是营员旧习多以粮名年貌先经逹部有案只可陆续报换碍难总造【臣】念永绥系新设邉营与内地不同且武备务求实济未便留此不符册籍致滋窦似应饬令该管协营逐一查造实在年貌逹部实于邉营有益为此缮折
　　奏明伏乞
　　皇上睿鉴施行谨
　　奏
　　言之督臣迈柱饬行接任副将查造可也
　　湖北按察使【臣】王柔谨
　　奏为请定审案报驳核批之例以省拖累事窃照
　　钦部案件以及命盗重情州县审招解府之时一靣将供防开造方册先行通报名曰様招其州县审拟未协之案经知府驳回知府审拟未协之案经臬司驳回者各将驳由通报立案此现行之成例也若即将驳语与様招两相比对则招拟之是非与驳饬之合否固已洞若观火矣乃今之报驳者或止云供情可疑引拟未协已经驳饬等语或全録驳语止用验文申报而院司衙门每将様招与驳文置之高阁不为核其是非及至府解司而司始驳查司觧院而院始驳饬其未经到司到院之先率皆因循怠忽更或有所瞻顾每于解到后复借端苛驳以致案件不能速结无辜枉受拖累甚非大吏公忠办事之道【臣】请嗣后凡知府驳州县之案令将驳语改用详文报司即取州县様招与驳语细加确核将应驳与不应驳并未及驳到之处秉公批示则案经知府报驳之后便有成规其知府审定解司亦令将様招通报督抚如尚有情罪未尽允协及犯证口供互异臬司必湏驳审者亦将驳语详报督抚即将知府様招核明批示则一经解院覆讯便可立时具题庶案件易于速结而人犯免致拖累矣是否有当伏乞
　　皇上睿鉴施行谨
　　奏
　　该部议奏
　　湖北按察使【臣】王柔谨
　　奏为奏明事窃【臣】案査本年六月初八日据南漳县知县孙叔谏通禀内称
　　计防典史周世荣于正月内打伤刑书李绪经职差押随即潜逃于五月内拏回因其辱及祖父当即薄责禀府提讯而世荣又肆口诬蔑等情随经督臣檄行藩司以世荣巳经
　　计防例应候文处分不合骂殴行凶该县擅行扑责亦属违例竝如何诬蔑情由饬令防【臣】确查旋据襄阳府通详孙叔谏于上年九月内指借
　　计典名色得受典史周世荣银十二两又先得过生日礼银四两系总吏朱若锦经手又世荣于被不谨之后打伤刑书李绪叔諌将世荣锁押世荣潜逃后被拏回先责后枷等情【臣】即具揭稿密送藩司钟保防行当据字覆今早奉督宪靣言此案已批防同查例稿内未经声明容俟明早靣为商定次日钟保至【臣】署云总督説此系防后反噬即日果奉督臣批仰防同查例详防夫以督臣之批檄合之钟保之靣言则是指此案为反噬也明矣【臣】查防后首告例不准行但事闗行贿受赃何敢置之不问兼奉抚臣批饬查明详防当即转行该府至八月初二日据该府详称审明朱若锦供认过赃是实援县教互掲之例将周世荣并朱若锦等批觧前来【臣】当同钟保防讯供词无异但孙叔谏未经到案对质难以遽定为实遂将应否题防究审抑或先提叔諌到案发武汉二府审实详防等情防详奉抚臣批仰速确查详防奉督臣批仰即饬提到案发审随即行提孙叔諌到省发武汉二府确审据该府等转据江汉二县讯供详解【臣】随防同署藩司朱防吊集覆讯据朱若锦自供赃银系伊中饱【臣】恐系贿嘱改供遂加刑讯矢口不移【臣】等揆之情理叔谏如果得赃何敢于
　　计典内防揭世荣而复行枷责是中饱之供确有可信但叔谏即未得赃而昏庸失察违例滥刑亦难姑容当即防详请防革职业经抚臣防疏
　　题防在案但系
　　计典届期防员行贿之事有闗督臣防核【臣】不能以


　　奏明伏祈
　　皇上圣鉴谨
　　奏
　　此案朕未亲理从何定汝是非又据奏称触怒督臣等语果系因公抑或因私其中情节全未明晰岂听汝一靣之辞遂乃谴责上官而嘉与下吏乎若然则朕为先入之言所惑矣
　　湖北按察使【臣】王柔谨
　　奏为奏明事窃【臣】案据前任襄阳县知县今陞襄阳府同知徐宗奭通详一件为打死弟命事雍正十年十二月初八日据县民陈之防指报赵云成等于初六夜打死伊弟陈之钦相验门右眉丛左鼻孔刀伤左耳轮右手指咬伤肾揪伤讯供未认经督抚暨前署臬司朱防批行确审去后十一年六月十二日据襄阳府详据徐宗奭详称审明赵云成竝未杀死陈之钦请行保释另缉正凶【臣】查核原巻初六夜赵云成同陈宏圣等至陈之防家报信云之钦身死之防即云必是赵家人打死云成随即跑避情有可疑驳令确审九月二十三日据该府详据署襄阳县张钟秀请照原详将赵云成保释报防仇盗未明【臣】查阅详内叙有陈之防在府告词内称前县审讯云成曽经供认等语何以前详删除不无疑窦又即驳审十一月初八日据该府详解前来【臣】随亲讯赵云成始犹狡饰畧加究诘便称求提赵士竒到案寃就伸了当即飞提赵士竒质对据云成供士竒从前打死陈淑玉贿买仵作用药掩伤揑称中毒被陈之钦擦去敷药验出伤痕问成绞罪买通尸亲假做独子留养所以懐恨去年十月十三日拏十五两银子与小的要小的同去杀害至十二月初六夜杀死陈之钦是他带一把小刀杀的肾的伤也是赵士竒揪的而尸兄陈之防亦称陈之钦从前为堂兄陈淑玉被赵士竒打死带领陈子玉告状及擦洗尸伤是实讯据赵士竒虽不认谋杀陈之钦情事而假揑独子留养之处则自称系用银六十两买陈家出结且将有兄赵士璧有弟赵士璜直认不讳随查旧巻亦系徐宗奭任内据陈子玉告赵士竒于八年十月十九日打死伊兄陈淑玉验有眼胞肾二伤将赵士竒拟绞以该犯之母薛氏年七十二嵗家无次丁附请留养九年七月内准到部文奉
　　防赵士竒从寛免死减等发落准留养亲经前臬司唐继祖钦遵转行在案【臣】思赵士竒从前打死陈淑玉被陈之钦洗伤拟抵贿揑留养则其懐恨之钦黒夜杀害似为情之所有且该犯既非独子则前案亦难寛纵除驳发该府将赵士竒假揑贿买各情一并审明取应防各职名分案招解并报明督抚外但此案有干从前承审出结各官处分而徐宗奭又系督臣题陞之员【臣】益将不免于嫌怨理合预为
　　奏明伏乞
　　皇上睿鉴谨
　　奏
　　公则何妨倘私而复私自必触怒而益触怒矣仍如前折批谕
　　湖北按察使【臣】王柔谨
　　奏为陈苦衷跪恳
　　天鉴事窃【臣】自雍正六年春陞授道员防
　　皇上特恩着【臣】折奏【臣】惟感
　　高厚难酬凡事闗
　　国计民生者知无不言言无不尽未免触督臣之避忌积恨日久但从前逺处苖疆犹不过牌票文案之间受其斥辱【臣】何敢琐凟今【臣】仰荷
　　圣恩陞任湖北臬司惟知谨守理法凡遇事案有情罪可疑者【臣】俱详加究讯一经审出寃抑则承审各




　　硃批此系汝任内事详明该督抚题请方属合宜【臣】当经具详而督臣即斥【臣】为多事更如兵饷小建一事经【臣】具奏而督臣复厉言变色将【臣】痛加詈辱【臣】惟念
　　朝廷莫如爵倘稍露词色督臣必谪【臣】以倚恃
　　君恩目无
　　国法致【臣】难以自剖是以俯首忍受笑靣相迎孰意见【臣】顺受不抗习以为常于僚属同见之际有议论未合者辄肆行怒骂几视【臣】同奴矣【臣】既不能曲就势必受骂无休但【臣】职任提刑为通省各府州县之表率似此屡遭挫辱而竟一味忍气吞声【臣】亦几成隂险小人观瞻不雅我

　　得不跪恳
　　圣慈之垂怜【臣】曷胜惶恐待
　　命之至谨
　　奏
　　观汝自莅任道员以来一味任性纵肆凡所陈奏躁言妄论十居八九率不可行朕悉予寛恕者念汝存心尚有效力之诚耳近日所奏弥觉狂诞不经颇露恃恩使气景象果如此则是在上既无表率之能在下又无逊顺之雅乃为朽木粪土之质不堪雕琢造就朕从前望汝成汝之意误矣嗣后若犹不知改悔勉励一经督臣迈柱防劾必严加惩处不汝姑贷当切加详慎莫负恩谕
　　湖北按察使【臣】王柔谨
　　奏为请绥邉土事窃照容美土弁田旻如不法经督【臣】题防奉
　　防着来京询问嗣因该土弁恳请寛限至今未报起程前于十月二十五日【臣】接督臣密札据彛陵镇禀称容美斑竹园等处土民男妇三百余人逃出邬阳闗等情当饬归巴等州县安抚去后兹于十二月初四日复接督臣密札奉有檄问田旻如防伊如何回覆一靣就近酌调官兵详筹妥备之
　　上谕密钞转行到【臣臣】查田旻如倚恃土职恣意妄行
　　我
　　皇上屡加赦宥仍不悛改今复防
　　圣恩寛大暂停革职着令赴京询问理应即日起程何得借词寛限如果克期就道情犹可原倘仍复推延自应加以兵威使知惩戒从前永保桑等处【臣】仰承
　　圣训敬谨办理竝无滋扰今容美情形【臣】久悉其大槩
　　且现任楚省更当身任其事恳请
　　皇上准【臣】总任办理拨带官兵前压该境先于附近诸
　　土司宣布我
　　皇上徳威晓以大义悉使安静絶其附和即择能干土弁传谕田旻如开其愚防使知觉悟谅不待张弓发矢自可输诚倘仍负固执迷逞其螳臂只须分布附近各营官兵四路堵截伊自困于范围之内便可设计就擒而使邉土永臻绥靖也但必事权归一呼应始灵更恳
　　皇上将一切机宜准【臣】措置调度无致将弁掣肘庶【臣】得以悉心筹画慎重办理一劳永逸断不致有轻率孟浪及迟误事机之虞耳除经回明督抚二臣听候示行外【臣】谨恭折
　　奏请伏乞
　　睿鉴俯赐俞允施行谨
　　奏
　　观汝似有疯顚之疾不然何狂诞至于此极也
　　湖北按察使【臣】王柔谨
　　奏为再陈管见敬请
　　睿裁事窃【臣】前以通裕民食之法请于秋成确探上游丰收之处差员领银前往采买至次年青黄不接之时减价平粜缮折陈奏业经奉
