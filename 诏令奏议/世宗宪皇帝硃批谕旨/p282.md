<!-- { "loadSidebar": true } -->
　　圣训改革前错警惕勉励嗣后诸事俱宜按照轻重缓急加意详慎办理毋致贻误为要等因到【臣臣】跪读
　　谕防感激悚惶愧悔无地荷防
　　天恩不加谴责仅
　　命督【臣】李卫传
　　防申饬【臣】惟有敬凛遵奉益加警惕诸事详慎办理将
　　错误之处痛自勉励悛改以期仰副
　　仁于万一为此缮折
　　圣训伏祈
　　皇上睿鉴谨
　　奏
　　勉励悛改与否朕实难凭信
　　署理浙江总督【臣】李灿署理浙江巡抚【臣】王国栋谨
　　奏为恭报海塘秋汛平稳及田禾情形仰祈
　　睿鉴事窃查浙省海塘闗系地方民生最为重大而潮汛至秋更属紧要本年七月十五六两日适遇风潮猛烈工程在在险迫【臣】等亲率工员实力防护已保平穏至八月十七八等日正值大汛潮头较七月望汛更大【臣】等预饬在工各员多备料物人夫昼夜防守随坍随筑又兼新筑草塘日夕趱工将次告竣得资捍御幸保无虞今九月初汛巳过霜降以后将届立冬潮汛自可平缓合将秋汛情形缮折奏
　　闻再查浙省各属田禾被虫先经【臣】等具折
　　奏明兹据委员先后回省覆称各属业已净尽消除惟诸暨景寜海盐平湖等数县内有低洼之田被伤稍重【臣】等已饬动备公银两酌量赈恤外再湖属之安吉州因七月十五六两日大雨山水骤发近山最低之田浸壤者约有一万余亩又乌程归安二县暨嘉属之桐乡县各禀报于本月初九日有数乡忽雨冰雹【臣】等查禾苗将届成熟之时不无损伤即檄行布政司星飞委员确勘被伤处所酌量办理其寜郡被飓风之定镇慈象等县近海田禾收成少减恐将来米价腾贵现在预为筹画于产米之地买运接济至此外各属禾稻情形据各府县申报中稻现在登场晚稻俱盛长结实时近刈获天气晴明秋成不致歉薄合并奏
　　闻伏乞
　　皇上睿鉴施行谨
　　奏
　　王国栋署抚篆似此等灾异乃
　　上天慈恩薄罚耳





　　硃批谕防巻六十下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻六十一
　　硃批汪漋奏折
　　雍正四年二月二十四日广西廵抚【臣】汪漋谨
　　奏为遵
　　防查覆事窃【臣】扵雍正三年十月二十七日赴圆明园谢
　　恩蒙
　　皇上召至勤政殿
　　训谕地方事宜又防
　　谕【臣】到广西访左江总兵官梁永禧居官如何据实具奏钦此钦遵【臣】到任后因左江总兵官驻劄南寜府与桂林省城相距甚逺【臣】宻加访察梁永禧办理营务尚去得在地方亦不多事【臣】谨据实具
　　奏伏惟我
　　皇上至圣至明无逺不烛凡臣下贤否之分难逃
　　日月之照【臣】履任日浅耳目未周不胜惶惧之至仰祈皇上睿鉴谨
　　奏
　　既云履任日浅耳目未周则办理营伍去得在地方亦不多事之奏亦属荒唐南寜至桂林不过数日之程即以为相距甚逺京城去粤西数千里之遥而谓朕之圣明无逺不烛其贤否之分难逃日月之照云云何不体情理一至于此耶尔初次奏折即如此依违瞻顾居心不纯已见一斑殊大失朕之所望封疆大吏既受国家知遇之恩当思竭力尽命之义切忌柔佞巧诈独善巳身而不乃心国计朕披阅所奏甚忧汝不克胜此任也勉力为之书生章句虚文非此任所需之物茍不以实心行实政秉公甄别贤否据实入告动輙瞻前顾后持首防两端之见以图自便则大负朕任用之意矣勉之慎之
　　雍正四年五月二十五日广西廵抚【臣】汪漋谨
　　奏恭请
　　皇上万安
　　朕安捐谷之奏交部议行折留中部文行知
　　同日又
　　奏为恭报雨水米价事窃粤西春雨连绵已资耕种入夏晴雨相间五月初农家栽插正殷尤望时雨喜初四夜至初六日甘霖大沛各属俱报霑足栽插适宜农人佥云雨泽应时可望丰年再米价二三月间仓斗每石七钱嗣因广东贩籴颇多致广西之沿河府州县米价渐长梧州因接近广东商贩络绎其价尤贵现今桂林府米价九钱平乐浔州南寜栁州等府米价八钱四五分不等梧州府米价一两四钱当兹青黄不接之时米价日长捐谷存七粜三现奉
　　俞防【臣】巳令各属平粜以裕民食至粤西麦已成熟但
　　种麦之处甚少我
　　皇上轸念民瘼遐方赤子时厪
　　圣心所有雨水米价谨缮折奏
　　闻【臣】谨
　　奏
　　天下一家何分彼此隣省遏籴之举当知断不可行
　　同日又
　　奏为叩谢
　　天恩事【臣】赍折人回捧到【臣】查
　　奏梁永禧一折恭奉
　　硃批饬戒【臣】跪读之下战栗汗流置身无地愚闇冒昧
　　罪不容逭防
　　皇上恩赐矜全不即罢斥复荷
　　硃批谆谆训勉即祖父之教子孙师长之训弟子不能如是【臣】恭绎再三涕零感激惟有时凛
　　圣训实心以行实政秉公以别贤否屏絶虚文黾勉尽
　　职以期无负
　　皇上任用之至意并稍赎罪愆于万一耳谨缮折恭谢天恩【臣】谨
　　奏
　　天下类此者颇多皆縁私心未融识见不髙举歩即履此取愧之途也公之一字最为切要时当自省
　　雍正四年六月十六日广西廵抚【臣】汪漋谨
　　奏为恭谢
　　天恩事窃【臣】奉
　　旨调补江西廵抚业经恭疏叩谢
　　天恩伏念【臣】赋质驽钝毫无才识叨沭
　　皇上特达之知畀以廵抚重任受事半载未效寸长【臣】
　　前遵
　　旨查梁永禧居官之处冒昧具
　　奏罪不容逭
　　皇上恩赐矜全不即罢斥
　　硃批谕饬
　　训勉谆谆【臣】顶戴
　　洪恩日夜恐惧勉尽职守犹虑陨越重厪
　　圣懐今调补江西廵抚闻
　　命自天感
　　恩无地虽捐糜顶踵难报
　　殊恩扵万一【臣】谨扵六月十七日起行驰赴南昌所有
　　广西事务另折具
　　奏为此缮折恭谢
　　天恩【臣】谨
　　奏
　　勉之毋沽虚名毋做假好官振起精神勉励造就成一人物方不负朕之委用也
　　同日又
　　奏为奏眀出粜捐谷事窃臣前因广东米价腾贵商贩络绎扵广西搬运甚多致濒河郡县米价日长而梧州府尤甚是以折
　　奏捐谷存七粜三防
　　皇上恩允已饬各属开仓照时价出粜其初民间价平每石自三钱以至四钱二三分不等后渐增长若仓谷亦照市价加增恐兵民皆忧米贵食用艰难【臣】仰体
　　皇上爱育羣黎之意饬各属仍照初粜价值不许随市价增长并不得卖多报少虽陈谷碾米视新谷畧少然价平易粜饔飱有赖兵民莫不欢欣共戴
　　皇仁合计桂梧南栁四府捐谷已粜过十六万五千石零俟新谷登场停止又平浔二府亦照例存七粜三应扵秋收后买补还仓以符部议价有赢余若干仍归解部项下统俟新抚【臣】甘汝来接任料理縁系【臣】任内事务理合
　　奏明仰祈
　　皇上睿鉴【臣】谨
　　奏
　　甘汝来接任料理谅应妥协不至差谬也
　　同日又
　　奏为敬举廉能县令事窃【臣】受事广西细访属员有平乐府平乐县知县吴元鉽持躬清廉办事练达催科有法又实心抚字民切爱戴賔州上林县知县栢智才具勤敏扵猺獞仇杀案件剖理审结劝惩得宜愚顽知警以上二员上年
　　计典内督【臣】孔毓珣前抚【臣】李绂俱经附荐兹【臣】察其居官果系廉能着有实绩不敢壅扵上
　　闻谨缮折具
　　奏仰祈
　　皇上睿鉴【臣】谨
　　奏
　　知道了但汝此奏不过循孔毓珣李绂之轨辙耳大凡他人之指使万不可从究须自立主见方好
　　同日又
　　奏为奏眀拏获矿徒事窃梧州府属苍梧县有芋荚山其地接连广东为开建贺县苍梧三县分辖之区峻岭穷崖径路岐出近有广东饥民同苍梧贺县愚民潜往此山偷穵矿砂【臣】随饬苍梧县协同武弁严拏驱遂昨据苍梧县禀报已经拏获二十九人惩治窃思此辈不过乏食穷民妄希覔利糊口但恐蚁聚无常贻害地方【臣】曾经咨商督【臣】孔毓珣提【臣】韩良辅严饬员弁勤加防御相应
　　奏眀仰祈
　　皇上睿鉴【臣】谨
　　奏
　　既知系乏食穷民即当筹画其食使至不乏斯地方安寜矣何须防御然未闻善良百姓偶因乏食遂敢为非也类此等语悉属迂见
　　雍正四年八月初一日江西廵抚【臣】汪漋谨
　　奏为奏
　　闻事窃【臣】防
　　皇上洪恩调补江西廵抚扵七月十三日到任受事旬余适逢科场监临所有地方一切应行事宜容【臣】体访确实次第另折奏
　　闻查江西省米价入春来较之往嵗似觉稍昻仰赖皇上福庇五六月间雨水调匀【臣】到任正当早稻登场访察各属收成分数据报南昌等十三府收成约有八九十分不等俱属丰收又据南昌瑞州袁州临江抚州广信饶州南康九江南安等十府报到米价毎仓石自八钱七八分至九钱四五分一两不等惟吉安建昌贑州三府米价自一两一二钱至一两三四钱不等以界聨闽广买米者多是以价值稍昻但早稻既获丰收价亦渐减交秋以来各属雨水霑足晚禾畅茂间有近扵江湖低洼之处畧被水淹者水退种乌禾杂粮可望收获民生有赖共乐升平【臣】谨
　　奏
　　览所奏收获并米价情形深慰朕懐
　　同日又
　　奏为恭缴
　　硃批奏折事雍正四年七月二十八日【臣】赍折人回至
　　江西捧到
　　御批奏折理合恭缴所有【臣】前任广西委员监收浔州税务【臣】愚昧不明误用右江道乔于瀛【臣】获罪实深荷防
　　皇上天恩
　　硃批训示【臣】不胜战栗惶悚之至【臣】谨
　　奏
　　所奏知道了用人何能保无错悮但若有心狥私则虽战栗惶悚亦复何益
　　同日又
　　奏为钦奉
　　上谕事【臣】防
　　皇上天恩调任江西廵抚扵到任后查前抚【臣】裴度
　　任内接准部咨内开钦奉
　　上谕着将江西存仓之谷碾米十五万石动用脚价遴委能员即速运至闽省交界地方先期知防闽省督抚委员领去分给各地方以济民食等因钦此经前抚臣转行钦遵在案【臣】体
　　皇仁遵即通查江闽交界地方严檄就近碾米委员速行运送已扵七月十八等日将南昌等三府现在碾就米二万石先行押运经【臣】具防
　　题报仍饬该管知府陆续随碾随运正严檄飞催间旋扵七月二十四日接准到福建抚【臣】毛文铨咨文内开闽省各属六月以后雨泽及时早稻登场晚禾无不布种民心大定米价渐平此项奉之米似可从容缓运现在从长计议具折请
　　旨遵行除巳碾者听先期知防领运外所有未碾者希
　　即暂停恭候
　　硃批至日另行知防拨运施行等因移咨到【臣】是福建六月下旬以后雨泽及时米价渐平闽省之民仰赖
　　皇上洪恩渐次可以乐享丰年而
　　皇上宵旰忧勤
　　宸衷亦可稍舒矣此项碾运米石可否暂停缓运理合
　　缮折请
　　旨伏
　　皇上批示遵行至所有巳经碾成米石现在仍檄令委
　　员陆续押运合并声眀【臣】谨
　　奏
　　已另有旨谕该部矣
　　雍正四年九月十八日江西廵抚【臣】汪漋谨
