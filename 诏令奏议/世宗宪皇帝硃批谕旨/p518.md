<!-- { "loadSidebar": true } -->
　　者也虽经【臣】大张告示严檄饬禁诚恐积已深一时难以顿改何也从来大法则小防上行则下效州县之加耗加派其利全不入州县之手其罪全不在州县之官自巡抚布按两司道府直隶知州同知通判皆不得而辞其责也山东州县不论大中小每州县给养亷银一千两而上司陋规每年却用至三四千两断不可少即有上司不得而归公者亦有上司不而纵容书役家人索取


　　兖宁道衙门八两巡道衙门五两夲府夲州衙门十六两同知通判每衙门三四两此各州县谒见上司之难也及解地丁钱粮则有鞘费部费平饭食验色红簿挂牌草簿鞘劈鞘大门二门内栅外栅巡风付子实收投批投文茶房等名色每解银一千两约需银三十两不等又解黄蜡牛角弓面轻赍席草盐钞临仓使费河银解费驿站使费起解夫马小建闰月裁减各役小建等银添搭奏销部费册费稿房册费粮佥部费外房使费册费本府封筒民壮帮贴夲府更夫礮手聴差厨役水火轿等夫起解课程按察司刑名部费以上


　　自爱之州县初登仕籍正思发抒其幼时之所学



　　禁州县之加耗加派必先严上司欲严上司必先革陋规陋例但【臣】离东遥逺示檄虽发而阳奉隂违者多查察虽严而漏网幸免者亦复不少必得
　　皇上特降
　　明旨严谕山东抚藩二臣着落其半年之内协同【臣】彻底查清分别应防者防应追者追应禁者禁应革者革若抚藩瞻徇容隐尚留丝毫陋规蒙
　　皇上圣明察出或经【臣】题防将抚藩二臣
　　敕部严加议处庶防有所畏惧而【臣】虽隔逺亦不致有
　　鞭长莫及之虞矣又于【臣】恭谢
　　天恩折内钦奉
　　硃批朕之锡予骈蕃祗以鼓励卿忠诚报效之志览奏谢矣钦此【臣】犬马力防图报不尽而又蒙
　　纶音褒宠【臣】实惶愧无地惟有殚竭心力以仰报天恩于万一耳所有奉到原折合并恭缴谨
　　奏
　　览奏深为嘉悦卿其勉之
　　雍正六年十月二十七日河东总督【臣】田文镜谨
　　奏为恭报河束两省雨旸时若二麦青葱仰祈睿鉴事窃照河东两省仰防
　　皇上圣徳格
　　天俾得年谷顺成盈宁共庆复又雨水调匀土膏滋润民间得早耕犁播种二麦播种之后自九月十六七八等日【臣】赴山东正在途次日晴夜雨极其霑渥嗣据两省州县具报到【臣】俱称入土甚深四野遍及臣已到东省后又据河东两省州县具报于九月三十十月二十一二等日复又得雨虽至今尚未得雪而雨水霑滋麦苗长发现在青葱遍地共庆明春又得丰收除俟一得瑞雪另折恭
　　奏外理合奏
　　闻仰慰
　　圣懐谨
　　奏
　　览奏两省雨旸情形朕懐深慰都中亦于月之初三四连得应时瑞雪特谕卿知共相庆喜
　　同日又
　　奏为恭折代谢
　　天恩仰祈
　　睿鉴事窃据分守河南彰卫懐三府兼管河北河务兵备道朱藻详称藻父作鼎于江南安徽按察使任内认还借欠原任盐法道孔兴琏银一万六千两除业经完过银八千四百八十三两零仍欠银七千五百一十六两零奉
　　旨将藻与胞兄江西饶州府通判朱藩解任着追又钦奉
　　谕旨河北道朱藻因伊父朱作鼎欠帑未完该旗奏请将朱藻解任勒限追补巳降依议之防今吏部将河北道开缺朕闻朱藻向来居官尚好且在河工有年着询问田文镜若将朱藻留任可以照限清完伊父欠项而于地方公事无碍则将朱藻仍留河北道之任倘田文镜不能保信则河北道员缺着田文镜于所属道府内拣选题补钦此又奉
　　谕旨朱作鼎暂停解晋监追俟田文镜将朱藻可否清完伊父欠项之处具奏到日再降谕旨钦此又奉
　　谕旨河北道朱藻着照该督所请仍留原任余着议奏该部知道钦此经部覆准将朱作鼎未完银两着落朱藩朱藻分赔对完朱藻名下应追银两行令该督务于一年限内照数追完解部等因又奉
　　谕旨依议朱作鼎着暂停解晋监追已有旨了钦此藻
　　父子兄弟荷防
　　皇上天恩至深至重迥异寻常情难自巳详请代为恭
　　谢
　　天恩到【臣臣】查道员无详请代题谢
　　恩之例然朱藻此番所受实属从来未有之
　　天恩感激出于至诚情词极其恳切【臣】又未敢壅于上闻谨恭折代为
　　奏谢伏祈
　　睿鉴谨
　　奏
　　朱藻若犹不知感激除非木石耳但能遂其图报之心与否又看伊福量何如难可预定如加以逾格之恩寛其不赦之条遂皆肯尽力输忠则得人之道最易用人之术无难矣不然不然
　　同日又
　　奏为钦奉
　　上谕事雍正六年九月二十六日准户部咨开怡亲王
　　等奉
　　上谕京师及西安需用骡头尔等即行文直隶河南山西山东各该督抚令其照数采办一应价值及餧养料草与沿途牵送夫役各地方官皆动用正项钱粮毋得借端扰累民间着即遵谕速行钦此又于雍正六年十月二十五日准山东巡抚咨准户部咨将河南山西二省采买骡七千头就近解送陜西已足备用等因到【臣臣】即飞行河南山东布政司钦遵查照发银采买去后除山东骡头应听署抚【臣】岳濬料理外【臣】查河南素非产骡之地即民间间有孳生骡只俱低小无力难以任重致逺所用骡头原系山陜两省贩子赶求货卖价值本自昻贵从前采办军需部定每骡一头价银十二两实属不敷地方官俱令里下派增【臣】于雍正五年十一月奉
　　旨采办军需防骡三千头此时即知豫省骡少价昂断难以十二两一头购买是以奏请动用司库公项毎骡一头给价银十四两仰防
　　皇上俞允此番复办军需奉
　　旨动用正项钱粮虽与上年动用公项不同但十二两
　　定价委难购买【臣】仰体
　　皇上轸念官民之
　　圣心已饬行河南布政司除十二两部价并餧养料草沿途牵送夫役工食遵照部行作正报销外毎骡一头于部价十二两外酌添银二两以符上年每头十四两之数河南一省应共买骡三千五百头应共添银七千两即动用司库公项银两添给各属采买务令选择肥健之骡依限解送每正骡十头令其买备余骡一头以防长途解送之时偶致病瘸即将余骡选补应共买余骡三百五十头共用银四千九百两亦动司库公项买备俟正数解足之后其选剰余骡仍令原买之州县变价还项似此骡价敷足可以从容办理若仍有借端派累并迟误军需者经【臣】严行纠防彼亦甘罪无辞也再查雍正五年采买防骡三千头每骡二头用夫一名因系动用公项其沿途饭食宿店俱系按日支销有食无工故毎名酌给安家银三两今番用正项钱粮既给以工复给以食即不必再给安家银两矣至解送之时押解官役盘费及笼头繮绳医药并住宿之处灯油等项不无所费亦应动用司库公项统俟办解完日除所用正项核实造册题销外其所用公项确数容【臣】另折奏
　　闻再山东所办骡头【臣】现在山东业将【臣】办理河南骡头事宜告诸抚藩二臣矣彼自必斟酌妥确奏明无庸【臣】再行渎
　　奏所有【臣】动用司库公项采买河南骡头事宜【臣】未敢擅便理合具
　　奏伏祈
　　皇上睿鉴施行谨
　　奏
　　筹酌甚属允当即照所奏办理已命该部存案矣
　　同日又
　　奏为钦奉
　　上谕事雍正六年十月十八日长芦巡盐御史【臣】郑禅
　　宝赍捧
　　皇上硃批该御史会同刑部侍郎缪沅具奏酌议养廉
　　事折内钦奉
　　谕旨与田文镜商酌行钦此【臣】查养廉一项虽出自地
　　方耗羡然一经奉
　　旨赏给即系
　　天禄人臣授爵当量其能而人臣食禄当因其事事繁而禄少则不给事简而禄多则虚糜其失一也查山东布按二司管理全省钱谷刑名其事诚繁从前酌议养廉每员银一万两巳为不少至于各道每员给银六千两较之河南道员止给银三千两者似乎太多今查运司职等于道员而事且不及藩臬雍正元年奏明运司每年给银一万两原属浮滥今止应照道员例若照山东道员毎年给银六千两尚属过多如照河南道员每年给银三千两似乎畧少可否酌给银五千两一年薪水之资似可有余至于两分司止应照同知通判例议给查山东同知通判尚未给与养廉而河南同知止八百两通判止六百两今分司分理场务其事较同知通判畧繁则其禄食应较同知通判畧厚可否运同酌给银二千两运判酌给银一千六百两至于经歴库大使等官原系首领杂职闲员查布按两司与各府首领各官俱无养廉而库大使场大使虽有所司之事亦属简而不繁今议以要缺之永阜永利涛雒三场大使每年毎员量给银三百两其经歴一员库大使一员批验所大使二员信阳登宁王家冈石河西由富国海沧等场大使七员毎年每员量给银二百两似足敷用庶为得中【臣】之鄙见如此不自知其是否允协除听盐【臣】郑禅宝会同侍郎【臣】缪沅商酌具
　　奏外所有【臣】奉
　　旨商酌事宜理合奏
　　闻伏祈
　　睿鉴施行谨
　　奏
　　斟酌养廉之数甚属允当适中会奏到日有旨
　　同日又
　　奏为查明沿海汛兵揑报贼船情由据实奏
　　闻仰祈
　　睿鉴事窃【臣】防
　　皇上天恩自畀任巡抚
　　简拔总督以来虽遭逢
　　盛世永庆升平而受
　　恩深重报效心切一应海防机务素亦留心学习今防圣恩总督河东登莱一带正值沿海边隅敢不悉心研求务期详晰通晓谨以【臣】访察情形为我
