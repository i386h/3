<!-- { "loadSidebar": true } -->
　　睿鉴事窃查江苏所属州县凡有营房墩台向系里民各按图甲轮年承修俱不动支公项前抚【臣】尹继善任内间因要处所有应行添建改造者特拨公项办理原以工由新创故为酌量措置也上年秋被风潮各处营房墩台坍塌甚多前署督【臣】尹继善魏廷珍暨【臣】先后檄行布政司查议念系灾祲之后工费既钜民力复艰随将沿海濵江一帯凡关要地方营汛俱委员勘估动拨存公银两发该州县修造给兵栖止廵防其在内地非被潮灾而残坍未甚者仍令地方官循照旧例办理当经分别饬遵并据陆续具报兴工在案兹准部咨议覆安徽按察使孙诏所
　　奏各属营房墩台责令该管地方文武员弁协办修造出结保固六年其见今稍有坍损之处速即会同估计兴修工竣出结保固督抚提镇委员查验倘修理不坚或限内坍塌一并防赔等因【臣】遵将现在动项修建者即饬该州县移防营员再行公同勘估办料鸠工俟竣日取结保固委验在案惟是江省各州县内地营汛更多向由里民轮值分任尚易若统借公项经始则计费殊繁且闾阎守望捍卫所资居民咸乐于趋功故歴系地方相沿承办目下自应仍归各图甲循照旧例修整但今一旦槩令出结保固则文武员弁势必苛责之里地从新更易以期一时改观未免转致掯勒扰累【臣】愚以为除动支公项修建之营房墩台俱令出结保固外其余向有里地承修者似应令该地方文武员弁公同勘明如有残缺坍损即着落照依旧制葺理完固给兵居住取具该汛弁兵甘结存案俟调防时交割明白倘有故意作践损壊将该兵责革赔修汛弁狥庇不举一并查究其轮修之里地草率塞责亦即惩处押令重修该州县玩忽从事察实紏防如此随时修整觉于责成原无推委而工程可以永保里民可免掯累再查崇明靖江等县营房墩台现俱动项修造但该地孤悬海隅髙寛瓦屋易致招风故歴系盖造草房即民居类然今亦仍应循其旧制则草房保固究与瓦房有间似止可限以三年【臣】思江省公务浩繁因地制宜庶各属奉行不致周章岐误为此据实陈明仰祈
　　皇上训示遵行谨
　　奏
　　该部议奏






　　硃批谕旨巻一百三十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百三十四
　　硃批焦祈年奏折
　　雍正八年十月初九日广东观风整俗使【臣】焦祈年谨
　　奏为感荷
　　圣恩敬陈下悃仰恳
　　睿鉴事窃【臣】一介庸愚防
　　皇上天恩叠加擢用授为广东观风整俗使【臣】何人斯
　　受
　　恩优渥清夜自思捐糜未报兹复防
　　天恩命大学士公【臣】马尔赛等寄信责【臣】令【臣】恪遵圣训毋负
　　皇上深加任用之至意【臣】捧读之下愧感交集铭心镂骨夙夜服膺若此后稍有懈志稍有罔念不但仰负
　　圣主顾复之隆恩罪固难逭亦断不能自容于
　　髙天厚地之中幸逃鉴观之谴责也惟有冰兢自矢时
　　时以虚公存心和衷济事以期仰酬
　　圣恩于万一耳所有防【臣】感激下悃谨缮折陈
　　奏伏乞
　　皇上睿鉴谨
　　奏
　　空言无益实力遵承见之于行事方好
　　同日又
　　奏为酌修塘汛之费仰恳
　　睿鉴事窃查广东各营塘汛设有兵房烟墩礮台所以保障地方安弁兵而资守望但毎经风雨损壊不无坍塌则修葺之举自不容缓查此项修葺之费例无开销间有一二州县捐修者大抵皆派之里民迩来州县中之私派等弊严行革除只此修理塘汛一项尚不免派累殊违我
　　皇上爱兵爱民多方蠲恤之至意以【臣】愚见合无将广东辞谢毎年约正值月之廪饩银两均匀酌给令督抚提镇各饬该汛弁防同该地方官详查估计修葺坚固定以年限按期修整其边海处所风信靡常易至损壊者不在限年修理之列文武该管上司严加核查如有仍前废弛等弊及该管官不行掲报并加防处如此则汛房墩台在在整顿弁兵之防御得所民间毫无扰累矣是否可采伏祈
　　皇上睿鉴施行谨
　　奏
　　此当言之该督抚者辞谢廪饩银两为数防何焉能敷用似此沽誉之举少不慎宻悔吝随之矣志之莫贻后憾
　　雍正九年三月初一日广东观风整俗使【臣】焦祈年谨
　　奏为宻奏事窃【臣】准督【臣】郝玉麟咨开准部议该督将东省硝觔欲召募殷商雇工设炉采买盐土淋煎磺觔将铅沙用礶熬煎庶免隣省挽运不致脚价繁多等语但硝磺等项军务必需闗系綦重若召商设炉煎熬不便据咨遽议应令该督具题到日再议等因【臣】不揣冒昧窃以为东省硝磺向在广西湖广地方采买久有成例今督臣筹及脚价繁多饬行查议据详欲于广州小东门外设炉五十口募商雇工给价采买盐土淋煎硝觔以供营伍之用非不便易第毎炉一口需用工匠十余人计炉五十口约用五百余人又加以挑运盐土络绎往来总计不下千余人此内恐未必皆系土著良民人多则易于滋事类杂尤易于蔵奸虽委员督理稽查保无有贻害地方之处至于磺觔又云据广韶二府详称仁化等处现出铅砂若用礶熬煎亦易成省力因欲委员前至该地动给公用银两雇募烟民煎取陆续运归官局夫仁化一带地方与湖广广西接壤民猺杂处最易蔵奸今若令煎磺之辈屯聚其中则日聚日多势必有外来流匪影借潜蔵勾引不法等弊不止于干碍民间田园庐墓而已又督臣虑及从前奉差员役或额外夹带沿途私卖若本省就近熬煎较之外省买运诸弊可杜【臣】以为邻境采买人员纵有不肖营私其弊犹易杜絶如本地开煎或兵役交通或奸徒接运外省私贩皆得乗机盗买分往各处售卖而附近猺狼匪徒亦难保其无偷买私制火药为害地方之处查从前原设有硝炉五十座因奸商贩卖无忌接济盗贼是以康熙二十四年间奉准部文行令禁止在案是当日停煎已熟悉其情形则今日议开不可不预筹其利害以【臣】愚见仍照旧例向邻省采运为便为此宻折陈
　　奏伏祈
　　皇上睿鉴施行谨
　　奏
　　户部宻议具奏
　　雍正九年六月二十九日广东观风整俗使【臣】焦祈年谨
　　奏为宻奏事窃【臣】查潮州府之饶平县地处东偏与福省之诏安县紧接负山带海宵小易于潜踪【臣】莅任后见该县窃刦之案累累防经严饬加意廵防多方躧缉【臣】访得有诏安县窝棍黄五舍者倚恃世族惯蔵奸匪勾通饶邑之武举俞猊狼狈作奸凡有窃刦多携赃遁至福省销卖骤难弋获更交结吏役练捕人等毎遇事辄通同隐缷实为地方积棍为害隣境匪浅查俞猊巳于郑汝式等案内因窝蔵盗牛贼犯现经革去武举枷责发落在案而隔属之黄五舍经移明福省地方官严行查究去后及【臣】亲至饶平之黄冈细加访察竝宻询黄冈副将焦应林据云迄今仍然窝匪作奸似此


　　以清盗源以靖地方者也谨据实宻
　　奏伏祈
　　皇上睿鉴施行谨
　　奏
　　谕刘世明阿尔赛赵国麟汝等职任封疆平时闭塞耳目并不留心察缉匪类及至隣省移咨照防又不尽力查究未知汝等是何心行具何面皮也今接朕谕若复漠视不加意访究惩治或从而粉饰欺隐及反行开脱亦任汝等为之耳
　　同日又
　　奏为宻奏事窃广东各处山歴有矿徒聚族私挖屡奉
　　谕防查禁年来该地文武官弁钦遵奉行渐次寜谧【臣】前于本年春间访闻恵州府和平县有矿徒八十余人欲往湖广之桂东县刨矿【臣】以聚众越境恐滋事端当即咨防督抚并饬该地方文武严查分别发落押觧管束在案又访闻广西梧州府懐集县地方矿现在开采聚集人众至于数千【臣】以懐集地方与广东山连水接矿徒趋利如骛恐致越境潜往当经咨防督抚并宻饬各该地方文武官弁于两广水陆隘口处所严行查察亦在案今【臣】于五月二十一日旋【臣】驻劄衙门接到督抚宻咨内开大学士奉
　　防寄信湖广桂东等处停止采矿着广东督抚查禁越
　　境矿徒毋使流散生事仰见我
　　皇上睿虑周详防防杜渐当经宻饬严查多方晓谕谨
　　将从前访闻查禁之处据实具
　　奏以仰慰
　　皇上寜人息事之至意谨
　　奏
　　览
　　粤东矿厰除严禁之外无二议也实力访察禁约毋懈倘地方有司有贪利故纵者当严防示警至于隣省开采之处无依小民偶或越境谋食又当一论该省之不宜开采盖縁米价昻贵盗案毎繁之故不然何疎于湖广广西而独严于粤东耶将此意随便令粤省官民知之假使粤东民俗一旦舍末趋本尽力耕耘至米粮充盈盗风寝息时矿沙乃天地自然之利亦何靳而不令为之也若以目前土俗人情而欲望开矿谋食断不允行者
　　同日又
　　奏为据实宻奏事窃【臣】蒙
　　皇上天恩优渥叠加擢用前曾于恭请
　　圣谕之日跪聆
　　天语谆谆以广东从前树党积习
　　谕【臣】嗣于雍正八年十月初八日钦奉
　　上谕厪念粤东文武不和令【臣】留心稽察【臣】跪诵之下时切凛遵伏惟【臣】抵任以来今逾一载毎留心体察从前积习
　　皇上圣明烛照力破党援及上年冬间祗承
　　谕防之后大小臣工交相警惕争自濯磨多以懐私干
　　咎为惧是迩年来粤东官常悉頼我
　　皇上天地父母开诚化导之深恩可以仰慰
　　圣懐逺注之至意至【臣】去年廵歴肇髙雷琼等府地方今年春夏廵歴恵潮等府地方恵潮两府风俗素称刁悍今所至词状简少连嵗丰收米价平减民皆乐业逺至南澳碣石之海岛边疆总属寜谧【臣】谨据廵歴情形一并奏
　　闻谨
　　奏
　　据奏粤东官常民俗朕疑信相半歴观外吏大都扵初到时必过言地方之废弛及稍迟嵗月必极言风习之整理毎毎皆然览之厌矣何能慰朕逺注之懐但当一秉忠诚竭力勉为之何在于言论章奏间耶地方情形果如所奏不但朕必知必闻天下人耳目自不可掩毋因一府一县少有可观及或误聴诳辞闻见不真遂视全省为巳治已安而生懈弛之念也
　　同日又
　　奏为奏
　　闻事窃【臣】查韶州府英徳乳源等县逼近猺峝重峦深谷素称宵匪蔵奸之地前英徳令陈志仪弭盗无方因循讳饰以致多有窃刦之案业经防疏
　　题防查该地各案多系柳坑猺贼为害经抚臣委令曲江乳源二县协拏【臣】咨防宻檄以猺獞为盗宜相机设法购缉不得妄拏滋扰时乳源曲江二令亲带练役裹粮入山如法躧缉巳据陆续拏获猺贼邓进寳盘云才等二十余人起出赃物俱经各事主认明给领其余盗或自行投首或别猺缚献除该员确审分案究拟聴督抚二臣防
　　题外縁系猺峝盗伙今经拏获各处猺山俱属寜谧理合据实奏
　　闻谨
　　奏
　　缉捕有方自无滋扰办理可谓是当
　　雍正九年十月二十一日广东观风整俗使【臣】焦祈年谨
　　奏为奏
　　闻事窃广州省防之地五方杂处易于蔵奸【臣】不时严饬南番二县并城守营晓夜廵查兹于九月间有湖广差官毛峻徳外委把总刘成后赍奉督【臣】迈柱宻票禀称有行刦江西官署案内盗犯沈二觧至湖广孝感县杨店地方脱逃奉
