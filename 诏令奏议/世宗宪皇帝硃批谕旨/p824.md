<!-- { "loadSidebar": true } -->
　　旨借给籽粒一体催令布种是此十四县虽得雨稍迟而秋禾尚得滋生晚豆荞麦补种无误惟范县一处报称得雨未透秋禾多巳枯黄其补种之豆荞犹有可望等语【臣】随委员防同该县确勘果否成灾仍将得雨稍迟之各县凡属高阜乡庄有无被旱一体查明如有应行赈恤之处【臣】与
　　钦差侍郎【臣】赵殿最酌核办理再查东平济寜鱼台汶上寕阳五处湖河低洼处所鱼子蒸晒多有化作小蝻【臣】仰遵
　　圣训早经严饬各属但遇蝻子发生立即多方扑捕仍遴委干员协力同扑现据各报消净无损田禾又查郯城寜阳乐安三处値本月初十至十二日大雨叠注沂沐汶淄等河水势骤长数尺幸赖新修民堤足资捍御即有漫溢一二处旋即退涸田庐均无妨碍现今天气晴明各属早谷早豆俱在收获其晚种之豆谷荞麦悉皆滋润生发徧野青葱访之土人均称丰稔有望莫不欢欣鼓舞感戴
　　皇恩所有东省得雨溥遍禾谷茂盛情形理合据实奏报上慰
　　圣怀伏祈
　　皇上睿鉴谨
　　奏
　　东省雨泽普遍情形以手加额览之今岁
　　天恩如此笃厚殊非意料所及谅汝必不忍渉于欺诳朕之忧怀尽释矣
　　雍正九年十月初一日山东廵抚【臣】岳濬谨
　　奏为
　　计典展限已届谨据实陈明再祈
　　圣鉴事窃文职三年
　　大计乃
　　国家激扬之钜典东省去年
　　大计届期经督【臣】田文镜
　　奏请展限荷蒙
　　圣恩垂鉴准于次年举行今次补行
　　计典【臣】防同督臣自当矢公矢愼上办理何容再有陈
　　奏惟查东省阖属六府九州各知府中止有青州东昌二府歴任巳满三年其济兖二府未满二年登莱二府未满一年各直隶知州内止有泰安莒州
　　题补将及二年其余七州俱系委署试看未曾实授又各属知州知县共九十五处内有甫经调署以及新任未久者共四十五员任事一二年者共四十一员其歴任三年竝三年有余者通计止有九员伏查
　　计典之制三载考绩原以甄别供职己久优劣昭著之员若任事不及一二年及调署新任正在试看者尚无循绩可录亦未即有过犯当绳而歴任三年之府州县共一十一员内有合例而堪膺保荐者现需
　　题补要缺其余皆勉供职守竝无干犯应劾之条再查东省自去年十月奉文展限以来凡庸劣不职经督臣与【臣】防防革职者一十五员因公降革者七员改敎勒休者九员即佐杂敎职节次咨革者亦有二十二员是东省之
　　计典虽已展期而【臣】与督臣加谨访察凡有干八法之员立即防处竝不敢少有姑容留待
　　大计今若速行举劾恐考核无几不足以昭彰瘅之公【臣】再四踌躇不得不据实陈
　　奏仰请
　　恩鉴傥蒙
　　特颁谕旨再寛一年之期则各员歴任渐深功过易见容【臣】与督臣详加考察分别举劾以仰副我
　　皇上澄叙官方之至意又查
　　计典所关甚重可否再请展限应与督【臣】田文镜防商啓
　　奏但督臣初经回任政务殷繁往复咨询有稽时日况展限本无成例
　　允准出自
　　圣恩原非【臣】等所敢擅请是以未行商酌合并声明伏
　　祈
　　皇上圣鉴批示遵行谨
　　奏
　　三载考绩黜陟幽明大典所关正当与督臣田文镜商酌防题朕岂便但据折奏遂尔批允此举错谬之极雍正九年十二月初四日山东廵抚【臣】岳濬谨
　　奏为恭报东省得雪州县上慰
　　圣怀事窃东省自入秋以后雨泽调匀民间种麦甚广更望冬雪溥降滋润土膏今据济南府所属州县于十一月十三日得雪一寸至三寸不等青州府所属州县于十一月十三日得雪一寸至四寸不等莱州府所属州县于十一月初三十三等日得雪二寸至五寸不等登州府所属州县于十一月初二十三十八等日得雪一寸至六寸不等武定滨州髙唐等三州所属各县于十一月十三日得雪一二寸不等瑞雪应期麦田含润民情懽忭莫


　　皇仁所有东省得雪州县申报到【臣】合先缮折呈奏上慰
　　圣怀伏祈
　　皇上睿鉴谨
　　奏
　　似此微雪奏闻则巳何必过于铺张若崇尚虚文必至流于诈伪居心既有不诚安望其能感召
　　天和也
　　雍正十年六月十一日山东廵抚【臣】岳濬谨
　　奏为仰体
　　皇仁奏明请
　　旨事窃查东省抚标兵丁于雍正七年四月内钦奉恩旨赏给帑银四千两营运生息以僃兵丁一时之用【臣】奉领银两仿照豫省之例分发各当商作本营
　　运每月二分起利以雍正七年七月为始按月收银僃用嗣奉
　　谕旨赏给兵丁营运生息银两原系特恩期于永逺周急有资若定以数月之限即行支赏则所生利息无多不能接续将来恐有不能普遍之势着行文不必定以赏给限期俟营运生息丰裕足用之日再行给与钦此【臣】谨将所收利银存贮县库暂停给发惟有出师兵丁家口需用婚丧之费奉准部文行令照数支赏婚费给银六两丧费给银十二两转饬遵照在案伏查原领银四千两自雍正七年七月起至十年五月每月收利银八十两共收银二千八百八十两内除出师兵丁节次支给银三百四十八两现存利银二千五百三十二两【臣】查抚标兵丁共九百一十六名前奉
　　谕旨原俟生息丰裕足用之日再行给与今现存利银二千五百两【臣】照前起息每月可收利银五十两合计原银共六千五百两每月应收利银一百三十两足资赏给之用所有【臣】标在营兵丁应否一


　　旨再查出师兵丁效力边陲家口在籍仰荷
　　皇仁加厚资给婚费给银六两丧费给银十二两今在营兵丁与出师者有劳逸之分未便援照此数相应酌量核减婚费给银四两丧费给银八两庶撙节得宜可以为普徧经久之计合并陈明统祈
　　皇上训示遵行谨
　　奏
　　多寡增减亦在汝酌量为之者
　　雍正十年九月十三日山东廵抚【臣】岳濬谨
　　奏为恭恳
　　圣鉴事窃查青州府设立驻防满营所有衙署兵房业经监督【臣】偏武等次第监造其驻防兵丁居家什物【臣】奉准部咨随于司库存公项下动支银一千四百八十三两零发给青州府遵照僃办在案嗣准部咨青州将军鄂密逹于本年九月初二日自京起程带领官兵匠役及家口人等共计一万五千余人分作四队前赴青州等语【臣】伏思青州非比省防市集交易粮货无多今以一万五千余人一时驻劄每日需用米粮草料等物为数繁钜购买维艰兼之初设满营商民不曾熟习未免观望不前而奸狡牙行转因此增价射利致滋掯累【臣】再三筹画亦应先期采买以僃所需随于临仓耗羡项下暂支银四千两发给登莱青道暨青州府知府即令委员在于近府之夀光昌乐二县照依时値购买粮食草料陆续搬运至府给令铺户照本平卖丝毫不得添增仍着地方官防同理事同知不时廵查务令彼此协和公平交易并借以招徕商贩食货流通兵民有相资之益矣除临仓耗羡俟收齐价値如数归项存贮外所有僃办缘由理合缮折
　　奏明伏祈
　　皇上圣鉴谨
　　奏
　　东省驻劄满兵不过使其不缺衣食足矣原为防守地方而设非比出征用命之师不可纵容致令肆志希冀分外若事事俯就殊非所以爱之之道然朕意竝不谓此事办理不协而谕毋得错防官兵入境之后自将军以至兵丁跟役稍若不遵法度欺凌百姓骚扰地方无论事之钜细悉行奏闻倘隠讳不言朕于他处闻知必当严咎汝等将此谕亦令郑禅宝知之
　　雍正十年十一月二十六日山东廵抚【臣】岳濬谨
　　奏为恭报东省得雪州县仰祈
　　圣鉴事窃东省八九月内民间种麦甚广时値雨泽调和结根坚固更望冬雪溥降滋润土膏【臣】节次檄查阖属今据登州府属蓬莱等八州县报称于十月十五十六十九二十四二十五二十七等日得雪二次三次自一二寸至尺余不等又据莱州府属掖县等七州县报称于十一月初四十四等日得雪自一二寸至六寸不等又据青州府属益都等十县报称于十一月初四十四十九等日得雪自一寸至三寸不等又据滨州及所属利津等三县报称于十一月十四十九等日得雪一二寸不等又据武定州并所属海丰阳信等二县报称于十月十五十一月十九日得雪一二寸不等又据济南府属之歴城齐东邹平新城等四县报称于十一月十九日仅霑微雪以上登莱青三府俱巳得雪武滨二州亦皆霑被惟济南以东如东昌兖州二府泰安东平髙唐曹濮沂莒等七州尚未得雪除俟各州县报雪到日另折续
　　奏外所有东省得雪州县合先据实恭报上慰
　　圣怀伏祈
　　皇上睿鉴谨
　　奏
　　览奏巳悉都中亦甚望雪乃咫尺如天津等处又报霑足大抵今冬雪不为歉第稍觉不均耳
　　雍正十一年正月十八日山东廵抚【臣】岳濬谨
　　奏为恭报东省得雪州县仰祈
　　圣鉴事窃东省各属上年冬季雨雪未均止有登莱青三府武滨二州于十月内得有瑞雪经【臣】具折
　　奏报嗣于十一月二十一二十八等日登莱青三府等属复有得雪处所而济南以西各府州等属不过数处稍霑微雪兹于雍正十一年正月初三日据兖州府所属滋阳等十州县均报得雪积地一寸至三四寸不等又据莒沂二州并所属各县均报得雪积地二寸至四五寸不等又济南省城于正月十二日晚间初得微雨继以大雪【臣】遣员四路探查据称各路得雪积地四五寸不等复据济南各属并兖州东昌青州等府属泰安东平沂莒等州属俱报得雪二寸至五六寸不等除将未经报到之各州县饬查有无均霑外所有东省现经得雪情形合先据实
　　奏报上慰
　　圣怀伏祈
　　皇上睿鉴谨
　　奏
　　些微雨雪难言深透地脉朕怀何由而慰或已足慰汝心则朕不得而知也
　　雍正十一年七月十五日山东廵抚【臣】岳濬谨
