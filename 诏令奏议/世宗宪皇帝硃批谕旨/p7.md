<!-- { "loadSidebar": true } -->
　　察访此等事件何须如此急骤亦不必逼迫属员若用得其人自能竭力推求若用非其人逼迫之下徒滋纷扰反致泄漏于事何益徐徐留心宻为之
　　雍正六年十一月十一日署理江南江西总督印务尚书【臣】范时绎谨
　　奏为奏
　　闻事窃【臣】据淮徐道康宏勲禀称十一月初六日有山东济宁州河标把总来报十月二十九日五鼓突有贼众用刀斧砍伤文武官七员众贼随往知州衙门将知州家眷杀伤不知数目将监门劈开放出囚犯各犯俱不敢附从髙知州往省城未囘有河标副将等带领官兵连次擒剿后兖宁道亦于本日下午赶到又加擒剿杀贼不知数目伤官兵七八名业已拏获数人审讯口供説约定陜西河南涿州徐州等处同日起手贼内有河南人刀鎗器械俱全等因到【臣臣】即飞饬徐州该城守文武官各皆严加防范并令毋得声张煽惑聼闻惟以宻加访察如形迹不伦者立即捕拏严究以靖地方所有【臣】据闻济宁信息现在办理縁由合谨具折奏
　　闻谨
　　奏
　　汝等封疆大吏凡遇此等小事陡出意外宜镇静弹压为要倘稍露惊惶失措之态不但惑动听闻亦令属员胥役人等哂鄙也汝前此洋船之严饬目今徐州之防范率皆临渇掘井可见平时总未萦心幸原无事随即消释设遇大患宁有济耶全在无事之时刻刻留神于所属境内精择捕役人等巡逻侦探令不法匪类无处潜踪则地方自然宁谧洁清矣似汝此等料理朕实不取观汝一切作为总在事后张罗从未见于机先措置一筹未知才力限于此耶抑或不肯留心于无事之时耶殊难论定
　　同日又
　　奏为钦奉
　　上谕事雍正六年十月二十二日接奉兵部马上递到黄袱折匣一个【臣】谨跪接内系怡亲王等遵
　　防寄字到【臣】内开十月十九日奉
　　上谕岳钟琪处有投书之奸民供出伙党十余人其在楚省者已差人前往查拏可将居住江南之人开出令范时绎宻行缉捕明白究问勿使脱并将供出别省之人亦开写单内令范时绎知之总之查拏匪类以速慎为要勿使漏网无辜不可拖累若拏获之后果系同伙便当究问其党羽应行拘缉者着范时绎一面办理一面奏闻钦此遵
　　防寄信前来并岳总督奏折及名单抄録驰寄等因到【臣臣】即照单委按察司查拏去后于当夜即据该司禀称获到车鼎丰一犯【臣】即率同按察司宻提该犯取供在案续又据将车鼎贲拏到亦经取供除将原供録呈
　　御览外【臣】查车鼎丰既经供认张熙于上年八月内到过伊家有留住赠衣赠银各情节则该犯系属伙党已有明据今【臣】现在严加监禁恭
　　皇上谕防指示遵行所有获犯讯供縁由合谨缮折奏闻谨
　　奏
　　知道了正犯皆在湖南现命部臣前往审理凡干案内有名人犯咨文一到江省即迅速应付慎宻料理毋令或致漏脱滋生事端也
　　雍正六年十二月十六日署理江南江西总督印务尚书【臣】范时绎谨
　　奏为请留人地相宜之员恭恳
　　圣恩事【臣】看得常州府知府包括自到任以来办事实心正已率属洵属才守俱优之员近查本年常镇淮属缓漕等事案内该府有督催武进无锡江隂宜兴四县康熙六十一年及雍正元年缓半漕米届限未完二案共应降六级现据苏松粮道分案造册详请咨部核议在案【臣】念该守包括身任地方于钱粮盗枭案件悉能实心办理今若咨部议处例应降调【臣】縁地方起见所有该员在任实属人地相宜之处【臣】不敢因其例限届防匿不上
　　闻合谨先折具奏倘得邀防
　　圣鉴恩赐该员于照例议处之后仍留原任实于地方
　　大有裨益【臣】谨据实奏
　　闻恭
　　睿鉴施行谨
　　奏
　　包括好员应留原任所请是
　　雍正六年十二月二十二日署理江南江西总督印务尚书【臣】范时绎谨
　　奏为奏报得雪日期恭慰
　　圣懐事窃照江省地方今岁秋成丰稔自初冬以来又值雨水调匀秋种麦苗悉已长发【臣】查据上江之宁国池州等府属各县又下江之苏州松江常州淮安州等府属各县俱报于十二月初二日得雪三四五分不等邳州海州所属并宿迁各地方报于十一月十七八等日得雪一寸或八分不等今江宁地方于本月十五六日得雪积至四寸有余【臣】复委员四郊查勘据称溥遍霑足所在农民欢歌
　　圣瑞【臣】又查得迩来江省各属米价悉皆照常并无増
　　长所有得雪日期合谨缮折奏
　　闻谨
　　奏
　　览奏得雪深慰朕懐















　　硃批谕防卷一上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一下
　　硃批范时绎奏折
　　雍正七年二月初二日署理江南江西总督印务尚书【臣】范时绎谨
　　奏恭请
　　皇上圣安
　　朕躬甚安月之十五日谒
　　陵礼毕旋京一路平安如意沿途见雨雪霑足土膏滋润闾阎气象似觉改观朕深为慰幸特谕汝知
　　同日又
　　奏为荷防
　　恩赐微【臣】感激恭谢
　　天恩事雍正七年正月初三日【臣】标把总赍捧上赐御书福字一幅如意一枝荷包一对貂皮四十张
　　汤羊一只克食一匣又
　　内制平安丸一千个到【臣臣】随郊迎至署恭设香案望阙叩头谢
　　恩祗受【臣】于跪奉之下荷兹



　　宵旰殷勤筹画敎养之余尤复
　　留心普济选制丸方
　　圣慈周徧无微不至诚天地父母之心也【臣】谨随时散
　　给务期广布
　　皇仁所有微【臣】奉到
　　御赐感激下忱合谨缮折恭谢
　　天恩谨
　　奏
　　汝所进土仪逐年加増殊属非理向后当从节减不过借以达君臣之情斯可耳朕富有四海岂待汝等督抚进献需用耶当仰体朕心免招物议
　　同日又
　　奏为据实陈明仰祈
　　睿鉴事窃【臣】于正月二十八日接准河【臣】齐苏勒掲称身抱沉疴不能勉强支持一面飞咨署江苏抚【臣】尹继善星夜来工接印署理并可办理巡抚事务等因【臣】查署抚【臣】尹继善前经奉有仍办河务
　　谕防今若准咨自必前往但查苏淮相距数百里若两处事务往返移就势难免于濡滞【臣】思河务地方均关紧要所有两难兼顾之处仰维我
　　皇上圣明照鉴无不洞悉情形知人善任今署抚【臣】尹
　　继善倘得邀
　　恩俾令专任抚臣事务实于地方倍获裨益【臣】縁地方
　　起见谨据愚昧之识具折奏
　　闻伏
　　皇上睿鉴施行谨
　　奏
　　河务较之抚务孰轻孰重似此器量识见何以克称国家大臣所谓大臣者以国家事为己任缓急先后当通盘筹计区区但以关涉责任中事为事他如河运要务皆泛然膜外视之是诚何心哉可谓浅狭之极
　　所事早已有防矣
　　谨
　　奏为宻陈江南地方大槩情形仰祈
　　睿鉴事查江南自前任巡抚汤斌以后继之者如宋荦之辈率皆尸位素餐其初犹受汤斌之余防一二十年后则渐已废弛加以呉存礼贪婪无厌惟利是图何天培安享厚福一事不理地方遂致大壊而张楷陈时夏莅任未久才不足以整顿因而日趋于下如各项钱粮则通省新旧欠数将及千万嘉定等邑虽经分县每处尚有数十万两其中旧欠不但难于催追且动辄罢市闹堂州县官多有不敢开征者钱粮如此难征而督抚大吏不闻有清厘调剂之方反将通省火耗不论往日多寡画定加一尽行提解充公各属岂肯垫赔司费只得额外再添将至加一五六七八不等独崇明一邑向系加二以外民不为苦今有司焉肯减去分毫而下江各府科则本重正赋尚且艰难岂能当此多耗乎此特钱粮之一端耳若其通省吏治则大僚各行其意见下情隔絶而不通凡地方一切公务悉委之于州县其费之从何出处事之能否不悮漠然无关巧者朘民膏以偿拙者那库帑以应功过不分劝惩无术所以人心涣散同城文武惟有各图保全禄位茍且目前絶无一同心协力商及公事者情形如此地方安得而不壊哉又况武官之骄兵丁之横尤为特甚如松江各标一人名挂营伍举族钱粮可以不完本无产业者包揽亲族挟官抗比州县无从催征兵之父兄子弟遇有司经过俨然髙坐絶不为礼衙役不知而呵斥之则挺身遮道大呼嫚骂伤及父母有司觌面隠忍使百姓见而效尤自然藐视官长文员有事欲诉其上司则一班武官头目蔽防把持纵有清正廉洁之总督提督所言无由而入以故无恶不作有司莫敢过问至今督抚提镇皆实不知縁张云翼实始作俑积渐而使然耳总之数年以来如蠲减浮粮赈济荒歉兴复水利筑建海塘以及种种
　　特恩
　　皇上之加厚于江南者至优且渥而事多奉行不善以致民情不知感戴反有怨咨且人情浇薄好造謡言性本轻浮喜于议论见诸大吏之无所短长竟以为不足责备而皆有归怨于
　　上之意此【臣】心之所以实有不忍而情之所以实有
　　难安者也縁【臣】受
　　恩深重因见紧要地方实有此等情形何敢瞻顾是
　　以冒昧直陈不避愚戅之咎伏惟
　　圣慈鉴宥暂
　　赐留中再为采访陆续施行为此谨
　　奏
　　被人如此论奏尔等身膺督抚之任者能不愧乎于心忍乎将此折亦与陈时夏看朕惟自愧乏识人之明而已复有何词以谢江南亿兆耶宜将此折録存案头时加披玩以自警惕
　　雍正七年二月十七日署理江南江西总督印务尚书【臣】范时绎谨
　　奏为钦奉
　　圣训微【臣】感激愧惧敬陈愚悃仰祈
　　恩鉴事雍正六年十二月十一日【臣】标赍折把总捧到硃批奏折并防
　　圣恩谕示防奏一折【臣】于跪读
　　训防之下泣汗交流心胆俱碎惶感切无地自容除
　　谨遵
　　防赍交原任抚臣陈时夏接看外伏唯【臣】祖父世受国恩【臣】又防
　　皇上逾格委用寄以地方重任乃不能倡率僚属因循废弛不知整顿致见闻之人指陈入告【臣】等身任督抚贻悮若此溺职之咎实属万死难寛但查江省地方幅广逺兵民众多如属员之劣迹兵民之习气不敢云竟无其事苐一县偶有一案未可谓閤省皆然一兵偶有一事难概谓通营皆尔今乃为之约畧其事铺张其词欲托利弊之公言以市转移之私誉且称民心不知感戴皆归怨于
　　皇上等语以冀上动
　　圣聼仰维
　　圣明在上其人入奏之意与江省地方之情形悉不能
　　逃
　　皇上天鉴今兹一言入告实属江南万姓攸关【臣】是以
　　不敢不摅陈于
　　圣主之前也窃思江省吏治阘茸皆【臣】等罪愆之多而江省实在情形尚未至如斯之甚唯恨【臣】庸愚昏瞆受
　　皇上任用敎导之
　　恩于地方吏治民情不能倡率整理种种贻悮罪不容诛【臣】即改悔之情殷何能赎从前之积咎伏乞
　　皇上立赐严治【臣】罪以儆昏庸庶【臣】戴罪之日皆沐恩之日矣所有微【臣】感激愧惧愚昧下悃合谨缮折恭
　　谢
　　天恩谨
　　奏
