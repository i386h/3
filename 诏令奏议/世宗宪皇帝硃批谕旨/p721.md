<!-- { "loadSidebar": true } -->
　　奏为恭报瑞雪普徧事窃照直隶各州县本年秋末冬初凡髙阜之处以及次等洼地悉皆播种冬麦比旧甚广滋长发生菁葱徧野本月初一日据大兴宛平等近京十余州县报到巳于二十七日皆得瑞雪今保定府一带系二十九日自午时及夜以至次早瑞雪缤纷近省一二百里地方髙下各有四五六寸之深陆续呈报所及必广现在天气和霭麦苗得此瑞雪滋生之气融结于根收敛充实精液饱足冬月凝冻土膏滋润春来长养倍得发荣一切风雨迟早皆无足虞即最洼之地留种春麦者亦得沾濡普被实来岁丰登之兆可望大有此皆仰邀
　　皇上福庇至德感孚是以恭逢
　　万寿之辰
　　天降瑞雪之庆臣民共霑欢呼感戴为此缮折奏闻伏祈
　　睿鉴谨
　　奏
　　瑞雪固为可庆但何庸如此夸张
　　雍正十一年十一月二十四日直隶总督【臣】李卫谨
　　奏为续报各属得雪普徧日期事窃照近省地方于十月二十九日降有瑞雪业经具折奏
　　闻今陆续据各州县申报于十月二十七八九及十一月初一初二初七初八十五十六等日各得瑞雪四五六七寸不等而西山一带往南之处雪深尺余仲冬之半巳经数次降瑞各处均霑实为可庆理合缮折续报上慰
　　宸衷再据定州新乐县知县刘师健详称本年十一月十三日辰时仰见天朗气清日抱双珥左右环拱彩云重护五色缤纷自辰至已经久光明阖城官吏士民众目环视咸称嘉应
　　钦差侍郎陈树萱经过所见相同等因到【臣】钦惟皇上徳周天壤灵应毕呈兹当长至节前得覩日抱双
　　珥是诚
　　盛徳感召之嘉征【臣】仰体
　　圣意谦冲不言祥瑞未敢具疏庆
　　贺而地方有此庥征相应一幷附折奏
　　闻谨
　　奏
　　日抱双珥朕殊不以为庥征
　　天恩锡祐冬防应时是乃真祥瑞也宜嵗宜民可庆可贺
　　同日又
　　奏为奏明河冻阻运设法办理赈务事窃照直属蒙
　　恩赈济偏灾一案【臣】于九月十三日防同查赈部【臣】舒喜议将通仓七八成色陈米拨运发赈具折
　　奏请当经奉
　　旨该部防同仓场议奏钦此续经户部定议题覆荷蒙圣恩俞允【臣】于十月二十一日接阅邸钞先即飞行饬令各州县预僃妥当船脚赴通等部文一到即行开运及至二十七日接有知照部文复飞催星速趱运奈时巳仲冬米至十万又非数日之间可以盘量装载不意适遇连日严寒十一月初八九日北运河水浅易于冰冻有巳装未开有巳开未
　　到虽打冰前进旋即复合且更有未经领出者难以转运查濵河应领通仓赈米者共十一州县除离通水路逺而陆路较近之宝坻玉田蓟州宁河香河等处水旱脚价不甚相悬尚可用车辆装运河间东光二县需米无多另拨就近仓米应赈外惟天津所属之静海沧州盐山庆云等处共应领米三万四千余石议由河路运回分别重轻于年前先给三个月或两月余俟来年青黄不接再看情形请
　　旨今因河冻难运若尽行起旱则陆路脚价所费不赀且恐时日稽迟事闗穷民待哺【臣】心不胜惶急随与布政司商议巳委深州知州俞士恒星夜前往天津防同知府李梅宾将天津北仓零存陈米幷预令津军同知买僃米石查明尽数拨用不敷者在于天津沿河等处设法竭力分头采买务足年前先赈两月或一个半月之数就近分发各处接济续赈令其到南运河再看水深冰若不厚则凌水运或用托床拉送否则陆路较通仓颇近犹可节省脚费其买米之银查有从前减粜截漕米价一万余两原为买补僃赈之用以之拨动免于多费帑项其余米石年前可以畧缓者俟来春查明应领若干照数续行拨运今据差员回禀巳照依设法赶办幸而天津等处商贾云集米价不至过昂就近购买可得尚不至于贻误赈务所有河冰冻阻不得不为变通办理縁由据实
　　奏明仰祈
　　睿鉴谨
　　奏
　　权宜办理是当之至待哺穷黎得以度此隆冬朕心深慰仍咨明户部仓场可也
　　同日又
　　奏为请
　　旨遵行事窃照直隶大名知府章培基经【臣】
　　题防勒令休致其员缺前蒙
　　皇上俞准部议令【臣】于直属现任同知内拣选正陪送
　　部引
　　见恭
　　钦定【臣】查直隶现任同知知州内原有正定府同知宋寿图易州知州吕守曽等数员犹堪表率之任因有保定宣化等府紧要缺出经【臣】将宋寿图等题送引
　　见荷蒙
　　圣恩俱准补用此外虽有保定府清河同知杨灏才具去得但于大名逺府人地尚未相当查河间府知府李琠前因原任失察属员诖误蒙
　　恩带所降之级从寛留任该员老成谨慎人亦朴实然理繁治剧仍少肆应之才河间为南北冲途所辖州县多有冲繁疲难之缺兼系河工要地李琠竭蹶办理终觉勉强大名府虽系畿南要区尚非刁


　　员缺实系紧要清河同知杨灏颇有才情且驻劄





　　旨可否将杨灏送部带领引
　　见恭
　　圣明察其人才如或去得暂令署理看其果能称职再
　　行




　　旨令【臣】将伊居官如何之处出具考语送部引
　　见奉有
　　谕旨交【臣】以同知以下等官委署试用【臣】伏读之下似



　　向前再请实授之处【臣】未敢擅便相应附折陈明请
　　旨伏
　　训示钦遵办理谨
　　奏
　　览
　　雍正十一年十二月初四日直隶总督【臣】李卫谨
　　奏为请
　　旨事窃【臣】前因直属地方辽濶事务殷繁佐杂差委之员又于敬筹冲要等事案内添改廵检等官更需遴选委用业于本年十月十一日缮疏
　　题请恳
　　恩敇部将选补等官拣发佐贰十员杂职二十员在案但思在部选佐杂非由考职即属捐纳多系初任补者少必俟到来分派地方始能渐次熟练【臣】查
　　京师五城设立各铺廵检一项原经吏部都察院衙门挑选请
　　旨补用者即芦沟桥诸处亦有此等廵检分管今巳三年任满将旧官掣回现在吏部分别等第叙用补其中俱系佐贰防员厯练有年可否于此中择其各城开列一二等者归入【臣】所请人员数内幷给其余再于补选之中拣发则较之初任试用者实于地方事务更有裨益【臣】愚昧之见未知当否仰祈
　　圣明睿鉴施行为此缮折
　　奏请谨
　　奏
　　俟该部拣选各员带领引见时酌夺佐杂颇不乏人何必指定此一项耶










　　硃批谕旨巻一百七十四之十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百七十四之十六
　　硃批李衞奏折
　　雍正十二年正月初二日直隶总督【臣】李衞谨
　　奏为奏报岁朝瑞雪事恭惟
　　元旦佳辰乃万彚之始而雪为五谷之精今保定地方于雍正十二年正月初一日丑刻起瑞雪缤纷至初二日子时晴霁约有五寸余深天气和暖浸地融化之外尚积三寸新年开泰之初得此瑞雪愈加滋润士民欢庆倍常考之占候书云元日雪百谷丰诚为嘉兆今逢岁朝瑞雪普降大地均霑皆由
　　圣徳日新敬
　　天勤民感格之所致也【臣】益当凛遵
　　训谕倍加寅惕以期仰答
　　天庥上慰
　　宸衷理合恭折奏
　　闻谨
　　奏
　　岁朝得雪且广逺深透实属稀逢畿辅郡县之地皆卿所辖庆喜之怀谅必同然也
　　雍正十二年正月二十六日直隶总督【臣】李衞谨
　　奏为陈明运河应行事宜以便次第办理事窃【臣】于封印期内前赴徳州防勘河道事竣回署縁由业经具疏
　　题报应俟山东抚【臣】岳濬等主稿另行防
　　奏请
　　旨遵行外第查运河上游直属之故城等县与东省之徳州衞幷武城县地界毗联系河流东注转湾之处向未筑有隄埝防御惟凭崖岸髙深可以遮护内地设遇水发一时宣泄不及由湾底低薄之处出漕漫溢直趋景州吴桥县等处此两省运河交界各地方亦宜乘时一幷料理整僃【臣】因防勘之便靣与河【臣】朱藻抚【臣】岳濬等商酌彼此委员无分疆界通身防同查勘将崖岸低矮残缺者培筑髙厚如有一律单薄地方劝谕民间儹筑土埝量给食米以工代赈颇属一举两便至直隶山东运河交接各州县甚多犬牙相错或以河底转湾斜角为界彼此错综混淆遇有命盗及沿河浮尸等案互相推诿经岁不结亦应乘便将从前经界参差之处勘定立牌竝将零星交错之所拨换划清各专责成方无岐误又直境运河地势蜿蜒辗转环曲原因当年漳河之水不借运道出海以为停蓄济运防其骤泄浅塞之故但自导引全漳之水归运出海之后源头势猛多有漫溢之患一遇河身曲折东冲西荡难免溃决民田似又当因时度势择河流激湍对头大湾过甚难转之处开通阻碍既与两岸田庐险工有益而水行地中亦于漕运无误矣以上三条均关运道民生【臣】虽与诸臣乘便议及但未经
　　奏明不敢冒昧轻举縁时届春融又未便久迟贻误东作伏汛为此缮折请
　　旨恭候
　　圣训遵行谨
　　奏
　　所陈三条内惟开通大湾一説似不合宜不但徒费工力无益且恐河身改直之后势猛流急更易溃决也余照议施行
　　雍正十二年二月二十日直隶总督【臣】李衞谨
　　奏为恭报春雨及时早霈事窃照岁内三冬令节俱得瑞雪普徧二麦均霑滋润目下时届春和土膏既动东作将兴春霖殊不易得今本月望日以前巳经连获防雨复于十九日自午至亥甘雨绵宻髙下均霑所及必逺【臣】随遣人四乡查看田畴直透湿土麦苗菁葱滋长正可播种秋禾农民鼓舞老幼欢呼无不感戴
　　皇仁二十日早不风而晴日色和暖节气调匀实为今岁嘉祥之兆诚所谓尧天舜日见于此时【臣】等躬逢
　　盛世曷胜庆幸俟各属报到得雨情形再为彚
　　奏外所有现在沾足縁由理合具折奏
　　闻仰祈
　　睿鉴谨
　　奏
　　雨泽接续而来春麦秋禾兼资长养畿辅农民有赖矣我君臣真堪共庆
　　同日又
　　奏为奏
　　闻事窃照直属
　　畿辅重地山海交错弭盗最为先务而贼踪之出没诡秘实非常法所能勾缉【臣】自上年八月间旋署选差弁兵捕役擒获拒捕响盗李自洪等十数名具折奏
　　闻之后究出伙窝强窃盗贼各姓名住址外省本地百有余人或闻风潜匿或遁回原籍或结伙游走为匪随陆续分头设法躧缉幷宻咨邻省协捕巳得十之六七其余未获者仍然分路差缉从此根究穷追地方盗风或可望其衰息惟京东一带强窃盗窝贼匪数案访察至今尚未得悉其头绪踪迹容【臣】渐次设法探实来歴加意查拏断不肯听若辈漏网肆害地方有负职守谨将现经获盗办理


　　后虎豹出入伤害人畜而紫荆龙泉关等处更甚所在兵民莫敢撄锋即偶有猎户亦不能深入搜捕【臣】上年廵歴边境访问百姓颇以为苦因思虎患有关民命当即拣选弁目鎗手前徃山内廵捕既可稽查地方匪类亦得练习兵丁歩力胆气顺便协同敎授各营自冬及春弁兵均知勇徃陆续共打获猛虎十一只金钱豹二只分别奬赏人人


　　此一幷附折奏
　　闻谨
　　奏
　　捕虎之法莫善于犂刀药弩等类旧有成式但须晓谕过往人民毋致误陷机穽为要耳
　　雍正十二年四月二十日直隶总督【臣】李衞谨
