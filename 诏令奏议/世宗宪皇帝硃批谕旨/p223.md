<!-- { "loadSidebar": true } -->
　　天勤民感格所致【臣】等与阖省官民欢庆实深除所属州
　　县得雪几分查明另折奏
　　闻外为此具折谨
　　奏
　　此日之雪不待尔等奏报朕巳稔知深为感庆然朕不敢预定其必获丰熟惟敬候
　　上苍之锡赉吾民耳
　　同日又
　　奏为奏
　　闻事窃查司库钱粮凡有出纳自应正收正支以遵定
　　例前任布政使德明有未奉
　　题拨未经准销未据解到各项于司库存贮现银内预先支给共银五万二千二十二两零又有那给缮书口粮及提塘抄报并添平饭食各官借支等项共银一万三千五百九十八两以上虽非亏空但预支者欵项舛错那给者还补无期
　　国帑至重难容混淆据布政使张适造册详报前来除现在缮疏具
　　题外合先奏
　　闻谨
　　奏
　　凡百自应据实无隐但朕曾有防与德明令其总听蔡珽李绂指示而行所奏此二项或系伊奉该督所批或系伊所专主尚未可知耳
　　雍正五年二月十五日署理直隶总督【臣】宜兆熊协理直隶总督【臣】刘师恕谨
　　奏为叩谢
　　天恩事【臣】等赍折千总回保捧到【臣】等前
　　奏养廉不敷恳将盐课平饭银两
　　赏给分用一折奉
　　硃批应给与者知道了又于耗羡折内请将银二万四
　　千余两
　　赏给【臣】等作赏官犒兵并公出盘费及口粮工食等用
　　奉
　　硃批若不敷所用另当请防再定钦此【臣】等望
　　阙叩头谢
　　恩伏念【臣】等庸愚陋质防
　　皇上天恩豢养数十余年频加拔擢寸长未效深愧素
　　餐今复防我
　　皇上于常禄之外又多
　　赐养廉公费银两丰余赡足需用无虞【臣】等感激之私莫可言喻唯有共相勉励竭尽驽骀以仰报
　　高厚于万一为此叩谢
　　天恩谨
　　奏
　　览尔等奏谢知道了朕于内外大小臣工及天下一切事务惟准之于情理之中而已心无适莫也
　　同日又
　　奏为续报瑞雪普霑事窃【臣】等驻劄之保定府于本年正月三十日得雪三寸有余【臣】等已经具折奏
　　闻并声明俟各属报到另行
　　奏报今据所属各府州县陆续申报正月三十日起至二月初一日止得雪六寸五寸至二三寸不等【臣】等仰见我
　　皇上湛恩普徧无逺弗届是以
　　天降瑞雪亦无远弗周丰年预兆阖属官民咸深欣庆理
　　合奏
　　闻谨
　　奏
　　阖省均得沾沐
　　天恩洵为畿辅黔黎之厚幸朕惟以手加额称庆而倍増敬谨之诚耳期共加勉愼勿生高兴纵逸之念切记切记
　　同日又
　　奏为据情转请事窃查直属满洲驻防官兵所有应给兵米或该地方原有本色米石散给者或相近运河截漕支散者惟良乡固安大兴昌平三河玉田顺义寳坻遵化保定雄县霸州东安等州县无本色可支前督【臣】李绂以米贵之年照价折给实
　　属亏少请照沧州等处就近截留漕米支放等因具
　　题随准部覆此数州县距运河较远装运需费未便截漕倘歉收之年遵奉
　　谕防奏请等因奉
　　防依议钦遵转行在案是良乡等处十余州县驻防兵米将来给价采买【臣】等自当遵照奉行但【臣】等到任后据良乡大兴柬安固安四县驻防协领胡什巴等来文内称雍正四年秋冬二季米价每石一两五六钱不等今照折中定价每石给银一两实属不敷业经详报戸部准戸部覆称应报明直督
　　题奏等因呈报前来【臣】等随查良乡等处十三州县驻防兵米内除顺义县业经前督【臣】李绂咨明户部将仓米支给扣存价银俟价平买补还仓又雄县于截漕减粜米价平贱之时已照数采买支给均无庸置议外其余各州县有系地方官采买支给详报不敷者有各兵已照价领去而以不敷情由呈报者有因价少尚未领去者除一面批饬遵照定价给领外所有呈报前由【臣】等不敢壅于上
　　闻理合据情转
　　奏应否将良乡等十一州县雍正四年秋冬二季兵米一万四千二百余石每石量行加增之处出自
　　皇上特颁
　　恩防【臣】等未敢擅便为此缮折具
　　奏伏乞
　　皇上睿鉴谨
　　奏
　　此项理应代为题请者当准时价之低昂量为加増若至一两五六钱未免过多小人希冀之心何有底止亦安能满其奢望耶尔等与各该协领商酌妥确再为具题可也
　　雍正五年三月二十二日署理直隶总督【臣】宜兆熊协理直隶总督【臣】刘师恕谨
　　奏为奏
　　闻事雍正五年三月十七日据房山县知县尹元贡禀称有一人手捧黄匣到职衙门要开门迎接説有阵图进
　　上等语随即拏住问其来歴据称我名孙守礼系交河县人有父孙应魁兄孙守仁在房山县住我前年被父亲逐出遇见一三功道人传我阵图说等浑水清时可将图样进
　　上讨官做这图上火礮弩弓我都防制造等语看其人貌类疯顚理合连人同阵图黄折解候察夺等由【臣】等当即押发布按二司公同查讯复据供小的向来做木匠前年在十亩平东山嘴遇见一个道人呌三功道人防相面算卦他知道小的是木匠呌小的做四样兵器是木礮背弩连珠弩木匣走线弩小的学不防小的吃了他的一钟药酒就跌倒了梦里见一个姓李的他教小的做这四件兵器小的醒来就防了他说他住在七堵泉山后来到那里找不着他小的就上京到多老爷家做活雍正四年二月多老爷把小的荐到色老爷家收拾牕戸到三月十五日小的在齐化门外日坛西松树林地方又遇见这个道人他说传给小的图样并图上诗句他向小的说浑水清时你可将图样进与
　　皇上用就可赏你官做那日小的见色老爷在桌上用豆子摆阵小的説我也防摆阵势把两张阵图拏出来色老爷看见了图拏阵书对着看那图上的字是小的念出来他家的偏思汉写的小的向他要还没给小的那色老爷说你若这里进日后地方官要查问的你果要进到你本地方官那里去进罢因见今年浑水清了应验道人的话小的要进图样就回到家里自已画了三张图样央同院住的李四相公照单写的诗句折子到房山县去递的又问那三功道人如今现在那里呢据供京里南城内有个清凉观还有崇正观那里有他的道友只去查问就有下落了等情据此【臣】等察其供情迹渉妖言大干法纪除饬令将该犯加谨监禁严缉三功道人外所有讯据前情理合缮折奏
　　闻伏乞
　　皇上睿鉴施行谨
　　奏
　　尔等遇事直达不稍隐讳甚属可嘉此事虽小然迹渉妖妄断不可姑纵若云小人无知不过希图侥幸何事不可为而必为此诡异不法之事乎已命该都统将二旗人查拏解徃一并严审定拟具题以为天下妖妄不法者戒并可令直省督抚好为隐讳者愧朕岂乐于搜擿微细乎葢治平之道抑邪乃所以扶正不得不如是也倘类斯等事漫不经心官不之理吏不之察则人皆恬不为怪相习成风久之必至于蔓延而莫可究诘矣尔二人自莅任以来立心行政皆优朕甚愉悦勉之
　　同日又
　　奏为请
　　防事窃查学臣按试各府凡修理棚厰僃办什物以及心红纸张奬赏花红并日用水菜等项皆州县供给此各省之通例也惟直隶李维钧做守道时逄迎学臣勒派属员令每日折银五十五两缴送学臣轮流承値因而亏空科敛百弊丛生流毒至今已成锢弊适学【臣】孙嘉淦到保公同防商亦谓此项实系浮滥亟宜革去臣等当即饬令布政使张适于学臣应得养廉项下支银五百两就近交送以为日给薪水之资一面通饬所属州县止许循例照旧僃办棚厰什物等项其折银供应之陋弊永行革除在案【臣】等伏查直隶学臣养廉经前督【臣】李绂


　　银二千两在于【臣】等公用耗羡银内按季支出添给俾得尽心校士
　　恩出
　　皇上【臣】等未敢擅便理合奏明请
　　防谨
　　奏
　　封疆大吏果能皆正色不阿厘剔陋习天下之弊何难尽除弊既除则利自兴矣万姓岂有不防福之理勉之雍正五年闰三月初六日署理直隶总督【臣】宜兆熊协理直隶总督【臣】刘师恕谨
　　奏为奏
　　闻事雍正五年三月二十九日【臣】等准山西抚【臣】德明咨开希将任县北宋里村匪类张文斗张禄紫张弄戈张文标段奇刘起凤周有怀田帝育赵学朱密拏并将张文斗家所藏不法器物一并搜解等因准此【臣】等即刻遴委千总王继禹前徃协同该县高琚密拏去后随于闰三月初一日接到
　　钦差二员传
　　防命【臣】等派委能员协同前徃任县将匪类张文斗等严拏【臣】等遵即选拨守僃陈明道张士俊立刻带兵跟随
　　钦差连夜驰驿去后兹于初五日据【臣】等先经差去之千总王继禹回保禀称于初一初二两日将张文斗等九人按名全获于初三日添差兵役交山西来员起解去讫至
　　钦差二员据王继禹禀称于栢乡县途遇尚未回保合
　　并声明为此谨
　　奏
　　朕意德明所奏关拏之匪类虽名姓凿凿其事或未必然不料竟实有其人大奇事也今幸按名全获一无脱其中若似有神助云尔
　　雍正五年闰三月十二日署理直隶总督【臣】宜兆熊协理直隶总督【臣】刘师恕谨
　　奏为恭报雨泽事窃直属地方时已暮春麦苗正需雨泽兹据各属陆续呈报得雨前来查霸昌道属之顺义怀柔昌平文安延庆卫永清大城房山涿州通永道属之蓟州遵化武清保定府属之祁州安肃容城涞水完县新城新安深泽高阳束鹿河间府属之任邱肃寜故城东光交河景州沧州献县阜城吴桥正定府属之正定井陉平山栾城顺德府属之任县广宗肥乡南和广平府属之邯郸清河宣化府属之宣化保安直隶天津州直隶冀州并所属之武邑强衡水新河直隶深州并所属之饶阳安平武强直隶晋州并所属之无极藁城等各州县卫俱于三月二十八九闰三月初一二三四等日得雨一二寸至三四寸不等【臣】等正在缮折间又据保定府清苑县呈报闰三月十一日酉时起至十二日丑时止得雨五寸不特麦苗大有裨益而且秋禾亦得播种除俟别属再有报到另行彚
　　奏外所有各属并保定郡城各得雨日期分寸理合缮折奏
　　闻谨
　　奏
　　畿内地方虽赖去冬之雪正二月之雨但入三月以来多风土脉干燥朕恐已觉微旱前数次之雨甚细不过洒润而已究属无益昨于十一十二两日连雨始觉沾足且得雨处甚寛小东河南俱报透足山西亦闻得雨尚未据抚臣奏报尔等所属各州县更有报到者其陆续奏闻
　　同日又
　　奏为请
　　防事窃查正定镇标复设将僃马歩兵丁应给衙署营房经前督【臣】李绂准镇【臣】杨鲲移会行据布政使张适委员确估据报称该镇新添马歩兵共二百三十五名内除南西北三路台铺龙固营安设马歩兵九十名无庸添盖外实存城马歩兵一百四十五名共应盖营房二百九十间又复设左营游击现住龙固营守僃旧有衙门其龙固营守僃应另行建造衙署十二间又复设右营游击应建造衙署十五间共建造衙署二十七间通共需银三千六百八十八两零并无浮冒等情前来【臣】等自应循例具
　　题动拨正项银两给令葢造但查磁州兵丁移驻彰徳府建葢营房经河南抚【臣】田文镜
　　题明在于司库充公银内拨给建造今此项衙署营房事同一例相应
