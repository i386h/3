<!-- { "loadSidebar": true } -->
　　圣谕指示若惩治不早则附和众而株连多【臣】于到浙之后即经留心察访浙帮水手皆多信奉罗祖邪教浙省北关一带有零星庵堂住居僧道老民在内看守其所供佛神各像不一皆系平常庙宇先有七十二处今止三十余所各水手毎年攒出银钱供给养赡冬月回空时即在此内安歇不算房钱饭食供给余剰即留为沿途有事讼费之需而淮安天津通州京师俱有坐省之人为之料理各帮水手多系山东河南无业之辈数以万计歇店饭铺不敢容留若将此等庵堂尽行拆毁驱逐则冬月回空各水手无所依归反生事端且细查其教亦止吃斋念经其可恶之处在于借此心齐欺人生事尚无别项不轨之处【臣】巳严令押运官弁逐船稽查禁止不许指称伊教聚众赌博打架并于回空之时派出千把带兵巡查一有所犯即行严拏从重痛处仍不时防范设法杜絶又温处等府愚民向为闽人引诱借祖师教为名党类甚众雍正三年经前督【臣】满保拏获具奏请
　　旨将为首闽人陈立昭王文治浙人范子盛三犯于温







　　命恐棚民杂居之地渐至多事【臣】亦严令地方官查拏首从各犯分别惩创总在遵奉
　　谕旨一有所闻即留心根究不致隐匿养痈则奸宄无所漏网而良善亦可保全矣以上各件皆【臣】分内之事何敢琐陈因仰见
　　圣主忧民念切惟恐一夫不获其所浙江山海要区地方辽濶藏垢纳汚之所倘或怠忽从事尤致上厪
　　睿怀用将奉行事宜据实覆
　　奏伏祈
　　圣明鉴照为此谨
　　奏
　　览
　　同日又
　　奏为再陈速销盐引以裕课饷事窃照杭嘉湖三府及江南苏松常镇四府向来私枭充炽官引积滞【臣】巳将派委巡缉设法防杜之处先经具
　　题现在听候部议遵行今贩徒巳陆续拏获数百余名俱皆分别轻重拟徒惩创安揷近来稍知敛迹官引日见疏销渐有成效虽若辈未免怨望亦【臣】之所毋庸顾惜者也查两浙引盐例系一年两掣所有春夏二季之盐必至冬季方始掣运而秋冬二季直待次年夏月方得掣验逾隔两季递相稽迟更有掣不足数停滞引目仍存商人赔课此系歴来相沿堕误半年之旧额也今岁仰頼
　　皇上福庇晴雨合时土卤旺起场盐广产加以缉私颇严灶贩畧知畏法不敢公然济私是以将上届引盐业巳掣足销完现在各商于场地所买盐斤报【臣】衙门数目合算不但将本年春夏二季之额可以尽数全掣约畧尚可现掣秋冬引目二十万上下竟能比歴来掣规趱出一季官盐若明岁再遇此等丰収设法调剂年年销完不至压下半载则岁额有増此以上各府现在办理之情形也尚有诸暨上虞义乌浦江富阳德清六县离场颇近亦有江船可通者若不急为整顿不特近场之地深受其害即稍逺县分亦将渐被侵越矣且私贩动则百十成羣与乡民结为表里甚属泼横商人顾惜身家退避不前以致将此等地方让与枭徒现在遴差千把总带兵游巡拏获者亦复不少悉行分别惩处设法整理渐见眉目但此辈枭徒因无盐店相习巳久视为应得之事又非如向有官商行卖之处贩徒尚自知理亏者可比若尽绳之以法则恐流入盗贼反致为害地方关系非轻必使之改过自新许其肩卖官盐今巳渐次在地方官处具呈情愿改业作为官贩现在议令商人前往总隘处所发盐减价住卖给票与彼领贩以济乡村僻壤民食将来此等地方若能销盐疏引不准别家奸商争夺俟有成效再为具
　　题其余宁台温处四府所属濵海之区间有数县近场难于销引枭徒颇横今巳将渠魁杨道信等拏到省城严加审究尽法痛处以为榜样并江南之崇明县亦皆有私盐扰害邻近锢颇深容【臣】随时调剂因地制宜另为次第举行以上事宜非奬赏鼔励惩治心服难収实效【臣】不敢茍图无事亦不肯惜费畏缩照前尽力办去则盐政所属无甚遗漏之处谅将来课饷必能多出矣为此先行奏
　　闻谨
　　奏
　　浙省鹾政整顿合宜甚属可嘉两淮所议盐务亦命卿画一详酌具奏矣其竭力筹维务令久逺循行永无窒碍方好
　　同日又
　　奏为恭缴
　　御批事本年十一月初二日【臣】赍折家人捧回原奏折匣到杭随跪领开读内【臣】奏办铜原委一件钦奉
　　硃批训谕并蒙
　　颁发户部密查覆折【臣】即敬啓详视逐一遵照但既经议定则【臣】前奏情由尚属大概恐户部将来难于稽查有不敢不于
　　圣主之前据实分晰声明者查呉永芳扣存节省银两【臣】原奏明充公惟因呉永芳当日虽曾有此项扣存银两名色原系前藩司傅泽渊留下入已伊病故后永芳心有未甘借名赢余详报在其家属名下追出者有案可查所以当日额铜欠至八十三万余斤之多直待监比数年而后将完且又擅自提取海盐等五县库银共一万八千两凑买铜斤现于各县亏空案内审出
　　题明着落永芳追赔监比止交银一千两此外分厘无完同属
　　皇上钱粮被其将彼案之侵蚀报为此案之赢余实为捏饰又见江南虽亦行预扣较之浙江毎百斤多发银五钱而欠铜至数百万之多其别省不扣原价者俱无亏缺正项铜斤之处【臣】因此深为忧虑故请于正铜买足之日确查实有赢余遵照原议即行



　　之外巳销发给解官之项遇有不必守冻或近处购买又有此额外节省歴年零积存库除从前公事用去外其办铜别省逺近不等亦无闻有此项【臣】因不敢擅动是以
　　奏明请
　　旨今当遵照部议将现存及所有多寡节省水脚俱尽数归公嗣后竝将铜价水脚一并先扣节省存库但【臣】之所以不得不再为分晰奏明者恐从此部定为例则办铜各员万难禁其不私下先行放洋在殷商岂肯愿领短价势必如江南皆被乏商诓去花费直待下年领银那新掩旧递年既久化为乌有即置之重刑难免亏空动辄钜万此【臣】愚昧所虑将来之弊皆难逃于
　　圣明之洞鉴者也再前奏呉永芳扣存银四万四百五十八两零縁系该员一人总办从前原报文内未经分别铜价水脚何项所出扣存者止据统报数目交库其中亦有水脚【臣】前折因将此项四万余两尽请归公是以未曽分晰合并声明又【臣】具奏御史常保住一件仰荷
　　圣主鉴照令【臣】察访奏闻查江苏抚【臣】陈时夏接待太过之处有江抚知防印咨可据其用夫八百余名之处有常保住着【臣】代为知防江西之文沿途各


　　御览至西洋人来时未曽经由浙省据副都统雅斯哈曾云伊前任在广东总兵时见此西洋人俱摘帽曲身闻常保住亦不像此番行为则其从前尚未敢如回去一路狂妄可知今次从江西广东而去其在外行走事情沿途难掩耳目而暗中餽送隐处恐亦无人肯言今【臣】现在遵
　　旨密差各处访查另行覆


　　御批奏折及奉
　　颁户部覆折一并恭缴伏祈
　　睿鉴谨
　　奏
　　览
　　雍正五年十二月初三日浙江总督管巡抚事【臣】李衞谨
　　奏恭请
　　皇上圣安
　　朕安陈时夏张坦麟皆系汝向所熟识伊等近日大相龃龉不啻凿之与枘但二人颇着清操犹系实心任事之臣朕意以为果皆公正无私断无不和之理今彼此参商其中必有一是一非朕一时淄渑莫辨尔等壤境连接孰是孰非谅必有所闻见何由致于如斯据实奏陈毋得丝毫涉于偏袒
　　同日又
　　奏为
　　圣主加恩愈重微【臣】愧感难安谨具折恭
　　谢竝缴
　　御批事雍正五年十一月二十二日【臣】于绍所掣验引
　　盐接准吏部咨文钦奉
　　恩纶特授【臣】为浙江总督管巡抚事又于二十六日据
　　赍折千总恭捧
　　皇上批回奏折一匣并传
　　旨恩赏【臣】母人参四斤貂皮二十张又
　　赏赐哈密一圆到【臣】当经两次虔设香案望
　　阙叩头恭谢
　　天恩随将
　　恩赏珍品赍捧回署扶掖【臣】母汪氏匍匐跪迎叩头谢恩只领讫伏念【臣】自荷
　　皇上圣恩拔擢以来数年之间洊膺封疆重寄感激夙
　　夜图报未遑今蒙更沛
　　殊恩特授总督又防
　　颁发珍物至优极渥俾【臣】老母得以沾被
　　恩荣举家欣庆无巳且【臣】伏读
　　皇上御批指导愚防详细
　　训诲开诚布公无微不照
　　生成厚恩至于斯极循环捧诵涕泪交零【臣】虽不能博通往事但常见古来人臣中有胸藏经济而知遇无由欲邀一命而不可得者抑或稍秉孤介鲠直之性即为群疑众谤所归终身不能表白致罹罪戾者【臣】独何人以浅陋粗率之资又复未尝学问即竭尽驽钝不过勉办分内之事仍仰荷
　　圣主信任五载之中超擢不次邀荣至此返心自问何以克安此【臣】之不胜感深滋惧而愈觉仰报无涯也惟是【臣】待罪海疆将及二载一切戎事有督提二臣专司【臣】即留心不过分其责任今防
　　天恩授以总督则全省水陆军机俱系统属事务益増繁剧岂【臣】菲材所能肩荷况武职全才更是难得必深察各将弁之性情猷畧与各地方之形势机宜方能去短取长随材器使愚陋如【臣】难以自信是以闻
　　命以来恐惧徬徨较前尤切今既不敢上违
　　恩防勉为就职窃恐有负重任伏惟
　　皇上如天覆地载【臣】之鲁钝久在包容之内仰恳圣慈时加训饬庻几事有遵循并望
　　天恩预选贤臣早膺重寄以免兼顾不遑致有错误之
　　处除另疏具
　　题恭谢
　　天恩外【臣】谨缮折
　　奏谢所有奉到
　　御批奏折理合一并恭缴伏乞
　　皇上睿鉴谨
　　奏
　　览卿奏谢知道了
　　朕向在藩邸谨守节度实未留心吏治亦竝未交接一人是以践阼后三年内所用大小臣工皆从舆论中搜罗鉴拔者居多今御极五年矣无时不以得人为务况封疆钜任节钺重权宁有不愼选精择而轻相倚信之理卿伟器也洵堪为国家梁栋但坚守初心勿移勿贰何任不克肩荷毎见人情富易奢贵易骄禄位渐崇则利害荣辱之念愈深能不随境而转方为大丈夫即朕躬亦日加返省曷敢放逸我君臣果如是干惕无间行之有恒虽不能嫓美古昔哲后名臣谅不至贻笑于后世诗不云乎靡不有初鲜克有终所虑者惟此耳期共勉之因卿奏内有恐惧徬徨之语援笔书此以谕时夜巳过半矣
　　同日又
　　奏为恭请
　　钦定嘉名恳赐
　　御书匾额昭垂万古事窃【臣】前因杭州西湖北隄有
　　圣祖仁皇帝南巡驻驆行宫不敢作为地方别项公所奏
　　请
　　皇上钦定嘉名
　　御书匾额延访高僧于中焚修颂祝永垂不朽等因仰
　　荷




　　【臣】随批令孔毓璞差人前往该僧所住江宁祖堂山内相延去后今巳至浙【臣】见其人颇有德行质


　　绍所掣盐先于初九日协同在城文武官员亲往将原存物件逐一分晰查防所有
　　寳座几案锡灯烛台甚多除留存本处外云林理安静慈昭庆四大寺各分数件俱为供佛之用其玉玩铜磁等物精粗不等俟选定后拟缴送至京収贮今臣尚未回省据署藩司蔡仕杭协副将李灿禀称巳择于十一月十六日司道各官公同将僧人元度送入住持是日杭城内外绅士军民商贾等以及诸山僧众数千余人沿途迎送不约而同各于
　　殿前焚香罗拜欢呼祝颂等因前来可见民情爱戴之
　　诚出于实心不能自巳理合恭折奏
　　闻伏候
　　皇上钦定嘉名颁发
