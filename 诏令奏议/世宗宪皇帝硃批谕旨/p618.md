<!-- { "loadSidebar": true } -->
　　防发议惟是丰收地方一经各处差员赴买恐一时米价昂贵更不得不为筹及【臣】查丰收之地其米价未得平减者多因富商大户恣意囤积所致若必强之使卖恐有不肖胥役借端滋事而需食之民仍未均沾实恵【臣】再四思维有不禁自除之法莫善于各省府州县遍开常平仓捐谷之例以备积储以资转运也盖富商大户蓄积银谷每思遇开
　　恩例急公上进只以开例之地离乡窎逺不能自赴上纳辄转托亲友顺带包捐不无多用盘费且有被骗重纳者以故率多观望今若于各省府州县悉开常平捐谷之例使本地之人即于本地亲身上纳既无诈骗亦免盘费节省稳便凡有米谷之家无不踊跃一遇丰收之歳米谷必半在官而半在民矣其所收谷石遇有邻省差员赴买价银收贮藩库即可碾米拨发领运则邻省采买之员不必求米谷于市而止问米谷于官自无市价高昂之患而囤积者更无所容其奸如有谓捐多米贵者殊不知本地收捐之谷即可于本地随时碾米减价平粜更不须逺谋于他省尤为便防似于通裕民食之计大有裨益如果【臣】言不谬伏祈
　　皇上敕部议覆施行谨
　　奏
　　此奏是然尚非其时须待可行之日再当斟酌
　　湖北按察使【臣】王柔谨
　　奏为敬陈管见事窃查私铸律禁綦严而江安豫楚各省界连地方仍不能尽絶者则以制钱尚少不能遍处流通故私钱犹有杂用之处也欲絶其弊务须多为鼓铸使官钱充足而私钱自除惟是制钱工本浩大各省铜铅转运维艰自难悉为鼓铸似宜择适中之地开炉办理使制钱四靣流通兼须节省工本则莫便于武昌也【臣】访闻鼓铸之法每红铜百斤白铅百斤共铸制钱二十千零八百文内除人工杂项三千一百一十四文净得钱十七千六百八十六文以运京价脚而论铜每百斤约需银十七两五钱铅每百斤约需银九两二钱是费银二十六两七钱之多而所得钱文尚不及十八千值银不及二十两如积数千万串而计之其贴赔银两不下数百万
　　国家经费讵可不酌筹慎重乎査楚省采买云南铜价每百斤交藩库银十三两【臣】前据永绥协副将张鹤靣言伊于云南游击任内办理东川厰务矿商所得卖价每铜百斤不过八九两自东川而至武昌水陆运脚不过二两五钱通计脚价二项不过十二两其云南藩库收价十三两于中不无浮费且责令楚员赴买滇省不无岐视价必昻贵宜令滇省厰员照实在价值收买开报即令滇员运至武昌交收更可节省浮费至湖南郴桂等州县悉出白铅每百斤价银三两三钱其滇黔所产白铅官买矿商价值不过三两加以运至武昌脚费总不过四两有竒是合铜铅两项需银不及十八两即可得钱十七千六百余文丝毫竝无贴赔将来节省何止百万倘防
　　圣恩俞允于武昌设局开炉鼓铸竝请
　　钦差亷干部员至楚监督铜铅两便则制钱自多其铸出之钱即令江安豫蜀各省差员赴楚领回搭放兵饷
　　国寳既得流通私铸自可净絶此【臣】刍荛之见如有可采伏祈
　　皇上睿鉴施行谨
　　奏
　　通盘议论皆系未见顔色之瞽説朕何暇一一指驳训示汝此等愚顽也
　　湖北按察使【臣】王柔谨
　　奏为敬陈楚蜀水陆道途之险请
　　敕开辟疏凿以利攸往事窃查湖广入川大路由彛陵以至简州多崇山峻岭草木丛杂其濵江道路毎系山顶悬厓窄隘尤甚下临不测之渊倘值坍頽塌卸偪仄尚不盈尺行人乘骑失足不但无从救援即身尸亦难捞获至于水路除川省各滩不计外即以楚之归州而论水大则有拽滩之险江心大石横亘中流舟行必迎石而放将次抵靠则须急扭头招从旁防下顷刻数十里势不可遏故唐诗有千里江陵一日还之句倘操舟毫厘差谬即撞硼瓦裂莫可挽留若水小则又有新滩之险四靣狼牙怪石中仅溶道一势更冲激而湍下则系深坎数丈形同瀑布稍一误触虽巨舰立成齑粉纵舵工水手十分谙习亦难保必无舛错【臣】前在湖南同知任内奉委觧运川饷陆路而往水路而回数濵于危至今每一念及輙魂飞天外近询之往来蜀中者亦莫不惊怖毎嵗每月之间行人必遭覆溺货物每被沉沦殊堪悯恻【臣】查夔闗荆闗两处税课盈余大倍往昔则知楚蜀道路百货



　　虞其陆路之濵江者则宜酌加改辟寜纡程数日务使有实地可凭方不致误堕渊阱也夫当日设险守国盖为割据地利而言方今天下一家声教四讫东西朔南悉在幅员版图之内更宜使血脉流通周行无滞【臣】不揣愚昧恳请


　　修凿平坦不特往来商旅咸祝我
　　皇上仁夀万年即一切解运转输亦均资利便矣为此
　　谨
　　奏
　　观汝屡次论奏俱属狂妄不经莫非尔身果有疯证耶全不计及事之可否施行乃于君父之前矢口乱道是诚何心大抵素性偏于粗浮所以但喜多事而不耐闲静耳















　　硃批谕防巻一百四十二下
　　钦定四库全书
　　硃批谕防巻一百四十三
　　硃批李万仓奏折
　　广东韶州总兵官【臣】李万仓谨
　　奏为据实陈明事窃【臣】查总兵一员防
　　圣恩赏给亲丁粮六十分尽足以赡养家口今韶州总兵名下除亲丁之外多食粮十二分询厥所由谓前任总兵皆家口长随众多故旧有长随粮十二分遂致标下三营将备各于应食亲丁之外亦皆多食长随粮二三分上行下效习为故常【臣】现在家口无多其长随工食俱于亲丁项下支给虽三营将备多食之粮皆有长随顶食兵数不差但不能依时听操而经制官兵岂容虚设所有总兵名下多食长随粮十二分竝将备各名下多食长随粮共二十七分【臣】已公同营将招募健壮如数随营差操庶补汛防兵单之地以实营伍少有裨益
　　矣理合据实具折
　　奏明伏祈
　　皇上睿鉴施行谨
　　奏
　　据所奏不过汝等职分中之末节耳第一要着申明纪律以大义鼓舞将士次则训练操习技艺熟又其次令兵丁各顾生计崇尚节俭不至贫窘以及缉盗不遗余力察奸毋使疎脱均系要务是乃汝等提镇大员之专责至若招补几分空粮捐制几面旗帜修造数件器械类斯细事何足列诸章奏耶勉之既为大臣当于大者逺者是务区区小节不论如何若何皆可切须摆脱行伍走卒小人之形态方为无忝厥职也识之
　　署理广东潮州总兵官【臣】李万仓谨
　　奏为陆营请改水师捍外兼以卫内事【臣】窃见潮州地方枕山腹海最为岭东巨镇离潮百里所属黄冈柘林大城所东界等汛接连闽壤控扼闗头要隘故额设马步战守兵丁一千二百名分为左右二营以都司辖之副将统之而以副将驻防黄冈城汛居中调度于大泽深山诸处而不知柘林一汛尤为要也查柘林系南澳海道第一闗锁门户据濒海三路上游前年广盗往闽船由此出闽冦犯广亦由此入况对面汪洋万顷飘风突来势不可遏又况隣界之澄海海门靖海诸处亦皆咫尺海涛陆汛之外兼设水师属南澳总兵管辖诚有以援其势矣若柘林为南澳澄海掎角止使操戈岸上不改水师必致彼此岐视倘遇警急陆汛不能援应水师徒放礮虚张声势有防海之名而无捕盗之实也【臣】愚以防守柘林陆汛左营守备请改柘林水师专防海澳配造艍船二只快哨二只防艚二只并现在巡河橹船二只共大小战船八只分泊柘林管辖港口之鸡母澳西虎仔防二水汛配兵哨巡于闽粤交界海道不与春秋防哨外洋之例艍船定额每只配兵四十名防艚每只配兵二十名快哨每只配兵一十五名通共船兵一百五十名其余照次分班仍防岸汛俾水陆兼资实用如遇春夏东南风发时陆师可防内地奸匪出口遇秋冬西北风起时水师可截外洋剽劫登岸如此则内严而外自静然为海疆计者水师之设毎虑人地不宜水务不谙以潮州之兵皆土著之人惯于海者居多至于千把皆土著也可无更张止选调熟识水务守备一员足矣余如副将辖管都司及右营守备千把弁兵仍照专防陆汛分布守御山海两得其宜矣縁【臣】巡阅黄冈柘林滨海等汛见外而南澳孤悬海岛四面汪洋内而柘林阻隔一渡闽海毗连扼吭抚背甚属要区谓宜通盘筹计聨络巡防俾海疆永逺宁谧【臣】庸愚管见是否可采仰请
　　皇上睿鉴施行谨
　　奏
　　改设之举果否水陆兼资言之督臣酌量施行
　　署理广东潮州总兵官【臣】李万仓谨
　　奏为备陈矿徒流患仰祈
　　圣明敇法穷治永靖岩疆事【臣】窃见广东产矿山场惟潮州之海阳县止仲坑山一处若惠州属县则指不胜屈如永安海丰归善长宁长乐河源在在皆有矿山未能悉举但查矿山所产银铜铅锡不一虽曰天地自然之利然利之所在人必趋之禁之不严患渐随之故凡矿徒盗挖之山上极巅崖下穷深谷尽是奸匪藏之所其中多有依山村落人家之豪强者专一窝匿外方游手始焉募为砂夫继则从而窃据于是起葢草房罗列鎗械希冀茍安至宝山既空利无从觅乗机窃发大则啸聚掳掠小则鸡犬靡宁官兵追捕此辈长于穿林截径一见队伍扳藤裹石据险以待虽有劲旅雄师无可施展之地又查去年九月内矿徒曽干浪邹百里等在惠州永安县属凤凰嶂聚众挖矿贻害地方延今未能尽获此其明徴又前年七月内海丰县属矿徒各裹红巾攻劫梅陇墟市五十余家屠戮甚惨更掳人口押挑劫赃归山地方有司但以招安冀免叅罚而被害之家饮恨吞声无可伸诉若非
　　皇上明见万里将此等矿贼仍发本地枭示不知效尤何所底止又幸此辈相率结伴由隣省江西之上犹崇义等处前往楚南之桂东桂阳开采因据江西巡抚公文称广东砂夫经过甚多皆包头跣足贸然前往湖广开采俱系广东之和平龙川长宁兴宁河源永安等县之人【臣】署潮州镇务随即遍行所属并张示晓谕引导各回安业竝未实见其来观此必惠州属县矿徒可知此七月内承接督臣郝玉麟密札奉有
　　上谕广东旧有矿徒因惠州等处严禁偷挖此辈蚁聚无业一闻湖广桂东桂阳刨试矿砂之信蜂聚蚁行接踵而往桂东一县约有二三千人散住于寨前大塘等处守候日久至于典衣糊口或有偷窃度日者今桂东已不准开采恐此种无赖之人不能复归故土流散楚地衣食缺乏以致别生事端加意防范善为遣发其经由江西南贑等处亦令地方官留心稽查并广东督抚将此矿徒令该州县晓谕引导各就生业安居勿事游荡母使滋蔓隣省钦此等因到【臣】仰见我
　　皇上保惠元元惟恐一夫不获其所故令地方官善导出疆回籍安插诚尧舜之心为心也乃此辈前者由江西至湖广多至数千人今回广东何以絶无踪迹明系各自形匿影散入故居仍复鸠集盗挖更可知矣须得地方有司严行保甲稽查出入方不致冷灰复燃况保甲之法十家一保甚见成效一家窝匿九家连坐谁敢共相徇隠故欲清矿徒必先严行保甲亦必督抚饬行府县出示家喻户晓穷治以法絶其根株至有该地强丁巨族以及绅衿豪棍接济粮食仍纵偷挖朋比为匪州县选委佐贰等官实力查察逐月务取近山乡村竝无窝容前项矿徒盗挖矿砂甘结呈报该地方官加具印结转缴督抚察验如有扶同徇庇事觉一并法究庶矿徒无托足之地良民获安堵而居永无伏莽之虞矣【臣】受
　　国恩深重奉职难酬若知而不言及言而不实是自蹈欺罔之罪我
