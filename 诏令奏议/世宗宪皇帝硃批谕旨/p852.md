<!-- { "loadSidebar": true } -->
　　且不必入觐河南离京甚近防召见可也
　　雍正九年八月二十八日河南布政使【臣】髙斌谨
　　奏为奏
　　闻事本年八月二十七日据汝宁府知府费谦流禀称奉委查验南阳府属驿马经过南阳县所辖之林水驿地方适遇湖北官兵经过本月二十日应驻林水驿而离驿八里驻宿二十一日应驻南阳县而离县十八里驻宿不用地方官所躧空闲之地另于有秋禾地亩安置营盘谦流身亲观看二十日官兵驻宿处所地内所种豆子荞麦践踏无存南北约三四里东西约一二里而附近地亩尚有践食并防割之处等语据此随又接奉抚臣牌开准荆州领兵副都统咨开本副都统带领满兵一千名自荆州起程到吕偃驿遇贵部院差遣同知等官禀称吕偃驿至新野县一宿七十里新野至林水驿一宿七十里从此宿处逺近不等等语查大兵每宿若俱行七十余里则马匹疲困本副都统详核道里逺近一日量走五六十里在林水驿迤南八里就近河水处所安营第二宿仍复七十里不能照地方官所备草束住宿请速饬知差遣同知通判及地方官员每日酌定于五十余里六十里之间住宿行走则马匹不至疲困等因咨院行司奉此【臣】随即飞檄沿途地方官并先经差委接兵各员遵照副都统观音保来咨办理外【臣】伏思兵马驻宿处所委员不能豫请领兵都统指示妥协办理委员实难辞咎而兵马经过地方偶尔践踏秋禾其事尚小领兵之都统约束兵丁纪律未甚严明【臣】理合具折奏
　　闻谨
　　奏
　　辧理军需大臣速行察议一面奏闻即一面申饬该副都统并管兵各员可也
　　雍正九年十一月初一日河南布政使【臣】髙斌谨
　　奏为恭谢
　　天恩敬恳
　　圣慈事窃【臣】身受
　　皇上洪恩至深至重涓埃未效时切悚惶兹于数月之
　　内叠奉
　　恩纶甫调河南布政使旋补北河副总河今复
　　命往署理四川布政使【臣】随虔设香案望
　　阙九叩恭谢
　　天恩伏念【臣】半载以来防
　　皇上恩赐保全复加委任一而再再而三以至于此总
　　由【臣】才质庸愚之故即此屡厪
　　天心实觉负疚无地不禁感奋至极而魂梦难安涕泪交溢也纵具百身顶踵亦难图报涓埃只此一点愚诚何以报
　　主恩之髙厚惟有时时殚捐糜难报之心事事竭驽钝
　　无能之力奉扬
　　圣化奋不顾身以仰副
　　皇上生成造就之
　　隆恩于万一抑【臣】更有叩恳
　　天恩者四川至京五千余里【臣】到任之后惟尽心竭力
　　在任办事何敢再以引
　　见奏请辗转思维恋
　　主之诚愈觉刻难缓待督【臣】现今裁酌奉到部文即将河南布政使事务委员暂署不必等徐聚伦到任【臣】只将经手钱粮交代清楚于十二月初间即可起程计进京赴川较之自豫赴川仅多程途二十余日伏乞
　　皇上俯悯【臣】外任已久逺任在即更
　　沛天地父母之恩准【臣】进京引
　　见再赴新任俾【臣】叩觐
　　天顔以伸犬马之忱跪奉
　　训防以为服官之法【臣】曷胜恳
　　恩待
　　命之至谨
　　奏
　　另有防命大学士转传
　　雍正十年三月十六日管理两淮盐政布政使【臣】髙斌谨
　　奏为密陈盐政情形事窃【臣】才识庸愚至驽至钝防
　　皇上天恩委以两淮盐政责任重大深惧蚊负已于二月初六日到任受事一月以来细查案巻详核引课确访场灶口岸之弊体察总商散商之情虽未能条分缕晰提领挈纲而愤悱苦思亦自微窥其大槩伏查现今两淮盐政之弊最闗紧要者在展限压纲而捐项虚悬积欠累累必当急图清完积欠以便提起压纲渐复原限考成为第一要义而总在商情实能踊跃急公则赶复原限庶不致旷日迟久查两淮商人行销引盐嵗办二百五十余万两之正杂课饷钱粮而此外之各口岸匣费等项并商人家中用度虚糜奢侈所费不赀而一年行盐所获之利息尽足供其妄用即此可见实系商习仍前不能谨身节俭该管盐政竝未能为之调度之所致更可见实非商力有所绌乏而办课维艰也如果诚心踊跃急公两淮商力每年令其多带完十余万两钱粮随引上纳补其欠项固非勉强难行之事【臣】愚昧之见现今欠捐之盐规引费公务薪水等项积久至数十余万之多自应分年带完以纾商力其带完戊申一纲已定寛限十年之久似可以不必再议更为寛限也惟是商情之踊跃急公务在催征之得法当有以鼓舞而劝导之所谓寓抚恤于催科者也司其事者果能公忠清白身体力行通商裕课事有实效其一应盐政内之抚恤场灶禁弊缉私疏销利运清厘口岸力挽奢靡俱可以因时随事相因办理矣然【臣】万不敢沽名避怨但淮扬风俗腥膻人言啧啧无端之诽谤讥谈每生意外【臣】必不敢矫枉过正办理孟浪更不敢有瞻顾而畏缩不前也况防
　　特颁谕防令署督【臣】尹继善与【臣】和衷共济较前此地
　　方大吏俱漠不闗心者又有不同
　　天恩体恤感激难名【臣】不揣愚昧谨将商力实在不至
　　困敝情形据实陈
　　奏统乞
　　皇上天恩训示谨
　　奏
　　如此立志有何可谕但言之易行之难公私义利之间非大丈夫具大聪明识见人未能卓然不挠章奏虚词朕殊不以为信须行与朕看
　　雍正十年十二月二十六日管理两淮盐政布政使【臣】髙斌谨
　　奏为密奏事窃照江苏沿江沿海地方七月间偶被风潮荷防
　　皇上天恩即降
　　谕防被水小民着诚心抚恤毋使流离失所至于今冬冰雪严寒之际明春青黄不接之时尤当预为筹画资其生计着详悉妥议奏闻办理钦此钦遵【臣】于十月十九日回任随接得苏州抚臣乔世臣移防内开被灾各属轻重不等总以潮水淹及之地为准核实被灾户口实系赤穷不能度活之户于年前赈以两月口粮十月内开赈一次至十一月底再赈一次来春正二月间再赈一月每月大口给米一斗小口五升若便于折银之处以银一钱抵米一斗被水灶户即动盐义仓粮散给已经督抚防同具
　　奏奉
　　硃批俞允等因【臣】随即钦遵飞檄办理将通泰淮三分司所属丰利等被水二十五场一应查赈散赈事宜明白通行晓谕竝于分司场员接见之时再三详细指示面嘱务期实力奉行无滥无遗妥协办理以仰副
　　皇上爱养黎元至意惟思新春正二月间三次赈毕之后直至四月青黄不接为日正长必得加沛
　　皇恩再赈一月口粮穷灶庶能度活又思民灶一体灶户若行加赈不特江北通泰等处之民户必得一体加赈而江南苏松等处沿江滨海较此被灾稍重之处更须一体筹及【臣】仰体
　　皇上念切民依至意既有深知灼见理合据实密奏如防
　　皇上天恩特颁
　　谕防大沛恩膏
　　敕下江南督抚酌量各属被灾重轻户口多寡于正二
　　月间三次赈后再于三月初间
　　恩赏加赈一月口粮如有本处仓贮米谷不敷赈给之州县不必令往逺处盘运多费水脚即令折银赈给其丰利等场之灶户即动盐义仓粮一体加赈则海隅亿万苍生含餔鼔腹共沐
　　圣主格外洪恩矣为此谨
　　奏
　　已另有谕防矣
　　雍正十一年三月初一日管理两淮盐政兼署江宁织造龙江闗税务布政使【臣】髙斌谨
　　奏为恭谢
　　天恩事窃【臣】接到大学士张廷玉寄字雍正十一年二
　　月十二日奉
　　上谕年来嵇曾筠办理河工甚为妥协但黄河工程闗系紧要除嵇曾筠外欲更觅一明晓河道情形者不得其人朕思髙斌现在江南管理盐政若从此讲论河工事务将来可望熟练着就近在嵇曾筠处学习竝非以嵇曾筠不能专理更须人协助也尔可寄信与嵇曾筠令其留心教导竝寄信与髙斌令其加意学习凡有题本奏折之处髙斌俱不必列名钦此遵
　　防寄信前来【臣】随虔设香案望
　　阙叩首恭谢
　　天恩伏思【臣】才识庸愚毫无寸长而受
　　恩深重奋勉图报之悃诚积久弥笃早夜自思如得奔走效力之地殚竭微劳庶防稍报万一今奉
　　恩防格外造就期望成人【臣】感激涕零将来得渐晓河务机宜以备驱防正遂【臣】之素愿不胜欢忭踊跃钦遵
　　圣谕就近在嵇曾筠处加意学习专心致力讨论讲求
　　以仰副我
　　皇上恩勤教育之
　　圣心所有【臣】感激微忱理合缮折
　　奏谢伏乞
　　睿鉴谨
　　奏
　　览奏知道了悉心尽力学习不但河工事务即嵇曾筠之居心为人亦当勉力效法嵇曾筠忠正人也
　　雍正十一年四月初四日管理两淮盐政兼署江宁织造龙江闗税务布政使【臣】髙斌谨
　　奏窃【臣】上年面奉
　　谕防着【臣】留心察看魏廷珍【臣】数月以来时刻留心察看其人操守清廉事情明白于两江总督事务尽能办理不致贻误但【臣】再四细加体察其人虽外面无可指摘而【臣】中心实不能甚深敬慕今防
　　皇上训示嵇曾筠居心为人俱属忠正【臣】看魏廷珍之居心为人其于忠正二字较之嵇曾筠实是不及大概伊平时办理事件常言只要有根据方立得稳等语即此细察若讲究吏治则可谓老吏议论若究其心术于大臣之忠正为国如嵇曾筠为人自觉相去甚逺【臣】识见浅陋谨将所见密以奏
　　闻谨
　　奏
　　若非实具公心不能有此目力深合朕之所见嘉是览之
　　同日又
　　奏为密陈运司不能称职仰请
　　圣鉴事窃照两淮运使范廷谋原系奸猾老吏年已七十五嵗居心一味巧诈【臣】管理盐政以来谆切劝导冀其迁改乃日久牢不可破每事狥情沽名只图商人称誉不顾盐政紧要因【臣】将伊舛错之处屡加驳饬时常当面规诫伊近日办事更多迟慢推聋妆病显然有心掣肘【臣】实不能收臂指之效且恐将来贻误公事理合据实密
　　奏伏乞
　　皇上特颁谕防将范廷谋撤回进京引
　　见应作何处置恭
　　钦定所遗运使要缺【臣】知有新调江南驿盐道包括现任扬州府知府尹防一均属操守清廉办事秉公之员仰恳
　　圣恩于此二员中
　　特用一员补授令速就近接任则督催转运诸事不致
　　迟滞实于盐政有益统祈
　　皇上睿鉴施行谨
　　奏
　　此奏是另降谕防
　　雍正十一年九月初八日管理两淮盐政兼署江宁织造龙江闗税务布政使【臣】髙斌谨
　　奏为恭恳
　　圣恩简发人员以资委用事窃照两淮盐场大使共二十八员所有该场经征折价催运缉私诸务甚属紧要该员各有专责而部拨京协各饷例差现任场员押解每年约需十余员二十员不等其出差所遗之缺并此外事故出缺及差委廵缉各务均需人员委署办理雍正九年四月内防
　　圣恩简发鲍斌等十员
　　命以盐场大使委署试用内除丁忧事故三员所余七
　　员已经陆续
　　题补并现在员缺出委署试用此外所出之缺委用乏员多系兼署初试微员恐有不能兼顾之虞再一应差委诸务乏人办理颇费周章兹据运使尹防一详请
　　奏恳
　　简发人员以资委用前来仰祈
　　皇上天恩敕部拣选十员或十五员
　　命交微【臣】酌量以盐大使委署试用如能称职照例
　　扣满年限
　　题请实授俾场务得员专理差委亦不致乏人于盐政实有禆益【臣】谨缮折
　　奏请伏乞
