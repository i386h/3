<!-- { "loadSidebar": true } -->
　　题定较之往昔更难移动而河防河员愈可肆其欺陵需索甚非计之得者也况今岁年登大有物料价値自平现今多有百姓各自运赴河工售卖亦甚易得而夫役一项又当农隙之时更易雇募【臣】查目下郑州等处俱系自雇人夫并不派之里下若乗此时多买物料广募人夫分任河员用力坚筑便属一劳永逸州县似可概行免调以免苦累【臣】虽将情节巳与抚【臣】言但改
　　奏与否则事由河【臣】暨抚【臣】主持【臣】自不敢擅叅末议縁身受
　　圣主隆恩至深至渥今目击其中利弊不敢不据实预
　　为奏
　　闻伏乞
　　圣鉴谨
　　奏
　　此奏揆情度理而论固属允当但虑河工万一有事地方官以为于巳无渉任呼不应脱致贻误耳朕意或仍令帮助一两年然后专责河员因此踌蹰未决候发廷臣议覆到日再定
　　同日又
　　奏为钦奉
　　上谕事雍正二年七月二十日抚【臣】石文焯传【臣】至署
　　捧出抚【臣】所
　　奏豫省捐纳贡监以谷改银奏折一扣恭谢
　　天恩奏折一扣内奉
　　皇上硃批谕旨俱令【臣】知【臣】防【臣】跪接拜诵逐字细绎
　　仰见我
　　皇上至圣至明无防不照不特抚【臣】惭愧无地即【臣】亦惕靡宁矣但【臣】伏查捐纳一事于七月初三日抚【臣】曽与【臣】商酌【臣】以为目下谷价虽贱若改収银两投纳司库又是一番更张日后即按时价给发州县采买从中便有不肖各官扣克累民之处不如照依赴部捐纳之数议加谷石方于
　　国计民生两有裨益乃抚【臣】执意
　　奏请改捐殊觉转移失术自难逃于
　　圣明洞鉴今抚臣亦无可置辩惟有钦遵
　　训旨并悔不听【臣】言而巳今现在酌议加捐谷石俟各
　　府议覆到日详请抚臣具
　　题第念【臣】何人斯乃防
　　圣恩委任迥异等伦即抚臣
　　奏谢二折亦令【臣】知【臣】防不觉愈增悚惧罔知所报惟有一切秉公振纲肃纪俾地方大小各官咸知自爱共养黎元庶耿耿寸心少酬
　　髙厚于万一为此谨
　　奏
　　尔之存心朕所深悉谅必不忍辜负知遇但坚守此志终始不移方为纯美
　　同日又
　　奏为循例冒恳仰祈
　　圣慈垂怜格外荣封事窃【臣】自愧庸愚涓埃未报焉敢
　　越分妄求仰邀
　　旷典但【臣】伏查雍正元年十二月二十二日恭逢恩诏内开一从前
　　恩诏后陞职加衔之职衔给与封典钦此【臣】于雍正元
　　年八月初九日奉
　　差山西赈济事竣囘京复
　　命即于八月初十日仰沐
　　圣恩命【臣】署理山西布政使【臣】遵即于九月初十日抵晋任事与陞职加衔之员似不相符乃【臣】近阅邸钞见有威宁总兵官石礼哈去年系二品今陞一品恳求一品
　　诰封已蒙
　　特恩赏给今【臣】幸沐
　　圣主隆恩简补豫藩滥叨二品之职【臣】曽祖父母祖父
　　母父母从前恭逢
　　恩诏俱受过三品
　　诰封尚未因【臣】追赠上邀
　　盛典清夜环思殊深负疚倘防
　　皇上慈念【臣】景迫桑榆
　　格外垂怜并【臣】有加职二级
　　赏给一品
　　诰封得封三代则【臣】有生之年皆衔结之日矣理合缮
　　折
　　奏恳伏乞
　　圣鉴【臣】不胜悚惶待
　　命之至谨
　　奏
　　少迟时日俟汝更进一歩再行奏请可也
　　雍正二年九月初三日河南布政使【臣】田文镜谨
　　奏为
　　圣恩之髙厚无极防【臣】之图报愈难谨陈下悃恭谢天恩事窃【臣】一介庸愚毫无知识仰沐
　　皇上知遇隆恩调补豫藩以来涓埃未报时切惴惴复
　　荷
　　圣恩命【臣】署理河南廵抚印务似此
　　天髙地厚之恩即竭尽血诚捐糜顶踵亦何能仰报仁于万一但【臣】伏思廵抚一官责任綦重凡有闗于


　　管钱粮即偶有踈忽之处尚有廵抚为之更正可以暂藏其拙【臣】自问才识短浅于藩司任内即竭蹶办理犹恐不无舛错何堪复邀
　　旷典兼此重任闻
　　命之下不觉忧惧悚惶莫知所措惟有尽【臣】之心竭【臣】之力秉公执法愈加勉励以効犬马报
　　主之诚而巳所有防【臣】感激私忱合先缮折恭
　　谢谨
　　奏
　　豫抚之任汝优为之但天下事过犹不及适中为贵朕不虑汝不及反恐报効心切或失之少过耳
　　同日又
　　奏为遵
　　旨据实覆奏仰祈
　　圣鉴事雍正二年八月二十四日【臣】赍折家人囘豫恭
　　捧
　　皇上硃批谕旨到【臣臣】随跪接拜诵敬谨遵奉所有【臣】
　　前
　　奏被水地亩今据沿河州县报称髙粮谷黍俱已収获至如荞麦黑豆之类虽稍有被淹但其中地有髙下目今黄水退浄之处现在布种秋麦其存有数寸积水一时不能涸尽之地再俟逾月水亦尽干尚可种植春花勘不成灾至于内有实在穷民【臣】随檄饬各属逐户挨查如有应行赈济之处【臣】自当恪遵
　　圣谕加意抚恤缮折奏
　　闻断不敢使被水百姓偶致失所上厪
　　圣怀然【臣】复有请者查开封府属之祥符汜水原武封邱中牟等县堤外地亩自黄水冲决堤岸以来业经数载不能种植士民苦于赔粮纷纷具呈恳请
　　题豁虽据各该地方官造册详报【臣】现在委员履亩



　　旨至【臣】前
　　奏河工免调州县一折钦奉
　　硃批谕旨仰见我
　　皇上睿虑周详无防不照【臣】复再四筹画今岁年登大有物料易得而农忙已过雇夫亦易莫如沿河十四州县与河官分办物料分筑工程如遇桃伏秋汛以及万一有事之时仍令州县恊力防护公同抢修而闲时州县亦得稍有余暇经理民事庶河工与县务两不贻误【臣】再与副总河【臣】嵇曽筠斟酌议妥防同入

　　奏伏祈
　　圣鉴谨
　　奏
　　若有才守兼优堪任藩司之职为尔素所深知者密举二三员来以备选擢朕从来用人不悉拘资格即或阶级悬殊亦属无妨
　　同日又
　　奏为据实奏明仰祈
　　圣鉴事窃查豫省驻防满洲官兵康熙六十一年十月至雍正元年四月终止应需粳米每石一两八钱粟米每石一两七钱黑豆每石一两五钱草每束一分九厘雍正元年五月起至九月终止所需粳米每石二两四钱粟米每石一两八钱黑豆每石一两五钱草每束二分以上各项价値于未奉定议之先遵照时价再四驳核确估详报
　　题请一采办按月支给今经抚【臣】石文焯两次具题屡准部覆行令照依折中数目动给但驻防满洲官兵于从前每月初二日领饷之后米豆草束挨次支取刻难缓待已照时价办买支发况折中定价于雍正元年七月终始行奉文除八月以后已经遵照定价折给官兵自行采买而七月以前久已按月支领今若遵照折中定价向各官兵倒追其如米粮养赡家口豆草餧养马匹早巳逐日用讫若问之经手采买之人在行户以料物而易价值既无浮冒更难追取【臣】自抵任以来确访此项价値实因豫省屡岁歉収物价腾贵原任祥符县知县卞永祜任内原无短发亦无冒销【臣】伏读
　　上谕如丰収之年价値低防少有余剰于我官兵亦有裨益如歉収之年价値高昻督抚声明具奏施恩等因钦此则似前项价银适与
　　恩谕相符应否再
　　题请销【臣】不敢冒昧具疏
　　洪恩出自
　　圣裁合先缮折请
　　旨伏乞
　　圣鉴谨
　　奏
　　此项米豆草束因豫省近岁歉収价值过昻固属实情但事处两难若竟准销恐开别省效尤之端向兵丁追取又无此理朕意或于地方公项内设法完结庶几善全倘力不能具疏题奏候朕再加斟酌
　　雍正二年九月二十四日署理河南廵抚印务布政使【臣】田文镜谨
　　奏为恭谢
　　天恩仰祈
　　圣鉴事雍正二年九月十七日接准部咨内开封邑生
　　童王逊等罢考一案钦奉
　　旨内事理移咨到豫【臣】随折阅拜诵钦惟我
　　皇上仁覆万物德被羣生
　　重道崇儒四海振兴文教开科广额普天共庆风云不期犹有封邱县生童王逊等智类城狐狡同社鼠因河工雇夫捏称知县短发土方工价号召生童阻众罢考经【臣】缮折具


　　特命大臣来豫审理人人以为三尺不赦罪无可逭矣
　　乃又荷
　　皇上汤网开三舜刑警百立诛首恶末减余从闻命之下【臣】即檄知各属宣谕
　　皇仁广布



　　圣恩浩荡余从寛典踊跃欢呼尽皆革革心不特臣任兹土地方诸事可以尽力振兴即薄海内外臣民亦无不输诚向化共歌
　　圣德咸乐尧天于亿万斯年矣理合缮折
　　奏谢伏乞
　　圣鉴谨
　　奏
　　赏罚原属一理为治平之大纲丝毫不容稍偏也
　　同日又
　　奏为据实奏
　　闻仰祈
　　圣鉴事窃查豫省南北两岸堤工连年溃决荷蒙我皇上保民若赤不惜百万金钱
　　命大臣驻劄工所董司其事复添设河员弁目恊力坚
　　修又
　　敕建金龙四大王庙
　　特颁扁额宝旛用光庙貌是以今岁河伯着灵自夏徂秋水势安澜堤岸平稳从此沿河数十郡永固金汤泽畔亿万民咸歌乐利皆我
　　皇上神谋睿算手画平成之所致也但【臣】伏查南北两岸加帮大堤所做工程仅足十分之三【臣】自接署抚后随移咨副总河【臣】嵇曾筠并严饬印河各官趁此天气温和夫料易得之时多募人夫广买物料协力坚筑务于来岁伏汛之前将大工告竣庶免贻误第不知果如【臣】愿否耶再查庙工现在兴工修理的于岁内即可告成理合一并奏
　　闻仰祈
　　圣鉴谨
　　奏
　　督令极力趱修可也
　　同日又
　　奏为仰恳
　　圣恩格外垂怜以广
　　皇仁事窃臣一介庸愚仰沐
　　圣主隆恩不啻天髙地厚涓埃未报寝食靡宁惟是【臣】年已六十有三止有一女并无子嗣且于本年六月偶染血之证或半月一发或月余一吐凡有机密
　　奏折以及紧要事件既不能亲自缮写又不敢假手于人夙夜徬徨莫知所措伏思现任湖南长沙府属湘潭县县丞崔鏏系【臣】女壻于雍正元年十一月内奉文同兵科给事陈世倕押运采买米石船只进京俱已交纳防
　　皇上特赏银两以作盘费今便道由河南囘任至【臣】署中崔鏏自幼小心谨慎可以相为倚依且防末之员于地方无足重轻倘蒙
　　圣恩逾格垂怜俯准掣囘听其在署侍【臣】左右以供书
　　写【臣】得有臂指之用则衔感
　　皇上隆恩永无纪极矣此【臣】孤苦之极思不揣冒昧奏恳可否容臣
　　题请伏候
　　圣裁【臣】不胜悚惶兢惕之至谨
　　奏
　　已照所请谕部矣
　　同日又
　　奏为遵
　　旨据实密奏仰祈
　　圣鉴事窃【臣】钦奉
　　硃批谕旨若有才守兼优堪任藩司之职为尔素所深知者密举二三员来以备选擢朕从来用人不悉拘资格即或阶级悬殊亦属无妨钦此【臣】跪诵之下自问何人仰邀
　　皇上委任责成一至于此不觉感激涕零悚惶无地矣【臣】才识短浅秉性孤介竭【臣】耳目所见所闻求其才守有余可举以共勷






　　八月二十六日抵任后【臣】即留心细察见其才识


　　圣恩亟思图报之诚勃勃欲发以上二员据【臣】闻见所

　　实愚昧未敢遽必縁奉
