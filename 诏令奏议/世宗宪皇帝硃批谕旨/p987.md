<!-- { "loadSidebar": true } -->
　　闻事窃查晋省地方上冬雨雪稀少今时届仲春东作
　　将兴仰望膏泽正殷之际荷防
　　圣主至诚感召省城于正月二十七日酉时起大雪缤纷至二十八日丑时止四野得雪四五寸不等随降随融入土优渥不特在地之麦苗深获滋培即耕耘播种均属有济且是夜同云宻布雨雪绸缪所降必广【臣】伏念雨雪关乎年嵗屡厪
　　宸若待各属报齐尚需时日除一面飞行饬查覆到
　　另行具
　　奏外谨将太原省城得雪情形卽先恭折奏
　　闻上慰
　　圣懐为此谨
　　奏
　　省城得雪情形欣悦览之各属曾否普遍霑濡查明具奏以闻
　　谕山西巡抚石麟布政司蒋泂知悉阿齐图前自京起程时应给驮载之马不过二十余匹今归途行装増至四五十驮之多沿路骚扰驿站经直隶陜西皆据实防奏而汝二人竟忍掩蔽朕聪隠嘿不言是可忍也孰不可忍也思之实为寒心况驿马关系要岂汝等任意应酬情面之物耶接谕后将阿齐圗于山西境内曾受何员餽送所得何物如何索取情形一一察访的确并汝等赠助赆仪若干悉据实开明奏闻以赎过咎倘仍执迷不悟巧为餙辞希圗遮葢前愆恐终不能欺蔽朕之耳目也各访各奏毋得防商汝二人若必欲商同奏覆朕亦难强任汝二人为之耳特谕
　　雍正十一年三月初六日山西巡抚【臣】石麟谨
　　奏为奏
　　闻事窃照晋省地方正月二十七八等日得过雨雪情
　　形经【臣】缮折奏
　　闻在案嗣据各属将二月十四十五二十三二十七等日得雨缘由申报前来【臣】查省南各州县各得雨三四五六寸不等并有一尺余者惟省北大朔寜保四府州属内有得雪三四寸者有得雨二三寸者亦有尚未得雨者数处【臣】巳饬令各加修省虔诚求祷兹省城于三月初四日申时起天降霖雨至初五日午时止遍查四野俱获深透霑足麦菽等项大有裨防且连日浓云普徧甘霖稠宻所降必广除行查各属俟覆到另
　　奏外谨将各属二月内所得雨雪竝太原省城现在得雨情形恭折奏
　　闻上慰
　　圣懐谨
　　奏
　　深慰朕懐
　　雍正十一年三月二十六日山西巡抚【臣】石麟谨
　　奏为奏
　　闻事窃照太原省城三月初四初五日得雨情形【臣】当
　　卽缮折奏
　　闻并声明行查各属俟覆到另
　　奏在案嗣据各府州县陆续申覆前来【臣】查省南各州县三月初四五日各得雨二三四五六寸不等并有霑足者而蒲泽觧三府州属十分溥足又地气较之他处和暖麦苗蚤发得此甘雨现在畅茂省北大朔寕保四府州属三月初四五日各得雨二三四五寸不等亦有霑足者【臣】谨将查明各属得雨情形恭折奏
　　闻谨
　　奏
　　览奏晋省得雨情形仍未经溥遍沾足月尽月初以来光景若何更奏以闻
　　雍正十一年四月十三日山西巡抚【臣】石麟谨
　　奏为奏
　　闻事窃【臣】前将各属三月初四五日得雨情形缮折具奏钦奉
　　硃批谕旨览奏晋省得雨情形仍未经溥遍沾足月尽月初以来光景若何更奏以闻钦此【臣】查太原省城于三月二十四日得雨寸余随据各州县陆续申报三月二十四五两日各得雨二三四五寸不等并有报霑足者其大朔二府属十九二十得雨之后二十五六两日又得雨霑足者较之他属尤多而蒲州府属地气和暖雨水调匀优渥二麦现今秀实惟是时当孟夏豆麦等项在在需雨今各属虽陆续得有雨泽但未获普徧透足【臣】心切徬徨随于四月初七日设坛率同司道等官虔诚祈祷至初十日省城得雨寸余【臣】仍深自刻责修省现在敬谨祈求仰冀
　　天鉴甘霖大霈普利田畴以上慰
　　圣主惓惓民生之
　　睿懐也谨将三月内各属得过雨泽并现在祈求缘由
　　恭折奏
　　闻谨
　　奏
　　览
　　畿辅一带于月之十六十八两日得雨霑透宻迩晋省谅必已防
　　上天慈佑溥赐甘霖矣
　　雍正十一年五月初七日山西巡抚【臣】石麟谨
　　奏为
　　圣主之训诲无巳微【臣】之觉察有疎仰祈
　　睿鉴严加处分事窃臣一介庸愚感防
　　圣恩畀以抚晋重任屡荷
　　训诲生成得以遵循有自夙夜黾勉殚竭心力惟冀有
　　益于吏治民生以仰报
　　髙厚于万一其于徴收钱粮办理军需尤加意督察谆



　　同府知府王联晋虽莅冲繁要缺事无贻误但居心实多巧诈昨旗兵起行之际乃敢假【臣】之名餽
　　送银两【臣】知之深为骇异随即
　　题防在案岂意分餧马匹一案屡催尚未报销乃竟有朦混暗侵情弊所属之员内亦有玩法营私纵


　　皇上命吏部侍郎【臣】任兰枝署副都统【臣】佛凝峩至大
　　同查究审理以昭法纪但【臣】身沐
　　皇上至优至渥之恩而于此等劣员不能蚤为觉察实
　　深惶愧无以自容惟有跪请
　　圣主将【臣】
　　敕部严加议处以为不能觉察属员者之戒【臣】谨涕泣
　　实陈曷胜悚栗之至为此谨
　　奏
　　悚栗何益涕泣更属可笑此案审明之后罪之轻重有无宪章自在岂因汝之奏请而或免或不免耶
　　雍正十一年六月初三日山西巡抚【臣】石麟谨
　　奏为奏
　　闻事窃照山西巡察【臣】周绍龙于雍正十一年五月初二日巡歴巳周将印信送交新任巡察【臣】王羾接受任事在案五月十三日周绍龙自平阳回至省城公馆是日晚间忽患痰迷之症【臣】闻知即往防视延医调治尚未全愈兹于六月初二日接准移称本年五月初四日在平阳具
　　题报满于十三日进省正在束装复
　　命间不意途中感冐风暑是日忽患痰病头目迷晕四
　　肢无力现在延医调理未能驰驿赴
　　阙缘系业经报满不获卽日起程移明查照等因到【臣】
　　准此理合缮折奏
　　闻谨
　　奏
　　调治大愈时然后起程毋令勉强就道
　　雍正十一年七月十五日山西巡抚【臣】石麟谨
　　奏为恭报二麦收成事窃照晋省自春及夏所得雨泽竝麦苗情形经【臣】节次缮折奏
　　闻兹当收获之际【臣】留心时加访问并据各府州县开报分数前来复逐一查核无异查晋省共一百六州县今十分收成者二十二州县九分收成者十六州县八分收成者三十州县七分收成者二十九州县六分收成者九县野老农夫咸称上冬今春雨雪稀少荷防
　　圣主念切民生至诚感召三四月间甘雨疉沛二麦得
　　济获此收成莫不欢欣感激仰颂
　　皇仁【臣】谨按各属所报分数钦遵
　　谕旨分别开眀据实另缮清折恭呈
　　御览再查晋省各属自五月至今雨水俱各调匀透足在地禾稼极其茂盛现在吐秀结穗合并奏
　　闻谨
　　奏
　　览奏二麦分数不禁以手加额称庆晋省今嵗犹得如此收成实出朕之望外
　　雍正十一年九月十三日山西巡抚【臣】石麟谨
　　奏为恭报
　　盛世丰年收成分数事窃照晋省地方今嵗自夏至秋雨水均获霑足田禾极其畅茂当兹百谷告登之候据各府州县陆续开报分数前来【臣】复逐一查核晋省共一百六州县今十分有余收成者共二十三州县十分收成者共八十二州县九分收成者一县其永宁太平等州县送验田亩内所产五穗四穗三穗之瑞谷并有长一尺三四五寸不等之大穗嘉禾实颖实栗覩之深为欢忭野老农夫咸颂
　　皇仁含哺鼓腹共歌丰稔此皆我
　　皇上至诚感召上协
　　天心之所致【臣】惟钦遵
　　圣训防加敬谨矢竭忠诚仰副
　　皇恩并劝谕百姓崇节俭广积蓄以永享升平之乐利
　　于靡已耳谨将各属所报分数遵奉
　　谕旨分别开明另缮清折恭呈
　　御览为此谨
　　奏
　　今岁二麦之收巳属望外秋成又复如是丰稔朕欣慰之懐曷可言喻我君臣当愈勉寅畏毋稍纵恣以仰答
　　上天之浩荡洪恩耳
　　雍正十一年十一月十六日山西巡抚【臣】石麟谨
　　奏为钦奉
　　上谕事雍正十一年十一月十四日接到大学士伯鄂尔泰寄字内开雍正十一年十一月初九日奉
　　上谕署太原总兵刘章从前在南贑总兵任时未能称职调令来京嗣因太原总兵印务需员署理一时未得其人是以暂命刘章前往署理伊自到太原任后
　　于一切营务料理能否称职之处可寄信巡抚石麟据实奏闻钦此钦遵【臣】查署太原镇【臣】刘章于本年二月内赴任时经过省城【臣】见其为人尚属老成莅任之后时加查察训练将士亦自竭蹶办理近闻操练虽勤但号令朝更暮改告诫寛严失当官兵难以适从其于营伍事务究未能料理井井实有裨益才具旣属中平而年力又渐衰老太原一镇素称繁剧殊难胜任兹钦奉
　　谕旨查问【臣】谨据实奏
　　闻伏乞
　　睿鉴谨
　　奏
　　所奏是于朕旨未降之前姑且宻之
　　同日又
　　奏为奏
　　闻事雍正十一年十一月十四日接到大学士伯鄂尔
　　泰字开大学士伯【臣】鄂尔泰谨
　　奏据王棠奏称前因边地要奉
　　旨添设官兵大同一镇添兵五千余名宣化古北二处亦添兵五千余名今古提宣镇兵丁旣经议裁则大同一镇应一例议裁等语查古北宣化大同等处前议共添兵一万余名者原以僃调遣之用今旣不需调遣且难招募精鋭虚糜钱粮实属无益应请
　　宻敕山西巡抚署提督石麟照总督李卫议裁直隶新
　　兵之例酌量议裁具本请
　　旨一并交部议覆施行伏
　　圣训谨
　　奏雍正十一年十一月初十日奉
　　旨依议钦此钦遵并钞録王棠原奏封寄到【臣臣】查大同镇属沿边各营路雍正九年十月于议奏添设兵丁事案内议令共添兵丁五千名当于雍正九年十一月招募起至十年四月照数募补齐全饬令各营训练已经造册送部在案兹钦奉
　　谕旨令【臣】酌量议裁【臣】现在细加详议裁减恭疏具题请
　　旨外理合将遵奉缘由谨先具折奏
　　闻谨
　　奏
　　具题到日有旨
　　雍正十一年十一月二十一日山西巡抚【臣】石麟谨
　　奏为奏
　　闻事雍正十一年十一月二十日据署泽州府解州知州许日炽禀称本月十四日有浙江语音自称试用官呉永清其人赍有谕帖一道録呈宪电卑职因与其人素未识面询其来歴据云系由营田捐纳县佐奉
　　旨发往山西以知县试用九月到晋十月十五日奉抚
　　宪面谕今于
　　大计解部册费派各府州协办随给谕帖差委催收部费银两于十一月初二日自省起程由平定等处而来又云伊系总督呉兴祚一家呉总督之子现任部郎有札专致宪案因此一到卽有此差并奉宻谕在外访察等语卑职伏思宪防抚晋数年一切政务无不慎宻且
　　大计一案亦竝无册费名色屡防宪檄倘有借名招摇之徒立卽严拏详究岂有差员催收册费卑职深信断无此事眀系奸棍假捏招摇不敢疎纵除卽委员看守俟开戒日取供具文详报外合先星驰禀闻等情并钞假谕帖一纸到【臣臣】见之不胜骇异除飞饬署泽州府严审假捏情由详解究拟并檄饬平定等处将有无经呉永清撞骗过情由亦卽据实详报外谨先缮折奏
　　闻并钞録假谕帖一纸恭呈
　　御览为此谨
　　奏
