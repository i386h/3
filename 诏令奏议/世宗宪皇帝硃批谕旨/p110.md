<!-- { "loadSidebar": true } -->
　　睿鉴者也再查上年九月内因东省船工贻误奉有谕旨议定修理不坚承修督修各官处分在案第查战船一项修理不坚自属承修之责若管驾不愼燂洗不勤亦足以致损壊乃定例止议承修督修之文职而管驾燂洗之营员未经议及倘营员漠不关心将来遇有损壊文武互争在所不免【臣】愚以为承修责之文职则营员痛痒无关承修责在营员庶船只方知爱惜且改归营修其便有三营弁捕舵与船相习则购买物料自必件件适用一也战船为水师托命之所文官修理虽坚营员未能深信今岁修既身亲其事若大修拆造一并责成自必倍加坚固二也文官支领钱粮承胥或有索扣今既归营领即与兵饷一例钱粮尽归实用三也而其间尚有至便者修船虽用工匠然在船兵目亦当素为谙晓从前因文官承修伊等多不留心今既已归营则兵与匠习斧凿刀锯之事日相亲近久而兵可为匠于船工更为有益是否可行仰祈
　　圣主睿鉴指示谨
　　奏
　　此事汝所见甚属浅狭前委汝一人总理三厰原属不合今已更定矣复有何不可行处仍令文武员弁兼管为是何必又事更张如委得其人无论文员武弁皆可奏效若不得其人皆有不妥协处全在汝等选择贤员而委用之未有互相推诿而能令公事办集者也户部左侍郎署理苏州廵抚印务【臣】王玑谨
　　奏为恭恳
　　圣恩事窃【臣】本庸材荷蒙
　　圣主委任清查江苏积欠钱粮旋又特奉
　　谕旨署理廵抚印务力微任重实切悚惶查江苏地方素称繁剧钱粮则窦孔多命盗则倍于他省加以民情好讼俗尚浇漓官吏之积玩难除案牍之稽延实甚【臣】自维才分有限虽竭尽驽骀究竟力与心违恐于地方无补是以
　　陛辞之日即经僃下情现在遵例另疏自陈实非畏
　　难欺饰仰恳
　　天恩时加
　　训诲仍俾早卸抚篆得以专务清查瞻仰
　　阙廷不胜犬马依恋之至谨
　　奏
　　如得人岂命汝兼理抚务汝自谓不胜此任朕亦以为然但不过为期数月果尽力黾勉而竟曰不能不特虚负朕之知遇且为无用之弃材矣勉为之天下未有秉公竭诚而不能办理之事也
　　户部左侍郎署理苏州廵抚印务【臣】王玑谨
　　奏为密奏事窃查潼安衞地亩原系雍正五年间于桃源宿迁睢宁泗州虹县等五州县濵河地方新经淤出前任河【臣】齐苏勒会疏
　　题明丈报陞科在案【臣】道经桃宿闻民间议论以前项新淤多有完粮老地在内从前未经分析不无重纳之累又闻前项地亩近水易淹今悉照成熟之地陞科将来难于求豁此等浮言【臣】不敢信第查淮泗一带地方原多瘠土今新淤一项实属
　　圣德感孚
　　天心协应嘉惠万民所有征粮科则似与别项陞科不同因查山阳盐城二县射阳湖淤地系照河租征收每顷输银五钱今此项新淤毎顷多至二两有竒恐领种小民输纳不无难易之别伏惟
　　皇上明见万里恳将【臣】此折
　　准赐留中如荷察实加
　　恩稍为酌减俾五州县濵河苍赤永庆盈宁是出圣主之慈非臣下所敢妄请者也为此谨
　　奏
　　此事朕正在访察的确之际且奏者不一其人李衞亦曾面陈凡如斯等奏请民情感怨胥由于此甚有关系
　　少不密祸即随之矣密之愼之
　　户部左侍郎署理苏州廵抚印务【臣】王玑谨
　　奏窃照江苏所属每年正杂钱粮共三百七十一万九千余两共该解司耗羡三十四万一千九百余两内各官养廉需银一十八万四千三百两通省僃办公事需银一十二万一千三百余两共养廉公事二项计需银三十万五千六百余两如正项钱粮全数通完约余耗羡银三万六千余两【臣】等查此外尚有科场贴费阅操犒赏等类应办公事未有一定之数者俱应随时核实动用造报谨将提解耗羡并养廉公事需用各数逐欵开具清折恭呈
　　御览伏乞
　　圣主睿鉴谨
　　奏
　　览汝所开养廉公事需费各欵内据称学政及清查御史水利郎中等三员原册遗漏今议増添养廉等语朕谓此乃汝等谬误非遗漏也江南学政何须议给养廉此外二员俱系奉差暂行办理非比守土之官岂可与地方各员一例开列即欲议给亦当在于不定公用内开销为是至如办解顔料贴费银一万一千余两此项朕殊不解额定官价自应绰然有余宁须如许帮贴耶将所以然之故据实开明奏闻又如岁修江南省城银五百两此项尤属不通工程不知系何员管理大修之年势必不敷不修之年徒被干没焉有每年恰用五百两之理即此数欵观之可知汝等并未实心筹计料理也朕如何批谕当否况歴来此等奏折朕从不代定准防不过将不惬意处聊举一二端示知总凭汝等斟酌妥协而行耳此时稍渉忽畧或乘一时之兴草率从事被后来人指摘汝等身家荣辱系焉孰轻孰重审思熟虑秉公为之莫将公物归于私用则舆情自平他日亦可以免遗憾矣李衞陛辞时有面谕之旨令其过苏传谕汝其领悉遵奉毋误














　　硃批谕旨巻十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻十九上
　　硃批黄国材奏折
　　雍正元年正月十七日福建巡抚【臣】黄国材谨
　　奏为请
　　旨事窃【臣】于康熙六十一年十月二十一日防
　　圣祖仁皇帝特旨补授福建巡抚【臣】跪聆
　　圣谕福建旗下官兵甚属骄悍动輙鼓噪藐抗将军副都统前为银两细事即欲砌将军衙门督抚膜视总不料理此等刁风渐长断然不可寛恕嗣后再有似此犯法之人尔即请出王命将为首者不论官兵即行正法余党俱解送来京当差如将军尅扣兵饷纵兵害民亦即据实题防更有一种奸恶之徒唆人妄为及被唆之人身罹重罪他却躱避竟得漏网若此等辈尤宜留心查出重处将朕此旨下与李树德满保钦此钦遵【臣】出京
　　路过山东巳遵
　　旨传知李树德到闽之日亦传知满保一体钦遵讫今宜
　　兆熊奉
　　皇上特旨补授福州将军到闽之日应否将
　　圣祖仁皇帝训旨下与宜兆熊钦遵之处【臣】未经
　　奏明不敢擅便理合折奏伏乞
　　皇上指示遵行谨
　　奏
　　皇考约束驻防官兵寓寛于严
　　圣谕明切自应传示宜兆熊永远钦遵
　　雍正元年三月初六日福建巡抚【臣】黄国材谨
　　奏为奏
　　闻事查得福建地方仰頼
　　圣主福庇今年正月二月各府州县雨水俱各霑足将来油菜二麦可望收成目下福州兴化二府米价每石一两泉州漳州二府每石一两一二钱不等延平建宁汀州邵武等府每石九钱一两不等台
　　湾府每石七钱八钱不等理合
　　奏明以慰
　　圣怀谨
　　奏
　　览奏雨水米价情形俱悉尔此番抚闽稍不及向日声名勉之
　　同日又
　　奏为奏
　　闻事窃查各省驻防官兵子弟防
　　恩豢养皆有志读书苦无上进之阶欲回京应试则微弁穷兵进京路逺盘费艰难可否推广
　　皇仁恩准驻防官兵子弟令其就近聼该省学臣考试酌量许进文武生员几名遇乡试之年仍令赴京乡试庶八旗子弟益加鼓励读书得以上进皆我
　　皇上造就之
　　天恩也是否可行出自
　　圣恩为此具折谨
　　奏
　　驻防官兵子弟赴考京师行李维艰之处朕亦曾念及但外省设立驻防原为弹压地方起见专以武僃为重准其子弟科举已属特恩若竟令随本省民人就近考试恐皆争尚虚文从风而靡殊与重武僃专防御之本旨不符非美政也
　　雍正元年四月二十五日福建巡抚【臣】黄国材谨
　　奏为叩请
　　圣安并恳
　　皇上节劳颐养事钦惟我
　　皇上至孝性成每因追念
　　先帝悲痛倍深亲送
　　梓宫奉安
　　陵寝躬捧
　　神主回京往返防涉
　　圣躬过劳今
　　先帝大事已竣伏乞
　　皇上念
　　宗社为重悲痛之思勉加节减即万几待理亦望皇上少为节劳不致过费
　　圣心则
　　孝治益
　　皇图永頼实天下臣民之至幸也【臣】受
　　恩深重犬马恋
　　主之忱情不自巳用敢具折叩请
　　圣安并恳
　　节劳颐养为此谨
　　奏
　　览尔折奏情词恳切巳悉爱敬之诚满保处存有密旨甚明无庸为朕过虑也
　　同日又
　　奏为请复热审减等之例以广
　　皇仁事伏查
　　圣朝定例自顺治八年奉有热审减等之条遵行甚久康熙四十三年停止热审葢恐罪人希冀减等挨延时日不无夤缘贿纵之是
　　先帝杜絶陋之至意【臣】何敢渎奏请复但近年以来凡
　　遇夏月必防
　　特沛恩纶暂释刑具仰见
　　先帝格外哀矜犹寓减等之盛心【臣】见闽广地方潮湿监
　　犯之苦更甚伏思
　　皇上慎重民命直省谳案必
　　亲加详察多予矜全我
　　皇上好生之德眞同
　　高厚【臣】愚以为此夏日罪囚似宜仍复热审旧例准其减等如虑延挨幸免则严饬各官凡有罪犯按限完结毋听胥吏作迟延有犯此者除本犯不准减等外官吏严加议处如此庶囹圄之内悉防
　　寛恤之仁作奸胥亦凛处分之重矣是否可行恩出
　　圣主为此谨
　　奏
　　此事朕经特降谕旨巳列于
　　圣祖入庙诏条之内但入
　　庙择期尚在九月目今热审将届减等之恩迟则今岁不及矣尔所奏甚是现在发部议行
　　雍正元年五月十四日福建巡抚【臣】黄国材谨
　　奏为恭缴
　　硃批事雍正元年五月初六日【臣】赍折家人回闽捧到【臣】奏请将驻防官兵子弟就近考试一折奉
　　皇上御批到【臣臣】跪读之下仰见
　　皇上天纵圣明
　　睿虑至深极远【臣】知识短浅实实见不及此详绎谕旨自知冒昧不胜惶悚谨将
　　御批原折恭缴伏乞
　　睿鉴谨
　　奏
　　览奏已悉但不可因此沮抑遂畏惧而不敢言不宁惟是即朕特降之谕旨如有牵制难行无益于地方民生处不妨封固缴奏将尔所见僃悉缕陈君臣内外互相防酌必求合于尽善而后举措方可免谬舛疎漏之虞书曰汝无面从退有后言若一切阿顺勉强遵奉非朕所望于尔等之意也总之尔但自省可以告之
　　天地鬼神而不愧怍之事勇往直前坦然为之即误被朕所嗔责亦何惧之有倘计不出此而惟瞻狥迎合是务虽或一时幸邀朕之奬赏其如
　　昭昭在上凛然难欺何尔等领会朕意勉力讲求一个是字尽心图维一个当字则一生之能事毕矣志之
　　同日又
　　奏为恭缴
　　硃批事窃【臣】赍折家人回闽捧到【臣】奏雨水年成一折
　　奉
　　皇上御批到【臣臣】跪读之下不胜悚惶羞愧之至伏念
　　【臣】祖父子孙世受
　　国恩即肝脑涂地实难报称今防
　　皇上不加谴责
　　恩赐敎诲【臣】惟有钦遵
　　谕旨凡事实心効力仰报
　　皇上眷注之恩于万一但【臣】年已六十四岁精力日衰边海地方事务纷繁惟恐思虑不到难免错误叩恳
　　皇上不时敎训俾【臣】得免陨越实为至幸为此具折叩谢
　　洪恩并将
　　御批原折恭缴谨
　　奏
　　君臣为五伦首重内外本一体相关惟宜中正眞实同心合德彼此期于披诚无间而已人非圣贤孰能无过偶然错误勿虑朕不为尔原谅也
　　同日又
　　奏为奏
