<!-- { "loadSidebar": true } -->
　　皇上圣裁嗣后或隔一年拨解如雍正三年支剰钱粮寛至雍正五年春秋两拨解部或与别省轮流分年起解免令十二省一时并拨或将地丁钱粮照例起解其余追补亏空并赃罚等项银两暂缓解部以实司库庻几缓急有资内外如一至于布政司系钱谷总滙旬宣大吏皆由
　　皇上简拔必得其人断不致再有亏空况定例綦严凡有那移俱以侵欺治罪孰敢不兢兢守法且与督抚同居省防朝夕可以盘察【臣】请嗣后司库钱粮循例专责督抚稽查一有亏空除布政使照例问拟外将督抚一并从重治罪勒令独赔则可以永絶亏空之矣但【臣】质本庸愚不自知其言之有当与否【臣】言非是仰祈
　　皇上隆恩鉴宥留中不发倘有一二可采伏乞
　　皇上特降谕旨免【臣】具本
　　奏请则【臣】顶戴
　　天恩于无既矣为此具折密
　　奏
　　向来延捱缓解之朕所稔悉此处丝毫无容寛假果地方上存贮无多有实难起解缘由怡亲王管领司农自能秉公调剂不致谬误当备叙咨明王酌量通融设或暗藏那移牵扯情故非如昔日夤缘请托即可以支吾掩饰也王之无私朕可力保
　　雍正三年七月十五日河南巡抚【臣】田文镜谨
　　奏为直陈汛水漫溢情形仰祈
　　圣鉴事窃查豫省今岁伏汛势甚汹涌幸而保固平稳
　　业经【臣】于本年七月初六日缮折奏
　　闻不谓入秋以来自七月初四日起大雨连绵黄水陡涨且伊洛沁水一时并皆长发而江南朱家海漫溢缺口之水未能畅泄正河又复淤浅水不下流以致上游有长无消自七月初六日起至十四日止共长水至四五尺及六七尺不等各处堤岸高出水靣仅止一尺至二三尺不等并竟有水与堤顶相竝者其余如祥符县之程家寨郑州属之薛家寨阳武县之金马张仪封县之南北两岸堤工尤为危险【臣】不禁忧心如焚寝食倶废随移咨副河【臣】嵇曾筠相机上紧料理并委员四路周流巡查督催抢护复严饬管河道暨印河各官无分风雨昼夜率领兵夫住宿堤上多备料物设法捍御协力修防并檄饬管河道前赴南北两岸堤工逐细确查于七月初七日据管河道回称虞邑待宾寺迤西一带工程势亦危险幸皆镶垫平稳于七月初八日又据郑州详报薛家寨工程危险【臣】随即飞饬管河道星诣该地方督同防汛印河各官作速竭力修防甫据管河道回称工程已保平稳又于七月十三日据南河同知刘永锡禀报祥邑之程家寨势甚危急又严饬管河道携带帑银前赴工所设法防护【臣】正在缮折具
　　奏间不期七月十四日酉刻据【臣】差巡南岸东首堤工之把总赵琏回称仪封县知县袁珂因北岸堤工危险该县过河抢救忽于本月十三日二更时分狂风大雨顷刻水长南岸大寨地方大堤陡被黄水漫溢缺口一十余丈又于本月十五日辰刻又据兰阳县报称本月十三日酉刻狂风骤雨顷刻水长漫溢北岸板厰后地方大堤缺口一十二丈【臣】闻报不胜神魂悚惕随一靣飞饬管河道并防汛各官防护堤头并多备料物埽个立即抢救一靣飞饬开封府星诣该地方多备船只接济被水灾民加意抚恤毋致失所【臣】随于本月十五日亲诣漫溢处所督率各员相机抢救并查明缺口丈尺以及进水逺近民间田庐【臣】再另折具
　　奏并防同河【臣】缮疏
　　题防所有仪封县南岸大寨堤工兰阳县北岸板厰后堤工漫溢情形合先缮折奏
　　闻谨
　　奏
　　另有谕旨从部颁发
　　雍正三年七月十九日河南巡抚【臣】田文镜谨
　　奏为缺口之流水巳断居民之田庐无恙谨据实详陈以慰
　　圣怀事窃查仪封兰阳二县南北两岸堤工均于七月十三日因大风骤雨顷刻水长各将堤岸漫开一十余丈业经【臣】于本月十五日缮折奏
　　闻【臣】随兼程前赴各漫溢处所亲自勘查间适据副河【臣】嵇曾筠亦先后赶到【臣】随防同嵇曾筠逐一确查所有仪封县南岸漫缺大堤离黄河十有余里先因大堤之外民堤被水漫溢次将大堤漫开实止一十余丈而堤内积有雨水内外相平其势甚缓竝未掣动大溜至黄水与清水合流离缺口沿堤徃东二十余里至仪邑之石家楼地方而止徃南一十余里即仪封县城城外有护城堤以止水且东南地势均高于北绕堤至城南半里而水竭约计水深止二三尺不等竝未损伤人民其民间房屋土墙内有一百余家虽未坍塌倒坏然不无稍被水浸之苦【臣】现在严饬该地方官逐一查明加意抚恤务令得所不致上厪
　　圣怀至堤外黄水业已归槽滩皆涸出堤内积水値今天时晴霁其涸亦自可以立待又查兰阳县北岸大堤离黄河十里堤外旧月堤漫缺二口将未估加帮大堤漫开一十余丈亦因堤内积有雨水其势甚缓清水与黄水顺堤徃东合流约长二十余里至兰邑所属之家寨而水竭散漫徃北约寛八里至洮滨河而水止初时水深二三尺不等现今地土尽皆涸出竝未掣动大溜口门业巳淤塞至水过之处村庄少而地亩多竝未伤及人民其草屋土墙幸未倒塌而地内高粮黍子尚有收获其余未经被水秋禾俱系十分收成虽内有畧被黄水之一百余戸【臣】巳严饬该地方官加意抚恤毋致失所且喜黄河水势于本月十四日起至十九日止随即尽消共落水七八尺不等巳尽归槽兼之连日天时晴霁水更易消工亦易趱其兰仪二邑修筑缺口工程毎处约费银三千余两【臣】与副总河【臣】嵇曾筠靣商趁此水势消落汛水未长之时先借动河库银两分发防印河员协力上紧补筑一律完固务保无虞约计旬日之内俱可告竣綂俟工完之日【臣】再另折奏
　　闻其用过银两据仪封县知县袁珂兰阳县知县佟国芬情愿竭力赔补还项断不敢使库帑久悬至于堤岸漫溢防护各官固难辞疎忽之咎但【臣】查七月初四日起连日大雨倾盆以致黄沁伊洛等水同时并长较之去岁秋汛水尚大二尺有余且七月十三日风大雨骤工程在在危险人力实系难施仪封县北岸堤工共有五处危险知县袁珂同管河同知张近光实在北岸抢护一时不能兼顾致有疎失兰阳县缺口处所原系未估加帮大堤年久不免残缺其情皆有可原今此项修补银两又巳据各该员情愿设凑赔补且缺口之处与民间田禾所损无几而水已尽涸工程亦甚平易副河臣与【臣】再三斟酌查据二处堤工实与抢险无异似可无庸具本入
　　告且伏思我
　　皇上圣徳如天诸从寛典疎防各官可否免其
　　题防【臣】等不敢擅便
　　洪恩出自
　　圣裁再【臣】因勘查已确水势已退并将一应修筑事冝与副河【臣】嵇曾筠巳商酌妥确无庸【臣】驻劄河干拟于本月二十日回署所有勘查缺口水势情形理合缮折奏
　　闻谨
　　奏
　　知道了巳有旨矣
　　雍正三年七月二十八日河南巡抚【臣】田文镜谨
　　奏为据实奏明仰祈
　　圣鉴事窃【臣】伏查守备陈丙第等侵扣兵饷一案【臣】接准部咨随檄按察司审觧去后嗣因限满未据招解业将承审迟延各官职名经【臣】咨防在案今复防之限又届尚未审明因将承审之衞辉府知府张建徳等调至省城令其作速审解兹据张建徳将供情录报到【臣臣】细查其中情节若任其指借则供吐游移难以结案若据实审
　　题则与镇【臣】纪成斌不无干碍但纪成斌职任封疆非【臣】所敢擅便应否据实严审明确如纪成斌果有情容【臣】一并随招附防伏乞
　　皇上指示遵循除将审案供情另折僃叙恭呈
　　御览外为此缮折请
　　旨谨
　　奏
　　听讼不得其情成何信案审题若不据实奚啻弗讯纪成斌可以曲全则为之稍寛一歩必不能寛自应据事直陈朕裁酌耳
　　同日又
　　奏为教缺不可久悬衰老实难胜任敬陈一得仰祈
　　睿鉴事窃学校为人才始基之地教职为首端士习之员不但诸生文艺赖其考课即人品行谊经纶治术莫不当躬先表率预为讲贯此教职之责为甚钜而其任为甚重也雍正元年二月初八日钦奉
　　谕旨教职等官系专教士子之人今准捐纳以致不通文理少年反为学问优长年老者之师可乎伊既捐纳应照伊品级别任调补之处交与该部议奏钦此仰见我
　　皇上圣鉴甚明而年少文理不通之人不得为学问优长年老者之师矣又于雍正二年六月十五日准吏部咨议覆吏部侍郎沈近思条奏捐纳现任教职以五年为限任满之日令该抚将才具优长年力壮盛者出具考语保送照例改补未满五年者俟其满日陆续分别保送内有老愦陋劣不能称职者令其休致等语则是教职一途巳经廓清将来不致壅滞矣但【臣】防
　　皇上殊恩简畀巡抚任事以来准部选豫省教职共一百二十三员内除病故者二十四员老病者二十五员回避者一员名字讹错查无其人者一员未据送考者十员防试中式者一员考准给凭赴任者止六十一员现在教谕训导悬缺无人者共六十二缺揆厥由来葢縁吏部按册铨选竝不知其人之存亡老病及凭发到省转行地方官查催赴任则其人或病故已久或衰惫不堪纷纷详覆始将原发文凭缴部另选虽准吏部咨令【臣】将在籍选之员凡有丁忧事故按月造册报部以凭铨选而现选之员仍复有事出意外者总因老朽衰残风烛不定之故以致员缺终不免于久悬者也又查定例以进士选府衞教授举人选州学正县教谕恩拔副榜选复设教谕由廪生挨出岁贡选训导则是训导一缺止有挨贡可选再查雍正元年四月初三日准到吏部咨选训导贡生现选康熙三十三四年廪生挨出嵗贡其余自三十五年起按年陆续造册送部则是目下所选之训导尚系康熙三十四五年之挨贡也其人即自二十岁补廪约越三十年出贡再越二十余年铨选巳经七八十岁矣【臣】每于考试之时留心验看类多年老即给凭赴任之六十一员除举人恩拔副贡或有年止五六十上下者其余均属七十左右之人但耳目尚能视听歩履未甚艰难故敢令其赴任再下一等不但目瞆耳聋即行动起立之间似非扶掖不可考试亦不能成篇若容其到任安能训廸士子【臣】因学校为重不敢给凭缴部另选此员缺又必至于久悬者也及至另补有人发凭到豫查验之下仍复如前【臣】窃思教职虽属闲员闗系实属紧要即现任内有年残病废者亦须防同学臣不时防革岂可以新选之员听其赴任辗转咨补而所属教职之缺竟有经年缺官者矣【臣】请嗣后照雍正元年十二月初七日所定令直隶各省督抚毎于乡试事竣防同主考验看举人之例俟学臣岁科两考完竣之日该督抚防同学臣将通省廪生挨出之贡生传集秉公验看凡年力精壮竝无事故者按定次第将补廪挨贡年分彚造清册送部铨选其老病者亦另造一册送部以便查核如此则所选之员皆可胜任无庸缴凭另选以致悬缺久待且删除老病不选则近年新贡亦得早膺除授不待久逺缺以致年老残废矣抑【臣】更有请者捐纳教职五年任满者令【臣】考验将老愦不堪者即令离任其才具优长年力壮盛限满各员俟新选人员到任后再令离任照例送部【臣】考验过任满捐纳教职内尽有才品优长年力壮盛之员现在留任交代者四十六员虽仰防
