<!-- { "loadSidebar": true } -->
　　皇上御批【臣】恭报六月内工程水势奏折钦奉
　　硃批谕旨跪读之下仰见我
　　皇上宵旰勤劳精诚感格遂致雨旸时若水土平宁凡属臣民莫不额手称庆查伏汛水势平稳情形【臣】谨循例于七月十三日会疏
　　题明在案嗣后秋汛渐盛至七月十九日共长五尺有余【臣】往来两岸目击水势虽长风浪甚平一切堤埽工程防衞周密且旋长旋消波恬工固【臣】惟恪遵
　　圣训更加勤愼督率防汛等官多备料物上紧修守勿敢一刻稍懈今白露伊迩务期保固平稳上慰


　　谕旨随饬各防汛员弁逐一探量具报前来谨将现在
　　深浅丈尺分别防县另缮奏折恭呈
　　御览但豫省地势南岸高于北岸故同此一河而深浅各异且黄河水性变迁靡常大溜趋向无定溜走则水急沙行而河深溜移则水缓沙停而河浅似难画一更间有支河分水以及曾经漫溢之处其河亦较他处稍浅然皆在一丈以外今两岸堤工巩固水由地中河身自当愈刷愈深也再查目下正値秋汛水长之际中抛锚探量大溜湍激不能直下恐间有未准之处应请于霜降后水势平缓再行确探具
　　奏合倂声明所有七月内工程水势平稳情形幷河身刷深缘由理合奏
　　闻伏祈
　　睿鉴谨
　　奏
　　朕所问者目前大槩情形耳据奏水性变迁靡常大溜趋向无定云云能保霜降后遂不复如是乎凡如此等顾虑巳身利害预为防谴避过之举君臣间不宜有此随事直陈身本无过举实以对心亦无私无私无过何嫌何疑而用避为总之一渉不诚则非固私是亦私罪固私功亦私懈惰亦私勤劳亦私疎慢亦私谨慎亦私根本旣差无往而非私矣自三代后汉唐以来臣道日趋于伪不特今日为然诸卿遭遇朕躬当共勉力改除以挽此頺风否则莫冀朕推心置腹也勉之
　　雍正四年八月十六日副总河兵部左侍郎【臣】嵇曾筠谨
　　奏为秋汛方中工程平稳据实上
　　闻恭慰
　　圣怀事雍正四年八月十二日【臣】接抚臣田文镜自闱中所发书字内云七月二十二日将立秋以后汛水安澜情节具折奏
　　闻至八月初九日跪接
　　皇上硃批奏折奉
　　旨览奏早晚禾稼丰茂工程平稳各情形深为慰悦但朕心意之间只觉今岁秋汛似有可虞目下正当水势长落不定之际汝与嵇曾筠其协力同心谨防毋忽钦此钦遵拟卽缮折覆
　　奏因在棘闱不敢用墨祈卽代为入
　　告恭慰
　　圣怀等因【臣】跪读
　　谕旨不胜惶悚恐惧感激奋勉查七月内工程水势平
　　稳情形【臣】已于八月初一日缮折恭
　　奏自八月以来秋阳晴皎虽于初五六等日长水四尺有余旋卽消落不似上年壅滞卽此可征河底深通之验今白露已过水势日渐归槽卽至霜降可幸无虞【臣】细阅水势查北岸武陟钉船帮一带自防
　　圣恩俞允发帑挑穵仓头中滩引河吸引大溜自西而东今赵庄坝迤下悉淤成滩地钉船帮秦家厰等处工极平稳迤下原武阳武封邱支河堵塞非有大水不到堤根其祥符陈留兰阳北岸水势扫湾拖溜皆有重堤护埽惟仪封北岸之三家庄与东省芝麻庄接壤大溜潆洄河形尚有南北顶冲之势巳经多积料物调集兵夫昼夜修守现在增筑越堤务期有备无患其南岸自荥泽郑州中牟皆系从前险工连年修守土埽工程俱极坚固迤下祥符陈留兰阳仪封考城商邱虞城等处内外大堤越堤业已增培高厚埽工时时镶垫兼之今岁秋收丰熟料物云集工程修整足资捍御抚【臣】田文镜坐鎭省城分遣官役查察【臣】曾筠奔驰两岸昼夜催儹堤埽等工凡明险暗险之处俱相机尽力修防仰赖
　　圣主福庇今岁工程定可保固平稳荷防
　　圣谕详切【臣】惟有愈加勉励尽心协力加谨防护仰副睿虑忧勤不敢片时稍懈所有钦奉
　　硃批谕旨事理谨将工程水势平稳情形据实奏闻上慰
　　圣怀谨
　　奏
　　朕怀今始释然矣能似此保固数年河底渐深水由地中行永奠安澜我君臣庆慰更当何如耶勉之
　　雍正四年八月二十七日副总河兵部左侍郎【臣】嵇曾筠谨
　　奏为钦奉
　　上谕事雍正四年八月十九日【臣】查工至兰阳县南岸
　　地方接到
　　皇上御批【臣】恭报水势平稳河身刷深奏折钦奉硃批谕旨【臣】跪读之下惶悚愧汗恐惧警醒感激涕零
　　伏惟我
　　皇上圣明天纵洞悉水势河身刷深只问大槩卽至霜
　　降后河性变迁亦不能料
　　圣谕详明透彻朗照高深而愚昧如【臣】因盼望河身刷深之念甚切旣已分檄各属淸查又亲在兰阳仪封渡口自行探量复广为咨询以期考究河身确实分数而仍未能画一因于
　　奏折内声明上渎
　　圣聪【臣】之下愚固塞一至于此咎实难逭理应卽赐处分廼防
　　圣主使过洪慈谆谆以诚之一字为端本之要剀切训
　　勉【臣】钦承
　　提命感愧交并窃幸遭逢
　　圣主受
　　知最深防

　　战兢惕励一心端本屏去百私实力遵行
　　圣训以尽犬马之忱于万一耳所有奉到
　　训旨事理谨将感激遵行缘由缮折具
　　奏恭谢
　　天恩伏祈
　　睿鉴谨
　　奏
　　接阅朕谕要当自省有则改之无则加勉已耳淸夜扪心四字外何庸多语
　　雍正四年九月二十八日副总河兵部左侍郎【臣】嵇曾筠谨
　　奏为河工关系紧要吁恳
　　圣恩特简熟谙道员以收实效事窃查管河道佟鎭钦
　　奉
　　上谕革职候审将来补放道员
　　圣明自有定鉴【臣】何敢妄为奏请惟是豫省河道有估计工程收发钱粮之责况规模甫定善后需人必须熟谙河务之员方于工程平险估计无差钱粮缓急给发得宜若稍有未谙旣不能绸缪于未雨又复固执于临期恐黄流湍悍呼吸变迁未免于河工诸事坐失机宜难收实效伏念我
　　皇上圣明天纵洞悉河防大小臣工均属照临之下仰
　　乞
　　圣裁特简谙练河务人员俾其管理河南河道庶工程平险无倒置之虞而钱粮缓急亦无失机之患两河万姓均沐
　　天恩于无旣矣为此恭折
　　奏恳伏祈
　　睿鉴谨
　　奏
　　览奏知道了朕正为此缺详审斟酌汝知有称职之员否具奏以闻
　　雍正四年十月十五日副总河兵部左侍郎【臣】嵇曾筠谨
　　奏为堤工已经告竣微【臣】奉
　　命日久恭请
　　陛见跪聆
　　圣训事窃【臣】一介寒微至愚极陋荷防
　　皇上洪恩抜【臣】卿贰授【臣】重寄感激涕零莫能言喻自
　　奉
　　命河南堵筑十里店漫口以至修防两岸堤工经寒歴
　　暑三载有余瞻望
　　天顔弥深依恋犬马私衷刻不能释兹当霜降过期水落工平之候【臣】一面移咨抚臣田文镜会收堤工查核钱粮外现在缮本具
　　题恭请
　　陛见伏祈
　　皇上洪慈俯赐
　　俞允俾【臣】得瞻
　　天仰
　　圣跪聆
　　训旨则微【臣】三载孺慕之忱庶可少慰于万一矣【臣】谨
　　缮折请
　　旨伏乞
　　睿鉴谨
　　奏
　　身在河南尚然应酬不暇若至都中更多亲友及势要之觌面纒绕耳毫无益处陛见之行不必
　　雍正四年十一月十五日副总河兵部左侍郎【臣】嵇曾筠谨
　　奏为遵
　　旨查勘引河情形事雍正四年十月二十二日【臣】具折
　　恭
　　进黄沁安澜图本月二十三日奏事张文彬传【臣】赍折家人展图指示口宣
　　皇上圣旨令于所指之处或应开挑引河一道若别处有形势类此者俱应相机开河传
　　谕到【臣】钦此钦遵【臣】当卽率领河员乘船相度伏查黄河形势东西畅流则势顺而安恬南北斜冲则势横而激荡今河身上自广武山而下引河深通尚能束行于两岸之中而祥符以下河势多曲毎遇扫湾转溜卽成南北斜冲两岸险工均坐此病如南岸考城之司家道口等处北岸仪封之三家庄其最著者也细阅河身自仪封北岸之赵家寨迤西湾环起势直走正南至考城之缕水堤迤北环向正东扫逼勾家寨淘作兠湾毎至水长之时下行不畅则横流旁注冲成支河分道南侵此考城司家道口一带受病之源也又自勾家寨斜趋西北折行东北经豫省之三家庄东省之芝麻庄等处绕道而南至王家楼迤下方斜流东注此北岸两省险工受病之源也今若将南北两湾从中挑断引水直流则改南北之形而成东西之势两岸工程诚有裨益但从来开挑引河必须河头有吸川之形河尾有建瓴之势方可期其必成至于上下接挑尤必上段之河尾与下段之河头吐纳相应呼吸相通方能一气贯注今查仪考两邑之河滩皆系平沙漫衍竝无西高东下之势而两层首尾亦不能直接顺通且河头接溜之处去北岸较远而离南堤较近恐北岸之险虽去而南岸之险复增似难必其万全【臣】两年以来因仪考堤工告险往来救护舟楫频经再三相度缘未获因势利导之机宜未敢冒昧陈
　　请今惟有督率各员加紧保守以防明岁汛水倘河形迁改机遇可乘卽当随时具
　　奏开挑断不敢因循贻误也至于此外工程则有祥符县南岸之程家寨兰阳县南岸之四水口险工似应疏濬而形势亦未敢轻议伏念我
　　皇上神功圣德宵旰河防费百万之帑金垂两河之永利而【臣】谬膺河务所昼夜萦心者惟期事出万全功在必成固不敢因工大而畏难亦不敢因急功而轻举是以逐细查勘再三斟酌兹河身甫渐刷深若改挑引河旧时深处变为淤浅新挖河槽未必骤深【臣】愚以为不如尽力保守两岸堤工详看全河形势倘有动移卽当因利乘便估计开挑以慰
　　圣怀【臣】不揣愚昧敬陈管见所有查勘各工堤河情形
　　谨绘图贴説并前
　　进黄沁安澜图恭呈
　　御览伏乞
　　皇上圣裁指示遵行谨
　　奏
　　览奏朕甚嘉悦如此方是若不论当否一味逢迎阿顺我君臣将无贻天下后世笑柄乎百凡行为当以斯事之居心为准乃朕所朝夕期望于诸卿者勉之朕昨阅图不过偶尔之见聊就纸上商较形势耳果有深知确见处则何不明白批谕而犹为此泛泛一询耶
　　同日又
　　奏为恭谢
　　天恩仰祈
　　睿鉴事雍正四年十一月初三日【臣】于兰阳北岸工次
　　接到
　　皇上御批【臣】恭请
　　陛见奏折钦奉
　　硃批谕旨跪读之下感惧涕零悚惶无地窃【臣】一介庸
　　愚荷防
　　皇上轸念河防委以重寄任事之后战战兢兢覩此两岸民生所系全河运道所关惟有殚尽血诚勉竭驽骀三载以来自朝至暮奔走不遑未敢应酬外务所以从前亲友间有寄书通候【臣】总置之不答至于势要之家【臣】孤踪苦行素无交际恭逢我
　　皇上干刚整肃法纪严明旧时势焰早已化为灰烬况
　　【臣】防
　　特简以来
　　知遇之荣逾于常格【臣】更有何希冀而周旋请托且于河工要务设有未协贻误匪浅【臣】虽至愚不敢作

　　靑年守节孤苦伶仃竝无依倚今【臣】母年已七十有九衰残多病风烛堪虞【臣】感荷





　　赐罢斥严加处分廼防
　　皇上天地为心父母为念格外姑容再三
　　训饬令【臣】捐躯难报梦寐怀惭惟有时深警惕不敢丝毫瞻顾专心致志竭力办公念念求其补过事事求其有益庶几仰报
　　圣恩于万一耳所有钦奉
