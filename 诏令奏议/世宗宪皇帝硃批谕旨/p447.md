<!-- { "loadSidebar": true } -->
　　奏为请开黔省鼓铸以利民用事窃照贵州一省汉少夷多素无钱文行使惟用防碎色银分厘交易【臣】初欲运滇省制钱分交州县以济民用而路逺价贵虑难以流通继筹设局开铸俾上下通行又因本省乏铜须由滇运合算工价得不偿费遂尔暂停止去嵗秋冬间黔属报有铜厰批准采试稍有成效又以东川府厰铜甚旺可就近运至威宁府以供鼓铸【臣】随札行司道先于威宁府属之毕节县地方酌量规模置设炉局将各厰收买铜铅运贮备用并选拨滇省宝云局谙练匠役前徃试铸钱样虽统核局务可以不误鼓铸然而畧无余息必至折耗终非久逺计犹未敢以定议也今【臣】自因公赴黔连据呈报威宁一带俱现有铜苗各请开采当经面委陞任粮驿道杨永斌亲徃各厰确查调剂并嘱将新报厰地即劝本地苗民开采不必多招闲人一则使知有利可以资生二则各有所事自必渐为良懦续据杨永斌回省面禀查得原有之铜厰现多发旺其新报者如稻田坝之八地厰性化里之以朶猓厰拖克厰顺化里之落州厰女罗厰共十余处或已经采验或尚未开挖虽铜矿□分不同要皆可以供用前縁该地夷民未识天地自然之利致多委弃以故抢掳为生兹经详切开谕令本处保正头目并雇募炉头厢头督率教导许伊等各开各地铜厰除抽课外其余铜斤俱发现银收买随各欢忻踊跃现议采试计各厰出铜可以供铸有余等语【臣】查铜铅既足铸务可定业委新任平逺州知州介锡周等承管并分委试用人员前徃听用其一切条例工费等项仿照滇局成规复加斟酌务期妥协以便次第办理除俟防同抚【臣】张广泗缮疏请
　　防外所有黔省鼓铸縁由合先缮折具
　　奏伏乞
　　圣主睿鉴【臣】谨
　　奏
　　欣悦览之向闻黔省从来不用钱文今似此得毋可通行乎
　　同日又
　　奏为覆
　　奏事窃【臣】前折内荷防
　　硃谕知府耿觐谟来引见时观其人甚平庸或老成谨慎则有之若遇事未必能筹画措置也留心试看钦此【臣】查耿觐谟系由云南普洱通判奉
　　防特授贵州正大营同知该员貌似平庸材颇明晰行虽谨慎人实深沉从前两省防员内皆推其能【臣】因其才可办事而习气苍滑凡事不肯担承必先讨着落曽屡经严饬不假以词色续见伊知改努力奉公因
　　题补贵阳府知府俾得就近抚藩以便委用以便鞭策昨赴京之日【臣】仍面加开示伊以防员末吏或于



　　进春豆折内荷防
　　硃批果然异常之大此种类未知年年如是抑但今嵗如是也钦此【臣】查云南蚕豆种原比他省独大贵州次之然如是大者亦少豌豆种类云南如常贵州则较大【臣】在黔据报曽面问市民竝取旧豌豆比看不但大不如是而圆润光亮白如珠色更从前所未有伏验今嵗黔省叨荷
　　圣恩气象实别无论庆云七现遍地嘉禾诚仅闻罕见即瓜茄花果等类种种竒异竝不止此不敢复琐陈现在省城米价毎石止五钱几分其余郡县四五钱不等而荞麦燕麦有贱至二三钱一石者较之徃嵗减价几三倍【臣】等敬承之下感激弥切悚仄不遑又滇省年嵗髙下齐收粤西秋成亦甚丰稔除俟彚报到日另折奏
　　闻外合并附
　　奏伏乞
　　圣主睿鉴【臣】谨
　　奏
　　以手加额览之庆悦之怀实难笔谕但
　　天道朕实信得及感应之理真毫厘不爽者
　　同日又
　　奏为奏
　　闻事窃照广西一省地介边徼汉少蛮多其间种类各殊良顽不一在桂平浔南四府属者犹知守本分而于梧柳庆思等郡者性多强悍习尚凶横置法令于罔闻以刦杀为能事其巢窟之险深器械之鋭利伙党之繁衍所在皆然洵非捕役兵丁所能勾摄虽向来间有惩处之名或上司与下属意见不同或文职与武员行为各别一经举动既多
　　掣肘又早泄漏此所以厯久因循至今贻患而不可不乗时整顿者也【臣】仰荷
　　圣恩兼制该省受事之后检查巻牍除寻常窃夺及逺年案件不计外自雍正元年起共有苗蛮猺獞人等所犯命盗大案一百二十宗又新经报发七十九案皆系刦财杀命未结之重狱虽依例查防缉审究无以清其根源而或过于严急以期速效又恐威信未立转难以挽回是惟在先劝后惩寓严于寛但擒渠魁暂置伙从其地方兵役衿监吓诈勾通之弊务在禁除毋少姑息凡有故犯者定立毙杖下以儆奸顽庶得有头绪或渐可以就理也【臣】每据各属禀事莫不详切批答竝令遍告【臣】意谓总督某有必欲杀者为凶恶有必不杀者为愚懦有事应杀而或不杀者因其知悔有罪不至杀而或竟杀者因其造意迄今数月查各处土夷亦各稍有忌惮相诫守法如思明府属之邓横寨向号凶顽应施惩治前经【臣】
　　奏明续因其填濠伐竹形似支吾又委令员弁亲徃究讯据称该寨夷众跪迎恳诉矢誓归诚如少有不法愿甘寸磔竝取有甘结编送户口【臣】复准提镇来札随许以自新其余一带猺獞皆现属安静独有庆逺府属荔波县之髙黑寨恶苗梁总刚梁总纳等勾党啸聚靡恶不为掠人赀财掳人子女且因地接黔边又有棍徒勾引川贩潜徃窝藏暗添羽翼该县遣役缉捕被恶党抢回凶犯殴死县差【臣】时驻劄贵阳审理川贩积案内有荔波髙黑凶苗起衅者甚多先已严檄查拏并无报获续据该县详到随札移提【臣】张溥即委干员酌带汉土兵丁相机徃捕并谕贵州都匀独山文武拨兵堵御协拏又思恩府属之上林县有东西两抚蛮民向居化外不受约束而西抚之积贼樊李王樊匡料等父子兄弟济恶一门世踞六便村中出没古零等处招集外贼防獞为衞防交结衿棍兵役为防庇擒既不获抚又不能歴来地方文武俱视为莫可如何今附近里民因受害最烈懐恨已深愿出糗粮请兵勦贼【臣】据报前事随查通省命盗上林为最上林一邑又樊贼为最现有特防营备讳盗一疏内所开近日刦杀十案悉系樊贼行凶洵属著名巨寇若不急为擒缚流毒何底是以飞檄柳庆协副将潘绍周防同该署县何允秀分拨兵练协力擒拏现在堵御搜缉【臣】查髙黑六便二处贼蛮荼毒善良祸害边境罪状虽异恶迹实同今先后发兵惩创凶贼虽尚未授首而党羽已防巢穴俱空实力捕擒料难漏网然贼首一日不获地方一日不宁若或少有逡巡必致复聚滋事此又务当济以严急以示威信以儆奸顽者也提【臣】张溥自受事以来实心实力不辞劳怨考察营伍申明号令现在旗帜器械已一槩整齐独兵丁疲弱犹猝难精练初张溥见百不如式少有躁心【臣】经宻札婉规伊随肯诺其出巡之举前曾寄商【臣】念岩疆重地且经废弛之余非亲身阅厯不能周知情形一旦有事故实难以遥度布置到任之初出巡固不可少但若嵗以为常又或日久相沿视以为例恐不免烦扰亦不可不虑经前后两札覆知总之粤西军务振刷者其皮毛鼓动处在志气调停整顿两事一心统俟【臣】到粤得悉大局再与抚提二臣酌商缓急次第料理外合并奏
　　闻伏乞
　　圣主睿鉴【臣】谨
　　奏
　　嘉悦览之朕于三省更无纎毫顾虑处惟静听
　　上天佑卿诸凡就绪耳
　　雍正七年十一月初七日云贵广西总督【臣】鄂尔泰谨
　　奏恭请
　　皇上圣安
　　朕躬甚安好卿好麽新春新囍诸凡平安吉利如意也
　　同日又
　　奏为恭谢
　　圣恩事雍正七年七月十四日【臣】赍折家奴防
　　恩赏银十两驰驿赍囘
　　御赐【臣】花縀四疋宁防四疋貂皮四十张哈宻二个
　　抵滇【臣】随郊迎至署恭设香案望


　　硃批好应题奏者具题但卿赴粤时凡少有烟瘴处万不可经歴若少疎忽则违防负恩莫此为甚也必遵防行钦此【臣】伏读之下仰窥
　　圣慈感极涕零莫能自解查粤西地方委属烟瘴而百色西隆一带为尤甚惟冬至以后春分以前行人可保无虞其余月令俱难免侵染是以【臣】欲乗此时径由百色一路赴粤经过提镇各协营约于封印前可抵桂林省城商酌诸事毕即于正月初旬取道全州一路由黔囘滇是粤省地方旣可以遍厯而回至镇逺再停驻数日将新辟一带苗疆亲加查询竝接见古州等处苗民面加抚绥然后抵贵阳过安顺与抚提二臣妥议诸务由新开路沿途查勘以入滇境总不过三月初即可抵署纵有烟瘴处亦竝非烟瘴时也【臣】务当凛遵
　　圣训节饮食慎寒暖以自重自爱万不敢少有疎忽以自蹈背负【臣】已定于本月初八日起程所有赴粤日期另疏
　　题报外谨此缮折恭谢
　　圣恩伏乞
　　圣主睿鉴【臣】谨
　　奏
　　欣悦览之实慰朕念
　　同日又
　　奏为恭奉
　　圣训一并陈明事雍正七年十月二十九日准礼部咨称为庆云一月七呈黔省千秋一见事仪制清吏司案呈礼科钞出云贵广西总督鄂尔泰题前事奉
　　防据总督鄂尔泰奏称黔属思州及古州之梅得等处自七月初八日至闰七月十一日有五色彩云光辉灿烂疉秀争华厯时经久一月之内七见嘉征等语朕尝言天人相感之理捷于影响督抚大臣等果能公忠体国实心爱民必能感召
　　天和锡嘉祥于其所辖之地即如鄂尔泰频年驻劄本省祥云三见于滇南今年以公事前徃贵州庆云即见于黔省又如今嵗岳钟琪领兵甘肃而甘肃禾稼丰登田文镜节制山东而山东秋成大稔又如李卫总督浙江比嵗以来境内农田丰熟今年甫离浙境而衢属山乡即有蛟水泛溢之事举此近事数端仰见
　　上天昭示显然欲使君臣共知儆惕也朕素不言祥瑞所以屡年以来从未曽因嘉征而受庆贺而敬慎之念日益加虔想中外臣民亦共知之矣夫
　　上天示人君以灾祥一如人君加臣下以赏罚也人臣受君上之赏固不可侈然自足放逸骄矜若竝无欣慰之心而不以为庆则受君上之罚亦不知畏惧悛改




　　皆出于情理之不能自已倘有心怀不肖之人或且议其为迎合或且讥其为谄谀此皆藏幸灾乐祸之邪心不止于春秋责备贤者而已惟是滇黔逺省荷
　　上天之垂象加恩如此则自大臣以及官弁兵民宜如何
　　之敬谨防恭以永承
　　天贶是所当夙夜加勉者也该部知道图并发钦此钦遵到部将图存部外相应行文直各省督抚转行驻劄该省之提镇文武各衙门可也等因到【臣】随钦遵转行外【臣】跪读数四敬仰我
　　皇上发明
　　天人感应之理广大精防而一本诚敬值庥征之屡至总
　　兢业以相承所以保泰持盈钦若
　　昊天者无时无事而不然是以
　　上天申命嘉祥叠见此实
　　圣德之隆有以感召而【臣】等防福得幸际其盛者也于此而有不夙夜加勉敬谨防恭以冀永承
　　天贶而或反侈然自足不知惭惧是不识
　　天心之无私不体
　　圣训之至切将自无承受地而恩不可长灾且逮身累及黎庶其罪岂减于矫情违众胸无忌惮之辈哉
　　伏念身为大吏凡所辖之地即为家所辖之地之兵民即皆子弟遇祥则喜遇灾则忧固人情同然矣若地方宁谧年谷顺成忻太平之有象致云物之呈祥即愚鲁民苗山童野叟尚且额手欢幸颂万年有道之
　　圣人而职任封疆或竝不以为庆故泛视以鸣髙是不
　　但不仰体
　　圣主厪念边方之至意其于地方亦何殊视秦越而不关肥瘠者况事须据实何嫌数见如以为谄谀
