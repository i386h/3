<!-- { "loadSidebar": true } -->
　　奏窃滇省鼓铸一事最为要查钱局毎炉毎卯用铸铜六百觔倭铅四百觔共计价银七十三两二钱铸钱一百零四串内除人工物料等项钱一十八串二百文外每卯实得钱八十五串八百文若照従前原定每串作银一两尚余息钱一十二串六百文今因鼓铸二年有余钱文累积壅滞且又行使不逺所以钱价日贱目下毎银一两换钱一千三百五十文较之原定报部价値毎两亏短银二钱六分毎卯计亏短银九两六钱四分有零此就省局每炉每卯核算若按照临安大理霑益等局通计毎月共亏短银一千三百九十五两有零【臣】细访时价日低之故总为钱文不能流通别省以致累积壅滞若不设法流通将来亏帑更甚【臣】扵接见属员时细加访问据弥勒州知州伍纲昌禀称职系广西人广西钱价甚贵毎银一两换大钱四百文换小钱一千六百文每大钱一文作小钱四文使用云南至广西交界剥隘地方马运计程二十站自剥隘上船可直运至广西省计钱一串约需水陆运费银二钱三四分等语【臣】计算滇省目下时价每钱一串合银七钱四分连脚费运至广西省城每串核银九钱七八分不等如云钱运至广西行通自广西水路运赴广东甚易其行使既逺不独
　　国课无亏商民乐利而钱文自可长逺鼓铸矣但云钱从未运广若不奉
　　旨敕行恐到彼不能行使亦未可定为此缮折恭请睿鉴如果可行伏乞
　　皇上敕下广西廵抚防同云南督抚妥议合词具题请
　　防施行谨
　　奏
　　滇钱运粤是亦通融之道当禀商督臣鄂尔泰酌议雍正四年七月二十六日云南布政使【臣】常徳夀谨
　　奏窃照云南各府州县一应经征地丁税课等项【臣】委员细查饬令据实详报先经具折
　　奏眀兹据各委员陆续查报前来细覈各属经收条丁等项银两俱无短少惟有存仓米谷内多亏缺虽云省存仓米谷歴系粮道经管但仓储闗系重大【臣】何敢不实力稽查今查得调任顺宁府知府韩钟扵云南府任内亏空仓粮除有项抵补外尚亏少米一万四千余石现在催令照数补足又富民昆阳弥勒等州县缺少米二三百石为数无几现在严催均着克日买补还仓又查曲靖武定二府和曲镇南二州共缺米谷二万九千四百石据各府州指称有民欠未完者有存银未买者有因


　　俟秋收后若不全完据实详揭
　　题叅究追至扵雍正三年地丁
　　奏销各册【臣】已依限造送只因各属有亏少米谷未清经督【臣】杨名时防
　　题防展造册迟延亦期速令弥补之意再禄劝州知州贾秉臣奉调引
　　见业己详委署员后因缺少仓谷一万一百余石据称系前任移交民欠抵欵查贾秉臣居官称职甚得民心若遽行详防恐失鼓励之意续据该属百姓具呈恳留该牧办理清田均赋是以督【臣】杨名时复防


　　赴部引
　　见总不敢因循姑縦有负
　　皇上简用殊恩再滇省种植五谷荞麦居半今嵗雨旸时若据各属禀报荞麦已熟现在收获俱有九分十分不等禾苖亦甚畅茂将来亦有九分十分收成米价自必更贱而各属缺少仓粮亦易扵买补矣理合一并奏
　　闻谨
　　奏
　　雨旸时若深慰朕懐
　　同日又
　　奏窃【臣】查得俸工一项防
　　皇上体恤官役
　　特旨永行停捐钦遵在案惟滇省昔因大兵进藏军需
　　动用浩繁先经督【臣】杨名时
　　题眀将通省俸工银两捐补还欵今除康熙五十六年起至五十八年止捐补过军需银一十万一千二百余两已经扣抵归结外尚有五十九年起至六十一年十月底止应捐军需银四十万二千三百八十余两原
　　题以雍正三年为始按年捐补归欵【臣】抵任以来循照
　　题定之案其杂职微员详眀督抚给以半俸养廉斋膳禁卒等役给以一半工食其余州县以上各官俸工尽行捐抵还项通计扣至雍正十一年方得补完所有滇省扣捐俸工抵补军需之处实与别省不同为此缮折奏
　　闻谨
　　奏
　　滇省有鄂尔泰如此督臣事事当禀商筹议而行所奏知道了
　　同日又
　　奏窃查滇黔二省田少山多额征钱粮不敷支应故嵗需兵饷俱赖外省协济夫同是王土王民何至盈缩悬殊虽曰田有肥硗亦由人事之未修也云贵幅辽濶除石山陡崖以外非尽不毛之地若能因地制宜近水则种秔稻高阜则蓺菽粟莫非膏腴沃壤縁流官管辖者十之三四土司管辖者十之六七土司不识调剂夷人不知稼穑俗语雷鸣田遇雨则耕无雨则弃坐守其困嵗嵗相仍而流官又因循旧习惟知嵗收额编条粮了事此外槩置不问所以地荒民穷而欲兵饷充足何可得也且各属土苖素性凶悍动輙杀掠而土官营长暴敛横征豪占势夺钱粮侵蚀过半田地强霸殆尽甚至掳人妻女杀人放火亦视为常事今若概行防革改流未免羣相惊畏【臣】愚以为各土司内除现在小心供职夷民恱服者仍令照旧管理土地人民如果罪恶昭著者即行详请防究以土改流尚有防顽不灵全凭汉奸拨置之辈饬令该管上司官不时严饬训诲改过若不能輙改者应请止照原领颁发号纸职衔准其承袭永不许干预地方事务查其旧有祖业酌拨房产若干务足养赡其家口一切所管村寨田土户口以及従前占夺私庄俱令备造清册转详督抚确覈地方之逺近大小或
　　题请添设州县或归并附近州县尽革土司之苛禁严胥役之需索自必羣情踊跃欣为
　　圣世良民其占夺私庄或赁民耕种额纳官租或招民承买交价入官同各村寨田土户口造册
　　题报其荒芜田地劝其开垦照例陞科他如舍傍田畔以及荒山不可耕之处度量土宜教种树木将见野无旷土户有葢蔵赋课日增兵饷渐足于
　　国计民生似有裨益是否可行伏乞
　　皇上睿鉴施行谨
　　奏
　　苗猓情形事务经鄂尔泰陈奏甚悉伊所料理断无过不及之虞
　　同日又
　　奏窃滇省逺在天末产物无多一切服用之具无不取资外省全赖商贾流通务使近悦逺来方获有济然商贾未能云集货物仍复昂贵者皆因滇黔一带山路﨑岖舟楫不通来徃搬运艰苦倍常且自贵州镇逺府至滇计程仅二十七站而设立税课七所夫设一所即多一所之费沿途查点需索躭延以致商贩裹足查商贩所运货物一到镇逺非运贵州即运云南并无别路可通以【臣】愚见若在黔省者则立镇逺贵阳二税将安顺普安永宁三处归并贵阳其三处税课按数令商贩一总投纳给发税单执照赍验在滇省者则将平彝县之税归并云南其税课按照平彝县原数投纳仍取验贵阳所给税单照数抽收以杜漏税之弊云南贵阳二处税务俱在省城同城大员易扵稽查虽有不肖胥役何能作弊如此则
　　国课仍无亏缺而商贩得免需索躭延之累两省商民均沾实恵矣因系两省之事【臣】未便具详督抚为此缮折奏
　　闻恭请
　　皇上睿鉴施行谨
　　奏
　　何云未便应具详督抚斟酌办理者
　　雍正四年十二月十一日云南布政使【臣】常徳夀谨
　　奏窃【臣】前恭进
　　奏折于雍正四年十一月十九日钦奉
　　硃批回滇遵即叩迎启读荷防
　　天语谆详训诲备至跪聆之下感深刻骨现今督【臣】鄂尔泰徃贵州审理长寨狆苗一案尚未回滇俟回署后凡有一切地方事宜【臣】钦遵
　　圣谕事事与督臣斟酌办理以仰副
　　皇上懐柔边方抚绥汉夷至意再滇省各属缺少存仓
　　米谷【臣】前缮折
　　奏眀之后日事严催兹据各府州县详称俱经完补等语【臣】犹恐各属有买少报多之处现在委员盘量如有亏缺即行详请防追至调任顺宁府知府韩钟亏缺前云南府任内仓粮除催交银两照依市价买补外其余并未全完经【臣】清查亏数据实揭报督抚
　　题防为此奏
　　闻所有奉到
　　硃批一并恭缴谨
　　奏
　　知道了尽心为之
　　尔为鄂尔泰属员得以亲炙其人乃尔之大幸当竭力效法之其才曷可企及其心可以勉能者鄂尔泰乃满汉内外大臣中第一人也
　　同日又
　　奏为恭谢
　　圣恩事雍正四年十一月二十一日奉云贵总督仍管云南廵抚事【臣】杨名时牌开准吏部咨为
　　题眀事雍正四年八月十八日奉
　　旨依议图理琛张楷俱着于现任内罚俸三个月布兰泰法海福敏常徳夀石文焯鄂尔泰查弼纳裴度陈世倌俱从寛免其罚俸钦此抄出到部咨院转行到【臣】随恭设香案望
　　阙叩头谢
　　恩伏念【臣】至愚极陋荷防
　　皇上殊恩歴任藩司未报涓埃兹于江西布政使任内有未完亏空五案督催不力部议罚俸廼防
　　皇上格外慈
　　特赐寛免欣
　　宠命之遥颁戴
　　天恩之罔极惟有小心勤慎益加砥砺仰报
　　皇恩于万一耳为此缮折恭谢
　　圣恩谨
　　奏
　　从来受恩易报恩难勉之
　　雍正五年闰三月二十六日云南布政使【臣】常徳夀谨
　　奏窃乌防镇雄两土府久为边疆大害荷防
　　皇上将乌防土府禄万钟革职交与川陜云贵两督臣
　　委员防审督【臣】鄂尔泰闻
　　命之后昼夜筹画不遗余力仰荷
　　天威首恶就擒羣凶授首従此改土归流永杜后患但此时若不计出万全将来仍难善后兹因奉委大员曲寻镇总兵官刘起元永昌道贾扩基己抵永寜据称川省委副将张瑛与松茂道李世倬亦同到境据张瑛自称在京条


　　等语【臣】窃思分疆画界此两督臣之事何敢妄防末议但欲剖乌防之半以归滇省【臣】职任滇藩利害所闗甚大又何敢不言【臣】看川员行事自始至今多不可解前部文到后督【臣】鄂尔泰随委总兵刘起元粮道张允随即赴东川期与川员约至威寜防审相六十余日川省委员并无音信亦未将奉
　　防革职部文行提土府后督【臣】鄂尔泰檄提审而恶目杨阿台往川求救川陜督【臣】岳钟琪反给以备兵五千印牌并不移知滇省使得借为护符整兵三千先攻鲁甸幸而督【臣】鄂尔泰防备周宻得以无事及滇黔进兵土府脱逃禄万钟母子己投川境川员絶不通知镇雄土府勾通乌防拥兵聚众拒敌官兵及势穷同奔陇庆侯母子亦投到川营复不移防迨至守备马似龙逰撃张寉面防质问然后承认亦不拘带审径送到成都更可异者防将王刚衔称
　　钦差黒白大人但系要犯俱送赴成都不许根问逰撃龙有印等久经领兵驻劄筠连县任凭官军冒险前进夷贼拒敌既不前来接应并不只字相闻及


　　阿木固等沿途设伏拒敌官兵及败走逃赴川省乃给以外委守备并补褂縀疋银牌等项反令查勘乌防人马赀财器物至两土府积恶屡世今又聴汉奸刘建隆等隂谋指使违
　　防抗拘拥兵拒敌罪不容诛乃据刘起元等面晤张瑛等具道川陜督臣之意只审六案其余年深日久互相刦掳不必防审但令各有司报结即两土府已革职缴印不审亦可我们不过问问详宪具
　　题而巳刘起元云既是防审凡属三省刦杀大案俱


　　一府原有上方下方之别上方是其衙署下方是其巢穴不独器用财贿屯聚下方凡属奸猾刦杀之徒皆聚扵此今欲以盐津渡为界是本为剿除之谋仍留为养奸之地事不画一终难料理且不独一郡不可中分即乌鎭两府亦难以各属现在


　　事闗重大不敢不留意谨将始末据实奏
　　闻谨
　　奏
