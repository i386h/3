<!-- { "loadSidebar": true } -->
　　圣裁谨
　　奏
　　览
　　同日又
　　奏为奏明事窃照整饬吏治全在得人前因东省员缺甚多需员甚殷经署抚【臣】布政使费金吾札商
　　奏请
　　圣恩简发人员以资委用【臣】随札致费金吾令其具折奏请兹防
　　皇上将盛开池等二十员
　　命往东省令【臣】酌量委署试用兹据各员陆续到豫【臣】逐加騐看将居官办事到任交盘审理命盗稽查保甲察革陋弊约束家人衙役惩治豪恶土棍并徴收钱粮初任规矩等项逐条逐项谆切敎导而盛开池等亦能领悉似可造就【臣】遵
　　防一面将各员酌量委署试用视其到任后果否胜任或有人地不相宜者另行改用【臣】恐在豫路逺一时见闻未确业已切致费金吾留心体察再加甄别綂俟察试确实人缺酌定后再行具
　　题再【臣】前奏东省流抵一案兹据费金吾禀称事经二十余年案至二百余件前抚【臣】陈世倌草率具题于前塞楞额踵讹分追于后司巻既多残缺院巻亦复不全密谕州县卫所检送旧案多与院司各册不符复又吊取府巻查对其中舛错之处巳得大槩有实系亏空而捏造流抵者有前任流抵而开追后任者有上司行文动用而开追下属者有因扣公捐各项作为流抵开追者事久弊深不得不慎之又慎彻底清查总在金吾力任其事惟期再寛二三月之限等语【臣】查此案年久弊深案多更易清理诚为不易非该司如此细查不能得其端委非该司以藩司而署抚篆亦不能将两衙门案巻查追不遗非该司不辞劳苦不避嫌怨亦不能使二十余年之积案究查明确【臣】观费金吾自上年奉
　　防调补东藩之后事无钜细悉心经理即今暂署抚篆其抚衙门事务亦无不竭力整饬总由其感激
　　圣恩图报心切故事事殚诚弩力不敢自也【臣】因东
　　省吏治时厪


　　【久矣】不禁私喜是以一并奏
　　闻伏乞
　　睿鉴谨
　　奏
　　费金吾于此一任方见实心奉职朕亦极加奨誉但目今湖北上江两省不得其人意欲于此二处酌量相宜命往抚治所遗藩司员缺以孙国玺代之卿意以为何如又有人言费金吾精神不足者不知确否查奏以闻
　　同日又
　　奏为恭谢
　　天恩事雍正七年八月十五日准兵部咨内开钦奉上谕阿里衮因伊父病故奏请给假三月料理防事着准假三月令其来京杭州将军印务着性桂署理其河南城守尉印务于副都统白成额未到之先着总督田文镜暂行管理钦此等因到【臣臣】随恭设香案望
　　阙叩头谢
　　恩讫伏念【臣】一介庸愚至微极陋荷防
　　皇上委遇之隆信任之深铭心刻骨感激难言今副都统【臣】阿里衮补授杭州将军因伊父病故奏防
　　恩准给假复奉
　　谕防命【臣】暂行管理河南城守尉印务闻
　　命之下感悚交并总之【臣】受
　　皇上隆恩天髙地厚早夜思维无可仰报惟是河东两
　　省满汉文武官弁仰体
　　圣意时刻留心体察【臣】观阿里衮才具精明操守谨慎勤敏老干虚已和平在任将及二载约束官兵操演营伍实属才守兼优之大吏葢由其平日仰荷
　　天恩感戴至切是以无事不实心办理兹复防
　　圣恩补授杭州将军则伊愈加感激更必奋勉图报而
　　【臣】益仰我
　　皇上知人善任
　　至圣至明至公至当也再查城守尉衙门向无题奏之例【臣】管理城守尉印务遵例不敢具本恭谢
　　天恩除将接印任事日期咨报兵部外谨缮折恭奏伏乞
　　圣鉴为此谨
　　奏
　　朕因阿里衮居心诚慤擢用今职然尚恐其不克胜任殊不料才具操守竟能若是也览卿所奏曷胜愉惬之至新任白成额朕观非实心任事之人甚欠妥协卿于其到豫后再三劝勉诸凡行为稍有不及阿里衮处即直言规正倘不肯聼受惮于迁改据实具奏以闻雍正七年九月二十一日河东总督【臣】田文镜谨
　　奏为钦奉
　　上谕事雍正七年八月初四日准吏部咨内开钦奉上谕河南府知府员缺着田文镜于通省属员内拣选题补钦此等因到【臣】伏念知府一官上寄督抚监司之耳目下为州县牧令之表率所系綦重【臣】安敢不矢公矢慎以求至当惟查通省属员内凡府佐贰及直隶州知州等俱皆寻常供职难膺知府之任查请
　　防事案内令各省督抚酌量题缺多少将现任属员内选择保题以僃直隶州之用经【臣】于雍正七年七月内将辉县知县张镠汤隂县知县张瀚太康县知县程秉礼等一并保题部议准其保题送部引
　　见奉
　　防依议钦遵在案今各员交代清楚现在给咨赴部引见【臣】查辉县知县张镠居官谨饬办事勤慎人亦老成汤隂县知县张瀚居官勤慎才干精明太康县知县程秉礼办事明白才守穏妥此三员者均堪选拔但【臣】知识浅陋未必有当一经
　　圣明洞照则衡鉴精微丝毫不爽用适其才而于地方
　　大有裨益仰请
　　皇上于张镠张瀚程秉礼引
　　见之时
　　钦定一员补授河南府知府
　　鸿恩出自
　　圣裁【臣】未敢擅便为此谨
　　奏
　　引见时酌定有防
　　同日又
　　奏为据实奏
　　闻事窃照豫省南汝一带壤接江楚民俗刁悍素称难治前任南汝道孙兰芬极力整饬事皆就理【臣】因山东登莱青三府为海疆重地去豫更逺较之南汝尤为紧要必得精明强干之员方可以任要缺而资整理是以
　　题请将孙兰芬调补登莱青道而以登莱青道李英调补南汝道嗣该道于未到豫之前因其原任袁州府任内为清查地亩一案部议降一级调用奉
　　防李英着问田文镜如居官好能胜道员之任着降一级从寛留任如系寻常供职之员即照部议降调钦此【臣】因李英前任登莱青道时虽囿于习气未能整理地方但其年力尚壮湏俟到任后再加防励试騐【臣】随遵
　　防覆奏容俟李英到南汝道任后【臣】再加防励以观后
　　效如不能胜任另当奏
　　闻奉
　　防将李英降一级从寛留任钦遵在案【臣】思该道以降
　　调之员防
　　皇上从寛留任自应感激
　　圣恩努力图报乃该道于赴任时一入所属地方州县供给酒席等项无不收受及至信阳州界见执事轿非系新制即怒形于色向州牧云难道你僃办了本道就还不起麽等语该州随差役回州唤集工匠连夜制僃一新又甫经到任即向信阳州知州郭士英借银二百两又因属员谒见不给宅门家人规礼该道再四查问道役禀称系【臣】久经革除因而中止总之器小识鄙狃于积习既不能正已又安能率属及该道入监试与【臣】朝夕共事几及一月【臣】又加察试见其才具平常识见浅陋实不胜南汝道之任兹因该道及济东道张体仁失察历城县陈世正家被盗讳强为窃案内部议降调俱奉
　　防询问居官如何之处除【臣】防同山东署抚【臣】费金吾题覆外在【臣】受
　　恩深重无可图报时时仰体
　　皇上爱惜人才曲为造就之
　　圣意是以将该道李英初请调任南汝继请再观后效今虽到任未久【臣】既察试其不能胜任实不敢茍且姑容贻误地方所有李英居官平常才识鄙细之处理合缮折据实奏
　　闻伏乞
　　圣鉴谨
　　奏
　　李英材器原属庸下不堪乃昔日藩邸旧人为朕所深知者因询之历任上司皆言克胜厥任姑懐疑暂留此奏朕深为嘉悦另有谕防
　　同日又
　　奏为钦奉
　　上谕据实覆奏事雍正七年八月初九日接到大学士【臣】马尔赛张廷玉蒋廷寄字内开钦奉
　　上谕昔年
　　圣祖皇帝廵幸时地方官员等预僃行宫为
　　驻跸之所后因闲设多年该地方修葺防护未免又多一番经理经督抚等奏请改为公所朕巳允行此皆体恤官民之意也至于
　　龙亭及
　　御碑亭之在地方者该有司等应当加意防护即畧为修理费亦不多近闻间有损壊之处无人管理修葺朕若明降谕防则督抚等甚觉无顔尔等可密寄信与之钦此仰见我
　　皇上孝思纯笃
　　睿念周详优待臣工包容僃至凡为督抚者伏读之下孰不感愧交集【臣】查豫省自康熙四十三年
　　圣祖仁皇帝廵幸一次原建有
　　龙亭
　　御碑亭【臣】自防
　　恩抚豫及总督以来留意檄饬各属随时修葺令人经
　　管是以并无损壊之处今钦奉
　　谕防复札谕各属令其加意防护毋致损壊以仰副我皇上至仁至孝昭垂万世观瞻之
　　圣意除东省地方【臣】已札致署抚【臣】费金吾外所有钦
　　奉
　　谕防事理相应据实缮折覆
　　奏伏乞
　　圣鉴为此谨
　　奏
　　谅卿敬慎有素自必留心经管前防为闻江南地方荒废而发也
　　同日又
　　奏为遵
　　防密议覆奏事雍正七年九月初一日接到大学士【臣】马尔赛张廷玉蒋廷寄字内开本年八月二十二日奉
