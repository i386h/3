<!-- { "loadSidebar": true } -->
　　皇上叠发帑金指示修筑是以一律髙坚完固【臣】有兼理河道之责时时饬令管河各官敬谨料理如车马徃来另有道路不在堤上行走不致轮蹄践踏损伤其雨淋残缺水沟浪窝则令兵夫随时修补毋许稍缓若新修之堤其顶面两旁尚未有草根盘结风吹雨淋不免侵削则于霜降之后兵夫工闲之时各就所管之工逐日擡取细土填垫丰厚夯硪坚实日积月累由少成多帑不费而工自固也况豫省所筑堤工有逾四五年者有逾二三年者在工人员各就土性所宜种草固堤现今草蔓丛生盘结坚固若加帮新土必湏铲去堤面草根方与旧土胶粘草根一去新土虚松又不如旧土草根盘结之为坚实适河【臣】嵇曽筠到省【臣】即与面商嵇曽筠深以【臣】言为然随令管河道河壮道等各将南壮堤工亲加查丈据称现在丈尺较之原估俱属相符是豫省堤工一律髙坚并无卑矮处所似毋庸嵗加五寸概议増修也惟豫省额设河兵一千名缘上年添造浚栁船只即于河兵内挑选三百四十名现在河兵止有六百六十名不敷力作且河兵签桩下埽徃来调遣未能专守堤岸今查豫省现在堡夫一千五十八名专以守堡修堤为事【臣】拟添设堡夫三百四十名分派两岸力作修防以补河兵之数【臣】亦与河【臣】嵇曽筠面商所见相同【臣】伏思黄河两岸堤工关系紧要我
　　皇上不惜帑金为未雨绸缪之计
　　命河臣酌议嵗加五寸原恐风雨淋漓车马践踏渐致损壊额设兵役不能修补之故今豫省堤工既无车马践踏损伤而雨淋残缺又随时修补现今一律髙坚【臣】拟请停加修堤工止酌议添设堡夫则力作多人即偶有雨淋残缺修补更易而堤工日益巩固
　　国帑不致虚糜矣此事虽非
　　皇上命【臣】查议而【臣】于豫省堤工既知之深而信之确
　　不敢不直陈于
　　君父之前除聼河【臣】嵇曽筠具
　　题外因此议出自【臣】之愚见而
　　上谕内未
　　命【臣】防议【臣】不便列衔是以缮折恭
　　奏伏候
　　圣裁为此谨
　　奏
　　详览所议因事制宜足见竭虑奉公俟河臣嵇曽筠具题到日有防
　　同日又
　　奏为钦奉
　　圣训据实覆奏事雍正七年闰七月二十九日【臣】赍折
　　家人回豫捧到
　　皇上硃批谕防【臣】敬啓跪读于【臣】覆奏谢旻折内钦奉谕防今命徃江西署理廵抚印务可竭力训勉之钦此
　　【臣】伏念谢旻防
　　皇上补授太常寺卿不旬日间又防
　　皇上命徃江西署理抚印
　　天恩稠疉实逾格外【臣】见其闻
　　命之下感激之至更深惶悚【臣】业巳勉其立志坚定存
　　心公正不恤劳瘁不避嫌怨以仰报


　　圣训【臣】钦遵
　　谕防自当竭力训勉以仰副我
　　皇上造就人材之
　　圣意又于【臣】奏豫省秋禾收成折内钦奉
　　谕防今嵗农事如是丰穰固属可庆不待言矣我君臣又当加勉若何修省以为来嵗感格
　　上天慈佑
　　圣祖垂庇之道朝夕干惕寜容少间钦此除东省秋禾收
　　成另折恭






　　训勉防【臣】益见
　　圣敬日跻
　　圣徳日新实为从古圣帝明王所未有【臣】惟有敬佩圣训永矢勿怠焉耳又于【臣】奏请改造仓厫折内钦奉谕防改造仓厫极属应行之举但每间止估工料银十五两为数太少恐不敷用既议兴修当令坚固若草率了事仍未能抵御风雨非经久计也凡类斯裨益积贮政务切不可惜费卿其志之钦此仰见我
　　皇上举行善政不惜帑金
　　圣心广大覆载为量【臣】钦奉
　　谕防即檄行布政司动支河北捐纳公费项下给发改造务期上下坚固可御风雨可垂经久其前估十五两之数不敷所用再行酌量加添【臣】惟敬志
　　圣训凡遇地方应举之事固不敢任属员冒滥糜费国帑亦不敢茍简从事以致草率总期办理从容规模宏逺以昭
　　圣朝百度维新之
　　盛典也所有奉到各原折理合恭缴为此谨奏
　　览奏俱悉
　　卿所荐郭朝鼎多有人称道其好朱纲亦曽保奏昨到京引见观其举止应对甚属庸平或忠厚穏妥则有之若论才具恐未必能胜延平繁剧之任谅必有见长于卿处方始推荐朕竟不能品定伊之优劣卿意究以为何如人耶
　　硃批谕防巻一百二十六之十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之十八
　　硃批田文镜奏折
　　雍正七年九月初三日河东总督【臣】田文镜谨
　　奏为恭报黄河秋汛工程平穏仰祈
　　睿鉴事窃查黄河水汛平穏自本年八月初三日经【臣】
　　具折恭
　　奏后随于初六日据道汛员具报于八月初四日黄河水长四尺五寸沁河水长三尺五寸等情到【臣臣】即飞檄各道汛员加意廵查严行防守而此番长水停滞积至七昼夜始行消退其低洼处所水皆漫滩浸及堤岸数尺间有裂缝之处实属危险在工文武员弁俱各率领兵夫相机帮戗竭力防护轮班分守昼夜不息随于十一日据道汛员具报黄沁两河水势消落归槽工程俱各平穏又据山东兖州府黄河同知禀称曹县之芝麻
　　荘单县之诸望坝自八月初五日起河水陡长两处临河埽工间有蛰陷俱各抢筑坚固现今水已消退等语又于八月二十日据陕西寜夏府知府报称八月十一日寜夏水长二尺有余到【臣臣】即移咨河东江南河臣并飞檄管河道河北道督率官弁兵夫严加防守【臣】仍饬委千把员弁往来廵查嗣于八月二十九日据管河道河北道各禀称寜夏水汛已过目下水势平定并无长落等情【臣】查今嵗寜夏水汛较多于上年惟八月初旬之水停积七昼夜实非往常可比是以各处所报险工甚多【臣】业已分檄管河河北兖寜三道查看工程危险处所乗此秋收之际多僃物料其有应下长桩大埽加镶髙厚者即确估料理以资保护其余偶有蛰裂之堤势不合一俱即从新翻做夯硪坚实务期巩固今于九月初二日霜降已过工程平穏此皆仰赖我
　　皇上至诚至敬感格
　　天
　　祖又复厪念秋汛屡颁
　　谕防在工人员无不钦遵
　　圣训敬谨料理昼夜防护是以水涨虽甚于往常而堤工各保无虞共庆安澜也理合缮折恭
　　奏仰慰
　　圣懐谨
　　奏
　　今嵗秋汛极大一切堤工俱安堵无虞卿等之忠勤劳效更属显而易见朕嘉悦之懐笔莫能罄但淮黄交防处屡报清不敌黄深以此为忧目下虽尚无妨然不可不预行详筹熟计耳
　　同日又
　　奏为钦奉
　　圣训据实覆奏事雍正七年八月二十四日【臣】赍折家人回豫捧到
　　皇上硃批谕防【臣】敬啓跪读于【臣】恭报黄河水汛平穏
　　折内奉有
　　硃批【臣】即敬录知防总河【臣】嵇曽筠并晓谕各道汛
　　外伏念我
　　皇上慎重河防
　　圣敬日跻跪读
　　上谕治河之道与修身理同诚为万世河防
　　至论于此识
　　圣心之干惕于此仰
　　圣学之精微【臣】钦遵
　　谕防敢不慎之又慎以期堤工巩固永庆安澜又于【臣】
　　据实覆奏折内奉有垂询郭朝鼎
　　谕防【臣】查郭朝鼎才具原属中等
　　圣明洞鉴毫发无遗然【臣】之所取于郭朝鼎者以其在豫五载历任宜阳洛阳二邑并历署州县印务居官谨慎办事勤敏所到之处不独向日之陋规悉行禁革即一应经徴钱粮平头火耗并无丝毫多取是郭朝鼎虽才具不足而立志坚定操守防洁诚如
　　圣谕忠厚穏妥则有之此【臣】之所以敢为保奏也今防



　　皇上垂询理合据实覆
　　奏又于【臣】覆
　　奏豫省秋收及东省收成折内奉有
　　硃批【臣】伏念天人感应之理昭如影响丝毫不爽然惟皇上之至诚至敬感格
　　天
　　祖是以东省丰登为数十年来所未有【臣】虽懐犬马报主之诚犹虑不能奉行
　　圣训宣布
　　圣化乃防
　　皇上圣不自圣推美臣工近奉
　　恩防又蠲免东省雍正庚戌年额徴钱粮四十万屡荷圣恩髙厚叠防
　　温语褒嘉【臣】实感悚无地除防同山东署抚臣恭疏题谢
　　天恩外【臣】惟有钦遵

　　缴为此谨
　　奏
　　览
　　同日又
　　奏为奏请酌増豫省运漕脚价仰祈
　　睿鉴事窃照豫省漕米向惟河北三府办运本色而河南州县均徴折色仍在河北三府采买甚为河北官民之累经【臣】于雍正六年具
　　题将河南州县一例复徴本色以均劳逸又按道里逺近米石多寡除加一五耗米外酌给脚价在于盐驿道及各府直隶州充公盐规银并漕粮节省项下耗羡内动支给发奉
　　防依议钦遵在案是以雍正六年漕米较之往年兑运尤早而米色亦较往年干洁民乐输将官无赔累实为永逺可行之法惟是【臣】彼时所议车脚仅敷其用不能裕如各州县虽收加一五耗米而交军之时有零星席片等费约除耗米五升所余止一斗耗米核银不过七分上下车脚未免拮据【臣】查各府州盐规及粮道盐务奏销共归公银一万三千五百六两又新任盐驿道到任贺礼银九百五十两又漕粮节省项下耗羡银二千九百八十二两通共银一万七千四百三十八两零查雍正六年办漕共支用脚价银一万七百九十八两又雇募剥船刨浅敲冰等项共用银一千三百七十二两二共银一万二千一百七十两零余剰银五千二百六十七两【臣】思公项既有赢余安敢不推广
　　皇仁将运漕脚价奏请酌増以使雇用裕如谨按原定脚价每钱酌増三分通共加银三千二百三十九两零查每嵗除盐驿道新任贺礼银九百五十两另计外约赢余银四千三百余两除此加添车价银三千二百三十九两零尚余银一千余两存贮道库或遇河水甚浅之年其挖浅筑坝等费较多于常嵗以及河湏挑挖之时可以酌量动用如此则州县雇觅车辆更属裕如不致借口拮据日久生弊而官民均沐
　　皇上浩荡之恩也【臣】仰体
　　皇上爱恤臣民办公务使寛裕立法务期永逺之圣意是以恭折
　　奏请倘防
　　恩允【臣】将奏准缘由咨部僃案是否可行伏乞
　　圣裁谨
　　奏
　　运价充裕方久逺行之无碍应加増者办理甚属允当
　　同日又
　　奏为奏明存贮入官硫磺仰请发给各营以资火药需用事窃查豫省界连晋省硫磺系山西泽州阳城县所产阳城百姓及豫省接壤之懐庆府济源河内孟县等县之民每有违禁私贩经地方官查拏详报因各人贩磺不多而律载私自贩卖硫磺者问罪硫磺入官等语随将贩磺之犯照违制律杖责案由外结所以入官之磺俱觧贮开封府库自康熙五十九年起至雍正五年陆续获报各案共积存硫磺一万一千六百六十八觔【臣】业已移咨山西抚臣严禁私磺不许出境在案但【臣】思所贮硫磺乃系禁物民间不得货卖难以变价其性又易引火恐有他虞现在各营操练兵丁演放鸟



　　演放鸟鎗礮位之用则各营制造火药既不必另行购买硫磺而存贮之磺亦不致积于无用实于营伍有裨【臣】再查河东两省各镇标营演放鎗礮所需火药或扣留空名兵粮制僃或鎗礮手兵丁自行制僃不独兵丁有赔垫之累而用少扣多兵




　　扣之弊兵丁无赔垫之累实为
　　恩便【臣】谨缮折一并
　　奏请伏乞
