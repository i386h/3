<!-- { "loadSidebar": true } -->
　　硃批卿斟酌合宜委令办理朕不洞知地方情形难以悬谕当与鄂尔泰商酌可也钦此【臣】查泗城与西隆江北地方议归黔省若丈量田地恐致滋事当经委员将每年应徴钱粮并随粮徴纳陋规及歴年遇事滥各项银两查明造册据报应徴粮米计有一千九百六十余石应徴粮银仅三千二百一十两零除官役俸薪工食等项外不敷放给兵饷西隆册亨等四甲半尚有破收银二千四百五两零因官无养亷役无工食是以改流后歴任徴收相沿巳久而各甲夷民俱遵循完纳应将官役所得之项革去四百余两酌留二千两归入正项又泗城长坝等十七甲半有公议盐银乃土官收用之项若照旧额徴收仍不免苦累应每亭酌留一半共留银五千六百六十两零归入正额统计合算新设永丰一州共徴银一万八百七十一两零共徴米一千九百六十六石零则官俸兵饷并衙役工食皆巳足用又泗城土府借称修理衙门名色毎年每亭银六十两共银七千九百五十两今设官安兵应建衙署塘汛营房等项亦暂留一半银三千九百七十五两为修建之费俟修盖完日另行裁减其余滥各项逐细开列出示永行禁革以苏民困续又据南笼府知府黄世文详称清查各亭村寨内有水冲荒絶田土无存无可拨补者共六亭半应徴银米请予豁免共应免银四百两零米七十七石六斗零并免徴收修理衙门银六十五两共一百三十五亭应完之银除俸工兵饷巳自有余恐日后完纳维艰徒多积欠每亭再恳量减银一十一两二钱四分共减银一千五百一十七两零【臣】又批行准其减免并出示晓谕夷民无不悦服现在饬令造册详
　　题按数徴收兹接奉商酌之
　　谕防【臣】随将泗城江北原未经丈量系酌照旧时额数徴收以资官兵俸饷胥役工食内有水冲荒絶田土将原徴银米准予豁免所有土官陋规业尽行禁革夷民安之现俱宁帖在粤属江南一带虽措置应有不同然丈量一事似断不应轻举縁人心未定遽绳以官法旧主未忘复增以新怨恐非所以便目前计久逺也昨嵗奉
　　命协办泗城事曾据愚知向粤前抚详切言之即如重防土府提问土目究从前之苛追既往之赃私虽事属应行亦不妨少缓新定地方先务不在此前据滇黔委员禀庄田等事随经严饬而粤前抚或未之深思耳兹读
　　奏畧如援原任泗城知府刘兴第之详分给岑映翰存祀并养土官眷口以及族目各役之田等议甚属妥协第每白止田二亩约令上税一两即为已业谁不乐从但不论肥瘠每白概徴银四钱未免轻重不一此系遥度之见未知当否等语备札回覆督【臣】孔毓珣嘱其裁酌而行讫縁系奉
　　防着【臣】商酌之件合行奏
　　闻伏乞
　　圣主睿鉴【臣】谨
　　奏
　　甚好是当之极
　　同日又
　　奏为报明委员招抚生苖情形事窃照黔省苖猓杂处半多凶顽幸逢
　　圣世徳威逺被中外归心安顺贵阳所属生苗陆续向化惟黎平之八万镇逺之九股以及都匀凯里等处生苖盘踞于黔楚粤三省接壤之间阻隔道路不通声息以致烧杀刦掳肆行无忌地方官从不敢过问若不乘长寨泗城谬冲等处苖夷慑服之后即行招抚清理终为边境之害但各种生苖搀杂于数郡之中延袤千有余里其间亦有良顽各分强弱若不先择其最顽最强者首加擒治就其素良素弱者明示抚恤则不足以慑其胆而服其心恐即逐节为之亦难得要领而坐失机宜贵州按察使张广泗素有才畧兼能武事是以【臣】一面具折
　　奏明一面传调张广泗至滇省详细指示令其带兵前往招抚先由都匀凯里次及镇逺之九股等夷然后至黎属之八万古州收局竣事并行附近各协营拨官兵悉聼张广泗调度【臣】复给犒赏等物并于黔藩司库拨捐项公费银一千两着带往备用去后今据张广泗先后具报于五月十六日自省起程先抵都匀府酌商机要体察情形有八寨者乃生苖门户欲事开通应于此处设画为始移知各协营整备官兵预为振六月初九日同都匀营防将赵文英等带领抚标官兵暨都匀汉土官兵前进八寨隘口劄营查八寨周围约计一百四五十里共大小一百一十余寨地势辽濶户口亦繁兼以生苗错杂而处为都黎通逹要区苗夷出入总隘向系天坝土司所辖曾将该管土官杀害两代并未明正其罪惟改归府辖自改归府辖后转益犷悍莫可控制是以酌议应自此先为布置随明白给示差通事赍往晓谕该苖等初犹观望复谆切开导即有代理代省等十余寨俱赴行营叩见矢愿归诚又有生苗九门长塘等三十余寨亦来恳请招安认纳粮赋当同文武赏赉令各安业惟代理等寨相隔一山之杨牌杨尧二寨在八寨之中恃寨分稍大十二日纠众持械前来欲行阻抗当令抚标守备张瑢带汉土官兵驰往堵擒广泗复同防将赵文英带兵亲去督率连毙十余苖众即奔窜至次日遂有牌牙坝固等寨前来投见并称彼等为杨牌杨尧胁制附和今巳知威悔过其余大肚小肚乜告等数十余寨于十四五六等日俱相率归诚又有都匀营所调之独山汛官兵于十三日自普前进八寨会合有交归羊甲等寨先为杨牌纠约及该员弁领兵前来彼等尚不知杨牌寨巳经溃防犹敢堵截隘口肆行阻抗亦被该员弁督率汉土目兵攻杀顽苖八人割其首级连破交归羊甲等六寨随有附近交归之甲些等十余寨前来就抚均照前赏赉仍聼逐一编查户口定议钱粮造册详报至于杨牌等寨恃强违抗迎敌官兵犹敢阻挠相连各寨并隣接生苖不许就抚所当严加惩创但倡谋纠集者杨牌则系头人阿舍阿乜阿米等杨尧则系头人方金抱牙等不独此外各寨多系畏势胁从即其本寨亦被压制附和今该二寨巢穴巳空复移八寨适中之斗魁劄营有杨牌杨尧之人恳求招抚随谕将倡谋首犯献出余人方准寛宥俟其回覆酌量安置又八寨之傍有无管生苖各寨俱巳倾心归抚独有番仰番扛大小十一寨既系生苖尤恃险固平日烧杀刦掳无恶不为兹官兵经临自知孽不可逭将家口衣食先行藏匿惟余丁壮看守巢穴遣人招谕至再彼等藐玩不从愈肆骄悍随令都匀营所调麻哈汛官兵宻饬麻哈州麻哈汛千总带领于十八日攻番仰一路又令守备张瑢带抚标官兵攻番扛一路广泗同防将赵文英带兵前诣适中要隘督率声援而该苖等逞凶拒敌官兵奋力扑攻或杀或擒燬其巢穴其余党不能抵御俱各逃逸遂行躧探该寨之人亦有悔罪求生者查番仰番扛等寨所居外面形势之险甚于长寨之谷隆打壤而其内地又稍寛展故敢盘踞肆行毫无顾忌今经官兵惩创附近生熟苖寨莫不欢忻此等余孽似难寛宥而贻养痈容俟从长酌议于此处或安设防汛或招集汉民庶得填实以为长便所有八寨等处投诚苖民共大小一百一十余寨计一千八百余户又就抚生苖共大小四十五寨计一千二百余户周围地界约计二百六七十里局面巳定六月二十一日准凯里营都司罗资衮等移称自凯起程至乌留坡顶驻劄查乌留乃无管野苖系丹江桃绕髙坡鸡讲上下九股一带地方门户应于此处先行化诲十七日前至乌留该寨凶苖约有一百余户不遵化诲纠合丹江等处凶苖千余人披戴盔甲抛刀呐喊前来对敌本职等当遣官兵分路迎敌三路夹攻凶苖大败直抵该寨收兵驻劄对门山上相机招抚而凶苖复集夷众环绕营盘施放鎗礮十八日天明有丹江凶苖统率千余人各执鎗礮蜂拥前来当即分遣千把队目带领兵丁本职等亲身督率四面迎敌伤死数苖羣苖奔溃是日申时分凶苖复又纠集千众鸣锣呐喊而来又经伤死数名十九日仍来迎敌本职等率兵分为三路追杀自巳至酉伤死凶苖六名带伤而逃者不计其数现在募差苖头前往各寨化诲各等情到【臣臣】查苖猓情状初似凶猛然大率乌合之众志气不一始鋭中懈攻击甚易我军对垒时起初不可轻敌到交敌时则断不可轻纵务用全力以搏小丑但杀伤贼数人则数千人皆无鬭志然后乘机速进抚并行丧其胆招其心此破竹之势无不应手若见其横肆少存畏疑因其涣散又复怠缓则断无有克济者随又详细批行各员遵照去讫料此时张广泗等巳前进镇逺八月中即可抵古州料理矣所有委员招抚生苖情形合先
　　奏报再安顺一带直抵粤境生苖除前巳化出五百三十九寨节次造册具
　　题外近又据副将刘成谟等陆续化出生苖一百余寨现在清查户口俟造册至日
　　题报合并奏
　　闻伏乞
　　圣主睿鉴
　　训示遵行【臣】谨
　　奏
　　朕见张广泗初进苖地其敬奉之景似只用抚而不湏威力者今既用兵威抚取则善后事宜更当谨慎为之凡新定地方利之一字万不可与较钱粮二字万不可惜勿因小而误大切谕切谕
　　同日又
　　奏为
　　奏报添官兵会川夷事窃照米贴逆贼擒巳尽犯妇陆氏等业经解省审止助恶土司徳昌等数贼逃遁川省各土司所辖地方应川员会兵擒拏并将不法蛮夷勦除故酌量存留滇黔官兵分驻堵御余俱撤回经【臣】具疏
　　题明在案续据元江府知府迟维玺等审据陆氏供杀官杀兵都是黄螂土司徳昌同立之户吞募期虐虐屋基母机水牛母鸡们做的事印是募期虐虐送与小的小的不要他与募期阿破就背了投雷波司杨明义那里去了等语申报前来随将供出人犯照行建昌永宁等镇协按名擒拏解报去后七月初十日据游击康世显騐准四川游击许连科鄂世威沈国卿聨衔报称贼首屋基母机藏匿结觉寨内奉文饬令擒拏随于五月二十三日在以宻哥会商三路分进约于六月初六日齐集洗三路官兵按期会合适结觉双尺巳遵建昌镇化诲悔罪投诚于初五日擒出屋基母机之父阿加弟怕虐至行营投献初九日据夷人阿太禀报屋基母机在结觉后山髙岩石洞之内即遣发汉夷兵丁攻打上岩擒捉乱鎗刺死枭下首级怕虐跳岩而死亦将首级割下所有屋基母机首级并怕虐首级二颗并伊父阿加哇子阿果屋逆合差目兵押解等情呈报到【臣】随将屋基母机怕虐首级按察司悬示并令该司将阿加等收禁并审又据游击康世顕騐报准四川提标游击王谷宰移开审据犯属阿家供徳昌在大毛滩憨家地方随拨官兵前往围擒于七月初六日土司安永长同官兵将徳昌弟兄二人拏获所有帮兵拒敌与云南副将印信俟审明另移合先咨会等情转报到【臣】七月十六日准陜督【臣】岳钟琪咨开准兵部咨内阁钞出奉
