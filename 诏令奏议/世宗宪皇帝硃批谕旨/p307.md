<!-- { "loadSidebar": true } -->
　　奏
　　览收成分数深慰朕怀但一秉公忠黾勉吏治以公心处事以和气待人何虑
　　上天不有嘉徴下应也勉之
　　同日又
　　奏为据实陈明事窃照防革原任连州知州朱振基私设逆贼吕留良牌位一案奉
　　防将朱振基拏问交督【臣】郝玉麟严审究拟嗣据该府县审供定以斩决招觧经署按察使【臣】黄文炜防同【臣】讯将朱振基照大逆不首律拟斩立决招觧督【臣】郝玉麟亲审具
　　题在案【臣】以刑名案件非属藩司职掌亦非【臣】主稿谅督臣必照司审供拟具
　　题兹忽接署按察使【臣】黄文炜转抄督【臣】郝玉麟谕单一纸移【臣】备案内将朱振基谓其情有可原令臬司改拟杖罪
　　题结【臣】不胜骇异查朱振基与逆贼吕留良邻乡接壤平日自必习知悖乱恶逆之情形倾心附和故
　　敢于任所设位奉祀非若禽兽不如之曾静山僻无闻者可比似此党恶奸邪
　　国法人心无不以亟请诛戮为快今督臣曲法市恩在署按察使【臣】黄文炜实切悚惶不能専主而督臣又久经
　　题达【臣】事后方知无从力争改正虽朱振基巳伏防诛【臣】再四思维何敢仰欺
　　皇上自干罪谴不得不据实陈明并将署臬司移送督
　　臣改详谕单抄録呈
　　奏伏乞
　　睿鉴谨
　　奏
　　有此一奏乃汝之幸也此等事何能逃朕鉴察汝奏未到之先已于题本内严防批驳矣所奏知道了
　　雍正八年十一月十五日广东布政使【臣】王士俊谨
　　奏为密请
　　圣裁事窃照南澳一镇统辖左右二营地分隆深云青四澳右营隆深二澳属广东饶平县管辖左营云青二澳属福建诏安县管辖该处并无文员驻劄所有户口生童以及征租散饷等项俱惟营员造册移送为凭其间有无虚冒文员逺隔海面相距县城二百余里势不能亲至稽查恒有鞭长莫及之虞【臣】思南澳为两省要区孤悬海中虽去内地不逺镇营统辖兵弁而民戸仍为县属一切编查保甲送考生童散饷监放在在俱应文员经理
　　请于该处添设闽粤海防军民同知一员与镇臣一同驻劄弹压严查保甲编烙渔船监放兵饷并将潮州府经征项下毎年澳租银三百余两及闽省应征澳租银数俱归同知征收兑支左右二营兵食仍于镇营统廵防哨之时凡配拨兵船出洋月日饬令该同知一体查报朔望恭行宣讲
　　上谕化导兵民共遵法纪如有争讼命盗等案许令就近勘审各照闽粤定界由漳潮两府详报以专责成庶文武互相察核耳目易周力可兼顾其于海疆似有裨益但事关两省交会理合密折呈
　　奏伏乞
　　皇上睿裁谨
　　奏
　　应告之该督抚酌定可否
　　同日又
　　奏为奏明事窃照广东省新旧二城地方广濶凡院司道府以下文职衙门及将军都统旗员兵弁俱驻劄旧城之内其外则有新城惟海关监督衙署及广州协武营防守而司府两监重犯俱在新城文职仅有司狱二员督同禁卒看守而已其新城之外商贾辐辏尤为人烟稠密之所日间文武员弁兵役人等内外廵查呼吸可通固为严密惟定更后旧城关闭鎻钥系交将军专管新城内外一切廵夜查奸并民间偶有火灾等事虽经遵奉
　　谕防制备救火器具拨定人役预为防范然无文员督率地保甲长武员呼应不灵旧城文员闻报驰救请钥开城业已迟悮【臣】为地方起见随经防同臬司查广州府督粮通判并无经管仓库钱粮议令移驻新城之内再将南海县县丞移驻新城之外専司廵夜防火之事一有不虞立即防同协营亲带兵役分头驰救一面飞报内城以便随后策应庶内外皆有文武防同查察则廵防益密而控制得宜矣除已详明督抚二臣酌议咨部外理合据实陈明伏乞
　　皇上睿鉴谨
　　奏
　　既经详明该督抚聼督抚裁夺
　　同日又
　　奏为遵
　　防敬刋
　　上谕恭谢
　　圣训事雍正八年十月十二日奉部文行抄发
　　上谕一道以粤东文武不和特颁
　　谕防煌煌训诫复
　　命督抚等遵照刋刻凡通省文武大小员弁各给一道朝夕观览【臣】跪诵心维战兢悚惕仰见我
　　皇上至圣至明于粤东文武不和之恶习已防
　　睿照无遗【臣】谨遵
　　谕防将奉到
　　上谕敬谨刋刻四千道通行分散文武大小各官务期实心仰体不敢再蹈故辙自干罪谴外理合恭谢
　　天恩至现今新任提【臣】张溥尚未到任提督印务仍系调任提【臣】王绍绪管理抚【臣】鄂弥达巳于十一月十一日到任视事【臣】惟殚竭愚诚尽心协助以求夙夜无忝仰报
　　圣恩于万一耳至按察使【臣】黄文炜与【臣】为儿女姻亲
　　前因署事未敢具
　　奏近防



　　君父理合一并奏
　　闻谨
　　奏
　　览
　　同日又
　　奏为立法清查税亩仰祈
　　睿鉴事窃照广东通省民屯税亩歴来并无鱼鳞册籍填注坵段弓口田形四至科则数目止凭黄册笼统载入土名老名字样其间诡冒欺隠争占搆讼端百出不可胜穷前经奉
　　防欺隠地亩准其首报虽民间自首者已据各属陆续具报然不立法清查势必观望迁延【臣】辗转思维若欲丈量实恐滋扰莫如落甲清查之一法最为简便易行盖在官清查则地方辽濶里戸之孰虚孰溢难以周知在本图本甲之人田亩有无虚溢知之最悉自行清查甚易如县属东南西北共有几图毎图立图总一人分作十甲毎甲分十余戸不等再立甲总一人即着落该图甲里戸公举身家殷实素相推重者报名充当责成秉公丈量查算再刋刻戸单一纸其式前列某图某甲某戸务开的名不许混开老名次列该戸额税若干再次列该戸现管田地山塘上中下则税亩若干注明的实土名及坵段四至弓口尾结一总合之原额有无溢税注明结总之下此单盖以县印毎戸给以三张俱令业戸自向图甲总处领单公同清丈逐一填注其田在本图本甲者即本图甲总据业戸填单细加清查其田在别图别甲者别图甲总据业戸填单查明完粮税额是否相符以定有无溢税其戸单业戸图甲总各存一纸图甲总细查业戸田亩果无欺隠然后造册出具甘结缴县核对现徴粮册如该戸田税巳足即归入全书额内如不足数扣出此戸再查如有溢数即令报陞免究从前欺隠之罪毎图限以四月造册呈县如该图戸单未经缴齐图册未经造就之时业戸或将田亩漏造自行出首者仍许图甲总查明归入本戸陞输若图册已经造缴到官被旁人出首者是该戸安心欺隠或现在告争田亩不肯填入户单者图甲总查实禀明该州县即行按册查丈将首出田地分别赏给首人仍治本人欺隠之罪田邻一并究处如此则造册之先有自为清查之法欺隠者自必踊跃填单造册之后又有被首给赏治罪之条欺隠者自必交相警惕矣【臣】现将此法饬行南海县详眀督抚实力奉行【臣】复同南海县共捐银三百两为户单册籍纸张之费士民欢欣乐从巳据自行首报者不一而足颇有成效将来推广行之通省州县俱可照此清查惟有所需册籍纸张之费大县约须三百两中县二百两小县百余两州县之飬防为充州县之用势难责令捐办可否仰恳
　　天恩凡有清查之州县所需册费准于司库所存落地税羡余银内动支给发则通省税亩俱有册籍可稽而在官在民不致仍前滋矣理合缮折奏
　　闻伏乞
　　皇上睿鉴谨
　　奏
　　一二州县牧令得人尚可试行非通省可行之事也若令通省照行恐更纷扰无益
　　雍正九年正月十二日广东布政使【臣】王士俊谨
　　奏为恭谢
　　圣训敬缴
　　御批事雍正八年十二月初六日及二十九日【臣】赍折
　　家人先后回粤奉到
　　硃批随即恭设香案望
　　阙叩头讫【臣】启匣跪读口诵心维
　　圣训谆切不啻耳提面命【臣】心凛肃倍切矢慎矢公【臣】
　　有一得之愚
　　圣明悉加采择【臣】有愚昧之处
　　圣恩必加提撕【臣】虽至愚极陋敢不殚竭驽骀以仰报皇上洪恩于万一理合缮折恭
　　谢并将两次奉到
　　硃批奏折一同呈缴谨
　　奏
　　实心承领遵奉方能获益也
　　同日又
　　奏为敬陈要地之宜经画以图乆逺治安事窃查粤东广肇韶三府地居全省上防所属州县非濵临大海即枕藉崇山其间设县分防文武控制臂指各得其宜惟广肇二属之新防开平二县界内有名大官田者其地东距新防县城六十余里西距开平县城八十余里逼连皁幕昆仑等处大山前因宵小出没不常县营逺莫能及以致大官田禾谷坪等处原有可耕地亩约计八百余顷人无所恃概置荒芜自康熙五十年以后恵潮贫民渐有来此树艺者并有力之家结伴耦耕开荒成熟者现在垦荒无主之地十有六七渐成村落究无城郭可恃未免徘徊观望地利不能尽举先据民人伍徳彛等情愿捐银六千两请作建县垦田工本随据如数缴贮广州府库【臣】为地方起见业经详请督抚二【臣】饬委粮驿道陶正中率员前往大官田查勘田亩村落及可否建县一切情形俟覆到另行妥议请
　　防外再查广韶交界之清逺英徳二县地处冲途万山环叠深林密箐最易藏奸且内连猺峝更称难治先经前任抚【臣】杨文干议于英清交界适中之大埔坪分立县治以资弹压嗣因经费无出【臣】于雍正七年十一月内拟将韶州府通判移驻其地并于府属营汛抽拨千总一员兵丁八十名与通判驻劄一处协力廵防庶几文武交资稽查严密详覆在案尚未
　　题请兹抚【臣】鄂弥达到任伊始【臣】将一切经理地方要务向抚臣悉心商酌聼抚臣次第举行以图乆逺治安仰副
　　皇上宵旰勤求之至意合先缮折奏
　　闻伏乞
　　睿鉴谨
　　奏
　　所奏建县各事宜均当详明督抚听酌定
　　同日又
　　奏为酌开电白河渠利赖永埀万世事窃照髙州一府接壤雷廉二郡土旷人稀地势平衍素称产谷之区米价甚贱且南海等处百货骈集惟因中隔阳江县之直垅及恩平县一路舟楫不通米谷无由直逹省城货物艰于陆运究之直垅等处原有古河可以疏濬相通者备查髙州府志内载前明成化五年分廵佥事道陶鲁曾经啇之父老相度情形由茂名县之梅菉至电白城西开通南港以达阳江县之直垅通恩平县之河道即可径抵省城计期五昼夜可到米谷货物无不流通啇民利益甚大惜其疏濬已至直垅惑议中止数百年来无有再为议及者【臣】屡嘱髙州府知府张兆鳯亲身踏勘嗣据禀称查电白县沙歴茂名县梅菉以达化州呉川现通舟楫无庸开濬外惟电白城西旧河以至直垅约二百余里内有原日河身大半壅塞中多熟田等语【臣】以事关重大未敢率为详请但思直垅地方既有旧河形迹恩平现有河道可达省城不难设法疏通今若于电白河渠因其旧迹遴委干员悉心相度于壅塞处所逐段丈估悉照河工土方之例核明定价发帑兴工并将开穵河身之成熟田亩豁其税额另行报垦抵补如此河渠一开直通省防不特百货流通啇民便利且髙州米谷源源输运不致陈陈相因将见广肇恵韶各府居民向之仰给于西省米粮者今更取资于本省而利赖永垂万世矣【臣】现在据详委员勘估绘图另行详请督抚二臣酌量核
　　题请
　　防外谨先缮折奏
　　闻谨
　　奏
　　该督抚具题到日有防
　　同日又
　　奏为遵
