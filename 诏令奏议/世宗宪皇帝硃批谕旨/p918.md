<!-- { "loadSidebar": true } -->
　　闻今早稻又丰熟收获经【臣】行据湖北布政使李世倬湖南布政使张璨将收成分数及米粮价值分晰开报前来【臣】访查无异以通省计之十分九分者居多祗缘自春徂夏雨水调匀川水又小隄塍稳固是以北南山田湖地及苖疆边徼遍处丰收现今中禾俱吐穗灌浆晚禾亦芃芃茂盛遐迩民苖共庆盈宁佥谓数十年难逢之乐歳【臣】思江浙商贩已运米五百余万石目下楚省米价尚属均平诚恐民间不知撙节易于奢侈现在劝谕百姓省费减用爱惜米谷多积多藏永享升平【臣】同僚属遇此丰年愈加敬畏仰副我
　　皇上念切民依感召
　　上苍黙佑之至意所有収成分数米粮时价【臣】谨另单胪
　　列具
　　奏恭慰
　　圣懐谨
　　奏
　　览早稻収获分数庆慰之懐莫可言喻
　　同日又
　　奏为恭缴
　　御批奏折事窃【臣】覆奏舵杆洲工程一事奉有
　　硃批伏查建筑湖心石台廼我
　　皇上普渡啇客利济万世之至计凡属臣工具有天良敢不竭力赶办臣于每年水长停工时饬令豫为凿石造船并僃一切工料水退兴工时饬令总理分委各员及时赶办未敢少懈今凛遵
　　训旨益当留心督催办理以期
　　钦工速竣至十五土司叨防
　　圣恩准予改流莫不欢呼拜舞俟部文到日设立文武员弁建筑城署塘汛一切善后事宜酌量办理另疏
　　题报外所有原折并另折奉到
　　硃批理合一并恭缴伏祈
　　睿鉴谨
　　奏
　　览
　　一切善后事宜题到有旨
　　同日又
　　奏为遵
　　旨回奏事本年六月初一日准廵察【臣】归宣光咨为奏闻事内开永绥地方周围不过三百余里将来即尽行开垦产米亦属无多兵民俱往辰常等处籴买米谷挽运背负而至一遇阴雨连旬滩河水涨山路险滑米粮不接甚为惶惶仰恳
　　敕谕督臣抚臣于藩库公项内拨给银二千两交与永绥同知采买运贮以僃平粜歳以为常再查永绥城内及附近水次之花园髙岩俱有仓厫无庸另建等因接奉
　　硃批言之督抚二臣令其筹酌钦此移咨到【臣臣】钦遵谕旨查永绥系新辟苖疆产米无多诚应豫筹积贮是以雍正十年九月内陞任湖南抚臣赵恩防同【臣】迈柱酌议兵丁月米令辰州府经由花园髙岩南北两路河道办运在于吉多排补美花园米糯四处建仓収支各汛兵粮外又念各兵余丁眷口及文武衙门人役以及民苖人等值青黄不接搬运维艰之时未免米价髙昻【臣】等又议令永绥城内与夫花园二处各建仓十间各贮谷三千石以僃附近兵苖借粜之需俟城工官署修竣之日另动公项建造买贮业于谨陈六里善后事宜案内
　　题准部覆在案是廵察归宣光所奏【臣】于前题疏内已经详议及之矣至所称仓厫无庸另建者乃指运贮兵丁月米之米仓而非豫僃积贮借粜之谷仓也今查城垣衙署渐次可竣而永绥城内与夫花园二处现在督令一面建仓一面遵照原议动用公项値兹年丰谷贱乘时买贮以符原题谷数于兵苖永有裨益所有廵察归宣光原奏毋庸另议为此谨
　　奏覆
　　旨【臣】谨
　　奏
　　业经办理何庸议所奏是
　　雍正十二年九月十五日湖广总督【臣】迈柱谨
　　奏为恭报中晚二禾收成分数米粮价値仰慰
　　圣懐事窃照楚省早禾遍地丰收【臣】已查明具
　　奏今中晚二禾愈加丰稔【臣】行据湖北布政使李世倬湖南布政使张璨各查明分数竝米粮时价分晰开报前来与【臣】访察相符谨另单开列恭呈
　　御览自七月以来雨旸调顺堤塍稳固髙低田亩一应黍稷麻豆襍粮俱获丰收闾阎仓箱称庆共乐熙皥竝据湖南辰州府属溆浦县呈赍瑞谷一箱有一茎二穗三穗者秀实颖栗洵称嘉禾此皆我
　　皇上敬
　　天勤民至诚感召用致太和翔洽垂为
　　盛世休征理合一并奏
　　闻恭慰
　　睿鉴谨
　　奏
　　民间俗谚湖广熟天下足丰収如是实慰朕懐但当愈加寅畏以敬承
　　天贶不可稍渉纵肆
　　同日又
　　奏为请
　　旨事窃照楚省收捐贡监事例原额北南各捐谷一百二十万石湖北収捐过九万余石湖南収捐过一万六千五百余石尚未收捐二百二十九万三千石有零雍正十一十二两年因江浙等省米贵用济民食并各案买补仓谷甚多【臣】请暂停収捐在案今荷
　　皇上宏恩全楚庆年来未有之丰稔自应仍请收捐以符原额但楚省议捐谷石原为常平仓积贮可裕兼为隣省缓急之需今查隣省俱嫌仓谷贮久色变连年委员赴楚向产米地方自行采买不需仓谷似不必代为豫僃至于楚省常平仓北南贮谷一百一十四万三千余石又北南社仓贮谷四十五万四千余石本年収成丰熟社仓易于输纳【臣】出示劝谕聼民自便舆情愈加踊跃将来社仓积谷倍多有僃无患【臣】愚以为楚省常平等仓现今俱属充裕隣省又无赴仓买运若将应行流通之谷多积于不待用之地似非随时制宜之道况户部暨云贵广西甘肃江浙等省皆因军需海塘急务现有收捐事例更当酌量缓急俾愿捐贡监者赴户部云贵等处捐収折色以济急需所有楚省收捐贡监事例似无庸照额捐足应请径行停止是否有当伏乞
　　皇上睿鉴施行谨
　　奏
　　径行停止是当之至具疏题请可也
　　同日又
　　奏为遵
　　旨议覆事本年五月十一日准原任湖北抚【臣】德龄钞录折奏内称武昌省城汉阳门一带江岸日就倾圮请将本省收捐监谷事例改収折色三十万石修筑江岸等因奉
　　硃批与迈柱再加妥议题请钦此【臣】查湖北省城汉阳门沿江用石垒砌原有正护二岸现今正岸巩固惟临江护岸向有矬坍之处然所坍石条紧护正岸【臣】在楚数载每见伏秋水发于江岸无复加损及水落石现形迹依然如旧非必不可缓之事若行估修必先采僃石条而现在建筑舵杆洲石台工程浩大需石甚多北南两湖雇募石匠开采每年采取之石仅敷舵杆洲之用此时亦无石料匠作可以分修江岸【臣】看汉阳门江岸情形即越十年之后量加补砌犹未为晚所有前抚【臣】德龄原奏无庸置议为此具
　　奏覆
　　旨【臣】谨
　　奏
　　不急之务自应从缓所奏是
　　同日又
　　奏为土司向化归诚仰祈
　　睿鉴事本年八月初八日据湖南九谿协副将李椅详称据上峝长官司向玉衡下峝长官司向梁玉呈称职等年来实难弹压土众久欲呈请改土祗因从前下峝司土司向鼎晟恳请归流未防
　　皇上俞允是以不敢冒凟今闻湖北忠峝等十五土司得遂所请不但职等仰邀仿例而土民望风向化之念较职等尤为激切为此披肝沥胆纳土投诚伏乞曲体舆情转请题达又于八月二十二日据岳常澧道孙元永定营都司佥书郭从虎各详称据茅冈土司覃纯一呈称卑司久欲呈请改流以免汉土淆襍前因下峝土司向鼎晟不准改土迁延至今兹土众闻湖北忠峝等土司俱防
　　皇上恩予归流土民得遂其所卑司土众不肯自甘化外卑司亦难照旧管束为此沥陈下悃纳土归流吁恳转详题请各等情前来除批令查明该土司等版图户口竝该土司各本身田地顷亩数目详覆到日核
　　题外【臣】查各处土民深受土司残虐急欲归流而不可得今防我
　　皇上恩威竝用敎养兼至如悖逆土弁田旻如畏罪自缢忠峝等十五土司黙化潜消宜乎上下洞暨茅冈各土司情词恳切悉愿改土且土众观感向化归流念切自应俯顺舆情归入内地俾得共沐
　　皇仁所有上下峝及茅冈各土司呈请归流缘由理合
　　缮折
　　奏明伏祈
　　皇上训示遵行谨
　　奏
　　据奏上下峝暨茅冈各土司自愿改土归流具题到日候朕另有谕旨
　　湖广总督【臣】迈柱署理湖北廵抚【臣】杨馝谨
　　奏为遵
　　旨回奏事据湖北布政使李世倬钞録条奏为敬陈管
　　见事一折奉
　　硃批言之督抚钦此【臣】等遵查李世倬陈奏四条一屯粮宜令州县协徴一禁止私筑垸堤二条现在行查酌量办理其请严遏籴并酌停粜一条查米石一项自应听商贩运况屡奉
　　敕谕各省无敢遏籴至民间出粜已于湖北按察使王柔条奏为敬陈通裕民食等事案内会议
　　题明现候部覆李世倬所奏遏籴停粜之处毋庸置议又奏称各营长支银两仍请随扣随抵以免混淆一条缘镇筸镇縂兵官杨凯奏称营中截旷银两即名长支请隔季扣除部议嗣后离省窎远各营俱照镇筸镇所请之例隔季销算扣除等因奉
　　旨依议通行钦遵今该司李世倬以雍正十年定例离省六百里以外之营应领饷米两季兼发存贮文员库内按月支放其长支俸饷等银即应照数扣除若改照隔季销算之例于饷银无益转致延压等语臣等正在酌议间又据李世倬会同湖南布政使张璨详称湖广北南各标镇协营官兵俸饷经各营每于月前季初请领回营迨后官有陞迁事故兵有逃汰降拔自有截旷银两应解司库归还项款查歴来截旷银两按月按季扣除委无拖延压捺之弊惟两季兼领之营分春季甫中即请夏秋二饷秋季甫中即请冬春二饷实以两季为一季若照镇筸镇之例再隔一季竟是一年一扣为期甚远实属拖延难免弊混请嗣后截旷银两除按月按季请领者仍按月按季除还外其两季竝领之各营领饷回营定例存贮文员库内按月给发应扣截旷银两似应饬令各府州县按月扣存具文报司各该营亦按季造册通报仍将应扣数目载入下季文领内送司以便按数扣抵竝令各府州县即将上季扣存截旷银两发与凑给如请饷时止支放过四五个月亦将此一季有零之月分内所贮截旷银两一并册报流抵兵饷如此则两季兼领之营亦无隔季不清之饷等因通详前来臣等覆加查核该司等议详甚属妥协随批令移行遵照竝咨明户部兵部在案但楚省如此办理已杜侵那延捺之弊其直隶各省两季兼领之营若照镇筸镇所请之例隔一季销算扣除竟是一年一扣为期甚远是名为除弊其实转滋弊混有闗饷项非浅理合一并陈明伏祈
　　皇上睿鉴施行【臣】等谨
　　奏
　　事关军营俸饷如应题明具疏题奏以闻
　　雍正十二年九月二十八日湖广总督【臣】迈柱谨
　　奏为钦奉
　　上谕事雍正十二年九月二十八日接准大学士鄂尔泰张廷玉字寄雍正十二年九月十三日奉
　　上谕湖南湖北副将内着总督迈柱将能胜楚省总兵之任者密举一二员奏闻钦此等因寄信到【臣臣】查楚省副将内有永顺协副将王进昌才技出众



　　力精健任楚已久熟悉风土均可胜楚省总兵之任谨遵
　　旨密折奏
　　闻伏候
　　圣裁谨
　　奏
　　毋椿龄乃朕记名上等之员保举一等内旣未开列今兹宻奏复未言及其居官或有不妥协处否
　　雍正十二年十一月初二日湖广总督【臣】迈柱署理湖南廵抚【臣】钟保谨
　　奏为遵
　　旨回奏事雍正十一年十二月十九日据镇筸镇总兵杨凯咨称奏折内开镇筸城外原有溪河一道发源乌巢河直抵泸溪县其中有三四十里或生根大石或无根大石横斜阻塞船不能通约得工价银七千两便可开凿等因陈奏奉
　　硃批言之该督抚汝等会啇妥计如果意见相同佥谓可行一面办理一面奏闻钦此咨呈到【臣臣】钦奉
