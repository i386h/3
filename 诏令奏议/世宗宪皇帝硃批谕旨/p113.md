<!-- { "loadSidebar": true } -->
　　圣谟深切实为从古帝王之所未有【臣】惟督率各属恪
　　遵
　　谕旨倡导鼓励务使无有废时无有失业其沿山可以开垦及近海可以筑堤之处务令设法垦治因地制宜仍谕以孳生畜牧之法俾转惰为勤丰衣足食以期仰副我
　　皇上嘉惠元元厪念民依之
　　圣心于万一所有【臣】钦遵
　　谕旨奉行缘由理合奏
　　闻谨
　　奏
　　莫谓迂远而泛泛视之当曲体朕心勤恳劝导以期水到渠成之效
　　雍正二年五月十八日福建巡抚【臣】黄国材谨
　　奏为恭谢
　　天恩事窃【臣】接阅家信内称奉
　　旨闻得山东巡抚黄炳伊属官百姓皆有怨声且省内政事与伊原奏之语不符亦不能有益于地方看其为人存心才干还好着学士陈世倌与黄炳调补钦此【臣】闻
　　命之下不胜感激之至随恭设香案望
　　阙叩头谢
　　恩讫窃思【臣】子黄炳自防
　　皇上简畀封疆以来少年未谙才不称职是以【臣】朝夕焦思寝食忧虑【臣】子一日身任封疆【臣】心一日惴惴未安今【臣】子奉职无状不能有益地方乃防
　　皇上不加谴罪
　　特颁谕旨调补内阁学士【臣】子樗栎下材获膺
　　洪恩优渥终始矜全【臣】感激
　　主恩情不能已至于流涕【臣】惟有朂勉【臣】子黄炳凡事恪谨实心効力不敢稍有懈忽以期图报
　　高厚于万一理合具折叩谢
　　天恩【臣】不胜感激悚惶之至谨
　　奏
　　朕巳将黄炳用为刑部侍郎矣尔当朂勉之令其恪谨奉职又闻尔长子黄焜人材亦优朕欲擢用为按察使且密之勿宣
　　雍正二年五月二十一日福建巡抚【臣】黄国材谨
　　奏为奏
　　闻事窃查福建地方雨水霑足田禾茂盛经【臣】于五月
　　初五日具折奏
　　闻今查福州等七府及台湾府俱各雨水霑足早稻现在收割米价照常地方宁静人民乐业惟据泉州府知府王道成报称于五月初七八等日大风初九初十等日大雨溪水泛涨低洼田禾被淹又城墙倒塌十余丈等语【臣】差役往查其早种之稻已经秀实者无甚妨碍迟种之稻被风吹雨浸收成歉薄【臣】仰体
　　皇上爱民至意随委兴化府知府卞永嘉赍带银两前

　　给稻种补种晚稻务期不至失所至倒塌城垣现在查明并令修筑坚固合并奏
　　闻以慰
　　圣怀谨
　　奏
　　似此偶有歉收即随宜抚恤贫民不至失业濵海黎庶朕复何忧耶
　　雍正二年六月十四日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏雨水米价一折
　　奉有
　　硃批【臣】跪读之下仰见我
　　皇上念切民生凡在海宇之内雨旸寒燠时厪宸衷至于闽省之雨泽霑足米价平贱实系我皇上圣德感召【臣】惟与海疆百姓羣沾
　　渥泽共戴
　　皇仁而已所有奉到
　　御批理合恭缴叩谢
　　天恩谨
　　奏
　　虽云
　　上天锡福于朕亦赖尔等内外臣工有以匡襄赞助屡省乃成方克致休征之应也期共勉之
　　同日又
　　奏为奏
　　闻事窃福建泉州府于五月初七八等日风雨过骤收
　　成少薄经【臣】委员赈恤巳经具折奏
　　闻今续据泉州府报称五月二十九至六月初一等日连日大雨初二日雨止水退早禾俱已收完并无冲坏但洼地民房被淹一百二十余间等语【臣】即委员查明被淹之家量给银谷毋令失所又据汀漳道报称漳州地方于五月二十八至六月初一等日连日大雨初二日雨止水退幸早禾俱已收割不致损伤等语【臣】随委员会同该府查明被淹之家量给银谷毋致失所其余福州等府早稻俱已收完实有九分十分收成即漳泉两府亦有六七分收成再查台湾府雨水霑足田稻茂盛各府米价照常人民安堵理合奏
　　闻谨
　　奏
　　民间祁寒暑雨亦所时有惟宜据事直告不得丝毫隐饰以蹈欺蔽之愆也
　　同日又
　　奏为恭领
　　圣训据实回奏事窃【臣】准闽浙督【臣】满保抄送
　　上谕一道到【臣】跪读之下不胜恐惧羞愧之至【臣】愚昧之罪实无所逃除邵武府知府李秉衡等经督臣先后会疏题防并委官严查各员家产另奏外【臣】嗣后惟恪遵
　　训旨不时详察属员内如有贪婪不肖居官声名不好者【臣】即据实纠防不敢稍为姑容狥隐自取罪戾叩恳
　　皇上天恩恕【臣】愚昧容【臣】改过以赎前愆【臣】实万幸谨
　　将恭领
　　圣训及【臣】愚昧实情具折回奏伏乞
　　睿鉴谨
　　奏
　　既往可以不咎向后类此等事宜加检点毋自弃以见弃于朕也愼之
　　同日又
　　奏为恭领
　　圣训事窃【臣】准闽浙督【臣】满保抄送
　　上谕一道到【臣臣】敬跪读知防
　　皇上天恩谕以保甲弭盗之法且更
　　念保甲弭盗行于乡村尚未行于江湖又颁
　　训旨将南方水程之上行刦商民不用器械不露形迹
　　或用迷药或用闷香种种情形
　　指示明晰令【臣】等加意防范严加缉捕并查驾船为业之人令保甲隣佑具结给票详书姓名籍贯并揽载缘由记册存查遇有失事按册追缉不难弋获仰见
　　皇上至圣至明无微不照【臣】查闽省山海交错盗贼实
　　多兹防
　　谕旨【臣】自当凛遵
　　训示严率各属实力奉行以仰副我
　　皇上戢盗安民之至意所有恭领
　　训旨缘由理合奏
　　闻谨
　　奏
　　正须实力奉行岂在言语章奏间耶严饬各属员毋得茍且塞责虚应故事如有窒碍难行之处不妨据实奏覆切勿阳奉阴违令天下后世窃笑我君臣徒于纸上谈兵也
　　雍正二年六月二十五日福建巡抚【臣】黄国材谨
　　奏为恭缴
　　谕旨叩谢
　　天恩事雍正二年六月二十一日【臣】赍折家人回闽捧
　　到【臣】前奏雨水米价一折钦奉
　　硃批【臣】跪读之下伏念我
　　皇上事事敬
　　天法
　　祖时时贵粟重农所以为地方民生计者周僃详悉有加
　　无已是以感孚
　　天地与
　　圣祖在天之灵无不垂慈黙佑京畿之雨泽霑足禾苗茂
　　盛各省麦收俱庆丰亨此皆我
　　皇上圣德同
　　天至诚感召之所致而犹
　　圣不自圣益加警惕伫见我
　　皇上福流有永庆衍无疆【臣】惟有与海疆百姓共戴浩
　　荡
　　皇仁于靡既而已所有奉到
　　御批理合恭缴叩谢
　　天恩谨
　　奏
　　诗云立我蒸民贻我来牟今岁
　　上苍降福颇有丰年穰穰气象朕何德以堪此
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏恭缴
　　谕旨一折奉有
　　硃批【臣】跪读之下不禁感激涕零随即恭设香案率领
　　【臣】署老防望
　　阙叩头谢
　　恩讫伏念【臣】子黄炳前任山东巡抚封疆钜任少年未谙加以赋性愚直每多招怨【臣】时刻忧心今防
　　皇上洪恩洞鉴【臣】子少年心性尚气陵人与众不睦调补内任俾得保全又时加
　　敎训使其歴练老成犹加任用复
　　念【臣】爱犊私心逺颁
　　密谕令【臣】不必忧心似此
　　天恩眞同
　　高厚生成实为亘古所未有【臣】父子感激之忱口不能言笔不能述缮折至此情实难已不觉感激流涕惟殚竭血诚实心効力日夜叩祝我
　　圣主万寿无疆而已所有奉到
　　御批理合恭缴叩谢
　　天恩谨
　　奏
　　朕不靳殊恩以成全尔父子亦望尔父子感恩图报争自濯磨有以追踪千古贤臣垂名竹帛顾不光明俊伟欤若只庸碌僃员窃位保禄难免时论之所指摘且必妄加拟议谓为朕潜邸旧识以名器滥假私恩朕岂肯甘膺此昵比之枉乎尔父子要当互为规戒交相砥砺以仰答朕知遇之恩庶不为虚负耳设或不此之务而反恃恩纵恣天难谌命靡常则将来之得失荣辱亦未可逆料也总在尔父子审择而自处之
　　同日又
　　奏为恭缴
　　谕旨事【臣】赍折家人回闽捧到【臣】前奏恭缴
　　谕旨一折钦奉
　　硃批【臣】跪读之下不禁感激奋励之至伏念【臣】服官四十余年凡事自矢朴实不敢稍存缘饰恭遇我
　　皇上推诚置腹视臣子如心膂股肱凡在臣工稍有知
　　识者莫不爱戴尊亲【臣】受
　　恩深重迥异寻常惟愧思虑不周无以仰报
　　高厚何敢稍存欺饰今防
　　皇上训勉谆切【臣】惟益加奋励事事实力奉行以期无
　　负
　　训勉至意所有奉到
　　御批理合恭缴谨
　　奏
　　阅汝奏词似出悃忱然所行有不当处汝自不觉如彭之二子学业品行俱属平常考其乡评亦不闻甚美岂可怀曩日故吏私情举为孝廉以荐之朝廷乎汝于此事深为朕轻纵念伊父粤中旧好于其家门细事时加青目亦足以伸酬报之意乃将此等庸材下士滥充孝廉之选俾朕用舍两难质之奏中不敢少存欺饰之语殊不相符矣每见尔等大吏往往私昵为心流于党比之习可奈何
　　将此谕亦令满保知之
　　雍正二年七月十七日福建巡抚【臣】黄国材谨
　　奏为恭谢
　　天恩事【臣】赍折家人回闽恭捧
　　恩赐
　　御笔诗扇一柄【臣】不胜感激荣幸之至随恭设香案望阙叩头谢
　　恩祗领讫【臣】敬诵
　　天章金声玉振之词既超前而轶后恭瞻
　　宸翰铁画银钩之笔诚古法而今师【臣】以庸愚谬膺重
　　寄幸邀
　　恩赐益思报称之难感激
　　褒嘉尤切冰兢之惧惟愈加奋勉竭尽心力恪供职守
　　以图报
　　高厚之恩于万一而已理合叩谢
　　天恩谨
　　奏
　　览汝奏谢知道了汝之才情朕所素悉但于廉隅二字当加砥砺抚闽以来声名原居督臣满保之右近日满保声名顿然改观汝少不逮矣及其老也戒之在得宜于此语时绎之以自警焉可也
　　同日又
　　奏为恭谢
　　天恩事窃【臣】接阅家信内称六月十二日奉
　　旨涂天相员缺着黄炳补授仍兼学士行走钦此【臣】闻命自天感激无地随恭设香案望
　　阙叩头谢
　　恩讫伏念【臣】子黄炳赋性愚钝前任山东巡抚寸长未
　　効荷蒙
　　天恩格外优容曲赐矜全调补内阁学士今复蒙特恩补授刑部左侍郎【臣】子屡邀
　　高厚至于此极窃思刑部为各省刑名总滙【臣】子膺此
　　重任恐才不称职有负
　　圣恩惟诫勉【臣】子实心効力恪谨供职不敢一毫欺饰
　　不敢一事懈忽以图报
　　天恩于万一而已理合缮折奏谢
　　天恩谨
　　奏
　　黄炳心术似尚正但须歴练耳朕徐加琢磨以观其成犹可器使之材也
　　同日又
　　奏为恭缴
　　谕旨事【臣】赍折家人回闽捧到【臣】前奏雨水米价一折
　　奉有
　　硃批【臣】谨祗领伏念【臣】自到闽以来毫无报効百凡政
　　令咸赖
　　圣主时加敎诲俾得事事祗遵至海疆雨水霑足收成
　　丰厚尤皆我
　　皇上念切民生
　　天心感应所致【臣】之措置何敢当此兹蒙
　　谕旨【臣】惟益加敬畏勉励凡事恪谨勤愼不遗余力以
　　期无负我
　　皇上训勉之至意所有奉到
　　御批理合恭缴谨
　　奏
