<!-- { "loadSidebar": true } -->
　　皇上天恩俯准现在抽调安设外【臣】再细查战船舵工一役实为水师最闗紧要之人仅食一名战粮较之商船所雇舵工工食多寡甚觉悬殊此中不无情弊今察出战船舵工于本名战粮之外歴来俱食伙粮一分以敷养赡积习成例实难裁汰但【臣】清理营伍既知有如此旷占情弊又未便遽为发觉革除贻悮要务理合据实
　　奏请
　　天恩凡水师战船各舵工念其出力与众不同可否援照外委千把总之例亦准给食随粮一分庻从前旷占之锢习尽除而营伍得收实效矣为此缮折请
　　旨伏乞
　　皇上训示施行谨
　　奏
　　此奏好与沿海各省督臣会同商酌行之
　　同日又
　　奏为钦承
　　圣谕恭谢
　　天恩事窃【臣】前具奏陈蚁悃吁求
　　睿鉴一折奉有
　　硃批【臣】跪读
　　训旨慙悚交幷祗因闽省去京甚远闻知
　　圣躬前畧欠安又值四省被水各州县俱防
　　皇上遣官发银拨粟赈恤不知如何烦劳
　　圣心【臣】愚昧无知于奏折中夹杂套语混渎
　　圣聪今防
　　皇上训示【臣】曷胜感激所有奉到
　　硃批原折理合恭缴谨
　　奏
　　武夫粗浊之习当时加涤除
　　雍正九年三月十三日福建总督【臣】刘世明谨
　　奏为奏
　　闻事窃照福建内地年嵗情形【臣】俱真知灼见惟台湾远隔重洋传闻互异海疆闗系匪轻【臣】不敢不时勤察访以仰副我
　　皇上垂念海邦之至意兹于本年三月初二日有台湾道刘藩长闻讣丁忧回闽细询地方年嵗情形据称所属四县甚是寜静谷米糖豆价值倍减于前惟去冬畧觉缺雨于正月初三日时雨霑足二麦秀茂丰收可必再询其生番致死匠役陈勲一案幷鳯山县通报言胡九要抢新庄起衅实情该道将事之原委及审理发落之处一一僃细陈説【臣】见刘藩长应答地方事务甚是诚慤无欺洵属有用之才今巳奔丧回籍如防
　　皇上天恩仍
　　敕来闽委署或遇道缺另行
　　题补实于海疆有益为此据实缮折请
　　旨伏乞
　　睿鉴谨
　　奏
　　刘藩长岂有复用闽省道员之理若遇两司缺出朕再加酌量耳
　　同日又
　　奏为据实奏
　　闻请
　　旨事窃照台湾大小官员例不随帯眷属赴任今有汀
　　州府知府王仕任奉
　　旨调台于本年正月开印后据王仕任由省赴台向【臣】诉称随任仅止一妾二婢而妾生之子尚在襁褓除家人之外并无至亲可以寄托只得暂且防带同去等语【臣】细加访察确系实情若遽以违例
　　题防似觉人材可惜若为之狥隠【臣】实不敢应否饬令王仕任速唤诚慤至亲到闽给照过台领伊家口回籍之处防【臣】不敢擅便为此据实缮折奏
　　闻请
　　旨伏乞
　　皇上睿鉴谨
　　奏
　　尔姑允所请令其防带可也须将曾经折奏防朕恩准情由俾众知之以杜他员借口比例之端
　　雍正九年三月二十九日福建总督【臣】刘世明巡抚【臣】赵国麟谨
　　奏为据实奏
　　闻恭请
　　睿鉴事窃查福建学【臣】戴瀚自到任以来【臣】等见其举动夸诞性亦颇奢念其有母承欢上沐
　　恩赏养廉不薄未可遽加责僃及至考试下游各府虽无秽迹显著然招揺线索竟有传闻即如新生每名陋例致送学院贽仪四两业经前学【臣】程元章革除今戴瀚于文武新生每名仍勒送贽钱二千文另加随封二百文及岁内旋省考试福州府【臣】等向其讽劝不惮苦口幸而舆论尚无物议正月按临上四府【臣】等仍恐其复沿旧习随谕各府提调加意闗防幷饬缉招揺说合棍徒严究根寻治罪今据建寜提调知府姜朝俊盘缉陈经当取供词确据若再畧加诘讯便可尽得实情不期详报学臣而学【臣】戴瀚但将陈经驱逐竟不饬交法司审究轻为纵放显有情弊【臣】等何敢再为缄黙自蹈狥隠之咎理合据实奏
　　闻伏乞
　　皇上睿鉴施行谨
　　奏
　　戴瀚系新进少年防朕拔擢内廷供职观其才情学问可望有成今如此负恩自弃实出意料之外可竭力劝诫之朕亦宻谕严饬如仍不改悔再奏以闻朕训谕中并不言及汝二人之奏也宻之
　　此奏深为可嘉如是不隠方不愧朕之倚任勉为之雍正九年四月二十九日福建总督【臣】刘世明谨
　　奏为奏
　　闻通省二麦丰收禾苗现俱栽插事窃照福建所属地方二麦收成通有八九分不等自入夏以来雨水调匀禾苗亦俱栽插虽值青黄不接米价亦仍照旧地方安堵四民乐业至于南北各海洋据总巡分巡鎭将各官禀报甚是寜谧四月初二日未时省城闽侯二县所属地方偶下冰雹数阵【臣】随遣人前往四乡细查秧苗并无丝毫伤损恐厪
　　皇上圣怀为此缮折奏
　　闻谨
　　奏
　　雨水调匀禾苗栽插固云有望然必待收获方可庆秋成也
　　雍正九年六月十五日福建总督【臣】刘世明谨
　　奏为奏
　　闻事窃【臣】接准兵部火牌递到内阁大学士寄字内开
　　雍正九年五月十五日奉
　　上谕总兵官王郡在台三年任满例应调补内地但台湾地方甚属紧要总兵重任难得其人南澳总兵官张起云虽克胜任而伊又现署陆路提督印务为内地重大职掌朕意欲将王郡再留一年俟明年风信顺便之时着张起云前往台湾换回王郡即署理提督之任张起云起身赴台之后王郡未回内地之先福建陆路提督印务着将军阿尔赛暂行署理朕意如此着总督刘世明悉心斟酌务期妥协或其他总兵官内有克胜台湾之任者亦着刘世明具奏钦此遵
　　旨寄信到【臣】该【臣】看得台湾乃福建海外第一紧要之区如鎭【臣】王郡之克胜厥任者一时难得其人已防
　　圣明洞鉴应恳
　　皇上天恩将王郡再留一年俾收成效至于明年俟风
　　信顺便时各令署理交接之处均防
　　皇上措置周详又荷
　　谕旨命【臣】悉心斟酌务期妥协或其他总兵官内有胜台湾之任者亦着【臣】具奏钦此【臣】查有海坛镇【臣】吕瑞麟歴练持重整饬有方操守廉洁尽可胜台湾之任去冬已防
　　天恩准其今年秋冬之间


　　睿裁再有浙江瑞安营副将黄有才前任台湾南路营


　　防
　　皇上垂询人材微【臣】既有所知之员理合一并奏闻伏乞
　　皇上睿鉴谨
　　奏
　　览
　　雍正九年九月十一日福建总督【臣】刘世明谨
　　奏为奏
　　闻事本年八月三十日接准兵部火牌递到公文系内阁字寄福建总督将军巡抚公同开拆内系广东观风整俗使【臣】焦祈年奏折一件奉
　　上谕刘世明阿尔赛赵国麟汝等职任封疆平时闭塞耳目并不留心察缉匪类及至隣省移咨照会又不尽力查究未知汝等具何心胸具何靣皮也今接朕谕若复膜视不加意访究惩治或从而粉饰欺隠及反行开脱亦任汝等为之耳钦此【臣】等伏读
　　上谕恐惧悚惶不胜汗流浃背窃【臣】刘世明仰防皇上特恩畀以封疆重寄况福建为山海交错之区地方何等紧要【臣】虽至愚凡遇一切事件从来不敢懈怠施行至于隣省督抚或缉拏匪类或照追赃私凡有咨移知会到【臣】靡不实力督饬依限咨解今查广东观风整俗使【臣】焦祈年从无移【臣】查拏窝棍黄五舎之案即其
　　题防饶平县知县周世濂并黄冈司巡检彭芝麟【臣】亦止见邸抄并未见焦祈年掲帖咨送到【臣臣】复查福建观风使【臣】刘师恕出巡漳州曾在诏安县访拏盗窝黄阿五交县禁究不识是否即系黄五舍不能指为确实适值汀漳道章廷瑎因公在省【臣】即密委前去诏安县确访的实拘拏严究俟章廷瑎据实回覆到日另行奏
　　闻外【臣】先将接奉
　　上谕日期缮折具
　　奏伏祈
　　皇上睿鉴谨
　　奏
　　此案朕据焦祈年之奏降旨察询汝等乃称并未移咨知会到闽朕殊不解其故汝等何惜一问焦祈年耶雍正九年十月初九日福建总督【臣】刘世明谨
　　奏为奏
　　闻事窃【臣】于十月初六日接准署提【臣】张起云咨称本
　　署提督荷防
　　圣恩着令署理福建陆路提督抵任以来凡地方营伍事宜无不竭蹶办理以期仰报万一讵自五月半后忽染气喘之证延医调治日见淹纒初时尚堪力疾支持近日肌肉消瘦喘急加甚似此山海要地岂可以病躯茍延贻误除一靣具折奏
　　闻外所有提督印务伏祈选择能员前来协理等因到
　　【臣】应即遵照
　　皇上前颁
　　恩旨遴委人员暂徃协办【臣】今选得福州城守副将马召南歴练老成可以暂委前去协理俟张起云病证调理如何再为
　　奏报为此缮折奏
　　闻伏乞
　　皇上睿鉴谨
　　奏
　　提督事务已命阿尔赛署理马召南岂协办提篆之才汝大误矣
　　雍正九年十月十九日福建总督【臣】刘世明谨
　　奏为奏
　　闻事窃照福州将军【臣】阿尔赛接到部文遵
　　旨即于十月十七日自省起程前赴泉州署理陆路提督印务去讫【臣】近探闻署提【臣】张起云病证虽觉畧减但身弱气虚殊非数月即能痊愈恐难便徃广东署事边海要地不比寻常为此据实缮折奏
　　闻伏乞
　　皇上睿鉴谨
　　奏
　　已有谕旨矣
　　福州将军【臣】阿尔赛福建总督【臣】刘世明巡抚【臣】赵国麟谨
　　奏为钦奉
　　上谕事雍正九年八月三十日【臣】等接准内阁寄到硃批广东观风使焦祈年奏折一件伏读
　　谕旨悚惶无地所有奉到
　　谕旨日期并密委汀漳道章廷瑎亲徃查拏提案缘由
　　经【臣】刘世明先行缮折奏
　　闻续据汀漳道章廷瑎提齐案巻并拏解黄五舎即黄必显到省【臣】刘世明随会同阿尔赛赵国麟细加审问取供在案该【臣】等会看得黄必显于康熙四十四年经前督【臣】金世荣
　　题准承袭伊父黄靖抚澎台案内所得拜他喇布勒哈番世职续准兵部咨回收标效力至雍正元年六月内前督【臣】满保因其惰偷安屡饬不改黜退随标行走发回原籍亦经咨部在案查康熙六十年台湾朱一贵叛逆时有广东饶平县奸民余应茂等拜盟谋匪发觉而黄必显亦以所得风闻之语在闽首报因彼案陈饭所送名单内有黄弼显名字随将必显解赴广东叠经质讯并不预谋知情审释发回闽省又查雍正八年正月内广东饶平县郑汝式等家耕牛被窃跟踪追至广洋乡见牛牵入武举俞猊寨内当即搜获牛皮牛骨并弓二张讯据供称弓是黄必显寄来托伊收拾并疑必显亦系窝家又因广东已死贼犯郑阿妙夫妻子女在诏安县径口乡居住者黄维忠之屋所耕者乃黄必显之田更疑必显实系窝主此广东潮州府饶平县所以有闗移福建漳州府诏安县拏解黄必显之文案也除此之外黄必显并无窝匪窝赃被人告发之案但黄必显虽无窝匪等事而从前随标则懒惰偷安自后居家复不安分应将黄必显革去世职覊留省城发交营伍管束用杜匪流借名诈混作奸犯科等弊应否如是【臣】等愚昧不敢擅便为此缮折请
　　旨遵奉施行至于焦祈年折内所奏之案【臣】等并未准有移咨查究之文合并陈明并缴前奉
　　硃批广东观风使【臣】焦祈年原折一件伏乞
　　皇上睿鉴谨
　　奏
