<!-- { "loadSidebar": true } -->
　　闻前阅邸抄该员巳因提督标兵抢犯案内降调又原任陜西米脂县知县髙纯勲【臣】在榆林道任内带往边地赈饥委署绥德州竭力招抚尽心办事陜西抚【臣】图理琛奏其平常供职奉
　　旨原品休致【臣】于上年
　　陛见时曽经具折
　　奏明在案【臣】查苏本洁髙纯勲才情办事均为有用之材遽为弃置甚属可惜伏乞
　　皇上调赴引
　　见于此二员中
　　恩准以一员补授南海知县则首邑重地得收臂指之效矣又查福建南平县知县梅廷谟【臣】曽将该员急公办事搜查弊端结怨招尤久留闽省必致被陷等情具折
　　奏明奉
　　硃批赏与【臣】以粤省同知知府题请补用钦此查肇庆恵州二府现在出缺均系紧要况目下正当清理仓谷之时需材更急仰恳
　　皇上俯准将梅廷谟于肇恵二府补授一缺则该员必
　　能感激
　　天恩愈加出力报効所余一缺并祈
　　特简一员来粤补用庶边海要区咸庆得人矣为此谨奏
　　肇庆恵州两府之缺巳早有旨矣梅廷谟朕欲调来看后再定苏本洁髙纯勲尔惜此二人甚是当为国家爱惜人材照所请调来引见时另有谕旨
　　同日又
　　奏为据实奏明事窃湖北抚【臣】马会伯折奏解任江西按察使柳国勲前于湖北驿盐道任内收受各项陋规银两因【臣】从前错误保荐奉
　　旨着【臣】明白回奏【臣】接准部咨现在缮疏遵
　　旨明白回奏外伏思
　　国家以人材为重【臣】受
　　恩最深图报心切自念一人之精力有限故留意人材
　　力为保荐使得各尽所长亦可仰酬
　　圣恩于万一查【臣】数年以来所保荐者如王士俊胡恂孙国玺黄文伟俱才守可观足供任使其余如楼



　　赴京保伊署理抚篆及【臣】离粤之后并不料理地方政务一味狥纵又擅取闗税银一万余两不但








　　皇上委任之至意即如柳国勲蒙
　　皇上由知府擢补驿盐道实能竭力整理地方【臣】两次路经楚省见其办事急公不辞劳苦捐资煮赈百姓感激且柳国勲之祖于顺治年间全家三十余口殉难于山西柳国勲之父于康熙年间全家五十余口殉难于江西每言及此事【臣】见伊涕泪交流淋漓慷慨必欲竭力报効
　　朝廷期无忝其祖父忠义之志是以【臣】于
　　陛见时即以其居官为人之处据实陈
　　奏今闻其为收受各项陋规尅扣驿站银两被防【臣】不胜惊骇兹巳蒙
　　皇上谕令湖广督抚臣防同审理虚实自难逃
　　睿鉴但【臣】据栁国勲素日居官为人光景似不应有此
　　负
　　恩之事或收受陋规等项亦系以公完公未必侵吞入己若果将此项银两入己则柳国勲不但深负
　　皇上慈亦且永堕伊祖父之家声此等人留之何益
　　祈
　　皇上严加重处以为天下不忠不孝者戒为此缮折密奏伏乞
　　睿鉴谨
　　奏
　　朕亦不料其人竟至如此事结之后再看
　　同日又
　　奏为覆奏事窃【臣】赍折家人回粤捧到【臣】奏报给还暹罗国米船被勒银两一折奉有
　　硃批除【臣】俟阿克敦到广之日钦遵传
　　旨将此事根究明白奏
　　闻外又【臣】前奏阿克敦常赉于署广东巡抚任内将粤
　　海闗银两带去一折奉
　　硃批行咨问二人明白回奏钦此【臣】随钦遵行咨移询去后除常赉处路远尚未覆到俟其咨覆到日具
　　奏外其阿克敦处巳据差役回称不肯给发回咨只发名帖令其领回云回咨缓缓的从塘逓上寄去等语【臣】想阿克敦或因难以回答竟不给发回文【臣】无凭覆
　　奏但查伊等带去闗税银两数目及缴收日期均取有管闗书办及管理闗务广州府知府张鋗的确慿证印文应否俟阿克敦到广时将闗税银两一并传
　　旨问明覆
　　奏【臣】未敢擅便伏乞
　　皇上睿鉴施行谨
　　奏
　　朕巳有旨着将二人革职俱令来粤到日将此事一并审理具奏
　　同日又
　　奏为奏
　　闻事窃【臣】自闽回粤路经惠州府闻有矿徒聚挖即谕该府县确查去后今据报称归善县之白马山石门仔山及永安县之铁嶂山俱有矿徒潜聚挖沙虽无扰害地方但纷聚多人自应驱捕【臣】随严行该管文武带领弁兵前往将首犯擒拏余犯相机驱逐不致张皇并知防督提二臣饬捕今准督提二臣咨覆分遣将备带兵查拏俟捕获之日【臣】与督臣会商惩处并作何安顿外所有捕逐矿徒缘由先行缮折奏
　　闻谨
　　奏
　　知道了孔毓珣巳奏闻矣凡遇此等事件断不可姑息因循而蹈隐讳之咎此等陋习所闗甚重汝等封疆大吏若稍见不透则遗害非细亟当竭力料理更宜克详克慎倘轻忽从事或致错误较之草率塞责尤其不可者也







　　硃批谕旨巻九下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻十上
　　硃批李维钧奏折
　　雍正元年五月初六日直隶巡抚【臣】李维钧谨
　　奏为清查通省亏空据实奏
　　闻事窃查钱粮关乎
　　国帑称有亏缺例应查防勒限追补仰荷
　　圣恩髙厚特颁
　　谕防凡有亏空无论巳未防出三年之内务祈如数补足等因钦遵在案【臣】到任后令各道府将从前亏空清查开报去后除宣化府属多征本色其地丁条银甚少不开外计八府属亏空共银四十一万三千余两伏思以上亏缺虽由前督【臣】赵爕所致特防




　　之所余积累填补【臣】能于二年内督令清完至原署抚【臣】赵之垣俟有完补银两另行奏请
　　圣裁外【臣】谨具折陈明谨
　　奏
　　州县官令少从容不虑窘乏方可责其尽心抚字少有余资亦可自为地方兴利之举何可勒令为他人补苴亏缺耶
　　雍正元年五月初七日直隶巡抚【臣】李维钧谨
　　奏为
　　奏明事窃查【臣】衙门向有亲丁名色动支【臣】标营马兵三十五名饷米马干银每年共一千四百余两【臣】防
　　皇上深恩复荷
　　圣训日凛冰渊之惧一切旧规悉已革除而于营汛尤严虚冒今【臣】亲丁不过数人何敢踵袭虚造虚支自蹈欺罔上负
　　圣恩已将马兵三十五名缺额选防騐补以实军伍并
　　咨明户兵二部在案理合据实
　　奏明伏祈
　　睿鉴谨
　　奏
　　革除随丁名色以实军伍固属善举但恐尔等大吏过于窘乏或致费用不敷酌量为之所属境内无论逺近一有雨泽即行奏闻
　　雍正元年五月十三日直隶巡抚【臣】李维钧谨
　　奏为恭报雨泽事窃据各属陆续具报得雨日期前来查顺天府属之武清河间府属之交河庆云广平府属之成安宣化府属之宣化万全等县于五月初二三等日得雨二三寸不等保定府属之蠡县博野束鹿正定府属之安平武强武邑晋州等州县于五月初八九十等日得雨一寸五六分及二寸余不等大名府属之元城魏县大名开州濬县长垣清丰南乐东明等州县于五月初二三等日得雨三四寸余不等滑县得雨七八寸内黄县得雨四五寸其余各属俟报到另行奏
　　闻再查正定府属之井陉一县歴嵗歉收雨泽愆期夏收无望获鹿一县地丰平衍稍有四五分收成【臣】仰体
　　皇上爱养元元至意已于守道库内借银三千两发井


　　皇上发囘【臣】奏折跪读
　　硃批内有所属境内无论逺近一有雨泽即行奏闻钦
　　此仰见
　　皇上勤求民瘼无逸居心万方生计无时不上厪圣怀所有得雨之处【臣】谨缮折奏
　　闻谨
　　奏
　　虽得微雨尚未霑足内外一体専诚恳祷庶望
　　天心下应甘霖大沛也
　　雍正元年五月十四日直隶巡抚【臣】李维钧谨
　　奏为恭报二麦收成分数事窃查二麦因去秋旱干播种稀少今嵗三月内幸得甘霖普降颇多秀实其续种春麦入夏缺雨收成减薄兹据各道府将二麦收成分数陆续呈报前来查顺天府属收成内洼地及有水可灌之地约有八分至五分不等髙地约有四五分不等永平府属收成内有洼地及有水可灌之地约有七八分不等髙地约有四五分不等河间府属收成内洼地及有水可灌之地约有八分至六分不等髙地约有四五分不等正定顺徳二府属收成内洼地及有水可灌之地约有八分至五分不等髙地约有四五分不等广
　　平大名二府属内洼地及有水可灌之地约有七分至五分不等髙地约有三四分不等宣化府属收成内洼地及有水可灌之地约有六七分不等髙地约有四五分不等所有二麦收成分数理合具折奏
　　闻谨
　　奏
　　览奏已悉麦秋获此大半收成幸赖三月内之恩膏不然朕畿内赤子将何以糊口耶
　　雍正元年五月十六日直隶巡抚【臣】李维钧谨
　　奏为奏
　　闻事窃查直属内荘头以及大户有势力者从前半皆
　　强横不法流毒肆虐人人侧目自
　　皇上御极以来各知敛迹革面革心者固已不少惟宛平县之鹅房庄头索保住并子八哥侄乌允一横霸一方田连阡陌所招佃户一呼千诺供其驱使其侄乌允一凶恶尤甚酗酒殴人全无忌惮本年五月初二日有李世英活被打死索保住与房山县夏村荘头六哥原系至戚交好更密互为犄角朋比作奸六哥家富势大男女混杂弹唱演剧耍拳防棒以前窝顿响贼近则各处开矿开窑以致宣化府士民罢市现在查明另疏具
　　题所有庄头索保住等豪横扰害之处【臣】查访得实不敢容隠谨具密折恭
　　奏以
　　闻伏祈
　　睿鉴谨
　　奏
　　尔既奏闻且静听勿使彰著将此数人即谕内务府拏解交尔同法敏严审究拟毋得瞻狥情面此二人之家产俱不下数十万之富所以敢于骄纵现存者清查隠匿者搜追并其爪牙党恶扰害百姓者即于此案内一并推究审出勿使漏网以示惩创以舒畅小民怨抑之气但此辈向日専以鑚营结纳为事与内廷势要无有不交接往来者尔断不可防移软懦倘遇难以推却之处直告之曰上意指示何敢少寛特谕
　　雍正元年五月十八日直隶巡抚【臣】李维钧等密
　　奏为访拏势恶以除民害事【臣】等到任后即密加访查有房山县居住之李信父子并宛平县居住之索保住父子及侄乌允一素性淫虐骄侈僣妄受害人民皆惧伊势力豪富虽百般受害无敢控告者此等之人一日不除则地方生民俱不安枕谨将伊等恶迹胪列密以奏
　　闻一李信父子于房山县地方聚众数百人违禁独霸石行将附近居民牲口强夺拉车一房山县矿李信霸占开采一年约可得银四五万两伊家人于五刘二董理务百姓稍有违抝即非刑拷打一李信强占宛平县良民于文龙之媳王氏并房山县陈铁匠弟妇三儿为妾一重息放债折算百姓房产若有不能完者即将妻妾子女勒买为奴一于房山县张房等处开印子舗重息殃民本村人王重元管事一索保住父子招集佃户一呼千诺逞奸作恶无所不为稍不遂意即指令抄殴横霸一方一广放私债违禁取利如不能完威逼半价凖产勒买其妻女一索保住父子济恶又聫结李信父子朋比为奸势大莫制被害畏惧无敢告诉一乌允一恃势妄为酗酒肆毒于本年五月初二日有李世英活被打死一李信父子并索保住及其子侄倚恃百万财产肆行不法出入行走辄


