<!-- { "loadSidebar": true } -->
　　奏明嗣后陈阿巴率众逃入蛮先小寨各将弁兵练四面紧追于八月二十三日赶上杀死贼众陈阿巴身中一鎗自刎而死巳割首悬示其普有才自拘拏威逺土官之后即查出伊在三圏地方官兵一到伊仓皇止带数人及其子逃去伊妻被抢入擒获余贼俱被擒杀续于慢朋地方土人杀死伊子阿黑勒及随从之贼普有才仅剰只身止须留弁兵数十人在彼细细搜查自能弋获又野贼头目三肐撘亦已带十二人在元江投出现今野贼根株巳除【臣】将兵练暂留在彼月余飞令防将张应宗率领将僃将零星余烬再行搜净并相度形势详细具报【臣】熟商详筹永久善后事宜另行具疏并贼始末一竝详
　　奏请


　　圣训平心查审务期公当足以服土人之心今众证明白其子弟俱俯首无辞惟刀光焕尚恃土职称系


　　奏者贵州一省诸事废弛未经整顿【臣】虽于钱粮一项谆嘱抚【臣】毛文铨就近将水银及矿厰二事查明实
　　奏又定广苗情一事【臣】业将汛兵改归定广协将废弛副将陈元勲
　　题防在案但抚心自问实未及如云南一様料理何



　　文铨前在云省藩司出入稽查最为详慎今必能一一清楚至贵省仲苗恣肆定广为最都匀次之先将两处办妥余即易于为力但太寛缓则误事太严急则滋事目今云南野贼之事巳经就绪再料理月余一切可了口外量务粮饷巳有成规中甸善后事宜业巳商定又抚【臣】杨名时布政使李衞可以料理且云省情形【臣】稍已熟悉亦可遥相酌定【臣】请于十月下旬轻骑赴黔就近相度机宜形势与抚提二臣商酌料理大槩稍定再回云南总之【臣】务竭心力不敢掩饰目前必期清肃【臣】非敢于轻动细审仲苗情形不稍加惩创难遽言绥辑安静军机间不容髪必就近调度始不失机防【臣】谨冒昧奏
　　闻谨
　　奏
　　据奏欲亲诣贵州相度机宜但黔省恶苗非滇南土司可比且黔省营伍废弛已久切勿轻举当再三慎重为要至于尔身两省所关尤不宜轻忽目今西海已平鲁魁事定滇省谅无急务矣若至贵州不妨多待数月通盘筹算斟酌详审而后定议假如事在必行仍须商计万全徐徐图之特谕
　　军事贵密须出其不意尤宜知巳知彼谋定机先一切预僃完全临期神速行之则一鼓而功可成也
　　雍正二年九月二十日云贵总督【臣】高其倬谨
　　奏为奏
　　闻事窃云南丽江土府经【臣】请改土设流复防
　　圣恩俯准以知府杨馝调补【臣】谆谆告诫令其尽心整顿调剂务使土司夷人心皆安稳方可经久兹自杨馝到任将及一年以来将夷民无名杂差尽行查免向来土府及头人苛派陋规酌量一年裁革二万余两事事休息教以礼义即土官亦量留养赡使之得所今通府土人皆以归流为乐即隣近土司人民亦俱心服所有土府自改流以后甚为安帖情节【臣】谨据实奏
　　闻谨
　　奏
　　览奏土府改流以后安帖情形朕甚为嘉悦
　　同日又
　　奏为奏
　　闻事窃【臣】将云南陆凉州地方之马厰地筑堤设闸水开田筹僃积贮接济兵食前已具折
　　奏明钦奉
　　硃批训诲令仿古井田之意料理实【臣】意见所未及谨
　　钦遵
　　圣训办理今【臣】所开之田因六月间雨水多于每年河水溢入淹浸十分之四其工本系【臣】给与者非兵民之力【臣】巳将种地之人量行给赏其未淹者分得租米二百二十四石巳贮五营义仓僃济兵丁家口之用【臣】又思必种稻则须叠埂开畦经夏歴秋始能収割若令种麦则秋潦巳涸之后方种夏水未之前巳収更为便利且収麦之后水不甚大又可播种晚稻杂粮今【臣】就现在已成之田遣余丁十六戸前往与彼处民人分行种麦毎八戸分给田九百亩以百亩为公田合力共作成熟之后九分中取其一分以为五营义仓之积此时低田未全涸出且系创始先遣此十六戸试行此马厰之田若尽涸出约可有二三万亩俟试行渐定涸田渐多【臣】自添拨余丁陆续料理并所积米粮数目再行奏
　　闻谨
　　奏
　　试行井田麦稻兼种之议甚善虽然事贵因地制宜酌其可而为之毋因奉有朕谕而勉强迁就也
　　查云南设有援左右两协毎协额设马战兵三百八十名歩战兵一千三百二十名左协驻劄寻甸州系曲寻镇所辖寻霑营地方右协驻劄罗平州系广罗协所辖地方两协原无专城地方之责亦无护饷解逃之差止以预僃督臣调遣策应而巳但督臣亲标额设马步守兵共五千名全滇各镇协营星罗碁布一有遣飞檄响应即无援二协亦自声援足用况设援以来从无专用之处即有调遣亦无用至三五百名者洵属闲冗无益计两协马步战兵三千四百名以及协将僃弁嵗需俸饷马干等银竝所支米石折色而算几及九万两以
　　朝廷有用之库帑赡养积年无用之官兵诚为可惜目今云南僃兵不便全请裁去【臣】谬度时势酌量足用毎协应裁去兵一千名止留马战兵一百名步兵六百名留游击守僃各一员千把总共六员改为援两营归驻省城督臣标下就近防应既为防便随标操练更成精鋭嵗计官兵俸饷马干竝米石折色又可节省五万两有零以资别项军需其寻甸州地方仍令寻霑营拨千把一员带兵一百名驻守罗平州地方仍令广罗协拨千把一员带兵二百名驻守则营制汛防亦各有专责矣至裁去之协将僃弁令其赴部另补所裁之兵行令督抚提标并通省各镇协营出有粮缺不必招募即令裁兵顶补务于二年以内尽行安插入伍庶兵无闲废粮不冗食其于营伍钱粮均有裨益矣
　　有人条奏云南援两协兵冗应裁朕未深悉情形故将奏折发来汝看汝其详加斟酌如系有益之举即作尔意具疏题请若有不合宜处将不应裁改情由僃细声明具折奏覆
　　同日又
　　奏为遵
　　防覆奏事窃【臣】防
　　皇上发交条陈裁减两协兵丁奏折一件奉有
　　硃批【臣】查此折所奏可行惟所裁之数过多又欲将两协裁剩兵丁移驻省城未为允协此事【臣】到任之始亦谓两协之兵似可全裁及细察情形前人设立亦有深意未可以目前无用遂谓其非葢督标有兼顾两省之责特设此两协复处之近地以僃两省援应之事急速调遣且使督标有以重制轻之势原制多设马兵而不分汛防者亦以便于随时随处皆可调遣应援之故但兵额稍多可议酌量改减若竟欲裁成五六百兵之小营则徒存虚名无济实用实废督标两臂又条奏内称两协兵丁各留百名防守寻甸罗平二州余者应调入省城查寻甸罗平二城界连川广逼近防苗实资两协之兵弹压且兵丁住久田庐园墓皆在于彼省地既无房地且一迁移又有搬家道路之费而省城食米价亦贵于两州此节不便于兵且在事势亦有未可前此【臣】因中甸内附地方寛广应议设兵防守又楚姚一镇统辖四府汛广兵单总兵南天培折请添兵奉
　　防令与【臣】商酌【臣】议将两协兵丁共裁减一千名又酌量改马设步改战设守拟于中甸一带地方添设兵丁一千四百名于楚姚镇添兵六百名移此就彼不须多增饷银即可添出两处之兵将改添中甸营兵情节咨呈大将军年羮尧俟其酌定覆到后方始具
　　题今巳覆到以为可行令【臣】具
　　题除容【臣】另行具疏详
　　奏外所有奉到条奏之事【臣】业巳酌行情由谨缮折奏
　　闻并将原折恭缴谨
　　奏
　　详阅裁改之议可谓一举而两得甚属允协前此各情节知道了
　　雍正二年十月二十五日云贵总督【臣】高其倬谨
　　奏为奏
　　闻事窃查贵州定番广顺二州地方仲家苗于通省诸苗之中性尤凶悍苗头阿近更为不法住于散干倚恃山险并其弟阿卧廹胁阿近之苗随从为非歴年刼杀【臣】屡次切责定广协副将陈元勲令其整顿一味支饰因循【臣】巳具疏
　　题防定广距云省二十站摘印文尚未到之间乃陈元勲忽思侥幸拏获阿近以塞目前之责不报上司带兵径往被阿近等潜服高崖弩伤兵丁三人凶苗未获【臣】摘印文到拘看续经提【臣】赵坤商防用兵围攻委游击卜万年等带兵二千四百名捕贼又弩伤官兵二人【臣】以彼地苗寨颇多向受其廹胁必先离其党则阿近势易擒随飞谕文武各员务先晓谕各附近苗人官兵所欲擒者止阿近等数人余俱无涉尔等不随助阿近者可自居本寨官兵秋毫不扰若与阿近聚在一处者定行除并张示晓众抚【臣】毛文铨所行与【臣】相同各苗随各归本寨且为官兵耳目官兵进至底塘阿近势逃入深箐游击卜万年带兵搜山入箐于十月初七日先获阿卧及其家口并贼党阿柴阿戎阿爱阿保阿雄等续于十四日夜已获阿近阿近既擒则定广之贼魁已除各苗闻之亦自敛迹但散干一带地势深险仲苗甚多应趁此商酌永逺宁帖之防再黔省他处多苗地方亦须整顿料理今云南各事稍竣容于大计拜疏后【臣】照查边之例轻骑减从前往贵州与抚提二臣面商详细料理再行具
　　奏及拏获阿近业经防
　　奏外理合将【臣】欲赴贵州情节缮折奏
　　闻谨
　　奏
　　前经有谕总督乃统辖两省第一职任一切举动不可忽畧轻骑减从虽云美举亦岂可拘定而不随时变通也
　　闻贵州官兵于今嵗四月八月两次被辱且漫无纪律将熟苗庐舍焚烧恣情抢掳以致激变从逆尔暨赵坤毛文铨何故隐瞒不行奏闻今因阿近随经就获现在谕部议叙尔等尔等当感朕宥过赏功之恩莫谓朕于前事竟不知悉也嗣后举凡地方大小事件丝毫不可讳饰一一据实奏报若再如此隐瞒定即重加处分不更寛贷矣两次违律妄动之劣员俱查明严行防处示惩赵坤犹堪提督之任否依朕观之甚觉因循罢软从实奏来再者副将金怀玮尔巳廉知其不职既欲防劾为何又复中止亦明白具奏以闻















　　硃批谕防巻一百七十六之二
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十六之三
　　硃批髙其倬奏折
　　雍正二年十一月初十日云贵总督【臣】髙其倬谨
　　奏为奏
　　闻雨雪情形事窃照云南入冬以来未得足雨少觉旱
　　燥于十月二十八九至
　　皇上万寿日连得甘雨四郊霑足豆麦畅茂又冬至日复降大雪云南地暖得雪最难父老皆以为来嵗大丰之兆此皆我
　　皇上爱民如子
　　至诚感召之所致贵州雨水亦皆匀足理合具折奏闻谨
　　奏
　　览云南雨雪情形朕怀曷胜慰悦全赖尔等封疆大吏恪秉一诚有以感格
　　上苍垂悯锡佑也
　　同日又
　　奏为奏
