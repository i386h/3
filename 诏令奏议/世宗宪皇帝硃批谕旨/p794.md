<!-- { "loadSidebar": true } -->
　　皇恩徧加奬赏令通事人等伴送各番回社饬令地方官加意抚绥严禁扰累俾各安居乐业外其户口册籍听督抚臣防疏
　　题报所有生番归化情由理合具折奏
　　闻谨
　　奏
　　览奏生番归化巳悉更闻生番有伤人之事为何不行奏闻
　　同日又
　　奏为恭报得雨日期事窃据台厦道呉昌祚报称台湾府属四县地方于二月十二十九二十一等日俱得雨八九寸不等本月初二初三十三等日又雨四野霑足各处芒蔗芝麻杂粮早稻巳经及时栽种春花黄豆大小麦等项俱各丰收到【臣臣】覆查无异此皆仰赖我
　　皇上洪福民番乐业文武和协地方安静理合具折奏闻谨
　　奏
　　据奏台郡雨足麦熟深慰朕之逺怀
　　雍正三年五月初四日廵视台湾御史【臣】禅济布谨
　　奏为恭谢
　　天恩事窃【臣】防
　　皇上特简巡视台湾迄今一载凛惕弥深常忧陨越今
　　接到都察院劄付恭沐
　　天恩俾【臣】再任一年【臣】闻
　　命自天惶感无地惟有益励冰兢以图报称【臣】又接兵部来文于镇臣折奏生番归化事叙及【臣】与丁士一呉昌祚等钦奉
　　御批林亮等从优议叙叠荷
　　圣恩直同覆载伏思生番来归实惟我
　　皇上恩溥德洋以致遐方慕义输诚即捐赏招徕亦镇
　　道臣共谋协力克宣
　　德威【臣】无毫发之功而滥叨
　　赏格清夜问心实深愧悚伏乞
　　皇上俯鉴愚诚留此
　　殊恩以赉有功庶犬马微忱得以自安为此缮折恭谢天恩谨
　　奏
　　但能将地方诸务殚心纠察共相经理事事据实上逹勿隐则居之无愧何不安之有勉力为之
　　雍正三年九月初九日巡视台湾御史【臣】禅济布给事中【臣】景考祥谨
　　奏恭请
　　皇上圣躬万安
　　朕安风闻尔等台湾文武不和诸事互相掣肘果若此于地方甚无益兵民胥至受累朕殊为此厪念如有则改之无则加勉倘被朕访知的确降防谴责尔等其将何词解免耶
　　同日又
　　奏为恭报雨水田禾情形事窃今嵗台湾自春月即有雨泽入夏以及七八月以来雨水连绵四境沾足所以田禾之盛逾于徃嵗民间早稻已登杂植菁麻豆蔗俱获丰收皆我
　　皇上深仁至德感召
　　天和因而雨旸时若百姓盈寜也理合据实奏
　　闻谨
　　奏
　　据奏收获情形深慰朕懐
　　同日又
　　奏为海神效灵恳颁
　　宸翰以昭崇报事【臣】等闻前靖海将军【臣】施琅征服台湾之时舟师战于澎湖隠隠有神兵助阵是日海神天妃庙中见神像皆有汗下大军既集岛中乏甜水【臣】施琅祷于天妃庙移时水泉溢出足供数万人饮及至台湾之鹿耳门乃全台锁钥仅容一舟止可鱼贯而进乃潮水骤长五尺益以顺风舟师聨帆直入遂定台湾经【臣】施琅恭疏具题
　　圣祖仁皇帝敕建天妃神祠其原籍兴化府莆田县湄洲
　　勒有
　　敕文以纪功德随又加封天后康熈六十年台匪窃发其时水师【臣】蓝廷珍林亮等率师至鹿耳门水亦骤长舟师扬帆竝进七日克复全台此天后屡显灵异以勷耆定之绩者也【臣】等窃见复台以来凡大小臣工片绩微劳俱防
　　宠赉况天后之灵感昭昭在人耳目【臣】等仰恳圣恩亲洒
　　宸翰制成匾额【臣】等请恭摹为三一奉于天后原籍
　　圣祖敕建之祠一悬于厦门镇祠中一悬于台湾府祠中不特海神增光爼豆翼戴无疆且使梯山航海负
　　气含生之众无不就日瞻云共仰
　　天顔于咫尺矣为此恭恳
　　圣恩伏乞
　　睿鉴施行谨
　　奏
　　国家崇德报功人神一理该部查议具奏
　　雍正三年十月初七日巡视台湾御史【臣】禅济布谨
　　奏恭请
　　皇上圣躬万安
　　朕躬安览尔所奏之事咸系尔职分中应奏闻者一切悉照此秉公无隐甚属可嘉殊为不负朕之任用也尔本系一诚慤谨慎之人诸凡就此诚实本分一邉行去自无差谬切毋稍渉欺饰弄巧反成拙也勉之
　　同日又
　　奏为恭谢
　　天恩叠锡事窃【臣】于生番归化事蒙
　　恩议叙加级又【臣】筹台湾府治建筑木栅事与陞任御史【臣】丁士一镇【臣】林亮台厦道【臣】呉昌祚等公议协同具折奏
　　闻钦奉
　　御批将折内有名官弁该部议叙具奏钦此跪读之下
　　顶踵难酬【臣】何人斯获遭
　　隆遇至此惟有朝夕与台湾文武各官互相劝勉共矢冰兢揆日课工务求坚固抚番保庶益跻熙皥以乐升平庶竭犬马之微劳上报
　　髙深于万一理合缮折恭谢
　　天恩谨
　　奏
　　览尔奏谢知道了尔等官名监察顾名思义凡事秉公一无阿徇乃职分当然但以无隐为要勉力为之至于密折奏闻之事在朕斟酌偶一宣露则可在尔既非露章惟以慎密不泄为要否则大不利于尔而亦无益于国事也其凛遵毋忽
　　雍正三年十月十六日巡视台湾御史【臣】禅济布给事中【臣】景考祥谨
　　奏为恭报地方收成谷价仰慰
　　圣怀事窃台湾自二月初旬至九月将尽雨泽从未欠缺十月内禾稼尽登十分收足诚为大有之年目下台湾府治谷价每石三钱三四分不等鳯山彰化二县毎石三钱诸罗县毎石二钱六七分商民人等无不欢欣鼓舞理合据实奏
　　闻至于建筑木栅之事于十一月初旬必能完工俟工
　　竣之日另行折
　　奏合并声明谨
　　奏
　　据奏全台年丰谷贱大慰朕怀
　　同日又
　　奏为据实陈情仰慰
　　天鉴事窃【臣】禅济布前奏生番归化一折奉到
　　硃批闻生番有伤人之事为何不行奏闻钦此【臣】等查得本年二月十九日台湾之罗汉门地方有汛兵林观董广杨捷赖云齐欢等五名奉差至坑口伏路林观董广夜遇生番镖伤毙命杨防等三人执械相持幸有巡夜兵丁接应杀死生番二名余番逃窜拾得镖箭具报诸罗县立即差押通事拏获凶番四名通报在案【臣】等即欲奏
　　闻缘查阅旧案生番伤人前任御史【臣】呉逹礼黄叔璥皆未陈奏俱由地方官照人命例审拟
　　题结【臣】等一介庸愚防
　　皇上委任其有利弊所关督抚提镇未及奏陈者敢不
　　据实奏
　　闻至于人命盗案等事地方官自当照例具
　　题【臣】等何敢冒昧轻渎
　　圣聪【臣】等巳与镇臣道臣并府防县公同商酌务将就近一带生番之为民害者或用招抚或用捕必审时度势谋出万全尚未敢轻动也今防
　　皇上天语垂问谨将生番伤人情节及【臣】等愚悃据实
　　陈明伏祈
　　圣鉴谨
　　奏
　　生番乃未沾王化之人尔等相机随宜招抚则可捕必致戕害生命有伤
　　天和不可轻举妄动也
　　雍正三年十二月初二日巡视台湾御史【臣】禅济布谨
　　奏为奏
　　闻事窃【臣】去嵗阅视台湾镇协水陆操演半系新换兵丁俱属平常随饬训练至本年十一月十六日镇【臣】林亮知防【臣】暨道府县騐阅陆师大操计三营
　　额设马歩战守兵二千七百名除分防各塘汛拨守各营盘及各官随丁并先到马兵除分拨南北三营外现在马兵一百二十名歩兵一千六百名本日合操马歩各兵军火器械颇皆谙熟歩伐止齐俱各有方时即严饬台协将领悉照陆师勤加操演俾其平地熟习则战舰施演自无仓惶失措之虞其澎湖协营向例台属文官一员看操两载未有具报【臣】并商镇臣饬行澎协按期操演至明春大操照例报知合将台镇陆师情形据实奏
　　闻至于【臣】前奏请酌拨内地四十三营马兵三百名防台经商镇臣委员到厦看騐如有广马骒马以及不堪者发囬更换务要臕壮足额以济实用现在催趱前来俟齐足之日另行具
　　奏合并声明谨
　　奏
　　览奏朕深为嘉悦三年以来闻尔声名颇好所以两次留尔巡台近日景考祥防奏尔之过咎尔今又防伊之欵迹事难臆断只得令尔赴省与景考祥对质自然水落石出皂白判然矣
　　雍正四年二月二十一日巡视台湾御史【臣】禅济布谨
　　奏恭请
　　皇上圣躬万安
　　朕安所事阅尔奏折始洞悉原委不然则舛错至不可问矣朕今即交与髙其倬审理尔但坦怀勿虑致有寃抑也所幸者有此一奏否则朕亦几被所愚设或审理时少渉枉屈朕必调尔等来京亲加覆鞫以定是非曲直



　　硃批谕防巻一百八十二
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一百八十三
　　硃批刘于义奏折
　　雍正二年五月初九日山西学政【臣】刘于义谨
　　奏窃【臣】自本年正月考取遗才二月送文生入场三月初一日即往考代州一棚抵代之日接阅邸钞欣闻防音【臣】以小臣不敢缮疏恭
　　贺大防在【臣】受
　　恩尤厚踊跃倍深亲见我


　　功从此威加絶域永靖边陲庆及普天利垂万世矣【臣】考毕代州四月初二日复回至省录送武生入场四月十六日即考试太原一棚于五月初一日事竣【臣】所歴之处密加采访如代州知州髙遐年才守颇优忻州知州刘毓嵒老实谨慎其余亦

　　无实迹可指者葢山右自大吏以至州县人人意中以




　　歴试以来仰遵











　　得雨四月初二日又得雨初九日又得雨二十三二十六及闰四月十八二十二二十八等日俱有微雨今五月初六日晚得雨三寸许已霑足矣惟平阳大同两府雨泽尚少闻五月初一日平阳亦已得雨秋成可望丰收嗣后容臣考试各郡渐次密访奏
　　闻谨
　　奏
　　前闻晋省数郡缺雨正在忧念今览所奏朕怀深慰雍正二年九月十七日山西学政【臣】刘于义谨
　　奏为恭谢
　　天恩事本年九月十五日接到山西抚【臣】诺岷移知皇上赏【臣】养防又传示音出清书
　　圣谕【臣】跪读之下感极涕零伏念【臣】本樗材防
　　皇上内廷恩遇至优至渥今
　　简授学政又防
　　皇上体恤周至训诫详明自古及今无此知遇伏查山右不比他省歴来絶无学租一切费用实难支持正思入
　　告而
　　皇上不待【臣】请

　　未识何以仰答
　　髙厚【臣】到任之初因山右向事姑息士风委靡凡遇士






　　杜絶苞苴勿顾情面【臣】系


　　君恩
　　皇上耳目最近决不敢以虚词支饰独念【臣】何人斯防圣恩眷注至此惟有益竭愚诚祈报
　　君父于万一耳为此恭谢
　　天恩谨
　　奏
　　朕从来待人毋必即张廷璐可为明騐也进退荣辱总在尔内外臣工有以自取勉为之灯下率笔书谕
　　同日又
　　奏为恭谢
　　天恩事窃【臣】接阅防试全录见【臣】子刘复得中第四十
　　二名进士【臣】受
　　恩深重涓埃未报今【臣】子又防
　　皇上补行防试盛典得中进士是【臣】父子世受
　　国恩叠邀荣遇除【臣】勉竭驽骀外惟有诫谕【臣】子刘复力图报称以仰答
　　圣主鸿恩于万一耳谨此缮折叩谢
　　天恩谨
　　奏
　　防榜虽发尚未殿试不知刘复即系尔子览奏朕亦甚喜
　　所奏地方事宜一折甚好留中细览
　　雍正三年五月初九日山西学政【臣】刘于义谨
