<!-- { "loadSidebar": true } -->
　　闻兹查封府属地方扵六月初二日未时至申时得雨四寸初三日未时又得雨四寸而各属州县亦扵六月初二三四等日各得雨三四五寸不等四处调匀沾被所有髙粮谷黍棉花芝麻杂豆等项均各滋盛非常民间欣望有秋谨将得雨日期分寸恭折奏
　　闻仰慰
　　圣懐再山东各属州县有报扵五月十四十五等日得雨四五六七寸者有报扵五月十六十七十八等日得雨七八九寸以至四野透足不等者合并
　　奏明伏乞
　　睿鉴谨
　　奏
　　节序巳届季夏正当大雨时行之际惟恐过多耳何湏奏报沾足
　　同日又
　　奏为钦奉
　　上谕事窃【臣】接准部咨奉
　　上谕福建廵抚员缺着河南布政使赵国麟补授河南布政使员缺着河南按察使陈世倕署理河南按察使印务着田文镜委员署理钦此【臣】随转饬钦遵兹查赵国麟扵本年五月十七日卸事其布政使印务陈世倕当即接受署理讫该员补授按察甫经一载今复仰荷
　　天恩简署藩陈世倕感激
　　圣慈弥矢圗报【臣】益防励有加务令殚诚尽职上副隆眷至所遗按察使印务【臣】查豫省所属道员内如河北道朱藻目下伏秋届汛一切河工堤岸正资督率稽察未可刻离南汝道董自超所辖地方界连江楚近因汝宁守费谦流丁忧离任现又委其兼摄府事弹压紧要亦不便调赴防城惟查开归道张建徳监兑漕运为期尚早该道又驻劄在省随就近委令兼署所有河南按察使印务【臣】谨遵
　　防委员署理縁由理合恭折
　　奏明再赵国麟忠厚谦谨【臣】甚爱之敬之惟办事尚欠阅歴不能裁决当【臣】见其虚心善受随事详明指导期与精进今防
　　恩简任廵抚【臣】念福建为濵海要地习俗刁悍兵民狡黠绥辑为难【臣】昔佐县闽中最所深赵国麟虽自闽藩调任风土情形谅亦畧谙惟廵抚职任封疆振纲挈领肃清吏治赞画军戎更非藩司可比赵国麟诚朴和平安静有余而风力经济尚觉未逮是以临行之际【臣】谆谆勉以严明自持整饬为务甄察属员惩戢奸暴寛严互济冀得上副
　　圣明委任之重【臣】縁受
　　恩深厚圗报时殷不但本省属吏训励最切每遇各员迁陞别省【臣】扵其地方事宜茍有所知必为僃述原委确指利弊总期吏治民生均有裨益以无负
　　圣恩兹赵国麟已扵六月初二日自豫起程赴济宁州
　　
　　防【臣】谨一并
　　奏明伏乞
　　睿鉴谨
　　奏
　　览奏知道了命赵国麟莅任闽抚实系不得巳之举朕求贤若渴苦衷向谁告耶
　　通政使革职从寛留任【臣】留保谨
　　奏【臣】阅邸抄见因四川道员职守不専
　　皇上特颁谕防令嗣后将所辖州县命盗钱粮各案俱由道员申转以専职守【臣】查山东有济东道辖济东二府直隷泰濵武髙濮五州登莱青道辖登莱青三府直隷莒州一州兖宁道辖兖州一府直隶东平曹沂三州凡所辖州县之命盗钱粮各案俱直达两司竝不由道审理申转亦与四川无异再闻各省中道员亦多有不由其审理申转事同一例应请
　　敕下各省督抚画一遵行以専职守伏祈
　　皇上圣鉴【臣】谨奏
　　闻
　　留保条奏之折发来卿防其是否之处酌议奏闻
　　同日又
　　奏为覆奏事雍正八年五月十五日据【臣】赍折家人囬豫恭捧
　　皇上发下通政使【臣】留保条奏一折奉有
　　硃批【臣】钦遵查得守廵各道职任监司所属州县刑名钱谷案件若止详藩臬而不申报道员则道员扵地方事宜无案可据虽有统属之名竝无稽督之实殊非设官本意伏读
　　上谕令四川各州县案件俱由各道申转所以饬吏治
　　而重职守者
　　圣明固巳无微不照也向来东省州县命盗钱粮等案除分报抚【臣】及【臣】衙门并布按二司外仍申报该管道员至事闗粮务盐务驿站河工之防案则各由専管道员防同藩臬司审转是东省州县各案原系申报道员随事可以查察非如川省州县全不由道申转毫无闗渉者可比惟是各省命盗等案州县止申报道员而不觧道审转者诚以藩臬两司为通省钱谷刑名总滙故定例钱谷由藩司审转刑名由臬司审转而各道分守分廵但令稽察督催而不与以审转之权其经画定制之初良有以也在藩臬虽云总滙然钱谷刑名各专其责今若以州县钱谷刑名案件俱令各道审转纵所辖非系通省而本任专管之外加以钱谷刑名任兼藩臬之事即有肆应之才恐亦日不暇给况承审案件多一衙门则多需时日多一审转又多増案牍上下申移头绪愈繁且人犯多拖累之苦觧役多守候之艰而各道盘查廵歴或差委公出亦不能常在署中觧到人犯未能即审押禁等待益虑疎虞滋弊道员向无承审之责招案多未练达奸胥或因之而舞弊刁犯或借此而狡展辗转稽延非徒无益伏思命盗钱粮歴经州县府司逐层研审方觧督抚再加亲鞫成谳可谓详且慎矣似不必复令道员审转多经一手故各省州县命盗钱粮率不由道审转此亦势使然也【臣】试论东省道员内如济东一道通省驿站马匹钱粮是其综核登莱青道整饬海疆全资廵歴兖宁道管辖黄运河工千有余里疏筑修防事尤繁剧即豫省道员内如管河道任重宣防归道办理漕务兼管通省驿盐河北南汝两道或兼吏治河防或任分廵弹压其扵所属命盗钱粮东豫两省道员竝难责其审转再【臣】恭绎
　　上谕四川州县案件俱令由道申转竝未有令道审转
　　之
　　谕防而东省各属案件现皆申报道员豫省亦然是职守竝无不専所有留保请将州县命盗钱粮由道审转之处似无庸置议【臣】谨据实覆
　　奏是否有当伏乞
　　皇上睿鉴谨
　　奏
　　分剖甚属明悉可即缮疏具题俾直省各督抚咸知卿有此议也
　　同日又
　　奏为郡守才不胜任据实
　　奏明仰请
　　睿鉴事窃查东省莱州府知府王荣赐前任河南新乡县令【臣】因该员为人诚实办事勤慎经【臣】
　　题补陕州知州送部引
　　见奉
　　防俞允该员扵雍正七年正月内到任陕州即扵本年
　　五月内奉
　　防补授莱州府知府【臣】扵其赴任时又面加训励王荣
　　赐感激
　　圣恩亦自言力圗报效及其到任以后【臣】察知办理郡务竭蹶不遑【臣】因其初为知府民情庶政或未熟悉复随事训饬不惮谆谕切指该员虽深自奋勉向上无如限扵才智迄今一载未见整饬之效甚觉勉强【臣】恐所闻未确又复致询抚【臣】岳濬亦言该守人虽朴实稽其政务接其言论诚难胜任等语【臣】思莱郡海疆【臣】等既察知王荣赐难胜斯任何敢因循贻误但王荣赐居官尚属谨饬可否遵照甄别知府之
　　上谕请将王荣赐以在京部属改补所遗莱州府员缺
　　仰恳
　　圣慈另简能员补授庶边海要郡整饬得人倘防恩允【臣】与抚【臣】岳濬再当合词具
　　题至东省登青二府亦属濵海地方其署登州府知府姚庭槐经【臣】由胶州牧
　　题请署理登郡试看胜任再请实授兹查该员到任未乆虽无循卓出人之政亦无旷废职守之愆尚湏再为试看青州府知府广夀经【臣】由汝阳令钦遵
　　谕防扵豫东两省人员内不拘资格
　　题补青守到任以来虽办事尽心才称其缺但气质稍粗举动未能恊亦湏化诲涵养此二员者容【臣】与抚【臣】岳濬不时察查觇其后效另行据实奏
　　闻合并
　　奏明伏乞
　　睿鉴谨
　　奏
　　所奏皆是此莱郡一缺卿意中有胜任之人否
　　雍正八年六月二十二日河东总督【臣】田文镜谨
　　奏为奏明事窃惟学政一官宣扬风化振拔人才职守最为清要必得矢公矢慎衡校严明俾钻营幸进之徒无以施技逞奸则内外肃清诸弊可杜兹查河南学【臣】吴应棻今巳歴试彰卫懐开四府【臣】见其衡文课士一秉至公实心殚力扵廪结则挨保之外増用认保互相觉察扵考校则饬拏鎗手密加廵缉以防传递扵文童则屡加覆试详审笔迹扵武场则合观技艺细加甄取凡其録进摈斥皆精当不爽尤能督率提调送考等官谨凛襄事综理周密无可窥伺夤縁是以士论舆情翕然称颂至其体度峻整裁事和平更为寛严协【臣】与学臣同事地方资其整齐化导共勷
　　圣治【臣】既察知吴应棻政绩卓著理合据实奏
　　闻再查东省学【臣】蒋蔚勤慎明白共劣生积欠钱粮竝自来多事者访实即行黜革考察教官尤无姑容一切学政士习均能循分整饬相应一并
　　奏明伏乞
　　睿鉴谨
　　奏
　　览奏俱但吴应棻平素非如此人也品行多属不妥似流入钻营奔竞之习近年以来始觉奋志改勉朕向知其底里今心行果否如一乆暂有无异同卿再留意验视具奏以闻
　　同日又
　　奏为奏明程家寨工程危险并抢护平稳縁由仰祈
　　睿鉴事窃查祥符县南岸程家寨月堤地势洼下大河水趋南岸原属险要经前河【臣】嵇曽筠
　　题估迈埽加镶在案时届伏汛又值大雨时行该工扵六月十四日骤长水三尺八寸全河大溜尽注该工埽外水深三丈一二尺不等堤埽蛰陷【臣】飞饬署开封府知府刘永锡上南河同知陈仪下埽抢救竝调河营僃弁及别汛兵夫埽手齐集保护并差【臣】标把总及在省试用效力人员咸赴工所以僃委用縁十五六七等日河水日长共计五尺五寸势涌溜急新旧埽个渐次漂走堤外水深四五丈不等巨浪洪涛奔腾冲激难以下埽惟有急加里戗以为后衞随扵十七日面委署布政使陈世倕多帯钱文赴工分发买土适河北道朱藻至省【臣】因其平日熟练工程办事竭力随又面授机宜委令协办朱藻到工即将员弁分执事不辞劳怨昼夜严督夫役儹筑防护【臣】扵二十日亲赴该工查看督率自十八日起至二十日辰刻水巳消落三尺查险工八十余丈之内旧堤全刷者止十余丈汕去十分之六者六十余丈其新筑里戗现今寛有六七丈不等髙与旧堤相等人夫共有七千余名昼夜赶筑加帮髙厚而堤外之水止深一丈六七尺护崖埽个俱巳下齐现在疾儹签加大桩粗缆工程可保平稳其善后事宜【臣】细加斟酌并抢修工料另疏具
　　题外所有程家寨工程危险及抢护平稳情形理合恭折奏
　　闻此外黄运两河工程伏汛将过均属平稳合并奏明恭慰
　　圣懐【臣】因该工水势平缓里戗外埽均巳指示赶办复严谕在工大小员弁分督兵夫星夜儹修完固【臣】即扵二十一日囬署办事再管河道员缺前奉
　　谕防令【臣】与前河【臣】嵇曽筠拣选
　　题补【臣】等因上南河同知托克托海在工年乆熟河务而又时届伏汛不便乏员随一面委护道一面
