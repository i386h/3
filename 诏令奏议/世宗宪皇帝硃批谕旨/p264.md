<!-- { "loadSidebar": true } -->
　　凡百照此据实奏闻甚是此虽朕己知己办之事闲览何妨或系未知未办之事遇有可采取处于事宁不大有禆益耶嗣后但有所见所闻悉当如是奏知
　　同日又
　　奏窃查镇沅土府自改土归流以来夷民恱服并无异议惟刀瀚所属土舍头目人等向来凶悍罔知法纪忽于雍正五年正月十七日聚众数百人放火焚烧衙署将署府事威逺同知刘洪度杀害刦课放囚并在抱母井地方抄掳不法各情由督【臣】鄂尔泰闻报之日即飞调官兵并移咨提【臣】郝玉麟等发兵捕随拨运附近仓米以济军食【臣】随详委师宗州知州章元佐前徃署理镇沅府威逺同知事务清查盐课招抚夷民灶户安业去后续据文武各官报称各镇协营官兵直抵镇沅府四路布置堵御严宻仰仗
　　圣主天威各夷猓闻风尽皆逃匿深林宻箐官兵遍加搜捕业将为首之刀如珍刀西明等及猓贼奸细并随声附和诸凶陆续拏获共一百余人搜获银四千二百余两其放去镇沅监禁威逺之猓黑五名亦全行擒获又遣拨官兵土练前徃威逺捕猓黑务尽根株以靖边方所有惊窜夷民及逃避灶户尽行招集现今上趱办盐觔并称盐课确数因文巻册籍烧燬尚未查实俟彻底查眀另报各等情前来并将拏获倡乱助恶之刀如珍等一百四十名俱巳解省现今【臣】同按察使江细心严讯确情分别首従招解督臣覆审
　　题报正法安插所有夷猓肆横焚烧杀掳并官兵拏获各犯搜追银两数目及招集夷灶情形理合缮折奏
　　闻谨
　　奏
　　此事业经督抚提镇备悉奏过矣类斯该督抚必应题达案件无庸折奏可省一番烦渎















　　硃批谕防巻五十四
　　钦定四库全书
　　硃批谕防巻五十五
　　硃批张保奏折
　　雍正三年十二月十五日山东布政使【臣】张保谨
　　奏为奏
　　闻事窃【臣】至愚极陋仰荷
　　皇上天恩陞授山东布政使受
　　恩深重图报愈难惟有洁巳爱民整躬率属殚竭心力
　　仰答
　　髙厚于万一而己【臣】抵任视事日恭设香案望阙九叩即遵例详请廵抚臣代
　　题叩谢
　　天恩【臣】随飞檄给示现在防赈各地方宣扬
　　圣主徳意务使灾民均沾实恵兹接防司青州府知府李秉俭呈送交代文册【臣】随逐项查对到库盘验除己经解交外现存库银一百八万三千四百一
　　十两零盘明委无亏少惟是【臣】智识短浅初到东省一切地方事务未能深知容【臣】察实渐次宻
　　奏所有盘眀司库縁由理合具折奏
　　闻谨
　　奏
　　知道了极宜加意自勉尔之一身大关朕用人顔面毋得少懈有负朕拔擢之意谨之慎之
　　雍正四年二月初一日山东布政使【臣】张保谨
　　奏为奏
　　闻事窃查东省藩司陋规节礼前虽革除【臣】抵任复行
　　示禁是以署中一切费用惟仰借于
　　圣主赏给之养廉【臣】扵去年十一月到任之日起至十二月底止收过各属正杂钱粮及耗羡银共二十五万四千一百二十两支给过通省兵饷等项并解部京饷银共五十一万二百五十二两零共赢余银八千三百一十两零约计每年钱粮征足解支后共有赢余银数万两【臣】随查此银系从前抚藩二臣因公捐费繁存此为均分凑用之项【臣】仍照旧例分送抚臣外至【臣】应分银两现存在库【臣】仰见我
　　皇上仁同覆载加恵黎元动用正项钱粮兴修万年水利正工费浩繁之时【臣】尚苦无力捐助何敢纎毫存私除养廉银一万两以为食用外凡有应分赢余银两按季扣存即具折奏
　　闻至别项或有陋规【臣】现在查察务得确实方敢具奏縦系细微【臣】断不敢欺隐为此谨
　　奏
　　毋于朕前见好是务惟宜实力奉行以期无负朕恩所奏已悉勉为之亦不必过于清苦矫廉之人非朕所取能使地方百姓获沾实恵即是报朕之处也
　　雍正四年三月初十日山东布政使【臣】张保谨
　　奏为奏
　　闻事窃查藩司乃钱粮总滙剔弊去私更宜尽力兹东
　　省各州县每员俱防
　　皇上天恩于耗羡内赏给养廉银一千两钦遵在案惟是州县内有陞迁事故离任者例委附近州县署理凡此署事之员本任已经给过养廉无庸重给久经抚臣议饬扣解【臣】查自雍正二年七月内给养廉银起至三年十二月止通计署事州县应扣解银共一万二千六百两零理合饬解存库公用再查泰安州香税每年布政司有分规银一千五百两济宁州课程溢额税毎年有分规银五百两今据该州循例将雍正四年春季银分送前来【臣】思此二项分规皆従前旧例若饬令收回徒使州牧中饱因收存库以备公用又查胶州船税从前亦有分规容俟该州送到方敢据实具
　　奏至于东省去嵗雨水过多低田歉收仰防
　　圣主广沛仁恩蠲免额赋缓征漕粮
　　特准借给存仓米谷又
　　命加意经理多方赈恤【臣】仰体
　　圣心随抚臣经理灾黎务令均沾实恵兹开河寓赈穷民俱得佣工度日其老弱残疾不能赴工者钦遵
　　恩旨动用正项钱粮换钱查给资其口食兆民安全乐
　　业咸祝
　　圣主万夀无疆理合一并奏
　　闻谨
　　奏
　　但只勉力向前做去朕自能鉴照也
　　雍正四年三月十八日山东布政使【臣】张保谨
　　奏为钦奉
　　上谕事雍正四年三月十三日
　　钦差侍郎【臣】阿克敦员外郎【臣】富弥善抵山东省传防谕布政使张保此河应开不应开尔主见若何与廵抚所见同否若停其开濬与饥民有无妨碍钦此【臣】跪聆之下仰见我
　　皇上圣虑周详念切民生期扵斟酌尽善之至意伏查
　　去秋东省雨水过多低田歉收荷防
　　圣恩浩荡蠲赋缓征又
　　命加意经理多方赈恤复防
　　天恩特准借给存仓米谷抚臣同【臣】俱一一钦遵赈借
　　讫嗣因隆冬早春天气沍寒仰体
　　皇仁扵被灾各州县在人烟聚集之处分设粥厰煮赈扵本年二月初十日停止后仍查老防残疾之民量给钱米旋又奉
　　特旨查不能赴工老弱残疾之人每日给与升合之资抚臣同【臣】钦遵随即飞檄各被灾州县详查确实换钱防给宣扬
　　圣徳俾穷黎均沾实恵酌量扵五月十五日方行停止
　　是灾民之叠沐
　　圣主恩至深至渥已不啻沦肌浃髄矣兹开河处所俱系各州县本境少壮穷民分界挑濬原非总聚一处且农事方兴正资力作河工可以暂停如停工之后果有实难度日者抚臣同【臣】自当抚恤务期无致失所仰副
　　皇上宵旰勤民至意至开濬河道其间因地制宜之处【臣】抵任未久实不能深悉情形未敢冒昧陈
　　奏理合遵
　　防奏眀伏乞
　　睿鉴谨
　　奏
　　此事陈世倌殊属孟浪之极尔居两司之职与抚臣事同一体类斯无凭妄举尔竟置之不闻不行劝阻是何理也殊为负朕任用向后一切事宜俱当同心协力办理设若尔言而不听则又当一论廵抚者系代朕抚安地方之任布政使亦系代朕布政于民之职是则同是非则同非不比一身私事各分功过也志之
　　雍正四年四月十五日山东布政使【臣】张保谨
　　奏为恭谢
　　天恩事窃今嵗三月内抚【臣】陈世倌轻率开河檄饬兴工【臣】识短才庸不知劝阻如此愚昧咎实难逭荷防
　　皇上洪恩格外优容
　　硃批训诲【臣】跪读之下惶悚战栗感激无地虽捐糜顶
　　踵难以报称惟有凛遵
　　圣训益加惕厉凡地方事务与抚臣同心斟酌谨慎办理倘抚臣有偏执之处更宜力行劝阻即或不听具折密请
　　圣裁以仰酬
　　圣主教训之
　　慈于万一耳理合恭折叩谢
　　天恩谨
　　奏
　　陈世倌有不到处尔当提撕尔有不是处亦当听伊劝诫须要同休同戚平心静气彼此箴规方合共事之理也勉之
　　雍正四年七月十三日山东布政使【臣】张保谨
　　奏为奏
　　闻事窃查东省司库赢余分规旧例相沿系按通省州县卫所起运解司分别州县卫所繁简每解司钱粮一千两随有解费银一十一两一十四两不等俟解支后抚藩二臣均分凑用又有运费名色银五六两不等内除支给解官零星费用余系抚藩分规又有余银七两起解京饷时随解交部以为部内饭银若支发本省兵饷及河工等项钱粮不须饭银所有赢余亦留作分规【臣】扵去年十一月到任起至十二月底止应分赢余银四千一百五十五两零已经
　　奏眀存公兹雍正四年正月起至六月底止共收过各属解司地丁银七十九万二千两支解过部饷五十二万一千八百两支发过兵饷等项银四十一万余两共赢余分规银二万二百两零【臣】应分银一万一百两理合存库公用又通省司道府防所解杂项银两及各州县卫所赃赎并当杂税银每两有解费银一二三分不等【臣】抵任至今共有银一千二百三十六两零従前俱系布政使所得分规【臣】防
　　圣恩赏给养廉银两日用衣食全家饱暖此项何敢自私亦应存库公用至钱粮头绪纷繁倘续有查实【臣】即行具
　　奏理合一并奏眀伏乞
　　圣鉴谨
　　奏
　　诸凡总期尔合于公慎而巳朕未有令尔等地方大吏至于困苦之心若上不亏于国帑下无害于民生常规羡余分内应得之项能省费节用积累多年便至于巨富亦朕所乐闻而不禁饬者也此奏固属可嘉倘将此等应得者奏闻以见清忠而分外设法巧取则其咎更加一倍矣勉之
　　雍正四年八月初六日山东布政使【臣】张保谨
　　奏为奏
　　闻事窃查东省扵康熙六十年修筑太行堤并朱姬庄堤工动用司库银八万二千四百一十五两零经前抚【臣】李树徳
　　题眀自康熙六十年起毎年通省捐俸工银一万六千四百八十三两零以五年捐补还项内除康熙六十年将俸工补还库银一万六千四百八十三两零又原效力河官刘永鉽扵防案内补完库银二千四百四十二两零尚未补库项六万三千四百九十两因雍正元年奉
　　防停捐俸工陞任布政使【臣】布兰泰扵雍正三年内详
　　眀抚【臣】陈世倌
　　题请将未补之库银开销正项钱粮在案雍正四年三月奉部文着将未奉停捐以前银两仍以俸工捐补还项既奉停捐以后银两开销正项等语在部臣只知当日原
　　题每年止捐俸工银一万六千四百八十三两实不知从前借补库项名色每年已提捐俸工银八万余两故有此议也【臣】查自康熙六十年指太行堤工用过库银
　　题捐俸工补项起至雍正元年九月奉
　　防停捐俸工止除扣留曾经另案
