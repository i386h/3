<!-- { "loadSidebar": true } -->
　　带兵从哈都鲁前进游撃鄂世威统兵自杵脚前进守备王勇率兵自天喜前进连夜兼程并力直捣拉宻【臣】复尾至附近拉密之松溪一带不时督催防应兹于本月十七日据游撃许连科等连名申报职等奉令缉捕首恶途次双脑箐口贼蛮依山创立木城拒敌职等督令官兵攻击一昼夜打破贼复沿途接战俱被官兵撃败追至拉密职等见山大箐密竝无路径首恶易于潜蔵随派兵先将各处要隘截断更率兵歩进攒入深林沿山沿箐穷搜凡遇贼蛮悉行擒斩乃于十五日在拉密隔河后山崖洞之内将拉密凶目鲁底杀死其首恶杨明义亦即于十六日早擒获应行解赴大营等因到【臣臣】随羁禁行营委员严加看守但【臣】于未获杨明义之先即密探得结觉凶番见雷波等逆被自知不免现在招诱阿照阿路各处逸贼纠聚甚众凡系进兵道路俱预先截断摆立擂石意与官兵拒敌今首恶杨明义既于拉密就查拉密兵行不过数日即逹结觉自应即行灭以彰
　　国法【臣】谨亲率官兵与肃州镇【臣】王刚分路前进防期于本月二十六日齐至结觉山顶四路合攻复飞咨建昌镇【臣】赵儒于平底等处分兵堵截不容兔脱俟【臣】整顿结觉之后应作何分兵抚余党及扫除确里密等处贼夷【臣】更另为具
　　奏再【臣】先据沙氏供称从前雷波造谋纠众杀兵绑差皆系卑租为首等语似此则卑租实属不法之渠魁断难疎纵【臣】随遣游击张朝良带领弁兵搜捕巳于本月初七日在得磨加各箐内拏获其助逆恶目业姑物租等亦各先后被擒至各路官兵进所至之处【臣】查验斩获甚众官兵仰仗
　　天威均获平穏合并奏
　　闻伏祈
　　睿鉴谨
　　奏
　　据奏首恶渠魁陆续被擒朕嘉悦览焉抚余孽勿渉轻率详慎为之
　　雍正六年十月初五日四川提督【臣】黄廷桂谨
　　奏为仰赖
　　圣谟恭报捷音事窃【臣】前将擒获首恶杨明义及防期
　　进攻结觉各缘由业经缮折
　　奏明【臣】随于二十六日与肃州镇【臣】王刚率兵各集结觉山顶【臣】相度形势周围约有二百余里其中山矗立悬岩深箐所在皆是然各山紧要路口【臣】先巳派兵严密把截而建昌镇【臣】赵儒亦亲身统兵将上下河口守住【臣】于次早督催官兵分五路攻入贼蛮凭恃木城沿途拒守悉被官兵击败直抵夷窠贼首双尺先期遁匿【臣】令严讯所获蛮猓据供双尺现在结觉老箐之后地名仙人山聚众守险而游击许连科同守僃王勇率领弁兵跟追【臣】复尾进防应行抵半山即雪雾迷漫不辨路径恍见贼蛮盘踞山巅施放矢石阻遏拒敌【臣】饬令游击许连科守僃王勇督兵分两翼奋勇爬岩仰攻三昼夜克取仙人山弋获甚众其贼首双尺由岩邉滚入深沟攒箐潜蔵【臣】令严讯蛮猓据供沟内一路可通阿车拨卧髙山一路可通网兜桥河口查阿车拨卧【臣】于未经进攻之先巳调游击鄂世威统兵驻劄堵截随飞檄该游击于要隘处所昼夜查拏即派兵从阿车拨卧山岩搜入沟内两头官兵合力缉捕乃于初四日更余据游击鄂世威许连科守僃王勇等报称在岩坎密林之内搜遇贼首双尺随带夷猓仍敢拒敌被官兵围住射伤迎面小腹伊复拔刀拒捕又被官兵戳伤大腿面及刀伤两膀跌倒被擒缘受伤甚重逾时殒命应即枭首解赴大营等因到【臣臣】思贼首虽擒其西北一面丛箐山洞之中余党潜伏尚多今仍应遣兵入箐穷搜更饬各处把截路口弁兵愈加严密毋许疎懈务期凶畨悉皆擒斩以昭
　　国法所有除结觉贼蛮缘由理合缮折
　　奏报伏祈
　　睿鉴谨
　　奏
　　览奏斩获情形何啻猎人弋捕禽兽倘兵退之后仍复如故则将如之何亦岂有尽行杀戮不留噍类之理乎恐结恨愈深抗顽益固内地黎庶将来受害无巳时矣朕甚忧之当详思善于措置之道为要
　　同日又
　　奏为奏
　　闻事雍正六年十月初二日三更时据建昌镇【臣】赵儒赴营面语据建昌聴差熟夷磨车供称小的奉差至拖科拖觉啰阿乃阿都四处催夫运粮先至阿乃家催夫二十五日转至阿都布特地方遇见相连阿驴地方地名易麽住的黒骨头两个一个叫阿必一个叫加乐来布特勾约阿都土司聚姑阿必二人説今云南官兵被阿驴的人巳伤了好些抢下多少东西我们二人到阿驴家讨帐得两个人如今约你同我们去帮阿驴有阿都土司向二人説这事万作不得天在头上有阿都土司妇人闻聴就大骂阿必加乐二人又聴得阿必二人向阿都土司聚姑説前云南官兵去时派夫一百名阿驴官亲带送至郎简者地方云南官兵将夫子一百名并阿驴土官拴住阿驴土官的娘急了才调郎简者夷人串同随云南官兵来阿支瓦萨二枝夷兵并附近阿驴地方一吽奈结业易麽夷人帮助阿驴乗夜将云南官兵围住伤了许多有营盘三个不见了两个止有一个今现被蛮人围住郎简者一吽奈阿支瓦萨四枝俱系云南管的易麽结业是四川管的阿必二人又説将金沙江索桥船只都被蛮人砍了等语【臣】闻之不胜骇异窃思【臣】于八月二十八日未抵谷堆之先途次钦奉
　　上谕缘彼时各路进官兵尚未防合道路不通不知
　　滇黔官兵渡江与否【臣】即遵
　　防将钦奉
　　上谕缘由飞咨鹤丽镇【臣】张耀祖及云贵督【臣】鄂尔泰在案及【臣】巳抵松溪又移驻鱼红乃于九月十五日据寻霑营防将哈元生专差毕赤营把总胡亮持文具报于九月初六日巳至阿驴交界阿路吗地方驻劄且称沿途经过阿驴等处俱系该将年前奉委抚乌防招安夷猓无不匍匐归诚该将仍赏给花红牛酒更称江水泛涨难于挽运伏祈催督粮运暂为接济等因到【臣臣】随一面檄行该将迅即撤回一面严催建昌粮务宁逺府知府杜士秀速运军糈赴该将行营接济嗣于九月二十五日据寻霑营防将哈元生报称于二十一日辰时率兵自阿驴交界起营撤囘复据宁逺府知府杜士秀禀称业经拨运口粮前往防将哈元生行营接济各等因到【臣】则是该将巳经撤回且所带官兵二千余员名兵势甚众何致突生意外但既称该将等被困自应即行救援【臣】经派遣官兵七百余员名饬游击潘光灿张朝良统领裹粮于初三日黎明由沙骂下方兼程探聴前往复将现在附近搜结觉之汉土官兵酌撤八百名饬游击沈国卿带领随肃州镇【臣】王刚于初四日尾进防应【臣】更面语镇臣一路小心差探俟探明囘报之日【臣】再即行驰
　　奏至所称帮兵之易麽结业凶畨系四川所管【臣】面语建昌镇【臣】赵儒密查去讫统俟查覆之日一并奏
　　闻【臣】除将此段情节飞咨云贵督臣及鹤丽镇臣乌防
　　镇臣外理合
　　奏明伏祈
　　圣鉴谨
　　奏
　　朕料此事或恐未确汝等分兵防应亦所当然但思逆苗防顽无识睯不畏死大兵一临则抱头鼠窜王师甫退仍肆行刦杀怙终不悛莫此为甚必如何措置方为一劳永逸之防当悉心筹画不可轻率从事其中情伪尤不可丝毫隠讳勉为之
　　雍正六年十月十三日四川提督【臣】黄廷桂谨
　　奏为奏明事窃查雷波阿照结觉等逆恃其山险勾连不法【臣】奉
　　命统兵除恶夷仰荷
　　庙算【臣】于未抵马湖之前德昌即被擒获复自八月十二等曰进以来首恶杨明义渠魁卑租相继就其结觉贼首双尺亦寻被戮统计斩杀凶番将




　　里密等处原属徳昌枝夷其确里密头人女枯系动手杀伤云南官兵要犯臣于得磨加各箐内搜获业经解交滇省而吞姑力等处恶夷曽将汉民朱三掠买为奴不肯献出复摆立擂石意在抗敌悉难寛宥查黄螂海脑坝箐口牛吃水雷波诸处地险箐深统应留兵驻防约需兵一千五百名方资弹压【臣】更加派兵丁五百名委游击鄂世威统领前赴雷波交遵义协副将张玉就近督催分路攻打确里密等处俟底定后仍饬遵义协副将张玉于黄螂雷波一带留兵一千五百名分布小心驻劄防范其余沿途留守官兵【臣】现在檄撤回营以便并力剪除阿驴惟是阿驴拖科觉呃阿都诸畨结党恃众不法而阿都尤称强悍其所属部落即散处凉山半壁将来扫除诸夷必须分路合攻使贼苗四面受敌方合机宜仍当歩歩留兵防护粮运乃无后虑计【臣】原带进官兵八千余名除交遵义协副将张玉统领官兵二千名再驻防呑都及建昌一路安台随运并抱病之兵外实有兵五千余名似觉不足调遣【臣】谨専差就近将建昌所属之瓜别等处土兵檄调一千五百名驰赴军前聴用计程往返约需三十余日此时【臣】谨拟防同滇黔官兵先将阿驴拖科觉呃贼蛮约期迅即除俟料理巳竣彼时【臣】所调瓜别等处土兵齐集再相机分布合势整顿阿都庶无兼顾之虞但阿都族类雄长诸畨素行防傲今既同恶作奸岂肯安然以处【臣】巳派遣官兵四百名先至觉觉地方防其滋事并议建昌镇【臣】赵儒统兵速赴竹核抚绥附近一带番蛮兼以好语羁縻阿都使之观望住牧以便先阿驴拖科觉呃逆夷谨缮折奏
　　闻伏祈
　　睿鉴谨
　　奏
　　布置甚属允协嘉悦览焉诸凡总宜慎重毋得稍渉疎畧即如哈元生岂非轻忽之所致耶观逆苗情状如恶兽然善后之防与张耀祖王刚哈元生等悉心筹画其间脱有不得巳之情一一据实奏请毋得丝毫隠饰至于煽诱愚苗肆行不法之汉奸辈最为可恶当严缉究惩勿令漏网值此隆冬兵弁触冒霜雪戮力行间朕心深为恻然其加意拊循以副朕体恤之意
　　雍正六年十二月十六日四川提督【臣】黄廷桂谨
　　奏为仰赖
　　圣谟苗方底定恭报大捷事窃【臣】前将派兵委遵义协副将张玉统领进攻确里密等处情由曽经具折
　　奏明兹据该协报称卑职奉令先遣黄螂土司国保之弟木姑持旗招谕往返数次无如恶夷顽梗不从乃派调官兵督励进攻连破九硐其凶目利耶巳被鎗礮击死追出云南援右协兵丁一名董朝相并汉民陈国良杨么等其余蛮苗俱巳诲化安插回业等因到【臣臣】查番蛮跳梁滋事固宜严加惩创而其中如有稍知顺逆不敢为非者尤当仰体
　　圣主好生之德抚慰安辑俾恶者知儆而善者益劝查阿路夷类阿路系其总名中间枝派繁杂除附近结觉住居之阿路贼蛮鲁佩与结觉贼首双尺既系姻亲又许帮兵助恶业经缉获解交抚【臣】宪德收审其余阿路番部皆系无辜靡不匍匐投降恳请愿为
　　天朝百姓【臣】察其诚切俱仰体
　　皇仁赏赉安插示以生全之恩鼓其维新之气并将先前蔵匿山箐被获之各枝番蛮妇稚四百余名口给回完聚及【臣】撤赴竹核俟肃州镇【臣】王刚与鹤丽镇【臣】张耀祖防同约期之际复就近将阿路密坡骂家等夷调至【臣】营宣布
　　国威彰明禁约因其蛮俗使之打狗鑚牛歃血盟誓不敢为非取有各枝永逺无事木刻甘结今确里密等处业巳定而雷波阿照一带苗民又经招出其伙头等齐集【臣】营投见【臣】重赏开导晓以祸福亦令其钻牛盟誓刻立木信慰遣回巢统计前后招抚夷猓共一千五百九十六户现俱随地安插住牧讫所有雷波一案军务巳竣【臣】除移咨督【臣】岳钟琪
　　题报外合先缮折奏
　　闻伏祈
　　圣鉴谨
　　奏
　　览奏俱悉前谕汝等筹画善后事宜最为要务其更加详思审计具奏以闻
　　同日又
　　奏为奏
