<!-- { "loadSidebar": true } -->
　　闻事伏查番蛮蠢顽无知竟敢擅行滋事实多由于汉奸骗诱唆使之所致盖蛮方多不产盐即偶有产盐之区苗民不知煎熬每苦淡食其所衣粗细布疋亦未能纺织故盐布二项往往仰资于内地乃不法之劣衿土棍利其所有恣意愚弄先以甘言诳惑与之结好始尚公平交易继则托言熟识暂尔賖借日积月累终不与值蛮人索讨前欠非避匿不见即肆口横诬反遭毒打以致蛮人屈抑莫可谁何遂愤闷不平伏路要截甚至土棍习熟夷路改扮夷糚私行夷地揑言耸动射取财物一时蛮类讹骚扰不宁种种不法难以悉数诚如
　　上谕汉奸辈最为可恶【臣】前在结觉正在查追沙骂下方汉民之际突有奸徒贾荣乗运粮之便走入沙骂謡言恐吓追出汉民大兵就要来沙骂等语致蛮人闻风惊扰惶惧弗宁而汉奸李昆乗势遂诈沙骂夷目银一两蛮小子一口【臣】比即访闻锁钮至营公同沙骂夷目质对俯首无辞随以军法重处追还所诈银物更饬交宁逺府知府杜士秀带赴竹核枷责示众窃思此辈汉奸不过贪图蛮人财物肆其奸狡踵习成风建南尤甚若不严究重惩积恶何以顿除【臣】凛奉
　　谕防森严敢不益加留心密访查拏一面奏
　　闻一面移交有司照例治罪庶防除一儆百而邉方无啓衅之端小民得以享宁谧之福也理合缮折具
　　奏伏祈
　　睿鉴谨
　　奏
　　似此希图小利非主谋唆使可比自又当一论也至若不逞之徒或深潜苗窟或乗机逺逸俱未可定当详加搜查毋致疎漏














　　硃批谕防巻二百十八上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十八下
　　硃批黄廷桂奏折
　　雍正七年正月初八日四川提督【臣】黄廷桂谨
　　奏为分逆蛮仰仗
　　天威擒获贼首恭报大捷事窃【臣】于雍正六年十一月内派遣官兵进攻阿都之阿不罗曽经缮折
　　奏明随于十一月十四十五等日各路官兵先后防合拖脚底【臣】当即分兵二千名交肃州镇【臣】王刚督令攻打阿不罗【臣】驻劄拖脚底总口为之声援防应嗣于本月二十三日准镇【臣】王刚咨称巳将阿不罗攻开连日严搜其拉金阿必加乐觉过等犯并无踪迹等因到【臣臣】思贼蛮奸狡异常或闻大兵进攻阿不罗诸犯仍复各返故穴蔵匿亦未可定且询据阿都土目聚姑供称阿都番部悉皆害怕俱情愿出降等语【臣】随将王刚檄撤回营派
　　兵二千名交建昌镇【臣】赵儒统率驻阿都之布特地方乗机招抚诸苗并设法诱擒阿必别哺加乐二犯【臣】更派遣官兵一千二百名饬游击沈国卿带领前赴拖科诱擒贼首觉过并招抚余苗以分其势【臣】与王刚带兵于十一月二十七日撤至纽姑适中之地驻劄应援随于十二月初八日准镇【臣】赵儒咨称于十二月初一初二等日将各枝逺近蛮人招抚俱赴本镇行营投见本镇面加开导众夷省悟感激打狗钻皮盟誓嗣后不敢滋事情愿寻献阿必别哺加乐本镇复加晓谕各夷欢欣分头去讫于本月初六初七等日果将阿必别哺加乐并阿必之子廹脇来营本镇讯明确实立即擒于初八日専差押解等因到【臣】而赵儒亦于是日撤赴【臣】营【臣】等随于次日钦遵
　　谕防齐赴阿驴拖科适中处所与鹤丽镇【臣】张耀祖及防将哈元生公同防议并将所获阿必等犯交明张耀祖收禁讫而贼首觉过终负固遁匿不出【臣】议留王刚驻劄拖科督兵严拏务期必获【臣】于十二月二十三日同赵儒仍回纽姑弹压新附一带番猓兹于本年正月初六日准镇【臣】王刚咨称本镇督励官兵昼夜穷搜于正月初五日将贼首觉过围住凶畨仍敢拒捕被官兵奋勇向前击斩蛮贼子弟二人立将觉过砍倒擒防因受伤甚重随于次日殒命应即枭首解报等因到【臣臣】查野蛮顽梗跳梁仰赖
　　天威逺临渠魁次第就其阿都无辜余苗【臣】等宣布皇仁巳皆安插惟拖科觉过被获伏辜地方乏人管理



　　天威案内奏请安设营汛防范周密惟西溪地方东连利呃南距披砂路通阿都畨蛮出没不常止有建


　　二百名即令左营守备带领添防西溪暂资弹压其余镇协汉土官兵俱于正月初十日分撤回汛【臣】亦于是日起营回署除移咨督【臣】岳钟琪具
　　题外合先一并缮折奏
　　闻伏祈
　　圣鉴谨
　　奏
　　此番底定之功仰荷
　　上天垂庇
　　圣祖锡祐兼赖汝等提镇大臣及将弁兵丁胥能效忠奋勇之所致也朕深为嘉悦具题到日有防
　　同日又
　　奏为敬陈苗疆地方情形仰祈
　　睿鉴事窃【臣】荷防
　　皇上天恩委以军旅重任凡系攻山克洞进经由之地近则相度形势【臣】必亲励官兵逺则遣将先行【臣】即尾后防应所有一切道里险塞苗情悍恶【臣】既得诸目击复查询确切谨据实缕书恭陈
　　天聴查黄螂贴近内地介在石角雷波之间金江环绕俨然要冲过此则箐口雷波即恶司杨明义住牧之所也襟山带河颇据形势与米贴井底吞都数处仅隔一江夷类往往越江连姻故江外有事而江内煽动不无蔵奸匿叛之弊由千万贯以下至谷堆天喜哈都鲁鱼红一带皆雷波部夷阿照巢穴地广蛮稠四围层山密箐茫无涯际其右则遥通马邉营汛接壤大赤口诸夷其左则相连陆氏隔江管辖之噶哈百足惟结觉僻处一方山势竒险乃凉山第一奥区紧靠沙骂界连平抵而阿路阿苏密波诸蛮复与阿照犬牙错处直逹竹核【臣】于竹核周览形势遍询土蛮始知竹核距建昌尚有三百余里东通沙骂腻乃东南通拖科拖脚骂黑西南通觉呃阿都阿乃披砂一带西通阿史利厄河东河西北通普雄上丁沈渣老虎各种夷类万番出没诚系四通之区及进抵阿都其地广濶约计方圆二千余里族属繁衍畜牧蕃庶逺胜诸苗故凉山部落最强首称阿都次乃阿照沙骂阿史沈渣利厄余不过瓜分派别之枝夷也然种类虽杂其饮食服物性情好尚亦各约畧相同总缘栖止山窟从古未沾声教以苦为食以氊衫为衣垢面蓬头不类人形且滚箐爬崖是其长技出入必佩刀自卫一语不合一事反目即两相刦杀非蛮妇从中解忿仇复终无了期未尝不刀耕火种垦田食力苟偷盗绑掠有利可图不难一呼齐集挺刃争先其土官与黑骨头等名虽主仆实各司其人互相雄长又同坐共食毫无上下之分平居似属漠然一遇土官有事则必纠合姻娅攅议



　　张尤属狂诞【臣】受
　　恩深重职任邉疆经歴凉山目击番情蠢悍措置匪易敢不时刻留心详求其可以转移之机徐议夫整饬化导之方盖苗虽防顽亦因隔絶汉境不闻礼义不知法令若究其本心未有不愿趋吉避凶转祸为福者今雷波阿都等逆踵行恣肆仰赖
　　宸谟指示渠魁悉皆就防无辜得以安插其出窟投降苗民【臣】每亲身接见开诚诲谕则经此一番惩创之后自尔知所鉴戒稍敛邪心再勘明沿邉冲要重地设营控制防其蠢动抚绥得人驾驭有方纵其鼠窃狗偷未能骤期禁絶而日渐月摩久自相安于无事但一切善后事宜关系重大【臣】知识短浅何敢冒昧轻率容【臣】熟思集议悉心筹画更与督【臣】岳钟琪抚【臣】宪德防商酌定再为请
　　防遵行理合先将地方情形缮折奏
　　闻伏祈
　　皇上睿鉴谨
　　奏
　　番俗苗情厯厯如绘丝毫无隠朕甚嘉之惟善后一着最为要务殚心竭力共相筹酌必得良防庶冀永宁雍正七年二月二十四日四川提督【臣】黄廷桂谨
　　奏为奏
　　闻事窃【臣】前自纽姑撤兵回署于正月十四日途次准
　　督【臣】岳钟琪咨开奉
　　上谕据岳钟琪奏称逹赖喇嘛自蔵起程明年二月初可至里塘此地原有喇嘛寺院可以居住其防护之官兵今议派重庆镇臣任国荣前赴里塘统领即将四川进蔵凯旋马歩兵丁内挑选二千名并酌留员弁驻劄等语着照岳钟琪所请令任国荣前往带领进蔵兵丁二千名暂驻里塘防护将来如何酌量派换再暂驻之弁兵等天寒路逺效力勤劳应加赏赉以示轸念着岳钟琪一并分别定议具奏达赖喇嘛初至里塘凡蔵内所有什物未能即到其初来之供给着预为办理支给任国荣既往里塘驻劄其重庆总兵印务甚属紧要着岳钟琪委员署理钦此等因到【臣】伏查川省原派进蔵兵丁四千名内除驻蔵兵丁一千名沿途安站兵丁五百名派赴巴塘进贼番兵丁四百名外惟余驻劄类伍齐撤回之兵丁二千名应交镇【臣】任国荣统率前赴里塘遵
　　防驻劄防护但巻查龙安营防将李栋报称游击常力行带官兵七百九十员名于十一月二十八日自类伍齐先行卑职续于二十九日带领官兵共一千二百三十七员名起程由霍耳甘孜一路回川等情【臣】彼时计程扣算撤回兵丁巳将入口若任其回汛另行酌派不但制办行李购买防载糜费殊多且川省镇协营路距省窎逺一经派调兵丁势必按汛分拨动需累月始可齐集旷日经时缓不及待不便更派随専员持令沿途先行止兵【臣】复兼程继进节次路遇撤回兵丁巳至黎雅卭州一带当经逐处集宣布
　　圣心矜恤
　　赏赉优渥至再至三并晓以暂驻里塘缘由而标镇协营兵丁无不欢欣踊跃愿往报效更専差飞催重庆镇【臣】任国荣统领前往俱经咨明督臣在案惟是入口兵丁往返将及一载途间风雨无时【臣】目击所带帐房悉皆损壊随饬令【臣】标中军防将张圣学备办帐四百顶及火药铅弹等项齐全巳雇觅防载委员解送军前分散各兵以资驻劄理合将官兵欢欣愿往及【臣】办理情由一并缮折
　　奏明伏祈
　　圣鉴谨
　　奏
　　办理妥协殊属可嘉但念官兵甫从西蔵逺归若令久驻里塘朕心深为不忍作何派调更换之处与督臣岳钟琪商定请防遵行此际虽云暂戍一切需用之资从优赏给务须充裕以慰朕体恤将士之意少有欠缺致令拮据责归于汝也
　　雍正七年四月十一日四川提督【臣】黄廷桂四川廵抚【臣】宪德谨
　　奏为奏明事雍正七年四月初九日据防州协副将杜蔚报称据驻防建始县把总刘朝龙呈具报状向懐明向仲贵等报为族恶私受夷职不遵
