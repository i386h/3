<!-- { "loadSidebar": true } -->
　　州县缺者现得三人似堪造就驱策有旨谕部发来试用看至于府缺者实难得人目下陜省请发同知三员尚未得有一人亦于微员中拣选发往矣览汝此奏殊不谅朕用人之苦衷盈篇议论悉属画餠充饥之谓也
　　雍正六年四月二十二日湖北廵抚【臣】马会伯谨
　　奏为恭缴
　　硃批奏折事窃【臣】前两次缮折祗奉
　　硃批谨将原折恭缴伏祈
　　皇上睿鉴
　　一件为奏请
　　睿裁事【臣】以容美土司昔年掳去桑植人民请俟永顺桑植等处营制安定之后勒令追出等因具奏奉有
　　硃批【臣】仰遵
　　谕旨徐徐而行更当详审不敢冒昧从事以仰副我皇上绥辑边氓之至意
　　一件为奏
　　闻事【臣】以前任湖北驿盐道柳国勲贪婪等事具奏奉
　　有
　　硃批【臣】嗣后当仰体
　　圣心爱惜人才凡新进属员内有才干可取者务必委曲教导俟其改悔不敢即令废弃倘有如柳国勲者【臣】具折奏
　　闻断不敢姑息以负我
　　皇上委任之至意
　　一件为仰吁
　　圣恩敕发贤员等事奉有
　　硃批【臣】跪读之下悚惶无极伏思【臣】以边鄙武人荷蒙皇上天恩擢用廵抚理应仰体
　　圣心事事期于允当而吏治尤为急务今所属各府州县中虽少贤员亦应念人才难得汰除庸劣鼓舞中材造就成全以收实效乃好员如蒋景濂高淳者【臣】竟以微瑕劾
　　奏不加爱惜輙复折请人员上渎
　　帝聪冒昧之罪实所难逭我
　　皇上不即加谴责格外优容训诲周详委曲教导【臣】感
　　激
　　隆恩不禁泣下自今以后惟有凛遵
　　圣训于本省属员中多方训诲策励中材保全干员为国家作养人才以仰答
　　皇上谆谆训谕之恩于万一耳所有奉到
　　硃批奏折合并恭缴伏祈
　　睿鉴谨
　　奏
　　治天下之道惟在用人一事若不能表率属员甄别优劣又无术以鼓励造就之则非封疆才也今直省督抚中亦止田文镜鄂尔泰李卫朱纲数人能之耳其余皆属不及至汝不过自了而巳率属之道殊未克尽于此当竭力勉之田文镜防官最多鄂尔泰从不轻劾然二人皆各有道非若汝等不思秉公察吏但欲迎合朕之意向朕之意向无他总期尔等激扬允协察吏有方耳不审轻重概从严刻朕与下吏有何嫌恨不论巨细概为姑息朕与微员有何私昵总之立心根本处不清遇事非过则不及传云心有所好乐则不得其正何况利害荣辱趋避迎合杂念纷纭塡塞于胷中而欲用得其正必无是理用既不正而欲动作云为是当妥协更无是事也所以云但当弃末而返本不可随朕一时命他人之训谕惑自巳之主见朕所降谕旨率皆因人因事权宜而发或合于彼而违于此抑或行于此而泥于彼要须圆融体会岂宜胶柱鼓瑟设或自信不及亦安能信朕君臣之间尚未能相信将何道以平治天下耶言及此而不于根本处推求可乎所谓根本者亦祗此秉公二字然非致身与国不少为利害荣辱动揺者必不能督抚之责非侍衞总兵之可比若无大臣休休气度洁己自了軰曷克胜任汝试自省根本立心处果毫无差谬实因才力所限而然则宜勤以补拙博采广求借众力以为力资羣才以为才焉有不敷所用之理况督抚统驭羣僚又非资借无人采访无地也虽然一私能蔽百明假使不公不诚岂但不能见诸施行即朕此篇训谕当亦不解是何谓也汝其勉之将此谕并前谕俱与总督迈柱看两司亦密与观之
　　同日又
　　奏为奏
　　闻事窃【臣】查得武昌汉阳二府属二麦收成八九十分不等米价每石一两及一两一钱不等黄州府属二麦收成八分九分不等米价每石自八钱五分起至一两一钱不等安陆府属二麦收成八分九分不等米价每石一两一钱德安府属二麦收成约有八分米价每石自九钱起至一两一钱不等荆州府属二麦收成约有八分米价每石一两及一两一钱不等襄阳府属二麦收成八分九分不等米价每石一两及一两五分不等郧阳府属二麦收成约有八分米价每石自八钱起至一两一钱不等再目今雨水各属尽皆霑足禾苗巳经栽插一半理合一并奏
　　闻仰慰
　　圣懐谨
　　奏
　　览
　　尔等督抚但能勤勉吏治实心任事以绥辑兵民则
　　上天必锡瑞应乃自然之理分毫不爽者也田文镜莅豫以来三载大有非明验欤勉之勉之刑名平允尤为切要毋忽
　　雍正六年六月二十八日湖北廵抚【臣】马防伯谨
　　奏为奏
　　闻事【臣】查湖北所属自入夏以来雨旸时若四野霑足是以早禾收成有八九分不等至于晚禾现今畅茂雨水甚属调匀大有可以预卜再武昌汉阳二府米粮时价上米每石八钱中米七钱下米六钱及五钱四五分不等且目今米石充溢市防小民日食自可无虞矣为此具折奏
　　闻仰慰
　　睿虑谨
　　奏
　　览奏深慰朕懐果勤勉吏治秉公考绩以安黎庶
　　上天之昭锡嘉征朕可力保也勉之
　　雍正六年九月初四日湖北廵抚【臣】马会伯谨
　　奏为钦奉
　　上谕事窃【臣】于雍正五年八月内准礼部咨开浙江抚
　　【臣】李衞奏请西湖
　　行宫改建庙宇延僧焚修
　　上用物件解送
　　内库等因奉
　　旨李衞所奏甚是其余地方有行宫之处如何办理方为妥协着该督抚会同该管官悉心商酌具奏请旨该部知道钦此移咨到【臣】随行布政司钦遵悉心酌议去后嗣据该司详称武昌省城
　　行宫向因恭闻
　　圣祖仁皇帝幸楚预行建立嗣缘未蒙
　　临幸并未建造完备亦无贮物在内然
　　宫殿宛然现在敬谨看守凡遇
　　万寿圣诞以及长至元旦令节各官于此朝
　　贺并称现今修饰整齐将来纵有补葺需费无几请照旧拨在官人役看守凡遇
　　圣诞令节仍于此内朝
　　贺等情经【臣】会同督【臣】迈柱咨部在案兹于雍正六年八月十七日准部咨覆湖北省城
　　行宫该抚未经具奏不便遽议行令具
　　奏请
　　旨并将
　　行宫内果否无存贮物件详查报部等因到【臣】随转行布政司遵照详查去后今据该司详据武昌府转据江夏县详称省城
　　行宫系康熙四十五年建设嗣因未蒙
　　圣祖临幸并未建造完备当日原无存贮物件请照旧看
　　守以为朝
　　贺公所等情到【臣臣】查武昌省城
　　行宫歴系拨人看守并无存贮物件既据查明酌议请照
　　旧拨在官人役看守凡遇
　　圣诞令节仍俱于此朝
　　贺实属妥协除将并无存贮物件缘由咨明礼部外相应据详具
　　奏请
　　旨伏乞
　　皇上睿鉴批示钦遵施行谨
　　奏
　　既系
　　圣祖未经临幸之地遵旨改为庙宇延僧居住可也
　　同日又
　　奏为奏
　　闻事窃查湖北八府所属入夏以来雨水调匀中晚二稻通计约有七八九分收成不等米价毎石七八九钱不等黄豆每石七钱至八钱四五分不等大麦毎石二钱至三钱五分不等小麦每石六钱至七钱四五分不等理合据实奏
　　闻仰慰
　　圣懐谨
　　奏
　　览晚稻收成及米价情形曷胜欣慰前迈柱自江西赴楚督任朕曾谕伊汝到湖广果能抱此赤衷不移
　　上天明年若不赐以嘉应想无是理今果符朕言尔面询之当共相儆惕勉之又勉愼之又愼可也
　　雍正六年十一月二十六日湖北廵抚【臣】马会伯谨
　　奏为奏
　　闻事窃【臣】赋质庸陋歴任武途钱谷刑名素所未悉仰
　　荷
　　圣恩命抚四川旋调湖北任事以来伏读
　　钦颁定例酌乎天理惬乎人情尽善尽美无以复加如
　　【臣】愚昧安能复防末议仰赞
　　高深然竭虑殚思愚见所及未敢隐黙所有刑名数条
　　谨缮折敬呈
　　御览一盗赃宜勒限追赔以偿失主一捕役带盗投首不准寛减以杜欺饰一存留养亲之案应各解审以防饰一诬告人命不得轻准拦息以儆刁风一洗寃录宜重加核阅以期画一以上五条是否可行伏乞
　　皇上睿鉴施行谨
　　奏
　　九卿详议具奏
　　雍正七年正月二十六日湖北廵抚【臣】马会伯谨
　　奏为奏
　　闻事窃照湖北各属去岁丰收人民熙皥兼之十二月十五十六两日及今年正月十六至十八日省城瑞雪连降积有尺余兹据各属禀报同日亦皆得雪不但春熟可望且可预卜有秋此皆我
　　皇上精诚昭格致此休征是以凿井耕田之俦尽戴尧天饮和食德之伦欣依
　　舜日理合具
　　奏仰慰
　　圣懐谨
　　奏
　　慎毋纵恣尔志今农事伊始惟宜敬以待之至秋成后方可言丰登也似此矜肆之言朕不但不敢出之于口实不敢黙存诸心也
　　同日又
　　奏为奏覆事窃【臣】于雍正五年九月内曾缮折奏明荆关税务委令襄阳道赵之均经理征收如该道一年所收羡余银两溢于柳国勲所报一万二百两有零之外即据实另
　　奏等因今查赵之均接征闗税巳满一年除收过正税外其羡余银两较之柳国勲所首巳多收银三千二百两有零俱经【臣】按季兑明发贮藩库讫【臣】复饬委该道管理并谕益加勤愼殚力办公仍行尽收尽解以仰报
　　皇恩于万一其柳国勲所首未实之数统于钦奉恩旨再限一年首报案内查核具
　　题伏祈
　　皇上睿鉴谨
　　奏
　　览
　　念柳国勲乃忠臣后裔毋得过于苛刻搜求
　　雍正七年三月二十日湖北廵抚【臣】马防伯谨
　　奏为恭缴
　　硃批奏折事窃【臣】前以省城瑞雪连降预卜有秋等因
　　具
　　奏奉有
　　硃批【臣】不禁悚惶无地我
　　皇上敬
　　天勤民精诚之念昭格





　　天庥之至耳又【臣】前以荆关一年所收羡余数目具
　　奏奉有
　　硃批查荆关税务【臣】委襄阳道赵之均管理徴收因所收羡余银数浮于柳国勲所征【臣】是以据实奏
　　闻今蒙


　　硃批奏折合并恭缴谨
　　奏
　　览
　　同日又
　　奏为奏明事窃查楚属之枣阳县与豫省之唐县地方毘连今于本年二月内据襄阳城守营游击陈明道及襄阳府知府尹会一禀据防守枣阳县把总禀称正月初十日见寺庄店庙墙上有帖一纸上云饥民借粮等情续于十二日有唐县民人王世功与枣阳县民人游明逺素有嫌隙率众强借粮食经枣阳县知县邱彦升关移唐县现在查拏而揭帖内胪列曹杰刁瑛等姓名据唐县关覆并无其人等情各禀报前来又经游击陈明道亲往查明枣邑地方现今相安无事除再星饬该地方文武严加防范绥辑民人外【臣】恐流传致厪
　　睿虑理合将据报唐邑民人强借枣邑民人粮食并地
　　方业巳安静缘由具折
　　奏明伏祈
　　圣鉴谨
　　奏
　　越境强借粮食甚属不法亟应惩治以儆刁顽巳另旨饬谕督臣迈柱移咨豫省严察矣
　　雍正七年四月二十九日湖北廵抚臣马防伯谨
　　奏为奏
