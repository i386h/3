<!-- { "loadSidebar": true } -->
　　皇上之恩及台员沦肌浃髓而台员应倍加感奋竭诚圗报矣再调台之员有亲老丁单者先行查明免其调补是否有当伏乞
　　皇上睿鉴施行谨
　　奏
　　成例循行巳久人情趋舍不同何必限定以台员陞台郡而复为是更张之议耶








　　硃批谕防巻一百八十七
　　钦定四库全书
　　硃批谕防巻一百八十八
　　硃批孙文成奏折
　　雍正元年十一月初一日杭州织造【臣】孙文成谨
　　奏为遵
　　防覆奏事前奉
　　圣防着令【臣】估看磬山情形巳经具折奏
　　闻【臣】随唤各匠人等商酌务将百年旧刹重壮观瞻其山门原系平屋五间今另造为天王殿五间大殿原系三间今改造为正殿五间殿前东西两侧原系楼房六间今拆造为配殿十间所有髙大长濶尺寸巳于圗内开明其第三层方丈原欲一并更改因寺僧坚以限于地基不愿重建是以中止其余一应羣屋务期尽行修饬完美所有应用物料【臣】亲同各匠确估约需木石砖瓦各料及运费工食并装修佛像佛座等项共该银一万二千九百
　　两仰恳
　　皇上准令【臣】竭力修造以效犬马今先将圗様二副呈
　　送
　　御览听候
　　圣主恩赐
　　俞允【臣】随即买备各料择日兴工谨
　　奏
　　姑且开工缓缓修理尔于明年来京见朕再定程限万不可借端向地方官生事滋扰亦不必勉强赔垫力少不敷即暂借司库银两动用候朕另有谕防若循故套假公济私之捐修朕不乐闻倘稍有风声尔不但无功反罹大咎也慎之
　　雍正四年六月初一日杭州织造【臣】孙文成谨
　　奏为奏
　　闻事杭州五月内粮米时价每石白米一两一钱五分稄子米一两麦子八钱稄子米禾苗有一尺三寸髙白米禾苖有九寸髙今年丝价头等细丝每两七分稍粗者每两六分五六厘谨
　　奏
　　丝价低昻朕向未了悉歴来最贵之价若干最贱之价若干其详细开明奏来朕欲知之
　　雍正四年九月初一日杭州织造【臣】孙文成谨
　　奏为遵
　　防覆奏事【臣】前奏粮米时价并丝价折内奉到
　　皇上硃批【臣】伏查丝价从前互有髙下自
　　皇上御极以来蚕丝连年俱好其价不甚腾贵如头等细丝雍正元年每两七分八厘有零二年七分二三厘三年七分四年亦七分稍次者雍正元年每两七分二厘有零二年六分七八厘三年六分五六厘四年亦六分五六厘其粗糙不堪之丝【臣】衙门因无用处不行采买价比头蚕好丝贱一二分因蚕桑年成与庄稼一样看収成好歹定丝价贵贱大槩歴来上贵者不出一钱之外最贱亦得五六分不等为此具折覆
　　奏伏祈
　　睿鉴谨
　　奏
　　所奏丝价知道了将磬山寺碑様呈进朕量其大小以便书写
　　雍正五年正月初一日杭州织造【臣】孙文成谨
　　奏为奏
　　闻事杭州十二月内粮米时价白米每石一两二钱五分稄子米每石一两一钱五分麦子每石九钱四分谨
　　奏
　　米价等项总宜据实奏闻毋欲慰悦朕懐随意增减
　　同日又
　　奏为奏明菩提树结子事窃【臣】前防
　　皇上谕问菩提树为何结子不多钦此【臣】查此树系佛
　　地佳种南方得以生植皆出
　　圣徳滋培【臣】衙门内现有大小树八株毎年冬夏加意照管止有一株结子但开花结实之时无风则子坚固多收如遇风多之年便随结随落所以不能多结为此覆
　　奏伏乞
　　睿鉴谨
　　奏
　　所奏巳悉此树乃系
　　圣祖遗爱当加意培养毋令损伤
　　同日又
　　奏为叩谢
　　天恩事窃【臣】在杭州无一非
　　皇上恩徳今又奉
　　防将盐规银两
　　特谕赏给准廵抚李衞行文与【臣臣】闻
　　命之下随望
　　阙叩头因思【臣】何人斯防
　　皇上如此矜怜实乃
　　天髙地厚之恩【臣】惟有竭尽心力以圗犬马之报为此
　　具折叩谢
　　天恩谨
　　奏
　　受朕之恩切勿倚恃遂致胆大放纵举凡尔织造所属一切人役暨尔家人子侄辈槩须严加约束令其安分守法大家学好尤当崇尚节俭不得以声色嬉戏为事如此则可永久保全体面矣尔试看一省之中督抚将军地方文武官员假若仍踵故习尔亦循照旧日织造行为举动可也否则必当择善而行方好
　　雍正五年三月初一日杭州织造【臣】孙文成谨
　　奏为恭承
　　圣训事二月二十四日【臣】家人捧到
　　硃批折子伏读之下不胜敬畏之至【臣】自前年冬叩见皇上时父子瞻仰
　　云日俱防
　　天髙地厚之恩至今感戴思念时时不忘今防
　　皇上特赐教诲如跪奉
　　圣主面谕【臣】父子敢不日夜儆惕竭力报效随戒饬家人及衙役机匠等各各小心守分又将
　　圣谕宣扬俾令学好共享升平之福至于米价贵贱【臣】
　　原是据实奏
　　闻菩提树八株【臣】凛遵
　　防意更当加意培养不敢玩忽所有奉到
　　硃批理合恭缴谨
　　奏
　　览
　　浙省近日风俗人情如绅衿之好尚议论小民之丰啬情形及驻防旗人游嬉奢靡之风较前若何光景据实奏闻尔年巳迟暮趁此岁月恪秉一诚既以效忠兼以造福顾不美欤朕不下询尔自不应越奏今既问及当据实直陈无隠不可甘蹈欺君诳上之罪也
　　雍正五年四月初一日杭州织造【臣】孙文成谨
　　奏为覆奏事闰三月二十七日【臣】家人捧到【臣】奏恭承
　　圣训折内奉有
　　皇上御批【臣】敬啓跪读惶悚感激【臣】至庸至愚惟知赤
　　心办事以报
　　皇上眷注之恩虽日夜竭尽犬马之力犹恐不足今防皇上垂问敢不小心谨慎据事直陈从前浙江人原多
　　狡诈生事自奉
　　皇上累次教训儆诫改悔自新
　　皇上又特用李衞为廵抚王国栋为观风整俗使二臣
　　时宣
　　圣谕多方劝导近来绅衿各思守分罔敢为非百姓亦知朴实皆务耕种贸易狱讼少息人情风俗比前大改至于旗人操演骑射轮派当差将军鄂宻逹仰体
　　皇上爱养训练之心严加廵察呉山西湖等处不放一人间走禁止吃酒赌钱不许衣服奢靡闻得旗人与百姓相争廵抚即移文与将军或百姓与旗人口角将军亦移文廵抚兵民畏法颇思戢睦此皆我
　　皇上徳化深厚声教普被所致也谨
　　奏
　　凡百奏闻若稍有不实恐尔领罪不起须知朕非生长深宫之主系四十年阅歴世情之雍亲王也


　　硃批谕防巻一百八十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百八十九上
　　硃批张广泗奏折
　　雍正六年二月二十五日贵州按察使【臣】张广泗谨
　　奏为恭请
　　圣训事窃【臣】至愚极贱由贵州黎平府知府荷防圣恩逾格着令署理贵州按察使印务未及一月复防特予补授闻
　　命之下实切悚惶所有感激蚁忱已经详恳署抚臣代题恭谢
　　天恩外伏思按察使为通省刑名总滙而黔省更属苗疆要地【臣】才识短浅一切措理恐多丛脞谨冒昧具折跪求
　　皇上俯赐训谕庻【臣】于万里之遥得以祗承
　　天语时加惕励恪供职守皆出
　　圣主生成之赐矣为此谨
　　奏
　　览奏谢知道了勉力奉公勿懈诸务必深知灼见后方可举行若缘图报心殷涉于孟浪有损无益过犹不及也当切以为戒
　　雍正六年八月二十日新授贵州廵抚【臣】张广泗谨
　　奏为恭谢
　　天恩事雍正六年七月二十二日【臣】在凯里附近地方行营接准贵州巡抚【臣】沈廷正咨准吏部咨开奉
　　防云南廵抚员缺着贵州廵抚沈廷正调补贵州廵抚员缺着将贵州按察使张广泗补授等因钦遵转咨到【臣】当于行营恭设香案望
　　阙叩头谢
　　恩讫又于七月二十九日准调任云南廵抚【臣】沈廷正
　　咨准吏部咨开内阁交出奉
　　上谕张广泗现有化诲生苖等事其贵州廵抚事务仍着沈廷正署理令张广泗得以从容办理俟张广泗到任后沈廷正再赴云南新任钦此移咨到【臣】跪读之下仰见
　　圣主睿虑周详无逺弗照【臣】钦遵逐一敬谨从容办理
　　务期蠢尔愚防咸通
　　圣朝治化边界良民永资宁谧以上副
　　圣主轸念遐荒之至意除将现在办理情形另行具奏外理合缮折恭谢
　　天恩谨
　　奏
　　览奏已悉凡百不可固执惟以相机合宜为贵纵始初稍有见不到处一片忠赤报效之心自在慎毋回防前言勉强从事设或苗情顽蠢一时办理过激致伤多命奏效虽速朕心有所不忍原系化外蛮夷非内地叛逆之可比也当仰遵训谕详慎为之
　　同日又
　　奏为奏明开通苖疆情形仰祈
　　睿鉴事窃查黔省自黎平府以西都匀府以东镇逺平越等府以南广西之柳州庆逺等府以北中夹一段地方介于数郡之中延袤千有余里寨分千余人丁户口不下十数余万皆系生苖不服约束为害岩疆其逼近黎平者则为八万古州逼近镇逺者则为九股逼近都匀者则为八寨逼近凯里者则为丹江均系地面寛广户口稠繁更为各郡要隘之区【臣】去岁于黎平知府任内奉督【臣】鄂尔泰檄令相机化诲曽两至八万古州曲加开导彼等已知凛戴愿行内附随僃叙情形禀覆督臣并【臣】今春奉调赴滇又防督臣面嘱机宜委令从长布置勦抚兼施【臣】即遵照于五月内起程先抵都匀府料理八寨等处逐一宣扬我
　　皇上如天之仁晓以归诚向化之乐其有稍称淳良者随即匐匍行营矢愿归化【臣】当即重加赏犒申明约束严禁骚扰其中狡黠初懐观望并欲妄行拒阻者迨畧试以威旋亦觉悟俱来投抚【臣】亦一体量加赏赉谆切宣示察其田土肥硗人户众寡令其认纳粮赋使知任土作贡之义并查明户口册报督抚诸臣察核以及行知镇逺文武各官就近将九股生苗相机化诲亦多感悟就抚将户口开造到【臣】合之【臣】所抚八寨共计大小二百三十余寨男女共二万余丁口惟丹江一处倚众恃险不遵化诲【臣】遣通事人等前徃再三晓谕始终执迷不悟且将欲行向化各寨多方阻截不容归诚并将八寨内已抚之杨牌杨尧等寨设计勾串希图反复及官兵临境竟敢公然抗违益肆顽梗则是恩不能用非威不可矣【臣】随飞咨请商督【臣】鄂尔泰并调任抚【臣】沈廷正提【臣】杨天纵意见佥同各遣官兵前来【臣】凛遵
　　谕防从容办理惟当慎重图维敬谨匪懈拟将丹江一处抚竝施布置妥协则古州八寨以及九股等处其已就抚者自必懐徳之心益坚而尚在观望者亦俱知凛咸可渐归约束矣所有现在办理情形理合缮折
　　奏明伏祈
　　皇上睿鉴谨
　　奏
　　已差牧可登春山密赍敕谕来黔矣尔接谕后相机审势加详加慎为之
　　同日又
　　奏为恭缴
　　硃批事雍正六年五月十四日据【臣】家人自京捧回【臣】
　　恭请
　　圣训一折奉有
　　硃批【臣】跪读之下如瞻
　　天表感激悚惶仰见我
　　皇上惟圣惟明执中建极
　　训诲臣工务期详慎至意伏思人臣事


　　久遽荷
　　圣主特逹之知惟有勉图报效今恭承
