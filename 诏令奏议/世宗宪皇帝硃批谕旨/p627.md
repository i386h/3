<!-- { "loadSidebar": true } -->
　　皇上重恩不次超擢【臣】惟竭尽【臣】职不敢纎毫茍且圣谕云非但不茍且凡地方上有所见闻可写折子奏来所奏之语切不要使人知务必谨密但不可因此挟制他人凡奏事折可令家人赍进请安折附督抚皆可福建路甚逺此去又有三年钦此【臣】字字铭心叩首而出自到任至今嵗试八府一州已竣【臣】见闽省文武大吏皆由
　　皇上简择任用其人品行事皆在
　　宸洞鉴之内至于府县各官【臣】就按试时所见邵武府知府曹友夏清勤爱民漳州府知府耿国祚才优办事【臣】试汀州时署汀州府事同知李暲勤慎有守试建寜时知府办铜公出署建寜府事同知任焕亦有才干又如莆田知县朱子珑南靖知县彭璋长汀知县赵煌俱谨慎晋江知县叶祖烈勤敏福安知县傅植明亮至【臣】所经过县分一宿而去未能深悉就【臣】所见如此今奉
　　上谕谨将前所请
　　训防缮写恭呈
　　御览因奉
　　训防内令【臣】言所闻见谨连接缮写固封遣家人赍进
　　伏乞
　　睿鉴谨
　　奏
　　知道了将前面谕之防另具折单开写进呈
　　同日又
　　奏【臣】材质庸驽荷蒙
　　皇上简任督学闽省
　　陛辞之日跪领
　　圣训镂心铭腑到任后复蒙
　　皇上防置坊僚两邀
　　宠擢感激无地伏念【臣】下之仰承
　　皇上如天之覆帱
　　皇上之知人善任如天之照临无防不瞩无逺弗届【臣】今嵗试已周谨将【臣】所已行者据实敷陈以仰求
　　训诲【臣】自奉
　　命以来日念督学一职首在端学术以正人心而厚风俗次及衡文以阐明圣贤之道【臣】见闽地负山襟海形势壮固土俗皆能治生兵民皆知畏法良由
　　圣徳所暨者逺
　　圣化所洽者深是故文武协和兵民相安山陬僻壤素称刁悍之俗者亦皆率循至通省士子虽多向善守法而其间越礼犯科者亦所在而有【臣】仰体
　　皇上教戒至意反覆开导刋布禁约累数千言颁行府州县学示以义利祸福已禁而仍犯者即行褫革悔过而自新者亦量予开复又于学宫行香讲书之时和气正色令诸生旅进环立喻以
　　皇上崇儒育材广取士之额举孝亷之行严加等之法有善必奬有恶必惩欠粮包讼万万不可又恐言语未必尽通令教官以土音遍告之继蒙
　　钦颁
　　圣谕
　　广训
　　御制朋党论即选工敬刋分行各学令生童朝夕肄业务使身体而力行之又闽为宋儒理学之邦【臣】留心采访索其著述见诸生中有好学深思之士能发明理道之奥者意其行谊必有可取容【臣】核实而奨荐之庶理学一途人知所劝至于衡文以制义为凭【臣】谓不读五经则根柢不深不参宋儒则理解不的不读古文则笔力不髙不法先軰则家数不合而又非为人深濳纯粹有所实得则亦不能畅然而成章【臣】刋发条约以此立教校试【臣】蒙
　　恩视学有造士之职茍非殚精竭诚何以上报圣主下酬夙志是以校试所至凡属生童视如弟子法严心慈手勤语复受任至今髪白眼昏而忘其劳瘁冀仰答
　　圣恩于万一今将科试各府畧陈愚悃恭恳
　　圣慈再加
　　训示俾【臣】益有所遵守以勉所未能不致有负皇上重选使【臣】之至意【臣】谨
　　奏
　　百凡宜务实行不在文字语言间也至于颂圣谀词朕尤厌观今此奏甚觉浮泛不切类斯等奏章嗣后竟可不必朕实无暇披阅也





　　硃批谕防巻一百四十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百四十九上
　　硃批魏廷珍奏折
　　雍正元年六月二十八日湖南廵抚【臣】魏廷珍谨
　　奏为恭报早稲收成仰慰
　　圣懐事【臣】荷蒙
　　皇恩擢抚偏沅仰体
　　皇上爱民重农至意凡民间雨水田禾不时查询今嵗







　　秋间另报外所有早稲收成及米粮价值理合先
　　行
　　奏明再【臣】到任甫经两月地方事宜悉心料理次第具
　　奏至库中钱粮俟原任布政司宋致到长沙交盘清楚再报合并声明谨
　　奏
　　知道了尔向日居官为人清正和平朕所悉知但惟欲避垢离尘以求自洁而不肯任劳任怨今膺廵抚重任非当日清髙闲散之职可比处事贵刚果严厉不宜因循退缩地方利弊之应革应兴属员贤否之应举应错须尽力振作一畨方冀可收成效楚省近年以来被满丕王之枢张连登宋致张圣弼等贪庸之流剥削糜烂吏治民生胥不可问矣此辈皆当立正典刑之人朕不忍即加诛戮暂寛其死全赖尔等殚竭心力涤除恶习将从前一切亏空之贪吏劣员尽情防革勒追弥补若犹不能完楚即题请将满丕等削职拏解该员着落赔偿断不可连累新任属员滋扰百姓尤不可将旧任属员革职留任赔补俾令遗害地方切须秉公破面为之毋得丝毫瞻徇私情此数人皆大有手眼财贿通神汝若不能支撑少被摇动代人负罪见弃于朕恐无能为汝周全者也凡事悉与杨宗仁商计而行于此数人不少寛假仓库自能填实汝等亦何惮而不为之宋致到后不但司库钱粮即通省亏空俱应向伊清楚伊至不能展转时自必供出满丕王之枢伊等三人实为罪魁货悖而入者亦悖而出殊不为枉也密之勿露抚标兵丁直省抚臣率皆不以为事就中惟孔毓珣标下整齐可谓天下第一尔极当留心鼓舞训练不可疎懈雍正元年九月初六日湖南廵抚【臣】魏廷珍谨
　　奏为恭报秋成事窃湖南早稻收成经【臣】于六月内具折奏
　　闻今各属中稻晚稻俱已陆续刈获据七府二州所属及布政司郑任钥彚报【臣】复差查其收成有六分七分八分不等收成六分者共十九处七分者共二十九处八分者共十七处又查各府州县米价贵贱随时长落不一其现在报到者自五钱二三分起递至一两不等其五钱二三分者共三处自六钱起至零六七分者共十一处自七钱起至零八九分者共三十一处自八钱起至零四五分者共十二处九钱者共二处一两者共六处地方宁静兵民乐业所有秋成分数米粮价值理合
　　奏明再【臣】接部文奉
　　防差兵科掌印给事中陈世倕至湖南采买米石今于八月二十八日已到长沙与【臣】较长沙市斛比
　　发下仓斛大有加一其价贵贱亦殊俟采买后科臣另报随于九月初四日赴湘潭采买其到长日期科臣自具一折亲送【臣】处代为恭赍合并奏
　　闻谨
　　奏
　　览所奏收成米价数目甚悉陈世倕采买米石如有滋扰地方处不可丝毫隐讳亦不可虑及次年更来过言采买之无益务湏据实奏知
　　雍正元年十一月二十五日湖南廵抚【臣】魏廷珍谨
　　奏【臣】查湖南地方水陆要冲苖猺杂处道府州县管辖多系要隘之处今【臣】查得湖南现在缺员府守则有衡州宝庆常徳辰州知府四员未到任防佐则有长沙宝庆通判二员未到任州县则有武冈靖州桂阳长沙浏阳宁乡安仁耒阳新化城歩巴陵华容慈利沅陵麻阳兴宁绥宁十七员未到任以上共二十三缺乏员治理即委员兼摄道途徃返需时恐有顾此失彼之虞又明春二月乡试内外官约需二十余员地方辽濶庶务旷废闗系匪轻如部中有已奉陞补铨选者伏祈
　　皇上敕部催令赴任庶绥辑得人而岩疆大有裨益矣
　　为此谨
　　奏
　　已将人员拣选发来矣据部臣奏称未到任人员竝未逾限因值封印未及领凭耳
　　尔之居官廉谨安静固在不言但过于软懦非封疆所宜闻该省许多命案处断不当皆传为笑柄夫赏善罚恶首贵得中次则宁严毋寛督抚大吏常过于严有裨政治火烈民望而畏之故鲜死焉寛之一字古人所难岂尔辈中材所能者耶一被属员小民觑破慈柔罢软则百度废弛难以振作矣地方无事时犹可将就倘小有举发怠玩成风为害匪浅至于武备尤为急务若偏执以徳化人之説视干盾甲胄为弃物操习廵防为具文殊与国家寛猛兼济恩威竝施之教大相迳庭也读朕训谕当加意整饬一畨务令营伍改观闻尔标下兵丁甚属不堪嗣后若仍固执儒生迂见不顾国家重计则大负朕信用委托之意矣勉之
　　甄别将领优劣训练标营兵弁申明法纪惩奸罚恶丝毫无容寛懈再谕
　　同日又
　　奏【臣】查湖南藩库钱粮宋致任中除去解过并实存数目查出亏空十万七千余两又欠湖北藩库中一万七千余又欠各州县军需动用银两一万七千余又应补解过廵荆道库银四万七千余俱未清完已经具疏
　　题防但据宋致详称系前任督【臣】满丕抚【臣】王之枢批明动用以为军需等费所以请
　　发来楚或就近问供以清库项统祈
　　皇上批示遵行又督【臣】杨宗仁转
　　上谕各州县仓谷务湏颗粒实在不得存贮折价




　　防问及湖南采买米石一事以【臣】愚昧之见亦视乎每年收成若何如有八九分十分丰收即采买十万石亦属易办如收成不足八九分似宜停止葢自


　　科【臣】陈世倕采买米石钱粮清楚无累地方办事亦敏今已买完十万石俱照
　　发下部斛分五帮次第起行矣又长沙湘潭衡阳三处所买之米贵贱均算京斛一石合银六钱七分余再加一路船户脚价食米共一石约得一两一钱可以抵通理合一并奏
　　闻谨
　　奏
　　所奏俱悉
　　雍正元年十二月二十日湖南廵抚【臣】魏廷珍谨
　　奏科【臣】陈世倕会同【臣】采买米十万石俱已全完满载船只于十二月十二日自长沙过江起行因江中守风至十九日方尽离长沙北上【臣】查所买之米合部斛十万石共支司库银六万七千六百七十三两余又雇觅民船一百四十五号合一路脚价食米起拨等项共支司库银三万八千六百九十五两余又外帯去银五千两以为沿途费用如有余剩到京交部以上共支司库银十一万一千三百六十九两余【臣】即委长沙恊守备王成功押到淮安交替又委衡州府同知俞钦押到通州已经具疏
　　题报科臣又因船只众多运经大湖长江前后恐不能照顾面与【臣】议又委茶陵州州判朱光表押送过江再委湘潭县县丞崔鏏千总雒璧二员管押到京理合一并
　　奏明所有米石采买全完米船俱过长沙情由及科臣一折一并奏
　　闻谨
　　奏
　　知道了陈世倕于此采买米石一事始终料理若何据实奏知毋得丝毫徇情瞻顾
　　雍正二年二月初二日湖南廵抚【臣】魏廷珍谨
　　奏【臣】任两淮盐差一年所运辛丑一纲盐引各项中有节省银两【臣】去嵗三月离任之时通纲合算虽有节省之银但盐引未经销完而节省之银竝未实收入库【臣】即饬运司何顺并两淮商人将此项节省银两速收入库去后今当辛丑盐引
　　奏销之期【臣】所运一纲之事已竣于正月十四日据运司何顺及两淮商人报到辛丑一纲各费节省银共收九万三千两又【臣】在两淮一年经费银一万三百五十六两除【臣】一年日用饮食及四季节赏衙役外尚余银五千两【臣】离任之时仍封贮运司库中又据行盐众商屡防
　　圣恩感激莫报情愿捐助兵饷六万二千两以上三项共合银十六万两今已收完实贮两淮运库听拨解为此具折
　　奏明将此项银两解部充饷伏祈
　　皇上批示遵行谨
　　奏
　　知道了洁巳奉公可谓不负
