<!-- { "loadSidebar": true } -->
　　闻事窃查楚省江湖村镇毎多窃刦【臣】到任之后即严行保甲实力稽查武汉沿江如八吉堡等处最为要害之地该处轮派标兵分防弹压【臣】复密饬署中军防将阮玉堂守备林武畧不时查访积窝惯贼会同各县捕廵立法严拏在案兹据该备躧缉八吉堡地方有积窝徐中和钱晋封二人暗楼邃室惯积外来匪类驾船窃刦坐地分贜查有上冬汉口河下客舟被盗失去黄丝胡椒各案捕役知二人素为窝家密与讲和受贿纵放仅以匪窃三人出名顶案复令徐中和冒称行家首报巧为漏网等情密禀到【臣】即飞饬擒拏当获积窝徐中和钱晋封即于徐中和钱晋封家楼房内搜获匪党徐三周四并行刦江南仪征县有名盗犯杨起夏又起出盗贜以及为匪囤船三只湾泊河下续获匪犯刘夸子等俱经押发按察使唐继祖收审窃刦各伙党其江汉两县捕役刘玉李祥刘元陈泰亦俱获禁现在严究事闗拏获积窝理合
　　奏报伏乞
　　皇上睿鉴谨
　　奏
　　能靖积窝方为弭盗之源殊属可嘉之至
　　同日又
　　奏为据实密奏事窃【臣】抚楚以来留心察吏毎见所属各官怠于政事且操守一节通省州县俱难凭信甚至贪诈而以为才能巧取而视为固有潜遣家人坐省専伺上司意指希图掩饰趋避勾通院司书吏在外打网张罗密行交结探聼风声造作蜚语乘间抵隙谗妬公行深为风俗人心之害【臣】严加察访训诫提撕立法稽查设单课吏所有院司衙门网工积蠧俱各严拏究处一切坐省家人悉皆饬行驱逐不许潜居省会恣意招揺无非肃清吏治整饬官方共勉实心实政不邀虚誉虚名【臣】以藩司为通省庶官之领袖贤否优劣自宜随地留心得资考核闗防严密详慎机宜最为紧要是以【臣】凡访有属员劣迹必交藩臬两司公同确访并密商督臣细查实据然后分别防处乃【臣】毎询藩司徐本其于属员之优劣究属茫无确见凡有【臣】交访密单多宣泄外一切办事毫无担当且藩署名为封鎻闗防一切吏役未能严加约束此【臣】所不敢代为狥隠者也迩来各属坐省家人虽亦稍知顾忌而肆意妄行者尚多阳奉隂违即如兴国州知州魏钿【臣】访其劣迹有勒借衿监富民十余户毎人各一二百两托称买谷勒赔价私立盐税索派里民办理军需短发马价皆有受害确据【臣】现已密商督臣饬审在案而魏钿更有纵容无忌者本年三月二十三日【臣】当堂亲拆各属公文于魏钿申文内忽夹私书一封随经拆阅仍欲探聼上司新闻中多隠语又云坐省人已如昔矣夜郎乌知之等语【臣】知其误投而坐省一语有闗吏治特发两司传讯魏钿据供系伊内幕刘容所作因刘容之父系武昌革职知府张淑郿内幕平日父子勾通探聼消息此书原欲投知府衙门不料投入廵抚文内及讯其坐省家人则现有家人苏贵在省讯其夜郎何指则斥【臣】为贵州人现有两司取魏钿亲笔供单可据【臣】随将私书行署武昌府康忱提讯苏贵刘容交通情节魏钿不但庇匿刘容更云【臣】系邉省孤人知府何故急遽乃尔等语窃【臣】荷蒙
　　圣明知遇千载一时察吏除奸是所専责不避嫌怨不
　　狥情面有言必
　　告何敢稍有欺蒙自干重咎今楚省吏治若此所闗甚大力除恶习整饬宜先除魏钿劣迹现俟督臣饬审
　　题防外所有察出私书并驱逐网工坐省各情节理合缮折恭行密
　　奏伏乞
　　睿鉴谨
　　奏
　　秉公执法整理地方是乃専责有何顾忌耶
　　雍正十年閠五月十三日湖北廵抚【臣】王士俊谨
　　奏为恭报楚省田禾雨足米价平减仰慰
　　圣怀事窃照湖北本年麦熟登场之后通省晴雨以时米谷价平人民无不安居乐业勤力耕耘禾苗徧野自五月十五日大雨霑足至二十一二三等日连得时雨闰五月初四初七初八等日屡获甘霖逺乡僻壤髙下田畴稻黍杂粮以及瓜蔬各种悉皆丰茂早禾现已扬花吐穂中禾晚稻亦俱芃芃生发不特武汉二府近省为然即据黄安徳荆襄郧归各府州陆续具报所属得雨日期虽稍有先后亦无不足之处现今武汉二府米价俱平各府亦无増长所有楚省目下禾苗雨足米价平减情形理合恭折具
　　奏伏乞
　　睿鉴谨
　　奏
　　览奏楚省雨水霑足米价平减曷胜欣慰
　　同日又
　　奏为直陈汛兵召之请
　　防严行饬禁事窃查楚省江湖港四通八逹所设塘汛左近毎有渔船匪棍及积窝伙党平日皆与汛兵熟识私餽鱼觔财物不法之徒利其常规勾通一气多有暗传消息行刦分贜者盖楚省江湖各汛向用牛角海螺二种以为号召声援之具毎当客船湾泊过夜汛兵见无重货客船则借螺角之声私传暗号奸匪知无所得伏而不行若有重货客船见其人多准备汛兵輙将螺角另易其声以便奸匪相机行事或止有货船而无准备者则螺角之声又作一样吹动肆行窃刦而遁【臣】前会试往来楚省亲身目击其事迄今留心察访此害未除大为行旅之患【臣】思安兵设汛原以卫民守夜廵更梆锣鸟鎗实堪利用彼螺角出于人声变换作奸使人莫测不若梆锣声响难于假借放鎗警众捍御功多应请严行饬禁嗣后水陆塘汛不许仍用海螺牛角私传暗号惟于定更之际许放鸟鎗传警以次鸣锣击梆捱更守望毋得间断本管员弁密加查察违者即行究治一遇有警梆锣齐击立即放鎗追捕不许迟延托称黒夜纵逸并于紧要口岸之塘汛严定赏罚以示劝惩如此则暗通消息之可杜而塘汛得収实效矣是否有当伏乞
　　皇上睿鉴施行谨
　　奏
　　无论吹角鸣锣皆资防守乃营汛中之小节何难言之督提二臣防商更定耶
　　雍正十年六月十二日湖北廵抚【臣】王士俊谨
　　奏为据实查奏事窃湖北两司不和一案【臣】检阅原巻其事初縁盐道书办陈臯声私刻假印水程给商行销引盐经襄阳府同知李昌期查出通详发审总由前任盐道柳国勲曲护盐房书办不行严究假印水程反嘱承审之官轻拟外结承审知县王琪遂因此婪贜按察使王肃章扶同狥隠于前访闻检举于后布政使徐鼎则以会审之事独自详驳延案不结均难辞咎今据现任布政使徐本会同各道审详招解到【臣】而假印水程一节依前审拟究属含混不明难成信狱【臣】即严加驳饬覆审并密谕现任盐道杨宴防同粮道张廷枢将盐道衙门歴年各州县所水程逐细按照号簿查验有无假印以凭究审随据该道等检出雍正五年正月行销乙已纲假印水程八十四张雍正四年十二月乙已纲假印水程五十七张雍正元年行销辛丑纲假印水程三张康熙六十一年辛丑纲假印水程八张并于稿簿内查出雍正元年三月十一日该书办竟用假印案稿缴销盐引赴两淮盐臣衙门投递公然钉入簿内从前各官总未察出明系盐道衙门书办歴来积今始一一败露当饬严加究讯已据审出假印水程原系从前经管水程书办王曰恒即王北山贩买私盐而起后被陈臯声看破随通同伪造行使当拘王曰恒
　　质审供认不讳除现饬该司道等彻底清查究明该书辧等得贜若干并歴任盐道有无知情行盐各商是否通同作确审定拟招解外惟是臣于命盗等案无不细心推鞫随到随审具
　　题完结案无留牍不敢稍有稽延而独于此案总因司道等多所瞻顾一味因循惮于穷究不得不为





　　出假印水程根由理合据实具
　　奏伏乞
　　睿鉴谨
　　奏
　　览
　　雍正十年六月二十七日湖北廵抚【臣】王士俊谨
　　奏为恭报早稻收成分数米价平减事窃查湖北地方自六月十五十九二十一等日大雨之后旋即晴明乡民各将早稻收获据藩司开报武昌府属早稻收成十分者居十之三九分者居十之七汉阳府属十分者居十之四九分者居十之六黄州府属十分者居十之三九分者居十之五八分者居十之二安陆府属九分八分者各居十之五徳安府属九分八分者各居十之五荆州府属十分者居十之二九分者居十之五八分者居十之三襄阳府属九分者居十之四八分者居十之六郧阳府以及归州山多田冷早稻无多收成亦有八分至于各属中禾现皆秀硕晚禾悉皆畅茂目今米价因新谷已登较前日渐平减通省大畧相同理合缮折奏
　　闻伏乞
　　睿鉴谨
　　奏
　　览早稻收成分数深为额庆
　　同日又
　　奏为据实查案陈明仰祈
　　睿鉴事本年六月二十日【臣】于邸抄中见有督【臣】迈柱
　　一件
　　题明事查防黄州府知府康忱于署武昌府任内以黄安县典史通揭知县冯为榕重耗系藩司委员拆兑康忱捏作自行访闻违例用武昌府印文揭报又狥纵典史贪婪于前屡图规避处分于后督臣作自行检举
　　题防等因【臣】接阅全抄不胜骇愕随即细查原案康忱于本年三月二十五日委署武昌印务其本任黄州府事恐不能兼顾虽委蕲州知州蒋嘉年暂行护理而一应经手钱粮及所属仓库俱例不交代业经咨准部覆在案实与本任卸事者不同康忱于四月二十一日在省访闻黄安县知县冯为榕重耗曾严檄行查并闗护府查报府牌于四月二十六日行到黄安该县典史章文杰乘机始于二十八日具详报府原未通揭护府蒋嘉年据该典史文转报于五月初三日到省经【臣】批行藩司委员前赴黄安拆验银柜并讯取总吏经承确供飞报去后护府蒋嘉年复先准康忱移会即于初三日密委黄州府经歴前往黄安提取银柜于五月初八日押解到司藩司即将银柜发交康忱防同署武昌通判卞澍拆兑重耗是实康忱随于五月十二日通揭并据两司转揭经【臣】会疏
　　题防在案是冯为榕之重耗确系康忱查访在先厥后典史之详府藩司之委拆又系康忱经手据实报防并非因典史通揭藩司查出而康忱敢于捏作自行访闻也今督臣并不详查案情先后月日又不与【臣】会稿輙以疑似之见检举
　　题防是欲暗归【臣】咎而【臣】实无瞻顾护之处【臣】受
　　皇上隆恩畀以廵抚重任幸与督臣共事惟愿同心协济始于封疆有益何敢有一毫私意致蹈党同立异之嫌但督臣才识逺大【臣】虽不才亦不敢依违迁就有负
　　圣恩不得不将康忱被防情节备陈
　　天听仰恳
　　圣明洞鉴抑【臣】实有请者【臣】以寒素书生邉方愚陋防
　　我
　　圣主特达之知拔置云霄之上【臣】日夜感泣惟恐报称之未遑何敢复有冀望与督臣争较之处第【臣】识见短浅封疆重大督抚偶有不协必致贻误地方闗系非浅伏乞
　　皇上天恩悯【臣】愚鲁调【臣】部员俾【臣】朝夕亲领



　　命之至谨
　　奏
