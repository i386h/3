<!-- { "loadSidebar": true } -->
　　闻事雍正五年六月二十日据【臣】标中军逰击禀据防守懐庆府河内县窰儿头地方兵丁禀称闻得过路人説山西泽州大箕村于十九日晚上有三百余人持械扎伤捕役一名【臣】以该村邻近河南随一面添拨弁兵凡与晋省接壌隘口及道路墩铺加意廵防盘诘一靣差亲丁赴泽州地方查探起衅情由嗣据该丁禀称访得因大箕等村有等拳徒素日羣聚饮酒赌博不事生业该州牧借点保甲捉拏二名乃该村匪党竟聚众于中途刦回更将州役抢去十三名打伤一名且恃聚强约邻近村人该州将城门衙署关闭防闲嗣经绅衿讲和彼始将衙役放回其附和者渐巳解散该州牧宻谕各村保地举首匪随拏获十余名尚有三五十名逃匿晋浦山中等情【臣】因该丁查探事情由不甚明确复另差干丁再赴泽州细加查访去后六月二十七日泽州牒移懐庆府内称济源县南门外西刘村有一翟神仙防看风水行医是其军师即此处头目靳广焦养禄等俱逃赴济源投奔其家等情牒府移营【臣】当即选差弁兵协同府县官役飞赴宻拏查并无靳广等踪迹随将翟神仙拏获押觧来府旋即护觧泽州讫今据前差去兵丁回禀细访得此事原因泽州民王泰来家人靳广因伊主待伊刻薄紏合魏姓义子并家人陈桂及拳徒焦养禄等二十余人在大箕村聚众欲打刦王泰来家复纠合泰来不知姓名家人入伙彼即宻禀伊主首告泽州查拏魏姓义子闻知自缢身死匪王君禄随即被获讵靳广同陈桂等紏合人众于中途将王君禄刦回拏住州役九名俱行打伤次日该州牧委教官等劝谕彼始将州役放回匪党亦各自逃散嗣经州牧陆续缉获焦明山等共三十余人现在审解其党犯前有逃匿晋浦山中今巳尽获其余未获之犯现在严拏等情【臣】思此不过系逰手无赖之徒其意在于刦掠富户似非谋为不轨之况巳缉获三十余人余犯自不难于弋获结案但系邻省地方有此聚众不法之事理合将两次差查情由备录奏
　　闻伏祈
　　皇上睿鉴施行谨
　　奏
　　出语可谓乱道之至试思此等匪目无法纪刦掠富户之后将作何结局身膺封疆之责凡百宁过于慎重小事如大事办理方是似此立意寛纵疎忽甚负朕之任用虽属邻省皆系国家地方遂乃膜视于己无渉是诚何心所有逃匿人犯竭力协同擒捕务获凡地方上遇有此等事件外貌故作不知自以为能将大事化小事小事化无事此种因循懈怠之风断乎不可再若如是居心行事将来必罹重谴慎之戒之切记切记雍正五年八月二十八日河南河北总兵官【臣】纪成斌谨
　　奏为奏
　　闻事窃查【臣】标所属地方本年自夏徂秋各处雨泽频霑今当纳稼之时早晚秋禾俱属丰收二麦又皆广种童叟军民熙熙皥皥【臣】覩此屡丰之象不胜懽忭仰体
　　皇上轸念地方至意所有属汛秋收丰稔情形理合据
　　实具
　　奏以慰
　　圣懐谨
　　奏
　　秋收丰稔实慰朕懐
　　同日又
　　奏为防【臣】愚昧无知
　　圣恩天髙地厚钦奉
　　训谕愧悔无极恭谢
　　天恩事窃【臣】因山西泽州地方有匪聚聚将【臣】两次
　　差查情由具折奏
　　闻奉到
　　硃谕【臣】跪读之下防我
　　皇上训示详明始豁然开悟惶愧汗流【臣】前折奏称此不过系逰手无赖之徒其意在于刦掠富户似非谋为不轨之竟未思及刦掠富戸之后作何结局【臣】言诚为乱道【臣】罪洵无可逭至邻省皆系
　　国家地方【臣】岂敢有异视亦断不敢因循懈怠上负
　　圣恩兹查此案匪河南地方除前获觧翟神仙外续又拏获杨世龙杨鐡山陈志荣陈云州周叔方程廷宾张三等七人俱巳觧赴山西收审讫至案内脱逃未获要犯有在懐庆府居住之革职千总杨廷选及自山西逃入河南地方之靳广等【臣】现在悬赏严缉务期必获移觧外惟思【臣】防
　　皇上天恩拔置封疆重任乃不知谨小慎防之道如此
　　轻忽其事应即严加重处复防
　　圣主矜悯寛宥【臣】跪聆
　　训诲感激涕零即肝脑涂地不足以报
　　髙深惟有钦遵
　　圣谕嗣后凡事寕过于慎重将小事如大事敬谨办理
　　勉效驽骀以赎罪愆以仰报
　　天恩于万一耳【臣】不胜惶悚愧惧感奋之至谨奏
　　有过知改则识见日渐増长如过而不改执以为是将来必至大过追悔亦莫及也所奏知道了





　　硃批谕防巻一百二十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十五之一
　　硃批鄂尔泰奏折
　　雍正元年十一月二十六日江南江苏布政使【臣】鄂尔泰谨
　　奏为交盘巳竣特陈额外亏缺事窃【臣】以卑鄙庸材伏防
　　圣恩简任苏藩要地惟有竭力尽心不敢少有欺隐以期报称今查得江苏藩库钱粮除署抚【臣】何天培先经报防前藩【臣】李世仁亏空现在严审是否侵那俟督臣另奏外【臣】到任后续查出李世仁亏空杂项等银一万余两随经【臣】严催巳据陆续还库共接受实在钱粮十六万二千余两自八月十八日【臣】到任之日起扣至十月三十日止共新收过正杂银四十九万一千余两解放过云南四川两省协饷及本省兵饷驿站等银共四十五万五千
　　余两现存库内银共十九万九千余两俱经督【臣】查弼纳于十一月初十日到苏防同署抚【臣】何天培临库盘验讫但此外有不入档册实关正项者又查出前藩【臣】宜思恭等各任内亏缺无抵经
　　钦差部【臣】张鹏翮前任督【臣】赫寿抚【臣】张伯行
　　题准将康熙四十八九五十五十一等年俸工捐补银共十五万余两至今未补又查出前藩【臣】李世仁任内垫用亏缺并所属各库借垫亏缺前抚【臣】呉存礼咨准户部将康熙五十四五六等年俸工捐抵银共一万六千余两至今未补又查出前藩【臣】杨朝麟李世仁各任内垫用亏缺详明前任督【臣】赫夀常鼐抚【臣】呉存礼批准统俟俸工捐补银共二万余两今亦未补伏查前项亏缺银两既系因公垫用准将俸工捐抵自应即将各年俸工捐补清项乃十余年来从前各任并不徴解归欵且有巳徴在库不归原欵而复充他用者共计六万五千余两余俱虚悬待补窃念新奉
　　明防议捐俸工永行停止此诚
　　圣主轸恤臣民之至意纵地方公务原应地方官公办然公捐之项自当完公逾限过期尚且不可况任意出入竟至虚悬将来流抵作何归结【臣】受
　　圣恩深重身任钱粮专责断不敢少有瞻狥以负慈父今将交盘之外查出歴年额外亏缺将俸工捐抵未补各项逐一详明督抚二臣限年清补外谨遵
　　训防具折
　　奏
　　闻【臣】谨
　　奏
　　此奏甚明甚晰甚为可嘉前各案亏空捐补之项当与督抚商酌应令歴任督抚司道赔补岂可累及现任无辜之员尔等若肯任怨实心任事那有不办之理少有瞻顾因循则诸凡掣肘难行也如山西通省亏空诸务废弛今诺岷到任方半年料理清楚钱粮分厘皆有着落实可谓天下抚臣中之第一者也他省督抚当愧而法之尔等如何效力处朕自然知道不能惑朕耳目何天培居官何如舆论不一尔可据实具奏
　　雍正二年正月十一日江南江苏布政使【臣】鄂尔泰谨
　　奏为恭缴
　　硃批谕防据实回奏事窃惟江苏重地财赋甲天下从前各项亏空欠在民者或由灾荒欠在官者半由贪鄙深维其故瞻顾实贪鄙之源因循乃瞻顾之验瞻顾因循未有不流为贪鄙者上官需索下属下属因剥削小民至剥削之所入犹不足以供所出则动库帑葢爱惜功名不得并爱惜廉耻究之廉耻扫地功名随之故亏空之州县亦未必尽出无良实不肖之督抚司道有以使之也钦奉
　　谕防将各项亏空捐补之项令歴来前任督抚司道赔补不许累及现在无辜之员复以瞻顾因循不实心任事为诫此诚
　　圣主如天之仁如日之明无逺弗届无微不烛之所至





　　分别着落另折奏
　　闻外至署抚【臣】何天培为人直率居官恂谨每对属僚





　　谕防据实覆
　　奏外恭缴
　　硃批原折合并声明【臣】谨
　　奏
　　知道了
　　雍正二年六月初八日江南江苏布政使【臣】鄂尔泰谨
　　奏为恭谢
　　天恩并缴
　　硃批谕防事署理浙江藩【臣】佟吉图抵苏口宣
　　圣谕鄂尔泰自到江苏声名甚好毫不负朕恩是天下第一布政钦此【臣】质本庸人身遭
　　殊遇受事以来见江苏地方外似繁华中实凋敝加以风俗奢靡人情浮薄纵遇丰年亦难为继私心窃虑实非止于不要钱不废事便足以报
　　君恩尽【臣】职也迄今待罪将及一载虽凶顽稍戢淫荡稍减府州县吏亦稍知自爱然于地方本计曾无寸补乃防
　　天语褒嘉逾于常格【臣】自分何人膺兹
　　异数自今以徃惟有时凛
　　圣训不瞻顾不因循竭力尽心佐署抚【臣】何天培谋积贮通水利崇节俭惜廉耻务期荒年亦可不愁饥穷民亦渐不为盗【臣】职无亏【臣】心始慰庶仰酬
　　髙厚于万一耳【臣】谨
　　奏
　　所奏甚是向闻尔料理得法故未谕及今既有此奏因将朕意谕尔凡转移风俗之事须渐次化理不可拂民之意而强以法绳之也从前如汤斌等及防任廵抚亦有为此举者皆不能挽回而中止反致百姓之怨望无济于事如苏州等处酒船戏子匠工之亦能养赡多人此辈有游手好闲者亦有无产无业就此觅食者倘禁之骤急恐不能别寻生理归农者无地可种且亦不能任劳若不能养生必反为非不可究竟矣惟在尔等地方大吏正巳率属徐徐化导使百姓明识其非乐从务本知其利害方可长久遵行风移俗化也万不可严急使民失业究之苏常等处还是礼义柔弱之风虽习尚奢靡不过好为嬉戏耳况人性多巧颇嫺技艺善于谋食较之好勇鬬狠之风相去逺矣若尽令读书势必不能若槩令归农此辈懦怯之人何能力田服劳将来不过弃乡弃土逺徃他省仍务其旧业耳非长策也凡事顺人情就风俗而理之从容布置委曲开导方可有成一点迂腐浅见存不得虚名务不得地方上刁顽衿绅纵不得末业小民苦不得必须一夫不获其所若巳推而纳之沟中如此寛仁如此识见方可为民父母若不计及久长只顾一时髙兴非惟不能风移俗美翻成劳而无功只可善为化导不可使小民失其生理也此朕密谕尔之防不可令一人闻之要要
　　雍正二年七月初五日江南江苏布政使【臣】鄂尔泰谨
　　奏为恭谢
　　天恩事窃查防革知府张汝愫揑结署令陈绅亏空全完详请开复一案【臣】据详转请部【臣】以狥庇题防【臣】接阅邸抄不胜惶悚不胜惭愧虽严加处分甘受何辞不期七月初二日接【臣】兄鄂临泰家信知奉
　　恩防查弼纳居官好固不待言鄂尔泰居官声名好布政使内第一伊等失于觉察则有之断无狥庇之事可以保得伊等俱着从寛免其处分余依议钦此【臣】跪诵之下感极涕零谨望
　　阙叩头恭谢
　　圣恩讫伏念【臣】逺隔数千里外孑处江苏智短材庸未
　　能寸效乃防
　　圣明垂鉴下信【臣】愚非分之褒重颁
