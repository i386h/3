<!-- { "loadSidebar": true } -->
　　圣恩于万一比值部咨亦已到滇【臣】随令其将经管之铜厰钱局事务以及发运铜觔查明交代速赴新任一面与抚【臣】沈廷正会檄布政使张允随署理臬篆去后兹据元展成呈报铜厰钱局诸务俱巳造册移交粮道黄士杰管理并无丝毫亏空发运吴楚粤西三省铜觔除铜本水陆脚价官役盘费等项尚应有节省获息银共约二万余两分析造册送【臣】备案俟铜价到齐悉行归公元展成臬篆巳交即于二月二十四日起程前赴广西新任等情【臣】看元展成心地才具皆可以有为若复得邀
　　圣训识力日增将来大有成就至云贵两省属员内如曲靖府知府刘斌威宁府知府吴士鲲开化府同知杨正辅陆凉州知州祖良范楚雄县现报丁忧知县李文炯俱系年力精壮兼有才干实心任事之员以之陞调广西皆可资料理除祖良范明白勤慎于应安抚之地相宜【臣】巳遵
　　防请补泗城府知府其广西最要府州等缺如现任守
　　牧或人地不甚相宜【臣】自当据实
　　奏请酌量调用惟是知人甚难无可自信即如黄炳其向来行止居官秽声【臣】并非无所知闻因伊在滇数月时与晤谈见其多改过之言有上进之意更以伊父子俱受











　　同日又
　　奏为遵
　　防酌覆事据云南抚【臣】沈廷正前具折
　　奏请将知府直隷州承审本府本州地方命盗等项案件令解赴该管道员衙门覆审属藩司者移解藩司属臬司者移解臬司审明转解督抚等因荷防
　　硃批沈廷正此奏卿酌量行之钦此钦遵该【臣】查得守廵二道虽分司盘查属府仓库督催刑名事件原无承审之责亲辖地方之知府与直隷知州凡有
　　钦部命盗重案俱系自行审招径解藩臬二司勘转歴来已久如讯供不确拟罪不当情闗重大者两司驳行覆勘无甚闗系者照例为之改正设藩臬所审不公或依様转详尚有督抚核审指驳未尝不其详其慎即如发审重案或转发府审由司勘转或两司自审或招解赴督抚审
　　题各省皆然若谓少一核转衙门事便草率焉知不多一核转衙门事反拖延总之定罪之允当与否全在督抚藩臬揆厥情理秉公推鞫则刑狱自无寃抑倘大吏不能明察茍且了事不特添一核转衙门终为无益即委员调审亦不过虚应故事縁案件完结处不但不在府州并亦不全在藩臬也且各省道员不与藩臬同城驻劄者居多督抚又不时有差委之事若将
　　钦部命盗重案俱责令审转人犯必多守拖累之苦而道员与藩臬又俱平行设呼应不灵必致愈多迟滞据【臣】酌量抚【臣】沈廷正所请将知府直隷州本府本州案件解赴道员覆审之处似可不必行惟是道员既有督催之任则所属府州县无论事之大小系通详者俱应并详该管道员听批示庶以便查核【臣】查近来府州县官初报命盗案则详道官后有案中续详之事止详府司及府州审招亦不并详该道而该道每避揽事之嫌亦率多置之不问比至遇易结不结之件道官限于条例同受处分殊属未协【臣】于云贵两省业经面谕司道嘱令照行独以未有定例事难画一【臣】请嗣后凡应道员督催督缉事件属员有详臬司之文概令并详该管道员及成招解司时并将全招详送该道倘有无故迟延承缉不力许其按限勒催罪名不合许其指摘详揭庶事有专责而执掌亦不致废弛矣谨此议覆伏乞
　　圣主采择施行再沈廷正于二月初一日到任视事【臣】将滇省一切事宜详细告知听伊料理随于本月十八日自滇起程前赴贵阳先办黔件金鉷到日再商论粤事合并陈明【臣】谨
　　奏
　　是其应行处应题请者可具本题奏
　　雍正七年四月十五日云贵广西总督【臣】鄂尔泰谨
　　奏恭请
　　皇上圣安
　　朕躬甚安好今歳饮食肌肉更觉增长健旺卿好麽
　　同日又
　　奏为恭谢
　　圣恩事雍正七年三月二十三日【臣】赍折家奴防恩赏银十两驰驿赍回
　　御赐【臣】
　　御服银鼠袍褂二件果干五种共一匣乳饼敖尔布哈四种共一匣抵贵阳【臣】随郊迎至公馆恭设香案望


　　硃批仰见我
　　皇上用人行政恤兵忧民及一切方畧一应施措莫不
　　一本于至诚一出于至敬祥垂
　　天象闻喜若惊瑞现地灵披图弥畏抚绥征伐有事而无
　　心和豫丰亨筹先而虑后此诚
　　上圣之心传万年之政要【臣】愚管窥实无可名言惟有
　　凛体
　　圣训勤宣
　　圣徳俾文武同官以及边逺微末咸知身际
　　隆遇千载一时不甘自暴自弃各勉作完人是【臣】之所
　　以尽职即【臣】之所以报
　　国也今嵗滇黔二省晴雨以时春熟加倍粤西去冬大雪今春雨足据金鉷面告并询来往官弁皆称十分收成除俟该司等彚报到日另折
　　奏报外合先陈明为此缮折恭谢
　　圣恩伏乞
　　圣主睿鉴【臣】谨
　　奏
　　欣悦以手加额览焉
　　同日又
　　奏为奏
　　闻事雍正七年四月初十日据云南广南府知府贾秉臣广南营参将冯鸾禀称本年三月初七日自午至酉见日旁五彩旋绕如环上戴一环下承一环三环相扣色皆五彩环外霞光万道光之外又有五色彩云拥防光华耀目五色缤纷卑职等逢此上瑞不胜踊跃理合绘图禀明等因到【臣臣】查文献通考及天文志言气在日上者为戴戴者徳也国有喜也占曰人君徳至于天则有戴戴者推戴福佑之象又曰气在日下者为承承者臣承君也名曰承福人主有吉喜且得地有不战而降者又曰日晕五色有喜等语窃思戴与承及五色皆系分占未有有戴有承三环相扣环外五彩霞光光外五色云拥如今日现于广南府者【臣】浅见寡闻未识主何瑞应敬遵云物必书之义依照原图绘呈
　　御览伏乞
　　圣主睿鉴
　　谕示施行【臣】谨
　　奏
　　上天垂赐昭祥照例题奏可也
　　同日又
　　奏为覆
　　奏事窃照贵州布政使鄂弥达折称黔省田土报垦寥寥隐匿自多应将旷阙多者先为清丈如实在旷阙者招佃给本开垦如已举首及巳报垦而为
　　官吏侵蚀分肥者即为叅革究拟如系豪强地棍侵占者严拏治罪等情奉
　　硃批清丈之説万不可轻举与督抚详悉斟酌看汝此奏甚属孟浪汝不谙外任事事不可如此任意乱行当着实与有识见歴练人商酌慎重比不得旗下部院中事也钦此又一折内称黔省有官庄学租一项额征米三千九百三十六石九斗五升零内除支给铺兵米一千九百三十九石三斗余作赈济寒生穷民报销其实悉为各衙门官役食用署抚【臣】石礼哈
　　奏明变价归公分给各官养亷前司祖秉圭以职官不便分沾贫民之食定议各衙门人役支给食米外省城贫民寒生歳支米六百石各府州县支贫民米一十一石四斗寒生米五石今查生员之内贫富不等应令各敎官查明实在极贫者取结拨给孤贫一项确查建有养济院房屋在内居住之孤贫照人数支给各衙门人役停其支食各属罪犯解省覆审俱是沿途求乞应毎名日给米八合余米变价解司买米存贮平粜等情奉
　　硃批此详督抚之事汝如何如此自立得主意将此二折硃批与督抚看钦此前经鄂弥达敬録赍示【臣】随细看原折伏读
　　硃批当经札商前抚【臣】沈廷正兹复与抚【臣】张广泗面商筹画饬令鄂弥达转行遵照外该【臣】查得黔省田土向来原有荒芜迩年人烟渐广陆续首报开垦已多今【臣】赴黔目覩高低山坡俱已开穵成田大道两旁空土亦俱耕犂种植若以捐纳银两再招民开辟将来自无旷土惟是民间成熟田地自吴逆变乱以后多有隐占不清又有诡寄隔府隔属之弊递年闪躱遂致钱粮无从追纳奸顽每享无赋之产额征数目尚多虚悬是欲清田亩必先清地界凡各属之杂错窎逺地方俱令就近归粮人随土辖将纵有诡寄而稽查较易矣至于清丈之説固万不可轻举即先丈旷阙数多之州县仍系清丈亦未便举行莫若寓丈量之法于听讼之中除剀切劝谕令其自行首报照例陞科外其凡有争告田土者即委履亩勘丈实者按律虚者反坐并但查额荒不查新熟若荒无着落即熟系欺隐再将实在欺隐访闻的确者偶一摘丈惩一儆百庶良民无扰奸民无辞而赋课亦可以渐增矣其官庄学租米石若将寒生孤贫通行查报拨给无论是虚是实人多米少万不能遍赈不如仍就所见照旧薄施至罪人在监在途报故者甚多名为病故实多瘐毙在州县官未必尽属无良而无米之炊亦殊难措办所有此项米石除支给舗兵鸣赞生口粮及照前分赈省城各府州县寒生穷民外余米应留充囚粮狱食并照前署抚【臣】石礼哈原议归公似均有实际合并覆
　　奏伏乞
　　圣主睿鉴
　　批示遵行【臣】谨
　　奏
　　是卿酌量为之丈量之説朕言其不可轻举未言其必不可行也恐鄂弥达孟浪不达因有此谕况如四川通省现俱清丈行之得宜何妨乎
　　同日又
　　奏为奏
　　闻事窃【臣】于二月十八日自滇起程赴黔沿途查看营伍考验将弁于三月初七日始抵贵阳随与抚【臣】张广泗商酌苗疆事宜并定议黔省一切事件至本月二十六日粤抚【臣】金鉷到黔【臣】等遵
　　防防商粤省诸务据金鉷凡于地方文武兵民等事俱曾留心伊单开各件将情形原委详细商问【臣】皆实据所见直言可否听其斟酌伊无不首肯喜形于色并有照如此办理广西事一年内皆可就绪我不但不敢负
　　圣恩亦并不忍令总督再分心费力等语随于四月初八日自贵阳起程去讫【臣】看得金鉷肝胆血气人





　　如金鉷者【臣】实爱敬之愿其更加精进也至【臣】报明丹江折内荷防
　　硃批张广泗此番亲往安抚当着实详慎朕意若多带兵役恐新抚者疑畏少则苖猓之性又未可深信也与张广泗悉心筹画为之谅卿未有不念及此者特将朕意谕来若可令属员代往似觉更妥何必又多此抚臣亲往之名也若有必应亲往之情仍多带兵役随从为是钦此【臣】按八寨丹江鸡讲清水九股八万等处前后陆续归诚者虽已八九万丁口然苖猓之性未可深信实有如
　　圣谕倘开导安慰稽察防范等事少有未协恐不能保无后患况古州一带地方辽濶必查勘的确始可定议又过江深险之地如公鹅鸡摆尾数寨尚在抗拒縁公鹅离江较近恐开通之后不能肆恶随勾结鸡摆尾大寨以为党援初鸡摆尾本欲出投不肯助恶后为湖广汉奸曾文登煽惑遂与合榔近与官兵对敌被官兵杀伤鸡摆尾八人内有该头人之子该头人深恨为汉奸所误随将曾文登妻子举家尽行屠戮从此不助公鹅是公鹅寨贼势已孤无能再抗若不乘此灭公鹅招抚鸡摆尾恐黔楚船路终有阻碍事闗重大何敢不熟虑查属员内并无可以代往之员是以嘱令张广泗亲往驻劄柳罗地方调度并不必深入除军前官兵原有数千又添拨六百名随从张广泗于三月二十七日自省起行昨据来札巳过丹江鸡讲沿路就抚生苗懽忻接送毫无畏疑计日今已抵柳罗矣在张广泗自能干济【臣】复现驻贵阳以作声势料不过五月内即可以竣事至于新辟苖疆合




　　防定夺合并奏
　　闻伏乞
　　圣主睿鉴【臣】谨
　　奏
　　览
　　同日又
　　奏为钦奉
　　圣谕事窃逆贼曾静诋毁
　　天朝诬谤
