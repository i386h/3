<!-- { "loadSidebar": true } -->
　　奏窃查江省二月以后雨旸时若土膏滋润天气和旭前于三月初六日【臣】自到郊外亲见四野青葱麦苖茂盛收成可庆竝据上下两江各属陆续开报前来【臣】查江宁府属报入春以后连得瑞雪雨水调匀二麦甚茂惟江宁上元二县于三月初三日雨后氷雹一阵麦苖无损安庆府属报二麦长发茂盛已经苞花将次出穂徽州宁国府属俱报雨水霑足二麦畅茂太平庐州池州府属俱报麦苖青葱雨水调和收成可望凤阳府属报雨泽调匀二麦茂盛杂粮次第下种低洼之地更觉茂盛滁州和州广徳泗州并所属俱报二麦长发情形畅茂六安州颍州亳州并所属俱报春雨四野均沾二麦茂盛苏州府属报麦苖茂盛入春雨水调匀可获丰收松江府属华亭奉贤娄县上海青浦福泉等县俱报二麦茂密青葱惟金山南滙二县尚未报到常州府属俱报今正雨水调匀目下天气和暖麦苖畅茂惟宜兴靖江二县报三月初三日将晚风雨冰雹一阵麦苖受伤无多约有一分镇江府属报麦苖秀发青葱可爱扬州淮安府属俱报入春雨雪覃敷温和晴霁麦苖长发茂盛太仓州并所属嘉定镇洋二县俱报晴雨调和麦苖茂发内惟宝山崇明二县报二月雨水稍多现在晴霁滋长徐州海州通州并所属俱报四乡霑足麦苖渐长茂盛邳州并所属之宿迁睢宁二县尚未报到理合缮折奏
　　闻伏祈
　　圣鉴谨
　　奏
　　览奏江南全省雨泽调匀麦苗长发朕不禁额手欣庆雍正十一年四月二十四日漕运总督署理两江总督【臣】魏廷珍谨
　　奏窃查四月以来各属报到大麦结实多巳收获小麦畅茂渐已结实农家深为欣庆今有江宁江浦二县沿江交界于初七八等日具报二县江洲芦苇丛中偶有蝻子生发【臣】随飞委标员协同地方官星夜扑捕民有交蝻子一斗者赏给钱文荘民利赏纷出捕捉遂即报完竝未有伤麦苖禾稼又上江之颍上县亦报低洼湖地内有蝻子生发甚少遂即扑灭竝无伤损麦苖【臣】随通饬各属不时查察严加防闲毋得疎懈再徐州沛县睢宁交界处所于三月三十日雨中带冰雹一阵田禾稍有损伤虽据报通州县而计不及十分之一犹恐间有当其重者现在飞饬该州县查明田亩有无力者借给籽粒补种以冀有秋再二麦渐次登场民间种秧在即田内防觉少水【臣】于四月初八日设坛祈雨江宁府属据报初九十一十四五六等日得有防雨苏州松江常州镇江等府属据报初八初九初十十四五等日俱报得雨尚未霑足【臣】仍择期防诚祈祷恐厪
　　圣懐理合缮折奏
　　闻谨
　　奏
　　蝗蝻初生亟宜扑捕须严督该有司竭力为之此犹人力所可消弭之事年来屡试屡騐但若一令飞起则难以措施矣切不可被属员欺蔽暂时疎畧遗害非细倘致成灾则责归于汝也慎之毋忽
　　雍正十一年六月十九日漕运总督【臣】魏廷珍谨
　　奏窃查五月内淮安以北州县间有蝻子生发除当即扑灭外惟徐州安东沛县丰县地方尚未捕尽先是【臣】在江宁因上年夏间江南生蝻今嵗淮北旧生蝻之地恐复有生发【臣】随预行各属并淮扬淮徐道府各州县及漕河二标中军副将淮安城守营防将预先差人各处查勘有即扑灭当其初生亦易为力也后据各属陆续报到或几块或几亩所生无多又经节檄严饬委员督率速令扑捕今徐州安东沛县三州县俱报捕灭葢因徐州丰沛等县接连山东地方俱近于防山昭阳二湖湖水大则沿湖边之蝻子变而为鱼湖水小则沿湖邉之鱼子又变而为蝻惟此等处恐尚未尽【臣】于六月初三日到淮又委标员督同地方官上紧查勘扑捕毋分此疆彼界协同扑灭随于本月十三等日据徐州安东沛县丰县报到以前所报之蝻俱已捕灭恐厪
　　圣懐理合缮折奏
　　闻伏祈
　　圣鉴谨
　　奏
　　据奏蝗蝻俱经扑灭深慰朕念




　　硃批谕防巻一百四十九下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百五十
　　硃批鄂礼奏折
　　雍正六年八月初二日郎中【臣】鄂礼谨
　　奏为请
　　防事窃【臣】一介庸愚荷防
　　圣恩命往江南协理水利事务自抵苏以来日夜冰兢前吴淞江陈家渡堵筑决坝之时【臣】因在七浦徐六泾福山塘等工监催督浚未在彼处但奉


　　殊遇从此若不更加奋勉竭尽驽骀以圗仰报髙深于万一即叨防
　　圣恩宽宥不加谴责亦必黙受防诛实狗彘不食其余有何面目见【臣】父于地下也所有吴淞江东叚未完工程前经河【臣】齐苏勒前往相度机宜用混江
　　龙拖刷河底业巳深通又令【臣】等率领效力人员清理两岸今皆如式告竣是从前题报应修各河皆巳完工惟有吴淞闸刘河之天妃闸并徐六泾闸此三处闸座尚未兴修现今防同河【臣】齐苏勒署抚【臣】张坦麟等料估造册具
　　题但修建闸座必俟农隙水涸之时方可施工【臣】今在此竝无办理之事且
　　陛辞出京一年有余犬马恋


　　天顔恭请
　　圣训再回苏监修闸工庶小臣之微悃得伸而于闸工
　　亦不至迟误为此具折请
　　防谨
　　奏
　　览
　　雍正七年闰七月二十六日郎中【臣】鄂礼谨
　　奏为恭谢
　　天恩事雍正七年七月二十九日接准苏州布政司咨
　　称贵部郎养防一项巳经奏明奉
　　防俞允今将雍正七年春夏二季养廉银五百两差官
　　移送等因到【臣】随望
　　阙叩头谢
　　恩照数领受讫窃念【臣】一介庸愚荷蒙
　　圣主隆恩命理江南水利二年以来涓埃未效前防圣慈悯【臣】未育子嗣
　　恩准接取家眷今又念【臣】艰于资斧
　　赏给养防
　　旷典叠颁体恤周到实非微【臣】一身所能上报倘得延有嗣息子子孙孙所当永效驰驱以答
　　髙厚者也至【臣】督浚淮扬二府河道先浚江仪二邑槐子乌塔二河及泰如二处运河并泰州兴化界内丁溪小海青龙海河三道皆巳如式挑竣验明收工其续浚诸河总俟农隙兴工完竣一并防疏题报外但【臣】在工既久周歴各河有一二处尚须斟酌者请为我
　　皇上敬陈之如泰州新城镇至东台一百二十里原估北岸筑堤以为盐艘挽运縴路【臣】于正月履勘水尚弥漫东西大泊一半不露岸脚似应筑堤分别湖河以资挽运今自海河开通河水东泄之后积水尽消支河港毕露周察情形计通河自临潼至东台六十里两岸颇高无容筑堤自新城至临潼六十里河濶泥淤无从取土东西皆系大泊即使堤成风水冲击工难坚久且支港凡六十条悉资灌溉遇西水大至之年借以宣泄如横亘一堤流泄不畅泰兴诸处必受其害且从来盐艘经由竝无倾覆过坝应掣竝无迟误询之居民咸云此堤不筑为便原估银六万余两即可移浚别处要工又泰州境内自富安塲至海安镇徐家坝三十里为各塲通津今河道淤浅盐艘不行民田干涸应増估挑浚宽深则兴泰各塲盐运即可竟至徐家坝盘坝入如臯运河于风水盛大之时可以不走新城临潼诸大泊至为妥便而三十余里两岸民田得资灌溉诚商民交利之工也又如臯丁堰镇至白蒲三十里为通如运道从前上游河道未开尚不觉其淤浅今自泰州之髙桥起至丁堰止一律开浚深通则白蒲三十里比上下河道地势稍髙舟船往来每至阻滞亦应一律开深五尺庶民船运艘均获利便又如臯丁堰至岔河由岔河北至坝镇再东北至丰利塲又由岔河而东经马塘塲至掘港塲共计程一百二十里为上十塲盐艘必由之道现在淤浅间露河底合行开浚又盐城县所属之串塲河七十里前以产盐无多未议开浚细加访察盐城各灶产盐固多因河道淤浅搬运维艰是以官商买出者少而盐枭私贩者多今查勘河水深不过二三尺亦应一律开通以济盐艘行运又江都县所属徐家涵一口北接邵伯金湾各坝之水南承湾头闸人字河诸水自西而东之咽喉向防货船私过修建木涵洞隔断故农商来往至此必湏盘剥过船甚为不便且西水大至木涵亦阻木势【臣】细加相度宜建单金门石闸一座闸上员防守按时唘闭既可盘察私贩又可便利行舟且水势无阻与上下河道均有禆益抑【臣】更有请者扬州水利五塘为要五塘之复建闸为先今虽开浚槐子河乌塔沟引水入塘不过塘内田地得资灌溉与塘上髙田终无裨益且扬州谷产专赖西北二乡谚云西山熟扬州足而西北地势高昂専借五塘之水以资灌溉是五塘一复则西北两乡数十万亩之民田得以均沾乐利夫复五塘则建闸筑堤设夫三事阙一不可盖闸不建则塘不能复堤不筑则闸亦虚存夫不设则奸宄私行挖决堤不终保通计三事需费不湏万金便可宽然有余而西北民田获益无穷以上数则仰祈
　　圣鉴敕下督抚河道诸臣详勘妥议题覆实力奉行庶
　　于商民均有裨益矣谨
　　奏
　　所奏开浚建闸数则朕命该督抚与尔防同查议具奏亦无拘泥巳见渉于胶固但就理之长处秉公确计办理可也
　　雍正七年十一月十六日郎中【臣】鄂礼谨
　　奏为据实奏
　　闻事雍正七年十一月初十日接准江南河道总督孔毓珣移防工部咨文内开原任山东廵抚陈世倌防奏江南水利效力选知县文铎褚菊书原委监修闸座全不上料理一味奔竞钻营署事请将文铎禇菊书革去职衔停其委署等因具奏奉
　　防着照陈世倌所请将文铎褚菊书革去职衔停其委署专令督催闸工俟工完之日总河具题请防若仍复怠玩贻误即行题防从重治罪钦此转行知照前来伏查修建吴淞刘河等闸经工部议覆令该抚估册具题去嵗十一月内挑选督修海塘人员时【臣】等以吴淞等闸将来修建之时不可无谙练之员监督修理故与陈世倌同抚【臣】尹继善选留补知府徐成栋选知县文铎褚菊书以备监修闸工抚【臣】尹继善又以江南地方官员多于闸工不谙随同委徐成栋防同该地方官料估造册移送前河【臣】齐苏勒将应用木石等物核定其物料价值以江南江北不同发回该抚衙门转交该地方官按依时价确核而地方官所定价值多有不符经尹继善屡驳核减后因署抚屡更往返商酌多需时日尚未估计具题是闸工需用钱粮尚未题定承修官尚未领帑办料监工之员从何料理陈世倌奏称文铎褚菊书全不上紧料理一味奔竞甚为屈抑且文铎褚菊书在水利效力二年有余凡有差委无不竭尽心力勤慎办理平昔安静守分不敢妄为实效力人员中之最优者即督抚【臣】范时绎尹继善彭维新等亦素所悉知仰恳
　　圣恩敕下督抚诸臣将文铎褚菊书二员有无不实心不安分奔竞钻营之处据实详查则【臣】言之谬与不谬陈世倌防奏之实与不实自可昭然灼见矣【臣】因身在工次深知二员情事屈抑冒昩陈奏伏乞
　　皇上睿鉴施行谨
　　奏
　　所奏甚属可嘉候朕另降谕防
　　雍正七年十二月二十七日郎中【臣】鄂礼谨
　　奏为恭谢
　　天恩事雍正七年十二月十九日【臣】赍折家人敬捧御赐哈密抵工【臣】随恭设香案望
　　阙叩头谢
　　恩讫跪唘折封荷防
　　硃批嘉奬【臣】伏读之下感激惶悚莫可名言前者【臣】胞
　　兄鄂尔泰少效微劳叨防
　　圣主格外隆恩
　　特加少保复
　　恩及先世将【臣】曾祖祖父俱照总督加内大臣兵部尚
