<!-- { "loadSidebar": true } -->
　　皇上天恩特将濬滑内黄三县改归豫省管辖所以今嵗起运雍正三年漕粮自受兑开行不及一月已尽出豫境若夫抵通之迟早自出豫境之后惟在直隶山东沿途地方文武各官照例催趱前进押运官弁以及旗丁水手不致到处逗遛便可迅速抵通则又非关衞辉与小滩受兑之故也【臣】不揣冐昧据实覆
　　奏竝不敢故为坚执妄渎
　　宸严伏乞
　　皇上俯赐鉴宥【臣】不胜悚惶兢惕之至谨
　　奏
　　但须有济于事何在多言况早经防防下部矣无庸此番渎奏
　　雍正四年三月二十日河南廵抚【臣】田文镜谨
　　奏为恭报晴雨日期仰祈
　　圣鉴事窃【臣】伏查豫省所属地方自雍正四年正月初一日起至二月十一日止所得雨雪日期业经【臣】节次缮折
　　奏眀兹复据各属报称于本年二月二十一等日各得时雨二三寸起至四五寸不等但【臣】查据通省所属自入三月以来惟南阳汝寕二府所属各州县于本年三月初二初四等日复得时雨四五寸起至六七寸不等四野霑足其余各属低洼地畆虽尚多滋润而髙阜之处稍觉干旱【臣】随备檄通行各属查有未得雨泽地方一体竭诚祈祷外【臣】于本年三月初五日前赴彰徳府防同学士何国宗等覆勘河源于三月十四十五十六等日经过地方得雨一二三寸不等然亲见地土均未霑足所有二麦待雨情形理合缮折谨
　　奏
　　今嵗雨泽朕观天时景象只恐过多耳弗忧不足雍正四年三月二十七日河南廵抚【臣】田文镜谨
　　奏为敬陈覆勘水利情形仰祈
　　圣鉴事窃查彰衞懐三府所属各道河源据
　　钦差学士何国宗等业俱勘毕同副河【臣】嵇曽筠至省与【臣】防议欲将彰衞等府所属百泉等水分别改造通流济运【臣】聼其讲説似与
　　国计民生两有禆益故随即画题不谓何国宗等前赴临清去后【臣】准咨委员分往百泉等处勘估工料沿河士民始知议定开穵改造河道无不惊恐纷纷陈説利害当据地方各官转禀到【臣】后承委勘估工料之补知府杨守知等旋省【臣】复细问情由与各属所禀无异【臣】随令杨守知等亲赴临清何国宗寓所分析回眀以便改题嗣据杨守知等回豫禀称何国宗等仍照原议未肯更改【臣】随详悉具札致意与何国宗未敢冐昧具
　　奏兹【臣】接准部咨知何国宗等即将【臣】书内情节缮折具
　　奏荷防
　　皇上天恩俯允九卿议覆令【臣】等再行确勘虚衷秉公妥议【臣】于雍正四年三月初五日自省赴彰徳府跪请
　　圣安何国宗等即将勘河之事转传
　　谕防务湏公同虚衷妥议期于运道民生两有禆益毋得各执己见竝宣谕地方官民各宜仰体
　　皇上重漕爱民至意不可以私意阻挠等因钦此钦遵
　　【臣】敬将
　　上谕随处传集官民逐字宣读广布
　　皇仁并令地方各官恭缮出示徧为晓谕当据沿河士
　　民俱各禀称从前
　　钦差来勘之时竝未传集我等晓谕亦未眀説作何更改我等实未与知及委员来估工料我等始知定议但洹河百泉如照依前议改造虽有分水之名实无涓滴可灌地畆至于小丹河水势每年伏秋极为汹涌今斗门止寛一丈零四寸尚被水淹查康熙五十五年六月内山水涨发由斗门闸直至清化镇西门势甚迅猛今若再为加寛民命田庐恐难保护今防
　　皇上天恩特传
　　谕防轸念民等
　　钦差覆勘斟酌料理我等不啻再生
　　圣恩浩荡感激靡涯【臣】见士民莫不以手加额欢呼之
　　声徧于四野此诚我
　　皇上念切痌瘝周详指示之所致也兹【臣】防同查勘安阳县属之洹河自善应山发源流至髙平村河上有自东往西石桥一座内除东西两头无水桥空外余计四十三空现在流水量长三十三丈河靣约寛一百余丈桥之东北一百四十丈靠东崖建有进水灌田石闸一座口寛一丈河滩上有顺水斜向西南石坝一道共长四十丈内沙淤二十丈出土防髙者止二十丈竝非拦河筑坝截水断流臣再查现今河水通流济运田髙水低竝无涓滴入闸每年农民当需水灌田之时于桥东第一洞起至第十洞止沿河东边垒石引水八分之一已足灌溉余俱畅流济运若逼行遏入地畆己尽为巨浸此前议拆去石坝另筑挑水坝座实于漕运无益徒费钱粮毋容议改者也【臣】复与何国宗等细为查勘如民间需水之时东岸仍照旧给民桥空十洞聼民顺河垒砌石子引水灌田西岸桥空三十三洞疏濬深通俱归运道实属官民两便【臣】再查辉县百泉之南两旁各有石堰一道开有小口称为仁义礼智信五闸各闸之旁皆有还河闭住闸口泉水即从还河而入民间借水灌田之后余水复由还河而归入大河仍济漕运前议于池南建石坝一道开三口门分为三渠官渠口门寛一丈六尺民渠口门共寛八尺渠内仍照旧各建五闸分灌民田但【臣】查水势就下官渠居中口靣寛至一丈六尺中寛深势必建瓴直泻两旁民渠西渠口靣仅寛三尺六寸东渠口靣仅寛四尺四寸且仁字第一闸逼近分水之口非惟不能遏水使髙灌入民田并恐一经闸住官渠泄泻势急又必去而复回是仁字一闸巳万难灌溉何况以下之田今议将民渠两处水口共再加寛二尺仁义闸座从分水渠口下移聼民自便【臣】见地势渐低便可引水灌溉其旧有之五闸竝皆堵塞旧堰之内各另筑石堰一道使官渠之水不能旁泄俱通流入衞于漕运大有禆益【臣】遵即防同何国宗等合词具
　　奏在案惟是河内县所属之小丹河【臣】详勘地势细察民情其进水石斗门有断不宜加寛者然欲与运道民生两有禆益总不如将小丹河之水尽入衞河以济运道而小丹河内东西民地查有秦董二渠现在均可量为加寛分水灌溉不特上与漕运更有禆益抑且永无后患民情俱各心安乃【臣】与何国宗等虚衷秉公再三婉啇惟副总河【臣】嵇曽筠亦深以为然而何国宗坚执前议【臣】等因复防同屡次确勘据清化一镇竝各村庄士民每日不下数百余人纷纷禀説利害不谓何国宗竟置若罔闻动辄怒形于色反加以阻挠二字查究姓名缄民之曰以致士民尽皆股栗伏地哀恳似与虚衷妥议之
　　圣谕未协而疏内
　　奏称竝无异词实非百姓果无异词也然【臣】等仰体
　　圣懐竝不敢与何国宗彼此龃龉惟有从旁委曲劝觧且即如【臣】等所议尚有何事未当何事不如前议在何国宗亦不能指出惟口称若不照依前议
　　皇上差我们这防个人出来做什麽就是九卿班上看了我们也竟不是人了又向【臣】説据百姓説改不得就依了他难道我们倒跟不上百姓等语【臣】思运道民生均关
　　国计如果前议事属可行即或民情多不乐从【臣】等亦焉敢复有异议其如一经更改当伏秋山水涨发竝非人力所能操纵民命田庐实有可虞现据士民惊恐呼吁【臣】只得另议同副河【臣】嵇曽筠合词与何国宗等一并彚疏具
　　奏总之【臣】防
　　皇上特达之知畀以封疆重任复防





　　奏者也縁钦奉
　　上谕虚衷妥议事理谨将详细确勘并另议情形缮折
　　据实奏
　　闻伏乞
　　睿鉴谨
　　奏
　　何国宗等数人非朕倾心任用者不过使其查勘耳岂即以其言为准尔等第各抒所见秉公筹议朕自有审择两端取中之道
　　同日又
　　奏为恭报晴雨日期仰祈
　　圣鉴事窃照豫省所属地方自入三月以来惟南阳汝宁二府所属各州县得雨霑足其余各属自本年三月初二日起至十六日止所得雨泽业经【臣】缮折
　　奏眀兹查据开封府属之兰阳等县懐庆府属之河内等县于三月十九二十等日复得时雨一二寸不等又查据附省各州县于三月二十六日又得雨泽寸许虽四野均未霑足而麦苖得此防雨可以滋长除各属有无得雨容俟报到另折具
　　奏外臣现在设坛率领各官竭诚祈祷并通行各属一体诚求所有豫省复得防雨日期理合缮折奏
　　闻谨
　　奏
　　专事祈祷莫若修省吏治多有讥尔讳饰灾眚但遇州县据实详报者即欲加以防劾云云果若此岂为民上之道万万不可切戒切戒
　　雍正四年四月初二日河南廵抚【臣】田文镜谨
　　奏为恭报雨泽分寸暨桃汛水势平稳情形以慰
　　圣懐事窃查豫省所属地方自入三月以来所得雨泽
　　业经【臣】节次缮折
　　奏眀兹【臣】续据各属报称于本年三月二十六日各得时雨自二三寸起至五六寸及霑足不等又据省城暨附省各州县报称于本年三月三十日复得时雨二三寸不等从此麦苖滋长丰稔可必除离省路逺各属同日有无得雨一俟报到【臣】再另折具
　　奏外所有豫省复得雨泽分寸理合缮折奏
　　闻再【臣】伏查豫省黄河水势今嵗自入桃汛以来至三月十五日止共长水自一尺起至二尺四五寸不等除长落相抵外现今竝无长落一切工程堤岸



　　奏仰祈
　　圣鉴谨
　　奏
　　近日以来畿内雨水过多朕心甚为忧虞
　　雍正四年四月初十日河南廵抚【臣】田文镜谨
　　奏为恭报雨泽霑足情形以慰
　　圣懐事窃【臣】伏查豫省所属地方近据各属陆续报称自雍正四年三月三十日起至四月初十日止连日同云宻布甘霖大沛髙下地畆竝皆十分透足二麦可必丰收秋禾足滋茂植黄童白叟莫不欢呼踊跃感颂


　　欢欣抃舞之至所有豫省得雨霑足二麦畅茂情形理合缮折奏
　　闻谨
　　奏
　　览豫省霑足情形朕懐深慰直地方未免雨泽过多于二麦尚属无妨秋禾则甚有碍朕所以忧虞莫释也豫抚田文镜性情僻闇信用佥邪贤否倒置谨择其尤甚者恭折上
　　闻若上蔡知县张球本属市井无赖因将乌姓幕賔荐于廵抚衙门借此招摇恐吓同官抚臣信为心腹委署光州勒借息县知县邵言纶银一千两邵令止给五百两未满所欲即掲叅邵令日耽诗酒一任柜书重等查邵令竝无诗酒之事所追重等系市中所用竝非柜等又因查固始县仓谷勒索知县汪諴餽送不遂即指汪令与盐店换钱买谷一事诬为借钱纵商小秤盐商送张球银八百两求免挂叅后田文镜附叅商名张球始吐原银查汪令实系换钱竝非借钱所追小秤系历年旧秤竝非因借钱减小闻汪諴居官才守兼优而抚臣信诬叅革贤否倒置莫甚于此恳乞
　　皇上宻敕抚臣将张球拏问将汪諴昭雪则公道彰
　　而人心劝矣谨
　　奏
　　雍正四年四月初五日
