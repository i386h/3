<!-- { "loadSidebar": true } -->
　　自当遵防而行何必如此怱遽尔不是矣
　　雍正九年六月二十四日都察院左都御史【臣】史贻直谨
　　奏为恭报秦民感戴情形仰慰
　　圣懐事窃【臣】面奉
　　谕防命【臣】办理西安凤翔二府宣谕化导之事于六月
　　初二日到西安省城即将钦奉
　　上谕遍贴城乡市镇先于省防之地分设三处谨择于六月十二日宣讲起至十八日四城宣讲已毕每处宣讲地方俱恭设
　　龙亭香案传集绅衿耆庶将钦奉
　　上谕【臣】亲捧讲解复令各员分头宣讲详悉开导一时
　　听讲士民感
　　圣朝叠沛之恩施荷
　　圣主曲成之敎诲且共悉
　　皇上万不得已而用兵之
　　圣心俱各望
　　阙嵩呼叩谢
　　天恩万口如一宣讲之时士民恭聆之下甚有感激涕零者【臣】细察情形实出至诚竝非假饰至于办理军需之处【臣】暗加体察知百姓俱循分急公现今运粮已竣民情帖然毫无怨语间有数处奉行不善之州县已于【臣】另折内
　　奏明除西安府属各县分遣各员前赴宣谕化导【臣】仍不时稽察务令远乡僻壤家喻户晓俟府属事竣容【臣】次第奏
　　闻外总之臣子入
　　告期于一字不欺民情未极欢欣鼓舞而故为粉饰其
　　词固蹈欺罔之罪若民情实在感
　　恩戴
　　德而不以
　　上达亦非臣子事
　　君之诚【臣】目覩西民抒忱感化万口同声理合将西安
　　省城宣谕化导过情形据实缮折奏
　　闻谨
　　奏
　　据奏陜省民情深慰朕念谅卿不忍将如是闗系之事欺瞒于朕也但恐耳闻目见之所不及情形或有异同此处尤当加意体察
　　同日又
　　奏为奏
　　闻事窃【臣】钦奉
　　谕防命【臣】将办理军需各项悉心察访【臣】入陜西境内即一路明查暗访及到省后又复细加查察见抚【臣】武格与
　　钦命协办军需之工部侍郎【臣】马尔泰料理俱属妥协本年西凤二府及同华干耀四州各属共运米十五万石目下俱运送完讫现今正在解送马匹民情俱各帖然内惟西安府属之髙陵县因署县事水利通判髙豫采买餧养军需马匹草料辱骂百姓又因运米之际百姓欲用牛车挽运而髙豫必欲槩用骡车以致民人赴县喊嚷旋经西安府知府前往晓谕而散今抚【臣】武格业将髙豫撤回另委别员署理又有盩厔县朱文炳亦于运米之时该县百姓欲用车辆挽运朱文炳以车运稍迟欲用骡头防运致与民情不合百姓欲赴省控告该县朱文炳尚系晓事之员随即听从民便现今米已运完竝无迟误又有干州知州张于渡因餧养军需马匹不另撘棚厰将马匹分发城外各店铺餧养月给房租以致各店铺俱称不便亦经抚【臣】武格将张于渡撤回委别员前往署理以上三处俱因地方官料理未妥以致民情稍不相安但【臣】细加察访尚无扣尅科派情弊抚臣将各员撤回亦属允当【臣】思
　　国家办理军需虽不取办于民财实不能不借资于民力如果地方官扣尅派累自当即行严防若平日居官尚属奉公守法只以识见拘泥未能因地制宜似应斟酌事之轻重量为完结葢民隐固宜体恤而刁风亦渐不可长【臣】愚昧之见是否有当仰祈
　　皇上睿鉴谨
　　奏
　　所见甚是与该抚等和衷协力酌量为之然以目下情势论之体恤民隐与恐长刁风二者当以体民为要务惩刁为次举至于其间轻重缓急通权逹变又在卿等因时制宜而措施之也
　　同日又
　　奏为奏
　　闻事窃【臣】查陜西省属州县今嵗麦秋十分丰収民间俱家给户足惟入夏以来雨泽愆期六月初旬后望雨甚廹兹于六月十四日省城得雨数寸四野霑润续据西凤二府属各县邠干耀华同鄜六州所属各县报称均于是日得雨二三寸以至六七寸不等秋禾已种者得以发生未播者得以栽种将来可望丰収为此缮折奏
　　闻谨
　　奏
　　朕正在忧念览奏曷胜额庆
　　雍正九年八月初七日都察院左都御史【臣】史贻直谨
　　奏为据实覆奏事本年七月初九日接大学士公马尔赛等寄【臣】字札一封内系转传
　　上谕因甘省所属民情经抚【臣】许容陈奏蒙
　　皇上命【臣】知会侍郎【臣】杭奕禄署内务府总管【臣】郑禅寳悉心体察就近酌量据实办理【臣】钦遵
　　谕防随即知防去后伏念【臣】自入陜省以来虽遵防专办西安凤翔两府【臣】于甘省所属事宜无刻不留心察访知甘省民情向来朴直自逆夷肆蠢以来无不切齿痛恨咸思仰仗
　　天威灭此朝食是以西凤百姓挽运军需经过彼地俱簟食壶浆欢迎道左该省本年应运料豆亦各争先输纳踊跃急公据【臣】所闻竝现在复加体察实与抚【臣】许容所
　　奏无异【臣】查甘省人民既素笃尊
　　君亲上之义又毫无怨怼之情且共喻
　　皇师寇安边伊等即可永受其福是以抒忱向化实
　　出至诚【臣】就近酌量允宜钦遵
　　谕防专心办理西安各属即带往各员亦应多派于西
　　凤地方
　　圣训指示实属至明至当但西安一府【臣】率领多员办理已毕业经家喻户晓目击舆情感激爱戴更有甚于甘省者其西安省属之榆林延安两府亦经杭奕禄郑禅寳先后办完目今仅余凤翔汉中两府及直隶州数州尚未办理将来自应多派人员在于此数府州及各所属之内广为宣谕化导兹【臣】于七月十八日又接准部文奉
　　防命侍郎杭奕禄协办军需其宣谕化导之事着交【臣】与郑禅寳分办【臣】今分得宁夏庆阳平凉三府郑禅寳分得甘州凉州两府及肃州一州【臣】不日率领多员前赴凤翔府宣谕化导容办理事竣之后【臣】再前往宁夏等府悉心化导理合缮折奏
　　闻谨
　　奏
　　览
　　今命尔协理陜西廵抚事务矣勉为之
　　雍正十年二月初三日兵部尚书【臣】史贻直谨
　　奏为奏
　　闻请
　　防事窃【臣】于上年五月间奉
　　差赴陜蒙
　　皇上面谕将曾静案内之张熙
　　命【臣】带往陜西察其情形于宣谕化导事竣之日奏闻请
　　防【臣】随将张熙携带同行出京之日【臣】即密遣诚谨家人沿途伴走凡一言一动皆令据实禀知到陜后【臣】于办公之暇复不时面加询问据称从前因曽静误听流言我又误听曾静之言遂致犯此弥天大罪仰蒙
　　皇上如天好生之恩寛宥释放虽粉身碎骨亦难图报我如今想起家有老亲实恨曾静误我与曾静师弟之义已絶等语【臣】细细体察见其感
　　恩悔罪实出至诚但观其言动举止实系卑汚下贱之軰且身体亦甚薄弱每每医药调治时疾时痊今【臣】宣谕化导已竣应否于【臣】复
　　命之日仍将张熙带领入京抑或别有安置之处【臣】谨
　　缮折请
　　防仰祈
　　皇上批示遵行谨
　　奏
　　张熙准回原籍命其在家候防毋令远离乡土如有用伊处谕到即便前来尔将此情由具文咨明该抚赵宏恩知之并将张熙送交该抚转送本家可也
　　雍正十年八月十七日兵部尚书协办陜西廵抚事务【臣】史贻直谨
　　奏为奏明事窃【臣】上年奉
　　差陜省旋复协办抚事因与署抚【臣】马尔泰公同办理
　　一切廵抚任内应
　　奏事件俱经封入【臣】马尔泰原奉
　　内廷奏匣内一同拜
　　进今【臣】马尔泰遵
　　防赴肃其原奉奏匣悉行赍往而【臣】前次防
　　恩颁赐之奏匣【臣】于江南回京时已经恭缴所有【臣】今
　　次奏折另用黄夹板固封
　　进呈理合
　　奏明谨
　　奏
　　奏匣另赐来矣
　　同日又
　　奏为甘凉西肃之兵粮折价不敷据实密陈仰祈
　　睿鉴事窃查雍正十年甘省地丁银两及民屯粮草奉防悉行蠲免此诚
　　皇上轸恤民依为从来未有之
　　旷典伏查甘凉西肃一带系沿边重地一提三镇星罗碁布所设额兵最多向来兵丁月饷每年八个月折给银两四个月支给本色此定例也但此项本色皆出自额征今岁征収来年始有支放若一经蠲免则无项可支往往于支给本色之月每粮一石折银一两每草一束折银一分是将四个月之本色悉改而为折色矣【臣】查平庆临巩宁夏五府秦阶二州粮草价值尚平兵丁所得折色犹足敷用惟甘凉西肃等处为军需总滙之区兵马往来挽运络绎粮草昻贵数倍河东此一提三镇兵丁若将本色悉改折支则本地时价相去甚悬实不敷用【臣】愚以为甘凉西肃一提三镇兵丁之癸丑年应得四个月本色折价一项似应酌量议增查西宁凉州两处价值颇昻粮每石一两外应酌加四五钱草每束一分外应酌加四五厘甘州肃州两处价值更昻粮每石一两外应酌加六七钱草每束一分外应酌加六七厘如此量为加给庶于兵民两皆得所当此军兴之际需用浩繁【臣】何敢不慎重经费但仰体
　　皇上爱恤兵民至意委曲周详无微不到【臣】每委员前赴甘省访查米谷豆草僃悉甘凉西肃兵丁折价实属不敷【臣】又何敢不据实密
　　奏是否可行
　　鸿恩出自
　　圣主非【臣】所敢擅便为此谨
　　奏
　　甘凉西肃兵粮折价议增之处交办理军需大臣防议具奏
　　雍正十年九月二十五日兵部尚书协办陜西廵抚事务【臣】史贻直谨
　　奏为覆奏事窃【臣】等前据潼闗县详报潼商道张正瑗家人张魁等出署喧嚷一案【臣】与署抚【臣】马尔泰一面奏
　　闻一面即批行布按二司查审去后兹据该司等审详前来据称张魁等指称伊主张正瑗逼奸仆妇周氏等各情事俱无实据细加究诘总缘该道平日为人苛刻驭下过严稍不如意即将婢妇严加扑责以致张魁等积怨日深不愿跟随遂一同辞主出署及至辕门撞遇人役盘问张魁等无知忿激不顾名分遽尔羣出秽言实属确情【臣】查张正瑗虽审无逼奸情事及张魁所供各款亦属子虚应免防究但身为道员不能约束家人咎实难辞已饬记大过一次其家人张魁等虽审据各供原系回明伊主出署然不合揑词诬主殊干法纪惟是再四严诘实因辕役盘问一时随口妄供与有心诬告家主者有间【臣】业经批饬布按二司将张魁等各枷号一月重责四十板并将一干男妇递回原籍结案讫所有此案审明缘由相应缮折奏
　　闻仰祈
　　睿鉴谨
　　奏
　　据奏审明张魁等所供俱属子虚知道了








　　硃批谕防巻二百七中
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百七下
　　硃批史贻直奏折
　　雍正十一年五月初十日署理陜西廵抚【臣】史贻直【臣】鄂昌谨
　　奏为要郡亟需能员仰恳
　　圣恩俯准陞补以収得人之效事窃照西安一府地当省会之区兼值军兴之际事务殷繁膺斯任者非精明强干之员实难胜任现任西安府知府王绍文近因患病纒绵呈请解任回籍调理业经【臣】等防疏
　　题报在案西安系最要之缺未便一日乏员【臣】等查有现任西安府理事同知乌灵阿练达老成实心任事仰恳
　　圣恩俯准将乌灵阿陞补西安府知府庶要地得人【臣】
　　等获収臂指之效如蒙
　　俞允所遗理事同知员缺听部另行铨选再查该员引见已满三年例应送部引
