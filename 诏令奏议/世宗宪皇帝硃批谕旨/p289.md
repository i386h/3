<!-- { "loadSidebar": true } -->
　　奏外随于七月十一十二两日省城连得大雨彰卫懐三府亦于此两日之内俱报霑足百姓俱各及时补种荞麦是河北州县得雨虽觉稍迟目下补种晚苗俱巳生将来民食有頼至于无力穷民如有不能置办籽粒者【臣】遵照部议巳迅饬各该州县酌量借给令其及早补种伏思今嵗节较迟倘至八月下旬早霜未降则可望普収矣再查省城米价六月内粟米毎石价银一两七钱今自七月以来每石减至一两三钱想因时雨频施青苗遍野囤米之家不肯久积是以米价顿平所有河北三府雨泽霑足及播种情形理合奏
　　闻谨
　　奏
　　览奏河北得雨霑足朕为豫民曷胜额庆
　　同日又
　　奏爲奏
　　闻事窃六月内据固始商城二县报称交界地方竹园内生有青虫当即扑灭并未损伤田禾经【臣】具
　　奏外【臣】恐留有遗种滋害田苖地方官所报未尽确实随委汝寜府前往详细勘验今据禀覆系商固接壤之处地名马冈集居民石峩家有竹园约计十顷其叶俱为青虫所食该二县当即率众扑灭并未损伤田禾亦更无遗留滋蔓窃念竹园十顷地方不为不大竹叶食尽其虫不为不多乃止食竹叶而于禾苗毫无损伤实为可异再中牟阳武原武三县交界地方于七月初九日亦生小虫形似蝻子大如苍蝇【臣】飞饬各该县正在上扑灭间随于十一十二两日连得大雨所生之虫随雨俱灭亦无遗留禾苗毫无所损伏思五六月间雨泽防缺从前低洼积潦之区鱼虾遗子变为虫蝻固属事理之常而止食竹叶无损禾苗又得大雨消除此实黙有神佑岂人力所能致者仰惟
　　皇上圣徳感召征应如响所以嵗转有秋虫不为害而【臣】抚心自思益觉兢惕悚惶时时滋惧也爲此奏
　　闻谨
　　奏
　　青虫或系专食竹叶之虫耳何乃为是夸诞之词雍正九年八月二十二日署理河南廵抚印务布政使【臣】张元懐谨
　　奏为奏
　　闻事窃照豫省地方仰蒙
　　皇上圣恩先事预筹截留漕米二十万石备将来赈恤之用或于明年青黄不接时平粜【臣】遵照部行巳派委南汝道董自超带佐杂及试用人员三十余员雇覔民船先赴临清听分派押运在案至豫省各种秋粮现今虽未尽収然据各州县申报及【臣】委员验看髙粱巳经刈获实有十分収成棉花豆子晚谷查彰卫懐三府属得雨稍迟入秋以后雨水调和収成亦不致甚减其余各府州县皆极茂盛指日便可丰収又七月中连雨两次间有一时水壅被淹之处亦不过零星低洼亩数【臣】随遣员抚恤资给籽粒补种荞麦今至八月以来天气晴暖所种荞麦亦皆敷荣结实可望有秋再洧川尉氏二县双洎河决口民房报有水淹塌损者嵩县伊水漫溢亦淹塌民房百余间【臣】亦委员星赴查勘视其房屋坍塌情形酌动存公银两或二三两或四五两赈给修整房屋民皆安堵再北来流民【臣】遵照部文遣员于各渡口查验给票或资给口粮或劝谕回籍皆知各本籍奉有安辑
　　圣谕巳日渐稀少但数日之内【臣】又访闻江南省徐州所属之萧砀二县界连归徳彼处人民颇多挈携老幼来豫【臣】未悉系何縁由随即遣员星往查验并饬地方官照例抚恤今二十日河南布政使【臣】髙斌赴任抵豫道经归徳亲遇徐属流民询知因彼处黄水有决口之处但出自流民之言未审的确【臣】因
　　皇上轸念民生无一事不上厪
　　圣衷所有地方次第収成丰稔情形及流民稀少又新
　　有来豫之处合先奏
　　闻谨
　　奏
　　汝自署理豫抚印篆以来事事办理不及敷奏不实一惟瞻顾因循是务大失朕之所望所奏知道了
　　雍正九年九月初一日署理河南廵抚印务布政使【臣】张元懐谨
　　奏为酌议征漕补仓事宜仰祈
　　睿鉴事窃【臣】于八月二十四日准部覆督【臣】田文镜奏请将征漕抵补赈谷其赈过之州县本地漕谷未必适如所赈之数应令不赈之州县酌量拨运动用盐规存公银两给雇脚运送移咨到【臣】此诚酌盈济虚预备仓贮之计但【臣】以爲补仓固为要而拨运似属可缓以本地之漕谷补本地之仓额事最省便无可疑议若欲以别州县之漕谷拨运补额则今年豫省丰収之处居多固非急需拨运补贮之时且一经拨运则动须车脚而运谷较之运米数当加倍则费亦加倍以有用之存公银两徒供车脚之费实属可惜【臣】之愚见以爲莫若照先准部咨将征収之谷各征各贮俟明春酌其有余不足随时平粜粜出谷价拨给动赈之州县于秋収后陆续买谷补仓再若不敷动赈之谷则现在截留二十万石之漕米部议原令平粜之后易谷贮仓以此项平粜银两令动赈州县逐渐买补以足旧额如有赢余存贮司库以备拨用如此一转移间既免搬运之烦又省车价之费各州县仓谷原额亦无不补足矣再查豫省征収漕米向例每石加収耗米一斗五升爲折耗运脚等费今既停运改征谷石每谷一石约可碾米六斗统算収谷二石合之収米一石巳有加耗在内若仍照旧収耗则于民未便可否仰请
　　圣恩特颁谕防将今年漕米収耗之处晓谕豁免将来
　　征米起运仍照旧征输则
　　恩出自
　　上有益于民而于官亦无所损伏祈
　　睿鉴施行谨
　　奏
　　所奏言之田文镜如果当行伊必具奏请行其中或有可议伊自剖悉指示于汝亦可増长识见将奏折倂朕批谕俱与观之可也
　　同日又
　　奏爲奏明事窃【臣】于八月二十六日接到督【臣】田文镜来札内称防
　　圣恩仍令回豫视事但恐各属于授受之际不无因循观望稽延舛误饬令两司将应办事件作速详慎办理免致迟错縁系奉
　　防札致特此奉达等因到【臣】遵查【臣】到任三月一切应办事件俱遵照料理随时檄催外查督【臣】田文镜留交命盗案件共有二百八十余案【臣】谨依次办理其中尚有二十五案系田文镜巳审而未经具题之案【臣】具题本内例填覆审无异字様窃念命盗案件关系重大【臣】未经亲审遽称覆审无异何敢自蹈欺诳之罪【臣】因逐一提讯依次审结其间提觧审理不无稍迟时日今亦现在陆续具题不敢稽延至于舛误之处【臣】自分庸陋或有心力之所不及知识之所未周乃限于【臣】之才绌智短实



　　圣明鉴照縁系奉
　　防寄示之札理合据实奏
　　闻谨
　　奏
　　此奏甚属可笑朕原以汝为知朕之人及观汝署理豫抚以来前次今番所奏乃大负朕恩之小人向之信任宁不可惜若再不痛自改悔惟疑防揣度是务恐非汝之福也慎为之




　　硃批谕防巻六十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻六十六
　　硃批董永芠奏折
　　江南安徽布政使【臣】董永芠谨
　　奏为藩库交盘已竣僃陈始末仰祈
　　睿鉴事窃【臣】一介庸愚备员闽臬防
　　皇上天恩
　　特防调见获觐
　　天顔特授【臣】安徽布政使戴
　　德如天措躬无地于三月十八日衔
　　命出京至四月十六日抵安徽布政司任随即清查库项缘前陞司李馥及署司吴应凤各任内因地方公事动用库银十余万两皆以民欠并递年俸工抵补窃思民欠固可催追俸工亦皆
　　国帑而现在库项不便虚悬【臣】即欲据实揭报因念事属因公且伊等赶限弥补项有归着是以不敢
　　轻举随竭力催赶兹于两个月交盘限内已逐一归补清楚现今皆实贮在库并无悬欠除将接受交盘事宜照例详报抚臣保结咨部外合将库项己清缘由据实奏
　　闻谨
　　奏
　　览奏知道了极宜勉力做好官
　　江南安徽布政使【臣】董永芠谨
　　奏为叩谢
　　天恩事本年十一月二十四日接到浙闽督臣准部咨
　　文为恭报官兵克复台湾事奉
　　防在事官员现行议叙之外着槩行各加一等钦此又粘单内开在省办理军务按察使董永芠今陞安徽布政使准其加一级等因奉此闻
　　命自天感激无地当即恭设香案望
　　阙叩头谢
　　恩讫窃念【臣】世受
　　国恩时因职守所羁不能戮力行间奋身杀贼以办理
　　之防劳得邀加级之
　　旷典
　　圣德如天有加无已除将感激防忱具详抚臣代题叩谢
　　天恩外【臣】犬马下情不能自巳谨再缮折奏谢
　　圣主洪恩再凤阳府属夀泗等州县今年秋成歉薄虽不成灾而穷民当此隆冬恐致乏食督抚臣各捐银二千两【臣】亦捐银二千两买米煮赈仰副
　　圣主爱养黎民之至意合并奏
　　闻谨
　　奏
　　所奏已悉闻汝声名颇好勉之毋怠
　　江南安徽布政使【臣】董永芠谨
　　奏为叩谢
　　天恩事雍正二年九月二十六日【臣】接两江督【臣】查弼
　　纳牌准吏部咨奉
　　防董永芠自擢用安徽布政使以来虽无甚狼藉声名然大不如在福建按察使任时看其才具不胜繁剧之任博尔多声名甚好着二人调省用等因钦此钦遵【臣】随恭设香案望
　　阙叩头谢
　　恩讫伏念【臣】驽骀下质至愚至陋在福建按察使任十
　　有二年毫无报效恭逢
　　圣主登极之初
　　天恩召见特陞安徽布政使自任事以来钦遵
　　训防勉做好官勿改初志朝夕兢兢业业安敢陨越自取罪谴惟是安徽地方为财赋繁剧之区【臣】虽殚心竭力而才具庸劣不能胜任兹防
　　圣恩浩荡不即罢斥
　　特命山东布政使博尔多与【臣】二人调省用是
　　圣主施宥过之仁
　　特予自新之路
　　生成之德实同天地【臣】惟有从此益加勉励竭尽驽骀
　　以仰报
　　髙厚之恩于万一耳【臣】现在俟博尔多到江宁之日即行交代外所有犬马感激私衷理合具折奏谢
　　天恩谨
　　奏
　　尔到新任时若仍然似此因循自便巧猾居心而不奋勉报效临期追悔莫及也
　　山东按察使【臣】董永芠谨
　　奏为感激
　　天恩再申谢悃事窃【臣】一介庸愚幸登仕籍恭遇圣主御极之初即奉
　　恩防召见特放安徽布政使江南财赋重地钱粮头绪
　　纷繁【臣】才识短浅不能胜任已在
　　圣明洞鉴之中荷防
　　天地包容不赐罢斥仍调山东布政使窃念江南与山东事务虽有繁简其为钱粮则一正在惴惴无以自安旋奉补授按察使之
　　命且仍带布政司衔【臣】何人斯得此
　　异数闻
　　命之下感激涕零虽捐糜顶踵不能仰报
　　髙厚矜全之恩于万一从此惟有益加奋勉竭尽犬马
　　之力以期无负
　　圣主简用天心而已【臣】经手安徽一切钱粮新任布政使博尔多于封印日到任限内交盘清楚出具印结随于三月十八日起程四月十二日抵山东按察使任除具详抚臣代
　　题叩谢
　　天恩外所有【臣】感激下情合再缮折
　　奏谢谨
　　奏
　　勉力供职可也再若不妥不但矜全之恩不可屡邀行且祸不旋踵矣
　　浙江按察使【臣】董永芠谨
　　奏为恭聆
　　圣训叩谢
　　天恩事雍正五年正月十九日浙江观风整俗使【臣】王
　　国栋到任口传
　　皇上谕防【臣】随望
