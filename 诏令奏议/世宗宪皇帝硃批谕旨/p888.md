<!-- { "loadSidebar": true } -->
　　语云事君尽礼孟子云欲为臣尽臣道圣贤立敎之意严矣近观汝等汉人习气于尊君亲上之义甚属藐忽优者仅知洁己而已劣者则更不堪过问汝初进后生切勿蹈袭此辙朱子为有宋大儒其学以主敬为进修之本一切不离乎敬况于君父之前乎汝设时存敬字于中安得有此一误不能端本而惟末是务遇事战兢亦复何益思之戒之
　　同日又
　　奏为请复仓铺以广
　　皇仁事窃【臣】接阅邸钞见刑部尚书励廷仪疏请刑部监内照直省州县监仓之例将狱神堂东西分别内外以禁轻重人犯奉
　　旨饬部议行仰见我
　　皇上仁徳育物慈祥爱民不忍轻罪之人与重囚一例
　　监禁
　　天地父母之心诚为亘古所未有也【臣】查直省州县向时原分设监铺自康熙四十五年副都御史周清原条奏将仓铺拆毁于是州县止有监狱而无仓铺矣在周清原拆毁之请原令干连轻罪人犯取保候审第州县官毎因闗系大案质讯之人取保在外恐有疎失致案情难定遂一并收禁狱中是本应散覊之人以无仓之故俱受缧絏之苦殊非仰体
　　圣天子爱养元元至意【臣】请直省州县仍复旧规将监内空闲房屋另行隔断分作仓铺如监内无空房即于旧时仓铺基地量为修盖将干连待质轻犯散覊在内俟案定之日即行释放其案已审明笞杖人犯俱即取保不得滥行覊候庶监仓各别囹圄自渐空虚轻重有分干连不致滥禁于我
　　皇上惠鲜之仁不无小补也【臣】职司刑名用敢谬陈管
　　见推广
　　皇仁可否采择伏候
　　圣裁谨
　　奏
　　尔职司提刑此事正乃专责当与督抚臣商行何必奏请于朕
　　又追变盐银一奏殊堪嘉与之至其事甚属可讶亦复可笑马喀忍如此负朕乎揆之于情于理竟不敢以尔奏为信然也折留中俟马朴到部时详问端的再加访查然后有旨
　　雍正四年七月十六日陜西西安按察司兼管河东巡盐御史【臣】许容谨
　　奏为恭谢
　　天恩竝陈下悃事窃【臣】一介下愚防我
　　皇上不次擢用陞授陜西按察司今又钦奉
　　宠命兼管河东巡盐御史
　　圣恩髙厚图报愈难感激微忱于受事之始当即具疏
　　奏
　　谢外伏思河东盐法当年羮尧更张之后一切事务未必合宜【臣】自当尽心办理少报
　　知遇隆恩容【臣】查明之后再为次第具
　　奏至【臣】日用薪水臬司任内有养防银五千两可以敷用所有盐臣养防银两当存运库以充公项理合先为
　　奏明伏惟
　　睿鉴谨
　　奏
　　勉为之马喀当日亦曾有此一奏若将应取者具奏充公以示防洁而复效马喀分外设法巧取则不如公然留用之为愈也前车之辙可为后鉴莫负朕恩加勉诚慎为要
　　同日又
　　奏为恭缴
　　硃批谕旨事窃【臣】于雍正四年四月十二日缮
　　奏恭缴
　　硃批谕旨一折恭缴
　　硃批叩谢
　　天恩一折请复仓铺一折【臣】家人于五月二十三日捧
　　赍回署俱防
　　皇上硃批敎训【臣】跪读之下实深惶恐伏念【臣】中州下
　　士毫无知识屡邀不次之
　　宠荣皆赖
　　圣明之特擢今复荷
　　天语谆切
　　朂以主敬
　　诲以端本【臣】何人斯遭逢
　　圣主得受
　　殊恩惟有仰遵
　　训旨益励忠诚凛
　　天威于咫尺矢勿欺于始终以期仰报
　　髙深于万一耳所有原奉
　　硃批谕旨理合缮折恭
　　缴伏惟
　　圣鉴谨
　　奏
　　览奏已悉百凡处切戒恃已凌人圣人云和而不流强哉矫北方之强君子不居大抵天下事过与不及其失等耳近日马喀之奏朕深嘉汝公直范毓馪之举朕殊怪汝苛刻何则葢马喀溺职吏治攸闗范毓馪一介商贾何足重轻况伊乃奉旨委用者竝非马喀私人汝大误矣疎忽不审莫此为甚倘更执迷一误再误则朕不汝恕也
　　雍正五年三月十三日浙江布政使【臣】许容谨
　　奏为据实陈明仰祈
　　睿鉴事窃【臣】至愚极拙毫无寸长仰防
　　皇上天髙地厚之恩授以浙江布政使遵
　　旨诣阙恭聆
　　圣训周详镂骨铭心矢竭驽骀之力以图报称于本年正月十九日到任受事兢兢奉职不敢少有懈怠【臣】查前任布政使佟吉图在任两年经手正项钱粮头绪繁多现在逐一清理其已经报销与现在库贮数目大槩无甚差谬查有成造天津战船建葢忠孝节义祠宇二项银两尚未销算【臣】察访各属不无冒领分肥情弊另行缮折僃细奏
　　闻至公用项下查自雍正二年起至雍正四年止共收盐规捐纳外输马械耗羡银二十五万七千五百八十余两前任布政使傅泽渊任内动用过银一千四百三十余两王朝恩任内动用过银二千六百两佟吉图任内动用过银一十八万七千六百三十余两署司事董永芠任内动用过银一万一百七十余两俱系详明督抚准销有案其余存库银五万五千七百四十余两查无亏缺再佟吉图离任时将伊任内盈余银二万三千两留库详明预僃交盘案内或有应补之处俟出结清楚将此项留充地方公用经署司董永芠因佟吉图接授傅泽渊未完挂兑京饷银一万三千四百四十余两部文催解详奉抚臣批示即于二万三千两内动补余存银九千五百五十余两造册移交到【臣】俟查清交代有无归补再行充公此司库正杂钱粮交代之大畧也查盐务陋规业奉裁革司库捐纳已经报满余存耗羡马械二项为地方一切公事之用【臣】照旧收支不敢意为裁减又州县解司钱粮每千随解饷费银二两为添补每月给散八旗饷银折耗之需又兑收各属钱粮每千约有平余银二两三四钱各属解司地丁若收至二百万两可收饷费银四千两平余银五千两二共约银九千两计一年添补旗饷折耗银不过一千一二百两所有饷费余剰并平余银将及八千两尽足供【臣】衙门一切薪水各项之用再向日陋规凡支放水脚工程等项银两俱每千扣平三四两不等【臣】一槩俱系库平足发不敢扣克分厘此外再无别项陋规【臣】受
　　恩深重不敢自欺欺
　　天伏惟
　　圣明垂鉴谨
　　奏
　　浙江抚司俱属清苦朕向所稔悉为此前经批谕抚臣李衞汝等其共相筹计务得酌中敷用之道切勿矫防立异违负朕意未有令汝等枵腹从事之理也
　　同日又
　　奏为奏
　　闻南米事宜仰祈
　　圣鉴事窃照浙省各属征收南米解省支放满汉旗营及织造匠粮本色米一十三万五千余石州县征收在仓书役口食有费运交省仓沿途盘坝雇船有费及收贮省仓书役口食霉霉折耗旗员陋规种种皆出于耗米前抚臣朱轼核定每石止许收耗米九升以一升八合为自县运省水脚以三升二合为省仓书役口食其余四升为省仓折耗及旗员月规之费各县因一升八合不敷运脚每多阳奉阴违而省仓层层需索亦复如故是以年来各属耗米收至加三加四不等臣到任后访查既确饬委杭州府知府孙国玺会同湖州府知府唐绍祖从长妥议前定每石九升委不敷用今议九升之外量加二升以六升为县仓夫役口食及运省水脚以五升为省仓夫役口食及霉霉折耗将各衙门一切陋规尽行革除又解省南米均需本色惟台金二府及绍属之诸暨县路逺难以运解向系折收银两赴省买米交仓因时价低昻不一官役从中舞弊有折至一两八九钱二两一二钱甚至二两四五钱不等买米之外所有羡余上下烹分臣以本色既难运解与其暗折侵肥不如折中定议【臣】现商抚臣酌定价值立为成规令各州县在省买米交仓如年丰米贱盈余银两悉令解贮府库留补米贵时买价之不足官民两便庶可遵行再南米一项系本年征收即供本年支放且各营本月之米悉系前月预支兼因夏秋停征借动存漕供放冬征南米还漕各属征还不足借支几无定数总由州县处分太轻且瞷有米借支任


　　棼如乱丝【臣】现在逐一穷源溯流彻底清理而目前现支兵粮因今春雨水过多又兼积玩之后一时征比势难接济【臣】不得已商同抚臣将现买补漕之米请拨四万石以僃供支第查州县经征南米向系彚入地丁内
　　奏报一例处分以米一石算银一两银米合算分数竝非另行议处以致征南还项之米自康熙五十七年起至雍正四年止共欠十万余石若不严定处分虽添拨僃放何益之有【臣】议嗣后经征现年南米之官应照漕白粮例议处以前各年未完另定处分按完欠之多寡分别劝惩庶积欠可望全完而现年之米不致仍前拖欠矣以上事宜【臣】正在查议间又奉抚臣特饬清厘【臣】已逐款确议具









　　奏
　　览
　　同日又
　　奏为奏
　　闻事窃查浙省七十七州县建造忠孝节义祠宇布政使佟吉图任内发过四十一县银一万一千九百三十五两零署司事按察使董永芠任内发过十四县银三千八百八十三两零此外尚有二十二州县已经料估未曾给发【臣】到任时因各属开销太多留心察访知此项工料上下胥吏串通浮冒扣分十之二三当即禀明抚臣并密谕各府确查



　　查出嘉兴海宁海盐三县俱有侵扣行【臣】一并究追【臣】俱发该府严查究审其余领银各县竝行府确查凡有侵扣统行追出归款印官如有染指即详报抚臣
　　【好】题防至未领银二十二州县复行令确估必须核实无浮方准给发报销再成造天津大号赶船五只小号赶船五只随船舢板船十只佟吉图任内合算共用银二万四千九百七十九两零于上年六月内完工送往天津用过工料银两至今尚未报销【臣】查此项船只赴闽成造逺送天津一切物料人工往返盘费自与本省拆造战船不同但核算各费浮加几至两倍其中不无侵冒【臣】亦禀


　　奸也再浙省七十七州县地方辽濶事务殷繁耳目岂能周到【臣】现在具详督抚嗣后州县承办工



　　奏伏惟
　　圣明睿鉴谨
　　奏
　　览
　　雍正五年六月十五日浙江观风整俗使【臣】许容谨
　　奏为恭谢
　　天恩仰请
　　圣训事窃【臣】庸材钝质毫无寸长仰防
　　皇上天髙地厚之恩有加无已自任布政使以来涓埃
　　未报寝食难安复荷
　　圣恩授为观风整俗使责任愈重报称愈难【臣】惊闻新命感戴与悚惕交深伏念浙省风俗浇漓上厪宸衷特设耑员用资弹压我
　　皇上知人善任
　　命王国栋巡视廉访宣布
　　圣主加惠两浙之徳意遂使习染日见湔除浮嚣渐归
　　醇厚然犹上烦
　　睿虑恐革面未能革心
　　特命微【臣】相继为理【臣】自知才识短浅措施未能允当
　　惟有仰恳
　　圣恩鉴【臣】愚拙
　　颁示训旨俾【臣】凛遵奉行获免陨越于以上副
　　皇上委任之隆恩斯得少安于寤寐耳所有应行事宜
　　容【臣】悉心体访另行奏
　　闻除接印任事日期照例恭疏
　　题报外为此缮折具
　　奏伏祈
　　睿鉴谨
　　奏
