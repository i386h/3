<!-- { "loadSidebar": true } -->
　　闻事雍正十三年正月二十七日据溧阳县具禀钞送生员罗燮鼎呈吿总理陜西廵抚【臣】史贻直前任


　　御览外【臣】见其辞语支离不经似有挟雠串诬捏防情形抑或另有情节均未可定当即密发苏州按察司飞提该犯等研讯确情去后随据署镇江府禀称罗燮鼎曾被史族赴府控告盗葬坟地燮鼎亦诉史宦发掘互控有案未结等语是否燮鼎借此挟嫌诬防又经密发苏臬司一并确讯俟讯明到日【臣】再详加细核另行具
　　奏事关大臣不敢隐匿理合先行奏
　　闻谨
　　奏
　　披阅呈词殊属荒唐之甚至于互控茔地其中不无倚势欺陵致成讐怨情故事既经司由府彰彰显露自当审明曲直题奏以闻
　　雍正十三年二月十五日江南总督【臣】赵恩谨
　　奏一【臣】于雍正十三年二月初六日接到大学士鄂尔泰张廷玉寄字内开雍正十三年正月二十一日因宿州等处有探花大刀五岳擡天三乘等会聚集多人钦奉
　　上谕一道遵
　　旨寄信前来等因到【臣】钦此查【臣】到任之后即闻上江地方有等随会烧香之事敛钱聚集男女混杂其中败壊风俗包藏奸匪种种不法应宜严惩勿使滋蔓随即密访查拏去后复因江西玉山县匪类黄森官等之事【臣】愈加警惕极力搜访不时密札文武员弁一体暗察于雍正十二年四月初八十七等日据定逺县并凤阳道报获擡天尖刀会人犯张大剑等十四名又于五月十二等日据合肥县报获南陵县三乘会又名糍粑敎人犯潘玉衡等十四名又于十一月十八日及十三年正月初七等日据凤阳道并凤台县报获五岳会人犯李盛木等二十三名又于上年十二月初六日据宿州报获探花会人犯赵文龙等九名又获大刀会汤振一等三名俱经【臣】一面饬发司道审拟一面奏
　　闻在案嗣据安徽道将南陵县三乘会一案人犯审解到【臣】当查审拟未协【臣】因江宁布政使李兰办事精细随发该司就近研讯兹捧读
　　谕旨仰见
　　皇上明察秋毫无微不照【臣】当即钦遵密札安庆抚臣
　　及藩臬两司一体凛遵
　　圣训详悉办理务使首恶不得漏网无知咸皆化诲其他无辜讐扳不致波及奸宄全消地方宁谧以仰


　　奏外理合先行奏
　　闻
　　一江宁府理事同知系专难要缺必须勤敏强干之员方克胜任前因同知锡昌患病解任所遗员缺于上年四月内经【臣】委【臣】衙门笔帖式巴都善署理该员为人明白办事勤慎署事十月以来审理一切旗逃案件俱属公平理合据实
　　奏请仰恳
　　圣恩俯将江宁府理事同知员缺即以巴都善补授则该员愈加奋勉而要缺可收得人之效但【臣】愚昧之见是否有当伏候
　　圣裁其巴都善笔帖式员缺毋庸发补现有笔帖式赫
　　赫一员尽足办理合并陈明谨
　　奏
　　有旨谕部矣
　　雍正十三年三月初一日江南总督【臣】赵恩谨
　　奏一【臣】捧读
　　御批河东督【臣】王士俊奏折仰见我
　　皇上防励臣工奠安民生至意伏查各省未垦田地劝
　　民垦种叠防
　　谕旨令直省督抚各就本地情形细加筹画劝助垦辟
　　其体
　　国经野之谋至周且备【臣】因江南民情好逸恶劳巧于争占到任以来即留心檄催察督又于上年八月内檄行三省各司道将各属凡有可垦之地逐一清出册报并令筹议立法广为化导饬有力者开垦无力者捐助牛种并严禁豪强不得阻挠侵


　　奏明
　　一江宁粮道王恕押运过淮近据禀称淮扬一带



　　皇上念切民瘼
　　圣徳涵濡之所致也合并奏
　　闻
　　一江宁省城二月十八二十二十七等日连得大雨余日晴雨应时【臣】差弁四外查看俱称麦苗旺茂百姓欢欣目下米价中熟米每石一两一钱次熟米每石九钱三分糙米每石九钱合并陈明谨
　　奏
　　据奏麦苗旺茂米价平减此诚堪为额庆
　　同日又
　　奏一江西新淦县革衿谢芳辉等屡次殴官抢犯大属不法【臣】到任之始即严饬查拏其首恶谢芳辉已于上年十一月十二日报获余党陆续就擒经【臣】先后奏
　　闻在案今据临江府禀称本年正月二十一日复获逸犯杨荣等八名此案人犯俱已全获等语【臣】查此等奸棍若不严行惩创何以肃法纪而安良善现


　　闻
　　一闻江西民间所用钱文内有将铅私铸成钱及薄小不堪之钱和使用溯流寻源明有私铸之人【臣】随叠檄严拏今据峡江县报获长簰地方私铸铅钱之廖从三等二犯并起获铅一包及铁钳铁杓讯据供认不讳并称所铸铅钱系换给新淦县民廖二妹行使等语竝据临江府禀报【臣】即飞饬严拏廖二妹务获一并严究党羽务尽根株庶奸徒不致漏网钱法得以肃清矣理合奏
　　闻
　　一江西建昌府暨丰城长宁龙南等县禀称今嵗二麦前沾瑞雪又复雨水均调兼以目下天气融和无不青葱秀发徧陌盈阡俱皆畅茂米价上米亦不过一两万姓欢呼人民乐业等语理合奏
　　闻谨
　　奏
　　览建昌等处雨水二麦情形甚为慰悦但未知阖省普遍否
　　同日又
　　奏一江宁省城查有民人李三与旗厮任保在朝阳门外朋充柴草牙行用强邀截诈害乡民业经【臣】与将军【臣】呉纳哈批行究处在案【臣】恐此外尚有生事索诈之徒随又饬行查禁兹据署江宁府理事同知巴都善详称附近满城之正阳北安小门西华四门俱有柴草民牙皆领牙帖讯据牙人陈


　　城若不设立牙行诚恐买卖无所慿倚民人故擡其价旗厮恃强勒买不无争执滋事应于四门各设民牙一名饬令上江两县另选诚实之人充当牙人抽取用钱每百只许三文等情到【臣臣】查所议俱属妥协随移准龙江关议覆相同除行该县查照并会同将军严禁旗人复串滋事民牙亦不许违例朋充多索【臣】仍不时密察如有前项情弊即行拏惩以安民业理合奏
　　闻
　　一赌博最宜严禁【臣】节遵雍正四年禁止赌博定例明白钞录饬行各属徧贴城乡村市咸使周知并饬严拏赌犯根究赌具来歴按拟究处在案乃近访扬州至泰州通州如臯一带水路地方有顽梗不化棍徒以屋内聚赌兵役易于擒拏更生机诈聚集舟中停泊无定肆行赌博岸上之廵逻在所不及水师之察缉隔越他舟罪及邻船不过暂


　　中军慎选干员前徃水路一带扮作客商暗行察访如果确实并现有赌具赃据立即擒拏解交该地方官严讯究治去员如有滋事惊扰定即一并重惩理合
　　奏明谨
　　奏
　　览
　　雍正十三年三月十八日江南总督【臣】赵恩谨
　　奏为奏明事窃照编立保甲乃弭盗安民之良法洵为要务【臣】到任后通饬三省严行稽察务使实力
















　　加督察务期剔厘积弊实力奉行理合
　　奏明伏乞
　　皇上睿鉴谨
　　奏
　　览
　　同日又
　　奏一江南地方间发蝗蝻【臣】于未萌之先通饬各属预为防范后江浦等州县偶有萌动【臣】即飞饬扑捕田禾得以保护今嵗感沐
　　皇仁叠逢瑞雪蝻子入土必深自无害稼之虞但未萌之先仍须预为防范随又通饬各属地方文武官


　　萌出立即除治务期净尽不容稍有滋蔓以保禾稼以利民生庶不有厪
　　圣懐理合奏
　　闻
　　一上江凤阳颍州亳州一带素称盗薮又滨淮一带绵亘数十余里一望皆属波涛冬间水涸一片旷野欲设村舍塘汛又虑夏间水涨凡有渔船多伏盗匪稽查为难训化不易【臣】虽不时密饬访查严加拏惩第恐小民多属愚蠢无知即使重惩一二而余人不能尽知警诫若欲徧行晓示识字者少惰者多期其革面革心愚民无不洞晓实属难事是以面谕庐凤道范璨将强盗窃贼窝家治罪及父兄应训子弟并牌甲不首均有干连坐罪


　　者俟审定之日按罪之轻重轻则即于该地方严行枷示更使凶恶皆知儆惧似于化顽惩凶或有裨益是否有当理合奏请
　　皇上训示遵行
　　一江宁城守营副将康华龄【臣】见其为人谨慎小心是以令其署理江西南昌总兵之缺随经密加访察果能实心办事因【臣】未敢深信前次亦未奏
　　闻续因总兵官李荫樾调任福建建延镇之缺【臣】复令康华龄前徃署理屡行密饬江西官员查访并札询抚【臣】常安去讫节经诸员禀其勤于操练不尚虚名等语又经抚【臣】常安札【臣】康副将署篆西省已歴八月文武和衷军民胥辑顷者南回官民咸有依依不舍之意等语【臣】复密行暗访所办之事多属妥协操守亦谨练兵亦勤可胜镇臣之任不

　　闻谨
　　奏
　　览
　　雍正十三年四月初三日江南总督【臣】赵恩谨
　　奏一销燬制钱例禁严密【臣】屡经檄饬各属不时查拏按律究拟在案今于三月十五日据江宁县报称遵檄四路访查在于阳字铺甲内有朱魁之与江云生闻炉打造甲钉暗燬钱文当即起获已燬未燬制钱并火罐铁钳等物并拏获该二犯讯供称系高文仪呌秦大拏钱五百文来烊今年二月里还烊过防次每次约有四五百文还有李采臣烊过二百文拏获秦大供亦相同复拏高文仪李采臣到案讯据高文仪虽供称所燬系破碎小钱据李采臣供系燬的是白铜做烟袋的等语明属狡饰且恐所燬定不止此防次代燬亦决不止此两人【臣】巳批行苏州按察司严审销燬确数及根


　　奏明
　　一本年正二月内雨雪应时及上年太平宁国池州三府并江宁府属地方二麦长发情形经【臣】奏
　　闻在案今又据上江安庆徽州庐州凤阳滁州和州广徳六安颍州亳州泗州十一府州并下江苏州松江常州镇江淮安扬州徐州太仓海州通州十府州报据各所属州县咸称今嵗连降瑞雪晴雨均调兼以春融和暖土润泽膏查勘二麦俱皆忻荣畅茂将来定获丰收率土欢忻万民安堵等情理合奏
　　闻谨
　　奏
　　两江晴雨均调景况欣悦览焉
　　同日又
　　奏窃照上江宿夀二州定逺南陵等县均有无頼棍徒设立探花大刀五岳擡天三乘等会名色聚集多人结党行凶钦奉
　　谕旨令【臣】会同新任廵抚赵国麟密行访查将实在首恶杖毙数人则强悍之徒知警愚民不致湔染钦此【臣】随密饬安庆布按二司并移安庆抚臣一体钦遵办理将各会人犯已经拏获缘由奏
　　闻在案今据安庆按察使刘呉龙江宁布政使李兰禀称据凤阳府将宿州探花大刀二会审供录报并将该司等核看供单呈送到【臣臣】查所审宿州探花会共有八人而凶滛暴恶款迹累累则惟赵文龙冯梦藻黄四秃子三犯实罪无可逭又审明大刀会共有四人为首之汤振一已获病故其李进朝一犯屡行奸汚妇女挟嫌纠众打降亦罪无可逭俱应杖毙其余各犯分别枷责应饬令该州交与保甲管束不时查察并谆切化导令其迁善改恶以仰副
　　圣主戢暴安良化诲愚顽至意抚【臣】赵国麟于三月二十一日过宁赴任经【臣】面商已会同遵
　　旨办理去讫所有审录供单理合钞录缮折恭呈御览伏乞
　　睿鉴谨
　　奏
　　严饬属员更加访拏究惩以永熄此风
　　雍正十三年四月十八日江南总督【臣】赵恩谨
　　奏一【臣】接准部咨奉
