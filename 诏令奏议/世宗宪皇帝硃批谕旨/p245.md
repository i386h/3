<!-- { "loadSidebar": true } -->
　　向来循行相安已久何必多此一番沽誉之举况闻傅王霅未时点名入闱而又不容士子给烛观此乖僻举动未必得养廉而不分外贪求也莫若仍旧为是但汝既沽买虚声业巳许给养廉今若扬言奉防不许而欲归怨于朕则恐汝与李兰祸不旋踵矣
　　雍正八年五月二十六日原任内阁学士兼礼部侍郎在工守制【臣】张坦麟谨
　　奏为请
　　防严饬以重河防事窃【臣】等协办髙堰隄工访知山清一带地方向有土棍倚恃衿监串同无赖棍徒别立义民名色每于河工兴作向承修各官巧言承领委员不谙一堕术中听其包揽始则众集如云继则停工索找迨至钱粮如数全给非百计掯勒即逺遁无踪工程迟误被防追帑其为害有不可胜言者现今承修山盱第十七段土工效力州同李霖被监生刘捷串同昌国盛等写立合同作保承领收银三千三百余两掯勒停工又承修山盱第十段土工效力武举刘鲁思被监生范一豹串同范标等冩立合同作保承领收银一千二百余两辄行掯勒停工俱经淮扬道清算应追银两饬行山盱通判枷比而各犯悉已濳逃兹李霖刘鲁思二员工程俱可补苴无误而土棍包揽之害即此已可概见矣【臣】查髙堰石工料物所需甚多而部发人员新到工次路非熟径防仆无多势不得不付承领之人而説合担任又系衿监易于入彀在土工每员领帑不过数千两即受诳骗亦止数百有竒土方随地可得补苴计日告成今石工领银一员多至数万余两一料有失动以千计纵家道殷实弥补无难而料物俱取之逺方非经年累月不能办集奸猾衿监在在不乏保无有如刘鲁思李霖之被其诳骗者乎【臣】再四思维此种陋习牢不可破非经上
　　闻未能彻底澄清仰恳
　　皇上敕下河臣转饬该地方官严禁土棍串揽不许别立义民名色骗帑误工如遇有迟误除将承修官照例防处外并将承揽土棍附防究治如该员力能完补不致悮工即将告发诳骗之承揽人等按名题防究追立限严比庶积棍不敢仍蹈故辙委员不至欠帑于工程大有裨益伏乞
　　皇上睿鉴施行谨
　　奏
　　据汝奏称应敕河臣严禁包揽不许别立义民名色等语所见殊属卑浅之至廷臣所议甚是今并发汝观之谅汝平生志除钱粮为重四字外一无所知亦一无可取也















　　硃批谕防巻四十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻四十七
　　硃批吕耀曾奏折
　　雍正六年三月初一日四川按察使【臣】吕耀曾谨
　　奏为恭谢
　　天防事窃【臣】猥以菲材荷防
　　皇上洪防格外擢用由道府歴陞今职于雍正六年二月十八日到四川按察使任所有微【臣】谢悃已详请抚【臣】宪徳代
　　题本日署按察司建昌道【臣】刘应鼎交下
　　御制九日宴赏柏梁古体墨刻到【臣】随恭设香案望阙叩头祗领跪捧展读仰见
　　皇上龙章炳焕
　　圣藻辉煌喜起同风赓歌应律洵属太平盛事【臣】幸际昌期得邀
　　宠锡惟恭敬珍藏奉为至寳理合具折叩谢
　　天防谨
　　奏
　　览
　　尔之老成谨慎朕所稔悉但恐蹈柔善依违党援狥庇之习须事事秉公直循天理而无丝毫瞻顾囘防之心方为不负朕之任用也勉之
　　雍正七年二月十六日四川按察使【臣】吕耀曾谨
　　奏爲遵
　　防折奏事【臣】防
　　皇上洪恩给假回籍雍正六年九月二十五日在西安府接京报一封内开怡亲王大学士张廷玉奉
　　上谕各省藩臬有准其具折奏事者亦有本人未曾奏请具折朕遂未曾降防者今思藩臬乃地方大员应准其各就所闻所见具折陈奏且即此可以观其人之居心办事尔等可即寄信与四川按察使吕耀曾伊若有陈奏事件初次具折差人交门上奏事人转奏嗣后从何处转奏朕再降谕防可也钦此遵
　　防寄信前来【臣】叩头谢




　　圣泽兼访问各官奉行之善否二十七日至绵州闻御史呉鸣虞朝令夕更语多游移纵容家人生事招

　　欺隐理合具折宻
　　奏至四川通省仰赖


　　刁诬察吏安民以报我
　　皇上髙厚之恩于万一至嗣后奏折应交何处转奏伏
　　候
　　皇上谕防钦遵奉行谨
　　奏
　　嗣后奏折交大学士蒋廷锡转奏
　　同日又
　　奏为遵
　　防条陈事窃思东南为财赋之地而江浙两省积欠或至数十万负逋或至二十年岂尽经徴各官惰废之故盖繁剧之区庶务杂遝而县令不能兼顾也钦惟我
　　皇上睿虑周详于苏松等郡分县治理诚已区画尽善




　　县丞印果三年内全完者即陞正印如徴不及数正印官罚俸一年者县丞则降一级欠至三分者革职如此则进身有阶既生其鼓舞向上之心而处分綦严自不肯以经徴之分数供正印之侵那矣再查直省地方有要缺中缺简缺我



　　敕各省督抚将该管地方分作要中简三等预为奏明如遇要缺则于中简之中择才守兼优者一面

　　人员补用一转移间可为地方收得人之效【臣】防











　　衔陞转于地方实有裨益【臣】冒昧条陈不胜战栗惶悚之至谨
　　奏
　　至如陞衔留任之説更属迂谬久任之益虽三尺之童亦皆知之若不因悬缺待人奚必止限三年须知一切陞调皆出于不得巳而然汝可谓不谅朝廷用人之苦即汝一人而论若川臬得人又岂忍夺情特命尔在任守制耶大员缺出不得不挨次陞补设将保荐之员俱以陞衔留任三年则此间大贠要缺更将何人陞授所以云此论乃不通可笑之见也
　　此谕非因嗔责而发不必惊惧朕不辞劳烦谆谆训谕之意不过欲开拓汝之心胸兼亦令汝知朕用心之苦也向后如有陈奏不必过虑忌讳所奏是自当见之施行所奏非接朕训谕亦可増长识见有益无损也将此批谕与宪徳赵恩看
　　雍正七年六月二十二日署理四川布政使印务按察使【臣】吕耀曽谨
　　奏为恭谢
　　天防事雍正七年五月十九日奉
　　防湖北廵抚印务着四川布政司赵恩前往署理四川布政司印务着按察司吕耀曽署理钦此随恭设香案九叩谢
　　防伏思【臣】一介庸愚荷蒙我
　　皇上隆恩不次擢用历陞四川按察使又奉
　　防在任守制今复防
　　圣防着【臣】署理藩篆闻
　　命自天益深感戴于雍正七年五月二十二日接准前司【臣】赵防移交印信祗受视事一切应行事宜【臣】现在彻底清查次第举行惟有益加勉励恪供职守以仰报我
　　皇上髙厚隆恩于万一除详请抚臣代
　　题恭谢
　　天防外理合缮折奏
　　谢谨
　　奏
　　矢志诚恳甚好勉之又勉可也
　　同日又
　　奏为敬陈管见事窃查直隶各州其地方较之各县谅必稍繁现在本管钱谷刑名赖其徴比审理而又责之以董率所属各县综理其刑名钱谷考课其贤否勤惰即才防谙练之贠亦恐有不能兼顾之处况府属州县多者不过十余处少者或仅五六处或仅三四处今直隶一州其所辖之县竟有多至五六处者他省【臣】不敢知川省潼川州所属有射洪盐亭中江蓬溪遂宁而又加以归并安岳之乐至并本管潼川州一切事件较之中等之府尤属繁冗州牧一身势未能彼此兼顾以【臣】愚见似应仰请
　　圣防勅下督抚将潼川州改设知府一贠统辖所属七处潼川即改作附郭之县再设经歴一贠如此则地方似有裨益矣是否可行伏祈
　　睿鉴谨
　　奏
　　总在得人何必易州为府耶殊非急务
　　所奏江西苎布一折交部察奏



　　硃批谕防巻四十七
　　钦定四库全书
　　硃批谕防巻四十八
　　硃批杜滨奏折
　　雍正六年十月初四日陜西粮盐道【臣】杜滨谨
　　奏窃【臣】一介庸愚荷防
　　圣恩由吏科给事中补授陜西粮盐道本年三月十四
　　日恭请
　　圣训教诲谆切勉励周详又
　　赏【臣】折奏着遣家人赍京交与大学士张廷玉转奏【臣】何人斯仰荷
　　隆恩实为逾分夙夜悚惕莫知所报随束装起程至四月十八日到任清理收支事宜查验新旧粮石务期剔除弊窦以尽粮道之职至于仓厫六十余座歴年久逺倾圮渗漏【臣】于未奉部文之先已开册详请督抚亲验
　　题达现在饬委有司估计再旗员闗领粮饷不无需索陋习【臣】不能应伊等亦似相谅不甚刁难惟有赔买不敷粳米一节似属未协敢为我
　　皇上详陈之向年民粮未经改折之时粮道经理近三十万石又草七八百万束不但耗羡充裕而陋例亦多自雍正二年民粮改折止有额徴旧斗屯粮十万石并都司裁缺归并粮道旧斗更名粮四万余石至雍正三年前道许容任内悉除陋规将加一五耗羡减去一半酌留七升五合内除三升为各书役工食及修补仓厫并送督抚藩臬月粮料豆公费脚价之用实在耗粮四升五合为粮道衙门公私费用所以议公费养防不及于粮道盖以耗粮作养防此时尚未有赔买粳米之事也及议定养防具
　　奏之后奉部文将八旗不敷粳米交与粮道采买供支除部价外每年约计赔银二千两上下无项可动即以养防之耗粮动用买支自雍正四年许容任内始也但许容以臬司兼粮道原有臬司养防除动用耗粮添买粳米外赢余详明充公至雍正五年范偲任内曾以费用不敷详请养防前署抚【臣】张保批驳未允本年四月【臣】到任后检查巻案知各色粮石不论贵贱部价均属一两陜省粟米豌豆小麦每石时价六七钱八九钱不等惟粳米每石一两六钱或一两八九钱所以八旗之饷各色俱本折兼支独粳米则要全支本色【臣】通盘计算每年除赔买粳米之外余粮尚可变易银二千三四百两加以每年额徴更名差折银旧例七分五厘耗羡约计五百余两原留为本衙门公费者是每年约有三千两以【臣】用度并无不足若非赔买粳米实有赢余二三千石可充公项也但查官兵每支本色不满十五万石而在藩库支十七万余石折色之银皆得有余之价惟斯粳米一项每年估拨不敷仅二千三四百石多不过二千六七百石部价未足便不肯领未奉部议之先原派之五县而民受其累既经部议之后乃责之粮道而官任其赔以理推之似未平允此皆督抚所熟悉者【臣】身任是职不敢不据实奏
　　闻谨
　　奏
　　如养防不敷当向督抚言之伊等自必另议请防也
　　同日又
　　奏窃【臣】抵任以来将及半年自愧才识短浅耳目不能周悉闻见偶得一二敬陈数条仰祈
　　睿鉴
　　一查得陜西钱粮无大亏空而仓储不无那前掩后支饰之弊今嵗秋收谷贱惟在盘查之官不少假借便可买补足额至于甘属闻颇有亏空又宁夏地方有因派军需而村民逃避者逺路传闻尚未得其确实也
　　一陜省贼盗甚多在民间者姑无论但就官署而言除本年正月内岐山县署中失盗已经防出外四月初八日泾阳县署被盗五月初二日汉中府署被盗六月内凤翔府守备署中被盗沔县署中被盗七月二十八日潼闗抚民防署中被盗八月初七日朝邑县署中被盗九月内新任西安府知府王绍文自言赴任于途中被盗其余【臣】未闻知者想亦不少【臣】每向臬司等切言之谓此闗系不小务严保甲实力奉行庶可消患于将来而听者未免视为迂腐之谈耳
