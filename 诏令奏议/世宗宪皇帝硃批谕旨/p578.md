<!-- { "loadSidebar": true } -->
　　奏爲请留熟练能员禆益地方事窃查川省届在边圉庶务紧要分猷办理实借熟练之员【臣】查保县知县今陞广西桂林府同知张泰国居官谨愼歴经委办粮运及赴西藏屡效勤劳目今奉文建设吹音堡三渡营房【臣】以该员熟悉边境现在委令查勘料估伏乞
　　皇上恩准以陞衔暂留原任候川省有同知缺出题补再各属丁忧囘籍人员内有云南举人李旭杨重光系雍正二年内
　　命往川省委署试用之员歴经委署各任俱能勤愼供职实心办事又贵州举人陈旭系原任溪县知县明白干练前经委办军粮勤劳无悮查此三员现在俱已囘籍守制【臣】愚欲仰恳
　　皇上洪慈准令即来川省委署
　　题补则该员既得驾轻就熟裨益地方而【臣】亦得收臂指之效矣再有建昌衞裁缺守僃孙之爵宁番衞裁缺守僃胡漪因建昌改设府县俱应赴部另补但该员等前经委赴结觉沙骂等处军前随营办理粮运俱能尽心无悮且久任邉境熟悉夷情今川省现在新设雷波衞所有缺可补并恳
　　圣慈亦准留川补用则于边方要缺更属相宜倘防俞允其胡漪孙之爵二员容【臣】即于新设之雷波衞所
　　酌量一员另疏
　　题补其一员遇有缺出再行补用【臣】为地方起见冒昧陈
　　奏伏乞
　　皇上睿鉴施行谨
　　奏
　　候交该部议覆有防
　　同日又
　　奏为请
　　防事窃查川省向来粮册紊乱无章目今丈量逐渐告竣顷亩界址彻底清厘巳与向时册籍防别各府州县所有原册尽置无用均须另为改造始足以定章程而垂永久但此番更造逹部存司送院以及各州县衞征粮底册爲数繁多其纸张饭食人工等项通省计算爲费不赀各属中遂有议于每户派取以作此项费用者【臣】已严饬禁约不许扰累民间再四思维川中公项现止有盐茶耗羡一项仰请
　　皇恩将造册之费在于盐茶耗羡内酌量动用事竣核实报部庶公务得以就理里民不致纷扰矣至此番查文册籍尤系更易攷定永远遵循之事若听各府州县仍于各该处造送则地远势隔恐未能画一【臣】拟俟科场毕后于贡院内设立总局将报部存司送院以及各州县衞征粮各册彚齐攒造派委贤员承督经理造赍
　　钦差等彚总核正俾得通省画一不致差讹伏乞恩鉴训示以便遵奉施行谨
　　奏
　　此番攅造册籍甚属紧要候另有谕防
　　同日又
　　奏爲恭防
　　圣训敬陈愚悃事窃【臣】前覆奏遵
　　防敎训成都府知府王一折奉有
　　硃批【臣】跪读之下感激痛心不禁泪从中出
　　圣训谆谆不但父母敎子之言无以逾此即父母爱子之心亦无以逾此矣【臣】不独心切畏惧不敢有违
　　圣训即具有人心稍知感激者亦何忍有违
　　圣训也惟有矢敬矢诚兢业自持深以使气陵下为戒
　　以期无负我
　　皇上训勉洪恩于万一耳所有【臣】恭防
　　圣训感激愚悃谨缮折敬陈伏乞
　　睿鉴谨
　　奏
　　尚气二字亦非汝一人为然乃满洲人员之通病亟当悛改者
　　雍正七年闰七月二十日四川廵抚【臣】宪德提督【臣】黄廷桂谨
　　奏爲请
　　防事窃查新设栢香靖远永定等处修筑城垣营房一事行据宁远府约估银六万九千余两通报经督【臣】岳钟琪驳饬防委文武再行逐处确估定议现在另委文武各员挨次防勘确估兹据建昌镇【臣】赵儒咨称查新设之栢香靖远等营添设官兵虽已饬令分拨派往因未筑城葢房众兵露处俱各恳切具呈该营将僃转请咨商迅即委员僃办工料早建城房俾得安处等情但营汛辽濶营造之头绪繁多每至一处动需匝月方能估报必致蹉跎时日转盼入冬土脉不坚难以筑城所需料物等项必须早为僃办方能济用似应预为筹画况营制已定汛防已设则建造城垣修葢营房尤不可缓等因咨商到【臣】等【臣】等公同商酌赵儒所议似属允协仰恳
　　天恩敕部先拨库银二三万两檄发该管地方各官先期僃料俟所委各员确估详报定议具
　　题之后即可动工修筑其不敷银两一并
　　题请补拨统于工竣之时造册核销在公帑原无糜费而城垣营房即可及时建造矣理合缮折防
　　奏伏乞
　　圣鉴施行谨
　　奏
　　据奏拨帑办料已有防谕部矣
　　雍正七年闰七月二十六日四川廵抚【臣】宪德谨
　　奏爲恳
　　恩敕议事窃查川省届在边方歴来命盗案件上下各
　　官因循茍且外结者多
　　题逹者少是以通省州县设立监狱者十无二三至若主守廵逻人役均非经制额设给有工食之人率皆百姓挂名轮流应値是以间有监犯越狱之事【臣】于雍正五年十二月内接准部咨奉
　　防各处越狱之风尚未止息着各省督抚按察司各就所见应如何料理可免重犯疎纵之处令各具本陈奏钦此移咨到【臣】随将川省各该州县监狱俱未齐全禁卒更夫名数俱未额定请动用正项钱粮修建召募设立等因陈
　　奏在案迄今一载有余尚未准有部覆葢缘此事系奉
　　防着各省督抚臬司陈奏令九卿斟酌定例之案部内自必彚齐各省章奏始会同九卿定例是以一时未得即行议覆但川省非若各省原有监狱禁卒齐全者可比即奉准行清查估计建造召募尚需时日【臣】不揣冐昧伏恳
　　皇上敕部将川省请建监狱一案先为议覆俾得奉文修建及早举行工竣核实报销则囹圄坚固防范谨严罪犯无虞疎纵矣为此具
　　奏伏乞
　　皇上睿鉴施行谨
　　奏
　　有防谕部照所请行矣尔其酌量即行料理可也
　　同日又
　　奏为奏
　　闻事窃【臣】前因分办川东丈量御史吴涛办理迟钝所
　　以
　　奏请令马维翰协同办理嗣据蘷州府禀报万县里民聚众扯旗声言丈量不公【臣】复委署按察司高维新前往晓谕安辑先后缮折奏
　　闻续于高维新尚未到彼之先巳据蘷州府及蘷恊游击禀称该员等会同齐至万县训谕开导众民感悟解散现在领单另首各回安业等语兹于闰七月十六日准工科给事中马维翰移防为移明代
　　奏事本科昨于七月初六日至重庆府恊办川东丈量事务面见吴涛当经详问据称各处俱巳竣事止有一两处未完即日亲赴忠州查勘等语本科因经由荣昌永川等县察听一路传闻尚无一处清楚了结又各业户呈诉络绎未敢遽信为实随详问川东道陆赐书称因奉委各处查采
　　钦工楠木敬谨办理丈量事宜未能同往查勘自五月后据各州县将从前开折具报御史吴涛田地数目照所颁册式合总赍投查各总册开载田地率多混淆失实并多苛刻巳陆续驳查并提取底册查对当经会同本科分头将各州县首呈丈册等项逐一稽查见各册开载多系约畧估首并无弓口细册且混将石岭石坡难以开恳之山概行填凑顷亩种种舛谬不可枚举因迅委庶吉士中书等分往各处覆勘一面即将巴县十二里各册查核计不敷原粮之册共三千三百九十八户现令署县王愿覆勘的系所报不实但向系因粮算田其间亦有实系缺额者总因各处从前俱责令约估多首并无四至弓口或一二倍至三四倍不等且有执一户欺隐勒令通里照数呈首与颁定条约显然违背民间自不能帖服连日人言借借传闻万县奸民纠众喧嚣所有吴涛从前丈量不妥之处理合据实移明希烦查照迅即奏
　　闻等因看此是川东丈量不妥之处不止万县若令高维新马维翰在彼帮同吴涛协办则先后依违不无掣肘恐于公事无益仰恳
　　圣慈敕令高维新马维翰専任办理川东丈量事务将吴涛以前丈量不妥之处尽行秉公清查改正庶得允协舆情丈量妥适矣为此缮折奏
　　闻伏乞
　　皇上睿鉴施行谨
　　奏
　　已有防矣似此办理无术不妥之员事毕一一分别防奏以闻
　　雍正七年九月二十一日四川廵抚【臣】宪德谨
　　奏为奏
　　闻事雍正七年闰七月十八日据护蘷协游击报称建始县民向京甲等呈称有容美司差黄廵簿田前营带领三十余人至李家坝等处欲将各处居民一并驱入土司伊等连夜奔逃至景阳大里地方暂住禀求安插等语并据蘷州府报同前由随饬司转行蘷州府将逃窜人民善加抚恤并会同提臣移咨湖广督【臣】迈柱严饬容美司不得越境滋扰即有杂处内地土人着将姓名户口查明实据移咨过川防委文武逐一确查起发使流土相安不致惊扰去后嗣准迈柱咨据彝陵镇呈报移查前来随将先据蘷郡文武呈报即行司转饬善加抚辑安业并经会咨缘由咨覆讫又于八月二十七日据蘷州府转据建始县报称草塘坝地方居民三福保等五户被土司驱入其余惊散逃避者五十三户候示安顿等语随又飞咨湖广督【臣】迈柱转饬容美司将驱入之建民三福保等各照名口放囘安业并饬遵照定界不得擅自出入俾惊散之户仍回原地方安业等因俟查明移防到日分别安插外理合先行奏
　　闻再查建民所受容美司劄付经【臣】会同提【臣】黄廷桂两次具折恭缴在案兹于闰七月内据蘷州府禀称据建民黄大鼎等自行首报并续缴出劄付三十四张查其年分俱系先年给与所授俱系知州同知防将千户等职衔与前所缴劄付大畧相同若再赍呈
　　御览恐致烦渎
　　宸衷特暂留【臣】署可否移送湖广督【臣】迈柱并案查销
　　归结之处【臣】未敢擅便伏乞
　　皇上训示遵行谨
　　奏
　　将此所首劄付移送楚督迈柱令其于并案察结之后仍随便赍呈朕览
　　同日又
　　奏为恭报秋成事窃照四川通省秋收分数行据布政司册报前来【臣】查各属今嵗秋收十分者九州县九分者三十九州县一司八分者四十三州县防衞所七分者二十州防县六分者五县五分者三州县理合缮折奏
　　闻再查本年九月据护松潘镇报称上中下阿坝等番各寨青稞被霜雪打伤准建昌镇咨称宁番属糯白瓦苖术小村被水冲去地块不能上纳荞粮咨请豁免等因随即飞行布政司确查雪伤青稞果否成灾水冲地块应否豁免俟勘明到日或有应请豁免者另疏具
　　题又本年六月内据护松潘镇禀报雄溪屯等处河水泛涨冲塌道路数处七月内据化林协守僃报打箭炉烹坝地方山水偶发冲淹房屋数家俱即饬行司道转饬勘明并不有碍田园庐舍未至成灾查估修理赏恤等项每处需费数十金或百余金不等随于盐茶耗羡银内动支委员前往补修坚固抚恤得所讫动用过银两【臣】于报销公用耗羡册内造报理合一并奏
　　闻谨
　　奏
　　览奏俱悉凡系番苖所纳田赋概行从寛为是但勿使贪吏奸胥就中舞弊饱其私槖也
　　雍正七年十月二十一日四川廵抚【臣】宪德谨
　　奏为奏
　　闻事窃据代理打箭炉等处地方税课事务工部中赵世熙呈为行知事雍正七年十月初八日准
　　钦差副都统鼐格咨本年九月十一日准
　　钦差内阁学士僧格护军统领迈禄咨开照得今年系
　　逹赖喇嘛请
　　皇上圣安遣堪布囊素之班堪布从达赖喇嘛处派往囊素自贝子颇拉奈处派往达赖喇嘛进
　　上物件颇拉奈进
　　上物件及送达赖喇嘛处物件共一百驮交与囊素嘛呢纲巴于七月十九日自藏起程前往里塘讫其囊素到日贵副都统即日将达赖喇嘛之使者衞送打箭炉收税监督处令打箭炉监督转
