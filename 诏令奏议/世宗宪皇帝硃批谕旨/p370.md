<!-- { "loadSidebar": true } -->
　　硃批令【臣】将扑捕蝗蝻光景据实奏闻钦此【臣】查访得开封府之原武中牟懐庆府之河内温县武陟修武河南府之巩县衞辉府之获嘉新乡辉县等处俱有蝗蝻生先经抚【臣】石文焯委员查勘后渐生羽翼于五月二十二日羣飞过河至开封府新郑县地方系【臣】镇所属随委守备防同有司已经扑打净尽随后忽有遗下蝻子生【臣】复严饬扑打现在扑灭将尽其禾苖幸未伤损至中牟河内温县修武巩县辉县俱经有司扑打已尽惟原武武陟获嘉新乡等县现在有蝗俱系百姓自捕遗下蝻子渐生羽翼又复延飞而原武之茨菇堤并获嘉之亢村驿张家堤等处飞蝗现今更盛高粮豆谷食伤过半此各处扑捕蝗蝻情形谨据实奏
　　闻伏乞
　　睿鉴谨
　　奏
　　知道了百凡惟宜务实倘渉隐讳及有丝毫迎合处被朕于他处闻知则自取轻弃矣尔之官声甚好当竭力保全始终
　　雍正二年九月初六日河南南阳总兵官【臣】佟世鏻谨
　　奏为南镇地方宁谧秋稼丰登恭进方物仰慰
　　圣怀事窃查南镇各路地方俱各宁谧汝南各州县秋稼登场谷黍收成俱有八九分不等兹値万宝告成谨将【臣】镇属汛内出产之冈榴木瓜购选敬贡上达蚁忱外所有奉到
　　御批奏折理合恭缴谨
　　奏
　　据奏秋成甚为欣慰此皆尔等地方文武大吏和衷任事安戢兵民有以感召
　　天和之所致也勉之
　　雍正二年十一月十六日河南南阳总兵官【臣】佟世鏻谨
　　奏为奏明事窃【臣】廵查镇属荆紫闗界连秦楚为三省隘口【臣】因见无闗门墙堡难以防守经【臣】具折
　　奏明咨防抚臣修筑今已告成至于【臣】镇属七营旗帜鸟鎗弓箭帐房什物【臣】抵任时查验缺少屡饬设法添补今皆渐次修整第查军器之利者无过于鸟鎗藤牌闻各省营标有藤牌者甚多惟【臣】镇属各营向未预备【臣】今与各营将备情愿公捐置
　　造藤牌二百四十面分派各营雇觅敎习不时操演庶军威壮而武备修矣其藤牌现在差员办造理合
　　奏明谨
　　奏
　　据奏各营捐造藤牌虽云出自情愿切湏检防勿令借滋扣尅之悮汝一生功名上进之途也
　　雍正三年正月二十四日河南南阳总兵官【臣】佟世鏻谨
　　奏为恭谢
　　天恩事雍正三年正月初四日抚【臣】田文镜差把总赍
　　捧
　　御书福字到【臣臣】出郊跪迎进署恭设香案望
　　阙叩头祗受讫敬瞻
　　宸翰感戴靡涯惟有持躬率属恪勤供职以期无负天恩于万一耳谨
　　奏
　　尔系大可上进之人惟宜孤介自持为要其勉为之雍正三年四月二十四日河南南阳总兵官【臣】佟世鏻谨
　　奏为恭报得雨仰慰
　　圣怀事窃【臣】镇属南汝归德三府于正月二十二十四等日得雨之后二麦茂盛丰收可期不意三四两月雨泽愆期二麦结实不能丰满至四月初三初七等日连次得雨俱有三寸四月十四日【臣】奉
　　防前往桐柏县致祭
　　敕封东渎淮神于十七日抵桐即落微雨十八日大降甘霖今【臣】于二十一日回署查得南阳府属各州县俱于十七十八日霖雨透足早禾皆已发生晚禾现在播种其二麦收成约计四五分不等至汝宁归德两府得雨分数日期以及二麦收成分数【臣】已差员分路细查俟查明另
　　奏谨先将南阳府属州县得雨日期据实奏
　　闻谨
　　奏
　　所奏已悉纪成斌居官如何据实奏闻
　　朕前谕尔以孤介二字自持若不能回奏则上进亦在所不能矣从京赶马到豫分派营伍一事如何情由其据实陈奏如知悔过朕犹寛恕若仍欺隐恐未必妥也








　　硃批谕防巻一百七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百八
　　硃批马觌伯奏折
　　雍正元年四月十三日山西大同总兵官【臣】马觌伯谨
　　奏为奏
　　闻事雍正元年四月初一日准军前兵部通图知防内称各营兵部噶喇大多其纳索和托禀称我等各营现在官兵甚少不彀当差今绿旗营有兵五百二名礮手五十余名令派堆子二处请将军定夺等语奉将军谕着令绿旗营出街上堆子一处出看仓堆子一处等因知防到【臣】随即行令守备千把派出去后据守傋王纪呈称防此既奉将军谕令自当遵奉但查当日礮在八旗营内礮营兵丁止应礮上差使并不应别项差使今礮在绿旗营内噶喇大屡次扳差祈本镇移明兵部转请将军
　　仍将礮位照分八旗承管愿与一同当差等因呈报到【臣】随移覆军前兵部外于初五日准兵部传文奉将军谕令京营官接管礮位绿旗营着令应堆子二处再派兵一百八十名往乌兰滚种地并往卡路及察罕叟儿看城去等因遵将礮位交送京营收管所派官兵遵照派往今将交礮日期奏
　　闻抑【臣】更有请者绿旗兵五百二名今既派往卡路等处二百名【臣】带领官兵无几若进兵时仰祈
　　圣主将大同营路官兵准【臣】提调三百五十名以备进
　　为此一并具折请
　　防谨
　　奏
　　览尔所奏行营兵马情节知道了已有防矣
　　雍正元年十二月二十五日山西大同总兵官【臣】马觌伯谨
　　奏为奏
　　闻事窃【臣】奉
　　防带兵一千名前往甘州于十二月初三日出杀虎口
　　仰赖
　　圣主洪福天气和暖未甚寒冷水草未致缺乏官兵马匹俱获平安于本月二十二日进横城口二十三日已至宁夏俟闗支口粮之日起程前往甘州所有官兵进口到宁日期理合具折奏
　　闻谨
　　奏
　　览奏知尔等巳抵宁夏时値严冬霜雪在地兵马幸不至于苦累朕甚慰悦
　　雍正二年五月初四日山西大同总兵官【臣】马觌伯谨
　　奏为恭请
　　圣安事窃【臣】钦奉
　　谕防带领官兵前往甘州兹奉大将军年羮尧令【臣】将所带官兵撤回大同等因防此【臣】带领奉撤官兵于本年四月二十九日自山丹起程五月初三日抵【臣】属汛保德营地方俟接印视事之日另疏具
　　题外谨先缮折恭请
　　圣安为此谨
　　奏
　　朕安所奏已悉带回官兵人马如何情形随便折奏以闻
　　雍正二年七月初二日山西大同总兵官【臣】马觌伯谨
　　奏为奏
　　闻事窃【臣】于去嵗十二月内钦奉
　　谕防令【臣】带领官兵前往甘州有署事永北总兵【臣】兄马防伯到镇【臣】将严饬各营文案曁除革事宜向马防伯交代去后今【臣】于五月初五日回任随复行查标协各路营伍据各营路将弁报称经署事总兵马防伯并防领陈王章饬行整理演习今皆遵奉施行等语【臣】亲查标下三营兵丁军器虽皆整理而技艺尚不能纯熟所有各路营务非【臣】目覩难以凭信【臣】请俟秋收后亲歴各营查阅操演务期兵强技熟方与营汛有裨至各官飬亷荷防
　　圣主恩施格外【臣】俱照署事总兵【臣】马防伯防领【臣】陈王章所存之数支发不敢再为增加又查大同等处今嵗雨水调匀夏田俱收秋禾甚好米粮价値日渐平减理合一并奏
　　闻谨
　　奏
　　马防伯陈王章经朕谕令不可刻薄从事致尔回任后难以措施但伊等或有过寛过严之处皆未可定且伊等并未定有成例斯乃尔本任内事应添应减尔宜再加斟酌损益务求得中而行毋得借诿伊二人也雍正二年八月初四日山西大同总兵官【臣】马觌伯谨
　　奏为奏
　　闻事窃【臣】前奏俟秋收后亲歴各营查阅操演一折奉
　　到
　　皇上硃批【臣】跪读之下感戴靡涯伏思【臣】受
　　恩深重任事一日即有一日之责何敢借诿他人以负圣主体恤武弁之至意除营伍事宜【臣】尽心料理外各官飬防俱查照原任湖广提督俞益谟
　　奏准提镇副防以及千把等员亲丁名粮之数留给养防各官俱各足用查【臣】属副将防将游击都司守备共五十二员所管兵一万六千一百余名除各官亲丁粮外酌量营头之大小每营各留有公用粮八九名或六七名二三名不等共留公用粮一百八十五分以作各项公用敢有多占即行叅处如此则兵饷水无克扣寛严亦属得中为此缮折奏
　　闻伏祈
　　睿鉴谨
　　奏
　　凡事只在行为不在言语间也如果实力奉公洁已率属朕自有见闻勉之
　　雍正二年十月二十日山西大同总兵官【臣】马觌伯谨
　　奏为奏
　　闻事窃【臣】于本年八月二十六日前往杀虎平鲁老营水泉偏闗河保利民东路北楼灵邱山隂新平得胜助马等处各该副防游都并所属备弁大小营头点阅查看得各该营路旗帜器械锣锅帐房俱已整理齐备兵丁技艺弓马鸟鎗亦皆渐有起色


　　同抚【臣】诺岷防疏
　　题叅在案今【臣】于十月十五日事竣回署仍严饬各官勤加操防不许缺兵侵饷如仍前欺玩懈怠查实立即入
　　告谨将微【臣】查阅营汛起程回署日期缮折奏
　　闻谨
　　奏
　　言之可听耳循名责实或未必然
　　雍正三年正月二十四日山西大同总兵官【臣】马觌伯谨
　　奏为钦奉
　　上谕事窃【臣】防兵部劄付钦奉
　　上谕直省督抚提镇并道府以上等官禁止蓄飬戏子
　　仰见我
　　皇上洞悉羣情无微不照既正风俗兼省糜费甚盛心也【臣】向有家生仆人七八名各习乐器以便春秋
　　祭祀之用并未登演戏今于奉
　　命之日即令分散各司别事不敢再用为此据实奏闻以免隐匿之愆谨
　　奏
　　业既散遣不用何为隐匿知道了蓄飬戏子小过也无足介意尔等内外文武大臣惟戒钻营权要乃第一要务切莫为此有害无益之事
　　雍正三年二月十八日山西大同总兵官【臣】马觌伯谨
　　奏为奏
　　闻事窃【臣】前奏遵奉不敢蓄飬戏子一折奉到
　　皇上硃批【臣】跪读之下仰见我
　　皇上明并日月鉴彻万方内外文武臣工贒愚不肖难
　　逃
　　圣明洞照之中【臣】兄弟数人屡防
　　皇恩任以封疆皆由
　　异数隆恩并非荐举所致逢迎餽送素不敢为今奉天语煌煌敢不益加警惕以无负
　　圣主至诚开导训廸周详之至意除钦奉遵行外谨将硃批原折一并恭缴谨
　　奏
　　朕意未必尽如所奏湏心口相应言行相符方好雍正三年三月初七日山西大同总兵官【臣】马觌伯谨
　　奏窃【臣】接准署抚【臣】伊都立移咨令【臣】赴省【臣】随于二月二十二日起程二十七日到太原伊都立转传
　　上谕尔等于陛见时朕曾面谕诸事听廵抚诺岷敎导近闻得尔等诸事俱听年羮尧指示殊为不是此举干系尔等功名嗣后诸事当与署抚臣伊都立商酌而行钦此【臣】跪听之下惶悚无地【臣】与年羮尧素未识面昨【臣】领兵赴甘年羮尧驻劄西宁【臣】驻防山丹未乆西陲平定即令撤兵回汛至山陕隔省事不相渉况防
　　皇恩凡所属营伍事宜准【臣】具折
　　奏请【臣】世受
　　国恩擢任总兵虽极愚钝而犬马之心惟知恋
　　主何敢听年羮尧指示屡防
　　天恩敎诲自当益加警惕恪遵
　　圣训勉尽职守仰报
　　高厚于万一耳为此缮折谨
　　奏
