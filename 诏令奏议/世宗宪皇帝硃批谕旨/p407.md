<!-- { "loadSidebar": true } -->
　　圣谕遵将禄万钟陇庆侯等亦发至永宁审所有巳到各犯现在陆续勘问兹据详称禄万钟陇庆侯皆童防无知势难自主万钟母子初欲投献是实皆由刘建隆内而与白女迭禄未甲陈明哲阿母直等诡计延缓点集夷兵先攻鲁甸后敌官军外复勾通鎭雄王之瑜范掌案纽纽巴等设伏刦营拥兵守险并勒令两土府母子先后逃窜计穷投川现据巳审之乌蒙案犯禄万钟禄鼎坤汪一清刘建隆杨阿台白女迭禄未甲阿母直陈明哲等鎭雄案犯陇庆侯王之瑜范掌案纽纽巴戛虐木奈八十阿固吕林施额洛泽雷主文胡掌案胡阿僃王之珏周维蕃王骂拍等悉令三面对质所有抗拒官兵勾通作恶唆使逃匿等情皆歴歴供认无能隠讳尚有白廹等二十余人未经到案查白廹系倡首抗拒之人前随禄万钟母子投川今亦现在催提俟到日再审至扵禄万钟等逃窜之后当经各贠查勘土署一空【臣】宻令各贠四处察访随据文武各贠陆续查明禀报有就近窝顿者有逺寄贼巢者有点交川贠者有运蔵叙府者其就近窝顿与逺寄贼巢等项差役起出逐件查明令


　　印一颗凡属要件必用此为慿记经【臣】宻令驻乌之副将郭夀域逰撃张鹤严追看库机固李和尚之家搜得马蹄印一颗夷字册一本又从夷目知智家搜得夷字册二本皆经饬发译出查对俟搜


　　玉等亦各报有器物等册并王之瑜等铅锡货物较之乌蒙则多寡悬殊统容将
　　钦件六案并两府歴年刦杀不结之案一并会审确拟招详到日除将一切轻罪人犯发落开释外其要犯禄万钟陇庆侯及汉奸恶目人等俟【臣】赴安笼与粤抚【臣】韩良辅等会商事竣当驻劄乌鎭适中之地一面亲审各犯一面料理两府事宜凡应抚恤汉夷安插酋目及増设营泛造葢衙署清理钱


　　雄改州应另设一营【臣】前巳
　　奏请计援左协可以减撤相应移驻外仍湏添兵一千六七百名再查贵州威宁一鎭原为逼近乌防而设今两土府既议设流若将威宁鎭移驻乌蒙威宁府改设一营仍将所裁援左协兵数归



　　圣训至新定地方流官防闗要自应拣调贤贠责成








　　务粮饷之责固不敢少有孟浪也伏乞
　　圣主睿鉴施行【臣】谨
　　奏
　　览
　　同日又
　　奏为
　　奏明事窃【臣】报明鎭沅情形一折荷蒙
　　硃批此一事未免当日料理不曽彻底之所致朕前谕凡改流之处更当留意者正恐有此等复作之虞今经此一事乃转祸为祥便地方防员亦自知检束孰舍性命而为非也今既就绪朕转喜此事之发露也但伤如许人命未免恻然扵懐然亦其自取无奈之举也题到有旨钦此又折片
　　硃批首恶尽获可快之事当审明严惩者钦此【臣】跪诵
　　之下仰见我
　　圣主如天之仁如日之明喜此事之发露转可就绪则


　　底料理仍复茍安恐威逺普洱元江新平之间终难以宁帖将裨半属庸才不知逺计见事已就绪





　　流辖制因者乐甸旧土官刀聨斗威逺大头目等不肯从逆各经拒絶遂聚众据险希圗招安后见官兵进勦不肯招抚首恶等四路烧杀胁从千余人分把隘口两次拒敌打仗各情由俱各供认情实縁在军营夹讯受伤旋报在监身故者计有七名内刀如珍等亦报负伤沉重【臣】恐首恶或再瘐毙不能明正厥辜即扵四月二十六日吊提刀如珍刀廷贵陶波公刀西明刀西侯陶国贵等六犯








　　奏明伏乞
　　圣主睿鉴【臣】谨
　　奏
　　览
　　同日又
　　奏为报明泗城情形事窃雍正五年闰三月二十六日【臣】具
　　奏泗城土府一折已将専差札致粤抚【臣】韩良辅约至安笼鎭地方防商等情陈明在案自差役去后【臣】随宻札黔省提鎭及附近文武各员防嘱侦探或令计诱各与细商相机防应据署永宁州蔡维申详称泗城土府岑映宸差有土役十余人各执器械越境拏人随经【臣】一靣令蔡维申将土役等拏下一靣批发贵西道吴应龙并将两省邉界如泗城西隆等处歴年不结各案一并防审其时普安知县瞿鹏佳因泗城土府侵占疆界刦杀不休曽经【臣】等委同清鎭知县与泗城土府并泗城同知会勘据瞿鹏佳禀称该土府防勘之时不惟不清所已占并欲吞所未占毎日率土众数千云集境上故作耀武威等语而安笼鎭【臣】蔡成贵亦报称泗城土府岑映宸借防勘疆界之名率领土兵四千有余分劄七营扵者相地方其伏蔵箐中者出没不常尚不知其数又发银两扵黔境收买米石且托辞开穵鱼池以为濠堑之计此种情形必该土府接阅邸钞预为整僃等语先是提【臣】杨天纵差役托名往桂林采买药材路经者相佯言泗城土府因公差人永宁州将差役拏下云贵总督怒欲执法贵州提督却说永宁州的不是要




　　督何经文答云我们尚没见钞你土府如何就知道了此信恐怕不确囬称土府早知信了现在乌蒙鎭雄俱已改流大势是个确信何经文答云既然如此料你土府不敢抗拒银钱又无使用处你们土府是甚麽主意回称土府怎敢违拗只是立防主意缴印罢了何经文答云若果如此我们云贵总督一定替你土府请祈
　　天恩赏以冠带给以飬赡若稍有抗拒之意乌防鎭雄的様子是你们晓得的了回称但得如此就沾恩了小的们就冩禀帖与土府去等语次早土目等又到提臣处投禀提臣亦答以好语去后近据提鎭各臣又皆探称土府已连夜陆续撤兵从者相退归行至珉球地方遇泗城协副将王大绶及泗城同知刘兴第接见相商复驻劄珉球把总李富前往珉球禀见王副将据王副将云我来此并未见土府带兵四五千鎗刀礮位等件李富回称自土府正月二十八日到珉球原止随带从人数百及驻劄者相陆续调兵四五千有余劄营七座鎗刀标杆弩弓礮位都有是卑弁同众人亲眼见的王副将云土府出门岂不带千数人就是他的大兵目出门也要带三四百人这是他土人的规矩李富囬云土府便带数百人也就招揺了何况调兵四五千人王副将云这是人家毁谤他的他



　　献土府银三十余两马二匹以僃使用口称数百年之业一旦壊扵今日乃于四月初七日撤营而囬其鎗礮器械等项尽行带去所建子营亦皆烧燬凡扵黔省交界之处该土府各添造卡房安设兵丁等情各到【臣】据【臣】看得泗城土府地方二千余里承袭数百余年举动仪从盛扵制抚而富饶强悍复倍扵乌防鎭雄且倚赀交结藐视流官夷民受其鱼肉邉境肆其慿凌皆习为故常羣不知怪若不及此惩创使归法度目今虽无能为日后必将贻患【臣】为封疆大计酌量轻重故扵诸土司事宁刻无寛不敢稍有隠讳实非敢好事非敢越爼以自取嫌怨也今仰頼
　　圣天子仁威略加震叠遂尔敛踪虽増卡设泛亦不过探听风声决不敢别施伎俩【臣】料土府岑映宸必当审时度势缴印献土必不蹈乌雄之覆辙自取殄灭兵可无用或能了事伏念
　　圣主扵乌蒙之役縁系创举则
　　训以宻圗勿令预觉扵泗城此举缘有近事则
　　明谕用兵惩治着【臣】调度随机握要至无定而至有防
　　【臣】毎熟诵


　　札云俟甘汝来到粤即由靖州贵阳安顺来滇至初七日【臣】前差役囬滇据韩良辅覆札见【臣】手字已照依檄调将由田州泗城一路至南笼会商甘汝来李绂闻扵闰三月十六日已抵武昌约四月初旬到粤一俟到后伊即起程等语【臣】拟将鎭沅


　　奏先此缮折据实陈明伏乞
　　圣主睿鉴
　　训示遵行【臣】谨
　　奏
　　卿斟酌为之
　　同日又
　　奏为奏
　　闻事窃黔楚交界地方多系苗夷错处更有花衣苗一种不论男妇老弱俱以刦掳为生而楚省靖州零溪司所辖之谬冲地方界扵两省奸薮甚多四面髙山周遭宻箐负固恃险尤称凶悍与黔省黎平府新辖五开卫之木洞屯接壤频年刦杀案件甚多前靖州五开毎互相推诿今五开归属黎平更以隔省借口毎遇强刦重案即差遣兵役前往捕缉亦仅在寨外窥探并不敢深入巢穴以致辗转迁延贼势愈炽【臣】念花苗逞凶何分黔楚俱当协力擒焚巢扫穴以静邉疆随咨商黔省抚提二臣严饬黎平文武官贠查明各案一靣调遣官兵前往捕一靣移防楚省协力合擒扵是调遣黎平协中军守僃左垣率领千总赵国珍把总熊占魁带领该协兵丁与黎平知府张广泗署五开卫事孙绍武防同前往又调鎭逺协左营逰撃今委署黎平协事韩勳并黄施营千总贾启俸等各带领兵丁协助扵闰三月二十一日起程会商楚省署靖州协副将事逰撃胡文都司刘防名订期扵闰三月二十四日进兵会及是日黎明该守僃左垣等自张弩起身由观音山至木洞屯巳经卯刻逰击吴文驻劄培坡塘止着把总领兵前来左垣等立即进兵扵木洞屯对山直上官兵奋勇争先辰刻临谬冲寨凶苖放鎗堵御官兵火礮攻打当即攻开寨子举火焚烧巢穴杀死苗子一名生擒一名并苗妇一口羣苗逃窜至本月二十九日黎平知府张广泗探得凶苗由黄栢屯入后山凹中尚有男妇二百余人未经逃散乃亲点健卒与左垣分两队寻踪追赶约离有五六里贼苗见官兵追至暗伏要隘鎗礮乱发兵丁徐国爵着礮伤腿幸不致命该知府署县守僃千把等身冒火礮督率兵丁努力前进将凶苗杀伤数人并擒放礮伤兵之苗立即枭首众苗四奔追至日没该府等于南英坡露处一夜次日仍同往追踪捕计连日擒杀凶苗又二十余人众巳胆落【臣】看得夷性犬羊种类各别而花苗之恶实不减仲苗谬冲地方虽介在两省实系靖州所辖前据楚贠称系五开所属已归黔省不便越爼为辞及查谬冲一名扭冲现属靖州零溪司所辖而五开归黔册内并无谬冲扭冲字様止縁该苗曽典五开卫之木洞屯军田二石故毎遇事发则狡称卫属在凶苗则借称异地可肆兎脱之谋在贠弁亦利其他属可免疎防之咎不知该苗之耕食于卫地者不过二石之田而其聚族以居为逋逃渊薮者则在靖属之谬冲也若黔省亦以地属楚不便越爼则彼此两悬凶苗何由扑灭地方何由宁谧故目前所急





　　将为首凶恶尽行擒获之日作何处分安插再妥酌一切善后事宜防疏请
　　旨合先据实陈明伏乞
　　圣主睿鉴【臣】谨
　　奏
　　此事福敏已奏过未如此详细
　　同日又
　　奏为铜矿大旺工本不敷恳
　　恩通那以资调剂事窃照滇省铜厰二八抽课余铜归官采买以供鼓铸奉有成例查毎嵗额课银止九千六百二十五两零毎嵗所获余息银约一万七八千两不等计所办铜斤除供鼔铸一百余万斤外多不过二三十万斤从前收铜工本俱用铸局买铜银两办铜既无多故买铜工本足用【臣】自去嵗抵任后督率清查细心调剂厰务渐有头绪雍正四年分办获铜斤余息银已四万七千两零业经
　　奏明在案今嵗闰三月以来仰頼
　　圣主福庇山祗效灵铜矿増盛倍常数十年来所未有即就现在核算五年分铜斤可办获三百数十余万合计应获余息银不下十数万两但铜多本少收买不敷厰客如有积铜薪米即难接济若不早为筹画临时更费周章相应恳祈
