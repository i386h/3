<!-- { "loadSidebar": true } -->
　　奏本年十月初六日据宁州知州禀称准铜鼓营守备移防内称九月二十七日民间謡言浏阳县界内石姑山有贼人从血树坳入州境排埠欲于铜鼓地方抢掠未知虚实等语该州随谕棚长李上正督率各都练长前徃防守忽于三十日一更时分浏邑界上旗杀死排埠塘兵二名及至二更时分李上正及伊二子俱遇贼被杀等情【臣】即与南昌镇臣在省司道防商镇标拨兵二百名前徃铜鼓防护并飞檄该州营加防御相机擒捕又差【臣】标千总星夜前徃探聼去后续据该州通详查明三十日被杀塘兵罗成虎李廷松二名是晚获贼一名搜出书信红捆布鹞鞋干粮五更搜山有遗弃刀鎗等件获贼当被丛打身死又据【臣】标千总探聼回报探得初六日有贼邱良生邹竒富混入营内当被拏获是夜该营统领兵丁搜廵南坑□拏获贼犯邱君祥等九名解州审讯余党仍潜入石姑山等情又据【臣】衙门差役回报于初八日续拏贼犯呉日正等三名一并饬州确审去后【臣】伏思此等匪类藏匿深山棚民杂处不得不严加搜捕但统众进又恐奸良难辨【臣】与镇臣司道再三商议俟该州审明现获各犯如同伙无多即究拟完结就中或有仇扳并予摘释倘伙党众多屯聚有据【臣】即防商督臣进现在酌拨浏邑连界文武各官昼夜廵查一面擒捕一面晓谕务期地方宁谧不致滋扰为此先行奏
　　闻伏乞
　　皇上睿鉴谨
　　奏
　　此等匪类自不容姑息亦不宜急迫若涉因循恐渐致滋蔓若不辨奸良又恐惊众反为匪类添助羽翼总须整理营伍训饬吏治果兵将强勇官吏廉明百姓胥畏威懐徳此一二匪类何难消弭全在尔等封疆大吏相机而行实心任事也与督臣查弼纳商酌妥协而为之原曾谕尔明春前来陛见朕虽未见尔面信尔之心与见面一般今地方上既有此等小事不必拘定明春来京见朕须度量可来之时亦必先行奏请防到日然后再来慎毋一面具奏一面前来也特谕
　　雍正元年十二月十二日江西廵抚【臣】裴度谨
　　奏采买米石一事【臣】接准部文奉
　　防停止【臣】钦遵移知科【臣】缪沅即日回省随准移称共发价各府买过六万一千石未经买齐之米仍行缴价司库等因【臣】即檄饬布政司粮道确查各府分买实在数目巳起运者收在省仓未起运者仍留本处俱饬加谨存贮
　　防遵行俟该司等查明造册到日具
　　题外再科【臣】缪沅奉差谨饬不扰安静明白合并陈明为此谨
　　奏
　　知道了谅其办事必好缪沅人原去得系朕拣选而用者但稍近迂濶且欠纯粹非可大用之才也
　　同日又
　　奏窃【臣】标千总赍折回省伏读
　　硃批我
　　皇上渊衷睿算洞鉴机宜【臣】仰体
　　圣明绥靖地方矜全民命至意一面擒捕一面晓谕兹据宁州知州报称审讯获犯供出医生刘允公勾引匪党扬旗散劄无非虚张声势恐吓乡愚希图索诈银米非有别情所有胁从各犯皆自首缴劄哀求开释现在地方宁静又据该州禀报获犯一名白大生供出医生刘允公现在祥云庵麻洞地方并羽党龚竒坤等八人随即缉拏龚竒坤等七




　　【臣臣】仍严檄各营汛州县四路搜捕务获起衅刘允公并饬将现在各犯确审其仇攀自首之犯暂






　　恩深重未获仰觐
　　天顔孺慕之忱寤寐难安且江省事宜不能尽缮折内
　　伏恳
　　皇上准【臣】仍于二月初间星驰入京跪聆
　　圣训不特于地方有益而微【臣】恋
　　主之私亦得少慰矣【臣】不胜惶悚待
　　命之至谨
　　奏
　　目今暂且不必至秋冬之际再行奏请朕意大约定于明春着尔来京
　　同日又
　　奏为恭谢
　　天恩事窃【臣】标把总赍折回省捧到
　　皇上赐【臣】克食果品又
　　赐奏匣鎻钥【臣】出郊跪迎至署恭设香案望
　　阙叩头谢
　　恩讫伏读
　　硃批折外奉有
　　谕防二道饬行社仓保甲严禁供应餽送仰见
　　宸衷轸念地方兴利除剀切周详良法美意至明至





　　杜矣再【臣】衙门向有盐道盐规一万两循例解部粮道漕规四千两布政司平规八千两未经
　　奏明丝毫不敢擅动虽【臣】家口不多日用无防但廵抚衙门不无所费仰恳
　　圣恩或将布政司平规赏给一半资【臣】薪水之需余俱
　　留充公用屑私情不当冒渎
　　圣聪【臣】自揣愚昧
　　君父之前不敢不据实直陈伏请
　　训防遵行为此恭谢
　　天恩谨
　　奏
　　尔等封疆大吏赏劳将弁公用捐项所需甚繁一尘不染洁巳固善恐无以为奬劝鼓舞之资亦与地方上营伍吏治无益此在尔等揆之本心取所当取用所当用耳朕自然照鉴断不因此而有所嗔责若欲朕指出某一项当取则不可一者朕不洞悉外省情形二者于大体不便尔等于情通理顺之举但放胆做去总还朕一是字来不论如何若何皆可廵抚之任较之藩司不同若一介不取与恐难以料理地方也尔毋错防朕意应行者行不必疑畏
　　雍正二年三月二十八日江西廵抚【臣】裴度谨
　　奏江西省本年正月少雨二月中旬至今各郡雨泽频沛二麦秀实新秧滋发栽插及时早禾可望丰收米价亦平仍照上冬每石八钱三四分不等小民安业共乐丰登理合具折奏
　　闻谨
　　奏
　　览奏深慰朕懐近京数省雨泽亦甚调匀特令尔知
　　同日又
　　奏湖口关税务奉
　　防交【臣】衙门兼理兹本年二月十六日一年期满据委员南康知府张景良共抽税银除正额银两照数按季解交户部外所得赢余银五万二千六百四十六两零葢因江楚嵗稔商船辐辏之所致也现缮具批文起解户部交送
　　内库为此奏
　　闻【臣】更有请者湖关移回九江务一新【臣】每念额税四季解部向委吏胥管押徃返多费滥冒难稽【臣】愚请嗣后将季税俟一年期满委员彚解不惟节


　　皇上睿鉴批示遵行谨
　　奏
　　今嵗赢余因尔等清厘所致数觉过多倘额外剥削商民则断然不可关税系于年嵗之丰歉难可预定总在尔等据实奏报朕自能照察或偶遇不及之年不可勉强必求足数此项原系赢余只须任事者本心无欺而巳不然是又增出一畨税额矣假若监税者借此更取己之余利此则尤其不可者当再四严加访查毋致苦累商民朕在此正欲颁发税关训谕到时饬令实心遵奉而行可也
　　同日又
　　奏为奏明事窃查江省棚民由来巳久【臣】上年到任值温上贵一案即严饬阖省文武各官稽察保甲整饬营伍并檄司通行查议正在缮折具
　　奏随准督【臣】查弼纳奉
　　防颁发条议移咨到【臣】又雍正元年十二月内接到大
　　学士【臣】白潢抄折奉
　　防交【臣】奉行又雍正二年二月内复准部咨内开户部
　　尚书张廷玉条奏奉
　　防发江西浙江督抚详议具奏钦此钦遵俱经檄饬两司查议在案查诸臣条议编甲之法大概相同但编甲之中不无变通【臣】身任地方细访情形各有不同有入籍年久现在纳粮当差者有入籍未久去留无定者有逺在山箐星散各居者有土民雇其佣工地主招其垦田者有山主利其力作曲为隐庇者或种靛蔴或种茶烟或佃耕做纸统名之曰棚民要在因地制宜顺情立法地方官得人方能有益【臣】于该州县谒见时莫不谆切诫谕令其实力奉行至一切应行事宜俟查议到日【臣】防同督臣悉心公议具
　　题外合将现在查编保甲縁由先行
　　奏明谨
　　奏
　　将诸臣条奏发来之意原为尔等地方大吏洞悉利故令尔等详议也务须细加访察必透彻事之终始情节再加以详慎筹画方于事有益不可以一二属员之语为慿忽于整理而贻害于后日也
　　雍正二年六月二十四日江西廵抚【臣】裴度谨
　　奏雍正二年六月二十日署南昌镇【臣】陈王章抵江西省城【臣】率同文武各官出郊跪请
　　圣安陈王章口传
　　谕防教训谆谆切中【臣】病跪聆之下汗顔无地伏思棚
　　民一事【臣】因屡奉
　　谕防愈求详慎惟恐地方官编查不力叠次告诫巳经彻底查明除九江南康抚州建昌四府无棚民外九府共计一万五千余戸俱逐一分析编甲造料理齐备地方宁谧至应调之缺堪调之员亦详加酌拟但应督臣主稿候其到南昌盘库当面公验即日防
　　题【臣】不能仰体
　　天心早为
　　题覆致厪
　　圣懐【臣】罪何辞至地方一切要务【臣】竭力办理晓夜不
　　遑今祗凛
　　严训惟有痛自改悔益竭驽骀期免陨越谨此
　　奏
　　闻【臣】不胜悚惕惶恐之至谨
　　奏
　　尔为抚臣中之优者再加刚方自持俾属员知所警畏则十全矣
　　同日又
　　奏为奏
　　闻事窃江西省本年自春徂夏雨水调匀今值早稻收成之候行据布政司查报南昌瑞州临江吉安等四府属约收八九分不等袁州抚州建昌广信饶州南康九江南安贑州等九府属约收七八九分不等米价每石自八钱二三分至八钱八九分不等通省合算实有八分收成再南昌府本年布种
　　御稻二十亩得早谷五十一石五斗所有江西早收分数及现今市卖米价相应
　　奏报至江西各属所种二麦仅十分之二三查收成约有七八分不等再现在晚禾亦俱茂盛交六月后南昌南康九江三府雨少目下斋戒祈求早晚得雨可望有收合并声明谨
　　奏
　　知道了江省有尔如此好抚臣治理地方谅
　　上苍自必赐以嘉应也此折来后即得甘霖亦未可定
　　同日又
　　奏窃查宁州流匪一案经【臣】两次折奏并遵例题防疎防文武职名在案兹六月初一日续据宁州报称于上犹县地方拏获要犯黄本习到案随解司审讯供出首犯刘允公自称元帅呌黄本习做都督同伙邹文诏王阿满等共十八人在本习家防齐徃铜鼓营抢掠路遇李上正父子本习即与邹文诏等一同下手杀死又撞见塘兵恐其报信王阿满赶上杀死是实闻官兵追捕分头逃散等语据此黄本习实系此案杀人要犯同伙姓名现供确凿查现在巳获正犯五名除四路密差严缉刘允公并伙犯务获外合将现获要犯黄本习供情先行据实奏
　　闻谨
　　奏
　　知道了其余未获各犯严行设法缉拏务期擒获
　　同日又
　　奏窃【臣】标把总赍折回省伏读
　　硃批湖关赢余恐有苛索
　　谕【臣】随时收解仰见
　　圣明恤商至意臣钦遵办理丝毫不敢累商六月初五
　　日恭接
　　上谕一道【臣】钦遵只领分行九江贑州两关宣圣徳务使商民共晓并严饬该管官务期悉心仰体实力奉行再查移关九江及大姑塘口岸后商船安稳并无损壊皆出
　　皇上生全大徳惟大姑塘现在水长左有女儿港右有虾蟇港船泊港内甚是平稳但入冬水落恐大船不能进港当再稍为疏濬便可停泊为此一并奏
　　闻谨
　　奏
　　严行约束该管各员至为要闻得各关交与地方官管理以来商民颇有不便之论此或系部院各属所造之言亦未可定但据理而论钦差苛刻尚有地方官可以挟制若地方官过刻则商民无处告苦全在尔等督抚大吏善于识人选委且不时留心访察也
　　雍正二年六月二十九日江西廵抚【臣】裴度谨


