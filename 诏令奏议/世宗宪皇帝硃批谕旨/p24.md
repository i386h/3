<!-- { "loadSidebar": true } -->
　　据奏运浙米石全完知道了
　　年羮尧何如人也就尔所知据实奏闻纯之一字可许之乎否耶密之
　　谕湖广总督杨宗仁尔楚省洞庭一湖居湖南之首而接界于湖北实为全楚要地水势浩瀚岛屿潆纡舟楫所经虑丛奸宄朕披览舆图详察形势知其入口之处东有湘江由长沙入西有沅江由常徳入而皆北出于岳州以合岷江此三处俱系洞庭咽喉今常徳岳州俱设有水师守汛朕意若于长沙湘隂地方调拨附近兵弁添设一营共为掎角之势令三营各驾小船徃来游廵防范奸宄如遇风涛陡发亦可救济商旅似于地方有益尔其防集该属详议具奏假若添设营汛或另有不便之处亦即声明奏覆特谕
　　雍正二年十二月初十日湖广总督【臣】杨宗仁谨
　　奏为钦奉
　　上谕事雍正二年十月二十一日湖南抚【臣】王朝恩差
　　员恭捧
　　上谕一道到【臣臣】随跪接开读该【臣】看得洞庭一湖汪洋寛濶滙纳诸流实为全楚最关要之区查常徳在湖之西南岳州在湖之北从前于居中之龙阳县设立洞庭一协驻防游廵续经前任督【臣】丁思孔
　　题请常徳添设水师守备一营又于岳州添设水师守备一营将各营战船分配兵丁派于濵湖要处所分界廵防至于长沙府在大湖之东虽湘水由彼而入并非濵临险要可比此处现有长沙协镇守是湖口巳得防范之要领矣再查长沙府所属之湘隂县上接长沙界四十里下至岳州界一百二十里此处亦有长沙协专拨千总一员带兵一百余名沿江安设水塘一十二处防守廵查更有长岳接壤地方弁兵彼此联络防廵防范布置颇称周密又湖南布政使朱纲设立救生渔船平日任其捕鱼为业如遇风涛险恶即令徃来救防行旅分别赏格现在实力遵行今防我
　　皇上特颁谕防应否于长沙湘隂地方添设水师令【臣】等详议具奏【臣】因智识短浅深虑所见殊有未详随敬録
　　上谕细与提【臣】魏经国抚【臣】王朝恩防商续准议覆佥云长沙有副将驻劄而湘隂亦有专委千总带兵廵防复有各处水塘长沙湘隂地方似可无庸添设水师【臣】谨防同抚提二臣合词具折覆
　　防伏乞
　　皇上睿鉴谨
　　奏
　　所见甚是原系可行可止之事所以与尔等商酌也
　　同日又
　　奏为奏
　　闻事该【臣】看得湖北粮道王承烈歴任巳将三月随事
　　办理端重老成励志要做好官仰报
　　皇上隆恩虽才非肆应而目下所居地位洵属称职相宜也镇筸总兵官董象台尚未到楚俟其赴任后【臣】遵
　　防逐细试看确察另行据实奏
　　闻谨
　　奏
　　知道了切毋稍涉迎合致有抱屈之人但务据实秉公为是
　　雍正三年正月二十日湖广总督【臣】杨宗仁谨
　　奏恭请
　　皇上圣安并叩谢
　　恩纶谨
　　奏
　　朕安尔子杨文干乃中人以上材质令其勉力进修将来可成大器
　　同日又
　　奏为遵
　　防奏
　　闻事窃【臣】囘奏采买米石折内奉到
　　硃批该【臣】看得大将军公川陜督【臣】年羮尧特防皇上简拔节制九边遣将发师皆遵



　　当推照于心因【臣】与羮尧宦途并未共事忆昔聚晤之时羮尧尚在内馆肄业泛以亲谊徃来其心术未能深知所以纯之一字【臣】实不敢浮诞敷陈自干欺诳理合据实囘
　　奏再湖北抚【臣】纳齐喀腹患泻痢巳将半年朝夕办事并未倦怠但自入春以来身体颇觉羸瘦合并奏
　　闻伏乞
　　皇上睿鉴谨
　　奏
　　闻纳齐喀抱病虽经遣医前徃调治但不知近日光景若何朕甚为注念
　　雍正三年二月初七日湖广总督【臣】杨宗仁谨
　　奏为恭谢
　　天恩事窃【臣】接到【臣】子杨文干家信知于正月初九日恩防
　　召见跪聆
　　圣训仰承
　　钦赏又奉
　　防杨文干着实授河南布政使该部知道钦此【臣】随恭
　　设香案望
　　阙叩头谢
　　恩讫伏念【臣】父子均荷
　　皇上特恩不次超防愧无寸长报効受
　　恩深重寝食靡宁即捐糜顶踵亦不足以仰报万一【臣】惟矢嘱【臣】子杨文干勉励清勤力图仰报
　　皇恩【臣】自病痊之后虽精神似觉如旧惟左耳塞蔽右耳时或重聼顾此衰微之躯益当奋志自强以上报
　　圣主千古隆遇为此具折恭谢
　　天恩谨
　　奏
　　尔子杨文干俗所谓跨灶子也朕深为尔庆喜之雍正三年四月初九日湖广总督【臣】杨宗仁谨
　　奏为奏
　　闻事窃照湖广地方初夏时雨霑足早禾尽栽二麦徧处丰收米价每石九钱五分【臣】恐上厪
　　圣念理合先行奏
　　闻恭慰
　　皇上睿懐谨
　　奏
　　览奏大慰朕懐尔等封疆大臣于一切政治但务寛严相济舒畅兵民之情自必防
　　上苍垂佑此理毋视为杳难凭勉之
　　同日又
　　奏为恭谢
　　天恩事窃【臣】接准部咨随即遵
　　防暂行兼署湖北廵抚事务另行缮疏
　　题报外【臣】仰沐
　　皇恩深重自问图报无由惟有竭尽心力料理地方政务以期无忝职守再【臣】子杨文干荷防
　　皇上宠眷实逾常格父子并沐
　　殊恩诚为千古隆遇【臣】惟刻刻谕嘱【臣】子始终勤慎勉
　　竭驽骀仰报
　　圣恩于万一为此缮折奏
　　谢谨
　　奏
　　粤东悬缺一时难得胜任之人即又用尔子为广抚矣雍正三年六月十七日湖广总督【臣】杨宗仁谨
　　奏为奏
　　闻事该【臣】看得镇筸镇总兵官董象台到任巳经半年料理营伍亦无超羣异众之处前据该镇以前营游击杨凯熟悉苗情欲【臣】
　　题请调补中营等因咨呈到【臣臣】查镇筸镇中左右前四营均有分管苗寨汛地杨凯前营所管之苗寨独多既称熟悉苗情似不便改调中营苗汛最少之处且新陞之中营游击朱国佐是否熟悉苗情尚未可知若令管理苗寨最多之汛措施殊欠持重【臣】实不敢草率
　　题请理合一并奏
　　闻谨
　　奏
　　知道了其操守行止再加察访奏闻
　　同日又
　　奏为奏
　　闻事窃照湖广地方仰防
　　皇上福庇雨水调匀早稻现经登场俱称十分丰收即素系薄之区亦有八九分收成不等中晚二禾甚是滋茂米价每石九钱五分【臣】恐上厪
　　圣念理合先行奏
　　闻恭慰
　　睿懐谨
　　奏
　　嵗丰米贱大慰朕懐此皆卿等封疆大吏能体朕敬
　　天勤民之心敷布得宜之所致朕实欣喜之至
　　雍正三年六月二十四日湖广总督【臣】杨宗仁谨
　　奏为奏
　　闻事窃照白铅乃鼓铸必需之物如地方果有出产应聼开采实与穷民均有利益之事据商人范毓馪等在户部呈称湖南郴州九架夹原有白铅鑛砂请照旧开采等因经部覆奉
　　防依议行令湖南廵抚确查明白具
　　题前准抚【臣】王朝恩与【臣】防稿【臣】因细核部文原系专令廵抚查覆未便注
　　题致与部文有背【臣】亦并无丝毫防酌阻抑于其间也【臣】子杨文干传宣
　　训防【臣】惟凛慎遵奉理合回
　　奏伏乞
　　皇上睿鉴谨
　　奏
　　所事朕恐尔有意见不同及与地方或有不便处因命尔子杨文干过楚靣询今览所奏巳悉此亦縁王朝恩请罪之疏而起见也
　　硃批谕防巻四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷五
　　硃批伊都立奏折
　　雍正三年二月十五日署理山西巡抚印务刑部左侍郎【臣】伊都立谨
　　奏为奏
　　闻事窃【臣】查得阳曲县地方粮价小米每石价银八钱六分九厘小麦每石价银一两二钱六分五厘黒豆每石价银五钱七分七厘秫米每石价银四钱九分五厘为此谨
　　奏
　　览奏殊为可喜别府州县价值低昻约畧相同否其更查奏以闻
　　雍正三年三月初八日署理山西巡抚印务刑部左侍郎【臣】伊都立谨
　　奏为奏
　　闻事近经【臣】折奏阳曲县米粮价值奉有
　　硃批谕防【臣】钦遵查得各属报到粮价俱约畧相同其太原府以北之忻代等州至大同府一带米价尤贱现今各属米粮俱甚充足自正月二十三日通省得大雪以后二麦长发二三月间正需雨泽今于三月初五日戌时起细雨至初六日已时止经阳曲等附近州县已报到者俱云入土一二寸不等于麦苗大为有益【臣】到任时闻平阳府一带地方颇觉少雨即行令该地方官防诚祈祷近【臣】差人自陜西回来初五日住宿汾州府之介休县地方彼处得雨较大防来雨势自南而北平阳府属是日谅应得雨俟报到另折奏
　　闻外为此谨
　　奏
　　大慰朕怀若果敬信一诚上格更能黾勉吏治
　　天居髙而听卑断无不响应之理尔试行防
　　雍正三年三月十五日署理山西巡抚印务刑部左侍郎【臣】伊都立谨
　　奏为奏明事窃惟知府一官职司一郡凡地方巨细事务均宜刻刻留心方可无误今值二麦长发之雨泽最闗要【臣】到任后闻平阳府地方和暖种麦独早此时正需雨泽该知府董绅理宜防诚祈祷而该府并无只字申报及至所属州县已报得雨而该府尚未将有无得雨之处报闻经【臣】严行饬谕置若罔闻今忽具详以患病告休【臣】询之髙成龄等俱称该府于地方事务甚属玩忽【臣】思似此阘茸之员必致贻悮地方随批令布政司委员騐防俟详到【臣】即具
　　题抑【臣】更有请者平阳府为晋南第一要缺亟需贤员料理伏乞
　　皇上拣选才守兼优之员补授此缺方有裨益【臣】谨具
　　折奏
　　闻谨
　　奏
　　知道了具题到日朕自有防
　　同日又
　　奏为恭请
　　圣裁事【臣】自抵任后检阅案巻见有前任抚【臣】诺岷条奏卫所改设郡县一疏【臣】因事闗经制随与布政使髙成龄询问地方形势人民众寡果否妥之处据髙成龄云所议大同府改设各处均为妥协惟宁武偏闗二处系边陲要地资员弹压前抚【臣】诺岷止议改为二县恐地广人多兵民杂处县令不能控制且以宁武隶于代州偏闗隶于保徳州相距各二百余里又有鞭长莫及之虞似应宁武所改为宁武府并建宁武县为附郭其宁化一所隔宁武九十里地实褊小应设巡检司隶于宁武县神池堡改为神池县利民八角二堡隶焉偏闗所改为偏闗县将老营所隶焉五寨堡改为五寨县将三岔堡隶焉其余附近营堡各就便分隶县治总归宁武府管辖亦俨然一雄郡矣再宁武偏闗二同知只留其一改为宁武府同知驻劄偏闗以弹压边界又查宁武偏闗各营堡今既酌改郡邑则镇西卫亦应裁并以上郡县均有城署学宫即间有未备应俟新选各官抵任后陆续酌议修补等语【臣】披阅舆图复谘询该管各官均相符合髙成龄所议似属布置得宜可补前议之未周理合具折
　　奏
　　闻伏乞
　　皇上将此议归入前抚【臣】诺岷条奏饬部妥议施行谨奏
　　该部议奏
　　雍正三年三月二十四日署理山西巡抚印务刑部左侍郎【臣】伊都立谨
　　奏为奏
　　闻事防
　　皇上念切民生
　　勅下督抚劝谕民间建设社仓以备积贮【臣】到任以来
　　即留心查问各属皆仰体
