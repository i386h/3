<!-- { "loadSidebar": true } -->
　　曾逢圣朕原欲用为河南管河道近因蔡珽奏伊贪黩朕从未一暏其面故调来引见谅难逃朕之鉴别也王游朕欲擢补大名府总俟引见后酌定
　　雍正四年九月二十九日直隶总督【臣】李绂谨
　　奏为歴年私借兵饷据实奏明酌除陋例事【臣】查仓库钱粮俱应正收正支私借多闗即属违例惟兵饷一件各省有嵗暮借支陋例虽多寡不同而不借之处甚少今查直隶官兵俸饷抚标三营并正定等营俱于冬季闗饷之时预借次年春季俸饷仍于次年四季扣还稽察歴年案巻除康熙四十二年以前难于稽查外四十三年以后毎年循例借支今嵗理应设法酌减以渐而止但今嵗因春夏米贵官兵称贷度日负累更多难以酌减请自雍正五年为始毎嵗减借一月三年减完永停借支庶兵无骤行停借之苦官无私行借给之罪理合据实
　　奏明伏乞
　　皇上睿鉴施行【臣】谨
　　奏
　　此事当照旧例而行斯乃天下通行之是也而成例矣何以除为次第酌减之説亦可不必
　　同日又
　　奏为奏明事窃【臣】据东光县知县禀称九月十八日有
　　钦差刑部侍郎牌委江南淮安府知府刘之顼追赶淮闗任满监督庆元船只到县卑职遵即防同刘知府将庆元家口所乗大小船六只尽行截住并拏获庆元之总管康二家人孙应仲等押同在船搜查得大包银三十七包小包银一包眼同康二孙应仲开包兑明共计银五万九千五百两现在同委员看守在船其余各项皮箱内贮赀财物件甚多尚未查清合先禀报定夺等情到【臣】当即于另详批发布政司飞饬将银两赀财等物逐一查明封固造具清册并取收管送查仍将康二等交给来员押赴淮安收审一面将庆元家口人等查明造册详请给咨解部去后复据东光县详称九月二十一日淮安知府刘之顼业将庆元船只赀财并家人康二等十三名带回淮安审讯其庆元家人康二妻黄氏等共三十四名口拟合详请给咨批示遵行等因到【臣】当批藩司立即查明造册呈请给咨解部外理合
　　奏明再查前据河间府知府禀称于任邱县随同
　　钦差内大臣公马尔赛等追获庆元事理业经马尔赛
　　等具
　　奏无庸渎陈理合声明【臣】谨
　　奏
　　所奏知道了如庆元之忘恩负徳岂有不遭天谴之理即庆元之败露亦大竒事想尔等自有所闻也似此辜负朕恩之报可留心细看防如立竿见影又如蔡珽朕不料乃一粗率轻薄言过其实之人且局量褊浅舞巧弄智满腔私欲被朕已看破八九尔当絶而逺之莫被连累
　　雍正四年十月十二日直隶总督【臣】李绂谨
　　奏为恭谢
　　天恩事【臣】赍折家人回保恭捧到
　　皇上赐【臣】
　　御书唐臣魏征十思疏一幅【臣】即出郊跪迎至署恭设
　　香案望
　　阙叩头谢
　　恩祗领讫钦惟我
　　皇上建中立极主善为师
　　盛徳日新迥超汉祖唐宗之治
　　远猷辰告愈切尧咨舜儆之心
　　念三代以还治莫隆于贞观惟十思一疏义无愧于典谟当已安已治之时厪其难其慎之戒虽九功七徳未足拟
　　圣代之升平而一日万几亦足备
　　宸之采择
　　特书行楷胜飞白之专精载锡
　　殊恩在汗青而罕觏【臣】才拙性迂自愧唐臣之献纳力
　　小任重幸防
　　圣主之优容仰瞻云汉
　　天章益凛风霆
　　至教思曰睿而睿作圣惟
　　帝心广运以无穷事思敬而言思忠知臣职克艰之不
　　易【臣】不胜欣悚之至恭折叩谢
　　天恩【臣】谨
　　奏
　　朕毎展巻实以此十思而日三省之也
　　同日又
　　奏为钦奉
　　上谕事雍正四年十月初三日【臣】于
　　奏明获住庆元船只折内奉到
　　皇上硃批谕旨【臣】跪读之下仰见我
　　皇上至圣至明臣下情伪
　　洞鉴无遗而【臣】以孤寒下士叨被
　　隆恩少不自爱以致上累
　　皇上知人之明则【臣】罪更无可逭今防
　　圣谕谆切俾【臣】知所警戒
　　圣恩高厚岂可名言【臣】伏思庆元前任淮闗监督务为贪虐困累商民报应无差终于败露【臣】虽不肖尚能自信有所不为至【臣】昔与蔡珽同为翰林非有政事职掌惟因性气俱偏于戅拙遂相知识但【臣】所身受者



　　圣训益自勉励以铭刻于终身而已【臣】谨
　　奏
　　虽云孤介自守不植党援为人臣者是或一道然和气一堂都俞吁咈之风又岂可少朕意莫若公正者亲近之私邪者疎逺之好恶不渉偏狥是非不为预拟心虚认理自明气平处事必当凡于待人接物之际概以虚平应之乃为第一要诀此外或更有良法朕则不知也
　　同日又
　　奏为请诣
　　阙廷恭祝
　　圣夀事窃【臣】幸防
　　天恩委任
　　畿辅长安日近得以时觐
　　天顔今本月三十日恭逢
　　皇上万夀圣节【臣】谨拟于本月二十一日由保定起身
　　进
　　京追随在
　　廷诸臣之末叩祝
　　圣夀又直隶事繁借以躬聆
　　圣训有所遵守实【臣】深幸再直隶布政使【臣】徳明恳【臣】
　　代为
　　奏请随【臣】进
　　京恭祝
　　圣夀理合一并
　　奏明【臣】谨
　　奏
　　所奏请俱可朕亦料及尔与徳明同来但不必太早于万夀节前一二日到都可也
　　雍正四年十一月十五日直隶总督【臣】李绂谨
　　奏为恭谢
　　天恩事窃【臣】因恭请叩祝
　　万夀于十月二十七日趋赴
　　阙廷即防
　　圣恩召对嗣是毎日瞻仰
　　天顔恭聆
　　圣训俾【臣】愚昧之衷渐觉开朗又防日
　　赐天厨克食并
　　颁哈密名瓜既承纶綍于
　　王言又饫珍鲜之
　　御馔将何报称实切悚惶【臣】谨遵
　　旨于本月初三日起身至初六日至保定理合钦遵谕旨于奏事之便恭折叩谢
　　天恩【臣】谨
　　奏
　　感谢果出于诚心则公忠必见于实事岂但朕畿内赤子受福无涯朕用人得当亦获免
　　上天之谴责矣
　　同日又
　　奏为请
　　旨事窃【臣】恭照奉
　　旨将汉军旗员廻避直隶解任另补此诚我
　　皇上澄励官方之至意也【臣】查翰林院侍读带管天津同知事务【臣】陈仪现在护理水利营田印务任大责重同知事务难以兼管实止委令教官吏目等员代行而陈仪又系直隶文安县人应否免其带管天津同知事务亦照旗员一体廻避【臣】谨缮折请
　　旨伏乞
　　睿鉴施行【臣】谨
　　奏
　　照此具题朕发怡亲王议覆
　　同日又
　　奏为钦奉
　　上谕事窃【臣】先准部咨钦奉
　　皇上谕旨令【臣】将直隶各府州县衙门缺主严查尽革钦遵在案【臣】查直隶各府州县衙门向无缺主之名惟廵抚及布按二司衙门封锁该班书吏不许出入因有外班书吏料理各书吏饮食供应及伊等家口费用日久弊生串通各州县坐省家人招揺撞骗遂与部科缺主相类【臣】到任后已出示严禁不许书吏招揺今于奉
　　旨后即将【臣】衙门及二司衙门外班缺主尽行驱逐不惟保定不可容留凡在直隶地方俱不许潜住现在开列各外班缺主姓名通行全属九府六直隶州转饬各州县挨户查逐出具并无容留缺主甘结庶几根株尽而弊端可絶矣抑【臣】再有请者【臣】访得向来部科缺主仍在直属地方遥管部科事务通州州昌平州等处俱有其人今【臣】既令全属出结则部科缺主正可趁此驱除但【臣】为外吏不便干预部科事务敢恳
　　皇上勅令部科诸臣将从前查逐缺主姓名开明移咨到【臣】一并驱逐取结存案则彻底澄清矣所有查革缺主情节并请
　　旨勅发部科缺主姓名縁由理合恭折奏
　　闻【臣】谨
　　奏
　　此奏甚属可嘉该部科逐一确查开具姓名发交直督李绂
　　雍正四年十一月二十一日直隶总督【臣】李绂谨
　　奏为请免嵗贡验看以恤贫生事【臣】查验看敎职一事先经河南抚【臣】田文镜具
　　题以教职不可久悬衰老实难胜任请将选训

























　　恩实为无既矣【臣】谨缮折
　　奏请伏乞
　　皇上睿鉴施行【臣】谨
　　奏
　　尧舜之仁为古今人君极则朕虽曰未能愿学焉至于汝徒读尧舜之书实不知尧舜用人行政之道所以章句腐儒于吏治民生竟为无用之物朕毎诵大雅思皇多士之什未尝不抚编三叹也
　　此事尔幸以折密奏因随笔批谕以示朕意若系具疏题逹则妄言之罪不为尔寛矣
　　雍正四年十一月二十五日直隶总督【臣】李绂谨
　　奏为迟误营工罪独在【臣】仰恳
　　圣恩敕部议处事窃【臣】于雍正四年四月初四日面奉圣谕天津州卢家嘴葢造满洲官兵营房等事着兵部侍郎莾鹄立御史顾琮原任直隶按察使浦文焯三人公同监督办理先将地基筑平务于秋间完工钦此【臣】当即钦遵咨明侍郎【臣】莽鹄立等前赴卢家嘴地方一面筹画一面委员至工所公同料估于雍正四年五月十九日具
　　题请拨银两随于五月二十九日准戸部咨覆准拨在案而营房工程浩大需员办理经【臣】前后檄委各员赴工往往迟误以致工程迟滞于本年七月二十三日奉
　　旨谕部将【臣】严饬【臣】闻
　　命之下不胜惶悚随即将迟误之员纠防并多委员弁带领兵役上紧赴工协办期于及时完报乃【臣】前已迟误补过无及现在查得卢家嘴营房虽将全营地面俱已垫完至于砖瓦木石各工止可得半而时已寒冻工作难施只得暂停未能即行报竣此皆【臣】种种愚昧知识短浅所致误工之罪实在于【臣】理合恭折
　　奏请伏乞
　　皇上敕部将【臣】严加议处施行【臣】谨
　　奏
　　此应具题非密奏之事工程专责虽在督办之员尔委员迟悮亦难辞咎
　　同日又
　　奏为钦奉
　　上谕事【臣】赍折家人回保钦奉到
　　皇上发下条奏一折奉
　　硃批命【臣】密议奏闻钦此【臣】当即将肥鄊县训罗昱条奏肥邑旧治事理另檄行令广平府详查去后兹据该知府详称遵即逐一查勘据阖县绅士等公呈又据肥乡丁忧知县王能任申详各等情查得肥邑旧城道路维均四境辐辏一经修筑地方民生均有裨益惟查旧城仅存遗址今欲修复原同创造目下小民虽乐于修复但歴年歉收民力维艰似应饬令该县动用仓粮兴工修筑以复旧治所有造送估计工料银二千四百九十六两零实属确估无浮业经转送在案仰请批准俟将来拆收耗羡银内照数买补则仓储仍无缺额而成功之后仓库钱粮得借保守阖县士民共获安居拟合查明备具城图详送核夺等因到【臣臣】覆访无异似应如该训罗昱所奏将肥邑仍依旧址立县俟城既修筑之时将仓厫责令地方官渐次葢造以垂永久至于现在修复旧城之处可否如该知府所请准将仓粮动用俟拆收耗羡照数买补还仓查闗动用仓粮应行奏请
　　皇上睿鉴批示再行具
　　题縁系钦奉
　　上谕事理理合遵
　　旨密议奏
　　闻【臣】谨
　　奏
　　览奏事在当行但修建县治动用仓粮例应由部议覆施行尔具疏题请旨可也
　　同日又
　　奏为恭谢
　　圣训事雍正四年十一月二十三日【臣】赍折家人回保
