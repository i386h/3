<!-- { "loadSidebar": true } -->
　　皇上恩加逾格且
　　圣躬引为已过【臣】恭读之下如跪聆
　　御音不自觉【臣】心之动在
　　皇上圣谟胜算应之裕如而上厪
　　睿虑防【臣】犬马之情不胜依恋之至至【臣】以庸愚仰荷圣恩上年
　　命得与议想当十月共议之际正逆贼窥伺之时【臣】毫无智识预虑及此少报万一实不胜慙愧伏念【臣】以若此之识见又何足以测料军机但【臣】寸心有不容自已者虽知无当不敢不以陈
　　奏就【臣】愚昧之见两路将帅官兵上感
　　皇上高厚之深恩又加以深恨逆贼之悖恶实有奋勇无前灭此朝食之气然逆贼伎俩惯习诡诈大兵前进之时【臣】以为其一切示弱诱进伪遁藏奸或令回众来归诈称胁助或令部落虚降诈称离心此处最宜留神乞
　　皇上谕两路大将军傅尔丹岳钟琪等虽当万分必胜之势之时愈宜小心不可气猛再【臣】前与议闻説逆贼来路一边阻于山岭一边阻于郭必能来之路不为甚多今【臣】虽不详知逆贼所由之路但似觉其可入之路亦多行走之处颇熟两路大兵前进或恐逆贼遣兵绕出我后惊扰喀尔喀部落或窥伺我察汉搜尔一带与巴尔库尔一带之军营亦未可定将帅官兵似宜深加防范此乃【臣】之愚见实有知其无当且即使万有一当亦早已在
　　圣虑所照之余何敢琐渎但【臣】不能不
　　奏之衷实在
　　皇上睿鉴之中【臣】谨缮折奏
　　闻谨
　　奏
　　近日之议卿徐徐自得知悉揆之时势今嵗进如何其可
　　同日又
　　奏为再行详奏各处饥民情形仰恳
　　睿鉴事窃照江南淮扬徐邳海五府州所属各州县被
　　水灾民仰荷
　　皇上天地高厚之恩有加靡已无在不周而
　　圣衷轸念民生犹惟恐一物失所【臣】跪聆
　　天语仰承
　　圣训甫到江南任所查第三月应赈口粮已于上年十二月十六日散讫计至夲年正月十六日赈期已满距麦熟之时尚远【臣】已将尚需加赈四十日情形具折奏
　　闻今一月以来【臣】又经细察各处情形上年各州县被灾之处因上游大水骤至淮黄一时竝涨民间现种在田之禾稼被淹而屋中囤集之旧粮搬避不及亦多漂流是以虽系偏灾而乏食之情稍甚【臣】前原计算自正月十六日至四月末虽有百日之期而添以四十日之口粮再加以三月四月内之野菜及河工之佣工即可竟到麦熟之时近来一一细防情形扒抢者未絶倒毙者亦有其确实光景实有不能以四十日之口粮即确可支持至四月末之势目前民间正将耕作待布秋禾若口食不接难以力作本年农稼恐有躭搁闗系匪轻【臣】前所筹
　　奏尚有未尽既有如此情形若不再为奏
　　闻先行预备恐临时
　　奏请有迟接济就【臣】愚昧所见应再筹备给赈三十日之口粮以备接济又【臣】细察各州县之民户内有当被水之时即行逃出闻赈之后又复还家者亦有当初查之时其家尚有数月之粮不应造入赈册及到今春实无粮食可以糊口现又待拯者亦更有各州县查荒遗漏者此种皆未经查造入册之人虽仰防
　　天恩有加无已此等需食之人以原册无名不能仰霑
　　赈济之
　　恩【臣】将此处正寄商抚臣尹继善而抚臣亦移咨与【臣】内称从前查报灾民仅就被水村庄造册其未经被水者俱未竝查即被水村庄内亦止赈乏食穷民其稍有积蓄者惟恐冐滥原未一概入赈迄今为时已久稍有积蓄者固已食用无余即未被水穷民亦多谋食维艰若照前散粮仍止在册灾民此外无由遍及惟有改行煮赈多设厰所办理有法委用得人则穷民皆可均匀糊口等语【臣】谓设厰煮赈亦须查其应食与不应食则与查其应赈与不应赈同一查办不若再多委妥员协办更令大员督察办理查明实在乏食之民仍以口粮给领为妥【臣】等现在商酌俟商定再一面具
　　奏一面办理以上二项给赈之处倘防
　　圣恩允行【臣】前请动盐义仓十万石之米又不敷用【臣】
　　查浙江督臣李卫
　　奏明动运浙江省城永济二仓米二十万石到江北山东平粜【臣】愚昧之见如防
　　皇上格外天恩准赐加赈则浙米正到江南莫若将此二十万石内量行动拨与江南各州县本处之谷米及盐义仓之米一同酌量为添赈之用【臣】随咨商浙江督臣已准李卫覆称江省需赈米谷与其再往扬州拨运盐义仓米不若将浙省现成起运之米于沿河州县起拨散赈更为便易若待赈期廹或将拨运山东之米俱留备赈亦无不可止须查明
　　题销浙省开除自行买补无庸觧还粜价等语似此一转移间均属便易并将拨赈有余之米仍行平粜则赈粜兼施乏食穷民均沾
　　皇仁于无既矣又【臣】准抚臣尹继善移咨内称江都泰
　　州地方上年被水较轻未经
　　题请赈济恐其间亦少有被灾之处不无乏食穷民自当竝行赈济今酌发银一千两令该府酌量给该州县将实在乏食穷民量为赈恤等语【臣】查此二处之情形上年因江都泰州二处被灾少轻故只
　　题免其钱粮未经赈济今入春以来二处实有乏食之民需赈颇急【臣】谨一面酌动扬州盐义仓谷二千石委扬州知府赈恤江都动拨泰州盐义仓谷二千石委该知州赈恤泰州俱令详细加意办理务期得所谨一并奏
　　闻谨
　　奏
　　户部速行查议具奏
　　雍正九年三月初六日两江总督【臣】高其倬谨
　　奏为奏
　　闻事窃照上年下江淮扬徐邳十八州县偶被水灾仰
　　防我
　　皇上蠲免钱粮
　　赏给修葺室庐之费更免从来例不应免之漕粮特命大臣会同督抚动帑发粟抚绥赈恤加增口粮之
　　数添展散赈之期俾灾黎人人得所
　　圣恩优渥至深极厚今又防我
　　皇上逾格天恩命动盐义仓谷加赈四十日之口粮济
　　其困乏资其耕作又
　　命【臣】等会同侍郎【臣】彭维新悉心奉行并
　　令【臣】等将
　　皇上逾格加恩之处晓谕百姓俾各省过向善守法奉公乗此春和尽力南亩勿再游手失业钦此钦遵【臣】即会同彭维新尹继善一面敬将
　　皇上逾格加恩详晰
　　教训上谕遍行宣布刋刻晓谕令各处百姓人人敬悉恪遵省过向善守法奉公乗此春和尽力南亩无负
　　皇上生全之旷典
　　教诲之深恩一面分委各道多带协办之员率同各府防州县详细确查切实料理至徐州一州四县又専委通太道包括带领干员亲往查办务使饥民实沾
　　圣恩咸登袵席侍郎【臣】彭维新御史【臣】安修徳亦已于二月二十八日自苏州前往淮徐亲身办理淮邳徐数百万百姓无处不欢呼雷动叩谢
　　圣恩皆称勉遵
　　圣训省过向善各勤本业至上江地方上年亦有被灾之各州县但其情形较下江颇轻仰防
　　皇上深恩蠲赋免漕
　　命给三月赈恤米石已敷接济现在上下江晴雨均匀麦苗青茂可期有收所有情节【臣】谨缮折奏
　　闻谨
　　奏
　　览奏散赈情形朕懐稍释
　　同日又
　　奏为奏
　　闻事窃照江宁为江南省会城中偷窃之事时有【臣】查城中夜禁甚寛栅栏甚少上元县所管地方内有城北一带旷空之处人家三五零星居住且多竹园树林最易藏匿偷窃之人【臣】今选属员中明白者令其逐一细查城中有街道极多而栅栏极少者俾加添栅栏其现在街道已有栅栏而朽坏者俱令修整坚固至于城北一带空旷之处既难安设栅栏择其要路总口添设堆卡建葢汛房一十七处每处安兵五名其旧有一汛仅设一兵之处俱令添増共添兵丁塘房及添加栅栏五百余处计需银五百余两【臣】于上江耗羡存备修理省城银内动给修理其添増堆卡兵丁【臣】查向来城守营将备所定跟字识之数过多【臣】再加细酌取令敷用之外匀出兵丁一百余名添入新添堆卡及加添一堆一兵令其巡查地方【臣】又酌量时候每夜升放号礮闻礮之后栅栏齐闭违禁行走者即行拏惩仍不时委员明查暗缉以严偷窃再城中之地保甲颇属难行【臣】现派各员协帮两县查行但严盗缉不令烦碎俾易遵行现在编查所有料理城内情节【臣】谨缮折奏
　　闻谨
　　奏
　　好此举殊属是当之极省防之地理应如是严密者
　　同日又
　　奏为奏
　　闻事窃照江南战船修造一事【臣】到任检查巻案虽木值之价较闽省稍贵而江省协贴银两较闽颇多实力办理不系极难之事无如各员办理迟缓疲玩成风文员一经委办始则设法坚辞继则借端推卸而上司亦此委修船彼差他事随委随换屡易其人以至仅一料估即经年累月造报不前现在各船无一不迟而动手起工竟无时日及至动工其船久停厰地雨淋日晒小修者竟须大修大修者竟须拆造矣因而修造各员遂纷纷求增协贴哓哓无已领银到手又不亲住厰地身自办理毎多假手于人恣其中饱遂致物力不敷自贻赔垫措借不来愈致迟久此文员贻误之大畧也武员则往往不遵协办之例巧于躱闪置身事外而其中不肖者则千方需索百事掯难无银到手虽好物美材槩谓单薄有银到手则薄板稀钉一任装造而千把捕舵因之竞皆勒掯共索银钱当船应驾厰之时则换舵换缆以旧易新及至造成驾回之时又任搁沙滩竝不照管以致船只不到年限而损壊已甚文员正修之外赔累更多此武员贻误之大畧也各习不除船工终难妥协【臣】现在彻底严查饬行藩司会同承修各道将一切痼弊细加查议速详应禁惩者禁惩应调剂者调剂并饬此后派定修船之员必令一手修理到底不许各员推卸亦不许该司详换违者查防即使本员或有事故一经领银亦必责令修完不许另替以杜巧脱之弊以挽推卸之风并令一经派定一员承造承修即行详明各上司衙门记册不必另派差使俾不得借口推脱总期于料理数月半年之内必令战船修造副期齐全妥协【臣】心始安所有现在江省船工情节【臣】谨缮折奏
　　闻谨
　　奏
　　如是办理深中肯綮朕嘉悦览焉
　　雍正九年四月十五日两江总督【臣】高其倬谨
　　奏为奏
　　闻事窃照江省邳宿各州县偶被水灾仰防
　　皇上蠲赋蠲漕
　　特命大臣亲查令督抚防同赈粜并给与室庐之费又于已给两月口粮之外再加一月之粮复防
　　皇上逾格洪恩命动盐义仓谷二十万石加赈三十日
　　又荷逾格
　　洪恩令酌用浙江运来之米及本省米谷再加赈四十
　　日如有不敷
　　命酌截漕船尾帮接济给赈
　　圣恩广厚从古未有各处百姓感戴
　　皇仁恳切肫诚求为转达【臣】已恭防具
　　题所有应需米石计商留浙米外尚有不敷抚【臣】尹继善与【臣】商酌稍为寛余计算请留漕船尾帮米一十五万石分运各处现在另疏具
