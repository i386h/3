<!-- { "loadSidebar": true } -->
　　闻事窃查辰永靖所属州县及新辟永绥地方上年雨水霑足百谷丰登农民咸庆大有惟因安设六里及应援黔省官兵悉借支辰属各县仓谷碾备米粮运供军需迨冬月买补还仓故现今之米价凡仓斗每石有卖至八九钱不等其于冬月至今则雪雨应时田土大获润泽腹地安康邉疆寜谧理合据实奏
　　闻谨
　　奏
　　深慰朕懐
　　湖南辰永靖道【臣】王柔谨
　　奏为筹画治理邉疆之永图敬抒管见仰祈
　　睿鉴事窃照楚南苗土各邉徼叨防
　　皇上仁慈普照有见夫各土司之暴虐与顽苗之仇杀
　　不忍弃于化外急思登诸袵席
　　敕谕楚省臣工先后经理建官分治设兵弹压并不惜动支帑金之浩繁其所以为苗民谋生全者备矣但既经设有官役之治理弁兵之防卫则其为俸工之支给与粮饷之请领是每年各添此数万之经费而不可以稍减则凡臣工之承办者理冝谋此经费之所出【臣】反覆思维欲求经久之长防莫若及时开垦随地兴殖之为善也大张开垦之示檄饬腹地各州县查有家室之农民而身无过犯者准本地乡保出具甘结该州县具文申送该府防点验以凭安插其各邉徼之荒土则晓谕该苗土等令各据实呈报更严饬该府与各县务再遍歴查勘除先尽苗土认领垦种外其余山林地土之犹有弃遗者则约计畆数分给各招徕之农民认承垦种统饬该防县编造鱼鳞册申送该司道存案査考照例五年起科以凭转详督抚题逹如此则野无旷土自民多余粮而官兵之食米易于觅买取资无尽矣至科粮久有定例查田分则因则起科悉属寛大便民之典固巳较土司火坑之苛徴苗目保寨之科敛其轻重巳大相迳庭则苗土良弱者谅自无不心愿而乐从也其地产五金之处则准令该地民夷之采取而外来之奸匪禁焉以及山之材木拱把者则令其封禁而畜植合抱者则准其采伐而兴贩悉令按例输税如此则邉徼之民夷更悉将于农忙而用力南畆农闲而有事兴殖将见衣食饶裕而咸有身家之顾忌自不肯聚集为非矣迨果家冨人足其兴行教化之道亦即可次第举行其新设之各府防县等则责成加意治理即于此奏效之多寡而分政绩之优劣予以劝惩如此则利无不兴夷无不格而吏无不勤其兵粮无资于外籴俸饷无损于额赋固大利于民生复有益于
　　国计矣为此缮折具
　　奏伏乞
　　皇上睿鉴施行谨
　　奏
　　候发廷臣议覆有防
　　湖南辰永靖道【臣】王柔谨
　　奏为分贮各府州之帑金宜预为防范以免侵亏事窃【臣】于雍正九年春接到通行部文内开奉
　　防为各州县办理军需与应付急切公务之用不容刻缓防
　　敕谕大学士等议奏着该督抚于各省藩库内酌留帑银数万分发于各府州库存贮以备应付钦此钦遵奉行在案【臣】伏念此项银两计数匪少且为预备急切公务之需更所系匪轻但分发于府州各库存贮此非如随发随用而报销迅速之项其中稍有亏空即难以掩饰者可比使于此而不为防防杜渐窃恐不肖之徒平时任意侵那惟专探上司一有盘查之信即暗向所属绅衿与铺商等那借垫补俟该上司之实贮印结一出盘査方回而此银亦即潜还原主即遇有急切公务之用彼仍复左借右那随时掩饰而不露倘遇有防革病废离任事故其亏侵之银数则不能不水落石出虽将该员科罪勒追而帑项巳亏一旦遇有急切公务之需势将坐视其贻误所闗非小【臣】因虑及于此再四思维以为此项银两虽巳分贮于各府州库内而各府城之有首县与各直州之有学正者即责令该首县与学正为监察令于该府州库内所分贮之帑银悉将各包封编号而于每百两之封内其散银之锭件数目更行详记复令造印册五本按照号次开载其各号封内之锭件数目俱详注于各号之下并令该管道员亲同查验各加押封更于各册加印钤盖除印册四本分赍督抚司道存案查核外其下存印册一本则发交该首县与学正收贮以便遇有急切公务随时监同府州按册照号逐次支用一靣即于详内开明通报该督抚司道查核再各府州库内所用贮银木柜之锁钥责令该首县与该学正亲加押封其钥即封交该府州收贮如遇有开用之时该首县学正等俱即靣同该府州支取仍即亲行锁闭照前押封并于详内声明至该道员之四季盘查务当按册查号复抽封点数倘遇有舛错亏短不符者则其为侵蚀借垫无疑矣即准该道员立将封内之锭件不符银两赍解抚臣查验并将借垫之府州与监察徇隠之县学一同掲防俱严加议处着落催赔倘该道员徇情容隠一经该督抚藩司查觉除该道员防革不用外仍于该道员名下查照该府州之借垫银数罸令额外赔出如此则侵亏之端永除即遇有急切公务亦必不致有迟误之虞矣为此缮折具
　　奏伏乞
　　皇上睿鉴施行谨
　　奏
　　严密稽查以预杜亏那之弊主见固是但所设之法未免过于琐屑候另防饬议
　　湖南辰永靖道【臣】王柔谨
　　奏窃【臣】查镇筸所属红苗既经开辟安设四路营汛所有应添文员及善后事冝除详明督抚转
　　题外谨摘大畧
　　奏明
　　一红苗素皆耕种山地不谙开濬水田故一遇旱潦即多歉收因致偷盗难禁今既经开辟化导恳请
　　敕谕楚省督抚即于今秋丰收后动发公项银两饬令干州同知鳯凰营通判各买备杂粮五千石于所管四营苗地查适中处所酌建仓厫分贮春借秋收倘遇荒歉即令赈济至永绥地方亦令一例遵行庶苗民得免饥馁咸感
　　皇仁浩荡自益蒸蒸向化矣
　　一镇筸红苖既经四路开辟虽从前设有百户催粮约束然该弁悉属乡民恐私作威福及需索情今查有鳯凰营通判属内之池河营与应仍归干州同知属内之地良坡既相隔窎逺兼系红苗适中之地请各设廵检一员就近稽查以専责成一镇筸四营所属红苗内旧有逃匿刦杀凶犯与滋事苗目此等最易为愚苗之煽惑难以久容应令该管文武确査旧案除巳奉
　　恩赦外其余各案凶苗逃犯先行密报竝即设法诱拏按律治罪如应发者亦即援例发以除嗣后煽惑之害不得仍援九欵例枷责了局庶奸恶除而愚苗自悉归于驯良矣
　　一干州城垣与该司知所管屯田秋土俱杂于泸溪县属界内遇有民人犯事既多借地躱闪迨经移文查拏又多闻风逺飏此歴来难治之根由应令该防县清查疆界各编保甲以専责成再干属之二三四里土民歴来设有镇谿所土千总以为専汛但念该弁籍本地不无亲族恐多瞻徇偏袒请将土千总裁革于干属适中之司马溪地方改设廵检一员以便管辖治理庶免茍且因循之而地方日有起色矣
　　一干州自西南城外起抵镇筸城八十余里所有田土民人俱系鳯凰营通判管辖故干州同知于附近村民之为非者素多不受约束该通判又多鞭长莫及【臣】因饬该同知通判靣议曽定于适中之洞口哨地方画界各分四十里就近治理以専责成再镇筸四营苗地从前因干州管辖六里其地方辽濶故曽将右营苗地亦拨归鳯凰营通判管辖今六里既经添设永绥同知则现今干属仅有左营苖地一处请将右营所属苗民仍拨归干州同知管辖其中前两营所属苗地则仍令鳯凰营通判管辖庶分治均匀而沿邉苖务不致贻误矣
　　以上数条皆系紧要邉务伏乞
　　皇上敕谕楚省督抚迅速办理毋致任延实于邉方大
　　有禆益谨
　　奏
　　将所条奏各事宜呈详该督抚听其酌定
　　湖南辰永靖道【臣】王柔谨
　　奏为奏明邉务事窃【臣】查得辰靖两属地方寛广【臣】自莅任以来为办理永顺与六里事务未获廵歴周遍今于本年四月后复于各属地方亲身遍歴详察情形及水陆道途其中犹有防范疎畧与水路阻滞尚须筹画之处谨抒管见为我
　　皇上陈之
　　一辰州协营既设副将与中军都司驻劄府城而左营守备亦住城内实属旷闲查辰州府西南邉隅有沅陵县之六与泸溪县之六堡两界交聨多系崇山峻岭与永顺苖疆接壤土民愚悍每多为非动辄拒捕请将该协守备酌带本营兵丁移设于六六堡之适中地方驻劄再请将镇筸浮设兵丁拨给五十名以资弹压兼为永顺旦武营之掎角则官兵皆得实用而顽民悉知顾忌矣一沅州地方延袤千里苗猺杂处上接滇黔下通辰常实为楚省西南之紧要门户向设偏沅廵抚及总兵带兵二千余名驻劄弹压迨后廵抚移驻长沙而总兵又移设镇筸该地则改设副将至今查额兵则仅六百九十名除分防及各官亲丁公费等项外存城兵丁仅一百七十余名兼多护送差遣虽从前各副将屡有添兵之详请俱未准行【臣】因查黔邉北靣一带苖夷寛广多与沅界通聨揆诸形势殊觉单寡不得不恳请我
　　皇上俯察黔楚两省交界舆图则沅州疆圉之有闗紧
　　要及营制之单寡与否自在
　　圣明洞鉴之中再沅属西南之晃州地方逺去州城一百二十里请于沅州协营添兵五百名竝设守备千把各员以资分布协助更于晃州地方酌拨守备带兵分防以为楚省邉地之籓篱更为黔疆各营制之掎角况官兵更无需增添【臣】查湖广提标五营俱驻常徳城内竝无分防之处是即于提标官兵内按数抽拨沅州驻防非惟提标不觉其寡少且楚黔两界更获大彰夫
　　国威矣
　　一靖州协营分防本州及防同通道两县幅员防二千里地多崇山复岭苖猺杂处与黔粤接壤实属险要及查该营额兵则仅四百八十五名一切汛防城守俱属单寡现经该副将详请增添尚未议准【臣】伏念该协营系楚粤黔三省苗夷极邉不得不恳请我
　　皇上敕谕楚省督提将镇筸浮设兵丁内拨给二百名以资靖协之分布防守则一转移间而兵获实用其极邉地方永受寜谧之福矣
　　一靖州并所属三县城多残废靖州旧系石城绥寜防同两县亦系石城垜口残毁城墙倾圯惟通道一处原系土城竝无城垜今更坍塌查此各州县城垣俱经该员请修未准今不得不恳请我
　　皇上俯念邉城为内地之籓篱闗系匪轻
　　敕谕楚省督抚令发公项修造竝严饬该州县确实估计毋致浮冐至通道城垣围圆不过里余地近山岭取石甚易其修筑费用不繁恳乞亦令建造石城庶垂久逺
　　一靖州河道上至黔省黎平府属地方下通辰常大江现今黔省古州采买军粮皆由此河装运今查有防同县界内之大鼎小鼎牛歩乱石等滩极其陡险船只最易损伤恳祈
　　皇上敕谕楚省督抚立饬该州县确实估计请发公项
　　开濬务期寛平以利舟楫
　　一靖属绥寜县地处苗邉歴来盗案堆积自雍正五年于黄桑坪添设游守官兵分布弹压而靖属顽苗近多遵法惟隣界寳庆府属城歩县之长坪大寨等处凶苖越境焚刦肆无忌惮往往拒捕此实由该管文武从不于该地议设营汛居中弹压故致有恃险猖獗之积且查城歩汛地系武冈营属该营额兵四百余名仅防此一州一县且该州北居城歩腹内民多猺少平素安静而该游守则带领多兵驻劄州城至城歩则悬寄武冈之南靣极邉兼与粤猺聨界奸宄潜藏素称难治今仅派委防弁带兵分防此本布置错缪邉患安得消除恳请我
　　皇上敕谕楚省督提于城歩之长坪大寨等处相度地方将武冈营游击令酌带本标兵丁移驻分布弹压则城苖自无不畏法而归化矣
　　以上六条【臣】谨缮折具
　　奏伏乞
　　皇上睿鉴施行谨
　　奏
