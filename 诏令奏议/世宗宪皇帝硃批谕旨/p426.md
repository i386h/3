<!-- { "loadSidebar": true } -->
　　上谕据岳钟琪黄廷桂奏称米贴逆夷陆氏巳经擒获余党搜捕指日可竣其四川雷波土司杨明义从前私遣部落帮助陆氏今又刦夺粮运伤害兵丁并诱结附近结觉阿路阿照平底等处苗蛮聚众妄行罪恶显著再吞都千户徳昌私助陆氏土兵与官兵公然对敌甚为狂悖均属不法应请用兵除以安辑苗地等语乌防等处凶苖抗拒官兵该督等遣兵进今巳悉就擒获而杨明义等当陆氏潜匿之时辄敢朋比隠藏今又刦粮聚众诚为法所难宥但用兵闗系紧要必须武职大臣统辖方为妥协着提督黄廷桂即带领会米贴汉土官兵檄委将弁会期前往仍饬副将张瑛严行防范相机擒着总兵张耀祖带领滇黔官兵分路堵截使贼苖四面受敌勿致窜逸着总督岳钟琪云南总督鄂尔泰饬总兵赵儒于凉山相通阿路各处严加防范再饬总兵张耀祖于各要路委弁廵辑遇有逃逆即行擒解黄廷桂着赏银五千两张耀祖着赏银五千两为二人行军赏需之用俱于四川司库内动用支给此番用兵系川省地方之事进退机宜着张耀祖等聼黄廷桂节制调遣特谕钦此移咨到【臣】即经移行张耀祖等遵照去讫该【臣】查得川省贼蛮猖獗皆由土千户徳昌帮兵助恶雷波土司杨明义等私遣部落夺粮杀兵勾连结觉等处苖夷肆行不法所致前据永宁协副将张瑛报称讯据杨明义部夷供明义在营逃脱时别确落叶等连夜往凉山调四千蛮兵到哩立格闻明义巳回才转去等语是杨明义与部夷平日濳通凉山夷贼私结党援悖逆显著续滇黔官兵巳将米贴扫靖张耀祖哈元生分领官兵直入川界五六百里攻捣巢穴擒斩殆尽而川省官兵并未杀一贼拏一犯且约定会合日期亦不能到及经张瑛檄行查问据报游击许连科沈国卿覆称贼蛮杀死塘丁巳将索桥砍断并无渡处欲转路前进贼蛮截粮阻路又有滚木擂石且按壤凉山路口繁多即或至彼兵单亦是无益等语【臣】屡见张瑛騐报大有奋愤之意是川省官兵非得大臣统辖实难望其济事者也兹伏读
　　上谕着提督黄廷桂带领调遣着饬总兵赵儒于凉山相通阿路各处严加防范仰见
　　睿照无遗巳握机要以全力击小丑何向不克在【臣】初意徳昌巢穴业经破毁即便逃匿料不日就擒止为杨明义一犯川兵巳有数千足资攻且乌防镇应设官兵【臣】准部文后即檄拨速往足资防范故于烟瘴正盛之时官兵劳苦之后除该镇额兵外仍酌留官兵九百余员名分驻米贴屋基令于沿江隘口严加堵防其余暂令撤回若因凉山一带原未输诚应乘此大举以图久逺宁谧则谅非数月可以成功【臣】原欲待至深秋烟瘴尽消夷人稻谷将熟随即选调将弁添拨生力军克期前进三省合攻务期竣事前于七月初间准川督提【臣】咨会云川省汉土官兵八千余名提【臣】黄廷桂拟亲领征业经具
　　奏【臣】随宻调附近汉土官兵除乌防镇兵外共三千名在营聼计陆续起程及至会齐则巳八月尽矣提督【臣】黄廷桂英鋭慷爽总兵【臣】张耀祖勇敢老成同心协力自必可能济事也抑【臣】更有陈者苖蛮生性畏威而不懐徳由来巳久若不加惩治转不妨姑容但一动官军则断难少纵或大兵云集势不可当彼则狡称投诚遂予招抚终难善后据【臣】愚见应先抚佐之即便准抚亦必亲临其地大张军威擒其渠魁寛其附从庶知有可畏然后知有可懐倘中事而还得半而止夷情反覆料不旋踵如乌防之米贴原未经攻建昌之凉山亦惟事招抚故致有此举即可为前鉴【臣】本不谙军旅未敢臆度然凡有愚知断不敢少有不尽之词以负我
　　圣主忠诚之训所有添官兵会川夷情由合并折奏伏乞
　　圣主睿鉴
　　训示施行【臣】谨
　　奏
　　朕先未料米贴事完结如此之速亦未知滇黔兵巳撤之信因有前谕原为兵势众多更易擒捕之意后知张耀祖等撤兵又有防不必用滇黔官兵合矣想后谕巳到卿等自然遵行若少有疑虑当令两省助力亦可此在卿相度机宜而为之观其情势川省之兵力足可靖其余孽也
　　同日又
　　奏为报明粤西土目拒杀官兵情形事窃照广西西隆州八逹寨恶目顔光色等不法提【臣】田畯等兵捕不能擒获并【臣】调拨弁兵堵御协擒縁由业经具
　　奏在案近探得粤西官兵向未经训练半多临阵畏缩而右江镇之兵又系新募不谙纪律顔光色等前用缓军计坚筑礮防预备巳久且其寨坐落髙处路止一条周围板墙下挑深渠人站渠内向外打鎗外边鎗礮俱不能打着贼人又于寨外路上安小囤子二处遍插竹签并掘陷坑官兵屡次攻打不得前进六月二十一日粤省官兵攻打第一囤子被土贼竹签乱扎标子乱打伤死千总一员兵数十名受伤者百余人又活捉去兵三名用绷子绷住手脚众恶在山顶坐地饮酒吹号鸣锣将兵鎗刺箭射以示威勇从此四处土人皆与顔光色寨内挑米挑物供应不絶因该寨后路通滇之广南顔光色等虑及广南官兵于六月二十六日又添设礮防二座以阻广南之路恶熖甚炽前右江总兵官叚宗岳移会安笼镇广南营府兵会【臣】据镇府具报业檄饬广罗协广南营各拨精鋭兵二百名令干练弁员率领照会安笼总兵官蔡成贵调该镇标游击田昌友带守备一员千把总四员兵丁四百名土兵三百名各赴八逹军前会并令酌调安南普安盘江等营兵共三百名到安笼聼用今于七月十五日又据广南府知府贾秉臣禀称闻叚总镇于七月初三日又同西隆州西林县土田州带领汉土官兵去打囤子土兵不肯前进汉兵正欲前行见顔光色寨外坡上有汉人指点对敌礮防上有土婆子三人身穿艶色新衣手拏五色布揺摆官兵昏迷回头奔走囤内之贼赶下伤兵七八十名西隆州之泥硐寨巳投归光色反攻汉兵叚总镇差人赍文前来请拨土目陆尚贵多带土兵前往接应可否拨往等情经【臣】立即批令遣讫七月十七日始据叚宗岳以贼计狡猾早踞险要粤兵疲弱反被伤害若请两广督院发兵有需时日请就近添官兵土勇四面围攻协力进【臣】复飞行广罗协广南营速即添拨官兵带领大礮并于广西府五嶆土兵数百名于广南府拨土兵数百名著该副将酌备弁带领前往堵截应援再照会安笼镇令其添汉土官兵筹画定计务灭凶夷以靖隣界讫今广南官兵早于各要隘堵截安笼官兵巳于七月初四日抵八逹军前【臣】查粤西恶目岂止一顔光色



　　愤奋誓灭此朝食则羣凶效尤更何所顾忌言念及此不胜痛恨在【臣】职任滇黔原不应干预粤事但事有缓急何敢岐视且受
　　恩深重无有如【臣】者嫌疑彼此之际固非所计也至于五色布旛夷人谓之五海术云南元江等处亦多有之一遇官兵奋勇则并不见灵验揺摆昏迷之説似属畏缩者之借口料亦非实事俟看续报到日是如何情形另行调遣外所有恶目拒杀官兵情形合再奏
　　闻伏乞
　　圣主睿鉴施行【臣】谨
　　奏
　　提督田畯又亲往矣但广西兵将业巳气馁田畯亦系中材料此事伊等未必能成功卿当身任料理有何分疆界之嫌疑也贼众经此一番必然气盛诸凡不可轻视所调进取将弁务令慎重从事可也
　　同日又
　　奏为请
　　防事窃照乌防镇雄改土归流经【臣】请设镇营将援左右两协官兵裁拨乌防并将威宁一镇改营所余官兵移驻镇雄奉
　　防依议钦遵在案今据乌防镇总兵官刘起元以各兵安土重迁请照迁拨新设维西营千把兵丁搬移赏给事例一例议给【臣】查维西新营系奉
　　特防前往驻劄之兵俱离本处移驻边逺地方伊等搬移家属等项不可念及节省钱粮着甚丰裕施恩前往钦此钦遵是以酌议千总每员赏银六十两把总每员赏银四十两到维西兵丁每名赏银八两家口十五嵗以上每名赏银三两十五嵗以下每名赏银二两到中甸奔子栏阿墩子等处兵丁家口又各递加赏给原较从前两协官兵移驻景防营赏给之例为甚丰裕然维西一区虽处极边而夷人归化既久汉民俱各安堵比之新辟乌防地方既属荒凉且连经进疲敝愈甚一切艰难实有倍于维西者相应恳祈
　　圣恩
　　特降谕防准照迁往维西兵丁之例着【臣】酌量逺近分
　　别赏给则官兵家口咸沭
　　皇仁于无既矣【臣】未敢擅便恭折请
　　防伏乞
　　圣主睿鉴施行【臣】谨
　　奏
　　所奏甚是巳有防矣






　　硃批谕防卷一百二十五之七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防卷一百二十五之八
　　硃批鄂尔泰奏折
　　雍正六年八月初六日云贵总督【臣】鄂尔泰谨
　　奏为恭谢
　　圣恩事雍正六年七月二十四日【臣】赍折家奴防恩赏给驿马赍回
　　御赐【臣】
　　钦定騈字编全部共二十二套玲珑囊花牙毬一盒果干糊条共一匣乳餠酥食共一匣莲心茶一瓶抵滇【臣】随郊迎至署恭设香案望
　　阙叩头谢
　　恩祗领讫敬啓折扣跪诵
　　硃批矜怜倍深体恤备至伏读属员之众焉能处处事
　　事得人而用之等
　　谕伏读非本心怪卿实为卿将来易于举劾他人不得议论之意等
　　谕不禁泪下莫能自解窃念【臣】受
　　恩深重中外共知即果系【臣】之小疵亦可供人之议论【臣】若不小心敬慎时刻省惕致多过愆为他人议论或更有忍心悖理之人以得议论【臣】之故并私议论
　　圣主用【臣】之误则【臣】死不足以赎辜为天下后世之罪人每念及此实寤寐难寛勉之敬之之
　　慈训当事事理会处处体认断不敢少有轻肆以自甘背负也至于川省会兵之役沿江堵御原有官兵足用即雷波土司杨明义不过一乳臭蛮童努力进立可就擒独凉山冕山贼蛮直踞建昌永北各边通连喇汝窝打箭炉一带犷悍巳久断难施抚若不用全力期在必靖终难一劳永逸【臣】接准部咨业立檄哈元生领兵先行限于八月十五日到界总兵张耀祖复添带该镇兵五百名于八月

　　桂调遣并详细谆嘱示以此举名系堵御实须会毋得因事属川省少有推诿情事协力同心四字【臣】务当以身倡之以仰副
　　圣谕专防报之至意而张耀祖哈元生等叨防异数荣幸无似自必奋勉图功料不敢少有岐视耳合
　　并陈明为此缮折恭谢
　　圣恩伏乞
　　圣主睿鉴【臣】谨
　　奏
　　览
　　同日又
　　奏为奏
　　闻事窃照粤西土目顔光色等不法提【臣】田畯兵擒勦该将等日久不能灭恶焰愈炽据右江镇总兵官叚宗岳移会安笼镇广南营府发兵会【臣】行安笼镇及广罗协广南营各拨官兵前去堵御协擒两经具折
　　奏报讫安笼镇总兵官蔡成贵以粤兵懦弱黔省兵单恐不能成功自愿亲往调度业据
