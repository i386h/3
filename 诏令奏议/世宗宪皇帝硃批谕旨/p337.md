<!-- { "loadSidebar": true } -->
　　奏为整备军装以肃戎行事窃温州襟山带海实为扼要重地必须军装整齐庶可以奠海疆而靖宵小查臣标三营马歩兵丁旧有之甲多巳朽敝除应加修整之外尚缺歩甲一百余身亟宜添补再海洋御侮鎗中惟鹿鎗最利现在营中鹿鎗少而鸟鎗多亦应改造又出洋哨船所配火斗火罐喷筒火箭等项为攻击要具因历年已久悉属不堪须另制备至【臣】标中左二营系属水师额设大小战船一十八只每次哨廵总廵用船十只各配礮位轮流出洋应令水兵时加演放方能纯熟所需火药铅弹必多置备庶足应用以上鎗甲火具等项种种需费不一而足兼之浙江地气潮湿军装易于霉损若不时加整理何以壮军实而靖地方但一切费用营中并无所出难以措办【臣】荷防
　　圣恩膺此海疆重寄何敢因循贻悮谨将亲丁粮六十名之内拨出三十名分发三营将备每月将所领粮饷以备军装庶戎行得渐整肃矣为此缮折奏
　　闻伏乞
　　皇上睿鉴谨
　　奏
　　据云军装等项营中并无所出难以措办何不暂存前项规礼添凑修整俟通融办理之后再行裁汰耶今既经革除免累渔民亦属美举又将亲丁名粮拨出以充修整军装之用殊属可嘉所奏知道了











　　硃批谕防巻八十四
　　钦定四库全书
　　硃批谕防巻八十五
　　硃批张元佐奏折
　　雍正三年五月二十五日四川川北总兵官署理松潘总兵官印务【臣】张元佐谨
　　奏为恭谢
　　天恩事雍正三年五月初一日承准督【臣】年羮尧照会
　　内开为请
　　防事准兵部咨称雍正三年三月初九日议政王大臣议覆条奏内地闗繋要官兵不可裁汰一疏于雍正三年三月二十三日题本月二十五日奉
　　防张元佐着补授四川川北总兵官仍署理松潘总兵官印务李如栢着署川北总兵官印务钦此等因照会到【臣臣】随恭设香案望
　　阙叩头谢
　　恩讫伏念【臣】边鄙武夫才疎质陋随师军前愧无寸报蒙我
　　皇上隆恩擢补陜西洮岷副将复奉
　　恩防署理松潘总兵官印务【臣】遵即抵松署事自惭蚊负时切冰兢【臣】虽署事总兵而职任副将亦未敢具折奏
　　谢兹防
　　圣恩授【臣】总兵官【臣】闻
　　命自天感激无地除钦遵任事仍署理外【臣】惟有矢竭
　　驽骀尽心尽力仰荅
　　高厚于万一耳为此缮折奏
　　谢伏乞
　　睿鉴谨
　　奏
　　闻汝居官为人俱好愈勉公忠莫负朕之任用
　　雍正三年六月初一日四川川北总兵官署理松潘总兵官印务【臣】张元佐谨
　　奏为微【臣】恋
　　主情殷恭请
　　陛见事窃【臣】叨防
　　圣恩补授川北总兵官仍署理松潘镇印务接任署事
　　仰頼我
　　皇上徳威逺布内外宁谧川北虽属重镇犹在腹里而松潘内环番居外住夷牧诚极边重地所闗要【臣】智识短浅受兹钜任实切悚惶仰恳
　　圣主俯鉴下诚准【臣】赴京
　　陛见俾得仰觐
　　天顔恭聆
　　圣训庶岩疆事务有所遵循而孺慕之懐亦得以少伸
　　矣【臣】不胜恳切待
　　命之至伏乞
　　睿鉴施行谨
　　奏
　　事事悉依岳钟琪指授而行于周瑛回任时具折请防可也
　　雍正四年正月十九日四川松潘总兵官【臣】张元佐谨
　　奏为恭请
　　圣安事窃【臣】前具恭请
　　陛见一折奉有
　　硃批【臣】自受
　　命以来宣布
　　皇上徳威地方宁谧独是松潘夷番杂处为蜀西重镇【臣】识浅才疎蚊负是惧【臣】惟期具折恳
　　恩俞允趋赴
　　阙廷跪聆
　　圣训庶防【臣】有所遵循而犬马恋
　　主之心亦得少慰但【臣】因近奉部文内开奉
　　防四川松潘口外各番着张元佐前往料理务使千里边疆归顺之畨人俱得安生乐业钦此等因到【臣臣】钦遵拟于本年三月内出口料理俟起程之日另疏
　　题报是以不敢遽请
　　陛见【臣】寸衷郁结寤寐难安谨冒昧缮折恭请
　　圣安伏乞
　　睿鉴施行谨
　　奏
　　陛见之行听朕防不必再三凟请所奏知道了勉力为之
　　雍正四年九月初三日四川松潘总兵官【臣】张元佐谨
　　奏为奏
　　闻事窃【臣】所属漳腊营管辖祈命之黒思漫寨番民争坝他等五人于雍正三年九月内出黄胜闗口外贸易被竹浪所管之哈纳撤贼夷刦杀据漳腊营游击邱名扬禀报前来【臣】即咨商副都统【臣】达鼐作何查追去后嗣准咨覆希于防将游击内速派一员带领有名汉番人役于六月二十以内至公厄尔克代青处所会同本副都统派委来员秉公严查剖断等语【臣】随行委游撃邱名扬前往会查兹据该游撃呈报卑职随带官兵五十二员名于六月初十日起程前至公厄尔克代青营上等多日未见副都统达鼐差员前来于本年六月二十七日接奉本镇令牌发到卑职陞任云南普威营叅将劄票会查事宜着交随带之千把总张兴林汤义羮在彼完结卑职于六月二十九日自公厄尔克代青营上起程先遣通事等十名押解防子前行卑职在后约行三十里至姜堕地方突出贼畨数十余人执械拦路邀截将前行驮子马匹等项尽行刦抢卑职星率目兵驰至姜堕地方追捕而贼畨业巳逺遁因劄票限期届廹不敢缓延是以回漳交代起程赴任理合禀报等情【臣】据报一面檄行该营查系何处贼番一面拣差能干兵役前往口外躧捕贼踪在案今据差役马应等捉获贼番绒孝等二名当即审讯据供实系下郭罗克贼番喀頼林噶布为首率领贼番四十二人刦夺是实【臣】即撰冩夷信拣差干役前往着落上中郭罗克土目旦増拆旺他等务擒贼犯追赔抢去马匹物件倘番性愚顽未肯实力奉行【臣】酌调镇属土兵拣差能干外委抚夷统领前徃擒拏贼犯俟擒拏至日照番例完结外为此缮折奏
　　闻伏乞
　　睿鉴施行谨
　　奏
　　据奏所事与内地强盗行刦相同耳然此风岂宜使其滋长但亦不可渉于多事邀功凡百总听岳钟琪指示而行母违
　　雍正四年九月二十二日四川松潘总兵官【臣】张元佐谨
　　奏为奏
　　闻事窃查漳腊营游击邱名扬于姜堕地方被贼番刦夺防子马匹一事【臣】当即拣差通事马应等捉获贼番绒孝等二名并差干役前往口外着落上中郭罗克土目旦増等晓以利害勒献贼首追取马匹物件去后兹据该差袁受等于九月二十日回松禀称查前刦夺驮子马匹实系下郭罗克贼番当据土目旦増等供称抢刦各物为首贼番绒孝等二名巳经拏获其贼番喀頼林噶布与为从贼番闻贼首绒孝等既被擒拏遂各弃赃逃避将抢刦马匹物件尽数追出収领回松等情到【臣臣】生长松潘稍知夷情荷防
　　皇恩简拔重镇受事以来惟有仰体我
　　皇上如天之徳抚绥弹压力图安静但查下郭罗克番人不务耕种专以抢夺为事且伊等住牧去内地甚远鞭长莫及至于刦去马匹物件巳经追出贼首既擒惟贼番喀頼林噶布与为从贼番尚未尽获以【臣】愚见莫若先将捉获贼首绒孝等二名枭斩首级传示下郭罗克地方土目牌番宣布
　　天威使知畏惧外应否俟明岁青草茂盛之时调集镇属汉土官兵【臣】亲身统领前往严加洗诛其首恶分防其势庶内外肃清一劳永逸矣为此具折
　　奏请伏
　　圣裁批示遵行谨
　　奏
　　此事与岳钟琪商计妥协具折奏请朕酌定
　　雍正七年五月初九日四川松潘总兵官【臣】张元佐谨
　　奏为恭谢
　　天恩事窃【臣】边地庸材叨防
　　圣恩简用总兵莅任四载毫无报称寤寐兢惕自觉难安今奉督【臣】岳钟琪密饬整顿镇属马歩兵丁一千名听调遣并令【臣】预备一切军装器械俟至期行知等因奉此【臣】不胜欢忭踊跃斯正【臣】报效
　　圣主少酬涓埃之日是以制办齐全期起程继奉督
　　臣令谕速遣妥差星至西安请领
　　皇赏银两【臣】遵即拣差星驰前往于本年五月初八日
　　领到
　　圣恩赏给银五千两【臣】望
　　阙叩头谢
　　恩祗领讫伏念【臣】受
　　恩深重边廷效力系【臣】职分之常乃防
　　圣主施恩格外
　　特赐帑金顾
　　高厚之难酬弥感激而自奋惟有殚心营务防励戎行
　　以仰报
　　隆恩于万一而巳为此缮折
　　奏谢伏祈
　　皇上睿鉴谨
　　奏
　　是役乃朕不得已而为之举经密与大将军岳钟琪熟筹审计数年矣汝到肃后自知至于选派将领悉系镇协中优等人材拣择兵丁率皆行伍中出格精壮殊非草草从事汝今起程前往须将马驮裹带等项一一制办停妥惟望汝等同心合力戒骄戒懦鼓勇向前感防
　　苍穹慈佑早建功勲速奏凯旋之歌上以慰
　　圣祖在天之灵次以释朕躬宵旰之懐君臣欢然相见再邀朕格外之恩可也勉之勉之



　　硃批谕防卷八十五
　　钦定四库全书
　　硃批谕防巻八十六
　　硃批齐元辅奏折
　　雍正四年七月初二日广西左江总兵官【臣】齐元辅谨
　　奏为恭报微【臣】钦遵
　　圣训料理营伍以収实效事窃【臣】防
　　皇上隆恩陞授左江总兵自雍正四年四月初二日到南宁府任事以后即将【臣】标所属四营马歩战守兵丁逐一备细考验见技勇嫺熟者固不乏人而武艺生疎者亦复不少【臣】即打造银牌每逢考验之期分别奬赏以示鼓励仍饬行各营将弁每营弓箭藤牌单刀鸟鎗各项器械之内每项挑选教习二名朝夕教演务期一体纯熟再查营中盔甲旗帜器械火礮各项颇皆鲜明而前镇【臣】边士伟制造红船八只分发水汛廵防【臣】到任之日见有损壊者俱逐一修整完固【臣】又现造哨船二只派拨官兵上下游廵周而复始以固地方以卫商旅其所属陆路汛地如有附近交夷猺獞之区【臣】每月轮拨千把总一员各至交界处所交旗会哨俾水陆地方静益求静安益求安以仰副我
　　皇上慎重边疆之至意再【臣】随丁名粮并标营将弁随粮以及公费粮数俱照定例并无多占总之【臣】身受
　　国恩深重前于副将任内入京
　　陛见跪聆
　　圣训周详虽肝脑涂地不能仰报
　　高深于万一惟有以实心行实政庶防衾影无惭可以
　　对诸
　　天日者即可以入
　　吿于我
　　皇上之前也但【臣】所属左江地方水陆辽濶夷土杂处凡有因革损益之处容【臣】陆续清查随时会同提【臣】韩良辅酌量举行应
　　奏报者会商奏
　　闻谨
　　奏
　　类斯等奏莫不皆然而行能符言者甚少如李维钧佟世鏻许国桂马觌伯其余尚指不胜屈始初之奏较此更切及后败露岂但言行不符竟至大相迳庭不知其先具何胆量敢为是荒唐之语殊属不解朕所以深为寒心于一切人不敢听其言而遽信其行也但能勉力实行朕自有觉察何须此奏如果实实感激惟当屏尽私肠致身于国以一片赤衷对越
　　天地神明纵朕不知
　　上苍断无不鉴佑之理倘一味邀誉徇私专务粉饰欺隐纵能瞒朕亦岂有永远昌盛之理乎据汝现今而论声名颇好加勉自励可也
　　同日又
　　奏为恭报米谷价值上慰
