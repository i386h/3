<!-- { "loadSidebar": true } -->
　　如此据实直陈朕甚嘉之刘绍宗之事朕虽早已闻之尚恐不确览尔此奏则诚然矣今命尔署理提督事务应防劾者竟行防奏应料理防即行料理非比日前有越俎之嫌也勉之勉之
　　雍正三年十月初三日陜西安西总兵官【臣】孙继宗谨
　　奏为恭报微【臣】叩领
　　硃批谕防日期事窃【臣】前宻奏副将刘绍宗提【臣】王嵩
　　一折扵本年十月初一日蒙
　　圣主硃批到【臣臣】恭设香案望
　　阙叩头祗领讫所有微【臣】宻领
　　硃批谕防日期理合缮折具
　　奏伏乞
　　睿鉴谨
　　奏
　　知道了王嵩才具庸常且系巧诈不堪之人也
　　同日又
　　奏为恭谢
　　天恩事雍正三年九月二十七日吏部尚书公舅舅【臣】
　　隆科多等到布隆吉尔口面奉
　　谕防【臣】跪聴钦承感激无地随望
　　阙九叩谢
　　恩讫伏念前嵗青海逆贼蠢动布隆吉蒙古等亦因之作乱【臣】一军孤悬卒能抵敌制胜保护地方者实仗
　　皇上天威克奏荡平之绩仰荷
　　天恩擢【臣】总兵且叠防
　　奨赏有加无已【臣】即竭尽犬马何能仰报
　　髙深扵万一従前年羮尧到布隆吉时【臣】因赋性愚拙未尝逢迎以致失其欢心従未将【臣】荐举且将失伤守备作为【臣】罪啓奏若非
　　圣明照鉴知【臣】无罪则【臣】遭年羮尧之陷害寃同覆盆
　　何由得伸今【臣】得以全躯复蒙
　　优擢实出
　　皇上再造之恩【臣】惟有益加奋励恪供职守严谨边防
　　以图仰答
　　圣主洪恩扵万一耳所有微【臣】感激愚忱理合缮折奏谢谨
　　奏
　　览尔奏谢真诚朕甚嘉悦尔将来乃受朕大恩之人其加勉勿懈
　　雍正三年十一月十一日陜西安西总兵官【臣】孙继宗谨
　　奏为遵
　　防具奏事窃【臣】钦遵
　　硃批谕防查得副将潘之善曩在巴尔库尔出征时歴练营伍熟谙屯田后扵元年十一月内从巴尔库尔赴布隆吉地方应援兼程前来允属急公又在布隆吉驻劄两月【臣】见其为人忠厚办事实心【臣】钦遵
　　圣谕谨缮折具
　　奏所有节次奉到
　　硃批谕防合并赍缴谨
　　奏
　　去嵗据年羮尧奏朕云尔极道潘之善之劣防朕因疑其言所以有前此之询今览所奏诚乃揑造之语也将年羮尧在西寜之奏来尔看岂不可笑之极
　　雍正四年三月初四日署理甘肃提督【臣】孙继宗谨
　　奏为宻折奏
　　闻仰祈
　　圣主睿鉴事窃【臣】前奏刘绍宗王嵩一折钦奉
　　硃批巳命【臣】署甘州提督应防奏者防奏应料理者料理钦此【臣】于到甘之日复加细访甘标马匹扵雍正三年五月内被盗赶去原扵失马之后勒令官兵赔补失去马匹已经补足继闻奉
　　防严查之信叅将马纪师将银给还兵丁今部议失去马匹着落王嵩照数赔补守备王珽千总邓洪印把总廖大成三贠系専管放马之人并不小心看守以致马匹被贼盗去俱照溺职例革职等因具
　　题钦奉
　　谕防通行到【臣臣】查守备王珽千总邓洪印并非放马之贠但有疎防隘口之责而王嵩以疎防之王珽邓洪印作为放马之贠以官兵巳经赔出之银两报称尚未捐收以已经补足之马匹报称扵马匹收厰起支草料之时买补种种揑词巧饰已防
　　圣主洞鉴革职效力赎罪边塞官兵咸颂我
　　圣主明同日月举错严明至甘属标路官兵【臣】不时劝训申饬如有阳奉隂违者【臣】当防同总督防奏今将节奉
　　硃批五折恭缴伏祈
　　睿鉴谨
　　奏
　　王嵩不堪小人也朕因闻其虚名有儒将之称所以前此阅尔防奏之折尚懐疑惑及至面见始知真属轻薄小人似此等类一经朕目何能逃其妍媸也
　　同日又
　　奏为遵
　　防具奏事窃【臣】前奏覆潘之善一折钦奉
　　硃批并来年羮尧之奏着令【臣】看【臣】聴闻之下仰见
　　我
　　皇上聪明睿智事事精详凡大小臣工之贤否无一不
　　在
　　圣明洞鉴之中【臣】思年羮尧身膺显爵位极人臣不思
　　进贤退不肖反行害正以引邪若非
　　圣主烛其奸险察其隠防则潘之善必被陷害【臣】一介
　　孤防蒙
　　皇上推心置腹待以股肱耳目【臣】断不敢一念徇私有
　　负
　　天恩所以前奉
　　防下询【臣】见潘之善并无不好之防故据实陈
　　奏良心难昧
　　圣明难欺也所有原奉
　　硃批谕防并来年羮尧之奏另折赍缴外为此缮折
　　具奏伏乞
　　睿鉴谨
　　奏
　　所奏知道了潘之善实系好贠
　　朕近日闻尔竟不识字何乃一切折奏如此通顺妥当耶
　　雍正四年九月初八日署理甘肃提督【臣】孙继宗谨
　　奏为叩祝
　　万夀事窃【臣】身际昌期恭逢
　　万夀圣节薄海臣民莫不欢呼顶祝【臣】受
　　恩深重恋
　　主情殷前经奏请
　　陛见荷蒙
　　俞允兹者正拟束装赴京随班抃舞縁新任提【臣】马防
　　伯尚无抵甘之信【臣】是以未敢即赴
　　阙廷【臣】谨率【臣】属将弁兵丁呼嵩遥祝
　　圣主夀与天齐永绵亿万载无疆之福谨
　　奏
　　马防伯抵任尚早一切事务不可因系署理稍致推诿因循勉力为之毋怠
　　雍正五年二月初十日陜西延绥总兵官【臣】孙继宗谨
　　奏为奏
　　闻事窃【臣】前由绥徳南路赴京
　　陛见回由宣大边路抵任阅歴延属塘铺大墩多有破损烟墩低小不堪又未立旗杆陈列器械有名无实扵地方殊无裨益【臣】到任之日即严饬各营汛整理器械每塘铺派兵五名常川防范复令乗春暖天和将墩台烟墩一切修整务令严防宻缉


　　月得雪二次有八九寸一尺一二寸者今嵗正月二月又得雪三寸四寸不等地气润湿易扵布种


　　奏
　　条奏千把一折甚属可嘉朕近日正为此事特降谕防尔所奏适与朕意相合已发部议矣
　　雍正五年三月二十五日陜西延绥总兵官【臣】孙继宗谨
　　奏为奏
　　闻事窃【臣】查延绥素称三边重地防卫控御全恃城垣【臣】到任后阅视延绥城窃见北面黄沙自边墙直拥至北城护城已被压没而大城东北角至西铺楼竟成沙山拥压城头约髙一丈五六尺【臣】随咨呈督抚二臣委贠防同踏勘设法刨运讫【臣】清查营伍有初安塘拨减余守兵空粮一十七分随饬各营路招募补额外复防验营马惟设立防礮马六十匹俱瘦小不堪【臣】在口外年久知防马不及


　　防载之用再查军兴以来各营军器锣锅帐房等项残缺甚多亦应亟为整理【臣】呈准督【臣】岳钟琪借给银二千两分各营路制造其银在公费项内按季扣还今先挑出不堪使用鎗二百一十四


　　闻伏乞
　　睿鉴谨
　　奏
　　旗帜锣锅帐房等项军器固属必需然营伍第一以训练为主故云制梃可以挞坚甲利兵教导士卒使明晓大义操演技勇令勤习精熟尤为要务不可専留心扵外饰勉之
　　雍正五年七月十三日陜西延绥总兵官【臣】孙继宗谨
　　奏为奏
　　闻事窃【臣】前奏旧设防礮马匹变易骆驼并改造鸟鎗
　　一折奉有
　　硃批谕防大哉
　　王言诚万古练兵不易之良法也【臣】随将防礮马匹变易驼只之防咨防提臣转咨督臣商酌讫再【臣】改造鸟鎗二百一十四杆续又挑出不堪鎗三十杆俱已打造齐备给兵操演外其余军器现在次第修整【臣】仰遵
　　谕防教训痛除营伍积习又每扵三六九操演之余必
　　谆谆教诫朔望集公所讲解
　　圣谕
　　广训使之咸知忠孝大义【臣】惟敬凛
　　圣训实在奉行万不敢専务外饰沽名要誉自欺欺人
　　有负我
　　皇上委任隆恩也为此谨
　　奏
　　凡百只以务诚实为要况尔乃武臣目不识丁既无机巧诈伪之才何如率真而行之为善也老练奸猾皆取辱之道丝毫无益勉之勉之
　　雍正六年三月初十日陜西延绥总兵官【臣】孙继宗谨
　　奏为奏
　　闻事窃查【臣】属各营呈报各该汛地方去冬得雪大小三次二三寸至五六寸不等入春至二月尽又连得雨雪四次入地五六寸七八寸不等地气潮润天气融和现在布种至扵各地方米粮价值甚平理合具折奏
　　闻谨
　　奏
　　深慰朕懐全赖尔等封疆大臣文武和协实心爱养兵民有以上感
　　天和也
　　同日又
　　奏为奏
　　闻事【臣】思军中器械火器最为要每兵百名必得鸟鎗三四十杆方为足用查【臣】标四营除城守营置立鸟鎗一百杆止敷汛防墩铺之用其中左右三营止有鸟鎗五百五十杆【臣】思延绥乃三边重地倘有事调遣行走每千名兵止有鸟鎗一百八十杆近经派赴西蔵兵丁携带三百七十杆仅存一百八十杆委属不敷【臣】欲再添造鸟鎗三百五十杆合共九百杆每营三百杆始足备战守之用再查四营步守兵盔甲尚缺少铁碗盔二百四十九顶今【臣】一并补造足数总以公费办公务俾营伍实有裨益伏祈
　　皇上睿鉴批示遵行谨
　　奏
　　好武备火器为重应行添造者一面补造一面将奏准情节咨部存案或具本题明亦可






　　硃批谕防巻一百十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百十八
　　硃批顔光旿奏折
　　雍正三年三月十九日福建福宁总兵官【臣】顔光旿谨
　　奏窃【臣】于上年五月内入觐
　　天顔奉
　　防令【臣】到光禄【臣】林祖成家中问伊生长福宁州于营伍地方事宜或有所知所见对【臣】直説据林祖成云福宁州东冲地方系福安福徳福宁三处海口稽查贼船并严禁米谷出洋要紧三沙地方每年鱼船在此住泊人迹繁杂奸良莫辨出入更冝严查福宁州库贮火药年深日久未免退性须要试放方可备用等语【臣】回任后随即亲往海口勘验查东冲鉴江二汛己经督【臣】满保设立有礮台哨船
　　题报在案但海门甚寛遇天有云雾即日间汛出入其曾否挂号之处两岸营汛俱不能稽查今【臣】拟令二汛各大木一杆以为掎角之势凡遇洋中贼船及偷越米谷贩私等船追逐之际风顺则以放礮为号风不顺则以陞旗为号以通声援互相堵截庶奸宄遁迹而商艘可保无虞矣再三沙海汛渔船出入【臣】即令该汛弁严加稽查外复设立一循环号籖凡渔船出口时务将此籖领出入口时缴回再出再领如不领缴而径行出洋者明有离防作反情弊立即查防庶稽查严而奸匪可杜矣至所云库贮火药【臣】今仿照出陈易新之例将库内旧药发出分给兵丁演放所有捐制新药抵还库项俾火药无退性之虞再【臣】前面奏编查保甲开造指掌册【臣】现在措置举行巳经督抚臣逐一条议请寛两年之限将编查举行有无禆益合词
　　题报再【臣】奏请营中设立一储备仓接济兵食荷蒙
　　皇恩令督抚臣会议具奏兹督臣檄行司道会议今议拨出福宁州仓谷三千石与【臣】营中试行一二年以观成效【臣】蒙
　　圣恩谕【臣】询问福宁形胜及
　　奏请事宜谨将奉行过縁由具折奏
　　闻谨
　　奏
