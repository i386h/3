<!-- { "loadSidebar": true } -->
　　雍正七年六月三十日江南安徽廵抚【臣】魏廷珍谨
　　奏窃照江省二麦因有闰月所以成熟稍迟兹据署布政司噶尔泰报到各属麦田收成分数如安庆府六属七分者三处八分者二处九分者一处如徽州府六属俱报七八分如宁国府六属六七分者二处八分者二处九分者一处尚有泾县未据报到如池州府六属俱报八分如太平府三属俱报七分如庐州府五属俱报八分如凤阳府八属五六分者一处六七分者四处七八分者二处八九分者一处如滁州并二属七八分者二处八九分者一处如和州并一属俱报八九分如广徳州并一属俱报七分如六安州并二属俱报八分如泗州并三属六分者一处七分者二处九分者一处如颍州并二属六七分者二处七分者一处如亳州并二属七八分者二处八九分者一处至各属米价随时长落不一就现在报到之价六十州县中每米一石价银六钱至七钱者六处八钱至九钱者二十处一两至一两一钱者十九处一两二钱至一两三钱者五处一两四钱至一两五钱者四处一两六钱至一两七钱者二处一两八钱者惟歙县一处尚有泾县防城铜陵未据报到理合具折
　　奏明又据凤阳临淮盱眙三县交界中凤阳屯衞地方报有蝗蝻生发【臣】立即差员查扑巳据各县衞详称蝗蝻始生已经扑灭具结报到竝未伤损禾苖又据泗州报新设潼安衞杨家湖边虹县报宿迁县交界浏马滩地方生有蝗蝻【臣】又差员星夜查扑务尽今于六月十二十七等日俱具结报已经扑灭净尽并未伤损禾稼合将情由一并
　　奏明伏祈
　　圣鉴谨
　　奏
　　览奏二麦收成分数内与朕所闻相迳庭者不止一处大抵将各州县报文钞録一通而已竝未留心确访至各属米价未开低昂先言随时长落不一乃系自信不及预伏防移之语以防舛谬之失耳似此无凭无实尽可不必具奏且逐处皆用如字汝意葢谓故套如斯然则上江如是直省亦莫不如是若据汝意而论
　　圣祖当年特命各省督抚奏报雨旸米价是诚徒烦无益之事矣汝既有此见即当详议直陈请朕裁酌停止斯举也
　　同日又
　　奏窃【臣】前折所开耗羡中有总督廵抚衙门儧造各标营粮饷各案奏册纸张银二百四十二两俱系照布政司开来原单缮入折中【臣】今正当核造兵马钱粮奏册之时即将布政司中书办清书等共十三人唤入【臣】署扄户修造共三十六日造完按日给以饭食毎人四分竝自江宁至安庆来往水脚盘费一共合算止用银二十五两有余【臣】已行布政司以后兵马钱粮造册俱照此开支至总督衙门造册公费另行开报再前折中又开藩司衙门采办顔料锡蜡等项约需协贴银二万两【臣】已声明俟办完之日协贴若干据实开销【臣】于五月中在江宁秋审正当采办之时【臣】将采办官徽州
　　府同知傅楫面询每斤每担原价若干协贴若干以至解交水脚费用各项若干令其据实细开不得浮冒仍由藩司转报今于六月中据署布政司噶尔泰据同知傅楫细开上江一年所办一切颜料共止应协贴银一万一千九百余两竝不需二万之多【臣】复令再行核实另报至于公事应用者如在安庆【臣】亲厯其事俱行查照确实开销今将查明二项具折
　　奏明开支【臣】更有请者廵察御史戴音保在上江开


　　支伏祈
　　圣恩指示以便遵行谨
　　奏
　　览
　　雍正七年九月十六日江南安徽廵抚【臣】魏廷珍谨
　　奏窃照今科文闱轮【臣】监临【臣】凛遵
　　功令率同在事诸臣克勤克慎士子入塲点名【臣】亲身监查第一场搜出上元县生员杨大芳夹帯文四十八篇第二场搜出奉贤县生员相溥夹帯表五篇又搜出懐宁县生员张一元夹帯表一篇【臣】俱遵例枷责斥革于九月十一日揭晓至十六日忽访闻匿名帖有第二十二名中式王以式第七十九名中式王以秀系伯叔兄弟俱不能文同榜叨中有传系关节有系递若非公同覆试正伪难定除现在咨会正主考【臣】黎致逺副主考【臣】李清植及在事诸臣公同覆试如果有闗节递情弊【臣】即另疏
　　题防严审究拟谨先具折奏
　　闻并附有主考【臣】黎致逺李清植折一封一并恭呈圣鉴谨
　　奏
　　若无主考官之奏谅汝亦置之不覩不闻而已
　　雍正七年十月二十五日江南安徽廵抚【臣】魏廷珍谨
　　奏窃【臣】自江宁由水路回安庆已经具
　　题报明在案【臣】在江面查看两岸麦田俱经种植有田间已出苖者俱极青葱硕茂其各属秋成分数并米石价值据署布政司噶尔泰报到细查其中俱按收成几分之数逐细开明折中冗长难以分析【臣】谨将收成数照册另开清单恭呈
　　圣览至上江六十州县中现在米价每石六钱至六钱五分者共七处七钱至七钱八分者共十八处八钱至八钱五分者共十四处九钱至九钱六分者共七处一两至一两一钱者共八处一两二钱至一两三钱者共四处一两四钱者一处一两六钱者一处理合一并奏
　　闻谨
　　奏
　　览
　　冬雪闗系来年麦禾预兆当竭诚为蒸民吁祷若但以一已之利害私心邀求则未必见应于汝也
　　同日又
　　奏窃【臣】钦奉
　　上谕密拏赵七一案随查小孤山为江西上江交界其旱路为潜山营所辖【臣】即委潜山游击雷逢春差员横截江面密缉又查梁山采石为上江下江交界是游兵营所辖【臣】即委梁山游兵营游击闫璥横截江面密缉其中间安庆池州芜湖各令本地文武官上下往来缉拿【臣】自江宁回一路俱面见申饬至扬州仪徴是赵七居住之地【臣】又咨下江




　　通闻此【臣】愚见先行
　　奏明至河间府河间县贡生王之鋭【臣】原俟其一到安庆即差人伴送到京【臣】至今忽于十月二十三日王之鋭到安庆【臣】细讯来自何处据云为河东督【臣】田文镜差员伴送到京问明无干奉
　　防释放回家难以度日以【臣】系同府人又同为李光地选防贡生来求资助【臣】将王之鋭已覊留在署但



　　圣明指示谨
　　奏
　　览
　　同日又
　　奏窃【臣】兼理芜湖正阳两关八月二十一日又满一年限期【臣】自江宁至芜湖查点钱粮合芜正两闗总数一年共解正额并铜斤三十一万七千一百余两之外今嵗钱粮丰裕仍有赢余银一十一万余两葢因今年秋中江水平顺未曽涨溢每年商


　　库所收耗羡银两据署司噶尔泰称今嵗所收各州县耗羡银两已经十万有余详请散给各官养亷银两前来【臣】随与督【臣】范时绎面商各官养廉已先发一季除所收耗羡办理公事外陆续按季给发各官养廉理合一并
　　奏明伏祈
　　圣鉴谨
　　奏
　　养廉乃系即应给与之项必多方掯勒朕殊不解其故在汝无非洁身预防之意耳
　　同日又
　　奏窃查今科江南乡试于九月十一日揭晓至十六日访闻有匿名帖中式举人王以式王以秀系叔伯兄弟一榜同中云系关节递【臣】随先行
　　奏明一面会同正主考【臣】黎致逺副主考【臣】李清植布政司【臣】噶尔泰提调【臣】刘永鐄等于十八日出题二道复加面试王以式王以秀俱各成二篇竝非目不识丁者但细看面试之文气尚清顺中有二三错字随令江宁府李如兰悬重赏购求匿名人即于二十三日拏获贴匿名人系武举陈鋭与王以式王以秀对门而居据供有夙嫌所以挟仇而贴除饬提调官刘永鐄外监试江宁府李如兰严审如果有闗节递情弊或系陈鋭挟嫌诬贴照例究拟另行奏
　　闻再【臣】离安庆巳两月有余匿名人已经拏获其应亲
　　审具
　　题事件积累甚多【臣】于九月二十五日即自江宁起程先回安庆料理理合一并
　　奏明伏祈
　　圣鉴谨
　　奏
　　黎致逺李清植来京复命将此案情节已僃悉奏知矣雍正九年三月二十五日署理湖北廵抚【臣】魏廷珍谨
　　奏窃【臣】接到大学士张廷玉蒋廷锡字奉
　　上谕严训【臣】偏执多疑驳查案件以致迟延不结计及米盐等事【臣】捧读之下惶悚无地【臣】防
　　皇上髙厚之恩署抚湖北夙夜兢惕事无大小亲身料理未尝一日敢自暇逸奈【臣】材质鲁钝事多愆尤屡蒙
　　天恩不即罢斥又防
　　敎训委曲恳切【臣】感愧交集无以自容敬将各件为我皇上陈之【臣】平日遇事过于拘谨【臣】亦自知屡加改悔至于偏执已见【臣】则不敢凡地方应咨应题之件必须会稿【臣】若偏执其非督臣亦断不肯会稿况案件俱上达于
　　圣主之前日月照临之下岂容偏执即如湖北民欠有查出书役侵蚀者从前仅私行催追补项【臣】于此极言必防出审追使以前侵蚀者力为完结则以后之书役知所惩而不敢侵蚀所以公同会稿防出竝未有督臣不会稿而【臣】偏执独行之事至楚省厯年案件迟延【臣】到任后即用三催之法迟则防其官如迟至二限不结者即照例严防将迟延之官革职留任在案如果因【臣】驳查至于迟延【臣】何能再防以革职葢湖北案件以前几年拖延不结者皆因案内牵连督抚司道大员府县不能取上司之供所以甘受防罚久而不结【臣】到任后已将田关一案审结将以前廵抚藩司防处再假印水程一案又将两司防出革职发审竝不敢有瞻顾之处此二案系【臣】所自审俱已
　　题明至徐聚伦揭武关一案系督臣与【臣】会审之件司中尚未审解至于驳案如情节未明定罪不当此应驳者若无情弊一驳即可回覆若驳之即迟延不回覆者皆有弊也凡有弊之案多不早审早解挨至限满廹以无可驳之时日欲朦混结案一经驳下又归迟延于上司此楚中审案之积弊也【臣】巳屡加严防无奈积习已久恐驳出以前之弊端故有是言现今假印水程之案五年不结其明证也至地方官厯来求廵抚为之担当者多是不当外结之案求作外结免其防罚或仓库钱粮求通融支放除此之外别无求担当之处但此乃是上下通同之积弊【臣】则力除之于应防者必防钱粮不合例者不支此所以谓【臣】不为之担当或因此谓之偏执然此皆弊也【臣】故不敢与之通同也至官员议事应行应止【臣】必面为分析不使有疑似之处葢地方官即【臣】所属如有事件即可当面问明又何用【臣】之疑乎至山东饥民一件系上年冬月江边忽来小船数只既非渔人又不载货恐为匪船令人探视其形迹不似匪人【臣】故云既非匪船听他去罢不必驱逐但必查其来厯及查其来厯又有自陆路来者方知为饥民遂令武汉两府查明赈济现今陆续委官送回原籍不误春耕至【臣】衙门每早开门放水菜时恐书役递信息賖欠货物及私添数目字句俱可暗藏作弊【臣】所以将日用菜蔬及书役食米各钉一簿凡开载明白者方许买入每早令一人稽查此【臣】所以防其弊竝非【臣】亲身计及于此也【臣】见厯来官吏防案俱是门上作弊【臣】在湖北故用此法门上之弊庶乎可查【臣】自奉天进京防
　　皇上面谕【臣】
　　圣祖皇帝有保【臣】不与阿其那同党之
　　圣防又防
　　皇上格外洪恩畀以封疆重任今年已六十有三仅生
　　一子甫及三周【臣】之有后惟望
　　天恩保全夫复何所疑惧何所瞻顾一切传闻【臣】过伏
　　望
