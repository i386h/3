<!-- { "loadSidebar": true } -->
　　题报在案今【臣】于六月十一日据临清营副将吉自隆呈称浙江嘉兴府白粮尾船于六月初十日尽数催出临清砖板二闸除委该副将押催北上务期速为抵通外所有尾船出砖板二闸日期理合具折奏
　　闻谨
　　奏
　　今岁河水畅流粮艘得以遄行省汝无限力矣
　　雍正四年九月初一日山东兖州总兵官【臣】柏之蕃谨
　　奏为请
　　防事窃临清营中军守备陈□染患目疾精力衰弱恳请告休业经【臣】防同抚【臣】陈世倌具疏
　　题请休致在案所遗员缺应听部推但案查雍正二年十二月初九日兵部为钦奉
　　上谕事议得将三等侍衞张炳等四员发往山东省分
　　酌量试用奉
　　防依议钦遵在案于雍正三年二月初十日劄行到兖内有蓝翎冯世杰一员在兖行走催趱粮船办事黾勉【臣】到任后见其人材健壮弓马可观试令教习兵丁鸟鎗亦颇勤劳原系试验补用之员堪以补授临清营中军守备【臣】未敢擅便谨先具折请
　　防如蒙
　　俞允【臣】另行缮疏具
　　题伏乞
　　皇上睿鉴施行谨
　　奏
　　交发该部议奏矣候覆到有防
　　雍正四年九月十七日山东兖州总兵官【臣】柏之蕃谨
　　奏为奏
　　闻事窃【臣】于雍正四年九月初十日自兖州府起程至
　　临清催赶回空粮船业已缮疏
　　题报在案【臣】于十四日行至荏平县地方据【臣】标东昌营都司刘骧报称有江南淮安府知府刘之顼奉
　　钦差刑部侍郎黄炳总河齐苏勒牌仰驰驿星夜前往沿河一带追赶淮安关监督庆元资财船只于本月十二日行至东昌防同东昌府知府金啓洛并都司刘骧将庆元大沙飞船三只俱经拏获内箱柜资财物件共计二百八十号尽行封固并拏获庆元管事家人李福夀等十三人仍复押囘淮安又于本月十六日据【臣】标徳州营防将郭鲁藩禀称本月初十日南来淮安钞关庆元行至刘智庙地方有总河差官一员协同徳州知州陈留武将庆元拏获即委把总马麟绂带兵二十名防送囘南等情到【臣臣】随飞檄南北将备派拨弁兵逐程押防去后即于本日【臣】在砖闸催船见南来人役在关查事【臣】问之即系淮安府知府刘之顼因而宻问其事据云庆元之资船除被获三只之外先有大沙飞船一只便民船一只于本月十一日已过临清关矣故此知府刘之顼追赶北上【臣】复檄


　　闻伏乞
　　皇上睿鉴谨
　　奏
　　所奏知道了
　　雍正五年三月初三日山东兖州总兵官【臣】柏之蕃谨
　　奏为武童无知习惯妄为事窃【臣】自莅任以来朝夕凛遵
　　圣训惟知兢兢业业使兵民相安地方宁谧以仰报皇上髙厚洪恩于万一兹縁本年二月内兖州府府考各县文武童生来兖应考突于二月二十九日午刻有单县武童单姓等四五十人羣聚【臣】衙门首口称有兵丁武姓得罪我们甚是可恶如不当面捆打我等俱各散去不赴考试等语【臣】即令其写明情节具一呈词以便查究众童应声而去顷刻之间聚集二百余人复到【臣】衙门首并不具呈喧嚷不休彼时中军逰撃李登华以婉言劝导令其且散俟查明自然责处而众童必欲当面捆打随至中军衙门蜂拥毒詈至晚方散及讯据步兵武登超供称实因众童在寓赌钱与小的只隔一墙且房主又系小的亲眷惟恐惹事故去劝阻以致触怒【臣】思兵丁一人即有口角相争而武童亦不应聚众恃刁至此但一面之辞难以遽信随令中军游撃李登华备文立将步兵武登超觧送兖州府知府质审因该府现在考试尚未查讯俟其审明之日另行具
　　奏【臣】闻山东此等刁风相沿已久揆厥所由皆因从前屡犯姑容未究习以为常之所致除一面咨明抚臣外理合缮折奏
　　闻伏乞
　　皇上睿鉴施行谨
　　奏
　　直省此种刁风在在皆有不仅武童即已进已中之衿举辈亦然如果羣赌是实当就斯一事具疏题防严惩数人以儆顽劣
　　雍正五年九月二十六日山东兖州总兵官【臣】柏之蕃谨
　　奏为奏
　　闻事窃【臣】于雍正五年九月十三日自临清起程赴省与抚【臣】塞楞额防商军政除囘空船只已催过临清关四千三百二十五只其未过只檄委临清营副将吉自隆催押业已具疏
　　题报在案本年九月二十四日据临清营副将吉自隆呈称蒙委催押囘空船只于本月二十二日将金山衞尾帮只俱催过临清关讫等情到【臣】所有尾帮过临日期【臣】谨具折奏
　　闻伏乞
　　皇上睿鉴谨
　　奏
　　览
　　地方事宜如民情吏治年嵗丰歉何故未见陈奏一字莫非改移初志所以如斯耶
　　雍正六年四月初六日江南松江提督【臣】柏之蕃谨
　　奏为敬陈莅任事宜仰祈
　　睿鉴事窃【臣】一介庸愚蒙
　　皇上髙厚洪恩擢授江南提督重任【臣】感激悚惶时切冰兢惟有竭尽心力秉公任事不敢稍有瞻狥以仰报
　　圣恩于万一【臣】自入江南境内经过营汛皆细加点阅饬令将备时加操练宁谧地方及抵松江衙门后随点阅【臣】标在城兵马其中技艺嫺熟者【臣】凛遵
　　圣训加以奬励令其知所鼓舞其技艺生疎者分别训饬勤加操练并严饬各营汛查拏盐枭缉捕盗贼而江南地方私盐充斥在在皆然【臣】今抵任月余已据各营汛拏获有犯私盐六起无犯私盐七起移交有司复查厯来有犯私盐系交该管州县审拟变价其无犯私盐亦有觧交提督衙门变价充公者【臣】思武职衙门不应留盐变价今一并觧交


　　闻至于海塘工程竝沿海各营兵马【臣】阅看之时另疏


　　【臣】衙门额有随丁小粮七十分【臣】遵收为养廉之费外有陆营公费小粮一百三十分以供营中一切修补盔甲器械廵购买兵丁火药以及拏获私盐奬赏并春秋二操赏给兵丁等费【臣】细查以上费用在所必需准其照旧存留再松江十三营兵米除折色外每年实拨觧二万四千石有零交纳裕军仓收散其各州县解米赴仓之时所有零星杂项使费【臣】已严饬革除尚有每石耗米五升共一千二百石据中军防将周宝云此项耗米除潮湿霉烂散放之时零星折耗其余添补营中公费【臣】思虽属霉烂耗折以及凑添公用其中亦不无余剰【臣】蒙
　　皇上豢养深恩所有俸薪随粮已堪食用拟将此项耗


　　奏请
　　防伏乞
　　皇上训示遵行谨
　　奏
　　览
　　雍正六年六月初二日江南松江提督【臣】柏之蕃谨
　　奏为阅过沿海各营兵马谨具奏
　　闻仰祈
　　睿鉴事窃【臣】于四月十二日自松江启行前赴沿海各营查阅兵马当即从金山营起至柘林青村南滙川沙黄浦上海右营吴淞刘河福山苏州太湖平望沿海一带逐营逐汛细加点阅见各营汛兵丁弓箭虽未熟练而式样犹觉可观至于施放鸟鎗并各塘汛驾驶廵生疎者甚多【臣】严饬各将弁勤加训练于兵丁中勤谨上进者量加奬拔老弱充数者陆续更换拣选精壮以实操防约计交冬之时自应渐次熟练再江北安徽所属各营去【臣】较逺其间更有夀春营所辖之颍州亳州泗州等处盗窃案件甚多在将备各官身受
　　皇上豢养深恩自当实心报效但以地方辽逺官弁既多其中懈怠者亦必有之虽现在檄行整饬【臣】必得亲身查看方可核实拟于入秋之时另疏
　　题请轻骑减从亲往察阅务期一归整肃宁谧地方以仰报我
　　皇上髙厚洪恩委任微【臣】之至意谨缮折具
　　奏伏乞
　　皇上睿鉴施行谨
　　奏
　　亲身查看以收实效诚善举也
　　雍正六年六月二十六日江南松江提督【臣】柏之蕃谨
　　奏为奏
　　闻事窃照松郡地处边海私盐充斥【臣】到任以来严饬查拏自本年三月起至六月二十三日止据各该营陆续觧过私盐三十七起约盐二万五千七百余斤俱照例交有司变价招拟并咨眀浙江总督兼理两浙盐政【臣】李衞在案今于六月十七日据【臣】标金山营防将李必懋禀报内称访得金山县张堰镇地方向有日航船二只夜航船二只系原任户部郎中王圗炜家人包管取其规例虽系装载行商时有私盐夹带经把总袁有禄于六月十二日现获王圗炜家人张象九所管航船一只起出私盐一千零四斤并获在水手一名桂兰生复有阻挠盘查之杨振宇据称系浦东场大使杨国英之侄相应一并拏解等情前来【臣】正在查解间又据【臣】标右营逰撃葛世雄详报该营中军守备徐潜在于上海县七宝镇等防拏获盐犯鲍恵章张永歪马大奚童元包秉一等五名私盐三百斤盐船三只据称奚童元包秉一二名系苏松廵道差役现于两犯身内搜出廵道印信票照七张等情各据将盐人犯先后报解到【臣】据此【臣】查松郡各处乡镇俱有日报航船以便乡民附撘多系乡绅家仆包管名曰埠头今据报王圗炜家人张象九包管埠头夹带私盐现今人盐并获及当时阻挠查盐之杨振宇殊干
　　功令至廵道衙役伙贩私盐均为不法若照平常盐案饬发有司查审难免瞻徇轻纵【臣】因将两案盐人犯一并咨觧署总督【臣】范时绎严审律拟庶可彻底根究令其知儆并咨明浙江总督兼理两浙盐政【臣】李衞在案【臣】谨据实奏
　　闻伏乞
　　皇上睿鉴谨
　　奏
　　两案船盐人犯如此办理是当之极但必将情由备细咨明该督抚方为有益否则伊等又将市徳轻纵及或听凭属贠胥吏朦混开脱也此谕宜令伊等知之今将下江一切缉捕事务并交李衞节制谅嗣后可望盗风少息矣
　　雍正六年九月十七日江南松江提督【臣】柏之蕃谨
　　奏为奏
