<!-- { "loadSidebar": true } -->
　　皇上特恩非【臣】所敢擅请理合缮折密
　　奏伏祈
　　睿鉴谨
　　奏
　　览
　　雍正七年八月十二日吏部尚书署陜西总督【臣】查郎阿谨
　　奏为恭谢
　　天恩事雍正七年闰七月初十日奉到
　　钦赐【臣】鲜荔枝一瓶当卽望
　　阙叩头谢
　　恩祗领讫窃念【臣】驽骀下质樗栎庸材蒙我
　　皇上豢养栽培至深且渥愧【臣】虚糜廪禄未效寸长今
　　又荷
　　圣恩远注
　　颁赐鲜品衔感之下浃髓沦肌【臣】惟有勉励犬马之丹
　　忱上报
　　洪仁之高厚而已理合缮折恭谢
　　天恩伏祈
　　皇上睿鉴谨
　　奏
　　言感言报皆属末议地方休戚民生安危所闗甚要将已身利害置于度外百凡顺情循理勇敢为之方不有负朕之倚任也勉之
　　同日又
　　奏为奏
　　闻事雍正七年闰七月三十日准抚【臣】宪德咨准钦差管理噶达庙工赵殿最等咨称据孔萨头人罗顶禀称今有瞻对番人领兵将我地方抢了一半又将我们围困望大人们将我信子上的话说与化林协等处发兵前来救我等语查我等竝无管辖地方责任且不能知其情形始末但旣据具禀前来除一面飞差明正土司保保前往劝止外理合咨明等情转咨到【臣臣】查瞻对番人甫经投顺因何又复逞凶刦掠孔萨其是否系瞻对番族何故起衅缘由【臣】飞饬驻劄里塘重庆镇臣任国荣署化林协副将许连科就近确查劝谕解释并将为首不法之人查拏究处复咨防抚提二臣转饬抚缉去后又准提臣黄廷桂咨同前由并声明已移行镇臣任国荣等确查安抚等情与【臣】所饬办理情节俱属相同今又据提臣咨据署化林协副将许连科呈据孔萨头人罗顶禀称有呷呷倂呷呷的儿子又有贾呷七立贾各扎什平白罗桑结六个人从前说我罗顶不好要害他们都跟着喇嘛往藏里去了后有
　　钦差周等进藏到甘咨的时节我曾禀过蒙
　　钦差到了藏里就吩咐喇嘛将他们打发回来不想呷呷等投往瞻对领了他们的三十多人躱在甘咨寺里引的兵来占了我的地方我的人少与他打不过仗求呌章谷竹窝蔴子三家的人来帮我才好再喇嘛昂旺是我的兄弟他坐寺院只管得喇嘛别的事他如何管得那呷呷等六人不是好人他说的话求吩咐喇嘛不要听他等语查罗顶所禀情词两相互异除复行确查外合再咨明等情【臣】查孔萨头人罗顶禀报情事虽两不相符而察其原委皆由本族番人积有夙嫌勾引瞻对不法之人以图报复卽据罗顶所称喇嘛昂旺系伊手足今绎其词意不无彼此参商因而呷呷等借此滋事【臣】思边防以宁谧为重不便听其自相凌倂转生事端随复移行提臣黄廷桂等查明化诲各安住牧外理合
　　奏明伏祈
　　皇上睿鉴谨
　　奏
　　边防固以宁谧为重然亦岂可养奸遗患要当查明原委示以劝惩毋致滋蔓难除也
　　同日又
　　奏为据报奏
　　闻事窃【臣】于雍正七年二月内自西藏回至里塘适遇管理军粮之郫县知县罗国珠口称昨因进勦瞻对官兵所需口粮运送接济行至擦马所地方被贼番劫夺伤及土兵今军粮关系紧要若不派兵护运恐致迟误【臣】随选拨陜省健兵五百名将粮石铅药押送高奋志军营当经
　　奏明在案及【臣】署理督篆之后据郫县知县罗国珠报称二月内被劫军粮一案细加挨查据擦马所头人泽隆奔葱等回称劫粮贼番系瞻对夹坝他们将劫的粮石乌拉沿途抛弃如今我们检得炒麫七十四石乌拉牛五十一只等情今又据驻劄里塘重庆镇臣任国荣报称据里塘土官昻邦禀称擦马所原系瞻对番族改归里塘管辖素性本非驯良今土官传唤头人查询乃伊等抗不出见又将原收炒麫牛只私自食用止交出炒麫五十五石牛三十六只及差人诘询竟至出言无状且访知劫粮贼番卽系擦马所番人等语随令游击常力行卽于烛灯纳驻防地方就近差员调唤擦马所头人泽隆奔葱等查询情节讵竟纠集番众堆放木石负嵎抗拒若不整兵慑服恐致长奸贻患随派拨守僃康国泰等倂里塘营官昻邦共带领汉土官兵二千余名分路前进搜捕不法贼犯倂头人等审明究拟等情呈报到【臣臣】查贼番从





　　僃弁先将官兵整严临境宣示
　　圣主恩威明白开导令其将劫粮为首贼番查明擒献其所少粮石牛只照数赔补倂令头人等至营出具不敢生事甘结斟酌绥辑料理不得惟恃兵威妄加勦杀倘果顽不服亦当相机措置毋致轻忽玩事除俟事竣之日另行具
　　奏外理合缮折奏
　　闻伏祈
　　睿鉴谨
　　奏
　　览
　　同日又
　　奏为钦奉
　　上谕事窃【臣】前因署同州知州事蒲城县知县朱闲圣
　　焚燬铅药一案缮折具
　　奏钦奉
　　硃批谕防【臣】跪读之下仰见我





　　封盘验以致焚燬铅药烧毙胥役是朱闲圣之急遽疎忽诚如
　　圣谕皆由苛求所生之灾今臣因朱闲圣之事由此类
　　推益加凛惕惟有恪遵
　　上谕务期事合公平不刻不苛以仰副
　　圣主训廸之至意而已【臣】谨将原奉
　　硃批谕防缮折恭缴伏祈
　　睿鉴谨
　　奏
　　览
　　雍正七年九月初七日吏部尚书署陜西总督【臣】查郎阿谨
　　奏为抚事竣据咨奏
　　闻事窃【臣】前据驻劄里塘重庆镇臣任国荣报称擦马所奸番收贮军粮炒麫乌拉牛只任意侵蚀而头人泽隆奔葱又复抗调不出其所属逆番竟敢紏众抗拒随派拨将僃弁员带领汉土官兵二千余名分路前进搜捕情由经【臣】缮折奏
　　闻今准四川抚臣宪德咨称八月初一日准镇臣任国荣咨据派领汉土官兵游击常力行呈称职等于七月二十七日起程分兵进于闰七月初一日抵擦马所上沟寨子贼番啸聚碉房放鎗拒敌经我兵奋勇争先运柴焚烧连破碉房五处杀伤贼人百十余名阵亡兵丁二名带伤官兵二十二员名初二初三等日仍令各兵火攻又被我兵鎗礮打死贼番一百数十人正在督兵前进有数十番人各牵牛马俯伏道傍内一人口称系头人泽隆奔葱今见官兵杀死夹坝我们喜欢故来投诚情愿赔还他们抢的粮石乌拉我们照旧当差献纳戸口不敢做夹坝等语诘其从前为何抗调不出据供那夹坝们不好我若出来他们先要杀我故此不敢出来那日劫去粮石是下沟地方做夹坝的人就是禁在里塘那两个为首之郎结扎什索浪结墖再偷吃粮石是葱戎扎希陈披他两家住在上沟今上沟碉房都被官兵烧燬逆番们已被鎗礮打死等语据此卑职随收兵劄营缮文具报间又据守僃陈云蛟报称闰七月初二日抵擦马所下沟寨子贼番恃险拒敌我兵用火攻烧连破碉房数处杀死贼番无数阵亡兵丁二十二名带伤十八名正在督兵前进于初四日辰刻有番人男妇七十余名口跪哭道左称系良民情愿认赔粮石乌拉服里塘管辖永不敢做夹坝等语相应收兵劄营具文请示等情呈报到职理合一倂呈明等情到镇查劫粮为首夹坝郎结扎什索浪结墖现获里塘业经取供枭示正法今泽隆奔葱等旣称竝未行劫愿赔粮石牛只哀诉投诚似应允其归顺住牧当差其泽隆奔葱所赔粮四百六十四石三斗如数交明粮务官还项乌拉三百三十七只发还原雇主收领所有抚事竣撤兵回至里塘缘由倂汉番戸口甘结各一套等因移咨前来相应转咨等因到【臣臣】查镇臣任国荣一切办理颇合机宜除移行抚提二臣曁镇臣任国荣就近绥辑妥协倂令将阵亡带伤汉土官兵姓名查明造册送部外所有抚擦马所事竣缘由理合缮折奏
　　闻伏祈
　　皇上睿鉴敕部施行谨
　　奏
　　此奏交部录存矣其应加赏恤之汉土官兵人等俟造册到日照例赐给
　　同日又
　　奏为遵
　　防具奏事雍正七年八月二十八日西安副都统【臣】苏
　　穆尔吉向【臣】密宣奉到
　　硃批谕防常色礼不妥协处朕已有访闻转谕查郎阿令其知之将尔此奏倂朕所降谕防亦俱密以告之昨六七两月间西安一带旱甚以致秋禾歉收伊为何不行奏闻钦此【臣】当卽跪聆钦遵正与副都统【臣】苏穆尔吉密商原奏情事又于九月初一日奉到
　　硃批将军【臣】常色礼奏折钦奉
　　谕防查郎阿等看讫遵照批谕施行将折交常色礼家人持付常色礼看钦此【臣】遵将
　　硃批谕防僃细跪读仰见我
　　皇上训示周详无微不至今【臣】钦遵
　　谕防与苏穆尔吉等逐条晓谕禁饬办理妥协另行奏


　　情形自六月初二初九十七等日得雨之后正逢暑伏炎烈旬日未雨渐有旱意卽七月十五日以前虽间有微雨亦不透足至七月十六日大雨竟日以后雨水连绵秋禾望雨尚属及时惟西安府附城四乡三四十里之内从前缺雨较他处稍甚至各州县境内有得雨霑足亦有得雨未透倂秋




　　秋禾不日登场【臣】现在分路确查统俟收获事竣【臣】将各属收成分数据实分晰缮折恭呈
　　御览所有副都统【臣】苏穆尔吉向【臣】密宣
　　谕防事宜【臣】谨遵
　　防具奏伏祈
　　皇上睿鉴谨
　　奏
　　览
　　雍正七年九月十八日吏部尚书署陜西总督【臣】查郎阿谨
　　奏为钦奉
　　上谕事窃【臣】前据驻劄里塘重庆镇臣任国荣呈报派拨汉土官兵进擦马所贼番一案经【臣】缮折具
　　奏今奉
　　硃批谕防依汝如此见解迟误机宜必不能免且使得以多结羽翼小事酿成大患俱未可定凡事不论应行与否但以未经奏明决断是非则汝胸襟狭隘担当怯懦不能胜任可知矣朕甚忧之钦此【臣】跪读之下实切悚惶战栗查擦马所贼番将军粮等项竟敢劫夺于前今复抗拒于后镇臣任国荣派兵进诚如
　　圣谕乘其羽翼未成速为翦灭不致迟误机宜乃【臣】见
　　识疎浅以为未经
　　奏请不便遽行加兵则【臣】之不能担当上厪
　　圣忧【臣】愆实无可逭今蒙
　　圣主洪恩训谕周至【臣】益悚切中心惟有推类扩充痛自改革凡遇应行事务卽斟酌办理合宜下尽职分之所当为上报
　　洪仁于万一而已今擦马所贼番仰仗
　　天威逺播刻期报防【臣】已于九月初七日具折奏闻所有奉到
　　硃批奏折理合恭缴伏祈
　　皇上睿鉴谨
　　奏
　　极力振作最为要务大抵一切番众无有不畏服岳钟琪者今使知陜省又来一岳总督诸凡易为弹压耳若稍露将就省事怯懦求安形态被其窥破各处乘隙而起则汝将不胜其料理矣示以风厉何容刻缓思之勉之
　　雍正七年十月初五日吏部尚书署陜西总督【臣】查郎阿谨
　　奏为遵
　　防具奏事窃【臣】于雍正七年七月初五日准宁逺大将军【臣】岳钟琪移送折奏川省复设防流等县治一案钦奉
　　硃批谕防甚好交与查郎阿徐徐斟酌办理奏闻钦此【臣】当卽钦遵复行四川布政司等确查议报去后嗣于雍正七年八月十三日据四川署布政司吕耀曾等议详前来【臣】正在遵
　　防确核具
　　奏间随于八月十七日准抚臣宪德移送防题案件到【臣】内有复设防流等一十四县防题稿一件防题簿一本又向【臣】致札云因入闱在卽一切防题事件俱于八月初六日拜疏等语【臣】思地方事务凡应防题者例应移商明确书题咨送至日方行
