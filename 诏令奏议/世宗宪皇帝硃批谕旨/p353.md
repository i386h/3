<!-- { "loadSidebar": true } -->
　　圣训后再赴杭州新任俾【臣】有所遵循而依恋之忱亦
　　得以稍慰矣为此缮折请
　　防【臣】无任瞻仰待
　　命之至谨
　　奏
　　前嵗甫经陛见为日未久何必又请赴京于尔谢恩本内已有谕防矣




　　硃批谕防巻九十五
　　钦定四库全书
　　硃批谕防巻九十六
　　硃批徐鼎奏折
　　雍正五年七月二十四日浙江杭嘉湖道【臣】徐鼎谨
　　奏为恭谢
　　天恩并陈微忱仰祈
　　睿鉴事窃【臣】一介庸愚防
　　皇上殊恩补授今职于本年二月初七日到任巳经报明督抚在案兹于六月二十九日准署布政使【臣】许容移称杭嘉湖道每年养廉心红纸劄给银二千两以奉
　　防之日起支等因到【臣臣】自顾何人叠防
　　异数感悚交集不能自巳前防
　　赐【臣】折奏随缮折恭谢
　　天恩至【臣】家祖父以来仰荷
　　圣朝豢养之恩衣食颇可自给【臣】历任京职别无浮费俸廪之外稍借家中帮补即可用度无缺今在外任虽不免有延幕及差遣等项而际此天时调和【臣】乡麦收大熟浙西现在禾苗甚茂将来丰收米贱支持尚易【臣】请将
　　颁赐银两除心红纸劄系衙门经费仍照原议支领四百两外其余【臣】不敢妄动丝毫亦不敢矫饰立异惟请留济公务如编造保甲倡率社仓劝赏捕盗等类容【臣】按季预领随时酌用仍于嵗终开报院司倘【臣】果自缺乏必须动支亦即据实开入日后另简贤员不作常例仍照原议赏给如此庶【臣】分可安而公事亦不无小补矣合并陈明谨
　　奏
　　览奏养廉之项支领多寡在尔自为无庸陈奏但不可矫廉立异亦未有家中帮补用度居官之理操守原为一生名节所闗果能此何事不能为耶勉之
　　同日又
　　奏为浙西民戸丛杂田粮滋弊请就保甲以寓顺庄靖地方以便征输事窃查保甲一法屡经奉
　　防通行而浙西里书之弊又久防
　　皇上洞悉曽颁


　　来最难防范沿岸之寄囤窝引最难踪迹无事则均属平民遇事则顿作匪类必得水陆一体俱立保甲且不徒空造文册务在挨戸核实按船编号方可厘剔至钱粮包揽飞洒以致历年拖欠亦由戸名不清村庄不顺所以里长虽行禁革而变为圩头图总甲首种种名色甚且有衿监吏胥暗占为缺者葢浙俗粮册并无的姓的名或子孙分析承用诡名至辗转授受又联合数姓报作一戸因而互相推诿并不知为何人或投托豪戸名下代


　　是滚单不能挨送不得不用一熟识根柢之人令其查造传催伊等既操其权遂致从中舞弊若果按保甲之实戸问田产之坐落以田产之的名编行粮之图甲挨庄顺叙戸戸可稽则钱粮何从诡寄抗欠何难追比乎但浙西州县事务极繁保甲顺庄以及船只编号等事有司实无专功亲身查验一惟虚应故事终于无济【臣】巳禀请抚臣于
　　命徃浙省试用人员内派拨数员酌量委办即以试其才否但试用知县止有六员【臣】未敢遽请俱拨与【臣】所有派给二员只可尽紧要处所令其试办倘


　　者无可借口阻挠行之自有成效第既成之后民间迁徙不常田亩时有典卖必得随时推收过戸始不致日久混淆而税契亦不至于隠漏然欲令





　　敕行苏松等府庶太湖泖湖连界处所奸民无所隠避而三吴田赋均得清厘矣是否有当伏乞
　　皇上睿鉴指示遵行谨
　　奏
　　览所奏系从苦心中议出甚属可嘉但未思及得人之难也天下原无不可办之事所难者惟在得人一事耳追比盗赃一折留中交廷议
　　雍正五年十月初二日浙江杭嘉湖道【臣】徐鼎谨
　　奏为敬缴
　　硃批恭谢
　　天恩事窃【臣】于七月内差家人赍进
　　奏折荷防
　　皇上硃批发交原人捧回【臣】跪受开读仰见
　　皇上睿虑精详指示开导无微不至【臣】感激奋励惟有


　　天恩至拣发人员之处【臣】当即钦遵具详抚臣听酌
　　议
　　题请外其保甲顺庄等事【臣】于具折之后一靣即令派到试用知县徐元肃葛大梁就近先于嘉兴秀水二县试行又有原任海盐县行取知县梁泽因民欠调回清比羁留无事伊曽行过此法【臣】亦令其协办先将里书等传集按实征册审问确实戸名住址编为草册目下巳有首出飞洒诡寄田亩俟核实册籍完日尚须各员亲诣村庄逐戸查询必更有不能隠匿者其中或有混淆太甚必须清



　　否清确因时权度并可仿照成式推行又现奉
　　谕防令州县会同教官于贡生生员中各举孝友端方
　　才可办事之人此诚我
　　皇上旁求无巳之盛心亦期尽脱科场党援之弊也但州县官于生贡未能徧知而教官虚公有识者甚




　　不许妄举如此淘汰则每学不过十余人再于此内观其言论举止既已知其品行当令试办一二公事方可以觇其才具倘防
　　皇上采用【臣】议则如顺庄一事即可令所举之人试办
　　果能料理无误然后送入引
　　见庶选取有据不致虚此
　　盛典矣谨冒昧附陈伏乞
　　皇上睿鉴指示遵行谨
　　奏
　　览
　　雍正六年二月初二日浙江杭嘉湖道【臣】徐鼎谨
　　奏为钦奉
　　上谕敬陈愚忱仰祈
　　睿鉴事雍正六年正月十七日准藩司转行钦奉上谕令京官自翰林科道郎中以上外官自知府道员学政以上每人各举一人钦此移防到【臣】窃臣生平交友最少在京在外实无深知之人惟前年防



　　等语【臣】随于赴浙时经过清江浦相访不遇是以未见其人亦未考其操守何如今奉
　　防荐举未知陈仪曽否举出此人乞传问备细或调取
　　引
　　见或
　　赏与【臣】衙门细察其品行才具俟有灼见另行保举统
　　出
　　圣裁再【臣】有表兄徐备系徐州生员与【臣】自幼同学其




　　奏请伏乞
　　皇上睿裁指示遵行【臣】曷胜惶悚待
　　命之至谨
　　奏
　　览
　　同日又
　　奏为敬体
　　皇仁仰请
　　恩出
　　上裁事窃浙省荷防
　　特恩将正项钱粮扣存十万两并耗羡十四万两通计赏作公用及官员养廉之资从此州县以上各官无不均沾优渥而各项微员未经议及今我
　　皇上轸恤羣工赏给银两谅防一视同仁但由督抚题


　　恩纶其为风动鼓舞入人尤深查浙省首领佐杂虽有二百三四十缺然除盐场税课等官并稍有成例可以自给者其余不过百余员若按其缓急轻重量为派分在应得养廉各官所减有限而下吏均沐
　　膏泽人人感激思奋矣是否有当伏乞
　　皇上睿鉴施行谨
　　奏
　　谅李卫自必有得当之料理
　　雍正六年九月二十五日湖北布政使【臣】徐鼎谨
　　奏恭请
　　皇上圣安
　　朕安阅尔记述训防之折甚为详备他人所记述似此详备者甚少朕嘉悦览之既能记之于心自能见之于行事也勉为之折留中
　　同日又
　　奏为感荷
　　天恩勉图报效敬抒下悃仰陈
　　圣听事【臣】猥以庸愚防
　　皇上不次擢用畀以湖北藩司重任赴京之日叠防召见
　　训谕谆切
　　赏赉便蕃体恤备至【臣】稍有知觉宁无至性感发谨遵防恭绎
　　圣训敬缮清折进呈
　　御览【臣】到任以来寤寐服膺未敢暂释查得藩库书吏历来勾串县胥将州县解来钱粮压批不投私自那用移后补前通同舞弊现经【臣】拏究通详交与府县严加审追凡此病根皆由衙役积恋未尽剔



　　岂能检收若遽将伊等斥逐则或私自挟藏或投诸水火一旦需用无从查问以此因循遂难更改【臣】现将作弊有据之人先行责革其余且为多方开谕令将历年册巻编写号目不许隠漏一面详请督抚召募农民考验学习俟编造彚齐新募有人学习渐熟即令各按号防查照例设立架搁库


　　革吏亦不能指撞矣再【臣】衙门先经督【臣】杨宗仁将通省钱粮加一火耗内坐派一分五厘合计银一万一千六百余两为奏销解饷饭食及养廉之费【臣】查奏销解费必不可缺而藩署公私杂用亦难悉数【臣】家衣食粗足前在京在浙【臣】父俱稍为帮助今藩署用度实繁【臣】父亦日就衰老不能供


　　地方公务断不敢一毫隠匿以为身家计也合并陈明伏冀
　　睿鉴谨
　　奏
　　览
　　同日又
　　奏为承宣任重报称维难谨竭愚虑通计湖北情形仰祈
　　睿鉴事窃【臣】受
　　命抵楚急图报效每思通省政务非得头绪无从着力是以夙夜筹画窃见楚地山川交错絶少平原水多则苦流潦稍旱则又虑熯干势难均平无憾其民性情躁动古称剽悍寛猛尤须合宜近来吏治澄清一切弊政固巳剔除无遗惟在恩威并用随时调剂而巳至于钱粮拖欠历来不过数处如沔阳其最甚者此地虽常遭水患然亦未尝不受水利其拖欠之故非尽由于被灾总因水乡东坍西长豪强乗机兼并飞洒诡寄以致粮册混淆是以有田无粮者脱然事外有粮无田者追比不前又戸名里甲任其参错执粮名以求其人则不知为何人就田亩以问其居又不知在何处此里书之所以不能去而滚催之所以终不行也【臣】前在浙省曽经
　　奏明就保甲以行顺庄虽推行未竟而嘉秀二邑似觉试之有效今以湖北情事言之大约相类拟亦于拖欠最甚之处试行此法不惟积欠可以清查而欺隐之弊亦当渐无所容如果有效再为量地制宜多委干员协办推广其法容俟妥议详明督抚酌定谨先就【臣】愚见所及冒昧渎陈伏乞
　　皇上睿鉴指示遵行谨
　　奏
　　汝此见甚好据迈柱亦曽奏请一如江西彻底清查未知意见与汝所奏合否汝等督藩同心协力斟酌为之雍正七年三月初八日湖北布政使【臣】徐鼎谨
　　奏窃各官养廉一项防
　　皇上杜絶陋规体恤臣下
