<!-- { "loadSidebar": true } -->
　　奏明在于司库充公耗羡银内拨给建造以资汛防【臣】等未敢擅便理合奏
　　闻伏乞
　　皇上睿鉴施行谨
　　奏
　　彰徳建葢营房乃田文镜破格通融之办理也不可为例今此营房衙署所需银两应动国家经费之项何庸拨给耗羡以滋物议况豫省数年以来田文镜料理得法公用银两丰裕可以通融汝等直隶不清之处甚多岂必踵而行之宜少留余力以为地方公务之用如烟墩礮台修补城垣等工程皆汝等分内所应设法经营之事也此项仍行照例题请
　　同日又
　　奏为奏
　　闻事窃【臣】等前
　　奏雍正五年分耗羡折内声明雍正元二三四等年耗羡查明另
　　奏伏查雍正三年分耗羡一项原系前任督【臣】李维钧
　　奏请将保定河间正定顺德广平大名六府属及直隶晋州赵州深州定州冀州五州并州属耗羡提解银十一万二千八百八十八两零以六万两弥补无着亏空以五万两充各项公用奉有
　　俞防在案【臣】等到任后细查巻案内除被灾各处随正粮蠲免及节次批免银共除去银一万五千八百四十余两零是当日
　　奏请虽有一十一万二千有奇之数实止存银九万七千四十四两再查该年钱粮已征十分之八而所提耗羡止据各属完解过银四万三千九百九十一两零尚未完解银五万三千五十三两零其已完银两内除弥补过静海县故令马任远等无着亏空银二千四百四十三两零似应准其支销又陞任布政使德明那支银一千六百一两零垫发抄报等用无庸置议外尚应存库银三万九千九百四十五两零内前任督【臣】李维钧蔡珽李绂并陞任布政使德明共动用过银三万九千五百九十一两零实现存司库银三百五十四两零【臣】等现在将各名下动用银两逐一查一明缮具清折


　　欠约银六十万两拖欠耗羡如此之多此皆从前任其那用因循不解且内有陞迁事故离任者将



　　闻抑【臣】等更有请者直属尚有从前涿州防革知州佟国翼天津州防革已故守僃李士谦周兆虎孔兴社静海县防革故令马任远满城县防革故令孟以恒六案无着亏空尚未补银七千九百余两应



　　奏
　　览
　　同日又
　　奏为酌提耗羡事窃查督【臣】李绂
　　奏请雍正五年各州县耗羡提解四分为道府各官养廉及通省公事之需其余六分存留该州县自行支用防
　　皇上发折查议【臣】等因查州县冲僻不同钱粮多寡各异若槩以四六分派立法殊未公允再三斟酌已定议具
　　奏今查雍正四年分钱粮因去年奉
　　防停征未及完纳十分之一二兹已开征所有耗羡自应悉照五年之议分别解存以充支用查保定等六府直隶天津等六州所属各州县共应征收耗羡银二十六万九百五十四两零内除起解内部及司府平饭并各官养廉银一十三万五千八百十三两零实提解司库银一十二万五千一百四十一两俱令存库遇有地方公事


　　无庸复派但去年固値停征各官不无借垫支用是以仍议补给惟陞事故之员如其人现在并有揭借未清者亦令照数给予以清垫项若已交


　　皇上睿鉴批示遵行谨
　　奏
　　览
　　德明任内那借之项张适若有意不力为催补欲归过于他人以证其前言之不谬则断然不可设有此等意见尔等岂得任其怀自用耶欵项既经明晰张适之奏已是矣此间若能照数补完可谓两全之举孰有善于斯者乎
　　提督顺天学政国子监祭酒【臣】孙嘉淦谨
　　奏为据实陈情仰祈
　　睿鉴事窃【臣】受
　　皇上高厚之恩无可报称每思时时小心事事和平毫不敢出于情理之外伏查学院一官为费甚大按临考试阖署皆行额设书承皁役三四十人看卷幕客家人长随及各色人等将近百人封门考试之时値场教官廵风皁隶内班门子火夫不下三四十人此百余人之饮食柴炭一切所需以及骡马草豆其费不可枚举极其省减日费二三十金计一年之需为数甚多此项若出自
　　朝廷则无此制禄之典其势必需州县供应三年两试每县承値不过一二日歴来相沿已有成规不可轻为更张故【臣】于请
　　训之日曽经啓
　　奏照旧取办比及出廵路过保定见署理督【臣】宜兆熊协理督【臣】刘师恕二人合辞力言供应宜除【臣】屡次相商谓前院旧规五十五两【臣】仆从减省但得其半便可足用而刘师恕言减至一两亦不可行且言伊等自行啓奏
　　皇上拨解公费接济【臣】因考牌先行正定生童皆巳守候不便躭延无奈向司库支银五百两前徃正定不及一月银已用完指据万状而伊等并无接济其如何啓奏之处一切不令【臣】知【臣】反覆思维此事实属孟浪考试
　　大典年年举行宜图久远不可冒昩拨解公费究非成例难以通行且学臣之所需亦不止考棚饮食而已幕客之束修仆从之工食纸笔衣服之资家眷宾客之费皆万不能已尚望
　　皇上格外之恩督抚解推之谊今乃并公事之一饭而裁之此岂可以久远通行者哉【臣】受制于人衣食维艰而人言且谓【臣】裁供应不近人情将来必误公事若不详陈始末仰恳
　　皇仁则是【臣】内受艰窘之累外负矫伪之名目今欲要供给则州县不出欲求帮助则督臣不应欲考试则力实不攴欲停考则心实不敢一时愚昩蹈此防阱伏望
　　皇上怜【臣】之愚谅【臣】之苦
　　勅谕督臣速为拨解先济目前之急详为区画使有
　　久远之规则不唯【臣】受再造之
　　恩而将来学臣皆沐
　　皇仁于无既矣【臣】谨
　　奏
　　前防因尔等所奏批行兹览孙嘉淦此折朕前谕误矣孙嘉淦非骚扰地方贪饕者比尔等何不量情一至于此且尔等前奏云孙嘉淦亦愿裁革供应等语今观伊所奏何大相矛盾耶谕到可仍循旧例而行假若孙嘉淦似吴襄之折价抑或分外苛求勒索令地方官详掲若地方官借名任意冐开亦令学政咨防尔等再加留心察访如是互相稽查检束方可杜絶后来之流弊孙嘉淦端士也宜作成之
　　雍正五年闰三月二十二日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为遵奉
　　圣训事防
　　皇上发学【臣】孙嘉淦奏折【臣】等钦奉
　　谕防即飞饬布政司转行各州县于应得养廉内仍循旧例而行嗣后如有分外勒索令地方官详掲若地方官任意冒开令学臣咨防互相稽查后来之流弊庶可杜絶为此缮折覆奏伏乞
　　皇上睿鉴谨
　　奏
　　今既循照旧规供应则飬亷一项再当斟酌
　　同日又
　　奏为请
　　防事窃查天津关税务原系按察使浦文焯监收今浦文焯因前任河间府任内谕令东光县知县李文淑担承丁忧知县郑三才亏空一案经【臣】等具
　　题奉
　　防将浦文焯发审【臣】等伏思税务关系钱粮今既缺员
　　自应遴选具
　　题第查直隶各道有水利营田及司放兵饷诸事不能分任而各府知府亦皆有盘察钱粮核审刑名之责既难离署远去又难相隔遥制现在实无可委之员仰恳
　　皇上于部属内
　　简用一员前来经理裕课恤商与钱粮实有裨益是否
　　有当伏乞
　　睿鉴批示遵行谨
　　奏
　　各部郎官优者留办部务才宜外任者皆拣选道府目下知府员缺甚多需人补用朕为此正在搜罗若有能胜斯任者即早已补授府缺矣浦文焯既离臬司之任更属闲身若令其戴罪监收税课寜肯营私废公复蹈愆尤耶或令其再为经管一年抑或令赵国麟兼管之处尔等斟酌妥恊另奏以闻
　　同日又
　　奏为续报雨泽事窃【臣】等以各属得有雨泽缘由具折
　　奏报奉
　　硃批十一十二两日连雨始觉霑足尔等所属各州县更有报到者其陆续奏闻钦此仰见
　　皇上民依念切宵旰忧勤【臣】等身任地方敢不益加敬惕今据各属陆续报到未及一寸者不敢繁叙外查霸昌道属之涿州房山霸州文安保定永清大城东安良乡通永道属之通州武清遵化永平府属之卢龙滦州抚寜迁安山海卫乐亭昌黎丰润保定府属之安肃唐县容城完县深泽祁州庆都安州新城县左所博野高阳定兴蠡县新安雄县涞水河间府属之肃寜任邱故城沧州阜城正定府属之阜平行唐直隶冀州属之强直隶赵州并所属之隆平直隶深州并所属之安平饶阳直隶定州并所属之新乐曲阳直隶天津州并所属之青县静海顺德府属之邢台钜鹿平乡唐山南和广宗沙河任县广平府属之磁州清河鸡泽广平成安肥乡邯郸大名府属之元城大名南乐魏县等各州县卫所于十一二三等日得雨一二寸至四寸不等除俟再有报到另行彚
　　奏外所有现据各属报到得雨情形【臣】等谨遵
　　谕防缮折奏
　　闻谨
　　奏
　　因十一十二两日京城澍雨霑足朕料直隶通省亦然故前有谕问之防后访知通州涿州得雨不过一二寸蓟州仅得微雨一阵甚为可讶观此情形虽去冬今春雨雪不断入三月以来风多土燥値兹春夏之交麦禾需雨更殷朕在此防诚祈祷尔等亦当省察吏治检点刑政朕意或由田野之小民廹于催科心志不舒上干
　　天和之所致欤前巳明白晓谕尔等当密谕州县各官审度民力斟酌行之但民可使由之不可使知之也雍正五年四月初四日吏部尚书仍署理直隶总督【臣】宜兆熊礼部右侍郎协理直隶总督【臣】刘师
　　恕谨
　　奏为覆
　　奏事雍正五年闰三月二十二日【臣】等接到内阁札开闰三月十七日大学士朱轼张廷玉面奉
　　上谕直隶所有带徴钱粮若目下催征恐小民力量不足应缓至麦收之后尔等便中寄信与总督令其酌量行之钦此【臣】等伏诵
　　谕防仰见我
　　皇上视民如伤
　　圣恩有加无已遵即细查去岁原报秋成分数如八分以上者目下雍正四五两年钱粮似不妨并征若七分以下者目下止征雍正五年钱粮其一切旧粮俱暂寛缓【臣】等分别定议密谕州县留心照行不得稍有违错但不必出示亦不必撤柜务期行所无事以仰副我
　　皇上教养兼施之至意是否有当伏乞
　　睿鉴谨
　　奏
　　所奏甚是牧民之道知其疾苦则寛其力以遂其生耳其所以寛之之意又寜必家喻而户晓耶
　　雍正五年四月初八日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为恭报廿雨事窃照各属闰三月十一二三等日得雨处所经【臣】等具折
