<!-- { "loadSidebar": true } -->
　　关帝庙居住之尹道士年七十二歳巳于本年四月十二日病故复据懐庆府知府靳树贤查明病故是实亦无侯石仙其人止有一侯述先虽字音相同却系务农村民现在饬审确实移解又经【臣】委据开封府知府陈世倕防同懐庆府知府靳树贤将资助放走杨廷选之河内县武生杨廷敬并伊兄杨廷栋提至省城隔别研讯据杨廷敬供出杨廷选与陜西兴安州镇【臣】刘世明并刘世明之弟刘瑗素相交好于本年六月二十八日前徃兴安州任所投刘瑗等语又据杨廷栋首供羽党济源县人周敬庵李渭南翟明逺尹道士河内县人孙茂先顾清宇胡无瑕郝老二孙仁文王孝贻张其相刘锡瑗王綕孙龙文侯荣先马静逺等十六名俱系杨廷选纠约为匪之人【臣】即一面备文选差弁员令其星赴兴安州镇【臣】刘世明任所密拏杨廷选刘瑗务获解晋収审并移咨川陜督抚诸臣转饬协拏一靣严饬懐庆府知府靳树贤星夜驰回懐郡密拏周敬庵等务获今据该府靳树贤报称内除周敬庵即周叔方巳经拏获解晋收审惟翟明逺一犯于本年五月十七日徃邓州未回巳行文选差密赴该州缉拏务获去后其余各犯俱巳全获现在解交开封府与杨廷栋杨廷敬质讯是否杨廷选纠约为匪之人再行移解晋省收审除俟拏获杨廷选各犯另行奏
　　闻外所有豫省准咨获犯名数理合缮折奏
　　闻仰祈
　　圣鉴谨
　　奏
　　好此案人犯竭力缉捕毋令一名致有兎脱
　　硃批谕防巻一百二十六之十
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十六之十一
　　硃批田文镜奏折
　　雍正五年九月十一日河南总督【臣】田文镜谨
　　奏为恭谢
　　天恩仰祈
　　圣鉴事窃【臣】于雍正五年六月二十四日据办河南塘
　　务【臣】标把总张务信禀闻钦奉
　　上谕田文镜自简任巡抚以来忠正为国实心尽职整肃官方所属下僚咸被化育惩戒凶恶抚恤善良诚能尽教养之道豫省吏治整饬众所悉知且办事熟谙操守廉洁凡有陈奏知无不言言无不尽毫不隐讳其诚心更属可嘉将伊拨在上三旗以示朕厚待贤能大臣之至意钦此又本年六月二十八日据把总张务信禀知奉内阁大人富寜安等传奉
　　防意着问巡抚有家人在京没有前有
　　防意着归入上三旗问巡抚情愿入在那一旗那一个佐领下等因【臣】即备具说帖并嘱令家人禀明大人转
　　奏于本年七月二十八日又防把总张务信禀开钦奉
　　上谕田文镜伊兄弟子侄共十一人俱着归正黄旗钦此【臣】伏读之下不胜感激涕零失声哽咽伏念【臣】以一介庸材谬膺封疆重任五年以来无事不仰防
　　圣恩谆切教导【臣】虽时怀兢惕敬谨奉行然而质本庸
　　愚力多未逮实不足以宣
　　圣德广布
　　皇仁间有刍荛实同蠡测即时敷
　　奏无异管窥乃防
　　皇上天恩嘉【臣】尽职
　　锡赉频颁
　　温纶叠沛
　　荣封【臣】三代祖父既防
　　旷典于从前
　　赏入上三旗子孙复邀
　　殊恩于奕世并
　　命【臣】自择旗分将【臣】弟侄十一人
　　俯允所请尽
　　赏入正黄旗自古臣工从未有受
　　恩深厚若此者【臣】惟有愈竭驽骀益殚血诚并嘱令【臣】
　　弟侄交相奋勉共图仰报
　　天恩于万一耳【臣】縁未准部文不敢冒昧具本
　　奏谢所有防【臣】暨阖家大小感深刻骨私忱理合先行恭折
　　奏谢仰祈
　　圣鉴为此谨
　　奏
　　部文到日具本奏谢可也君臣之际恩义兼崇一切衷曲皆当剖析直诉朕甚嗔汝为何不以实告今春杨文干在京朕偶尔言及汝之勤劳思酬以殊恩伊因奏汝有此心事云云既可抒情于僚友乃不可陈情于君父耶嗣后更有为难不得巳处愼毋如是含而不吐
　　同日又
　　奏为钦奉
　　圣训据实覆奏事雍正五年八月二十八日【臣】家人赍
　　囘【臣】覆
　　奏雨泽折内钦奉
　　圣谕于月之十六日朕进宫斋肃虔祷自当晚直晴霁至今以故收获一无阻碍隄岸溃决处乘时修补亦不至为大害复一面遣官数路查赈被水穷黎巳俱各安业实仰赖
　　天心转灾为福方能有此嘉贶朕庆幸感戴之心莫可言
　　喻钦此我
　　皇上格
　　天之诚捷于影响爱民之念过于生成不但直省士民感



　　尧天矣又于【臣】覆
　　奏汛水平稳折内钦奉
　　圣谕霜降水落方保无虞以后可稍寛怀矣钦此我皇上轸念民生无时无刻不以豫省河防上厪圣怀【臣】毎奉
　　谕防即恊同副河【臣】嵇曽筠益相劝勉并严饬管河各官竭力修防幸今霜降巳过一切堤埽工程俱各平稳豫省臣民莫不欢欣感激咸谓我
　　皇上至诚感孚以致


　　奏请疏濬水利折内钦奉
　　谕防此议甚好允系应兴之役从来水利为农民第一要务不独中牟为然举凡类斯宜疏宜濬河道逐处周详筹画具奏以闻切毋惜费如尔地方上力有未逮朕自发帑修治钦此【臣】防
　　皇上天恩畀以封疆重寄莅任之始即于饬行水利事案内严饬各属凡有应修水利令其合力疏濬毋致流沙壅积有碍民田嗣据各属陆续详报俱各疏通水势畅流内除田间沟洫道左通渠农隙之时应令地主自行疏濬外至于巨川大河地方上力有不能者业巳严饬各该地方官确查详报今防


　　奏请又于【臣】覆
　　奏山西泽州妖言聚众等事一案折内钦奉
　　圣谕此事于题本内巳有防矣又奉
　　圣谕斯系要犯务宜擒获钦此【臣】查杨副将一犯即原任济源县革职千总杨廷选【臣】不能预行查拏以致疎脱今防
　　圣主慈不加严谴惟
　　敕部饬行似此莫大
　　天恩有逾高厚今据济源县报称据泽州关拏叚子秀任光先巳经拏获解晋并准直隷拏获翟丹桂书内之齐遂侯现在发司究出杨廷选实在下落务期必获所有微【臣】奉到
　　硃批谕防理合缮折覆
　　奏伏乞
　　睿鉴并将原折恭缴谨
　　奏
　　览
　　雍正五年九月二十五日河南总督【臣】田文镜谨
　　奏为请定税契之法以杜奸弊事窃惟民间买置田房山场等产自应立时过户税契但买主赴州县上税止用白纸写契一张呈送该州县于契载价银数目上葢印一颗即为税契弊遂丛积夫小民希图漏税收匿白契竟不用印挨至地方官去任之时乞恩讨情彼去任之官印信已将交出乐于徇情或图得半价即与葢印此一弊也凡愚夫愚妇未能识字者典卖田宅烦人代写立契交价后买主即贿通代字之人另写契约或多开价値令其难于囘赎或以典作卖希图永为已业此一弊也民间毎年买卖田房地产不计其数小民之匿契漏税者州县无从稽查州县之徴多解少者上司亦无从稽查此一弊也甚而奸胥猾蠧私收税银描模假印葢于纸上下以欺民上以朦官此一弊也由是而有布政司颁给契尾之例凡税契时州县即将契尾粘连于民间契约之后钤葢缝印以杜其弊法至善也而不知弊又从此而生布政司僃此契尾之时不无刋刷纸张用印油红之费州县领此契尾之时不无差役路费司胥饭食之资此一张契尾颁到州县价已昂贵自不得不取偿于买主是以毎张契尾勒索三五钱不等交易重大契内载有盈千累百之价者自不惜买此契尾之需但民间大产大价岁有几何其余多系零星交易甚有地不过数分价不过数钱者毎两止抽税三分其上纳正税不过数厘而买此契尾且逾百倍是以裹足不前寜甘漏税之愆此一弊也且州县官毎年所收税银实不肯全行起解为其所侵肥者十常八九如毎契必用司颁契尾则不能隐匿无从染指是以州县官将司颁契尾领过一次用完之后不肯再领民间投税印契者仍止于契上银数葢印或用硃笔于契内标注契尾候补字样在小民愚贱无知惟以地方官为主既有印信可凭且有硃标作据即视司领契尾为可有可无之物虽或因买卖不明争执涉讼当官验契在州县亦惟以契内有印无印辨其是非决不以契后有尾无尾定其曲直判断自由以护其不给契尾之短此一弊也再契尾价贵则价轻税微者自难令其买置契尾因而有税银五两以上者方给契尾之陋规其余槩于契上用印此一弊也有此数【臣】再四思维几至无法欲民间槩用契尾价轻税微者实有难堪欲州县尽给契尾徴多解少者皆非所愿【臣】愚以为与其使布政司颁给契尾不如使布政司颁给契纸与其令民间不论税银多寡俱用契尾不如令民间不论价値重轻俱用契纸此去其契尾之名而仍不失乎契尾之实者也【臣】请自雍正六年始民间买置田房山场产业概不许用白纸写契布政司照连根串票式样刋刻契板刷印契纸毎契一纸用一契根契内书立卖契某人今有自巳户下或田或地或山或房若干顷亩间数凭中某人出卖于某人为业当受价银若干其业竝无重叠典卖亲邻争执情等字样仍于契中空处开明四至年月其姓名数目四至年月听本人自行塡注契根照契纸内字句刋定中空一条编塡字号即于字号上钤葢司印一颗恐州县领此契纸司中勒索民间买此契纸州县居奇亦即于契纸年月后刋定毎契纸一张州县卖钱五文解司以为油红纸张之费毋得多取苦累小民字样毎契百张钉作一本布政司查照州县之大小地亩之多寡四季印发即于署内用印连根封固从铺递发给州县不必经司胥之手仍将发过数目报明督抚查考州县将契根裁存该房止将契纸发各纸店听民间照刋定价値买用仍将收到司契日期数目申报督抚查考再另用印簿一本并发纸店凡有买契者俱于簿内注明某月某日某人买某字号契纸一张其有写错无用必须另换者俱令将原契纸交还纸店缴官送司涂销俟民间交价立契之后过户纳税之时并契纸送入州县即发房照契塡入契根于价値之上葢印仍于契内空处塡写某年月日上税若干用印讫字样发给纳户收执其契根于解税时一并解司核对如州县于契根上少塡价値税银者查出防追照侵欺钱粮例治罪若将司领契纸藏匿不即发店听民买用或卖完不预赴司领给使民间仍用白纸写契及纵容书役纸店昂价累民至布政司不即印给以致州县缺少契纸并纵容司胥苛索者督抚查出题防听部定例议处若民间故违仍用白纸写契者向买主追产卖主追价槩行入官仍照漏税律治罪倘州县将白纸私契用印者亦照侵欺钱粮例究追其雍正五年以前已经纳税用印者许令呈明存案免其另换司颁契纸未经纳税者不准呈明补印作漏税究治如官民通同作弊将雍正六年后所买田产移作雍正五年以前年月仍用白纸写契用印者许卖主告发追还原卖之业其价免追官吏买主仍行治罪如此一转移间则一切陋弊可以尽除永杜矣是否臣言可采伏乞
　　皇上睿鉴施行谨
　　奏
　　税契一事指陈利弊可谓剖析无遗但朕自践阼以来为百姓兴除之条陆续颁发者难更仆数各省督抚中或因循观望而敷宣不力或竭力遵循而施措未遑所以壅积者多通行者尚少今契纸之议名为税课有赋敛之嫌且徧行直省一体更张而天下督抚尚未尽得称职之人州县半属初任新吏恐奉行不善办理乖迕徒滋纷扰耳将此折发囘存留尔处俟后相度时宜有可行之机具奏请防可也
　　同日又
