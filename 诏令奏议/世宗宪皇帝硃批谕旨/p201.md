<!-- { "loadSidebar": true } -->
　　畿辅地方雨时若二麦畅茂俱已刈获今据布政司将各府州县收成分数彚报前来【臣】等查霸昌道属十分九分八分七分不等通永河道属九分八分七分不等永平府属七八九分不等保定河间正定府属俱十分顺徳府属八九分不等广平府属十分至八九分不等大名府属八九分不等宣化府属七八九分不等直隶天津州并所属七分不等直隶冀州赵州深州晋州定州并所属俱十分以至七八九分不等二麦登场实称丰稔黎民乐业咸颂
　　洪庥谨具折恭
　　奏伏乞
　　皇上睿鉴谨
　　奏
　　此所奏分数皆属太过似此虚捏何益之有凡百只以据实为是
　　雍正六年七月二十四日吏部右侍郎署理直隶总督事务【臣】何世璂谨
　　奏为恭缴
　　硃批并奏请
　　圣鉴事【臣】赍折千总回署捧到【臣】前奏二折奉有


　　敬遵
　　训防宣诵与协理督【臣】刘师恕祗领钦遵交相劝勉凡
　　事务期据实以仰副
　　皇上生成教训之
　　天恩于万一耳至直隶地方事务繁剧【臣】到任后检查案巻未完事件多至数百而布按二司皆系新任【臣】一面与之昼夜料理一面另立限期严饬各属上紧赶办而仓库钱粮尤恐其向多弥缝掩餙之



　　帑项逐一盘查虽新司杨绍护司李正茂本任收放钱粮不致亏缺恐从前尚有未经清楚如前经【臣】等查出




　　日防同刘师恕细加研审如其事之出入不甚相远或其人尚可教诲者俱即驳发另审俾得改正期其悔悟自新苟或舛错过甚或本人昏庸难以



　　陛辞之先荷防



　　远胜从此日沐
　　天恩倘得悉除旧疾奋起精神效力
　　圣世莫非
　　皇仁之怙冒也理合叩谢
　　天恩一并奏
　　闻伏乞
　　睿鉴谨
　　奏
　　甚是极好朕深幸直隶得人但看今岁
　　上苍所赐收成即可知矣惟能确信感应之理冇如影响则一生为人之道得矣
　　署理直隶总督【臣】何世璂协理直隶总督【臣】刘师恕谨
　　奏为请
　　防事窃照天津关务关系紧要非廉干之员不能胜任现在各河道暨知府皆有职守难以委令兼管而同知通判知州知县之内又无堪以委任之员惟盐法道衙门事务不繁可以就近兼理而盐道蒋澍年力精壮办事勤愼居官颇知自爱若委以代理关务庶于
　　国课有益【臣】等不敢擅便谨缮折具
　　奏伏乞
　　皇上睿鉴批示以便具
　　题为此缮折陈明谨
　　奏
　　前者曾有此举不过缺额时以其力能赔垫耳所以盐道徃徃皆不情愿尔等既欲委管亦未尝不可即具本题奏
　　雍正六年八月二十四日署理直隶总督【臣】何世璂协理直隶总督【臣】刘师恕谨
　　奏为奏
　　闻事【臣】等伏查今年直属各府地方雨水俱各调匀收成分数虽田地高下微有不同大概俱称丰稔现在饬查因未据各属报齐是以尚未具
　　奏惟宣化地方雨水稀少据口北道王棠将宣化被旱情形禀报前来【臣】等当即批饬确查随又据王棠报称宣化已得微雨数次虽不霑足而于田禾甚为有济等语兹于八月十八日王棠来保询据口称宣化今岁年景得雨之处有七八分即被旱之处亦有三分又据称本月十三日敬赴
　　圆明园恭请
　　圣安
　　皇上念切民生传
　　防询及宣属雨水【臣】等仰体
　　皇上爱养元元至意因念宣化歉收之民至冬似应接济议于十一月十二月正月于被旱处所开设粥厰分赈三个月应否如是恭
　　皇上谕防遵行再宣化府属之万全蔚州二处先据报到各有数里雨中带雹田苖间有伤损查不成灾一并奏
　　闻谨
　　奏
　　朕若不传问王棠汝等未必有此一奏也
　　同日又
　　奏为遵
　　防密访事雍正六年七月二十九日【臣】等于
　　御赐折匣内奉到
　　硃批尚崇廙原奏一折奉
　　批此一事密访的确奏闻钦此【臣】等遵即密遣【臣】标千总张国政星赴宝坻县访查该县善家庄地方李苇根子李中节子兄弟二人同陈一鸣赌钱争閙李中节子被陈一鸣殴打情极误撞殒命控县将一鸣监禁有陈君毕等五人徃来説合许送知县徐大梁银两等情与奉
　　颁奏折内情节确实相符又查得该令罔惜民瘼催科无术滥差滋扰民怨沸腾诚为贪婪不法之员不可一日姑容除另疏
　　题叅究拟外所有遵
　　防访察情由理合奏
　　闻谨
　　奏
　　尔直省属员俱待他处奏闻奉防交与方能察出情节可谓胜察吏安民之任矣
　　雍正六年九月二十六日署理直隶总督【臣】何世璂协理直隶总督【臣】刘师恕谨
　　奏为恭报秋禾收成分数事窃照今岁直隶地方仰赖
　　皇上至徳格
　　天雨时若秋成丰稔【臣】等通行饬查兹据各道府州将收成分数呈报前来查霸昌道属实有十分九分不等通永河道属实有十分九分及七八分不等永平保定河间正定顺徳广平大名等七府属实有十分九分及七八分不等宣化府属实有六七八分及三四分不等直隶冀州赵州晋州深州定州天津州并所属实有十分九分及七八分不等昨据通州知州详报士民许振祖等呈送瑞禾数本其一茎者穗长一尺五六寸并防穗三穗以及八九穗至十三四穗不等【臣】等钦遵
　　上谕停其
　　进献饬令敬贮



　　副我
　　皇上爱民锡福之至意所有各属实在收成分数【臣】等
　　谨缮折具
　　奏伏乞
　　皇上睿鉴谨
　　奏
　　此皆卿等忠诚任事以感召
　　天和所致与朕何渉至于用人得当之功则朕不多逊焉勉之勉之
　　同日又
　　奏为要地需人能员难得据实具奏请
　　防事窃照天津州知州张星瑞因承审解官张士逵侵盗盐花银两一案谬拟罪名狥纵要犯经【臣】等恭疏随招附防并声明照例摘印委员署理在案伏查天津系新改直隶州缺又属邉海地方不但刑名钱粮事务繁剧且有征收海税稽查海船并管理水利营田河道堤工之责非精明强干之员弗克胜任今查有献县知县程材传者年富力强办事勤敏谙练洵称实心任事之员若以补授天津州缺实属人地相宜于地方民生均有禆益是否有当伏
　　皇上睿鉴批示谨
　　奏
　　照该督所请程材传补授天津州知州该部知道雍正六年十二月十七日署理直隶总督【臣】何世璂协理直隶总督【臣】刘师恕谨
　　奏为奏
　　闻事窃【臣】等荷防
　　圣恩委以封疆重任凡接见属员无不谆切告诫务各留心查缉盗匪以靖地方本月初一日元氏县知县孔传焯至保【臣】等委赴平山县协办采买稻米一事因密嘱其留心查访邻近山西一带深山处所恐有匪类濳藏即据实密禀去后随于十三日禀称初九日到平山交界闻沿途行路之人纷纷私语皆云平山西南地面出一郄姓者善于法呪毎日借讲
　　上谕律例为名门下已收多人卑职欲问其详细然后防同呈禀但恐彼有知觉是以即行密禀前来【臣】等随密饬平山县知县访确郄姓名字设法严拏毋令党羽免脱亦无致地方惊惶俟拏获审明另行具
　　奏外事关邪敎煽惑人心理合先行密奏伏乞皇上睿鉴谨
　　奏
　　所奏甚是但不知平山县令能与不能也似此委用朕殊不逹何难遣一的当人协同该县办理也











　　硃批谕防巻三十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻三十六
　　硃批谢赐履奏折
　　雍正元年三月二十六日廵视两淮盐课都察院右佥都御史【臣】谢赐履谨
　　奏为奏明事窃【臣】一介寒微至愚极陋荷防
　　皇上命【臣】廵视两淮盐课两淮重地课额繁多【臣】之庸
　　鄙曷克当兹感激
　　洪恩末由报称惟有凛遵
　　成宪杜絶陋规恤商裕课勉竭驽骀以上报
　　皇恩于万一也【臣】新经到任视事除袪弊缉私之外惟销引疏纲为急务查前任盐【臣】魏廷珍任内有带销丁酉戊戌己亥庚子四纲未销残盐共八万四千九百二十引再辛丑纲魏廷珍本任内未销盐十三万九千六百零五引【臣】现在劝谕各商上带销以便督运壬寅纲新盐销售各商皆感戴
　　圣恩莫不踊跃报效现今竭力装运【臣】星速督销以期课饷充足再照两淮盐政头绪纷繁遇有应请
　　圣训事宜伏望
　　皇上洪慈容【臣】具折上请一切皆防
　　睿示则【臣】愚得免覆餗矣伏候
　　圣裁批示谨
　　奏
　　应请防者具折奏来但若一切必候朕批示而后施行则不可尔任内之事朕何能周知详细一一皆为训示耶如此恐反致贻悮凡事湏将尔之主见明晰陈奏或有疑惑处亦必将尔之意向声明朕以便酌量准定也雍正元年四月十六日廵视两淮盐课都察院右佥都御史【臣】谢赐履谨
　　奏为恭请
　　圣安事钦惟
　　皇上躬送
　　圣祖仁皇帝梓宫到陵
　　孝思纯笃超越前古防【臣】奉差外省闻
　　圣主勤劳下情系恋为此缮折恭请
　　圣安谨
　　奏
　　朕躬颇安
　　皇考梓宫大事幸防
　　上苍黙佑百凡合仪得少伸子臣之心仰观俯察天时人事俱皆和顺都中内外平静尔不必为朕过虑特谕
　　雍正元年四月二十一日廵视两淮盐课都察院右佥都御史【臣】谢赐履谨
　　奏为钦奉
　　上谕事雍正元年三月二十七日准户部咨开该本部等衙门防覆工部尚书李先复等奏前事于正月二十六日具
　　题奉
　　防依议嗣后如督抚与廵盐御史各有臆见着将情由达部聼候定夺钦此遵奉在案兹准湖广督【臣】杨宗仁咨开本部院衙门每年盐规四万两今出示首先革除嗣后总照三十年前例每包贵贱以一钱为准等因咨行到【臣】今据各商呈称盐觔买自灶天时水旱不同产盐亦多寡不一而盐价因之从无一定且三十年前尚无织造河工铜觔等项捐觧近年増添至数十万两若照三十年前时价实属亏本等情【臣】即将楚省陋规核算总计十五万余两按数减价每包照时价减去六厘即合十五万余两之数商本无亏民食亦裕等因咨行湖广督臣去后今督臣仍照前定盐价咨覆前来复据各商禀称现运到楚盐包出示后巳被小贩乗贱买去囤积今商等又赶运不及势必因民间缺盐食淡以致地方多事则商等罪不容逭哀求告退呼吁盈廷【臣】思现在到楚之盐既被小贩买去囤贮后运之盐又不能一时即到不特居民有食淡之虞而诸商觧体则新旧
　　国课何从办集势不得不具折奏
　　闻伏祈
　　皇上亟赐
　　干断或仍照各省盐法规例照依时价销售或即照湖广督臣所定之价每包量増一二分庶可无悮趱运而亦不致病民于
　　国课民生均有禆益矣为此缮折具
　　奏伏候
　　皇上批示遵行谨
　　奏
　　所奏是今巳有防谕部令尔防同杨宗仁确议具奏矣雍正元年六月二十日廵视两淮盐课都察院右佥都御史【臣】谢赐履谨
　　奏为恭缴
　　硃批奏折事【臣】接奉
　　谕防凡有硃批奏折俱于赍折时呈缴钦此【臣】遵将为奏明带销各年残盐数目一件为恭请
　　圣安事一件共二折俱奉有
　　硃批理合遵
　　防恭缴为此具折谨
　　奏
