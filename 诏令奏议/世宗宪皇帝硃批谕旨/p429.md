<!-- { "loadSidebar": true } -->
　　闻事雍正六年八月初八日据驻防攸乐茶山普威营防将邱名禀称车里之橄防坝地方向为巨恶刀正彦占踞因指使窝泥刦杀客商拒捕不法防遣官兵擒逆夷悉巳授首巨恶刀正彦亦经擒解六茶山及各版纳夷民俱各安生业忽有刀正彦向日管辖之摆夷暨缅寺和尚于二十一日夜放火将客民草房烧燬延烧刀正彦原住大楼致伤看守兵丁摆夷聚集多人随飞行宣慰司刀金寳带领夷目星往确查有无伤毙看守住楼兵丁速报卑职查各路要隘俱经拨兵驻防攸乐一处外控九龙江橄榄坝内扼六大茶山思茅等处前刀正彦唆使窝泥拒敌甫经输诚归附此地最为紧要橄榄坝逆夷不法应须预备一面飞调附近官兵土练赴营聼遣一面整顿本营兵马并分谕各茶山火头堵御防范去讫六茶山地方俱各安帖宁静等情【臣】因驻劄思茅临元镇总兵官孙宏本先报赴省会商安设营汛等事巳经起程恐刀金寳年防不能约束夷众随即照会孙宏本带兵速由元江一带前往料理又檄调永顺镇官兵五百名由景东一路前赴普洱会合提【臣】郝玉麟复调本标官兵五百名亦前赴普洱会合统聼孙宏本调遣又拨顺云营兵前赴江底堵截委元江府知府迟维玺带元江协兵一百名星赴军前会同协办去后八月初十日又据邱名禀报七月二十四日清晨据差探兵回报有橄榄坝逆夷数百人昨二十三日巳到慢颡要来攸乐打仗卑职随拨精兵四路埋伏先占地利令各版纳头人严加堵御本日辰刻果有摆夷数百各戴皮盔身披棉被手执梭标弓弩鎗刀等械声言要替刀正彦报仇卑职随令熟识夷语兵丁晓谕宣布
　　皇恩宪徳刀正彦作恶巳久今与你们除害为何聚众不法乃逆夷遂放鎗弩蜂拥前来职即督率弁兵迎敌鎗礮齐施打死贼人数十贼尽败窜八月二十一日又据邱名报称据千总燕鸣春到营禀报奉令差查刀金寳亲向千总泣诉云橄榄坝摆夷被大塔寺缅和尚及刀正彦心腹叭护叭瞻等煽惑逼胁要我同反我从前被刀正彦欺凌谋占防各宪调遣官兵生擒逆恶仍令我管理地方岂肯聼从逆等惟有一心报效断不敢稍懐二意八月十一日逆夷聚集二三百到猛又被燕鸣春打败带伤逃去九月初一日又据邱名禀称八月十八日据千总燕鸣春探差回报夷贼叭护叭瞻等又煽惑附近橄榄坝之猛遮猛笼等摆夷同叛口称要分路前来等语卑职各于要隘处安设伏兵严整备弁待敌各等情到【臣臣】查橄榄坝一带夷民向为版目刀正彦所辖正彦欲夺占宣慰世职主使凶类肆行刦商害民【臣】遣官兵擒复敢堵路拒敌【臣】令官土兵数千直捣贼巢斩获贼首然后首恶羽党相继就擒羣蛮归附正彦旋亦被获解省审现据供认前情不讳且当镇沅夷变时正彦接得刀如珍等手书曾调窝泥五百前往助恶因蟒子国恐被贻祸差人喝阻方始撤回现据质审亦伏首无词是其造意谋叛又不自今日矣正彦占踞地方延袤数千里险峻处甚多【臣】恐余孽未尽所以各处留兵驻防而攸乐一山乃正彦号召窝泥起事之处最为紧要令防将邱名带领弁兵驻劄彼处居中弹压并委员往查各地方户口议设流官营汛不但各版纳夷民无不输服即橄榄坝夷众亦并无异议向使彼时夷心思变则一二文员其何能为只因大塔寺之缅和尚向为正彦主谋叭护叭瞻等皆正彦亲信恶党恐一设流官伊等终难漏网遂借称流官到来你们决无生路我们也存住不得了缅和尚先率伙众逃避江外叭护叭瞻等煽惑愚夷代主报仇随聚众放火堵路攻营并逼胁宣慰希图仍霸一方夜郎自大此夷贼故智计固不出此现虽宣慰司刀金寳并各版纳六茶山夷众俱誓不从贼然刀金寳人无能为夷性犬羊难保其必无反复是以【臣】与提【臣】郝玉麟面商筹画遣拨各路官兵前往会合相机抚今汉土官兵添拨齐到料此小丑不日可以扑灭俟续报到日另行
　　奏报外所有据报逆夷党恶不法縁由合先奏
　　闻伏乞
　　圣主睿鉴【臣】谨
　　奏
　　知道了新定地方此等事固所不免但于初定之际有司料不敢营私营伍亦自有凖备而伊等尚敢睯不畏死如此妄为则将来善后事宜更当详慎者矣云贵新定之处甚多设兵弹压之举最要不可省费将应添设之兵数迁就办理倘有此等小事必本处兵弁足资任用方好若用调拨协助恐此辈奸匪或有同举报复之事亦不可不预防者若少渉周章所闗甚钜必待镇静数年朕方释念至于古州八万之举张广泗既见不透则此事少急骤矣再有如此等应整理者当缓一步徐为之云贵兵弁甚觉劳苦朕心实为不忍亦即有防加恩伊等着防行再广西尽有似此应整理者朕命卿总督时一概姑缓之必待广西兵弁营伍件件整理事出万全时方可动作恐卿不知朕意谓令卿作速料理也特谕知之
　　雍正六年十月二十日云贵总督【臣】鄂尔泰谨
　　奏为恭报滇黔二省秋收分数仰祈
　　睿鉴事窃照各属収成丰歉理应
　　奏报【臣】檄行云贵布政司确查详报去后今据云南布政使张允随详称雍正六年自夏徂秋各属雨水调匀两迤髙低田亩俱甚畅茂行据云南曲靖临安澂江广南广西元江开化大理永昌鹤庆楚雄顺宁防化丽江永北武定姚安景东东川镇沅乌防等府咸称所属地方秋成分数俱有九分十分又据贵州布政使鄂弥逹详称今嵗自春入夏雨旸时若髙下田地均得及时播种目下早稻巳经収获晚谷现俱秀实通省收成惟麻哈黔西二州安化一县据报止有六分又广顺开州普安永丰平越施秉石阡清溪铜仁平逺永宁毕节等府州县据报止有七分其余各府州县俱报十分八九分收成各等情前来【臣】查贵州今嵗春熟甚盛五月以前雨水霑足插莳应时六月内颇觉干旱禾苖渐枯后连得大雨以蒸晒之余得沾润泽水田转加倍发茂収成俱有十分独髙阜田及新种地亩収成分数稍减然亦不致歉薄云南今嵗实属丰年据昆明等州县呈送瑞禾瑞谷自一茎二穗以至七八穗不等且于夏秋之交省城荷池忽产并头莲二枝红白各一又产二色莲一枝红白各半【臣】同司道等往观农民欢笑皆谓可预卜大有是瑞应嘉兆亦未有如本年之盛者此皆仰赖我


　　再云南自入秋以后省城传染时气不数日即过






　　圣主睿鉴【臣】谨
　　奏
　　览
　　同日又
　　奏为招抚生苖事窃照贵州陞任按察使张广泗招抚都匀八寨地方生苖悉行归诚丹江各寨顽苖不服化诲逞凶抗拒添拨官兵前往抚经【臣】于九月初三日具折奏
