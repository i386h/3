<!-- { "loadSidebar": true } -->
　　防令【臣】遴委贤员履亩确查分析上中下科则造册现在遵照间【臣】复访闻得十五县减则一案前抚王之枢以公费为名令前藩司宋致将岳州府知府许玠应领办铜银内那去二万八千余两嗣因许守办铜急需又令各县将已征减则银两那与许守办铜以俟捐还收不足数复那长沙府知府张楙办铜价银还给许守将未经收完减则之银抵还张楙究竟未能全补宋致赔银六千余两以完此局而减则公费一项经新司朱纲查揭魏廷珍题防湘乡护抚朱纲题防益阳善化总督杨宗仁题防湘隂并声明长沙等十一县自必一例滥派公费名色请饬一并提质将来研审自然水落石


　　善愈增扰累【臣】凛奉
　　谕防现与司道等悉心筹画容另请
　　防遵行合并声明谨
　　奏
　　清丈田亩大事也甚有闗系切戒轻举须尔与杨宗仁朱纲三人同心合意察明情弊筹画得宜然后公同奏请丝毫不容草率朕意且将包赔之户应减则者查题其欺隐之田应增额者徐为设法渐次料理方好万不可失于急遽
　　同日又
　　奏本年九月二十八日【臣】行次醴陵县接得布政使朱纲奉总督杨宗仁转钞
　　皇上谕防将此条奏二折交与总督廵抚并转发湖南廵抚可将其中应当施行并或有未便施行之处俱详悉斟酌回奏并钞送条陈二折到【臣】钦此钦遵今议得条陈一件为请立苗猺之约束以安边徼以靖凶顽事条陈内开楚南民猺杂处如永保郴靖等处峝数甚多惟以抢夺为事道州永明等处界连广西之富川等处粤地苗猺越境为非边地光棍勾引生事捉人勒赎请令有苗猺州县将峝寨查明照民编甲设立练总寨长如有干犯着落拘拏生苗凶恶难驯惟防伊等出入杜絶土棍勾通交界设汛互察文武疎讳照例处分等语【臣】查苗猺原有生熟之分熟者耕凿饮食与齐民不甚相远但生性犷野时有抢夺贻害地方究其根源亦由近峝奸民勾引敎唆搆衅惟有饬令有司严禁附近居民不许出入峝寨致起祸端违禁查解尽
　　【是】　法惩治则苗猺无勾引之人自不敢于生事查厯来原设有土千百户在总督衙门给发委牌管辖


　　箐之中言语衣食不与民同又以熟苗熟猺为耳目时出边界作祟不法之徒亦有串通熟苗熟猺引线潜入彼地搆衅为患者【臣】检阅巻案生苗生猺出入之处现有附近镇协营汛分防弹压失事照例详防已如条陈所云今再移行文武严饬苗猺杂处州县实力奉行内地之保甲加谨隘口之稽防则民自为民生熟苗猺各以类聚不致彼此


　　奏
　　条奏之语未免稍过杨宗仁所奏又太轻视尔此论适中允妥与朕意合严饬属员实力行之可也
　　同日又
　　奏窃【臣】接布政使朱纲奉总督杨宗仁钞送
　　皇上谕防并条陈二折到【臣】除请立苗猺之约束一事
　　另折议
　　奏外今议得一件为严禁楚习之刁横以肃纪纲事条陈内开楚中犷悍成风恶衿土棍动即勒众逐官罢市又有甫经摘印乗机打入私衙并有擡圣贤牌位打架敎官不加禁约反串通渔利上司漫不查究以致刁横日甚请分别严禁如遇聚众罢市等事果系官吏贪汚防摘治罪亦当严首倡之罪若止縁棍徒拂意横行者竟将棍徒从重治罪至巳被防之员再打入私衙肆无忌惮同城文武立拏为首解治如有隐匿严加处分至擡圣贤牌位打架教官隐讳渔利从重治罪等语此诚整饬纪纲挽回风俗向来原有例禁应如所奏施行抑【臣】更有奏者大凡刁横恶习半由州县之激起半由督抚之纵成如去年九月内安仁县知县田仁被防摘印有百姓哄闹县堂一事【臣】到任后检阅旧案虽田仁所称抢毁





　　皇上格外恩简任楚疆固不敢纵官虐民致滋多事亦不敢任豪强衿棍结党把持挟制官府有伤
　　国体【臣】惟事事仰遵
　　圣训洁已奉公寛猛交济不使官民之势偏重此风或可渐息即或一时未能顿改遇有前项不法等事亦必据理揆情分别究治务期处置得宜无负我
　　皇上饬吏爱民之至意也谨
　　奏
　　果能行与言符朕不为湖南顾虑矣勉为之
　　雍正三年二月初三日湖南廵抚【臣】王朝恩谨
　　奏雍正二年十二月二十八日【臣】标把总捧到【臣】代朱纲陈奏自认安仁县田亩减则一案疎忽折子奉有
　　硃批【臣】抵任以来看朱纲身家殷实钱粮谨愼诚可委信惟操切苛细罔知大体人多怨望至于有无欲速之处无由窥其衷曲不敢冒昧指陈理合据实
　　奏覆伏祈
　　睿鉴谨
　　奏
　　知道了观汝二人似不相合若然于地方民生无益果汝二人彼此矛盾朕但是朱纲而不是汝不可不知也朱纲劣处如有眞凭实据指明防奏则可倘懐私不睦暗相倾轧将来汝必至于亏辱密之
　　同日又
　　奏为恭谢
　　天恩事雍正二年十二月二十八日【臣】标把总赍捧皇上颁赐哈密瓜二个并
　　皇上批回【臣】奏刻苦自励折子到署【臣】恭设香案望阙叩头谢
　　恩讫敬啓折匣跪读
　　硃批窃念【臣】赋质既拙学问又疎自服官以来兢兢自守介然独立从不知通声气迎权要是以人人皆以鄙吝目之今防
　　皇上委任封疆重寄又荷推诚指示奚啻家人父子长跪三复涕泪交垂【臣】行年将近五旬气志已定此心止知有
　　皇上不知有身家止知报
　　圣恩不知迎权要第虑知识短浅地方事宜措施难必
　　一一尽善仰祈
　　皇上时赐敎诲免致陨越庶【臣】有生之日皆报效之年
　　矣所有微【臣】感激私衷理合虔申奏
　　谢伏祈
　　睿鉴谨
　　奏
　　亟当小心勤愼声色娯戏最能废事岂膺封疆责任者所宜且闻尔家口众多用度甚繁从何而办抚标营伍废弛已久须常加训练鼓舞兵弁尔非寻常受恩之人可比若孤负委任坏朕用人之名必重惩以示戒愼之勉之
　　同日又
　　奏为奏
　　闻事钦惟我
　　皇上念切民依首重农事凡各省之雨水田禾无时不
　　上厪
　　圣心【臣】自上年十月初一日抵任即檄行通查据各府州申报自十月以迄十一月天气晴明田家及时收获十二月初五六等日天降瑞雪十七十八等日得雪一尺有余本年正月雨泽调匀菜麦俱好又据布政使朱纲开报目下米价每石八钱四五分至一两四五分不等地方相安商民乐业除将来雨泽及春耕田禾容【臣】再奏外所有冬雪春雨及目前米价縁由理合奏
　　闻以慰
　　圣怀谨
　　奏
　　览奏雨雪米价情形曷胜欣悦但须一一据实直逹不可丝毫粉饰
　　同日又
　　奏窃【臣】标把总赍捧到【臣】奏湖南田赋不均折子奉有
　　硃批【臣】跪读之下仰见
　　皇上至德如天爱民如子谨密商督【臣】杨宗仁布政使【臣】朱纲同心合意渐次料理断不敢草率轻举致负
　　皇上子惠湖南地方之徳意也理合
　　奏覆【臣】再有陈者据朱纲呈详湖南自康熙四十六年奉有部文嗣后承认开垦于六年后照下则起科俟纳过五年仍照原则征收至五十三年四十一州县一所题请全垦部覆虽止云于五十九年照下则起科未曾载有纳过五年仍照原则征收之语然亦并无永照下则不必复原则之明文其四十一州县一所内除长沙等十五县于五十九年起科之时因田地依山沙碛实甚业经题明减则并麻阳等四州县一所于五十九年已照各本则起科均无庸复则又安仁县现遵部文俟勘明上中下则另报外其湘潭等二十一州县例届复则之年理合呈请题明等因连详到【臣臣】三批该司确查而该司执定康熙四十六年认垦复则之例必欲具题复则但该司现详复则州县之内尚有浏阳等县各以田地瘠薄办赋维艰详请永照下则徴收【臣】若不批令通行查明能复不能复竟以一例复则具题将来复则之后而各州县仍以田地瘠薄办赋艰难为请岂不于
　　国计民生均无裨益辗转思维不敢一槩坐定复则冒昧率题除据详具疏题明外理合一并奏
　　闻统惟
　　睿鉴谨
　　奏
　　尔乃通情之论朱纲亦据理之见具题到日朕酌定
　　同日又
　　奏为恭谢
　　圣恩事雍正二年十二月初六日准通政司封发【臣】奏岳州卫所属地方被灾分数勘明另题一本奉有
　　皇上严防饬行并将原本发回钦此【臣】跪读之下不胜惶悚随查此案于上年十月初八日拜疏之后即行复勘明白就于是月二十八日一面题报一面仰体
　　皇仁行司散赈未敢后时窃念【臣】赋性愚拙凡闗钱粮事件未免过于愼重者恐有草率致涉欺朦是以前案只知确查为急遂失先后之宜诚属错谬乃防
　　皇上不即加显责而复
　　训谕周详将本发回
　　天地包容不是过也【臣】晨夕思维不禁涕零嗣后办理
　　庶务惟有恪遵
　　圣训倍加谨慎仰答
　　洪恩于万一耳为此具折奏
　　谢谨
　　奏
　　大都为己之念重为国计民生之念轻所以每有此等错谬若果秉公执正但知有国而不知有身断不如此也总之为人臣者能屏尽私肠则无事不办无往不宜勉之
　　同日又
　　奏为钦奉
　　上谕事雍正二年七月十八日【臣】在京
　　陛见时奉
　　皇上手授谕折
　　谕湖广总督杨宗仁湖南廵抚魏廷珍湖南地方苗猺杂处必绥理有方乃能移风易俗闻呉三桂窃踞之时内地居民有义不从逆避入苗猺籍内者久沦殊俗深为可悯今愿归民籍者宜令地方官听其改籍为民又自古治苗猺之法惟以威武未能濡以文敎我
　　圣祖仁皇帝道化翔洽无远弗届熟苗熟猺俱令就试入学异方丕变但当时向学者尚少原议之处未广今闻各处苗猺多有读书求试者宜一体收罗并许应试夫使良民脱于苗猺使苗猺跻于学校此国家安民化俗之要务为大吏者所当留心察访而并行之尔等并未加意经理是为有负封疆委寄之重着即防同详议具奏用懐远敷文之化特谕钦此钦遵【臣】抵任后遵即一面咨移督学二臣公同详议一面檄行藩司查议通详并饬先将内地人民从前有避入苗猺籍内者通行有苗各属遍示晓谕宣
　　扬
　　圣德许赴地方官呈明听其各归原籍如或有年久难于稽查原籍者令地方官酌量安插务使各得其所以副
　　皇上矜恤边民之徳意其苗猺向学之士现据藩司详称近年以来文风日盛各处苗猺多有读书求试者今既防
　　恩防下颁应请将附近苗猺之州县酌量于额外议定取进童生三名准赴州县应试永为定例等语【臣】又移查学臣咨商妥确另行防疏具
　　题请
　　防定夺縁奉
　　上谕理合防同督【臣】杨宗仁先具折覆
　　防伏乞
　　皇上睿鉴谨
　　奏
　　知道了料理苗夷事务比内地更宜公正勤愼勤之一字在尔尤当加勉
　　雍正三年四月初三日湖南廵抚【臣】王朝恩谨
　　奏为恭谢
　　圣训沥陈愚衷仰祈
　　睿鉴事本年三月二十七日【臣】家人赍捧
　　奏折回署跪读
　　御批极当小心勤愼声色娯戏最能废事岂膺封疆责任者所宜且闻尔家口众多用度甚繁从何而办抚标营伍废弛已久须常加训练鼓舞兵弁尔非寻常受恩之人可比若孤负委任坏朕用人之名必重惩以示戒愼之勉之钦此伏念【臣】赋性庸愚才疎识薄荷蒙
　　皇上加恩敎训不啻家人父子今奉
