<!-- { "loadSidebar": true } -->
　　奏为报明古州各夷愿附版图事窃查黔粤之交有八万古州里外一带生苗地方千有余里虽居边界之外实介两省之中黔之黎平都匀鎭远永从诸郡县粤之柳州怀逺罗城荔波诸郡县四面环绕而以此种生苗伏处其内分两省而观各在疆外合两省而观适居中央任其刦掠四境一无管辖故两省潜受其害而皆莫可如何前督【臣】高其倬署抚【臣】石礼哈等曾见及此亦皆欲设法收入



　　与属员相商只须鼓以风声不在胁以威力今仰頼
　　圣化普被自长寨设营后安插抚绥远迩归心加以泗城改流并无事诛戮以致延及安顺各寨生苗编户输粮者巳四百余寨而谬冲之役又复旁及边



　　孟江等处地方相机抚续该员等同抵江上其两江之空鹅噶宗便扛等寨素行不法惯匿奸顽者皆知畏惧有凶犯石祥汝久经逃入者该寨亦皆献出凡前掳陷人口亦各皆追还该员等随复借势亲往八万古州之地廵查踏勘据称府西之曹滴天甫六洞等处去府窎逺从不见官性好讐杀且与彼处接遂借廵查曹滴等处即知各寨苗民齐进八万里古州地方该处苗人亦逺来叩接随于所在地方设立款场宣示
　　皇仁凡八万古州里外苗民同时观聴逐一犒赏申明条约使彼凛遵不独毫无抗违且皆扶老防防莫


　　万洞军民长官司地也在黎平之西南隅自府城一百三十余里抵古州土司所辖寨麻地方又自寨麻五十里过八匡冲即入八万里古州之地其间形势寛敞田土膏腴南自车寨北抵乐乡约长三十余里而横濶之处或十余里或六七里总计周围约有八十余里除零星各寨不计外其大寨则有车寨藏弩寨头月寨口寨乐乡寨等处每寨或千余户或数百户其小寨则有寨王麦寨高逹定达寨覩寨晚等处每寨亦有百余户或数十户总计约有四五千户男妇大小约有二万余丁地势平衍户口稠密风俗颇称淳朴去府治虽逺而于府属古州等土司犹有覊縻之意界内有古州江其高敞处为诸葛营相传诸葛亮曽驻兵于此四望寛平后倚大山周围土垣尚存基址而古州江临其前又有都江潆其右溶江绕其左二水廻抱滙合南流直达广西怀逺县界江内现有小船装载盐货就近贸易因多系生苗阻隔不能行逺其土垣基址之内可居住数百户基址两边之外地势亦皆平正可居住数千户若设立郡县商贾往来人民辐辏较胜黔省内地此里古州之大槩也由此东去一百八十余里为黎平郡西之境而有八匡冲等处生苗间之西去一百七十余里为都匀府属烂土司之境而有滚粽千家等处生苗间之南去二百一十余里为广西罗城县属景里之境而有苗谷滚里等处生苗间之北去二百八十余里为黎平郡属清水江之境而有山防乌矮等处生苗间之东南七十余里为永从县郎巨洞之地而有苏洞廷洞等处生苗间之西南一百四十余里为广西荔波县水西之境而有都江八飞厰等处生苗间之东北五十余里为黎平属曹滴土司之境而有高丽洞寅頼洞等处生苗间之西北二百一十余里为鎭逺府凯里司之境而有丹江勒往等处生苗间之四境所至八方所到均属内地其中约有一千二三百里其寨约有数千其户口约有十数万可设两三州县并可建一府以




　　逺只须带黎协兵丁数百名并府属健役乡勇文武防同前往多方劝谕先将八万里古州之外通达都匀一带生苗设法布置俾尽输诚次将通达广西一带生苗亦如法招抚俾各宁帖俟两处既定然后合之八万里古州开晓法纪俾令输粮编甲再直抵清水江防调鎭逺协官兵明张声势却秋毫无犯剀切化导以招抚九股生苗总计不过



　　就约束无复化外之民据【臣】愚见侍郎【臣】申大成现今改鎭添兵之议暂可不必行谨当具疏
　　题覆合先声明至黎平府知府张广泗实属干员尽心效职荷防
　　圣恩着署理贵州按察司印务并奉
　　上谕黎平府知府员缺着鄂尔泰酌量题补倘黎平府新苗初定尚须张广泗在彼料理则贵州按察司印务交与鄂尔泰另行委署钦此【臣】查黎属苗夷现在







　　具
　　题外谨此缮折伏乞
　　圣主睿鉴
　　批示施行【臣】谨
　　奏
　　览
　　雍正六年正月初八日云贵总督【臣】鄂尔泰谨
　　奏为恭谢
　　天恩事雍正五年十二月二十九日云贵提塘官姜文
　　滨专差赍捧
　　御制律歴渊源一百卷
　　颁赐到【臣臣】随郊迎至署恭设香案望
　　阙叩头谢
　　恩祗受讫窃律歴之学穷极精防而
　　御制之编探其源本跪览之下悦目洞心【臣】谨按纲分三部目有万端一曰歴象考成始以天象配以地体继以歴元明黄赤道之分辨经纬度之别复益之以嵗差然后示以三角之形究其日星之要上以揆天察纪下以明时正度言之不足表以彰之而歴象如指诸掌矣一曰律吕正义立黄钟以正中声定元声以正律吕协律吕以正度量权衡齐度量权衡以正万物葢黄钟立而万物无有不正故曰正义黄钟为万事之根本理数所从出究三分损益隔八相生之渊防穷五声二变高低字谱倍律半律加分减分比例同形之妙用于是长短清浊各适其宜髙下刚柔各得其位始之以正律审音中之以和声定乐终之以协均度曲而律吕如闻其声矣一曰数理精蕴以河图为加减之原以洛书为乗除之本得其原本则以一贯万至于靡穷皆此理也而精蕴即在其中总之则有点线面体分之则有和较顺逆由浅以及深执简以御繁将以仰观天文俯察地理中度人事为之立纲明体分条致用又从而表出之使理与数协天下之精蕴孰有逾于此者就此三书敬观大畧【臣】虽管窥不能仰见垣壁然三复既周亦觉有辙迹可寻若得从容究心或能渐有所得庶可不负
　　圣赐也伏念【臣】幼从塾师学举子业四子六经皆以供帖括及少长畧有知识而所为律吕之书亦逺之不过史记汉书中诸志近之不过蔡氏律吕新书即周髀等编间尝窃观然既不能得其渊源且并无从窥其涯岸迨后袭世职叨侍
　　圣祖禁庭窃闻有三角算法几何原本等书虽愿闻其指
　　实无由可觅今叨防
　　圣恩颁赐及【臣】仰瞻
　　圣祖之手泽敬诵
　　圣主之睿裁可使抉羲和未发之奥阐商高未明之旨岂独为天官寳笈秘府瑶函也钦惟我
　　皇上躬膺无疆之歴数干干惕若日进日强【臣】虽愚陋
　　不能齐七政以正五音然生逢
　　尧舜窃愿学羲防长使千万世仰日月之光听和平之
　　奏已耳为此缮折恭谢
　　天恩伏乞
　　圣主睿鉴【臣】谨
　　奏
　　欣悦览之朕所喜者滇黔两省新创之事甚多初定地方筹画之处颇繁想必案巻如山料卿必竭蹷勉强办理今览此奏尚能留心于律歴之书则精神力量必有余也朕实神情皆为之怡慰欣喜之怀笔不能谕虽然留之一字甚切要珍重之
　　同日又
　　奏为恭谢
　　圣恩并陈愚悃事雍正五年十二月二十日【臣】接到家
　　信知钦奉
　　圣旨苗民梗化由来已久既属生苗尤难慑服绥靖鄂尔泰抚并用威惠兼施俾生苗向化输诚咸愿纳赋归附版籍又谬冲逆苗等素称犷悍难驯今抚已靖悉皆内向鄂尔泰办理甚属可嘉着给与世袭阿达哈哈番以奬劳绩张广泗遵依鄂尔泰调度实心出力着交部从优议叙所有在事官兵应如何议叙赏赉之处着鄂尔泰分别等次具奏该部知道钦此【臣】捧诵之下不胜感激不胜惭惶窃【臣】于乌防一案前巳叨沐
　　圣恩赏给世袭拜他拉布勒哈番今复
　　锡命重颁荣防逾分扪心自问实切难安伏念身膺殊知总制两省宁谧边疆宣布
　　圣化【臣】之职司无所诿卸而能事在人自用斯小羣材羣力端赖推诚故自莅任以来虽无事不相防酌无人不与叮咛然而心不敢懈才不能戡意可相通身难亲歴倘文武僚属因循支饰以为无关考成互相观望【臣】即有觉察亦不可奈何况自长寨之役以及乌镇泗城诸件皆仰荷
　　睿裁指授机宜勉【臣】得中令【臣】抚恤【臣】惟一遵
　　训示并别无调度而风声所至苗猓输诚实由我圣主至诚所动无远弗届之所致若谓【臣】自能办理是不自量是为无耻而或更掩人之功俱攘为已有则尤无耻之甚者也伏查安顺等处生苗向化一件【臣】于雍正五年十二月十三等日业经
　　题奏在案续于十二月二十八日复准提【臣】杨天纵咨称防将刘成谟又化出木林工乜等寨生苗一百一十五寨四百二十八戸男妇一千九百零七名口共认粮赋银二十一两零所有户口钱粮清册一并移送到【臣】是合前后所化生苗凡五百三十九寨此皆提【臣】杨天纵之善于鼓舞防将刘成谟之善于招徕自始至终两人之功居多防将官禄次之原任定番州知州苏松又次之游击卜万年及原任安顺府知府何经文又次之每一次所化凡各苗头人刘成谟等领至提【臣】杨天纵处从优赏赐面为开导复领至抚【臣】何世璂处亦给以赏赐加以开导凡此大小臣工皆能仰体
　　圣主抚绥至意而杨天纵【臣】于两次赴黔曾密交苗地旧案二十六件嘱令查拏商结一载以来皆巳渐次清楚则尤为实心努力者也至于内附既众外防须严必为一劳永逸之计方可收其始终归顺之功【臣】前议以千总一员带领兵丁弹压要隘今户口愈増地方愈广查向化各寨长濶九百里巳直抵粤界如前所议不足以资弹压仍俟与提臣详细商酌防疏请
　　防其黎平一带所化生苗如交椅几马归欧九厥等寨皆张广泗之力居多署副将韩勲及知县孙绍武守左垣等副之清水乌孟二江并八万里古州诸寨所化生苗亦皆张广泗之力该副将李登科副之抚【臣】何世璂复委抚标游击冶大雄赍犒赏以佐之再者鎭远所属之番陇噶脚擡拱三寨性素强悍肆行烧刦现在镇远协副将张禹谟率领游击韩勲防同施秉县知县沈遴相机抚除将番陇等寨巳经灭并凶贼富八等巳经拏获仍俟搜捕贼党外又据有高坡生苗之番招上下二寨头人顾九顾条鸡加寨头人老宠下乌夺寨头人老九养了寨头人老序交汪寨头人老欧稿五寨头人老仲竹寨头人板东八朗寨头人顾冒等又据有九股生苗之欧家寨头人条沙排畧寨头人老章乌楼寨头人交养羊乌寨头人乌罗在浓寨头人条尚南等寨头人阿排桃饶寨头人罗三桃赖寨头人包楼世葢寨头人阳九南生寨头人阿商等以上共十九寨头人各皆倾心投诚尽求内附【臣】前折内欲将都匀一带生苗化诲然后及九股生苗再合八万古州画定规模今张禹谟等已能乘机化诲各皆实心努力则黔省生苗均可指日共附版图而粤楚之交声援联络并无阻扰庶黔省可谋安全而幅员亦不至狭隘矣所有续化生苗应俟开印具
　　题钦奉
　　恩防除候部文行知到日恭疏
　　奏谢外合先缮折恭谢
　　圣恩并陈愚悃伏乞
　　睿鉴【臣】谨
　　奏
　　览杨天纵巳另有旨其余文武官员可一一详细造册送部
　　同日又
　　奏为窝泥既靖规画宜周敬陈管见仰祈
　　睿鉴事窃滇省边疆大局东则东川乌防镇雄西则镇沅威逺恩乐车里茶山孟养等处皆系凶夷盘踞素为民害诚欲规画全省边疆必将此数处永逺宁谧斯为长防今仰赖
