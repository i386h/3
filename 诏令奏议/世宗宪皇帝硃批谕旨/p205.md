<!-- { "loadSidebar": true } -->
　　奏之事二件另折敬陈外【臣】谨看得总督孔毓珣歴练老成处事得宜所属军民无不爱戴闻从前操守尚觉平常近来则分文不取廵抚杨文干实心办事勇于有为于地方利无不急欲兴除但每多任性遇事过激署按察使殷邦翰办事有才但为人多诈居心难信惠潮道方愿瑛办事勤敏操守亦好广州府知府楼俨专事趋跄不勤政事通郡人民嗟怨此外官员循分供职者居多其在任未久者优劣尚未周知容再为访察据实奏
　　闻至【臣】受
　　恩深重时刻铭心是以惟知有
　　皇上不知有他人惟知有报
　　恩不知有招怨据所见所闻直陈无隐断不敢一字涉
　　虚有负
　　天高地厚之深恩也谨
　　奏
　　好凡有所见所闻应如是直陈毋畏毋隐方是朕用人如尔若不得闻听的确则耳目更无可寄矣诸事秉公持正据实敷奏勉为之
　　雍正五年二月初一日广东布政使【臣】常赉谨
　　奏为恭缴
　　硃批沥陈微忱仰祈
　　睿鉴事窃【臣】赍折家人回粤奉到
　　硃批谕旨【臣】捧读之下泪如泉涌手足无措伏思傅鼐
　　博尔多自幼跟随
　　皇上受三十年教养之恩复蒙不次超擢俱膺重任虽捐糜顶踵犹不能仰报于万一乃一旦顿灭天良上负
　　君恩此诚天地之所不容鬼神之所不宥者也【臣】前阅




　　之才而忠君报主之忱存诸夙昔鉴此二人愈加勉励惟永矢此心竭图报效虽逺居万里之外常如在

　　力以上报
　　主恩【臣】断不肯似此二人顿灭天良丧心病狂有负委
　　用之
　　天恩作千古无耻之罪人也此【臣】微忱出于至情激切奏陈不胜惶恐之至谨
　　奏
　　朕嘉悦览之但日久不忘此折所奏之言庶不有负朕之期望
　　同日又
　　奏为奏
　　闻事窃【臣】屡沐
　　天恩得膺重任虽冰蘗自矢未足报称何敢以纤毫肥巳之私自贻罪戾谨将去岁一年所得之养廉与各项费用之处敬折奏
　　闻查广东布政司衙门向来每年所得规礼平余银约有三万余两【臣】到任后随将一切陋规悉行禁革惟有州县所解钱粮每两有平余银三分向系督抚藩司分作养廉之费查广东通省除州县存留备支外每年额解钱粮八十五万两零以每两三分共计银二万五千余两督抚藩司每股照分银八千三百余两又投充吏役给发执照向有督抚藩司纸劄之费今亦照股分银二千八百余两通年核算共得银一万一千余两此外并不敢有丝毫欺隐除【臣】家口衣食用度幕宾束修并修理衙署库藏等项共用去银八千八百余两尚存银二千二百余两此项余银倘値青黄不接之时小民艰于日食拟买米设厰煮赈以广
　　皇仁窃【臣】素居贫贱今得足食足衣巳是邀
　　恩无极惟竭尽犬马之力上报委用之
　　恩何敢稍有私心自蹈欺诳之咎也谨
　　奏
　　好朕今用尔为廵抚矣尔试想常赉今日做廵抚常将此五字提撕尚忍得行一件欺君误国之事以负朕乎当勉力成全朕用人顔面与旧日濳邸诸人增色不然则为天下后世之大笑柄矣大约贪酷不法之事尔自不为第恐趋于柔懦沽名一边被人欺诱或入属员之牢笼受科甲之夤缘请托而不能秉公察吏则为负朕也切宜勉之愼之欲免此咎亦惟有只知君父为重凡百毫不瞻顾一切据实无隐如斯而巳若为虚誉小利怀私自便恐难逃朕之鉴察也
　　雍正五年二月初十日广东布政使【臣】常赉谨
　　奏为恭谢
　　天恩仰祈
　　圣鉴事窃【臣】于雍正五年二月初九日接准部文内称雍正四年十二月二十五日内阁九卿等奉
　　上谕福建廵抚员缺着广东布政使常赉补授钦此【臣】
　　闻
　　命自天感激无地随恭设香案望
　　阙叩头谢
　　恩讫伏念【臣】一介庸愚至微极陋荷防
　　皇上天恩不次擢用兹复恭承
　　宠命畀以闽海封疆重任【臣】受
　　恩愈重图报愈难感戴微诚与恐惶交并惟当实心任职实力办事务期殚竭驽骀尽沥肝膈以伸报效微忱耳更有请者【臣】自防侍从日觐
　　天顔不违咫尺自擢任粤藩跪聆
　　圣训以来未获瞻仰
　　阙廷巳逾一载有余恋
　　主蚁忱与日俱永况闽省为沿海要地【臣】才识短浅于
　　地方情形一切未谙伏乞
　　皇上俯允【臣】赴京
　　陛见得觐
　　天顔面聆
　　圣训俾得竭蹷办公不致舛错庶海疆大有裨益而犬马依恋之私亦得稍遂矣所有感激微忱合行缮折奏
　　谢谨
　　奏
　　督臣髙其倬前任云贵时偏于柔善姑息自李卫到滇传旨后始知朕意所向较前巳好及至来京陛见经朕训诲今任闽浙全是矣尔抵任后自必相合诸事当与和衷办理兹尔抚闽立心行政尔系朕深知者亦无可教导至于地方事宜折奏可以训谕若肯向上不负朕恩来京陛见亦不过如此若立志不坚便一年一次陛见徒劳往返与事何益若言恋慕君臣果能一德万里同心况朕与尔年俱未衰何必作儿女之态受事后加意懋勉治理数年然后来京未为晚也目下不必但以孤忠自效为本一切不稍瞻顾欺隐何事不可以办集耶勉之勉之
　　同日又
　　奏为奏
　　闻事窃【臣】防
　　皇上天恩特授福建廵抚伏念广东福建同是
　　皇上封疆岂可以甫经陞迁遂将广东要事件视同
　　膜外不行奏
　　闻今就【臣】所亲得之见闻于粤省民生地方实有关系
　　者条具于后以备
　　圣主采择
　　一碣石左翼二镇宜愼简干臣也查粤省沿海地方惟广惠潮三府乃洋盗出没之地全赖贤能清廉之总兵官实力防范不稍懈纵偷安需索滋扰则所部自然凛凛奉法庶使奸宄潜迹可弭贼盗肆刦之患今查得碣石镇总兵陈良弼左翼总兵蓝凤不但废弛营务不能董率将弁且纵兵扰民漫无约束又操守不堪惟图需索陋规况年巳七


　　一新奉拨运仓谷宜尽行发粜也查粤东昨年晚禾歉收米价顿昻荷防我
　　皇上轸念民艰特敕部议将广西积谷三十万石拨运
　　来东添备仓储仰见
　　圣虑周详筹画尽善惟是秋成之后例应买补查得粤省连年歉收若将粜出价银责令尅期买补势必至于市价腾涌官民交受其困以【臣】管见目今现奉部文准开常平仓运米事例从此隣省生俊軰争先输纳源源而来仓储不患不充可否恳祈
　　皇上特敕抚臣将此三十万石仓谷尽行发粜价银可得一十五万両免其买补解贮司库另行收贮以备不时之需是藩库岁销之外又有此备贮银两以壮边储以裕民食可一举而兼收其效矣以上二条皆【臣】再四熟筹始敢据实陈
　　奏是否有当伏乞
　　皇上睿鉴施行谨
　　奏
　　杨文干请假朕巳准伊所请兹命尔署理粤抚事务杨文干尚需数月方能回任仓谷乃为尔身之干系事矣朕意尔所论固可平一时之价但
　　天年何可期必目下虽少苦价昂尚不至于乏食倘仓储一空将来万一歉收所关非细此在尔相机筹画逺近轻重而为之朕实不便谕应行与否也此际如杨文干尚未动身当与之悉心商定再行若有应请旨处即行具题尔乃暂署之人止图目前平价以遂众欲及日后杨文干回任时倘少至难于措置则尔领罪不轻矣愼为之
　　雍正五年三月二十五日广东布政使【臣】常赉谨
　　奏为奏
　　闻事窃照粤东早稻于三月间插莳六月间收获今岁二月以后天气晴霁米价微贵幸得三月二十三四两昼夜大雨【臣】遣员查看四野禾苖俱巳栽插将来早稻可卜丰登至奉
　　旨拨运粤西仓谷三十万石原委粮驿道何师俭前往梧州府地方接运今自三月初八日起陆续巳运到五万石有余【臣】现在酌量各属地方之缓急需谷之多寡分拨运粜以平市价俟粤西谷石运齐分拨完日另行
　　奏报外目今广州省城米价日见平减人民乐业地方寜静诚恐上厪
　　圣怀理合据实奏
　　闻谨
　　奏
　　览奏米价平减深慰朕怀
　　雍正五年闰三月二十七日署理广东廵抚印务【臣】常赉谨
　　奏为恭缴
　　硃批仰祈
　　圣鉴事窃【臣】奏折家人驰驿回粤捧到
　　硃批谕旨跪读之下仰见
　　圣谟逺大睿虑周详【臣】不敢以将去而膜视其民暂署
　　而忽畧其事惟有凛遵
　　圣训愼重筹画因时制宜以仰报
　　皇上委任之深恩也今查粤西运到谷石除分贮肇庆府仓谷四万石外计运到广城十六万三千石零因惠潮两府去秋被灾其所属成灾之县现饬将仓谷发赈其勘不成灾而亦被水之县现在另防
　　题赈此外各县仍饬照粜三例减价平粜复虑各属贮谷多寡不一又防同督【臣】阿克敦议拨粤西谷二万石起运惠潮二府分贮临时酌量详明动用再广惠肇三府自三月内得雨之后至今雨泽愆期米价渐昂诚如







　　戾也谨
　　奏
　　览
　　同日又
　　奏为奏
　　闻事窃【臣】至愚极陋才识踈庸荷防
　　皇上隆恩至优至渥惟殚竭愚诚以图上报
　　髙深于万一【臣】思廵抚之责首在稽考属员之贤否若属员果能洁巳奉公百姓自受其益【臣】敢不仰体
　　圣衷时刻留心稽察以整饬吏治日前有潮州府通判吴安泰私卖变价战船署石城县举人嘉钟秀讳匿盗案业经具防纠防今查有新补澄海县令刘德基原由教职俸满防
　　恩特用不思洁巳奉公以仰报
　　圣恩到任甫经数月而秽声昭著又有花县知县朱绍濂居官素属平常因系公马尔赛之壻从前均为姑容今自委署海丰县印务以来任意贪婪毫无顾忌【臣】查访既确断不敢为伊狥庇以致贻害地方除具防列欵纠防外合再缮折
　　奏明仰祈
　　恩鉴谨
　　奏
　　览此奏朕甚嘉悦但肯秉公察吏地方诸务自当就理矣勉之
　　雍正五年四月十三日署理广东廵抚印务【臣】常赉谨
　　奏为奏明严处积案凶盗以靖地方事窃查粤东山海交错素称盗薮【臣】防
　　皇上委署粤东廵抚印务视事以来检查案巻内有巳防疎防之盗案一百余件尚有未防疎防之盗案因从前未经防过歴任督抚将州县获报之贼审实从重枷责发交亲族保领约束凶横之徒不知畏惧悛改【臣】见每案之中必有为首纠伙及行凶肆恶之徒若一槪枷责发落日后断难保其不再为盗【臣】不敢少为因循今将未获贼之案催令文武严缉务获不使漏网巳经获贼之案催令审解【臣】必亲审明白将极恶首盗并伤人之犯即委员押赴稠人广众之地立时杖毙以示儆戒【臣】近又准部文嗣后审拟盗案将造意为首及杀伤人者悍恶凶暴者行刦三次以上并窝引盗贼者为法所难宥有廹于饥寒被人诱胁并听从父兄指使跟随上盗者为情有可原一一分析开明等因【臣】此后拟审未防疎防之盗案亦遵照定例分析将法所难宥之犯俱行杖毙其情有可原之犯严行枷责项带铁牌朔望点卯庶奸狡积盗不得幸免凶恶之徒咸知凛畏而盗风可以渐息矣谨将严处积盗缘由缮折
　　奏明伏祈
　　皇上睿鉴谨
　　奏
　　所见甚是应如此料理杨文干回任时将朕此谕与伊看
　　雍正五年五月二十四日署理广东廵抚印务【臣】常赉谨
　　奏为奏
