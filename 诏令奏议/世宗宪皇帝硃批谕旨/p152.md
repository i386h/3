<!-- { "loadSidebar": true } -->
　　旨事窃【臣】自武昌起程查看安陆荆州各府民间被水



　　各衞其田为日巳乆今若官为堵筑则长江两岸






　　圣恩赈济自十一月初一日始至今年二月底止【臣】意冬初水退尚未严寒正可兴工可否仰恳
　　皇恩今年早赈一个月自十月初一日起除老幼妇女照常计口给食外其余丁壮皆令修筑堤堘优给

　　民堤照常毎年民修民筑如此则饥民不至乏食而堤工可以完固矣是否可行伏乞
　　皇上批示施行【臣】谨
　　奏
　　览
　　雍正五年九月二十二日吏部尚书署理湖广总督印务【臣】福敏谨
　　奏为彚报楚省收成分数仰祈
　　睿鉴事窃楚省本年中晚二禾收成分数经【臣】檄行确查去后据湖南布政使赵城开报中晚二禾总计七八九十分不等米价每石八钱四五分以至一两四五分不等又据湖北布政使黄焜报称湖北被水州县二禾收成约计四五分其余俱七八九十分不等米价每石七钱八分以至一两一二钱不等【臣】复查无异并查被水穷民有前往隣省附近丰熟地方佣工趁食者今水退之后米价日减巳陆续回乡复业理合奏
　　闻伏乞
　　皇上睿鉴【臣】谨
　　奏
　　前闻楚民离乡就食者甚多亟当设法招徕务令各旋故土得以复业方为抚恤之道观汝节次所奏与朕所闻互异切勿稍渉欺隐负朕深恩特谕
　　同日又
　　奏为恭报调遣官兵抚辑事宜仰祈
　　睿鉴事窃查桑植保靖土司改土归流一案经【臣】会同
　　前抚【臣】布兰泰滇抚【臣】朱纲折
　　奏荷蒙
　　皇上悯念边氓俯准改流【臣】于九月初五日准吏部密咨适值副将杨凯正在武昌并有鎭筸游击王进昌亦以调考在省【臣】随密拨辰州九谿二协兵各二百五十名令杨凯统领带同僃弁以及新设同知铁显祖前往桑植又密拨鎭筸鎭兵三百名令王进昌统领同保靖同知刘自唐赴保靖并照会夷陵鎭筸两鎭各于边界密加防范【臣】因弁兵以粮饷为先已令预给两月兵米又虑各兵出行需费【臣】将
　　皇上恩赏养廉银内以一千两分给杨凯王进昌带往犒赏去讫再查彭御彬向国栋先已覊省城而其妻子仍留原地【臣】今令该将等防送至长沙收管俟事结之日听给还安插所有微【臣】现在布置办理事宜合先具折奏
　　闻伏乞
　　睿鉴【臣】谨
　　奏
　　此等事宜正须加意鼓舞岂可吝惜犒赏如许兵弁千金何能济事观汝料理殊不妥协
　　雍正五年九月二十五日署理湖广总督印务【臣】福敏湖北廵抚【臣】马防伯谨
　　奏为请留贤员事窃查武昌道赵本年壮才优办事勤练兹奉
　　旨调补贵州贵东道但武汉黄三府本年偶有被水之处开赈在迩正需道员督查又兼有江堤更借能员专理仰恳
　　圣恩可否将赵本以陞衔留任抑或俟堤工事竣令
　　该员再赴黔任统出
　　圣慈伏乞
　　皇上睿鉴施行【臣】等谨
　　奏
　　赵本原系能员因贵东缺甚紧要朕有意调用令其速赴新任赵恩居官亦优系汝等所知者何必多此一奏朕殊不以为然也
　　雍正五年十一月初十日吏部尚书署理湖广总督印务【臣】福敏谨
　　奏为土苖感
　　恩向化亟请设县立营以定久安长治之防事窃【臣】接准部咨随即密委副将杨凯游击王进昌等领兵前往桑植保靖续据禀报各官兵于十月十二日巳抵桑保二司地方土苖男妇载道欢迎并据向氏缴印归诚缘由经【臣】具疏
　　题报在案【臣】查桑保二司今改土归流若分属州县管辖皆相距窎逺难以控制请改为二县各设知县一员典史一员桑植隶于岳州府以现设之岳州府额外同知分防管辖保靖隶于辰州府以原设之保靖同知分防管辖所设二县恭
　　皇上钦定县名
　　敕部铸给同知知县关防印信以昭职守再查副将杨
　　凯现已奉
　　旨授为桑植副将应为一协设中军守备一员千总二员把总四员共兵五百名保靖应立一营设游击一员中军守僃一员千总一员把总二员共兵三百名该营听桑植副将管辖其新设副将游击关防并请
　　敕部铸给至前拨九辰二协兵各二百五十名鎭筸鎭兵三百名皆系紧要重地不便久悬【臣】现咨提臣


　　题再现值寒冬雨雪之候桑保议建营房尚需时日【臣】现捐银葢草房四百间令兵栖止再查永顺土司彭肇槐素常恭顺【臣】令拨领土兵二百名同进又官兵米粮该土司用夫运送尅期无误应否议


　　皇上睿鉴施行【臣】谨
　　奏
　　览
　　同日又
　　奏为恭谢
　　天恩并陈犬马愚诚仰祈
　　睿鉴事窃【臣】自去年十月奉
　　命署理督篆正当楚省被水饥民待哺之时缘总督衙门向有武昌厰税赢余及盐商小礼【臣】是以于税羡内动银二千两倡捐给赈业经
　　题明在案是时养廉一项尚未奉
　　旨公费无可支用因查督【臣】杨宗仁任内凡督臣新任阅兵犒赏及赍折路费等项俱于耗羡公项内动用【臣】愚昧之见以为有杨宗仁之成例而未细思耗羡之不可轻用此【臣】智识短浅相沿舛谬罪实难辞及后荷蒙
　　皇上批折准给养廉适在青黄不接之际米贵民饥【臣】
　　因思
　　皇上准给养廉银现有六千两贮于司库故仰体皇仁支散穷民乃【臣】不敢自私之实情若敢一念稍萌
　　巧诈一事敢为欺隐安能逃
　　圣明之洞鉴乎【臣】总制全楚识浅才微办理多有未周
　　有负
　　皇上任使之恩今蒙
　　寛仁不即谴斥【臣】跪读
　　谕旨不胜惶悚汗流感激泪下惟有省愆悔过矢报将
　　来伏乞
　　圣慈俯垂鉴察至【臣】用过耗羡银两谨遵部议补还司
　　库合并陈明【臣】谨
　　奏
　　大凡天下事但渉于巧伪未有久而不露之理也汝其知之
　　雍正六年二月十三日吏部尚书【臣】福敏户部左侍郎【臣】史贻直谨
　　奏【臣】等于雍正六年正月十三日钦奉
　　谕旨命【臣】等至保定府审理曾逢圣各案及解任布政使张适按察使魏定国夹毙吴桥县生员窦相可情由【臣】等于二十一日抵保定府即檄提曾逢圣各案文巻及案内应审人犯一面多写告示遍发曾逢圣歴任正署地方张挂招告去后【臣】等随提张适魏定国到案秉公严审据张适将夹毙窦相可又谎称病故之处供认不讳而魏定国职任刑名知情狥隐之处亦俯首无辞【臣】等遵
　　旨即将张适魏定国鎻拏监禁现在按律定拟其窦相可告曾逢圣私派各欵一案共计入已赃银一万三千六百两众证确凿曾逢圣亦已供认其张子醇厐五云所告私派二案与李应聘控告收受监生王棫银两认拜门生一案曾逢圣俱承认不讳其原任蓟州知州李英控告曾逢圣勒索属员各欵一案亦据供认是实其桑成鼎家人王玉控告曾逢圣过付李绂银两一案缘李绂在天津截漕时李维钧将银一千二百两令曾逢圣前往餽送过付是实欵内又开有旗丁运脚银七千八百两一项据供并未经手查系桑成鼎将此项银两令守备张杰送至李绂家眷船上并非曾逢圣过付今李维钧等俱在刑部监禁李绂亦现在京应俟【臣】等具
　　题到日请
　　敕部就近提审查张子醇等控告曾逢圣四案张适魏定国未经会审其窦相可李应聘控告曾逢圣二案据张适魏定国会审转详竟将曾逢圣入巳赃银审作因公科敛故出其罪又不追赃枉法袒防情显然除各案问供并各犯罪名容【臣】等于题本内详细叙明定拟外合将审过情节先行缮折奏
　　闻再查本年二月初九日据顺德府任县报称有褫革
　　生员梁标遵
　　旨首告又据大名府报称有户房书办王大用遵旨首告但案内应审人犯及应查巻宗俱未解到【臣】等现在飞提俟案犯巻宗到齐之日即行审讯其余各府州县再有遵
　　旨首告者【臣】等一并审明具
　　题为此谨
　　奏
　　特命尔等前往审理者原为张适夹毙窦相可之事此案既明其余首告曾逢圣之案现巳审明者具本题奏其续告之王大用等呈词若俟提齐各犯尚需时日尔等不必守俱交与该督等徐徐审明具奏可也











　　硃批谕旨巻二十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二十六
　　硃批塞楞额奏折
　　雍正四年十一月初十日署理山东廵抚印务侍郎【臣】塞楞额谨
　　奏为钦奉
　　上谕事雍正四年十月十三日【臣】到任后接准登州总兵官黄元骧为胶州停泊战船一案恭録
　　硃批谕防到【臣臣】钦遵一面委员前徃胶州防同营员
　　亲至停泊处所宣扬
　　恩防并查明在胶船数在船人数令该州动支正项钱粮接济一面檄行布政司查议应给口粮数目去后续据布政使张保议称停泊船内人役应照江南原给工食口粮数目支给前来又檄行该州令其按月照数支给在船人役无不欢呼感激叩谢
　　皇恩【臣】恐上厪
　　宸衷谨将料理情由缮折奏
　　闻谨
　　奏
　　料理殊属合宜朕又有防谕黄元骧着赏犒伊等咨到汝遵照奉行
　　同日又
　　奏为恭谢
　　天恩事【臣】于十月二十八日亲诣岱顶恭祝
　　圣夀至十一月初二日回署接准吏部咨文奉
　　防调补【臣】戸部侍郎伏思【臣】于兵部任内两经部议革
　　职俱防
　　圣恩寛宥兹复特膺
　　宠命调佐司农【臣】何人斯邀此
　　隆遇感激之私莫可言尽唯有铭心刻骨衔结于生生
　　世世而巳谨缮折叩谢
　　天恩为此谨
　　奏
　　满洲之中人材甚少如尔等可以栽培者朕无不造就成全若因此遂恃恩自恣漫不检束惟希冀姑容则又大误矣当祗遵朕训懋勉厥职以圗报称可也
　　同日又
　　奏为请
　　防事【臣】查东省各官养亷从前俱议定数目批行布政司遵照在案至学差一缺原未议给养亷之项学【臣】王世琛到任后前抚【臣】陈世倌曽先支给耗羡银二千两云照道员之例毎年给养亷六千两但曽否
　　奏明无案可稽事闗动用钱粮【臣】实不敢冒昧遽行支给为此缮折请
　　防伏
　　皇上批示遵行谨
　　奏
　　此事当看学臣之操行何如不可竟为定例若实一尘不染地方大吏自应量为资助倘名不副实则无庸支给也总宜合于公当而已
　　雍正四年十二月初五日署理山东廵抚印务侍郎【臣】塞楞额谨
　　奏为恭报得雪情形事窃东省自十月以来各属多报得雪一二寸三四寸不等兹复于长至日普降瑞雪四野缤纷积雪至五六寸七八寸不等农夫野老咸称来歳麦秋定卜丰收谨此奏
　　闻以慰
　　圣懐谨
　　奏
　　瑞雪应时实慰朕懐殊为可喜可庆
　　雍正四年十二月十九日署理山东廵抚印务侍郎【臣】塞楞额谨
　　奏为遵
　　防议奏事前防
　　皇上发下沂州副将杨鹏条奏大路墩台应添造营房
　　令兵丁挈眷居住一折奉
