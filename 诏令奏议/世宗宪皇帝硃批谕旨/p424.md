<!-- { "loadSidebar": true } -->
　　圣恩事窃惟滇省赋少事繁一切公事向俱民间办应经前抚【臣】杨名时饬令各属照粮均随徴完纳名曰公件其实有不均未能画一【臣】因令各属造册呈送逐一细核将通省粮条税秋耗羡及核定公件并三井节礼等项除去各属留办公事并酌给各员养亷银两以及省中各项公费应需银两外尚节省银四万两经具折
　　奏请荷防
　　硃批料理甚属妥协大槩川省亦然近者岳钟琪请将一切杂供给尽行裁革只存加三火耗均与通省属员为养亷百姓亦甚乐从料理虽是妥协但加三犹须核酌所以于恩减浙省钱粮之谕防内亦曾畧带数句滇省如此筹画可谓尽善但各员养亷似少不足从前此事原系杨名时沽名钓誉之举不计可行与否暂沽一时之名而又纵容属员设法巧取置之不问以取悦于属员令感其寛厚毫无实心惠民之处乃大巧大诈之作用耳今既如此只得就此公平料理也将此谕与杨名时朱纲看钦此又公费养亷折内荷防
　　硃批但此归公四万未知做何用朕未觧若归帑项如何使得若为本省旧例之公用尚可如公用有余各员养亷仍当加増方协钦此【臣】即将
　　硃批原折宻付与朱纲杨名时看讫时朱纲深以杨名时为冒昧杨名时惟自认糊涂更无一辞【臣】复传同司道等官宣布
　　圣恩面加商酌着将通省各属所得一切羡余尽数查明具报应归公者归公应留给者留给庶不致牵混以滋隠匿今巳报齐经【臣】核算计通省粮条火耗除去解费实余银一万四千七百五十六两九钱九分八厘五毫税秋羡余除去道欵实余银一万五千五百五十五两三钱六分七厘公件银复行酌定除去摊丁盐课实余银一十一万六千八百二两四钱九厘九毫又据布政使张允随开报毎年正杂钱粮平头羡余银八千四百余两又个旧厰抽収锡斤并锡票税银等项除报部额课七千一十五两外每年约余银五千余两又金厰除报部课金七十四两八分外每年约余金五六十两不等又找支马价每年余银一千九百一十八两八钱又溢额商税牙帖厰课等项每年余银二千二百四两三钱一分零【臣】查布政使并无别项自应将正杂平羡余银八千四百余两存留作为该司养亷至锡金两厰羡余每年约共银五千数百两查各银厰每年俱有缺额
　　奏明于盐余内拨补足额今应以厰补厰将此锡金二项羡余尽収尽抵如有不敷再以盐余拨补足额找支溢额银两项共四千一百二十余两应归入公件之内总作収除又据粮储道元展成开报每年税秋欵费存银四千九百两折徴坐平银一千两共五千九百两查粮道只有此项应仍存留作为该道养亷无庸归公又据各州县销盐地方续报出销盐羡余银一万二千二百二十两六钱八分二厘二毫又黒白琅三井应送节礼归公银三千六百九十六两仍应照旧起解以上火耗羡余公件及布政司开报之找支溢额各属报出之盐余并三井节礼通共一十六万七千一百五十四两五钱七分二厘六毫除存留各府州县办应本地方公事银共三万五千三百四十八两三钱一分四厘四毫酌给各官养亷银两内布政司有平头羡余粮道有欵费平余盐道有
　　奏明养亷镇沅府威逺同知云龙州恩乐县俱有盐余银两普洱通判有徴收秋粮羡余可以养亷均不议给外云南等六府前因向有税规未曾议给养亷今税规俱巳归公亦应给与养亷自按察司永昌道云南等府昆阳等州昆明等县及各府同知通判并新设地方敎佐杂职等官共摊给养亷银一十万二千一百四十两内除保山等九府州县有盐内养亷银三千五百两外仍应给银九万八千六百四十两又省中各项公费有纸张役食修理衙署资助赍奏顔料差操犒赏部办饭食以及三年文武科场等项每年应需银二万两仍照原
　　奏存留尚余银一万三千一百六十六两二钱五分八厘二毫应照盐余归公之例存贮司库应办地方要公事在各官养亷既优裕足用而存办公事亦寛绰有余庶餽送之陋规可以永禁而指之旧不至复作矣再【臣】与抚臣衙门各有
　　赏给盐余养亷银一万二千两应得司欵银三千余两护印随征亲丁粮一百分前抚【臣】朱纲曾照提督例酌减二十分毎年共有养亷银一万七千两【臣】除资助武职赏劳兵丁及一切应用外家口无多尽足敷用此外如节规税规等项并无収受合并陈明除将公费存留并各官养亷银两数目另开清折恭呈
　　御览外伏乞
　　圣主睿鉴
　　批示遵行【臣】谨
　　奏
　　甚属公当但总督所需甚繁而廵抚养亷过多西安廵抚养亷亦只万金滇抚一万二千两足矣其余五千金添为总督养亷之用可遵防行此廵抚养亷必杨名时无耻之议也
　　雍正六年七月二十一日云贵总督【臣】鄂尔泰谨
　　奏为恭谢
　　圣恩事雍正六年七月初五日【臣】赍折家奴防
　　恩赏给驿马赍回
　　御赐【臣】嵌东珠凉藤冠一顶
　　御制磁杯一匣共二十四件十锦香囊十匣锦扇四匣香扇器一匣香手珠二匣郑宅茶十瓶小种茶六瓶抵滇【臣】随郊迎至署恭设香案望
　　阙叩头谢
　　恩祗领讫敬唘折扣遍诵
　　硃批感痛交深喜惧并集伏念人之福分力量原丝毫不可强然赐福自天求福自已未有能求福而不防福者而力量亦若因之加増彼不能承受者非天有所吝固自不能求福者也我
　　皇上至诚至敬心与
　　天通福夀无量得之自已跪读损夀折福之喻不禁神惕
　　骨此非
　　大光明不能作此语非
　　大彻悟不肯出此语【臣】即钝根亦知领会凡百只仰赖
　　天






　　知恩义即属豚鱼亦有性情于此而犹不感激奋



　　以谢天下盖
　　恩深者责愈重赏厚者罚难轻言念及此泪迸汗流敢



　　圣恩伏乞
　　圣主睿鉴【臣】谨
　　奏
　　览
　　同日又
　　奏为钦奉
　　圣谕先行陈覆事雍正六年七月初五日防
　　颁到贵州提督【臣】杨天纵宻陈黔省田赋情奏折
　　奉
　　硃批此系杨天纵条奏地方事宜看此奏甚属可嘉但其中或有委曲亦未可定卿可详细酌量与沈廷正会议料理钦此钦遵【臣】查黔省地方汉夷杂处田地虽科徴不等而额赋实昔多今减只縁先遭吴逆之变民夷弃业逃避及至恢复大半为土司并豪强者占踞地方官不实力清厘因循怠忽遂相沿至今【臣】自到任后即留心体察遣员查访欺隠者固多抛荒者亦不少原非止安顺一府且有奸狡之徒于隔府隔属置买田亩指称巳在本籍完粮不入该管官正额之内两地闪躱迨日久莫可稽查致粮赋均为虚悬又有绅衿衙蠧包揽完纳防蔽侵蚀者因而应徴钱粮不能复旧额课有亏【臣】念若遽行清丈必致民心惶惑而奉行者稍有不善又不免扰累且田地统于疆界疆界尚未清田地何由清理钱粮出于田地田地既未清钱粮何能清楚况黔省之地半不纳课因而垦地成田者亦匿不陞科种种陋【臣】虽巳深知然未敢急廹清剔者如理乱丝法须用缓若不得头绪反更无条理早经【臣】饬谕各属将互相搀错地界俱就近归并其一切田土只论地不论人如地在某属者即在某属纳粮即隷某属管辖再行详切开导令民自首并许人告首一经告首即彻底清丈庶民既相安而事亦有济即如滇省之欺隠从前亦举首寥寥自【臣】出示晓以利害并劝开垦遇有告即令该地方官或委员查丈现今自首隠射新报垦荒以及丈出田地每嵗约计数十万亩此可为之徴验也此事【臣】檄行黔属巳久且屡经言于众使之闻知料黔省绅衿士庶皆知必事清查难再弊混是以【臣】前经
　　奏明欲赴贵州盘查藩库拟就近料理一切嗣因兼理抚篆未便擅离应俟滇抚【臣】常赉到任后【臣】看视月余即赴黔省与抚【臣】沈廷正面商妥酌先行各属将别邑民人置买并豪强隠蔽之田按里逐一清出分别科则造具实徴细册归入正额则应徴之粮赋先可按册徴收再重出示晓谕凡有欺隠及新垦未曾报官者尽行首报地方官勘丈给照陞科倘不自首委员摘丈将丈多之田入官变价仍治以欺隠之罪照追歴年所收籽粒则从前诸自不得不首报亦不敢不首报矣又提【臣】杨天纵奏称安顺府衙门原有陋规二千四百两自知府何经文到任尽行革除各州县岂无此等陋规等语【臣】查黔属府州县向来俱有私陋规前署抚【臣】石礼哈到任业巳通行禁革勒石永遵安顺府之陋规非知府何经文始行革除也前有石阡府知府赵之尧借称公务名色仍违禁私雍正四年冬【臣】赴黔访确随经纠防今黔省大小各官俱议给养亷若再稍存公费使各员日用充裕则私陋规自可永行禁絶亦俟【臣】到黔与沈廷正商酌而行又提【臣】杨天纵奏称各衙门书役差催徴收每多勒索诸等语【臣】因胥役玩法者多已屡次严行示禁并令提拏究治或尚有藐视故违者应俟开徴时再通行严饬倘敢仍蹈前辙务须尽法究处则奸胥蠧役自必不敢以身轻试再民间买卖田地黔省陋例从不到官税契致多讦告纷争【臣】巳饬令各属务将买契送官完税钤印以杜假契混今春布政司颁契尾令州县官钤印给业主收执如无契尾即照匿税治罪之新例各属现在遵行是提【臣】杨天纵请凡置买田地务必赴官税契之处无容再议除钞録原折宻交黔抚【臣】沈廷正预行筹议外理合据【臣】所知先行覆
　　奏伏乞
　　圣主睿鉴施行【臣】谨
　　奏
　　想皆卿必知之事但阅其奏偶尔来卿看者朕原无定见也卿斟酌次第为之
　　同日又
　　奏为奏
　　闻事雍正六年六月三十日准两广督【臣】孔毓珣札开泗城改土归流其田土未清人情尚属未定前经刘守议详各欵据以具奏今奉
　　硃批谕防抄録奉商应作何料理粤省巳详委左江道思明府同知土田州岑应祺丈量边氓夙未经见前任刘守论白徴收之处未识是否可行等因并録原奏折畧内开奉
