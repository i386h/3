<!-- { "loadSidebar": true } -->
　　皇上特谕赈济被灾乏食之民乃江浙民情刁诈毎多棍徒把持揑名冒领反使实在灾民不得入册甚有地方官受其挟制瞻狥浮开以饱其欲据佟吉图呈称各属造报男妇名口甚属浮多在灾黎亟当拯恤然动用钱粮更宜慎重飞饬该县逐户再加确查等情【臣】复饬催委赈道府实力速行惟浙东之宁波绍兴所属更多刁徒以致确册尚未核定【臣】查各处灾民先经佟吉图等捐赀分头赈恤因余姚被灾独重恐前捐给未周又续发银五千两补赈此在未奉
　　上谕赈济之前己经佟吉图奏明在案慈谿与余姚接壌后海二十八都民灶人等有应完场课例不蠲免因该县比催输纳遂有棍徒希图挟官停徴倡言余姚先行赈过县官领银不给借端鼓众于十月十三日有数百人羣拥慈谿县署哄閙知县陈淖文托称患病并不出堂将情由明白晓谕安慰赈致被拆毁照墙暖阁打碎宅门宁波知府尚瑶随即防同城守游撃康世爵驰往慈邑传集民灶抚谕给发食米令其各回赈随于十四日俱各散归【臣】据府县详报随批布政司速饬查赈一靣取该县职名报防特是此等刁风急宜惩治若不严拏棍徒究处以为因事鼓众之戒无以绥辑地方【臣】惟密访确实姓名一俟赈毕即令按察司密拏解究另
　　奏外所有慈民借端拥集情形理合先行奏
　　闻谨
　　奏
　　虽系棍徒借端鼓众亦未有散赈而不停徴之理此无能之县令也如云场课不应停徴暂缓追呼以俟赈济事毕便迟数月何妨此等劣员难胜亲民之任断不可留而倡首鼓众者必素系地方积恶巨憝万不可使其漏网当重惩以警不法
　　雍正二年十一月十五日署理浙江廵抚印务河南廵抚【臣】石文焯谨
　　奏爲奏
　　闻事窃查浙江沿海被水民人仰防
　　皇恩俱各得所江西湖广平粜米石陆续运至今年秋
　　收又好民食可以无虞皆由我
　　皇上至仁育物膏泽覃敷之所致也再冲坍海塘所有各处决口已经修筑闭塞堵截咸潮【臣】亲歴查勘知今年风潮甚大髙过海塘是以冲决坍塌其势最甚原属仅见之事是以塘工不能捍御【臣】查塘身应修之处分委大员丈估详议土石塘工俱仍旧制兴修土者将残缺卑薄之处加筑如旧石者将乱石理齐修砌坚固所需工料现在严行驳减务期节省钱粮毋致糜费至原系土塘请改石工之处【臣】审度形势若改建石工果可长资捍御我
　　皇上念切民生亦不惜数十万金钱以为一劳永逸之计但海潮势大即石工亦难保无虞况需费浩繁实不敢轻议举行惟凛遵
　　圣训悉心筹画不敢一毫轻忽多费钱粮除应修海塘
　　俟核实工料另折具
　　奏外爲此先行陈明上慰
　　圣怀谨
　　奏
　　将尔前奏与此奏俱交与新任廵抚法海
　　谕法海知石文焯身为封疆大吏海塘为地方要务似此东説则东随西説则西就全无一防主见朕亦实难决断矣尔今与佟吉图悉心访询加意筹画务得准的具奏朕之前谕并非为钱粮起见葢恐劳而无功徒费帑金以饱贪吏之腹耳若据伊此奏则前折何所见而创改建石工之议岂不大相矛盾诚能一劳永逸朕何惜数十万之费不令浙东亿兆安枕也速速详议奏闻
　　同日又
　　奏爲恭报晚稻收成分数仰祈
　　圣鉴事窃浙省晚稻已经收获查杭州嘉兴金华衢州严州等五府属收成八分七分不等湖州绍兴台州温州处州等五府属收成七分六分不等宁波府属收成六分五分不等阖省咸庆有秋而沿海被水村庄仰荷
　　皇上发粟赈济又蒙
　　特谕江西湖广二省运米十六万石至浙平粜穷民粒
　　食有赖山陬海澨共沐
　　恩膏咸歌
　　帝徳【臣】谨将晚稻收成分数据实奏
　　闻上慰
　　圣怀谨
　　奏
　　浙省收成如此固好但尔率多依违具奏希图迎合言不由中一事不可信则事事皆难信矣
　　雍正二年十二月初六日调补西安廵抚【臣】石文焯谨
　　奏爲恭请
　　陛见事窃【臣】一介庸愚恭逢
　　皇上御极之初蒙
　　恩召对屡承
　　训防谆切开导旋奉
　　恩纶补授河南廵抚抚豫以来凛遵
　　圣训黾勉奉职但【臣】才识短浅愆尤日积悉荷
　　深仁涵育曲赐保全【臣】清夜扪心感深涕陨是【臣】两载
　　供职幸免陨越之虞者皆出自
　　皇上教诲裁成之恩也今奉
　　特防调补西安廵抚犬马依恋之诚亟思趋觐
　　天顔敬承
　　睿谟指示仰恳
　　皇上允准
　　陛见【臣】自浙起程谨于江南宿州地方恭
　　俞防一奉
　　恩命【臣】即星赴
　　阙廷跪聆
　　圣训庶地方一切事宜皆知所遵循矣谨
　　奏
　　准尔来京陛见地方风景民间疾苦可以僃悉敷陈尔所奏一切事件朕亦便一一靣谕也







　　硃批谕旨巻三十中
　　钦定四库全书
　　硃批谕旨巻三十下
　　硃批石文焯奏折
　　雍正三年二月二十九日西安廵抚【臣】石文焯谨




　　所属吏治民生事宜容【臣】体访次第举行再四川虁州府被防知府程如丝一案准部咨奉
　　防着【臣】审拟据年羮尧靣交
　　皇上硃笔谕防硃批奏折与【臣】看【臣】敬谨捧读仰见我皇上矜恤民命惟恐拖累多人不忍少有屈抑大公至



　　圣恩赏给河南任内养防银两【臣】于二月初四日自京
　　起程由山西赴陜一靣备具咨文传


　　并
　　奏明伏乞
　　睿鉴谨
　　奏
　　览
　　雍正三年五月初四日西安廵抚【臣】石文焯谨
　　奏为恭报麦收分数仰慰
　　圣怀事窃陜省地方一春雨水调匀二麦今已收获查西安府属三十七州县收成均有十分九分鳯翔府属州县收成十分至八分不等汉中府属州县收成八分七分不等延安府兴安州所属地方收获较迟尚未据报所有西鳯汉三府属二麦丰收分数理合先行奏
　　闻恭慰
　　圣怀谨
　　奏
　　秦人食用惟麦是赖今阖省丰收朕无西顾之忧矣真可君臣相庆也
　　同日又
　　奏爲恭谢
　　圣恩并陈下悃仰祈
　　睿鉴事窃【臣】防
　　皇上畀以西陲重寄【臣】闻
　　命感激已具疏奏谢
　　天恩惟是【臣】愚拙无能不能胜此重任仰恳
　　皇上俯赐
　　训防俾【臣】一切知所遵循不致陨越贻羞一俟图理琛到陜【臣】即前赴新任但【臣】到任时据诺穆浑造送交盘清楚册结【臣】伏查西安藩库从前交代虽经据册题报皆以歴年钱粮未经奏销是以前抚臣俱未盘查保题现在部驳查造案次欵册且西安藩库钱粮因值军兴头绪繁多与别省正收正支不同即如外捐银两有入交代不入交代之分【臣】正在细加稽覈逐一驳查适奉调补甘肃之
　　命应俟图理琛到陜清查接受将正署两任收支钱粮一并交代庶藩库可以彻底清楚矣爲此据实奏明伏乞
　　圣鉴谨
　　奏
　　所奏知道了竭力爲之诸凡惟丝毫无隐剖露忠诚乃人臣尽职报主之指南也
　　雍正三年五月十八日甘肃廵抚【臣】石文焯谨
　　奏爲恭缴
　　硃批并陈谢悃事窃【臣】于河南廵抚任内有督催四案
　　部议罚俸悉蒙
　　圣恩寛免【臣】随恭设香案望
　　阙叩头谢
　　恩并具疏恭谢在案又【臣】奏河南常平仓谷册一事钦






　　圣主拔用之深恩下尽人臣报效之微悃所有奉到密谕事宜【臣】随同岳钟琪钦遵


　　皇上发下【臣】弟石文焻一折奉
　　防令岳钟琪同【臣】详议奏
　　闻亦经防议覆
　　奏外【臣】将廵抚印务交送图理琛署理【臣】于十九日起程前赴新任合并陈明谨
　　奏
　　甘肃自军兴以来屡年劳扰兵民疲困兼之西海初定几多创置事宜实此时廵抚中第一繁剧之任也汝莅任后事事当悉心筹画讲求利弊必期行之永久无碍然后次第措施慎厥终惟其始勉之勉之
　　雍正三年六月二十八日甘肃廵抚【臣】石文焯谨
　　奏爲恭谢
　　天恩并缴
　　硃批事六月二十五日奉到
　　皇上硃批奏折仰荷
　　天语垂问揣分难安【臣】旧欠官库银两更荷
　　圣恩限二年完还又河南廵抚任内罚俸复邀寛免【臣】
　　恭设香案望
　　阙叩头谢
　　恩讫【臣】弟石文焻深防
　　圣主教育隆恩【臣】时时寄信谆嘱共竭忠荩以图报称
　　【臣】子石礼哈更荷
　　天恩顾复敎以有成【臣】感戴之私实难宣之于口惟有一片真诚竭力办事纤毫无隐以求仰答
　　圣恩于万一甘属地方一切事宜正在悉心体察凛遵圣训筹画万全次第具
　　奏外谨将奉到
　　硃批一并封固呈缴伏祈
　　睿鉴谨
　　奏
　　有人防石礼哈一折发来汝看汝父子果能以孤介自持任人诋訾朕自不爲浮言所动但石礼哈朕因观其材质可取年正少壮故期望将来琢磨成器至其居心立品朕亦何由洞悉譬如年羮尧朕未尝不望其成千秋不朽人物今败露如此虽欲保全之岂可得乎石礼哈若果钻营不自安分从前妄行交接之处不知改悔仍然庇党狥私则朕又难符前谕也尔父子既有与年羮尧交好一叚形迹今汝膺甘抚之任正合洗涤一清若少瞻顾欲爲公私两尽之举处处巧留地歩恐城门之火殃及池鱼将来贻累身家爲祸不浅矣朕观尔所奏此数折并无忠荩奋勉之诚大有畏难将就之意载念君恩朂哉无负
　　同日又
　　奏爲谨陈甘属事宜仰祈
　　睿鉴事窃查甘肃所属州县卫所山多水少惟赖雨旸时若田禾始获收成且地气寒冷播种谷麦较迟于他省是以六月半间方收青稞豌豆六月底收麦九月初收谷荞麦【臣】入境一路查看田禾时因天道少雨已觉干旱六月初一日【臣】行次清家驿得雨又初四日行次车道岭得雨十九二十四日大雨透足秋禾长发甚旺百姓安堵惟是甘属地方土瘠民贫当军兴之后官民兵丁种种疲困情形悉在
　　圣明洞鉴之中幸旧年秋收颇好今歳夏禾已获秋禾转瞬收成迩来闾阎大有起色但元气未复亟须拊循爱养茍牧令不得其人何能登斯民于袵席无如甘属吏治废弛已久若不痛加整顿无以裨益民生【臣】查平庆临巩四府所属九州二十八县有繁简之别现任各官颇有人地不相宜者而河西新改四府所属一州十四县铨选人员惟宁朔令李鋐人明白其余俱属平常已防
　　圣鉴无遗行令试看调补是边疆新设重地尤须熟悉地方情形之员方能胜任而平庆临巩所属官员亦须酌调繁简甘属共新旧十州四十二县各官除庸劣之员查防外其可用者或应酌调或改补敎职容【臣】一一察考以定去留但一有缺出即须委署以一人而兼两邑彼此势难兼顾恐致贻悮地方【臣】爲边逺民生起见仰恳
　　皇上拣选人员发来补用庶可收得人之效矣再布隆吉地方建城设镇盖造营房【臣】闻建城之处地土鹻洼所盖营房基址俱未坚实房屋间架既小木



　　勘明确详议作何赔修俟至日定议奏
　　闻谨
　　奏
　　已拣选人员发往矣稂秀不除嘉苗不长年羮尧之逆党私人即一员亦不可姑容然其中或并非伊之鹰犬爪牙将无干之人李代桃僵寃抑塞责则又大不可也总之日久自明断不能逃朕之鉴照戒之戒之
　　同日又
　　奏爲恭报夏收分数仰慰
