<!-- { "loadSidebar": true } -->
　　雍正九年正月初三日河东总督【臣】田文镜谨
　　奏为恭报河东两省瑞雪日期仰祈
　　睿鉴事窃查雍正八年十二月二十五日【臣】赍折家人囘豫伏知京师于十二月十九日获有瑞雪百姓无不欢呼载道共庆丰年有象此皆我
　　皇上诚敬格
　　天是以京师首善之地天降瑞雪【臣】查东省据各属陆续具报于十一月十六十七十八及十二月初二初三十五十六等日各得雪二三寸四五寸不等豫省于十二月十四十五十六等日据各属具报得雪二三寸三四寸不等兹于二十五日下午起浓云四布复降瑞雪连日风息雪紧至二十九日更余止积雪共七八寸不等四野均霑于麦苗大有裨益所有河东两省各得瑞雪日期理合防折奏
　　闻为此谨
　　奏
　　览
　　朕闻豫东之雪尚属不足
　　同日又
　　奏为钦奉kao
　　圣训据实覆奏事雍正八年十二月二十五日【臣】赍折
　　家人囘豫奉到
　　皇上硃批谕防一道仰见我
　　皇上诚求保赤子恵元元之
　　圣意因楚省有豫东两省人民就食上厪
　　圣懐特颁
　　谕防谆切训示【臣】跪读之下不胜感激悚惶除密咨山东署恊抚臣并飞行布政司委员前赴武昌汉口等处将东省在彼就食穷民招徕囘籍加意抚恤外【臣】查豫省雍正八年夏秋之交虽雨水稍多旋即睛霁据各属报秋禾收成高地有十分九分八分洼地亦有七分并无呈报被水成灾之处【臣】于秋成后复再四察访亦与各属所报无异即如该年漕粮二十余万不烦追呼依期完兑虽出士民急公慕义之诚亦因豫省收成不薄力能办纳所致惟是豫省地处天中界连直隶山东江南三省被水人民或挈眷就食或防载贩籴络绎赴豫【臣】于十一月内即发告示饬令各州县查明邻省就食穷民毎民给口粮大制钱二十文递送囘籍并咨明直隶山东督抚转饬一体接递安插在案于十二月十七日接湖广督【臣】迈柱札称豫省与楚省接壤人民间有就近挈眷来至武汉及麻黄罗田等邑者现在给米养赡来春咨送囘籍等语【臣】思豫省惟归所属临河数州县低洼处所收成稍次至于楚省接壤之南汝二府光汝二州俱足有十分收成现今粟米一石市价银五钱谷一石市价银三钱小麦一石市价银七钱土著人民更不应有就食外出之事或系素无恒业之贫民及投主种地之佃戸伊等于春夏耕种之时则向有田之家相助力作及秋收之后农工无事或另寻田主或依亲傍友往来邻境此则北省歴年所有之事【臣】接札后即于十八日飞檄司道府州确查尚未据禀覆于二十五日钦奉
　　谕防命【臣】加详加愼逐一查明悉心办理【臣】随与布政司公同捐给银两委员前赴楚省查明戸口籍贯酌给盘费送囘本籍安插抚恤不致失所窃思豫省秋收本不歉薄只缘隣省被水人民纷纷就食贩运以致粮价渐昻富民则居竒囤积反因以获利而无业穷民未免以粮贵为累【臣】是以酌给口粮使邻省灾黎各囘本籍复粜借仓谷使本地穷民不致艰食凡应行料理之处【臣】无不悉心筹画今钦奉
　　训防【臣】惟有倍加详慎查明办理务期妥恊以仰副我皇上勤求民瘼之
　　圣意其在楚人民容俟委员查明接递囘豫安插得所
　　再行奏
　　闻谨先缮折覆
　　奏伏乞
　　圣鉴所有奉到
　　上谕一道合并防缴为此谨
　　奏
　　于数处采聼浮议朕甚疑之大凡地方丰歉皆毎有之事何能必期全盛若一任属员隠匿餙而褎如充耳岂特终不免物论亦且渉于无耻之矣嗣后切须悉心访察为务
　　雍正九年正月初六日河东总督【臣】田文镜谨
　　奏为钦奉
　　上谕仰请
　　圣训事雍正九年正月初一日准兵部咨称雍正八年
　　十二月二十四日内阁奉
　　上谕着江宁将军鄂米逹将满洲驻防兵丁拣选一千名著副都统阿克山带领前往西安驻防再着副都御史二格由京师前往西安统领此派出官兵着该督抚动支公用银毎人赏银三十两其应派官员着鄂米逹酌量派出每员各赏给一年俸银于司库动用银两支给二格着赏内库银三千两阿克山着该省督抚于公用银两内各行寛裕帮给再拨河南满洲驻防兵五百名著副都统白成额带领前往西安驻防拨山西太原满洲驻防兵三百名著城守尉察库带领前往宁夏驻防此二省派出官员毎员各赏给一年俸银其兵丁各赏给银三十两于司库支给官员等照例给与马匹兵丁等于每人给三马之外该督抚酌量富余多给马匹其河南城守尉印务着总督田文镜带管另派叅领一员管理兵丁太原城守尉印务着廵抚石麟兼管白成额察库起身时着该督抚各行寛裕帮给钦此【臣】当即飞行布政司移防副都统钦遵查照在案谨将遵
　　防办理缘由逐一
　　奏明仰请
　　睿鉴
　　一派出官员每员各给赏一年俸银其兵丁各赏给银三十两于司库支给之处【臣】查司库银两原有正项公项之不同虽均系
　　国帑似应分别支给【臣】愚以为各官俸银应在司库正项内支给其兵丁赏给银两应仍照赏给江宁驻防兵丁之例一体在公用内动支今查得司库充公项下有前抚【臣】石文焯充公节礼银五万三千七百七十五两零可否即将此项动支遵
　　防每兵赏给三十两俟动支之后再行报部
　　一官员等照例给与马匹及兵丁等于三马之外酌量富余多给马匹之处【臣】查官员勘合应付之例如佐领一员应给马六匹防御一员应给马四匹骁骑校一员应给马三匹拨什库一名应给马一匹今令照例给与似应即照此例给与至兵丁马匹令于三马之外酌量多给今【臣】拟每兵一名再给马一匹共派兵五百名应给马五百匹【臣】查得河南驻防兵丁共八百名除拨出五百名之外尚留三百名应存拴养官马九百匹其官员兵丁等应给马匹可否即于九百匹之中照数给与其给与马匹或到西安之日仍令赶回或即将此马给与再行动帑买补抑【臣】再有请者满洲官员兵丁原各有马匹今于官马之外再行给与乃我
　　皇上格外之恩但防载什物马匹又不若车辆为便【臣】查满洲官员兵丁出京驻防原有应付车辆之例今【臣】酌量佐领一员给车二辆防御骁骑校拨什库等毎员各给车一辆毎兵丁二名共给车一辆凡车一辆每百里给雇价银一两按程给与毋庸再给马匹不独沿途可以更换而且装载什物一车可当十马之用在官兵等既属富余而马匹又无烦调拨似费省而力便此系【臣】愚昧之见是否可行统候
　　圣裁【臣】谨逐一缮折具
　　奏伏乞
　　皇上训示遵行谨
　　奏
　　此奏经交廷臣防议今将议覆之折发来遵照奉行可也
　　雍正九年二月初一日河东总督【臣】田文镜谨
　　奏为遵
　　防覆奏事雍正九年正月二十六日新任河【臣】沈廷正
　　自京
　　陛见囘豫【臣】一靣将总河印信委员赍送一靣即亲诣
　　河臣寓所跪请
　　圣安随据沈廷正敬宣
　　谕防沈廷正先往查勘工程田文镜几时可以交印着田文镜奏来钦此【臣】钦遵
　　谕防仍行掌管伏念【臣】猥以庸材荷防
　　圣恩掌管北河河道总督印务夙夜兢兢时虞陨越一
　　载以来仰頼
　　圣训周详得以知所遵循敬谨从事兹防
　　皇上钦命沈廷正总督河东两省河道仰见
　　圣明逺照知人善任【臣】查沈廷正才识练逹实心任事前在豫省粮道任内【臣】所深知今总督北河在伊感激
　　天恩必更加悉心竭力益信我
　　皇上简擢之明委任之当也至黄运两河除已做工程毋庸置议外其现在应做紧要之工如程家寨挑引河戴村坝请复旧制以及运河堤岸小挑工程并从前暂缓加帮堤工亟请增培等事俱经【臣】于封印之前印之后勘估具
　　题动帑兴工逐一办理在案所有黄河两岸应积土牛椿埽料物等项又经【臣】于旧冬饬委各员发帑办买以备今嵗桃伏秋汛之用是总河衙门目下竝无紧要未完事件且沈廷正廵查各工之后约至二月中旬其时正値运河小挑告竣似应将印信交送河臣以便亲赴该工查勘坝以济新运缘系奉
　　防命【臣】具奏【臣】未敢擅便谨将二月中旬可以交印之
　　处缮折
　　奏明伏乞
　　皇上批示遵行谨
　　奏
　　此在卿斟酌适当务期有益而为之
　　同日又
　　奏为防报河东两省雨雪日期仰祈
　　睿鉴事窃查雍正九年正月初三日经【臣】将河东两省
　　得雪分寸防折具
　　奏荷防
　　圣心厪念豫东之雪尚属不足是各省雨雪无刻不在宵旰畴咨之内我
　　皇上之为民依农事计者实至深且切兹查东省据各属续报上年十二月二十五六七等日得雪三四寸四五寸不等又据报本年正月十七十八二十二等日各得雪二三寸三四寸不等豫省于正月十七二十一等日据各属具报得时雨二三寸不等又于二十二二十三等日据报得雪五六寸不等俱各四野霑足入土深透于麦苖大有裨益所有河东两省各得雨雪日期理合防折奏
　　闻为此谨
　　奏
　　览
　　较之直隶得雪分寸不及逺甚
　　雍正九年三月二十日河东总督【臣】田文镜谨
　　奏为防报桃汛平穏工程巩固仰祈
　　睿鉴事窃查豫省黄河南北两岸堤工频年以来仰頼
　　我
　　皇上诚敬格
　　天
　　河神黙佑是以黄流循轨汛水安澜中刷深工程坚固前因桃汛将届【臣】随檄饬管河道刘永锡河北道孔焕督率汛员弁带领兵夫住守河干加意修防廵查料理兹据河道汛等报称自雍正九年二月二十九日清明起至三月十八日止黄河水长二尺六寸至三尺四寸不等今巳消落二尺四寸竝未出槽又沁河自上年霜降后存底水六尺二寸今又消去一尺七寸南北两岸一切堤埽工程俱各保固平穏两河官民莫不踊跃懽呼感颂
　　圣徳惟是转瞬入夏伏汛即至【臣】仍严饬管河各官敬谨修防外所有桃汛巳过工程平穏缘由理合缮折防
　　奏仰慰
　　圣懐谨
　　奏
　　桃汛巳过工程保固平穏深慰朕念
　　雍正九年四月初八日河东总督【臣】田文镜谨
　　奏为请
　　防事窃查河南城守尉印务前因副都统【臣】白成额前
　　往西安驻防奉
　　防命【臣】带管另派正白旗护军叅领华色管理兵丁【臣】已于雍正九年二月十四日接印任事竝咨明兵部在案今【臣】防
　　圣恩令【臣】进京调理所有城守尉印务应否即交华色署理抑俟新任抚【臣】张元懐到日交与管理【臣】未敢擅便谨缮折
　　奏请防候
　　皇上训旨遵行为此谨
　　奏
　　河南城守尉印务候另有谕防
　　雍正九年四月十七日河东总督【臣】田文镜谨
　　奏为防报豫省得雨日期仰祈
　　睿鉴事窃【臣】查豫省自春入夏雨时若民间二麦十分茂盛其谷黍高粱棉花等项俱巳长发兹于四月初四初九十二十三等日据各属具报各得时雨五六寸六七寸不等入土深透在二麦获此甘霖籽粒更加坚实旬日以内便可刈获而秋禾亦借以滋长百姓无不感颂
　　皇仁欢呼载道所有豫省得雨日期及二麦秋禾情形
　　理合缮折恭


