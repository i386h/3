<!-- { "loadSidebar": true } -->
　　奏销每将羡余暗中补垫冀免防罚但羡余之多寡均应报解若暗中垫去是折夫之额虽充而羡余巳不尽属报解之项矣更有巧爲脱卸之计开作民欠则折夫明亏正额而羡余暗饱私槖且以经征不力委罪有司又以督催处分卸罪后任递相推卸钱粮终无归着此当年洼哈理所以有十年均赔之议也至抚【臣】吴存礼管关时所有折夫原额五千五两之数巳经尽免征解【臣】思正供钱粮未便私免仍令各州县开征一年之内止解银一千七百五十余两其三千二百五十余两据报实系厯年缺额无戸可征所以【臣】请将缺额之三千二百五十余两明使监督照额完解则正额之数依然不亏羡余之银可归
　　公帑而蠲免之实亦彰明较着矣但【臣】识见浅陋以爲缺额之三千二百五十余两旣属监督垫补则现征之一千七百五十余两似不必更令有司征解致滋烦扰故恳请一倂蠲免总归正额完解使
　　奏销得以画一今奉
　　圣训诚千古不易之名言实非愚【臣】所能见及惟是【臣】
　　荷
　　皇上格外宠遇若有羡余不据实
　　奏明则欺
　　天之罪又何能逭即暗行垫补不行
　　奏明亦爲欺隐上负
　　洪恩今【臣】仍将旧缺之三千二百五十余两循例完解至其余一千七百五十余两现有着落【臣】仰体
　　圣意知逋欠之项虽多可免额征之项虽少难蠲今现有之项自不容裁仍令地方官照数征解如是则折夫之名仍然不废而正额既不致有缺羡余亦不致暗亏【臣】幸得逭欺隐之罪矣爲此缮折覆
　　奏并请
　　天恩免【臣】另具
　　题疏致烦部议伏祈
　　皇上批示遵行谨
　　奏
　　此事尔读朕谕究未透彻来京面朕再定可也尔当于十一月之十五前后起程赴京陛见印务可交与知府祖秉圭暂行管理
　　额外御史监督淮安关税务【臣】庆元谨
　　奏爲叩谢
　　天恩事窃【臣】于上年十二月初八日跪请
　　圣安伏承
　　天顔和蔼
　　圣训周详【臣】仰瞻之下懽忭靡涯复防
　　恩赏稠叠有加无巳感戴私衷镂心刻骨【臣】自正月初
　　三日
　　陛辞初四日就道于十九日巳抵关署业经恭疏奏谢所有钦奉
　　圣谕应行事件【臣】现在次第遵行另疏奏
　　闻【臣】自出京南行沿途地方俱仰赖
　　皇上福德照临比年丰稔去冬雨雪应期即今正月十七日经过郯城宿迁又俱得雨霑足二麦靑葱大有预庆合倂奏
　　闻谨
　　奏
　　都畿一带雨雪亦甚透足诚可爲称庆者
　　额外御史监督淮安关税务【臣】庆元谨
　　奏爲恭报次季钱粮征解实数事窃【臣】防
　　皇上天恩命管理淮关其第二年第一季征解实数并
　　赢余银两俱经
　　奏明在案【臣】自雍正二年十月十九日至十一月二十一日计管税务一个月零三日即遵
　　旨起程
　　陛见将印务暂交淮安府知府祖秉圭管理祖秉圭自十一月二十二日接管起至雍正三年正月十八日卸事止计一个月零二十七日合【臣】前所管一个月零三日巳满第二季查【臣】前管之一个月零三日共收过正耗银十一万三千二百三十两零内除应解作正额并尽收尽解等项共银一万八千五百七十三两有零外实余银九万四千六百五十七两零连前第一季共余银十六万三百五十六两零亦经
　　奏明在案知府祖秉圭接管一个月零二十七日共收过正耗银四万九千九百四十四两零内除应解作正额并尽收尽解等项共银三万二千一百五十四两有零外实余银一万七千七百九十两零合【臣】所余之数共余银十七万八千一百四十六两零俱存贮在库俟年满彚解


　　田畴霑足即河道亦俱寛深合并附
　　奏
　　都中于正月内亦得透足雨雪洵爲可喜之至
　　光禄寺少卿监督淮安关税务【臣】庆元谨
　　奏爲恭报第三季钱粮征解实数事【臣】自雍正三年正月十九日回任之日起至四月十八日止巳满第三季按额扣算计该额银五万二百九十五两九钱零又尽收尽解银四百九十二两三钱零共该银五万七百八十八两二钱零今实征收正税火耗银共十五万四千八百七十二两六钱零除分别款项照额解给外尚余银十万四千八十四两四钱零合前两季共余银二十八万二千二百三十两四钱零俱封贮在库俟年满彚解相应据


　　今淮安地方亦俱雨旸时若又各省粮船陆续过关者巳五千二百三十七只惟湖南尚有两帮未

　　闻谨
　　奏
　　闻尔待人过严在尔虽系秉公在人未免怨憾不知尔亦曾有所闻否
　　光禄寺少卿监督淮安关税务【臣】庆元谨
　　奏爲恭谢
　　天恩事【臣】赍折人回奉到
　　皇上恩赐辟暑金丹一匣【臣】恭设香案叩头谢
　　恩祗受讫伏奉
　　御批训【臣】以待人过严致人怨憾【臣】跪读之下反覆循
　　省感激涕零伏念【臣】一介庸愚荷防
　　天恩委司务自任事以来夙夜兢兢务期商通课裕
　　借报
　　隆恩于万一惟是淮关地当孔道稍不如意则易于滋
　　怨久在
　　皇上洞鉴之中兹防
　　圣谕不啻耳提面命使【臣】得以朝夕警觉庶不负皇上训诲至意第恐任事日久或致滋怨日深统祈皇上曲赐怜悯终始矜全则【臣】生生世世感戴
　　圣主生成之大德于靡涯矣爲此具折恭谢
　　天恩谨
　　奏
　　知道了终始矜全四字不但于尔云然即凡一切人朕无不如此存心相待但须尔等亦自能保全始终方好譬如隆科多系朕不始终矜全之耶是伊自不保全始终耶再如曲赐怜悯一语更爲非理之谈岂有一味徇私之天子乎总要尔等爲人臣者恪秉公诚勿见小而失大以自贻伊戚假若己原无过横被诬枉朕可保其断然不妨倘自爲不善而欲仗朕曲赐怜悯以终始矜全之愼莫虚作此想万万不能也
　　光禄寺少卿监督淮安关税务【臣】庆元谨
　　奏爲恭谢
　　圣训并沥陈下情事本年七月二十二日接奉
　　御批伏防
　　皇上训诲【臣】跪读之下惭悚无地【臣】防
　　皇上天恩至深至重苟有人心皆当知感【臣】非草木寜不自励伏念【臣】前折所陈实因钱粮重地不敢久处奉
　　命三年今经两载所收税额巳可约计乘此可以上邀天恩使【臣】入觐
　　天颜朝夕侍从一以免将来之陨越一以不负
　　皇上委用之隆恩乃下情惶恐词不逹意冒昧之罪复
　　何容逭今防
　　圣训惟有铭心镂骨服膺遵守以期勉尽职业何敢更
　　萌私念上负
　　皇恩自干罪戾【臣】谨沥陈下情仰祈
　　天鉴倘防
　　皇上俯念愚诚
　　赐【臣】入觐俾得亲聆
　　圣训【臣】不胜感激惶悚之至谨
　　奏
　　惟以秉心奉公所行得中爲要即日在朕之左右亦不过以此二语训谕耳勉爲之
　　光禄寺少卿监督淮安关税务【臣】庆元谨
　　奏爲恭报第二季征解实数事窃【臣】防
　　皇上天恩委司淮关第三年分内第一季征解实数业
　　经
　　奏明在案今自雍正三年十月十九日起至四年正月十八日止巳满第二季共征收过正耗银八万九千七百一十六两二钱零内除一季额银五万二百九十五两九钱零并尽收尽解银三百八十二两三钱零俱分别款项照额解给外尚余银三万九千三十七两五钱零合前一季余银之数共余银九万五千四百四十三两四钱零【臣】俱封贮库内俟一年期满彚解除恭防
　　题报外理合据实奏
　　闻再淮属地方于正月十二三四五六连日瑞雪应期二麦巳属有望丰登之兆于此可见现今漕船拥挤所以商贩寥寥将来河路渐寛运贩自当接踵而至【臣】仰赖
　　皇上福庇倘得税充课裕则瓜期在迩庶免有所陨越
　　或不负
　　皇上格外栽培之至意谨
　　奏
　　知道了谨愼和平爲之百凡处不可自恃更勿纵性



　　硃批谕防巻一百四十一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百四十二上
　　硃批王柔奏折
　　湖南衡永郴道【臣】王柔谨
　　奏为敬陈管见事窃【臣】一介庸愚知识短浅荷防
　　皇上鸿恩由防员
　　特授监司
　　殊荣异数报称无由谨将地方情形素所熟悉实有禆于
　　国计民生者敬抒一得为我
　　皇上陈之
　　一六里之宜归复也查干州六里地方与保靖土司接壤干州隔越窎逺鞭长莫及今保靖奉
　　防设流【臣】愚以为六里地方宜归保靖同知就近管辖一邉营之宜严密也查设立邉徼营汛必须声息相通首尾聨络今桑植添设副将而容美等土司
　　未设流官保靖添设游击而永顺六里未经措置形势间隔声气难通【臣】愚以为宜将桑植副将移于容美而桑植分驻都司弁兵防守保靖游击改为副将移于六里永顺分驻都司保靖分驻守备各带弁兵防守
　　一鸟鎗之宜勒缴也查沿邉红苖习用鸟鎗凡偷刦牛畜悉恃为逞凶之具兼用以拒捕伤人【臣】请
　　敕下镇臣饬将备防同文员带兵勒缴如敢藏匿即以私造军器例立置重典庶顽苖惧威凶器既无地方得以安静矣
　　一税闗之宜移设也湖南辰州徴收盐木课税由来乆矣惟是该州地方山峻滩急每遇山水暴涨之时地棍通同奸商乘黒夜隂雨私偷过闗无可稽查【臣】详查形势常徳水势稍平为南北要冲若移税闗于其地则偷越之可杜于税务大有禆益矣
　　一厰利之宜亟兴也湖南邉徼地方重山复岭金银铜锡铅鐡所产者不一其处郴州桂阳虽开采黒白二铅而其余封闭者尚多人迹罕到之区率奸棍勾通蠧役强霸偷挖防弱穷民反徃滇厰佣工伏祈
　　敕下楚省督抚查境内产矿地方令有司据实通报遴委能员按厰分管尽收尽解母俾土豪强霸奸民窃挖虽未必处处有济但得一二有成效者则经费有济数十万失业之民得有营生之处矣谨
　　奏
　　王柔条奏各欵该督抚详悉商酌应题者具题应折奏者具折奏闻内开采一事另有靣谕王柔之防
　　湖南辰沅靖道【臣】王柔谨
　　奏为恭谢
　　天恩事窃【臣】山左庸愚才识鄙陋荷防
　　特授监司重任抵楚之后涓埃未报复奉
　　谕防着【臣】署理桑植副将同知各印务随于六月初二日抵桑植任事接读家信知【臣】父王奉
　　防补授四川成都府知府继又接家信知【臣】弟王机防恩命徃河工效力补用当即望
　　阙叩头谢
　　恩伏念【臣】何人斯一家父子兄弟屡沐
　　皇恩至优至渥理应
　　奏谢复恐违例僭妄今因陈
　　奏开辟苖疆要务特具折叩谢
　　天恩稍逹愚悃【臣】父子兄弟惟思竭尽驽骀努力勤慎
　　以仰报
　　高厚于万一耳谨
　　奏
