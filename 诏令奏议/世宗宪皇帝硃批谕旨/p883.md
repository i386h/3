<!-- { "loadSidebar": true } -->
　　天恩准予缓征在案又查今岁夏秋之交各府田亩间生小虫伤害田禾得雨之后渐次消弭但虫少伤轻及早先得雨之处收成不过畧减惟嘉属之平湖海盐湖属之武康绍属之诸暨等县境内有一二处被虫较重又湖属之安吉州虫患虽轻因天目山发水灌注低洼田亩间有淹浸以上除诸暨一县不征漕粮外其余四州县被伤之田阖县通计原不成灾而被虫之户催令完漕未免难于办理统计四州县被虫田亩应纳漕粮仅三四千石爲数无多似不必与被雹之田槩请缓征【臣】再四思维酌令各州县借动仓谷碾米应兑俟来岁早谷登场时遵照上年虫伤一案所奉
　　恩旨每漕米一石折征银一两责令该州县照数买谷还仓如此则一转移间被虫贫民既免催呼漕粮重大亦无迟误而征银买补仓储仍不致有虚悬矣至于各府被虫之田先经署抚【臣】王国栋等饬将僃公银两酌量赏给助其补种菜豆【臣】抵任后复行令查明实在乏食贫民按户酌恤是以小民不致失所咸颂
　　皇恩欢声遍野惟是通省各州县有捐监补漕及本年平粜各谷俱应买补今岁收成歉薄米价不能平减若再责令购买足数诚恐市价昂贵小民艰于谋食今近水各县皆赴外省籴运其距水遥逺之地暂缓至来岁早收买补价银俱令解贮府库以杜亏空之弊【臣】谨将见在办理缘由据实
　　奏明伏乞
　　皇上睿鉴谨
　　奏
　　办理甚属妥协
　　浙江总督【臣】程元章谨
　　奏爲钦奉
　　上谕事本年八月三十日大学士奉
　　上谕因黄岩鎭【臣】吴进义陈奏练习兵丁头顶夹银一
　　折奉
　　旨吴进义识见庸愚有忝总戎之职传
　　旨申饬并令将
　　谕旨与【臣】同提【臣】万际瑞看钦此随据鎭【臣】吴进义赍
　　捧到【臣臣】跪读之下仰见我
　　皇上明竝日月无微不照伏思训练三军原有经常不易之正道似此头顶夹银腹皮搪箭实系无赖之人游戏欺人之举岂可以此教演兵丁爲此无益之事
　　圣明训饬至周且悉其喷筒一项【臣】已察看以鉄爲之比竹坚实但配船是否适用提【臣】万际瑞明于水师俟其验明防商定夺至鎭【臣】吴进义前任杭协时【臣】爲浙江藩司同城一载见其应对奔走尚属伶俐而诚实不足且素好奢华恐其操守亦不可信若严加钤束犹可黾勉任事【臣】惟有时时勉励加意督率以观后效所有【臣】钦奉
　　上谕缘由理合恭折
　　奏覆伏乞
　　皇上睿鉴谨
　　奏
　　览奏知道了吴进义当加意防励之
　　浙江总督【臣】程元章谨
　　奏爲钦奉
　　上谕事窃【臣】接准大学士鄂尔泰张廷玉字寄内开雍
　　正十年十一月十四日奉
　　上谕江浙地方地广人稠其中秀顽不一难保无奸邪匪造作浮言煽惑人心冀生事端者从前尹继善李卫俱留心稽查以防其渐今魏廷珍程元章接办总督事务仍当留心稽察不可疎忽此事虽似在吏治官方之外然较官方吏治更爲关系紧要该督抚所当设法密察先事预防者倘目前疎纵将来发觉时朕必于魏廷珍程元章是问再者江浙营伍海防向来废弛年来尹继善李卫俱留心整顿着魏廷珍程元章加意训练毋令懈惰尔等可传旨密谕之钦此遵
　　旨寄信前来等因到【臣】伏查江浙地方爲四通八逹之地五方杂处之区人烟稠密秀顽不齐间有游手好闲之徒造作謡言互相传述或图哄骗财物或



　　【臣】于抵任之初先经移行提镇将弁勤加操练【臣】不时调考以验优劣遍加访查以稽勤惰幷通饬文武严察口岸上紧巡防务使军伍整齐山海宁谧今蒙
　　圣恩训谕【臣】惟有益加整饬时刻训练尽职守以仰报


　　圣谕缘由先行覆
　　奏伏乞
　　皇上睿鉴谨
　　奏
　　二事俱爲至要之政当时刻留心毋忽
　　浙江总督【臣】程元章谨
　　奏爲奏
　　闻事本年正月内据【臣】两标中军雷逢春呼麟禀送直隶总督【臣】李卫发来谕帖内云近闻湖上旗民杂遝放马蹂民间田地践蹋胜景涂抹神像攀折果木令其派拨弁兵稽察查究旗人解送将军民棍交给两县幷称新督院公务忙甚不必请示而后行等语伏查督【臣】李卫于雍正九年十一月离浙【臣】于十年九月抵任因叩谒
　　圣祖仁皇帝龙位及往天竺寺稽察工程不时由西湖来往见各处庙宇景亭俱极整肃洁净竝无旗民践踏田地胜景及涂抹神像攀折果木等事不知李卫从何有此风闻且竝未咨防到【臣】而关系拏究旗民之事直谕两中军不必向【臣】请示似以浙江中军惟听命于直隶总督而浙江总督竟不得过问与闻于
　　朝廷体统未免有悖【臣】细思李卫办理地方事务可以效法之处亦多其性情高亢举动任意则系习惯性成【臣】惟谨遵平日所奉和衷办事不可尚气之
　　谕旨学其所长略其所短总以
　　国家公务爲重断不敢因其越俎欺凌遂存芥蔕彼此抵牾以致上厪
　　圣怀但因李卫发来此谕已经通省共知【臣】何敢复爲
　　隐匿谨具折密
　　奏伏乞
　　皇上睿鉴谨
　　奏
　　李衞之粗率狂纵人所共知者何必介意朕取其操守亷洁勇敢任事以挽回瞻顾因循视国政如膜外之颓风耳除此他无足称朕歴来用人每多随材器使不拘定格惟以有益于事及人地相宜爲准而已如果自信得及一切尽属不妨但涉拟议迎合揣度预防则邈若河汉矣志之勉之
　　浙江总督【臣】程元章谨
　　奏爲钦奉
　　上谕据实覆奏事窃【臣】接准大学士【臣】鄂尔泰张廷玉字寄内开雍正十一年二月初五日奉
　　上谕上年程元章赴浙时曾奏称嘉湖所属有一二县遭被冰雹田谷歉收请将漕粮寛至癸丑年完纳等语冬间奏折来亦只略言地方虫伤薄收之情形竝未详陈一切朕意以爲虫灾尚轻该督等自已料理妥帖矣今闻浙省上年被虫之州县甚多其中有收成大歉者今春米价甚昻乏食贫民嗷嗷待哺竟有公行抢夺之事此语似非虚传不知程元章何以未曾详奏尔等可即寄信询问令其留心访察倘果闾阎窘乏糊口艰难即当多发仓粮减价平粜贫苦之民设法赈济一面办理一面奏闻毋得回防前非负朕倚任钦此遵
　　旨寄信前来等因到【臣臣】跪读之下不胜悚惕伏查浙省上年夏秋之交各属田禾间生小虫虽多寡不等处处皆有前署抚【臣】王国栋给油洒救又旋得大雨随即陆续消弭禾苖依然秀发是以委员防同地方官查勘俱出有不致成灾印结在案迨收获之时谷穗不绽米粒细小收成未免歉薄其中惟嘉属之平湖海盐湖属之武康安吉绍属之诸暨等州县爲最甚又嘉属之石门桐乡湖属之乌程归安于九月初九日被雹损伤禾稻【臣】于抵任后即具折先后
　　奏明请将应征漕粮分别带征及动仓谷碾米应兑幷酌动僃公银两按户赈给已防
　　圣恩俞允转行钦遵惟是浙省米粮即丰熟之年向借江楚等处客贩接济九十两年连遇虫伤业已民鲜盖藏附近之江南江西二省米价亦不甚平客贩无多市价渐昂贫民谋食维艰【臣】访知情形即通行各属将存仓谷石于上冬十二月及今年正月即行设厰减粜以济民食至原奏伤重之海盐平湖诸暨及台属之黄岩等县则于僃公银两赈恤之外【臣】复率同司道府各员捐发银两幷拨运省仓米谷动支盐务卤耗或设厰煮粥或按口给米幷另委员前往监赈【臣】又虑应粜地方现存仓谷或有不敷复经
　　题明借支盐务公费银五万两委员赴价平地方购买米谷运回接济此浙省上年歉收及【臣】办理之实在情形也细加查核原止歉收米贵竝非旱潦成灾颗粒无收者比惟是浙省民贫性猾稍遇歉薄即冀蠲免钱粮通行赈济不遂所欲即造言生事如台属之黄岩与宁属之鄞县现今米价较平于浙西而一二奸民竟敢借米贵爲由向殷实之家用强勒借米谷确查其人竝非实在饥民巳将爲首者严拏重处其风始息【臣】在地方固不敢忽视民瘼上负我
　　皇上保民如赤之盛心又何敢张大其词以沽名钓誉
　　今蒙
　　谕旨谆切仰见
　　皇恩浩荡惠养黎元有加无已【臣】敢不悉心筹画宣布皇仁通饬各属再行确查分别轻重缓急应粜者多设厰所使逺近得沾应赈者即发银米如有不敷详请续发按口实给麦熟停止务使正实贫民不致失所亦不使奸猾之徒乘机影冐【臣】断不敢因循回防贻误地方致厪
　　圣怀也谨此据实覆
　　奏伏乞
　　皇上睿鉴谨
　　奏
　　览奏始僃悉情形朕怀深慰料卿非辜负擢用之人也
　　浙江总督【臣】程元章谨
　　奏爲奏
　　闻事窃照本年三月初三日夜风雨骤至雷声震作逾时始息【臣】恐春花豆麦或有伤损随飞饬各属确査去后旋据杭属之海宁县嘉属之石门桐乡二县湖属之安吉州乌程归安德清长兴武康等县陆续禀报初三日夜雷雨交作带有冰雹在田春花豆麦幷新发蚕桑间有被雹打伤等情查各州县所报情形有一乡一村偶被微伤者有被伤偏重地方稍寛者其中轻重不一内惟石门桐乡乌程归安四县先于上年九月被雹伤禾目今菜花豆麦蚕桑等项正在长发复遭冰雹民情倍觉拮据【臣】据报当即檄行布政使王纮委员星往被雹各州县防同该地方官逐一履亩查勘被灾轻重分晰详报一面酌动款项速行按户给赈务使灾黎不致失所容俟查明详覆到日另行
　　题报外所有海宁等九州县被雹情形合先缮折奏
　　闻谨
　　奏
　　杭嘉湖等府所属九州县冰雹情形知道了加意抚恤毋忽
　　浙江总督【臣】程元章谨
　　奏爲恭报年歳丰稔情形仰慰
　　圣怀事窃查浙省上年偶被虫祲兼有数州县被雹被
　　水收成歉薄经【臣】节次
　　奏明荷蒙
　　圣恩轸念民依将应完漕米漕项及雍正九年以前旧欠钱粮分别带征幷动支僃公银两按户给赈闾阎小民不至失所而尤望今岁春花成熟以资接济乃自三月来仰邀
　　圣主福庇雨旸时若菜豆二麦处处丰收而杭嘉湖三府属所育蚕丝均有十分收成麦收之后即得时雨早禾俱巳插种齐全五月初一初二等日又获甘霖大沛四野霑足晚禾现在遍插凡属小民无不糊口有资安居乐业交相庆幸感戴
　　皇仁除饬催布政司将各府实在收成分数查明彚报
　　另行具
　　奏外所有年岁丰稔雨水调匀情形合先缮折奏
　　闻仰慰
　　圣怀谨
　　奏
　　览麦熟蚕收雨水调匀情形朕不爲浙省忧念矣
　　浙江总督【臣】程元章谨
　　奏爲奏
