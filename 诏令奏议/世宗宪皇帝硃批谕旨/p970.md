<!-- { "loadSidebar": true } -->
　　国课一年应完者必又拖至十年之久且又夹行带戊势必愈难清理倘若竟行截去一纲
　　国课即亏缺二三百万之多此【臣】与盐【臣】高斌于清查之时即深以为虑者实为
　　国课众商大有关系非专为督销考成起见【臣】等一面劝催各商速运旧欠随一面据实陈
　　奏嗣防
　　圣谕又经遍加诰诫据各商感戴
　　皇仁各愿踊跃赶运【臣】等复虑新旧并运引地必致壅跌商力必致拮据又将癸丑一纲仅饬源源运济缓其按限催较其积压之引则属万难少纵致滋牵混掩盖不独有碍
　　奏报之案实有关系
　　国课诚如
　　谕旨果于国帑无误寛期何乐而不为也细访此番行引地方因缉私日加严缉转输便利亦无匮乏之象如此行之三四年则压欠或可带销通完将来渐复
　　奏销原限并从前所压一纲或可次第调剂【臣】等愚昧之见采之两淮商情亦所乐从其有未能尽合者乃系贪图目前厚利之奸商囤戸见其破除痼弊不利已私因【臣】实力图公难通贿赂于夏秋之间布散流言在闻者不悉原委不察近日众商确情不知有关将来
　　国课故以一面之词冒昧陈奏缘防
　　圣主预烛隐防
　　敇令【臣】等据实密闻除同盐【臣】高斌会
　　奏外所有前项隐情合并据实缕晰奏
　　闻【臣】赵恩谨
　　奏
　　览奏已悉议论殊属通透之至即照此随时酌宜尽力督理可也两淮盐政经汝二人此畨措画而不能彻底厘剔则无可望清晰之日矣勉之














　　硃批谕旨巻二百十六之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十六之五
　　硃批赵恩奏折
　　雍正十三年正月十二日江南总督【臣】赵恩谨
　　奏一雍正九年三月二十一日奉
　　上谕江安粮道印务着王恕署理其能否胜任之处着髙其倬尹继善程元章时常察看据实奏闻钦此钦遵在案【臣】到任以来亦即留心察看时加训饬而该署道王恕感戴
　　圣恩颇知奋勉洁已清查漕弊甚属实心其办理诸务
　　亦皆勤谨理合据实奏


　　一苏州粮道刘柏居心甚好操守亦洁办理漕务


　　一上元宣城等县上年洼地受水荷防
　　圣恩蠲赋赐赈【臣】力督属员加意料理务使均沾实惠【臣】又密委标员分徃查访具报如有散赈得法者


　　奏明
　　一三省渡口船戸浮桥桥夫尝有勒索商旅之事【臣】屡饬地方各官稽查并刋示严禁在案而江宁地方乃七省通衢嵗杪之时更多商民徃来恐船


　　奏明
　　一私铸钱文屡经严禁嗣闻上江有种操舟铸私之徒舟中只用泥罐一个铁钳一把即可成钱偶闻查拏将钳罐即掷浅水查过之时仍复取用弄巧玩法莫此为甚【臣】随即檄饬密捕今又闻江西鄱阳湖中亦有此等私铸奸徒并即密饬该地文武躧拏又通饬诸属各于江洋湖港上紧密察得有踪迹立即严拏解究其深山旷野之地亦加堵捕务期周密使奸徒不致幸脱并移隣省督臣抚臣一体查缉在案理合
　　奏明谨
　　奏
　　私铸最害钱法应严惩者能如是周密察访殊属可嘉之至
　　同日又
　　奏一江宁省城一带于十二月三十日正月初一日连朝得雪积至一尺四五寸之深绅士兵民羣相感颂
　　圣主念切民依精诚感召所致又称除夕元旦之辰得此大雪四野均霑时和年丰愈有可望等语【臣】又飞查各属现据镇江常州苏州扬州淮安徐州凤阳太平海州滁州和州等属亦报俱于正月初一日得霑大雪民间感颂
　　皇仁异口同声【臣】恪遵
　　圣训愈加寅畏并劝导绅士兵民益知感悟日归醇厚
　　以迓
　　天庥以副


　　一江宁省城地方辽濶商民辐辏今值米多价减之时【臣】一面劝其加意撙节留心葢藏而嵗律维新闾阎共庆丰豫歌咏太平之事仍复畧听其便用昭和乐不加严阻但人烟丛杂恐有窃匪乘机为害更恐有回禄之患【臣】又选差弁员昼夜游廵时加照护以靖地方以衞商民理合
　　奏明
　　一三省塘汛【臣】不时稽查整饬而上江至湖北交界江苏至浙江交界一带江河每值嵗杪商船更属络绎全赖塘汛严谨以为保障【臣】随又选委干员分徃查看吿诫使各弁愈知奋勉勤力以护商旅咸得宁谧理合
　　奏明
　　一江宁省城现今米价熟米每石价银一两一钱五分次熟米每石九钱四分糙米每石八钱八分歴来民间买食多系次熟米糙米今其价值俱较徃年平减闾阎实有充裕之象又查三省各府州属米价俱平事关民食恐厪
　　宸衷理合一并奏
　　闻谨
　　奏
　　秉此公忠行去
　　上苍自有明鉴人事尽于下
　　天道感于上其征验有不期然而然者但不可稍萌恣肆之念志之
　　雍正十三年正月二十四日江南总督【臣】赵恩谨
　　奏一江南地方生齿日繁米粮最关紧要年来叠防
　　圣主浩荡天恩截漕改折未雨绸缪上年各处高田又幸倍获收成米多价减理所必然向有苏州枫镇等处奸牙胆将米粮串卖出洋以致苏郡及沿海州县民食常虞缺少即内地各属亦因而价值高腾素为江省民生大累【臣】到任后竭力察禁不时密访嗣经察出王二等偷贩当即严拏防究自此各处官弁兵役商牙人等愈知儆惕现今江苏等处米价较之徃年大属平减民食充裕户庆丰亨顶戴
　　圣慈浃髓沦肌【臣】犹恐奸商地棍牙行因其米粮过贱辄萌故智兹又刋示徧发严禁并再行苏州府等会督兵捕保甲在于米粮聚集之地严密察访并令沿海守口员弁在于船只出口之处着实盘堵【臣】仍不时密访如员弁兵役奉行维谨即行嘉奬倘稍有玩纵或诬拏滋扰立即防惩务期私贩之风全戢民间之米更饶【臣】一面劝导士民仰体
　　圣谕加意撙节留心葢蔵预为青黄不接之计渐臻余



　　闻
　　一【臣】访闻颍州地方有种游手好闲之辈矜其膂力逞其凶泼伙称罗汉寻事搆衅陵害良懦殊属不法随即密行拏究兹据署知州高淑曾详报将



　　党羽毋使漏网以安良善理合
　　奏明
　　一江宁省城及上下两江各属除夕元旦得雪情形经【臣】
　　奏明在案今据江西布政使刁承祖呈报江西省于正月初一初二初三等日连得瑞雪积厚四寸之深又九江饶州等处亦皆得雪万姓欢呼咸称今嵗春作秋成定获丰收悉皆
　　皇上厚泽深仁念切民依所致理合奏
　　闻以慰
　　圣懐谨
　　奏
　　江右亦获均霑
　　天泽深为黎元欣幸
　　同日又
　　奏为恭请
　　圣训事窃照直隶知州其责同于知府本州事简民淳自可兼综若地处邉要民刁政繁虽有长才实难胜任如上江之直隶颍州界接豫省地方辽濶钱谷而外刑名事件数倍他属似应请将颍州陞为府治设立知府一员附郭添设知县一员并酌添佐杂首领该府除辖附郭一县并颍上霍邱二县外有直隶亳州并所属之防城太和二县境土与颍毗连城池相隔俱在百里内外颍州既陞为府亳州毋庸仍设直隶可与防城太和二县均归颍州府管辖共一州五县在知州知县既得各办本邑事务知府可以统率稽查廵歴整饬于吏治民风均可望有实效且查颍地适居州县之中压弹控驭似于形势亦属相宜行据司道等议覆前来但事关以州改府设县添员【臣】未敢据行具
　　题恭缮折具
　　奏是否有当伏乞
　　皇上恩赐训示如其可行【臣】当另为备晰
　　题请为此谨
　　奏
　　照议具疏题请
　　同日又
　　奏一钦奉
　　硃批江西饶州营防将彭肇槐居官何如虽系土职出身朕观其才具颇优堪胜副将任否如以为可用与何协相宜一并奏闻钦此【臣】查彭肇槐为人诚实办事克勤谨慎小心亦无巧伪可胜副将之任但生性粗笨若用之于江西上江等协俱可尽其所长下江兵民巧诈不能照察湖广四川向所亲熟万不宜用至于总兵一任不但其才不能称任亦且不宜加此重权合并陈明
　　一常熟县知县张嘉论因经征芦课未完部议革职离任
　　题请留办呉县部覆未准今据司道府等皆称张嘉论为人谨慎练逹前署呉县首邑于地方诸务甚是留心尽力等语【臣】查张嘉论实属干练勤谨可胜繁剧之员因公废弃殊觉可惜可否仰邀
　　皇上天恩仍准送部引
　　见酌量录用再江宁一邑乃省会剧县现又缺员或即以张嘉论带革职之案署理效力【臣】因地方人材起见合并据实陈明是否可行【臣】未敢擅便统乞
　　皇上睿裁训示遵行
　　一正月十一日接准部咨奉
　　上谕闻刘藩长福建布政使任内经手钱粮公费耗羡杂项尚多未清之处着将刘藩长仍留闽省与张廷枚交代清楚再赴江苏新任钦此【臣】查刘藩长先于雍正十二年十二月十七日已到藩司新任当经檄令钦遵去后随据刘藩长以前任福建布政使任内经手一切正杂钱粮已经移交新司张廷枚兑交明白出有印结至无着硝价一项系拨为廵防台寨火药应于公项内咨部拨补透动船工津贴一项系改造船只详院批示准给且经咨部公费养廉各项支放有案藩长奉闽省督抚会催赴苏已到新任等情详覆前来【臣】因刘藩长所详情由是否确实江省无案可稽如系督抚会催赴任势必徒然徃返转至误公除已飞咨福建督抚二臣确查至日即饬星速起程囘闽另
　　奏外合先陈明谨
　　奏
　　览奏俱悉候另有旨命阁臣颁示
　　雍正十三年二月初六日江南总督【臣】赵恩谨
　　奏一两江各属征收钱粮积弊多端以及柜书重戥称收掯票需索银匠低估成色多勒火钱种种累民之处经【臣】上年严行稽察极力拏惩务期咸知改易前辙谨守法度兹又闻得有种戸书凡小民完过钱粮必要花戸会面送礼方肯将已纳银数开除若花戸不曾送礼面恳者如该额银一两内已纳过三钱竝不于实征册内开除已完三钱之数而下次比期仍照一两追比以完作欠实为民害【臣】即通行出示严禁现在查拏枷责以惩奸胥以恤民隐理合陈明
　　一三省官吏向系上下欺朦交相诈伪权归书役赂贿公行上年经【臣】确访防拏各属虽知警惕但日久不无怠玩且刑名一节尤多率混命盗大件多不依限完结支吾延缓而窃案及自理承审承追等事更复牵延拖累承行书吏舞文巧弊朦官延搁恣意苛求陋习尤难细数兹当二月开吿之始【臣】现在严行出示责成道府确查禀究【臣】仍密



　　闻
　　一上江夀州凤台等州县窃刦案件多于别邑【臣】仰遵
　　圣训极力整顿屡饬文武各官密加察拏并又细加体访查有夀州窝家呉聦子等八名贼匪萧麻子一名凤台县窝家陈秀卿等二名贼匪陈黑耳垜等五名霍邱县窝家吕嵩麻子一名俱潜住各该州县境内任意窝贼而吕嵩麻子又系狡猾积窝凡遇夀凤各贼犯事无不逃匿该犯之家必须密拏方能有获【臣】已密檄该管文武各官严拏务获确审实情按法究惩以靖地方并饬不许妄拏滋扰以副
　　圣主弭盗安民至意理合奏
　　闻谨
　　奏
　　严拏窝家使盗窃无容足之处则地方自靖可谓得拔本塞源之道矣
　　同日又
　　奏为奏
