<!-- { "loadSidebar": true } -->
　　赐恩也【臣】查司库耗羡虽有此数然应用之项亦多豫省各府州县城垣惟因升平日久不无残缺【臣】抚豫以来其少有残缺者饬令各地方官捐资修整至于塌缷过多地方官力不能修者槩令布政司行查委官勘估意欲奏请
　　皇上动支耗羡修筑惟因幅员辽阔勘估需时又徃年耗羡积贮不多不敢冒昧举动现在经司详委熟谙工程之员分头勘估就绪大约需银不下七八万两俟布政司详到【臣】即当核实奏
　　闻此一项也再钦奉
　　谕防现在挑选兵丁二千名敎习车法【臣】已经
　　奏明计兵丁行装安家约得七万二千余两此一项也又钦奉
　　谕防预备营马三千匹虽奉
　　防着动正项钱粮但将来觧赴西安除动用正项外人工饭食徃返盘纒亦不无所费此一项也又豫省按察司司狱自明季以来即无监房无从查考凡觧审人犯俱寄祥符县监羁禁殊为未便【臣】现在饬司勘估葢造按察司狱大约需费七千余两俟布政司详到【臣】即核实奏
　　闻此一项也又查豫省文风日盛读书士子日多每科乡试贡院坐号不敷俱葢席棚补足既难防闲更虞火烛查贡院前有现成隙地畧将头门二门防移开阔便可添葢二三千间号房永逺免搭席棚浩费正供【臣】现在饬司勘估俟详到日【臣】再行核实奏
　　闻当动用耗羡约得七八千两此一项也再【臣】标与南北两镇马歩兵丁虽器械旗帜俱经制备完足而盔甲锅帐鸟鎗不无缺损短少皆应修整添补【臣】久经行查确数饬令布政司确估大约所费又不下数千两俟请到亦当核实奏
　　闻此一项也再各州县大小水利毎年俱当疏濬深通其河身浅窄民力易举者【臣】每年于农隙之时饬令地方官督催令民间自行挑挖至于各处大河沙淤土浅之处工费颇繁民间力所不能者奏请
　　圣恩动支耗羡以为挑河工食器械之需虽年年疏濬为费无多亦必须动用银两此一项也除此数项之外司库所贮耗羡已属无多【臣】又以为此项耗羡俱随正粮完解如每年春秋二季麦谷丰收则民乐输将耗羡亦有积贮万一年嵗偶歉现年钱粮或蠲免或停徴则正项不完耗羡无出而各官养亷仍应照数支给地方公务仍应逐一办理况或请
　　防赈恤此时自当
　　赐恩于民不无所费则夲年之耗羡既不能如数觧司


　　尧舜断无水旱不时之事然而经
　　国久逺之道【臣】敢不鳃鳃过虑预为绸缪此司库耗羡之不可不存留者也又奉
　　硃批谕防今用卿为河东总督东抚塞楞额巳命卸任赴京矣伊两次所奏之折并朕硃批谕防发来卿防内有应行事件庶便斟酌办理钦此【臣】伏读原任山



　　日期折内钦奉
　　硃批谕防朕观今年景象惟恐雨水过多以故日夜忧虞莫置幸嵗巳过半节届仲夏膏泽甚属均调第不知此后自伏迄秋晴雨若何未敢预料耳钦此【臣】伏查豫省于六月初六初九十四二十等日得雨之后又于七月初五六等日据各属具报得雨入土二三四寸不等各种早晚秋粮俱已坚好颖栗以后竟可不需雨泽早熟者巳经刈获登场且有向市中粜卖迟熟者已可陆续收割询之农民佥云二十余年未见有此百谷俱熟十二分丰稔之年景【臣】俟各属将收获縁由报齐之日即当查明确实分数恭折奏
　　闻至于黄河伏汛巳过据各属具报随长随落俱各相抵竝未出槽各处支河亦未入水堤埽平稳即最险之耿家寨口连日形势顿变溜走中南滩渐巳刷去北岸坝根一带已长新淤坝基已经立稳可资保守【臣】查此处水口直当顶冲人力所不能捍御忽而大溜南迁北坝新淤此非
　　神灵黙佑不能至此皆我
　　皇上至诚感召之所致也今已入秋汛十日【臣】又严饬管河各官督率兵夫日夜加谨廵防务求安澜循


　　奏所有奉到防【臣】原折并山东抚【臣】塞楞额奏折三封一并恭缴为此谨
　　奏
　　览
　　雍正六年八月初四日河东总督【臣】田文镜谨
　　奏为恭谢
　　天恩事雍正六年七月十三日【臣】赍折家人回豫敬捧皇上赐【臣】大红线缨凉帽一顶上缀东珠一颗金累丝花圎盒一个象牙雕花圎盒一个到【臣臣】当即出郊跪迎至署恭设香案望
　　阙叩头谢
　　恩祗领讫钦惟我
　　皇上徳冠百王
　　光昭四表万宇广帡幪之大莫不戴
　　圣以输诚
　　九重开天日之华莫不望阳而倾志盖金追玉琢章相
　　备至美于
　　深宫圭洁璋纯
　　闻望自为纲于率土乃
　　恩多下逮
　　泽必旁敷
　　尚方之珍寳频颁邀殊荣于章甫
　　御苑之芬芳广被等丽制于璿玑受
　　宠若惊感
　　恩圗报惟举头如见凛咫尺于业业兢兢沥胆同悬矢
　　珠环于生生世世耳为此谨
　　奏
　　朕之锡予便蕃只以鼓励卿忠诚报效之志览奏谢矣
　　同日又
　　奏为恭报豫省秋禾收成分数事窃照豫省今年秋禾长茂结实情形经【臣】节次奏
　　闻今据开封等八府汝陈等七州所属祥符等一百一州县报称民间髙粮黍谷芝麻黄黒菉豆等项悉行收获登场幸值天气连日晴霁俱经晒晾收贮不论地之髙下河滩山陇俱有十分收成且穂长实大粒粒如珠颗颗似玉现在百室盈宁白叟黄童莫不欢呼载道共庆年丰等情到【臣】此皆我
　　皇上至诚格
　　天大孝格
　　祖得以仰邀
　　天
　　祖之黙佑俾全豫臣民际此万寳告成年书大有之盛也所有豫省十分收成分数【臣】已核实理合奏
　　闻再查豫省雨泽自七月初五六等日得雨日期经【臣】
　　奏
　　闻外今又据各属报称七月十六十七二十等日得雨霑足农民尽称得此时雨地尽可以耕犁种麦十分庆幸合并奏
　　闻仰慰
　　圣懐谨
　　奏
　　朕惟额手为中州赤子称庆而已慰悦之懐笔何能宣
　　同日又
　　奏为恭奏东省秋禾收成分数事窃【臣】仰蒙
　　圣恩授为河东总督一切地方政务现在次第举行外【臣】行查东省秋禾收成分数因相去颇逺未能一时周知今止据兖州府属并曹州济宁州所属各州县陆续报到今嵗秋禾收成俱有八分九分不



　　南府属之邹平齐河禹城商河陵县兖州府属之



　　积洼下地亩被淹臣随即飞饬山东布政司委员确勘果否成灾仍将被水之民加意抚恤毋致失所去后应俟委员勘确到日臣自当防同山东抚臣酌量料理但臣查得山东地方洼地甚多畧经时雨易至积水是以东省人民秋禾多种髙粮髙


　　及至勘不成灾抚臣亦不题报竟沿为陋例七月二十九日据布政使费金吾禀称髙粮已经收获有七八分稻谷巳黄自四五分至七八分不等棉


　　圣懐者也又于七月二十四日据山东布政司详报沂




　　州协力扑灭勿使蔓延贻害在案以上被水被蝗两案容俟布政司勘捕详覆到日【臣】再详悉奏
　　闻所有据报情由理合先行具
　　奏伏祈
　　睿鉴谨
　　奏
　　览
　　同日又
　　奏为恭奏豫省黄河秋汛水势情形及中刷深丈尺仰慰
　　圣懐事窃查豫省黄河闗系运道民生仰蒙
　　皇上睿虑周详
　　指授方畧机宜连年发帑修筑又蒙
　　皇上圣徳昭格
　　上天
　　圣祖暨
　　河神黙佑循轨安澜堤埽巩固至今嵗而愈显神功从来在河滩地上播种者麦则偶然得收秋则难免淹及今嵗则二麦大收于春时百谷大收于秋日询之土人羣称难得且滩地谷麦不收则巳
　　收必加倍于他处者盖因土膏肥泽故也此一异也彼最险之耿家水口系全河大溜顶冲【臣】每为伏秋两汛担虑饬令多拨夫料加谨防护但大溜直逼堤根日夜搜剔以致埽坝虚松不时蛰防实属人力难为乃忽而溜走中刷去南滩淤起北岸而坝基得以立稳以保无虞此又一异也今入秋汛已逾一月查各属报到水势长落情形除从前随长随落相抵外近来数日有落无长不但竝未出槽流入各处支河且查据管河道祝兆鹏河北道朱藻报称黄河中南岸西自荥泽县起东至虞城县止北岸西自武陟县起东至仪封县止有刷深六七尺八九尺不等者有刷深二三四丈不等者两崖髙出水面有四五尺不等者有六七尺不等者总之较雍正五年中更刷深一二三四尺不等两崖更髙出水面一二尺至二尺四五寸不等人人称为从来未见处处称为从来未闻惟
　　大圣人在上大其懐柔之典致此允翕之休与河清大
　　瑞无异豫省臣民仰覩
　　嘉祥讴歌
　　圣徳洵颂祷之文所莫能殚述者也理合缮折奏闻仰慰
　　圣懐谨
　　奏
　　河流顺轨实由
　　天
　　祖之锡福何可归美于朕至如简命得人之功朕亦不辞也览奏嘉悦庆幸之懐洵非楮頴所能形容者惟与卿期加勉加慎以保厥终耳
　　同日又
　　奏为钦奉
　　圣训据实覆奏事雍正六年七月十三日【臣】家人赍回【臣】
　　奏请
　　圣训折内钦奉
　　硃批谕防卿在豫省数年诸事留心谙练若止令督理一省事务尚恐不足展布底蕴而并无以罄竭报效之志豫省诸凡甫经就绪若一旦迁移他徃既恐部下官民不遵约束且念中州要地接壤都畿倘后来者不克胜任卿费数年心力经营措置殊属可惜朕再四思维方申此命卿其以理豫省之心兼理东省可也勉之钦此伏念豫省东省总属
　　皇上封疆【臣】敢不竭尽血诚料理但【臣】才质庸愚驻劄
　　豫省待罪五年至今毫无报称虽蒙
　　圣谕豫省诸凡就绪而自【臣】视之实无一事敢以自信而自安况东省之逺隔乎【臣】不知将来何以报效方不负
　　皇上殊恩也又奉
　　谕防如有迟滞阻隔何难审度机宜奏请疏通钦此【臣】自当逐事次第料理凡有应疏通处遵
　　防敬谨
　　奏请又奉
　　谕防风行草偃乃自然之理然従古哲后名臣敷宣敎化未有不先难而后获者庸碌之軰乌能解此第今日东省非豫省初创可比孰无耳目岂有不甘为包拯属吏部民之人乎卿但一秉初心行去朕自如前与卿做主凡为大吏者能全朕用人顔面则朕自能令天下后世灼见卿等之忠荩君臣期共勉之又奉
　　谕防欲速则不达安可期效于旦夕耶钦此【臣】跪读之下不觉失声饮泣【臣】赋性愚鲁又无学问但知事之不悖于理不碍于公者即属当行之事毅然行之而不顾初不敢因人之喜怒而有所趋避也【臣】尝谓人私心一起则见理不明见理不明则所行多谬瞻顾避忌与夫市恵邀名皆私心也有一于此虽聪明伶俐之人更多错误【臣】之敢于孤行独徃者【臣】心中惟知戴有
　　皇上其他皆非【臣】所知也数年以来若非
　　皇上天恩为【臣】做主【臣】亦早巳为众人所排击而挤陷之矣安能复望今日哉【臣】之身家性命毫无所顾而
　　皇上之天顔如
　　干仪日彩【臣】若稍不敬慎冒渎
　　天威【臣】罪莫逭【臣】敢不殚心竭诚以仰报
　　天恩耶又奉
　　谕防卿之念虑精白朕实见信又奉
　　谕防君臣一徳一心未有不能办理之事况
　　昊天
　　圣祖昭昭在上自必垂怜赐佑也钦此仰见我
　　皇上至诚格
　　天大孝格
　　祖
　　上天
　　圣祖为
　　皇上垂庥锡庆普天下大小臣民皆蒙
　　福佑矣又奉
