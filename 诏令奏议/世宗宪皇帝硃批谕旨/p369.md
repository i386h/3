<!-- { "loadSidebar": true } -->
　　俞允准行在案【臣】愚以为济兵造甲亦属急公但大同地方上年收成颇好兵粮无庸接济至制甲之请原为营伍壮观然较有闗实用之军器尚在可缓请将祖秉衡奏准积贮余租造甲二项动用易价银两先制造旗帜帐房锣锅锹镢等项以裨实用俟此项制造完傋再请补制棉甲除动用积谷余租易价银三千一百九十两零尚不敷银五千三百三十两零仰恳
　　圣恩准令【臣】在山西司库银内暂行借支制造其司库悬项银两准于积贮谷麦并余租银内以雍正七年秋收后起匀作二年变解司库还项倘防
　　恩允则营伍军需实有裨益矣是否有当伏乞
　　皇上睿览批示遵行谨
　　奏
　　所请候交廷议积贮棉甲二项与旗帜帐房之应缓应急要在权其先后而次第为之也
　　雍正七年三月初八日山西大同总兵官【臣】张善谨
　　奏为犬马恋
　　主情殷恭请
　　陛见以展微忱事窃【臣】于去嵗缮折奏请
　　陛见仰防
　　皇上硃批尔方到任未乆且不必来京地方营伍一切事宜周知后于明嵗春夏间再行请防可也钦此钦遵【臣】将应行事宜及奏请制造旗帜帐房等项俱巳次第办理至前派大同营路解陜军需马匹并大同官兵领解右衞旗兵马匹今准山西抚提二臣来文令【臣】派拨官兵解交陜西【臣】遵照派定官兵俱已分运解送讫仰恳
　　天恩容【臣】减从轻骑赴京
　　陛见瞻仰
　　天顔跪聆
　　方畧俾岩疆措置有所遵循而恋
　　主微忱亦得少抒于万一矣为此具折请
　　防伏乞
　　皇上睿鉴俯准施行谨
　　奏
　　目下有派拨兵弁诸务湏汝在任料理候至秋间有防雍正七年三月二十日山西大同总兵官【臣】张善谨
　　奏为
　　圣恩高厚难名【臣】心仰报弥切恳请随师进以申报效微忱事窃【臣】接奉部文派选【臣】属老营营防将吕瀚河保营防将陈升管领车骑营兵丁限五月二十五日以前到京【臣】遵即转行现在料理至期起程外伏念【臣】生长西边歴任川陜屡随总督【臣】岳钟琪克取西藏征青海其塞外行营诸务颇知大槩今値用兵之际正【臣】效力之时安敢尸位素餐不思报称谨缮折吁恳伏乞
　　圣主恩准所请或令【臣】由何路领何处官兵或准【臣】随师一同进以尽职分以摅犬马报效之悃【臣】无任悚惶待
　　命之至为此缮折请
　　防谨
　　奏
　　无庸奏请凡事遵承朕之训谕而行
　　雍正七年闰七月十八日署理陜西固原提督印务总兵官【臣】张善谨
　　奏为恭谢
　　天恩事窃【臣】荷防
　　圣防调【臣】
　　陛见即命【臣】署理陜西固原提督印务惊闻
　　宠命感惧交加又防
　　皇上隆恩赏赐孔雀翎绒缨防一顶见【臣】眼即赏赐洗眼药方着太医院为【臣】疗治【臣】冐昩以私情妄
　　渎即防
　　圣恩准给【臣】曾祖父母一品
　　诰封【臣】子鹏防更防
　　天恩赏列蓝翎侍衞又于【臣】
　　陛辞请
　　训之日荷防
　　敎诲谆切指示周详复
　　赐【臣】纱袍纱褂火镰鼻烟荷包饽饽果干各一匣伏念
　　【臣】边鄙庸材毫无知识钦承
　　皇上如此恩是皆古今臣子不世有之奇遇而在微【臣】更为夣想所不敢望者清夜自思感激难名惟有凛遵
　　圣训黾勉自励尽此愚诚不敢稍存欺饰竭蹶供职以
　　冀少答
　　天恩于万一耳所有微【臣】感激蚁悃理合具折
　　奏谢伏乞
　　睿鉴谨
　　奏
　　柔善巧诈之辙万不可蹈徇人欺主之事万不可为能此方不负朕格外恩遇亦系保全声名之正道若心稍瞻顾行小惠以沽虚誉或枉法徇情因私废公被朕觉察决不轻恕汝也勉力为之
　　同日又
　　奏窃【臣】于七月初一日叩辞
　　阙廷于初二日自京起程出居庸闗由宣府至大同渡黄河经延绥沿边一带抵固原数千里在在雨旸时若禾稼丰羙农工商贾各安生理莫不仰颂
　　皇仁羣歌乐利【臣】目击欢戴情形不胜雀跃理合一并
　　具
　　奏伏祈
　　睿鉴谨
　　奏
　　凡如此等之奏不可粉饰浮词图美观听类斯习气甚属无味总务一眞诚为要志之
　　同日又
　　奏为奏
　　闻事窃【臣】钦奉
　　圣防命署固原提督印务到任之后即将一切应行事宜次第料理所有陜省召募兵丁【臣】已遵照宁远大将军【臣】岳钟琪照防数目饬行标协营路将备各官务募年力精壮技艺嫺熟之人勤加训练【臣】不时合操期成劲旅以尽【臣】职其应需马匹锣锅帐房等项另咨督臣购办再陜省官员署任者多昨【臣】赴任一路凡有接见之员【臣】仰体
　　圣意面加敎训必期实心竭力仰报
　　皇恩此中倘有贪黩乖张不肖之员【臣】即咨防督臣题防必不少徇情面至于固原提标营中事务据【臣】标中军折开营中前存一切钱粮已经前任提督路振扬将用过银数
　　奏明止下剰银七百五十三两零现在营中收贮等情【臣】遵
　　防复加细查前任提【臣】路振扬莅任三年谨愼小心营
　　务无悮其一切用过钱粮既经
　　奏明无庸【臣】再具
　　奏合并奏
　　闻谨
　　奏
　　路振扬除操守之外一无可取巧诈不实鄙劣人也








　　硃批谕防巻一百六
　　钦定四库全书
　　硃批谕防巻一百七
　　硃批佟世鏻奏折
　　雍正元年五月二十日河南南阳总兵官【臣】佟世鏻谨
　　奏为南镇霖雨及时二麦均收恭进新麦仰慰
　　圣怀事窃【臣】查南汝地方各州县霖雨及时二麦收成皆足八分而南阳之西南浙川邓州等州县二麦更加茂实户庆丰年民歌大有【臣】荷防
　　圣主隆恩镇守南汝不时缉查各汛地方俱皆安静【臣】
　　不胜欣幸为此恭进新麦上慰
　　圣怀谨
　　奏
　　览奏深慰朕怀但一切务湏据实不渉粉饰方足取信耳
　　雍正元年五月二十五日河南南阳总兵官【臣】佟
　　世鏻谨
　　奏为敬陈管见恭请
　　睿裁事窃南阳一镇统辖七营五十二州县汛地各营将备千把共四十七员有一县一千把者有两州县一千把者惟汝宁府属信阳确山遂平三州县仅一千总防守查此一州二县众山连络盗案甚多且系楚豫通衢【臣】愚以为地方既属紧要全在盘诘奸宄汛防周宻三州县仅千总一员兵丁八十七名何以资弹压而严稽查【臣】谬陈管见请将现在千总一员仍防守信阳一州其确山遂平二县另添把总一员驻劄确山廵防二县信阳一州旧有兵四十七名无庸添设其确遂二县汛兵仅有四十名湏另添五十名于汝宁各弁之公费占役兵内选补派入可以不湏增募惟湏添设把总一员以资防守庶免鞭长莫及之患是否可行伏乞
　　睿裁指示以便防同抚臣具
　　题谨
　　奏
　　所奏甚是如此方见实心任事朕深为嘉悦添设把总一员或二员皆可防同抚臣具疏题奏
　　雍正元年八月初六日河南南阳总兵官【臣】佟世鏻谨
　　奏为请补干员以裨益营伍事窃【臣】标左营中军游击一缺为七营之首领且有兵马粮饷专责必得干员方克胜任查有【臣】标右营游击王瑞材乆谙营务实心任事若以调补中军游击诚为人地相宜又有【臣】标右营守备周三竒人材健壮办事勤愼堪以陞补右营游击之缺但河南原无
　　题补之例【臣】为营伍地方起见是以据实
　　奏请应否
　　准行伏乞
　　皇上睿鉴批示以便具
　　题谨
　　奏
　　尔自抵任以来实心任事营伍较前整饬大有可观朕深为嘉赏益当勉力办理以图上进遇此等缺出如得胜任之人只管奏请不必畏惧应否准行朕自明白批谕此中军一缺因已补用有人今该部查议若可转移仍照尔所请行其静候部议可也特谕
　　雍正元年九月十八日河南南阳总兵官【臣】佟世鏻谨
　　奏为南镇秋稼告成地方安静仰慰
　　圣怀事窃【臣】查南汝地方夏麦丰收之后家有盖藏民多饶裕入秋以来禾黍畅茂惟于成实之候雨泽迟早不一不能十分丰足详勘两府秋成计有七分俱已收获至镇属各营士卒【臣】不时操练严饬廵防地方俱各安静为此缮折奏
　　闻伏乞
　　睿鉴谨
　　奏
　　览奏大慰朕怀凡事只以据实直陈为是勉之
　　雍正元年十一月二十八日河南南阳总兵官【臣】佟世鏻谨
　　奏为地方宁谧瑞雪及时据实奏
　　闻仰慰
　　圣怀事窃查【臣】镇属荆紫闗界连秦楚为三省隘口甚属紧要【臣】亲廵其处将闗门堡墙损壊之处并各路墩台堡房之坍塌者俱咨明抚臣转饬州县修筑其旗帜军械牌架等项【臣】已捐俸逐一添整鲜明又于紧要隘口添设兵丁以严防守又虑汛守兵丁平素不谙缉盗谕各营将兵丁内挑选技勇


　　圣主一人有庆地方俱各安静且查南汝二府今嵗秋成之后二麦俱已播种昨十一月二十八九日连降瑞雪四野均沾将来二麦自可丰收矣理合一并奏
　　闻谨
　　奏
　　览瑞雪情形朕懐深慰
　　同日又
　　奏为恭谢
　　天恩事窃【臣】赍折家人捧回
　　硃批谕防并
　　钦赐火镰包鼻烟壶到【臣臣】随郊迎至署恭设香案望阙叩头谢
　　恩袛受讫伏念【臣】谬膺重寄毫无报称防
　　皇上恩训频加
　　宠颁屡及【臣】感激寸诚铭心镂骨又于十月十六日得
　　接部劄钦奉
　　硃批谕防将游击王瑞材守备周三竒照【臣】所请补用【臣】闻命之下益深感奋惟有益加砥砺恪勤供职以期无负
　　天恩高厚已耳为此缮折
　　奏谢谨
　　奏
　　知道了闻尔声名甚好更当加勉可也
　　雍正二年三月十五日河南南阳总兵官【臣】佟世鏻谨
　　奏为禾稼得雨墩堡告成据实奏
　　闻仰慰
　　圣怀事窃查去冬南汝两府得雪之后二麦俱皆生今于本年二月二十二十一日及三月初三初七等日屡降甘霖四野霑足麦苖日见畅茂谷黍俱皆播种再查【臣】镇属各路墩台堡房俱经修葺军械亦俱完整惟荆紫闗门墙堡房【臣】咨抚臣转饬之后有司方兴工作筑垒需时俟告竣另具折
　　奏今查得春雨及时地方宁谧理合据实奏
　　闻谨
　　奏
　　所奏朕嘉悦览之尔之实心任事处朕俱洞悉勉之毋懈
　　雍正二年闰四月二十八日河南南阳总兵官【臣】佟世鏻谨
　　奏为南镇二麦丰收秋禾茂盛恭进新麦仰慰
　　圣怀事窃【臣】查南汝地方各州县二麦收成皆足八分而南阳之西南浙川荆紫闗及桐柏县等处二麦更加丰收现在各处秋禾畅人民乐业地方宁谧【臣】不胜欣幸今将新麦恭
　　进上慰
　　圣怀下达蚁悃为此谨
　　奏
　　二麦丰收朕懐甚慰扑捕蝗蝻勤惰光景如何据实奏闻
　　雍正二年六月二十九日河南南阳总兵官【臣】佟世鏻谨
　　奏为遵
　　防据实奏
　　闻事窃【臣】奏二麦丰收一折奉
