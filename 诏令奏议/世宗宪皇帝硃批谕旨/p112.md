<!-- { "loadSidebar": true } -->
　　闽省有满保同尔经理朕可坦怀无虑但目前亦不过随事酬应犹不得遂谓克谐治平之道也必能移风易俗为地方上立千百年永垂不坏之良模方可称体国宣猷之贤臣耳目身心一时毋少怠忽务须正己率属以实心而敷实政举凡有益于国计民生之事我君臣互相推诚从容商较以协时措之宜渐臻化行俗美物阜民安始不虚负
　　圣祖数十年生成敎养之深仁厚泽也期共勉之雍正二年正月初三日福建巡抚【臣】黄国材谨
　　奏为恭缴
　　谕旨事【臣】赍折把总回闽奉到【臣】前奏恭缴
　　谕旨一折钦奉
　　硃批【臣】跪读之下仰见我
　　皇上愼重官方洞悉利
　　特颁谕旨训诲周详无非欲【臣】等公忠报
　　国期于保荐得人之至意【臣】即遵
　　旨与督【臣】满保公同跪看并通知省中将军都统提镇
　　诸臣一体钦遵外【臣】惟有恪遵
　　训旨凡事从公以仰报
　　皇上训勉指示之
　　天恩于万一所有奉到
　　御批理合恭缴谨
　　奏
　　进贤退不肖尔等之专责也非公无以济明朕之前谕其绎之毋忽
　　雍正二年正月二十五日福建巡抚【臣】黄国材谨
　　奏为恭谢
　　天恩事窃【臣】前奏
　　君恩实难图报等事一疏奉
　　旨黄国材乃
　　皇考简用之人自抚闽以来操守廉洁办事明白军民共相爱戴今虽年老身尚健壮着照旧供职不必以衰老求罢该部知道钦此【臣】跪读之下不禁感激涕零随恭设香案望
　　阙叩头谢
　　恩讫伏念【臣】自到闽一载以来日夜焦思兢惕恐惧寝食不宁精神顿减是以具疏乞休冀免陨越之愆荷蒙
　　皇上纶言奬励至于此极【臣】又何敢自惜衰老不思报効【臣】之精神志虑稍可支撑一日即当为
　　皇上効力一日倘至十分衰迈不能効力之时叩恳天恩容【臣】奏请休致俾得优游



　　敎诲始终保全【臣】之万幸除另疏恭
　　谢外所有感激微忱先行缮折叩谢
　　天恩伏祈
　　睿鉴谨
　　奏
　　览
　　同日又
　　奏为恭谢
　　天恩事雍正二年正月十四日【臣】赍折家人回闽恭捧皇上恩赐
　　御书福字一幅到【臣臣】恭设香案望
　　阙叩头谢
　　恩祗领讫伏念【臣】至愚极陋毫无报効兹值新正上元
　　令节荷防
　　皇上锡福自天【臣】实感
　　恩无地此不独【臣】之一身及【臣】世世子孙俱得防皇上之福即海疆万民人人普被岁岁盈宁亦莫不均
　　沾
　　洪福于无穷矣理合缮折叩谢
　　天恩谨
　　奏
　　福之一字朕原与天下臣民共之者也
　　同日又
　　奏为恭谢
　　天恩事【臣】赍折家人回闽恭捧两次荷防
　　皇上天恩赏赐汤羊克食到【臣臣】恭设香案望
　　阙叩头谢
　　恩祗领讫伏念【臣】防
　　皇上天恩眷顾两次远
　　颁克食【臣】自问何人叠膺
　　异数感激欣幸莫可名言【臣】惟有在闽一日竭尽一日
　　心力图报
　　圣恩于万一理合奏谢
　　天恩谨
　　奏
　　海疆赤子正资尔爱养抚治朕之所以期望尔者岂止一日二日一年两年耶勉之
　　同日又
　　奏为恭缴
　　谕旨事【臣】赍折家人回闽捧到【臣】前奏雨水年成并续运米石接济浙江象山等处一折奉有
　　硃批【臣】跪读之下仰见我
　　皇上念切民生实欲使海宇之内无一人一处不被深仁厚泽之至意再查闽省交新正以来风和日暖民间因丰收之后米价甚平每石八钱九钱不等各府地方俱各宁谧台湾府地方亦甚安静合并奏
　　闻以慰
　　圣怀所有奉到
　　御批理合恭缴谨
　　奏
　　岁丰米贱地方宁静朕心深慰三月三日京师甘霖大霈中外欢欣特谕尔知应为朕庆喜也
　　雍正二年二月二十四日福建巡抚【臣】黄国材谨奏为恭缴
　　谕旨事【臣】赍折把总回闽捧到【臣】前奏恭缴
　　谕旨一折钦奉
　　硃批【臣】跪读之下仰见我
　　皇上信任之重勉励之切不胜感激钦服之至伏读谕旨目前随事酬应犹不得谓克谐治平之道也必能移风易俗为地方上立千百年永垂不坏之良模方可称体国宣猷之贤臣
　　谕旨及此尤见我
　　皇上治益求治安愈求安之
　　圣心窃思
　　圣祖仁皇帝六十余年生成教养深仁厚泽固己登斯民
　　于衽席措天下于治安我
　　皇上御极以来
　　祖述宪章励精图治宵旰不遑已足令九州六合俗美风移所行之政皆千百年永垂不坏之良模至
　　【臣】在闽应行事宜嗣后惟有恪遵
　　训旨仰体
　　圣心务期与督【臣】满保共相勉励耳目身心不敢一时少忽正己率属以实心而敷实政仰报
　　皇上天恩于万一所有奉到
　　御批理合恭缴谨
　　奏
　　自古尧舜之君亦必资赞助之臣朕虽有治益求治安愈求安之心全頼尔等封疆大吏竭力効忠宣猷布化始克奏熙皥丰亨之效也勉之勿懈
　　雍正二年三月二十六日福建巡抚【臣】黄国材谨
　　奏为奏
　　闻事窃查福建各府地方于二月二十四五等日俱得大雨至三月十九并二十四五等日又得大雨目下雨水俱各霑足稻田尽皆插秧早麦巳经秀实福州等府米价照常台湾府米价七钱八钱不等



　　督【臣】满保会商【臣】拨动福州台湾二处米三次共三万七千石运往浙江平粜嗣又因台州温州等处食米尚有不足督臣会商【臣】拨动福宁州米一万石委官运往平粜近又据督臣查看得浙江缺米地方再得米二万石可以接至麦熟又防商【臣】委官往台运米二万石分送平粜总俟米价解闽之日即于产米地方照数买补还仓合并奏
　　闻谨
　　奏
　　汝等和衷协恭自必庶务咸宜可嘉之至
　　同日又
　　奏为恭聆
　　训旨事窃【臣】据提塘宋士璞逓到内阁交出
　　谕旨一封【臣】敬谨跪开系【臣】前题请省可省之章奏等
　　事一疏奉
　　旨
　　圣祖仁皇帝御极六十余年孜孜图治
　　圣寿已至七旬犹日揽万几不倦于勤朕仰承鸿业自宜效法前规朝乾夕惕事无钜细亲为裁断岂当年富力强之时而可稍图暇逸乎如果中外大臣仰体朕心抒忠为国办理事务井井有条虽封章堆叠朕心乐于披览不以为劳若不殚心竭力茍且塞责以致事务废弛虽日无一章朕心岂得安乎今黄国材身为封疆大吏自应将地方利弊作何兴革官员贤否作何劝惩之处尽心办理何得以省简奏章之事为爱君之意迎合君上况伊曾以年老气衰具疏乞休止应养其精神料理伊任内事务今迎合渎奏用心于无益之地殊属不合原本着发回钦此【臣】跪读之下不胜恐惧羞愧之至【臣】受
　　恩深重仰见我
　　皇上自登大宝以来综理万几刻无宁晷微【臣】愚昧之
　　见惟恐过费
　　天心是以冒昧具奏伏读
　　训旨【臣】惶悚愧悔无地自容【臣】惟恪遵
　　圣训于任内事务竭力办理熟察利弊悉心兴革确访
　　贤否实力劝惩以仰副
　　皇上训勉至意于万一而已所有恭领
　　训旨理合具折奏
　　闻为此谨
　　奏
　　汝既有爱君之诚何妨折奏以达汝意率尔具本特题殊属不合于体也
　　雍正二年闰四月十三日福建巡抚【臣】黄国材谨
　　奏为奏
　　闻事窃查福建地方三月四月连次得雨经【臣】具折奏闻今自交闰四月以来又经连次得雨禾苗十分茂盛福州府米价每石九钱一两不等兴化泉州漳州等府每石一两一二钱不等延平建宁汀州邵武台湾等府每石八钱九钱不等地方宁静人民乐业合再奏
　　闻以慰
　　圣怀谨
　　奏
　　阅尔所奏深慰朕懐畿内时雨霑足秋禾长发茂盛各省麦收大槩不相上下朕荷防
　　天地洪慈
　　皇考灵圣黙赐眷佑阴阳顺序年岁频登惟以手加额感激庆幸而益深警惕耳
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏恭缴
　　硃批一折钦奉
　　谕旨仰见我
　　皇上敬
　　天法
　　祖既宵衣旰食之不遑置腹推诚亦心膂股肱之是倚【臣】
　　知识浅陋无以仰赞
　　髙深惟恪遵

　　副我
　　皇上治益求治安愈求安之
　　圣心于万一而巳所有奉到
　　御批理合具折
　　奏缴谨
　　奏
　　圣人惟以敏行为贵故曰古者言之不出耻躬之不逮
　　也君臣当共勉之
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏缴
　　谕旨一折钦奉
　　硃批尔果能如此奋勉可谓老当益壮朕实嘉悦之至钦此【臣】跪读之下不胜感激踊跃之至伏念【臣】以庸愚叠荷
　　圣恩高厚勉励褒许至再至三【臣】惟有益加奋勉整顿
　　精神实心效力以仰副
　　皇上眷顾之
　　洪恩于万一而已所有奉到
　　御批理合恭缴叩谢
　　天恩谨
　　奏
　　尔不必为尔子黄炳忧虑朕非有谴责之意因伊少年心性尚气陵人与众不睦谤言日盈于耳朕包容巳一载矣若令久于外任恐致不能保全朕故将伊调回畀以内职以稍挫其锋锐且使之得以歴练老成其才其志将来犹可任用也便中密谕尔知亦可不必令黄炳与闻
　　雍正二年五月初五日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折把总回闽捧到【臣】前奏雨水年成并续运米石接济浙江宁波等处地方一折奉有
　　硃批【臣】跪读之下不禁感激欣幸欢忭之至【臣】幸生圣世伏见我
　　皇上念切民生
　　圣心与
　　天心相为孚应既目覩闽省之甘霖叠降又欣闻北数省之雨泽应时【臣】惟与宇内亿万苍生感激
　　皇上天恩相与额手称庆而已至运米赴浙荷防谕旨屡赐褒嘉【臣】感激欣幸莫可名言惟有益加勉励于地方民生之事竭尽心力恪谨奉行以期仰副我
　　皇上嘉奬微【臣】爱惜民生之至意于万一所有奉到御批理合恭缴叩谢
　　天恩谨
　　奏
　　所虑者第恐有名无实耳果能为国为民一念精纯奉行不怠
　　上苍自有照鉴见得透信得眞其效如响之应声影之随形至于朕之褒嘉奬誉犹为第二义
　　同日又
　　奏为奏
　　闻事窃查福建地方自三月四月至闰四月连次得雨
　　米价照常经【臣】具折奏
　　闻今于闰四月二十一至二十五等日又得大雨四郊霑足田禾茂盛米价照常又查台湾府于四月二十七八等日亦俱得雨地方宁静人民乐业合并奏
　　闻以慰
　　圣怀谨
　　奏
　　人事修而后
　　天和应阴阳序而后雨泽调若非尔等大吏措置有方令行政举曷克臻此朕实欣慰之至益加敬畏勉励可也
　　同日又
　　奏为钦奉
　　上谕恭谢
　　天恩事窃【臣】据闽浙督【臣】觉罗满保赍折把总捧到兵
　　部交发
　　钦颁
　　御笔课农劝垦
　　上谕到闽【臣】出郊跪迎恭设香案望
　　阙叩头跪听宣读祗领讫随分颁司道府防州县各官
　　一体钦遵仰见我
　　皇上念切民依无远弗周无微不到
　　睿虑精详
