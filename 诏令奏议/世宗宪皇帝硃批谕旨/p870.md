<!-- { "loadSidebar": true } -->
　　圣怀所有现在禾苖望雨情形合先奏
　　闻伏祈
　　睿鉴谨
　　奏
　　据汝现在忠诚之心揆之
　　上苍感应之理果若防恭祈祷不出旬日必防甘泽之施也
　　署理湖北巡抚印务兵部右侍郎【臣】吴应棻谨
　　奏爲奏
　　闻地方情形事窃查武汉两府属自五月以来雨泽愆
　　期【臣】于五月二十七日恭折奏
　　闻续查黄安徳荆襄郧六府及归州等处雨泽俱属稀少自六月十四五等日各属陆续呈报得雨至二十二三等日甘霖大沛四野沾足早稻于五月内俱已收获各府五六分七八分不等晚稻湖田甚好其山田被旱之处恐收成不无歉薄武汉两府米价现今尚平但闻湖南贵州及湖北连界地方雨水亦未及时当玆黔省用兵之防正军糈挽运之时倘四川等省米石一时不能贩卖来楚以资接济恐将来湖北米价难免昻贵【臣】身任地方自当预爲筹画务期料理妥协断不敢少有欺讳粉饰负
　　圣主委任之洪恩也谨先将得雨日期地方现在情形
　　恭折具
　　奏上慰
　　圣怀伏祈
　　睿鉴谨
　　奏
　　近闻湖北一带地方甚旱此奏似不无隠饰


　　硃批谕防巻二百八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百九上
　　硃批杨永斌奏折
　　雍正八年二月二十四日湖南布政使【臣】杨永斌谨
　　奏爲恭谢
　　天恩敬请
　　圣训事窃【臣】天末庸才至微极陋由顺天府大城县罣
　　误知县钦奉
　　皇上特恩赏给官职効力行走数年之间洊加防擢至
　　膺郡符旋陞贵东道兹复荷逾格
　　天恩授以湖南藩司重任自顾何人膺斯
　　异数惟有勉奋驽骀以仰答
　　圣主高厚于万一伏查湖南民欠厰矿苗疆三事皆爲应办紧要之件【臣】到任后访闻民欠项内多有侵蚀包揽诸弊现在详明督抚将积欠最多者委员
　　清查其余交于地方官清查仿照督【臣】迈柱清查沔阳州之法分别官吏侵蚀绅衿包揽与实欠在民三项减其火耗立限催输幷出示晓谕如有自首侵蚀者酌量从宽责令分限通完【臣】不时稽察委员毋令纷扰地方至厰矿苗疆二事【臣】在贵州跟随云贵广西督【臣】鄂尔泰办理稍知规模昨督【臣】鄂尔泰由广西回黔道经长沙【臣】将厰务苗疆事宜备细禀商复防指示【臣】已将应行办理之法禀请督抚转爲奏


　　主恩下供职守【臣】更有请者【臣】自雍正三年补授贵州
　　威宁府知府五载以来未获一觐
　　天顔犬马依恋之忱时切于中今【臣】查受藩库交代事
　　毕可否容【臣】轻骑赴京瞻仰
　　圣顔跪请
　　训防伏候
　　圣裁俞允施行谨
　　奏
　　尔甫经接任受事正在整理之际何必徒爲无益之往来卽使来京见朕面加训诲者亦不过殚心实力循分尽职黾勉效法鄂尔泰事事不欺不隠此数语而已遵防勉力爲之可也
　　雍正九年五月十二日调补广东布政使【臣】杨永斌谨
　　奏爲恭谢
　　天恩敬请
　　圣训事雍正九年四月二十三日防湖广督【臣】迈柱湖南抚【臣】赵恩牌开准部咨雍正九年四月初一日内阁奉
　　上谕湖北巡抚员缺着广东布政使王士俊补授广东布政使员缺着湖南布政使杨永斌调补王士俊久任粤东于地方事务甚爲熟练杨永斌到粤王士俊一　一交代讲论眀白再赴湖北之任等因钦此钦遵转行到【臣】随恭设香案望
　　阙叩首谢
　　恩外伏念【臣】一介微陋防
　　皇上特恩拔擢授以楚藩重任虽捐糜顶踵未足仰报高深正在随同抚【臣】赵恩于地方一切事务勉力整
　　理今复荷
　　隆恩调任粤东闻
　　命自天感激无地现在一面将湖南藩库钱粮事宜逐一清交新任藩司张璨接受听候抚臣盘查
　　题报【臣】卽起程星赴粤东新任但海疆重地一切治理较之湖南更爲繁要藩司一官任大责重【臣】材质疎庸克副实难伏恳
　　皇上恩赐训诲庶【臣】知所遵循得以上报
　　主恩下供职守免致陨越爲此缮折恭谢
　　天恩敬请
　　圣训谨
　　奏
　　王士俊久任广东于吏治民情甚爲熟练卽命伊巡抚粤省岂不驾轻就熟但粤省向来各立门户文武不和而文武之中又各互相党庇此风因杨文干方愿瑛二人而起方愿瑛实罪不容诛其党甚固如触其藩篱必百计报复而后已斯乃汝所当知而加愼者王士俊亦被习气所染不能超然出若命抚粤岂特无益在伊自多牵制掣肘朕所以用爲湖北巡抚也汝今往莅粤藩当思革化颓俗时自检察愼勿被所诱惑至于民情较之湖南尚易爲治然边海岩疆盗风甚炽率多嗜利轻生必须大费一番心神方収成效能事事效法鄂尔泰之居心精勤不懈何务不克整理勉之莫负朕委任之恩若开矿一事粤东断不可行惟以严禁爲是非可将顺民情者王士俊日前奏请开采经朕再四谕止未知曾向汝道及否此数节系粤省紧要大端皆朕素所洞悉先以谕汝其余地方机宜遇汝折奏之便随时逐事自当一一指示也
　　方愿瑛大奸大诈沽取虚名阻挠实政至今仍有爲其称寃之人汝当知之凡爲称寃者卽系党友须加体察朕岂枉诛方愿瑛之主耶朕于方愿瑛从未识面何嫌何怨之有此种情形朕御极已歴九载其中隠微实能了悉无疑汝将此谕密之亲友间槪不宜言惟令巡抚鄂弥达知之汝二人同心协力整理可也亦转嘱鄂弥达加愼加密毋致泄露一人爲此再谕
　　雍正九年十月二十五日广东布政使【臣】杨永斌谨
　　奏爲恭缴
　　硃批奏折事窃【臣】以庸陋凡材荷防
　　圣恩调补粤东藩司海疆要地罔识遵循随卽具折恭
　　请
　　圣训于七月二十七日家人赍囬【臣】望
　　阙叩首跪读
　　硃谕天语煌煌训勉谆至感激蚁忱中心震悚钦遵谕防密与抚【臣】鄂弥达看讫【臣】查粤东地方向因杨文干方愿瑛抵牾以致各立党援文武不和而文武中又相互异方愿瑛实罪不容诛幸防
　　皇上睿照如神将方愿瑛下狱究治今【臣】到任后时时省察竝未有爲方愿瑛言寃之人又再四密访方愿瑛之党实已涣散至于通省文武【臣】悉本至诚相待宣布
　　皇上和衷
　　圣谕共相勉励各员见【臣】开诚体公亦各倾心现在情形较之从前实觉改观若再加调剂自可革化颓俗也再查粤东濒海之区向来劫窃频闻近日较前稍息惟韶州府属乳源曲江等县之栁坑猺人素爲盗薮现今议于栁坑山埸设汛弹压俾防守整严盗踪自杜也又开采一事【臣】向在湖南时卽闻粤东厰矿甚多而难于开采昨至粤东曾向王士俊问及据云经伊具奏防





　　挖私煎以靖地方谨此
　　奏覆并缴原奉
　　硃批一折再粤东地方辽濶【臣】到任甫经两月余全省利弊尚未周知另容悉心查确次第陈
　　奏合并声眀伏祈
　　皇上睿鉴谨
　　奏
　　嗣后再具奏折差人赍至大学士张廷玉处转奏
　　同日又
　　奏爲请定鐡锅出洋之禁以杜奸弊事窃照鐡器一项所关綦重不许出境货卖律有眀禁况近有废鐡亦可镕制兵械本年奉有定例止许内地变卖若捆载潜出边境及海洋者照越贩硝磺之律分别治罪立法已属周详但【臣】查粤东地方因向来出产鐡锅凡洋船货买歴未禁止【臣】到任后检查案册见雍正七八九年造报夷船出口册内每船所买鐡锅少者自一百连至二三百连不等多者买至五百连幷有至一千连者其不买鐡锅之船十不过一二查鐡锅一连大者二个小者四五六个不等每连约重二十觔若带至千连则重二万觔【臣】思此项鐡锅名虽煮食之器其实一经镕炼各项器械无不可爲每年贩出外国诚有关系以【臣】管见嗣后此项鐡锅应照废鐡之例一体严禁毋论汉夷船只概不许货卖出洋违者卽照捆载废鐡出洋之例治罪如此则外洋之鐡不致日积日多于防奸杜弊之道似有裨益是否有当伏乞
　　皇上睿鉴谨
　　奏
　　此奏甚是足见留心地方庶务
　　雍正九年十一月二十三日广东布政使【臣】杨永斌谨
　　奏爲奏
　　闻事窃【臣】到任后知有奸匪李梅结党散劄事发在逃一事随卽严饬地方官员留心密查本年九月间经督抚二臣委令理猺同知厐屿前往罗定一带密同地方文武访拏得杨士元及伙党盘陈养陆运眀温良賔等供出本年三月内有陈汉同吴世友廖洪受从广西藤县五屯所白石寨陈美伦家领有唐太祖的劄付来散给上有罗平圣号字样及仙掌八卦图样每张要银三两六钱等语禀报到【臣】随防同臬司禀商督抚密饬厐屿选差设计相机诱拏去后复经抚【臣】鄂弥达添差弁兵前往白石寨等处协同密拏兹于本月十二日拏获陈美伦等一千人犯押解幷起有木印挖银符书单札前来【臣】等随在抚臣内署公同究讯俱各取供在案查各犯虽借道教名色鼓惑愚民但旣称有年号又立有公田名色符劄私自封官单据结连聚党潜谋爲匪大属不法今首犯陈美伦虽已就获而余党陈汉等尚未弋获幷供出之玉龙太子以及林茂清钱珍均难宽宥业经督抚二臣密札广西抚臣严行查拏勿令漏网其陈汉等亦现严行拏究外总俟获到各要犯之日【臣】等再行公同确审听候督抚核夺另行请
　　防縁事关奸匪重情理合缮折密封奏
　　闻伏乞
　　皇上睿鉴谨
　　奏
　　察获奸匪甚属可嘉员弁兵役俱当格外奨赏
　　雍正十年四月初一日署理广东巡抚【臣】杨永斌谨
　　奏爲恭谢
　　天恩事雍正十年三月二十七日防广东督【臣】郝玉麟抚【臣】鄂弥达牌开准部咨雍正十年二月十五日内阁奉
　　上谕广东巡抚印务着广东布政使杨永斌署理钦此
　　钦遵转行到【臣】随恭设香案望
　　阙叩首谢
　　恩外窃【臣】天末庸才至微极陋由罣误知县叨沐殊恩赏给官职数年之间洊加拔擢由湖南藩司调补
　　粤藩重任虽捐糜顶踵未足仰报
　　高深今复荷
　　圣恩命【臣】署理广东巡抚印务自顾何人膺此异数闻命自天感激无地伏念巡抚表率全省封疆任大责重
　　【臣】受
　　恩愈深图报愈难惟有刻自兢惕誓矢公忠实心任事
　　以答
　　主知以报
　　高厚于万一耳【臣】再有请者【臣】自雍正三年补授威宁
　　府知府引
　　见以后歴今八载犬马依恋之忱时切于中今又防主恩畀以重任自维才质疎庸恐难克副惟恭请圣训指示庶得知所遵循伏乞
　　皇上容【臣】轻骑赴
　　阙瞻仰
　　圣顔跪聆
　　训防所有微【臣】感激蚁悃除俟接印后恭疏具
　　题外谨先缮折专差家人恭赍赴京交大学士张廷玉转
　　奏恭谢
　　天恩敬请
　　陛见伏乞
　　睿鉴俞允施行谨
　　奏
　　览奏谢知道了勉之莫负朕知遇之恩地方紧要岂可远离陛见之行兹且不必汝旣署理抚任此后奏折径自赍进毋庸交大学士转呈矣
　　同日又
　　奏爲奏
