<!-- { "loadSidebar": true } -->
　　皇上允【臣】所请【臣】无任惶悚待
　　命之至谨
　　奏
　　罗密较之常德寿更好虽未经外任其人品操守俱优且老成持重汝一见即知矣目今须汝推诚提挈逮一半载间事务练习之后是一超羣出众之布政司也雍正三年正月十三日直隶总督【臣】李维钧谨
　　奏为恭报雨雪事窃上年冬雪甚微麦田未润【臣】与各属员方共殷忧兹于正月十二日申时起至戌时止普降膏雨入土三寸自亥时起至十三日午时止复得大雪积地六寸四野均沾万民欢悦皆由我
　　皇上仁慈育物诚敬格
　　天所以上感
　　穹苍下沛膏泽丰年之象可以预必理合缮折先行
　　奏
　　闻谨
　　奏
　　眞为可喜可庆朕惟以手加额感极而弥増敬慎之忱前于尔陛见时朕曽向尔言看节气光景正月内必有应时雨雪矧値
　　祈谷大典之期膏泽普降更见
　　上苍昭示赐禧之象朕仰瞻间寅畏之心不觉凛然此二字我君臣共勉之
　　雍正三年正月十九日直隶总督【臣】李维钧谨
　　奏为奏
　　闻事窃直属各处大道为万国所经由毎遇夏伏或天雨水发洼者成河平者泛溢行人病渉而亩亦被淹害再四筹度莫若于大路左右开沟二条寛深各一丈以备蓄泄则田土行役均受其利【臣】拟于二三两月间农工之暇拨夫给粟委员督率以为此举但今距二三月为时已迫【臣】虽现在具疏
　　题明深虑部议稽阻则行有未逮【臣】抄疏缮折先行奏
　　闻是否可行伏祈
　　皇上干断谨
　　奏
　　此事且勿具题朕与在廷数人商酌各议论不一乃利害相半之事况非急务今岁不必举行俟冬间尔来见朕时面定可否或于近水洼下之处试开数里验其果否有益似乎犹可第恐新加之土一遇伏雨更致泥泞防渉维艰亦须预为筹及也
　　雍正三年正月二十五日直隶总督【臣】李维钧谨
　　奏为续报雨雪事窃保定郡城于正月十二至十三日得有雨雪经【臣】奏
　　闻今续据呈报如顺天府属于正月十二三日涿州保定得雪七八寸东安得雪五寸余固安文安永清武清房山宝坻良乡得雪二三寸又保定府属之雄县得雪七寸容城安肃得雪六寸祁州庆都定兴唐县蠡县深泽博野完县涞水高阳得雪三四寸安州易州新城新安满城得雪五寸又河间府属之宁津得雪五寸河间青县东光得雪一二寸静海任邱得雪四寸又正定府属之正定行唐直隶晋州深州定州及所属之新乐得雨雪二三寸直隶赵州及深州属之饶阳安平晋州属之无极得雪一二寸又广平府属之永年邯郸曲周鸡泽得雪一二寸又宣化府属得雪一寸其未报到之州县及永平顺德大名三府属俟报到再行彚奏外正在缮折间保定郡城于本月二十三日又得细雨入土六寸四乡透足前于正月十三日値
　　祈谷大典之期普降雨雪方及一旬于二十三日复得
　　膏雨五风十雨预兆丰年是皆我
　　皇上敬
　　天勤民
　　盛德之所感召也【臣】谨具折奏
　　闻伏祈
　　睿鉴谨
　　奏
　　初春解冻遂得雨雪如此透足实为罕遇然二麦之收获究于麦秋后始可定耳
　　雍正三年二月初一日直隶总督【臣】李维钧谨
　　奏为奏覆事窃查保定府之定兴县知县梁灿因稽延年羮尧奏章例应降一级调用【臣】于正月初二日进京路由定兴沿路居民环称梁灿勤愼爱民
　　公吁
　　题留【臣】亦素知其称职是以恳求
　　皇上将梁灿降一级留任而不知吏部议处已于上年
　　十二月二十二日奉
　　旨依议钦遵在案所以【臣】准部咨不敢再有渎
　　奏今接内阁学士【臣】吴士玉信防
　　皇上令【臣】将保留之知县覆奏伏念
　　皇上日有万几宵旰不遑【臣】所奏留仅一县令乃防念及【臣】奏
　　特命吴士玉传问【臣】谨据实具折
　　奏覆伏祈
　　睿鉴谨
　　奏
　　不但县令之职宰制百里生民所系理宜郑重即动静食息之间朕未尝不孜孜以勤愼自勉也
　　同日又
　　奏为敬抒愚悃仰祈
　　圣鉴事窃【臣】蒙
　　皇上恩遇信任优渥巳极感激弥深报効无地苟知识
　　所及敢不披诚入
　　告如舅舅隆科多大将军年羮尧过失多端叠颁上谕固已昭示天下然不即加罪者诚我
　　皇上恩同覆载布广大之仁欲使其闻而知悔悔而知改仍保全其始终也但【臣】恐二人不悟防知改悔反生疑畏则难以办理事务而
　　君臣上下未免有所间隔以【臣】愚见将二人之党以渐而散二人之权以渐而轻则其权势已去自知循分谨守仍祈
　　皇上録其微功
　　示之以恩时加
　　赉予既凛
　　天威更沐
　　矜全是
　　皇上之恩威并着而二人之感戴亦防替矣【臣】不揣冒
　　昧披沥愚忱密折奏
　　闻是否可采伏祈
　　睿鉴谨
　　奏
　　卿之忠诚朕所素悉前于面奏时朕已明谕矣今复有此奏更见悃忱但朕自有定见不必过虑隆科多年羮尧之辈岂能逃朕之范围也
　　雍正三年二月二十五日直隶总督【臣】李维钧谨
　　奏为奏
　　闻事窃【臣】前以大路两傍开挖深沟具
　　奏钦奉
　　硃批仰见
　　圣虑周详【臣】何敢冒昧通行敬遵
　　圣谕先试行之【臣】就近在清苑安肃满城三县地方亲徃察看形势每遇乡民询以路傍开沟佥云若一开通不独利于行旅地土可免被水之患【臣】即面晓官民次日兴工而乡民趋事不召自至今巳开通数十里每夫一名给米一升钱十五文资其口食民尤鼓舞今定兴庆都二县亦踵而行之矣窃计三月十五日以前东作未兴可以推广行之如有未妥之处即当暂停俟秋收后再为酌行查自良乡县至邯郸县计一千二百里自涿州至景州计六百里合算两傍里数共三千六百里应给工食约用米三万余石约用银一万六七千两查雍正二年捐贮社仓谷有五万余石伏恳
　　圣恩将此项谷石动支给发所需之银容【臣】在前奏准公费五万两内支用此事【臣】蓄志十年未得举行今蒙
　　皇上命【臣】试行不料民情踊跃如此至直隶地形每多路卑而地髙一经大雨官路成河行人甚苦今开沟新塡之土即有泥泞亦无甚碍况目下天气晴和见在所塡之土已干燥易行可无上厪
　　圣虑也【臣】为地方起见不揣冒昧再行渎请伏祈睿鉴俞允【臣】不胜惶悚兢惕之至谨
　　奏
　　开沟非不可待之事如此急遽殊属悖谬倘有人以干碍风水之罪议加于汝则朕亦不能为汝寛贷也此事必通盘将地之高下水之去来明白绘图审视斟酌而后可定岂可乘一时高兴汲汲皇皇以从事乎至奏中如有未妥之处即当暂停是何言欤汝甘为贻笑于人之督抚朕不甘为轻举妄动之人主也汝于此一事之固执大误矣
　　雍正三年二月三十日直隶总督【臣】李维钧谨
　　奏为微【臣】负咎实深仰祈
　　圣慈矜察事窃【臣】猥以庸愚叠荷
　　圣恩高厚至极靡加而才识浅陋动多陨越路傍开沟
　　【臣】妄以为利冒昧渎
　　奏恭奉
　　硃批跪读之下惶悚伏地汗浃于背蒙
　　皇上寛恩即不加以重谴而
　　开示明晰
　　训诲严切【臣】感惧益深尤觉无地自容今遵
　　谕旨已将开沟之工星行停止矣但【臣】之轻举妄作咎
　　实难辞谨负罪沥情缮折具
　　奏伏祈
　　皇上睿鉴矜全【臣】无任惶恐战栗之至谨
　　奏
　　大抵行为不宜过偏贵乎执中即报効之心亦然朕并不谓此事不当行但未洞悉其情形且非不可缓之事何必如此轻率急遽所以有前此之谕今既经停止俟冬间尔来见朕时备悉敷陈可也此时预将沿途地之髙下水之去来勘明绘图进呈朕览明庶便酌定雍正三年三月初七日直隶总督【臣】李维钧谨
　　奏为恭谢
　　天恩事窃【臣】接盐【臣】莾鹄立来书以【臣】清贫将旧有盐规与众商酌议愿岁输银八千两与【臣】养廉已具折奏奉
　　旨俞允通知到【臣】伏念两年食用皆从前所积之宦资
　　一丝一粟何莫非
　　天家之膏泽且此项盐规【臣】前巳
　　奏明裁革兹重荷
　　圣慈允盐臣所请【臣】何人斯乃防
　　皇上豢养宏恩至于此极【臣】感戴日深报称愈难矣谨
　　缮折
　　奏谢伏祈
　　睿鉴谨
　　奏
　　此系尔应得之项且匿情务名朕最不喜不但此一项举凡分内所应得者不妨取之留为公用身为一省总领赏劳之费亦所必需何庸矫亷与事无济朕生平所取惟在适中得当而已
　　同日又
　　奏为奏明事窃开沟非不可缓之事而【臣】轻举妄作负咎实深乃防
　　圣慈矜恕
　　指示谆切【臣】惟恪遵
　　谕旨将地之高下水之去来明白绘图但【臣】未能徧歴察看委霸州知州逯选自良乡县南至景州自涿州西至邯郸县逐一相度备细绘图到日恭呈
　　御览伏候
　　圣裁再古北宣化天津三提鎭营伍军实提鎭诸臣各
　　有整饬专责但【臣】防
　　特恩统辖将弁兵目尚未简阅【臣】于正月内面觐天顔曽经奏明于公务之暇次第巡查今【臣】于三月十二日由河间天津通州涿州各鎭协逐处考察古宣二处容【臣】于秋间徧徃巡查至【臣】徃通涿二协道路所经密迩
　　京师【臣】恋
　　主情深必欲诣
　　阙请
　　安恭聆
　　圣训则有所遵守可免陨越【臣】无任依恋待
　　命之至谨
　　奏
　　前陛见未久目下不必来京即通州亦宜俟秋冬之际一路顺便察看尔于冬初巡查至京之日适当朕谒
　　陵之时方为一举两便不然仍分为二事矣办理地方诸务亦属紧要何必仆仆于道路耶
　　雍正三年三月十五日直隶总督【臣】李维钧谨
　　奏为雨泽及时恭慰
　　圣懐事窃查直省自正月得过透雨麦田滋润二月至今未降雨泽麦已将花秋禾尽种望雨颇殷今【臣】于三月十四日路过大成文安霸州静海等处自夘时起至申时止得雨三四寸不等询之乡民佥云雨虽不多已可接湿麦可全收秋种亦必茂矣且此日同云四布得雨必广此皆我
　　皇上爱民诚切实黙感乎
　　上苍每値望雨之候甘霖为之立沛也为此谨
　　奏
　　暮春时雨润麦滋禾不啻甘露诚可欣幸朕观景象此日之雨大槩寛广北数省必获均沾膏泽也
　　雍正三年三月二十五日直隶总督【臣】李维钧谨
　　奏为奏覆事窃查文安大城两县交界之艾头庄至滩里村等处被水地方经都统额尔金奏请挑河筑堤奉
