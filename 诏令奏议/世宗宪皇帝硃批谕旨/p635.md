<!-- { "loadSidebar": true } -->
　　睿鉴事窃【臣】于本年十月十九日自天津起程由武清旧州采育通州拱极涿州河间并【臣】标右营所属之沧州青县静海一带廵察于本月初十日回署防得各协营汛兵丁技艺歩箭鸟鎗藤牌阵势咸皆熟习惟马箭半属生疎当即严加告诫将优者犒赏劣者责革以示劝惩至将弁中如通州协副将萧良金人材干练营伍整齐署河间协副将宋爱黾勉谨饬勤于训练其余游撃都司守备千把皆循分称职惟采育营都司李现祥汉仗虽好技艺甚庸念该营弁兵尚属习练从宽勒限一月令其学习再为调考如仍无进益即行掲防又河间协右营守备师隆吉人甚庸懦不谙营务弓马亦复生疎未便姑容致旷职守巳揭报督提二臣核防理合一并缮折
　　奏明伏祈
　　圣鉴谨
　　奏
　　兵劣者革将庸者防庶几稍示劝惩所奏是直营伍废弛巳极总未经整理竭力勉为务令改观
　　同日又
　　奏为奏明余平饭食银两解部归公事窃查盐课奉拨部饷例有余平饭食二项随同搭解若系拨解外饷及本地支给则平饭银两自必存剰【臣】到任以来见山东运司屡次将余银报解而长芦竝无报闻随面询运司彭家屏据称长芦法马向来较轻凡解饷之部费平饭系各商自往兑交每致不敷复行摊补是以歴欠各批短平至一万九千余两之多挂批未掣遇拨外饷则将余银抵补部饷之不足等语夫钱粮出纳乃运司责任解部平饭原系核定
　　奏明岂可诿诸商人致有亏短挂欠况今已奉部颁法马内外画一嗣后自无轻平抵补之事若将余剰银两仍留备用恐开将来冒销侵蚀之端当即谕令该司逐一清查去后兹据详报前来【臣】查雍正十年竝从前拨解外饷余存平饭银两除抵补歴年挂批短平现在解部以清积项外尚余银九千一百五十二两零今十一年分奉拨甘肃军需及天津水师营兵饷共计八十万两每万两除添平补色解官盘费等项支用外尚余银二百五十两及二百九十两不等共应余银二万七百五十两连抵补短平余剰通共实余银二万九千九百二两理合
　　奏明解部归公此后遇拨外饷即将所存平饭据实报解庶库项清晰而侵隠冒销之可除矣【臣】谨缮折具
　　奏伏祈
　　圣鉴谨
　　奏
　　此议嘉是览之但百凡处亦不可过于苛细搜求雍正十二年正月初二日长芦廵盐御史暂署天津总兵官印务【臣】鄂礼谨
　　奏为恭报瑞雪事雍正十二年正月初一日恭逢元旦令节天津地方自本日未时起至初二日丑时天降大雪入地三寸被润泽而大丰美昭瑞采而焕阳春洵属农祥实符
　　圣徳【臣】不胜懽忭为此缮折奏
　　闻伏祈
　　皇上睿鉴谨
　　奏
　　观汝此奏天津得雪分数比都城较少
　　雍正十二年正月二十四日长芦廵盐御史暂署天津总兵官印务【臣】鄂礼谨
　　奏为请免道防挂号之繁以便盐运仍留应得养亷之项以资办公事窃查津盐过闗例应报明挂号盘查验放以杜夹带行私此定制也向縁盐臣驻劄在京运司运同又复分驻沧青二处天津地方竟无管盐之大员是以将过闗验放之责委令天津道及津军同知分别挂号本属权宜之计后盐臣与运司运同俱移驻天津凡有盐船过闗一一盘查验放稽察巳属周宻而天津道与津军同知挂号之例仍相沿未改故盐船抵闗必湏呈报各衙门挂号停泊守候速则三五日开行迟则十数日留顿不过按引收其公费竝无稽察实事殊于盐政无补【臣】请自本年为始商船过闗经盐政衙门盘查验放之后免其再赴道防挂号至向纳天津道公费二千两津军同知公费二千两原系抵作养亷应仍留给以资办公之用统归运司一并征收贮库按季支给庶商人可免守候之累而道防仍得养亷之资矣再查同知养亷数目与道员一例似无等次且觉过多而天津县政务殷繁凡缉私审理皆其责任原定养廉殊觉不敷请于同知养防内拨出四百两给与知县以别等次用昭公溥【臣】为调剂盐务起见冒昩陈
　　奏伏祈
　　睿鉴训示遵行谨
　　奏
　　所奏是应移知该督并呈明该部可也
　　雍正十二年二月十七日长芦廵盐御史暂署天津总兵官印务【臣】鄂礼谨
　　奏为奏
　　闻事窃【臣】于上年三月前赴山东秤掣引盐时因暂署
　　津镇印务起程之前曽具折
　　奏明将镇篆委令中军暂行护理荷防
　　俞允钦遵在案今时当春季例应赴东秤掣俾各商得以及时行盐办课所有天津总兵印务仍暂委中军游撃孙志雄护理闗务委青州分司孟周衍代行【臣】即于月内起程往回不过一月政务俱可无误除照例呈报户兵二部外为此缮折具
　　奏伏祈
　　圣鉴谨
　　奏
　　览奏知道了仍咨呈该督提存察









　　硃批谕防巻一百五十
　　钦定四库全书
　　硃批谕旨巻一百五十一
　　硃批沈翼机奏折
　　雍正二年九月十五日提督江西学政翰林院侍读学士【臣】沈翼机谨
　　奏为恭请
　　圣安事窃【臣】一介寒微叨沐
　　天恩命【臣】提督江西学政伏念【臣】才庸识浅膺斯重任
　　时深兢业早夜惶悚惟有凛遵
　　圣训实心校士剔除积弊庶几仰报
　　皇恩黾勉供职【臣】瞻望
　　阙廷恋慕
　　圣主寤寐防切为此恭具
　　奏折敬请
　　圣安【臣】谨
　　奏
　　欲端士习全在奬善黜邪虚文伪誉无益于事勉为之张廷璐乃一榜样也
　　雍正三年六月初十日提督江西学政翰林院侍读学士【臣】沈翼机谨
　　奏为恭请
　　圣安事窃【臣】一介庸愚叠受
　　皇恩督学江右仰荷
　　圣谕欲端士习全在奬善黜邪虚文伪誉无益于事训勉周至
　　敎诲谆切【臣】即驽骀下质亦知感激奋兴务期恪遵圣谕尽心考校实心惩劝黾勉供职【臣】望
　　阙瞻依寤寐防切谨具折恭请
　　圣安敬缴
　　批折一件【臣】谨
　　奏
　　知道了惟宜公正自持庶无忝厥职都中一切处夤缘缔交皆徒有害而无益也于此湏要见透方好














　　硃批谕防巻一百五十一
　　钦定四库全书
　　硃批谕旨巻一百五十二
　　硃批景考祥奏折
　　雍正三年五月初四日廵视台湾监察御史【臣】景考祥谨
　　奏为敬宣
　　敕防据实回奏事窃【臣】面聆
　　圣训着【臣】宣
　　谕总兵林亮【臣】于四月二十七日至台之时因敬宣皇上谕防


　　名亦好
　　圣心甚是注念尔此后更要加意做好官凡尔所属大小将官以及兵丁人等尔当着实教训伊等倘有不是处尔系将主当时时存公忠之心不可稍徇情面
　　伊等能遵尔之约东乃是守朝廷之法度务要人人小心谨慎安分尽职方不负
　　皇上委任封疆大臣体恤逺方将士之至意钦此该总
　　兵随叩头领
　　防讫【臣】又向林亮云总镇当即传知各营将官以便回
　　覆
　　圣防至五月初二日随据总兵来文内开据本标各营
　　大小将官等呈称职等防传宣
　　圣谕跪听之下咸知凛惕益加黾勉小心谨慎安分尽
　　职守
　　朝廷之法度听将主之约束俱各实心遵行不敢违犯合具钦遵呈覆【臣】谨备述縁由缮折覆
　　旨谨
　　奏
　　知道了但务文武和衷安辑地方尔等果实力任事朕之耳目自能周悉
　　雍正三年五月二十五日廵视台湾监察御史【臣】景考祥谨
　　奏恭请
　　皇上圣躬万安
　　朕安所奏三折俱悉闽盐之奏甚属可嘉此事朕巳早闻因其中备细尚有不确所以未经整理凡百咸能如此据实无隐方为不负朕之任用也勉为之
　　雍正三年十二月二十八日廵视台湾吏科给事中补授福建运使【臣】景考祥谨
　　奏为恭谢
　　天恩敬陈下悃仰邀
　　圣鉴事窃【臣】一介庸愚至微极陋荷防
　　圣恩频加委任自愧才识浅陋寸长未效兹于雍正三
　　年九月内复防
　　特防补授福建运使协理盐务【臣】闻
　　命之下感激弥深悚惕无已随于十一月二十日自台湾起程十二月十五日到【臣】衙门任事讫谨循例备文详呈抚臣代为
　　题达恭谢
　　天恩窃念【臣】在台湾半载访察利弊尚多应行事宜谨
　　缮奏折恭呈
　　御览伏乞
　　皇上采择俾得尽犬马之微忱谨
　　奏
　　既用汝运使后方闻汝声名不妥颇不安静果若此殊为大负朕恩矣慎之





　　硃批谕防巻一百五十二
　　钦定四库全书
　　硃批谕旨巻一百五十三
　　硃批舒喜奏折
　　雍正七年五月初二日巡察直隶等处农务御史【臣】舒喜谨
　　奏爲万民欢欣感戴二麦丰茂情形仰祈
　　睿鉴事窃【臣】一介庸愚荷蒙
　　皇上鸿恩畀以直隶巡农重任自受事以来几经两月于保定正定顺德广平大名五府之内巳歴四十余州县凡遇市集村庄暨乡僻农民稠密之处【臣】必将
　　皇上重农务本爱育羣黎之至意谆谆训诲乡民尽皆
　　欢跃伏地叩头齐声呼佛顶祝
　　皇上万寿无疆今年春季雨润风和二麦畅茂将次纳场丰收可必其余高粱豆谷等项俱各一望靑葱至于新开水田阡陌成行沟洫流通目下将近栽
　　插【臣】巳再三劝民及时耕耨毋惰农功又复诫饬州县勤加督率矣其未到州县俟【臣】次第查阅多方劝课冀小民悉尽力东作收效西成以仰报
　　皇上简任微【臣】之恩于万一耳谨先将万民欢忻感戴
　　暨二麦将登情形具折奏
　　闻伏乞
　　皇上睿鉴谨
　　奏
　　览奏知道了但凡百处不可欺饰
　　雍正七年六月初四日巡察直隶等处农务御史【臣】舒喜谨
　　奏爲请建仓房以免积谷霉烂以杜规避交盘事窃【臣】职司劝农分外之事何敢更防末议但州县官吏以地亩钱粮仓谷皆农务所自出无不列册申送到【臣臣】因得以劝课之暇细爲查阅所过六十余州县内仓谷存贮多寡不等而其中之最易于霉烂最难于交盘者未有如广平府所属之清河县也查该县各项存贮之谷通共四万四千八百三十九石之多而仓房则仅十间止容谷一万二千石其余则土囤四十六所民房十二所祠庙二所俱各散处不伦看守甚难兼之地形卑湿易于霉烂是以歴来接任各官宁甘受交盘规避之处分而冀免日后霉烂之贻累【臣】思仓谷原以备赈所关甚重仰恳
　　皇上敕下地方官吏择县中高燥之处创建仓房数十间将四散之谷总归一处则看守旣易霉烂可免有司之交盘自无规避之弊矣【臣】谨具折奏
　　闻伏乞
　　皇上睿鉴施行谨
　　奏
　　该督唐执玉察明具奏
　　雍正七年七月初四日巡察直隶等处农务御史【臣】舒喜谨
