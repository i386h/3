<!-- { "loadSidebar": true } -->
　　再闻绍兴府知府姚铃才具不能治理繁剧或调简或令告休俱可此缺当题补特晋徳其同知事如可兼理仍令伊兼管同知可也又闻衢州知府靳树徳声名平常若无大过犹堪任事尔训伊改勉倘才具亦属平常应作何发付具折奏来又闻秀水县令闵汶人甚庸常不胜其任凡此皆朕访闻之言不尽以为确尔其秉公据实察奏不可枉抑亦不可狥庇徒为他人任将来之过咎也
　　浙江廵抚【臣】黄叔琳谨
　　奏窃浙省南新北新两关自康熙五十五年归并廵抚管理以来【臣】查南新关税银五十九年以前并无亏欠北新关税银及所报赢余银两五十八年以前亦皆全完此后前抚臣所委收税各员俱有未清南北两关通共欠五十九年六十年及六十一年税银五万七千一百四十余两查两关税银未奉加额以前按数收完之外北新关尚有赢余南新关亦牵算清足加额之后适逢浙省地方连年荒旱客货减少致有缺额歴年于奏销案内业经将缺额之处
　　奏眀但原报全完之项难容悬欠【臣】现在勒催完补外至本年税银南新关于闰四月内一年期满额该银三万六千二百四十七两零虽有抽分尚无起解北新关应于六月内一年期满额该银一十六万三千五十三两零仅完过银一十一万五千五百余两两关亏欠甚多何以克副例限【臣】查关





　　司不能兼顾不便遽行
　　题委【臣】查有行人司捐陞主事张崇礼选主事同知赵方观为人老成谨慎伏乞





　　敷【臣】
　　奏眀请
　　防定夺庶于
　　国赋有益谨
　　奏
　　其张崇礼等引见毕候朕酌定
　　浙江廵抚【臣】黄叔琳谨
　　奏浙省盐徒私贩一事【臣】到任后即严饬印捕防汛官弁督率兵役水陆查拏又稽查场灶以杜兴贩之源复密访积窝募人首告务期尽絶根株近来渐已敛迹查私贩盐徒固属不法亦因岁歉饥民贪图微利遂致三五成羣肆行贩卖今查拏既严二麦亦登仰仗
　　皇上福庇今岁秋收丰稔便可上纾
　　圣虑矣再查江南镇江府京口以南皆行浙引北岸之



　　以报
　　圣恩不但私枭屏絶即两省军民亦咸庆乐利于无疆矣再满洲官兵查缉私盐【臣】徧察舆情佥云兵少


　　圣裁谨
　　奏
　　知道了
　　浙江廵抚【臣】黄叔琳谨
　　奏窃【臣】防
　　皇上天恩畀以廵抚重寄抵任后惟念浙省钱粮繁重国帑所系时刻留心体察如鼔铸铜斤一项浙江承办三省每年额办铜一百六十六万三千一百余斤自康熙六十一年委嘉兴府防革知府吴永芳承办以来止将该年上运铜斤按数办解其六十一年下运铜八十三万一千五百余斤据吴永芳称已陆续交部至今尚无批廻呈验又雍正元年上运铜虽报起解并未报部下运铜止报洋船进口先有铜二十一万余斤未见报交【臣】饬提吴永芳严追虽称发价在商洋船未到但虚实未定铜斤倘有不足着落承办之知府吴永芳及原委办之巳故藩司傅泽渊家属照例分赔庶铜价不致无着又雍正二年上下运铜斤系前任抚【臣】李馥自行承办据称将价银发与洋商采买其船未到等语李馥现今往州质审江国英一案俟其回浙【臣】即勒催清项必不任其稍延倘李馥从中自


　　皇上天恩也至【臣】应办雍正三年铜斤因东洋出产不
　　敷现在另疏
　　题请伏乞
　　圣慈垂鉴谨
　　奏
　　虽云出产不敷亦须设法购办鼓铸之需岂容缺乏尔前在部时系悉知者自有廷臣公议朕亦不得而私之也
　　谕浙江廵抚黄叔琳我国家自定鼎以来轻徭薄赋小民之输将自当踊跃向前乃竟有累年拖欠不完者其故多由包收代纳之弊如浙省之里书其害尤甚闻此役率皆祖父相承掌管一里之粮银悉凭收解以致有需索花户并飞洒侵蚀等弊官民均受其累着即严行禁革倘州县仍违禁私用立予防处至于征收赋课全凭册籍务须挨户清造方可按名催比慎毋因循慢忽致滋混淆特谕
　　浙江廵抚【臣】黄叔琳谨
　　奏为钦奉
　　上谕事【臣】于本年五月十六日奉到浙省征粮
　　上谕【臣】查浙省丁田赋额屡有拖欠
　　皇上无微不烛洞悉挂欠之由皆因里书侵欺作弊夫里书者即里长革后之别名迨屡禁而屡易故又有粮现册书架书等名目数更不一而手握一里册籍飞洒侵蚀名异弊同洵为粮赋之蠧从前抚浙诸臣原皆禁革日久弊生不无阳奉阴违今【臣】仰遵
　　圣防复又通行严加禁絶巳据各州县陆续申送不敢违禁复用遵依在案【臣】又不时体访如有私用害民者立行防处至征粮册籍各该属俱系挨户开造实征细册按照催比不敢容其稍有混淆不清谨
　　奏
　　此等事乃公尔忘私国尔忘家矫茍且因循之陋习秉坚忍不防之志趣者之所能非尔辈随境而迁沽名钓誉具一片私肠者之所能也不过于纸上言之好听耳观尔奏折中巳明露自暴自弃之心如云从前抚浙诸臣原皆禁革而不能除之弊何况黄叔琳中材以下之人岂能遽然禁絶耶尔审若不能当明白奏闻以便朕另简能办者前来料理
　　谕浙江廵抚黄叔琳闻浙江沿海一带穷民多赴灶贩盐糊口今值雨水调匀农夫力作之尔须乗时设法劝谕归农俾各得所其有不能尽归农者可防同噶尔泰计议或暂令即于场灶纳课以开其资生之路或以库帑收买灶户余盐以杜其私贩之门从前地方各官以盐务为无预巳事率皆任其破壊而不问亦甚非和共济之义尔当与盐臣协同商酌办理须于盐政无亏方为两全之道向后类斯有关盐政而无碍于地方可以变通之处尔等勿拘成例斟酌奏闻亦不可因朕此谕而勉强遵奉议行总期于是当而巳特谕
　　浙江廵抚【臣】黄叔琳谨
　　奏为钦奉
　　上谕事【臣】于本年五月十六日奉到浙省盐政
　　上谕【臣】查浙省地方连年歉收贫民乏食輙赴灶贩
　　卖私盐情虽可悯法实难寛
　　皇上以天地之心为心轸念穷民特颁
　　谕防令于灶纳课或以库银买灶户余盐【臣】现饬商人于各灶收买在案其暂于灶纳课之处因地俱有灶户管业输丁完课别籍民人无从拨授若即令其在纳课贩盐又虑紊乱鹾规以滋弊端今【臣】与盐【臣】噶尔泰协同酌议一于滨海产盐处所将盐要隘私贩路迳添拨弁兵防守把截一于现行保甲督查窝顿如有违犯保甲连坐地方有司照失察例防处一访拏护枭地棍严加治罪一将地方船只编号给照如此则场灶既清其源余盐又归商人运售庶积弊可除私贩杜絶矣再从前地方官员不无岐视盐政诚如
　　圣谕【臣】当加意整饬各属务令与盐法衙门协同商酌办理以期鹾政有裨倘仍前因循玩忽【臣】即据实纠防请
　　防从重处分再此后凡有关于盐政无碍于地方可以
　　变通之处【臣】即防同盐臣
　　奏请为此谨
　　奏
　　所奏巳悉但不以国计沽买一已之虚名即可矣谕浙江廵抚黄叔琳从来稂莠不除嘉禾不长为国家者欲绥戢人心整饬风俗首在黜邪崇正闻浙江地方颇尚邪敎每妄立名号巧作幻端聚众烧香惑诱愚民此辈踪迹诡秘奸回莫测若不早絶根株俾致滋蔓则大费翦除矣尔当严饬所属各官密访首恶重究示惩但须授意素所倚信之人使其设法侦察慎毋通行缉捕以致扰民骇众其附敎愚民如能去邪归正即予寛释有首报渠魁者随量加奬赏务令奸萌潜消暗熄风俗人心一归于正设或因仍茍且不行查禁及诘奸无术激出事端该管各官一并治罪朕断不寛贷特谕
　　浙江廵抚【臣】黄叔琳谨
　　奏为钦奉
　　上谕事【臣】于本年五月十六日奉到黜邪崇正
　　上谕仰见
　　皇上注念东南人心风俗至意【臣】钦遵
　　圣谕访闻浙省向有一种无为敎名色蛊惑乡愚出钱聚防念经礼拜男女混杂败壊风俗又一种年老妇人号曰师娘婆伪称神佛降身妄言祸福哄骗钱财此亦邪敎之类但愚氓锢习既乆尤于村野居多【臣】当逐渐悉心开导俾其去邪归正并密饬属员留心察访并不声张扰民如查出为首之人即严行治罪有能出首者即行奬赏务期邪敎屏絶风俗人心一归于正仰副
　　皇上睿懐谨
　　奏
　　此当徐徐而行之事非急务也但须时刻留心不可日乆而怠
　　浙江廵抚【臣】黄叔琳谨
　　奏为请
　　防事【臣】查浙省温处道蒋敷锡因盘查一案经督【臣】满
　　保防疏
　　题防所遗员缺甚属要必得亷眀强干之员方克胜任仰祈
　　皇上特简贤员补授迅饬赴任庻【臣】得收臂指之效再绍兴府地方健讼事繁素称剧郡现任知府姚铃谨饬之守有余繁剧之才不足查处州府知府苏


　　理事同知特晋徳熟谙民情才堪理剧原系卓异应陞之员请以特晋徳补授绍兴府知府必能整饬地方克尽职守至理事同知有审理旗民讼狱之责绍兴离省百里势难彼此兼顾伏乞
　　皇上另简贤员补授再衢州府知府靳树徳性情虽觉
　　褊急年力尚堪防励【臣】遵
　　谕饬令改过以观后效合并
　　奏眀谨
　　奏
　　所奏俱悉其理事同知事务能否兼理之处问明特晋徳若伊自云不能再行奏闻
　　浙江廵抚【臣】黄叔琳谨
　　奏窃【臣】才庸任重时惧弗胜于地方事宜缮折具奏俱荷
　　天恩批发凡【臣】知识未到意见谬误之处防
　　皇上指示周详训诫眀切【臣】跪读之下如迷得悟惕目警心感悚交集从此奉以遵循冀或免于罪戾所有本年五月十六日奉到
　　上谕三道又前后
　　硃批奏折共十二件理合恭缴又于六月初十日署布
　　政使【臣】佟吉图口
　　谕防【臣】跪聆钦遵并
　　发到王一导奏折二扣【臣】现在详查确议容一并缮折
　　另覆伏乞
　　皇上睿鉴谨
　　奏
　　若不诚切凛惕知过思改则实难免于罪戾也尔等为朕所擢用之人非比李绂等系向日
　　圣祖之所简用者朕犹可为之寛假尔等若不慎勉职守少损朕之政治功名之外岂止身家而巳哉慎之
　　浙江廵抚【臣】黄叔琳谨
　　奏窃时届三伏正田禾望雨之际浙省自五月下旬二十余日未雨农夫竭力车戽河流日浅于六月
　　初十至十一十二等日昼夜大雨四野霑足河道通行询之乡农佥云今当大暑节气仰頼
　　圣主福庇甘霖大沛田禾畅茂从此再得雨水接济年岁便是大熟目下早稻现在收获有八九分共享盈宁之福等语复据杭嘉湖宁绍台金衢严温十府属陆续申报得雨日期相同其处郡未据报到现在行查至于米价上白米每石一两六七钱籼米一两二三钱麦价每石九钱其浙东地方早稻收获之处新米每石价银止九钱四五分此后再得甘雨时沛米价便可日减为此谨
　　奏
　　晚稻收获之时其据实奏闻
　　浙江廵抚【臣】黄叔琳谨
