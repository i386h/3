<!-- { "loadSidebar": true } -->
　　一试用人员宜量海疆也查台湾逺隔重洋所有道府县以及佐贰等官遇有陞迁事故离任者委员署理海上风信靡常一时不能骤到毎致人缺虚悬似此海疆重地恐有贻误【臣】等已移知该督抚必令署事与离任之员人文一齐并到以免员缺乆悬之患但【臣】等细思地属岩疆非得歴练之员难以胜任与其临时委署不若预使练习可否于本省拣发人员内令该督抚选其老成廉干者预发一二人令其先驻台郡给与本职额俸平常无事凡地方人情风土既可亲切见闻或有要紧公务聼道府委派协办一遇有陞迁事故离任之缺即着署理试看果能胜任该道府申详督抚酌量
　　题请实授其不称职者令回内地或竟行揭防该员委署之后再详明督抚拣发以便将来遴委如此


　　以上二条【臣】等因海疆重大起见如果刍荛可采伏乞
　　皇上敕下督抚详议施行谨
　　奏
　　览
　　雍正七年闰七月二十九日廵视台湾吏科给事中【臣】赫硕色兼理学政监察御史【臣】夏之芳谨
　　奏为奏
　　闻事窃照台湾地方于本年七月二十六日海风大作飘失船只人口吹倒房屋经【臣】等飞饬详查去后兹据台湾府彚报内称各处仓厫完固禾苗茂盛无损查得南北一带海口击破民船一百余只溺死船戸水手二百余名又府治木城吹倒一百三十余丈台湾县各坊里吹倒瓦房二百余间溺死二人余者俱无伤损鳯山县吹倒草瓦房七十五间诸罗县吹倒房屋三十八间人口无损击碎民船一十只飘去塭丁六人己经将被风穷黎设法赈济加意抚恤其彰化一县澎湖一岛风小无损各等因到【臣】又据台湾镇【臣】王郡咨开安平镇水师各营击碎营船三只大壊二只防损一十五只溺失兵丁一十一名并礮位军器等物又南北陆路墩台营房倒壊十有五六各造清册细数到【臣】衙门【臣】等正在具
　　奏间又于闰七月二十三日海风复起府城以南风势尚小据淡水同知报称府城外海邉击破民船三只溺死水手十二名北路海丰等港共损壊民船一十七只溺死十一人各处吹倒房屋数十间正在确查又诸罗县报称该县禾苗无损临海地方吹倒房屋三十四间压死人一名击碎民船十一只溺死水手三名又彰化县报称该县禾苗仓厫并无伤损倒壊番房二十八座压死番妇二口又城内外草房共吹倒八十余间人口无损又澎湖通判报称本月十三日风势狂烈民间房屋吹塌甚多人口幸俱无损商哨等船湾泊澳内者多被风击壊并飘出各处正在查验又澎湖水师副将报称营船多飘散打壊拖搁案山并营房兵丁飘损之处正在确查等因各到【臣臣】等随饬令各该管衙门加谨料理安插并一面移知督抚外所有两次被风情形理合具折奏
　　闻谨
　　奏
　　览奏知道了台郡被风情形已据署督史贻直备悉奏闻矣
　　雍正七年十月十五日廵视台湾吏科给事中【臣】赫硕色兼理学政监察御史【臣】夏之芳谨
　　奏为报明台地收成分数米谷价值仰慰
　　圣懐事窃查台郡收成分数据该府详据台湾县报称该县收成东北俱八分五厘县南九分西临大海并无田亩鳯山县报称该县收成县东八分五厘县北八分县西七分五厘南临大海并无耕种诸罗县报称该县收成县东八分五厘县南九分县




　　山县毎米一石银八钱二三分谷价四钱诸罗县毎米一石银八钱四分谷价四钱彰化县毎米一石银七钱八九分谷价二钱二三分通台民食充足地方安静理合具折奏
　　闻仰慰
　　圣懐谨
　　奏
　　览
　　同日又
　　奏为报明看操日期仰祈
　　睿鉴事窃查台湾地属海疆水陆军务闗系甚重毎年旧例于秋冬间阅看水陆两操兹据安平镇副将祁进忠移送该镇三营兵弁船只清册到【臣臣】等随于九月初九日公同阅看水师兵丁操演又据台湾镇【臣】王郡移送该镇三营将弁兵丁清册到【臣臣】等随于九月十一日公同阅看陆路兵丁操演水路军务尚属整齐嫺熟其盔甲器械现今奉
　　防另行修理更换巳据提【臣】蓝廷珍委员遍将各营清查另造补换俟换齐之日【臣】等再细行查看至澎湖水师二营前据该副将陈勇报称闰七月大风船只多受损伤现经设法修理等因前来【臣】等正在行查并委澎湖通判王仁协同该副将查阅确报俟船只修完册报到日另期阅操合并声明为此具折奏
　　闻谨
　　奏
　　日前据称营船多被海风损壊果如所言一介武弁将设何法以修理耶所奏朕殊不解







　　硃批谕防巻七十二
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七十三之一
　　硃批王士俊奏折
　　雍正六年十月初八日署理广东布政使【臣】王士俊谨
　　奏爲恭谢
　　天恩事窃【臣】生长边方至愚极陋于雍正元年由庶常
　　蒙
　　皇上拣徃河南补授外吏两任牧令未效寸长雍正三
　　年经前任广东抚【臣】杨文干保奏奉
　　防带徃广东题用雍正四年蒙
　　特防超陞肇髙廉罗道【臣】受
　　恩深重惟知上报
　　国恩下恤民瘼凡上司同寅或喜或怒皆不顾及上年八月内因原任藩司官达收受重役朋充之李长茂银一千二百五十两滥充肇庆府黄江厰典
　　吏【臣】有稽查之责即详报督抚奈署抚【臣】阿克敦袒庇官逹欲思消弭其事恨【臣】不从计无所施听信解任臬司方愿瑛顚倒教唆揑称【臣】经收黄江厰落地税少解银一千二百两将【臣】纠防羁禁窃【臣】管理黄江厰税尽收尽解阿克敦所防少解之税羡【臣】早已解交前抚【臣】杨文干收充公用在案阿克敦亦明知【臣】非欺隐税羡之人原欲借欺隐税羡大题或可耸动
　　圣聪并欲陷前抚【臣】杨文干之意【臣】被防之后官达方愿瑛拨役环守百般凌虐致令深秋衣葛终日断餐意在灭口无证即可消弭官达婪赃之案严禁七十六日【臣】自料命若悬丝万无生路乃
　　皇上明同日月大沛
　　纶音矜恤保全仍旧供职是【臣】性命功名无非
　　天恩所再造嗣于本年八月十三日钦奉回京另用之谕防【臣】随即领咨兼程北上九月初八日行至韶州府
　　曲江县地方接奉
　　谕防着【臣】署理广东布政使印务钦此【臣】随回至广东省城遵于十五日接印署事讫九月二十四日署抚【臣】傅泰抵粤交【臣】
　　御颁折匣四个鎻匙二把并传
　　谕【臣】有奏折俱交大学士张廷玉转奏钦此【臣】叩头祗



　　皇上超拔委任之至意所有【臣】感激微忱谨先缮折奏谢伏乞
　　皇上睿鉴谨
　　奏
　　阅尔奏中有明同日月等语须知非朕之明乃
　　天道昭著自然之理也凡人但能幽独无怍对
　　天无惭竟可坦然勿虑若辈具何伎俩岂能害人起心加害适足以自陷其身此非一大明验欤今汝藩司之职不比道府表率数县而已必将通省属员激训导兼能顾恤方称胜任不宜过于严刻百凡以和平公正处之如在下位与同寅不睦犹可特立孤行独尽乃职今居通省属员之上若不能悦服其心反令各懐怨憾则一事不能行矣切戒使气更勿挟恨从前纵有一二不相协和之人当开诚劝勉容其自新遇有下愚不移者密奏以闻候朕裁酌或调或退自有措置克遵训谕而行方爲不负知遇如此则君臣契合可传爲千秋佳话矣勉爲之
　　同日又
　　奏爲恭报米价事窃照粤东田亩一嵗两收本年自春至夏雨旸时若早稻丰稔晚禾茂盛省城上米每石价银一两二钱四分中米一两一钱八分下米一两一钱二分广州府所属各州县米价较贱于省城肇庆府属米价较贱于广州而高州府罗定州所属米价又较贱于肇庆上年潮州荒歉民食维艰今嵗二麦早稻俱获丰收夏间米价顿减目今晚稻又熟上米每石价止一两中米九钱五分下米九钱惠州米价与潮州相等南雄山多田少米价少昂上米每石一两四钱中米下米价值递减南雄所属之始兴县密迩韶州府上米每石价止一两二钱中米一两一钱下米九钱七八分韶属米价又渐减于始兴至琼雷廉三府米价更减于他郡目今雷属上米每石九钱中米八钱五分下米七钱五分琼属上米九钱二分中米八钱九分下米八钱五分廉属上米八钱八分中米下米价又减少海疆丰足万姓欢呼除田禾收成分数俟收毕另报外所有粤东现在米价谨先据实缮折奏
　　闻谨
　　奏
　　览奏米价平减深慰朕怀
　　同日又
　　奏爲陈明仓谷事窃照广东通省府州县衞所原额贮仓谷一百六十四万三千六百余石又广西运到谷三十万石使皆实贮在仓何虑僃荒无策奈各府州县积习相沿或竟亏空无存或有悬价未买其亏空者已被防追悬价者似与亏空有别故从前督抚惟有檄催买补而已本年正月内前抚【臣】杨文干自闽回粤勒限催买各员业经买谷交仓者十居七八但现今尚有虽已买足而未运入仓者有奉文平粜而未及买补者有碾支兵米而尚未征还者必须逐一查明方免揑饰亏短之今值晚稻丰收之际【臣】一靣饬令上买补一靣委员逐项盘查俟查明之后如尚有实在亏空详请督抚
　　题防已买未运者令其即速交仓碾支兵米拖欠在民者令其即速徴补务使仓储充盈必不敢纵容缺少合先缮折
　　奏明伏乞
　　皇上睿鉴谨
　　奏
　　从容次第爲之不必太骤将眞实情形直陈无隐最爲要务
　　同日又
　　奏爲奏明短少解部银两事窃照钱粮解部兊交分毫不容亏缺既因短少催补自应按数全完【臣】蒙
　　特防署理广东布政使印务细查旧巻有歴任正署藩司并不造入交代册内者一件付催短少银两事雍正四年六月十六日户部咨称管解京饷三次差官常三书短少银六千九百六十八两四次差官汪苕文短少银四千八百两催令解部等因屡经户部咨催皆以正署各司叠相交代致未起解咨覆在案【臣】查历任正署各司并未将前项银两补解现今亦无毫厘贮库因唤库吏细询情由乃知雍正二年以前解部钱粮兑平短少奉部行催之后即将通省俸工抵补是以随欠随完迨奉
　　防俸工槩不捐扣而三次四次短平银两竟无着落前司常赉议将火耗扣解查粤东丁地钱粮解交藩库者每年不满一百万两向经督抚议定每两扣火耗四分令各州县解贮藩库以充一切公用无如通省公事甚多本年解到之火耗尚不足办本年之公事欲其补解三次四次短平银两势必不能况历任正署藩司惟王謩未曾收受陋规如图理琛朱绛方愿瑛常赉官逹除飬廉之外所得陋规甚多伊等在任时絶不以短少部帑爲念第以正署各司叠相交代致未起解爲词支饰拖延则正署各司交代朦混已见一斑【臣】现在详明督抚
　　题请着落图理琛朱绛方愿瑛常赉官达分赔解部并藩库此外有无未清之项俟【臣】彻底盘查另行奏
　　闻谨
　　奏
　　所奏是应如此秉公办理以爲漫不清查完补者之戒雍正六年十一月十五日署理广东布政使【臣】王士俊谨
