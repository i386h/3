<!-- { "loadSidebar": true } -->
　　圣训指示遵行断不敢因循苟且瞻徇模棱上负天恩自贻罪戾理合遵
　　防具折明白回
　　奏并陈感激下忱叩谢
　　圣恩伏祈
　　皇上睿鉴谨
　　奏
　　似此认咎直陈不事文饰情尚可恕但当奋兴砥砺以期无忝此任否则未必有人能始终庇汝不至覆败也
　　同日又
　　奏为据实奏
　　闻事窃查盐茶驿传道顾贽接受防道曹源邠交代一
　　案巳逾半载始据造册请
　　题【臣】思该道所管钱粮多至二十三万有奇岂容违例不由藩司盘查出结率请具
　　题【臣】一面驳饬一面行知藩司乃顾贽遂改用盐课宜加等事仍造册呈送到【臣】并据面禀曾见邸钞他省不用盘查等语【臣】因顾贽任性偏执随检查广西福建江西等省盘查成案指示开导严行诫饬伏思定例责成藩司盘查者无非为慎重钱粮起见讵顾贽始终偏执不识何心【臣】复留心体察闻伊所用幕友即防道曹元邠旧幕竝不关防任其出入无忌保无通同弥缝情弊况此缺甫经新设管理盐茶驿站职任甚属紧要必得才具优裕明白谙练之员方能振作有为今通省茶引行销不均顾贽事多未谙且人非诚实难以深信与其贻误于后莫若陈
　　奏于前可否将顾贽改调邻省简缺仰恳
　　圣主特放贤能补授庶盐茶驿站得人整顿均有裨益
　　矣是否有当伏
　　圣裁谨
　　奏
　　所奏是顾贽朕原信伊不及系因督抚保荐而加擢用非深知灼见之人也有旨谕部矣
　　同日又
　　奏为奏
　　闻劝垦首垦情形仰祈
　　睿鉴事窃照川省荒僻之地实多可耕之土州县视劝垦为具文向多因循苟且竝未实力奉行即如欺隐一项从前虽经查丈仍有不尽不实所当设法清厘实于
　　国计民生均有裨益【臣】于到任后将委员先为试行缘由一面具折奏
　　闻一面敬刊歴年劝垦
　　上谕遍行宣布务使穷乡僻壤家喻戸晓俾知务本力农为子孙世守之业【臣】复会同督【臣】黄廷桂不时通饬既不可怠忽因循亦不容急遽图功转滋奉行不善之弊勤者奬之玩者戒之查地方有逺近难易之分陆续据报通计两月以来各州县垦荒田地竝首出垦熟田地共四十万一千一百四十余亩此内民人首报最多者【臣】即给扁奬励以开其鼔舞急公之心除俟通省报齐分别首垦新垦上中下则按照年限陞科由司彚核至日【臣】会同督【臣】黄廷桂察覈另行
　　题奏外如委员劝垦得法着有成效【臣】等覈其实迹仰恳
　　圣恩准予议叙以示奬劝其始终玩忽之员【臣】亦即据
　　实
　　题防以儆懈弛所有试行两月巳经报出田地四十余万亩缘由理合缮折具
　　奏伏
　　圣训谨
　　奏
　　据奏首报最多者加以奬励开其急公鼓舞之心固属应行但须通盘详查细较果其勤力垦荒自当奬以示劝至若今日多报垦熟者即系从前多隐赋税之辈则免罪为幸复何功之有该牧令中或有丈量不实妄邀议叙以致累民者尚当查防以为冒滥之戒方为合理
　　同日又
　　奏为恭请
　　圣训事窃照打箭炉口外地方四面环夷为西藏孔道凡出兵运粮护送喇嘛等事现系署明正宣慰司土妇喇章承办查喇章之姑桑结本属明正土司之女嫁与木坪土司雍中七立后因明正司乏嗣桑结回炉袭职即与伊子坚防达结聘娶金川之女喇章为妻冀为日后接袭雍正三年桑结身故先经
　　题准以董卜宣慰司坚防达结承袭明正司之职只因坚防达结原系木坪宣慰司雍中七立之子不过往来兼管竝非常住在炉其打箭炉事务向系伊妻喇章在彼办理一切差使急公效顺毫无迟误雍正十一年坚防达结病故遗妻喇章驻劄明正司遗妾王氏么么虽生二子年歳俱属幼穉难以承袭先经请将明正土司印务暂令伊妻喇章署理其董卜土司印务亦请暂令伊妾王氏么么防理统俟伊子长成之日另请承袭在案惟是土民赋性愚拙每以署印不同承袭或有紧要事务恐致呼应不灵今喇章办理地方甚属勤谨夷众悦服若以喇章承袭以资抚驭似于边陲有益可否照伊姑桑结之例妻继夫职容【臣】等另疏
　　题请承袭以专职守以慰夷情出自
　　皇上天恩【臣】与督【臣】黄廷桂商酌意见相同理合缮折
　　具
　　奏伏候
　　圣训遵行谨
　　奏
　　此事甚有关系其再加详查确议防疏题请倘该属员于中或有纳贿偏徇隐蔽情故亦未可定不可不审也










　　硃批谕防巻二百十
　　钦定四库全书
　　硃批谕旨卷二百十一上
　　硃批程元章奏折
　　福建学政【臣】程元章谨
　　奏爲恭谢
　　天恩事窃【臣】中州菲材僃员史馆蒙
　　皇上特简【臣】提督福建学政跪聆
　　圣训时切悚惶乃到任甫及年余即蒙
　　特恩超陞【臣】翰林院侍讲旋陞侍读旬月之间叠膺宠擢闻
　　命自天感激无地夙夜扪心惟惧素餐又蒙
　　特恩赏给【臣】每年养廉银三千两【臣】何人斯屡受格外隆施是【臣】一饮一食俱荷
　　皇上生成之恩抚躬省虑感愧交幷惟有竭尽犬马心
　　力以图仰报
　　髙厚于万一耳爲此缮折
　　奏谢
　　天恩谨
　　奏
　　览奏知道了训饬士子毋辞任怨切戒徇私废公善柔沽誉勉之
　　福建学政【臣】程元章谨
　　奏爲遵
　　旨保举事窃【臣】两次跪读
　　上谕令内外臣工各举所知仰见我
　　皇上以至诚信任臣子而欲其所举皆实务使野无留
　　良此旷古未有之
　　盛典【臣】敢不警惕愼重细思【臣】之乡里戚族中有爲人谨愿而才实不足有爲者有文学可观而不敢信其有守者惟有【臣】亲堂弟廪生程庆章年四十岁居家孝友端方操守坚定【臣】所素知随【臣】在闽看文两年昼夜苦心帮【臣】剔除内外积弊其才尚可任事近因【臣】祖年老于四月间回家省视且苦志读书欲赴明年乡试伏乞
　　圣恩许【臣】于三年考试事竣复
　　命之日带领叩见
　　天顔可否堪任仰候
　　圣鉴爲此谨
　　奏
　　已有旨谕部矣
　　福建学政【臣】程元章谨
　　奏爲凛遵
　　圣谕叩谢
　　天恩缮折恭缴事窃【臣】于按考福宁州科试毕回省督
　　【臣】髙其倬差官赍捧
　　皇上御批【臣】谢
　　恩奏折到【臣】随恭设香案跪接叩头捧至静室跪读字字铭刻于心不敢怠忽于九月出巡按考兴泉漳等府科试于十二月初抵漳州处处严训不少寛贷敬奉
　　圣谕以行【臣】查泉漳等府士风之浇无过好鬭好讼抗粮三件须力惩此三者以挽頺风【臣】岁试放告所收投告生监词状至数百张所准批发府县官审实应责应革俱按法惩治科试所收词状不过数



　　负职守惟有益加奋勉毋敢徇私毋敢沽誉竭尽犬马心力以仰报
　　圣恩髙厚于万一耳所有奉到
　　硃批奏折理合恭缴谨
　　奏
　　立志甚好竭力勉爲之朕又简命观风整俗使来闽协助汝等化导士庶果能挽回积恶俾风移俗易汝等造福于地方宁有涯量耶
　　福建学政【臣】程元章谨
　　奏爲凛遵
　　圣谕恭谢
　　天恩缮折奏缴事窃【臣】于本年四月在建宁府科考督
　　【臣】髙其倬差人赍捧
　　皇上御批【臣】奏折到【臣】随恭设香案叩头跪接捧至静
　　室跪读仰见我
　　皇上用中建极事事以公正持平之道开廸臣子洵非【臣】庸浅之识所能见及万一【臣】字字铭刻于心愈加小心敬愼斟酌办理断不敢以深受
　　恩宠而遂稍有任情率意之举也【臣】身膺提学必使风俗醇厚士习端方乃爲尽职拔取文章特其一端耳兹蒙
　　皇上钦差观风整俗使来闽处处宣扬
　　圣谕是
　　皇仁普被既蠲赋截漕以资其赡养又匡直辅翼以发其天良从此士习民风未有不归涵濡甄陶而蒸蒸向化者【臣】于十月后差满候新旧交代尚需半年现在司理学政一日务竭一日之心不敢以观风整俗使到而作局外旁观推诿辞劳有负我
　　皇上髙厚隆恩也所有领到
　　硃批训旨理合恭缴谨
　　奏
　　朕今命尔署理浙江藩司事务当竭力洗涤向来科甲习气将一切因循党庇营私而不急公求名而不务实等疵屏除净尽一意效法李衞之居心行事可也汝到浙与李衞共事后方知逈非高其倬督抚辈心行之可比者勉之
　　福建学政【臣】程元章谨
　　奏爲恭谢
　　天恩敬陈愚悃事窃【臣】保举亲堂弟程庆章因其人尚
　　可策励奋勉是以奏请于【臣】复
　　命之日带领叩见
　　天顔乃即蒙我
　　皇上有旨谕部【臣】与【臣】弟何人竟承
　　天语煌煌荣及蓬荜虽其可否堪任尚候
　　圣鉴而【臣】闻
　　命之下感激悚惶愈深惊惧【臣】谨望
　　阙叩头恭谢
　　天恩至【臣】冬月差满之日理应星驰复
　　命但念【臣】祖年九十岁【臣】父年六十四岁前蒙
　　特恩寛假由河南省亲后赴任今再叩恳
　　天恩赏假俾【臣】祖孙父子相聚数日则【臣】祖与【臣】父均
　　戴
　　皇仁于生生世世矣谨
　　奏
　　汝抵浙后看地方事体光景与李衞商酌再行具奏请假汝祖虽年逾耄耋若身犹强健迎至任所朝夕团聚不亦美乎
　　署理浙江布政使【臣】程元章谨
　　奏爲恭谢
　　天恩事窃【臣】中州庸才蒙
　　皇上特恩着【臣】提督福建学政三年之间防埃未报乃
　　蒙
　　皇恩叠沛以编修超陞至詹事府少詹事
　　宠荣逾分儆惕靡宁兹又蒙
　　特恩命【臣】署理浙藩印务闻
　　命之下愈加儆惕【臣】思布政使乃一省总滙衙门政务殷繁钱粮重大而【臣】又庸碌无能一切地方事宜全未经理即矢竭犬马心力不能无才小任大之惧伏乞
　　皇上睿鉴于【臣】负荷不胜之时
　　恩召来京俾【臣】日闻
　　圣训黾勉学习则臣之有生皆沐我
　　皇上生成栽培于无既矣爲此缮折恭谢
　　天恩谨
　　奏
　　事属一体奚虑大小理无二致何分难易如能洗涤向时因循党庇洁身而不奉公沽誉而不体国之陋习忠勤职守懋勉实政何有不胜任之虑李衞非比高其倬一流不肯爲国家致身之督臣也当以爲楷模而效法之事事领教请益伊自然推诚相告和衷协谋可无失误之虞也勉爲之倘或仍执科甲鄙见不肯实心改革岂特李衞不能有益于汝朕亦无如汝何矣
　　署理浙江布政使【臣】程元章谨
　　奏爲奏
　　闻事窃【臣】奉
　　旨署理浙藩星驰就道自入浙境目睹早稻盈畴处处成熟雨水调匀太平景象【臣】喜不自胜随于本年八月初三日到任陆续据各属申报早稻收成分数前来虽有十分九分以及八分七分六分不等合之通省分数要皆大有之年再查今岁八月大潮之汛已过各处沿塘堤坝俱保无虞止有海宁县草塘坍矬数处防稽县海塘冲坏一处现在饬令抢修坚固其余俱庆安澜居民亦皆乐业【臣】谨缮折奏
　　闻伏乞
　　皇上睿鉴谨
　　奏
　　据奏早稻成熟堤坝俱保无虞朕怀深慰
　　署理浙江布政使【臣】程元章谨
　　奏爲跪读
　　御笔训旨缮折奏缴敬陈愚悃恭谢
