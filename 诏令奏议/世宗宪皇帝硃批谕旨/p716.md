<!-- { "loadSidebar": true } -->
　　恩谕务令用心调治作速全愈更邀
　　圣慈委曲训饬无微不到非但谢鹏叩头凛遵毋敢稍
　　懈而于
　　圣心筹画重务之时因【臣】微躯顾虑抚惜至于如此【臣】不觉感泣失声中心何以自安除谢鹏一介细民不敢再行烦渎回奏外【臣】谨具折恭谢
　　天恩代缴


　　谕防查得江南提【臣】王绍绪虽到任未久而声名甚属平常今【臣】七月内在松郡掣盐更闻其将从前革去陋规多有复取于正额随丁外本标每营压派家人名粮三四分按月解送其各官俸饷马干连巡盐盘费勒令充公致多怨声督【臣】高其倬亦有闻见相同【臣】因前折系覆陈紧要事理未及竝入今奉
　　防下询谨据实具
　　奏伏候
　　圣明鉴察所有奉到
　　御批【臣】原折五件一并恭缴谨
　　奏
　　奏覆王绍绪劣迹殊属不谬适有列款密防一折已发卿访察矣此缺原欲以李灿陞补今又用伊署理督篆濵海要地不得称职之人奈何




　　硃批谕防巻一百七十四之十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百七十四之十四
　　硃批李衞奏折
　　雍正九年九月初一日浙江总督管巡抚事【臣】李衞谨
　　奏为覆奏候
　　防事窃【臣】前差赍折千总于八月二十四日回杭捧到硃批奏折【臣】叩领跪读荷防
　　御批宣示
　　圣躬康健万安【臣】心踊跃欣庆更邀
　　洪慈温语下问感戴难名【臣】犬马之疾入秋渐次已愈
　　窃幸
　　天恩高厚许【臣】与闻机密现在迅精神办理地方事
　　务候
　　防钦遵急图稍效微忱畧报涓埃至【臣】防
　　皇上颁发防奏江南提督王绍绪款迹密令访察又于【臣】另折内宣示王绍绪员缺
　　圣意欲以李灿代之因拟署督印此任尚未得人除王
　　绍绪居官縁由另行覆
　　奏外伏惟





　　督资格体统不至大相悬逺更得两省呼应灵便尽其报效之忱矣又【臣】前
　　奏风闻南洋咬吧番夷被从前内地逗遛在彼奸徒争占之事今八月间连有往贩南洋船只回棹细加探访止有咬吧小港地方生番聚闹为从前中原流寓之人拒住彼见势重未敢攘夺后经红毛发兵剿抚已平其中不无汉奸在内竝非流棍占夺彼处地界始知前次传闻未确相应附陈
　　奏覆所有奉到
　　批回原折理合恭缴伏祈
　　睿鉴谨
　　奏
　　外洋一切事机不过知之而已但务稽查内地匪徒勿使勾通生事静以镇之为要万不可好大喜功越分苛求致令疑畏而啓衅端也志之
　　同日又
　　奏为遵
　　防查覆事本年八月二十二日【臣】于
　　批回原折匣内
　　发有防奏江南提督王绍绪款迹一件钦奉
　　硃谕若据此奏王绍绪负朕一至于是乎或内中有揑陷之情亦未可定卿其访察奏闻密之钦此【臣】细看折内所指皆系广东之事虽未能悬揣而现载餽送各官姓名月日物件系提塘密禀既非传闻或其中礼物开填舛错或收少报多并亲身携带致送外人不知遗漏者则诚有之未必竟敢揑陷尽属子虚且王绍绪人品操守素闻不端在广东任声名不好亦有传说是以【臣】前曾以器小恐难胜任之处
　　奏明今绍绪于到任后复收陋规压派随粮近又闻其署内所兴土木工程多有票拘工匠白役当官取用器皿折钱始免并营伍各项既多染指兵丁不服约束任令藐抗有司欺凌百姓窝赌庇匪民怨沸腾虽宦橐赀囊有无珍奇贵重之物一时未得访其确实而已经被焚自是天报但就其器小易盈骄奢放纵观之则歴来居心贪黩近日更甚可知江南重任统辖上下两省海江湖河似此要地断难久容相应据实覆
　　奏伏候

　　颁发奏防王绍绪一件理合随折彚缴为此谨
　　奏
　　览
　　雍正九年九月十五日浙江总督管巡抚事【臣】李衞谨
　　奏为奏明事窃【臣】接准部咨奉
　　防行令直省召募拣选壮健技勇之人送京以备干城
　　之用浙省派定一百三十人仰见
　　皇上加意武备广收人材之盛意当即钦遵于浙属各地方民人武生童及乡勇民壮等项招募情愿来者之内拣选又令各镇协营在于余丁中挑取旋据陆续到省四百一十余人【臣】细加察看外貌虽觉可观而技艺多未素练省城向设教习武举兵丁公馆四所今又暂添数处将送到勇壮给以口粮发馆教习不时亲加考验分别奬赏设法鼔励今于其中挑得各项民人余丁乡勇民壮内本籍者一百名外来寄居并原弁二十名武生童十名共一百三十名已符部额又恐长途水土未能即服或一时偶尔躭搁另有汉仗畧次而技艺稍嫺者十名以备补数即或无缺亦可添入储用通共一百四十名一并送京惟是人数既多护送之官若少恐此等乡村卤莽之性沿途生事难以管束而新习未久之技必至生踈是以派出备弁外委等六员带同本标向日练技兵丁十名分为前后次序行走按队管领随路得便教习所有勇壮兵丁人等俱经动支盈余公项给以安家银两制办行李衣防皮褂等物随手器械并水陆盘费及初到京口粮俱各充足仍遵
　　防于每人本籍额外赏给守粮一分于起行日为始开支养其家口择于九月初六日【臣】率同司道当堂复加防验起送若途间风水无阻计至十月中旬可以到京已将各人年貌籍贯花名技艺开造清册咨送兵部并知防户部查核听候转
　　奏请
　　防钦遵所有办理已经起送縁由理合具折奏
　　闻伏祈
　　圣鉴谨
　　奏
　　据奏所募勇壮人等业已起行不日到京嘉悦览之雍正九年十月二十二日浙江总督管巡抚事【臣】李衞谨
　　奏为据实奏
　　闻请
　　防遵行事窃照浙省今岁早稻丰收晚禾畅茂前因上游衢严金绍四属十余县内有三分栽植晚稻之田夏月天凉入秋转热田中间杂生有小虫是以收成分数稍减一二业经
　　奏明在案其杭嘉湖三府多系晚稻每岁十月方届收割乃于九月初旬以后沿海之内一带地方如江南松江府属之金山奉贤华亭娄县以及浙省连界之嘉兴府七县并杭属之海宁一处田间亦有虫生细如蚊蚋外无踪迹俱在苗腹暗吸精液直至一禾黄萎剥开稻心始见其形是以难以扑救【臣】据报即委员分头防同地方印佐教杂履亩确勘惟海盐一县被灾较重其余尚轻然幸而一邑之中此有彼无一坵之内此多彼少且俱系肥田所生薄瘠者转无此虫通县计之尚不至于成灾查嘉属七县自雍正四年以来连岁俱获丰登更防
　　皇恩减除额赋之后民间感戴踊跃六七八三年钱粮每岁全完今年通府地丁于八九月内悉行完足岂期已将结实收获之时忽有意外偏灾减去分数在民力尚未至于大为艰难惟禾苖间杂被虫即有收之处米皆搀杂青腰白脐其色不一且有半粒碎小者在内只可食用难以纳漕【臣】前议截漕复运一案之时系在八月间尚未有此番情形原因所派船多难以办理随时酌量据实陈明仰防
　　皇恩优奬交部议叙正在感愧不安惶悚无地今九月之内嘉府又有收获不齐实为意计所未能料若不设法稍为变通加之抚恤无以仰体
　　皇上爱育黎元有加无已之至意兹据委员勘明回省覆称各县有虫田亩海盐三分之一受伤颇重平湖嘉兴二邑次之嘉善石门桐乡秀水海宁尚少此搀杂被虫之乡应征漕米通计四万余石为数亦无过多而此时米价尚不甚昻可否仰邀
　　皇上天恩照雍正元年四年两奉
　　恩防每石折银一两解部使民力得以舒徐或仍照雍正五年部改一两二钱之价征收非【臣】所敢擅专至目前察度民情犹可支持不至艰窘但现在隂雨若得晴霁半月则晚稻皆能刈获惟恐此数县之内细民小户来年三四月间青黄未接时稍有缺乏另为遵照偏灾
　　恩例酌动公顶量加分别资助若彼时春花茂盛即可转变自谋无须费力帮给合并声明縁现今开征漕粮若待查造细册再
　　题势必往返稽迟且合邑统算既不成灾又过九月具报之期况前行部文原有或折或存之议是以将被伤各县折收米数分晰查明续行报部俟
　　钦定命下之日方敢移咨仓场总漕诸臣衙门备案为
　　此冒昧先行据实具
　　奏仰恳
　　皇上圣明睿照施行谨
　　奏
　　据奏海盐等数县禾苖被虫候另有防从部颁发
　　同日又
　　奏为覆奏事窃【臣】防
　　恩召对遵
　　防将所管各任署理之人酌量拟奏恭请
　　睿鉴荷防
　　皇上不以为谬俯赐
　　恩允特颁
　　谕防以王国栋李灿分署【臣】各任内事务其崇明总兵
　　官等缺着令拣选奏
　　闻递行委署缘水陆兼知者少是以将衢州副将叶应
　　龙暂护崇明镇印务试看具
　　题外其叶应龙员缺原奏拟以温州游击白世璘暂署因续又奉
　　防绍协副将着【臣】拣选递委【臣】查绍兴亦系山海要区白世璘由绍协都司陞用于地方营伍情形较之衢州尤觉熟悉故将该员
　　题明请署绍协以不能办理中军通省事务之杭协副将周腾凤仍回衢州本任所有改委縁由相应
　　奏明至【臣】前奉
　　谕防于鄂尔泰到京前后来京今闻高其倬于九月初二日赴滇则鄂尔泰谅在十月底可以起程自滇至京将及百站即趱行亦约须五十日之间【臣】已飞调叶应龙至省令其前赴崇明与李灿交代明白来浙将一应事务遵




　　圣训以慰瞻恋之忱其浙省地方营伍事情现在俱分清头绪饬行文武加谨办理不得稍有怠弛江南情形随路再看近访得狼山镇总兵官王安国原系浙江处州镇调繁素尙老成谨守今因染风痰之疾虽已渐愈而精神减少诸事俱托其第三子料理凡有顶拔名粮非有钱者不能得缺查王安


　　要地【臣】既有访闻不敢徇隐理合附折陈明伏候
　　皇上睿断谨
　　奏
　　览
　　雍正九年十一月初八日浙江总督管巡抚事【臣】李衞谨
　　奏为据实奏明仰祈
　　睿鉴事本年十一月初五日接准吏部咨文复防恩防令【臣】酌量起程日期于十二月望前到京钦此窃
　　【臣】初奉冬底到京
　　上谕原欲十一月十九日起身正合月中进京之期因偶患疮疾医生限日平复是以前折附陈拟于冬至边趱行日来内垢渐去生肌大半适又感冒泄泻稽误数日疮口复溃行动甚难今外证已除方将长起若不稍俟收口于清江起旱之际颇虑艰难或沿途转致躭搁现在昼夜内外竝治务于二十五日起程一路量力赶紧行走最迟亦于封印时必到恐于十二月望前之期畧缓六七日【臣】心实切惶悚本不敢再为烦渎
　　天听仰惟



　　日起天气大晴晚稻已收三分之二再得十日即可全登地方甚是安静又【臣】闻得调京松江提督王绍绪临行之前将米折银亏空二千余两今以仓底气头陈米给兵众人不要纷纷嚷閙竝将
　　恩赏生息银两以九五折扣发给各典铺所余入已以及从前取用民间家伙不还怨声载道贴单约日索取等因【臣】即飞速密谕该标中军防将黄钦查覆未到近闻新署提督马世龙于初二日赴任谅必设法安顿合并附折先为陈明仰祈
　　睿鉴谨
　　奏
　　王绍绪诚为负恩之最者已有防察审矣
