<!-- { "loadSidebar": true } -->
　　闻事窃查贵州苗情现今巳将阿近拏获又滋事之苗头罗三龙土司薛世干皆巳拏获又苗头阿教现在设法擒拏皆有头绪虽可筹调剂之事但贵州诸苗之中仲家一种固最为顽恶然各苗亦多抢杀之事人多云由于苗性记讐嗜杀而然【臣】细察之皆起于图利其复讐亦借端实利其所有嗜杀亦有故乃欲得彼财凡他人银物一经其目必生心抢杀夺之而后已然贵州民贫有银物可抢者亦少惟捆卖一节实啓生苗抢杀之心贵州接壤四川四川人价颇贵川贩往往嘱托贵州土棍又复勾串诸苗俾捆掠人口互相授受辗转获利诸苗争相效尤故抢杀之事由于报讐及图财者居其半由于抢人者居其半若能止捆卖之风则诸苗
　　抢杀之事可十减其五但其中弊窦尚自多端贵州各土司地小人穷多以窝贩窝盗为事而劣衿亦把持隠蔽共为桩主兵丁坐汛亦复卖放是以治捆贩之法未尝不严然不将各种弊窦详酌整顿此风终不能息再贵州有拏白放黑之习如此人与人有讐或为人所抢已身力单不能报复即寻一有力之家或抢其人口或掠其牲畜暗插标纸説明情故令彼家代为报复或为赎取然后还其所掠【臣】查禁不遗余力近此习颇息然必更加严密请
　　防定重处之条始可永示惩戒杜絶恶习再贵州各府州县与各省接界之处土司夷目亦多互相抢杀之事宜随处拏获随即处治不必存彼此之见不可护本省之人即可消弭衅端不致滋事又黎平府与湖广五开衞同在一城官分两省事势不便应行筹画又贵州大定一镇在兵稠苗静之处兵额稍多定广一协在兵稀苗顽之处兵额反少亦应减多益少以上数事及散干善后之策【臣】皆已将调剂之处详细筹虑俟到贵州再面商抚【臣】毛文铨提【臣】赵坤防酌熟计容【臣】具疏防
　　题外谨先缮折奏
　　闻谨
　　奏
　　览奏深惬朕怀此一番卿须悉心筹画务将各种陋弊厘剔净尽一应事体料理妥协方好朕另有谕卿及该抚提之防随后颁可防同详议具奏以闻
　　雍正二年十一月十六日云贵总督【臣】高其倬谨
　　奏为奏
　　闻事窃查云南开化府与交趾都竜厰接壤向日交界以赌咒河为界系一大河后因其地旷逺多有刦杀之案又适值交趾之贼攻刦各寨总兵知府既畏处分又惮救援之劳遂将塘汛移入内界称此外系交趾地方另指一小河强名为赌咒河其实弃去疆境一百余里内有六寨人戸田粮俱归交趾迄今四十余年厯来知而不言者因都竜厰广产银铜内地及外夷俱往打矿货物易消贸易者亦多总兵设汛稽查暗抽私利恐説出旧界则一经清查此弊亦露近经客民开铜山呈出旧界藩司李衞详报前来【臣】以铜矿事小疆境事大委员确查总兵阎光炜尚阻挠隐蔽后经查出六寨旧纳粮额及塘房旧趾【臣】随移咨安南国王准其咨覆尚支吾牵赖目今【臣】又将详细情节再行移知俟其覆定详行具奏请


　　立一关止禁硝磺铅铁等物不禁货物抽其课税以资军饷何者为宜详细查报俟其查到【臣】再详酌具
　　奏外谨先将情节缮折奏
　　闻谨
　　奏
　　全在尔悉心斟酌行之
　　同日又
　　奏为奏
　　闻事窃照云南按察使张谦去年甚病两月有余后渐痊可今年自入冬之后行步常多倾跌精神短少不耐劳剧臬司刑名总滙衰病之人难以胜任【臣】谨遵
　　防奏
　　闻又迩来臬司张谦与藩司李衞不相和衷盖缘李衞才情敏而稍轻视同官张谦迟滞钝缓又因存不甘之心愈加偏执【臣】经屡行密加劝戒尚复时有参差谨一并奏







　　此奏甚合朕意巳有防矣
　　雍正二年十一月二十一日云贵总督【臣】高其倬谨
　　奏为奏
　　闻事窃【臣】前赴贵州于雍正二年十一月十七日到云
　　南省之易隆驿恭接【臣】前
　　奏折钦奉
　　硃批圣谕训【臣】治苗方畧洞晰周详无微不悉【臣】惟有朝夕敬绎事事不敢轻忽谨慎周密调剂料理所有事宜容【臣】相度商酌再行陆续具
　　奏外【臣】谨将奉到
　　圣谕缮折奏
　　闻再【臣】于十一月二十一日已到贵州之普安州合并
　　陈明谨
　　奏
　　知道了尔办理诸事朕心一无顾虑也
　　同日又
　　奏为奏
　　闻调营拔补千把事窃查云贵两省拔补千把云省迤东各营送【臣】衙门考验迤西各营送提督衙门考验贵州通省千把俱送提督衙门考验虽拔补之处原无成例必令以本营之人拔补本营之缺但歴来皆以本营拔补本营习以为常相沿不改【臣】到任两年以来留心细察情形以本营拔补本营实属未妥盖以本营之人同为兵丁一旦甫为千把即立体统规矩其势甚难有志者才欲约束则众兵怨论即同辈之千把亦羣笑羣非众情不协只得缄黙其不肖者且遮蔽兵丁之过附和兵丁之言胶固党比甚至将僃稽查管束亦不易为力【臣】请嗣后由【臣】衙门及两省抚提二臣衙门考验者俱将本营之人考定抜补之后即调外营一员与之对换则新旧之员皆可渐次换易不在本营矣再此调换止就近营不调过逺之处俾省搬移盘费若同城之营仍不准调至虑营伍换易各员或有不能熟谙之虞【臣】查各营将僃皆非本营之人然不乏熟谙之员是熟谙在于留心不在于本营且千把果拔能员则本营熟谙之兵皆供其驱使更可収指臂之效【臣】从整顿营伍起见谨据实


　　防谨
　　奏
　　览云督高其倬此奏甚属得理若应通行于直隶各省该部确议奏覆饬令直省一体遵行其中倘有不尽善处亦即声明毋得迎合朕意
　　同日又
　　奏为奏
　　闻节省铅价并调剂钱法事窃查云南开局鼔铸以倭铅四分配撘计四局一年共应用倭铅六十七万六千余觔俱照市价采买各局逺近不一并驮脚毎百觔共需四两五钱【臣】亟思另自开厰以供鼓铸外访得云南之快泽河向曾出产倭铅委员招采所出不旺节省有限仍不敷用又访得贵州地方之马鬃岭齐家湾礶子窰等处亦有倭铅矿硐因通知抚【臣】毛文铨委员防同查勘招开巳经具
　　奏今各处皆有成效云省每年买运黔厰倭铅五十万觔供铸一年约节省银七千余两【臣】查云南省自雍正元年十二月开铸以来迄今巳将一年四局共铸钱一十七万五千九百余串计撘兵饷及驿堡工食放钱八万八千九百余串除初开铸各匠手生误卯现在趱铸外今已存钱五万六千余串又云省寸步皆山不通舟楫流通运转制钱须用脚价是以各近局之府州县有钱行到其离局数百里千里者俱不能到以致壅积省城钱价渐贱【臣】与抚【臣】杨名时布政使李衞设法买运各次近之府州县行消目下钱价虽巳渐平但云铜非鼓铸无法可消源源鼓铸将来日积日多若不早思调剂恐致价贱病帑病兵【臣】再四思维不得不即请以钱局节省之项仍为流通钱法之用查云南本省既尚有逺僻之府州县止须运钱之脚价即可流通似可不必计及他省但一省之地有限恐仍虞壅积又查湖南湖北从前以粮船载回制钱行消今已久停闻彼地现今每钱一千可卖银一两一钱若运滇省之钱到彼每千工本及脚价约银一两三分三厘亦少不敷【臣】为流通制钱起见谨冐昧请以雍正三年节省倭铅之价添补运脚先尽本省逺地流通逺地既遍再酌运售楚省统请于铸务内一并奏销庶钱法流通滇铜亦无滞积除容【臣】再与抚藩二臣详细斟酌具疏防
　　题请
　　防外谨先将情节具折奏
　　闻谨
　　奏
　　流通制钱之议甚是仍听该部议覆遵行
　　雍正二年十二月二十二日云贵总督【臣】高其倬谨
　　奏恭请
　　皇上圣安
　　朕安
　　卿之可嘉处朕殊褒奬不尽古人云求忠臣于孝子之门此语诚然不谬朕视卿实觉日重一日也
　　同日又
　　奏为恭谢
　　天恩事雍正二年十二月十三日贵州大定镇总兵官
　　丁士杰到贵阳府【臣】出郊跪请
　　皇上圣安丁士杰口传钦奉
　　圣防你驰驿前往贵州你到时大约总督高其倬还在




　　皇上简任总督毫无报称夙夜难安乃荷
　　天语褒嘉跪听之际感愧交集惟有愈加黾勉冀少答知遇隆恩于万一耳理合具折恭谢
　　天恩谨
　　奏
　　览
　　同日又
　　奏为奏
　　闻事窃贵州调剂事宜【臣】巳就【臣】愚昧之见防商具奏外更有一事虽属甚微然于苗情亦有关系查诸苗之中仲苗之弩最毒恃此拒捕然皆伏于箐内施放所离颇逺中人所入不深原不甚伤无如其药极毒才破皮肉即难救治从前督抚亦曾设法収各苗之弩以除此害其实深山野苗之弩究难尽収【臣】近访得苗弩药有二种一种系草药一种系蛇药草药虽毒熬成两三月之后即出气不灵蛇药熬成数年可用然单用蛇汁其毒止能溃烂仍有治蛇之药可医更有一种蛮药其名曰撒以此配入蛇汁敷箭其毒遍处周流始不可治闻此撒药系毒树之汁滴在石上凝结而成其色微红产于广西泗城土府其树颇少得之亦难彼处蛮人暗暗卖入苗地其价如金苗人以为至宝【臣】非敢欲借此缷过于邻省但既知有此不敢不思杜絶之计伏乞
　　皇上谕广西诸臣密访如果有此树请令认明形状尽行砍挖再既有此药恐亦有解治之方亦令访求【臣】现今亦在云贵两省内捐赏遍寻解毒之术若毒弩可解亦治各省苗蛮之一端【臣】谨具折奏
　　闻谨
　　奏
　　此奏甚属可嘉君臣间如此互相推心见诚方是已特谕广西抚提李绂韩良辅等访求矣
　　云贵总督【臣】高其倬贵州巡抚【臣】毛文铨贵州提督【臣】赵坤谨
　　奏为奏
　　闻古州八万情形事窃贵州一切调剂苗地事宜【臣】等
　　巳经防同具疏详
　　奏此外尚有黎平府之西南都匀府之东有生苗地方一处名曰古州八万其地歴来未入版图不纳赋税亦不容外人走入间有他处犯罪之苗逃入其地者彼地之苗即绑缚送出其内稻田甚多出白蜡桐油棉花及各様木植周环皆山中有平川四处皆方二三十里一总延袤五六百里中有一河下通湖广之洪江口上通贵州之重安江重安江水小不能通装载之舟其洪江口可通小舟楚民间有载盐防等物换彼白蜡棉花彼地之苗亦不容客人乱走及入其内地村寨止许到其沿河之十一村内住下令人伴着换货一完即令起身不容多住亦不容多问闻其内总头目名曰纪总其下办事两大头目名曰金闷金勾其余小头目甚多向时风俗极为浑朴竝不多事近来亦颇収留湖广江西之汉奸及贵州犯事逃入之苗不肯放出其中识字者甚是敬重查此地生苗最众甲弩亦多既容留汉奸恐必致教之生事不可因目前无事不预行留心筹画但其内中不容外人到去欲得彼地实在情形颇难【臣】等现在暗暗密行设法查看得其确情如果应防范或可招降即再行防商具折请
　　防若可静治无事亦行详细奏
　　闻谨先将情节防折奏
　　闻谨
　　奏
　　确访情形然后定谋乃系极善之举但不涉喜功年利理所应为者卿等悉心筹画务图万全而行之可也雍正三年正月二十六日云贵总督【臣】高其倬谨
