<!-- { "loadSidebar": true } -->
　　江南总督【臣】高其倬安徽巡抚【臣】徐本谨
　　奏为请
　　旨事窃照安省州县以上各官俱防
　　圣恩准给飬亷俾得安心办公惟佐杂各官向因耗羡尚未充裕势难遍及是以未给飬亷但此等佐杂日用不继易致擅受民词私取里下等弊【臣】等伏查现存江广每年归公盐规匣费银三万两当日俱系大小衙门规礼于雍正十年三月内经【臣】其倬暨前任浙江督【臣】李卫等议奏大学士等覆核逐年收存司库以僃地方公用奉
　　旨依议钦此钦遵在案似应推广
　　皇仁以公济公查安省佐杂除藩司库官仓大使并粮道衙门库大使巳经议给饭食及各驿丞均有职掌毋庸置议外其藩臬两司首领官三员各府首领官共一十一员州县佐贰吏目典史巡检大使等官共一百五十员除出逺差照例酌给盘费外每员议给养亷银五十两通共需银八千二百两相应仰恳
　　圣恩每年即于存司充公盐规内按数拨给岁底彚册送部核销再查下江各道每年养亷银三千两鳯阳一道原定养亷仅二千两该道辖属甚广且有管理关务重任未免不敷请照下江道员之例并恳
　　圣慈一体増给以示鼔励又安省出差同知通判歴来有全支养亷者亦有与署官各半均分者未经画一【臣】等伏思出差之员在署既有家口在外复需盘费未便因其出差而翻减其养亷嗣后出差之员应请准其全支其署员一半即于各属缺官养亷内补给【臣】等谨缮折具
　　奏是否有当伏祈
　　皇上训示施行谨
　　奏
　　朕观此奏大约出于高其倬之私心浅见欲试行小惠之意盐规收存司库原以僃充公用利济地方诸务则可议给佐杂等官则不可何也佐杂等官各省皆有盐规银两或有或无今安省以之拨给养廉倘他省援例请给将拨何项以应斯举断难狥汝等猥鄙之愿鳯阳一道地偏事简薪水焉至不敷且未有因管关税反増养廉之理是何意见朕殊不解汝等创开谬论以示恩邀誉若令传播逺闻俾阖属暨各省微员咸归怨于朕高其倬试思于心安乎身名犹望保全乎从前张楷杨名时軰率因此等作用而致祸汝等巳知之矣至于出差之同知通判等员自不应分减养亷酌量办理以敷其用为是
　　安徽巡抚【臣】徐本谨
　　奏为奏
　　闻事窃照芜湖鳯阳关税一年期满例应考核查芜湖关每年原额应征正税铜斤等项共银二十二万七千六十五两零今一年共征银四十一万八千三百五十一两零实赢余银一十四万六千五百七十五两鳯阳关原额正税铜斤等项共银九万一百五十九两零今一年共征银二十万八千五百五十一两零实赢余银一十一万八千三百九十二两以上两关共赢余银二十六万四千九百六十七两【臣】查阅档案自关归巡抚之后屡年多有赢余从未收至二十六万有余之数及细加查察竝无累商情弊除将银两委员解部外所有收过两关税银及赢余数目理合奏
　　闻伏祈
　　皇上睿鉴谨
　　奏
　　赢余如此而客商无累实属可嘉
　　安徽巡抚【臣】徐本谨
　　奏为安省安插土司另请拨给地亩以广
　　皇仁事窃照云贵广西等处不法土司安插内地仰防皇上深恩允准每十名拨给官房五间官地五十亩俾
　　得存养勿致失所此诚千古未有之
　　旷典【臣】查安庆城内共计安插广西土司邓朝宸赵殿灴贵州土司萧来鳯等共二十一名照例应拨给官房十一间官地一百五亩查邓朝宸等于雍正七年五月内到皖至九年十二月内始经拨给房地而地又坐落来安县地方距安庆甚逺各土司不能自行耕作惟頼该县知县代征粮食卖银移交每年非被佃戸侵收即被胥役中饱有名无实以致各土司无以存活有卖児鬻女者有情极潜逃者殊非仰体
　　皇上矜恤安全之至意【臣】请将原拨来安县地亩责令地方官确估卖价先于皖库存公项下暂动银两在安庆附城地方按数买地拨给各土司令其自耕自食俟来安地价卖出归还原款设有不敷准于公项开锁庶各土司不致失所而
　　圣恩浩荡益令感戴靡既矣再查土司赵殿灴系上年七月内脱逃【臣】于抵任后移咨原籍查拏今于本年四月内巳准原籍获解到安【臣】当将各土司严加约束不致生事合并陈明伏祈
　　皇上批示遵行谨
　　奏
　　此件办理甚是既经安插自应令其寛裕以遂生理将在皖买地暂动公项之处咨明该部可也
　　安徽巡抚【臣】徐本谨
　　奏为恭谢
　　天恩事雍正十一年七月初十日【臣】赍折家人旋皖接准内阁大学士【臣】鄂尔泰张廷玊字开雍正十一年六月十四日奉
　　上谕朕览徐本奏报各属麦收分数而注云几分几厘甚觉可笑不知所谓几厘者如何见之大凡奏报收成分数但当于约计之中恪遵据实之旨不以巳意増减便是正理今徐本几厘之奏看来似属详核而于理不合于事渉虚若据实陈奏忠诚之臣必不如是从前有一无知人亦如此陈奏朕批谕切加训饬今徐本第二人矣可谓愚而诈者也尔等可传旨严行申饬钦此等因寄字到【臣】跪诵之下不胜惶恐之至伏思开报收成祗应约计分数【臣】照依各属






　　提命如此谆切不独【臣】铭心刻骨即【臣】父徐潮九泉有
　　知亦当衔结
　　天恩于无既【臣】惟有振刷精神竭效诚悃以冀少酬皇上期望防励之至意所有微【臣】感激下情谨具折
　　奏谢伏祈
　　皇上睿鉴谨
　　奏
　　几厘之奏犹属小过朕谆谆训诲者无非欲汝务实而不务虚之意耳
　　安徽巡抚【臣】徐本谨
　　奏为钦奉
　　上谕事窃【臣】接准部咨各省书院仰防
　　圣恩赐帑金一千两令督抚商酌举行并念士子羣聚
　　读书膏火不继
　　敕令预为筹画其不足者在于存公银内支用等因此
　　诚
　　皇上振兴文教广励人材之至意【臣】遵即于司库内提
　　取
　　帑金一千两现在饬发安庆府置买高腴之地以为书院永远膏火之资并刋立石碑恭纪
　　旷典以为千古不朽之举查安庆书院地方寛敞凡墙垣倾圯之处【臣】亲诣查勘俱重加修整并于隙地添葢房屋数十间以为士子诵读之所一切器皿巳饬有司置僃其不足银两查安省各州县向有不入
　　奏销亦不报部之学田一项系顺治年间前任抚按诸臣捐置以为赈恤贫生之用共计成熟地三十五顷六十亩零每年额租稲一千七百石有竒额租银三百四十八两有竒额租麦豆一十五石因被劣生覇占烹分贫士不沾实惠于前抚【臣】魏廷珍任内据阖属生员告发随经停止赈恤数年以来银稲租息虽名为分贮各州县学而实则为教官胥役人等中饱【臣】自上年到任后察知其严檄分查已经彻底澄清将租稲卖价提贮安庆府库除修理安庆学宫动用外实存银七百五十两零其未完之数尚未提齐【臣】查学田原为学校而设拟将此项额租除查明实在贫生仍准赈给外下剰之数悉解省城归于书院之用可以不必再动存公银两其现今修葺房宇并置僃器皿等项亦有现贮府库之项尽足支销更可不必再动别项所有微【臣】办理缘由相应
　　奏明至于此次培植书院乃我
　　皇上格外洪慈必得整躬励行足为师范之人朝夕训廸使逺近知所观感【臣】令各府州密行查察甚难其选今据懐寕等学各生赴【臣】衙门禀称有桐城县丁忧回籍国子监司业胡宗绪文行兼优堪为一省矜式议徃聘请等情【臣】思胡宗绪既为阖省推服则其人品学问必有可观可否此时暂作书院师长俟其服阕仍令入都赴补并请
　　皇上训示遵行谨
　　奏
　　书院一事办理允属是当
　　安徽巡抚【臣】徐本谨
　　奏为敬陈拏获积盗缘由仰祈
　　睿鉴事窃照安省夀州地方滨临淮河为江南豫省水路孔道徃来商贾停泊河干每遭刦剠歴年以来一岁之中申报大盗十余起至数十起不等【臣】密加查察访有一伙积盗俱系沿河聚族而居撑驾小舟假以捕鱼为业散布河濵乆惯为匪商贾不敢夜行【臣】密谕庐鳯道李如兰到彼访拏该道随雇觅客舟减从前徃临晚行至该州地方即遇一伙惯盗视为客商拉船欲刦经该道差役擒获孟二一犯究出同伙为匪者二十余人供明每遇客船停泊即便尾随行刦共计刦过棉花船米船瓶罐船一共十余案其余抢窃之案尚多陆续拏获平文早等一十三名并跟获孙马绰号骝花马孙黒绰号无天地平小报绰号虎坐等三名其余各盗现在密檄严拏【臣】查此軰乆匿河干积惯行刦且有如此绰号实为水路大害当将各盗饬令臬司严审刦过各案确情追缉余盗定拟具
　　题竝分委附近佐贰人员令庐鳯道督率前徃沿河一带将大小渔船取具连环互保编列号数严密稽查其孙平焦邓等姓聚族而居者设立族正不时查举如有违犯一体坐罪再令文武员弁轮流廵哨务期寕谧外所有拏获夀州积盗缘由相应奏
　　闻伏祈
　　睿鉴谨
　　奏
　　嘉恱览焉地方事务能如此悉心整饬朕于该省复何忧何虑缉捕盗贼最为第一要务而察诘匪类尤宜留心勉之
　　安徽廵抚【臣】徐本谨
　　奏为请
　　旨事窃照各省设立
　　先农坛竝正房配房田亩农具等项于雍正四年间经九卿议定令动正项钱粮建造置僃所用银两造册报销等因遵照在案今查安徽所属因奉行之时俱系地方官捐资办理竝不动支正项是以前抚【臣】魏廷珍以无庸报销咨部嗣准工部咨驳魏廷珍又因从前捐置各官陞迁事故十有八九无凭饬领等情咨覆兹于本年八月二十九日又接准工部咨开建设
　　先农坛宇
　　大典攸关各省皆遵原议今安庆一省竟聴各属捐建与原议不符应咨该抚将用过银两实在确数详细查明逐一僃造细册具题到日再议等因【臣】思建立
　　先农坛宇置买耤田乃我
　　皇上敬
　　天勤民重农务本之至意自应照九卿之议动用正项以
　　昭千古未有之
　　盛典从前安庆各属捐资置僃原属错误但【臣】细查此案事隔七八年原捐各官大半去任经手人役亦多回籍身故虽有捐银数目而竝无高濶丈尺围圆径寸工料细数可查若不行造报则与各省定例不符若混行开造细数则事渉欺诳且查各属坛宇多未坚固尚需修整更何敢朦混具
　　题【臣】再四思维捐置固不可行细数亦难确切可否仰邀
　　圣恩允【臣】将旧建坛宇等项照依现存工料逐一委员估计如原捐之官仍在安省者如数给还其巳经
　　离任尚有亏项未清者准其归补别项若病故巳乆或回籍无人具领者存贮司库以为修葺之用此【臣】之管见未敢冐昧具
　　题为此缮折具
　　奏伏祈
　　皇上俯赐训示施行谨
　　奏
　　此系部驳事件僃将情由具文咨覆该部可也
　　安徽廵抚【臣】徐本谨
　　奏为绅士急公修城据情奏
　　闻事窃照安省环山带江地方险要惟頼城垣巩固以资捍衞若稍有残缺随时粘补犹易为力倘坍塌过多则工繁费重修葺维艰今据东流县详报贡生汪廷伟等定逺县详报绅士单延祺等石埭县详报绅士章志陞等婺源县详报绅士汪作楫等恭诵
　　皇上奬励善良之
