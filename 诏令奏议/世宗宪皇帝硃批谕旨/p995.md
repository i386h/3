<!-- { "loadSidebar": true } -->
　　闻事窃【臣】据护化林协印务游击许连科禀据驻防打箭炉把总刘清禀称闰七月二十八日有噶逹工所潜逃夫役八十四名到炉即盘阻询问据云皆是髙阳百姓正要具文差人押解申报工所又陆续走到四百余名皆是髙阳土夫据该夫役等云我等离家数百余里来噶逹应差佣工自本年五月动工迄今四月止领糌粑五斛领过工价银或二两一钱及四钱五钱不等我等又无处告贷小头人具诉哀恳借支盘纒总不给发忍饥不过只得奔回等语禀报到职相应禀明等情嗣准抚【臣】宪德咨准赵殿最诺木图咨称髙阳土夫纷纷私逃随将大头人髙万修杨万秀锁拏讯究缘由据呈刁夫髙续英髙夀杨翠凤戴广四名串谋众夫夤夜私逃势勇难当等情除将大头人髙万修杨万秀二人暂行枷示外查髙续英等四人率众私逃刁玩巳极且闻各夫在途口称到工仅领工价钱两次一次每人止有五钱一次每人止有数分每运厚板一块止给工价三分每运到板十块止算八块等语但事关钱粮或系大头人等扣尅或系逃夫髙续英等刁诬之处非令质对难以清查除牌行该署司即将髙续英等四名务必严拏审究录供并将该夫等四名解赴工所以便与髙万修等对质发落等情各到【臣臣】查土夫在工潜逃原属刁玩既经赵殿最等移咨究审解工对质则有无短发尅减苦累之处自必水落石出但事关夫众五百余名纷纷逃散有骇观聴理合据实奏
　　闻伏祈
　　圣鉴谨
　　奏
　　此中大有情故朕皆悉知解工对质水落石出时是非曲直曷能逃朕之鉴照也
　　雍正七年十月十三日四川提督【臣】黄廷桂谨
　　奏为奏
　　闻事雍正七年九月二十六日据驻蔵把总何锡宠禀称本年三月内有陕西兵丁约二百余人赴迈大人衙门回禀西蔵柴草豆料俱贵
　　皇上与我们口粮折色银两为何扣存我们的等语迈大人当即将备等官将原存银两每名给发银四两始行解散等情复于十月初九日据驻蔵把总李正藩禀称川省兵丁为支领口粮一节先于出师挑派时令各兵裹带两个月挽运四个月折支六个月是一年之额川省官兵自去嵗出口时在打箭炉打一月之粮折给一月食物行至叉木多又打一月之粮沿途共打三个月口粮于去嵗八月初一日抵蔵起至今嵗三月终止各兵每月每名关领折色银四两均各敷用安静戍守竝无异言及至四月内有説版多解到西蔵头运之粮时有粮务文员奉各宪之文令兵丁支领本色各兵当即巷议纷纷周大人与粮务筹议备文数次与督抚两宪筹画方令各兵每月半本半折至八月终止各兵以为相合半本半折之期限完矣众口哓哓均为日用食物以及餧养马匹制备衣服鞋袜等项艰窘难度不意于八月初五日有川省兵丁聚集大招各带腰刀约有百十名朋党众议云今西蔵所存之粮共七百九十余石令川省兵丁将前支下剰之粮二百五十石支完方将新运五百余石川陕两省之兵均派公支事属不公众皆不服该管千把头脑近前约束众兵口出恶言幸而天降大雨隂黒云暗地道泥泞未能邀众成事理合禀明等因各到【臣】据此事关川陕兵丁先后非为【臣】既有所闻不敢隠蔽理合奏
　　闻再【臣】于驻蔵弁兵遇有因公赴省者每亲加细询蔵地情形据称蔵内柴草马料甚贵歩兵用度尽可从容马兵未免有时不足等语【臣】思各兵所食半米之外每月尚关支折色银二两又有
　　恩赏盐菜银两甚属充足何至日用不敷但各兵奢俭不一或间有不足之处亦未可定查出师兵丁每季饷银俱系家口关支养赡今仰沐
　　圣恩复赏坐粮优渥重叠其各兵家内更觉十分有余【臣】愚以为似应将川陕兵丁所关季银一半令其家口支领一半令各兵在蔵关支庶在外在内均属充裕【臣】复以此议屡密询自蔵赴省各弁兵咸称如此实为妥便但事关川陕两省兵丁【臣】未便擅専巳将此段情节寄商署督【臣】查郎阿应聴署督臣核夺料理相应一并缮折具
　　奏伏祈
　　睿鉴谨
　　奏
　　览奏巳悉赏给坐粮之谕想驻蔵兵丁此时方始闻知耳朕今密发所奏与马腊阅看令其确察兵丁情形覆到之时然后降防施行庶为协当兹且密之勿宣雍正七年十一月十六日四川提督【臣】黄廷桂谨
　　奏为奏明事窃【臣】查黄螂改土归流一案土司国保仰防
　　恩防【臣】随钦遵悉心办理业将国保安插成都各缘由
　　恭疏具
　　题惟是国保先经奉调至省曽在将备前口称不拘安插何处又以恐不服水土为辞意欲移家叙州府【臣】查叙州府距黄螂颇近未便安插成都去黄螂遥逺且系省防观瞻所在便于习学规矩【臣】是以饬令将备等婉转开谕国保令其住居成都学习礼法于伊子孙有益国保即欣然具呈愿居成都【臣】又令将弁代为择买田地房屋竹园发交管业国保愈加欣悦随即差人回巢搬接伊妻子眷口至省再国保尚有胞弟木姑未咱未基及堂弟未娘木济等【臣】思国保虽酌议安插若其弟辈多人仍聴住居黄螂倘不安静终于地方无益【臣】又令将备等从容诲导国保更令驻防黄螂守备毛龙甲不时集未咱木姑等宣布
　　皇恩俱各感戴踊跃一同携家抵省共计男妇六十七名口【臣】除将未咱木姑等造具户口清册移明抚【臣】宪德酌拨附近荒田计口照例安插外理合将办理情节据实
　　奏明伏祈
　　睿鉴谨
　　奏
　　安插成都甚属合宜务令其俯仰充裕中心感悦不然则是朝廷直为诳诱之举矣殊与国体有关总之汝等封疆大吏但当以诚信为本权术二字无一处一事可用也志之
　　同日又
　　奏为请
　　防招民开采矿厰以资鼓铸以利民用事窃【臣】据驻防黄螂守备毛龙甲禀称金竹坪白腊山蛮夷司金竹坝等处各有铜铅厰一座民人现在纷纷恳请开采守备又询据商人等禀称雷波黄螂靠山一带尚有数处矿厰等语相应禀报又据马邉营守备房啓义禀称烟草峯防龙堡一带矿厰甚多如隂戏岩炒米厰地方出有铜厰二座又木香冈新厰墩化皮厰三处各出铅厰一座夹有银砂该处土民不时在内偷挖旋逐旋聚更闻此外尚有厰座等情各禀报到【臣】伏思矿厰乃天地自然之利铜铅为鼓铸所必需封闭无用实属可惜且建昌一带矿厰业经酌议具
　　题招商办课而马邉黄螂等处既产铜铅似应恳请
　　天恩一体聴民开采上可稍资鼓铸下即可为众民衣
　　食之借实于
　　国计民生均有裨益倘防
　　俞允其作何招商开采之处应聴抚臣照例承办理合
　　缮折奏
　　闻伏祈
　　皇上睿鉴谨
　　奏
　　此奏识见殊属庸愚之至所谓守突奥之荧烛未仰天庭而覩白日者也雷波黄螂一带地方与新抚凉山诸夷壤畴交错第宜示以镇静胡可兴啓利端若聴民开采各处流亡无借之徒势必羣相趋赴万一酿生事故所关匪浅汝其防同宪德速将金竹坪白腊山等处凡出产铜铅矿厰槩行封禁严加防范稍有奉行不力脱至纷纭黄廷桂宪德之身家性命未足以偿厥辜也
　　同日又
　　奏为奏
　　闻请
　　防遵行事窃查峨邉马邉二营辖属汛地皆与蛮夷接壤向因人民稀少野苗未靖是以从前迁弃之地方多未尽展复如峨邉营一带汛防至太平墩而止而太平墩之外尚有冷碛关平夷堡化平林等处其马邉营防守汛地止于两河口此外更有防龙堡烟草峯大竹堡等处俱久经抛置今川省民人生齿日繁又叨防
　　圣恩安插流寓开垦荒亩为穷民衣食之本以故马邉营土著老户及外来新民屡欲将防龙堡烟草峯一带抛荒田地报垦承粮而弁兵又以两河口之外未经设汛恐无防卫倘致夷人乗间绑窃深为未便极力阻挡兵民因此往往互相讼诉至峨邉营所属太平墩之外如冷碛关平夷堡化平林等处虽迁弃日久【臣】向闻各该处地势扼要系夷猓出入咽喉总路且其中山岙平坦土性肥饶可耕之田地甚多【臣】于上年进凉山事竣之际曽将素隶峨邉住牧大赤口一带之雄瓜腻乃等夷素隶马邉住牧凉山一带之九土百户陆续调集厚赏【臣】即将化平林烟草峯等处各应安设情由明白晓谕彼时虽据各夷目禀称情愿安静守法不敢滋事但【臣】伏思凉山诸夷甫经抚其倾诚效顺与否尚难预必未敢冒昧
　　奏请今自大兵撤后将经一载凡建属雷波黄螂各处新附苗民无不仰承
　　圣主抚绥德意甚属安帖不但毫无绑窃更能将素日掠买汉民不逺数百里之外赴营首报自行献出【臣】观苗民既能似此恭顺则附近峨邉之冷碛关平夷堡化平林附近马邉之防龙堡烟草峯大竹堡等处原系内地似应恳请
　　天恩俯准展复俾民人垦辟荒亩以资生计惟是地方新辟一切冲邉要隘汛防不可不僃【臣】悉心筹画查平夷堡冷碛关化平林等处直通大赤口凉山一带俱系蛮人出没必由重地而平夷堡尤为咽喉总滙要区似应于此设守备一员带兵一百三十名驻劄以扼要冲其冷碛关设外委一员带兵五十名聨络分防至化平林去太平墩颇逺备御当严应设千总一员带兵一百二十名驻劄以资控制所有添设千把二员均令平夷堡守备管辖仍令峨邉营统辖至马邉营所属防龙堡烟草峯大竹堡等处均在现设汛防之外查烟草峯距马邉窎逺直通凉山普阿姑一带甚关紧要似应设千总一员带兵一百名驻劄其防龙堡设把总一员带兵六十名分防至大竹堡虽去马邉较近然路通麻栁坝凹黑等蛮应设外委一员带兵四十名驻劄互相控扼此所设千把兵丁统归马邉营管辖但设兵必须筹饷以上峨邉马邉二营共计请设守备一员千总二员把总一员兵五百名其每嵗支领俸饷悉关正赋【臣】再四思维莫若于次冲营汛及通省经制额兵内酌量设法改调抽拨通融转移则于各营兵力仍属无损而汛防周密俸饷无増邉民有袵席之安番蛮无盗窃之患垂诸永久实为有益【臣】因地方民情起见不揣冒昧是否可采恭
　　圣鉴遵行谨
　　奏
　　所奏抽拨兵弁移驻事宜交廷臣详议有防至于垦荒之説应俟汛防安设妥协三二年后酌量情形方可议及今于新抚之初诸凡未备遽欲举行殊属孟浪无识
　　雍正七年十二月初一日四川提督【臣】黄廷桂四川廵抚【臣】宪德谨
　　奏为奏
