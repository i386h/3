<!-- { "loadSidebar": true } -->
　　敕部预拨别省协饷银二三十万两解闽存贮庶几有备无患即或目前不用留为将来缓急之防甚有裨益但请拨协饷必湏具
　　题【臣】不敢冒昧遽行谨据实奏
　　闻伏候
　　睿鉴批示遵行【臣】现患脇疮不能亲写奏折系托亲信
　　之人代写合并
　　奏明谨
　　奏
　　该部议奏
　　雍正六年八月初一日福建廵抚【臣】朱纲谨
　　奏窃闽省自六月以来雨泽情形经【臣】两次奏
　　闻伏念我
　　皇上最重民瘼于受旱之处地方官必湏早为筹画【臣】何敢不时刻留心随又通檄行查幸而延建邵汀漳兴六府并福宁州俱已得雨霑足至于台湾府属雨泽调匀更胜内地惟福泉两府属虽报得雨但未普遍髙田俱未霑足【臣】现在饬查抚恤随据泉州府知府刘而位禀称泉郡之晋江恵安地方乆乏雨泽地瓜亦少畅发虽曾有台浙米谷可应急需然户口繁多恐难遍周现今厦门时有台郡及外省商贩米艘至境请发银一万两卑府亲往买米存贮以备将来平价粜卖等语【臣】查泉郡雨水未足收成歉薄将来米价不无腾贵事闗民食该府请发银买米存贮备粜诚属有益【臣】一面饬行藩司即于存库项内动银一万两发给乘此商贩米艘云集之候作速买贮以备将来平粜俟粜竣仍将价银归还库项【臣】谨先将泉州府情形奏
　　闻伏乞
　　皇上睿鉴谨
　　奏
　　料理甚属合宜
　　雍正六年八月初八日福建廵抚【臣】朱纲谨
　　奏窃查闽省雨泽情形经【臣】屡次奏
　　闻但自入七月以来省城附近之州县甚旱虽间有防雨总属无益现据闽县侯官福清闽清长乐等县报称雨水不足其己种者近溪通泉之处尚有水滋润其余赤地旱乆苗多枯槁未种者土燥不能栽插等语【臣】现饬查勘确实被旱情形随后照例
　　题报外合先奏
　　闻至于现今米价幸不腾贵军民俱各相安若有应设法抚恤平粜济民之处【臣】自当一面酌行再为折
　　奏合并声明谨
　　奏
　　据实直奏毫不讳饰可嘉已有防截漕运闽令尔等会商办理矣
　　同日又
　　奏窃【臣】据新任布政使赵国麟册报闽省公捐俸工一项为津贴修造战船工料等项之需等因到【臣】查前任布政使秦国龙等公议情愿公捐协助共银二万四千余两具详前任督抚批允准行在案窃思修造战船等项公务原系必湏办应之事业经歴任相沿【臣】请将闽省捐解俸工仍循其旧愚昧之见是否可行伏乞
　　皇上睿鉴批示遵行谨
　　奏
　　所奏已交发怡亲王暨部臣等宻议奏覆今将朕谕部议之折一并发尔防明遵照施行
　　雍正六年八月初十日福建廵抚【臣】朱纲谨
　　奏为防谢
　　天恩事【臣】赍折家人回闽防
　　皇上赐【臣】纱四联扇二匣磁器一匣到【臣臣】随出郊迎
　　接恭设香案望
　　阙叩首祗领讫伏念【臣】谬膺重职叠沐
　　殊恩感
　　宠渥之频加愧涓埃之莫报自公退食毎懐报称之难
　　尔室扪心日凛冰渊之戒敬瞻
　　君赐益励臣衷【臣】谨缮折恭谢
　　天恩谨
　　奏
　　览奏谢已悉嗣后奏折应愼宻者亲书其余俱可令人代写不必逐件耗费精力闻尔疮已痊愈深为慰恱雍正六年九月初八日福建廵抚【臣】朱纲谨
　　奏窃【臣】由滇赴闽一路受暑甚重以致两脇生疮不能亲缮奏折经【臣】折内声明嗣医治既痊又经
　　奏明今忽于八月十五后左背上又生一疮日加赤肿现令医人防治据云无妨连日以来势亦渐收凡【臣】衙门应行事宜仍逐日办理并无贻误【臣】自觉精神亦好但【臣】奉
　　防防同
　　钦差西柱审理周钟瑄一案计
　　钦差到闽之时【臣】万难防审谨将犬马下情缮折敬奏跪恳
　　皇上俯赐矜怜赏给【臣】假调理或此折未囬之日【臣】疮症已愈【臣】即当秉公会审不敢拘泥统乞
　　皇上慈鉴批示遵行谨
　　奏
　　湏加意调养不可勉强支持况此案审鞫颇难非用精神料理何能妥确西柱系闲防之员便覊迟数日无妨俟尔全愈精力复元之时再行遵防料理可也


　　硃批谕防巻三十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻三十四
　　硃批李成龙奏折
　　雍正元年三月初九日安徽廵抚【臣】李成龙谨
　　奏恭请
　　皇上圣安
　　朕安尔向来官声中平虽无贪黩秽迹而亦无清勤美誉朕念
　　皇考委任封疆有年容尔黾勉自新此后若仍然狥情面纳贿赂交结权要从事钻营国法无私追悔何及特谕
　　同日又
　　奏为凛遵
　　圣训叩谢
　　天恩事【臣】赍折人回恭捧
　　钦赐黄匣内系緑端砚眼镜鼻烟壶火镰包荷包阿胶到安庆【臣】随即率同属员郊迎至署叩头祗领除将感激下情另疏
　　奏谢外窃【臣】至微极贱受
　　先帝殊恩由县令洊擢廵抚才庸识陋毎以不能称职夙
　　夜抱惭今防
　　皇上硃批严切教诲【臣】跪读
　　天语悚惶恐惧感激涕零惟有凛遵
　　圣训时时兢惕洁已奉公以期仰报
　　高厚于万一至于地方官员内或有太监之子弟亲属捐纳成名或无赖之徒投入诸王阿哥府中借势生事扰害地方者【臣】现在遵奉
　　谕防细心密访有则即行据实叅奏不敢容隠为此具
　　折恭谢
　　天恩谨
　　奏
　　览奏已悉念尔本门主怡亲王公忠自矢匡襄政务朕所以推恩下逮于尔父子尔其知之当砥砺自新爱民勤政以全尔主王之颜面密之勿令人知
　　雍正元年四月二十八日安徽廵抚【臣】李成龙谨
　　奏为恭报二麦丰收分数仰祈
　　睿鉴事钦惟我
　　皇上念切民生
　　恩周蔀屋
　　天心协应年岁顺成【臣】所属安徽等处今当二麦成熟据各属具报收成分数前来安庆徽州寜国池州太平广徳六府州收成十分九分不等庐州凤阳滁州和州四府州收成九分八分不等安庆米价每石九钱大麦每石三钱二分小麦每石七钱六分民生安堵理合恭
　　奏上慰
　　圣怀伏乞
　　睿鉴谨
　　奏
　　知道了向后一切雨水年岁及吏治民生总宜据实上达若仍前以寛慰圣怀恐烦睿虑为辞粉饰欺蔽而托名忠顺经朕烛照必治以重罪徳音是尔等前车之戒也君臣本为一体中外原无间隔要当彼此披露毫不隐讳上下同心和气充满则自能感召
　　天庥百物阜成万姓防福矣尔其勉之
　　雍正元年九月二十六日安徽廵抚【臣】李成龙谨
　　奏为恭报上江秋成分数仰祈
　　睿鉴事窃【臣】所属上江地方秋禾已收据各府州具报收成分数前来安庆徽州寜国池州四府九分八分及七分不等太平庐州滁州和州广徳五府州八分七分不等凤阳府八分七分内间有被蝗之处所伤甚少并非阖县皆然又安属之桐城太湖二县并滁属之全椒县禾至将成之雨泽未遍近山髙田虽经被旱然洼地仍系有收【臣】查此时稻正登场民食尚无不足当与督臣防商俟十月
　　以后将被旱蝗之处先行减粜以平市价再行煮赈以救乏食穷民【臣】等自应设法抚恤务使得所不敢以数处微眚上烦
　　睿虑相应据实陈明再【臣】赍把总恭捧
　　硃批三道到【臣】钦此钦遵窃惟禁止供应缉除盗贼以及力行保甲社仓皆休养民生安戢地方之要务【臣】跪读之下仰见我
　　皇上教诲周详无微不悉【臣】惟有时时黾勉实心奉行
　　以仰副
　　皇上治益求治之至意谨
　　奏
　　凡事惟贵力行愼勿阳奉阴违苟简塞责言虽可听考其事则大不然究复何益汝年齿稍迈恐精神不充或致废弛诸务夫一人之耳目有限安能照察无遗即少年人止恃一已聪明亦不能周到总要勤以补拙心口勿怠甄别属员之贤不肖公正严明时加训饬则事亦不难办理倘少渉偏徇不能摆脱情面一二私人掣肘众心不服事无大小胥难期成效矣勉之戒之查弼纳乃系简用之人当与之同心协力料理一切如仍前积习不除经朕访闻则是尔自贻伊戚寜不辜朕许尔自新之恩耶奋志自强勉为良吏特谕
　　雍正二年闰四月十六日安徽廵抚【臣】李成龙谨
　　奏为恭报二麦收成分数仰祈
　　睿鉴事窃【臣】属安徽等处二麦畅荗情形前已具



　　有七分不等米价平减小民乐业谨具折恭



　　不能为害已严饬文武官弁协力扑灭合并陈明伏乞
　　睿鉴谨
　　奏
　　据奏蝻初萌发尚未生翅切勿漫视麦田虽未受害若至飞起则贻害秋田不浅矣此系人力可以消弭之事饬谕该地方官务令设法扑尽朕已严谕查弼纳协同尔遴委勤干之员俾实心任事毋得稍有怠忽倘致滋蔓则因循之咎尔等百喙何辞亟当严督扑捕以释朕虑
　　近来闻尔声名颇好政绩较前大改观矣如此方是人不患有过过而能改即属懿行必照此久远遵守始不有负朕寛容之恩不可以为好字既入朕耳复循故歩放逸自恣恐祸不旋踵也勉之
　　雍正二年九月二十八日安徽廵抚【臣】李成龙谨
　　奏敬请
　　皇上圣安
　　朕安朕今日赏尔翎子与夫尔之功名身家得以保全者皆由尔本主王忠勤为国朕所嘉念因而推恩及汝耳但又不可倚頼本主王在内而肆志贪纵国法无私至噬脐莫及时尔本主王亦难以护庇矣倘竟有违明训辱及尔本主王之顔面有负朕任用之恩尔试思当作何惩处以蔽其辜朕自御极以来用人行政尔具有心胸谅应知悉亟当加勉以当代名臣自励以仰答朕恩并慰尔本主王之期望若徒在尔本主王前妆饰清苦冀图惑朕耳日断然不能也况汝本王亦非苛索汝辈之主尔今年将耆艾子巳成立谚语云儿孙自有儿孙福何靳而不为一出类拔萃之廵抚以风示臣僚勉之封疆大吏最忌柔软姑息泾渭不分玉石莫辨必至一事不能办理如此剀切训诲不啻家人父子尔宜谨志弗忘拳拳服膺切不可对众宣扬以夸示荣宠自取殒身之祸也密之
　　同日又
　　奏为恭报秋收分数仰祈
　　睿鉴事钦惟我
　　皇上勤政爱民无时不以稼穑丰歉为念【臣】属上江地方今岁秋禾畅荗蝗不为害情形前已具
　　奏兹据各属申报收成分数前来徽州寜国池州凤阳广徳五府州收成九分八分及七分不等安庆太平庐州滁州和州五府州收成八分七分六分不等安庆米价每石一两零五分大麦三钱二分小麦八钱二分小民乐业为此奏
　　闻恭慰
　　圣怀谨
　　奏
　　年岁顺成盖由人事克修也念兹感应之速能不愈加凛畏乎二年以来汝之政声较前岂可同日而语勉之闻朱作鼎人甚糊涂居官平常其据实奏覆
　　雍正二年十一月初十日安徽廵抚【臣】李成龙谨
　　奏为奏
　　闻事【臣】具折恭报秋禾收成分数奉
　　皇上硃批闻朱作鼎人甚糊涂居官平常其据实奏覆钦此钦遵【臣】查朱作鼎近年以来经【臣】时加训饬虽自勉励而糊涂平常诚如
　　圣鉴理合据实奏
　　闻伏乞
　　皇上睿裁谨
　　奏
　　所奏巳悉朱作鼎为尔属员颇有年矣其办理事务犹有可惜处否尔如不惜即将伊革黜另简贤员补放也雍正三年正月十一日安徽廵抚【臣】李成龙谨
　　奏为再行回
　　奏仰请
