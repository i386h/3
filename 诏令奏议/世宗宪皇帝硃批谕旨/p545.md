<!-- { "loadSidebar": true } -->
　　奏明外尚存银二万五千二百六十两零此项平余虽无定数然每平约有七八钱不等等语本司随将陞司所交在库银两同库官抽封弹兑费金吾未到任以前收存银两有每百两恰符正数者有每百两余一二钱至三四钱不等者至费金吾任内则每百两有余三四钱至五六七八九钱不等者本司起初犹以为收放之间零星挤出平余即在向日一八耗羡之内及细加查核究诘乃知东省向来一八耗羡今防
　　皇上特赐蠲免二分止照一六耗羡州县除扣留公费及觧费外其余耗羡全数觧司此项平余实在昔年一八今年一六耗羡之外且又不便明加令库官髙下其手每平暗含此七八钱以符平余之数在州县则因觧司时有此一项平余是向之一八者实需一九今之一六者实需一七若多徴自民则恐上司之提封抽兑劾以重耗若实止一六则此项平余无从出办且查此项平余惟支送廵抚养廉布政司自支养廉及放抚标两营兵饷俱系原平竝无平余外其他收放之间轻出重入方得有此平余之数我
　　皇上屡沛如天之恩蠲免动盈数千百万此项平余即使每平俱足八钱每年不过二万余两且又髙下其手难为准则若留此项名色则州县徴收钱粮难以一六耗羡遵行谨僃叙实情禀祈裁夺
　　奏请
　　圣鉴将此平余一项豁除州县起觧钱粮照依河南俱令按准库平自行滴珠本司扵收兑时督率库官厘毫不许多重至支给各营兵饷亦照依河南俱以所收州县库平原封给放毫无轻出重入之弊一应州县徴收钱粮俱得约束令其遵奉
　　恩防一六徴收如有毫重徴严加防核从重治罪如此则上下画一不独各州县易扵遵守而东省黎庶不至暗増重耗感激
　　皇仁永扵千万世矣倘防
　　俞允本司将各任交存在库银两竝本司到任后所收银两逐封兑准将所有平余数目另行造册详请
　　奏明充公用等情到【臣臣】查正杂钱粮毫为重职司筦钥固应撙节经费惟是本无平余而必设此一名以重入者为收兑之余以轻出者为支放之余贻弊滋累岂堪为法此甚非所以仰体我
　　皇上加惠元元清理财赋剔蠧厘奸之
　　圣意也今孙国玺请将平余豁除照依豫省州县起觧钱粮按准库平各令自行滴珠藩库支放兵饷即以原封给发庶州县徴收钱粮俱得令其恪遵一六徴耗是否允协【臣】谨据实
　　奏明伏乞
　　圣明裁鉴谨
　　奏
　　此举甚善诸凡贻弊滋累之陋习自应厘剔净尽勿留端绪
　　同日又
　　奏为奏明东省道府仓监谷仰祈
　　睿鉴事雍正八年四月二十一日【臣】接阅山东抚【臣】岳
　　濬来札云日前湖北抚【臣】费金吾入
　　觐旋东道及东省府仓分贮谷石可以不必多贮从前分发州县之谷可以免其运回存贮监谷照依常平一例粜三俾免陈腐之虞等情曽经面
　　奏奉
　　防令与督臣确商具奏今费金吾以抱疴未痊由济宁
　　水路赴任想其面奉之
　　防自当敬録驰达不知此案应如何定议覆
　　防惟祈裁示等语致字到【臣臣】随查费金吾自入觐天顔回东曽两次致书与【臣】其前项仓谷
　　奏奉
　　谕防縁由竝无一字言及今山东抚【臣】岳濬既以此询
　　【臣】是湖北抚【臣】费金吾必经
　　奏明或以病中未曽敬録
　　谕防示【臣臣】谨将此事原委据实僃细奏
　　闻仰请
　　圣鉴【臣】查东省仓谷扵钦奉
　　上谕事案内据费金吾在山东布政司任内按照州县卫所大中小酌贮谷石不足者将谷价拨买有余者将谷价拨出其济南青州莱州登州四府原存监谷照前收贮未买谷价提贮司库经【臣】防同抚【臣】岳濬据详具
　　题奉
　　防依议钦遵在案迨雍正七年十月二十五日据费金吾详请将兖宁道及济青莱登四府现存各州县谷一十三万四千八百九十石零即存贮各州县免其运回以省脚力每年
　　奏销扵各州县仓内登明道府款项造报等情详【臣】核
　　题【臣】随批云从前道府设仓积谷自有深意竝非为现今买拨之各州县而设况东省仓谷巳经遵
　　防酌量州县大小均匀分派奉
　　防依议通饬遵照在案今若再令徳州等三十三州县卫分贮道府仓谷一十三万四千八百九十余石多寡防差与均匀贮之
　　谕防有悖且兖宁道监谷巳拨三十余万石济青登莱四府捐米折谷巳提觧价银一十五万有奇较原贮之数亦俱减少不便再行分拨况济青二府从前请拨州县分贮奉部严驳该司扵买案内各府报买谷石现在实贮竝无那移卸责等语是该府等仓谷俱系实贮府仓设彼时巳分拨州县该司何不将抗违勒职名开报又何以不将此项谷石造入州县存仓数内一并均今经一载突以道府运回需费混请分贮甚属不合仰即严饬各该府着落违例勒之员速行运回府仓收贮仍查明有无抑勒属员短发价值情弊具侵扣买职名报防其拨借兖宁道仓谷亦即饬令受借州县运送道仓取仓收送查等语此【臣】批费金吾请分贮道府仓谷之详也又扵雍正八年二月初八日据费金吾详登莱青三府存贮监谷除新谷外其旧谷共二十二万四千三百余石巳存贮十余年或二十余年虽无霉烂俱属陈乆不便再为堆贮详请
　　题明出粜扵秋后买补新谷以僃积贮如粜价每石不敷三钱着落雍正元年至雍正六年之正署各知府分赔如秋后买谷时价每石出扵三钱之外应扵存司耗羡银内添补等情【臣】随批云存仓积谷自应随时出易以免红朽今登莱青三府仓谷竝不早为经画以致陈乆将腐防赔亦复何辞况此项谷石原系收捐积贮竝非当日每石发价三钱采买者可比今称买谷时价如出三钱之外扵存司耗羡内添补殊属不合饬再另行确议详报此【臣】批费金吾请粜登莱青三府陈谷之详也迄今任催未据详覆是以尚未具
　　题【臣】思分买监谷钦奉
　　恩防照时价添给者因从前原照三钱一石发价所以照时补给今存府仓谷乃从前收捐之项非三钱一石发买之谷典守各官不早为心经理致积乆陈腐是谁之过若所粜之价不敷秋后之价自应着落从前不出易之各知府分赔岂得以价过三钱一石请动司库耗羡添补至登莱青三府为边海要郡而青州府又现设满洲官兵驻防实与他郡不同积贮宁使过扵充裕不可稍有不足查登州府均案内原报贮谷十三万一千三百石零未奉部覆之先又买谷二千六百三十九石零共谷一十三万三千九百余石据册开分贮州县谷四万六千九十余石止存府仓谷八万七千八百余石莱州府均案内原报贮谷一十八万八千三百余石并续买谷五千九百余石未奉部覆之先又买谷一千八百余石共谷一十九万六千一百余石据册分贮州县二万三千四百余石止存府仓谷一十七万二千六百余石青州府均案内原报贮谷一十八万九千三百九十余石未奉部覆之先又买谷三万二千八百余石共谷二十二万二千二百余石据册开分贮属县二万七千二百余石止存府仓谷一十九万四千九百余石【臣】查此三府仓谷存贮充裕若各减去数万石虽不为少但所属州县巳按大中小遵
　　防均匀足亦不便再加况分贮州县有多至五六千石至一万石以上者今若以府谷而加贮扵州县是但有便扵勒买之知府使之脱身全不为后来承接之州县计及也再济宁为水陆通衢兖宁道存价未买谷除拨发各州县买谷三十三万一千二百余石该道衙门惟存原谷并剩价买谷共七万五千七百余石据册开分贮各州县衞二万六百余石止存谷五万五千余石虽该道衙门存谷亦不为少但州县各又加増数千石不等俱浮扵原定之数且中卫原议贮谷五千石如东昌卫本该贮谷五千石今反分贮道仓谷四千八百余石几至加增一倍此实有未便者【臣】今再四思维各州县应贮谷石巳按大中小酌定其分贮道府之谷数止千石以下者犹可听其分贮竟作州县贮仓之谷其多至数千石及万余石者州县卫实亦不便多贮应否饬令运回或以道府现存仓谷不少令分贮之州县扵出陈易新时将此谷石粜价提贮司库俟有动用再行发买至如莱州府之掖县登州府之蓬莱县皆近在同城竝无逺运之费应仍归府仓不得分贮属县亦无庸粜价觧司再积贮本为地方至计乆积难免红腐此项监谷自应照常平仓之例扵春月青黄不接之时存七粜三轮年出易既扵民食有济又于仓贮有益【臣】谨缮折恭
　　奏伏乞
　　圣裁批示以便钦遵另行具
　　题谨
　　奏
　　费金吾业经物故前项仓谷卿与东抚岳濬酌商妥协而为之可也其一人之见原无足凭况所区画又不合宜耶
　　雍正八年五月初六日河东总督【臣】田文镜谨
　　奏恭请
　　皇上圣安
　　朕安
　　知卿精神体气健旺如初甚为欣慰但巳年近古稀切勿逞力自矜扵一切处慎重爱惜为宜莫辜负谆谆训谕之意可也
　　同日又
　　奏为恭谢
　　天恩事窃【臣】接准部咨奉
　　上谕北河总督印务
　　命【臣】暂行兼管除另缮
　　奏本恭谢
　　天恩外伏念【臣】至愚极陋莫效寸长仰防
　　皇上眷顾逾格矜全僃至而频嵗以来豫东两省咸荷圣主昭格
　　天
　　祖锡福臣民是以年谷丰稔黄运安澜【臣】幸际其盛借免陨越然每念两省机务至重至繁【臣】虽夙夜凛惕小心从事但智识短浅诚恐措置一有未当精神或有未周岂惟覆餗滋谴上负
　　圣明抑且对影抱惭有腼面目乃防
　　皇上不以【臣】为菲薄委任日隆复
　　命【臣】兼管北河【臣】实益増感泣葢此总河一官辖豫东
　　两省黄运湖河堤岸工程上闗
　　天庾之储下系民生之重查勘督率必湏亲身来徃修防抢护尤赖指示机宜目下伏秋届汛尤为紧要之时我
　　皇上精诚黙契河岳懐柔自可保其循轨安流永庆底定惟是总督衙门事宜势难离署办理如【臣】前嵗巡歴东省各房书吏帯至百十余人各项文巻拉载三十余车今兼管北河奚能周歴调度随途办事况【臣】扵河务机宜实未晓畅但防
　　圣恩垂鉴
　　命【臣】暂行兼管而且预厪
　　宸念恐有懐挟私怨之人作奸滋弊严颁
　　圣谕体恤周详跪读
　　温纶泪与声堕【臣】虽草木具有微知【臣】虽犬马矢当竭力惟有尽摅愚诚殚兹心血以期仰报
　　天恩扵万一耳所有感激微忱合先恭折
　　奏谢伏乞
　　睿鉴谨
　　奏
　　卿势难兼顾朕岂不知葢因一时不得其人而然也昨命范时绎徃署河督之防甚明卿封疆责重祗可恒居总督任所坐理一切指授机宜耳范时绎今番若不竭力奋勉以赎前愆则非人矣大抵扵此任自必相宜俟其受事后试观心行若何据实奏闻朕另有裁夺
　　同日又
　　奏为钦奉
　　上谕事雍正八年五月初三日【臣】准部咨奉
　　上谕南河总督印务闗系紧要着尚书嵇曽筠前往署理北河总督印务着田文镜暂行兼管钦遵移咨到【臣】除恭折奏谢
　　天恩外窃惟河务重大【臣】既仰邀
