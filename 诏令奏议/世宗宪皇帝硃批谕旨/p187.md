<!-- { "loadSidebar": true } -->
　　帑金采买之驼只今在宁西虽巳加料餧养而犹时报倒毙【臣】恐经理之员不善调养复派熟识驼性弁员前赴饲餧在案再查豫晋采买骡七千头陜甘采买骡六千头据巩昌布政使孔毓璞详据巩昌府知府高梦龙详称西安解到骡头内多有疲瘦病废缘由到【臣臣】随即严饬西安原办官另买健骡照数补换去后又据西安布政使张廷栋详称所解骡头丰裕料草加意餧养俱属臕肥好骡该府朦混妄报等语互相详辩明系办理各官不慎重军需加意饲餧有司不知细心料理经管大员不肯勤加稽察以致骡头疲瘦病废如许之多及至交收彼此卸责理宜查讯明确即行防究勒令赔偿但念明春挽运之期转瞬即至讯供须迟时日买补动经月余必致有误军需【臣】一面咨明署督【臣】查郎阿陜抚【臣】武格甘抚【臣】许容并饬令西安司道等先动公用银两采买健骡补换一面差官秉公确查讯赔还项以为怠忽者戒再查笔帖式竒书采买抵羊牛七千九十余只每牛一只抵羊五六只不等一牛到营可抵数羊之用兼可带运粮石其意非不甚善但不思牛只行走终难比于马骡长途赶解未至甘凉疲乏巳极至今一牛不能到营可见买牛抵羊实属错误再查署正阿纳汉笔帖式竒书在鄂尔多斯采买抵羊菜马二千四百余匹自应挑拣有臕力马匹庶可赶解到营以补羊项乃所买之马多系老弱瘦小不耐冬寒虽有抵羊之名而实无一马到营巳报倒毙者七百余匹而报犹未巳是菜马之误实与菜牛相等也再查解到侍郎【臣】顾鲁在归化城采买马四千一百余匹并延属采买马六百余匹道路遥逺及至赶解甘州疲瘦甚多【臣】咨移甘提派拨弁兵在甘属之大草滩黒城有好水草处加意牧放渐至寒冬水冻草枯除挑剩拴养各项马匹外陆续倒毙者二千七百九十余匹至于随军战车三千辆道路遥逺轮辋辐轴非选择木料至坚至刚者必不可用乃办理各官并不拣择多用杨柳其性柔脆一经磕硼即至损裂押解各官纷纷呈详到【臣臣】一面咨呈大将军【臣】岳钟琪一面饬令凉甘肃地方官轮加铁瓦轴换榆木外僃车串余轴等项催令昼夜赶造随后解赴军营以上数项动关钱粮而倒毙迟误之数多实在堪用之数少皆由各官漫视军需迟延所致若不追赔有亏
　　国帑【臣】有办理之责何敢逺怨避嫌丝毫瞻狥有负我
　　皇上委任之至意理合据实备陈伏祈
　　皇上睿鉴谨
　　奏
　　如此呶呶满纸遂堪卸办理之责乎殊属可笑朕尚有何批谕嗣后若不努力向前殚心报效功名成败犹为小事保全性命要紧愼之
　　同日又
　　奏为奏
　　闻事窃【臣】奉
　　命赴肃办理西路军需业将大将军【臣】岳钟琪并官兵
　　出口日期缮折奏
　　闻所有【臣】在肃已经办理及现在催办各事宜逐项胪
　　列为我
　　皇上敬陈之
　　一战车三千辆前经大将军【臣】岳钟琪
　　奏明在陜甘两省分办岳钟琪过肃与【臣】面商议加铁瓦【臣】即檄行巩昌布政司并饬甘凉肃等处将未经加钉铁瓦之战车俱加铁瓦其已经出口未钉之战车照式制造赶钉并外备余串辐轴铁丁各物以备应用随后解赴军营
　　一粮车七千辆内经大将军【臣】岳钟琪
　　奏明将三千辆加钉铁瓦以备进逺行更非多备余料不可等因移咨到【臣】当即备行巩昌布政司并各道等转饬各遵照办理在案
　　一粮车七千辆以一车二骡计算共需骡一万四
　　千头前准大将军【臣】岳钟琪移送条
　　奏册开豫晋二省采买骡七千头陜甘采买骡六千头共一万三千头尚不敷骡一千头据巩昌布政司详议照大将军檄饬撘配马一千匹以足一车二骡之数至陜西解交骡头节据巩昌布政司详称毎起之内不无瘸跛等病【臣】查此项骡头关系明春驾车之用务须更换好骡庶与粮运有济是以【臣】节经批行巩昌布政司并咨呈大将军及移陜甘督抚将骡头瘸跛生病之处应于餧养原解验收各官是问一面行令先动公用银两另买健骡补交在案兹准署督【臣】查郎阿陜抚臣武格咨并西安布政使张廷栋等详称此项病瘸骡头或系巩昌妄报或系陜属餧养失宜及解官漫不经心之处统俟委员查验明确分别追赔但来春挽运届期今酌议先动拨公用银两买健骡一千头委员赶解补换其用过价银草料等项俟查明在各该员名下分析追赔等语【臣】查此项钱粮闗系重大州县勤惰攸分俟查讯明确容【臣】缮折另
　　奏合并声明
　　一西路大兵住歇巴里坤应需九个月口粮除羊价外其粳米粟米炒面等项俱已照数陆续催运全完并无迟悮
　　一进十八个月口粮前准大将军【臣】岳钟琪条
　　奏册开官兵跟役余丁人等所需粳米粟米炒面等项除车驼估运之外余剩米九千余石炒面二十五万余觔俱应雇车运送等因【臣】随行据甘凉道府将余剩米面俱巳全运到肃又据肃州道呈报已挽运桥湾米九千余石炒面现在雇车接运复准大将军咨在于巴里坤选派余丁三千余名令回布隆吉住歇过冬以备明春协帮粮运车驼其余丁并管领之千把外委等应需口粮即以运到桥湾米面就近支食统在应运巴里坤口粮内扣除是此项余丁官役应需十一月至三月以及接运车驼所需四月起程裹带口粮止解布隆吉支给无庸逺运巴里坤既可节省脚价且与粮车驼只有益等因【臣】随行令肃州道遵照办理扣运清楚以省逺运之费
　　一甘凉西肃各鎭原餧拴养马四千匹除摘拨今岁出口官兵马二千一百九十七匹准大将军【臣】岳钟琪移送条
　　奏册内开移咨署督【臣】查郎阿将西安留餧晋豫二省欠臕马一千四百余匹赶解甘凉以补摘缺原额其不敷马七百九十七匹交【臣】于口外买到各马内挑选补足【臣】即移咨署督【臣】查郎阿提【臣】宋可进照议办理在案嗣准宋可进咨已于口外买到各马内挑选将甘凉西肃各鎭营摘缺拴养马匹俱经补足其西安解送甘凉晋豫马匹当据巩昌布政司详挑留一千匹饬发临洮府属州县餧养以备明春补骡驾车之用其余剩马匹解送甘州交提【臣】宋可进酌拨等语【臣】查粮车马匹亦关紧要随批令该司加意餧养并移咨提【臣】宋可进如拴养马匹拨补足数即移行巩昌布政司将余剩晋豫马匹一并在于临洮餧养务期臕壮以备应用
　　一运粮驼只准大将军【臣】岳钟琪移送条
　　奏册开原买续买驼除倒毙外共约存驼三万四千只【臣】查得巳随大兵并陆续经【臣】挑选已运粮出口驼共二万三千七百余只尚约存驼一万余只内陆续各处倒毙驼约有千只其疲乏病瘦擦掌破瘠中途留养现今应行估变者为数颇多正在核查约估明春可以运粮出口驼不过五千余只据巩昌布政司详称宁西两府属州县俱有存剩旧日军需案内料草可以饲餧等情【臣】随咨呈大将军并咨商陜甘督抚照该司详议除疲乏巳甚不能赶赴宁西餧养者即留甘凉肃三处交地方官公同营员细加挑验将可用驼只餧养备用若果疲伤餧养无益即为据实估变毋得糜费草料余俱分发宁西餧养讫
　　一笔帖式竒书在于宁夏口外采买抵羊牛七千九十余只据报赶解甘凉道路遥逺是以疲乏病瘦以致倒毙颇多等情又准大将军咨令【臣】将甘凉等处凡有寄留牛只悉行各地方官据实确估变价到肃之牛赶送赤金湖牧放等因【臣】查抵羊牛七千九十余只除报倒毙牛九百余只外寄留宁夏境内牛五千八十余只解到肃州牛一千三十余只【臣】亲加挑选共挑出牛七百一十五只派拨弁目解送出口交赤金营守备转交夷人牧放备用讫余牛俱饬变价以补库项
　　一赶解口外军需羊共一十六万九千六百余只内据领解羊只游击守备等官纷纷报称口外雪大天寒水冻草枯羊难行走所解羊只沿途病瘦寄留及疲乏变价各等情并具有倒毙数目到【臣臣】查羊只情形将来到营不过十之二三虽系口外雪大草枯而羊只倒毙何至有如许之多固皆解官轻忽所致亦由采办各员漫视军需迟延之故若羊只于六七月间早赶至肃出口则天气和暖定不至倒毙如此应俟凯旋之日分别追赔以为玩误者戒今大将军又令在于凉宁西三处采买羊一十二万只于年内解至赤金湖牧放俟明春清明前后赶送大营【臣】查口外二三月间天气尚寒草始萌芽羊只仍难牧养长途赶解恐亦不免倒毙但此项羊只系原议毎月抵作兵丁十日口粮之需羊只疲毙有误兵食所关匪细【臣】巳咨商大将军暨陜甘督抚并檄行巩昌布政司现在商酌急速办理容【臣】另折具
　　奏所有前项各事件恐厪
　　圣虑理合奏
　　闻伏乞
　　皇上睿鉴谨
　　奏
　　有是理乎此等军需要务岂可令赍折之人在途躭延四十五日凡事弄巧必定成拙畏难必致偾事其如愚人诲化不醒何据此奏便将汝等置之典刑以偿其罪于事亦复何益早觉汝等必辱朕命巳另遣多员前来办理矣
　　雍正八年三月二十九日办理西路军需兵部尚书【臣】马会伯谨
　　奏为恭缴
　　硃批奏折事窃【臣】前奏大兵出口一折并奏
　　闻事一折俱钦奉
　　硃批【臣】因屡沐


　　若自用聪明为身家计利害存瞻顾推卸之心作不忠不孝之人不惟难逃


　　硃批矢口违心指天自誓毫无忌惮臣工中往往有之此种陋习朕殊不解将无视



　　圣并以欺


　　皇上高厚之恩于万一耳所有奉到
　　硃批奏折合并恭缴伏祈
　　睿鉴谨
　　奏
　　观汝乃良心全无廉耻利害毫不知解之人将汝此等人委办如此事朕大悮矣非汝过也











　　硃批谕旨巻三十一下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻三十二
　　硃批张楷奏折
　　雍正三年四月三十日江苏廵抚【臣】张楷谨
　　奏为宻陈沿途地方情形事窃【臣】自四月初三日
　　陛辞岀京留心察看一路麦禾涿州以北俱得透雨二麦茂盛涿州以南新城等州县及山东徳州等处虽天气亢旸因二月间曾得透雨麦苖不至枯槁平原禹城齐河干旱更甚若数日内无雨二麦难望有收由张夏以至郯城等州县俱于三月得雨二麦秋禾尽皆畅茂沂州城东偶遭冰雹然亦被损无多十八日入江南淮安境自卯至未大雨普降田亩霑足二麦丰盛由扬州以至苏州一路皆雨水调匀麦皆坚实二十七日苏州又得时雨一昼夜现在揷秧耆老纷纷赴【臣】舟次叩谢
　　皇仁浩荡减免浮粮沛四百年以来未有之
　　殊恩【臣】即宣扬
　　圣徳勉以守分急公欢呼载道再【臣】沿途访有河间知府张璨清防爱民任邱知县袁圻徳州知州陈留武泰安州知州呉曙俱办事明白惟齐河知县王米才具平庸抑且耳聋以上各员系【臣】见闻所及谨一并据实缮折奏
　　闻谨
　　奏
　　朕从不寄耳目于小人軰尔等大吏既受知遇之防百凡正宜如此据实直陈
　　同日又
　　奏为遵
　　防回奏事窃【臣】于
　　陛见之日面奉
　　谕防谨一一遵奉施行容次第奏覆外今【臣】遵
　　防宻访得署京口将军李杕为人亷静在京口两载兵民相安八旗感戴但防觉多疑寡断舆论如此合行
