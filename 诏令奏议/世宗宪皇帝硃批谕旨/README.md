<!-- { "loadSidebar": true } -->
　　上谕朕向在藩邸未谙政事不识一人毫无阅歴闻见及受
　　皇考圣祖仁皇帝付托之重临御寰区惟日孜孜勤求治理以为敷政宁人之本然耳目不广见闻未周何以宣达下情洞悉庶务而训导未切诰诫未详又何以使臣工共知朕心相率而遵道遵路以继治平之政绩是以内外臣工皆令其具折奏事以广谘诹其中确有可采者即见诸施行而介在两可者则或勅交部议或密谕督抚酌夺奏闻其有应行指示开导及戒勉惩儆者则因彼之敷陈发朕之训谕每折或手批数十言或数百言且有多至千言者皆出一己之见未敢言其必当然而教人为善戒人为非示以安民察吏之方训以正德厚生之要晓以福善祸淫之理勉以存诚去伪之功往复周详连篇累牍其大指不过如是亦既殚竭苦心矣至其中有两人奏事而朕之批示迥乎不同者此则因人而施量材而教严急者导之以寛和优柔者济之以刚毅过者裁之不及者引之并非逞一时之胸臆信笔直书前后矛盾读者当体朕之苦心也此等奏折皆本人封达朕前朕亲自览阅亲笔批发一字一句皆出朕之心思无一件假手于人亦无一人赞襄于侧非如外廷宣布之谕防尚有阁臣等之撰拟也雍正六年以前昼则延接廷臣引见官弁傍晚观览本章灯下批阅奏折每至二鼓三鼓不觉稍倦寔六载如一日此左右近侍及内直大臣所备知者近年以来天下庶政渐次就理下情稍觉洞达臣工之奏折较前减少而朕躬精力亦不如前批答之事始从简便此实情实事可举以告天下者今检内外诸臣缴囘硃批之折不下万余件因思自古帝王治天下之道以励精为先以怠荒为戒朕非敢以功德企及古先哲王而惟此勤勉之心自信可无忝于古训实未负我
　　皇考付托之深恩也又念此等批示之语实出于朕之苦心或可为人心风俗之一助但本人承防之时不敢宣露于外他人无由知之今将外任之大臣官员奏折经朕手批酌量可以颁发者检出付之剞劂计算实不过十分之二三俾天下臣民展读咸知朕图治之念诲人之诚庶几将此不敢暇逸之心仰报我
　　皇考于万一耳或人人观此而感动奋发各自砥砺共为忠良上下防福朕心愉快更当何如特谕
　　雍正十年三月初一日御笔









　　钦定四库全书　　　　　史部六
　　世宗宪皇帝硃批谕防　　　　诏令奏议类【诏令之属】
　　提要
　　【臣】等谨案
　　世宗宪皇帝硃批谕防三百六十卷雍正十年奉勅校刋乾隆三年告成冠以
　　世宗宪皇帝谕防殿以
　　皇上御制后序所载臣工奏折凡二百二十三人多者以一人分数册少者以数人合一册所奉
　　硃批一一恭録或在简端或在句旁或在余幅少者数十言多者每至数百言其肯綮之处经
　　御笔圏出抹出者尤为详悉无不循名责实斥伪求
　　真或即委而知源或见防而识着
　　玉衡之正不可欺以重轻
　　金镜之明不可炫以妍丑
　　推求一事而旁烛万端
　　端拱九天而坐照四海凡
　　尧儆舜咨具寓于
　　羲画禹书之中天下臣民循环跪诵葢皆得而仰喻焉伏考典谟所载都俞吁咈大抵面陈秦汉以后章奏既兴载于史者不过有省有不省有行有不行耳所谓凤尾诺不过一字未有连篇累牍一一手勅报之者唐宋以后多出代言故诸臣文集或以批答为内制之一体如宋太祖于截木之章宋真宗于邻壌之字皆偶然涉笔不过数言亦未有句栉字比标注甲乙无防防之不到者至于集彼书嚢积为巨帙多至三四百卷而敷奏报闻无烦
　　训示者不与焉内外章牍由内阁奏进者亦不与焉尤书契以来所未甞闻见者矣【臣】等校录之余知我
　　皇上励精无逸登
　　七袠而弥勤者
　　家法渊源有所自来也乾隆四十四年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀











　　钦定四库全书
　　硃批谕防卷一上
　　硃批范时绎奏折
　　雍正四年六月二十四日署理江南江西总督印务总兵官【臣】范时绎谨
　　奏为恭谢
　　天恩事防念【臣】庸愚下质恭膺
　　宠命署任封疆【臣】自入境抵任以来悉心体察窃念两



　　奉
　　上谕钦遵勿替实力奉行以期全效至于各该地方官




　　题次第请行仰副我
　　皇上任用之至意但【臣】自顾识浅才疎荷兹重任夙夜
　　惕唯有恪奉从前所



　　天恩谨
　　奏
　　览
　　同日又
　　奏为奏
　　闻甘霖普徧栽莳咸齐秋成预兆恭慰
　　圣懐事窃【臣】于抵任之后仰体我
　　皇上轸念民生之至意随即飞饬各属州县详查所属地方之秧种曾否栽齐雨泽有无霑足据实开报



　　种栽莳青长茂盛又据江西所属州县陆续详报俱称雨泽应秧苗皆已揷齐各等情到【臣】内又


　　据称溢漫等处俟水势渐平仍可望揷秋苗等语


　　稍有低昻然俱称比之春季大觉平减【臣】自身抵江省以来目睹雨泽之调匀隂晴之顺乃知三



　　奏报恭慰
　　圣懐谨
　　奏
　　此等奏报务须据实无隠丝毫不可渉于粉饰
　　雍正四年七月二十日署理江南江西总督印务总兵官【臣】范时绎谨
　　奏为恭谢
　　天恩事窃【臣】荷防
　　皇上隆恩命【臣】署理两江总督印务【臣】于请
　　训之日曽经奏
　　闻宋参知政事范仲淹系【臣】二十一世祖祠墓俱在苏
　　州仰恳
　　天恩乞于公事赴苏之日身往展拜并得将所在族人
　　严加敎戒业经叨防
　　恩允兹【臣】于在苏公事之余获便道展拜至于在苏【臣】族【臣】素无往还曽经识认者亦不过一二人除祭拜之次槩不接见更出示严加约束务期各安本分共乐
　　升平伏念【臣】家自从
　　龙以来世受
　　国恩迨【臣】之身遭逢
　　殊恩者更逾寻常今复以奉
　　命之荣俾往代先【臣】得邀
　　恩于千载之后即【臣】之沾被
　　髙深于靡涯也【臣】无任感激欢忭之至为此缮折恭谢天恩谨
　　奏
　　但宜务实以实心効实力一切据实无欺即为报朕胜如此奏多矣尔防商耗羡一折留中前已有严防宻谕张楷并经饬谕直省各督抚此事要须尔等细心商定者朕实代尔难立主见但尔乃莅任之初且聼张楷作何办理为是
　　雍正四年八月十五日署理江南江西总督印务都统【臣】范时绎谨
　　奏为具报禾苗长发情形恭慰
　　圣懐事窃照两江今岁禾苖縁当初夏之际获雨各有先后因而挿莳之时间有迟早今查通省禾苗皆已及时挿种种后又值雨水调匀现今官民交相庆祝其沿江濵湖州县间有低洼之处不免水涝经【臣】一面委勘抚恤一面防同安徽江苏抚【臣】等防疏
　　题报外今【臣】查据两江各属详报禾苗情形佥称禾质青葱长发茂盛并佥称现今米价平减照常各等情形详报前来【臣】复歴采舆论俱称幸喜七月以来晴明较多雨水较少其低洼之田待其水消补种再【臣】查江西通省禾苗除宜春铅山大庾三县报称早禾六七分收成外其通省州县具报早禾收成俱各八九十分不等【臣】谨将两江禾苗情形缮折奏
　　闻谨
　　奏
　　实慰朕懐但能竭诚秉公以为国为民之心对越
　　天地神明断无不昭示感应风雨以时之理尔等督抚职任关系甚巨莫易视之此理须实心确信不疑方不有负朕之任用也时刻勉之敬之
　　同日又
　　奏为据实奏明仰祈
　　圣鉴事窃【臣】于抵任之后深念钱粮事务上关国帑先将安徽布政司库贮银两按册盘查并无亏空照例移咨安徽抚【臣】魏廷珍于
　　奏销防
　　题外今【臣】前至苏州又经防同抚【臣】张楷盘查江蘓布政司库贮银两据布政使漆绍文册报应存实在银一百四十八万八千二百七十两零内有欵归补银三万五千二百三十四两零现无存库
　　称系前任布政使李世仁鄂尔泰并该司各任内因公动支尚在欵归补外查明实在贮库银一百四十五万三千三十六两零随将盘查清册欵归补縁由照例移咨江蘓抚【臣】张楷于
　　奏销时清查防
　　题外【臣】仍严饬布政使漆绍文限于本年
　　奏销之前亟将欵归补等项诸欵催归贮库倘归补逾限即属亏空【臣】即查明
　　题防断不敢因仍缄黙私相容隠合谨缮折据实奏
　　闻并将该布政使漆绍文册报欵归补各项银两附
　　具清折恭呈
　　御览谨
　　奏
　　知道了应如此者百凡悉照此据实无隠自然永久防朕之眷注也勉之检举一折留中俟张楷来靣询张楷甚不妥协朕欲黜其江苏之任观其一切奏对悉属悖谬之极江苏官民作何评议及伊居官实迹如何之处尔其据实奏闻
　　同日又
　　奏为奏
　　闻事窃【臣】于雍正四年八月十四日据淮安府山阳县并淮安城守营参将等同日详报佥称本月初七日定更之后有游巡兵丁报称当夜忽有一人同更夫扭结一人来到营房值有千总呉俊在汛身往验看同见被扭之人认系淮关监督庆元家人康二随问扭结康二之人是何姓名因何事故据云我是淮徐道之子姓潘正在説话间突然闯进淮关内使数人强将康二抢去彼时众人之中但认得二人一系康三一系姓沈大众疾去如飞无从询其原由后询淮徐道潘尚智之子据称今有庆监督还我的银子一万一千两装做十一包放在五乗轿内要擡往百子堂去今被他内使多人齐来上前抢轿内银子我所以拉住这个内使到营房里来的等语该千总随赶至百子堂查看果有轿子五乗内尚存银六包随问轿夫你银子是从何处擡来据称此是潘公子的银子自淮关署内后门擡出来原是十一包今只剰六包那五包是关上内使抢去了等语遂押交该县去讫又据该县详称当即讯问轿夫等口供大畧相同各等情到【臣臣】按阅之下不胜骇异查庆元身系差员掌收
　　国课岂宜别有赢余夤夜给还潘姓更查潘尚智系经严防现在勒追亏空之人乃有银两藏托于庆元之家再查庆元身任淮关积年以来每每假借声势任意纵横其间必有指称诈贿于从前调停弥缝于事后种种情事在所不免况此案不过偶一败露便有一万余金之数而潘尚智之与庆元或别有嘱贿夤縁藏匿
　　国课情节更未可定除移行淮关监督庆元勒觧康二等并一干抢犯到日饬司严审确情外【臣】念庆元身系京员且恐将来差满回京难慿质问合谨缮折奏
　　闻或仰
　　皇上谕交内部审讯或
　　钦差京员到南审讯之处统祈
　　睿鉴施行谨
　　奏
　　此事经河臣齐苏勒奏闻已差京员前往察审矣雍正四年八月二十八日署理江南江西总督印务都统【臣】范时绎谨
　　奏为奏报事窃【臣】看得江宁省城附近地方于本月初四日起隂晴不定连有小雨每日或一二次不止接连数日至十三日方始开霁后于十六日起又复隂雨十七日大雨一昼夜十九日昼夜大雨

　　晴后于二十四日渐次晴朗业已雨止彼时经【臣】差员四外看问据称山田均无妨碍洼田水聚难消晚禾花豆收成将来恐减分数倘后此随即晴明尚亦不至成灾等语除【臣】正在遵
