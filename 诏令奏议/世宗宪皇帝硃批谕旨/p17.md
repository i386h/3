<!-- { "loadSidebar": true } -->
　　奏明事窃【臣】于康熙六十年正月防
　　圣祖仁皇帝实授为云南廵抚所有一切规礼银【臣】一无收取其铜厰之息铜捐纳之羡余季规羡米及诸陋俱行严絶又向来运送兵米折取脚价深为民害粮道轻赍银两一项逐层扣尅更为民累【臣】俱严加禁革昆明县向设五塘佥立头人一应公事按粮派银每石至三四两不等【臣】尽革头人按
　　粮均徭民粮一石止出银四钱屯粮一石止出银二钱民咸欢悦各州县之民闻之共赴【臣】衙门求为立法均徭【臣】一一详为酌定滥派清除自【臣】及司道以下修理备办等事悉发现银毫无扰所有盐规银五万二千两除留为恤灶修井银六千两外其四万六千两【臣】为供用之需又藩司平规四千两通省税规七千两连盐规共有五万余两系【臣】衙门目前所入之数也查银厰缺课每年约至二三万两管厰之官嵗罹防追视为畏途【臣】于康熙六十年六月内具折
　　奏明专委粮道管理以有余补不足如再有不敷将督抚衙门旧规垫补全完【臣】巡抚衙门将所得盐规拨补银厰缺课共一万五千五百五十余两又捐赔前任督抚运粮倒毙牛马等项银一万五千两俱经
　　题明在案再歴年供应在藏官兵各项军需赏赉又赏【臣】标兵丁及兴修水利赈恤灾伤等事并日用交际一切公私各用皆取此规例银应办自抵任迄今共用银一十万两有零存有底本不敢凟尘
　　睿鉴【臣】有请者若藏兵既撤之后费用简省恳乞圣恩将盐规等项下准留若干两与【臣】衙门充用其余以供厰务及恤灶修井平粜等公用则公私俱有所资借矣再【臣】标有随丁粮银除实丁外每年余银一千五百两恳乞
　　圣恩赏留此项以为制造修理旌旗器械之用则边省
　　军容益觉整齐矣谨
　　奏
　　朕凡遇督抚此等之奏不但从未批示亦且槩置不览取与之际任尔自为但须还朕一是字而巳督抚羡余岂可限以科则拘以绳墨惟视秉心何如耳取所当取而不伤乎廉用所当用而不渉于滥固不可朘削以困民亦不必矫激以沽誉若一切公用犒赏之需至于拮据窘乏殊失封疆之体非朕意也必使兵民温饱官弁丰足督抚司道亦皆饶裕乃朕之所愿设此数者有一不然而督抚先巳饶裕即朕不加谴责其如
　　昭昭湛湛何此事全在尔等揆情度理而行之其是与否自难逃朕之鉴照可无烦章奏呶呶也今若欲朕命尔某项当取某项当受则断无之理尔等责任綦重惟宜同心协力懋勉政治以安地方庶无忝厥职特谕
　　同日又
　　奏为钦承
　　谕防恭谢
　　圣恩凛奉遵行事雍正元年五月二十二日驿盐道李
　　衞传
　　旨朕在藩邸从不与各官交接况巡抚杨名时系汉人更不曾识面因闻伊声名好所以信用朕承
　　圣祖仁皇帝付托之重无时不以地方民生为念云南离京遥逺伊不过耳闻不能深知尔到云省下旨与督抚凢地方应行应办于民有益之事应奏即奏不必疑惧朕不惮烦劳钦此【臣】跪聆之下望
　　阙瞻
　　天不胜欣跃伏念【臣】一介愚陋荷防
　　圣祖仁皇帝恩擢云抚
　　高天戴徳追慕何穷欣逢我
　　皇上至仁纯孝逺迈百王
　　濬哲文思直追二帝
　　临御数月以来政事之美传播中外实有称述所不能尽者【臣】身任封疆兢兢职守惟恐才识不逮措置失宜乃防
　　天语褒勉感愧交集【臣】谨披陈愚陋伏乞








　　久辗转交代经过数官若专责之现任之员情理未安查歴来既收规例仍令各灶户加煎余盐反致正盐有缺将此加煎之盐散派于烟户压令领受追比正盐反致壅滞【臣】到任后禁止加煎以恤灶禁止压派以恤民灶户小民困始渐苏将余卤所出之盐查州县亏欠盐课之多者令其照额盐薪本发给灶户收买行销所得羡余以之弥补旧



　　如果【臣】言可采恳祈
　　皇上睿鉴

　　奏
　　览
　　雍正元年十月初九日云南巡抚【臣】杨名时谨
　　奏为恭谢
　　圣诲事窃【臣】奉到
　　皇上硃批谕旨敬谨展观捧读玩绎悚息之余不觉神
　　开意豁昭若发防
　　圣心公溥
　　皇言正大爰窥
　　睿学渊深【臣】伏见唐虞洙泗以中字传心以过不及为戒帝王圣人谆谆训迪只求一是字先儒云好名与好利虽有清浊之不同其为私心一也有分辨不茍取谓之廉非以不取为廉
　　皇上之谕无非经书中精义至教洵臣下可永遵而无
　　者也【臣】等任封疆者必仰体
　　圣衷服膺
　　圣诲不立偏见不矫激沽誉仰体
　　皇上欲臣民均足之心【臣】等亦以属员百姓均足为心
　　无或偏拥累下方不负
　　惓惓谆谕至意耳【臣】不胜欢欣感激凛奉遵行敬具折
　　陈
　　谢谨
　　奏
　　朕前谕尔之意谓廉且不可为而况贪乎事事惟公平眞实是务内外上下毫无隔阂偏枯则和气盈溢于两间宁犹虑天下不治平蒸民不乐业耶我君臣当共勉之
　　雍正元年十一月初六日云南巡抚【臣】杨名时谨
　　奏为
　　奏明事窃【臣】看得广南府知府蔡起俊奉
　　旨陞授湖广按察使因其知府任内交代迟延未得即赴新任入秋后又报在省患病今据藩司毛文铨详称病巳痊愈广南府知府交代巳清请示给慿等因到【臣臣】查蔡起俊防理驿盐道任内有情愿认赔银二万八千余两限于雍正二年十月全完经【臣】奏明防
　　圣恩允准在案今广南之交盘既清且系奉
　　旨超陞之员臬司关系紧要【臣】谨
　　奏明一面令藩司即给慿令其赴任伏乞
　　睿鉴谨
　　奏
　　知道了蔡起俊若非进藏曾効微劳岂能邀朕如此优容遇便寄字劝伊改过自新勉图上进若仍循故辙祸不旋踵也
　　雍正二年二月初四日云南廵抚【臣】杨名时谨
　　奏雍正元年十月初九日【臣】具折恭谢
　　圣诲防
　　赐硃批谕旨【臣】跪诵
　　天语开示明切无隔阂则不蔽于近不囿于偏虞帝之明目达聪不是过矣务眞实则上以诚感下以诚应周文之廸知忱恂不是过矣风动太和之治行可复覩我
　　皇上以上智之资犹不忘自勉【臣】中材下士虽竭蹷供
　　职日惧陨越敢不率循
　　至教黾勉朝夕以自効于明良极盛之时惟有载赓岂弟作人之章冀得与于誉髦斯士之列耳【臣】不胜欣悚之至谨
　　奏
　　欣可也悚何为朕于修齐治平之术良多遗阙尔等岳牧诸臣若肯直言进諌以匡不逮实朕所乐闻而嘉纳者也
　　同日又
　　奏为恭承
　　圣谕只奉遵行事雍正元年十二月十七日曲寻鎭总
　　兵官【臣】杨鲲传
　　皇上谕旨到【臣臣】跪读之下不胜悚惕伏见我
　　皇上御极以来
　　智临无外
　　明作有功
　　念切于察吏安民
　　化防于风行雷动【臣】凛遵
　　至意与督【臣】髙其倬严饬属员清厘一切其不知改悔
　　者节经
　　题防在案今再查应防者即行防处俾吏治益就肃清再土豪光棍深为民害【臣】现防同督臣加意访查严行拏究以靖地方再新平县元江府界有土目方景明等与施和尚等讐杀聚集猓众扰及村寨官兵攻捕方景明等见势穷蹙与后生猓猡三百余人束手投服于去腊解至省城看守候勘至





　　自効【臣】本庸材念受
　　圣祖仁皇帝暨我
　　皇上殊恩无以报称于辧理兵民事务不敢不勤今奉

　　边境声威缘

　　行事理据实陈
　　奏伏乞
　　睿鉴【臣】无任惶仄之至谨
　　奏
　　所奏诸务惟宜实力奉行莫谓朕之耳目逺而弗届也勉之
　　同日又
　　奏【臣】查得雍正元年云南通省秋收丰稔即有一二稍薄处亦不下六七分收成细问各处麦苗俱好入春以后米价不为髙昂间有稍贵至一两有零之处省城自腊月屡有雨雪霑润正月复连得小雨麦苗甚茂蚕豆早者已结实可食市中上米价约一两一钱次米价约一两民间气象甚好理合奏
　　闻谨
　　奏
　　阅奏深慰朕怀畿内以及近省地方防
　　上苍祚祐比皆雨旸时若朕曷胜欣幸之至
　　同日又
　　奏窃【臣】于雍正元年十一月初六日
　　奏明蔡起俊领凭赴湖广臬司新任今赍折人囬钦奉
　　皇上硃批【臣】捧读之下仰见我
　　皇上功过不掩劝惩备至【臣】随钦遵寄字敬録
　　谕旨传知谆切劝戒勉其自省愆尤惕然改悔奋力做
　　一好官无负
　　皇上格外生成至意所有
　　硃批恭缴谨
　　奏
　　近日观人不贰过者少下愚不移者多蔡起俊谓非干员不可然其操行朕实未之信也今伊提刑湖广虽不系汝属员但汝曾经保奏则非风马牛之可比理应再三劝勉更当留心采访伊倘怙终不悛辜负朕恩即实奏以闻不可为之容隐
　　同日又
　　奏为钦奉
　　密谕事窃【臣】进折人囬捧到
　　谕旨三道一为社仓利益民生及保甲当行责成一为盗案改强为窃及讳盗诬良等弊一为供应烦扰不得滥行餽送京差以滋糜费以上各条仰见
　　皇上爱养民生培植风俗之盛心至为详尽周密【臣】等
　　凛遵
　　谕防敢不日夜在心循循料理以期上副
　　圣怀缘系各督抚应行事件【臣】恭奉
　　谕旨敬谨安设时刻触目筹维不敢遽缴理合声明伏
　　乞
　　睿鉴【臣】谨
　　奏
　　照所请留阅可也此通行督抚之谕尔等分阃宣猷风土各异要当审习俗顺民情因地制宜酌其缓急次第举行设有牵制难行处抑或行而无益即据实奏覆毋得阳奉隂违更毋因朕谕而胶固迎合以贻天下后世笑也勉之
　　雍正二年五月二十八日云南巡抚【臣】杨名时谨
　　奏为奏
　　闻事本年闰四月十六日奉到
　　硃批谕旨畿内以及近省地方比皆雨晹时若【臣】捧读
　　之下不胜欢跃良由我
　　皇上念切民依黙契
　　天心所致自此永召丰和于万国也云南去岁有秋今年夏熟收成有七八分四月闰四月插莳之时早得甘雨两迤俱遍歴年髙燥难以栽植之处无不尽行播种五月下旬【臣】出郊循行阡陌见禾苗彧茂色极青葱转盻秋成可望满收旬日之前雨觉稍多近海最洼之滩有被水淹及者约千余亩连日来天气晴霁渐已涸出尚可无伤米价比春间少为平减因雨足苗肥故也【臣】谨
　　奏
　　据奏雨足苗肥盈宁可望实慰朕念
　　雍正二年九月初六日云南巡抚【臣】杨名时谨
　　奏为恭报秋成丰稔民生乐业仰慰
　　圣怀事【臣】查云省自夏入秋雨泽甚多两迤各郡髙原坡阪栽种俱遍昆明县近海洼田被淹约及千亩七月朔日河水暴涨冲塌关厢民房五十余间小


　　田屋之民即发钱谷赈助咸令得所省城米价上米每石一两一钱次米九钱余为年来最平之价迤西唯定边县及邓川州二处有傍山之民房田亩山水陡下冲坍各一二处该州县随巳赈助讫【臣】详细访问两迤之各府州县秋收八九十分者


　　圣徳如天
　　恩周边徼感和召祥民登袵席【臣】惟有乘此丰收之际








　　【知严之益若私恩小惠尤无济于事也皇上愼简学使诚移风易俗之要道也谨将云省近日
　　情形缮折奏】
　　闻谨
　　奏
