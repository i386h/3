<!-- { "loadSidebar": true } -->
　　天和协应地灵醴泉之出实为难得之上瑞也伏查前古纵有甘泉未必有关民命可济田畴今白崖地方即汉时五色云现而云南由此得名者赵州云南县绣壤相错其他郡县俱有流泉挹注【臣】经通檄全省相度水利当疏者疏之当塞者塞之当分者别其支派当防者厚其堤岸各因其势而利导之亦略有成效独至云南一县束手无策智勇俱困向来一带雷鸣田地皆属地税民艰于耕种故也今有二泉可资灌漑百姓防福踊跃称庆无一不颂
　　皇仁而荷
　　天眷【臣】实不胜忻幸不胜感切除俟查明流泉之逺近灌
　　田之多少详覆到日另当
　　奏报外合先缮折奏
　　闻伏乞
　　圣主睿鉴【臣】谨
　　奏
　　欣悦览之有防谕内阁颁发刻刻不可负
　　上天神明
　　圣祖慈佑成全显应之大德深仁也覩此我君臣能不凛然于衷存敬畏于衾影乎期共勉之
　　同日又
　　奏为遵
　　防议奏事雍正七年八月二十九日承准大学士公马尔赛大学士张廷玉蒋廷锡寄信内开雍正七年闰七月二十二日奉
　　上谕御史龚健飏所奏着钞写分发与总督鄂尔泰田文镜李卫巡抚尹继善署巡抚费金吾谢旻令其各抒所见确议具奏朕又思迩来八旗于防领佐领外添设副防领副佐领办理旗下事务甚有裨益至于各省州县事务实为繁多或于知州知县亦添设一官为副地方如有查勘工程检验命案等事州县一人不能分身兼顾者添设一人协同办理亦不致耽延迟误而州县官陞迁离任之时有平日同事熟习之员接办亦似有益但两人同为一官或因事无专责互相推诿或因意见不合彼此争执转致事务稽迟即如从前宜兆熊刘师恕之在直于公事甚属无益今添设州县副员是否可行有无裨益之处亦着鄂尔泰田文镜李卫尹继善费金吾谢旻各抒所见一并议奏钦此遵
　　防寄信前来等因并钞掌山东道监察御史龚健飏奏请州县自牧令丞尉而下于东西南北四乡各设乡官一员取用本乡之人以资治理原奏稿递送到【臣】该【臣】查得设官分职各有专司专司而外原有佐理如州牧县令以下设有州同州判吏目县丞主簿典史等官而县分大者则添设县丞为之征比钱粮审理词讼乡镇多者则分设巡检为之缉捕匪类查拏盗贼定制立法固已属尽善况
　　本朝定例官员不许陞任本省其选授隣省距原籍五百里以内者亦应另补亲属同官一处又有回避之例盖近隣本地或易于嘱托营私而逺离桑梓可杜徇私报复诸弊也今若添设乡官即用本乡进士举贡生监耆民人等若辈世居其土非亲即故内有恩有德亦有怨有嫌一旦令其羣居民上予以事权无论假公济私施威市恩料事所必有即或皆属善人存心利物而拘鄙乖张各逞已见将议令纷出民情观望虽有贤牧令恐亦难于措手矣据称人才不易安所得尽皆有猷有为有守之人为之星布而碁立斯言诚是但统合天下州县计共一千四百余缺尚虑其不尽贤能若合计加三倍之乡官共需五千六百余人能保其尽得贤能而为有猷有为有守之人乎既不能保其尽得贤能矣不贤不能之乡官纵能确知一乡之中某某刁恶某某抗欠某某酒赌博某某行窃窝强保其能秉公据实宻告牧令明申法纪乎夫今之州同州判丞簿巡检吏典等官即论语所云应先之有司汉制所称三老啬夫游徼等职之属类也唐书所载县下于乡者即今之乡约乡保总甲总练之属类也名异实同人存法立如果牧令得人则此等等人原俱可以助其不及而进其不知即乡进士举贡生监内品行才德之选亦未始不可以资耳目而益心思是不必増乡官而堪以佐理者甚多设使牧令不得其人则虽贤能乡官亦原不能主其事或遇不肖乡官且适足济其恶【臣】窃见出入衙门包揽公事把持官府欺压善良之乡绅衿监在在不少矣十室之邑必有忠信言必有者正为不多有也且乡官旣应设则佐贰可裁佐贰不可裁则乡官为冗【臣】愚以为该御史请设乡官之议似不可行至所陈衙役差票之为害钱粮盗贼词讼赌博保甲之不清与夫宣讲
　　圣谕解释律条之难周实属切中但差票可以酌裁而衙役必难竟革不但牧令在所必需即乡官一身亦难日遍乡村家至户晓势必转用委差谓乡官之委差必善于牧令之衙役又谁能信其必然如征收钱粮则原有自封投柜竝滚单纸皂之例如缉拏盗贼则原有着落隣佑保结之例如查禁赌博则原有责成佐贰转责乡甲逐户具结之例如调处词讼则原有户防田土细事先批乡邻公讲息结之例如徧行保甲则原有户口门牌细开名数竝记簿稽察之例凡此诸条竝无遗法皆仰烦
　　睿虑详切开示通饬遵守者据该御史请委任乡官之事皆牧令之所得为亦牧令之所能为下属奉行之不力实由上司督率之不勤人之过也于法乎何尤至于宣讲
　　圣谕
　　广训以及解释部颁律条既非牧令一官所能徧及亦非乡官四人所能周至在乡官旣仍率用各乡村贡监生员而牧令亦何不可分用各乡村贡监生员语云有治人无治法此虽恒言实准至理定制必有深意俱难轻议纷更【臣】惟愿天下大小官吏各抒实心各宣实力既谨依良法更善体美意则
　　固执为法权宜亦为法于化民成俗之道或庶几其有赖也再八旗事务原与州县不同在防领佐领半多世职其所管辖半多旧属虽有顽劣乖张之员而瞻顾隐忍在所不免今添设副防领副佐领既以贰其事又以分其权公同办理实大有裨益至于各省州县虽事务烦多要止不过数项得其头绪亦不难料理况如边省简僻之州县竝未设有佐贰如大省烦剧之州县业经分画管理若复添设副员于查勘检验等事固可以分任而一治两官非统非属倘不能和衷共济或复此忌彼猜则诚如
　　圣谕或相推诿或相争执转致事务稽迟甚属无益者也据【臣】愚见州县副员似亦无庸添设縁系奉
　　防各抒所见议奏事理相应缮折陈明伏乞
　　圣主睿鉴【臣】谨
　　奏
　　是与田文镜费金吾之论大槩相同惟尹继善等之覆奏尚未到此事可无庸议者
　　同日又
　　奏为请招抚无管生苗以安三省边境事窃【臣】折奏前事内荷防
　　硃批此事目下万万不可事情重大若清理此事必四省督抚得人同心合力预为筹画万全一举而可就绪今者迈柱查郎阿宪德王国栋皆非能料理此事之人暂且缓之再者川陜精鋭多派出口滇黔官兵亦当令休息湖广民刁兵骄而从未经事非其时也此举当宻而又宻之将岳钟琪等所奏朕之批谕发来卿观看自知朕意也钦此【臣】细阅岳钟琪原折敬绎先后
　　硃批仰见我
　　皇上睿谋洪逺动计万全谨当字字凛体不敢少萌躁妄伏查楚属之容美川属之酉阳两土司实属顽劣为边境隐忧然论其目前尚未竟至狂悖用兵惩创不但非时亦暂可不必在【臣】愚见原欲先事预筹逐渐化导俾得备悉情形熟知道路或可以不须兵力依次就绪固属上策即或仍须用威则既有成算然后相机而动亦不难布置是以仅遣数人前徃招抚好言劝谕以觇其动静并非敢遽欲清理以徒滋惶惑也又防
　　硃批迈柱亦曽有闻黔省将楚界所辖生苗招去现今咨问该督抚之奏朕批谕咨问果实可不必分彼此但令苗众相安不拘何省也钦此伏查此疆苗界名为四不管既已四不管则属楚属黔谁能划定前【臣】差员前徃化归一百数十余寨随准湖南抚【臣】王国栋来咨询问黔员何故越界招去楚苗续准楚督【臣】迈柱咨亦言同前事【臣】皆以差员抚苗原止清黔界黔员或不知黔界故竝将楚苗招徕原非黔员敢于越界多事即当查明此十三寨饬令送还等语咨覆去讫试思此苗如果纳粮于楚必不肯再纳粮于黔若在楚竝未纳粮何妨听于黔暂行入册况事定之后自必仍还楚辖亦有何不便在【臣】此举除面示委员竝宻嘱陞任粮道杨永斌留心料理外其余诸属竝未经与闻即楚督【臣】迈柱系【臣】妻父亦竝未一札通知诚恐先事泄露徒滋议论反于正事无补也伏读不必分彼此但令苗众相安不拘何省之
　　谕是为大公是为大同天下大小臣工皆应敬体斯言
　　又防
　　硃批楚省苗疆事宜可暂缓之且将已化之苗能令相安感戴国恩知向化之益其隣境观望一二年不理而自治矣若急欲举行倘遇不法凶苗再有汉奸挑拨则新附之苗不能保其不被煽惑也此事愈缓愈妥可遵防行钦此伏查楚粤川黔苗疆各别防蛮狆猓苗性半同狡悍者其常情反覆者其故智欲令其相安感戴实不在法而在人得人之难难于任事善后之难尤难于创举是无论未抚之生苗逺隔之隣境【臣】不敢谓或能料理即丹江古州一带已经归化之苗众虽现在伏帖【臣】亦不敢时刻放心盖努力易知机难解事易推诚难拨弄煽惑罪不止于汉奸而调停不善约束不严即官弁兵役皆有以激成事端亦竝非仅苗人之罪也夫观摩有渐缓即是急筹画未周急反致缓据【臣】愚见容美酉阳二处似竝不须用兵或先于楚省宻委新授布政使杨永斌川省宻委建昌道刘应鼎黔省宻委请补新设贵东道之镇逺府知府方显令各承办各界竝防合商酌但示开导不露威严一二年内或可以就绪倘彼时有须惩创则岳钟琪已经凯旋总统调度亦可一举而定【臣】受
　　恩深重万难图报事无难易不计能不能惟有竭力尽
　　心期少安衾影【臣】谨缮折具
　　奏是否有当伏乞
　　圣主睿鉴
　　训示遵行【臣】谨
　　奏
　　亦且不必况酉阳容美皆久经归化受职之苗非生苗可比今若无故委员化导虽此数人不露严威而委用之人或少见圭角万一致生事端转费料理且伊等亦颇知畏惧奉法敛迹矣再者建昌道刘应鼎原系川省大员若不令伊上司闻知恐一切掣肘亦难从事纵命卿一人总理调度伊等于本省上司自有不得不将顺之势也况委员化导但革面而不能革心将来愈觉措置无辞若稍露不法之景又不便遽尔料理仍缓缓相机为是
　　同日又
