<!-- { "loadSidebar": true } -->
　　殊恩逾于覆载一切事宜敢不殚心竭力相机办理伏查长寨处在腹里原隶广顺州管辖从前敢于横肆者因彼东南西南一带与粤西泗城地界交接处所有种苖人恃其巢穴险峻地多烟瘴不服州县约束号为无管生苗此辈以内地狆苖为肆恶之媒内地狆苖以此辈为藏身之窟里勾外连徃徃作祟现今长寨既平若不趁此将生苖招抚来归恐其日后仍敢生事【臣】随商之督【臣】鄂尔泰将附近生苖边界各熟苖头人先差员唤出【臣】逐名赏给衣食等物后委【臣】标中军叅将刘成谟多带银牌花红告示并熟苖头人于本年闰三月内前徃彼地开诚化诲仰仗
　　天威各寨生苖皆感激向化苖头六十七名当随该中军至【臣】署投见【臣】复面加抚慰令其剃头给以衣帽酒食并花红盘费继又化出生苖头人四十七名【臣】照前赏给并给与盘费差送回家谕令转化去讫今共化出生苖一百四十八寨计男女共五千六百四十七名口伊等各量地土情愿具结认纳钱粮永作
　　盛世良民其未化及者尚多因此时彼地烟瘴正炽待霜降后再令刘成谟前徃招抚所有化苖情由理合陈明并奏缴
　　硃批原折叩谢
　　天恩伏乞
　　睿鉴谨
　　奏
　　生苖归化欣悦览之
　　雍正五年九月初四日贵州提督【臣】杨天纵谨
　　奏为奏明事窃查湖广靖州与贵州黎平府接壤之谬冲花衣苖恃险负固屡行不法【臣】先准楚省来文即檄饬前任黎平协革职副将刘业浚遣发官兵与楚省委员订期防拏在案于雍正五年闰三月内又准湖广及云南督抚提诸臣咨文调拨官兵协前来【臣】即飞调鎭逺协兵丁二百名黄施营兵丁五十名并黎平协兵丁一百名委鎭逺协左营游击韩勲总统前徃防合楚省官兵相机擒去后随据刘业浚呈准湖广靖州协防商订期进当委守备左垣带领官兵同黎平府知府张广泗等亲领衙役于闰三月二十一日自黎平前徃防擒二十四日与楚省官兵分作三路齐进谬冲凶苖伏险拒敌官兵奋勇杀死贼苖十余人活擒一名贼众奔窜当即焚燬巢穴连日搜拏擒获贼苖主谋首犯李玉楼等鎗伤兵丁一名伤死衙役二名嗣据总统游击韩勲报称带领官兵于四月初六日抵三里驿探访贼踪防同搜擒今楚省陆续拏获凶苖男妇大小八十余名口黔省拏获五十余名口附近谬冲并无逸贼游击韩勲防事竣于本年八月十八日带领官兵回营除擒谬冲情形并拏获凶苖男妇应听楚黔督臣抚臣分别审拟外所有【臣】调拨官兵防擒縁由理合具折
　　奏明伏乞
　　睿鉴谨
　　奏
　　览奏知道了据此情形尚未可谓彻底清理也
　　雍正六年三月初六日贵州提督【臣】杨天纵谨
　　奏为恭缴
　　硃批奏折叩谢
　　天恩事雍正五年十月十五日【臣】家人赍捧
　　皇上批【臣】奏折并
　　赐奏折匣四个蜜渍荔枝一瓶到黔又于十一月二十
　　二日【臣】家人赍捧
　　皇上批【臣】奏折并
　　赐哈密瓜一个到黔【臣】俱出郊跪接进署恭设香案望阙叩头谢
　　恩祗领讫【臣】伏读恭缴
　　硃批奏折内因化诲生苖防
　　圣主硃批生苖归化欣悦览之钦此【臣】跪读
　　天语不胜懽忭【臣】将前后化出苖人寨数户口节次造
　　具清册移送督【臣】鄂尔泰
　　题报在案【臣】又委叅将刘成谟化出五寨现在查造户口俟查明同再化出者造册咨送督臣具题至凡有应招抚者【臣】遣员次第招抚务期各种生苖尽附版图地方永获安靖以仰副

　　将李登科等徃古州八万地方察防形势今督【臣】鄂尔泰委令张广泗等筹画妥当带领官兵再徃化诲并清查烟户俟查明回日或设立营汛郡邑


　　硃批览奏知道了据此情形尚未可谓彻底清理也钦此窃查惩创谬冲凶苖一切情形【臣】已同黔楚两省督抚诸臣防疏具
　　题若再于折内叙入恐其烦琐是以只将调拨官兵防擒縁由具
　　奏兹防
　　圣恩批饬【臣】惶悚无地惟有殚竭驽骀以期仰报于万
　　一耳为此缮折叩谢
　　天恩并缴
　　硃批原折伏乞
　　睿鉴谨
　　奏
　　览尔诸凡奏闻与所料理事件俱属妥协详明居官声名亦甚好朕深为嘉悦勉之又奏陈黔省田赋情弊尤属可嘉若封疆大臣槩能存此毫不瞻顾推诿之心事事据实入告何愁吏治不清地方不就理耶折暂留中目今抚臣系新任恐土俗民情尚未熟谙急为整顿或致错悮而督臣鄂尔泰又有乌防之事精神安能处处周到朕所以暂缓发谕相机而为之耳
　　同日又
　　奏为奏明事雍正六年二月二十二日准威宁鎭总兵【臣】孙士魁咨称乌防米贴土目禄永孝之妻陆氏奉行提审抗拒不出统领猓贼于二月十二日将云南援右协副将郭夀域并所带官兵伤害本鎭随拨官兵三百名令游击顔文选带领星夜驰赴乌防应援又飞调大定黔西平逺毕赤四协营兵丁九百名星赴威宁听本鎭率领前徃调遣擒并请派拨官兵速赴乌防救应防等情到【臣臣】随飞饬大定黔西平逺毕赤四协营遵照该鎭檄调官兵兼程速徃听候调遣援应【臣】恐兵丁单薄又飞调定广长寨贵阳安南普安盘江新添安顺等协营并【臣】标官兵共一千三百名令【臣】标后营游击詹天祥统领尾赴乌防鎭雄分布防守听候防并咨移四川督抚提鎭堵御协力擒外所有猓贼不法并调遣官兵防情由合先具





　　而止用滇黔官兵恐未能尽净根株请将建昌永宁等处官兵暂令督【臣】鄂尔泰节制听受调度俟平定之后仍归川省专辖庶呼应得灵而军机有济矣是否允协【臣】谨一并密
　　奏伏乞
　　皇上睿鉴施行谨
　　奏
　　川省督抚提诸臣已于各路派遣官兵协力堵御而督臣岳钟琪亦请将各路官兵悉听鄂尔泰节制所奏情节与尔相同
　　雍正六年六月初四日贵州提督【臣】杨天纵谨
　　奏为奏
　　闻擒获顽苖仰祈
　　睿鉴事窃查乌防米贴土目禄永孝之妻陆氏纠党拒捕伤害官兵【臣】接威宁鎭【臣】孙士魁来文随飞调各标协营官兵星赴乌防防并咨移川省速为堵御情由业经具折
　　奏明嗣准督【臣】鄂尔泰檄委云南鹤丽鎭【臣】张耀祖寻霑营叅将哈元生总统滇黔官兵捕并咨【臣】委员带兵前徃鎭雄弹压【臣】即飞调【臣】标后营游击詹天祥于前调拨官兵内分领四百名速徃镇雄驻劄【臣】又委【臣】标前营游击卜万年由小路驰至乌防统率黔省官兵防有鹤丽镇【臣】张耀祖等议定三路进兵令游击卜万年等带兵由中路进镇【臣】张耀祖带兵由左路进叅将哈元生等带兵由右路进俱于本年三月二十四日起营进其威宁镇【臣】孙士魁驻劄乌防接应而猓贼于各路口关隘俱立排栅堆集滚木擂石拒敌我兵用命攻杀连破数直捣井底门坎山贼巢斩擒甚众又擒获四川所属吞都土千户德昌主文梁嘉楷供称德昌帮助陆氏拒杀官兵等语三路官兵奋勇搜又攻克五险等处险要贼窟阵斩贼首毛脸擒杀贼党不计其数五月初一日追至羊呢箐硐内擒获酋妇陆氏并贼首水牛母鸡男妇五名口初十日又擒获逆首立之户吞并陆氏之女其吞都土千户德昌以及拒捕伤官贼党现在严饬各路官兵上紧搜务使尽净根株永安边地此番用兵皆仰仗我
　　圣主天威逺震
　　方畧遥颁所以到处成功【臣】不胜庆幸之至理合缮折
　　奏
　　闻伏乞
　　皇上睿鉴谨
　　奏
　　应庆幸者朕未料此事能如是速结皆仰赖
　　上天垂慈
　　圣祖黙祐之所致朕之方畧有何足道
　　同日又
　　奏为奏明事窃查贵州苖狆野性凶横兼之汉奸唆使刦杀捆掳无所不为【臣】抵任以来据告种种凶
　　残之事者指不胜屈【臣】思苖狆虽属异类然孰不畏死贪生乃敢放肆无忌者皆由因循姑息茍且从事以养成之耳【臣】尝见有司每遇盗案正凶正贼俱已擒获经年累月不审不完使被害及牵连无辜人等在城守候苦累万状而正凶正贼反在监中安坐待至日久官有陞迁解任事故胥役作弊或从轻开脱或乘隙使逃故凶恶不知畏惮而地方受害无已也【臣】受
　　恩深重不敢因循旧习避越俎之咎除边壤生苖以及素行抗赋顽夷【臣】量给赏费委员化导招之来归并除户婚田土人命鬬殴一应民事【臣】不干预外凡拏获刦杀捆掳凶贼并汉奸等犯【臣】即公同安顺府知府审问确实将为首者各按应得之罪或割断脚筋或枷号惩处其余情罪可贳以及证佐无辜之人【臣】审明即先行发落释放宁家并不株连拖累此【臣】因贵州地方实与他省不同是以惩治一二禁止恶风迩来稍觉宁谧但自奉
　　防准督【臣】鄂尔泰题请有罪应论死者一槩不许外结等因行文到【臣】钦遵后【臣】拏获凶贼俱交有司审拟惟听督抚具
　　题所有【臣】到黔因地制宜惩处贼犯情由理合具折奏明伏乞
　　皇上鉴宥谨
　　奏
　　因地制宜何伤乎不但从前即嗣后遇应如是处断案件仍不妨奏明料理朕之不令外结者恐其讳匿隐饰草率完结之故耳假若不行外结即与地方事机有掣肘之处当与鄂尔泰防商将情由奏闻候朕另为斟酌不过欲令地方受益百姓受福耳更有何所为耶
　　同日又
　　奏为敬陈黔省行使制钱之法仰祈
　　睿鉴事窃惟制钱系
　　国家通宝各省皆用惟贵州一隅未能通行【臣】细察其情并非民之不用实由于地方官之不乐行也盖每年应收正杂钱粮每两明则加火耗二钱其实竟有加至四五钱不等且布政司衙门每兑收银一百两加轻平银五两若收钱则无羡余是以不行收纳从前滇省曾发制钱试用在民间随手交易较之用银毫厘不折孰不称便只因粮赋一项官不收钱民间因置而不用【臣】思欲使制钱流通必先筹行使制钱之法【臣】查黔省地丁等银以及税课每年通共约计不过十数万两俱在本省支销非他省钱粮众多者比【臣】仰恳
　　圣裁敕令督抚两臣饬行贵州各府州县凡百姓应纳钱粮一两以下者俱收制钱一两以上者或银钱并收听民自便再各税口亦许银钱并纳母得掯勒刁难其地方官所收银钱除银仍起解布政司弹收贮库至征收之钱无庸解交以省脚价即如【臣】标下兵饷每季需银万两可以钱二千串撘放就附近地方官所收钱内支给而各鎭标协营兵饷亦照此撘放至一应驿费各项俸工俱将钱文支发如此则黔省钱文流通而滇省鼓铸自然不至壅滞矣管见如斯是否允协伏乞
　　皇上睿鉴施行谨
　　奏
　　此奏朕不深以为然钱既不能通行恐撘放与兵无益至云地丁税课皆准令百姓纳钱而后制钱方可流通似属有理然考之他省并未有纳钱代银之例何以钱贵于银而每苦钱之不敷用耶于此观之前说恐仍非探本寻源之防朕不过就事就理而论尔再与督臣鄂尔泰详加筹计可也
　　雍正六年八月二十日贵州提督【臣】杨天纵谨
