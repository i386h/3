<!-- { "loadSidebar": true } -->
　　闻事窃查武昌府属大小二麦俱约有九分十分收成秧苖俱巳滋长有水之处现在栽插无水之处于本月初八二十二等日得雨亦可插莳上米每石九钱七分中米九钱三分下米八钱八分至汉阳黄州安陆德安荆州襄阳郧阳归州各属二麦收成约自六分起至十分不等雨水调匀秧苖现在栽插其上米每石九钱六分至一两零五分不等中米八钱五六分至九钱一二三分不等下米七钱六七分至八钱七八分不等理合据实奏
　　闻仰慰
　　圣懐谨
　　奏
　　深慰朕懐
　　同日又


　　防范务期盗戢民安仰副我
　　皇上惠爱元元之至意讵意黄州府属之州县盗案频频而黄冈一邑自雍正五年二月至今先后通报未结之案七十余件尚有自雍正二年五月至六年六月未经通详积案八十余起其中有强有窃皆由前任防革知县张光裕樊大元玩愒所致兹据署任知县贾多男册报前来【臣】与督【臣】迈柱现在严行按察司逐一确查其未经通详案件分别窃刦缉追
　　题防至巳经通报未结强窃案件内有查系刦案业经【臣】同督臣先后照案会防文武疎防并严饬缉究外理合将会饬勒缉缘由缮折奏
　　闻再查黄冈一邑盗案独多者虽由该令之罢玩无能亦因无大员驻劄弹压以致该令无所顾忌任意懈弛隐讳且该邑附黄州府郭为上江豫省接壤之区五方杂处最易藏奸查黄州一郡系武昌道兼辖而该道驻劄省城省防既有督抚藩臬粮盐二道以及武昌江夏守令同驻一城则武昌一道似可移驻【臣】与迈柱酌议请将该道驻劄黄州府城稽察该邑并所属各州县盗案如有讳盗等立即揭报请防庶稽察既严州县各官自必上紧缉捕盗风可以渐息矣【臣】愚昧之见是否可行伏祈
　　皇上睿鉴批示钦遵谨
　　奏
　　该道移驻黄州之处与迈柱酌议若意见相同令迈柱具疏题请
　　同日又
　　奏为请
　　旨事窃【臣】前以湖北堤工需员协理具折
　　奏请随准吏部咨开奉
　　旨傅百揆杨高士刘应褒王纯如张其维汤应求赵楠徐成信于执中冯凌霄等十员命往湖广办理水利事务伊等俱系中材行文马防伯试看如何酌量题补如不实心效力着出具考语送部请旨钦此等因到【臣臣】即钦遵将傅百揆等分派各属堤工令其效力今堤工告竣查傅百揆等在工俱能上紧抢修完固不辞劳苦实心效力自应遵
　　旨题补但堤工事务该员等虽能办理而钱谷刑名恐有未谙必须委署试用始克知其胜任因未奉委署试用之
　　明旨【臣】不敢冒昧今除王纯如丁忧刘应褒报故外仰
　　祈
　　皇上将傅百揆等八员俟有知县及知县以下缺出容【臣】委署试用如该员等果能于钱谷刑名实心办理允称职守【臣】即会同督【臣】迈柱酌量
　　题请补授庶于地方民生均有裨益伏乞
　　皇上睿鉴批示施行谨
　　奏
　　应将百揆等先行委署试用至补缺时着迈柱题请可也
　　雍正七年五月十一日湖北廵抚【臣】马会伯谨
　　奏为奏
　　闻事本年五月初一日据黄州协禀报黄冈县罗湖洲地方忽生蝗蝻随即多带目兵亲赴该洲设法扑灭等情并据黄州府黄冈县禀报会同营将齐往彼地捕捉等情【臣】等即飞饬文武各官多带兵役民夫火速扑灭务期浄尽又委武昌守道徐聚伦赍带银两星往多雇人夫督率扑捕毋致蔓延各去后臣等细查罗湖洲四面皆系大江且洲地芦苇居多即有种麦之处于蝗蝻未出之先大麦巳尽登小麦亦多收获未收之麦为数无几洲民一见生蝻随即尽行抢割尚属无害今数日内节据各官报称多方扑灭袋装坑埋火焚者合计巳灭大半并有停抱芦枝自毙者甚多【臣】等复饬该道将府县作速尽行扑灭并行查此外地方有无生发另行
　　奏报外谨将现在情形会同督【臣】迈柱合折奏
　　闻伏祈
　　皇上睿鉴谨
　　奏
　　据奏黄冈忽生蝗蝻当饬令该地文武极力扑灭毋因二麦巳经刈获少渉疎慢致令生翅飞腾则为害甚大汝等亦获罪不浅也其严加督率务令净尽毋遗余孽勉力为之
　　雍正七年五月二十日湖北廵抚【臣】马会伯谨
　　奏为恭请
　　圣训事窃【臣】准吏部咨奉
　　旨马会伯着前往肃州办理军需一切与督抚等公同计议而行即带管肃州总兵印务钦此【臣】即将廵抚关防等项咨送督【臣】迈柱署理并起程日期恭疏
　　题报在案伏思军需事务关系甚钜【臣】才识短浅诚恐办理未能周详实深悚惕理应驰赴
　　阙廷恭请


　　折陈请伏祈
　　皇上恩赐训示俾【臣】有所遵循得以竭尽驽骀圗报圣主隆恩于万一为此谨
　　奏
　　此番军需皆大将军岳钟琪所办理逐件俱巳妥协汝至肃州一一详细询明遵循指授实力行之若请朕之训示除此数句批谕之外无可训示也勉为之
　　雍正七年闰七月十八日协理西路军需湖北廵抚【臣】马会伯谨
　　奏为奏
　　闻事【臣】奉
　　命赴肃办理军需即带管肃州总兵印务前在湖北具
　　折恭请
　　圣训今于陜西途次接到【臣】家人赍回奏折奉有硃批【臣】跪读之下不胜感激【臣】于本年闰七月初十日到肃随即料理应办事件俟大将军【臣】岳钟琪到肃将所办军需事件交送到【臣臣】恪遵
　　训旨一一详细询明听其逐件指授【臣】自当实力奉行凡遇军需重务与督抚等公同计议悉心办理惟期竭尽驽钝敬谨黾勉以仰报我
　　皇上委任之
　　天恩于万一耳其一应军需事件俟大将军岳钟琪交
　　到之日【臣】应另具折
　　奏所有【臣】到肃日期合先奏
　　闻谨
　　奏
　　一切悉照大将军岳钟琪指授殚心竭力办理不可自用聪明如有所见不同处将两意备悉陈明请旨而行则可倘所办理与大将军原议竟至互相龃龉日后查出则为有心之过朕不轻贷也勉为之此任朕屡经斟酌委用满员恐与岳钟琪掣肘若委文吏则能谙军机实心任事者甚少再四踌躇然后委托于汝慎勿有辜任用况事关重大稍为身家利害计存瞻顾推卸之心必不能件件妥协要须彻底看透立定坚忍不拔之志而周详措置庶几有济于事也
　　雍正七年八月二十五日办理西路军需湖北廵抚【臣】马防伯谨
　　奏为奏
　　闻事窃【臣】赴肃办理军需业将到肃日期具折奏闻兹于闰七月二十日大将军【臣】岳钟琪到肃二十一
　　日【臣】仰遵
　　训谕逐一询问大将军【臣】岳钟琪令【臣】催督现在出口官兵以及粮运兵车等项其一应军需案件尚未交送俟交到之日【臣】另具折
　　奏查十二起出口官兵业经大将军【臣】岳钟琪派定先后奏
　　闻在案【臣】惟照派定起数催令出口今于八月二十四日固原提督【臣】纪成斌带领十二起官兵巳全数出口矣所有官兵出口日期理合缮折奏
　　闻谨
　　奏
　　出口官兵皆系派定先后陆续按日起程者今下催令二字不知汝具何意见殊属可笑之至似此矢口乱道心昏神昧或冥黙中有获罪鬼神处俱未可定当返身思过痛自悔艾朕见类此者颇多心一惶惑中无主宰过谬错误遂相继而至不可不知也若不警惕内省亟图迁改将来无所底止矣
　　雍正七年十二月初十日办理西路军需湖北廵抚【臣】马会伯谨
　　奏为恭缴
　　硃批奏折事窃【臣】前将到肃之日随即料理应办事件一一敬听大将军【臣】岳钟琪指授并与督抚臣计议悉心办理等因具折奏
　　闻奉有
　　硃批【臣】跪读之下不胜感激敬遵
　　谕旨一一照大将军【臣】岳钟琪指授实心办理并无意见不合之处倘事件稍有可否【臣】即咨呈大将军先为酌夺复与督抚公同计议协和办理务期于军需有济但【臣】智识短浅办理未周实不能免若自用聪明为身家计利害存瞻顾推卸之心作不




　　勉奋励以仰报我
　　皇上委任之
　　天恩于万一耳所有奉到
　　硃批理合恭缴谨
　　奏
　　览
　　同日又
　　奏为奏
　　闻事窃查西路军需业经大将军【臣】岳钟琪逐欵斟酌
　　条
　　奏明晰于雍正七年九月初三日移送条欵册到【臣】当即会同督抚并檄行司道各官遵照办理除将【臣】自闰七月初十日到肃以来所有办理过各事宜另折分析奏
　　闻外伏查各项事件大将军【臣】岳钟琪总理大纲筹画周详而承办各官率多奉行不力致有迟误之虞敬为我
　　皇上陈之如驼只一项
　　国帑攸关且系军粮要务管押官弁理宜徐徐解送早至甘凉歇息调养量驼只之大小试鞍屉之寛窄从容整备俟大兵起身随起防运庶与军需有济乃承办各官不知预为筹谋自宁夏解赴甘凉昼夜奔驰赶走太急且鞍屉造不如法大小厚薄不一以致压伤疲毙擦掌寄留者累累查有肃州鎭标左营守备张文琚者偏执冒昧在广武营游击王翰京挑剩驼内情愿牵领六百只挽运粮石沿途疲乏寄留以及倒毙通计所领之驼到营者不过三分之一再查甘州城守营防将查尔扈领运三起出口驼一千二百九十只除沿途疲乏寄留倒毙外到营者尚不及半再查定边协副将赵显忠统领八起出口驼一千四百七十一只除沿途疲乏寄留倒毙外到营者仅有一半似此怠忽从事不慎重军需莫此三员为甚应俟凯旋之日查明分别追赔以为误公者戒至于各处寄留牧放驼只临冬收槽餧养查肃州地处极边料豆出产无几在【臣】愚见肃州驼只赶解甘州餧养甘州驼只赶解凉州餧养凉州驼只赶解宁属之附近中卫县餧养一转移间既可就餧料草又可不致逺渉明春就便防载亦无奔驰之患随即饬行巩昌布政使转饬凉甘府县采办料豆俟驼只到日以便饲餧乃甘抚【臣】许容自肃回兰路经凉州与藩司孔毓璞酌议俱以宁西地方存有旧日军需案内余剩料草可以饲餧将留牧暂息之驼复赶解于一千数百里之外疲乏者更复不少明春防运又从宁西赶解甘凉装载防运长途往返难免疲毙况今甘凉肃现有留餧驼只料豆亦非外处挽运当日若在甘凉肃餧养无往返奔驰之劳则蓄力长驱可免疲毙甘抚【臣】许容藩司孔毓璞不依【臣】言祗图就养余剩之草料而不惜
