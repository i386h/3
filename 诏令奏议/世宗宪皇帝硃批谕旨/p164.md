<!-- { "loadSidebar": true } -->
　　自应具本题奏川陜两省其中或有干连尔处一毫不必巧饰尔为年羮尧之属员焉敢与之抗拒不但尔难免随顺之罪即朕悮用匪人之咎亦无所辞若能事事据实朕皆件件寛尔设或半吞半吐则反不如强忍以待处分也阮扬璟如此一天下共知之人何不早行查出叅究耶今既奉旨推讯如再不彻底研穷仍欲模棱致令有所隐匿则莫怨朕恩之有始无终也此事与尔大有干系慎为之
　　同日又
　　奏为奏明事窃【臣】曾在西宁军前管理户部噶喇大事务凡属军需皆【臣】督催料理但一切收发钱粮则系年羮尧分委各员承办采买年羮尧尝言用兵之际不能入正项开销者约有三十余万只可以公完公等语且年羮尧身膺大将军重任钱粮系伊拨发报销任其主持【臣】未得叅末议去年五月内【臣】接部文奉
　　旨令【臣】
　　陛见遵即驰驿赴京荷蒙
　　天恩授【臣】巡抚又令驰驿速往四川所以用过银两其中浮冒若干【臣】实不能知其细数虽年羮尧在西宁有散给兵丁皮袄捐备火绳铅弹以及各项赏费然而浮冒亦复不少今【臣】既蒙
　　训旨凡军需等项不可为年羮尧隐讳【臣】于此时若不奏明则又罹狥隐之谴【臣】约计西宁军需除不入正项开销用去银两外其浮冒仍有二十余万伏乞
　　皇上饬令年羮尧据实回奏自行认赔或将西宁报销原册发【臣】查对【臣】当调取西宁杂项军需底册逐一秉公查算查岀冒销之项即应于年羮尧名下追还庶微【臣】遵奉
　　谕旨不敢瞻顾之心得以少白于
　　圣主之前矣为此缮折奏
　　闻谨
　　奏
　　将王景灏此奏发与岳钟琪图理琛石文焯严察议奏该部知道
　　同日又
　　奏为奏明事【臣】看得年羮尧背负
　　天恩欺公网利种种恶迹一朝败露实
　　国家之罪人为臣民所痛恨成都府北门外所有祠宇其碑额牌位不便存留应行毁弃以为臣子贪汚欺罔之戒即将其祠屋改为义学之用理合
　　奏明伏祈
　　皇上睿鉴为此缮折奏
　　闻谨
　　奏
　　应毁则毁之已耳何以改为今俱可不必已迟矣
　　同日又
　　奏为钦承
　　训旨沥陈悃诚仰祈
　　睿鉴事窃【臣】前任临洮府知府时在军前办事数载迨至康熙六十年值年羮尧陞任川陜总督飞檄调【臣】验看【臣】不得不赴西安及见靣时犹以威严之状慑【臣】而【臣】亦止听命未尝为之少屈徐乃询及西边事务【臣】以所知者一一对答年羮尧云兹值军兴之际看尔年力精壮正该出力报效
　　朝廷等语【臣】以其出言公忠遂信以为实所以年羮尧委【臣】在肃州督运军粮又委西宁料理军务【臣】皆竭力奉公不敢丝毫苟且均幸无误此【臣】谬被年羮尧荐引之所由来也【臣】家世受
　　国恩岂肯卑贱其身为人指摘且【臣】一任临洮知府一任西安按察使皆系年羮尧属员以
　　国事责【臣】承办【臣】又何敢推诿原非有干求荐引之心此中情节谅难逃于
　　圣明之洞鉴也讵意年羮尧口是心非言与行违今幸
　　蒙
　　圣聪照察其奸贪之状俱巳败露且从西安赴浙之时又将赀财随处寄放【臣】实不料年羮尧之居心为人竟至如此种种背负
　　君恩为天下所唾骂臣工所切齿【臣】已深恶痛絶又何
　　能复出一辞以为年羮尧辩白今蒙
　　天语诰诫【臣】惟有仰遵
　　圣训痛自刻责深悔从前误交匪类力图改悔自全而
　　已【臣】于奉到
　　谕旨之先巳将年羮尧寄放之金子砍运江南之木植
　　及魏之耀当本等项具疏
　　题报【臣】今仍于各处尽心搜查务使毫无渗漏以明【臣】不敢狥隐之心赎【臣】不能早鉴之咎【臣】谨披沥愚忱伏祈
　　睿慈鉴察为此缮折奏
　　闻谨
　　奏
　　因知尔向日来厯又靣见尔日前奏对朕所以力拒众论而寛恕尔罪也叅奏之折现在朕处盈案俟事定后发来尔看方悉朕越格之恩但今日尔能全朕用人之颜靣能杜絶众人之口与否尚未可定少有一毫虚假以游移搪塞为巧务恐未足抵敌羣讥也惟勉力笃实真诚庶可望转祸为福若信不及此谕殊虚负朕一片惜汝之心朕生平不为权谲虚诳之语尔其知之雍正三年九月初六日四川巡抚【臣】王景灏谨
　　奏为恭报秋成事窃查四川省自入秋以来晴雨得宜秋田收获较之往年倍好兹据成都重庆等十府嘉定眉卭等六州并各衞所陆续具报秋成俱有十分等因到【臣臣】钦遵
　　圣谕乘此丰稔之时劝民葢藏使闾里各有蓄积以为永享盈宁之计小民莫不欢忻鼓舞顶戴
　　皇仁合将丰熟缘由缮折奏
　　闻谨
　　奏
　　览奏实慰朕怀
　　同日又
　　奏为覆奏事【臣】赍折人回川捧到【臣】前奏打箭炉地动一折奉有
　　硃批谕旨【臣】跪读
　　严纶益深悚惕缘先准川陜督【臣】岳钟琪咨移奉旨事理【臣】随即查照前抚【臣】蔡珽于康熙六十一年捐赏巴塘等处被灾人等银两缎绫布疋烟茶每人所给之数逐一捐备檄令副将张成隆知府李泽宣扬
　　皇上恩德查明被灾民蛮各加赏赉毋致遗漏务使均沾实惠俱照依蔡珽所行料理至税务衙署倒塌【臣】已委员捐葢又示令茶商速躧茶包运炉发卖勿致缺乏现今商客流通民蛮安帖【臣】皆钦遵
　　谕旨实心办理断不敢稍有疎畧自干罪戾恐厪圣怀谨将现在赈恤安抚缘由缮折覆
　　奏以
　　闻谨
　　奏
　　果能实力奉行朕再无不知之理若祗暂时搪塞以欺蔽为务谅尔等未必及年羮尧奸巧之才彼尚不免败露则亦何益之有百凡惟务真实乃第一善防一分真一分福能勉此字庶几是矣切记毋忘
　　雍正三年十一月初八日四川巡抚【臣】王景灏谨
　　奏为覆奏事窃年羮尧将子过继与阮扬璟一案【臣】从前未及查察未经
　　题叅昏昧之处罪无可逭荷蒙
　　皇上寛恩不即加以严谴令【臣】与按察使程如丝严审
　　追究【臣】实不胜惶悚又奉
　　皇上批到奏折以此事在【臣】大有干系令【臣】彻防穷究【臣】跪读之下益深兢惕现在与按察使程如丝公同将阮扬璟并伊妻妾家属男妇人等逐一严讯务得实情断不敢少有隐匿自干重罪容俟审明另疏具
　　题合先缮折奏
　　闻谨
　　奏
　　尔自惜与否朕则不知朕实惜尔之至今朕亦无法矣殊不料尔等如此行事也到陜将诸事一一据实承认竭尽资力补完不清之项异日另邀朕恩亦未可定倘或以诡避为良谋以隐匿为妙计则弄巧成拙国法无私噬脐莫及矣朕降真诚不虚之旨不啻至再至三能听信与否惟在尔自为也可惜可惜
　　同日又
　　奏为凛遵
　　圣谕恭谢
　　天恩事雍正三年十一月初三日【臣】赍折家人回川捧
　　到
　　硃批奏折【臣】跪读之下知
　　皇上力拒众论寛恕【臣】罪
　　谕以勉力真诚转祸为福【臣】感激深切不觉伏地呜咽涕泗交颐不能自止窃念【臣】在陜西时正值年羮尧威势恣纵为其属员实不敢抗拒虽见有营私网利之处而畏势顺从亦所恒有今自知罪戾难免众论之叅奏自难逃
　　皇上之严谴故数月以来战栗忧惧魂梦靡宁兹读谕旨以【臣】为年羮尧之属员何敢与之抗拒此实皇上至圣至明如日月之无微不照遂力拒众议曲赐保全不知【臣】何修而得邀
　　天恩如此之寛大也【臣】惟凛遵
　　训旨以诚实二字刻刻在心凡有应行陈奏之事必毫无欺伪以赎【臣】罪于追悔之后即有干连自巳之处亦断不敢隐匿于
　　君父之前如稍有支饰是
　　皇上有保全微【臣】之心而【臣】转无自为保全之计非惟圣明所不宥实亦覆载所不容为此披沥下悃缮折奏谢以
　　闻谨
　　奏
　　若止前数件仍可以令尔在川完结今据石文焯图理琛所叅二欵尔不得不离任赴审矣可到陜照前批谕竭力为之
　　雍正三年十二月十五日四川巡抚【臣】王景灏谨
　　奏为恭谢
　　天恩事【臣】以庸愚谬膺任用才识短浅错误实多前因
　　南坪番夷一案部议降级调用奉
　　旨从寛留任嗣因督【臣】岳钟琪
　　题叅年羮尧冒销运价一案部议将【臣】革职拏问又防
　　皇上特恩寛免嗣又因署督【臣】图理琛
　　题防请将【臣】解任发往西宁造册又防
　　皇上恩免解任令【臣】造册移送屡接部咨皆出望外【臣】
　　俱恭疏奏谢
　　天恩而感激私衷实有未得尽陈者痛念【臣】前在陜西两任皆系年羮尧属员不无畏势顺从遂致牵连叅奏【臣】不胜忧惧乃荷
　　皇上圣明俯鉴【臣】之不敢与年羮尧抗拒防
　　恩寛恕至再至三不但保【臣】一家之身命实且全【臣】一
　　生之名节
　　圣主曲体下情如此之至虽生生世世效犬马以难酬即子子孙孙竭涓埃而罔报惟有矢诚实以对
　　君殚心力以办事并率领妻孥朝夕焚香叩首顶祝圣寿于无疆耳谨缮折
　　奏谢以
　　闻谨
　　奏
　　朕实惜尔其奈尔自自弃朕亦无可如何也如阮扬璟一案年羮尧生祠及堡夫等事既不早行纠举临时仍存瞻顾并无幡然改悔之诚自贻伊戚夫复谁尤今惟有竭力完项以图保全身命而已朕无可多谕国法三尺朕亦安得而私诸









　　硃批谕旨巻二十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十九上
　　硃批韩良辅奏折
　　雍正元年五月二十日鎭守天津总兵官【臣】韩良辅谨
　　奏为请
　　旨事窃【臣】属务关营防将缘事革职所遗员缺例非题
　　补应候部推但念此地为
　　畿南各省入京孔道肆应维艰绥缉不易非得干员难以胜任【臣】选有随【臣】出师之石匣营游击魏国玺才猷敏练办事精详洵属干员现今古北提【臣】董象纬于钦奉
　　上谕事案内遵
　　旨保举才能【臣】仰恳
　　天恩请将魏国玺补授务关营防将庶要地得人料理
　　【臣】亦获收臂指之效矣可否
　　允行理合缮折请
　　旨谨
　　奏
　　但要尔等实心任事秉公无私一切不妨据情奏请当行与不当行朕自有裁酌所奏是已谕该部矣
　　同日又
　　奏为请
　　防事窃【臣】属河间恊副将徐仁原系【臣】石匣副将任内
　　所辖石塘路都司防
　　圣祖仁皇帝以都司优擢今职【臣】深知其人才能干练驭众有方兹于雍正元年五月十五日据河间府士庶兵丁等数百人环拥【臣】署呈称副将徐仁宁谧地方和辑兵民允属贤能今推调宝庆现在
　　陛见伏乞保留以慰舆情等语【臣】既知其才而羣情又
　　恋恋如此不敢壅于上
　　闻可否将徐仁
　　准以陞衔留任理合奏请
　　睿裁谨
　　奏
　　所奏甚是朕意原欲留伊此任
　　同日又
　　奏为恭谢
　　天恩事窃【臣】奉兵部劄付内开为转行事职方清吏司案呈准预备粘竿子处管侍卫内大臣阿尔松阿等咨称雍正元年五月十一日将预备粘竿子处之陜西甘州武举韩勳引
　　见奉
