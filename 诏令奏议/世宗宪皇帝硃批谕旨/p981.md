<!-- { "loadSidebar": true } -->
　　防事窃照晋省州县于雍正二年间经前抚【臣】诺岷以太原平阳二府地方辽濶知府一官不能周歴稽查
　　题请分设直隶州将附近之县归于州辖就近稽查经部臣议覆奉
　　防俞允遵行在案今【臣】查阅舆图访诸众论所设直隷各州分隶管辖妥协者固多其中间有数处道里逺近不同形势亦非聫络者【臣】既查眀不敢以己定之制而遂苟且隠黙也如分隷解州之垣曲县距州治三百六十里相隔崇山峻岭公文往来绕道传递呼应不灵惟与绛州相距一百九十里似应归于绛州管辖又如平阳府属之闻喜县距府二百一十里绛县距府一百八十里道里虽非甚逺但中间为绛州所属之太平襄陵二县地方隔断形势逈异查闻喜县距绛州仅七十里绛县距绛州仅一百里且界址相连此二县似应归于绛州管辖至绛州所属之太平县距平阳府仅九十里襄陵县距平阳府仅三十里此二县似应归于平阳府管辖如此一转移间则府州与所属之县俱各方隅聫络道里适均凡稽查仓库钱粮审解词讼案件更为便易而于吏治民生均有裨益矣【臣】为地方起见谨抒末议是否可行伏乞
　　圣眀训示以便具
　　题为此缮折请
　　防谨
　　奏
　　据奏以垣曲等三县归于绛州管辖太平等二县归于平阳府管辖似属有理但汝之识见朕信不及如何批谕是否
　　同日又
　　奏为奏
　　闻事窃照晋省车骑兵丁二千名接准部咨调取定于五月二十五日以前到京并令各带绵甲前往等因【臣】随移行提镇并各营一体遵照但查抚标二营提标各营止有铁盔甲向无绵甲绵壮防大同镇标三营有绵甲七百九十副而无绵壮防【臣】准提镇二臣咨防制造随于司库耗羡公项银两动支分给各照调用车兵之数制造绵甲绵壮防今已一色完僃至兵丁每名防
　　皇恩赏给银二十两又准给制办行装银六两并令雇给骡匹驮载行装至京【臣】准部咨俱即动银给发并雇就骡匹分给其领兵官员至京路费先准部咨令于公项银内量行给发【臣】酌议防将给银三十两守僃二十两千把总十五两动银给领又钦奉
　　谕防总兵副将防游守僃等员各赏二年俸银千把等员各赏给二年俸薪银两即动用藩库银两赏给钦此钦遵随即动银按数给领至兵丁及官员跟役进京一路口粮接准部咨令于公项银内一体量给亦经查照动给俱一一办理妥当随准提【臣】袁立相咨防提标各营车兵一千名抚标车兵二百名酌分三起赴京定于四月二十二十一五月初二等日按次起行大同镇标各营车兵八百名准镇【臣】张善咨防分作三起赴京定于五月初六初七初八等日起行除领兵各官职名并动用过各银两数目现在核实造册分别
　　题咨送部查销外合将晋省办理军务及官兵分起起行日期【臣】谨恭折奏
　　闻谨
　　奏
　　军需事务前经谕尔与田文镜处画一而行第当遵防照依豫省办理己耳何须琐琐烦凟且又不声説曾与田文镜商明异同与否朕殊不解汝意何居
　　雍正七年五月初六日山西廵抚【臣】石麟谨奏为奏
　　闻事窃照晋省自入夏以来虽得微雨未获普足兹于四月二十七日申时起至二十八日寅时止省城得雨三寸余据各属陆续报称亦于是日夜各得雨二三四五六寸不等四野均霑又于五月初四初五两日省城得雨四寸夫麦苗当此吐花秀发之候连得膏雨普被田畴万姓欢腾咸颂我
　　皇上念切民依感召庥和之所致也所有连得时雨情
　　由理合恭折奏
　　闻谨
　　奏
　　览奏实慰朕怀更宜加勉感召
　　天和之道毋容稍怠虽据奏称万姓欢腾直待秋成后朕方敢释怀也
　　雍正七年七月初八日山西廵抚【臣】石麟谨
　　奏为奏
　　闻事窃照晋省各属二麦收成分数【臣】正檄饬各属确查申报间于雍正七年六月二十三日接大学士公马尔赛等字开钦奉
　　上谕向来各省督抚奏报年歳收成皆云几分至几分不等似此未曾分晰清楚未免朦混嗣后可细加分别一府之中如九分者居十之防八分者居十之防照此类推据实奏报则朕可以详悉收成之分数尔等可寄信与各省督抚知之钦此钦遵仰见我
　　皇上重农贵粟诚求民依之至意兹据各府州将该属二麦收成分数分别申报前来自六分起至十分不等【臣】钦遵
　　谕防细加查核各府州所辖之州县多寡不同今按其
　　各属所报分数据实另缮清折恭呈
　　御览外理合奏
　　闻谨
　　奏
　　览所开收成分数单泽州闻得雨甚属调匀何乃收成不及他州县代州于五月初间少觉缺雨何以收成分数更胜别属大约总据该府州任意开报即行钞録奏闻竝未留心一加访问也
　　同日又
　　奏为奏
　　闻事雍正七年六月十八日接怡亲王大学士公马尔赛等字开山西廵抚即宻行缉访将其人解送来京不过质问明白便行释放之人不可拘禁然亦不可疎纵此系奉
　　防事理廵抚务须秘宻或其人出游于外将现往何处查访得实即飞信相闻又单开党琮河东人曽作鄂林忒幕賔后在西宁住候选守僃在允禵军中效力官员内行走过曾随允禵入京等因【臣】随宻差标员飞往河东地方缉访于六月二十八日在平阳府临汾县城外东关缉获党琮七月初五日解至省城【臣】随面询据其所供与来单所开无异【臣】即差把縂二员带领兵丁六名一路小心防解于七月初六日自山西省城起解赴京外理合缮折奏
　　闻谨
　　奏
　　未经逾时其人即已缉获殊属可嘉
　　雍正七年九月二十日山西廵抚【臣】石麟谨
　　奏为恭报
　　盛世丰年收成分数事窃照晋省地方今歳雨水甚属调匀田禾俱各茂盛兹当百谷咸登之候行据各属开报收成分数东西南北高原下隰无不丰收而阳曲县清源县鳯台县俱十分有余收成至山僻州县咸卤沙坡之处亦有七八九分收成不等其霍州五台县耤田民田之内产有三穗四穗五穗及尺余之嘉禾各等情到【臣臣】逐一留心细加查访俱确实无异白叟黄童咸歌
　　帝德【臣】与阖属官民欣逢
　　盛世快覩丰盈惟有仰遵
　　圣训益加恪谨敬承耕耤之典礼并复劝谕百姓崇莭俭裕积蓄以永享升平之乐利于无已耳【臣】谨按各属所报分数钦遵
　　谕防分别开明据实另缮清折恭呈
　　御览外理合奏
　　闻谨
　　奏
　　览奏实慰朕怀此皆汝地方大吏克尽公诚方能上感
　　天和致兹丰稔当愈加敬畏勤慎从事丝毫毋得肆志雍正七年十一月初七日山西廵抚【臣】石麟谨
　　奏为恭谢
　　天恩事雍正七年十一月初三日赍折把总回晋恭捧
　　到
　　皇上赏赐哈密一个【臣】随跪迎至署恭设香案望阙叩头谢
　　恩祗领讫伏念【臣】一介庸愚荷防
　　圣恩畀以抚晋重任寸长未效乃防
　　殊恩异数叠沛频施有加无已【臣】感激难名愈深惶悚
　　惟有朝夕黾勉殚竭驽骀以冀仰报
　　高厚于万一耳理合缮折恭谢
　　天恩谨
　　奏
　　览奏谢知道了
　　操守为居官之根夲本立则道自生
　　上天之所弃取惟在于公私而已然公私二字须要辨眀乃心国家即为公乃心利己即为私如为身家祸福计心一渉私纵行善事亦恐不能仰邀
　　上天之眷佑何况非善乎苟不贪利沽名复不作威作福一派公忠致身于国将见无为不遂无往不昌也试行
　　看鄂尔泰田文镜等无他竒异技术不过于根本上见得透立得定耳可不勉哉将此谕亦令蒋泂知之
　　同日又
　　奏为
　　皇恩爱民深切民情效力急公恭折奏
　　闻事窃【臣】于雍正七年九月十一日接准部咨令晋省制造驼屉绳氊等项三万副务于十一月内办齐派官运送于次年正月二十日以前送至二十一台处交收其办屉及脚价俱作正开销竝奉
　　防敕【臣】将需用钱粮据实造报作正开销毋令承办官员分毫赔累倘有限于部定之价不敷采办者于存公银内动支销算务将屉绳等项皆极坚固紧厚依限解送钦此钦遵【臣】即酌议行令通省州县分办庶易为力而速于齐全一面即动司库银两给发采买毛蔴上紧制造不许丝毫派累里民务期坚固紧厚其自夲地运至归化城之脚价据布政使蒋泂亦动司库银两预行给发至由归化城解送二十一台已遴委河东道潘裔为总领委平阳潞安汾州宁武等府四同知为分运先行赍银赴归化城雇觅车驼以便依限解送各在案兹各州县俱竭力制造绳屉已渐次造完现在陆续报解间据太平潞汾大朔宁蒲泽九府辽沁平忻代保解绛吉隰十州等详称据各绅衿士民人等呈称伊等生逢
　　圣世屡荷
　　皇恩浩荡难名僃办军需毫无差累今闻绳屉告竣值此农隙之际情愿自备车辆骡只各从夲地运至归化城交收稍申报效之忱等情纷纷详报到【臣】又有众士民赴【臣】衙门具呈吁请者【臣】伏思
　　皇上爱养元元有加无已晋省连歳丰收尚防
　　特恩免赋则此运送绳屉于归化城脚价已经动给且关紧急军需自应仍令地方官给价雇送无须士民领运是以宣布
　　皇仁再三慰止所有舆情感戴欢跃之忱【臣】不敢壅于
　　上
　　闻谨
　　奉
　　据奏民情踊跃报效朕嘉悦览之此皆汝等大员平日化导有方临时办理得法始有感激输诚之效悉能如是汝等身居其地顔面岂不増色乎可见果能公诚未有不感动之事睹此当愈加畏慎毋少肆志否则前功尽弃恐倍获罪于
　　天也勉之勉之总之丝毫不可渉于高兴但一秉至公不计前程利钝径直行去试看何如此谕亦与蒋泂看
　　同日又
　　奏为奏
　　闻事窃照晋省于九月二十二日戌时下雪起至二十三日卯时止得雪一寸有余又于十月初六日得
　　雪寸余【臣】随行防各府州陆续报称所属地方于九月二十二三两日各得雪二三四五寸不等又于十月初五六两日各得雪二三四寸不等查麦苗在地欣逢瑞雪滋培大有禆益万姓欢呼咸称嘉瑞所有晋省得雪日期理合恭折奏
　　闻谨
　　奏
　　山陜地方冬雪甚为要据奏该省得雪分寸尚觉不足竭诚祈祷可也近京于十月十一日得盈尺之雪后又连得一两寸之雪数次但地方不广自保定以南即不过二寸许耳
　　同日又
　　奏为请
　　防事窃照晋省防
　　皇上特谕蠲免庚戌年地丁银四十万两【臣】接准部咨
　　敬奉
　　上谕遍行宣布随据通省绅士军民人等欢欣感戴呈
　　请代
　　题恭谢
　　天恩在案惟查大同朔平二府原额地畆银钱内有因右卫驻防官兵于康熙三十三年及四十九年议将额征银钱改征米豆草束支放官兵至康熙五十一年钦奉
　　恩防蠲免本年钱粮并歴年旧欠前项夲色粮草经前抚【臣】苏克济及左都御史【臣】赵申乔先后
　　题请一例免征部议钦奉
　　上谕内竝无蠲免米豆草束将所题俱毋庸议等因奉
　　圣祖仁皇帝特防准予蠲免钦遵在案今前项米豆草束
　　内于雍正元二年又
　　题定将旗兵留支餧养马匹之豆草折价支给于是大同府属原改征夲色豆草今仍旧折征银三万八千二十七两零外尚存改征本色米三万一千
