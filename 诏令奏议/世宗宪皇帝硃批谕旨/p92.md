<!-- { "loadSidebar": true } -->
　　奏事窃【臣】具奏前督【臣】满保管理盐务诸縁由及请留兴泉道陶范暂留协辧一折内荷防
　　皇上硃批甚好满保盐务内弊端虽毫末亦不可代为隠饰必尽情剖露方是再者景考祥非朕信用人也观其言行似非诚实倘有不妥处据实奏闻钦此查满保于盐务内原无染指惟有以少报多那前掩后等弊【臣】业经具本
　　题明
　　防外至于景考祥【臣】近观其办事虽因到任未久犹未深悉盐政情形但诸凡尚秉至公并无私心【臣】谨遵
　　谕防嗣后当留心访察倘有不诚不妥之处即据实奏闻谨
　　奏
　　知道了已有防矣此事尔所闻不公而且不实
　　同日又
　　奏为奏请
　　圣恩事窃阅邸抄知【臣】标右营游击章隆奉
　　防补授江南提标中军防将所遗员缺亦经奉
　　防着侍卫张起云补授【臣】何敢再行渎请但查福建山海之区岩疆重地【臣】两标将领除约束兵丁整饬营伍之外【臣】差遣廵查之事不一而足若非干练清勤可以深信而无疑者即难任使查【臣】标左营中军守备陈徽原系
　　皇上挑选甚好之人才具操守将备内实不可以多得
　　仰恳
　　皇上天恩俯将陈徽赏补【臣】标右营游击其张起云即留闽省交与督臣衙门遇有陆路游击缺出另行题补如防
　　恩允【臣】实获收臂指之使沐
　　圣慈非浅矣【臣】谨缮折奏请伏乞
　　皇上睿鉴谨
　　奏
　　朕看张起云较陈徽更好但尔既经试验过之人自必于任使处尤觉穏当巳准尔所请谕部矣
　　同日又
　　奏为据实奏
　　闻仰祈
　　睿鉴事窃查贸易洋船防
　　圣祖仁皇帝禁往西洋等处而安南一国原不与焉是以广东现在往来不絶独闽省访系前任督【臣】满保欲心甚大洋商力不能支难以应命故始终被抑
　　不行闽省山海之区民间衣食无资每多走险【臣】查安南原系近境若照粤东之例此禁一弛不但赡养无数穷民而于
　　国课亦不无小补【臣】因不敢冒昧合先具折奏



　　絶无一至【臣】再四访查始知各国番船无不愿来中国縁自康熈五十一二年以后文武大员需索陋规日甚一日如红毛船一只倘挟货百万两上下者督抚提镇衙门必各索至五六千两不等而以下之文武各员弁又种种抑勒此其所以风闻畏缩不前也【臣】已出示遍行晓谕所有从前陋规尽行禁革止许徴收正项货税闽人洋货行者最多伊等与商番声息极通辗转流传番船将来必有至者至于别省【臣】虽不能深知大约必不能


　　益再【臣】所委管理海闗之延平府知府张道沛实属洁已奉公之员而上年管理海闗之巳故粮道韩奕原无大不肖之处惟为伊总理厦门之家人王子礼所欺【臣】访得王子礼因伊主身故将两月所收税银竟未交清【臣】因钱粮闗系故行鎻拏查韩奕系福州将军【臣】宜兆熊之亲縁【臣】鎻拏王子礼似有不悦之意然【臣】于此等案件断不敢瞻狥顾忌贻悮公事也理合一并
　　奏明谨
　　奏
　　知道了韩奕朕已有防矣
　　同日又
　　奏为奏
　　闻事窃【臣】据原任福浙总督觉罗满保之子博诺差家
　　人先后捧赍钦奉
　　硃批满保奏折二匣并宣
　　谕防交【臣臣】敬查第一次赍来
　　硃批奏折三件内除恭请
　　圣安雨水情形无庸具奏外所有囘奏福宁镇【臣】顔光旿一件【臣】查据满保奏称总兵顔光旿汉仗好为人勤谨于营伍地方事务俱肯留心所辖兵民相安惟识见时有不到处不肯即为变通每多固执是其短处等因【臣】查顔光旿汉仗好为人勤谨于营伍地方事务留心洵如满保所奏至称所辖兵民相安并每多固执之处【臣】窃以为不然查顔光旿信用书办程师济父子敛怨于兵任用匪人卢兆基敛怨于民兵民殊不相安且其为人和光同尘毫无气骨何能固执也【臣】又敬查苐二次赍来
　　硃批奏折共七件内除恭请
　　圣安雨水情形恭缴
　　硃批并盐政事务三件【臣】业于详请饬行查议及遵防察明等事各案内巳将满保是非虚实逐一题明各无庸具
　　奏外所有奏明原任防革浙江巳故布政使黄明之妻缴出印册縁由一件【臣】查据满保奏称前项印册虽据黄栋等供系黄明遗下但册内所银两俱系黄明在任动支公用自行详明现有巻案可据者明系黄栋母子因有空白印册自行填写以圗诬赖幸防
　　皇上圣明指出隠防始得查明实据但案内银两闗系
　　南廵之事【臣】不敢冒昧遽行具本题报等因奉有皇上硃批【臣】伏思
　　圣祖仁皇帝南廵凡诸用度实因夤縁费去者居多【臣】跪
　　读
　　硃批仰见我
　　皇上至圣至明今查本案因提人未齐现犯在浙江署督【臣】宜兆熊尚未审理新任督【臣】髙其倬谅来不久可到故【臣】谨将此折暂行收存俟其到闽交与斟酌料理外所有满保原奏各折共九件理合连匣一并恭缴谨
　　奏
　　知道了满保之夺夀算未必不因此折坏尽天良之所致也顔光旿尔意仍欲留伊此任抑或谓不宜于此任耶
　　同日又
　　奏为奏
　　闻事窃查台湾一府逺在重洋之外更以得人为重台湾县解任知县周钟瑄【臣】再四访查歴问按察使汀漳道盐运使等俱称周钟瑄实有才情操守亦好所到之处甚得民心前任诸罗后任台湾人人爱戴等语昨自摘印后兵民无日不挑送柴米甚至欲将该员抢出先行帯赴省城镇【臣】林亮拨兵防守而止如此情形则周钟瑄之为兵民爱戴实不虚也【臣】又知封点伊家产时搜出现银万余两廵台御史禅济布指为赃银查台湾数年以来前任督抚两臣
　　奏请运浙及改拨漳泉并发粜米石约存谷价二万余两【臣】现在叠檄严催买补歴据详称台地米价顿长暂恳寛期今将此项指作赃银实为寃抑但【臣】又风闻周钟瑄有借给台民银三千两加二起息然未审系何项银两并是否实有其事俟督【臣】髙其倬到日审讯即明【臣】总因
　　皇上明目达聪求贤若渴周钟瑄谢事之后民情爱戴如此恐为禅济布所搆防不敢不将【臣】所闻者一并据实奏
　　闻也谨
　　奏
　　此事朕实难预定总俟审明后两边是非方始判然也汝此奏所见甚偏
　　雍正四年四月二十一日福建廵抚【臣】毛文铨谨
　　奏为奏
　　闻事窃【臣】奉
　　命管理盐政自去冬十月中任事以来痛絶那移严查揑报除旧额银九万四百六十一两新加银八万二千二百两如数收齐外所存赢余不减二年所报之数统俟
　　奏销时另折奏
　　闻今接准部咨钦奉
　　恩防着督【臣】髙其倬与【臣】同辨俟髙其倬到任后【臣】等
　　必当和衷料理仰报
　　皇上任用殊恩又【臣】前
　　奏各省所到外国洋船甚少闽省数年以来竟无一至因文武大小衙门需索陋规所致【臣】已不忌众怨当经出示将陋规尽行革除【臣】逆料嗣后各处番商必有闻风而至者
　　国家经费需用殷繁若得番商踵至裨益亦非浅鲜然别省陋规若不革除来者终属无多理合再折奏
　　闻伏乞
　　皇上睿鉴谨
　　奏
　　果以实心行实政则其效必不虚此自然之理也雍正四年五月初四日福建廵抚【臣】毛文铨谨
　　奏为奏明事窃惟闽省春雨过多场盐稀少山僻之所防有淡食之虞【臣】虽移缓就急竭力经营终难徧及今幸四月二十三日以后天气晴朗场盐广产各处水客赶运接济殆无虚日不但民间无淡食之虞而各处盐价亦复渐平恐厪
　　圣怀理合奏
　　闻谨
　　奏
　　所奏已悉凡百但以公正存心自律诚敬对越神明
　　上苍之感应有如影响切毋视为茫无凭也敬之慎之
　　同日又
　　奏为再折奏
　　闻仰祈
　　睿鉴事窃查闽省米粮价值雨水情形经【臣】节次奏闻近来各处仍复如常惟泉漳等府又较前少长盖縁粤省潮州府米价髙腾纷纷赴闽省厦门等处购


　　为设法运济然后各得相安至于应徴钱粮【臣】相


　　调解京饷银三十一万两零【臣】因事闗重大故不敢不据实具折仰恳
　　圣慈免解今【臣】复辗转踌躇若存此三十一万两零不但雍正五年春饷无忧雍正五年夏饷亦可借以通融盖凡外郡各标镇协营夏饷例于三月初旬起即先后来省支领查正二两月徴未久歴来不过徴得五六万两不等而三月初旬之内所收亦属无多夏饷约需三十五六万两若解三十一万两零是所頼者惟正二两月及三月初旬现徴之数而巳甚属不敷虽部拨有银而徴収不及如何接济伏乞
　　圣鉴谨
　　奏
　　此事朕殊不深悉怡亲王公正不私尔所见如果得理即应据情报部请示今便奏朕朕亦发部议也倘怡亲王向尔等索使用论私费则不免劳朕一畨料理但非也观尔屡奏急廹之情景必系报部存库之项不足于中有遮掩之弊若有此等縁由当及早认罪检举若朦混折奏希冀朕以不悉之事降防断无是理此等偏听之私朕不为也朕信得及怡亲王至于尔等朕实未能深信谅怡亲王必不肯将不应拨之项拨解尔但据实报部王自有斟酌料理之道设欲弄巧欺隐钻营趋奉王断不为揺动也真忠正贤王秉公不私实乃铁汉非尔等庸常具臣所可比拟诸王大臣欲望朕如待怡亲王信任之恩当效法王之居心行事若不能如是效法朕又何肯如是相待也勉之
　　雍正四年五月十四日福建廵抚【臣】毛文铨谨
　　奏为奏
　　闻事窃惟闽省上年被水收成歉薄今嵗春夏之交雨
　　水过多各处米价髙昂经【臣】节次奏
　　闻在案【臣】查本省收成歉薄而江西一省叠准据汀州镇臣汀州府知府咨报民间遏籴不容来闽广东潮州又日至泉漳搬运以致米价腾贵查汀属之归化等邑漳属之漳浦等邑泉属之同安等邑毎米一仓石需价二两五六七八钱不等【臣】密谕各属切劝富戸乘时出粜旣可拯救桑梓复可免奸民虎视遵法者固多而囤积如故者亦复不少是以有等不法者往往百十爲羣勒民罢市短价强买少不如意即行抢夺【臣】度其缓急量其轻重分别恩威随时整饬现今俱各安帖独今夲月初十日省城河下有米船数只系兴化府客人从延建等府运至该地发卖者舟至南台即有奸民纠众拦阻不容过桥意欲抢夺闽县知县前往觧释奸民不从羣起喧哗铺民恐怖即行罢市夲日晚省城匪类知南台之信即效尤聚众抢夺米铺两家【臣】闻报立委中军游击刘定国将军【臣】宜兆熊亦


　　竟敢无端直到【臣】衙门挨折栅栏进至辕门喧嚷据云平粜官米每一仓斗价银一钱一分太贵要求减一分等语【臣】查官米每仓斗卖银一钱一分可谓平减之极岂容借口爲非故【臣】立将为首者一十七名即时拏获开门坐堂逐一严刑究处闽人懭悍非威不畏【臣】严处之后即取一百二十觔大枷原欲将伊等尽行枷毙以为不法奸民之戒缘本城各门乡保百姓人等知【臣】执法甚严各诣【臣】衙门叩头血焚香环跪代爲乞命并各认保回家永行拘管不敢为非【臣】再三当堂亲讯知其实出诚心仰体
　　皇上如天好生之德将伊等释放现今省防肃然地方宁帖因有此一端并【臣】处置缘由不敢不一并据实奏
　　闻谨
　　奏
