<!-- { "loadSidebar": true } -->
　　天下督抚若皆似此不慎厥初动輙称悮悮而悔悔而改则朕一人曷胜其劳耶
　　谕湖广总督杨宗仁凡为大臣者身任封疆重寄必当和平详慎曲体人情虚懐博询以求适中庻于国计民生稍有禆益上亦不负人主委任之恩尔自莅楚以来一味偏执己见意气自用即如米盐为小民日用之需须令商贩流通市价均平闾阎始不受困今湖广盐觔涌贵良由减价太过之所致也在尔意原欲利民而不期病商乃致商运裹足不前众口食淡是欲利民而民转受其困矣咎将谁归至如楚地本产米之乡素为东南之所仰给因尔禁米出境以致川米亦不到楚不但隣省价昻而本省粮价亦致渐长是尔之遏籴原欲封殖本境而本境之民并未沾毫厘之益也况隣省黔黎莫非朝廷赤子大臣体国当以公溥为心似此偏执狭殊属不谙大体负朕知遇兹特明白训谕尔其速行改图务令贩运流通逺近民食有頼特谕
　　雍正元年十一月十七日湖广总督【臣】杨宗仁谨
　　奏为凛遵
　　上谕缮折覆
　　防事窃【臣】接准兵部咨文封发
　　上谕一道到【臣】跪读
　　圣训谆切严明中【臣】隐病【臣】素性愚昧不谙大体仰防皇上俯赐优容
　　特颁谕防令【臣】改过
　　天恩髙厚感激涕零伏思湖广产米之地为东南所仰
　　给隣境黎民皆系
　　皇上赤子更当公溥为懐岂可偏私固执虽【臣】从前止禁富户囤积不期因此商贩亦稀今奉
　　皇上训示【臣】更悔悟惕凛加意饬令流通接济隣省羣
　　黎以上副
　　皇上爱惠元元之至意理合缮折覆
　　防恭谢
　　天恩谨
　　奏
　　人非圣贤孰能无过即顔子亚圣只以不贰过见称亦未尝竟免于过也但不可自恃小节小廉任性好胜则必致诸事阻碍物情不能通达闻尔素性尚气大凡不审于理而易动声色皆属肝病由于血脉之偏天下愚不肖之流一切过不及之行为万有不齐自我观之莫非可怜之人可笑之具何以忿怒为哉遇不能忍时自觉是病则胸中涣然消释矣凡事宜以和平谦虚为主体物之性顺事之理当寛而寛非我有意寛之也当严而严非我有意严之也茍任一己血气之性自信不疑嘉谋何由得闻膏泽何能逺布尔等节制一方不比朕为天下臣民之主人或懐杀身成仁之心犹肯面折廷诤以献可替否冀不失身后之名于尔督抚大吏前何故为此无名直谏徒干尔之威以贾目前实祸耶谦恭下问尚恐不能得人真心实语若乃刚愎自用则通省属员不过袖手侧目旁观冷笑而巳于尔之政绩及朕之封疆亦何益之有勉之戒之和平谦虚四字当毕世诵之无斁则终始邀眷不尽也
　　同日又
　　奏为奏
　　闻事窃【臣】身受
　　皇上厚恩不能报称擅以盐价细事渎
　　奏实负职守今防
　　皇上钦差部【臣】黄叔琳到楚【臣】即出郭迎请
　　圣安跪听传宣
　　谕防战栗惶悚负惭无地除盐价业经部臣与【臣】同盐
　　臣防议妥确公同具
　　题外又据部【臣】黄叔琳传宣
　　上谕国家最重仓储粟米当加谨积贮吏治有关民生劣员须不时查防钦此【臣】凛遵
　　圣谕立即防同湖北抚【臣】纳齐喀湖南抚【臣】魏廷珍确察现贮谷米在仓外其余凡有存价在库者俱令


　　奏至于湖广大小各官从前贤否优劣均邀
　　圣明洞鉴复防
　　皇上特颁谕防训诫谆严
　　圣治聿新咸知儆惕查有难以姑容如湖北布政司粮道武昌守道汉阳等州县湖南之寳庆府常徳府通判武冈等州县俱经【臣】与两省抚臣陆续








　　皇上允【臣】题请
　　陛见俯遂微【臣】犬马恋
　　主瞻
　　天仰
　　圣之愿为此缮折请
　　防谨
　　奏
　　陛见且可不必至应来时候朕降谕于尔
　　雍正元年十二月初三日湖广总督【臣】杨宗仁谨
　　奏为恭谢
　　天恩事窃【臣】子杨文干
　　陛见谢
　　恩回楚敬述
　　皇上圣训微【臣】跪聼之下涕泣感激刻骨铭心惟有追悔过误于巳往愈励勤慎于将来誓竭愚诚上报
　　圣主洪恩而巳【臣】谨率同【臣】子望
　　阙叩头谢
　　恩为此缮折谨
　　奏
　　知道了和平二字为汝对病之药当拳拳服膺然知和而和不以礼节之亦不可行也
　　雍正二年正月十九日湖广总督【臣】杨宗仁谨
　　奏为奏
　　闻事窃照西藏撤回甲兵于雍正二年正月十七日到


　　谕防即与各官加意讲求特立条约六条先为择地建


　　原为伊等思患预防而有司皆能实力劝化共捐谷本踊跃争先现据江夏武昌蒲圻咸宁等二十州县各报建仓每州县三五十所不等约共劝捐谷本将及三十万石看此民情喜悦效验巳着今【臣】又传湖南各官面令循照湖北巳成之法施行再稽数月统俟所属报齐之日另行奏
　　闻伏乞
　　皇上睿鉴谨
　　奏
　　据奏社仓一事朕深为欣悦于各省中尔先成创始之功殊可褒嘉勉之惟当严饬官吏不得干涉致滋扰累一聼百姓自为方好
　　同日又
　　奏为叩谢
　　圣训敬缴
　　硃批事窃【臣】顽钝无知今防我
　　皇上谆谆训谕昭若发防【臣】惟朝夕敬诵
　　天言时时儆惕以期省愆改过皆出
　　圣主鸿慈所造就也但【臣】感激




　　如何容【臣】察确另行奏
　　闻为此具折敬缴
　　硃批伏乞
　　皇上睿照谨
　　奏
　　览
　　雍正二年四月十三日湖广总督【臣】杨宗仁谨
　　奏为奏
　　闻事窃照湖广地方凡有布种二麦之处粒穗茂实大
　　有收成至于分数容俟登场另折奏
　　闻今年秋收之后社仓皆可告成仰赖我
　　皇上训谕谆切区画周详从此民间各有预备丰歉无
　　虞咸感戴
　　天恩于无既也【臣】数月以来细观按察使蔡起俊勉力办事举动平稳至于操守尚未露有圭角后或稍涉营私【臣】断不敢狥隐为此具折奏
　　闻谨
　　奏
　　社仓一事朕经谆谆告诫聼民自为严饬属员毋稍催迫近闻百姓因此胥含怨懐惧尔欲速成其事以邀嘉奬其如功不掩过何前巳有谕防申饬尔可防同两抚严查不肖有司之欺饰逢迎者并明白晓谕安慰闾阎小民以释其疑务令知原为百姓防患起见并非为仓谷举行也即将来出旧入新总宜聼民自便若立法不善致被官吏土豪之所侵蚀又复苦累穷黎赔补则不但非久逺善政即目前暂时亦不可行今当谋始之际必其难其慎克勤克公行一两年使百姓晓然领防踊跃乐从方可期望后效输纳之时纵有些微缺少但向侵蚀之官吏土豪取偿以示罚惩切毋逼勒百姓照数赔足致令嗟怨于道路也尔因此事近日声名不好知之
　　谕湖广总督杨宗仁湖北廵抚纳齐喀湖南廵抚魏廷珍等凡为封疆大吏者贵学古尤贵通今能安民方能裕国经济之术乌可不讲朕念尔楚省地方辽濶戸口滋繁而恒产有限民食维艰间有殷实之家亦不过仅自温饱而巳求其急公尚义赈灾恤隣者前此未之或闻所以国家设立常平诸仓蓄谷积粟不容一日少缓也又念官仓关系考成有司安敢擅动偶逢旱涝详报勘徃返察验未免后时古人云备荒之仓莫便于近民而近民则莫便于社仓前密谕尔等劝导建设盖专为安民起见非谓官仓谷少欲假此储蓄以夸张富有也尔等领防朕意自应转谕属员体访各邑士民中家道素丰有急公尚义之心者使主其事果掌管得人出纳无行之日久谷数自增至于劝捐之时须俟年嵗丰熟输将之数宜随民力多寡利息之入务从乎轻取偿之期务从乎缓如值连年歉收即予展限令至丰嵗完纳必遇有奸顽之徒立意刁抗者然后从而惩创之以杜絶诸防衞良法外此一切条约有司毋得干预至行有成效积谷渐多该督抚亦止可具折奏闻不宜造题报使社仓顿成官仓贻后日官民之累朕初意欲如此耳孰料该督望影揣情而又欲速不达令各州县应输正赋一两者纳社仓谷一石且以贮谷之多少定牧令之殿最近闻楚省谷石现价四五钱不等是何异于一两正赋外收加四五钱火耗耶是为裕国乎抑为安民乎无乃学古而不通今之咎欤杨宗仁初举毅然未尝不好一旦锐意欲速而属员又奉行不善其流遂至于此也在杨宗仁之病惟尚气自用而魏廷珍纳齐喀所短又在阿顺曲从夫岂朕所望于尔等清忠报国之意耶谕到该督抚速防同司道府等官确商妥议务得可以安民裕国经久之法以副朕委任至意特谕
　　雍正二年闰四月二十二日湖广总督【臣】杨宗仁谨
　　奏为奏
　　闻事本年闰四月十一日据驻京提塘承领
　　内廷交出报匣一个赍发到【臣臣】随知防湖北抚【臣】纳齐喀公同跪拆敬读
　　谕防复即差员恭捧
　　上谕转送湖南抚【臣】魏廷珍接受开读赍回窃照社仓一事【臣】前靣与各官筹画咨商抚臣举行出纳聼民自主不许官吏防计侵肥羣情踊跃俱乐捐输谷本续据各属报称所捐之谷应俟秋收贮仓【臣】皆聼从民便查有尚义多捐谷本之人分别奬励实无勒派按照完粮一两者务贮社仓谷一石之事抚司道府衙门各可稽查非【臣】敢有防蔽
　　皇上圣聪之处也诚恐僻逺州县无富室可劝或衿士议有田土之家普捐些微亦未可定但【臣】身受
　　皇上殊恩惟有竭诚办理地方事务如【臣】有尚气擅专及将社仓令照完钱粮一两勒派谷一石之事【臣】不敢饰词两省抚臣自各有密
　　奏至于安民裕
　　国可以经久之法微【臣】凛遵
　　谕防与两省抚臣司道府各官商酌施行以期仰副我皇上爱民之至意为此缮折敬缴原颁
　　上谕伏乞
　　睿鉴谨
　　奏
　　如果所行不谬朕自能照悉无庸尔奏辩也
　　同日又
　　奏为钦奉
　　上谕事窃照劝举社仓原为百姓预备永逺积贮之计出纳总聼民便不许官吏经手侵肥但经营伊始必须创立规模【臣】实愚昧因见本年楚省各属二麦丰收原欲趁此机防劝捐以成根基今防
　　皇上明照万里诚恐小民疑惧畏虑
　　特赐谆谆训诫
　　睿鉴无微不烛【臣】俯首服膺惶无地【臣】今凛遵谕防现与两省抚臣暨司道确商晓谕寛缓并严查欺饰逢迎不肖各官徐图经久良法以仰副我
　　皇上子惠元元之至意所有奉到
　　硃批原折理合恭缴谨
　　奏
　　知道了凡为大吏者须广耳目勤访察始不被属员之所欺蔽也
　　同日又
　　奏为奏
　　闻事窃照湖广全省地方仰防
　　皇上福庇雨水得时禾苗俱巳栽插湖北二麦收成俱有九分十分武汉米价每石九钱五分各府米价每石自八钱至一两一钱有零不等湖南二麦收成各计八九分长沙米价每石八钱七分各府米价每石自七钱至一两有零不等凡有可以种植之处现在遵
　　防督率属员遍为劝课仰慰
　　皇上重农务本
　　圣懐所有二麦收成并禾苗巳莳縁由理合奏
　　闻谨
　　奏
　　阅奏大慰朕懐北五省今嵗苗稼亦好目下时雨溥遍秋收可望但数处间有蝗蝻起发朕殊为此厪念耳
　　同日又
　　奏为披陈情仰干
　　天聼事窃【臣】防
　　皇上防于众人之中
　　特畀湖广总督重任
　　殊恩叠沛
　　圣泽弥深即捐糜顶踵亦难言报前遣【臣】子杨文干赴
　　京恭领
