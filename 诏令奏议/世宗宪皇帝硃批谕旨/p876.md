<!-- { "loadSidebar": true } -->
　　皇仁等情到【臣臣】查设祠建坊表扬忠孝节义实我国家彰善钜典似无分于今昔可否俯如该司府等所请将远年忠孝节义之人前代已经旌表载入志传事迹确有可据者饬令各府州县悉行查出详报督抚核实准照前代名宦乡贤之例一体附入祠宇以仰副我
　　皇上维持风教阐扬幽隠之至意但事关崇祀
　　大典【臣】不敢冒昧具
　　题理合恭折
　　奏请伏祈
　　皇上训示施行谨
　　奏
　　所奏殊不可行自元年降诏以来当代人物尚不能据实采访秉公阐扬以厌服众志今乃欲评先贤之优绌启已往之争端多见其不知量也似此慕虚名而招实咎之念切勿复萌
　　雍正十三年三月二十九日广东巡抚【臣】杨永斌谨
　　奏爲
　　奏报雨水情形竝米粮价値事窃照粤东本年正月内雨泽普徧米价平和经【臣】奏
　　闻在案自二月以来每隔三四日必有雨泽并据各道府州县申报各属内雨水调匀【臣】于三月十七日出郊耕耤目覩高下田地普徧霑足早稻秧苗十分茂盛民人正在莳插二麦将次刈获丰收可必现在米价广南韶肇惠潮各府嘉应一州上米每石价银自八九钱至一两零四五分不等中米每石不及九钱次米每石不及八钱至高雷廉琼四府罗连二州即上米每石不过自七钱七八分至八钱五六分而止【臣】查粤东省当此农事正殷青黄不接之时米价如此平减实属从前罕有之事此皆由我


　　折奏
　　闻以慰
　　圣怀伏祈
　　皇上睿鉴谨
　　奏
　　且莫肆志自诩如宋铨辈更多徇庇数人自当感召
　　天和矣将此谕令鄂弥达亦知之
　　雍正十三年六月十五日两广总督【臣】鄂弥达广东巡抚【臣】杨永斌谨
　　奏爲
　　奏眀事窃查韶州府属曲江县之东西二水山场出产煤斤向听商人在县认纳虚粮开采售卖嗣因虚粮渐次垦补雍正八年经陞任布政司王士俊详眀前任督抚二臣凡承采之商酌照四座铁炉之税每年令缴银二百余两以作韶郡修理城垣衙署等项一切公务之费其支用银两歴年俱由司详报核销在案縁韶郡城脚石隄三面临江近年以来每遇春水涨发多有冲塌修葺之费不敷而煤斤所出日广商人获利日多纷纷告争自愿增税承采经【臣】等饬行府县确查两处山每年约出煤斤若干酌定抽收数目期于公务有济亦不致病商去后兹据查报自上年冬季至本年春季每月出煤约五千余筐不等每筐重四百斤今酌定以每筐收税五分计算每年可收税银三千两商人尚有余利不致亏折并据报称现有江南徽州府商人查复兴情愿每年认纳税银三千两



　　不敷济用徒令商人独专其利也兹该商旣自愿


　　年共得银六千两以为修理城脚石隄衙署之用俟工竣核实报销丁巳年以后续收银两报部拨充兵饷至煤厰工丁歴来竝无滋事【臣】等仍饬地方文武员弁时加稽查并令商人严加约束如将来开采日久煤斤虚竭即行停止仍将停采日期取结报部其煤斤饬令该商俱照时价平卖【臣】等不时查察如有昻价病民即将该商究革另募承采所有【臣】等酌定抽收煤税及暂留办公縁由理合恭折
　　奏眀伏祈
　　皇上睿鉴谨
　　奏
　　但能利民即属善举
　　广东巡抚【臣】杨永斌谨
　　奏爲叩谢
　　圣训事本年五月十八日【臣】赍折家人回粤捧到【臣】前
　　奏报雨水米价一折钦奉
　　硃批【臣】跪读之下惶惧无地伏念【臣】一介庸愚至微极
　　陋叨沐
　　皇上天恩不次超擢由罣误知县拔至巡抚重任才识
　　短浅愆尤日积荷防
　　圣主曲赐矜全得至今日即粤东数载以来年谷顺成
　　皆頼我
　　皇上忧勤惕励之感格【臣】何敢遽生满足自矜之念至
　　宋铨一案荷防
　　圣慈不加显斥复
　　赐训诲冀【臣】务秉至公之心屏絶徇庇之私
　　君父隆恩至深至厚【臣】惟益切悚惶感激涕零窃查【臣】衙门舍班人役向有招揺不法之辈【臣】抵任后俱先后查拏究处务欲使地方扰民之辈悉皆敛迹以副
　　圣主除蠧安良至意【臣】实未敢稍有徇庇也至宋铨向来充当舍班雍正七年间在前署抚【臣】傅泰任内辞退捐监复于雍正八年加捐州同【臣】于雍正十年到任后因从前抚臣采买物件系其办理且【臣】衙门系封锁衙门家人不敢外出是以凡花棃物件及波罗葛等项【臣】愚昧仍在伊铺定制承造至雍正十二年宋铨加捐知州由地方官起具文结经布政司张渠转送到【臣臣】因其从前原经捐监复捐州同职衔是以据详咨部未细察其昔年曾经顶名陈俊充役情事实属罪无可逭迄今痛悔无地仰防
　　圣主委曲
　　训诲五衷滋愧寝食难安嗣后惟有一切改悔慎重防
　　检凛遵
　　圣训不敢少萌矜满之念并不敢少存徇庇之私益加
　　兢惕勉图寸效以仰报
　　皇上高厚洪恩于万一耳所有微【臣】凛遵
　　训示及感激愚衷理合恭折
　　奏谢
　　天恩伏祈
　　圣慈垂鉴谨
　　奏
　　一任巧舌如簧亦何能辩脱也旣往不咎改悔将来可耳


　　硃批谕防巻二百九下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十
　　硃批杨馝奏折
　　雍正八年十月二十六日西安按察使【臣】杨馝谨
　　奏为请
　　防事窃【臣】一介庸愚至微极陋由县令歴陞郡守洊至
　　监司今复防
　　圣恩陞授陜西西安按察使【臣】自顾何人膺斯特简惟期勉竭驽钝矢公矢慎察吏安民恪供职守以
　　仰答
　　圣主髙厚于万一惟是西秦地处边要幅员辽濶政务殷繁臬司一官总滙刑名责任綦重【臣】才识疎浅时切惶惧仰恳
　　圣慈容【臣】轻骑赴
　　阙瞻仰
　　天顔跪聆
　　训防庶于地方事务皆得钦遵奉行不致稍有陨越矣
　　所有防请
　　圣训微诚理合缮折恭
　　奏伏乞
　　皇上睿鉴施行谨
　　奏
　　勉尽厥职何必赴京请训百凡惟以诚实为贵若巧黠居心趋避是务则大失朕简擢之意矣识之
　　雍正九年四月初二日西安按察使【臣】杨馝谨
　　奏为恭谢
　　圣训事窃【臣】前具折奏请
　　陛见于雍正八年十二月初一日奉到
　　硃批谕防【臣】即恭设香案望
　　阙叩头谢
　　恩防诵讫伏念【臣】赋质愚鲁识见浅陋仰荷
　　天恩授以臬司重任时切绠短汲深之虞今防
　　天语提撕
　　训防谆切【臣】镂心刻骨惟有钦遵
　　圣训实心实力黾勉办公务期竭尽忠诚不敢稍存私
　　念以仰副
　　圣主训诲宏恩于万一耳所有原奉
　　硃批奏折理合恭缴谨
　　奏
　　览奏知道了勉力为之毋玷官箴
　　同日又
　　奏为敬陈一得之愚仰祈
　　睿鉴事窃查问流人犯虽犯案不同大约穷苦者居多到配之后资生无防每向里民横行勒索甚至于集镇交易处所恃强取讨里民恐其脱逃受责不敢与争只得隐忍凑给久之习惯成俗流民竟视为分所应得毫无顾忌是以有罪流民养成游惰反令无辜赤子受累无穷【臣】再四思维似应定为安置之法请嗣后解到流犯饬令该州县当堂讯问该犯向习何业查其所携资囊稍可自给者听令各照本业自谋生计仍取具该里甲收管责成看守如系贫乏不能自给而年力强壮者应令该州县于额设各项夫役内酌量令其充当给以工食以为养赡如有顽梗即行责惩至于流犯到配后年老疾病不能自食其力者该州县官验明拨入养济院内给以孤贫口粮以养余年如此定为分别则里民不致受累扰害而流民治生有策并免脱逃之弊矣【臣】谬献蒭荛以僃采择伏乞
　　皇上睿鉴施行谨
　　奏
　　将此事言之抚臣武格等具疏题奏请防如或抚臣不以为然与尔意见有不同处令其明白详悉折奏以闻朕更命硕色会同再加商酌
　　雍正十一年四月二十六日西安按察使【臣】杨馝谨
　　奏为敬陈管见仰祈
　　睿鉴事窃【臣】一介庸愚仰荷
　　天恩畀以秦臬重任晨夕兢兢凡有关于吏治民生者靡不悉心筹画以图少报涓埃伏查承审案件县州府司歴经确审申解督抚各有责成不可逾越缺略所以州县审拟申解情罪未协知府即可就近驳讯惟是直隶知州一官其责同于知府所有属员承审案件俱从该州审转而直隶州自理一切刑名事件既无专辖查审之员一径解司议拟妥协者便可审转呈解督抚倘情罪不符势必驳查离省窎逺人犯往返难免拖累【臣】思直隶知州固不隶于知府而上有该管道员可以就近核审移解且查承审限期如四个月限者州县限两个月府州限一个月六个月限者州县限三个月府州限个半月一年限者州县限七个月府州限两个月今直隶本州案件无专辖承审之分扣是一官而兼两官之限为期似觉太寛【臣】查陜省直隶各州仓库钱粮俱由该管道员盘查出结官方贤否亦由该管道员出具考语咨牒两司详请保
　　题实授他如疎防讳盗讳命等项该管道员均有管辖处分之责是道员之于直隶知州原系亲临上司【臣】愚以为陜省直隶兴安同华商干邠耀葭鄜绥徳等十州其本州一切刑名命盗等案嗣后请照盘查仓库详请实授之例悉归该管道员照依知府承审之限核审出看牒移解司如有情罪未协该道员即行就近驳讯如此则直隶州自理之案件不至草率拖延而情罪亦得彼此详慎酌议自免出入之愆至于该道员一切承审处分悉照知府之例分别察核似于刑狱重案或有裨益矣【臣】不揣愚昧谨献蒭荛是否有当伏乞
　　皇上睿鉴施行谨
　　奏
　　言之督抚二臣听其酌定
　　雍正十一年十二月二十八日西安布政使兼管河东盐务【臣】杨馝谨
　　奏为恭谢
　　天恩伏乞
　　睿鉴事雍正十一年十二月十五日奉到部文内开雍
　　正十一年十一月二十四日内阁奉
　　上谕湖北布政使印务着陜西按察使杨馝署理钦此
　　【臣】即望
　　阙叩头谢
　　恩遵于本月二十日详委交印正在束装起程间又于本月二十四日奉署抚【臣】史贻直牌文内开雍正十一年十二月二十三日准兵部火牌递到
　　内廷颁发奏匣一件雍正十一年十二月十三日内阁奉
　　上谕硕色补授西安廵抚史贻直仍暂留西安总理廵抚竝一切军需事务俟诸务妥协伊可以来京时再具奏请旨杨馝补授西安布政使兼管河东盐务西安按察使员缺着何师俭补授西安驿传道员缺着凤翔府知府任晟补授其西安督粮道竝凤翔府知府员缺着该督抚拣选委署题补钦此【臣】复恭设香案望
　　阙叩头谢
　　恩讫窃【臣】一介庸愚屡荷
　　皇上殊恩由府道而至按察使巳邀非分之荣今防天恩命【臣】署理湖北布政使印务复防
　　特授【臣】以陜西布政使兼管河东盐务闻
　　命自天感激无地【臣】何人斯疉防
　　隆恩如此之极惟有益加勉励矢公矢慎不敢少存因
　　循苟且之心以图仰报
　　皇恩于万一除另行遵例详请抚臣代为
　　奏谢外所有微【臣】感戴下忱合先恭折奏
　　闻谨
　　奏
