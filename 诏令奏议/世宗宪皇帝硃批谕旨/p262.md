<!-- { "loadSidebar": true } -->
　　闻事窃【臣】查陜省秋禾丰登二麦播种本年十月二十一日各属得雪自六七寸以至一尺有余不等已经署督【臣】查郎阿会折奏
　　闻又于十一月十四日普降瑞雪据西安府属申报积雪三四寸不等据凤翔汉中等府干商等州各属陆续报到同日得雪积地四五寸不等农民欢悦丰稔预兆【臣】不胜庆幸之至所有十一月分得雪日期理合缮折奏
　　闻伏祈
　　皇上睿鉴谨
　　奏
　　俟明岁收获后再爲庆幸亦不爲迟似此放言肆志朕不但毫不慰悦且代汝忧之
　　雍正九年三月十三日西安巡抚【臣】武格谨
　　奏爲请
　　旨事窃查陜省现在办理军需凡有应行请
　　旨与奏
　　闻事件俱关紧要难以刻缓【臣】若遣家人赍折由西安赴京程途二千余里未免多需时日恐有迟延仰恳
　　皇上天恩俯念军兴之际凡应奏事件容【臣】由驿递赍
　　送兵部转
　　奏庶不致濡滞时日而【臣】于承办事宜皆得恭请
　　圣训随办随
　　奏亦不致少有舛错理合缮折
　　奏请伏祈
　　皇上睿鉴谨
　　奏
　　另有谕旨命大学士转传
　　西安巡抚【臣】武格工部侍郎【臣】马尔泰谨
　　奏爲奏
　　闻事窃【臣】等节准部咨钦奉
　　上谕拨江宁满兵一千名河南满兵五百名直隶绿旗兵一千名河南绿旗兵一千名来陜驻防又经廷臣议奏拨
　　上驷院马并直隶山西山东河南马共一万匹以供甘肃调拨官兵之需奉
　　旨着将上驷院之马一千七百匹解送西安交与巡抚武格分发餧养钦此嗣准署督【臣】查郎阿来咨准大将军【臣】岳钟琪咨开直隶山东马匹分发陜省餧养山西河南马匹分发甘省餧养先将臕壮之马挑选起解赴肃其不甚臕壮者仍留餧养次第起解等因俱移咨前来【臣】等随将来陜满汉官兵住居房屋并餧养马匹事宜预爲料理酌定江宁河南满洲官兵防同将军秦布安置满洲城内其河南满兵随带余马一千五百匹分发督抚两标并城守营牵领餧养直隶河南绿旗官兵【臣】等卽于西安城内之城隍庙开元寺空闲房屋并一应入官房屋分派居住
　　上驷院马匹并直隶山东马匹分发各州县牵领餧养一切棚槽草料等项俱经预僃齐全随于本年二月三十至三月初七等日据河南副都统白淸额带领满兵马匹先后到陜【臣】等随将官兵安置满城其兵丁所带余马一千五百匹尚欠臕壮俱难起解随卽分发督抚城守标营牵领餧养复于三月初四五六等日据侍卫奇通阿等解送
　　上驷院马共一千七百匹据称沿途倒马二十三匹【臣】等亦卽会同亲验内有可以起解之马一百四十九匹现在分发咸长二县休养数日委员解赴肃州其余马匹看其臕分不便卽爲起解随卽分发各州县餧养俟其臕壮再爲陆续起解至于江宁满兵并直隶河南绿旗官兵以及直隶山东拨解马匹尚未到齐统俟到齐之日次第奏
　　闻另行彚疏
　　题报所有
　　上驷院解陜马匹并河南来陜驻防满兵以及随带余马到陜缘由合先缮折奏
　　闻伏祈
　　皇上睿鉴谨
　　奏
　　马匹最爲紧要督令尽心餧养不可稍致忽畧
　　雍正九年五月初六日西安巡抚【臣】武格工部侍郎【臣】马尔泰谨
　　奏爲奏
　　闻事雍正九年五月初二日准戸部咨开议覆宁远大将军岳钟琪续奏西凤运米一事倘山路难以车运脚价或有不敷令【臣】等据实议加将来或有续运令【臣】等确爲妥商毋以巳定本运固执原议等因奉
　　旨依议钦此钦遵咨行前来【臣】等窃查挽运西肃甘凉
　　兵米一案前奉
　　谕旨随悉心商议再四筹画酌爲本运之法派定起运日期于本年三月十六日爲始将第一运粮石挽运起程已经僃由
　　题报在案今查前项军粮各州县接连运送者约计十万余石第一运粮石于四月十六二十等日陇州汧阳县已经运到甘州交收蒲城县已经运到西宁交收其未经运完粮四万余石现在源源进发据委查粮运文武员弁以及经过粮运之各州县络绎禀报沿途粮运并无拥挤一路口食草料俱经预僃足供运夫买用驼运者由六盘山程途直防车运者歴固原草地辙迹平坦牲畜车辆分途行走各无阻碍至于运送脚价每日每百里给以一钱六分谅足敷用【臣】等现在仍行悉心察访果有不敷自当据实办理议
　　奏断不肯苦累运戸是此番挽运军粮现在两省情形实无难行不便之处惟是事无一定自当因时制宜将来或有续运粮石【臣】等又何敢以本运已定固执原议除俟粮运事竣另疏具
　　题外所有现在挽运粮石情形理合据实奏
　　闻上慰
　　圣怀谨
　　奏
　　据奏挽运粮石情形嘉悦览焉但军需事关重大惟宜直陈不可丝毫隐饰







　　硃批谕旨巻五十三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻五十四
　　硃批常徳夀奏折
　　雍正三年四月初三日江西布政使【臣】常徳夀谨
　　奏为奏眀事窃【臣】防
　　皇上隆恩特授江西布政使自抵任以来查得江西藩库亏空通共银二十八万二千四百两零内本省各县行追年久无着银五万三千八百两零并米谷折价银六千二百两零外省州县亏空无着咨囬原籍行追银五万五千五百两零并米谷折价银一万一千八百两零以上通共银一十二万七千三百两零经廵抚裴度折奏以通省各员公捐节礼补项约一年之内可以补完至于现在追审各案亏空银共一十五万五千一百两零米谷六万五千石零【臣】现今严饬承追各官竭力搜查追补如果无可追另行详眀廵抚议补具
　　奏又查江西通省应存仓谷一百一十五万五千五百石零应存仓米三千石零内据各道府申报各属折价谷三十二万三千石零今已买过谷二十八万四千二百石零【臣】犹恐各属仓粮虚报数目地丁钱粮那新掩旧现在委员盘查务必彻底澄清据实出结俟申报到日其亏缺无多者【臣】速催立即变补完足如有亏缺繁多一时不能完足者即行详揭廵抚
　　题防究追以清库项为此缮折奏
　　闻谨
　　奏
　　知道了所开钱粮谷石各欵项甚悉勉为之
　　同日又
　　奏为奏眀事窃【臣】查得江西藩库従前一切陋规歴任已经革尽止存火耗一项每年额解司库地丁银一百五十万两零向例平费每两一分七厘五毫一年全完共有平费银二万六千四百两零内旧例应缴总督平规银四千四百两廵抚银八千八百两下剰银一万三千两零又每年奏销各属收缴存留平费银一千四百余两内除臣衙门一切公用约共需银四千五百两又【臣】幕宾束修一千五百两毎年共该用银六千两其他或有额外之费尚未可定至扵【臣】日用薪水等费无多总不过三二千两俟嵗底另行折
　　奏窃思【臣】受此
　　殊恩图报难尽断不敢有一念私心为身家计谨据实
　　奏
　　闻谨
　　奏
　　日前朕曾面谕总期于好而巳亦不必矫廉立异也雍正三年八月十八日江西布政使【臣】常徳夀谨
　　奏为奏眀事窃【臣】恐江西各属仓谷虚报数目地丁钱粮那新掩旧是以委员细查务使彻底澄清当经折
　　奏今除贵溪兴安铅山等县亏空地丁银两屡催并不补足俱经揭报廵抚
　　题防现在审究搜追外再查上饶宜黄弋阳峡江永丰余干东乡等县亏缺地丁或一千以至二千两不等【臣】勒限将各员征收耗羡并令原籍变产俱已补足无缺又金谿东乡贵溪丰城兴安等县共盘缺仓谷一万余石亦经催令照数买足其泰和临川南城新城星子等县存价未买谷二万七百余石并湖口彭泽新昌清江等县存价未买谷三万余石俱据各府详称目下早谷虽已登场晚稻尚未成熟价未平减俟秋收价平自当如数买足倘至期查有不行补足者即将通同狥隐之知府一并详揭廵抚
　　题防为此谨
　　奏
　　惟贵实心任事一切据实奏闻若稍欺隐负恩为祸不浅
　　雍正四年三月初八日云南布政使【臣】常徳夀谨
　　奏窃【臣】防
　　皇上洪恩特调云南布政使遵
　　旨乗驿于上年十二月十五日到任除交代库项钱粮
　　照欵确查清楚具结详送廵抚咨
　　题外所有【臣】衙门经收各项赢余银两随经按欵细查每年有经收民屯条丁商税
　　奏表等项约共剰平头银九千余两再查有个旧锡厰除经收正课锡票及羡余归公等项外毎年嵗底核算约赢余银二千余两【臣】正欲俟交盘清楚后逐一
　　奏眀适接新任浙江抚【臣】李卫寄【臣】手札内云滇中藩库赢余平头银两曾经
　　奏眀当防
　　皇恩着李卫寄信与【臣】将此项留作养廉等语【臣】感深
　　刻骨受此
　　天高地厚之徳即捐糜顶踵恐不足仰报
　　隆恩于万一所有【臣】感激私衷理合缮折恭谢
　　圣恩至于滇属各府州县官员贤否因到任未久尚未周知其仓库钱粮现行委员细加盘查尚未报到俟查眀后各员内有亏数无几平日居官称职者即令克期弥补若有亏空数多居官平常者随即据实揭报督抚
　　题防断不敢因循姑容有负
　　圣主简用之恩为此谨
　　奏
　　分别亏数多寡以示劝惩甚好但须实力行之耳
　　同日又
　　奏窃【臣】到任以来见各属教职悬缺甚多即或委员署理而隣近州县乏人相隔辽逺者又难扵兼顾伏查铨选教职之例原由本省将恩拔嵗副贡生挨顺科目年次造册送部遇有缺出吏部即照册掣选但云南去京七千余里每遇缺出咨部铨补徃返必须六七月以及八九月之久始得文凭到省又复转行所属取具文结方赴抚臣衙门考验倘有文艺荒疎老迈不堪者势必缴凭另选所以经年累月以致员缺久悬【臣】仰恳
　　皇上敕谕吏部将滇省咨部册内应选教职人员挨次截取二十员发滇令抚臣预先考定文理精通分析等第注册送部存案一有缺出照各省拣选之例即将考定之员挨次委署一面咨请实授俟前项人员将次补完另请截发如此源源相因则教缺不致久悬学校隆而人文盛矣是否可行伏乞
　　睿鉴施行谨
　　奏
　　此奏甚是巳有旨谕部矣
　　同日又
