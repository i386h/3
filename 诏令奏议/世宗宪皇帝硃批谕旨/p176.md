<!-- { "loadSidebar": true } -->
　　特谕事理爲此一并陈明谨
　　奏
　　不望汝等如禹稷之饥溺存心以副朕爱养元元之意但能循分尽职安辑本境贫民使不致失业即可无愧抚绥之任矣
　　雍正二年閠四月二十八日河南廵抚【臣】石文焯谨
　　奏爲恭报二麦收成分数仰祈
　　睿鉴事窃查河南全省地方二麦均己收获查怀庆卫辉南阳三府属收成皆十分九分不等开封府属之杞县等十六州县收成十分至八分不等汝宁彰徳二府并汝州属收成皆九分至七分不等归徳河南二府及开封府属之祥符等十八州县收成皆八分至五分不等两河百姓共庆丰收皆荷我
　　皇上仁恩广被感召
　　天和之所赐也现今麦价毎石七钱五分至八钱不等再查各属所种秋禾俱长发茂盛至河北地方所生蝗蝻据南汝道佟镇禀报各己扑灭十之八九现在仍行搜捕务使尽絶无遗不致爲害合并
　　奏明伏乞
　　圣鉴谨
　　奏
　　麦秋如此收成殊慰朕怀但捕蝗一事尔河南省甚属懈怠属员借诿之词断不可听朕将四省情形比较观之甚明非如尔等耳目止及于本境一偏之见也此事全赖扑捕不遗余力方能尽絶如云十去八九譬之疗疾究未除根此乃伏脉以便将来作扑灭已尽又因隣省飞来等语之张本尔等或可受属员之欺诳懵然不觉朕君临天下若遇欺诳之语亦漫无觉察其如万几何此等陋习洗涤净尽方好
　　雍正二年五月初二日河南廵抚【臣】石文焯谨
　　奏爲恭报甘霖大沛仰慰
　　圣怀事窃臣查明二麦收成分数已恭折奏
　　闻并
　　进呈麦在案民间又当布种晚谷豆子方在望雨甚殷于五月初一日甘霖大沛省城四郊均已十分透足已种之地沾濡优渥未种之地争事锄犁俟各属报齐另
　　奏外查河北地方蝗蝻【臣】饬委南汝道佟镇躬率印捕等官实力搜捕并令郷民扑捉按斗给钱今佟镇事毕回省据禀小民图利毎处不下千余人踊跃搜索计日扫灭【臣】犹恐间有遗种复饬该地方官遍行搜查务期尽灭无遗合并
　　奏明谨
　　奏
　　闻尔省蝗蝻并未捕絶朕前谕何等谆切乃仍作此不了之语以相搪塞殊属玩忽归咎隣省之伎俩朕己道破想董其役者犹或未之闻耶更严饬扑灭净尽以闻一查河南河工所需草束甚多俱各县办运毎草一觔开销正项一厘在各州县采买价值以及运送脚费大约秫稭谷草一觔需费三四厘不等合计毎县一年办草数次毎次不下三十万觔除正项外毎运约赔五六百金统计一年约赔数千金承办州县先犹那动库银再图弥补今则正项随徴随解火耗亦解补亏空无项可那不得不按里民押令办运此买草之一累也
　　一查河工抢险帮堤筑坝卷埽在在需人上司按府分州县州县之里民约计毎邑夫八九百名不等贫民在工力作露宿风餐毎夫四名掘土方一块定价一钱二分除节省外只给九分六厘计毎名毎日所得不过二分四厘一人赴工除起身路费锹筐衣服州县捐助外家中日食俱本地协助河工之需夫日众里下之累日深此夫之一累也
　　有人奏此一二事览之不胜骇异朕如此推心置腹任用尔等凡有累民之举槩令据实入告而尔等竟若罔闻政令乖方一至于此朕惟仰天泪下亦无言可谕尔等也石文焯嵇曾筠田文镜同看
　　雍正二年五月十八日河南廵抚【臣】石文焯谨
　　奏爲恭读
　　圣谕据实陈明事五月十一日接到
　　皇上发来条奏河工夫料二欵仰奉
　　硃批【臣】跪读之下实悚惶伏查豫省河工卷埽与防堤防风全赖秫稭谷草皆需车运民间所用四轮车止可运八九百觔最多不过千觔故用车甚多难以覔雇不得不借民力运送相沿已久【臣】到任后以运料一事累民适值备料防防秦家厰等处工程【臣】即发银委员就近收买毎秫稭百觔照时价给银二钱民无运送之累及十里店等处漫口分头堵筑需料甚多因秋收丰稔秫稭谷草在在皆有毎百觔时价不过一钱外加运费三四分不等委员自行收买毋许累小民祗因需料数千万之多附近俱已买完而堵筑工程亟须上紧告竣始发价与开归河怀四府属之相近州县办买济用即少借民力亦出于万不得己时值丰收之际办买物料源源济用以是各处漫口得于数月之内相继堵筑完工目下惟嵗修抢修需用物料无多当此丰年就近预先收买不须运送更无累民之处至于做工夫役豫省向例皆按地应夫兴修大工各县协济毎夫日给工食外里民尚有帮贴因本省并无应募之人也今加帮两岸堤工估计土方银四十九万有奇沿河各县皆有堤工毎土一方向例定价银一钱二分除加一节省并行硪浇水做边等费外实给银九分六厘江南毎日


　　得之价比江南较少若变通其法按夫日给工价


　　有帮贴食用之事也【臣】已与嵇曾筠田文镜共商召募力作之人给以雇价但沿河各州县在在兴修所雇之夫百不及一惟有一靣尽力雇募一靣仍用里夫俟渐募渐多则里夫自可渐省矣臣仰防
　　圣恩委任封疆如果有苦累小民之事【臣】何敢不据实
　　入
　　告恭请
　　睿裁而甘自蹈隐饰之咎河南地接
　　畿辅我
　　皇上日月照临事无钜细尽在
　　圣明洞鉴之中今防
　　硃批严切除即与嵇曾筠田文镜同看外理合据实覆奏伏祈
　　圣恩指示谨
　　奏
　　朕无可指示全在尔等秉心公忠实力奉行耳毫无影响防谮之口断不能惑朕之听闻此不足虑也若所言稍有一二中实病之处亦非巧词喋喋所能攴吾者但当返躬自问果无愧衾影即坦然处之若内省稍觉未慊则应悔过修己汲汲改图以葢前愆不然虽暂时搪塞过去日后发觉将何辞以免倘能以公忠二字自律屏除私念浑然天理事事皆出于爱国爱民之诚书曰天聪眀自我民聪眀则必防
　　上苍降监神明垂佑又何虑不受知于上不见信于下也大抵百凡究宜探本寻源不必在枝叶波澜上做工夫勉之勉之
　　同日又
　　奏爲恭谢
　　天恩事五月十一日【臣】进折人回奉到
　　皇上赏赐太乙紫金锭等药兼颁服用各方【臣】恭设香
　　案望
　　阙叩头谢
　　恩祗领讫
　　恩赉自天感愧无地为此缮折恭谢
　　天恩以伸微悃再防
　　圣谕严行保甲诚弭盗之良法【臣】已严饬地方官尽心
　　编查实力奉行以仰副我
　　皇上靖盗安民至意豫省得雨情形己于五月初二日
　　具折奏
　　闻嗣据各属呈报俱各得雨透足秋禾长发甚茂晚谷豆子俱已种完西成大有可望现在河工亦获平稳伏汛将届【臣】同嵇曾筠督率防县等官加谨修防又许州知州王士俊操守才具皆好经【臣】调管祥符县事已遵
　　旨具本上年支过兵米豆草各价亦仰遵
　　圣谕具题听候部议理合一并具
　　奏伏乞
　　圣鉴谨
　　奏
　　所奏诸务已悉惟勤自朂勉毋稍玩愒蝗蝻已尽行扑灭否
　　同日又
　　奏爲恭缴
　　硃批据实奏
　　闻事钦奉
　　圣谕闻临頴县林贻熊仪封县袁珂二人声名好果否真伪细访的确并何处籍贯据实奏闻钦此查林贻熊系广东东莞县举人居官勤慎声名亦好袁珂


　　州境内从前并无蝗蝻生发据报于五月初六日有飞蝗落地随即带领夫役扑捕等情【臣】即飞饬



　　【过】　布政使田文镜合词覆
　　奏伏乞
　　圣鉴谨
　　奏
　　览
　　谕石文焯向闻豫省有奸民以白莲敎名色煽惑郷愚于汝未任之前朕经面谕汝亦曾奏朕有此敎甚密之语发奸摘伏正尔等分内之事岂可因其密而遂置之不问一任其潜滋暗长乎嗣后惟宜处处留心时时密访第不可妄嘱属员致令扰民惊众魁奸得以诇知消息深蔵潜匿反与事无益须不露声色严加伺察少有风声即权巧设法不惜重赏弋获首恶必能除其敎长方为拔树寻根之善着庶可永断葛藤倘若处置失宜反致激出事端则又大不可也密之慎之此谕只可汝与田文镜知之毋忽
　　谕石文焯田文镜闻尔河南省将州县火耗赢余一概尽归藩库以补亏空又毎千两解费二十两名曰平余州县分文不与有官穷民困之论指摘凿凿似无可疑然亦难遽信第不知汝等何故招此物议也果有此事否明白回奏
　　雍正二年六月十三日河南廵抚【臣】石文焯谨
　　奏为钦奉
　　上谕事窃查奸民以白莲教等名色煽惑郷愚行踪甚是诡秘而受其诳诱者听信最坚奉持维谨诚如
　　圣鉴此等奸民惟在地方官加意密访设法缉究【臣】去
　　春面承
　　圣谕铭刻于怀不敢少懈到任之后时时留心访察惟少有泄露即尽力推求歼厥魁奸以除此习但未便彰明查拏以致不肖官役借端扰民复徧张


　　收成歉薄小民谋生不赡其教亦渐衰息但若辈极其诡秘诚恐密肆煽诱亦未可定今蒙
　　谕旨谆【臣】惟与田文镜时刻留心密访缉究以仰副皇上整齐风俗绥靖人心之徳意耳理合恭折覆奏伏祈
　　圣鉴谨
　　奏
　　涓涓不塞流爲江河所以圣人谨于防微杜渐若不除之于早其害必致蔓延此事慎毋泛泛视之一者整齐风俗洁清地方二者抑邪扶正消弭祸患于未形也
　　同日又
　　奏爲遵
　　旨回奏事【臣】钦奉
　　硃批谕防闻尔省将州县火耗赢余一槩尽归藩库以补亏空又毎千两解费二十两名曰平余州县分文不与有官穷民困之论果有此事否明白回奏钦此【臣】查豫省州县徴收钱粮封柜委拆火耗解贮司库阖省各官分别给以养防一公用悉于司库支应于正月内具折奏
　　闻【臣】复将各官养防及公用等数目并分别弥补亏空之法备细酌议续经具奏是豫省钱粮出纳及新旧亏空各情由尽在
　　圣鉴之中在官各得养防在民并无困苦至藩库收兑钱粮原有加平二十两内系廵抚衙门十两藩司八两以及库书等费自【臣】
　　奏明耗羡归公已将此项革除今奉
　　上谕毎千两解费二十两名曰平余州县分文不与【臣】
　　查各官养廉前防
　　谕防允准即令布政使田文镜按季给与已于闰四月
　　二十一日缮折覆
　　奏至平余之説先据田文镜曾言州县拆解钱粮逐封归并毎千两有余出六七两四五两不等少则亦有二三两饬令州县解司归公或平余之名即由乎此【臣】蒙
　　圣恩至深至厚一毫不敢欺饰理合据实陈明谨奏
　　朕岂肯因风闻不确之论即加罪于尔等虽然物必先腐而后虫生此等浮词未必无因而至尔等但有则改之无则加勉若谓如此流言不过费数行折奏即可释然消灭更加纵情肆志则将来必至于不可挽回也朂哉
　　同日又
　　奏爲恭缴
　　硃批仰祈
　　睿鉴事窃【臣】查豫省入夏以来雨水十分霑足前后播种秋禾俱极茂盛伫庆丰登伏汛内水势虽长正值天睛明随即渐消【臣】同河【臣】齐蘓勒前赴北岸查勘现在工程均获平稳今将届立秋伏汛可保无虞【臣】与嵇曾筠严督印河等官上紧防修以保秋汛从前各处所生蝗蝻俱已捕尽续后间有发生之处亦皆随即扑灭【臣】复严饬各属加意搜查设有生发之处务期扑捕净尽毋致爲害所有奉到
　　硃批理合一并恭缴谨
　　奏
