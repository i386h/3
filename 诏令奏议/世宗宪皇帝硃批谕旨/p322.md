<!-- { "loadSidebar": true } -->
　　商定办理务在半年之内整顿齐全在营伍既无掣肘之虞而借支确有抵补之项以此行之不独【臣】标各营从此改观即通省各标营皆可相继整理不至因循观望矣因事关预借钱粮理合具折
　　奏明谨
　　奏
　　诫饬弁员贪婪之习惩治兵丁刁悍之风斯为最要至于观瞻之美乃系皮毛边事当徐徐次第整理何须如此忙廹朕观汝不免有轻重倒置务逺忽近之失敬愼为之不可改移初志
　　同日又
　　奏为敬陈管见仰祈
　　圣明采择事窃惟
　　国朝定鼎以来既设督抚提鎭统率緑旗士卒又设将军都统总领满汉官兵分立八旗各归佐领纲举目张立法允为尽善矣乃【臣】窃有鳃鳃过计者满兵八旗人等生齿日繁丁口增广而甲额止有此数其间披甲者足资赡养家口其余无甲之人难免仰屋之嗟【臣】查八旗满兵闲散人等在外省者不过百分之一其余悉在京师闲住有职役者甚少其中汉仗弓马好者甚多人材淹没实为可惜【臣】再四思维安顿之法惟有酌派各省除陜西湖广浙江江南等处原设满汉官兵省分无庸置议外今查有鎭江福州广州三处均系汉军将军标下兼领緑旗兵丁以【臣】愚见緑旗兵丁自有督抚提鎭统辖不必更隶将军标下应将军标緑旗官兵一项钱粮核算若干照额改设满兵充补查军标緑旗兵丁原系各营抽拨仍可分派各营遇有粮缺按名补伍统计闽广鎭江緑旗兵丁共有数千以之改补满兵之尤贫而家口众多者将见举家有赖不啻数万人矣其军标将备尽可裁减应请另立旗分佐领分管各旗事务而将备衙署亦可令旗员驻劄不烦营造至緑旗兵丁所住官房满兵尽堪居住即有不敷添造亦不甚难至将军系满汉八旗总帅非向日汉军将军之可比应请更换满洲将军统领满汉官兵再设满副都统一员专管满洲旗分其旧有之汉军副都统仍管汉军旗分规制既定则满洲官兵不至壅滞京师一时股肱心膂分布岩疆所谓众志成城地方各收弹压之效矣再查云南逺居天末民夷杂处亦应照湖广陜西江浙数省之例分派满汉官兵以资鎭守合并陈明如果【臣】言可采伏候
　　皇上干断施行谨
　　奏
　　殊属多此一奏矣其中议论且有甚不通处当留心职任内事为要似此出位之思恐汝未具如许才力也雍正七年四月初六日福建陆路提督【臣】石云倬谨
　　奏为奏明地方情形事窃查福建地方前防
　　皇上旷典频施
　　赏发江浙漕米十万石米价平减阖省军民莫不欢呼
　　载道今又防
　　恩命毎年赏给台兵赡养家口银四万两调台兵戍永
　　无内顾之忧一时人心欢庆仰戴
　　天庥今年春夏之交风雨均调寒暖应节自福兴漳泉
　　一带大小二麦俱各丰收【臣】生逢
　　盛世时时宣布


　　分别惩治现在文武和衷兵民安辑地方亦为宁谧理合缮折奏
　　闻谨
　　奏
　　览
　　同日又
　　奏为奏明泉郡城垣事窃查泉郡负山临海所属六邑皆据西北上流一遇山水暴涨徃徃奔注府治灌城而入城内原有八卦沟疏通水道近因年久淤塞兼有居民葢屋其上是以沟道不通频遭水患【臣】每遇大雨后勘阅聚水处所平地水髙数尺因查泉城歴年受水如水门新门涂门南门西门北门连遭淹灌侵损城基以故城墙垜口门楼马路倒壊累累窝铺倾圮殆尽徃年屡据地方官勘估约费工料万余金造册通报在案縁费用浩繁无项可动以致连年倾圮愈甚伏思泉州一城关系闽南门户似应早为修葺庶工程易办而费用无多沟渠一开则民患可除而城工亦固【臣】因此二事均关泉郡地方要务不得不及时筹虑除经咨商督抚查勘定议外理合据实奏
　　闻伏乞
　　皇上睿鉴施行谨
　　奏
　　与督抚二臣防商酌议直省城垣似此应修理处指不胜屈皆因向来地方官总不以地方之事为事故废弛至于此极耳
　　同日又
　　奏为奏
　　闻事窃【臣】于本年正月间闻有台湾南路山猪毛野番肆横杀害民番情由斯时未据的实不敢遽
　　奏【臣】一面密谕标下戍台弁目就彼细访一面密书询问台地将备务将野番如何肆横作何捕之处逐细覆知行查去后今于四月初三日据台湾鎭标中军游击靳光瀚禀称台湾南路山猪毛野番于上年十二月二十八日杀害邱仁山等十四命本年二月初二日复下山杀害熟番七名虏去番孩一口焚烧庄屋牛只卑职奉本总鎭檄令带领弁兵惩问罪于二月十六日自台湾府治起行至三月初九日劄营山猪毛社前踞其阨要絶其粮食十一日率同备弁带领兵丁乡勇一百六十余名防同运粮同知刘浴派拨民壮熟番一百名各处暗伏以举礮为号下手围擒至时号礮一响兵番乡勇协力向前野番拚命突围我军奋勇追捉活擒野番二十名其被鎗伤滚下深坑者甚多欲再搜捕縁暮夜山深箐密未得地利形势遂收兵回营又因山猪毛社横溪无数湍急异常时值春深恐霖雨乍至实难飞渡且深山岚瘴最易侵人军士未便久住随防同刘同知于十二日撤兵出口续奉本总鎭檄调班师卑职率兵于本月十四日回郡等情据此【臣】思捕事宜关系重大




　　各安堵无烦
　　圣明垂念【臣】谨将游击靳光瀚禀到縁由缮折奏闻伏乞
　　皇上睿鉴谨
　　奏
　　凡此皆由内地顽民越界生事之所致今如斯施逞兵威杀无知朕心实为悯恻但势处不得不然亦付之无可奈何而已
　　雍正七年六月十五日福建陆路提督【臣】石云倬谨
　　奏为恭谢
　　天恩事窃【臣】赍折家人抵泉捧到
　　赐【臣】宫锭一匣【臣】随恭设香案望
　　阙叩头谢
　　恩祗领讫伏念【臣】以庸愚歴承
　　恩贶欲图报称未效涓埃乃前领
　　珍九出
　　上方之异制今邀
　　宫锭广
　　内府之仁计惟因事以利人乗时而济物广宣
　　君惠俾有感而皆通仰答
　　天庥务旋施而立效庶俯全【臣】职上报
　　天恩于万一耳所有接奉宫锭縁由理合缮具奏折恭
　　谢
　　天恩谨
　　奏
　　朕诲汝许多格言何啻珍宝况悉系亲笔所书未见汝感激奏谢一字似此随众赏赐些微物件乃长篇大论以相烦渎殊属不知轻重不识大体之至可惜朕一片苦心训诲汝如此顽蠢之人自此亦不再训亦不赏赐矣
　　同日又
　　奏为要缺需人恳请酌补贤员以收实效事窃查【臣】标中军防将一缺甚属紧要【臣】拟于通省陆路标营内拣选贤能素着之员遵例
　　题补因本省合例人员内实无胜任之人随与督【臣】髙其倬详晰商定惟有浙闽枫岭营游击江化龙才猷素着老成持重以之补授【臣】标中营防将实属人缺相宜惟是枫岭营汛虽兼两省地方而该营游击乃系浙江专辖恐隔属
　　题补与例不符但念中营责成綦重必须才守兼优方堪统领五营【臣】为要缺需人起见不揣冒昧请将江化龙补授【臣】标中营防将倘防
　　皇上恩准其于标营公务实有裨益【臣】亦得收臂指之
　　效矣縁与例不符不敢擅行
　　题请谨缮折奏
　　闻伏候
　　圣裁批示遵行谨
　　奏
　　于此奏未到之先已有防矣
　　雍正七年十一月初一日福建陆路提督【臣】石云倬谨
　　奏为
　　王师逺征不庭【臣】请军前效力以尽微忱以报
　　圣恩事窃【臣】一介庸材至愚极陋防
　　皇上天恩擢用提督抵任以来仰荷
　　圣慈教训指示周详【臣】得奉行不致陨越中夜抚膺无
　　由报称伏见西丑跳梁致烦
　　天讨正臣子枕戈待旦之秋【臣】从前由平凉游撃陞鎭番防将庆阳副将熟习陜西情形且在巴里坤当差十年之久塞外风土人情又经亲歴【臣】原在边庭效力之人当此军兴正宜戮力疆场为
　　国家出力报效岂可在此承平地方坐享安闲心实不安伏恳
　　皇上天恩量【臣】之材授【臣】之职
　　允【臣】前赴军前戮力行间剪除小丑少尽【臣】犬马之心
　　仰报
　　圣恩于万一至于福建地方仰赖
　　皇上洪福太平无事山海肃清兵民乐业【臣】毫无出力报效之处于心实切悚惶为此具折奏
　　闻伏乞
　　皇上睿鉴批示遵行谨
　　奏
　　汝何好起分外之念耶汝自任闽提以来整饬营伍严察属员颇能实心任事可嘉处朕一一悉知不思岩疆要地加勉治愈求治之心兵民愚悍必期有耻且格之效而乃谓坐享承平毫无报效处是何言欤洵可谓不审轻重不知本末朕不但不取汝奏请之诚且深以汝之轻视肆志为忧也接谕后其勉图责任中事以尽乃职不必妄动分外无益之念
　　雍正八年四月二十日福建陆路提督【臣】石云倬谨
　　奏为奏
　　闻事窃【臣】前接广东抚【臣】傅泰来札内云粤省肇庆府恩平县匪类捏造伪劄福建亦有人散劄之语【臣】当即密饬各鎭协营严加缉访面生可疑之人【臣】又差人各处密密访缉并无前项奸徒散劄已于三月十六日
　　奏明在案【臣】不敢以为必无稍有怠忽现在不时加谨差人巡缉前经密咨广东抚臣若有福建人氏即开明姓名住址以便严拏究处断不容其潜藏地方致生事端伏见福建地方入春以来雨水调






　　奏
　　览
　　雍正九年正月二十五日福建陆路提督【臣】石云倬谨
　　奏为恭谢
　　天恩事雍正九年正月二十三日防兵部劄付内开雍
　　正八年十二月二十四日内阁奉
　　上谕福建陆路提督石云倬广东潮州总兵马纪勲着前徃陜西肃州到大将军岳钟琪处有办理之事等因行文到【臣臣】跪读
　　圣谕不胜踊跃欢忭伏念军务重大恐【臣】力不能胜应
　　先星驰进京跪请
　　圣训指授机宜然后前徃又接到大学士公马尔赛等寄字内开字寄福建提督石云倬雍正八年十二月二十四日奉
　　上谕现今西边有事尔等寄信与福建陆路提督石云倬令其驰赴肃州到大将军岳钟琪处听候委用办理军务信到即日起程毋得迟缓钦此遵
　　防寄信前来提督可即收拾起程前徃肃州办理军务
　　【臣】跪读
　　上谕军务紧急不敢迟延即于二十五日自泉州府起程星驰赴肃听候大将军【臣】岳钟琪委用办理军务除恭疏
　　题报外【臣】嗣后遥在西陲瞻望
　　天顔为路甚逺所有军前办理一切事务仰恳皇上天恩俯赐教导俾【臣】得以遵循办理则感戴隆恩于无既矣为此具折恭请
　　训防伏乞
　　皇上睿鉴施行谨
　　奏
　　汝先奏请愿赴军前戮力朕经批谕责汝好为分外之念今因西陲事出意外不得其人所以特谕调徃也勉为之但秉忠诚之心仰邀
　　天地神明恩祐早建大功以慰朕懐至于军机事宜汝到肃后自有指谕
　　雍正九年四月初二日福建陆路提督【臣】石云倬谨
　　奏为恭谢
　　天恩事窃【臣】前于正月二十五日自泉州府敬遣【臣】标把总赍折进京于四月初一日行至临潼县地方赍到
　　皇上硃批奏折并
　　恩赐克食四匣各色衣物等件到【臣】当即跪接望阙叩头谢
　　恩祗受讫【臣】恭诵
　　硃谕感激难名防
　　皇上天恩谆谆指训又荷
　　赏赉珍物多种不但【臣】所未见亦所未闻种种
