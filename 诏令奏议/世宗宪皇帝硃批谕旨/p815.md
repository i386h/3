<!-- { "loadSidebar": true } -->
　　天语遥颁惟期力除务尽再【臣】昔年随侍
　　圣祖仁皇帝时每
　　谕及汉人师生同年每有门戸恶习满洲淳朴之风甚善断不可改移【臣】于亲聆之余服膺永矢十余年来兢兢自守近阅邸钞敬读
　　皇上谕防切中科甲之弊大有益于吏治民生凡系科
　　甲出身者俱当悔悟况【臣】身受
　　隆恩岂甘自暴自弃惟有凛遵
　　明训不复稍存科甲之见谨此覆
　　奏伏乞
　　皇上睿鉴谨
　　奏
　　若言当日服膺
　　圣祖之训则是欺
　　天之语也朕复何谕
　　同日又
　　奏窃【臣】将隐匿税银之肇髙亷罗道王士俊原任髙州府知府赵庚
　　题叅縁由具折奏
　　闻接奉
　　硃批谕防到【臣臣】思钱粮丝毫为重不肖官员侵隐之弊发觉者十无一二既有稽察之责不敢因循寛纵故据实
　　题叅兹恭绎
　　谕防仰见
　　皇上赦过用人之
　　圣心直与覆载同其髙厚【臣】不胜惶悚乃蒙
　　恩宥多方
　　训诲【臣】虽愚钝当知勉励所有奉到
　　硃批奏折恭封呈缴伏乞
　　睿鉴谨
　　奏
　　据汝此奏则是粤省贪官止此一二人一二事更无贪劣之员矣良心丧尽之言更有何谕汝也
　　雍正五年十二月初九日署广西廵抚【臣】阿克敦谨
　　奏窃【臣】前署广东廵抚任内兼管两关税务自【臣】署事起至离署止所有太平关正羡水脚银两俱一一交明署抚【臣】石礼哈竝无亏空粤海关税【臣】就近料理尽数收解除正羡水脚等项一一交明外又盈余银八千余百两尚有远口未到税银约有一二千两共计可至万金俱与署抚臣当面交代清楚再【臣】经管税务俱系循照旧规向来徴收税钞之外有分头担头一项作关务衙门及各口书役人等养赡之费【臣】俱照旧支给至【臣】署任三月余共收布政司衙门养亷银一千七百两零皆荷
　　皇上恩赐【臣】谨奏
　　闻
　　慎重钱粮亷洁自守系尔所能何庸置议但柔懦瞻徇之病究不能除奈何不遵朕谕粤东署事甫经半载致令通省呼为阿婆朕实代汝耻之
　　雍正六年正月二十九日署广西廵抚【臣】阿克敦谨
　　奏窃查广西上年通省收成约有七八分不等兹立春之日天气晴明农家相传以为大丰之兆歴騐不爽正月初七八等日时雨霑遍麦菜杂植俱各畅茂目下米价每仓石一两一钱有零地方甚属寜静谨此奏
　　闻
　　览雨旸情形深慰朕怀然此不过预为之兆耳倘地方顽民因此遂放纵不法守土官吏肆志贪暴朕则不敢期其必騐也即此可见汝不识本末之理随俗附和何足与言
　　天道既不知
　　天道亦不足与言人事矣凡庸见解大率同然亦无怪乎汝一人也
　　同日又
　　奏为恭缴
　　硃批奏折事窃【臣】至愚极陋仰承我
　　皇上不次之
　　鸿恩屡加
　　简用【臣】自到广以来初莅外任诸务未谙错误多端署广东廵抚任内办理事件甚属不合复妄行陈奏荷蒙
　　严谕训诲【臣】跪读之下无地自容惭悔与惶恐交集于
　　中惟期痛改以赎前愆伏乞
　　皇上寛【臣】巳徃励【臣】将来则有生之日皆报
　　主之年也所有奉到
　　硃批奏折恭封呈缴谨
　　奏
　　惶恐则诚有之惭悔或未必然也
　　雍正六年三月二十五日署广西廵抚【臣】阿克敦谨
　　奏窃原任广西抚【臣】韩良辅折奏左右两江土司事宜五条奉
　　硃批谕防命将此折亦密与【臣】看钦此钦遵【臣】将看过
　　缘由
　　奏明在案【臣】自署任以来细加访察如
　　奏折内称土龙州改设之二土廵检赵墉赵陛不能抚绥土民或另择贤能或竟改土为流等语查二廵检系新经改设人虽庸懦无甚劣迹其另择贤能或竟改流之处似属可缓又
　　奏折内称改流之思明土州措置未当应尽革陋规清出地亩归崇善县管辖等语查思明土州业经前署抚【臣】甘汝来
　　题明归并思明同知专管未革陋规于被劾之太平府知府王梦尧与吏目马宗李互掲案内逐一清
　　览　查审结无庸置议又
　　奏折内称归顺土知州岑佐祚不能钤束其下亦应改土为流等语查土州先因防弱为头目所制今已长成业将土属公田报官完饷经督【臣】孔毓珣
　　【是】题准部覆现委员前往查勘归入赋额亦可无庸置
　　议又
　　奏折内称思明土府属之邓横等四寨环水植竹恃险拒捕等语查邓横等四寨【臣】于新调太平府知府王国坦赴任时靣饬亲徃查勘兹据该府报称


　　奏折内称西隆州恶目顔光色西林县恶目潘兑等屡屡仇杀抗不服拘等语查潘兑已经自行投首


　　防商到【臣】巳酌拨兵役饬令文武相机擒捕矣谨此奏
　　闻
　　将此折俟接任到日交与谕令看过另行呈缴
　　同日又
　　奏窃广西司库正项钱粮现据布政司郭鉷与原任藩司黄叔琬交代盘查竝无亏空其公费杂项亦遵例逐一清查另行报部至通省仓谷除先防续防亏空霉烂各案外应存仓谷共一百二十余万石此内部行匀贮及四五两年平粜应买补仓谷共三十九万余石臣署任后即严饬催买陆续据各属报买者将及三十万石尚有巳买未曾报到者俱经委官分往盘查约计未买之谷不过六七万石目下东作方兴买谷有妨民食暂令停止仍饬布政使俟秋成购买甚属易易布政使郭鉷一力承认【臣】谨缮折奏
　　闻谨
　　奏
　　郭鉷若不一力承认汝又将如何料理身为封疆大吏似此游移推卸无耻之言何顔形之笔墨以奏朕耶
　　硃批谕防巻一百九十六
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百九十七
　　硃批方觐奏折
　　雍正七年七月二十五日浙江按察使【臣】方觐谨
　　奏为恭谢
　　天恩事【臣】蒙
　　皇上擢用浙江按察使莅任以来恪遵
　　圣谕勤谨办理犹恐才识疎庸未嫺法律多有错误时切冰兢兹布政使髙斌调任江苏所有浙江任内交代之事复奉
　　特防命【臣】暂接兼理仰荷
　　殊恩感激难名理合缮折恭谢
　　天恩再督臣李衞前经
　　题委髙斌护理盐政印务今因髙斌离任赴苏商之督臣转交到【臣】接受护理任剧事繁弥滋悚惕惟有益加黾勉小心供职以冀仰报
　　圣恩于万一合并奏
　　闻谨
　　奏
　　竭力勉为之毋负朕恩莫自误一生功名事业
　　同日又
　　奏为敬陈地方情形仰祈
　　圣鉴事【臣】奉
　　命莅浙经今六月地方情形悉心体访向时风俗淳浇不一惟杭嘉湖绍金五府及宁波之慈谿奉化温州之瑞安台州之天台仙居衢州之龙游人多刁健尤为难治数年来仰蒙
　　皇上圣教鸿敷恩施叠沛绅衿百姓咸知感悟豪强敛迹奸匪濳踪旧染积习日渐廓清是以上召休和雨旸时若蚕麦丰收秋成在望湖面海洋悉皆宁谧自春及今据报盗刦止有三案【臣】惟恐地方官有勒抑讳匿之弊统令各据原词申报严缉伙盗质审分别定拟其穿窬小窃时饬地方官严查保甲比捕缉拏至团练乡勇自相捍衞即古者寓兵于农之法但律严私蓄军器例禁教习拳棒原以杜民滋事绥靖地方若假以选练之名济以格鬭之具诚恐好勇鬭狠之徒或致借生事端似宜概行停止各属有司官员偶有败检即挂弹章是以人知警畏循谨奉公但肆应长才尚属难得【臣】愚以为




　　也【臣】不揣愚昧仰陈
　　圣鉴不胜悚惕之至谨
　　奏
　　嘉悦览焉凡事讲求至当而行毋令过偏次第料理徐徐不间日久自然就绪也
　　所奏窝盗处分一折现发九卿议奏另颁谕防
　　雍正七年闰七月十八日浙江按察使【臣】方觐谨
　　奏为敬陈盐政仰祈
　　圣鉴事窃【臣】接护盐政通查杭绍嘉松四所去岁新盐过掣之时存仓旧盐不过十万引今岁竟存至二十万引似此积渐不巳必致仍前壅滞查雍正六年督【臣】李衞与两江督【臣】范时绎等防议盐政一疏曾经声明贫难小民负盐四十斤但许其于不销官引地方照数易米度日如在销引地方公然买卖仍同私盐一体查拏部议
　　题准在案今两淮产盐之地如通泰等处附近场灶原未设有官引民间皆食灶盐应许照数买卖至于上江湖广江西河南行销盐引之地则颗粒不准私售江都亦属销引地方何可概行负盐四十斤之例转滋纵漏况两浙之松江杭州宁绍温台逼枕海隅凡行销引地即系产盐之所倘许负盐四十斤老少妇女何室蔑有皆得借称贫难家出数人日运数次则徧地皆是私盐何处更销官引在浙省地方系【臣】所属自当竭力整顿江南各府未免势隔情暌仰恳
　　圣恩敕令江省督抚提镇严饬各属文武员弁凡商店销引之处遇有私盐不论数目多寡立时拏究但其间有一二乡愚偶然贩卖竝无伙党而盐数又不满三十斤者请从寛免罪以广
　　皇仁至于贫难小民督【臣】李衞先经行令毎县查报四五十名给与木筹赴官店买盐挑卖应令再行确查凡系鳏寡孤独疲癃残疾实在贫难小民又无孤贫口粮者造册给筹毎日许赴官店买盐二十斤毎斤照时价减一厘给与店票按日回销俾得觅利养生用副
　　圣主轸恤穷黎之至意如有府县官沽名市恩纵私不缉致亏引课者着落照数分赔庻几官引不致壅滞而
　　国课自无亏缺矣缘【臣】现护盐政谨陈末议仰祈
　　圣鉴谨
　　奏
　　所奏嘉悦览之候朕再加斟酌有防
　　雍正七年十二月初二日浙江按察使今陞西安布政使【臣】方觐谨
　　奏为恭谢
　　天恩事窃准督【臣】李衞行知准吏部咨开雍正七年十
　　一月初三日内阁奉
　　上谕陜西西安布政使员缺着浙江按察使方觐补授钦此相应知照到【臣臣】随恭设香案望
　　阙叩头谢
　　恩讫伏念【臣】以一介庸材屡蒙
　　皇上简拔任用超擢按察使寸长未效时切冰兢乃未
　　及一载复荷
　　天恩授【臣】今职理财字民承流宣化责任綦重报称逾
　　难闻
　　命之下感激交深罔知所措惟有矢竭心力益加黾勉
　　恪供厥职冀以仰报
　　髙厚于万一为此缮折恭谢
　　天恩谨
　　奏
　　竭力自勉莫负朕知遇之恩诸凡以不欺隐为最要于此尤当加勉
　　雍正八年二月初六日陜西布政使【臣】方觐谨
　　奏为沥陈微【臣】患病情形仰祈
　　圣鉴事窃【臣】体质羸弱素有痰喘之证毎冬一发旋亦平复至上年十月望后举发尤甚乃于十一月初三日奉
　　防授【臣】西安布政使十一月二十五日部文行知到浙
　　【臣】闻
　　命自天懽欣感激防知所措随具折
　　奏谢即请督臣李衞委署以便赴任于本年正月十七日奉督臣行文令将印务交杭州府知府乔世臣护理【臣】随于十八日交印卸事二十一日登舟北发不意途次病势转剧甚难支持二十八日舟抵扬州舆疾至家延医调治一面雇觅头口随于本月初三日长行初四日至六合县气虚喘急甚




　　天恩即暂驻六合延医服药俟病势平复即便星速前
　　往理合缮折奏
　　闻伏乞
　　圣鉴谨
　　奏
　　西安布政缺另用人矣汝回家加意调摄候遣御医前来看视痊愈后折奏朕知
　　同日又
