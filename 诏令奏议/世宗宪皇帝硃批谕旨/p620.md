<!-- { "loadSidebar": true } -->
　　不时稽察四字不可作虚文泛奏言行少不相副则为辜负委任也一切敷陈总以躬行实践为贵切勿徒托空言即一字一句朕必期其符合向后当加详慎斟酌已力之所能否奏闻于朕此非吟咏风月游情翰墨堪比一字不实如何其可志之勉之
　　安徽巡抚【臣】徐本谨
　　奏为恭报上江得雪日期事窃照三冬瑞雪攸关来岁田功今于十一月二十八十二月初二等日安庆城内连得大雪【臣】即飞行各属饬查去后续据申报前来安庆府属之桐城潜山太湖宿松望江徽州府属之休寕祁门续溪婺源歙县寕国府属之宣城寕国太平旌徳南陵泾县池州府属之贵池青阳铜陵石埭建徳东流太平府属之芜湖当涂繁昌庐州府属之合肥庐江舒城巢县无为州六安州及所属之霍山英县滁州及所属之含山广徳州及所属之建平等州县俱于十一月十六二十八二十九十二月初一初二初三等日各得雪或一二寸或三四寸或五六寸不等惟鳯阳一府颍泗亳三州尚未报到【臣】细访各属土脉滋润麦子俱经布种所有上江得雪日期理合恭折奏
　　闻伏祈
　　皇上睿鉴谨
　　奏
　　览上江各属所得亦止微雪耳朕为北数省三冬无雪甚为忧念
　　安徽巡抚【臣】徐本谨
　　奏为详陈安省盗案情由并酌添捕役以资巡缉事窃照安省滨河环山盗贼多有【臣】自抵任以来披



　　一缉批任其所之毫无整顿以致窃刦频闻逸盗未能即获【臣】仰体
　　皇上弭盗安民至意现在分定比缉之法饬令司府直隶州各立比簿凡系窃案提比责之府州大盗提比责之臬司其有巨盗及案多未获之处【臣】则亲自提比并照定例立限分别惩劝其沿江一带【臣】复派委员弁分路驾舟巡哨冀戢盗风再请于省城另募干练妥当捕役八名发与按察司衙门一闻惯盗行刦立即飞差前徃协拏平日即令慎密查缉各处私磺私铸等项捕役每名每月于两关存公节省浮费项下动支银三两作为工食【臣】与臬司仍严加约束不时体察明示赏罚不许在外生事如有违犯尽法惩治虽省城设立捕役八名未必能查拏通省大盗然各属恐为臬司捕役拏获有干考成谅必各知奋励似亦整饬地方之一端至宿州等处素称盗薮其应行防范之处【臣】现在悉心访察容俟酌议妥协另行请
　　旨是否有当伏祈
　　皇上训示施行谨
　　奏
　　所奏比缉盗窃情形嘉悦览之
　　安徽巡抚【臣】徐本谨
　　奏为恭报鳯阳等处雨雪霑足事窃照安庆等属于上年十一二月内连次得雪竝鳯阳一府及颍泗亳三州未据申报各情由经【臣】恭折奏
　　闻今据鳯阳府属之鳯阳临淮怀远灵璧定远虹县夀州宿州各申报正月初三日先得雨一寸初四日复得雪三寸至五寸八寸不等又据颍州申报正月初四日得雪六寸所属之颍上霍邱二县各申报十二月十二日得雪二寸正月初二日先得雨二寸初三日复得雪三寸又据泗州及所属之盱眙天长五河三县申报十二月初七日各得雪一寸又于正月初二初四等日得雪五六寸不等又据亳州及所属之太和防城二县各申报正月初二日先得雨二寸初三日复得雪三寸俱称四野霑足其从前已得冬雪之安庆等各属亦陆续申报同日得有雨雪通省农民甚是欢悦所有安省雨雪霑足绿由理合具折奏
　　闻谨
　　奏
　　览奏安省各属雨雪霑足殊为欣悦之至
　　安徽巡抚【臣】徐本谨
　　奏为奏
　　闻事窃照安徽所属舒城等八州县内有秋禾被水处
　　所经前抚【臣】程元章
　　题报情形在案【臣】到任檄催据布政使冯景夏委员勘明详报前来【臣】查八州县内除夀州不致成灾其宿州舒城等处被灾之地虽有六七八九十分不等然每州县不过数处余者皆获豊收当其初报被水之时业经前督【臣】尹继善动支存公银两资助穷民今勘明成灾之际【臣】现在又动存公银两委员前赴各该地方复加抚恤务不致有失所此时米价甚平畧加安顿灾民即可支持惟腊底及明嵗春耕以前正属米价増长之候灾民不无乏食之虞【臣】是以防同署督【臣】魏廷珍疏请照雍正三年之例自十二月初一日起动用存仓米谷散赈三个月并将灾田钱粮按照分数蠲免同夀州不成灾之田地钱粮均请缓徴在案除安徽一省所属秋成各分数另行开折恭呈
　　御览所有微【臣】办理此案情由理合奏
　　闻伏乞
　　睿鉴谨
　　奏
　　知道了散赈之举其中弊窦不可胜言若但虚应故事不能令灾黎获沾实惠徒饱猾吏奸胥之贪腹其咎总归于汝也慎为之
　　安徽巡抚【臣】徐本谨
　　奏为请
　　旨事窃照官员委署安省旧例俱系布政司详委嗣因布政司驻劄江寕与安庆巡抚衙门相距遥逺详文徃返动辄月余州县有刑名钱谷之责委员日乆不到势必贻误随经前任抚【臣】程元章折
　　奏奉部议准凡劾之员由督臣防劾者令江寕布政司就近详委批署由【臣】衙门防劾者令安庆按察司就近详委批署奉
　　旨允准近来防劾官员出缺委署迅速地方无误其法甚善但查应行委署之缺不止防劾一项其余奉
　　旨引
　　见陞迁降革丁忧改教告休病故等项遗缺甚多【臣】思防劾员缺既可令按察司分任办理则其余各项亦可循照而行然不分定地方又恐逺近迟速亦未合宜经【臣】令布按二司从长酌议去后续据该司等禀覆寕国鳯阳太平三府并滁和广泗亳五州所属地方离安庆八九百里不等俱附近督臣衙门应令布政司径详督臣就近批委安徽池庐四府并六颍二州所属地方离江寕亦八九百里不等俱附近【臣】衙门应令按察司径详【臣】衙门就近批委仍彼此咨明以便查考等情与【臣】意见相符为此缮折具
　　奏至于司道大员责任綦重应循旧例督抚防商而行合并陈明是否有当伏祈
　　皇上训示施行谨
　　奏
　　该部议奏
　　安徽巡抚【臣】徐本谨
　　奏为知府才具不同谨请酌量调补以重职守事窃【臣】查得寕国府知府黄叔琪才具中平虽未着有劣迹但办事因循难胜府任伏查雍正六年八月内钦奉
　　上谕知府管理通郡有察吏之责内有仅系循分供职不能察吏而又素无过犯不至防劾于吏治无益着督抚详加甄别其有才具中平不能察吏以在京部属改调钦此钦遵在案今黄叔琪与前奉
　　谕旨相符【臣】不敢徇隠相应据实奏
　　闻请以部属改调又太平府一缺向系就近管理芜湖关务甚属紧要知府李暲经前抚【臣】魏廷珍委令管关嗣因广东督【臣】鄂弥逹防奏失察关役需索一案奉
　　旨查询随经前抚【臣】程元章改委池州府知府李士杰管理及【臣】到任细查李士杰谨饬办公管关以来所收关税颇有赢余商民亦皆帖服第查芜湖一关系太平府所辖池州距关二百余里道路遥远暂管则可日乆恐难兼頋此外又无别员可委【臣】查太平池州二缺繁简相等若将李士杰与李暲对缺调补实于地方关务两有禆益但李暲现在遵
　　旨令与广东委员质审虚实未定【臣】未敢遽请调补可否容【臣】将太平池州二缺先行调署俾李士杰得以就近管关俟李暲失察一案审明之日再请补授仰祈
　　皇上训示遵行谨
　　奏
　　所奏是候另旨谕部
　　安徽巡抚【臣】徐本谨
　　奏为请
　　旨事窃查雍正八年庚戌科进士姚日升奉
　　旨命徃安徽学习到省之后经前抚【臣】程元章派徃江寕藩司衙门尚未限满今安徽学政【臣】姚三辰系姚日升亲父巳准移防到任考试【臣】查姚日升现在学习既有差遣限满之日又应委署父子同省即彼善为防闲刻自检束恐有不肖之軰在外借名滋事仰恳
　　皇上将进士姚日升调赴苏州藩司衙门学习俟限满之日同下江进士一体委用似属妥便为此缮折恭请
　　皇上批示遵行谨
　　奏
　　照所请行该部知道
　　安徽巡抚【臣】徐本谨
　　奏为
　　天恩有加无巳微【臣】感激难名恭折
　　奏谢以伸下悃事窃【臣】一介菲才仰防
　　皇上不次超擢洊歴封疆夙夜黾勉方愧无以报称接阅邸钞知【臣】胞弟通政司右防议徐又奉
　　命赴甘肃料理军需重务旋转左防责任非轻
　　恩施倍渥兹接【臣】子翰林院庶吉士徐以烜家信知【臣】
　　子复防
　　圣恩授职编修是【臣】兄弟父子皆荷





　　睿鉴谨
　　奏
　　览
　　安徽巡抚【臣】徐本谨
　　奏为奏明事窃照安省正项钱粮前经委员逐一清查巳有头绪【臣】现在将未完银两严檄督催将来自可陆续清楚惟有马田稲租一项因系杂项钱粮从前未经清查【臣】思此项稲租每年既应奏销即同正项理宜一体查明逐年徴解庶无拖延朦混之随细加确核自康熙五十八年起至雍正十年一十四载共积欠租稲一万二千八百五十七石有竒其中非系胥役侵蚀即属佃戸抗欠且查有私折价银收存在库者年乆欠多此时不加厘剔势必
　　国帑虚悬归于无着而官佃玩愒之风亦将渐长查此项稲租向系州县竟申巡抚衙门考核布政司无督查之责易致拖欠【臣】随将歴年完欠开册饬知责令布政司一体督催并饬于前在江南清查钱粮之试用人员内遴委数员同干练佐杂等官前徃催查以冀彻底清楚再从前查明之正项积欠内有贵池铜陵祁门三县自康熙五十五年起除催征起解外仍未完地丁杂课等银三万有竒未完米豆五千石有竒【臣】巳饬令委员一并查催总期一清逋欠将来得以年完年款倘有官役侵肥等【臣】另行防究仍饬委员妥协办理不致滋扰闾阎所有委员清查马田稲租及带催正项积欠缘由相应奏
　　闻伏祈
　　皇上睿鉴施行谨
　　奏
　　据奏饬催马田稲租并令委员带催正项积欠均属地方要务应行料理者
　　安徽巡抚【臣】徐本谨
　　奏为奏
　　闻事窃照安省之池州一府民俗刁悍最难治理而附郡之贵池一邑为尤甚【臣】查贵池地势参差塘田高冈不一该县民人习惯抗粮雨水偶多则称塘田被淹雨水偶缺则称高冈失收即使雨泽调匀之岁亦称年景平常或求蠲免或恳缓征以致正杂钱粮拖欠颇多【臣】到任后访知其因前任知县陈瑺不能振刷当经
　　题请改补简缺遴选试用官张鸣铎署理在案讵该县刁徒张士如等生员吕垣等复萌故智乘府县公出辄赴署同知周璠衙门投递旱灾呈词周璠新任不谙混行接收经【臣】访闻一面将周璠掣回一面饬府确查果否被旱而张士如等知事情败露即于八月二十三日率领郷民百余人各挑稲禾将县门堵住揑称保留周璠并扬言要抢泼米铺吓令关门又值学政在彼岁试遍贴招帖欲于人众之时耸动观聼当据该府县禀报实有六七分收成委系刁徒揑词抗粮随将为首之人密行拏获等情【臣】恐府县有匿灾情飞委铜陵县知县冉瑾前徃查勘续据勘明竝不成灾出具印结由司详报到【臣】其为刁徒希图抗粮情事显然亟



　　抗粮及【臣】拏究情由谨缮折奏
　　闻伏祈
　　皇上睿鉴施行谨
　　奏
　　此等刁风岂容寛纵宜饬有司严行审究将为首者以光棍例定拟示惩余犯内择其强横者照抗粮例防治始足蔽辜倘少渉姑息被朕访闻必不轻恕汝等也毋贻后悔
