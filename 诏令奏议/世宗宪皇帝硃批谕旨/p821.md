<!-- { "loadSidebar": true } -->
　　圣鉴事窃念司库耗羡丝毫俱闗
　　国帑凡有动支理应细加酌核今查廵抚衙门每年于耗羡项下一支发书吏盐菜银每月一百二十两此系旧例相沿以供各吏饭食之用难以核减一支发心红纸张夹板绒绳等项价银歴任廵抚所用竟至一二三千两不等因无定额未免任意耗费【臣】自署理抚篆至今半年以来约用心红纸张等价银三百余两若以一年倍计之止须动支银六百两尽堪供用应请着为定额以杜浮滥之弊一支发执事礮手等役工食每年计银四百八十二两零查各役向无额设工食歴来俱于耗羡项下支给均无浮冒无可裁汰惟以司库公项之耗羡支作抚署下役之工食又义所不安因念廵抚兼理临清仓务每年额收米麦所折银两内有在本处支放月粮官俸等项银一万七千两有零应存剩余平银四百余两向系仓务额外赢余之项【臣】不敢私自取用请即以此项移作执事礮手等役工食按数发给无庸再于耗羡项下支销以上数项【臣】逐加酌核或应照常支给或应分别减省总期厘定款额重库项而絶弊端为此据实具折上
　　奏伏祈
　　圣鉴批示遵行谨
　　奏
　　应取用者照常支取应用毋庸矫廉即此等款额亦与田文镜商酌增减沿革一听伊之区画而行丝毫不必迟疑朕可保断不至于舛谬其老成之见较尔属员毫未阅歴之辈相去奚啻什伯也
　　雍正七年二月二十四日署理山东廵抚印务布政使【臣】岳濬谨
　　奏为捧读
　　硃批钦遵奏覆事窃山东布政使费金吾为敬陈钱粮
　　事宜等事具折上
　　奏钦奉
　　硃批凡地方事务之宜缓宜急悉听督臣田文镜之指示实力行之不可阳奉隂违另立主见田文镜朕可保其必无过不及之举其所令缓者固不可急于求效其所令严者亦不可过急而推怨于督臣须同心合德商酌为之能如此则东省之民风吏治一两年间可望如豫省一般假若各怀意见时而针芥时而矛盾朕则不能必其后效也将此谕亦与岳濬看钦此费金吾于本年二月初九日谨捧原折交【臣】观看【臣】跪读之下不胜悚息伏念地方公务动闗
　　国计民生缓者不宜过严急者难容少纵督【臣】田文镜老成筹画斟酌咸宜【臣】奉作楷模竭蹶从事景贤报
　　主情出至诚前经据实
　　奏陈悉蒙
　　慈鉴今复以
　　硃批赐示使【臣】与费金吾一体钦遵【臣】敬録全文朝夕儆察务期同心协力整饬地方以仰副我
　　皇上谆切告诫之至意所有捧读
　　硃批感激惕励情由理合具折
　　奏覆伏祈
　　睿鉴谨
　　奏
　　无非欲汝等实心听从田文镜之指示耳毫无他意悚息何为
　　雍正七年三月初一日署理山东廵抚印务布政使【臣】岳濬谨
　　奏为遵
　　旨酌议东省各官养廉仰祈
　　圣裁事雍正六年八月初十日钦奉
　　上谕各省内或有尚未给养廉之员着各督抚悉心商酌一靣办理一面奏闻等因钦此仰见我
　　皇上惠爱臣工体恤周详之至意【臣】案查东省自抚司至州县俱经前抚【臣】陈世倌议给养廉但定数多寡未得协宜而佐贰各官之应给养廉者均未议及亦属疎漏【臣】谨防同督【臣】田文镜逐加酌核竝将豫省各官养廉数目比照增减悉心办理所有东省各官増减养廉细数谨另造清册进呈
　　御览伏
　　皇上批示遵行再查东省从前毎年支给各官养廉共银一十八万五千五百两今另行酌议共增银六万七千八十两合并声明为此具折奏
　　闻统祈
　　皇上圣鉴谨
　　奏
　　所议大小各员均属妥协惟田文镜今既兼督东省亦当增给养廉万金方为合宜督臣统辖将弁较之抚臣赏犒所需尤觉繁多在伊自难啓齿汝未议及于此殊属忽略矣
　　雍正七年四月二十日署理山东廵抚印务布政使【臣】岳濬谨
　　奏为
　　圣恩髙厚难名恭达谢忱仰祈
　　睿鉴事雍正七年四月二十日接准吏部咨开奉上谕川陜总督岳钟琪统兵进准噶尔在西安起程之时着伊子岳濬前往亲送伊父至肃州再回山东原任今着岳濬先期预僃朕再降谕旨到日起身前赴西安等因钦此伏念【臣】自雍正三年十月内在口北道任内値【臣】父进京
　　陛见蒙
　　皇上谕【臣】随侍亲送啓行迄今四载有余定省久违心怀瞻恋但【臣】叨署抚篆职守封疆正思图报涓埃何敢以乌鸟私情妄希
　　恩鉴兹廼荷蒙
　　特旨命【臣】星赴西安亲送【臣】父前至肃州仰见我皇上如天之仁无防弗照无逺弗周俾【臣】得趋侍亲闱面承【臣】父敎诲即【臣】母多年暌隔亦得再覩容顔沐
　　圣主优渥之恩获天伦聚防之乐戴髙履厚感荷难名
　　惟有敬效嵩呼望
　　阙九叩以仰达谢忱于万一而已除现在预僃行装专
　　再
　　颁谕旨起程外所有微【臣】奉到
　　恩谕钦遵感激情由先此具折上
　　奏伏祈
　　皇上睿鉴谨
　　奏
　　已有旨从部颁发矣可即起程诣陜与汝父欢晤仰蒙
　　上天垂庇汝父振旅凯旋时朕仍召汝来京与观饮至防勲也
　　雍正七年八月二十七日署理山东廵抚印务布政使【臣】岳濬谨
　　奏为
　　圣主眷遇益隆微【臣】感戴弥切敬陈下悃恭谢天恩事窃【臣】于雍正七年八月二十五日自肃州回至西安接视邸钞钦奉
　　上谕岳濬着加佥都御史衔署理山东廵抚印务蒋泂着补授山西布政使钦此【臣】当即望
　　阙叩头恭谢
　　天恩讫伏念【臣】年少庸愚才疎识闇叠蒙
　　髙厚洊歴旬宣幸荷
　　圣德洪施频承
　　训谕俾【臣】遵循得以勉竭驽骀昨【臣】父寜逺大将军【臣】
　　岳钟琪奉
　　命西征统兵逺出蒙我
　　皇上曲体至情
　　特命【臣】来至西安送【臣】父肃州出口之后再回山左身
　　受
　　洪仁爱注不识【臣】父子何修至此顷【臣】于肃州向【臣】父
　　拜别之时【臣】父岳钟琪感激
　　圣恩涕零切嘱令【臣】矢清矢慎谨饬小心不负
　　君恩即符孝道【臣】跪听父敎泣不能言惟有铭刻中心
　　以伸报悃今重荷
　　宠锡擢授京员复署抚篆【臣】心同犬马深知报称难名
　　而【臣】父岳钟琪仰思
　　隆恩优渥愈切荩诚益与将士奋志励忠誓殄小丑胥
　　庆敉寜共报
　　髙厚于万一惟【臣】年轻谫劣廵抚钜任自问难胜仰恳圣主鉴【臣】微悃于【臣】回至山东之日




　　德之忱皆出自
　　皇上豢养成全之赐也今【臣】现在西安起程容俟回任
　　后遵照部咨奉
　　旨事理另疏
　　奏谢外【臣】先缮折恭谢
　　天恩伏祈
　　睿鉴谨
　　奏
　　览奏谢矣
　　雍正七年十月初三日署理山东廵抚印务都察院佥都御史【臣】岳濬谨
　　奏为敬遵
　　谕旨图报
　　圣恩事窃【臣】于本年八月二十五日自肃州回至西安
　　随缮折
　　奏谢竝请趋觐
　　天颜恭聆
　　圣训奉有
　　硃批谕旨【臣】泥首跪读感激涕零伏念【臣】年齿未强才
　　识疎浅自邀廕以及受职叠荷
　　皇恩训诲栽培不次拔擢破格作养凡有折
　　奏俱邀
　　天鉴批谕谆谆以督【臣】田文镜为效法【臣】每谘询事宜而督臣无不周详指示俾无陨越【臣】质虽颛蒙心窃向往不敢稍自暴弃致负
　　君父生成之恩是以微【臣】回东过豫绕道开封歴观豫省之民风羡慕督臣之政治僃听督臣之经画用为东省之楷模【臣】不甘作不移之下愚惟敬遵
　　圣训以上进务期竭力学习留心仿效以仰答
　　皇上告诫洪慈庶无负
　　圣主委使重任所有微【臣】感奋下情理合缮折恭奏伏祈
　　睿鉴谨
　　奏
　　如此矢志甚属可嘉勉之
　　同日又
　　奏为请发人员以僃委用事窃【臣】案查前署抚【臣】费金吾于本年闰七月内
　　奏请拣发知县二十员随于本月十一日钦奉
　　上谕着将盛开池等九人命往河南交与总督田文镜于山东地方酌量委署试用等因钦此又于十三日钦奉
　　上谕着将范岳山等十一员交与田文镜于山东地方酌量派委试用等因钦此内除林靖唐一人系山东拔贡督臣钦遵
　　上谕留豫试用外所有奉发至东盛开池等十九人俱经督臣酌量派委试用【臣】思东省牧令新委之员交代仓库久任之员调任盘查倘有州县开缺若再令其兼署不无顾此失彼反致误公【臣】过开封僃将地方事宜靣商督【臣】田文镜因知豫省钦奉
　　上谕广收人材策励僃用所有公举人员己经送部引见【臣】思督臣遵
　　旨遴选自必举贤择能伏恳
　　皇上拣选人员即将督臣保送之人
　　发下东省二十员如遇州县悬缺以便防同督【臣】田文镜委署试用实于地方吏治裨益良多矣为此缮折
　　奏请伏祈
　　皇上睿鉴施行谨
　　奏
　　俟保送之员到部引见后斟酌有旨但豫省人员忠厚者居多明逹者甚少倘或临事迟钝办理维艰则汝反难措置矣
　　雍正七年十月二十四日署理山东廵抚印务都察院佥都御史【臣】岳濬谨
　　奏为恭报瑞雪敬慰
　　宸衷事窃【臣】于十月十六日正在武闱内帘瑞雪纷降一昼夜随查四境地方得雪分寸嗣据近省州县节次飞报十月十六日得雪三四寸不等又据青莱登等府州县飞报十月十四五六等日得雪四五六寸不等【臣】查东省二麦遍播早霑隂雨之膏六出纷霏更益提封之润二十余年仅见之大有今岁已书百一十属预兆之丰登明年再庆皆
　　圣主敬
　　天勤民所感召为羣黎含哺鼓腹之休徴所有东省普降
　　瑞雪情形理合缮折奏
　　闻伏祈
　　皇上圣鉴谨
　　奏
　　瑞雪普降深慰朕怀奏内明年再庆云云似此诞肆之言切勿轻出诸口即斯奢望之念并不可预存于心不但明年便明日事亦何可逆料惟以忠勤莅事诚敬对
　　天方能感召休徴之应也识之
　　雍正七年十一月初七日署理山东廵抚印务都
　　察院佥都御史【臣】岳濬谨
　　奏为钦奉
　　上谕事窃【臣】案查雍正七年九月二十四日准户部咨
　　九月初三日内阁钞奉
　　上谕山东泰安州神庙奉祀
　　东岳泰山之神歴代相传灵显昭著佑庇万民
　　明神之功德其来久矣逺近人民感荷黙佑之恩焚香顶礼罔不防肃其庙宇重修于康熙十二年距今五十余年兹据署廵抚费金吾奏称庙宇盘道有倾圯頽坏之处应加缮葺山路亦当修整着发内帑银两命内务府郎中丁皂保赫逹色前往督工敬谨修理务使庙貌辉煌工程坚固速行告竣以副朕为民报享之至意特谕钦此钦遵等因在案【臣】于九月二十七日自陜回东绕道至泰安州靣晤
　　钦差郎中丁皂保等僃述亲承
　　圣谕缘由又据署泰安州知州方世壮详称
　　钦差大人于九月二十一日到州恭宣
　　上谕尔等前往泰山修理庙宇盘道务使庙貌辉煌工程坚固不可惜费取山东布政司库银十万两支用钦此今各处工程俱经
　　钦差估计蒙谕所用木植砖瓦石灰等项须先采买约用银二万两应向藩库支取其余银两俟应用之时再行支取等语【臣】查事关
　　钦工需银紧急随于司库公项银内动支二万两委员


