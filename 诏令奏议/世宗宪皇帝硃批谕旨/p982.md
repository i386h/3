<!-- { "loadSidebar": true } -->
　　七百二十三石零计合原额银三万六千四百八十一两零尚存夲色豆八千四百三十八石零计合原额银八千一百八十五两零朔平府属原改征夲色豆草今仍旧折征银一万七百七十四两零外尚存改征夲色米七千六百八十六石零计合原额银八千八百三十九两零尚存改征本色豆二千四百二十石零计合原额银二千三百四十八两零以上大朔二府复征改征二项计通共银一十万四千六百五十四两零但查此改征夲色并复征折色原均系额征地畆银两今似应一体邀
　　恩并入应蠲四十万两数内与通省地丁核算约共合每两应蠲免银一钱三分三厘零而驻防旗兵应支粮饷除蠲免外不敷之米有原任同知鄂齐理赔补之米可以拨抵其豆原有长余仍足敷支放之数俾边方羣黎无一夫不均沾
　　圣泽阖省编氓无一处不感沐
　　皇仁矣为此具折恭请
　　圣训如防
　　俞允【臣】另缮疏具
　　题谨
　　奏
　　自应如是办理亦不必另行缮疏请防照此办理完竣后将縁由题眀可也
　　雍正七年十一月十七日山西廵抚【臣】石麟谨
　　奏为民情效力踊跃再三慰谕不止恭折奏
　　闻事窃照晋省各属士民情愿将奉
　　防动用正项钱粮制造之骆驼绳屉三万副各从夲地自僃车骡运送至归化城交收踊跃报效等情经【臣】据详一面恭折奏
　　闻一面令各属宣布
　　皇仁再三慰止去后数日以来复据各属报称遵即转
　　谕乃各士民咸称
　　圣主宵旰勤民
　　至诚昭格连登丰稔复防
　　恩膏减免钱粮
　　朝廷爱民直如赤子安享升平无以为报此项运送绳屉必效犬马之劳各州县将脚价雇觅车骡而士民或挽车而来或拉骡而至击毂骈肩一时云集争先背负装载恐迟各州县即将所发脚价照数散给而士民皆感激涕零不肯领取各州县止之不能强之不可只得差丁役同其起程运送等情纷纷申报到【臣】似此民情急公效力既肫且切实为旷古之所稀闻此皆
　　圣德
　　皇恩之及于民者沦肌浃髓以致士民之踊跃办公争先报效者俱出一片忠诚之心实欲止之而不能也【臣】目覩舆情惟深欣庆除现缮疏具
　　题外谨再恭折奏
　　闻谨
　　奏
　　览奏深为嘉悦具题到日有防
　　新补大同总兵徐起鳯前于防将任内来京引见时朕未经着意看验昨据田文镜举为一等且因其歴俸已深所以擢用今职及伊面请训防审观其人听其奏对甚觉庸愚恐不胜此要任尔其留心察访的确据实秉公密奏以闻






　　硃批谕防巻二百十七之二
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十七之三
　　硃批石麟奏折
　　雍正七年十一月二十七日山西巡抚【臣】石麟谨
　　奏为
　　圣徳光
　　天云日献瑞事雍正七年十一月二十六日据布政使蒋泂详据直隶保徳州知州王清详称卑职于本年十一月初二日辰时督率州民正在办理驼屉之顷忽覩卿云捧日外绕三环光华四射藻彩缤纷自辰至午照耀三时万民咸相庆幸又据河曲县知县张球兴县知县程云先后各详报本年十一月初二日自辰至午卿云捧日外绕三环实为
　　圣世祥符据此理合一并具文申报等情到司转详前来并据保徳州知州王清具详径报到【臣臣】接阅之际曷胜欢忭此实我
　　皇上至诚昭格
　　厚泽覃敷物阜民安率土皆歌乐育礼陶乐淑万方共
　　被生成是以
　　上天眷佑和气致祥当军需办理之时显云日辉煌之瑞
　　光华四射士庶咸观愈徴
　　圣徳之光昭竚见
　　王师之克防实千载一时之盛事太平万世之庥徴【臣】
　　惟益深敬惕共迓
　　天庥除另恭疏题
　　贺外谨先缮折奏
　　闻谨
　　奏
　　防
　　上苍垂示祥符如是显著我君臣惟有愈励敬诚以仰答天心更黾勉父母斯民之责耳
　　同日又
　　奏为奏
　　闻事窃照晋省从前得雪分寸经【臣】缮折奏
　　闻仰防
　　睿鉴兹省城于十一月十九日得雪三寸有余又于二十二三两日得雪三寸有余又据各府州陆续报称所属地方于十一月十一十五两日各得雪二三四五寸不等于十八十九两日各得雪三四寸不等于二十二三两日各得雪三四寸不等【臣】查各属得雪虽系数寸但间日屡降凝聚在地麦苗深得滋培之益现在咸有霑足之庆万姓欢呼羣颂
　　圣泽所有晋省十一月内连次得雪日期理合恭折奏闻谨
　　奏
　　览奏得雪数寸虽云间日屡降仍恐未必霑足也
　　同日又
　　奏为奏
　　闻事窃照各省督标抚标提标兵丁等钦奉
　　上谕动支司库银两酌定数目交与各该督抚提督委员料理营运生息如遇兵丁家有吉凶之事将息银酌量赏给以济其用本银永逺存公生息不必缴还其营运利息之处亦必公平办理不得指称官银名色或占夺百姓行业或重利刻剥闾阎与商贾小民争利扰累地方钦此又钦奉
　　上谕出征绿旗兵丁家中遇有吉凶之事着照京城骁骑之例吉礼赏银六两丧礼赏银十二两凡此赏给银两其有巳经赏银资生利息之处即于利息内支给其未曾赏银及虽赏银而尚无利息可支之处着动正项钱粮支给钦此【臣】俱钦遵在案并准部咨山西抚标兵丁拟赏给银四千两等因【臣】伏思此项银两乃
　　皇上惠济兵丁之
　　特恩其营运生息自应筹画妥协俾行之永逺而无亏缺方为尽善查晋省太原城内商舗颇多伊等挟本开张歴有年所素谙经营伊等有情愿将此项银两领去作本者按数分给令其代为营运生息照伊等舗内原得之利减少交纳公平办理则于公事有济亦于彼有益当檄行太原府晓谕去后随据省城当商叶蓁等一十二户愿领此银营运每两每月愿出息银一分二厘共息银四十八两俱按月交收府库等情【臣】随取具领结将银发领并卽委太原府料理收放之事计自七月起至十一月共收息银二百八十八两除支给过出征兵丁家属三名丧费银三十六两外现存息银二百五十二两从此源源生息而兵丁永沐
　　皇恩于无既矣所有办理缘由【臣】谨具折奏
　　闻谨
　　奏
　　据奏发交商舗代为生息甚好若无勒令强从情故斯乃极妙之举
　　同日又
　　奏为
　　圣主训诲无巳微【臣】感激难名恭谢
　　天恩事窃【臣】赍折把总回晋捧到
　　硃批折子内有【臣】奏谢
　　皇上赏赐哈密瓜一折并【臣】奏
　　闻晋省制造驼屉渐次告竣士民愿捐车骡运送一折
　　俱奉有
　　硃批【臣】仰瞻
　　谕旨如觐
　　天顔跪读之后遵
　　旨传布政使蒋泂到署【臣】恭捧
　　谕旨令蒋泂跪阅讫伏念【臣】一介庸愚仰防
　　圣恩简畀晋抚重任受事以来每多过愆皆荷
　　寛宥矜全叠颁
　　训诲俾得遵循【臣】受
　　天恩逾于常格之外感激之忱实难名言惟有公诚自
　　勉亷隅自励庶立身有本稍冀仰答
　　髙深【臣】时凛此心矢守不易是以夙夜兢兢第知有国而不知有家知有
　　君而不知有身也况【臣】系微末穷员荷
　　皇上殊恩不次擢用职任封疆
　　宠荣巳极每年又防
　　赏赐养亷银三万余两一切用度绰然有余若于此外再有贪得不肖之心稍萌苟且肆妄之志不但有干
　　国宪亦必难逃
　　天谴兹荷
　　圣主训导朂勉【臣】跪读之下不禁感极涕零敬谨缮録朝夕虔诵益加黾勉殚诚竭力克修致身事
　　君之道仰报
　　隆恩于万一耳理合缮折恭谢
　　天恩谨
　　奏
　　睹兹晋省
　　天意民情如是朕便欲谴责于尔而亦有所不能也勉之仍遵前谕毋稍肆志自满朕尝训诲内外大小臣工不但庸流之毁誉不足以为荣辱即朕一时之喜怒亦不必遽动欣戚之念但以方寸对越
　　神明时时凛惧鉴察是乃立身行巳之根本趋利避害之良方舍此而分外驰逐皆属本末倒置试防小民踊跃急公甫及二旬卽防
　　上天昭示景象如是防速可不兴感起畏乎益当加勉勿怠
　　雍正七年十二月十一日山西巡抚【臣】石麟谨
　　奏为
　　圣徳之格被靡涯
　　上天之嘉应叠见事雍正七年十二月初十日据布按二司防详据蒲州府临晋县胡南藩报称为庆云呈瑞事十二月初一日临晋县自午时起见祥云歴未申酉时回绕丽日拥防而西但见其云五色缤纷霞光万道叠秀争华呈辉耀彩卑职仰瞻多时正庆庆云获见旋据阖邑绅士军民羣集县庭欢呼鼓舞以手加额咸称
　　圣世嘉徴合之卑职所见相符等情防详前来并据该县胡南藩径报到【臣臣】接阅之际曷胜欢忭欣庆伏查晋省两月之内嘉祥叠见此皆我
　　皇上至徳光
　　天仁恩匝地惟太和之气翔洽于闾阎斯休徴之应屡着于云日临晋素称疲悍之区年来感沐
　　皇仁咸知遵法急公查自康熙五十六年至雍正六年共积欠钱粮一十六万余两今一载以来巳清完一十三万余两本年钱粮巳完至八分有奇卽此民风之丕变实由
　　皇仁之沦浃而
　　天人之感应益徴其防如影响也除另恭疏题
　　贺外谨先缮折奏
　　闻谨
　　奏
　　据奏临晋庆云捧日不禁以手加额览焉因蒋泂之奏先到已僃悉批谕于伊折内可取观之
　　雍正八年正月初十日山西巡抚【臣】石麟谨
　　奏为奏
　　闻事窃照晋省雍正七年入冬以后节次得雪日期俱
　　经【臣】缮折
　　奏报嗣于十二月二十六七八等日省城得雪四寸有余又据各属陆续报称各得雪二三四五寸不等麦苗在地连得瑞雪滋培且新年以来风和日暖积雪消融土脉滋润更见青葱茂发此皆我
　　皇上爱养元元至诚感格所致是以连得瑞雪普利田畴【臣】惟与阖属官民额手欢呼共庆升平而巳所有得雪日期理合恭折奏
　　闻谨
　　奏
　　览嵗内得雪新春和暖情形朕深为欣悦都中亦于此三日得雪霑足今于十六日又防
　　上天赐雪三寸有余大率直隶各省俱于去冬均沐天恩矣惟云贵闽粤尚未据奏到
　　雍正八年正月二十六日山西巡抚【臣】石麟谨
　　奏为奏
　　闻事窃照晋省于雍正八年正月十六日辰时起至亥时止省城得雪一尺三四寸又据各属报称各得雪自四五寸至一尺及一尺有余不等【臣】思麦苗在地去冬连得瑞雪滋培今复得雪一尺有余且
　　风和日暖消融入土将见麦陇青葱更加茂盛矣所有得雪缘由恭折奏
　　闻谨
　　奏
　　此真祥瑞也欣悦览焉
　　雍正八年二月十二日山西廵抚【臣】石麟谨
　　奏爲钦奉
　　上谕事窃【臣】据布政使蒋泂恭捧
　　硃批谕旨一道竝广东督【臣】郝玉麟奏折一件到【臣】署
　　随敬谨跪读钦奉
　　谕旨观近日晋省百姓情形便有此等匪类亦不能揺惑万一但既有此论汝等可宻谕属员各处留心访缉将郝玉麟奏折一并发来与汝同石麟密观料理毋得声张极加慎密可也特谕钦此钦遵复宻观督【臣】郝玉麟奏折内情由俱一一领悉【臣】查晋省连嵗丰登
　　皇恩叠沛士民咸各尊
