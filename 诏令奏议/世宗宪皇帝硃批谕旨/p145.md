<!-- { "loadSidebar": true } -->
　　奏为报明司库钱粮并赈济情由事窃据陞任布政使【臣】布兰泰造送文册印信到【臣臣】因布政司日有收发钱粮之事青州府知府李秉俭居官勤慎老成【臣】令其代管篆务稽查收放【臣】赴库盘查据册开应存银一百四十八万五千九十二两零内有各营预支俸饷银四万五千六百六十两零又发修河堤工料银二万一千二百四十两零以上二项共除银六万六千九百三两零其余银一百四十一万八千一百八十九两零俱实存在库【臣】据李秉俭出具印结交送布兰泰随于三十日赴京
　　陛见至被水五十一州县蒙
　　皇上轸念民依令【臣】等加意经理【臣】仰体
　　皇仁酌量被灾轻重次第发赈前己批委各道府大员监散今据布兰泰册开共需银四万七千三百余两【臣】同各司道府共捐银三万八千四百九十二两不敷银八千八百二两己动耗羡给发俟收余耗补还但时己仲冬天气沍寒及来春青黄不接之时穷民未免乏食【臣】已题请借领存仓米谷现在檄行各属分别极贫次贫查造确册大口毎日借谷三合小口毎日借谷二合共计四个月极贫者先赈银再借谷次贫者止借谷于十一月中旬及正月中旬分作两次借领如有混冒侵扣将监赈官一并题防又济南东昌二府被水较重恐存仓米谷不敷借领【臣】拨借兖宁道所存捐纳监谷四万石预备接济仍动耗羡银一万两发兖运同知杨三炯在滕峄一带丰收之处陆续买补还仓【臣】谨
　　奏
　　务使被水穷黎人人得沾实惠以仰副朕轸恤之念雍正三年十一月二十三日山东廵抚【臣】陈世倌谨
　　奏为奏明事窃兖宁道徐湛恩奉
　　旨陞授山东按察使仍管兖宁道事【臣】准部咨随转行钦遵在案但按察使管理通省刑名毎日各属觧审人犯须随时审理方免拖累而兖宁道管理通省河务凡有工程并须亲厯估验又有黄河在西南邉界一遇水发各工险要必须往来廵防少有漫溢坍损更须亲驻河干相机堵筑或东或西日无定处各属觧审人犯若跟随审则不免拖累若在署守则覊留日久势难兼顾理合据实奏明伏祈
　　皇上俯鉴着徐湛恩专司按察使之事其兖宁道务请旨另简贤员分理方不致岐误抑【臣】更有请者兖运同知杨三炯久在南工熟谙河务前任髙堰通判勤慎办理经河【臣】齐苏勒题补蒙
　　皇上俯允补授今缺任事以来稽核工程整理堤岸才
　　守俱优昨【臣】
　　陛见曽经折奏奉
　　旨杨三炯遇有陞转准于山东省对品补用今若以之补授兖寕道亦与河员题陞之例相符【臣】因河务需人冒昧陈
　　奏可否补授出自
　　圣恩【臣】谨
　　奏
　　此奏甚是布兰泰亦经奏过按察使不便兼管河道事务朕另有旨
　　雍正三年十二月十六日山东廵抚【臣】陈世倌谨
　　奏为奏
　　闻事窃【臣】于
　　陛见时奏请修复安山南旺两湖蒙
　　皇上谕【臣】安山湖挑濬约需费若干南旺湖能否出水须相度再定兹【臣】防同学士【臣】何国宗等沿途测量安山湖现有积水止须修筑圏堤不必更事挑濬南旺湖亦尚有出水之处可以逹运又戴村坝坝底桩木年久朽损坝石亦有坍卸应行修整经学士【臣】何国宗等防同河【臣】齐苏勒及【臣】详议现在防题此皆蒙
　　皇上轸念漕运民生
　　特命诸臣赍带仪噐逐细测量始得确知水势髙下酌定修筑从此漕艘通行诚亿万载无疆之福今何国宗等将已勘之处先行绘图定稿于十二日起


　　闻再临清闗税务厯来缺额唯借临仓耗羡弥补【臣】今嵗收过仓项正额七万五千余两共收过耗银一万三千五百余两除补闗税七千余两又觧部添


　　武珍等前往江南制造藤牌挑刀三百副分给【臣】标一百副登兖二标各一百副俾其演习纯熟以壮军威余银一千三百两现在省城及徳州禹城


　　林张四回子王四秃子【臣】己具题正法讫今又拏获王六一名王化豹一名俱系有名积盗现在关


　　再十一月十五日得有瑞雪已经奏
　　闻今十二月十三四连日复得雪四寸麦根益觉滋润
　　明嵗丰稔可以预卜此皆我
　　皇上敬勤昭格之所致也【臣】谨
　　奏
　　腊雪消蝗润麦最为有益大慰朕怀









　　硃批谕旨巻二十四中
　　钦定四库全书
　　硃批谕旨巻二十四下
　　硃批陈世倌奏折
　　雍正四年正月初六日山东廵抚【臣】陈世倌谨
　　奏为钦奉
　　上谕事窃【臣】准部咨钦奉
　　圣谕着【臣】悉心详查厯城等四十三州县五卫所被水轻处其应征漕粮仍照部议缓征一半被水重者准其全缓钦此仰见
　　圣恩浩荡有加无已【臣】随严饬布政司粮道一体钦遵并分委各道府星往确查【臣】查去秋被水各属济南东昌二府及武定州滨州所属之海丰霑化二县兖州府属之东平州较重【臣】奉
　　旨加意经理又蒙
　　皇恩准借存仓米谷凡属穷檐蔀屋莫不仰沐恩【臣】又恐隆冬穷民口食不周先于省城及徳州一带设立粥厰煮赈已经奏
　　闻在案续于聊城茌平髙唐恩县临清武城堂邑博平东平齐河等处一体煮赈并通饬丰收各属如有被水贫民到境无论本省外省亦设粥厰赈济俟春和分遣回籍务期仰体
　　皇仁均沾实惠将来遵
　　旨疏濬河道各得佣工赡养共庆安全数十州县衞所
　　亿万苍黎感被
　　皇上恩诚与天地同其广大矣【臣】谨
　　奏
　　务令穷黎溥皆得所无一人向隅方惬朕懐举凡可以安全保绥之术汝力所不逮第据实宻奏以闻去嵗各省俱庆丰稔惟直隶与山东歉收直隶料理甚妥谅未必有流亡至东省之民汝但能抚恤本省百姓不致流离失业则亦可以告无愧矣实力勉为之
　　同日又
　　奏为
　　锡福自天感
　　恩无地敬伸下悃叩谢
　　天恩事窃【臣】蒙
　　皇上髙天厚地之恩畀任封疆识见闇劣罪愆多端前因调补州缺及河夫帮贴二事【臣】不能仰承
　　圣训冒昧陈奏蒙
　　皇上慈矜宥各降一级从寛留任正拟开印之时缮
　　疏奏谢兹【臣】家人赍折回署蒙
　　天恩赐【臣】
　　御书福字【臣】随出郊跪迎至署恭设香案望
　　阙叩头谢
　　恩祗受讫【臣】何人斯膺兹
　　异数传为世寳敬选良工钩摹制扁恭悬【臣】署福自天来
　　恩同春至通省军民均蒙
　　皇上洪福五风十雨耕九余三山陬海澨之间共庆升平之福于无旣【臣】感激下悃理合缮折叩谢
　　天恩【臣】谨
　　奏
　　五风十雨之休征全在尔等恪勤奉公调辑兵民抚绥地方有以感召之也
　　雍正四年三月十六日山东廵抚【臣】陈世倌谨
　　奏为奏
　　闻事窃【臣】查得东省各属旧河如马颊徒骇鬲津诸河皆系九河故道年久淤塞水无归宿輙致淹浸民田若疏濬流通则民田可以保卫且可泄运河之泛涨而去秋被淹贫民佣工得以度日是以上年十一月间具疏
　　题明随委员确估三月初一日缮折奏
　　闻一面通饬各属于三月初四日兴工十二日接到九卿公字以时届三月农务正殷应停止此工俟学士何国宗等防勘再定今又蒙
　　皇上特遣侍郎【臣】阿克敦员外郎【臣】富弥善来东再加
　　商酌定议仰见我
　　皇上圣虑周详爱民如子惟恐停止工役贫民或致失
　　所
　　帝心广运同于覆载【臣】于三月初一日具折之后随于初四日准学士【臣】何国宗等知防是月望间来东查勘等语待其到来会勘定议更属周详允协至各属饥民叠荷
　　皇恩赈恤至深极渥复蒙
　　恩谕将老弱之民日给升合之资至麦熟停止民情感戴欢呼动地现在分别大小口逐日给钱其挑河夫役皆系各州县本地人民易于散遣况借领米谷原至三月中旬目下所领工价更可糊口惟四月后距麦秋尚有月余或实有贫民无计谋生者【臣】等自当加意经理酌赈银米必不使至失所有负
　　皇上爱养元元至意除侍郎【臣】阿克敦等定议回京复命外理合恭
　　奏以慰
　　圣懐【臣】谨
　　奏
　　再不料尔如此孟浪行事朕初犹未觧今阿克敦旋都奏朕始明尔此举非颠狂而何似尔居心不诚之人遇事自必非过则不及也殊为可笑之极
　　同日又
　　奏为恭谢
　　天恩事窃【臣】接家信知【臣】弟世侃侄源生若嵎均蒙皇上圣慈俯准部议纳赎免罪【臣】捧阅之下不禁感激
　　涕零随恭设香案望
　　阙叩头谢
　　恩讫伏念【臣】父子兄弟世受
　　殊恩涓埃莫报【臣】罪愆多端叠蒙
　　恩宥【臣】弟世侃身蹈重辟复蒙
　　皇上曲赐矜全再造
　　恩虽天覆地载无以逾
　　圣泽之髙深【臣】刻骨铭肌莫罄微忱之感激合家长防
　　子孙男妇惟有顶戴
　　皇仁力图报効于生生世世而已谨缮折叩谢
　　天恩伏祈
　　圣鉴【臣】谨
　　奏
　　尔弟兄辈斯妄行不法干犯刑辟尔复如农忙开河之事举行数件则可谓阖家长防刻骨铭肌报效于国家矣
　　雍正四年四月初六日山东廵抚【臣】陈世倌谨
　　奏为恭报甘霖普被仰慰
　　圣懐事窃东省于三月十五日得雨二三寸而东兖一带尚未溥遍【臣】于初二日自省起程防勘河道初四日抵东昌府沿途麦苖青葱繁茂正在望雨之时初四日甘雨宻降至初六日方止计得雨六寸有余徧处霑足二麦丰收转瞬可期且云气甚广逺近人民羣颂我
　　皇上仁爱万民上孚
　　苍昊沛兹甘霖以惠农亩谨缮折恭
　　奏仰慰
　　皇上勤民至意至各处老弱贫民复蒙
　　皇恩赈济【臣】与布政使张保酌议大口毎日给大制钱十文小口五文自三月十五日起至五月十五日止口食有资并皆得所【臣】所过村庄莫不欢呼环聚感颂
　　天恩合并奏
　　闻【臣】谨
　　奏
　　朕正在悬望东省雨信今览此奏殊大慰朕懐也雍正四年四月二十日山东廵抚【臣】陈世倌谨
　　奏为奏
　　闻事窃东省于四月初四日得雨至初六日普徧霑足
　　经【臣】缮折奏
　　闻初七日以后连日得雨二麦之繁茂者今已秀穗秋禾之已种者今已长发未种者皆已布种齐全卫河于十四五等日长水一丈二尺至十六日即退二尺水势渐平汶水向深四五尺不等今雨后约深一丈三四尺漕运通逹无阻至芝麻庄工程最为险要一有冲决匪止黄河一带民田庐舍所闗兼有碍于漕运【臣】去嵗曽经面奏蒙
　　皇上谕河【臣】齐苏勒估计工料共银一万二千余两但估计在冬季水落之时今兴工已届春汛水势渐长与所估埽面相平不得不加髙增寛以资堵御且需柳十万束而官园之柳不满一万东若责之








　　奏
　　知道了
　　雍正四年五月初一日山东廵抚【臣】陈世倌谨
　　奏为二麦指日登塲请及时购买以实积贮事窃东省各属麦穗异常茂盛目下将届收获之期丰稔可必但民间毎不知撙节易于耗费兹秋禾虽皆滋茂而收成尚远际此麦熟之时急宜购买以仰副我
