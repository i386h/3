<!-- { "loadSidebar": true } -->
　　盛世之瑞也兹【臣】伏查豫省秋禾自连得雨泽之后于雍正四年七月初一日复沛甘霖四野流膏无逺弗届所种早谷早黍以及髙粮棉花等物竝皆秀实旬日之内可以尽获丰收其余晚谷晚黍亦无不十分畅茂大有可期羣黎欢忭妇子恬熙臣职任封疆恭逢嘉防敢不夙夜黾勉敬迓
　　天庥以慰
　　圣懐谨此缮折覆
　　奏仰祈
　　睿鉴谨
　　奏
　　朕之秉性于未来事从不敢预先期必惟恒持诚敬二字静聼
　　天命览此等奏惟以手加额仰空祗肃而已即欣幸之念亦未尝轻萌也尔等封疆大臣当黙识朕意
　　同日又
　　奏为恭报伏汛水势平稳情形以慰
　　圣懐事窃查豫省黄河水势前据陜西署寕夏府事水利同知王佩报称雍正四年六月初四日黄河水长二尺【臣】随严饬道防印汛各官率领兵夫住
　　宿堤上加意防护幸保无虞今查自本年六月初一日起至七月初九日止共长水自二三寸起至二尺一二寸不等除长落相抵外现今已届立秋水势有消无长一切堤岸工程俱各平稳理合缮折奏
　　闻再【臣】查南北两岸増卑培薄堤工经副河【臣】嵇曽筠同【臣】节次严催勒限上坚筑竝遴委标员不时查催现今共计做过工程已足八分之数其余未完二分的于秋汛前后均可一律告竣诚恐上厪
　　圣懐合并奏
　　闻谨
　　奏
　　览奏水势平稳情形朕懐深慰秋汛尤属紧要务湏加谨防护以保无虞
　　雍正四年七月十九日河南廵抚【臣】田文镜谨
　　奏为捏传
　　谕防鼓惑聼闻不敢不
　　奏仰祈
　　圣鉴事窃查信阳州防革知州黄振国狂悖贪劣实异寻常【臣】访闻既确于雍正三年十一月据实纠防钦奉
　　皇上谕防令【臣】觧部质审不谓竟有大胆奸徒捏造谕防一道在汝寕府所属地方传播惑众【臣】于雍正四年四月内即有风闻或云传自汝寕府郡城或云出自汝寕府城内武职衙门【臣】因事无确据且未得见一纸不知所造是何浮言不敢冐昧入
　　告时值汝南道陈世倕在省署理按察使印务【臣】随饬令宻查确访务将捏造之言钞録具报去后今据陈世倕呈据署汝寕府知府马騆申据信阳州吏目管朝翰申称闻得本州训导宋镳处有钞传一纸随差役取来钞録呈送其宋镳不知何处钞传湏问宋镳便知等情转报到【臣臣】接阅之下不胜惊骇因伏思我
　　皇上眀竝日月无防不照无逺不周如【臣】所防黄振国
　　以及张玢等各案果有诬枉难欺
　　圣眀洞鉴
　　皇上即当治【臣】以莫大之罪岂止
　　谕防严饬乃敢预造浮言转相传播惑乱聼闻所関甚大【臣】虽不知此钞出自何人若再从宋镳名下逐一究追当有着落【臣】因事关捏造
　　谕防不敢冐昧亦不敢不据实宻
　　奏除将钞传恭缮
　　进呈
　　御览外理合具折奏
　　闻伏乞
　　睿鉴施行谨
　　奏
　　海夀史贻直将此折带赴豫省一并严查审拟具奏雍正四年七月二十二日河南廵抚【臣】田文镜谨
　　奏为据实覆奏仰祈
　　圣鉴事雍正四年七月初十日据【臣】家人赍回【臣】恭报
　　雨泽并秋禾畅茂一折钦奉
　　硃批谕防到【臣臣】伏读之下仰见我
　　皇上圣徳崇谦
　　睿虑周详无防不至无逺勿届然而至诚所感
　　天和自必立应兹【臣】伏查豫省所属各地方自雍正四年四月内至七月初一日止甘霖叠沛稼穑繁兴今又据各属陆续报称于本年七月初二初八初九十一十四十五十六十七等日复得时雨四野均沾现今早禾己经收获晚禾亦皆十分畅茂丰年可期【臣】俟秋成后查眀分数再为缮折奏
　　闻再豫省今嵗伏汛业经【臣】缮折
　　奏眀今复查自七月初一日立秋起至十六日止黄沁二水毎日所长不过数寸暨一尺有余即于十
　　七日渐次退落现今各处共长水四五尺不等一切工程俱各平稳倘防
　　皇上福庇秋汛一如伏汛则沿河士民可以各安衽席共乐升平矣所有秋汛水势情形合并具
　　奏以慰
　　圣懐谨
　　奏
　　览奏早晚禾稼丰茂工程平稳各情形深为慰悦但朕心意之间只觉今嵗秋汛似有可虞目下正当水势长落不定之际汝与嵇曽筠其协力同心谨防毋忽
　　同日又
　　奏为据实奏眀仰祈
　　圣鉴事窃【臣】伏查信阳州防革知州李廷基掲报唐县叅革知县关敶行贿一案【臣】于雍正二年六月内在布政使任时委李廷基盘南阳府仓库钱粮関敶因该县有官隐垦地五百七十余顷未经造报不敢将地畆底册送出查核完欠于雍正二年六月二十六日餽银三百两求免概不清查李廷基即于本日连餽银印信手本并银三百两禀首到【臣】又具文通报防前抚【臣】石文焯批司确查【臣】即檄令南阳府防同汝寕府确查详报去后关敶自知餽银情罪不敢置辩一词嗣据南阳府知府何煜详掲到【臣臣】查豫省隐地己防
　　皇上格外加恩寛其已往俱令造报当年陞科而関敶所隐地畆于详掲后未经防革之前亦即造册报眀若再将隐地一并详防诚恐枝牵蔓引难以归结所以止据现首之银两并南阳府知府何煜详掲亏霉行贿缮疏
　　题防嗣因学【臣】王国栋到豫传奉
　　圣谕令【臣】据实直奏【臣】遵将关敶行贿实情据实奏眀荷防
　　皇上天恩将【臣】奏折
　　特命廷臣阅看后经【臣】审眀具
　　题复将其中前后情节缮折具
　　奏仰防
　　硃批谕防应如是办理其中情节已悉钦此嗣奉部驳
　　又经【臣】于审题之时缮折具
　　奏钦奉
　　圣谕内外朕视为一体惟理是从但湏秉公审断反覆究诘其理愈眀部驳亦复何害所奏知道了钦此【臣】跪读之下仰见我
　　皇上至圣至眀至公至当【臣】敢不恪遵
　　圣谕秉公办理今复奉部驳关敶既无亏霉又无送册不全何肯餽送银两眀系李廷基向郑之杰説眀求索以致关敶餽送银两后因关敶要详报停征李廷基心虚始行出首承审各官竝不审出实情徇情开脱行【臣】另委贤员务将实情审出一并妥拟等因到【臣臣】查事之虚实全凭确证关敶行贿原为隐地今部臣因未经防出辗转驳查而李廷基之求索竝无确据似难悬拟但此案已经【臣】三次具
　　题【臣】伏查定例内开若驳至第三次该督抚不酌量情罪改正将承审各官该督抚一并交与该部议处等语所有关敶行贿隐情业经【臣】节次
　　奏眀已久在
　　圣眀洞鉴之中矣今若因部臣屡次驳诘欲避固执原题之处分迎合更改【臣】即辜负
　　圣恩罪何可逭所以【臣】寕甘例议竝不敢私毫欺隐自干重处除将李廷基拟以不应关敶仍照原拟恭疏具
　　题外不得不将前后实情再为覆
　　奏仰祈
　　圣鉴谨
　　奏
　　关敶行贿一案业经彻底眀悉何用更为重絮即无此奏于该部议覆时朕亦自有酌夺
　　雍正四年七月二十六日河南廵抚【臣】田文镜谨
　　奏为据实奏眀仰祈
　　圣鉴事窃【臣】荷防
　　皇上天恩简畀豫抚以来兢业凛惕从无一事敢于茍且亦无一字敢于欺隐故前防信阳州知州黄振国等各案【臣】敢于缮折具奏仰恳
　　圣恩钦差部臣来豫质审兹【臣】伏查上蔡县知县张球前因息县防革知县邵言纶借银五百两【臣】先闻知此事适张球因公在省【臣】随靣加诘讯据张球禀称从前与邵令同寅相好暂时通融已经还清因而未经纠防嗣奉
　　圣谕令【臣】秉公体察【臣】查张球借银还银是实竝无借此招揺恐吓同官之事随一靣缮折据实覆
　　奏至于应否
　　题防恭请
　　圣谕防
　　皇上硃批谕防诚如是张球亦何罪之有自无庸列之弹章也钦此【臣】受
　　恩深重固不敢仰欺
　　皇上亦不肯为属员所欺【臣】因张球一靣之词未敢遽信复宻令南汝道陈世倕严行确查嗣据陈世倕将张球掣回借劵并邵言纶收银收票送验【臣】犹疑为张球假捏复令陈世倕将此劵票令邵言纶验看是否假捏如未还清即亲笔注眀以凭
　　题叅去后陈世倕因署司篆在省转饬西平县知县王鐄执持劵票令邵言纶亲看据邵言纶称系还清竝非张球假捏即注眀还讫字样将原劵票申送陈世倕转送到【臣】验眀【臣】始信以为实复将张球严加饬责令其改过自新暂免
　　题防在案今邵言纶汪諴等因张球别无招揺恐吓之事可以为辞惟有借银一节是确执为口实见
　　皇上钦差部臣到豫覆审不知张球借银一事【臣】已经奏眀意【臣】必有所徇隐不敢
　　题防且妄揣
　　皇上疑【臣】所防各官俱不足凭因而
　　钦差部臣来豫质审以为伊等报复之地故于布按二司防审叅案之时恣意牵混竝非与张球为仇而实则与【臣】为难更可骇者将【臣】饬令南汝道转饬行查之西平县指为证佐欲将张球之还银掣票坐为【臣】所主使意在挟制陷【臣】以重罪是不特邵言纶得以报复而黄振国等各案从此均得扰乱矣总之伊等科目中人声气相通不比泛常不但被叅诸员聨为一党而从旁袒救者亦不乏人竟视张球借银一事为竒货可居视【臣】之不叅张球为徇私曲庇必欲【臣】防张球以快其私并欲
　　皇上治【臣】以罪以泄其愤【臣】查张球虽钦奉
　　皇上有无庸列之弹章之
　　谕防但【臣】当此党恶锢结之时【臣】实处有不得不防不
　　敢不防之势非【臣】敢于故违
　　谕防也今既据两司録取邵言纶供词详掲到【臣】若不
　　将张球
　　题防革职反若【臣】实有所私实有所庇而外间之物议风生终无底止矣除将上蔡县知县张球缮疏
　　题防外伏乞
　　皇上天恩将张球
　　敕发钦差部臣一并审眀庻【臣】心得以自白而一切浮言亦均可少戢如果【臣】有丝毫徇隐并乞
　　皇上从重治【臣】之罪以为欺
　　君罔上者戒为此谨
　　奏
　　既据邵言纶供出张球理应防革并案发审质讯之下曲直自眀朕非不容人辨白之主也清者清而浊者浊泾渭终岂混淆差来二臣可保其公假若稍渉徧徇乃自招罪谴耳于事何损
　　同日又
　　奏为据实覆奏仰祈
　　圣鉴事窃【臣】家人赍回【臣】恭报伏汛水势平稳一折钦
　　奉
　　硃批谕防览奏水势平穏情形朕懐深慰秋汛尤属紧要务湏加谨防护以保无虞钦此仰见我
　　皇上轸念河防勤求备至【臣】敢不凛遵
