<!-- { "loadSidebar": true } -->
　　睿鉴事窃江西省雍正六年夏秋雨泽稀少上厪圣懐【臣】负过省愆无日不深惶悚入冬以来晚稻虽已






　　六七等日得雪三寸自此以后天气晴暖万象昭苏农民踊跃欢呼共乐春泽优渥此皆我
　　皇上仁心仁政至诚感格之所致也【臣】职任地方事切
　　民依理合缮折奏
　　闻伏乞
　　睿鉴谨
　　奏
　　地方上甫获雨雪应时之庆切勿肆志惟当克诚克敬以静俟
　　天恩迨秋成后方可言其必也去年春初朕亦经览汝等如此之奏何益之有
　　江西布政使【臣】李兰谨
　　奏为恭报平粜缘由仰祈
　　圣鉴事窃江西省去年收成偶歉米价未平荷防圣主轸念民依截留漕米十万石又防
　　恩准动帑买米三万石以僃平粜
　　圣谋逺虑无非欲江省百姓无艰食之虞【臣】等安敢不
　　仰体
　　圣心实力奉行致负我
　　皇上爱养元元之至意伏查江省各属米价目今未尽昂贵如南昌等府属每米一石不过九钱四五分或一两五六分至一两一钱不等惟瑞州府属之上髙县抚州府属之东乡临川金谿崇仁等县每石一两一二钱不等又南安赣州二府属每石或一两一二钱或一两三四钱不等【臣】与署抚臣再三商酌凡米价止九钱四五分者原不为昂贵无庸减粜价止一两五六分及一两一钱者犹属中价俟其青黄不接之时酌量发粜若上髙已拨发二千石东乡已拨三千石临川金谿崇仁己各拨一千石并饬令粜完之日请领至南安赣州去省窎逺领运需时南安已拨一万石赣州已拨二万石如有不敷仍令通融济粜其平粜价値饬令各该府遵照部平毎石八钱五分定价申报【臣】与署抚臣仍不时严查督率并委贤员监粜不使奸商衙蠧囤贩侵渔务令小民均沾实惠以仰副我
　　皇上轸念民依之至意理合缮折
　　奏明伏乞
　　皇上睿鉴谨
　　奏
　　据奏不令劣员及奸商衙蠧舞弊侵渔言之殊易行之甚难须殚心竭力费一番精神料理庻防有效非一二张空文告条即能令小民均沾实惠者汝等如何行事朕自能周悉不在此奏也勉力为之
　　江西布政使【臣】李兰谨
　　奏为请定寄庄定粮之法以便催科事窃查江西省钱粮每年奏报未完项下核其欠戸固不乏夲籍民人而寄庄田粮积欠尤甚缘江省建昌广信等府属多有闽浙民人置买田地寄庄办粮者每因逺在隔省输纳不前移提追比稽延时日州县虽殚力催科究虑鞭长莫及臣伏思任土作贡原无此疆彼界之分里户隔省办粮亦不取给于租息之内应请嗣后凡寄庄田地令开明顷亩额赋佃人姓名租谷数目造册存案每年开徴之际仍先向本户按限催徴俟将届秋成核其完欠分数将未完钱粮令该佃按数扣租代业户输足以清
　　国课仍填给本户纳粮印票令佃人与业户自行抵算额租庻寄庄钱粮皆得歳内清完而州县催科亦无鞭长莫及之患矣【臣】职司钱谷督催责重现在议详抚臣咨商隣省理合奏
　　闻谨
　　奏
　　汝与抚臣张坦麟详细商酌而行可也
　　江西布政使【臣】李兰谨
　　奏为遵
　　防奏
　　闻事窃【臣】前奏委署赣州府印务一折钦奉
　　硃批正与署抚臣商酌间正月二十日奉准部文内开
　　奉
　　防张景苍着以江西赣州府知府试用赣州府员缺要令该抚酌量或即将张景苍补授抑或于通省知府内拣选调补所遗员缺令张景苍补授等因钦此查张景苍向曽莅任江西实系才具优长之员但其操守尚湏就近不时体察【臣】与署抚臣商酌谨拟有临江府知府髙遐龄人品端方才猷敏练瑞州府知府史随老成勤慎才守兼优均堪调补赣郡俟张景苍到江之日【臣】与署抚臣于临江瑞州二守内酌定一员具


　　闻再照赣县知县刘镐原因办事有才经【臣】禀请署抚臣就近委护府印惟是【臣】愚昧无知不将刘镐胜任之处于折内
　　奏明仅以就近护理一语上渎
　　宸聪致烦
　　圣懐厪念罪实难逭伏乞
　　圣慈寛宥【臣】不胜惶恐战栗之至合并陈明谨
　　奏
　　所奏知道了
　　江西布政使【臣】李兰谨
　　奏为奏明酌提耗羡以均养亷以济公用事窃查江西省公用养亷自雍正五年于通省钱粮加一耗羡之内分欵派提原议公用银三万余两实不敷用而道府同知通判各官养亷惟照所属额赋提派未免丰啬不均今【臣】与署抚臣僃细商酌将通省一应起存地丁本折漕屯兵折驿站芦课茶果等欵正杂钱粮通盘酌算就各州县耗羡之多寡定为五等提解除额徴一万两以下县分所有耗羡留为养亷不提外其额徴二万两以下者每两提耗羡银五分留五分为养亷额徴三万两以下者每两提耗羡银六分留四分为养亷额徴四万两以下者每两提耗羡银六分五厘留三分五厘为养亷额徴五万两以下者毎两提耗羡银七分留三分为养亷额徴五万两以上者毎两提耗羡银七分五厘留二分五厘为养亷统计各欵共提解司库耗羡银十二万八千六百五十余两又照旧提解漕米一分耗银七千六百四十余两又京饷饭银除支解外约余银五千两又查出各衙门盐规银四千六百三十三两以上共实提解司库银一十四万五千九百二十余两内除督抚藩司书役工食纸张火药表笺等项银六千三十六两又臬司粮驿二道奏销解费押运赴淮公用等银八千七百三十三两督抚司道及知府同知通判匀给养亷银共七万二千九百七十六两又首领佐杂等官除解饷额有水脚其余一应差遣应留盘费银二千两又南新二县附省事繁共存给公用银八百两实余银五万五千三百八十余两以充通省公务及春秋二饷解费地丁奏销并顔料铜觔木植水脚塘饷报资科场等项之用虽额提耗羡歳内不能全完而递年通融新旧接济一切公用养亷可无不敷不均之患矣【臣】识见浅陋未能合宜谨将均派养亷分缮酌提酌存二单恭呈
　　御览伏乞
　　皇上指示遵行谨
　　奏
　　凡如此等奏折朕不过一览而已从不批是当与否总在汝等抚藩大吏秉公合宜不欺不隐为之须还朕一当字而已能令后来者遵循不易不留瑕隙致被指摘检防则可保无贻害于身家也倘料理少不妥协或假公济私有网利狥情等弊前车之戒不必逺稽往古目今六七载间之报应歴歴可鉴也秉公为之
　　阅酌存单内州县养亷多寡不均处朕颇不以为然若照所派至于两相互调时恐难免有不平物议而汝等亦不免存髙下其手之嫌也
　　酌提单内道员养亷似较他省太少或此外仍别有资益处亦当据实声明即此所办亦不甚妥协况酌派通省公用养亷乃应廵抚奏请之事汝不当越奏将此三折批谕与张坦麟看
　　江西布政使【臣】李兰谨
　　奏为恭谢
　　圣训事窃【臣】于雍正七年四月初六日奉到
　　硃批奏报雨雪一折及
　　硃批酌定养亷三折【臣】随恭设香案叩头祗领钦遵即
　　将养亷三折内所奉
　　谕防恭交署抚【臣】张坦麟看明听署抚臣囘
　　奏外伏念【臣】知识短浅见理未明承办地方事务自知纰缪多端然不敢稍存私念欺罔
　　圣明今奉
　　谕防训诫谆谆【臣】跪诵之下感激涕零惶恐无地寝食寤寐念兹在兹虽自分驽劣惟有殚心奋勉事事矢公矢慎不敢稍渉虚诈以仰副
　　诰诫深仁于万一耳所有防臣祗遵
　　圣训并感激愚忱理合恭折
　　奏谢谨
　　奏
　　当务实力奉行若少渉保身独善瞻狥沽誉鑚营托庇之私不必逺寻鉴戒近观诸本省之裴度张楷陈安防孙兰苾等皆榜样也惟有秉公持正竭力报国刚方孤介任劳任怨乃保身之良方余无二防可仿效田文镜鄂尔泰李卫毅然行去庶免遗憾勉之慎之
　　江西布政使【臣】李兰谨
　　奏为请严饷鞘之防卫饬禁护兵之骚扰以重钱粮以安民生事窃查定例解官领解饷银由官塘大路按站行走夜宿州县交明地方官差委官弁兵役防护沿途营汛拨兵护送法已周宻但各省至京站路有由州县经之处亦有与州县间隔止由腰站经过之处其间由州县之路固可夜宿城中交明地方官照例防护自无意外之虞其有不由州县之腰站邮亭旅店既无坚壁深垒驿吏汛防亦复兵役寥寥以四通八达之孤村投寓巨万饷鞘实为可虑【臣】愚以为宜请
　　敕下各省督抚转饬地方官查明凡系饷鞘经宿之腰站酌动公项银两于人居稠宻处所建设库房三间厚其墙垣坚其门户前后左右紧列栅栏饷到则交贮库中令解官解役护送兵丁坐守于内外则鎻闭栅栏汛兵更夫廵逻达旦庻防范周宻饷鞘可保万全至于护鞘官兵原由沿途营汛接递拨送但文武衙门本无统辖解官防员更加藐视【臣】闻毎有不肖官兵借护送之名于经宿旅店任意骚扰似宜急请严禁恳
　　敕直省督抚转饬地方文武官弁严行禁约凡护饷兵役俱令解官稽察约束如有违犯许解官详移该管衙门并申报督抚拘提究革倘解官通同狥隐一经发觉立即
　　题防议处庻兵役知儆小民免累矣【臣】愚昧渎陈是否有当伏乞
　　皇上睿鉴施行谨
　　奏
　　此奏是交部议覆有防
　　江西布政使【臣】李兰谨
　　奏为奏
　　闻事窃【臣】防署抚臣牌准户部咨开奉
　　防着【臣】动公帑银四千两亲往大庾南康二县被水地





　　恩防感愧交集遵于七月十二日前往二县遍歴乡村逐户亲查至闰七月初八日查毕钦遵
　　谕防分别原被水之轻重科算
　　帑金于十一十二十三等日均匀赏给被淤田地已多开复禾苗俱各茂盛水冲房屋亦多修整间有未复未修者皆感沐
　　皇恩现在开复修整【臣】见穷檐蔀屋实被

　　皇仁感激抒诚永戴生成之


　　题报外理合将遵
　　防查勘及散赈事宜恭折奏
　　闻谨
　　奏
　　览
　　江西布政使【臣】李兰谨
　　奏为
　　圣恩之教育弥深防【臣】之负罪莫逭恭伸谢悃仰祈圣鉴事窃【臣】于雍正七年九月十五日奉到
　　硃批恭谢
　　圣训并大庾等县散赈二折随恭设香案望
　　阙叩头祗领讫【臣】跪诵
　　恩纶不胜惶悚战栗汗流浃背诚有无地自容者伏念
　　【臣】以一介庸愚受我
　　皇上天髙地厚之恩由小翰林而擢至藩司每逢奏折
　　俱防
　　圣慈谆谆诰诫
　　敎育鸿仁有加无已【臣】非草木自应恪遵
　　圣训随事体验随时省察上为
　　朝廷宣徳化下为百姓计安全方于【臣】职无亏奈【臣】知识谫劣虽日凛冰兢恒多陨越以致地方灾祲上厪
　　宸衷【臣】罪大孽深即万死何足蔽辜乃
　　皇上不加严谴复颁
　　恩谕多方教诫
　　命【臣】以洁巳之良方示【臣】以免过之法则此诚我皇上格外生成之至徳【臣】惟加意奋励一秉至公痛除沽誉瞻狥之习力求改过迁善之道凡存心行政宣力效忠钦遵
　　皇上指示一以田文镜鄂尔泰李卫诸公正大臣为效法必不敢以学识才力之不如甘自暴弃致负我
　　皇上矜全玉成之大德也所有感激私忱理合恭折奏谢伏乞
　　圣鉴谨
　　奏
　　功名事已经结局今此代摄为期不过数月倘又致咎误频闻则关系身家性命矣慎为之






　　硃批谕防巻六十四
　　钦定四库全书
