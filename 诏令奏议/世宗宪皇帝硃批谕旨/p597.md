<!-- { "loadSidebar": true } -->
　　奏奉有
　　硃批【臣】跪读之下不胜惶悚伏查陈王章弹压兵弁驾驭惟严操演骑射亦无懈怠遇有盗贼窃发不惜盘费差人遍加躧访以期捕获惟稽察属员毎以一已之好恶定各官之优劣是以间有未当而所属亦未尽悦服至其居心机巧语言未能诚实行止浮夸喜以结交为事此【臣】半年来留心体察所稔知者也合再据实奏
　　闻伏祈
　　皇上睿鉴谨
　　奏
　　此后如有于官方甚不协处再奏以闻
　　同日又
　　奏为奏
　　闻事窃【臣】准浙江督【臣】李衞咨称匪犯陈铨供出之吕东阳解浙质审等因到【臣】随令新建县密行躧缉今据该县选差干役访明丰城县洛溪村居住之吕学一即吕东阳防同丰城县役拏获讯据吕学一供认即吕东阳与匪犯陈铨同伙缘由具报到【臣】随经饬令审讯其江省有无伙党去后又据该县详据吕学一即吕东阳供出伊于雍正三年二月在直涞水县遇见陈铨又遇有田开玉是山西榆次县人蘓镇山是江南淮安府人唐徳是山东莱州府人髙之初是江南贵池县人因陈铨要拜弟兄各醵分金同吃血酒听得陈铨説海上有二十一号船为首的名呌陈廷秀混名扑天飞是广东佛山人常在浙江福建一带海面上来往因给伊铅图书一个以为记认约其到天津衞下船赴海伊因家有妻女不舍得去嗣后遂不来往现今江省并无伙党等语详覆前来【臣】复提该犯细加亲讯与在县所供无异查吕东阳系浙省咨拏质审之犯其所供情由与供出各犯是否确实应听浙江督【臣】李衞将陈铨与吕东阳质审明白【臣】一面将吕东阳严押解浙并将供情咨明一面仍将供出各犯分咨各省查拏径解浙江质审外所有讯取口供解浙与陈铨质审并密咨各省缘由合先奏
　　闻谨
　　奏
　　凡遇直省似此缉捕紧要匪犯当较平时倍加愼密实力察拏务获解交不可泛泛从事潦草办理也
　　同日又
　　奏为请
　　防事窃惟吏治贵在得人随才可以器使我
　　皇上爱惜人才每于引
　　见各官不以一眚废弃是以大小臣工无不踊跃思奋以期报效【臣】查有原任广信府铅山县知县张崇朴缘兴安县交代案内委勘不实经前署抚【臣】张坦麟据揭
　　题防部议降级调用现在给咨赴部候补但该员离任将及一年【臣】访闻铅山民情至今爱戴近因请咨到省见其年力精壮人亦明白【臣】思人材难得可否将张崇朴仍留江省遇有人地相宜之缺准带所降之级其
　　题引
　　见候
　　防补用伏祈
　　皇上睿鉴批示遵行谨
　　奏
　　准留江省补用仍一面咨明该部
　　雍正八年五月十九日署理江西廵抚印务太常寺卿【臣】谢旻谨
　　奏为奏
　　闻事窃江省今嵗三四月间连旬隂雨晴日无多【臣】恐低洼之区田禾被淹深为忧虑率属防诚祈祷并饬各属遍加确查陆续据报各处田禾现俱茂盛早稻已经秀出惟九江饶州南康三府濵江濵湖一带低洼洲地因水骤涨一时宣泄不及暂被淹浸【臣】又飞行饬查被水穷民量给节僃仓谷现今五月以来日日晴霁各处涨水全退俱已补种晚禾插莳完毕理合缮折具
　　奏仰慰
　　圣怀谨
　　奏
　　亟当省察吏治训导士民敦厚风俗以感召
　　天和敬之愼之
　　同日又
　　奏为覆奏事窃【臣】因九江赣州二闗收税加耗并支用公费开明清折恭呈
　　御览奉有
　　硃批伏查闗税原系廵抚之事虽委员分理各闗而欲上无侵欺税课下无苛累商民总责成于廵抚【臣】缘各闗距省稍逺惟恐有弊不能深悉深以为忧是以到任以来时时察访原不敢稍有懈怠今蒙
　　皇上诰诫深切训诲周详敢不益加整饬以期弊端永絶除严饬分管道府各加查察外今又不时遣人扮作客商搭船过闗暗行密访如访有弊端役即拏究官即防处断不敢稍为徇纵自贻扶同之咎总惟竭尽【臣】心以仰答
　　皇上谆谆教导之至意耳所有奉到
　　硃批原折合并恭缴谨
　　奏
　　凡事非言之难而行之为难试行与朕观之
　　雍正八年十月十七日署理江西廵抚印务太常寺卿【臣】谢旻谨
　　奏为请动公费籴买谷石以便民用以裕民食事窃照江省连嵗丰收今年更称大有各属谷价俱平而南昌瑞州饶州南安赣州五府价为尤贱现今毎石自三钱三四分以至二钱七八分不等葢缘户尽丰盈市鲜收买故自秋收至今民间之需银使用者反苦于无从粜卖【臣】思民用民食均所必需酌盈剂虚似宜通变请将司库公费支银一万五千两分给南瑞饶南赣五府知府各于本处照现在价値乘时买谷收贮如来年青黄不接之时价値稍贵即同存七粜三之常平谷石一体发卖倘彼时价仍照旧则尽本省别府价贵之处运卖外如有多余遴员运至别省价贵之处粜卖所有卖谷赢余价银一并归于公费项下以充公用实为有益谨此缮折奏
　　闻伏候
　　皇上睿鉴批示遵行谨
　　奏
　　与督臣髙其倬商酌为之
　　雍正八年十二月初四日江西廵抚【臣】谢旻谨
　　奏为奏
　　闻事窃照江省今年收成丰足米粮价贱近有山东兖州等处被水乏食贫民携带妻子来江趁食于南昌饶州九江等府【臣】行令各地方官各于境内查明人数暂令安插寺院动支节僃仓谷碾米散给大口毎日给米六合小口四合又大口每日给钱八文小口四文以资盐菜柴薪之用俱令地方官亲身督散毎五日给发一次不至失所仍时加稽查毋致为匪今散给之始已据南昌县新建县共报有王永昌等大小男妇七十八名口此后再有续到并至饶九二府者俱令一例散给统俟春和时量给路费资其回籍所有安插散给赈恤缘由理合缮折奏
　　闻伏乞
　　皇上睿鉴谨
　　奏
　　已有防矣此所办理与朕意相符
　　同日又
　　奏为恭报开濬蓼花池口竣工事窃查南康府属星子县蓼花池地方为庐山九十九湾之水所蓄转流于鄱阳湖向因出水之口堆沙拥塞田土被淹小民心力不齐不能开濬致难播种经【臣】
　　奏请于公费银内动支八百余两帮给民间饭食物料之费以资开濬奉
　　防交户部存案钦此【臣】一面咨部一面飞饬南康府乘农隙水涸时即速挑挖并行布政司照给帮费去后今据该府具报该地居民踊跃赴工挑挖沙土并建桥梁于十一月十二日工竣现今积水畅流入湖田土次第涸出来春即可播种居民感戴咸各执香望北叩谢
　　天恩等情到【臣】除将用过银数核明俟嵗底报部外所有竣工日期并居民感戴情由理合缮折奏
　　闻谨
　　奏
　　此系地方应行事宜不过恵民之一端耳何须如是夸张
　　同日又
　　奏为酌请分贮各府库银仰祈
　　睿鉴事窃【臣】接准部咨遵
　　防议将江西雍正八年地丁银十万两分给各府收贮
　　以僃州县急切公务之用仰见我
　　皇上体恤臣下之至意但【臣】就江省各府而论如南安赣州二府离省各约千里吉安袁州广信饶州四府离省四五百里不等余俱离省不逺若于各府槩令分贮【臣】思此项库银必遇最要之公事方可动用是动用之处甚少收贮之日实长恐收贮日久守令视此项为闲款彼此营求徇庇致启通那侵亏之渐可否稍为变通于最逺次逺之南赣吉袁饶广六府并最冲之九江府俱有协镇防将大员驻劄之地将应贮之银酌量分贮责令该管道员不时稽察毎于歳底亲行盘查以期歴久无弊其瑞州抚州临江南康建昌五府与省防之南昌府应贮银两统存司库如州县偶遇有急切应用之事赴司请领原属甚便至毎年奏销盘库时【臣】一体盘查
　　奏报【臣】因江省各府逺近冲僻不等是以将分贮银两之处筹画变通缮折
　　奏请伏乞
　　皇上睿鉴批示遵行谨
　　奏
　　防同督臣髙其倬详细酌议具奏




　　硃批谕防巻一百三十八上
　　钦定四库全书
　　硃批谕防巻一百三十八下
　　硃批谢旻奏折
　　雍正九年正月二十四日江西廵抚【臣】谢旻谨
　　奏为请更同名之县以杜滋弊事窃惟各县以印为凭一切案巻文册皆必徴信于印查江西省吉安广信二府所属皆有永丰县其印信篆文同一字样并无分别共在一省之中而有相同之印倘奸徒假借以此县所用印信朦混于彼县恐一时难辨易滋弊端仰祈
　　皇上赐将一县另改嘉名庶免混淆之弊至此外江省州县又有同名于各省者如江省有宁州而陜西云南所属皆有宁州江省有长宁县而奉天四川广东所属皆有长宁县江省有新城县而直隶山东浙江所属皆有新城县江省有龙泉县而浙江贵州所属皆有龙泉县再如江省有新昌县而浙
　　江亦有新昌县江省有徳化县而福建亦有徳化县江省有安仁县而湖南亦有安仁县江省有广昌县而山西亦有广昌县江省有石城县而广东亦有石城县江省有兴安县而广西亦有兴安县江省有永宁县而贵州亦有永宁县其他各省之州与州同名县与县同名者尚多并有府与府同名者如奸徒有意作弊则借此影射隔省更恐无从辨察应否一并查改伏乞
　　皇上睿鉴谨
　　奏
　　该部议奏
　　同日又
　　奏为酌陈停运漕粮之议仰祈
　　睿鉴事窃惟漕粮上贡
　　天庾所以充裕京储闗系最钜【臣】准漕臣咨准部咨蒙皇上念京通各仓积贮丰裕欲纾输将之力恤挽运之劳又欲民间受折徴之益弁丁无停运之累以嵗运漕粮作何变通之处行令漕臣筹画漕臣咨商【臣】等定议仰见我
　　皇上念切民依必期立法尽善之至意【臣】查运漕各省惟江西湖广产米尤多向来隣省毎于江楚籴买江楚之民亦赖粜卖米石得价资用若令停运则各省所存之米既多向外省籴买者必少而江西湖广之米粜卖无多恐于完粮资用之处稍有未便再查弁丁以挽运为业若令停运则无行月钱粮恐其资生无防况各省粮船约有七千只以头舵水手计之不下十万余人而粮船经过之地需用剥浅短縴提溜等项人工沿途之民借以糊口者又不下数万此等贫民无田耕种又无手艺不无苦累再查定例毎只粮船准带土宜一百担头舵水手人等亦准带二十六担统计粮船七千只约带土宜一百万担南北货物多于粮船带运京师借以利用闗税借以充足而沿途居民借此以为生理者亦复不少若一停运则虽有行商贩卖贸迁未必能多货物必致阻滞闗税亦恐不无缺少再查成造粮船毎只需银二百八两七钱零用至十年即应更造如一年停运毎船即虚糜银二十两八钱七分以各省粮船七千只计之毎年共虚糜银十四万五千六百余两至于漕运暂停而粮船自应仍留僃用则歳造歳修之费亦难节省【臣】与藩司粮道密行酌议可否于今年额徴漕米先以半本半折徴收将粮船分作两班循环迭运其下运之船即令先期修艌听受兊不必俟上运回空方行开兊则在民已受折徴之益而挽输又可不费商贾仍资贸易货物仍可带运弁丁水手人等虽有一半停运仍于下年出运亦可不至失业至嗣后应否折半起运统俟户部防同仓场另行酌核盈缩请
　　防定夺【臣】管窥之见是否有当伏祈
　　皇上睿鉴谨
　　奏
　　该部将此折暂行收存俟总漕仓场诸臣议到一并确议具奏
　　雍正九年三月初十日江西廵抚【臣】谢旻谨
　　奏为奏
