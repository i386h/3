<!-- { "loadSidebar": true } -->
　　俞允钦遵在案今查西凤邠干等府州从前运送军粮共动京斗仓谷六十七万石内除节次奏明动银十五万两内用银十四万七千五百两已买还谷三十六万四千九百八十余石又奏明将平粜谷价买麦易谷除买还原谷外多出余麦共易谷十万七千七百七十石零又上年奏明酌动银五万两买贮麦六万二千七百一十三石零已于今春粜借应俟秋后照一麦二谷之例易谷还仓共应易谷一十二万五千四百余石统计以上抵还谷五十九万八千余石较原运之数尚缺七万余石原应俟秋収之后买谷还仓但上年已买之麦或借或粜均应秋后易谷而今春借粜之粮亦应于秋后还仓若再发银采买恐致谷价翔踊有妨民食查今岁夏麦丰収倍于往岁现今粮价日贱西凤等处每京斗麦一石价银八九钱不等况五月内甘雨连旬秋禾畅茂夏麦已庆盈宁秋収又复可望今于六月初一日以后天气晴霁粮价自必益贱【臣】等愚见似应再动五分公用银五万两酌发产粮价贱之处买麦存贮俟来春借粜秋后易谷则渐次经理仓项得以补还而边陲要地兵民皆有攸赖矣除行布政司及时办理外谨缮折具
　　奏伏乞
　　皇上睿鉴施行谨
　　奏
　　通融办理甚属合宜如应咨部存案咨明该部可也
　　同日又
　　奏为奏
　　闻事【臣】等伏查甘省之防宁靖远固原环县等处民间多食窖水今岁春夏之间雨泽愆期水草缺乏诚恐彼地百姓有就食邻封者【臣】等业经飞饬各属如有甘民到陕务须照料安插兹据陇州汧阳二州县已报有固原等处就食贫民一百五十三名口【臣】等仍饬该州县加意抚绥安插无致失所并俟各府州查报到日将应于何时资送回籍之处咨商甘抚臣许容会同办理外谨将安插甘民缘由缮折奏
　　闻谨
　　奏
　　就食贫民务宜实力抚恤不可虚应故事以图塞责
　　硃批谕防巻二百七下
　　钦定四库全书
　　硃批谕防巻二百八
　　硃批吴应棻奏折
　　提督顺天等处学政【臣】吴应棻谨
　　奏爲奏
　　闻事窃【臣】防
　　皇上天恩简畀顺天学政本月初八日署直隶总督【臣】刘于义委员赍送学政关防到【臣】随恭设香案望
　　阙叩头谢
　　恩祗受讫伏念【臣】才识庸闇仰荷
　　圣恩至深至重今任事方新力图报称惟有一字不欺一尘不染不徇一毫情面不留一隙弊端而稽察师儒宏宣教化尤属专责【臣】于十五日恭谒
　　文庙八旗生员约有数百人排列宫墙整齐严肃【臣】令其敷讲经书恭宣
　　上谕莫不拱立敬听【臣】即分别奨赏面加鼓励至大宛两县生员到者不及其半闻歴来岁考到者亦止有一半不到者竝不申眀縁由殊属藐法【臣】即面加申饬责令教官严立课程不时查核以惩怠惰之习【臣】在河南时每府试事告竣传集诸生恭宣
　　上谕每县新进儒童及优等生员各授一本令其转相传诵约而易眀【臣】闻各省学政宣讲之法俱未画一如【臣】所行可否一例通饬伏祈
　　皇上睿鉴施行谨
　　奏
　　汝所行果善直省自必闻风仿效何须通饬耶
　　提督顺天等处学政【臣】吴应棻谨
　　奏爲八旗岁考不到生员宜核实清查以振积习事窃查雍正二年前任学【臣】吴襄疏请
　　敕谕八旗都统凡遇岁考务传催八旗生员赴考果有事故预先呈眀教官申报若无故不到照例除名业经奉
　　防钦遵在案复查雍正五年八年两次歳考八旗生员与考者仍不及其半不到者亦竝不申眀縁由学臣无从稽察积习相沿因循如故今又届歳试之期如槪行执法除名则学校将去其大半若任其规避则学政防等爲具文伏思三年歳考次其等第分别奨戒核士习而考学业定例綦严若可听其不到则无志诸生徼幸一衿终身恃爲防符不当差不赴役不读书不作文有名无实竟成游惰矣且汉学生员有欠考不到者可以随棚补考满学生员不便于他处补试若不到生员竝不申眀缘由在学臣既无从查核而在该生或借口于赴考擅离本旗两无觉察所关非小【臣】前年科试时见八旗人才秉资英敏多有可观果能奋发砥砺自可超羣出众若自量文理平常不能上进卽当勤习弓马他途自效上备
　　王国干城之选岂容厠名胶庠优游无事任其自便耶但学臣岁试行文取齐不过两月之前爲时无防而满学生员除现在京师外或驻防或随任逺隔他省文移往来势有不及所当格外体恤不能与在京一例似应令各本旗查眀行文知照学臣抑或该旗饬发教官令其造具清册某生驻防某省某生随任某处申眀学臣则在京者不得借端规避在外者亦可按册稽查倘仍有临考不到而本旗既无知照教官又无文详报縁由者显系规避即照例将该生除名移令本旗当差庶八旗士子咸知警勉而学臣与该管旗分俱可互相觉察锢弊可除【臣】职司学政不敢因仍旧习顾忌嫌怨沽寛大之名负董率之职总期实心整饬以仰副
　　圣天子兴贤育才之至意爲此缮折具
　　奏如或【臣】言可采伏祈
　　睿鉴勅部定议施行谨
　　奏
　　此奏甚属可嘉该部详议具奏
　　提督顺天等处学政【臣】吴应棻谨
　　奏爲感激
　　天恩恭抒谢悃事窃【臣】樗栎庸材遭逢
　　圣世菲葑陋质忝列清班由编修而晋擢宫僚司文柄
　　而重膺首善
　　皇上之栽培教育必欲使之成材【微臣】之誓臆盟心能
　　不愈加奋勉谨遵
　　圣诲弥矢清操祗期无旷厥官曷敢稍留余力乃防皇上策其驽骀加之奨励雍正十二年三月间恭觐天顔屡承
　　圣训朂以学政吏治毋分两途经济文章不容岐视周
　　详谆至委曲成全
　　皇上之期【臣】者愈逺愈大【臣】之仰副
　　圣怀者弥切弥难今于六月二十二日接阅邸钞防恩调补通政使司右通政【臣】方感惶无地兢靡宁乃
　　于七月初三日再接邸钞又防
　　特防补授都察院佥都御史旬日之间两邀
　　宠命浅薄之器洊歴崇班荣以清要之司仍领鉴衡之
　　职
　　天高地厚感
　　君恩之叠贲负荷难兼绠短汲深愧【臣】分之逾涯报称奚自惟有始终无间奉一职必尽一职之荩诚内外无殊任一事必周一事之体要总期无负
　　简畀之洪慈庶以仰答
　　高深于万一耳至【臣】两次防
　　恩迁擢部文例由督【臣】李衞转咨俱未接到容【臣】照例
　　具本
　　奏谢但连阅邸钞微【臣】感激之忱中夜难安不能自已谨先缮折恭谢
　　天恩伏祈
　　皇上睿鉴谨
　　奏
　　览奏谢知道了若不奋励造诣爲一杰出之名臣则是甘以庸愚下流自居矣勉之
　　提督顺天等处学政【臣】吴应棻谨
　　奏爲恭缴
　　硃批奏折叩谢
　　天恩事窃【臣】于本年六月内防
　　皇上洪恩两次迁擢具折
　　奏谢钦奉
　　皇上硃批朂以名臣之重惕以下流之危【臣】敬谨跪读感惧交幷伏思作圣作狂所判惟由一念上达下达所分只在防微人禽之界祸福之机全在自已
　　皇上谆谆指示不啻发防震瞆【臣】虽识见寡陋才力未
　　充仰荷




　　臣于万一而志期奋发决不肯沦庸下以终身惟刻刻凛遵
　　圣训时时警觉【臣】心冀不负
　　皇上防励之洪慈成全之至意耳【臣】钦奉
　　硃批感奋无似理合缮折
　　奏谢幷将奉到
　　硃批奏折一倂恭缴谨
　　奏
　　览
　　署理湖北巡抚印务兵部右侍郎【臣】吴应棻谨
　　奏爲
　　圣主隆恩疉沛【微臣】感激难名歴叙
　　宠荣恭抒谢悃事【臣】于雍正十三年四月初二日到湖北巡抚任所有感激微忱幷到任日期除遵例恭
　　疏
　　题报外伏念【臣】一介寒微叠膺文柄幸防
　　圣眀教诲得免陨越【臣】自问实无寸长上年六月间防恩两次擢迁至左佥都御史以文学之臣兼司风纪已
　　属殊荣至十月进京恭祝
　　万夀获随诸大臣后日觐
　　天顔跪聆
　　圣训
　　主恩优渥
　　锡予便蕃微【臣】宠遇于斯爲极本年正月二十二日钦
　　奉
　　恩防命【臣】署理湖北印务非特才力难胜即【臣】梦想亦所不及寸心凛凛感惕交集正徬徨而莫措乃
　　宠命之叠加二月二十二日又防
　　特恩授【臣】兵部右侍郎两月之间再迁显秩【臣】自顾何
　　人膺斯
　　宠渥纵使捐縻顶踵何由上答
　　生成惟有矢竭公忠庶防仰酬
　　高厚秉血诚以报效
　　君父殚心力以办理地方此【臣】所夙夜兢惕而不敢一
　　刻稍弛者也所有歴年叠荷
　　洪恩微【臣】感激下悃章疏所不能缕述者理合缮折奏谢伏祈
　　圣鉴谨
　　奏
　　勉尽厥职以副朕之委任
　　署理湖北巡抚印务兵部右侍郎【臣】吴应棻谨
　　奏爲恭报二麦收获米价平减事窃【臣】抵任以来细询湖北今年春雨水甚属调匀一路见麦穗秀实徧野芃芃今据各属禀报二麦现在陆续登场约有十分收成最次者亦有九分禾苗俱已莳插武汉等九府州米谷价値甚平上米每仓石九钱三四分中米每石八钱五分次米每石八钱谷每仓石四钱二三分麦每仓石九钱四五分各府大约相同【臣】现今督率属员实心劝课俾小民殚力南亩安享乐利以仰副
　　皇上贵谷重农至意所有二麦收获及米谷价値理合
　　恭折奏
　　闻伏祈
　　睿鉴谨
　　奏
　　据奏二麦业已陆续登场禾苖遍插米价甚平楚民乐业情形以手加额览焉
　　署理湖北巡抚印务兵部右侍郎【臣】吴应棻谨
　　奏爲敬陈湖北吏治仰邀
　　睿鉴事窃【臣】防
　　皇上隆恩畀以封疆重任恭承
　　圣谕谆谆以秉公察吏爲首务【臣】抵任一月以来悉心
　　体察湖北吏治废弛已极无论
　　钦部大小案件俱经年累月拖延不结【臣】伏思欲稽察守令必先责成藩臬以通省钱谷刑名之总滙果能时加振作自不虑属员之怠废按察使胡瀛到任未及两月从前积案繁多正在竭蹶办理布政使李世倬在任年余支销欵项多不清楚现今奏销在即一应文册严催不应至州县沉搁之案件更不可胜计【臣】现在按限查催清剔夙弊闻属员中已有怨【臣】过急者【臣】防
　　皇上提命再三诸事当从容办理何敢过于苛急但吏治如此废弛而仍爲茍且因循之计以博寛厚之名重负
　　皇上委任之意【臣】不惟不敢实不忍也【臣】惟有开诚布公共相勉励期于吏治肃清庶务就理仰报
　　圣恩于万一倘数月之后仍不能振作【臣】原无嫌怨之
　　可避另当据实陈奏请
　　防定夺谨将湖北吏治废弛之处先行奏
　　闻谨
　　奏
　　所奏嘉是览之能如此居心矢志方爲不负擢用李世倬胡瀛二人俱系中材不相上下汝其审察孰可孰否当去当留直据所见宻奏以闻朕酌夺
　　署理湖北巡抚印务兵部右侍郎【臣】吴应棻谨
　　奏爲奏
　　闻事窃查楚省入春以来雨水调匀二麦丰收稻苖俱
　　莳插长茂前经恭折奏
　　闻自五月初三日通省得雨之后迄今二十余日武汉两府属竟无雨泽所幸湖北地方水田多而旱田少尚可挽水灌溉【臣】率同属员防恭修省歩行祈祷以冀感召
　　天和俟获有甘霖即当驰
　　奏上慰
