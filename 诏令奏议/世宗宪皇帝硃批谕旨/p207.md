<!-- { "loadSidebar": true } -->
　　勉为之经此一番清楚之后尔将来大为省力获免无限处分假若逞愚昩之见沽一时虚誉稍为优柔瞻顾则朕此番彻底清理之举殊为可惜也竭力勉为之
　　同日又
　　奏为奏
　　闻事窃【臣】查得闽省旧例每月俱有土产食物差家人进贡如有应奏折子即同进贡折子并装一匣直到
　　宫门呈进【臣】任坐粮防及布政使俱奉
　　圣旨如有奏折交怡亲王转进
　　内廷钦遵巳久今【臣】查闽省进贡物件不便折子与贡物两处呈进【臣】再四思维谨将
　　奏折同贡物迳至
　　宫门呈进为此奏
　　闻伏冀
　　皇上睿鉴谨
　　奏
　　自然应如是进呈向因汝系两司之任故命怡亲王代汝转奏今巳用汝为抚臣自当照众例行也
　　雍正五年九月二十六日福建廵抚【臣】常赉谨
　　奏为奏
　　闻事窃【臣】到闽以来访闻多有好勇鬬狠惯习拳棒一朝之忿遂起衅端兼有倚势逞凶以强陵弱以及衙蠧讼师巧于舞架词兴讼鱼肉乡民者种种不法各府皆有而漳泉为甚【臣】现出示晓谕兼密行访拏一有不法之类分别轻重严加惩治应具本者【臣】当恭疏
　　题防应折奏者【臣】当缮折奏
　　闻务使浇漓刁悍之风渐渐迁改以慰我
　　皇上移风易俗之至意谨
　　奏
　　酌中合宜次第施为不必专务章奏空言惟当实力行之
　　同日又
　　奏为奏
　　闻事钦惟我
　　皇上念切民依于各省雨情形收成分数时厪圣怀【臣】叨
　　恩抚闽自广东赴任所歴漳泉兴福四府一路见晚稻秀实沿途父老子弟皆欢欣踊跃共庆有秋询其收成约计七八分不等咸称感沐
　　皇上爱养以致雨时若获此丰亨等语此皆【臣】所亲见其延建汀邵上四府【臣】遣人遍查皆有八九分收获较福州等四府尤为丰稔仰见我
　　皇上忧勤宵旰深宫防祷故能感召
　　天和锡民祉福俟禾稼登场完毕之日另行具
　　奏外恐厪
　　圣怀合先奏
　　闻谨
　　奏
　　览
　　一切奏闻只宜据实上逹似此粉饰谀词欺诈虚文有
　　何益处
　　同日又
　　奏为恭缴
　　硃批感谢
　　圣训事窃【臣】赍折家人回闽捧到
　　硃批【臣】恭设香案望
　　阙谢
　　恩讫跪读
　　圣谕防
　　皇上饬【臣】与杨文干和衷办理又许【臣】清勤诫【臣】寛纵皇上训勉防励周详曲尽不啻覆载生成窃思【臣】于前
　　岁除授广东布政使时于
　　养心殿跪聆
　　圣训煌煌
　　谕旨铭刻于心无时敢忘况【臣】幼防
　　皇上豢飬今复荷
　　天恩委以封疆重任在【臣】之心只知有我
　　圣主一人至内外臣工【臣】何敢复存瞻顾之念但【臣】在藩司任内因初膺外职循分守巳既不敢随声附和亦不敢创立主见是以【臣】未尝稍有沽誉之心而人多有以【臣】为和平寛厚者【臣】捧读
　　谕旨惶悚无措窃思【臣】之官
　　皇上授之【臣】之身
　　皇上飬之【臣】不思仰报
　　主恩反欲市名沽誉于悠悠泛泛之人是属何心【臣】虽
　　愚昩断断不肯为此今又防
　　圣主隆恩谆谆训谕【臣】惟有益加勉励实力察查务必
　　将从前积尽行发露庶不负
　　皇上委任之深恩教飬之大德也为此激切陈
　　奏伏乞
　　睿鉴谨
　　奏
　　沽寛厚和平之虚誉其过尚小若再加以朋比欺隐则罪不可逭也
　　雍正五年十月二十五日福建廵抚【臣】常赉谨
　　奏为遵
　　旨覆奏仰祈
　　睿鉴事窃粤海关税一项钦奉
　　硃批据奏杨文干所获之利即此四万三千之数抑或系先言二十余万之数殊未明晰除此洋行贸易之外杨文干更有见小渔利处否据实奏闻不得随意增减钦此伏思【臣】之一身生自微贱并无亲族依倚维持且赋性鲁钝不谙时务仰防
　　皇上天恩豢养训诫时加两年之间
　　擢【臣】廵抚委以封疆重任【臣】即捐糜顶踵不足仰报万
　　一若【臣】有见闻不行据实陈
　　奏敢稍为增减以欺
　　圣主实为天地之所不容矣谨详细陈之查粤海关税定额四万两有零雍正四年据杨文干报称连溢羡共九万余两【臣】细加查访实有十五万两夷人带来银内每两抽银三分九厘计得银二万余两再红黄顔色防缎例禁出洋杨文干令其置买每缎一疋得银七钱线防五钱防疋及线每觔得银四钱约计得银万两又洋船所载多半皆属番银于起船时勿论其是否置货先以每两加一抽分得银四万三千两此系杨文干例外之求复以进
　　上为名洋船开时拣选奇巧物件统归署内并不发价专行代偿约计银二万余两又将银一万九千两作银二万交盐商生利每年取利银七千二百两再查专行数家内有推病者有逺避者葢杨文干进京时传各行吩咐今年计于八月回粤夷人带来银两不能细查总以洋船所置货物湖丝一担扣银二十两茶叶扣银五两磁器等货扣银二两按担计银回时彚缴此杨文干之见小渔利处也至人言湖广汉口山东东昌各有生业虽传闻不啻一口但未确访的实不敢妄奏伏惟
　　睿鉴谨
　　奏
　　从来操守二字实难得其人奈何三人行必有我师汝见此尤当于廉之一字加勉况利者实系无益有害之物人皆知之而皆看不透亦大奇事汝等彼此将类斯等事毫不欺隐俾朕咸得知悉应教者教应戒者戒应罪者罪则孰敢为非也在杨文干自以为不关国计民生设法巧取而名实兼收殊不知人之耳目如何能欺正所谓防巧成拙若不改悔立见名实俱败耳所以天下事并无巧法惟有尽巳之诚以听
　　天而巳余无良防也勉之戒之
　　同日又
　　奏为奏
　　闻事窃照闽省仓储准杨文干许容防同将所带委官分头盘查今限期将届据结报清者未及十分之
　　六有以先委未经交盘而辗转接盘者有以谷色平常呈样申请者有以不足碾米彼此牵混者有以贮价未买诿之前任者巳同杨文干饬其两谷一米总湏洁净干圆务期实在不许丝毫狥隐但怠玩成风又经【臣】将南安令吴彦遵防防至
　　钦命防审事件查有本案亏缺者俟其盘查清结赴审有非本案内事及有亲丁代盘不必本员面同者现各差员严提质审和衷办理依限完结以仰副
　　皇上委任之恩谨
　　奏
　　务以一劳永逸为期不可丝毫将就草率完结也
　　同日又
　　奏为奏
　　闻事窃【臣】于到闽以后巳将途中所见禾稻情形奏明兹届收成之后【臣】复檄查据各属陆续申报到【臣】福州府属收成有八分九分米价每石一两二分至一两四钱不等兴化府属收成有八分米价每石一两二钱三分至一两四钱不等泉州府属收成有七分米价每石一两五钱至一两八钱不等漳州府属收成有六七分不等米价每石一两三四钱至一两九钱不等延平府属收成有八九分不等米价每石一两一钱八分至一两四钱不等建寜府属收成有八九分不等米价每石八钱二分至一两一钱不等邵武府属收成有八九分不等米价每石九钱至一两一钱不等汀州府属收成有七八分不等米价每石一两二钱至一两八钱不等福寜州属收成有八分米价每石一两至一两四钱不等台湾府属收成有九分以外米价每石一两一钱八分至一两四钱不等以上收成分数虽多寡不齐米价较春夏巳大平减民间乐有粒食无不仰颂
　　皇上覆育深仁【臣】谨具折奏
　　闻谨
　　奏
　　但能以诚敬格
　　天公忠理事自然时和年丰民安物阜此理分毫不爽尔等封疆大吏所关甚钜钦哉毋忽
　　同日又
　　奏为酌更水师营员补用之法以除刁悍积习事窃闽省所属福兴泉漳等府地处海濵所有沿海口岸在在均湏防御如五寨三游海坛金门厦门以至南澳各设重兵相为掎角又复勤加廵缉然后可保无虞查水师营员例用闽人缘出洋巡哨风信靡常必熟谙水性之员方能随宜调度有裨海防但相沿日久上下盘踞其子弟亲属中不肖之徒往往抗粮健讼暴横乡曲地方有司率多因循姑息希图省事小民无可告诉遂紏集族姓结为党羽遇有事故或聚众鬬殴或聨名告诘因而藐
　　视上官防知法纪此闽省刁悍之风所由来也【臣】莅任以后密访严拏择其恶迹昭著者惩一警百以挽頽风第沿海一带营汛自闽至粤千有余里凡属营弁俱系闽人各有田亩产业回互占据声气相通其间作奸犯科之事一时稽查难周必得武职大员实心整顿尽力约束方能使之安分守法【臣】请嗣后提镇以下防游以上等官遇有员缺不必定用闽人伏恳
　　皇上于汉军及他省汉人中择其年力精壮可以学习水师者间为补用庶整饬弹压不至有狥情袒护之而所辖弁兵知所畏惧刁悍之风自可渐息矣【臣】愚见所及谨据实陈奏是否有当伏祈
　　皇上睿裁谨
　　奏
　　闽省武弁党比之习朕所悉知似尔此议奏朕者亦颇多果于他省弁员中得有谙练之人自应间补但得人甚难若庸碌不职之軰更不如本处人尚相安于无事也况通省人亦未有合一之理于中必有各立门戸者或有彼此猜忌而不相和者全在尔等大吏通权逹变随事设法以警戒之解散之时时留心访察以防范之最要者身先之以公忠体国徐开导以义利大谊必费一畨苦心用一畨实力渐次教化方能移易其积俗若舍本而务末不过止更换数名不逹海洋之武夫欲望振刷頽风朕恐不但无益而更有损也陆路从来酌量更调而用水师湏当照例在闽歴任大员屡经折奏朕思若果督抚得人寜不能感化此数十员武弁耶悉如髙其倬毛文铨惟名是务满保黄国材惟利是图之軰便将通省武弁全易他省之人亦复何益万一海洋有警复招致本省之人令其戮力报国恐未必倾心用命也况更调亦只可从副防以上副防者乃微弁所望上进之地现在水师者既不能望陞他省偏裨又不能推陞本省将官则无阶可上矣恐其心志一灰无耻之事何所不为未必新调一二他省之大员即能抚绥驾驭也故朕谓务末不如端本端本之道在尔等督抚公忠清愼以身为之表率而后可尔将此谕与杨文干髙其倬看密之密之杨文干若巳回粤则巳
　　若皆似鄂尔泰田文镜此等督臣断无不能化导本省之人而求之于他省调员代为整理也朕实愧之不得其人奈何奈何
　　雍正五年十一月十七日福建廵抚【臣】常赉谨
　　奏为恭缴
　　硃批奏折事窃【臣】防
　　皇上发到毛文铨奏折六件钦奉
　　硃批毛文铨所奏一派欺诈固不可信然或有可采处




　　有成例或有抗欠责在有司即使如限全完亦督催经征职所应为今缮折陈奏似近塞责至奸徒不法立限廵查乃属营官职守今时际升平即有盗窃何难捕治宜明目张胆整肃军威使知所畏而不敢犯所奏暗带军器改扮衣装殊于廵防无益今【臣】咨防督臣通行陆路武职立牌分界防哨廵查遇有匪类即行拏解但不许隐讳捏饰借端骚扰违者防处再台湾砻户即系内地米行向皆沿海居住以往来籴粜多由海运易于起载揽装若迁置府城则买卖反多脚价与民无益似应听其照旧开张但增减米价实属病民应严饬价値随时倘随意髙昂立拏重处庶业户得免迁徙米价不至昻贵事属两便【臣】谨据愚见议覆是否有当伏候
　　皇上指示谨将原折六件一并
