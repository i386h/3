<!-- { "loadSidebar": true } -->
　　据奏养防之数稍过矣直隶河南两省河道各有不同何必援照比例其另议具奏以闻
　　雍正十年三月十八日刑部尚书署理直隶总督事务【臣】刘于义谨
　　奏为恭报雨雪事窃照直隶从前各属报到雨雪经【臣】缮折奏
　　闻外今又据顺天府属之宛平大兴霸州保定文安大城固安永清东安涿州良乡房山通州三河寳坻香河蓟州顺义昌平懐柔密云延庆等州县衞报称三月初三初五初七初九十一十二等日得雨雪一二三寸不等永平府属之卢龙滦州迁安抚宁昌黎等州县报称三月初八初九等日得雨雪三四五寸不等保定府属之清苑满城安肃定兴唐县蠡县髙阳博野庆都容城完县雄县祁州深泽束鹿安州新安易州涞水等州县报称三月初三初五初七初九十一等日得雨雪一寸至四寸不等河间府属之河间献县任邱肃宁东光宁津交河等县报称三月初三十一十二等日得雨雪一二寸不等天津府属之天津青县静海等县报称三月初三初七初九等日得雨一寸正定府属之正定获鹿阜平栾城行唐灵寿元氏赞皇平山井陉等县报称三月初三初五初七初九初十十一等日得雨雪一寸至六寸不等冀州及所属之新河武邑报称三月初五十一等日得雨雪二三寸不等赵州及所属之栢乡隆平髙邑临城宁晋等县报称三月初五初十十一等日得雨雪一寸至四寸不等深州及所属之饶阳安平武强报称三月初三初五十一十六等日得雨雪一二寸不等晋州及所属之无极藁城等县报称三月初五十一等日得雨雪一寸至四寸不等定州及所属之曲阳新乐等县报称三月初三初五十一等日得雨雪一二寸不等顺徳府属之沙河平乡唐山内邱等县报称三月初十日得雪一寸至三寸不等广平府属之磁州永年肥乡曲周等州县报称三月初十十一等日得雪三寸至八寸不等大名府属之大名魏县元城等县报称三月初十日得雪五六寸不等宣化府属之宣化懐安蔚州蔚县赤城等州县报称三月初九十一等日得雪二寸至五寸不等理合奏
　　闻谨
　　奏
　　以手加额览焉
　　同日又
　　奏为遵
　　防议奏事窃【臣】前奏议请新设河道总督竝营田观察
　　使等养防一折奉有
　　硃批【臣】跪读之下仰见
　　皇上因地制宜化裁曲当随传同布政司细加酌议总河循歴河干舟车往返可否循照直隶学院之例每年请给养防银四千两副总河请给养防银二千两营田观察使虽有督率营田往来经理之责但地方未为辽濶每年请各给养防银一千六百两以各该员到任之日为始在于司库存公银内拨给是否允协伏乞
　　皇上睿鉴批示遵行谨
　　奏
　　所议好照此给与可也
　　雍正十年四月二十八日刑部尚书署理直隶总督事务【臣】刘于义谨
　　奏为恭报雨泽事窃【臣】据顺天府属之霸州宁河等二十三州县卫报称三月二十二十八及四月初五初六十六二十二等日得雨一寸至三寸不等永平府属之丰润滦州等九州县卫报称三月初九二十等日得雨一寸至五寸不等保定府属之清苑安州等二十州县报称三月二十二十八及四月初五初六二十二等日得雨一寸至四寸不等河间府属之河间景州等十州县报称三月十二二十及四月初四初六二十二等日得雨一寸至四寸不等天津府属之天津沧州等六州县报称三月二十二十八及四月初六十六等日得雨一寸至三寸不等正定府属之正定滦城等十县报称三月二十二十八及四月初五初六等日得雨一寸至五寸不等顺徳府属之邢台平乡等九县报称三月二十二十八及四月初四初五等日得雨二寸至五寸不等广平府属之永年磁州等十州县报称三月二十二十八及四月初四初五等日得雨一寸至五寸不等大名府属之魏县元城等六县报称三月二十二十八及四月初七初八等日得雨一寸至二寸不等宣化府属之宣化蔚州等十一州县报称三月二十八及四月初五初六等日得雨一寸至五寸不等冀州及所属之衡水等五县报称三月二十二十八及四月初四等日得雨一寸至三寸不等赵州及所属之宁晋等五县报称三月二十二十八及四月初五初六等日得雨一寸至五寸不等深州及所属之安平等三县报称三月二十及四月初四等日得雨一寸至三寸不等晋州及所属之藁城无极等县报称三月二十二十八等日得雨一寸至四寸不等定州及所属之新乐曲阳等县报称三月二十二十八及四月初五初六等日得雨一寸至四寸不等理合奏
　　闻谨
　　奏
　　览所奏雨泽分数甚属含糊朕访闻直属雨虽周遍多未霑足颇有旱亁州县民间望雨甚殷目下即有乏食者亟当设法接济加意抚恤似此奏报不实且又不明殊为辜负委任之恩朕甚忧之
　　同日又
　　奏为奏明耗羡银两事窃查直隶歴年耗羡银两已未完解及动存各数向于四月内恭缮黄册具
　　奏今雍正九年分收放过雍正三四五六七八等年并九年耗羡银两行据布政司查明开折呈送前来【臣】覆加确核除已完者饬令加谨存贮未完者严催完解并将各册另行照造送部外所有歴年耗羡银两已未完动存各数理合缮具黄册恭呈
　　御览伏乞
　　皇上睿鉴施行谨
　　奏
　　览奏知道了照例咨部存案可也
　　雍正十年五月初五日刑部尚书署理直隶总督事务【臣】刘于义谨
　　奏为据实陈奏事窃【臣】前奏恭报雨泽一折奉有
　　硃批【臣】跪读之下不胜惶悚伏念
　　皇上痌瘝百姓焦心劳思惟恐一民失所【臣】素所亲见
　　今防
　　皇上天恩简署直隶总督敢不仰承
　　圣意时时以百姓为念查今嵗直隶时有雨泽但皆为时不久故州县中霑足者少尚未霑足者多即如一州县中有一乡雨多有一乡雨少实不能一律霑足至秋田虽已播种二麦终以去冬未有积雪根本不能畅茂现在有收成可望六七分者有收成止可得二三分者目今各府州县正在平粜民心甚安【臣】细查各府州属现在存贮之仓谷数目万一荒歉尽足敷用惟顺天一府除宛平大兴通州防
　　皇上恩将粳□粟米一百万石平价粜卖可以不用筹画外其余二十三州县衞止存贮谷七万四千六百余石为数甚少恐不敷用幸有上年截留北仓米四十万石除目今拨给各州县平粜米二十万石外其存剩之二十万石顺天府属近水州县甚多即离水次稍逺者亦俱在一二百里之内若有需用计日即可运到则此项截留存剩之米存贮北仓以备顺天一府二十三州县卫之用尽足支应再查宣化府属存米八千二百余石谷九万二千六百余石近以不敷兵米等项借支及现在平粜动用米及谷折米共三万七千四百余石所存米谷为数甚少又系军需往来之地应请拨运今【臣】另折奏
　　闻至于目今各属百姓竝无嗷嗷待哺之状接济抚恤尚属可缓【臣】现在委试用官十二员分查各府州县平粜即宻饬其体察百姓光景倘将来雨泽不继二麦歉收果有乏食之虞或散米或赈粥或借给仓谷【臣】一面奏
　　闻一面办理决不敢膜视百姓自蹈欺隠之罪以上负圣恩谨
　　奏
　　览此奏朕念方为少慰
　　同日又
　　奏为恳请拨运米石以储支应事窃宣化一府地处边陲目今又系军站往来孔道所有积贮自宜充裕至古北口及密云顺义等仓支放兵米近又添设兵丁需米较多亦应储备【臣】查宣化府属十一州县原贮米八千二百余石谷九万二千六百余石近因万全等县不敷兵米及过往员役口粮借用又现在赤城宣化万全懐来懐安龙门六县平粜共动用米及谷折米三万七千四百余石所存米谷为数甚少就近既无可以拨运之州县而宣化一属米价又俱不能平贱可以收买惟有运米一防可济急需今拟张家口应拨运米二万石宣化县拨运米一万石独石口拨运米三千石懐来懐安二县各拨运米一千五百石万全县拨运米三千石赤城县拨运米一千石以上宣化府共该拨运米四万石至古北口仓虽尚存米七千五百余石谷三千四百余石但现在支放兵米近又添设兵丁应拨运米一万石密云县虽现贮谷二千八百余石积贮甚少应拨运米五千石顺义县虽尚贮谷八千二百余石积贮亦少应再拨运米三千石以上古北密云顺义三处共该拨运米一万八千石连宣化府共应拨运米五万八千石查此项米石若能仰邀
　　天恩于清河及京通各仓拨给近年鲜好粟米容【臣】遴选能员携帯脚价就近运送固为至便若于直隶存贮米石内拨运惟有北仓存剩雍正三年海运粟米从津至通水路便易亦可拨运如防
　　俞允【臣】即可委员备办脚价分头运送庶宣府古北等处预备有资于军需亦有禆益矣伏乞
　　皇上敕部议覆施行谨
　　奏
　　该部议奏
　　雍正十年五月二十日刑部尚书署理直隶总督事务【臣】刘于义谨
　　奏为奏
　　闻事窃查直隶去冬少雪今嵗虽时有雨泽均未霑足
　　目今二麦不能丰收
　　皇上焦心劳思日不甘味夜不安寝【臣】即时刻稽查体
　　访深愧不能仰承
　　圣心万一岂敢稍有欺隠疎忽然【臣】终恳
　　皇上暂行缓赈者
　　皇上爱惜百姓时时已溺已饥在【臣】身任地方不得不
　　踌躇缓急直隶防
　　皇上恩准平粜各州县米麦价值与春天大约相等竝未昻贵民心颇安又二麦虽歉收其六七分者固可支持数月即二三分者亦尙可支持月余再百姓因歴年以来稍有水旱之灾
　　皇上即多方赈恤原有希冀恩泽之想目今若即散赈百姓岂不欢然但有雨无雨将来尚未可定万一秋收再一歉薄需用正多又二麦歉收之处一两月后必难自给彼时正须接济若目下先已散赈将来急需之时反至不足敷用葢百姓果有流离困苦之状不可刻迟若百姓不至无可奈何之时亦不得不缓【臣】仰见
　　皇上如此焦劳诚恐果有乏食穷民地方官隠饰不报【臣】于前月中即遣试用官十二员分查各府州县每日俱有报单到【臣】所报之中止有河间一路数日内有穷民六七起系武邑献县阜城交河等处人民携挈妻子自南而北据云前赴任邱雄县等处拾麦葢缘任邱雄县环绕淀池之处今嵗二麦丰收田有遗穗可以采拾北方风气如此【臣】已密谕该二县留心抚恤矣又大名府属之长垣县五月初六初七两日村庄有被冰雹者【臣】已飞饬该府亲诣查勘一面赈恤俟查明之后再行奏
　　闻又直隶今嵗上半年钱粮百姓踊跃急公已完有四五分之数【臣】密饬各州县且暂行缓征但查直隶本年兵饷及协济西饷并古宣二提镇新添兵饷起运银两所余无几若一得雨仍欲开征总之【臣】体访民情果有嗷嗷乏食之虞即当一面奏
　　闻一面办理决不敢胶执巳见自蹈膜视百姓之罪至北仓截留之米已平粜过二十万石其存剩之二十万石【臣】欲留备顺天一府谷少州县之用今查顺天府属之大城文安霸州新安等州县俱系洼下之地二麦丰收而其余各府州属之缺雨州县尚须平粜仰恳
　　皇上容【臣】于北仓存剩二十万石米内再粜数万石以
　　济民食则万姓更沐
　　皇恩矣谨
　　奏
　　览奏已悉有旨谕大学士矣
　　雍正十年闰五月初六日刑部尚书署理直隶总督事务【臣】刘于义谨
