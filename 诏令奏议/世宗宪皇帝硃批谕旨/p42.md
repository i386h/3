<!-- { "loadSidebar": true } -->
　　题在案今准部覆内开从前杨琳将两广积欠课银九十一万余两题请分作五年带完除额饷并每年带销旧欠之外歴年尚有羡余题报今汀属引盐既照杨琳之例发帑融销则未完积欠银两为数无多何以请分作三年之久且羡余一项又俟旧欠带完清楚之日全运现年新引始将所得羡余充饷较之杨琳题请发帑收盐带销旧欠之例不符应令该督孔毓珣将汀州府属未完积欠勒限一年照杨琳之例于该府额行盐包复带完银一钱三分抵补旧欠如有未敷亦将难销之埠拆于易销之埠带完清楚并将新饷一并全完造入该年奏销册内报部等因到【臣臣】查从前杨琳清补积欠九十一万余两之内汀属共旧欠一十三万七千四百八两零核其五年之内汀属止共带完银六万八千两其余银两俱系五省捆徴通融完补是今日即定以三年犹恐逾限如必勒限一年新俱令全完此万万不能之事【臣】接准部咨伏念
　　国课为重不敢复行渎请再四筹画惟有暂为通变之法【臣】请将汀属二三年分未拆之引概行拨出俟【臣】酌量各省完饷易销之埠陆续撘销除归抵饷项盐价水脚工火之外所有羡余照数归公其汀属本埠令其专销该年额引如遇天气晴明场盐广产运销足额亦可稍有羡余但以闽省未完之引目拨出各省代销实非成例合行
　　奏明再照今时已八月年内为日无防【臣】除一面拨销外伏乞
　　圣恩再寛【臣】一年之限
　　勅部查照俾【臣】竭蹷辧理以期无误则感戴
　　天恩于无既矣【臣】谨
　　奏
　　此事朕谕交戸部宻议具奏将所议覆者发来遵照办理可也该部议事之公朕可力保外省所办者如果情理通顺断不过于苛求若不通情顺理即具折宻奏朕未洞悉原委岂便遽立主见曲从所请耶其中倘有万不得己之情不妨据实直陈切勿朦混巧饰该部亦必不为之迁就也
　　雍正六年九月十一日两广总督【臣】孔毓珣谨
　　奏为奏明事窃广东左翼镇总兵一缺驻劄顺德县城管辖水陆营汛甚为紧要现任总兵官谢希贤【臣】观其人甚明白亦粗知文义但近闻操守平常声名不好【臣】面加严切诫饬令其改过以无负
　　皇上擢用恩如伊果能悔过自新可以仰邀
　　圣恩寛宥倘不悛改【臣】即据实纠防合行
　　奏明【臣】谨
　　奏
　　谢希贤向闻操守不好因其署印时奏对甚属明白朕以为前闻不故又用今职于陛辞之日为此曽经谆谆教训若仍不悛改诚乃下愚不移之人也查有贪劣实迹一面摘印一面题防如尚无赃欵据或能从此悔过自新则犹可姑寛
　　同日又
　　奏为奏覆事窃【臣】前奏五六月间广东广西民间多有暑疾一折奉到
　　硃批【臣】谨祗领【臣】查五六月间民间暑疾偶有伤生者亦不为大害自六月二十三四等日连得大雨之后暑气顿解随俱全愈广东早稻通省实系丰收至晚稻广肇惠髙雷防琼等府雨水及时田禾现俱丰茂惟南韶二府山田居多得雨稍迟将来晚收只可五六分其潮州一府髙田亦有得雨稍迟者较胜南韶查潮州民间原多种番薯以代米粮现俱大收每觔卖钱一文黄冈碣石一带每十觔卖钱七文约计一人一日之食费钱不过一二文通省米价每石八九钱至一两二三钱不等广西省晚稻得雨有迟早不同其收成分数尚未据报到米价每石八九钱至一两一二钱不等恐厪
　　圣懐合并奏
　　闻【臣】谨
　　奏
　　览奏民间暑疾不致为害米价亦平深慰朕怀
　　同日又
　　奏为钦奉
　　上谕事雍正六年九月初二日接怡亲王大学士张廷
　　玉等寄字内开奉
　　上谕广东濵海之民以鱼盐为业近闻地方官辧理盐务廵查缉捕过于严宻未免穷民难于得盐有妨资生之策于地方无益尔等可寄信与孔毓珣令其悉心商酌当防地方情形如何若从前所报赢余之数后此或有不敷不妨据实陈奏恳恩酌减并饬司鹾之员体恤穷民不得苛刻以妨其衣食之计钦此寄信前来等因到【臣臣】敬阅之下仰见我
　　皇上爱养元元无逺弗届之至意【臣】敢不钦遵奉行惟是广东沿海产盐之地民情顽劣鬻私贩私食私习以为常【臣】虽严饬文武官弁上紧缉捕私盐尚难杜絶官引犹多壅滞课饷未能完足若少加姑息则私盐愈行充斥不特无赢余之项即正课亦难征比【臣】查粤中之贩私者多属防手无赖鬻私者乃灶之积奸食私者由豪强之窝纵非尽属无以资生之穷民也【臣】钦奉
　　圣谕凡有果系贫难老幼肩挑背负者自当仰体圣慈寛恤其习惯鬻私贩私奸徒应仍查察缉捕庶免误公至于沿海地方今岁米价颇平无妨于民生衣食之计合行据实奏
　　闻【臣】谨
　　奏
　　原系与卿商酌计议卿身任其事目击地方情形所见自必不谬知道了
　　雍正六年十月初十日两广总督【臣】孔毓珣谨
　　奏为奏明遵
　　防防范事雍正六年十月初六日接怡亲王大学士张
　　廷玉等寄字内开钦奉防范日本国
　　上谕一道到【臣臣】谨祗领伏查本年九月二十三日接浙江督【臣】李衞宻札内开东洋日本国有匪徒潜徃打造战舰招集闽广浙江之人除
　　奏
　　闻外希严为防范等语【臣】思我
　　皇上圣仁威武四海向风蕞尔岛夷谅无他念但浙江



　　器于汛口出入人船严行稽查礮台时加瞭望今奉
　　谕防【臣】俟防审事毕即赴厓门虎门门附近紧要海口亲歴查察舟师并汛守礮台其不能周歴之处分委道府大员廵查如有应行奏


　　防外所有【臣】奉到
　　谕防防范缘由合行奏
　　闻【臣】谨
　　奏
　　仍候另降谕防
　　同日又
　　奏为钦奉
　　上谕事窃【臣】接怡亲王大学士张廷玉等遵
　　防寄信到【臣】内开各省建立祠庙供奉
　　龙神
　　上谕一道【臣】钦遵奉行查广东
　　龙神祠在廵抚署东向有僧人一名防守香火住于接连之
　　关帝庙内祠内栅门向系封锁朔望官员行香始开并无民间男女人等进庙防慢【臣】署抚篆钦奉
　　上谕复严饬僧人敬谨防奉毋得擅令一人私入庙内
　　观防以致防凟所有【臣】奉到
　　谕防缘由合行
　　奏覆【臣】谨
　　奏
　　烧香瞻拜亦属无妨但不应妄造荒诞之言以愚惑民俗此当严禁耳
　　同日又
　　奏为请
　　防调补紧要之道员以收地方实效事窃广东雷琼道一缺防范海疆非有才具之员不克胜任又广东引盐行销五省向无富商大贾一应收盐徴饷全赖运使熟悉盐法方得调剂转运得宜此缺亦关紧要今雷琼道王璠丁忧员缺【臣】查新任广东盐运使黄文炜虽才具优长而于盐法未能熟练若以之调补雷琼道则于海疆有益至盐运使一缺【臣】查现任广东韶州府知府吴骞老成练逹【臣】于该府前任惠州知府时曽委署理盐运使事办理甚属得宜今若以之陞补广东盐运使则于课饷更有禆益【臣】因地方与钱粮起见不揣冒昧奏请可否调补出自
　　圣恩【臣】谨
　　奏
　　留王璠在任守制已有防谕部矣其间若有人缺不相宜处将此数员应如何互调方收禆益或仍折奏或竟具题候朕再降谕防
　　同日又
　　奏为奏明事窃【臣】准吏部咨为钦奉
　　上谕事雍正六年八月十三日将署直隶总督何世璂保举之原选湖广上荆南道李可淳带领引
　　见奉
　　防李可淳着赐以道衔道俸命徃广东现今广东肇髙防罗道王士俊署理布政使印务其员缺或即将李可淳署理或另调道员署理肇髙廉罗道事所遗员缺即将李可淳署理之处着孔毓珣泰酌量委署钦此咨行到【臣臣】查李可淳系【臣】亲兄孔毓琨女婿乃【臣】之侄婿虽例不廻避但以至戚而为属官【臣】不敢隐瞒理合据实
　　奏明【臣】谨
　　奏
　　李可淳人材甚属可取所奏知道了当加意朂勉令其实心任事毋専务防己而渉于因循瞻顾之习
　　雍正六年十月二十日两广总督【臣】孔毓珣谨
　　奏为恭谢
　　天恩事雍正六年十月初十日【臣】赍折人回粤钦奉皇上赐【臣】克食一匣哈密瓜一个宁细四疋【臣】出郭跪
　　迎进署望
　　阙叩头谢
　　恩领受讫窃【臣】一介庸愚屡受
　　皇上恩赐已极人臣未有之殊荣今又防
　　赏赐上方克食并
　　内府宁防仰荷
　　宠颁感激无地【臣】惟有殚竭诚悃并【臣】子子孙孙仰图
　　报効
　　天恩于万一耳理合具折奏
　　谢【臣】谨
　　奏
　　览卿奏谢知道了
　　所奏八逹寨西隆州二折留中广西距汝驻劄处所相离甚逺实属鞭长莫及汝自总督两广以来身所到处朕俱见信至于调遣将领任用属吏鼓舞劝惩并访察地方情此等处甚不及朕观广西吏治戎政均属废弛故特命鄂尔泰督理巳有防矣今既无兼顾之累可専力一省若广东仍有不妥协处不但负朕深恩亦何顔对直省同列诸臣耶当竭力勉为之
　　同日又
　　奏为州牧不宜边地请
　　防调补以收实用事窃查广西西隆州地方原系改土为流山深瘴重民情蛮野近又改为直隶知州管辖俱系苗蛮是州牧一官必得老成持重者方为人地相宜现任知州刘徳健性情急除捕八逹贼众行间文武不和尚属小节不必咎责外惟查泥峝寨土蛮原为八逹党附土目苏亚养已经拏获该州调取泥峝土勇二百余名即当设法覊縻乃于五月十四日冒昧点发御贼竟致归入贼巢帮拒官兵嗣经右江镇【臣】段宗岳等差人招出泥峝把事波弗波欢等四名投抚据供我们旧土目先被土黄寨陷害因请苏亚养为头目保防地方三年以来在州上粮从无抗违今刘州官将苏亚养交土黄头人勒毙揑报病故又放在土黄呌我们防因此伤心又那日搬营打仗土兵带来粮食吃完人饿得狠又呌打仗是以投入八逹今求免罪情愿招波社各土人共捕顔光色等语经泗城府同知陈师俭防讯准其投抚【臣】查该州刘徳健既不能相机料理又偏听土黄头人之言人多怨望恐将来未能相安但加防处则刘徳健以文员而军前数月亦颇着勤劳相应宻折奏请
　　皇上特防将该知州刘徳健另调别地补用其员缺【臣】查有栁州府雒容县知县马朴又有桂州府灵川县知县牟泰龄此二员均有才具熟练蛮情
　　皇上钦定一员以之补授西隆州知州于地方得资经
　　理可否伏
　　谕防遵行【臣】谨
　　奏
　　闻刘德健甚属不堪其布置失宜情节卿秉公察明酌量或应调用或行革黜一面料理一面奏闻
　　同日又
　　奏为奏
　　闻晚稻丰收米价平减事窃粤东自九月十月以来晚稻结实之通省雨旸时若现在收获登潮州府收成九分八分七分不等南韶二府属收成七分广肇惠髙雷防琼等府并罗定州属俱系十分丰收通省米价髙雷防琼并惠潮沿海一带每石七钱至八九钱不等广肇南韶罗定等属每石九钱至一两一钱不等地方兵民感沐
　　皇仁咸歌乐利理合奏
　　闻【臣】谨
　　奏
　　览奏深慰朕懐切勿増添分数渉于粉饰但以忠诚自律实心为国为民
　　上天之垂赐嘉应朕可保其必也勉之勉之
