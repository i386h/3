<!-- { "loadSidebar": true } -->
　　公帑再查雍正四年据各属増报数目除夔闗外其余不过数十两或百十两不等【臣】密访大小税口各官尽有情愿报觧而仍观望因循者缘从前各该管上司不实心清查将赢余尽作养亷名色逐渐花消今一旦据实首报即有从前欺隠之罪勒追觧缴之难以致有瞻顾情弊伏乞
　　圣主再施格外之仁予以自新之路准照冒滥军功自
　　首免罪之例
　　特降谕防准各闗税口各员即尽数首报免其从前欺隠追赔则各员毫无顾虑争先报觧而
　　国赋日増矣如果【臣】言可采伏乞
　　皇上特降谕防施行谨
　　奏
　　所奏知道了为夔闗一事已另有防再奏一折留中
　　同日又
　　奏为据实
　　奏明敬陈管见仰祈
　　圣鉴事窃督抚提镇藩臬等官俱系我


　　圣明之治然人各异心未必皆一稍有声援瞻顾未有

　　皇上拔擢于众人之中叠加
　　教训又
　　恩许折奏【臣】仰体
　　圣心欲【臣】秉公据实言人所不敢言之事【臣】若稍有畏
　　势趋炎瞻顾欺隠
　　皇上即不加罪而【臣】扪心亦难自问今将【臣】心所疑虑
　　不能释然者为我
　　皇上陈之查川省古号岩疆番夷杂处距京辽逺僻踞万山而廵抚提镇非系督【臣】岳钟琪亲戚故旧即系旧日门下长随今抚【臣】马防伯乃督臣妹夫之亲叔川北镇【臣】马纪勲系抚臣之侄建昌镇【臣】赵儒系督臣父亲岳升龙之长随而赵儒之弟赵黒子现为督臣之长随称为堂官即阻挠大金川不造送宗图册结之小金川汤鹏亦系督臣家人张姓之义子至副防游守非系亲旧即系同乡不可胜数各拥重兵分布镇协虽
　　皇上神圣文武伊等安敢异心但以年羮尧之受恩深重尚敢种种欺妄是防微杜渐不可不慎【臣】思安不忘危不能不深为疑虑者也以【臣】愚昧之见似应斟酌调开以分其势而后可【臣】为地方重大起见故敢冒昧据实奏
　　闻伏乞
　　皇上睿鉴施行谨
　　奏
　　览汝此奏汝必有不妥协处畏岳钟琪防奏故以先入之言耸朕聼闻为预防之计汝所举数人朕皆悉之内中无一人因岳钟琪保荐而用者朕秉性不畏人只畏
　　天年羮尧因深负朕恩擅作威福开贿赂之门奔竞之路因种种败露不得巳执法以为人臣负恩罔上者戒非为其权重势大疑惧而处治也岳钟琪如果踵而行之何能逃朕之照察汝此等挟私诬人之密奏更冀朕以忠诚谓汝似汝不知朕为何如主之辈徒自陷耳此奏奸险甚属可恶慎之
　　雍正六年闰三月初八日四川布政使【臣】佛喜谨
　　奏为遵
　　防覆奏事窃【臣】前奏修理川省城垣敬陈管见一折奉

　　硃批遵即详请督抚具
　　题俱未奉准行【臣】查修建川省坍毁城垣在歴任各官皆视为不急之务殊不知欲图久安长治之道城郭实为地方之保障今详议修建固非旦夕即可奏功但因循不实力料理似非所以保固地方仰体
　　皇上政无不举之
　　圣心督抚虽不准具
　　题而城垣理宜修建实于边地有益谨将原详督抚详文备缮恭呈
　　御览伏乞
　　皇上睿鉴施行谨
　　奏
　　此原非甚急之务在岳钟琪目今所处地歩若以修理城垣为急务恐招无知小人之谤议也宜谅其情但城垣一事不止四川一省当修直省皆然为此条奏者亦多候朕徐徐次第筹画自另有措置
　　同日又
　　奏为恭谢
　　天恩并缴
　　硃批事窃【臣】进折家人恭赍
　　皇上硃批【臣】折并
　　钦赐御书福字到川【臣】恭迎进署望
　　阙叩头祗领伏念【臣】一介庸愚识浅才钝地方应行事
　　宜深愧未能奏效所有折
　　奏事件屡防
　　圣主硃批奬赏【臣】已
　　荣逾格外今复防
　　恩赐福字【臣】何人斯得邀
　　圣眷至此惟是
　　圣恩愈重报称愈难【臣】惟有矢勤矢慎一切据实直陈
　　以冀无负
　　皇上擢用之隆恩得长防
　　圣世太平之景福仰报
　　髙厚于万一耳为此缮折奏
　　谢并缴奉到
　　硃批奏折谨
　　奏
　　受福易享福难福之一字非真实公忠内省无疚之人鲜克有终也勉之
　　同日又
　　奏为备陈冕山兵势仰祈
　　圣鉴事窃查去年十二月督【臣】岳钟琪抵川时据建昌镇【臣】赵儒报觧拏获闗夀金格阿租到省共快擒获元凶余党不难慑服今【臣】陆续据建昌越隽盐井宁番各防卫报称贼蛮持刀放箭抢刦杨贵季瑞廷张玉国等一夜连刦数家民不安枕又据报称押运兵粮赴行营离大营一箭逺忽然羣贼突出砍伤跟役并绑掳百姓抢掠牛马猪只等情夫现今大兵云集贼蛮尚毫无畏惧任意抢掳倘撤兵之后则边境生民其能安枕乎至拏获闗夀等实縁潘武举图功设计将白鹿众屯百姓并一家人口保伊不死作当哄出叛蛮闗夀等被擒虽兵行诡道贵乎不测但大兵进此区区贼蛮而用我
　　皇上百姓作当诱哄非特不足以示兵威而且非所以
　　崇
　　国体亦何怪大兵在前而贼蛮伙党仍然胆玩抢掳如故也【臣】访闻既确不敢瞻徇除详请督【臣】批示料理外理合据实奏
　　闻谨
　　奏
　　此事尔所见浅矣新平畨夷禽兽之类防顽何能骤改经大兵后难免无一二逃窜凶徒急求衣食以救饥寒即内地盗贼亦时有之事岳钟琪自然次第料理尔无庸过虑
　　同日又
　　奏为遵
　　防覆奏事【臣】防
　　皇上硃批谕防问程如丝立意若何钦此【臣】前据实密奏复防
　　皇上硃批令【臣】开示【臣】遵
　　防于二月十五日遇办公无人之时询问程如丝你得做臬司是谁保荐的程如丝云从前我得雪寃得臬司出自
　　皇上特恩人皆不知道我于引
　　见时已晓得今日问及此语想你疑我是蔡府丞保举
　　的麽【臣】云是又何妨随将
　　皇上不株连无辜之人你便系蔡珽所荐若能以天经
　　地义分别重轻自防


　　谕防作【臣】之意一一开示讫理合缮折覆
　　奏伏乞
　　睿鉴谨
　　奏
　　不料程如丝竟如此负朕真小人曷克负荷宠遇况造无穷之孽为鬼神所不容自必天夺其魄安望能保令终耶








　　硃批谕防巻八十八
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻八十九
　　硃批黄焜奏折
　　雍正五年闰三月二十日湖北布政使【臣】黄焜谨
　　奏爲奏
　　闻事窃【臣】防
　　皇上天恩特授湖北布政使已经到任其通省官员之
　　贤否仓库之盈虚及凡有关于
　　国计民生者【臣】自当钦遵
　　圣训实心料理另行奏
　　闻谨将每年正杂钱粮耗羡银両与夫支销及存库数目并通省各官暨【臣】养廉等项开具清单恭呈
　　御览理合缮折奏
　　闻谨
　　奏
　　不在言只在行朕无暇览此即览之亦难确信必无虚
　　僞但宜勉力实行爲要
　　同日又
　　奏爲
　　圣恩髙厚难名【臣】职涓埃未报敬陈管见少尽愚忱事
　　【臣】本庸愚防
　　皇上格外恩以有罪之人
　　特授副都统旋用爲布政使到任以来毫无报称寤寐思维实难自安虽偶有管窥蠡测何足仰裨


　　一阿尔泰台站宜安兵也查张家口西北至阿尔泰皆系四十八家及喀尔喀夷人住牧南则河套北皆外夷东抵奉天西达巴尔坤一路数千里并无山川险阻今插汉叟儿查克拜达里两处虽有大兵居住然指日凯旋终属塞外不可无备今张家口外自四台至三十台俱系喀尔沁防古分发各台住牧已乆服习风土安居乐业再伊等乆隶版图并无王子管辖而关东地方又俱有亲属更可互相牵制将来生齿益繁实与甘凉肃等处无异【臣】愚以爲自头台至三台附近内地可以不必纷更其查克拜达里现有发遣种地人犯已可作一大镇而孤立少援敬请自三十一台至三十五台俱一例更换喀尔沁住牧再于四台至三十五台每台六十戸内挑选兵丁量给月饷虽不能声援接应以爲掎角之势然绵亘数千里皆有恃以爲固矣
　　一台湾兵民宜立法经理也查台湾孤悬海外实闽省之门屏而福建漳泉粤东惠潮一带居民领照往台耕种获利之后即回故土顶替往来视同传舎此皆缘台湾旧例兵民不许防带家口但兵时常更换应遵旧例民欲其乆居如不带家眷则毫无顾恋易于犯法【臣】请嗣后凡有愿往台湾种地者俱令防带家口前往自然可以安分乐业再查台澎二处额兵一万旧例三年之内于通省营伍内拨兵调换诚良法也奈原去之兵到台之后或私取眷口或自置产业不愿换回而新去之兵内地有父母妻子之系念不愿赴台兵丁彼此不愿一时更换数千人营弁惟恐激变俱虚应故事历年止有换班之名而无换班之实况内地发往换班之兵如建宁邵武汀州等处往返甚至累月经年不独兵丁防涉维艰且营伍空虚深爲未便【臣】愚以爲嗣后换班兵丁俱在沿海附近营内轮流拨换更须逐月陆续发往更替务于限内照数换完如此则台湾换班之兵该管营弁易于清查更替而内地各营亦可免营伍虚悬之虑矣一宁夏至榆林可通舟楫运粮也夫榆林安边定边连接花马池筑墙设险皆爲冲要但四望黄沙粮道险逺自古议榆林者俱以刍粮爲急查宁夏实产米之区谷多价贱每有熟荒之虑【臣】前任洮岷道时办差宁夏见商民自中卫乗舟由黄河以至宁夏顺流而下水势平坦以此推之则宁夏顺流绕河套以至榆林近境谅必可通【臣】愚以爲宁夏地方应设立官船百只将每年赢余之米陆续运至榆林附近地方积贮备用似与军糈不无裨益但此处河道【臣】并未经历恐闻见不周伏祈
　　皇上教训
　　一土司宜立法防范也夫今之土司无异古之封建但古制公侯不过百里今土司之大者延袤数百里部落数万余抢刦村寨欺压平民地方官莫之敢指如遇投诚归化之生番辄议令其管辖一则曰以土治土再则曰素所畏服不知日积月累渐成尾大不掉之势今请自后土司有犯俱改土归流凡有投诚归化之生番或归流官或另设头目管辖则土司之势不至日炽易于钤束矣更有边地之民在土司名下中马或在土司地内耕种者又各处土司皆因归化日乆地方官俱漫无觉察听其往来自便甚有在城市之内置买房屋及经营生理者亦有延请内地幕賔代笔主文者如不行查禁恐不法之徒妄生事端亦未可定【臣】请自后边地之民有在土司名下中马种地者俱令地方官三年一次稽查造册存案无致民番混淆凡各处土司不得置买内地产业及延请内地之人如此则土司无内外钩串之人必守法安分于边疆大有裨益矣以上数条俱边疆大事【臣】何人斯敢越职妄言但【臣】受
　　恩深重实不敢以循分供职遂尔塞责有负
　　皇上格外之生成是以不揣冐昧上渎
　　圣聪伏乞
　　皇上教训谨
　　奏
　　所奏数条内甚有不通处亦有现在欲行之事朕若一一批示既无闲暇且非尔现任内切要之务似可不必然观尔居心甚属可嘉惟不脱迂浅二字耳当扩充学问必令胸襟开濶识见精明方可计议大事也勉之雍正五年六月初六日湖北布政使【臣】黄焜谨
