<!-- { "loadSidebar": true } -->
　　谕防防同新授琼州总兵【臣】黄助详加酌议粤省洋面东西袤延约数千里微【臣】歴任雷琼东洋虽未深知西汛一带皆所熟悉自龙门协而东海安营州营吴川营电白营春江协广海寨香山协沿海水师联络布置分据险要【臣】等愚见各营分遣游守等官龙门协廵至海安海安营廵至州州营廵至吴川吴川营廵至电白电白营廵至春江春江协廵至广海广海寨廵至香山自香山东至南澳亦一体交环无事则来往游廵保固汛防有警则奋力追擒无分疆界上下各汛聨络循环交相廵哨则奸船自无可乗之隙矣且所廵洋面易于遍歴务限一月之内往复一周始则自东而西继则自西而东各取地方官印结查验以杜中途停泊之弊再或按季轮委总兵副将一贠亲歴廵查以稽察各汛之勤惰如有廵哨不力者立即掲防徇情容隐一并严加议处庶交相警励不敢怠玩偷安羣力毕宣汛防各宻海疆永获宁谧之休矣此【臣】等管蠡之见以为各汛聨络时廵较之防哨更为周宻也再自香山东至南澳水师各营尚未深悉容【臣】到任后逐一详查如外有谙练海洋情形者亦广加采访另具折
　　奏谨将水师防哨一事遵
　　防先行缮折差琼州镇标把总赍捧奏
　　闻谨
　　奏
　　此系极有闗系之事不宜固执己见当与督抚孔毓珣杨文干等悉心熟议筹画万全而行既非目前急务何必忙廹详加斟酌可也
　　同日又
　　奏窃【臣】质本庸愚谬膺重寄夙夜惴惴恐致陨越凡有可以宁谧海疆之计莫不深思熟虑以期仰报
　　圣恩于万一伏查琼州一郡孤悬海外夙称险要郡北十里则有白沙海口诸港商船辏集洵为琼治之咽喉巳设水师副将一贠兼辖琼山文昌防同澄迈临髙五县港汛哨船一十四只分廵守隘布置得宜诚无可虑惟崖州一营离郡千里逼近安南实为全琼之后戸所辖汛地横亘海面四百余里除小港不计外内有大蛋保平三亚榆林赤岭望楼大港六道各设礮台防守港外悉连大洋其冲要处所较之各州邑为多在在可以泊船廵防更宜加宻虽有游击一贠驻劄州城职非水师兼无船只设有警息未免束手无策【臣】身任封疆不得不思及未雨绸缪之计请于崖营游击一缺改设水师设立哨船分防要汛东至万营之桐栖港西至儋营之英潮港洋面毗连俱属险要轮拨汛弁不时游廵与海口之水师协上下防哨则南北交严东西兼顾全琼处处皆成苞桑之固矣微【臣】深知崖营甚属紧要敬陈一得之愚至于设立哨船作何设法应请
　　皇上敕下督抚二臣逐加详议非【臣】愚昧所能擅及也
　　为此具折
　　奏请伏祈
　　睿裁谨
　　奏
　　崖营改设水师是否合宜防同督抚臣酌商具奏雍正四年四月初八日广东提督【臣】万际瑞谨
　　奏为恭报地方米价雨水情形事窃粤东自入春以来雨水不一除髙雷廉三府雨水调匀米价每石七八钱不等南韶琼三府雨水未多米价每石一两一二钱不等外其惠潮广肇四府去嵗歉收今春复隂雨连绵米价近日渐至二两一石至潮州各属先于二月内毎石即长至二两四五钱再碣石南澳二镇缘地处海隅商贩不前升斗难求【臣】目击维艰咨商督抚二臣随将潮府各邑仓谷酌量动支分发平粜陆续接济民食并拨邻近州县仓谷分运碣石南澳二镇平粜招徕商贩米价稍平兹三月二十外天气方晴积水渐退禾秧现在及时种插或丰或歉俟收割之后容【臣】另折
　　奏报至广州府城亦因米价腾贵设立官厰平粜米谷四月初六日据广州城守副将贺捷禀称三月三十日省城附近男妇多人因赴各厰买米喧嚷争閙遂拥至抚臣衙门将头门打开拥入大堂毁烂堂上什物经抚标官兵驱逐赶散拿获数人尚未发落等因到【臣臣】身任封疆不敢壅于上
　　闻理合将地方情形雨水米价一并缮折奏
　　闻谨
　　奏
　　此事已据杨文干僃悉上闻矣所奏知道了
　　前董象纬到京奏称若论戎行效力究竟旗员胜似汉人且更有卑鄙狭小之语朕因晓谕云我朝自
　　世祖定鼎
　　圣祖相继抚御寰区以来八十余年深仁厚泽沦肌浃髄凡有血气者莫不尊亲无论旗汉谁非臣子悉皆一体输忠争相报效宁有彼此之分况当日三逆之变汉臣中多有尽节者旗人内亦有从叛者安见汉不如旗即以目前比较杨琳孔毓珣某臧某否董象纬万际瑞孰优孰劣尔试思之当据董象纬覆奏孔毓珣原强似杨琳万际瑞则逺不如臣随歴数汝之不及伊处朕向伊云俟万际瑞到任受事后果不及尔朕则闭口无言矣曽经降有如斯谕防汝若不加勉自励被董象纬之窃笑当为何如耶不但不及董象纬倘所行之事被人指摘谈论仰面对
　　天于心安乎将此谕时时捧诵黾勉奉行毋少怠忽庶副朕望
　　雍正四年七月二十四日广东提督【臣】万际瑞谨
　　奏为恭谢
　　天恩事雍正四年七月十二日【臣】赍折家人回粤恭捧皇上钦赐各种药锭到【臣臣】即望
　　阙叩头谢
　　恩祗领讫所有【臣】奏地方米价雨水情形折内钦奉硃批谕防【臣】跪诵之下惶悚靡已窃念【臣】边海庸愚才
　　疎识浅蒙
　　皇上隆恩畀以广东提督重任汲深绠短殊多陨越但【臣】心有余惟恐才力不逮非敢自弃于
　　君父之前今蒙
　　皇上推心置腹令【臣】时时黾勉奉行更念粤东地处炎
　　方
　　特颁仙锭以备时用【臣】之遭逢实千古所希有惟有殚
　　心竭力益加砥砺以仰报
　　髙深于万一耳所有钦奉
　　硃批谕防并微【臣】感激蚁悃理合缮折
　　奏谢谨
　　奏
　　览奏知道了大凡居官第一操守为要至办理诸事切戒自是当集思广益取众善以为己用乃封疆大臣最所当务者也勉之
　　同日又
　　奏为恭报粤东夏禾收成惠府秋水泛滥事窃照粤东自四月以后雨水调均早禾秀实收成俱有八分惟潮府沿海一带地土瘠薄止有七分今通省米价一两内外不等潮属稍贵但二季晚禾又经及时种插可庆大有讵意七月十六日风雨陡发异常兵民房屋多被吹倒兼霪雨连绵至二十一日始晴而洪水泛涨惠府与归善县皆成泽国四面汪洋城内街巷兵民出入俱乘小艇各处房屋多被水淹倒塌二十二日水势愈长博罗县亦被水淹至惠协及【臣】标中左右前四营游击衙署尽被水淹城厢兵民俱奔髙处城上栖身【臣】与地方官多雇船只在城厢内外廵视救护被水难民加意防范多方抚恤不至失所外至于城垣房屋倒塌丈尺间数与人民有无淹毙以及惠属之各州县曽否被灾俟水退之日僃细查明另行折
　　奏所有惠府被水情形理合缮折奏
　　闻谨
　　奏
　　惠州等处被水据杨文干业已奏闻宜敎导兵民人等消弭灾眚之道常存善心毋造恶业力行好事敬信
　　神明则地方上自无此等事矣今当被灾之际弹压匪类不致乘机生事极为要务慎之
　　雍正四年九月二十日广东提督【臣】万际瑞谨
　　奏为镇【臣】贪鄙徇私事窃照总兵一官为封疆大臣务宜亷洁持躬端方矢志方可表率将僃整饬营伍今查得碣石镇总兵官陈良弼处已不端秽行昭著任用字识孔超家人王祖苛索渔船规例毎渔船一对索银八两汕尾港内共收银六百六十两右营把总张隆经收交驻碣提塘康照带缴鲘门港共收银三百三十两系右营千总杨忠收缴以致右营守僃廖勇每对渔船亦索取规例银三两六钱毫无顾忌右营港内如此中左二营可知【臣】访闻既确何敢徇隐理合据实宻
　　奏伏乞
　　皇上睿鉴施行谨
　　奏
　　陈良弼系一老将且又熟谙水师似此歴练之贠殊属难得若犹不至旷废营务亏缺职守当彼此和衷朂勉迁改尔等提镇不能一德同心与地方无益所奏朕颇不以为然观此尔甚乏调停作用也
　　同日又
　　奏为报明田禾城舍被水冲塌事窃照粤东惠郡于雍正四年七月十七至二十等日风大雨洪水泛滥先经【臣】将被水情形缮折具
　　奏续据惠协副将禀报七月二十四日水势方定计髙二丈有余于次日渐退府城四门被水淹浸共倒卸城垣二十余丈归善县城垣共倒卸十余丈田禾俱被水淹府县城厢内外以及乡荘共倒房屋数千余间又据【臣】标右营游击禀报河源县因七月十七至二十等日风雨交作河水涨发老城倒壊八缺新城倒壊四缺民房漂流无数等情又据惠协左营都司禀报博罗县七月十八九等日连朝风雨洪水泛滥沿江十五图田地低洼者尽被水淹城乡房屋共倒塌千有余间等情又据东莞营守僃禀报广州府属之东莞县七月二十外水势泛涨兵民房舍倒塌无数等情又据増城营游击禀报増城县七月二十等日潦水涌涨田禾被水淹浸民房倒塌无数等情又准潮州总兵咨报程乡县七月十七八等日风大雨洪水涨城内水满二尺城垣倒缷九丈城乡内外兵民房屋倒塌甚多等因又据惠来营游击禀报惠来县七月十六日起风雨七昼夜兵民房屋多有倒壊所种晚禾二三分俱被水淹低田冲决等情又准髙州总兵咨报亷州府七月初八日起至十二日止狂风大雨倒缷城垣二十余丈等因又据罗定协副将禀报罗定州七月十九日至二十五日霪雨淋漓溪河涌涨州城近河城垣倒缷十有余丈田禾房舍幸无大损等情各到【臣臣】查以上被水州县惟程乡县淹毙男妇四口其余并无伤损至于各属营汛塘房墩楼排栅倒烂甚多除咨防督抚二臣檄饬文员将城垣塘汛速行修葺以固地方外讵惠府于八月十六七八等日大雨滂沱连绵不息洪水复涨较前虽小二尺而归善博罗东莞三县沿江一带以及广州府属之増城县山水滙发兵民房舍复有倾颓晚禾补插者悉行淹壊秋成恐致歉收【臣】身任封疆理合缮折奏
　　闻谨
　　奏
　　地方上一切灾祥自应丝毫无隐据实奏闻尔等职任封疆遇斯等事全頼从容调度抚恤弹压若聼信小人妄言惊惶失措以致揺惑众心则汝难辞其罪也
　　同日又
　　奏为报明马价羡余急公修造兵房事窃惠郡连遭洪水业将民舍城垣倒缷情形另折
　　奏明兹有【臣】标五营内共倒兵房二百五十五间毎间估计银四两需用修造银一千零二十两此项银两即于五营马价内之羡余动用查东省马价每匹额定银二十一两九钱【臣】委员广西购买或十二三两或十五六两不等每年总计羡余有千金以外【臣】先因五营盔甲新旧不一无以壮营伍而收实用原拟
　　奏明捐造盔甲今兵丁栖止无所现存有余银八百两不得不先行修造俟再有盈余另为制造盔甲等项至于五营中之噐械惟鸟鎗略为短小本年五月内督【臣】孔毓珣捐银五百两【臣】即兴工打造鸟鎗六百杆已经工竣除给发各兵操演外理合缮折一并奏
　　闻伏乞
　　皇上睿鉴施行谨
　　奏
　　此举甚是凡事有缓急先后之宜湏权其轻重为之岂可固执而不通融耶
　　雍正五年八月初十日山东登州总兵官【臣】万际瑞谨
　　奏为奏
