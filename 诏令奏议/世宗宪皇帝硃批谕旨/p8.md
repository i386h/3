<!-- { "loadSidebar": true } -->
　　朕巳件件代汝等料理矣此奏何为今姑以缉盗一事而论省城内于十日之间大盗行刦数处而竟若罔闻清夜自问于心安乎幸两江地近朕之精神犹能照应设天下吏治皆如两江悉待朕一一料理颁谕而后施行则朕实不能具此伎俩也汝不但为国便为尔家计亦当奋勉尔范家只剰汝一人宁不为汝祖宗顔面惜耶若仍不知痛自刻责砥砺朕亦无奈汝何矣
　　同日又
　　奏为奏
　　闻岁修徒阳河道重运经临无悮仰祈
　　睿鉴事【臣】谨查京口运河乃苏杭八府州漕艘经由要道自丹徒县江口起至丹阳县三板桥一带河身岁有淤浅每年必需捞浚于雍正三年间钦奉
　　上谕案内业经
　　题明议令建闸挑濬续以胡琏冒帑误工
　　题防另行修估上年十一月内据镇江道王之琦详估到【臣】縁【臣】曽经亲身审视备悉此河接近江口水之深浅唯视江潮之来去又兼岸髙土松随潮沙垫纵加开濬仍需岁修是以【臣】不敢因循前议业经备陈情形请停动帑大修唯应照行歳修之法及时捞浚立见深通漕运即可无阻【臣】等防疏具
　　题在案随经【臣】飞饬测量捞浚去后业据该道县等具报佥于十二月十九二十等日开工捞浅一时并作出入粮艘通行无阻现在仍复随时量浚等情又据【臣】标差委催漕守备次第报称自正月十二日起业经催过浙江江南二省各帮粮船共二千五十三只平稳渡江讫各等情所有徒阳运河现在岁修捞浅重运经临无悮縁由合谨缮折奏
　　闻谨
　　奏
　　欣悦览之此一事尔所料理甚是所以
　　上天即赐成全也未有实竭忠诚奉公办事而不邀神明加防之理但试观之
　　雍正七年四月初四日署理江南江西总督印务尚书【臣】范时绎谨
　　奏为欣闻
　　谕防微【臣】感激恭谢
　　天恩事雍正七年三月初四日【臣】标把总赍囘【臣】请安奏折跪奉
　　硃批仰见我
　　皇上民胞物与之懐时厪
　　宸衷斯省耕省敛之
　　仁频烦
　　睿虑唯【臣】以
　　山陵旧守侍从依依闻
　　天顔之有喜瞻仰弥殷识
　　帝泽之无边欢欣倍切今
　　圣体安和如意畿东一带雨雪霑足闾阎气象改观是
　　皆我
　　皇上圣徳大化之弥纶敬
　　天勤民之感召【臣】遥瞻
　　北阙实庆
　　洪庥曷胜抃舞欣幸之至又【臣】于三月十七日复奉到皇上硃批原折荷防
　　训诲指示严明以江宁省城十日间连有盗窃又奉恩防着【臣】明白囘奏除遵
　　防将各案是盗是窃另行据实具
　　奏外伏念【臣】以谫劣之材身荷
　　朝廷重任防
　　皇上锡以天地父母之恩
　　谕以国法身家之重怜【臣】祖父
　　泽及子孙【臣】捧读至此不禁涕汗交流自恨自责草木愚情感刻倍至何敢仍前踈懈自蹈罪愆唯有一刻不忘
　　恩训痛自刻责努力奋勉以期上报
　　天恩于万一所有奉到
　　训谕感激下忱合谨缮折恭谢
　　天恩谨
　　奏
　　安民之道惟在察吏惩奸二事而已若盗贼不靖地方何以能安所当日夜思维筹画者古人云思之思之鬼神通之心诚求之虽不中不逺矣诸凡若不探本寻源预期消患于未萌不过随事依文按律以图塞责断不能令匪类敛迹也假若借口地方冲繁人烟凑集盗风炽盛在所不免竟恬然不以为耻则天下事皆当听其自然亦无可办理之事矣封疆胜任之谓何斯民父母之谓何勉之勉之
　　雍正七年四月十四日署理江南江西总督印务尚书【臣】范时绎谨
　　奏为陈明赢余银两仰体
　　皇仁奏
　　闻请
　　防事窃照属等处水利
　　皇上指示兴修甫闻
　　恩命之日所在商民靡不欢欣踊跃乐事趋公经【臣】会
　　同河抚诸臣勘估据情上
　　闻复酌定委员派工拟将淮扬道白钟山郎中程梦瑛监督其事又原修苏松水利効力人员并河臣咨送河员【臣】复添委就近州县及佐贰杂职等员分任其事题请
　　俞允遵行在案今【臣】于在工之日接见効力人员看其景状似属拮据盖縁伊等多系寒素微员身在工所不无仆从盘费恭逄我
　　皇上仁恩周至体恤臣工凡今大小官员无不酌给养
　　廉【臣】仰体
　　皇上奬廉恤下之
　　天心所有实在情形何敢黙不奏
　　闻【臣】查得属商人愿捐银两从前交贮司库原系照用部砝弹收今给发工料乃系照依市平约略估计动用银二十七万两有竒内可得平余银八千余两合谨据实陈明可否于此项平余银两邀防
　　圣恩俯念在工之程梦瑛等二十三员酌照承办之繁简别以差等如程梦瑛系通工巡行稽察之员事务颇繁酌给养廉银四百两其余二十二员均属事务稍简各酌给养廉银二百两以上计需银四千八百两仍有余存银三千余两足备将来造册奏销之费似属公私两济【臣】縁钱粮关系重大可否出自
　　圣恩谨奏请


　　成勤慎不辞劳瘁所办工程悉有条理核算钱粮更为明晰似此才具谙练将来用之河工洵有裨益【臣】縁人材为任事之本不敢掩其所长合并据实
　　奏明谨
　　奏
　　程梦瑛籍隷江南似不便用于本省据汝所见应用于何处河工有益明白奏闻
　　雍正七年四月三十日署理江南江西总督印务尚书【臣】范时绎谨
　　奏为奏
　　闻办送米石抵闽日期仰祈
　　睿鉴事前【臣】遵奉
　　谕防江南办送运闽截漕米五万石已委营将协同闽员均为四起于正月二十二日起次第开行兹据前差营将覆称运闽米石陆续于三月初十日止


　　次刈获民庆丰收更喜四月内连得大雨秧苗滋长米价平减即隣省有来籴贩者而本地米价总无増长近据临淮县报称团山地方系鳯阳衞屯地见有生出蝗蝻数处现在扑打等情【臣】随星委干员饬令督同地方官多雇民夫上紧扑灭不致生翅蔓延所有该地方捕蝗情形不敢隠匿合谨附折奏
　　闻谨
　　奏
　　蝗蝻务令扑灭无遗前谕甚明万不可怠忽尽力为之近日如何光景再奏以闻待全消后朕懐方释也雍正七年六月十七日署理江南江西总督印务尚书【臣】范时绎谨
　　奏为奏报江省麦熟分数仰祈
　　睿鉴事窃照今岁江省雨水调匀二麦丰收【臣】谨查得上下两江及江西省麦收分数据报自六七分以及八九十分不等现在米粮价值其贱者皆减至六钱二三分即贵者亦不过九钱有零民食丰盈欢歌大有合谨据实奏
　　闻谨
　　奏
　　览奏麦熟朕懐深慰益加诚敬以待秋成毋稍肆志
　　同日又
　　奏为钦奉
　　训防荷防
　　恩赐微【臣】感激恭谢
　　天恩事窃【臣】标赍折把总赍囘
　　硃批谕防并奉到
　　恩赐内制香定一匣窰器一匣【臣】随恭设香案望阙叩头谢
　　恩祗受讫伏念【臣】庸材劣质受
　　皇上格外
　　隆恩训诫频加
　　宠颁叠至钦承之下感奋交集报称末由縁【臣】世受国恩非起家寒素者比又身在东南出产方物之地仰体
　　圣心不敢多事购求
　　进献祗于令节敬以食用等物报地方之生息备
　　圣主赏赉之常用亦微【臣】依慕之切于一事一物稍任
　　经营以伸不忘
　　君父之愚也今防
　　圣训指示【臣】谨遵
　　防奉行外【臣】唯有刻刻凛遵
　　训谕自责自奋竭力黾勉尤于察吏惩奸二事悉心设
　　法防范严明以期上报
　　髙深于万一所有微【臣】奉到
　　训防恩赐感激下悃合谨缮折恭谢
　　天恩谨
　　奏
　　朕之赏赉汝之进献皆属细事原不必谆谆在念至于君道臣节乃我二人上不负
　　祖考下不愧子孙天下后世公论所关所当日夜思维竭力黾勉者期共勉之
　　同日又
　　奏为奏
　　闻雨泽霑足揷莳普遍田苗长发情形仰祈
　　睿鉴事前【臣】路经苏常地方歴见二麦俱已收获事甫竣节次间有小雨仅资耕耨旋于五月二十四五等日大霈甘霖【臣】随飞差探视据报苏松东南一带又常镇各属以及淮扬等处俱皆得雨九寸或六七八寸不等再江宁暨上江等属距省路近者悉据报到得雨大槩相同至于鳯阳衞属之团山萝卜湾等屯于四月内报有蝻子生发经【臣】一面具
　　奏一面委员扑打去后兹已据报扑灭浄尽并据该司府查报结送在案近于六月初二日据潼安衞呈报杨家湖湖边野地有蝻子萌动等语经【臣】委员速赴协扑旋已据报蝻生无几文武等官集夫扑灭同时又据鳯阳府报称虹县地方石家集有宿迁县属之刘马滩生有蝗蝻过界入境当即随时扑浄未致生翅伤禾各等情【臣】查潼安衞虹县二处蝗蝻申报之后旋据该衞县结称已经扑灭均未伤禾成灾是以未经
　　题报所有地方扑蝗浄尽縁由合谨奏
　　闻再江省十余日内未见大雨兹喜于六月初八九等日接连得雨又十二三等日连得大雨新揷稻苗悉皆滋长四野青葱万家欢庆【臣】谨据实奏
　　闻谨
　　奏
　　可嘉之至一切处咸能如此督率属员殚心尽力何事不办朕复何庸顾虑耶但王玑赵向奎等诸事狥私玩忽负朕委任何故不行据实奏闻若逐件必待朕谕到而行询及方奏朕耳目之所不及处贻悮良多矣倘朕一时烦怠或不肯加训不暇谕问则汝恐不能当也雍正七年闰七月二十七日署理江南江西总督印务尚书【臣】范时绎谨
　　奏为钦奉
　　圣训微【臣】感激凛栗据实奏
　　闻事窃【臣】标把总赍囘
　　硃批奏折钦奉
　　圣恩训饬
　　谕问王玑赵向奎等诸事狥私玩忽深负
　　皇上任用【臣】未即早于奏
　　闻凛奉
　　恩谕之下【臣】不禁愧惧交集徬徨无措不啻自贻负恩之咎查王玑前在江镇道任内即非纯正自守之员自署事之后【臣】复听其议论察其神气但见徒有矜张自得之色毫无敬慎图报之心而且偏向私人以致钻营妄诞之辈渐皆奔逐其门复济以赵向奎之骄矜狂放遂尔事无可否任意纵横前【臣】于在苏之日歴将赵向奎之粗率孟浪藐抗不谨慎处切加劝导冀其改悔是以未经奏
　　闻讵知王玑与赵向奎旦暮相接交好日深自谓得计
　　防不能逃
　　皇上圣明洞鉴之中此二人者不独于办理亏空清查
　　民欠等事怠玩悠忽上负
　　皇上任用之恩至于办理地方事务尤觉不从公道频用偏私如原任防州府知府乔铎侵匿防关银十万余两查追原籍家产一案歴经府县审详内有程文蔚在县首报收贮乔铎寄顿箱物银两续又据乔铎之母汪氏并伊子乔于宣控告程文蔚之子程汝趾隐匿行盐本利银八万二千两屡经质审縁乔铎与程文蔚系儿女亲家当据乔于宣程文蔚各供认其所欠银两除案内首出之银并乔程两姓家产估交外余欠之银两造均认各半完帑具认详报经【臣】与抚【臣】尹继善严批着落究追在案乃王玑于署事之后縁程文蔚是伊岳家思翻案开脱露意属员欲将乔铎在川开报程汝趾处收存本利银十余万两并金珠等物寄贮箱匣四十个与带银年月经付人等凿凿可据
　　题明奉






