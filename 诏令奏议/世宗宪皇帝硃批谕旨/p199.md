<!-- { "loadSidebar": true } -->
　　圣徳于靡涯矣谨
　　奏
　　寄尔等以封疆钜任朕不竭诚指示更谕何人耶但尔地方要务朕既未亲历其境何可妄以为知即有所见亦不过得之传闻总頼尔等大臣无欺无隠凡百悉据实入告君臣同心商酌则可耳至于居心立志应如何处朕今一一训示于尔若能实力遵奉而行于地方吏治自大有裨益也不可惟务虚名而废实事不可但求洁已而不奉公不可以因循为安静不可以生事为振作毋偏柔善以盗寛仁之誉毋事姑息以邀属员之感毋徇友朋之情而欺主毋受权要之托而诳君黔省钱粮有限尔之操守素为朕知此外亦无可训谕再者武备不宜轻视稍致懈弛当十分留心时加鼓励苖夷虽云蠢而无知然亦人也若地方有司实意矜恤令其知感营伍严肃令其知畏朕可保其永远无事恩威二字万不可偏用偏用日前虽有小效将来必更遗大患非为国家图久安之策朕所不取鉴别属员不可尽以科甲为人材而视他途为市井小人自古用人无方贤愚岂宜如此区别凡事虚秉公切勿预蓄成见世情难测何可逆料平心以待彼来此应何事不得其理也最要者实力奉行一语勉之勉之莫负朕倚任之重特谕雍正四年四月二十九日贵州廵抚【臣】何世璂谨
　　奏为奏
　　闻事窃【臣】奉
　　命抚黔凡关官方吏治惟仰体
　　圣怀时加察访除现在官员贤否另折陈
　　奏外所有奉
　　防拣选发至黔省委署之举人李倓等十名部文内开如署任内才守兼优着有实效保题引
　　见补用等因【臣】到任后即查案细访除朱玑已经病故周载恒梁浤丁忧外所有委署婺川县印之邓澜署鎭远县印之罗鸣序署毕节县印之陈国栋皆安静供职至先经委署普定县之高腾蛟署印江县事之唐枚在任之时循分供职其先署修文县今现委署理永从县印之李倓与先署安南县今现委署理普安县印之彭月孙俱办事勤愼查各员署事未乆贤否尚难区别容【臣】再加试看如着有实效自当保题送部引
　　见再查前抚【臣】张谦带至贵州以知府补用之张钺奉防留黔令【臣】酌量题补【臣】见其为人勤愼明白具有才
　　识俟有知府缺出【臣】即具题请
　　防补用理合一并奏
　　闻【臣】谨
　　奏
　　知道了应题者仍行具题毋谓已曽密折奏过也
　　同日又
　　奏为奏
　　闻事窃查贵阳府广顺州所属之长寨等处狆苖顽梗阻建营房一案前经署抚【臣】石礼哈提【臣】马防伯勒兵苖疆先行化诲【臣】到任后又仰体
　　皇上好生之心复遣【臣】标守备徐希达持示前徃再行
　　晓谕业经具折奏
　　闻旋据该守僃回称苖人有欲出申诉者云畏惧大兵不敢轻出【臣】即谕令将欲出诉者带至省城以便亲加化诲随于四月十七日【臣】标游击赵文英到省带领阿之侄阿拏火连忙头人阿猛并附近各寨头人阿戎等共十四人到【臣】衙门【臣】宣扬
　　圣天子威徳令其传谕各寨头人俾其凛遵
　　国法请兵安营限以三日为率随赏以花红钱布等物令其持此前徃化诲以示鼓励诸苖俱感激叩头佥云情愿回去劝化众人迎接官兵进寨安营等语去后兹据徐希达持赵文英禀称带领阿戎等至营即令徃长寨晓谕至二十二日阿戎等回营禀称同阿拏进寨将
　　皇帝爱恤生灵之意再三劝化奈无知凶苖倚恃乌合之众防不肯请兵进寨安营等语阿戎见他们凶顽不改只求发兵进阿戎等情愿为乡导以报
　　天恩等语据此则是长寨凶苖顽梗狂肆不可化诲定当剪伐无疑矣【臣】查长寨顽苖所以胆肆抗违者不过恃其党羽之众结连同笋焦山等处联络声援互相掎角遂尔鸱张豕突今【臣】等徧加晓谕俾附近诸寨如同笋焦山之阿戎等苖寨已渐次解散愿为前驱各寨之羽翼既散长寨之声援自孤虽其顽梗如故而我兵前徃攻击可无旁顾之忧矣除咨防提臣令其相机行事外谨先将现在狆苖情形据实奏
　　闻伏乞
　　皇上睿鉴【臣】谨
　　奏
　　朕前谕甚明鄂尔防马会伯石礼哈非故为生事邀功之举伊等确见事有不得巳处方定议如此料理尔初到任未达地方委曲情节不可偏执迂论掣肘致误机宜罪归于汝也凡値类斯等事若稍渉罢软因循遗害非细似此意见不到处愼毋轻作主张当以此事为终身戒
　　同日又
　　奏为奏
　　闻事窃【臣】荷防
　　皇上隆恩俾抚黔疆莅任以来无时不仰体
　　圣心以察吏安民为念今查布政使申大成历练有年办事明敏但初任旬宣尚湏觇其后效粮驿道李日更勤谨供职贵西道吴应龙人亦明白贵阳府知府郑锡爵居官谨饬思州府知府张广泗才堪任使颇悉苖情鎭寜州知州朱齐年循声素着现在给咨赴部引
　　见至于贵定县知县荆龙章声名不堪开州知州周恒老迈糊涂已经查明实迹另疏纠防外余者容【臣】细加察访续
　　奏再学【臣】王奕仁校士三载廉明有声合并奏
　　闻伏乞
　　睿鉴【臣】谨
　　奏
　　察吏安民乃尔封疆大臣之专责正已率属不容瞻顾凡百惟当一秉至公毋苛刻以示严厉毋姑息以邀寛誉一切预作如何若何之见者皆属怀私不肯致身与国家之辈朕所不取也但知洁已自全而不奉公者朕深恶之当领悉朕意酌中而行勉之
　　雍正四年五月二十九日贵州廵抚【臣】何世璂谨
　　奏为盘查司库钱粮仰祈
　　睿鉴事窃查抚臣到任例应盘查司库【臣】抵任后适布政使刘师恕陞任卸事随檄行新任藩司申大成查明管收除在造具四柱清册前来据册开刘师恕自雍正元年五月到任起至雍正四年三月止任内经管钱粮并申大成本年四月初一日到任起至本月二十二日止现在任内经管钱粮除按年按月照例支放银两连前任抚【臣】金世扬收买水银动支银两存有水银可抵俟运卖完日归项外该实在存库银二十二万一千八百七十九两零【臣】逐一躬亲盘查现贮库银一十六万六千五百七十两零少银五万五千三百九两零据单开刘师恕任内有原任威寜鎭【臣】麦世位亏空银两又江苏湖南江西三省解官短少恊饷银两又管承宠衣物抵补那移猴子厰课银两又弁兵循例预支季饷等银两又各属欠解税课廪给并缺俸长支俸工等银两又文武各官领借银两又垫支文职各官养廉银两申大成任内弁兵循例预支季饷等银两又马鬃岭齐家湾丁头山等三厰欠解铅觔变价银两又文武官弁领借银两又垫支文职各官养廉银两【臣】随吊取文武各官印领并查各原案虽与单开数目相符惟是库项不便垫借乆悬除【臣】已檄令该司勒限严催解补外所有盘查司库钱粮并新旧二司垫借未补欵项谨据实
　　奏明伏乞
　　皇上睿鉴【臣】谨
　　奏
　　所奏甚悉库项垫借与兵弁尚可看其情节此外皆不法之端即具有印领钱粮岂容虚悬当勒限完补为是兵弁所借者当再斟酌之如此秉公毫不瞻狥朕甚嘉之檄催解补如有不能速完光景当题叅者即行叅奏
　　同日又
　　奏为奏
　　闻事【臣】自防
　　圣恩陞授贵州廵抚到任以来日夜兢兢目下五月间阴雨连绵惟恐有伤田禾昼夜焦心差官四处查勘据覆官舍与民屋泥墙间有倒塌而田禾却极茂盛【臣】于晴霁之日因出郊劝农即细加履勘与委员所覆无异当问之土人佥云五月正値插秧之时贵州悉属山田宜多雨水秧始畅茂【臣】见禾苗茂盛果无妨碍将来必获丰收此皆仰赖
　　皇上爱民如子至诚格
　　天之所致也所有近日雨水情形【臣】谨缮折奏
　　闻谨
　　奏
　　向闻贵州广西毎于雨多之岁冀望丰收今果然矣
　　同日又
　　奏为奏
　　闻事窃查广顺州之长寨者贡等处狆苖阻建营房不
　　听化诲情形已经据实奏
　　闻后【臣】因官兵不日前进诚恐附近良民惊惶躱避废业旷时因委思恩府知府张广泗前徃晓谕附近长寨良民令其耕种贸易各安生业嗣据报称良民俱各安业秋毫不扰寻据总统刘业浚报称五月初九日协同进除刘业浚同游击赵文英率领马歩兵驻劄宗角老营应援守僃周豹率兵防
　　守定番把总史定邦率兵防守广顺外其余诸将领兵分为三路游击官禄田玉率领马歩兵分布谷隆一路寻攻破谷隆口因此口乃长寨紧要门户遂屯兵严守分遣千总许朗等攻破谷隆之岩底等七寨烧燬贼巢房屋数百间前后生擒贼犯四名我兵被伤十名游击卜万年詹天祥率领马歩兵并土兵分布焦山一路卜万年攻破竹林翁忙井口三处遂抢长寨后梁詹天祥攻破冗瓮火连忙遂入长寨贼巢与卜万年会兵屯劄礮伤苖贼数人余皆奔溃逃匿深箐我兵被伤二名游击张朝宣翁世雄率领马歩兵并土兵从马落孔一路而入连开关口四道由火连忙上寨岩直捣长寨复开闗口二道攻破上院寨等三处贼苖逃散现在屯守又称顽苖将家口牲畜米粮藏匿羊城内此上平下陡四围壁立一径羊肠地势险峻颇难仰攻现今阴雨连绵容俟稍晴相机进攻擒获首恶安插余党以彰
　　徳威等情到【臣臣】查官兵虽入长寨而渠魁逃匿未获营房尚未建立所报果否尽实布置果否得宜容俟细查明确【臣】与督提二臣合词具
　　奏第以事闗军务恐厪
　　圣怀谨将据报情形先行缮折奏
　　闻伏乞
　　睿鉴【臣】谨
　　奏
　　此事诸臣筹画乆矣乃不得已必当举行之事观此强横不法情形岂可不动干戈而专以德化者乎汝初到任孟浪迂论于此益可见矣汝今不必惊惶但坐看伊等成功其或一时未能清理稍有守致迟时日一切粮饷之接济兵弁之赏犒悉当听从督提之调度而行若少掣肘阻挠有悮机宜汝难免罪愼之愼之不可存一毫私忌之心从来文武不能合志每至悮事观汝此奏颇露不乐成功景况朕甚忧之
　　雍正四年六月二十九日贵州廵抚【臣】何世璂谨
　　奏为盘仓事竣据实奏
　　闻事窃照存仓米谷例应督抚查奏【臣】奉
　　命抚黔准署抚【臣】石礼哈将常平仓存贮重农积贮钦奉三案米谷数目造册移咨到【臣臣】即檄行布攻司防同贵东贵西二道愼选廉干之员分徃各处并将支存秋粮一并盘查去后兹据司道各委员盘查具报前来【臣】逐一查核除实贮在仓米谷外各州县内有存银抵米抵谷者有民间借欠者有兵丁借支者有各官借欠者【臣】思仓粮关系
　　国储自应实贮岂容存银作抵及官民兵丁共相借欠况与册报实贮不符檄驳粮道照数完补据覆黔省向来如此从前盘查奏销等案俱作实贮造册报部于秋收后完补【臣】未敢轻信复查之各府询之前署抚臣咸称无异随取各该保结存案谨循旧例据造实贮清册报部至所少米石应照变通之例如足三年支用者即令完银其有不敷三年支用者仍俟秋收买补以仰副
　　皇上轸念储蓄之至意所有盘查仓粮縁由【臣】谨据实
　　奏
　　闻伏乞
　　睿鉴【臣】谨
　　奏
　　虽经据实奏闻更须据实料理也
　　同日又
　　奏为奏
　　闻事窃照长寨狆苖阻建营房一案官兵分路攻击已
　　破谷隆长寨等处经【臣】将情形
