<!-- { "loadSidebar": true } -->
　　不必来京朕万防待理无暇他及直省督抚中未经陛见者尚多相形之下未便异同尔咫尺山左诏防可以时宣何待朕一一靣谕耶
　　雍正元年十二月十三日山东巡抚【臣】黄炳谨
　　奏为钦奉
　　上谕事窃【臣】接准兵部咨文内开九月二十三日法敏
　　等靣
　　奏截留漕粮一事奉
　　防粮船回空紧要朕为此事甚为忧心着总理事务王大臣等行文直隶山东巡抚严督沿河官弁昼夜上紧催趱勿得虚应故事钦此【臣】跪读之下仰见我
　　皇上慎重
　　天庾至意【臣】旣身任地方敢不仰体
　　宸衷实心办事今歳回空粮船一入东境【臣】即飞委文武多员分段严催不遗余力前将催进临清口闸及过张秋情由
　　奏明在案今幸十一月内尚未结冻是以夫役俱免敲冰压凌之苦而回空各船已于十二月初二日全数催出东境南下讫缘系钦奉
　　上谕事理理合奏
　　闻谨
　　奏
　　己据漕臣张大有奏闻矣实惬朕懐
　　汝奏请委员办理工程之折留中未发朕另有防
　　同日又
　　奏为钦奉
　　上谕事窃【臣】接准户部咨文内开山东省亏空无可着追银一十五万六千三百四十四两零谷八千五百六十六石零经原任巡抚李树德疏称请公同捐补限五年内补完等语查前项无着银两该抚旣称公同捐补自应作速补完何俟五年应限四年内补完其有着银两照例催追完报自奉
　　防之后如有人亡产絶不能追完者该抚即照无着银两所定年限内补完报部仍令各该抚毎于岁底将完过若干之处逐一分析具
　　题等因到【臣臣】与博尔多即检阅旧案查李树德所题无着银谷俱系约畧摹拟并非确实核算如伊疏称已经防出亏空之无着银二万九千三百余两谷八千五百余石确系某案某人之数并无册籍可稽碍难分派又如流抵未清之无着银十二万七千两零查流抵一项并不止此十二万七千两实有二十七万余两皆系从前州县各官之亏空上司狥庇允其详请陆续捐俸补还之项名则俸工捐补实则虚悬无着况捐俸已奉停止无项可捐实难遵照部行依限赔补又五十八九两年靑莱登各府属煮赈动用仓谷十一万七千余石原议以俸工补还亦系虚悬无着则此无着银三十余万两谷十二万五千余石皆系前抚【臣】李树德任内未清之项委难捐补应请仍着落李树德补还以清积案理合
　　奏明伏
　　皇上干断施行谨
　　奏
　　将银谷虚悬始末并应着落补还情由备细声明具本题奏







　　硃批谕防巻二十三上
　　钦定四库全书
　　硃批谕防巻二十三下
　　硃批黄炳奏折
　　雍正二年正月初一日山东巡抚【臣】黄炳谨
　　奏钦惟我
　　皇上继
　　天出震绍统乘干
　　仁育万方庶彚仰生成之泽
　　恩周四海闾阎游浩荡之春当兹斗柄建寅正遇泰阶履吉幸值春王正月欣逢
　　天子万年【臣】职居外吏不获九叩扬
　　庥心恋
　　阙庭惟愿
　　一人有庆敬抒寸悃恭请
　　万安【臣】炳不胜颂祷之至为此缮折谨
　　奏
　　朕躬大安三阳开泰万象维新愿尔阖省风雨应时兵民乐业共享升平之庆也
　　雍正二年三月初三日山东巡抚【臣】黄炳谨
　　奏为奏
　　闻事窃查东省各属望雨甚殷【臣】即防诚祈祷特委员前往泰顶焚表叩求雨泽于二月二十一二等日兖青二府属纷纷报有得雨之处尚未霑足今三月初三日济南省城甘霖大沛歴城县等处入土五六寸俱各霑足且阴云满布大约得雨地方必广我
　　皇上宵旰忧勤无时不以民生为念合将得雨情由缮
　　折奏
　　闻以慰
　　圣懐谨
　　奏
　　时届暮春畿内望雨更殷初三日甘霖大沛竟日方止已十分霑足矣乃东省亦于是日得雨
　　天恩溥博朕不胜愉悦之至
　　同日又
　　奏为恭谢
　　天恩事窃【臣】父子兄弟共沐
　　国恩同登仕籍一门
　　知遇备极
　　宠荣今复蒙
　　圣恩将【臣】亲侄承培选授顺德府同知员缺【臣】闻命自天感激无地为此缮折恭谢
　　天恩伏乞
　　睿鉴谨
　　奏
　　一门荣宠固幸遭逢然必能互相朂励感恩图报方期福泽绵远若倚恃家庭显耀任情纵恣朋比党援转相请托顺之者曲意容隐逆之者多方排挤甚至欺君虐民有所不顾如此行为则目前富贵非为福基翻为祸媒歴观古今人事履盛满之时不惟不敢称庆且更加谦谨所以世代子孙获长保安全也将朕此谕不必传録只作尔意凡尔亲族人等之在仕籍者俱令知之特谕
　　雍正二年三月十七日山东巡抚【臣】黄炳谨
　　奏为再行奏
　　闻事三月初三日
　　天降时雨业将省城得雨情由奏
　　闻在案今查各属呈报得雨分寸惟济属之霑化兖属之曲阜单县东属之邱县夏津莱属之即墨登属之宁海文登等处尚未霑足其余各属俱皆霑足透润不特麦苗頼以滋长而秋禾亦得乘时播种此皆我
　　皇上念切民瘼忧勤感格之所致也合将通省得雨情
　　形再行奏
　　闻谨
　　奏
　　据奏霑化曲阜等州县尚未霑足未悉此数处得雨防分或系少有欠缺抑或大有不足确查情形再为详细奏明
　　同日又
　　奏为覆
　　奏事三月十六日【臣】赍折家人回东接奉
　　硃批谕防跪读之下反复细绎诚千古不易之至言万代臣工之要法也【臣】不胜敬凛之至但【臣】自莅任








　　昧自当敬谨遵行总之有私无私难逃
　　圣明之洞鉴也又奉
　　硃批畿内望雨更殷初三日甘霖大沛竟日方止已十分霑足矣乃东省亦于是日得雨
　　天恩溥博朕不胜愉悦之至钦此窃思时雨普降洵属天恩然非
　　圣天子宵旰忧勤诚敬祈祷焉能感格书云一人有庆
　　兆民頼之正此谓也理合覆
　　奏伏乞
　　皇上睿鉴谨
　　奏
　　览
　　同日又
　　奏为请
　　防事窃查运河内之袁口栁林寺前三闸于康熙六十一年经前任河【臣】赵世显抚【臣】李树德咨商修筑共用过运河防库银四万五千六百二十余两议以八年之后捐工捐赈完日捐俸还项在案伏查河库钱粮毎年
　　奏销事在总河岁底盘查责在东抚【臣】于前届盘查时因未曾亲阅工程不敢冒昧渎
　　奏今查看三闸虽系新修恐不坚固且钱粮动用必先奏
　　闻工完据实造报即欲捐补亦应作速还项未便久悬今赵世显李树德动用钱粮之日并未奏
　　闻工完之后旣不报销又不弥补悬项久待完结无期况捐俸现奉停止无项可捐【臣】有盘查之责不便任其虚悬应请将前项修闸银两着落赵世显李树德二人名下分赔以清库项是否有当理合请
　　防定夺再【臣】屡以此之事上渎




　　奏
　　此等事岂得于折奏之中巧施诡谲乎盘查之责虽云在汝奏销之责则在河督以二人均任之事而一人专擅殊属孟浪
　　雍正二年四月初三日山东廵抚【臣】黄炳谨
　　奏为覆
　　奏事窃查山东藩库未清各项经【臣】分析
　　奏明请
　　防扣追荷防
　　允准在案今查借支兵饷与各官借领那用共银二十三万余两自上年七月起至本年三月止俱经陆续扣补全完縁系从前折奏交【臣】清理之事今旣扣追还项理合覆
　　奏伏乞
　　皇上睿鉴谨
　　奏
　　借项固应清理但如许多金于三季之内扣完似觉太骤兵丁月费无支不致拮据否
　　同日又
　　奏为敬陈府仓之捐米请分贮州县以广积储以省运费事【臣】查得济靑莱登四府从前开捐所收米石除陶锦李元龙耿綋祚等亏空各数已经防追外所有青州府仓存银两奉部议买补还仓因在府仓一处收买则米价必致腾贵是以交与青属之各州县照依时价陆续采买不许派累小民又查济南府仓除实存米石外所存米价银两据原任知府张振伟禀称从前接受交盘时原系六钱一石收受共银四万二千七十余两并无亏空等语查现今之米六钱一石价值不敷应令照依时价一两一石合算毎石加银四钱以便买补嗣据该府照数赔出银二万八千四十九两零当即援照部议分发济属之各州县买米存仓又查莱州府仓存银两亦援照部议分发莱属之各州县采买但三府之州县附近府治者无防而窎远之处甚多若令其各运至府仓则所费脚价毎石需银二三钱不等以【臣】愚见莫若将此项米石即令现在采买之州县加谨收贮并令知府按季盘查如此则州县之仓廪尽皆充裕而适有需用之时可无拨运之费矣是否可行理合请
　　防定夺谨
　　奏
　　四府收捐米石原经部议买补还仓其分贮各州县之处仍应具题听部议折奏请防不便批谕
　　同日又
　　奏为奏
　　闻事前于三月初三日普降时雨业将通省情形奏闻今于四月初二日复大沛甘霖查得歴城县四境俱各得雨入土五六寸不等目今正值麦秀之得此雨泽甚为及时除各属有无得雨另行查
　　奏外所有歴城四境得雨情形合先奏
　　闻伏乞
　　睿鉴谨
　　奏
　　此番甘雨未据他省奏报尔山左可谓先沾
　　天泽矣二麦自必异常茂盛诚应时雨也大慰朕懐雍正二年四月十一日山东巡抚【臣】黄炳谨
　　奏为奏
　　闻事前于四月初二日业将歴城地方四境得雨情形
　　奏
　　闻在案嗣据济属之长清等二十五州县兖属之东阿等十州县东属之聊城等十七州县青属之益都等八州县莱属之掖县等五州县登属之蓬莱等六州县俱报是日得雨霑足惟济属之利津等五州县兖属之滋阳等十七州县东属之朝城县靑属之寿光等六州县莱属之即墨等二州县登属之宁海等二州县虽于是日未得雨泽后复陆续得雨谅俱霑足又查三月初三日所
　　奏未霑足之霑化曲阜单县邱县夏津即墨宁海文登等处是就彼时而论嗣后于三月之二十五二十九四月之初二初三等日皆得雨泽并无不足之处昨初十日历城四境又得甘霖入土各有三寸此雨亦甚得济理合据实一并奏
　　闻伏乞
　　睿鉴谨
　　奏
　　朕亦闻得山东今岁雨泽优渥但汝总宜据实上奏不可丝毫粉饰言过其实也
　　同日又
　　奏为敬抒下悃仰祈
　　睿鉴事窃【臣】猥以庸愚荷防
　　圣恩不次超擢时降
　　温纶成全教诲之
　　恩有加无己【臣】虽至愚具有心胸敢不竭尽忠诚以仰
　　酬
　　髙厚于万一昨奉
　　硃批以【臣】于诸事率多逞才自用欺饰不真恐未必能小心翼翼克全忠孝钦此【臣】跪读之下不禁汗顔愧赧惶悚怖惧之至伏思我
　　皇上聪明天纵睿哲性成照临臣下无微不烛【臣】何敢逞才舞弊自蹈愆尤故【臣】自任事以来所有一切仓库诸悉皆据实
　　奏明不敢少存欺隐总之【臣】受
　　恩深重非比寻常断不肯自暴自弃致负
　　圣主特达之知也再河库钱粮一事【臣】愚以此项银两
　　原议俸工补还无庸
　　奏销而盘查之任责在巡抚是以未经会同河臣合词具
　　奏【臣】实孟浪罪无可辞今已遵
　　防移商河臣在案合并声明为此谨
　　奏
