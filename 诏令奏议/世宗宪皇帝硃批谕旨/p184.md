<!-- { "loadSidebar": true } -->
　　皇上所发程如丝奏请成都府分设直隶州一折到【臣臣】查程如丝所奏改茂州为直隶似属妥协但灌县逺去茂州三百里离成都府仅一百二十里且该县有江都一堰为成都新繁新都金堂温江灌县郫县等邑取水之源灌溉田亩每岁必借各县协力修筑而以灌县董其事若将灌县分隶茂州则事多隔越堰务掣肘以【臣】愚见似应照旧归成都府管辖为便其余可否改设之处【臣】巳檄行两司查议俟覆到之日即会同督【臣】岳钟琪悉心确议恭疏
　　题请伏
　　睿裁所有奉到原折理合恭缴谨
　　奏
　　灌县仍隶成都之议是所奏知道了
　　同日又
　　奏为奏明事窃【臣】查定例楚民入川落业者令地方官俱给印照验放近有自福建江西广东来者既无执照可凭而从湖广入蜀者亦并无照据【臣】思穷民挈眷迁移若因其无印照即勒令回籍必至流离失所然任其接踵而来又恐奸良混杂致滋事端【臣】是以一面飞饬各属令其查明丁口编入保甲安插地方一面移咨各省抚臣嗣后来川之民均照定例令地方官给与印照以便稽察等因在案但今据蘷州府属县报称湖广福建江西广东民人来川者较前更多且有游手好闲不安本分之人甚难稽察等语伏乞
　　皇上敕下湖广福建等省抚臣凡入川落业穷民令各该地方官给以印照到日即缴四川地方官衙门安插入甲庶奸良可以稽察而地方得以宁辑矣为此具折奏
　　闻伏祈
　　圣鉴谨
　　奏
　　九卿速议具奏
　　雍正五年六月二十四日湖北廵抚【臣】马会伯谨
　　奏为奏明事窃【臣】荷蒙
　　圣恩调补湖北廵抚闻
　　命之次具疏恭谢
　　天恩并将印信送交新任抚【臣】宪德收受视事业经【臣】题报在案所有未完
　　钦部各案件以及地方一切事宜【臣】俱遵
　　旨交代清楚而湖北事务宪德亦一一说明且奉旨会审程如丝贩盐杀人一案
　　钦差刑部侍郎【臣】黄炳巳于六月二十一日会同【臣】等
　　具
　　题则公同审理之事巳完【臣】应遵交代清楚再赴湖北新任之
　　圣旨现在束装除起程日期另疏
　　题报外理合缮折
　　奏明伏祈
　　皇上睿鉴谨
　　奏
　　前览奏谢疏内因未见尔有拟赴新任之语以为正在等指示所以又有交代清楚再赴湖北之谕旨也今览此奏知道了
　　同日又
　　奏为敬缴
　　硃批奏折恭谢
　　天恩事窃【臣】前奏缴
　　硃批谕旨一折荷蒙
　　皇上训诲详明又蒙
　　圣恩赏赐各种珍药一匣【臣】随恭设香案望
　　阙叩头谢









　　白说与宪德并造册移送矣为此缮折恭谢
　　天恩并缴
　　硃批伏祈
　　皇上睿鉴谨
　　奏
　　览
　　雍正五年九月二十三日湖北廵抚【臣】马会伯谨
　　奏为奏明事窃【臣】荷蒙
　　圣恩调补湖北廵抚于本年八月二十二日抵任知湖北咸宁等县卫地方夏间稍被水灾我
　　皇上念切民瘼特颁
　　谕旨将本年钱粮全行蠲免万民戴
　　德四野欢呼其沿江各地方目今氷势渐次消退自八月二十九日至今天气晴明省城新米时价每石



　　题报务使均沾
　　圣泽再查各省税课银两蒙我
　　皇上特沛寛大之恩准令各处将实在数目自行出首其从前多收之处免其究问钦遵在案【臣】到任后即案查署抚【臣】福敏
　　题报荆关税银疏称行令接管荆关税务之驿盐道柳国勲查明一年羡余银两数至一万两有零等语今柳国勲巳陞任江西按察使需员接管【臣】查有襄阳道赵之均为人廉谨办事尚属实心【臣】巳委该员赴关经收如果洁己奉公丝毫不茍除福敏
　　题明每年羡余之外再有赢余【臣】即据实另行奏
　　闻昨【臣】从四川水路赴楚安陆汉阳沔阳沿江各州县地方水势弥漫侵淹田亩皆缘两岸堤堘筑土不甚髙厚是以易致坍塌案准部咨奉
　　旨湖南湖北或有堤岸未修或有疏濬不力务须设法经理俟迈柱到任后会同湖北湖南廵抚悉心商酌将如何兴修防防之处速议具奏钦此署督【臣】福敏现在防同微【臣】分委道府各员将应修工程周歴勘明逐一确估公同缮折

　　睿裁遵行合并声明谨
　　奏
　　所奏俱悉
　　雍正五年十一月二十一日湖北廵抚【臣】马会伯谨
　　奏为奏
　　闻事窃查湖北水邮额设有红座船沙唬船宣楼船共九十只以应往来勘合差使又各船定例三年小修五年大修十年拆造其一切工费并各船水手一千一百二十二名毎岁共支工费银九千一百二十两俱于驿站库项内支销【臣】抵任后细查歴年拨给船只巻案自雍正元年至四年以来一切差使通共止拨用过船一百只缘往来虽有勘合差使大抵由陆路者多由水程者少是以每岁拨用甚属寥寥经年湾泊河干日暴雨侵朽壊尤速况修艌拆造水手工食按例支销为费甚巨以有用之金钱徒虚糜于无用之地殊为可惜【臣】以额船九十只似可裁去四十只存留五十只巳足供应差使再查本年有拆造届期之船三十二只应停其拆造归入应裁数内尚有应裁船八只【臣】一面檄行驿盐道髙淳查明具报总以不糜






　　题请裁减以省糜费理合先具折奏是否可行伏祈
　　皇上圣鉴批示谨
　　奏
　　览
　　同日又
　　奏为奏请
　　圣谕事窃【臣】查湖北所属武昌汉阳荆州黄州等府沔阳江夏汉阳嘉鱼江陵黄冈等州县地广民顽最称难治今现任府州县以及
　　命往湖北试用人员内其才能办事者固不乏人而庸懦无才不能理繁治剧者亦复不少且今岁咸宁等处畧被水灾荷蒙
　　皇上特恩将钱粮全行蠲免尤在良有司仰体
　　圣心加意抚恤又自十一月起至明春三月十五日止
　　遵
　　旨散赈全赖贤能各员实心料理再沿江堤堘奉旨兴修【臣】现在饬委道府勘估转瞬兴工更须州县承修办理以图久安之计则是在在需员而现任以及试用人员实不敷用伏祈
　　皇上于补选同知通判州县人员内
　　敕发年力精壮才具优长者十员来楚同现在命往人员一例试用效力其现任各府州县内【臣】察其才具之短长酌量地方之繁简彼此调用以观后效至科目出身之员有不胜州县之任而年力尚未衰迈学问不致荒疎者【臣】遵例
　　题请改教使之各效其能各竭其力于吏治民生均有裨益为此缮折恭请
　　睿裁批示遵行谨
　　奏
　　知道了但人材甚难得现今为川省丈量地亩拣选尚在乏员若将平常庸碌之軰命往充数反致悮事得人时发来以敷尔用可也



　　硃批谕旨巻三十一上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻三十一下
　　硃批马会伯奏折
　　雍正六年二月十七日湖北廵抚【臣】马会伯谨
　　奏为奏请
　　睿裁事窃据容美土司田旻如申称桑植协副将暨桑植军民府檄开桑植人民从前为容美司掳掠饬照单内所开户口委舍把防送各归故土乐业缘由到职查职司与桑植地接隣境从前累有雀角彼此边民逃窜迁移者有之迨后俱经排解审明退归今桑植协来文粘单姓名职司俱无可考又不知某人系何年掳去从何稽查即现有人在职司亦俱纳粮安业等情又抄册内开桑植民人二百六十六户共计男妇一千三百五十六名口等情到【臣】又准湖南抚【臣】王国栋咨开桑植土司残虐其民蒙
　　皇上改土为流欲使出水火而登衽席今副将杨凯岳州额外同知铁显祖既经查明容美土司昔年掳去桑植人民千有余口该土司自应遵照防送回籍未便任其饰掯应请严檄饬查等因到【臣臣】理应严饬该土司即查明人口送归桑植以安戢边氓但【臣】查永顺桑植等土司俱沐
　　圣朝德化先后归诚蒙我
　　皇上再造洪恩准其改土归流斯民悉登衽席官兵初集其营房一切事务现在料理尚未完备而土民新附正须抚恤宁谧之时此项人口【臣】愚以为或俟营制安定人民绥辑诸事妥帖之后【臣】先申以
　　功令谕以大义勒令送归桑植以仰副我
　　皇上爱惠边民之至意倘田旻如仍怙终不悛犹复支
　　吾延缓【臣】即据实奏
　　闻请
　　旨办理是否可行仰祈
　　圣鉴批示谨
　　奏
　　从容办理之见甚是此事应当徐徐详审而为之者田旻如受朕恩深厚料必知改悔从前之过断不敢支吾延缓也
　　同日又
　　奏为奏
　　闻事窃查湖北地方仰邀
　　皇上福庇腊雪连降足征瑞应入春以来风雨甚属调匀是以二麦豆菜等苗俱皆畅茂条逹春花可卜丰收目今米价上米每石一两一钱五分一两二钱不等中米一两五分一两一钱不等下米九钱五分及一两不等再查去夏被水就食湖南及四川等省穷民【臣】先严饬各州县加意招徕并会同督【臣】迈柱委员赍银分往湖南四川等省招还复业近据兴国大冶蒲圻江夏咸宁沔阳潜江等州县呈报陆续招回户口清册到【臣臣】思穷民既经回籍尤当尽心安集毋令失所【臣】复严饬各州县加意抚恤以仰副我
　　皇上爱育元元之至意理合一并
　　奏逹上慰
　　圣懐谨
　　奏
　　览奏雨雪情形及招回穷民复业之处深慰朕懐雍正六年三月初七日湖北廵抚【臣】马会伯谨
　　奏为奏
　　闻事窃查前任湖北驿盐道今陞江西按察使柳国勲于驿盐道任内兼收荆关税银指称差人廵察各税口名色每月添设使费银二百两管理七月有余共计开销银一千四百两零尽入私槖现据【臣】委收荆关税务襄阳道赵之均口禀巳将此项名色革除其银并入正项解库又柳国勲于应得养廉之外每年复受盐商船礼引礼样盐礼以及批查等项陋规银约八千余两在任三年零七个月共计受银二万八千余两且闻柳国勲于支放水陆驿站工料银两俱有克扣事事存私利己毫无公忠为
　　国之心再现任驿盐道高淳职司盐驿事务其柳国勲所受盐商陋规银两该道知之甚悉既不秉公揭报又不详明归公游移观望志在踵行至柳国勲克扣工料银两亦不查明详揭更不知其何心且年少性躁举止轻佻政务多有未谙办理甚属懈弛实难胜此钜任理合一并据实奏
　　闻伏祈
　　皇上睿鉴谨
　　奏
　　如此毫不瞻顾据实直陈甚属可嘉巳有旨矣但属官中遇有新进初仕之员事务虽未谙练其居心才干尚可取者当加教导容其改悔毋因小疵微瑕遽令废弃如柳国勲者一无可取之处便系大员岂容姑息理应如是防奏况密折具奏非疏防可比朕裁酌之后应施行者即可批发应谕汝姑寛者亦自当训示也领悉朕意勉为之
　　同日又
　　奏为仰吁
　　圣恩敕发贤员以肃吏治事窃【臣】以湖北修筑堤堘需
　　员料理
　　奏请人员荷蒙
　　皇上俞允


　　整饬【臣】于抵任后凡属员接见靡不谆谆训诲冀其各自勉励无如积习既深兼之贤员实少一时难以振作【臣】夙夜忧心悚惶无极伏思有治人无
<史部,诏令奏议类,诏令之属,世宗宪皇帝硃批谕旨,卷三十一下>









　　皇上睿鉴批示钦遵谨
　　奏
