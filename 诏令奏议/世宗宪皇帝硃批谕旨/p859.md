<!-- { "loadSidebar": true } -->
　　旨差往福建审理乔学尹及禅济布等案又面奉谕旨命【臣】教导福建督【臣】髙其倬抚【臣】刘世明【臣】于上年十二月内到闽即防同督【臣】髙其倬内阁侍读学士【臣】西柱一面先提集各案巻宗及案内官犯证佐抚【臣】刘世明于本年正月到任所有应查应审之事容【臣】等次第办理分案具
　　奏外【臣】遵奉
　　谕旨于接见督【臣】髙其倬抚【臣】刘世明之时即详加教
　　导仰惟
　　皇上洪慈覆载体恤臣下者无所不至
　　圣哲天亶照临臣下者无所不周凡属臣工幸得遭逢圣主皆当竭尽忠诚力图报效况督抚为
　　皇上特简之大员信任专而委畀重一切兴利除弊整纲肃纪之事尤当不避嫌怨不惮勤劳不博长厚虚声不踵因循陋习事事凛遵
　　训旨实力奉行庶几民可以安吏可以察政可以举教可以兴贪墨者知惩豪强者敛迹盗风止息
　　国赋阜盈文武协和兵民辑睦方无忝节制之重任方无负
　　简畀之殊恩今试问心自揣果能如此奉行尽善经理咸宜乎夫督抚者羣吏之表也政治者斯民所观化也若大臣身任封疆不能使地方日有起色风俗日见淳熙其何以膺节钺而无愧乎故必行之一年则有一年之成效行之数载又有数载之规模而悠忽从事茍且自安皆当深戒也虽才具或有短长智虑或有深浅而有志自励者无不可学习而至试观今日督抚中如鄂尔泰田文镜李衞等俱重荷
　　皇上之殊恩僃极人臣之荣遇而要其所以上合天心者皆由于事事悉能仰遵
　　圣训而又克尽其抚绥封疆之职其吏治民风实有可
　　观故能仰邀
　　恩眷至于如此古人云彼丈夫也我丈夫也岂可同爲督抚不思效法而甘居此数人之后乎然所以致此者非仅行一文张一示遂可为遵行不怠也亦非举一吏劾一官遂可为奉职无欺也即不然或奉
　　皇上之谕旨勉行数事凛
　　皇上之天威矫饰一时皆不可为臣心已殚臣力已尽
　　也大凡人臣事
　　君不但当以身事更当以心事此心唯知有
　　君而不知有人此心唯知有
　　君而并不知有己斯可以身任封疆之重葢心者身之
　　主此心既肯许
　　国自然公忠自矢至诚无欺不必有意迎合而办理




　　皇上平日之所以训【臣】及【臣】平日之所以凛遵者转相
　　诰诫务使其咸喻




　　济柔和方为尽善抚【臣】刘世明虽系初任海疆而感激
　　天恩志图报效人亦明爽可以有为但歴事未久稍俟

　　圣训之下俱各感激欢忻共思益加勉励仰报
　　圣恩除督抚两臣各另折恭谢
　　天恩外所有【臣】遵
　　防敎导过督抚二臣缘由理合覆
　　奏至于闽省大小员弁凡因公进见时【臣】俱留心察看于宣扬
　　圣徳之余复又励以官方并询其土俗民情叩其治行

　　虽稍歉収然仅止福泉二府中之数州县晚禾微欠雨泽早禾原属丰収统计尚有五六分収成其余俱各丰稔今蒙
　　皇上大沛恩膏蠲免歴年民欠截留漕米接济近奉恩防又将台湾之未补仓粟二十五万余石槩行豁免



　　闻谨
　　奏
　　遵防敎导之语朕嘉悦览之闻此而不感奋振作者则诚为木石矣髙其倬亦有覆奏折来阅其情词十分肫诚恳切似有动心光景但恐熟处难忘于汝回京复命后又仍循前辙也临行时可再谆谆劝勉之
　　同日又
　　奏【臣】于到闽后准户部咨开闽省雍正四年春秋二季册报实存库银六十一万四千两零经【臣】部按册奏拨该督抚屡请免解究无确数报部恐库帑不无虚悬请将闽省库贮钱粮一并交与侍郎史贻直彻底清查如有那移亏缺立即题防着追果无亏那即行据实奏报等因奉
　　防依议钦此移咨到【臣臣】遵奉
　　谕防随即檄提布政司一切卷宗簿册详细察核复又亲至藩库彻底清查今【臣】查得雍正四年春秋二季册报银两原系【臣】部拨令解京之项前署司陶范因该年兵饷紧急将季报实存银两那借二十五万九百八十两零垫给兵饷业经陞司沈廷正催完归款理应将此六十一万四千九百七两零即行解部以清款项岂意陞司沈廷正与署司乔学尹复又递相那用而原任廵抚毛文铨将前项归款银两朦混造入雍正五年春秋季报实存银两项内竝不声明某项即系雍正四年春秋二季原拨未解之银迨后接任廵抚常赉亦不详细确查遽行造入雍正六年春季册内经【臣】部据册动拨内有拨解雍正五六两年京饷及酌留闽省动支并拨给雍正五六两年兵饷等项共计银二十三万九千九百八十一两零【臣】细阅节年案巻逐款详查始知从前册内造报雍正五年春秋二季及六年春秋二季实存银内即将雍正四年季报原拨未解归款之银混行牵入今查款项并动用银数俱属相符以上二十三万九千九百八十一两零应请准其免解除现存库银一十六万三千六百九十六两零外尚应存库银二十一万一千二百二十八两零俱经陞司沈廷正及原署司乔学尹任内预给雍正五六两年兵饷那用无存【臣】查此项银两系应行解部之项即称暂时那借亦应详明题请方可动用今竝不具题又未报部擅行那用迄今三年之久尚未归还原款所有擅行那移之前署司陶范陞司沈廷正接任署司乔学尹及朦混造册之原任廵抚毛文铨常赉不行确查之总督高其倬容【臣】于疏内照例
　　题防其现存库银一十六万三千六百九十六两零现在檄饬具批解部至于未补银二十一万一千二百二十八两零【臣】已檄饬现任藩司赵国麟在于雍正七年地丁项下勒限本年奏销前解补完足如逾限不完着落从前那用之员及徇庇之各上司名下分赔再查藩库现贮一切正杂钱粮【臣】于盘库之时一并逐细查核俱各清楚竝无亏空合并声明谨
　　奏
　　察覈料理甚属妥协详明之至具题到日有旨
　　雍正七年二月初八日吏部左侍郎仍兼管户部侍郎事【臣】史贻直谨
　　奏【臣】于雍正六年十一月初七日途次接到户部郎中安图赍交和硕怡亲王大学士公马尔赛等字帖一封内开闽省修造战船
　　上谕一道【臣】抵闽省后即遵奉
　　谕旨饬令督【臣】高其倬将闽省修造战船因何迟延之
　　缘由具
　　奏请
　　旨并嗣后修造战船务须照依定限作速告竣且须坚固完好愼勿仍前怠玩因循等因移咨去后兹准督【臣】髙其倬咨覆前来据称跪读
　　圣谕不胜赧惶查闽省修造战船因近日本省桅木难觅并广东之棪舵浙江之樟料皆买之隔省近亦少产觅购稍难且需时日又承修之员屡易其人迟延实由于此但战船闗系紧要【臣】不能如期料理又不将迟延情由具奏罪实难逭仰蒙
　　皇上特命钦差大臣严加申饬跪聆之下感激涕零嗣后凡有修造战船必使如期竣工坚固完好不致迟缓倘再有误【臣】一人愿甘独认重谴等因咨覆到【臣】准此谨将督【臣】髙其倬祗遵钦奉及【臣】遵
　　旨申饬过缘由理合覆
　　奏所有奉发提【臣】蓝廷珍奏折一件相应恭缴再审理乔学尹及禅济布等案【臣】已一一防审完毕现在缮本具
　　题约计二月下旬即可竣事起身除各另折奏
　　闻外合并声明谨
　　奏
　　朕更有续交尔防同督抚察议之事二月内且毋起身北上
　　侍郎【臣】史贻直总督【臣】髙其倬巡抚【臣】刘世明学士【臣】西柱谨
　　奏【臣】等审得原任福建巡抚朱纲题防原任福建革职按察使乔学尹一案【臣】等檄行按察司查取乔学尹任内凡故纵开脱及办理错误各案令一　一查出详报兹据现任福建按察使潘体丰造册呈送巻宗前来共计十二案【臣】等逐案查审将其中乔学尹扶同毛文铨之处及乔学尹于各案内或有意开脱或故为纵盗或减重为轻或增轻为重等情节一一究讯乔学尹惟有俯首认罪自愧不能秉公执法详慎用刑深负
　　圣恩悔莫能及再查乔学尹署内潘姓幕宾与外面勾通作弊一事讯据乔学尹供称实无其人不敢隠讳再四穷诘矢口不移【臣】等查前抚朱纲疏内亦称原系访闻未有确据今现据福州府县报称逐户挨查竝无其人出具印结申送在案应请毋庸深究【臣】等查乔学尹任内各案除丁长枝一案审系乔学尹错拟从重外其余悉系乔学尹故出之案查律载官司故出人罪若囚未决放者减一等杖一百佥妻流三千里乔学尹应照律杖一百佥妻流三千里再查册开十二案内除彭瑞仁许万昆吴胜龙陈仲能廖细妹丁长枝张向余由赛举九案已奉
　　旨结案外其吴徐张正吴祖三案尚未审结今【臣】等已防讯明确应仍归入各本案内逐案另疏具
　　题完结合并声明谨
　　奏
　　乔学尹甚属可恶题到之日另有谕防
　　同日又
　　奏窃原任巡台御史禅济布折防台湾县革职知县周钟瑄并与原任巡台御史景考祥互揭一案【臣】等逐一秉公察审俱各取有确供查周钟瑄额征正谷外违例加派耗银六千七百五十两除餽送银两举放钱债轻罪不议外合依官吏非奉上司明文因公科敛所属财物入已者计赃以枉法论八十两绞律应拟绞监候禅济布系蒙
　　皇上特差巡台御史不能洁已率属収受属员衙役餽送又给发本钱纵容书役张浩等于所部内典当财物违禁六分取利且诸事任性行止卑汚实属有玷官箴应请
　　敕部严加议处景考祥防劾禅济布之处虽审明竝无
　　挟怨情弊但身为御史奉
　　命巡视台湾乃袒庇年侄陈朝棨带令冒籍亦属不合相应一并交部严加议处知府范廷谋于搜查周钟瑄赀财时虽审无徇私情弊但周钟瑄系范廷谋本管属员违例加征耗谷竝不查察揭防实难辞咎应与从前徇庇不行揭报之各上司于
　　题本内逐一查明列防至于案犯繁多其应行究拟之处及周钟瑄禅济布各名下应行入官银钱物件统容【臣】等于
　　题本内按律拟罪照追入官谨将审讯过各案大畧情由缮折先行奏
　　闻谨
　　奏
　　览所审理究拟之处甚属公当详明具题到日有防雍正七年三月十二日吏部左侍郎仍兼户部侍郎事【臣】史贻直谨
　　奏为奏明事雍正七年三月初十日【臣】行至江南常州府地方接到吏部咨文一角内开钦奉
　　谕旨着【臣】防同髙其倬刘世明将福建知府以下知县以上各员优劣详加甄别造册具奏等因到【臣臣】于上年十二月二十六日抵闽所有奉
　　命查审各案【臣】昼夜办理业经逐案审明已于本年二
　　月十三日事竣由闽起身回京复
　　命今途次接准部咨防
　　皇上命【臣】防同督抚二臣将福建知府以下知县以上
　　各员优劣详加甄别造册具
　　奏所有【臣】审过禅济布揭防周钟瑄一案乔学尹一案清查闽省库贮钱粮一案俱各缮本分案具
　　题又提【臣】蓝廷珍折奏监生陈华岳侵占庙地一案另缮折具
　　奏俱一面交与【臣】部主事朱叔权先行赍领进京恭呈
　　御览【臣】一面仍由江南常州府星驰赴闽遵
　　旨会同督臣抚臣甄别各员除俟核定优劣造册具奏外所有【臣】再行赴闽缘由理合奏
　　闻谨
　　奏
　　朕未料尔办理如是爽速也今既途次接奉谕旨复回闽省深惬朕懐
　　雍正七年四月十二日吏部左侍郎仍兼管户部侍郎事【臣】史贻直谨
