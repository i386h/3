<!-- { "loadSidebar": true } -->
　　闻事窃照东省登莱青诸郡沿海一带应行修筑礮台十九座经前任抚【臣】陈世倌与前任镇【臣】黄元骧防同委员先筑八角口礮台一座以为成式续将文登营辖汛成山卫之龙口东崖文登县之马头嘴北岸宁福营辖汛莱阳县之丁字嘴即墨营辖汛即墨县之巉山胶州营辖汛胶州之唐岛口安东营辖汛诸城县之亭子兰六处礮台兴工脩筑又经前任镇【臣】黄元骧具疏
　　题报在案嗣据各该营陆续呈报亭子兰马头嘴丁字嘴龙口东崖唐岛口巉山等六处俱已修筑完工经【臣】逐加亲验六处所修礮台工程俱各坚固一如八角口礮台之式又查有莱州营辖汛掖县之三山口礮台现在兴工修筑尚未告竣其余未曽兴工修筑礮台十一座内有文登营辖汛成山衞之养鱼池胶州营辖汛胶州之古镇口即墨营辖汛即墨县之黄龙荘安东营辖汛日照县之龙汪口四处亦属紧要趁此天长日暖秋收之后正可修筑【臣】现在咨明抚【臣】塞楞额檄饬该地方官照式绘圗估计兴工在案其余七座内有【臣】标右营辖汛黄县之砪矶岛乃一条沙线生出海面十数余里离村颇逺竝无船只湾泊经【臣】查验实系僻处应移筑于胶州营辖汛浮山所之青岛口此岛为胶州门戸乃船只湾泊之所实系冲处又有文登营辖汛宁海州之南横海面虽无沙石但口门太厰船只难泊亦非紧要之地应移筑于文登营辖汛宁海州之黄岛此岛与南横相去十里可以湾泊船只实系冲处一转移间二处所筑礮台俱收实济而钱粮亦不至虚费矣理合缮折
　　奏请可否容【臣】咨商抚【臣】塞楞额将砪矶南横二处礮台移改伏乞
　　皇上睿鉴施行谨
　　奏
　　移僻就冲甚善与塞楞额商酌行之
　　雍正六年二月初十日山东登州总兵官革职留任【臣】万际瑞谨
　　奏为请
　　防事窃查【臣】属武定营辖汛佘家港地方系盐徒出没要口经前任抚【臣】陈世倌于雍正二年十二月内
　　题明将本营守僃带领马步兵丁八十名移驻专司廵缉于雍正三年四月内该处阖商公呈长芦盐【臣】莽鹄立议以完课银两内每银一百两外加银一两以助移驻官兵薪水之资经莽鹄立批准每年该汛守僃差目兵赴盐政衙门领回散给查守僃一年得助银二百四十两马兵二十名得助银四百八十两步兵六十名得助银七百二十两一年共计银一千四百四十两但【臣】思守僃自有俸薪养粮兵丁各有月饷养赡其移驻汛防捍衞地方廵缉私贩分所当然何必有资助之私【臣】受
　　恩深重不敢徇情欺隐理合据实
　　奏明请
　　防将此项银两可否归于正项盐斤之内伏乞
　　圣裁遵行谨
　　奏
　　此项银两不闗国计民生出于众商乐从何必裁革过为苛刻但毋因此一奏奉有朕谕遂乃自以为利则更不可也
　　雍正六年四月二十一日山东登州总兵官革职留任【臣】万际瑞谨
　　奏为敬抒管见仰祈
　　睿鉴以僃采择事窃【臣】谫劣庸才屡多罪愆荷蒙髙厚之恩优容格外夙夜思维无可报称茍有一得之
　　愚曷敢缄黙不言请为我
　　皇上敬陈之
　　一武科乡试録宜分别进
　　呈也查文科宾兴之期
　　钦命廷臣典试抚臣为之监临中式之后将试巻送部
　　磨勘
　　国家造就人才之至意巳详且尽矣惟武科一途外弓马技勇以及内场文字俱属抚臣之专任其中才技各有短长未免公私莫辨【臣】愚请嗣后于乡试録上令抚臣注明弓马技勇文字三项进
　　呈或内外场俱优或外场好而内场平常或内场好而外场稍次者俱分析注明进
　　呈并行咨部查核俟防试之年将内场优而外场稍次者另编衞字号先期奏
　　闻名数
　　钦定中式若干名以僃衞所之用其武进士前一半选授营缺后一半选授衞缺之例似可变通停止倘新科武举内有文字荒谬弓马技勇不堪者或被主考纠防或被部臣弹劾将抚臣议处至歴科武


　　新科一体编入号内防试如此则名噐慎重而实收得人之效矣
　　一盗首住址州县宜分别议处也查雍正四年七月内九卿防议钦奉
　　上谕一案嗣后编排保甲地方官有不实力奉行不能稽查盗贼或别经发觉或经科道纠防将耑管州县官照不能察缉奸民例降二级调用兼辖统辖各官照例议处等因奉
　　防着以一年为限钦遵在案又定例承缉各官务期必获盗首如不获盗首虽获贼过半于免罪之外仍罚俸一年限一年缉拿限满不获罚俸二年再限一年缉拏再不获降一级留任等语是盗首之重于伙盗也明矣但竝未严定有盗首住址州县分别议处之例则承审各官止以已经拏获一语结


　　而本州县自行拏获者或系别州县人而为该管地方官自行察出拏获到案者俱从寛免其处分如本案所获盗首非系本州县人将供出住址州县之专兼各官职名照不能察缉奸民例防处保甲排头一体治罪倘邻近地方官拏获盗首系伊住址本州县案内之犯除拏获邻近之地方官仍照例议叙外应将本案之州县官亦从寛免议以便互相协力缉拏如邻近地方官拏获盗首非伊住址本州县案内之犯别入邻境为盗首者仍将该管地方专兼等职名照例防处至本案盗首自行首出并伙盗内首出盗首者系伊住址本州县案内之犯将专管州县各官均应从寛定议以杜讳纵审系别州县住址者仍将专管各官照例议处其有揑称盗首病故并将伙盗吓认盗首嫁祸于别地方者经该管上司审出指名
　　题防从重议处倘该管上司不行详审朦混结案经别案发觉将该管上司一并严加议处如此则保甲严而盗风息矣
　　以上二条【臣】不揣愚陋谬陈管见是否可采伏祈
　　皇上睿鉴施行谨
　　奏
　　捕盗处分不妥协处非止一端实因出于无可如何之故处分轻则愈肆懈弛处分重又难免讳匿葢疎宻皆非寛严两碍适中之法奚从而得盗风之息要在文武大吏公正严明实心任事方为防本塞源之道若只于例限处分内讲究是所谓縁木而求鱼也庸有益乎
　　同日又
　　奏为请严积引之弊以裕
　　国课事窃【臣】一介武夫识见浅陋于盐政事宜尤多未谙縁莅任东省一载有余凡遇营汛拏获私盐一经交县便称有引开释【臣】实未解其故随细心访察始知东省每年有积引二十六万余道俱系截角残引以资其营私之弊一遇拏获到官将残引重复影射奸商侵蚀牢不可破今虽查出而毎年可増数万两之引课已暗耗于积引之中【臣】身任封疆杜絶私贩系【臣】之责是以据实入
　　告伏乞
　　皇上委员彻防清查庶奸商知所畏惧而可増之引课
　　不至饱若辈之私橐矣理合缮折具
　　奏伏祈
　　皇上睿鉴施行谨
　　奏
　　所奏可嘉另有谕防
　　雍正六年五月十九日山东登州总兵官革职留任【臣】万际瑞谨
　　奏为恭谢
　　天恩事雍正六年五月十二日【臣】赍折家人回登恭捧御赐各种药锭到【臣臣】跪迎至署望
　　阙叩头谢
　　恩祗领讫当将
　　奏折啓视钦奉
　　硃批盗风之息要在文武大吏公正严明实心任事方为拔本塞源之道若只于例限处分内讲究是所谓縁木而求鱼也庸有益乎钦此【臣】跪读之下仰见我
　　皇上睿谟广逺弭盗务在清源【臣】谨遵
　　防檄饬将弁训练廵防实心任事公正严明毋负职守
　　以期仰报
　　髙厚于万一为此缮折
　　奏谢所有奉到
　　硃批奏折一并恭缴伏乞
　　皇上睿鉴谨
　　奏
　　览
　　所奏知县闗拮一折留中另有谕防内外大臣悉皆如是秉公无隐事事据实入告毫弗瞻顾何虑天下不大治耶勉之勉之更莫改移此志
　　雍正六年六月二十一日山东登州总兵官【臣】万际瑞谨
　　奏为恭谢
　　天恩事雍正六年六月初四日【臣】赍折家人回登恭捧皇上御赐新花样纱二聨到【臣臣】随恭设香案望阙叩头谢
　　恩祗领讫伏念【臣】邉海庸愚愆尤屡积荷蒙
　　皇上宥过之仁不加摈弃已属过分何当
　　温防嘉勉复叨
　　宠赉覩云霞之璀璨捧出
　　鳯城瞻绮绣之辉煌颁来
　　天府芬芳四季岂惟开放千红飞舞盈图宁止叠臻百福【臣】何人斯遭此
　　旷典
　　圣恩愈厚报称愈难惟有竭尽驽骀益矢冰兢仰酬髙厚于万一耳所有微【臣】感激之私理合缮折
　　奏谢并将奉到
　　硃批奏折一并恭缴伏乞
　　皇上睿鉴谨
　　奏
　　览奏谢知道了凡事秉公据实一无隐讳是乃人臣输忠之极则勉之
　　同日又
　　奏为歴陈引票积弊以肃盐政事窃照山东六府行盐有引票之不同多寡之不一【臣】细加察核查登莱青三府全食票盐东昌府全食引盐济南府属之章邱邹平淄川长山新城齐东济阳青城新泰莱芜武定阳信海丰乐陵滨州利津霑化蒲台等十八州县并兖州府属之沂州费县俱食票盐又济属之临邑陵县德平及兖属之郯城则引盐票盐俱食至二郡所属之别州县则皆食引盐虽引盐票盐均办
　　国课但查顺治十七年长芦盐【臣】冯班条议东省票引一疏内开查济南府属章邱等二十二州县俱行票盐其与兖东两郡食引盐之州县址壤错接票盐过季方谓私盐奸商一票到手骡驮马载旦暮公行一季九十日之中勤者八九次少者五六次票盐流弊蠧
　　国病商乞
