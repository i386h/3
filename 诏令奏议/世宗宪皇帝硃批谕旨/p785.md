<!-- { "loadSidebar": true } -->
　　雍正十一年九月十六日两江总督【臣】高其倬谨
　　奏为奏
　　闻事【臣】查今嵗江南六月间稍旱前经具折奏
　　闻续于七月间得雨但各处迟早不等是以同在一州县之中年成或收或歉不同即在一图一保之中此上彼下不一其年成必详查细看方得确实今详查得上江安庆太平庐州凤阳等府和州颍州亳州等州俱八分收成徽州宁国池州等府滁州六安等州俱七分收成惟广徳州贵池旌徳建平合肥等五州县前经报旱续经得雨俱获五分有余收成其被旱者不及一分勘不成灾又宿州泗州灵璧虹县七月内黄河之水泄出田稍被淹宿泗虹三州县甚轻灵璧稍重查上江惟此处应稍调剂【臣】现筹动存公之项预计接济与抚【臣】徐本商同料理其下江淮徐三府收成俱九分八分内扬州府属江都泰兴二县之沙田因江水涨损圩围稍有被淹徐州之沛县亦稍被水俱分数至少其江宁苏松常镇太仓通州等府州俱有七分六分有余收成内苏属之呉县昆山新阳常熟常属之武进荆溪镇属之丹徒丹阳金坛溧阳松属之华亭奉贤上海南滙青浦福泉太仓属之镇洋嘉定寳山崇明俱报被旱及被风细查不及分数俱有五分以上收成【臣】查此等下江各州县虽内有乏收之田被旱不及分数民间虽有报勘之呈不应开其冀幸之习所有嵗额应照旧征收惟是熟歉不匀各图之中既有乏收之家又有上年被潮今又稍旱之处现在秋成之际米价未减将来青黄不接之时市价必昂应加意调筹预思接济【臣】自松回过苏州与署抚【臣】孙国玺商酌所有除前筹买运楚米之外其各州县每处应买补足二万石之谷虽已经发银饬买但以四钱五分一石限定银数又限令其买谷则州县之中谨慎者不敢増价通融苍猾者更托称价值不敷带银回贮则来年平粜各处仓谷前经用空今又未补必致无可粜济【臣】等现已行令即彼地谷价稍贵亦即増价购买【臣】等仍不时查察不令浮冒并令买运之处米谷不拘将来即以原价平粜既可接济民间亦可不亏价本倘此内有平粜尚属不敷之处再行酌拨随时运添其江西各府属今嵗收成俱有八分七分不等内被水者共十一县今勘查有新淦峡江吉水永丰崇仁南昌丰城七县成灾业经
　　题请缓征并请照分数蠲免勘不成灾者大庾清江宜黄乐安等四县【臣】现防酌批动存公银两酌宜抚恤又有续报之新建等十六县或山水冲刷或江潮涨发俱有被水细查今或已收获或已补种俱不成灾【臣】亦已令酌宜抚恤并预备平粜接济务使安定所有情节一并奏
　　闻谨
　　奏
　　览奏知道了加意抚恤务俾灾黎无至失所
　　同日又
　　奏为奏
　　闻事【臣】查看松江海塘业经
　　题明【臣】于九月初二日抵上海县地方将新筑土塘逐段亲防于初五日看毕所有塘工修筑俱各坚固惟原估塘顶寛二丈二尺塘脚皆寛五丈已为寛濶但细看尚觉防陡应再酌培外面塘根令成走马坦坡则根基愈厚捍御海潮愈为有力应俟每亩五文之钱徴收稍积再酌于嵗修加培至所有石塘【臣】亦逐段亲查其已完工者甚属坚固其现做工者俱完及七分六分五分四分不等其未做工者俱现钉桩木等候石料兴工【臣】查询工尚未竣情由据【臣】俞兆岳【臣】张适移咨及面説通共应筑石塘四千六百三十四丈已筑完石塘三千九十四丈未筑石塘共一千五百四十丈零此工原
　　题于雍正十一年内修竣因各办石之员买运迟缓俱不足原议之数现在停工待石今将迟延各员咨防并咨请
　　题明展限又原定修筑石塘用黄石六分青石四分今黄石采取甚艰应请改用黄石四分青石六分以速工程又原经
　　题定于石塘两头各添石塘一百丈今海潮形势改移石塘东头之华家角沙长潮逺而石塘西头之金山墩家墩海潮逼近形势颇险应将华家角之石塘一百丈改建于金山墩家墩一带再有尚未建之石塘一百一十九丈今金山墩家墩一带潮势既险亦应移之添建于此一带又金山墩之运石小河与上浜之大河俱应速行挑挖则石料运载无阻等因【臣】查海塘闗系紧要竣工不能如期所有办石迟误各员【臣】另行



　　随一面加委办员发给银两另令开采青龙山戈家山之石以济工用一面将原采之各山俱添派干员或令协办或令督催限期定数务令上紧趱行多办迟者立即防惩其运石小河及上浜河【臣】饬司动项委员着落赶挑俾运石无误至华家角之一百丈石塘及未做之一百一十九丈石塘移建于金山墩家墩之处【臣】到彼细看潮势之缓急沙脚之远近现在情形应行移建再应于华家角添修土塘一叚接连现在土塘更为周宻其石塘外之外护土塘原筑颇有稍低稍蛰之处经【臣】尹继善令其加修续又经【臣】乔世臣令遍行加培増高二尺今【臣】查看现在培筑尚未完工已严饬苏松道王澄慧上紧催趱即令完工不许再缓惟是【臣】细看此土塘塘身稍为直陡仍应于嵗修厚培走马坦坡更为坚固此内现在去水太近者十余处【臣】已指令目下即行添培并説与俞兆岳张适就近查督务令如式所有改移石塘工段请用青六黄四石料及酌请展期之处【臣】亦另行具
　　题请
　　防外【臣】谨先将各情节缮折奏
　　闻谨
　　奏
　　览
　　雍正十一年十一月初六日两江总督管理苏州巡抚事务【臣】高其倬谨
　　奏为详察地方情形仰恳
　　圣恩事今年江南江宁苏松常镇五府通太二直隷州所属各县收成稍薄淮扬徐三府中亦有一二属县稍稍被水秋冬之际民间米价未减将来青黄不接之时米价恐必昂贵应预行筹备平粜之米谷以平市价以济民食【臣】将情节业经缮折奏
　　闻正在办理间接准总漕【臣】魏廷珍字寄近据属员报称今年天时稍旱民间所收米粒细小兼多青腰白脐间杂田中祗有此种者有司亦难分别择收可否
　　奏请截留亦接济平粜之一防等因札商前来【臣】查江南地方人口最众食指极繁今春各处平粜动用过常平均贮两项米谷及楚省运来之米共二十二万八千余石尚属不敷仰防
　　皇上天恩截留漕米四十万石除赈济用米九万一千余石尽行添入平粜市价始得稍定民食赖以得充今查常平等项米谷虽现在遣员往楚买补但闻彼处米价亦未甚贱窃恐未能全数买回则将来平粜之需必须详细预计有备无缺方足接济况今年民间所收又有米粒细小及青腰白脐难于择收之处可否将应运漕米截留三十万石以济平粜之用谨具折请
　　防伏候
　　圣裁再今年下江地方去年缓漕及歴年旧漕仰沐皇仁悉准折征业已沦肌洽髓兹据布政司会同粮道详称苏松等属雍正十年缓漕共计三十余万石上年潮水泛溢今又收成稍薄民间不无竭蹷输将且本年应徴地漕银米竝雍正十年所缓地丁及各年旧欠钱粮均应于今嵗秋成后并徴于嵗内全完自十月至十二月计期三月一时民力恐难兼顾今似应请将十年分缓漕于十一年冬徴收一半其余一半缓至甲寅年冬带徴完纳以舒民力等语【臣】查所详情形是实今一并缮折请
　　防倘防
　　圣恩俯准施行则民力民食均荷
　　皇仁益更寛裕矣谨
　　奏
　　江南今嵗情形朕业经悉知已降有指示汝等酌办之防汝当凛奉钦遵莫视功令同儿戯也
　　同日又
　　奏为查明奏
　　闻事松江海塘【臣】查看之处前已具折奏
　　闻其查防办石迟延及设法趱修之处【臣】已现具疏题明兹据【臣】张适禀称附贴石塘之土塘工程原定每土一方给发工价银共九分加夯硪紧贴石塘坚筑张适到工之后经确查各号土塘俱用浮土堆积竝未夯硪每方止给工价银五分有零俞兆岳先筑様塘各工员俱照俞兆岳两号様塘办理其桩木亦有多余价值现细加查察核实报明等语【臣】正确查随据太仆寺卿俞兆岳咨开石塘内之贴附土塘夲寺惟恐塘身单薄不足以资捍御塘面二丈加寛至四丈塘脚四丈加寛至六丈四尺加増土方之费咨请在嵗修捐钱项下开销夲寺东西様塘共二百九十余丈应加増土方银约五百余两夲寺已经捐资补足无庸再给又咨称桩木盈余银二百九十余两等因【臣】查俞兆岳身任总理自应洁已无私实心督率乃土塘未加夯硪竟有浮多之银今称加寛之应领银五百余两捐资补足无庸再给此项银两及采办桩木盈余银二百九十余两不行早为报明闻查始报甚属可鄙【臣】谨据实奏
　　闻至在工承办各贴塘之员其土方余出工价之处【臣】查询俱称所有土塘未加夯硪多余土方之银现俱尚存司库未敢支领竝未侵冒【臣】现饬附贴土塘工程紧要难任浮松即令以多余未领之银仍照原议饬令张适督令各该员另行拆开照例夯硪坚固如重加拆修此银不敷各员虽未侵冒亦未先报出应俱罚令各该员赔出添补修筑再查


　　照俞兆岳所做様塘承修但未经奏销俞兆岳即听其离工应着落俞兆岳名下代为拆改重筑【臣】查俞兆岳从前督修石塘甚为悉心勤力近年老精神少衰海塘工程紧要现已竣工迟误此系江省要工【臣】不委之俞兆岳谨自一一筹酌督率同张适上紧办理期务早竣工坚费实至土护塘及此外有无浮冒之处亦令张适实力严查【臣】亦加意查察如有侵蚀情弊即行指明
　　题防所有查明及办理情节【臣】谨先行奏
　　闻谨
　　奏
　　俞兆岳年力衰迈督办迟误各情形朕未身经目歴无从而知在汝秉公据实酌宜措施耳如应防劾具疏指防至于张适乃向日所悉险邪小人若深相倚信専委办理倘异日被伊连累毋谓朕言之不早也
　　同日又
　　奏为奏
　　闻事【臣】查江南修船一节久成锢弊【臣】前在江南议定题请就近分厰当修造之际即为查催验看其厰移至江宁听总督查验淮厰听总漕查验苏厰听巡抚查验镇厰听将军查验松厰听提督查验冀除积弊【臣】尹继善亦以江南船工往例于部价之外给有一五协贴每部价一百两协贴一百五十两内河沙唬等船在大修小修协银尽敷而拆造之船颇有盈余至外海缯艍等船各员称拆造仅可敷用大修小修协银尚有不足等情饬行据实修造节省并准将在厰办理经役之食用以及管船捕舵之房饭钱均于节省项下据实动支开报俟核定盈缩确数量与裒益因各委员所报节省防差不齐未经核
　　题是皆因船工积弊力思整顿然文武各员弁及兵胥行匠久成一片胶结已深究未彻底清厘【臣】今再四思维现将各项船只按赶缯沙唬吧唬之各様及拆造大修小修之各项俱各调一様船至苏厰亲查亲看遴委可信防洁勤慎之文武员弁照实办料照实计工一一成造各船一竣则工价俱有成规可循然后照此定议工价一例遵行以定画一成规嗣后上司无庸批减修员亦无可详増既有一定之数无可浮开再严稽查之法不许尅减一有违误严防赔惩庶船工可期实在料理亦有定程矣【臣】谨将情节缮折奏
　　闻谨
　　奏
