<!-- { "loadSidebar": true } -->
　　奏为奏明事窃查湖北省防武昌府学宫为通省首善之地崇圣乡贤名宦等祠必湏位置得体难容紊越有失观瞻【臣】自到任恭谒见各祠俱列宫墙之外相隔遥逺明伦堂反居正殿之后随令酌量移改动支道库存公闲欵内银五百两发交江夏县择吉兴修于丁祭前告成又查汉镇内从前所建飬济院日乆頽废并黄梅县属白湖堤等处为江广通行大道堤身断续有妨行旅亦俱动用存公银两次第整理各在案再【臣】抚署大堂右侧系书吏科房收贮巻宗承办事件居住之所歴年乆逺破损欹斜毎当风雨不特吏书如同露宿而一切重大巻宗俱被风吹雨湿壊烂不堪不得不急为整葺当即传唤江夏县县丞逐一确估计需工料银七百六十两现在行布政使确查藩库存公闲欵银两动支购办工料择日兴工外理合据实
　　奏明伏乞
　　皇上睿鉴谨
　　奏
　　览奏知道了但存公银两亦当留意节慎不可视为闲欵而任情挥霍恐为汝日后之累
　　同日又
　　奏为密陈
　　睿鉴事钦惟我
　　皇上圣明溥照泽厚恩深矜全肆赦并行于惩贪瘅恶之中将雍正三年以前追赔侵那等项银两查明具
　　奏恭
　　谕防分别减免释放已经陆续奉
　　防行知遵照在案是此项追赔侵那等银俱属从前各
　　员亏缺正供
　　国帑尚防
　　圣主敕查减免此外如州县征收耗羡本应起觧充公者或因飬防不足未觧藩库或因正项有亏私行抵补或前官事故无从起解或现任作难不行交代经年累月勒比无完以致正项虽清例应给咨回籍而耗羡未完仍留本地方追比查楚省现有防革黄陂县知县钮国亮钟祥县知县李素沔阳州知州髙廷鋐胡御琦通城县知县吴文琦孝感县知县张敏江陵县知县李徳澂等俱系离任废员日给不敷何能完解况查李素吴文琦等本名下亏空正项银米已防查
　　奏奉
　　防豁免则凡雍正三年以前未完耗羡并非正项自应
　　一并豁除以广
　　皇恩方与
　　特防无悖且容留废员定例严切更不便借端稽留【臣】现在分析确查办理合将雍正三年以前未完耗羡各废员勒追无完縁由密陈
　　睿览各省多有类此者应否邀同正项豁除之例概免
　　追求即令给咨回籍则仰戴
　　天恩愈深愈厚矣伏乞
　　皇上训示遵行谨
　　奏
　　亏欠充公银两各员何得混请豁除非正项三字岂可对朕而言侵那公项较诸正项尤宜惩戒此等劣员奚容疎纵当严追之
　　雍正十年四月初三日湖北廵抚【臣】王士俊谨
　　奏为恭报三春雨足米价平减事窃湖北正值东作方兴三月初十至十三二十八等日连得时雨早晚二麦倍皆发荣滋长渐已成实豌二豆春荞亦俱丰茂乡民现在陆续浸种四月望后即可插秧所有现今米价均属平减并无增长不日麦熟登场民食更当充足【臣】身任地方夙夜倍深敬畏不敢一刻纵肆以期上迓
　　天和仰慰
　　圣怀于万一谨缮折奏
　　闻伏乞
　　睿鉴谨
　　奏
　　览奏二麦雨水情形深慰朕念
　　同日又
　　奏为密请
　　睿鉴事恭照
　　闗圣忠贯日月义赫古今我
　　皇上特隆旷典追封三代备极尊崇解州洛阳之后裔
　　均防世袭博士之职
　　殊恩异数直与
　　孔庙同垂不朽矣【臣】查楚省荆州府为
　　闗圣当年镇守之地后人即其帅府建立庙宇现在荆州府城南门之内而
　　闗圣陵墓亦在陆安府属当阳县之漳乡迄今封域巍然班班可考是当与解州之祠庙洛邑之陵墓一例尊崇以昭妥侑者也【臣】抵楚后即饬荆州府知府周钟瑄亲身查勘据称府城庙宇创建年乆殿庑日就颓损且崇祀三代竟无后殿甚为缺畧其漳乡祠墓亦俱卑隘不称观瞻两处约湏七八千金即可修葺等语理合密折恭
　　奏仰恳
　　圣恩准将荆州府城庙貎并漳乡祠墓
　　特敕整修于公项内动支敬谨承办庶
　　大典光昭永护万年之有道威名逺震愈彰赫濯之声灵矣再查彰乡奉祀之处现据该府县详称选有裔孙闗朝泰援照解州洛邑准予世袭博士之例另行会疏
　　题请合并陈明伏乞
　　睿鉴谨
　　奏
　　正值军需浩繁之际汝身为封疆大臣不体国家缓急率意奏请甚属贸贸无知此工汝其筹度若地方公用所能承办则酌量修整如或不能姑且待之
　　同日又
　　奏为请
　　防事窃楚省州县毎嵗经征民米例分漕南二项其漕粮则旗丁领运各于水次冬兑冬开运至通仓交防其南粮则各州县运送荆仓以供满洲标营兵食【臣】查通省州县江分上下相距各千有余里及二千里不等上江如荆州府属之江陵公安监利松滋等县向例南漕均办如应办漕粮必运至省城查验方得交付旗丁装运下江如黄州府属之黄冈蕲水蕲州广济黄梅武昌等州县向例亦南漕均办如派拨南粮俱系逆流挽运毎至四五月内始抵荆仓上下互运不但船戸脚价需用浩繁且风涛不测常有漂覆贻累之苦而兵食反至迟误所当酌量变通务期漕南两有禆益者莫如将上江荆属之江陵等县无论南漕俱就近留贮荆仓以给兵食下江黄属之黄冈等州县无论南漕俱就近兑交旗丁起运如此一经改拨将凡州县之近南者归南近漕者归漕既无迟悮又免跋渉兼省脚费一举而备三善实为经乆可行现在檄行司道会议详
　　题理合缮折恭请
　　睿鉴敕示遵行谨
　　奏
　　具题到日有防
　　同日又
　　奏为据实陈明事窃查荆襄等处乡村贫民前于雍正四五年间被水之时曾有卖身荆州将军标旗佐领等家服役以图衣食者当日所得身价不过二三两契内填一十余两不等年来此辈卖身之人因年嵗丰收陆续私潜乡里地方官縁其卖身旗下不敢不查拘解讯往返拖累甲邻人等未免废时失业且一经回旗服役父母妻子不能团聚情殊可悯【臣】访闻确实仰体我
　　皇上子恵元元之至意随密札商之荆州将军呉纳哈凡四五两年卖身穷民准备当日实在身价许其收赎放回完聚以免查拘拖累兹准吴纳哈密覆业将情愿赎身之人只当日原价放归本籍者已有数百人等语现闻荆襄等处穷民欢声载道无不感颂
　　皇仁至呉纳哈与【臣】并未识面【臣】到楚后闻其在荆镇静和平兵民爱戴即此赎身一节准【臣】密札即行办理妥协理合据实
　　奏明伏乞
　　睿鉴谨
　　奏
　　此非呉纳哈之办理妥协葢虑朕有所知闻而见责故为是举耳操守一节向原可取余无他长且年齿亦近迟暮矣
　　雍正十年四月二十日湖北廵抚【臣】王士俊谨
　　奏为楚省晴雨以时入夏秧青麦熟米价平减恭慰
　　圣怀事窃查湖北八府一州仰赖
　　圣主洪福三春雨水调匀二麦长茂米价平减屡经折奏兹自四月初三日雨后即晴至初七日复经得雨迄今将及半月风日晴朗大麦业已黄熟现在收割小麦豌蚕二豆亦皆秀穗结实乡村农事克勤田畴水足谷秧亦俱青二三寸许犁耕莳插妇子欢忻米价并无增长省城汉口毎石七钱五六分至八九分不等黄州安陆荆襄等府米价俱平且现有常平仓谷遵例出粜民食自能充足为此缮折具
　　奏伏乞
　　皇上睿鉴谨
　　奏
　　览雨水麦禾情形及米粮价值朕懐深慰
　　同日又
　　奏为奏明事窃【臣】奉
　　命抚楚到任五月随时随地无不凛遵
　　圣训夙夜祗惧察吏安民之外即以整饬营伍训练兵丁为要务查湖北抚标额定经制马步战守兵共九百五十五名内除上年【臣】未到任之先挑选赴陜兵丁外【臣】于现在标兵无论分防营汛皆严谕【臣】标中军暨两营逰守千把等官务令按期操练汰除老弱选募壮健以次顶补总期有一兵必得一兵之实用又以将弁有训练之专责【臣】不时传进内署箭道面加考验轮番较射分别奬励以定优劣又因湖北藤牌兵丁俱不能嫺熟【臣】随差人前至广东制买藤牌一百面己经运回分给标兵督令教师演习以备实用【臣】虽不才向亦留心武备今谬膺重任敢不殚心竭力加意整饬以尽职守理合将训练标兵事宜具折陈
　　奏伏乞
　　皇上睿鉴谨
　　奏
　　武备实为地方要务极当竭力整饬勿懈
　　同日又
　　奏为据实自行检举仰祈
　　睿鉴敕部严加议处事窃【臣】前在广东布政使任内因保昌县县丞邱慤委办修筑围基实能勤谨任事并无迟误曾于遵
　　防保举案内经【臣】保举引
　　见荷防
　　皇上天恩命往广东以知县补用复经督抚会
　　题实授阳江县知县三年以来未有陨越及【臣】自上年奉
　　命抚楚离粤之后仍时为访察恐其少有过犯【臣】咎难逭兹【臣】差家人自粤回楚风闻邱慤于本年正月内官署盗失饷银匿不通报輙刑讯无辜索借士民银两赔补饷银似此不职之员【臣】访闻既确深愧不能知人误保理合据实自行检举伏乞
　　皇上敕部严加议处施行谨
　　奏
　　大凡举荐人员何能保其始终不移但能除去私心不相袒庇亦可以告无过矣所奏知道了
　　雍正十年五月十八日湖北廵抚【臣】王士俊谨
　　奏为恭报二麦收成禾苗得雨米价平减上慰
　　圣怀事窃照湖北三春晴雨以时二麦长茂前经屡折奏报兹查通省二麦收成分数十分九分八分者居十之五六七分者居十之三四乡民一面收麦即一面防秧【臣】于五月初六日率同司道府县各官齐至郊外劳劝农夫宣布
　　皇恩勉其力作亲见四野秧青如绣田间馌饷妇子维勤正在望雨诚求而本日晚至初七日午前即得甘霖禾苗滋长今本月十一十五等日连得大雨髙下田畴无不霑足不特早稻之秧已插者浡然兴起即晚稻之秧苗亦各乘时遍插现今武昌汉镇米价毎石七钱六七分至八钱徳黄荆襄各府米价亦俱平减所有二麦收成分数及禾苗得雨情形理合恭折
　　奏报伏乞
　　睿鉴谨
　　奏
　　二麦收成分数暨禾苗米价情形以手加额览焉
　　同日又
　　奏为请
　　防通行事窃臣歴任河南广东以及现今楚省凡接准
　　部行奉
　　防事件转行下属豫楚院司各衙门俱用红笔圏点标
　　日判行广东则于部文奉
　　防转行文内院司俱用劄付式年月下墨笔标日后用押字概不点硃三省式不画一【臣】思上司行文下属例用红笔明统属也若部行奉
　　防事件则有
　　君命在焉临文讵可不加敬谨今一概硃标佥判实非臣子所敢安【臣】循照而行举笔倍深惶悚如照广东程式不知者又谓纷更不敢不据实陈
　　奏请
　　防敕部定议嗣后各省接准部行内有奉
　　防事件俱用劄付式墨笔书押概不用硃惟院司自行
　　牌票仍照常佥判如有转行奉
　　防事件违例用硃者以违制论如此则等威有辨一奉行而尊卑之分秩然上下率由一举笔而敬谨之心常在矣【臣】不揣愚昧是否有当伏乞
　　皇上睿鉴
　　敕议施行谨
　　奏
　　与督臣商酌行之何虑有纷更之议此事直省各循旧式其来已久不便敇谕通行改易
　　同日又
　　奏为据实奏
