<!-- { "loadSidebar": true } -->
　　皇上特命广东巡抚杨文干浙江观风整俗使许容吏部郎中鄂弥达内务府员外郎今陞福建盐运使伊拉齐等防同福建巡抚常赉彻底清查今积年银谷仰荷
　　皇上隆恩皆已一一清楚【臣】感激无地惭愧无地伏念
　　【臣】身叨封疆重任复受格外
　　深恩于此紧要重务不行清楚查办仰负
　　圣恩俯惭【臣】职惟有跪恳
　　皇上【臣】重赐治罪【臣】心稍以得安【臣】缮
　　奏之际执笔愧无一词谨此恭谢
　　天恩并陈下悃伏乞
　　睿鉴施行谨
　　奏
　　似此虚浮套语朕殊厌览
　　雍正六年二月初十日福建总督【臣】髙其倬谨
　　奏为奏
　　闻事窃查福建地方自上年冬末日日晴霁今年正月上半月以来又连皆晴天福省地暖麦熟颇早二麦急需雨泽即稲田虽尚未至种时其田中亦得雨水浸泡土方酥软来插秧易于畅茂兹自正月二十日至二月初旬日日有雨且又甚大二麦甚为得力现已有抽穂者百姓佥云一定有收稲田内之水俱满来早稻插秧水可足用再自上冬至今春福省米价和平惟正月初民间见无雨恐麦不收成泉漳米价畧长每石卖一两六七钱今得雨之后又每石仍卖一两四五钱不等所有情形【臣】谨缮折奏
　　闻谨
　　奏
　　据奏闽省情形已悉未知汝曽闻浙豫滇黔荷防
　　上苍所赐之雨雪膏泽否也
　　雍正六年四月十二日福建总督【臣】髙其倬谨
　　奏为奏
　　闻事窃照福建今年二三月以来雨水甚多各府二麦俱有八分以上收成早稻各处巳插完十分之九所余者现在栽插惟三月二十一二等日大雨甚急山溪之水下来大骤福州府之西南二三十里内稻田所种之秧水俱葢过秧顶数寸亦有一尺多者一日之后雨止水退稻秧依旧青茂并无伤碍余延建泉漳等七府俱无此大水稻田俱好至各府米价目下每石自一两二钱起至一两五六钱不等所有情形【臣】谨缮折奏
　　闻谨
　　奏
　　闽省自不能全庆丰收何也吏治如斯安望嘉应俟朱纲到任后或看有无征验
　　天道恶僞惟一派公诚方能默有感召
　　同日又
　　奏为恭谢
　　天恩凛遵
　　圣训事窃照福州副都统阿尔赛自京回闽口传雍正
　　六年正月初八日钦奉
　　皇上训诲微【臣】
　　谕防【臣】跪听之下感激涕零伏念【臣】一介庸愚仰防圣恩畀以海疆重任柔懦愚昧罪戾山积扪心自问夙
　　夜无以自安乃荷
　　圣主天髙地厚之恩
　　训诲谆谆无微不至【臣】若不警心刻骨痛自悛改不但
　　上负
　　圣恩仰且有腼人嗣后【臣】必痛改柔懦断絶犹豫凡办理事务及分别属员务立刚果一定之见不存游移两可之习除预备水师提督人材及稽查料理沿海奸民之处【臣】另折具
　　奏外所有【臣】感戴凛遵
　　圣训情节缮折奏
　　闻谨
　　奏
　　嗣后痛改与否在汝扪心自揣耳
　　同日又
　　奏为奏
　　闻事窃【臣】前
　　奏折内钦奉
　　硃批颜光旿何如又福州副都统阿尔赛回闽口传圣谕水师提督蓝廷珍年纪巳老
　　命【臣】于所知人内预思贤员以备来任用钦此钦遵伏查福建水师提督之任实为紧要蓝廷珍近日病已全好现可办理但年已六十之外又有旧日痰病预行选备人材我
　　皇上睿鉴深远周详无微不至【臣】谨就愚昧所见据实
　　详



　　极为熟悉且于海疆事务甚知轻重缓急之宜能有定见过海屡次并不晕船水师中事务亦俱知道【臣】以为可预备水师提督之用福宁镇总兵颜


　　系总统调度之人不比备必要冲风破浪然遇有紧要之处亦须身到目击则指麾更为亲切而士愈加奋勉若才胜提督之任又能不晕船乃



　　以上四人【臣】所知之中俱系好者就【臣】愚见若预备水师提督之选【臣】以为王郡为首可备任用阿尔赛次之顔光旿又次之朱文又次之其实料理营伍以阿尔赛之才具与顔光旿之谙练相较原不相上下但【臣】细查人之不晕海船可以操演而能即闽省水师之中生来毫不晕船者千百人中不过数人其始终晕吐操演不来者千百人中亦不过数人其余皆渐渐操演久之自能不晕颜光旿年纪亦大似难操演阿尔赛年力壮盛可以操



　　处严密实在扼住盗艘之咽喉并可查盗窝之根脚现在总兵陈祖训居官及才调俱系中平不胜此任【臣】查海坛一镇其紧要比南澳少差【臣】谨仰



　　缮名折恭呈
　　圣览仰备
　　睿鉴谨
　　奏
　　水师列名一折留览斯不过就汝目前所见而言来亦不可固执谓巳有此折在大内也
　　同日又
　　奏为钦遵
　　圣谕事窃照福州副都统阿尔赛回闽口传钦奉圣防中国民人过海到外国居住有十年十数年者回来沿海居住造揑无影浮言煽惑人心无识愚人不辨是非有从之妄行者亦未可定似此应密谕地方官巡查访察有此等之人不可令在海边居住当迁移之于内地散其随附妄行之党不但内地清静即外国闻之亦生警惧矣钦此【臣】谨钦遵
　　圣谕除密行两司沿海道府防县各镇协营文武密查细访并密咨防抚臣水陆二提臣严密察访实力查拏外【臣】更另自严密设法详细时时加意访查并切谕属员不时上紧留心一有此等人消息形迹立即严拏必获务尽根株情重者尽法严处余充腹省其有经【臣】访拏究实而属员不知者严防重惩以絶引诱之源煽惑之弊庶恶党无所蔵奸外地闻而知警所有【臣】钦遵查拏办理之处谨缮折奏
　　闻谨
　　奏
　　实力设法搜缉留心密访始不致有疎漏空言何益勉为之
　　同日又
　　奏为钦遵
　　圣训痛自奋勉事窃【臣】前奏水师提【臣】蓝廷珍患病一
　　折奉有
　　皇上硃批【臣】跪读之下不胜愧恧惶悚涕泪如雨虽犬
　　马犹知报主况【臣】过防
　　天地之恩仰荷封疆之任宁甘犬马之不若嗣后惟矢
　　此寸心恪遵
　　圣训竭尽心力痛改优柔训励所属备培植水师人材务期少有实效断不徒饰具文至一切贤否可任与不可任之处必就【臣】所见决定再仰请
　　圣鉴总之【臣】果能如所
　　奏与否自难逃
　　皇上睿照之中【臣】断不敢一毫粉饰所有【臣】恪遵圣训痛自奋勉下悃谨缮折奏
　　闻仰祈
　　睿鉴谨
　　奏
　　凡人但于晨起出户时仰首对
　　天无惭晚归就寝时扪心自问不愧斯于立身行已之道其庶几矣
　　同日又
　　奏为恭缴
　　奏折事窃【臣】钦奉
　　皇上发交【臣】审周钟瑄一案禅济布汪继燝景考祥等奏折共三件又宜兆熊毛文铨防
　　奏折一件今此案经【臣】审拟业巳另疏具
　　题仰祈
　　睿鉴外所有【臣】原钦奉到
　　皇上交【臣】
　　奏折四件理合恭缴谨
　　奏
　　此案之审拟殊属可笑之至即斯一事据所办理而论若言巳知朕意所向痛改前尤实令人疑而难信也原交四折仍复发回尔日前朕所面谕此案之始末情节一一僃述与朱纲许容知之
　　同日又
　　奏为【臣】罪难逭恭谢
　　天恩事窃【臣】前奏折内钦奉
　　皇上硃批前日阅尔续报之折忽见有业巳奏闻之语朕疑讶良久随经批尔查覆今览此奏始知到迟之故数千里外关河迢递漫不计算缓急先后遂逆尅必到之期而预作是语殊欠精细钦此【臣】跪读之下不胜惭惧所奏之事关系紧要【臣】乃不计程途之缓急到期之先后疎忽错误以致上烦
　　圣心【臣】实罪不可逭仰防
　　天恩仍加以
　　训诲【臣】感激无地惟有愧惧战栗谨缮折恭谢
　　天恩伏乞
　　睿鉴谨
　　奏
　　总属可笑絜矩之道全然未讲身不居帝王之位遂不知帝王之苦衷目不亲士庶之事又焉知士庶之疾痛朕之苦衷非但不能深知并且全不体谅安望能仰慰朕怀耶
　　雍正六年六月初七日福建总督【臣】髙其倬谨
　　奏为奏
　　闻事窃查福建四月以前雨水甚匀各处二麦有八分以上收成米价平减泉漳二府尤为平减四月间泉漳糙米每石只卖银一两二钱自四月末至五月十六七日福兴延建邵汀六府及福宁州二旬无雨早稻觉旱于五月十八九至二十五六等日各府俱陆续得雨除延建邵汀四府其稲系只种一季者收成在九月十月其分数方定现今田禾秀茂至福兴二府之田系先种早稻六月内收毕早稲又插晚稻九月十月间再收晚稻泉漳两府亦然现今此四府之早稻俱已刈获漳州府有九分收成泉州府有八分以上收成兴化府有八分收成福州府得雨稍微髙田未透足其低田有八分收成平田有六七分收成髙田有五分收成福宁州地方俱经得雨亦尚未透足台湾府雨水匀足禾苖茂盛其稻收割尚迟现在各府米价如常甚平泉漳二府比四月之价每石又减一钱再今


　　施设医药调治现今时气已退病者巳少所有各项情形【臣】谨缮折奏
　　闻谨
　　奏
　　览
　　雍正六年七月初六日福建总督【臣】髙其倬谨
　　奏为奏
　　闻事窃查台湾道吴昌祚陞任员缺【臣】接准部文以朱鸿绪补授【臣】又接准吏部咨开雍正六年五月初二日奉
　　上谕前朱鸿绪在朕前奏称凤阳府原有积欠十万余两伊在任设法劝谕督催于二年之内积欠十万余两悉行催完所欠不过数千金等语朕以其实心办事曽经降防嘉奨今闻凤阳府积欠并未全完刁承祖接任始徴收三万余两尚有七万余两未曽完纳不知朱鸿绪从前陈奏是何意见着行文朱鸿绪令其明白回奏钦此合咨等因到【臣】钦此钦遵【臣】拟俟朱鸿绪到闽之时即遵
　　防令其明白回
　　奏迄今已久朱鸿绪尚未到闽【臣】愚以为台湾地方紧要道缺既难久悬且恐朱鸿绪或系一胆大妄诞之人即使到闽令其赴任伊若任意行为必致贻误【臣】因地方起见谨一面奏
　　闻一面俟朱鸿绪到闽【臣】竟留之省城令其明白回奏
　　
　　防至台湾道一缺【臣】看新到汀漳道孙国玺前在杭州知府任内官声才具俱好近见其人心地明白为人端方用之海外重地似为相宜仰祈
　　皇上以孙国玺调补台湾道其朱鸿绪俟其明白回奏之后若无虚妄之处再以道员补用【臣】谨就所见缮折奏
　　闻伏乞
　　睿鉴谨
　　奏
　　此奏甚是已有旨矣
　　雍正六年八月初十日福建总督【臣】髙其倬谨
　　奏为奏
　　闻事窃查福建省自七月初旬以来兴化漳州汀州建宁邵武延平福宁六府一州之各属有报得雨霑足者有报得雨甚大者有报连得小雨者来晚稻俱可有收其雨小之处不过收成稍减惟福州泉州二府所属天气甚旱除永福县已报霑足其古田罗源闽清安溪永春徳化六县俱报巳得大雨晚稻来可得五六分收成余福州府属之闽县侯官长乐福清连江泉州府属之晋江南安同安恵安此九县所有晚稻十停之中田内无水竟不能种者二三停巳种稻而干坏者二三停俱无收成余四五停内有山泉及潮水浸泡者二分有水可车润者三分此四五停之田来晚稻可望四五分收成【臣】同抚【臣】朱纲现遣员详细踏看分别成灾分数另行具
　　题外【臣】前
