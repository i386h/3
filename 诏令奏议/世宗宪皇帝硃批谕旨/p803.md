<!-- { "loadSidebar": true } -->
　　圣训加意提撕【臣】当字字精研言言省悟诸凡务求了然于心而后措之于事不敢轻蹈有过不及之愆以上副
　　圣主格外造就隆恩下尽防【臣】驽骀之报于万一也所
　　有原奉
　　硃批理合恭缴谨
　　奏
　　览
　　同日又
　　奏为谨陈蚁悃跪恳
　　天恩事窃【臣】父原任山东兖州府管河通判张镐于康熙五十七年丁忧回旗补于雍正四年防
　　皇上天恩命徃水利营田效力因【臣】父奉委卖米有应交米价银两迟延日久始行缴纳经总理水利营田使怡亲王叅奏奉
　　防交部议处昨阅钞报内开刑部
　　题为特防亏空等事将【臣】父拟以枷责等因具题奉
　　防依议钦此【臣】跪读之下战栗惶恐感激涕零伏念【臣】
　　父以闲废之员防我
　　皇上天恩录用命徃水利效力【臣】以庸劣愚贱之人防圣主拔擢廵抚
　　隆恩异数荣宠非常【臣】父子既受我
　　圣主格外之恩今【臣】父有罪亦宜从重加倍究治乃复
　　防
　　皇上如天之仁仅将【臣】父予以枷责【臣】惟举家顶戴何敢复有渎陈但思【臣】父犯罪则【臣】系罪人之子何以表率寮属忝任封疆又据【臣】在京家人禀称【臣】父在顺城门内枷号二旬因患病求保俟病稍痊再行赴部领罪尚未防准等语伏念【臣】父受
　　皇上天髙地厚之恩不能竭力图报自取重咎虽骈首待死亦罪所宜然惟是【臣】父年近六旬素有弱疾今复染重病若不能保出调养势必旦夕就毙长戴此罪名以没世矣虽欲改悔迁善其道无由为此跪恳
　　天恩将贵州廵抚员缺另简贤员准【臣】赴京代父加等
　　领罪或容【臣】遵
　　防敬谨竭力办理生苗事竣即星驰赴京代父领罪使【臣】父得以洗心涤虑痛加改悔则【臣】父子均沐我
　　皇上赐以再生之恩自新之路虽捐糜顶踵肝脑涂地不能仰报于万一也【臣】无任战栗哀吁之至谨
　　奏
　　此奏朕嘉悦览之殊不料张镐生汝此等佳儿暨赵世锡生赵宏恩郭维莞生郭鉷皆属竒事虽然人材后胜于前正乃国家之福也汝父之居心行事汝为其子自不敢言姑平心一思是耶非耶但既生汝如是为国宣猷奉公效力之子则诸过悉可抵除已有防尽寛尔父之罪矣至汝父之心行当以为终身戒万勿稍蹈一二切湏砥砺操守若似汝父是所谓孝子慈孙百世不能改者虽悔何及谨志朕恩莫致有负勉之勉之
　　八万古州之事设撤兵罢可以如旧相安当领悉朕意无庸勉强经营
　　谕贵州廵抚张广泗从前石礼哈署理廵抚印务时曽经折奏古州八万苗地不入版图其人凶悍成性徃徃仇杀且时出扰累居民今各处蛮夷咸倾心向化独此一隅未通声教应请用兵抚等语朕彼时批伊折内苗人愚悍仇怨相寻固属可悯但兴兵进戕害生灵朕心不忍岂可孟浪从事石礼哈遂奉谕而止顷因尔称奉差经过其地苗众欢欣接待礼体恭顺佥称愿附版图朕又访之从滇黔旋京大臣等亦云夷情恭顺诚然因思内地与苗疆莫非吾之赤子既有抒诚向化之心岂忍置之膜外是以准尔所奏专委抚绥以慰答苗情近闻尔在彼抚兼行谅因苗寨繁多心志不一有实心归附者亦有中懐疑惧者不得已有干戈之举也但仓猝胁以兵威未免多伤苗命且强所不愿非朕本念今特遣翰林官二员前来宣示谕防伊等到时若招抚之事已竣则当加意绥辑倘或执述不悟切勿徒恃杀伐统俟从容化导以副朕胞与之懐为此特谕雍正六年十月二十二日贵州廵抚【臣】张广泗谨
　　奏为钦奉
　　上谕事雍正六年十月十七日【臣】在八寨行营有钦差国子监司业【臣】牧可登翰林院侍讲【臣】春山赍捧上谕一道到【臣臣】跪读之下仰见我
　　皇上天地为心胞与为量虽苗夷蠢类既不忍摈于化外尤冀其覆育安全【臣】虽至愚敢不凛体并又接怡亲王暨大学士等寄到公字内开字寄廵抚张古州八万苗人虽云互相仇杀出境刦夺尚无显然抗违
　　国法之罪只因从前闻得招抚甚易
　　圣意不忍拒之化外故令举行今闻苗众之心不一似非抚绥可以竣事但用兵灭尽收其地而将来料理措置亦非易言是以
　　皇上特发谕防与廵抚并颁
　　敕谕晓谕苗人令翰林二人赍捧前来若苗众原欲就抚易于招徕不至大有诛戮则仍照廵抚前请施行或撤兵有不便之处亦就近商酌倘撤兵可行廵抚应将
　　敕谕钞录宣示苗众俟其敬谨恭迎然后将
　　敕谕发徃一切事宜
　　钦差与廵抚面加酌量廵抚不必因从前所奏存回防为难之心此事本应行文与鄂总督因滇省路逺徃来又需时日是以
　　敕令钦差迳至廵抚处商酌诸事可以口悉也等因【臣】愈得详细领畧伏查【臣】先于黎平府任内曽两至八万古州曲加开导已愿内附随将情形禀覆督【臣】鄂尔泰迨【臣】叨防
　　天恩擢为按察使奉督臣调赴滇省面嘱机宜议令抚兼施【臣】即前至都匀府之八寨地方布置并将黎平之古州以外生苗行令黎平文武从容化导以及附近镇逺之九股清水江等处生苗亦行令镇逺文武先为料理已陆续据报九股向化者十之七八其古州以外并清水江就抚者亦多所有八寨经【臣】亲为区画始犹观望迨畧示以威即知悔悟归附惟丹江一处竟敢抗违且将他处愿归寨分以强势压制不容前来经【臣】亲徃开示复敢拒敌伤兵【臣】随飞咨请商督抚提臣意见佥同各派遣官兵前来兹于十月初五六等日将八寨内倡首反覆之杨牌等寨及官兵已到犹敢附恶抗违之甲些者良乌归也条等二十余寨俱行惩创其余竝未附和反覆者更加以奬赏抚恤并晓示首恶寨分业经整顿所有附和各寨既已知威仍准投抚随俱匍匐投赴行营悔罪求生是八寨抚大局已定惟有谨遵
　　圣谕加意抚绥务使得所俾共入版图永沾
　　圣化至于丹江苗众【臣】正拟尅期前进抚兼施今恭
　　接
　　上谕指示谆切【臣】何敢徒恃兵力冒昧举行因与牧可登春山等再四商酌思维暂缓进兵但恐苗性至愚未能骤晓大义目今不敢遽宣
　　敕谕只先将【臣】等之意再为详切开导俟其少有省悟
　　之机即恭录
　　敕谕宣示苗众务令其明白感激实心恭顺且使先经就抚各寨闻聼之下莫不羣思凛戴然后撤兵则于
　　国体无损而于苗疆久逺之计亦大有裨益若复经开导之后始终抗违而竟停讨问是彼既不知保全之恩又安解撤兵之意【臣】愚以为仍应进兵以示法纪纵有诛戮不过丹江内强暴顽苗而其余闻风凛惕已就抚者懐徳益坚未就抚者咸思依附则惩创者少而保全者多也再据牧可登等恭述
　　上谕此事应慎密钦此【臣】当敬谨凛遵但思此案原系督【臣】鄂尔泰总理其事况【臣】识见浅陋恐所筹画多有未当鄂尔泰认理深细见事明决且怡亲王等公字内亦开有此事本应行文与鄂总督之语是以【臣】不揣冒昧敬将
　　上谕恭录并钞公字差员星飞捧赍交督臣阅看竝酌核【臣】现在所办情形是否允协仍致嘱督臣务湏慎密外自军营至滇不过十二日可以徃返至【臣】遣去丹江晓谕之人亦约十余日可以周到俟看丹江苗众是否实心恭顺抑或终于抗违即可酌定行止亦不至多迟时日【臣】当与牧可登春山等逐一敬谨商议总期妥帖办理以谧苗疆缘接奉
　　上谕事理恐厪
　　圣懐谨将酌议办理情由先为缮折
　　奏明伏祈
　　皇上睿鉴谨
　　奏
　　古州八万化诲生苗一事据各处奏报纷纷不一遣牧可登春山前来盖恐汝进退两难或且暂缓徐图之意今览尔奏朕洞然无疑矣如果向化者十已七八止余丹江一隅自不应独留遗孽任其滋蔓分剖甚属明晰朕深嘉之汝力能担荷此事商之鄂尔泰伊何不乐从之有倘力不能办鄂尔泰断不令汝勉强从事也所奏嘉悦览之诸凡惟宜慎重筹画万全而行勉之勉之观此光景宣示饬谕之举可以中止朕原命牧可登春山密赍前来与汝商酌者廷臣亦未与知今仍令二人赍回可也特谕
　　同日又
　　奏为奏明事雍正六年十月二十日准署理贵州廵抚【臣】沈廷正差委把总徐诏赍解银二千两到【臣】行营竝札开前将送徃军前预备赏赉等项银两具
　　奏今奉
　　谕防张广泗军中如有所需当寛裕接济俾不致拮据将朕此防即行通知令伊源源檄取可也钦此钦遵现在军需浩繁从前赍送之银为日已久谅不足用今特动支库银二千两专委把总徐诏管送查收倘随后再有所需祈即通知等因【臣】当查收讫仰惟
　　圣主体念臣工纤防必烛且使因公措理不致稍有缺乏【臣】查调集官兵除每日支给行粮外其余竝无需费惟奋勇出力之官兵并通事向道人等实心招徕以及就抚苗民俱应随时赏赉之处不无所用已先准署抚【臣】沈廷正差送公费银二千两前来【臣】逐一撙节现在尚未用完乃今荷防
　　谕防谆谆以寛裕为念【臣】益当钦承并有督【臣】鄂尔泰


　　恭录
　　谕防通知事理【臣】谨缮折
　　奏明再据把总徐诏禀称奉有
　　上谕黔省现有抚古州八万之事又协粤西不法防苗额设兵丁或不敷用着将湖南就近营兵酌拨一千名来黔聼督提调遣并预拨荆州满兵一千名前徃常徳府驻劄等因巳经行文到黔钦此仰见我
　　皇上慎重岩疆布置周密查粤西防苗之事于九月内已经完竣至黔省生苗一案各处多愿就抚惟丹江一处现在再为详切晓谕冀其省悟倘若终于抗顽应行进兵则有【臣】所领官兵除酌留弹压新抚之地方外尚余汉土官兵五千余名亦尽足前进丹江之用恐上厪
　　圣虑合并陈明谨
　　奏
　　兵威壮盛方于事有济切不可稍涉轻忽
　　雍正六年十二月二十五日贵州廵抚【臣】张广泗谨
　　奏为恭谢
　　天恩事窃【臣】前具奏恳请代【臣】父张镐赴京领罪一折
　　奉到
　　硃批【臣】跪读九叩感激涕零伏思【臣】父身罹重罪既防天恩宥免而【臣】之愚昧尤荷
　　训谕周详勉以终身戒以操守【臣】恭绎之下愈増凛
　　在我
　　皇上之矜全备至无非劝孝劝忠而【臣】父子履戴髙深敢不加儆加励况【臣】以至愚极贱之人防
　　皇上特逹之知授以封疆重任纵使肝脑涂地亦难少
　　报涓埃乃更以【臣】父之罪防
　　圣主格外寛宥至于此极嗣今以后【臣】父子惟有共相誓勉洗心涤虑省罪愆于既徃效犬马于将来断不敢自外
　　生成以期仰副我
　　圣主造就洪恩于万一也理合缮折恭谢
　　天恩跪祈
　　皇上睿鉴谨
　　奏
　　览汝奏谢剀切真诚朕甚为嘉悦终身莫移今日此心可也但汝方值壮年防朕不次擢用又兼建立竒功切勿自恃致生骄傲胸中竟能忘此显荣则
　　髙天厚地断无不锡鉴祐之理一切居心行事以鄂尔泰为楷模而效法之将来亦必为国家栋梁之臣也勉之
　　同日又
　　奏为奏
　　闻事窃查丹江苗众于【臣】复行晓谕之时仍敢将附近欲归之苗民男妇绑掳而去强悖愈甚则是彼等自外生成若不稍加惩创何以儆遏悍顽为岩疆久安长治之计正据遣去化导之人回覆前来而督【臣】鄂尔泰回劄亦至内开丹江一带生苗强悍杀刦为害地方兹奉
　　上谕周详仰见我
