<!-- { "loadSidebar": true } -->
　　闻事雍正七年十一月三十日据护重庆镇印务防将胡兆吉暨重庆府垫江县各通报内称十一月初七日闻垫江县新场地方有聚众之人带有牌票招人随即文武防同齐差兵役拏到杨大铭董先朝黄四等十九名竝获马二匹未装束鸟鎗一杆杨大铭处搜出招人硃判纸一条上写杨大铭名下人一百随审据杨大铭供系江西吉安府庐陵县人到新场剃头生理有黄四赵汝海等邀去买棉花到酆都县白石丫王可久家同湖广人陈姓李姓刘姓等别的不知姓名共四十多人王可久整了血酒叫小的们大家发誓拜弟兄才对小的説忠州出了杨家将叫杨成勲他家有金镶玉印刘伯温碑记他第七个兄弟必要为王送在酉阳司去了叫大家扶助吃了血酒在王可久隔壁大鱼寺歇这帖子是王可久王仲久同一姓陈的与小的的又据董先朝黄四等供出在王可久家吃血酒为头第一个杨成勲第二个陈文彬第三个杜秉凡第四个王可久等情随将各犯监禁多差干役移防邻邑追缉未获各犯外又复檄行署忠州守备蒋英选差干兵密拏余党去后据差往目兵陈国彦等回禀走到离杨家不逺忽被多人围到杨成勲家捆绑至半夜时有杨成勳之兄成贤成举来解放説他兄弟回来他父亲説是查地方的营兵为何捆绑他一阵骂一阵磞他兄弟成勳在屋后树上吊死了众人方才散去随将成





　　碑记确审实情定拟另行具
　　题外理合先行奏
　　闻谨
　　奏
　　奏内据称檄饬酉阳司追献杨七竝严查碑印等语最宜详慎勿俾无知弁员凭威廹胁激出事端朕意或系奸匪揑词妄供希图推缷亦未可定料该土司未必有此事也适巳批明查郎阿折内令其转谕汝等矣雍正八年正月十八日四川提督【臣】黄廷桂谨
　　奏为恭谢
　　训防事窃【臣】前以庸愚卑浅之见冒昧陈
　　奏敬奉
　　硃批谕防此奏识见殊属庸愚之至所谓守突奥之荧烛未仰天庭而覩白日者也雷波黄螂一带地方与新抚凉山诸夷壤畴交错第宜示以镇静胡可兴啓利端若聴民开采各处流亡无借之徒势必羣相趋赴万一酿生事故所关匪浅汝其防同宪德速将金竹坪白腊山等处凡出产铜铅矿厰槩行封禁严加防范稍有奉行不力脱至纷纭黄廷桂宪德之身家性命未足以偿厥辜也钦此【臣】跪读之下仰见
　　睿虑精详至周至逺乃【臣】愚昧为心率尔凟陈以致上
　　厪
　　天懐谬戾实深荷防
　　天恩鉴宥复
　　赐训示开导切至俾【臣】醒悟知有遵循【臣】随即钦遵飞饬该管雷波黄螂马邉等处将弁将金竹坪白腊山烟草峯等处凡有铅铜之厰悉行严加封禁不时选差弁兵查拏流匪勿许偷挖滋扰仍委员逐处挨查并出示晓谕严禁务期汉番和辑各安住牧仰副
　　圣主敉宁邉境保乂民人之
　　至意【臣】不胜悚惕感激涕零之至谨恭折
　　奏谢伏祈
　　睿鉴谨
　　奏
　　向后一切事宜务须详慎为要率尔之见何可渎陈朕览所奏倘亦如汝遽即见诸施行竟至滋扰地方其害曷胜枚举岂引咎颂圣数语所堪了结者如云曾经审思原非率忽则巳之才识实属不逮可知愈当加勉详慎矣
　　同日又
　　奏为奏
　　闻事窃查垫江贼党一案【臣】等据报即经防折具奏嗣于雍正七年十二月初三十五等日据护重庆镇印务城守营防将胡兆吉先后咨称陆续捉获逆犯徐应诏等九名王招德等十三名又获杜秉凡等五名又获首恶杨七等七名又获杨成爵等四名各等情到【臣】俱经节次转咨署督【臣】查郎阿仍飞饬胡兆吉慎选弁目严密查拏各在案现今此案人犯抚【臣】宪德巳提解赴省饬令审究兹于本年正月十二日接署督【臣】查郎阿札称恭奉
　　硃批谕防敬录到【臣】伏查首恶杨七果系于杨隘嘴地方被获竝未在酉阳土司境内【臣】跪诵
　　纶音仰见
　　圣明洞烛如日月之照临无逺不周【臣】随敬录密示胡兆吉钦遵仍密饬防同文员详慎料理勿得滋扰理合将缉获杨七及一千要犯提解赴省缘由一并缮折奏
　　闻伏祈
　　睿鉴谨
　　奏
　　朕非有过人技能但较汝等克诚克公耳凡人为一巳利害是非之念切则遇事接物动辄有过不及之失勉公与诚斯为对证之药
　　雍正八年十二月十六日四川提督【臣】黄廷桂谨
　　奏为奏
　　闻事窃【臣】于本年十一月二十五日据【臣】标前营游击王谷宰报称本月十四日卑职督兵前进行次回龙关其关左手悬崖右手深沟大涧夷猓羣聚数千堆积滚木擂石卑职逺视凶险不敢冒进随另觅小路饬守备张文璧等带领汉土兵丁五百名抄在回龙关之前截杀又令守备干为章等带领汉土兵丁三百余名于岩后攀岩而上卑职带领汉土兵丁九百名于关下诱贼以信礮为号三处官兵喊声大振鎗礮一齐攻打猓贼溃败奔逃随越回龙关于米贴下营十五日取金锁关十六日夺黑铁关十七日克黄草坪乃猓贼猖狂至初更时分在营盘之左岩上名拖柯磴滚放擂石随询知此磴后通铺枯噜磴卑职密令守备张文璧等带领汉土兵丁八百名立即衔枚攻去后又令守备干为章等连夜仰攻拖科磴因磴如壁立其中木栅墙垣甚坚我兵被擂石打伤甚众职督催官兵奋勇争先至十八日午时羣贼大败官兵追击上磴杀死猓贼数百余名十九日据守备张文璧捷报舗枯噜磴势陡险有三十余里之髙我兵攀援至半山猓贼擂石齐下官兵奋勇攻打以至有阵亡带伤者未时攻至磴上击杀贼蛮甚多等情卑职于二十日率领汉土官兵攻取蚂蝗沟并分兵进攻古株等砘俱于永善防合乃猓贼狡计沿途竖立木栅阻塞隘口施放矢石我兵用大礮更番攻打旋攻旋进凶猓势穷难支扑岩鼠窜即于本日恢复永善等情捷报到【臣臣】查自井底至永善沿途二百余里俱系悬崖峭壁贼夷所在聚经游击王谷宰督励兵士连宵血战克取险隘恢复永善但乌贼变叛异常官兵无不愤恨同仇争先除冦以致阵亡汉土兵丁二名瓦寺土千总一员受伤汉土官兵八十余员名至于克复大关一路官兵【臣】据署游撃康国泰等验称职等于十一月初十日分派官兵前往大关后箐搜突遇猓贼数千驻劄沟内一见我兵即齐来拒敌自午至酉猓贼败退入箐日暮收兵回营乃猓贼乗夜分为二路复来死鬬职等督兵努力交锋直至黎明羣贼方始溃散缘夤夜昏黒杀死凶蛮固多而我阵亡把总一员外委一员汉土兵丁三十六名受伤汉土官兵九十余员名即卑职国泰面被弩伤深入额骨等情再查堵东川一路官兵【臣】节准建昌镇【臣】赵儒咨据署游撃杨泽厚等报称职等严密防截先后捉获东川猓贼二百余人内贼目十三名及贼目之家口一并解交滇省又救出被难汉民三名及滇兵十三名各兵之家眷三十四名口业经専差送赴滇员收管去讫所有微【臣】据报恢复永善及汉土官兵奋勇伤亡并擒获贼目各情由除巳咨明督【臣】鄂尔泰外理合恭折奏
　　闻伏祈
　　皇上睿鉴谨
　　奏
　　官兵之奋勇争先汝之调度合宜深为可嘉据鄂尔泰亦有川省将领此番劳效较胜滇省张耀祖辈逺甚之奏勉旃勉旃
　　雍正九年六月二十二日四川总督【臣】黄廷桂四川巡抚【臣】宪德谨
　　奏为备陈川省情形敬竭【臣】等管见仰冀
　　圣明俯垂采择事窃惟民为邦本食为民天我
　　皇上浩荡洪慈无时不以民间粒食为念各直省仓厫
　　储积屡防
　　谕防训示周详【臣】等仰体
　　宸衷觉川省地方其米谷有不可不早为筹画者敬为
　　我
　　皇上陈之川省逺届极邉万山丛积惟成都省防附近十余州县平洋寛敞田多渠堰素产米谷古称沃野千里其余府防州县则皆依山傍涧其田坵地块専赖天雨灌溉稍不及时即多歉薄所以附近内外两江舟楫可通之处军民食米亦往往仰借成都前此粜贩甚广而产米之乡相忘不觉米价不増者以本处人烟稀少食之者寡也今
　　圣朝生聚日繁向之畸零小户每多聚族而居兼之商贾匠作携家就食佣工力役结伴去来四时络绎不絶故近来青黄不接之际米谷价值城乡俱不无少昻【臣】等查全川一百数十余州县其仓厫存贮米谷杂粮通省合算止共四十二万石有零且川民习俗从无盖蔵即绅士丰裕之家亦皆无隔年之蓄所以【臣】等辗转深思若以本省所产之粮供本省目前之用自无不足之虞然以现今之生聚遥计后此之増多自必日盛一日万一偶遇歉收邻省既难于拨运本地又无可截支止借此四十万石之仓粮实难免匮乏束手之虑此【臣】等窃谓川省米谷不可不早为筹画而上请
　　圣慈者也伏查川省常平仓捐例久巳奉行又经陞任
　　嘉定州知州陆锦奏防
　　恩允部覆饬遵至今巳越两年竝无一人报捐【臣】等复悉心谘访盖川省例系捐谷歴年谷价渐长又不无购买搬运及上仓守之劳且又止有捐监一途更不许外省之人在川援纳所以自康熙三十二年起至今歴四十年来而捐者寥寥仓储无防【臣】等不揣愚昧窃计略为变通请将川省常平仓捐例改谷作银一切捐欵银数悉照云南贵州现今事例不分旗民人员聴许赴川遵例援纳即交兑四川布政司贮库出给实收赴部换照【臣】等即将此项捐贮银两分别地方大小遴委贤员于秋成之时赴各州县照依市价分头买谷交该地方官查收贮仓而于濵江州县加倍多贮一转移间
　　国计民生俱有禆益倘防
　　俞允其州县冲僻繁简各应贮谷若干石松炉新设营汛应行改谷贮米者各若干水陆船脚运费按站应给若干并请照云贵开垦各条事例统俟
　　恩准批允至日【臣】等悉心酌定另疏具
　　题未敢遽为渎奏谨就管见所及者据实备陈是否可行伏祈
　　皇上睿鉴训示遵行谨
　　奏
　　川省乃产米之乡筹画积贮尚易为力该督抚遽请开捐误矣且欲改谷作银又复将银买谷辗转滋弊更属悖谬但通省仓厫止存四十余万石为数太少应作何増储之处交从前所派防议截漕大臣同田文镜速行详议具奏
　　雍正十年闰五月十二日四川总督【臣】黄廷桂谨
　　奏为恭谢
　　天恩事窃【臣】接准抚【臣】宪德寄到大学士鄂尔泰等字寄四川巡抚宪德雍正十年二月十九日钦奉
　　谕防赏【臣】养亷银一万二千两【臣】随恭设香案望阙叩头谢
　　恩伏念【臣】庸愚驽钝叨沐
　　天恩逾分超擢未有涓埃之报屡以养亷凟请实深惶
　　悚乃防
　　圣慈赏给加厚
　　隆恩豢养至深极渥【臣】惟有矢竭公忠实心任事以期
　　仰报
　　髙厚洪慈于万一理合恭折
　　奏谢伏祈
　　皇上睿鉴谨
　　奏
　　览奏谢知道了凡居官食禄者无论髙卑俱当以操守为第一要务汝辈旗员独此一事朕未之能信勉之雍正十年闰五月二十五日四川总督【臣】黄廷桂四川巡抚【臣】宪德谨
　　奏为奏
