<!-- { "loadSidebar": true } -->
　　闻事窃照田土滋培宜于雨雪江省上年冬月两次腊雪各有二三寸不等至入春以后正二两月省城春雨及时现今麦苗畅茂早稻莳插足资灌溉并据各府陆续具报各地方亦皆雨水调匀理合缮折具
　　奏仰慰
　　圣怀伏祈
　　皇上睿鉴谨
　　奏
　　览江省春雨应序农事及时朕怀深慰
　　雍正九年六月二十四日江西廵抚【臣】谢旻谨
　　奏为奏
　　闻事窃照江省今年春夏以来雨水调匀经【臣】具奏近自五月望后旬日不雨【臣】分遣标员前赴四乡查防回称塘水尚可车灌农民望雨甚殷嗣于五月二十八九六月初一等日甘霖叠沛四郊霑足目下田禾畅茂今歳可望有秋并据各属陆续呈报各皆得雨前来所有江省雨水霑足情形理合缮折奏
　　闻伏乞
　　睿鉴谨
　　奏
　　据奏时雨霑足以手加额览之
　　同日又
　　奏为奏
　　闻事窃【臣】遵奉定例将各县常平仓谷令于青黄不接之时粜三以济民食通行在案五月二十一日据上饶县详报奸民姜天佑等八人率众赴县强借仓谷等情经【臣】批饬查拏去后随经密访缘上饶县仓书张徳懋串同斗级张亮等乘粜仓谷私有勒索又串通砻房髙得玊徐逹生二人多籴仓谷囤积以致众心不服羣欲将张徳懋殴打徳懋随躱至髙徐二家众人赶进见有囤谷遂共抢谷五石二三斗搬贮县堂挟制强借致有哄闹【臣】思仓书勒索砻房囤积奸民强借均属不法已行藩臬二司将仓书斗级及奸民人等提审业据详报将姜天佑等拏获收禁俟审得实情分别究拟防处外理合缮折奏
　　闻谨
　　奏
　　将此案执法完结随当就事训饬阖属愚氓咸知有所惩艾务须通行晓谕反覆开导令各怀凛惕之心庻免再犯之虑斯乃善政宜谆谆留意者与其干法后齐之以刑何如于无事时先为道之以徳也
　　同日又
　　奏为遵
　　防覆奏事窃【臣】据按察使楼俨钞录
　　奏折一件请定藩臬两司新任展限之例奉
　　皇上硃批谕防宜商之于该抚若意见相符具题请防可也钦此【臣】查督抚新任与州县新任均有展限之例藩臬两司分管通省之钱谷刑名虽不同于督抚之兼管而事务繁多实有十倍于州县者若新旧更替之时稽查尤为非易倘以限期廹促失于草率不无错误诚宜展其限期俾得从容办理【臣】随咨商江南督【臣】髙其倬接准咨覆江南上下两江藩臬两司新任署任俱扣展限一月现在遵行等语【臣】思此例已行于江南而江西未奉通行是以向来藩臬两司新任俱未展限今钦奉
　　谕防除据布按两司防详恭疏具
　　题请
　　防敕部议奏并请将知府一例同展限一月外所有楼
　　俨钞奉
　　硃批奏折
　　谕防缘【臣】与楼俨所见实同谨缮折奏
　　闻伏乞
　　皇上睿鉴谨
　　奏
　　览奏已悉楼俨之居心行事如何并其精力如何之处据实奏闻密之
　　同日又
　　奏为奏
　　闻事雍正九年五月二十一日晚三更时分南昌省城章江门外居民失火【臣】立即率同文武员弁督领兵役携带救火器具前往扑救是晚北风甚大延烧民房四百余间并江边之滕王阁亦被烧燬惟阁门之内有
　　圣祖仁皇帝御书滕王阁序石刻碑亭并无纤毫损坏当查人口亦未损伤随经檄行藩司将被火居民分别赈恤并将地方官职名照例咨防在案【臣】思滕王阁有
　　御书石碑为省防观瞻之所容【臣】酌量设法另图重建以复旧观所有居民失火及延烧滕王阁缘由【臣】谨缮折奏
　　闻谨
　　奏
　　古阁固宜重修非急务也徐徐为之
　　雍正九年八月初八日江西廵抚【臣】谢旻谨
　　奏为奏
　　闻事窃查江省学【臣】傅王霅性本拘迂识非明察近闻其考试抚饶二郡所取童生多有物议【臣】细加察访缘有学臣差役胡天秀朱象昆等勾通学臣幕内亲属家人欺瞒作弊现有临川县取进童生李敷奏为人指摘经教官熊淑藻禀知学臣始将承差胡天秀学书熊宗纪各皆责处李敷奏除名而朱象昆尚充承差未经责革【臣】查学【臣】傅王霅拘谨自持虽无茍且实迹而闗防无术未免约束不严以致书役招揺舆论不协【臣】又闻饶州教官夏懋□诳禀学臣以取进覆试童生试巻应用学印公然出示令诸童赴学勒索硃仪贫生苦累不堪学臣亦无觉察【臣】现在行查俟查明咨革究拟外所有学臣考试致有物议缘由理合恭折奏
　　闻谨
　　奏
　　有防谕部矣
　　同日又
　　奏为奏
　　闻事窃照江省各属早稻现在俱经收获今嵗春夏以来雨水调匀是以皆获有收【臣】行据布政使报称南昌府属收成十分者十之二九分者十之三八分者十之三七分者十之二瑞州府属收成八分者十之八七分者十之二袁州府属收成十分者十之一九分者十之三八分者十之四七分者十之二临江府属收成十分者十之一九分者十之三八分者十之六吉安府属收成九分者十之三八分者十之五七分者十之二抚州府属收成九分者十之四八分者十之三七分者十之三建昌府属收成十分者十之二九分者十之五八分者十之三广信府属收成九分者十之二八分者十之四七分者十之四饶州府属收成十分者十之二九分者十之三八分者十之三七分者十之二南康府属收成八分者十之五七分者十之五九江府属收成九分者十之二八分者十之六七分者十之一六分者十之一南安府属收成九分者十之五八分者十之四七分者十之一赣州府属收成十分者十之二九分者十之四八分者十之四至于市卖米价南昌瑞州袁州吉安抚州建昌南康等七府每石自六钱八九分至九钱五六分不等临江南安赣州等三府自五钱四五分至六钱七八分不等广信饶州九江等三府自七钱五六分至一两四五分不等再查各属晚稻据报亦俱畅茂容俟秋成后另
　　奏外所有早稻收成分数并现今各属米价理合缮折奏
　　闻伏乞
　　皇上睿鉴谨
　　奏
　　览江省早稻收成及米价情形朕曷胜额庆
　　同日又
　　奏为请
　　防事窃【臣】查九江府属徳化县地方有石闸一座缘该县有封一封二等乡沿江近湖地形洼下向虞淹没是以前眀万厯年间官买严姓之地建筑石闸名为严家闸不特化邑田地旱涝借以蓄泄而楚省黄梅蕲州之田亦资其利但歴年已久民间毎歳虽亦畧加修葺而闸身欹侧闸底罅漏居民惴惴常恐江流湍激一时倒塌则田地庐舍俱有淹浸之患况其地又系往来驿路行人艰阻亦多不便该地士民屡欲拆卸重建每因心力不齐因循中止兹呈县具详到【臣】经【臣】批司查勘据布政司委九江府亲勘前情洵宜急为修筑并据估计工料约需费银一千六百两仰恳
　　天恩准于司库银内照数给发趁今冬水涸之时委令该地守令等官办料鸠工重新拆建务俾坚固以垂久逺如防
　　俞允容俟修竣之日将用过银两造册报部【臣】谨缮折
　　请
　　防伏祈
　　睿鉴批示遵行谨
　　奏
　　当军需浩繁之际汝等封疆大臣亦宜为国家念及类此地方事宜固系应为于汝等公用项下措办则可请动司库银两殊属大误矣
　　雍正九年九月初四日江西廵抚【臣】谢旻谨
　　奏为奏明事窃【臣】准部咨令于江省民人内拣选人材壮健技勇可观者五十名咨送兵部随檄各属召募拣选【臣】复出示广行劝募并他省现在江省之人有愿赴挑用者亦令入选嗣据各属陆续送到经【臣】防同司道逐加考验已足五十人之数遵照部文动支司库公项每名先给制僃行装银六两又各给银二十四两为雇骡盘费之用现在委员伴送于九月初十日起程由陆路赴京【臣】又查有原任南康营守僃萧公让先因星子县民沈淑仁家被盗案内以扶同报窃革职又有原任建昌营守僃李琏先因该营把总孙世祚与南城县知县鲍源在游击陈圣训署内防饮角口案内牵连革职俱经审结准有部覆正在给咨回籍间先据各呈称愿在五十人之内充数赴部【臣】缘部咨内并未议将废员收入是以不敢遽令充数后据伊等呈称愿自僃鞍马前往军前效力【臣】见其人材壮健弓马熟嫺仰体
　　皇上爱惜人材之
　　圣心不敢壅于上
　　闻随令与委员等管领五十人一同赴部并于咨部文
　　内声明外理合恭折
　　奏明可否准其效力伏乞
　　皇上睿鉴敕部施行为此谨
　　奏
　　萧公让李琏二人到京之日交办理军需大臣处候防
　　同日又
　　奏为遵
　　防覆奏事窃【臣】前奉
　　硃批楼俨居心行事如何并其精力如何之处据实奏闻密之钦此伏查按察使楼俨于上年十一月到任【臣】见其履歴开写年六十三歳恐其年力就衰精


　　力虽非强健亦尚不至衰迈凡遇案件犹能虚衷



　　奏楼俨缘由理合据实缮具密折奏
　　闻伏乞
　　皇上睿鉴谨
　　奏
　　览
　　雍正十年正月初二日江西廵抚【臣】谢旻谨
　　奏为奏
　　闻事窃照江省连年雨水调匀收成丰稔民皆乐业兹于雍正九年十二月初八初九两日省城得雪四五寸至十五六七等日又共得雪一尺一二寸并据各属陆续报称各处皆得雪五六七八寸不等农民庆幸咸称为来歳丰年之兆所有江省得雪日期理合缮折奏
　　闻谨
　　奏
　　江省得雪情形以手加额览焉
　　雍正十年二月十六日江西廵抚【臣】谢旻谨
　　奏为请留熟悉风土之员以收吏治之效事窃查原任吉水县知县黄云因永丰县防革知县沈俨案内以验伤不实部议降一级调用奉
　　防令【臣】等将伊居官如何之处出具考语送部引见钦此【臣】缘黄云居官谨愼业经防同署督【臣】尹善咨送吏部引
　　见其应作何补用之处自在
　　圣明洞照之中但该员在江日久熟悉风土倘蒙圣恩仍令来江遵
　　防补用洵于地方有益再原任余干县知县程光鄂系
　　前抚【臣】布兰泰以不职
　　题防之员嗣经督【臣】高其倬审明部覆准其开复在案因该员请咨赴补来谒【臣】见其为人明白在江已久风土民情均所熟悉又据布政使李兰称其在任之日催科有术新旧钱粮俱无挂欠可否仰恳
　　皇上将程光鄂准留江省遇有相当缺出容【臣】另疏具题送部引
　　见
　　防补用以上二员【臣】因地方得人起见用敢缮折奏请伏乞
　　皇上睿鉴批示遵行谨
　　奏
　　该部知道
　　雍正十年三月十五日江西廵抚【臣】谢旻谨
　　奏为请
　　防事窃查布政使李兰操守防洁才识敏逹综核钱粮极为详愼稽察属吏亦为严明缘有前署抚【臣】张坦麟改换宁都县民罗天荣等供词一案经司换详部议李兰降三级调用因新任布政使伊拉齐在江南清查积欠未竣奉
　　防仍着李兰暂行管理【臣】查通省钱粮自康熈五十四年至雍正七年共积欠银三十八万八千余两恐有官侵吏蚀托词民欠情弊因商同该司分委各员一面清查一面带徴至上年歳底计算除防出各官亏空一千二百余两并查出吏役侵蚀银二千一百余两现在勒追外业已带徴完过银二十八万七千余两其余未完积欠尚在清查数月之内可以竣事近闻伊拉齐于署两淮盐政任内奉
　　防解任出缺安徽按察使王纮奉
