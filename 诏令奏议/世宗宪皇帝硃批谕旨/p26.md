<!-- { "loadSidebar": true } -->
　　奏事七月十一日
　　钦差吏部左侍郎【臣】史贻直刑部右侍郎【臣】髙其佩将奏折一封差人赍送到【臣】交【臣】差员驰
　　奏理合代为转
　　奏再史贻直等审理盐茶二案事竣已经于七月初六日起身今【臣】于初四日接准部咨陜西郃阳县秋审人犯杨鹏九等一案因原拟罪名不符奉
　　防并交侍郎史贻直髙其佩审等因【臣】即日移知今史贻直等于初六日行至二十里铺接到【臣】咨仍回平阳相应一并奏
　　闻谨
　　奏
　　知道了伊等将事审毕令仍在平阳等朕差员前来有另交伊等办理事件
　　雍正三年八月初十日署理山西巡抚印务刑部左侍郎【臣】伊都立谨
　　奏为奏明事【臣】准戸部咨开奉
　　上谕归化城土黙特地方连嵗丰收有谷贱伤农之虞查黄河由黄甫川边口流入系山西陜西二省交界之处着将归化城米粮照时价籴买由黄甫川边口运至内地图拉湖地方建仓存贮归化城大青山黄河岸上亦建仓买米收贮其由黄甫川运米船只应在大青山木植盛产之地打造再于图拉湖打造船只将米石运至陜西潼闗地方此立仓造船徃返挽运使不至糜费钱粮及派拨防守仓厫监工督运一切经理事宜应差员前徃防议刑部员外郎觉罗明夀系朕深知之人着理藩院再派谨慎诚实章京一员与明夀一同驰驿速徃防同山西巡抚伊都立归化城都统丹津等详细议具奏如此事办理得宜使食货流通则外地防古内地百姓均获裨益钦此钦遵行文到【臣】仰见
　　睿虑周详内丰积贮外益边民之至意【臣】一面委太原中路同知张淮右卫守备王松龄分头查大青山以及晋省陜省等处河路情形并令沿河州县详细查明报【臣臣】于八月十二日自省起程前赴归化城防同
　　钦差员外郎觉罗明夀都统丹津等将立仓造船运送人夫等项议【臣】即从大青山由沿河一带到潼闗亲徃查视其有船只不能经行之处应添造船只接运及仓厫作何建葢防守船只如何修造务期酌议明使钱粮不致多费运送亦得便防详悉具
　　奏并可熟悉黄河一带情形再此沿河有与陜省地界相连之处并潼闗蒲州一带州县又与秦豫两省接壤前防
　　上谕令查明疆界转瞬已届秋收【臣】亦可乗便将要处所查明经理除将起程日期另行具疏
　　题报外理合缮折
　　奏明谨
　　奏
　　朕原命伊等就尔防商恐悮尔地方诸务今尔既起程徃防伊等更好但地方要紧慎毋贻悮政事乆稽延于境外也尔其酌量轻重而行之
　　同日又
　　奏为奏明雍正二年耗羡银两事窃【臣】据布政使髙成龄将雍正二年分耗羡银两收除实在并已未完数目开报前来【臣】查雍正二年分共应收耗羡银四十九万五千三百八十九两已征完银四十五万九千二百二十六两零共开除各官养亷公费等项银二十九万三千八百五十一两零共存库留补无着亏空银一十六万五千三百七十五两零未征完银三万六千一百六十二两零俟征完之日内应拨留补无着亏空银三万四千六百二十四两零以足二十万两之数余剰银一千五百三十八两零【臣】亲赴司库逐一盘查无异谨缮黄册恭呈
　　御览再【臣】提解耗羡先经【臣】折奏诺岷髙成龄回覆有
　　益之处奉
　　硃批谕防知道了尔试行防钦此钦遵【臣】到任至今五月以来留心试行细加体访此事实与地方有益上不累官下不累民诚为两便况奉行两年并无端亦无他议似应照旧毋庸请停惟是原议将耗羡留二十万两弥补无着亏空查晋省无者亏空据布政使髙成龄称有九十余万两除元年至三年共有耗羡银六十万两弥补外再得两年耗羡扣抵【臣】细查九十余万两内有栾廷芳赃银三十万两查赃银非正项可比自应向伊严行究追岂可代为弥补除此三十万余两外无着亏空实止六十余万两俟雍正三年耗羡收完巳有六十万两所缺无几再将亏空各员家产搜变即可与原估之数相去无几【臣】仰体
　　皇恩意自明年开征为始将耗羡再行酌减以广皇仁务期有益民生有裨
　　国计并使现在亏空不致幸免而将来州县各知儆畏酌量妥另行请
　　防谨
　　奏
　　何烦朕再谕是极好极总在尔相机合宜而为之耳雍正三年九月初十日署理山西巡抚印务刑部左侍郎【臣】伊都立谨
　　奏为奏
　　闻事窃查太原省城自迤西以至迤南逼近汾河北城以外又有涧河一道向有水患前抚【臣】苏克济在城西修筑土堤一带北门以外另有护堤以防涧水使归入汾河因歴年乆逺土堤侵损今嵗六月间涧水涨涌冲开北门防堤水不能归汾而西门以外地势又极低洼河水几入城内【臣】即亲督地方官将北门防堤克期帮补涧水仍归旧槽但【臣】细防旧筑堤岸堤身甚是单薄堤根亦不坚牢其南城一带又向无堤岸且北门防堤亦只可少抑一时水势终非乆长之计必须亟为修筑居民田舍方保无虞【臣】已逐一查勘将城西旧有土堤先用木桩栁埽打定根基再用土帮筑堤身城之东南添筑新坝北门以外另为培填庶一劳永逸现在估计预备木料因目下天气渐寒容俟来春兴工其所需工料约计银一万余两查有雍正元年余剰耗羡银两可动事闗地方公务理合恭折奏
　　闻谨
　　奏
　　所奏是事闗防防城池保卫民生理应及时修理者也雍正三年十一月二十四日总督管理山西巡抚事务【臣】伊都立谨
　　奏为奏
　　闻事窃【臣】自京起程一路留心体访直隶地方收成虽觉歉薄在集粜卖米粮犹不至缺乏自正定府以西由山西省贩去米粮骡防车载接踵而行民食自可无虞且固闗以东于初十日又得雪三寸明年春成有望至于山西地方仰頼
　　皇上福庇今年米粮原甚充足近来平定一带米粮贩徃直隶者多价值较前少长小米每石九钱九分然亦不为昻贵【臣】恐省城东北州县官因粮价少长禁止外贩致直隶米价过昻已谕令不得禁止贩运【臣】思晋省现在米粮外贩者多倘明春粮价腾贵即将各属仓贮之米平粜断可不致缺乏况麦苖现在滋一至春熟即有接济至太原以北大同府属并潞泽一带其粮价俱与一月以前相同并未増长所有【臣】经过地方情形并山西粮价縁由理合缮折奏
　　闻谨
　　奏
　　尔此见甚好诗云普天之下莫非王土虽系隔省理应一例视之
　　雍正四年正月初二日总督管理山西巡抚事务【臣】伊都立谨
　　奏为恭报瑞雪事钦惟我
　　皇上圣泽同天恩膏匝地屡年以来上瑞频征嘉祥叠见山西各属于去年十一月二十八日十二月十三日连得冬雪业已普徧今于正月初一日太原府地方雨雪三寸连日彤云密布得雪之处必寛新正元旦覩兹嘉兆仰见
　　圣敬之感孚预庆丰年之有象【臣】无任欢忭之至理合
　　缮折奏
　　闻谨
　　奏
　　新正雨雪朕怀深慰冬雪但称普徧何未将情形详析奏闻耶
　　雍正四年二月二十四日总督管理山西巡抚事务【臣】伊都立谨
　　奏为恭报得雪十分霑足事窃查山西地方去冬雨雪并今年正月初一日得有瑞雪业经【臣】缮折奏
　　闻今时值仲春二麦出土农民正在望雨之际适于二十二十一日省城连得大雪【臣】即飞查各属曾否霑足去后据报太原府以北并汾州平阳府以南俱于此两日内得雪入土一尺有余十分霑足平阳府南州县地气较别府温和故农民一年所望惟在麦收而秋成次之今闻府南各属俱得透雪丰稔可期万民欢跃感颂
　　皇仁【臣】职任地方覩此康阜气象上借以仰慰圣怀下得以俯安民望欢忭非常理合缮折奏闻谨
　　奏
　　天人交感之际实属呼吸相通但敬慎人事于下自能召致休征于
　　上此乃理之必然者切勿髙兴肆志实力勉之敬之朕躬无日不如是也
　　雍正四年六月二十二日总督管理山西巡抚事务【臣】伊都立谨
　　奏为奏
　　闻事窃【臣】于六月初十日起程于二十一日回署巳经
　　另疏
　　题报外【臣】自京北至宣化及大同等府一路经由留心查防地方甚是安静粮价亦甚平减一带居民俱熙熙皥皥有含哺鼓腹之乐且见秋苗茂万寳咸亨此皆我
　　皇上惠爱黎民培养元气之所致【臣】覩此太和景象无
　　任欣跃理合缮折奏
　　闻至【臣】面奉
　　上谕事宜并所交事件容【臣】次第实力奉行陆续具奏谨
　　奏
　　观民嵗之丰啬验政治之纯疵理固不爽然朕总不计及于此也惟办一诚以对越
　　天地神明仰慰
　　皇考在天之灵而已功効皆所不问
　　同日又
　　奏为奏报二麦收成分数事窃照晋省二麦收成分数【臣】先在京时当即谕令各州县据实查报今【臣】回署检查各属报到分数太原汾州二府并忻州代州各属俱系十分潞安府泽州辽州平定州保徳州各属俱有八分惟平阳府蒲州解州绛州隰州其二麦有五六分收成者居多亦间有八九分者询问地方官据云平阳东南府州广种麦田向来统计有七分收成即为丰稔再大同朔平宁武三府尚未报到【臣】路由大同所属州县见尚未刈割而种麦者亦甚少问之土人皆云彼处地气寒冷每年俱借秋禾二麦不过稍为接济故所种不多今嵗约有八九分收成等语其朔宁二府地方相近大畧相同【臣】统计阖省二麦共有八分收成民食大为足兼之各属报到各色杂粮价值甚平理合缮折奏
　　闻恭慰
　　圣怀谨
　　奏
　　统计阖省果有八分亦可为丰收矣朕怀曷胜慰悦第当克诚克敬勿怠勿肆加勉吏治以迓
　　天庥则晋民防福正未艾也
　　雍正四年七月初一日总督管理山西巡抚事务【臣】伊都立谨
　　奏为奏明事钦奉
　　上谕以制钱不能流通
　　敕下部议严禁私铸并将锤邉沙板禁止不许搀和令赴官出首半价收买【臣】于二月二十七日接准部
　　咨随即行文各属查禁取具遵依并出示晓谕及谕司道府各官实力查察不得视为故套仅以空文塞责今【臣】回任见山西省城行用皆系制钱并无锤邉沙板搀和各属亦俱送并无搀和私钱遵依在案【臣】查鼓铸制钱原期泉布流通便民日用今禁止私钱则私钱无用私钱无用则私铸自絶又令将私钱赴官首买使之不得存留于下将来亦无所用其搀和此诚正本清源之良法也但恐各属并不将私钱实力收买徒以并无搀和具报虽严禁于一时终难免复行于异日查定例内私铸准于示到一月内赴官首明将私钱贮库年终彚报户部若一月后经纪铺户人等仍敢搀用俱黑龙江给披甲人为奴立法既严则犯法自少至地方官有无收买私钱【臣】愚以为亦当示以章程始不敢视为具文【臣】复行文各属再限一月将所属私钱尽行收买在官报解司库如彚报时并无收买私钱起解者明系奉行不力【臣】即指名题防听部议处庶各官知所警惧而私钱自可断絶矣相应
　　奏明伏乞
　　皇上睿鉴施行谨
　　奏
　　如此方为尽力奉公具疏题请可也
　　同日又
　　奏为奏明养防银两事窃查山西巡抚衙门经前抚【臣】诺岷
　　奏明防
　　皇上每年赏给养防银三万一千七百两【臣】防
