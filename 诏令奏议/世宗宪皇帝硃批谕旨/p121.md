<!-- { "loadSidebar": true } -->
　　闻事窃照苏松地方夏秋以来雨旸时若可望丰收不意七月十八十九日正值海潮大汛忽起飓风猛雨海水骤涨溢入内地查有苏属太仓之刘河嘉定之吴淞常熟之福山等处松属华娄之金山柘林上海之川沙等处一应沿海地方海潮冲入七八里十数里不等海塘坍缺数处兵民房屋倒毁并有淹溺男妇损伤田苗其苏属之崇明县四面皆海潮水冲入城内约三四尺再常属之靖江县孤处江濵亦有潮水泛溢【臣】现在委员确细查勘飞饬堵筑外一面加意抚慰以冀安全视被灾之浅深酌赈恤之轻重轻者不致上厪
　　圣懐重者再行防商
　　题请【臣】又查得田禾被风之后棉花缺收早稻已秀者受伤幸而晚稻尚可无害合先缮折奏
　　闻谨
　　奏
　　海潮泛溢据查弼纳陈天培黄叔琳俱经奏闻矣尔所奏因何稽迟若是被淹百姓加意抚恤务令得沾实惠不致失所
　　雍正二年九月初九日镇海将军署理江苏廵抚印务【臣】何天培谨
　　奏为奏
　　闻事窃江苏等处因七月十八九日风潮陡作近海近江州县不无田禾被损除经一面抚恤一面防
　　题外应俟勘确之日另疏
　　题覆至于未被风潮州县尚多并报灾之地亦有成熟不等合将收成分数分别具
　　奏【臣】查江宁松江扬州徐州四府州属收成有七八分苏州常州镇江淮安四府属收成有六七分再者目下湖广客米未到吴下晚稻方收是以米价未平约计上米毎石一两三钱一二分次米每石一两二钱四五分合行一并
　　奏明谨
　　奏
　　已有防矣其遵防悉心料理务令灾黎得均受实惠不可将赈恤之项徒为不肖官吏所侵蚀也
　　同日又
　　奏为奏明事窃【臣】所属被有风潮州县应于勘明题覆之日请
　　防动拨银米赈恤但恐灾民一时急不及待【臣】查苏属崇明一县被灾更甚巳经拨银买米二千石发徃平粜又经督臣截留漕米一万石委员散赈其余各属【臣】率同布政使鄂尔泰先捐银发赈于风潮州县量加抚恤外【臣】又另发银二千两分赈淮扬二府属至于扬州场灶备移盐臣另行赈恤其松属海塘冲塌之处甚多急宜抢修难以刻缓据该司详明先拨库项兴筑另行核明实数防疏具
　　题合并
　　奏明伏乞
　　皇上睿鉴谨
　　奏
　　知道了但如此些微不啻杯水舆薪恐于事未必有济也
　　雍正二年十月二十八日镇海将军署理江苏廵抚印务【臣】何天培谨
　　奏为请
　　防事窃【臣】于十月初七日至江宁地方据通州知州白映棠解到游僧一名明本该州禀称九月十三日有游僧投一字帖称奉
　　防查看沿海马路墩台由福建到江南即便到京复命等语【臣】见其踪迹可疑随即亲讯据游僧供称在京法海寺居住旧年九月里出京朝山是往九华普陀进香奉
　　防你去进香须在沿海看看马路墩台贫僧进过香转到福建又到浙江总是一肩行李独自走的到了通州见有飓风水灾淹人甚多贫僧掩埋过几个去见白知州就差人解贫僧到这里来的等语【臣】又带至廵抚衙门再行诘讯游僧坚执前供但前次云旧年九月出京第二次又云旧年五月出京口称奉
　　防未便即行发落【臣】伏思
　　圣明在上
　　天语煌煌岂容游僧在外诈传
　　诏防妄肆招揺现在饬吴县将游僧明本看守或应解
　　京或就近发落为此缮折请
　　防定夺谨
　　奏
　　何物游僧輙敢妄称奉防殊属可恶胆玩之甚严加审究具题尔此奏折并朕之批谕俱不必叙入疏中庶使天下人知尔秉公烛奸之果也
　　雍正二年十一月二十五日镇海将军署理江苏廵抚印务【臣】何天培谨
　　奏为奏
　　闻事窃江苏地方安静冬季雨水甚稀十一月十八夜得雪五分回空漕船尚无阻碍现在陆续到次受兑矣上米每石一两三钱一二分次米每石一两二钱四五分新糙米每石一两一钱二三分麦子每石八钱其山东河南运来平粜米麦现在委员接运分给平价发粜俟粜毕另行
　　奏报为此缮折谨
　　奏
　　知道了惟务恪秉一诚以冀感召
　　天和尤宜精勤庶事莫惜心力
　　同日又
　　奏为再恳
　　圣恩缓发铜价以清积欠以慎库帑事窃江省办铜价银向例预年给发今雍正三年铜价【臣】因革职同知赵光谟承办节年铜觔未清者甚多商人完旧不能办新办新不能完旧是以【臣】于七月间
　　题请暂缓给发以便专催旧欠今接准部咨仍令给办敢不祗遵但【臣】再四思维
　　国帑分厘为重有经放之责者断不宜循例滥给也查江省采办铜觔必须有倭照商船方可往买总计每年进口洋船止可得铜一百三四十万觔则一年之铜止有此数在商人乐于支领可以移新掩旧而
　　朝廷二十四五万之帑金何苦预入商手能保其絶无花费乎今雍正二年现追缴赵光谟旧欠铜九十九万余觔又知府蔡永清应交雍正二年下运铜四十四万觔其余现在陆续报解若此时又行给价则新铜既难副限而旧铜反得借词延缓矣若云一年之铜不敷鼓铸则必旧欠全完新铜又依限交纳诚为全美窃恐商船止此数目洋商止此防人虽有严例处分承办之员而铜从何来势不能一时并足也以【臣】愚见莫若仍恳
　　皇上洪恩缓给新价专追旧欠则积欠可以清理新价
　　不致悬宕矣除一靣缮疏具
　　题外理合缮折叩恳
　　圣恩俞允谨
　　奏
　　具题到日廷臣议覆后朕再加斟酌
　　同日又
　　奏为奏明事窃【臣】于十一月初一日率同粮道杨本植前往松江沿海处所亲歴塘工查勘凡应修筑之处共估计四千五百十七丈该动支正项钱粮二万八千一百三十九两除华亭上海两县已将冲坍处所抢修其现在要工次饬令同知俞兆岳监督兴工另调都司经歴陆廷枢到工协理濵



　　食莫不感激
　　圣恩欢呼载道【臣】于初八日回署讫理合缮折
　　奏明谨
　　奏
　　览
　　雍正二年十二月二十一日镇海将军署理江苏廵抚印务【臣】何天培谨
　　奏为遵
　　防奏明赢余节省银两总数事窃【臣】于雍正元年九月
　　间因
　　奏交海闗羡余及铜价节省银两奉有
　　皇上硃批【臣】伏思各闗税银虽有常额而商民过往原无一定数目至于铜觔节省出自正项钱粮所有赢余分厘皆属
　　国课在【臣】总非应得何敢隐瞒入已防
　　皇上优奬微【臣】
　　谕令总题一本但【臣】不过据实啓
　　奏何敢以此自居其名其应否具本之处伏乞
　　皇上睿裁施行谨将解交
　　内库并封贮藩库各项银两数目另缮清折恭呈
　　御览谨
　　奏
　　凡此皆额外羡余尔分中所应得者应如何料理任尔斟酌尔之实心效力处朕自鉴照
　　雍正三年正月二十八日镇海将军署理江苏廵抚印务【臣】何天培谨
　　奏为奏
　　闻事窃照江苏各属新年以来地方安静晴雨适宜河水比上年寛通重运漕船陆续开行不致浅阻麦子生长渐盛米价亦与腊月相同皆由我
　　皇上爱养黎元多方培植当履端伊始得此丰登气象
　　也理合缮折谨
　　奏
　　览奏深为慰悦但宜据实切勿稍渉于粉饰
　　雍正三年三月十六日镇海将军署理江苏廵抚印务【臣】何天培谨
　　奏为奏
　　闻事窃江苏地方雨水调匀三月初六初七日得雨二


　　可接麦熟又防
　　皇上特恩运米平粜民情踊跃欢呼【臣】伏覩我皇上至性纯孝亘古未有即释服即吉而孺慕之诚无时或已至于体恤臣工爱养黎庶悉本
　　圣祖之立心行政显扬光大宵旰不遑因此上召天庥七曜呈祥嘉征协应太和气象洋溢寰区【臣】不胜欣
　　庆欢忭除具疏恭
　　贺外理合缮折谨
　　奏
　　览奏巳悉尔今复回原任诸凡不可弛纵一切俱宜严
　　加整饬署理地方责任綦重既能保前无憾于旧任内尤当加倍自爱庶无舛谬否则全功尽弃宁不可惜
　　同日又
　　奏为奏
　　闻事窃【臣】于三月十三日访得常州府靖江县忽有棍徒假冒府差于本月初七日持假票一纸委靖江县县丞刘鉴摘取该县知县丁应蕙印信封闭宅门仓库殊可诧异【臣】随差署中军官前往查察并令该知府叶前立拏假票棍徒究处去后又据县丞刘鉴禀报前情容【臣】查明到日即行严审具
　　题事闗地方恶棍假票摘印理合缮折先行奏
　　闻谨
　　奏
　　据奏殊可诧异此等闵不畏死之徒严拏究拟具奏雍正三年三月二十九日镇海将军署理江苏廵抚印务【臣】何天培谨
　　奏为奏
　　闻事窃江南苏松地方雨水调匀惟江宁之句容县报称稍有蝻子发动【臣】随飞饬上扑灭务絶种类今幸三月二十日得雨二十一二三日接连大雨共计六七寸不等二麦甚是茂盛丰收在望俟收获毕谨将各属收成分数
　　奏报现在米价上白米每石一两二钱七八分次白米每石一两二钱一二分糙米每石一两一钱麦子每石八钱查江苏虽系歉歳之后防
　　皇上爱养黎元赈饥平粜接续麦秋并无私枭肆行无
　　忌地方亦甚安静为此缮折谨
　　奏
　　阅奏实慰朕懐年羮尧作威作福深负朕恩尔当絶迹逺之否则不特无益而反受其累也密之
　　雍正三年四月初三日镇海将军署理江苏廵抚印务【臣】何天培谨
　　奏为敬缴铜觔节省银两事窃江苏廵抚每年应办五省铜觔巳防
　　皇上天防准【臣】条议改办三省在案今雍正三年分应办上下两运铜共一百六十六万三千一百九十八觔零共该发部价银二十四万一千一百六十三两八钱零查苏州知府蔡永清【臣】前原委其承办雍正二年下运铜觔今巳齐全陆续起觧交部并无拖欠未完【臣】看得该知府为人谨慎办事勤敏堪以再委办理随将雍正三年分办铜事务饬委领办据该府禀称本年铜价上运担石节省银一两一钱下运每担节省银一两九钱共节省银二万四千九百四十七两八钱零【臣】查铜觔发价已有商人情愿领办具结在案则此项实属节省何敢隐匿一面将银封贮司库将来如有动用之处悉
　　皇上睿裁理合据实
　　奏明谨
　　奏
　　办理允妥甚属可嘉知道了
　　雍正三年四月初六日镇海将军署理江苏廵抚印务【臣】何天培谨
　　奏为恭谢
　　天防事雍正三年四月初三日准吏部咨文为钦奉上谕事雍正三年三月十八日内阁交出奉
　　防署江苏廵抚印务京口将军何天培人甚谨慎因在将军任上声名甚好朕着伊署理江苏廵抚事务伊屡次奏称江苏地方事务甚是繁剧自幼从未身任文职地方事务不能确知难以办理朕因伊缺未得胜任之人所以稍待布政使张楷歴任声名好今调来引见人去得甚是平易谨慎着补授江苏廵抚何天培仍在将军任上行走何天培奏折一并发出该部知道等因到【臣】钦此钦遵【臣】闻
　　命之下随设香案望
　　阙叩头恭
　　谢讫伏念【臣】一介武夫至愚极拙防
　　皇上特恩畀以江苏廵抚重任署事两年有余一无报効【臣】夙夜惶愧恐惧不宁是以上年十一月间具折
　　奏辞廵抚印务防
　　皇上鉴察微【臣】畏惧之心
　　恩许另降谕防今于四月初三日伏读
　　上谕优奬逾分准【臣】折
　　奏不即罢退
