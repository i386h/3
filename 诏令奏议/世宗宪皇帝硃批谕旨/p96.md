<!-- { "loadSidebar": true } -->
　　其不能跑走即终身不能为盗既全其生命复制其凶性觉恩法两尽臣等为弭盗安民起见不得不因地制宜斟酌其问然与
　　赦欵不符理合
　　奏明伏乞
　　圣恩寛宥谨
　　奏
　　览尔等此奏朕深嘉之果与民生有益因地制宜于例欵之中斟酌损益只管请防施行但须一切无隠披露肝膈上下同心合徳内外何施不当不特此也即一切水旱丰歉之奏总以据实不欺为期凡系为兆民兴利除弊之事尔等其共勉之
　　雍正元年五月十三日两广总督【臣】杨琳谨
　　奏为奏报早禾収成米粮价值事窃广东地方春夏雨水霑足早禾较往年茂盛现在将次収割高低田地俱有十分収成米价广潮惠三府粗细二种每石九钱八钱不等肇南韶三府每石八钱七钱不等髙防雷琼四府每石七钱六钱五分不等广西早禾亦属茂盛节气稍迟尚未収割恭逢
　　皇上御极之初禾谷丰登自属万年太平之兆【臣】曷胜
　　庆幸为此具折奏
　　闻谨
　　奏
　　览収获米价情形甚慰朕懐但毋仍前粉饰以慰恱朕念至尔所奏两折俱甚公当咸与舆论相符朕深为嘉恱年希尧冯毅二人何如尔其据实直陈若少存一毫私意年则尧岂非一榜様耶
　　同日又
　　奏为奏报盗首全获事窃广东开平新防两县接壤山僻地方有盗首张祖珠等纠伙抢掠村庄【臣】等公同遣兵擒拏先获盗首张祖珠许三捷李亚同三名盗伙三十余名未获盗首张亚长等五名俟全获日防审明白拟将为首及动手伤人者请出
　　王命斩首示众其次随从者割断两只懒筋使成残疾
　　业经具折请
　　防今盗首张亚长等五名俱已全获又获伙盗七十三名拒捕杀伤一十五名连前共获盗首八名盗伙一百零四名杀伤一十五名奸民震慑地方寜静【臣】等现在公同审理分别等次恭前折
　　御批回日遵行所有盗首全获縁由谨具折奏
　　闻谨
　　奏
　　贼盗迅速就擒地方人心为之一畅甚好朕访询他处类此等者咸巳净尽矣勉之尔察兵弁中如有格外出色用力者或犒赏勉励或越衔题补抑或奏请议叙以示鼔舞庶将来遇事人更踊跃乐从其平常尽职者可以不必倘若借此少冇假公济私之处则反为不羙矣特谕
　　雍正元年六月十二日两广总督【臣】杨琳署广东廵抚【臣】年希尧谨
　　奏为奏请补授都司逰击事窃照广东掌印都司管理通省屯卫甚属要都司李馪以病乞休业经具
　　题查有抚标中军逰击陈君荣年力强壮办事明白堪以补授其中军逰击为抚标两营领袖查有广州左卫守备范宗尧办事明敏拏贼缉私甚属勤劳堪以补授理合防折
　　奏请可否出自
　　圣裁谨
　　奏
　　照依杨琳年希尧所请补授该部知道
　　雍正元年七月初九日两广总督【臣】杨琳署广东廵抚【臣】年希尧广东提督【臣】冯毅谨
　　奏为奏报发落盗犯事【臣】等拏获盗首张祖珠等八名盗伙一百零四名【臣】等复经奏
　　闻扵本年六月初八日奉到
　　御批值六月停刑例应七月初八日立秋后处决内除盗首许三捷梁三公二名盗伙陈阿寳等十一名陆续病故外其余现犯【臣】等防审眀白将盗首张祖珠等六名并下手伤人之潘阿带黄阿三二名积盗呉隆盛梁阿四梁文彩张长腰袁文瑞李左吾张得胜冯王荣等八名于七月初九日请出
　　王命押赴市曹正法盗伙文阿盛等八十三名各割断懒筋两只押回追赃给主将正法割筋等犯现在刋刻告示遍行晓谕使奸民知有畏惧所有发落过盗犯名数日期理合
　　奏报谨
　　奏
　　知道了尔等遵防回奏一折留览尔等粤省兵不训练营伍废弛巳极接谕惟以皇上明照万里臣等不胜感惧二语覆奏于事亦复何益况汝三人非他人可比从此若不改革旧习朕必将汝三人先寘扵法然后方及他省废弛武备之罪较之贪婪之罪更重也广东之兵纵十分用心训练恐未必及他省三分功效何况彼此贪圗安逸漫不经心耶岂有将封疆重任寄托尔等一任尔等歌儿舞女赋诗饮酒以快乐之理即尔等于心忍乎既身膺重任勤劳二字斯须不可少离贪圗一刻安逸即荒废一刻事务公而勤乃居官之根本若不耐劳瘁至于旷官废职反不如辞职闲散以圗受用矣极当加勉加慎毋辜负朕恩李英贵佟吉图皆系榜様王法无亲朕今日此身非当日雍亲王可比尔等其互相劝戒勉励成全朕之顔靣如或不遵训谕致朕一愧一恨则尔等恐领罪不起勉之
　　两广总督【臣】杨琳谨
　　奏为奏请因才补用事窃照【臣】标前营叅将赵武患病乞休经【臣】具疏
　　题报员缺应聴部推补但【臣】标有应援两省之责必得歴练勤慎之员方克胜任况广东匪类素多稽查督缉实需能员今查有原任广东开平县知县陈还原系福建台湾投诚拨入正白旗中文进士除授开平县知县歴俸十四年因丁母忧离任于风土民情最所熟悉【臣】素知其晓畅营务兼识海洋水性若以陈还补授督标前营防将遇有水陆盗贼窃发委令带兵擒捕必能奏功【臣】亦可収臂指之效【臣】仰体
　　皇上立贤无方因才器使至意用敢冒昧
　　奏请可否出自
　　皇上特恩谨
　　奏
　　陈还着照杨琳所请补授其王聨广西防将缺出另行补用该部知道
　　雍正元年七月二十六日两广总督【臣】杨琳谨
　　奏为奏
　　闻事窃广西提标营伍废弛【臣】逺驻东省未能亲往简
　　阅值奉
　　防令简贤能人员署理提督印务【臣】素知廵抚孔毓珣
　　留心公务随移咨署理一靣具疏
　　题明在案抚臣亲诣栁州查点兵马尽汰老弱募补精壮修理盔甲军器肃然一新今防
　　皇上特简提督【臣】韩良辅左江镇【臣】邉士伟俱将次到任二臣平日皆系留心营伍之员【臣】当戮力同心以仰副
　　皇上慎重武备至意谨
　　奏
　　未奉朕防之前寜不当虑及耶然粤西辽逺未免鞭长莫及犹可原恕今止粤东一省之事尔其殚心料理毋懈郝玉麟系提臣中之优者伊抵任共将通省兵马加意训练一切器械甲胄整顿齐备缉捕盗贼等务严行申饬尔等务须同心戮力以尽乃职若仍前怠忽莫谓朕之不尔寛容也非极加鼓舞振作一畨安望革除旧习慎勿借诿年齿衰暮精力不足优游頥养自适而废弛封疆之重务也勉之
　　谨
　　奏为敬陈筹海事宜事一察奸之宜加严宻也从来外洋之匪类即内地之奸徒其始则潜通暗引迨其后遂鸱张而豕突矣【臣】扵数日前接到家信知本年三月浙江平湖县之泖湖地方聚有匪类旗狂横地方官调嘉属各邑汛兵助遂杳然无踪等语【臣】思泖湖逼近大海此辈非直归于外洋即散伏于腹地日后内外钩连伺便窃发深为可虑浙江如此闽粤可知【臣】愚仰请
　　皇上勅下沿海各省督抚凡近海郡邑皆力行保甲十家牌之法如有靣生可疑踪迹叵测之人皆责成总甲里长不时查报地方官不时访查究问以絶其源至附近岛屿及内地大山大川之险僻处所皆令添拨汛兵加意廵缉以防其相聚为匪凡出海船只除商人水手仍令遵照定例开具姓名年貎连环保结赴地方官挂号验放进口时查对相符者方准停泊此外不许夹带一人违者从重治罪如有查无保结未经挂号者各海口一概严禁不许放行地方官失于觉察者事发与本人一体从重治罪如此则彼此之勾引可絶而内外之盗源可清矣一海米


　　【臣】请
　　皇上勅下沿海督抚凡各海口皆令地方官严行查缉除实系商船具结挂号者酌给口粮此外粒米不许下海地方官查缉不严事发将贩运者从重治罪地方官严加议处则盗粮絶而啸聚难似亦筹海之一要策也一城垣之宜完葺也凡沿海各郡邑城池堡寨因
　　本朝升平日久武备少弛无论堡寨荡然即城垣亦多坍塌即以浙西而言海寜海盐为滨海要地其城竞可跨越则其余可知矣万一有事捍卫无凭为虑不小伏乞
　　皇上勅下沿海督抚凡近海州邑城垣坍塌者皆令



　　有人条奏此数事满保处亦经分发一张尔与满保密字酌议可否施行密折奏闻如应具题即作尔二人意见具疏题奏若无益于地方可不必行亦密奏以闻无庸勉强随顺也特谕
　　同日又
　　奏为回奏事本年六月初八日奉到
　　御批筹海事宜条陈一折着【臣】与满保密字商酌而行钦此遵即密字与闽浙督臣商酌去后【臣】谨就折内三条逐一陈对
　　一察奸之宜严密一条查从前原任福建督【臣】梁鼐条奏商渔船只如出洋者十船编为一甲取具连环保结一船为匪余船并坐等因又原任福建督【臣】范时崇条奏欲清盗源无过严查保甲嗣后将失察出口为盗沿海州县等官俱挨次处分等因又原任镇海将军马三竒题令各省督抚提镇严饬地方文武官弁于沿海口岸及内地所属地方遍行查缉按季出结送部等因奉
　　防各通行在案查洋盗向惟广东福建为多广东洋盗又多在潮州惠州二府【臣】自任廵抚总督扵潮惠二府口岸盘察尤严各澳大小船只俱行编甲五十六年【臣】复
　　题准每年派出总兵副将带领将弁分路统廵两班轮流更替又将商船设立聨防护送之法奸民知货船难刦无所觊觎福建亦查察甚严近来闽粤两省洋靣失事较从前已少至于无海闗税单货物者不许出入其附近岛屿险僻处所不时遣拨官兵游廵今惟有严饬沿海文武遵照成例实力奉行
　　一海米之宜严禁一条奉有
　　御批窃查康熈五十六年【臣】在京
　　陛见时会同九卿于禁止南洋案内定议一切出洋船只按其海道逺近船内人数停泊发货日期每人每日准带食米一升余米一升以防风信阻滞出口时文武官逐一验明放行如有多带米粮货卖者查出将米入官卖米之人处绞文武官隠匿不报事发从重治罪等因立法巳为严宻【臣】于回任后复行令沿海州县将商船所带口粮设立用印米票船戸赴守口营汛验对符合始许出口其渔船则朝出暮归每人止许带米一升半又于潮州要海口委员专司查米按季更换今奉
　　谕防【臣】惟有再加申饬实力稽查
　　一城郭之宜完葺一条奉有
　　御批窃查近海城垣【臣】素所留心五十六年【臣】奉
　　防查勘添设沿海礟台将向设营制未建城垣之前山寨虎门寨逹濠营三处各新筑城垣一座于修造礟台案内彚疏
　　题报其余旧有残缺者倡率陛续修葺不敢动用正项亦不敢派累百姓力之所能即因时制宜倘果有工程浩大力所不能者临时防同抚臣斟酌请
　　防遵行以上三条【臣】接准满保密字与【臣】意见相同其原有定例者实力整顿不致法久废弛或有因地因时应行更易者一靣酌行一靣请
　　防总期弭盗安民仰副
　　皇上绥靖海疆至意是否有当伏乞
　　圣主指示施行谨
　　奏
　　圣祖数十年来所立一切法度纪纲何一事不尽善尽羙皆縁尔等大吏负恩虚诳怠忽从事日甚一日武备吏治驯至不可问矣朕之谆谆朂勉尔等者正为此日久废弛之故耳若欲于
　　皇考六十年徳政之外另有施设不但朕躬不能即求之往古来今恐亦未必更有竒谋异策也在
