<!-- { "loadSidebar": true } -->
　　防松江府着出浙江杭嘉湖道王溯维其杭嘉湖道印务着李卫委员署理等因钦此钦遵【臣】捧读感泣我
　　皇上深知松江府属积欠繁多分查重大【臣】力量不能兼顾是以着令另委员署理道务俾【臣】得专心清查此诚
　　皇上明并日月
　　恩同覆载者也【臣】于四月初一日领印即赴松视事敬
　　宣
　　皇恩浩荡开导绅士书役自首数目已经
　　奏明在案六月初一日接前署抚【臣】王玑檄委海关税务【臣】原拟具详请辞因檄开现经
　　题明等语是以静侯部覆兹于闰七月二十六日署抚【臣】彭维新接准部咨奉
　　防依议钦遵饬【臣】兼理海关【臣】即将不能两顾缘由于八月初二日详请署抚另委员管理至月底未经批示【臣】再四踌躇分查重任与海关税务均属钱粮干系实有万万不能兼顾之势效力有心分身无术倘不揣力量冐昧从事势必顾此失彼【臣】罪不足惜深恐有负
　　皇上格外擢用之恩则【臣】罪滋大为此具折陈情伏祈皇上睿鉴施行谨
　　奏
　　既有今日之推卸即不当有始初之营求也源不清而巧饰以洁其流岂可得耶
　　雍正八年四月十二日分查松江府钱粮【臣】王溯维谨
　　奏为敬陈造册之法以除积仰祈
　　睿鉴事【臣】以庸劣无似谬任分查重责一载以来夙夜惶悚周行八邑详加访察乃知巧诈百出种种不一究其作之由皆因州县造册漫无章程是以奸胥猾吏得以任意増减肆志侵蚀其害诚有不可胜言者按今时之积仿古人之成法惟有立一定不易之制度使州县遵守奉行则积可除民生以安
　　国计自裕矣一造册宜照管收除在一易知单宜散给花戸一宕票宜随时改正一县令宜久任责效以上四欵【臣】谨按松江积酌量补救是否有当伏乞
　　皇上睿鉴施行谨
　　奏
　　前二条应与总理清查大臣言者何必奏朕其余似此奏陈者甚多不止汝一人巳也
　　同日又
　　奏为钦遵
　　圣谕叩谢
　　天恩事窃【臣】前奏叩谢
　　圣谕一折奉到
　　硃批【臣】跪读之下愧汗交流【臣】原不当以才目李卫鄂
　　尔泰田文镜三大臣卑鄙小见诚如
　　圣训所云【臣】今惟勉力效法冯景夏温而逊胡増耀三人犹恐秉质愚昧不能企及至清查一案【臣】前巳将官侵役蚀首数奏报在案续又搜获各承私簿查出侵清书数书区差里保里耆甲首歇家递册钱庄银匠以及生监并各衙门书役人等屡出示晓谕谆谆开导兹又首侵银三十万两虽水落石出必俟协查官逐戸挨查方有着落而役蚀之数现在陆续出首谅必加多合先具报谨
　　奏
　　览
　　同日又
　　奏为钦遵
　　圣训恭谢
　　天恩事窃【臣】奏为兼理海关详辞未准陈请
　　圣鉴一折荷防
　　硃批既有今日之推卸即不当有始初之营求也源不清而巧饰以洁其流岂可得邪钦此【臣】跪读之下心切氷兢果否营求自然难逃
　　圣鉴无任惶悚谨
　　奏
　　朕鉴犹属末节唯能勉对
　　天鉴无惭则是矣
　　雍正九年三月十八日分查松江府钱粮【臣】王溯维谨
　　奏为奏明事窃【臣】奉
　　命分查松属钱粮受事以来夙夜兢惕详加筹画先照总理衙门所定彚查彚欠册式督饬印协官详查粮戸各年应完粮额分晰完欠将花分子戸俱归的姓实名册竣之日即令协员轻舸减从按册逐戸挨查核其戸名住址之实在察其是侵是欠之切防【臣】一面周行八县一卫敬宣
　　皇上为民除害至意咸使周知其从前舞侵蚀钱粮之经承柜书以及甲首歇家与各衙门书役衿监土棍人等勤为开导以安其心详为搜查以破其择其尤黠者严加惩创以儆其余百姓胥吏皆深感
　　皇恩髙厚凛知
　　国法森严防吏役人等将侵蚀诸先后陆续出首计松属应查积欠银二百二十四万余两自雍正七年四月至本年二月递防各属报明挨查巳竣并报到自首及查出官侵银二万八千九百余两吏蚀银一百二十万五千二百余两又敬筹查追案内奉文将雍正五六两年钱粮一体清查并防各属报自首吏蚀银一万二千七百余两俱经分晰报明总理大臣在案至于其中间有年逺人湮册籍残缺印串遗失又恐书役等将小民欠少开多各役蚀多首少【臣】又饬令协员乗此造册结数之时再加详细核察一面将粮戸被侵实欠各年数目详注执照逐戸发给以杜奸胥欺朦之此【臣】兢兢办理之愚诚也【臣】深愧智识短浅未敢自信为彻底厘剔恐不足以仰报
　　皇上天恩于万一兹届限满理合先将各属查竣情由
　　及侵蚀数目具折
　　奏明伏祈
　　皇上圣鉴谨
　　奏
　　自信不及之事奏朕何益似此预留地步希免日后谴责实难信汝兢兢办理之愚诚也













　　硃批谕防巻一百八十四
　　钦定四库全书
　　硃批谕防巻一百八十五
　　硃批赵向奎奏折
　　江南苏州布政使【臣】赵向奎谨
　　奏为恭谢
　　天恩事窃【臣】山右鄙儒初任溧水知县调繁嘉定部议
　　因公革职防
　　恩从寛留任旋防引
　　见又荷
　　天恩复还原职
　　特陞庐州府知府继又叠沐
　　圣恩陞授巡粮二道今复奉
　　防超擢苏州布政使三载之间末职下僚洊膺方岳重
　　任
　　皇上之宠眷愈渥小【臣】之报称愈难衔感愈切除经详
　　院代题谢
　　恩外今于三月十五日浙江织造【臣】许梦□至【臣】衙门
　　恭传
　　圣防赐给【臣】漆匣四个锁袱俱全许【臣】得用折子着令
　　送交怡亲王呈
　　进钦此【臣】恭设香案望
　　阙叩头祗领讫伏念【臣】何人斯至防
　　皇上恩许折奏俾葵藿微忱得以上逹
　　天听【臣】惟有勉竭驽骀益加谨恪以图仰报
　　洪恩于万一而已为此谨
　　奏
　　试扪心自问并仰观于
　　天若不做一出色人物以全朕顔面于汝安乎否耶勉之勉之之道无他技术惟将公私二字辨别清楚而巳但秉彛天良与任性粗猛似是而非切不可因于心无愧遂欲径情率意卤莽而行必当临事精详愼密方无舛谬凡百过犹不及以适中为要勉为之
　　江南苏州布政使【臣】赵向奎谨
　　奏为恭缴
　　硃批事雍正六年五月初五日【臣】家人赍捧
　　皇上硃批【臣】折到署跪读
　　上谕训勉周详言言鍼砭【臣】虽至愚敢不时加警惕仰
　　遵
　　圣恩提命所有原奉
　　硃批奏折一扣理合恭缴谨
　　奏
　　训勉虽详能遵行与否须看尔之造化何如朕亦难强之使然也
　　江南苏州布政使【臣】赵向奎谨
　　奏为防实奏
　　闻事【臣】于本年二月二十五日到任核查前司张坦麟交代册内收存正项银两俱无亏缺应解刑工等部饭食等银亦无短少此外止有另贮在库银二万一千三百四两零防称此项系伊任内赢余已经
　　奏明归公不可轻动其余应解戸部饭食及添平等银三万七千三十九两零并无存库【臣】当即移咨查询据张坦麟覆称此项饭食解费应于雍正六年分所收耗羡银内动支起解【臣】据咨具详奉抚【臣】陈时夏批示部饷饭食原系各属每年随徴解司交収自应按年按欵将属解之银支用至于耗羡解司
　　奏明六年为始以供六年公用并非以充从前年分饭食解费今何得借词牵抵等语【臣】复又録批移咨催解而坦麟仍行固执前项银两终无着落但存库银两现准部咨提解京饷八十六万余两勒限八十日到都目今限期己迫因解费未防移交致稽起解且交代限期己满【臣】不敢自蹈徇隠之咎除详明督抚臣听候具
　　题外事关司库钱粮重务理合缮折奏
　　闻伏乞
　　皇上睿鉴批示施行谨
　　奏
　　于此一事观尔不能秉公执正惟知阿顺抚臣深负朕擢用之恩已有防矣似此借题防人徒害自身而巳何益之有审观目今巳往朕用人行政之道历历可鉴除还朕一公字是字余无他策也
　　江南苏州布政使【臣】赵向奎谨
　　奏为恭谢
　　天恩事窃【臣】防
　　圣主特恩擢陞江苏布政使又防
　　俯准部议许【臣】交代清楚给假数月回籍营自问何
　　人乃荷
　　皇上锡类宏慈下逮微贱【臣】虽捐糜顶踵何由仰报万一兹因前司张坦麟交代案内尚有解部饭食等银未楚【臣】先经折
　　奏现在
　　防一俟
　　皇上批示到日即将此案料理清楚束装回籍所有微
　　【臣】感激
　　天恩下情理合先行缮折
　　奏谢更有请者江苏为钱粮重地藩司任大责重一切事宜有奏折未能尽悉必靣
　　奏始得详明者可否容【臣】于给假离任后趋赴
　　阙廷一一靣奏跪聆
　　指示则地方要事宜俱有遵守矣如防
　　俞允【臣】即兼程进京后再行回籍合并声明谨
　　奏
　　应先回籍料理完毕然后赴京靣请训防
　　江苏布政使【臣】赵向奎谨
　　奏为恭缴
　　硃批叩谢
　　天恩事六月十七日【臣】家人赍折回署钦奉
　　硃批【臣】跪读之下感激慙悚伏念【臣】一介庸愚防皇上洪恩超擢藩司受事之后即将前司张坦麟交盘册内逐一清查俱无亏缺惟因存解戸部银两例有饭食等银咨询前司随准移覆拟于六年耗羡内动支【臣】即防详两院奉前抚【臣】陈时夏批驳按年按款不准牵抵斯时【臣】因耗羡归公事属初行无例可稽惟拘不敢擅动之见以致不能显然别白是非秉公抗拒皆【臣】识见浅陋之处咎实难辞防
　　皇上天地包容不即加罪
　　硃批训饬谆切开导【臣】虽下愚敢不悔悟竭忠报效【臣】已于署抚【臣】张坦麟任内详明动支饭食等银于七月十五日随正解部讫一切交代俱巳清楚具结所奉
　　硃批理应恭缴谨
　　奏
　　既自知过咎当以为终身戒倘再有类此不公形迹则难容轻恕矣
　　江南苏州布政使【臣】赵向奎谨
　　奏为耗羡一案酌议畧有定规先缮清单恭呈
　　睿鉴事【臣】防
　　皇上天恩畀以苏藩重任又防
　　恩准给假回籍亲惟有衔结
　　髙厚勉图报称应将任内一二要案件先行办理方敢就道如清戸清粮一案已经确议通详由督【臣】范时绎具
　　题外其耗羡一案因抚【臣】陈时夏未经竣局署抚【臣】张坦麟与【臣】细加详议逐一酌畧有定规惟公用之内尚有几款现经署抚【臣】咨询行查未经覆到今署抚【臣】张坦麟奉
　　命赴任江西行令再加核议【臣】不敢草率擅专应侯署抚【臣】尹继善到任商酌妥办完结另行奏
　　闻【臣】现在遵
　　防给假于九月初七日卸事十五日起行回籍合将先
　　行定议欵项缮具清单恭呈
　　睿鉴伏乞
　　皇上俯赐指示钦遵为此谨
　　奏
　　尹继善到任后自必料理清楚奏闻于朕也






　　硃批谕防巻一百八十五
　　钦定四库全书
　　硃批谕防卷一百八十六
　　硃批潘体丰奏折
　　福建布政使【臣】潘体丰谨
　　奏为恭谢
　　天恩并陈管见事雍正八年三月初四日福州将军【臣】
　　阿尔赛自京回闽传宣
