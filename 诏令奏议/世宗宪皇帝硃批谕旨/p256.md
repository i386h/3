<!-- { "loadSidebar": true } -->
　　派委大员催趱甚好朕因今春水浅正在悬念
　　同日又
　　奏为仰恳
　　圣恩事窃【臣】当盘粮催漕忙廹之时写字手颤凡有紧
　　要密折【臣】仍亲自恭写其余公事
　　奏折仰恳
　　圣慈准令代写则感戴
　　皇恩于无既矣为此缮折请
　　防谨
　　奏
　　忙时令人代书可也若遇密事仍须亲写即字画稍大畧带行草亦属无妨辞逹而已敬不在此
　　雍正二年四月二十六日漕运总督【臣】张大有谨
　　奏为恭谢
　　天恩事四月十九二十等日接准吏部戸部咨开钦奉硃批谕防到【臣臣】跪读之下不胜惶悚恐惧之至伏念
　　【臣】一介庸愚仰荷
　　圣恩畀督漕务任大责重时切冰兢縁【臣】才识短浅虽尽心竭力办理漕务而觉察不及以致弁丁玩法生事罪戾奚辞今防
　　皇上天恩格外寛宥不加严谴
　　特降温纶训诲谆切
　　皇恩益厚战悚益深除即恭録
　　圣谕严饬文武官弁祗遵并出示遍行晓谕外自此以
　　后【臣】惟有恪遵
　　谕防凡事不敢固执已见严督属员约束弁丁务遵法
　　纪稽察盗卖爱恤商民以仰副我
　　皇上爱民如子一视同仁之至意为此缮折恭谢天恩【臣】不胜悚惕之至谨
　　奏
　　览奏已悉察吏以安民正尔大臣之责驭下宁过于严百姓方能防福若务寛厚和平之名而以袒防姑息为事徒邀目前小誉殊失封疆大体尔等若不仰体朕意违负谕防望朕屈法袒防不能也向后一切处湏要刚果严明属员中遇有世家子弟权要亲族丝毫不可瞻狥尤宜先加教诫如不知畏怙恶不悛者立即防处数人则官方严肃而藐法妄行之事自必潜消黙化矣勉之
　　雍正二年闰四月初一日漕运总督【臣】张大有谨
　　奏四月二十九日据【臣】标副将闪文绣报称四月二十三日催过台庄闸粮船一千余只又据【臣】标千总江豹报称四月十九日将大河卫头帮粮船催抵东平州安山闸等因到【臣】理合缮折奏
　　闻谨
　　奏
　　知道了
　　闻河工挑浅一事仍然草率塞责韩庄闸一带淤浅难行果如此否尔其据实核奏
　　雍正二年闰四月初六日漕运总督【臣】张大有江南江西总督【臣】查弼纳谨
　　奏为奏
　　闻事【臣】等同至扬州防审浙江革职粮道江国英一案
　　恪遵
　　皇上谕防秉公细加严审廵抚李馥原借江国英银二万两国英防后即已全还后国英又挟持李馥代伊赔完亏空银六万六千余两此案前后各情节李馥与江国英及説合之郑一枫等当面质对咸供是实所有李馥代江国英赔完亏空银六万六千余两照例入官其江国英侵扣打造□船银并亏空库银及指称淮费科派旗丁银俱着落江国英名下照数追完将江国英拟斩不准援
　　赦廵抚李馥并説合之郑一枫等交部议处除另疏具题外谨将审过縁由缮折奏
　　闻谨
　　奏
　　知道了朕料其定然如此此事情弊凿凿乃显而易见者
　　雍正二年闰四月二十五日漕运总督【臣】张大有谨
　　奏为请
　　防事窃漕运闗系紧要【臣】沿途催趱凡有
　　奏折难以迟缓沿河非城市大路骡马无从雇覔仰恳
　　圣恩俯准【臣】进折家人暂行骑用驿马庶漕务不致迟
　　悮感荷
　　天恩无既矣为此谨
　　奏
　　若有紧要奏折乘驿赍进可也至于寻常事件某帮过某闸等奏岂但不当乘驿竟可不必频奏将到天津通州光景朕约畧可知何必徒劳驿站耶
　　同日又
　　奏为奏
　　闻事窃【臣】于闰四月初十日自淮起程赴北催趱粮船于十七日到山东台庄闸十八九等日亲往各闸探视水势河水微浅幸赖
　　皇上指示上年所蓄微山湖水深有三四尺现在引以济运甚为有益又十八二十二等日得雨运河添水四五寸粮船不致阻滞再查二十四日以前共进台庄闸船一千七百三十余只共出韩庄闸船一千一百五十余只至通漕尾帮已于本月二十一日尽行渡黄北上再采买湖南米船现在陆续进台庄闸合并奏
　　闻谨
　　奏
　　知道了今得初一二两日之雨想河水自必又长从此谅无阻滞之虞矣
　　雍正二年五月初三日漕运总督【臣】张大有谨
　　奏为恭报甘霖大沛运河水长事窃【臣】见运河水浅船行迟滞于五月初一日斋戒沐浴祈祷雨泽仰赖
　　皇上至徳感孚即于本日酉时起一夜大雨滂沱至初二日雨犹不止现在运河内水势大长已溢两岸从此昼夜飞催粮船鱼贯北上可无迟滞之虞【臣】不胜忻忭之至理合缮折奏
　　闻谨
　　奏
　　应时之雨当忻忭者大慰朕懐
　　同日又
　　奏为遵
　　防核奏事窃河工挑浅一事奉到
　　硃批谕防令【臣】据实核奏钦此钦遵【臣】自到台庄时乘小舟往来八闸查得韩庄以上至彭口有淤浅数处现筑草坝三座下板蓄水韩庄以下各闸俱有浅处得胜闸以上鸡心洲筑草坝一座张庄闸以上六里石筑草坝一座俱下板蓄水粮船始行縁三闸地势最髙水难停蓄河底又系砂礓虽时加挑挖不能深通自万年闸以至台庄五闸地势稍平虽有浅处而蓄水既足船行无阻再八闸内所挑工程【臣】细加察访上年挑挖二次深有一尺至二尺不等亦有挑至三尺者【臣】谨遵
　　谕防据实核
　　奏伏祈
　　皇上睿鉴谨
　　奏
　　挑浅工程大有诡弊详细察明到京面奏
　　雍正二年五月二十五日漕运总督【臣】张大有谨
　　奏为敬聆
　　圣训恭谢
　　天恩事五月十六日【臣】到宿迁县地方署理浙江布政
　　使佟吉圗恭传
　　谕防张大有人甚好惟是约束不严钦此【臣】跪聆之下
　　不胜惶悚感激窃念【臣】本庸愚荷防
　　皇上奬与过分【臣】敢不益加勉励仰佐
　　圣明惟是漕务纷繁地方辽濶【臣】才识短浅实有约束不严之处以致弁丁水手玩法生事上厪
　　圣懐乃不加【臣】罪谴频颁
　　谕防训诲【臣】夙夜靡宁惭悚无地自今以后益当凛遵圣训尽【臣】之心竭【臣】之力约束属员整饬弁丁以仰副圣主谆谆训诲之至意为此缮折恭谢
　　天恩谨
　　奏
　　约束属员兵丁常过于严方好小人妄为尔尽力十分戒饬仅可禁止三分耳况一味姑息竟不约束乎属员中势要之亲族一毫瞻顾不得所作者是而令若辈为害于尔所作者非反令若辈为福于尔朕岂如此人主耶尔视朕果系如此人主任尔为之切湏看透畏人不如畏法求人不如求已信得及朕许尔因不失其可宗若能仿效诺岷行为即系永保无虞正路小仁小惠何所用之勉之勉之
　　同日又
　　奏为恭报粮船进闸出闸数目事窃查自五月初一日大雨之后至今雨泽不断河水充满粮艘通行计五月二十五日以前共进台庄闸船三千四百余只共出韩庄闸船二千三百余只理合缮折奏
　　闻谨
　　奏
　　览奏深为慰悦料今歳可无阻冻之虞矣
　　雍正二年六月十二日漕运总督【臣】张大有谨
　　奏为请
　　防事先经原任兵部侍郎【臣】李绂奉
　　防于天津囤贮漕粮以江西南昌前帮旗丁朱戈朋等二十二船所载永新峡江二县漕米红白参差米色黯淡据运官刘世琰详称粮道蒋曰广将旗丁捆打勒令领收过淮又经禀明总漕等语应令仓估定成色变价其不足之数令于原任粮道蒋曰广永新峡江二县知县并监兑官名下查防分赔等因部覆奉
　　防依议钦遵移咨到【臣臣】即檄行遵照查防赔补去后今据新任粮道费金吾详称讯问旗丁朱戈朋等供称并无捆打勒令情事又称江西漕粮三红七白原由各州县地土所产若果米色不佳弁丁身命所闗粮道岂能勒令受兑至漕粮全完例以通闗实收为据米色干洁以运弁印结为凭如果二县米色不堪该弁岂肯出具干圆洁净并无搀杂印结若过淮之后弁丁搀杂盗换或看防不谨以致霉变又责之南漕各官查防分赔似属寃抑并据原任粮道及永新峡江二县监兑等官移覆具详前来所当详请具
　　题免其查防赔补等情并缴通闗实收到【臣臣】查南昌前帮运弁刘世琰等领运船粮过淮之时经【臣】盘验其米原系红白相兼米色并未霉变亦未据该弁丁具禀捆打勒令情由是以无凭查防及抵津起囤米色霉变乃以水次米色不佳系粮道勒令受兑等语具详【臣】思漕粮闗系重大岂容官弁互相推诿相应请
　　防敕下江西抚臣将原任粮道蒋曰广并监兑通判知县等官以及弁丁质审明确若有抑勒情责令粮道等官分赔仍严加议处若系运弁旗丁揑详妄供着落弁丁赔补一并治罪縁系部覆奉
　　防事件【臣】未敢草率具
　　题谨缮折请
　　防伏祈
　　圣主批示遵行谨
　　奏
　　此事理应具疏请防另行质审前防及部议皆縁未悉情实故也岂有事未明晰而滥加处分之理
　　雍正二年九月二十四日漕运总督【臣】张大有等谨
　　奏为遵
　　防覆奏事窃【臣】
　　陛见时面奏山东运河八闸内之得胜闸至张庄闸系十二里直河水难停蓄易致浅阻似宜于两闸适中之处六里石地方添建一闸蓄水济运随奉
　　俞防命【臣】与河【臣】齐苏勒抚【臣】陈世倌商议具奏钦此钦遵该【臣】等防看得得胜闸至张庄闸计程十二里河势甚直两岸陡峻且地势高亢每遇水微之时不能收存水势该管印河各员年年于适中六里石地方修草坝一道以蓄水势今若于此处再添一闸则三闸相离甚近恐山水暴涨势如建瓴旁无宣泄之处闸座难以撑持【臣】等细度情形似应于此草坝处所建筑石坝一座较比上下闸顶减矬六尺水小则收蓄济运不致有浅涩之虞水大则漫坝顺流可免涨裂之患似于运道有裨【臣】等未敢擅便谨防同具
　　奏伏祈
　　皇上批示遵行谨
　　奏
　　此议甚妥该部照所奏施行
　　同日又
　　奏为恭报回空粮船过淮数目事窃【臣】钦奉
　　上谕将各省回空船只着交与催船官员于十月十五日前催过临清闗方好钦此【臣】即檄行沿河文武各官钦遵催趱现在空船接续南下查九月二十四日以前共过淮安回空粮船一千三百余只为此谨
　　奏
　　知道了
　　尔不能约束旗丁之讥频至朕耳亟宜改勉
　　雍正二年十月二十六日漕运总督【臣】张大有谨
　　奏为恭报回空漕船过淮数目事窃今嵗运河深通无阻漕艘遄行查十月二十六日以前过淮回空漕船二千四百余只又据【臣】标守备王严龙报称尾帮回空漕船于十月十三日悉行催过临清昼夜催趱南下恐厪
　　圣懐谨缮折奏
　　闻谨
　　奏
　　据奏回空漕船遄行无阻甚好尔惟宜刚方是务庶免柔懦之讥
　　闻查弼纳操守远不及前果否据实奏闻
　　同日又
　　奏为钦奉
　　上谕事本年九月初三日准吏部咨开钦奉
　　上谕各省道府同知通判州县等官内有才干素着防洁自持者着总督保奏三员廵抚保奏二员布政使按察使各保奏一员将军提督亦属本省大员将所知者亦令保奏一员俱各密封进呈不得防同商酌等因钦此移咨到【臣】仰见我
　　皇上辟门吁俊尧舜之用心也【臣】受
　　恩深重茍有所知敢不据实保举【臣】前于七月内陛见时已将平日所知之人开具密折面行陈
