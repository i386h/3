<!-- { "loadSidebar": true } -->
　　皇上睿鉴敕议施行谨
　　奏
　　试交廷臣酌议朕观四条中未必有一二可采择者
　　同日又
　　奏为请
　　防事窃查各省乡试应用帘官自雍正五年钦奉谕防将本省知县入帘之例槩行停止议将隣省在籍选之进士举人确访文行素优者县府保送督抚亲加验看俟隣省调取限八月初一日齐集调取之省城照例关防主考进闱之日监临督抚传集当堂公同掣籖掣得内帘者即令入闱分校其余即令回籍至外帘之收掌受巻弥封誊録对读五所官仍于本省府州县佐贰等官选择委用其调取之进士举人往来路费毎人给银三十两在本省公费银内动支等因奉
　　防遵行在案今湖北省例分十一房应调取隣省房考二十人江南七人江西七人河南六人此二十人内掣用内帘十一人其余九人即应回籍不特虚糜公费亦且旋来旋去徒滋往返之劳以【臣】愚见与其无事空回不若即令分掣外帘五所俾得各司所事免调本省府州县佐贰等官委用则隣省人员既不虚跋渉之苦而本省佐贰亦可无调委之繁矣再查各省现有藩臬两司衙门学习进士或十人五六人不等皆系甫登科第文艺未荒学习非比専官又无地方责任若非分派学习亦为隣省应聘人员似应一体查明经书如湖北应调二十人现有学习进士六人止湏调取隣省一十四人于临场之日与隣省人员一同掣籖分入内外帘之用如此则帘官俱慎重周密佐贰亦得各勤职守于科场条例及料理地方似属均有禆益伏乞
　　皇上敕示遵行谨
　　奏
　　此奏是交礼部议覆有防
　　同日又
　　奏为备陈郧归二属劝垦修城之要务仰祈
　　睿鉴事窃查湖北缺荒地亩惟荆襄郧归四府州皆不足原额而荆襄二府犹为荒熟相等惟郧阳府属六县通计原额征粮田地共四万九千二百六十余顷现止成熟陞科五千六百一十余顷尚荒四万三千六百四十余顷归州所属除恩施一县新经改设外通计一州三县原额征粮田地共一万六百余顷现止成熟陞科五百六十余顷尚一万余顷上年奉部文行将民间旧荒地亩逐一查勘分别可垦不可垦内有贫民无力者许借给牛种限年陞科一案【臣】到任后询据郧阳府开报所属可垦田地仅一百一十九顷有零归州所属尚未清查报到【臣】详加访察郧归二属荒缺固多而民间欺隠包占者亦复不少府州各属以地处偏僻悉皆因陋就简并不加意招徕实心劝垦不但赋税虚悬亦且经费无出従前未定飬防官役俸工不敷一切取之里下以致毎年完办杂派多于正供如果田地尽属缺安能有此额外之承应此事理之显而易见者【臣】现在行晓谕宣布
　　圣恩务令陆续首报概免従前隠匿之罪一面饬行郧归二属设法劝垦其有主荒地勒限半年聼本人自行垦复按照水旱限年陞科倘过限不报即许他人赴官承垦开明顷亩四至给照管业出资垦熟完粮以期次第足额并请




　　如保康郧西竹山竹谿四县并归州之城现俱仅存基址至兴山长邑巴东恩施各县则原本无城可否姑缓置议其郧西等州县坍废城垣自应酌



　　制【臣】未敢擅便合先具折
　　奏请伏乞
　　皇上睿鉴饬示遵行谨
　　奏
　　览
　　同日又
　　奏为谨陈屯卫事宜仰祈
　　睿鉴事窃湖北九卫一所各有经管屯田毎逢漕运之时卫所佥防旗丁除领钱粮之外一切帮费皆由屯军所出故当日屯田之设原为赡运而屯粮之轻本以防军迨后军有逃故田日荒芜或为军垦或为民垦其贫苦屯丁又将军田辗转典卖田去丁存帮费遂无所出查毎船旗丁帮费有二百余两者有一百七八十两者亦有一百三四十两者歴有收册为凭原系因屯寻军亦犹民赋之丁随粮办也自屯为势豪兼并在户众屯多者帮贴尚易惟屯田已无一亩丁又单寡力难帮贴不追则运费无出追则赤贫无完而兼并之家日据无差之产坐享粮轻之田穷丁不敢过问而旗丁之私收帮费又无定额总属预收肥槖比至漕运开船旗丁又属空手不但穷丁受困亦于漕运无济今欲除此惟有因屯起运之一法如一卫该船若干只该帮费若干两统计一卫屯粮若干石従公酌定照上中下则分派毎石帮费若干就其一船所收之数再加核减寜少毋多所派帮费随粮完纳平征无耗官征官给彚觧道库毎年修船出运时当堂散给旗丁收领济运总之按田出费并不按丁派银则苦乐均平豪强不能脱漏穷丁获免追呼矣现今徳安襄阳蕲州三卫皆已照粮征收已有成效但未经
　　题请各卫従违不一理合据实
　　奏明请
　　防再查各卫屯田坐落不一有丁在湖北而屯在湖南者亦有丁在湖南而屯在湖北者相隔遥逺屯丁完纳钱粮不能自封投柜止凭卫所差役墨帖收粮至省代纳侵收花费那旧掩新积欠仍累屯丁官民均受其害以【臣】愚见似应援照山东山西陕西广东之例将卫所裁汰查明各屯坐落处所归并就近州县征收所有佥丁出运等事俱令清军同知管理将贴军帮费悉如前议按田均征州县径觧道库临运给发自无贻悮如此各归各县屯民完纳甚便帮费官征官给旗丁亦得实济漕运永无迟悮民屯不致相岐实于地方有益合并陈
　　奏请
　　防伏乞
　　皇上睿鉴施行谨
　　奏
　　所奏屯卫事宜与迈柱赵恩详细斟酌妥确防题请防
　　同日又
　　奏为据实奏
　　闻事窃【臣】受
　　恩深重夙夜祗惧抵任以来事必躬亲政无旁贷确见楚省吏治总属因循疲玩案无论难易一概沉搁迟延事无分缓急悉以防移请示中无办事之实心徒多掩饰于耳目【臣】凡接见属员罔不谆谆告诫而面从心违者比比皆是臣因特设课吏一法通饬令将毎日所行大小政事备细开单近省府州县地方之大者半月一报简僻者一月一报逺省府州县地方之大者十日一报简僻者半月一报【臣】亲自披阅有应指示者逐条就单批谕舛谬者教之勤劳者奬之庶各属之才情识见随时如见其人不能毫忽欺掩【臣】复密加访察互相稽考


　　情操练民壮平治道涂以及修整学宫规制重建
　　社稷山川坛壝清理积案涤除陋规无一非有关政体次第通行但整顿在积玩之后奉行伊始或多畏难茍安未免视为多事【臣】防
　　皇上训诲之谆期望之切何敢瞻前顾后畏首畏尾避嫌避怨甘心自蹈庸碌之咎而不力为整饬以致贻悮地方除现在一切事宜悉与督【臣】迈柱和衷商酌分别
　　题奏外谨就【臣】到任后所行各项事件不揣冒昧一一据实陈明伏乞
　　皇上睿鉴谨
　　奏
　　如是勤敏奉职秉公察吏甚好朕实嘉悦览焉勉之雍正十年三月初八日湖北廵抚【臣】王士俊谨
　　奏为
　　圣主诚敬逺孚楚省麦苗雨足米价平减恭慰圣怀事窃【臣】前准部咨以近京雨雪冬春未溥钦承上谕令廷臣督抚预筹良防仰见
　　圣心时切民瘼至诚昭格有感胥通仲春望前伏闻京都得雪兆庶欢呼
　　天心仁爱悉由
　　圣主诚敬之所致而楚省亦于二月十二日以后连朝得雨二麦盛茂至二十五日天气大晴楚民复于冬耕余剰之田添种春荞力勤东作三月初三四等日又得微雨滋润麦俱扬花吐秀省城以及各府米价现在平减【臣】复切谕所属相时平粜务求民食无缺不敢丝毫縦肆庶几上迓
　　天和仰慰
　　圣怀于万一耳所有楚省麦苗雨足米价平减縁由理
　　合恭折
　　奏报伏乞
　　睿鉴谨
　　奏
　　以手加额览焉
　　同日又
　　奏为请留大员督垦以收实效事窃湖北荆襄郧归四府州俱有荒缺田地而郧阳归州所属为尤甚除从前欺隐者谕令速行自首外其实在额荒自应设法劝垦前经陈
　　奏在案【臣】思劝垦之法固当责之该地方官而于四府州内廵行查察招徕劝课必得大员亲身董率方克有成伏查湖广廵察归宣光今当一年期满现在具
　　题
　　防【臣】见其留心地方所至加意整饬勤行化导官民相安询其廵歴郧归等处亦言劝垦宜力知为熟悉风土之员可否仰请
　　天恩准令归宣光以廵察职衔専理荆襄郧归四府州开垦事宜【臣】另选办事干员协同各该地方官查明可垦地亩如有力者聼其自行呈垦无力者许借给牛种限年陞科造册申报廵察稽查考核如委员及地方官不实力奉行廵察移防督抚查防三年之内垦业足额准予从优议叙如此督率既有大员劝垦自有实效其于地方大有禆益矣理合具折请
　　防谨
　　奏
　　郧归等处荒缺田地初由归宣光奏闻朕方知之今即命伊督理其事似觉不便另有谕防更留伊在楚廵察一年其劝垦事宜汝于属官中遴选才干之员令其实力奉行尽心办理可也
　　同日又
　　奏为请酌定漕船修造之例以纾屯累事窃查湖北额设漕船二百二十八只毎船定例十年大造一次毎只额领料银二百一十两有零其实毎船约费至六百金方能如式坚固不敷银两歴系九军帮贴毎年小修毎只额银七两五钱又需帮贴银六七十两不等均系按屯出费若十年内或偶有失风沉溺则管船旗丁于下运赔造新船一只其费出九军派造不领帑项此赔造新船不论起造年分惟合旧运届满十年即船身尚属坚固仍照例另行打造帮费复派九军此湖北修造漕船之成例也【臣】查漕船大造以十年为率如未届五六运而失风沉溺者赔造无庸再议若其船已经七八运而有失风沉溺之事则距大造之年为期仅有二载乃既令旗丁赔造于二年之前又复另行打造于后不特木料尚新拆废可惜而穷苦旗丁何堪叠受赔累此失风赔造之船应于定限十年之内稍为变通领修者也又如十年限内毎船或有失风一二次例应下运赔造假如赔造之船在五六运内则距大造正限止有五年其船身坚固者多不妨再运一二年然后领帑大造或十年限内并无失风赔造等事该船于九运已属朽壊又不妨先期领修以济漕运此十年大造之例又可不必一概通修者也以【臣】愚见请嗣后除该船于七运以前损壊者仍着旗丁赔造外若已经八运果系失风沉溺者即准旗丁具领大造帑银先期大造免其派赔而此八年限前领造之船仍多运二年至一十二年方准再行领帑又如十年限届船身尚属坚固者再令艌修挽运一二次不必届限即造或十年限内虽无失风等项其船已歴九运朽壊修工浩大者亦准先期一年领帑拆修仍补运一年俟运足一十一年方准大造如此则先后逓修既可以纾众军之力而预领补运亦无违于十年之限纾军力而重漕防似属均有禆益是否有当伏乞
　　皇上睿鉴敕议施行谨
　　奏
　　所论虽属近情但各省船只甚多此端一开未免复滋捏报冒领稽迟草率等且亦防差难齐不胜其扰仍照旧例循行为是
　　同日又
