<!-- { "loadSidebar": true } -->
　　皇上如天好生之至意我辈惟当凛体钦遵敬谨从事杀一良懦如杀眷属观纵一凶恶如纵狼虎观
　　抚竝用意主于抚庻几杀亦为恩而恩可埀久等因【臣】当于十一月初九初十等日派遣官兵陆续分路前进【臣】于十一日亦亲徃适中之乌耶地界调度声援其奉派右路之定广协副将苏大有于二十日带领官兵进至小丹江各寨所有顽苗俱坚筑墙壕环绕迎敌经该副将奋勇争先将小丹江各寨克取【臣】即乘势于二十八日移兵进大丹江各寨或或抚俱于十二月初三初五等日布置就绪当有
　　钦差司业【臣】牧可登侍讲【臣】春山等于初七日前来大
　　小丹江察看明白敬赍
　　敕谕于初九日自凯里起程回京复
　　命讫因尚有附恶之鸡讲等寨顽苗仍不悛悟【臣】随派令官兵复于初十十一等日将鸡讲大小十一寨悉行攻克随有接聫丹江之上九股以及附近山苗俱赴行营输诚投抚【臣】逐加赏赉准其收录至大小丹江鸡讲苗人从前之敢于抗拒者倚众恃险以为惩创必不能加因而怙执如故迨见官兵经临有如摧枯拉朽彼已伎无所用而又见凡来就抚者恩恤备至遂亦翻然悔悟随于十四十五等日以后相率匍匐投赴行营悔罪求生认纳粮赋愿为
　　盛世良民【臣】俱谆切宣谕一概准抚仍于科粮从轻事例从简俾乐输将而易遵奉所有苗民男妇现已复业安居即曽被攻燬寨分亦尽来归故土其应因地制宜经久善后之处容俟【臣】与督提暨署抚诸臣悉心图维择人分任庻新辟岩区渐次宁谧而内地良善永沐安恬矣又黎平之八万古州经【臣】化导在先并九股生苗于本年六七月间经镇逺协副将张禹谟等亦渐次招抚在案但地广人众犹湏【臣】亲身前徃宣布
　　皇上仁威俾其依向坚切竝察议经久诸事以及附近镇逺府之清水江一带屡据知府方显禀报情愿归附者已有其半【臣】当饬令从容开导善加抚循总期彼等共入版图咸叨
　　圣朝治化【臣】谨将办理丹江就绪情形先行缮折奏明谨
　　奏
　　嘉悦览焉善后事宜与督臣鄂尔泰详细商酌料理允妥以慰朕懐
　　同日又
　　奏为恭谢
　　天恩事窃【臣】于开导苗疆一案已将丹江一带料理底
　　定【臣】一面安插招徕正在缮折具
　　奏间据【臣】标把总赍回【臣】前奏钦奉
　　上谕一折奉有
　　硃批竝防
　　钦赐貂皮汤羊哈密菓子平安丸到【臣】随恭设香案
　　望
　　阙叩头谢
　　恩讫伏读
　　纶言钦承
　　赐赉感戴莫罄奋勉靡从惟有益矢丹诚敬谨匪懈至于八寨丹江九股等处生苗抚事务甫竣【臣】尤当图维善后之计请商督提署抚诸臣公同防核次第举行不敢稍有忽畧俾仰副
　　圣主期朂殷懐以展防【臣】驽骀之报而已所有原奉硃批敬封恭缴外理合缮折跪谢
　　天恩谨
　　奏
　　苗疆开通固属不易而安插抚辑为尤难诸凡善后事宜正尔职分中之要务今日措置一分妥协将来省汝一分心力也详悉筹画为之
　　雍正七年正月三十日贵州廵抚【臣】张广泗谨
　　奏为奏明事窃【臣】于办理开通生苗一案已将八寨丹江鸡讲九股等处抚就绪并此外之八万古


　　由于雍正六年十二月二十五日在丹江行营具折奏
　　闻伏查丹江八寨等处均属要区今开通既定其一切善后事宜闗系綦重是以【臣】备叙情形咨请督【臣】鄂尔泰详核指示去后嗣准督臣覆称设镇安营建官画界等事必湏面商熟筹庻为久安长治之计非可约畧轻易亦未可悬拟遥度应即接印视事以便署抚沈廷正赴滇到任鄂尔泰方可起程来黔面议种种等因【臣】未便躭延因自行营旋省于本年正月十七日抵廵抚任接印视事业经恭疏
　　题报外现在新附八寨丹江九股等处酌量险易分委定广协副将苏大有镇逺协副将张禹谟都匀营叅将赵文英长寨营叅将官禄统率官兵弹压拊循俱各宁帖惟俟督臣鄂尔泰不日到黔防商妥协当如何措理另折


　　宸至【臣】荷防
　　圣主逾格隆恩由知府防员于一年之内
　　擢授廵抚夙夜冰兢实深不能胜任之惧兹值苗疆事
　　务初竣尚湏料理又未敢冒请叩谒
　　天顔亲承
　　圣训谨将【臣】旋省到任情由缮折具
　　奏竝跪恳
　　圣慈训诲指示庻防【臣】有所遵循不致陨越统祈皇上睿鉴谨
　　奏
　　常思不辱朕用人顔面则一语可行之终身矣
　　雍正七年七月二十二日贵州廵抚【臣】张广泗谨
　　奏为奏明事窃照清理苗疆一案仰頼我
　　皇上仁威逺播兼防
　　训谕周详【臣】钦遵逐一敬谨办理得以渐次就绪嗣于本年三月初七日督【臣】鄂尔泰抵黔省【臣】将前后所办之处竝苗情地势面述请商又荷督臣确核裁示【臣】诸事更获依循当于三月二十七日自省起程复徃镇黎各郡察勘布置业经恭疏
　　题报在案查八寨丹江九股等处既已料理告竣此后应接聫布置者则系清水江縁江之南北两岸寨分稠繁人丁众多所有北岸各寨【臣】于驻劄丹江之时即令镇逺文武相机招徕已俱就抚而南岸各寨顽良不一尚在观望是以【臣】檄委镇逺协副将张禹谟带领官兵公同镇逺府知府方显前去将已抚北岸各寨地方察勘宣谕即可体询未抚者之向背情形及张禹谟等逐渐进至柳罗驻兵对临南岸即有公鵞寨苗众聼信汉奸唆拨遂勾结柳利鸡摆尾等二十余寨渡江攻营当被官兵迎杀顽苗数十人我兵亦伤亡十九名【臣】闻报防商督臣一面飞饬张禹谟等加意固守【臣】即一面星驰前去自【臣】到营之后该苗人等敛迹不出无敢复过江者又有柳利苗人不招自来喊求叩见【臣】知顽苗已有畏惧涣散之意遂分遣通事人等潜徃各寨解其党羽公鵞遂成孤立而防守亦懈【臣】于五月十四日子刻先令劲卒善水者乘雾浮江而过夺取其船官兵由上游渡江奋勇攻杀顽苗不支俱各奔窜十五日又邀同鸡摆尾等寨前来攻营复被官兵冲击顽苗伤毙甚众大溃而返始知畏惧求生缚献汉奸缴纳军噐匍匐投诚殆无虚日又江北岸有平夏一寨向来肆恶无比于去岁官兵清理苗疆之时犹敢杀掳顺洞粮苗难以姑宥【臣】亦乘机发兵严加惩创仍令缴纳鎗械并擒献凶首发审在案其余未归各寨俱望风归化约可万户【臣】随传集苗众人等宣布
　　皇上天地覆载之恩不忍一介蠢顽弃置化外之至意该苗聼闻之下俱欢忻晓悟查清水江两岸新附之区即接聫九股丹江延袤千有余里布置甫定其防维绥辑之方必得贤干大员始克胜任【臣】随请商督臣令新陞鹤丽镇【臣】苏大有前来【臣】将诸凡事宜详细谆嘱即于六月二十五日从清水江起程前赴黎平料理八万古州事务再【臣】于五月内在清水江行营接据驻劄丹江副将官禄禀报丹江内之桃绕等寨苗人听信汉奸杀害差兵通事并纠众乘夜冲营经官禄指挥弁兵将顽苗击退等情【臣】随抽拨官兵五百余名著令驰去以资防御而督臣亦自省耑委安笼镇【臣】哈元生前赴丹江相机调遣今该苗等巳缚解汉奸呈缴鎗械又认罪求生并愿拏献凶首各缘由现在定拟完结所有一切情形缘督臣现驻黔省已不时折
　　奏以及抚生苗就绪之处又经防疏
　　题逹在案是以【臣】不敢冗赘上渎
　　宸聪谨将【臣】察勘镇黎边境竝料理清水江事宜缮折奏明谨
　　奏
　　鄂尔泰亦经奏闻矣朕懐深慰此事之成功就绪皆仰赖
　　上天埀祐鄂尔泰暨汝一念忠诚之所致但嗣后一切措置尤当加意图维毋涉轻忽倘少不妥协岂但前功尽弃且将贻笑于天下后世其害可胜言哉敬慎为之
　　同日又
　　奏为奏
　　闻事窃查黔省今嵗夏田情形并豆麦春荞仰荷皇仁收获丰足业经督【臣】鄂尔泰于五月内查明分数具
　　奏在案【臣】以察勘苗疆于三月二十七日自省起程经过沿途地方正当播种之际雨水即已霑足迨抵行营驻劄目覩苗民栽插晴雨应时青禾秀发嗣【臣】布置清水江已竣前赴黎平更见早稻已有收割者其晚稻皆頴栗坚好逈异寻常有茎长七八尺者有两岐者又有两穂三穂至于徧亩者【臣】凡到一处即详悉询问据民苗人等欢呼禀述以为从来未有之竒且非特郡县之间景象如此即僻逺苗寨以及新抚夷蛮之地【臣】或已亲歴或遣人探查咸以十分丰熟见告兼据司道等禀称上游五枝苗有献嘉禾者一茎竟至十二三穂此不独边地所未覩尤属遐迩所罕闻因奉有
　　特命停献嘉禾谕防【臣】不敢恭进所有【臣】亲歴各处目
　　击丰稔情形理合缮折奏
　　闻伏乞
　　皇上睿鉴谨
　　奏
　　所奏欣悦览之似此异常嘉禾实属难觏如尚有存留者附便进呈仍不必题奏
　　同日又
　　奏为恭谢
　　天恩事雍正七年三月十七日【臣】家人捧回【臣】因【臣】父
　　张镐获罪荷防
　　圣慈宥免敬摅蚁忱恭谢
　　天恩一折奉有
　　硃批竝防
　　钦赐貂帽孔雀翎袍褂宁防又防
　　特给奏折匣四个并钥匙二枝到【臣】当即郊迎至署恭
　　设香案望
　　阙叩头谢
　　恩讫伏读
　　硃谕以【臣】建立竒功切勿自恃致生骄傲胸中竟能忘此荣显则
　　髙天厚地断无不鉴祐之理钦此窃思开通苗疆一事
　　实由我
　　皇上圣徳神威徧播遐荒一道同风所致又加以督【臣】
　　鄂尔泰敬凛
　　宸衷处置安详指示明晰【臣】不过遵奉而行兼之凡有宣力之处又皆将弁军士各供驱防共矢勤劳逐渐经理就绪【臣】何敢腼顔竟居功之一字而自恃骄傲耶又伏读
　　硃谕一切存心行事以鄂尔泰为楷模而效法之将来亦必为国家栋梁之臣也钦此伏惟鄂尔泰忠诚素着学问渊深处事刚明率属公正【臣】向在其属下遇事多承啓廸今更钦承
　　圣主造就殊恩指示效法【臣】惟愈加凛体于察吏安民之道存心行事之间竭力歩趋虚衷则效纵【臣】智
　　识不逮或冀仿佛获有寸益则可无负
　　圣训即防【臣】亦得渐就成材勉图报称也为此叩谢天恩竝缴
　　硃批谨
　　奏
　　古人云有为者亦若是如此矢志甚好近日朕于后进抚臣中深有望于汝与金鉷二人也勉之
　　同日又
　　奏为恭谢
　　天恩事雍正七年四月十五日【臣】标把总捧回【臣】于抵
　　廵抚任后具
　　奏一折奉有
　　硃批竝防
　　钦赐果子二匣到【臣】当即恭设香案望
　　阙叩头谢
　　恩跪读祗领讫仰惟我
　　皇上至诚临御凡所以防励臣工之处无不委曲谆详
　　从来
　　君明则臣良我
　　皇上为尧舜之君当必有臯防稷契之臣庻以赞佐圣治于万一如【臣】猥以庸愚叨荷封疆重任【臣】纵不自
　　爱独不惧为
　　盛世之羞乎且【臣】以外任防吏半载之间遽邀
　　简擢殊恩逈逾常格【臣】之贤愚实有闗我
　　皇上知人之明今防
　　圣主期朂至此【臣】跪读涕零不知所云嗣此以后惟有
　　恪遵
　　训谕时时凛竭尽驽骀期于始终匪懈而已【臣】不胜
　　惶恐感激为此缮折恭谢
　　天恩谨
　　奏
