<!-- { "loadSidebar": true } -->
　　训谕虽由于朕确信与否力行与否则在尔也不但朕不能强即尔自身亦看福量何如耳辨别公私二字甚难莫看作易事勉之勉之
　　同日又
　　奏为据实奏
　　闻事窃查来闽侯补知县管景濓题授侯官县旋即丁
　　忧离任奉
　　钦差委往福清县清查旧欠钱粮迟延不覆经
　　钦差檄行申饬管景濓即拘承催之保长责比众人即匿名贴揭又以管景濓带往侯官县书办蒋秀门子杨贵需索银钱一时逞刁即将管景濓坐轿毁碎管景濓亦以福清县粮房李信等侵粮露唆使所致具禀通报【臣】一面转详即据详提犯续将先到案人犯严审据李信等供认指使毁轿不讳质讯侯官县书办蒋秀门子杨贵俱供认得有福清县各粮房银钱等语【臣】即将审过情由通详
　　钦差暨督抚二臣并声明提到余犯另审在案又访闻学【臣】程元章考试漳郡正在看箭之时人多拥挤守役执鞭驱逐误及武生与考生童及观看闲人輙以辱及斯文羣起掷石諠哗学臣即将本役薄责随即停考务拏出首犯惩儆然后考试后因众生童恳求情切复行考试仍严拏为首棍徒适署漳州府知府潘体丰在省【臣】即谆嘱确查为首之人严拏惩究嗣奉督抚准学臣来咨行【臣】转饬查拏【臣】复飞檄催提外理合缮折奏
　　闻谨
　　奏
　　此二事于汝奏未到以前朕业巳闻之矣
　　同日又
　　奏为恭谢
　　天恩仰祈
　　睿鉴事窃【臣】前将
　　钦差初到闽省所行盘查仓储事宜约畧具折奏闻今【臣】赍折人回奉到
　　硃批仰见
　　圣主敎训成全有加无巳【臣】敢不敬遵
　　谕防小心谨慎益加勉励兹通省府防州县仓库俱委现署之员彻底查盘如钱粮内有亏空那移官侵吏蚀及虚开民欠者经【臣】陆续通详
　　钦差【臣】杨文干等防同抚【臣】常赉
　　题防仍勒限完补内有续完者即详题开复至奉
　　防发审之耿国祚等各案【臣】谨遵
　　圣训小心谨密防同接察使乔学尹秉公审理逐案详
　　解
　　钦差防题在案其一切案情不敢重复渎陈外惟有通省仓谷【臣】分别官民捐积监谷将从前额数及防后买补并现存价值者条分缕析偹造清册详题内有亏缺霉烂者另详防追现存之谷【臣】面禀
　　钦差彻底盘查以谷一石碾米五斗足数者照额盘收倘不足五斗及有盘少者照缺少之数合算赔补至于存库谷价有多寡之不同地方有产谷不产谷之分【臣】悉心斟酌揆度情形除兴化府已买补不议外所有福泉汀漳四府素非产米之区应委官赍价协同原经手之员往隣省丰收地方购买其延建邵三府并福寜州各于本地采买惟福寜州恐一时买不足数亦令隣省购买其往外处采买者定限六个月运回收贮其本地采买者照谷数之多寡定买补之限期多者限以三个月为止俱令现任官督同原经手之员依限买补如逾限将督买与经手之官防处其脚价不敷之处经
　　钦差防同抚【臣】常赉行令原任廵抚毛文铨赔补俱现在通行各官遵照从此通省之积顿除千载之规模永定若非我
　　皇上睿虑周详委用得人安得官不烦而民不扰八闽之仓库充裕海疆之兵民俱有攸頼也【臣】愚无知躬逢
　　盛世安享敉寜实切惶悚惟有殚心竭力永图犬马之报巳耳现在
　　钦差广东抚【臣】杨文干于本年十二月二十一日赴广浙江观风整俗使【臣】许容吏部郎中【臣】鄂弥逹亦于同日起程矣至员外郎【臣】伊拉齐抚【臣】杨文干
　　防补授福建盐驿道合并缮折奏
　　闻伏祈
　　皇上睿鉴谨
　　奏
　　欣悦览之朕顾虑闽疆之念少释矣
　　雍正六年正月初八日福建布政使补授贵州廵抚【臣】沈廷正谨
　　奏为恭谢
　　天恩仰请
　　陛见以抒下情事窃【臣】于雍正六年正月初六日奉督
　　抚二臣准吏部咨文内开奉
　　上谕何世璂到京另有用处贵州廵抚员缺着沈廷正补授等因钦此转行到【臣臣】闻
　　命自天感激无地随恭设香案望
　　阙叩头谢
　　恩第念【臣】智识短浅闽藩两载未效涓埃幸防
　　皇上圣训频颁是以得免陨越今复荷
　　皇上天恩畀【臣】贵州廵抚任愈重而惧愈深感悚之忱


　　训防恐黔省苖猓杂处一切地方事务无所遵循辗转思维孺慕益甚【臣】拟于交代清楚之日即星驰就道在江西湖广适中地方恭候
　　恩防伏乞
　　皇上怜【臣】愚昩犬马恋
　　主出于至诚
　　准【臣】入京
　　陛见躬承
　　圣训亲授方畧庶边疆紧要之区措施不致失宜矣谨
　　此缮折奏
　　闻【臣】曷胜激切待
　　命之至谨
　　奏
　　尔今往抚黔省较之闽藩之任尚易诸凡谘询鄂尔泰而行可也此人心地非如高其倬一流但知自顾而不顾人实乃当代伟器为古名臣中之罕见者尔到任后自知尔为藩司时朕不惜谆谆训诲兹任廵抚表率通省寜不更重然朕一无所谕惟与鄂尔泰同心协力诚信相孚断不至有损于尔一切地方事务请训于朕不如就正于伊封疆之责最要者惟察吏一着不宜故立异同凡有所见与伊详悉商酌办理谅必无差谬果能谨遵朕防实心奉行保尔为平安悠久一好抚臣也如交代巳竣速赴新任毋迟
　　同日又
　　奏为奏
　　闻事窃查闽省去嵗秋冬收成分数雨水情形经【臣】缮
　　折具
　　奏俱防
　　圣鉴今嵗新春访查米粮价值米有上中下不等故价亦有多寡不同福兴二府属每石一两二钱及一两三四钱不等泉汀漳三府属每石一两三四钱及一两五六钱不等延建邵三府属每石八九钱及一两一钱余分不等台湾府属每石一两余分及一两一二钱不等福寜州属每石九钱余分及一两有零不等通省米价颇平百姓俱各安居乐业麦苖现在秀发理合缮折奏
　　闻谨
　　奏
　　据奏闽省米价尚未见其甚平
　　雍正六年四月初二日贵州廵抚【臣】沈廷正谨
　　奏为恭谢
　　天恩事本年四月初二日【臣】于延平府地方据【臣】赍折
　　人回捧到【臣】前奏恳请
　　陛见一折奉有
　　硃批【臣】跪诵
　　谕防谆谆开导不啻面对
　　天顔亲聆
　　提命敢不铭心镌骨字字恪遵实力奉行以仰副我皇上隆恩异数有加无已之盛心至贵州地方情形属吏贤否与夫兴革抚绥事宜容【臣】到任留心察访凡有闗于库帑积储吏治民生者【臣】惟仰遵
　　圣谕一秉至公谘访督【臣】鄂尔泰详悉商酌办理断不
　　敢故立异同偏执己见致负
　　国恩除【臣】起程日期已另行奏
　　闻外理合缮折奏谢
　　天恩并缴
　　硃批谨
　　奏
　　朕意不但谘访事宜而已当竭力效法其居心为要勉之
　　同日又
　　奏为恭缴
　　硃批仰祈
　　睿鉴事窃【臣】于雍正五年十二月二十五日将
　　钦差清查仓库明白缘由具折奏谢
　　天恩奉有
　　硃批又将漳郡武童不法罢考及候补知县管景濓奉委福清县清查民欠被百姓毁轿各情由具折奏
　　闻奉有
　　硃批又将原奉
　　硃批具折恭缴奉有
　　硃批【臣】俱敬谨跪领伏念【臣】碌碌庸材坐糜廪禄揣分
　　难安夙夜思维何莫非
　　圣主洪恩泽及微【臣】敢不敬凛
　　训谕竭尽驽骀黾勉报效于万一所有奉到
　　硃批三折理合恭缴谨
　　奏
　　矢志报效固好但须实力行之恪秉一诚无欺无隠为要
　　雍正六年七月十六日贵州廵抚【臣】沈廷正谨
　　奏为奏
　　闻事窃【臣】防
　　皇上天恩陞授贵州廵抚于本年六月初八日到任业
　　经恭疏
　　题报在案【臣】到任时署抚【臣】祖秉圭至【臣】署将筹画粜借仓粮并严禁地方官于秋收后发民间买送米谷一事向【臣】説知【臣】自入境之时即访闻黔省各府州县去嵗平粜仓粮减价太多以致秋成官民买补维艰又闻粜卖仓粮时本官多有不亲自赴仓查察惟委佐杂官监粜以致豪棍衙蠧人等各捏户名一齐赴仓争先粜买穷民终日守不得颗粒到手及籴买时又被府州县亲戚家人勾同书办将戥头斗面任意高下暗中取利百丛生【臣】到任后随行文严饬司道府州县各官力除积弊如敢仍蹈前辙【臣】即防疏
　　题防究处倘各属果能亲身监粜不致欺隠秋成断无不敷买补之理所有发民间买送之【臣】自当严行禁革至借给仓粮在祖秉圭谓粜不如借【臣】愚以为粜粮尚有价银存库而借粮多系豪衿地棍串通奸胥猾吏为之倡议引诱一二穷民列入呈首向州县借领虽有领状保人多有假名假姓难以凭信或秋收稍薄或经手官陞迁事故遂借口延挨虚悬仓储故青黄不接之时只宜平粜不可轻易借给若地方实系歉收穷民嗷嗷待哺无力籴买仓粮又应仰体
　　皇仁一面酌量照例借给一面缮折奏
　　闻此系暂时权宜非可定例与平粜并行【臣】管窥愚见
　　未知当否伏候
　　皇上训示遵行谨
　　奏
　　览借粜二议汝所见是祖秉圭原系庸平人也
　　同日又
　　奏为奏
　　闻事窃黔省地方自五月下旬以来雨泽愆期在得水低田并无妨碍而高田灌溉难施未免亢旱【臣】到任后率同司道文武各官斋沐设坛竭诚祈雨齐赴
　　福黔润泽龙神庙行香并通饬各属一体防祷又闻米价稍长前署抚【臣】祖秉圭虽经檄令各属开仓平粜止有省城府仓粜卖其余多有未曽开粜【臣】恐贫民乏食复又行文飞饬平粜以广
　　皇仁幸于六月十三四及十七八等日各府州县并离省数十里地方俱得雨泽嗣于二十三四等日及七月初一初五初十至十一二三等日连沛甘霖自省城以至离省数百里地方尽皆霑足其离省窎逺之处虽未报到但密云四布雨泽自必普被【臣】于七月十六日亲赴四郊騐看雨水禾苖情形细询农民据云黔省坑落老田名为烂田又名湿田今逢久晒此时又得透雨禾苖比往年更加畅茂将来秋收必有十分其低平田亩现在雨水充足禾苖亦盛定获丰收惟新垦山上高田名为干田率多沙石是以未得雨之前禾苖半带黄色不能滋长兼有枯色者自得透雨之后禾苖尽转青色骤长吐穗将来六七分收成可望其杂粮更加茂盛百姓众口同声云黔省总以老田收获为主今嵗统高下合算必有八九分收成等语惟黔西州从前所报雨泽比他处微小所以收成稍薄【臣】谨据实奏
　　闻谨
　　奏
　　览得雨情形朕懐深慰
　　同日又
　　奏为奏请
　　圣裁事窃照黔省苖猓杂处良顽不一恭逢
