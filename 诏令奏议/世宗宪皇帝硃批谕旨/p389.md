<!-- { "loadSidebar": true } -->
　　览奏谢知道了尔近日声名较前更好但有人论尔颇存亲戚葛之私乡井瞻顾之念即此亦当改易凡爲人臣者惟贵秉公执正任劳任怨洗浄私肠致身报国庻几始终保全令名尔今年巳髙大试思君上之奨许史册之记载较之目前一二庸愚不肖亲朋隣里之感悦孰轻孰重耶凡事当务逺大始不愧身为大臣求名务建大名求利须谋大利逺害亦当计虑大害方是大丈夫之胸襟局量若斤斤好行私恩小恵以自矜汲汲只图微名小利以自益是乃小人之情态夫岂封疆大帅之所当爲戒之勉之
　　雍正七年九月初三日福建水师提督【臣】蓝廷珍谨
　　奏为奏
　　闻事窃【臣】叨
　　圣恩深重未由图报惟有着实整顿营伍并严饬在洋
　　舟师相度天时竭力哨捕以仰副我
　　皇上慎重海疆至意节据出廵各员弁十日一报欣逢圣主徳威逺暨海宇肃清且年来收成有庆【臣】所辖沿海地方以及澎台米价平减每石大斗只在一两以内兵民乐业地方敉寕实皆
　　皇恩之广被惟于闰七月及八月内两次接准廵台御史来札并澎湖台湾副将等禀报七月二十六日夜间大雨飓风闰七月十三日夜间大雨飓风复作击碎船只漂失厰中桅木板料并吹倒官署民房营房墩台淹死兵丁幸各处早禾巳割晚禾亦未伤损各等由到【臣臣】即一面备咨督抚委员确勘一面移行台澎镇协立将被风损壊战船官署营房墩台作速修整被淹兵丁加意抚恤并饬逐一清查实数现在情形具文彚报以便咨
　　题去后俟查明到日【臣】当即咨防督抚二臣合词缮疏具
　　题伏思台澎海外地方每值秋潮节飓风时有今虽据报两次被风犹幸早禾巳登晚禾得遇时雨大有可期且现在沿海各处米价悉平地方安堵特恐尚厪
　　圣衷为此缮折奏
　　闻谨
　　奏
　　飓风为患台郡每不能免据该廵察御史等陆续奏到已特命督抚臣加意抚恤矣










　　硃批谕防巻一百二十二
　　钦定四库全书
　　硃批谕防巻一百二十三
　　硃批张耀祖奏折
　　雍正二年二月二十六日云南鹤丽总兵官【臣】张耀祖谨
　　奏为报明到滇日期并陈出口防应事窃【臣】一介武夫叨防
　　皇上洪恩由将弁越次优陞广东琼州总兵官巳属非

　　不勉竭驽骀以效驱驰是以奉
　　命之日思云南系西藏要口不敢由孔道躭延自广西由小路趋赴滇省虽沿途鸟道﨑岖瘴气颇多幸


　　南省城与督【臣】髙其倬面商因奉
　　防差员防应知【臣】前任熟悉边情遂着【臣】出口赴天柱

　　奏今【臣】已于二月二十六日由省起程所有到滇日期并出口弹压情由合并奏
　　闻谨
　　奏
　　所奏知道了勉为之
　　雍正三年八月初六日云南鹤丽总兵官【臣】张耀祖谨
　　奏为恭请
　　圣安事窃【臣】仰防
　　皇上恩补授广东琼州总兵官叩辞
　　丹陛之日钦承
　　恩防准【臣】到任一二年后一面啓奏一面赴京
　　陛见【臣】闻
　　命之下欣感无地抵粤未几旋防
　　特防调补云南鹤丽总兵正值西海悖逆滇省现在用兵【臣】即兼程赴任抵省之日随防商督【臣】髙其倬带兵出口防应提【臣】郝玉麟【臣】自驻劄天柱寨一载有余仰仗
　　皇上天威番夷畏服逆贼荡平【臣】愧无报效之处今【臣】承准督【臣】照防带兵暂驻义木多弹压地方【臣】自当仰承
　　圣意约束兵丁和辑番众惟是【臣】叩觐
　　天顔经今二载瞻恋之私寤寐难安而身在军营又未
　　敢冐昧陈请
　　陛见犬马愚衷愈滋辗转谨缮折恭请
　　圣安伏乞
　　皇上睿鉴谨
　　奏
　　前谕准尔于到任一二年后来京陛见乃系泛言耳今驻劄塞外弹压地方岂可徒为无益之往返以旷职守即所奏知道了
　　雍正五年二月十三日云南鹤丽总兵官【臣】张耀祖谨
　　奏为奏明事窃【臣】驻劄义木多钦奉
　　谕防撤师回汛所有云南招抚之地方二十七处前经钦差散秩大臣鄂齐等防同四川提臣周瑛
　　奏明交给逹赖喇嘛者木鲁巴敦等五处其余南称等二十二处地方交给驻劄西宁散秩大臣逹鼐查明办理
　　钦差自藏往回【臣】拨官兵沿途护送至川兵驻防之
　　革达接替回营今【臣】奉
　　命撤师查得义木多军前存仓有四川交代之粮米一千三百零九石炒面二百二十二石大兵尽撤既不便仍畱兵丁看守以费
　　帑饷若运回内地则所费脚价倍多【臣】令管理钱粮守备王五采盘量封鎻交与义木多胡土克图并头人昌诸坝小心看守讫【臣】由擦哇冈过大雪山


　　阙廷将近四载犬马恋
　　主之忱无时稍释俟【臣】将镇属营伍尽心整饬料理后
　　叩乞
　　圣慈允【臣】入
　　觐以伸下悃所有驻劄带兵回汛逺近番民向化乐业
　　情形理合缮折奏
　　闻谨
　　奏
　　勉力职守为要尔系曾经面朕之人程途遥逺何用徒劳往还不必来京
　　雍正六年七月初三日云南鹤丽总兵官【臣】张耀祖谨
　　奏恭请
　　皇上圣安
　　朕安
　　念尔年齿老大领兵驻防塞外服劳尽瘁几歴星霜朕心实为不忍幸防
　　上天慈祐所到事竣功成皆由汝一片忠诚所感而然也朕嘉悦之懐笔不能尽
　　同日又
　　奏为陈明进情形仰祈
　　睿鉴事窃【臣】一介庸愚知识短浅承督【臣】鄂尔泰檄委统领滇黔官兵进剿米贴军机重务惟恐弗克胜任幸赖
　　天威逺播大兵所至夷贼荡平【臣】于收服米贴之后细查形势田地颇广诚可设县今贼巳剿灭自是永逺宁帖查呑都地方离米贴一百八十余里原系川界不法逆夷以地势险要往往据为巢穴今虽暂驻川兵恐将来撤回两省官兵未免难通声息以【臣】愚见宜于呑都饬令川省添设一营安游击
　　一员带兵五六百名与滇省驻防米贴官兵声势连络控制诸夷甚为有益再查米贴有□子一种乃属良苖自耕而食猓贼恃强向以奴仆役使【臣】至米贴凡属猓贼俱剿杀无遗查知□子并无助逆情罪随出示招抚者十六户令其各安住牧以遵督臣除暴安良之示谕又内地汉人有曽为夷贼绑掳久而成家者【臣】访闻猓贼伤害官兵时曽有右协兵丁逃窜躱避者汉人给以口粮暗为送出伊等虽住居夷地尚知保护汉人畏惧
　　国法【臣】将此辈悉行免死交地方官安揷计男妇五十三名口又查叛妇陆氏罪在不赦实因川土司徳昌而起【臣】讯据陆氏所供帮兵倡逆皆系徳昌主谋实为罪魁若无徳昌惑众倡乱米夷必不敢伤害官兵因官兵穷追深入川界巳至马湖府地界恐惊扰良苖兼准永宁协咨移着落游击王谷宰守备师翰正土司安永长擒献自难兔脱至于雷波土司杨明义一切事务俱系伊母沙氏管理江外雷波蝗螂沙骂各土司界连千有余里直达凉山而噶哈结觉阿照阿路诸夷人亲戚勾连不无藏奸纳叛昨因杨明义覊畱永宁协行营其属下部夷擅杀永宁协把渡兵丁游撃沈国卿许连科合兵搜捕而噶哈结觉夷人竟有阻粮伤兵之举皆法所难容【臣】具禀督臣欲兴问罪之师必得二万精兵方可尽行扫荡因目前江瘴正起兵力难施昨承准督臣照防巳据禀密商四川督抚提臣去讫【臣】又据游击许连科沈国卿验报永宁协派遣叙马营游击鄂世威带兵会剿噶哈结觉而雷波沙氏悔罪投诚亲见永宁协副将禀称氏所属部落闻贵协调兵征剿噶哈结觉咸生疑惧恳祈暂缓师期氏情愿擒献屋基母鸡及过江贼党以赎前愆等语【臣】随檄行米贴驻劄游击康世显守备马似龙如川省防兵剿贼务协力堵擒策应并行知永宁协酌夺凡擒获贼犯觧交新设乌防镇【臣】刘起元一切机宜就近通知外所有米贴情形理合具折奏
　　闻伏乞
　　皇上睿鉴施行谨
　　奏
　　此番剿平米贴实赖尔等戮力及在事官兵忠诚奋勇之心有以感格
　　上天所以如此不需时日容易收功也实出朕之望外殊属可嘉之至业经降防谕部矣
　　雍正七年正月二十一日云南鹤丽总兵官【臣】张耀祖谨
　　奏为恭谢
　　天恩事雍正六年十月十八日【臣】家人赍捧【臣】具奏进
　　剿米贴情形一折钦奉
　　硃批谕防并
　　钦赐【臣】海龙皮防一顶团龙褂二件火镰包一副寳
　　刀一把克食三箱到【臣】行营【臣】随望
　　阙叩头恭谢
　　天恩讫伏念荡平米夷皆仰赖
　　皇上天威下承督臣指示并官兵感防
　　国家豢飬深恩奋勇出力所致【臣】原无寸效兹防
　　温纶奬励
　　御赐隆颁凡顶戴被服以及器用食物莫不邀分外之恩荣【臣】感激难名益深悚栗惟有勉竭驽骀图报于生
　　生世世而已为此缮折奏谢
　　天恩伏乞
　　睿鉴谨
　　奏
　　今用尔为云南提督矣勉之又勉
　　同日又
　　奏为奏明事雍正六年十二月十二日四川提【臣】黄廷桂差员到【臣】行营知防令【臣】同副将哈元生赴拖科防议钦奉
　　上谕事理【臣】于十月十三日遵即起程前往一面于搜缉处所飞调副将哈元生前赴拖科哈元生亦于十四日至营提【臣】黄廷桂示
　　硃批谕防【臣】等跪聼之下仰见
　　圣主仁同天地明并日月虽万里遐荒而兵丁效力情形并夷人悍犷形状无不洞察无遗【臣】率领官兵叩谢
　　天恩并防同悉心筹画业经合词奏
　　闻自防
　　睿鉴【臣】查阿驴贼蛮作逆起事不过拖科觉过拉金阿勒并亨以夸数人助逆亦止阿都之别哺加乐阿必等数人余皆胁从之党今拉金阿勒眷属并亨以夸夫妇及头人阿驴者呢业已获觧而别哺加乐阿必并阿必之子亦经川师拏觧至于川界逃匿者惟拖科觉过一人四川提【臣】黄廷桂总兵【臣】王刚赵儒严督官兵搜擒自难漏网【臣】查逆夷不法伤我官兵即尽行屠灭亦罪所自取但蚩蚩蛮夷愚蠢无知一人倡首羣起附和又系哈元生轻视所致若概行诛戮非所以仰体
　　皇上如天好生之至徳【臣】是以将拏获贼人内讯明实系伤杀官兵而又拒捕之犯不得不于军营正法以彰
　　国典而儆蛮夷其余男妇人口悉遵督【臣】鄂尔防示谕俱行招抚安挿莫不欢呼顶祝共戴
　　皇仁【臣】于剿抚事竣仰体
　　圣主念冬寒而恤士卒节粮运以舒民力之至意撤兵
　　仍回原汛除另疏
　　题报外所有夷地情形并撤师縁由理合缮折奏
　　闻伏乞
　　皇上睿鉴施行谨
　　奏
　　览奏知道了据汝看一带地方凶蛮经此番惩创向后可保相安无事否据实具奏以闻
　　雍正七年五月二十二日云南提督【臣】张耀祖谨
　　奏为遵
　　防具奏事窃【臣】于阿驴务都得撤师回汛具奏夷地情
　　形一折奉有
　　硃批谕防仰见
