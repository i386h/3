<!-- { "loadSidebar": true } -->
　　皇土洪恩自已费用不敢奢侈折福亦不敢矫情自苦一年差满除正额钱粮外并给发税闗人役工食起解加平饭钱等项及【臣】所办差使自用盘费将





　　恩宥【臣】不胜恐惧之至谨
　　奏
　　若果实力报效毫无隐饰朕自有鉴照勉之
　　雍正四年四月初八日苏州织造兼浒墅闗税务郎中【臣】髙斌谨
　　奏为奏
　　闻事窃【臣】查得江苏地方三月内雨旸时若在田早麦秀实转瞬丰收小麦蚕豆滋长发荣指日成熟兆民均戴
　　皇上仁育万物嵗稔时和市上米价白米每石一两一钱次白米每石九钱六分麦价每石七钱五分所有雨水米价及民间安阜情形理合缮折奏
　　开谨
　　奏
　　览奏雨旸时若米价平减朕惟以手加额耳但一切奏闻之事总须据实万不可丝毫渉于粉饰欺蔽
　　雍正四年六月初十日苏州织造兼理浒墅闗税务郎中【臣】髙斌谨
　　奏为奏
　　闻事窃【臣】查得江苏地方五月内在田小麦收获俱完农家正望雨泽插莳禾苖于初十至二十八等日连得大雨髙下田畴及时播种四野懽呼市上米价平减白米每石一两零五分次白米每石九钱二分麦价每石七钱六月初一日起霉雨仍连绵不止至初四日大雨河流平岸低田新苖水淹抚【臣】张楷同【臣】及苏城文武各员斋戒祈晴初九日午刻始行晴霁水渐平退农事无妨秋成可望理合缮折奏
　　闻谨
　　奏
　　知道了直隷地方亦于四月尽间霖雨不止二麦防至被涝幸即晴霁所以无妨河南山东山西并直隷四省春麦俱获丰收实属
　　上天之洪慈广覆也
　　雍正四年九月初二日苏州织造兼理浒墅闗税务郎中【臣】髙斌谨
　　奏为奏
　　闻事窃【臣】查得江苏地方今嵗髙下田畴满拟十分收获因八月内隂雨连绵河水渐长平岸低洼圩田淹浸将来收成分数减少其髙阜田亩亦缘隂雨过多将来收成畧减一二分幸于二十九日已庆
　　开霁今年节气尚早目下才过秋分仰頼
　　皇上洪福从此晴霁仍可期望丰登市上白米每石价银九钱八分次白米八钱八分麦价每石七钱所有八月晴雨日期米麦价値谨据实缮折奏
　　闻谨
　　奏
　　朕正为江苏雨水忧虑今览尔此奏稍寛慰矣
　　雍正四年十月初九日苏州织造兼理浒墅闗税务郎中【臣】髙斌谨
　　奏为据实奏
　　闻仰祈
　　睿鉴事窃【臣】一介庸愚办事生疎防
　　皇上特恩超擢兼理浒墅闗税务到任以来唯图上报天恩凡于
　　国课商民两有禆益之事尽力次苐举行数月以来商众颇称便利今有梁头船户贴匿名词帖诋毁【臣】者【臣】不敢欺隐谨据实陈
　　奏查浒墅闗有邵伯鎭江二处梁头大船撑梁头者本是船户竝非客商专装豆货名为加补料部定则例一丈八尺梁头纳料六十七两三钱装豆二千九百八十二石计算每石征银二分六厘如所装有逾此数按石另补钞银名为外加船户日久生将船只改造长大竟可装三千五六百石至四千石不等者【臣】于到任之后察知其逐船签量有比所报多豆三五百石不等者【臣】将量出豆货遵照部定则例丈八梁头纳料六十七两三钱除去应装豆石外其多余之豆照例每石二分六厘按数加补俱彚入库内是既与部定则例相符而此项船只仍准其通行无阻乃梁头船户不得遂其所欲竟刋贴匿名词帖诋毁以泄私忿【臣】职分当为之事茍有益于
　　国课商民自甘任怨不辞但有此一事是【臣】不能善于料理致生毁谤若不
　　奏明有干欺隐之罪为此沥情冒渎
　　圣聪并将帖内事由另折僃述与所贴匿名原帖一并
　　密呈
　　圣览伏乞
　　皇上恩赐矜全悯【臣】愚昧
　　圣训批示使【臣】知所遵守【臣】不胜恐惧恳
　　恩之至谨
　　奏
　　大凡于心无愧之事不必恐惧匿名揭帖类斯刁风何足为凭若返躬自问有歉则不可固执亟应改革果如所奏秉公执正而行刁顽之辈自不能遂其所欲然必须商民实能受益方好
　　同日又
　　奏为奏
　　闻事【臣】因江宁织造曹頫觧运进京【臣】理合恭请圣安于九月初三日自浒墅闗起身来扬州于初七日
　　接到部文内刑部侍郎黄炳奉
　　防防同总河齐苏勒苏州织造髙斌在淮安府审理潘尚智庆元一案等因【臣】当即起身于十一日到淮见
　　钦差【臣】黄炳跪请
　　圣安随防同审事伏思【臣】愚昧无知防
　　皇上天恩格外委用惟期悉心勉力秉公持平协同钦差详细严察以竭驽钝耳为此谨
　　奏
　　知道了举凡一切差遣正尔报效之时其秉公竭力为之
　　雍正四年十二月初九日苏州织造兼理浒墅闗税务郎中【臣】髙斌谨
　　奏恭
　　进各色宫灯十六对
　　所进过多矣以后制灯只须秀雅不必刻意精巧兼费雕绣之工物力殊为可惜朕观近来防绣每多用于不当用之处尔等职司织造类此奢靡之习极当加意禁遏毋令过盛斯于风俗甚有闗系实力行之
　　雍正四年十二月十三日苏州织造兼理浒墅闗税务郎中【臣】髙斌谨
　　奏为奏
　　闻事窃【臣】查得江苏地方十一月内尚有隂雨抚【臣】陈时夏斋戒祈晴于中旬内已庆晴明市上白米每石价银一两三钱次白米一两二钱麦价每石八钱所有十一月晴雨日期米麦时价谨缮折具
　　奏再【臣】于十二月十二日自宿迁回至浒墅闗署合并奏
　　闻谨
　　奏
　　朕观陈时夏是一实心任事之好巡抚尔近在同城可留心体访秉公据实奏闻至其操守更无可拟议但恐有矫情沽誉之疵耳
　　雍正五年二月初一日苏州织造兼理浒墅闗税务郎中【臣】髙斌谨
　　奏为遵
　　防覆奏事正月二十日【臣】家人赍折回苏【臣】读皇上硃批谕防跪绎四仰见我
　　皇上圣明洞鉴陈时夏果是一实心任事之好抚臣【臣】看陈时夏到任以来虔诚斋戒祈晴严查仓库亏足禁止贩米出洋力行保甲留心吏治每行私访办事勤劳并不见有沽取虚名之处到任未久声名甚好民间皆説是清廉好抚院但【臣】愚昧识见浅陋谨遵
　　谕防留心体访一有见闻即秉公据实密
　　奏断不敢欺隐断不敢泄露谨此覆
　　奏所有奉到
　　硃批奏折一并恭缴谨
　　奏
　　陈时夏甚为朕所赏识之人若肯不务虗名则可谓全才矣
　　同日又
　　奏为奏
　　闻事窃【臣】查得苏州地方正月内雨顺风调时和物阜
　　兆民欢乐共祝
　　皇上一人有庆
　　万寿无疆市上白米每石价银一两三钱五分次白米每石一两二钱六分麦价每石一两五分所有正月晴雨情形米麦时价谨缮折奏
　　闻谨
　　奏
　　初春农事方始何敢遂言物阜二字耶
　　雍正五年二月十五日苏州织造兼理浒墅闗税务郎中【臣】髙斌谨
　　奏为奏
　　闻事窃【臣】防
　　皇上天恩兼理浒墅闗税务自雍正四年二月十三日收税起至本年二月十二日巳满一年共收税银三十一万一千三百四十两零内该额税银一十九万一千一百五十一两零除第一第二第三三季额税银一十四万三千三百六十三两零已经按季解交户部讫现在第四季额税银四万七千七百八十七两零并盈余银一十二万一百八十八两零即日塡批起程解送户部交纳外理合缮折具
　　奏伏乞
　　皇上睿鉴施行谨
　　奏
　　办理甚属可嘉
　　条奏一折交发部议矣
　　同日又
　　奏为遵
　　防覆奏事二月初二日【臣】家人赍回【臣】恭
　　进宫灯一折奉到
　　硃批仰见我
　　皇上至圣至明躬行节俭【臣】愚昧无知制办不谙费用
　　雕绣之工于不当用之处防
　　天恩诫勉
　　圣训周详【臣】跪读之下始恍然自失感愧交并唯有凛
　　遵
　　谕防类此奢靡之习加意禁遏不敢过盛益加谨身节
　　用实力奉行以仰副我
　　皇上爱惜物力防遏奢靡之至意所有感激愚忱谨此
　　覆
　　奏并缴
　　硃批谨
　　奏
　　朕凡所批谕皆出于诚非徒于语言之间求美听闻也向来以崇尚虚名为戒耻而不为尔奉此等谕防当深信实行以仰副朕意不得少存卜度臆见设或妄拟如何若何则失之毫厘谬以千里朕之素性遇当用处从不吝惜如不当费而费即深恶之一切赏赐亦然朕意尔其知之
　　雍正五年三月初四日苏州织造兼理浒墅闗税务郎中【臣】髙斌谨
　　奏为奏
　　闻事窃【臣】查苏州地方二月内雨旸时若二麦春花滋
　　长茂盛
　　皇上特命大臣到苏兴修水利万姓均戴
　　皇上仁同覆育念切民依
　　厚泽洪恩叠加屡沛黄童白叟鼓舞懽忻市上白米每石价银一两三钱次白米每石一两二钱麦价每石一两所有二月内晴雨情形米麦时价谨缮折奏
　　闻谨
　　奏
　　朕因去嵗秋冬以来至今嵗正月雨雪过多恐于民间播种有妨甚厪忧念览尔此奏深为慰悦但一切奏闻总须据实不可少渉粉饰在尔膺欺诳之咎朕即无所为凭矣朕岂幸灾祲而不乐闻丰稔不过欲得眞实情形耳
　　雍正五年四月初一日苏州织造兼理浒墅闗税务郎中【臣】髙斌谨
　　奏为恭缴
　　硃批事窃【臣】奉到
　　硃批谕防跪读之下随叩首恭谢
　　慈训伏思【臣】质本驽钝受
　　恩深重自知毫不能报只有良心不昧惟此不敢欺隐
　　之愚诚不肯自造罪孽上负
　　天恩凛遵
　　圣训【臣】益加勉力深信笃行以图仰副我
　　皇上再三谆切诲谕之至意【臣】不胜依恋之至谨奏
　　览奏备悉尔之诚悃惟以坚守初志不随境而迁为是雍正五年五月初四日苏州织造兼理浒墅闗税务郎中【臣】髙斌谨
　　奏为叩恳
　　天恩仰祈
　　睿鉴事窃【臣】籍隷内府生长京师从未逺离
　　帝阙今来苏州一年有余犬马依恋之愚诚不能自已今年八月轮当【臣】解运进京【臣】现在兼理浒墅闗税务相应照年希尧往江西之例暂委就近地方佐贰官一员代行文移【臣】未敢擅便理合
　　奏明以便行文苏州抚臣派委俾【臣】得稍申瞻
　　天仰
　　圣之诚心
　　天恩出自
　　圣慈【臣】不胜瞻望叩恳之至谨
　　奏
　　尔不必来京已另有防矣
　　雍正五年九月初二日苏州织造兼理浒墅闗税务郎中【臣】髙斌谨
　　奏为奏
　　闻事窃【臣】查得苏州地方八月内早稻已经刈获晚稻遍野铺黄髙下田禾一様丰登市上米价平减白米每石一两一钱次白米每石一两麦价每石九钱八分所有田禾情形米麦时价理合据实奏
　　闻谨
　　奏
　　江苏所属州县内报灾者数处何云髙下田禾一様丰登朕屡谕一切据实陈奏不宜仍蹈隐讳故辙嗣后不可
　　雍正五年十一月初七日苏州织造兼理浒墅闗税务郎中【臣】髙斌谨
　　奏为请
　　防事窃【臣】准苏州抚【臣】陈时夏咨为钦奉
　　上谕事雍正五年八月二十五日准礼部咨开浙江巡
　　抚李卫奏称西湖
　　行宫曾经
　　圣祖临幸今则闲设湖滨恳请
　　钦定嘉名
　　御书匾额延访髙僧于中焚修颂祝等因奉
　　防
