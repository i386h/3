<!-- { "loadSidebar": true } -->
　　收成米价情形知道了其围基海塘等处工程不可有名无实当务一劳永逸为之方好不然筑犹未筑于民仍属无益也
　　同日又
　　奏为转奏事案照文武官员凡有面奉
　　谕防令该员缮写具折进
　　呈如不应具折之官封固交该上司转奏等因钦遵在案今据广东琼州府知府岳纶呈称将面奉
　　谕防缮折封固交【臣】代为恭
　　进前来理合遵
　　防进
　　呈谨
　　奏
　　将岳纶原折发回尔看内折角处字句差谬乃至如此不通且所记之语与朕谕大相悬殊此人甚属粗率愚拙伊本部堂官及王大臣等并无奏伊好者因差徃天津山东等处截漕回京复命犹似老成无欺朕弃短取长补授外郡虽经补用恐其不克胜任今览此奏折洵非通逹事体之人尔察其在任如不能供职有贻悮处即行防奏疏内不必援引此防若尚可姑留其严加饬谕令伊重写另折奏来
　　同日又
　　奏为恭缴
　　硃批奏折事窃【臣】两次奉到
　　硃批奏折八扣理合恭缴再【臣】前奏广东按察使宋玮
　　现患弱病奉
　　防着宋玮调理好日再令起程来京因宋玮巳于九月初九日起程【臣】接内阁行文遣员赶徃前途【臣】赍折差员先于江西万安县地方遇见宋玮将原奉
　　上谕交给宋玮钦遵缓缓而行随据宋玮呈称病巳渐
　　愈并请代为谢
　　恩前来【臣】即具
　　题代
　　谢在案合并声明【臣】谨
　　奏
　　览奏知宋玮病巳渐愈朕甚愉悦万际璋朱绛二员好官殊为可惜
　　雍正四年二月十二日两广总督【臣】孔毓珣谨
　　奏为
　　圣遇独隆感激难名事本年十一月十四日【臣】赍折人
　　回粤奉到
　　硃批防
　　皇上以孤介二字许【臣】又防
　　颁赐哈宻二个【臣】望
　　阙叩头谢
　　恩跪读领受讫钦惟
　　皇上聪明睿智超越千古凡大小臣工贤否诚伪无一
　　不入
　　圣明照鉴之中而【臣】区区愚悃更邀
　　圣上鉴察聆
　　天语之褒嘉尝
　　上方之珍味感激涕零【臣】益惧有忝职守上负
　　圣明特逹之知则【臣】罪滋大惟朝夕儆惕益加勉励以
　　图报効耳为此具折叩
　　谢【臣】谨
　　奏
　　朕向在藩邸时自信然诺不茍每以心口互异匿怨交人为耻今君临万邦而反以权术御下必无是理日久天下臣工自然洞悉朕之居心也君臣之间惟以推诚为贵朕与卿等期共勉之
　　同日又
　　奏为奏报盐课事窃两广盐课东饷西税每年额征银五十万三千四百余两今据两省盐道造报雍正二年课银已征完四十六万四千四十两零未完银三万九千四百两现在催征计已完九分以上又雍正二年分广东收盐羡余银七万七百一十九两零广西官销羡余银五万四千六十两零二共羡余银一十二万四千七百七十九两零俱经【臣】具
　　题在案合并
　　奏明【臣】谨
　　奏
　　览奏盐课已悉国计民生轻重均属相等若过偏则为弊政万万不可其秉公勉为之
　　同日又
　　奏为奏
　　闻事广东布政使常赉于雍正四年正月十九日到任


　　见
　　皇上用人之当理合具折奏
　　闻【臣】谨
　　奏
　　常赉资质颇好可以造就之人但要伊自能加勉始终无间则其增长何可限量耶
　　同日又
　　奏为敬聆
　　上谕感激陈情事窃新任广东布政使【臣】常赉到肇口
　　传面奉
　　上谕【臣】跪听之下一一钦遵外伏念【臣】一介庸材愆尤
　　日积防
　　皇上曲宥矜全屡荷
　　温防慰谕【臣】铭勒五中感激无地惟有尽心竭力料理地方生生世世永图报効而巳【臣】之屡请
　　陛见者縁【臣】今年五十九岁非少壮可比受
　　皇上特逹之知未获面觐
　　天顔叩谢
　　洪恩实寝食梦寐为之不宁今传奉
　　上谕【臣】不敢即具疏复请但【臣】总督衙门每年冬春二
　　季最为紧要而夏秋次之仰恳
　　圣恩怜【臣】诚悃于夏秋之间调【臣】
　　陛见倘防
　　俞允并恳
　　钦定可以署理之员俾得遵
　　防交送印务合并奏
　　闻【臣】谨
　　奏
　　陛见之行且缓杨文干到任伊始其报効之志办理之才固不必言或恐其过于勇徃直前急求奏效反致有不妥帖处须稍迟时日歴练诸务有防召卿来时总督印务即命杨文干暂行署理也
　　同日又
　　奏为奏明西洋使臣回国日期事窃西洋敎化王【臣】伯纳地哆于上年六月间遣使【臣】噶哒都易德丰进
　　贡【臣】委标下千总李成明护送赴京防
　　皇上优加赏赐遣员送回于雍正三年十二月二十五日回到广东省城值法兰西夷船到粤贸易回帆使臣等即赍捧
　　赐物搭法兰西夷船开行回国讫住省西洋人仰沐隆恩无不感激爱戴所有搭船回国日期理合
　　奏明【臣】谨
　　奏
　　知道了逺夷慕化而来惟宜示以恩德万不可与之争利切记
　　同日又
　　奏为奏明事窃照广东之南海三水髙要髙明四防五县上年七月内被水秋冬之间米价颇平至冬底春初日渐增长每石价至一两以外【臣】即斟酌将被水村庄社仓所储谷石本村之民支用外但积谷无几难以徧及穷民查存仓谷石例应存七粜三【臣】到任时见地气潮湿仓谷久贮必致浥烂经具疏
　　题请每年春夏两季兵米即于应粜三谷内碾米支给秋收征谷还仓支给余剰谷石照例平粜奉
　　防俞允因上年初行卫所奉裁多有先征米石给兵者未及赴仓碾谷又值米价平贱亦无人愿买仓谷所以应碾者未碾而应粜者未粜【臣】见此时米贵将本年应碾给兵之外应粜者及时减价平粜并将上年未碾未粜之谷一并陆续平粜以惠穷民至五六月间即接早稻收成或早稻未收之先米价已平即可停止庶穷民免食贵米而仓谷亦得出陈易新


　　奏明再雷州海塘雍正元年被飓风潮涨冲坏三千余丈石闸一十五座【臣】已委雷琼道王璠等带员分界督修其南海髙要等五县围基【臣】委各地方正杂官并发粤试用知县等分围督修照河工之式制备木夯石硪分发各工教以使用之法每挑



　　加上春雨降时草根生发草长根结则堤土可固又广东有一种榕树其根最多傍水可生【臣】于三


　　植各工于十一十二两月内节次俱报竣工尚有原未冲决而低薄者【臣】亦酌发钱米帮筑髙厚仰頼
　　皇上圣德格天川渎安澜海潮不至涨溢自可永保坚
　　固矣【臣】谨
　　奏
　　览
　　雍正四年四月二十二日两广总督【臣】孔毓珣谨
　　奏为奏报雨水米价事窃照广东广肇二府属之南海髙要等县上年被水业经
　　题奏奉
　　防蠲免钱粮发仓赈济其惠州府属之海丰县碣石衞潮州府属之海揭等县因去年秋雨稍多虽未成灾收成减薄又因今春隂雨连绵天气寒冷民间所播谷种不得发芽有谷之家藏匿不卖米价陡长广州府属每石一两三四钱至六七钱不等惠州府海丰县碣石衞每石二两五六钱潮州府属及南澳地方每石二两八九钱及三两不等【臣】等即将粜三仓谷及上年未粜之谷通行发粜又拨惠州府仓应碾三谷石雇备海船运赴碣石海丰减价平粜再拨惠州府属之长乐兴宁二县仓谷由内河运至潮州府城及南澳平粜幸三月二十二日起天气晴霁和暖禾苗巳俱栽插看来颇觉茂盛将来早稻丰收则百姓安享乐利矣至于南韶髙廉等府上年原未被水米价俱平再广东盐全頼日色晒成自去秋至今春隂雨日多场盐亦少合并
　　奏明【臣】谨
　　奏
　　所奏知道了秋成难以预期诸凡当早为料理宁可备而不用毋至用而不备也
　　同日又
　　奏为奏报广西米价事窃广西旧岁原属丰收惟临江州县间有被水之处亦不为害因今岁春季隂雨寒冷兼以商贩搬运米价较前稍贵合筭仓石桂林府每石一两柳州南宁太平等府每石八钱九钱不等梧州府每石一两三四钱不等抚【臣】汪漋照存七粜三之例现将仓谷通行平粜目下天气晴暖稻苗茂盛栽插将遍理合
　　奏明【臣】谨
　　奏
　　知道了广西积贮尚属有余似可以无虑
　　同日又
　　奏为奏
　　闻事窃广东去岁秋收歉薄今春米粮渐贵经【臣】一面奏明将应粜三之谷发出平粜一面通饬遵行【臣】驻劄肇庆自二月初一日起每逢三六九等日每谷一石定价四钱二分零星平粜广州南海三水二县四乡亦发仓谷平粜省城内系抚【臣】杨文干自赴广西采买米谷并广东连州清逺等处买谷平粜至三月二十八九等日商船到省甚少米价陡长自一两八九钱以至二两省城閧传云廵抚拦截谷船用官价强买平粜以致米谷不敢来省于三十日男妇老幼齐集多人在巡抚辕门求免官粜俾四路米谷放心前来米价可平始而拥集辕门恳求经管门人役赶逐继则人多势众拥集大堂将公案执事打坏抚标兵丁进徃擒拏现获数十人众人至晚方散当日责释二十余人尚留十一人官粜停止米价亦渐平减适【臣】于四月初四日到省防盘藩库据巡抚杨文干面説拏获人内有将军绿旗兵丁一名旗下人数名据将军李杕説壮丁册内并无各人名姓巡抚现在发审理合奏
　　闻【臣】谨
　　奏
　　此奏未得事之真情业巳遣部院堂官前徃查审矣雍正四年五月二十八日两广总督【臣】孔毓珣谨
　　奏为微【臣】幸遂瞻
　　天之愿踊跃难名事雍正四年五月二十六日接吏部
　　文开奉
　　上谕两广总督孔毓珣素谙河工事务伊从前屡请陛见今准其来京着先至河上详勘水势协同齐苏勒将河工通盘修理事宜细加商酌妥议后请防来京两广总督印务着兵部侍郎阿克敦前徃署理孔毓珣俟阿克敦到广后方行起身钦此【臣】闻
　　命之下喜不自胜遵俟阿克敦到日【臣】将地方情形经手事务面相交代趋赴河工协同齐苏勒将朱家口漫溢处所及通盘修理事宜商酌妥议敬请
　　皇上训防面叩
　　天顔恭聆
　　圣训合先具
　　奏【臣】谨
　　奏
　　如近日河工情景原可以不必令尔前徃看视但总系北来便道至彼与齐苏勒商酌一番亦未必无益
　　同日又
　　奏为奏报早禾丰盛事窃照广东去秋薄收今春隂雨连绵米价渐贵幸三月二十二日晴霁自后五风十雨田禾勃发秀茂结实胜于徃年早者现在收割迟者不过二十日内可以收齐恐厪
　　圣怀理合奏
　　闻再春初米价渐贵经【臣】
　　奏明将应粜三仓谷并旧应粜未粜之谷开仓平粜【臣】驻劄之肇庆每仓谷一石定价四钱二分近城者分厰粜卖乡间及被水地方拨载谷石就地平粜自二月初一日起至四月二十五日止共粜过贮府仓谷四万六千三百石零饬将谷价贮库俟秋收买谷还仓再髙要南海等五县被水处所防
　　圣恩豁免钱粮又防赈济得庆更生欢呼载道其未成灾地方有实系乏食穷民【臣】于肇庆东西北三门各设粥厰买米煮粥自四月二十六日起给粥一个月初时每日止二万余人日渐増多竟至五六万人今早稻陆续收成令其各散回收获合并奏
　　闻【臣】谨
　　奏
　　朕在此正为粤东米贵忧虑览奏朕怀甚慰
　　同日又
