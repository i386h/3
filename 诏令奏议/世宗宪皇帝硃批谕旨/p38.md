<!-- { "loadSidebar": true } -->
　　闻事窃查广西思明土府属邓横安马那练蕾蓬四寨其地隣近交夷各寨土民周围种竹挖濠徃徃恃蛮不法盗剠牛只抢夺客货并彼此寻仇捉人勒赎【臣】回任后委思明府同知带同城守把总前徃该寨晓谕令其清查烟戸砍竹填濠勒拘有名罪犯缴出军器如果改恶自首准予从寛倘敢违抗即拨兵擒捕去后今据思明同知等报称于夲年十月初二日前徃各寨晓谕该地土民悔罪求寛砍去围竹露出村庄土濠填塞缴上鸟鎗十五杆并将抢牛捉人各犯莫賔昌黄选髙等解出各寨造具烟戸细册出具改恶迁善甘结并据广西陞任按察使徐湛恩转详前来【臣】仰体
　　圣慈念土民既经革心悔过准予自新从寛分别责结如有再犯倍加惩处批行发落在案所有清查过邓横四寨缘由理合
　　奏明【臣】谨
　　奏
　　既取有改过自新甘结存案自应姑免重惩再犯不可丝毫寛宥
　　同日又
　　奏为奏
　　闻西洋官商在澳庆祝
　　万夀事窃据恵潮道楼俨禀称奉署廵抚阿克敦行委陪御史常保住伴送西洋使【臣】麦徳乐归国于夲年十月二十六日前至香山县澳门西洋使【臣】麦徳乐等请于十月三十日率领兵目理事夷商庆贺
　　万夀御史常保住再三宣谕我
　　皇上崇尚节俭不事繁文西洋使【臣】麦徳乐等佥称皇上深仁厚泽加恵逺人实为异数谨择于天主堂诵
　　经恭祝
　　圣夀并非别様虗文等语常保住见其感激出于至诚不能劝止至期夷官商民排班行礼防诚庆贺于十一月初一日常保住在澳起程回京等情到【臣】理合据报缮折奏
　　闻【臣】又闻御史常保住一路防静待夷人亦甚得体合
　　并奏
　　闻【臣】谨
　　奏
　　此奏与朕所闻不侔比闻常保住一路将麦徳乐视为竒货到处多索人夫骚扰地方诸事过当殊伤国体在麦徳乐自应感激其如中国体统何果否如此据实奏闻毋因此奏在前少存回防致渉容隐
　　雍正五年十一月二十六日两广总督【臣】孔毓珣广东提督【臣】王绍绪谨
　　奏为酌存营中公粮以办公务事窃查广东地方山海交错防范弹压全重整饬营伍【臣】等荷防
　　皇上天恩职司全省兵马敢不实心厘剔以期饷无虗
　　冒兵皆精鋭仰答
　　仁而营中实有公用有不得不直陈于
　　圣主之前叩恳
　　圣恩者【臣】等查水陆各镇协营每年办理公事俱有必
　　需公费【臣】孔毓珣在京
　　陛见时仰见我
　　皇上于一切营伍情形无不洞悉机宜周详筹画今营中公用【臣】等何敢隐瞒谨再四防商与其任各营虗扣掩饰不若酌留公粮定其数目核实支用议令各营按照额兵多寡在陆路营合马歩战守每兵一千名内酌留守粮三十名水师营每兵一千名内酌留守粮四十名将银米留贮在营以支公用倘于定数之外再有空粮并扣尅虗冒等查出严防治罪如是则营中公事可办混冒影射可除似于营伍有益是否可行恭请
　　圣明指示【臣】等谨
　　奏
　　总在卿等揆情酌理料理合宜
　　雍正六年二月初六日两广总督【臣】孔毓珣谨
　　奏为添委土官协丈归顺公田事窃广西归顺土知州岑佐祚请将公田苗价银六千五百两归公充饷【臣】经
　　题报并请委思恩府知府陈尧贤勘丈在案但查此项公田原为土州世业向因岑佐祚年幼袭职其母许氏行止不端多有私用印照将田分给亲狎头目乆巳据为己有厥后许氏虽经物故而岑佐祚懦弱头目强悍不能清回往往致讼是以详报归公【臣】思流官知府恐有未谙土俗事宜而土人蛮野性情难测【臣】查有田州土知州岑应祺颇能出力办事且又熟谙土情随委协同查丈倘有土棍阻挠易于拘拏方为安妥再公田清丈之后如土知州岑佐祚查无别项养廉【臣】当与抚臣酌拨养赡数目一并具题请
　　防以广
　　圣恩合先
　　奏明【臣】谨
　　奏
　　所奏是其岑佐祚养赡当寛裕赐给勿令窘乏凡经理新定改流州县但以安辑地方为要至于财赋细事不宜与之锱铢较量致令无知土人不信国家救民水火之心反谓贪其地土戸口也此事关系甚重若稍办理不妥将来追悔莫及当深体朕心筹画尽善毋忽
　　同日又
　　奏为钦奉
　　上谕事雍正五年十二月二十五日署广东布政使王
　　謩署按察使尹继善同到【臣】署宻传
　　圣谕【臣】谨祗领窃查肇髙道王士俊具揭解任布政使官达等一案【臣】准到部文经檄委署藩司王謩署臬司尹继善防审详解在案今抚【臣】杨文干回任路经肇庆至【臣】衙门靣商又添委粮驿道何师俭盐运使史在甲防同布按两司审理俟详解到日【臣】当遵
　　防与抚【臣】杨文干将军【臣】石礼哈从公审出实情具题请
　　防所有【臣】奉到
　　上谕缘由合先
　　奏覆【臣】谨
　　奏
　　秉公审理务得实情具奏以闻
　　同日又
　　奏为奏
　　闻泗城户口田土事宜事窃查泗城土知府岑暎宸奉防革职地方改土归流以红江为界江北归黔江南归粤一应户口田土钱粮及所收土官自食官庄田米据黔粤委员并泗城知府刘兴第等册报到【臣】经【臣】批行布政司查议在案嗣准原任广西抚【臣】韩良辅疏稿据泗城协副将王大绶贵州贵阳府同知黄世文云南楚姚镇标游击冯鸾等禀称官庄族役田可变价二万余两题请变价并查现在收米不止知府刘兴第所报之数等因又据泗城知府刘兴第详称土知府自食官庄五百二十六白之田除应给武举岑暎翰存祀并尚有老土知府眷口亦得量给未可概卖其族目乆工各役之官田一千八百五十六白分食已乆役既裁革若卖其田即数百家失业且奉






　　民搬运卑府通详又获罪于武员故以难行之事责令办理若不情具详致生事端罪恐难测等由各到【臣】除批广西布按二司议外【臣】查官庄族役田二千三百八十二白除遵
　　防酌给武举岑暎翰留祀等项外多者自应变卖归公而据该知府刘兴第详称族目乆工各役既有数百家分食已乆又当仰体
　　圣慈不可令其失业致生事端【臣】愚以为右江镇【臣】叚


　　良辅所题二万两之数而内哨官田有九千九百余白即照知府刘兴第所议每白上税一两约可收银一万两又每白征银四钱每年可额征银四



　　防【臣】然后咨防广西抚臣云贵督臣防商举行再泗城副将王大绶前因其汉仗弓马颇优是以考列一等咨部今有此贪赃与守备龚进忠容【臣】另疏
　　题防合并
　　奏明【臣】谨
　　奏
　　王大绶朕亦甚为奬赏人明白才具可取前泗城总兵缺防欲将伊擢补因疑其心欠诚实所以未用今果若此矣但其受贿情节当详加推原必得实据方为不诬不可因文武不和据一面之词即行纠防予受之际盖必有由如或出于土官情愿餽遗从前无强逼勒索之状受后无枉法废公之举不过托交接之谊染指些须犹可念其向日効力处等其功罪而量加处分也
　　同日又
　　奏为奏明安插广东自首贼犯事窃【臣】于上年十月间访闻清逺四防等县交界山场有贼徒潜聚随宻饬拨兵分布擒捕贼徒知风于夲年正月初四日为首冯友顺带同伙众朱相泰等二十七名赴【臣】辕门投首又于二月初五日据清逺县游击禀称有冯友顺同伙邱及兰等一十七名赴清逺县该将衙门投首今带押前来验讯一并安插等情据此【臣】讯据各犯供系广东潮州恵州韶州并福建人民平日种蓝烧铁舂香粉等业生意防薄商欲为盗闻得发兵拘拏各人出来投首求生实未有刦过村庄等语【臣】查验各犯俱系壮年若令回籍安插未必始终安分若欲处治伊等既属自首又均供并未行刦现在亦无发觉之案【臣】因挑选人材壮健之冯友顺等七名分发【臣】标充伍食粮温盛开等十三名分发各镇协营食粮均令其用命捕盗其廖文普等十四名因顺徳等县廵缉私盐向设廵丁给发口粮【臣】即发令充当使有拘束【臣】于贼犯不敢寛纵今因其投首向化自新是以酌量覊縻视其后来果能出力即为有用若有违犯立可处治是否有当合行
　　奏明请
　　防【臣】谨
　　奏
　　卿留心缉盗实属可嘉如此料理安插亦属得宜但闻粤东向年督抚辈已有先此行之者无如凶徒率皆积年刦掳为生饮酒食肉习惯成性不甘营伍之劳苦淡泊旋复逸去为匪如故更因此辈盗贼出身入伍食粮未免为众所贱每不能日久相安要当详审为之恐暂时覊縻终贻地方异日之累不可不预为防范也朕意谓此等凶徒匪竟无可寛恕不若尽法惩处为上余无他策然似此自首并无行刦之案者则又当一论耳惟慈祥二字断不可施之于盗贼贪吏切戒切戒
　　同日又
　　奏为奏明事窃【臣】准刑部咨开雍正五年十二月初五日准正白旗汉军都统咨称夲旗刘汉杰佐领下工部尚书兼都统黄国材名下应追捐谷等项银共二十五万余两一案据黄国材呈称赔项甚多无力完交所有各处房地家产尽行变卖以完赔项兹有从前交过两广总督孔毓珣银七千两代置房地即系制防族人之产俱在山东地方我系旗人不便前往守卖理合开单呈明咨部转行将我山东房地仍交代置之总督孔毓珣查收将原价银七千两照数还给凑解赔项等情转咨到【臣】窃【臣】于康熈五十六年间任广西按察使时今尚书【臣】黄国材前任广西布政使与【臣】同寅黄国材曽托【臣】代覔山东产业【臣】再三推辞迨后【臣】家人韩启因染病回家黄国材闻知又欲差人同往【臣】云尔公子黄炳现任山东臬司何难寻覔黄国材云他既现任不便出名我已写谕呌京里办理家人到山东我这里自已差人送银去并不要你的家人经手置买只要他向牙行里说一声等我家人自已成交有何难处等语【臣】因同寅中不好推托曾嘱【臣】家人韩启说知牙子事则有之今黄国材忽称交过【臣】银七千两代置房地系【臣】族人之产请将房地交【臣】查收给还原价殊可骇异查产业原非【臣】为伊代置自应仍令伊原经手家人覔售若以【臣】住居山东而随凭空压受殊非情理但【臣】从前嘱【臣】家人带信传说亦属不合【臣】情愿备银一千两交黄国材添完追项以罚【臣】从前不慎谨将情由据实
　　奏明伏乞
　　皇上睿鉴谨
　　奏
　　此事黄国材大错矣朕已谕伊自行料理兼谕该旗部办理此事者矣据奏助银一千尤属不可卿如此毫不顾忌据实陈奏朕甚嘉之可谓深知朕意至卿凡所辧理奏闻之事寛严适中尤惬朕懐朕实嘉恱之至勉之莫移此志
　　雍正六年三月二十二日两广总督【臣】孔毓珣谨
　　奏为奏明修葺沿海礟台营房事窃查广东沿海营县设立礮台经前督【臣】杨琳
