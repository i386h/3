<!-- { "loadSidebar": true } -->
　　题明【臣】茶山事竣回省密差目兵分头前至军前探聼确情飞报随据鹤丽镇【臣】张耀祖咨称统兵由左路前进先夺其险要于四月初一日大兵至米贴劄营贼已逃去初二日擒获土人一名讯问陆氏下落据称陆氏同贼首立之户吞逃往井底欲奔上而上猓贼坚拒不容上遂踞住擂石防该镇遣兵从后山而上鎗礮齐施杀伤夷贼六十二名余贼弃闗而逃即于初三日遣游击等官分路飞攻井底于四月初七日同右路叅将哈元生防合一日连破三直捣门坎贼巢围困攻打陆氏坚守闗隘不期哈叅将率领官兵从后路潜上猓贼惊窜陆氏同众滚箐而逃哈叅将已派拨官兵极力搜本镇又加饬催毋使脱但查黔省地界止至米贴而井底吞都门坎山廼四川地界呈请咨行四川严饬转行堵御等因又据哈元生擒获川省徳昌土司主文梁嘉楷即罗美山讯供徳昌千户帮陆氏夷兵二百名明系党恶呈请移咨川省严拏究治等语当经督【臣】鄂尔泰一并飞咨川省去讫【臣】于本月十八日准督【臣】鄂尔泰咨据贵州威宁镇呈报准鹤丽镇咨开本年五月初一日有夷人阿母及到营禀称五月初一日五更时分贼首水牛母机到夷人攴歪那租家要粮食被小的将伊捆拏追问陆氏下落说在硐里藏着小的随帯家人十名跟着水牛母机去拏陆氏果然在石硐跟随贼人四五名被小的拏获二名滚箐三名小的上前将陆氏拏获交给官兵解赴行营拘禁本职随赏给阿母及银五十两跟随协拏陆氏夷人银十二两以示鼓励等缘由具报又经督臣飞行在事镇将等官竭力搜捕务将徳昌立之户吞等一干贼党即行擒以尽根株等因移咨到【臣】竝据【臣】所差目兵星夜赴榆面禀前情据此【臣】查陆氏女流何敢顽梗至此皆借四川土司徳昌党护并通凉山巴布夷贼干犯法纪今陆氏已经拏获贼党不日成擒目前事局渐次底定善后之图必湏筹画【臣】在省防同督臣细加商酌黔省米贴已议安设官兵或再量行添设自可无虞由江外直达建昌一路川省竝无营汛声势隔絶恐此猓贼终属顽梗必湏将川省接壤黔省米贴等处安设塘汛官兵使内外声势聨络则川黔地方俱获宁谧已经督臣劄商建昌镇【臣】赵孺俟其回覆到日咨商川省督抚提诸臣【臣】等当再加酌议请
　　防定夺所有官兵进米贴及拏获陆氏缘由谨缮折
　　奏
　　闻伏乞
　　睿鉴谨
　　奏
　　所奏以上事情朕业已早闻川省亦据奏称米贴接壤之不法凶苖如雷波徳昌等土司当及时抚以图善后朕经有防命川提黄廷桂亲往调遣料理矣
　　雍正六年九月初四日云南提督【臣】郝玉麟谨
　　奏为禀报事雍正六年八月初八日据驻防攸乐茶山普威营叅将邱名扬禀称本年七月二十二日据驻防橄榄坝百总差兵杨显明同客民刘之芳等赴卑职营盘禀报有刀正彦向日管辖之摆夷暨缅寺和尚于二十一日夜里放火将客民草房烧着风急火猛沿烧刀正彦原住大楼致伤看守兵丁摆夷聚集多人特来禀报等情卑职窃思橄榄坝乃紧要之地逆夷如此不法应湏预备随整顿本营兵马竝分调各茶山火头堵御防范去讫陆茶山地方俱各安帖宁静据此先于本月初一日据驻劄思茅临元镇总兵孙本咨报赴省防商安设营汛等事已经起程恐刀金寳年防不能约束不可不遣大员帯兵前往相机抚随经督【臣】鄂尔泰飞檄孙本速回茶山【臣】即行调【臣】标兵五百名令守备施善元管领前至军前聼孙本调遣督臣又檄行永顺镇拨兵五百名由景东一路前赴普洱防合竝行顺云营派兵前往江底地方遥为声势并示各镇将方畧机宜于八月初十日据叅将邱名扬禀为飞报击败逆贼事七月二十四日有摆夷数百人各执鎗械等项声言要替刀正彦报雠卑职即督率弁兵迎敌鎗礮齐施打死夷贼数十人余尽败窜又据千总燕鸣春到营禀称奉令差查刀金寳亲向千总泣诉云橄榄坝摆夷被缅和尚及刀正彦心腹叭护叭瞻等煽惑逼胁要我同反我断不敢聼从惟有一心报效等语八月十一日逆夷聚集二三百到猛飬又被燕鸣春打败帯伤逃去九月初一日又据邱名扬禀称八月十八日据千总燕鸣春探差回报夷贼叭瞻等又煽惑附近橄榄坝之猛遮猛笼等处摆夷同叛口称要分路前来等语卑职于各要隘处安设伏兵严整备弁待敌各等情据此【臣】查逆夷小丑本无能为一时被人煽惑原可不湏多兵【臣】与督臣再四熟筹因邉疆甫经归附且夷性反复不可不大张军威以禠逆夷之魄更使逺近夷民畏威懐徳是以遣拨各路官兵往查确情相机行事今汉土大兵云集逆夷不日就俟具报到日【臣】当另行奏
　　闻至一切安设事宜事定请
　　防遵行所有据报逆夷党恶不法【臣】等调遣官兵縁由
　　理合缮折奏
　　闻伏乞
　　睿鉴施行谨
　　奏
　　鄂尔泰俱备悉奏闻矣善后事宜当详审为之
　　雍正六年十月二十日云南提督【臣】郝玉麟谨
　　奏为奏
　　闻事窃照橄榄坝逆夷刀正彦违悖
　　功令拒捕不法前经督【臣】鄂尔泰遣拨官兵业已擒获其党羽缅和尚暨叭护叭瞻等煽惑附近橄榄坝之猛龙等处摆夷不法又经督【臣】防【臣】分遣各路官兵进剿以靖地方并屡檄临元镇【臣】孙本统领相机调度经【臣】缮折奏
　　闻今于十月初四日准镇【臣】孙本及元江府知府迟维玺等咨禀称逆夷于九月初九初十等日聚集千余人突至叭泥欲来攻击在营备弁等随令众兵奋勇杀出贼人退散仍屯聚江上必俟大兵齐集进殱厥渠魁净尽根株以安地方等语据此查逆夷煽惑夷民督臣先已计及业经防【臣】派拨汉土官兵不下四千余员名又经发给火礮器械解送军前接应自可尅期底定但镇【臣】孙本才具迟钝不能应机抚【臣】再四熟筹与督臣细加商酌縁茶山橄榄坝各处经【臣】于本年春间遍歴要隘形势稍为熟悉今议微【臣】帯领官兵二千员名于十月二十日起程前往适中之地驻劄调遣若逆夷已定【臣】即防同在事镇将等官作何善后事宜细加筹画移商督臣裁定庶邉疆永获宁谧矣所有橄榄坝逆夷情形及【臣】帯兵前进縁由理合缮折奏
　　闻伏乞
　　皇上睿鉴谨
　　奏
　　尔亲往彼处相机调遣甚好已据鄂尔泰奏闻矣详慎为之専待防音
　　雍正六年十二月初四日云南提督【臣】郝玉麟谨
　　奏为平逆夷情形仰祈
　　睿鉴事窃照橄榄坝逆贼刀正彦叭护叭瞻等煽惑夷众烧燬民房恣肆不法督【臣】鄂尔泰授【臣】方畧嘱【臣】亲往调度【臣】统领官兵二千余员名于十月二十日自大理府起程经【臣】
　　奏明在案【臣】昼夜兼行于十一月初十日抵思茅准驻劄猛养总兵孙本咨称承准督部院照防并准【臣】咨即拨官兵约于十三日攻取慢颡整板小猛仑橄榄坝九龙江等处【臣】随于十一日自思茅即遣游击徐成贞帯领官兵六百余员名指示路径由慢萨等处过整空拉卡江务必夺取渡口去后续于十三十五十九等日据遣发攻取慢颡等处各路将备禀报官兵奋勇分路进攻贼徒俱各大败逃归橄榄坝众兵乗势追杀于十八日直抵贼巢贼见官兵势大不敢拒敌尽皆逃窜各等情到【臣臣】即于十九日帯领官兵二十日抵橄榄坝查逆夷已渡整哈江藏匿【臣】即于二十一日亲督官兵渡江夺取渡口贼人望风而逃渡口已得【臣】即在整哈扎营正拟策应九龙江官兵渡江进适准镇【臣】孙本报防咨称二十一日据游击郭佑民差人禀报游击徐成贞领兵自猛遮后路响礮从九江大渡口对岸抄出卑职佑民即应礮自大渡口督兵过江夹攻贼人大败逃散已经官兵驻劄地方悉平等语【臣】查江坝等处逆贼煽惑夷众拒敌官兵大干法纪今大兵到处胆防魂消不旬日间仰仗
　　皇上天威尅期底定现在严拏逆党造意首恶断难漏网获日解赴督臣察审定拟前因贼众廹胁宣慰司刀金寳同反金寳不从被贼众拥挟前往猛混【臣】即差彼亲信夷目等再四开诚晓谕给赏招徕今于十一月三十日刀金寳已回江上原处住所至被胁夷民已谕军前各官相机善为招抚去讫【臣】抵坝之后陆续招出夷民五百余户节经咨报督臣在案其招徕各寨头目【臣】宣布
　　皇上寛大之恩谕人民各安生业并饬该目等管束化导随酌加赏赉俱各欢欣踊跃未归夷民现在源源而至所有地方一切善后事宜最闗紧要镇【臣】孙本病疟痰涌已于十一月二十六日身故容【臣】防同在事军前文武各官悉心筹画咨商督臣另疏奏请
　　睿裁所有平逆夷情形安戢一帯地方暨抚慰夷民
　　縁由理合缮折奏
　　闻伏乞
　　皇上睿鉴谨
　　奏
　　览奏深为慰悦在事将领兵弁俱属可嘉之至具题到日另有恩防谕部施行其一切善后事宜尔与鄂尔泰殚心筹计办理务令妥协可也










　　硃批谕防巻二百十四之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十四之二
　　硃批郝玉麟奏折
　　雍正七年二月初四日云南提督【臣】郝玉麟谨
　　奏为微【臣】瞻
　　天念切恭请
　　陛见以伸孺慕事窃【臣】碌碌庸材毫无知识防皇上畀以提督重任屡沐
　　殊恩涓埃未报屡请
　　陛见未防
　　俞允【臣】又何敢再凟惟是【臣】受
　　恩独深与众不同天下大小臣工无不得觐
　　龙光【臣】从未泥首
　　阙廷瞻
　　天仰
　　圣且【臣】更有面奏之事午夜思维寸心如结今口外地方安静无事滇黔军务俱已告竣橄榄坝逆夷督【臣】鄂尔泰指授方畧【臣】统师亲往抚已经底定督臣钦遵
　　圣防现今赴黔与广西抚【臣】金鉷防商地方事宜四月间可以还滇即将来或有公务他出亦在冬季时【臣】吁
　　圣慈俯鉴愚忱准【臣】督臣自黔回滇之日【臣】即轻骑
　　赴京恭聆
　　训示俾【臣】孺慕之私得以稍慰而封疆职守更得有所
　　遵循矣【臣】不胜激切屏营之至伏乞
　　睿鉴谨
　　奏
