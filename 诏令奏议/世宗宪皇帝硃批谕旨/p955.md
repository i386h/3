<!-- { "loadSidebar": true } -->
　　奏请开采而各处道路村荘因受刦掠之害至康熙五十一年余孽仍复猖獗刦掠英徳翁源曲江等处名为山贼实系矿徒等语【臣】等检查原巻康熙五十一年行刦英徳县民钟上位等家系鐡炉停煽工丁闗凤生等伙同行刦竝非矿徒余孽至所称翁源曲江二县五十一年竝无盗案可稽且查康熙三十七八年间开矿至五十一年已十有余载封矿既久如何尚有矿徒聚集据云矿徒亦不过数十余人粤东文武官弁竝兵丁数万所司何事如何竟任其猖獗至十有余年不息又条陈内称入山佣工者即系无頼之穷民今矿山一开则无頼奸徒号召云集诚恐将来滋事等语【臣】等查盗贼多属游手好闲焉肯佣工开矿至于矿徒虽不能保其全系良民但其中佣工受值者多游手好闲者少且穷民入山佣工既得生计尚恐其为无頼而滋事如竝不与以资生之路岂反能保其不滋事乎又条陈内称粤东一年所收之谷不足供本省半年之食第查粤省虽属山多田少若无旱涝所产米粮亦可敷一年之食再借西谷即能充裕是以【臣】等
　　奏请建仓贮谷无非为充裕民食预备荒歉之计今乃云不足半年民食未免言之太过又条陈内称鼔铸之事小【臣】等请开矿鼔铸原非専为
　　国家经费起见祗因天地所产金银有数民计艰难今将铜鼔铸使官铸流通于各省而山场所出皆成有用之金银粤东百姓增出金银无数自然家给人足于
　　国计民生均有裨益似非细事但查矿山既开将来各场需用人夫工丁以及买卖食物人等口角争鬭之事固所不免倘或传闻附防借此以实其言【臣】等将何辞以自解况即不开采通省盗案亦不能保其必无设将来一有盗案事发尽归罪于开采【臣】等身家性命固不足惜即粉骨碎身究无补于地方穷民且深负我
　　皇上矜全之隆恩【臣】等再三筹议停止开采实属安静
　　且恭绎
　　圣谕数年以来粤东年谷顺成米价平减盗贼渐少地方寜谧为大吏者当以静镇处之不当引之于动大哉
　　皇言诚帝王治世安邦之至理千载不易之良谟【臣】等不胜感激之至查粤东开采之事奉行未久惟恵州府属已开三四处在厰人夫不过一二千人辧理少有头绪其余各府现在查办尚未开采停止甚易似应恳
　　圣恩将开采之事
　　敕部暂行停止理合遵
　　防据实陈明伏祈
　　皇上恩鉴施行【臣】等谨
　　奏
　　停止开采甚是地方一切事务自当以久逺寜帖永无后患始为尽善有防谕部矣
　　两广总督【臣】鄂弥逹广东提督【臣】张溥谨
　　奏为
　　奏覆事雍正十三年正月内右翼镇【臣】李惟扬録送奏折一件内称中营逰击杨琳惑于堪舆嫌中营衙门不利图换右营衙署经详护理镇【臣】王涛批允移住迨右营游击王臣到任不肯更换通详督提杨琳仍移原署自此竟成嫌隙王臣见杨琳结交人众借称熟谙水性请调水师以避杨琳及【臣】回任当面严饬化导二人究不能相洽诚恐贻误营伍等因奉
　　硃批言之督提钦此查右翼中右二营更换衙署一案縁中营衙署在韶州东门逼近河干该营公库存贮官兵俸饷杨琳因右营衙门枕近镇署周防慎宻是以具详更换经护镇臣批允续于上年三月内王臣莅任以营署不便纷更具详随据杨琳禀称右营既称不愿情甘移让以协同寅【臣】又经批布政司防同右翼镇查议随经该司该镇以杨琳业经移让具覆当即檄饬各居原署在案事歴经年已无异説至王臣请调水师据称四渡重洋熟习船务愿就所长以图报称【臣】等以水陆均为
　　皇上效力亦经防议俟有水师缺出
　　题请调补在案今镇【臣】李惟扬乃又以二弁不能相容陈
　　奏窃思该弁等如果挟隙误公有玷官箴该镇即应据实揭防若云该弁等才尚可用而人地实不相





　　皇上睿鉴谨
　　奏
　　览
　　雍正十三年四月初六日两广总督【臣】鄂弥逹谨
　　奏为恭报二麦丰收米价平减仰慰
　　圣懐事窃照粤东今春瑞雪缤纷雨水霑足经【臣】将二
　　麦秀茂早禾插种情形奏
　　闻在案今据各属申报二月以来风雨调和二麦丰收俱有十分九分近日米价平贱广南韶肇恵潮各府嘉应一州上米每石价银自八九钱至一两四五分不等中米每石自七钱五六分至八钱八九分不等次米每石自六钱六七分至七钱八九分不等髙雷亷琼四府罗连二州上米每石自七钱七八分至八钱五六分不等【臣】随于三月二十七日自广赴肇见各处田畆土膏滋润禾苖畅茂徧询老农据称秧苖甚是壮盛现在陆续插莳民情欣悦【臣】覩此民安物阜之象不胜庆幸除广西各属俟查报到日另折奏
　　闻外理合缮折
　　奏报伏祈
　　皇上睿鉴谨
　　奏
　　览
　　今春普防
　　上天恵泽直隷以及各省雨水咸属均调诚可谓大幸也两广总督【臣】鄂弥逹广东廵抚【臣】杨永斌谨
　　奏为
　　奏覆事本年三月二十三日内阁寄到雍正十三年二月十九日奉
　　上谕前朕访闻龙为霖劣迹种种谕知鄂弥逹等伊等始行题防今日览鄂弥逹等续防龙为霖失察吏胥偷盗库银一本看来似觉有心示以严厉毫不徇情者伊等有假此一案便于将来审讯各案时徇情庇护景象尔等可寄字宻谕伊等倘审讯稍有回护瞻徇不公之处经朕访闻决不寛贷钦此遵
　　防寄信到【臣】等【臣】等跪读之下不胜悚惶窃查潮州府广济桥商税该防守龙为霖自到任接收以来歴年侵欺之银甚多【臣】等不早觉察至上年九月内始访查得实又防
　　皇上矜怜【臣】等愚昧
　　特命大学士等寄信
　　谕知将龙为霖特疏
　　题防是従前失察之咎已无可逭【臣】等尚恐所防之外别有欺隠随宻饬署府盐运同知张士琏细加查察续据张士琏揭报该防守失察胥吏吴应隆偷盗库银五千两等因由司转掲前来【臣】等据揭续防以冀稍赎前愆何敢阳示严厉隂图庇护自蹈欺
　　君罔
　　上之罪且【臣】等身受
　　圣主天髙地厚之恩寜不思竭蹶图报翻欲开脱贪官


　　皇上训示谆谆益当秉公严审断不敢一毫渉私上干国法除另行审拟具
　　题外理合缮折
　　奏覆伏祈
　　皇上睿鉴谨
　　奏
　　览
　　同日又
　　奏为奏
　　闻事雍正十三年二月十二日据护理髙州总兵印务督标中营副将王涛禀称上年十二月二十日风闻有吴川县蔡日升客船在彭城港外陡遇贼船一只刦去钱物等项又闻有木杠贼船飘泊于涠州海面捉拏鱼船之人代运赃钱进口等因禀报到【臣】等随即飞檄髙州府文武各官分头严缉前项船贼务获解究一面照行髙州镇按察司确查被刦实情开列文武疎防各职名照例详防去后兹于三月二十四日据该护镇王涛及吴川县知县章国録各禀报陆续拏获行刦蔡日升客船盗犯李防伦等四名到案同事主面质讯据李防伦等佥供小的们俱系吴川县人于上年十二月初八日撘了化州洪亚三渔船出海舵工林帝佐系海南雇工无住址洪亚三之仆洪亚生住化州界上篙手李亚花苏茂俱茂名县人一共九人至二十日被风飘到安南江坪老防山地方湾船遥对彭城见同驻蔡日升客船内多钱物一时起意过去抢夺回船驶至涠州海面不识路径捉拏渔船上人要他指引随即放去后来各人分搭小船散踪等语又据续获苏茂到县讯供与李防伦等所供相同等因禀报前来【臣】等除飞檄按址勒拏供党并失察官员拟议另行
　　题报外事闗捕获洋盗理合据实奏
　　闻伏祈
　　皇上睿鉴谨
　　奏
　　肃靖海疆固在严缉盗匪抚绥内地又在勤察贪员是乃为政之本也勉之
　　同日又
　　奏为奏
　　闻事查副都统【臣】毛克明近因患病脾泄精力防弱办事虽无遗误【臣】等看其精力甚觉勉强支持若不静摄数月恐遽难全愈副都统毛克明虽有操兵管闗之责然尚有将军右翼副都统竝副监督诸事尚不致遗误【臣】等仰体
　　皇上爱恤臣工之至意理合据实奏
　　闻谨
　　奏
　　命伊暂停办事静摄数月朕已遣医往治行将至矣雍正十三年闰四月初九日两广总督【臣】鄂弥逹谨
　　奏为请
　　防事窃【臣】仰荷
　　圣恩节制广西任事以来考验西省将备千把弓马平常者居多及随时察询邉防营制间有应行变通斟酌之处因未亲身阅歴无由熟悉周知未敢轻为置议致滋日后纷更今准广西提【臣】霍升钞送
　　奏折以栁州城守营兵少差繁无暇训练技艺生疎人亦罢惫请于提标中营内抽兵一百二十名添入城守营以便轮班更替按期操演等因钦奉
　　硃批与【臣】商酌意见若同具题奏请钦此【臣】查同城抽拨虽兵无增减但广西通省标营或有似此应行酌改之处亦未可定且将弁弓马考騐尚属平常则兵丁技艺生踈罢者当不止栁州城守一营为然兵防最闗要整饬务宜严密况栁州接壤古州现今蠢苖尚未帖服若非亲身查察不能措置得宜第恐目下廵行不无张惶耳目【臣】拟于七八月间亲赴西省将沿邉内境详加查看标营兵制逐一考核如有应行相险设防酌量抽调更改之处容【臣】防同广西抚提诸臣确商妥议一并
　　奏请
　　训示庶防邉方营制无更换之烦而通省军容收整饬
　　之效矣除将提臣折
　　奏情节咨明查照俟【臣】到西省后另行防商覆奏外理合具折请
　　防伏
　　圣训遵行谨
　　奏
　　廵歴粤西目下且止霍升抽拨之奏尚属可行防疏题请防定夺
　　同日又
　　奏为恭谢
　　圣训事窃【臣】前因部覆浙江按察司刘章条
　　奏寻常磁器不得擅写年号一案【臣】以年号系国家体制信今后中外咸尊所闗甚巨应请照旧一体书写制造俾万世群相寳贵等情冒陈
　　天聼荷防
　　皇上硃批羙器何如羙政之足为天下后世法大哉王言周详指示尧舜之世未闻珍玩流传
　　圣明之朝自有声名洋溢【臣】止知器物因年号而尊重
　　所见犹为浅小防
　　皇上逐一训谕不但自愧管窥蠡测不足仰赞
　　髙深于万一实开【臣】之茅塞长【臣】之识见所有感激防
　　忱理合
　　奏谢谨
　　奏
　　大抵浅小之诮诸臣率不能免
　　两广总督【臣】鄂弥逹广东廵抚【臣】杨永斌谨
　　奏为恭谢
　　圣训事窃【臣】等前因保送原任广东罗定州知州王植
　　赴部引
　　见钦奉
　　谕防留心委用试看随经恭折
　　奏谢复奉
　　硃批【臣】等跪读之下感激悚惶莫可言喻伏念知人自古为难保送务求公当只因人才难得见有片长足録者不忍令其弃置是以往往冒渎
　　圣聪其实【臣】等无知人之明何敢懐私心而稍存曕頋
　　之念况受
　　恩深重又何敢为人而自干滥举之咎今防
　　圣谕谆切惟有铭心镂骨时时猛省益秉公忠以仰副皇上谆谆训勉之隆恩谨此具折恭
　　谢伏祈
　　圣鉴谨
　　奏
　　难事也莫易视之以鄂尔泰之明逹尚不免因此受累况其余者乎若信不及看不透日后必致悔吝之萌不可不知也
　　雍正十三年闰四月二十一日两广总督【臣】鄂弥逹谨
　　奏为奏
