<!-- { "loadSidebar": true } -->
　　防依议钦遵在案但驻防哈尔海图之西宁镇标兵一千五百名大通镇标兵五百名除在营照例支给行粮外其本兵应得之坐粮仍然在家关领而西安绿旗兵一千名并马二千余匹在宁二载并未调动其所需之粮料草束又俱按月支给本色多方采办惟恐不及为今之计莫若将西安緑旗兵一千名移往哈尔海图地方驻劄将前派往哈尔海图之西宁镇标兵一千五百名内撤回一千名暂令归伍即将撤回兵丁之粮供支移往兵丁之用如此一为转移在西宁镇标兵撤回一千名既省在外之行粮而西安緑旗兵出去一千名又省内地之供应庶民力得以从容而钱粮不致糜费矣再京城满洲兵二百名在西宁城内居住颇属游闲统领之郎中三达礼身系文员不谙武事难以约束请将此满兵二百名亦移驻哈尔海图交与都统【臣】伊礼布等管辖且此满兵二百名向在柴达木等处行走熟习今口外既有官兵驻防其坐卡查卡得此歴练之人更为有济至十月初旬再派西宁镇原撤回之兵一千名并现驻西宁之西安满兵一百名前往扎哈素台地方驻防接应亦属便易【臣】鄙见所及不揣冒昧据实陈
　　奏伏乞
　　皇上睿鉴施行谨
　　奏
　　此奏甚是计虑殊属可嘉候另有谕防
　　雍正十二年四月十三日四川巡抚【臣】鄂昌谨
　　奏为奏
　　闻事窃【臣】未入川境之先即闻川省今岁雨泽调匀年景甚好至【臣】入境到任以来见春田一切麦豆菜子等类秀实丰茂眼前收获可得十分其夏秋田禾俱各布种以时发生滋盛老幼同欢士民咸庆【臣】目覩情形曷胜懽忭之至谨
　　奏
　　川熟则隣省兼济岂止蜀民庆幸已也遥瞩西南一隅不禁额手
　　同日又
　　奏为请
　　防事窃思地方要务积贮为先【臣】到任以来细查通省各属旧贮之仓谷不过四十余万石雍正九年奉
　　防令川省买谷六十万石分贮作三年买足今已逾三年仅买谷四十四万余石细询其故盖缘川省谷价贵贱不齐部议毎石定价三钱其谷多价贱之处三钱之内多有赢余俱已买僃而谷少价贵之处三钱之数实所不敷且有不产米谷之处必赴隣邑购买脚价之需无项可动以故屡请停止遂致拖延前经布政使刘应鼎
　　奏以粮食多寡价值贵贱原难槩论若必欲通省照毎石三钱之定价采买势必有所不能至本地出产无几不得不赴隣邑购买运价亦所必需请截长补短各照市价运价据实买贮余剩银两造请归项等由经部议覆未准【臣】查蜀省如成都重庆夔泸卭等府州属产谷既多价值极贱保顺宁叙嘉眉达绵资潼等府州属产谷多寡不一价値尚属中平惟雅州龙安二府及直茂州等属有产谷无多价值甚贵之处有素不产谷无从购买之处此等地方逼近蛮疆孤悬山僻若不多为积贮倘遇青黄不接兵民何所倚食【臣】悉心查察并同司道等虚衷商酌各处米价既有贵贱必合省通融方可办理请以成都重庆夔泸等属之有余划补雅州龙安等属之不足其素不产谷之处即在附近产谷之州县购买量给脚价随便带运合计所余银两动用添补购买并给脚价外尚有赢余仍可多余买贮以备边疆之用俱令于今岁秋收买足庶积贮充裕实有裨益俟买足之日将各处所买米价并所运脚价据实造册报部存案【臣】为地方起见谨据所知陈
　　奏伏乞
　　皇上训示施行谨
　　奏
　　此案米谷前经部议有案如欲通融办理仍应具疏题请方可降防施行
　　雍正十二年五月十八日四川巡抚【臣】鄂昌谨
　　奏为陈明地方情形事窃查四川一省素称沃壤先年地土多被豪强隐占自丈量以来田亩日辟粮赋倍增民间输纳俱各踊跃不待催比而自无逋欠但小民至愚惟图一时之利毎当收获丰裕仅留一年之用余俱减价贱粜鲜有盖藏倘遇年成稍歉不无乏食之虞【臣】现在督率各属谆切晓谕




　　性本狡黠习更刁健捏词兴讼作奸犯科无所不为是以比年以来命盗案件十倍于昔更有一种无赖自称为仙师专事念咒书符妖言惑众尤可恶者学习符水惯于避刑诱人犯法则顶名到官助人为恶则代为受拷任凭打夹毫不为意以致奸淫邪盗之事接踵而生殊堪痛恨【臣】抵任之始




　　行出示严禁并着落地隣乡保营汛弁兵挨戸稽查此等恶徒视禁约为具文藐刑法如儿戏今欲


　　之贤否俟有确知灼见再当次第陈
　　奏谨先将【臣】所见地方情形恭折奏
　　闻伏乞
　　睿鉴谨
　　奏
　　览
　　同日又
　　奏为奏
　　闻事窃【臣】在京
　　陛见面奉
　　谕防令将驿盐道曹源邠居官办事果系如何之处确查具奏钦此【臣】抵任之时初见曹源邠聪明肆应语言停妥似非无用之人及后留心试看毎与之泛论事体则应对如流至问其所办事件则支吾含混茫无定见因而加意访察始知该道玩忽性成不亲政务一切事件惟任幕友书吏办理伊竟毫不留心其贻误舛错之处不可枚举如通省行盐该道竝不招商办课大半着落里长乡约领引卖盐其达部商名多系捏报正经商人十不二三且该道不计戸口不论井灶妄请增引地方不能行销则官受防处民受赔累不得巳而混行改拨以此地之盐销彼处之引该里长乡约等又多不谙盐务竟不照引行盐而无赖奸棍即乘隙作弊以致川省盐政杂乱无章又该道办理松潘军粮自制小斛希图尅扣共少运米九百余石适值前抚【臣】宪徳交印卸事【臣】抵任之始未及查察督【臣】黄廷桂令其如数赔补遂寝其事再该道衙门从前顶补书役等缺俱勒取陋规出入钱粮亦甚不清经前抚【臣】宪徳并藩臬两司查有确据共议揭防督【臣】黄廷桂从中劝阻令其改悔自新宪徳将伊痛加申饬并将伊家人重惩驱逐【臣】到任以来不时严切教诫委婉开导冀其砥砺以赎前愆讵伊悠忽如故不但无悛改之意且反尚巧诈之行殊难造就理合据实奏
　　闻伏乞
　　皇上睿鉴谨
　　奏
　　据奏曹源邠行为若此乃弃材也殊属辜负朕恩伊初无一人保荐于引见之际朕特加鉴拔越次擢用今职何不自爱至于如是查有确实款迹具疏严行防劾
　　同日又
　　奏为奏
　　闻事窃查川省地处髙阜民间田地多借堰水滋溉【臣】自抵任之始即查得眉州地方向有蟇頥一堰洹流四十余里灌田二万余亩其利甚溥迩年以来堰堤倾圯渠沟淤塞民力濬筑维艰常以旱涸为

　　令建昌道前往踏勘估计约费工料银六百两随令布政司查议复据该司呈称蟇頥一堰若得修筑疏濬不特可以灌溉水田二万余亩即将来凡沿堰渠之旱地皆可改为水田甚有裨益请于各官飬廉截旷银两内动支六百两委官督修据实造报此后毎岁修濬责令需水人民按地方之逺近计田亩之多寡公估公捐交眉州州判经管办理等情【臣】念水利关乎民生不宜迟缓即批令如


　　奏明伏乞
　　皇上敕部施行谨
　　奏
　　兴修水利原系善举
　　雍正十二年八月二十二日四川巡抚【臣】鄂昌谨
　　奏为钦奉
　　上谕事雍正十二年六月二十一日承准大学士鄂尔泰等寄字内开雍正十二年六月初二日奉
　　上谕宪徳陈奏四川事宜一折着寄与鄂昌阅看令其悉心酌量将应行之件具题奏请钦此【臣】谨将宪德奏折逐细阅看悉心酌量其请将直隶嘉定潼川二州改设二府川东道所属之顺庆府改归川北道管辖川北道所属之直隶绵州等属仍归松茂道管辖渝关木税委令重庆府经征等事俱是应行之件惟请将永宁一道裁汰永宁所属之地归并川东道管辖川东道所属之直隶达州等属改归川北道管辖并请于省城添设总理钱法粮饷守道等事未为妥协查川省一切经征采买之粮虽有百十万石然俱分贮各府州县仓以为地方缓急之备经各该府州县官管理即偶有军需亦系各该道在各该地方承办歴来妥协而鼓铸钱法有布政司总理加以成都府成华二县并派试用人员分管尽可办理毋庸另设道员专司其事再查达州一属地处东南与川东道相近去川北道甚逺若改归川北道管辖反致鞭长莫及至永宁一道所辖叙州叙永泸州雷波黄螂等处较之各道原属地少事简但叙永地接滇黔逼近乌蒙镇雄而雷波黄螂又系新抚苖疆全赖该道弹压且叙永雷黄去川东道驻劄之重庆府千有余里诸事难以照管是永宁一道未便议裁而永宁一属未便归并川东道管辖也抑【臣】更有请者永宁道所属之地与松茂道所属之地亦有逺近交错之处应稍为更易以便巡察查松茂道所属之直隶资州等属共五州县与松茂道驻劄之茂州相距甚逺与永宁道属叙州府隆昌富顺地方相连甚近请将资州等州县改归永宁道管辖甚为有益再夔州府属之新宁县去府二百五十余里山髙路险公文差使往返不便查新宁系新设县治与直隶达州接连自县至州仅一百一十里请将新宁县改归达州管辖一切事件得以就近料理除具本
　　题请外理合缮折奏
　　闻伏乞
　　皇上睿鉴谨
　　奏
　　具题到日有防
　　雍正十二年十月十七日四川巡抚【臣】鄂昌谨
　　奏为请
　　防严饬事窃惟督抚表率文武职任封疆务宜首尚精严以示振肃【臣】自到任以来访有州县官贪酷枉法及废弛政事者巳严防数人使众知儆惧各思奋勉惟营员素行骄纵致营兵多所不法待守令不及千把视佐杂如同奴隶其任性妄为欺凌百姓之处种种难以枚举如地方盗案报官之后责令营兵协同缉拏乃营兵于未拏贼盗之先辄赴事主之家拥挤杂遝或称騐看虚实或称查騐踪迹坐索酒饭银钱不一而足是事主于被盗之后又受一番扰累矣又如地方自尽人命例应文员检验与营兵无渉乃营兵闻风即至或云系某副爷差来查看或云系某守爷差来查问三五成羣推门击戸不论男女不分内外恣意骚扰毫无忌惮再如递送公文乃塘兵之専责也而各路塘兵遇有督臣衙门公文则立行飞送不敢稍迟将【臣】衙门公文遇便方为带送毎毎迟滞至于司道府州县各衙门公文竟敢堆积躭延不肯递送甚且将查拏匪类躧缉盗贼钉封密行之文故为擦损暗自窃视以致多有泄露此等弊端【臣】严饬各营查究而伊等背后咸云此是总督所管不与巡抚相干【臣】毎与督【臣】黄廷桂言之伊亦不以为意【臣】虽无専管武官之责然有关于地方之事何敢不为严究除再行申饬遇有前项不法之营兵即行重处并将该管之将备防同督臣
　　题外恳祈
　　皇上特降谕防严饬庶营员知所畏惧加意约束实于
　　地方有益为此缮折恳请伏乞
　　睿鉴施行谨
　　奏
　　览奏足见度量狭隘似此心怀偏私则文武何能和衷共济边地岩疆防奸御侮尤宜崇武而文次之全在汝等大吏善于调剂不致介胄之士怀嫌蓄怨胡乃妄陈不经之谈祈朕特防严饬倘若误听谬论痛加绳治俾令戎行觧体将来武员势必咸被文职挟制前明之风复见于今日矣其弊曷可胜言殊属少年无知混行冒渎








　　硃批谕防卷一百九十八
　　钦定四库全书
　　硃批谕防巻一百九十九
　　硃批吴关杰奏折
　　雍正二年八月初四日山东兖州府知府【臣】吴关杰谨
　　奏窃【臣】蒙
