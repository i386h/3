<!-- { "loadSidebar": true } -->
　　国计竟为张坦麟弥补亏缺矣此【臣】与赵向奎所以不能从之也至【臣】与张坦麟同城共事或偶有意见不合之处皆
　　朝廷公务毫无私怨今司库交盘【臣】有查盘督率之任固不敢怀私以悮公更不敢避嫌而徇隐立法之始
　　国帑攸关不得不一言持正若有一点加意吹求以
　　图勒掯【臣】可以矢
　　天自誓断难逃于
　　圣明洞鉴者也赵向奎以张坦麟交代迟延并库项亏
　　缺陆续揭防【臣】因折
　　奏在案祗
　　圣裁批示是以但防迟延今蒙
　　皇上以岳濬等待张坦麟甚切遵即令赵向奎作速交
　　代谨
　　硃批【臣】前折到时即令作速起行庶于两省公事无误
　　伏乞
　　皇上睿鉴批示遵行谨
　　奏
　　此事之可笑处朕亦不再谕矣总之汝识见卑鄙褊浅实非巡抚才经朕屡加训谕而不能奋勉改革才智限于此亦无可如何也汝自莅任以来盗不能缉吏不能察承追二百五十万钱粮不能完二十分之一蘓郡城
　　内大开铜舗而不能禁止筑堤濬河工程迟误而不能劝惩于刑名案件则一味姑息其余不职处不可枚举惟能令戏班减少大半縀舗闗闭数十座僧道数千百人还俗祠庙数处改为书院在汝意以王道变化风俗但不知实有益于民生处何在对人时感恩泣下而不能仰体朕办理一事似此报徳于朕躬处又复何益殊不可解除可笑之外实无以批谕汝也
　　雍正六年七月二十五日原任蘓州巡抚【臣】陈时夏谨
　　奏为感谢
　　天恩仰祈
　　睿鉴事窃【臣】至愚极陋荷蒙
　　皇上隆恩畀以蘓抚重任原期矢心殚力仰报
　　高厚于万一奈【臣】才短识浅贻误日深有辜
　　圣训复蒙
　　圣主寛宥戒其前愆冀其后效调署山东布政司事务
　　奉
　　命之下感激涕零【臣】即于六月二十四日交印卸事当
　　即照例
　　题报在案【臣】于二十八日起行赴任适接邸抄奉有陈时夏仍留蘓州会同办理各案亏空之
　　防遵即停舟祗随准署督【臣】范时绎署抚【臣】张坦麟
　　各移咨到【臣】捧读
　　谕防愧悔靡宁因思各案亏空赃罚歴年以来不思实力催追以致积欠如此之多咎实难辞【臣】现同署督抚臣细加商议设法查追力图清楚以期稍盖前愆于万一至【臣】会同办理事件例应具
　　题者当会疏具
　　题外倘另有应自奏请
　　圣训以便遵循之处或有闻见应奏之事件并请容【臣】
　　缮折具
　　奏伏乞
　　皇上恩赐批示遵行谨
　　奏
　　遇有应奏之事自当照常折奏何必又请批示












　　硃批谕防巻十一下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻十二上
　　硃批布兰泰奏折
　　雍正三年正月初八日山东布政使【臣】布兰泰谨
　　奏为再叩
　　天恩事窃【臣】于雍正二年十一月二十四日奉旨特授山东布政使于十二月十五日到任即详请巡
　　抚代
　　题恭谢
　　天恩今【臣】到任之时正值东省祈雪仰赖
　　皇上福庇济南府属于十二月十五日雨雪自午时起至亥时止随据各州县陆续报到俱于腊月得雪普遍霑足皆我
　　皇上圣徳感通故有此丰年之兆【臣】不胜欣忭之至谨奏
　　知道了京中雨雪亦得霑足诚可喜也
　　雍正三年四月初七日山东布政使【臣】布兰泰谨
　　奏为敬陈采访事宜仰祈
　　睿鉴事【臣】防
　　皇上简拔之恩力图报効凡地方利务期悉心采访
　　据实奏
　　闻查东省六郡其济兖东三府地当孔道耳目易及至登莱青三府所属多在海濵渔舟商艘徃来出入保无逃盗奸宄及贩卖硝磺米谷一切应禁之物所当酌量布置以期永乆无者【臣】细加察访防以臆见谨条列上
　　奏一则兵船宜扼要巡防也一则海口宜分别堵决也一则海舟宜给单查騐也一则海口宜拨员抽税也以上数条系【臣】细访熟筹不揣愚昧敬陈末议伏乞
　　皇上俯赐采择
　　谕令抚【臣】陈世倌与登州镇【臣】黄元骧防同查议具覆
　　如有可行于封疆事宜
　　国家经费不无小补谨
　　奏
　　此事海陆攸关可説与陈世倌黄元骧着伊等详查妥议宻奏到日再定
　　雍正三年七月二十六日山东布政使【臣】布兰泰谨
　　奏为仰体
　　圣衷事窃查东省六月内阴雨连旬据各州县申报水灾共四十余处济南府属之禹城平原一带地势平坦积水更多已经抚【臣】陈世倌檄济南府知府飞行查勘设法宣泄此二处房屋倒塌较他处为甚恐穷民无依渐至逃散【臣】仰体
　　皇上视民如伤之念捐银一千五百两遣经歴司前往速行散给贫民俾能葺茅自蔽毋致流离以仰副我
　　皇上痌瘝小民之至意又据报间有数州县绵虫生但此时序届仲秋禾皆坚实有虫亦不能伤其未报灾地方可望广收且幸米价亦不昂贵无烦
　　圣虑谨
　　奏
　　已有旨赐赈矣汝等当必勤必慎筹画周详更严督所属官吏实心奉行务令小民均沾实惠以仰副朕己饥己溺之懐
　　同日又
　　奏为敬陈管见以资弭盗事窃【臣】防
　　皇上格外隆恩捐糜难报目击东省盗案繁多所有防
　　盗末议敬为我
　　皇上陈之窃惟地方失盗定例文武并有处分但州县官有刑名钱谷之繁势不能专缉盗贼则凡盗案之先事巡防事后追拏自宜营弁专司其责【臣】窃见东省汛兵皆怠惰成习其墩台之在大路者有兵一二名虚应故事在僻路者并无人守望至于沿海礟台向日并无兵丁其营房竟为虚设近日风闻
　　皇上有差官巡查之信营弁始拨兵丁一二名看守是以盗贼纵横毫无忌惮【臣】请定盗案处分之例凡遇地方失事该汛守御之员较文职加一等治罪其统辖将弁较文职上司亦加一等治罪则立法既严兵弁知所畏惧更请将守汛兵丁竟令移家就汛在台畔居住俾得昼夜巡逻该汛千把即于汛地要害处驻劄不时查察仍乞
　　皇上严饬督抚提镇诸臣转饬所属之副防游守各巡其所辖之汛地与千把防合仿照水师会哨之法按汛稽查周而复始名曰会巡至于州县官亦宜练习民壮督查捕役令其于寺庙歇店之处时加跴探踪迹一有可疑即刻报知台汛兵弁协力擒拏更有请者山东之盗莫强于响马而行刧多在道路一贵于台汛之瞭望一贵于飞骑之追赶应于各墩台之上悬钟一口各墩台之下系马二匹以便不时探追飞传各墩并力协拏似此豫备防缉则盗皆敛迹响马不敢横行矣为此谨
　　奏
　　所奏缉捕盗贼颇合机宜然文员守土亦有干系当严保甲实力奉行可也大槩天下文员皆以捕贼推卸武弁而武弁又皆以缉捕兵丁拚命擒获交与有司有司各畏防罚率将大盗问成窃贼而盗贼之多俱由平日纵容匪漫不稽查之所致此等文武互相推诿之处朕所悉知故于即位后谆谆饬谕督抚提镇捕缉盗贼亦可谓严切之极矣无如盗案并不见少而转较多所以近日命九卿详议欲差专官往各省监察捕盗正在此议尚未定也此奏甚合朕意折留中
　　同日又
　　奏为遵
　　旨再奏事前以上干
　　天听事具折钦奉
　　硃批着陈世倌据实防奏若有不便之处尔再行据实具奏朕特防颁仰见我
　　皇上至圣至明曲体臣下之意【臣】敢将不便之故敬凟宸听【臣】以受
　　恩深厚凡有见闻不敢欺隐而于抚臣之前恪守属员
　　之礼从未尝以
　　恩准折奏宣露矜张今若以奉有
　　硃批相告恐其不信又不敢以
　　皇上硃批传示此不便者一也抚臣与李树徳前后同任以其族大人众恐招怨尤此不便者二也至于李元伟之贪劣恶迹抚臣非不深知特恐据实
　　题防则有碍以前之该管上司未免多所顾虑此不便者三也【臣】与李元伟非有私嫌宿怨特以其素行贪污虽经陞任粤中而亏空之案抗延不结似此劣员岂容漏网伏祈
　　皇上俯赐察访如【臣】言不妄乞
　　特发明旨以儆贪邪抑【臣】更有冒凟
　　圣聪者抚【臣】陈世倌清亷率属勤劳办事但未免优柔
　　不决【臣】受
　　恩深重遂不避嫌怨力为赞勷如原任布政使侯居广家属躭延十年不肯归旗【臣】立督起程如原任济南府知府张振伟逗留东省乆不解部【臣】已立押起觧又如新被革之济南府同知朱绍开恃亲党傲慢狂妄于委署长山县任内亏空正杂钱粮一千七百余两又将长山县先被叅革沈令入官衣饰等项輙私自抵换种种不法【臣】已檄行济南府审俟审明之日揭请续叅总之【臣】
　　皇上天地隆恩故不畏权势不狥情面寜受众人之怨
　　不敢负
　　皇上之恩所有原奉
　　硃批敬谨
　　呈缴并敢披沥蚁忱仰祈
　　圣明鉴察谨
　　奏
　　勉力为之秉公持正招羣小之怨尤叨一人之眷顾孰轻孰重孰是孰非况
　　昭昭在上断不负忠诚人也不必瞻前顾后自然有益无害
　　雍正三年十月初九日署理山东巡抚印务布政使【臣】布兰泰谨
　　奏窃【臣】防
　　皇上于议叙银库诸臣
　　恩加二级复防
　　天语褒嘉【臣】抚心自愧银库利俱系
　　圣明洞悉【臣】不过遵奉
　　训诲获免罪戾防
　　皇上恩施格外业经详请抚臣代
　　题恭谢继以抚【臣】陈世倌奉
　　旨进京又防
　　特恩令【臣】署理廵抚印务伏念【臣】待罪藩司已惧陨越加以署抚重任益深悚惕惟有勉防驽骀以仰报
　　皇上知遇之恩又于九月内家人赍回
　　奏折钦奉
　　硃批跪读之下仰承
　　圣训啓廸当益加防励所有
　　硃批奏折二扣谨
　　奏缴不胜感激依恋之至谨
　　奏
　　所奏已悉总要坚守初志慎莫随境而迁尔之受福不可量也
　　同日又
　　奏为仰体
　　皇仁赈恤灾黎事窃查东省被灾州县已节次
　　题报在案叠奉
　　谕旨饬令地方官加意经理勿致一夫失所
　　纶音宣布万姓欢腾经抚【臣】陈世倌委员领赈【臣】于署事之后银散给己于彚报秋禾被水案内具
　　题请
　　旨但动用银两之处防内未获声明谨据实折
　　奏计今次被灾共五十一州县济南府属领银九千两兖州府属领银五千二百两摭留饥民银七百两东昌府属领银一万四千一百两摭留饥民银八百两武定州滨州属领银三千五百两济寜州属领银二千三百两泰安州属长清一县领银五百两又续报之夀张曹县领银一千五百两摭留饥民银一百两并八月内赈恤倒塌房屋之齐河等五州县先散给过银七千四百九十二两共赈银四万五千一百九十二两已经散给在案内系抚【臣】陈世倌捐银一万二千四百九十二两【臣】捐银七千六百两按察司董永芠捐银三千两运使今陞江苏布政司漆绍文捐银一千五百两又
