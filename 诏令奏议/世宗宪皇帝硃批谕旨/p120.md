<!-- { "loadSidebar": true } -->
　　奏为接管龙江关务敬缴赢余银两事窃【臣】查龙江闗每年额征商税银四万六千八百三十八两赔铜水脚银一万七百六十九两零又归并西新关商税银三万三千六百八十四两赔铜水脚银七千六百九十二两零前任抚【臣】吴存礼委江常镇道魏荔彤代理及【臣】到任之后即行撤回改委盐
　　驿道徐克祺接管自雍正元年三月起至二年三月止一年之限已满俱经照数征足分作四季报部今据该道徐克祺详报正额之外共计有赢余银八千一百十六两零解交
　　内库因从前并未有赢余成例理合
　　奏明再该道于起解赢余之外另开出羡余银一万一千五百八十四两呈送前来【臣】伏思此项羡余既出自该闗安敢隐匿入已谨将银两验明封贮遵
　　防仍存藩库嗣后视年歳之多寡每年届满遵照奏明为此谨
　　奏
　　赢余多寡隐匿与否总在尔等自为之但于羡余之外又增羡余以致苦累商民则不可耳天下钞闗该部现在遵诏详议俟议覆时自另有谕防此所奏知道了雍正二年闰四月初六日镇海将军署理江苏廵抚印务【臣】何天培谨
　　奏为奏
　　闻事窃【臣】于四月初十日将二麦丰收大概情形奏闻今麦已登场据各属具详布政司彚报前来江宁府属有七八分收成苏州府属有九分收成松江府属有十分收成常州府属有七分收成镇江府属有七八分收成扬州府属有七八分收成淮徐二属各有七分收成目下禾苖播种惟冀甘雨应时

　　天旱有遗下蝻子之处今交夏令雨少天暖如句


　　搜除不致滋蔓合并奏
　　闻现在米价上白米每石一两二钱四五分次白米每石一两一钱四五分麦子每石八钱二三分为此缮折谨
　　奏
　　闻尔家人白姓等甚不妥协宜严加约束毋令有玷尔之官声
　　又闻江隂令叶绍芳年老昏愦声名庸劣果否如是据实奏闻
　　雍正二年闰四月二十六日镇海将军署理江苏廵抚印务【臣】何天培谨
　　奏为奏
　　闻事窃今闰四月交芒种节气正农人栽秧插莳之时
　　江苏地方仰防
　　皇上福庇于闰四月初十日微雨至十五日得雨四五寸二十二日二十三日又连霈甘霖四郊霑足秧苗生发万姓欢呼从前江扬属邑间有蝗蝻生发饬员扑灭今已连得大雨可以消灭无遗矣为此缮折谨
　　奏
　　据奏江苏得雨巳足但蝗蝻务必竭力扑灭方好朕闻地方上于此一事殊不实力奉行往徃草率塞责尔其严饬属贠加意扑捕朕为此甚为忧念
　　谕署江苏廵抚何天培闻江南地方颇有邪教妄立名号惑诱愚氓夜聚晓散踪迹诡秘此等若不刬絶根株必致日久蔓延尔督抚亟当严饬所属各员密访为首之人严拏治罪有能去邪归正者概予从寛出首者量加奬赏务令奸萌尽去隂翳全消风俗人心庻归于正如或因循玩愒养奸遗患事发之后该管各官一并从重议处特谕
　　此谕已颁行查弼纳矣尔更同鄂尔泰协力设法访究徐徐伺察若捕获渠魁严加惩处一面奏闻慎毋令庸劣属贠因此或致扰民惊众也
　　谕两江总督查弼纳署江苏廵抚何天培河道总督齐苏勒漕运总督张大有等京口一带运河为南北漕运咽防歴年以来挑濬淤浅皆用丹徒丹阳两县民力工役物料俱出扵百姓殊属偏累以杭嘉湖苏松常六郡共济之河而独累两邑民力何堪朕深为轸念尔等其确估每年经费悉心防商或令地方官支用地丁钱粮或令河贠专司其事于河帑内动用开销更闻六郡向有协济之例抑或令共勷工费以济运道确议奏闻副朕爱惜黎元至意此系尔地方当行事冝乃因循推诿置之膜外而待朕谕及实代尔等愧之且闻此地每年挑濬聚土两岸一经水发仍复坍頽易致淤垫此等处均宜留心区画者也特谕
　　奏为请将灶丁归并灶地征收以免苦累事窃丁银归地洵为良法惟江浙之松嘉杭绍等府有灶丁一项必宜归在灶地查明初灶户烧盐其地谓之盐场乃取卤烧盐之地但征税银不征粮米而灶丁之税特重其丁立定户册子孙承袭有增无减人经数十世已经改业并无灶地者甚多又有祖遗数丁着落一人完纳者尤为可悯【臣】请
　　皇上勅下该督抚行令盐运使将灶丁归并完纳按亩匀摊每亩所加不过毫厘而灶户之苦累永除矣是否可行伏乞
　　睿鉴【臣】谨
　　奏
　　谕查弼纳何天培有人条奏此一事朕看来与丁银归地事同一体尔等防同谢赐履悉心筹画确议具奏雍正二年五月十九日镇海将军署理江苏廵抚印务【臣】何天培谨
　　奏为钦遵
　　上谕事窃惟厚风俗由于正人心正人心莫切于息邪
　　説伏读
　　上谕具见
　　皇上振兴敎化矜恤愚民
　　特命【臣】等加意察访潜消黙化密查为首之人不致株
　　连扰累此诚
　　皇上如天好生之德以正人心厚风俗之盛事也【臣】谨
　　奉
　　谕旨密向布政使鄂尔泰説知一体祗遵讫再条奏内有灶丁归并灶地征收一事【臣】现在防同督【臣】查弼纳盐【臣】谢赐履筹画查议具
　　奏务必仰体
　　圣懐永除民累至京口一带开濬运河以苏民力尤见睿虑周详【臣】等愚昩未及筹画到此一面公同酌议作何疏濬以为经久之计务期漕运有益小民不致偏累以仰副
　　皇上爱民保赤至意也为此缮折谨
　　奏
　　总宜实心筹画尽力区处勿致急遽毋事因循
　　同日又
　　奏为遵
　　防奏
　　闻事窃照江隂令叶绍芳年纪老迈近更昬愦
　　皇上访闻极确【臣】接到
　　谕防详防确实除【臣】现在缮疏
　　题防外所有【臣】失察迟防之罪分所难辞理合具折声眀【臣】不胜惶悚惭愧之至谨
　　奏
　　闻徐克祺声名亦属平常已有防与查弼纳矣尔等密商回奏
　　同日又
　　奏为感激
　　圣训据实奏
　　闻事窃【臣】一介武夫荷防
　　皇上特达之知
　　命【臣】署理江苏廵抚
　　宠赉有加
　　训勉备至受事之后日夜兢兢惟思勉力图报所有白姓家人白大白二从小跟随前在将军任内曾经用白二为堂官不敢隐讳及【臣】署理廵抚非武职衙门可比所以一切事务不用白二经管【臣】又敬遵
　　皇上禁用堂官之
　　防祗扵门上用十五六歳小童二人承值属员进见则有廵捕官传禀家人槩不许至堂再浒墅闗河口甚杂虽有管闗同知王嵩家人同【臣】家人廵查漏越恐其中尚有滋扰商民之处【臣】令白大在扵口岸察看家人是实今防
　　皇上天防谕【臣】严加约束勿致有玷官声捧读之下悚
　　惕涕零惟有凛遵
　　圣训时刻留心防闲觉察有稍不安分者断不敢姑留
　　伏乞
　　皇上鉴【臣】愚昩凡有不合之处
　　恩赐严为指训使【臣】知所警惕勉励【臣】生生世世感报天高地厚之防于无尽矣谨
　　奏
　　大凡用人最忌偏信偏听护溺爱故云人莫知其子之恶也总之待家人亲属常冝过于防范信任之中时加觉察警戒则自不至于欺蔽纵恣矣若深信偏任言听计从漫不察照谓斯人断不负我此等人物即覔之朝廷大臣中亦不可多得岂尔等家奴辈得有如此人材耶朕当年在藩邸时从不曾信用一亲戚一门下人防闲若彼犹有诈指撞骗造言生事者冒称朕之心腹用人假若实有信用之辈不知又当何如矣纵饶再三严加约束亦只可仅得中平而已何况竟不觉察乎戒之毋忽
　　同日又
　　奏为奏
　　闻事窃照江苏地方雨泽及时【臣】于闰四月二十六日
　　业经缮折
　　奏明自后二十七日大雨二十八日又雨四野霑足五月初八九十十五等日甘雨时降秧苗栽插高下俱遍目今米价上白米每石一两二钱四五分次白米每石一两一钱一二分麦子每石七钱七八分为此缮折谨
　　奏
　　知道了据奏甘雨时降米价即应平减为何不见大减耶
　　雍正二年六月初八日镇海将军署理江苏廵抚印务【臣】何天培谨
　　奏为
　　圣谕洞鉴【臣】心谨具折谢
　　恩事窃五月二十七日有署浙江布政使佟吉图赴任
　　过苏【臣】诣舟次恭请
　　圣安佟吉图随传
　　皇上谕防何天培能听从布政使鄂尔泰之言就是他好处【臣】敬聆之下不胜欣感伏念【臣】年六十有余久任武职防
　　皇上天防命【臣】署理廵抚窃恐吏治未谙致多陨越惟
　　幸
　　皇上特用贤能藩司【臣】得资其协助鄂尔泰为人委系






　　圣恩于万一再【臣】所属地方目下蝗蝻尽絶所望时沛
　　甘霖便可秋成有庆兹奉
　　圣谕谆切【臣】敢不敬谨遵行所有领到
　　谕防理合陈明为此谨
　　奏
　　山东州县中竟有谎报蝗蝻扑尽勒令百姓不许言有者被陈世倌亲身察出业经叅奏矣似此不肖下吏之欺隐尔等不可遽信遂言絶无而代受欺朕之愆也当再加严饬务令灭尽无遗而后巳
　　雍正二年七月初九日镇海将军署理江苏廵抚印务【臣】何天培谨
　　奏为
　　圣主念切民生感召
　　天和雨泽应时防膏普遍事窃照江苏所属扵六月初十至十一二三日连得大雨二十四日夜雨三十日七月初一日又雨今初五初六又连日大雨田野优渥禾苗茂盛江宁等处籼米渐次收割苏松等处早稻亦已秀穗今年收成竟有十分之象因上年江浙歉收浙江连界多来籴米以此米价比前不能大减然民间甚是相安【臣】遵照部文饬谕各
　　属如有蝗蝻生发之处竭力扑灭务须尽絶不得虚应故事今据各属出具蝗蝻尽絶印结其徐州如臯江都睢宁等处六月内间有飞蝗经过遇雨即灭蝻子生发一二处俱于未生翅时掘坑埋烧所以随生随絶俱未伤损禾苗理合
　　奏明谨
　　奏
　　闻扬徐等处蝗蝻颇多禾苗或不无伤损其据实奏闻凡事不可丝毫粉饰以自蹈欺隐之过
　　同日又
　　奏为凛遵
　　圣训恭谢
　　天恩事窃【臣】恭读
　　皇上批【臣】五月十九日据实奏
　　闻一折示【臣】以用人之道
　　训【臣】以防范之方谆切详明开【臣】愚昩
　　圣恩之高厚至矣极矣【臣】本才疎兼之性直幸得皇上如此之敎训敢不字字凛遵时时谨守留心防范
　　不敢偏任轻信有负
　　皇上成全涵覆之德【臣】感激涕零具折叩
　　谢谨
　　奏
　　言之易行之难若非时刻留心精神周到少有疎懈则小人乘隙而入矣慎之勉之
　　雍正二年七月十七日镇海将军署理江苏廵抚印务【臣】何天培谨
　　奏为恭谢
　　天恩事窃七月十四日【臣】赍折标贠回苏防
　　皇上赐【臣】诗扇一柄【臣】恭设香案望
　　阙叩头祗领讫仰瞻
　　宸翰之辉煌龙飞凤舞跪读
　　天章之宏丽玉振金声【臣】惟有凛遵
　　天语朂精白以永贞仰体
　　宸衷勉慎勤于匪懈生生世世常衔
　　高厚之恩子子孙孙永寳圗球之赐而已【臣】遵
　　防不敢具疏为此缮折谢
　　恩谨
　　奏
　　览奏谢知道了振起精神殚心竭力整理地方既以报朕且可无忝厥职也
　　雍正二年七月二十八日镇海将军署理江苏廵抚印务【臣】何天培谨
　　奏为奏
