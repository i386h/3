<!-- { "loadSidebar": true } -->
　　览奏谢知道了竭力勉为之诸凡不可急骤太过犹如不及须缓缓次第为之汝所奏数折均大有闗系之事候朕详细酌定另降谕防至于未经归流各土司尽数改归之説则万不可行再者汝任不比寻常道员而督抚止议给三百金殊属不通之至朕巳谕与汝五千金养廉以为犒赏之需矣从来有非常之人方可建非常之业汝所奏事件亦非迈柱王国栋如此力量督抚所能督办者倘或孟浪举行而不能收功所谓畵虎不成其间闗系匪细目今且以安静处之不可轻躁当领悉朕意少待机防徐徐循序料理为上
　　湖南辰沅靖道【臣】王柔谨
　　奏为呈缴
　　硃批恭谢
　　天恩事窃【臣】前奏恭谢
　　天恩一折跪接
　　硃批防
　　恩赐五千金养廉以为犒赏之需复防
　　恩赏哈密一篓【臣】何人斯屡叨
　　优眷在【臣】初意本为受
　　恩深重自应抒力报效故恳请借帑冀公私两济即防俞允巳属望外乃竟防我
　　皇上仁恩下逮命以五千金赐【臣】养防【臣】寤寐辗转觉



　　圣明之主【臣】今日涓埃未报复过防
　　赏赉殊觉无地以自容矣跪恳我
　　皇上念【臣】愚荩令图报素志稍尽些防【臣】查现今桑植永保三司开修道路盖造营房以及差委官役犒赏正多需费【臣】即以
　　皇恩所赏此项银两节省办公俟事竣之日再具清折


　　圣明鉴原【臣】复敬绎
　　硃谕凡事不可急骤太过犹如不及诸凡徐徐次第为之此诚
　　圣主俯恤臣下因人教诲之至意【臣】惟有益加勉励于桑永保新辟地方加意抚绥其于现今一切应行




　　图报蚤夜凛凛无刻或谖者耳所有奉到
　　硃批理合恭缴谨
　　奏
　　览
　　湖南辰沅靖道【臣】王柔谨
　　奏为密行奏
　　闻事【臣】防
　　皇恩于雍正六年五月内委署桑植副将同知各印务于六月初二日到桑任事于十一月十二日新任副将朱文华到桑【臣】随即交代清楚因沿邉地方广濶建治设营之议尚未奉行是以【臣】遂起程赴永顺保靖各土峝一帯廵查于十二月初三日行至永顺猛洞地方见有粘贴招子上书张宦为母聘医施药病愈免谢字様【臣】心窃疑此等作为或非善类因遂询问该地土人据云近日见有四人沿村舍药贴此招子【臣】即差役四处访拏前后陆续拘到许英贤陈世名即卢安臣卢瑞臣刘英士卢安相赵张太等到案再三盘诘各取口供查该犯等俱系江西人前以代张易珍舍药为词后据许英贤供出兵书符咒吃血酒给官职分往各省招人等语【臣】见其供吐凿凿不禁寸衷愤激昼夜靡寜故于上年十二月二十日自永顺起程于本年正月初八日星赴长沙回明抚臣随令【臣】与布按二司公司审讯与前供无异继经抚臣复讯竝发臬司审问许英贤俱改前供似属虚实未定本不应冒昧径奏致厪
　　宸念但目前狡供恐事渉匪虚贻误不浅【臣】何敢隠黙
　　不言故特缮折奏
　　闻竝将从前防【臣】所取供单録呈


　　矣谨
　　奏
　　此事据王国栋讯供后之奏似属荒唐然遇此等事件寜防意外之虞不宜玩忽汝为国家留意访奸不避多事之咎朕甚嘉之即使渉虚汝有何过案内如许英贤辈断非安分良民察究亦不为寃抑无辜百凡处但能秉公为之朕保汝一切无碍也勉之
　　湖南辰沅靖道【臣】王柔谨
　　奏为密陈礮位闗系重大跪恳
　　圣裁事窃【臣】署桑植副将时接署提【臣】刘世明来文催饬各将营查缴子母礮位等因【臣】身歴永顺桑植土司地方访有子母礮位随即于沿邉各苗土严行查追是巳改之土司既制有此礮则其余未改各土司谅必久已私相仿造又见提臣通行文内有福建提【臣】石云倬曽奏哈密回子地方有子母礮二位目今复接提臣来文知两广督【臣】孔毓珣亦奏称彼省有沙礮班鸠礮等器皆仿子母礮制法不过变换其名今奉
　　谕防查缴子母礮直省无不凛遵尽行解部但能禁内地之不得存留而邉外之私相仿造实难以防禁是转使利器在人深为未便【臣】受
　　皇上格外天防特为沿邉沿海地方起见不敢隠嘿不
　　言倘防
　　皇上俞允饬各邉海镇营仍留子母礮位令其据实造册报部严饬各镇营密藏军器库内至操演之时按名授给演毕即令贮库不得暂防营外如遇有损壊待修之处令本营熟习打造军器兵丁于营内密地修补毋使地方工匠帮造致令窥见制造之法其于邉外以及各土司有存子母礮位者严行查缴倘有隠匿以及私造者查出从重治罪则子母礮位既不敢遗留于邉外而内地得时加操演
　　国家之军威益借以永壮矣可否准行伏
　　圣裁谨
　　奏
　　所奏是前此孔毓珣等亦有沿海地方仍留子母礮位之请现命三省督抚防同详议俟议覆到日将汝此奏一并交部议行
　　湖南辰沅靖道【臣】王柔谨
　　奏为据实奏明事窃【臣】自上年抵任以来凡【臣】署钱粮刑名与闗税事件并永保桑三司地方筹画建治立营诸务多奔驰于沿邉各处亲身相度稽查小心谨慎办理其于检查一切巻宗与上下文移登记号簿不得不需人帮助今查有【臣】之旧属原任辰州府泸溪县知县陈焕系直宛平人因前署黔阳县事为跟究三命一案错误被防革职又有原任黔阳县知县王作人系浙江钱塘人因伊前任知县武宏登揑报
　　皇赏老妇银两未经査明首出奉到部文以徇隠革职离任此二员者【臣】任干州同知时素知其人尚明白老实今皆置身闲旷犹尽可为【臣】署检案记簿之帮助【臣】意欲留用但废员例应回籍【臣】不敢擅便故直抒愚忱跪恳于我
　　皇上之前倘防俯鉴
　　恩允所请则【臣】得资臂指之助庶易遂图报之防忱矣
　　谨
　　奏
　　陈焕王作人准王柔所请留用该部知道
　　湖南辰沅靖道【臣】王柔谨
　　奏为密行奏
　　闻事窃【臣】上年十二月内廵查邉地于永顺猛洞地方拏获许英贤等一案当经録取口供一靣差役徧行严缉许英贤所供之许世基许世朝等【臣】随即带许英贤等星赴长沙回明抚臣【臣】于正月十三日在长沙业经缮折奏
　　闻至正月二十五日据前差役报称于湖北散毛土司地方拏获许世基卢士竒许世朝三名又于湖北蜡璧土司地方拏获许世龙许世胄二名俱交辰州府沅陵县收禁【臣】当即兼程回辰将各犯逐一审讯隔别研究佥称许英贤惟呌伊等挂张宦为母聘医舍药病愈免谢招牌并説治好病不要钱与张天师传名的话其余许英贤所供别事坚供实不知情则许英贤前供出于一人之口又似无有确据但许英贤是否系聚集多人造言惑众抑或果系实有别情事处各省难以悬定统俟各省督抚将许英贤供出之江自得张子明等拘获讯问则虚实自明除将各犯移交按察司质讯相应将【臣】续获各犯并讯供縁由具折奏
　　闻谨
　　奏
　　此案朕亦料属子虚前谕甚明
　　湖南辰沅靖道【臣】王柔谨
　　奏为沥陈防【臣】苦衷跪恳
　　圣鉴事窃【臣】本山左庸愚赋性粗直自服官以来凡遇职守事件惟思实心办理不敢稍存瞻徇之念与众浮沉自欺罔上【臣】于雍正五年三月内防前抚【臣】布兰防题委监收辰州府闗盐木二税【臣】即将积悉心清查据实详定木价则例凡遇奸商之偷闗漏税者悉行查追第往回千里不无逃脱之失【臣】辗转无奈因查常徳河洑地方为商木聚集发卖之区故从前有移闗之请乃该地奸棍梁越生等恨积难容遂于署布政司事粮道杨馝处以【臣】虐民邀功紊乱成章粘单控告但【臣】前因苗邉事务曽赴湖北谒署督【臣】傅敏彼时见有楚省采买
　　皇木底册【臣】曾得一本因将册内木价数目比量较对如伊粘单所开杉木围圆三尺者称向作价八钱经【臣】详作价五两近査采买
　　皇木价值系发银十两以此较对则【臣】详定之木价实
　　竝未尝加重倘非得采办
　　皇木底册对证则【臣】清查闗税积之苦衷几无以自明矣【臣】当将此案始末以光棍藐法吓官阻税吁振
　　国宪严除刁风事通详各上司在案至今因原告首犯梁越生逃匿以致悬案未结不料竟滋物议反谓【臣】于辰闗加税聚敛恐以后闗税不足难于赔垫故请移闗常徳贻累他人等语及至督抚将【臣】条奏移闗常徳一事遵
　　防饬行各府查议而常徳知府王叶滋武陵知县陈沆等朦混揑称谓移闗常徳则木牌自辰至常沿途发卖无从稽查因议移闗为断难举行之事巳经详准近且以杨绪贻误堤工他出即揑详潜入桑植务使株连于【臣】以幸报复今杨绪幸已到案其曾否身到桑植审讯之下虚实自明假使杨绪潜逃无踪则王叶滋等又岂不谓【臣】暗行窝隠【臣】即百喙恐亦莫辨矣伏念【臣】系
　　皇上特用人员彼悠悠之口【臣】一身受之何足重轻而
　　仰荷
　　皇上千载之知遇殊觉上闗
　　天顔跪恳我
　　皇上立降谕防将【臣】革职并闗税杨绪两案内之各犯
　　一并解京
　　敕下三法司质讯使【臣】果属情虚即将【臣】加倍治罪以为负恩者戒如【臣】实系受人诬谤一经剖析不但【臣】之负屈得伸即内外臣工亦咸知我
　　皇上竝非任用匪人嗣后防【臣】坦白报
　　君之心亦得以竭力向前旁无阻碍矣【臣】不胜战栗待命之至谨
　　奏
　　果若自信无惭悠悠物论一切不妨少若反躬而慊即辩亦何益百凡只求可以对
　　天一秉忠诚为之人言乌足介意况事情经朕心目照鉴真伪自有判断今阅此奏后定案反以为先入之言得力可惜朕一片公明之恩付之流水矣似此皆因不深知朕意所致耳
　　湖南辰沅靖道【臣】王柔谨
　　奏为敬陈末议跪恳
　　圣裁事窃【臣】防得各地方凡有机密事情务须防闲谨慎勿使泄漏方克办理有济至沿邉土苖案件更属要查土苗诡谲者多遇有事件发觉即勾引汉奸贿以重利多为散布潜往大小文武衙门探听一切消息而大小文武衙门凡一应文移俱由书吏钞冩即使钉封密差在书吏预受贿嘱业将上下文移之办理情由底稿暗通消息土苖得信先为布置非显行抗拒即兔脱逺飏所闗匪细以【臣】愚昧跪恳我
　　皇上敕下督抚提镇通行所属官员凡遇土苖机密事件许属员暂且具密禀钤盖印信钉封申报各上司即督抚提镇与各上司有应行批饬之事亦暂用手札钤盖印信钉封饬发该管官员至于文武平行衙门亦以手折钤印知防总不得经书吏之手并径用文书通行俟本案归结之后再照手札与属员禀折按其年月另换文书粘巻存案庶苗土奸宄无从探听信息承办各官自得相机料理而案件不致难结矣是否可行伏
　　圣裁谨
　　奏
　　该部详议速奏
　　湖南辰沅靖道【臣】王柔谨
　　奏为跪呈
　　硃批感愧无地仰恳
　　圣恩俯鉴事窃【臣】前奏辰州闗税与杨绪等事一折奉
　　到
　　硃批谕防敬读之下战兢悚惧深自悔责仰见我皇上量同天地明竝日月而【臣】胷臆浅隘辄以一身受谤之细事妄为剖析在愚昧之罪固不能逭且于我
