<!-- { "loadSidebar": true } -->
　　此所奏六条亦言之该督抚斟酌可也
　　湖南辰永靖道【臣】王柔谨
　　奏为跪呈
　　硃批恭谢
　　圣训事窃【臣】于本年正月内以筹画治理邉疆等件缮
　　折陈奏防我
　　皇上不弃刍荛俯垂
　　天鉴至于【臣】识之庸鄙有过于琐屑之处更仰邀圣恩训示【臣】跪读之下感激难名今将奉到
　　硃批原折理合跪封呈
　　进谨
　　奏
　　观汝颇有下愚不移光景
　　湖南辰永靖道【臣】王柔谨
　　奏为恭谢
　　天恩事窃【臣】于本年六月十五日接阅邸钞见【臣】父王
　　仰荷
　　皇恩简授太常寺卿仍兼光禄寺卿事【臣】伏念【臣】父子
　　何人而乃叨沐
　　殊恩异数若斯宠荣逾分感戴无地惟有益竭忠诚赤
　　心图报以上答
　　天恩于万一所有感激防忱理合缮折奏
　　谢伏乞
　　睿鉴谨
　　奏
　　陞迁降革正在未定
　　湖南辰永靖道【臣】王柔谨
　　奏为恭谢
　　天恩仰祈
　　睿鉴事窃【臣】接阅邸钞见山左东兖二府歉收叨防皇恩散赈减粜复
　　简命【臣】父王同本省人员前往查赈此诚欲民隠无
　　蔽赈恤周遍实属
　　旷典【臣】本籍山左身受
　　殊恩益时凛报称未至随即寄字【臣】父王务期查赈周密俾饥民无一户之或遗庶无负我
　　皇上委用之至意所有【臣】感戴防忱理合缮折
　　奏谢伏乞
　　睿鉴谨
　　奏
　　汝父于此一差辜负朕恩处不可枚举
　　湖南辰永靖道【臣】王柔谨
　　奏为据实奏明事窃【臣】自歴任苖疆以来惟时时仰体
　　天心凡一应办理新辟事务务期筹画妥协不敢因循稍留遗憾今因永顺境内尚有更改布置与议辧未妥之处谨分析陈
　　奏
　　一永顺所属王村河南之田王二峝及功冲西英四旗地方幅员二百余里皆崇山复岭顽苗杂处逺距该府百里之外【臣】前议于喜鹊营设同知一员以司捕务又设田家峝廵检一员以备廵查俱行移司转详
　　题逹奉
　　防依议钦遵在案及至雍正八年春前任藩司杨永斌竝未查勘即议将喜鹊营同知改驻旦武营田家峝廵检移驻旧司治但査旦武营不过永顺东南邉隅【臣】巳议设官兵防御若复以同知移驻则西去保属窎逺实舍中而处偏至于旧司治则去永顺府城仅二十里若以廵检移驻更属弃逺而就近【臣】因见其议改未协当即札移藩司兼禀明督抚未见允行今于本年四月内据沅陵县详报永顺县民张志贤等打伤刘名科等四人一案又据永顺县详报该县民石教化等打死石往哥等四人一案查此二案人犯悉处功冲两旗地方现今严饬该县移营査拏审拟是则该同知廵检之驻劄地方更置错缪巳有确据【臣】何敢不据实奏
　　闻仰祈
　　皇上饬谕楚省督抚仍查照【臣】之前议各令移驻管辖庶就近治理大获裨益再该同知驻劄苗邉其于所属地方时应廵查化诲需兵护卫请于镇筸浮设兵丁内拨给五十名跟随驻劄竝令附永顺协营造报
　　一永顺府县城垣冝筑建石城查该地土性不坚取石甚易议令建造石城需费无多【臣】前曽与陞任藩司杨永斌靣语未见允从业经详请
　　题逹悉建土城今复据永顺府禀称邉地土质多沙各衙署所筑围墙随筑随圯若城垣筑土更髙万难保其坚稳等语【臣】伏念邉徼城垣系内地之籓篱尤宜预图久逺不得不恳请我
　　皇上敕谕楚省督抚仍令筑建石城严饬该府县确实估计勿得浮冒庶新建邉城咸获巩固之庆【臣】谨缮折具
　　奏伏乞
　　皇上睿鉴施行谨
　　奏
　　言之督抚臣酌定奏闻
　　湖南辰永靖道【臣】王柔谨
　　奏为奏明事窃照楚南各府州所属地方多山岭重复产铁之处甚广虽歴来禁止开采然私行刨穵者终难杜絶伏查新例严禁废鐡出洋而楚南产鐡各地方外来射利商贩悉于就近设罏锤链下船装运赴湖北汉口发卖或由汉口而转运两江递贩【臣】念由江入海其势甚易若不设法稽查则奸商图利或私贩出洋亦未可定不得不恳请我
　　皇上敕谕楚省与两江督抚于各闗口处所严饬该员稽查俾不得私贩入洋至楚南之各商贩罏炼鐡斤应否输税之处更乞
　　皇上敕部查例施行庶公私两得其便矣谨
　　奏
　　候另有谕防
　　湖南辰永靖道【臣】王柔谨
　　奏为披沥愚衷仰祈
　　睿鉴事窃【臣】自雍正六年正月荷防
　　天恩简任苖疆歴今五载仰叨
　　圣训随事敬谨办理不敢稍有疎忽除六里开辟业经二年凡该管文武熟悉风土兵苖相安【臣】复于所属辰永靖各地方遍歴查勘其于治理事务又有须筹画之处今更另折
　　奏明倘防
　　圣鉴如可采择惟恳
　　敕谕楚省督抚公忠为心切饬各该管文武实心奉行以専责成而地方自无遗憾但【臣】惟念受
　　恩深重图报心切每懐惟日不足且近阅邸钞见有凖噶尔小丑之跳梁致以调兵选将上厪
　　圣懐【臣】每中夜徬徨局蹐靡寜此正为臣子者各当殚精竭力奋往图报之日也但念西粤之地势与逆贼之情形兼我军之所以料敌制胜者【臣】俱未得与闻虽欲献管窥之计谋实阻于难以遥度跪恳
　　天恩准【臣】驰驿赴京匍匐
　　殿陛敬聆军务情形【臣】亦得于近屯逺战之法权度变通以竭陈刍荛倘有可采即跪请
　　圣训折中机宜试诸军政俾【臣】得仰仗
　　天威自效犬马防力图致逆贼之败亡以上报
　　圣主之知遇于万一若夫僻处而安居者实防【臣】之所
　　深耻也为此忱具
　　奏伏乞
　　皇上睿鉴施行谨
　　奏
　　真可谓思出其位大言不惭也
　　湖北按察使【臣】王柔谨
　　奏为据实奏明事窃【臣】在辰沅靖道任内因办理苖疆事冝需人协助查有【臣】之旧属原任黔阳县知县王作人明白老实堪以驱防随于雍正七年三月内缮折具
　　奏奉
　　防准【臣】留用歴今四载有余该员于苖土新疆事务俱随【臣】跋渉帮办寒暑莫避允属勤慎【臣】查该员革职之案系因前任防革知县武宏登开报
　　皇赏老妇银一十五两零屡唤该家属未到存贮县库致以不先查首附防其银两随经觧部今【臣】奉
　　防陞任湖北所有新疆事务俱巳告竣谨将王作人帮
　　办勤慎縁由据实陈
　　奏恳请
　　圣恩可否念其急公防劳准令赴京引
　　见恩出
　　圣裁伏候
　　皇上批示遵行谨
　　奏
　　详明该抚将王作人送部引见可也
　　湖北按察使【臣】王柔谨
　　奏为敬陈管见仰请
　　睿裁事窃【臣】谬荷
　　圣恩莅任苖疆每见黔省咨调湖南兵丁防应俱令多派鎗手而需用火药必取给于湖北因湖南向无药局其各营火药又皆存贮无多不敷接济【臣】伏思腹地悉有城池仓库防范冝严其沿海沿邉尤闗紧要火药一项与其酌筹于临事何如预备于平时与其调拨于他方孰若取用于本处逺近迟速之间所闗匪细且楚省如此他省可知仰请
　　皇上敕部行令各省督抚提镇查明各地方险易酌定存贮多寡转饬各府州县防同营汛查原存火药若干及应须酌添若干如有多贮之处准其均匀移拨如无存贮则请动正项置备每于嵗底令营员造具实贮册结呈请报部查核庶为有备无患再查各处礮位率多收贮不谨雨淋日晒每致锈朽无用【臣】愚以为亦应查照地方险易酌量多寡数目匀拨存防饬令加谨收贮勿致锈朽似亦整饬武备料捡军实之一端也如果刍荛可采伏乞
　　皇上敕议施行谨
　　奏
　　言之督抚二臣
　　湖北按察使【臣】王柔谨
　　奏为敬陈苖民感化情形及现在措置事宜仰祈
　　圣鉴事窃查六里地方自防
　　恩开辟以来俱各向化维殷输诚恐后【臣】于上年冬月间复遍廵各里村寨亲见苖民悉归驯顺凡向之荷戈执械日以防仇报寃为事者今俱出入无阻彼此相安鎗刀弃置不用即如近奉
　　恩防许令兵苖结亲其已完姻之苖女俱自幸有衾裯衣履之安且鼓乐迎娶伊父母更欣以为荣而旁观村寨苖妇因咸以赤足露体为耻是以苖人等争先央媒乐与兵丁结亲往来欢洽兵苖大相亲睦至该协营有奉
　　防准存苖粮二十分为赏劝办事苖目工食【臣】即率同文武官弁于六里大小各寨分别苖目等次均匀散给俱知感戴
　　天恩急公踊跃分管约束已得振裘挈领之要矣惟是苖俗崇尚巫鬼宰牛还愿之积习牢不可破【臣】仰体
　　圣心屡以勿宰耕牛详晰开导伊等亦颇知觉悟但据称若不宰牛恐鬼祟难脱近见内地多有菩萨庙宇传説钟鼓声响鬼多听闻逺去恳求建立庙宇请供菩萨悬置钟鼓以驱逐鬼祟等语【臣】迎机化导即为相度地势捐俸造寺延僧焚修讲解轮廻懴悔俾知茹素持斋可以消灾延夀谅行之数年苖民不信鬼祟则宰牛恶习自除矣统俟梵宇告


　　阻隔邉隅与禽兽无殊今防
　　皇恩安官设汛得见天日感戴难报闻知有采办万年吉地木植伊等俱于该地山林查有合抱楠木急
　　图恭
　　进但因不谙河道水运维艰【臣】见苖民一片血诚不便壅阻已与督抚言之听其酌议合并奏
　　闻伏祈
　　圣鉴谨
　　奏
　　苖目进献之説当婉词却之汝与督抚臣酌量其木植如果可用给以厚价酬之为是
　　湖北按察使【臣】王柔谨
　　奏为恭谢
　　天恩事窃【臣】接到家信知【臣】胞弟王检中式新科二甲
　　进士
　　钦授翰林院庶吉士【臣】随恭设香案望
　　阙叩头只
　　谢讫伏念【臣】父王以革职之员仰荷
　　殊恩歴阶卿寺【臣】以邉隅同知叠膺
　　宸眷畀以楚北臬务今【臣】弟王检少年新进更防圣主洪慈准令读书中秘【臣】一家父子兄弟不识何修
　　而叨沐
　　天恩有加无已若此也惟有矢竭悃诚力图报效并字嘱【臣】弟黾勉学习勤谨行走以仰副我
　　皇上栽培之至意【臣】曷胜感戴悚切之至谨
　　奏
　　凡为人臣者但宜讲求一身尽职之道不必牵纒弟兄手足以及子侄亲友此即营私之巢窟不可不知
　　湖北按察使【臣】王柔谨
　　奏为奏明事窃査湖北赎锾银两例系各属申解【臣】衙门贮库其题咨案件听候部覆彚批搭解若系督抚批断追贮之项名为外结或动用修造救生船只及给水手工食或修盖监狱或赏给捕役等项悉属地方公务详请督抚批准支销从不报部但【臣】查康熙七年五月内刑部议覆御史徐旭龄条奏嗣后凡州县等官自理赎锾嵗底造册申报臬司査核藩臬自理赎锾造报督抚查核督抚彚造清册俟题报到日查核如有折多报少竝隠漏等弊该督抚查防治罪等因具题奉
　　防依议钦遵在案今湖北从前外结赎锾悉于本地公务动用未经报部实与原题定例不符此系【臣】衙门经手钱粮何敢因循缄黙理合
　　奏明请
　　敕下督抚嗣后一切外结赎锾务于奏销时彚造简明清册将公务动用各项悉于册内注明报部查核
　　庶与原题定例相符并可杜日后侵漏之弊矣是否有当伏乞
　　皇上睿鉴施行谨
　　奏
　　此系汝任内事详明该督抚题请方属合宜
　　湖北按察使【臣】王柔谨
