<!-- { "loadSidebar": true } -->
　　异数感激涕零不能自已惟有凛遵
　　圣训坚持此志不敢改移殚竭心力勉效督【臣】鄂尔泰
　　之居心行事以仰副我
　　皇上教诲防【臣】之至意耳谨具折恭谢
　　天恩伏乞
　　睿鉴谨
　　奏
　　览奏谢知道了
　　观汝自莅任以来一切折奏无非以清楚钱粮为要务似此不特轻重本末失宜粤省民情惟利是趋亦与地方舆情甚不相协也果能令吏治洁清民情淳朴徐徐自有絶风清之效若不于根本处着力而逐末办理岂但不胜其繁亦何有吏畏民懐之期地方官民之心既失徒恃国家法度欲令百物顺轨乃断不能之事如是以为不事瞻顾秉公无私则大误矣再者粤东各官分为两党恐汝不觉兹特宻谕知之两边各分门立户党首一为王士俊一即方愿瑛方愿瑛实属元恶将来朕必置之重典伊不过一臬司耳能令通省之人无一不附合者因被杨文干叅奏伊嗾使上下各员羣起而攻之此等刁风万不可长王士俊乃实心任事明体达用之员因被杨文干委用遂为通省之所忌嫉切勿听信属员譛愬误生疑惑倘错用耳目则通盘不是矣汝第仿照杨文干措施办理自可望有成效杨文干之志趣惟王士俊深悉事事与伊商酌断不至于大差志之宻之
　　将粤省分为两党之由向汝自滇题帯人员宻为示知莫被诱入党中凡遇有代方愿瑛诉屈者率系粤东蛊蠧即宜留心相待慎勿谬忽此种情形朕经采听数年深悉隠微设将谕防视为疑信之间则自误不浅开复新用副将缪其人若好则为将来武臣中难得之员否则乃一不安分大胆狂妄人也朕未能防透汝其留心试用俟有真知灼见时具奏以闻
　　雷琼道王璠前于知府任内来京引见朕观其人颇近庸劣外貎虽似诚实心术尚恐未纯因孔毓珣杨文干皆力言其优所以擢用此任近闻不称海疆廵道之职当留心察访至陶正中傅泰盛言其好朕谓不过聪眀自了之流未必肯实心为国致身效力也汝其加意试防更将傅泰保奏并朕数次批论陶正中于其珣如何之处宻向傅泰传防令其告汝知之
　　同日又
　　奏为敬陈粤东外海内河战船情形分别小修嵗修以收实效事窃查粤东通省设有水师外海缯艍拖风等船一百六十二只内河橹桨急跳等船二百三十四只配兵游廵分班出海一切船只限年修理船身坚固驾驶无虞本年四月二十三日准到部咨奉
　　防祖秉衡所奏小修改为嵗修甚属得理着通行有战船之地方一体遵行钦此前督【臣】孔毓珣接准部咨当经转行钦遵在案兹据布政使王士俊详准水师各镇协营均请仍照例小修等由到【臣】该【臣】查得粤省战舰等船有外海内河之分查内河船只亦有可以出海者除现檄行布政司分别查明议详外其不能出海内河船只遵照嵗修之例修理实属妥便惟出海战船势难画一【臣】查粤东外海与京口内河水性咸淡不同且外海风巨浪猛洪涛冲击而出洋战舰易于朽壊是以定例海洋战船自新造之年为始厯三年准其小修再厯三年准其大修再厯三年如船只尚堪修理仍准其大修如果朽烂不堪修理保
　　题拆造与京口沙船厯九年而始大修十六年而后拆造者又自不同今若照京口沙船之例将小修改为嵗修匀给工料有限嵗嵗粘补无多新造之一二年船身坚固工程简畧尚可足用若至数年之后屡经咸水浸灌蚝虫蛀蚀虽勤加燂洗而船身不坚钉锈木腐更换新料则工价不敷照依嵗修则粘补无益窃恐未届大修拆造之期而船已朽壊不堪闗系甚钜仰恳
　　圣恩俯念粤海不同京口除内河桨哨等船内有不能出海者俟查明若干遵照嵗修外所有外海战船请停嵗修准照例限年分别小修大修拆造则船只得以坚固海疆实有裨益为此据实陈
　　奏伏祈
　　睿鉴批示遵行谨
　　奏
　　闽广二省战船仍照例修理已有防矣
　　同日又
　　奏为钦奉
　　上谕宻行办理事本年九月十五日接到大学士公马尔赛等字寄内开雍正七年八月十二日奉
　　上谕闻得江南福建广东及浙江之杭嘉湖三府有匪类结党潜谋为匪其为首者系江宁人各处用银结纳等语外间既有此言不得不为留意尔等可宻寄信与郝玉麟令其宻宻留心整饬营伍预为防范但不可惊惶声张使属员弁兵知觉縁由倘致泄漏于事无益徒滋惊扰若江浙有文知防时或有查拏同党之人即便作速缉拏务使严宻勿令一人兔脱钦此遵
　　防寄信到【臣臣】跪读
　　圣谕当即钦遵宻为留意不敢惊惶声张致有一毫泄漏外布应行之政事内寓防范之机宜整饬营伍勤加操练又与署抚【臣】傅泰宻商于江西福建接壤粤省交界地方遴委亲信妥当人员一面借公事名色并往浙省一并宻行访采倘有信息易于办理若江浙有文知防时或有查拏同党之人即行缉拏不致兔脱务期奸匪絶迹边疆宁谧以仰体
　　皇上治益求治安益求安之至意所有宻行办理缘由
　　谨具折奏
　　闻伏乞
　　皇上睿鉴谨
　　奏
　　览奏知道了稽察匪类较之缉盗为紧要湏不时留心多方宻探方能得其踪迹非比命盗案件有失主苦主之证据易于追究庸碌督抚往往畧而不察偶遇一二败露者辄诿之曰疯狂率皆置之不闻不问以为何必滋事拖累无辜惟隠饰是务所以致令吕留良辈得以数十年肆行无忌于光天化日之下也切母蹈此无知陋习以飬痈遗患此等处惟李衞深识轻重他人莫及而玷职无能之辈反目为多事岂不深可痛恨也乎粤东地处邉陲风俗欠淳且兼通海洋更易藏奸亟当再四加意时刻察访毋忽
　　同日又
　　奏为敬覆
　　谕防仰祈
　　睿鉴事窃【臣】为东省改归官运官销顺徳等埠盐课羡
　　余一项缮折奏请
　　圣裁奉到
　　硃批仰见我
　　皇上圣谕周详无微不烛【臣】敢不钦遵悉心筹画伏查难销之埠若官运官销实有羡余而又不能招商办运者其中实有原委今细为我
　　皇上陈之查行盐埠地虽有难易之分而所获羡余每封实约有四五六百金不等埠埠皆然但难销之埠或引繁课重或私盐充斥以致额引不能全销而商人顶充必湏全纳额饷所有已销过引之羡余仅足垫纳未销之引课商人无利可图是以无人承充若能设法行销缉私严宻销完额引何尝无羡至若官运官销则不湏垫课销得引一封即有一封之羡余且将不能销之引拨于别埠融消完课只就本埠实销之引完纳引课是以实有羡余因官运官销与商人行销事有不同所以难销之埠无商充当也理合据实覆
　　奏伏乞
　　睿鉴谨
　　奏
　　览奏已悉
　　请裁办商一折内有交部查议之处留中防
　　雍正七年十二月二十七日广东总督【臣】郝玉麟署廵抚【臣】傅泰谨
　　奏为遵
　　防查奏事窃【臣】等防
　　皇上发交条奏一折奉
　　防谕总督郝玉麟廵抚傅泰有人条奏此一折汝等可详查议奏钦此【臣】等一面钦遵详加访察一面谕令布政司防同粮驿道确查去后兹据该司道呈称粤省民田科则原有差等如南海县每田额银三分三厘额米一升三合五勺零计田三十一亩一分五厘零名为一石粮应共征银一两二分零本色米四斗二升三合番禺县每田一亩额银二分四厘额米八合三勺九抄计田四十六亩七分二厘零名为一石粮应共征银一两一钱四分本色米三斗九升二合其余州县征收额数大概相同从前州县征收钱粮名为加耗一钱四五分实有一钱七八分不等雍正六年十一月内公同司道议定每两加耗一钱六分核实
　　奏销刑名饭费另加耗九厘每两共加耗一钱六分九厘以为通省公事及各官飬亷之用除此之外州县竝不敢有打号单银平头等费如条奏折称毎两竟要加耗三钱一二分方能完纳等语实无确据且粤东贸易行使虽有银钱竝用但花户从无以钱赴柜纳粮者州县亦未闻有收钱发给串票者又安有纳银一两至用钱一千五百文之事即本司提取火耗每两止提七分以为院司飬亷并通省公用又除九厘为
　　奏销刑名饭费其余尚存耗银九分即扣留该州县应得飬亷之数多寡匀给竝无有如条奏所称提解一钱七分之处又折称官米三斗零三合四勺要纳银四钱四分二共需银一两七钱六七分是通指银米而言但粮道衙门每年现收米二十四万七千三百三十三石零如折内云共需银一两七钱六七分是藩司衙门既经收银又复折米银米俱归藩库矣从来竝无其事再折称征收本色米每石有征谷二石七八斗者有征谷三百余觔者每斛足一升计三石有余亦有使用等费合而计之每石湏银一两九钱等语查每年秋冬时将春夏碾支兵米征收还仓例应一米二谷州县现今照例征收未有收米一石折谷三石之理目下米价五六七钱不等如折谷三石合米一石五斗计银不过一两又何用银一两九钱之多但粮道衙门已经收米则折内所云纳官米三斗零三合四勺纳银四钱四分益属无据况征收本色米原属支放兵粮查通省各旗标镇协营寨官兵马匹共嵗需粮料米五十一万一千九百八十六石除不敷粮料米石仍照部定价值折给外其额征民屯米石现今州县收支悉皆本色如云折给兵米只给银七钱是亦竝无其事也理合据实查覆等



　　立即叅究务期积尽除以仰副
　　皇上子恵元元之至意再照折称本年五月内芦包汛桨船被盗抢去并刦棉花客船一只将鎗礮俱行帯去等因查此案耑管把总邱胜宗经前督【臣】孔毓珣咨部斥革其船内礮械俱经追回无失至疎防职名前经防疏
　　题防又不行接续协追职名【臣】等复行防核咨防在案合并陈明伏乞
　　睿鉴谨
　　奏
　　知道了条奏各款朕原未尽信必以为然但粤省吏治民风未为帖然就绪汝等极当协整理以期后效勉为之
　　奏为宻陈痼仰祈
　　睿鉴以破贪壑以除民害以靖疆圉事窃查广东各盐埠勒收干标纵私害一项【臣】巳渎陈
　　天听矣又何庸再为琐
　　奏独是此中之痼最深党固最宻非经
