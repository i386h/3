<!-- { "loadSidebar": true } -->
　　天恩事雍正八年三月十七日广东右翼副都统安华陛见回粤【臣】随同督抚跪请
　　皇上圣安时安华敬宣
　　上谕广东习气甚属不堪贼盗最多朕甚不放心汝到广东传谕总督郝玉麟廵抚傅泰布政使王士俊将军蔡良令伊等务期留心访查息盗安民要紧钦此【臣】跪听之下兢惕悚惶惟有凛遵
　　上谕严饬各州县协同武弁实力查拏并请督抚二臣在于内河大小港拨兵廵缉务使盗息民安上慰
　　圣怀三月十八日傅泰传【臣】入署密示
　　硃批粤海闗税务一事【臣】跪阅之下仰见
　　皇上训诲周详无防不悉斯不独傅泰应知改悔在【臣】
　　亦倍加敬畏窃思人臣上邀
　　知遇外任封疆自当洁已爱民公忠体国尤须务竭协恭之道全无忌刻之心若少有偏私偶存芥蔕势必辜负
　　圣明抱惭幽独本年二月初九日郝玉麟来至省城经今两月【臣】听其言论窥其意志亟欲与傅泰事事和奈傅泰近日性情执拗爱憎失宜竟与郝玉麟不甚相合郝玉麟曲为含忍而已【臣】以为傅泰与祖秉圭不睦所关犹小与郝玉麟不睦所闗甚大【臣】为督抚属员但愿督抚和衷【臣】办事始无掣肘是以于进见抚臣时再四箴规傅泰惟点头微笑【臣】不能力爲调剂负疚已深倘不据实奏
　　闻益增隐匿之罪矣所有安华回任【臣】得与督抚共聆圣训【臣】心感激愚忱理合缮折奏谢
　　天恩伏乞
　　皇上睿鉴谨
　　奏
　　凡如此等之奏极当密之少不愼密至噬脐不及时莫忘今日之恩谕也有人奏汝曾有但具三寸封奏即可遣发呉如译离粤之语前呉如译之离粤东由伊自取今又离镇江亦系伊自取岂王士俊复能令呉如译离镇江耶从来属员之贤否出自上官朕未有将汝上官之去留决之于属员之理但虑事或暗合未免啓庸愚猜疑之心上关朕用人之体下闗汝身家之患于此不思加愼加密而毫无忌惮但顾目前假荣不计异日实祸则为无知之小人矣志之愼之
　　雍正八年六月初二日广东布政使【臣】王士俊谨
　　奏为恭谢
　　圣训敬缴
　　御批事雍正八年五月初四日【臣】赍折家人回粤捧到硃批当即恭设香案望
　　阙叩头讫【臣】啓匣跪读逐字体认俨若靣对
　　天顔耳聆
　　圣训如【臣】奏请兵丁卖燬制钱一事【臣】第知制钱撘放兵饷自应各营赴省领回按名散给以供兵丁零星使用以免铺户全买化铜并不计及兵丁赴省领钱运回沉重就地易银实为妥便及跪阅
　　硃批仰见
　　皇上圣明鉴照洞悉下情【臣】赋性愚昧不能细加推度
　　前折冒昧具
　　奏可胜负疚悚惶自奉
　　圣训周详【臣】获顿开茅塞
　　洪恩高厚感激靡涯理合缮折叩
　　谢所有前奉
　　硃批奏折一并呈缴谨
　　奏
　　览
　　大抵公诚则能生明据奏愚昧失于推度等语究系欠公欠诚之所致亟当自省可也
　　同日又
　　奏为微【臣】恋
　　主情殷恭请
　　陛见事窃【臣】自雍正元年七月内由翰林院庶吉士引见命徃河南补授牧令厯任今职八年外吏未得一觐天顔【臣】受
　　恩愈重依恋愈深在外之年愈多求
　　见之念愈笃现在粤省雍正七年分奏销册籍已经攒
　　造
　　题达则无虑奏销之迟悮粤省雍正八年分额征钱粮奉
　　防减免四十万两则无虑收兑之纷繁从前粤省吏治废弛民食艰难【臣】应日夕料理原不敢暂离职守今属官知励廉隅年嵗屡登大有诸务章程已定自不致或有更张伏乞
　　皇上赏【臣】四月之假准【臣】赴京
　　陛见俾【臣】得以敬聆
　　圣训并可面
　　奏一切事宜庶【臣】之八年积悃百结微忱亦可借以稍慰矣为此缮折奏
　　请仰恳
　　皇上恩赐准允【臣】无任祷切待
　　命之至谨
　　奏
　　新抚初更正资协助且不必来京
　　同日又
　　奏为据实密奏事窃广东民风刁悍习俗浇漓因致上厪
　　圣怀殷殷顾虑
　　特命通政使司右通政焦祈年为观风整俗使【臣】前奉硃批新授观风整俗使焦祈年乃一派天良忠诚端正人也到粤时可与之和衷共济将地方民情风习官常吏治一一僃悉告之彼此互相协助莫负朕之谆谆谕防钦此【臣】于焦祈年未经到任之先将观风整俗使一切事宜预为料理整齐闻其将次入境遣人迎于百里之外【臣】之所以委曲周旋者亟欲与焦祈年同心协力整理地方以仰副
　　皇上移风易俗之至意耳不知焦祈年受何人愚弄故为尊大之状接见知府则南靣正坐知府长跪叩头毫不回礼历来督抚
　　敇书誊黄止发首县刋刷焦祈年将
　　敇书誊黄用硃笔谕帖【臣】刋刷且仪制三品京堂出差外省则坐八轿四品京堂则坐四轿焦祈年系四品京官到任至今居然竟坐八轿令司道俱用手本伏查焦祈年
　　敕书之内开明通省教职士子等听其稽察焦祈年直
　　欲管辖司道似属违悖
　　敕书外官到任之次日必先谒
　　圣庙后拜同僚焦祈年则先拜将军督抚后赴
　　圣庙行香省防士民指爲话柄其他不合体式之事不堪枚举焦祈年人虽诚实而举动未合时宜【臣】向伊极口苦劝窥其意亦自不安但焦祈年与【臣】素未谋靣聼【臣】之言殊觉逆耳然【臣】惟有凛遵
　　谕防务竭协恭之义事事箴规纵使劝善而善不行规过而过不改【臣】亦必多方开导冀其悔悟断不敢防手旁观有负
　　圣训也理合密折奏
　　闻谨
　　奏
　　当竭力规谏之焦祈年临行时朕向伊将日前方愿瑛之党比余波至今粤省尚受其害诸凡咨询王士俊而行等防训谕甚悉料伊自必听从汝言也至其妄自尊大乃愚直之所使耳亦无甚大干碍处况其责任不过为稽查耳目之寄非有专阃重权纵使仪制少逾庸何伤乎




　　硃批谕防巻七十三之三
　　钦定四库全书
　　硃批谕防巻七十三之四
　　硃批王士俊奏折
　　雍正八年九月初九日广东布政使【臣】王士俊谨
　　奏为敬陈两广情形密请
　　圣裁事窃照东西两广虽分二省其实共为唇齿之邦向系两广督臣统辖自雍正六年广西因八达用兵时督【臣】孔毓珣调遣失宜钦奉
　　谕防将广西一省割归云贵督【臣】鄂尔防节制两年以来督臣措置有方调遣官兵动中机宜土司苗猺罔不畏威怀徳悦服输诚皆我
　　皇上睿虑周详知人善任之所致【臣】职守粤东本不敢越分言事但就【臣】一得之愚窃以广西暂归云贵管辖者原为西省邉界如泗城西隆等府州与云南接壤云贵督臣可以就近调遣耳若以桂平梧柳浔南等府而论其地交错广东则离云南甚逺
　　査桂林至百色従前本无马递公文皆由铺役传送约二十日方到复由百色至八隘经广南府以达云南陆路亦湏二十三站共计四十三日往返几及三月今自桂林安设马塘遇有急公文往返飞逓亦两月有余且闻西省因设马塘公费无出于州县飬防内除藩司提觧外驿道又提觧一分为马塘之用西省州县飬亷本属不多又因公费添觧益加掣肘至武员之调考拔补者毎因水陆跋渉盘费艰难其苦更甚况查广西盐政皆由官运官销现归广东督臣管理而西省州县各官又属云贵督臣管辖未免呼应不灵【臣】思云贵之与广西辽濶三倍于东省文武职员又皆逺莫能至当此邉境敉宁苗蛮向化之似应将广西一



　　安等各流土府州就近交与云贵督臣兼管其桂平梧柳浔南等府仍令广东督臣照旧节制如有地方要紧重务应相关防者云贵两广督臣公同广西抚臣和衷办理则地近而耳目易周不患鞭长之莫及矣抑【臣】更有请者西省欲将肇庆府属之封川开建二县改隷梧州一案其初本由云贵督臣因梧属之懐集一县四面皆邻东省议割归东而西省藩司元展成时于臬司任内经管鼓铸见怀邑现有铜山且查开建产有金矿即与梧属现今开采之芋荚金山近在咫尺遂有割并封川开建归入梧州之议但开邑逼近督臣驻劄地方金矿封禁甚严故人无敢窥伺若竟归广西开采东省民人见利而趋必相率争先其为东省之患实深叵测岂同此一县属之西省即无聚集为匪之事况西省未归广东督臣管辖则密迩之地竟属邻封弹压无资恐易滋事是开建之不应归入广西至明且切矣合并缮折奏
　　闻伏乞
　　皇上睿鉴谨
　　奏
　　封川开建二县改隷梧州因汝奏称可行所以特发两省督臣悉心定议今乃复有此奏何前后矛盾至此朕殊不解可明白奏覆
　　同日又
　　奏为奏明就近支领兵饷事窃【臣】蒙
　　皇上天恩畀以藩司重任诸务悉心筹画毎见兵丁赴司领饷有跋渉之劳守之苦州县起觧钱粮有护送之烦水陆之费故【臣】于雍正七年查各协营有离省窎逺与州县邻近者令该州县将所征地丁银两按夏秋冬三季就近支给兵饷惟春季则令各营赴司领饷以清长支扣缺等银详眀督抚批行在案两载以来无不称便但人心有无厌之求而立法无屡更之理今并此一季亦欲就近拨支现在详请督抚批【臣】查议【臣】查各营支领兵饷歴系预支一季如春季造过官兵领饷册籍夏季即照春季旧册请领秋冬亦然及届散饷之期兵有逃故马有倒毙官有叅革陞迁将所领之银截除名曰长支该营即以此项银两留之营中为公私借用虽亦陆续造册报司然必到年底始能核算清楚故于冬季各营赴司领支春饷之时即以该营长支之银于春季饷内扣除补发庶欵项得清而钱粮无侵冒之【臣】亦详明督抚不便准行在案【臣】返衷自问为武员兵丁谋者至详且悉矣且各镇协营因公来省【臣】等酬酢徃来如同昆弟之交人人共见共闻今伏读
　　上谕闻粤东文武不和上厪
　　圣怀【臣】不胜惶悚战栗窃思文员武员同为
　　皇上臣子若不和衷共济必致下则贻误地方公事上
　　则辜负
　　圣明简用虽至愚顽何忍出此【臣】见粤东文武意见稍异之处不能必其尽无而显然露之形迹彼此争执实未见其有此也谨将【臣】支放兵饷及近日文武情形据实奏
　　闻谨
　　奏
　　不论实行若何但于辞説是务则非矣文武之间和之与乖返躬内省自应不昧必待露诸形迹而后始谓为不和耶
　　雍正八年十月十一日广东布政使【臣】王士俊谨
　　奏为恭报晚稻丰收米价平减事窃照粤东今嵗雨旸时若田禾茂盛兹晚稻业经刈获据各府州申报前来查广州府属收成九分十分米价毎石五钱八九分至六钱一二分南雄府属收成十分米价毎石六钱一二分至六钱三四分韶州府属收成八分九分米价毎石五钱至五钱三四分惠州府属收成九分十分米价毎石四钱五六分至四钱八九分潮州府属收成九分十分米价毎石四钱五六分至四钱八九分肇庆府属收成八分九分十分米价毎石六钱四五分至六钱六七分髙州府属收成八分九分十分米价毎石四钱五六分至四钱七八分雷州府属收成九分米价毎石五钱至五钱三四分防州府属收成九分米价毎石五钱八九分至六钱一二分琼州府属收成八分九分米价毎石六钱一二分至六钱四五分罗定州属收成十分米价毎石四钱八九分至五钱连州属收成十分米价毎石五钱至五钱二三分年丰米贱士民安业理合据实奏
　　闻谨
