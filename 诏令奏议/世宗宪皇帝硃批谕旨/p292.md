<!-- { "loadSidebar": true } -->
　　奏为恭报拏获江省积盗事窃有江南青浦县巨盗张兴即金子良积年纠伙在于江省蘓松河内行刦因嘉湖毗连时亦暗入为害着有蛮王绰号又号黄鱼大王本年六月内准两江督【臣】范时绎移咨通缉【臣】即分檄严饬文武员弁协缉务获兹据乌程令薛景珏详称先获该犯外母供出盗伙沈五张大金二三名获禁湖郡供出张兴同伙叶七邱七等现在平湖县乍浦地方该令即専差移防署平湖县拨役同嘉协外委千把总掩捕全获现禁嘉郡起有鸟鎗夹刀挫刀等凶器在案【臣】随飞饬嘉湖二府讯取各犯行刦次数确供续据该府等取供具详前来【臣】查各盗所供尚未画一必俟被刦各地方官覆查明确方成信案应将此十六犯俱照例留浙究审其江省有案州县只可委员闗供定案庻免觧审中途逃脱之虞【臣】巳咨明江省督抚二臣并行臬司究缉未获伙党分案追赃招觧去后再查上年江省拏获巨盗徐盛先亦称黄鱼大王是否与张兴绰号相同抑系徐盛先冒认其名现饬并讯张兴确供附招声明事闗拏获积年大盗除恭疏
　　题报外合先缮折谨
　　奏
　　览奏捕获积盗但不止于此数巳也仍当不时留心访察严督缉拏斯乃保安良民之要务一日不可稍忽者
　　同日又
　　奏为奏明宁塘保固事本年八月初四日接江蘓布
　　政使【臣】髙斌寄字内称伊具
　　奏浙省年成丰收及海宁塘工情形防
　　皇上硃批好再传谕与蔡仕等令着实敬慎预为防备防恭祈祷海神自有感效等因到【臣】钦此窃惟天人感召之理屡奉
　　特防颁示而我
　　皇上敬
　　天勤民念念出于至诚故
　　天眷神佑随处皆有征应今海宁塘工【臣】仰体
　　圣心敬慎预防防恭祈祷当闰七月望汛一年潮头最盛之时在塘各官莫不以现系东南风为虑及【臣】于十五日自尖山潮神庙祭祷回塘潮头正起忽转西北风吹向中流灵应昭然众目咸睹迨【臣】自十九日回省半月以来通塘安稳此月初四日署



　　估修筑以保来年【臣】当与司道各官悉心敬慎办理以祈上慰
　　圣懐为此谨
　　奏
　　览奏深慰朕之忧懐
　　雍正七年九月二十四日浙江观风整俗使署理浙江廵抚印务【臣】蔡仕谨
　　奏为恭缴
　　硃批奏折事窃【臣】前奏早稻丰收并附奏闽省谷船在
　　温州洋靣失风一折钦奉
　　硃批谕防敎诲【臣】即密告同城大员共省心行交勉公忠并将失风闽船严饬温州道府留心安抚去讫查浙省早稻丰收业经【臣】


　　案补仓谷石现饬陆续收买新旧钱粮小民踊跃输将海盐秀水二县本年巳报全完其完至八九分者甚多又【臣】恭谢
　　天恩折内附奏督【臣】李衞以幕客鲁锦借【臣】幕办事钦
　　奉
　　硃批【臣】遵查得督【臣】李衞带至京师引


　　硃批理合恭缴又奏据督【臣】李衞访闻江浙闽广有匪
　　类结党防我


　　咨称东洋办铜倭人仍循旧例防
　　皇上硃批【臣】等即録送督【臣】李衞知照外查督臣原咨系据商人俞孝行称系第二番洋商俞吉枚与彼国通事约定其中详细委曲之处俟俞吉枚回棹更可一一得其确耗等语【臣】访查俞吉枚于八月内回棹即唤到细询据称铜商东洋买卖旧例货物十分之中得铜四分今年二月内至岛正值倭人议减给铜一分六厘吉枚随向通事宣扬
　　皇上圣徳神威倭人咸知惧悔仍复四分给铜并议嗣


　　前禀督【臣】李衞之语更为确凿合再密
　　奏以上防察匪类并东洋办铜防奏二折所奉
　　硃批系署督【臣】性桂祗领应听性桂恭缴合并
　　奏明谨
　　奏
　　览
　　雍正七年十二月十二日浙江观风整俗使【臣】蔡仕谨
　　奏为敬陈微【臣】廵歴所见仰祈
　　睿鉴事窃【臣】以菲材叨防
　　皇上擢授要职廵访所至无刻不以吏治民生为兢兢今年于三月内署理廵抚事务不能分身出廵至十月初二日督【臣】李衞回任【臣】将署任事宜交明随于十一月初四日廵歴温处二郡并渡海赴玉环山由台州而回一路地方宁谧民情和乐现在米价每石不过八钱内外各州县新旧钱粮按顺荘新册行滚单法纳戸称便现今尚在歳内报完


　　而玉环山周围五百里中开平畴泉甘土沃昔弃荒地实为可惜今居民凑集日以蕃庻村落街市渐成规模城基巳筑但少经费完竣需时衙署仓库俱备惟营房墙薄瓦稀不耐经乆查系同知张坦熊经手每间只用工料银三两二钱未免过于节省以致草率当经面饬添修督【臣】李衞亦巳饬









　　理合缮折奏
　　闻伏乞
　　皇上睿鉴谨
　　奏
　　览
　　雍正八年二月初八日浙江观风整俗使【臣】蔡仕谨
　　奏为奏罔利剥民之豪贡请
　　防搜追以惩贪恶以快舆情事窃查浙省湖州府长兴县贡生赵璟贪横不法【臣】经访饬该府拏讯一靣具折奏
　　闻旋据受害邑民纷纷出控或告其霸据煤井或告其剥估田屋或告其吞占山地或告其私抽簰税赃欵多端必须严审始得吐实随将赵璟捐贡事由照例咨部斥革檄府究审兹据该府详称该犯豪横一方迹同光棍一奉访拏羣情踊跃咸欲得而甘心虽所犯罪恶尚多匿情未吐而营私罔利为恶致富是实请将该犯所有垄断赀财罚追以充修濬湖郡一带溇港之用等情【臣】查赵璟一犯肆横于长邑地方平日所有财产皆系占据煤利凌剥民膏之物现在告案鳞集自应逐欵究拟追赃给还原主非仅拟罚所可蔽辜除批驳该府覆加确审按拟详报外相应请
　　防先将该犯产业资财尽数搜追入官内有应追出给主者容俟定拟断给其余一切归公以充湖郡修濬溇港湖道之项倘有余剰仍充别项使伊婪得本地之财物尽追为本地之公用不得私自享用庶足儆贪恶而快人心于地方公事亦有裨益矣为此缮折具
　　奏恭
　　谕防批示遵行谨
　　奏
　　汝所论虽是但若罪不至于籍没未有将其田产尽数搜追入官之理如云罚追资财留充本地方公用更不应加入官二字此事朕如何批谕当防同督臣李衞详细商酌务令情法允当为是
　　雍正八年四月初六日浙江观风整俗使【臣】蔡仕谨
　　奏为据实陈奏仰祈
　　睿鉴事窃【臣】于本年二月初旬出廵嘉湖二郡一带地方安恬民情和豫米谷充裕价值甚平虽春雨稍多经督【臣】李衞防【臣】等设坛祈祷旋即晴霁不至有妨春花各属钱粮巳有完至三四分四五分不等者至于二郡为江浙要冲营伍最闗要湖州一协操演生疎尚不如太湖一小营之谙熟而该副将范宗尧性情骄纵过自矜诩【臣】询督臣何以包容之故而督【臣】李衞云缘该将现在勉强操守此地尚可拘住伊之悍性若止以狂妄究恐降调他省为害匪细故未轻举等语再者【臣】于三月初旬回署有嘉兴通判今陞湖广襄阳府同知廖坤者与【臣】同乡因欲赴任来署禀辞对【臣】言伊近防
　　皇上赐以折匣
　　谕其查访各省地方官吏并出其举劾之折稿示【臣】内中首荐监生一名及候补同知潘铨布政司经歴张彦珩二员而末后又开劾杭嘉湖道王敛福盐运分司徐有纬二员开荐知府同知副将游击等六员称此折于三月初四日恭进又称稿内所劾二员誊清时巳经删去等语伏思为臣子者叨防
　　圣恩准令折奏自当慎重谨密讵可矜夸漏泄以窃威福今廖坤将密奏折稿示【臣臣】不敢以同乡稍为狥隐理合据实密
　　奏仰祈
　　圣鉴谨
　　奏
　　览奏嘉奨之懐不胜批谕内外大小臣工果皆人人如此以公忠不欺不隠之心协赞于朕朕复何忧何虑耶但三人行必有我师焉观此无知小人之行为更当慎密自持常能以责人之心省巳则为益良多矣
　　同日又
　　奏为敬筹秋审之法以防疎纵事窃【臣】查各府州县离省程途自数百里至千余里不等每当秋审届期觧犯络绎兵役护送奔走不遑虽鎻□原饬加谨而行走不无稍松有等幽囚日乆每于觧省在途思泄其桀骜之气凌轹路人掠抢食物歴加严禁终难驯帖又自念罪无可逭一值旷野孤村兵役偶懈便思乗间走险往往或至脱【臣】愚窃谓斩绞重犯有巳经秋审三次者其情罪巳毫无疑义即使年年觧审而到案别无可吐之供在途徒有意外之虞请嗣后有秋审三次尚拟监之犯再届秋审只令该府县叙由详报臬司转送督抚照依京师秋审之例核招具
　　题免其觧审盖案情乆定无虑叙详之失实招由具在即可按册以防稽既可杜重犯之脱防张而于矜恤重典亦无所妨矣为此缮折冒昧陈
　　奏伏乞
　　皇上睿鉴勅部议覆施行谨
　　奏
　　所奏似乎近理候发廷臣再加详议奏覆有防













　　硃批谕防巻六十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻六十八
　　硃批楼俨奏折
　　雍正七年四月二十六日署理广东按察使【臣】楼俨谨
　　奏为遵
　　防明白回奏事本年四月初二日署抚【臣】傅泰传【臣】同
　　署藩司【臣】王士俊入署恭宣
　　皇上硃批左翼副都统【臣】呉如译奏折此所奏四折着孔毓珣傅泰王士俊楼俨具折明白回奏览呉如译奏词尽有不通识见卑鄙处但粤省吏治民风至于如此在傅防初到姑置不论外如孔毓珣王士俊楼俨三人受朕格外成全委任扪心自问当如是报朕乎能不汗顔乎乃王士俊反有开矿之请是何意见耶嗣后若不实心整饬贻悮地方不但法难寛恕亦何靣目立于鄂尔泰田文镜李衞等数人之列也朕
　　实为汝等愧之为粤省忧之奈何钦此【臣】跪读之下悚惶无地伏念【臣】一介庸愚寸长未效乃于数年之内防我
　　皇上不次擢用由理猺同知历陞府道又奉
　　特防署理广东臬篆寛免各案处分仰邀
　　皇上格外成全委任【臣】感
　　恩甚切图报弥殷自署臬篆以来无日不以吏治民生
　　为念兹捧读
　　硃批恍如入觐
　　天顔面聆
　　圣训凡
　　皇上之所以责【臣】而励【臣】者益加矢公而矢慎谨遵谕防将如译所奏各欵逐一另折据实明白回
　　奏外为此谨
　　奏
　　览奏知道了朕巳有防实授汝为按察使矣竭力秉公黾勉尽职勿怠嗣后奏折差人赍交大学士蒋廷锡转奏
　　雍正七年闰七月初四日广东按察使【臣】楼俨谨
　　奏为恭谢
　　天恩事雍正七年七月二十三日奉署抚【臣】傅泰交送皇上硃批【臣】折随即跪领进署恭设香案敬诵
　　硃批仰蒙
　　训谕感激涕零敢不秉公勉力图报万一伏思【臣】本书局备员家素寒微甘心淡薄赋性硁执亦少交际若贪婪败检之事【臣】不敢为第恐才识疎庸职任刑名动闗出入夙夜悚惕惟有详慎以仰副

　　地方要事宜容【臣】次第奏请
　　睿裁外谨此缮折差家人赍交大学士【臣】蒋廷锡转奏谢
　　恩所有奉到
　　硃批理合恭缴谨
　　奏
