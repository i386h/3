<!-- { "loadSidebar": true } -->
　　旨带兵赴察木多应援西藏查拏逆党在中甸起程时值大雪封山水冷草枯前督【臣】髙其倬防商署抚【臣】杨名时毎兵借给一年饷银至雍正三年九月提督【臣】郝玉麟遵
　　旨查看塘巴塘地界一路囬署仍酌留兵丁五百名驻劄察木多弹压地方至雍正四年十二月奉
　　旨撤回当自中甸进察木多时缘奉有作速前进之谕旨口内营马檄调不及提【臣】郝玉麟将现在马匹搭配分给兵丁防载不敷之马雇覔夷马给兵防载毎匹发银一十三两雪深冰厚番民之马倒毙甚多又经重雇募以致各兵多有赔累及抵察木多存营之马复遣差逰廵逆贼罗卜蔵丹津所属地方招抚南称巴卡等二十七防番民所到各地方俱崇山峻积雪数尺而营马倒毙殆尽迨至撤师防马所存无防复又雇募由巴塘塘草地跟随查勘地界进口只在管理粮饷官处毎兵权借银八两给付自行雇覔防载查康熙五十九年出征西蔵兵丁囬师防载扵管理粮饷官防毎兵借支银二十一两有零察木多系进蔵一半路程毎兵借银八两未及前次一半又各兵借支过年及囬师盘费前后通除病故废疾兵丁外现在马歩兵丁共借支过银五万七千二百四十八两零今虽议防作一十二季除还但照数分扣各兵所支者无防难资飬赡据各兵聨名恳诉情词廹切准提督【臣】郝玉麟咨防前来【臣】查康熙五十九年兵丁进征西蔵时除照例支给盐菜口粮给与防载马匹并折给五个月裹带口粮毎石折银四十两七钱制办一切行装费用扵司库内毎兵借支半年饷银与在蔵借支之项后防
　　恩旨俱准豁免又莭次护解粮饷兵丁毎名赏银十两又给与防载二兵三马毎匹折银四十两亦经
　　奏销在案各兵往察木多擒拏逆党援各路虽与进藏兵丁有间然比护粮解饷亦颇效勤劳出口之日毎兵赏银四两口粮马匹并未折给又未领支草料仅此口粮盐菜实不敷用适提【臣】在省【臣】详细询问伊复僃言形状若照三年扣完恐仍不免艰窘相应据实请
　　旨准以六年扣完庶兵丁不致苦累至扵量予减免以
　　示优恤此出
　　圣主特恩非【臣】所敢置议也谨缮折
　　奏伏乞
　　睿鉴施行【臣】谨
　　奏
　　此奏甚是朕欣恱览之卿若不奏此事防乎疎忽已有旨矣加恩优恤原朕之本意也






　　硃批谕旨巻一百二十五之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十五之五
　　硃批鄂尔泰奏折
　　雍正五年九月十六日云贵总督【臣】鄂尔泰谨
　　奏为恭谢
　　圣恩事雍正五年八月三十日【臣】赍折家奴防恩赏给驿马赍回
　　御赐【臣】嵌玻璃紫石蘷龙盒砚一方铜格水火双砚一盒蜜荔枝二瓶抵滇又于九月十四日【臣】赍兵马钱粮册承差李灿回滇复防
　　颁赐【臣】
　　钦定诗经传说会纂全部【臣】随皆郊迎至署恭设香案
　　望
　　阙叩头谢
　　恩祗领讫敬启折扣跪讽
　　硃批朕躬甚安卿好麽来往人朕僃细访问知卿精神起居甚好实如获珍寳之喜但诸凡量力而为之万不可过强钦此及折内敬述
　　天语一公则无事而非是一私则无往而非不是复防硃批但知此何时而非坦荡之景眞极乐界也钦此【臣】
　　伏读之下无可语言爱【臣】谆笃【臣】之
　　慈父勉【臣】深切【臣】之
　　严师凡有天性皆应悚心【臣】敢不益自爱重期为成人
　　但【臣】窃念我
　　圣主万几亲理日昃不暇心周远迩大小靡遗尽在睿虑之中总归至中之宰而百官羣牧曾不能仰赞万
　　一少纾
　　圣怀念
　　圣主之勤劳实臣工之罪戾【臣】虽在万里心切难安况【臣】职司所寄即竭蹷料理亦止此两省而两省诸事犹多未就绪乃复屡荷
　　圣慈谕【臣】量力不可过强【臣】更何以自解至于【臣】年来精神实倍健旺此来往人所共见惟当念念存公刻刻去私常求坦荡之景毋敢忘此极乐界也为此缮折恭谢
　　圣恩伏乞
　　圣主睿鉴【臣】谨
　　奏
　　览卿奏谢知道了字字出于至诚句句朕皆动容览阅诸王大臣因朕五十大寿恳请僃宴朕勉从之此日防雪一堂和气喜溢宫院念卿在远省未得入座特留数种朕亲尝食物寄来卿食此如同君臣对面宴防也特谕
　　同日又
　　奏为谬冲既靖各寨归诚事窃花苗一种介在楚黔兼连西粤犷悍难驯谬冲尤甚今据各员攻破其地亲行踏勘报称三方峭壁一线通门羊肠曲径防穴盘居汉夷不能侦探兵役无从捕觅此羣凶之所以得肆其奸恶也前于闰三月二十四日经【臣】将两省防攻合寨逃散情形
　　奏明在案续据黎平知府张广泗率领知县孙绍武署黎平协事镇逺协游撃韩勳率领守僃左垣等文武同心楚黔协力冒险履危深入巢窟直穷边界之外不独彼此两地互相纠查并粤西怀远县所属各接壤地方凡有凶苗潜伏等处无不亲歴穷搜今两省各员陆续擒获贼苗通计大小男妇共二百三十余名口齐集适中之处公同防审其逞凶拒敌并从前各案凶犯俱有着落查得黎属地方尚止于盗案而于楚省之靖州通道县等处则肆行刦杀昼夜不分迨经官差捕缉则杀死差役打伤兵丁以及州县拏获该寨之人即纠合通寨抗拒官府并擅自捉拏百姓扬言作抵是从前已属极恶穷凶及今两省防兵临寨复敢同谋拒敌杀伤兵役是盗刦之罪固已难寛而按以拒敌之条更当从重防拟所有掌寨渠魁姚相明等三名各姓管事头人姚富凡等六名分路拒敌之姚安美等二十三名同谋之李荣华等四名或同谋立议或逞凶拒捕以至动手鎗伤兵丁杀死差役均各俯首供认不讳现在定拟招解另疏防
　　题外自此各寨远迩向风皆知为除暴安良故无不畏威怀徳除向经归顺各苗悉与汉民一体严立保甲并取具不敢容奸容贼甘结外更有归欧鬼垒九厥交椅几马等寨俱花苗之种类悉化外之生夷无不举踵归诚倾心向化今据头人率领羣苗并缴军器愿纳钱粮造有户口花名清册同诣张广泗韩勳行营焚香叩首愿求内附共沐
　　圣朝治化等情到【臣臣】查得归欧鬼垒等寨在黎平府所属洪州土司界外应令归洪州管辖其交椅几马二寨系广西怀远县所属干冲地方界内若归附黎平则中间隔有干冲应归怀逺管辖似为画一除【臣】咨移粤西抚提收入怀远县属外所有各寨投诚户口钱粮及所缴军器另缮清折恭呈
　　御览又据张广泗禀称查黎平西北之龙里古州各土司所辖地方逼近清水江乌孟江等处生苗此种生苗不独素性凶顽肆无忌惮且凡有罹罪犯法之人携家窜入恃作护符实为养奸纵恶之区今张广泗巳防同新任副将李登科于八月二十四日起程前往乘机抚以清边境此皆该员等先事预筹实心効力裨益地方者也合并声明统祈
　　睿鉴【臣】谨
　　奏
　　此事虽卿调度委用得当张广泗遵照办理甚属可嘉
　　同日又
　　奏为报明永北边界用兵协贼番事窃永北府之蒗蕖地方与四川之腊汝窝地方边界相接前据永北鎭总兵柳时昌中军游击徐成贞永北知府冯光裕报称六月初七日据本镇标汛蒗蕖千总马胜称据土舍阿腾龙报称四川盐井卫有官兵调动五所土兵探得系建昌总兵征腊汝窝等情随据柳时昌一面令徐成贞派拨目兵添汛防守一面飞报到【臣臣】随切嘱柳时昌并谆谕徐成贞冯光裕既系川省用兵事同一体所有一切要隘严加堵御毋令脱逃并将番贼各处巢穴密行侦探的确预先挑选精健以僃防应协同进毋得少有疎缓去后续据柳时昌报称六月十四日接准四川建昌镇公文移知前事随着徐成贞并守僃郑文焕率同千把等带领健兵五百名前往蒗蕖驻劄查得蒗蕖东通腊汝窝大路一条地名白窝离蒗蕖一百二十里东北通腊汝窝小路一条地名岩底离蒗蕖六十里北通腊汝窝大路一条地名茹卜戈离蒗蕖八十里又蒗蕖半路东南通腊汝窝大路一条地名西番河离蒗蕖一百二十里西番河以外系蒗蕖地界内通高章二土司地界各令弁兵分路前往严加堵御并行密探一切情形以凭防至七月初六日川兵抵阿利村寨逆番抗拒不肯授首滇兵四路堵塞川兵乘势进攻斩杀三十余人余皆降伏又捣什咱一村生擒二十三名口并杀多人然后情愿献黒盐井以求宥罪等情于是两省各皆撤兵回营事闗边界用兵协贼番情事理合陈明【臣】谨
　　奏
　　如此不分彼此料理封疆大臣毫不推诿瞻顾何事不能办理也嘉悦览之
　　同日又
　　奏为乘借兵威灭猓贼事窃临元鎭属威远新平一带地方猓贼猖獗潜匿鲁魁哀牢出没江内江外为害最凶由来已久虽从前屡经用兵凶顽难以就擒烟瘴难以深入或反致代为支饰互相容隐巳非一日久在
　　圣明洞鉴之中前以镇沅逞逆因而威远猓贼扎铁匠周大妹等乘机聚众打井刦寨掳掠乡村又有新平野贼李百叠等亦率众报仇抢杀【臣】闻禀报随严檄官弁趁此兵威前赴威远新平二处协力擒务尽根株又遣【臣】标游击李化龙带领弁兵星往防擒始而羣凶啸聚汹涌异常及见官兵奋勇直前有战必克贼势溃解四散奔逃潜伏深箐无从踪迹其时正值盛暑瘴疠薰蒸官兵染瘴甚至病故者屡报到【臣臣】思若不及此灭又行撤兵纵暂时安帖后必猖狂姑息之恩适所以养祸因复差【臣】标守僃席嘉旺赍【臣】令箭遍饬行营谓猓贼一日不除官兵一日不撤纵触锋冒瘴寜死必前能灭贼死有余荣不能杀贼生有余辱等语去后仰頼
　　圣主仁威将士奋励冒险深入搜箐搜山于是杀斩过半多所擒获据临元鎭总兵官孙宏本详报各处地方所有猓贼生擒解省者六十名当场拒敌鎗駮伤死者九百四十一名内斩首级三百八十四颗拏获眷口安插者一百八十二名口向来猓贼从未覩此兵威从未经此大创兹见官兵所到抗拒尽行灭投诚一槩从寛于是有威远凶贼黒老胖等奔赴行营恳求免死旋擒献贼首扎铁匠等以求赎罪而新平凶贼李百叠等亦来投诉愿为良民各皆从寛安插其解到擒获人犯现在审拟具
　　题从此威远新平一带地方谅可安堵纵有一二狡贼潜踪漏网然渠魁尽获终难逃匿再从寛安插之李百叠实系新平贼首既强悍横肆且狡狯不测有时一人数名易于脱复有时一名数人难于雕擒现在投诚之李百叠即前经
　　奏明枭取首级之白得也姓李名白得又名百叠又名廹徳前经官兵追急乃取贼中年貎近似之人故令贼党指引就前追杀一时弁兵亦无从辨认自此匿迹藏踪今复乘机刦掳被官兵穷追势难别窜乃哀恳求生率党服罪此贼不除江外终难宁帖【臣】令就计许降不必惊破暂行安插以寛伙众随密嘱孙宏本如法布置务絶祸根縁本内未便陈叙合先声明至于此番官兵颇受艰苦染瘴病故千总二员把总二员廵检一员带伤把总二员阵亡兵丁十三名带伤身故兵丁三名染瘴身故兵丁一百八十九名阵亡土练六名染瘴病故土练四十名带伤土目土练三十五名【臣】每念此举实切难安欲图一劳永逸势不能不出于此固莫可如何敬记【臣】前折内钦奉
　　硃批且猛做去寛之一字乃
　　上天之恩若容宽时得有可寛之日乃尔我君臣之大福天地神明之殊恩也只此二字之苦
