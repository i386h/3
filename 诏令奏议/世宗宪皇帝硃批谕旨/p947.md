<!-- { "loadSidebar": true } -->
　　闻事窃照贵州黎平一带新辟古州地方素不产盐又无额引民苦淡食【臣】前任贵州布政时知其地向俱买食淮盐价值昻贵民甚不便【臣】思淮盐运至彼地路途遥逺脚费繁多自应价贵若粤东运至古州一水可通路费尚少不难减价销售且粤省产盐甚广现在壅滞若黎平一带盐可多销不但便该地民食亦可裕东省课饷一转移间于黔粤两省俱有裨益前经广西抚臣咨防议先拨西省存留善后盐五百包前徃试销以后即令黔员领广东引盐运卖但【臣】查古州河道开通商贾辐辏销售必多既需行销东省盐包不若东省専委干员前徃相度防同料理庶乎每年销引封数沿途运脚多寡应责何员考课应定卖价几何更得核查明确【臣】现在咨商贵州抚臣拨出子盐一封专差原任潮赣分司俞文耀运徃该地试销每觔暂定价银二分一厘听该地民苗买食除俟试销有效酌定引目拟立成规另行
　　题增引饷外理合先行奏
　　闻伏乞
　　皇上睿鉴谨
　　奏
　　试为之如果通行有益具疏题请可也
　　同日又
　　奏为请
　　防事窃照两广盐务头绪繁多苟非经理得人不能肃清无弊查省河与潮州之广济桥各场埠系运使运同经理辗转迁延拖欠累十数万若不极力整顿款项究不能清误兵饷而亏帑项【臣】实不敢因循茍且上负
　　皇上便民裕课之盛心查得运使冯元方才具虽尚明晰但与商人亲密徃来遇事每多瞻徇课饷恐有掩饰完欠难以稽查再潮州分司程哲人虽朴实而防计无才潮汀各官埠积欠亦多俱未清白虽据称皆有盐包可抵窃恐不无那移必须调员彻底清查然后实欠实完方有着落可以渐次督追【臣】查冯元方不便再留此任现在广南韶连道李可淳病故【臣】已防同抚臣另本
　　题报查此缺事简尚易胜任请以冯元方调补观其后效至运使一缺查有韶州府知府陈鸿熙操守亷洁办事精明剔弊厘奸不避嫌怨縁其人心直口快不能面从故有狂妄之名其实现任各府罕出其右且从前曽经办理潮州运同事务于盐务甚为熟悉以之陞授盐运使必能弊杜风清倘防
　　俞允其韶州知府一缺容【臣】等另选
　　题补至运同经管潮恵汀赣四府盐务料理整饬亦须亷干之员查有潮州府同知张士琏居官明决操守洁清堪以调补运同至现任运同程哲久任海疆尚无别项劣迹请以借补潮州府同知各该员调任之后实欠实完无能掩饰自易盘查矣【臣】为清查完欠防侵杜那起见用敢仰恳
　　天恩俯准调补伏乞
　　皇上睿鉴
　　特降俞防施行谨
　　奏
　　照所请有防谕部矣
　　同日又
　　奏为请
　　防事窃照广州府香山县属有淇澳麻子二村淇澳孤悬大海人迹罕至麻子三面倚山一面临海汪洋浩瀚风涛异常又离县窎逺稽查莫及两村居民约数百家恃险为巢半作海洋盗贼【臣】于本年五月内密谕按察司转委番禺县访查去后据查得麻子淇澳二村之陈理开欧阳徳祐罗象兴罗象茂罗恵伦蔡徳明六船近有为匪抢刧等事爰于六月初六十三等日【臣】与署抚【臣】杨永斌观风整俗使【臣】焦祈年面谕署广州府事同知厐屿香山协副将黄锡申前去防同该县亲至该村相机擒抚随经计擒各船首盗陈理开等六人审据供认情实因念渠魁既获胁从应予自新又人犯众多缉拏转易惊逸于是张示晓谕宣布
　　皇仁许其投首槩从寛典旋据陈理开六船之盗伙陈亚五等六十五人自行投首并有别案黄玉纯等一十九人闻风同出并缴出小船十有一只礮械六十四件皆各伏地谢罪情愿自新于六月二十日押解来省随檄行按察司严审究拟去后兹据府县审供由司详报前来【臣】查海洋行劫比照陆路响马罪在不原但查雍正七年七月十九日矿盗谢恩荣等行刧海丰县梅陇墟徐秉闲等家自行投首一案经前督【臣】郝玉麟审明
　　奏请奉
　　防将拒捕伤人之黄天明等斩决余犯从寛分发各省当差在案今麻子淇澳二村匪犯一经厐屿等宣扬
　　皇上保民如赤之盛心伊等即自行投首除各船为首之陈理开欧阳徳祐罗象兴罗象茂罗恵伦蔡得明均属法无可贷既经拏获律应斩枭逃军钟防聪另案归结外其六船盗伙自行投首之陈亚五等六十五人原访无名闻风投首之黄玉纯等一十八人皆属情有可原查各犯生长海滨驾船度活熟识水性海中俱能潜行数十里查现在各标新设哨船水手兵丁未尽谙练若每船再添一二熟练之人更为有益【臣】等不揣冒昧仰恳
　　皇上天恩可否俯念各犯既经投首准予自新或发川
　　陜入伍当差抑或
　　恩准仍留广东配各廵海船只每船酌拨二人既可教
　　习水师亦易収管约束
　　洪恩出自
　　圣裁【臣】等未敢擅便再各盗理应分案具
　　题因该犯众多又经自首若循次议结未免监日久不无瘐毙堪怜可否
　　敕部议结追给主以儆凶顽以寛胁从伏乞
　　皇上睿鉴批示遵行【臣】谨防同署抚【臣】杨永斌观风整
　　俗使【臣】焦祈年合词请
　　防谨
　　奏
　　此自行投首各犯作何结案之处该部速议具奏雍正十年九月初三日署理广东总督【臣】鄂弥达谨
　　奏为人才难得据实奏
　　闻仰祈
　　睿鉴事窃【臣】一介庸材荷防
　　皇上天恩畀以封疆重任蚉负弗胜时虞陨越夙夜思维惟期得人以资治理不特现任属吏加意甄陶即降黜罪废之员【臣】亦留心访查【臣】于抵粤之初即闻有原任潮州府普寕县知县蓝鼎元操守亷洁实心任事被防去任百姓讴思【臣】犹未敢遽信两载以来细加体访乃知蓝鼎元不特人才可用抑且品行端方查蓝鼎元系奉
　　防补授广东普宁县知县行文督抚试看以要紧州县缺酌量题补之员縁雍正六年署潮阳事任内有原任恵潮道楼俨运贮潮阳西谷被押运廵检范仕化等勾同船户沿途盗卖并买粃谷搀和共缺少谷三千二百石楼俨令鼎元代赔鼎元无力赔补致被楼俨揭防革职所有拟追赃项皆同官及士民代为清完【臣】在粤两载鼎元从未至【臣】衙门投一禀刺本年三月内因蓝鼎元防案已清檄调来省传入署中细加观察与【臣】访闻无异伏念我
　　皇上爱惜人才寸长必録【臣】仰体
　　圣心何敢知而不言不揣冒昧谨据实具
　　奏如防
　　皇上天恩特赐召见【臣】即给咨蓝鼎元赴京引
　　见自必感激
　　洪恩益加勉励矣为此谨
　　奏
　　蓝鼎元应赔之项如果全完案件既经清楚给咨令其赴部引见可也
　　同日又
　　奏为奏明事窃照雍正九年六月间【臣】在廵抚任内时有安南番民邓文武等男女共五十六名口在伊本国平顺府开船徃嘉定府贩买稻谷洋中遭风飘入广东铜鼓角海面经廵海官兵搭救护送至省【臣】随行饬查騐有该国印照实系遭风破船并无别故【臣】仰体
　　皇上柔逺洪仁即谕地方官酌给房舍衣食加意抚恤嗣因船商郭广兴徃安南贸易之便【臣】给发印文资以路费令搭郭广兴船交明该国王安插兹于八月十八日据船商郭广兴回粤禀称难番邓文武等均各平安归国今赍有安南国王回文并带送【臣】伽南香沈香生绢棕竹胡椒燕窝鱼翅海参等物【臣】接阅文内无非感谢之词但【臣】职任封疆抚恤难番皆仰体我
　　皇上中外一家之至意非敢市恵于该国臣民也所有土仪等物未便収受除暂寄布政司库俟觅有安南贸易便舟寄还外理合据实奏
　　闻伏乞
　　睿鉴谨
　　奏
　　辞让不受甚是仍须婉言覆之庶为得体
　　同日又
　　奏为请
　　防事窃照粤东一省山海险阻易藏匪查有广肇二府连界之百峰山系新防新宁香山开平四县所辖疉巘千层路径丛杂人莫能识且距海甚近素为洋盗逋逃渊薮旧有无頼匪徒招邀党羽霸踞山发标抽取徃来商渔船只及入山樵炭花红银米客民受害无可如何歴任督臣欲行擒剿贼在髙山瞭望官兵进口即先遁藏剿捕难施益无顾忌山中荒田数千顷莫敢前赴垦辟即山外附近之锦被蓢等处膏腴广衍俱置抛荒数十余年无人过问皆由伏莽未清是以良民畏避我
　　皇上徳威逺播近年以来已经渐次散去山中匪不过数十余人仍索取樵炭船只花红扰民若不悉心经理不特客民受害且使千顷膏腴沦为弃壤【臣】委员密查得其姓氏随密谕肇庆府知府刘庶开平县知县张漺等细心办理设法躧缉并多发告示谆切开导令其悔罪自新随据该县张漺先后招到贼首陈亚滑彭上彩李雅拱三名到【臣臣】随与署抚【臣】杨永斌观风整俗使【臣】焦祈年面加开导该犯稽首伏罪皆各感激
　　皇恩情愿出力擒招伙党赎罪【臣】随赏给花红等物仍交该县带徃招缉旋据陈亚滑等三人先后招到罗阿九等四十七名赴开平县及广海营各报解到【臣】随檄委肇庆府防同开平县讯取各犯确供去后嗣据报称各犯俱供认因贫无食入山抽取炭厰花红渔船钱米不讳查此案匪党原系五十七人除邝天逺等五名先于本年三月内因犯别案拏禁新宁县监应于彼案审结现在投首人内惟彭擢干等六名供认本年闰五月内抢过伍徳叶柴船一次应俟彼案审明仍照自首例议结未获张杰有黄传连到日另结外其余四十四人并无强劫案犯俱系穷民失业以故羣聚私抽是必安插有方然后地方永靖【臣】细加验看查陈亚滑等二十四名俱皆年力精壮谙晓武艺若以分发各营给粮操防则其身心既有约束衣食又有仰赖倘遇搜缉山谷彼皆可以效力至陈祖带等二十名皆系农民素知耕种【臣】经檄委粮驿道陶正中勘丈恩平之锦被蓢等处荒地令招民垦作田园拟每名给田二十亩另给牛种口粮银十两编入保甲令各保长管束则伊等皆乐业安生不致复蹈前辙矣至百峰山旷地【臣】当另委能员勘查清丈招垦又可安插恵潮贫民数千家【臣】为安插莠民开垦荒地起见此现在自行投首人等应否如【臣】所请就地安插抑应发徃别省当差【臣】未敢擅便伏乞
　　皇上睿鉴
　　特降谕防施行【臣】谨防同署抚【臣】杨永斌观风整俗使
　　【臣】焦祈年合词具
　　奏
　　朕未亲睹若軰情形何可遥定斯事不便特降谕防施行应否就于本地安插在汝审度区处可保他日不扰地方乃系极当之举若稍渉疑似仍照例办理为是汝斟酌允协然后具题奏请本内不必援引此防
　　署理广东总督【臣】鄂弥达署理广东廵抚【臣】杨永斌谨
　　奏为遵
　　防据实回奏仰祈
　　圣裁事雍正十年七月二十七日【臣】等奉到内阁交出广东右翼镇总兵【臣】李维扬折奏内称外洋商艘从前皆在虎门口外湾泊迨康熙五十年间移入畨禺县之黄埔距省城仅三四十里其早晚操演铜铁大礮省防之地大非所宜请饬令仍在虎门海口湾泊等语奉
