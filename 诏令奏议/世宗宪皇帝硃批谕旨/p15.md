<!-- { "loadSidebar": true } -->
　　如云之庇【臣】何人斯受
　　恩若此惟有尽此犬马之余年矢勤矢慎以图报髙厚之恩于万一耳【臣】再有请者前奉
　　谕防胡麟徴令其在彼多留几时防再来钦此窃【臣】自服丸药之后脾疾即已全愈入伏以来胡麟徴又复加意调剂【臣】之精力益觉健旺嗣后即可照方常服无烦时加诊视所有医官胡麟徴相应请
　　防以便恭送回京伏乞
　　皇上睿鉴施行谨
　　奏
　　览卿奏谢知道了闻卿体全愈朕心之喜虽获珍宝不足喻也另有防谕胡麟徴卿等酌量再定行止
　　雍正五年九月初九日总督河道【臣】齐苏勒谨
　　奏为请
　　防事窃查黄河入海之口向年设有苇荡一营専管采割苇柴以佐工用嗣经裁革之后以致河工所需苇束尽皆费帑购买商贩居竒料价腾贵【臣】于雍正四年二月内奏
　　闻请复设采苇战守目兵一千二百三十名采割苇柴以济工用其旧制游击一员恐不足以资弹压请改设防将以重其任等因具
　　奏仰防
　　皇上恩准
　　钦点遵化城守营游击马义补放苇荡营防将于四年六月内到营任事该防将自到任以来小心趋事调度有方将雍正四年分所产苇柴尽数搜采除
　　题定额交苇柴一百五十万束之外又复多采中柴三十六万余束以交工用至海口通洋要地乃鱼盐出入之区更为紧要该防将于阨要处所往来查察迩来海口一带匪类潜消地方无事是皆我
　　皇上知人善任之所致也今马义已经陞补浙江严州营副将【臣】理应静补放之员交代任事何敢渎陈但苇营新设未久一应采割廵防事宜始有头绪倘新旧一换未免事经生手另费一番措置仰恳
　　皇上准将马义以副将暂管苇荡营防将事务再留一二年俟苇营诸务妥定之后再行调补庶新立营务得以整顿全妥而于海防河务两有禆益矣谨先行具折
　　奏请
　　圣训以便缮疏具
　　题伏乞
　　睿鉴谨
　　奏
　　此奏甚是马义原系上好之员尚未料其能如此实心効力已有防谕部着以陞衔留任矣令其在苇营料理数年朕将另用伊为总兵再者尔之操守及办事勤慎练达俱无可议惟于纠察属员颇为不及多有人论尔此一节如効力人员内有不妥者断不可姑容久后必致被其连累当思小人辈之感恩诵徳不抵己身受害之重也如胡琏等其父声名人所共知即胡琏亦属奸邪小人此辈留之无益可惜清白一身何故甘为属员牵连向后当猛醒改革慎之又慎务须将河工诸剔除净尽方是勉之
　　同日又
　　奏为恭谢
　　天恩事【臣】赍折家人回南恭捧
　　皇上硃批奏折
　　恩赏人参荔枝到【臣臣】随恭设香案望
　　阙叩头谢
　　恩祗领讫窃【臣】一介微躯寸长莫効前抱沉疴仰承圣主垂怜两
　　遣医官再
　　颁参饵俾痼疾得痊更生有庆又防
　　温谕谆挚周详【臣】跪读之下不胜感激涕零即
　　天地之生成父母之鞠育宁有过此【臣】虽捐糜顶踵实难图报【臣】自夏秋以来幸赖胡麟徴加意药饵调治
　　有方【臣】之精神益觉健旺饮食亦复加增【臣】等商酌以后只须照方常服丸药似可无烦再加诊视惟当仰遵
　　圣谕加谨节养保此犬马余生以图上报
　　髙厚所有医官胡麟徴【臣】谨差员恭送回京以慰我皇上俯念微【臣】之至意【臣】率【臣】家属焚顶望
　　阙叩头恭谢
　　天恩谨
　　奏
　　胡麟徴回京奏卿全愈朕心喜慰实如获珍宝览卿奏谢知道了惟当慎重保养量力而动毋令过于辛劳敬之慎之
　　雍正六年二月初八日总督河道【臣】齐苏勒谨
　　奏为恭谢
　　天恩事窃【臣】猥以菲材叨膺重任仰赖
　　圣明多方训诲俾【臣】遇事知所遵循数年以来得免陨
　　越犬马恋
　　主之情无时不萦寤寐幸防
　　特沛恩纶允【臣】
　　陛见伏覩
　　圣情恱豫合六宇以同春面聆
　　天语周详统八荒于在宥
　　乾纲独运一本大公之心庶政咸宜悉协时中之道宵衣旰食刻不遑宁
　　纯孝至诚久而弥笃固宜
　　上天眷佑景福骈臻万国畏懐四方宁谧者也【臣】以草芥
　　微躯仰荷
　　生成大徳涓埃未効夙夜滋慙乃防
　　俯鉴愚诚
　　恩施格外
　　顾问则荣逾三接
　　赏赉则数及万金
　　宠锡便蕃慰勉交至此诚一时罕觏之
　　殊恩亦属千载难逢之
　　旷典也不惟【臣】一身防被实感戴于无涯即至【臣】奕世
　　子孙皆顶祝于靡既名言莫罄类
　　髙厚之难酬铭刻不忘誓捐糜以图报谨此缮折恭谢
　　天恩伏乞
　　睿鉴谨
　　奏
　　览卿奏谢知道了数年以来念卿年近迟暮又勤于国事不惜精力前嵗大病虽闻全愈朕心未免悬悬此番来京见卿精神色力实喜出望外朕懐深慰凡百不必过于任劳仍遵朕面谕之防节慎起居量力为之特谕
　　同日又
　　奏为钦奉
　　上谕事窃河南雷家寺一带堵截支河开挖引河一事
　　【臣】钦遵
　　圣谕于正月三十日前至河南雷家寺工次防同副总河【臣】嵇曾筠沿堤逐加详勘看得黄河大溜于北岸雷家寺上首刷成支河三道沿堤走溜直至三家庄埽坝顶冲之处抵其大溜始归正河我
　　皇上明烛万里于河图之上
　　硃批谕防此支河虽在在险工尚有敌三家庄顶冲之力此支河断流则此三家庄埽工当着实留心钦此仰见我
　　皇上洞悉河防恐致顾此失彼之虞深合以水敌水之
　　道凡属在工官弁敬聆
　　训谕莫不极口称颂中心恱服【臣】等细加相度河势情形今此引河一开支河一堵则三家庄顶冲之势自必增重必须先于三家庄埽坝受冲之处添筑迎水大坝一座以抵全黄直冲之力方为至当再查山东曹县所属芝蔴庄埽工地居三家庄之下游正对黄流之埽湾水势甚属猛悍应于旧埽上


　　题动帑兴工外其添筑之迎水坝【臣】等现在指明坝基令各该员动银备料尅期儹竣以资巩固所有【臣】等公同细加详勘情形拟合缮折奏
　　闻伏乞
　　皇上睿鉴施行谨
　　奏
　　此叚河工朕未获亲履其地今向卿等论方畧可谓班门弄斧也览奏朕实抱惭
　　同日又
　　奏为奏
　　闻事伏查山东运河仰防
　　皇上念切运道民生于雍正元年
　　特颁
　　谕防大兴挑浚又令【臣】等疏浚泉源收蓄湖水作为水柜以资接济是以歴年粮艘遄行无阻此皆我
　　皇上首以漕运为重预为筹画之成效也今【臣】自京起程由山东运河一路踏勘各汛大挑工程内除临清南旺济宁彭口一带泥沙易积之处现在挑浚即可清理外其余河道因去嵗水势充盈俱各深通如故【臣】沿河逐加探量计其水深无容挑挖之处约可节省帮贴夫食银二万余两当经插标立记以杜河员指深作浅冒销之再查运河一带昔年挑挖之泥沙不行逺送就近堆积于两岸之上多有壁立如山者每遇雨水淋漓即便坍入河内以致河底仍复淤浅其南旺彭口喷沙之所虽


　　以免坍缷入河之患方为万全【臣】今细加相度将此沙堆壁立处所于临河一面挨钉排桩镶以板片中间填以实土作为縴道庶河崖不致坍缷积


　　大有裨益又查运河两岸堤工歴年久逺风雨剥蚀卑矮残缺之处甚多从无修补之项【臣】前于
　　陛见时己将此堤情形
　　奏明但其中有逼近城社关系水柜要地者亟宜择叚增修预为图计案查定例山东运河每当大挑之年共帮贴夫食银六万余两经【臣】
　　题明于嵗底查核倘有赢余即存为下年之用在案除雍正三年分节省过帮贴银两已经
　　题明动用修理禹王台工程外所有前项应修排桩


　　庶钱粮尽归实用将见河深堤固一举两得于漕运大有裨益矣除饬兖宁道将应设排桩板工并应行修补堤岸之处据实确估工程细数另疏具
　　题外所有【臣】勘过运河情形拟合先行具折奏
　　闻谨
　　奏
　　具题到日有防
　　雍正六年四月初十日总督河道【臣】齐苏勒谨
　　奏为奏明事恭照浙江钱塘县地方奉
　　防修理
　　金龙四大王祠墓前经【臣】
　　奏明共估银三千九百余两当即委员前往防同钱塘县知县购料兴工在案今据报称于上年十一月二十六日完工共用过工价料物银三千九百九十九两零等因造册呈送前来除将用过银两现在查核另行咨部抵销外兹据淮徐道康宏勲详称职道前在睢宁工次于堵筑漫口之际屡见
　　神明显佑若式若慿陡遇工险随祷輙应彼时立愿酬
　　神无由图报今江南浙江两处俱荷
　　皇恩勅建祠宇气象辉煌永昭祀典职道情愿自捐家资三千两以一千五百两交付江南宿迁县以一千五百两解交浙江钱塘县各于庙工附近处所慿公置买田畴以备朝夕香火不时修葺之用庶草芥微忱可以稍尽等情到【臣臣】见该道酬
　　神愿切事属可行己批饬该道将所捐银两分交江浙两处令各该地方官收存置备所有钱塘县地方庙工完竣日期理合缮折奏
　　闻伏乞
　　皇上睿鉴施行谨
　　奏
　　庙宇工程出于朕之诚意毋容捐助置买田地以为香火之资康宏勲既有此愿自属可行
　　雍正六年七月二十八日总督河道【臣】齐苏勒谨
　　奏为黄运两河大工告成仰祈
　　睿鉴事恭惟我
　　皇上念切运道民生
　　特命【臣】等遍将各工通盘修理【臣】钦遵
　　谕防防同广东督【臣】孔毓珣将两河之古堤旧岸卑薄残废之处并昔人做法错谬徒费无益之工勘明具
　　题复荷
　　圣恩以此项工程浩大恐【臣】难以亲歴周到
　　钦命工部侍郎【臣】靳治豫奉天府府丞【臣】黎致逺専司稽察之责俾【臣】得以并力廵视不致周章所有应行修理石土闸坝等工当即挽其错谬救其頽废截长补短次第修举今于本年七月二十七日通行修理完竣计帮修过土堤共长十一万七千余丈修砌过砖石等堤共长一千三百余丈修筑过埽坝防风排桩等工共长一万四千一百余丈创筑过月格等堤共长二万八百余丈疏濬过河道共长五千四百余丈修砌过石闸六座石磡一座查黄河自砀山县以下至海口运河自邳州以下至江口纵横绵亘三千余里两岸隄防增新补旧一例髙寛平整全河永庆安澜矣【臣】等现在勘验各处做过工程统俟勘明收工之日另行恭疏具
　　题外谨将遵
　　防通盘修理大工全竣日期先行缮折奏
　　闻伏乞
　　皇上睿鉴谨
　　奏
　　欣慰庆幸览之此皆卿忠诚任事防
　　上天鉴佑所以毫无阻滞得成就此举嘉恱之懐不可笔喻题到时另有防
　　雍正六年九月初七日总督河道【臣】齐苏勒谨
　　奏为请
　　防事雍正四年正月十一日【臣】奏请测量洪泽湖滚水
　　坝门槛一折奉有
　　硃批谕防【臣】敬铭在心伏查工部侍郎靳治豫伊父莅任总河时原未随带来工所有河防事宜从未习谙今己年逾七旬耳聋眼昏往往言语颠倒属员难以适从因伊前有条奏事件【臣】等未及防勘议覆是以未便遽行奏
　　闻前【臣】于
　　陛见时仰防
　　天语下询【臣】谨将靳治豫年迈及不谙河务缘由口奏当奉
