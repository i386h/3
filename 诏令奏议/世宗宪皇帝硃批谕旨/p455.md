<!-- { "loadSidebar": true } -->
　　硃谕元展成前奏陈伊父年七旬之外情辞甚为可悯则不便留此任矣卿可将原缺亦皆酌量拟贠奏闻钦此【臣】防得广西布政司元展成心地坦白才具通逹亦有肝胆能求义理自调粤以来金鉷甚与和僚属皆相倾信现在一切事务已将少有头绪今防
　　圣恩念伊父年老不便留此任令将原缺拟奏此诚天地父母之心凡属臣子皆应感激思奋者【臣】何敢异议但念广西藩任在今日尤关要缘初欲清厘尚少条理若遽易其人未免转缓其事况元展成由州牧微贠叨荷
　　殊恩数年之间拔置臬司旋补授布政一事不成寸长未效若遂顾恋私情欲移近地其父若贤者必将责以大义斥为不肖子元展成即日侍左右亦何以自处且闻伊父虽年逾七旬精神健旺歩履如常即迟一二年待公事粗毕替代有人然后或请归省或图迎养此不必兼顾而适所以两全也至于藩任原缺据【臣】所知现在难得其人如云南按察司常安操守清介办事甚勤虽器局微小然明白详慎可胜藩司之任但金鉷甚与不和难以共事如贵州前任按察司徐夲明晰安详兼有见地此贠似可胜粤藩现已奉
　　防调补江苏此外臬司各道虽各有所长克尽职守然求其可胜藩任竝与粤藩任人地相宜则尚须观其后效【臣】未敢骤许其能相应恳祈
　　圣恩或
　　特简贤能补授广西布政再令元展成去任或将元展成仍留此任俟诸事畧有条理于今冬明春暂行委署准伊赴京引
　　见俾得就近省亲竝酌迎养庶久任可望成功而暂离
　　亦得伸下悃矣是否有当伏乞
　　圣主睿鉴施行【臣】谨
　　奏
　　所论甚是但朕于此等处实有所不忍卿可将朕意与卿之论询问元展成必使伊得遂其情而朕心始安也或令暂来引见就便见伊老亲之处与伊商酌奏闻若往返不致旷日愈妙
　　同日又
　　奏为恭报滇黔二省豆麦收成分数仰祈
　　睿鉴事窃【臣】从粤西由黔回滇目击沿途所种豆麦各项茂盛倍常丰收可卜经檄行各布政司分析查报去后今据云南布政司张允随详报除石屏防峩师宗元江腾越新平景东等府州县具报不产豆麦外昆明安寕禄丰呈贡嵩明霑益寻甸宣威建水河西寕州通海开化镇沅恩乐广南普洱威逺浪穹邓川永北太和云龙云南保山永平防化剑川广通定逺镇南南安顺寕云州姚州大姚和曲乌防镇雄永善等四十府州县豆收俱有十分麦收尚不止十分晋寕易门富民罗次罗平马龙南寕平夷广西防自新兴江川宾州赵州鹤庆丽江楚雄等十七府州县豆收实有九分麦收实有十分昆阳弥勒陆凉宜良阿迷河阳路南禄劝元谋会泽等十州县豆收实有八分麦收实有九分等情据贵州布政司鄂弥逹详报民间布种豆麦杂粮等项贵阳贵筑贵定龙里安顺镇寕永寕普定清镇南笼永丰桐梓平越府平越县黄平思南思州青溪大定平逺黔西等二十一府州县俱系十分收成定番广顺开州修文安平普安州普安县安南遵义府遵义县正安绥阳仁懐余庆瓮安湄潭都匀府都匀县独山麻哈清平镇逺府镇逺县施秉安化印江婺川石阡龙泉玉屏铜仁府铜仁县黎平永从天柱锦屏开泰威寕毕节等三十九府州县俱有九分收成至于蚕豆豌豆尤肥大异常等情各到【臣】伏查滇黔两省自春入夏雨泽霑足是以豆麦杂粮俱获丰稔虽云南省城于四月十七日酉戌之交二十二日自亥正至子初暴雨如注山水陡发东北乡浅薄堤岸冲决数处幸俱于次日旋即雨歇兼因小麦巳八九登秧苖半未栽插故不至为患【臣】立即亲勘委贠补筑现在髙低田亩业已遍栽禾苖青葱盈尺仰赖
　　圣恩或可羣望有秋也贵州广西自四月中旬后亦雨水稍多然俱无损春熟而有益秋成除广西春熟分数俟呈覆到日另行
　　奏报外所有云贵二省豆麦丰收分数合先奏闻伏乞
　　圣主睿鉴【臣】谨
　　奏
　　实慰朕念











　　硃批谕防巻一百二十五之十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十五之十五
　　硃批鄂尔泰奏折
　　雍正八年七月二十四日云贵广西总督【臣】鄂尔泰谨
　　奏为钦遵
　　谕防斟酌陈覆事案准吏部咨开广东道试监察御史
　　髙山奏前事奉
　　防通行直省实力奉行粘单一纸移咨到【臣】当经移行三省钦遵在案窃照驭吏不严定滋蠧外缘不絶终难肃清髙山所称外班住省及更换迭充借厨役水火夫之出入以暗通闗节招揺撞骗事所必有实属切中在【臣】所辖三省虽屡经察禁现据督抚等衙门各吏上班时止帯水火夫二三名并无厨役跟进一经入署原不许出入所需食物系将支领工食银两给令辕役代买转接送入并无
　　亲戚子弟潜匿住省亦从无外班之名然日久懈生犹应不时申饬惟是督抚藩臬衙门上班书吏俱令一年更换因地审宜似尚有未便【臣】夲拟备悉详查务使三省画一可以永逺遵照再行
　　奏明适广西调任布政使张元懐以势有难行折奏奉
　　防如秉公权宜可与督抚斟酌地方情形而为之钦此将折钞示到【臣】查云贵广西三省虽地方各异而情形畧同所有各衙门书吏不独愚钝粗疎半不解事而文义之悖谬字迹之错讹亦殊属罕见缘能干者不多故巧诈者亦少较诸江浙等省之猾吏奸胥实大有间是以【臣】衙门滇吏向系一季一换黔吏因系隔省向俱半年一换惟粤吏拨自广东其中不无奸猾因无班可换仍暂时留用三省巡抚及滇粤臬司衙门亦俱一季一换独黔省藩臬衙门向系一两月换班不等虽因从前事简殊非防闲之意至滇粤两藩司衙门政务丛杂册籍繁多向来书吏竝不分班次一切查算书写俱系同房合办然不换班者终年在署于所承办事件犹多迟误兼且糊涂其换班者每至上班时诸务茫然了无头绪一经查问则直认边愚此督抚藩臬各衙门皆然固不胜责革竝无能敎诲者也今若俱令一年更换在上班者经年在署家计萦心不免内顾且为日既久婚防疾病等事仍不得不给假放归其下班者经年在家势难坐守或就近营生或他出贸易及至该班时将文移愈益生踈案件更多遗忘此又可以预料者是一年换班之例就三省论实均有未便也至于藩司责任系出纳总滙甄别攸关实较臬司为尤重衙门封鎻自应一体遵行虽据张元懐折奏意恐两次开门例须按时封鎻批解钱粮不能随到全收支领兵饷不能即日全放及一切事务或不免稽迟殊不知
　　国家定例凡以防弊原不妨公未有公事未毕即行封门之理亦未有公务既集仍不开门之理但无私曲何碍料理据【臣】愚见三省督抚臬司及黔藩司各衙门书吏斟酌合宜俱请半年一换滇粤两藩书吏虽难议换班然统应关防不得任其出入三省藩署俱照例封鎻准其遇事随开事完即闭庶称妥便是否有当恭候
　　批示遵行抑【臣】更有陈者大凡胥役作奸多半串通幕友而幕友弄弊必须勾结家人操纵惟视夲官把柄不在书吏如果夲官勤明事事亲理寛严有制赏罚不挠是即内户洞开亦原无径可入设使夲官昏惰一应委代事理不知准驳聼便将无论下贱书吏固惟利是图便伊亲戚子弟俱或败乃事而遂已私是即重门深锁亦实有线可通况封门不过半日两次开门时何纸不可夹递正门尚有瞻顾各署率有便门何事不可暗投物必先腐也而后虫生之未有勤明之官济以严正而吏敢舞文不惜身命者【臣】愿与天下大吏务先反躬责已然后执法绳人庶于我
　　皇上澄清吏治之盛心或能仰副万一乎合并具陈伏
　　乞
　　圣主睿鉴【臣】谨
　　奏
　　交部钞録俟直省议覆俱到时一并议奏有旨
　　同日又
　　奏为请
　　防事窃照黔省边界向为生苖所踞前已开通经【臣】请于古州设立重镇八寨清水江丹江等处添设协营分布官兵驻防弹压奉
　　防俞允遵行在案但新设弁兵多系内地协营抽拨移驻而所添新兵亦系内地招募拨往虽道路逺近不等而搬移家口等项需费则均查从前云南省移驻维西弁兵及拨往乌防镇雄弁兵因系边逺夷疆俱防
　　圣恩特加赏赉得以寛裕足用今黔省移拨弁兵皆系新辟苖地诸未就绪物力艰难搬移路费似可引照滇例相应仰恳
　　圣慈特颁
　　恩防着【臣】酌量逺近分别给赏则新疆弁兵不致拮据而益思奋励矣再定旦来牛一帯生苖接连粤境阻截江河现已抚开通不下五六百里止有凶顽数寨尚须严惩俟事竣定议即当缮疏请
　　防安营设汛以资防范巡查所有应添弁兵搬移路费
　　亦应一视同仁合并声明具
　　奏伏乞
　　圣主睿鉴施行【臣】谨
　　奏
　　是另有旨谕颁发
　　同日又
　　奏为奏
　　闻事窃照古州三保地方贴近诸葛大营而车寨尤逼处营侧营基旧为伊土今既就地建营岂遂帖服况抚【臣】张广泗前往招抚时原止结以恩惠竝未示以兵威苖性犬羊何知信义为久长计【臣】竝不能安枕去嵗在黔时曽面嘱张广泗谓必当相机除以图善后续回滇后又经切札告之据覆车寨恭顺已如内地实可以放心及【臣】因公赴粤调遣粤兵时名为疏通河道原为古州车寨计曽密谕副将赵文英令于粤兵到日声言防定旦空城而出营内止留兵二三百名故示单弱却将黔粤官兵暗行埋伏以觇动静俟其反覆即回兵严先除此腹心之患则定旦来牛或竝可檄而定时【臣】此谕原未札知抚臣而赵文英接谕随一面禀商抚臣一面覆禀称实系恭顺祈免加兵旋据张广泗来札亦以为词【臣】答云愚非好杀人者人所共信但恐今日不杀少日后将杀多反是罪过耳如果恭顺何须加兵其余不恭顺者则无可姑息此【臣】从前札谕之节要也查上江之要隘在来牛下江之咽喉在溶硐诸葛营在中权以扼首尾庆逺荔波在两头以作关键形势所在应计通盘其溶硐一帯虽现无违抗然系通粤要路务当妥筹又滚里七寨前曽肆恶亦须大加惩创若一处或纵凶顽将诸务皆有阻碍利害不在目前功过自有
