<!-- { "loadSidebar": true } -->
　　皇恩风化日臻醇厚今春雨水调匀春花二麦浙东浙西皆获丰登飬蚕之家收成亦好台州各属多种早稲立夏后得雨霑足栽莳争先至现办事件惟海塘城工最闗要合计巳发银一十万二千四百两有零尚有未完工程须找给银四万七千余两【臣】现在照案行催务期次第告成其通省文武属员【臣】又察有海宁令胡杲性情暴戾行事乖张有玷职守廵盐千总韩景琦颇能廵缉然好干外事苏松嘉湖之间啧有怨声【臣】经靣加训饬冀其悛改仍俟督【臣】李衞回浙共相酌议至杭城诸色人等杂处此四月内有总督衙门健歩廷芳擅拏平民陈长儒鎻禁班房图诈又抚标兵丁吴琏等同提标兵丁胡永防等拏获窝赌受贿不报又回民沙彩臣等私宰耕牛贩卖俱经【臣】访拏押



　　圣恩髙厚【臣】才质驽钝抚心自问中夜徬徨值今京察黜陟之时【臣】官四品不敢越例自陈但述职心殷旷官愧重不能自巳因敢冒昩附


　　奏伏乞
　　睿鉴施行谨
　　奏
　　览
　　同日又
　　奏为恭谢
　　天恩事窃本年五月初一日【臣】进折家人赍回
　　硃批奏折
　　钦颁折匣四个并钥匙袱垫等物【臣】郊迎至署恭设香
　　案望
　　阙叩头祗受讫跪读
　　硃批防我
　　皇上训诲谆谆勉诫交至微【臣】祗有镂刻心胸益加奋
　　励必期无惭衾影庻可对掦
　　君父至所防
　　天恩颁赏折匣缥缃缜密鎻钥精严【臣】嗣后凡有奏事
　　得以固封
　　上逹用遂敬谨之心永戴
　　天恩于无既矣理合缮折奏
　　谢谨
　　奏
　　诸凡陈奏密之又密可也
　　同日又
　　奏为请除恶捕以安良民酌定严例以儆积玩事窃本年正月内据秀水县详称嘉兴县革捕刘圣甫纠贼呉大屠大等行窃该县王维新家多赃等情【臣】当即批行杭嘉湖道王溯维严加讯报兹据讯详刘圣甫与伊侄革捕刘忠家内共窝贼呉大等九人窃过王维新殷公辅蒋叔恒沈廷栋朱寡妇陈御山张姓等七家又有不知姓名数家得赃俱献刘圣甫烹分等情【臣】查刘忠巳先于别案被获经督【臣】李衞府枷责仍永带小枷充警在案按例窝主存留窃盗三名者发遣刘圣甫等窝留多贼纠窃多案遣未足蔽辜【臣】愚以为宜将首恶刘圣甫一犯大书罪由出示晓谕檄行嘉郡文武押赴通衢杖毙使各县玩捕共知积恶必诛庻有


　　圣裁以便遵行再查雍正四年七月间刑部覆江西宜黄县捕役吴胜等行窃一案计赃拟以杖徒具
　　题奉
　　防查捕役为窃律内虽无加罪之条但捕役行窃仍照平人行窃治罪似属稍轻呉胜李祚各加枷号两个月着永为定例等因钦遵在案今捕役为窝除窝留强盗谋刦分赃法应拟斩无庸议加其有捕役窝留强盗不行又不分赃及窝留窃盗分赃者请俱


　　皇上睿鉴勅部议覆施行谨
　　奏
　　览
　　雍正七年七月二十五日浙江观风整俗使署理浙江廵抚印务【臣】蔡仕等谨
　　奏为奏
　　闻事该【臣】等查得海宁县一带塘工歴来潮汐冲激护沙坍徙不常近因两岸涨沙渐髙潮头趋北直射塘脚致有数叚险工坦水被冲塘身震裂今年伏汛旋坍旋修幸获保固目下正值秋汛潮头较大势属极险防护尤宜加谨据布政司详据専管塘工之杭嘉湖道王敛福移请先给银四千两办料












　　县将被灾民人分别加意赈恤并查明推压田庐确数册报一俟覆到另行驰
　　奏其余诸郡田禾俱各茂盛恐厪
　　圣懐【臣】谨防同署督【臣】性桂恭折奏
　　闻谨
　　奏
　　览
　　同日又
　　奏为恭报早稻收成事窃查浙东诸郡多种早稻台衢温处四府尤盛今年雨水调匀俱巳陆续收获据各府开报前来皆有八九分不等新米每石价银不过一两以内本年钱粮完纳巳有七八分者至晚稻现在秀茂即髙田亦报霑足至于海口洋面亦各安静奸匪屏迹惟据温州平阳协报称六月十六日有谷船七到港飓风打壊二船淹没水手二十余人失谷三千石又打损二船失谷四百余石其余皆被浸湿查系福建督【臣】髙其倬委员赴江南采买之谷尚有十二未曾入港臣巳饬该营飞查各船是否平稳与闽省委员防商俟南风稍转方可开行并将损船湿谷协力照管壊船人口拨人打捞不得岐视一面咨明福建督臣去后再查是日飓风该县沿海小屋篱墙草葢多被刮倒旋即撑搭无损早稻巳收晚稻虽被吹偃缘南风性暖仍然秀茂为此具折恭
　　奏伏乞
　　皇上睿鉴施行谨
　　奏
　　知道了查明被灾人民实力赈恤之闽省人船尤宜加意抚安不可委遣一二怠忽属员茍且从事李衞离浙为时无防地方上即有如许事故汝等亦当返躬内省其心行也将此批谕同省大员皆令知之
　　同日又
　　奏为恭谢
　　天恩并缴
　　硃批奏折事窃【臣】日前两进
　　奏折荷防我
　　皇上天恩随事敎训加以
　　温纶防励感激之私沦肌浃髓兹于七月十二日接准
　　吏部咨开奉
　　防李衞各任印务暂着性桂蔡仕等照前署理钦此
　　【臣】叠受我
　　皇上委任隆恩惟有勉竭驽骀于所奉
　　硃批谕防终身服膺以图报效于万一伏查【臣】前奏之上虞县试用知县徐志定才力不胜剧任应行调简其县缺巳
　　题委试用人员晋徳慧接署又海宁县胡杲署山隂县沙汉鳌二员一暴戾一钝软前日督【臣】李衞进京时原公订回任调换今督臣云因其征粮尚好巳
　　奏缓调以观后效等语【臣】惟当时时督察冀其改愆倘再有劣迹即不能姑容也浙西捕役窝贼纵窃防成锢弊【臣】请加等治罪防我
　　皇上硃批俟李衞回浙再加商酌奏闻钦此遵与李衞
　　商酌意见相合【臣】现在另折恭



　　奏明带来现借与【臣】办事人甚谨朴从无家信来往仍俟督臣回任送还合并附
　　奏伏乞
　　睿鉴谨
　　奏
　　览
　　同日又
　　奏为请严捕役窝盗之禁以靖盗源事该【臣】看得安良莫要于弭盗而弭盗莫先于除窝平民为窝尚有捕役访缉隣甲首报至于捕役为窝则根深蔕固隣甲不敢稽察同役复为护庇凡地方之时有盗贼窃发而莫能缉获者皆由于蠧捕之包纵其情罪实比凡人为窝更甚【臣】请嗣后如有捕役存留强盗在家坐地分赃者虽不同谋不问人赃多寡将本犯拟斩监若不曾留歇在家但系知情婪収月规者不问人赃多寡将本犯拟绞监虽遇
　　恩赦俱不准减免其知情存留窃贼在家分赃者虽不同谋一名杖一百流三千里二名充伊兰哈喇地方为奴至若三名以上及其中有得赃满贯与所窝之贼有应问死罪者俱拟绞监候其不曾留歇在家但系知情婪得月规者一名杖一百徒三年二名杖一百流三千里三名杖一百发邉衞充军四名发极邉衞烟瘴地方充军五名以上充发伊兰哈喇地方为奴内有得赃满贯及餽送之贼有至死罪者亦拟绞监再恶捕有探定事主身自造谋行刦者不分行与不行亦照常人为首之例拟斩立决无庸更定外若不曽造意但与各贼同谋行刦应照伤人伙贼之例疏内声明即行正法不准减等其有造意为窃者虽赃未满贯枷号两个月责四十板充发伊兰哈喇为奴若计赃至一百二十两以上及系先曾犯过坐分强窃盗赃或婪收月规一次者俱拟绞立决共谋行窃者不问得赃多寡枷号一个月责四十板极邉衞烟瘴地方充军其曾先犯坐分强窃盗赃或婪收月




　　案例应验明并无私拷伤痕是正实盗贼尚不容其拷打乃恶捕多豢匪党或为帮役或为水手每将良懦诬窃私拷得财则献之恶捕甚有私拷毙命者则商令伙党一人承罪其正身恶捕反得脱然事外应请嗣后如有捕役伙党私拷致死人命捕役即供不知情亦以为从论俾其不敢滥收匪类暗行纵使而私拷弊端亦可以杜絶矣为此具折伏乞
　　皇上睿鉴敕部议覆施行谨
　　奏
　　向闻捕役往往私飬一二积匪作眼有以贼捕贼之説今若照议严行禁治则捕役将束手无防未必复能获贼恐皆逺避畏途顶充无人也
　　雍正七年闰七月二十三日浙江观风整俗使署理浙江廵抚印务【臣】蔡仕谨
　　奏为三陈海塘情形事该【臣】看得海宁塘工剧险秋汛潮势尤冲经【臣】将勘过情形及两次银僃御情由先后防同署督【臣】性桂
　　题报在案今值闰七月正潮水大长之候潮头东来为涨沙所激由南廻漾复为一潮两潮盘激高至二丈有余合攻塘身泼出塘面自初一至初五日为初汛日期坍矬叠见因柴土预僃足用文武员弁随坍随修得保无虞又自十三日至十八日为望汛潮势必更高大冲决实为堪虞【臣】与署督【臣】性桂商定分班往看【臣】随于十四日亲赴塘工稽督十五日早晨系东南风及潮头将至转西北风东来潮头吹压中江而流不近塘身惟南来潮头于护桩外扑散旋即向外而去十六七八等日俱系如是【臣】连日遍歴东西两塘目睹安澜情形环塘里民莫不以手加额顶戴
　　圣主福庇今十九日望汛巳过潮当渐平【臣】因科塲期迩回署办理入闱事宜其八月汛期有署督【臣】性桂稽督且节过白露潮汛势敛天气向寒南风日少不虑其鼓浪滚塘即有续坍不至大害今年秋汛自可无虞但海中涨沙渐高塘根护沙尽洗实有日险一日之势防护不可稍疎而东塘之白墙门念里亭一带为东南潮头相遇盘激处所震撼尤甚现在惟有多僃柴草镶高培厚昼夜廵防遇塌抢修将来秋汛巳过尚须从长计议兴工造筑期于一律坚固庻免来秋冲决之虞俟至期确估定议具
　　奏合将现在保固情形先行奏
　　闻谨
　　奏
　　览奏朕心不过暂时稍慰时复厪念不置海塘安危实非人力所能胜然不敢明露此意于汝等何也极尽人事尚恐不能保固倘汝等并属员谓朕必不加罪遂尔膜外视之其险更可意料耶今不得巳而有此谕盖欲汝等体知
　　天道感应之理耳为大臣者克以忠诚上格属员各有司以职任勤慎上格军民士庻以风俗醇良上格果能如此上行下效敬信相孚实有以感动
　　神明则未有不转危为安之理李衞在京陛见朕亦经痛加训诲矣汝等可谆谆开导百姓万勿妄生怨憾之心
　　在工人役切戒以秽汚不洁致有亵渎兴工歇工皆谕令望海叩礼其监工各员务饬其必诚必敬恪谨从事上下齐心协力而为之岂特海塘可保无虞朕意必有望外之嘉应也
　　雍正七年八月初六日浙江观风整俗使署理浙江廵抚印务【臣】蔡仕谨
