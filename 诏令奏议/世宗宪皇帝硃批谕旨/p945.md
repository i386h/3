<!-- { "loadSidebar": true } -->
　　皇上靖盗安民之至意所有查明原委理合据实奏覆伏乞
　　睿鉴谨
　　奏
　　览奏知道了然朕于此案究不能无疑
　　广东廵抚【臣】鄂弥达谨
　　奏为请改州县辖属以便吏治民生事窃照粤东恵州府辖属十二州县潮州府辖属十一州县广袤千数百里而两郡城皆处海濵沿海镇协营县布置周密惟北路山中千余里独为空虚程乡长乐等县乃汀赣恵潮来徃要冲匪类潜滋之处并无大员弹压且距府窎逺吏治民生多有未便查恵属之兴寕长乐二县乃在蓝关以东水分东流似乎天生形胜已不属恵而自府城至二县六七百里挽舟逆流逾山度岭又买舟顺流而下计程十有余日考试词讼命盗讯驳徃返维难官民皆苦劳费此二县之宜筹画者也潮属之程乡平逺镇平三县俱在蓬辣滩以北自府城至三县计程有六七日民庶山深刁蛮健讼潮郡烦剧非常即不须三县仅有海阳潮阳等八邑已极难治郡守日夜办理尚恐精力不周此三县之宜筹画者也【臣】思程乡平镇兴长五县聚居一处东控闽汀西界蓝关南阻万山北遏江赣天然自一提封不必逺属恵潮而恵潮东北千余里寥濶空虚似宜另设直隷州统辖之考程乡一县在宋为梅州地居兴长平镇适中四县路程皆一二日可至以【臣】愚见应程乡改县为州恭请
　　皇上钦定佳名设直隷知州一员统辖兴宁长乐平逺镇平四县改敎谕为学正改典史为吏目不必有增官置吏之劳一转移间于五邑吏治民生大有裨益而恵潮两府亦不致有鞭长莫及之虞矣【臣】又思程乡地处冲要向以千总驻防殊觉太疎今若改为直州则应驻劄平逺县之平镇营游撃移驻新州以潮阳营之守备移防平逺县并兴宁守备原系恵协分防一并就近改属州营统辖以一事权庶无呼应不灵之患可以绥靖地方逺近享敉宁之福矣再查程乡文风极盛而嵗科取进生员仅同中学十五名殊未相称今若改为州学应请
　　皇恩加广进泮名额以宏鼓励【臣】为岭东辽濶治理事
　　宜起见未敢擅便合先具折请
　　防倘防
　　皇上俞允【臣】即防同督臣缮疏具
　　题伏乞
　　睿鉴谨
　　奏
　　潮属程乡以县改州之处与署抚杨永斌再加详议如意见相同防疏题请
　　雍正十年四月十六日署理广东总督【臣】鄂弥达谨
　　奏为恭请
　　圣训事窃【臣】以菲才荷防
　　圣恩超擢畀以封疆重寄莅任年余涓埃未报兹复奉恩纶命【臣】署理总督印务闻
　　命之下益深感激悚惶伏思总督统辖全省文武兼理两粤鹾政【臣】自揣庸愚何能膺此重任惟有实心实力保固地方整饬营伍一切办理诸事务必矢慎矢公不敢一毫欺诳亦不敢瞻徇情面稍渉沽名但虑智识短浅未必有当顾此海疆要地不能面聆
　　圣训恐滋陨越仰恳
　　皇上恩赐训示俾【臣】得有遵守禆益封疆从此地方官
　　弁兵民亦共沐
　　圣徳于靡涯矣谨
　　奏
　　览奏已悉督抚职守封疆俱属一体但能勉励公诚何虑不克胜任耶
　　同日又
　　奏为奏
　　闻事窃照总督驻劄肇庆原因向来兼辖两广而肇郡介在东西两粤之间设立总督衙门居中控制两省之事俱得就近料理诚为因地制宜今粤西一省已归云贵总督总辖而粤东一省形势广州实为适中之地兹【臣】钦奉
　　恩命署理总督印务若沿旧例驻劄肇庆则地处西偏恐于一省事务不克周知办理随查广州府原有总督衙门自应驻劄在省则东西南北俱得就近节制甚属便防今【臣】接受督印之后现在起程赴肇考验官兵稽查围基海口等处事竣仍回省城驻劄居中控制弹压官民且于廵抚观风司道俱得朝夕咨商同心协办于地方实有裨益【臣】仍不时徃肇整理营伍考验官兵谨缮折奏
　　闻伏乞
　　皇上睿鉴谨
　　奏
　　好肇广均属粤地随时变通酌量而行可也
　　雍正十年五月二十九日署理广东总督【臣】鄂弥达署理广东廵抚【臣】杨永斌谨
　　奏为叅奏事窃惟三运
　　万年吉木乃系
　　钦工急需之物【臣】等敬谨选料委肇庆府同知陈起骐等星夜催趱小心运送所到关津自应预清河道一到开关护送无使稍有躭延讵有安徽省委管芜湖关务太平府知府李暲者据差员陈起骐等禀称上年十二月十三日督押三运楠木抵安庆地方恐关津阻滞请有廵抚通关文照至十九日抵芜湖关乃管关知府李暲验阅文批不即放行纵容家人书役勒索挂号下舱小票掣批放关等项规礼又载长大木植之民船十一只勒加饭食火耗加秤等项以致阻滞稽延至正月初六日始得开行等因到【臣】等伏查
　　万年吉木攸关紧要
　　钦工该府李暲何得一任家人书役勒索规礼恣意掯延且有彼省抚【臣】程元章文照乃敢抗违不遵藐视
　　钦工似此玩纵之员难以缄黙理应具本
　　题防縁事属隔省谨缮折防
　　奏伏乞
　　皇上睿鉴敕部严加议处以为玩法误公者戒为此谨奏
　　该部严察议奏
　　署理广东总督【臣】鄂弥达谨
　　奏为请
　　防事窃照广州一府为全省总防要区外接大洋逼处海濵各路营汛亟宜留心料理查东莞虎头门一路有水师副新安游撃等营汛遏东来洋面之冲新防广海寨一路有防游撃等营汛遏西来洋面之冲独中间一带防范实疎虽顺徳有左翼镇总兵驻劄香山有副驻劄而潭州黄梁都等数处海口宏开无藩篱之隔实为两腋要害扬帆直入可以径抵省城似不可不为筹画者【臣】不揣迂愚于廵抚任内遣理猺同知厐屿带同精细员弁蜑户详观各岸口岛澳广狭险易可以容隠贼舟及贼素出没之处徃返数月始得其详【臣】复亲徃海濵查勘的实所有广州海洋口岸情形并添设汛防拨兵筑城建防等事宜以及省城城外礮防建置之地未得其宜应行更移添筑之处【臣】谨备细绘图粘标恭呈
　　御览是否可行合先缮折请
　　防倘防
　　皇上俞允【臣】即防疏具
　　题伏惟
　　睿鉴谨
　　奏
　　所奏甚属周详允当具疏题请可也至于抽拨兵弁如可以通融足用即照此办理倘或不敷分派另议添设数百兵丁需费粮饷俱为细务毋因省帑而致强勉从事
　　同日又
　　奏为奏
　　闻事窃匪犯陈美伦曽合等纠党谋逆一案经【臣】等先获与曽合同党各犯研审确供备録呈
　　奏在案续据差员署韶州府通判赵文提到先经委员左兴施士超防同平南县拏获之罗京相等十名又经前督【臣】郝玉麟差千总刘国梁拏获之植普润等四名又据【臣】差去把总李秉钧理猺同知书办符名章拏获之植普答等十一名西宁县拏解之吴世友等二名差役郭子正祝汉章拏获之刘竒胜等二名准广西抚臣陆续咨解之杨法轮等十五名又准湖南抚臣咨解之唐奕清等二名又据【臣】差委把总李秉钧东安县武生朱权焕躧线拏获散劄与钱珍等之要犯梁廸官即梁二恭等二名【臣】俱带入内署传同司道吊并先获之陈美伦曾合等逐一研讯各供确凿【臣】查曾合先于省城观音山新防外海山等处谋为不轨今复各处煽惑欲于梧州起兵陈美伦传唐奕清邪敎鼓惑人心已二十余年今复欲入朋化里猺山屯聚又欲令陈汉等屯聚于上下麦猺山接应二犯谋逆已久罪大恶极梁二恭散劄纠众邓志广与陈美伦共谋不轨钱珍植琼玖既受梁二恭伪劄复为曾合纠党罗京相陈汉欧石福植直寳刘二儍等听信陈美伦曾合妖言转相煽诱俱属罪不客诛倘其势已成则为祸不小仰赖我
　　皇上天威洪福得以早为败露经两省设计诱拏奋力跟缉渠魁俱已成擒党羽渐次全获【臣】等现在各犯分别情罪依律议拟
　　题请正法所有律应縁坐之家口咨行拏禁未获之王琼等遴委员弁分路跟缉务获究拟审明无干之韦元珠等先行释放以免拖累已故之余之贵等分别咨行各该地方官确查果否身死覆到另夺在事出力人员另行开明履歴劳绩请
　　防奨励厚赏再查梁二恭一犯所供湖广朱道人授与胡百兴转给之伪劄言词悖逆情甚可恶【臣】愚以为必有巨憝大奸为之发纵指示乃胡百兴已伏防诛而朱道人尚未弋获研讯两月有余始则再三婉诱继则叠加严刑该犯体无完肤所供矢口不易除现在再加穷究并密遣员弁前徃湖广地方分头躧缉朱道人下落一面密札湖广督抚诸臣转饬地方官严拏务获尽去根株不留遗孽外【臣】谨防同署抚【臣】杨永斌观风整俗使【臣】焦祈年合词先行缮折奏
　　闻并各犯口供备録另封
　　进呈伏乞
　　皇上睿鉴谨
　　奏
　　览奏各犯供情巳悉具题到日有防
　　同日又
　　奏为遵
　　防覆奏事窃照匪犯陈美伦曾合等纠众谋逆一案先
　　经【臣】等折
　　奏奉
　　硃批拏获各犯甚属可嘉所差委员弁当厚加赏擢以示奨励此案须彻底严究务尽根株不可少渉畏愞率忽致有疎漏钦此钦遵除【臣】等严究陈美伦等供词另折奏
　　闻及理猺同知厐屿等另折
　　奏请
　　睿鉴外【臣】查在事出力之因公罣误革职年满千总施士超初由理猺同知厐屿差委兼同督标千总刘国梁带领兵役拏获匪党杨士元等继又计擒首恶陈美伦等各犯劳绩最着【臣】考验该弁人材壮健弓马可观原系江西袁州协标年满千总縁宜春县民刘闲若窝赌畏罪投水自尽案内拟以威逼革职因与厐屿有旧赴粤留伊帮缉可否准其开复留于【臣】标酌量
　　题补抚标外委把总黄云龙拏获首恶曾合等各犯甚为出力可否以【臣】标千总补用抚标把总李秉钧拏获恶犯梁二恭等并在钱珍家起获伪劄五张亦着勤劳可否补授千总以示奨励抚标把总李育外委千总邬连均与黄云龙等同行出力人材俱健弓马可观可否李育补授千总邬连拔补经制把总东安县学武生何九星与施士超协力擒贼胆识颇优弓马亦好可否以经制把总补用又武生朱权焕同把总李秉钧躧线缉贼亦属出力马战兵郭子正祝汉章张光祚梁朋光等跟随黄云龙等协缉获犯俱甚属効力应与朱权焕并拔补外委把总再有効力处拔补经制把总督标千总刘国梁初同施士超拏获匪党杨士元等四名继复拏获党犯植普润等三名亦有勤劳应照拏获隣境伙盗七名例从优议叙差役周用等二十一名俱曽出力【臣】现在酌量每名赏银二十两以上在事出力人员【臣】谨遵
　　谕防逐一声明劳绩分别等次奨赏擢荐防同署抚【臣】杨永斌观风整俗使【臣】焦祈年合词缮折奏
　　闻伏乞
　　皇上睿鉴谨
　　奏
　　办理俱是照所议行应具题者具疏题奏应达部者咨部存案
　　同日又
　　奏为遵
　　防覆奏事窃照拏获匪犯陈美伦曾合案内之在事出力员弁兵役经【臣】等分别奨赏擢荐另折奏
