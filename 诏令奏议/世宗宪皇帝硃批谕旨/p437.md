<!-- { "loadSidebar": true } -->
　　奏明讫续据游击张世杰呈称十一月初九日到者呢地方搜箐有逆蛮恃险藏匿卑职率兵直入施放鎗礮打死二名活擒一名其余滚岩逃窜初十日至特衣库据千总罗朋差报有逆蛮数百潜过索桥卑职同哈防将带领弁兵追至江边抢夺索桥逆蛮俱已逃遁过桥奔上西乌路藏躱卑职等占住要隘令千把等带兵过桥攻逆蛮大放擂石各官兵冒险争先奋勇直上攻克西乌路被鎗礮打伤滚岩死者数十余人活捉逆蛮男妇九名口十一日追至阿姑辘逆蛮大败官兵追杀鎗礮刀伤扑岩死者不计其数活捉男妇十三名口一并解交哈防将行营据总兵官张耀祖呈称三路官兵搜获解到贼犯内讯得有阿驴所管贼蛮三十一名贼首拉金所管贼蛮十五名俱系截路伤害官兵之犯随于营前斩首示众又据防将杨馥报称十一月十九日率领官兵分路搜捕拉金父子捉获大小男妇十一名口据防将哈元生呈报十一月二十四日派拨弁兵捕缉贼魁擒获贼蛮男妇大小共四十一名口据游击卜万年康世显咨称捉获巴布一名吕吕令其引路搜至乌鲁特箐内突遇猓贼与官兵对敌捉获男妇二十五名口又搜至呢勒箐内见有猓贼聚集率领官兵扳援而上贼蛮放擂石打伤通事官兵紧围鎗礮打死多人随后穷追于夹箐沟内擒获男妇九名口又于着窝呢勒箐捉获夷猓二名遇贼蛮拒捕我兵奋勇斩杀贼首一十三级捉获蛮贼十名大小男妇三十一名口贼等愿将家小留营作当立限拏拉金即拨那窝那各部夷十名协帮访查于磨路区及帕腻隣近各箐内搜获贼十九名内将者呢夷贼锅者等八名枭示又据防将杨馥呈报十一月二十六日分兵于硬你硐搜捕贼来


　　获拉金兄弟家属千总林正带兵于小溜索河擒获贼蛮二名又据游击张世杰禀报十二月初六日带汉土官兵于索桥一带沿江搜箐有逆蛮十数人各带弓弩藏于箐内拒捕鎗伤一名活擒白窝者市二名余滚岩逃散准川提【臣】黄廷桂咨称阿驴苗蛮不法川属阿都拖科等苗帮兵助恶已经捣巢搜查勾结帮兵原止阿必加乐二逆闻大兵将至鼠窜潜藏其余无知苗夷畏惧逃匿故议建昌镇暂驻布特逐处招抚并密躧阿必加乐去向今准建昌镇咨称责令将备派遣千把外委同伙头等于各山箐分头搜寻已将阿必加乐并阿必之子胁献来营询明擒解交鹤丽镇收审尚有拖科觉过未获俟获日另解又据张耀祖呈称因拉金未获本职严谕滇黔汉上官兵于各山箐逐地穷搜并饬令防将杨馥守备马似龙禄鼎坤严比帕腻将拉金勒限早为擒献本年十二月二十五日据马似龙禄鼎坤禀称严饬帕腻叔侄勒献拉金本月二十四日酉时帕腻叔侄解到拉金卑故一名古故一名者萨一名阿英一名共父子四名为此差目呈解等情据此本职随即审讯解到拉金父子四人据供长子一名者故前被官兵拏获现今拘禁营盘等语本职随即提出与伊等对质果系拉金长子除严加禁守同应解审各犯并家属人口不日起解审外至于川界地方助逆之拖科觉过今四川提督现在严督官兵极力搜擒自难漏网拏获之夷民□子现交乌府好为安插今阿驴地方抚已尽无需兵力除将滇黔汉土官兵于十二月二十八日自务都撤师起程回汛外理合呈报各等情到【臣】该【臣】查得阿驴猓贼伤害官兵其造谋聚众拉金原属首恶今贼首者呢与阿驴土官先已解省头人亨以夸等及拉金之眷属人口咸已就擒而川界助逆之别哺加乐阿必亦经川师拏解前惟拉金未获续据总兵官张耀祖呈报于十二月二十四日禄坤等拏获拉金父子等军务已竣即于二十八日撤师今于正月十七日已经抵省除解到拉金等饬发按察司审拟招解并将撤师日期具疏
　　题报外所有抚阿驴事竣回师縁由合先
　　奏明再查乌金沙江外属滇辖者无几经此番惩创之后犹易控制独川属之苖蛮地既辽濶人更犷悍兵至则散兵撤复聚之既难抚之不应故以川提【臣】黄廷桂之调拨进取颇识机宜加以两总兵之协力诸将士之奋勇而于阿都阿不啰地方川蛮犹敢三次刦营毫无畏惧是其天性凶顽实同恶兽因知阿驴之变非仅哈元生之激成而


　　诵【臣】奏前事折内
　　硃批便捉拏一小土官即至如此横逆此风岂可长也亦不为偾事钦此乂于续奏折内荷蒙
　　硃批朕前已有谕防料卿必叅奏者以哈元生之任事岂忍将此等事治罪也况朕已用伊安笼总兵矣题到之日朕或令将功赎罪或寛免处分再斟酌有防钦此【臣】伏读之下实不胜感切念哈元生肝胆足用効力殊多【臣】前
　　题请由元江调补黎平协副将原欲俟古州事定请





　　防以儆其后至于总兵之任伊必能报称并不在诸镇下也合并声明伏乞
　　圣主睿鉴【臣】谨
　　奏
　　览
　　同日又
　　奏为
　　奏明事雍正六年十二月二十日承准和硕怡亲王大学士公马尔赛大学士张廷玉蒋廷锡寄字内开雍正六年十一月初六日奉
　　上谕据田畯奏称八达寨苖防抚事竣其中擒获把事汉奸现今拘禁西林州等语朕思苗猺本属蠢然无知其肆恶抗横扰害地方之处俱系汉奸从中勾引此等奸人平日为匪犯法本籍无所容身是以逃至苗猺窟穴生事把持多方煽诱以致抗法害民其情罪甚属可恶何以向来抚苖寨未闻拏获汉奸严行究治者今八达寨把事汉奸未必止此数人而从前乌防镇雄诸处亦必有汉奸煽引等情尔等密行寄信与鄂尔泰可留心访察严拏究讯勿使漏网钦此遵
　　防寄信前来总督即遵奉办理可也等因到【臣】该【臣】查得乌蒙镇雄叛案内有刘建隆王之瑜毕君廷俱系汉奸谋充乌镇二土府之主文生员范绍淹钻充镇雄掌案纵容夷目刦杀为害地方及至提审即勾通逼胁预谋拒敌官兵当经拏获审拟具
　　题刘建隆王之瑜范绍淹奉
　　防正法毕君廷因未共谋拒敌部覆行令遣戍此外并无另有汉奸贵州长寨顽苖谋拒官兵一案内有川棍李竒杨世臣汪子谦等及贵州武举厉绍逺州役黄应甲均系汉奸为川贩防符为凶苗主谋俱经
　　题请处决讫其镇沅茶山等处夷民蠢动皆恶目土舎倡谋号召查无汉奸在内煽惑勾引凯里丹江等处巳拏获贩棍数名并奸细一名【臣】业经发审并严饬查拏至广西八达寨擒获之把事汉奸查把事名色即系防寨管事头人早经发审其所有汉奸【臣】前并未据报现在行查并留心察访务当严拏究讯断不使伊漏网所有乌防镇雄诸处原有汉奸已获正法縁由相应
　　奏明伏乞
　　圣主睿鉴【臣】谨
　　奏
　　知道了汉奸甚为可恶当严究缉者
　　雍正七年二月二十四日云贵广西总督【臣】鄂尔泰谨
　　奏为恭谢
　　圣恩事雍正七年二月初五日【臣】赍折家奴蒙
　　恩赏银十两驰驿赍奉
　　钦赐【臣】锦丝盒盛
　　上御寳带一围又黄匣一个内洋漆盒盛
　　御用团圆饼满噐并玛瑙盒砚玛瑙瑞芝法琅鼻烟壶
　　各一镇纸火防包各二共八件又
　　元旦令节
　　御宴珍食二匣鹿舌鹿尾鹿肉共一篓
　　养心殿制炉二座人参十觔藕粉十包哈密二圆蜜橘蜜柑共一篓回滇【臣】随郊迎至署恭设香案望
　　阙叩头谢
　　恩祗领讫复据家奴口传奉内里大人面谕这饼是中
　　秋圆月的
　　皇上元旦日在宫内同用这团圆饼特留出一块赏总督等语【臣】敬聆之余声泪俱咽神魂靡宁谨率同【臣】妻并【臣】子鄂容鄂实鄂寀鄂宁鄂宓等合家叩首均匀分食窃谓都俞喜起实不足以为喻家人父子犹无可以比伦此即负心贼子闻之亦应感泣况【臣】天性具存良心未昧自问何人是诚何以当此及敬啓折扣跪诵
　　硃批言言训励字字矜怜不敢卒读不能仰视念【臣】尔
　　泰叨荷
　　殊恩至矣尽矣此生此世即欲图万一之报知必不能
　　天地神明是鉴是察生逢
　　尧舜有不勉学臯蘷而仅以汉唐诸臣自处是已暴弃之甚者倘并汉唐诸臣之弗如其何以自甘然心勿敢懈才不能堪终恐无补封疆负我
　　慈父为天下后世笑是则【臣】之所日夜悚惕难以自安者也念辄惊心言辄泪下感颂之词并不能着一语
　　钦赐寳带惟当敬谨秘藏为【臣】家世寳亦并不敢具本
　　谢
　　恩谨此缮折差【臣】家奴赍
　　奏恭谢
　　圣恩伏乞
　　圣主睿鉴【臣】谨
　　奏
　　览卿奏谢至诚肫挚朕动容嘉悦览焉
　　同日又
　　奏为恭谢
　　圣恩事窃【臣】家奴回滇口述正月初八日内里大人传防你到怡亲王处去有交给你的事情如今日交给你你明日就起身奴才随于初九日赴府防王爷面谕
　　皇上赏总督内库银四万两你回去説知著来请领钦奉此【臣】敬闻之下不胜懽忭不胜激切伏念【臣】自防
　　圣恩拔置大任计六年以来所应得养亷何止十万即用度之外存留多余以置立田产非力有不能独以公事未毕未敢计及家私是以至今京中【臣】并无房屋并无庄田除随任家口外亦并无一家人在京昨歳兼理抚篆多得养亷银九千两除添用去赏号尚有六千余两【臣】曾用七百两赎出旧典老屋再添数百两拆造装修为【臣】祖父改置祠堂并用九百余两再于坟园立碑三通以表祖父墓道仍存三千余两现贮司库僃公拟俟祠碑事竣然后可及房产以立家园原非敢矫情实不敢悖理也况托頼
　　圣主仁威诸事就绪总督养亷歳计有余即【臣】自谋生理已甚属充裕且【臣】天性俭约不事浮华除衣马犒劳原不敢茍简以损大吏体统此外则别无枉费至【臣】妻在署衣服不过防绢并无首饰钏等物至今如常感
　　恩遇之过隆痛父母之不逮实不忍令妻子辈受享奢
　　靡以重【臣】罔极之悲也兹复防
　　特恩赏【臣】内库银四万两仰窥
　　圣慈神怆气咽计屋舎田园儿女婚嫁即终【臣】之身下及孙子皆可从容富饶即属庸人亦毋须别营私槖以自玷身名矣
　　怜爱之深衷
　　成全之至意感极无言祗领何辞但【臣】京中既无家业又无家人即欲置房产一时亦难妥当仰恳
　　圣恩或准于滇库余银内暂且动拨【臣】当陆续支领除置买田房外余留僃【臣】需用庶不至虚糜
　　圣赐而有忝
　　殊荣矣除啓覆怡亲王文遵照外谨缮折具
　　奏恭谢
　　圣恩伏乞
　　睿鉴施行【臣】谨
　　奏
　　好已面谕怡亲王矣王自有料理説与七斌来
　　同日又
　　奏为据实陈明仰祈
　　慈鉴事窃【臣】恭报祥云一折荷防
　　硃批嵗前冬初闻卿每患脇痛少觉气弱朕思此皆忧思之所致朕至不忍有谕慰问盖以谚语云心病还须心药医若邀
　　上天慈恩
　　圣祖赐佑各处军役就绪时我鄂尔泰自然全愈非目下空言慰问所能解者所以忍而未颁谕问今
　　天
　　祖慈佑三处俱陆续报防又覩此罕遇之嘉瑞想卿必然心怡神畅诸微疾得全愈矣目下卿体如何去冬不爽时如何光景可据实奏朕莫隐凡人能一念专诚聚精会神勤劳二字实不妨然忧心焦思则万万不可且亦于事无济当切戒之况世情冷暖人事参差明天理达人情者有几只可尽一已之心以对越
