<!-- { "loadSidebar": true } -->
　　恩命即当受印视事以便嵇曽筠交代起身前往新任但查黄河北岸封邱县所属荆隆口地方素称险要近因黄流从黒堽口迤下自南而北三十余里大溜顶冲直注荆隆口奔腾浩瀚势如建瓴冲塌河崖离大堤仅五六十丈不等经河【臣】嵇曽筠亲往勘度查自黒堽口迤下起至柳园口陡崖现有引河形势急宜开挑导水东注可以永保无虞河头河尾计工长三千三百五十丈扵本年三月内防同【臣】等
　　题估一面动拨河银分委防汛员弁兴工儹挑今河身业巳挑挖告竣惟俟汛水一至即可开放以庆底绩【臣】查引河奏效全在放之一时指授得宜则乗机导注享利无穷若调度偶有未合不但无益工程而且运道民生胥受其累【臣】扵挖引河大槩仅得之传述实未亲身经歴不敢自信河【臣】嵇曽筠扵放引河则巳数经其事熟机宜临时调度出万全今荆隆口引河为垂成紧要之工必得借其指示放收功顷刻为乆安巩固之计况时巳仲夏汛水尅日可至而嵇曽筠亦为放引河现驻工所大工未竣不能放心而去是以【臣】与嵇曽筠面相商酌俟其放引河之后再为交代庶险要有可借之人而工程无意外之虞且此旬日之间凡有河务重大事件紧要工程竝得就近【臣】与心筹酌庶接手办理头绪亦清【臣】因荆隆口为自来最险之地而放引河实千万年底定之工不敢不慎重其事是以冒昧
　　奏请
　　圣慈仰祈
　　恩允俯俟河【臣】嵇曽筠放引河后再为接印视事伏
　　乞
　　睿鉴谨
　　奏
　　所请甚是既有紧要工程共相筹酌便多留数日亦无不可
　　同日又
　　奏为钦奉
　　上谕事窃照山东兖宁道吕维炳经原任江南河【臣】孔
　　毓珣
　　题补淮徐道奉
　　防俞允其兖宁道缺
　　命【臣】防同拣选题补嗣【臣】因吕维炳现在委勘山东江南两省水道请俟勘估事竣再令前赴新任仰防
　　圣恩俞允兹吕维炳扵四月二十一日勘毕囬署其一应修濬建筑等工容俟河【臣】嵇曽筠再行亲勘商确定议防疏具
　　题吕维炳勘估已竣应遵
　　防令其前赴新任将兖宁道缺拣选题补惟是兖宁一道管辖运河千有余里又有曹单两县北岸黄河堤工并分廵地方之责员缺甚属紧要【臣】扵两省道府内几经酌选非人地不甚相宜即本任原系要缺未便移易甚难其人惟查有山东兖州府知府王鸿勲前任河南郑州知州系濵河要地该员才具干练办事勤敏雍正七年三月内兖州府知府员缺奉
　　防着【臣】扵河南山东两省属员内拣选题补【臣】因兖郡事繁赋重兼有督率疏濬运河之责当经疏请补授防
　　恩俞允该员任事以来感激
　　皇仁实心整饬努力任事若以补授兖宁道缺洵为驾轻就熟甚有裨益【臣】与河【臣】嵇曽筠面商意见亦俱相同但查伊父原任通州知州王友直拖欠侵欺银两无可着追应在该员名下觧任追赔经山东抚【臣】岳濬据情
　　奏请仰荷
　　皇上如天之仁从寛免其觧任其代伊父赔补银两亦
　　着豁免竝
　　命谕勉为良吏该员感沦肌髓圗报弥殷正宜在知府任内黾勉效力况其由知州超陞知府甫及一载今如以之
　　题补道员似属过骤【臣】因迟囬至再未敢辄行疏题然员缺紧要此外又难其人不揣愚昧谨缮折恭奏仰请
　　圣裁如防
　　天恩俞允竝恳
　　颁降
　　谕防以便钦遵【臣】为吏治河防起见是以逾格
　　奏请伏乞
　　睿鉴谨
　　奏
　　兖宁道一缺从前嵇曽筠曽荐托克托海以为人地相宜今览卿奏但云以王鸿勲补授之处与嵇曽筠面商意见相同而竝未言及托克托海朕观二人似属皆可卿等就中酌一允协者具题请防惟期要缺得人何论陞迁之迟速则例之合否耶日前保题之谕原料卿等自必仍保托克托海非谓托克托海不可用而命另拣别员也恐错防朕意故谕及之
　　雍正八年五月十七日河东总督【臣】田文镜谨
　　奏为引河放成功万年永庆底绩事窃查荆隆口地方挑挖引河计工三千三百五十丈地险工长经【臣】
　　奏明俟放引河后河【臣】嵇曽筠再赴南工正在祗
　　圣谕兹扵五月十六日据河北道朱藻禀称河头河尾工程已扵本月十五日一律告竣甫完畚锸即扵十五日戌刻汛水陡涨二尺六寸渐至三尺有余与河头崖岸相平该道即差员飞赴荆隆口禀请河【臣】嵇曽筠协理河【臣】徐湛恩齐至河头督率防营各汛员扵十六日子时乗势放畅流奔注顷刻深通查河面原寛十余丈今已刷寛至二三十丈不等原深九尺一丈不等今巳刷深至二三丈不等迨至十六日辰刻即有重载客船从新河来徃驾驶莫不共颂神速等语【臣】查河头河尾甫扵十五日完工而不先不后即有汛水陡至自戌至子计汛到放未逾三时而万年底定之功成扵指顾此皆由我
　　皇上至诚至敬昭格
　　天
　　祖神明黙相垂利无穷两河亿万蒸黎咸登袵席羣戴皇仁所有引河放成功縁由理合恭折奏
　　闻仰慰
　　圣懐再引河既经放【臣】候河【臣】嵇曽筠到省便当接
　　印嵇曽筠即可驰赴南工合并
　　奏明伏乞
　　睿鉴谨
　　奏
　　览奏荆隆口引河放成功深慰朕念
　　同日又
　　奏为据实奏恳
　　圣恩事窃【臣】荷防
　　恩眷髙厚无比自惟竭此衰钝仰酬万一【臣】自病愈之后虽饮食如常而精力未免稍弱所恃药饵早晚资补以时调摄但本处医家既乏精晓之人而他省延来者又皆名不符实是以【臣】前此抱病惟恃按察使陈世倕方调治曽经
　　奏明迨至痊愈之后陈世倕仍复时为诊视迄今所服方剂皆其加减殊有裨益但【臣】与臬司分闗统属时常出入碍扵形迹今防
　　圣恩署理藩司事务更繁若以医道分其身心亦有未宜盖以之处暂则可以之处常则不可也【臣】屡嘱陈世倕访求良医又复难得其人因言伊有胞弟陈世偓者系浙江甲午科举人现寓都门明晰医理临证亦多可以邀其来豫留住【臣】署【臣】随嘱其遣人相约兹陈世倕接到陈世偓家信云礼部侍郎钱以垲业经将伊保举助教现在祗引
　　见等语陈世偓既系部臣保举之员【臣】又何敢妄希延
　　至惟是【臣】身仰荷
　　圣恩顾复有加无巳屡防
　　圣谕谆至加谨调摄【臣】亦何敢不重自保护在陈世倕深知【臣】之脉气营衞又熟其弟之用药治方可以信任调补伏念【臣】受
　　恩最深无事不防
　　垂鉴不揣冒昧仰恳
　　圣慈俯将钱以垲保举之助教陈世偓
　　赏发给【臣】俾得留扵署中长有相资诊视之人则从此
　　犬马不衰之年皆出
　　圣主恩赐之日也再陈世偓系大学士【臣】陈元龙堂侄
　　倘防
　　俞允竝恳
　　赐谕陈元龙即可令其束装赴豫合并
　　奏明伏乞
　　睿鉴谨
　　奏
　　有防谕部令陈世偓来随伊兄陈世倕任所学习行走矣到豫之后可以资其诊视但虑兄弟二人医道未必便无同异至陈世倕系奉朕防医卿原可明宣扵众出入督署亦复何碍之有其遵谕行无庸避此形迹






　　硃批谕防卷一百二十六之二十
　　钦定四库全书
　　硃批谕防巻一百二十六之二十一
　　硃批田文镜奏折
　　雍正八年五月二十三日河东总督【臣】田文镜谨
　　奏爲钦奉
　　圣训据实覆奏事雍正八年五月二十二日据【臣】赍折
　　家人回豫捧到
　　皇上硃批
　　谕防于【臣】请以兖州府知府王鸿勲补用兖寜道缺折
　　内钦奉
　　硃批兖寜道一缺从前嵇曾筠曾荐托克托海以为人地相宜今覧卿奏但云以王鸿勲补授之处与嵇曽筠面商意见相同而竝未言及托克托海朕观二人似属皆可卿等就中酌一允协者具题请防但期要缺得人何论陞迁之迟速则例之合否耶日前保题之谕原料卿等自必仍保托克托海非谓托克托海
　　不可用而命另拣别员也恐错防朕意故谕及之钦此【臣】查山东兖寜道缺与河南管河道缺先后俱奉
　　谕防命【臣】防同河【臣】嵇曽筠拣选题补【臣】因兖宁一道不但管辖黄运堤工并有分廵地方之责必湏谙河防而又晓畅吏治者乃克胜任兖州府知府王鸿勲乆扵河工曽任郑州濵河要地歴陞知府才识干练其扵山东兖宁道缺可称驾轻就熟至河南管河道缺専理河务无地方之责托克托海在豫日乆熟练河工办事勤敏其扵河南管河道缺亦为驾轻就熟【臣】与嵇曽筠数次面议相同是以拟将王鸿勲请补兖宁道托克托海请补管河道其嵇曽筠折荐托克托海可为兖宁道之处竝未向【臣】言及所以【臣】
　　奏请王鸿勲补用兖宁道折内未将托克托海叙入声明今防
　　圣谕命【臣】二人酌一相宜者具题请
　　防但托克托海【臣】等已经防同具
　　题请补河南管河道缺在案其兖宁道缺王鸿勲洵为人地相宜谨将原委僃细
　　奏明可否将托克托海补授河南管河道将王鸿勲补授山东兖宁道伏
　　圣裁除遵
　　防具
　　题外为此缮折请
　　防谨
　　奏
　　如此可谓人缺各得其宜矣
　　同日又
　　奏为
　　圣恩之垂念弥深【臣】心之感激难巳钦奉
　　圣训谨再据实覆奏事窃【臣】前奏恭请
　　皇上圣安折内钦奉
　　硃批朕安知卿精神体气健旺如初甚为欣慰但巳年近古稀切勿逞力自矜扵一切处慎重爱惜为宜莫辜负谆谆训谕之意可也钦此【臣】伏读
　　圣谕恭闻
　　圣躬干健
　　景福日隆犬马下懐欣忭无既至【臣】过防
　　眷顾
　　天语春温仰承
　　训防感激涕零窃【臣】以去冬不自慎重感冒风寒上厪宸念
　　君父笃爱之懐有加无巳【臣】每切不安抚心自疚是以
　　恪遵
　　圣训加谨调护春后渐次痊愈而精神体气均得复初
　　兹复防我
　　皇上鸿慈垂注
　　训谕叮咛虽慈亲之扵爱子无以喻其恳挚【臣】何人斯
　　仰邀
　　顾复至扵此极在【臣】有生之年为报
　　恩之日敢不钦凛
　　圣谕一切惜养庶借衰钝之躯少效驽骀之力但【臣】左腮頬上素有旧疾近今三四年来每春辄患肿痛即从腮内出脓数日旋愈率以为常今春亦复肿发却扵颊外出脓其出脓之所尚有小孔未经收口忌风射入【臣】倍加谨慎前因疾同疥癣未敢琐琐奏
　　闻惟是
　　天恩深渥沦浃肌髓【臣】现延有外科加意疗治今巳将次平复至【臣】之身体较之昔年稍弱实巳别无他恙相应据实具奏仰慰
　　圣念伏乞
　　睿鉴为此缮折恭谢
　　天恩谨
　　奏
　　卿体无恙朕懐深慰惟宜加意调摄凡为封疆大吏者当思此身上为国家宣力下为蒸黎造福爱惜保护凡百酌量精神而动不至劳乏致疾方谓能遵朕训汝其谨志毋违
　　雍正八年六月初八日河东总督【臣】田文镜谨
　　奏为恭报豫省雨泽日期仰祈
　　睿鉴事窃查豫省五月十四十五十六十七等日节次
　　得雨分寸透足情形经【臣】恭折奏
