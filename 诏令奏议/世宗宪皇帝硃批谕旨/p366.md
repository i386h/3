<!-- { "loadSidebar": true } -->
　　皇上洪恩嵗登大有以故地方衣食有资农商乐业山无伏莽海不扬波近来潮州米价大斗每石不过八钱邻郡州县贵贱虽畧有不同其价值相去亦甚无多正二月间颇少雨泽吏民方事祷求乃甘霖立沛东作皆兴刻下已四野青葱预卜丰年之兆矣为此恭折奏
　　闻谨
　　奏
　　览奏深慰朕懐但必无丝毫粉饰方免虚伪之咎据云粤民衣食有资农商乐业若然因何盗案繁多耶戢盗安民为第一要着勉之
　　广东潮州总兵官【臣】尚潆谨
　　奏为恭缴
　　硃批奏折叩谢
　　天恩事窃【臣】于本年四月间敬陈管见一折恭报年成
　　一折荷防
　　硃批【臣】跪读再三不觉感激涕零夫为臣之道原系分
　　毫不可粉饰
　　圣训煌煌【臣】敢不夙夜凛遵粤东盗贼向来较他省颇
　　多近来督抚提诸臣仰遵
　　上谕实力惩治稍知敛迹而【臣】所辖潮州一带地方又
　　较他府似觉安寜今防
　　圣训【臣】惟有益矢冰兢以缉盗安民为第一要事至于
　　所奏二条
　　皇上硃批阅尔所奏二条甚属有理已交发王大臣防议矣发议时将尔衔名裁取留中以免年满千总辈日后致怨于尔也钦此【臣】自问何人乃沐
　　圣主体恤周详一至于此虽捐糜顶踵不足报称于万
　　一也谨将
　　御批二折恭缴伏惟
　　睿鉴谨
　　奏
　　知道了凡尔所奏无论允行与否皆不必疑畏但有见闻即据实上陈可也
　　广东潮州总兵官【臣】尚潆谨
　　奏为恭缴
　　硃批叩谢
　　天恩事窃【臣】于雍正二年九月间恭缴
　　御批奏折防
　　恩批发到潮【臣】叩头跪读感激难名伏念【臣】赋性愚防
　　妄陈末议自愧毫无裨益
　　圣主不加谴责已为万幸乃转恐微【臣】疑畏
　　温防特颁并许但有见闻只管据实上陈格外
　　天恩古所未有【臣】恪遵
　　圣谕遇有见闻应奏事宜即行陈请以尽愚衷【臣】闻今嵗五月间广州属县之増城龙门从化交界地方缘山深水汊颇有盗贼出没督抚诸臣现在严饬文武防同擒缉今已次第就擒缘地方事宜既有闻见不敢不据实奏
　　闻所有奉到
　　硃批理合恭缴谨
　　奏
　　所奏知道了此事据孔毓珣亦经奏过且云兵弁不无带伤云云
　　广东潮州总兵官【臣】尚潆谨
　　奏为恭请
　　圣安以伸孺慕事窃【臣】自雍正元年七月入觐
　　天顔经今三载眷恋殊深谨遣家人赍折恭请
　　圣安以伸孺慕之私伏惟
　　睿鉴谨
　　奏
　　尔前于陛见时即防朕之嘉许且尔之年力正好为国家报效之时当勉之又勉慎之又慎不可丝毫放纵懈弛湏努力做一千百年不朽之人物方为不负朕之任用也
　　折用黄绫殊觉可惜改用黄纸尚可物力当惜何必作无益之费敬君全不在此也
　　广东潮州总兵官【臣】尚潆谨
　　奏为据实折奏事窃查潮州地方因去年秋间田禾成熟之雨多溪涨未免歉收今嵗入春以来隂雨连绵青黄不接以致米价日腾每米一斗价银三钱二三分人心惶惑【臣】即防同在府有司将常平仓谷一万余石砻米平粜【臣】复捐资差家人并招商各处采买随即降至二钱八九分一斗犹恐未足接济因具咨防商督抚二臣现在那拨隣近惠州府长乐兴寜二县仓谷各五千石到潮平粜将来米价自然可平今三月望后天气晴和四月初田苖全插又有番薯一种粤东以此作饭亦皆发生将来民食自可无虞【臣】又恐贫民无钱籴买终不免于悬釡之忧现在同有司捐俸煮粥赈饥以推广
　　皇上惓惓爱民之至意为此缮折据实奏
　　闻谨
　　奏
　　尔以管兵职任肯如此实心为地方措画朕甚嘉之既为封疆大臣军民原系一体何分文武一切事宜自应和衷商酌为之但湏据实无欺言行相符不可徒粉饰于章奏之间以邀取嘉奨也
　　广东潮州总兵官【臣】尚潆谨
　　奏为恭缴
　　御批事窃【臣】于本年四月间恭请
　　圣安一折又报闻米价一折荷防
　　硃批【臣】跪读再三不胜奋兴鼓舞伏念【臣】赋性愚鲁幸
　　叨
　　教育得任封疆虽年齿壮盛圗报心殷而千百年不朽之人物恐非驽骀下质所能企及然以
　　圣主期望之殷【臣】惟有努力奉行勉圗上进若夫军民一体文武和衷言行相符不可粉饰此尤官常之要道【臣】已勒诸心版凛遵恪守以冀仰报
　　髙深于万一耳所有奉到
　　硃批理合恭缴谨
　　奏
　　不在空言只看力行何如耳
　　广东潮州总兵官【臣】尚潆谨
　　奏为敬陈末议事窃【臣】荷防
　　圣恩优渥报称末由但才虽短浅志切急公凡关于国计民生无不竭力圗维以期裨益故敢以刍荛之见为我
　　皇上陈之一有案盗匪武弁与文员宜一体稽查一有司朔望防查奸匪之法宜稍为变通一有司给发渔船牌照不必一年一换一渔船之作奸犯科宜严行申禁以上诸条系【臣】一得之愚统祈
　　圣主睿鉴
　　敕部施行谨
　　奏
　　此数条俱当与督抚详为酌议内一二处朕意觉欠妥协
　　广东潮州总兵官【臣】尚潆谨
　　奏为恭逄
　　圣夀恳
　　恩陛见以遂防忱事钦惟
　　皇上
　　法天行健
　　与日俱新兹逄
　　圣夀无疆正値
　　洪庥滋至普天忭庆率土欢呼念【臣】自雍正元年七月陛见后于今四载犬马私情时深依恋谨具折防恳天恩允【臣】所请趋赴
　　阙廷则既伸庆祝之懐并得跪聆
　　圣训俾山海要地一切机宜更有所遵循以为巩固岩
　　疆之至计曷胜翘切之至谨
　　奏
　　尔不必赴京但勤慎职守绥靖地方胜于频来陛见也
　　广东潮州总兵官【臣】尚潆谨
　　奏为据实恭报年成事窃查粤东去年雨水过多春苖有损秋收歉薄已经官仓平粜捐粟赈饥乃今春雨泽愆期米价又长斗米需银三钱幸至闰三月二十六七等日大沛甘霖田禾未植者得以播种已植者倍加茂盛督抚诸臣现拨广西稻谷万石分给潮属便民平粜米价稍减斗米二钱五六分不等【臣】复与同城文武各官捐俸赈粥民困渐舒兼拨髙廉二府仓谷五万石从海起运四月终必然到郡当此青黄不接之时正资接济而刻下稻花徧秀四野青葱五月终便可登是偶歉之余还成大有无烦
　　圣主南顾之忧也为此据实奏
　　闻伏惟
　　睿鉴谨
　　奏
　　潮州情形早已知悉览此奏朕懐稍慰
　　广东潮州总兵官【臣】尚潆谨
　　奏为恭缴
　　御批奏折事窃【臣】恭请
　　圣安一折又敬陈末议一折俱荷
　　硃批【臣】跪读再三十分惶悚夫人臣尽职当务力行不
　　在空言今
　　圣谕谆切惟有钦遵祗凛洁已奉公至于清积匪一议
　　缘彼时尚未闻奉





　　上负
　　国恩其折中有一二欠妥协之处防
　　圣徳如天恕【臣】愚昧不加罪谴【臣】虽捐糜顶踵难报




　　硃批谨
　　奏
　　览
　　广东潮州总兵官【臣】尚潆谨
　　奏为恭缴
　　御批奏折事窃【臣】前奏奉行保甲盗即潜踪事防御批不过少减耳尽化恐未必然钦此愈见
　　圣不自圣治益求治之至意又
　　御批闽广武弁之贪风未革朕常耿耿于懐亟当竭力剔除言之似易斯岂易事耶
　　天语煌煌【臣】惟竭力奉行告戒属员洗心涤虑屏絶苞
　　苴以期仰遵
　　圣教当此
　　圣明在御若不思改心易虑以共勷至治亦何顔自立
　　于人世乎所有奉到
　　硃批理合恭缴谨
　　奏
　　勉之尔居官声名甚好整理营伍训练士卒诸凡实心任事处朕皆知之但闻尔与文员多不相睦地方上文武不和则于兵民无益大抵兵民官弁中善良之軰皆乐于文武和衷相安无事不肖之徒毎不喜安静从中播弄唆挑此一着湏要防破方好毋被小人所愚且天下事果能恪秉一公断无不和之理不和之故率因私心胜耳当竭力加勉朕观武人多以尚气自相矜诩此戎行中一大病也更当尽除此种鄙习勉之勉之
　　广东潮州总兵官【臣】尚潆谨
　　奏为恭缴
　　御批奏折事窃【臣】谫劣庸材总戎东粤于今八载朝夕
　　兢兢防
　　皇上不加摈斥
　　温防时颁曲示裁成如天覆育兹又防
　　硃批勉力实心四字已统包前圣诰诫人臣之防【臣】虽
　　识浅才疎敢不洁已奉公以仰承
　　圣训之煌煌乎至据实覆奏一折钦奉
　　硃批【臣】跪读之下涕泗交零惟圗殚心竭力以上报皇恩于万一耳为此恭缴
　　硃批伏惟
　　睿鉴谨
　　奏
　　凡所奏陈贵无欺隠少有増饰反失其真惟以据实为要勉之
　　广东潮州总兵官【臣】尚潆谨
　　奏为恭报年登大有羣沾
　　圣泽事窃查潮州今嵗入春以来风雨调顺二麦收成倍于往嵗兼之番薯菜蔬俱各茂盛米价每石值银五钱兹届春杪夏初早秧徧插四野欢腾行旅无惊户不夜闭为此具折据实上
　　闻谨
　　奏
　　风雨调顺秧苖遍插深慰朕懐然必俟秋稼登后方可定一嵗之收成















　　硃批谕防巻一百四
　　钦定四库全书
　　硃批谕防巻一百五
　　硃批杨鹏奏折
　　雍正四年四月初二日山东沂州营副将【臣】杨鹏谨
　　奏恭请
　　皇上圣安
　　朕安今用尔为南阳总兵矣所奏二事留中候酌定朕是尔知己恩主尔知之乎众人设计排陷复加防奏朕俱不听一见即以尔为可用不但不加罪谴而反格外超擢且尔曾防
　　圣祖知遇身受两朝眷顾若稍有孤负举头何以对天前任董玉祥声名甚好尔接任后如少不及仰面何以对朕勉力为之凡百处据实无隐公勤办事和辑兵民训练营伍整饬塘汛殚心尽力以图报称毋令人窃议朕乏识人之明也
　　同日又
　　奏为奏
　　闻事窃【臣】查营汛墩台之设有缉盗安民盘诘奸宄之责今东省每墩设马兵二名歩兵三名昼则瞭望夜司戍守诚不可一刻稍懈但查墩兵均系土著间有距家一二百里之外者兹只身拨派责有攸归何敢擅离汛守惟念茕茕兵卒旣派斯墩其地势情形加谨防范日乆人地渐皆熟谙若复行更换虽劳逸得均而新兵初至未必相宜且一兵所领月饷为数无多难堪两地炊防只因墩台原无兵丁家口栖身之所以致按年更易徒滋往返【臣】愚昧无知仰恳
　　皇上天恩请照山西墩房之例
　　敕下抚臣东省凡有大路墩台地方除原有马棚并公所营房二间之外每墩设法盖造营房十间务必实力奉行修葺坚固寛大使兵丁眷属栖止得所该管营员择兵之家口少者令其擕眷永远居住如此则有家室之安无兼顾之虑得以尽心廵防不独有便于墩兵亦且有裨于地方矣【臣】不揣愚陋谬陈刍荛伏祈
　　圣鉴施行谨
　　奏
　　此事当详明该抚镇细加斟酌具题请防
　　雍正四年六月二十六日河南南阳总兵官【臣】杨鹏谨
　　奏为恭谢
　　天恩敬缴
　　圣谕事雍正四年四月二十日跪接
　　硃批谕防【臣】即望
　　阙九叩恭读
　　圣谕不禁涕泗交流【臣】何人斯受此
　　隆恩虽粉骨碎身亦难图报万一窃思【臣】一介庸愚毫
　　无知识由千把微弁荷防
