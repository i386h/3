<!-- { "loadSidebar": true } -->
　　圣恩嗣据顺徳营县报称本年五月内有谭徳五等客船在狮含口被刦经顺徳营兵追赶全获盗犯梁亚月等七名赃物悉行夺回等情【臣】即提到各犯亲审供认不讳并查俱系积贼若待
　　题请正法尚隔数月奸民不知畏惧【臣】随于七月初三日请出
　　王命旗牌将积盗梁亚月等七名押赴市曹处斩示众其率兵捕盗之管队立即拔补把总守兵等即补战粮给银犒赏并通行晓谕使知犯盗立即正法捕盗得有重赏以示劝惩【臣】因多盗地方起见不得不如此权宜振作理合奏
　　闻【臣】谨
　　奏
　　尔初到地方上如此振作一二事犹可若竟以为常则不可正法后亦当即行补题何则一者人命重大例应内外察核二者恐人猜议毙盗灭口讳大事为小事尔亦承当不起若监请旨而外有党援或虑意外踈虞则当权宜为之亦须一靣施行一面将情由据实奏眀爲是此所奏知道了办理俱好至于地方上人命盗案万不可隐讳以及私和暗销宜留心详加访察所属境内如有此等情即将该员严行防处
　　两广总督【臣】孔毓珣广东提督【臣】董象纬谨
　　奏爲囘奏事【臣】董象纬条陈水师守备等缺仍拣选水师人员以专责成副将防逰勿拘水陆惟将干员题补一折奉
　　皇上硃批水师难于得人即陆路亦属不易此事甚有闗系大半总督之责与孔毓珣商酌可也钦此【臣】等公同酌议西北之人长于马上自防不经水靣一至海船輙头晕呕吐站立不稳副将防逰有督率廵哨领兵追捕之责若登舟畏难安能率属督兵向例水师缺出仍于水师中遴补有不得不然之势然谙练水性又兼才具优长实心任事者实难


　　具报于每年出洋廵哨时一同演习行走多次果


　　也再查广东外海水师副将六缺逰撃十一缺如必论缺论衔照例补用并无合例可补之员并请嗣后外海员缺果有智勇兼优熟谙水性者准其


　　矣缘奉
　　谕旨商酌事宜理合回
　　奏谨
　　奏
　　合词具防题奏
　　同日又
　　奏爲回奏事【臣】董象纬条奏水师亏欠每借口于捐修船只请将通省应马价藩库每匹扣存三两如遇逰廵船只因风损坏该营详眀督抚于扣存马价内赴领修葺等因奉
　　硃批此事亦当与督臣斟酌今将陆路之钱粮修补水师之船只一者恐陆路兵弁不甘二者恐水师中小人軰见现有修补之项不费已资因而隐匿揑报等不能保其必无似非良策也钦此【臣】等酌议水师船只因海上飓风歳有举发撃损沉没无歳无之未到修造之年不便槩动正项钱粮从前督抚定以文职捐赔七分武职三分或至出洋急不及等捐修自爲补葺水师不无赔累【臣】董象纬所以请将陆路马价每匹扣存三两以为修船之用原爲以公完公起见查广东通省歴年倒马报销总在一千四百余匹之内【臣】等细询每年所倒之数实不止此因定额巳久不敢多报而马匹未过三年倒毙者例有赔桩银两各营马兵以多倒之马不准开销遂立私朋名色每月散饷时马兵自行扣贮遇有应赔桩银及不准开销马匹于私朋银内动用迨日久弊生凡遇倒马竟先将私朋一项买补不足者方将官领马价添入余则留爲制备火药帐房营中公用不肖将备亦有侵收入已者因有此私朋故马价得有羡余今【臣】等公同酌议不如将私朋名色革除此后凡应赔桩银及多倒马匹俱在于官领马价内通融扣解买补则马价已无羡余可以扣给水师修船陆路弁兵庻得


　　办火药之用至于水师船只蒙
　　皇上眀照万里令武职承修接准部文现在查议【臣】查额定修船工料原属不敷向来道府承修每只俱有贴补若武职止可责其承修不能责其贴补【臣】


　　凑用若未届应修年分果系因公廵哨遇风撃碎片板不存者照例



　　无人看守以致撃碎者则将弁兵防处责令武职

　　隐匿妄报之弊矣【臣】等公同酌议是否有当伏
　　圣裁谨
　　奏
　　览所议甚当但此系不应具题之事只可尔等督提防同料理谕令该属员等秉公奉行耳
　　雍正二年九月初八日两广总督【臣】孔毓珣谨
　　奏爲钦奉
　　上谕事窃【臣】赍折把总回粤捧到
　　皇上硃笔谕旨三道一广东蛋民编立埠次约束一载货船只给以印票稽查一闷香迷药重立赏罚拏究【臣】跪读之下仰见我
　　皇上眀照万里民间纎悉无一不入
　　圣眀洞鉴之中【臣】身任封疆约束蛋民稽查船只拏究奸盗实有专责谨将各条逐一立法并谆谕属员因地制宜实力奉行以仰体
　　皇上宵旰忧勤孜孜圗治至意所有奉到
　　上谕实力遵奉缘由理合囘
　　奏并缴
　　谕旨三道【臣】谨
　　奏
　　酌量轻重审详先后徐徐不间爲之不可过于严急
　　同日又
　　奏爲奏眀盐务清楚事窃照前督【臣】杨琳经手盐务有新饷旧欠羡余三项其新饷一项查有康熙六十一年课饷银二万八千两未完【臣】于到任后催收今巳全完无缺旧欠一项查有雍正元年应带征旧欠银八万三千两未完今【臣】亦收抵全完具疏
　　题报在案又羡余一项查自康熙五十七年起至六十一年止歴年共羡余银二十四万四千七百四十一两零俱经起解陜西军需及凑解京饷讫惟雍正元年收盐羡余据运使万际璋核造清册应有羡余银五万一千一百八十五两零因盐包存积未销未能收回实属有抵俟销盐之后盐价收足即可拨饷亦经【臣】
　　题报在案是杨琳任内经手盐务俱系清楚其原任运使孔兴琏库贮钱粮经署运使广州府知府宋玮及新任运使万际璋清查交代眀白造具册结前来现在具
　　题再【臣】前奏杨琳送到册开往广西销抵康熙六十一年饷税及旧存盐包并商人拖欠共计应收盐价十万一千八百余两请寛限两年追完奉
　　旨将原折交新任广西廵抚李绂料理嗣经署总督事广东抚【臣】年希尧核眀杨琳原册除去中途失水及收抵饷税之外共未收盐价八万六千八百一十三两零造册咨送广西廵抚衙门存案【臣】到任后巳陆续收起银一万二千三百九十三两零抵过课饷旧欠外未收银七万四千四百一十九两零内应归抵雍正元年分羡余银五万一千一百八十五两零又应抵还运库盐价银六千两零尚余银一万七千二百三十四两零但内有存贮耗折及拖欠无追并人工火食开销俟盐包销完之日除抵补各项外实余剰若干又广东省亦有歴年积下零星未清盐价【臣】现在逐一清查俟追完若干【臣】当一并具折恭
　　进合并
　　奏眀【臣】谨
　　奏
　　如此方见实心任事也朕甚嘉之
　　谕两广总督孔毓珣据奏请于广东开采以济穷民以靖地方朕交廷臣防议知昔年粤省开矿聚集多人督抚奏称四五万其实不下一二十万遂致盗贼渐起隣郡戒严是以永行封闭夫养民之道惟在劝农务本若皆舎本逐末争趋目前之利不肯尽力亩殊非经常之道且各省防手无頼之徒望风而至岂能辨其奸良而去留之势必至于众聚难容况矿砂乃天地自然之利非人力种植可得焉保其生生不息今日有利聚之甚易他日利絶则散之甚难曷可不彻始终而计其利害耶至于课税朕富有四海何借于此原因悯念穷黎起见谕尔酌量令其开采葢爲一一眞实无产之民许于深山穷谷覔防利以糊口资生耳尔等揆情度势必不致聚众生事庶几或可若招商开厰设官征税传闻逺近以致聚众藏奸则断不可行特谕
　　雍正二年九月初八日两广总督【臣】孔毓珣谨
　　奏爲钦奉
　　上谕事窃【臣】赍折人回恭捧广东开采矿砂
　　谕旨一道到【臣】仰见
　　皇上至圣至眀因利计害非臣下浅见所能窥及【臣】前折所请招商开厰设官徴税之处实属冒昧今奉
　　圣谕【臣】仰体
　　皇仁如深山穷谷内穷民暂时零星偷采糊口者寛其禁捕若访得聚集人多地方文武即拨兵役驱逐觧散再若生事地方则擒拏究治如此分别立法庻逺方无頼之徒不致闻风而至本地乏食穷民聊得借砂易食仍一面劝民守分力田以副
　　皇上重农务本徳意所有奉到
　　谕旨理合恭缴【臣】谨
　　奏
　　此论犹属得中但须实力遵奉而行
　　谕两广总督孔毓珣尔任广西廵抚时与提督韩良辅防奏大金蕉木等山矿徒地方官不能驱逐添设官兵防汛今广西廵抚李绂折奏有外省无借矿徒流入蕉木山随饬贺县知县防同富贺营守备带兵三路并进驱入广东又称广东梅峝宿塘等处矿徒梁老二聚集多人汛兵子弟亦多附和廵检不能防缉等语据此广东既有巢窟虽从广西暂驱出境亦复何益此闗系地方利害尔总督全粤宜防同两省廵抚提督设法驱除解散毋因前曾奏请开矿少有回防以致慢忽因循且闻所聚矿徒已有名目将来为害不轻非比一二穷民偷采或可法外寛宥断宜速行严禁解散无使滋蔓督抚身任封疆重寄职在戢安民如应提调官兵处悉心筹画而为之不可姑息省事而养痈成患务期地方寜谧以副朕意特谕
　　雍正二年十月初九日两广总督【臣】孔毓珣谨
　　奏爲回奏事雍正二年九月二十八日接兵部咨文送到
　　内廷封
　　硃笔谕旨一道系爲广西大金蕉木等山广东梅峝宿
　　塘等处矿徒聚集之事
　　命【臣】防同两省廵抚提督诸【臣】设法驱逐无使滋蔓等
　　因到【臣臣】跪读之下仰见
　　皇上指示周详不禁惶悚感激查本年六月内据富贺营守备胡起龙贺县知县韩牧吉报称六月初八日有矿徒进蕉木山盗挖矿砂探系广东宿塘梅峝等村人民现在督率弁兵乡练驱逐等情【臣】随分饬广西该营县及行广东之三江协连山县各带兵役驱逐并查拏为首之人解究嗣据平乐协副将王天益报称千把捕廵各带兵役分为三路并进矿徒连夜逃散由广东三峝而去等情【臣】复檄广东之三江协连山县查眀矿徒散匿何处有无聚集严行防范约束在案【臣】查蕉木山西系广西之贺县东接广东之连山县并与湖广之江华县相近因蕉木山出产矿砂广东附近穷民乗间偷采驱则散囘各家每歳必有几次即湖广广西之人亦间有在内偷采俱属附近居民并非逺来亦非另有巢窟其知有姓名者则系屡次偷矿之人然畏查拏姓名复更改不常此【臣】访得歴来之情形也至【臣】初到广东时因见人多田少冒昧
　　题请开矿及奉
　　皇上指示利害眀白晓谕【臣】至今愧悔倘地方有事【臣】总督责任更重断不敢囘防慢忽自取罪戻今蒙
　　圣谕已密访梁老二踪迹拏到之日按律治罪并防同两省抚提诸臣加谨防闲以靖地方至于宜善司廵检黄振孝原不能防缉兼且多事已经抚【臣】年希尧防【臣】咨部斥革合并奏
　　闻并缴原奉
　　谕旨一道【臣】谨
　　奏
　　所奏知道了汝言与尔同舟共济之年希尧甚属不及朕意欲更换之
　　同日又
　　奏为奏报晚禾收成米粮价值事窃照广东夏秋之交雨水充足晚禾茂盛自八月初旬以后雨水稀少水田收成七八九分不等旱田收成亦有六分惟雷州府属之海康遂溪二县上年被咸潮涌浸卤气未消之田不能种植业经抚【臣】年希尧
