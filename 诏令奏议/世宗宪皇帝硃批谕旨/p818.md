<!-- { "loadSidebar": true } -->
　　皇上特达之知简任兖州府知府无时不以民生为念自上年到任后见荒旱情形目覩心伤百计抚慰遽难安集幸頼我
　　皇上捐赈频施防诚祈祷以致雨时若上年秋收与今年麦熟均有六七分目下秋収更倍往昔据百姓佥云二十年来无此収成虽有蝗蝻生发随即扑灭幸不为灾【臣】因盘查捕蝗毎至州县僻壤见黄童白叟鼓腹含哺咸颂我
　　皇上敬
　　天勤民所以上感
　　天和下惠黎庶人歌大有户庆丰登为此缮折奏闻谨
　　奏
　　知道了幸遇如此丰年亟当劝导百姓积蓄盖藏此为要务尔之官声虽无不好之处亦未登上好之列朕意尚以为不足勉为之莫负朕简用之恩
　　同日又
　　奏【臣】伏查阙里志曲阜县知县自唐以来间授孔氏后裔至宋皇祐三年诏复于孔氏子弟中选用金元以衍圣公兼知县事为世袭县尹明季改为世职由衍圣公保举嘉靖以后不由衍圣公保举我
　　朝初由衍圣公咨部
　　题授等语今现任曲阜县知县孔衍泽于康熙五十一年由衍圣公保举补授自【臣】履任后毎遇曲阜呈状无论事之大小非孔氏族人即孔氏亲戚县官威令固不能行而情面亦不能却诸事掣肘甚
　　难归结【臣】查世职知县原以圣人之乡用圣人之后绵圣泽恤圣裔也今由衍圣公保举未免有所牵制且世职知县与各县知县一体处分又不得与各县知县一体陞转是降罚有分而陞迁无望至保举不按宗支遇族人有事质审公庭往往以卑幼责惩尊长于理有未顺而于情亦有未安【臣】请将现任知县孔衍泽调任他邑如该令别有事故缺出仍令衍圣公保举一人咨部籖掣于别省补用则世职之恩依然如故而曲阜知县仰祈
　　皇上拣选补用既非孔氏族人而又不由保
　　题则自无瞻顾遇事可以执法于民生不无小补【臣】系小臣何敢冒昧妄陈因为地方起见所以冒渎
　　天听伏
　　睿裁谨
　　奏
　　此事应呈禀抚臣竟自奏达未免涉于越分仍具详该抚等商妥再行转奏方是朕思曲阜县令其来已久似不便更张尔等抚司道府如果能执正无私不瞻顾情面称职者留不胜任者去则保举自当得人矣倘遇其尊长辈质讯对理之事不妨详明上司另委贤员审鞫亦未为不可当再加斟酌同司抚合词具奏
　　雍正三年五月十七日山东兖州府知府【臣】吴关杰谨
　　奏窃【臣】蒙
　　皇上隆恩末由报称毎于国计民生无不细心体访今年二麦收成八分至五分不等目下连得大雨秋禾又皆下种秋收有望抑【臣】更有闻者山左多山各州县向有不垦之地蒙
　　圣祖仁皇帝深仁厚泽浃洽寰区生齿殷繁故不毛之地毎多开垦成熟陞科然而山地广濶间有歴年渐恳未经报部相沿日久隐漏颇多州县官诚恐一经通报势必根究反多未便以故因循隐匿【臣】思
　　寸陬尺壤皆属
　　王土岂可终于不报惟祈我
　　皇上洪慈令各州县自行据实陈明赦其巳往征其将来自雍正四年为始尽行报部归入正额其雍正三年以前纵有州县自用或充公用者概予弗问清查之后仍有丝毫隐匿从重治罪则百姓竝无加损而于
　　国课不无小补【臣】为钱粮起见冒昧渎陈伏
　　圣裁谨
　　奏
　　此亦摹仿田文镜之行为耳然有心学好则好即为所有矣呈禀抚臣具疏题奏
　　同日又
　　奏窃【臣】于雍正元年五月间恭接
　　御制训诲知府
　　上谕【臣】跪读之下仰见我
　　皇上圣明天纵官方民隐事事周知虽典谟训诰无以复加【臣】随敬録一幅悬挂堂中朝夕瞻仰身体力行一年之中觉有遵循随于雍正二年冬月谨照【臣】乡学宫明伦堂刋刻大学圣经一章于屛门之例镌刻
　　上谕于大堂屛门之上时凛
　　天顔于咫尺勿忘
　　圣训于湏臾触目警心甚为有益【臣】请
　　皇上于各省文武大小衙门各照明伦堂于屛门上刋
　　刻圣经之例一体刋刻
　　上谕于大堂屛门之上俾在外诸臣各知则效共相勉
　　励庶于吏治稍有禆益谨
　　奏
　　此等迎合之举皆可不必况尔未具超羣出类之资果能身体力行克尽尔分内之事则亦可矣似此多事涉及分外朕殊不喜
　　雍正五年二月初一日山东兖州府知府今陞湖广辰沅靖道【臣】吴关杰谨
　　奏为恭谢
　　天恩事窃【臣】一介庸愚至微极陋蒙
　　皇上特恩由郎中拔授兖州府知府抵任以来深愧一
　　无报称虚糜廪禄今又蒙
　　圣恩陞授湖广辰沅靖道闻
　　命自天感激无地【臣】何人斯遭此
　　隆遇受
　　恩愈重图报愈难惟有竭尽心力以期不负我
　　皇上特达之知遇也【臣】交代事竣领凭赴任俟到任后
　　有应
　　奏请事容【臣】于湖南抚臣处转呈合并声明为此缮折
　　奏谢谨
　　奏
　　尔任兖府数年以来虽无甚不好亦属庸常无奇今授尔此职非朕嘉奬而擢用之也至新任当勉力自效毋得错防朕意若以向日所闻尚料尔未必能清楚交代今既旧任事竣行矣勉之布兰泰非陈世倌可比慎之毋忽










　　硃批谕防巻一百九十九
　　钦定四库全书
　　硃批谕防巻二百
　　硃批胡鳯翚奏折
　　雍正元年三月二十二日苏州织造【臣】胡凤翚谨
　　奏为奏
　　闻亏空事【臣】蒙
　　特恩简用感激惶悚惟有尽心报效一切关系国帑务期彻底清查以仰副
　　皇上委任至意今查得李煦任内亏空各年余剰银两
　　现奉
　　防交督【臣】查弼纳查追外尚有六十一年办六十年分应存剩银六万三百五十五两零竝无存库亦系李煦亏空【臣】据实奏
　　闻所有歴年动用银两数目另开细折并呈
　　御览再查李煦于康熙三十二年奉内务府行文着动备用银二千两买米四千一百余石此项动用银
　　两巳经报销讫所买米石竝无存贮明系亏空合幷奏
　　闻但李煦歴任年久动用钱粮甚多此外有无亏空容
　　【臣】查明续
　　奏断不敢丝毫徇隐上负
　　皇上天恩为此谨
　　奏
　　逐细清察毋遗移交查弼纳可也
　　又歴年银两细数一折亦交与查弼纳
　　雍正元年四月初五日苏州织造【臣】胡鳯翚谨
　　奏为奏
　　闻地方情形事窃【臣】蒙
　　皇上天髙地厚之恩虽捐糜顶踵不能仰报万一所有
　　地方情形敢不据实直
　　奏查苏州系五方杂处之地阊门南濠一带客商辐辏大半福建人民几及万有余人其间游手好闲之徒未能安分最易作奸又有染坊踹布工匠俱系江宁太平宁国人民在苏俱无家室总计约有二万余人凡遇盗案发觉常有踹匠在内【臣】下愚鄙见以为俱当稽察防范分别澄汰消弭于未萌前闻二月二十五日福建省城越狱致伤官兵悉系台湾海冦余孽此辈一经拘拏自必四散逃匿【臣】细查出洋海口如太仓之刘河七丫上海之黄浦吴淞俱去苏不逺全仗巡查严密方免疎虞而邻近之松江提督系署事之员海口防守泛兵因循懈怠有名无实谨据实奏
　　闻【臣】密探安徽巡抚【臣】李成龙年纪虽老精神强健所属节礼及陋规等项亦俱收受幷此奏
　　闻谨
　　奏
　　将尔之所见所闻俱告知何天培伊自当料理应知防髙其位者亦令何天培密行知防
　　雍正二年十二月十八日苏州织造【臣】胡凤翚谨
　　奏为遵


　　然到任未久操守办事尚在未定其布政司博尔多尚未到任又【臣】于初八日过扬州谨将


　　奏
　　毋谓朕将尔交与怡亲王为已得泰山之靠遂放胆肆志任意招摇也倘少有辜负朕恩处第一防劾尔者即系怡亲王切莫错防若希冀王施袒护私恩于尔则自误尔之身家体面矣小心慎之
　　雍正三年七月二十六日苏州织造【臣】胡凤翚谨
　　奏为钦遵举首据实奏
　　闻事窃【臣】于七月二十四日接阅邸报捧读
　　上谕年羮尧从前题奏西藏青海等处军功议叙文武官员俱多有冒滥不实特赐寛大之恩凡系年羮尧任内冒滥题奏者无论巳授未授巳陞未陞俱准速行据实自首皆从寛释宥钦此仰见
　　圣徳如天
　　仁恩广被何敢稍有隐匿自取罪愆【臣】子式瑗现任广西桂林府同知先由监生自捐县丞后因年羮尧为四川巡抚时羮尧系式瑗母舅遂代为运米议叙县职于康熙六十年八月内部选掣得广西阳朔县知县续经督抚保荐于雍正元年蒙
　　恩准授桂林府同知前之县丞系自行捐纳后之同知
　　系
　　天恩赏授而县丞议叙知县【臣】子竝未亲身运米进藏
　　虽非年羮尧
　　题奏之员实由甥舅私情所致其为冒滥入册不问可知【臣】受
　　恩深重若敢欺隐掩饰罪不容诛相应据实首明伏恳皇上天恩将【臣】子式瑗
　　敕部革职以证年羮尧冒滥之罪为此谨
　　奏
　　此应报部之事何得混行折奏
　　雍正三年八月十七日苏州织造【臣】胡凤翚谨
　　奏为叩谢
　　天恩事窃【臣】家人到苏奉怡亲王传宣
　　皇上恩防将织办縀疋节省银两
　　赏给【臣】跪聆之下感悚难安伏思【臣】微末庸愚蒙皇上洪恩赏授织造体面非常又兼关务力图报效前项节省之银系钱粮公帑【臣】自揣福薄何当
　　重赏而
　　恩加旷典又不敢辞谨望
　　阙叩首谢
　　恩其银不敢私动留为办差之用为此缮折恭谢天恩谨
　　奏
　　多赏与尔以便为夤缘钻刺之用耳
　　雍正三年九月二十六日苏州织造【臣】胡鳯翚谨
　　奏为叩谢
　　天恩事窃【臣】因【臣】子式瑗一事不敢欺隐具折首明今
　　【臣】家人回苏跪接
　　硃批谕防捧绎之下方知【臣】具折之愚蒙重荷
　　圣慈矜全【臣】感激涕零谨率合家老幼望
　　阙叩首谢
　　恩惟有镂骨铭心与【臣】子式瑗共秉忠诚尽心效力图
　　报
　　皇上髙厚之恩于万一耳并将
　　硃批原折恭缴谨
　　奏
　　当极加小心谨饬闻尔颇不安静慎之慎之
　　雍正三年十月初三日苏州织造【臣】胡凤翚谨
　　奏为据实陈情恭缴
　　硃批事【臣】家人回苏跪接
　　皇上硃批训防捧绎之下惶悚恐惧无地自容窃【臣】微
　　末庸愚荷蒙
　　天恩简任织造两载之中寸长未效又蒙
　　特恩赏兼浒关税务
　　隆恩异数实出非常虽竭力致身难报万一何敢再生
　　妄念有所营求况
　　圣明在上洞彻隐微【臣】无知犬马岂不自顾身家举朝共凛冰渊焉肯擅容请托【臣】再四思维其间有形迹可疑不敢不据实直
　　奏【臣】与本门上之人非亲即友相好在前当日困苦之时毎承周济【臣】今沐
　　殊恩豢养厚禄偶遇亲友婚嫁喜事亦量为帮助以报前情竝无渉私干誉而亲友亦见谅不収此【臣】不知分量不自谨饬之所为罪何可逭自今以后惟有凛遵
　　圣训公尔忘私一应交际往来槩行永杜改过自新伏
　　恳
　　皇上开天地格外之恩原情矜宥【臣】生生世世衔戴洪恩于无既矣所有奉到
　　硃批原折恭缴谨
　　奏
