<!-- { "loadSidebar": true } -->
　　圣谕至扵江宁之秦淮其源有二一出句容华山一出溧水东庐山合流入方山埭自通济水门入扵郡城内外交资其利甚但久不疏濬即疏濬亦属故事故河道虽存仅扵夏秋水大时暂通舟楫是享其利者正复无几若不及今大加疏濬日就堙废势难清理至扵扬州之五塘虽侵占已乆而故址皆在但能不畏势豪修治甚易裨益实多由扬州之邵伯髙邮宝应以直达淮安此一带地方稍遇水大一望汪洋民将不堪若开濬五塘亦足分其下流但河堤绵亘三百余里往往淮黄及湖一时滙聚宣泄甚难虽设闸巳多而一旦水势骤急辄横行泛滥多被冲决湏沿途相度别分支河出水迅驶常就安澜如此则淮掦二郡永逺奠防而江北之水患息矣至扵髙家堰为二郡之保障及淮北各州县皆逼河工自有河臣坐镇不时督修又非独水利所闗无俟【臣】凟江南自刘河白茆之外其为南北之要津者莫如鎭江之漕河在丹徒界者四十五里在丹阳界者九十里地势如建瓴虽有京口吕城奔牛诸闸借以蓄水一至冬月漕河水浅挽运艰难毎年挑濬随濬随淤嵗以为常皆由河身浅狭及挑濬时又复茍且为一时之计所挑淤泥堆积两岸就近之处及大雨淋漓仍复冲缷入河且水浅之时漕船既不能行横截河内阻絶民船无由飞渡以致起防盘坝行旅艰苦公私交困此又江南河渠大弊亦不独水利所闗也【臣】查此地实系杭嘉湖苏松常镇七府行漕之河而向例每嵗挑濬独责之丹阳是丹阳之民独受其累更有奸胥蠧役地棍等人得以借名洒脚役车夫驴户等人得以勒索髙价而两头来船又得以卸装另载凡此奸徒皆因以为利故乐其堵塞不乐其疏通扵是勾串夫役原不肯实力疏濬使就深濶又且贿嘱漕船舵工水手故意排挤不留余隙甚至多用小船填塞河缝以絶其往来行人到此忍气吞声不得不舎舟而陆【臣】深察其弊曽经亲勘严饬虽扵雍正二年间料估工费公中疏濬然犹未能如式且附近各境凡有可比丹阳之练湖者皆应开通以助运河常使流注无穷不湏复濬庶为一劳永逸之计至扵各郡州县之内外城河并各镇市之河每被势豪侵占或填砌狭小或全行堵塞尤可痛恨应严饬有司尽行疏通不得少有狥庇如仍前因循不即挑濬清理者一经察出官防吏防势豪之家从重治罪其各支河港渎塘浦名类不一所在多有据广督【臣】孔毓珣所奏各闸各渎各镇市之河皆就所经厯一防而言实不止此凡可裨益地方者应悉令查报酌量经理但河路甚多若必尽待帑金势难遍给【臣】窃斟酌条例凡挑濬官河者一切工费取给公帑其挑濬城河及镇市之河者则通计河身丈尺俾濒河两岸居民毎户照其基址各浚其半其在巷内不临河者量为协助深浅寛窄各有定程鳏寡孤独悉予优免至其闲隙之地并无民居以及未挑之前先湏筑坝戽水及挑之日或湏拆屋砌岸凡此等工费公同确估劝令绅衿富户典贾鹾商量力捐输毋许勒其各支河闗系民田者髙田挑濬借水之利低田圩岸驱水之害皆劝令通计合商彼此交济是官为经营民受益势豪奸蠧不敢阻挠且自费者仍以自给凡有田之业主种田之佃户皆无不踊跃乐从而为利斯漙矣再城外运泥之法务令逺置低洼之所不令髙出地上城内运泥之法则暂令积之有障隔之空地俟水通日雇船运至城外亦置扵低洼之所不令髙出地上总湏倡率有方调度有法一切因时度势之用惟恃乎其人又非【臣】言之所能尽也【臣】自任江南私心耿耿适蒙
　　圣主轸念及此实千载一时故不揣愚昧越职陈奏伏乞
　　圣主睿鉴
　　采择施行【臣】谨
　　奏
　　此奏可嘉之至已有旨矣
　　同日又
　　奏为报明开垦田地并查出隠射田土仰祈
　　睿鉴事窃照各省有可垦之处聴民相度地宜自垦自
　　报奉有
　　谕旨着为定例其无主影射田土应清查抵补屯军丁
　　银经署抚【臣】杨名时具
　　题部覆奉
　　旨依议钦遵在案【臣】自上年二月到任后即通行各属劝民开垦并查影射田土抵补丁银凡接见属员时复又谆谆告诫务期留心查劝实力奉行以副
　　圣天子富民阜俗之至意嗣据昆明罗次寻甸河阳弥勒云南腾越等州县并广南蒙化二府陆续申报劝垦过民赋荒旱田地共四千七百五十三畆零该夏税本折麦一十一石五斗一升五合本折米一百二十石二斗七升四合条编银七十一两四钱四分又罗次云南防邉三县劝垦过屯官马料荒旱田地共一千三百八十二畆零该夏税本折麦三石二斗二升六合秋粮本折米三十五石五斗六升五合条编银二十九两八钱二分俱雍正四年分之事业经署抚【臣】杨名时与【臣】防疏
　　题报讫又晋宁呈贡昆阳嵩明宜良富民弥勒赵州等州县申报查出欺隠并自首抵补军丁民赋田地一千九百二十九畆零税粮折徴条编二项共徴银五十三两零景东府夷民自首抵补军丁未载全书额外田四百五十六税粮折徴差二项共徴银一百四十三两零按田畆论系土夷旧例尚未及清查畆数又昆明禄丰晋宁呈贡昆阳易门嵩明宜良罗次富民云南赵州浪穹保山腾越防化防逺等府州县查出欺隠并自首抵补军丁屯官马料田地共九千二十四畆零税粮折徴条编二项共徴银五百四两零均扵雍正四年田地粮银项下徴收造报俟各府州县清查抵补丁银扵下年
　　奏销册内造报近又据陆凉州查出影射田一千一百六十七畆零地八百四十二畆自首新垦田七千二百五十七畆零地八千六百五十八畆易门县清出民赋沐庄隠垦田六百六十二畆零路南州民自首隠匿叛产田一十七畆零通海县清出自首屯田二千一百二十七畆零民田三十四畆五分宁州查出自首影射民赋田一千五百九十四畆零保山县民自首田二百五十七畆七分屯田一十八畆宾川州查出影射地九十四畆二分田一百二十畆宜良县查出影射田七千五百七十六畆地八千八百七十八畆以上各田地粮条或应归入正额或应摊抵丁银现在行令查明分别科则造册申报又陆凉州向有【臣】标马厰一项坐落海子内虽例系夏秋二季牧放马匹冬季收拦然牧放时甚少因附近居民侵占告争前督【臣】髙其倬委千縂刘起贤查丈招民开垦科租给与老丁然所收无防现已无存【臣】自到任即委新兴州知州今准补开化府同知吴士鲲嗣复行令现任陆凉州知州祖良范查造地畆分别科则内有变价新垦浮多一项系借新垦为名私自占种又祭需一项田地被贡生赵世基以教读为由父子相私自收租又有无粮田一项亦系私种此三项并无钱粮虽非马厰皆系欺隠故均照马厰科租又鱼箔一项原系筑箔捕鱼办课因阻水道常淹没民田百姓控告将箔拆去量拨海子余地帮补办课今马厰尽行招垦鱼课应行开除至旱马厰一区亦系官地查其土宜可以种荞今据祖良范开报查出田地数目原任新兴州知州吴士鲲造报地三万一千五百六十一畆三分零祖良范到任后查出地三千三畆一分三厘零内有未领荒地四百三十二畆六分零俟有人承领科租查出旱马厰地五千二百七十五畆七分四厘田四百二十六畆八分零以上实种田地通共三万九千八百三十四畆三分零应徴大小麦荞谷京斗租三千四十石九斗八升零现在饬令造册详送
　　题报归公又蒙自县有临元镇马场始而有一二报垦纳粮之事及逺近居民渐次开穵有称祖遗民田与叛产者有称报垦与各祠庙香火田者率皆粮少田多各自隠占【臣】访闻确实扵今春檄委广通县知县郭伦通海县知县顾济羙前往逐一清丈除有粮田四千六百四十一畆零有粮地四百二十五畆零共丈出隠占熟田二万三百五十五畆零熟地三万八百二十六畆零现在行催册报又防江府民报首田畆据该府元展成禀称约有田三万余畆现在清查册报即于明嵗科租统应俟查明造册到日防疏
　　题报所有劝令开垦查出影射田地通共一十三万八千余畆外夷民自首田四百五十六合先具折奏
　　闻再滇省文武衙门大半各有官庄【臣】业经宻查并檄饬各贠据实开报现已悉大畧俟各属报齐行令藩司造册详
　　题归公合并声明伏乞
　　圣主睿鉴【臣】谨
　　奏
　　可嘉之至四字皆属多谕
　　同日又
　　奏为覆
　　奏事七月二十日
　　颁到陞任广南府经厯吴啓文一折荷蒙
　　硃批吴啓文条奏此一折朕不达卿可酌量斟别为之钦此【臣】看折内所称广南府土同知侬鹏及侬绳英妻抚幼严氏并土目陆顺达陆尚安父子等情事【臣】自到任后即经访闻随密饬各贠各就所知密禀当据粮储道张允随广南府知府潘允敏等据实呈禀在案查该土同知侬鹏系侬智髙之后从吴逆作乱受其伪职及
　　王师平逆侬鹏投顺给以世袭土丞其始从逆四川时曽经抢掳遵义府民间女子濮氏为妾后奉文稽查发囬原籍嫁与张大为妻及侬鹏身故无嗣鹏妻禄氏聴信土目龚胜等揑称濮氏原系懐孕而去遂将濮氏并其后夫张大之子接囬认为侬氏之子改名侬绳英冒袭世职后因不法拟绞未议削土绳英妻严氏遂滥膺抚幼管理土丞事自此土官权柄俱归土目其四大头目曰内甲曰总管曰板栏曰内兵此四目把持线索任意指挥四目中内甲又权重凡调拨土兵发纵指使皆系内甲旧时内甲俱侬氏族人选用康熙三十五六年有陆尚贤与侬克昌争此内甲刦杀连年官兵攻不胜后设计招抚陆尚贤出降一守偹乘间击之事得稍息而侬陆之仇至今不解陆尚贤是现今板栏陆顺达之侄辈始则陆顺达诱出尚贤继而尚贤死后顺达与其子陆尚安等互相济恶更甚扵尚贤官府传唤从不入城即偶至城外禀事亦必四路埋伏势若临敌其扵村中恃强占夺不遂其意便肆烧抢伊既盘踞险逺瘴恶之处急则竟入粤蔵匿无从追踪曽扵五十六七年间各头目遍起土兵围城防防攻杀相寻逐年皆有近虽稍知敛戢不敢猖狂然凶恶难化终为后患【臣】念土官无权权在土目而土目巢穴又逼近粤缘粤夷未靖夷有事若不筹画万全相机而动即剪除土官亦难以善后先经大张告示明书陆顺达陆鲁陆尚平陆尚安等名晓以改过从寛怙恶必戮大意复切谕广南文武明示寛纵宻计擒拏续奉清查邉界酌设逰廵之
　　旨现议扵广南要隘驻劄官兵更替防汛且泗城既定粤夷丧胆料不敢助恶一俟阯事定便当勦抚兼行汉夷并用务擒其渠魁收其土地为一劳永逸之计凡【臣】屡次札檄皆该经歴所知闻故其言之确凿也至扵该土丞徴取属夷钱谷名曰年例毎年约得六千余两色系七成上下实计纹银四千余两与吴啓文所称八成吹丝银五六千两不等之数亦大概相符此外复不时需索夫役牲畜稍不如意则棰楚拘囚无所不至皆有不愿服土司管辖之望统俟擒获陆尚安父子时一面防革土职尽归流管辖将向所入年例再疏请
　　圣恩酌为减少以恤邉夷其余尽归公帑银米各半输纳庶按绪就理一举可成而广南邉境得以宁谧矣谨僃细陈覆伏乞
　　圣主睿鉴【臣】谨
　　奏
　　览此奏朕明悉矣次第缓为之卿自有斟酌道理朕意凡烟瘴之地改流极宜详愼
　　同日又
　　奏为请
　　旨事窃查云南提督【臣】郝玉麟扵雍正元年十二月奉旨带兵前往中甸雍正二年二月又奉
