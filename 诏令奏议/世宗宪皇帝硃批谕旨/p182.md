<!-- { "loadSidebar": true } -->
　　奏为修制甲械以壮军威以资实用事窃【臣】提标有应援全省之责必甲械实堪披执军器壮丽鲜明方可为各营表率今细查马兵盔甲共六百副歩兵盔甲共二千四百副鸟鎗共一千四百杆俱应从新修制大旗六十杆小旗三百杆红旗六十杆帐房一百六十顶系前任提【臣】赵坤同各官捐制今应补造帐房二百四十顶新制锣锅四百口片刀藤牌长鎗锹锄之类亦应分别添补逐件细筹所费不赀【臣】早夜思维此项军器当亟为整顿相


　　之处另行具
　　奏再照黔地土瘠民贫兵丁家口众多稍遇岁歉不免饥寒【臣】再四筹画仿照社仓之例愿捐谷一千石四营将备亦愿捐谷一千石存贮公所于青黄不接之际借给兵丁以资食用照原价陆续还补


　　马【臣】惟有不时亲行指训务期技艺精熟各有实效仰报
　　天恩于万一理合缮折备悉奏
　　闻伏祈
　　睿鉴谨
　　奏
　　训练营伍惟以时勤操习严明赏罚为要勉之
　　同日又
　　奏为详恳转呈
　　训旨事雍正三年十月十六日据镇逺协左营游击韩
　　勲详称卑职恭读
　　上谕凡文武官员曾经面奉谕旨者俱将训旨一一详细缮冩进呈御览内外文武大吏着自行封进其不应奏折之员着封固交与该上司转奏钦此钦遵查卑职叨蒙
　　皇恩补授贵州威宁鎭标中军游击曾面奉
　　训旨今遵将
　　训旨缮折封固详请俯赐转呈等情到【臣】相应将游击
　　韩勲缮写
　　训旨奏折一封转
　　奏伏祈
　　睿鉴谨
　　奏
　　此等转呈事件应彚齐乘便附奏为是非急务也
　　同日又
　　奏为恭请
　　陛见以抒诚悃事窃【臣】自上年奉
　　命回滇未瞻
　　天顔将及两载犬马恋
　　主时切愚衷况黔地汉苗杂处最关紧要一切事宜非
　　面请
　　圣训开示愚蒙无所遵守伏乞
　　皇上允【臣】来京跪聆
　　圣主提命指授使微【臣】得以遵循恪供厥职于地方兵
　　民实有裨益矣【臣】谨缮折奏
　　闻伏乞
　　皇上睿鉴谨
　　奏
　　路途遥逺不必来京近日有人论尔前在大同署任时性急过刻等语当深以为戒朕观尔亦似偏于急快今职非一镇可比统辖全省戎政任大责重愼之勉之雍正四年四月十六日贵州提督【臣】马防伯谨
　　奏为奏
　　闻事窃查前任云贵督【臣】高其倬于谨陈调剂黔省事
　　宜等事案内防同
　　题请贵阳府广顺州所属之长寨同笋焦山羊城一带狆苖顽梗移拨大定鎭弁兵分防长寨羊城等处定番州所属青藤断杉树两处设立塘汛遵奉
　　俞旨允行随经勘明阨要地方盖造营房据广顺州知州报称宗角沙子关等处营房俱次第盖造完僃惟长寨狆苗抗违不法用石堵塞路口不容进内盖造【臣】随会商署抚【臣】石礼哈差抚标游击赵文英等同广顺州知州赍带告示张挂并量带官兵廵查村寨唤集土人谕其凛遵
　　王法如仍阻挠即商酌用兵等由于三月二十日会同
　　署抚【臣】石礼哈合折奏
　　闻今屡接赵文英等禀称职等委曲开导而该寨苖人负固不服等语【臣】即与督【臣】鄂尔泰署抚【臣】石礼哈酌遣【臣】标兵丁一千名抚标兵丁二百名各协营兵丁一千五百名檄委定广协副将刘浚业统领于四月初八日防集广顺州所属宗角地方分布驻劄【臣】又防同新抚【臣】何世璂差员再持告示前往化诲倘执迷梗化非先威后恩万难驯伏【臣】即会商督抚臣细加筹画相机抚慑服梗顽盖造营房安兵驻劄以弹压要隘顽苖自此敛迹边徼可冀敉宁矣所有遣发官兵事理谨据实具折奏
　　闻伏乞
　　皇上睿鉴谨
　　奏
　　恩威二字不可偏用惟贵适中得当所奏知道了一切机宜筹画万全而后举动慎勿失于轻忽事毕应具题处具疏题奏
　　雍正四年七月十五日贵州提督【臣】马防伯谨
　　奏为奏
　　闻事雍正三年十二月二十五日原任云贵督【臣】高其
　　倬过安顺府交到
　　御赐解撒毒草药一匣药方一纸又本年二月二十七
　　日云贵督【臣】鄂尔泰差员赍到
　　御赐解毒末药一瓶药方一纸【臣】俱转颁所属各鎭协营官兵并调往长寨等处官兵去后兹据各官兵禀称苗人弩箭药毒从来无方药解治荷蒙
　　皇上好生大德将神药药方均
　　赐蚁等擕带行间有恃无恐益奋勇鼓励灭此顽梗少
　　报
　　圣主深恩蚁等谨望
　　阙叩头恭谢
　　天恩等因到【臣】据此合将各官兵感戴私忱并【臣】领到御赐方药转颁各官兵日期缮折奏
　　闻【臣】复差人赴粤到提【臣】韩良辅处问明购得各种药
　　料遵依
　　赐方制成末药分给贵州各鎭协营僃用以广
　　皇仁合并
　　奏明伏乞
　　睿鉴谨
　　奏
　　知道了药既有效多制备用甚好
　　同日又
　　奏为狆苖抗阻不法遣兵抚仰祈
　　睿鉴事窃照广顺州所属长寨等处狆苖顽梗无忌阻修营房【臣】于四月十六日将遣发官兵慑服顽苖缘由奏
　　闻在案【臣】随会同新任抚【臣】何世璂威宁镇【臣】石礼哈各出告示差员协同苖人头目持往长寨等处再三化诲间有投顺者即赏以花红银牌等物岂知领去之后旋即退还告示亦不收接甚属抗违【臣】即会商督【臣】鄂尔泰抚【臣】何世璂鎭【臣】石礼哈饬发官兵于五月初九日攻打长寨谷隆等处乃顽苖胆敢伏草打弩断路刦粮紏集羽党潜偷营寨种种不法凶顽巳极缘隂雨连绵至十三日发兵进者贡擒获川贩王有余于者贡后箐搜得川贩李嵩山杨世臣并李竒之妻妾及川贩陈应甲除长寨者贡首恶阿革阿纪及胁从苖人赴营乞命外并擒获凶苖季寅阿乃神保等又获狆苖大小男妇及刀弩箭筒并盔甲马棉标杆等物适威宁鎭【臣】石礼哈奉督臣照委于六月初十日抵营即将凶苖阿革等川贩李嵩山等以及刀弩等物移解抚臣审拟收贮【臣】以顽苖既知畏惧自应继之以恩随与鎭臣商酌安抚以示
　　圣朝寛大之仁传集隣寨头人给示分头前往晓谕令四散夷众归寨安业查川贩李竒潜匿长寨十有二年罪大恶极断难轻纵据伊妻妾佥供业巳回川【臣】即飞咨川省抚提二臣转饬地方各官上紧擒拏务获解黔定拟以彰
　　国法再有者贡头人阿捣阿捞纠众阻修营房为诸寨首恶亦不可轻纵【臣】屡饬军前各官密访擒挐于六月二十八日据防将刘朝贵知府张广泗禀称有冗磉寨头人将阿捣化诲来归又于七月十一日据该防将知府禀称有头人阿种等用计将阿捞勒逼献出前来等语随经该防将俱解交镇【臣】石礼哈讫查陆续遣发官兵共四千名土兵一千零五十一名今进事竣将各营先到兵丁撤回二千四百名暂留一千六百名令游击卜万年等分领驻劄长寨谷隆宗角等处督修各处营房俟葢造完备驻防兵丁安设停妥然后撤归各汛其各处土兵时当栽插亦俱撤去令其归农所有【臣】等抚狆苖缘由理合缮折奏
　　闻仰慰
　　圣懐查攻打长寨等处箭伤贵阳营把总王起贵一员箭石等伤兵丁四十七名土兵二名除伤重兵丁黄元正等九名陆续身故外其余带伤官兵俱用
　　御赐解毒末药草药依方服洗调治巳经全愈身受者
　　既感
　　圣主再造之洪恩而全省官兵亦莫不仰戴
　　皇上如天之大德合并声明伏祈
　　睿鉴谨
　　奏
　　朕始初尚虑尔等稍渉孟浪续据鄂尔泰石礼哈所奏佥同朕方确信不疑今顽苖经此惩创惊窜畏服足见卿等实心任事筹画精详一举而剪除数十年之积患朕深为嘉悦功巳成事巳竣矣惟静朕加恩锡耳洵属可喜可嘉之至
　　雍正四年八月十九日贵州提督【臣】马会伯谨
　　奏为奏
　　闻事窃查狆苖阿捣阿捞等赋性犷悍兼有李竒等为之主谋教唆贩卖人口故阿捣等烧杀无忌抢刦不休则李竒实为此案罪魁万不可轻纵【臣】于未获阿捣阿捞之先即悬赏格分差设法密挐今于八月初七日据【臣】标兵丁王起元等协同民人于黔属怯里地方挐获李竒到案【臣】即委员解赴抚臣衙门收审定拟治罪以彰
　　国法蠢尔苖夷从此安分伏处不敢为非边圉羣黎长享敉宁之福矣再查长寨宗角羊城羊角谷隆关口以及各汛官署营房【臣】现在严催承修督修文武各员上紧脩葢并勿得草率塞责十月中旬可以完竣除设官安兵事宜【臣】会同督抚镇臣合疏具
　　题外所有挐获川贩李竒缘由理合缮折奏
　　闻谨
　　奏
　　此一事自始至终尔等料理合宜甚属可嘉朕自另有恩旨
　　同日又
　　奏为恭缴
　　硃批奏折事窃【臣】一介庸愚荷蒙
　　皇上覆载隆恩简任贵州提督抵任以来愆尤日积方
　　且惴惴难安忽被


　　黔任内办理一切事件钦奉
　　硃批理合回
　　奏恭缴
　　一件为遵
　　旨回奏事奉
　　皇上硃批下询李卫操守性情【臣】钦遵于雍正三年八
　　月内回
　　奏蒙
　　皇上硃批此奏朕甚嘉之百凡悉照此秉公奏闻方为不负朕之信任也钦此【臣】受
　　恩深重不敢纤毫狥私虽据实奏
　　闻犹恐未当乃荷



　　一件为仰恳
　　天恩准题带人员以资委用事【臣】因请带云南永北鎭把总沈玉秀刘文竒二员入黔补用又请将云南省将僃中才技优长者于【臣】标补用奉
　　硃批地方营伍均关紧要何省不需好员隔省题官不便允行此二把总念系微员姑准所请援旨具文咨部可也钦此除把总沈玉秀因病辞职外所有刘文



　　一件为恭谢
　　天恩事【臣】因堂弟大同总兵马觌伯行止不端感戴圣主法外施仁缮折奏谢奉
　　硃批据奏尔悚惕不安等语此事不但尔等身为臣下且系堂弟无法以处之即朕亲弟如廉亲王允禩等虽百计千方教训不能化其不臣之心也但只照管巳身无过足矣兄弟之贤不肖功罪各不相及若马觌伯洵属下流不堪不顾行止人也钦此窃【臣】堂弟




　　陛见事【臣】以黔域汉夷杂处一切事宜应面请
　　圣训庶几有所遵循奉
　　硃批路途遥逺不必来京近日有人论尔前在大同署任时性急过刻当深以为戒朕观尔似亦偏于急快今职非一鎭可比统辖全省戎政任大责重愼之勉之钦此【臣】质本愚直性复急快蒙





　　一件为脩制甲械以壮军威事【臣】因甲械旧敝宜亟整顿又以黔地山多田少兵丁家口稍遇歉岁不免饥寒【臣】愿捐谷一千石四营将备亦愿捐谷一千石借给兵丁至来岁秋收再共捐谷二千石永逺接济兵丁等因具奏奉
　　硃批积谷济兵洵属最善之举但不可强累将弁钦此窃【臣】与四营将僃所捐谷石原为接济兵丁不敢丝毫有累将弁俱系各自量力捐贮荷蒙
　　圣训益当凛遵【臣】虽离黔在即再捐谷一千石将谷石价银交中军防将收存至秋收后买贮尚有一千石或新任提【臣】杨天纵独捐或四营将备官员捐贮以足四千石之数是在新任提臣筹画料理无庸【臣】置喙但恐日乆不无侵那等弊俟杨天纵到任后【臣】即咨交清楚令其查明收受作正项交代

