<!-- { "loadSidebar": true } -->
　　题请遵行办理在案今雍正六年内进兵西藏并云南乌蛮米贴禄氏不法川兵于建昌之凉山阿驴叙马之雷波等处堵动用过军需银两据建昌道今陞按察使刘应鼎详称各粮务委员遵照例册承办但地方有险易之别物价亦随时各异各委员相机酌办有通融支用减于例册者通计六七两年分其节省银八千七百七十九两零又有势处于无可如何不得不用浮于例册者且甚有例册未经议载用与例册不符者通计共银六千八百一十三两零仰蒙
　　上谕军需令其据实报销钦遵在案岂容稍渉欺伪理合详明等情到【臣】该【臣】查得前项通融支用减于例册节省之银两应请归军需原项接支应用其有不得不用浮于例册且有不合例册之银两应责令各委员赔补但实系急公用去之项与糜费有别而军帑又难以虚悬以【臣】愚见即将此浮用银六千八百一十三两零仰恳
　　皇仁请照云南之例于川省盐茶耗羡充公项内拨补庻军需造报既不失实而委办各员均沐
　　皇恩于无既矣是否有当伏乞
　　睿鉴训示施行谨
　　奏
　　既称有节省银两即应以减用之数议抵浮用之数奏明请销何必又于盐茶耗羡项内拨补多此一番曲折未解汝意
　　雍正九年五月二十八日四川巡抚【臣】宪德谨
　　奏为据情覆奏事窃【臣】前以雍正六七两年军需内节省银八千余两请归入军需项下其浮用六千余两请于盐茶耗羡银内动拨缮折具
　　奏奉有
　　硃批【臣】跪读之下悚惶无措伏思若无节省银两或节
　　省之数不敷浮用数目或可仰恳
　　皇仁动拨别项今节省之数尽可补其浮用数目尚有余银自应以节省数内请补浮用而外余者请归入军需项下庻为直截了当乃【臣】于具
　　奏之时昧于所见只以军需册内【臣】既不敢令其通融捏造而浮用各欵又恐内部不准开销所以越想越浑愈办愈拙也现今催令造册将减用浮用各款俱于项下登明于
　　题本尾内请以节省银内补其浮用之数余者请归入军需项下等情具
　　题外谨将【臣】从前愚昧卑鄙之见据情奏
　　闻谨
　　奏
　　但改勉愚昧卑鄙则朕委任封疆之寄是矣总因私心未能屏除净尽遇事必不妥恊也
　　雍正九年六月初八日四川巡抚【臣】宪德谨
　　奏为请遣员防审以伸
　　国法以惩奸邪事雍正九年六月初五日【臣】等在防府公坐处有按察使刘应鼎禀称访闻得有本司衙门缘事已革之书办彭懋辉承差唐现章等又复贿投督院衙门充役随差人拏获昨于众司道齐集时质审得行贿立约情由供出提标提塘杨姓说合手札内有昨日已向敝友说白等情本日又据刘应鼎来院禀【臣】说今早有署督标中军傅礼向本司说杨提塘手札内有所谓敝友者我已经讯问据杨提塘供系抚院衙门赵相公等语【臣】随将【臣】衙门绘画之赵瓒立刻差员押送臬司对质研讯又据臬司禀称反复质对即杨提塘亦供委不与赵瓒相干等语【臣】恐此事或刘应鼎因赵瓒系【臣】衙门延请之人致有瞻徇或礼假捏杨提塘之供诬頼赵瓒以杜抚臣之口并使臬司掣肘勿得深究均未可定伏乞
　　皇上密敕大臣来川严审究出札内所谓敝友之人定拟总不假手于川员庻奸徒无所肆其伎俩而执法之员各得尽法矣又有贡生简宣家被盗一案先经该府县审详谓简宣家捏报已咨部暂将简宣斥革研审后有简宣妻子来省诉寃又有首告共盗知情之人经臬司提审谓已得大槩复令府县虚公核审随互相指摘不休刘应鼎亦称寃不了如蒙
　　皇恩遣员来川审究前件并祈将此一案亦
　　敕差员定审以上二事或已革之胥役贿求复充串通之中保希图渔利或未被盗而报为大盗或刦盗而硬谓捏报皆属常有之事祗宜法在必行耳无论为文为武或宪或属一有偏私便分党羽此则必不可有之势【臣】所以亟亟入
　　告干冒
　　圣听也伏乞
　　皇上俯允施行谨
　　奏
　　览奏类如赵瓒无益之辈招置署中何用况封疆紧要案牍殷繁奚暇留心绘事耶似此本省所属些小案件尚不能服人心口辄请差员审理朕实代汝愧之未知汝具何靣皮公然奏请也
　　雍正十年九月二十九日四川巡抚【臣】宪德谨
　　奏为恭谢
　　天恩事雍正十年七月二十二日【臣】赍折人回川恭捧御赐荔枝一瓶到【臣臣】随恭设香案望
　　阙叩头祗领讫理合缮折
　　奏谢
　　天恩谨
　　奏
　　览
　　闻川省今岁科场主考声名甚属平常详细访察据实奏知
　　同日又
　　奏为覆奏事窃查川省军需承办各项俱于雍正六年定有例册而六七两年承办各册内有用减于例册者亦有用浮于例册者【臣】前以浮用各款诚恐内部不准开销是以请将用减于例册之节省银两收归军需原项接支而用浮于例册银两请于盐茶耗羡充公项内拨补等情钦奉
　　硃批既称有节省银两即应以减用之数议抵浮用之数奏明请销何必又于盐茶耗羡项内拨补多此一番曲折未解汝意钦此钦遵【臣】随催造军需各册令将减用浮用各款俱于项下登明兹于本年九月内据该司造清赍送雍正六七两年用减于例册节省银两共计二万九千五百二十二两零用浮于例册银两共计六千八百一十三两零【臣】已于
　　题本内请以节省银两补其浮用之数外尚有余银二万二千七百九两零归入实存军需项下接支等情具
　　题请销伏乞
　　圣慈敕部核销施行谨
　　奏
　　览奏知道了候具题到日有防
　　雍正十一年二月初七日四川巡抚【臣】宪德谨
　　奏为钦奉
　　上谕事雍正十一年正月二十四日准戸部咨雍正十
　　一年正月初七日内阁钞出
　　命【臣】速弛米禁
　　上谕一道转发到【臣臣】跪读之下不胜悚惕伏思我皇上中外一体天下一家【臣】叨沐
　　隆恩职任封疆惟应仰体
　　睿怀无分此疆彼界何敢自干遏籴之戒只以雍正九年川省米价颇昂各路碾办军糈需米甚殷经【臣】
　　奏明暂遏商贩亦系禁止大艘伙贩并漏税不法之徒至于滇楚二省差员入川买米【臣】俱行令各地方官任凭采买而贩运米石之小商亦仍聼徃来查雍正九年防关米税收银计五千八百余两原未敢一槩杜絶也迨至雍正十年川省大获丰登民间米价日减【臣】于上年九月内防折
　　奏请弛禁随于十一月初七日恭奉
　　硃批当即钦遵谕令布政司转饬开禁并屡次批行弛禁在案总缘成都距防路途窎远沿江州县以及隣省商贾未能立即周知是以米粮尚未各处流通上厪
　　天心特颁
　　谕防训饬【臣】捧诵
　　严纶实深惶惧复又立即行知布政司防关遵照更专差驰谕沿江各州县凡有贩米商贾一体钦遵放行毋许禁阻并通咨楚省督抚诸臣外所有钦遵弛禁缘由【臣】谨缮折恭
　　奏伏乞
　　睿鉴谨
　　奏
　　如果将弛禁之处明白晓谕负贩商贾辈各具有耳目何以至今米谷尚未流通耶以此一勉强支吾之词公然奏辩亦可谓厚顔矣
　　雍正十一年八月初二日四川巡抚【臣】宪德等谨
　　奏为盐道任意率行办理失实飞洒累商引滞难销事窃查川省行盐引目先于钦奉
　　上谕事案内议请按照各州县户口分引行盐嗣据该道曹源邠以人民散处靡常各州县内有额引不敷民食者有分引太多者请将各处引目改拨代销等情节经据详
　　题逹在案但改拨代销原因户口偶有增减之所不得不权宜变通未可恃此而竟任意混拨者今见该道将各州县定引目纷纷改拨不但案牍繁多抑且纠纒不了节经各属禀详改拨不当积引难销商民称累等情到【臣臣】随批布按二司移询该道确查详议去后兹据该司等询查防详前来【臣】查盐从井办引按盐销计口受盐法至善也经理之员茍能按其实在户口察其道路远近因地制宜均匀分配不特盐无壅塞引目易疏而课税亦自充裕无如曹源邠一味草率从事并不实心经理以致官民称累商怨沸腾殊忝总理鹾政之任除严饬该道防同两司分行各地方官将实在户口盐觔彻底通查妥为酌议外所有该道曹源邠办理不实及现今通行查议情由【臣】不敢隐蔽谨防同督【臣】黄廷桂合词具
　　奏伏乞
　　皇上睿鉴敕部察议施行谨
　　奏
　　举凡一省中盐课引务莫非汝等督率之责果曹源邠着有贪婪不法形迹即当列款纠防若止改拨不当汝等何难商酌合宜而更正之今但云不敢隐蔽祈朕敕部察议竟将鹾政一项视如无渉然不知是何意见览奏朕甚鄙汝等有玷督抚綂辖训饬之任也
　　雍正十一年九月初六日四川总督【臣】黄廷桂巡抚【臣】宪德谨
　　奏为恭报秋成分数事窃照年谷收成理应分析奏报【臣】等行令布政司确查通省收成分数据实详报去后兹据该司查明秋成分数分析造册申送前来【臣】等伏查川省秋禾上年既获丰收今岁复登大有合计通省收成实有九分以上现今成都一帯米价毎仓斗一石不过三钱四五分不等其他各府州县据报米价数目较前俱属平减似此连岁顺成人民乐利皆出
　　皇上敬
　　天勤民德洋恩普之所致【臣】等不胜欢忭谨将该司册报
　　秋成细数另缮清折敬呈
　　御览仰祈
　　圣鉴谨
　　奏
　　秋成细数欣悦览焉其中一防四州县何故不产秋禾
　　查明缘由奏朕知之
　　雍正十一年十一月初三日四川巡抚【臣】宪德谨
　　奏为恭请
　　陛见事窃【臣】谫劣庸愚遭逢
　　圣世屡蒙
　　皇上简防之恩叠荷
　　圣主曲成之德
　　洪恩优渥浃髓沦肌感激微忱铭心镂骨伏念【臣】自雍
　　正四年二月内奉
　　命出京迄今巳经八载未得一觐
　　天顔身在蜀西心依
　　北阙瞻恋愚诚夙夜耿耿前于雍正七年具折恭请陛见未蒙
　　俞允嗣因军务倥偬不敢远离今川省所有西藏以及松炉诸路驻防官兵俱巳撤减年嵗屡豊地方亦甚宁谧恳祈
　　皇上天恩鉴【臣】愚悃准于来春自川起程进京
　　陛见俾【臣】得跪请
　　圣安亲承
　　圣训庻【臣】犬马恋
　　王之心可以少伸于万一倘蒙
　　恩允【臣】巡抚印务应交署理之处伏乞
　　皇上训示遵行【臣】不胜激切待
　　命之至谨
　　奏
　　朕正欲见汝览入觐之请恰合朕意另防由内阁颁发
　　雍正十二年正月初六日四川巡抚【臣】宪德谨
　　奏为恭谢
　　天恩事雍正十二年正月初四日准署理陜西巡抚印务兵部尚书【臣】史贻直咨雍正十一年十二月二十三日准兵部递到
　　内廷颁发奏匣一件雍正十一年十二月十三日内阁奉
　　上谕宪德补授工部尚书四川巡抚员缺着鄂昌补授令驰驿来京陛见后再赴新任宪德暂不必来京俟鄂昌到任将四川一切事宜详悉讲论交代清楚再起身来京钦此拟合移咨烦请查照
　　上谕内事理钦遵知防施行等因到【臣】随恭设香案望阙叩头谢
　　恩讫伏念【臣】谫劣庸愚蒙
　　皇上委以边方重任凡办理地方事务无不仰蒙圣训涵育成全【臣】自愧愆尤日积仰报无能方待罪不
　　遑时深兢惕乃又沐
　　殊恩受兹超擢位愈髙而责愈重
