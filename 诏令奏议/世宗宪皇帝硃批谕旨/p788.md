<!-- { "loadSidebar": true } -->
　　闻事窃照浙省雨水调匀春花茂盛【臣】已将情形缮折奏明今杭处等十一府属所种春花目下将次收获蚕亦甚好其台属各县地气较之省会稍异小满后即插种早禾据黄岩太平二县报称入夏以来缺少雨水【臣】随飞檄行查据台州府申报于四月二十二日起至二十四日郡城连得雨泽四野霑足等因到【臣臣】又即饬该府县谕令乡农乘此得雨之后以时插种【臣】谨恭折奏
　　闻伏乞
　　皇上睿鉴谨
　　奏
　　据奏阖省农蚕俱好台郡亦经得雨朕怀曷胜欣慰补授漕运总督署理浙江总督印务【臣】性桂浙江观风整俗使署理浙江巡抚事【臣】蔡仕谨
　　奏为奏
　　闻事本年四月十八日有海宁县民赵圣千持刀将伊亲母谢氏头面划伤【臣】等闻知骇异即密饬杭州守乔世臣星赴查察随据禀称查该犯素患疯顚不时举发正在发狂持刀之际伊母谢氏向前夺刀致被划伤头颅额面騐明尙可医治不至损命巳将该犯收禁查律载凡子孙殴祖父母父母皆斩原无成伤与不成伤之别今赵圣千持刀伤母虽系素患疯顚但此等狂疾悖乱之人不可一刻姑容
　　圣世若由县府成招具
　　题反使得以茍延时日且恐有玷章疏【臣】等已饬该县将该犯立毙杖下以正伦化以快人心理合缮折
　　奏明伏乞
　　皇上睿鉴谨
　　奏
　　所见甚是应如此处断
　　同日又
　　奏爲奏明事窃【臣】等于本年三月内有【臣】性桂进折家人巴兰泰【臣】蔡仕进折家人孙从自京回浙各据禀称伊等同行于山东鳌阳地方遇有福建延建道魏壮家人马廷锡亦附伴同行在舟中据马廷锡説我在京闻知
　　皇上因钦天监啓奏紫微星落在福建地方爲此特差大人赴闽凡三岁以上九岁以下男子尽行诛灭等语【臣】等各闻此言不胜骇异即同赴督臣衙门与李衞共商当此太平
　　盛世
　　皇恩叠沛海澨山陬无不沦肌浃髓此等荒诞不经之説万不足以惑人听闻但马廷锡与【臣】等家人初相觌面便敢放言无忌诚恐其到处传説渐至流播不可不即为查禁特未经提到马廷锡讯出确供何敢轻易入
　　告是以督【臣】李衞委员赴闽咨提马廷锡来浙又虑该犯狡推【臣】等因遣巴兰泰孙从同赴指拘对质兹四月二十六日接准福建督【臣】髙其倬回咨云已拏到马廷锡讯据供认讹言不讳但称系在路上遇巡察山东御史【臣】蒋洽秀家人张文修所説巳将该犯解京请
　　防敕部提到张文修质对无庸解质等语移覆到浙【臣】
　　等无从再讯合将移提始末缮折防
　　奏伏乞
　　皇上睿鉴施行谨
　　奏
　　此事髙其倬等业巳奏闻矣
　　雍正七年五月二十七日补授漕运总督署理浙江总督印务【臣】性桂浙江观风整俗使署巡抚事【臣】蔡仕谨
　　奏爲奏
　　闻事窃浙省自上冬至今春瑞雪凝膏惠风敷畅春花二麦发荣滋茂浙东绍宁台金衢严温处八府地气较暖于四月内陆续收获菜花豆子二麦其收成分数自七分至十分不等此八府多种早稻因甘霖连沛俱经插莳齐全浙西杭嘉湖三府于芒种前刈获菜花豆子二麦均有七分至十分收成此三府皆种晚稻时雨初晴沟堘含润农夫乘时插种【臣】等于本月十八日分头赴各郊外劝农秧苗遍野欣欣向荣农民欢悦顶戴
　　天恩至浙省蚕事最为闗系今年蚕丝大熟价复不贱养蚕之家均得大利钱粮争先完纳现届
　　题销雍正六年钱粮合计通省已完十分之九未完一分现在陆续完报【臣】等谨将查明各属实在情形防折奏
　　闻伏乞
　　皇上睿鉴谨
　　奏
　　据奏菜豆等项夏收分数深慰朕怀至于稻禾必待秋成后方敢释念也
　　雍正七年六月三十日补授漕运总督署理浙江总督印务【臣】性桂浙江观风整俗使署巡抚事【臣】蔡仕谨
　　奏爲据咨密奏事窃【臣】等准督【臣】李衞咨开爲密咨代具
　　奏覆东洋近日情形事窃照日本蕞尔一隅全頼
　　天朝商贩货物以资食用自开海禁以来每岁贾舶往来逺夷得沾利济本职因海洋重大留心稽察上年查有夹带违禁人货出口等弊当经
　　奏明缘由幷将犯出奸商柯万藏等分别究治一面密差向在东洋贸易之商人俞孝行医生朱来章前往确探信息传播
　　皇上徳威使之恪恭震服在案查商船回棹货物向例四分铜斤六分系彼处海菜等货名曰包头客商止于铜斤得获利息其余之货俱系擡算髙价原无所趁本职于春初未进京之先闻得日本头目号爲将军者将旧有洋客每船给与金片陋规近又加増每片计八色银六两约共値银二三十万爲数过多洋客不能如数夷人皆向彼处通事取足若辈苦于赔累遂齐行公议将各船所带回货减爲二分半铜斤余悉尽撘包头货物从前每船该有七百六十箱之铜者今止派四百七十五箱其意欲使商客折本则去者自少倭目自然着急而彼可以将金片数目爲酌量核减地步耳夷人正在刁难之际因闻有岁前访拏夹带违禁人货奸商发觉究讯之事彼国颇有惧意今据差往之俞孝行回杭禀称彼处于今岁三四月间已知有风声见伊时其通事中有闗切者即告以唐山近日的王家善能觉察甚是利害预先拏了许多违禁的人又要打听我们日本各様的消息这边甚是小心你们不可多説话犯出要□肚肠的等语其所云唐山王家即称呼
　　天朝官府之谓也又据前差之朱来章寄禀回称此番到时倭人颇觉疑他留在土库相待虽优但不令出来行医又恐其回来走漏许其船照一张以安其心目前尚未回到又据商总郑大山等禀称有第二番出去洋商俞枚吉与彼国通事面説一番道理宣示
　　皇上徳威夷人颇知屈服欲改复旧额仍发四分铜斤惟恐中原笑其畏懦故同俞姓议定每船将货加价少减折头向日号爲金水银两者每万两内多批二三千两以铜斤补足前数有余其五月内出去之船每只俱许添带实银二千两之货多准配铜珠一百二三十箱合来虽与旧额相似而每船较之往日更多便宜利息数百两或千金不等复据郑大威于东洋回来投到亦细讯无异其中详细委曲之处俟俞枚吉七八月间回棹更可一一得其确耗矣事关海洋机务先次差往之人业经探有回信但本职现已闻讣丁忧不敢自行渎陈相应备叙畧节咨请会同代爲具折密行
　　奏覆等因准此【臣】等理合防折密
　　奏伏乞
　　皇上睿鉴施行谨
　　奏
　　览奏深慰朕怀凡此皆缘李衞实心任事忠诚体国消患未萌虑事几先之所致实属可嘉
　　雍正七年闰七月二十三日补授漕运总督署理浙江总督印务【臣】性桂浙江观风整俗使署巡抚事【臣】蔡仕谨
　　奏爲密奏事窃照督【臣】李衞于本月初四日遵假回籍【臣】等于初三日到彼叙别督臣屛人密语云江南福建广东及浙江杭嘉湖三府有匪类结党阴谋我遣人扮星卜打探已查出爲首系江宁人各处分防银两结纳等语【臣】等询其姓名督臣未即明言伏查杭嘉湖三府叠防
　　皇上逾格鸿恩民情感激比戸熙恬推之他省亦当如是至闽广与江浙陆路窎隔惟海道易通而近年洋面安静即强窃等案亦甚稀少但预防密访之举乃升平
　　盛世所不废况督臣既于临行时言之凿凿【臣】等不



　　奏请我
　　皇上密饬江南闽广督抚诸臣一体密察以杜微渐爲
　　此会折密
　　奏伏乞
　　皇上睿鉴施行谨
　　奏
　　此等处乃封疆大臣所当深爲留意者勿谓何害其祸将大故明者睹于未萌智者备于将然愼莫慢视忽而不察在凡庸无知或目爲多事殊不知省却无限事也人咸知督抚搜缉匪类不稍姑息自必敛迹逺遁纵实无其事亦属防微善防何况形迹已露乎朕之信任李衞正在此等处嘉其明大体能知地方利害也汝等当效法之严加防范丝毫不可踈忽至江南闽广各省朕俱经密谕矣
　　雍正七年八月初六日补授漕运总督署理浙江总督印务【臣】性桂谨
　　奏爲密奏事窃前月初三日据督【臣】李衞向【臣】与蔡仕密语江南福建广东及浙江杭嘉湖三府有匪类结党阴谋我遣人扮星卜打探已查出为首系江宁人各处分防银两结纳等语业经【臣】等会折密
　　奏伏思我
　　皇上深仁厚泽广被四海凡有血气者莫不感戴欢呼共乐升平但【臣】身任封疆督【臣】李衞既于临行时言之凿凿敢不竭力筹画预防随密饬各镇协营及各府转行密饬所属境内凡有面生可疑之人详加盘诘密行稽查如得奸匪实情立即严挐解究仍饬不许兵役总保借端滋扰务使奸匪无潜踪之处小民无惊扰之虞所有【臣】密饬各属情由理合
　　奏明谨
　　奏
　　前既奏过今又照样抄誊渎奏是何意见耶此等事当密为留心不宜频频形之笔墨倘书冩之人不谨或致泄露风声甚觉于事无济误与汝等庸流言及是乃李衞之咎洵可谓失言矣
　　同日又
　　奏为奏明现在潮势平和情形仰祈
　　睿鉴事窃照海宁塘工剧险今歳秋汐潮势尤大前经署抚【臣】蔡仕会同【臣】将勘过情形及两次发银预备防御情由
　　奏明在案嗣因蔡仕入闱在迩所有闰七月望汐经蔡仕亲往查勘又复
　　奏明兹八月初一日起又届初汐之期【臣】于初二日亲往海宁查勘于潮头未来之先【臣】恭设香案率领在工员弁竭诚拜祷至未时初刻见潮头自南席卷而至髙有丈许离塘约有半里忽分为两股一股投西一股投东而去余波才至塘脚竝不泼激塘面复有一股小潮由东而来至小文前约离塘身四五丈逺与分往东去潮头两相一击随即会合仍投西南直去【臣】在塘观看深为欣幸沿塘居民莫不感颂
　　圣主福庇初三日系大汐之期目覩潮汐安澜无异平
　　日恐厪
　　圣怀合将【臣】勘过现在潮势平和情形恭折
　　奏明再【臣】于初四日回署接到江蘓布政使髙斌密寄字来因谢
　　恩奏折内奉
　　硃批谕旨尔虽已经离浙当再寄字与蔡仕等令其极力敬慎预为防备复诚祷
　　海神以期感佑庶冀可保无虞也钦此【臣】跪读之下仰
　　见
　　皇上敬神衞民之至意查八月十三日又系望汐之期
　　【臣】当先期钦遵
　　圣谕亲往防诚祈祷宣颂
　　皇仁并亲督在工各员加意防御务保无虞俟【臣】回署
　　再将勘过情形另行奏
　　闻谨
　　奏
　　感应之效捷于影响庸愚每信不及然须以忠诚爲国爲民之念上格方能感动
　　神明鉴佑若将此交孚至理视爲儿戏及或以世俗祈福私心处之则非徒无益而更有害也朕意致敬尽礼究不若竭诚输忠爲尤妙汝等倘不能遵谕从事而徒致饰于仪文则可惜朕一片爲民训汝之苦心矣敬之勉之将此谕与蔡仕看李衞回任时亦令知之雍正七年八月二十五日补授漕运总督署理浙江总督印务【臣】性桂谨
　　奏爲再陈勘过望汛潮势情形事窃【臣】于八月初二日前往海宁查勘塘工业将潮势平和情形恭折
　　奏明兹十三日起至十八日又値望汛大潮之期【臣】复于十二日到海宁十三日钦遵
