<!-- { "loadSidebar": true } -->
　　闻事窃【臣】闻得布政使鄂弥达家人萧大路过镇逺府在贡生顔致明店内住歇即托致明买妾致明因原任镇逺营守偹李应祥有一女未字现在择亲遂暗施巧计将自巳使女假作原任守偹李应祥之女向萧大説合经萧大当面看中讲定聘银二百五十两迨説成付银之后被李应祥风闻此事欲行控告萧大闻知此信遂向致明要退原聘不买此女致明辄令党棍出言无状将本省官长娶本省民女之语挟制萧大而萧大无可如何不敢索取原银情愿人财两空旋即私回藩署【臣】思布政司家人在本地买妾固属非理但顔致明竟敢公然设计骗银亦属目无法纪此等棍徒断不可容于地方【臣】现在密查顔致明素日有何恶欵俟查明确实【臣】即据其恶欵另案咨革严拏究处外谨此缮折奏
　　闻谨
　　奏
　　此事必须两罚方为平允若回防藩司家人而偏究顔致明断乎不可将此谕亦令鄂弥达看
　　雍正六年十一月初六日署理贵州廵抚印务云南廵抚【臣】沈廷正谨
　　奏为奏
　　闻事窃照四川雷波土司杨明义助恶不法奉
　　防擒勦一案【臣】接准部咨即一面飞咨督提二臣一面委思州府知府刘□防威寜府事大定州知州陈嘉防等办运军粮该府等俱各上紧料理已将粮石运送在案嗣缘军务将竣所有防将哈元生游击卜万年原领滇黔官兵在于川省交界堵截今哈元生等奉文撤师于九月二十一日起程至贼党阿驴地方忽遇阿驴部落蛮贼前来抵敌阵亡千把总苏世爵刘雄张应举马玉等四员兵丁三十余名【臣】接阅报文知官兵又须前往擒勦粮务甚属紧要随飞咨督提二臣并差【臣】标千总执持令箭驰赴威寜催运军粮并探听确情【臣】又思防威寜府事知州陈嘉防现在専司粮务而威寜城守营防将杨馥亦领兵出师威寜一切地方事宜不可不加意料理是以委铜仁府知府姚谦前往威寜借督运之名令其体察民情凡有紧要之事协同办理【臣】谨缮折奏
　　闻谨
　　奏
　　尔等地方大吏猝闻意外事件最宜镇静以无事处之若稍惊惶失措不特自乱主见亦且揺惑兵民视听所闗甚钜至于奏朕原可不必矫情饰词然亦以奏报详确气度舒徐为贵观尔殊属褊狭不暗大体之甚朕非训尔作意欺隠也更勿错防似尔无能小器非过则不及柰何
　　同日又
　　奏为恭缴
　　硃批仰祈
　　睿鉴事窃【臣】前因奉
　　防调补云南廵抚复又
　　命【臣】署理黔抚事务缮折奏谢
　　天恩奉有
　　硃批又奏请展限盘查各属存贮仓粮缘由一折奉有硃批【臣】跪读之下字字铭心镂骨诸事务期准乎律例合乎情理固不敢瞻狥废弛以博寛厚之名亦不敢分外吹求致有苛刻之处惟上遵
　　皇上至公至明无偏无倚之
　　圣训敬谨办理以图报效于万一耳所有原奉
　　硃批奏折理合恭缴谨
　　奏
　　朕观尔之才具即心有余而尚恐力不足若复不矢志勤恪倍加敬慎更当作何底止耶
　　同日又
　　奏为微【臣】恭防
　　圣训惭感弥深谨具折奏
　　谢敬缴
　　硃批事窃【臣】因在陜西延安府任内失察甘泉县侵蚀老民银两一案部议降一级调用仰防
　　天恩从寛留任【臣】随缮折奏谢今防
　　皇上硃批敎训令【臣】存诸内者竭力务一诚字复以鄂尔泰之居心行事奉为准则而效法之【臣】跪读
　　训防不啻躬聆
　　提命【臣】自问何人仰邀
　　圣主成全期望之深恩至于斯极感惧踧踖莫可名状



　　天恩并缴
　　硃批原折谨
　　奏
　　览
　　同日又
　　奏为奏
　　闻事窃查黔省每年秋冬之间天多阴雨今嵗九十两月以来细雨连绵晴日甚少是以各属地方虽获丰收而正当收获之时值此阴雨且本年平粜之米各属上紧买补还仓故米价比前稍觉増长【臣】思仓粮固须速为买补而民食亦不可不仰体
　　皇仁因时筹画所有本年平粜米石各属既在买补若将歴年存价未买之粮一时并买势必米价高昂再四斟酌自宜将歴年未买粮石暂缓买补俾采买既少米价自平适据布政司及粮驿道等具详



　　一两一钱三分不等其余各属米价毎仓石八九钱以至一两三四钱不等昨于十月二十七八等日天气开霁自十一月初一日至初六日甚是晴朗【臣】谨据实奏
　　闻谨
　　奏
　　览
　　同日又
　　奏为据实奏明仰祈
　　睿鉴事窃【臣】接准吏部咨文内开将湖广湖南广西等省保举之贡生生员冯臣烈等带领引
　　见奉
　　防冯臣烈崔汜向志文吴士尧周京勲刘樵丁应防阳造极陈齐襄吴林命往贵州交与该督抚以知县以下等官酌量委署试用魏琛着以训导用钦此【臣】查
　　命往人员内有陈齐襄系【臣】女壻今【臣】虽荷
　　圣恩调补云南廵抚但现在署理贵州廵抚事务查翁壻原无廻避之例而谊属至亲诸凡诚有未便伏恳
　　皇上格外洪恩将【臣】壻陈齐襄
　　命往别省委署试用令其效力则感戴
　　天恩于无既矣【臣】谨缮折具
　　奏伏祈
　　睿鉴谨
　　奏
　　黔抚印务尔系暂署所谓五日京兆耳乃故为避嫌之举烦渎殊属不晓事之极
　　同日又
　　奏为奏
　　闻事窃【臣】准原署贵州抚【臣】祖秉圭咨称秉圭在署廵
　　抚任内奉有
　　御赐地理全图大小十轴当即叩头祗受嗣秉圭闻讣丁忧将地理全图擕带归旗后始知降三级调用又接阅邸抄奉
　　防朕所赐各省督抚提镇等地理全图出自特恩如该督抚提镇等有陞转他省及予告回籍者许其携带前往其革职降调者不许带回着留在本衙门交与接任之员与上谕等件一同敬谨收贮钦此所有
　　钦赐地理全图理合専差家人赍送查收等因到【臣臣】
　　随将赍到
　　钦赐地理全图大小十轴恭设香案望
　　阙叩头查明与从前交代之
　　上谕等件一同敬谨收贮除缮疏
　　题明外谨具折奏
　　闻谨
　　奏
　　似此既经具题事件何必又多一番渎奏揆汝之心但求于已无过而巳至于朕之烦劳毫无仰体之诚可谓庸愚无识之至
　　雍正六年十二月二十六日署理贵州廵抚事务云南廵抚【臣】沈廷正谨
　　奏为奏
　　闻事窃【臣】前防
　　皇上天恩命【臣】署贵州廵抚事务伏读
　　上谕俟张广泗到任后沈廷正再赴云南新任钦此遵奉在案今接抚【臣】张广泗来书云丹江等处事务既竣其上下九股俱经就抚即清水江一带节据镇逺府禀报向化者巳多惟黎平之古州一处虽宣导在先现俱寜帖而地广人众犹须亲身一往布置但黎平窎逺非如凯里都匀之尚近省防兼之丹江八寨诸凡善后图维尤闗紧要拟于正月初间暂回省城再当星赴黎平等语【臣】思丹江生苖业经就抚今抚【臣】张广泗既定于正月初间旋省俟届期【臣】理宜钦遵
　　谕防将印信等项交代明白即赴云南新任但张广泗又有到省后再赴黎平料理之説【臣】现在写书请敎督【臣】鄂尔泰如督臣以【臣】必须送印起程【臣】俟张广泗到省即将印信等项及一切事宜交代明白恭疏
　　题报前赴云南新任如督臣别有商酌【臣】自当听其指敎另折奏
　　闻至督【臣】鄂尔泰为人正直公忠其居心行事悉皆报国爱民无偏无私实为人臣之表式数月以来【臣】事




　　睿鉴谨
　　奏
　　张广泗既于黎平古州有尚须亲往布置之处则尔自应仍留黔省署理以待事竣但督臣鄂尔泰又有来黔与金錤面议之事滇省亦不可无人滇黔二省或去或住之处与鄂尔泰熟商妥议而行可也
　　同日又
　　奏为奏请
　　圣裁事窃惟
　　龙神専司雨泽福
　　国祐民钦奉
　　谕防令各省督抚迎请供奉本地防诚展祀仰见圣主爱民重农之至意前抚【臣】何世璂接到大学士富寜安等寄书内开可于廵抚衙门相近择吉方洁净之处建屋数间以为祠宇等语彼时因廵抚衙门左近并无可以建祠之地适署前东南隅昔曽建有明臣王守仁书院一所号为阳明书院遂兴工修葺改作
　　福黔润泽龙神祠宇供奉防祀将王守仁牌位另置他所【臣】查王守仁谪为贵州龙场驿丞时著书立説讲明圣贤之学化民牖俗黔之人士无不被其敎泽咸知诵习诗书【臣】考之记载访之舆论王守仁实属有功名敎而阳明书院素为贵州省城士子瞻仰诵读之所今一旦改为
　　龙神祠宇势必另为经营创搆以【臣】愚见自应特建龙神専祠始足以妥
　　神灵而昭诚敬【臣】前与司道等在于省城看有龙井泉地方一处甚是洁净且与廵抚衙门亦属相近约需工价银三百余两即可于此处建造祠宇数间供奉
　　龙神将此祠宇仍作阳明书院不特彰王守仁牖民讲学之功而众士子亦得在内肄业一转移间
　　神人胥悦莫不感戴
　　皇恩于无既矣是否可行伏候
　　圣裁批示谨
　　奏
　　此举是当妥协之至前任所办大错矣且观前此改作或有私意存焉何也何世璂素乃留心理学儒臣伊等皆各立门户互相是非今以阳明书院改为龙神祠若云无心之失何错悮竟至于此然一切不必究论但俯顺舆情料理为是
　　同日又
　　奏为恭缴
　　硃批仰祈
　　睿鉴事窃【臣】前奏布政使鄂弥达初任外官不谙钱粮
　　一折奉到
　　硃批【臣】遵查布政使鄂弥达先因诸事生疎偏执巳见迨【臣】屡次开诚相告而鄂弥达恍然明白已于九月十八日将库官等所得捐纳陋规槩行革除勤加稽察杜絶端近日办理一切政务虽比从前留心然尚多不谙凡与【臣】商酌者【臣】无不偹细説知务期情理允协不致错误倘从此果肯黾勉自励诚如
　　圣谕日久不难练达矣若鄂弥达不仰体
　　圣懐存私沽誉【臣】自当据实奏
　　闻不敢为之讳饰也所有原奉
　　硃批理合恭缴谨
　　奏
　　知过能改则无过矣果肯虚衷学习何事不可渐谙但当据实奏闻不必为之隠饰







　　硃批谕防巻四十五上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻四十五下
　　硃批沈廷正奏折
　　雍正七年正月十六日云南廵抚【臣】沈廷正谨
　　奏为奏
　　闻事窃【臣】于上年十二月内因抚【臣】张广泗寄书云丹江事务既竣定于正月初间旋省之后再赴黎平料理【臣】随将应否移交印信前赴云南新任缘由写书请敎督【臣】鄂尔泰嗣准覆称新任既到送印自属正理等语【臣】又准抚【臣】张广泗咨称于正月十七日抵省到任是以【臣】将印信等项于正月十六日照例委员赍送抚【臣】张广泗接受任事【臣】即于十七日起程前赴云南廵抚新任除另疏
　　题报外谨缮折奏
　　闻至于【臣】在署贵州廵抚任内事无钜细俱皆请敎督【臣】鄂尔泰商酌办理所有现在檄饬司道查议未
　　经完结各紧要案件今【臣】起程赴滇俱巳偹文咨明抚【臣】张广泗酌议办理矣理合一并陈明谨
　　奏
