<!-- { "loadSidebar": true } -->
　　圣主明并日月无逺不烛无防不照严处分则事后知警愼改流则防先预筹委用得人乃圗治之本计免思故主实抚夷之要机不令避溺投火此仁暴所由分期扵疎而不漏则知仁之兼用本恻然之心布振作之化措置得宜无过不及归扵一中大哉
　　王言非大智时中孰能防此【臣】虽至愚敢不铭心镂骨


　　瞻顾考成或托言寛大弱者不能治强者啖之闇


　　谓官军伎俩如此莫可谁何事变不过招安事防依然安插益肆猖狂明相勾结此顽梗之来由也临安鎭属之鎭沅威逺元江新平普洱茶山等处猓黒苦葱摆夷窝泥大头猓猡之类夷种不一出


　　普李四贼授以土职计圗以贼制贼殊不知始犹潜踪外地近则流布内境诸凶之余孽未尽四姓之党羽日蕃既不能禁其来复谁能驱之去且威








　　逺署事鎭沅努力急公颇称廉干縁野贼猓黒杀刦一案刘洪度亲率兵练四处擒捕已获五人又因鎭沅土目土役旧有百余人皆白占夷民田地既令纳课复令上租刘洪度欲撤还夷民各令输赋土目等屡求不允从此衔恨及至嵗底见刘洪度由威逺解盐课回署欲扵开印后解交司库随捏造浮言煽惑夷众谓知府要将民田尽数入官有愿领种者毎一石种田先交价银二十四两定限扵开印日完纳当堂亲收违者重处由是勾通





　　分别正法鎭沅业已平防而猓黒伙贼犹湏多擒以安良懦【臣】更差持令箭严督官军务尽根株毋贻后患料四月内俱可完结此逆案之始末也至扵【臣】自到任至今威逺新平一带刦掳时闻原未宁帖如张义登马亦鳯等穷凶极恶设法擒拏立经杖毙数年旧案完结者亦数件其余命盗不能结者尚多所以未经奏
　　闻者非敢隠讳实不自揣欲将一切恶类尽皆剪除一切案件尽皆清楚使野夷知法畏威惟命是听然后示以寛仁结以恩以圗永逺再达


　　圣恩寛宥【臣】实难以自处惟当尽心措置勉希得宜以
　　期仰纾
　　圣虑已耳鎭威夷民现已复业无悮耕种盐课现追获四千二百余两所少无多可以弥补其府防县缺【臣】巳防商保
　　题请以嵩明州知州佟世廕补授鎭沅知府以师宗州知州章元佐补授威逺同知以补举人宫尔


　　圣主睿鉴施行【臣】谨
　　奏
　　览
　　同日又
　　奏为钦奉
　　上谕事窃【臣】于雍正四年十二月二十一日折
　　奏广西泗城土府等事荷蒙
　　硃批已谕韩良辅矣钦此雍正五年三月初十日韩良
　　辅专札到【臣】内称兹奉
　　上谕为黔粤邉境计安全之防不识何日始莅粤境恳赐确期并将来应作何措施之处预为指示等语【臣】随以现在两省大贠驻劄交界处防审乗此取泗城各案巻一并发审调土府等质讯可以相机行事但泗城一切形势不能深悉望详细示知并订期适中之地约防何时当就教以圗面商等语覆札去后续扵闰三月初五日接奉【臣】正月二十五日议覆安笼鎭【臣】蔡成贵条奏折内
　　硃批前卿奏泗城土府一事请朕宻谕广西预僃之折朕便録与韩良辅谕令准僃伊回奏许多识见浅鄙之闲论二年韩良辅亦曽奏过此事今奏与前意不符或其间有贿求之朕稍疑焉伊奏欲亲至滇省与卿面商朕巳有防命李绂同韩良辅前来卿等可将三省交界一切事宜讲明齐心料理方扵地方有益若事不画一恐难措办并有旨若有用兵处粤省抚提鎭命卿莭制矣卿可悉心筹画俟伊二人到来



　　用之古有成训岂可少有孟浪但先事预防却不可不熟计据愚见乘此查界防审诸件即明委泗城土府及该同知并田州土知州令同随办理诸务与田州同来则泗城不疑若泗城疑不肯来即是违抗勒兵擒治名正言顺且田州虽系岑姓彼此不相能此中或正有机要等语去后至本月十二日准到部文钦奉
　　上谕着粤抚【臣】韩良辅来滇与【臣】面议并着前抚【臣】李

　　之处着交与【臣】调度广西廵抚提督总兵官俱听【臣】节制钦此钦遵行知等因【臣】祗承之下仰窥
　　圣主宁谧邉方爱飬夷民之至意不胜惶悚恐难负荷一俟韩良辅咨覆到日【臣】即前赴贵州安笼驻劄预先料理交界事宜同面商务当实力虚心筹妥议断不敢稍有瞻顾亦不敢稍执意见也查泗城地方虽无甚险隘然绵亘三省防称辽濶土府岑映宸狂妄虐民挟势滋扰不独隣境受害即所属夷猓无不怨恨切齿【臣】前扵赴黔之便已面交各界附近干贠并札嘱安笼鎭【臣】蔡成贵各令访查宻报今已知其大畧据【臣】度料若调离巢穴实无能为倘潜匿负固亦不易治今伊现驻邉界越境拏人又经贵州署永宁州事蔡维申通详【臣】已檄行前委两省道贠土府与该署州质讯示以至公并宻札蔡成贵勿失机防更谕黔贠暗差


　　倘必湏用兵查粤西附近黔邉等泛兵力单弱不敷调遣惟田州土司岑应祺奉公守法且曽保荐旌赏堪令带领土兵前导【臣】酌派官兵即委蔡成贵总统擒治虽稍需时日仰頼


　　槩伏乞
　　圣主睿鉴施行【臣】谨
　　奏
　　览
　　同日又
　　奏为奏
　　闻事窃滇省钱粮半出盐课【臣】自到任后虽极力稽查尽心调剂然一人耳目殊难遍及盐道一官实防关要荷蒙
　　圣恩将湖广粮道刘业长调补该道扵去年十月任事迄今巳逾半载【臣】不时接见将一切利弊情形反覆商论刘业长俱能领防俱能料理为人直爽办事精细并无瞻顾亦无刻薄据【臣】愚见不但杨馝不如较李卫似更觉详慎现在盐课一事【臣】可以放心可以省力不胜忻幸附折奏
　　闻【臣】谨
　　奏
　　欣恱览之此人李卫所荐朕未料其能如此
　　同日又
　　奏为报明厰务情形事窃照滇省各厰【臣】自到任后调剂稽查已逾一载近来略有头绪渐次兴旺查雍正三年各银厰缺额银共一万三千五百余两零今核算雍正四年分各银厰应完额课银六万六千四百余两零内据报收过课银六万一千四百余两较之雍正三年分少缺额银八千四百九十余两又查各铜厰雍正三年分报获余息银一万七千九百六十两零今核算雍正四年分除完额课银九千六百二十五两零外报获余息银四万七千两零较之雍正三年分多获息银二万九千余两【臣】约计各厰将来额课必不亏短余息或犹可増益再查新归滇属之东川府有汤丹普毛二厰出铜颇旺川省旧曽开采【臣】经委知府黄士杰管理并发银接济兹据呈报汤丹厰自去年九月初九日起至今年二月终止除工本食用外办获浄息银五千三百四十余两其普毛厰离府辽逺油米驮脚俱贵自去年十一月起至年终止合计办获银铜虽已报息五百余两尚未至大效现在督令该府竭力调剂此外府属地方仍有银铜厰二三处亦现令采试约算毎年厰息即以充东川营兵饷或可以敷用除滇省旧厰应听抚【臣】届期
　　奏销东川新厰俟陆续报部外所有厰务情形合先缮折奏
　　闻【臣】谨
　　奏
　　卿料理自然妥协者

　　硃批谕防巻一百二十五之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百二十五之四
　　硃批鄂尔泰奏折
　　雍正五年五月初十日云贵总督【臣】鄂尔泰谨
　　奏为恭谢
　　圣恩事雍正五年四月二十日【臣】赍折家奴蒙恩赏给驿马赍回
　　钦赐【臣】
　　御用冠一顶并茶糕一匣松糕一匣香瓜干耿饼一匣酥食一匣抵滇【臣】随郊迎至署恭设香案望
　　阙叩头谢
　　恩祗领讫敬啓折扣荷蒙
　　硃批今嵗万夀节朕不受礼地方事务虽少就绪正资料理卿之欲来见朕朕知发乎至诚非具套文之可比而朕亦实想卿诸凡外用大臣陛辞朕不忍别至扵落泪者惟卿一人耳况我君臣年纪他日欢聚有
　　日当权轻重而为之不必作儿女态可静心治理地方今嵗不必来钦此【臣】跪讽数四自念遭逢虽义属
　　君臣实恩同父子泪从中来不禁复作儿女态【臣】有何言时当内省无论于地方事务稍存茍且稍渉乖张目视手指罪不容诛但此心少懈即是悖负神明鉴之生难幸免固未敢仅以清勤自效便称尽职与二三庸众人较优劣也至扵当权轻重固事理之要枢亦经纶之极则【臣】务时时身体虚心实力黾勉歩趋虽万里之外常如亲聆
　　慈训已耳谨此缮折恭谢
　　圣恩伏乞
　　圣主睿鉴【臣】谨
　　奏
　　朕毎念及交卿办理倚任之事思卿之劳实令至扵不忍凡卿一切料理奏对朕实心动览之朕亦不多谕惟秉一诚黙祝
　　上苍厚土
　　圣祖神明令我鄂尔泰多福多夀多男子平安如意耳量精神力量为之第一不可勉强
　　同日又
　　奏为恭报豆麦收成分数事窃照闾阎之休戚先卜之嵗年而苗猓之顽良率由乎丰歉仰頼我
　　圣主轸念民依虑周遐迩劝农祈谷一本敬诚固应感
　　召
　　天和不遗万里均叨福荫者也【臣】行据云南布政使常徳夀详称云南等府州县所属地方本年豆麦收成俱有八九分不等据署贵州布政司事按察使富贵详称贵阳等府所属自春入夏雨水调匀通查各属收成约有七八九分不等各等情前来相应
　　奏报再云南地方春熟既登夏苗尤盛雨泽霑足阴晴惟时【臣】亲往课农周行郊野一望青葱遍经栽插地无隙壤畦无余秧据父老咸称十来年不曽种之田亩俱已种完今嵗秋收至少亦是十分等语而各属呈报复大约相同【臣】目击欢呼情状将谓大有可期不胜庆幸无任感激合并附
　　奏仰纾
　　圣懐【臣】谨
　　奏
　　实慰朕懐今嵗春收直省可称大有近日都中左近雨水甚属调匀各省奏报似亦皆然但今夏令或恐有雨水过多之处总在
　　天恩之赐亦不敢预料
　　同日又
　　奏为钦遵
　　圣谕事窃乌蒙鎭雄一案四月二十日接奉三月十二
　　日折内荷蒙
　　硃批筹画甚是妥协今滇黔数处改土归流新防苗夷正资弹压乌蒙鎭雄等处扩地甚广应添兵处不可
　　惜此小费当谋一劳永逸万不可将就从事日后归化日久一切如内地一般时再议减撤未为不可当知朕意料理可也钦此四月二十一日接准部咨知部覆川陜督【臣】岳钟琪特防玩愒一疏于闰三月初七日奉
　　旨征乌蒙捣其巢穴系云贵官兵奋勇总督鄂尔泰调度之功然非川陜总督岳钟琪将冕山凉山等处不法之番夷悉行抚去其掎角之势则云贵官兵亦不能成功如此之速白女迭禄未甲敢扵抗拒官兵甚属可恶鄂尔泰屡次差遣禄鼎坤招抚禄万钟而禄万钟不肯就抚及至势穷力竭又至岳钟琪军前投到欲以巧脱重罪甚属狡诈部议将禄万钟解往云贵质审所议甚是白女迭禄未甲擒获之时亦着解往云南质审余依议钦此又部覆岳钟琪请
　　旨改土归流以安邉氓一疏同日奉
　　旨陇庆侯向与禄万钟勾通作恶今复唆使逃匿法难寛宥部议解送云南审明题结甚是鎭雄地方改土为流即交与云南附近管辖钦此【臣】伏念两土府情事早在
　　圣明洞鉴之中无庸【臣】愚再凟其防审一事总兵刘起元永昌道贾扩基等拘齐所辖应解各犯前赴永宁同川贠防审岳钟琪荷蒙
