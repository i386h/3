<!-- { "loadSidebar": true } -->
　　谕旨防恭祈祷已于巳时见潮头自南席卷而至离塘身约有里许分为东西两股其东去潮头与东来小潮一击仍往西南而去余波虽泼至塘脚坦水间有冲损因不甚汹涌故塘身幸无坍矬十八日乃
　　海神诞辰【臣】于五鼓率领在工各员恭设祭品香烛防诚致祭宣扬
　　圣徳祈求黙佑随回至九里桥未时见潮头自南而来其势与十三日无异【臣】于前七月因潮势汹涌故于望汛之期同署抚【臣】蔡仕往勘潮头在东念里亭本月初汛见潮头退西八里之逺在于小文前今又退西三里之逺在于薛家坝【臣】心骇异询之在工各官及本地里民咸称南边涨沙必然冲决开濶各潮头渐渐退向西南此説虽无确据然潮头现在渐退向西似乎近理仰頼
　　皇上福庇如果南边涨沙渐次冲开潮势不近塘身则海宁一带可保无虞矣至六七等月坍矬坦水塘身虽经多备柴土随坍随修保固无虞但不过一时急则治标之计今大汛巳过自应及时购备桩石重加修筑以防明岁春汛除面谕专管塘工之杭嘉湖道王敛福等查明估计造册详送俟署抚【臣】蔡仕出后【臣】会同覆加确核一面拨给银两作速备料兴修一面据实奏
　　闻所有【臣】勘过望汛潮势情形理合
　　奏明伏乞
　　皇上睿鉴谨
　　奏
　　汝与蔡仕慢视海塘几致误事今仰頼
　　神明黙佑幸保无虞至善后事宜自有李衞旋任经理何用汝等庸才渎陈耶
　　雍正七年九月初八日补授漕运总督署理浙江总督印务【臣】性桂谨
　　奏爲奏
　　闻事窃【臣】准督【臣】李衞转交大学士公马尔赛等字寄
　　雍正七年六月初六日所奉
　　上谕向来各省督抚奏报年岁收成皆云几分至几分不等似此未曾分析清楚未免朦混嗣后可细加分别一府之中如九分者居十之几八分者居十之几照此类推据实奏报则朕可以详悉收成之分数尔等可寄信与各省督抚知之钦此遵
　　旨寄信前来等因到【臣】准此随经檄行各属钦遵去后兹据各州县将本年早禾收成分数逐一分别陆续申报前来【臣】查各属早禾俱有十分九分以及七八分收成理合将各属所报分数另折分析恭呈
　　皇上睿鉴谨
　　奏
　　深慰朕怀
　　雍正七年十一月十六日补授漕运总督署理杭州将军印务【臣】性桂等谨
　　奏爲敬陈禁城重地城上宜建营房仰祈
　　圣鉴事窃照杭州省城五方杂处居民稠叠内有大小衙门以及仓库钱粮所关甚重现在十城门及水门设有满洲汉军各旗官一员兵十五名轮班看守按时啓闭惟查城上向未设有暮夜巡逻之兵是以奸巧棍徒毎有包揽商税于夤夜深更将货物缒城偷越等弊【臣】防
　　皇上天恩署理将军印务随密谕兵丁在于城上巡察果获有半夜上城棍徒二起押发有司审究一面谆切出示严禁随即拨旗兵一百名轮流巡逻俟督【臣】李衞回任时防商永远巡查之法今督臣业已到任【臣】会同详加商酌禁城重地理应愼密城上宜建营房爲兵丁栖止之所查城上从前原有营房基址犹存【臣】等拟请于旧基处所酌量远近复建营房各三间其凤山庆春艮山三门因跨山近河偷漏较便尤爲紧要酌量加添约计共十余处各派官一员兵十名轮班昼夜专司巡逻稽查实于地方有益如防
　　圣恩俞允所有应建营房酌动盐务盈余银两交地方官确估兴建仍随时修葺毋致倾圮如此防御不但
　　国课有益而匪类奸徒自知敛迹矣【臣】谨会同督【臣】李衞合词恭折具
　　奏伏祈
　　皇上睿鉴谨
　　奏
　　城上设兵巡逻之议可行建造营房当于公项银内动用此系创举应行题请之事另爲妥议具题可也
　　同日又
　　奏爲请
　　防事窃照杭城驻防满汉旗兵荷防
　　圣恩垂念筹及伊等吉凶之事
　　赏拨正项钱粮二万两着令营运生息所得利银酌量恩赏此实亘古未有之
　　殊恩【臣】荷防
　　特恩署理杭州将军印务受事之后查营运银两前任
　　将军【臣】鄂密达将此
　　恩赏银二万两业已借给满洲汉军各兵毎月一分取息【臣】接任后见原任浙江提【臣】陈天培将
　　恩赏银两分借兵丁奉
　　防恩寛着令一一归还仰见我
　　皇上爱恤兵丁无微不照今鄂密达所办之事与陈天培相同是以【臣】即于十月起暂停借赏外【臣】再四思维未收回银两若一时向兵扣楚实非仰体
　　圣主矜恤兵丁之至意【臣】现将满洲汉军毎月各扣回本银一千两利银一百两计扣至十个月本银扣足其扣回银两作何营运之处【臣】恐一人之见未能妥协随与督【臣】李衞副都统【臣】偏圗杨长泰陈士璠等公同商议将前项银两或于驻防满汉旗员人内选择能员令其承管于省城开张典铺照民间之例十两以外一分取息抑或照依
　　恩赏抚标兵丁银两之例亦交盐驿道王钧于盐商内查有家道殷实情愿领去者使各商连名互结毎月按一分生息将毎月现收各兵之银随收随放按月即可得利再浙省入官田亩【臣】奉
　　命清查以来应变者屡饬该地方官及时变卖而承买者甚属无几或以此项银两将入官待变之田亩照依估计报部价値缴贮藩库将田仍听原佃户租种除完粮公事之外应得租籽交该地方官察收委令老成旗员会同粜卖易银交库俟利息充足之日再行赏给实可垂之永久而兵丁人等得沾亿万年之
　　洪恩矣【臣】等愚昧敬陈末议三条是否有当仰恳皇恩采择批示俟新任将军【臣】阿里衮到任时钦遵办
　　理爲此合词具
　　奏请
　　防伏乞
　　皇上睿鉴施行谨
　　奏
　　阿里衮即日到杭俟其接任后酌量料理可也
　　雍正七年十二月十一日补授漕运总督【臣】性桂谨
　　奏爲奏
　　闻事窃【臣】奉
　　命来浙会同清查仓库钱粮等务业将查过情节并造
　　册缘由先经
　　奏明在案现据布按二司陆续造册前来今【臣】虽已查核完竣但原系奉
　　防会同督臣及观风整俗使清查之案必须公同悉心
　　会核方敢分别具
　　题今封印在迩督【臣】李衞因地方公务纷繁尚未查竣容俟查竣会
　　题之后【臣】即赴总漕新任恐厪
　　圣怀合先恭折奏
　　闻伏乞
　　皇上睿鉴谨
　　奏
　　朕另有委任之事如此折赍回时尔尚未离浙省即在杭郡候旨遵行
　　雍正八年二月初八日工部尚书【臣】李永陞漕运总督【臣】性桂浙江总督【臣】李衞谨
　　奏爲遵
　　旨察审事窃【臣】李永陞奉
　　旨前往浙江会同审理所获匪类一案随钦遵于本年正月初七日在京起身至二十二日抵苏即传
　　谕旨着江苏巡抚尹继善飞提署江宁按察司马世烆
　　赴浙【臣】于二十四日直抵杭州当将
　　上谕分向漕【臣】性桂督【臣】李衞各宣示讫节次准【臣】李衞移送案巻情节并江南解到各犯字迹符咒邪法书籍等项前来【臣】等逐一细加察阅随准江省将马世烆等押解来杭【臣】等会同讯问将各犯取供在案伏查马世烆身受
　　皇上格外隆恩畀以要地法司重任不能觉察同城反与奸匪张云如笔箓往来已为溺职先或不知其详情尚可原及委令缉拏迟延不解竟将搜出不法字迹竝不公同防明开清事由件数封贮公所私留衙署二十余日意欲何为又于搜查时私取一纸既不眼同看明则所称药方之处自属难信且因程汉瞻前曾帮过银两瞻顾私情以寄信唤来揑为投到任听张玉金在于署内向马空北觌面求情转以为亲受累代其解纷今奉
　　防询问尚不据实供吐既以戏谑之语搪塞又以别有
　　苦衷支吾不思办理
　　国家重案自当秉公执法岂可顾虑依违今俱巳败露仍恃职衔所有通同如何商谋狥庇隐情抽匿字迹之处只云实系我办理错误将作弊之处狡口不承至江宁副将张玉金党庇私亲公然嘱托行贿且令千总宋承慧预先通知要犯胡恺公三日后方拏反罗织无辜又着千总擅拘首人于琏总甲扑责民人种种不法均干
　　功令相应一并具折防
　　奏请
　　防将马世烆张玉金革职以凭与张云如等各犯逐一
　　讯审实情分别定拟具
　　题除张玉金葛继孔郭如楩移咨江南督抚诸臣提解质讯外谨将现在审讯各犯口供另缮清折恭呈
　　御览为此合词会
　　奏伏乞
　　皇上睿鉴施行谨
　　奏
　　将马世烆张玉金俱革职拏问严审定拟具奏负朕髙厚之恩未有甚于马世烆者殊属可恶之至即一面遵谕行文与范时绎尹继善将马世烆一应资产搜察封固并将伊子及其得用家人拘禁候防施行倘有踈纵隐匿情弊惟范时绎是问马世烆既知此案败露必早为搬运寄顿之计矣当令范时绎尹继善详审为之雍正八年三月初十日工部尚书【臣】李永陞漕运总督【臣】性桂浙江总督【臣】李衞谨
　　奏为遵
　　防察审事窃【臣】等于本年三月初八日接到
　　皇上批回【臣】等前次会奏审得马世烆张玉金通同徇私作弊縁由奏折一件公同啓视跪读随即钦遵
　　谕防将马世烆张玉金锁挐收禁审拟倂差员星飞赍
　　文传
　　防与江南督【臣】范时绎抚【臣】尹继善密速钦遵办理去讫查前奏内行提之葛继孔等先经陆续到浙【臣】等于二月十三日会同质讯据葛继孔已将张玉金请去同伊亲家程汉瞻商议不惜身家托其向马空北闗説为伊求情朦混开脱复令郭如楩邀空北至寓饮酒许以事成从重厚谢多金空北彼时回其同差有人既恐在江形迹显露又虑浙省访闻获罪游移未曾全允等情供出郭如楩始虽稍有支吾见众犯巳言实情随亦尽行吐露质之马空北三面供词脗合无异惟张玉金止将马世烆转传范时绎之意着令通知程汉瞻到宁即邀葛继孔商议央同郭如楩向马空北求为照拂并在臬司衙门与空北叩头又借查夜为名时常进监与汉瞻私相密防之处自认无辞其如何通同勾结商谋前后行贿根由尚恃有副将职衔不吐实供【臣】等于葛继孔马空北二人对质明白之后随将马世烆虽许空北提拔功名尚属事后即葛继孔所言从重厚谢亦未交出现物而空北因何即肯甘心不惧
