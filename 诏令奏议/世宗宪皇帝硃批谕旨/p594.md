<!-- { "loadSidebar": true } -->
　　睿鉴事窃查豫省今嵗正月内自十四日起至二十八日止各属得过雨雪尺寸经【臣】于三十日具折奏
　　闻并声明距省稍远各州县俟报到另折恭
　　奏嗣据开封府属之太康中牟归徳府属之商邱宁陵永城鹿邑虞城夏邑考城柘城彰德府属之临漳林县武安涉县内黄卫辉府属之新乡辉县获嘉懐庆府属之修武武陟温县济源孟县河南府属之洛阳偃师巩县孟津宜阳登封新安渑池嵩县永宁南阳府属之南阳唐县镇平新野裕州舞阳叶县汝宁府属之西平陈州并所属之西华商水许州全属禹州陜州并全属汝州并全属等处陆续申报俱于正月二十七八两日各得瑞雪自一尺以至三四寸不等其续报得雨州县如归徳府属之商邱夏邑彰徳府属之涉县河南府属之嵩县汝宁府属之上蔡南阳府属之唐县邓州淅川许州所属之郾城陜州所属之闅乡光州所属之商城于正月二十四五六等日各得雨一二三四寸不等【臣】复差员查察并据各属禀报咸称雨雪及时未耕之田可以翻犁播种现在之麦借以滋润长茂民心欢悦预庆丰收【臣】又因青黄不接之时恐百姓艰于谋食随分饬司道转行各属查明将社仓谷石照例出借一面动拨常平仓储减价发粜务期民食充足安居乐业以慰
　　圣懐所有续报得过雨雪縁由理合具折奏
　　闻谨
　　奏
　　前谕甚明汝薄福小才也当极加警勉将朕两次所批之旨皆令王士俊知之
　　雍正十一年二月十九日署理河南巡抚事务大理寺少卿【臣】孙国玺谨
　　奏为恭报得雨日期仰祈
　　睿鉴事窃查豫省今嵗正月内得过雨雪尺寸经【臣】先
　　后具折奏
　　闻嗣据开封归德卫辉河南南阳汝宁等六府汝陈许禹郑等五州所属州县陆续申报俱于二月初五初十及十一十三十四十五等日各得雨霑足其彰徳府属之安阳汤隂临漳武安懐庆府属之武陟济源孟县原武陜州并所属之闅乡俱于二月初五初十及十四十五等日各得雨八寸六寸及二三寸不等【臣】复差员四路查勘并据各属禀报咸称屡经时雨沾濡二麦俱已青葱长茂未种之地亦皆翻犁种植秋禾现在粮价平减农民安堵乐业除距省稍远州县容俟查报到日另
　　奏外所有二月内各属得雨情形合先具折奏
　　闻伏乞
　　皇上睿鉴谨
　　奏
　　以手加额览焉
　　雍正十一年三月二十五日河东总督【臣】王士俊署理河南巡抚事务大理寺少卿【臣】孙国玺谨
　　奏为奏
　　闻事窃照豫省收贮捐纳等项谷石其仓厫不敷存贮
　　者屡经前督【臣】田文镜
　　奏明动用河北捐纳公费项下每间给银十五两陆续分发各州县添建在案今据布政使刁承祖详称开封归徳河南等府及禹郑等州之属县俱有报捐谷石多少不等除旧有之仓厫尽数存贮无庸添建者不议外尚有不敷收贮捐谷之处如开封府及所属之祥符陈留兰阳三县归德府属之商邱宁陵虞城考城柘城五县河南府属之偃师巩县孟津宜阳登封五县禹州属之密县郑州属之荥泽荥阳河隂汜水四县共需添建正余仓厫五百四十八间请照原议每间给银十五两共应给银八千二百二十两俱于前项公费现存司库银六万一千七百五十六两之内动支给发建造【臣】等不时稽察务令上紧建造完固以资储蓄理合奏
　　闻谨
　　奏
　　好仓厫完固方于积贮有益也
　　雍正十一年四月二十四日署理河南巡抚事务大理寺少卿【臣】孙国玺谨
　　奏为恭报接运楚米过豫数目日期仰祈
　　睿鉴事案照雍正十年十二月接准部咨拨运湖广米十万石赴陜备贮其经过豫省地方所需船只并挑濬河道等项令【臣】防同湖广督臣抚臣及陜西抚臣详悉定议等因【臣】遵即防同酌议妥协委员上紧办理并经奏
　　闻在案嗣于雍正十一年四月初二日准陜西抚【臣】史贻直咨称楚粮运足四万五千石之数其余暂行停止俟七八月间再为酌运等因又经咨明楚省抚臣并转饬委员遵照在案兹据文武各委员具报自三月初四日接运过第一运头帮船起至三月二十二日第一运六帮船止共米二万二千五百石均各交送出境讫又于四月初一日接运过第二运头帮船起至四月初十日第二运三帮船止共米一万二千石均各交送出境讫通共接运过米三万四千五百石现在文武员弁协同催趱源源接运陜省所需米四万五千石之数指日即可运足除俟运齐另行具
　　奏外所有接运过楚米数目日期理合先行奏
　　闻以慰
　　圣懐谨
　　奏
　　接运迅速甚好
　　雍正十一年七月初九日河东总督【臣】王士俊署理河南巡抚事务左副都御史【臣】孙国玺谨
　　奏为据实奏
　　闻仰祈
　　睿鉴事窃照南阳府署泌阳县知县顾师仁因前署遂平县任内雍正八年分未销盐引八分以上部议革职奉
　　旨依议钦此准两淮盐政【臣】高斌移咨到【臣】当经转饬遵照离任去后兹据布按二司防详据知府程秉礼详称该员操守廉洁居官勤慎年力精壮办事明敏洵属难得之员请仍留泌阳试用臣等防查得顾师仁先因署遂平县任内滥应革职知县孟光国车辆口粮一案部议降一级调用奉
　　旨顾师仁着询问该抚如系才具可用之员着奏闻仍留本省酌量委用钦此又因署遂平县任内雍正四年分未销盐引一案部议革职奉
　　旨顾师仁前因滥应车辆巳降谕旨将伊居官如何之处询问该抚此案俟回奏到日一并降旨钦此经前督【臣】田文镜以该员才具明敏实心任事具奏奉有
　　谕旨仍留豫省酌量委用钦遵在案今又因遂平任内雍正八年分盐引未销革职据司府各官详请具
　　题留用【臣】等查顾师仁年力富强办事勤敏今以未销盐引革职尚属因公罣悮【臣】等为地方得人起见理合据实奏
　　闻倘防
　　皇上格外天恩将顾师仁仍留泌阳试用则该员感激皇仁自必倍加奋励以图报效伏祈
　　睿鉴谨
　　奏
　　有旨谕部矣
　　雍正十一年九月十三日暂署苏州巡抚印务左副都御史【臣】孙国玺谨
　　奏为恭谢
　　天恩事窃【臣】奉
　　命暂行署理苏州巡抚印务于雍正十一年九月初九
　　日至驻劄衙门望
　　阙叩头谢
　　恩开印视事讫伏念【臣】质本庸愚知识短浅厯防皇上天恩不次擢用毫无报效悚惕日深兹又钦奉恩旨暂行署理苏州巡抚印务伏念江苏地方幅员辽
　　濶事务繁剧【臣】何人斯仰防
　　圣恩高厚复膺封疆重任抚躬自问尤切悚惶【臣】惟有将地方吏治民生事宜逐一确加谘访次第办理务期勉竭驽骀实心实力恪供厥职以期仰报
　　洪恩于万一所有【臣】感激下忱理合具折恭谢
　　天恩谨
　　奏
　　江苏繁剧料汝实弗胜任前因乔世臣之去留未定故命暂理数时今已确知乔世臣不及不令旋任矣另旨命高其倬前来摄署即日可到汝交代后来京候朕徐加训诲














　　硃批谕旨巻一百三十七
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百三十八上
　　硃批谢旻奏折
　　雍正七年十月初六日署理江西廵抚印务太常寺卿【臣】谢旻谨
　　奏为恭陈应行事宜仰请
　　圣训事窃【臣】奉
　　命署理江西廵抚
　　天恩髙厚感激难名竭尽驽骀未足图报自揣才识短
　　浅曽经具疏奏请
　　陛见跪聆
　　圣训未蒙
　　俞允随即星速赴任今抵江西将近一月查阅新旧案巻体访地方情形通省事务约畧得其大概除综覈钱粮操练兵马严查亏空稽察驿递清理讼狱等项次第举行外查江省原系内地本为易治惟
　　民情近于刁健如现年钱粮今甫完及五分歴年钱粮迄今尚多旧欠地亩欺隐盗贼未消赌博未绝词讼每多诬吿而借命抄抢尤为恶习更有地方积棍因官所行之事有不便于奸民者动辄假公济私以罢市罢考挟制官长此由从前过于宽纵遇此等事每以枷责结案未按律例防拟以致





　　一处容【臣】通行查议设法脩理大抵江省属员阘茸者多必应严行整饬但稽查州县责在知府而知府与州县最亲不无徇隐【臣】一人耳目实恐难周即藩臬两司管理通省钱谷刑名事务实亦纷繁查向来分廵两道每自视为承接衙门督率属员非其专责粮驿两道亦自谓漕粮驿盐之外可以不问往往不深体察【臣】今以饶九南三府仍责成于原管之饶九南道以南赣二府仍责成于原




　　以饬官方以严吏治凡此俱【臣】职分当为之事本



　　天恩于无既矣为此谨
　　奏
　　据汝奏称江西内地本为易治此语谬矣察吏安民天下总属一理何难何易前者张坦麟亦言江右非比蘓松繁剧臣力犹可料理朕当即批伊折内云汝但稍存轻易之心将来必至不能胜任后果应朕谕今汝又言易治二字所以朕更为汝忧之督抚封疆责任惟斯綂率属员一事倘驭失其道不能使之心悦诚服则诸务末由经理百姓从何化导是非不无乖错刑赏或至倒施将见向之所谓易者反觉甚难而不可为矣然欲邀属员之感畏又非动辄防劾曲意姑息之所可得必也大公无我将恩怨毁誉置于度外而后不期然而然渐收成效也第能勉此其余皆属末节汝其敬之勉之
　　同日又
　　奏为奏
　　闻事窃【臣】抵江西接准前抚【臣】张坦麟移送内阁寄字
　　雍正七年闰七月二十日钦奉
　　谕防密缉江湖大盗赵七等因到【臣臣】思赵七既系江湖大盗自必出没无常往来不定若不确访踪迹难于弋获随与镇【臣】陈王章密商细加察访因知有南昌县民王登科向在沿江上下一带行走即令南昌县拘拏究讯据供昔年曾与大盗陈三疤子在安庆地方行刦商船一次得银三十六两钱三千分赃时候陈三疤子説这所得还小必要弄些大客人成堆分银方才快活小的恐怕弄出大事来往后就不曾敢入他的伙后来闻得陈三疤子肆行无忌船上张打坐鎗假装官府搅扰得水路上下俱不安静这陈三疤子脸上有一疤闻他诡名又呌赵七他本是江宁人如今搬在扬州闗上普济庵对过洪四家居住等语【臣】即同镇【臣】陈王章差委标弁各带兵丁押同王登科前往所供之处踏访得实即令酌量飞报江南督抚添差兵役一同协拏已于九月二十日去讫除陈三疤子果否即系赵七应俟弋获之日另
　　奏外所有微【臣】现在访获伙犯押同察拏缘由合先奏
　　闻伏祈
　　皇上睿鉴谨
　　奏
　　可嘉之至竭力督缉务获严究但当更加愼密毋稍张扬恐闻风逸脱愈难就擒矣
　　世间如败苗之莠者盗贼与匪类二种而已踪迹虽迥不相同就其轻重而论则匪类为害更甚汝等地方大吏须时刻留心一有所闻便应根究若恐招多事之诮及先存波累无辜之虑皆谬见也如曾静吕留良率因督抚疎慢不察以致若辈肆行数十年毫无忌惮可不深以为戒乎此等处惟李衞用心周到勤于访察当效法之
　　同日又
　　奏为奏
　　闻事窃【臣】抵江西于雍正七年九月十二日准刑部咨
　　为遵
　　防密拏事行令各府州县查有罗教庵院即拏庵内接教之为首住持人等并罗教经巻一并解部等因缘系奉
