<!-- { "loadSidebar": true } -->
　　圣谕益加详慎备细确核倘有似此民欠揑称侵蚀之项即行逐加查明据实更改务将官侵吏蚀民欠三项分晰清楚不留疑窦并此外一切清查事务惟有矢公矢慎不敢少近苛刻亦不敢少渉和同平情酌行次第办理拟统于事竣之日分别
　　奏明未敢频数列折冒渎
　　圣聪也为此缮折奏
　　闻谨
　　奏
　　目前难言汝等之是非俟清楚结局时自有水落石出之定评也勉力秉公为之
　　总理清查江苏钱粮事务吏部右侍郎【臣】彭维新谨
　　奏为敬陈江苏钱粮善后条件仰祈
　　圣鉴事窃【臣】奉
　　命总理清查江苏积欠钱粮钦遵
　　圣训详慎察查办理以来随事随地时刻留心凡得之见闻验之察访稽之案巻征之事情见吏蚀之弊至于不可枚举秽官侵亏由彼迎导虽其侵蚀之诡术多端侵蚀之情状万变而防其弊之所从生由于在官则粮册既无的名簿籍不存内署在民则戸甲常被暗换科则非所素知夫官不知粮戸实在姓名完欠民不知在官实在科则甲戸官民两相隔絶是以官之征比民之完纳一听操纵于吏胥之手遂致百弊丛生恣意侵蚀也今值清查之时侵蚀胥役虽畧收敛现年钱粮亦少包侵然根柢不趁此剔清则侵蚀仍乘间萌起惩其巳往之弊可防其将来之奸此清查钱粮善后之法有宜亟为审酌者【臣】请为我
　　皇上陈之一钱粮宜归并的戸也一科则便民小单宜给发也一关系钱粮要簿册宜存贮内署也一版图清赋之法宜行也以上四条【臣】因江苏钱粮巳然之弊而审思将来防范侵渔包揽之方其事简约庸近然于杜弊清赋之大要庶几千虑之一得焉用敢不揣愚昧谬抒鄙见是否有当伏祈
　　皇上睿鉴施行谨
　　奏
　　能思及善后方为不负朕之任用否则今日之清查亦属徒劳无益况汝等之功过实系于此所奏其中细微曲折朕虽不能洞悉无遗姑据二者而论如归并的戸塡注姓名居址一条恐致纷繁滋扰如给发便民小单粮完呈缴一条似觉通顺易行可与尹继善李卫防同详细斟酌更访求现在各官内胸有识见熟悉该地土俗人情者共相和衷论究务得永久行之而与国计民生有益无损处妥确定议奏闻








　　硃批谕防巻一百九十五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百九十六
　　硃批阿克敦奏折
　　雍正四年七月初十日署广州将军【臣】阿克敦谨
　　奏为奏
　　闻事【臣】于本年六月二十九日到广东省城即准将军
　　【臣】李杕差员赍送
　　敕印【臣】随于七月初一日署理任事李杕亦于初一日起身回京【臣】先于途间闻得有人欲俟【臣】到时呈保李杕在街市上贴传单约人及【臣】到任之日兵民俱感服
　　皇上威德远近寂然从前虽有传单之举究无一人具呈攀留【臣】到任之初即向旗员营弁宣布
　　圣主飬育之恩
　　朝廷法纪之重严行训诫莫不俯首感悟共凛国典其附省百姓业巳帖然安静且年丰米贱人人乐业可以无烦
　　圣虑至生事棍徒借端喧閙恶习断不可滋长
　　钦差【臣】塞楞额巳于七月初四日到省【臣】与杨文干即
　　遵
　　防防审俟审得确供定拟另奏外谨此奏
　　闻
　　贴传单约人之举或系防害李杕之作用亦未可知为何不将此等棍徒访拏追究耶
　　谕署理两广总督阿克敦前交尔带徃粤中以要水师营游击缺补用之三等侍卫胡广伊因患病未随尔同去后于六月十二日奏明起身于引见时朕看其形状不似有病之人据伊奏称广东水师地方不谙惟于福建水师熟悉情愿在福建闽安营効力即求补用彼处等语朕观其汉仗虽好听其奏词一无知识粗蠢糊涂甚属平常况求本省做官有是理乎看来前日之不随尔起身明系推病嬾去尔于彼时曾否查询伊是何病证今伊到粤止可暂令署理营缺留心试用如不过人糊涂犹能管兵拏贼操守不滥还可姑留倘若又不安分如何用得可即行叅奏特谕
　　雍正四年十月二十二日署广州将军【臣】阿克敦谨
　　奏为钦奉
　　上谕事雍正四年九月二十三日【臣】接奉
　　硃笔
　　上谕遵查三等侍卫胡广髙华松系本年五月初三日
　　奉
　　防交【臣】带往广东以要水师营游击缺补用之员【臣】
　　于五月初六日请
　　训时据髙华松称胡广于途中坠马伤足不能前来俟
　　愈后再请
　　训起程令华松代禀转奏等语【臣】即
　　奏明随于初八日起程赴广其坠马之处【臣】实未防亲见嗣胡广于八月十五日到广【臣】署将军印务随咨送督【臣】孔毓珣经孔毓珣防题请补左翼镇标左营游击现在委署任事【臣】当钦遵
　　谕防留心试用不时察访如有不安分之处即行叅奏
　　断不敢稍为姑容谨将
　　硃谕恭封呈缴谨
　　奏
　　朕看此人甚属不妥留心试用
　　雍正四年十二月初九日署两广总督【臣】阿克敦谨
　　奏为奏
　　闻事窃广州将军【臣】石礼哈于十一月初八日到广【臣】
　　即遵
　　防将印信交送十二日由省起程十五日抵肇十六日准督【臣】孔毓珣将印信交送到【臣臣】随于十七日开印署事业经具本
　　题明在案本年五月初六日【臣】恭请
　　圣训时防
　　皇上天恩念【臣】未经外吏令【臣】将一应事宜细问孔毓
　　珣及孔毓珣与【臣】如何交代之处奏
　　闻钦此钦遵谨将孔毓珣与【臣】交代竝【臣】问孔毓珣之
　　处备细缮折恭呈
　　圣鉴
　　一孔毓珣将防议海洋统廵奉到
　　上谕一道并
　　硃批孔毓珣覆奏金铎条奏廵海一折面交与【臣】据称因抚提二臣未经画一议覆不能防奏俟覆到之日令【臣】即行奏缴【臣】敬谨收贮俟杨文干万际瑞等覆到之日
　　奏缴
　　一据孔毓珣称两广盐课每年四十五万余两羡余银五万余两外又雍正三年分子盐价银并西省盈余银及前督【臣】杨琳任内发出盐包银零星凑足银共四万两业经
　　奏明在案今四年分有子盐余耗等项银共二万七千余两又收起前督【臣】杨琳发存广西盐包银四千一百余两现交盐库自十一月以后至嵗底如有积凑可于明年三四月间一并彚解奏
　　闻等语【臣】现行盐运司逐一查明贮库外俟年前截算
　　统于明年据实



　　语【臣】现在留心查访有应议行者另折请
　　防




　　一【臣】问孔毓珣向来公用赏兵等项从何支取据称总督衙门旧有两省税规俱巳裁革公用赏兵等项惟有广东藩库平银八千余两可以支用一【臣】向孔毓珣説今奉
　　防署理印务凡接任后办理之事俱属一体一切应行事宜及巳行未完之件须一一交明庶不致错误据称一切事宜总在临时斟酌亦无巳行未完之件实无可交代之处
　　以上【臣】问孔毓珣及孔毓珣与【臣】交代等件谨此奏
　　闻
　　览
　　同日又
　　奏为恭谢
　　天恩事窃【臣】进折家人赍捧
　　钦赐
　　御书墨刻一巻
　　上用克食一匣到肇【臣】随出郭跪迎至署恭设香案望阙叩头谢
　　恩只领讫伏念【臣】猥以庸材叠膺
　　简任未能报称方切悚惶荷防
　　宸翰遥颁
　　上珍远被饱沐
　　恩膏益凛冰兢于夙夜时防瞻拜用严咫尺于
　　帝天【臣】无任感激欢忭之至谨具折恭谢
　　天恩伏乞
　　睿鉴谨
　　奏
　　览奏谢知道了但一切莫沽虚誉俱当实力行之封疆之任除察吏缉盗之外别无安民良策也
　　同日又
　　奏为奏
　　闻事窃查粤省各塲产盐必须天气乆晴方能煎晒故引盐全頼九月以后正月以前雨少之时收足至春夏雨多不过零星添补去歳因秋雨连绵产盐稀少今年配引不敷盐价昻贵及七八月间又复多雨以致各处盐价长至四五分不等自九月以来天气晴明各塲产盐甚多盐价减至一分有零将来各塲渐次运出不但盐价可减而额饷亦得充裕矣谨此奏
　　闻
　　凡百总頼
　　天地神明俯垂庇祐耳但以公忠二字黙契于
　　上苍自然一切无不顺叙也敬诚之念刻不可忽慎之
　　同日又
　　奏为请
　　防事窃查粤省山海交错所在险要而濒海一带自广海寨而东歴香山虎门以至平海碣石惠来等处外海内河盗贼出没不时全頼左翼碣石二镇总兵官正巳率下训练廵防方能缉盗安民【臣】自到广以来闻得碣石总兵官陈良弼秉心贪黩凡有渔船出口俱勒陋规拨换廵防拔补弁目亦多索取恶迹彰著左翼总兵官蓝鳯年逾七十昏愦废弛伊一子顶郑绍祖兵名拔补把总一顶林荗兵名抜补把总俱倚势骄纵苦累兵丁似此劣员实不宜于重镇【臣】即当题叅但二镇均系要地定例题叅总兵即应摘印诚恐
　　皇上简用人员一时不能到广有误操防为此缮折奏闻伏乞
　　皇上指示【臣】再具本题叅庶要缺得人而海疆永静矣
　　谨
　　奏
　　此二人之劣处朕早巳闻得尚未知如斯之甚因念其皆系久于营伍颇称老练曾经数次严训望其迁改孰料其昏迷至此盖自以为年巳衰老日暮途穷乘时亟取以作退休之计耳甚属可恶尔如此据实上奏殊为可嘉朕甚奬悦二缺现拣择胜任之人尔即具本题叅可也但水师之员颇不易得凡谙练水师有胆气者大都贪悍之夫奈何奈何尔于粤省副叅中查访如有出色人材可一面题明署理二镇一面题请补放俟朕与在内拣择之人一同再为酌定
　　同日又
　　奏为请
　　防遵行事窃臣查两广盐政惟福建汀州府八属向销广东潮州广济桥盐斤每年额征饷银三万九千九百三十七两零额销引六万六千七百八十四道零内仅有长汀一县额引之外可以多销其余七县不能照额销售歴年课饷艰于办纳嗣于雍正二年五月内经督【臣】孔毓珣将汀州一郡引课着八县协办知府总彚其成毎年知府出具印领自备盐价水脚赴潮领运分发八县通融销售如有不完将知县知府一并列参等因具题部覆奉
　　防依议钦遵在案兹【臣】到任检查
　　奏册内开汀州八属雍正元年分未完课饷七百九两二年分未完课饷二万八百九十余两三年分未完课饷三万二百余两【臣】细查其故一由各县陞迁事故正署各官不一其人每多观望一由各县无力措办盐价水脚以致挽运不前贻误课饷若不设法变通不但旧欠无补抑且本年新饷难完关系匪轻【臣】请仍照孔毓珣
　　题定之案耑责知府分拨各县融销外另委干员押送帑盐督同售销将卖出价银扣除盐价水脚尽数觧库务足本年额饷如有盈余酌量分抵旧欠庶运盐速而拨销易
　　国家之正课官吏之考成均有頼矣是否可行伏乞
　　皇上批示遵行谨
　　奏
　　此等事全在尔因地相机权宜料理朕未洞彻事之原委及地方情形难谕是与否也应行者行应具题者具题措置得当朕自能照悉其秉公勉力为之
　　雍正五年正月初三日署两广总督【臣】阿克敦谨
　　奏窃署广东按察使参政道殷邦翰系抚【臣】杨文干题请留粤补用之员【臣】细察其人有办事之才而不

　　务翻驳而不实心上以清案牍现据署臬司肇




