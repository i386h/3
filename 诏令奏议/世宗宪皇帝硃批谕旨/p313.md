<!-- { "loadSidebar": true } -->
　　康忱一案交汝审理已有防矣其间有无屈抑是否捏揭汝查审后自悉假若被枉是实即当秉公为之剖析设汝懐私袒护抑或固执已见文过饰非亦难逃朕之鉴照汝与该督迈柱意见不协遂奏请内调甚属无谓全不知朕用人行政之苦心卑鄙褊浅殊失大体从来同官共事未有公而不和者朕时时以此训谕内外臣工即训汝亦经数次岂竟遗忘耶果能公自无不和在内在外俱系坦途倘不能公则跬步之间难免滞碍何有内外之分汝不过因防官一事偶与迈柱不合輙轻视封疆委任只为一身利害趋避计此心尚可问乎由是观之失和衷之道在汝而不在督臣向后当返己省疚切勿甘狥私懐而负朕知遇之恩如迈柱含怨于汝或有假公济私之端亦安能逃朕之觉察也此奏朕甚不取未料汝胷襟狭隘不知朕至于斯极朕虽乏圣哲之资但一光明正大无固执袒庇之念实可质诸
　　天日汝第加勉自信之道朕信在其中矣无须瞻顾揣度从前训汝者甚明悉宜遵奉行之
　　雍正十年九月十二日湖北廵抚【臣】王士俊谨
　　奏为恭谢
　　天恩事雍正十年八月初五日【臣】赍折家人回楚恭捧皇上赏【臣】花屯绢两疋蜜荔枝一瓶到【臣】随恭设香案
　　望
　　阙叩头祗领讫伏念【臣】职任楚疆时深兢惕叠蒙我皇上至髙至厚之恩
　　赐衣赐食之宠绢出
　　尚方机杼而新成花样仰







　　皇上睿鉴谨
　　奏
　　览奏谢知道了
　　同日又
　　奏为恭谢
　　圣训敬缴
　　御批事本年七月二十四日八月初五日【臣】两次赍折
　　家人回楚奉到
　　御批折匣【臣】俱恭设香案望
　　阙叩头敬谨启匣跪捧
　　硃批祗凛















　　谕【臣】公则未有不和任事岂容瞻顾煌煌
　　天语至圣至明警诫之中倍加策励
　　圣恩深重至此报称愈觉难言况【臣】邉方下士特荷千
　　秋之











　　奏
　　览
　　同日又
　　奏为恭报乡场试竣仰祈
　　睿鉴事窃照湖广乡试荷蒙
　　圣恩南北分闱之后湖北毎科额中举人五十名外轮
　　加五经中额本科应得三名又
　　恩加正额五名共该中式举人五十八名【臣】于场前将一应科场事务遵照部颁条例应出示者大书告示明白晓谕应备办者行藩司先期料理于八月初三日
　　钦差正副主考李锦邓启元到省【臣】即照例闗防严密于初六日将主考房考等官一并送入文闱自初八日起至十六日止三场试竣稽察严密士论帖服至于场内受巻弥封等五所【臣】俱亲身督察无分昼夜勤慎小心次第交明巻数批解内帘聼秉公取録今于九月十二日揭晓出闱除题名试録另行恭疏
　　题报外所有防【臣】监临场务办理完竣事宜理合缮折具


　　闻往届三场试艺贴出违式者甚多皆由学【臣】録科滥取之故今科合计三场错误被贴者仅三百

　　乞
　　皇上睿鉴谨
　　奏
　　嘉悦览之
　　同日又
　　奏为奏明事窃郧阳所属垦荒一案自奉
　　防之后【臣】即详悉晓谕郧属民人勤力务本各将就近未垦田地相度土宜用工垦辟饬令地方官不时亲身督察善为劝导力能多垦者酌量奬赏无力开耕者借给牛种助其耕作将现垦地亩报名入册仍按水田旱田起科年分照例输粮务使民无余力地无旷土以仰副我
　　皇上子惠元元之至意今自本年五月起郧属六县据报现已开垦及自首田地共二百六十六顷有零尚有陆续垦报者甚多其郧属各县令内除竹山县知县王模奉
　　防署理甫经到任容试验外其郧县郧西房县竹谿四县现于劝垦案内竭力办理俟试看半年之内果否实心胜任再行酌量更换请
　　防调用业经咨准部覆在案至保康一县地僻民刁现任知县何垲办事平常于劝垦一事奉行多有未善【臣】现在会同督臣另选能员
　　题请调补以收实效理合
　　奏明再查楚省郧阳一府之外如直隷归州及荆州襄阳等属亦多未垦地亩【臣】俱一体通行示谕已据各州县渐次报垦俟有成效另行具
　　奏合并声明伏乞
　　睿鉴谨
　　奏
　　览奏垦辟情形知道了勤加督率该有司实力为之
　　同日又
　　奏为奏明事窃照荆闗税务【臣】自上年十一月到任接管俱委交荆州府知府周钟瑄就近查察监收无论正税余羡悉令尽收尽解一切陋规加耗严饬革除务使絶风清以仰副我
　　皇上加惠商旅裕课厘奸之至意惟查闗书差役必得会计精熟廵查勤力者方堪任使前因赵之均管闗案内督臣审
　　题将通闗书役一百一十余人概入
　　钦案问拟追贜几无一人办事即新募书役又俱一时不谙闗务办理茫无头绪【臣】再四筹画若辈奸良不一原难概论在有名积蠧固不容复入滋事其间岂无诚实因人连累者坐贜非其本罪平时尚属小心则与已革复充者有间与其骤行召募既难旦夕任用且多系伊等子侄亲朋承顶除之不可胜除不若择其旧役之谨慎守法素谙闗务者严加约束兼同新役暂为防用俟新役熟练再将旧役饬令归农如此则公务不致有误而定例亦无违悖矣【臣】为办理闗务起见理合据实
　　奏明伏乞
　　皇上睿鉴谨
　　奏
　　召募书役系汝等酌度可否而行之细事不应上闻于朕此奏甚觉失体朕亦无可批示
　　雍正十年十一月初三日湖北廵抚【臣】王士俊谨
　　奏为恭谢
　　圣训敬缴
　　御批事雍正十年十月二十四日【臣】赍折家人回楚捧
　　到
　　御批折匣【臣】随叩头敬启跪读
　　硃批各折
　　谕防字字提撕
　　言言策励扩浅狭之知识而责已贵严即一言一动必熟思审处求其至当而后可措诸施行笃僚友之寅恭而待人以诚即所见所闻必设身处地为所当为而不敢一毫矜傲事必归诸公正茍执人已意见即为有负
　　君恩理无取乎党同稍或瞻顾依违必致有乖
　　国体是我
　　皇上之训诲周详皆圣贤所不能外而我
　　皇上之期望深逺亦祖父所不能加【臣】抚躬惶汗感激
　　难名惟有凛遵
　　圣训公正统属和平接物安详举动慎重言行协和同寅慈爱黎庶务期身体力行必诚必敬以仰报
　　髙厚深恩于万一耳谨此缮折叩谢
　　天恩并将奉到
　　御批奏折恭缴伏乞
　　睿鉴谨
　　奏
　　今命卿总督河东矣田文镜莅豫七八年来可谓殚竭心力诸凡举措深惬朕懐事事俱属妥协卿向为属员洞悉伊之居心办事况蒙保荐始获陞晋兼公私之谊而论皆当一一遵守成规不宜任意更张另求美好也能如此即为朕所嘉是若别逞伎俩冀朕优奬为超越田文镜之人则反误矣卿不及田文镜逺甚祗遵朕防勉力为之
　　同日又
　　奏为恭报楚省丰收米价平减事窃照湖北本年雨水调匀髙下田禾俱获丰稔前经具折奏
　　闻今据布政使钟保开报通省实在收成分数查武昌府属十分九分者居十之六八分者居十之四汉阳府属十分九分者居十之七八分者居十之三黄州府属九分八分者各居十之五安陆府属九分者居十之七八分者居十之三徳安府属十分者居十之三九分者居十之七荆州府属十分九分者居十之七八分者居十之三襄阳府属九分者居十之四八分者居十之六郧阳府属九分者居十之三八分者居十之七归州属九分者居十之四八分者居十之六再查武汉二府米价毎石六钱三四分至六钱八九分不等杂粮亦俱充足其余各府属米价俱不出七钱之外城乡黎庶无不含哺鼓腹共乐升平【臣】身任封疆欣逢乐嵗惟有宣布
　　皇恩劝民力敦节俭倍深寅畏不敢一毫怠肆以期敬
　　迓
　　天和于永久耳所有湖北收成米价情形理合缮折恭报
　　伏乞
　　睿鉴谨
　　奏
　　以手加额览之迈柱王士俊同省共事感蒙
　　上天慈佑屡赐丰年乃自然之理也知此理之昭然不爽而不愈勉寅畏可乎
　　同日又
　　奏为仰恳
　　圣恩事窃照荆州府城
　　闗帝庙宇为当年镇守之帅府前因年乆坍损经【臣】折
　　奏于荆闗节省饭食项内动支修整去后今据荆州府申报前项庙宇择其应行修整者逐一办理并
　　新建三代崇圣祠及钟鼓二楼俱于本年十月初二日竣工庙貌焕新观瞻大壮共用工料银二千余两等情前来【臣】伏思
　　闗帝血食万方而荆州尤为灵爽式凭之地且当阳祠墓岿然载在史册本年又据后裔闗朝泰呈请援照解州洛阳之例题请防
　　皇上天恩敕部议准世袭五经博士给劄钦遵在案兹
　　逢
　　闗庙新修神灵妥侑【臣】不揣冒昧敬敢上恳
　　天恩准赐颁
　　御书扁额俾【臣】敬谨恭制择吉悬挂昭示万世则龙章宠锡益彰赫濯之声灵
　　宸翰光昭永护金瓯于巩固矣谨
　　奏
　　照该抚所请行交翰林院拟扁进呈拣定书
　　同日又
　　奏为据实奏
　　闻事窃照本年夏间山东兖州等处雨泽偶愆荷蒙皇上天恩差员分赈嗣经得雨旋获丰收东省民人无
　　不仰被
　　恩膏乐业安居各得其所【臣】毎阅邸抄实深庆忭兹于十月初九二十四五等日据江夏汉阳二县陆续具报东省来楚就食民人徐梅李应成等一百六十八戸计大小男妇五百七十余名口询据伊等咸称俱于本年闰五月间未经得雨之前各由郯城沂州等处小路沿乡覔食而来不知本省十分丰收等语【臣】随谕令江汉二县好为安顿并查伊等年力强壮者居多从前一时无知逺出本非乐于转徙游惰忘归者可比现今虽值隆冬天气晴暖自楚至东计日可到必年内早得归家春耕始可无误自不便任其久留觅食【臣】即一面查照伊等籍贯住址密咨河东督【臣】田文镜山东抚【臣】岳濬知会接收安插一面即自捐飬廉按照册开大小名数逐名各给路费委员分起护送出境仍令闗会前途州县按起接护前进今据江汉二县具报于十月二十七八等日俱经委员逓送起程去讫但恐尚有陆续前来者【臣】当一体捐给随到随行护送不致少有失所也所有资给东民回籍縁由理合据实奏
　　闻谨
　　奏
　　欣悦览焉料理殊属可嘉之至
　　雍正十年十一月二十五日湖北廵抚【臣】王士俊谨
　　奏为陈明劝垦之实效仰祈
　　睿鉴事窃照楚省荆襄郧归四府州所属旷土固多隠匿亦复不少歴来州县各官祗以奉行为具文未见实心办理甚至民间已将现垦之地首报陞科州县于首报之年即私收银米入己捏称新垦详报上司挨至六年十年方行入册征解是小民尚知畏法奉公而官吏竟敢私侵中饱此楚省积年锢从前院司道府狥隠之咎所不能辞者也【臣】扺任后廉访巳得其概不但檄行申饬至再至三亦且耳提面命多方诫谕不遗余力本年五月钦奉
　　谕防令【臣】督率劝垦【臣】复令州县官随地因时善为劝导实力开垦通计荆襄郧归四府州属据报雍正十年分共首垦田地二十三万五千一百余亩除新垦者俱按照年限陞科首报熟业者俱即随年入额征觧从此实力奉行自当日有成效仰副
