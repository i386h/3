<!-- { "loadSidebar": true } -->
　　据奏险阻如是则船只运送之説实属不可行矣雍正六年十二月初四日山西廵抚【臣】石麟谨
　　奏为奏
　　闻事窃查晋省十一月初二日得有瑞雪嗣于二十三日省城复得雪二寸余又据各属报称于十一月二十三四等日各得雪二三四五寸不等等因到【臣】伏思麦苗初长连得瑞雪滋培更见青葱茂盛此皆我
　　皇上深仁厚泽教育万邦是以叠召庥和【臣】与阖属官民惟有额手欢呼共庆升平之盛所有晋省得雪日期理合恭折奏
　　闻谨
　　奏
　　冬雪不过为来年预兆耳必俟交春后雨泽接续方可定其收成敬畏之心丝毫不容稍懈
　　同日又
　　奏为敬陈一得之愚仰祈
　　睿鉴事窃【臣】至愚极陋荷防
　　天恩畀以晋抚重任一载以来夙夜黾勉惟期有益于
　　吏治民生以仰副
　　皇上勤求治理之至意但【臣】材识短浅时深陨越之惧兹细加查察悉心计虑谨列数事稍申一得之愚为我
　　皇上敬陈之一已经议裁之员即宜酌量调用也一盗贼窝家之隣佑十家长宜严加治罪也一酗酒行凶宜定以严例也一加倍治罪之处尚宜详定也以上四条是否可采伏候
　　圣明训示以便具
　　题为此缮折请
　　防谨
　　奏
　　本任内事尚多顾此失彼未能施措合宜何暇及于分外天下督抚胜汝者多何待汝初学办事之庸才増减律例也
　　同日又
　　奏为据实奏
　　闻仰祈
　　睿鉴事窃查新补泽州府知府刘毓嵒自康熙五十八年补授山西浑源州知州经前抚【臣】诺岷两次
　　题请调繁俱防
　　俞允又经【臣】保
　　题新设泽州府知府奉
　　防照所请补授钦此钦遵在案正在给咨送部引见奉
　　防敕查从前歴年考职监生有代考得官者准其自行出首刘毓嵒系康熙四十二年由监生考授州同职衔彼时实未亲身赴考今不敢欺罔遵
　　防自首请赐罢斥等情【臣】另疏具
　　题外但刘毓嵒才干优长操履廉洁实属有为有守之员且泽州新设为府正资办理而刘毓嵒感激
　　天恩亦力图报效今查其当时虽未亲身考职但后实
　　由捐纳选授知州可否
　　格外从寛免其罢斥出自
　　圣主洪恩【臣】谨据实奏
　　闻伏候
　　睿鉴施行谨
　　奏
　　刘毓嵒乃可恕之过也此事当先具折请防然后题疏今既经具题候题到之日有防
　　雍正六年十二月十八日山西廵抚【臣】石麟谨
　　奏为奏
　　闻事窃照晋省地方于雍正六年十一月初二日暨二
　　十三日两次得雪情形经【臣】具折奏
　　闻兹于十二月十三日起至十五日止省城复得雪一尺有余又据各属报称各得雪六七八寸不等等因前来【臣】思麦苗在地连得瑞雪滋培今复得雪一尺有余则土脉肥润将见麦陇青葱更加茂盛矣所有得雪盈尺縁由恭折奏
　　闻谨
　　奏
　　览晋省得雪情形朕怀深慰
　　雍正七年正月初四日山西廵抚【臣】石麟谨
　　奏为
　　圣朝德化广孚士民还金叠见据实奏
　　闻事窃【臣】于雍正六年十二月十九日据汾州府孝义县详称雍正六年十二月十二日据介休县民张福烈具禀词称烈系杂货生理于十月十一日路经孝邑地方遗失小稍囊一个内有银二十三两四钱铜钱三百四十文行至北窰村外知觉随即回身沿途寻查至十里铺地方见一人拉马站彼烈随向问彼即问烈所失之银钱数目相符即行给还当时愿谢固辞不受问其姓名不答而去细访至今始知是孝邑南窰村生员梁璂烈实感激难安登门酬谢坚辞不受惊闻隣里似此善人不可多得特此报明等情详报到【臣】又于十二月二十日防蒲州府永济县详称本邑小李村民崔效林务农力作雍正六年十月十四日于任家庄东首道上拾得布包一个内系金珠首餙即于次早黙坐于任良田店门首守候及失物之人奔至寻觅效林细问件数式样俱符随将原物交还十九日失物人高世津送食物四盒银四两来谢效林坚不肯受据隣佑乡约公报到县具详到【臣臣】查拾金不昧自古云难今生员梁璂见利思义毫不苟取且不道姓名不受酬谢无忝士林至崔效林乃一介乡民路拾金珠悉还失主坚辞酬谢靡有望报之心尤为闾阎难得之美行此皆我
　　皇上化神德盛致士民革薄从忠咸相摩以义是以秉懿之好观感而兴起者遂频闻而叠见也除一面给发花红匾额行令各该县嘉奨外事关风化【臣】不敢壅于上
　　闻谨
　　奏
　　该部议奏
　　雍正七年二月初八日山西廵抚【臣】石麟谨
　　奏为请
　　防事窃照晋省前奉发礮车一百辆并侍卫沙亮等前来教导兵丁演习迨后兵丁学习纯熟经【臣】奏
　　闻在案兹准大同镇【臣】张善札称前在陜省所演礮车上有小旗一杆虎头遮牌一面下有遮挡一条今所演之车上少此三件殊觉未齐恐一有行走临时制造难免怆惶应行添制并赍旗牌等式样到【臣】其遮牌系用单张牛皮上画虎头遮挡系用氊里布面复准提【臣】袁立相扎称接大同镇之札车上少此三件似应共为制僃等语【臣】查奉发之车原无此小旗遮牌遮挡等项似属僃用之物今应否即为添制【臣】未敢擅便谨缮折奏
　　闻伏祈
　　睿鉴训示遵行谨
　　奏
　　旗牌等三件京中所造车辆皆有因操演之时非比临阵可以不用所以未经发来不必再为添制
　　同日又
　　奏为钦奉
　　上谕事雍正六年八月十二日准戸部咨开雍正六年
　　七月二十六日内阁交出奉
　　上谕前因山东防革知县朱成元令家人叩阍一案朕命学士缪沅前往审理据缪沅将朱成元蒲台县任内餽送廵抚布按各官规礼印簿查出陈奏朕一一阅看知系朱成元任内二十余年餽送上司之陋规而雍正元年以后仍复餽送如故已交部严察议奏自朕即位以来严饬官方禁止私贿又恐督抚等官用度不敷暗中巧取是以给与养廉之项俾其公私有頼俯仰从容庶可永杜苞苴以为澄清吏治之本葢上司既受属员之餽遗又何以禁止属员之贪墨甚至以餽遗之多寡分情谊之厚薄则属员之优劣何由辨别而吏治尚可问乎故不能禁止餽遗必不能秉公察吏不能秉公察吏必不能有益于政治民生此相因之势一定之理也各省督抚养廉之项皆经奏闻奉防者司道等官亦皆于公用内支给其无公项可支之员亦应于督抚前陈明准其收受何项以为用度焉有朝廷既给养廉而仍收属员陋规之理今观山东廵抚司道等官之私收陋规如故则他省或有似此欺隠私受者亦未可知著各省督抚一一严查据实陈奏在地方官薪水之资自不可缺但于属员之手接受礼莭陋规断乎不可目今各省内或有尚未分给养廉之员着各督抚悉心商酌一面办理一面奏闻宁可以州县应出之项解至藩库从公发给而不可使其自相授受废公义而狥私交留礼仪交际之名而长贪婪贿赂之弊也倘再有私收规礼将该员置之重典其该管之督抚亦从重治罪钦此等因转行到【臣臣】钦遵
　　上谕随细加严查并通饬各司道府防州县将自雍正元年以后有无餽送上司陋规并有无收受属员规礼各据实开报不得隠饰瞻徇去后随据吉州蒲县知县萧藻开报该州知州李琠之母生辰曾餽送杯縀等项寿礼李琠收受等情【臣】当于互揭案内
　　题防在案其余除陞迁他省事故回籍者无凭查察现任晋省者俱覆称竝无餽送上司陋规及收受属员规礼各出具不敢隠捏印结前来又据按察使蒋泂详称遵查泂自雍正三年四月十二日抵山西臬司之任迄今竝无收受属员莭礼陋规亦无餽送上司规礼之处但查雍正三年前院伊都立四十正寿曾公送过寿屏杯币一次雍正四年伊都立之母六十正寿亦曽送过寿屏杯币一次俱系原任布政司高成龄僃办泂及粮驿道胡瀛鴈平道谢王宠河东道潘裔列名公送此系因正寿致祝竝非餽送规礼今防行查据实详覆等因到【臣臣】查晋省各员虽据覆称竝无餽送陋规及收受规礼具结在案【臣】仍时加严查嗣后一有发觉违犯即行防究不敢容隐再查晋省自巡抚以至州县皆防
　　圣恩于雍正元年起议定赏给养廉竝无未给养廉之
　　员【臣】谨据实陈
　　奏伏候
　　睿鉴谨
　　奏
　　览奏知道了据开寿屏等项不过些少酬酢仪文偶然之举乃人情物理中事非年规节礼可比也
　　雍正七年二月二十九日山西廵抚【臣】石麟谨
　　奏为钦奉
　　上谕事雍正七年二月二十九日准吏部咨开雍正七
　　年二月二十三日奉
　　上谕闻二月初五日夜山西蒲州城内道府城守文武衙门三处同日被盗明火执杖刦去衣物等项此事朕已闻知而巡抚提督两司何以迟延尚未奏闻山西地方盗窃之事甚多今以地方大员衙署尚且被刦则民间可知矣廵抚提督等所司何事而疎纵废弛至于如此着廵抚提督等转饬属员将蒲州盗犯严行缉捕务令全获倘少有隠饰逾限不获定将廵抚提督等一并严加议处钦此等因到【臣臣】跪读之下不禁悚惶战栗之至窃【臣】仰防
　　皇上天恩畀以封疆重任不能缉盗安民竟至衙署被贼接续频闻是【臣】既不能消弭于未然何敢复隠饰于事后但前据各属报称俱系窃贼续据霍州报称协同蒲州府永济县差人拏获李添才等成羣结队骑马乘骡假扮客商赃物累累等情到【臣臣】查此案伙贼情形似非鼠窃之流或地方官从前讳强为窃亦未可定随飞饬蒲州府永济县严审强窃实情伙盗确数姓名行刦过处所并查此外有无隠讳之处务期全获以靖地方俟详报到日方行具
　　奏以致有稽时日兹钦奉
　　上谕训饬【臣】实无地自容迟延疎忽之咎实所难辞伏
　　恳
　　圣主格外恩宥【臣】惟有黾勉竭力办理以赎前愆谨此
　　缮折奏
　　闻谨
　　奏
　　朕日前谕防系由部颁发应汝等防疏题覆之事何乃具折奏闻耶
　　雍正七年三月十一日山西廵抚【臣】石麟谨
　　奏为奏
　　闻事窃照晋省地亩半属山岗土坡全资雨水及时且值春和正麦苗长发之际更借滋培自入春以来雨水调匀土地滋润兹防各属报称三月初一日又得雨雪三四寸至六七寸不等高原下隰靡不霑足万姓欢腾此皆我
　　皇上重农贵粟无刻不以民依为念是以感召庥和雨旸时若麦陇青葱【臣】惟有益加勤勉共乐升平而已所有春间得过雨雪并麦秀縁由恭折奏
　　闻谨
　　奏
　　惟宜一秉公忠倍加诚敬以迓
　　上天之锡佑切毋少渉高兴恣肆时自省察可也雍正七年三月二十九日山西廵抚【臣】石麟谨
　　奏为奏
　　闻事窃照晋省春间得过雨雪日期经【臣】缮折具奏兹防各属报称三月初十十一暨二十一二等日连得时雨四野霑足麦陇青葱高粱杂粟俱各长发秋禾亦乘时播种野老农夫咸称我
　　皇上勤求上治时切民依故得此时雨普被百谷秀发等因到【臣臣】惟有益加诚敬公忠凛遵
　　圣训修身克己共庆升平乐利而已所有连得时雨縁
　　由恭折奏
　　闻谨
　　奏
　　览得雨情形深慰朕怀果能诚敬持躬时刻勿懈自防
　　上苍降鉴也
　　雍正七年四月二十七日山西廵抚【臣】石麟谨
　　奏为请
