<!-- { "loadSidebar": true } -->
　　闻事窃【臣】于七月十五日自兰州起程挨站查催军需于二十一日到凉州府城大将军岳钟琪先到一日湖北抚臣马会伯亦于二十二日到凉所有凉州府承办之驴骡车辆口粮米面驼屉苫氊绳索等项俱已完僃公同商议岳钟琪暂驻凉州分派兵马【臣】先赴甘州查催军需马会伯前往肃州驻劄料理统于闰七月十五日前后到肃【臣】随由凉属之武威永昌甘属之山丹逐县清查催办二十八日到甘州所有甘州府置僃各项军需亦俱齐全于闰七月初七日由甘属之张掖查催前往不日即可到肃【臣】查凉甘肃一路军需大将军【臣】岳钟琪仰遵
　　皇上训旨料理得宜官吏不敢侵扣兵民俱沾实惠人



　　等凉属之永昌镇番甘属之山丹收成俱有六七分凉属之武威收成八分九分不等甘属之张掖近城周围约二十里名为下六渠地土瘠薄今年山水到渠稍迟下雨亦晚收成三四分五分不等


　　俱极茂盛米粮价平民情安帖【臣】查张掖每年额征粮七万余石近城各渠应纳粮一万余石正在采办军需即值开仓征收【臣】仰体
　　皇上爱养边氓至意饬令该县按下六渠收获之厚薄分别暂为宽缓俟秋禾登场后再行上紧催征再查肃州前于七月初十日临城河北黄草等坝落


　　齐式查勘料理【臣】到肃时即当亲验确实加意抚恤酌量给赏仰慰
　　圣懐至于沿途塘汛地当极边大兵出口之后防范更宜严密将僃各官半系新委署理守汛兵丁多不能照派定之数朝夕在塘【臣】仰遵
　　训旨和衷办理已将【臣】所见闻面商提镇嘱其训练稽

　　圣恩申谕自必益加儆惕于地方实有裨益矣所有【臣】
　　沿途亲歴情形理合缮折奏
　　闻伏惟
　　圣鉴谨
　　奏
　　览
　　雍正七年九月十五日兰州巡抚【臣】许容谨
　　奏为奏明事窃查西路军需经宁逺大将军【臣】岳钟琪办理妥协俱已齐僃陆续出口再督臣衙门笔帖式竒书等在宁夏口外牧放驼只解送甘凉内有挑存疲瘦不能防载者八千余只又原任布政使诺穆浑等在西宁口外牧放驼只内挑存疲瘦驼三百余只俱经大将军【臣】岳钟琪檄令留厰牧放俟收槽时动用军需银两采买草料饲餧臕壮明春驮粮出口现在酌议分发餧养【臣】于九月初八日行至庄浪迎见将军【臣】常色礼领兵前来纪律严明按站下营竝不住宿民房【臣】将应支粮料草束与常色礼逐一面议照依西安宁夏之例半给本色其余一半遵照部价折给和衷商办意见相符惟常色礼云甘凉地方采办各项军需诚恐出产无多如将来价值昻贵另行妥议


　　旨所有甘凉一路军需情形理合奏
　　闻再查肃州于七月间落有冰雹经【臣】
　　奏明在案后【臣】抵肃查看所打田禾甚属有限今嵗夏秋成熟百姓十分安堵至冲塌房屋查系肃州道衙门左近多年土房因骤雨泡塌已经肃州道齐式安顿抚恤修理整固再甘属秋禾收成现在


　　其临洮所属之兰州巩昌所属之靖逺歴来雨水稀少今嵗仰赖
　　皇上圣徳格
　　天收获丰稔难计分数为一二十年来所未有合先
　　奏明仰慰
　　圣懐为此谨
　　奏
　　览甘属秋禾收获情形朕怀深慰将来雨旸丰歉全赖汝有以仰邀
　　天恩之锡祐耳竭力勉之然必敷政临民无惭衾影休征之应乃可预期非徒恃设坛建醮吁祷虚仪遂谓能尽祈求之道也感应之理慎勿谬解
　　同日又
　　奏为恭缴
　　硃批事窃【臣】家人及【臣】标员弁捧赍【臣】先后奏折回至
　　甘省俱荷
　　硃批【臣】谨叩接跪读讫伏念【臣】至微至贱仰邀皇上天恩不次擢用洊任封疆自恨识见浅陋才具庸
　　下歴任之内过愆多端荷防
　　圣恩鉴【臣】愚拙格外矜全且每遇一事
　　训导详明





　　一已之偏见罔顾事理之攸宜则上负
　　君恩为不忠下贻亲忧为不孝【臣】质虽下愚宁甘暴弃
　　若此自今以后惟有凛遵
　　圣训以实力实行四字铭刻于中以期无负
　　皇上谆谆玉成之意耳所有先后奉到
　　硃批奏折理合恭缴谨
　　奏
　　奋勉自励为一当代人物名标青史宁不美欤不望汝企及上古名臣但能效法鄂尔泰田文镜之居心行事斯亦可矣
　　雍正七年十一月二十日兰州巡抚【臣】许容谨
　　奏为恭谢
　　天恩事本年十一月十一日赍折家人回兰捧到御赐【臣】父【臣】许士正人参二斤貂皮二十张宁防二疋【臣】父【臣】士正率【臣】容跪迎进署恭设香案望
　　阙叩头祗领讫【臣】容以愚陋庸材仰荷
　　圣恩从县令微员不数年而拔至巡抚
　　恩遇不次【臣】身受
　　赏赉已越寻常前于雍正三年三月内由口北道调任
　　陜西粮道进京请
　　训蒙
　　恩赏给【臣】祖母暨【臣】父母衣素縀四聨又于雍正五年十一月内由陜西解任按察司陞授浙江布政司进京请
　　训蒙
　　恩赐【臣】祖母二品
　　封典今又蒙
　　圣恩赏给【臣】父人参貂皮宁防各种三世躬膺
　　旷典举家咸沐
　　恩荣自顾何人恭逢
　　异数
　　天髙地厚感戴靡涯【臣】谨随【臣】父叩谢
　　天恩【臣】父不敢缮折令【臣】代
　　奏伏念【臣】士正一介寒微向蒙
　　圣祖仁皇帝敎育深恩幸列科名三任知县寸长未效图报心殷第以才具庸下未能上答涓埃惟谆谆训饬【臣】之诸子全忠即以全孝报
　　君即以报亲今【臣】子容仰荷
　　殊恩简任封疆更蒙
　　推恩锡荣及三代
　　恩遇之隆无以复加惟是甘肃岩疆正值军需【臣】子容膺兹钜任诚恐才识未逮疎忽多愆是以匍匐逺来朝夕诫勉务俾殚竭愚诚以勤以慎尽除一已之偏见凛遵
　　圣训之精详上以答
　　圣主知遇之
　　隆恩下以完【小臣】未毕之志愿乃复蒙
　　天恩优渥
　　颁赐竒珍更
　　命【臣】子容留养署中公私两尽跪读
　　恩谕感激涕零惟率领阖家老幼恭祝
　　万年天子所有感激微忱谨令【臣】子容敬谨缮折代为
　　奏谢
　　天恩为此【臣】容谨
　　奏
　　览奏谢知道了父母爱子之心无所不至但恐过爱则溺倘汝父偶有公中私之论又在汝自能揆本末度轻重也非朕爱汝之心不及汝父之切所虑者或汝父识见涉于浅近不知真爱之道耳此虽未必然之事朕既思及安得不为警觉提撕汝其审诸
　　同日又
　　奏为
　　奏明事窃照甘州凉州平凉三府打造粮车七千辆应装粮石经大将军【臣】岳钟琪
　　奏明照内地运粮之例预先雇运肃州俟明春粮车到肃装运出口现在陆续运送所有拉车牲口亦经大将军派定用骡一万三千头马一千匹其马匹已于西安解到马内照数挑留分发临洮府属餧养其骡头除甘省采买竝西藏官兵带回原在甘属分餧各骡外西安解到骡一万一千四百余头据平庆临巩四府接收各官报有病瘸残伤者经大将军批令西安原餧官赔补嗣据西安司道详称起解之时俱系慎重挑选分起管押且程途不逺何至有如许病伤或系收餧各官希图缷过防混捏报而巩昌布政使孔毓璞又以解到时派委知府等官眼同解官验明分发各属餧养其病伤之骡随收随报自应照大将军批示着落赔补彼此不无袒防【臣】查此项骡头俱系拴养日久若原餧官各差的当家人小心同押自不至于伤损今西安另派官员督令营兵撁送沿途经理未周伤瘸固所不免至甘属收餧各官惟恐赔累是以于接收时凡有微瘸微病者悉行报出亦不无过于苛求情弊【臣】随分委西安驿传道赵挺元平庆道赵泉楠分路确查实在不堪者令西安原餧官更换补解其原有微伤微病调治已愈者着接收官加意餧养总期持平办理务使彼此帖服不致误公至于明嵗粮车赴肃最闗紧要必须多员管押议派平庆道赵泉楠暨平凉府并带州县官二员亲押平凉所造之粮车并骡头前往肃州又派临洮府巩昌府各带州县官二员各将所属餧养骡头管押甘凉即将甘凉所造之粮车管押肃州又派宁朔中衞二县押解宁夏府属所餧驼只赴凉将应驮米面会同凉州府并武威县料理妥当交防凉庄道宁夏府知府纽廷彩催押赴肃又派西宁府暨碾伯县押解西宁府属所餧驼只赴甘将应驮米面会同甘州府并张掖县料理妥当交甘山道岳礼催运赴肃仍令各道府官员各带余骡八头州县官员各带余骡四头再令餧养骡头州县各遣亲信能事家人一同管解亦各带余骡


　　璞意欲亲诣甘凉肃料理粮运出口但布政司系钱粮总滙应办事件甚多且正在销算军需不便躭延【臣】请于明嵗二月间俟平凉府属粮车过兰时【臣】带同派委之道府各员督押前往并甘凉宁西各府粮车驼只一同催儹赴肃会同湖北抚【臣】马会伯起发出口再回兰州【臣】衙门日行事件可以沿途办理所有
　　钦部案件暂时停止庶【臣】职稍尽【臣】心稍安伏祈皇上睿鉴俯允施行谨
　　奏
　　粮运出口事宜朕已专委孔毓璞赴肃料理地方紧要若无大员坐镇如何其可汝但居中调度不必更为甘肃之行也
　　同日又
　　奏为恭缴
　　硃批事本年十一月十一日【臣】家人回兰赍到
　　硃批奏折【臣】叩接跪读讫伏读
　　硃批但虑科甲瞻顾之习不除友朋恩怨之情不脱耳【臣】敬诵之下不胜惶悚伏念【臣】出身寒微禀性迂拙蒙我
　　皇上特逹之知不数年而拔至巡抚更且
　　推恩【臣】之祖母父母
　　恩徳之隆非天不足以比髙非地不足以喻厚身受如
　　此
　　隆恩而犹不殚心竭力剖肝沥胆以图报称岂惟
　　国法难逃即
　　天地鬼神亦断不容其腼顔人世以汚辱清宁也【臣】孤介
　　性成久邀
　　圣鉴无论异姓朋友同年故旧不敢稍分恩怨即【臣】之伯叔兄弟亦不敢假公济私惟其硁硁自守以致落落寡合仰赖
　　皇上圣明鉴【臣】一点愚诚是以
　　优容格外又虑【臣】之任性多偏复时加
　　化导望【臣】为不朽人物标名青史【臣】何人斯顾防我皇上谆谆期望成全造就廼如此之至优至渥也【臣】之志愿非不欲法鄂尔泰田文镜之居心行事公忠





　　硃批奏折理合恭缴为此谨
　　奏
　　果能言行相符朕复何虑












　　硃批谕旨卷二百十二上
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十二下
　　硃批许容奏折
　　雍正八年正月二十六日兰州巡抚【臣】许容谨
　　奏为恭缴
　　硃批事窃【臣】家人捧赍【臣】先后奏折回兰【臣】谨跪迎进
　　署伏读
　　硃批谕旨训诲精详开导明切【臣】惟有恪遵
　　圣训以忠诚为根本以言行相符为箴砭总期无负我皇上爱【臣】望【臣】至大至切之
　　深恩耳谨将奉到
　　硃批奏折竝
　　硃批大学士等原议一折一并缮折恭缴伏惟圣鉴谨
　　奏
　　朕虽爱汝望汝汝若不自策励不自顾惜朕亦无可如
　　何确遵训谕与否亦在汝自省自验而已他人莫能为之力也
　　同日又
　　奏为奏明军需事窃查西路军需节经【臣】缮折奏
