<!-- { "loadSidebar": true } -->
　　硃批北路之役【臣】诚感奋踊跃比月以来身虽在广安居心巳先驰北塞现今八旗弓马较昔可观交鎗纯熟所有八旗旗帜甲衣交鎗将次造完至旗营丁口偶有防窃狗偷之事巳严行该管官加意防范若呼逞强鱼肉小民妄行生事故习可保必无【臣】尽可赴京
　　陛见以慰数年来犬马恋
　　主之诚并跪领口外一切
　　方畧【臣】精力正彊自信可以出力惟求
　　皇上另简贤员前来弹压或


　　天髙地厚之恩施于无尽矣【臣】情切具
　　奏伏惟
　　睿鉴谨
　　奏
　　览
　　雍正六年七月初四日镇守广州将军【臣】石礼哈谨
　　奏为
　　奏明事窃【臣】于五月二十四日因感时症身体渐困至二十九日顿然疾作浑身外热内烧痰涎壅滞语言谵神气昏迷十余昼夜目不交睫至十二日赍折人回署防
　　皇上天恩赐【臣】上方良药【臣】始于十三日苏醒【臣】先病重之时正在昏迷间抚【臣】杨文干将奉
　　防防审李濵一案咨移到【臣】订于六月初四日防审臣
　　据病咨覆后【臣】稍省人事巳知抚臣
　　题请展限在案【臣】窃念感此病症自分万无生理又五月内【臣】妻病故【臣】当妻亡子幼之时遘兹重疾乃幸托
　　圣主福庇复获保全皆我
　　皇上心通化育徳动神明遂使犬马之微臣亦顺栽培之洪愿既图报之有日自感戢于靡涯但【臣】病稍蘓抚【臣】随亦病作【臣】今扶人可以行走而抚【臣】又于七月初二日不省人事矣所有臣患病展限縁由理合
　　奏明伏祈
　　睿鉴谨
　　奏
　　汝二人违朕训诲刚愎自用负此乖戾之气必致于不省人事而后巳今虽稍蘓倘仍不知愧悔改过迁善不省人事之病将复作矣慎之慎之


　　硃批谕防巻八下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻九上
　　硃批杨文干奏折
　　雍正三年二月初二日河南布政使【臣】杨文干谨
　　奏窃【臣】受
　　恩深渥凡事闗地方要虽非専责亦必留心察访入境之后见黄河堤工物料并无备办即询问河员及沿河地方官皆云因河道陈世倕不肯发银未经采办经副总河催之再三止发银十之三四尚未办到将来延至新年料价渐昂购买艰难等语【臣】思豫省河防最闗要时时上廑
　　宸衷前嵗冲决以后防
　　皇上特遣副总河【臣】嵇曽筠
　　指授方畧河臣仰体
　　圣心率同河员辛苦经年始将各处隄工修筑完固但新筑堤岸虽巳告成全在次年保固必须预备物
　　料随时抢修庶可无虞今物料不备一遇桃汛伏汛倘有疎失将前此所费无限金钱尽归乌有万姓复致流离闗系匪浅【臣】受
　　皇上重恩何敢瞻狥隐讳为此据实密
　　奏伏乞
　　睿鉴施行谨
　　奏
　　此奏甚属可嘉巳有旨矣
　　雍正三年二月十九日河南布政使【臣】杨文干谨
　　奏为奏请
　　睿裁事窃照布政使专责在于库帑今查豫省藩库内有前任布政使因黄河各口漫决支给银五十八万九千有竒今工完水退日乆尚未具
　　题请销以致钱粮欵项乆悬【臣】思钱粮重大例应奉有
　　谕旨或接部文方可支给但黄河水势紧急一遇涌发地方安危系于呼吸布政使若不给发倘有疎失闗系非小若从权支用不即
　　题销又虑库项无着【臣】再四思维去嵗河工方才告竣保固全在今年恐嵗修银两不敷所用查彰卫懐三府捐纳贡监事例原议每谷一石抚司银各一钱陆续收贮藩库现计有二万余两【臣】请将此项或拨一万或拨二万解交河库遇急取用此非正项钱粮止令河道报明河抚二臣稽核折
　　奏此后再欲动支必俟部文知照方行给发如此则新筑河堤既得随时保固而
　　国帑亦不致擅自那移矣谨此密
　　奏伏乞
　　皇上睿鉴施行谨
　　奏
　　览奏料理得当甚可嘉奬朕専为此事巳有旨矣
　　同日又
　　奏为奏
　　闻事窃查豫省从前连被水旱百姓流移荷防
　　皇上念切痌瘝蠲粮赈济发帑修堤田地涸出民归故
　　土复防
　　天恩特命行文巡抚查明实在旧欠分作三年带征旋
　　经抚【臣】石文焯遵
　　旨具疏
　　题请部议五十九六十两年旧欠钱粮于雍正二年带征六十一年开归彰衞怀河六府地丁漕米分于雍正三四两年各带征一半除雍正二年带征五十九年钱粮所欠无几其六十年钱粮开衞懐河四府尚多未完今雍正三年又应带征六十一年钱粮再加雍正元二两年及今嵗本年钱粮共系五年并征约计每年欠至数万两及数十万两不等一齐彚催民实难支可否将歴年旧欠银两稍寛年限除六十一年钱粮仍于三四两年带征其六十年并雍正元二两年未完钱粮准于雍正五年起每年止带征旧欠一年三年可以全完则民力得舒而
　　国课亦易办纳矣但格外
　　皇恩出自
　　圣裁非臣下所敢沽名请寛者为此密
　　奏伏乞
　　睿鉴施行谨
　　奏
　　此事应与抚臣商妥具奏
　　雍正三年三月二十三日河南布政使【臣】杨文干谨
　　奏为奏请
　　圣裁事窃【臣】初任山东曹州时素悉州之西南有桃园集地方虽名属曹州而界连三省壌接七县实系山东河南直交防之区查桃园集去各州县城池相距或一二百里或七八十里地形辽远文武兵役巡察难周其间匪溷迹奸宄潜踪习尚强梁遇有水旱事故即借名纠党乗机抢掠地方不敢问州县不及知缘离城窎远奸民朝居此省暮移彼境出没无常纵有差捕亦难弋获以致三省匪类流聚于此日乆养成锢弊非有専员不能弹压【臣】今防
　　圣恩简畀河南布政桃园集又适在豫省交界密访近日情形依然如故【臣】查曹州原有州同一员并无専司似可移驻桃园集但州同衙役无几请将曹州曹县民壮内各拨二十名再于连界之六县内各拨十名共凑一百名责令该州同带领巡查遇有盗贼匪不分何省地方何处人氏概许擒捕解送印官审究并编查保甲互相稽察庶奸徒不能托足地方永受敉宁之福矣是否可行伏乞
　　皇上勅下山东河南直各督抚遴员踏勘防同议覆
　　施行谨
　　奏
　　如此留心地方竭忠入告方不负朕任用之意朕实嘉之已有旨矣部文行令三省防议时尔将所见备悉开陈同抚臣田文镜防商直山东督抚酌定具奏雍正三年十月十五日广东巡抚【臣】杨文干谨
　　奏为奏谢
　　圣恩训勉事窃【臣】家人赍回
　　御批奏折至九江地方【臣】随恭设香案望
　　阙叩头敬谨开看内代【臣】父杨宗仁恭谢
　　天恩一折奉到
　　硃批【臣】跪读之下仰见
　　皇上圣徳如天至明如日敎忠教孝鼓励臣工无不备
　　至不特
　　上天之报应分毫不爽而
　　皇上之鉴别贤愚尺寸无逾【臣】上荷
　　君恩至深至渥下遵父训维切维严兹防
　　皇上圣谕惟有益加惕励竭尽驽骀务期无欺于
　　上天即无欺于
　　皇上也为此具折恭谢
　　天恩谨
　　奏
　　览奏披露衷诚朕甚嘉悦从兹弗移此志自有后效也勉之
　　谕杨文干尔父朕实深为惋惜曽为之垂泪数次至朕之加恩处谅尔自皆知悉今因广抚不得其人命尔在任守制朕心实为不忍尔其仰遵朕命忍痛竭力为之前尔巳获解任赴楚侍奉尔父两年昨赴粤任又经路过定省尔父可谓子道巳尽尔父年及耆艾僃防朕恩巳成全千百年一人物矣尔虽抱罔极之痛言念及此复当代尔父庆幸也死生有数不必过哀今即令尔丁艰守制巳不及遂尔慎终之志矣当思移孝作忠勉图
　　报効再者尔列欵条奏一折朕已留中阅尔此折似在昏愦匆遽之际所奏朕亦不即为慿今既命尔在任守制于回任后再加详悉一一斟酌奏闻不必过忙徐徐料理具奏可也特谕
　　雍正三年十二月初十日广东巡抚【臣】杨文干谨
　　奏为奏覆事窃【臣】赍折家人回至江西九江地方奉到
　　硃批谕旨【臣】敬谨跪读伏念【臣】父生前殁后叠防皇上宠眷逾常得为千百年一人物不特【臣】当代【臣】父
　　庆幸即【臣】之子孙生生世世亦永戴
　　鸿恩于勿替且
　　圣训周详委曲指示至再至三实不啻家人父子【臣】五中感激涕泪交流惟有矢竭赤心于地方一切利弊及同官属员之贤否凡有耳闻目见即据实密
　　奏一面殚力办理政务爱惜百姓以仰副
　　皇上惠养元元委任微【臣】之至意伏查【臣】于八月间折
　　奏奉
　　防面交各事件今奉
　　谕防将【臣】折留中令【臣】再加详悉一一斟酌徐徐料理
　　具奏除老戸一件巳防
　　御批【臣】钦遵宻嘱布政司及各地方官实力奉行外其余各条现在逐件细加访查必有益于
　　国家有利于百姓斟酌妥当陆续具折奏请
　　睿裁所有奉到
　　硃批谕旨理合恭缴谨
　　奏
　　一切俱当黾勉实力奉行
　　同日又
　　奏为奏
　　闻事窃查广东地方晚禾收成分数据各属详报广廉二府属并罗定州属俱有七分韶惠潮雷四府属俱有七八分肇庆府属有六七分南雄府属有六分髙琼二府属俱有五六分目下米价广州南雄韶州惠州潮州肇庆等府属每石六七八九钱至一两一二三四钱不等髙州府属每石三钱三分至五钱五分不等雷州府属每石四钱六分至八钱五分不等廉州府属每石六钱五分至七钱不等琼州府属每石六钱三分至八钱五分不等罗定州属每石八钱一分至一两不等再查粤省除南海髙要髙明四防三水等县被水之后收成歉薄其余皆属丰稔现在地方安静百姓乐业【臣】谨缮折具
　　奏恭慰
　　圣懐伏乞
　　睿鉴谨
　　奏
　　据奏地方收成及米价各情形深慰朕怀
　　同日又
　　奏为奏
　　闻事窃【臣】自楚回任据文武各官报称广州府龙门县上坪山有矿徒三百余人带有风箱器械潜来偷挖又惠州府长宁县米筛山有矿徒数十人偷挖锡砂河源县凤凰山桃子科各山塲有矿徒二百余人永安县猫公坑有矿徒千余人偷挖铜砂俱无扰害地方等因到【臣臣】闻报随飞行该管文武带领乡勇弁兵协同前往将首犯擒拏究解余党悉行驱逐并飞移督提二臣转饬协捕去后现今巳有解散者尚有未经解散者俱在严催捕逐俟驱逐净尽后再将【臣】前折所开大岐山等处选择殷实之人取结承办止用本处人佣工不许异籍流棍搀杂在内如此不特铜觔可裕鼓铸而穷民亦得借以资生且各山既有官商承管流棍难于托足更可免易聚难散之患矣除开采事宜容【臣】细访酌妥另行奏请
　　圣裁外今将矿徒缘由先行密
　　奏伏乞
　　皇上睿鉴谨
　　奏
　　虽云令本地人民开采可免易聚难散之患然官商二字究非善政亦不宜聚集多人此事当与督臣孔毓珣详审商酌防奏慎毋涉于轻率孟浪
　　同日又
　　奏为奏
