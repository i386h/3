<!-- { "loadSidebar": true } -->
　　年羮尧颇不喜尔尔须加意防范勿露破绽被伊指摘尔于前冬去春为国効力建立如此大功伊忍若斯存心待尔朕甚竒之然尔亦不可恃功骄傲或致举动乖违有干法纪较前更当自爱以图永久受朕恩荣方是至于都中权要概宜谢絶仗已一身兼靠朕知尽足保全无虞何必结交若辈倘于其中少渉沾染徒有害而无益也遇朕如是人主若辈岂能为尔作祸降福耶思之勉之
　　雍正三年七月十五日署陜西凉州总兵官【臣】宋可进谨
　　奏恭请
　　皇上圣安窃【臣】署理凉州总兵事务因番夷新定未敢
　　请赴
　　阙廷瞻仰
　　天顔而犬马恋
　　主愚诚夙夜惓惓未能稍释兹于雍正三年四月二十
　　八日【臣】赍折家人捧到
　　皇上硃批谕防【臣】跪读之下感激涕零前冬去春皆仰
　　赖我
　　皇上天威将士用命【臣】实无効力之处今荷防
　　圣慈鉴【臣】愚昧颁赐
　　训防惟有刻铭心肺时时警惕不敢少懈以报我皇上知遇之洪恩于万一耳所有原奉
　　硃批谕防理合恭缴伏乞
　　皇上睿鉴谨
　　奏
　　知道了勉力做好官操守第一要切勿自恃有功举动或致放恣再者隆科多亦如年羮尧一般贪诈负恩揽权树党擅作威福朕今差伊查量地亩尔向日虽曾为伊属员似此诳君背主小人相见时不须丝毫致敬尽礼尔等内外大臣如果恪遵朕谕而行此等奸险不法之徒亦知有所愧悔若犹瞻顾小节私谊阳奉隂违则后来人仍以为权势有益谁肯畏惧改易耶尔其遵奉毋违特谕
　　雍正三年九月初十日署陜西凉州总兵官【臣】宋可进谨
　　奏为防【臣】敬领
　　圣训恭谢
　　天恩事雍正三年九月初八日【臣】赍折把总捧到皇上硃笔谕防一道【臣】随郊迎至署恭设香案望阙叩头谢
　　恩只受讫跪读
　　圣谕谆谆不禁感激涕零伏念【臣】一介武夫防我皇上恩施叠沛俾【臣】由叅将以至今职受
　　恩深重未报涓埃今复防
　　皇上垂训命【臣】亷洁持躬恪恭尽职和辑兵民抚绥疆
　　宇上遵
　　国宪下念身家仰见
　　皇上成全矜恤之盛心无防不至【臣】虽驽钝素具丹诚
　　惟有铭心刻骨朝夕凛遵以仰报
　　圣主髙厚之恩于万一而巳所有捧到
　　谕防什袭珍藏奉为至寳理合缮折叩谢
　　天恩伏祈
　　睿鉴谨
　　奏
　　尔系朕之功臣勉力照所奏遵循勿懈
　　同日又
　　奏为恭缴
　　谕防事雍正三年九月初八日【臣】赍折把总回凉捧到皇上硃批奏折【臣】跪读
　　圣训伏见我
　　皇上顾复提撕如
　　天覆地载无所不周【臣】何人斯受
　　恩深重至于此极【臣】惟有凛遵
　　圣谕砥砺亷隅不趋权要以恪守【臣】职仰报
　　天恩而已所有奉到
　　硃批奏折理合恭缴谨
　　奏
　　尔能保全自己即为保全朕之顔面矣勉之
　　雍正四年二月十一日署陜西安西总兵官【臣】宋
　　可进谨
　　奏恭请
　　皇上圣安窃【臣】受
　　恩深重未报涓埃惟有犬马恋
　　主愚诚夙夜惓惓无时或释今谨缮折恭请
　　圣安伏祈
　　睿鉴谨
　　奏
　　朕躬甚安秋间即来见朕矣
　　同日又
　　奏为防【臣】恋
　　主情殷恳请
　　陛见事窃【臣】一介武夫极愚至陋叠受
　　皇上洪恩从未仰觐
　　天顔跪聆
　　圣训区区孺慕之心积久弥切前署凉州总兵事务因
　　番夷新定未敢请赴
　　阙廷兹防
　　皇上命【臣】署理安西总兵事务【臣】抵任安西每念岩疆
　　重地日夜滋惧又不敢遽请
　　陛见但【臣】恋
　　主情殷惓惓寤寐仰恳
　　皇上天恩允【臣】于孙继宗回汛之日赴京
　　陛见庶犬马私忱得以下遂矣理合恭折
　　奏请伏乞
　　皇上睿鉴谨
　　奏
　　巳用尔为古北提督矣赴新任时就近来京甚便但安西地方要勿因暂时署理稍有推诿懈弛潘之善到任后再来陛见可也潘之善署理川提尚需时日其加意整饬一切营务安西系初设要镇尤非他处可比勉之慎之
　　同日又
　　奏为恭缴
　　谕防事雍正三年十一月二十二日【臣】在署理凉州任
　　内有赍折把总捧到
　　皇上硃批谕防【臣】郊迎至署望
　　阙叩头谢
　　恩跪读
　　天语仰见我
　　皇上恩同覆载徳嫓生成【臣】以边鄙武夫叠受
　　皇上洪恩擢用总兵自揣毫无寸效虚糜厚禄兹防皇上格外天恩以功臣许【臣臣】敬聆之下惶恐无地惊
　　怖难安惟恪勤职守以敦【臣】节上报
　　圣主殊恩于万一耳所有奉到
　　硃批谕防理合恭缴谨
　　奏
　　惟功之一字朕亦不得私许须天下人公许方为定评若能有功不伐则其功更着矣勉之
　　同日又
　　奏为恭缴
　　谕防事窃【臣】奉到
　　皇上硃批奏折跪聆
　　圣训【臣】如梦觉醉醒不禁感激涕零自昔至今非【臣】自
　　能保全实赖
　　皇上顾复提携保全防【臣臣】惟有仰戴
　　髙厚竭尽驽骀以供职守图报
　　圣主洪恩于万一耳所有奉到
　　硃批理合恭缴叩谢
　　天恩伏祈
　　皇上睿鉴谨
　　奏
　　尔之功朕不可负朕之恩尔亦不可辜将此二语我君臣时置于胷中庶几保全始终耳
　　雍正五年十一月初六日陜西甘州提督【臣】宋可进谨
　　奏为奏
　　闻事雍正五年十一月初五日准安西镇【臣】潘之善咨称本年十月二十九日据驻防栁沟堡守备报称本月十九日据把总张文元口称据头道沟塘兵王朝信报称有达子十数名将把总李良策在头道沟餧养安西马匹赶去二百匹差小的沿塘报来等情据此卑职即差张把总带领兵丁三十名追拏去讫理合报明等情又据本标中营红旗何清禀称本月二十九日中营兵丁朱学等四名赶马饮水忽有逹子七名各执器械前来赶马兵丁保护马匹逹子将兵丁衣服剥去止赶牛三只随后沙窝里又闪出逹子二十余名接替将马竟赶往东北去了把总李良策随带兵二十名跟赶各等情据此本镇即刻差守备千把带兵二百名并饬靖逆赤金二营各派兵丁寻踪追拏讫查此项贼夷恐系坤都鲁住牧之夷人打牲潜至境内偷赶马匹由北山一带遁去事闗营马未便轻纵除移咨肃州镇即选派兵丁从金塔寺口外察黒包上下石梯子羊头泉三岔河等处堵截贼之去路缉拏务获俟马匹赶回之日另咨外合先咨明等因又准肃州镇【臣】杨长泰咨称准安西镇咨同前由随遣弁兵分路堵截擒拏等因各咨移到【臣臣】查贼夷赶去马匹牛只准镇【臣】潘之善等咨称已遣弁兵分路追拏况所赶马匹有二百之多行走踪迹必显跟踪追拏亦易除飞移安西肃州二镇严饬遣去弁兵务将马匹牛只追回并贼夷拏获究处俟追获之日另折具
　　奏所有贼夷赶去马牛情由合先
　　奏明伏乞
　　皇上睿鉴谨
　　奏
　　览奏知道了此风断不可令其滋长不但所盗马匹至如许之多即三二匹亦岂可隐讳不行严究乎
　　雍正五年十一月十二日陜西甘州提督【臣】宋可进谨
　　奏为奏
　　闻事雍正五年十一月十一日准安西镇【臣】潘之善咨称头道沟餧养马匹十月内被贼夷赶去即差备弁寻踪追赶縁由业巳咨明在案今于十一月初五日据中营头道沟餧马管队金必报称巳于布鲁墩花海子等处地方获马一百一十五匹尚少九十匹等情正在具文移咨间又于初六日据前差把总胡发等报称马守备领兵于十一月初一日追至咸泉子见贼夷飞奔前往马守备即带兵飞赶前去初二日先有把总张文元等同小的带兵追至马宗山打板贼夷与我官兵彼此放鎗见后头又有官兵到来随即退去初三日兵分三起跟踪追赶至一百六七十里赶上贼夷有贼又在沿山放鎗官兵直追前去乱山之中忽又添贼夷一百余人围住官兵放鎗打仗随有马守备带领千把兵丁到来贼夷看见官兵随即退去打仗之处相离金钩硖六七十里天色傍晚官兵下营驻劄今先差把总等前来回话等情本镇随问此项贼夷系谁家逹子禀称贼夷打扮是青海的逹子戴的白黒羊皮卧帽子穿的棉甲据此查前据红旗何清报称偷马之时二起止有逹子二十余名今乱山之中忽闪出一百余人竟敢与我官兵打仗若料是策妄阿拉布坦的逹子并未戴有髙装帽子且伊差人新近前来修好未必就敢起衅恐系土木札萨去年从西海上分去带赴北套逹子闻得去年牲口乏弱潜住在土胡鲁北大湖一带住牧休息牲口借打牲为名乘空偷盗又恐是前在布隆吉住牧之阿拉蒲坦八素台同罗卜藏丹津往投策妄阿拉布坦今闻伊在辽边住牧或乘隙由巴尔库尔土胡鲁前来偷赶马匹妄生事端均未可定本镇于初六日复派原差来之把总胡发带兵一百五十名前赴金钩硖接应去讫惟恐贼夷再统贼众前来复挑选兵丁派拨将弁预备停当俟再有报来即速遣发以便杀拟合飞咨等因又准肃州镇【臣】杨长泰咨称准安西镇咨同前由亦即预备将弁兵丁如有贼势众多信息即便驰往同安西官兵合力杀合先咨移等因各移咨到【臣】准此【臣】随遣【臣】标署前营游击李遇贵千总曹学懋驰赴安西协同追并查确情【臣】仍选派【臣】标官兵及口粮军装等项俱巳齐备俟报到贼夷缓急情形一面酌量遣发擒一面另折具
　　奏所有前情理合奏
　　闻伏乞
　　皇上睿鉴谨
　　奏
　　审观局势清海夷人焉敢如是行为或系凖噶尔有意搆衅亦未可定切嘱追捕官兵极加谨慎防其引诱狡谋也
　　雍正六年正月二十六日陜西甘州提督【臣】宋可进谨
　　奏为防【臣】自劾冒昧保举人员请祈
　　敕部议处事窃照安西镇标防将仍留中营游击任衞
　　维康前【臣】防
　　天恩补授古北口提督赴京
　　陛见具折密奏保举荷蒙
　　皇恩擢用至叅将理宜感戴
　　天恩恪供职守竭尽心力办理事务以期图报万一乃辄敢违例妄行于百里之外餧养中营马匹致被贼夷赶去不职殊甚【臣】虽一面缮折奏
　　闻一面咨会督【臣】岳钟琪
　　题叅【臣】清夜自思从前冒昧密保【臣】之踈忽滥举罪实难逭理合缮折自劾伏乞
　　皇上敇部将【臣】严加议处以为臣下保举失人之戒为
　　此缮折
　　奏请防【臣】不胜惶悚待
　　命之至谨
　　奏
　　不但此等疎忽之愆即或贪婪不法与尔何渉亲生之子亦岂能保其始终如一耶况此事非有心之过执法以警其怠忽不慎固属当然尚非不可寛恕之罪也
　　同日又
　　奏为恭谢
　　天恩事雍正六年正月二十三日【臣】赍折把总回甘荷
　　防
　　皇上洪恩赐【臣】荷包一对貂皮二十张【臣】郊迎至署恭
　　设香案望
　　阙叩头谢
　　恩跪领讫伏念【臣】一介武夫至愚极贱一月之间叨防宠眷锡予便蕃
　　圣恩髙厚感激难名惟有勉竭驽骀仰报
　　恩施于万一而已理合缮折叩谢
　　天恩谨
　　奏
　　向后类此奏谢无庸一事一折当彚集一折具奏庶不烦
　　雍正六年五月二十七日陜西甘州提督【臣】宋可进谨
　　奏为防【臣】保举失当缮折自劾仰祈
