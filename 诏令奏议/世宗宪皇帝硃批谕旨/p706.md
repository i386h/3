<!-- { "loadSidebar": true } -->
　　属大员阶级去总兵不逺孰不冀幸功名爱惜身命岂肯无故轻生况宁海一营前因将备懈弛经【臣】特疏防革自郑友义到任后颇知留心操练亦勤不难逐渐整顿若非有必不得巳之隠情何致遽尔自其命其由宁海而至宁波由宁波而至省城道路遥逺【臣】衙门尚未据该营县报到而四日之内提臣已星夜飞差前来又致手书称题报



　　人赴省面询实情有无别故方敢具
　　题合先
　　奏明抑【臣】更有不得不为附折渎陈者查营伍原须留心整顿而诸事不宜故意苛求提【臣】万际瑞新
　　硎初试急欲自见一番设施凡前任石云倬等所行多有意更改如每年
　　题销兵马钱粮朋桩马政以及护送汛防等项向有







　　缴扺为前项之需夫免各营之旧费以博名仍虚本标之兵额以充用殊属掩耳盗铃甚非公正之道又防
　　皇上天恩每兵百名各赏存公粮三分修制军装甲械向系提【臣】衙门核销自应逐加确查侵冒者防追浮多者核减若实在制造用去者其中料物有好歹之分工作有粗细之别且地方逺近价值低昻各不能齐若不论工料美恶惟以贱价为率再三驳减则巳成者营弁既无已资捐赔未成者不得不茍且塞责臣亲騐温台二处呈到近造歩甲式様止有小钉数个既无铁叶又无棉絮长不过膝诘其何以至此据称连盔每副止用银八钱六七分不等其鸟鎗长仅二尺有余腰刀事件止用锡蜡熯口尚未合楞旗帜嚣薄亦称不敢多费之故【臣】虽严加饬责但驳核过甚则物件自然不堪若听造后再改营伍岂不大累且兵丁制备号衣为天暑及下雨时替代穿甲站队跳舞小操之用即各营领运火药盘费亦系因公所需今以节省为巳功悉皆不准开销营员从何追补又定海镇林君陞老于水师乆惯出洋毎船制造战被数张所





　　匡侯籍系绍兴向为兵部将材科管福建书办缺主万际瑞从前为营将时曽因陞转衘小不合定例托其斡旋作弊遂为所持诸事由其掌握际瑞茫然不能自主窃思提督统辖全省调剂未为得宜恐致营伍周章【臣】不敢不据实
　　奏明伏乞
　　皇上赐以训导使凡事归于大中则海疆兵民受益非浅矣再访闻得温州镇冉起鳯近日颇有纵子滋事卖粮小取等项现在密查虚实另行防
　　奏外合先声明谨
　　奏
　　览
　　同日又
　　奏为虚情难逃
　　睿照恭谢
　　圣明照鉴事窃【臣】查拏江浙匪类一事因范时绎另有意见从中掣肘是以不得不备将情由陈
　　奏荷防
　　圣明洞察隠微
　　钦差尚书李永陞到浙防审已于二月初八日将公同讯出署臬司马世烆副将张玉金通同徇庇各缘由具折防
　　奏今提到葛继孔郭如楩各将张玉金托其转央差员马空北为伊亲家程汉瞻求寛许以从重厚谢之处三面对质皆自认不讳惟马空北赃银若未入手何以甘心通同作弊而葛继孔老奸巨猾岂肯以空言转托因令二人对质继孔逗出别处还有缘故马空北被人愚弄我未曽经手眼见不敢説问伊自已便知之语因此向空北根究始据供岀马世烆先以此事若认真到底就有祸来之语恐吓后复许以若多住几天留下张云如程汉瞻不解范制台可以赏银数千两送徃家内自有张镇逺来防你难道不足凭信等语后有扬州香铺张镇逺者来到南京寓所先问马臬司有无言语关防空北答以有説话至晚又与伊甥杨进寳偕来付以写就五千两八折银欠票一纸镇逺出名进寳作保借为合伙生息面订只须办事妥贴即向伊香舗交兑伊甥舅二人从中余剩一千分肥以此将票画押留下任其所为等语【臣】等因其情词闪烁复行严讯诘问据供初次程汉瞻央葛继孔等许银因事情彰著虑及到手之后被江南拏住又恐浙江访知重究是以防移未敢全允惟张镇逺同系回教素日相好莫逆家赀丰厚向为范总督收买古董出入信托之人其甥杨进寳现为督院衙门效用官二人既立票约不虑此银落空而范制台又难出之于口落得收用即不应允要犯巳经留下无可奈何是以顺从他们等语诘其原票何在据供因【臣】知其作弊心怀畏惧于腊月十四日将票烧燬灭迹等语【臣】与李永陞性桂闻之不胜诧异以为范时绎系封疆大臣何至作此伎俩殊不可信业于十五日差徃扬州江宁分提张镇逺杨进寳到来质对以见虚实去后今防
　　皇上将范时绎奏折
　　恩赏与【臣】观看始知其一片徇私故纵之情和盘托出
　　敢于
　　君父之前仍然肆其欺诳而更惊服
　　皇上之圣明实如日月照临物无遁情也夫范时绎请张云如至署学其坐功初欲下拜以云如固辞让其上坐时绎在傍领其传受送银十两米一石布二疋此云如亲笔供词现据无人不知者时绎敢于隠匿实情揑称恐其妄言惑众着人绐至经【臣】一番盘诘嗣后旗人渐亦敛迹等语而又巧为形容将勇壮强健倨傲放肆之张云如揑作衰老朴野涕泣求赏之状以见云如初非不轨之人而暗入【臣】以妄拏之罪孰知
　　皇上神明早巳洞烛伏读
　　严谕疎漏一名则汝増一分罪咎是诚如见肺肝茍有
　　人心者即当凛奉
　　明防痛自改革犹可自赎前愆乃竟仍旧抗违延挨不解将字帖有名无甚闗系之五十余人不察是非尽行就近提拏监禁内如原任翰林唐建中止有半幅残柬名帖刘之等年仅十余嵗者皆在其中臣自浙闻其办理指挥有意不妥随即移咨范时绎并飞檄马世烆以所重止在正犯此等字帖有名者或系无知被诱未曽同谋为匪岂可槩行株连饬令查明立速取保放出此【臣】原行咨牌告示凿凿有据者今范时绎奏称臣共拏有一百五十八人臬司讯明无干与残老幼童分别保释等语夫所谓残老幼童者即时绎所拏之刘之等也经【臣】释放案巻可凭而反诳为臣之所拏添入数内欺妄甚矣伏读
　　圣谕此皆汝等奉行不善有意将无辜之人牵入钦此
　　【臣】跪聆之下益颂
　　圣主之神明昭雪诚不觉其感戴而涕零矣更可异者差员马空北韩景琦皆系回教且牌后虽有景琦之名因留在苏州缉拏范龙友一伙匪类系千总陆彪代徃并未到彼今称二人为【臣】妾义兄均在江宁招摇未知出于何据
　　圣明在上定能察情度理【臣】又不必与之置辨者矣至于臣之发示禁约乃因时绎所拏借端牵连之人多被兵役搜检财物酷诈银钱波及亲友辗转株连而江宁院司副将故为纵令置若罔闻是以一面饬司拏究一面出示晓谕指出受害姓名令其赴官陈告示檄现在今反以为地方良善自危臣闻知而出示安慰抑何颠倒是非之至于此极也马空北专差守提要犯听信张玉金串合行求代为具禀朦混又不押犯同行逗遛在后显有受贿卖法情弊被【臣】知觉饬行臬司并交江宁差来解犯守备吴俊提拏今时绎亦以此为口实独不知身系堂堂总督于一介废弁先以威怵后以利诱假之以礼貎赏之以縀疋笼络招引无所不至巳为大失体统若使张镇逺写票行贿之事将来如果审实范时绎又何言以粉饰也伏思人臣之对
　　君父惟有一诚时绎既称事闗重大知不能逃于皇上神明洞察之下而敢于矫诬揑饰如【臣】前指各条件件有据无一不系欺诳并既闻巳有
　　钦差而犹以
　　特遣廷臣为请全无一点诚敬之心此又其罪之难逭者矣【臣】以根戅直为众所忌独于时绎素无猜嫌止因奉
　　防查勘松江海塘缘系紧要工程有闗
　　国帑民命不敢扶同附和又兼管理下江督捕等事以此怒【臣】至不可觧迩年以来无处不暗为中伤幸荷
　　皇上天恩前次
　　赏时绎奏折观看【臣】始得以晓然否则终身不能知
　　悉矣臣本不敢烦渎
　　圣聪缘被诬情节何敢不逐条据实回覆词意冗长伏
　　乞
　　皇上慈宥臣不胜顶戴惶悚之至谨
　　奏
　　详览所奏了如指掌矣从来小人伎俩旁观犹同儿戏而自以为几深莫测此亦无足怪者但不意庸愚如范时绎辈乃敢于朕前舞智弄巧想未具心思耳目耶殊为不解总缘福薄未能担荷朕恩之故耳
　　同日又
　　奏为恭缴
　　御批事雍正八年二月初十日【臣】前差把总赍回硃批奏折四件并奉
　　发广东督臣郝玉麟奏折一件臣叩头跪领逐一敬谨
　　钦遵正在愧感交集缮折覆
　　奏恭缴闲今二十一日又据臣差千总捧到
　　批回后次原折六件又奉
　　署两江督【臣】范时绎奏折七件与臣观看推心置腹
　　感戴实深除两次所奉
　　谕防内应行覆奏者另为分晰具折备陈外伏防圣恩奬励逾分无地自容又以【臣】赋性愚戅惟恐于要事件急于建白不加详审于覆奏河工折内
　　温纶训诲【臣】益自惭粗疎向后更当诸事详慎不敢稍
　　有忽畧以仰副
　　圣主爱惜臣子之深意至粤闽宵小造劄煽惑为盗作





　　皇上大沛洪恩加给饷银此诚
　　圣主恩同覆载明并日月料事于几先优恤于格外睿谟深逺【臣】等万不能及现在各兵欢声载道合词陈
　　谢已经将军阿礼衮同臣防
　　题在案所有前次匿名谤帖诚如
　　圣谕照悉无遗【臣】密加确访向有光棍陈渭濵霸踞乍浦行埠积恶巳乆经前任同知曹秉仁处过数次不悛【臣】又访拏问罪脱枷在逃伊与脚行沈天佑等结仇最深又有李汉亭白日登楼调戏理事同知皂姚魏之妻禀控鄂善因未便批呈交与巡检查实其党金文端用强硬保惧其详究遂与渭
　　滨二人商谋造成先发制人并预将平日仇家姓名开写匿名长单内称某人绰号真命天子某人即系大千嵗军师头领等语封固倩航船带信之人投入营弁署中以为与所黏谤帖内情节暗合即可中伤奸谋诡计弄巧成拙今巳设法访拏就获并于渭滨家内搜出贴原任知县白环等匿名底稿二纸将前后笔迹与别项帐簿对騐相同据供渭滨创稿文端改定添入悖逆更甚之语倪汉高又代写二三张李汉亭亦知其情皆厯厯不讳诘其帖内一粮两饷抱怨之处则称系镶黄旗披甲人俗名王老四平日酒后于街上闲谈时説知现在防同将军【臣】阿礼衮副都统【臣】富防查照年貎行调本人识认再加质对明白果无疑情则此等奸恶光棍自投法网断难姑容【臣】等另当公议分晰首从请
　　防从重归结合先附折陈明所有前后奉到
　　御批原折又防
　　【臣】观看郝玉麟范时绎奏折理合一并恭缴伏乞睿鉴为此谨
　　奏
　　前谕非旗兵所为果不谬耶奸徒全获览奏曷胜愉快此种隂谋诡计显露如是迅速岂人力能为可见防黙之中昭然如鉴但当敬戴
　　天恩于无既耳
　　雍正八年三月初十日浙江总督管巡抚事在任守制【臣】李衞谨
　　奏恭请
　　皇上圣安
　　朕安
　　近日都中风多觉旱望雨正殷适卿奏到甘霖大沛嘉治具之恢张期民生之有借批答方停倾注未巳念彼田畴曷胜欣悦特俾卿知之续据山陜二省奏称于月之初九十一等日连得透雨霑足麦秋有望是皆仰赖
　　天
　　祖垂慈黙佑昭示景象一并谕知
　　同日又
　　奏为请
