<!-- { "loadSidebar": true } -->
　　圣恩膺此封疆重任首在整饬地方今近贼如此凶顽不法若不及早规画良圗发兵擒剪倘姑息养奸即为地方之大害然非调发官兵慑其凶威终难擒获故【臣】坤即咨会【臣】其倬【臣】文铨遂调大定平逺等镇协及提标前后营游击卜万年等守备吴从周等并千把各员共官三十一员兵二千四百名前往于九月二十日从定番起行经由各寨初虽不免惊惶【臣】等各揭示晓谕罪止渠魁余所不问槩免株连各寨见示莫不欢呼遵化愿为前导于是官兵直至贼穴咽喉地名底塘分布环劄而近贼輙将通巢要口尽用木石垒塞【臣】等屡示机宜官兵用命各攀援而入阿近等遂即分逃大箐于十月初七日拏获阿近胞弟阿卧并妻若子及




　　弁员力行平治其余要害之处亦皆设立汛防至于官兵口粮【臣】等暂令将定广两州存仓米石动

　　别正法容正法后另折具
　　奏所有擒获渠魁及党贼缘由合先奏
　　闻查此等事原不应擅骑驿马但因平殄恶苗事闗重
　　大罔敢稽延之故伏乞
　　皇上睿鉴谨
　　奏
　　如此可喜之事乗驿来奏犹嫌其迟也卿等此番戡定
　　恶苗之劳绩甚属可嘉朕不胜欣悦巳另有防谕部矣雍正二年十一月十七日贵州廵抚【臣】毛文铨谨
　　奏为奏请
　　圣恩事窃查贵州苗害大则定广次则安顺再次则都
　　匀黎平等府【臣】叨荷
　　圣恩膺此重任敢不竭尽驽骀力圗报効今都匀巳获乆经漏网积年难得之凶苗罗三龙查罗三龙虽非阿近阿卧可比然亦系该地方之元凶首恶此贼一除地方亦可少安容【臣】饬拏伙盗具题正法外至于黎平【臣】巳谆谆严饬各该土司改易辙禁戢部苗现在相机整理独安顺府属镇寜州所辖之康佐司土官薛世干者其罪实浮于各处土司伊住居之处名曰白老虎寨其险峻与定广阿近阿卧所居之散干无殊世干毎每指挥部曲侦探殷实民苗及往来商旅恣行刦杀及至严檄提拏而世干竟恃险深藏藐抗不出已非一日矣【臣】与督提二臣再三计议若不严行究处不但各处奸苗益无忌惮即通省土官亦皆效世干之所为矣若再大兴师旅或恐官兵一至其地互有杀伤莫若先行化诲故【臣】即防同督提二臣遣修文县知县朱齐年至其寨中谕以祸福令其作速来归待以不死倘犹敢恃险抗不到官则必立即除世干闻谕即同朱齐年来省【臣】遂系之于狱除另行具本请
　　防归流革去康佐司土官名目并于平逺协抽拨千总一员兵丁一百名即驻白老虎寨防守外至于世干一犯固无恶不为者也但其闻谕即至省城不费一矢而除此一患者实因【臣】许待以不死故也今若不践前言恐将来不能取信夷人伏望


　　闻谨
　　奏
　　知道了四月九月间官兵被辱贻笑苗夷之事为何隠而未奏
　　雍正二年十二月十八日贵州巡抚【臣】毛文铨谨
　　奏为恭谢







　　皇上御极以来选俊登庸人材辈出庸碌如【臣】者一长无取三黜何辞况复有以居官甚巧操守平常论奏于
　　黼座之前者乃防我
　　皇上曲赐矜全更加


　　天语钦佩终身以仰副
　　圣主器使
　　殊恩于万一理合具折恭
　　谢伏乞
　　睿鉴谨
　　奏
　　勉之勉之第一不可趋奉权要以私害公于尔无益而反有损也宜切以为戒
　　雍正三年正月二十六日贵州廵抚【臣】毛文铨谨
　　奏为奏
　　闻府备勒捕凶苗事窃查贵州一省惟苗夷为地方深患雍正二年十二月内据安顺府报称有狆苗焚刦唐三寨生员胡种玉等家【臣】即飞檄行查知为广顺州所属地名者贡长寨凶苗查广顺州所属者贡长寨昔有极恶狆贼之首名阿棍者与定番州已正法之阿近相为雄长者也【臣】到任后正欲擒灭而阿棍适因同类相残误中飞矢身死今焚刦唐三寨既属者贡长寨凶苗必为阿棍党贼无



　　标前营守备鄥元度带兵二百名亲至广顺州商同该州卢兆鹗相机行事矣昨又据何经文等报称有者贡长寨二处头人见府备亲往情愿自行查明拏献俟拏献到日审题外理合先行奏
　　闻谨
　　奏
　　凡事贵协于中不宜偏执遇有事时惟圗安静则误于因循无事时鋭意振作则失之孟浪若贪功而妄逞兵威断然不可苖猓虽愚亦人类也岂无良心既示之以威即宜继之以徳总要武弁整饬营伍有司清白吏治数年后再无不感化之理也勉力为之
　　同日又
　　奏为奏
　　闻事窃查雍正二年十二月十二日镇逺府失火共延烧民房一百零五户并未伤人又十七日大定州失火共延烧官民房五百九十七户被烧身死者五名【臣】仰体
　　皇仁已分别赈恤不致失所理合奏明谨
　　奏
　　此或盗贼奸宄之所为皆不可知虽然亦天灾也当查明府州县所有之
　　火神庙宇谕令修举典礼并饬备救焚器具庶为思患预防之道
　　同日又
　　奏为恭谢
　　天恩事窃【臣】遣承差王三聘等奏请
　　圣恩乞将康佐司土官薛世干终身监禁折内奉皇上硃批四月九月间官兵被辱遗笑苗夷之事为何隠而未奏钦此【臣】跪读之下悚惕靡寜【臣】防
　　皇上髙天厚地之恩擢陞贵州廵抚虽粉身碎骨犹不
　　足以报称万一寜敢一事隠瞒自外
　　生成查定广恶苗阿近阿卧等为害已非一日【臣】昔在云南时知雍正元二年间被劾定广副将陈元勲遣兵擒捕叠被阿近阿卧等杀伤【臣】到任后思阿近等断不可一日姑容正在屡次遣人侦其虚实之时而副将陈元勲遽于雍正二年八月间并不先禀督提二臣亦无片纸具报【臣】衙门即带兵三百名假以游廵为词潜至西孟等处仅令千把数员共带兵一百二十名前进伊竟驻劄在外致被阿近等放弩拒敌箭伤兵丁一十二名被阿近等捉去一名旋亦放出【臣】探知此信即星飞知防督提二臣发兵擒拏官兵于九月间分三路而行有黔西协之左营游击郭世发平逺协之右营游击杨振统领官兵夜宿谷令苗寨钤束不严致使兵丁失火延烧谷令之苗忽自惊疑认为官兵并欲灭伊等遂各上山放弩而官兵恐为近贼之党亦各放鎗至晓仍即掣至定番诸将当亦传谕头人释其疑畏【臣】据报复揭示诸苗旋各翕然遵化故官兵得移歩为营前抵贼巢擒获阿近等【臣】愚昧无知竟不备细奏明【臣】之昏庸实无辞自觧乃防
　　圣主寛其罪责此诚
　　天地并包之大徳父母曲恕之深仁【臣】感激之下涕泗为零自问此后愈不知所以仰报矣理合具折恭谢
　　天恩伏乞
　　睿鉴谨
　　奏
　　既过矣惟改耳向后慎毋再蹈故辙
　　同日又


　　以致去年具奏擒获定广凶苗阿近等折内从前之事误不逐一指实声明自奉
　　硃批神魂飞越寝食遗忘今后更不敢避烦凟之咎务当一一奏陈外至于阿近阿卧正法縁由钦奉
　　硃批令【臣】具题但查题本似与宻折不同所有雍正元年三月以后官兵被辱之事【臣】愚昧无知题本之内仍未敢指实声明合先
　　奏乞
　　天恩仰祈
　　睿鉴谨
　　奏
　　论理本内亦当声明何也使天下后世知我师出之有名不亦善乎总之天下无可隠讳之事当深以此为戒雍正三年十月初六日福建廵抚【臣】毛文铨谨
　　奏为奏
　　闻事窃【臣】防
　　皇上天恩补授福建廵抚自九月十四日入境以及到省以来凡有言及盐政者莫不云官民交困且言额外虽曽加课终属虚名实于
　　国课毫无禆益【臣】现在备细查核俟查明之日防同署督【臣】宜兆熊一一据实奏
　　闻至福建盐政向来系总督専主盖因前抚【臣】黄国材惟督臣之言是听相沿未改故也【臣】受
　　恩深重不敢避嫌推诿合先奏
　　闻谨
　　奏
　　朕早知之已有防矣尔其竭力为之
　　同日又
　　奏为奏
　　闻各属被水情形仰祈
　　圣鉴事窃【臣】自入闽疆接阅泉州府所属晋江同安二县漳州府所属龙溪漳浦南靖平和诏安等五县各报称八月十四五等日大雨倾盆水势骤涨内漳浦县倒坏民房九十余间平和县城垣坍塌数丈又该县之础溪坝一处已被湮没淹死男妇二十名口十六日水即渐退幸各处田禾俱未伤损等因【臣】一靣飞檄藩司分别赈恤一面委员各处查勘【臣】又查得七月十七日大雨连宵有福寜州所属之福安县被水甚大人民庐舎漂没最多即田地亦被冲坏四五百亩前任督抚【臣】满保等发银二百两赈恤在案理合一并据实奏
　　闻伏乞
　　皇上睿鉴谨
　　奏
　　今歳直省在在皆有被水处必毋致一夫不获其所乃朕意也抚恤之道不宜少怠
　　同日又
　　奏为谨陈厦门流匪情形并前后获犯事窃厦门地方于八月二十五日黄昏时有流匪数十余人各执腰刀竹鋛欲进城刦库当即现获首犯郭兴吴垒等一十余名【臣】一闻此信即飞檄移行严加擒捕并立差亲信之人星夜往厦门确査去后因该地念四﨑地方向有营中空房一所歴系郭兴吴垒二人看守不意此二贼暗蓄不良遂宻引漳州同安二处无借之徒数十余人到厦门假称土地神庆夀演唱偶戱暗制器械原订于二十六日放火抢刦至二十五日夜贼徒内有一人饮醉露形众贼恐其事败不及待至明日遂一拥而出至走马路即抢刀铺各执凶器分而为二一攻城外中营守备魏国泰衙门该备率家丁向前对敌贼遂退出一攻城内中营防将李若骥衙门该将亦率领家丁迎杀贼即由东门逃出适遇该标将备领兵前来追至海边即先后拏获郭兴吴垒刘夺刘众刘赏林使吴靖郑敢林培陈五王细吴语等一十二人而官兵内亦被贼杀伤身死施勇陈辰陈绍祖等三名今复据各该文武又先后拏获施求周好并贼属蔡氏吴氏等共五十七名今厦门地方安堵百姓贸易如常【臣】现在防同署督臣叠檄缉拏余党觧省防审明确请
　　防定夺至于郭兴等一伙【臣】闻多有营兵在内【臣】现在
　　宻访一得其情即行宻
　　奏恐厪
　　圣怀合先奏
　　闻谨
　　奏
　　此事于各处奏报朕已知悉当严缉务获勿使一名漏网断不可稍有疎纵
　　同日又
　　奏为奏
　　闻事窃查福建一省处于山海之间兵民刁悍而生监抗粮尤为恶习总因从前姑息成风以至于此此


　　歴年奏报拨运浙江漳泉之米至今未经买补者甚多其拨运之米多有赢余每次或余二万或余一万余总之拨运多者余银即多拨运少者余银即少此所余之项前任督【臣】满保竟有取用者【臣】愚以为此等银两虽属额外赢余之项亦可存作正项销之用岂容私行取用海闗税务前任抚【臣】黄国材题奏赢余之外尚有糖税银两国材仍循旧辙自行收用不入赢余查糖税者系江浙客民赴台湾买糖装往各该地方销卖过闗输税之项嗣后【臣】即同赢余一并搭觧


　　奏明台湾一府孤悬海外该地又复五方杂处兵民更多不法而加以生各番天性凶顽务湏在台文武同心合力日夜隄防方免后患今闻廵台御

　　所闻不敢不
　　奏至于该地原为反侧不常之所凡属蚁聚为匪事发类有富户人等为之谋主【臣】前者在京靣奉
　　恩防该地富户必当设法移归内地仰见
　　皇上至圣至明无防不烛但查无事迁移人情不无震



