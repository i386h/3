<!-- { "loadSidebar": true } -->
　　旨已经四月孔毓璞尚未议妥等语【臣】到兰查询总由耗羡不足之故查河西道府同知通判州县衞所共三十九员照陜省应给养防银四万四千余两今照河西额征银粮耗羡除扣存社仓外其余全数估算计银一千余两粮四万余石再加每年税羡银二万余两约计可以敷用但查通省尚有万不可少之公费每年需银二万余两向于通省耗羡内支给今河西耗羡尽给各官势不得不取给于河东【臣】又查河东各官经前抚【臣】石文焯酌派养防原系因陋就简多寡不均有千余两者亦有仅存二三百两者现今河东各官仰见
　　天恩浩荡不无均沾之想【臣】就河东计算官员多于河西共需养防银五万二千余两照河东额征银粮耗羡除扣存社仓外其余全数估算止有银二万九千余两粮二万余石再加河东税羡每年止有一千余两约计尚不敷银一万一二千两而通省必不可少之公费更无出处【臣】令孔毓璞逐加细查收茶各官每年向有规礼银五千余两管盐通判每年向有规礼银一千两既议养防俱应归公再各属当商亦有地方官规礼均应查明确数统归公用此外不敷容【臣】咨商督臣或者仰邀


　　理等语【臣】入境后沿途接见各官并留心体访道府以下才堪办事者不过数员其余或初任书生不谙吏治或才具平庸难称厥职兼之疲玩怠惰相习成风诚如督臣所云【臣】仰遵
　　圣训自当反覆开导加意裁成茍有一节之长必不负皇上作养人才之意倘或教无可施断难姑容亦不敢茍且因循致令贻误地方惟是分到试用人员俱已委署不但缺出无可遴选即现在各属军需委查协办亦无员差遣合无仰吁



　　到者十一员出缺未选者八员当此办差之际微员亦属紧要竝祈
　　皇上敕部查照施行所有【臣】路过西安与督【臣】岳钟琪
　　商办事件理合一并奏
　　闻伏惟
　　睿鉴谨
　　奏
　　览
　　同日又
　　奏为奏
　　闻事【臣】查甘省年嵗丰收人民乐业久在
　　圣鉴【臣】到兰后查问地方情形虽正在预僃军需无不踊跃趋事目今正当种麦之时各属得过雪雨分寸深浅不一现在俱各播种三月内再得时雨即可预期丰稔【臣】恐上厪
　　圣怀理合奏
　　闻谨
　　奏
　　览奏甘省农民现在播种情形知道了但能懋修职业有以感召
　　天和自防休征下应诚敬为之此心丝毫不可少肆
　　同日又
　　奏为甘省奏销久违定限亟宜清查以杜弊端事【臣】查定例每年钱粮至次年五月奏销直省遵行已久惟甘省自雍正三年至雍正六年均未奏销在经征督征各官歴年总无处分自必催科日怠其中更有捏完为欠那新掩旧种种情弊皆由此起查从前奏销歴任巡抚布政司俱以军需为辞延

　　渉何敢因循旧习漫无稽查一面严饬布政司孔毓璞将作何次第奏销之处详覆到日另疏
　　题明勒限严催完结【臣】谨先行奏
　　闻伏惟
　　睿鉴谨
　　奏
　　钱粮实乃专责必奏销改归定限方得杜弊要领此奏
　　甚属可嘉
　　同日又
　　奏为
　　奏明事【臣】查定例凡属官被上司非理凌虐许其讦告原以通下情而存公道立法至当但必有凌虐实迹竝事有相闗势有难已然后可以显行详揭今【臣】查甘省自上年六月至今属官揭上司者四案其所揭事款虽未必尽属虚诬亦有懐挟嫌怨摭拾风闻肆行讦告者【臣】思此等事件督抚不据揭
　　题防即系朦蔽且于定例有违若遽行防
　　奏一并解任则懐私挟诈之风从此渐长恐至挟制上官莫敢如何殊非我
　　皇上荡平正直整饬官方之意【臣】请嗣后凡有属员详
　　揭上司者【臣】即缮折先行奏
　　闻一面遴委贤员秉公确查俟查审得实再行
　　题防倘【臣】敢袒防上官以致微员寃抑不能上逹
　　皇上明见万里一有访查【臣】甘加倍治罪理合预为奏明伏惟
　　圣鉴谨
　　奏
　　属官详揭上司例应题防不应折奏违例之举未免滋生物议仍照旧为是倘至审虚时严加反坐则可或贤员偶被庸劣属官详揭一面题防一面具折声明亦可大抵用人一节要在秉心公正随事随人逐一留意甄别剖断是非耳若云先定不偏不倚之成宪创设有利无弊之科条无是理也至化道于未事之前防禁于将然之际又在汝等膺统率之任者预有以随时调剂也盖国家用人激浊扬清进贤退不肖此为最难御下苦衷朕惟自知仰荷
　　上苍照彻耳庸碌之流乌足以知之
　　同日又
　　奏为
　　奏明事【臣】仰邀



　　内分给【臣】衙门笔帖式十五分尚有粮三十分嵗支银七百五十两粮料四百五石【臣】初到兰署一切用度未能知其详细今约略计算每年赍折进京往返路费竝【臣】衙门心红纸张本折箱匣及本标城守三营考验犒赏幕宾束脩家人工食约需银七千三四百两尚余银五千余两并所有粮料为一切薪水日用之费【臣】遵循旧规办理不敢妄议裁减理合
　　奏明伏惟
　　圣鉴谨
　　奏
　　览奏知道了
　　雍正七年四月十五日兰州巡抚【臣】许容谨
　　奏为奏
　　闻事窃【臣】职任封疆首先察吏到任后因见甘省官员
　　疲玩成习即经折
　　奏并请拣选人员
　　命往以僃委用其有败检不法如隆徳县知县刘光碧玩愒不堪如安化县知县张克宽当即缮疏
　　题防外其余同知通判州县等官尚未能周知贤否容【臣】细加访查再当据实陈
　　奏至司道府等官原属地方大员责任更重谨就【臣】一时见闻所及另折开列恭呈
　　皇上睿鉴谨
　　奏
　　汝到任未久如许属员何乃评品若是之速观汝资质未具有知人卓识不可以所开列遂为准则其再加详审据事考覈然后奏闻前于陛辞时保奏何廷圭王全臣带往甘肃谅系相识有素然未免推许太过二人中如何廷圭者更为国法之所难容况伊等在甘年久恩怨满怀若听其蛊惑之言以为弃取徇其一偏之见以为兴革恐将来贻害于汝之身家性命不浅也慎之
　　同日又
　　奏为请
　　旨事窃查藩库钱粮系【臣】专责【臣】到任后查甘省自雍正三年至雍正六年俱未奏销地方官竝无考成催征日怠其中或有侵那捏饰情弊一时亦难查核是以缮折
　　奏明一面严饬布政司勒限销算今据布政使孔毓璞详称甘省每年额征银二十一万二千余两向来估拨兵饷止在本省酌拨数万两其余俱在外省协解自雍正三年至雍正六年奉部将本省额征银两照数全充兵饷因民间输纳不能嵗内全完前司及本司俱有垫支之项除各年未完银两渐次报完外其雍正六年额征银二十一万二千余两止征完银一十四万四千余两尚有未完银六万八千余两民力实有不齐万难追比全完已将朋合小建银两照数垫支呈请具
　　题在于外省拨解补项以便造册报销并称雍正七年兵饷竝未拨有本省额征将来可免借垫等情前来【臣】查雍正六年额征银两既经奉部拨充本年兵饷自应竭力催征以副供支即或民力不齐嵗内不能全完亦当预将不敷之数约估详请
　　题逹仰吁
　　圣恩今孔毓璞既不催征于前复不详明于后擅将存库朋合等项银六万八千余两那垫供支已经半载及【臣】严催奏销始为详报则那移之咎自应照例
　　题防但甘省地当边塞每年额征钱粮迟至嵗外尚未全完而兵饷例系按季闗支不得不为垫放孔毓璞那移情由原非虚饰理合据实
　　奏明可否仰邀
　　皇上天恩将孔毓璞那移银两勒限一年催征补项倘逾限不完再行严防着追事闗通省大员【臣】未敢擅便谨先缮折请
　　旨伏祈
　　睿鉴批示【臣】钦遵具
　　题为此谨
　　奏
　　似此移东掩西非弊而何孔毓璞受朕格外恩擢岂可踵行陋习速令催征补项倘至逾限不完严防重处将朕此谕亦令伊知之地方上果有不得已情故何妨据实折奏及或咨部请示而乃擅自那垫供支以啓作弊之端嗣后切须永戒
　　同日又
　　奏为奏请
　　睿裁事窃查民壮一役原为防防地方而设州县各官自宜实力奉行不但工食不容侵冒操练亦须纯熟方收实用【臣】到任后据署巩昌府事候补知府徐洹瀛查出所属十七州县民壮处处缺额自雍正二年起至今止州县各官共计侵冒工食银三千九百余两详揭到【臣臣】思一府如此通省可知现在行令布按两司一并清查揭报第就巩昌一府而论已有州县官十余员若再于别府查出则防劾必多甘省正在需员之际既不敢姑息容奸又未便槩行防
　　奏【臣】再四踌躇可否仰邀
　　圣恩准照侵扣老妇银两之例许其自首则事皆核实
　　而自新有路均沐
　　天恩于格外矣谨缮折请
　　旨伏祈
　　皇上批示遵行谨
　　奏
　　此事既经奏闻汝不难措置矣将自首充补者免其防处仍然侵冒者纠劾示惩但须确查而已何庸再四踌躇耶
　　同日又
　　奏为奏
　　闻事【臣】查固原地方拏获妖言匪棍马忠一案【臣】到兰时已经督【臣】岳钟琪提赴西安质审前经
　　奏明嗣于秦州地方拏获马忠妻女经平凉府知府李桐讯供其所供各情由俱与马忠前供互异其中虚实应听岳钟琪审明具
　　奏又据宁夏镇【臣】郭成功咨报于宁城清凉寺内拏获匪马三陈大哥赫大哥三名在行李内搜出红纸硃笔标判宁夏都统封条二十张硃笔路票一张又续获马国昌一名【臣】阅其来文竟似马忠案内匪党嗣经宁朔县知县李鋐详报所审各情节又竝未供有马忠之事【臣】令按察使李世倬严审如有与马忠一案干涉之处一并解交西安质审理合
　　奏明伏祈
　　皇上睿鉴谨
　　奏
　　所辖境内凡遇斯事件切勿涉于疎慢平时尤当留心访察一有发觉即行推勘务究根株封疆大吏若能如是精明搜剔则匪无由施其伎俩地方上何至酿成患害耶惟此一节最为紧要勉力为之
　　同日又
　　奏为恭
　　奏甘省雨水情形事窃查甘省虽风髙土厚半属水田多资河渠其余旱田得雨早者先为种麦得雨迟者即种秋禾縁夏秋不能兼种是以嵗仅一收【臣】饬令各属将雨水情形不时具报今据陆续报到查凉州甘州西宁宁夏四府并肃州一防今春瑞雪均沾土膏滋润且现在河水流通足资灌溉所种豆麦俱已滋长秋田在五月半前始为种完再得时雨即属丰年又临洮巩昌平凉庆阳四府并直隶秦阶二州内有所属防州县衞三十六处今春得过雪雨三四次至七八次不等豆麦现在发长惟兰州金县安定会宁四处雨泽缺少靖逺一处至今尚未得雨若四月内得雨则已种之麦可以发长并于秋禾无误谨将各情形再为
　　奏明伏祈
　　皇上睿鉴谨
　　奏
　　汝等大吏涖政临民有以感召
　　天和方可冀雨旸时若禾麦丰登之庆也勉之
　　雍正七年五月初六日兰州巡抚【臣】许容谨
　　奏为恭报时雨仰慰
