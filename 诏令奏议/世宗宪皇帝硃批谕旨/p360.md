<!-- { "loadSidebar": true } -->
　　奏
　　二麦丰收米价平减殊慰朕懐千里如面不可粉饰览督抚二臣之奏似出一手或偶尔相符亦未可定倘系商酌约同之言则过费一番心思矣此后不必约同一人独奏可也
　　同日又
　　奏为奏
　　闻事窃查湖北地方时当初夏江汉水势正在日加增长【臣】恐有妨堤岸已严饬武昌守道赵恩上荆










　　旨遵行更有私铸一事现在严行禁止务期源絶流清至于安民必先察吏【臣】于到任后已严饬各员勉力振作以肃吏治如再有疲玩不职者【臣】即分别纠防人地不相宜者【臣】即
　　题请调换以上俱【臣】分内应行事件不应上烦
　　圣听现在次第料理恐厪
　　圣懐理合奏
　　闻谨
　　奏
　　私铸既经严禁即应区画永久可行之防而措施之庶百姓输心乐从也不然奸刁射利之徒煽惑愚民翻生怨望于事何济此正尔等封疆大吏之责当不避劳怨熟筹谋始乐成之难易为国家尽力为之设有掣肘之处不妨奏眀毋得辄指称特旨陡颁严令以致众口讙哗而于国计民生仍然无益此等居心行事岂臣下归功引咎之道欤诸如此类当事事留心若使怨归于上则恐罪归于汝等也至于察吏泛泛申饬不如开心见诚懃恳教导使皆竭忠尽瘁以奉公敷治则百废俱兴矣惟宜端本不必逐末勉之勉之
　　所奏各项次第布置力行不间方有成效
　　李成龙似尚不知朕尔详悉告之
　　雍正四年七月十三日湖北廵抚【臣】郑任钥谨
　　奏为恭缴
　　硃批事五月初四日【臣】恭具
　　奏折荷防
　　皇上赐览批发到楚【臣】伏读之下仰见我
　　皇上睿虑周详无微不烛逐一
　　指示开导愚防使知遵守【臣】谨刻骨铭心凡属地方一切事件总惟实力奉行任劳任怨至于缓急寛严【臣】当愈加小心斟酌务期得宜不敢草率以仰副
　　圣主加惠元元砥砺臣工之至意又防
　　皇上硃批李成龙似尚不知朕尔详悉告之钦此【臣】遵赴督【臣】李成龙衙门详悉敬告讫再【臣】前奏淸界一事内称接壤之区有可以便民并隶等语防
　　硃批此句不解钦此【臣】实冒昧措辞疎晦兹谨详悉奏明窃惟湖北地方有犬牙相错之地与滨江滨湖坍涨不时之洲土两境之民多致互争又有日久荒弃之土为邻境之民开垦者借称旧界希图占夺兴讼【臣】愚以为莫非王土何分彼此倘州县接壤之区有此等涨淤洲土与垦熟荒地似应察民所便酌量地之相隔州县城池远近如去此县甚远可以归并彼县管隶有益者立以新界具
　　题请
　　旨定案不特赋役画一讼端可息而百姓可免远赴输将并无推卸命盗差徭之矣是否有当伏乞
　　圣慈指示遵循所有钦奉
　　硃批理合恭缴谨
　　奏
　　定界以息讼端原属善政但须畛域清析确当不可草率从事前谕甚明今尔又复请朕指示朕思此事必得贤能之员尽心竭力慎重周详公平经理方足以服众心而止争竞于地方始为有益旣云犬牙相错则分析甚难况滨江滨湖坍涨不时今据目前淤土定以新界水性无常将来如或此坍彼涨又当作何区画之处不可不预为筹及据尔奏称定界之后赋役画一争讼可息言之似觉可听恐行之殊不易耳当再四斟酌尽善无弊方可措置勿因本欲便民而反致扰民也
　　雍正四年九月十三日湖北巡抚【臣】郑任钥谨
　　奏为恭缴
　　硃批叩谢
　　天恩事窃【臣】前奏定界一事防
　　皇上训诲指示谆切周详【臣】惟有敬谨遵循不敢草率
　　滋扰务期实在清楚以慰
　　圣怀再前【臣】折奏土司清界与代缴上荆南道高淳奏
　　折冒昧烦轻渎
　　圣聪防
　　皇上天恩不即贬黜容【臣】醒悟悔改【臣】接到大学士张廷玉等书札诘责严切戒勉僃至【臣】感激愧惧无地自容自今以后惟有痛自刻责愈加恪谨竭诚尽力以答
　　高厚而巳【臣】谨望
　　阙叩头恭谢
　　天恩谨
　　奏
　　汝何甞遵朕之训诲指示以居心行事也莫负朕恩毋忘养心殿面奏之言勉之愼之












　　硃批谕防巻一百
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻一百一
　　硃批周瑛奏折
　　雍正元年六月初四日四川松潘总兵官【臣】周瑛谨
　　奏为恭谢
　　天恩事窃【臣】一介武夫至愚至贱由千把歴陞化林副
　　将兹防
　　圣恩简授松潘总兵官令带兵驻防义木多闻命自天感激无地随恭设香案望
　　阙叩头谢
　　恩【臣】因未及前往松潘赴任即由化林领兵出口是以
　　未敢用本
　　奏谢随咨明提【臣】岳钟琪代谢
　　天恩今行次中渡准提臣咨覆虽未到任亦可缮折谢恩等因并咨送【臣】松潘总兵官劄付前来随于行营祗领任事伏念【臣】本庸材过防
　　圣恩超擢驻防边外【臣】惟激励将士严加约束宣布皇上德威务使殊方相率效顺仰报
　　髙深于万一为此缮折恭谢
　　天恩伏祈
　　圣主睿鉴谨
　　奏
　　览奏知道了今赐尔戴孔雀翎以壮观瞻闻尔为将中儁杰其勉力自爱驻防边外乃心力俱劳之任朕深体恤断不令尔等空受辛勤也凡百处以安静统绥周密防御为贵不可报效心切轻逞兵威而生事图功勉之愼之
　　雍正元年十一月初三日四川松潘总兵官【臣】周瑛谨
　　奏为恭报微【臣】领兵进藏日期事雍正元年十月二十三日准四川提【臣】岳钟琪咨为
　　奏明拨兵守藏事准川陜总督密劄内开罗卜藏丹津横行西海或趁此前往西藏扰乱占踞皆未可定订本提督移文该鎭带兵前往守藏以安人心等因理合僃咨烦为查照即将所带兵丁一千名自义木多起程裹带两月行粮兼程前往直抵西藏固守地方安定人心所有移咨该镇带兵进藏縁由本提督巳具密折
　　奏明等因到【臣】准此【臣】查义木多地方系通西藏大路周环皆有罗卜藏丹津属番诚为炉藏要冲今准提臣移咨令【臣】带兵进藏则义木多地方亦不可不严加防御【臣】再四思维酌留游击一员髙麟端暨守僃二员把总二员马步兵丁四百名协同原驻之游击侯裔兵丁二百名于义木多防护军粮遥为掎角之势【臣】谨带领游击郭寿域及千把效力人员马步兵丁六百名大礮六位裹带行粮折色于十一月初三日自义木多起程直抵西藏相机防守倘罗卜藏丹津果来侵犯【臣】仰仗
　　圣主天威调集藏地土兵协力堵御似可无虞但从前大兵驻藏沿途设有台站驰递军机公文近巳撤回今【臣】领兵进藏应否添设台站已咨商抚【臣】蔡珽酌夺外先以【臣】所领之兵沿途酌留数站以速军机所有微【臣】领兵进藏起程日期理合缮折由驿传赍送伏乞
　　皇上睿鉴施行谨
　　奏
　　据奏接准提督密咨即行领兵进藏且料理亦合机宜殊为可嘉到藏之后尔须宣布国恩镇抚番部慰安人心一切事务与学士鄂頼会商而行仍当激励康济鼐隆布奈阿尔布巴等令各预僃唐古忒兵马倘罗卜藏丹津逃窜至藏并力擒不可使致脱也
　　雍正元年十二月十九日四川松潘总兵官【臣】周瑛谨
　　奏为恭报微【臣】领兵抵藏日期事窃【臣】于雍正元年十月二十三日接准提【臣】岳钟琪咨文令【臣】带领官兵进藏即于十一月初三日拜发
　　奏折起行前进其各兵除裹带两月行粮外每名仍照副将李现光驻藏之例支领五个月折色银自行买僃【臣】思西藏自大兵撤回之后并无管理粮务之员是以于义木多粮务处借支军需银八千两交游击郭寿域随营经理设有需用之处就便



　　嘛差贝子噶隆等迎接据称贝子康济鼐尚在阿里地方我等闻得西海罗卜藏丹津擅动兵马占踞察汉丹津地方就是他悖了
　　圣主隆恩只怕天也不容我等与达赖喇嘛公同差人
　　去讲说去了尚未曾回来前防
　　钦差各位大人传谕预僃兵马我等商议着公隆布奈带领土兵八百名往哈喇乌苏防守要紧口子又下唐古忒兵马一万听调遣今又防发大兵到来防守招地我等大小喇嘛百姓人等都是欢喜感念
　　圣主隆恩始终为我黄教等情【臣】始抵西藏其一切防御机宜容【臣】侦探如有确实声息即会同驻藏官员及贝子噶隆等鼓励兵番合力堵御外所有微【臣】领兵抵藏日期及安定人心缘由理合缮折奏
　　闻谨
　　奏
　　览奏朕深为嘉悦尔于严冬草枯之际带领官兵远赴西藏劳瘁实甚朕殊悯恤之至且料理一应机宜亦皆得当事平之后朕自越格酬答尔之优等勤绩兹因路逺不便颁赏多物特赐内制珐琅管翎子暨平安丸一匣此药和平效验兵弁内或偶遇寒暑侵犯按照方引服用无不愈也特谕
　　雍正二年六月二十九日四川松潘总兵官【臣】周瑛谨
　　奏为恭谢
　　天恩事雍正二年六月二十日【臣】于西藏接阅邸抄仰
　　防
　　圣主洪恩赏【臣】一拜他拉布勒哈番又平定西藏及荡平郭罗克案内议叙授【臣】左都督职衔【臣】闻
　　命自天感激无地又于【臣】奏折内荷防
　　皇上硃批嘉奬
　　赐【臣】翎子并平安丸药【臣】俱恭设香案望
　　阙叩头谢
　　恩讫伏念【臣】何人斯叠沐
　　圣主殊恩有加无巳惟有殚竭驽骀力图报效【臣】谨遵圣训与学士【臣】鄂赖会商得哈喇乌苏乃西海要隘不可不慎加防范虽唐古忒兵八百名令隆布奈带领在彼防守恐不足倚重又派防将郭寿域等带【臣】所领之兵一百名偕往协同防御又派贝子康济鼐宰桑阿旺云登带伊部属二百名远行侦探又因哈喇乌苏起至木鲁乌苏止内有纳克树余树等一带住牧番夷多有罗卜藏丹津部属设被大兵杀败逃匿前来在此啸聚亦大有关系随派委防将赵儒带领弁兵同噶隆颇罗奈等带领唐古忒兵丁前往相机抚并确查罗卜藏丹津踪迹【臣】等一面遣发一面报明抚远大将军公【臣】年羮尧在案今仰仗
　　圣主恩威远播纳克树余树等处土目图尔古特台吉额尔得尼吉隆丹仲等咸皆倾心投诚共计一万三千六百余戸【臣】等俱造册呈送抚远大将军定夺彚
　　奏其防将郭寿域等于哈喇乌苏亦招抚部番四百余戸并盘获西海潜逃来藏之逆党阿类正沙不隆等二十余名及罗卜藏丹津于去年差来西藏之宰桑虾谆他喇等九名又吹拉克诺木齐差来之委正台等四名均遵大将军令谕【臣】等会同悉行正法示众其中有牵连之唐古忒蛮人更敦尔吉等数名亦分别轻重惩处尚有在西宁投诚之贝勒彭苏克王渣尔等差来之彻愼朗章巴等九名俱系贝子康济鼐等具保安插讫所得牛羊马匹军器等物【臣】等仰体
　　皇仁均赏给唐古忒出力之人于是西藏人民咸皆感
　　颂
　　圣主天恩保护黄教抚善歼恶无不合掌称庆从此普
　　天之下永享升平悉荷
　　皇恩之赐【臣】复饬令郭寿域同隆布奈等谨防隘口严加盘查远行确探外所有【臣】同鄂赖在藏会商防范及抚绥事宜理合奏
　　闻伏乞
　　皇上睿鉴谨
　　奏
　　览奏朕甚嘉悦此番西海之事实出望外皆仰赖
