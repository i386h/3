<!-- { "loadSidebar": true } -->
　　浩荡洪慈养育羣生之至意于万一耳为此缮折具奏伏乞
　　皇上睿鉴施行谨
　　奏
　　览
　　今命尔兼署布政司事须仿效石麟为之万不可渉于小见柔善沽誉希邀属员感悦尔之操守朕可保不易但恐徇私情市小惠流为乡原习气耳勉之
　　雍正五年七月二十四日廵视两淮盐课【臣】噶尔泰谨
　　奏为
　　圣主洪恩叠沛草茅报效无由叩鉴蚁忱据情
　　题逹事据商人黄光德呈前事呈称切商办运两淮至微极贱屡沐
　　皇恩生全保育虽极顶踵捐糜不足仰报
　　皇仁于万一甲辰一纲公捐饷银防
　　皇上即于扬州起建义仓以储积贮乙已一纲公捐饷
　　银复防
　　皇上又于各场起建义仓以恤穷灶
　　圣天子德竝生成仁育万物必使普天率土无一夫不获其所诚自古迄今圣帝哲王之所未有也但商以办运微商屡邀
　　异数而犬马私情毫末未能报效近伏读
　　上谕念江浙户口蕃庶
　　特命督抚诸大臣兴修水利以重农工商不揣冒昧敢效微忱情愿捐银八万两上佐水利之需少报涓埃为此伏叩俯鉴愚诚据情
　　题逹等情前来据此【臣】见商人黄光德情词恳切愿捐踊跃不敢壅于
　　上闻谨据呈奏
　　闻伏乞
　　皇上睿鉴施行谨
　　奏
　　黄光德愿捐情词巳悉其所捐银两不必收受喻止之可也
　　雍正六年五月初十日署理江南安徽布政使【臣】噶尔泰谨
　　奏为奏明安徽布政司衙门一应事宜仰祈
　　睿鉴事窃【臣】防
　　特旨令署理安徽布政司印篆受事以来凛遵
　　圣训照前司石麟办理兢兢业业勉力实心不敢茍安


　　【臣】赋性愚蠢兼之布政司衙门事务头绪纷繁一时难以周知不敢冒昧遽行具
　　奏今办理九月有余诸事俱已查清所收钱粮亦有成数谨另单胪列进呈
　　御览伏乞
　　皇上睿鉴谨
　　奏
　　此任非廵盐可比廵盐但能清楚钱粮即为称职至藩司乃守土之官有率属察吏之责兼且该督抚皆中常才具而魏廷珍尤属巧宦惟知保身固位而已所以云尔此任实系繁难须勉之又勉公以服众勤以补拙庶几获免玷缺少若爱惜精力瞻顾情靣因循姑息岂止有忝厥职更恐将来不胜其累也勉之毋忽
　　雍正六年七月初六日署理江南安徽布政使【臣】噶尔泰谨
　　奏为恭谢
　　圣训竝缴
　　御批仰祈
　　睿鉴事窃照【臣】署理安徽布政司印篆谨将署任事宜
　　具折奏
　　闻防
　　皇上批谕敎诫谆切勉励维殷【臣】跪读之下不胜感激
　　惶恐伏思【臣】庸愚下质仰荷
　　皇上屡赐敎训有加无巳安敢爱惜精力瞻徇情靣姑
　　息徇隐下玷职守上负
　　圣恩惟有愈加黾勉钦遵
　　圣训勤以补拙公以服众率属察吏不敢稍懈仰答高厚于万一耳所有奉到
　　御批奏折理合恭缴伏乞
　　皇上睿鉴谨
　　奏
　　览
　　实力加勉以仰副朕望可也
　　雍正七年正月二十五日署理江南安徽布政使【臣】噶尔泰谨
　　奏为奏报安徽布政司衙门续收钱粮仰祈
　　睿鉴事窃【臣】防
　　圣恩命署安徽布政司印篆凛遵
　　圣训勤以补拙不敢偷安公以服众不敢存私盘查所属钱粮不敢稍有懈怠稽查属员贤否不敢一毫瞻徇州县火耗止于加一往年杂派禁革无遗总期洁已率属察吏安民仰副我
　　皇上澄清吏治爱养元元至意今将雍正六年五月起至十二月止一应钱粮数目另折胪列具
　　奏伏乞
　　皇上睿鉴谨
　　奏
　　览奏俱悉尔其竭力秉公为之料理钱粮固属职分内事究以纠察属吏甄别贤否为要务所谓勤之一字当身体力行勿致稍懈
　　雍正七年二月初四日署理江南安徽布政使【臣】噶尔泰谨
　　奏为恭谢
　　天恩事窃【臣】家人于二月初二日回南捧到
　　皇上恩赐福字【臣】随即跪迎恭设香案望
　　阙叩头谢
　　恩讫伏念【臣】至微至贱防
　　皇上天高地厚之恩歴任盐差委署布政数载以来诸
　　事仰遵
　　圣训谨愼奋勉惟以始终不改时刻自警才识浅薄毫
　　无报称又防
　　恩赐福字【臣】晨夕供奉如觐
　　天颜一饮一啄更当知福不特【臣】一身即【臣】子子孙孙
　　得以仰承
　　天锡绵绵之福耳为此缮折防谢
　　天恩谨
　　奏
　　览
　　江宁城内正月以来连次被盗兼有旗兵种种不法举动朕悉于他处闻之汝今何颜对朕若云不闻不见是乃无耳无目木偶人也如知之而隐匿不奏辜负朕恩有过汝者乎似此光景岂特不知福且恐福将尽矣思之甚为寒心向后倘仍然一味欺隐徇情沽誉朕焉用是好好先生为耶愼之戒之
　　雍正七年三月二十日署理江南安徽布政使【臣】噶尔泰谨
　　奏本年三月十五日【臣】家人回南捧到【臣】防
　　皇上恩赐福字恭谢
　　天恩一折钦奉
　　硃批【臣】跪读之下战栗恐惧无地自容本城内屡次被盗兼旗兵种种不法此等紧要之事【臣】实在如同木偶竝不留心疎忽聋聩之罪死有余辜【臣】受
　　皇上天高地厚之恩不特今生难报来生来世亦万难
　　图报若【臣】知而匿不奏
　　闻更应万死【臣】实是尸位木偶竟未留心今防
　　皇上格外施恩不即严加惩责犹
　　赐硃批敎训【臣】感泣羞愧如死方苏惟有仰体
　　圣心戒愼自勉处处留意事事小心凡有见闻即据实
　　具
　　奏万不敢辜负
　　皇上天恩敎训之洪慈也【臣】感激难名望
　　阙泥首百叩请罪谨将【臣】访确被盗案件竝应行严谨
　　缘由另折奏
　　闻谨
　　奏
　　似此图报甚为可嘉未留心三字岂可于朕前支吾明属欺妄之言
　　同日又
　　奏今将江宁城内被盗应行严禁缘由逐一开陈伏乞
　　皇上睿鉴
　　一省城五方杂处街市寛濶巷道四通八逹盗贼便于行走其无栅栏之处甚多俱应添设栅栏责成居民轮流看守
　　一城北地方空旷如红土山等处闻得盗贼多在其间出入虽有派防兵丁不过虚应故事似宜派拨弁兵相地添设堆子更番实力廵查定以考核之法
　　一城内鹰扬营地方寛濶营兵住居甚多其亲戚
　　子弟多游手好闲之人交接匪类而匪类多藏匿其中旁人不敢过问应责令城守营严行稽查一江宁省城风气一更二更街市灯火不断正买卖吃食之时廵夜者坐轿骑马灯笼火把仆役跟随盗贼窥见先已回避自三更以至五更廵夜者俱巳回家人尽睡熟盗贼便于行事且廵夜者多在热闹街道而深巷及城北空旷之处杳不一廵此廵夜虚应故事也
　　一秦淮河在江宁城内有东西水关直通城外五月以后水涨客船游船往来不断盗船亦扮作游船杂入九月以后水退又有小船停泊于夜静捕鱼名虽捕鱼其间竟爲盗贼隐身寄食之地似应责成水城门严加稽查出入
　　一乞丐之中有奸匪混迹为盗贼引线皆由丐头容留丐头之容留皆由地方官之不稽查如年壮无残疾之人乞食者不许容留
　　以上数端乃江宁城内多盗之由要皆地方文武玩弛如果实力严禁捕缉则盗贼自然敛迹矣又访得各门上需索钱物不特旗兵亦有不肖旗员在内合并奏
　　闻谨
　　奏
　　不但尔为木偶行尸阖城总督以下皆系无耳无目人也将此等琐屑之务混行渎奏观尔诚然福尽矣直待奉旨后始行查访以前所作何事既知地方上种种不应之处何以不言之总督将军至今方奏闻耶
　　雍正七年四月初二日署理江南安徽布政使【臣】噶尔泰谨
　　奏窃【臣】前奏满洲城内拏获贼犯周二供报伙犯伙盗数处今上元江宁二县俱已审明周二又在江宁县供出积贼许二系副都统立柱衙役该县业禀副都统将许二发理事同知衙门查审又访察城内江宁上元二县地方正二三月之内被盗之家共七处巳报官者三处未报官者四处又访得城内三月二十七日十庙地方井内捞起烂尸一人遍身皆有伤痕城内非道路村荘可比有此等事皆地方官不严加廵查所致又访得城内小仓地方营兵开场鬬鸡输赢俱至数十两营兵系吃粮防守地方之人乃开场鬬鸡赌博匪类因而聚集此皆由营将平日竝不稽查约束所致谨据实一并奏
　　闻谨
　　奏
　　将此等事当一面申饬地方有司一面言之总督将军及营将等共相约束稽查既在同城事关一体曷可膜外视之












　　硃批谕旨巻一百七十
　　钦定四库全书
　　硃批谕旨巻一百七十一
　　硃批赵城奏折
　　雍正六年十月十一日湖南布政使【臣】赵城谨
　　奏为奏明奉到
　　谕旨恭谢
　　天恩事窃本年八月二十九日【臣】于邮封内接书一封内开和硕怡亲王大学士张廷玉字寄湖南布政使雍正六年八月初三日奉
　　上谕各省藩臬有准其具折奏事者亦有本人未曾奏请具折朕遂未曾降旨者今思藩臬乃地方大员应准其各就所见具折陈奏且即此可以观其人之居心办事尔等可寄信与湖南布政使赵城伊若有陈奏事件初次具折差人交门上奏事人转奏嗣后从何处转奏朕再降谕旨可也钦此遵
　　旨寄信前来【臣】捧读之下感激涕零随恭设香案望
　　阙叩头谢
　　恩讫伏念【臣】边徼寒微叨蒙
　　皇上天恩畀以湖南藩司重任廻思前此叠受之殊恩更邀目今
　　特颁之异数自顾何人仰沭
　　高厚一至于此【臣】具有人心何忍不诚求报效无如才




　　奏此后一有闻见不时据实陈奏竝恳
　　天恩将嗣后从何处转奏之处再降
　　谕旨以便钦遵【臣】谨
　　奏
　　嗣后奏折交与大学士蒋廷锡转奏
　　同日又
　　奏为请定养亷银两解司分给以免州县那亏事窃查湖南所属各州县徴收钱粮先于雍正元年前督【臣】杨宗仁檄饬毎地丁银一两许加耗银一钱内将三分解司以充地方公用其余七分以一分五厘给藩司竝作部饷解费六厘给臬司四厘给廵道一分给知府三厘给同知三分二厘给州县为各衙门办理公务以及日用薪水之需乃有不肖之员见养亷一项前督臣檄内有具折
　　奏明之语遂视为应有无所忌惮毎于钱粮开徴之时不顾州县已未徴收即行牌催解或致劄要求甚至耑差下县坐索守提更有不肖牧令乆具逢迎之心无由趋奉一见行催不复计及
　　国帑遂将正项先动垫解以图上司欢悦夫正供钱粮尚有完半全完之期而随徴之项反得先行交纳因而预支早解彼此相习及至上司迁离多收之项不便过问惟有那新掩旧以应接任之催积习日乆势必酿成亏空【臣】请嗣后徴收加一火耗饬令州县随同正饷照数全解交【臣】衙门仍将三分留充公用州县应得三分二厘亦按正数即给解饷人役领回其余三分八厘存贮司库如解交之数足以给发行令各衙门差役赴司具领仍照在任起止月日给发倘遇迁转离任免致透支其有署事兼摄官员虽公事繁多不无需费但既有本任养亷未便又全给署任养亷应请扣存一半贮司库统归公项以为地方公用如此庶养亷不致冒滥而州县亦免那亏矣如果【臣】言可采伏乞
　　皇上睿鉴施行【臣】谨
　　奏
　　与督抚臣商酌行之
