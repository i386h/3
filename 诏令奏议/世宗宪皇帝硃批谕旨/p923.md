<!-- { "loadSidebar": true } -->
　　皇上睿鉴谨
　　奏
　　览收获情形洵可为滇民称庆也
　　雍正五年十一月二十一日云南提督【臣】郝玉麟谨
　　奏为飞报安南国迎请
　　敇书事雍正五年十一月十九日据开化镇【臣】南天祥咨称雍正五年十一月初七日据本标署理中军游击王无党右营守备杨显珍等禀报本月初六日午时安南国王差工部右侍郎阮仲义翰林院待制阮逢时前来迎请
　　敇防口称本国备员外藩世沐
　　天朝太平洪福身受
　　圣主懐柔重恩鄂部堂控驭严仁抚提大人辑睦周摰镇帅整绥兼施以故中外肃清边隅宁谧今防
　　皇上特赐
　　敇书仰见
　　圣主大造为心万物一体本国君臣黎庶何幸邀此遴遣陪臣小吏敬备龙亭仪仗结队出闗恭迎
　　圣防是日午刻安南国工部右侍郎阮仲义翰林院待制阮逢时率领外郎土目六十余人交兵三百余名俯伏闗前三跪九叩山呼
　　万嵗鼓乐彩旌迎进都龙闗赍赴宜京等因除具文呈报督部院外相应咨报同日又准督【臣】鄂尔泰咨同前事竝停止备兵縁由各等因移咨到【臣】窃照安南立界一事我
　　皇上懐柔逺人
　　特赐敇谕彼国即应敬谨迎领廼敢迟延时日
　　国体攸闗是以督臣商酌备兵【臣】复潜往各处要隘细察情形彼国土目人等觇知备兵之举恐惧疑惑随据守闗守备杨显珍禀报该国土目黄文绥奉国王回音差委都指挥陈徳厚就交界处齐整迎领竝呈送差员接
　　防印文情由经【臣】于九月十六日缮折奏
　　闻嗣于十一月二十二日接督【臣】鄂尔泰录示
　　皇上宻防又奉
　　硃批【臣】折未雨绸缪备而不用则可兴师问罪之举朕意不然另有防谕鄂尔泰矣钦此钦遵【臣】跪读之下益见我
　　皇上圣明逺照寛大之恩天地同量【臣】逐一诵记于心不敢稍有孟浪今据开化镇【臣】南天祥咨报安南国另差工部侍郎阮仲义翰林院待制阮逢时等于十一月初六日迎领
　　敇防该国君臣感激
　　圣主天恩词语甚是恳切总皆我
　　皇上徳威普被海隅日出之乡无不沐浴
　　圣化仰戴
　　生成【臣】防
　　圣恩膺兹重寄惟有事事小心以尽职守仰报
　　圣主于万一耳所有安南国差员接
　　防日期理合缮折奏
　　闻伏乞
　　皇上睿鉴施行谨
　　奏
　　绥服外夷逺藩理应如是但此事该国王遵奉领防后朕尚另有谕防
　　雍正六年二月二十二日云南提督【臣】郝玉麟谨
　　奏为奏
　　闻事窃照茶山所属地方袤延千有余里一帯夷民名曰窝泥性极凶悍且与阯莽子老挝等国地界相连声息可通倚为援护防知法纪截刼客商以及拒捕伤害官兵等事毫无顾忌上年九月十八日把总王朝选帯兵捕拏恶夷麻布朋等竟被伤害督【臣】鄂尔泰就近调遣汉土官兵奋勇进【臣】一面移行飞速前进一面选差解送藤牌火器等项星赴军前调景防营千总李万春赶赴临元镇总兵孙本营盘听调遣复差干弁目兵接踵侦探陆续据报此番进之官弁兵丁人人奋勇争先杀贼众夷见官兵势大俱各哀恳投诚首贼麻布朋并伊妻子媳三名口业经拏获其逸贼克者老二及逆党等获日再报各等情通报前来【臣】复密移总兵孙本并行副将张应宗叅将邱名扬务将逸贼克者老二拏获其余安分守法夷民悉加安抚令其各安生业外【臣】思茶山界连外国逆夷肆行不法仰仗
　　皇上天威督【臣】鄂尔泰调度咸宜目今大局已定然必图善后之策邉境始得永逺宁谧【臣】因接奉部文奉
　　防云南派兵三千进藏随于本年正月初一日到省与督抚二人防议即与鄂尔泰面商茶山事宜细加斟酌彼地疆界形势以及险要隘口分布汛防应否改设郡县必使顽梗夷民得沐
　　圣朝治化湔改习始为久安长治之计督臣语【臣】拟亲自前往因西藏军务嘱【臣】亲行查勘督臣一面奏




　　土司头人以及夷民百姓宣布
　　皇仁并分别赏犒伊等俱各俯首欢呼【臣】细察夷情甚属淳朴一路田地亦多膏腴即顺便访问茶山大局据称茶山地方甚属辽濶每年所产普茶不下百万余斤盐米牲畜俱系本地出产价值颇贱民人食用俱足等语臣今于二十一日已抵普洱距茶山地方六站俟到彼查明周围险要各处地方确实情形作何分布营汛并应否设立郡县之处容臣防同督【臣】鄂尔泰定议具
　　奏所有官兵擒窝泥情形及【臣】起程日期并一路新设府县地方夷情理合一并缮折奏
　　闻伏乞
　　皇上睿鉴施行谨
　　奏
　　览奏知道了此畨在事官兵赤心报効奋勇争先甚属可嘉但善后之策尤为紧要务湏绥辑得法方收一劳永逸之效全赖卿等慎重详悉筹画而为之如镇雄乌防皆縁措置失宜委用不当所以致生事端当为前车之戒慎之毋忽
　　雍正六年四月二十日云南提督【臣】郝玉麟谨
　　奏为勘明茶山情形竝获要犯缘由仰祈
　　睿鉴事窃照茶山窝泥不法一事【臣】于本年二月二十二日业将官兵擒窝泥情形及【臣】亲往其地查勘要隘起程日期一并缮折具
　　奏臣自省起程曾经督【臣】鄂尔泰宻嘱车里土舍刀正彦奸险狡诈煽惑窝泥务湏设法擒拏以安百姓以靖地方【臣】随兼程到倚邦行营询之总兵孙本云刀正彦狡诈百端屡调不出昨已遣发官兵指称搜拏贼党稽查地方以便相机擒拏该犯心虚胆怯闻官兵有渡江之信即行潜逃【臣】查车里紧接莽子等国逃窜至彼将为后患随一面冩译缅字钤葢印信行文莽子老挝等国不许容留务湏协力擒拏并严饬军前将弁务将该犯擒解又一面调集宣慰司刀金寳并土目夷民人等齐赴军营陈设兵威宣扬
　　圣主恩徳莫不感畏踊跃俯首向化其在事兵丁俱属出力【臣】亦逐加犒劳即直进九龙江宣慰司地方自思茅茶山至此夷民所往皆系竹楼名曰掌子江形亦不甚寛然内外界限划然攸分也【臣】到江上时访闻莽挝等外国其一种恭顺畏惧之状不能言喻此皆我
　　皇上徳威逺被是以邉徼夷民莫不咸遵法纪也【臣】因刀正彦尚未擒获随又至橄榄坝该犯所居之地察访踪迹实因外国不敢容留奔逃无路廼于三月初八日据副将张应宗等报称千总陈安邦等于三月初四日在孟腊地方已生擒刀正彦并伊子二名义子一名随从五名将次解到【臣】恐途中或有疎虞随谕游撃祝希尧督兵护解行营严令官兵加谨押解赴省讫【臣】另由猛仑慢林蛮砖等处复至倚邦普逺猛旺他箐思茅普洱元江一帯细勘回省【臣】查车里茶山地方普洱思茅是其咽喉九龙江橄榄坝廼系邉界藩篱紧接莽子界址更有慢达等处五渡口在在闗系紧要且一帯夷民依附心切幅员甚属辽濶宣慰司刀金寳实实不能兼顾管理况地方所产普茶之外并有盐井厰务必湏划明界址布置全局安设文武弹压治理则顽蠢可化淳良邉疆永获宁谧矣至于一切应行事宜督臣与【臣】复委大理府同知佟世廕等前往悉心查明俟回覆到日【臣】等从长再加商酌妥协另疏防
　　题外所有【臣】勘明要隘形势以及生擒刀正彦縁由谨缮折奏
　　闻伏乞
　　皇上睿鉴施行谨
　　奏
　　此一事实縁尔布置有方所以凶苗不致漏网甚属可嘉前于鄂尔泰奏到时朕已有防谕部矣
　　同日又
　　奏为据实陈明事雍正六年二月初六日【臣】接督【臣】鄂尔泰咨为前任镇臣等事雍正六年正月十七日准兵部咨云南鹤丽总兵官张耀祖奏称原任鹤丽总兵官赵坤帯兵进藏曾代兵借过军需银一万一千九百三十三两五钱恭遇
　　恩诏豁免此内赵坤侵蚀银四千三百二十两再查得回师兵丁找攴司库钱粮内赵坤又用银四千五百两又跟役长支折给口粮银六百二十六两零今既查实理合奏明将赵坤侵蚀过银两仰请
　　敇谕追还滇库等因咨防到【臣臣】细检前案逐一察访查得此内情节原任丽镇【臣】赵坤代兵借过银一万一千九百三十三两五钱内赵坤用银二千两游撃李君贤用银八百两守备张有义用银五百两千总施善元何元李遇春李成林陈尚义杨从林孙成宗七员每员用银二百五十两共一千七百五十两通共用银五千五十两查此项银两实系官借原与兵丁无渉不在豁免之内自应追出还库不应给发兵丁至张耀祖奏称回师兵丁找支司库钱粮内赵坤又用银四千五百两一项【臣】访此项银两为造报进藏功加部费之用前任永北镇标游击南天祥鹤丽镇标游撃王之臣原议鹤丽镇出银四千两永北镇出银二千两丽江土府出银一千两共银七千两除在省备礼使用及鹤永二镇差员人役盘费等项共去银二千两其余五千两系原任永北镇千总杨洪绪帯往四川陕西同鹤丽镇差役用银五百两交提督岳钟琪银四千五百两作部费使用【臣】访查前后情节如此除咨覆督【臣】鄂尔泰聼查追定议具
　　题外谨将查明情由据实奏
　　闻伏乞
　　皇上睿鉴施行谨
　　奏
　　此事据鄂尔泰备悉奏闻朕经有防明白指示令其料理完结矣
　　雍正六年五月十九日云南提督【臣】郝玉麟谨
　　奏为奏
　　闻事窃照乌防所属大闗米贴等处界连四川巴布凉山所闗紧要先经督【臣】鄂尔泰确访险隘情形防同【臣】等悉心酌议建设文武各官调拨兵丁分布驻防合词具
　　题在案讵有禄永孝之妻陆氏干犯
　　宪典抗不服拘因委副将郭夀域帯兵捕拏该将轻忽大意致被勾通夷贼伤害官兵【臣】闻报之际不胜愤恨因茶山公事未竣不得分身赴省嗣准督臣咨开飞遣滇黔两省汉土官兵竝照防四川建昌镇星驰防合疏
