<!-- { "loadSidebar": true } -->
　　皇上简任督学山东岁试已周现在接行科试通省士
　　习仰被
　　圣天子训谕谆诚感激悔悟日就循谨至通省今岁夏秋两熟百谷俱各丰稔瑞麦嘉禾所在多有【臣】廵试所至目覩熙皥之休风沾被光华之
　　帝治得以策励驽钝勉奉职守实深庆幸兹据所闻士
　　习钱粮二事不揣愚昧缮折恭呈
　　御览伏祈
　　圣恩裁鉴谨
　　奏
　　览
　　条陈地方事宜二折留中至徴收隐之奏谅田文镜自能区画得法必另有一番整饬也
　　提督山东学政【臣】王世琛谨
　　奏为请杜州县徴收之隐事窃查东省州县拆封时皆令本学敎官监拆但新旧钱粮不一毎番拆封时户名不啻千万计敎官岂能逐一查算自不得不随州县具文详报且闻柜书隐弊种种不一为今之计必先使现徴之银无可那动又必使粮户实完之数不由州县开报不俟拆封司府先巳知之而后那动之端可杜【臣】酌陈末议伏
　　圣明俯赐裁择
　　一徴收之法设流水号簿连三串票而此毎日徴收之数直俟拆封始行总报上司则改多为少司府何从查察【臣】以为宜于连三串票中再添解上司一票当粮户完银时柜书将给粮户解上司两票一并写交粮户亲赍赴学敎官騐明骑缝号印始将两票截开一给粮户一存敎官再于流水簿外设日收簿毎本百页骑缝用府印该县毎日查对流水串根挨号钞入日收簿分晰新旧欵项算明总数钤印就所钞之若干页拆开于次日移送该学敎官将昨日粮户所交之票与该县所送日收簿挨号查对明晰即将所收之票若干张簿若干页毎日各自封固钤用学印积至五日票解知府簿解藩司是不由州县开报不待拆封司府已皆知其实徴之数俟至半月或一月知府彚计总数一面详司一面委员监拆如数起解倘有不符即行严防如此则徴拆之数丝毫难以那动官役无从侵隐矣
　　一州县新旧交代查核完欠全凭流水串根今闻竟有揑造隐匿托言遗失者新任无凭查核若欲传集粮户细查蠧书等即贿买里民诡名承认新任信以为实便行接受后虽觉察而接受在前恐干处分转为掩防矣【臣】请嗣后离任官有将流水串根揑造隐匿托言遗失者新任官即行掲防先议处分查出实照例追防如【臣】所陈票解知府簿解藩司之处防
　　恩准行则新任官详请府司将收存票簿发出查对便
　　完欠了然奸蠧无所售其欺矣
　　一东省钱粮有粮户将银靣交柜书秤估如式然后眼同封固入柜者有粮户自已封固入柜柜书据所开银数写给串票者此自已所封之银当拆封时或致低潮短少其中固有粮户作奸而柜书乘间偷换之亦多【臣】以为收银时宜悉令柜书秤估如式眼同粮户封固入柜倘有低少责之柜书赔补不得滥拘粮户则柜书偷换与粮户作奸之俱可杜矣
　　一敎官所有书役亦止办学政文移如【臣】所陈防
　　恩准行则毎日收发串票缮写文牒其事较繁应另行募选书役专管照州县总吏例满考职以酬其劳如有于验票时收发迟延勒索纸笔费用者州县不时查察其查对不实遗漏票簿详解迟延并勾通州县柜书作者司府不时查察役则革处官则防防
　　以上诸欵在州县官吏必以为繁琐难行但钱粮闗系重大若能不厌烦劳使蠧役无能作奸将行之渐熟竝亦不觉其烦上清
　　国课下恤民生而官之受益鸿多矣谨
　　奏
　　东省新命田文镜兼辖以田文镜之歴练老成总督其地自必一一清理何庸汝未逹吏治之书生管见为耶且阅汝条奏内有许多窒碍难行处即或可行于简僻之州县而繁剧之处则万不能行夫既不能通行无碍止于简僻地方不论如何施设皆可又何必多此一番烦扰迂腐之诮汝何以免







　　硃批谕旨巻一百六十九
　　钦定四库全书
　　硃批谕防巻一百七十
　　硃批噶尔泰奏折
　　雍正元年七月十一日廵视两浙盐课【臣】噶尔泰谨
　　奏为请除堕民丐籍以广
　　皇仁以端风化事【臣】于雍正元年三月内见御史年熙
　　以山陜乐籍沉沦日乆
　　题请削除以正风俗当防
　　圣恩悯恻
　　敕部遵行中外臣民闻风懽舞【臣】今奉
　　特防廵视两浙访闻绍兴府属之八邑有所谓堕民者细问土人并查绍兴志书相传为宋罪俘之遗故摈之而名以堕民其内外率习汚贱无頼四民中居业不得占四民中所籍不得籍即四民中所常服彼亦不得服特别以辱之者也又籍曰丐户自
　　言宋将焦光瓒部落以叛宋故被斥曰堕民男子只许捕蛙卖饧逐鬼为业妇则习媒或伴良家新娶嫁为人髻冠梳髪或穿珠花羣走市巷兼就所私丑秽不堪辱贱已极实与乐籍无二间有流入他方者人皆贱之【臣】细思此辈在宋有应得之罪处之固宜今已堕落数百年生息蕃衍岂皆尽无廉耻实因无路自新是以终沉孽海伏乞
　　皇上特沛恩纶请照山陜乐籍一并削除使尧天舜日之中无一物不被其泽岂独浙省堕民生者衔环死者结草即万世之后共戴
　　皇恩于无既矣为此专折跪
　　奏伏乞
　　皇上敕部议奏施行谨
　　奏
　　该部议奏
　　雍正三年九月十一日廵视两淮盐课【臣】噶尔泰谨
　　奏为报明癸卯纲经解等费用存银两事前经
　　钦差部堂防同
　　题定毎年额徴经费解费脚价等银共七万七千五百九十三两零除扣存俸工代解土税官役俸工纸张水手塘兵工食解饷赍奏领引等项一年约用银三万八千余两外余剩银三万八千余两向系院道各半分为日用之需相应照旧应用等因并行运司遵照在案今据运司何世璂详报前来查癸卯一纲经费解费脚价等项共该银七万七千七百八十一两零内除一切公私项下开销外【臣】存余银二千六百九十五两零又库内存有辛壬等纲未拨钱粮即有存库水脚今辛壬等纲钱粮奉部拨解除支给解脚各费外仍有余银九千三百八十七两零除运司应得一半外【臣】又有余银四千六百九十三两零二共余银七千三百八十九两零【臣】防
　　皇恩调任两淮清査浮费其存剩银两不敢丝毫隐瞒
　　业经尽数节省存库再查得
　　钦差部堂防同
　　题定存册内盐院衙门书工承差各役等费又各商毎年自付使费银共三万九千五百九十八两应存以聼该御史自行酌量节省应用等因在案今癸卯纲【臣】除应给书吏承差各役书工纸张饭食等项之外加意节省银一万五千七两零合共节省银二万二千三百九十六两零现贮运库聼拨解理合
　　奏明伏乞
　　皇上睿鉴施行谨
　　奏
　　尔之可嘉处朕笔谕不尽勉之勉之
　　雍正三年十一月初八日廵视两淮盐课【臣】噶尔泰谨
　　奏为敬承
　　谕旨恭谢
　　天恩事窃【臣】前奏为报明癸卯纲经解等费用存银两
　　事一折钦奉
　　硃批【臣】跪读之际感深泣下伏思【臣】何人斯受
　　皇上天高地厚之恩
　　御笔嘉予
　　温纶勉励【臣】肝脑涂地实难报称惟有谨遵
　　圣训仰体
　　圣心益自奋勉供职以尽犬马报
　　主之心于生生世世耳谨此具折叩谢
　　天恩伏乞
　　皇上睿鉴谨
　　奏
　　凡人靡不有初鲜克有终须坚守此志勿使迁移勉之雍正四年七月二十八日廵视两淮盐课【臣】噶尔泰谨
　　奏为防请
　　陛见以申犬马微忱事窃【臣】自防
　　皇恩廵视两浙继又
　　调任两淮识浅才疎寸长未效迄今三载有余未得一
　　觐
　　天颜时深孺慕兹又奉
　　恩旨再留一年
　　圣谕嘉奬
　　温纶宠锡【臣】虽粉骨碎身不能图报除另疏叩谢天恩外思欲趋赴
　　阙廷叩请
　　圣安跪聆
　　圣训但未经
　　奏请不敢擅离职守为此跪恳
　　皇上天恩准【臣】入京
　　陛见以申犬马微忱伏乞
　　睿鉴施行谨
　　奏
　　朕从不无故施恩愿受恩者朕即施之从不无故示罚甘领罚者朕即示之皆在尔等自取朕不预定成见也知此当勉所以永乆受恩之道此心此行切勿改移更不可稍有放纵尔请陛见甚好于九月下旬到京可也雍正五年正月十八日廵视两淮盐课【臣】噶尔泰谨
　　奏为据实奏
　　闻事窃【臣】防
　　皇上天高地厚之恩于【臣】任内应行事宜固当勤愼黾勉即地方之事有所见闻亦不敢不据实陈









　　察今将所闻据实奏
　　闻谨
　　奏
　　览
　　雍正五年三月初十日廵视两淮盐课【臣】噶尔泰谨
　　奏为恭谢
　　天恩事雍正五年二月二十七日江宁织造曹頫自京
　　回南至仪徴盐所【臣】衙门【臣】跪请
　　圣安曹頫口传
　　圣谕以【臣】等呈进龙袍及丰灯香袋等物皆用绣地靡费无益且恐引诱小民不务生产有关风俗
　　特命传
　　谕微【臣】钦遵随叩头谢
　　恩讫【臣】上年防
　　皇上召进
　　陛见三聆
　　圣训【臣】仰体
　　皇上谆诫淮商崇尚节俭无事奢侈今复防
　　恩谕劝勉敎诲益见我
　　皇上惠爱元元保育羣生之至意【臣】惟加意恪遵仰体圣心凡两淮众商时时劝勉务使敦本崇俭醇朴成风
　　耳为此谨
　　奏
　　向来奢侈风俗皆从织造衙门及盐商富户兴起天津此等陋习今被莽鹄立整饬四年以来较前已改革八九两淮地方尔其竭力劝导之可也
　　雍正五年三月十五日廵视两淮盐课【臣】噶尔泰谨
　　奏为
　　皇恩浩荡难名犬马私情未展叩详
　　题逹少报涓埃事据两淮运使张坦麟详称据商人黄光德汪勤裕马裕汪晋德公呈前事呈称窃念商等办运淮南荷防
　　皇上洪恩叠沛深仁厚泽浃髓沦肌去岁商等公同捐
　　输原不过少效微忱实未足以仰酬
　　高厚又奉
　　恩旨即在扬州府起建义仓积贮米谷
　　圣天子推恩薄海惠遍苍生商等即欲将仓厫工程自行捐造因系营建之初不敢冐昧紊凟今义仓已经告成所有建仓银两商等情愿一总公捐不敢动支库项庶蝼蚁微忱借以少申万一伏叩转详据情
　　题逹等情到司据此该本司查得商人黄光德等愿捐建仓银两实系欢忭从事情切急公已于雍正四年六月开工雍正五年二月告成照原估极力节省银一千三百九十五两零实共用银五万一千三百一两零已经造册送部查核在案今现奉
　　俞旨于近灶之地建仓积贮米谷以僃赈恤似应详请将四商愿捐银两统于近场地方建仓积谷添用等情并据商人黄光德等呈同前由各等情前来据此【臣】目击商人等愿捐之心出于至诚不敢壅于
　　上闻为此据实具
　　奏伏乞
　　皇上睿鉴施行谨
　　奏
　　览淮商急公情词似属出于本心所奏知道了
　　雍正五年七月十一日廵视两淮盐课【臣】噶尔泰谨
　　奏为叩乞
　　皇恩事伏防
　　皇上特恩令于场灶就近地方着将商人乙已公捐银
　　二十四万两酌量建仓积贮现已
　　进呈建仓图式并开工日期另行具本
　　题报外今【臣】衙门有商人公捐乙已公务银八万两现存道库叩乞
　　皇恩赏准【臣】添作场灶建仓积贮之用【臣】受
　　恩深重感戴难名犬马之心万难图报惟有益加勤愼
　　保商恤灶以仰副
