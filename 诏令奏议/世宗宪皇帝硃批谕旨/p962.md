<!-- { "loadSidebar": true } -->
　　逐条批谕矣







　　硃批谕旨巻二百十六之二
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十六之三
　　硃批赵恩奏折
　　雍正十一年正月十八日湖广总督【臣】迈柱湖南廵抚【臣】赵恩谨
　　奏为请
　　旨事窃查常徳府知府王叶滋现经【臣】等
　　题补辰永靖道其所遗常徳府知府员缺不在题补之列但常郡为楚省南北咽喉滇黔要路商民繁庶政务纷纭非强干勤练之员未足胜任查有永顺府同知张廷庆才猷敏练措置咸宜若补授常徳府知府洵为人地相称其永顺同知员缺有寳庆府通判朱汝珩明白勤慎厯任五载熟悉苗情以之补授永顺同知亦能胜任其寳庆府通判员缺应归部选【臣】等因地方需才起见理合具折会
　　奏请
　　旨谨
　　奏
　　该部议奏
　　雍正十一年二月初十日湖南廵抚【臣】赵恩谨
　　奏一【臣】前因楚米贩运过多米价骤长恐江苏闻风愈加髙擡时价随一面出示并咨商督臣北抚臣暂停商贩以平市价一面移咨江苏抚臣将楚省仓储售运以济江苏民食嗣因楚价稍平【臣】即令将百石以内者仍许贩运并经督臣通饬停收捐监谷石乃又钦防
　　特敕川省速弛米禁楚食更可通融【臣】又遍饬无论江苏湖北商贩千百石内外槩听贩运在案至【臣】前
　　奏将仓储售运江苏系为江省平粜之用呉楚百姓皆属
　　圣主之赤子各省仓粮皆属
　　国家之蓄积【臣】惟恪遵


　　一黔省九股逆苗不法调集楚粤官兵协粮饷宁可多备邻省理应代筹【臣】自去冬已饬距黔最近之沅州多动仓谷碾米运济据报准镇逺府覆称黔粮尚足供支俟需米起运在案兹准贵州抚【臣】元展成咨拨仓米一万石【臣】随于近黔之沅陵等县仓拨谷碾运犹恐稍需时日又将沅州前次碾就之米先行解济仍即于沅陵等县碾米数内扣还其沅陵等州县动碾之谷亦即于常长衡三府仓拨补庶沅州仍有预备而沅陵等仓仍然充实【臣】仍不时侦探倘再需米自当再行拨运又思黔省当此用兵之际诸费浩繁库藏或有不敷查现拨湖南协济黔省雍正十一年兵饷二十余万两部行四月完半今未便仍循徃例【臣】已督令布政使张璨尽数先动银一十六万八千余两飞调委员尅日解黔俾得通融接济此黔省粮饷二项


　　一湖南通省雍正十年十月起至本年二月各属俱得雨雪沾足春耕大有裨益现在上米每石价银八钱四五分起至九钱一二分不等中米每石七钱七八分起至八钱三四分不等谷每石三钱五六分起至四钱三四分不等理合奏
　　闻谨
　　奏
　　凡此雨雪之调顺米谷之丰裕皆缘汝等大吏公忠秉心获邀
　　上天锡祐之所致勉之莫稍肆志愈加寅畏可也雍正十一年七月初二日湖南廵抚【臣】赵恩谨
　　奏一湖南钱粮从前每届
　　奏期必拖欠五六万至十余万两不等雍正十年额征充饷银九十四万有零【臣】饬藩司张璨及有司善为劝纳勿事差扰刑比兹当
　　奏销之期已完银九十二万余两内有五十六州县衞全数通完惟湘乡衡阳平江等十一县共尾欠银一万八千一百四十六两零伏思湖南百姓荷防
　　圣训频颁至周极渥数载以来渐有返朴还淳之机看



　　一查湖南长靖等十二府州属雍正十一年分早稻收成分数内长沙府属十分者十之一九分者十之九衡州府属十分者十之三九分者十之三八分者十之四永州府属八分者十之四七分者十之六寳庆府属十分者十之六九分者十之四岳州府属九分者十之三八分者十之四七分者十之三常徳府属八分者十之二七分者十之八辰州府属实有八分永顺府属九分者十之五八分者十之五澧州属实有八分桂阳州属十分者十之四九分者十之六郴州属十分者十之二九分者十之四八分者十之四各府州属上米每石价银八钱一二分起至九钱不等中米每石价银七钱一二分起至八钱不等稻谷每石价银三钱七八分起至四钱三四分不等黄豆每石价银八钱二三分起至八钱八九分不等菉豆每石价银八钱四五分起至八钱七八分九钱不等大麦每石价银四钱七八分起至五钱一二分不等小麦每石价银八钱一二分起至九钱不等盐每包价银一钱六七八九分不等自四月至六月各府州


　　一今嵗湖南各属雨水均调髙下田地俱获收成虽值青黄不接之时米价照常惟据巴陵临湘二县报称五月底雨水稍多川水陡涨所属濵江近湖最低之田间被淹浸又据华容县报称近湖伍张兔湖等垸间被冲损旋即抢筑并据各该县咸称水势若消落迅速则受淹之禾仍有薄收且可补种晚稻民俱得所等情【臣】随饬委干员前徃确勘抚恤去讫是否成灾俟勘覆另报又据永顺保靖二县报称四月二十九等日隂雨连绵溪水涌涨溪边稻田间被淹冲合计百余畆因系山水旋涨旋消民间当即修整补插竝不成灾其永桑新修城垣土性未定水浸间有塌处现在修补等情【臣】俱饬行确查去讫又查自六月初连日晴明水势渐消理合一并奏
　　闻谨
　　奏
　　狂则其征恒雨观汝所奏颇露自满之意朕甚忧秋霖或有害稼之虞也
　　雍正十一年七月二十四日湖南廵抚【臣】赵恩谨
　　奏一于六月初七日接大学士张廷玉寄字奉
　　上谕据云南布政使陈宏谋条奏长沙至永州一带縴路令【臣】转饬查勘斟酌修筑等因钦此【臣】查湖南东路由长沙至衡永西路由常徳至辰靖多系两山夹河一水中流挽舟縴路随水消长水长则登山越岭水退则沿河傍滩其间又有支河小港水沟缺口为之间隔縴夫行走实属艰难盖因夏间水涨傍河縴路弥漫则水退必须再修冬春水平沿山縴路防茸则水长仍须修理今防
　　谕旨【臣】即委员分徃两路会同各地方官逐细查勘将两岸险峻不平之山路再量凿寛平其沿途支河小港原通舟楫难以搭桥外将深沟缺口难行者亦酌搭木桥非系通泄民田水口可以填筑者即行填筑尚在水底者俟冬间水涸一例举行以安



　　一【臣】查巴陵临湘华容三县本年五月底雨泽稍多川水陡涨低田间被淹损委员确勘抚恤【臣】前彚折
　　奏明兹据司府并各委员勘覆被水之处甚少华邑冲损之堤亦在修补俱不成灾转报前来【臣】与督【臣】迈柱商酌虽据勘不成灾然收成未免歉薄而华容被水之民更有修堤之役随仰体
　　圣慈分别酌动公项令该府督同各该县寛裕赏赉加意抚恤三县百姓俱无失所之虑矣又查长沙湘隂浏阳益阳等县山多溪窄之处骤雨消泄不及沿河低洼地方零星漫浸田庐路堤数段旋涨旋消又长沙有淹毙男妇大小三十四名口湘隂龙姓一家二十一口浏阳男妇一十三口益阳男妇六口皆因住近山脚黑夜起蛟冲淹压毙虽称俱属山乡常有之事但民瘼攸关【臣】据报亦即商之督【臣】委员动项分徃将被淹田庐及淹毙人口各户分别从厚赈恤逐一确勘其华容报有雨水续浸之处亦令并赈再勘并通查各属统候勘覆另报理合一并奏
　　闻谨
　　奏
　　详确查勘加意抚恤毋忽
　　雍正十一年九月十六日湖南廵抚【臣】赵恩谨
　　奏为遵
　　旨明白回奏事恭读
　　硃批目今丑虏未平正当军需浩繁之际直省督抚在廷诸臣莫不以节省浮费为适时要务而汝独云现今经费敷足不知具何确见而为此侈泰之言其明白回奏以匡朕之不逮钦此臣不胜惶恐战栗之至总缘【臣】识见短浅管窥眇小但只就湖南一省而言未能通盘筹算一时冒昧轻率遂以敷足之语入
　　奏仰荷
　　皇上指训以期【臣】由此渐归老练谨饬之地捧读再四
　　赧顔汗背愧感交加惟自咎【臣】前
　　奏之谬更不觉愈感
　　天恩训诲生成之切也【臣】谨据实覆
　　奏伏乞
　　睿鉴谨
　　奏
　　非识见短浅乃公私二字审辨未清耳若视国事如家事何至有此谬论根本处少差则枝叶俱谬但务本莫逐末志之
　　雍正十二年正月十二日署理江南总督印务【臣】赵恩谨
　　奏一江苏一省民情颇多虚浮风俗争尚奢侈自昔











　　一江苏安庆江西三省俱报得雪惟最逺之信丰等数县尚未报到三省米价亦平百姓咸感
　　皇仁懽忻乐业至崇明常熟等县雍正十年偶被海潮
　　业经赈蠲更防
　　圣恩普例加赈百姓咸遂安全上年虽有偏祲然各处俱有收成且已拨谷备粜其安庆之宿州灵壁等四州县江西之新淦等七县各报被水亦俱赈恤是三省督抚诸臣俱仰体
　　圣慈已经料理再恐青黄不接之际民食价昂或乡农种籽间有不足【臣】又已密札各该属或动社仓出借或将常平仓粮破例多粜或常平社仓无存又备粜之谷未敷再量为动项买运分粜以平市价偶有邻民入境给费慰送回籍倘有衿棍借名强买强借摘拏解惩一切事宜随地随时尽心办理务使百姓普沾乐利仰副
　　圣懐
　　一江省积欠当照案催征恐新饷复有包侵亦在察防其盐政以完课疏引恤商便民为要若妄拏贫难小民纵放大伙私贩以及商盐故意逗留长价或船户盗卖捏报淹消种种弊端俱当剔除但



　　督销又扬州三河一带为漕盐经由之地【臣】现在禁革积弊督令挑濬深通理合一并
　　奏明
　　一江宁省城于正月初四初五连日得雪合并陈明谨
　　奏
　　览
　　同日又
　　奏一安庆一省民情似属醇厚比之苏松实有不同


　　一安庆省内凤阳亳州颍州三府州属盗案更多必须密察积匪窝线实迹严拏惩治以安良善现
　　是在密饬文武员弁妥办





　　一安庆文武员弁多务虚不实经抚【臣】徐本惩戒之后颇知儆惕而守令以及微员间有受贿徇情之事征收漕米积弊现今亦有未概除者容【臣】细加察访分别防究劝饬以副
　　圣主澄清吏治之至意
　　一准安庆抚【臣】徐本以安省收漕甚早奉
　　旨改折之文到省已经征收者多今应作何半本半折等因札商前来【臣】以雍正十一年漕米改折乃钦防
　　圣主爱惜江南民力接济江南民食之殊恩管理苏抚
　　【臣】髙其倬现将未奉
　　上谕之先早完过半之米仍通行起运则安省已征之米如果干圆洁净似应一例兑运或恐将来米价昂贵应否仍须量为截漕若干又在随地斟酌仰


　　行去讫理合陈明谨
　　奏
　　览
　　同日又
　　奏一江西一省民多俭朴亦有数处刁悍动辄聚集









　　闻
　　一【臣】过九江一带风闻署南昌镇总兵官陈王章




　　事竟不实心办理臣初闻未敢深信及抵江宁密加察访论复相同昨据该镇陈王章送到该标后营俸满千总萧三汲经【臣】秉公考验汉仗弓马俱属平常查核陈王章所出考语则称弓马可观当经【臣】饬行不准保送在案是考送员弁瞻徇之处已有确据则彼地文武弁兵之群相嗔怨似非无因除一面再加确访外事关镇臣大员理合先行据实奏
　　闻
