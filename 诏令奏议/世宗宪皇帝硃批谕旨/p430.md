<!-- { "loadSidebar": true } -->
　　闻九月十三日据张广泗呈称抚提两标以及各协营来官兵于八月二十日以后陆续到齐拟将八寨内背恩反复之杨牌等寨先行惩创然后直进丹江严加布置查此一叚生苖地界虽属寛广而要隘总滙之区在黎平者则为古州在镇逺者则为九股清水江在都匀者则为八寨在凯里者则为丹江又自八寨深入则为千家寨其余零星寨分虽地名尚多户口繁众其中亦有顽梗者然皆观望此数处以为向背非能自为主张也今古州早巳愿聼约束现在宁帖其九股据镇逺协遵奉化诲者巳十之八九其尚未就抚者因切近丹江故尔观望至清水江一带亦多领受告示情愿内附而八寨经本司恩威并用亦俱就抚即今背恩反复者细查只有杨牌杨尧杨乌乜告交归羊甲番仰番扛等寨其余各寨照旧敛戢输服惟丹江一处敢于抗违者总因寨分稠宻壮丁有三四千人加以勾结附近胁制羣苖通计不下六七千人而且鎗械极多狡悍异常我汉土官兵虽以少击众杀其多人屡经溃败而仍然散而复聚者实恃其众也是以移营至衙门寨复移至瓮城切近八寨之地以便弹压两处并慰抚未反复各寨以待添兵今所请之兵巳到惟一切攻战之具尚须整备克日即先进八寨后进丹江大震威声使顽苖知所儆惧合先报明等情【臣】查生苖之役原欲示抚故不须多兵今丹江既敢抗拒则非重兵不足以济事若不先制其强者即弱者亦难以归附随以羣夷负险狡悍莫测天时可乘地利宜审近功速效终无逺计须待大兵齐集慎重图之凡事先易者后转难先难者后必易务筹一劳永逸俾无烦再举则此一大部署庶可以昭示来兹等语宻札张广泗去后又随札致提【臣】杨天纵除前调官兵外再将粤西撤回之安笼等标官兵酌量调赴遣用并将【臣】所造火箭三千枝及攩牌火毒礮等件差弁解赴行营备用旋据各报前调官兵巳陆续到齐又准提【臣】杨天纵咨会巳飞调安笼兵三百名安南普安盘江三营兵共二百名委游击田昌友带领又调平逺黔西大定三协兵各一百名长寨营兵二百名提标兵二百名令贵阳营游击史应贵同提标守备任龙合营管领前往又制造靖蛮大礮二位并火药铅弹等项现在差员赍解等因是前后所调官兵合计巳六千三百余名前进攻取并酌留驻劄似皆可以敷用矣十月初八日据张广泗呈报巳于九月二十六日移营前进十月十六日随据定广协副将苏大有呈称防张抚院与卑职酌议用伏兵以待苖贼十月初四夜卑职令千把带兵离营盘六七里之地四处埋伏初五日辰时果有苖贼千余各执火鎗直冲营盘伏兵四起与苖对敌卑职亲统官兵分路追杀令千把髙选等带兵由左路追至摆楷等寨鎗礮打死苖贼数十名随将摆楷也畧壤顶埧搆俱各烧燬卑职带补守备又新等由右路追杀至乜告闗口鎗礮打死苖贼不计其数各营官兵俱奋勇力敌杀贼首级数颗直抵乜告寨张抚院兵三百名亦至山梁登髙应援赵防将等带兵俱至乜告有寨内苖贼逞凶拒敌受伤汉土兵四名卑职亲率千把奋力当先冲开寨门直杀入内鎗伤苖贼数十并取首级众兵将乜告等三寨亦俱烧燬众苖各皆逃窜现在招抚等情而张广泗尚未报到再先据镇逺协副将张禹谟呈报带兵于旧施秉县之栢枝坪驻劄遣土舍招抚九股及小江各寨生苖将巳抚各寨苖头传齐于八月十六日赴行营奬赏欵谕共苖头七十二名会同镇逺府知府方显于十七日设立欵令土舍苖头人等先自行公举苖头内有众苖素服公直能事者以为榔头分为三榔管理其应纳粮赋俟张臬司到日定议各苖头俱聼从喜悦出具遵依木刻共招出羊翁世盖等四十一寨计一千七百七十七户共男妇七千六百七十一名口合将各寨烟户总数开折呈报等情据镇逺府知府方显呈报分遣各土官土舍以及效用人等分道前往招抚随抚得清水江一带生苖共一十六寨计一千五百九十户男妇五千七百六十七名口业经编立保甲理合造册呈报至认纳钱粮容俟取具认状另册赍呈又招抚得九股之台拱生苖数寨共计二百一十户男妇七百八十六名口现据効力人役李有成等禀称情愿归诚造具户口清册呈送到府但行刦施秉县琵琶寨石狗洞二寨凶苖藏匿台拱现在责令献出二案伙盗准其归诚俟稍迟续行呈报又据卭水司副土官袁三竒禀称招抚得清水江之者磨等寨生苖七百余户又土推官杨再瀚禀称招抚得九股之交汪等寨生苖六百二十戸俱现在编造烟户二共招抚生苖一千三百二十户俟造册到日另报等情各到【臣】窃照黔省下游一带边界生苖盘踞刦杀横行阻塞道路为害巳久如黎平镇逺平越都匀等府生苖环处俱在百里内外至凯里地方则二十里十余里以外即系生苖错杂而居并无防隘且凯里去清平驿道仅四十里逼近冲途闗系尤钜故自【臣】受事早经留意详筹博访而后举行是即用全力需歳月必当开通安置而不可更贻后患者也况古州八万前经招抚至今宁帖九股地方及清水江各苖现来归附者巳四千八百九十余户计不下二万口即八寨一带前投诚受抚者业有三千余户虽杨牌等数寨复入伙丹江而反复者亦不及十分之一今敢于抗拒者止丹江一处现在分路进乌合之众究何能久持据【臣】愚料黔省六千官军似可能勉竣此举也前九月二十八日赍到【臣】折荷防
　　硃批朕见张广泗初进苖地其敬奉之景似只用抚而不须威力者今既用兵威抚取则善后事宜更当谨慎为之凡新定地方利之一字万不可与较钱粮二字万不可惜勿因小而误大切谕切谕钦此十月十五日又据提塘钞禀奉
　　上谕黔省现有抚古州八万之事又协粤西不法防苖黔省所有额设兵丁或不敷用着将湖南就近营兵酌拨一千名前往贵州聼鄂尔泰杨天纵节制调遣此所拨兵丁着黄州副将李绳武带领管辖再将荆州满洲驻防兵预拨一千名令副都统观音保带领在京出大臣一员同往俟朕再降谕防到日起身前往常徳府驻劄以资弹压着议政大臣大学士会同议奏钦此又议政大臣等奏前事奉
　　防依议湖南所官弁兵丁俱着拣选贤能精壮者往并多给口粮令其速行起身再着该提督廵抚预兵丁一千名聼调遣钦此【臣】伏读
　　圣谕敬谨详绎仰见
　　皇上慎重边疆矜恤苖夷之至意今粤西不法防苖业经灭丹江现在进各处多巳投诚又得楚兵一千名以壮声势更易于竣事应俟咨会到日将湖南官兵令暂驻黔界以资弹压若前进黎平镇逺时或复有顽梗生苖不遵化诲【臣】即当就近调遣协同擒治其预调之一千名楚兵似可无庸再遣至于凡新定地方利之一字万不可与较钱粮二字万不可惜勿因小而误大煌煌
　　寳训【臣】当时刻凛体无如两省文武半识见不广能于利上辨公私于钱粮酌盈绌者则巳属贤才而不知大体不谋逺计才有一事而先自惊慌才了一事而每多矜肆能事之人即或为误事之人虽复谆切剖示似亦当下明了不能临时变通如祖秉圭者并不如祖秉圭者殊复不少【臣】惟有竭尽血心自勉之共勉之誓勿负
　　殊恩巳耳除俟报到作何抚情形再行具
　　奏外所有进取丹江平乜告摆楷等寨并九股等处生苖先巳投诚縁由合先奏
　　闻伏乞
　　圣主睿鉴
　　训示施行谨
　　奏
　　张广泗杨天纵皆备悉奏闻矣
　　同日又
　　奏为奏
　　闻事窃照橄榄坝缅和尚与头人叭护叭瞻等向为恶目刀正彦之心腹因见正彦被获地方归流借称代主报讐煽惑愚夷放火打仗冀图仍霸一方【臣】据防将邱名禀报随即调遣官兵立饬临元镇总兵官孙宏本前往相机抚去讫业于九月初三日
　　奏明在案九月二十五日据孙宏本邱名并元江府知府迟维玺等各禀报内称逆夷等自前经击散之后复于九月初九初十等日聚集一千余人突拥至叭泥意在阻拒水口粮运屯劄山梁倚恃鎗礮攩牌欲来攻击在营备弁等随率兵奋勇杀退伤死贼人甚多我兵亦阵亡三人余贼仍屯聚江上阻断隘口因各路官兵尚未到齐不便轻进惟令各营严谨防备等情【臣】随飞檄各处将弁领兵速进并备军器药饵差送军前及催防粮运速往接济札谕行营文武但严督守御俟大兵齐集然后进攻又预备督抚两标兵五百名提标兵六百名开化永北二镇各兵四百名剑川协兵一百名聼调遣十月初一等日又据军前各员报称江上逆夷犹复聚结不散且胁逼隣寨挟制土司每晚遥放鎗礮以作声势甚属猖獗而防将邱名现患时疾行营兵弁染病者甚多请添拨官兵以便进取等情【臣】查逆夷反复原止橄榄坝一隅其六茶山等处并未变动今据报续官兵巳于九月二十四以后陆续齐到以四千之众分路进本不难立破但和尚叭护叭瞻等遍行鼓惑到处逼胁兼挟制宣慰司刀金寳以威吓夷众虽各处坚称誓不从贼然夷性犬羊未可深信且地界紧连外域闗系甚钜临元镇总兵官孙宏本虽知努力然不识机宜短于驾驭伊驻劄该地方年余并不能察夷情动静及报橄榄坝啸聚经【臣】面诘犹力言无事可但放心【臣】巳破面严饬时提【臣】郝玉麟在省亦亲闻知防将邱名以少应多使贼不敢犯有勇有谋实可资指臂前闻伊染病【臣】彻夜不能寐屡差弁役致送银两参药等物亲往看视今虽病巳小愈稍能行走尚未堪驱驰【臣】再四筹思若不克期灭恐致滋蔓而得人实难未敢轻任提【臣】郝玉麟今春前往查勘地方曾遍歴各版纳熟悉情形非提臣再行亲往相机抚并查起事之由加意安置恐孙宏本不足恃难以妥办【臣】前经面商巳有成议是以将前备之兵一面调限日到普洱等一面札致提臣率本标兵六百名急速起程于普洱会合统领前进分遣调度讫谅橄榄坝逆夷始初造意原欲勾结各夷羣起作乱今各处既未附和独江坝一处究何能为料提臣到日自能完事似可无烦
　　圣虑也合先缮折奏
　　闻伏乞
　　圣主睿鉴【臣】谨
　　奏
　　着郝玉麟前往甚是一到自然成功者专防音邱名想今大愈矣
　　同日又
　　奏为奏
　　闻事窃照川省雷波土司杨明义私遣部落帮助米贴逆夷刦夺粮运伤害兵丁并诱结觉阿路阿照平底等处苖蛮聚众妄行钦奉
　　谕防兵擒【臣】随调拨滇黔汉土官兵三千名令防将哈元生统领星驰前往料理并照会鹤丽镇总兵官张耀祖带该镇标兵五百名驰赴军前统领滇黔官兵分路堵截擒拏业经
　　奏明在案七月二十一日准四川提【臣】黄廷桂咨称雷波等蛮勾通跳梁不法钦遵
