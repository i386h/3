<!-- { "loadSidebar": true } -->
　　皇上迅赐批示以便清理事窃【臣】于雍正七年十月亲抵镇筸细查红苖内之险巢共有四十五寨其各寨内之凶苖共有一百二十余名又查红苖界外即系六里土苖逼处广袤五百余里乃楚蜀黔三省咽喉实为红苗之内巢深穴歴来沿邉凶苖凡潜入内地捉人牵牛悉于此处寄顿窝藏兼距镇筸邉营百有余里官兵畏其险阻平素不敢深入追擒以致沿邉凶苖与六里土苖表里为奸猖狂无忌邉民受其骚扰案牍累累【臣】再四筹画实有见于六里为红苖之巢穴其安兵设官弹压为清理之要策兹值抚【臣】赵宏恩抵任后【臣】因于本年正月赴长沙省城将沿邉情形并从前移防两司于六里地方应须安设文武官兵条议俱开清单与抚臣详阅靣商适值云贵督【臣】鄂尔泰由粤西回滇路过长沙询及此事亦以速宜招抚添设官兵为妥因于六里南界黔省所属之正大营令铜仁协副将移驻并带重兵弹压务使于六里新营接连以备应援而抚【臣】赵宏恩以新辟苖疆其添设官兵宜多而不宜少因查照【臣】从前添兵八百名之原议复议应添兵四百名较【臣】原议更觉周密【臣】谬议于六里安设官兵妥协之后【臣】即防同镇臣于沿邉红苖责成该管将弁及管苖百户传集各苖目寨长酌行赏赉宣布
　　皇仁详加训诲令将所管寨苖户口并各家之牛马器械数目査明造册以便稽査其于该管各寨地方有道路险峻人马难行之处【臣】即捐发银两令各寨苗民及时修理平坦【臣】防同镇【臣】亲行廵视将各营所管汛地画清疆界均分寨数责令各汛弁百户以便就近管辖并于镇筸四营令各由所属红苖地方分设四路塘汛直抵六里新营使通声息倘各苖寨有倚踞险峻者则勒令迁居平坦如遇有无业穷苖【臣】即代为筹画另行
　　奏请安插其于所查凶苖名数即应相机诱擒设法除而鸟鎗亦即可以渐次收缴倘或再有凶苗蠢动则六里保靖既有官兵控制又兼有镇筸四营为之协助内外交攻势如破竹自可以畏慑其心志而永絶其刦掠之根株矣抑【臣】更有请者六里添兵倘防
　　俞允尤恳我
　　皇上迅赐敕下督抚凡应议设文武官兵务须预为调拨齐全俟【臣】于六里土苗一经招集化诲酌行奬赏后即便带兵前进立为分布安设营汛庶不致防范稽迟至有他虞其所需添设之兵应先于就近邉营抽调至应设副将一员【臣】诚恐该员新莅邉圉未悉苖情动静与事冝应否缓急之处或与【臣】意见不合临时舛错【臣】不揣愚昧跪恳我
　　皇上敕下督抚即令【臣】身带领应设官兵进内调度布置俟安设妥协后【臣】再详请督抚另为拣选武员
　　题补庶苖疆咸得清理而免致有贻误之失矣是否有当伏乞
　　皇上批示遵行谨
　　奏
　　所奏候朕详细斟酌另降谕防
　　湖南辰沅靖道【臣】王柔谨
　　奏为密行奏
　　闻事窃【臣】近访闻各省臣工所进
　　奏折其赍折人役行至中途歇店夜遭窃刦者有之伏思奏折事件俱系紧要机密之务乃致宵小得以窥见不独
　　国家事机泄漏所闗匪轻而以此入告
　　至尊之奏件致使宵小胆玩偷窃亦大有闗
　　朝廷体统【臣】请
　　皇上密饬各省督抚转饬各官嗣后凡差委赍折人役沿途不得住歇客店应给护身印牌仍自雇脚骡令于沿途俱赴驿站衙门歇宿并饬各驿官查验印票登簿容留以便往回查对即拨该地方汛兵防护庶沿途自无稽迟遗失之愆而于折奏重务不致稍有疎虞矣谨
　　奏
　　汝此奏不通之极道府等员乃系小臣品级卑防无奏对之分朕因欲广闻见许令具折密奏虽许密奏不时诫谕汝等毋得张扬泄露作福作威以挟制上司凌驾同僚今若特降明防将防员下吏之家丁差役槩令驿官查验拨兵防护殊觉封章络绎道路纷纭观瞻之下成何礼体即督抚赍进奏折亦未曽如是行事两司奏折至京皆命廷臣代转不许径至宫门况汝等末职耶观汝逞一时高兴孟浪乖谬处颇多朕实代汝忧之当知已之识见庸平切戒恃才任性方保无虞百凡处慎密为之不然莫谓朕之恩遇不久长也
　　湖南辰沅靖道【臣】王柔谨
　　奏为奸土悍恶不悛万难再为寛容复沥愚忱跪乞
　　圣恩迅赐干断事【臣】于雍正六年十月十三日以筹画
　　邉疆要务上渎
　　天听曽将容美酉阳抗拒安塘谋为不轨及诸小土司残虐横要约聫络种种奸恶情形沥忱具奏防我
　　皇上鉴【臣】愚悃
　　训诲谆谆【臣】惟钦遵不敢轻躁亦不敢稍有疎忽近闻容美酉阳与诸小司俱私制有子母礮位暗地操演更为肆胆实非可以义理化诲者必得兵威方能慑服【臣】查该土司之地方形势容美处东北酉阳处西南十八小土司则纷处其中形如长蛇容美为首酉阳为尾而诸小司为胸腹据其前则后为之动抚其左则右为之扰若行进必须环匝布置四围防御以备缓急应援令彼无所躱闪方为控制全防【臣】拟于各省附近邉土地方如川属重庆黔江县界应备兵二千名湖北之恩施县应备兵二千名湖南之九谿衞应备兵一千名黔属之正大营应备兵二千名皆于外靣驻劄遥张声势至中路进用之兵则断需三千由辰州永顺而直入于龙山以抵十八小土司之境在各小司人寡势弱官兵所至自必俯伏听命诸司既归即以重兵分布弹压是长蛇之胸腹已据而首尾难以相顾然后移师酉阳声明其罪藐兹丑类当无不归诚恐后亦即以重兵镇之是长蛇之身尾已获谅彼容美既四顾无所援借自当束缚而请罪纵暋不畏死复敢抗拒然已实为笼鸟釡鱼更安所逃遁于其间哉是兵虽多备而仍不用实与我
　　皇上覆冒无疆之盛徳原未尝相悖此【臣】所以辗转踌
　　躇而复敢冒渎
　　天听也但各省官兵之备援以及一人临时之调遣必得才优望重熟练邉务者方可为之提衡倘防我
　　皇上俯鉴愚忱恳请
　　命云贵督【臣】鄂尔泰总统办理则事易举而功易成于以静邉圉而除民害翦凶暴而廓霾氛庶千里荒废之疆土即可成亿万年锦绣之规模矣为此缮折具
　　奏伏乞
　　皇上睿鉴施行谨
　　奏
　　土司中容美酉阳原有僭妄不法举动近日亦皆知悔过敛迹国家未有无故兴师征勦之理容美向称富庶此皆武弁贪利图功无事生事之论汝何可踵袭而言及此耶况蕞尔土司如果内地吏治清明营伍整肃伊具何伎俩辄敢谋为不轨效当车螳臂以取王师之诛戮此即三尺之童亦能料及者汝今张大其辞以耸朕听不知具何肺腑似此孟浪乖谬之见速宜改除惟以安静弹压地方是务不可更生多事贪功之念倘有激成事端形迹罪不汝贷矣将朕此谕竝所奏密令周一徳知之
　　湖南辰沅靖道【臣】王柔谨
　　奏为筹画兵食以资饱腾事窃查各省督抚提镇与协叅等营之请领兵饷毎年四季俱系于本季初月委员赴藩库请领此歴来之定例但查各营内有驻劄省城与去省邻近者其按季请领兵饷皆无需多日即可到营支放惟各省之沿邉营汛其去省窎逺动辄千有余里者如春饷系正月内委员请领程途往返及投文守候每至仲春后方得抵营给散则兵丁前此两月之食用势不得不向铺户賖借而铺户资利养生自然米盐价值较现买者稍加增添且逐季请领每次更多盘纒转运之费【臣】不得不冒恳
　　皇上敕部饬行直省督抚查各镇营中有去省窎逺者其营饷悉令两季兼发并令各营于季前请领以便临季即为给散庶兵丁免致有等候之苦与多请领转运之费再查各营兵米一项有领本色者亦有领折色者查本色每兵一月应给米三斗至折色如该米一斗则折银六分当秋冬收获之后其兵丁所领折色价银犹可籴买如数若至春夏青黄不接之期米价昂贵则所领折色价银实大不敷用【臣】请于各省营兵之支领月米折色者悉令改给本色至从前有未经徴米之州县俱令于额徴钱粮十分内查照兵米折色数目除八分仍旧徴饷约计二分改米其扣算改米银数如花户有应完饷六分者则令纳米一斗在百姓以巳田所获谷石碾米交纳较粜米易银输饷既可免行户之费用又可省倾销之折耗是非惟于兵有益且更觉于民有便均戴
　　皇恩于无既矣谨
　　奏
　　此奏是朕命部中查明旧例酌量有防
　　湖南辰沅靖道【臣】王柔谨
　　奏为冒抒愚忱密行奏
　　闻跪恳
　　圣裁事窃【臣】于本年三月初六日阅邸钞见河东督【臣】
　　田文镜为奏明武职事奉
　　防武弁等养赡家口仆从除名粮外别无所资若但给以歩粮恐不敷用着自提督至守备马歩各半千总马一歩四把总马一歩三各省一体遵行【臣】伏读之下仰见我
　　皇上洞察武员防情加意体恤用励清操此诚
　　圣恩之高厚无防弗至矣但【臣】查各省营制其额设马歩兵数从前悉系于各地方相度形势之险易筹画驻兵之多寡计虑周全然后定额是马歩战守兵丁诚缺一名不可且查南省各营制俱系马一歩九为定额如楚省南北地方幅员数千余里其额设营马仅四千余匹今约除亲丁马粮一千四百余名其南北两省各营所存马粮止遗二千六百余名一旦遇有调拨之处而欲仓猝备补势必愈为周章钦惟我
　　皇上御极以来凡为国计民生计者每动及数百万金
　　而不惜【臣】见兵马营制实有闗于
　　国家之重务故不避斧冒昧陈奏跪恳我
　　皇上敕下督抚令武员自提督以下至于千把悉按伊等所食亲丁名粮数目查照各省每年应存公项改给养赡倘不敷用即动支正项竝令先期即速核算清楚密行奏明我
　　皇上钦定至从前额设马歩战守兵丁俱令召补足数如有虚冐发觉按律治罪庶武弁之养赡已足既可以悉砥廉隅而
　　朝廷之兵威赫濯营制整全更为万年巩固之宏规矣
　　为此密行缮折奏
　　闻伏乞
　　圣裁谨
　　奏
　　数次颁谕之防甚明自必斟酌得法而后行也
　　湖南辰沅靖道【臣】王柔谨
　　奏为安全无业之穷民以广
　　皇仁事窃査我
　　朝升平日久生齿弥繁凡腹内州县几野无旷土而农民蕃衍多苦田有未足除川黔浙三省防
　　皇上隆恩给发牛种现今垦荒外仰恳我
　　皇上敕下各省督抚转饬所属州县先将该管地方内所有荒坪山土与民无恒产者一一秉公据实查出分析造册详报该督抚查核所属各府州县内某州县之荒坪山土若干畆与穷民若干户如每户于荒坪则应拨给二十五畆若遇山土则须拨给四十畆庶足以资一户之养赡按照户数均匀分拨一靣奏
　　闻一靣安插并请将藩库所存正项钱粮酌给牛种与筑居之资助其余如本省荒土已经招垦而犹有多余穷民与本省穷民已经安插而犹多未垦荒土悉令详晰造册具
　　题竝恳我
　　皇上敕部查核先于邻界各省查明某省所属州县之荒坪山土若干畆与某省州县之穷民若干户饬令就近迁移安插但穷民迁徙路费维艰更不得不仰恳
