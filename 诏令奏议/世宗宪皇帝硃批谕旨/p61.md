<!-- { "loadSidebar": true } -->
　　上谕汀漳道刘灿为人到底何如尔细细物色具奏钦此查刘灿居官操守虽好而为人粗卤不识大体且其才具甚属平常汀漳道系边海要缺非粗浅平庸之人所能胜任至其在闽到任未久虽因耿国祚重价卖米刘灿稽查禁止一事百姓一时感颂其余并无善政可称就其才具或内地偏僻道员或在京闲散之缺庶几人地相宜才称其职矣为此据实覆
　　奏伏乞
　　皇上睿鉴谨
　　奏
　　所奏甚属公当巳有旨矣
　　同日又
　　奏为覆奏事【臣】于初抵闽省宣传
　　上谕时见髙其倬羞惭悔艾无地自容【臣】已将情形具
　　折奏
　　闻今【臣】数月以来常与髙其倬谈论看其居心惟知感
　　激
　　皇恩做官惟知爱惜百姓一切名誉身家皆所不顾自
　　奉
　　圣谕训勉之后凡行一事惟恐或蹈护庇属员及因循旧习之愆即如通省仓库凡有从前所知者及现在访闻查出者无不向【臣】等详告并多方筹画是



　　【臣】沈廷正折内奉到
　　硃批【臣】自抵闽以来细看沈廷正面貌虽瘦但精神充

　　亦未见有困倦之态谨将【臣】所见沈廷正精神气色据实一并
　　奏覆伏乞
　　皇上睿鉴谨
　　奏
　　览
　　同日又
　　奏为奏
　　闻事窃【臣】据郎中【臣】鄂弥达因往查漳郡仓库回省云漳州兵丁颇好一入泉州境见陆路提标所辖地方营伍散漫汛守懈弛器械不堪又员外郎【臣】伊拉齐往查泉州仓库回省云提标兵丁抗粮成风歴年未完钱粮提兵抗欠者甚多而且恃兵藐法


　　闻厦门水师提【臣】蓝廷珍患病日乆不离牀第标兵探知情由遂各不守纪律等语【臣】思闽省水陆两提俱驻劄泉州地方原因泉郡密迩台澎且为省城屏障今水师提督则患病卧牀陆路提督则寛纵废弛海疆重地弹压无人闗系非细【臣】受
　　恩深重凡有所闻不敢隐匿谨具实奏
　　闻伏乞
　　皇上睿鉴谨
　　奏
　　陆路提督已用一上上好者前来矣惟水师提督实难得人蓝廷珍虽病大约不妨
　　雍正五年十二月二十一日广东巡抚【臣】杨文干等谨
　　奏为奏
　　闻事窃照闽省州县经征钱粮外有溢额之项【臣】等抵闽时严谕各属据实查明开报去后已据陆续报有银八千余两米五百余石又查有年乆寺废归官田租八千余石除完纳钱粮外余充公用再查闽省濵山环海原额地亩内间有被沙压水冲不能耕种人戸因之逃散以致钱粮有额无征是以即将此项溢额抵补完解虽属以公完公但未经清厘私行抵解或其中仍有赢余未便任其侵隐伏恳
　　皇上准令督抚臣防同将通省州县凡有溢额银米及无征钱粮尽行查出其溢额一项除抵补无征外所余银两解贮司库积有成数即于本省置买义田每嵗租息收贮在官以僃公用至寺田一项应即作为义田其所收租息除办赋之外亦收贮在官以僃公用庶溢额之项不致官役侵隐而寺田之租皆可积贮公用矣除移咨督抚二臣严催各属查报外合将查出溢额寺租情由防同缮折奏
　　闻谨
　　奏
　　此事当移咨闽省督抚着伊等斟酌料理具奏
　　同日又
　　奏为覆奏事窃【臣】前奏分别限期采买仓谷一折奉到
　　硃批【臣】谨祗领伏思府防州县为亲民之官地方安危百姓苦乐全借此官为转移闗系匪轻【臣】赴闽清查自当论人办理方于公务有益不当将事办人以致渐啓私端
　　圣明指示精详【臣】实敬闻恍悟查闽省八府一州之中居官不能称职者【臣】等即就其仓库不清纠防离任各员内有应另补者俱令送京引
　　见另补其余或系新授初到或系甫经
　　题补或系现今改调所有正印各缺并无旧任之员


　　上厪
　　圣怀矣谨
　　奏
　　目今虽经清查亦需后人接续料理不然仍无益也
　　同日又
　　奏为覆奏事窃【臣】于十二月十八日盘查事竣即宣
　　旨福建盐驿道员缺紧要陈豫朋不胜此任着伊拉齐补授盐驿道陈豫朋交与福建督抚酌量于别处题补【臣】又宣
　　旨伊拉齐朕亦不保其必能胜任説与髙其倬常赉若因朕所擢用包衣人员遂尔瞻狥则大误矣着伊等留心试用髙其倬常赉俱敬谨钦遵外【臣】又钦遵面奉
　　上谕自抵闽以来细看伊拉齐行事端方居心洁净虽外官事务未能熟练若加学习便可料理数月以来所办之事并无偏袒之处【臣】谨据实密奏但福建盐政头绪纷繁一切诸务非细加搜查不能保其必无隐漏况伊拉齐初任外官更非急遽所能奏效查交盘例限两月可否寛给限期俾其彻底清查庶于
　　国课有益为此具折奏
　　闻伏乞
　　皇上睿鉴谨
　　奏
　　巳另有旨矣髙其倬自然为之斟酌
　　同日又
　　奏为奏
　　闻事窃【臣】遵
　　旨带领
　　命往官员杨绪等赴闽随公议将候补各员先行委署盘查今巳告竣除将应补各县缺之繁简并各员之人才办事于疏内分别声明具
　　题其知县中之居官好者巳经另行折
　　奏外谨将知府同知通判各官为人办事详细开明奏



　　员
　　拟补漳州府知府潘体丰人有才干胆量甚好但

　　拟补泉州府知府刘而位办事勤谨人亦有才但





　　但少年可教



　　不服水土不时抱病
　　拟补福州府通判张煦才具亦好办事勤谨为此谨
　　奏
　　知道了
　　同日又
　　奏为奏
　　闻事窃查闽省州县中民刁役玩难于治理者以侯官县为最【臣】等委令候补知县梅廷谟署理该员急公办事不狥情面搜查弊端十分尽心而结怨招尤亦巳十分深重诚恐乆留侯邑或致被人倾害是以【臣】将梅廷谟
　　题请补授南平然尚在福建究恐不能免祸伏乞



　　虽有提督标兵抢犯一事巳报提督未经通详乃因初任不谙之故【臣】为爱惜人材起见谨将实情奏
　　闻又建宁府之建阳县事繁民猾非干练之员难胜其任查崇安县县丞郭尚墉老成谙练此番盘查又极尽力是以【臣】等公议


　　见郭尚墉系未经引


　　见又闽县为省防首邑政务繁必须干练之员方能胜任日前【臣】等防查福宁州州同李芬办事勤敏公拟先委署印观其居官奋勉实于地方有益倘防
　　皇上准其实授庶要地收得人之效矣理合据实密奏
　　伏乞
　　睿鉴谨
　　奏
　　览
　　同日又
　　奏为遵
　　旨密奏事窃【臣】钦遵面奉
　　密谕于抵闽之日即于罣误各官中细加密访缘闽省吏治頽坏日乆欲求秉公办事并无瑕疵者不可多得今访有数人谨将其居官为人好处与不好之处僃録恭呈
　　御览
　　计开
　　程光镛原系
　　命往以知州补用之员该督抚
　　题请以知州管顺昌县事办事有才声名亦好因代买前任流交仓谷三千余石未经上仓被防原疏声明旋巳全完今覆盘巳报实贮业经
　　题请免议给咨赴京引

　　周伟原系邵武县知县百姓感激人亦老成因领买谷石揑报实贮滥邀议叙案内准部议革职【臣】查周伟于雍正二年
　　大计卓异十二月内离任进京引
　　见至雍正三年十二月回任而前督【臣】满保


　　周钟瑄原系郎中管台湾县事福建大小官员无不称其做官办事实属出众之员自离任二年以来日用养廉皆系台民供给且闻伊前任诸罗县时教民开挖沟渠民享其利又为远汛兵米取给诸罗民苦挽运就营召垦给兵又移借社谷赈粜



　　皇上调令赴京引
　　见可用与否难逃
　　圣明洞鉴
　　张无咎原系泉州府知府因揑报泉防防仓谷实



　　上闻谨据实
　　奏明伏惟
　　皇上睿鉴谨
　　奏
　　览
　　雍正六年二月初一日广东巡抚【臣】杨文干谨
　　奏为恭报时雨事窃查粤东目下田间麦菜正需雨泽兹于正月二十九三十两日连得大雨远近髙低田地尽皆霑足麦菜生发茂盛雨润土松百姓咸得尽力播种此皆仰赖
　　皇上福庇将来早收可以有望谨将巳得时雨缘由缮
　　折奏
　　闻谨
　　奏
　　览得雨情形深慰朕懐但不可少肆乃志敬之一字时刻毋得释诸怀抱
　　同日又
　　奏为密奏事窃查广城内向有刁棍谢禹臣者窝赌为非生事不法曽经从前访拏未获之人【臣】于上年赴京后谢禹臣因布政使官达初任不谙钻营入其幕中与库官陈成元闽人林公官等内外勾通招摇行贿以致官达声名甚属不堪至官达奉
　　旨解任于去年十一月初四日准到部文署抚【臣】石礼哈留其候新任交代直至十一月二十九日离任其间二十余日谢禹臣更恣意招揽不论事之顺逆银之多寡槩行接收将案件逐一颠倒翻腾【臣】回任开印视事数日内其被害及经手过付之人纷纷向【臣】衙门具呈首告【臣】将赃明证确数呈内之要犯谢禹臣林公官等拘到讯据林公官等咸称赃银俱系官达所得等语【臣】思官达身受
　　皇上髙厚之恩自当勉力图报若竟如此婪赃少有人心者必不肯为今据首告纷纷指供凿凿或系谢禹臣暗地播弄官达受其欺朦或竟系官达变易初心见利忘义俱未可知但查官达系别案巳经解任之员应否具疏
　　题防将官达交与督臣质审伏乞
　　皇上批示遵行谨
　　奏
　　官达着革职交与该督严审定拟具奏该抚若有续防案件一面题防一面移咨该督一并审明具奏该部知道
　　雍正六年三月初二日广东巡抚【臣】杨文干谨
　　奏为恭报再得时雨事窃粤东耕种禾稻较之别省更早是以有清明得雨十分收之乡谚今于二月十九二十两日连得大雨二十二日又大雨竟日髙低田亩逺近霑足农夫野老咸颂
　　皇上圣德广敷感召
　　天和之所致且米价平减黎元乐业【臣】密访四乡人民安
　　恬歌咏有年光景甚好理合奏
　　闻恭慰
　　圣怀谨
　　奏
　　深慰朕怀尔等督抚果能居心诚敬秉公为国家办理庶务察吏缉盗爱养百姓则
　　上天之垂佑赐福朕可保其必也如河南云南二省朕实可力保勉之勉之
　　同日又
　　奏为奏
　　闻事窃【臣】据【臣】衙门舍役庄耀首禀去嵗九月内有内班门子胡龙超发出署巡抚阿克敦谕帖一封令其往虎门调取暹罗国船主到省押同允升行主崔峻观缴银六百两与王堂官胡门子收进方准开舱起货等语又闻暹罗国船主叶舜徳番官乃唡等口称我们仰慕
　　天朝航海载米来卖被风飘流到粤遭署巡抚索去银两将来国王不准开销着落赔补闗系身家性命等语【臣】闻之不胜骇异随发交司道等公同查讯
　　随据録报船主叶舜徳等供称去年八月载米粜


　　日催逼无可柰何将米卖银六百两交王堂官亲手收去等语讯之经手庄耀等吐供相符又据番官乃唡等供称叶舜徳系初次来粤贸易船巳进港无柰曲从等语【臣】思
　　皇上徳威遐播远方絶域重译来
　　朝竭诚进
　　贡实为从来之所未有
　　皇上格外加恩何等深厚而阿克敦反向遭风之夷商勒索规礼若传布遐方在阿克敦之声名固不足惜其如我
