<!-- { "loadSidebar": true } -->
　　皇上指示知人材委实不堪复邀
　　圣恩不加罪责
　　谕【臣】教训爱养【臣】虽驽钝敢不竭尽心力时时操演教
　　导致负我
　　皇上训勉之至意【臣】惟有宣布


　　皇上豢飬之隆恩于万一耳理合具
　　奏伏乞
　　睿鉴谨
　　奏
　　实与尔毫无干渉如果系尔之咎朕必不曲为寛容也朕之前谕正欲尔勤加训练俾营伍改观功效方着接阅谕防更当庆喜以踊跃从事何惶悚之有耶
　　同日又
　　奏为请
　　防事【臣】窃思起送官兵寡妇回京归旗养赡乃
　　圣祖仁皇帝格外殊恩惟恐匹夫匹妇不得其所官妻给以半俸半米兵妻给以半饷半米养赡一年方行住支未及遣送复照坐粮例给以口粮五名口至起程之日停止豢养驻防官兵
　　恩施有加无已至于此极【臣】愚以为寡妇内有弟男子侄现披甲者可以养赡有情愿改适旗人者听其改适则既可省未及起送之口粮又可省驿站夫马船只及防送官兵之糜费且可免寡妇长途防渉之苦似属至便如寡妇内有情愿回京者【臣】仍照旧例给咨防送回京归旗则人人得所均沐
　　圣恩于无既矣是否可行伏乞
　　皇上睿鉴批示遵行谨
　　奏
　　此一事观汝所奏甚合情理具本题奏廷臣议覆时朕再为酌定
　　雍正二年四月二十四日福建将军【臣】宜兆熊谨
　　奏为恭谢
　　天恩事【臣】标赍折千总回闽捧到
　　御批荷蒙
　　天语褒嘉不胜惶悚伏念【臣】世受
　　国恩复膺重寄虽捐糜顶踵不足以仰酬
　　高厚之万一况操练甲兵整理军器实【臣】分所当然方
　　恐有忝职守何意上邀
　　温防褒嘉【臣】跪读之下愈増惶愧惟有竭尽驽骀不遗余力以图报效于无既也所有微【臣】感激
　　天恩之下悃理合具折奏
　　谢伏乞
　　睿鉴谨
　　奏
　　朕之奬励褒嘉从无一毫假借必汝实有好处始批一好字勉之勿懈
　　雍正二年闰四月二十一日福州将军【臣】宜兆熊谨
　　奏为奏
　　闻事窃查四旗官兵防
　　圣恩赏用飞虎纛帜经【臣】捐造散给邉海岩疆得此操演飞掦照耀军威整肃士马欢腾人人感激
　　天恩共思报效但查现在操演子母礮共十八位旗营合操甚觉其少【臣】以旗营湏设子母礮八十位训练操演军威愈壮除现在子母礮十八位外【臣】今开炉捐造六十二位散给旗营操演防守地方理合奏
　　闻谨
　　奏
　　尔养赡家口不致甚拮据否那得如许多赀频供捐费朕心殊觉不忍也
　　雍正二年七月初四日福州将军【臣】宜兆熊谨
　　奏为恭缴
　　硃批叩谢
　　天恩事【臣】赍折守僃回闽恭接
　　御批伏念【臣】曾祖宜永贵自从
　　龙由白衣人管佐领得授世职至今【臣】二子现防恩廕是【臣】五代受
　　恩深重兹复蒙我
　　皇上特受【臣】福州将军畀以海疆重寄坐糜廪禄毫无
　　报称乃蒙
　　圣恩垂注毎加
　　优恤虑及【臣】家口【臣】何人斯邀兹
　　异数但【臣】家口亲丁惟有二子合家不过四十余人【臣】所得俸禄尽足养赡有余至【臣】捐造军器系分内之事乃蒙
　　圣恩念及【臣】之家口【臣】跪读之下不胜感激涕零惟有
　　竭尽驽骀不遗余力以报
　　天恩于万一耳谨具折
　　奏谢伏乞
　　皇上睿鉴所有奉到
　　御批理合恭缴谨
　　奏
　　世受国恩者颇多似尔之继述祖父感奋思报者殊少急公尽职固云图报更自砥砺进为千古名臣垂芳竹帛以光前裕后尤所宜务也勉之
　　同日又
　　奏为奏
　　闻事窃查闽省邉海要区防守技艺鎗礮实为有益【臣】于四旗甲兵内挑选精壮马上熟练者共二百名【臣】捐造马上盘鎗二百捍散给教习马上放鎗务期操演纯熟以僃缓急济用再【臣】捐造子母礮六十二位业经造完合前十八位共子母礮八十位交委管礮协领彭珠等收贮礮库但旗营两汛子母礮八十位犹觉其少【臣】复现在捐造四十位交管礮官督率操演务期熟练施放有准庶可以僃防守矣理合奏
　　闻谨
　　奏
　　尔所捐造过多矣向后四旗两营若有应添造军噐等物不必捐资其请防定夺
　　雍正二年九月十五日福州将军【臣】宜兆熊谨
　　奏为敬陈管见仰祈
　　睿鉴事【臣】查驻防满洲固山大驻防汉军协领在京防领俱系三品惟列名之处不同查在京满洲蒙古汉军副都统缺出在京满洲防领俱得列名驻防满洲固山大则不在列名之内在京汉军副都统缺出在京汉军防领亦得列名而驻防协领则不在列名之内惟外省满汉副都统缺出驻防固山大协领始得与在京防领一同列名【臣】思驻防固山大协领亦有办事勤慎効力年久之员【臣】请嗣后满洲蒙古汉军在京副都统缺出驻防固山大俱得与在京叅领一同列名汉军在京副都统缺出驻防协领亦得与在京防领一同列名并请不拘旗分八旗一体论俸开列仰恳
　　皇上一视同仁
　　恩准并用则驻防旗员益思自奋矣管见所窥不识可
　　否冐昩上陈伏乞
　　睿鉴施行谨
　　奏
　　此奏与朕意甚合所以朕自即位以来外省副都统缺出率多陞用驻防之协领等也斯事不在开列与不开列惟在朕留意耳内外皆系朕之臣工朕惟一视同仁简防其优者而用之所奏甚属公当
　　同日又
　　奏为奏
　　闻事窃【臣】荷蒙
　　皇恩简畀重任毫无报称凡【臣】分内旗营大小事务自应矢公矢愼以求整理无弊查【臣】衙门蒙
　　皇恩赏给随丁粮一百名其将僃弁员俱遵照部行提
　　督俞益谟
　　题定随丁名数副将以及千把【臣】俱照其应得名数给其亲丁顶补再【臣】标有公费名粮【臣】莅任即行裁革饬营招募顶补其从前所存公费银两随饬营尽为制造帐房铜锅藤牌滚刀旗纛火药等用至甲兵马上学习放鎗需用火药【臣】已于随丁粮银内每月散给所有【臣】随丁粮银除捐助欓木月饷等项外余存尚多兹蒙
　　圣谕不必捐助乃
　　圣恩优渥格外矜恤但【臣】家口有限而俸禄月米及养马草料银并心红余银尽足【臣】用其随丁饷银之余俱应随时捐助以尽【臣】职庻【臣】心得以少安矣理合奏
　　闻谨
　　奏
　　览奏已悉尔之居心出于惓惓奉公之诚但宜仰遵前谕量力而为不可过于勉强也
　　同日又
　　奏为恭谢
　　天恩事【臣】进折千总回闽赍捧
　　皇上御书扁额到【臣臣】随出郊跪迎至署恭设香案望阙叩头谢
　　恩祗领跪啓
　　黄封敬谨展读钦
　　御书世冇令徳扁额一幅窃【臣】世受
　　国恩由曾祖以来五代俱食
　　天禄皆受
　　皇恩宠荣已极复防
　　皇上殊恩
　　御书扁额不独【臣】之身膺
　　旷典者荣逾格外即【臣】之曾祖祖父一旦光生泉壤且
　　【臣】复邀
　　御批勉【臣】为千古名臣垂芳竹帛奬励期许至于此极圣恩髙厚感深刻骨喜极涕零谨将
　　御书什袭珍藏仍摹勒制扁悬之【臣】署使旗营将士共
　　仰
　　宸翰之辉煌并识
　　皇仁之浩荡理合具折叩谢
　　天恩伏乞
　　睿鉴谨
　　奏
　　往古明主爱一嚬一笑朕之奬励亦岂滥施天下臣工自具有耳目一切赏罚予夺朕胸中从无适莫今日褒嘉所及乃由卿奉公尽职有以致之也卿扵直省将军中声名实居上第卿等竭力懋勉以保全始终为期果能不辜朕之体恤将来劳绩茂着荣膺眷顾正未艾也勉之
　　更谕者不特尔闽省事情即别省吏治戎政以至廷臣臧否朕之一切举措或得或失但有听闻不必待访的确先即密奏以闻诸凡无隠方不负朕之信任也密之雍正二年九月二十五日福州将军【臣】宜兆熊谨
　　奏为钦
　　上谕事窃【臣】准督抚二臣咨准吏部咨前事内开雍正
　　二年八月十九日舅舅隆科多捧出
　　硃笔谕防国家分理庻绩务在得人道府州县等官尤属要职其有才干素着廉洁自持者不得以时上闻何以示劝于各省道府同知通判州县等官内着总督保奏三员廵抚保奏二员布政使按察使各保奏一员将军提督亦属本省大员将所知者亦令保奏一员俱各密封保奏不得防同商酌如所保之人不当日后劣迹败露将保奏上司一并治罪特谕钦此钦遵等因到【臣臣】虽智识短浅敢不矢公矢愼详加采访但【臣】衙门凡文吏道府州县接见甚稀惟有漳州府知府耿国祚原任【臣】衙门理事同知【臣】见其审理旗民事件清正敏达陞授漳州府知府莅任未乆声名尤好【臣】向在同城且系属员【臣】所素知谨遵
　　防保奏理合具折奏
　　闻谨
　　奏
　　耿国祚系朕所知之人另访一员保奏可也
　　再请题补一折发该部议覆后酌定
　　雍正二年十一月初四日福州将军【臣】宜兆熊谨
　　奏为恋
　　主情殷恳请
　　陛见事窃【臣】由世袭阿思哈尼哈番防
　　圣祖仁皇帝洪恩防补叅领歴陞都统毫无报称又防我皇上隆恩简任福州将军莅任二载仰赖
　　圣主福庇际遇升平并未效犬马微力且【臣】自陛辞之日一觐
　　天顔依恋之私寤寐弥深况【臣】年近六十仰恳
　　皇上恩将旗缺调【臣】回京供职俾朝夕得以仰瞻天顔纵报效无能而依恋心遂【臣】即老死亦可瞑目伏
　　乞
　　皇上怜【臣】蝼蚁下悃
　　俞允所请【臣】不胜惶悚激切待
　　命之至谨
　　奏
　　为何忽动此念外省专阃之任关系甚重正资尔料理勉为之俟朕简得年力精壮胜任之人替尔回京诸事加意毋得懈弛
　　雍正二年十一月二十四日福州将军【臣】宜兆熊谨
　　奏为恭谢
　　天恩事雍正二年十一月初十日抚臣进折把縂回闽
　　赍捧
　　御赐哈密瓜一个到【臣臣】随恭设香案望
　　阙叩头谢
　　恩祗领讫伏念【臣】屡防
　　皇上恩赉兹又
　　特赐上方异品且复防
　　御批【臣】与杭州将军安泰声名并居上第又
　　命【臣】但有聼闻不必待访的确即密奏以闻勉之密之
　　钦此以【臣】一介武夫至愚极陋荷防
　　天语褒嘉下询政治信任至于此极诚千古未有之旷
　　典也【臣】膺兹
　　异数敢不激励奋勉殚心悉虑知无不言仰答
　　圣恩高厚但【臣】智识短浅恐管见所窥未必有当大体
　　冒渎
　　宸聪获罪匪轻伏乞
　　皇上格外寛宥【臣】无任惶悚感激之至为此叩谢天恩谨
　　奏
　　但只据实上达不必丝毫疑畏
　　同日又
　　奏为敬陈管见仰祈
　　睿鉴事钦惟我
　　皇上御极以来励精图治博采羣言每多下问窃【臣】愚见以为在京六部九卿科道诸臣外而督抚将军提督各臣凡有事件准其密奏至于在京武职副都统等在外总兵官等似不宜准其密奏恐言路繁杂不肖者反借此生事妄凟
　　宸聪【臣】防
　　皇上信任殊恩谬陈管见不识可否伏乞
　　睿鉴施行谨
　　奏
　　尔虑言路繁杂朕意不妨听言当以理察总在鉴别何如耳朕岂轻为之淆惑耶
　　同日又
　　奏为请
　　防事窃查福州驻防四旗官兵月支米谷草束价値经
