<!-- { "loadSidebar": true } -->
　　郑任钥经朕面加训诲尚不能遵奉率多言与行违况尔转传谕旨如水沃石耳亦何益之有观尔评论郑任钥之言颇染汉人陋习于此处看不透不过歩徐元梦之后尘而已往往虚名能贾实祸不可不知也迂腐识见断然宜去淳朴古风谨守弗失戒之愼之
　　同日又
　　奏为奏
　　闻事窃【臣】入湖广境即知奸民谢录正等巳获此皆我皇上天威神算无逺不周所以顽梗奸民立即就擒但闻辰沅地方界连溪峝苖夷错处最易煽动今谢




　　训旨再楚省军政颇多懈弛【臣】入境所见已觉不堪除
　　一面通行严饬外理合奏
　　闻【臣】谨
　　奏
　　闻魏经国清正和平持已则有余至于训练营伍甚属废弛经杨宗仁整理一番之后较前稍觉改观汝亟当加意严饬竭力整顿毋懈
　　同日又
　　奏为奏
　　闻事【臣】自京赴楚路过直隶河南各府细询秋收丰歉畿南地方收成七八分不等二麦已种大半入河南境年成更好开封以南秋成十分丰收刈获堆积如坻如京二麦巳种十之七八目下雨水霑足春间可望丰收及至湖广自德安逹武昌一路稍逊河南亦有七八分收成至米价直隶小米每斗二百四五十文至三百二三十文不等河南开封等府以及湖广德安等府每斗二百二三十文或一百一二十文不等然沿途小民所言皆系地方行斗大小极其不齐约畧较量其价皆不甚昂而河南尤贱惟湖广有被水州县另折具
　　奏外至【臣】所歴郡县访其长吏俱各兢兢守法此皆我
　　皇上宵旰励精察吏安民所以大法小廉皆知儆惕内有直隶顺德府知府范偲者廉干执法声名尤好合并奏
　　闻【臣】谨
　　奏
　　阅所奏深慰朕懐范偲人好操守更优朕知之甚悉但少过于柔软好行小惠以邀誉是其微疵耳今巳另用矣
　　同日又
　　奏为奏
　　闻事【臣】由河南至楚路遇老防男妇扶防道路询其所自系湖广被水之沔阳潜江等十州县饥民逃荒入豫【臣】到湖广省城即问抚【臣】郑任钥知巳先经
　　题报并请动常平仓谷赈济未奉部行【臣】思常平仓谷虽以备不时之需然非万不得巳岂可轻动今此十州县皆系水乡舟楫利渉米商易通目下但须谷六万石散赈即可无忧琐尾【臣】与抚臣及司道官公同商酌查有各衙门赢余银两原充公用即动银二万四千两买谷六万石但一时采买不便且恐谷价反致腾贵议将常平仓谷借支六万石发赈即将此项银两陆续买补庶于积储无损而民生有益理合奏
　　闻【臣】谨
　　奏
　　买谷散赈筹画甚为允当实属可嘉朕救荒心切岂惜仓谷但如此一转移间赈务既济积储仍不亏缺可谓一举而两得也
　　雍正四年十一月初八日署理湖广总督印务都察院左都御史【臣】福敏谨
　　奏为请
　　旨事窃查湖南绥宁县苖猺屡肆刦掠本县士民公呈请于黄桑坪地方立营弹压情愿公捐建造营房等语经湖南布按二司防详议以铜鼓五开清浪平谿四衞巳奉
　　旨拨归黔省其备弁及四衞所辖兵丁二百八十三名可以撤回防守绥宁合之绥宁本汛兵二十一名再令宜都营游击带宜都兵五十六名移驻绥宁共将弁五员兵丁三百六十名分作三路驻防庶可弹压等因到【臣臣】思绥宁旧汛只二十一名今骤增四衞兵丁二百八十三名似不为少况宜都系楚蜀咽喉从前设兵防御自有深意恐未便抽兵他驻再令详议去后又查湖广天柱县奉
　　旨归黔部议天柱营将弁兵丁亦即归黔独此四衞地去兵回似未画一【臣】思黔楚均关紧要今遽议撤兵恐未妥协另以手书驰问抚提二臣据抚【臣】布兰泰云天柱营系本县额设之兵自应随地归黔此四衞系靖沅二协内拨往汛防之弁兵原与天柱额设之兵不同以楚兵防楚地似为妥协等语【臣】伏查绥宁地方凶苖刦掠之案不一而足士民再三呼龥则移兵驻防诚不可缓【臣】意但撤铜柱等四衞弁兵令宜都营游击改为绥宁营游击移驻黄桑坪巳足弹压其带宜都兵五十六名之处似无庸议但铜柱等四衞业巳归黔俱系苖夷错杂之区亦关紧要仰祈



　　皇上睿鉴批示施行【臣】谨
　　奏
　　此一事之机宜朕未经透彻何可遽行敕谕酌拨守御尔当备叙情形咨商鄂尔泰详议妥确会题到日朕再行裁夺可耳
　　同日又
　　奏为恭请
　　圣训事窃【臣】署理湖广总督印务才识短浅恐措置不
　　能合宜惟敬将所办之事恭请
　　皇上训谕谨逐条开列于后一楚省吏治怠玩皆由于狥庇请托而湖南尤甚下属公然以禀折求请上司亦多以手札密谕因而久悬之帑项未清外结


　　闻种种讳匿皆如此即如【臣】以宪臣出使尚有湖南



　　楚省界连黔蜀控制苖夷武备尤为紧要自督【臣】










　　沔阳潜江等州县衞被水歉收经【臣】




　　至湖南巴陵等九州县衞被水经抚【臣】布兰泰具


　　录正等一案首犯虽已就擒余党尚有数十余人



　　闻外其余现在确访妥商俟有定议再行请
　　旨一苖猺虽风俗悬殊性情不一然亦知懐德畏威亦


　　示鼔励仍通饬众土司各安职守有能协力缉奸者照茅冈司例奬赏如敢藏匿者同罪以上六条系【臣】愚见计虑多有未周均恳
　　圣恩指示【臣】谨
　　奏
　　通盘逐欵俱有条理皆合机宜但当勉力躬行实践耳何烦朕再为指示训谕耶
　　雍正四年十二月初四日署理湖广总督印务都察院左都御史【臣】福敏谨
　　奏为请
　　旨事窃查湖广为天下第一出米之区乃民间于丰收之岁不思积贮备荒深为可惜前督【臣】杨宗仁遵
　　旨举行社仓最为地方经久之计当据湖北湖南各州县通共报称贮谷八十万石在案自杨宗仁故后督抚既不留心有司遂致怠玩今仅报实贮谷一十七万六千石零现在被水乏食各州县社仓俱无存贮内惟黄州府属之黄梅县实在存谷一万









　　奏
　　宜兆熊赴楚尚需时日尔于诸务殚心料理毋稍存观望之念也
　　同日又
　　奏为恭谢
　　天恩事窃【臣】赍折家人回楚奉到
　　硃批谕旨跪读之下不胜悚惧【臣】昏愦顚倒传
　　旨与河南抚【臣】田文镜误以褒奬为训饬罪无可逭又因初到楚中偶见前抚【臣】郑任钥回奏恭顺为其所惑尤属错谬乃蒙
　　皇上格外洪慈不即加罪仍以
　　温纶教训【臣】惶悚羞愧无地自容伏念【臣】以废员蒙我皇上恩养教诲培植成人委以重任
　　君父师恩三者兼备此外未尝受人一毫之恩所以絶无交情不避嫌怨岂敢尚有瞻狥之念自今以后惟有恪守
　　圣训痛自刻励益加勉力伏乞
　　天恩悯【臣】昏愚错谬曲赐教诲俾得知所遵循【臣】不胜
　　感激惶悚之至【臣】谨
　　奏
　　汝胸中除却科甲二字则心无适莫而于事亦可无过不及之差矣
　　署理湖广总督印务都察院左都御史【臣】福敏湖北廵抚【臣】宪德谨
　　奏为奏
　　闻事窃湖北江夏沔阳等各州县被水歉收【臣】等遵旨煮赈于十一月初旬次第赈起仍不时查察地方甚是安静米价亦巳渐减惟是湖广雨雪连绵老幼颇难赴厰食粥即丁壮逺来就食有十里至二三十里不等南方地暖腊月尚在种麦可以佣工恐每日往返有妨生业【臣】等公同酌议即遵煮赈之法少为变通以煮粥米数合算大口每日给米三合小口一合五勺行令各州县确查人口数目老弱丁壮一体给米务令灾民赴厰亲领以杜包领侵蚀之统俟来春赈毕造册报部理合陈明谨
　　奏
　　当如是变通救济总期灾黎得均沾实惠以慰朕饥溺之懐
　　雍正四年十二月初十日署理湖广总督印务都察院左都御史【臣】福敏湖北廵抚【臣】宪德谨
　　奏为请
　　旨事窃【臣】等莅任以来细察地方情形衡量属员贤否每见地处冲繁之府州县各官办事虽称勤慎操守亦属廉洁然才非肆应弗克胜任其地处偏僻之府州县内亦不乏才具优长精勤能干之员若得量为酌调一转移间则人地相宜于吏治民生似均有裨益且次第调换仓库钱粮亦可清查但湖北向无调繁调简之例【臣】等未敢冒昧会
　　题倘蒙
　　皇上俯允所请【臣】等即就现在所知之员具疏
　　题请为此缮折防奏请
　　旨伏乞
　　睿鉴施行【臣】等合词谨
　　奏
　　不但湖广一省无调繁调简之例即他省亦未经通行朕践阼以来督抚诸臣往往密为奏请此举若出于至公原属美政倘渉于私比则其不可胜言矣所以朕不轻开此例然亦有一时权宜行之者惟视督抚之公私何如而斟酌于其间耳朕意调繁自必皆勤干之员至于调简或亦偶有抱屈者然大都姑容狥庇之举居多地方繁简固有不同即就极简州县而论莫不皆有刑名钱谷之责其阘茸劣员安可任旷厥官以贻误一邑之事乎若不过仅短于才而无荡检逾闲之处宜勒令退休系科甲出身者或题请改教国家颇不乏才徒使此軰壅塞仕途反致眞才不获见用于时殊难免鱼目混珠之诮即如月选各官于引见时朕观其人虽似不及但岂得以语言相貎一见而定其优劣遂将无过之人即行斥革是以姑且补授令其莅任全赖尔等督抚大吏秉公衡鉴明试以功也朕反覆思维吏治须严为甄别若系庸材断宜沙汰试思一人之荣辱得失较之国计民生轻重何啻倍蓰向来姑容陋习近于妇人之仁欲以此沽寛厚之虚名实不知乖激扬之大典也地方惟良吏难得果实系有为有守之员遇因公罣误防劾仍不妨另为题留设遇丁艰事故揆其情理如非孤子可以在任守制亦当破格保留给假数月俾得尽其子道然后赴任倘该员报本念切坚欲奔赴则不必强或具本题请于服满之日仍补本省遇缺即用如此方为鼓励人材之道虽然总期出于至公无私方受荐贤之赏朕必亲验其人以别眞伪也今尔楚省牧令中察有精勤能干之员而在僻地者用违其才诚为可惜尔等题请调繁可也至于才短而任冲繁之地欲为调简者当仰遵朕谕加意斟酌而行均将与例不符情节备细声明题奏又所奏次第调换盘查仓库之说似可不必何也倘或不肖有司彼此互相容隐反致尔等难于稽察矣亦何益之有
　　谕福敏朕原命尔暂署督篆俟宜兆熊一到交代即还昨宜兆熊来京陛见看伊精神力量甚觉勉强楚督节制两省文武任钜事繁统辖匪易且又不识一字但其操守尚优而心术亦正蔼然有忠君爱国之诚为可取耳朕兹令伊督理直隶事务以试观可否两湖重寄一时不得其人故欲将尔多留一两年以经画之尔其从容次第料理可也一两年之语系朕约畧言之若一得人即命往替令尔旋都不必亟思赴阙致乱心曲近日廊庙中颇乏卿贰满臣皇子左右亦需尔来辅翊留尔在楚乃出于不得已也宜仰体朕意勉力为之特谕雍正四年十二月二十五日署理湖广总督印务都察院左都御史【臣】福敏湖北廵抚【臣】宪德谨
　　奏为奏
