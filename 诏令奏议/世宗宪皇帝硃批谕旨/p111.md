<!-- { "loadSidebar": true } -->
　　闻事窃查福建地方今年油菜二麦收成丰足米价平
　　贱已经缮折奏
　　闻现今四五两月各府州县雨水俱各霑足早稻十分茂盛目下米价福州府每石九钱一两不等兴化泉州漳州等府每石一两至一两一钱不等建宁延平邵武汀州等府每石九钱一两不等台湾府每石八钱九钱不等地方宁谧百姓俱各安居乐业理合具奏以慰
　　圣怀为此谨
　　奏
　　据奏雨水霑足地方宁谧民咸安居乐业此皆尔等督抚正己率属措施合宜感召
　　天和之所致也勉之
　　雍正元年七月二十九日福建巡抚【臣】黄国材谨
　　奏为恭缴
　　谕旨叩谢
　　天恩事【臣】赍折把总回闽恭捧【臣】前奏雨水年成一折
　　奉有
　　御批到【臣】跪读之下不胜感激惶悚之至伏念我皇上践膺宝位以来
　　仁覆同天
　　爱民如子用是上感
　　天心甘霖时沛【臣】勉循厥职时切陨越之惧曷克感召天和乃防
　　圣语褒嘉勉励【臣】惟有恪遵
　　训旨以期无负
　　奬励训勉之
　　天恩所有奉到
　　御批理合恭缴再查福建福州等各府地方于七月十七八九等日俱得大雨田畴霑足台湾府地方雨水亦俱霑足晚稻禾苗茂盛米价七八钱不等合并奏
　　闻以慰
　　圣怀谨
　　奏
　　雨泽优渥大慰朕怀凛兹
　　上苍之眷顾倍励臣节之清勤勉之敬之
　　同日又
　　奏为恭缴
　　谕旨叩谢
　　天恩事【臣】赍折把总回闽恭捧到【臣】奏缴
　　硃批事一折奉有
　　御批【臣】跪读之下仰见我
　　皇上训诲周详
　　纶言谆切【臣】恭遇
　　尧舜之君惟自愧无报効之实何敢畏惧不言以负广谘博询之至意凡有一得之愚或稍有益于
　　国计民生之事无不据实直陈仰祈
　　睿鉴至于一字欺隐一言迎合欺
　　圣主以欺
　　天【臣】虽至愚断不敢为也所有奉到
　　御批理合恭缴谨
　　奏
　　果如所奏将见我君臣治隆福集用敷锡厥庶民而苍生被泽无穷矣期共勉之
　　同日又


　　守僃有应援全省之责必得谙练营伍熟悉地方形势者庶几可收实效今有【臣】标中军左营游击员缺查有【臣】标右营游击苏明良整饬营伍训练兵丁洵属能员以之调补诚为人地相宜衔缺相当至右营游击员缺查有【臣】标右营中军守僃陈栋年富力强才猷练达堪以补授其右营守僃员缺查有【臣】标左营千总连英人材壮健技勇兼优堪以补授又【臣】标左营守僃杨士虎身故员缺接准部咨令于年满千总内考验题补但恐人地未必相宜查有【臣】标左营千总徐德年力精壮弓马熟嫺堪以补授【臣】查陈栋系署守僃小衔又定例守僃缺出将部发年满千总补放现任千总不准题补与例均属不符部议必不准行但福建地方非比内地【臣】之标员非比外营叩恳
　　皇上逾格施恩准其补授实于地方营伍大有裨益矣
　　理合具折奏明伏乞
　　睿鉴谨
　　奏
　　海疆重地要员缺应以得人为务原不必拘于成例胶柱鼓瑟也具本时将与例不符之处僃细声明朕自有裁夺
　　雍正元年八月十二日福建巡抚【臣】黄国材谨
　　奏为请禁服色僭越以维风俗事窃查风俗奢靡由来巳久服色条例歴经遵
　　旨饬禁在案而奉行者视为具文僭越者毫无忌惮【臣】思章服为上下尊卑体统所系岂容紊越况物力艰难尤宜爱惜【臣】歴任外吏目击地方淳朴者颇多殷实贫者必系奢靡而迩年【臣】在
　　京师亲见八旗风俗大抵崇尚奢靡悉因衣服贵贱相同上下无别是以毫无约束不知节省【臣】愚以为欲致百姓之富庶旗人之殷实必以严禁奢侈分别服色为先【臣】请
　　皇上严禁僭越杜絶奢华凡在京在外现任官员每日按品俱穿补褂其有职未仕之人许穿暗织补服至白丁下贱人等止许穿黑色布疋不得混穿各色绫罗锦縀以及貂皮狐皮种种冠服违者以僭妄论从重治罪如是则以次节俭返朴还淳风俗以正民生以厚矣【臣】冒昧奏
　　闻是否可行仰祈
　　睿裁谨
　　奏
　　此奏切中时病在廷羣工比比奏请奢僭之朕亦稔知但以陋习因循巳久一旦遽然禁止若非立法严峻有犯无宥不能使之永远遵奉揆之于理移风易俗宜渐不宜骤究以从容不迫为贵尔等内外诸卿姑且徐徐劝导诱掖维持倘仍不改革然后严为定制以法绳之耳朕御极之初诸务未遑岂宜汲汲举行此事耶稍迟岁月朕另有处置所奏甚是
　　雍正元年九月十一日福建巡抚【臣】黄国材谨
　　奏为恭缴
　　谕旨事窃【臣】赍折千总回闽【臣】跪接
　　特颁谕旨捧读之下仰见我
　　皇上爱养百姓惟恐弗周防范地方惟恐弗至从古帝
　　王未有如我
　　皇上之敎养兼施于安民戢盗之宜若此之
　　仁无不育
　　明无不照者也【臣】查得闽省自前任抚【臣】觉罗满保通行社仓捐贮谷石现存四万余石今年仰赖





　　以示劝惩至胥役兵丁串通地方匪类赌博窃盗贻害良民【臣】当遵

　　皇上化民成俗之至意总之【臣】受
　　恩深重防



　　谕旨理合恭缴谨
　　奏
　　览奏情词真切所行必力甚属可嘉勉为之
　　同日又
　　奏为奏
　　闻事窃督【臣】觉罗满保与【臣】面商浙江地方今年雨水短少米粮不能接济宁波等处民食维艰福建今年雨水调匀各府秋成可望米价平贱欲将福建省城拨米五千石台湾府拨米五千石由海运至宁波等处地方减价平粜以济民食除现在督臣会【臣】行文地方官拨运外理合奏
　　闻谨
　　奏
　　移粟平粜以济隣封诚为善举凡为督抚大吏者当思寰宇之内莫非王民自应视为一体何分彼此之见耶雍正元年十月初六日福建巡抚【臣】黄国材谨
　　奏为奏
　　闻事窃【臣】蒙
　　皇上种种
　　天恩有加无巳【臣】自问何人膺兹
　　眷顾虽永矢捐糜莫能仰报【臣】自到闽以来查得建宁府延平府至福州府地方山路崎岖行走艰难【臣】捐银委官修理平寛又查此三府水路俱系滩河险厉非常【臣】捐赀协同督臣委官修凿又【臣】准部文赏给琉球国王使臣人等縀布等物【臣】俱置办照数赏给又省城内有鳌峯书院一所系生童读书之地年来房屋倾圮【臣】捐赀修葺又查【臣】标两营马步兵丁衣衫蓝缕【臣】捐赀置僃布衣一千四百套按名给与其器械旗帜已收拾整齐鎗手火药俱捐赀给与将僃千把头目亦俱给与银两衣服等物以示奬励哨船朽坏【臣】俱捐赀修造又查福州府城垣年久不无倾圮之处【臣】会同督臣捐赀修葺凡此皆【臣】分所当为何敢奏渎
　　宸聪惟是【臣】仰见一切有关地方有益民生之事无不
　　上厪
　　圣怀合将【臣】到闽以来捐办各事宜具折奏
　　闻以稍纾
　　睿虑于万一伏祈
　　圣鉴谨
　　奏
　　大抵凡事惟宜务实果有其实不待尔之陈奏朕亦颇能照察也勉力为之
　　雍正元年十月十八日福建巡抚【臣】黄国材谨
　　奏为恭缴
　　谕旨叩谢
　　天恩事窃【臣】赍折把总回闽【臣】跪开
　　赏赐黄匣奉到【臣】前奏调补抚标官员一折奉有硃批【臣】捧读之下仰见
　　皇上洞鉴边海地方要营伍务在得人虽与例不符皇上自有
　　圣裁凡属将弁莫不感戴
　　天恩踊跃奋励实心効力仰报
　　主恩于万一所有奉到
　　御批理合恭缴叩谢
　　天恩谨
　　奏
　　古人内举不避亲外举不避雠举贤荐能总要出于至公无私经云知人则哲在圣人犹以为难若欲所举之人始终不渝更为不易惟公之一字既可以弭众论亦足以释已之遗憾其要诀未有过于此者至于营私射利之辈种种不一则不可同日而语矣有宁候朝廷选用人来向其需索而不肯为担干系者有举后向之索取者更有贪饕之徒并此等干系都不暇顾虑惟估定价値择其数多而从之者似此尤为可怜也若非但知有国而不知有身之人不能胜封疆之任亦断不可操荐举之衡且观人之法宜信目勿信耳必考其实行以品定贤否毋因其语言面貎而被所愚惑也切谕将此谕与满保看尔省中凡有保荐之任者皆使知之雍正元年十一月初九日福建巡抚【臣】黄国材谨
　　奏为奏
　　闻事窃查今年福建地方晚稻丰收业经【臣】具折奏闻自十月以后又陆续得雨米价照前八九钱一两不等又前经督【臣】满保防商于福建省城并台湾府共拨米一万石运至宁波平粜亦经奏
　　闻嗣因浙江象山定海等处地方需米接济经督臣将福州府拨米改为七千石台湾府拨米改为一万石遣官分送不日俱可抵浙合并奏
　　闻以慰
　　圣怀谨
　　奏
　　览奏已悉深慰朕怀
　　同日又
　　奏为遵
　　旨奏明再叩
　　天恩事窃【臣】前奏恳
　　皇上天恩请将【臣】标千总连英徐德二人补授【臣】标左
　　右两营守僃缘由一折奉
　　硃批海疆重地以得人为务具本时将与例不符之处僃细声明朕自有裁夺钦此今准兵部咨开议得【臣】前题请以千总连英徐德补授【臣】标左右两营守僃之处与例不符均无庸议等因但【臣】查千总连英徐德虽与例不符然在闽日久诚为人地相宜是以【臣】于七月二十七日一面具疏保题并具折叩恳
　　天恩破格补放已蒙
　　圣明洞鉴今部议不准【臣】谨遵
　　谕旨将与例不符缘由声明另行具本题请外理合具
　　折奏明仰祈
　　皇上格外施恩准将千总连英徐德补授【臣】标守僃则
　　于地方营伍实有裨益矣伏乞
　　皇上恩准施行谨
　　奏
　　前者朕于部覆时偶尔忽畧矣君臣之间事事皆当如此推究方无舛误之失果能自信无歉一切不必畏缩若稍有疑贰则宜愼之
　　雍正元年十一月十九日福建巡抚【臣】黄国材谨
　　奏为恭缴
　　谕旨事【臣】赍折家人回闽捧到【臣】前奏拨福建米粮接
　　济宁波地方平粜一折奉有
　　硃批跪读之下仰见我
　　皇上民胞物与
　　高厚同仁诚视天下为一家视亿兆为一体欲海内元元无不歌乐利而庆丰亨【臣】钦服感奋仰体
　　圣主爱民之

　　主恩于万一所有奉到
　　御批理合恭缴谨
　　奏
　　果能如此奋勉可谓老当益壮朕实嘉悦之至古人云为善日强尔之事业宁可限量耶
　　同日又
　　奏为恭缴
　　谕旨叩谢
　　天恩事【臣】赍折家人回闽捧到【臣】前奏为社仓保甲稽
　　察赌盗等事一折奉有
　　皇上硃批训勉褒嘉至再至三惟欲【臣】等事事实心实
　　力奉行期于家给人足盗息民安
　　圣衷始为少慰【臣】敢不恪遵
　　训旨严饬所属总以实心实力四字共相勉励不敢视
　　为具文虚应故事有负
　　皇上爱民如子之
　　圣心所有奉到
　　御批理合恭缴叩谢
　　天恩谨
　　奏
