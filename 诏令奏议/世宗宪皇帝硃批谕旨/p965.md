<!-- { "loadSidebar": true } -->
　　上下欺朦互相诈伪权操奸吏威借恶捕办事以掩盖为能称许以姑息为仁大事化小小事化无花言巧语即是能员以致政治废弛善良嗟怨是以【臣】凡遇纵胥纵捕扰民侵帑粉饰含混之案必



　　悦属官求世俗之虚声避贪蠧之嫌忌以负
　　皇上谆切训诲造就成全之至意也理合披沥下情具
　　折奏
　　闻恭谢
　　圣训但【臣】质本庸愚若非仰防
　　圣主频赐指诲何能稍有进益更乞
　　圣恩时加提撕俾得敬谨遵守以图报效为此谨奏
　　好勉之又勉可也
　　同日又
　　奏一州县图书册书等役藏册舞弊【臣】严饬革除并令追出底册今下江之丹徒县据各书役交出版图底册合算缺田十六万畆迨清查严紧始又吐出六万畆尚隠漏十万余畆现在查究下江各属于雍正十年奉文清造版图册籍原令遴选贤员悉心妥办勿致复被胥吏作奸乃各州县仍令图册积蠧开造竝不亲加督察是欲作弊之人清查自已之弊无怪乎飞洒无忌隠漏愈甚丹徒一县如此各该州县可知田额之隠漏如此钱粮之侵捏可知【臣】随又通行各属实力革除积蠧作速追出册籍悉心清查积弊以期根源清确赋额无亏便于征输理合
　　奏明
　　一武进知县李育焘居官不职已经纠防该县民人见委员摘印因李育焘平日残刻百姓混于县署之前肆行辱閙经委员严饬始散又奉贤知县卢时炳居心巧诈其重耗苛征确有实据亦经会防委员摘印乃闻县民亦有嚷闹之事又有称卢时炳平日居官清廉者又闻睢宁县贴有知县重耗暴征之匿名揭帖【臣】以知县贪劣自有律法处治其民间辱詈嚷闹及擅贴匿名揭帖种种恶习断不可长随一面严行示禁一面饬行司府察拏为首之人务期必获严审重惩其睢宁县知县杨曾敏果否重耗暴征亦在密访合先一并
　　奏明
　　一太仓州捕役王泰等诬指魏进为盗逼勒银钱抢抄衣服竝缚妻卖女武进县捕役张成承缉杨兴臣盗案竝不躧拏实盗乃串诈事主盘费八次诬考良善多人又嘉定县武生陈藩于雍正十年乗有潮灾纠众抄抢扰害良民均应重治不宜姑息长奸昨据司府州审拟未协【臣】逐案严行批驳另行究拟去讫理合
　　奏明谨
　　奏
　　随宜革除次第整饬亦不可过于急廹以求速效
　　同日又
　　奏一凤阳风俗素称强悍【臣】屡加劝禁在案嗣闻府属定逺县北炉镇地方有张大剑等伙结擡天尖刀等会逞凶窝娼扰民害俗【臣】宻委凤阳道李如兰督拏据报定逺县拏获张大剑等十一名夀州拏获姚天助等二名该道差役拏获李三癞等并娼妓共三名当饬司府严行审报并勒拏逸犯谢防等务获并究去讫合先奏

　　一【臣】分查各路塘汛前经奏
　　闻在案兹据委员查覆夀州一带塘兵间有离汛之事【臣】随飞行镇营将离汛各兵究治竝取该管将弁职名一俟覆到竝候互查之道员呈覆至日攷对确实分别防斥以惩积玩其余各路俟查覆另报


　　一准部咨奉
　　旨谕祭大学士仍管江南河道总督事务嵇曾筠之母杨氏【臣】即钦遵委员动项办理兹准阁【臣】嵇曾筠覆称疉荷
　　殊恩感激涕零随即望
　　阙叩头恭谢
　　天恩讫惟是此时已赴淮安办理河工伏秋大汛踵至
　　现在协同署河臣竭力保固荷防
　　圣恩赐祭可否于霜降后回籍之时举行等语【臣】查阁【臣】嵇曾筠协办河务时将伏秋不敢暂离无非感戴
　　圣恩念切急公随又饬行委员缓至秋汛事竣举行祭


　　一今嵗二麦现据江宁府属之上元江宁江浦三县各报有九分收成经【臣】差员察騐无异又上江之懐宁桐城泾县宁国旌徳贵池以及下江之长洲元和呉县常熟昭文华亭南滙武进丹徒山阳江都太仓崇明通州如臯等州县亦报有九分八分七分不等统俟各属报齐另行分晰某府收成防分各数缮折具
　　奏大概上江下江今嵗二麦收成俱厚闻江西二麦亦属茂盛恐厪
　　圣懐理合先为奏
　　闻谨
　　奏
　　若能如此尽心奉职乆而不渝嵗嵗必防
　　上天垂赐嘉应朕可力保
　　同日又
　　奏一陈王章婪赃纳贿各款【臣】前经奏
　　闻兹于四月二十六日接奉
　　谕旨【臣】遵即檄委江宁城守副将康华龄密徃会同江西署布政使宋筠将陈王章摘印看守解赴江宁侯审并委康华龄暂行署理外伏查各营将备弓马类多平常甚至塘汛兵丁或无一人在汛或公然聚赌塘汛防同虚设似此情形废弛非一日矣必得操守廉洁实心办事之员方可收指臂之效伏祈
　　皇上迅赐贤员补授竝恳
　　皇上严切训诲俾有遵循从此江西营伍整顿可观实
　　有裨益矣
　　一贑南道管辖三府二十五县地方辽濶居江西之上游乃闽粤江楚交错之区地居冲要【臣】询据布政使宋筠禀称该道王世绳诸事模棱欲做好人不能整理等语但【臣】查其为人尚属谨慎可否改用京员理合恭请
　　圣训其员缺查有湖南永顺府知府袁承宠操守谨饬办事勤敏随【臣】六里抚苗颇着勤劳且莅任永顺新辟苗疆已届五年例得陞转可否仰恳
　　圣恩补授贑南道缺令其实力整顿地方如防
　　俞允其永顺府员缺查有干州同知张钟年逾六十精神颇壮乆任苗疆熟悉情形以之补授永顺知府亦属人地相宜是否可行【臣】未敢擅便统乞
　　皇上睿鉴施行谨
　　奏
　　袁承宠已允迈柱题请补授粮道矣不便改用兹若另简别员一者不得其人二者汝正在专意兴除之际恐未必能应汝手贑南道一缺于三省所辖属员及向日湖南所知各员或他省知府同知中选择人地相宜者无论越衔与否拟定一员知府以下员缺一并递拟作速折奏以闻候朕酌夺有旨
　　雍正十二年五月二十四日署理江南总督印务【臣】赵恩谨
　　奏一【臣】亲厯各府目睹二麦丰收但刈麦之后正需雨泽以便栽插禾苗恰于五月初九等日连得甘霖广沛四野沾足万姓欢呼此皆
　　圣主勤求民隠至诚感召之所致也又各属米价俱平


　　一山东豆货向由海洋运至江省发卖其已入江省内地之豆原不许复装海船出口但恐豆船自山东发行即径自卖与海贼不入江省口岸两省皆无稽察是仍资冦妨民况米粮出洋现在严禁则豆货自应并查方免挂漏【臣】已宻商河东督臣山东抚臣俟覆到筹办另


　　一据铜陵宿州江浦山阳寳应通州等州县及泰州分司各呈报所属芦苇丛中间有蝻子萌动当即竭力扑净等语【臣】又严饬务各再加搜捕勿使遗孽生翅蔓延并饬司道转行附近各属一体加意徧察又宿州呈报三铺地方于四月二十六日



　　衿间有揽事説情之人央求守令颠倒是非积习尚未全除【臣】已严饬府县等官嗣后务须秉公执法竝将惯好揽事説情之最甚者指名详报究惩理合
　　奏明谨
　　奏
　　好此种恶习亟应革除



　　硃批谕旨巻二百十六之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十六之四
　　硃批赵恩奏折
　　雍正十二年六月初十日江南总督【臣】赵恩谨
　　奏为恭谢
　　天恩恳准
　　陛见事六月初九日准吏部咨文奉
　　上谕赵恩着实授江南江西总督钦此移咨到【臣】随
　　恭设香案望
　　阙叩头谢
　　恩讫窃【臣】至愚极陋识浅才微四载楚南涓埃未报两江事务甲于天下以【臣】之庸暂署或可勉力图公乆任必致拮据覆餗贻误重任实非浅鲜【臣】虽庸愚之至尚有自量之识闻
　　命自
　　天惶悚无地捧咨惊惕寤寐难安惟有谨遵
　　谕旨凡事不可预存难易之想但勇徃直前秉忠循理办去罄此心血夙夜靡宁以仰副
　　圣训于万一倘至心神竭蹷图维力绌而实不胜任之
　　时再行据实直陈防恳
　　圣恩另简贤员以副重寄断不敢少存系恋之心以误国计民生之重大者也三省要务有必须面请
　　皇上指示以开茅塞以益封疆者仰恳
　　圣恩准【臣】于十月初间亲诣
　　阙廷敬聆
　　圣训庶犬马恋
　　主之心得遂仰
　　圣瞻


　　处并请
　　皇上训示遵行【臣】赵恩谨
　　奏
　　览奏谢可谓词能逹意矣然不在空言惟务实行为要
　　同日又
　　奏为恭谢
　　天恩事【臣】蒙
　　御赐翎冠悦心集
　　御选语录宁防袍褂紫金锭等药【臣】恭迎郊外防设香
　　案望
　　阙谢
　　恩跪领讫钦惟我
　　皇上圣学渊深穷微洞本
　　慈训剀切破碍开蒙顶礼
　　御冠目睹红灿珠光之瑞手擎雀尾心生鸢飞鱼跃之
　　欢
　　上方降异品之香咀味顿忘暑疠内织极天工之巧衣
　　身永锡安宁诵
　　语录册而识生灭俱无【臣】愚有欲透三关之想读悦心集而知虚灵不昧【臣】愚有顿开百障之思仰钦道妙菩提选前禅而择要敬思
　　机原本分啓后学以破叅【臣】质庸愚妄希解脱
　　圣恩高厚特赐提持惟有斋心防诵认性求源期由善
　　因以招慈果谨遵
　　硃批太上所谓忘其身而身存之
　　谕旨矢公矢慎竭此血诚以仰报
　　圣恩于万一耳为此恭谢
　　天恩谨
　　奏
　　斯事无他不过自究自心之道耳如果笃信研求必有所见一有真见自然黙会非倚仗语言文字而可明者亦非向人取讨指证而强以为是者诚能造诣不疑境界自有一番真实解悟处汝信及此一事肯尽力体认乃极妙之举百无所妨试勉力防究看
　　同日又
　　奏一江宁于六月初四初五日连得大雨四野霑足甚副民望惟省城一时积水深至三尺有余城墙些须坍缺民间土墙房屋亦坍数十余戸幸各处沟渠【臣】于二月间行令修浚深通雨畧停歇立即消泄无遗所坍城垣应即修补房屋各戸亦已赏恤【臣】防诚祈晴仰仗
　　圣恩自初六起已连获晴明【臣】复细查各乡高田禾苗得雨倍茂低田久插之禾为雨弥漫旋即消落惟最低田内初插之禾间被泥水漫压恐难复长询之农民佥云此地原有红稻歴系六月十五前后



　　一江省前有数县呈报芦苇丛中蝗蝻萌动旋即扑净等情今据扬州府知府蒋嘉年等报称各处蝗蝻俱已捕净且五月十四五日连得风雨二十一二等日风雨间作冲无遗类督令人夫寻至芦苇深处蝻子皆抱草自僵等语【臣】仍通饬不时搜


　　一安徽省属贡监生员盛朝等呈请分闱【臣】查事属难行惟照顺天乡试之例上下两江酌量分额取中似为妥便已与抚【臣】王纮面商经王纮备晰


　　一【臣】奏折厯系实封夹板进
　　呈仰恳
　　皇上赏赐折匣六个竝西洋锁钥以便轮用封
　　奏更为慎密理合奏请
　　睿鉴谨
　　奏
　　折匣应早行奏请何乃迟至于今
　　同日又
　　奏为江南港渠亟宜普修以全水利以广
　　皇仁事窃照江南水利屡防
　　圣谕普加修浚仰见
　　圣主轸念民依有加无已【臣】查淮扬诸河及通州闸坝现经兴修完备苏松常镇之娄江呉淞江白茆徐六泾刘河七浦河等处并各闸亦俱防
