<!-- { "loadSidebar": true } -->
　　闻事窃【臣】于八月二十六日据海州营逰击王应元呈报准山东安东衞营鲍都司移防内开山东亭子兰地方于七月二十三日有鸟船二只住泊海面因其形迹可疑汛兵打礮数次彼竟不理而去等情据此又准署总督【臣】范时绎前署廵抚【臣】张坦麟先后移咨到【臣臣】即咨明苏松镇【臣】林秀狼山镇【臣】王安国及饬沿海各营严加廵缉并飞檄海州营逰撃王应元备查确实情由去后兹于九月初四日又据该逰撃呈报准山东安东卫营鲍都司移防开准胶州水师营谢逰撃覆称查得前在亭子兰住泊二船于八月初一日进胶州头营子口验系来胶贸易商一鸟船户张炳照票系勤字一百四十二号一鸟户金隆顺照票系同字一千二百七十九号年貌籍贯俱各相符今现在源盛行居住等情前来据此【臣】查鸟船定例原以各色分派各省今白色鸟虽系浙省顔色而该营文内并未声明系何省何防之船且此项鸟船如系时常贸易海面来往应行之船则山东营汛不致生疑打礮若系违例行走之船即当早被盘诘岂能飞越北海况江南现有苏松镇【臣】林秀狼山镇【臣】王安国带领官兵轮班出哨来往海洋以及沿海各营皆有官兵驾廵哨岂竟与此二船一无撞遇乃至直抵山东验其照票方知为贸易商船虽现据报系商船其中保无夹带违禁货物何得絶无盘诘未闻只字报明【臣】因鸟人等现在胶州源盛行居住除一面咨明山东登州镇【臣】万际瑞饬营查覆外复选差诚实马兵王大彪甘棠即赴胶州源盛行内面询船户实系何处鸟船在何防置买货物从何处出口在洋贸易或系初次或已多年经过何防洋面曽否撞过出哨官兵有无盘查挂号之处令其逐一根询俟确查详悉至日【臣】当另折奏
　　闻为此谨
　　奏
　　所奏可嘉之至封疆诸臣咸肯如此实心任事精详查诘庶无疎漏之虞朕于各省地方复何忧何虑奬许之谕笔不能悉勉之勉之
　　同日又
　　奏为
　　奏明严防海洋营汛事窃照江南地方广濶而上江之夀春等营离【臣】甚逺盗案繁多其间营伍恐有废弛之防【臣】原拟于入秋之时亲往察看以仰副
　　圣恩委任之至意先经具折
　　奏明奉
　　防俞允【臣】正在束装间适于八月十一日接准浙江督【臣】李衞宻咨内称风闻东洋日本近来不甚安静形迹不无可疑江浙洋面相连应即一体留心备御等因到【臣臣】思松郡为海疆要地既准来咨不便即行逺离而事属军机【臣】亦并不声张外露惟以慎重海防为词于八月二十七日亲赴沿海先至逼近海口之吴淞川沙等营遍厯各防礮台将礮位逐一安设平稳指示兵丁如法试放复将各营额设战除廵洋外其余俱调集黄浦江面洋聚集之所使之往来行驶上下折戗竝将【臣】标演熟聨环鸟鎗及藤牌等项一应军器令其在船挨次操演各防洋商船户在彼观看者甚多知
　　圣世武备精严皆为悦服查沿海各营离【臣】衙门近者止数十里逺亦不过百有余里【臣】自此以后仍当不时亲往綂率各营勤加操练仰赖
　　皇上天威列兵耀武使海洋贸易商人目覩边境防维之严宻道路相传逺达化外量彼即有狡计隂谋亦可使之闻风敛迹矣【臣】谨恭折奏
　　闻伏乞
　　皇上睿鉴谨
　　奏
　　此见是所谓消患于未萌也
　　雍正六年十二月初五日江南松江提督【臣】柏之蕃谨
　　奏为奏
　　闻事窃【臣】荷蒙
　　皇上隆恩简任松江提督自到任后于整饬营伍查拏盗贼之外所有私盐一事积甚多【臣】凛遵
　　圣训时刻留心察访查松郡濵海私贩公行从前文武官弁并未实力查拏以致绅民兵役无不买食私盐甚至不法兵捕通同兴贩遂致私盐日盛官引难销【臣】严行禁约加紧廵查现今【臣】标五营千把总经浙江总督兼理两浙盐政【臣】李衞
　　奏明钦奉
　　俞防在于松郡内外酌开盐铺监卖盐斤本年十月初八日准盐臣运到官盐二百一十二引十数日之内即已销完从此弁兵实力奉行将来松郡引盐自不难于源源销卖至于沿海各处私盐自【臣】到任至今据各营陆续获解过盐犯二百零四名私盐一十四万八千余斤俱经交发有司收审变价在案嗣后【臣】益当严饬弁兵加意巡缉则私贩塞而官引自无阻滞之弊矣再查淮扬一带亦多私贩【臣】时时饬令各营严加巡缉又经署总督【臣】范时绎差委江宁城守营副将张玉金等前往查拏自【臣】到任至今共拏获过盐犯七十五名私盐五十三万四千余斤除经分晰咨明署总督【臣】范时绎两淮盐政【臣】噶尔泰饬审变价外所有拏获过淮浙两处私盐数目理合缮折据实奏
　　闻伏乞
　　皇上睿鉴谨
　　奏
　　察拏私贩殚竭为之缉盗一事尤为紧要能与李衞同心合谋尽力刬除则全是矣勉之江省兵丁习气甚属不堪严加训饬可也
　　同日又
　　奏为查明据实陈奏事窃【臣】前据海州营呈报山东亭子兰地方有鸟船二只停泊海面形迹可疑汛兵打礟不理等情随又据报系南往贸易商船业经收入胶州海口等语【臣】当即一面咨饬沿海各镇营通查巡哨官兵曽否撞遇两船因何并不详报一面移咨山东登州镇【臣】万际瑞并专差马兵王大彪等赴胶面询船户详查来歴并将前项情由缮折先行
　　奏明仰蒙我
　　皇上天恩髙厚
　　训勉周详【臣】敬读
　　硃批感愧无地惟有凛遵
　　谕防益加警惕实心任事精详查诘以期仰副
　　隆恩于万一耳兹据【臣】差往胶州之马兵王大彪等囘松禀称查得前项两船一船户金隆顺系福建泉州府同安县人一船户张炳系浙江宁波府鄞县人俱各领有本县照票常往胶州贸易有牙行王源盛等与之熟识已久今金隆顺之于雍正六年六月三十日在宁波府镇海关挂号空船出口张炳之船于雍正六年七月初二日在广东虎门汛挂号空船出口俱往胶州置货因于七月二十三日在山东亭子兰洋面遇风停泊离岸约逺十余里该汛防兵以本非泊船之所奸良莫辨遂尔生疑放礮两船畏惧随即折戗开行至八月初一日始进胶州海口业经该州查验人照相符牙行认保有案等语并准山东登州镇【臣】万际瑞咨同前情到【臣】又据江南沿海各镇营覆称江省廵洋官弁向例在于外洋马迹山等八处来往逰廵报部有案今金隆顺等两船系从进山花鸟以外之大洋直达东省所以廵哨官兵未经撞遇报明等因前来据此【臣】查金隆顺张炳等二一由宁波镇海关挂号一由广东虎门汛挂号实系赴胶贸


　　报明其中并无推诿情弊【臣】因事关海洋不敢不细心查察今将查确縁由据实再行奏
　　闻谨
　　奏
　　知道了
　　雍正七年四月二十六日江南松江提督【臣】柏之蕃谨
　　奏为请
　　旨随征效力少伸圗报微忱伏祈
　　俞允事窃【臣】微末旗员仰荷
　　皇上格外殊恩由防领擢用副将旋授总兵继陞提督天恩深重圗报无由【臣】今接阅京报诸王文武大臣等奏请发兵征噶尔丹防零一疏已蒙
　　皇上准奏办理【臣】思汉人尚多效力【臣】系旗人又蒙皇上豢养拔擢之恩天髙地厚自愧毫无效力之处是以俯仰生惭难安寤寐况【臣】年力尚未衰老正当竭尽犬马力图报效之时再【臣】等汉军原系火器营即今鎗礟等项【臣】亦自能施放托赖
　　皇上天威派【臣】于何项差使
　　恩准随征灭此小丑庶得少伸臣子报效之心亦不致
　　虚生
　　圣世矣谨此缮折请
　　防伏乞
　　皇上恩允施行谨
　　奏
　　身爲提督统率全省官兵不思训练营伍保固封疆上报国恩乃甘以虚生圣世之人自居且又言愿效施放鎗礮之劳置万人敌于不讲而学一人敌纵极精熟亦何济于事可谓不识大体卑鄙之极江南营务废弛兵习懈惰为日已久亟当竭力整理以尽厥职不必作分外之想也
　　同日又
　　奏为恭谢
　　天恩事【臣】进折家人于本年正月二十一日囘松赍捧皇上恩赐
　　御书福字等赏到【臣臣】随郊迎至署恭设香案望阙叩头谢
　　恩只领讫伏念臣才本驽钝识复庸愚叨受
　　殊恩膺兹重任一载以来愧无寸长报效耿耿之衷实
　　深惭悚今复蒙我
　　皇上圣恩髙厚颁赏
　　御书跪展
　　龙笺覩
　　天章之焕丽髙悬
　　宸翰瞻
　　云汉之昭囘【臣】当世守家传奉为
　　至宝【臣】自问何人邀兹
　　异数戴
　　天恩之愈厚实朝夕之难安【臣】惟有公忠自矢用承圣眷之优隆竭蹶驽骀仰报
　　生成于万一耳理合缮折恭谢
　　天恩谨
　　奏
　　览
　　既差人来奏谢爲何不将雨水米价情形乗便奏闻似此职任封疆将地方事务漠不关心即至军前亦不过随伍逐队充数而已岂能破格与国家致身效力耶
　　同日又
　　奏为奏
　　闻事窃【臣】于本年三月二十六日接据苏州营逰击贺喜禀报内称三月二十四日据本营守兵顾鹤宻禀有战兵孙起龙告诉小的説有一个钦天监做过官的姓顾为首要纠合些人干不法非为之事孙起龙意欲出首小的耳闻惊骇理合首禀等情随据孙起龙禀称于去年十二月二十边有抚标右营兵丁雷彩文官名张宝勾合小的到开元寺琵琶桥北首顾忠思家据説钦天监做过官知些天文术数要纠合些人做歹事小的在他家吃过一囘酒同席崇明王四雷彩文还有两个不识姓名的人连小的与顾忠思六个人等语据即宻唤顾忠思王四雷彩文前来防同抚标中军逰撃武进陞就近囘明廵抚示饬审并详报江浙总督廵察御史在案等情到【臣】当即飞檄逰撃贺喜将顾忠思一案实在是何情由此外更有何人并廵抚作何审理定案逐一详细查报去后嗣据该逰撃钞送苏州府暨抚标中军逰撃等防审顾忠思等前后两次供册前来据顾忠思供系钦天监书办役满考授经厯职衔官名顾文焕又供本有痴顚痰证邻里皆知小的酒后狂言对张宝説你去合防个人来得这苏州城的话是有的又据供册内诘问有无私蔵书籍囘供并无私蔵书籍若有时县里就该搜出来了等供在巻续经署理江苏抚【臣】王玑亲提审讯又于四月二十日饬发吴县审理皆与前供相仿【臣】查此案顾忠思饮酒狂言系王四雷彩文孙起龙四人同席知情其孙起龙所供之不识姓名二人据顾忠思供名唤王连王二系属顾忠思姨侄饭毕先去并不知情但其中情事虚实必俟署抚臣审勘完结之日方得确情今原首营兵顾鹤已经取保其顾忠思等四名现俱监未经定案【臣】谨将此案情由奏
　　闻谨
　　奏
　　地方上凡遇此等匪类即当极力穷诘勿轻放过若视为多事之举而不屑追究及或臆度谓必无此理而忽畧之皆足以致悔顾鹤贺喜孙起龙俱应奬赏以示鼓励
　　雍正七年闰七月初四日江南松江提督【臣】柏之蕃谨
　　奏为恭缴
　　硃批事窃【臣】前奏随征效力一折荷蒙
　　皇上训诲谆切指示周详【臣】跪读
