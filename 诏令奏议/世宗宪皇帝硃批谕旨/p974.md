<!-- { "loadSidebar": true } -->
　　一上江地方每有不法棍徒聚众肆横妄逞刁悍兹有桐城县举人方道章等控告钱洛访陈觐文冒冢盗葬藐法抗断等情经安庆抚【臣】赵国麟委令该县同试用官徃勘竟有事外之素称光棍呉大桂暨钱陈二姓族人率众拦阻抛掷石块碎桐令汪振甲之帽并殴方姓之人复敢于六月十六日近钱姓街道罢市希图挟制官长殊干法纪【臣】查此等棍徒若不大加惩创何以戢刁风而安良善随会同安庆抚臣一体饬司严拏究拟外理合
　　奏
　　闻谨
　　奏
　　业经有旨批示赵国麟奏折矣
　　雍正十三年六月二十九日江南总督【臣】赵恩谨
　　奏一本年上江所属地方自入夏以及五月内雨水俱极均调至六月以来雨泽稀少如安庆徽州池州庐州凤阳五府并六和颍泗四州各所属高阜地方见在祈雨情形经【臣】奏
　　闻在案续据徽属之歙黟二县池属之铜陵建徳青阳石埭四县泗州并所属之旴天长五河三县及和州各呈报于六月初十十一十七八等日先后



　　之贵池东流庐属之舒城等县望雨尤切俱在防诚祈祷再江宁省城见今米价每石中熟米一两一钱五分次熟米一两四分糙米九钱四分恐厪
　　圣懐理合先为奏
　　闻
　　一江西省雨水情形惟南康府之星子都昌建昌三县九江府属之徳化瑞昌二县南昌府属之南



　　勘情形及各属见今有无得雨另报外理合奏
　　闻谨
　　奏
　　览
　　同日又
　　奏一江南苏松常镇等府属地方支河渠港年乆淤塞难资蓄经【臣】
　　题请开浚接准部咨又经酌定条防并按亩捐钱数目
　　题覆在案窃捐钱挑濬河渠实有利于田畴各属民情无不欢忻鼓舞踊跃疏浚其已挑濬之处颇得资其灌溉甚为有益其因值农忙未经挑濬者务于秋成水涸后方得兴工【臣】恐各属收贮捐钱积久过多则民间使用不无渐少倘或钱价时昂似非流通之道当经檄行苏州布政司通饬各属将一切捐钱收有成数即照依市价公平尽数易银


　　奏明
　　一上江亳州并徽宁池太等府属以及江西鄱阳湖等地方每有私铸小钱贩徃别省售卖者经【臣】屡饬文武各官密加查拏并咨移湖北督抚臣转饬一体查拏在案今【臣】访闻池州府铜陵县大通镇等地方有不法棍徒私铸小钱贩徃湖北等处售卖大干法纪随即严饬安庆按察司并池州府营及铜陵县密行查拏务获不得妄拏无辜仍一面移会安庆江西湖北督抚各臣转饬一体查拏获究外理合奏
　　闻谨
　　奏
　　私铸不除钱法终弊应极力查拏者
　　雍正十三年七月二十一日江南总督【臣】赵恩谨
　　奏窃【臣】春间接江西抚【臣】常安札云广信一府离省遥逺请将南昌总兵移驻其地以资弹压【臣】以移镇一事所关甚钜俟细察情形博采舆论再为商定覆讫闰四月二十六日续接抚【臣】常安札云察勘全省形势分别三隅广信九江二郡俱系扼要或竟移镇于广信广信防将移于建昌建昌游击移于省城抑或移镇于九江九江副将移于广信而防游亦照前更移等语【臣】再四筹思总兵驻劄于南昌居中为制胜之形似应仍循其旧或以广信防将改陞副将于镇标中酌抽弁兵添増以壮军威似较旧制更妥等因覆商再行查酌今于七月十六日准抚臣常安亦以广信改陞副将复商到【臣】彼此意见相同除见在会疏另
　　题请
　　旨遵行外所有会商办理缘由理合先为
　　奏明并将查明原委另单备录恭呈
　　圣鉴谨
　　奏
　　更改营制务须洞逹地方形势详审控扼机宜斟酌至当俾后人无可拟议方为善举否则朝设暮移徒滋一番劳扰不特无益于事亦复成何政体耶
　　同日又
　　奏一上江各府州属自五月初旬得雨之后渐次稀少不均亦有受旱之处各属勤求祈祷至六月十五以前虽前后报获雨泽多属微小未能透足至十六七八九等日甘霖大沛旋于二十三四以及二十七八九等日并七月初六七日以内又复疉防雨泽田禾俱已畅茂秋成有望尚有安庆府属之潜山太湖宿松三县庐州府属之舒城滁州所属之来安广徳州属之建平六安州属之英山并颍州五州县虽经得雨而高阜之处尚未透足其下江各属五六月以来雨泽颇得及时秋成可获丰稔惟上江池州府属之东流铜陵二县下江扬州府属之兴化淮安府属之盐城二县各得雨较少其低洼田禾均各畅茂而高阜禾苗艰于车戽者未免受伤【臣】俱飞饬各县出给资种劝民改种荞麦杂粮以冀秋收至江西一省前于五月初旬得雨之后旋即稀少而南康九江南昌三府所属望雨尤切六月初旬虽间有报获雨泽者俱皆微小至十六七八九等日霖雨滂沱通省各属具报得以普沾者十之八九并称旱禾渐已登塲晚禾亦复茂发尚有临江府属之新淦吉安府属之庐陵抚州府属之乐安南康府属之星子等县具报六月十七八日得雨未甚沾足亦尚有未据报到者俟查明续后有无得雨并报到日期及各省实



　　一本年上下两江霍邱等州县前据报有蝻子萌动及俱经捕净取结各缘由经【臣】先后
　　奏明钦奉
　　硃批一面之辞未可遽信为然须更留心体访的确钦
　　此钦遵仰防我
　　皇上恩施教诲指示精详【臣】随即密行查访节次严饬
　　在案查前经
　　奏明之寳山等七县竝奉贤县所报生发之蝗虫俱已查据各属结报扑捕净尽【臣】均在又行密访窃又有续报蝻子萌动各属除具报旋即扑净查明竝无有伤禾稼者未敢琐陈外今查尚有续报山阳安东沛县并海州沭阳泰兴六州县暨富安场一处萌生蝻子见在严饬各地方文武官弁兵役并令多雇人夫星夜协力捕扑其山阳一县发生地方较多【臣】并委标员前徃查察协同力捕均俟各属扑捕完竣密查明确另报外理合再为
　　奏明谨
　　奏
　　蝗蝻非雨泽可比犹属人力能为之事何以至今尚有未经捕尽之地耶
　　同日又
　　奏一松江沿海塘工【臣】不时移行承办各官实力修筑小心防护以防伏秋二汛兹据苏州布政使张渠禀称亲徃上海奉贤一带土石塘工逐加查勘坚固平稳者居多惟戚家墩西第十八号石工掘勘石料较小未能一律整齐其石塘外面新筑之外贴坦坡日久坚凝查较石塘盖土低有七八寸之处见催工员修筑一律告竣至内附土塘填砌浮松石塘外之外护土塘逐年嵗修未见加帮高厚而石塘之外护塘之内挑挖引河尚多浅窄又金山头土石二塘之外添筑小土塘一道原资捍御金胜二山潮头此塘土松桩浮多被潮坍等情【臣】查修筑海塘乃我
　　皇上为生民万世永赖之基而在工承修各员岂可因循草率除飞饬该司逐一委员丈勘明白并咨会苏州抚臣飞移总理塘工寺【臣】俞兆岳等严饬在工各员将前项苟简工程一一如式修补一律平稳并令查明确实另行报防又闻塘工一切动用钱粮所有寺【臣】俞兆岳九年以前文案称系火燬【臣】恐其中或有侵冒难开之弊查藩司为钱粮总滙其一切支放自有巻册可稽并饬该司务宜查核清楚无任工员糜费开销并咨移抚【臣】高其倬会饬确查外理合据实
　　奏明
　　一本年五月内瓜州关外江边查子港地方护岸埽工坍折丈尺情形并随据工员抢筑完固平整缘由经【臣】具折奏
　　闻钦奉
　　硃批埽工既经坍折冲决之患定应不免何以未见奏及钦此仰见我
　　皇上宵旰忧勤痌瘝民隐无微不烛至意【臣】查前项坍折埽工前据瓜州营守备蒋飞鹏禀报竝未报有冲决【臣】随檄饬淮扬道等确查尚未文覆因念一切河务时厪
　　宸衷未敢缓待是以先即
　　奏明旋据扬州府知府高士钥暨江防同知李焞覆称前项坍折者乃江厓旧埽工程离城三十余丈内系堤岸城濠竝无冲决田禾庐舍人口等情在案兹奉
　　硃批【臣】又复加确查实无冲决之处理合
　　奏明谨
　　奏
　　览奏田禾庐舍竝无冲决之患可谓出朕意料之外矣雍正十三年七月二十九日江南总督【臣】赵恩谨
　　奏一据苏州府呉县禀称苏城于七月二十日午后风雨交作有北亨三图地方忽起龙雨带坍凉棚一个并被大风吹损城隍庙殿角屋脊茶棚屋角等项大树二株又吹损北元一图泥土壁巷民房四间半南二图一带东美等四巷暨朱家园地方各民房数间等情前来【臣】即飞饬苏州布政司确查赈恤外理合奏
　　闻
　　一据通州分司运判禀称石港场等地方于七月初三四五六等日连次得雨河水渐长初七日夜至初八日大雨如注河水平岸随即督率各场大使耆保人等前徃沿江沿海一带地方并移通州州牧会同饬令民田灶场居民筑坝开沟预备宣泄隄防随于初八日午后雨止初九初十等日晴霁河水渐巳消退灶地民田一切禾苗花豆俱无浸碍等情前来【臣】随飞饬苏州藩司暨两淮运司星速委员徃勘田禾花豆果否无恙并河水消退情形另报外理合一并
　　奏明
　　一安庆抚标兵丁蒋荣贵与民人黄花子互扭被跌在地内伤肠断身死尸弟蒋必贵系城守营兵丁以懐宁县相騐不公咆哮不肯收殓复率多人拉扯该县之轿詈骂辱官肆行无忌抚标中军防将王珽竝不喝阻已经安庆抚【臣】赵国麟将钤束不严之安庆城守副将袁有明等并该防将王珽会防在案今据该防将王珽详称七月十三日安庆按察使刘柏差安庆府知府郭朝端亲持印文云副将袁有明已自洗白遗祸于你若不通详扯他将来必受他害等语当将携来臬司印文嘱珽钞录并嘱通详至十四日朝端差人持书赴珽取看详稿珽覆且缓乃私嘱懐令陶士偰将未革粮兵丁赵廷相严加夹讯只要供系珽之指使珽实不知情其司府之意欲两相残害实有慿据等情到【臣臣】查同城文武应宜仰遵
　　圣训和衷共济于兵民方有裨益【臣】屡经严饬不啻至再今据该防将所详大非文武和衷之谊且系防后反噬而是否确实亦难遽信除严饬安庆按察司暨安庆府据实回覆并咨安庆抚臣会查外理合先行奏
　　闻谨
　　奏
　　所奏不自觉琐屑乎大凡人之举动不本诸至诚而渉于心机作用皆无益于已亦无济于事纵操神术竒防究未有不被识破者惟确秉丹忱无欺无隐任劳任怨纎毫弗事趋避方能邀朕许一是字计不出此而惟权巧迎合是务所谓欲前而却行愈见其拙矣















　　硃批谕旨巻二百十六之五
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十七之一
　　硃批石麟奏折
　　雍正四年五月十八日江南安徽布政使【臣】石麟谨
　　奏为奏
　　闻事窃【臣】于夲年三月二十日到任将各项钱粮僃细查得江南省上江向有各州县有着亏空一项银二十三万九千四百六十两零经前任布政使董永芠据安徽等十府州公议将向有呈送本省各上司莭礼竝官役俸工银两情愿于雍正二年起至雍正四年止按季赍解藩库抵补前项亏空其不足之数仍于亏空各员名下严行追比如其无完为议补等因转详督抚经前任抚【臣】李成龙批示准行在案查雍正二年五月起至雍正四年三月止各员共捐解到莭礼银三万七千二百一
