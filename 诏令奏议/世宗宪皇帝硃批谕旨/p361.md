<!-- { "loadSidebar": true } -->
　　圣祖在天之灵垂护黙祐暨尔等封疆诸臣忠勤任事之所致也每一念及尔等劳绩不知如何加恩方于朕心始慊耳
　　雍正三年七月二十六日四川松潘总兵官【臣】周瑛谨
　　奏为恭报微【臣】奉文自藏撤兵起程日期事雍正三年五月十四日奉前督【臣】年羮尧令内开照得防妄既经归顺西海亦已荡平则西藏路远未便久驻大兵应将松潘鎭带领驻藏之兵尽行撤回但料理西藏事宜现在酌议请
　　旨俟后檄一到即分头料理明白将西藏之兵撤至义木多该鎭带兵五百名会同云南提督沿途查勘地界乍了巴塘应各留兵三百名委游击各一员
　　管领驻劄直至里塘其地界之归川归滇各从其相近者以为准事毕之日该鎭即带此五百兵马暂驻里塘弹压其余兵丁不在派留之数者先行撤回并移知驻藏员外郎常保一同撤回等因到【臣】遵奉在案今于雍正三年六月十九日承准署督【臣】岳钟琪照会令【臣】会集贝勒康金鼐贝子阿尔布巴公布隆奈噶隆颇罗奈索诺木达尔扎等宣布
　　皇仁明白开说令伊等务须和衷办事于阿里克及噶尔藏胡秦木鲁乌苏康巴一带隘口派拨土兵远行哨探加谨防守仍令贝勒康金鼐与喇荅格杆时通信息和好如前各守封疆该鎭即班师回川并将各遵行縁由具文报查等因到【臣臣】同驻藏员外郎【臣】常保会集贝勒康金鼐等同至达赖喇嘛处宣布
　　圣主浩荡仁恩将奉行事宜逐一明白开诚晓谕当据康金鼐等俱各感戴遵奉【臣】随取具伊等同心办事不致有误地方夷字甘结咨呈署督【臣】岳钟琪僃查外【臣】随即行调驻防里塘游击邓国栋迅赴乍了接管留原驻之兵三百名并行原防巴塘游击徐天凤亦于巴塘原驻兵内留兵三百名仍驻巴塘其余兵丁不在派留之数者令副将郭寿域等带领回川交代各营操防【臣】将驻藏官兵带领于雍正三年七月二十九日同常保自西藏起程俟抵义木多时【臣】即会同云南提【臣】郝玉麟将新旧投诚部番地界归川归滇之处公勘明白另具奏
　　闻【臣】即带兵五百名暂驻里塘地方所有【臣】奉文撤兵
　　自西藏起程日期理合缮折奏
　　闻伏乞
　　皇上睿鉴谨
　　奏
　　览所奏各项机宜俱经僃悉领兵塞外两易星霜卿过劳矣朕实嘉之恤之莫能去怀
　　同日又
　　奏为微【臣】恋
　　主心切恭请
　　陛见事窃【臣】荷防
　　圣主隆恩补授松潘总兵官带兵驻劄义木多续又领
　　兵进藏迄今二载有余仰仗
　　圣主天威远播唐古忒一带地方安静兹奉文撤兵则
　　【臣】瞻
　　天有日但犬马依恋之忱积中已久【臣】思【臣】到义木多时会同云南提督郝玉麟查勘地界分隶新旧投诚部番归川归滇均系
　　国家版图【臣】等面加确议可以旬日而定即至里塘一带番部又均系久经向化者【臣】到彼调集各处番目宣布
　　圣主浩荡仁恩奬赏抚绥令其安静住牧【臣】在彼暂驻则事无不就绪者惟查义木多乍了巴塘均驻有官兵而里塘与打箭炉相隔不逺即系化林协汛地若防
　　圣恩准【臣】赴京
　　陛见【臣】即就近将化林中军守僃调赴里塘将【臣】所领之兵令其暂行管领则声气相通足资防范【臣】减从轻骑自打箭炉进口驰赴
　　阙庭仰觐
　　天顔跪请
　　圣训庶【臣】犬马恋
　　主之心得以稍慰矣为此缮折
　　奏请伏乞
　　皇上睿鉴施行谨
　　奏
　　巳用尔为提督矣到任料理年余旨召见可也朕亟欲与尔相见但尔鞍马过劳宜暂歇息何必匆遽其遵旨毋违
　　雍正三年十二月初二日四川提督【臣】周瑛谨
　　奏为借支军需银两事窃【臣】于雍正元年十一月内自义木多移驻西藏曾那借军需银八千两带往以僃缓急动用于【臣】恭报抵藏折内声明嗣于雍正二年闰四月内游击高麟端等自义木多奉调带兵进藏又借解来藏军需银五千二百两前后共银一万三千二百两因在藏日久各弁兵遇有缺乏之时【臣】不得不量为接济各弁兵共借过银六千四百四十五两【臣】于雍正二年八月内奉文同贝子康济鼐率领汉番兵马前赴克里野沙拉达鲁地方会逆夷【臣】于异域兴师又不得不以阔大示之凡一切汉番弁兵之赏犒及给康济鼐噶隆等之银縀鞍马并高麟端等领兵回义木多与各兵雇乌拉驮载之脚价以致将此项银两用无存剩今【臣】巳回兵抵省则前项银两应行清楚还库但各弁兵驻防异域方回仰恳
　　圣恩准于雍正四年各弁兵应得俸饷内分四季除还
　　如此则
　　国帑不致虚悬而各弁兵亦感沐
　　皇仁于靡既矣至【臣】动用之项伏恳
　　圣恩准将　　　　　　　　【臣】提督任内之俸薪亲丁银两酌留养赡之
　　外陆续塡补还项为此缮折奏
　　闻伏乞
　　皇上睿鉴施行谨
　　奏
　　将周瑛所奏支用过银两免其赔补该部知道
　　同日又
　　奏为奏明事窃【臣】在藏撤兵因各兵防载马匹俱巳倒毙军装行李力难负运値达赖喇嘛感荷
　　圣主隆恩令贝子噶隆等给【臣】所领驻藏及沿途安站之兵六百名毎名给银二两共银一千二百两又差喋吧一名七登及中科二名于沿途催调乌拉给兵驮载并僃办口粮各处番人欢欣乐助直至义木多实皆仰荷我
　　皇上恩德覃敷无远不届之所致也又【臣】于西藏起程时抚【臣】王景灏捐银五百两僃【臣】回兵沿途赏番之用及【臣】至义木多会同郝玉麟查勘地界凡新旧投诚番目俱皆调集亦必须奬赏抚驭抚【臣】王景灏又嘱令管粮知州李乔林预僃縀绫布疋茶叶银牌等项计银一千两之数交【臣】应用【臣】沿途宣布
　　圣朝德威加赏抚驭而各番目均皆踊跃顶感
　　皇仁【臣】逐一抚绥悉令其回巢安静住牧外所有达赖喇嘛给兵银两驮载并抚臣捐僃赏需情由【臣】谨具折奏
　　闻谨
　　奏
　　此所奏知道了进藏借支过军需银两概免扣除还项另旨从部颁发
　　雍正三年十二月二十一日四川提督【臣】周瑛谨
　　奏为恭谢
　　天恩事雍正三年十二月十九日【臣】家人赍捧
　　圣主硃批奏折并防
　　恩赐元狐暖帽法琅管孔雀翎子到川【臣】随郊迎至署
　　恭设香案望
　　阙九叩跪领讫伏念【臣】边末武夫至愚极陋荷
　　温旨之频颁防
　　珍物之叠赐【臣】何人斯仰邀
　　圣恩荣宠至于此极惟有竭尽驽骀黾勉愚忱以期上
　　报
　　皇恩于万一耳为此缮折恭谢
　　天恩伏乞
　　皇上睿鉴谨
　　奏
　　览奏谢知道了条奏藏中事宜识见甚属错谬另有旨矣尔第遵旨而行作速回任今调路振来京陛见署理印务之人尔同岳钟琪一面会商委摄一面奏闻雍正四年三月十六日四川提督【臣】周瑛谨
　　奏为奏明酌减公费名粮事窃【臣】查川省各营向来存有公费名粮以充制造旗帜锣锅帐房并春秋二操火药铅弹及各镇协营领饷脚价暨遣差出口盘费奬赏番目花红等项之需旧留马歩粮一千零一十分縁连年出师不时制造军装解运前徃费用浩繁以致不足充用经川陜督【臣】岳钟琪于前任川提时代为借垫尚未清结督臣现在行提该管经识查核清理但川省各处兵马渐次撤回军务将巳告竣公费名粮亟宜核减【臣】随将所存马粮尽行挑选歩兵顶补至于战粮亦量为酌减计全川营伍马步兵粮三万六百有零每粮百分内酌留三分二分不等战守各半实存战粮四百二十八分守粮四百四十分共存战守名粮八百六十八分较前所存之数核减一百四十二分行令各营作速募补以实操防而所留之战守粮八百六十八分约算每年应有饷米银一万五千一百有零以为各镇协营一切公务之需但川省幅员辽濶近边营汛甚多尚需犒赏番目不时遣差出口及领饷脚价等费亦必于此项公费内动用未免有有余不足之处【臣】仰恳
　　圣恩准【臣】移丰补歉以公济公俟后若渐有赢余【臣】再行核减募补倘有不肖员弁假公济私滥行侵用者【臣】即据实纠防断不敢私徇以负我
　　皇上特简之至意也所有微【臣】核减存留公费名粮数
　　目理合缮折奏
　　闻谨
　　奏
　　所奏虽属极是极好但歴观提镇到任率皆具此一奏固有如言实行者而言行不符者甚多所以朕披览之下颇觉烦厌只在行不在言尔果洁巳奉公正身率属朕自有见闻无须此折也勉力为之名粮一事天下皆然系万不可少者如实能以公济公无丝毫假借兵弁焉有不服朝廷自然体谅酌量存留以充公务之用何妨乎所奏知道了
　　雍正四年七月十九日四川提督【臣】周瑛谨
　　奏为微【臣】查边事竣恋
　　主情慇恭请
　　陛见事窃【臣】奉
　　旨会同副都统【臣】鄂齐等前往义木多一带指授赏给达赖喇嘛地方疆界【臣】等钦遵同往由打箭炉里塘巴塘等处确查交错情形画清内外疆界至巴塘连界之邦木地方因邦木系巴塘往宗俄一带必由之道在奉
　　旨赏赐达赖喇嘛地方数内【臣】等确商再四应将邦木收入巴塘所属界内随公同勘定邦木与南登两界之中有山名宁静山拟以山顶立定界石情由【臣】等于义木多联衔奏
　　闻在案今查赏给达赖喇嘛地方自南登起至硕般多止共计大小地方二十三处营官喋吧头人共三十名总计管下番众一万一千八百零二名达赖喇嘛深感
　　皇恩特遣贝子阿尔布巴远迎至义木多【臣】等将赏赐地方开具夷档付贝子阿尔布巴带回同
　　钦差【臣】鄂齐等赴藏降
　　旨【臣】即由叠尔革霍耳一带宣布
　　皇仁晓谕各番逐一奬赏清查户口回署所有收入内地地方自里塘巴塘起至叠尔革上纳夺林葱霍耳束署止总计大小地方三十八处土官三十名土目十八名户口三万三千二百六十七户皆系接壤相连应收入内地管辖【臣】除现在分析彚册咨送督臣查核具
　　题请授大小土司职衔颁给印信号纸钤束部番外一切事宜均应俟鄂齐等回川之日公同绘图缮册恭呈
　　御览但【臣】等巳经出口数月恐厪
　　宸衷今【臣】先巳回署谨将勘定内外户口数目情由畧
　　陈具
　　奏窃【臣】更有请者【臣】以边鄙庸愚屡荷
　　天恩超擢授以提督重任时抱蚊负之惧日深恋主之忱伏乞
　　圣恩准【臣】恳请俟鄂齐等回川之日【臣】随一同赴阙跪聆
　　圣训俾地方营务有所遵循而【臣】之犬马微忱亦得少
　　遂矣为此缮折奏
　　闻伏乞
　　皇上睿鉴施行谨
　　奏
　　所奏知道了据尔屡请陛见俟鄂齐等自西藏回来将边外一切事宜措置妥帖后有旨命尔来京见朕也










　　硃批谕防巻一百一
　　钦定四库全书
　　硃批谕旨巻一百二
　　硃批施廷专奏折
　　雍正六年八月二十八日广东琼州总兵官【臣】施廷专谨
