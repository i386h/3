<!-- { "loadSidebar": true } -->
　　题报在案安徽所属十四府州存贮仓谷仅有此数系属最少上年夏秋成灾共十七处拨赈谷九万余石续查出灵璧县成灾现在确查饥口拨谷补赈共约费谷十万余石是一歳之赈而通省余存实贮不过四五万石不足以济今春平粜之需【臣】查雍正四年蒙
　　圣恩特发银十万两分派安徽各属买谷贮仓僃赈至今尚未报销巡抚衙门无册可稽【臣】随饬藩司确造款册如有亏缺即行
　　题防据报各属共买谷一十八万五千余石尚存银三千九百余两【臣】一面委员盘査令各地方官将买贮谷石于此青黄不接之时酌量平粜以济民食以仰副我
　　皇上爱育黎民之至意爲此缮折陈
　　奏伏乞
　　圣鉴谨
　　奏
　　览奏已悉秉公竭力办理以期无忝厥职
　　安徽巡抚【臣】程元章谨
　　奏爲恭报二麦收成分数事窃照今歳上江地方雨旸时若二麦畅茂今已刈获【臣】通行饬查据各府州将收成分数开报前来俱有十分九分八分以及七分六分不等其二麦价値大麦每石自三四五钱至一两一钱不等小麦每石自六七九钱至一两六钱不等又据安徽十四府州属报到雨水俱已霑足田禾插播齐全青葱长发可望有秋所有二麦分数价値秋禾插播情形恐厪
　　圣怀谨缮折恭
　　奏伏乞
　　睿鉴谨
　　奏
　　据奏阖属二麦收成分数及雨水禾稻情形以手加额览之
　　安徽巡抚【臣】程元章谨
　　奏爲遵
　　旨陈奏事窃【臣】前奏安徽各属春季米价一折防硃批训旨览所开米粮价値甚属繁而不明钦此【臣】跪读之下恐惧战兢惶悚无地【臣】前奏因据各属所报价値按其县分挨叙以致价値高下错杂无序实属繁而不明兹谨将春季各属米价另缮清折再爲陈
　　奏伏乞
　　睿鉴【臣】不胜悚惕惶惧之至谨
　　奏
　　朕一日之所披阅及一切训谕甚属殷繁举凡尔等奏章朕皆自首至尾详视不遗如或览或不览何必谆谆命尔等具折耶当谅朕心力所能择紧要处简明陈叙以闻方是若动以幕宾门客缀辑闲文混行冒渎甚至以数两几分花账连篇累牍任情开列以相烦琐于心忍乎思之
　　安徽巡抚【臣】程元章谨
　　奏爲再陈愚悃事窃【臣】前密陈漕务闗系重大不敢遽议停运一折实【臣】区区愚衷不敢不敬陈于
　　君父之前未蒙
　　谕旨训诲【臣】弥切悚惶【臣】于另折跪读
　　训旨当兹军需浩繁之际内外宜视爲一体诸凡公用留意节愼钦此仰见我
　　皇上睿虑周详因时制宜超越【臣】愚识见万万也【臣】因
　　思
　　国家经费应有缓急移缓就实通融酌剂之道【臣】前就
　　天庾积贮计之则见漕务关系重大不敢遽议停运而于军需浩繁之际漕粮于三年之内匀折一年是亦通融酌剂之议今督【臣】高其倬亦议将安徽司道折徴一半之议改照江苏三年匀折一年之议咨覆漕【臣】性桂并移咨到【臣】漕臣亦催【臣】议覆【臣】思十月收漕之期转瞬即届不敢迟误随亦议三年匀折一年咨覆漕臣俟漕臣彚齐奏请
　　圣裁伏念天下大计移缓就急运筹酌剂惟我
　　皇上圣谟宏深筹画尽善非【臣】愚所能见及万一【臣】才庸识浅不敢胶执管见亦非敢奏议互异恳乞
　　皇上训诲开导俾【臣】得以祗奉办理爲此谨
　　奏
　　汝错防朕意矣前折所批军需浩繁之谕葢指地方不急之浮费可以节省者而言非令汝等设法协济国用也何庸愚不逹一至于此
　　安徽巡抚【臣】程元章谨
　　奏爲密查事窃【臣】准湖南抚【臣】赵恩札开照得曾静所报奸人王澍一案本都院遵
　　旨査询今将节次询过曾盛任钟湘罗一奎等各供情
　　缮折奏
　　闻外查各供王澍系江南人爲此照钞全供照绘图像密札前诣贵都院请烦查照在于贵属密访王澍根底或另有的名的姓并查拏家属财产其原任耒阳县知县张应星亲属己回原籍徽州亦再烦爲摘唤确询密爲扎覆以便拟
　　奏等因到【臣臣】随经密差把总前赴徽州府属查出原任耒阳县知县张应星之子张秀公密报到【臣】一面密饬休宁县严拏看守随将拏获张秀公缘由缮折具
　　奏续又于本年四月二十六日接到大学士公马尔赛等寄来原
　　奏折内开据湖南巡抚赵恩查审奸人王澍一案讯据曾盛任等各供王澍到曾静处及停宿祝融庵钟湘等家与邓子参罗一奎等供词相同且据僧弥增钟湘钟清霞罗一奎俱称形状与畵图无异是大领垇已死之奸人爲王澍无疑应如赵恩所议将已死王澍锉尸扬灰其供明钟湘一干人等俱行释放但罗一奎既供王澍系江南人应密行文江南督抚令其留心查访倘得踪迹即查拏家属密行讯究以穷奸党而快人心其曾静禀呈王澍原帖【臣】等密封收贮爲此谨请
　　旨雍正九年四月初九日奉
　　旨依议钦此等因并钞赵恩奏折及曾盛任等供词封寄到【臣】随密饬按察司提犯查讯续据该司禀据休宁县讯据张秀公供出同在耒阳县任所之孙仪周张振蕃二犯随密饬一并提讯于五月二十二日恭接
　　硃批谕旨览奏知道了毋得少有疎纵以及枉滥株连钦此钦遵密催按察司迅提张秀公等去后随据徽州府委员押解张秀公等到皖【臣】随提犯亲讯据张秀公孙仪周张振蕃各供均不认识王澍并非张应星同学亦无僧人弥增持书借银之事【臣】恐其畏累狡饰又设爲唐思在湖南巳供认僧人弥增到县取银并张应星与王澍同学之语以穷其词伊等坚供并无影响愿求提到唐思对质据此查各犯供词不无狡辩难以遽信但查湖南审供王澍与张应星同学系弥增转述王澍之言而弥增原供又称银帖是王澍呌曾盛任代写给与僧人的僧人因不信他所以不敢赴县领取银子等语是取银之事原属乌有且果系同学彼此笔迹自相熟识托人代取财物尤以亲笔爲凭王澍令弥增向应星取银何不自写字帖乃假手于曾盛任代写致令笔迹无凭此等供情尚未确凿至唐思即唐诗久在应星署内供役王澍于雍正元年盘桓耒阳等县地方果与应星交好必曾到署探望唐思依附应星非亲非友又非豢养家仆张秀公等即畏罪狡辩唐思必不能代爲支饰纵令唐思曲徇张秀公等而应星在任日王澍往来衙署断难掩书役人等之耳目似应一并移查确供再行质审方可定案再湖南审供曾盛任代王澍笔墨弥增领王澍银帖钟清霞与王澍谈文钟湘延王澍处馆罗一奎爲王澍仆从日亲日近当无不细问王澍籍贯之理今湖南各犯但称王澍系江南人其实系江南何州县地方俱未供明况曾静与王澍密迩知交定知籍贯根底今曾静及曾盛任等现在湖南仍应查讯确供指出王澍实在籍贯立究党羽尽拔根株庶可锄奸党而快人心除现在遍行密查王澍家属下落将张秀公等严禁看守并密咨湖南抚臣查覆外所有【臣】密讯张秀公等供词另缮一折恭呈
　　御览理合将讯供咨查情由缮折陈
　　奏伏乞
　　皇上睿鉴施行谨
　　奏
　　仍遵前谕行其中人犯如审明实系无干者即予释放或尚有候质处暂令保出在外毋致无辜久系囹圄须知寃抑平人与疎纵匪类其过相等秉公爲之
　　安徽巡抚【臣】程元章谨
　　奏爲密查事窃【臣】前具折陈奏据湖南抚【臣】赵恩密咨原任耒阳县知县张应星与奸人王澍同窻借银情事提讯其子张秀公等一案奉有
　　硃批训旨【臣】跪读之下仰见我
　　皇上训示平允之至意
　　硃批到【臣】之时督【臣】髙其倬巳将张秀公提审解赴江
　　宁【臣】即敬录
　　谕旨密赍督臣衙门一体钦遵办理俟关取湖南各犯确供到日再行提讯定案其王澍家属下落现在遍行密查务究根株不敢疎纵所有遵奉
　　谕旨办理之处理合缮折奏
　　闻谨
　　奏
　　此等些小事何必频频琐渎
　　安徽巡抚【臣】程元章谨
　　奏爲恭报秋禾收成分数事窃照今歳安徽等属地方雨水霑足秋成丰稔【臣】通行饬查据各府州将收成分数呈报前来査安徽宁池太庐凤七府并滁和广六泗頴毫七州及所属收成俱有七八九十分不等此皆我
　　皇上敬
　　天勤民时以稼穑爲念所以秋谷丰登咸庆大有除将各
　　属收成细数另折分晰恭呈
　　御览外爲此缮折奏
　　闻谨
　　奏
　　览秋成分数朕怀曷胜欣慰
　　安徽巡抚【臣】程元章谨
　　奏爲陈奏事窃【臣】査安省雍正八年正当举行大计因署督【臣】史贻直与【臣】均系履任未久属员贤否未能周知俱经
　　题请展限于雍正九年补行今督【臣】高其倬调署云贵广西总督印务署督【臣】尹继善甫经署事复又
　　题请展限缘
　　计典例应督抚防核举行【臣】亦循例具
　　题请俟雍正壬子年补行尚未准有部覆伏思察吏安民封疆首务【臣】不敢因
　　大计暂停稍爲寛假因循于属员中贪婪不法昏庸溺职者俱经特疏纠防其才力不及者并请改补教职外【臣】查安属尚有才非肆应而身任繁剧者有办事勤敏而职任简僻者均应酌量调补庶于地方有益但目下正当收漕之候一时更换恐致推卸贻误统俟漕务事竣【臣】与督臣酌量繁简防疏
　　题请调补再安徽现在试用及清查事竣人员内有经委署办事勤愼者亦酌量相宜之缺
　　题委署理一年如能称职另行
　　题请实授如此则才具中平之员不致贻误要地而才猷敏练之员亦得各展所长矣【臣】谨缮折陈
　　奏伏乞
　　皇上睿鉴谨
　　奏
　　既系照例防疏题请之事何必多此一番渎奏朕万几繁劳奚暇批览汝之闲谈泛论也
　　安徽巡抚【臣】程元章谨
　　奏爲陈奏事窃【臣】前奏酌调繁简一折奉有
　　硃批【臣】跪读之下愧悚交集汗下通身如梦方醒因思酌调繁简原有成例可遵【臣】当与督臣啇酌防疏
　　题请不当渎奏以烦
　　圣听实【臣】愚昩无知非敢有心塞责乃蒙
　　皇上指示寛容不加严斥【臣】五夜惶悚儆惕不安惟有
　　感激
　　圣恩勉竭驽骀心力以仰报
　　髙厚于万一谨
　　奏
　　汝爲封疆大吏于朕一人尚不能仰体而致忠爱况各牧司百姓何能体察顾惜之也动称愚昧无知惶悚不安以自解纵使斯语果实亦何益之有并此悚惶犹涉虚文殊无足取今后当知愧奋加勉莫负朕之委任
　　安徽巡抚【臣】程元章谨
　　奏爲奏
　　闻事窃查安徽所属地方上年麦秋收成丰稔物阜民安秋收之后种麦最爲急务【臣】于冬月即饬各属查明二麦曾否种齐雨泽有无霑足据实申报去后今据安徽宁池太庐凤七府滁和广六泗颍亳七州各申报所属地方二麦俱巳种齐雨泽霑足又据各属报到雍正九年十二月初九十五等日得雪二三寸至五六寸不等雍正十年正月初三日得雪一二寸至一尺二寸不等现在正二两月又得透雨麦苗长茂【臣】查瑞雪普被雨水调匀米价不昂人民乐业皆由我
　　皇上至诚感格之所致将来二麦可望丰收所有二麦
　　长茂雨雪霑足情形【臣】谨缮折恭
　　奏伏乞
　　皇上睿鉴谨
　　奏
　　据奏安属雨雪霑足米价平减以手加额览焉
　　安徽巡抚【臣】程元章谨
