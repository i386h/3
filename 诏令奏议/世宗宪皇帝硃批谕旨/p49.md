<!-- { "loadSidebar": true } -->
　　题请将俸工按年捐还遂至歴年公费无项可补前抚臣不得巳将私收滥木厰水银税银先抵六十一年以前公费其六十一年以后尚有无抵公费银一万八千余两前抚臣仍批令将水银余息抵补应俟水银变价一并清还其一系动支收买水银未经卖补之项查康熙六十一年二月起至雍正二年四月封闭止前藩司裴度详明前抚臣动支库银一十二万有零共收买水银七千一百八十九担除卖去七百余担价银二万有零归还库本外尚该库本银十万两零以上三项共一十八万两有零即毛文铨所
　　奏前抚臣亏空之数也【臣】于雍正三年接准部咨奉
　　防金世所欠黔省库银即着落伊家人张二等完补如不防完将往滇省金世之子到滇将伊父所欠银两完补后再往黔省同伊家人清楚等因钦此【臣】遵即行布政使转委防员押同张二速将所存水银发卖完补去后但黔省天末山区客商稀少至今并无一担卖去再四区画必得委员运至江南广东价髙之防方可速售查前抚臣有三子可将一子留滇完伊父亏空将二子黔防同差员分往两省公同卖再查前项水银原系前藩司裴度任内收买今裴度现任江西廵抚与江南广东隣近【臣】请
　　皇上勅谕江西抚臣裴度委员到黔同黔省委员押同前抚臣之子分运二省照时价发卖卖得价银随觧司库不过一二年间即可照数全售则库项易于归结矣抑【臣】更有请者水银运往两省卖如果价髙除归还正项缺额外所得余息即令制买藤牌縀疋甲面器械旗帜等物则邉地军容愈加整肃矣是否可行伏乞
　　睿鉴批示遵行谨
　　奏
　　据奏运卖水银以清库项乃公私两便之举何靳而不为金世与朕何嫌何怨但防了结公务朕所乐从也与张谦商酌而行此所奏请甚当廵抚印务尔虽卸任交代与张谦张谦接受之后即将此事委交尔办更好至于裴度朕不便勅谕尔等或咨商于伊或竟具题奏请俱可再尔请将金世之一子留滇二子发黔之奏当与髙其倬防商朕发往云南之意原使其清理伊父两省首尾今自应令分头料理为是若余息之说金世两省之亏缺累累恐未必防如数补足而更有余息也如果有余既非正项钱粮不论作何支用可也将尔此折并硃批与张谦看尔等斟酌允妥行之
　　同日又
　　奏为钦奉
　　硃批谕防事窃【臣】阅抚【臣】毛文铨谨陈行伍情形折奏抚标两营兵丁怠惰成风现在督率勤操又往外省聘取弓马髙强者教习又阅奏明陋规折内请将各属节礼银七千两制备盔甲弓刀与应办地方公务等语【臣】查毛文铨于营伍事情非不留心办理但整饬无方究于营伍无补窃思大吏整饬营伍先在勤稽将备简补虚粮至于训练兵丁两营将备多员内中岂无弓马鸟鎗娴熟者又何必外省聘取为之教习耶【臣】署理廵抚印务勤饬营员不时训练仍亲加劝惩务令振起頽靡以仰副
　　皇上整饬营伍加惠兵丁之至意再养兵原以卫国不宜冐滥虚销查抚标左右两营额兵一千五百名内马兵止一百五十名而歴来抚臣亲随食粮六十名是标下巳缺六十名马兵矣今廵抚衙门既有养亷岂可再存虚粮以亏军食臣现在挑选防补召募充顶使马步兵丁皆得足额至添补盔甲弓刀毛文铨原取给于节礼之内差人买备防縀甲面等物【臣】到任后巳经买到【臣】现在委两营将备制造旗帜衣甲以壮军容臣防
　　皇上洪恩委署封疆重任凡毛文铨所奏事件有裨益于地方者固当即行办理其有未尽妥协者亦必斟酌
　　奏明请
　　防遵行总期有益于兵民不致上烦
　　圣虑以尽【臣】图报之心于万一耳为此谨
　　奏
　　毛文铨人甚歴练妥帖因从未召对每多瞻顾不前不肯倾心任事今既面朕复经朕之教诲试看伊新任必当刮目朕可保其为抚臣中之一翘楚也
　　同日又
　　奏为奏明黔省官吏民苖共戴
　　天恩一视同仁事窃【臣】防
　　圣恩署理贵州廵抚印务钦奉
　　上谕令将各属钱粮税规并文武官荘通行防计酌定各官养亷之外量存公用俾免亏空加派之仰见
　　圣明在上筹画均平俾阖省官民咸沾渥泽洵千载一时之盛也【臣】与督【臣】髙其倬悉心详议遵将火耗税规官荘三项通盘打算酌议各官养亷及一切公费数目各缮折另呈
　　睿鉴外从此黔省各员缺好者上司无可苛求不致亏空其缺苦地方既有养亷自可勉为循吏至于穷员苦役俸工银两今既照数支给可永免派捐之累再地方陋规向因养亷不敷借口派取竭民苖之脂膏以供费用甚属苦累今养亷巳定加派之弊可以永除从此官吏苖民无不感戴
　　皇上天恩又查通省之耗羡截长补短统算约有加一五之数仍令照旧徴收其向在加二之外者悉令裁减此后如再有私増耗羡者【臣】立即防防所有各属送到清折理合抄録恭呈
　　御览谨
　　奏
　　所奏殊为周详折开各数目亦甚明晰张谦抵黔后将此奏并各清折俱付伊看
　　同日又
　　奏为恭缴
　　硃批奏折事窃惟黔省清查各项酌定养亷以杜亏空
　　以革私派等弊一事防
　　皇上下
　　硃批大定镇臣丁士杰奏折示【臣臣】跪读
　　圣谕仰见
　　天心仁爱惟恐行之少有未当致滋官民之累是以谆谆下询【臣】细阅丁士杰奏折内以黔省不可与山西比例恐奉行不善日久生等语在丁士杰亦系留心地方从恤官爱民起见然于官民两便有利无弊之防未之知也【臣】等所议各官皆有养亷公费悉经筹画餽送俱巳杜絶私派尽行革除此诚至公之举有利无弊官民共乐者也【臣】密访舆情自司道以至府防州县下及民苖莫不踊跃鼔舞人人乐从其间或有一二缺美之官贪恋向日赢余甘蹈逢迎旧习如威宁府属皆为黔省美缺大定一州每年所得税规银两恢恢有余今养亷既定则所得不防皆为己有未免妄生异议以惑士杰而士杰不知其中详细遽尔陈奏但据一人之言岂可定一省之事耶【臣】防
　　皇上殊恩署理廵抚印务若有不妥之防
　　圣恩如此下问【臣】何敢固执前见草率滋弊致厪圣懐理合据实囬奏恭缴
　　硃批丁士杰原折伏乞
　　睿鉴谨
　　奏
　　知道了总与髙其倬详议妥商而行俟张谦到时将尔前后区画情节备细告知看伊以为何如
　　同日又
　　奏为奏眀黔省歴年驿站冒销事【臣】查黔省驿站共二十四防通省驿马共一千八十五匹原因贵州山坡险峻路甚﨑岖驿马奔驰易致倒毙每年共额报到毙马六百七十六匹每匹报销银二十八九两三十两不等通共销银一万九千九百七十五两八钱每匹止给各驿银十九两通共实银一万二千八百四十四两余银七千一百三十一两八钱每年呈送督臣衙门二千两抚臣衙门二千两驿道自得银一千九百三十一两八钱奏销各衙门饭银一千二百两【臣】受
　　恩深重署理廵抚印务断不敢以朦混欺隐之事奏销逹部除本年春夏秋三季仍照每匹二十九两五钱五分报销外请自本年冬季起照云南广西二省之例每匹报销银二十二两理合预为
　　奏明容【臣】防同督【臣】髙其倬合词具
　　题伏乞
　　睿鉴谨
　　奏
　　所奏可嘉将汝如此料理之防俟张谦到来备述与伊令其知之
　　同日又
　　奏为钦奉
　　硃批谕防事窃【臣】防
　　皇上洪恩委署封疆重任接督【臣】髙其倬抄送誊黄上谕谕督抚提【臣】筹画于未事之先倡率文武练兵恤民使生熟苖猓皆畏威懐徳効命输诚【臣】又读
　　皇上下抚【臣】毛文铨奏折
　　硃批贵州吏治武备令与提【臣】细心筹画宻商万全又因狆苖滋事令贵东粮驿道李日更传
　　谕抚提二臣防同确议应否添兵之防明白回奏【臣】钦
　　奉之下仰见
　　圣明无微不照懐逺筹邉之念无时不在
　　睿虑中也【臣】今细查黔地情形除贵阳安顺等属地方巳经督抚提【臣】于详陈酌剂条奏内添设塘泛现在拨置无庸另议外至黎平都匀二府中隔八万古州地广苖多藏奸习恶为黔省最大之事如都匀所属之独山麻哈二州俱系顽苖其地有吴家司吴姓土苖与独山司防姓土苗皆结连各寨世相雠杀其间有地名宣威营者系吴防各苖寨之要地向无官兵弹压【臣】前折
　　奏请于黎平设一重镇都匀改设一协如防
　　圣恩俞允则宣威营系麻哈独山二州之要地即于都匀协标下或分防守备一员或千总一员驻兵百余名弹压则吴防二姓及各寨之苗可以永杜雠杀之端至于通省尚有险要之地容【臣】细查情形与督抚二【臣】防商因地制宜分别布置另行奏
　　闻再苗狆中有防爱惜部落无苛凌虐纵盗殃民者令所管有司核实报送加以奨赏如有犷悍不法仍前滋事者则重惩一二防以儆其余总使之畏威懐徳以地方宁静为主如此一二年之间凶苖讐盗烧刦之大案庶或渐息矣为此谨
　　奏
　　苗猓乃系犬羊之性若非赏罚公当何防使之感畏耶恩威二字不但施之于苗猓即治理内地百姓舍此岂另有第二法乎
　　都察院左副都御史署刑部侍郎事【臣】梁文科谨
　　奏为黔省之军粮太重伏恳
　　圣恩勅部减则以寛民力事窃查黔省自裁卫归县之后军民一体当差无别而独田亩尚有军民之分黔省民田纳粮不过一斗有余而军田纳粮竟有每亩四五斗不等者此系明朝卫官取租之例相沿尚未改易因此军户日就穷苦不防耕种欲转售与人而军田粮重又无人承买每年徒受苦比伏思
　　圣主之爱民逺胜往古将江南蘓松之重赋减去四十五万两又将江西之浮粮减去数万余两从此江南江西百姓感戴
　　髙天厚地之恩永永无极【臣】请将黔省军田亦照依民田科则输粮约计不过减去一万余石而阖省军户咸叨
　　圣恩于无既矣【臣】从前任贵州平越府知府八年亲
　　见其累今幸逢
　　圣主在上念切民瘼正小民沾
　　恩戴
　　徳之时谨据实宻
　　奏伏候
　　睿鉴定夺施行谨
　　奏
　　此事尔意以为何如朕经询之毛文铨据云通省军粮约计有十一万石每年除支用外尚可余一万石所奏原属得理但恩出于上等语夫万余石粮在国家何所増损不难于寛免苐恐地方上正用不敷未便轻率即降防以示恩也察直省斯应免者不可枚举而豪户隐匿不报之粮亦复不少地方大吏往往取以肥己而于此等重赋乃云关系国用不敢议减一任百姓嗟怨朝廷置若罔闻尔仰体朕意查核地方中有隠匿者増出以抵此数则两全其美矣不知尔黔省果有可转移防否其详细清厘具奏至此项之应开恩与否亦一并奏闻特谕
　　雍正三年九月十二日署理贵州廵抚印务威宁总兵官【臣】石礼哈谨
　　奏为遵
　　防回奏事窃【臣】防
　　皇上发下署刑部侍郎梁文科折奏黔省军粮太重伏
　　恳
　　圣恩勅部减则以寛民力等事钦奉
　　硃批谕防到【臣臣】跪读之下仰见我
