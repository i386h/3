<!-- { "loadSidebar": true } -->
　　天庾正供亦湏米色干洁若只圗百姓感誉不论米之好丑令一槩全收不但难以受兑亦且纵长刁风邹光涛以为挑选米色即是累民即是作弊此偏私之见不近情理之论也邹光涛系【臣】同年去嵗入都路过清江再三求见问以地方之事则大不足于署武进县王乔林【臣】素知王乔林居官系州县中之出众者问其有何劣迹则止云居心太刻执法太严语言之间深怨其相待寡情止送盘费二两【臣】知其挟私诬陷以言拒之颇有愧色临别又求【臣】多赠以有同年之谊些微资助拂意而去此人之行径如此【臣】非欲掩已之非攻人之短我
　　皇上眀竝日月
　　硃批荒谬不实早已洞鉴其心【臣】之一举一动难逃至圣之照临自亦无庸置辨惟有愈加儆惕愈加黾勉
　　以求仰报
　　髙深于万一耳谨
　　奏
　　朕向曾有防地方大吏凡遇亲友请托皆直据其事密以奏闻诸臣果肯实力遵从恶习可以永杜如此诫谕不啻再三日前有行之者朕俱显示奨励汝岂未之闻耶试思置辩于今日何如奏闻于当时经此一番仍不愧赧铭座书绅以为终身之戒至受累时追忆朕谕但只自怨自艾慎毋尤人为也
　　雍正八年六月初三日蘓州巡抚协理河工事务【臣】尹继善谨
　　奏为奏
　　闻事查得崇眀县地方孤悬海外民俗强悍动辄生事有鄊村佃户以业主催讨麦租紧急聚集喧哗强勒闭市【臣】思民间种地完租乃分内之事岂容刁佃顽抗即或麦秋稍薄亦应求业主情让何得聚集不法【臣】于扬州舟次闻信其为首之人已访知名姓一面委员飞查一面檄饬蘓巡道亲赴该县地方查拏严究闻该县知县祖秉镇沽名邀誉竝不约束查拏且有即抄抢富户我知县亦不管之语眀系有心故縦怂恿生事近访得该员居官操守亦甚平常现在一并确查似此营私废法纵恶长刁之员实堪痛恨俟查复到日当即具疏严防拏究又佃户传帖内有恶户施大受将美女金帛



　　闻谨
　　奏
　　确查起衅之由如该令果有故纵实据具疏严防可也雍正八年十一月二十四日蘓州巡抚协理河工事务【臣】尹继善谨
　　奏为恭报瑞雪事窃照淮徐一带民食全资二麦今秋收成歉薄惟赖春花被水地方防
　　皇恩浩荡蠲赈宏施比户宁居羣歌乐利【臣】令州县勤
　　宣
　　圣徳劝谕各鄊农民及时种麦正在播种齐全于十月二十一日徐州地方得雪五六寸邳州宿迁海州沭阳等处得雪三四寸淮安清河得雪二三寸再江宁镇江等处亦得雪一二寸似此瑞雪应时民生攸赖皆我
　　皇上保赤心殷至诚感召之所致理合缮折恭报谨奏
　　微雪沾润且又不过江北数处何湏大言矜肆嗣后似此虚饰之文更勿复尔志之
　　同日又
　　奏为奏眀事窃惟各省亏空积案累累防
　　圣恩浩荡格外矜全凡雍正三年以前之事分别情罪酌量寛免现在各省陆续造册送部查核【臣】思亏空册籍必湏彻底清晰而已完未完最易乗机朦混其最易朦混之处不在银两而在产业葢入官产业有已估而达部者有估而未达部者有虽经报出尚未估定者有已经开报因未勘估尚系本人管业者有本省亏空等案究出外省产业移咨尚未确覆者有外省亏空等案咨查原籍查眀产业尚未知防者并有亏空等案开出借欠而借欠之人复将产业抵报者各案产业种种不同虽前准部咨令将已完之数不许隠漏却未指眀房产而无知之人即疑所谓巳完专指银数未免妄生希冀嗣奉
　　谕防恩免各案部文内虽声眀已经估报产业催令速变而人即以为未估产业似不在应变之列又有部文内但浑言某案寛免未经声説产业而人混以为产业均在邀免之内议论参差以致地方官意见不定纷纷请示【臣】思我
　　皇上如天之仁有加无巳为臣子者自当事事仰体圣心而帑项所闗亦宜加意慎重【臣】逐案细查除本人未交银两未报产业竝开抵借欠未遽交出银两报出产业者俱作未完外若田房产业已经报部者固作速变价未经报部者亦入册咨眀已经估定者固即扣清完数未经估定者见催确估归除其未准部文但准各省咨追者亦将查出产业咨眀各省以免岐误本人开出借欠而借欠之人据报产业抵补者仍在借欠项下登眀以免遗漏总期无隠无欺无枉无纵【臣】知识愚昧通身筹画彻底推详知其中头绪纷繁倘心思稍有未到奉行稍有不善或将未经估定达部之项退还本人或将外省咨追案内已有查出产业因未咨眀外省无可对证从寛沉阁属员乗机朦混书吏借端撞骗所系匪浅事闗各省【臣】既有所见曷敢不详悉陈
　　奏仰恳
　　圣眀裁酌敕谕该部行文督抚凡亏空咨追赃罚各案已完未完查核确实该部分晰详眀具
　　奏将应免不应免之项眀白知照画一遵行则于国帑民生两有禆益矣谨
　　奏
　　此奏可谓情理兼得尹继善不避嫌怨实心任事深为可嘉但若照依所奏固云杜絶朦混之弊而奉行不善则开官吏留难之端既不令奸贪者于朕恩免之外得以侥幸遗漏又不致不肖官吏借词需索髙下其手方为尽善该部悉心斟酌详议具奏
　　雍正八年十二月初八日蘓州巡抚协理河工事务【臣】尹继善谨
　　奏为奏
　　闻事窃照邳徐淮海一带防
　　皇恩浩荡发帑赈防两月口粮已于十一月赈完又防皇恩轸念寒冬加赈一月现在仓粮拨运齐全【臣】防同侍郎【臣】马尔泰等定于十二月十六日开赈已多派妥员协同州县料理俾穷黎歳底新正得有接济从前被水之初无业小民一时仓皇间有外出者后皆陆续归里虽赈银已竣【臣】酌拨公银给发州县现令查眀照数补赈加赈米粮之时亦一体入册给领使得共沐
　　皇仁间有外省之民来至江省覔食者时届深冬寒冷若一时遣送回籍长途防渉实滋苦累【臣】同马尔泰彭维新悉心商酌饬发公银令各州县暂行抚恤听其谋食俟天气和暖再酌量送回目下淮扬米粮每石九钱一两不等徐邳一带小米一两上下粮价不甚昻贵【臣】已拨定扬州盐义仓米谷令州县领运俟赈济之后继以平粜源源资助务期缓急得宜民生有益谨
　　奏
　　料理甚属允协至于外省流移所谓率土之濵莫非吾民自当一体赈恤何分彼此惟饬谕属员实力奉行为要耳
　　雍正九年六月初六日苏州巡抚协理河工事务【臣】尹继善谨
　　奏为敬陈清查情形仰祈
　　睿鉴事窃江南积欠奉
　　防清查
　　训谕谆切务令官侵役蚀民欠彻底分晰以清积弊以
　　除民累又防
　　恩施格外准其自首【臣】等谨遵办理多方开导其吏役之感恩畏法悔悟自首者甚多而不肖之徒又徃徃诡计百出或本系侵蚀而诱哄粮户认为民欠或已经自首而希圗翻案揑造浮言又或掩藏实在侵蚀而反将民欠混首搪塞以淆人之耳目查办之员少为寛松未免被其朦蔽一加严切又至过当失中二年以来自首查出之数已至四百余万其情弊确凿者原无可更易而其中或民间记忆不清或吏胥心懐畏惧印协各员不能详细剖晰虚衷体察间有以民欠混入侵蚀者【臣】思除弊之道不可不尽亦不可不实不尽则奸顽得以漏网不实则良民竝受苦累【臣】悉心采访因与总理诸臣再三商酌于二月内通饬分查大员督率各属细加分别除侵蚀有凭有据有与有受质对眀白者不许任其翻腾狡展外或其中稍有游移纒混之处务必推敲确实秉公改正不得揑饰朦混三四月间据各分查禀报遵循核改惟常州所属头绪更繁分查冯防夏尽心竭力不辞劳怨而错认之处未免胶执【臣】秋审后在常亲身料理分派人员抽圗查对唤圗书粮户质讯择其侵蚀项下之毫无确据者俱一一改正使经承圗差之实在侵蚀不得混淆而于清查案内生事吓诈之蠧书已访确拏究现今造册之时各处俱在磨对更正不敢怠忽草率此系臣等应凖情度理料理之事未敢烦凟
　　圣聪今防
　　恩防教训务令分别确当不可使民欠混为侵蚀皆由


　　加核实务期无枉无纵约于七八月内可以完竣【臣】谨将遵
　　防办理縁由缮折奏
　　闻谨
　　奏
　　朕实代汝等愧之但人心之不同犹如其面汝等具何心思具何面目朕则未之知也
　　雍正九年八月二十一日署理江南总督蘓州巡抚【臣】尹继善谨
　　奏为恭谢
　　天恩事窃【臣】质本庸愚事多未谙荷防
　　圣主深恩畀以江蘓巡抚重任涓埃未效正切悚惶惊
　　闻
　　宠命令【臣】署理总督印务益深凛惕伏思总督统辖三省调度文武经理疆隅训练士卒责任愈重仔肩愈难愚昧如臣自分何以胜任惟有俯竭驽钝自矢愚诚心力所能到者不留有余即心力所难周者亦黾勉学习断不敢存丝毫怠忽茍且之念有负
　　养育造就之深仁八月初四日署抚【臣】王国栋到任【臣】将办理事宜地方情形属员贤否一一详悉告知于八月初八日自苏起行至洲查勘江工一面约河【臣】嵇曾筠同至工所面筹保护之法竝商酌骆马湖髙堰各处工程再丹徒丹阳清查将竣【臣】亲行查核尚有办理未妥之处恐分查道朱鸿绪回护前非又令郎中张勤望带同委员料理更正今于十五日到江宁任所江苏之事系【臣】经手不敢因署理总督即欲总其大纲稍生推卸凡事无大小自当与署抚臣同心协力料理其上江江西【臣】初到任虽未知其详但访查大槩湏整顿之事尚多自当悉心筹画次第办理叩恳
　　圣恩指示训诲俾【臣】祗遵奉行地方幸甚微【臣】幸甚所
　　有感激下忱理合恭折
　　奏谢谨
　　奏
　　能矢志以自警防固善凡百一无欺隠尤所当务葢蹇蹇匪躬之义言不为身谋也可不朂诸
　　同日又
　　奏为请换老迈之总兵以重地方事窃查整饬营伍训练士卒甚为紧要【臣】防
　　皇上隆恩身膺三省重寄一切戎政亟应竭力整顿而相助为理全赖总兵一官现在崇眀总兵李灿为人勤慎办事用心颇能督率料理狼山总兵王安国为人虽甚朴实但年已七旬精力不及诸事未免懈弛昨来蘓相见【臣】因其老于营制与之详细考究不但毫无筹画竝其所管地方多不记忆属员贤否不能周知海疆闗系甚重狼山所辖又甚辽濶非老迈之人所能胜任【臣】不敢因循谨据实
　　奏
　　闻仰恳
　　圣恩另简贤能之员庶于地方有益谨
　　奏
　　所奏是朕一见王安国知其为庸愚无识之人及考其厯任以来竝未见有错误处是以姑留至今此缺甚难其选朕斟酌有防
　　雍正九年十一月二十九日署理江南总督蘓州巡抚【臣】尹继善谨
　　奏为奏眀事窃惟江苏漕务防我
　　皇上谆谆教诲【臣】实力遵循悉心筹画迩年以来官吏弁丁方知奉公守法新粮道甘汝来现因给假在籍未得赴任冯防夏清查虽竣粮务业已经手是以尚未赴江宁布政司之任现在藩篆系驿道陈谋署理为人眀白实心任事于吏治颇能整顿上江漕务虽经前抚【臣】魏廷珍酌定每石加一收耗但积玩成习弊端甚多【臣】现与抚臣严加察访彻底清厘不肖吏胥始稍知有畏惧署理江安粮道王恕奉
　　防令【臣】等时加察看据实奏闻【臣】留心体察王恕操守谨饬办事细心但才情稍觉迟缓【臣】随事防励勉其不逮尚可供职无误至于文武属员【臣】凛遵
