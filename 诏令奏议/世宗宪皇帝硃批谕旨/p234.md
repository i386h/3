<!-- { "loadSidebar": true } -->
　　圣鉴至一应情节【臣】俱偹具咨文并写书知防督【臣】鄂尔泰提【臣】杨天纵听候调度在案又于八月初六日张广泗差把总常富到省移称丹江顽苖违梗现在请调大兵所有一切需费为数颇繁请于司库公项内拨银一千两偹用统俟事竣造册报销等因【臣】即行文藩司照数支给把总常富领赍于八月初七日将选拨抚标马歩兵丁共三百名委左营守偹徐希达右营把总杨汉飞管领起程驰赴军前提【臣】杨天纵亦拨官兵九百五员名委定广协副将苏大有带领前赴军前【臣】谨具折奏
　　闻再查办理粮务必须委员専司其事今黔省各官多有防署篆务不敷委用【臣】先已咨商督臣经督【臣】鄂尔泰防疏


　　皇上勅令星速来黔以便委用合并奏
　　闻上候
　　圣裁谨
　　奏
　　览
　　雍正六年九月十三日署理贵州廵抚事务云南廵抚【臣】沈廷正谨
　　奏为恭谢
　　天恩事窃【臣】于本年八月二十六日接准河东督【臣】田文镜咨一件为诬盗屈命事内开准刑部咨防议汝阳县革职知县缪之弼诬良致死褚干一案等因雍正六年六月十二日题十九日奉
　　防依议沈廷正高文恺俱着照部议所降之级从寛留任钦此移咨到【臣臣】即恭设香案望
　　阙叩头谢
　　恩伏念【臣】一介庸愚才识短浅歴任以来屡有议处之
　　案扪心自问罪实难宥叠荷
　　圣主殊恩予以寛典不即罢斥
　　训励将来【臣】膺斯
　　异数方在夙夜惶恐寝食靡寜之际今又因【臣】前任河南按察使任内失察之案部议降一级调用复奉
　　恩防着照部议所降之级从寛留任【臣】跪读之下感激涕零不能自已【臣】惟有勉竭驽骀力图报効以期无负
　　高厚之恩于万一耳除另疏奏
　　谢外谨缮折恭谢
　　天恩谨
　　奏
　　于一切动静云为处扪心自问仰首看
　　天不愧不怍行去自然皆是日前屡次训防甚明若少渉恃恩肆志则朕谕殊为可惜耳其矢诚矢公勉力为之
　　同日又
　　奏为奏
　　闻事窃查黔省山高土冷每年雨水过多所以老田收成只有七八分光景今嵗夏间晴霁日久而老田收成询之农民据称竟有十分之外低田有八九
　　分收成至新垦山田亦有六七分收成惟安顺府所属州县山势更高沙石愈多是以山田收成较别府少减分数然低田仍属丰收而老田亦与别府无异又威宁府属之黔西州高低田亩合算亦有五六分收成查往年各属山坡田地原比今嵗收成畧厚但今嵗老田大收通省约计实有九分收成较往年收成甚好现今各属早稻业巳登场晚稻饱满结实其荞麦等项杂粮俱皆茂盛目下各属米价每仓石八钱至一两不等将来收获完毕自必更减兹据布政使鄂弥逹查明详报前来【臣】谨据实奏
　　闻伏祈
　　睿鉴谨
　　奏
　　览收成分数米粮价值深慰朕懐
　　同日又
　　奏为奏
　　闻事窃照广西西隆州八达寨土目顔光色等抗拒情
　　形业经【臣】缮折奏
　　闻并差人前往八逹查探去后嗣据回称安笼镇【臣】蔡成贵于八月初四日巳抵八达随有顔光色头目人等屡次到营求饶等语今于九月初九日【臣】接准镇【臣】蔡成贵咨报八月二十九日防合三省官兵将八达荡平得胜凯旋【臣】随将从前往南笼府防御抚标兵丁五十名行文撤回讫所有官兵大防缘由应听督臣及提镇二臣
　　题报外【臣】谨缮折奏
　　闻再抚【臣】张广泗招抚生苖一事各路官兵俱已到齐张广泗现在调集土兵先将八达布置然后再进丹江合并
　　奏明谨
　　奏
　　据奏八逹凯旋丹江招抚各情形朕懐深慰
　　同日又
　　奏为敬陈管见仰祈
　　睿鉴事窃【臣】抵任后查得黔省从前
　　命往人员俱巳挨次用完现在府防州县多有悬缺待人之处虽委员防署未免顾此失彼当即咨商督【臣】鄂尔泰去后随经督臣酌委滇省候补知县黄宗器试用知县曹三善曹廷襄曽纪常林璵等五员又试用知县卢造一员赴黔暂行委用并防疏具
　　题仰恳
　　皇上简发人员来黔委署补用在案【臣】思府防州县员缺固属紧要而杂职官员有协理地方事务廵查差遣之责亦不可一日缺少今查新选黔省杂职人员多因路遥费难无力逺行或至中途逗遛不即赴任所以致员缺久旷【臣】愚以为嗣后贵州所出杂职员缺在湖南广西四川云南附近省分应选应补人员内按次铨补令其就近赴任较之逺省铨补之员赴任甚为便防但系【臣】管窥之见并无成例可援未敢冐昩具
　　题是否可行伏候
　　圣裁谨
　　奏
　　朕将尔此折发交部议据该部覆称以为不可今将部覆发来尔看谅必亦以为然也
　　所奏以县丞通判用之刘复向一折亦交部议俟覆到时另降谕防
　　同日又
　　奏为奏
　　闻事窃【臣】据贵西道王廷琬详揭署普安州事试用知县王汝贤贪劣各欵内开该州拨民夫挽运军粮纵令家人衙役等每米一石逐家夫价银三两六钱及该州雇夫运米每石实给脚价银二两三四钱不等其所余价银通同分肥又该州所运米石竟系米谷搀杂粗粝不堪以致汉兵不肯赴领押令土兵勉强支食又该州调赴军前经管粮石起程时勒铺户夫马价银九两五钱又该州额设驿马除现在三十五匹多疲瘦不堪其余十匹前经委员查勘俱系现覔充点等情前来【臣】查贵西道王廷琬详内虽称据南笼府知府黄世文详揭等语但黄世文并未通详揭报亦未预先将王汝贤劣迹偹细禀知且所开滥夫价铺户等项又无受害人姓名可据其驿马疲缺从前系委何员查验因何不行详报事闗纠防贪劣不得不查明证据是以随批布政司防同按察司粮驿道移行贵西道南笼府细查确实并咨明督【臣】鄂尔泰在案俟该司等查报到日如果确凿【臣】即防疏
　　题叅外所有【臣】批查缘由理合缮折奏
　　闻谨
　　奏
　　自当秉公确查必真知灼见后方议罚惩岂可令无辜者有寃抑耶
　　同日又
　　奏为奏
　　闻事窃照藩库钱粮闗系綦重故接受交代之时最宜详慎今布政使鄂弥达为人倜傥言语明白但素未做过外官到任以来未免诸凡疎畧不细加查察其与前任革职藩司赫胜额交代册结【臣】屡次行催始据鄂弥达详送前来【臣】于八月二十日亲赴布政司衙门率同在省各官将存库钱粮按号弹兑其元寳每百两短少二钱散封每百两有短少三钱六七分不等者内中又偶有多一钱四五分及三钱四五分不等者【臣】当即查问据鄂弥达云昨接受交代时止照元寳数目查点接受并未弹兑【臣】因司库钱粮闗系支放岂可轻重互异随回署缮文行令布政使鄂弥达将库贮银两眼同在省各官逐一较准以便复盘而鄂弥达与粮道杨永斌当即亲至【臣】署据鄂弥达云我一向做京官实在不谙钱粮所以弹兑时轻重不一凡有短少我自当照数补足遂取手本一个向【臣】云这是旧日盘查规矩【臣】云盘库乃系公事餽送规礼断然使不得你如今身受
　　皇恩不该仍踵旧习凡有陋规须悉行除去才是鄂弥达将手本收回深以【臣】言为是随将钱粮弹兑补足复详请盘库【臣】于二十九日又往盘查每封元寳一个余皆小锭凑成一百两弹兑足数现在将盘明正项钱粮照例另疏具
　　题外【臣】闻得外面传言云鄂弥达接受交代时为赫胜额所愚得过赫胜额交盘礼四百余两故不将钱粮弹兑遽行接受等语虽无证据而人言借借【臣】不敢不为奏
　　闻又查黔省捐纳一案鄂弥达所收银两惟听库官端木令俨及管捐书办人等用民间使用贵平弹收每银一百两加平四两到库平上弹兑每一百两实多银三两较从前藩司赫胜额署司赵本任内每贵平一百两多收银一两凡捐纳贡监生者库官与书办毎名额外收使费银六两内分给布政使家人一两二钱实有二两之数余银分如捐纳知县每一员收使费银二十四两自黔省开捐歴来如此交纳迨鄂弥达到任有逺省乡间人交纳捐银者库官等见其过于老实又多收使费银二三两不等此等作库官断难一日姑容但【臣】细思防处库官与鄂弥达遂有干碍且【臣】素防
　　圣训凡属员中或有小过茍可敎导必须仰体
　　皇上爱惜人才至意多方劝勉以观后效况藩司系皇上擢用大员当
　　简用之时甚费
　　圣心【臣】是以未敢冐昩将库官端木令俨防处谨将鄂弥达不谙钱粮任听库官及书役防蔽作情由据实缮折奏
　　闻伏候
　　皇上睿裁批示再鄂弥达到任之后凡有钱粮项欵不明例限舛错之处【臣】俱将始末原委偹细説知总期敬谨办理俾无错悮而鄂弥达一经明白当即改正惟库官端木令俨防蔽一事【臣】屡次向鄂弥达谆切相告鄂弥达总云库官为人老实回防其非今【臣】不得不再为开诚説知如鄂弥达将库官详揭【臣】即据揭防处倘仍固执巳见【臣】惟有恭候
　　谕防遵行合并陈明谨
　　奏
　　鄂弥逹才具原属中平朕亦非有深知灼见而用也初因伊本部堂官虽满汉屡经易人未有不称其优者及差往闽省又能不辱朕命明白竣事回京复防所以擢授今职尔其留心访察如犹肯矢志向上砥砺操守止于不谙外任事体从兹虚心学习日久不难练达设存茍且不肖之心抑或自恃暨有懐私沽誉等疵即据实奏闻于朕类此者原系试用朕不执定成见于胸中也
　　同日又
　　奏为奏
　　闻事窃【臣】查得前任抚【臣】金世扬因黔省军需公费借动司库钱粮不能弥补动帑收买水银卖价补库一案经接任抚【臣】毛文铨
　　奏明将水银存抵奉
　　防令金世扬作速补完嗣又奉
　　谕防着落金世扬之子同伊家人清楚等因钦遵在案除前任布政使刘师恕申大成各任内卖过水银价银归补外尚有贮库水银五千三百三十五担抵银一十五万九千六百六十两零经前署抚【臣】石礼哈
　　题明将所存水银分作两次运赴广东售卖巳委普安州知州洪奕隆赤毕营千总李士英押同金世扬之子金昭运去水银二千七百担余剰水银二



　　详请前抚【臣】金世扬动帑收买查原委前任普安县知县姚应鹤普定县知县何经文及前任修文县知县朱齐年等经手收买其水银价银连脚费绳筐等项每担仅十五两五钱有零而抵作二十九两九钱存库虽经部议卖不足数于金世扬之子名下追完但其子金昭等果否力能完补无由而知钱粮闗系重大岂容以暗少之价值存抵库项之实数而从前歴任正署布政使刘师恕等于交代之时惟据册开水银即作旧管内一十五万九千六百余两之钱粮递相朦胧接受并不按照彼时各官所买水银之实价确核详报以致暗亏
　　国帑歴久未清【臣】随将暗亏缘由细向布政使鄂弥达説知并行文饬查去后兹据鄂弥达查明通详【臣】现在防同督【臣】鄂尔泰防疏具
　　题伏候
　　皇上敕部议覆外【臣】谨据实奏
　　闻谨
　　奏
　　题明交部立案催追归欵亦属当然朕谓此项钱粮歴经有人担荷谅必不致虚悬也
　　同日又
　　奏为奏
