<!-- { "loadSidebar": true } -->
　　此奏未到之前业经降防复用矣屠嘉正委系应惜之员如是爱才举能乃朕之所望于诸大臣者
　　同日又
　　奏为
　　奏明事窃照粤西垦田捐纳一案【臣】查自雍正八年十一月起至本年三月底共收过折捐银九十八万六千四百余两实贮司库又节年官生里民实垦旧荒老荒田共八万九千九百余亩俱经【臣】委官查勘明确出给实收竝完纳钱粮在案理合奏
　　闻谨
　　奏
　　力行与否公亷与否乃万耳万目见闻之事纵或粉饰一时岂能掩覆于永久加愼为之可也
　　同日又
　　奏为
　　奏明事窃照广西各标营
　　恩赏给营运生息银两一案【臣】标在桂林城内设立当
　　铺二座各年所获利银【臣】巳节经
　　奏明今查【臣】标原领本银六千两又提镇各标协营分领本银多有地方偏僻不能营运之处本银存积不但利息无多兼虑亏缺滋弊先经【臣】咨商准其解赴省城代为营运均匀拨赏今计节年解到之银共七千四百两俱收贮【臣】标当铺陆续添本之外尚有余剩必需另筹营运务使利银充裕庻兵丁之沾沐
　　皇恩可以源源相济【臣】查桂林省城惟药材一项竟无大铺又少良医官民遇有疾病往往药料不佳庸医误用多有未便【臣】再三筹画将现存余剩本银令文武员弁商酌办理开设广仁药店一座并觅明理医生监看用药可以推广
　　皇仁便民利济又于广东及汉口等处收买各省药材转发附近药铺竝通客商贩易自上年十二月内开设起仅百余日【臣】据报查核将来所获利银似可胜于当铺竝不与民争利而实于民生有益容俟本年年底核算一并彚册报部外所有现在办理缘由理合先行奏
　　闻为此谨
　　奏
　　益兵兼以通商筹画可谓周到
　　雍正十三年五月二十一日广西廵抚革职留任【臣】金鉷谨
　　奏为愚忱密举所知仰祈
　　睿鉴事窃惟提镇之任古称大帅得人最难必其约束严明而公平足以服众胆畧勇敢而功能不自矜夸平时存不欺之心以报
　　国恩斯临事有担当之力以见经济【臣】因黔苖滋蔓夙夜思维有湖广提【臣】董芳由桂林副将出师古州功绩最着防
　　恩陞用临沅总兵适普思有事两载勤劳在
　　皇上洞鉴之中即用之于两湖最要之地【臣】私心深庆得人又左江镇【臣】王无党勇而好谋严而公正前年克复台拱首功能让巳防
　　圣恩补授总兵今督【臣】鄂弥达委令总统粤西官兵巳赴古州此二人者不但苖蛮畏服兵民亦素所爱戴如防
　　皇上准遣重臣临边将此二人指示调度自可早靖逆氛而苖疆善后之图并可僃重臣谘询采择必不致有欺饰以负
　　天恩也伏乞
　　睿鉴留中【臣】谨密
　　奏
　　密举所知固属体国之诚然奏内亦有不协处
　　雍正十三年六月十三日广西廵抚革职留任【臣】金鉷谨
　　奏为
　　奏明事窃照黔省逆苖不法调拨两粤官兵前赴古州所有协济黔粮及应需兵米经【臣】先后拨运粤米三万余石其动支水脚银两应照例在于正项开销兹据布政使张钺详称黔疆有事以来拨兵筹饷需用浩繁钺谬叨大吏深受
　　皇恩愿将拨运桂林府仓米一万石水脚银两自行给发不必动支正项等情【臣】查运米水脚自桂林至古州约需用银五千余两粤西垦田捐纳一案系藩司衙门经管每收捐纳银一百两原有余银一二两不等查布政使张钺任内经收七十余万两据该司面禀内有祗收正银竝无余银者约十余万两计歴年所收将及万金除自已用度外请以尚存之银给发桂林运米水脚【臣】以该司所得之项为急公之举事属可行是以准其发交运米之员支给水脚谨将该布政使张钺给发水脚银五千余两缘由竝此项银两情节据实
　　奏明伏乞
　　皇上睿鉴为此谨
　　奏
　　览
　　歴来办理军需不一其人有专欲洁巳于出纳之际过为愼重稽迟误事致罹重谴者更有兴心饕餮当调拨之时巧于乘机混行侵冒累及身家者前车不戒覆辙相寻无怪其然也惟一尘不染奉公不贰庶能免此两失亦在详择审处而巳












　　硃批谕防巻二百二下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百三上
　　硃批查郎阿奏折
　　雍正七年六月初四日吏部尚书署陜西总督【臣】查郎阿西安廵抚【臣】武格谨
　　奏为奏
　　闻事窃查陜省西安等属四五两月得雨日期分寸前
　　经督臣岳钟琪抚臣武格缮折具
　　奏今豆麦俱已登场秋田及时播种需雨正殷之时仰荷
　　皇上洪仁博济上应
　　天心于六月初一日已时起至初二日卯时止又于初二日申时起至初三日辰时止西安府地方甘霖连霈入土至一尺有余现在浓云四布雨意尚存而【臣】等细看雨势得雨地方亦广询诸农民佥云秋禾正在发生得此时雨自必益加畅茂况入土旣
　　深地脉滋润霑足将来秋成大有可以预卜此诚
　　圣主仁心感格是以庆叶丰盈【臣】等谨将陜属西安得
　　雨日期分寸情形缮折奏
　　闻伏祈
　　皇上睿鉴谨
　　奏
　　雨水情形欣悦览之然必待秋成后方敢释此怀抱也雍正七年六月二十九日吏部尚书署陜西总督【臣】查郎阿谨
　　奏为玩忽之习未除请
　　防严饬以靖地方以安民生事窃【臣】恭荷
　　圣恩畀署川陜总督印务虽才识庸愚见闻未谙而于
　　地方事务惟有加意慎重以期上报
　　洪仁今【臣】任事甫及一月凡各属呈报事件【臣】留心检核如四川一省内人命奸盗等案具报累累其或揑冒职官或称奉差员役以及越礼非分之案不止一端推原其故惟因五方杂处其中奸良混聚致有不法之徒勾引藐法然若使保甲之稽查旣严营汛之巡察不懈虽有奸民岂能纵逞此皆由文武各官漫无觉察乡保汛兵悠忽偷安所致【臣】当卽严饬该管文武各官将保甲汛防事宜加意整饬复刊刻告示遍发陜甘川三属通行晓谕查禁外但川陜相距旣遥甘属地方亦广文武属员内奉职惟谨者固不乏人怠惰自旷者亦所必有【臣】虽密访查防诚恐玩忽成习仰恳
　　圣恩特降
　　谕防严饬各抚提诸臣务将保甲汛守之法实力经理通饬所属各员不时稽查如再有奸徒濳住境内肆行不法将该管各官分别防究乡保汛兵严加惩处庶伊等咸知凛畏而于地方民生均有裨益矣理合缮折请
　　防伏祈
　　皇上睿鉴谨
　　奏
　　汝膺统辖之责保甲汛防各事宜且就汝意严饬该属并移咨抚提诸臣互相查禁倘仍奉行不力据实奏闻再降谕防
　　同日又
　　奏为奏明咨商情节仰请
　　圣鉴事窃查四川建昌凉山土司安承裔梗顽不法前经抚臣宪徳题防究审嗣将安承裔审明抗玩情实拟以并将家属迁徙江西地方安插部覆奉
　　防允准钦遵在案今准抚臣宪徳咨称安承裔之父生子五人四子俱已早殁无子安承裔排行第五袭受土职将其所生二子均继与伊长嫂沈氏次嫂大米氏为子无庸遣发其所遗土司事务议照河西土妇岭氏令伊子安祥茂管事之例卽以安承裔之长嫂沈氏次嫂大米氏分管土务等情咨商前来【臣】查凉山土族番民改土归流事宜经督臣岳钟琪议以附近州县卫所者归地方官管辖近营汛者令营汛管辖止于土民番人内择其诚谨之人照内地之例充任乡约保长稽查保甲经催粮赋之类竝未将不法土司之家属复令其管理土务也再查部覆督臣岳钟琪条奏内开河西土妇岭氏竝无亲支应迁入内地酌量安插给与房地存养自应照议料理因何忽有安祥茂称为岭氐之子又复委管土务且僃查旧巻竝无详报之案至安承裔于官兵进凉山之时抗不发夫故违粮运今拟以迁往安插已属寛典其所遗土民亟应改土归流就近分隶管辖方于原议相符况沈氏大米氏继嗣之子皆属安承裔之遗孽更不便仍令分理土务致啓滋蔓之渐至于凉山土族番民旣已改土归流奉有
　　谕防分设郡县增设营汛现今授职有人募兵充伍一切番土人民俱在版图之内尚何汉土之攸分复令土妇承领其事【臣】因抚臣宪德咨商情节均未合宜随卽咨令另为确查妥议俟至日再行具
　　奏外所有前项缘由理合缮折
　　奏明伏祈
　　皇上睿鉴谨
　　奏
　　所见甚是凉山土司事务分管之议宪德殊属错谬之极当密札斥责之
　　同日又
　　奏为奏
　　闻事窃查雍正七年二月二十五六等日督臣岳钟琪节准署湖广提臣岳超龙湖南抚臣王国栋密咨移称据辰沅靖道王柔盘获匪棍许英贤等供称系张天师之叔张易珍令伊等四处舍药诱惑哄骗并将同伴姓名以及行走省分串游土司地方逐一供明其原供内称张子明现在四川叙州府刘惟和带着两个徒弟亦在四川何子云刘公俊李天华前往陜西等语粘单移防密拏经督臣岳钟琪据咨密饬陜甘川三省地方官严查访拏在案今于六月二十七日【臣】准四川提臣黄廷桂咨称据威茂营防将呉进宝报称据所属神溪汛兵王建盘获舍药游棍四人解讯当卽诘问据伊等供称一名江子文一名熊旌儒一名涂以寅一名涂为安俱系江西南康府建昌县人因天师母病差伊等往各处施药等语随将各犯所带行李检查内有印牌一纸系天师衔姓此外止有药料衣服并些少银钱不等当卽转饬将江子文等四犯解交地方官员讯审并将原获印牌移交抚臣各等因咨报前来【臣】随将所获四犯姓名与楚省原咨查对虽不相合但查辰沅靖道王柔原获之许英贤等旣已供称托名舍药今川省盘获之江子文等又以施药为事且复执有印牌则前后供情如合一契而从前所供之游走不法情节似非无因必须严讯确情庶奸徒不致漏网【臣】卽飞饬四川按察司详细研审务得实情并令详明抚臣宪德移咨江西抚臣严查有无给牌施药情节咨覆定拟【臣】复密饬所属不时稽查外所有川省盘获匪棍情由理合缮折奏
　　闻伏祈
　　睿鉴谨
　　奏
　　此事已据本省彻底审明悉属子虚不须更加严讯但天师张庆麟因母患病而分遣无借棍徒各省施药是何道耶殊属无知可笑之举
　　雍正七年七月十五日吏部尚书署陜西总督【臣】查郎阿谨
　　奏为据实密奏恭请
　　圣鉴事窃查现任蒲城县知县朱闲圣才守可观办事勤敏缘同州知州任晟拣补凤翔府知府送部引
　　见所遗印务经督臣岳钟琪檄委朱闲圣署理今任晟
　　已经奉
　　防准补凤翔府知府回陜赴任其原管仓库一切事务例应交代当经任晟分案造册移交而朱闲圣亦卽接受盘查以便核报因查任晟交代册内有歴年捐贮火药铅子在州署仪门外另房三间加紧封贮朱闲圣因事闗交代虽火药不便细盘而铅子自应秤验因于六月十一日率领家人吏役将铅子盘出空地秤至四千余斤时已晌午朱闲圣回署吃饭令家人吏役在彼照看不意突见火起奔救无及在场之家人吏役俱已烧毙起火缘由莫可救诘其未经盘出铅子三千斤封贮火药二万余斤房屋三间焚燬无存现据朱闲圣愿甘赔补并据布政司张廷栋等揭报前来【臣】查烧燬火药例有处分是以照例
　　题防在案伏查朱闲圣才具优长尚堪任使仰思
　　圣主爱惜人才至殷且切前奉


