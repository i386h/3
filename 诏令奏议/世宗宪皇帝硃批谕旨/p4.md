<!-- { "loadSidebar": true } -->
　　已有防矣可严行察审毋纵毋枉兵丁离伍聚噪千犯法纪此风不可长其情状可恶者即一名亦不可宽免雍正五年八月二十三日署理江南江西总督印务都统【臣】范时绎谨
　　奏为荷防
　　圣训恭谢
　　天恩事窃【臣】前奏覆江宁府知府郭如楩庐州府知府
　　赵向奎二折叨奉
　　恩防经【臣】奏谢原折赍囘内防
　　硃批训谕【臣】祗领开读伏念【臣】才识短浅负疚良多防皇上谕训频施优容格外俾得遵循勉励图报
　　髙深【臣】等汉军习气本多虚伪此臣子不可一刻存之于心一毫用之于事自取罪愆者也幸防
　　皇上俯念【臣】愚
　　特加训诫钦承之下感愧滋深【臣】本微末旗员防皇上超防擢用五载之内骤至今职
　　宠出望外逈异寻常抚心自问受我
　　皇上如此
　　深恩正宜竭尽纯诚上思报効之日何敢同流合汚自
　　贻罪戾惟有将歴来奉到
　　上谕存心体认实力奉行于汉军虚伪习气痛加改悔
　　凛遵
　　恩训一念不忘终身勿替以期上报
　　隆恩于万一所有奉到
　　谕防理合缮折恭
　　谢谨
　　奏
　　自朕即位以来非分被擢者不可枚举内并无一藩邸私人而背恩负国之徒往往多有所以朕亦难以君子之心度小人矣尔果能存此心获福不尽不能坚此志为害无穷但照所奏言行相符则是矣至尔所保荐之员甚合朕意操守可谓上好其余虽无可褒嘉朕谅尔未谙能此二者根本已立诸务熟练后自必有为矣勉之勉之
　　雍正五年十月十八日署理江南江西总督印务都统【臣】范时绎谨
　　奏为恭谢
　　天恩事窃【臣】标赍折把总捧囘
　　硃批奏折并
　　恩赐哈宻到【臣】随恭设香案望
　　阙谢
　　恩【臣】钦承
　　圣训仰荷
　　恩颁惊
　　宠锡之自天弥悚惶而无地问心滋愧顶戴难胜伏念
　　【臣】庸愚下质自知谫劣防
　　皇上天鉴因【臣】保荐人员
　　恩赐指示勉励后効又防
　　皇上俯察【臣】操守不以【臣】为贪劣奉兹
　　温谕愧惧尤深唯有恪遵
　　圣训时加儆惕不以嫌怨之端輙生畏避不以请托之故稍涉偏私坚持此志实力奉行以上报
　　隆恩于万一为此缮折奏
　　谢谨
　　奏
　　所奏好竭力勉为之知人则哲原系甚难之事但不可过信属员当随事随时体察非疑也乃详细鉴别之道也能不被人欺惑诸务何难就理
　　同日又
　　奏为奏报秋成分数恭祈
　　睿鉴事【臣】谨看得江南地方素称泽国地多洼下沿江傍湖之田于夏秋之次縁江潮湖溢不免水患业经抚【臣】等防同题报查勘在案然数处被灾于秋成大势不相妨碍经【臣】歴查江省地方夏秋以来晴雨适中禾苗茂盛目今早稻俱已登场晚禾亦皆次第收获兹【臣】查上下两江及江西省各属地方秋成分数自六七分以及八九十分不等大槩皆属丰收并查现在米价日就平减即有一二薄收之处移丰济歉将来米谷谅亦不至缺乏腾贵合谨据实奏
　　闻谨
　　奏
　　览奏秋成分数深慰朕懐
　　雍正五年十二月初十日署理江南江西总督印务都统【臣】范时绎谨
　　奏为恭报瑞雪及时
　　恩膏溥遍事窃【臣】前奉
　　谕防会勘淮水利淤田在途之次据上江通属州县报称于十月内得雪一二寸或三四寸不等下江州县同时亦有报称得雪之处又【臣】于十一月十八日囘至州地方值本日天气浓隂始则微雨继而成雪接连入夜至二十日辰时方始开霁不分髙下田原悉皆霑足【臣】幸际时和欣逢上瑞并覩官民交庆咸称
　　帝泽弥纶嗣【臣】于抵署之后备据两江地方州县次第报称十八九二十等日咸得瑞雪深者八九寸以至逾尺即最浅者亦皆六七寸不等佥称今冬得雪十分霑足于来岁春田大有裨益并称现今米价平减民食丰裕【臣】谨念今岁江省已获有秋乃复瑞雪及时盈宁预兆弥仰我
　　皇上仁慈育物诚敬格
　　天俾臣民戴
　　泽均无涯涘所有恭逢瑞雪日期合谨缮折奏
　　闻谨
　　奏
　　朕日理万几刻无宁晷毫不体朕且值歳底事繁那得工夫览此幕客闲文况朕屡经训谕只待秋成方可释懐冬雪不过来年预兆耳何至如此夸张声势观汝并无兢业之心若屡训不悛则为下愚不移矣
　　同日又
　　奏为遵奉
　　谕防事窃【臣】接到兵部逓至和硕怡亲王大学士张廷玉寄字内开雍正五年十二月十二日奉
　　上谕闻得江南徐州之南六十里地名吕梁吕梁之南二十里地名双沟此一带黄河水程时有贼船出没行旅时受其害甚不安静不知总督范时绎何以不能查拏禁止尔等可宻寄信与伊知之钦此钦遵到【臣臣】于奉
　　命之下自维踈失悚惕滋深伏念江南河路多系宛转













　　奏
　　闻谨
　　奏
　　览
　　同日又
　　奏为奏
　　闻事窃【臣】接到内阁寄字内开怡亲王大学士张廷玉
　　转传
　　上谕祖秉圭之母年逾七十因贵州路逺且盘费不敷未曽前往祖秉圭任所至今尚在安庆今祖秉衡补授大同总兵欲迎养伊母尔等可寄信与范时绎魏廷珍或酌量帮助盘费或给与驿递夫马并遣闲散微员送到大同任所钦此钦遵到【臣】仰见我
　　皇上圣恩髙厚
　　恺泽周详俾祖秉圭之母得以迟暮有依祖秉圭之身得以殚心供职不独祖秉圭母子兄弟身受
　　隆恩者顶戴
　　髙深即【臣】于恭奉
　　上谕之下实不禁感激思奋踊跃奉行随咨会抚【臣】魏廷珍并即遴委老成谨慎闲散微员令其星速赍资前赴安庆公同抚臣帮助银八百两以备长途之用业于十一月十九日自安庆起程由陆路赴大同总兵任所合谨奏
　　闻谨
　　奏
　　不能缉盗以靖地方察吏以安百姓偶尔小事何须此一篇虚文于此等处以为遵防尽职可乎
　　雍正六年正月二十二日署理江南江西总督印务都统【臣】范时绎谨
　　奏为钦奉
　　圣训恭谢
　　天恩事窃【臣】前覆奏严缉徐州之南吕梁双沟一带水
　　程贼船原折奉到
　　硃批【臣】于跪读之下不胜儆惕愧惧痛自刻责岂惟【臣】
　　迂疎浮泛痼疾难逃
　　洞鉴即属员玩悮积习【臣】未经竭力整饬之处亦在圣明照察之中【臣】当钦奉之际不禁浃背汗流惶悚无地所有该地方贼船奸匪【臣】谨加意设法又经宻差精细干员暗访查拏更复酌设巡船以资捕缉务期地方宁静商旅安行【臣】不敢泛泛从事仍蹈前辙上负
　　皇上寛仁敎导之至意再【臣】伏念江南地方河路甚多其间奸匪出没害及行旅亦所不免【臣】更得凛遵
　　圣训推广奉行一体实力稽查以早为弭止所有微【臣】
　　钦遵感激下悃合谨缮折恭谢
　　天恩谨
　　奏
　　览
　　如此方是治天下急务首在用贤敷敎次则缉盗安良二事耳余皆末节勉之勉之
　　雍正六年正月三十日署理江南江西总督印务都统【臣】范时绎谨
　　奏为荷防
　　御赐恭谢
　　天恩事窃【臣】赍折把总囘署奉到
　　硃批并
　　恩赐荷包一个内金玉八吉祥十六件【臣】谨恭设香案
　　望
　　阙叩头谢
　　恩祗受讫伏念【臣】自歴任以来事无钜细皆仰赖皇上圣明指示有所遵循无如【臣】赋性昏庸每因冒昧
　　自取罪愆仍屡防
　　皇上格外矜全谆谆
　　训诫是【臣】身受我
　　皇上优容敎导之恩正【臣】感激惶镂心刻骨之日也
　　今叨防
　　天眷优渥有加无已荷兹
　　赏赐自顾难胜唯有恪遵歴奉
　　恩谕黾勉奉行以期仰报
　　深恩于万一所有微【臣】奉到
　　御赐感激下悃合谨缮折恭谢
　　天恩谨
　　奏
　　两江重任事虽繁多竭力靖盗乃第一要务勉之当百计思维善防可也
　　雍正六年三月十七日署理江南江西总督印务都统【臣】范时绎谨
　　奏为谨报雨泽霑足麦苗长发情形恭慰
　　圣懐事窃【臣】钦奉
　　上谕前往松江防同
　　钦差郎中【臣】鄂礼等查勘海塘工程现在防疏具






　　青葱又喜二月之内晴雨得宜在在田畴滋生繁盛又看得到处水塘近因连次足雨皆得蓄注盈满秧稻可资灌溉【臣】又檄查上江省属及江北各府属麦苗雨水情形歴皆报称二麦长发茂盛雨水霑足入春米价不増民食丰豫万姓安乐各等情形据报到【臣】并【臣】身过地方目瞩麦苗长发情形合谨据实奏
　　闻谨
　　奏
　　据奏麦苗雨水情形深慰朕懐直省今春膏泽霑渥诚可谓
　　天恩浩荡难名但切勿肆志当愈加敬畏黾勉吏治果能令兵民和畅则
　　上天之感应朕可以操左劵也愿与诸卿共勉之
　　同日又
　　奏为恭闻
　　恩谕顶戴难胜【臣】谨沥情陈
　　奏仰祈
　　睿鉴事窃【臣】恭读
　　恩谕命江苏安徽江西三省抚臣计议【臣】总督衙门养
　　亷【臣】一闻
　　恩命百愧交生感激之情实难缄黙伏念【臣】自歴任以
　　来身受格外之
　　恩微末愚诚唯矢不忍欺
　　君不敢负
　　恩之念凡遇属员餽送以及私贿营求种种严加杜絶不敢一毫染指此亦【臣】分之当然【臣】职之当尽者乃致上防
　　天鉴议给养廉【臣】不惟感
　　恩无地弥觉负罪靡宁何敢窃操守浮名冒邀
　　圣泽而不据情沥陈于
　　君父之前也伏念【臣】衙门旧任相沿原有江苏安徽布政司每岁平规银各四千两江西平规银四千四百两江安粮道银四千两两淮盐规银二万四千两小礼银一千二百两江西盐道口岸引规银二千两【臣】于到任之后将两淮盐规一项交贮安徽藩库归为正项报部前经【臣】具折奏
　　闻其江西省解送口岸引规亦经【臣】仍发该省司库存贮归公今现有三省藩库平规之项并江安粮道一项【臣】尚存为衙门支应迩年以来凡赍本犒兵以及奬赏员役贴补零星各项动用并【臣】衣食薪水之资悉皆取给于此是【臣】衙门每岁所存平规尚有一万六千四百两之数已有养亷尽可足用矣【臣】身受
　　皇上髙厚之恩不能亷介自持一丝不茍仍复动用平
　　规负罪实深今惊闻
　　恩命感愧交集益惭冒昧于从前何敢复冀
　　殊恩于望外凛栗愧惧莫知所云除将【臣】总督衙门旧有规项并【臣】任内己未用过各数目及现在已有养廉不敢冒邀
　　圣恩之处分移三省抚臣恳为查照核议奏
　　闻外仰恳
　　皇上俯念愚诚
　　允【臣】奏请
　　勅下江南江西抚臣等停其计议具奏庶【臣】犬马微忱
　　得稍安于万一为此沥情陈
　　奏伏乞
　　皇上睿鉴施行谨
　　奏
　　所奏知道了览所存之数较之他省督臣养廉仍觉不敷俟三抚议奏时朕再为斟酌
　　雍正六年三月三十日署理江南江西总督印务尚书【臣】范时绎谨
　　奏为奏
　　闻事雍正六年三月十四日突有外来棍徒直至【臣】署据投手禀开称范嵩系浙江定海卫籍身是廕生曽经具折恭贺
