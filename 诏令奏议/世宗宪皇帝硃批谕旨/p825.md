<!-- { "loadSidebar": true } -->
　　奏为奏报事雍正十一年六月三十日据德州报称该州所管卫河上流泛涨水势暴发境内堤岸日加防护复値本月二十三四等日大雨如注昼夜不息河水倍增汹涌随于二十四日将东岸老虎仓地方冲溢堤口五十余丈直注东北一带又州城小西门外振河阁石岸砖岸俱有冲坍现在抢修等语【臣】随飞委员弁赍带银两驰赴德州交与该州多僃工科作速修筑并令该员弁等将德州左近河堤逐一查勘回覆今据禀称老虎仓溢口一处约有五十余丈水深五六七尺不等其水直趋东北向直隶之吴桥寜津竝东省之德平乐陵等县流去该州督率人夫于七月初二日兴工下桩上紧堵塞又振河阁下护城石岸坍塌一段长一十二丈寛二丈砖岸坍塌一段长一十七丈寛二丈现在下埽垫土日夜防护又德州卫所管河道哨马营堤岸漫溢一段长三丈四尺第三店堤岸漫溢一段长二丈三尺该僃均在抢修等语【臣】随檄委署粮道广夀督催该州卫修筑完固尅期报竣复据德州并德州卫报称该州卫境内既有溢水奔注又有积潦横流田禾房屋均在被水又隣近卫河之冠县武城竝溢水经由之德平乐陵皆被淹灌各详报到【臣】随防同督【臣】王士俊飞饬布政司委员星赴该州县卫逐一查勘除冠县水已消退无碍田庐外其德州等处先将境内积潴设法疏导凡被水穷民有房屋坍塌无可栖身者按等给银令其苫盖草舍以蔽风雨仍履亩细勘秋禾果否成灾据实申报【臣】现与督臣商酌办理悉心绥抚不致灾民失所所有德州卫河水涨冲堤竝六州县卫被水情形理合具折
　　奏报伏祈
　　皇上圣鉴谨
　　奏
　　速饬该属员悉心疏宣竭力抢筑竝确查被水居民加意抚恤务令俱各得所以慰朕念
　　雍正十一年九月初六日山东廵抚【臣】岳濬谨
　　奏为恭报东省各属秋成分数仰祈
　　圣鉴事窃东省自五月以来甘霖叠沛滋长秋苗一切谷豆杂粮无论种植早晚均获成实虽与江南豫省接壤之州县河湖芦苇之中偶有蝗蝻生发即时扑灭竝不伤损田禾又济东等府秋雨稍多而旋雨旋晴不致积水淹涝亦有濒河州县八九处涨溢为灾然亦不过一二洼下乡庄秋成稍觉减薄此外各属俱系丰收兹查通省各府州所属州县收成十分九分八分者居十之八七分六分五分者仅十之二兼之各州县多植菓木枣栗梨柿悉有六七分收成均资食用现今市粮甚贱诸物充盈商贩流通民情饶裕至于被水处所钦遵
　　谕旨委员履亩确勘并查验穷民给银葺屋计口授食是不特丰收之州县户庆有年即被水之村庄亦人霑实惠均有以仰慰我
　　皇上厪念民依之至意所有东省各属收成分数理合
　　恭折
　　奏报伏祈
　　睿鉴谨
　　奏
　　收成分数果如所奏亦可谓中岁矣但不可少有隐饰雍正十一年十一月十五日山东廵抚【臣】岳濬谨
　　奏为恭报东省瑞雪溥霑仰祈
　　圣鉴事窃东省八九月内雨泽匀调民间及时种麦即有一二低洼之地积潦消退亦俱渐次补种必须冬雪滋培苗根方属有益嗣据济南府歴城等属报于十一月初二三日得雪二寸至四寸不等兖州府滋阳等属报于十一月初二三日雨雪竝霑有二寸至一尺不等东昌府聊城等属报于十一月初二三日得雪一寸至三寸不等青州府益都等属报于十一月初二三日得雪一寸至六寸不等莱州府掖县等属报于十一月初三日得雪三寸至五寸不等登州府蓬莱等属先于十月初六七以及二十八等日各报得雪二寸至四寸不等又据泰安曹州东平沂州髙唐濮州莒州等七属均报于十一月初二三日得雪二寸至四寸不等惟武定滨州等二属未经得雪今于十一月初九日省城大雪纷降积地八寸是日同云四布雪气浓厚【臣】遣员各路探看皆称得雪霑渥连日据济属之章邱等十三州县兖属之滋阳寜阳曲阜等县东属之堂邑博平茌平清平临清夏津武城等州县又泰安州及所属三县髙唐州及所属四县莒州及沂水蒙隂等县均报于十一月初九日得雪二寸至七寸不等其从前未经得雪之武定滨州等属亦报于十一月初九日得雪自二寸至六寸不等伏思东省农务麦田最关紧要【臣】访查各属种麦甚广且旬日之内得雪两次逺近均霑覆积田间随融随冻足以敛生气而固深根麦田有资民情共怀忻惬所有东省州县连次得雪情形理合缮折
　　奏报上慰
　　圣怀伏祈
　　皇上睿鉴谨
　　奏
　　冬雪均霑朕怀深慰然亦必待来年春雨接续麦秋方为有准也
　　雍正十二年三月二十四日山东廵抚【臣】岳濬谨
　　奏为据实奏
　　闻事窃东省向有邪敎流传妄立名色煽惑乡愚【臣】节经拏获严加究惩仍切谕各属文武官弁留心访察兹于三月初六日据署髙唐州知州汪连蕚密禀该州西北村庄有居民杨翠王天柱等七人妄入邪敎现经拏获讯称系夏津县陈永顺所传名朝天一炷香又名愚门弟子敎一日三时向太阳磕头念持咒语祈求降福消灾上年十月十二月今年正月三次收钱每人出钱三文交作祭祀太阳之用陈永顺又是肥城王弼公所传并供出同敎之杨世公郑玉起孟兴莘等现在密关查捕等语【臣】当即密饬严拏去后随于本月初八日据夏津县禀称拏获邪敎陈永顺讯供系恩县杨世公所传等语本月十一日又据肥城县禀称拏获邪敎王二秃及伊子王配天供出伊女友姐现在平隂县栁沟庄齐进忠家掌敎又供有同县王君照徐克俭张化平王世明等以及滋阳县之闫敬义王者起陈少言姚成业等俱系同敎现在查拏等语本月十七日据恩县禀称拏获邪敎杨世公竝郑玉起起出敎书一本仍现在严拏孟兴莘等语又据滋阳县拏获邪敎闫敬义王者起陈少言姚成业等并供出之曹三等语又据肥城县禀称拏获邪敎徐克恭王世雷张化平并于徐克恭家起出雕牌小旗图章册剑等语以上各禀共获邪敎二十人未获各犯现饬严拏仍于获犯内研审敎首根究党羽严加惩治其中有被诱未久实系乡愚无知者【臣】分别办理不敢波累多人致滋纷扰所有髙唐州等属拏获邪敎缘由理合据实奏
　　闻伏祈
　　皇上圣鉴谨
　　奏
　　诸如此类邪敎人犯要当察其有无为匪情故以定罪之轻重为是
　　雍正十二年五月十九日山东廵抚【臣】岳濬谨
　　奏为恭报甘雨沛霑仰祈
　　圣鉴事窃东省民间麦熟之时固宜天气晴霁便于收获盖藏而谷豆髙粱又需膏雨滋长兼之麦收之地亟待雨后耕犁布种晚谷秋豆兹省城于本年五月十五日得雨四寸十六日又得雨五寸随据济属之章邱淄川邹平长山新城齐河齐东济阳肥城青城德州德平商河等州县又东属之堂邑博平茌平清平恩县夏津等县青属之益都临淄博兴髙苑乐安夀光昌乐临朐安东卫等县卫泰安州并所属长清新泰莱芜等县武定州并所属阳信海丰乐陵等县滨州并所属利津霑化蒲台等县髙唐州并所属禹城平原陵县临邑等县共四十五处俱陆续报称于本月十五六日得雨入土二三寸至五六寸不等除将距省道逺之府州各属飞檄饬查外所有省城及章邱等属甘雨沛霑情形合先缮折
　　奏报伏祈
　　皇上圣鉴谨
　　奏
　　甘雨沛霑情形深慰朕念近日直隶与东省接壤数县据报蝗蝻生发现在扑捕其加意预防勿使至于蔓延雍正十二年七月二十六日山东廵抚【臣】岳濬谨
　　奏为德州卫河漫口旋经堵筑据实奏
　　闻事窃东省自六月中旬以后大雨叠沛甫称透足汶泗等水虽有增长未至泛溢两岸惟临清以北之卫河逺通河南卫水山西漳水上源雨涨众川滙流自六月二十六日起连次报増至七月初九日长至二丈有零随于本日亥时将德州卫哨马营白盐地方漫溢东岸寛十丈余水注曹家堤口入钩盘河以逹老黄河据该州卫飞报到【臣臣】思白盐地方即【臣】与直隶督【臣】李卫等防勘开河之道原系卫河顶溜关系匪轻【臣】随僃具工料银两委员驰送德州交与粮道广夀给发该州卫办料鸠工竭力堵筑并饬该道亲加督率兹据该州卫详称现于白盐漫口建筑月堤一道长六十五丈寛一丈圏阻溢水自十一日起至十五日已时合龙讫卫河涨水不复旁注坡地淤存之水悉已消退等语连日又据报称卫河水势渐次消减新旧各工小心防护均保无虞等语【臣】查今年水势较之上年更觉奔涌惟幸速于消减河流易平是以抢筑月堤尅日工竣除檄饬该州卫将溢水经过村庄田庐有无被淹确查另报外所有德州卫河漫口旋即堵筑情形理合据实
　　奏报伏祈
　　皇上睿鉴谨
　　奏
　　适据李卫亦已奏闻卫河漫口堵筑迅速尅期竣工甚属可嘉百凡处果能确秉忠诚殚竭心力未有不蒙
　　天地神明隂相黙助者是乃一定不易之理无如庸流每多信不及耳
　　雍正十二年八月初八日山东廵抚【臣】岳濬谨
　　奏为僃筹稽察海口豆船事宜奏请
　　圣鉴事雍正十二年六月内【臣】接准署两江督【臣】赵宏恩密咨江南米粮出洋现在查禁惟东省豆货为
