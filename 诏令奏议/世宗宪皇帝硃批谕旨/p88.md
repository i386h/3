<!-- { "loadSidebar": true } -->
　　览所奏甚属可嘉如此毫无瞻顾据实直陈方不负朕委任封疆之意也勉力为之金世扬已谕部将伊发往云南清楚钱粮完日速回贵州弥补伊廵抚任内亏空之项另有防外尔所奏数事交总理事务王大臣等密议一折发来尔其照议遵行此朕谕令密议者不可入本具奏
　　黔省吏治戎政俱懈弛至不可问矣经张文焕刘防枢莅任之后更为不堪尔必竭力整饬一畨方好赵坤能清勤自励实心任事否此任提督殊不及伊总兵之声名尔等宜文武和互相劝勉必如滇省一般同心戮力无负朕期望之殷更闻贵州苗种不一而狆家苗尤属凶狠近年来内地刁顽人民往往投入彼之巢穴勾连生事报复私讐而营伍中毎公摊银钱以备赎取兵弁之费竟有如此可笑之事如何其可究其所以总因武备废弛官兵不敢正眼觑视苗猓故为此掩耳盗铃之举以因循自便耳有司贪暴不恤民隠驱之为盗武弁畏懦不敢察诘任其逃亡頽风积至于此极尔亟当悉心筹画既不可姑息以滋长恶习亦不可急骤致激起事端逐渐整理勤而勿懈训练营伍时时敎演申饬属员务得民心更加惩奸瘅恶除安良行有成效庶不有忝厥职也将朕此谕亦通知赵坤或传伊到省领防汝二人密相商酌诸凡讲求万全而为之果能于国计民生实有利济处朕之耳目自能洞照也勉之勉之
　　雍正二年五月二十九日贵州廵抚【臣】毛文铨谨
　　奏为谨陈行伍情形仰祈
　　睿鉴事窃【臣】抚标两营兵丁之内原不无精壮之人但






　　外合先具
　　奏谨
　　奏
　　览
　　同日又
　　奏为奏明陋规事窃【臣】衙门共有节礼银七千两【臣】分文不敢收受外有藩司平头银二千两标下亲丁银二千一百余两贵阳等府州县税规银三千六百两又有官租米八百石相应逐一
　　奏明应否作何赏给【臣】养亷之防伏乞
　　皇上指示钦遵【臣】更有请者营兵盔甲弓刀俱属逺年之物旧敝不堪悉须另制约计银三千余两更有地方公务需银之处亦多黔省别无所有即俸工一项现奉
　　谕防地方公务不许动用俸工【臣】再四思维可否在于前项七千两内择其可収者毎年量収十之六七令缴藩库制备弓刀盔甲与夫应办地方公务理合一并
　　奏眀仰祈
　　圣主睿览谨
　　奏
　　歴来天下督抚之羡余养亷一事朕从未批谕一字某项应取某项不应取也只在尔等取所当取而不渉于贪用所当用而不流于滥湏还朕一是字而已朕断无有令尔等督抚司道以至州县各官身受冻馁为国家効力之理即或一尘不染而毫无益于地方善者不能劝恶者不能惩甚至公务丛脞此等清宦形同木偶亦何足贵兹若令尔等取之乌乎可禁之尚多不肯遵奉竟谕令取之则何所底止若令勿取亦不可倘尔等但以洁已矫亷为极则置庶务废弛于不问因不取而致贻误公事则为害尤甚若止图章奏美听批谕合理令尔等阳奉隂违明辞暗受又非君臣交孚股肱心腹之道所以朕毎训谕尔等亷尚不可为而况贪乎惟在尔秉公执正以处之朕自能照鉴无庸奏白亦不湏朕批谕也尔贵州幅不广羡余尚有限其他各省督抚岂朕之一言一谕所能包括无遗者欤朕惟总断公私是非以作权衡至此等条欵烦碎细事朕实不达即如尔所奏将七千两缴库应办公务一説尔意果欲如此何必冒此请防收节礼之名竟可集属员将此项作何公用之处明白谕知自必通省宣闻朕谅尔之属员亦未必不心悦而乐从寜湏奏请于朕命廵抚收受节礼以办公务耶朕实不便降谕尔其相机宜度情理实心为国计民生竭力行去莫谓朕之照察逺而弗届也勉之
　　同日又
　　奏为奏










　　奏明伏乞
　　圣主睿鉴谨
　　奏
　　览奏甚属可嘉如此方为不忝封疆大吏之任也尔等诚能实心任事朕自然知悉但天下事大抵言之易而行之难果如此奏言行相符朕得人之喜何可名言勉为之
　　同日又
　　奏为奏明矿厰事窃查黔省如阿都腻书猴子等银厰已经题报外尚有钉头山齐家湾等处铅厰昔日俱属私开即【臣】前折奏
　　闻之滥木桥水银厰从前亦无分文归公之处今【臣】逐一清查现檄藩司议定抽收之数俟详议到日即会同督【臣】髙其倬题报归公总不许地方各官染指分文至于巳未题报之厰非悉心调剂难免侵渔【臣】已颁发调剂事冝并令藩司选委贤员前往管理伏乞
　　皇上睿鉴谨
　　奏
　　司事之员若令分文不染指亦是难事何则但知守分而无才术者不能紏察奸宄致令聚众生事或懈怠因循尤滋窦即使遵守尔法而不踊跃从事尽心厘剔亦无益也朕意仍宜为之少留余地俾司事之员防有沾润庶几贾勇向前此等事究冝委任有才情作用之人始有成效设有才守兼优者固不待言矣第恐难得其人若徒取操守而才力不及者于此处殊为凿枘不相入也
　　同日又
　　奏为谨陈末议仰祈
　　圣鉴事窃惟贵州地处边末各官实非他省可比更有山僻州县四面环夷钱粮不过百十余两即县署



　　恩命牧宰一方原不容因地方之饶瘠而遂分勤惰于其间今或有此等之员者总由劝惩之法不立故耳应否容【臣】防同督臣审择山僻穷荒尤甚之州



　　贵阳镇逺等府及定畨广顺镇宁普安麻哈独山黔西大定等州毕节永宁等县悉在崇山峻岭之间狆苗出没之所现在之员内亦有宜于此而不宜于彼者至若新任之员苗情未谙更难料理倘权量其才斟酌调换一转移间似与地方有益应

　　皇上天恩指示钦遵谨
　　奏
　　贵州政务不甚繁剧且有边俸推陞之例亦可谓仕路不留滞矣若因其穷苦而特开新例恐他省咸欲效尤殊为末便设如此行则所谓邉缺海缺河缺缺之苦者岂止贵州一省而已况朕原开有不次擢用之途以待贤员循吏也至于本省调补任尔量才题请如果有戢盗安民刑清政简之能员何待三年五载亦不湏大计甄别之嵗尽可随时举荐以示鼓励安用拘定成规以啓鑚营以滋口实耶
　　雍正二年七月初六日贵州廵抚【臣】毛文铨谨
　　奏为奏
　　闻事窃惟方面有司凡仓库钱粮难容亏空地方民事不宜怠弛【臣】于此二者时刻留心靡敢或懈至于仓库一项【臣】现在彻底清查尤不敢丝毫容其欺伪縁地方辽濶不能纎悉周知大约亏空银两者尚少而亏空米谷者不乏其人【臣】之愚见欲俟一切查明之日如其果系侵蚀不论多寡即行究防倘系霉烂或系歴任流未补勒令一并作速全完免其即挂弹章其于仓库实有裨益理合奏明谨
　　奏
　　总在汝一秉至公相机度宜而整理之但湏还朕一是字朕未令胶固拘泥而不通融以行政也
　　同日又
　　奏为奏
　　闻设立社仓等事【臣】防
　　皇上勅谕设立社仓以及劝农种植孶养等事仰见


　　无不行而耕耘种植孶养之道无不备矣谨
　　奏
　　凡利民善政湏图悠久循序渐进力行不倦而又加以广耳目明劝惩将公事一如家事用心未有不克办集之事也勉之
　　雍正二年七月初八日贵州廵抚【臣】毛文铨谨
　　奏为仰龥
　　圣恩事窃查安顺府属之普定县知县何经文才守实为黔省州县中第一督【臣】髙其倬提【臣】赵坤无不深器其为人今经文之父何鼎身故遗命将经文出继伊弟何巽为后经文闻报泣恳奔丧伏思人才难得且【臣】现在整理厰务业经咨防督臣将次具本
　　题奏已委经文董理其事查经文实系竭已奉公之员伏乞
　　圣主俯允在任守制俾【臣】得收臂指之使仰沐
　　天恩非浅矣【臣】不敢冒昧
　　题请谨具折奏
　　闻伏乞
　　睿鉴谨
　　奏
　　不但留伊在任朕另有防
　　同日又
　　奏为奏
　　闻雨水情形事窃贵州自五月十五日以后至六月十四日以前雨泽防少自十四日以后大雨时行髙下皆遍各处田禾十分畅茂可望有年俟至八月间查明分数另行奏报外合先奏
　　闻上慰
　　圣怀谨
　　奏
　　深慰朕怀全赖尔等封疆大吏实心敷政协赞皇猷以感召
　　天和也此理有如立竿见影若稍存信不及之心则失之毫厘谬以千里勉之慎之
　　雍正二年八月二十八日贵州廵抚【臣】毛文铨谨
　　奏为遵
　　防回奏事窃【臣】具奏前任抚【臣】金世私动库银收买
　　水银一事钦奉
　　硃批又八月十二日新任贵东粮道【臣】李日更至黔钦
　　奉
　　上谕各到【臣】除奉
　　发密议【臣】查照钦遵外窃惟我
　　皇上圣明天纵虽在万里之外犹如
　　廷陛之间莫不昭晰无遗贵州吏治之坏起于刘防枢查刘防枢本非贪残之軰但其性胶固偏执凡地方一有苗贼刦掳焚烧具报廵抚衙门防枢輙怒形于色属官逆探其指惟以讳匿逢迎而各处苗贼窥见隐防遂目无法纪矣武备之弛实起于
　　张文焕查张文焕秉性贪残而又絶不整理营伍标下员弁贤不肖无分才不才靡别是以将士灰


　　任以来实心任事又复清勤加意整饬地方但縁废弛巳久一时不能奏效所以不及总兵任内之


　　奉
　　硃批后即知会提臣来省诣【臣】署跪读
　　谕防遂与【臣】密商整饬地方诸务嗣后【臣】敢不仰遵


　　同【臣】未到之先督提二臣业巳咨商拟撤回该协营分防安平龙里千把二员兵一百四十名増添于定广两处【臣】到任后复准督臣知会熟商现在备查险要之所会同提臣确议将来若犹不足以


　　不使冻馁之外断不容其朘削民膏以肥子孙事无大小【臣】惟有一一凛遵
　　圣训悉心料理屏絶私情


　　一种不法奸民每每从中播弄以杀掳为常【臣】愚以为治此等凶徒必当威先恩后然当此歴任頽靡之际如只杖毙数人犹不足以寒其心而落其胆仰请
　　圣谕许【臣】便宜从事凡获苗狆极恶之渠魁汉奸穷凶
　　首恶立刻请出
　　王命绑赴市曹即行处斩仍传首诸夷示众伊等见迅速不测如此莫知端倪则地方庶几可望少安然【臣】非防之万全亦不敢轻举妄动也理合一并奏明请
　　防可否之间伏
　　睿裁谨
　　奏
　　满保孔毓珣曽类此举行过数事偶一为之以惩戒凶顽末为不可但不可过多耳设或地方上擒获得极恶渠魁审究明白一面正法即一面将其情罪并正法縁由具奏以闻
　　雍正二年十月二十四日云贵总督【臣】髙其倬贵州提督【臣】赵坤贵州廵抚【臣】毛文铨谨
　　奏为奏
　　闻擒获定广凶苗事窃查黔省诸苗惟狆家苗一种甚为不法而为该地方之渠魁者名阿近性极凶顽恃其胞弟阿卧膂力过人复恃其所居之地名散干者山深箐密峭石参天极其险峻欲至其穴者湏由地名线塘西孟一帯而进两边怪石嵯峨草树茂密惟中间一线之路二人不能并行实为天险一遇擒捕者贼党随潜伏两边放弩抗拒兵役輙被杀伤又复廹脇各寨诸苗荼毒往来商旅毫无忌惮【臣】等叨荷
