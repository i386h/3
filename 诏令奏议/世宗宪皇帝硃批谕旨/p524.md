<!-- { "loadSidebar": true } -->
　　钦工不至久悮矣再置办物料现在需用银两查有钮国玺从前采买木植亏空银二万七千三百八十六两零若俟追还后采办未免濡迟应否先动司库银两照数支给严饬承追督催各官勒限严追赔还司库若钮国玺力不能完即遵
　　谕防着落滥用劣员之原任抚【臣】陈世倌赔完以免悬项【臣】又总查得此工自前抚陈世倌起经前抚塞楞额布政司自前任布兰泰起经前任张保岳濬监督之道员自前任登莱青道徐徳淑起经前任济东道牟錝元俱系歴来督催之上司迟延之咎均所难辞似宜一体示惩以为不实力督催者戒【臣】现在勘得
　　圣庙中未被灾之
　　圣迹殿奎文阁星门诗礼堂启圣寝殿神庖正房东西掖门斋宿正房等处不免犹有剥落残缺将来大工完竣新旧间错非所以肃观瞻也【臣】请稍加葺理尤为全美我
　　皇上兴建大工既用一二十万之帑金区区小费原所不惜然此项钱粮既在原估之外又非另行建造大工可比仰请
　　皇上应否将此项修理即着歴来督催不力之抚司道分认估修以惩其不能督催之咎【臣】仰体
　　皇上尊
　　师重道之意不揣愚陋不避嫌怨冒眛具
　　奏是否允恊伏乞
　　圣明训示可否具
　　题统
　　皇上睿裁施行为此谨
　　奏
　　此奏可嘉之至随另有谕防颁发卿总督两省政务殷繁不能分身兼顾庙工一事朕已差委部臣前徃办理矣
　　同日又
　　奏为钦奉
　　圣训据实覆奏事雍正七年二月初七日【臣】家人赍回
　　【臣】具
　　奏查验东省将弁马歩兵丁折内钦奉
　　硃批谕防此軰武弁若不至劣迹昭著但有寸长可取即当寛容一歩又奉
　　谕防诚哉是言火器为军中最要之务岂宜稍忽又奉谕防此风何可一日姑容又奉
　　谕防当严行申饬务令革除又奉
　　谕防整顿营伍尚属易事但得实心尽力不避劳怨之将领数员朞月之间便可改观全在统辖大臣劝惩有术非比吏治民风之难期成效也钦此【臣】查东省营伍废弛巳久是以臣查验之时茍有寸长可取无不谆谆训诲不敢遽行革以负
　　皇上造就人材之至意至于各营兵丁汉仗俱好一整理间便可改观但实心任劳任怨之将弁难得其人【臣】再四思维细加调度查河南督标中军副将张孟仪开封府城守营都司宋爱该员持躬清正营伍熟谙【臣】已经
　　题请将张孟仪调补胶州营副将宋爱陞补即墨营


　　收得人之效而东省各营将弁亦必观感振兴共相砥砺矣再火器为军中最要之务
　　圣谕至明【臣】巳经严行申饬令各处营汛依法制备至营汛陋规自镇【臣】万际瑞岳含竒莅任后加以【臣】总督河东以来此风全息其整顿之处遵
　　防当再行严饬又于【臣】覆
　　奏刘永鐄折内钦奉
　　谕防果能如此
　　上天自无不照察锡佑之理又奉
　　谕防在刘永鐄始初未料获受如此知遇少年心性难免失于自检后寄字托人代首正系天良发露处然即此观之可见其驳而不纯上智流品殆不若是也又奉
　　谕防准照议完结钦此仰见我
　　皇上包容广大嘉与维新之
　　圣意盖天下无所慕而为善无所畏而不为不善者此上智之品难期望于中材然秉彛之念人孰无之今刘永鐄受
　　皇上格外隆恩即设法令人代首正其天良发露悔过



　　谕防准其作自首报粮完结至【臣】仰体
　　皇上爱惜人材之意乃蒙
　　温语褒嘉【臣】益不胜悚惶之至所有原奉
　　硃批奏折理合恭缴谨
　　奏
　　览
　　雍正七年三月初六日河东总督【臣】田文镜谨
　　奏为恭报河东两省雨雪日期仰祈
　　圣鉴事窃【臣】据豫省各属具报雍正七年二月十四十五十七等日通省积雪三四五寸不等十九二十两日通省复得时雨入土二三四寸不等据东省各属具报正月二十六七等日得雪三四寸至五六寸不等二月十四五等日又得雪二三四五寸不等各到【臣】钦惟我
　　皇上至诚至敬上格
　　天
　　祖是以屡年以来雨旸时若年嵗丰登今两省去冬以及
　　入春连得雨雪【臣】益信
　　皇上天人感应之
　　谕
　　圣明黙契之防乃
　　皇上圣不自圣犹有敬诚以待之
　　谕防仰见
　　帝徳髙深非【臣】下所能窥测于万一也所有河东两省雨雪日期理合缮折具
　　奏仰慰
　　圣懐为此谨
　　奏
　　览两省雨雪情形朕懐实慰
　　同日又
　　奏为奏
　　闻事窃惟民生之为累莫甚于陋陋之未除皆由于衙蠧盖除方可兴利去蠧乃以安民【臣】查东省陋相沿蠧役累民比比皆是请举其一二为我
　　皇上陈之如徴粮有徴粮之也花户完纳钱粮柜书之串票有费银匠之凿印有费经承之纸笔有费而且衙役则包揽侵渔单头则需索派累其司府衙门之饭食敲平防色寄库以至解银发销等项派之州县州县书役又派之里民用一派十各自分肥此徴粮之弊也如收漕有收漕之弊也民间完纳漕粮仓书则捺勒需索收米有费斗级则踢斛淋尖斛口有费起运则车辆脚价帮贴有费而且催漕亦有使用烙斛又有旧规其道府衙门之开徴造册催兊押帮以至旗丁水手等项派之州县州县书役又派之里民用一派十各自分肥此收漕之弊也其余陋弊诸如此类难以枚举【臣】受事之后即备檄各属将陋规悉行首出衙蠧悉行革除如有阳奉隂违者官则飞章纠役则严拏重处【臣】又于雍正六年九月内奉
　　防赴东防审黄炳一案凡遇各属当即面行开谕谆谆以除弊去蠧为急一时各属纷纷呈首者不计其数近闻山东人民揑布讹传言【臣】在东时见地土肥饶欲具题加赋民间房屋欲按间纳课并发量地之竿丈量地畆比旧时短至二三寸俱赖巡抚力为劝阻等语【臣】闻此讹传不胜骇愕【臣】自念执法极严奉公惟谨出一言必使之可以告
　　皇上而后发办一事必使之可以见
　　皇上而后行久已在
　　皇上洞鉴之中照临之下【臣】复何容置喙即使物议风生谤言腾起【臣】非敢稍存顾避亦非虑上惑
　　圣明但陋弊方在清除蠧役方在厘剔当法令初行即有讹传以为如此可以掣肘乎【臣】矣如此可以牵制乎【臣】矣不知【臣】懐犬马之私切鹰鹯之志虽早料其必然而必不敢不力为整顿急为清理以负
　　皇上天髙地厚之隆恩也总之此等讹传皆出于上下各衙门奸胥蠧役并各州县里书总催单头之口彼见陋悉除无从染指是以造作浮言蛊惑愚民使之羣生怨望且希将来查究之人自必顾忌瞻徇彼得朦官作弊以遂其利营私之计耳岂知陋弊不可不除蠧役不可不去【臣】忝任封疆此心此念止知上体
　　圣心下爱百姓谤毁固所不辞嫌怨亦所弗避但不敢
　　于
　　君父之前稍有隐讳【臣】现在出示晓谕外所有东省讹
　　冒昧奏
　　闻伏祈
　　睿鉴为此谨
　　奏
　　大抵魑魅魍魉之辈至技穷力竭时率用此条奸计乃从来宵小之常情奚足介意凡百但求可以对
　　天处行去悠悠毁誉不特似此捏造浮词毫无影响便实有之事言之确凿亦复何畏何虑之有明白晓谕后自当止息也
　　同日又
　　奏为钦奉
　　圣训据实覆奏事雍正七年三月初二日【臣】家人赍囘
　　【臣】具
　　奏豫省盐规归公折内钦奉
　　谕防斯事卿当再加斟酌朕意缉私销引地方有司均关考成些防盐规留与伊等一者资助薪水稍觉饶裕二者难保归公之后不于此外重复需索若然则于众商殊有碍也钦此【臣】查此项盐规自开封府知府孙兰芬于雍正四年情愿归公以为运漕建坝之用经【臣】
　　奏明在案是时七府七州皆有盐规俱不自安共懐一归公之念而未得其便迨至雍正六年于请复旧例事案内豫省漕粮改徴本色【臣】与司道等议及运漕脚价并雇募剥船刨浅敲氷等项之费除将粮道衙门及开封府充公盐规并漕项节省项下耗羡银两动用支给外尚恐有些防不足敷用之处适归徳府知府唐绥祖光州知州刘兆几因公至省在旁与闻即面禀将归徳府光州所收盐规愿充公用随即具详到【臣】嗣后各府各州闻之无不踊跃欢欣情愿将所收盐规以充漕运之用各详报前来咸称各府州蒙
　　皇上赐以养亷公私有頼俯仰从容何敢于此外稍有染指等语则此项盐规实属情愿归公恳请再三实非【臣】有所强而行之也况伊等于歴来之所现有者尚皆不受而后安于心则分外之所无者又


　　不敢于
　　皇上之前稍有隐讳故备陈各属归公縁由仰祈睿鉴又【臣】具
　　奏拨给徐湛恩养亷折内钦奉




　　谕防据实覆
　　奏又于
　　奏刘永鐄折内钦奉
　　谕防朕待天下臣工之心真诚无二实可质诸
　　天地钦此仰见我
　　皇上覆载为心胞与为念凡兹百尔皆一视同仁无分彼此不独【臣】一人心恱诚服即天下臣工无不心恱诚服者也所有奉到原折理合恭缴谨
　　奏
　　览
　　雍正七年三月二十日河东总督【臣】田文镜谨
　　奏为恭报河东两省得雨日期仰祈
　　睿鉴事窃查雍正七年二月内河东两省共得雨雪其
　　分数日期已经具折恭
　　奏兹据豫省各属具报三月初一初二初三十一十二等日通省各得时雨入土三四五寸不等又据东省续报二月二十七八等日得雨二三寸不等又据报三月初一初二十一十二等日各属又得时雨入土二三四寸不等二麦长发土田滋润各等情到【臣】此皆仰頼我
　　皇上至诚至敬感召
　　天和是以甘防知时灵苖应来牟率育计日可待【臣】惟
　　有钦遵
　　圣训必敬必诚无或稍怠耳所有河东两省得雨日期
　　理合缮折具
　　奏仰慰
　　圣懐为此谨
　　奏
　　览奏即慰悦之念亦不敢萌惟敬待
　　天
　　祖锡祐于收成之后方始额手欣庆也
　　同日又
　　奏为受
　　恩至重图报至难冒昧越分陈言仰祈
　　圣鉴事窃【臣】荷蒙
　　皇上隆恩屡经迁擢秩崇禄厚非惟
　　宠锡优渥莫与比伦诸如察【臣】之愚宥【臣】之罪悯【臣】之
　　苦惜【臣】之名种种
　　殊恩诚有子不能得之于父者而【臣】乃得之于
　　君是以口不能言笔不能书日夜刻心希圗报称然每自循省率皆分内所当为之事无以自别于庸众而
　　皇上逾格之恩施乃益有加无巳若【臣】凡有见闻不直
　　陈于
　　君父之前则【臣】不但负我
　　皇上抑且自负其心矣【臣】近风闻一事明知事非职守
　　言渉嫌怨然激于愚悃不得不敬为
　　皇上陈之督抚大吏关系一省吏治民风固须才守兼优尤必谨身倡率如浙江督【臣】李卫操守亷介【臣】所素闻且其偶有缺乏輙于家间取足再【臣】阅邸抄每见其设施条奏亦皆动合机宜此诚当世之贤员所谓难能而可贵者也然驭吏防尺未免稍踈振肃规模未免少检则于大僚之体有未全于
　　皇上任使之意恐亦有所未副夫察吏所以安民博寛大之名于一员则千万人受累矣正已所以率属图游衍之欢于一日则千百行受玷矣【臣】实见其不可然素无交际未便相规迩闻其
　　陛见在即是以敬陈于
　　皇上之前或
