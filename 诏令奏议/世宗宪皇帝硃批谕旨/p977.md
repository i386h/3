<!-- { "loadSidebar": true } -->
　　题防革去官职发往晋省如系无职之人则晋省径行委员往提将分赔认还二项人员即便监追其借欠一项人员内如有未认眀借欠者俟到晋之日审眀确实若果系亏员牵扺竝无未清完者即
　　题请开复发回其应还银两仍着落原亏空人员名下追补如巳审眀实系借欠未清完者亦照分赔认还人员一例监追已经在晋者以奉文之日为始未到者以到晋之日为始俱再限一年追补一面即查其各家产变抵能限内全完则请开复释放倘逾限不完则察眀情由分别治罪其各完不足数银两俱着落不早行催追之前任抚【臣】伊都立布政使高成龄名下逐案各半赔补全完俾帑项有着而情罪亦允当矣其有着之中除分赔认还等项外尚未足数仍应向亏员名下追补并民欠拨补等项【臣】现在严督承追各官勒限追比务期完报统于雍正七年限内清楚至期如有未完请将亏员即照侵盗钱粮例按现在未完之数治罪未完银两着落四股赔补以现今承追之州县官赔补一股督催之院司府官各赔补一股则承督各官咸知儆惕上紧追比而无瞻徇延缓之弊矣再查前疏内开无可着追者共银一十一万四千七百五十九两零今查此内有任所承追官虽出具竝无隠漏保结而原籍地方官尚未送有印结者现在复行严查如果实系家产尽絶追无可追抵无可抵者虽日事监比终于
　　国帑无补此等人员不特法无可恕而且再为延挨反起未完各员观望之心应照侵盗钱粮例按现在未完之数即行治罪如本人已故即将妻子照例治罪其未完银两请动原议弥补亏空之耗羡银补完庶亏空之员皆知畏惧而
　　国帑亦不致久悬也以上各条【臣】与高成龄查议惟分赔等项如不能清着落伊都立高成龄代赔及有着之项不能催追完足着落承督各官分赔之处在高成龄俱以此时不必预先议定系【臣】自行酌定应否如此着落办理【臣】未敢擅便谨先具
　　奏伏乞
　　皇上睿鉴施行谨
　　奏
　　朕惟欲事体妥协情罪允当不使贪饕者漏网卖法沽誉者逍遥事外耳汝领防朕意秉公酌妥于开印后具题可也至于高成龄在任日久各项俱伊经手若不令暂离恐终难彻底清晰汝意如何据实奏闻
　　雍正五年十二月十八日山西廵抚【臣】石麟谨
　　奏为奏
　　闻事雍正五年八月内护抚【臣】布政使高成龄接准部咨令将杀虎口应否设立关门之处防同右卫将军查眀奏
　　闻一案【臣】到任屡经檄饬布政司查议去后总无确切定议详覆【臣】查杀虎口地处边疆应否设立关门必将地势情形及有益无益之处确勘详查方得定议何敢草率从事【臣】拟于正月初四日亲往杀虎口确勘眀白其应否设立关门即可与右卫将军【臣】色穆德面为详酌定议
　　奏请
　　皇上睿裁且边疆营伍情形【臣】亦得阅歴稽查矣理合
　　具折奏
　　闻谨
　　奏
　　汝往勘眀定议甚好但色穆德値来京陛见之班到彼未必得与之相晤耳伊乃识见庸平之人在彼与否毫无关系汝竟相度形势自立主见具奏以闻可也
　　同日又
　　奏为奏
　　闻事窃据河东盐法道朱一鳯呈称本年十一月十九日准运同王又朴牒呈据中东西三场大使等申称据商人周斯盛等报称自十月初三日以至十一月初七八十一等日池内各畦皆有自生之盐约共收盐有七百万余觔等情呈报前来据此随率同运同王又朴亲至池内验看果见池畦皆有自生之盐随令众商收贮讫询诸耆老佥云未见考之歴代实属罕闻除报明盐院外事关嘉瑞拟合报眀等情到【臣臣】查河东盐产于池俱系四五六月间人力浇晒而成今于十月十一月内池内各畦皆有自生之盐共计七百万余觔此皆我
　　皇上恤商爱民至诚感格是以池盐献瑞旷古希闻应听河东盐臣查眀起止月日产盐确数作何定议
　　题报外事关池盐嘉瑞理合具折奏
　　闻谨
　　奏
　　业据盐臣硕色奏闻矣知道了
　　同日又
　　奏为遵
　　防查奏事窃查按察使蒋泂以布政使高成龄派捐养廉抵补耗羡以及应给之铜价先农坛监狱等项工料价値迟延不发等因缮折具奏奉
　　硃批谕防将此折宻与廵抚石麟看若查有实据即具疏严防钦此【臣】查地方紧要公务如收买铜器以资鼓铸一项此我
　　皇上轸念钱文为民间日用之需务使充裕以便民用之至意布政使高成龄自应上紧办理广买铜器核实定价给发现银乃迟延不发致属员亦迟缓查收自奉准部文之后一年有余仅收买铜器八千七百余斤【臣】到任檄催始现在给价而各属亦纷纷具领则从前奉行不力高成龄难辞其咎又如各省设立先农坛一案此我
　　皇上祈谷重农之旷典理应即行核实给发料价乃高成龄以各属造报浮多久不给发及【臣】查催之后



　　阳高等九县应添设衙署监狱一案理应核实速


　　【臣】因监狱乃系囚重地刻不可缓随一面于耗羡银内饬发建造一面缮折具奏仰防
　　睿鉴在案以上三项【臣】到任后俱已严饬现在办理查
　　高成龄身任藩司仰沐
　　皇上高厚之恩自应力图报效乃办事因循实属玩忽但就此三项而论有因州县估价浮多辗转驳减有因从前抚臣亦不上紧督率迟延之咎似不在高成龄一人是以【臣】只严督办理而未防
　　奏也至于派捐养廉抵补耗羡一项【臣】宻加访察询之署太原府事同知徐大枚并宁武府知府郎瀚俱称布政使高成龄因【臣】严查耗羡恐有不准销算之项曾有欲捐养廉之説而实未举行派捐收受等语【臣】荷防
　　圣恩逾于格外若高成龄果然派捐染指何敢稍为徇
　　隠以负
　　皇上委任之至意但【臣】再四访查高成龄虽有欲捐养廉之説实未举行派捐收受可否免防出自
　　天恩【臣】未敢擅便理合据实缮折具
　　奏伏乞
　　皇上睿鉴谨
　　奏
　　既据查眀若系如此何必题防高成龄之可取处只有谨饬钱粮一莭所以初睹蒋泂前奏朕甚讶之假使果真则是其人一无可取矣
　　同日又
　　奏为奏
　　闻事查得藩库存贮耗羡一项虽充公用理应慎重莭省不得混行动用除将应动不应动之处【臣】逐一分晰另折具
　　奏外查陞任抚【臣】德眀在任时曾支过雍正五年春夏二季操赏兵丁银一千两嗣于十月内德眀差家人赴晋领取
　　皇上赏给养廉银两闻【臣】清查耗羡随将前项操赏兵丁银一千两解还司库以归原款又查按察使蒋泂雍正四年内多支取刑名部费银一千两兹据布政司详称蒋泂于十二月十四日移还补项是以今具折内不应动用项下俱未有列入理合缮折奏
　　闻谨
　　奏
　　百凡果能公正无私则人皆率从自有益于国家也即此非眀验欤















　　硃批谕防巻二百十七之一
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十七之二
　　硃批石麟奏折
　　雍正六年正月初四日山西廵抚【臣】石麟谨
　　奏为遵
　　防据实奏
　　闻事窃【臣】前议奏晋省各案亏空一折奉有
　　硃批【臣】跪读之下仰见我
　　皇上至圣至眀无微不烛【臣】查高成龄陞任布政使歴今四载有余凡于钱粮事务俱伊经手不无瞻徇之弊且今又拟有着落赔补亏空之项若仍令在任恐致掩饰牵混以【臣】愚见自宜令其离任则一切钱粮易得清楚除酌议追补亏空之案开印具
　　题外【臣】谨据实具折奏
　　闻谨
　　奏
　　令其离任固是但一时未得胜任之人且尔到任未久诸凡尚须协助稍迟数时候朕有防此其间尔宜更加审度如查无通同欺瞒情弊为人尚属和平有守熟练地方有可惜处据实再奏以闻
　　雍正六年正月二十二日山西廵抚【臣】石麟谨
　　奏为请
　　防事窃【臣】前奏杀虎口应否设立关门之处拟于正月
　　初间【臣】亲往确勘一折奉有
　　硃批【臣】随于本年正月初四日起程前往于初九日到彼逐一查看得杀虎口外系防古地方前朝建筑边墙设有马市楼一座下设闇门四层门洞低狭只可单身行旅徒歩出入自我
　　朝定鼎中外一统口外归化城即为贸易之所商民往来交易日盛顺治八年遂设监督一员于此经收税课闇门之西有大河一道按之志书询之土人前眀万歴年间于河上接连边墙建立万全桥一座计十九洞又于闇门之西万全桥之东中间建立大楼一座后于康熙五年因暴雨水涨将万全桥东边六洞半并大楼一座连边墙共冲倒六十余丈桥下前后遂致沙泥淤塞水不归桥下而移向冲决之河口流出口外至康熈三十三年间因设右卫将军建造营房出口砍大青山木植以闇门狭小难以拉运车辆遂于倒缺之处辟立木栅栏以通往来因而货物驼马牛羊亦从此出入商旅称便监督亦随于此立一收税所征收税银而河口亦设木栅以为遮拦拨有满洲同緑旗官兵于闇门木栅栏关口及河口东西两岸查看出口禁物相沿已久今原任监督【臣】三保条奏杀虎口应照张家口等处之例于现今收税木栅栏关口设立关门等因【臣】查自设立木栅栏关口以来业经多年商旅云集于此外藩防古往来进
　　贡络绎不絶若于木栅栏关口设立关门查关口之去河口仅十余丈势必于河口筑隄保护将万全桥下前后淤泥挖去使水仍归桥下并补修桥洞边墙而后方可垂乆若不修河口并万全桥洞边墙则未能接连虽设关门亦不能如张家口等处关门之壮丽也且挖验河口之土深至五尺俱系沙砾即使补修桥洞边墙设立关门无论钱粮浩繁而一经暴雨沙砾之土松泛易于侵削难以保固是徒费钱粮未有裨益以【臣】愚见莫若仍照旧制严饬满洲緑旗官兵加谨看守毋庸更设关门之为便也【臣】又查看得闇门之去木栅栏仅十余丈之地一切货物自应俱从木栅关口输税出入今查肩驮背负轻小之货又有从闇门出入者虽监督亦遣人于此稽查恐不能无卖放隠漏之弊且一处关口设立两门亦属未便似宜将此闇门竟行封闭使大小轻重货物俱由木栅栏关口输税以归画一但【臣】愚昧识浅所议未知当否谨将看过情由先行具折奏
　　闻伏乞
　　皇上睿览指示遵行谨
　　奏
　　览所奏情形原委甚属详悉但此事全凭尔斟酌定议朕未亲歴其地不便指示是与否也
　　同日又
　　奏为奏
　　闻事雍正五年十二月十九日接到大学士朱轼等来字内开雍正五年十二月初二日吏部将原任大同通判王琠带领引
　　见奉
　　防王琠着补授广西养利州知州钦此又奉
　　谕防王琠家属在晋尔等写字与山西廵抚布按令其酌量差员将伊家口送往粤西钦此字寄到【臣臣】随查明王琠在家属酌量自至粤应需盘费【臣】给银四百两布按两司各给银二百两共银八百两内交给王琠家属银七百两又差【臣】标把总刘成文护送给发往回盘费银一百两巳于雍正六年正月十一日自起程赴粤讫为此具折奏
　　闻谨
　　奏
　　所奏知道了
　　前因藩司缺未得相宜之人故于尔折内有暂留高成龄之批谕今已得人另有防谕部矣知之
　　雍正六年二月初二日山西廵抚【臣】石麟谨
　　奏为请
