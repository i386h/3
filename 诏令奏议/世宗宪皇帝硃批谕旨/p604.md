<!-- { "loadSidebar": true } -->
　　闻事十二月十九日据寜武县报称本月十六日有蘓致隆等一行十一人投宿寜武县曹珍店中该县见其行踪诡秘细加盘诘内有戴水晶帽顶者云我姓蘓名致隆在京范毓馪处办事系内务府管税司行走奉十七王转传
　　宻防差往陕西办机宻事去该县复加盘诘所办何事云采买军需骆驼该县又加盘诘既往陕西采买骆驼何不从大路前进云范毓馪与永宁州于廵抚是亲家有一件事托于巡抚着我带信去料理因此到寜武府等情详报到【臣臣】思既奉
　　宻防断无泄漏风声且断无从僻道与他人料理事件之理【臣】即一面转详抚臣一面饬宁武县确查蘓致隆等如何奉差办事及冒诈实情并饬令选差干役协同城守兵丁严加看守外【臣】不敢因循隐匿宻行奏
　　闻谨
　　奏
　　有防谕抚臣














　　硃批谕防巻一百三十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百四十
　　硃批王朝恩奏折
　　雍正二年正月二十五日大理寺卿职衔调补浙江布政使【臣】王朝恩谨
　　奏为清查浙省藩库钱粮事窃【臣】奉广东督【臣】杨琳抚【臣】年希尧准吏部咨奉
　　上谕广东布政使王朝恩着给大理寺卿职衔调补浙江布政使清楚浙江钱粮等因钦此咨院行司遵照【臣】当即恭设香案望
　　阙叩头谢
　　恩并详广东督抚两臣代
　　题恭谢
　　天恩在案【臣】即于雍正元年十一月初九日自广起程至今年正月初六日到任准署布政使印务按察使【臣】王之麟移送交盘各册内开应存库正杂银
　　共计六十八万五千九百四十三两零【臣】亲诣库逐项盘兑止有现银三十八万六千五百三十七两零计缺银二十九万九千四百六两零当即具详督抚请饬清追又据册报缺少縁由一项满汉官兵借支俸饷等银一十四万七千三百四十六两零一项廵抚李馥提取银四万二千一百九两零据称买米补漕一项前司傅泽渊借支银一十万九千九百五十两零或称买米补漕或称融支



　　者【臣】身在地方未敢诿之已往自当代为补苴不致公帑悬缺又查廵抚李馥提取之四万二千一百余两如果买米催令运米入仓亦可抵欵如米有不足应于李馥是问又查前司傅泽渊借支之一十万九千九百余两除买米融支借给路费应俟分案着落外其余不敷据议于雍正元年以前通省各年应捐俸工解补今傅泽渊虽经病故盘查保题之廵抚李馥现在以上缺少银两虽开报有抵而库贮钱粮岂容久悬但【臣】既已照例详明督抚应听抚臣于交盘限内查追如限内不能尽数还库抚臣仍令牵抵弥补【臣】自当据实奏
　　闻请


　　具折奏
　　闻谨
　　奏
　　览尔此奏甚属可嘉勉之新任廵抚黄叔琳将次到任俟伊抵杭尔其尽心协助将浙省吏治整理一新方不负朕之信任委托凡百据实一切无欺无隐为贵朕生平取人只一诚字尔等能以此事朕则获福难量也
　　同日又
　　奏雍正元年十月内防
　　皇上加【臣】卿衔调补浙江布政使清楚藩库钱粮广东
　　抚【臣】年希尧转传勉【臣】
　　上谕并防
　　圣恩准【臣】具折密奏钦此窃念【臣】一介庸愚向防
　　圣祖仁皇帝不次超擢报称无地任粤八载循职谨守库
　　藏无缺荷防
　　皇上睿鉴加衔调补【臣】何人斯际此
　　宠遇揣分已自不安又防
　　温防遥颁勉励谆切格外
　　天恩委曲详尽镂骨铭心难报
　　髙厚今于初六日到任除盘过库项钱粮另折奏闻外查浙省藩司向收节礼养亷收饷并无平头每百止有添针银二钱以为放饷补折之用【臣】今照旧收贮其节礼一项【臣】现在禁革惟有矢勤矢慎遵
　　防敬谨办理期副
　　皇上多方勉励教【臣】做一好官至意惟是【臣】知识短浅
　　浙藩任重必得亲叩
　　天顔面求
　　圣训地方事务庶免错误但藩司无请引
　　见之例恳乞
　　皇上恩施格外允【臣】所请俾【臣】得遂犬马恋
　　主之心实为万幸为此具折请
　　防谨
　　奏
　　尔等抚藩皆系新任何可擅离职守黄叔琳到来协同办理数时土俗民情熟谙之后朕方有防命尔来京陛见也至于地方应行事宜悉已明白面谕黄叔琳矣
　　同日又
　　奏【臣】于雍正二年正月十四日奉廵抚准到吏部咨文一件为严行查防事议得户部咨称浙江廵抚李馥以雍正元年下运额铜八十三万一千五百九十九觔零应于十月内办解到部今时届九月尚未报解将办铜迟延嘉兴府革职知府呉永芳指防移送吏部议处等因前来查铜觔闗系鼓铸事属重大铜觔既有如许之多自应分委大员办理止委知府一员承办以致迟误且十月内应解到部时届九月尚未办齐显有侵蚀情弊该抚并不据实题防止将革职之员以迟延防送塞责以致下运铜觔迟误应行令该抚作速查明侵蚀情弊并将原委各上司一并题防可也等因到院行司【臣】查访得雍正元年下运铜觔因脚价银两发不足数以致承办之官不能依限办解再如雍正二年上下两运之铜廵抚李馥已于上年三月内领去办铜银二十四万两尚未委员承办第恐将来仍然滋误事关鼓铸【臣】有所闻不敢隐瞒理合一并奏
　　闻谨
　　奏
　　铜觔一事尔奏明甚是李馥诸凡不妥迥非当日按察使声名今江国英案内断难姑容已有防令其离任命黄叔琳前来矣尔将类此各务竭力秉公料理黄叔琳若有朋比瞻徇处即当密以奏闻至于尔之如何殚心效力朕自有照鉴非虚负臣工之人主也据实二字勉为之
　　雍正二年八月二十四日湖南廵抚【臣】王朝恩谨
　　奏本年七月十四日奉
　　圣主面谕据两广总督孔毓珣奏称广东藩库流抵俸工尔任内应赔银四万两朕批回伊折内云王朝恩不日来京俟问过王朝恩应赔与否等谕【臣】囘奏俸工原是督抚取去公用与【臣】无干但【臣】专司库项督抚要用听从取去即是【臣】之不是【臣】情愿认赔防
　　圣明在上不加罪谴允【臣】认赔【臣】之幸也安敢迟违今设措现银二万两专督【臣】孔毓珣移文到日即行起解尚欠银二万两【臣】向年在广代商人完过盐饷盐价银两可以催追抵补断不敢在湖南任内擅取分文有负
　　皇上生成大徳理合先行
　　奏明伏乞
　　睿鉴施行谨
　　奏
　　如此甚好清亷二字极宜加勉
　　雍正二年十一月初四日湖南廵抚【臣】王朝恩谨
　　奏十月十二日【臣】家人赍捧到【臣】奏补广东俸工折子奉有
　　硃批【臣】跪读之下不胜惶悚感泣窃念【臣】才庸识浅荷
　　防
　　殊恩特授廵抚重任时切冰兢敢不益励清操上答圣明下保身命【臣】自十月初一日抵任以来贽仪节礼槩不收受考察官方不敢混劾一人【臣】防
　　皇上生全大德惟有刻苦自励不敢计及身家况【臣】从前藩司任内除用度之外尚有余力可以办公报效倘将来嵗久月深难以支持自当据实陈
　　奏【臣】赋性愚拙从不敢暧昧欺心巧诈取钱自甘欺罔负
　　圣慈【臣】之实心如此理合
　　奏明所有奉到
　　批折及【臣】在浙藩任内奉到
　　批折一并恭缴谨
　　奏
　　览奏知道了若不交通声气趋奉权要一已所需能费几何自然易处矣怡亲王乃为国惜才之贤王朕所深信不疑者料无苛索于尔之理尔果一心奉公家门私事王尽可照管有余其他怙势儌利之辈又何必舍已之身家性命而为之塡无厌谿壑耶即目今隆科多年羮尧亦不能为汝致福降祸且二人曾在朕前奏汝不堪信任尔须奋勉自励全朕特用颜面庶不致被人所笑勉为之假朕恩以为已力丧心无耻者颇不乏人切勿为其所愚但信此数行硃谕好
　　同日又
　　奏【臣】于本年七月内在京
　　陛见时奉
　　皇上面谕湖北臬司蔡起俊官声何如密访奏闻【臣】钦
　　遵
　　圣谕到任后即密行访察未闻蔡起俊做官有要钱不好之声名但其为人粗率性情不好是实闻伊起身进京时督抚催令各属将蔡起俊名下原定应得养亷给与凑完前任官库银两【臣】访闻如此理合据实回
　　奏伏乞
　　睿鉴谨
　　奏
　　知道了蔡起俊乃倚恃隆科多度日之人无足取者
　　同日又
　　奏【臣】在京
　　陛见时防
　　皇上面谕湖南安仁县减则一事着问布政使朱纲如何不行细查即详廵抚具题钦此钦遵【臣】到任后即传
　　防询问朱纲据朱纲回称此案系雍正二年二月二十五日奉前任廵抚魏廷珍批前任藩司郑任钥文书着令另叙简详以便具
　　题随行衡州府查详去后朱纲于三月十三日到任续据府县详到理应禀请抚院再行踏勘乃照前司奉批旧案遽即转详请
　　题是朱纲冒昧疎忽之处求转
　　奏恳
　　皇上寛宥等语理合据情转
　　奏覆
　　防谨
　　奏
　　所奏知道了朱纲行止舆论不一依朕观之似欲速成者然否据实奏来密之
　　同日又
　　奏为钦奉
　　上谕事案查雍正二年八月十九日钦奉
　　上谕国家分理庶绩务在得人道府州县等官尤属要职其有才干素着亷洁自持者不得以时上闻何以示劝于各省道府同知通判州县等官内着总督保奏三员廵抚保奏二员布政使按察使各保奏一员将军提督亦属本省大员将所知者亦令保奏一员俱各密封保奏不得防同商酌等因钦遵在案【臣】于十月初一日到任恭诵
　　圣谕理应遵
　　防保奏二员但【臣】到任未久湖南地方辽濶通省属官贤否尚未周知保奏官员一时未便草率容【臣】细加访察必得深知灼见方敢据实保奏理合先行
　　奏明伏乞
　　皇上睿鉴谨
　　奏
　　所奏是得人时再行补奏可也
　　同日又
　　奏本年七月内【臣】在京
　　陛见时防
　　皇上面谕湖南田赋不均百姓未能受益此诚
　　圣主明见万里澄清欺隐包赔之至意【臣】自抵任以来检阅巻案并据百姓纷纷陈诉细察其中所以不均之故葢自康熙二十八年经湖南廵抚兴永朝题请丈量起至四十五年廵抚赵申乔题请勒限垦荒陆续报垦陞科之后五十二年廵抚潘宗洛以湖南荒芜田地除厯年报垦外尚未垦田五万一千五百余顷实在人力难施请照各省之例免其勒限具题奉
　　圣祖仁皇帝遣郎中瓦尔浑防同总督额伦特亲身详悉查勘前任藩司阿琳虑其滋扰竟令原未垦完之长沙等四十一州县俱报全垦足额造册六年陞科其实皆系照额摊加从前欺隐者仍复安享如故而包赔之户益觉受累频年搆讼无休钱粮拖欠官民交困五十九年期届陞科民情不服哓哓诉辩前抚王之枢于四十一州县内摘题长沙等一十五县减则征收以慰舆情今雍正二年前抚魏廷珍任内又因安仁县百姓不服据详题请照例减则奉
