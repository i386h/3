<!-- { "loadSidebar": true } -->
　　皇上命发帑金兴修完竣商农乐利万世蒙庥惟民田以内一切支港小渠万派千寻皆承流于大河通联于潮水旱则引潮以灌田苗涝则归河以消积水关系竝重其利亦只因港渠既多地更深僻工程碎杂费用零星故厯听民间自为修濬难以一一动帑兴修无如小民勤惰不一年久竟同道旁筑舍潮沙积渐淤塞日甚【臣】经临苏松常镇一带留心察勘在在皆然必须即为逐细疏濬一律深通庶港渠湖河内外畅逹旱涝兼资同收钜效博采舆情无不乐于兴举查江省歴来私派贴费陋规每县盈千累万今【臣】清厘酌革民力已得寛舒所有此等土坝土洞似应即从今冬为始劝民循照旧例按田派土业户给食佃户出力逐一兴修明白开导劝督之下百姓谅必踊跃趋事至此项工程查有部员程梦瑛谨慎勤劳实心办事可以总理相度【臣】亦加意察督其分任更需多员方能细为查勘逐加劝谕现在州县各有刑名钱谷诸务各府同知通判州县佐杂并试用等官亦各有本任事件及别项紧要工程差委难以分身且恐滥差书役需索扰累再四思维惟有仿照河工及前署督【臣】尹继善办理海塘将情愿効力之人
　　题请赴工之例有生长沿河及曾任沿河因公罣误之员或向随工员在河料理熟习河务及熟习风土之人具呈情愿効力者考騐确实
　　题请差委如能勤慎任事工竣
　　题明酌量录用倘有怠玩即行防处又苏松沿河塘路坍塌行旅艰难民田亦少保障或劝民力并修或动公项支应亦须渐次经理【臣】已备行藩司查案妥议俟覆到另为具
　　题但【臣】识见短浅未知当否理合先行奏请
　　圣训遵行为此谨
　　奏
　　览奏已悉具题到日有旨
　　雍正十二年六月二十五日江南总督【臣】赵恩谨
　　奏一江西积欠钱粮虽非江南数十万可比然多者每至二三万少者亦至数千上下其积欠难清之弊祗因平日推收不清戸名不确凡粮戸已经完纳者竝不逐日按户挂销甚至实徴册止列每都每图总数一条竝无花户完欠细数流弊年久业戸叠更无从根究交代之时因循接受【臣】访闻此


　　一江西清查积欠案内有已经查出之包侵银两先经抚【臣】谢旻
　　题请再限一年完交如限内不完即照包揽侵盗钱粮例治罪未完银两着落失察各官分赔【臣】查包侵银两自展限以来完者甚少留心访察类多年老贫穷无力完交从前府县各官漫无觉察难以寛纵【臣】已经严饬布政使将失察各官造册请叅


　　一积欠钱粮率多零星小戸仅止数分数厘者前经廷议准行每银一厘听从民便准收制钱一文此诚便民省费良法乃奸胥以完钱既无从压戥重收而银匠更无从倾销勒索遂造谣言以钱价





　　零星尾欠小民亦必踊跃完纳矣
　　一江西山僻州县类多棚民耕山种地日渐开垦陞科且棚民之粮较土民完纳尤先安居乐业读书愈众凡入籍二十年以上者雍正九年荷防
　　皇恩准其额外考试入学在案【臣】访闻土著佻逹豪强之辈多以异籍之民遇事欺陵【臣】思棚民入籍既久又复急公完粮即属良民岂容若辈欺陵【臣】推广
　　皇恩一视同仁现在密谕藩臬二司转谕各府州县加意抚绥化导务期彼此相安共享升平之福为此谨
　　奏
　　览
　　雍正十二年七月初六日江南总督【臣】赵恩谨
　　奏一江宁六月初四五及初九等日雨水过多【臣】即查勘赏恤并太平宁国常州镇江等府呈报雨水大概情形一例查办缘由俱经缮折具
　　奏今【臣】细查上江宁国等府州属之南陵太平临淮和州泾县六安全椒及下江镇江等府属之丹徒丹阳六合江浦金坛句容江阴昭文通州溧水等十余州县受水稍重俱有被雨浸坍房垣之家通州泰州两分司所属各塲草房防舍亦有冲塌【臣】又飞饬分委干员擕带公项飞徃会同地方官细查穷民穷灶分别赏助修整俾各安居乐业间有浸塌城垣营汛墩房亦在督修竝此外上江繁昌芜湖当涂桐城无为凤阳等州县衞下江之仪征武进无锡元和呉县太仓等州县衞各被淹低洼田地俱在严催委员上紧会勘抚恤一面将已涸出田地俱令补种红稻晚稻仍有秋收本年二麦已获丰收民食原属充裕恐间有食指浩繁因而籽种缺乏者俱劝业戸帮给或动公项赏助务期乡农亦得安业并将是否成灾之处星飞覆报江西之浮梁彭泽上犹三县呈报山水亦经饬司查恤此外有无被水之处并令通查去讫有等地棍劣衿刁军恶佃动辄串捏诡名架砌重情号召乡愚纷纷告灾意在抗赋冒赈减课骗租此等积习两江尤甚竝饬印委各官详加查察总期秉公据实不得丝毫讳捏庶穷黎咸沾实恵帑项不致虚糜再江宁地方自初十日至今天气晴明各属有



　　一准工部咨奉
　　旨严拏行贿作弊之学习行走张丰功【臣】宻行各属指示设法严缉已据广徳州州判孔橿拏获【臣】随飞饬严押赴省即行给咨解部并饬沿途文武小心递护所有要犯张丰功现经拏获起解缘由理合
　　奏明
　　一松江府属民人常有逞凶打降之徒且多蓄蔵铁锤拳心等凶器以致遇事争鬭命案叠见此风诚难渐长【臣】已严行示禁并令自缴铁器倘再怙恶不悛即行摘拏严惩理合
　　奏明
　　一下江扬州等属前报蝻子萌动旋即扑捕及蝗蝻因风抱草自僵等情形节经折
　　奏兹据上江之灵璧虹县各报上年被水湖地之内产有鱼子晴涸日久变化为蝻分路扑捕缘六月二十一日大雨生蝗之地又复积水成湖蝗蝻多浮水面现在渉水捞捉已获十之六七等语【臣】恐有捏饰怠忽随又选差【臣】标守备四员分徃该二县协查督捕务期刻日捕净以免贻害田禾理合
　　奏明谨
　　奏
　　观蝗蝻十获六七之説仍属未尽其竭力督饬该有司务俾扑灭无遗倘少渉疎慢致令飞扬为害则责归汝等大吏也毋忽
　　同日又
　　奏一田房税契定例由布政司印发契纸契根听民买用填纳乃闻有不肖州县官役将契根蔵匿不令上税之人亲填于收税之后起解税根之时任意更换户名短填银数仍肆侵隐民间偶有争讼









　　敕行各省画一施行
　　一【臣】查上江之南陵县地方向有潘茂先崇尚三乗敎又名糍粑敎其实即系罗敎茂先久故近闻伊子潘玉衡又在合肥县民夏公祥等家徃来意在煽惑复敎当经合肥县将夏公祥等拏惩而潘玉衡先已他徃【臣】以事关邪敎随密委安徽道梁需杞于潘玉衡原籍并各处设法躧拏务获究治有无党从惑众之人严拏并处如有无知男妇偶堕其术者许令自首改正庶根株可净地方宁谧理合先为
　　【是】奏明
　　一钦奉
　　谕旨着【臣】切谕张勤望洗心涤虑痛改前非等因【臣】随调宁国府复任知府张勤望到省宣扬
　　圣谕张勤望跪听之下禀称八年京职未有片长初膺郡守徇庇属员种种不职例应处分荷防
　　皇上垂念先臣曲赐矜全惟有凛遵
　　恩旨恪守官箴不敢再负
　　圣主殊恩等语【臣】又切加诫训尔父尔叔行为万万不可效法当即令其回任仍不时申训密察理合
　　奏明谨
　　奏
　　更宜留心察其向后行为倘怙终不悛弗能奋勉为一良吏据实奏闻至若无心小过犹可原恕者但时加训饬以成全之
　　雍正十二年七月二十一日江南总督【臣】赵恩谨
　　奏一钦奉
　　硃批王纮识见似属迂执尔意以为何如钦此【臣】见王
　　纮两次曾与细论地方之事诚如



　　闻
　　一钦奉
　　硃批闻近日江省雨水过多朕心深为厪念将确实情形备细分晰具奏以闻钦此【臣】查江宁府六月初一至初三日小雨初四初五大雨两昼夜方停初九日大雨余日晴明并各府属有云初三初四初六初九十一十二二十一二十二等日大雨河满沟平近河近湖洼下之田多被淹浸俱经节次奏
　　闻在案又查下江山田四分中田三分洼田三分经【臣】节次查询俱云洼下之田多半退出山田茂盛之至等语上江山田多半中田洼田共居少半沿河之田农民年年预防多备黑稻以为补种之计目今两江洼处凡退出田土俱已补种其尚有积水者统俟退清方可定局其民间浸塌房屋俱经差员查勘确实分别赏恤又各属米价一两以上至一两三四钱不等人民安业合并陈明谨
　　奏
　　览奏知道了
　　雍正十二年八月初六日江南总督【臣】赵恩谨
　　奏一据凤阳道李如兰禀称经过懐逺凤阳临淮灵璧宿州虹县今嵗年景土人俱称十分丰稔徃嵗仅收六七斗者今嵗可得一石秫秫粟谷现已成熟稻苗杂粮各皆茂盛又闻颍亳泗等属亦颇相同间有水淹之处非逼近淮河即地势洼下原于丰年无碍等语又据差察赈恤同知苏士俊等禀覆相同佥云上下江各属高中田地禾稻杂粮现


　　一上江灵璧虹县蝗蝻萌动【臣】飞委标下守备四员分徃协捕今已据报乗其未曾长成之时俱已扑净禾苗毫无伤损【臣】仍饬地方官不时察防外


　　一三省仓库恐有亏那例应不时盘察其州县已经报支报解银米【臣】又访有压批递那掩盖之弊随经严行察攷昨已查出泰州阜宁二州县有亏那压批情事当即会防一面又行藩司移饬该管道府各将所属钱粮仓谷上紧察盘如有亏缺弊混即行详防追补如无未清亦限两月结报【臣】仍



　　一上江茶引每引例征纸价银三厘三毫各属官役人等额外苛索使费每引合算竟至二三分及钱余不等经【臣】访闻随即严饬通行禁革以苏商累以清额饷合并陈明谨
　　奏
　　除弊即是恤商恤商方能裕课此举好
　　同日又
　　奏一钦奉
　　上谕江苏等属多雨其加意抚绥从前动用仓谷作何买补或将漕米截留若干以为备用等因【臣】查江苏等处本年雨水稍多低田间被浸损而高中田禾实有丰收之象其被水人戸【臣】已酌量资助节次
　　奏明又虑新谷未登市价增长并令将仓谷破例多粜在案兹防
　　圣谕随又切饬加意料理不致穷民失所至各属从前粜卖动用以及现今多粜之谷江南戸口殷繁低田收成又薄自应俟秋成仍于隣省产谷地方买补但恐一时采买过多有妨隣省民食隣省之价一昂则商贩自不能流通来江江省亦必因而受累若得量截漕米以备将来凑粜之用或将被水州县漕粮酌量折征则米存于民其仓谷可以相机酌买各省民食均足而苏松常镇大修渠港【臣】已钦遵
　　硃批具题俟部覆一到即便举行各该属穷民可以趁工谋食又遇米多价贱家口亦得分润饱餐但漕粮攸关
　　天庾重计亦未敢遽议多留容【臣】与漕【臣】魏廷珍抚【臣】高其倬等再加察议或截留或折征酌量确数另行会奏请


　　一【臣】折奏两淮盐务套压情形荷防
　　谕旨指示周详【臣】当与盐【臣】高斌和衷协力善为经理其缉私一节在于严场灶遏隣私【臣】已节次申饬并咨会湖广河南浙江督抚【臣】一体察拏嗣访有灶戸私顶场役枭徒钻充盐快暗通煎运并拏获盐犯混援贫难捏称独子希图开脱等弊又经咨行极力剔除其常镇苏松例行浙盐地方亦有淮私透扰【臣】仰遵
　　圣训大公至正之意并经檄饬堵缉务期各行各地私贩尽净官引畅消于商民均有裨益合再
　　奏明谨
　　奏
