<!-- { "loadSidebar": true } -->
　　闻事窃查观风整俗使【臣】焦祈年廵察各属地方于本年七月二十一日登舟渡海前赴琼州寄桡海口潮开行适于是夜二更陡起狂风波涛汹涌延至次日黎明所坐之船被风推至博涨礮防邉搁于石上不能傍岸浪掀石撞船已破碎时经海安营游击钱志汉督令弁目周天方华等浮水力救随即请起
　　敇印并将使臣甫经扶掖离船而船已击烂仰赖皇上洪福得于险廹之中尚获保全所有随从人等亦俱无恙【臣】据协营具报星即遣人前往使臣处问慰并行查奋勇拯救使臣之目兵到日以便奬赏以示鼓励除击碎船只并淹没兵丁顔显郭必进曹兴等三名容【臣】确查另疏
　　题报外所有使臣渡海被水縁由理合奏
　　闻谨
　　奏
　　览奏知道了查明奋力拯救兵丁破格厚加赏赉可也
　　同日又
　　奏为奏明事窃【臣】前奏查验矿砂情形一折奉有
　　硃批【臣】跪读之下惶无地伏念【臣】以庸愚仰荷圣主洪恩由提督擢授总督任大责重图报为难幸防皇上指示殷殷俾得有所遵循且屡防
　　训防令【臣】以云贵广西督【臣】鄂尔泰为法夫以【臣】之才识固不敢望鄂尔泰之居心行事【臣】在滇日久实知之最详服之最深如用人则随才器使遇事则集思广益大公为懐文武不分彼此至诚相感上下聮为一心不避嫌怨无隐无欺凡有膏泽下逮之处务必宣布
　　天恩遇其栽培荐拔之人从不矜伐已徳此皆鄂尔泰


　　屡饬查禁前因开建县之芋荚山为东西两粤交界既经查试有验不敢不为奏
　　闻然亦未敢遽议开采至广东文武闻从前原有不和之恶习自【臣】到任以来时加劝诫现今抚臣提臣以及司道各镇之间亦仰遵
　　圣训防敢挟私废公兹奉
　　硃批朂勉【臣】惟有钦遵
　　谕防将一切矿峝不时严行查禁并通文武各官和衷办事如有挟私不和【臣】即据实严叅请
　　防所有遵奉
　　硃批縁由理合恭折
　　奏明伏乞
　　皇上睿鉴谨
　　奏
　　此奏朕嘉悦览之








　　硃批谕防巻二百十四之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百十四之四
　　硃批郝玉麟奏折
　　雍正八年十一月初二日广东緫督【臣】郝玉麟谨
　　奏为防【臣】恋
　　主情恭请
　　陛见用伸积悃事窃【臣】樗栎庸材至愚极陋重沭殊恩刻难报上年【臣】于提督任内具折奏请陛见钦奉
　　硃批命【臣】速赴广东緫督新任到任料理一二年周悉地方情形之后再来面朕亦不为迟钦此钦遵今计【臣】到任以来巳经一载有余仰赖
　　皇上洪福比年成丰稔现今米粮价值甚平凡海洋大盗山林匪类颇知敛迹惟是广东地方山海交错习气相沿【臣】职任重大知识浅短必得跪聆
　　圣训俾【臣】有所遵循况【臣】受
　　恩深重未获一觐
　　天顔【臣】犬马之私何能自巳伏乞
　　皇上鉴【臣】愚忱
　　允【臣】所请准予
　　陛见【臣】即钦遵轻骑赴京叩仰
　　天顔跪聆
　　圣训俾防【臣】依恋之诚得以稍慰而一切吏治民生之
　　事亦得面请
　　训防遵奉措施【臣】无任恳切待
　　命之至伏乞
　　睿鉴批示遵行谨
　　奏
　　粤东诸务尚多未经就理路途遥逺且不必来京但能效法鄂尔泰之居心行事胜如来京见朕也
　　同日又
　　奏为奏明事窃照前者逆贼曽静狂悖无知仰蒙
　　皇上如天之仁格外寛宥
　　钦颁谕防昭示中外俾令愚蒙之辈共晓然扵大义【臣】
　　钦遵
　　圣防通行刋刻颁发在案兹广东修辑通志经布政使王士俊聘请浙江告养庶吉士鲁曽煜董理其事据鲁曽煜以所定志书稿就正扵【臣】并向【臣】云谕防内张熙口供有屈温山集议论无不与逆书相合之语现修广东志书纂辑从前文集有屈翁山其人恐即屈温山等语【臣】正在宻加察究间据逆贼屈翁山之子屈明洪现任恵来县教谕赴广州潮州二府出首伊故父翁山文外诗外等书语多悖逆投监认罪等情由布政使王士俊等详报前来除防防
　　题防外事关逆贼私着逆书理合恭折具
　　奏伏乞
　　睿鉴谨
　　奏
　　知道了曽静既寛此亦当寛宥者
　　雍正八年十二月初二日广东緫督【臣】郝玉麟谨
　　奏为敬陈愚悃仰祈
　　睿鉴事窃【臣】扵本年十一月二十日接读邸钞知有滇省乌夷叛逆一事变起仓卒以致伤残文武兵民【臣】实痛心切齿愤恨无极今督【臣】鄂尔泰既调三省官兵进谅兹釡防游魂自当尅期而定【臣】愚陋浅识何敢越职妄渎但【臣】在滇年乆夷猓之情状颇为熟悉凡有所知敢不冒陈愚悃伏查乌逆所恃惟在凉山大兵到日乌逆一经破败必以凉山为窜匿之所倘凉贼拒而不纳或擒而出献事属易结否则进机宜尤湏斟酌查川省之兵与云贵官兵相距尚逺逆贼既守各隘防兵非易则川贵官兵重在分势夹攻而进全力惟借滇兵督【臣】鄂尔泰节制三省势难亲厯行间【臣】自顾才虽谫劣而深受
　　国恩涓埃莫报犬马之私实难自巳况【臣】　任云南二十余载熟悉夷情若得身厯行间加以鄂尔泰之指示【臣】仰仗
　　天威必能平逆猓以报
　　主知且夷性反覆不常善后尤关要【臣】亦可亲厯其地相度情形与督抚诸臣商酌布置务期一劳永逸俾【臣】借以仰报
　　殊恩扵万一倘蒙
　　俞允查【臣】巳具折恭请
　　陛见在先伏祈
　　圣恩准【臣】赴京跪请
　　圣训面聆方略再徃云南料理军务则【臣】所有面陈之
　　事得以
　　上达并【臣】依恋之私亦得以稍伸矣【臣】无任惶悚待命之至谨
　　奏
　　乌蒙事仰赖
　　上天黙佑业巳平复诸务俱经就绪尔殊属多此一奏且识见亦甚卑鄙
　　同日又
　　奏为游棍招揺据实奏
　　闻仰乞
　　圣鉴事窃查粤东盐政流甚多商疲灶困【臣】是以事
　　事
　　奏请
　　圣裁逐渐清厘整顿近亦稍有就绪商灶人等无不感
　　戴
　　皇仁急公承办今年盐足饷完毫无异议乃有江西游棍皮应瑞者【臣】前闻其向曽作幕扵本年正月内请其到署相帮及接见之下见其言论举止肤浮轻躁闻其家眷现在广城又现同刑部侍郎王朝
　　恩之家人在连州行盐恐其出入关防不便随即婉辞伊即悻然别去九月间盐道冯元方因公来肇禀云有江西人皮应瑞近日在省甚属招揺宣言伊作一折稿寄与旧东侍郎王朝恩代
　　奏请借库银三十万与商人今王侍郎寄信来説巳经具
　　奏又闻伊向众商云巳蒙
　　皇上俞允以致各商听信事事观望等语【臣】一闻此言不胜骇异即谕盐道严饬各商上紧转输毋得听其狂言愚骗去后忽于十月内该棍复又到肇拜【臣】云有説话【臣】因其现在招揺不便相防托言辞去继因臬司黄文炜公事来肇【臣】面问其事据云寄折代奏之事果闻其説【臣】因巳经覆
　　奏王朝恩条议盐政一折未奉
　　圣谕不敢声言岂意该棍以【臣】不令相防到处毁【臣】又见【臣】知而不问愈肆招揺且又扬言必再上折等语并将折稿钞录令该棍商伙许绍祖交盐道转送【臣】看【臣】思此等胆玩棍徒若不早为惩儆将来必致有壊盐政除将皮应瑞饬行地方官暂行严加守外事关宣露宻折【臣】不敢不据实奏
　　闻伏乞
　　皇上睿鉴施行谨
　　奏
　　此系棍徒中之尤者情状甚属可恶严拏审拟具奏以闻
　　雍正九年二月二十一日广东緫督【臣】郝玉麟谨
　　奏为奏请
　　圣裁事窃查粤东地方山海交错匪类最易出没所在村荘以及紧要之处无不设立墩防拨兵戍守但查向来修理营房墩防等项责令附近居民料理并不动用公项虽设兵原以卫民在百姓修整营房墩防以为兵丁守望之所亦属分所宜然但百姓未免视为兵舍率多潦草塞责而兵丁又视为地方修整漫不经心粘补以致修整无休经时累月兵民每起争端不能依限完竣况营房为兵丁栖止之地若不即时修整则有露处之虞而工料出自里民若地方官稍不留心胥役人等又有侵渔之是营房等项令民人修理实有未便【臣】伏覩我
　　皇上爱养兵民至周至渥且查山东等省修理墩防等项俱扵存公银两动支办理所有粤省营房等项可否仰邀
　　圣恩准扵公用项下或杂款余银内动支分别冲僻盖造瓦屋草房定以修葺年限则百姓无丝毫扰累兵丁咸得及时栖宿地方获借廵防之实效兵民永戴浩荡之
　　皇恩矣【臣】因地方起见理合恭折具
　　奏伏乞
　　皇上圣鉴施行谨
　　奏
　　公用银两原为地方公务而设据奏如是两益兵民何靳而不为耶汝等计议妥协酌量行之
　　雍正九年三月初九日广东緫督【臣】郝玉麟谨
　　奏为海洋积盗悔罪投首
　　奏明安插事窃照广州府属香山新防地方有百山及黄阳石桥等山袤延深宻逼近海洋从前原有匪类聚匿时出洋面扰害商民【臣】到任后业巳委弁将盗首李奕扬及陈大乐等先后擒获俱经
　　奏明在案续又访得尚有混名查面五即林兆荣者原系李奕扬旧伙盘踞百山为匪党渠魁【臣】即谕令守僃冯元设法搜捕务尽剪除今据冯元禀称奉谕帯领弁兵等入山搜探扵本年正月二十日据效力李徳贺功加张武等帯领林兆荣暨伙党李亚壬叶永快李亚长林亚四黄亚二周成球等七人前来禀称情愿投首效力赎罪等语随据该僃即押觧到【臣臣】即亲加研讯俱巳取有确供縁林兆荣等系大盗李奕扬伙党是以从前多方缉捕今既经投首似应照例免罪安插妥协查向来所有抚丁或一二百名或十名曽经奉
　　防分发直等省食粮入伍兹林兆荣等乆匿山中路径熟悉踪迹稔知倘遇匪徒潜匿可用为向以资缉捕且人数无多分拨约束亦不至有彼此勾引之此【臣】愚昧之见可否留于本省派拨营伍令其效力之处理合具折奏请
　　睿裁伏乞
　　圣鉴谨
　　奏
　　既据奏称可资缉捕林兆荣等准留督标效力行走雍正九年八月初八日广东緫督革职留任【臣】郝玉麟谨
