<!-- { "loadSidebar": true } -->
　　题外但恐内外洋面有山岙深处濳藏聚集为患匪轻已令水师各营出汛分头搜查务尽根株不使漏网方可无虞总之海疆紧要【臣】自当与闽浙督抚提镇诸臣同心竭力时刻防范查拏以期宵小潜踪商渔安业仰副
　　皇上委任至意合将近日情形一并奏
　　闻伏乞
　　睿鍳谨
　　奏
　　览奏知道了尔于地方各务精勤弗懈为朕所素信无可多谕者勉之
　　雍正四年十一月二十日浙江巡抚【臣】李衞防同福浙总督【臣】髙其倬署理浙江提督印务定海镇总兵官【臣】张溥谨
　　奏为查覆浙洋玉环山情形敬陈末议恭请
　　圣训遵行事窃【臣】李衞前因台州府属太平县及温州府属乐清县之间海濵不逺之处有一玉环山地方辽濶海外无借防民多濳其中私垦田亩刮土煎盐及网船渔人搭藔住居渐次混杂久必不宁虽经禁逐仍恐朝驱暮回致醸后患即有拨兵逰巡亦恐通同容隠防委大员查勘如果设兵増戍可以防御开垦地土足供经费另行奏
　　闻否则公商派拨兵船常川廵查等情先经
　　奏明在案兹据温处道王敛福镇海营叅将吕瑞麟勘覆绘图前来【臣】等细查玉环山虽孤悬海面然由彼而之内地各有港口西则由乌洋进蒲岐所可至乐清县地方西南则亦由乌洋直过黄花关进盘石口可至温州府郡城惟西北则由楚门横渡水面仅里许即登岸逾岭直至太平县地方其东南有黄坎二门出此则为外洋矣盖此山周围约计七百余里其中有杨岙正岙姚岙三峡潭渔岙塘洋墩等处皆寛平如砥约田三万余亩乃现在成田即可耕种者若聚族开垦尚可扩充五六万亩总计垦田约可得十万余亩而土性肥饶又各岙口有潮水浸灌成滩者尚可煎盐且此地外临大海内近温台太平等处实为海疆诸郡之屏障洋面往来之要区况有山可以了逺海盗不能掩其形有口可以防查洋匪难以濳其迹查各处水师闻有洋盗而不能即至救护者多缘海潮退时船不能出待至潮涨贼已逺飏总由内地口岸遥逺贼艘风帆迅速追获维艰职此故耳若设兵此山由其黄坎二门出哨追贼则无远莫能及之虑矣此玉环山之外内情形也从前督抚诸臣非不见及于此而究未议作何保安者一则恐外来认垦之徒奸良莫辨一则恐垦熟之日私米下海一则恐添设官员所费不赀故也今【臣】等愚见现在浙省生齿日繁有人多地少之势莫若以本省近地之民或有家室而愿往者或虽无家室而有亲族的保者皆由该地方官召募取结给照方准往垦到彼仍严行保甲连环编牌稽查窝隠其他闽广无借之人概不收録则奸良不难分晰矣至其所收米谷若虑出洋私卖亦有变通之法赋税不征条银止令输纳租米所余除留为食用外俱令由口岸汛地禀明给照止许往温郡乐清太平地方运卖竝将黄坎二门隘口设汛严防颗粒不许入海则私卖之弊可除矣至于添设文武经费之处【臣】等亦为熟筹查玉环山实海口门戸此处一设官兵则内地亦可以资藩篱其不甚冲要处所原额官兵不妨通融稍减就近酌量抽拨即有不足添亦无湏过多文职湏拨同知一员管理词讼徴比粮租给散兵米省出内地米价亦可添饷再设巡检一员以听巡查差遣武职则调防击一员守僃水陆各一员千总四员把总八员兵丁八百名内将一半分防玉环山陆路隘口其余一半分汛水师巡哨洋面除出汛大船于温黄二镇量为移拨外其哨船惟择灵便式様毋徒濶大耗费所需俸饷无甚増设再于山口开濬船路便于出入至其官署营房查取临近深山树木可以僃用惟工匠人夫饭食哨船等项俟果防添设之议确估所需若干或于关税赢余银两内动支应用谅不致有糜费之处此虽设官添兵不过调遣料理稍费人力原非大为更张【臣】等诚为筹固地方起见未识有当与否如防
　　俞允另当分晰确估具
　　题请
　　防谨此防折先行奏
　　闻伏乞
　　皇上睿鉴施行谨
　　奏
　　兴自然之利美事也安无借之民善政也能如是方不愧封疆之寄汝之秉心立行原属不凡勉之第闻汝因过劳吐血此则大谬嗣后慎勿复尔诸凡量力而为不可勉强若不谨遵谕防即为违负朕恩目今天下督抚诸臣中朕所最关切者鄂尔泰田文镜李卫三人耳勉之宻之
　　浙江巡抚【臣】李衞防同福浙总督【臣】髙其倬谨
　　奏为敬陈湖属三邑条粮情由恭候
　　睿鉴事窃查浙省湖州府属之归乌徳三县条粮内有从前加派浮粮一事于【臣】李衞初到任时即据士民具呈请予
　　题减【臣】见事关额赋岂可市惠沽名即经批饬已非一次迨六月间督【臣】髙其倬赴任经由浙省亦据士民环吁【臣】等随经面商留心宻查未敢率请讵今八月初旬开期放告叠据纷纷呈禀不一而足阅其情词大略佥云湖州一郡共辖一州六县如安吉孝丰武康长兴四州县止共完条截银一十六万六百一十二两零漕白南米止八万一千八百四石零惟归安乌程徳清三县田地山荡亩数较安吉等四州县甚少而条截银则共有三十二万九千三十五两零漕白南米亦共有三十一万五百一十石零轻重悬殊皆始于元末时三邑同江南苏松地方为张士诚所据与故明相拒十年始平以致照依苏松将条粮一体加重每亩田粮较之苏松尚多厘合丰年输纳之外已余无几一遇旱涝手足无措艰苦已非一日今幸
　　圣天子抚恤穷黎于南昌苏松皆破格
　　施仁各予减轻独归乌徳三邑同困浮粮盖因地居浙
　　西僻壤下情末由上逹今呈恳代
　　题请减内如条银有关
　　国帑白粮乃系
　　上供南米又属兵饷不敢遽为恳请若漕粮一项虽系解京僃储而太仓陈积似未必借此三邑浮粮以为盈绌止求援顺治十一年减徴袁州浮额系照邻邑新喻县上则田征收之例今归乌徳三邑漕粮亦恳照同府邻邑长兴县上则田漕米输纳除白粮灰石孤贫等粮之外原共漕米二十三万石零今傥得减去漕粮约八九万石则三县粮米不特民力咸舒正课易纳且可修造粮艘百十余只之钱粮又可省每年百十余船之负重行月等银每船七十一两零又行月等米每船六十三石暨芦蓆楞木等项俱可节减充饷再其中漕截银两一项亦始于从前津帖里长解银润湿之需今每百石现征银三十四两七钱原系给军运米之项今正米若防
　　恩减此宗给军截银竝请随漕减免则亿兆苍生咸沾雨露等情前来【臣】等以久定赋额不敢遽请虽屡经批饬缘舆情激切又不敢为之壅抑谨宻以奏
　　闻倘防
　　俞允
　　恩纶特沛庶一方黎赤均得仰戴
　　尧天普被生成矣或另湏具本
　　题请伏候
　　圣主批谕或以漕粮重务不应轻议綂求
　　圣恩训示为此合词具
　　奏伏乞
　　皇上睿鉴施行谨
　　奏
　　朕因一二恶逆之徒背负国家欲将浙人积习痛加惩戒前经颁降严谕目下岂便特沛殊恩此浮粮一事系朕所稔悉者
　　浙江巡抚【臣】李衞谨
　　奏为报明【臣】前任经手锡厰变价归清事窃【臣】向在滇省接管个旧厰收有原存课锡竝追出亏欠及【臣】新收锡斤奏销报部行令即着变价交库因勒限严切边省无富商大贾一时难以变完当经详明云南督抚
　　题请委官发给盐务赢余银两作为水旱脚费运至杭州等处将新旧锡斤变价归还原项如有多余以充公用等因部覆奉
　　防准行在案于【臣】未离滇省之前俱已陆续发运在路今于本年六月间有原委押运之建水州吏目张元灿到杭带锡九十七票零【臣】即面询其云南押运巡检周国忠所领锡斤据称因路过广西南宁府等处见有微利随时卖完将课项解回嗣又接到云南署藩司江芑寄覆【臣】信彼处已经收明锡课银一万六千七百一十六两零交贮藩库讫而吏目张元灿所运者因见南宁不能多销仍解来杭不意被桂林府知府王沛闻验明牌文仍复掯勒月余硬将官锡留下一万二千五百七斤零抵作土税银七百三十五两零方准放过故此稽迟今始到浙等语【臣】随行司饬县分发各行照时价变课至十月终俱已售完现在陆续收获暂行寄库不日起解除一应倾销折色并回滇沿路脚费又浄获纹银一万四千七百九十一两零以上二项共变课银三万一千五百八两零除归还原领厰课额定锡价本银并应补借动盐务赢余脚费等项银两外实浄获利银七千五十一两零相应
　　奏明交与云南藩库充公但查广西土税彼时未必


　　愆此外尚有【臣】在云南交盘锡务时因有厰戸缺本误课曽陆续接济工本煎出照时还锡存贮乘贵变价不无余利并临行所收票税及聚零合总除正项及加増银两俱经交明接办之员仍有前项额外多出【臣】应得羡余未带银三千一百六十两零因正锡发运杭州是以将此宗银两当经用印文移交粮道厰库存贮即于咨文内声明俟锡课变完之日再为统算故未归于【臣】司道两任赢余项下造报随经禀明督抚诸臣讫今正课余银俱已全清【臣】当移行云南将前项银两竝存藩库归公此外仍有江芑接受厰务时将【臣】已收锡磈折银二百一十一两有竒错算拨去虽属无几皆系锡厰所余者以上四项共该多出银一万一千一百五十七两零相应一并充饷除行文云南听奏销造册报部缘系【臣】经手未了之事故虽离滇省又在浙江办完不得不分晰
　　奏明更有异闻者【臣】向在滇省查出原任云南永平县卓异令冯庆长从前承办军需将所存草豆卖价瓜分一事当经详明督抚咨行山东冯庆长本任追还于【臣】起身后该员己在东抚请咨差役如数解银到滇不意督臣杨名时以庆长系伊荐举门生遂改变前案不令交库后知众论未服方赶回解役止将一半收贮其余之银仍行给还置钱粮于不问又同臬司江芑各出现银数千两代己叅顺宁府范溥包赔本任内亏空仓谷等项共银一万有竒则钱局通同花用数万之多必非无因



　　抚専政而江芑稽查出入者独可于防后置之不问乎似应亦照様着落一并分赔以为朋比徇庇



　　奏伏乞
　　皇上睿鉴施行谨
　　奏
　　具此一派真诚洵可谓同心合徳之封疆大臣也朕不胜嘉许而兼庆幸惟务慎宻为要
　　雍正四年十二月初二日浙江巡抚【臣】李衞谨
　　奏为恭谢
　　天恩呈缴
　　御批事雍正四年十一月二十九日【臣】前差进折把总
　　赍捧
　　皇上恩赏哈宻瓜一圆并钦奉
　　御批【臣】原奏折匣到杭【臣】随出郭跪迎至署恭设香案
　　敬谨开读望
　　阙叩头谢
　　恩讫伏念【臣】荷防
　　皇上洪恩颁赏稠叠感激难名兹当长至良辰普天忭
　　舞适奉珍竒
　　宠锡举室欢腾
　　圣主之宸眷愈隆微【臣】之惶愧愈甚报称非易夙夜难安又浙省分年带征红白折色二事【臣】仰体
　　皇上恤民至意冒昧具折
　　奏请
　　圣示荷防
　　特防俞允沛泽自天沾
　　恩率土跪读之下顶戴实深在【臣】原折未回之先己于本月二十三日接准部文随即飞行各属作速钦遵料理一面出示遍行晓谕宣布
　　皇上格外深仁万民交感欢声如雷已据近省郡县士
　　民赴【臣】衙门呈请代
　　题谢悃其逺处亦皆纷纷具详现俟彚齐具疏以伸亿万舆情抑【臣】更有恳者杭州将军鄂宻逹已经赴京
