<!-- { "loadSidebar": true } -->
　　闻事窃广西通省年成查四月间麦秋登场在处丰稔目今早禾巳割高下悉皆丰收容俟晚禾续登之


　　奏再本年五月二十九日庆云现于南宁府业据该地方官详报
　　题明在案兹又据左江道转据南宁府隆安县暨土忠州详报竝绘图前来俱于本年五月二十九日自卯至巳仰见日丽东升庆云环绕缤纷五色辉映三时中复结为异彩宛然山字一时居民以及猺獞莫不欢呼称庆跪祝
　　皇上万夀无疆【臣】查隆安在南宁之西北忠州在南宁之西南相距各三百里而遥同时呈亿万年之瑞远迩咸瞻具见
　　恩光普被苖蛮共仰益知
　　圣泽无私缘其报到之时巳在
　　题达之后是以不及一并上
　　闻理合缮折具奏统祈
　　皇上睿鉴谨
　　奏
　　莫非金鉷之公忠所感召也与朕何涉实观之厌矣
　　同日又
　　奏为恭缴
　　硃批奏折事窃【臣】前奏恭请
　　陛见折内钦奉
　　皇上硃批训饬痛切谆详仰见
　　皇上天心不即置【臣】于不屑敎诲之列再三跪颂感激难名【臣】之愚见窃以职任封疆巳逾三载理应恳
　　恩陛见仰觐
　　天顔适値【臣】志虑昏防之时诚如


　　奏【臣】侄金允彝被防婪赃一案业经
　　钦差大臣刘于义等审明


　　奏陈按察使张体义之事现在奉
　　防交与督臣鄂尔泰审理俟督臣审定之后所有【臣】与
　　该司意见之公私悉惟
　　皇上睿断而该司揑揭【臣】以每每讳盗之名【臣】固不能


　　恩陞授粤抚三载于兹凡各属详报刦盗前来无不严饬查拏务在必获茍有实心缉盗之员无不加意奬赏以示鼓励计此三载之中合前抚臣任内盗案及【臣】任内盗案经【臣】归结者共拏获强刦盗犯巳六百二十余名故在今日虽不敢谓盗贼全无而较之从前直不啻十减七八目今商贾行舟随地皆可以泊宿是盗风之戢必在乎加紧擒拏岂反在乎有意讳纵而该司因伊巳有妄揭之愆见臣
　　题明遂益诬【臣】以讳盗伏惟
　　皇上圣明如【臣】果有治盗疎懈之处但求密




　　俞防当即允【臣】所恳自开采以来官办商办各矿合省
　　贫民沾被
　　圣泽者殆不可以数计【臣】于各处矿务但有推广皇仁严絶弊窦竝未尝存一觊觎茍且之念若或有意
　　徇私忍心欺罔黙有





　　纶音痛自刻责改悔六字日诵数十百遍不敢一事自寛不敢一时有间务尽血诚至于没齿庶稍有以


　　硃批奏折理合一并恭缴谨
　　奏
　　览
　　雍正九年十月初十日广西廵抚【臣】金鉷谨
　　奏为恭缴
　　硃批奏折事窃【臣】进折家人回粤捧到【臣】七月初六日
　　缮进
　　奏折防
　　皇上硃批训示【臣】跪读之下身心惶悚无地自容伏念【臣】以愚昧之质膺斯重任省躬思过实滋恐惧屡荷
　　皇上矜全寛宥复随时随事
　　训诫警惕【臣】感激
　　圣恩之高厚钦凛
　　天语之提撕惟有益加改勉务竭实行毕尽血诚以冀
　　仰报
　　天恩于万一耳所有
　　硃批原折理合一并恭缴谨
　　奏
　　亦何必更有所改勉但能如初被擢用时存心立志不变不渝则期望于汝之念足矣
　　同日又
　　奏为奏
　　闻陡河工程情形事窃照兴安陡河钦奉
　　谕防交【臣】查议经【臣】将一切应行修理开凿之处查明
　　确估具
　　题接准部覆随动支钱粮委员监修现今兴安陡河至全州一带工程业巳告竣其临桂之鲢鱼等陡及雒容驿路亦可即日完工容【臣】覆加验看并确核用过工料银两统于嵗内具
　　题造册送部核销再查兴安陡河自海阳发源流于县城北三里之分水塘南北分注北流者为湘江达于三楚南流者为滩江达于两粤舟楫之利甚广灌溉之功甚钜宋经畧使范成大建海阳寺于北陡之沙洲请封海阳之神为灵应侯每岁九月九日县官支正项钱粮致祭后因洲被水冲寺宇遂废基址犹存每逢祭日设位河干似于妥神之道未洽【臣】仰体
　　皇上怀柔百神报功崇祀之至意并据舆情巳同督臣饬议建复庙宇估计兴工在公项银两内动支建造嵗内亦可告成【臣】伏思雍正七年五月内准到部文奉
　　防查修陡河即于是年七月内恭値广东运送万年吉地楠木经由兴安之日河水尚浅是夜大雨陡河盈满不费人力【臣】以实有神助曾缮折奏
　　闻嗣后每逢楠木到境无不晴雨应时连樯飞渡刻无
　　停滞两岸童叟咸称竒异伏思我
　　皇上诚格
　　苍穹百灵协应虽视此极为平常而河神连年效顺【臣】不
　　敢不上达
　　天听【臣】愚拟于神祠告成之日恭疏仰恳
　　天恩敕赐匾额以彰
　　神功合先奏
　　闻谨
　　奏
　　神祠告成之时应悬挂匾额处及或应加封号一并具疏题请可也
　　同日又
　　奏为奏
　　闻事窃照粤西金银铜铅等矿厰自雍正七年开采起至雍正八年年底止所有动支工本及采获抽收各数目【臣】已具疏
　　题明咨部在案内金山出产原自无多工力猛鋭搜采无余业经封闭其采获共金三千一百四十余两换银二万五千二百一十余两除还工本外计赢余银一万四千六百五十余两及铜厰办获课余铜觔除工本各费外约余息银五千四百七十两零又各厰抽收课银并铅锡雄黄硃砂等巳未变价共计银七千九百四十余两俱现贮藩库外今【臣】复查本年春夏秋三季铜厰官办及收课余铜共获铜十万三千余觔除抵还工本外约余息银五千七百余两又银铅各厰共抽课银六千五百余两课铅十万余觔除遵
　　防赏给通省兵丁陆续支领演习外余剩铅觔统俟年底同各厰收除实在各数核算明确于壬子年造报奏销之时分晰具
　　题所有雍正九年春夏秋三季收获各矿厰铜觔银铅各数目谨先缮折奏
　　闻谨
　　奏
　　凡此矿厰事务内如有应得羡余何妨奏明取用朕自当俞允若私行染指渉于欺隐不但为属员之所挟制日后必有悖出之累于此须要见透志之













　　硃批谕防巻二百二中
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻二百二下
　　硃批金鉷奏折
　　雍正十年正月十二日广西廵抚革职留任【臣】金鉷谨
　　奏为奏明感激
　　天恩事窃【臣】前奏各矿厰收获铜觔银铅数目一折奉
　　有
　　硃批跪读之下感激涕零【臣】自任廵抚以来防恩添给养亷共银八千四百两【臣】署中尽可敷用何敢再有取用惟是远在边隅苖疆重地每有调遣差使文武劳赏捐恤等项衙门体统有不得巳之费用又不应在存公银内支取者此种所需实属拮据不独【臣】为难即提督总兵除营中公费之外亦不无些微赏劳以励弁兵再广西学政旧无养亷每取进文童一名缴送书价银四两或六两不等







　　两约共银五六千两欲俟查明可动之项方敢僃细
　　奏请今防
　　圣恩指示正臣子下情急欲伸达之时为此缮折先为奏明统容【臣】于查明款项之日酌有可动之项将【臣】衙门及提镇学臣添给养亷之处再行
　　奏请所有【臣】感激
　　天恩及未便遽行
　　奏请情由理合奏
　　闻谨
　　奏
　　汝近日一切所办多有未协较初任时竟似二人其他犹可倘若操守少有玷缺必至累及身家性命也将朕此谕谨志勿忘愼为之
　　同日又
　　奏为奏
　　闻事窃照【臣】标兵丁防
　　恩赏给银六千两营运生息一案先于桂林省城开设当铺一座及买米置货贸易生息自雍正七年八月起至八年年底止实得息银五百六十余两已经咨明户兵二部在案雍正九年四月内收回买货之银又在桂林添设当铺一座本年一年共计净得息银六百五十余两连前共实得息银一千二百余两将来遇有兵丁吉凶之事遵
　　防酌量给与济用【臣】复查桂林城守一营虽属提标管辖而驻劄省防与【臣】标两营实为一体因咨商提【臣】张应宗于
　　恩赏提标生息银内酌令该营先后领回银二千两入【臣】标所开二座当铺内作本代为营运其应得息银另行登记俟充裕之日仍咨明提臣以听均匀酌赏俾得同霑
　　圣泽【臣】仰体
　　皇上恤下隆恩即将前项银两交与【臣】标中军一并营运令其悉心办理务使兵民两有裨益理合奏
　　闻谨
　　奏
　　尽心经理毋忽
　　同日又
　　奏为奏
　　闻查拏奸匪事窃照广东伪劄一案匪首李梅在逃同类匪党窜匿两省【臣】接准广东督抚宻咨飞即委员竝密谕各该管地方官严加缉拏随据藤县申报拏获陈伦美邓志广等平南县申报拏获曾先生即曾窓贤苍梧县申报拏获玉龙太子曾合即张大鼻等怀集县申报拏获陈梦济陈梦吉钱珍等俱解交东省收审去后【臣】思粤西地广山多恐易藏奸贫民愚獞不难扇诱既有此等奸匪必须净去根株以靖地方因差员密谕将续获之犯提解到省审究如有供出伙党即可分路密拏庶免纵逸之虞续据平南等县将拏获之罗京相陈彦清韦朝明李满等十余名及自行投首之蔡起荣罗新秀等批解前来【臣】正在研讯间准广东督抚咨提各犯质审【臣】即便差拨兵役押解广东去讫前后准咨查拏之犯三十六名经各县陆续禀报拏获之犯已四十一名及搜获伪劄旗印符书等项俱解往东省与东省案内各犯质审其尚有查拏未获及续据供出之犯现在严饬各属实力缉拏加意根究不留余孽庶奸匪无所容匿而愚民永得安全矣所有拏解奸匪缘由【臣】谨缮折奏
　　闻谨
　　奏
　　览奏知道了奸匪刬除不净日久蔓延则贻害非轻亟当尽力搜缉纎毫不可疎懈
　　同日又
　　奏为奏明收捐开垦实数仰祈
　　睿鉴事窃【臣】查粤西荒土遵照滇例认垦报捐钦奉俞防允行自雍正八年十一月十五日开捐起至雍正九年十二月止共收过官生捐垦银二十五万九千余两又实垦过水旱旧荒老荒田地共二万六百八十亩俱经成熟陞科所有捐垦各数自收捐日起至九年夏季止已经造册报部其秋冬二季现在查核咨送理合先将大总实数恭折奏
　　闻再照粤西地广人稀民苗杂处山坡岭侧荒地尚多虽例有招募佃民给与工本牛种令其认垦之条屡经晓谕无如边鄙愚民囿于习俗惰而且闇承领垦种仍复寥寥若非再为变通难以倡率鼓舞上年十二月内【臣】据布政司详称有荔浦县革任知县潘治在临桂县地方捐赀垦出荒田三千亩巳经成熟当年陞科呈请比照营田开复之例具
　　题等情前来【臣】查粤西事例虽无复职之条而潘治先以保举生员庸劣革职后以失察家人犯赃革任情有可原人尚可用急公开垦鼓励边民实为有益【臣】业经僃叙情节缮疏具
　　题仰恳
　　皇上天恩准其复任仍留粤西补用俟三年无过再请开复竝请嗣后如有罣误革职官员情愿实在垦田者可否亦照营田之例准其开复现在
　　题明候
　　防遵行倘防
　　圣恩俞允则土无不辟废员得以自效而业归垦户贫
　　民得有恒产均沐
　　皇仁于无既矣合并奏
　　闻谨
　　奏
