<!-- { "loadSidebar": true } -->
　　旨俞允钦遵在案随卽飞行道防遵照去后兹据管河道祝兆鹏河北道朱藻呈报南北两岸各防办料银两俱经如期给发所买物料业已购足陆续运贮工所前来【臣】于腊底新年复亲徃查察目击堤工所贮料物俱各鳞比栉次堆积崇墉分编字号插立牌橛随谕多拨兵夫看守尽可有备无患再查堤上抢险下埽镶塡全凭积土【臣】已严饬防汛督率兵夫趁此闲暇沿堤预备土牛料物旣多土牛旣积本年各汛修守有资自可无误隄防矣至南北两岸柳园因从前需用过多采伐殆尽早已通饬防汛务于冬末春初津液含蓄之时广为栽植俟春和浇灌成活【臣】复亲加催督查验两岸柳椽俱已密排栽种成行河工要料渐见蕃衍所有预备事宜理合恭折奏
　　闻上慰
　　圣怀伏祈
　　皇上睿鉴谨
　　奏
　　防御有备允惬朕怀人事尽而后
　　天心之眷祐可期朕宵旰勤求孜孜不倦亦正此意耳勉之
　　同日又
　　奏为
　　圣主天恩浩荡微【臣】感激难名敬陈谢悃仰祈睿鉴事雍正六年正月十一日准河南督臣田文镜字信内录正月初六日奉怡亲王大学士等来字雍正五年十二月二十二日奉
　　上谕副总河嵇曾筠衙门无养亷之项朕向来不知故未降旨今因齐苏勒奏闻朕始知之尔等可寄信与河南总督山东巡抚令河南山东二省各于公用银两内以三千两给与嵇曾筠为伊用度伊旣办理地方公事自应如此加恩倘不为筹画养亷之项将来遇不肖之员为副总河必至苛索于地方也钦此遵
　　旨寄信前来知会到【臣臣】随防设香案望
　　阙叩头恭谢
　　天恩讫窃【臣】一介寒微备员词馆荷防我
　　皇上洪恩赏拔洊列卿贰
　　特授以副总河之职管理豫东两省堤工五载河干毫
　　无报称廼防
　　睿照周详曲为筹画
　　特命怡亲王等寄信河南山东督抚二臣令于二省公用银两内各以三千两给与【臣】曾筠用度
　　洪慈体恤至优至渥闻
　　命之下感激涕零伏念【臣】父以生员殉节【臣】母以靑年
　　守志【臣】以四龄孤子伶仃飘泊幸际
　　昌明之会叠邀知遇之隆今又防
　　皇上如此加恩匪特微【臣】不敢稍萌不肖之私自今以后卽有不肖之员亦莫不涤面洗心鼓舞奋勉于
　　天高地厚之中矣所有微【臣】感激愚忱理合恭折奏谢伏祈
　　皇上睿鉴谨
　　奏
　　汝前为养亷一事具折陈请曾经批谕酌查取给之项嗣后汝未再奏朕亦遂尔遗忘今齐苏勒来京面陈一切方始忆及比年来汝二人难堪淸苦矣两省督抚目击拮据情状不一过问何若是之恝然也
　　雍正六年二月二十七日吏部左侍郎河南副总河兼管山东黄河堤工【臣】嵇曾筠谨
　　奏为钦奉
　　上谕事雍正六年正月二十七日【臣】于山东曹县工次
　　时値河臣齐苏勒
　　陛见回南赴豫【臣】随跪请
　　皇上圣安据齐苏勒传奉
　　圣谕河南雷家寺一带堵截支河开穵引河一事尔于回南之时前徃彼处再行详看会同副总河嵇曾筠细加商酌钦此钦遵【臣】于正月三十日同至雷家寺工次细看河势情形凛遵
　　皇上按图指示机宜详加斟酌应于仪封县三家庄添筑迎水大坝一座以抵全黄顶冲之力又查曹县芝麻庄埽工地居三家庄下游正对黄流扫湾水势悍激应于旧埽上首添筑挑水大坝一座挑溜开行上下可保无虞俱经会折恭
　　奏齐苏勒于二月初十日出河南境讫【臣】一面飞饬儹运料物将三家庄迎水坝及芝麻庄挑水坝昼夜兴筑下埽签桩镶垫稳固复亲至雷家寺督催各员挑穵引河已经穵有八分指日可以告成【臣】因桃汛届期由山东黄河北岸起一路沿堤查勘直至河南武陟严谕沿河防汛员弁多拨兵夫擡土增培堤顶搜寻鼠穴獾洞修理岁抢工程以资捍御【臣】自查勘北岸之后卽渡河查勘南岸堤工往返巡厯目击沿河滩岸竟有高出水面七八尺一丈不等可见河身渐次刷深此皆由
　　皇上睿虑周详
　　圣谟指示所致【臣】惟有愈加谨慎先事图维以仰副圣怀理合恭折奏
　　闻伏祈
　　睿鉴谨
　　奏
　　据奏河渐刷深朕怀甚慰至于堵截开挑等务人事固所当尽仍宜以公诚敬谨感
　　天格神冀邀佑助丝毫毋渉纵肆勉之
　　同日又
　　奏为请
　　旨事雍正六年二月初二日河臣齐苏勒传奉上谕据奏河南兰阳县漫口处所有神像自上流漂来其漫口之水随卽自行沙淤甚属竒事尔等当于此处另建寛大庙宇以答神庥钦此钦遵【臣】随公同相度地基兴建庙宇业经会折恭
　　奏钦惟我
　　皇上爱民心切诚感河灵为民敬
　　神建立庙宇此诚千载难逢殊祥
　　钜典也伏念【臣】于雍正元年六月内钦承
　　简命来赴河南堵筑中牟十里店漫口奉
　　旨动用库帑分发各州县办料至十月初间料物齐集堤顶堆积如山正在昼夜卷埽尅期抢堵不料十月十七日夜半更夫挂灯笼于棚檐失火烧棚斯时棚之西向逼近坝台因趁月明铺埽满地稭草棚之东向有千百万之积料堆贮崇墉若一延烧则坝台旣不可保物料尽成灰烬【臣】寝处草棚惊闻起视见西风猛烈火焰烛天风头火势俱自西




　　料运送维艰民力何堪伏望
　　风火尊神仰体
　　上帝好生之心
　　圣主焦劳至意止风熄火下救黎民困阨顷之忽见风头陡转火势自南而北将堤北渡船一只烧燬殆尽大桅南倒又将火头压灭东西坝台物料俱获保全斯时官民夫役莫不欢呼


　　风色全无波恬浪静似应起建风火二神祠宇以酬神贶今现奉


　　间两旁配殿各六间门楼各三间附于庙之左右敬安


　　奏为此缮折请
　　旨伏祈
　　皇上睿鉴施行谨
　　奏
　　览
　　雍正六年三月十三日兵部尚书河南副总河兼管山东黄河堤工【臣】嵇曾筠谨
　　奏为恭报兰阳新险工程抢护平稳仰慰
　　圣怀事窃照兰阳县北岸耿家寨地方原系临河险要【臣】前同河臣齐苏勒相度形势必得重门保障方资巩固因议将大堤及临河缕水堤竝中间土堰一道亦帮作越堤共有三重均酌量估计于雍正二年三年陆续
　　题请加帮在案近因河势下移南岸长出淤滩黄流北注渐成顶冲本年二月间节据该防汛具报埽工蛰陷厯经批饬动料镶填抢护嗣于二月二十八日【臣】正在巡查南岸据下北河同知张近光报称二十七日未时河势陡涌大溜冲刷堤根走埽一个连夜卷埽抢护至二十八日卯时塌缷堤顶一丈余等情【臣】随冒雨渡河赴工查勘见水势巳缓卽住宿工次相机修守如式下埽签桩坚实买土镶填业经抢筑平稳讫伏念桃汛水势易长易消尚然报险急应未雨绸缪以防伏秋二汛因查第三道大堤久已加帮高厚其第二道越堤虽经加帮顶寛二丈底寛八丈高一丈二尺尚嫌卑薄其临河第一道缕水堤近因大溜直射堤根深至二丈有余【臣】再四筹度现于堤南迎溜顶冲之处下搂厓埽一路沉水埽一路又预备料物相机下鱼鳞埽一路再查缕堤北面有积水深潭因昼夜赶筑里戗坝台密钉拦土排桩一路又于险工左右堤顶尽行酌量加高则头门巳属稳固次将第二道越堤随地势加帮高至一丈五六七尺顶寛三丈底寛十二丈并估下等埽一路则二门亦有捍衞再于第三道大堤上添贮料物以备不时需用多拨员弁兵夫防守则三门亦有准备再估从缕水堤北直接大堤东西建筑格堤二道预为收束水势地歩则四面层层有备虽至伏秋可保万全矣【臣】一面会商督臣田文镜暂动河库存贮捐工银两委河北道朱藻督工儹筑兴修尅期告竣一面饬令据实确估造册会
　　题请
　　旨外所有现在抢护耿家寨堤工平稳情形合先奏闻恭慰
　　圣怀伏祈
　　皇上睿鉴谨
　　奏
　　从来有备则无患览奏抵御机宜朕怀似可不为伏秋虑矣虽然天下事往往功成于险变起于平智或有时不及施力亦有时不足恃心一放则必至懈弛故书垂无逸之训而诗载战兢之诫也要当敬慎日增斯须不可去念期共勉之
　　雍正六年五月二十八日吏部尚书河南副总河兼管山东黄河堤工【臣】嵇曾筠谨
　　奏为恭报五月水势工程平稳情形上慰
　　圣怀事窃照黄河堤岸全凭修守【臣】凛遵
　　圣谕时刻严饬防汛员弁竭力奉行卽仪封北岸之三家庄山东曹县之芝麻庄俱经下埽签桩添筑坝工镶填稳固其兰阳北岸新险之耿家寨工程紧要【臣】现在亲行催督多备物料随蛰随镶虽系顶冲坝工已经坚厚足资捍御【臣】缘驻劄险工不能分身徧为查察屡檄两河员弁加谨修防现有左佥都御史【臣】徐湛恩前往两岸凡遇岁抢工程督令星夜儹做自五月初三日查勘起至二十四日始回耿家寨目见两岸堤工俱各平稳五月内虽经两次长水然皆旋消循轨东注【臣】乘舟细察河势见中旣深黄流已循故道凡系昔年旧有险工之处俱当加意防范【臣】已檄饬防汛多积物料相机修守如遇新险要工卽一面竭力抢护一面据实勘估会
　　题务必恪遵
　　圣训时存敬慎早夜修防以保护安宁所有五月水势
　　工程平稳情形理合恭折奏
　　闻仰慰
　　圣怀谨
　　奏
　　览奏水势情形朕怀深慰然必待伏秋二汛过后方可言平稳二字也慎之又慎毋或少怠
　　同日又
　　奏为恭报引河告成水势畅流上慰
　　圣怀事窃查仪封北岸河势直注西北刷成支河沿堤走溜腾波涌浪势同奔马经宋家营徐家塘曲家楼直至三家庄绵长数十里毎値汛水涨发抢护不遑【臣】经会疏
　　题请于雷家寺地方开穵引河导水东行荷防
　　恩允钦遵在案【臣】于正二月间卽亲督防印汛各员挑穵如式嗣缘桃汛水小不敢轻于开放至五月十二日河水长有四尺五寸【臣】随星夜前往督同承挑各员多雇人夫将河头河尾一夜挑穵深通于十三日清晨开放时値西风忽起水激风顺涌溜东注引河瞬息盈科畅流无阻【臣】又于二十三日乘舟察勘适当雷雨交作西北风猛住宿舟中是夜水长四尺四寸风顺水涌大溜皆归引河至次日查勘河身汕刷寛有百丈深有二丈四五尺不等新河愈刷愈深旧河水势顿落雷家寺迤东一带埽工将来可渐次减省而水占滩地亦可逐渐涸出广为耕种实于运道民生均有补裨此皆仰赖我
　　皇上敬
　　天勤民至诚感召神力护佑所致也所有雷家寺引河告
　　成情形理合据实奏
　　闻恭慰
　　圣怀伏祈
　　睿鉴谨
　　奏
　　据奏开放引河时水激风顺若有
　　神助皆赖卿等实心任事正已率属有以感召所致朕庆幸有加欣慰不已期共勉之
　　雍正六年七月二十七日吏部尚书河南副总河兼管山东黄河堤工【臣】嵇曾筠谨
　　奏为恭报七月水势工程平稳情形上慰
　　圣怀事窃照伏秋交会之际水势最为险要盖因伏汛未消秋汛踵至未免汪涵渟蓄故歴年以来届期
