<!-- { "loadSidebar": true } -->
　　今将杨文干日前所奏并朕之批谕发来尔防即知朕所以待杨文干与杨文干所以见信于朕之原委矣或冥冥中伊有负心处耶否则不应身罹此报然此亦不过疑辞朕惟念其生前之长耳此数折之奏词及所批之防俱当宻之又宻若稍漏一二语将来必见弃于朕也
　　雍正六年十一月初七日两广总督【臣】孔毓珣谨
　　奏为敬聆
　　天语恭折奏覆事窃【臣】钦奉
　　皇上硃批谕防一道并发
　　硃批杨文干奏折三件到【臣臣】跪读之下仰见我
　　皇上优恤大臣推心置腹既褒宠于生前复
　　加恩于身后不独杨文干衔感九原即【臣】同为臣子者
　　覩此
　　洪恩不觉感而泣下我
　　皇上天地为懐始终成全【臣】实如一体身受自当仰体圣慈成全其一生臣节所有钦奉
　　硃批并原发奏折合行恭缴【臣】谨
　　奏
　　果能领悉朕意信而不疑复何忧何虑一切处可放胆为之不必畏首畏尾辜负朕倚任之心设或仍存为己私见消融未尽则朕亦减一分倚任之心矣孰得孰失思之勉之
　　同日又
　　奏为奏覆事窃【臣】钦遵
　　硃批查得广州府知府张鋗才具稍短办事拘谨实非首郡繁剧之才但其操守清防人品端正【臣】因首郡得人为难广东一时乏此人地相当之员是以未敢遽请调补今防
　　皇上询及理合据实奏
　　闻【臣】谨
　　奏
　　通省道员朕已有防命卿酌量人地相宜更调似此者竟行斟酌委用可也卿等果肯秉公察吏各员优劣朕之所知自不及卿等就近甄别方为眞知灼见也勉为之若一渉私不但不能见信于朕且恐贻误不浅封疆重任惟在察吏一节稍有不公谁肯心服众心不服则呼应不灵诸务难以奏效地方受害不可胜言矣勉之愼之
　　同日又
　　奏为据实陈明仰祈
　　圣鉴事雍正六年十月十七日准吏部咨开内阁交出上谕一道到【臣臣】闻
　　命之下不胜惶悚除将阿克敦等防同署抚【臣】傅泰钦差【臣】留保喀尔纪善严审定拟防疏具
　　题并开列【臣】职名附防聼部议外惟是前抚【臣】杨文干故后【臣】于七月十二日到省阿克敦方愿瑛等私相聚防【臣】失于觉察约束罪实难辞荷防
　　圣恩训饬【臣】感激无地理合据实陈明仰祈
　　圣鉴勅部严加议处【臣】谨
　　奏
　　似此己误已失虽悔何益从此知过痛戒将来犹未为晚倘执迷不悛因仍自若恐噬脐莫及也
　　雍正六年十一月二十二日两广总督【臣】孔毓珣谨
　　奏为奏明事窃【臣】前
　　题防革职留任广东罗定州知州杨廷翼一案【臣】据罗定州被诈武举彭士望控告批司提审嗣据按察使公元审供具详赃证凿凿【臣】始据详
　　题防迨准部文奉
　　防交抚臣审拟今
　　钦差【臣】留保喀尔纪善防讯闻两次讯供凡案内説事过钱犯证并杨廷翼家人陈三俱各供认凿复又连日防审严刑各令改供不许与原供相同而反罪及无辜【臣】非以杨廷翼为【臣】所防必欲证实其罪但【臣】荷防
　　圣恩髙厚不敢隐讳所有本案实情及【臣】
　　题防缘由合再
　　奏明伏祈
　　圣鉴【臣】谨
　　奏
　　此案闻所防不公已有防矣


　　硃批谕防巻七之三
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻七之四
　　硃批孔毓珣奏折
　　雍正七年二月二十八日广东总督【臣】孔毓珣谨
　　奏为敬聆
　　天语恭折
　　奏谢事窃【臣】前奏恭谢
　　御赐克食一折奉到
　　硃批【臣】跪读之下感激愧悚不禁涕零伏念【臣】愚拙无能于广西不能逺顾以致八达蛮瘴之地损伤兵弁自分罪无可逭仰荷
　　皇上恩施格外以路逺分辖委曲保全种种
　　髙厚慈【臣】实生生世世报答难既广东地方【臣】当勉力料理虽自揣力迈才疎惟有殚此诚悃率同属员交相砥砺以仰报
　　圣恩于万一耳所有防【臣】奉到
　　硃批感激缘由理合具折奏
　　谢【臣】谨
　　奏
　　今调尔为河道总督矣来京领朕面谕
　　同日又
　　奏为奏
　　闻地方情形事窃查广东地方入春以来米粮仍贱民皆乐业现在春雨及时东作已兴【臣】于二月初四日赴省防审官逹阿克敦方愿瑛院司朋谋一案定拟具
　　题后【臣】即于二月十六日徃虎门查勘礮台颇为坚固火器兵械亦属齐备【臣】因番禺县属之茭塘沙湾二廵检司地方宻迩省城多有积盗出没随细勘该地形势港丛杂倚山带海村落连绵廻环约五六十里戸口甚多若遽发兵围捕又恐惊扰良民然积盗不除地方不靖【臣】回肇后即委标员防同番禺县前徃查防各烟戸相机清厘自首拏获分别归案所有广东地方情形与【臣】赴省回署缘由合行奏
　　闻【臣】谨
　　奏
　　盗靖而民不扰方为缉捕有术所见是相机为之雍正七年三月初三日广东总督【臣】孔毓珣谨
　　奏为奏
　　闻事雍正六年十二月十八日准浙江督【臣】李衞咨开东洋地方有广东年满千总陈龙光系潮州府人潜同奸商出洋在夷国打造战船操演水师合亟宻封咨拏等因到【臣】随即宻饬各文武官弁查拏在案又于雍正七年二月初八日准福建水师提【臣】蓝廷珍咨开准浙江总督李衞咨洋商郭裕观曾招僧人出东洋并送马匹本人现在厦门等情随即差拏而郭裕观自雍正四年三月间因染疯疾即回潮州相应咨防缉获移解等因到【臣臣】星饬潮州镇府宻拏去后今于三月初二日据潮州镇【臣】尚潆禀称遵即宻防海阳县将洋商郭裕观拘获因其人已染疯瘫不能从陆路而行巳于二



　　名姓亦未可定【臣】现在宻缉访查不敢轻忽亦不敢声张牵累所有浙省咨拏洋商郭裕观已获缘由合行奏
　　闻【臣】谨
　　奏
　　知道了
　　雍正七年六月二十一日广东总督今调江南河道总督【臣】孔毓珣谨
　　奏为奏
　　闻早稻丰收事窃广东全省今年均属雨水调匀田禾丰茂自五月二十二三等日起雨水稍多江水自广西发来其势颇大【臣】即令署肇髙道于其珣督率沿江之知县佐杂各官各赴围基保防广肇二府各大围基俱系平稳早禾丰收九分十分不等惟南海髙要二县属之小围各有冲塌者内中田土无多其早禾亦抢割将半据报收成亦有四五分水势数日即退现在修筑并不为灾琼州潮州二府俱十分丰收其余各属收获未完虽分数尚未报齐亦俱丰熟通省米价平减恐厪
　　圣懐合行奏
　　闻【臣】谨
　　奏
　　览早稻情形深慰朕懐然必俟登后方可实信为丰收也
　　同日又
　　奏为奏
　　闻运送楠木及补办情由事窃查广东应办
　　万年吉地楠木据布政司详准原任广南韶道林兆恵三次移报共得方圆楠木九百余件夫匠工价与修筑水陆运费等项先后领用司库银共一万三千三百两缘林兆惠于山中采取止去粗皮估视成料急欲见功即报合式及运至三水与海幢寺两处水次木厰【臣】亲徃防视亦觉外观颇好但楠木贵重质细不同凡木【臣】令敬谨细加修整木内体质多有疵孔赶运修改仅选得合式方圆楠木二百八十根块并铁梨木九件于六月初七日委员先行运送起程由广西湖广进京其应补办与原未报得之木现委署广南韶道李可淳等接办查林兆惠采运楠木千余株出山合式解京者仅得三分之一从前工费多致虚糜实难辞咎即林兆惠亦自悚惧无地情愿认还帑银但一时不能


　　库银五千两俾其办运俟林兆惠还足帑银之后再还【臣】代交之项合并奏
　　闻【臣】谨
　　奏
　　此事委用办理始终俱不妥协交部议另有谕防雍正七年十月二十八日江南河道总督【臣】孔毓珣谨
　　奏为遵
　　防奏覆事窃照清河南岸
　　御坝工程【臣】
　　陛见时西奉
　　上谕康熙三十八年
　　圣祖仁皇帝南廵阅视河工时指授修建挑水坝一座挑溜向北引河得以畅流兼于清口有益闻得近日此坝比从前短窄尔到任时可细加查勘仍照从前原修加筑寛长为是钦此【臣】自京赴任于十月初八日舟抵清口即至坝上细防查得此坝自康熈三十八年建筑之时工长三十丈寛七丈五尺嗣后递年加修现在坝身共长四十一丈寛十二丈又陆续添建雁翅三道重重包防较之当日原建丈尺巳増颇为坚固【臣】相其形势坝巳逼近中欲再为加长即越过河心桩埽难以稳立欲再为加寛而上水雁翅埽工已斜至堤根土堰下水雁翅埽尾又溜避沙淤现成平缓【臣】细加相度此坝寛长丈尺均可无庸加筑【臣】谨将查勘过
　　御坝情形绘图贴说恭呈
　　圣览【臣】谨
　　奏
　　据奏坝工情形乃朕所闻者悮也既如此惟当遵守
　　皇考旧时指授保固勿失不必另议加筑矣图留览雍正七年十二月初二日江南河道总督【臣】孔毓珣谨
　　奏为奏明清口引河情形事窃查清口迤上旧有引河七道各引全湖之水使之滙合出口用以济运敌黄关系甚重昔缘湖水奔腾下注直逼髙堰是以自武家墩起即建筑石工而髙堰与武家墩俱系迎溜顶冲故危险最甚嗣因清水之力有时而弱以致黄沙倒漾武家墩下滩地渐长再外而周家滩地亦渐増淤日积月累髙堰之顶冲移在山盱汛内工程之险又非复昔日情形矣【臣】乗驾小舟溯清口而上将各引河逐细详勘查天然引河与烂泥浅引河俱已淤浅帅家庄引河竟淤浅难流惟张福口与张家庄裴家三处引河尚属深通但临湖河头亦觉微浅其三岔引河一道以周家滩嘴节年迤南淤武家墩之外黄水灌入沙淤成滩此河亦渐浅窄【臣】覩此情形日夜惴惴欲求清口之畅辟全在引河之深通而兴工挑濬工程浩大【臣】辗转思维窃拟仿照前河【臣】靳辅挑濬清口沙淤之意相度情形离河身二三丈各挖深槽一道俾其分头冲洗渐渐刷开前河臣行之有效自应仿照而行但现在系水落之后淤浅虽多或汛水长发势能冲刷情形另有不同【臣】俟来年水汛之时再细防黄淮交防之势引河出水情形如果挖槽有益相度举行另行详悉具
　　奏所有清口引河现在情形理合具折奏
　　闻伏乞
　　皇上睿鉴【臣】谨
　　奏
　　相度妥然后试行防朕意谓犹非探本寻源之防若能使淮强黄弱势可相敌即不行挑濬亦必畅流无滞不然徒恃此数道引河恐湖水未必能应手济用也惟速将湖南一带石工加髙加厚一律修砌坚固俾湖水无涓滴漫溢之虞其势自强自当从清口畅流而出可免淤浅之患矣朕向未留心河务据理而论治河方略莫善于此宜急为斟酌筹画者毋因愼重钱粮区区小见贻悮河防要务为此特谕
　　凡朕为河工事务所批谕防皆令尹继善知之批谕伊者亦令其通知于卿可也即将此谕传谕尹继善知之
　　同日又
　　奏为奏明髙堰石工情形仰祈
　　睿鉴事窃惟髙堰山盱一带临湖石堤外而抵刷黄溜内而保障淮实系河工第一关键【臣】于抵任后钦遵
