<!-- { "loadSidebar": true } -->
　　闻事窃照【臣】衙门兼管太平关税务所收正税向发藩库彚充兵饷其零星羡余等项俱系【臣】衙门自行收贮彚齐解部巡抚衙门向无银库即于二堂傍屋设立银柜封贮每晚拨值堂巡捕文官一员并夲标千把总一员值宿防守五日一换轮流更替夲年四月初四日至初十日轮该巡捕官孙源与左营把总刘应元上宿乃初十日早据孙源禀称初九日夜同刘应元至库上宿今早天明见刘应元在伊睡牀槛上自缢身死【臣】即传到夲标中军游击并南海县知县唤到刘应元之子夲姓马名正禹正鸿騐明委系自缢并无别故其因何自缢之处讯据马正禹等供称伊父因做把总多年今遇有千总缺出正当选防之时伊父手上生疮不能拉弓不得与考功名无由上进且家中母病垂危医药无资心里烦闷屡次闻有怨命之言并无别故等语随据伊子领出埋葬并将刘应元缢死缘由咨明兵部外理合据实奏
　　闻伏乞
　　皇上睿鉴谨
　　奏
　　此事未得所以然之情由当详加体察
　　雍正八年十月十九日署理广东巡抚印务【臣】傅泰谨
　　奏为宻奏事窃查岭南向有三大家名号一名屈大均号翁山一名陈恭尹号元孝一名梁佩兰号药亭俱有著作诗文流播巳久第以粤抚任内事务冗繁【臣】办理不暇故未覔其书集看阅及【臣】近日敬看
　　颁到大义觉迷录内有曽静之徒张熙供开亦有屈温山集议论与逆书相合等语【臣】思屈温山与屈翁山字虽有别其音相似随即购覔书坊竟有屈翁山文外诗外文钞及陈元孝梁药亭诗集等书查梁药亭诗文词无悖谬而翁山元孝诗文中多有悖逆之词隐藏抑郁不平之气又将前朝称呼之处俱空擡一字惟屈翁山为最陈元孝间亦有之【臣】观览之际不胜骇愕髪指查屈翁山陈元孝身故至今约有三十余年虽幸逃法网现有惠来县学教谕屈明洪系屈翁山之子【臣】正宻与布政使王士俊商酌拘审之法适值屈明洪于十月十六日到省前往布政司缴印又往广州府投监据供伊父屈翁山向犯滔天大罪著作悖逆文词止因父死时年幼无知存留诗文及刋板在家未曽察阅今任教谕奉到
　　颁赐大义觉迷録宣读之际知有屈温山姓名与父翁山声音彷佛随检查伊父所着诗文始知伊父乱纪悖常竟亲自投首投监请正典刑等语据布政使宻报前来【臣】即行令布按二司严加究审至于陈元孝之子孙屈明洪谅必得知【臣】随饬勒令供出一并拘拏究审拟议
　　题报请
　　防外所有查出逆书缘由理合据实宻
　　奏伏乞
　　皇上睿鉴施行谨
　　奏
　　殊属糊涂烦渎不明事体之至











　　硃批谕防巻二十七下
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二十八
　　硃批王景灏奏折
　　雍正二年八月二十日四川巡抚【臣】王景灏谨
　　奏为恭谢
　　天恩事窃【臣】一介愚陋世受
　　国恩当
　　圣主纪元伊始由郡守遽获超迁自谓浩荡
　　仁无由仰报身为外吏未得瞻仰
　　天颜殊深孺慕于五月内奉
　　旨令【臣】驰驿进京
　　陛见方幸瞻
　　天仰
　　圣之私情得以稍慰复蒙
　　训诲谆谆倍加激励又超擢四川巡抚
　　赏带孔雀翎子复
　　赐袍帽素珠并
　　内府珍奇之物
　　隆恩异数实同天高地厚【臣】亦何修遭逢至此惟是【臣】
　　之才识有限
　　圣主之德泽无穷【臣】既身膺格外之
　　恩窃惧难报万分之一虽经具疏
　　奏谢而感激
　　天恩此衷仍难自已谨再缮折奏
　　谢谨
　　奏
　　览奏谢知道了朕看尔是一大器将来可成国家之栋梁勉之
　　同日又
　　奏为恭报秋成事窃【臣】奉
　　命驰驿赴任经过四川保宁成都两府所属地方见稻谷杂粮结穗饱满及扺【臣】署检查各属陆续报到之文成都重庆两府所属州县收成俱有十分顺庆防州叙州马湖保宁龙安东川等府收成俱有九分直隶眉州嘉定州收成亦有十分其卭州雅州泸州潼川州等处收成亦有九分建昌所属各衞收成有八九分不等全川地方今岁可称丰熟足以上慰
　　圣怀【臣】谨缮折奏
　　闻谨
　　奏
　　览奏曷胜欣悦朕另有谕旨一道可酌量遵奉施行谕四川巡抚王景灏据奏四川各府丰收小民含哺鼓腹殊为可喜惟是江南浙江沿海州县七月内海潮泛溢田禾不无损坏虽经严饬各督抚加意赈恤犹恐将来米价渐昂小民艰于粒食朕知江浙粮米历来仰给于湖广湖广又仰给于四川从前因商贩太多地方有司辄行阻遏今四川秋成丰稔以羡补不足洵属两便尔当严谕沿途文武官弁遇有江楚商人赴川贩米或四川商人往江楚卖米者立即放行不得留难阻遏闻年羮尧当日毎曾举行此善政尔其实力勉为之特谕雍正二年九月十六日四川巡抚【臣】王景灏谨
　　奏为遵
　　旨覆奏事窃【臣】于
　　陛辞之日荷蒙
　　皇上念及松潘总兵官周瑛带领官兵驻劄西藏恐口
　　粮不能接济
　　命【臣】到任即为料理钦此【臣】扺成都查明从前运藏兵饷尚可支给两月又于八月内经承办军需之建昌道安定昌委员将义木多所贮之银拨运五个月米价盐菜银两就近解送西藏合前已足支七个月口粮然【臣】犹虑自省至藏程途遥远惟先期解送方免迟误【臣】是以复饬建昌道嗣后按月扣算以彼处约余三个月饷银之时即预解银两接济如此则源源相继而兵食可无不足之虑矣为此缮折奏
　　闻谨
　　奏
　　预筹接济甚好周瑛之为人効力朕所悉知带领官兵远在塞外口粮等项断不可使至缺乏些须钱粮何足介意用心料理可也
　　雍正二年十一月初二日四川巡抚【臣】王景灏谨
　　奏为遵
　　旨覆奏事窃【臣】伏读
　　上谕以江南浙江田禾被海潮泛溢不无损坏恐将来
　　米价渐昻
　　命【臣】禁止川省遏籴钦此【臣】奉到
　　谕旨随即檄行沿江之府州县遇有外省商贩到川买米及本地民人有贩米赴楚者均令公平籴粜任其运载出境由四川可至湖广由湖广可至江浙在隣封之米价自不至于涌贵而本省之农民又得资其财用商民均沾乐利无不顶颂
　　皇仁适防州府知府乔铎因公到省【臣】靣加询问据称自秋收之后每日过防关大小米船或十余只至二十只不等源源下楚等语此后远近商民闻信辏集络绎贩运谅必更多于前则江浙民人可无艰食之虞矣【臣】恐
　　圣怀时加厪念谨将流通米石缘由具折奏
　　闻谨
　　奏
　　览奏米粮流通大慰朕怀
　　同日又
　　奏为奏
　　闻事【臣】于
　　陛辞之日钦奉
　　谕旨以蔡珽在川修城效力系离任巡抚恐呼应不灵
　　工程有误
　　命【臣】委员代为料理钦此【臣】于到任后即筹画办理查蔡珽应修南坪隆康两河口会龙保县并中渡河越嶲等处工程己委建昌通判崔鸿图茂州知州边鸿烈等分路前往备办物料以便来春一齐兴工至夏秋间俱可告竣【臣】仍不时严查务令各委员将工程修筑坚固钱粮虽系捐项亦不致糜费俟工完之日将用过银两再具折奏
　　闻至蔡珽认捐银五万两陆续交库于十月二十七日全完【臣】巳给咨令其回旗于十一月初四日起程赴京理合一并缮折具
　　奏以
　　闻谨
　　奏
　　知道了
　　凡尔川省属员须尔自出藻鉴甄别优劣不可全听年羮尧之指挥以定去留也
　　同日又
　　奏为请
　　旨事【臣】查大将军年羮尧备陈口外善后诸条俱防皇上俞允在案【臣】思建筑城堡葢造官兵营房在在皆关要【臣】随将革达巴塘里塘等处城垣房屋委建昌道安定昌总理潘州合坝黄河渡口等处城垣房屋委松茂道孟以恂总理又遣龙安府知府王玑成都府同知王询董率夫匠乘此三冬闲暇之时砍伐木植烧造砖瓦并备办应用物料俟明春一齐兴工并于各工所专派干员分头管理务期工程坚固钱粮节省在明岁秋冬之间各工告竣但革达地方为新设重镇事属创举【臣】必亲至其地悉心相度务得形胜之区以为建城之所凡屯牧水草亦必期于便利以仰副
　　皇上筹边经久之
　　图【臣】拟轻骑前往经理其事始得放心至彼处规模立定【臣】星即回省缘系出口事理【臣】未敢擅便谨先具奏请
　　旨伏乞
　　睿鉴指示遵行为此缮折奏
　　闻谨
　　奏
　　所奏俱可临时酌量审择轻重而行知道了
　　同日又
　　奏为敬领
　　温纶恭谢
　　天恩事【臣】赍折家人回川捧到
　　御批折子四件
　　上谕一道黄匣四个到【臣】随恭设香案望
　　阙叩头祗领讫跪读之下不禁感愧涕零伏念【臣】才本
　　庸愚寸长未效乃荷
　　天语褒嘉益令悚惶无地惟有竭尽驽骀力图报称以
　　仰答
　　高厚于万一所有感激微忱不能自已为此缮折奏谢谨
　　奏
　　知道了朕看尔颇重勉为之年羮尧今来陛见甚觉乖张朕有许多不取处不知其精神颓败所致抑或功高志满而然尔虽由伊荐举陞擢亦尔能自勉朕故加恩擢用今既职任与之相等均为封疆大臣不可一味头下气也有理处应同者同之狥私害公无理处应异者异之年羮尧未必即能致尔于祸朕非年羮尧能如何若何之主也且朕从不心口相异前于尔陛见时朕意若彼即以彼时之意见谕尔今胸臆如此亦即以此时之意见明白谕尔生平无所隐讳特谕尔领悉朕意以便立定主意而行不然恐尔悮蹈覆辙也此谕能密密之不能亦可
　　雍正二年十二月二十一日四川巡抚【臣】王景灏谨
　　奏为奏
　　闻事【臣】于
　　陛辞之日恭聆
　　圣训时深兢惕到任后谨将所奉
　　上谕及条奏之事逐案饬查嗣于属员来见者再三告诫未见者再三申饬今【臣】访得各属俱实力奉行其有成效者亦多除恭缮
　　御览黄册另疏
　　题报外【臣】必不敢于既经
　　题奏之后稍有懈弛惟当永遵
　　谕旨益加勉励以仰副
　　圣怀于万一耳再原奉
　　上谕内有密降
　　谕旨应密行详悉奏
　　闻【臣】到任未久止有奉到
　　谕旨一道系米船下楚不许禁遏事先经具折回奏合并声明为此缮折具
　　奏谨
　　奏
