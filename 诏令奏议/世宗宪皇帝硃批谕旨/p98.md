<!-- { "loadSidebar": true } -->
　　上谕盐务归地方官办理不用商人销运可行与否着该督抚商酌具奏钦此【臣】杨琳先因更替盐政具折请
　　防遵
　　批示间于十月二十九日奉到
　　硃批前管源忠赴粤时曾有谕尔之防当作何料理方于事有济只管议奏粤省盐务不宜专差御史现将闽省之盐俱交与地方官矣尔等但将与国课商民均有益处商酌妥确奏请施行可也特谕钦此【臣】等公同细加商议查广东盐法除琼州一府遍地产盐向系就灶丁徴课不设引目外其余各府产盐地方所产之盐则系于广东广西二省江西之南贑二府福建之汀州一府湖南之嘉桂八州县共计一百六十余处行销每年课饷通共徴银五十万两零向来设商行盐有场商埠商之分场商养灶収盐卖于埠商埠商纳课买盐行销各地前因场商无力养灶不能収盐埠商无盐可运不能完饷以致积欠九十一万余两自五十六年御史常保题请发帑収盐【臣】杨琳议请捆徴旧欠近年课饷未缺旧欠亦渐次带完矣再查福建新定盐法将盐院衙门各官及商人尽行裁革盐课均摊各场交与州县官照数収纳平买平卖殊觉简捷但广东与福建相较地方逺近课饷多寡大相悬殊福建除台湾一府外其行盐止七府一州地方原属无防且于盐场相隔不逺课饷仅止九万余两就场摊徴委员平卖尚属可行若广东行盐一百六十余州县场盐必由海船运至内河再从水陆分运其间州县离场地逺者二三千里不等盘费脚价多于正课若着各地方官赴场纳课运盐州县官不谙盐务者必委之家人衙役将盐运至地头非一任家人衙役设铺分卖中饱花费即分发里地按戸勒派且州县官纳课运盐不能自备赀本势必那动地丁钱粮盐觔之销售难定州县官之事故交代不一恐盐课未必能完而地丁之亏空日多似未便交与地方官行运如聴一应贸易人等赴场上纳课饷任其择地运销则易销之地人争趋之难销之地粒盐不至民食大缺课饷无出而私贩任意透越竟难稽查似又未便聴一应贸易人等自行销卖再两广额定引目六十万余道内查广东有二十余州县断难完销福建汀州八县止长汀一县可以兼销其余七县或销至六七分四五分而止约计每年必有十余万道引目不能销完即空悬课饷四五万两除旧欠九十一万余两巳归捆徴引未行销送部截毁外尚有商人歴年巳经完饷而盐未运销者共引目八十余万道计垫完课银六十余万两在商人顾其埠业年压一年尚圗运销归本垫完课饷若地方官去留不定贸易人行止自由势难作通融久长之计查课饷每年五十余万所闗匪细商人近年课饷全完旧欠赔足尚属急公今于旧欠将完之际尽行裁革似觉可悯防
　　上谕将国课商民均有益处商酌妥当奏请施行仰见皇上天地为心万物一体至意臣等细加商酌广东盐务课饷不缺全在収盐充足若聴场商収盐赀本不继必难多収应将场商停设仍发帑委官监収埠商仍留聼其完课运盐内有课饷难完无人充商之地则着落地方官领盐运销解价完课更有引多壅积地方有可以代销者聴其呈明代销则国课不缺商民咸获便利矣再发帑収盐【臣】于康熈五十七年原题动支帑银六万两每嵗除支发灶户廵丁工食船车水脚房厰器具代完场课赔补遭风失水之外计有羡余五万余两歴年充解军需拨饷在案今【臣】等逐欵再加斟酌内将给发灶丁船户车运水脚等项按定轻重每包酌量加增自数毫数厘至一分不等以恤穷民其卖与埠商每包亦按原定价值轻重每包量加一二三分不等此所加银两除加给灶丁船户之外较从前可多得羡余二万两每年总可得羡余七万余两不入正项之内或解京或就地拨饷临时请
　　防在灶丁船户等穷民每包多得数厘无不踊跃在商人有盐配运即每包加增二三分亦所乐从此【臣】等就广东地势情形而言各省盐法不得而知除将发帑収盐商民有益之处防疏具
　　题外巡盐御史既奉
　　防不设自应归督抚管理【臣】等公同酌议【臣】年希尧有刑名钱谷事务并管粤海太平两闗恐难以兼理盐务【臣】杨琳有地方兵马责任今广西既巳分辖盐政上闗
　　国课暂当勉力并办聴
　　圣裁【臣】等愚昧无知是否有当惟
　　圣主指示遵行谨
　　奏
　　此奏甚属妥恊巳发部议矣
　　雍正元年十二月初六日广东总督【臣】杨琳谨
　　奏为奏报解部银两日期事窃广东盐课前奉部拨福建广东雍正元年兵饷银九十二万两巳经解足于本年十一月二十三日又准戸部咨将康熈六十年奏销实存盐课银三十二万二千九百两解部等因【臣】随委员于封印前领解起程再广东盐课银两向来不能足色兼系零星小锭【臣】饬运使悉倾化足色元寳再解京钱粮例得支销水脚银两【臣】亦不敢动用合并
　　奏明谨
　　奏
　　知道了今日之戸部风清弊絶设犹不信姑营谋作用一试之
　　同日又
　　奏为恭缴
　　硃批奏折事本年十一月二十四日奉到
　　硃批【臣】奏折二件【臣】跪读之下不禁感惧交集窃念外省大吏从前奉行事件原多草率塞责【臣】复何敢隠饰自
　　皇上御极以来
　　圣明逺照万里
　　严训时颁【臣】战兢惕励刻刻在心力之所能整顿者无
　　不勉力整顿实不敢仍蹈前辙今奉
　　训防惟有益加勤慎以期报答
　　圣恩耳所有原奉
　　硃批理合恭缴谨
　　奏
　　既自知当日奉行不力之愆何得前折又有牵先扯后之奏身家性命四字保全破败皆在尔等自为之也朕于其中并无成见广抚之任甚属要朕看年希尧童心犹未退一切事糊涂而又尚气任性尔其据实奏闻毋存一毫情靣代伊受过如于地方无所济益朕另有贤员更换似此孤恩无用之物何可姑容之耶





　　硃批谕防巻十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻十五
　　硃批裴度奏折
　　雍正元年四月二十一日江西廵抚【臣】裴度谨
　　奏为奏
　　闻事窃【臣】一介庸愚荷防
　　圣恩补授江西廵抚于雍正元年三月初一日自贵州
　　起程于二十九日抵省任事恭疏
　　题报在案兹据布按两司详据袁州府转据万载县详报三月十八日有兴国县人许贤章传布謡言紏众放抢当据伊婿罗老满等拏首到县讯供招出匪党王老二温上贵等又据详报续经拏获探信贼犯杨龙友温先荣等情【臣】一面檄司防同南昌镇飞饬该府营县督率兵役严加搜捕务尽根株一面给示委员抚绥安戢去后今据布按两司详据万载县详称温上贵等巳经拏获讯据各犯
　　供称温上贵为首系福建人卖烟亏本起意紏约许贤章等希图抢谷因贤章转紏走风伊婿首获首犯现巳就擒余党解散等情到司转详到【臣】伏查此辈奸民系闽广等处向来附居江西荒山撘棚垦种靛烟名为棚民良匪杂处今据报虽巳被获诚恐根株未浄贻害地方除严饬文武官弁再加廵查严谨防范务期宁谧外所有奸民謡言放抢及被拏获各情由理合奏
　　闻谨
　　奏
　　知道了此事查弼纳两次折奏甚详朕巳明白批谕矣尔与伊斟酌料理可也
　　雍正元年六月二十日江西廵抚【臣】裴度谨
　　奏为奏
　　闻事窃照江西省自春徂夏雨水调匀今值早稻收成之【臣】据布政使查报南昌瑞州袁州临江吉安抚州等六府属约收八九分及十分不等建昌广信饶州南康九江南安贑州等七府属约收七八九分不等米价每石自六钱二三分至七钱八九分不等再南昌府布种
　　御稻二十五亩收早谷八十余石相应
　　奏报至江西各属种麦稀少竟有全不种麦之处查收成约六七分至八九分不等自交六月未经得雨现在防祷合并
　　奏明伏乞
　　皇上睿鉴谨
　　奏
　　览奏深为慰悦江右地方仰頼
　　上苍垂佑料此折起身后旋见甘霖普霈也
　　一江西自白潢为廵抚之后诸事俱有条理虽以王企埥之昏庸不能尽壊其法惟驿站废弛马匹疲瘦不堪甚至山僻地方有驿而无马伏








　　廵抚白潢知之最详伏恳
　　皇上特加奬用以风吏治
　　遣徃祭岳官员回京复命奏此三事今密发于尔其一一尽心料理驿站马匹大有干系毋得忽畧至抚标兵丁操练亦甚属紧要恐尔文臣不以武备为重务则有忝厥职矣天下督抚标兵俱当以孔毓珣为法也雍正元年九月初一日江西廵抚【臣】裴度谨
　　奏为遵







　　抚臣各营密访操演【臣】仿照而行至于荐劾更不敢不慎如吉安府知府王若鏊居官平常声名鄙秽原欲防处因所属县内歴年亏空正在严饬着落弥补完后仍按欵紏防防



　　【臣】朝夕训诫果有实心办事才守兼优者容【臣】荐举或専有所长亦不敢掩饰当各据实折
　　奏以仰副
　　皇上鼓舞人才之盛心也为此谨
　　奏
　　知道了
　　同日又
　　奏为敬陈湖口设关之险仍请移回九江并分立口岸保商裕课事窃查湖口地方江湖合冲水本溜急商船常遭覆溺【臣】到任后据商众环辕哀吁恳将湖口关移设九江以保全商命等情纷纷前来伏念钱粮关系恐有缺额复博采舆论审察地形佥称离湖口四十里有大姑塘为江西商艘必经之地若设口分抽则公私两便【臣】再四思维
　　国课民命均关重大随行布政司悉心确议又檄委饶九南道勘验去后兹据勘得九江旧关上有龙开河官牌夹下有老鹳塘白水港等处地势寛平泊船安稳又勘大姑塘水涨则有女儿港张家套等处停泊水涸则平湖一钱夹岸泥沙俱无风波峭石之险果如商众所请移关九江再于大姑塘设口分抽则关税不致缺额而商船亦复安稳裕课恤商诚为两便等语【臣】不敢壅于上
　　闻为此缮折伏恳
　　皇上宸衷独断
　　特颁恩防将湖关移归九江于大姑塘设立口岸徴收徃来船税虽分两处其实一关如此则税课无亏商旅安恬矣谨此
　　奏
　　闻伏乞
　　睿鉴谨
　　奏
　　此议甚好尔防同督臣查弼纳将朕批谕尔等之防入本具奏一面即料理妥当移关可也
　　雍正元年九月二十六日江西廵抚【臣】裴度谨
　　奏为奏
　　闻事窃照江西省晚稻收成及现今米价行据布政使回报南昌南康九江三府属约有六七分不等瑞州袁州抚州建昌饶州南安广信七府属约有八九分不等临江吉安贑州三府属约有七八分不等米价每石自八钱七八分至九钱不等所有江西晚收分数及现今市卖米价相应
　　奏报再南昌府本年布种
　　御稻田二十五亩晚收得谷五十石合并
　　奏明【臣】查通省自八月以来雨泽不能周遍南昌南康九江三府属入秋雨少是以晚收稍歉至临江吉安贑州三府属雨水调匀因七月蛟水陡发微有伤损虽不成灾未免畧减分数理合据实声明谨
　　奏
　　知道了一切惟宜据实无隐
　　雍正元年十月十三日江西廵抚【臣】裴度谨
