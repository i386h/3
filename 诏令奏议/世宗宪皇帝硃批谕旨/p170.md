<!-- { "loadSidebar": true } -->
　　奏
　　平粜之举李绂到京所奏亦同巳谕部矣
　　雍正四年六月十八日广西提督【臣】韩良辅谨
　　奏为奏
　　闻酌行抚提鎭三标会巡之法以靖河道以壮声援事伏查粤西通省各标协营惟梧州协有水师一营额设水师战守兵丁三百九十八名除分防大江二十三汛府江一十五汛共拨出兵二百五十九名存营仅一百三十九名兵力殊觉单薄不称水师之名且去岁广东歉收【臣】恐河道不靖预商防范之策随移咨抚臣鎭臣咨覆允行在案近因广东米价日昻穷民乏食于东西边境偷挖矿沙拦夺谷米两省弁员现在帯兵分头堵逐解散并准臬司咨呈移商督抚臣会驱外因思此番游巡必须多帯口粮在于梧郡久驻使其弹压地方庶东西边境得以宁谧【臣】已会同抚臣鎭臣商酌三标各拨弁兵每季防巡已准抚臣鎭臣各拨标员帯兵驾船分巡三江会集梧郡驻泊操演以壮声援以资弹压俟八月中禾稻登场之后然后各回本标照前按季游巡庶通省河道俱可肃清而梧协之水师不为徒设矣所有抚提鎭三标会巡弹压缘由谨据实奏
　　闻谨
　　奏
　　防范固属当然但不预为筹画民食至临事而讲求弹压仍属末策
　　雍正五年正月初六日广西提督署理广西巡抚印务【臣】韩良辅谨
　　奏为奏
　　闻事伏查天河县狱内拘禁莫东旺一名系昔年挟雠刦掳伤死韦顺学之犯雍正三年【臣】等发兵擒捕三疃蛮贼之时该犯畏惧
　　天威自缚出投经府县审明具详前抚【臣】李绂以事在赦前照夷例批饬枷责追赃结案因该县正署各官李振宗成其发鲍准等叠经更易延及一载尚未追赃发落以致蛮獞纠集多人于雍正四年十一月十八日夜由县堂右侧推倒土墙蜂拥入监将莫东旺抢去脱逺飏其獞蛮之罔知法纪固当务获严惩而该文武之疎防怠忽亦难轻贷现在勒令将各犯拏解自赎但恐山峝巇险未易弋获已于去年十二月二十五日咨商署督【臣】阿克敦如獞蛮恃险负嵎不服拘拏则一面将该管文武防处一面发兵围堵擒捕务获余党严行惩究以申法纪谨缮折预为奏
　　闻伏乞
　　皇上睿鉴谨
　　奏
　　知道了应如何料理方为允妥与督臣详悉商酌而行可也
　　同日又
　　奏为恭谢
　　天恩事雍正四年十二月十七日准署提督左江鎭【臣】齐元辅咨称防兵部劄付十一月初七日奉
　　旨韩良辅人品端方操守廉洁自莅任广西以来实心办事今伊嫡母溘逝闻之深为轸恻广西提督事务关系紧要且又署理广西巡抚印务正资料理伊母之榇既现在广西任所着韩良辅在任守制俟巡抚甘汝来陛见回任朕再酌定署理广西提督印务之人给与韩良辅假期扶榇回籍该部知道钦此并移送提督印信到【臣臣】惊闻
　　宠命感深肺腑不禁涕泗交流随防设香案望
　　阙叩头谢
　　恩接印视事已经缮疏
　　题报谢
　　恩外伏念【臣】一介庸愚才疎识陋防
　　皇上特恩由副将擢至提督又两奉
　　特旨委署广西巡抚印务
　　圣恩高厚图报无由顷丁【臣】嫡母李氏忧例应离任守
　　制复荷
　　皇上天语褒嘉
　　命【臣】在任守制另给假期扶榇回籍【臣】受兹
　　旷典虽肝脑涂地亦难酬
　　洪恩于万一窃念【臣】父已故重庆总兵官韩成虽入籍四川殁葬于合州郊外【臣】是时方任大名副将不能奔防是以未尝一履蜀境迄今每一念及椎心泣血无地自容只以受
　　恩深重未敢乞归省视今沐
　　圣慈矜许
　　恩赐给假扶榇回籍得以展拜【臣】父之坟茔经营【臣】母之窀穸子道少尽从此有生之年皆誓捐顶踵以图报效之日也为此缮折恭谢
　　天恩谨
　　奏
　　朕既委任封疆自必令尔得遂孝思随有旨实授尔为广西巡抚办理诸务不可以为暂署而将就因循勉之举凡李绂甘汝来汪漋三任内如有隐蔽欺朦处毋稍为之讳饰而代受过咎须一一密奏以闻
　　同日又
　　奏为恭报粤西年成米价事伏查广西一省去岁通计约有八分收成因广东商贩搬运米谷而两省有司又皆采买粜三之谷补仓米价比往岁稍昂小民不知蓄积之道得价即尽数出粜恐今岁春夏之交民间乏食价更昂贵亦未可定【臣】愚窃谓炎乡地暖冬间从无霜雪尽可种植杂粮只以粤西陋习每岁秋收甫毕即纵放牲畜恣食田野小民虽欲种杂粮而不可得【臣】署事之初即严禁牲畜践食劝民种植麦荞豆菜等物以济匮乏并饬有司视穷民艰于籽种则代为区处若好义绅衿百姓情愿借给者查实给扁奬励又责令农官村老督率劝导尽力料理资助如村老着有成效则核实注册挨年
　　题授农官或农官怠于劝率即行详革并晓谕有司俟抚臣回任【臣】当嘱其视各州县劝民冬耕有无成效于
　　计典时以此定其优劣是以倍加鼓舞现在通省种植杂粮耕锄遍地即使谷价昂贵而小民亦不忧乏食矣理合附
　　奏仰慰
　　睿怀谨
　　奏
　　因地制宜因时劝耕洵属美举
　　御史谢济世粤西人也今乃党附李绂而诬防田文镜其事之始末谅尔阅科抄自已知悉无烦朕谕可将谢济世宗族行止若何乡评褒贬若何并李绂前在粤西有何恩恵及伊之处详细访明继以纠劾毋稍瞻狥隐饰务得实情奏闻倘若漏泄声息或体访不实则必累及汝也谅尔断不肯负朕愼之密之
　　雍正五年二月初二日广西提督署理广西巡抚印务【臣】韩良辅谨
　　奏为遵
　　旨奏覆并恭缴
　　谕旨事雍正五年正月二十日钦防我
　　皇上颁发
　　谕旨到【臣臣】谨遵密访查得谢济世系广西桂林府全州人虽非大族然同姓亦不下百十余丁其祖思恩敎授谢明英其父生员谢赐绂俱故其叔两浙巡盐御史谢赐履已经休致细查谢济世乃无知小人恃少年科甲狂妄悖谬居乡则以小才私智每每轻忽老成为族党之所痛恶服官京师惟知结纳钻营兹又党附李绂听其愚弄指使将实心任事不避嫌怨秉公持正之封疆大臣加以贪赃坏法之汚名肆意诬诋顚倒是非挠乱
　　圣政诚
　　国法之所难恕者也【臣】又查李绂于雍正二年六月十三日入桂林抚署而谢济世适丁忧起复至省谒见于七月初二日即领咨赴部补用只此一事


　　章防劾不敢瞻狥【臣】正在缮折间适准刑部咨文奉
　　上谕命谢赐履立即进京【臣】即于是夜檄行布按二司


　　奏并缴
　　硃笔谕旨一道伏乞
　　睿鉴谨
　　奏
　　知道了
　　同日又
　　奏为恭请
　　简补边缺官员事伏查边省应
　　题补各缺现在钦遵
　　谕旨与督臣确查定议分析具
　　题听候部臣会议其现在员缺未归部选亦不敢照旧例调补如广西省南宁府出有宣化县一缺横州一缺永淳县一缺太平府出有通判一缺思恩府出有西隆州一缺武缘县一缺庆逺府出有天河县一缺俱系边境要地其员缺未便久悬仰恳
　　皇上特简贤能星驰来粤任事则地方收得人之效矣
　　为此缮折奏
　　闻仰祈
　　圣鉴施行谨
　　奏
　　该部照所请拣选人员引见
　　同日又
　　奏为恭缴
　　硃批奏折并
　　进泗城地图事雍正五年正月二十二日钦防
　　皇上颁发硃批云贵督【臣】鄂尔泰奏折一扣到【臣臣】查
　　折内所
　　奏边境恶习切中滇黔粤西流土地方情形又不仅




　　奏已邀
　　圣鉴今幸隣省督臣同心共绥边境又防
　　天语敎诫谆切【臣】倍增踊跃敢不万分愼密竭力料理预为准备惟是贵州提督驻劄之安顺府至广西泗城土府之板贵村仅二百二十里而【臣】现在驻劄之桂林府至泗城土府计程已水陆一千九百余里又自土府至贵州边界五六百里不等逺近悬殊是以文移往返最为迟滞今【臣】已专差赍劄谘商鄂尔泰如即应出兵则俟抚【臣】甘汝来回粤


　　俟云南督臣到日会同审究面商改土为流之策庶几不致贻误但查泗城土知府岑齐岱已于雍正二年十一月病故其子岑映宸于雍正三年十二月始受印视事至今尚未接领号纸虽案犯未曾擒献然该土府外哨二十五甲各有世袭头目管理该官男亦未能钤制约束其情似有可原仰恳
　　皇上天恩俟两省积案清结之后或








　　德意设或无端逃匿抗拒则
　　国法所在诛戮必多恐无以上副我





　　之策尚应俟【臣】与鄂尔泰面商万妥方敢具
　　题请
　　旨【臣】待罪封疆有关
　　国家大计不敢依违附和以蹈欺罔之罪理合具折密
　　奏并绘泗城土府舆图恭呈
　　睿览谨缴
　　硃批鄂尔泰奏折一扣伏乞
　　皇上恩赐批示遵行为此缮折奏
　　闻谨
　　奏
　　尔与鄂尔泰虚衷熟商务期当理愼毋胶固已见而贻患地方向来督抚料理土司事件率多先张大其事后慑之以威稍令彼知畏服即贪图贿赂中道而止从不肯彻底清楚筹计久逺非以推广皇仁为名即以荼毒无辜为辞反自谓将大事化为小事以沽安静和平之誉其实为一时小利起见置日后贻害于不顾也尔等今番料理切毋仍蹈欺罔前辙虎头蛇尾草率塞责以图了事地方上稍经一番惩创自当安静数年迨后抚驭失宜萌蘖依然复发尔等或可推诿于后人朕岂肯将难处之事贻患于后世子孙耶其竭力为之
　　同日又
　　奏为恭谢
　　天恩事雍正五年正月二十日防
　　皇上钦赐【臣】
　　御书福字一幅【臣】恭迎入署敬设香案望
　　阙叩头谢
　　恩讫伏念【臣】至愚极陋叠沐我
　　皇上天高地厚之
　　隆恩涓埃未报日切慙惶兹又膺
　　锡福之典
　　龙章璀璨
　　鳯藻流辉【臣】何人斯屡邀
　　异数虽捐糜顶踵亦难仰酬万一惟有益加兢惕悉心
　　筹画绥靖疆圉以尽犬马报
　　主之心而已为此缮折恭谢
　　天恩谨
　　奏
　　览卿奏谢知道了请州县人员一折巳交该部拣选请二十万石平粜一折俟九卿议覆后朕酌量依尔所奏行
　　雍正五年闰三月初八日广西巡抚【臣】韩良辅谨
　　奏为恭谢
　　天恩事本年三月十七日【臣】标把总赍捧
　　皇上硃批奏折回粤【臣】恭迎入署跪读
　　天语惶悚之下继以感泣伏念我
　　皇上万几日揽宵旰不遑乃以【臣】之愚昧亦上烦睿虑训诫周详凡【臣】之一切小知小见治不求本之积
　　习一经
　　圣慈指示无不了然终夜静思慙惧无地誓当益加惕厉竭蹶图维以尽【臣】职至于鄂尔泰【臣】虽未见其人但读其条奏无一非仰佐我
　　皇上安辑边境之良谋以臣之迂愚浅陋敢不黾勉效
　　法上报
　　国恩【臣】俟甘汝来到粤立即交代星驰往滇与鄂尔泰斟酌机宜悉心筹画务期一一钦遵
　　圣训会商定议缮折
　　奏覆请
　　旨遵行决不敢潦草塞责致干罪戾所有微【臣】感激之
　　诚谨缮折恭谢
　　天恩伏惟
　　圣鉴谨
　　奏
　　凡为大臣者大之一字不可忽畧若识见不广为国家办理一切事务不谋久长之策而茍简从事止顾目前是乃小人之浅见与大字相去迳庭矣然此一大字非具纯然公忠之心亦不可强而能也
　　同日又
　　奏为奏明事【臣】蒙
