<!-- { "loadSidebar": true } -->
　　奏【臣】于本年三月初十日行次江南常州府地方接准部文奉
　　旨命【臣】会同福建督【臣】高其倬抚【臣】刘世明甄别闽省知府以下知县以上各员优劣造册具
　　奏【臣】遵即于常州府起身回闽四月初二日行至建宁府属之叶坊驿接到兵部递送
　　内廷交出奏匣一个蒙
　　皇上批发原任南平县革职知县梅廷模奏折一件【臣】于四月初七日抵福建省城即会同督抚臣严加查审俟审明后于【臣】回京时赍折面
　　奏至于甄别各员一事【臣】一入闽省即行文知府以下知县以上各员令其赴省会同验看详加甄别今陆续到省者已多【臣】随即会同验看毕即令各员回署办事勿令片刻稽迟致使远离职守是以行之甚速约于五月初旬即可事竣起身进京复
　　命谨将【臣】到闽缘由先行缮折奏
　　闻谨
　　奏
　　朕已降防命尔署理福建总督印务矣尔其勉力为之所交各事件应题者具疏应折奏者具折奏闻
　　原任福建延平府南平县革职知县【臣】梅廷谟谨
　　奏为奏
　　闻事窃闽省仓库亏空累累荷蒙
　　皇上钦差大臣前往彻底清查据实防追原抚【臣】杨文干以福州府候官县印务委【臣】署理【臣】将前任已故知县王梦贤之子王溥仁移交歴年盘册细加磨对见其种种牵混茫无头绪其流水日报拆封红簿皆那张脱页印信参差【臣】悉照正收正支分年归款缕晰查核所有亏空那移皆据实通详揭报经司府审拟
　　钦差会勘已据王溥仁直认不讳各年库吏供招确
　　凿具
　　题在案今王溥仁竟敢经年不补分厘俨同无事【臣】曾密访王梦贤亏空之由钱粮皆伊子王溥仁收掌其素性嗜赌日与幕客晓夜呼卢挥金不惜迨父病故将巳征在库之银及伊父所遗之赀刧藏万金分寄于省城洋货店永成号杨监生家又恐盘查败露商同幕友王能之将歴年流水簿册那改错乱捏造民欠册四百六十三本皆无印信可凭朦混造交【臣】身任盘查惟知凛遵
　　谕旨彻底清查不敢徇情容隐乃王溥仁亏那案成已经一载突于雍正六年八月间闻知广东抚【臣】杨文干已故兼闽抚【臣】常赉布政司【臣】沈廷正各陞调去任忽搆狡词混呈各衙门谓【臣】刻薄驾害是不过恶【臣】不为容隐而思倾陷以遂其报复之私但【臣】当日揭报皆据王溥仁交册查核如有不实当府司歴审
　　钦差会勘王溥仁何难辩白究其心迹显系以原日审拟各员今俱去任妄图翻案得以享其藏积【臣】思钱粮丝毫皆关
　　国帑一经发觉自应完补且胥役侵蚀盈万其本犯不能完补者例于各任失察官名下追赔查王梦贤在任最久奸胥之弊最多其所侵蚀力不能清完者皆责于王溥仁名下是彼代父弥补之项不仅亏空一着倘不行严比查追窃恐贪徒志遂相率成风反噬计行效尤益众是清查竟为无益钱粮终属虚悬【臣】不敢避嫌惧怨冒恳
　　皇上严饬查追庻侵亏不完之员皆知所儆惕矣谨
　　据实奏
　　闻
　　朕观梅廷谟人甚明白才具亦好谅伊所奏必皆真实不虚汝会同该督抚将此案严加察审莫令奸人得以漏网汝若起程离闽已逺则将朕批此折转交刘世明令其查究如虽经起程离闽尚近则仍回福州将此一事审理清楚然后再来覆旨
　　雍正七年四月二十九日侍郎【臣】史贻直总督【臣】高其倬廵抚【臣】刘世明谨
　　奏为遵
　　旨察审事本年四月初二日【臣】贻直于建宁府属之叶
　　坊驿接到兵部递送
　　内廷交出奏匣一个内原任福建南平县革职知县梅廷谟奏折一件奉有
　　硃批【臣】贻直到闽后即会同督【臣】髙其倬抚【臣】刘世明严加察审今【臣】等审查得据梅廷谟奏称王溥仁将伊父已征在库之银及伊父所遗之赀刧藏万金分寄于省城洋货店永成号杨监生家等语【臣】等即拘提王溥仁杨监生及幕客王能之到案严加审讯据监生杨琏供称竝不曾替王溥仁寄顿银两据王溥仁供称亦竝没有银子寄放在杨监生家刑讯之下坚供不易【臣】等目击情形事属子虚但恐尚有遁情复又密行察访知梅廷谟所奏实系风影之词毫无实据即查梅廷模奏折内亦称事由访闻原无确实其为妄
　　奏更属显然【臣】等谨据实陈
　　奏伏乞
　　圣明慈鉴但事关奉
　　旨查审所有王溥仁杨琏二犯【臣】等现发候官县覊禁
　　候
　　旨定夺再查梅廷谟奏称王溥仁于雍正六年八月间闻广东抚【臣】杨文干已故兼闻抚【臣】常赉藩司沈廷正各陞调去任忽搆狡词混呈各衙门谓【臣】刻薄驾害思倾陷以遂报复之私等语【臣】等复又审讯王溥仁据供上年八月内在廵抚朱纲布政司赵国麟两处衙门曾具呈辩白此外竝未再到别衙门控告等语但查此事经
　　钦差杨文干会同审讯业经具
　　题从前王溥仁已供认不讳又何得复行控告明系冀图翻案【臣】等诘讯之下王溥仁亦俯首无词再查候官县胥役蒲华等侵蚀各年钱粮共一万三千六百一十二两零现在各胥役名下勒限严追俟限满无完另案具
　　题请
　　旨其幕友王能之审无捏造民欠册籍以及与王溥仁呼卢等事业已先行摘释至于王梦贤任内所亏银两米谷俱着落伊子王溥仁名下家产追赔现在勒限严比如不能完补着落徇隐之各上司名下分赔应于原防亏空案内具
　　题完结谨将审过情节据实奏
　　闻【臣】等未敢擅便伏候
　　敕旨所有奉
　　发硃批梅廷谟奏折一件理合恭缴谨
　　奏
　　览奏已洞悉情节矣审理明晰甚为可嘉梅廷谟所奏既属子虚岂可枉屈平人照所奏办理可也
　　雍正七年五月二十一日吏部左侍郎仍兼管户部侍郎事【臣】史贻直谨
　　奏恭请
　　皇上万安
　　朕躬甚安朕向不耐热往年每至夏令辄觉不爽今岁都中炎暑为日甚久总无些微烦苦而且精神起居更觉增健此皆仰頼
　　上天垂慈竝
　　皇考神灵防佑所致特谕知之以释汝之远念
　　同日又
　　奏【臣】于本年四月初七日复抵闽省遵
　　旨会同督抚二臣甄别福建知府以下知县以上各员
　　优劣并续奉到
　　硃批原任福建南平县革职知县梅廷谟折奏王溥仁寄顿赀财一案会同督抚严加察审于四月二十九日事竣由闽起身于五月十四日行次浙江杭州府地方接吏部咨文内开奉
　　上谕福建总督髙其倬着进京
　　陛见福建总督印务
　　命【臣】署理钦此【臣】一面将【臣】会同督抚甄别过各员优
　　劣
　　题本一件及会同察审过王溥仁寄顿赀财一案另缮奏折俱敬谨封固交【臣】家人恭赍入京进呈
　　御览【臣】一面从杭州府起身复回闽省伏念【臣】一介庸
　　愚才识短浅频年以来日侍
　　禁廷荷防
　　圣恩髙厚训诲时加俾得稍有知识兹蒙
　　皇上特恩命【臣】署理福建总督印务海疆要地责任非
　　轻【臣】何人斯膺此重寄闻
　　命之下悚惕靡宁惟有益加勉励正己率属竭尽丹诚
　　以仰报
　　圣主隆恩于万一耳除【臣】任事日期容【臣】到闽后遵例
　　具
　　题并另疏恭谢
　　天恩外所有【臣】复起身回闽缘由理合先行奏
　　闻谨
　　奏
　　朕之用人行政汝所深知惟期毋辞劳瘁以副委任而巳此外无可更谕也勉之
　　雍正七年闰七月二十四日署理福建总督印务吏部左侍郎【臣】史贻直谨
　　奏为奏
　　闻事窃查福建九府一州晚禾在在布插田水俱足惟闽县候官福清惠安四县雨水缺少今正在望雨甚亟之时据各县报称于闰七月初十十一十三十五十六等日俱得有透雨四野霑足现在田禾秀茂倍常其余各府县于数日内报称得雨者亦多田禾俱各畅茂行见丰収可望再查通省米价省城及汀州府每石一两一钱兴化建宁二府每石九钱泉州府每石八钱一分漳州府每石一两零五分延平府每石一两一钱二分邵武府福宁州每石一两一钱五分台湾府每石九钱四分【臣】又访闻向来省城内每遇乡试之年各府士子云集米价昻贵惟今岁米价照常甚平总因早稻丰収民间家给人足之故实属升平景象理合一并奏
　　闻谨
　　奏
　　览奏得雨及米价情形朕懐深慰汝今署理闽督若能坚持初志不稍迁移朕可保休征堪致有感必应也
　　同日又
　　奏为奏
　　闻事雍正七年闰七月十七日【臣】接台湾廵察御史赫硕色夏之芳手札云今岁春夏台地雨旸时若惟七月终旬望雨孔亟二十五六七等日甘雨大霈沾足及时惟二十六日夜大雨之中风兼作来自昬黑猝不及防商哨等船多吹送沙滩岸上溺没者亦有积年頺敝之瓦厝草房亦有倒塌查各处田禾俱云早禾巳割晚禾才经插莳正在趁水栽种甘雨及时风过之后地方安静人情帖然至房舍船只仍饬文武衙门清查确报等语续据台湾道府防县报称台地于七月二十六日夜风大作雨势甚暴海水涨溢数尺二十七日卯时稍息查田禾得雨甚为茂秀竝无损伤惟大小商哨船只居民营房木城盐仓亦有损坏漂失并淹死哨丁民人商渔水手等现在确查另报又据台协水师副将禀报七月二十六日酉刻大雨风查有击碎哨商船只并吹倒民居营房衙署房屋潮水骤长数尺军工厰中桅木板料漂失澳中交厰变价船击碎三只破坏五只三营战船亦有漂失杠椇或击伤船□水底俱堪修理现在修整以僃哨防惟定字十四号船被风击碎淹死兵丁五名澄字八号十六号船防守鹿耳门被风击碎淹死兵丁尚未查明容俟另报并据台郡总兵澎湖水师副将各禀报到【臣臣】随飞差【臣】标把总前往台湾确查田禾民居船只及淹没兵民实数并加意安抚设法赈防俟查明到日另疏具
　　题外所有台湾得雨被风情节合先奏
　　闻谨
　　奏
　　查明伤损加意抚恤之朕另为斟酌更降谕旨
　　同日又
　　奏为敬陈慎选防游都守之员以收得人之效事【臣】查福建一省自督抚将军以及提镇共统辖七十营计防将游击都司守僃等官共一百二十余员凡有沿海地方缺出例应总督衙门拣选人员
　　题补是为督臣者必须察知该员平日之操守若何政绩若何孰宜于陆路孰宜于水师晓然于胸了如指掌然后一遇缺出即可择其人地相宜之员
　　题请补授庶于地方有益【臣】防
　　皇上天恩畀署督篆以来凡近省武职各官每于因公进见时【臣】俱留心察验其余远驻各营之防游都守等官【臣】到任未久多有未经谋面者【臣】俱斟酌道里之远近现在陆续轮流调验惟台湾一府远隔重洋各营武职未便照内地之员轮流调验【臣】细细留心察访自可悉其优劣但全省之幅员甚广【臣】一时之耳目难周若不体察明确一遇缺出即冒昧
　　题补倘该员不宜于陞调之缺必致贻误地方【臣】不揣愚昧恳求
　　皇上天恩准【臣】自闰七月初六日接印之后此数月内
　　遇有应【臣】
　　题补缺出容【臣】咨商水陆提臣令提臣于营员内拣选合例之员咨送到【臣臣】复亲加验看如果人材壮健弓马熟习知水性者【臣】即具
　　题请
　　旨俟【臣】将各员轮流调看完毕此后遇有缺出【臣】即可
　　拣选熟悉之员
