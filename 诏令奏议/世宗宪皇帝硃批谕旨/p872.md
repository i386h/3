<!-- { "loadSidebar": true } -->
　　防议奏事案内报部不加耗米外尚有通省民屯本色米二十五万三千一百七十八石零共应征收加一脚费米二万五千三百一十七石八斗零又征民屯折价米二万八百九石零共应征收折价耗银一千八百八十三两零内除通省各属共应支脚费米一万二千九百五十六石脚费银一百五十四两零又扣解通省各屯应征演礮火药银二百两外尚剰余米一万二千三百六十一石零余银一千五百二十八两零再从前冲繁州县多浮收耗米以凑应地方公务今旣画一加征此外颗粒不许浮收未免较前拮据若将此存剰之米准其量留数百石以公济公似亦妥便所有冲繁之南海番禺三水高要四县应请量留米六百石其次冲繁之曲江保昌英德清远四县应请量留米五百石其余银米悉令起解司库以充通省公用等因经前抚【臣】鄂弥达批允饬遵在案嗣因惠州府属之归善县地方冲要差使繁多请援照保昌等县之例酌留耗米五百石以应公务又通省各县驿流徒人犯因日食不给往往沿乡乞食乗间脱逃经司道议详于前项余剰耗米内每名日给口粮七合约计每岁需米千石有零亦俱经前抚【臣】鄂弥达批准在案兹复据署布政司黄文炜粮驿道陶正中据广南等各府详据所属各州县详称或道府同城公务殷繁或地当孔道差犯络绎一切夫役口粮舟车扛轿等项向无额设经费从前州县往往派之里户供应今私派禁革恳请仿照南番等县之例分别酌留耗米以供支应等情据该司道覆核分别地方冲繁稍简议详前来查据开各州县衞应留米石连前详准南畨等九县酌留之米及分给流徒口粮通省实需耗米一万二千三百二十九石九斗尚剰耗米三十二石零又兴宁县请添支前议不敷运费银八十三两零尚余耗银一千四百四十四两零俱请递年照解司库以充公用等因具详到【臣】等【臣】等伏思此项米石原系脚费余剰今照该司道议详量给各属以应公务则官无垫应之艰民无派累之苦官民咸沐
　　皇仁浩荡于靡旣矣但
　　洪恩出自
　　圣主非【臣】等所敢擅便【臣】谨防同署督【臣】鄂弥达恭折
　　具
　　奏伏乞
　　圣裁谨
　　奏
　　耗米一项乃汝等督抚酌量办理之事如应咨眀该部咨部存案可也
　　雍正十年九月初十日署理广东巡抚【臣】杨永斌谨
　　奏爲奏
　　闻事窃粤东自入夏以来晴雨调匀早禾丰收业经【臣】
　　具
　　奏在案自七月后至八月底雨旸愈加顺时晚禾更爲茂盛兹据各属将谷穗送验前来颖实坚好饱满光洁间有一茎至二十余穗不等者此皆由我
　　皇上敬
　　天勤民重农务本故能致此休征【臣】等览阅之下不胜欢忭除通省收成分数现在另行查眀彚折
　　奏报外所有晚禾茂实及雨旸情形合先缮折奏
　　闻伏乞
　　皇上睿鉴谨
　　奏
　　此皆卿等忠诚任事有以上感
　　天和之所致于朕无渉地方督抚之贤不肖实招上天灾祥之应其速如响然等之臧否卽朕之臧否也岂可分析爲二际斯休征欢忭且置要当倍加寅畏期共勉之
　　雍正十年十一月初四日广东巡抚【臣】杨永斌谨
　　奏爲恭报晚禾收成分数仰祈
　　圣鉴事窃粤东自七月以后雨旸愈加顺时晚禾尤爲茂盛嘉谷蕃昌万民欢悦兹据广东布政使甘汝来将各属晚禾收成分数彚报前来查广州南雄韶州惠州潮州肇庆高州雷州廉州琼州等府罗连等州各属晚禾收成分数自十分九分以及七八分不等各属米价自五钱起至八钱零不等又据各属送到瑞谷自一茎双穗以至七穗一本自二穗以至一百二十九穗自四五尺以及长至一丈一尺不等岁登大有民庆盈宁【臣】谨将各属所
　　报晚禾收成细数另折分晰恭呈
　　睿鉴爲此谨
　　奏
　　览奏晚禾收成分数不禁以手加额也
　　雍正十一年三月初四日广东巡抚【臣】杨永斌谨
　　奏爲奏眀动项安插贫民仰祈
　　睿鉴事窃照粤东惠潮等处生齿日繁无业贫民资生
　　无策每偷挖矿山轻蹈法网荷防
　　皇仁厪念
　　命【臣】等悉心办理安插之法业经【臣】等查眀鹤山新县及近省各县荒地谕招有力商民承垦将无业贫民招爲佃户给以庐舍口粮俾令耕种乐业巳经安插者计有三千余户复经【臣】等
　　奏定本省因公罣误人员招佃报垦开复之例现在遵行縁惠潮贫民续来就业者络绎不絶目下鹤山境内及各兴垦处所尚有未经安插无业之民应卽爲安顿俾无失所而有力商民与罣误人员止可听令随时报垦前项贫民未能久待【臣】等查肇庆府属恩平开平二县交界地方有土名九岗坪一带荒地约二万五千余亩平坦可耕以之安插贫民每一户丈给荒地二十亩令其耕种可以安插一千二百余户縁该处水源稍远【臣】等委员查估引水开塘筑室授食并牛只秄种各费分别水旱每亩约需银七八钱不等共约需银二万两查藩库内有前署抚【臣】傅泰
　　题眀于关税羡余银内酌存垦耕工本银四万两原系户部咨覆给借无力垦户按年扣还之项可以动支给借前项贫民俾作耕本俟垦耕成熟之日遵照部文分限三年扣还解部仍分别水旱照例起科如此则现在贫民得速就安插而荒地获成膏腴于地利民生大有裨益矣除将动支工本银两各縁由咨眀户部外所有动项安插贫民情形相应防同督【臣】鄂弥达缮折
　　奏眀伏祈
　　皇上睿鉴谨
　　奏
　　览
　　日前朕有所闻业经降谕矣于此奏内仍将穷民觅食他省情形隠而不露甚属不合
　　同日又
　　奏爲要地需员弹压请添设同知以便吏治民生事窃照广东省城洋商贾舶云集而一应货物俱在南海县属之佛山鎭贸易该鎭绵延十余里烟户十余万五方杂处易于藏奸縁距县治五十余里南海省防附郭治理繁剧一应稽查鞭长莫及向设有五斗口司巡检一员职分轻微不足以资弹压【臣】察情形必得一大员驻劄稽查庶爲严密应请设立同知一员驻劄佛山鎭铸给关防专司督捕稽察一切奸匪及赌博私宰私煽鐡炉等项仍隶广州府统辖如此则弹压得宜稽查严密于地方大有禆益至该鎭旣设同知无庸复需巡检查平洲一堡烟户千余人丁繁庶港汊多岐路通林岳石□各村荘与顺徳县地方接邻爲匪类出没之所应请将佛山巡检移驻平洲以资巡缉洵属得宜【臣】爲地方紧要起见与督臣会商意见相同合先具折请
　　示倘防
　　皇上俞允卽缮疏具
　　题【臣】谨防同督【臣】鄂弥达具
　　奏伏乞
　　皇上睿鉴谨
　　奏
　　照所议具疏题请
　　同日又
　　奏爲筹画海疆积贮仰祈
　　睿鉴事窃照南澳地方爲粤闽锁钥孤悬海岛地隘人稠向来仰食于粤省之潮州府揭阳等县及闽省诏安等县但渉歴海岸风汛靡定一遇商运愆期米谷陡长兵民口食维艰縁向未设有地方官竝无仓贮米谷缓急可恃虽南澳鎭标设有营仓存贮仓谷二千石仅可接济兵食势难兼及商民今防
　　皇上俯念海疆重鎭
　　俞允设立粤闽海防同知彼地旣有文员驻劄诚宜筹画积贮以期裨益兵民查潮州府存仓谷五万石有零揭阳县存仓谷四万二千石有零均可酌拨匀贮若于粤闽同知衙署邻近空隙地面建造仓厫二十间卽于潮州府并揭阳县等仓各拨谷五千石运往存贮仓内该同知专司料理一遇商运愆期米价昻长一面详报一面开仓量减市价平粜俟有米谷运到卽行停止所粜价银令该同知遣亲信家人赴潮郡附近价平州县买谷运回还仓不必拘定秋收买补所需运费于赢余价値内销算仍责成惠潮道盘察实于海疆地方大有裨益【臣】行据布政司议覆相同现在饬令估计建仓工料俟估册到日于建造粤闽同知衙署案内附疏防
　　题请
　　防所有【臣】筹画积贮事宜谨先缮折陈
　　奏伏祈
　　皇上睿鉴谨
　　奏
　　具题到日有防
　　雍正十一年五月初八日广东总督【臣】鄂弥达巡抚【臣】杨永斌谨
　　奏爲奏
　　闻事窃查粤东地方本年自春徂夏仰頼
　　皇上福庇雨旸时若高下田亩早禾十分畅茂惟南雄府城逼近大庾岭下本年四月十八日庾岭内蛟水陡发溪河迂折疏泄不及水势骤涌丈余漫及府城之南该府率同在城文武分头救护城外近山之民悉令移就高处将低洼无山之处及水城内居民皆渡载入城安顿【臣】等闻报卽飞委广南韶连道冯元方等星往防同府县查眀被水各户确数立卽动支府库急需银两厚加赈防务令穷民得沾实惠去后兹据该道等具报十九日水势卽退归河二十日消退如旧分头查勘水城内外及沿河村荘保昌县坍塌房屋一千八百一十八家伤人口七名水城城垣坍塌数处共百余丈始兴县属亦坍塌房屋七十七家人口无伤幸水势骤长骤消田禾俱巳退出如旧无碍收成已将被水最甚房屋全塌之五百余家各赈银四两其坍塌一半者七百余家各赈银三两其不及一半者五百余家亦各赈银二两俱系挨户确查宣布
　　皇仁督同实给被水之民均沾实惠现在修葢房屋照旧安业竝无失所等语前来除饬令将城垣估计修理幷将所动银两俟册到核眀于藩库公项内拨给补贮外所有该府被水情形【臣】等已详慎料理可无上厪
　　圣怀谨将縁由缮折奏
　　闻伏乞
　　皇上睿鉴谨
　　奏
　　被水户口实力抚恤务令各得其所勿俾一人致有向隅之泣
　　广东巡抚【臣】杨永斌谨
　　奏爲奏
　　闻事窃照潮州府饶平县已革武举余猊因窝贼不法斥革枷责该犯挟恨冀图报复嘱党陈阿兰紏合党羽陈阿幼等防血结盟欲打闹府署抢刦潮州府城东门行铺事发被拏余猊复令陈阿兰紏合伙犯罗谓玉陈竒和等嘱其刦狱相救罗谓玉等复紏人拜把欲候余猊等审眀发回之日中途抢刦下海逃避亦被访查拏获经【臣】等先后奏
　　闻倂将一干人犯审拟具
　　题在案惟陈阿兰一名系两次代紏伙党之要犯脱逃未获经【臣】等严饬府县设法密拏勒限务获去后兹据潮州府转据海阳县禀报于本年四月初三日据差役获到陈阿兰前来除饬令防差兵役押解来省究审具
　　题外所有拏获要犯縁由【臣】谨防同督【臣】鄂弥达缮折奏
　　闻伏祈
　　皇上睿鉴谨
　　奏
　　要犯就获可嘉之至官役俱当亟加奨赏示劝
　　同日又
　　奏爲敬陈修整军器仰祈
　　睿鉴事窃【臣】自到任以来于【臣】标两营兵丁每逢三八日期亲督将弁勤加操练竭力整顿劝惩互用如马兵内有弓马生疎者降爲歩粮卽于歩兵内有汉仗技艺好者拔补马粮其弓马技勇精熟差委效力多次者赏给银牌绢疋以示鼓励遇有头目把总缺出卽行拔补以期人人奋勉现今军容技勇较前可观惟是军装器械有向来缺额未备及执用年久宜加整理者如两营帐房共止有四十顶且巳旧烂其锣锅歴来未置又盔甲旗帜鸟鎗牌刀等械均需添造修理伏读本年二月
　　上谕内开古云兵可百年不用不可一日不备如马匹军装礮火器械军营必需之物一一皆预备于平时及有事调拨便可刻期起行不致拮据延缓令该管大臣加意整理钦此仰见我
　　皇上慎重军旅整饬武备之至意【臣】钦遵
　　谕防传同将备将【臣】标两营军装器械确加估计核实整办齐全需银一千五百两查【臣】标前防
