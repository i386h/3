<!-- { "loadSidebar": true } -->
　　闻事据东昌府属兖州府属济宁州属之各州县卫所俱以秋雨过多洼地被淹等情详报前来现在转饬布政使委员分头查勘外【臣】查登莱青三府山地居多虽有雨水无伤田苖俱报到秋收各有八九分不等至济兖东三府除被水村庄外其余亦俱报到秋收六七八分不等统计收成分数即被水州县将来亦不至米价腾贵【臣】恐上厪
　　宸衷理合缮折奏
　　闻谨
　　奏
　　便厪朕衷亦无可如何之事岂此片纸数字所能慰解
　　耶
　　雍正五年八月十六日山东廵抚【臣】塞楞额谨
　　奏为奏
　　闻事窃【臣】前以东昌城北防堤被水冲决委令知府张
　　体仁前徃协同料理缘由业经折
　　奏今已昼夜抢筑如式完固其被水人民各有生理者已各归本业外尚有无依贫民男妇大小共一千四百余口内大口每名给银五钱小口每名给银二钱以为经营糊口之资俟堤内积水涸尽再行酌量按户散给撘盖房屋之费断不使流离失所以致有负我
　　皇上子恵元元之至意所有给过银钱以及筑堤所费不及二千金【臣】与司道大贠公同捐备无庸请销库项再查运河堤岸漫溢之处本应即行镶垫但目下水势尚未消落堤内堤外水面相等取土维艰人力难施【臣】现在檄饬印河各官相度机宜俟河水稍退即便次第兴修至于沿河縴路遇有残缺水口即暂撘浮桥以济回空以通商旅更查东昌府城虽经水患各项粮米并不昂贵居民亦皆安堵如故【臣】谨据实奏
　　闻上慰
　　圣懐谨
　　奏
　　观尔前后折奏光景冲决势大淹没或不止于此凡地方水涝之患亦所时有但宜讲求抚恤之方断不可丝毫隠讳也
　　雍正五年八月二十六日山东廵抚【臣】塞楞额谨
　　奏为请
　　防事窃【臣】业将已报到被水之州县陈
　　奏在案今委官查验多不至成灾惟东昌府属之沿河州县地处洼下以致被淹较重查定例如地方有被灾之处先将情形
　　题报续将分数查明复行具
　　题蠲免但东省今歳二麦已庆丰登通省秋收亦多成熟虽有数处被水不致民食维艰今若据州县之申详遽将被水情形通行具
　　题不惟成灾之州县多所希冀即不成灾之州县亦皆观望无论无力贫民不行完纳即有力大戸亦不肯输将此等情【臣】所甚悉是以未敢造次具
　　题现在已委员分路查勘如有实在成灾地方容【臣】据实开明分数缮折
　　奏请其有应蠲应免之处仰
　　皇上特降恩纶目前之先报情形免【臣】具
　　题则将来成灾贫民仍得沾沐
　　皇恩而不成灾之处所亦不至观望希冀矣【臣】查访既
　　确用敢具折
　　奏请伏
　　圣鉴批示遵行谨
　　奏
　　果不成灾自不在蠲免之例何虑其观望但查勘务宜公确汝既不先报情形于具题时须声明縁由方可免违例之咎也
　　同日又
　　奏为请
　　防事窃查耗羡弥补流抵一案经【臣】
　　题请展限统于雍正五年嵗内全完奉
　　防允准在案今查司库续收耗羡约至九月初间流抵


　　挑濬鬲津等支河共用米一万七千二百余石现在具
　　题请销但徒骇马頬河道实为宣泄民田陂水而鬲津等支河更同民间沟洫虽防
　　圣恩准动库帑实系地方公事【臣】请俟弥补流抵全完之日即接续弥补挑河所用银米庶以公完公不惟正项钱粮不至多费而提解耗羡亦无事纷更矣为此谨
　　奏
　　以公完公非此之谓也各项亏空补足时暂留赢余将来若有无着之项正宜以此补苴至如地方上修理道路桥梁或添助州县买补存仓谷石疏通沟洫等事亦宜以此支用斯谓以公完公但总不可令不肖官吏借名开销假公以济其私耗羡一项原为地方官所得之物盖以之养其亷操方可杜絶巧取之私使不为吾民累迨完公有余酌量均増于州县各官令其从容不窘则自然不贪实为善举且此耗羡乃民膏民脂于正赋外不得已而取之者也如果此等之需又尽充足则当减耗以裕民方为万分全美之政所奏耗羡作为挑河公用之説谬矣何也此项止可为地方中之公用非可为国家之公用也国家理财自有大体假令各省于正供外又増此名色余出耗羡数百万充为库帑成何国体耶若然则提耗羡一极美之事翻成大笑谈矣尔领悉朕意一切皆本此办理方不愧临民之任
　　雍正五年十月初四日山东廵抚【臣】塞楞额谨
　　奏为奏
　　闻事前准内阁来书钦奉
　　上谕着各省督抚迎请
　　龙神像位建祠供奉【臣】即一面委贠赴京迎请一面敬择洁净屋宇一所重加修整建设神龛今于九月二十四日据委贠迎请山东
　　福齐恵应龙神二尊到省【臣】即率同各官出郊迎接进祠敬谨供奉讫所有迎请
　　龙神像位供奉縁由合行奏
　　闻谨
　　奏
　　览尔奏中敬谨二字时刻不可去懐葢
　　神明感应之理惟以徳馨不仅在享祀丰洁也礼月令仲夏大雩雨旸祷祀由来尚矣然居心行政若不出于仁民爱物之诚徒懐侥幸希冀妄邀福庇何异縁木求鱼此理朕见之甚明且确尔一身系阖省烝黎之休戚当思所以致感之实兢业自持勤慎不怠庶几征应如立竿见影也
　　雍正五年十一月初七日山东廵抚【臣】塞楞额谨
　　奏为恭报瑞雪事查东省于十月初三初四十九二十以及二十七等日六府六州陆续申报得雪自三四寸以至八九寸一尺不等四野均沾访之农圃老民佥云小春节气得瑞雪霑足诚来年丰稔之嘉兆也合将瑞雪情形缮折恭报谨
　　奏
　　直隶山西河南皆已得雪朕正为山左系念览尔此奏深为快畅然更须春雨应时绵绵接续为佳耳雍正五年十一月二十四日山东廵抚【臣】塞楞额
　　谨
　　奏为请调回塘拨之兵以専责成以实营伍事伏查各省设立塘拨递送部文京报俱系提塘召募土著令其沿途递送其工食银两出自通省各衙门防报各官按季解贮藩库提塘赴司请领惟东省则不然自省至京设立塘拨悉用抚标两营歩兵递送由来巳乆不知始自何年但营兵自应随营操练不便擅为塘拨之用况东省各州县原有阅报银三千余两尽可雇募以供递送【臣】请将原拨塘兵尽行撤回以实营伍其递送公文之人即令提塘召募沿途土著良民承充其通省阅报银两亦令解贮藩库按季支给提塘为募夫工食之费如此则营伍塘拨均有裨益再查当日派拨之时原无报部文案今撤兵归营似可无庸具
　　题【臣】谨缮折奏
　　闻伏
　　圣鉴批示遵行谨
　　奏
　　此奏甚属可嘉应如是料理近日古北提臣杨鲲亦经折奏此事当日派拨虽云未曽报部今若不具题存案恐将来仍蹈故辙况他省塘拨不无此者见朕允尔题请则亦不得不仿效而行矣
　　同日又
　　奏为叩恳
　　圣恩俯允
　　陛见事窃思【臣】自叩辞
　　天顔以来业逾一载犬马恋
　　主防忱固已时深夙夜而地方应行政务尤当敬领睿谟【臣】心系
　　阙廷因恐旷误职业未敢冒昧渎请兹封印在即事务
　　少闲且东省宻迩
　　神京徃返不须一月敢恳
　　圣恩容【臣】于封印后轻骑减从兼程赴都叩请
　　圣安面聆
　　圣训不惟瞻
　　天仰
　　圣之诚得以稍展而吏治民生之事亦得有所遵循矣
　　【臣】不胜激切待
　　命之至谨
　　奏
　　今嵗不必来京帮助陜西骡头一事切须悉心料理勤加访察严饬属贠禁止胥吏毋致滋使不至踵前陋习扰累地方始不负朕委任之意至于采买骡头必肥壮者方可入选一路解送官吏尤宜审择勤干之员诸凡丰裕从事毋令其艰窘倘或至于赔累则误事矣勉之
　　更有备用二千兵丁一事朕谕到尽心办理
　　同日又
　　奏为恭报瑞雪事前十月内得过雨雪情形【臣】已陈奏在案今于十一月十七十八等日又复连朝大雪四野均沾各州县俱报称积雪至七八寸一尺不等当此一阳来复之得此大雪缤纷实为丰年之兆理合恭报为此谨
　　奏
　　冬雪频仍朕懐深慰果能恪秉公忠之念以上报朝廷下安黎庶
　　穹苍之锡嘏朕可为汝操左劵也勉之敬之
　　雍正五年十二月十八日山东廵抚【臣】塞楞额谨
　　奏为恭谢
　　天恩事前【臣】两次赍折家人回东俱防
　　皇上钦赐汤羊【臣】恭设香案望
　　阙叩头谢
　　恩祗领讫为此缮折恭谢
　　天恩谨
　　奏
　　王师将有西藏之役由此而遂向准噶尔布昭天讨亦未可定军需重任部臣内一时不得其人欲调尔来经画故及早谕知以便徐为预备此事即在廷议政大臣朕尚未露其端调尔大约在明嵗夏秋之间此数月内可将地方政务加意整饬宻之又密毋得泄露特谕雍正六年正月十一日山东廵抚【臣】塞楞额谨
　　奏为恭报瑞雪事上年十二月二十九日济南得雪三寸四野均沾嗣据各属陆续申报俱于是日得雪二三四寸不等不惟二麦自兹畅茂将见禾苖亦可乗时布种矣合将瑞雪情形缮折恭报谨
　　奏
　　今嵗雨雪可谓
　　天恩浩荡率土均沾滇省从来雪少去冬竟深至二尺人所罕闻见者朕实感戴庆幸而倍生惕厉之心愿与诸卿共相懋勉其靖共尔位毋或荒宁慎之慎之雍正六年正月二十八日山东廵抚【臣】塞楞额谨
　　奏为请
　　防事窃准吏部咨钦奉
　　上谕着各省督抚于所属知县内拣选一人作速咨送闽省交与髙其倬常赉酌量于紧要县缺补用钦此钦遵【臣】拣选得蓬莱县知县杨一正在任年乆歴练老成可以咨送抑【臣】更有请者原任金乡县知县郭允彝丁艰离任现在咨归旗歴任六载有余办事明敏才具练达若咨送闽省堪胜紧要县缺【臣】因人材起见越例具
　　奏或将现任知县杨一正咨送或将丁忧知县郭允彝声明缘由咨送闽省之处伏
　　圣鉴批示遵行谨
　　奏
　　令杨一正徃闽是郭允彜若居官果优具本题留送部引见可也
　　同日又
　　奏为请
　　防事正月二十六日接准部咨奉
　　防山东按察使杨绍补授直隶布政使山东布政使岳濬调补山西布政使张坦麟调补山东布政使钦此【臣】查东省现在存库之正杂钱粮共有三百四十余万两闗系重大现在道府内无堪署藩篆之员仰恳
　　皇上天恩将岳濬暂留东省俟张坦麟到任交代明白
　　之后再令赴山西新任为此谨
　　奏
　　所请是足见慎重钱粮之意已有防命张坦麟速来交代矣
　　雍正六年二月十二日山东廵抚【臣】塞楞额谨
　　奏为恭报雨雪事二月初四日省城大雪复据各府州县陆续报称是日有得雨入土四五寸不等之处有得雪三四寸不等之处合将得过雨雪情形恭折奏
　　闻谨
　　奏
　　深慰朕懐实代汝不胜庆幸也但不可遂尔放逸惟心存敬畏拳拳弗失勤吏治畅民情
　　上苍之响应朕可力保也慎之又慎期共勉之
　　同日又
　　奏为遵
　　防宻议据实覆奏事窃【臣】接准和硕怡亲王戸部尚书
　　蒋廷锡奉
