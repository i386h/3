<!-- { "loadSidebar": true } -->
　　圣恩一视同仁请照各营之例每兵百名存留三分充公收贮中军衙门遇有修补甲械之时动支料理每年报【臣】核销庶公用有资而军威整肃其于沿海行伍大有裨益矣【臣】未敢擅便伏乞
　　皇上睿鉴批示遵行谨
　　奏
　　当仿照各省抚标成例而行
　　雍正九年九月初六日广东廵抚【臣】鄂弥达谨
　　奏为奏
　　闻事窃照粤东地方环山滨海民猺杂处所有韶州府属之曲江英徳乐昌乳源四县界内有一种猺人盘踞其中约计人数不过千丁多系贫窘怠惰不勤耕种者偶或饥寒即出为匪其柳坑水源宫二坑尤甚前经该地方各官禀请増设营汛控制【臣】思増设营汛如人少则不足以控制弹压多则日久不无扰累滋事因查英徳县所辖各猺自明季设立黎陈二姓猺目以来众猺有所统属至今帖然不敢为匪向使柳坑水源宫二处亦皆设立猺目时加约束则自不敢肆行为匪遂与两司酌议设立猺目约束即于柳坑水源宫二猺之中择其强干诚实而向无过犯者二名给以猺目劄付每月再赏银三两令其管辖猺众即令猺目各坑猺人编定丁户每五十户立一甲长甲长毎月给银五钱使其分管各猺按户稽查猺目猺甲每月一次到县当堂支领工食所给银两应于公项内动支如一年之内所管猺人无盗窃者除给工食外仍行给赏花红以示鼓励倘有盗窃之案发觉责令猺目缉拏如或徇隠揑报经兵役拏获者则该猺目并猺甲一并分别究处再猺山一带荒土甚多向因乏本耕作以致旷废应令该地方官查明借给牛种责令猺目猺甲等督令尽力开垦各安生理再
　　圣谕广训一十六条及强窃抢夺并窝主各条内紧要律例摘叙简明语句分刋二本发给猺目猺甲等朔望宣讲化导使既知
　　朝廷之法不可干犯又令其衣食有所资借则各猺自
　　可帖然矣为此缮折具
　　奏伏乞
　　皇上睿鉴谨
　　奏
　　此事在汝等督抚斟酌合宜而为之观所料理似属允当
　　雍正九年十月二十三日广东廵抚【臣】鄂弥达谨
　　奏为钦遵
　　圣谕实力奉行事雍正九年八月初一日据新任布政
　　使【臣】杨永斌至【臣】内署密交
　　谕防一道【臣】跪读之下仰见
　　皇上指示周详凡属臣工优劣皆在
　　圣明洞鉴之中查方愿瑛秉性奸邪存心狡诈身为大
　　吏受
　　国深恩乃不思报效耑以沽取虚名阻挠实政致使文武各立一途不相和协【臣】未到任之先固已闻知而到任之后细加察访皆因文武官弁遇事各执巳见总不面为商酌遂致心生疑忌不克和办公【臣】俱谆切训饬文武各员务须同心共济不得彼此参商至于粤东边海岩疆盗风甚炽人多嗜利轻生【臣】荷防
　　圣恩委任封疆敢不悉心开导立法劝惩冀其革面革
　　心共为
　　盛世良民所有居心行事如云贵督【臣】鄂尔泰者实属封疆师范【臣】时深效法惟恐不逮今奉到
　　圣谕如耳提面命俾【臣】知所遵循得与布政使【臣】杨永斌同心协賛实力整顿务使文武和衷盗息民安以图仰报
　　天恩于万一理合缮折
　　奏覆伏乞
　　皇上睿鉴谨
　　奏
　　览奏知道了但以言行相符为务
　　同日又
　　奏为恭报粤东秋收分数仰祈
　　睿鉴事窃照粤东地方一年两次耕获民多力穑今嵗夏间已获丰收兹据布政司各属收成分数彚报前来查广州南雄韶州恵州潮州肇庆髙州雷州亷州琼州十府并罗连二州及各所属收成俱有六七八九十分不等再各属米价每石自五钱四分至七钱不等今新米上市价值自必渐减家给人足户庆盈宁所有各属收成细数【臣】谨另缮清折恭呈
　　御览伏乞
　　皇上睿鉴谨
　　奏
　　粤东秋成分数以手加额览焉












　　硃批谕防巻二百十五之一
　　钦定四库全书
　　硃批谕防巻二百十五之二
　　硃批鄂弥达奏折
　　雍正十年正月十六日广东廵抚【臣】鄂弥达谨
　　奏为奏
　　闻事窃照陈美伦曽合二犯散劄聚众谋为不法业经
　　拏获讯供经【臣】等两次防
　　奏在案所有陈美伦供出之伙党罗京相等犯以及覆行严讯曽合供出同党住居西省之钱珍等犯及住居本省之温崇新等犯【臣】即选差员弁干役分路飞徃密拏并密札广西抚臣转饬该地文武官弁协拏去后今据【臣】标外委把总黄云龙把总李秉钧李育外委千总邬连等陆续拏获梁其芬钱珍植直寳陈梦吉吴恵陈梦济陆始賔梁其珍邓洪佩梁文廷植琼玖植沧洲等犯并在钱珍家内起获天寳年号伪劄五张又于林王茂家窝藏
　　之竹箱内搜获旗印诗扇等物并拏获本省之温崇新温殿彩游挺仙梁亚十李灿章等犯【臣】即带至内署吊并曾合等犯与司道密行严讯其大逆不法之处已据各犯直认不讳至诘其天寳年号劄付来歴则据钱珍等供出梁二恭胡百千知道等语【臣】即委员弁密拏务获究拟外正在缮折间据委员左兴禀称于西省苍梧县地方防同地方官拏获陈彦清又在平南县地方拏获罗京相罗君秀之子罗亚广韦朝明龚洪潘才潘清欧石福郭上清李满并在浔州府拏获杨法伦黄泗廻等禀报前来【臣】即差员前赴平南县迅提已获一干人犯来东质审俟解到另行审明奏
　　闻外其未获陈汉等犯仍严饬委员多方密拏务获解
　　究为此先行具折奏
　　闻并先获各犯口供及起获印劄另封进
　　呈伏乞
　　皇上睿鉴谨
　　奏
　　拏获各犯甚属可嘉所差委员弁当厚加赏擢以示奨励此案须彻底严究务尽根株不可少渉畏愞率忽致有疎漏
　　同日又
　　奏为奏
　　闻事窃查粤东潮州一府与福建江西连界兵民杂处人烟辏集米谷最为紧要因去嵗丰收之后隣省赴潮籴买者多恐今嵗三四月间青黄不接米价稍昻亦未可定不得不预为绸缪之计查广西梧州府谷价现在甚平每石价值三钱余【臣】与司道等官详议委员前徃梧州采买二三万石存贮广州府仓如三四月间潮州府属米价昂贵即潮州原贮仓谷量加出粜接济民食以平市价即以此项买贮谷石舟运至潮补仓如潮属价平而省城米价稍昂即此项谷石在省减价平粜归补原项一转移间则米价常平于民生甚有裨益但查藩库钱粮并无闲款可动惟太平关有自雍正九年五月起至十一月止收过羡余银三万六千二百两零现存司库每年俱于七月间方行解部此项尚无急需今暂为动支银一万两交与试用知县乔徳征委令前徃梧州府地方买运讫所动税羡俟粜出谷价归还按期解部事关筹画民食暂动帑项理合缮折奏
　　闻伏乞
　　皇上睿鉴谨
　　奏
　　览奏已悉咨部存察可也
　　同日又
　　奏为请
　　防事窃照粤东地处海濵逼近外国其来广贸易者实繁有徒惟恐内地奸宄勾通外番色目生事不法【臣】时加严饬各地方官密行访察讵有吕宋西洋人安多牛方济各等贸易来广于雍正八年五月间凭通事林兴观等代徃佛山地方用价一十五两潜向民人柯胜昌买得女婢一口名唤碧桃年甫十二嵗顺便擕带归国迨至九年四月内经臣亷访得实适安多牛等复贸易至广当饬南海县讯据该番供认价买碧桃归国原期抚养作女今自知悔罪愿甘立限送还【臣】察其情词恳切即宣谕
　　皇上圣徳并示以寛大放归本国兹该番安多牛等挈碧桃附撘夷商洋船于十月十九日回至省城据洋行商人禀县转报到【臣臣】即令该县随传碧桃亲父认明领回伏查人口出境下海例禁森严但安多牛等自吕宋越海重译逺来前因一时愚昧不知例禁价买碧桃归国嗣经访查即改过悔罪立限送还【臣】仰体
　　圣主柔逺鸿慈暂该番安多牛等保候可否念其外
　　夷无知误犯旋即悔悟尅日送回
　　恩准安多牛方济各二犯从寛省释其经手之林兴观等饬司究拟发落【臣】未敢擅便伏乞
　　皇上睿鉴批示遵行谨
　　奏
　　既知悔罪送还自应寛宥安多牛方济各二犯即省释遣回本国以示懐柔逺人之义
　　雍正十年二月十八日广东廵抚【臣】鄂弥达谨
　　奏为恭缴
　　硃批原折事窃【臣】于雍正九年十月内具折
　　奏覆文武和衷縁由奉
　　硃批览奏知道了但以言行相符为务钦此【臣】惟凛遵圣谕不敢徒托空言务期见诸实行仰副
　　皇上谆谆训诲之
　　圣心所有歴次奉到
　　硃批原折理合另封恭缴谨
　　奏
　　览
　　今命尔署理总督事务更当加勉以期毋负朕委任之意
　　雍正十年三月十九日广东总督【臣】郝玉麟广东廵抚【臣】鄂弥达谨
　　奏为奏
　　闻事窃照粤东地方去嵗冬底雨雪优渥二麦丰茂现今俱已収获自入春以来雨水十分霑足早睌二稻陆续栽莳竣禾苖秀茂仰荷
　　皇上敬
　　天勤民休祥协应来丰稔可期所属府州县内间有米价稍昻者亦饬存仓谷石照存七粜三之例减价平粜秋収买补还仓现今米价俱平自五钱以
　　至一两不等茄菜蔬俱皆肥大【臣】等恐厪
　　圣懐理合缮折奏
　　闻伏祈
　　皇上睿鉴谨
　　奏
　　览粤东雨水情形朕懐深慰
　　同日又
　　奏为遵
　　防覆奏事窃照广东肇庆府阳春县莲塘寨地方贼众乗夜打刼居民严谦光严涵光等家一案于雍正九年十月十六日奉有
　　上谕一道【臣】等遵查雍正八年十月二十八日夜阳春县民人严谦光严涵光等家被刦有贼七十余徒一节查当日新兴石窝汛把总王进贤原报开有贼七十余徒旋据该县详报被刦情形及当时追获李有徳讯据供开伙党一十三人并无七十余徒之多【臣】等彼时亦曾风闻恐有减报盗数情弊一面密加确访一面饬司亲提事主盗犯解省细审嗣据该县续获事主已逐旧仆为首纠刦之林日章等到案佥供同党实止一十三人合之先获李有徳初供无异业经【臣】郝玉麟叙入疎防案内
　　题叅在案迨事主盗犯提至省城经按察使黄文炜亲讯亦与县报初供脗合嗣又据署电白县禀称因观风院亦有风闻令其访查伊即屡次密遣亲信之人至事主前后左右细加探问盗数实止一十余徒似无减报盗数情弊又盗伙带有藤牌鎗刀等械逞凶拒捕一节查此案现据臬司招解经【臣】等提犯防审据各犯坚供实止擕带扁挑木棍并无藤牌鎗刀等械其当时被获之李有徳因脚撞伤疼痛落后是以被乡民等拏获各犯早已争先脱何敢逞凶拒捕等语查李有徳系乡民拏获交黄泥湾汛把总姚升因当日系百总盘天扬之父盘子盛同乡人追赶遂揑为弁兵追获但该犯既先被乡人擒拏则无拒捕之处甚明又事主单开赃物等件约计银一千余两该县指为谎报反事主掌嘴一节【臣】等面讯该署县王博厚据称实因讯供时谦光自恃府书语言顶撞掌嘴数下是实并无勒令事主改供情弊随查失单所开赃物确估仅止值银数十金并据接任知县王元枢再三查讯事主所供赃物俱与单开数目符合则该署县似无讳饰抑勒情事今奉到
　　上谕【臣】等逐一防鞫密加细察与前情无异再查此案盗伙一十三人已经拏获十名现在另疏具
　　题其未获李色国李唐长张耀富三名飞饬选差干捕分头上紧缉拏务获究拟勿使漏网以仰副
