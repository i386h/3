<!-- { "loadSidebar": true } -->
　　闻外查雍正九年九月间【臣】于廵抚任内因匪首李梅未获商同前督【臣】郝玉麟遴委理猺同知厐屿捕缉该员查至西宁县地方访知有猺山散劄一事计擒匪党杨士元等密讯供出陈美伦等谋逆实情并各犯姓名住址禀报到【臣臣】即飞饬密拏随据该员遴委革职千总施士超东安县武生何九星等带领干役徃广西藤县五屯所改装设计拏解陈美伦邓志广等到【臣臣】即传同司道在署密讯供出伙党罗京相等又因该员熟悉东西两省情形凡经【臣】遴选员役指授机宜分头购缉俱令与该员商酌而行是以本案渠魁伙党俱已陆续全获实属始终效力之员【臣】查厐屿由广西举人雍正五年
　　命徃广东试用前经委署镇平归善番禺三县俱能料理地方着有成效自补授理猺军民同知受
　　恩感激益思报效实心办事才守兼优洵属干练之员
　　钦奉
　　硃批谕防格外荐擢因无相当之缺未敢冒昧议请陞补所有同知厐屿劳绩不敢壅于上
　　闻【臣】谨防同署抚【臣】杨永斌观风整俗使【臣】焦祈年合
　　词缮折奏
　　闻伏乞
　　皇上睿鉴谨
　　奏
　　厐屿既于此案系始终效力之员遇有相宜府道缺出援防具疏题补
　　雍正十年闰五月十三日署理广东总督【臣】鄂弥达谨
　　奏为奏
　　闻事窃惟粤东田禾一年两熟仰荷
　　圣主敬
　　天勤民感召和气屡登大有今春雨水十分霑足二麦俱已丰収禾稻挿种及时【臣】恐围基低漥处所雨水稍多因徃肇庆看兵廵视海口营汛之便遂亲履围基查勘因西水旋长旋消各处围基并无冲决坍泄之处而围内禾稻俱极畅茂询诸各处民人佥云今春雨水充足入夏以来雨旸时若围内围外髙下田地俱十分丰茂早插莳者已经収割其稍迟者亦皆丰茂来自获大有现在地方宁谧民风熙皥除早稻収成分数俟布政司彚报到日另行
　　奏报外合【臣】经过各处丰稔情形缮折奏
　　闻伏乞
　　皇上睿鉴谨
　　奏
　　粤东雨时若情形以手加额览之
　　同日又
　　奏为奏
　　闻事窃查匪犯余猊纠党谋逆业经【臣】等恭折奏闻并一干人犯提押来省讯据供出闽省伙犯黄五舍等咨提赴粤讯供助匪情实亦经具
　　题在案嗣复余猊再四穷究又据供出伙犯陈竒和林日恭系揭阳县人随又密饬查拏去后续据该府县禀称有武举黄裕典于五月十三日祭祀
　　关帝防众饮酒近地居民多有疑讶等情又经密饬访查兹该县陈竒和林日恭密行拏获并查出余猊等于上年被拏时曽留信于罗谓玉陈竒和欲令纠众刦狱罗谓玉并获到案与陈竒和林日恭分别研讯各据供认本年四月初十日在于罗谓玉家商谋招党竒和遂招约林日恭王阿佑并黄裕典而王阿佑又招得吴来亭谢阿天李阿纲及兵丁李广等商议去救余猊订于五月十三日拜把因各处地方严紧无计可施商量且先下船出海再作道理旋被访觉查拏各自逃散等语拘到王阿佑等研讯供认相符惟武举黄裕典兵丁李广尚肆狡辩等情具报前来【臣】等查余猊不法已极正在穷究党羽而罗谓玉等复敢聚谋刦狱似此一党奸恶万难轻宥除密饬文武严拏余伙并武举黄裕典另疏叅革一面现在人犯提押至省【臣】等亲加严究务尽根株另折具
　　奏外所有续获余猊案犯并查出聚谋抢犯縁由【臣】谨防同署抚【臣】杨永斌观风整俗使【臣】焦祈年合词先为奏
　　闻谨
　　奏
　　览奏续获案犯縁由知道了事关匪徒设谋纠党慎密为之毋忽
　　雍正十年六月初九日署理广东总督【臣】鄂弥达谨
　　奏为安插穷民开垦情形仰祈
　　睿鉴事窃惟粤东地方山海交错民俗刁悍贫苦者多所以小民惟利是图每于封禁之矿山濳徃偷挖甚至贩私盗窃毫无顾忌虽因习尚浇漓轻蹈法网亦由无田可耕无业可守遂致渐流为匪【臣】自抵粤以来奉到歴次
　　谕防刊刻遍示晓谕劝导一面严饬该地方文武官弁时加廵逻勿任矿徒聚伙偷挖旋据各属覆称小民闻有
　　上谕欣喜观听咸知感激
　　天恩不敢轻犯原封硐口无人偷挖【臣】随行查各属旷土及实在无业穷民已据各属报到二千余户正在商酌安插荷防
　　圣主垂念
　　钦差礼科给事中徐偕【臣】等悉心办理随经科【臣】徐亲歴山遍行查勘各处矿硐皆属封固硐口蔓草丛生并无偷挖之事惟是无业穷民若不悉心调剂使其衣食有赖难保后来不蹈故辙查肇庆府大官田地方新设鹤山一县及附近恩平开平等县现有荒地数万畆以之开垦耕种安插贫民最为相宜【臣】上年曽委粮驿道陶正中料理新县城工兼令查勘荒地鹤山县境现据丈出荒地三万三千余畆查业户耕地百畆须佃五人此可安集佃民一千六百余户恩平开平荒地甚多不止一二万畆现今丈出五千余畆尚未及四分之一因该处地广人稀虽有藩库垦荒银两莫肯赴领承垦【臣】等谕令有力商民招集恵潮等处贫民给以庐舍口粮工本毎安插五家编甲入籍即给地百亩复念各佃逺来托居虽有可耕之业仍恐日后予夺凭由业户不能相安应为从长计议凡业户领田百亩各佃俱带领地五亩与田主一例纳粮永为该佃世业田主不得过问庶佃户稍有余资无偏枯之叹亦可无逋租之虞今恵潮二府贫民就居鹤山耕种入籍者已有三百余户现在陆续依栖日益増聚兼闻先到之人安顿得所无不踊跃趋赴其各属未报贫民亦必陆续报出容【臣】等遍查髙雷亷等各府州县可垦荒地一并丈出次第设法安插使穷民皆有恒产足以资生不数年间野无旷土地无遗利全粤深山穷谷无复有失业游手之民风俗淳美夜户不闭地方官民均感
　　浩荡洪恩于无既矣谨安插縁由防同署抚【臣】杨永
　　斌科【臣】徐杞合词缮折奏
　　闻伏乞
　　皇上睿鉴谨
　　奏
　　贫民如此安插甚好料理殊属妥协
　　同日又
　　奏为遵
　　防覆奏事窃查潮州镇【臣】李万仓
　　奏请黄冈协柘林汛左营守备改为柘林水师専防海澳配造船只分泊柘林管辖港口之鸡毋澳西虎仔屿二水汛哨廵一折奉
　　硃批言之督臣酌议具奏钦此前经督【臣】郝玉麟檄委恵潮道胡恂确勘议详前来【臣】细加覆核查柘林一汛在黄冈之东为明初沿海五水寨之一向以闽广上下徃来必经视为海道第一关锁门户则当时南澳弃为盗窠无官兵守廵之故也我
　　朝扫靖海氛设立总兵大员镇守南澳左右福广两营雄踞海中柘林已在肘腋之内是以汛防定制以黄冈协营守备防守柘林于鸡毋澳礮防驻防官兵八十四员名西虎仔屿礮防驻防官兵二十四员名皆为陆汛俱属黄冈协管辖礮防之下一带汪洋俱属南澳镇水师管辖设船三只配兵一百名专防鸡母澳大小金门等水汛则以诸汛距南澳镇城不过二十五里之海面宜归画一以专责成不另立水师法至善也兹若柘林守备改为水师添造战船则陆汛已属空虚柘林所辖之马头山等处诸礮防势必又另拨兵防守此更改之不便于陆汛者也且二十五里之海面两岸俱设水师势必与南澳右营分内外洋界内则咫尺之地无所庸分外则洪涛巨浸难以分清一遇失事反得滋其推诿此更改之不便于水汛者也查鸡毋澳礮防固为要紧之区然陆汛有官兵驻防水汛有战船廵缉至周至密可以不必更张西虎仔屿礮防依山傍岸四面俱系礁石浅沙战船原不能至止因洋面界限无凭分别遥望此屿为界东属左营西属右营并非应防汛之所更可无烦筹画应该署镇所请之处均无庸议理合缮折
　　奏覆伏乞
　　皇上睿鉴谨
　　奏
　　所奏是此议当令李万仓知之以増长其识见雍正十年七月初二日署理广东总督【臣】鄂弥达谨
　　奏为恭报粤东早稻収成分数仰祈
　　睿鉴事窃照粤省今嵗春夏雨水霑足早稻业已登兹据署布政司黄文炜各属早稻収成分数彚报前来【臣】查各府州所属収成自十分九分以及八分七分不等各属米价自五钱起至八钱一二分不等目下新米上市价值自必益减其各处农民呈报瑞谷一茎数穂者甚多家给人足共庆盈宁此皆我
　　皇上敬
　　天勤民精诚感格是以海隅苍生咸歌乐利所有各属早
　　稻収成细数【臣】谨另折分晰恭呈
　　睿鉴为此谨
　　奏
　　览粤东收获并米价情形朕实深为额庆
　　同日又
　　奏为酌裁盐政陋例以节浮费事窃照盐政衙门向为利薮及归督臣管理节经查明应归公者
　　奏明归公应禁革者陆续禁革现在一无陋例但查运使衙门商人上纳盐饷库官库吏每百两尚有规礼三钱拆引每封规礼一两经歴规礼二两每年约数千余两又有单房収标修秤埠差等项饭食名色每年约计亦数千余两虽积弊相沿由来
　　已久而为数殊觉太过今【臣】俱一一斟酌约算各官役出入之数量加裁革或存留一半或裁七存三务俾官役可以办公而亦不容因以为利再查运使衙门向有公匣一项众商内每年公派六人于运使署侧设立公柜每商拆引一封上价之后运使填发水程不给该商领去转发管理公匣之人每封缴银十九两方将水程给发众商惟恐领迟以致违限不得不与名曰公费每年约银六七千两以备运使衙门不时之需及督臣生日年节礼物之用【臣】查运使衙门向有収饷每百两加平三两三钱上价每百两加平八钱除支解铜觔水脚都察院饭食起解各饷平头路费及【臣】衙门书役工食纸劄外每年约余五千余金以作养亷已足敷用不应复累各商至【臣】衙门礼物向来俱不収受此项银两【臣】曽檄取公匣収支底簿阅看不过供此管匣六人之酒食花销而已众商血本所关而此六人假公费名色用如固有甚属不合【臣】已严饬革除至于各场大使管理灶晒向例发价皆有扣头収盐皆有加秤一年四节晒丁栅长皆有额规又有家人司事廵丁各项小礼边海穷民所得官价尚且不敷工本若再层层剥削民何以堪欲不走私势必罢晒【臣】已将扣尅剥灶最甚之博茂场委员陈绍箕咨革究审仍通行申饬现在各皆知儆惧改悔【臣】亦容其自新倘有不遵【臣】亦断不姑恕【臣】防
　　天恩总理盐政惟有悉心整顿总期弊革风清以仰副皇上恤商恤灶至意所有酌裁陋例事宜理合据实奏闻伏乞
　　睿鉴谨
　　奏
　　嘉是览焉务期言与行符实力勉为之操守一节为大臣立身之根本果能于此坚持不移属员何有不服公务何有不办加意砥砺自勉莫视为易事
　　同日又
　　奏为奏
