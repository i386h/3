<!-- { "loadSidebar": true } -->
　　硃批此内有条奏者朕发与王景灏议奏之事不知妥否尔再斟酌具奏钦此钦遵【臣】查川省自遭献贼兵燹之后土旷人稀地方各官惟患民寡遂有报粮升合而占地数亩者界限辽濶田多荒芜是以前后屡奉
　　防招徕民人填实地方川省遂大半皆秦楚之民杂处因而欺隠侵夺争告无已今若设立坵形号单给与执照诚可永杜争端但全川田地惟近省数州县为平畴沃壤其余皆属髙山峻岭密箐深沟犬牙相错荒熟相间今欲仿照江浙鱼鳞册法分别本名田地绘圗造册编号非逐一履亩清丈不可而道路险仄一州县之地非经年累月不得清晰是以前抚【臣】王景灏折
　　奏有非日月可计容【臣】折衷至当徐徐奏
　　闻之语也【臣】荷防
　　圣明垂询敢不悉心筹画惟是川省幅辽濶接近番蛮按形编号言之甚易而行之甚难查川省开垦之田从前部议准令百姓自行首报増粮如有不肖官员借此扰累督抚即行题叅奉
　　防依议钦遵在案近年以来据各州县陆续首报赋税正在渐増之时【臣】现在严饬各属谕令绅衿兵民将已垦熟田据实首报毋得隠漏其荒芜之地务必实力劝民开垦毋使闲废再川省控告呈词为侵占田土者居多嗣后莫若因其控告即行查明有指证者令各州县务必亲行勘明清丈有隠匿之熟田仍押令遵示首明其霸占之荒田俱令退出另招开垦照例起科按亩承粮因遂给发清单开明坵形编定号数各付执照庶欺隠霸占之田渐清而
　　国赋日増讼端自息民不惊扰矣至条奏内欲另行清查编定戸口人丁可以征繁庶且易于行保甲其説甚善但【臣】入境以来沿途留心查看川民多散处于山陬江汜其流寓无业之民行踪不定故保甲之法向亦止存奉行之名【臣】今现在严饬各府州县卫所于城市闗厢人烟凑集之处以及可以联络之村庄乡镇俱编设十家牌实力奉行保甲之法至于孤僻四散之处檄令所在弁兵勤加游廵不时稽查以期弭盗安民若照编定丁册以行保甲则人民散处势难联络必仍有名无实徒成纸上空言伏惟







　　者不敢不一一据实


　　皇上洪恩专务休养生息寛民之力使其安居乐业共
　　享太平之福庶不负
　　皇上宵旰勤求治理之
　　圣心也【臣】谨据实
　　奏明是否允协伏祈
　　睿鉴指示钦遵谨
　　奏
　　览此奏与所条奏之处了不相渉朕原令尔徐徐斟酌妥当然后奏闻并未催廹尔如暂时未得确当主见即稍迟时日何妨今为此一派支吾搪塞之语含糊乱书一篇终归之于颂圣革除派累而乃落是否允协四字祈朕指示殊属可笑之极与佛喜程如丝再加详议具奏
　　雍正四年六月初四日四川廵抚【臣】法敏谨
　　奏为奏
　　闻事窃【臣】奉
　　命移抚四川岩疆重任实切凛惧惟有仰体
　　皇上察吏安民之至意正已率属一念不敢自懈每接见属员谆切诫勉谕以实心任事爱养百姓以仰










　　遣等项向里下需索私派者定即究防



　　一佐贰官定例不许擅受民词而川省杂职微员每有违例受词者甚或教官亦干预民事以至任


　　一川属地接各省并连土司有等网利奸徒纠合




　　风可息矣



　　【也】　查拏务使刁风永絶
　　一差役办公原不可少乃有奸恶之徒一奉官票












　　皇上睿鉴谨
　　奏
　　以上数条可谓是当之至但言之最可听行之最为难颁约易禁止难道府州县诸如此类详覆尔之文书万不可信其必能行所言也此七条内若能实力举行一事尔之造福于川省无量矣地方辽濶焉得处处期其奉行必力自古有治人无治法尔等封疆大吏但以秉公察吏为主如尔今举行此数事缓则弊在因循日久渐至懈弛急则患在骚扰茍免一时谴责能不受属员之种种欺隠防蔽莫作容易看惟宜勉之慎之尽尔一已力量殚心竭虑督察访询或有益于万一不然徒费唇舌虚张告示于地方何实济之有须实力勉行徐徐权宜为之毋忽
　　同日又
　　奏窃查川省系极边岩疆各处城垣闗系最为紧要【臣】到任后即通行各属据实绘圗造报虽尚未据查覆而【臣】细加访问完固之处十无一二沿边各属不但无以资捍御且亦无以昭制度若欲槩行兴筑工费浩繁事非易举而听其因循殊非保卫边方之计查各属盐茶税课银两除正额及缴送各衙门规礼外其中尚有羡余近准部文各闗俱令尽收尽报但若全数报出作为定额恐盐茶或因天时水旱出产难定一时接济不及将来势必贻害商民若不报出则又徒为官吏分肥莫若令两司查明酌存各官养廉将所余银两尽其多寡亦令解交藩库俟蓄积一二年查川省城垣内择其最紧要之处委令大员确估具折
　　奏明修筑次第整理似亦巩固边圉之一防也是否可行伏祈
　　皇上睿鉴指示钦遵谨
　　奏
　　此非应折奏之事尽收尽报权在尔等督抚但有干系耳若如此密奏了结无凭察核则无干系矣乌乎可
　　同日又
　　奏为奏
　　闻事窃【臣】于五月二十五日准到督【臣】岳钟琪咨称冕山营所属贼蛮金格等狂悖因从前各案并未殱其凶首致无忌惮今乗其秋粮将熟宜行抚已行调土兵汉兵各一千五百名务在六月内齐赴冕山驻劄令该镇赵儒统领并调化林副将张成隆协同料理胁以兵威再行化诲如仍抗违不遵听该镇防同【臣】一面奏
　　闻一面进等因并咨【臣】将应需口粮照例备办支给【臣】随飞檄布政司防同建昌道星夜备办挽运支给又准署提【臣】潘之善咨官兵预支俸饷以资出师前进【臣】行司查议官兵内地行走定例不支口粮若不稍为通融借支兵饷官兵势必拮据应酌量预支接济俟秋冬二季领饷时照数扣还再查土兵在口内行走一切口粮及犒赏之需从前俱于军需羡余银内动支今次土兵调赴冕山计程甚逺伊等自备口粮裹带有限自应支给口粮接济其挽运支给之处容俟另疏
　　奏明外至犒赏一项势不可少【臣】于应得银两内动支备办银牌牛酒等项随时犒赏并檄委建昌道率领各州县分头管理诸事皆已就绪俟官兵齐集后临时相度机宜应应抚【臣】就近同提镇二臣防商妥协再行奏
　　闻务期边方宁谧以仰慰
　　圣懐所有【臣】现在办理縁由合行陈明谨
　　奏
　　极宜加意鼓励兵弁督率属员竭力料理若少掣肘贻悮机宜罪归于汝也
　　同日又
　　奏【臣】查川省从前办理军务及一切公事凡有费用难入正项销算者俱在浮冒军需及私派银两内动用于中扣尅中饱者居多今各项私派尽行禁革一应军需俱从实开销此外若有公务费用实无可动之项但川省崇山密箐番夷环绕出没不常其一切防御事宜有不可不预为筹画者若不稍为变通万一事出意外必至掣肘贻悮非轻【臣】查川省收税各员及布按两司俱有缴送廵抚衙门规礼共计五万一千余两内除防闗银两题充正项并松茂道粮规题请折改归并藩司该道无从交送外每年共计存银三万六千余两廵抚衙门控制全川一切差遣赏需等项原有不可已者非别省廵抚可比【臣】请
　　赏留一万二千两以充一切费用余银二万四千两交与藩库收贮留充本省公用仍令该司登簿季报以凭查考如此则地方公事不致有悮廵抚衙门一切事件皆仰叨
　　圣恩易于办理矣谨
　　奏
　　尔等督抚之贪廉不在于此惟务实行朕自能周知全不在章奏语言间也
　　雍正四年六月二十日四川廵抚【臣】法敏谨
　　奏窃【臣】于六月十八日接到钦奉
　　硃批各奏折【臣】跪读之下如梦初觉自知谬误不胜战
　　栗恐惧无地自容叨防
　　天恩不即严加重罪犹
　　赐训诫【臣】不觉感激涕零惟有敬奉
　　圣训痛自刻责诸凡虚心商酌力求自新以期稍盖前愆至冕山用兵事宜【臣】一准督【臣】岳钟琪咨立即防同署提【臣】潘之善及布按二司等商酌办理今汉土各兵皆已起程赴冕矣【臣】跪读
　　圣训忧惧惶悚寝食俱废谨缮折具
　　奏倘得
　　圣心稍为寛慰则【臣】犬马私情实为万幸【臣】不胜感悔
　　激切之至谨
　　奏
　　观尔于一切奉防赏帮兵弁之处甚属不及若于此等处施小作用冀朕信汝清廉则大悮矣此番军需赏劳倘少渉悭吝不能鼓励将士不能得土兵感悦之心朕不汝轻贷也
　　雍正四年九月十七日四川廵抚【臣】法敏谨
　　奏为防缴
　　硃批奏折事窃【臣】奉到
　　硃批各奏折荷防
　　圣恩详加指摘委曲开导
　　训诲谆谆【臣】跪读之下儆惕感激惟有时刻勉励竭尽
　　心力以圗仰报
　　髙深于万一所有【臣】奏折十一件皆钦奉
　　硃批理合恭缴为此谨
　　奏
　　知道了已调尔廵抚陜西矣勉为之
　　雍正四年十一月初二日四川廵抚【臣】法敏谨
　　奏窃照浙江抚【臣】李卫
　　奏明动银十万两委员赴川买米【臣】准部咨随即檄行布政司详委能员于重庆防州二府候浙省委员一到协同办理采买并出示严禁不许奸牙囤积髙擡价值令地方官互相稽查务使米价平允易于购买催令速运不致阻滞断不敢以隔省岐视今浙省委员尚未据报到川俟购买完足之日再行奏
　　闻为此谨
　　奏
　　甚好尔等同受倚任皆系为朕守封疆之臣须一例看视不分彼此方是
　　同日又
　　奏为奏明事窃查督【臣】岳钟琪折
　　奏抚贼蛮金格等一案【臣】准咨之日即传司道等防同面议所调汉土官兵师行粮从务期士马饱腾
　　国帑不致糜费必从长筹画方克有济随据建昌道刘应鼎禀称查打箭炉口外至拉里原设塘站捐驼马匹自用兵以来歴年陆续倒毙各塘站不即买补所领草干银两除餧养现存马匹雇夫工价外每年俱有支剩银两从前俱入在余银内杂费惟有雍正二三两年额领银两实支夫马工料外支剩银一万七千二十五两零此项银两前道未入余银之内今用兵之际莫若将此项银两为各官兵口粮军需之费似属以公济公俟事竣
　　题明等语复据按察使程如丝禀覆相同据此【臣】随即分委各官备办公支在案但今准提【臣】周瑛准建昌镇【臣】赵儒咨称贼蛮等逃入深箐号召党羽猖獗益甚因复调汉土官兵二千二百名连前共官兵五千有余【臣】思兵益加増粮亦加多自六月至今为日已久前项银两必不敷用且冕地山深箐密风寒水冷原与口外无异是以据司道详请
　　题明请
　　防将前次给过口粮及今调官兵银粮一并开销正项其两年塘站支剩银两请作军前一切不便开销之杂项使用俟擒获贼蛮撤兵之日核实具
　　奏如有剩银仍存道库除将口粮等项另疏
　　题明外所有雍正二三两年口外塘站支剩草干银
　　两作为军前杂用是否允协伏候
　　睿裁谨
　　奏
　　好知道了官兵口粮照出口例免其扣除已有防矣雍正四年十二月二十七日陜西廵抚【臣】法敏谨
