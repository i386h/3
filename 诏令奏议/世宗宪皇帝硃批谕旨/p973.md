<!-- { "loadSidebar": true } -->
　　一苏州按察使郭朝鼎于初到任时办事颇觉勤敏及来省进见人亦明白乃自今春以来行事每多任性案件亦多草率又闻听信书役未能觉察【臣】俱随事批饬训诫并留心体访今【臣】赴常会勘秋审道经丹阳闻有前防革贪婪知县寗承谟案内款犯黄声闻等取保一事而该司衙门书役陈禄渠严致和等胆敢舞弊诈赃【臣】随密饬镇江府查出説合之孙尚卿巳据供认过付银两等语至此外有无沾染之人及赃银确数正在饬究间而此案人犯已经苏抚【臣】高其倬亲提究讯【臣】现在仍行密察自应研究虚实务得确情无枉无纵外理合先行奏
　　闻谨
　　奏
　　郭朝鼎非关任性或因迁转濡迟兴致隳颓耳原不系诚实纯人吏才犹有可取加意训戒以成就之
　　雍正十三年五月十二日江南总督【臣】赵恩谨
　　奏为奏
　　闻事窃照江南江西三省雍正十三年各属大小二麦收成分数催据苏州布政使张渠江宁布政使李兰江西布政使刁承祖各查报前来【臣】查苏州省八府三州各所属收成自十分九分以及六七八分不等安徽省十四府州各所属收成自十分九分以及七分六分不等江西省十三府各所属收成自十分九分以及七八分不等至三省民间米价均皆平减江宁等府属每石价银八九钱至一两二三钱不等安庆等府属每石价银七八钱至一两一二钱不等南昌等府属每石价银七八钱至八九钱不等二麦丰亨米粮价减妇子盈宁闾阎含哺大有熈皥之象理合据实奏
　　闻所有三省麦收细数【臣】谨另缮清单恭呈
　　睿鉴谨
　　奏
　　三省麦收分数欣悦览焉
　　雍正十三年六月初六日江南总督【臣】赵恩谨
　　奏一本年五月二十一日据江西丰城县禀称该县地处低洼全赖长堤以为保障兹于闰四月二十五六七等日骤雨连朝外江内湖一齐水涨连日督率县丞捕廵各员协同乡保人等在于各隄昼夜防护大修工隄均皆平稳惟上年嵗修之鄢坊垱突于二十九日夜间漫开隄垱十余丈五月初一日江水愈泛是夜又将长乐垱隄亦漫决十余丈但各垱内田地皆种晚禾应于五月栽插菜麦俱已收获毫无伤损居民田舍尚皆无恙俟查确另报等情前来【臣】随飞饬江西布政司星委能员前徃漫溃各隄所协力抢筑完固飞报并令确勘大修隄身果否平稳居民庐舍是否无恙并于水势消退时即速布种晚禾杂粮以冀秋收外理合先行奏
　　闻
　　一同日又据署建昌府禀称所属南城县十八都地方麻姑山白沙岭等处地处低洼于闰四月二十七日大雨山高水急低田禾苗间有被淹但山溪水势原系旋长旋消可以及早补种无力穷民即令借领社谷以资饭食等情又据称所属之南丰县四十四都地方有长陂街井湾堡二处地居低下因闰四月望后连日雨多水势骤涌坍缷民人草房共二十间淹毙男妇老防十一名口俱已捞获资助掩埋其余田禾均皆无害各等情前来【臣】俱飞饬江西布政司立速遴员分途星徃该二县会同地方官确勘详查推广
　　皇恩加意资助赈恤务令被水穷民安堵不致失所外


　　一臣前据上江之霍邱等州县并下江之萧县等州县暨徐州衞各报有蝻子萌动【臣】即严饬各地方文武员弁星夜扑捕业经奏
　　闻在案续又据下江江浦阜宁盐城等县亦报有鱼子化蝻【臣】俱飞饬各地方官弁督率兵役多募人夫竭力扑捕并令凡属交界邻邑无分疆界一同竭力协捕又差标员一同捕查今除灵璧清河盐城沛县山阳砀山等六县尚未结报外其余各属俱已先后文报扑捕净尽无遗竝无伤损禾稼各具

　　务尽根株不得稍有疎懈并催灵璧等县竭力扑净结报外恐厪
　　圣懐合再
　　奏明谨
　　奏
　　览
　　同日又
　　奏一本年五月十一日据州城守营守备蒋飞鹏禀称五月初三四等日东南风甚紧于初五日夜州南水关外江边查子港之东护崖埽工坍折约长二十余丈濶二十丈见在上紧修筑等情前来【臣】随飞饬淮扬道并淮河江防同知协督河员多募人夫昼夜实力抢筑多方保护不得汕刷内地续于二十一日据该江防同知李焞文报坍折之时当即协同河营备弁率领兵夫抢下长桩大埽加镶一律已经完固平整见在住宿工所防护


　　奏明
　　一镇江府城外新河口地方被风浪坍塌江岸民房情形并咨准总河大学士【臣】嵇曾筠指示机宜以见今土性浮松形势未定从缓修筑各缘由经【臣】节次
　　奏明在案兹于本年五月十五日复据镇江府禀称新河口西掘港东岸地方于本月十三日夜又坍去江岸约长二十余丈寛四十余丈并坍去居民房屋八间竝未损伤人口等情前来【臣】即檄饬苏州布政司暨各道府等立速确勘情形将被坍房屋民人照前加意赈恤如有邻近民舍应行迁移即令资助早为迁移并咨准总河【臣】嵇曾筠札覆云亲徃勘验复坍江厓在新闸迤下掘港口地方竝非旧坍之处查新闸厓岸从前淘成钳口形势未免兜湾回溜今下游拦水尖角坍缺一块水势通畅上游新闸一带方不致回溜冲激此番塌缷实于小闸地方甚有裨益等语【臣】又见在咨商保固之法容俟商定妥协另折恭请
　　圣训外理合一并奏
　　闻谨
　　奏
　　江岸坍塌情形嵇曾筠已备细奏闻矣
　　雍正十三年六月二十一日江南总督【臣】赵恩谨
　　奏一上下两江各属自入夏后雨水俱各均调惟淮徐一带从前得雨稍稀至栽插之时亦无不均霑膏雨兹据上江之宁国太平广徳三府州属具报于六月初一二三等日得霑大雨下江之常州府报称所属于五月十九二十四二十九等日连获雨泽镇江府禀报所属于六月初三初五等日得雨霑足淮安府报称于五月二十九日大雨如注徐州府禀称徐属于五月二十八九六月初一等日各属皆得大雨海州禀称五月二十三四两日连得雨泽等情至江宁地方亦于六月初三初九得霑雨泽十八日又得时雨田禾均沐膏润惟扬属雨泽稍稀又闻淮安府尚在望雨又上江之安庆徽州池州庐州凤阳五府并和六颍泗四州间有雨水稀少之属俱称高阜田地尚有塘堰港渠蓄水可滋灌溉若再得甘霖秋成更为丰稔各等情前来【臣】随饬令各属防诚祈祷以迓甘霖普沛



　　闻
　　一上下両江霍邱等州县前经据报各湖滩草场内间有鱼子化蝻【臣】随饬各地方文武员弁及时扑捕其已未结报净尽各缘由经【臣】
　　奏明在案今据灵璧清河沛县山阳砀山等县俱已出具扑净竝无遗类印结赍报到【臣】嗣又据寳应宿迁桃源睢宁虹县丹阳铜山七县报称各境内间有蝻子生发随即扑捕竝无损伤田禾等语又据奉贤县禀报沿海地方偶生虫形如寒蝉而小俗名红虫间伤豆叶无碍花稻等情【臣】俱飞饬各彼地文武官弁均各实力设法捕除务尽根株取结通报但查蝗蝻生发扑捕贵在神速随萌随



　　圣懐合再
　　奏明
　　一据署颍州知州李元祥禀称访得州属霍邱县叶家集地方有愚顽多人聚众结盟名为铁尺会有高二王三洒宋大汉郭长腿等数十余人于闰四月二十二日在丁届逺家拜盟会酒演戏前搭布棚十座各执铁尺一根高二王三洒居中摆列扁担二条以作刑杖凡不听指挥者以扁担责之五月十二十三等日又在菜园内演戏三本在王三洒家聚会共有二十余席但未获确据及棍徒的实姓名住址见在密檄查拏等情到【臣臣】查棍徒聚众结盟大干法纪随即密饬安庆按察司暨该州密行查拏务获并饬不许妄拏无辜滋扰一面移会安庆抚【臣】赵国麟一体饬拏俟获到确审另
　　奏外理合先行奏
　　闻谨
　　奏
　　此种匪徒即如苗之有莠若不查拏惩治善良何以安枕绥辑地方此为第一要务
　　同日又
　　奏一下江海边地方民情刁悍积匪尤多【臣】留心访察恐有以出洋采捕为由而肆行抢刦者严饬文武官弁密访确实设法擒拏并将自首减罪之条徧示晓谕在案今据常熟县详据贼犯张继出首雍正十二年正六等月同伙呉大等在狼山前海洋抢刦不知姓名猪船鮝鱼船麦船棉花船木船各案随拏获呉大等十一名尚有九名未获等语【臣】当加奬励并檄饬文武各官多差兵捕勒缉逸


　　闻
　　一本年六月初三日据江西吉水县禀报该县沿河地方于闰四月二十七八两日阴雨连绵上流贑河水发骤长二丈低洼田禾间被水淹随于五月初一初二三等日共退丈余沿河查看被淹田苗俱经退出偶有伤损即已补栽晚稻不致荒弃其桥梁道路亦间有坍损等情同日又据万安县禀报该县棉津汛河边地方于闰四月二十八日大雨水涌冲坍塘路三处或长八九丈五丈不等或寛一二丈三丈不等并冲倒行人徃来憇息茶亭一间民居草店三间竝未损伤田禾人口其所坍塘路见在暂设渡船应付水势亦渐平消等情各具禀到【臣臣】随飞饬江西布政司委员分途前徃吉水县查明被淹田禾果否俱已退出其有低洼间损禾苗即令劝谕星速补种晚稻以冀秋收并查明万安县地方田禾人口果否竝未浸损其冲坍各桥梁塘路亦饬作速勘估修葺以利行旅并将被水居民加意赈恤无致失所另报外理合先行奏
　　闻谨
　　奏
　　凡值此等水发之处必有被淹黎庶即一二戸口亦当抚恤令沾实恵若以其数少而遂加隐讳则大失父母斯民之责矣志之
　　雍正十三年六月二十六日江南总督【臣】赵恩谨
　　奏一【臣】据奉贤寳山华亭三县禀报六月初二日午后风大作初三日海潮涌涨直至沿海一带土塘脚下高阜之处水深二尺低洼处所探有三四尺不等初三日巳午二时风渐回缓涨潮亦即退落高下田庐皆得无恙其塘外之田虽被潮浸旋即消退亦无伤损各等情前来【臣】查伏汛遇有风实为猛勇今邀
　　圣主福庇各塘稳固无不共庆安澜但查土塘身外于



　　圣懐理合奏
　　闻
　　一据苏松水师总兵官陈伦烱禀称呉淞海口为苏松门戸南北商艘出入络绎而各船遇风收泊舍此一口更无他处可以寄椗奈此口竝无高山大阜可为瞭望标凖每遇黒夜欲收口船只无可寻觅只得停泊外港猝遇风浪无所逃避每至惊慌失措今廵洋目击堪虞随查勘呉淞港口有礮台两座北属呉淞南属川沙可于各台上设立高竿悬挂明瓦号灯二盏竟夜长明以为港口南北标识使黑夜收风船只望为凖绳以便入口至每夜所需烛费约计二台一月不过四金请饬就近之寳山县制造月给烛价交营令看守礮台兵役然点照管仍令该县不时稽察等情并准提【臣】补熈咨商到【臣臣】细查所议实于海洋昏夜收口船


　　闻
　　一两江地方迷拐之风惟苏松尤甚【臣】屡经密饬严行查拏上年拏获拐犯陈虎子等一案随经【臣】
　　奏明在案今于本年闰四月内又查据崇明县详报有民人黄忠之子黄寳被人劈脑去足弃掷身尸等情当即批令严拏凶犯务获究拟去后旋据报称拏获拐犯李四杨秀珍杨素小刘等供认劈脑取髓卖与人合药情实除见在严饬讯究伙党务



