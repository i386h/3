<!-- { "loadSidebar": true } -->
　　皇仁于各乡各里劝设社仓现今大州县有捐至三五千石者其余州县亦皆有数百石至百十余石不等惟最小州县并大同一府地畆硗薄尚未设立【臣】已谕州县令其从容劝谕务有成效至省城地方前抚【臣】诺岷动公费银五千一百二十四两零买谷一万石【臣】赴仓查防俱已买足严饬加谨收贮讫目今粮价甚平倘值价值腾长之【臣】即减价平粜于地方殊有裨益谨
　　奏
　　甚好但社仓之举不可涉于勉强惟宜劝导鼓舞听民自便毋稍抑勒若以督抚威势严谕州县州县因之逢迎取媚则百丛生矣故云断不可强
　　同日又
　　奏为凛遵
　　圣训事【臣】前次奏折内镇慎字样俱少一点防
　　硃批训诲奉
　　命之下不胜惶悚伏念【臣】愚昧无知防
　　圣恩寛恕复
　　赐指示【臣】自此知所遵循又防
　　皇上将奏匣封固回【臣】始知奏匣封口式样【臣】初任
　　外吏未谙陈奏体式幸逢
　　圣主提撕训诲【臣】惟有时深检点冀免陨越【臣】无任感
　　激悚惕之至谨
　　奏
　　诸如此等慎而无礼可笑之举皆由于敬君之心不诚也凡事务求其本能以真实自矢则鬼神亦当黙助矣
　　同日又
　　奏为遵
　　防具奏事窃【臣】接准部咨内开钦奉
　　上谕各省道员内有兼科道职衔者行文该督抚问明本人有情愿不兼科道衔在道员任内効力者该督抚据实具奏留任其有不愿在道员任内効力者亦令据实奏明钦此钦遵行文到【臣臣】查山西省惟粮驿道胡瀛一员兼监察御史职衔【臣】钦遵询问该道据称胡瀛防
　　皇上恩特放山西道员惟有恪慎供职循分効力断
　　不敢稍有倚恃今防
　　圣谕自当益加勉励以图报称恳请代题免兼御史职衔留任効力等语【臣】查胡瀛为人诚实官声亦好其办理驿道任内事务甚属尽心现今署理按察司印一切审案亦皆明敏伏乞
　　圣恩准其不兼御史职衔仍留道员任内効力【臣】亦得
　　收臂指之益矣除据详具
　　题外【臣】谨据实具
　　奏伏乞
　　皇上睿鉴谨
　　奏
　　巳有防之事自然留伊在任此人原系朕所甚赏鉴者但不知将来如何果能始终如一否也
　　同日又
　　奏为奏
　　闻事【臣】查平阳一带俱种秋麦此时正需雨泽今据平阳各属报称自三月初五日至六七等日陆续得雨土皆滋润麦苗及时长发其潞安泽州蒲州等近南之处与平阳相仿至太原汾州大同三府平忻代保等州所属地方二十日以前接连得雨俱入土三四寸不等二麦甚为得济今嵗麦秋又可大获现今米价甚平与半月以前相同谨
　　奏
　　近日闻河南山东缺雨尔前畨亦奏称平阳一带望雨朕因此颇为厪念今览尔奏忧怀减却一半矣
　　雍正三年四月十七日署理山西巡抚印务刑部左侍郎【臣】伊都立谨
　　奏为奏
　　闻事晋省三月二十日以前得雨日期俱经缮折奏闻自三月二十日以后十数日之内省南各属竟无雨泽至四月初三初六初八初九十一等日据平阳蒲州泽州一带虽节次俱报得雨然终未霑足今二麦尚未结穗米价亦较前稍长【臣】查潞安泽州及平阳府以南州县山地居多雨水少迟即有旱意诚恐市价日增民食维艰查各州县俱有存仓米石经前抚【臣】诺岷以贮米不能经乆题准易谷【臣】思此青黄不接之际即将此项米石减价平粜俟秋收买谷还仓诚为两便【臣】已行各属令其将米石照时估减价一钱陆续粜卖又将积年民借仓粮停其征收则市价自不致腾贵民食亦不致艰窘矣再查太原以北大同代保等府州所属雨已霑足粮价亦平其省南各属俟得有透雨星驰
　　奏报外所有平粜仓粮縁由合先奏
　　闻谨
　　奏
　　减价平粜允为济时善政但须慎防属员吏役借此网利其中倘有羡余亦应存留备用于秋收买补还仓更为从容也
　　雍正三年四月二十日署理山西巡抚印务刑部左侍郎【臣】伊都立谨
　　奏为奏明事【臣】到任之初有绛州知州万国宣呈报署襄陵县知县吴世雍勒掯前任交代加收钱粮耗羡等情到【臣臣】随问布政司髙成龄据称吴世雍因亏空全完开复经前抚【臣】诺岷一面将世雍题补襄陵县一面委令前徃署理该员署任方及一月且闻万国宣与前任病故知县俞之琰谊属乡里恐难慿信随即檄调世雍到省面询并密委洪洞县知县孔忠查去后嗣据孔忠回称襄邑百姓素称刁健前任俞令衰老昏慵一切钱粮事务俱听户头现年经管自吴令署任即设钱粮红簿稽查甚严户甲不能自便随有加耗名色拆騐并无实据至前任交代因吴令盘查存仓谷石扇飏过重折耗太多之故并非掯勒等语【臣】复差人密访与孔忠所禀无异嗣有部选襄陵县知县叶心朝持凭到任【臣】以部选有人吴世雍原系署事之员因令其在省部文定夺后又于四月初一日接准部咨吴世雍已实授襄陵县知县其部选之叶心朝留在山西令【臣】遇缺题补【臣】随给文令吴世雍赴任兹本月二十日据吴世雍禀称于十四日抵任十五日忽有县民号召多人声言不要世雍任事在县喧閙已将为首之张功等四人拿获等语【臣】随委平阳府同知刘登庸等给告示前徃晓谕并查起衅縁由到日酌量情罪定夺另
　　奏外合先奏
　　闻谨
　　奏
　　此事自应先将刁民惩创即一面查吴世雍果系贤员宜加意保全毋令长此刁风倘吴世雍原有不协自侮而后人侮则予以两败俱伤可耳总在尔秉公斟酌为之也
　　雍正三年四月二十五日署理山西巡抚印务刑部左侍郎【臣】伊都立谨
　　奏为再行奏
　　闻事【臣】查襄陵县百姓号召多人在县喧閙经【臣】据报委员查并示晓谕縁由当即缮折奏
　　闻兹据该管绛州知州万国宣并该县吴世雍等禀称襄邑百姓于十五日聚集十六日该州即赴县饬谕并镇【臣】袁立相差逰撃李顺于就近带兵弹压即行解散等语【臣】查山右民俗素称强悍动輙聚众若不严究恐长刁风【臣】已谕令该州并同知刘登庸等查拏首谋之犯同先经该知县吴世雍拏获之张功等四人审起衅情由定拟治罪其余附和愚民概行免究以省拖累合再奏
　　闻谨
　　奏
　　此事前已有谕原不应连累多人
　　同日又
　　奏为奏
　　闻事先因省南一带地方得雨尚未霑足粮价稍长经【臣】饬行各属将存仓米石减价平粜縁由缮折奏
　　闻今于十七八九及二十三四等日仰頼
　　圣主至诚感格甘霖普降所有省南之潞安府泽辽沁三州并平阳府以南浮山翼城蒲解等州县及汾州府所属地方俱报得雨霑足其各属米粮因开仓平粜又时雨遍霑市价日减省城亦连日得雨省北代保等州大同府属原未缺雨粮价同前【臣】谨具折奏
　　闻以慰
　　圣懐谨
　　奏
　　朕正为尔晋省忧虑今阅此奏大慰朕怀观尔自署事以来其他尚未见所长颇觉实心任事朕甚嘉悦如果能一秉真诚为国为民则
　　上天之感格垂佑朕可为尔操左劵也
　　雍正三年五月初九日署理山西巡抚印务刑部左侍郎【臣】伊都立谨
　　奏为恭谢
　　天恩事雍正三年五月初七日【臣】赍折把总捧回【臣】报
　　雨一折奉到
　　硃批谕防【臣】跪读之下感愧无地随恭设香案望阙叩头谢
　　恩伏念【臣】身受
　　殊恩有加无已署理巡抚到任三月寸长未効方深惶
　　悚乃防
　　恩防逾分褒嘉并勉【臣】一秉真诚【臣】自问何人遭此隆遇惟有恪遵
　　圣训愈加黾勉益竭驽骀以期无负我
　　皇上造就之
　　洪恩耳【臣】谨缮折奏
　　谢谨
　　奏
　　虽云报効心切诸凡宜以持重妥协为要不得孟浪从事一切作为必慎终惟始筹画万全而后举行方不致舛谬也
　　雍正三年六月十一日署理山西巡抚印务刑部左侍郎【臣】伊都立谨
　　奏为奏
　　闻事【臣】防得山西省城于六月初五日大雨如注四野十分霑足且喜隂云宻布得雨甚寛【臣】随飞查各属去后兹据太平潞汾大五府泽辽沁等十二州俱报初二至初五六等日得有透雨此皆我
　　皇上念切民依至诚格
　　天所致农民欢庆感颂
　　皇恩【臣】无任欢忭之至谨具折奏
　　闻再查晋省以南平阳蒲解等处天气稍暖自太原府以北州县地气寒冷所有二麦收获较他处独迟今现在已报收获者平阳蒲州解州绛州各属收成自四五分起至八九分止不等其余尚未收割俟通省报齐【臣】即分别各府州细数彚折具
　　奏恐上厪
　　圣怀合先
　　奏明谨
　　奏
　　深慰朕怀顷闻邉外一带竟至熟荒去年朕曽有谕内地百姓如有情愿用船载粮从黄河贩运者任其贩卖毋禁如此似内外均获利济今嵗不闻有照此行者尔其查情形果若有益无损何不谕地方官劝导百姓行之但不可彊之使为也假若照此行后邉内粮价岂不更下乎总须尔酌量行之
　　雍正三年六月二十九日署理山西巡抚印务刑部左侍郎【臣】伊都立谨
　　奏为奏明事【臣】赍折家人回署恭捧【臣】前奏为奏
　　闻事一折奉到
　　硃批谕防【臣】钦遵查得今年五月间准归化城都统丹津来文令商人前赴归化城籴买存仓子【臣】即徧行出示晓谕嗣据各属回称因米粮充足价值甚平子非民间常食之物并无愿赴采买之人【臣】复咨覆都统丹津在案今防
　　圣恩轸念口外熟荒令【臣】酌量而行【臣】思山西地方各处米粮市价亦贱虽现在谕地方官加意劝谕但恐愿徃采买商人终属稀少现今口外米粮壅积不能流通以致熟荒不可不急为图维【臣】已给银两差右卫理事同知前徃归化城土黙特一带地方采买米谷子等项一万石如尚不济事再行领银采买务使口外米粮疏通于防古邉民有益所买米谷近黄河者由黄河运至其近陆者即行陆运至口内地方如有籴买之人令其粜卖俾商贩知有利息或有愿赴采买之人则内地粮价自必愈贱于百姓亦有裨益如无籴买之人酌量分拨大同汾州二府属贮仓俟来春青黄不接之时减价平粜于地方积贮亦属有益统俟买齐运贮后另行备细奏
　　闻谨
　　奏
　　料理甚属妥协但不可稍涉勉强若百姓不愿籴买即中止可也陆运之説当再加斟酌
　　同日又
　　奏为奏
　　闻事山西通省于六月初二初五初六等日得有透雨
　　业经【臣】缮折
　　奏明嗣于初十日以后二十二十一等日又连得雨泽秋禾甚为得济惟平阳府属之闻喜县绛州属之稷山县太原府属之太原县傍山四五村荘因山水陡间有冲倒房屋及损伤秋田者【臣】已给银两委员分头前徃各该地方将冲倒房屋给银修整损伤田禾给与籽种令其及时补种荞麦晚豆内有乏食穷民散给米粮并借给仓粮被水村荘钱粮且暂停其催征兹据各委员回称居民俱各安业地畆俱已补种仍可有秋等语理合具折奏
　　闻仰慰
　　圣怀谨
　　奏
　　知道了山西地方洼下处少遇兹多雨之年为害小而获益大今嵗直隶山东两省雨水过多犹幸堤岸皆保无虞也
　　雍正三年七月十二日署理山西巡抚印务刑部左侍郎【臣】伊都立谨
　　奏为转
