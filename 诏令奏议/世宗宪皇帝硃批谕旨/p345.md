<!-- { "loadSidebar": true } -->
　　题此外复查得布政司衙门旧例各属州县每年共解条粮耗羡银二万一十四两零内督臣粮规银三千三百三十两抚臣粮规银六千六百六十两布政司粮规银一万二十四两零乃前司佛喜在任一年零三个月收过银二万八千五百五十八两有零【臣】随逐项清查佛喜收雍正四五两年分粮规银一万二千六百七十二两零收雍正四五两年分学租田房等耗羡银二百七十五两零二项共一万二千九百四十七两佛喜收作任内养亷之数又查得佛喜一收雍正四年条粮协饷等项于未更换平盘之先收平头余剰银二百一两零嗣经
　　奏称打燬平盘其兑收时每一百两尚有多四五钱以至一两不等收过平头多余银六千九百六十五两一找发各府州县雍正四年俸工银佛喜每百两暗扣二十两共扣银三千三百一十九两零一给发各府州县雍正五年春夏俸工银佛喜毎百两扣一两共扣银一百四十四两零一于雍正四年科考赏赉花红银佛喜止扣半给发扣收银三百四十一两零又找发雍正二年嵗考花红银佛喜亦扣半给发收银六十六两零一彚收雍正四年各属看报银三千三百七十四两五钱内除支给提塘三千八十两外各州县尚未解银一百七十四两零佛喜收已解余剩银一百一十九两零一佛喜收成都等处税规随堂银共二千九百七十一两零又收雍正四年各处税耗银一千一百八十七两零又于续补税银内收耗羡银二百四十六两零以上六项共银一万五千六百六十余两皆系布政使佛喜越例侵收【臣】不敢不据实奏
　　闻伏乞
　　皇上睿鉴施行谨
　　奏
　　知道了将其越例侵收各项详明督臣岳钟琪抚臣宪德可也
　　同日又
　　奏为劝首田地严饬开垦事窃查川省田地界在山僻处所民间欺隠者多从前歴任各官虽经陆续劝民自首然观望不前所报无几本年七月初五日接准部咨奉到
　　皇上恩防寛限一年准各省官民自行出首将从前侵隠之罪悉从寛免其未纳之钱粮亦不复追问钦此钦遵在案兹据本年分各府州县已首出上中下田地共三千三百九十一顷零该征丁条粮银四千三百五十五两零征米五十石五斗零【臣】已造册送部查核讫今又据各州县首出田地一千八百七十四顷零该征丁条粮银三千一百六十四两现在催造清册由抚臣
　　题报外【臣】仍严饬各州县劝导乡愚务于一年之内陆续尽行首出毋致丝毫欺隠复干罪戾再查川省田地有包荒霸荒二种积弊【臣】到任后初悉情形已严饬各州县细加查察倘棍徒衙蠧及绅衿人等有此包荒霸荒情节包荒则量为酌处姑从末减霸荒即严为究处按律详揭该州县随亲往踏勘履亩细丈一有闲旷即拨付安挿新民开垦立业庶地皆成熟而劝首之下可使民无隠粮野无旷土而
　　国赋日増矣为此缮折奏
　　闻谨
　　奏
　　据奏查究包荒覇荒等弊言之易行之难若州县不得其人徒滋纷扰而亦断不能清厘也欲为此举必先秉公察吏得人而后行之方是竭力次第措施不可急廹冀收速效
　　雍正六年二月初六日四川布政使【臣】管承泽谨
　　奏为奏明米价暂缓商贩事窃川省素称产米之乡秋成之时米价甚贱于雍正五年十二月内叠据遵义重庆夔州保宁等府详报米价腾贵每石一两七八钱至二两以外等因又于今年正月内据夔属之梁山县具报米价髙昻兵民籴食维艰详照存七粜三之例借支仓谷便民【臣】随转详抚臣已经照详准行【臣】复各处察访知米价腾贵縁由在遵义以福建广东湖广贵州四省来川人民经过买食遂致米价顿长重庆因系川省总滙各处商贩云集米价亦一时顿长夔州保宁二府以及其余府属有产米地方俱已闻风趋利装至重庆就卖有素不产米地方无从得米所以米价髙昻如浙省委员遵
　　防买米二万石楚省委员尽银三万两籴买俱因市价腾贵至今未曽报完且军需米石正在预备之际据总办军务建南道刘应鼎移称现应备米一万一千石诚恐一时采买价愈髙昻【臣】再四思维军需米石已详明抚臣行文临河各州县暂行动支仓谷按州县存贮之多寡酌拨碾足一万一千石由水路运至雅州由雅州陆路运至打箭炉备用俟秋成时照数买补还仓至目今米价髙昻【臣】现在详请抚臣暂行出示停止商贩俟于军务毕日并湖广等省来川人民安插开垦之后产米饶裕再行聼其贩运如此则既可流通于将来而又可平价于目前矣【臣】为地方起见暂行禁止商贩理合缮折奏
　　闻谨
　　奏
　　此举是宪德亦经奏过矣
　　同日又
　　奏为奏
　　闻事窃照川省田地往往因界址不清彼此争讼【臣】到任后毎逢放告之期见告讦田土者十有八九【臣】俱批行各属州县务往两造田亩亲身勘丈其丈出余田即令按亩纳粮綂入自首册内查报既息讼端亦可以渐次清出欺隠计去年自首出田共一万五千九百四十二顷零应征银二万三千四十两七钱在案再查一川省钱粮科则不一一府有一府之科则即一府中各县又有各县之科则轻重悬殊【臣】曽面陈抚臣细为筹画因相沿已久一时未能轻议更正今幸逢
　　皇上覆载洪恩发帑银十万两为安插入川人民牛具
　　籽种口粮之用又
　　钦差科道等臣到川清查田地拨荒安插此诚千载一时【臣】思欲乘此一清从前之积习谨于去年十二月内设立自供单一纸分发各府州县令于有田之家挨门逐户各给一张着令本民自填田亩坵形段块钱粮若干荒地若干分析四至注明已纳粮未纳粮邻佑乡约连环互保彚送各该州县存为自供清案嗣后倘再敢有隠粮包荒霸荒等弊一经查出本人暨邻佑乡保一体严行究治今已遍行各属先为查察暂立规模惟俟
　　钦差各臣到日防同松茂永宁建昌川东四道齐集省城【臣】等公同合议綂俟议定分路查勘之后再具折奏
　　闻为此谨
　　奏
　　因时制宜办理甚好勉为之
　　雍正七年六月十五日署理直天津总兵官【臣】管承泽谨
　　奏为奏
　　闻事窃【臣】遵奉
　　谕防前赴天津总兵任所一路查看塘汛查得通州各塘每塘设兵五名张家湾起毎塘止兵三名四名不等当此漕船鳞集之际往来催趱在在需人即汛兵五名只可敷用若缺少一二名前后不能相顾【臣】随严饬将弁谕令照例添足五名以资廵查趱运【臣】又访闻各汛尚有不肖弁员需索漕船方物陋规【臣】随严加申饬令其尽改前非毋干罪谴嗣据务闗营叅将张茂揭报安平汛把总窦成业需索漕船银钱土仪酒食等项与【臣】经过访闻适相符合随据揭咨防提臣咨革究审并行文经管漕运协营出示严行禁革务去苞苴以清积弊至于地方情形营伍事务【臣】莅任伊始尚未周知容随后确查次第举行另折具
　　奏所有查过塘汛弁兵情节合并奏
　　闻谨
　　奏
　　览奏俱悉勉之
　　雍正七年六月二十五日署理直天津总兵官【臣】管承泽谨
　　奏为奏明伏汛骤发事窃查天津地方六月十八日夜风雨骤发以致河水顿长【臣】正在差员赴南北两河分路查看间随据务闗营叅将报称十九日午后长水一丈有余冲开沙河堤岸是夜复将沙河月堤冲开河西务月堤亦冲开二处水势正在涨发等因禀报前来【臣】即差守备刘福德星夜前往查看一面仍咨呈直督臣讫至二十四日据该备查看回称河西务观音堂月堤漫决四十余丈十百户月堤漫决五十余丈附近民房冲壊约有二百间民人俱无损伤惟沙河与河西务之水合流直趋武清县地方在髙阜之地可保无虞而低洼之处不无淹没又据称自天津闗至河西务北运河一带漕船有被风损壊沉溺及冲出口岸因水落搁浅等情【臣】随飞饬沿河汛弁协同起剥并设法捞救米石外再【臣】查得已过天津闗各帮漕船因重载顶溜难以开行沿途皆有停泊诚恐各船乘此借端逗留以及船丁水手相聚生事【臣】已差委标员并饬汛弁来往廵查以资弹压俟水势稍平催趱前进所有北河水发情形理合缮折奏
　　闻谨
　　奏
　　览奏河水骤发情形知道了至署印缺员请发将备一折乃系数省相同之事候朕详细斟酌另降谕防但一时焉得有如许闲员发往耶
　　雍正七年九月初六日署理直天津总兵官【臣】管承泽谨
　　奏为请
　　防廵查所属协营以收营伍实效事窃查天津镇属所辖十六协营止标下左营右营与城守营俱系【臣】同城现在不时简阅其余各协营离津二三百里至六七百里不等虽莅任后已经屡次檄行令其勤加操练复于将备因公进见时面为丁宁告诫勉以仰体
　　圣心无负厥职但恐未经身歴廵查一切难以周知况沿海地方尤闗要必须亲加查看始能备悉情形【臣】先因漕务未敢具
　　奏今尾帮漕船俱已催出北直境界【臣】趁此趱运余闲之际轻骑减从周歴协营逐加查核果其兵精技熟者即加奬赏以示鼓励倘有废弛营伍之将备指实纠防骑射不堪之兵丁斥革另补以及应行事宜俟确勘后逐一另
　　奏则营伍可收实效于军政似有裨益【臣】因廵查綂辖地方非出境可比不敢具本谨缮折奏
　　闻伏乞
　　皇上睿鉴批示遵行谨
　　奏
　　好廵察所辖协营系分内应行之举也
　　同日又
　　奏为奏
　　闻事窃【臣】据文安营游撃周涵禀称文安县居民卢尚义妻梁氏在本村路傍拾银六两五钱交与姑张氏收存以备人找寻后因西栁河村王姓寻觅张氏梁氏同众人将银付还王姓感情买白布二疋相谢姑媳俱不肯受已经文安县查确详报等情具禀前来【臣】查闺门妇女生长乡村目不覩诗书之説耳不习礼教之言今能见利不取守义自安实为仅见之事皆由我
　　皇上盛德感人至诚动物之所致兹据该游撃具禀前
　　情【臣】不敢壅于上
　　闻为此谨
　　奏
　　文安县民妇拾金不昧已有防矣
　　雍正七年十月十一日署理直天津总兵官【臣】管承泽谨
　　奏为奏明查过营汛情形事窃【臣】折奏查看所属营汛恭奉
　　谕防准行遵即前往天津东北一路查看得武清霸州务闗文安崔黄大城等营兵丁技艺虽未纯熟犹有规模再加操练自渐可整齐旧州寳坻两营兵丁技艺较之各营不及【臣】已面加严饬教以操练法则令其尽心训习勒限三月再候考验如仍平常即以溺职防处又东安汛千总马云性耽麯糵怠于操防已照例咨部斥革再各营兵丁如鎗箭不堪及年力老弱者即行革除另补其兵丁内有鸟鎗精熟骑射可观者俱仰体
　　皇恩量加奬赏以示鼓励臣防
　　皇上天恩委署总兵印务惟有竭尽心力劝惩兼施务期营伍整饬少尽职守断不敢稍有因循上负
　　简用至意但【臣】识见短浅恐办理未协求
　　圣主指示除现赴河间涿州一路查看外所有看过营
　　汛情形理合据实奏
　　闻谨
　　奏
　　劝惩兼施斯为整饬要道可嘉之至勉之
　　同日又
　　奏为奏明暂停城工事窃【臣】准长芦廵盐御史郑禅寳咨称九月十一日前往山东验放盐引所有天津城工
