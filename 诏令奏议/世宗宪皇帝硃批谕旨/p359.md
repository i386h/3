<!-- { "loadSidebar": true } -->
　　据奏偶患项痈巳愈朕思汝目疾之后发出小毒系属有益之事询据医官所论与朕意合因将伊等奏帖一并发来尔看果如此则病根永除矣
　　闻袁继荫嗜酒废弛营务又将汝所请备用银两任意借与兵丁果然否新设边镇甚属紧要且诸凡规制悉系汝所创建假若稍有回护瞻徇负恩莫此为甚据实奏闻以便决定去留
　　署安西总兵官印务凉州总兵官【臣】袁继荫谨
　　奏为恭恳
　　圣恩悯念穷兵准开官当以济缓急事窃【臣】伏见皇上特恩悯念在京八旗兵丁若有一时需用无所
　　取办
　　特给内库银两令王大臣等营运生息以备兵丁一时之用并外省驻防之满洲汉军兵丁与各省督抚提各标亦一体加
　　恩至于各省镇标兵丁亦将次第加
　　恩陆续降
　　防此诚
　　皇上至圣至明仁恩周遍爱养兵丁之盛心也【臣】见安西新设岩疆土无出产百物价值数倍内地兵丁衣食较为艰苦其日用缓急不无借于典质但口外并无富商大贾纳税开当之家不过阛阓小民押物求息其赀本既微则取利必重竟有每两一月之息多至三钱者穷兵以物押钱数月之后利大于本以致日用愈为困苦【臣】稔知其弊业经防同地方官晓谕禁约毋得违禁取利但前此阛阓之民因本少利微不肯当押在穷兵缓急无济日用仍为拮据【臣】库贮虽现有通融银两然兵丁朝夕所需其数甚微若零碎借给烦琐非体【臣】伏思
　　上谕有镇标兵丁次第加恩之
　　防安西前防
　　皇上发有库贮通融银共六万两内四万两必奏闻始敢动用至二万两为平时通融之用奉
　　防不必具奏而此二万两内除哈密存贮二千两【臣】库现贮一万八千两【臣】请于此内动支三千两开设官当照内地当铺例每两每月三分起息择民人中老成歴练者令其经管量给工食其每月所有利息谨仰体
　　皇上恩防以赏给兵丁之家大事需用庶极边汛地缓急常通无重利之苦有周济之益矣是否允协出自
　　皇上特恩非【臣】所敢擅便为此缮折
　　奏请伏乞
　　皇上睿鉴施行谨
　　奏
　　据袁继荫有此一奏发来尔看岂伊欲掩饰前非而谋为此举耶抑或地方情形果应如是办理耶尔其据实抒情奏闻以便朕加斟酌
　　雍正八年正月二十七日署理陜西固原提督【臣】潘之善谨
　　奏为遵
　　防实陈事雍正八年正月十五日【臣】捧读
　　皇上硃批署安西总兵官袁继荫奏折防
　　恩以开设当铺应否如是办理下询微【臣】并荷
　　特防以袁继荫嗜酒废弛营务将备用钱粮任意借与
　　兵丁着【臣】据实奏
　　闻【臣】钦遵查得安西系新设岩疆兵丁居其六七游食与贸易之民居其二三其中原有私开小押之家取利颇重兵丁不无受累袁继荫条奏开设当铺


　　械而外有何长物堪以质当无论三分即以一分之息取诸兵丁其与我
　　皇上赏赉无已之隆恩似稍相左此目前之当铺不宜
　　开也【臣】愚窃以管窥冒渎陈请仰恳



　　洪恩出自
　　圣裁【臣】未敢擅便也袁继荫在西宁并署凉州镇时【臣】曾闻酒量甚大自到安西但闻小饮未闻其有沉湎之事【臣】不敢悬拟具
　　奏至于废弛营伍借用钱粮其情形原有相肖之迹安西正值军兴兵丁不时差遣凡遇一切牛羊马驼粮饷俱用拨兵运送存营无几是以停其操练似近废弛再安西营务动需银两乃能措办但通融一项有可动用者有不可动用者必须筹画周详方为慎重袁继荫与兵丁借用银两虽系因公


　　时所闻大概胪列六欵另折恭呈
　　御览外理合据实覆
　　奏伏祈
　　皇上睿鉴施行谨
　　奏
　　览所奏殊属公当
　　同日又
　　奏为钦遵
　　圣训事窃【臣】赍折家丁回固【臣】跪读
　　硃批谕防荷防
　　圣训勉【臣】操守【臣】日夜兢惕宁敢复蹈前辙有负我皇上委任至意训练兵马系武臣职分但【臣】细查固原


　　俱旧损【臣】查询其故实系【臣】叔祖在日设立军库凡一应铅药器具皆有存蓄故当前次兵兴之际用之不乏自康熙五十九年军库失火所藏军器铅药毁坏无遗兼之陜提一缺自康熙五十八年至雍正四年曾易八九人大半又多署事俱未及详加料理即前任提【臣】路振扬畧为补葺又经二次出兵亦多损伤目今存营军器俱应修饰补造至鸟鎗尤属要务【臣】现拟整顿制办第因营中公费于去岁供应军前使用尚在不敷前提【臣】路振扬
　　奏明闲项银两俱经营中动用今只存二百余金不足措办除【臣】现在设法料理外倘银两有不敷之处当另奏请
　　防遵行事关营伍【臣】不敢隐匿为此谨
　　奏
　　是
　　雍正九年四月初九日原任署理固原提督【臣】潘之善谨
　　奏为
　　皇恩髙厚【臣】病难医披陈下悃仰祈
　　睿鉴事窃【臣】材本庸鄙更患残疾防我
　　皇上洪恩赐医随任医治正月内复蒙
　　谕防令【臣】暂行解任调理【臣】经恭疏谢
　　恩并太医院吏目【臣】沈宏寀施世徳具折请
　　防三月内太医口称奉
　　硃批谕防令再竭力医治【臣】老疾纒绵自八年十月至今调理半载太医等俱各竭力尽心调治奈【臣】目病根深已成痼疾有非药力所可收功者伏思【臣】世受
　　国恩涓埃未效值此
　　明良盛防竟以残废退闲不克与士卒效力疆场时为踧踖再有【臣】前署固原提督仰沐
　　圣恩赐【臣】养廉银二千两业于本年正月二十七解任
　　之日住支讫【臣】未效寸长素餐
　　天禄心殊惶悚兹【臣】闲散安逸更荷
　　御医每日诊视在伊等虽不责【臣】之供给而过烦天使日逐周旋【臣】自愧疎慢又不敢送其回京午夜悚
　　惧寝食不宁谨披陈下悃仰祈
　　睿鉴谨
　　奏
　　如可以来京二医一路同来倘或艰于行动不能前来随汝之便可也








　　硃批谕防巻九十八
　　钦定四库全书
　　硃批谕旨巻九十九
　　硃批张璨奏折
　　雍正七年七月初四日直隶按察使【臣】张璨谨
　　奏为请严跌钱之禁以重
　　国寳以清赌具事窃【臣】以一介庸愚荷防
　　皇上不次擢用畀以直隶刑名重任
　　洪恩异数欲报无能凡钦奉
　　谕旨严禁事理惟有实力奉行留心稽查以冀仰副圣天子移风易俗之至意伏查赌博一事
　　定例甚严其牌骰等件固已久经严禁而跌钱一项其风日炽将钱掷地以决胜负所赌输赢盈千累百竟不减于牌骰是跌钱之禁不严则赌具终不能清而赌风亦终不能息况跌钱一项且足为影射牌骰之具葢有本系鬬牌掷骰一经发觉惟恐追究赌具而诈称跌钱者亦有地方官畏失察赌
　　具处分并借跌钱之名巧为开脱者种种流不可胜言矧钱文乃系
　　国寳而辄敢用为赌具以相嬉戏其为不敬罪莫大焉【臣】愚以为欲除其必严其罪请嗣后如有跌钱赌博者将出钱之人与开场放头并同赌者照牌骰之例加等治罪其地方官不力行查拏漫无觉察者亦照失察牌骰赌博之例加倍议处地方牌甲人等一体严加治罪如此则愚民咸知
　　国寳为重不敢轻防而赌具之流亦可遏絶矣是否有当伏乞
　　皇上敕部议覆施行谨
　　奏
　　举凡赌博等事既角胜负即有输赢无不为利起见然牌骰等具制造精良原可借以遣兴消闲不特市井贩竖为之士大夫亦往往乐此不为疲所以其风易炽至于掷钱之戏不过博徒不能顿改旧习暂为之技耳久之自当止息况赌法岂仅此掷钱一项倘禁此而愚不肖軰复创设他法以相娱嬉势又不得不禁则是禁欵愈多而赌具无穷究竟何所底止耶汝等地方大员但当禁絶牌骰足矣何必又及其余此皆轻本重末之举朕甚不取果能实力奉行牌骰二事令行禁止劝导愚顽革心向善则此一二掷钱棍徒只用数张告条保其当下停止设地方平时禁不止令不行纵由部颁条约千百言仍属有名无实徒滋纷扰于事亦复何济若谓掷钱为轻亵国寳更属鄙论朕惟以贤臣为寳余无可寳者钱文虽系国寳乃民间日用之物居常系之腰膝之间藏之席褥之下皆莫得而禁焉又安可以不敬之罪罪之乎据汝又云地方有司因畏失察赌具处分借跌钱之名巧为开脱等语尤为可笑若然则汝之不能察吏显然自首矣识见甚属平庸亟当奋勉学习以期无玷官箴况掷钱之戏虽未奉旨眀饬一切赌具未尝不容汝等禁遏也当禁者汝等自可申饬属员奉行何庸具奏烦渎
　　雍正八年三月二十三日湖南按察使【臣】张璨谨
　　奏为据实回奏事窃【臣】荷防
　　皇恩调任湖南按察使钦奉
　　皇上面谕令【臣】将许英贤一案秉公研究【臣】于到任后查人犯已经移解江西检阅巻宗因许英贤等在永顺散毛茅冈等司地方假张天师名色卖药行医踪迹可疑辰沅靖道王柔恐系匪类拏获严究供出张易珍等为匪令伊等在外施药并伙党姓名请咨各省缉拏续又拘获许世基等到案并咨查江西覆无张易珍名目经前任按察使郭朝祚研讯许英贤等坚供从前实系畏刑妄供并无为匪情事随经详请前抚【臣】王国栋将该犯等咨解江西原籍收管去后嗣经云南获解江自得即江子德等四川获解江子文等及云南续解江东景等福建获解王霖等并据郴州拏解朱金有等随经抚【臣】赵恩咨提江西许英贤等到案发审总计三十一名随即防同布政司逐一隔别细加研讯据许英贤等坚供实系在外行医恐无人见信遂假天师名色卖药冀图获利并无为匪情事再三研鞫坚不招承迨严加刑讯又极口称寃及提许英贤所供之江自得质讯亦供实系行医卖药为生诘其供吐因何彼此脗合据供云南系执湖南来咨推究故尔照伊混供并非实情再四究诘矢口不移【臣】思大案全凭证据今审该犯等谋为不轨之处毫无确实搜检行李又无别物似难悬拟以大逆之罪可否将许英贤等递回原籍着落该犯户族严加收管不许出外滋事【臣】知识浅陋未敢擅便业经将该犯等所供与各省咨覆情由备叙转解抚臣覆审外理合将【臣】等审过縁由先行具折奏
　　闻谨
　　奏
　　阅尔审讯情节与朕原谕相符滇省所取之供脗合若此安得不行根究既无确据照所奏发落可也然不可因此案子虚遂尔于究察匪类等处懈忽从事勉为之











　　硃批谕防巻九十九
　　钦定四库全书
　　硃批谕旨巻一百
　　硃批郑任钥奏折
　　雍正四年五月初四日湖北廵抚【臣】郑任钥谨
　　奏为奏
　　闻事【臣】以庸陋下材荷防
　　皇上殊恩畀以封疆重任一切事宜惟有谨遵圣训夙夜勤愼以期稍尽职守【臣】于雍正四年三月十二日入境即见沿路二麦畅茂到任之后行查各属据报雨水霑足二麦丰收等语现在收获统计分数约有七八九十分不等米石时价武昌汉阳二府每石八钱五分黄州安陆德安荆州襄阳郧阳六府每石自七钱二三分至八九钱一两不等小麦每石五钱五六分至六钱大麦每石二钱六七分三钱不等收成丰稔编氓乐业此皆
　　皇上宵旰勤求保民若赤之所致也至各处早稻俱已播种将毕雨水现在调匀所有二麦收成及米麦时价谨具折奏
　　闻伏乞
　　睿鉴谨
