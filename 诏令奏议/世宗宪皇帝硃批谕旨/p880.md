<!-- { "loadSidebar": true } -->
　　一【臣】到任伊始地方官贤否未能周知其大槩光景推诿废弛者居多俟【臣】访查确实秉公举劾不敢丝毫瞻狥有负我
　　皇上简畀重任之至意
　　一各州县仓谷现在委员査盘藩库钱粮速催署司刘柟查盘出结后【臣】即亲赴江宁查盘清楚具
　　题
　　一刑名案件闗系尤重安徽臬司一缺于【臣】到苏州接印时署督【臣】史贻直云已题委江安粮道刘永璜署理矣【臣】虽未与刘永璜共事而史贻直既经题委自必实有所见【臣】看其办理刑名何如再爲据实陈
　　奏
　　一安庆府城枕临大江上接湖广江西下通江宁等处省城相去俱有数百余里盗贼出没其间抚标城守水陆各营最闗紧要从前抚臣每不亲加操阅以致营伍废弛【臣】蒙
　　皇上特恩授以封疆重任何敢仍蹈前辙不加整顿现在严饬将弁按期操演【臣】再不时亲阅以示鼓励以上数条【臣】识浅才庸膺兹重任蚊负难胜伏乞
　　圣恩详加训诲俾【臣】得夙夜凛遵以期仰报
　　高厚于万一谨
　　奏
　　览所奏各条俱悉竭力勉爲之毋辜负朕之委任
　　安徽巡抚【臣】程元章谨
　　奏爲详陈地方情形事宜仰恳
　　圣训事窃【臣】于到任后即将【臣】所经歴见闻略陈梗概至今二十余日以来【臣】赶办未接任时壅滞一切刑名钱谷案件仍详加访询闗系地方紧要事宜有废弛日久不得不整顿者数条爲我
　　皇上陈之一沿江要地营署营房烟墩塘船等项亟宜修葺也一庐州府城内河道亟宜开濬也一城垣坍塌所宜亟修也【臣】查江塘巡船所费不过十两之内塘汛营房墩台望楼等项所费无多仍责成地方官修理至城垣河道工程以及水旱偏灾急需非府县官所能捐办而正帑钱粮亦不可轻动【臣】闻各府州县尚有未全报出之盐啇规礼银两俟【臣】查出若干奏爲办公之用再署藩司噶尔泰曾统报藩库盈余银五万余两抚臣衙门并无册案可查俟【臣】查盘藩库后逐款详悉
　　奏明仰恳
　　皇上睿裁赏给办公则缓急有赖而地方事宜可以渐
　　次整顿矣谨
　　奏
　　此奏高其倬带往江南与程元章防啇办理
　　安徽巡抚【臣】程元章谨
　　奏爲敬陈愚悃恭请
　　圣训事窃【臣】查山东被水饥民蒙
　　圣恩蠲免钱粮发帑赈恤固己共庆生成不致失所矣而其素无产业佃田佣工不能自立之人亦有一遇荒歉未待赈济即扶老携幼匍匐邻境就食者查上江地方外来饥民虽不甚多而其情形亦甚堪悯现在署督【臣】史贻直与署藩司刘柟将奏留署司噶尔泰养廉银三千余两助给盘费递送回籍是亦毋使流离失所之意【臣】思此等饥民既跋渉一二千里来至上江目下米价甚平壮者或佃田佣工觅食亦易其老幼废疾不能谋食者【臣】查上江原有捐积之米每亩二合存贮各州县以爲僃赈之需【臣】移防督臣酌量动支按名日给三合可以不至饥饿度此寒冬俟明年春和再设法劝谕资助回籍庶爲安全再遏籴一事最爲各府州县之通弊其意以爲邻境搬运恐丰收者或至不足职守地方不得不然殊不知无分此疆彼界均是
　　圣朝赤子运此地之有余以补彼地之不足忧乐相闗
　　丰歉与共庶几仰副我
　　皇上四海一家万物一体之至意况丰歉原无定所目前邻境籍资于此地安保此地不借资于邻境岂可拘守一偏之见致使灾患竟不相恤江苏所属被灾地方邻近安徽者不能不资安徽安徽山东


　　得以相资而民食不至艰难矣爲此谬陈管见伏乞
　　圣训谨
　　奏
　　已有谕旨矣
　　安徽巡抚【臣】程元章谨
　　奏爲据实陈奏事窃【臣】到任数月以来访确声名狼籍不堪之太湖县李佳士六安州李懋仁断难姑容巳经【臣】具
　　题劾防其勤愼供职试俸已满者【臣】已经会疏保题其才不胜州县之任者俟【臣】酌量
　　题请改用敎职其余州县若非贪劣昭著尚可勉励者仍不时严饬以观后效署按察司粮道刘永璜勤愼供职颇不瞻徇所属知府七员安庆府知府徐士林操守好人明白太平府知府李暲谨愼勤敏池州府知府李士杰操守好人谨饬余则俱平常供职倘有查出瞻徇情弊断不姑容以贻误地方有负
　　皇上任用之至意也谨
　　奏
　　察吏爲督抚第一要务能如是留心甚好
　　安徽巡抚【臣】程元章谨
　　奏爲陈奏事窃【臣】才庸识浅办理地方事务惧不胜任谨僃细陈奏伏乞
　　睿鉴
　　一安庆所属勘明夏被水灾有宣城旌德怀远铜陵建平五县勘明秋被水灾有宁国无爲寿州凤阳临淮怀逺虹县泗州五河颍上十州县凤阳长淮二卫俱巳核明饥口造册放赈外独凤阳之灵璧县被灾实有七分而知府叶旉知县吴之纲暨委勘之试用防城县知县魏允中通同隠匿捏结报不成灾续据委员凤阳道何宗韩等勘明讳灾匿报是实虽经【臣】立即
　　题防飞饬拨谷补赈而失察之咎【臣】实难辞也一凤阳府知府叶旉系忠节之后【臣】上年赴任过凤阳府属地方面加劝勉冀其努力自爱无负
　　圣恩乃观其人办理地方事情俱浮而不实询以属官


　　一捧读
　　圣谕查赈咨送外来饥民【臣】与督臣咨啇画一大口每日给盘费银五分小口三分一面查明造册赈恤一面咨防邻省彼此接送给与盘费收留安插至饥民中有百工匠作素无田产专靠手艺营生者如一例送回本籍荒年既无雇觅工作其人又无田土可耕必致束手无策【臣】与督臣咨啇于此等


　　一上江所属州县积玩巳久如墩台营汛等项坍卸者甚多【臣】到任委员查看限以三月之内修理完固今春委员查验而修完者尚不及半【臣】复与


　　一臣前奏请将藩司盈余银两酌存办公督【臣】高其倬到任后【臣】又啇议此款银两藩司巳造入正项册内部文拨解京饷无庸议留至【臣】所奏各属尚有未经报出之盐规礼饬令报出存爲公用各属陆续报有数千两尚未报齐督臣又云盐【臣】伊拉齐亦查此项未便查奏【臣】思盐臣与督臣抚臣



　　一安庆抚标城守三营弁兵宜按期操练以肃军纪【臣】于二月操期又亲看大操一次较上年冬间






　　奏
　　逐条批谕矣
　　安徽巡抚【臣】程元章谨
　　奏爲棍徒纠党假公济私沿门吓诈大干法纪事窃【臣】据署布政使刘柟详称据颍州详霍邱县有一伙无赖光棍纠合多人将各保凡有田之家开列长单以首告欺隠爲名沿门吓诈肯助盘费者即去其名无论有欺隐无欺隐俱要诈财若不依从定要列姓名词状拉到江宁安庆拖累到二三年一单动开数十百家沿门恐吓民心惶惶莫可言状等语又据颍州详与司详无异【臣】正在察访间于八月十六日放告果有霍邱县棍徒蒋正陈班姚文重方子亮朱恒等控首多人当据霍邱县被害民人陆从礼等十余人当堂诉质吓诈财物有据随发署按察使刘永璜审问据该司讯供详报据蒋正等供同伙八九人陈天爵爲首吓诈得数十家米稻银钱是实俱各供认不讳等因前来除将供认得财之陈班等五人幷其伙党批司转饬该州县讯明追赃究拟外其田之有无欺隐【臣】现在谆切出示令民据实自首与其隐匿不报徒饱光棍之欲壑何如遵
　　旨一一首明安然爲
　　盛世之良民随檄行该州县劝导去后【臣】再有请者吓诈财物罪在不宥而欺隐田粮亦法所难寛【臣】思该州县除首报欺隐外尚有隐田亦未可知【臣】恳
　　皇上天恩再寛以半年之限令其自首陞科如限内不肯首报或经查出或经保甲告发令该地方官亲行按册抽丈多则计亩论罪小民谅亦无敢隐匿矣事关清查田亩【臣】不敢悠忽从事亦不敢孟浪轻举伏乞
　　圣训指诲俾【臣】得以祗奉办理谨
　　奏
　　照所请准予寛限该部知道
　　安徽巡抚【臣】程元章谨
　　奏爲谨陈详委属员仰恳
　　圣训事窃【臣】查府州县缺出向例皆由藩司详请委署此虽往例而于安庆行之实有未便安庆去江宁布政使衙门七百余里详文往来一次每至半月有余倘所详未协再驳另详或批定之后该委员别有事故又复遴员详委往还稽迟每悬缺至三四月之久以致地方诸务每多废弛【臣】请嗣后凡督臣主稿出缺之处即就近令藩司具详委署仍移咨抚臣衙门饬知臬司存案凡抚臣主稿出缺之处即就近令臬司具详委署仍移咨督臣衙门亦饬知藩司存案如此则员缺不致久悬而地方诸事均免贻误矣爲此敬陈管见伏乞
　　皇上圣训俾【臣】得祗奉办理谨
　　奏
　　该部议奏
　　安徽巡抚【臣】程元章谨
　　奏爲恭报雨水米价二麦长茂情形事窃【臣】查正二月雨水调匀二麦长茂三月以后雨水较多二麦尚不至受伤安庆府属米价每石八钱八分九钱一两一两三分一两一钱不等徽州府属中米价每石一两四钱五分一两五钱一两一两二钱五分一两二钱一两四钱不等上米贵者一两六钱五分宁国府属中米价每石一两二钱一两二钱五分一两三钱五分一两四钱一两五分不等上米贵者每石一两四钱五分池州府属中米价每石一两一钱二分一两五分一两二钱五分一两一钱不等上米贵者每石一两三钱五分太平府属中米价每石一两五分一两四分九钱五分不等上米贵者每石一两一钱庐州府属中米价每石一两六分一两五分一两二分一两一钱一两二钱五分不等上米贵者每石一两三钱凤阳府属中米价每石一两一钱五分七钱八分一两四钱九钱五分一两三钱一两七钱八分不等滁州属中米价每石一两一钱一两五分一两不等上米贵者每石一两二钱和州属中米价每石一两一钱五分上米一两二钱五分广德州属中米价每石九钱一两五分不等上米贵者每石一两一钱六安州属中米价每石八钱五分一两一两四钱五分不等上米贵者每石一两五钱泗州属中米价每石一两五钱五分一两二钱一两三钱二分不等上米贵者每石一两六钱颍州属中米价每石一两一钱二分一两一钱五分九钱五分不等上米贵者每石一两二钱六分亳州属中米价每石一两二钱一两四钱五分一两四钱七分不等谨
　　奏
　　览所开米粮价値甚属繁而不明
　　安徽巡抚【臣】程元章谨
　　奏爲密陈事本年二月二十日准湖南抚【臣】赵恩密咨到【臣】查曾静所供奸人王澍根底家属产业及王澍旧日同窓原任耒阳县知县张应星家属现住徽州府先即摘唤确讯王澍家属下落并其与王澍同窓交好之处移到王澍图形一纸钞供册一本【臣】当即选差把总李竒前往徽州地方愼密缉访三月十二日据李竒密禀访得张应星家属向住徽州府城内张应星已故伊子张秀公迁移在休宁县三十一都一图小滨居住【臣】随密饬休宁县协同李竒前往密查唤讯不得疎纵亦不得惊累无辜俟拘到张秀公询明伊父平日与王澍同窓交好之处并王澍家属下落严拏审究容【臣】另
　　奏外谨将密访张应星之子张秀公住址下落先行奏
　　闻谨
　　奏
　　览奏知道了毋得少有疎纵以及枉滥株连
　　安徽巡抚【臣】程元章谨
　　奏爲盘查积贮以济平粜事窃【臣】到任后抚【臣】魏廷珍移交各属实贮谷米共十五万余石【臣】俱委员盘查取结由藩司彚详
