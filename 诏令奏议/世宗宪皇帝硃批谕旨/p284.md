<!-- { "loadSidebar": true } -->
　　闻事窃查天河县监犯莫东旺扵雍正四年十一月十八日纠集蛮獞刦狱脱逃随经抚【臣】韩良辅奏明【臣】抵署任后严饬该管文武设法擒拏务获并悬重赏买线购缉仰赖
　　天威扵本年七月初七日据庆逺府知府徐嘉宾详称莫东旺一案饬经署县陈舜明协同员弁驻劄贼巢分布搜擒先获其子莫朝顺供出伙党窝蔵住址扵六月二十八日在长峒地方拏获莫东旺并前获之党羽韦扶讲莫文光等经【臣】批饬臬司究审现在审解到省招解抚【臣】韩良辅审结所有【臣】署任内先据详报拏获日期理合奏
　　闻为此谨
　　奏
　　览
　　若不如是李绂甘汝来欲免失职之诛不可得也
　　同日又
　　奏为遵
　　旨明白回奏事窃【臣】至愚极陋屡荷
　　圣恩由知府洊陞廵抚去冬入
　　觐又防
　　擢补左副都御史方且日夕冰兢冀图报称不谓质本
　　疎庸愆尤日积防
　　皇上格外施恩优容教诲仍
　　命署理广西廵抚印务【臣】虽肝脑涂地亦不足仰酬万一比因秋审之期【臣】亲加详谳见积年罪犯得荷
　　皇仁矜恤详慎屡
　　勅监缓决【臣】因待罪法司刑名乃【臣】职守仰体圣慈妄陈管见防
　　皇上硃批严切跪读之下如梦初觉无地自容仍荷圣恩不即加罪令【臣】明白回奏【臣】感激愧悔更有何词
　　可措伏念
　　皇上继统以来遵守
　　圣祖成宪事事周详尽善【臣】援引四十五年之例实系一时愚昧就事敷辞并非别有心迹若稍有一毫私意
　　皇上圣明洞鉴目前即荷
　　开恩不即惩治将来别有败露【臣】更何所逃罪伏乞圣主洪恩矜【臣】无知妄奏曲
　　赐寛宥俾竭犬马微忱力图仰报顶戴之私生生世世
　　以之矣【臣】谨沥情回
　　奏不胜惶悚恳祷之至谨
　　奏
　　若无善策陈奏牵混支吾如何其可



　　硃批谕防巻六十二
　　钦定四库全书
　　硃批谕防巻六十三
　　硃批刘柟奏折
　　江南安庆按察使【臣】刘柟谨
　　奏为敬陈刍荛之言仰祈
　　睿鉴事【臣】扵雍正六年九月二十四日到按察使任伏
　　念
　　圣恩髙厚委【臣】刑名重任时刻冰兢惟期律例详明刑
　　法平允以仰副我
　　皇上慎重民命之至意就【臣】所办刑名案件扵律例内偶有所见以及地方有应调剂者不揣愚昧敬为我
　　皇上陈之
　　一律例未明条欵宜请分析也查律载强盗伤人未得财比照抢夺伤人律科断在抢夺本条内开伤人者首斩监为从各减一等従来谳狱俱以
　　造意者为首但造意止在抢夺而伤人则在临时或一人起意抢夺为従者俱动手伤人则为首拟斩而伤人之犯反得减流似未平允况强盗伤人法所难宥若照抢夺以起意为首则伤人为従者皆得末减亦属寛縦雍正六年十一月内部议窃盗拒捕杀人者将临时拒捕为首杀人之犯照例拟斩立决其拒捕为从者照免死减等强盗例刺字分吉林乌喇等处给披甲之人为奴再窃盗临时拒捕伤人不死者将为首伤人之犯拟斩监其为从者刺字边卫充军奉
　　旨依议钦遵在案【臣】请嗣后抢夺者除杀人之犯照雍
　　正五年二月初二日奉
　　旨照窃盗杀人斩决外其有数人同杀一人并杀而未






　　遵守即强盗比照抢夺伤人之律亦可援照无误矣又查雍正五年十月内奉刑部议分廵杭嘉湖道徐鼎条奏内开强窃盗犯如事主浮开赃物审出照不应重律治罪等语扵以杜浮开而免延案法至善也第在强盗原非计赃定罪之案但一得财即应斩决事主尚忍多开赃物以图诈冒予以重杖夫复何辞至扵窃盗则必计赃定罪往徃有赃止十两上下窃罪不过杖六十杖七十而事主


　　开之数分别多寡以定其罪除冒开赃物数至满贯者应照强盗事主冒开赃物例杖八十其余未至满贯应照不应轻律笞四十至扵冒开数少仍

　　开应従寛免其治罪又查鬭殴律内条例开载凡审共殴下手拟绞人犯果扵未结之前遇有原谋助殴重伤之人监毙在狱与解审中途因而病故






　　百夫以拟抵之人而竟减为满杖似属轻縦但律未开明恐引律者或有意为轻重出入之处伏乞
　　皇上敕部将拟绞之人作何问罪之处开载通行则法既画一有所遵守不致有妄为出入者矣
　　一上江署事官员宜请速委也【臣】思上江所辖七府七州止为江南半省宜若事简易治而讵知委

　　及千里府州县官或奉
　　题防革职或因事故降调旧官离任必由布政使详请委署布政使驻劄隔省及至行文知照遴员详请详准之后又复行文布政使转行委署之员毎至旷官二三月署员始得到任查
　　钦部命盗案件各有限期虽新旧交代定例各得展限一月但或至二三月无官其中虚日无从扣算毎
　　至枉受防罚且征收钱粮亦必按期完纳数月无官谁为催比积至数月之粮欲其一旦并完必至






　　圣眀鉴察上江地方形势俯准格外变通
　　敕谕速委则员缺不致久悬而刑名钱粮俱得无误矣一徽寜年逺世仆宜请开豁也安庆抚【臣】魏廷珍钦遵
　　上谕饬查徽州府伴儅寜国府世仆开豁为良议覆一
　　疏扵雍正六年二月内经部议覆奉
　　防依议钦遵在案自奉文以来凡及身现有文契之为仆与附居佃田之非仆俱各遵行无违惟有年代久逺文契失落分别豢养与不豢养一条争端不已纷纷讦讼【臣】查告争世仆之案多有自故明以来歴年一二百载歴人一二十世其丁口每至盈十累百只因一二人受主豢养或执年逺无印旧契遂致合族子子孙孙不能出头此等之人实属可悯又查雍正三年二月内户部议覆查思哈条奏内开旗下奴仆若果系数辈出力之人伊主念其勤劳听其赎身为民等语则是服役已厯数世亦当念其勤劳放出为良【臣】愚以为
　　皇上特施寛大之典拔人汚贱之中应请


　　余无契者固不得久占为仆即有契者亦俱听赎为良毋许仍以世仆告争则世仆相沿之恶习可以革除矣至扵配人婢女之为奴仆一条抚臣议覆因贫帮工配人婢女与部议投靠招配婢女之奴仆似属有间夫因贫帮工者贫不能出聘银而以帮工议价作聘工价满日擕妇而归非投靠者








　　万一伏乞
　　皇上睿鉴施行谨
　　奏
　　通篇悉属乖谬之词
　　浙江按察使【臣】刘柟谨
　　奏为敬摅愚鄙微忱仰祈
　　睿鉴事窃【臣】扵安庆按察使任内恭奏敬陈刍荛一折
　　钦奉
　　硃批【臣】跪读之下仰防
　　皇上指出种种悖谬之处【臣】始知昏昧妄凟俯伏汗流
　　惟日夕惶恐待罪乃荷
　　圣主慈不加重谴旋调补浙江按察使闻
　　命自天感激涕零【臣】向闻浙江难治恭请叩觐
　　天顔跪聆
　　圣训未防
　　俞允心切靡宁及抵任以来见士民守法阖省命案亦不甚多聚众生事恶风颇息地方安静与【臣】向日所闻各异【臣】谫劣庸才惟有益加奋勉勤慎办事竭尽犬马之微忱少图报效扵万一耳所有前奉
　　硃批奏折理合恭缴谨
　　奏
　　今汝在浙得知李卫之居心行事当勉力效法之署理江南江宁布政司印务按察使【臣】刘柟谨
　　奏为奏明事【臣】以庸愚荷防
　　天恩由补之员授以知府洊陞按察使歴任以来才
　　力不逮乃防
　　皇上不加摈斥畀署安徽布政使事闻
　　命之下益深儆惕窃念藩司为钱粮总滙非【臣】衰惫之人所能办理而署司噶尔泰陞任三库侍郎责任重大【臣】又不敢稽延时日遵即星驰就道扵七月初三日到任面同噶尔泰将库贮正杂钱粮逐一弹兊先出收明印结交噶尔泰赴任复将存仓米石照数盘量查核明白扵交代限内将各项银米备造册结申送督抚二臣公同防盘保
　　题外查杂项钱粮内有应解部并给领给还之项亦有交存日久无项可归应充公用之欵厯任布政使遇有地方公事俱扵此内查欵动用其耗米随正交收为存仓预备折耗之用前后交代歴未达部【臣】巳经逐欵查清不敢丝毫隐漏嗣后凡有给领支放及办理地方公事详请督抚方行动用所有银米细欵逐一另开清折恭呈
　　御览谨
　　奏
　　览
　　此系例应具题事件何必多一番烦渎
　　署理江南江宁布政司印务按察使【臣】刘柟谨
　　奏为沥陈下情仰祈
　　睿鉴事窃【臣】扵浙江按察使任内奉到署理布政司之恩旨闻
　　命之下感激难名益深祗惧诚以藩司为钱粮总滙事繁责重【臣】智识短浅难肩钜任即欲恳辞因念三库事务
　　皇上特命前署司【臣】噶尔泰专管更属要应令速行赴任【臣】是以星赴江宁接明交代以便噶尔泰起程赴京兹【臣】实有下情不敢不
　　奏更不得不
　　奏者【臣】今年六十二嵗虽年非迟暮但【臣】生质本弱未老先衰年来上齿脱落饭食顿减旧有足疾向年不过一二次举药饵调剂尚易痊可今嵗自四月至今足疾纠纒歩履不便此江浙两省官民所共见共知者且藩司衙门财赋出入闗系非轻承流宣化责任綦重以【臣】老病昏愚倘智力不周稍有错误在【臣】自有应得之罪独是上负
　　朝廷如天之大徳下坠祖父累世之家声罹兹咎戾追悔已迟此【臣】之下情不敢不
　　奏不得不
　　奏者也【臣】谨披沥愚忱上渎
　　天听叩祈
　　皇上念【臣】衰老将安藩要缺另
　　简贤能更替并请或内或外调【臣】一缺俾【臣】力量可以办理者【臣】得勉竭驽骀断不敢自求退闲辜
　　天恩而负
　　圣徳也【臣】曷胜恐惧待
　　命之至谨
　　奏
　　览奏巳悉且勉力供职静谕旨
　　署理江南江宁布政司印务【臣】刘柟谨
　　奏为奏请
　　睿鉴事窃【臣】防
　　皇上天恩调署安藩绠短汲长日夜兢兢扵交代清查事毕乃得周察地方访闻所属城垣坍塌甚多随经行查现据各属纷纷回报其巳经估计工料者有二十四处内临淮县偪近淮水修城兼须修坝甚为要统计各属已估有二十八万余两之多其余或详称工程浩大现在估详或尚未经覆到工繁用钜祈费不赀宜从前之不能修葺也除现在飞催俟各属覆齐再委贤员确勘确估外惟是责之有司捐修则各属养廉之银仅足以敷幕友薪水之用势难责其成功如动藩库公项则江寜藩库所存公项无多如用正项钱粮关系军
　　国正供未敢擅动【臣】朝夕思维计无所出巳陆续据文详报督抚二臣批司委议在无米之炊固乏良谋而城卫重务又难缓置窃查南省存贮李玉堂入官银两已奉提解四川为修城之用今江寜臬司现有寄存江寜藩库崔二李煦二案正赃并倾销折耗水脚各等费通共杂色银一十万九千四百六十九两零与李玉堂入官之银相同可否先将此项查眀极冲之地为修城之用其余不足者请
　　敕督抚查议或酌量扵江南省常平仓彚报各属等事例捐纳谷石之外有情愿捐银者准其在修城地方折交银两以济工用如此则钱粮不致亏耗城工不难报成固金汤而垂永久扵
　　国扵民均有禆益矣为此具折谨
　　奏
　　此奏识见迂谬议论不通处不可枚举难以逐行批驳也
　　太常寺卿署理江南江寜布政司印务【臣】刘柟谨
