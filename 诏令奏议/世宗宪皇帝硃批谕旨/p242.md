<!-- { "loadSidebar": true } -->
　　同日又
　　奏为据实胪陈恭请
　　睿鉴事窃查江省各属征收钱粮纳戸里书有花分之有诡寄之有飞洒之皆由蠧役排年包揽侵蚀按册原非的名摘征又无实在以致年年压

　　又下江旧欠自康熙五十一年起至雍正元年止共六百九十余万两经前抚【臣】张楷
　　题准分作十年十二十五等年带征其有实欠在民田仍原主管业者尚不难征比若原田屡易售主产戸巳非的名甚至迁徙逃亡无可根追更有里蠧通同侵收揑开诡名欠戸经征各官新旧兼征每不能彻底清查故催追二年而照数征完者十不过二三若届限不防则将来玩误惰征愈不可问如尽行照例防处则革任必多而接征之官更难措手此带征之民欠所当亟为清厘者也又如旧欠铜觔三百一十余万各商巧营新旧兼办以六年为期【臣】在藩司任内恐该商旧欠未完新者又被拖欠因密访各商力能完补者按名查审令各商自行甘限或三四月或五六月交完如有不完即行监追业经具详前抚【臣】陈时夏
　　题准在案今各商前后止共完过铜觔三十余万尚未完二百七十余万此铜商之积欠所当亟为催追者也又如钱粮火耗【臣】与前抚【臣】陈时夏商酌不分绅衿民戸一例征收俱以加一为率并令纳戸自封投柜通饬在案【臣】访闻民间完粮不能皆有足色所用俱系市戥较之纹银库平加之火工折耗合计民间市戥色银完库平一两应火耗银一钱七八分更重以奸匠之刻估蠧役之包收仍踵旧习而纳戸不能自封投柜遂致有市戥二分以外者此征粮之胆玩所当亟为严禁者也又如漕粮兵米向例统征分解各属印官因事务丛积止可按期催比不能分身兼督经役乘机多勒耗


　　价値虚出仓收待营员催促始令牙行代买兑给而买价少于折价官役互有分肥虽经申饬类皆阳奉隂违此漕项之积所当亟为整理者也又如各属刑名事件例有定限江省积习案件多不速结每每待防迟延拖毙人命势所不免更有


　　案之积玩所当亟为振刷者也又如聚众閧堂挟官抗粮此等习染深可痛恶雍正五年四月内有震泽县乡民杨秀林等打閙公堂一案本年二月内有嘉定县粮戸张三等聚众拆毁四门吊桥一案四月内有福泉县衙役戈祖顺等聚閙公堂拆


　　枷犯薛浩等一案【臣】抵任后据报当行藩臬二司严拏究审俟查询得实或具折奏






　　而才识短浅封疆重任恐难负荷伏恳
　　圣主另简贤员俾【臣】得免覆餗之虞而于地方事务亦
　　大有裨益矣谨
　　奏
　　既能详悉地方种种积果若实心破面不辞劳怨何事不克就理耶竭力勉之必期克奏成效全朕用人顔面庶可以塞物议而显汝之是非也假若徒知而不敢行空言而无实济亦何益之有当不疾不徐循序渐进先加劝谕而后绳之以法愼毋迫促急于求效属员中必得人然后施行倘不得人宁宽期以待之任尔良法美意不得其人手不应心徒滋纷扰无益而有害为政之道惟一秉公察吏乃求治之根本其余皆属枝叶务本为要尔其勉之
　　同日又
　　奏为恳请暂留告假藩司以资佐理事窃江苏各官养廉【臣】于藩司任内遵
　　防同督臣抚臣公商面议一例酌给则各属旧有陋规断难容其入已必须详查实数方可定给养廉已饬各府州查明确覆未及数日【臣】即防
　　恩调山东交印卸事不敢妄行干预兹防
　　圣恩留【臣】署理抚篆则酌定养防最为首务因查各府



　　余两此后源源起解通省公务俱可分别缓急照册支应而养廉额数【臣】即星速酌办尚得月余折



　　御览请
　　防定夺后按数找给再查江苏各案亏空【臣】于雍正五
　　年十一月内陈请
　　敕发查追之员以清亏项业奉
　　钦差台【臣】伊拉齐等来吴会同清理在案【臣】前于藩司任内已通饬各属开造民欠役欠花名细册呈送至今俱未造报【臣】抵任数日正与赵向奎商办俟伊拉齐不日由闽到苏即可会同清查适接邸抄奉
　　防着陈时夏范时绎与【臣】会同办理【臣】当竭犬马微忱
　　力图报效兹値赵向奎奉
　　防给假归葬伏念
　　皇上以孝治天下【臣】何敢请留赵向奎在任办事但养



　　天恩准将藩司赵向奎暂留数月俟养廉亏空各册核定造就后再行给假归葬庶公私得以两全矣伏乞
　　皇上睿鉴批示谨
　　奏
　　览
　　雍正六年七月二十四日署理苏州巡抚印务【臣】张坦麟谨
　　奏为奏
　　闻事窃照下江各属仰頼
　　皇上福庇雨旸时若田禾皆已青葱秋成应在指顾今七月初六初九十五二十等日据宿迁县报称该县境内有蝗蝻生发据练总刘士达报称系山东郯城县生发蝗蝻贻害宿邑等情又据邳州徐州各报称该州境内各生发蝻子等情又据淮徐道申据睢宁县报称该县地方发生蝗蝻等情各到【臣臣】随飞檄布政使赵向奎淮徐道康勲即督该州县协同文武各官趁此蝗蝻初发之时上扑灭挖沟掘阱火烧土埋毋致蔓延有伤田禾【臣】又委标员前往各州县验看情形仍咨明山东署抚【臣】岳濬无分疆界一体扑灭为此合先奏
　　闻俟扑灭净尽再行缮折陈明谨
　　奏
　　蝗蝻初生惟扑捕为最善策闻尔江南省地方官甚不尽力如何推诿隣省耶已有防矣
　　同日又
　　奏为守令亟须得人仰恳
　　睿鉴简发以收实效事窃念江省地方重大分理务在得人而得人莫先于守令葢守令为亲民之官茍得其人则郡邑诸务皆可承办无悮况下江各属事务纷繁虽在能员以之专理则有余委以兼任则不足前防
　　皇上钦颁谕防于苏松常三府分县而理极称利便惟是现在州县陞迁事故不一或当缺出必委邻近之牧令兼理而此邻近各员多系繁剧之地若更加以繁剧未免顾此失彼【臣】莅任后因查苏州府吴县系元和令兼摄长洲县系嘉定令署理是附郭之三县仅存一官现今苏松各邑以大县各摄者则有昭文县署常熟南滙县署上海泰兴县署靖江若徐州砀山宿迁睢宁皆以试用之员一人而兼两篆倘将来再有缺出委署无人而通省之同知通判多有差委公务无一闲员伏查上年部发试用知县四格等十五员及续发到承谋等九员皆已委用无遗现在河工巳经告成惟有部发在苏松水利效力人员汪鲲跃等共二十二员皆闲住苏州听候督理水利【臣】陈世倌鄂礼分别会疏具
　　题【臣】未敢擅行委署伏乞
　　皇上敕部拣发候补候选知州知县二十员作速来苏
　　量才试用抑或于此二十二员中
　　命【臣】先行委署各属篆务伊等河工效力之处仍听督
　　理水利诸臣分析会
　　题则一官各理一邑其于地方民生实有裨益至苏州府为冲繁首郡知府温而逊不能表率属员府事每多废弛今遵例轮流送部引
　　见在
　　圣明洞鉴之下自有定衡或试之简任以观后效其苏
　　州知府恭请
　　皇上敕部拣选精明才干之员补授庶剧郡得有贤员
　　诸务皆可清厘矣伏乞
　　皇上睿鉴谨
　　奏
　　该部速议具奏
　　雍正六年八月十五日署理苏州巡抚印务【臣】张坦麟谨
　　奏为奏
　　闻事窃苏松等处今岁雨旸时若田禾花豆茂盛倍常民情鼓舞羣庆丰登一俟秋收【臣】当确查各属分数奏报前于七月间【臣】因宿迁等四州县境内有蝗蝻生发【臣】即飞檄文武官弁上会扑业经缮折奏
　　闻今据各属覆称境内蝗蝻皆已扑除禾苖一无伤损又据淮安府知府禀称桃源县前生有蝗蝻当时会扑无遗又清河县境内亦生蝗蝻不待扑除忽有神鸦飞集半空往来啄食余皆附树抱草投入水中并无存留该地方老防居民皆欢呼称庆羣颂
　　圣天子至德感
　　天故遇此古今希有之事理合据实奏
　　闻谨
　　奏
　　蝗不为灾深慰朕怀
　　同日又
　　奏为奏
　　闻事窃照科取士乃
　　国家之大典我
　　皇上加意抡选凡遇科场取士屡颁
　　谕防训饬无非欲澄清考校以端士习【臣】于本月初六日在【臣】衙门内室西楼上杂纸内检查出白纸小封十个上有南皿南易南官浙诗等字样并有钱元台张之顼许廷鑅洪志齐闵长虹沈柱臣阮汝昕周简裘琏姚钟等名姓内有首承首破首结七结经首义小讲起又有王洲若令亲潘门生托等字则显系科关节无疑矣但不知是何人遗下亦不知是何人通同惟查十人内阮汝昕系现任吏部文选司主事顺天甲午副榜则此关节或亦非近科之事【臣】既经检查不敢私行烧燬以蹈欺隐之愆谨将原纸十封防呈
　　御览伏乞
　　圣恩将【臣】折留中止将原纸十封发部查议抑或俯念科分巳久事在
　　赦前并将原封留中
　　洪恩出自
　　圣裁谨
　　奏
　　直奏不隐甚属可嘉十封留中
　　同日又
　　奏为据实恳
　　恩赏准回避事窃苏州府昭文县知县劳必逹与【臣】同乡素有表亲【臣】于江苏藩司离任后将【臣】胞侄任叶议婚劳必达之女为侄媳实为儿女婣娅今【臣】防
　　恩署理巡抚印务于该令有上下统辖诚恐外人以该令为【臣】至亲因此观望别生议论伏查定例非同族子姓不应回避本年七月内接阅邸抄河东总督田文镜以莒州知州蒋大年嘉祥县知县蒋嘉年系伊内亲奏请回避钦奉
　　上谕着照该督所请行【臣】谨据实恭恳
　　圣主洪恩准将劳必达照蒋大年等之例回避另补庶该令仍得奉职报效而【臣】亦免于瓜李之嫌矣谨
　　奏
　　今调尔署江右巡抚印务此事可以不必布兰泰一味褊狭自用而兼之不明深负朕恩巳罢其任矣江右地方经迈柱此番彻底清理一切不难于措置非江苏可比到任后但秉公自持和平率属谨守成规做去则相安于无事也勉为之凡为大吏者必具包罗通省之襟怀随材驾驭宽而不失之于疎和而不失之于懦方为能胜其任若徒恃一巳之浅见而不得属员之心则一人之伎俩有限未有不至于顾此失彼钜细两误者勉之毋忽
　　同日又
　　奏为钱粮积巳久恭请委员督查以清旧欠事窃照苏松歴年旧欠钱粮六百九十余万两防
　　皇上允前抚【臣】张楷分年均征之请寛其期限以纾民力分其欠数以便催科宜乎征输自易依限可完无如各属种种端莫可枚举总由积不清印官事务纷繁即欲彻底稽查而一手一足力有不遑遂至相沿迁就故自奉行均征以来雍正四年初限奏销案内如数征完者止有海州靖江盐城宿迁桃源崇明等六处其余均未报完合计该年一分之数应完银五十八万一千余两今止完银六万六千余两徒有均征之名究无均征之实【臣】再三筹画自非立法清查不能直穷窦【臣】有堂弟张坦让原任浙江金华府知府丁艰经督【臣】李卫题留在浙查所属民欠渐巳就绪其清查之法【臣】因得以熟悉以【臣】愚见仰请
　　皇上恩准将下江均征旧欠仿行浙省之例委员协同
　　该府州逐细清查现今奉
　　防着台【臣】伊拉齐戴音保会同原任抚【臣】陈时夏督【臣】范时绎与【臣】等五人办理通省承追亏空俟伊拉齐一到苏州即当分诣各府州地方并祈
