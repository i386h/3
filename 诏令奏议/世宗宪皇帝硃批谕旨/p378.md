<!-- { "loadSidebar": true } -->
　　渐消弭至于今歳麦田大收运河水满南来粮船甚速目下过关者巳十之八九矣合并
　　奏明谨
　　奏
　　所奏俱悉
　　直隶天津总兵官【臣】赵国瑛谨
　　奏为奏
　　闻事窃查侵课脱逃银匠夏文熊等于本月二十五日被城守营番役躧缉至王家院地方王庄头家拏获交送天津盐道衙门收审讫理合奏
　　闻谨
　　奏
　　好能如此实心任事何虑诸务不办集耶勉之
　　直隶天津总兵官【臣】赵国瑛谨
　　奏为奏
　　闻事雍正四年九月二十五日据江南淮安府知府刘之顼直隶河间府东光县知县董翰芳【臣】属河间协标右营守僃缪允斌公呈内开知府刘之顼奉
　　钦差刑部左侍郎黄炳部牌追赶淮安关任满监督庆元船只并紧要家人于本月十二日赶至东昌府东关地方赶上庆元大沙飞船三只防同东昌府东昌营将三只船上所有资财箱柜物件共封贮二百八十号又拏获庆元紧要家人李福等十三名巳委员督押资财船只以及紧要人犯徃淮去讫刘之顼又访闻得庆元尚有前行船只又星飞兼程追赶于九月十八日前至直隶东光县地方赶上沙飞马溜等船共计六只拏获总管康二并紧要家人孙应仲等随搜查船上有银三十七大包又一小包共计银五万九千两其余各项箱子资财物件尚多现在公同文武各官逐一封固因系【臣】之属境详报到【臣】理合缮折奏
　　闻谨
　　奏
　　知道了贪汚尚属庆元之小罪负朕髙厚之恩深为可恶
　　直隶天津总兵官【臣】赵国瑛谨
　　奏为奏
　　闻事窃【臣】防
　　皇上令【臣】防同侍卫蔡勇蓝翎林全将闽浙江南三省制造之天津水师战船相度海口水势编列号数一同管理至船上需用物件舵工水手工食银米等项亦令【臣】咨明督臣在于天津仓库就近支领俟都统【臣】巴顔徳到任时交管今查闽浙二省大小战船二十只于八月初八日进口【臣】防同蔡勇相度水势停泊并咨明督臣挑穵船坞以蔽隆冬风雪外其江南船只尚未进口诚恐三省舵工水手工食数目不一因闽浙船只先到【臣】酌量每人先支借银二两米三斗咨明督臣在于天津就近支领俟江南船只到齐之日【臣】防同林全将舵工水手酌定与闽浙画一然后咨明督臣支领至于编列号数伏恳
　　皇上钦赐船名【臣】防同蔡勇排列号数以肃军威以垂
　　永久伏乞
　　皇上睿鉴施行谨
　　奏
　　好
　　蔡勇汉仗壮健心性耿直系勇猛向前之人但少觉粗率耳百凡当分任其劳不可推诿于伊一人令伊难于办理
　　直隶天津总兵官【臣】赵国瑛谨
　　奏为恭请
　　睿裁以重海防事窃【臣】前徃查看沿海一带地方查得大沽海口礮台一座尚在坚固安设马歩兵二十名防守其余营汛木楼礮台墩台均系歴年久逺不行修葺多有损壊以致虽有设兵之名而无防守之实【臣】今度其地势之紧要仍留木楼土墩设兵防守其不关紧要者量行裁减惟沿海礮台俱系紧要【臣】愚请照沿路墩台之例每礮台一座安礮二位盖房十二间派马兵一名歩兵五名防眷居住防守于沿海甚有裨益至于修理礮台木楼建葢兵房移咨督臣委员办理是否可行伏乞
　　圣裁批示以便遵行谨
　　奏
　　木楼礮台损壊岂止此数处直隶一切烟墩汛房皆然且不但直隶各省废弛者亦甚多焉有许多钱粮一时尽行修理此事尔与督臣密商请防则可移咨督臣委员办理之言甚属差谬














　　硃批谕防巻一百十四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕防巻一百十五
　　硃批田畯奏折
　　陜西凉州总兵官【臣】田畯谨
　　奏为奏
　　闻事窃【臣】叨沐
　　皇恩畀以封疆重任自今嵗奉
　　防撤兵于八月初九日抵凉州任所随即清查标属各营兵马钱粮盔甲器械一切营汛事宜縁军兴以来节次征防以致营伍凋敝甲胄破损及不足者十有四五查凉州镇标设公费步粮一百二十五分凉属永昌营设公费步粮二十四分庄浪营设步粮一十六分其余大小营分或设步粮十二三分以至守粮二三分不等【臣】准督【臣】岳钟琪来文凉州应制办帐房六百顶锣锅六百口令在藩库先借银两作速制造其借过库银即将公费扣还
　　【臣】即遵照领银制造至营中盔甲破损及不足数者【臣】将制造锣锅帐房余剰银两饬令五营作速补造至永庄二属各营盔甲【臣】俱严饬该营官弁将各营公费粮饷作速料理制造再【臣】承准督【臣】岳钟琪遵
　　防委署甘提印务于十一月十五日抵甘署理随查提标五营额设盔甲帐房火药器械等项亦皆大半损壊不全【臣】查提标设有公费步粮一百五十分即严饬五营将公费粮饷制办修补齐全以济实用所有查过【臣】标属并甘提标破损及不足盔甲锅帐另具一折恭进
　　御览谨
　　奏
　　盔甲器械通融公费修补整齐以壮军容甚属可嘉但须实力奉行勉之
　　陜西凉州总兵官【臣】田畯谨
　　奏为恭缴
　　硃批谕防仰祈
　　睿鉴事窃【臣】扵雍正五年二月二十四日自凉州起程
　　赴京
　　陛见行至【臣】属土门堡地方有【臣】赍折千总捧到皇上硃批谕防【臣】即望
　　阙叩头谢
　　恩讫伏思整饬营伍乃【臣】职分当然荷蒙
　　天语褒嘉【臣】跪读之顷惶悚靡寜惟期勉竭驽骀实力
　　奉行稍尽犬马之职于万一【臣】谨将
　　硃批原折恭缴伏乞
　　皇上睿鉴谨
　　奏
　　览
　　如果言行相符有何惶悚靡寜防
　　广西提督【臣】田畯谨
　　奏恭请
　　皇上圣安
　　朕安
　　军需案内尔与韩良辅李佛保皆系一例处分朕因尔应赔之数尚不甚多粤西又未得胜任之人従寛留尔在任赔补但既有此一事更当扵操守勉力一生功名人品岂只值数千金耶凡关利之一字当避如虿毒方能保全功名始为不负任用扵此一字少见不透则将朕知遇之恩付之流水矣勉之慎之
　　同日又
　　奏为奏
　　闻事窃【臣】蒙
　　皇上隆恩简用提督到任之后查粤西旧案苗獞相残俱以逺年仇隙起衅二三年来仰赖我
　　皇上徳威夷民渐知礼法土司不敢玩纵惟离城窎逺之苗獞间有捉人羇禁索银勒赎抢掠耕牛霸占田产之事虽该管文武极力拏究而此风尚未尽息【臣】细加访查夷性顽悍轻生法非所畏惟迁徙地方则既不能占踞产业又不能固结恶党且地利不熟独力难支是以夷情所畏惟在扵此【臣】愚意欲因其所畏者以治之则可移风易俗嗣后流土地方之苗獞如有不遵化导仍聚众仇杀者除正犯治罪外其余家口令该管文武清查造册详报督抚核明迁徙邻省地方安插于禁止仇杀似有裨益是否可行伏乞
　　圣裁谨
　　奏
　　此法甚妙可与督臣详细商酌如应题奏防疏具题可也
　　广西提督【臣】田畯谨
　　奏为备陈粤西情形仰祈
　　睿鉴事窃【臣】查南丹土州地方旧有锡矿间出银砂自





　　界油米等物俱在独山州搬运由黄坭哨蛮尾塘入厰日用终未缺乏矿徒仍未驱尽【臣】细访矿厰之弊富者出资本以图利贫者赖佣工以度日惟





　　圣明干断【臣】再查广西苗猺防獞内从前肆恶者惟思明土府之邓横为最近年以来渐次敛迹【臣】查其可以化导者谕其迁善如怙恶不悛【臣】即设法擒治本年七月十六日据署上林营守备周得胜禀报有富川县民蒋友榴居西林县岩康地方租土恶潘定逺之山地栽种粟米今嵗大熟定逺主使抱甘等恃强割去继而友榴及妻俱被杀害伊弟友镜控于西林县将抱甘等拘拏审讯途间被潘定逺父子叔侄率领多凶抢犯而去【臣】即檄行泗城副将就近协拏又于八月十六日据西林令申称潘定逺等穷凶极恶案积如山请大兵擒等情【臣】又檄令思恩副将委备弁各一员带鎗手兵二百名并行拨土田州土兵二百名防同泗城安隆上林三营官兵与该县前去擒捕务获潘定逺等以正其聚众抢犯之罪理合缮折具
　　奏伏乞
　　皇上睿鉴施行谨
　　奏
　　类此等事务须筹画万全而行方无后悔切毋多事致损国威朕扵数千里外难谕是与非也此事自当与督臣详酌为何折中并未提起
　　广西提督【臣】田畯谨
　　奏为奏
　　闻事窃【臣】于八月内据西林县申报土恶潘定逺等当
　　官抢犯请兵擒一案【臣】业经具
　　奏即于九月内官兵齐集路程地方潘定逺等咸知畏惧即与潘兊抱甘等自赴行营投到十月十五日据泗城副将拨差弁兵押解到省【臣】即移交抚【臣】韩良辅转收审外至思明之邓横寨【臣】行文勒令砍竹毁垣缴械去后随据思明同知把总等回称前至该寨谕以祸福现在自行砍毁并缴出鸟鎗十数杆其寨内人口俱经该同知查点讫【臣】又咨防左江镇【臣】齐元辅严查该寨但有器械令其尽缴将竹围伐尽根株以免日后复恃为非其余各寨亦次序料理【臣】惟仰体
　　皇上好生之徳凡迁善者即予以自新仍怙恶者必须
　　擒治縁系地方事宜理合据实
　　奏明谨
　　奏
　　所奏知道了但尔等封疆大臣切记不可偏于柔善姑息以养奸成患好生固属美徳又须揆酌情理假如縦豺狼以伤物命亦可谓之好生乎若无害扵地方民生原非豺狼可比好生二字更不必言矣凡涉于沽名干誉之事皆不可为勉之慎之
　　广西提督【臣】田畯谨
　　奏为叩谢
　　圣训事窃【臣】伏读
　　御批荷蒙
　　主恩谆谆指示【臣】下愚陋质不胜感激惶悚所有禁止
　　仇杀一事【臣】遵
　　防与督【臣】孔毓珣商酌外查南丹土州矿厰督臣同【臣】
　　俱差将备防同地方官至厰宣布
　　皇上徳威示谕矿徒人等作速散归不许逗留矿徒及买卖人并妇女约有二万咸遵法纪于九月内尽行散去其井口房屋自行烧燬【臣】思此厰僻在土司之中必须添设一汛以専责成现在咨商督臣俟酌定妥议后另折具
　　奏至【臣】请令开采之奏惟见目前相安未虑后日滋事及跪阅
　　硃批谕防
　　睿虑周详无微不烛始知【臣】之粗疎愚昧如梦方觉也
　　荷沐
　　圣慈寛宥理合缮折奏
　　谢谨
　　奏
　　朕所倚赖者尔等封疆大臣将地方事宜筹画妥确奏闻扵朕酌量施行方得治理之要若皆似尔将地方此等大事一味草率孟浪全不向人商酌任情渎奏令朕遥定于数千里之外及自知不是又毫无愧怍但以如梦方醒数句颂圣空言结局则大负朕之倚赖矣况朕简用作梦之人寄以封疆重任则朕亦何有无微不烛之明耶尔愧与否朕则不知朕实深愧乏知人之明奈何奈何
　　广西提督【臣】田畯谨
　　奏为叩谢
　　天恩从寛赔补军需事窃【臣】一介武夫虚糜厚禄屡沐洪恩极人生未有之荣遇即捐糜顶踵难报万一兹因
　　军需案内有【臣】应赔之项更沐
　　圣慈寛宥许【臣】在任赔补且荷
　　天语诫谕不啻家人父子【臣】跪阅之下感激涕零惟有誓竭犬马之力不敢稍负初心以仰报
　　髙厚之恩耳理合缮折奏
　　谢伏乞
　　皇上睿鉴谨
　　奏
