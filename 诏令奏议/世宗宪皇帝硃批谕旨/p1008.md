<!-- { "loadSidebar": true } -->
　　皇上天威攻克贼巢逺近凶顽无不闻风儆惧元临内地已皆处处安堵但逆巢虽已勦灭余党尚宜清除乗此兵威大振【臣】飞饬总兵杨国华清理元江之永丰里渣骂一带总兵董芳清理临安之藤条江一带务使妖氛肃靖邉境安宁以尽职守仰慰
　　圣懐再普思攸乐一带余孽未清先经酌派官兵前徃驻防现在虽不敢猖肆而畏罪蔵匿山箐者间有为饥饿所廹黑夜抢掳一经官兵追拏即逃躱无踪【臣】严饬文武各官一面搜擒一面上紧招抚陆续已有投出之户俟临元军务一竣相度情形次第料理所有元临报防縁由合先缮折奏
　　闻谨
　　奏
　　以手加额欣悦览之汝甫经到任两路官兵俱各报防可卜
　　天心嘉佑于汝朕深为汝庆但能秉此忠诚对越天地神眀自必利有攸徃切勿稍存矜伐之念勉之雍正十一年九月二十一日云贵广西总督【臣】尹继善谨
　　奏为奏报年嵗丰收事窃云贵二省今嵗雨水调匀禾苗畅茂兹值西成天气晴霁稲谷籽粒饱满坚实荍豆杂粮俱各十分丰熟现在处处收获广西一省夏间雨泽稍迟收成较逊约有七八分不等若云贵二省询之农民咸称今嵗较徃年所收实一年有二年之获米粮价值日渐平减穷檐蔀屋共庆盈宁此皆仰赖我
　　皇上敬
　　天勤民福泽广被万里邉陲年登大有理合据实
　　奏报恭慰
　　圣懐谨
　　奏
　　览三省收获情形深为邉氓额庆
　　雍正十一年十一月二十九日云贵广西总督【臣】尹继善谨
　　奏为奏眀元新贼首尽行投诚事窃【臣】因去年新平贼首杨昌奉普成忠普阿黑等并今嵗元江贼首播荷老常小名头三比等尚未就擒于元临两路仍留官兵驻劄令总兵董芳杨国华居中调度分遣各土目四路查缉一面出示招安谕以投诚减罪所有逃窜逸贼俱即陆续获觧其贼首数人自料不能走脱随据防将吴朝应禀报普成忠普阿黑自磨沙江到营来投适值派拨土练进勦普洱恳求效力赎罪已准令随营前徃又据总兵杨国华禀报土弁施腻勒自江外带贼首杨昌奉并伊大头目普兆龙卞朶杨昌祹及后生四十余名到他郎行营来投又有新平贼首乌图哈厄朱荣章保得甫杨哈资哈牛老八元江窝泥贼首李正同伊子老大阿二等俱各先后投出再元江一带播荷老常小名头为倡乱渠魁被土弁施糯利遣人寻获欲求招安【臣】以既经寻获非悔罪自投可比不准招安现在押令缉拏三比如逾限不获即行拏觧又据土目方景眀将三比之贼党使扒阿打合家拏觧供出三比蔵在翅古箐内已经派练徃拏大约不日可获统计去嵗围攻新平及今年侵扰元临之大贼首除从前擒斩并觧省外余皆陆续投诚伏思此辈蠢猓聚众作恶罪不容诛今既出投何难立时擒斩但【臣】出示招来诱而杀之不足示威彰信且恐余党闻风不出孽根难净故恳求用命杀贼者已令随营效力情愿招擒逸贼者己令人管押访缉总俟军务完竣之日拘至省城除拏获及寻出者法无可寛外若自行投诚又实在效力者仰恳
　　圣恩姑免其死发至黑龙江等处永逺监禁庶足以彰军威而昭诚信申法令而靖地方所有贼首投诚并据【臣】愚昧之见具折
　　奏眀恭请
　　皇上训示以便遵行谨
　　奏
　　观所料理颇属妥协周宻惟自行投诚之辈既云不忍诱杀许其随营效力事竣之后又复充发监禁仍不足以示威彰信朕意应拘集省城分别约束安插为是如再干法纪宣示其恶诛之未晚至于乌圗等屡次反覆非他贼首可比于大军凯旋时齐各土目眀以正法示众可也
　　同日又
　　奏为奏眀普思军务勦抚情形仰祈
　　睿鉴事窃攸乐思茅一带余孽未清经【臣】调兵练选
　　委将备统领进勦业经缮折具
　　奏查普思地方辽濶大兵一到势必四奔窜必湏分路宻布并力进攻方克有济随与抚提诸臣悉心商酌将进勦兵练分作东西两路东路之兵一由红藤箐党戛党别出慢岔河底一由思茅糯竜那列慢蚌等处至茄色猓所及磨胖三达一于孔眀山莽通莽瓦以及小猛仑等处分布堵勦俟三路事竣即防合攸乐清理三十六寨西路之兵一由闗铺板角一带一由白马山圈罗一带搜勦俟两路事竣即防勦六困复恐逃徃江外又分调各土目沿江堵御随据总统护镇周仪具报各路兵练俱于十月初间先后自普洱前进【臣】又思思攸一带地广箐深若不恩威并用勦抚兼施不特遍行搜旷延时日且顽苗性多疑畏必致蔵匿反覆查有刀兴国之胞弟刀辅国前因律应縁坐觧省覊禁但辅国当伊兄悖叛之际即出示安慰夷民拨人守护城池又搬运粮米进城并无异志着有勤劳又甚得彼处夷心故不敢拘泥成例将伊家口留省看守令其随军效力并查元江投诚贼首普成忠普阿黑熟习彼地情形适当派兵进普二犯恳求前徃亦令随师效力续据周仪禀报兵至腊门口攻开贼栅一十五道追至龙潭箐见贼寨五所罗列山顶山势险峻即督兵练奋勇直上逆贼踞险拒敌我兵鎗礮齐施打伤甚众余皆滚箐又据逰撃张其贵禀报率领兵练前至圈罗一带躧见贼扎木城二道当遣刀辅国前徃招安各贼即俱觧戈投诚又陆续据各路将备禀报沿途攻勦所到必克斩获颇多官兵止伤数人先后招出夷民八十余寨皆云从前实系被胁从贼今俱倾心投诚哀号恳泣【臣】等飞饬地方官查眀安插复恺切晓谕不致复被煽惑又据总统周仪禀报党戛党别莽通莽瓦等处贼人因官兵屡次撃败俱遁聚于糯怕地方现在分路围等情【臣】查糯怕与九龙江橄榄坝等处逼近即飞饬将各处隘口严行堵御合力擒勦务期一鼓成功其去年漏网贼首数人饬令设法追拏务期必获在案兹于十一月二十四日接到
　　皇上硃批奏折竝大学士鄂尔泰颁到
　　上谕览尹继善所奏一应料理似俱妥协元临一带虽现已平定若贼首尚有未获即草率完局目前欲圗省事日后仍将多事是当乗势清除者至攸乐思茅一带路通莽缅外夷又非元临内地可比若徒恃兵力无术以制其心恐进则窜匿退复猖狂纵随随抚亦终无以善后擒纵之间着尹继善周详筹画慎重为之钦此【臣】跪读之下仰见我
　　皇上圣谟广运
　　睿虑周详髙出寻常万万伏思攸思一带实非内地可比抚治外夷之道实与内地夷人不同不用兵威固不足以示惩创徒恃兵力亦终无以服其心【臣】知识短浅未谙机宜惟有仰遵
　　圣训与抚提诸臣详悉筹画务在多方设法操纵得宜以期宁静邉疆永逺善后所有现在勦抚情形竝钦遵
　　谕防料理縁由谨具折奏
　　闻谨
　　奏
　　抚名虽二事恩威用岂两端当抚者未妨眀示优容当者亦宜显施斩馘俾其知顺则利而逆则害方可期近者悦而逺者来今此目前攻心之师即寓将来善后之举是乃仁术非闗诈谋宁止绥靖普思将见信孚莽缅也识之
　　同日又
　　奏为要地亟需干员仰祈
　　睿鉴事窃总兵一官有弹压地方督率营伍之责而邉疆重地尤为紧要必湏精眀干练之员方克胜任查得开化镇总兵官仇元正才具庸平年近七旬精力衰诸事不能整理开化地方南接交阯西控元临实非衰老之人所能胜任其平日居官尚














　　奏请伏祈
　　睿鉴谨
　　奏
　　览
　　雍正十二年二月二十九日云贵广西总督【臣】尹继善谨
　　奏为奏眀办理元新贼首情形恭请
　　圣训事窃元新贼首杨昌奉等前经陆续投出【臣】以各犯聚众作恶罪不容诛今既投出杀之不足以示威彰信当经缮折
　　奏请俟军务事竣将各犯调至省城发遣黑龙江等处监禁以伸
　　国法以靖地方随据总兵杨国华具报贼人三比藏匿翅古箐内逞凶拒捕现令土目带练押同投出之贼首老常小名头前徃擒拏等语【臣】查三比一贼甚属凶顽老常小名头原系一党责成擒献支吾多日并不实心出力不便再留军前致有他虞即飞饬派拨官兵速擒三比一面将老常小名头先行觧省去后乃杨国华専任土目迁延月余既不发兵又不将老常小名头拏觧【臣】严饬再三杨国华始令守备马汉勋带兵前徃而三比先已脱逃老常小名头见三比未获亦畏罪遁匿【臣】闻报之下不胜愤恨现在严饬杨国华勒令守备马汉勋土目施糯利跟踪穷追设法缉拏此虽杨国华奉行不力之咎即【臣】调度未妥之罪也因思投诚各犯多随军前若不及时办理必致乗机效尤况乌圗一犯前虽据报投诚已经露面而性情狡猾止以招覔逸贼为词总不肯亲到大营诚恐已投贼首被其煽惑复至漏网所闗甚钜随飞行杨国华将杨昌奉等作速调齐眀白晓谕押令来省普阿黑普成忠二犯在普洱军前又飞行副将周仪将伊等所带后生先行分遣即将普阿黑等拘送来省乃杨国华脱卸巳责将杨昌奉等各贼首先已押交新平【臣】因飞谕新平文武作速押送恐其抗违不服必先预备防范然后举动乃于正月十四日齐晓谕令其来省而贼首杨路支等抗不遵依身带利刃蜂拥奔逃其后生数十人亦羣起猖肆当经新防营防将魏眀等督率伏兵立将杨路支杨哈资卡朶普兆龙普光天普宏得耶体奈七犯登时斩杀并将凶恶后生斩杀十二名余皆拏禁幸未脱其杨昌奉杨期得未敢放肆已遵谕觧省随据周仪将普阿黑普成忠亦经觧到【臣】以各犯原系投诚当拨给房屋居住并将伊等妻子给还加谨看守恭
　　谕防再行办理乌圗一犯看其情形不肯实心就抚已自回元江老是达地方现在设法擒拏务期必获以除后患兹于正月二十九日【臣】赍折人回钦奉
　　硃批谕防【臣】跪诵之下仰见我
　　皇上睿虑髙深
　　圣谟广逺于用威彰信之中寓仁至义尽之道【臣】才识
　　短浅荷防
　　圣恩逾格奨励指示周详敢不悉心筹画妥协办理伏查杨昌奉等久居新平凶恶素着前嵗倡首悖逆攻城刼寨杀掠焚烧元新一带处处受其茶毒现在人民莫不痛心切齿昨自新平起觧来省沿途夷猓见者无不跪拜畏之如虎诚有一呼百应之势今若仍将伊等安插原籍则触目成仇余党易集断不能相安无事若即在省城安插又不便严加禁守此辈秉性凶顽难受拘束倘或逃走滋事必致又费周章且内中普阿黑原系发遣江南逃回之犯相隔万里尚能逃回故土勾结悖叛咫尺本省安能保其帖服【臣】辗转思维不揣愚昧再恳
　　圣恩可否俯如【臣】前折所请俟军务事竣将伊等觧部发黑龙江等处监禁或即在云南省城给以衣食永逺拘禁庶顽夷知有法纪而地方可免后虑【臣】因慎重邉疆起见冒昧渎请伏祈
　　皇上训示遵行谨
　　奏
　　览奏知道了杨昌奉普阿黑原系旧土司支派名虽投首实难望其自新兹观杨路支等抗肆情状则若辈亦何容姑息自应觧部发遣黑龙江安插免贻后患至于三比乌圗等犯尤属渠魁断不可疎漏乗此兵威严饬杨国华速行尽力擒拏枭斩示众倘不就获杨国华性命系焉将朕谕防眀白示之
　　同日又
　　奏为奏眀整顿三省营伍情形仰请
　　圣训事窃惟云贵广西均系苗疆接连外域修眀武备最为紧要【臣】赴滇时随路考验到任后悉心体察三省营伍因连年出师一切军装器械颇多损壊兵丁技艺甚觉生踈不肖营员尚有占食空粮而匠役防夫以及书办头目所占之伙粮为数不少【臣】目撃情形心懐悚惕因痛指积弊通檄严查除头目伙粮前已
