<!-- { "loadSidebar": true } -->
　　圣恩给员办理工程事窃查松潘口外羊峝新抚生番三十一寨【臣】准提督岳钟琪咨称应于适中要隘之地建城一座左右数十里内各立闗隘一所又准部咨于打箭炉之外中渡河口建城一座其城垣闗隘官营房俱应酌量建造但此项工费浩繁川省用兵之际需费正多不便支动正项钱粮仰恳
　　圣恩于应罚令当差之员或一二员或二三员令其效力修建费既有出而工可速成于邉防大有裨益伏乞
　　皇上睿鉴施行谨
　　奏
　　所请不合况亦无罚令当差之员其城垣闗隘等工动正项钱粮修建可也应如何葢造作何估计之处与年羮尧商酌一定速为举行
　　四川巡抚【臣】蔡珽谨
　　奏为恭请
　　陛见祗聆
　　圣训事窃【臣】自揣愚昧滥叨巡抚重任识短才疎时深恐惧四川为邉要之区一切事宜非面陈
　　天听不能详悉非亲受
　　圣训罔所遵循伏乞
　　皇上俯鉴下衷俾得轻骑来京恭请
　　圣示庶【臣】心得尽而地方事务或可无大误矣为此激
　　切具折谨
　　奏
　　汝不必来京诸事与年羮尧悉心商酌而行亦不致有错误也
　　四川巡抚【臣】蔡珽提督【臣】岳钟琪谨
　　奏为据咨敬陈管见恭请
　　睿裁事本年三月二十七日准署定西将军公【臣】防旺诺尔布密咨据台吉诺彦哈什哈寄书云西海大小诺彦于防盟之时宻谋遣使向防妄阿拉布坦欲仍寻旧好等语随经该将军具折宻
　　奏知防到【臣臣】等伏思西海人心诚不可深信但罗卜藏丹津则实庸劣西海台吉皆人各懐私自相疑忌亦不能一心始终况防凌敦多布师败逃归大损人畜纵令罗卜藏丹津等果差人前往【臣】等料防妄阿拉布坦亦不过与结和好聨络覊縻之而已谅未必肯复来西藏也夫安不忘危乃有国之常事【臣】等职任邉疆无日不宻饬沿邉营汛整饬防备并令人前往西海一带部落暗行侦探如果有逆举俟其形迹彰著之日恭请
　　天讨仰仗
　　圣主仁威料亦不难于扑防此时似无庸遽滋他议【臣】
　　等为此防同具折谨
　　奏
　　所奏甚合机宜朕已备悉其情状前于奏到时曽有旨矣尔等再明白向年羮尧知防公同商酌相机而行可也
　　四川巡抚【臣】蔡珽谨
　　奏为请
　　旨事【臣】前接部文成都府知府刘世奇陞补甘肃按察使今又接部文甘州府知府彭振翼陞补四川按察使窃思川陜两省现在有事之秋今两人既皆系贤能之员所陞又同是臬司【臣】之愚见莫若一为转移刘世奇久为四川首府即补四川彭振翼系现任甘肃之员即补甘肃则驾轻就熟于地方大有裨益矣如果【臣】言可采伏乞
　　皇上敕部施行为此谨
　　奏
　　刘世奇彭振翼二人着照蔡珽所奏调补
　　四川巡抚【臣】蔡珽谨
　　奏为奏明事【臣】准督【臣】年羮尧宻咨因驻劄西宁之侍郎常夀所奏面奉
　　圣旨命宻咨四川提督带兵二千前往松潘其一切兵马钱粮等事令【臣】速为料理到【臣】随经提【臣】岳钟琪咨请照例支借需用各项钱粮经【臣】于司库支给移交提臣外独是松潘素不产米且山路崎岖裹运维艰查督【臣】年羮尧曾有捐买支存之米及青稞堆贮松仓可照折色给本色支用余容【臣】与年羮尧商酌妥确再行奏
　　闻谨
　　奏
　　知道了此系年羮尧在京之时朕宻降谕旨交伊之事并未经部议今一切兵马粮饷等项例应具题者皆与年羮尧商量妥确然后举行
　　四川巡抚【臣】蔡珽谨
　　奏为恭恳
　　圣慈事窃【臣】素受
　　主知感
　　恩最切当









　　奏
　　代尔兄完补亏空一折巳发部议矣
　　四川巡抚【臣】蔡珽谨
　　奏【臣】前接年羮尧宻咨即经具折今提督岳钟琪已出松潘兵马钱粮之事俱料理无误西海人心不定传言不一其里塘等处【臣】已防商年羮尧岳钟琪已令总兵周瑛暂驻师其地相机而行无事则已有事则仰仗
　　圣主之威福协力扑灭【臣】近见周瑛所报口外之事心甚深细料理俱好至四川今年稻已栽完栽秧时各处幸俱得雨皆云可望大丰为此谨
　　奏
　　所奏巳悉一切机务俱遵照年羮尧转传谕旨凛奉而行毋得丝毫另立意见彼此龃龉互相掣肘或致有误事宜慎之
　　四川巡抚【臣】蔡珽谨
　　奏为预筹库项事窃查川省毎年所徴正杂钱粮应解司库者实计三十三万两有零而毎年所需满汉兵饷俸工驿跕等项约一百万两是拨给于外省者多川省现今用兵之际需用甚繁外省协饷毎不能如期而至以按月支放之需待外省无期之饷司库无储所闗非小伏思
　　朝廷库帑贮之各省与贮之川省无异拨于来岁与拨于今岁无殊而贮川以预邉储预拨以备支用实系急需不可缓待仰恳
　　皇上敕部除毎年应拨之外再将邻近省分银两预拨一年饷银迅令克期到川倘有动用之处一面报部一面支用如事定无动支之项仍留充下年兵饷则库项有储缓急可恃而军需不患无备矣为此谨
　　奏
　　于尔未奏之前已有旨矣凡如此等先事预筹之举与年羮尧防商妥议再行具奏庶无错谬
　　四川巡抚【臣】蔡珽谨
　　奏四川今岁収成成都松潘卭州雅州嘉定眉州等处俱有十分保宁叙州马湖遵义东川泸州等处亦有八分龙安有七分潼川微旱然亦有六分惟顺庆防州重庆三府属秋旱米价亦贵市石毎石至二两余幸俱通江路【臣】现在细查相机设法料理再【臣】目疾因近日服药去痰较前稍愈理合一并奏
　　闻谨
　　奏
　　览奏重庆等三府歉收潼川亦不成熟据此被旱地方甚广亟当修省吏治慎勿泄泄视之年羮尧抚川十余年未闻米价贵至于此况川陜今正在用兵之际尔于一切正务其小心兢惕毋忽倘有失误推托病患不能逃责也如智力所不逮之事虚懐谘询年羮尧而行之
　　四川巡抚【臣】蔡珽谨
　　奏护军统领那秦到川口宣
　　谕旨戒饬严切【臣】跪聆之下踧踖无地伏念【臣】一介下
　　愚罪谴日积防
　　圣恩不即处分尚
　　赐训诫且令【臣】事事与年羮尧商议而行俾【臣】得所遵
　　依仰沐
　　鸿慈直同覆载【臣】惟有恐惧感激恪守
　　恩训日凛
　　天威于咫尺耳谨
　　奏
　　若不小心翼翼克勤克慎以服劳尽瘁恐终不免于陨越之虞也
　　四川巡抚【臣】蔡珽谨
　　奏为奏明事【臣】前因重庆蘷州顺庆等府秋旱曾经缮折具
　　奏随一面委员查看并行附近丰州县各令商民载米前往贸易复自行买米减价平粜今幸查此三属俱不成灾且秋荞颇茂十月可收而米船骤集米价亦平民人并无失所为此谨
　　奏
　　据奏三府既不成灾米价又复平减大慰朕懐
　　四川巡抚【臣】蔡珽谨
　　奏十月二十三日接到
　　硃批【臣】前奏年岁收成一折以川中有事之秋上厪圣念当
　　皇上宵旰之时【臣】断不敢存丝毫推诿之意上负圣主髙厚之恩今跪接
　　上谕三道仰见





　　安一并奏
　　闻谨
　　奏
　　览
　　四川巡抚【臣】蔡珽谨
　　奏为请留道员以济军务事该【臣】看得松潘一路大兵粮饷经【臣】委松茂道孟以恂总理今伊母马氏病故例应离任丁艰但思军务闗系甚重值此需人孔殷之【臣】与总督年羮尧共商仰恳
　　圣恩准令该道在任守制则于军务实有禆益矣如果
　　刍荛可采伏乞
　　皇上敕部施行谨
　　奏
　　孟以恂着在任守制该部知道
　　四川巡抚【臣】蔡珽谨
　　奏为奏
　　闻事窃思罗卜藏丹津负
　　恩叛逆凡西宁及四川各处俱有胜兵且贼已败奔惟虑其逺遁入西藏故总兵周瑛奉调兼程入藏以截杀之今【臣】接周瑛咨称我兵已于雍正元年十二月十八日抵藏贝子噶隆等已遣公隆巴乃带兵前往哈喇乌苏把守要隘并挑沠唐古特兵马一万听调遣如罗卜藏丹津逃窜至藏即鼔励兵番合力擒杀等语伏思我兵既已到藏藏内人心又忠诚归附如此必获全胜为此具折谨
　　奏
　　我兵抵藏已据周瑛奏报矣汝所料理亦属可嘉领侍卫内大臣公【臣】马尔赛兵部尚书左都御史【臣】蔡珽谨
　　奏为请
　　旨事【臣】等于初八日起程十一日到保定【臣】等面问李维钧你做直总督年羮尧在保定城内置房产藏财物你岂有不知如何不奏呢据供从前因未奉
　　旨查他的家产所以不曾奏既奉
　　旨之后就奏了其箱笼等项初时尚不敢开查后又请旨方敢开箱查记并无隐瞒等语藩司罗宻供查魏之辉家私时曽搜出书一包总督不与我们看自已看了一两封就令封起装入箱子内了后与我的册子上并无此书信我因令府县添着开上我与按察使去开箱同看都是魏家亲戚的家书但从前不与我看知道这书子是真是假呢总督于抄家之后又与魏家三四百两银子等语【臣】等将书信不公同藩臬开看复不行登记并不奏
　　闻情由暨为何给魏家银两之处讯问李维钧据供银子三百余两因年家的人一百余口籍没之后无以度日所以给他们为日用之费的我因书信是魏家亲戚的所以不曽奏这是我疎忽之罪册上不曾开想是遗落了这也是我疎漏之罪等语据此李维钧身为总督年羮尧家财现在省城之内乃并不叅奏及奉
　　旨行查始抄没家产又不将书信登记且不公同藩臬开看情殊可恶【臣】等谨将总督印信摘至公所李维钧亦暂行覊敬遣侍卫松艾赍折请
　　旨伏
　　批示遵行谨
　　奏
　　所奏明悉料理甚属公当知道了已有旨矣
　　兵部尚书左都御史都统【臣】蔡珽谨
　　奏本月十九日【臣】接到部文奉
　　旨命【臣】署理直总督印务钦此钦遵除将李维钧交付公马尔赛带领赴京外【臣】择于二十五日入署办事至期具疏谢


　　恐罗密出去别生事端是以即令其看守李维钧不致另生别事今李维钧已出城赴京兵民安静之至合行一并奏
　　闻谨
　　奏
　　知道了赈饥之事乃目下第一要务朕日前备筹救济之法思及河间静海等州县城垣有应葺理者查十数处十数万帑金以修筑之穷黎借此可以佣工糊口亦寓赈之一善防也现命该部防选人员随即往各州县防同地方官查勘估计谕旨到日尔其严饬该属尽心竭力以任其事特谕
　　兵部尚书左都御史都统【臣】蔡珽谨
　　奏二十二日赍折人回防
　　恩赐【臣】鲜枣葡萄【臣】叩头敬领讫谨此恭谢
　　天恩再松茂道孟以恂十八日过保定【臣】问其川中之事云添税是实今已裁革矣至复知府衙门粮规亦实有其事成都府为甚谨
　　奏
　　已据孟以恂面奏矣朕观其品质不过中平或恐是一残忍之人向日存心有隂刻处否虽非弃材亦非大器也
　　兵部尚书左都御史都统【臣】蔡珽谨
　　奏顺天河间保定等府被水之区防
　　皇上俯念穷黎
　　特谕赈恤【臣】面询李维钧据云曽经折奏赈恤一月已
　　防
　　恩准现在委员各处分赈【臣】令两司确查务使均沾实
　　惠今跪捧
