<!-- { "loadSidebar": true } -->
　　奏报兹又据各属陆续呈报前来查开州长垣清丰东明于闰三月二十一二两日各得雨四五寸二十六日又得雨二寸梁城所寳坻于闰三月二十三日得雨二寸武清于闰三月二十八日得雨一寸余通州于四月初一日得雨三寸文安大城保定于闰三月二十八日得雨三寸永清固安于四月初一日得雨二寸涿州良乡于四月初四日得雨三寸昌黎乐亭滦州于闰三月二十八日得雨一寸至四寸不等玉田于四月初二日得雨一寸新安完县雄县容城涞水于闰三月二十八日得雨一寸至三寸不等安肃易州定兴新城于四月初四五两日得雨二寸至四五寸不等盐山于闰三月二十二日得雨二寸沧州于四月初五日得雨一寸天津青县静海于闰三月二十八九两日得雨一寸至四寸不等广平于闰三月二十六日得雨一寸宣化怀安保安于闰三月三十日得雨一二寸不等正在
　　奏报间于四月初六日保定郡城得有甘雨据清苑安肃博野深泽新安蠡县唐县满城高阳安州祁州雄县庆都河间肃寜深州安平饶阳定州涿州保定等州县于四月初六日各报得雨二三寸至四五寸不等【臣】等伏查麦田需雨之时得此甘澍不特二麦得以畅茂而秋禾未种地畆亦得乘此播种此皆我
　　皇上防诚祈祷上格
　　天心之所致【臣】等实为欣庆理合缮折恭
　　奏以慰
　　圣怀谨
　　奏
　　畿内今岁雨泽不均当实心体察吏治刑名恐惧修省以仰答
　　上天谴告前三月底闰三月初旬巳据报称得雨秋禾何以未经播种查明情由具奏以闻
　　题补河员之折交怡亲王等议行矣
　　雍正五年四月十五日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为钦奉
　　谕防事窃【臣】等赍折千总回保捧到【臣】等前奏雨水一
　　折奉
　　硃批畿内今岁雨泽不均当实心体察吏治刑名恐惧修省以仰答
　　上天谴告前三月底闰三月初旬巳据报称得雨秋禾何以未经播种查明情由具奏以闻钦此伏查直隶地方今岁雨泽不均上厪
　　圣怀屡颁
　　谕防诫【臣】等省察吏治刑名【臣】等敢不敬谨服膺实力
　　奉行以副我
　　皇上惠养元元之至意查直属土俗谷雨种谷小满种黍稷今岁遇闰节气稍迟前三月底闰三月初旬有雨之处秋禾皆巳播种其雨少之处人力不齐尚有未经尽种者然此番甘澍得雨地方农民乘时补种可无迟误之虞也再访查徃年情形如或得雨最迟即至五月初旬仍可播种晚禾理合缮折奏
　　闻以慰
　　皇上重农望岁之殷怀谨
　　奏
　　古之人虑患于未然今二麦需雨甚殷而秋禾尚有未播种者则微旱情形已见矣朕为此昼夜焦心尔等乃恬不知惧而曲以闰月节气为解谓此番甘澍布种犹无迟误之虞欲以此语寛慰朕怀朕若信以为实遂尔寛怀则与尔等视民疾苦如膜外者何别耶雨泽愆期葢由于尔等漠不关心民隐之咎览奏不禁为之怃然查各省奏到今岁春雨在在及时霑足即京城左近圆明园一带亦皆雨泽优渥惟尔等所居畿南保定等各郡县殊觉暵干尔等竟毫不介意不知具何等心胸也甚属惛闇不明天人感应之理亟当返躬自省敬之愼之
　　同日又
　　奏为奏
　　闻事窃查一陞任布政使徳明出纳库帑有正项先支银五万二千二十二两杂项先支银一万三千五百九十八两经【臣】等
　　题明在案今催据布政使张适转催各属征解前来查正项先支已陆续还欵银二万七千九百一十两零尚未还欵银二万四千九十余两杂项先支已陆续还欵银八百五十九两零尚未还欵银一万二千七百三十九两零除现在严饬布政使张适分案查催俟各属解到并奉准销到日归欵另
　　奏外所有已归各数理合奏
　　闻伏乞
　　皇上睿鉴谨
　　奏
　　竭力催完
　　宣化府知府牟瀜伊父曽任布政使朕因伊亦系科甲出身故用于此缺及面请训防时看其人甚庸碌未知受事后才堪胜任否尔等留心体騐毋因朕特用之员而漫置不问也再知州黄成章闻甚柔懦不能精勤办事亦当加意考察
　　雍正五年四月二十六日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为叩谢
　　训防事窃【臣】等赍折千总回保捧到前奏补种秋禾一
　　折奉有
　　硃批【臣】等祗领伏念直属各府雨泽不均我
　　皇上宵旰焦劳屡
　　诫【臣】等省察吏治刑名
　　圣谕之指示甚为明晰【臣】等昧于天人感应之理不能
　　深自警省罪无可逭并防
　　皇上谆切训诲【臣】等跪读之下悚惶战栗愧汗交流窃查数月以来各省春雨在在调和而【臣】等所属之保定等府雨泽独少此皆【臣】等不能省察不知忧惧之所致也【臣】等恭绎
　　谕防寝食靡寜既巳愚昩于前安敢暴弃于后惟有恪
　　守
　　皇上敬愼之
　　寳训时时猛省念念服膺以仰副
　　圣主敬
　　天勤民谆谆教诫之至意理合具折叩谢
　　训防【臣】等不胜悚惶感切之至谨
　　奏
　　从来天人黙契防于影响其间毫髪不爽若信不及天道则不可与论人事也惟恪秉一诚而体騐之斯感应之效由微至显自必深信而不疑矣
　　同日又
　　奏为续报雨泽事窃照四月初句得雨分寸经【臣】等具折
　　奏报兹又据各属陆续呈报前来查永平府属之抚寜滦州卢龙昌黎丰润迁安山海卫玉田俱于四月初六日得雨二寸至五寸不等又于十六十七两日各得雨五六寸不等通永道属之梁城所通州三河寳坻遵化蓟州于四月初四初五两日得雨四寸又于十六十七两日各得雨霑足大名府属之开州于四月初七日得雨四寸正定府属之井陉顺德府属之内邱沙河于四月十三日得雨二寸至四寸不等广平府属之永年广平河间府属之盐山河间肃寜沧州任邱献县交河故城景州俱于四月初六十三十六七八等日各得雨二三寸至五六寸不等保定府属之祁州安肃蠡县博野定兴高阳容城新城涞水新安雄县于四月十六十七十九等日各得雨二三寸不等霸昌道属之大城固安密云涿州香河怀柔东安永清宛平大兴房山良乡顺义昌平延庆卫于四月十六十七两日得雨十分霑足直隶冀州并所属之南宫强直隶深州属之安平饶阳直隶定州属之新乐曲阳直隶天津州并所属之静海青县于四月十五六七等日各得雨二三寸至四五寸不等宣化府属之怀安万全延庆赤城保安蔚县龙门怀来于四月十四五六七等日各得雨三寸至五六寸一尺不等除俟再有报到另行彚
　　奏再查庆都唐县并定州有数村庄于四月十六日


　　奏外所有各属续报得雨日期分寸理合缮折奏
　　闻谨
　　奏
　　目下雨泽业已霑足又须晴明数日麦禾得日以晅之方收长飬之功京城左近地方颇觉雨水过多矣尔等寜未之知耶
　　雍正五年五月十六日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为恭报二麦约收分数事据各道府州将麦收分数陆续呈报前来查霸昌道属收成洼地约有九分八分及六分不等高地六分五分四分不等通永道属收成洼地约有八分七分不等高地六分五分四分不等永平府属收成洼地约有十分九分八分不等高地七分六分及五分不等保定府属收成洼地约有八分七分及六分不等高地七分六分及四五分不等河间府属收成洼地约有八分七分及六分不等高地四五分不等天津州并所属收成洼地约有七分六分及五分不等高地五六分不等正定府属收成洼地约有七分六分不等高地四五分不等冀州并所属收成洼地约有七分六分不等高地五六分不等赵州并所属收成洼地约有七分六分及五分不等高地五六分不等深州并所属收成洼地约有八分七分及六分不等高地七分及五六分不等晋州并所属收成洼地约有八分七分及六分不等高地六分及四五分不等定州并所属收成洼地约有八分高地五六分不等顺德府属收成洼地约有八分七分及六分不等高地七分六分及四五分不等广平府属收成洼地约有八分七分及六分不等高地五六分不等大名府属收成洼地约有十分九分八分及六七分不等高地六七分不等宣化府属收成洼地约有八分七分及五六分不等高地七分六分及四五分不等所有各属报到二麦收成约计分数【臣】等谨具折陈明谨
　　奏
　　今岁初春光景所望不止于此及三月以来大失所望又岂料有此分数耶所奏较朕所闻尚觉少减大约八府六州通盘合算竟有七分以上收成
　　所奏仓粮催补之折于张适回任时朕自有谕防也雍正五年六月初二日吏部尚书仍署理直隶总督【臣】宜兆熊礼部右侍郎协理直隶总督【臣】刘师恕谨
　　奏为奏
　　闻事窃查直属兴修水利营田实系
　　皇上惠民大政【臣】屡饬地方官督率士民仰体
　　圣意实力奉行以收成效讵有保定府属唐县劣生于超于跃刘士熙劣监于思谦等揑造将来加粮名色恐吓愚民将去岁已经具结情愿营种之稻田不许加功寜令抛荒以致羣相观望经知县臧珣再三开谕而于超等反赴【臣】等衙门具词【臣】等批营田观察使清河道会同严查去后无如该生等执抗不遵并且不服拘审复赴【臣】等衙门具诉【臣】等当即拏交按察使等咨革严行究审并委保定府知府亲诣唐县宣布
　　圣恩开导乡民加意耕耘勿致废业外但此等劣衿劣
　　监辄敢造言阻挠理合奏
　　闻容【臣】等酌量情罪严行究拟具题请
　　防惩一警百庶恶劣衿监知所畏惧而善政可收实效
　　矣谨
　　奏
　　所处甚是案内人犯审明后当严惩之他处亦勤加察访如有类此不法之徒断不可寛纵以长刁风
　　同日又
　　奏为恭报雨泽事窃查直属雨泽愆期上厪
　　圣怀嗣于三月后据各属陆续报到得雨业经屡次奏报在案兹于五月二十二日【臣】等驻劄之保定郡城天降甘雨入地三寸又于五月三十日至六月初一日遍地得雨入土五六寸而所属之满城等各州县各据报到于五月初一及十四二十二三等日各得雨霑足四野欢忭西成有望此皆仰頼我
　　皇上敬
　　天勤民至诚感格之所致【臣】等忻幸之余寅畏益切所有
　　保定郡城得雨情形理合奏
　　闻伏乞
　　睿鉴谨
　　奏
　　目下各处雨水巳觉过多矣而保定郡城于五月尽始得透雨耶前闻沧州左近俱未得雨此时未知光景若何直省各地方雨泽调顺惟尔等驻劄之保定数处雨旸不均朕为尔二人实愧且惧魏定国职任提刑或恐讼狱不清乖气致异耳愼之戒之沽名钓誉优柔弛纵即属不清也果若此则尔等难以委卸其责可不愼欤雍正五年六月初九日吏部尚书仍署理直隶总督【臣】宜兆熊礼部右侍郎协理直隶总督【臣】刘师
　　恕谨
　　奏为奏
　　闻事窃查磁州地方据滏河上流州境旧有东西二闸拦河阻截向因治属豫省歴年坝水不放以致下流地方分润甚难去年奉
