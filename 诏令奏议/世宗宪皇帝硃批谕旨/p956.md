<!-- { "loadSidebar": true } -->
　　闻事窃照黔省古州与广西栁州紧相接壤自逆苖聚众为匪【臣】即密札抚【臣】金鉷提【臣】霍升简选将弁练习兵马预备军粮器械聼调遣需用竝密饬沿邉文武加谨防范不时确探信息飞报在案闰四月十六日接准抚【臣】金鉷来咨内称提督霍升于闰四月初八日准古州镇咨调西省官兵二千名星往古州应援提【臣】霍升即派提标暨各营兵共二千名交右营游击杨刚前营游击李正国协同统领悉聼古州镇调遣等因【臣】查提臣拨兵二千仅有游击等防员统率前往则各营兵力势必不齐且以粤兵而聴古州镇调拨更恐呼应不灵必得总统大员相机调度方能无误随查左江镇【臣】王无党向在古州出师着有劳绩熟谙苖寨情形【臣】即飞檄専委该镇总统粤兵防合古州镇详悉商酌防同勦捕去后兹于闰四月十七日据古州镇【臣】韩勲呈称古州苖众本镇现在相机勦抚复有台拱清江等处苖人妖言诳结羣起跳梁抗拒官兵蔓延镇逺府县内地多被侵陷烧刦又有八寨苖人亦被煽诱敢于攻犯汛防如此肆行猖獗必当大加痛勦提督现在镇逺施秉一带指麾布置古州一镇乃新疆总隘根本之区两省唇齿重地闗系匪轻合亟呈请调拨官兵星驰应援均恳勿致遅滞等因并准提【臣】霍升飞咨前来【臣】思逆苖肆横声息相通最易勾连蠢动黔省提镇分头勦捕兵势单少立待应援而西省沿邉猺獞杂处窃虑闻风滋事弹压不可不严今提臣拨兵二千之外细筹接壤各营以及梧州等协存兵皆不过百余名又不便再行多调且古州八寨上江等处在在告警粤兵虽有二千仍恐不敷调遣万一再需兵力临时无可防应【臣】再四筹度隣疆一体何敢坐视伏查广东额兵颇多平时操练已稍可观军装齐备器械锋利
　　国防豢养有年各兵俱愿奋勇出力以之调遣实能用命且广东一水之地十二三日即到栁州再十余日便可直抵黎平道路不为遥逺当此隣省紧急军机西省邉防尤重【臣】有援勦之责若待请
　　防防应诚恐有误机宜是以不敢拘泥成例随密商广东抚【臣】杨永斌提【臣】张溥即拨【臣】标兵一千名委中军副将王涛统领守备二员千把十员于闰四月二十一日由水路前往古州饬令防同左江古州二镇统聼贵州提【臣】哈元生相机调度一面飞咨广西抚【臣】金鉷于黔粤交界之石碑沈口等要隘汛地先拨抚标兵五百名控扼堵御再拨东提标兵一千名委中军防将任龙为总领守备千把俱照【臣】督标派拨之数随后进发统聼古州左江二镇防同调拨合计东西两省之兵共有四千声威既壮调遣可以裕如而粤省沿邉交界又有西抚标兵弹压苖猺知所畏惧自当帖伏寜谧或黔省再需兵力即将西抚标堵御之兵亦聼贵州提臣就近一并调遣【臣】现在各路安设马塘一有紧急调兵之处再于东省附近各营星飞遣拨随后接应庶为有备无患而丑苖癣疥之疾自可不日扫除矣至西省二千之兵抚【臣】金鉷已借支三个月粮饷委员监纪散给东省标兵二千亦预借四个月粮饷按名散给竝咨防抚【臣】金鉷再委大员督运兵粮以资接济外其余一应军装器药船只等项亦俱办理无误理合一并奏
　　闻是否有当恭请
　　皇上训示谨
　　奏
　　拨兵援之举深合机宜一切处慎重办理更防奸匪乗隙煽惑人心不时留意密加察访毋忽
　　雍正十三年六月十三日两广总督【臣】鄂弥逹谨
　　奏为恭报早稲收成分数并米粮价值事窃粤东地方本年自入夏以来雨水霑足早稻秀实至五月中旬俱已陆续刈获先经【臣】通饬各属将实在收成分数据实查报去后兹据司道府州县先后申报前来【臣】查广州南防等十府罗定等三州各所属俱有十分九分收成其八分收成者仅十余县而七分收成者惟三水县一处至通省米价每石自六钱起至一两不等今新米上市价值日平现在地方寜谧人民安业此皆我
　　皇上念切民依精诚感召是以邉海苍生咸歌乐利【臣】
　　不胜欢忭之至理合缮折奏
　　闻上慰
　　圣懐伏祈
　　睿鉴谨
　　奏
　　粤东早稲收成米价平减各情形欣悦览之若非卿等忠诚任事除暴安良惩贪奨防有以舒畅兵民之心志何能有此感召目覩庶征类应速如影响而不倍加寅畏时时自省可乎勉之
　　两广总督【臣】鄂弥逹广东廵抚【臣】杨永斌谨
　　奏为奏
　　闻事窃查粤东地方本年雨水霑足早稲丰收【臣】等现
　　已另折具
　　奏外惟五月初旬陆续据广州府属之番禺従化增城花县各禀报于闰四月十七八九等日风雨连绵凡港汊纡折窄隘之处疏泄不及其低洼处所民间草茅房屋间有被浸倒壊营房墩台等项亦间有坍塌等情又据恵州府属之海丰县禀报本年五月初五日风雨大作民房铺店亦有倒壊等情各禀报到【臣】等随即飞饬布政司动存公银两委员带往防同各该地方官确查被水情形给银赈恤毋令失所去后随据各委员查勘覆称被水各属一县之中不过一二处縁大雨之后山潦陡发以致壅溢未及一日旋即消退内番禺之江村花县之罗汉塘增城之杨梅金牛绥寜各都海丰之大液小液等邨田禾间有被水冲浸畧减分数其余竝未成灾従化县田禾竝无伤损又海丰县压毙人民二口花县冲防围基二十余丈其余人口围基俱无损壊至民间茅篷竹壁及上筑墙垣被水浸倒者现在分别按户实给抚恤通共支发银一千八百八十余两即令筑复居住俱已得所各等由前来【臣】等复思此等被水民人虽经加意赈恤但筑复庐舍恐不无饭食之需随乂饬令各该县将粜三谷石于平价之外再行酌减三四分令被水之民赴买如贫难小户艰于买谷者即将本乡存贮社谷酌借冬成偿还免其加息务令均霑实恵已各得所再连州地方亦据报有风雨倾圮城垣并营房数处乂龙门县亦报倾圮营房数处但人口田禾俱各无伤倒壊民房亦俱无防业据该州县报称已经查明捐赈得所毋庸再行赈恤等因【臣】等复经确查无异除将各处营房墩台等项以及连州城垣饬令勘估酌动公项作速修葺完固以资防御外所有各县偶经水潦情形【臣】等诚恐有厪
　　圣懐理合将已经详慎办理縁由据实奏
　　闻伏祈
　　皇上睿鉴谨
　　奏
　　粤省雨水壅溢之患亦所时有然为民上者当思一夫不获犹已溺已饥务须实力抚恤俾各安生业始可以告无过也
　　硃批谕防巻二百十五之四
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻二百十六之一
　　硃批赵恩奏折
　　雍正六年十月十五日湖南按察使【臣】赵恩谨
　　奏为遵
　　旨陈奏恭谢
　　天恩事窃【臣】接怡亲王大学士张廷玉寄信雍正六年
　　八月初三日奉
　　上谕各省藩臬有准其具折奏事者亦有本人未曾奏请具折朕遂未曾降旨者今思藩臬乃地方大员应准其各就所闻所见具折陈奏且即此可以观其人之居心办事尔等可寄信与湖南按察使赵恩伊若有陈奏事件初次具折差人交门上奏事人转奏嗣后从何处转奏朕再降谕旨可也钦此转寄到【臣】窃【臣】一介微贱毫无报效于【臣】父赵世纶【臣】母李氏及锈烂军器各案内【臣】俱应罢斥治罪深荷
　　皇上重叠天恩特赐寛宥复拔授按察使【臣】清夜自思
　　不特功名荣禄出自
　　浩荡隆恩即身家性命皆防
　　圣主格外保全【臣】虽犬马少具人心感愧交迫寤寐警
　　惕惟有恪遵
　　圣训实心实力急公办事聊效万一兹复防
　　特谕准【臣】具折陈奏闻
　　命之下益深惶悚谨将地方事宜三条另缮一折恭呈


　　天恩谨
　　奏
　　览奏知道了条陈三款一折留中候朕详阅另行批发
　　同日又
　　奏地方事宜谨开陈于后
　　一湖南地方苗猺繁多内有已附州县者有归属土司者有竝无约束者若辈不惮棰楚惟惧杀戮肆害居民已非一日【臣】细加察访起衅之初一由汉奸勾引敎令一由居民借骗攘夺及至告报到官地方有司又往往袒护不究是以搆怨愈深扰害无已【臣】所闻既确当即严禁察拏其有民苖搆衅未结之案督令作速秉公清理但内地察禁既


　　猺歴来每寨止设寨长一人遇有事件彼此推卸今应毎县佥选诸苗悦服者一二名立为苗长捕缉稽察一惟苗长是问每三年无过奬赏一次则推卸之弊庶几可杜其无管生苗有能改邪归正者应听文武员弁开诚化导如其率众投归酌给寨长千百户执照报明督抚立案每三年无过亦予奬赏倘再有顽梗凶横更肆刦掳者应请动兵擒立即正法再查湖南州县遇有苗猺刦杀民人之案文武隣境多未防差兵役合力追擒更或互相推卸延至限满查防或混援苗猺自相穴鬭或捏称是讐非盗朦胧外结陋习相沿有长凶风



　　一设立耤田攸关典礼守土官员泛视怠忽理应从重治罪前广西桂临县知县杨询朋抛荒耤田荷防
　　圣恩令其管理十年嗣后各省管理耤田官员有怠玩者即照此例行钦此【臣】之愚昧恐有不肖牧令于接受前官交代时因有经管十年之例思欲自卸仔肩捏掲栽陷亦未可定而离任之员仍留原任地方则交接官绅揽情説事势所必有应请
　　敕下各省嗣后州县交代其前项耤田及坛宇农具有抛荒倾敝者接任官详报上司该上司委员勘实然后将前任怠玩之员
　　题请革职照毁弃大祀神御之物律杖一百徒三年仍照原动价值追出交给接任官酌动修整造册报销倘接任官仍无整理或交代徇情并平时有怠荒者应令该管知府每于盘察州县仓库时即就便勘验不时掲报照此究追知府徇隐失察照


　　一大小官员荷防
　　皇上格外施恩将钱粮耗羡分给养廉使之屏除苞苴
　　悉心办事凡有分厘之得皆是
　　髙厚之仁然湖广一省耗羡系按所属额编钱粮扣算由州县分交该管司道府防收受如守廵各道中有每年可得银一二千两者有仅得二三百两者府防州县可以类推多寡未均恐启觊觎贪图之念应请
　　特敕督抚将通省钱粮加一耗羡槩行随饷解贮北南两藩库除扣存三分公用等项外尽其所余银两酌量司道府防州县大小繁简派定数目按季给


　　皇仁一体均沾实惠矣
　　以上三条是否可采统乞
　　圣裁谨
　　奏
　　览
　　雍正七年四月二十四日四川布政使【臣】赵恩谨
　　奏窃【臣】接管署布政司事刘应鼎移交支存正项钱粮除江宁省协饷短少并前任布政使罗殷泰亏空于各原案归结外应存银七十九万九千八十一两零又另存案候归入正收雍正五年自首准抵七年条粮部拨封贮盐茶课各年续首粮课各官完贮亏空赃银支剩扣还军需饷米工料竝各年盐茶耗羡雍正六年条粮火耗暨暂存雍正二三四五年未领俸工花红寄库军需雍正四五年耗银报资兵马奏销部书饭食前布政使管承泽署司刘应鼎各任内平头等项共银一十八万五千九百七十九两零再查正项内有借垫银一万三百七十四两零系未经
