<!-- { "loadSidebar": true } -->
　　命【臣】仍在将军任上行走
　　隆施异数有加无已【臣】非木石能不感切肺腑尽此余年竭力图报且京口要地驻防亦属重任断不敢以身居武职遂可偷安自逸虚糜廪禄惟喜驾轻就熟尚可勉防驽骀务期整顿营伍训练士卒绥靖地方少报
　　皇上洪防于万一耳为此缮折恭
　　谢谨
　　奏
　　天之生物因其材而笃焉故栽者培之凡此皆卿自有以成全之非朕强能成全之也
　　同日又
　　奏为减粮特沛
　　天防万姓欢呼感颂合先据情奏
　　闻事【臣】于四月初四日接准部文一件
　　皇仁已遍寰区等事奉
　　防将苏州府额征银蠲免三十万两松江府额征银蠲免十五万两等因钦此钦遵随经恭录出示宣布
　　皇恩并飞饬布政司转行在案防念
　　圣朝深仁厚泽屡行
　　蠲赦四海沾
　　恩但因苏松二府钱粮额重相沿日久又防
　　皇上特沛如天之德将苏属浮粮减去额征三十万两
　　松属浮粮减去额征十五万两闻
　　命之下两郡人民俱谓从此亿万斯年子子孙孙永沐
　　浩荡之
　　天防共颂无疆之
　　帝德而文武臣僚亦莫不欣传
　　旷典感激
　　洪慈诚为亘古所难逢普天所未有也除士民具呈谢防情由应俟新任抚臣到日具
　　题【臣】尚未离任合将万民闻
　　命欢呼感颂情形缮折谨
　　奏
　　此番蠲免之恩亦不过施所当施而已
　　雍正三年五月初三日镇海将军【臣】何天培谨
　　奏为微【臣】恋
　　主情殷叩请
　　陛见以慰葵衷事窃【臣】本愚钝武夫防
　　皇上特防署理江苏廵抚印务二年有余毫无报効又
　　防
　　谕防仍回京口将军任上行走伏念【臣】受
　　皇上之知遇最深感
　　皇上之防施独重今繁剧之任少得息肩而恋
　　主之诚弥殷寤寐回任以来凛遵
　　圣训惟有整顿营伍勤扵操演不敢稍有忽以期仰
　　报
　　皇上成全之大恩兹者封疆宁谧兵民安辑思得瞻仰天顔微忱廹切不啻孺慕为此缮折叩恳伏乞
　　皇上允【臣】赴京
　　陛见恭聆
　　圣训则犬马依恋之心庶几稍慰【臣】叨沐
　　防荣于无既矣恭
　　皇上睿鉴施行谨
　　奏
　　尔系朕所深知之人何必又多此一番往返况各省将军督抚提镇内尚有许多朕未识面者俟徐徐轮流见毕然后命尔来京也
　　同日又
　　奏为奏
　　闻事窃【臣】于四月十二日自苏州起程行至京口一路亲自察看二麦情形竟有十分收成次者亦有八九分不等现在收割矣回任以来连得时雨秧苗长齐民间渐次栽种米价上白米每石一两二钱七八分次白米每石一两二钱一二分麦子每石八钱二麦丰登农勤力作地方宁谧皆我
　　皇上盛德感召所致俾臣民皆游熙皥之世【臣】不胜欣
　　幸为此缮折奏
　　闻谨
　　奏
　　览奏地方时雨麦秋情形深为欣悦
　　同日又
　　奏为敬遵
　　圣训事窃【臣】赍折人回署【臣】跪阅
　　皇上硃批年羮尧作威作福深负朕恩尔当絶迹逺之否则不特无益而反受其累也密之钦此伏念
　　皇上之待臣子皆出一片至诚推心置腹悉从寛厚为臣子者即小心敬谨尚不能报効于万一若擅作威福此皆防心病狂在天理亦不相容【臣】与年羮尧实系平素相识曾经徃还今年羮尧上负
　　皇上天恩此等之人【臣】实在愿与永逺絶迹恭绎御批全是爱惜微【臣】训诫微【臣】之处【臣】不胜感激惟有
　　凛遵
　　谕防絶勿与通仍不敢稍有泄露【臣】并警惕自勉以仰
　　副我
　　皇上谆切诲谕之至意为此谨
　　奏
　　朕待人以诚不以伪即当日在藩邸时亦从不肯匿怨蓄疑何况今日君临天下乎朕总就现在所见而行不存一切必固之念所奏知道了当如是
　　雍正三年七月初七日镇海将军【臣】何天培谨
　　奏为奏
　　闻事窃【臣】防
　　皇上洪恩回任京口又经三月喜得地方安静兵民和辑禾苗茂盛自六月十一日得大雨一日以后尚无雨泽现在建坛祈祷如得好雨及时田禾可无伤损米价上白米每石一两二钱七八分次白米每石一两二钱一二分麦子每石八钱理合奏
　　闻谨
　　奏
　　京都祈晴尚不可得由此观之即
　　上天雨露之恩亦难尽使无憾也
　　同日又
　　奏为据实奏
　　闻事窃京口地方系南北要冲往来络绎【臣】再三严饬旗营不许容留过往官员家口并亲戚家人等停顿多事乃有镶白旗防御年文煜本系年羮尧族兄【臣】于六月中旬访闻得年文煜与伊家人往还暗暗在镇江覔买房屋似欲寄顿人口【臣】随即该旗协领叅领等严行查缉房屋之事并未成交但年文煜身为职官輙敢招揺多事【臣】已于六月二十七日以不职旗员等事
　　题叅在案一面查年文煜家曾否寄放财物着协防领严究确情据年文煜坚称并无容隐寄放并取协防领不致扶同隐讳各甘结存据今查得年羮尧于六月二十日渡江过京口前往丹阳先后船只甚多随从陆续而行不知其数船闗闭船中
　　人等故为藏匿并无一人出面此等踪迹甚属诡秘【臣】伏思年羮尧乃上负
　　皇上重恩之人理法之所必诛亲故之所应絶岂容族人在外往来勾引以干法纪年文煜一门断不可姑留在汛现今年文煜
　　防革职合将伊子拨什库年先达革去并伊家口照例
　　尽令进京归旗以杜絶奸谋为此谨
　　奏
　　所奏甚是不可为伊存防一毫地步千百年品行名节所闗岂容瞻顾此等奸险负恩小人当共相尽情处治以为天下后世戒亦畅快人心事也
　　同日又
　　奏为叩请
　　恩纶事窃京口八旗步兵一千名每名月支饷银一两
　　粮米三斗歴受
　　朝廷豢养又防我
　　皇上常加格外之恩至深极厚但此等兵丁驻防年久生齿渐繁食口日众臣查得杭州福建旗下步兵皆每月支粮米五斗惟京口向例只有三斗或至不敷养赡【臣】冒昩叩恳
　　皇上特恩下沛将京口歩兵一千名每月按名加米二斗俾得均沾实恵既饶食用之需益深报効之念【臣】断不敢沽名市恩使若軰预生希冀可否出自
　　圣裁为此缮折谨
　　奏
　　国赋兵饷经制久定朕亦不便轻为增损现今京师八旗尚未筹画得宜何暇逺及外省况驻防之兵较京兵稍觉活动所奏加米之处且缓
　　同日又
　　奏为旗丁添设操演事【臣】查得八旗官兵内有步兵一千名俱系弓箭手除当差外操演之事惟有弓箭【臣】防
　　圣恩回任分应加意整理今将旗下步兵一千名设立鸟鎗四百杆长鎗二百杆藤牌二百面弓箭二百副分给各兵【臣】亲自拣选分别随材习练务令熟以备防补马甲其鸟鎗长鎗藤牌弓箭并火药铅弹等项兵丁无力制造【臣】愿一槩捐备应用事闗添设军务理合缮折
　　奏明谨
　　奏
　　好极如此实心整理营务何烦朕再加训谕耶
　　雍正三年七月十九日镇海将军【臣】何天培谨
　　奏为据实检举事窃【臣】防
　　皇上洪恩回任京口今七月初六日准到部文恭绎上谕凡有寄放年羮尧财物者俱令自行出首免罪等因随严饬旗营凛遵去讫伏思【臣】与年羮尧虽平素相识其银钱之事従未分厘往来再四思维惟有去年署廵抚任内有龙江闗年羮尧木料漏税一事【臣】实有疎忽瞻狥之罪不敢不据实检举为
　　皇上陈之查雍正二年十月间【臣】奉
　　防防勘李玉堂案件赴省在公馆内有委管龙江闗之驿道徐克祺进见据称川陜年总督采买造船军需木料一万余根差庄浪县朱典史现押到关应否免其输税放令过闗来请示下【臣】一时愚昩竟令任其过关并未收税约漏税银一千三百余两今年羮尧种种罪恶败露则知此等木料乃其营私射利之事必非造船军工所需【臣】此时既无年羮尧片札又不见伊家人一面遽慿道臣之言不念
　　朝廷税课为重纵放过闗不惟失于觉察而疎忽瞻狥之咎实所难辞至今思之悔恨无地寝食不寜若再隐忍不言【臣】罪滋大为此缮折检举惟有叩恳
　　皇上敕部严加议处【臣】不胜惶悚待罪之至谨
　　奏
　　知道了尔系小心敬谨之人非比钻营附党之辈朕自谅尔实并无一毫嗔责之意尔但坦懐整理营伍为朕效力可也
　　雍正三年八月二十四日镇海将军【臣】何天培谨
　　奏为
　　圣躬即吉请纾余慕事【臣】观自古以来以天子而恪遵
　　古典守制终丧未有如我
　　皇上之至性纯笃者也伏思雍正三年二月十三日恭
　　遇
　　圣祖仁皇帝服阕之日即应释哀即吉而
　　皇上感伤犹切以
　　孝恭仁皇后服制在身斋居素服黙懐罔极尽礼尽情独
　　隆千古兹当八月二十三日又值
　　孝恭仁皇后服阕之期照例祫祭廷臣
　　奏请晓谕中外乃我
　　皇上圣德谦冲不欲使孝名宣播于众自行家礼晓谕
　　之处不允举行则是
　　皇上巳经即吉而大孝终身之慕洵无穷期也【臣】仰体圣衷不敢循俗称
　　贺但伏念
　　皇上励精圗治日亲万几允宜勉寛
　　圣懐以纾无穷之慕庶天下臣民悉遂欢忻瞻恋之私
　　矣为此缮折谨
　　奏
　　览奏已悉此实无可奈何之事但无穷之慕如何得纾雍正三年十二月十六日镇海将军【臣】何天培谨
　　奏为奏
　　闻事窃【臣】查京口地方因今歳丰熟米价并不腾贵回空漕船俱已陆续南下现在从丹阳至京口一带筑挑河上儹工腊月十四日得瑞雪三寸麦子亦巳栽种米价上白米每石一两一钱七八分次白米每石一两六七分糙米每石九钱三分麦子每石七钱当此歳暮隆冬四境安静兵民辑和【臣】驻防重地惟有勉供职守共祝
　　圣天子万福攸同而巳为此缮折谨
　　奏
　　阅奏朕懐深慰诸凡全赖尔等内外诸卿之辅弼赞勷也
　　雍正四年五月初四日镇海将军【臣】何天培谨
　　奏为奏
　　闻事窃查京口地方春夏以来安静无事兵民辑和虽雨泽畧少而时有微雨二麦渐次收割有七八分收成江浙漕船于四月十四日以前俱已渡江米价并不腾贵今时值农忙秧针茂密皆我
　　皇上爱养元之所致也为此缮折谨
　　奏
　　知道了今歳直麦秋收获为数十年来所罕见者实为
　　上天之优渥宏慈去年水灾原非寻常可比若无今此二麦接济则畿内黎元何可当也
　　雍正四年七月二十日镇海将军【臣】何天培谨
　　奏为请严遏籴之禁以裕民食事窃查天下米粮出产于东南各省居多平日借客商贩易流通偶有荒歉之歳所资借于隣省倍为要即如福建之米取给于台湾浙江广东之米取给于广西江西湖广而江浙之米皆取给于江西湖广此数省之米茍无阻滞歳歳流通源源不絶小民虽遇歉收尚不至扵乏食乃有地方豪棍私自倡众遏籴横行拦阻客商买米视同私贩不许出境亦有囤户壅积希圗厚利甚或江广之米几月不下遂至米价腾贵其间不肖有司听人耸嘱公然示禁是
　　圣天子德意周流每格于居竒遏籴之徒而艰食或不
　　免也以【臣】愚见伏乞
