<!-- { "loadSidebar": true } -->
　　特颁谕防饬部行令各省督抚就地所有之铜觔酌量购买鼓铸给发铺戸兑换民间与康熙制钱撘配


　　矣除【臣】右江道所辖三府一切事宜与土民苗獞情形如有应
　　奏之处容【臣】查访切实另折具
　　奏外所有前项各情由理合奏
　　闻伏乞
　　皇上睿鉴施行谨
　　奏
　　所奏俱悉地方诸务应详者呈详上司而行不得渎奏不可借此逞挟制之私凡闗密逹之事毋露一字干系尔身祸福不轻须慎之又慎
　　雍正三年五月十三日广西右江道【臣】乔于瀛谨
　　奏为恭谢
　　圣恩髙厚无疆微【臣】感戴弗谖事窃【臣】防
　　皇上赐发
　　硃批【臣】奏折到粤随出郊跪迎至署恭设香案望阙叩头密啓敬读仰见
　　圣主恩深教诫弥挚【臣】不胜感激惶悚之至【臣】嗣后断不敢一事稍有越分应详上司之事【臣】断不敢越分渎
　　奏亦不敢借此挟制上司至于密
　　奏之事【臣】防
　　皇上何等
　　隆恩断不敢一字轻露自蹈万死之罪又防
　　御批愼之又愼之
　　训防【臣】嗣后愈加敬凛断不敢一事一刻不小心谨愼
　　致负
　　皇上敎诫之
　　圣恩理合恭折
　　奏谢【臣】仍就近附于提【臣】韩良辅处进呈伏乞
　　睿鉴谨
　　奏
　　知道了朕非不令尔奏逹地方情形但务慎密为要尔本任内事既有上官不应擅专何可越分陈奏其不干尔之事无论本省隣省凡有所见所闻只管据奏以广朕之耳目即风闻不甚的确朕亦原恕不加谴责也
　　同日又
　　奏为奏明事窃【臣】属桞州庆远思恩三府民止什分二三半系土著半系流寓猺獞狑狪狼苗獠蛮各种之人居其七八凡有具控官司之事非称礮火刦杀即称黑夜烧掳皆因积有讐隙【臣】属所谓盗贼诸如此等情事为多若必绳以法律恃险抗拒差莫能拘势必动兵未免骚扰殊非地方之福【臣】



　　价仓斗每石银五钱内外不等冬春至今约畧相同又入春至今雨水调匀田畴优渥民俱乐业预庆有秋合并奏
　　闻伏乞
　　皇上睿鉴谨
　　奏
　　所奏四折一折留中矣
　　雍正三年十一月十四日广西右江道【臣】乔于瀛谨
　　奏为奏明事窃【臣】于本年七月起至九月遵照抚【臣】李绂檄委盘查桞州庆逺思恩三府属各州县仓谷所歴程途千有余里经过村庄烟户稍多之处无论民猺以及堡目团练乡勇村老必传集当面宣扬
　　皇上爱养之
　　圣德靡不欢忻忭舞俱称愿作好人嗣后总不为匪犯
　　法【臣】既目覩此等情形不敢壅于
　　上闻再【臣】凡有关系地方民生之事应详督抚者【臣】即
　　备具情由详请酌夺所有【臣】奉到
　　硃批奏折【臣】俱封固亲赍赴省交与抚【臣】李绂转奏外此次
　　奏折仍就近附于提【臣】韩良辅处进呈
　　御览谨
　　奏
　　知道了勉力循分尽职莫务奔竞
　　同日又
　　奏为土民之礼义非读书莫啓请立土官劝惩令民一体力学应试以广
　　皇仁以隆文教事窃【臣】查粤西土府州县土民礼义鲜知不通文理总由土官平日愿其愚不乐其智竝不令民多读书稍通文理诚咎不在民而在于土官也【臣】愚请嗣后土府州县土民子弟俱责土官实心令之力学如五年以内即有童生应试者该土官录送由府转送学臣考试十人之中量取一名其新进童生除土属建有学宫设有教职之处即归本学外其余俱先附该管之府府学俟人文渐盛照地方大小酌定名数建设学校另选教职至于初次新进童生一名及初次中式举人一名进士一名者将该土官分别议叙示劝如五年以外竝无童生应试十年以外仍无童生应试者将该土官分别议降示惩俟有童生应试进取之日分别开复如此则土官咸惕于劝惩而民皆得沐浴于诗书人人知有礼义矣【臣】为土属人心风俗起见不揣冒昧恭折密
　　奏是否有当伏乞
　　皇上睿鉴施行谨
　　奏
　　此事应与尔该督抚商酌直据所见而言勿云防经奏过
　　同日又
　　奏为奏
　　闻事窃【臣】属桞庆思三府属各州县并新奉改之直隶宾州所属各县地方今嵗髙下地亩早晚禾稻收成实在有六七八分至九分十分不等惟桞州府属之象州因七月间大雨田畴微有被淹之处收成稍歉实止五分其现在三府一州所属地方新谷每仓斗一石价银二钱三四分至二钱七八分不等红白糙熟各色新米每石价银五钱至六钱内外不等又查各属棉花收成亦有五六七八分不等至于早禾收割复栽荞麦豆子亦俱有收所有【臣】属今岁地方收成仰赖
　　皇上洪福民食民衣两俱有借即象州收成稍歉而地处近水船运徃来贸易米谷价平民间亦不致有困苦理合一倂奏
　　闻谨
　　奏
　　览所奏收成分数米粮价值知道了百凡总宜据实直陈毋稍粉饰
　　雍正四年五月十六日广西右江道【臣】乔于瀛谨
　　奏为遵
　　防商酌事窃【臣】前恭折密
　　奏请立土官劝惩令民一体力学应试以广
　　皇仁一折奉到
　　皇上硃批谕防【臣】即遵
　　防与督抚两臣商酌竝不敢声言
　　奏过情由督抚两臣俱令【臣】详到核夺【臣】于本年三月二十五日备文分详督抚听核夺讫所有【臣】遵
　　防商酌情由拟合据实
　　奏明谨
　　奏
　　防汝光景不似不声言人也
　　同日又
　　奏为奏明事窃【臣】准布政司【臣】黄叔琬照防遵照抚【臣】汪漋批委【臣】监收浔州厰税【臣】随自桞州起程赴浔于本年四月二十日接管任事所有应抽货税俱照原定税例竝从前各经管酌减分数公平抽收断不敢苦累商民致负我
　　皇上恤商爱民之
　　圣恩至于每月抽收税银务俱尽收尽解断不敢茍且营私自干罪戾统俟毎月收有成数【臣】当逐一防实密
　　奏拟合
　　奏明伏乞
　　皇上睿鉴施行谨
　　奏
　　于具奏不敢营私之时业既营私矣尔之声名不好亟宜小心














　　硃批谕防巻一百八十一
　　钦定四库全书
　　硃批谕防巻一百八十二
　　硃批禅济布奏折
　　雍正二年闰四月二十一日巡视台湾御史【臣】禅济布【臣】丁士一谨
　　奏为恭谢
　　天恩并报微【臣】接任日期事窃【臣】等奉
　　命巡视台湾于雍正二年二月初六日恭请
　　圣训仰承
　　天语谆切敢不力图报称于四月二十五日至福建省城于闰四月二十一日到台湾【臣】等恭设香案望
　　阙叩头谢
　　恩前任御史【臣】呉逹礼黄叔璥口传
　　硃批伊等奏折将数年经歴民情土俗一切地方事宜备悉令新任知悉钦此【臣】等跪听之下感激难名惟有勉竭驽骀益加策励以上副我
　　皇上委任至意至一切事宜容【臣】等细心谘访次第入告外理合具折恭谢
　　天恩谨
　　奏
　　知道了汝二人勉思尽力毋忝厥职应奏闻之事丝毫莫隐据实入告
　　雍正二年六月初四日巡视台湾御史【臣】禅济布【臣】丁士一谨
　　奏为奏
　　闻事窃据台湾府知府髙铎报称本年闰四月二十七日有琉球国番子小船一只内番子一十六人被风飘至澎湖业经澎湖副将陈伦烱解送提督转递到省等因【臣】等随饬该地方官加意抚恤去后又据台湾府报称据诸罗县申称五月初七日外海有双桅船一只被风飘泊至八里岔地方系中山国琉球番船内番男番妇共二十八人奔投上岸船即击碎飘散无存解递来府转报到【臣】衙门【臣】等防同镇臣及该府当令台协弁员伴送厦门交提督转递到省听督抚二臣优恤安插在案【臣】等随捐给银米并饬该地方官沿途保防毋致失所以仰副我
　　皇上怀柔逺人之至意谨
　　奏
　　荒外逺人理应加意存抚以示中华广大之仁
　　雍正二年六月十五日巡视台湾御史【臣】禅济布【臣】丁士一谨
　　奏为恭报雨水田禾地方情形事台湾气物产与内地不同种早稻者少杂植菁麻豆蔗栽插晚稻在五六月之交于闰四月二十八九等日连得大雨五月及今甘霖叠沛所种早稻菁麻豆蔗俱极茂盛晚稻悉得及时栽插现今谷价毎石三钱五六分米价毎石八钱二三分全郡大槩相似地方安静民番乐业文武各官悉皆和衷办事合并奏
　　闻谨
　　奏
　　和衷二字最为官箴之要倘有意见不同处秉公据实密奏不可匿怨而友尤不可徇友误公
　　雍正二年八月初四日巡视台湾御史【臣】禅济布【臣】丁士一谨
　　奏为奏报风情形事台湾于本年七月二十三四等日大风雨非常迅烈【臣】等亲身查勘附近里庄草房间有倒塌虽早稻吹损幸台邑布插无多晚稻出水二三寸许竝未摧折【臣】等随差员分头星往南北二路查勘鳯山县属早稻被风之处与台邑相同晚稻无损自诸邑北至彰化县风雨俱不甚迅烈至于被风兵民房屋及各港口击坏商哨船只【臣】等飞饬各该地方官弁逐一确查详报督抚
　　题逹外所有风情形理合具折奏报以
　　闻谨
　　奏
　　徃返万里惟凭一纸之奏总宜据实为务
　　雍正三年三月十六日巡视台湾御史【臣】禅济布谨
　　奏为奏
　　闻事窃【臣】一介庸愚防
　　皇上天恩
　　特命巡视台湾海疆要地时切冰兢惟思勉竭驽钝仰
　　报
　　皇上髙厚之恩于万一兹【臣】查阅郡治自荷
　　国恩休养至今生聚日繁闾阎稠密而背山面海一望旷遥既为四方杂处之区乃无一尺藩篱之卫奸良来徃不易稽防仓库监狱更闗重大【臣】再四思维与陞任御史【臣】丁士一镇【臣】林亮台厦道【臣】呉昌祚公同确商建城则工料浩繁垒土又沙浮易陷【臣】等筹酌树以木栅其基三面环山周经一千八百丈毎丈木植钉鐡灰土人工料估用银四两木长一丈六尺下栽四尺用石灰沙泥塡筑木杪上顶钉以钩钉用木板上中下横连三道钉固毎隔四十丈盖小望楼一座上安礮位拨兵支守于要冲之处开辟四门各筑门楼安设礮位木栅之西两头俱抵海邉各设礮位千把总轮値以司啓闭以固屏障【臣】与丁士一林亮呉昌祚暨各文武弁员皆协力公捐复据阖郡绅衿士庶人等相率环署吁请捐输又据台湾县知县周钟瑄详同前由士民皆懽欣踊跃自一二尺起以至一二丈不等乐愿捐备竝无抑派今防台厦道呉昌祚拟择本月二十七日兴工仍经报明督抚专委台湾县周钟瑄亲董其事经理收支召匠购料工完造册报销外所有建筑木栅情由理合缮折奏
　　闻谨
　　奏
　　两年以来台郡文武官弁与禅济布等俱能实心任事即此建筑木栅一事筹画甚属允妥深为可嘉将折内有名官弁该部议叙具奏
　　同日又
　　奏为
　　圣德覃被无疆生番归化日众事前据陞任台湾知府髙铎招徕北路山前巴老远社等四社又据台厦道呉昌祚招徕捌里罔卑南觅等六十六社归诚俱经
　　题报在案今据该道报称又招徕南路生番猫仔等社土官妹罗裙新蛲老务等三十五名经地方营县差员伴送来府并赍献戸口册内开猫仔社绍朥厘社等一十九社前来归化等情到【臣】随防同鎭道暨各文武弁员宣布
