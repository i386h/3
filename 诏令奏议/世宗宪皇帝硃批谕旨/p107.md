<!-- { "loadSidebar": true } -->
　　皇上训诲周详无微不到【臣】恭聆
　　训旨时刻铭心于三月初三日起程至四月初三日入
　　【臣】属嘉兴府境当即具疏
　　题报是日适值大雨【臣】询问耆老民人咸称今岁雨水霑足二麦可望大熟杭嘉湖三郡蚕桑甚好运河有水船巳尽出境四月初六日抵【臣】杭州府驻劄衙门到任讫随经具疏
　　题报初七日例谒
　　文庙三学生员循例迎谒【臣】思敎民之本始于学校宣布
　　皇上崇儒重道至意
　　躬谒太学释奠增广试额作养人才诸生务宜饬躬励
　　行读书上进以仰副
　　圣主乐育盛心诸生皆敬听鼔舞北向叩首【臣】于初八日防同主考【臣】李凤翥等验防拣选各科举人初九日考试武闱乡试诸生十九日场事甫毕所有地方事宜
　　皇上面谕之事及歴运铜斤虗实通省钱粮有无亏空
　　容【臣】逐一确查具
　　奏不敢少有瞻狥隐蔽上负
　　圣主委任洪恩为此谨
　　奏
　　崇儒重道固为治化之源但不可徒务虚名而反纵容刁顽不法绅衿诚欲作兴斯文莫若屏黜生事之豪监武断之劣生振起躬行实践敦让淳朴之风始为真正崇儒重道若畏乡曲之私评胜于庙堂之清议稍为执法惩创一二衿监即恐身被虐斯文之名因而一味姑容任其玩法害民伤风败俗贻误地方莫此为甚读圣贤之书言圣贤之言行圣贤之行者方可谓之儒否则咸系名敎中之蛊蠧衣冠中之秕莠也此辈不除真儒不出岂宜舍本逐末徒于枝节上作工夫迂濶不通犹属小疵此习流荡忘返必至斯文扫地而后巳凡事须要务实端本将此谕亦通知何世璂遇有玷辱士林行止不端者尔等其秉公竭力共相戒惩治之愈严方是真实扶持圣敎处假若沽一巳之私名壊朝廷之法度甚至纵奸扰民圣贤有灵断未有将此等居心行事而许以为崇儒重道也近年来各省刁顽衿监挟制有司欺压小民或将本地封疆大吏竟敢造作歌谣任情讥诮此等嚣风甚属可恶尔等若不为朕竭力挽回则是不能助朕崇儒重道相为始终也勉之特谕
　　浙江廵抚【臣】黄叔琳谨





　　人情不无玩愒惟宁台道陈受涟行止不端署绍


　　德审理旗民词讼公平允协甚得民心【臣】前面
　　奏请以陞衔留任业防


　　日跪领




　　旨已写书与总督满保讫至提镇武职官声及训练勤
　　惰【臣】当密访另折奏
　　闻为此谨
　　奏
　　朕前面谕之防尔记忆差悮矣朕将错讹之处俱已改眀尔其另写书函寄与满保可也
　　浙江廵抚【臣】黄叔琳谨
　　奏【臣】奉
　　命抚浙兼理北新南新海关税务【臣】驻劄省城与海关相去数百里全赖委任得人方无贻误查宁波府同知赵永誉才具颇优人亦谨饬前任抚【臣】朱轼委管南北两关从无缺额现在管理海关剔除陋商民悦服近准直隷抚【臣】李维钧咨赵永誉因伊父原任霸昌道赵揆亏空朋建银两例应解任追赔发追完日仍补原官嗣据该员详称伊父所欠银两巳经变产设措于三月十五日差家人赍赴霸昌道库完缴恳赐
　　题明等情【臣】思关税甚属要赵永誉既称家人将所欠银两赍交道库伏乞
　　圣恩将赵永誉暂停解任容【臣】移咨直隶抚【臣】查眀赵
　　永誉所欠银两如果巳完将赵永誉
　　题明仍留原任以观后效至关税钱粮【臣】不时严查倘有移此完彼情立即纠防不敢少有瞻狥【臣】从务起见伏祈
　　皇上睿鉴施行为此谨
　　奏
　　赵世显如何得有好孙且赵揆昏庸不孝又岂得有好子此等恶裔留于属下非尔之福他日或受其牵累虽悔无及矣令其解任发追为是
　　浙江廵抚【臣】黄叔琳谨
　　奏窃【臣】初到地方诸事未谙因管理关务猝难得人谬谓宁波府同知赵永誉可以办事冐渎
　　奏请暂留原任防
　　皇上硃批谕旨指示周详
　　念【臣】一时轻信将来必受其牵累后悔无及
　　训诫谆切【臣】跪读之下自知智识短浅遇事轻率感激天恩倍切惶悚惟益加谨慎以仰副
　　髙厚生成之徳即日委绍兴府同知阎绍驰往署理海关税务严查赵永誉经手钱粮勒限清楚即押解直隶抚臣衙门外理合奏
　　谢伏乞
　　皇上睿鉴谨
　　奏
　　尔到任未乆防来于荐举人处颇涉轻率嗣后当加慎重知人则哲惟帝其难之岂可易视耶如果屏尽偏私平心鉴别或能彷佛一二勉之
　　浙江廵抚【臣】黄叔琳谨
　　奏窃惟浙省额编钱粮为数繁多近年以来岁偶旱荒小民力难完办经征有司每届奏销期迫恐受防罚或以欠揑完或那缓应急就十一府之中嘉湖金温四府为尤甚巳防之亏空现准部咨分别有着无着按年勒追矣未发觉之亏空皆上下掩饰新旧欺朦或以俸工扣捐填补或欲将应送上司节礼知府盘库陋规抵偿今俸工已奉
　　防支给不敢再议扣捐至节礼盘规并无完解徒滋不肖有司借端加耗累民凡此皆巳故藩司傅泽渊有以酿成之也【臣】抵任以来现在清查各属仓库倘有亏空着落该印官照数弥补如不能补足接


　　因公那用库项原详议将雍正元年以前俸工归补又有海塘桩木变价及买米平粜等银约二万五千七百余两因傅泽渊那帑未清库项难悬据

　　讫俟属县解到照原欵给还傅泽渊家属收领【臣】查傅泽渊身为藩司受
　　恩深重在任不能尽力报効以致浙省属员仓库不清


　　银两不特亏帑得完凡司出纳者咸知警惕矣伏乞
　　皇上睿鉴谨
　　奏
　　知道了
　　浙江廵抚【臣】黄叔琳谨
　　奏【臣】查浙江十一府属二麦收成约有八分蚕丝约有七分杭嘉湖绍金衢严七府米价约一两四五钱麦豆价约一两一二钱宁台温处四府米价约一两六七钱麦豆价约一两三四钱不等祗缘四月以来虽有雨泽未得霑足所以粮价仍贵今当插秧之际倘得早沛甘霖便可及时播种【臣】又歴查浙省钱粮从前拖欠原少后因连岁歉收递年



　　十七八九三年旧欠于雍正元二三年分三年带征钦遵在案但浙省当灾祲之后目下二麦虽收民力未纾若新旧数年钱粮一时并征小民必艰于输纳伏乞
　　皇上将浙省五十四五六七年未完银一十一万八千余两姑缓征半年统于雍正三年征完其五十八




　　奏销之前照数全完如再有未完加倍严行治罪倘邀
　　圣恩俞允伏乞
　　特颁谕旨浙省亿万穷黎共沐
　　皇恩于靡既矣谨此具折奏
　　闻仰乞
　　皇上睿鉴施行谨
　　奏
　　各省钱粮若皆如此特颁谕防天下百姓观望不前孰肯争先输纳此风之起盖縁
　　圣祖寛仁屡下蠲免之诏无知小民遂生徼幸之心少遇歉收即欲借端诿延逋欠盈千累百积至数十年总期一免而已尔等封疆大吏应将国计民生并重不宜偏防若以此等作为妄干民誉免属员之防罚冀圗感激惟将火耗赢余立义学建书院以沽重斯文之虚名一任刁顽衿监抗粮欠课而不问在他人尚且不可况尔
　　受恩深重更不当蓄此种意见也朕于去岁加恩浙省亦可为深厚矣尔虽初到亦当代浙民知感今具此奏复不肯密再宣此谕则恩怨必有所归朕何尝不愿地方上感激尔等然亦不使怨望于朕方可若令止感尔等而怨朕则又岂朕所乐闻耶此事朕亦未必不允但尔须再加酌量如万不得已当具疏题请豁免缓征带征徒有名无实于百姓何实惠之有从来吏治以催科抚字兼论岂可将国赋则分作七八年带征亏空则防官着追而问成那移以示寛仁至数年后报明家产尽絶究于钱粮无补偶遇歉岁则具疏题免此等督抚人孰不能尔倘如此居心殊大负朕之委用矣朕意必系刁顽衿监乡绅或不肖属员怂慂尔为此一奏此奏朕甚不喜而疑之斯事佟吉图到藩司任后二人共相商酌果有难以措置处二人聨名同奏朕自有裁处此外至如亏缺钱粮尽归无着以邀寛誉将一切事件置之不理俱推卸前任以图省力自便之举均属不可而徒见弃于朕惟当殚心设法徐徐深筹国计庶不有辜知遇耳茍能大法小亷数年之间何难公私清楚若似此但知顾己之名而避难就易图省心力于莅任之初具此折以收官民之心是则是矣其柰朕意不然何此一事尔大失轻重之宜矣
　　浙江廵抚【臣】黄叔琳谨
　　奏窃查原任山西平阳府知府冯国泰亏空钱粮一案【臣】防
　　皇上圣谕留心料理【臣】扺任后晋省差员刘芳璧巳经回山西讫随即查案并咨询前抚【臣】李馥计冯国泰名下家产估勘银一万一千五百五十两零原任河南南阳府知府沈渊认还银六万一千两外又前任平阳府知府祝增等借欠银一十三万九千一百两共银二十一万一千六百余两俱经李馥备造细册咨覆晋省声眀听抚【臣】诺岷查讯具
　　题行追应
　　防遵行今查沈渊名下银六万一千两为数独多此系自巳认还之项无庸晋省再行查讯【臣】严加勒追已于四月内交过库银三万两余欠银两自限于五月内还足但【臣】于四月初十日准晋省抚臣移咨内称冯国泰之子冯毓羙供沈渊于六十一年三月内取伊银三万二千两代为生理又欠捐纳银七千两咨追补完亏空等因【臣】复一并勒追沈渊坚不承认愿赴晋省与冯毓羙面质等语【臣】将沈渊在浙认还银两追清之日即当严押赴晋与冯毓美质审【臣】又于閠四月二十六日复准晋省抚【臣】咨称冯国泰之媳张氏并幕客黎一谦所供各欠内在别省者晋省径行咨追外其杨沛苍祝宣朱煌吴问琰董大吕五人计银二万四百两此系浙省之人听【臣】查追【臣】现在严行勒追并同冯国泰估变家产另行具
　　题完结为此谨
　　奏
　　此辈颇惯造言生事株连无辜之语竟达朕耳然朕岂为所揺夺耶徒可发一笑耳尔向来未经承办类斯等事倘被狡诈之徒诳词愚惑而优柔以处之于尔分中大有干系况狐防羣党何足深惜若辈亦只可自怨自艾何不幸而为冯国泰之亲友而从前受其沾润也倘其中实非葛确系寃抑诬枉牵连者尔亦当据实奏闻朕自予以省释假若瞻顾情面少留地步而不实力严行督追恐将来株连者漏网而汝等地方大吏之株连反难脱也此事丝毫无容寛假特谕
　　浙江廵抚【臣】黄叔琳谨
　　奏【臣】防
　　皇上面谕训练标兵其通省营伍亦着留心钦遵圣训到任后即严饬【臣】标中军游击并杭协城守副将等不时操演毋致懈弛【臣】自出武闱即准部文遵
　　防会同将军【臣】安泰查追何廷圭尅扣军饷一案未得刻暇今于办事之余亲往敎场较阅本标及城守将备兵目队伍盔械俱各整齐鲜眀查点各营名粮除酌留随丁外并无虚伍冐饷之弊其通省营伍虽非【臣】辖敢不凛遵






　　据实奏
　　闻谨
　　奏
　　览


　　题防请
　　防革职所遗印务遴委温州府知府芮复传署理但台郡所属六县负山滨海俱系要地方且民俗刁悍素称难治知府一官有表率弹压之责必得亷眀强干之员方克胜任伏乞
　　皇上特简记名人员补授台州府知府迅发赴任庶于
　　海疆要区大有裨益矣谨
　　奏
　　已谕部拣选发往但此等拣选之员俱非朕所深知之人系尔在京所素悉者到任后体访验防倘或不称厥职一两月之间即奏请更换亦不妨
