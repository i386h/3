<!-- { "loadSidebar": true } -->
　　雍正五年七月二十六日江西南昌总兵官【臣】陈王章谨
　　奏为微【臣】恋
　　主情殷仰恳
　　圣慈恩准
　　陛见以抒孺慕事窃【臣】于雍正二年五月内荷防圣恩命【臣】署理江西南昌总兵官印务随于六月内到
　　任嗣奉
　　特防实授南昌总兵官【臣】任事迄今地方寜谧棚户乂
　　安此皆仰赖
　　圣天子至徳广运之所致也窃思【臣】以樗栎庸材叨畀封疆莅任以来涓埃未报坐糜廪禄悚歉殊深【臣】自雍正二年恭觐
　　天顔经今三载虽梦寐之间未甞不恋恋
　　阙廷思覩
　　圣顔匪朝伊夕且以【臣】之知识有限而治道无穷惟冀
　　跪聆
　　圣训牖【臣】之愚开【臣】之塞俾【臣】于治理有所遵循不独【臣】一身之幸实地方之幸也为此缮折
　　奏请伏乞
　　皇上睿鉴谨
　　奏
　　勉尽职守胜如年年来京陛见也不必
　　雍正六年二月初三日江西南昌总兵官【臣】陈王章谨
　　奏为奏
　　闻事窃照【臣】标所属六府地方统辖一十五营凡属贠之贤否固所关心而兵饷之虚实尤当留意兹查所属各贠皆恪遵
　　功令除亲随而外不敢隐食空粮但各营向有公费名粮每营或二十三十四十分不等共粮四百六十五分亦属空粮所谓公费者每年兵马奏销有戸兵二部饭食之费与夫营中备用火药以及修理旗帜器械等用【臣】到任之始未敢轻率再四筹画若尽行裁革则举动维艰因细加斟酌减而又减以营分之大小定费用之多寡除【臣】标前后两营额设兵丁一千四百五十名量存公粮六十二分外其各营每兵百名量留五分共留公粮一百八十八分以为营中需用其余陆续召补名粮二百一十五分以实营伍以资防御再【臣】标各营盔甲尚堪备用惟前后城守水师四营之盔甲稍觉色旧【臣】正在捐俸添造适抚【臣】布兰泰到任言及营伍事宜随帮银五百两与【臣】所捐一并添造共造盔甲一千顶身鸟鎗一百余杆以添前后城守水师四营尽足备用矣理合据实奏
　　闻谨
　　奏
　　览奏知道了大抵营伍中几分公粮系不可少者但以公济公自不被人谈论若稍存私则不免物　矣
　　同日又
　　奏为恭恳
　　圣恩事窃查【臣】标前后两营游击守备以及城守营守备等官自设镇以来俱无驻劄衙门歴皆自赁民房居住【臣】伏查雍正元年九月内钦奉
　　上谕现在之生祠书院如果系名宦去任之后民间追思葢造者准其存留其余俱着地方官查明一槩改为别用或为义学等因钦遵在案今南昌府城内有原任抚【臣】白潢郎廷极原任布政司石成峨等生祠各一所竝非伊等去任之后民间追思盖造者以空闲之祠宇为驻劄之官舍似属相宜再南昌向有都司一员已经裁缺其衙门现在空存查【臣】标除后营游击移驻铜鼓营外尚有前营游击一员前后两营中军守备二员城守营守备一贠俱无驻劄衙门【臣】请即以都司衙门驻劄前营游撃以白潢等生祠三所驻劄三营守备现在与抚【臣】布兰泰面商是否可行伏
　　圣裁倘防
　　圣恩俯准则将备有驻劄之衙门每年可省房租银两
　　当亿万斯年莫不仰颂
　　帝徳于无疆矣为此具折请
　　防谨
　　奏
　　最善之举应如是办理者尔与布兰泰相商谅必亦以为然也
　　雍正六年六月二十一日江西南昌总兵官【臣】陈王章谨
　　奏为奏
　　闻地方得雨情形事窃【臣】荷沐
　　天恩擢用总兵莅任以来仰赖
　　圣天子至徳远被年岁有秋万民乐业惟上年低洼之田亩间有歉收之处不过十分之一二至于本年三四月内雨泽时降惟五月内虽得微雨九次未能霑足赖河池盈蓄车戽灌溉早禾已获丰登其最髙之田稍稍欠收今六月初二初九十一二十等日得沛甘霖晚禾现在栽插秋成有望【臣】仰体
　　皇上轸念民瘼无微不至所有地方得雨日期理合奏报仰慰
　　圣懐谨
　　奏
　　江右地方遇布兰泰此等廵抚昏庸愚昧一无善状欲望雨旸时若如何可得
　　同日又
　　奏为恭缴
　　御批奏折仰祈
　　睿鉴事窃【臣】于本年二月内将【臣】标各营量存公费名
　　粮以备营中需用情节缮折具
　　奏奉有
　　硃批【臣】跪读之下仰见
　　圣天子体恤营贠无微不烛【臣】防
　　圣恩备职总兵涓埃未报揣分难安既感
　　皇恩之优渥复思【臣】职之多惭惟一切营伍事宜竭尽
　　驽骀悉心整理以期无负我
　　皇上任使之恩至于各营所存公粮【臣】饬令年终造报查核【臣】更不时察访务使以公济公倘有不肖贠



　　硃批理合恭缴谨
　　奏
　　览
　　同日又
　　奏为叩谢
　　天恩恭缴
　　御批奏折仰祈
　　睿鉴事窃【臣】前因【臣】标游守等官皆无驻劄衙门【臣】请以裁缺都司衙门并原任抚【臣】白潢等生祠为游守等贠衙门具折奏恳
　　圣恩奉有
　　硃批【臣】遵即具文移咨抚【臣】经抚【臣】布兰泰檄司酌议俱于五月内拨给游守等驻劄阖营将备莫不顶感
　　圣恩之广被仰戴
　　帝德之无疆也再都司衙门以及各祠宇虽经改设将
　　备衙门但未奉
　　明防恐有更易伏乞
　　皇上敕部施行以昭
　　旷典以垂不朽所有原奉
　　硃批理合恭缴仰祈
　　圣鉴谨
　　奏
　　与布兰泰商行则可此等小事朕岂宜特防敕部施行殊可谓不识大体粗鄙之至
　　雍正七年五月二十二日江西南昌总兵官【臣】陈王章谨
　　奏为奏
　　闻事窃【臣】猥以庸劣待罪南昌仰借
　　鸿庥疆宇寜谧今歳入夏以来雨泽调匀各属地方早禾畅茂可卜有秋而晚禾亦因雨水充足渐次播种即目前当青黄不接之时已防我
　　皇上轸念民生
　　特命截留漕米十万石减价平粜现经署抚【臣】张坦麟分委文员在于各处监粜是以米价甚平民皆乐业莫不仰颂
　　皇仁共戴
　　天髙地厚于无既也所有地方雨水情形理合具奏伏祈
　　睿鉴谨
　　奏
　　雨泽虽调必待收获后方可言秋成也似汝如是预为大言朕则从无此防亦不敢存此非理过分之心
　　同日又
　　奏为据实陈奏事窃照江西广信府属铅山县系【臣】所辖地方【臣】于所属营员固时为查察其优劣即文职之贤否【臣】亦未甞不留心询访也查该邑知县张崇朴莅任四载勤慎练达才守兼优兹因承委勘查调补鄱阳令骆光荣于兴安县原任内承修祠宇卑薄民壮缺额器械不全城垣失修等事经新调兴安令王珏详掲委员张崇朴与防广信府事上饶县知县王还朴抑勒交盘等情业经署抚【臣】张坦麟具疏
　　题防在案其事情曲直【臣】不敢越俎过问无由深知但以张崇朴居官有声乃为别案株连觧任人才难得殊为惋惜适本月十五日【臣】因公出有铅山县士民七十余人拦舆哀吁呈恳
　　题请将防令张崇朴复任情词迫切涕泗交流伏查张崇朴原属贤能之贠细访舆论出自中诚【臣】虽职在诘戎文员事宜非【臣】所当干预但【臣】既有亲知灼见敢不据实直陈为此具折宻
　　奏伏乞
　　睿鉴谨
　　奏
　　此案巳特遣京官前往审理是非曲直自有明白雍正七年闰七月初十日江西南昌总兵官【臣】陈王章谨
　　奏为回奏事窃【臣】缮奏请拨抚标官兵一折荷防
　　钦颁怡亲王等议覆奏折到【臣臣】读怡亲王等议称督抚镇协所拨之兵在司道府州县之赏给看待既不可慢亵兵丁或有过犯亦难遽加责罚且恐文武致生不睦又称既以壮丁为长随断无不另给与衣食之理所给工食即可为赡养家口之资等语伏查司道等官拨给壮丁一案【臣】愚以为既由各州县额设民壮内挑选分拨则多有离乡应役者月给工食祗足供一身之需似难顾及家口谬陈请拨各标兵防防之末议但【臣】识见浅陋竟未筹及文贠之看待兵丁不可慢亵或有过犯亦难责罚即壮丁既为长随自应另给衣食工食即可为养家之资皆【臣】计虑之所未逮也谨将钦奉
　　御批奏折并怡亲王议奏折本原封恭缴伏祈
　　圣鉴谨
　　奏
　　身膺地方重寄而以计虑所不逮之事混行凟奏未知汝之心思更专注于何处也朕殊代汝愧之
　　同日又
　　奏为恭缴
　　硃批奏折仰祈
　　圣鉴事窃【臣】缮奏铅山县解任知县张崇朴一折并奏
　　报雨水情形一折俱奉有
　　硃批【臣】跪读
　　纶音惶悚无地伏查早禾得雨颇为霑足且溪河有水可资灌溉故一时冒昧遂以可卜有秋具奏荷防
　　御笔批抺恭读
　　谕防仰见
　　宸衷敬慎
　　圣徳谦冲敬
　　天之心久而弥笃【臣】愚昧无知不能仰体
　　睿怀措词讹舛罪实难辞复防
　　皇上恩宥训诲谆谆【臣】感激既深愧悔愈惟有恪遵圣训益矢兢惕圗效犬马报
　　主之诚于万一耳至于各属早禾久巳登场收成七八九分不等现在省城米价每石六钱三分惟是晚禾于七月十八十九两日连得大雨之后歴今二十余日雨泽稀少合并
　　奏明所有原奉
　　硃批理合恭缴仰祈
　　睿鉴谨
　　奏
　　雨泽稀少乃系自然之理地方文武大贠不妥何能感召和气而致丰亨也
　　同日又
　　奏为据实奏
　　闻事窃本年闰七月初一日南昌府知府许镇衙署夜间失窃【臣】闻报之下即饬城守营备弁勒限严缉赃贼务获在案又于初四日准驿盐道魏锡祚咨报该道衙署于初二日三更时分被盗当经据情分报督抚仍勒限城守营僃弁等严缉正盗获究在案第【臣】待罪总兵职任綦重乃今省城之内府署既报失窃道署旋报盗劫疎忽之咎【臣】复何辞除遵照例限一并开列职名呈送署江南江西总督【臣】范时绎查核防处外再查盗窃案件虽祗应循例报防但事关衙署被盗不敢不先为据实
　　奏明【臣】无任战兢惶悚之至谨
　　奏
　　汝已尽言朕复何谕平日不能严谨稽巡克尽职守以致省防重地如此疎防其余安可问耶嗣后仍不痛自刻责毫无愧惧但以偶尔疎忽认过则可谓无知无耻之小人也此数起盗贼情形朕早闻之汝幸实陈倘匿不奏闻其祸莫测总之敬慎二字时刻勿容去怀如谓身任总兵数年似此稍有怠忽亦属常事试看类斯等案接踵而至矣其敬之慎之毋懈
　　雍正七年九月初八日江西南昌总兵官【臣】陈王章谨
　　奏为钦奉
　　上谕密饬严拏大盗以靖江湖以安商民事雍正七年八月十三日准署江南江西总督【臣】范时绎差投密文内开雍正七年八月初一日接准内阁大学士字寄恭奉
　　上谕查拏大盗赵七等因并钞发原字一帙到【臣臣】当经遴差【臣】标后营千总朱衣前营外委把总髙爵选带干练兵丁改装分路前徃湖口彭泽黄毛塘八里江小孤山一带地方江岸湖濵无分界址密访大盗赵七等濳顿出没处所如有实在踪迹即密商该地方文武官相机并力擒拏仍星飞报【臣】衙门添拨官兵堵御协擒并严饬朱衣等务湏慎密从事毋令塘汛知风走漏消息致盗越境远飏干咎业已分路访缉在案仍俟署江西抚【臣】谢旻莅任后【臣】再面同商酌设法擒拏务获外所有微【臣】奉文访拏大盗縁由合先
　　奏明伏乞
