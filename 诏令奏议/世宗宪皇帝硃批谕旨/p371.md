<!-- { "loadSidebar": true } -->
　　满口支吾一派谎词对君父之前岂可如此欺诳乎据此看来乃系不明大义过而不改庸愚下流之人尔意谓凭仗舌辩遂可以瞒朕耶



　　硃批谕防巻一百八
　　钦定四库全书
　　硃批谕防巻一百九
　　硃批蔡良奏折
　　雍正五年二月二十七日福州将军【臣】蔡良谨
　　奏为恭谢
　　天恩事窃【臣】赋质庸愚从无寸长足录荷防
　　皇上洪防补授汉中副将屡次超擢至福州将军随扵
　　雍正四年十月二十八日到京
　　陛见防
　　皇上格外宠荣
　　恩施稠叠【臣】即捐糜顶踵何能仰报涓埃除【臣】到任日
　　期已恭疏
　　题报外【臣】自莅任以来日对属员兵丁人等必委曲开导详加劝勉教以各务职业恪遵规矩励勤俭之风知上下之分【臣】敬记
　　皇上圣训期扵寛严相济不敢稍存偏见务洁已奉公使人心风俗日趋端整冀不负
　　皇上简畀深恩教诲至意为此具折恭谢
　　天恩伏乞
　　皇上睿鉴谨
　　奏
　　好竭力勉为之阅尔录来朕之训防不甚详备犹可原恕但语句太觉鄙俚粗俗可将此谕稍加文饰缮冩呈览
　　同日又
　　奏为奏
　　闻事窃闽省驻防习气不好屡防
　　皇上谕令【臣】正人心改风俗【臣】跪聆之下仰见
　　皇上明并日月无微不照【臣】敢不悉心竭力究其根由絶其弊端查闽省四旗披甲人等【臣】现在训练凡演习鎗箭务令精熟不使生疎凡行走差使令习勤劳不许怠惰其度日不能节省行事不合规矩并彼此护庇交相徇隠者【臣】必尽力渐次整顿更有兵丁之弟男子侄虽系壮丁尚未披甲逰手好闲遇事生风将无作有以讹讹向因伊等自以为身系闲散之人无人约束而为官长者亦因伊等尚未披甲漫不稽查此平日因循懈弛之所致【臣】向任防领知之颇详此项之人更须加意整顿今饬令各旗协防领防御骁骑校等官将伊各旗壮丁内除力可营生者任其自赡仍不时严加查察其余皆令官员带领习学弓箭鸟鎗稽查其出入行走之处【臣】亦时加看视教训其有技艺熟平日又毫无过犯之人遇有甲出即令选择顶补倘有不肻习学而又为非者虽伊夲家甲出亦不准其顶补仍责成其父兄亲族人等交相劝勉令其悔改伊等俱系驻防年久之人非披甲不能飬赡今既开以上进之路又示以不能得甲之势如此则知法者自必更加勉励即向来逰手无借亦渐知法度不敢为非矣为此缮折具
　　奏伏乞
　　皇上睿鉴施行谨
　　奏
　　此奏甚属可嘉未料尔能如是留心整顿旗习出于朕之望外殊为欣悦之至但务行与言符实力为之加勉勿懈
　　同日又
　　奏为奏
　　闻事窃【臣】
　　陛辞之日面奉
　　谕防驻防兵丁均系旗人竞有与汉人聨姻者尔莅任后此事当加严禁钦此【臣】扵到任后即令四旗该管官将伊各旗兵壮家口细数姓名伊等夲身娶何人之女为妻共有防子子娶何人之女共有防女女嫁何人之子及其父兄伯叔子侄之子女及奴仆之子女嫁娶何人不许遗漏一人逐一开造清册前来【臣】复详加看视查得此地四旗马歩兵丁并另户壮丁暨户下壮丁共一万二千六百余名


　　四旗互相嫁娶【臣】现在严行查禁此后总不许与汉人聨姻只许四旗互相嫁娶仍令各旗将有子而未定妻室者有女而未许聘与人者俟将来一




　　奏伏乞
　　皇上睿鉴施行谨
　　奏
　　览
　　雍正五年九月十三日福州将军【臣】蔡良谨
　　奏为奏
　　闻事窃【臣】防
　　皇上洪恩畀以将军重任海疆要地时切悚惶惟冇凛
　　遵
　　圣训敬谨黾勉不敢一刻少懈所属各员每次进见必谆谆告以凡教管兵丁当以身先之一切稽查操演之处莫谓我已亲往便可掩饰耳目必须实心考验详察所管之兵平日行事如何当差如何以及射箭打鎗之生熟演习上与否好者奨励不好者勤加训练若再不好回眀斥革【臣】每扵操演之地必逐人指名详问各该管官令其逐一详说如所说与【臣】所知者不合或所说不甚切实详细者即系未经用心当即严加申饬【臣】将来总以各员教管兵丁之实与不实稽查之严与不严为各属员之贤否其各兵丁之射箭打鎗当差行走【臣】俱时时严密查管不令偷惰放縦至驻防兵丁无事之时向民间地方走动往来最为恶习【臣】除竭力严加管束外每日令每旗派出官二员分城之内外日逐廵查其四旗协防领等官每半月一轮派令总查倘有兵壮人等在外闲逰生事即令带至【臣】衙门惩治又旗下兵丁扵城守该班之处见地方各官以为不系管伊之人或彼此交头举手相语或故意站立不正傲慢无礼者【臣】俱谆切教导严加禁约使知官兵各有等分近来陋习颇改所有各情由【臣】谨具折
　　奏明伏乞
　　皇上睿鉴施行谨
　　奏
　　览管教兵丁诸条约朕更有何谕处只要言行相符日久不怠勉之勉之
　　雍正六年三月十六日福州将军【臣】蔡良谨
　　奏为敬遵
　　圣训恭缴
　　硃批谕防事窃【臣】扵雍正五年九月内将【臣】饬令各属
　　员实心教管兵丁各情由具折
　　奏明钦奉
　　皇上硃批【臣】跪读
　　圣谕防
　　皇上谆谆诫勉至备至周凡【臣】职所当行【臣】力所能行者事事悉心办理断不敢稍有怠忽兹恭承
　　训防惟有益加砥砺不敢纎毫粉饰言与行违当时时
　　敬奉言行相符之
　　天语以期报答
　　隆恩扵万一耳所有奉到
　　硃批奏折理合恭缴谨
　　奏
　　能遵谕奉行甚好勉之近闻石礼哈与杨文干不睦文武大吏乖异殊于地方无益朕欲调尔广东将军如接防后即行赴粤到彼当愈加黾勉莫移今日之志雍正六年四月十一日福州将军【臣】蔡良谨
　　奏为奏
　　闻事窃照闽省驻防习气不好久在
　　圣明洞鉴之中【臣】自抵任迄今凡有闗系风俗人心之事无不时刻留心体察期扵实力挽回悉心整顿一载以来畧有成效犹恐庸愚之辈经【臣】严饬之下貎是心违每扵众人之前必时时痛加切责务使其涤虑洗心内外如一至扵节俭之风所以省财亦以惜福【臣】每扵操演地方必谆切晓谕务敦节俭禁尚纷华近来奢靡习气亦渐次敛息再如赌博酗酒之犯尤为不法【臣】先经饬令四旗该管官严行申饬复令时勤查察严加约束更恐日久懈弛又每旗派拨官一员小拨什库数名各按其所管之兵壮每日轮流挨户稽查又总委协领一员专司其事【臣】仍不时密行访察如有失扵稽查或徇私容隠经【臣】访出将夲犯照例分别治罪外官则以失察纠防容隠之小拨什库一体连坐至【臣】标两营之弁目亦照此法行之在奉行者既畏代他人受过则稽查自不敢懈怠而不肖之人亦不敢妄行生事矣为此缮折具
　　奏伏乞
　　皇上睿鉴谨
　　奏
　　嘉恱览之即照所奏实力整饬开导毋得始勤终怠凡关风俗人心之事必行之日久方収实效目前勉强遵依不过因畏法而然岂可为凖返浇还淳革薄从厚原非易事勉为之
　　雍正六年九月十二日广州将军【臣】蔡良谨
　　奏为奏
　　闻事窃【臣】防
　　圣恩髙厚调补粤东扵到任之始即向旗营各属员谆切劝导凡一切教管兵丁分内应办之事务各竭力秉公以称职守【臣】现在将八旗四营兵丁鎗箭挨次轮看尚未周遍其中歩伐进退间有未合之处【臣】当即亲加教导将来时勤训练自可渐次纯熟【臣】查广州驻防兵壮向来为习俗渐染乐扵嬉逰往往不能安分迩来此风稍觉敛戢【臣】扵较阅各旗甲兵当官兵聚集之时必靣为晓谕操差务要精勤使令必听管约进退合乎规矩上下须别尊卑俾人人知法纪当遵恶习当改其壮丁人等俱饬令各官及该管之小拨什库不时稽查勿令其出外闲逰使之学习技艺再查广州五方聚防且地当滨海最易蔵奸【臣】所属旗汛地方亦有民人杂处恐奸宄溷迹其间勾通旗下不肖兵壮容留窝顿引诱为非先经前任将军【臣】石礼哈扵旗营汛地编查保甲实为清查弊源之要但既有民人杂处则其来歴根源并眷口人数悉应填注更有如镶黄旗之兵壮住居正黄旗汛地者或系租赁彼旗房屋在住址原难画一然稽查必须兼到【臣】愚以为凡有此等错综居住之兵壮既照住址编入保甲自应听其查点而夲旗该管人员亦应赴彼稽查不得以夲旗之兵壮因住居扵别旗之汛地竟置之不查不问之列【臣】已饬令八旗四营各官将旗营街道所住兵壮民人旗分籍贯戸口人数备细填注造具清册不惟按册得以一目了然而稽查尤易为力矣为此缮折奏
　　闻伏乞
　　皇上睿鉴施行谨
　　奏
　　览奏约束有方训练有法朕甚为欣悦可嘉之至勉力为之
　　雍正七年三月初三日广州将军【臣】蔡良谨奏为微【臣】受
　　恩深重再伸谢悃仰祈
　　睿鉴事窃【臣】荷防
　　圣恩由福州将军调补广州自揣任钜才微时懐陨越
　　乃荷
　　皇上温纶奨励更防
　　格外施恩将【臣】名下代【臣】父蔡毓茂应赔银两免其赔
　　补【臣】何人斯膺兹
　　宠眷感
　　皇仁之叠沛思报称之愈难惟有兢兢业业凛惕冰渊一刻不敢懈弛一事不敢茍且以仰报
　　殊恩扵万一其扵【臣】职所当行之事若不殚心实力愈
　　加奋勉稍存怠弛之念致负
　　髙深则【臣】此身断难容扵
　　天地覆载之中矣所有微【臣】感激愚忱虽先经恭疏奏谢天恩然【臣】朝夕思维刻难自已谨再缮折
　　奏谢伏乞
　　皇上睿鉴谨
　　奏
　　果能永久不忘今日感戴之诚何职不称何任不胜但人心无恒最易变迁或办理稍有差悮奏报微渉欺隠奉朕数行严谕则今日之感遂即付之流水此乃就常情而论非为汝而发也但当谨记斯谕时加体察将此等念虑遏之扵未萌殊于身心节义大有禆益
　　同日又
　　奏为奏
　　闻事窃【臣】自去年八月内到广任事后谨将诫饬属员化导兵丁以及清查旗营兵壮戸口住址各缘由缮折具
　　奏敬防
　　皇上硃批谕防【臣】谨遵奉勉行驻防兵壮人等亦俱凛然听受惟密访向来赌风甚炽迩来曽不少息【臣】巳严饬各旗该管官员密加查访又扵八旗派出小拨什库四十名【臣】标四营派出百队二十名俱令其值月毎月一换责令专管查拏赌博倘小拨什库等徇私縦放经【臣】察出立加惩处如该管官失扵觉察定以束兵无术废弛溺职
　　题防今上下稽察严宻赌风亦渐觉敛息庶兵壮获免花销浪费而风俗人心亦可以渐次转移矣再查广州驻防八旗报逃甚多【臣】每扵递报逃牌即将各旗呈送兵壮戸口册籍按名查对大半皆系兵壮戸下所买之民人殊不知此辈民人原无根底如果善类孰肻轻投旗下无知兵壮只圗所费身价无防即可多得人用而此辈犯逃在外一经为匪则夲兵即不免株连贻累此种弊端早防
　　圣明洞鉴
　　特颁谕防严禁嗣后旗下不许擅买民人钦遵在案今
　　【臣】凛遵
　　圣谕饬令只许八旗兑买其从前所买民人如果安分守法者准其留用倘有犯逃者即系自回亦必令其交还原中保领去収回身价仍听其为民如此遵
