<!-- { "loadSidebar": true } -->
　　闻事窃本年十二月初五日据赣州府知府孔传熹禀据长宁县知县蔡宾兴禀称十月十三日有县民钟巨承首告武生陈上任于十月初九日给伪劄一纸与看被获来首知县即拏陈上任审讯坚供钟巨承挟仇揑防覆讯巨承先后口供总属矛盾及加夹讯供称因上任屡次辱骂挟仇用钱三百文托不识姓名人做就此劄经投地隣诈害不遂故来出首知县因其供吐闪烁究讯做劄之人的确姓名巨承又供钟柱所写正在提讯间钟巨承于十一月初三日自用防腰钱串缢死监内知县验系自缢随令尸弟钟有承领埋迨提到钟柱研讯供属妄扳等情禀府转禀并接赣南道【臣】王世绳札同前由【臣】查知府知县虽俱称钟巨承之出首似属荒唐正犯畏罪自尽无从再究将陈上任等保释伪劄销燬以省拖累但此案发觉总未据将前事通详解审伪劄亦未呈验遽禀销燬要犯巨承又即监毙有无根株未浄冀圗率结灭口致死别情均未可定【臣】除现在转报督抚臣并摘提应质人犯及禁卒尸亲人等解省审明确情另详督抚臣具
　　题外事闗地方出首伪劄【臣】不敢扶隠率结相应据实奏
　　闻谨
　　奏
　　据奏诬首伪劄挟仇揑防此等事须审观其情形及出首者之来歴更加细心访查庶或不致寃抑若因些须口角细故形渉疑似遂严行根究未免拖累株连反令奸恶之徒得以逞志则地方不胜其烦扰矣凡百以得中合理为妥一不明非过则不及也于断狱尤难雍正五年四月十一日江西按察使【臣】积善谨
　　奏为据实密奏事窃南昌县知县陆纲于雍正五年二月二十四日拏获广裕当铺内许四屏许以宗等赌博六犯研讯供认乃知县陆纲议罚该犯等名下共米一千二百石详报署巡抚及【臣】衙门【臣】以赌博定例当遵何得曲法纵奸随批令南昌府提审招解去后因知府悬缺未据审详传闻此事署抚【臣】迈柱巳经批结共罚米一百二十石径行该县将人犯释放又闻案犯系开当富家费去夤縁银两甚多纷纷传説【臣】正在确切访查间闰三月二十七日奉署抚【臣】迈柱面谕赌博一事闻有棍徒撞骗该司审明速覆【臣】当即传同署府讯据赌犯许以宗过付罗秉瀛佥供经原任清江县汪梴説合付与知县陆纲银五百两等情当将陆纲汪梴职名通掲经署抚【臣】迈柱
　　题防后将【臣】原详发还令照疏稿换详单催迫切【臣】照稿缮送在案四月初四日提到汪梴【臣】又严加细鞫据罗秉瀛供我因当里犯事央汪梴去向陆纲求情汪梴説要银六千两方可无事我们付银五千七百两金二锭人参一觔汪梴説上下衙门一总包管无事等语讯据陆纲供汪梴来求我将赌博一事免详从寛发落我因定例森严不敢允他汪梴説我不求你另寻门路后来迈大人批详下县我告知汪梴时他説我巳先晓得了他如何撞骗之处只求严审汪梴等语讯据汪梴供广裕当犯了赌博罗秉瀛愿出重费求我向陆纲説情我不合向伊求寛代谋我得银一千六百两余银现存省城同姓墨店内等语【臣】随委新建县前徃墨店内起出原封赃银一千二百五十两并于汪梴寓内起获金二锭验明贮库讫至究其是何门路如何营干余银作何朋分全赃现存何处再四穷诘因汪梴陆纲自恃尚未奉
　　防革职难以刑讯不肯罄吐实情除现在分提案犯执
　　法穷究务得实情另容密
　　奏外所有起获原赃并【臣】续审出情节合即先行奏
　　闻其知县初详署抚【臣】迈柱批语及两次催换来单合
　　并缮折恭呈
　　御览谨
　　奏
　　迈柱现在江西此等事尔即少有不公朕信迈柱亦断不至瞻狥若伊赴楚后伊都立接任朕则不敢言信矣听讼之道果得实据即当从严毋令疎纵稍有不真即当从寛毋使拖累如此听断何有枉滥迈柱之心与朕意同但固执己见粉饰前非皆懐私自便以私灭公之人也
　　同日又
　　奏为据实囬奏事窃【臣】前因赣州府长寜县民钟巨承首告武生陈上任伪劄一事缮折奏
　　闻奉到
　　硃批谕防【臣】跪读之下仰见
　　皇上至圣至明无事不协于大中至正【臣】仰荷
　　圣训周详敢不钦承防斁【臣】先经檄府提犯解省讯据陈上任供钟巨承为伊弟陈熙宾雇工素行不端上任屡加责骂巨承懐恨揑劄陷害等语密讯余犯佥供上任忠厚守法巨承素行匪僻巨承惧诬自缢禁卒审无凌虐灭口别情【臣】当将无干之人即行省释惟查巨承活口供出代写之钟柱比对笔迹不符是必另有造写伪札之要犯难容漏网密令该县多方躧缉催据长寜县报称查有钟柱之子弟屡徃钟年也家打閙口称年也与巨承做事寃害我家等语随弋获年也详解前来【臣】讯据钟年也供我堂兄钟巨承上年九月初二日向我説与陈上任有仇要陷害报复买白防一块写一张假劄去讹诈他诈得银来分给我就照他口里念的写了敕赐大将军陈上任松一品等字巨承拏去吓诈上任是实等语【臣】令当堂书写与原起伪劄笔迹脗合此案实情巳得余犯亦俱质讯明


　　余犯依律拟杖现在招解署抚臣审定照例结案理合据实囬
　　奏再查江省自二月以来时雨霑足早禾遍莳米价因隣省搬运甚多不能平减每石一两以及一两一二钱不等幸今菜麦登场民间得此接济无虞乏食合并奏
　　闻谨
　　奏
　　览
　　同日又
　　奏为据实密奏事窃【臣】钦防
　　圣谕随同吏部右侍郎【臣】迈柱察审原任徳安县知县萧彬互掲驿盐道孙兰苾等诈赃一事巳同迈柱具
　　题在案因内有扣克红号船工食一欵【臣】复加细查驿盐道档案江西额设红号船共三百三十八只每年支给水手工食修船工料约共银一万六七千两以供徃来差使之用但查歴年奏销册其额设之船应付勘合火牌者毎年不过二三十只余船皆为督抚司道徃来拨用非正差可比伏思
　　国家设如许官船三年小修五年大修十年拆造歳费帑金一万六七千两仅止用船数十只其余或充官员私用或经年累月湾泊河干徒供风雨摧残似属虚糜
　　国帑以【臣】愚见似应奏请
　　圣裁饬令督抚确议应酌留若干船以应正差嗣后如无勘合火牌者即照擅骑驿马例治罪应裁汰若干船或拨充他省作何使用或照原价之多寡船身之新旧确估变价解部则官船不致滥设钱粮不致虚糜矣为此缮折奏
　　闻谨
　　奏
　　尔既谓宜裁汰此项船只即应呈详该抚迈柱伊都立酌定何用奏朕尔意惟恐行此好事不为朕所知耶或恐督抚占夺尔之功绩耶似此但圗益己而为公之心不纯何能造就冀成大器试看迈柱只知有国而不知有家有身
　　上天曽亏负之耶抑朕不嘉赏其劳绩耶器量如斯小哉















　　硃批谕防巻五十九
<史部,诏令奏议类,诏令之属,世宗宪皇帝硃批谕旨>
　　钦定四库全书
　　硃批谕旨巻六十上
　　硃批王国栋奏折
　　提督河南学政【臣】王国栋谨
　　奏为钦奉
　　上谕事【臣】才劣识庸荷防
　　圣恩简用视学河南
　　陛辞之日两聆
　　圣训指示详切仰见我
　　皇上天地为怀日月并照无微弗烛无逺弗周所有学政事宜【臣】矢公矢慎勉竭驽骀不敢丝毫茍且玩忽有负
　　皇上隆恩至抚【臣】田文镜居官之处奉
　　旨令【臣】细加体访于两三月后折奏【臣】于雍正二年十一月到任路经彰徳卫辉开封三府又于十二月内考试怀庆一府所见文武各官及士民人等留
　　心询问其説不一大约感颂田文镜者皆言其亷干明敏怨望田文镜者或言其催科太廹或言其御下太严不留余地至于操守可疑竟未有人议及者【臣】于封印后回省目击其办事甚勤大小属员一到即见家人吏役约束颇严门包小费一槩谢絶居官如此可谓难得而声名不甚纯粹者实缘田文镜莅任以后诸事认真稽察过严一无容隐所致此外实别无所闻为此缮折陈
　　奏伏乞
　　睿鉴谨
　　奏
　　所奏田文镜居官之处甚属公当知道了
　　提督河南学政【臣】王国栋谨
　　奏【臣】督学河南歴试数郡所经州县闻去冬俱得雨雪但多寡大小或有不齐入春以来河北三府及开封所属雨泽稀少二麦歉收【臣】于三月初旬按试河南府四月初四日事竣起身初三日五鼓河南府得雨数寸初五日【臣】按试汝州地方本日汝州雨颇霑足二麦收成尚有五分四分不等迤西所属伊阳等处尤佳棉花髙粱等项业经得雨布种可冀秋成米麦豆价值二三月间稍长得雨后价又渐平为此缮折据实奏
　　闻谨
　　奏
　　所奏雨水米价已悉百凡但须据实直陈若稍涉虚饰反悮听闻未若不奏之为愈也
　　提督河南学政【臣】王国栋谨
　　奏五月十九日【臣】家人赍折回豫领到
　　硃批百凡但须据实陈奏钦此仰见
　　皇上轸恤民瘼勤求吏治凡四海九州之大无微不察有感即通稍有人心敢不仰体【臣】于六月内岁试事竣起身回省路经上蔡西平许州等处一路髙下平原禾麻菽黍一望如绣惟六月中旬以后雨泽过多低洼之地积水苦涝至七月十三日开封府属之大寨兰阳县之坂厰河堤一时溃决田苗庐舍漂没颇多祥符县相近地方亦有被其患者惟幸居民迁避未曽伤损河【臣】嵇曽筠抚【臣】田文镜赴工查勘并委地方官料理赈恤堵筑事宜十八九日天气晴明闻决口现在兴工堵塞可无他患其余州县低下处所田苗分数少减平原髙阜皆有十分成熟已经渐次收获【臣】谨据实奏
　　闻谨
　　奏
　　知道了丝毫毋得粉饰
　　提督河南学政【臣】王国栋谨
　　奏为遵
　　旨密陈事窃【臣】访闻河南府属卢氏一县地处万山之中向年亢挺一案卢氏县学生员亦多窜入其中彼时地方官见亢挺事巳
　　题达未肯又多一事设法和解并未惩创一人现今卢氏一县俗尚浇凌皆缘前此妄为未经处分效尤成习【臣】荷
　　圣明委任不敢以事属前任置若罔闻亦未便以既结之案声张滋扰密行亷访将向日附和多事生员摘其微过渐次革除以清学校【臣】愚以为
　　国家事无大小与其惩创于既事之后无宁防杜于未事之先士子者百姓所观瞻教官者士子之表率【臣】见现在卢氏县学教谕刘晋办事勤敏心胸明白颇能弹压多士且歴任数载亦悉地方情形縁系生员捐职例应离任赴部改选【臣】思教官虽微关系学政诚恐部选之人不识地方情事抑或羸老软弱不得其人卢氏士习便难整饬合无仰请
　　圣恩准将刘晋留任办事俾其分别优劣明示劝惩庶卢氏一学不至无知犯法则学校澄清地方宁谧矣查刘晋巳捐陞知县尽可赴部投供【臣】为学校得人起见未敢具本陈请不揣冐昧缮折奏
　　闻是否可行伏候
　　圣明裁示谨
　　奏
　　刘晋若愿留任则题留以知县衔管教谕事可也如不愿留任因其勤敏明白而反阻其上进之阶殊非鼓励人才之道
　　浙江观风整俗使【臣】王国栋谨
　　奏为覆
　　旨事窃【臣】一介庸愚荷防
　　皇上天恩畀以观风整俗重任于雍正四年十一月二
　　十二日赴汤山
　　行宫恭请
　　圣安并防
　　圣训剀挚详明大中至正圣经贤传之奥一经
　　圣明阐发内圣外王之道一以贯之【臣】粗习章句学识



