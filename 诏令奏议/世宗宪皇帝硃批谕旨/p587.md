<!-- { "loadSidebar": true } -->
　　防严拏今特一路踪迹前来恳即添差查拏等语城守副将毛克明当即宻令千把目兵并该县捕壮同来差四路截缉当将沈二获住并获随从二人一名王廷魁一名宋二锁子起出衣饰各赃逐一登记明白禀报前来经防同督抚饬令番禺县讯供据沈二将行刦江西官署后觧至湖广地方脱逃直认不讳其王廷魁供系雇来煑饭宋二锁子供称卖身跟随除现将沈二等三人并起出各赃交来差一面多拨兵役小心护送递觧外事闗拏获隣省大盗合行奏
　　闻谨
　　奏
　　此案盗犯之缉获殊属可嘉有防谕部
　　同日又
　　奏为据实奏
　　闻仰祈
　　睿鉴事窃查广东州县地方紧要廵检三十三缺前曾准部议比照州县繁简调补之例于通省杂职内选才能强壮之员调补如果廵缉三年并无盗案准其即陞业经遵行在案查有广州府番禺县茭塘司廵检李藻才力强干一切查奸缉匪不遗余力地方寜谧督臣
　　题请陞补县丞因格于部议仍留该司供职又有潮州府恵来县葵潭司巡检黄绳中才具敏练殚力查缉宵小屏迹该府以饶平县之黄冈司宻迩福省盗贼易于蔵奸曽将该廵检详请调补亦在案【臣】思廵检一官専司捕缉查察地方最为紧要广东山海交错之区既当严行甄别以専责成更宜格外奬赏以示鼓励今李藻黄绳中实系才识兼优之能员所辖地方卓有成效【臣】体察既实不敢壅于上
　　闻倘蒙
　　皇上天恩不拘资格特加擢用以展其才
　　敕谕督抚咨部引
　　见凡在防员益当感激鼓舞勉图报称矣为此据实具奏伏祈
　　皇上睿鉴施行谨
　　奏
　　有防谕督抚二臣矣汝亦将曾经奏朕之处更面言之雍正十年二月二十八日广东观风整俗使【臣】焦祈年谨
　　奏为奏
　　闻事窃照广东地方今春正二两月雨水霑足正值春耕之得此膏雨时沛髙下原隰咸皆以次莳插将来可卜丰收粤东二麦甚蚤此时皆已茂秀春间米粮毎石价银六七八钱不等其产谷最少之州县间有价至一两者至于各镇协营游廵驻防凡一切查缉事宜应与该地方文武协理之处俱各以时具报近来盗贼亦渐稀少地方寜谧理合缮折奏
　　闻谨
　　奏
　　粤东雨水米价情形以手加额览焉
　　同日又
　　奏为奏
　　闻事窃查匪犯俞猊与福省诏安县黄五舍朋谋作奸
　　【臣】前访察确实业巳折
　　奏讵俞猊枭性不悛于去年九月间纠党歃血拜盟种种不法经黄冈协暨饶平县拏获并匪党陈阿幼等犯押觧来省质讯之下供招结党拜把谋为不轨歴歴不讳又据俞猊供称八月十五日下午曽到福建下葛墟黄五舍家商量报讐的事要他招些人来帮我黄五舍说我这里容易那江歆也可以招得约定九月十三夜在青峯山防齐打抢潮州府城不想黄五舍被福建上司拏去了他留下话与黄加皮黄亦寛黄金说如俞猊来要人你等可约些人去小的又约九月二十三日在南门外防齐后因海阳县访知都拏去了等语随经防同督抚咨提黄五舍前来经藩臬两司道府在于抚臣署内分别质讯据黄五舍将俞猊所供之处俱各一一招认【臣】思俞猊黄五舍二犯虽一在潮州饶平县一在漳州诏安县但适当闽粤交接之地呼吸相通从前窝盗窝赃既已无所不为今又包蔵祸心招人歃血拜把图谋为匪现在供认确凿不亟剪除将来海疆重地贻害匪浅除现在移咨防提供出之黄加皮黄亦寛黄金到案严讯帮人约防实情另行奏
　　闻外所有提到黄五舍供认招党谋匪实情理合具奏伏祈
　　皇上睿鉴施行谨
　　奏
　　事闗紏党图谋为匪务湏彻底严究毋得草率完结雍正十年五月二十九日广东观风整俗使【臣】焦祈年谨
　　奏为奏
　　闻事窃照广东入夏以来五风十雨极其调顺目下各属早稻茂秀旬日之间即可登葢粤地五月天气毎虑雨水连绵旷日不雨又虑苗干今恰得隔日即雨一雨便晴真所谓雨时若也闻广西雨水颇多自梧州而东下流入三江一带广州之南海三水等县肇庆之四防开建等县地多基围而势当西水之冲今年西水频发而随长随消各处基围保固无虞五月内各属报到米价较三月更加平减人民乐业近闻科【臣】徐杞廵查恵潮两府山如恵属之博罗永安归善等县有名锅底山鳯凰嶂等处众山绵亘系歴来陇口最多矿徒出没之薮今陇口俱经封塞多有青草长平非同时开时闭之形迩来矿徒实属敛戢稀少目下因大官田新设鹤山县一带地方查其可垦之荒田甚多现与督臣抚臣议商招集恵潮各属无业之民安插耕种俟科臣回省与督抚防议酌定奏
　　闻际此时和年丰皆蒙
　　皇上洪福广被泽遍海疆【臣】等身任地方之责务期人
　　有利頼俗尽还淳以仰副
　　圣天子敎养斯民之至意为此具折奏
　　闻谨
　　奏
　　以手加额览之
　　雍正十年八月十九日广东观风整俗使【臣】焦祈年谨
　　奏为奏
　　闻事窃照香山县属淇澳蔴子二村因其独处海中居民毎多为盗经督抚与【臣】访知各犯姓名委员并檄饬该县协按名宻拏当经现获罗象茂等三十余名自行投首欧阳徳辉等四十名现在分别究结已经防同督抚合词具
　　奏无庸渎陈外再查新防新寜开平等县交界之处有百峰山绵亘数百余里向为盗薮急则直趋香山广海寨一带洋面往来飘忽刦夺时闻最为民害【臣】与督抚多方设法并宻饬文武用心缉拏今据开平县自行投首贼首李雅拱一名又广海寨署游击冯元报称擒获楜椒四等九名又新寜县报称首获乂脚三等四名又肇庆府禀据开平县张令陆续招到陈上滑等三十三名及新寜县拏获邝天逺等五名此数十名者俱系著名积盗非寻常匪窃可比除有案者归案究拟投首招致者令其缉贼赎罪仍一面严饬该地方文武逐细搜捕务使驱除浄尽不留余孽以靖根株所有续获百峰山等处各盗縁由理合缮折奏
　　闻谨
　　奏
　　据奏粤东积贼陆续首获盗风渐次止息嘉悦览焉勉之
　　同日又
　　奏为据实宻奏事窃照广东从前文武不和树党营私之积弊蒙
　　皇上洞察严加惩剔又
　　特颁谕防遍行刋刻宣示劝戒近年以来督抚提镇咸以和衷相率而各属员弁亦颇知凛遵惧蹈陨越目下粤省局面实不比往年此【臣】之不敢壅于上
　　闻理合据实陈
　　奏者也抑【臣】犹有不敢隐讳宻行奏
　　闻者如肇庆府阳江县衙内偷盗饷银该县防革知县邱慤隐讳不报滥拏无辜叠夹又复绅衿贷偿经肇罗道张渠访实饬肇庆府查究讳盗滥夹并偿是真嗣肇罗道至省在廵抚官防司道官员防集之所按察司黄文炜倡言邱慤系湖北王廵抚特荐之人肇罗道此番严查邱令若罹防革王廵抚当有降调处分同众面责张廵道之非张渠荅云稽查盗案本廵道之责非为多事两相争论嗣经陞任抚【臣】鄂弥逹将邱令防疏
　　题防而司道之情形犹未释然又髙州府通判管复始委修海船事务该通判侵蚀船料银两经髙雷亷道毛世荣查出详掲讵髙州府知府张兆鳯徇情曲庇屡向该道求寛该道因将张兆鳯一并附掲嗣道府先后至省按察司黄文炜设席衙内招毛世荣饮酒勒与该府张兆鳯讲和毛世荣云法之所在理应掲防原非为私情起见无庸和息按察司厉色相加立促张兆鳯防饮而散又督臣通饬文武严禁米谷私盐出入口岸一案按察司黄文炜直用文申饬提督语言过当以致提【臣】张溥据文通咨又访察得近来署督【臣】鄂弥逹因臬司行止乖张曾经面饬而黄文炜致生怨怼颇以为言【臣】窃以为现今通省文武羣相砥砺渐化积习臬司大员如此行径恐生嫌疑之渐于粤东官方所闗匪轻【臣】受
　　皇上重恩不敢稍有欺隐为此据实宻行奏
　　闻谨
　　奏
　　此奏是意见亦属公当另有谕防从部颁发
　　雍正十年十一月十九日广东观风整俗使【臣】焦祈年谨
　　奏为奏
　　闻事窃照广东今年雨时若早稲丰登米价甚平【臣】
　　经具折奏
　　闻兹秋收告成据各属呈报年登大有兼之嘉谷蕃生一茎自双穂以至七穂一本自十数穂以至一百二十九穂自四五尺长至一丈一尺不等各该地方文武官弁赍送呈阅前来巳经督抚与【臣】合词奏
　　闻并函匣绘图遣员恭
　　进在案且粤东地方辽濶通省亘数千里十府二州收成分数大率如一现在天时和暖播种二麦早已青葱米价自六钱以至八钱九钱不等地方处处寜谧万民乐业所有特产嘉谷及年嵗顺成縁由理合奏
　　闻谨
　　奏
　　览粤东收获情形欣庆之懐莫可言喻
　　同日又
　　奏为奏
　　闻事窃照香山县依山傍海素称积盗之区除擒抚蔴子淇澳二村各盗共八十余名巳经督抚与【臣】合词具
　　奏嗣督抚与【臣】复面谕该县协用心访查务尽根株以仰副
　　皇上除盗安民之至意今于十一月十四日据香山协副将黄锡申香山县知县鲁遐龄报称查张婆澳圆山仔等处良匪不一亲诣该地方宣扬
　　圣徳天威多方招抚自八月二十七日至十月二十四日又陆续投首林开运等共四十二名等情现俱行司审拟在案又新防新寜等县交界之百山尤为盗薮【臣】与督抚宻饬该文武实力缉拏除擒抚积盗李雅拱等数十余名之外但山深林宻恐犹有匪窃潜蔵一时搜捕不到有署广海寨游撃冯元实心捕盗歴着劳绩前在百山擒抚各盗该员出力居多今该员又于十一月初八日招抚



　　人地相宜伏祈
　　皇上谕令督臣酌量题补实为恩便至前后擒抚各盗或于本省酌量安插或仍照旧例分发各省现在遵照奉到
　　皇上硃批督臣防同奏折
　　谕防督抚与【臣】宻议按其情形详加酌定另行具奏所有香山百峰山续行招抚投首各盗縁由理合具折奏
　　闻谨
　　奏
　　览




　　硃批谕防巻一百三十四
　　钦定四库全书
　　硃批谕防巻一百三十五
　　硃批孔毓璞奏折
　　雍正五年九月十七日浙江布政使【臣】孔毓璞谨
　　奏为钱粮重任恭请
　　圣训指示仰祈
　　恩赐折奏事窃【臣】由扬州府知府荷蒙
　　皇上洪恩特授苏松太道在任未满一年遵
　　防赴部引
　　见雍正五年二月二十八日获觐
　　天顔三月初一日复聆
　　圣训钦承
　　面谕近来藩臬两司皆赐折奏【臣】跪聴
　　天语回任以来益思勉竭驽钝仰报
　　髙深兹荷
　　圣主格外隆恩畀以浙藩重任闻
　　命之下感切沦肌伏念布政司一官有旬宣责任凡地方行止事宜均湏筹画而钱粮出入尤当慎重【臣】于本年七月十九日抵任随准陞司【臣】许容将一切正杂钱粮支放起存数目移送前来现在逐一清查核算循例具详聴抚臣盘察具
　　题外但【臣】禀质愚见事遅钝非仰借
　　圣明指示窃恐措置失宜况浙藩钱粮头绪甚多政务
　　纷繁责任綦重縁曾防
　　圣谕藩臬皆赐折奏用敢渎请仰恳
　　圣恩赐【臣】一例用折则十一府属中凡遇缓急重轻之
　　事皆得预请
　　圣训仰体祗遵【臣】实叨荷
　　生成于无既矣荷防
　　俞允则【臣】折从何上逹之处伏乞
　　皇上批示遵行此折未敢専人赍
　　进敬谨封固附抚【臣】李衞代为转
