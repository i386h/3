<!-- { "loadSidebar": true } -->
　　湖南廵抚【臣】王国栋谨
　　奏为奏
　　闻事窃照永州府宁逺县失主荆之宝案内盗首七十七纠率匪类为害地方断难轻纵【臣】钦遵
　　谕防歴次移行严缉复大张晓谕凡能缉获本犯者除已经悬赏外【臣】又另悬重赏分委干员往粤协缉去后兹于十一月二十二日据永州府宁逺县报称本月十五日接江华县锦田司廵检毛峻德自广东广州府禀称盗首七十七已于十月二十六日会同四会县把总典史在广宁地方拿获令带去识认之莫祥九认明的系七十七已解赴广东督臣衙门查讯等因转报到【臣】除经飞咨广东督【臣】孔毓珣速将该犯严押来楚质讯是否确系盗首另行请
　　防正法外所有据报已获盗首缘由理合具折奏闻谨
　　奏
　　闻各案业经捕获之盗多致逃脱且有越狱而逸者是何理耶获而复脱何如不捕似此徒贻笑于隣省耳
　　湖南廵抚【臣】王国栋谨
　　奏为敬覆
　　训防事本年十一月二十六日刑部左侍郎署吏部尚
　　书事【臣】杭奕禄奉
　　命至长沙【臣】谨跪请
　　圣安杭奕禄随口宣
　　皇上训防尔至湖南问王国栋伊在湖南一两年如果时常宣扬德化晓谕愚民如何有此等百姓想河南必无此事令伊从此以后勉力改过自新留心地方事务不时晓谕愚防稽查匪类等因钦此【臣】跪聆之下悚惭无地伏念【臣】本愚贱谬任封疆楚南刁悍习俗久荷
　　圣明洞鉴今乃有大逆不道之曾静张熙出【臣】属下【臣】莅任一载有余既不能化导于先又不能觉察于后负职之罪百喙难辞乃防我
　　皇上不加谴责格外优容复
　　谕防部臣勉【臣】改过
　　天恩如此之髙厚
　　训诲如此其谆切【臣】惟有时刻凛遵
　　天语一念不敢懈弛一事不敢姑息殚心竭力化导整
　　顿以期仰报
　　殊恩于万一耳除会讯逆贼供情及分咨各省提犯缘
　　由另行公同陈奏外所有微【臣】恭领
　　训防私心感激下情理合具折谨
　　奏
　　身为大吏凡事当务远大二字若不急所当务往往舍大图细而不知所贻悮者广矣勉为之
　　刑部左侍郎【臣】杭奕禄副都统【臣】海兰湖南廵抚【臣】王国栋谨
　　奏为恭报会讯逆贼供情并
　　呈逆书底稿仰祈
　　睿鉴事窃【臣】杭奕禄于十一月初三日奉
　　命出京至二十六日抵长沙府城恭述我
　　皇上天地之量尧舜之仁不以逆贼狂言少介
　　圣意并
　　命臣等平心静气穷究邪説所由来开导痴愚所未谕务使折服认罪【臣】海兰【臣】王国栋恭聆之下仰颂
　　圣德之渊涵益愤逆徒之妄诞【臣】等于长沙抚臣内署
　　提出曾静将
　　圣天子孝敬慈惠恭俭文明与夫励精图治之实心爱养斯民之实政逐一开示宣扬该犯谛听良久乃俯首认罪据云静生居天末日坐井中造言诽谤罪大恶极痛哭流涕叩头不已【臣】等见其醉醒梦觉然后将逆书所载逐条追究该犯茫无所指非云齐东之语即云臆度之私诘问再四毫无风影当给笔令该犯写供谨将亲笔供单进呈
　　御览【臣】杭奕禄又会同追究其同谋党羽据该犯坚供当日遣张熙前去实系独得之秘毅然而行既非他人所能参赞亦不屑与闻于人且自以为成固有利止亦无害故知几録内谆嘱张熙一路访问如所闻与在家所传不合即便囘来另作主意不可轻举原非预有邀约谋定后行实无同党有书可证等语【臣】等会讯续获之宁远县敎谕刘之珩陈立安并书内查出之曹珏廖易即景叔等皆供不知投书情事即质之曾静亦云伊等实不知情伏查逆贼曾静即夏靓生于山野不明大义因考试五等遂丧心病狂借前人道学之皮毛以行其无父无君之邪説复敢诬谤
　　圣主揑造逆书遣徒张熈即张倬又字敬卿带同张勘即实安赍往陜西希图诱惑大臣济其大逆诚为罪恶滔天神人共愤【臣】等恪遵
　　训防平心细询该犯自知诬妄不待刑加叩头伏辜虽悔罪出于天良似类有苗之格而下民敢于罔上难逃大逆之诛宜置极刑以彰
　　国法同谋之张熙知情之张勘张新华以及縁坐人等律有明条均难轻纵至于曾静行止乖张久为乡党所不齿被其蛊惑信从者止有张熙等一二门人【臣】等细行查访此外实无同伙党羽其逆书所载谯中翼严臣沈在寛车鼎丰车鼎贲孙克用并书内查出毛仪施虹玉等据该犯坚称皆系背地推崇并未谋面之人等语【臣】等查阅知新録知几録内所载各条原无与众人商谋字様似非全出狡饰再从前曾静遣张熙往浙江访求吕晚村书时曾见吕晚村第九子吕无尽得伊纲目凡例未发之蕴或彼此有所商谋亦未可定【臣】等现在行提并要备忘録吕子文集及纲目凡例未发之蕴以便查阅所有曾静逆书底稿及祭祖文稿【臣】等谨公同封进仍望
　　皇上即赐发囘容【臣】等细按追问以免遗漏除现在防咨陜西江南浙江三省督臣提拏逆贼张熙并逆书内一应有名人等到案质明另行分别律拟
　　奏请外所有【臣】杭奕禄到长沙会讯缘由及逆贼曾静供单并搜出曾静大逆书三册又所着小学开防一册扇一柄对联一纸刘之珩书二册谯中翼诗稿一纸理合另匣一并奏
　　呈伏祈
　　睿鉴谨
　　奏
　　览逆犯之供单更属可笑人也另有谕防从部颁发遵谕将一起逆党押解来京可也一路寛其束缚毋使惊惧江浙逆犯已解到部俟其到齐一同对质
　　湖南廵抚【臣】王国栋谨
　　奏为奏明事窃查湖南辰州府盐木二项落地税银向系知府监收每年额征银二千四百余两经前抚【臣】布兰泰访知所收加倍复据该府通判蒋焘禀称约有羡银六千余两行据该府知府汪立名详称止收过赢余银三千五百余两随
　　题请暂委蒋焘监收后因蒋焘不将伊署府任内收过赢余银一千二百两据实报出复
　　题请改委陞任干州同知王柔监收以定税额【臣】查辰州府征收盐木二税向无部颁定则如盐税一项每包征银一厘六毫而木税一项则计价输纳查汪立名详称伊任内悉照院司详批定案如杉木围圆六尺者作价银四两五钱每银一两收税三分其松木槩不收税而王柔当日
　　题请改委监收之后另定科则将杉木围圆六尺者作价银五十八两每两收税三分松木又一例征收据称照现在采买解部木植定价征收有减无增而较之从前已多数倍又値雍正五年夏秋水发木簰络驿而下所以一年之内收过正额赢余共银九千三百余两然王柔亦不敢即以此为定额仍请再收一二年照河水大小以定该年税银之多寡经【臣】
　　题明准有部覆在案惟是该府木税祗因向无部颁定则是以各任征收例不画一税则悬殊难以遵守前布政司朱纲任内曾经具详前抚【臣】布兰泰咨请工部颁发则例续准部覆以辰州府盐木税银作何征收该抚从前并未报明本部其应照何例征收之处无凭定议等因咨覆在案【臣】思同一六尺围圆木植而汪立名照从前详案作价银四两五钱每两收税三分王柔作价银五十八两亦每两收税三分未知各省木税作何征收自应酌定税则颁发征收庶商民不致偏累而可永远遵循除现将汪立名王柔各任内征收木税欵项造册咨部酌定则例颁发征收外相应
　　奏明伏祈
　　皇上睿鉴谨
　　奏
　　据奏则汪立名之欺隐王柔之实心任事已歴歴可见矣今不待王柔征收一二年后试准确数而遽请定则例该部自必仍以无凭定议为辞似此空文往来咨行朕实不解且若部中竟议定汝等必不能足之数颁行到彼则又当作何征收耶殊属昏谬之至
　　湖南廵抚【臣】王国栋谨
　　奏为奏明事窃查茶陵州知州王克修年力强干办事有才因赋性褊急用刑过严地方甚有怨声但伊自雍正四年十月任事能将接征康熙五十九年起以及雍正元二三四等年积欠钱粮全数催完本任经征雍正五六两年钱粮亦俱通完无欠实有可取使能悛改性情即为循吏【臣】查岳州府慈利县知县陈采先经【臣】
　　奏请调补城步县要缺已防
　　俞允在案所遗员缺虽稍简于城步亦属苗疆例应拣补且该县尚有歴年积欠钱粮正须清理今王克修催征积欠已有成效请即以王克修调补慈利以知州管知县事仍照原衔陞转【臣】严加敎导使之恪慎供职倘该员调任后仍前任性重刑一有劣迹【臣】即据实纠防除防同督【臣】迈柱另疏具
　　题调补外合先
　　奏明伏乞
　　睿鉴谨
　　奏
　　王克修既如此催科有术因公任怨则严刑之论更当详察今若调任慈利经征积欠又不容其严厉则是絷其足而使之趋也如此刻待属吏恐将来湖南无一实心任事之员矣此人不可仍留汝属下候朕调来另用刑部左侍郎【臣】杭奕禄副都统【臣】海兰湖南廵抚【臣】王国栋谨
　　奏为请
　　防事雍正六年十二月初八日【臣】等将会审逆贼曾静亲笔供单及逆书稿本业经会折进呈
　　御览其逆贼张熙并供犯严臣车鼎丰等亦经飞咨陜西江南浙江督臣分提去后雍正六年十二月二十八日准陜西督【臣】岳钟琪咨称讯据张熙供毛仪系宝鸡县贡生前曾路过他家他巳故五六年了等语现在差查如毛仪果故即当移解张熙听审合先咨覆等因本年正月初七日准浙江督【臣】李卫咨称此案先奉
　　密防随将严臣沈在寛已故吕晚村之第九子吕毅中第四子吕黄中长孙吕懿厯密提到案严讯确供委官李国正等于十一月初六日管押起程解赴刑部投收讫其备忘録吕子文集并别项书籍俱经两次固封具折进
　　呈并将吕留良家现存书目抄册同送在案相应粘抄供单咨覆等因该【臣】等查核单内严臣等各供与前审曾静口供相同其张熙赴陜上书之处虽据曾静坚称严臣等并不知情但必得对质严讯始可完结相应会折
　　奏请伏乞
　　皇上敕部将严臣等押发来楚与曾静张熙等三面
　　质明另容【臣】等按供律拟请
　　防定夺至供犯车鼎丰等据差役囘称江南督【臣】范时绎已经遣员解来于正月二十外可到合并奏
　　闻谨
　　奏
　　已有防令汝等押带各犯来京矣
　　湖广总督【臣】迈柱湖南廵抚【臣】王国栋谨
　　奏为钦奉
　　上谕事窃【臣】等奉
　　上谕各省官员养亷着各省督抚悉心商酌司道等官既有养亷何得仍收属员陋规令督抚一一严查据实陈奏等因钦此随檄布按两司移行道府州县一体钦遵如有私收餽送规礼据实详报尚有未分给养亷之员一并议详去后兹据布按二司详称准驿粮衡永岳常辰沅各道囘移并长靖等九府详称湖南司道府州县各官自雍正元年将额征钱粮耗羡分给养亷之后一切陋规革除殆尽实无餽送私收情弊今又防
　　皇上令将通省耗羡计算均分又将杂税赢余添入给
　　与敢不凛遵
　　功令益励清操惟司道府首领及州县佐杂等官尚未给有养亷等情前来【臣】等又细加体访迩来司道府并不敢违例受贿而州县亦不敢私行餽送实无阳奉隂违之事倘有营私壊法不肖之员【臣】等一经察实立即防劾至湖南杂职各官向无养亷但此等微员专供差遣俸薪无几实不敷用【臣】等推广
