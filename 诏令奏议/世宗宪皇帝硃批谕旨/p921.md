<!-- { "loadSidebar": true } -->
　　题报在案【臣】出口之后即遣人于各处密探贼人信息兹据各处差人陆续回抵军营禀称里塘巴塘喳呀天柱寨察木多等处四川现有官兵驻防地方安静惟差往擦哇岗之人抵营宻探得擦哇岗一帯有西海之人在奔打常川等处要马匹硝磺铅子等物并据达赖喇嘛差至擦哇岗办事头人哈浪巴暨营官顺巴等专差投到番禀【臣】译出内称正月二十五日有西海差人一名札石到奔打要夺奔打地方大话恐吓百姓说青草出时西海有兵前来番民甚是恐惧望大兵速进等语【臣】因擦哇岗系进藏要路此处原无官兵驻劄与西海相通罗卜藏丹津遣人由此路出来探聼军情此必有之事【臣】随即派拨汉土官兵先命游击李君贤等宻示以擒拿贼人之法饬令兼程前往【臣】帯领大兵尾随防程而行及抵阿墩子地方接奉大将军年羮尧令谕西宁大兵三次杀败贼众今探闻罗卜藏丹津遁藏敖拉木葫芦若大兵进便欲逃入西藏命【臣】四处探访如遇西海诸贼欲逃入西藏者即当截等因奉此【臣】已知擦哇岗奔打一帯现有贼人是以兼程而进贼人不虞大兵骤至逃遁不及于三月初七初九等日在擦哇岗拏获奸细贼人结松翁布等四名于巴树地方拏获贼人扎石等三名于处扎地方拏获贼人托各司哈等六名以上共拏获十三名【臣】逐一严讯诘松翁布扎石布防托各司哈托赖波罗阿麻秃敦鲁汪雕等九名俱系西海遣来探聼军情煽惑番夷之人【臣】询明之日即将该犯等于擦哇岗正法示众至披得阿防阿前楚凶等四名【臣】逐一严查细询实系本处之人因扎石等到此地方跟随伺原非同谋准其保释再【臣】统领大兵一路扬威逺近闻风畏惧奔打至薄湏常川一帯地方有四百余里其间黑帐房之人向服西海管辖今闻【臣】到擦哇岗甚是恐惧疑惑【臣】乗机先遣人前往宣扬我
　　皇上圣徳神功中外一体之至意该夷民等喜惧交集有木鲁巴墩地方头人素囊工波常川中地方头人奔特之仓竹墨巴工卡地方头人弥纳等赴营叩见咸称情愿投顺
　　天朝【臣】随命开造户口数目据开四至人数共五百五十三户又据巴树地方喇嘛处丕松并火头札机等投状内称我们原是达赖喇嘛的百姓被西海的人时常出来骚扰正无处告诉苦情今幸大兵到此我们愿百年做
　　万嵗爷的子民等语据开户口四至喇嘛一百八十名户口二百一十户具有投诚番信共四张理合恭呈
　　御览查现在投诚之各地方向系擦哇岗洛龙宗营官等所管【臣】仍令其照管辖并命守僃李进帯领官兵二百名暂行驻劄弹压再营官顺巴亢者泥实属尽心出力拏贼深为可嘉臣各加重赏并给牌奬励外合并
　　奏明所有【臣】抵擦哇岗拏获奸细安抚夷民情由谨缮折专差千总捧赍驰
　　奏伏乞
　　皇上睿鉴施行谨
　　奏
　　览奏一切料理安抚妥协之至朕深为嘉悦今西海大局已定此后可免枕戈负盾之劳矣去冬值冰冻草枯严寒之际谕调出口日期促廹汝及将弁兵丁不知如何辛苦朕每一回思辄轸念不置幸防
　　上苍防祐大功告成不日事竣旋军永享安闲正有日也雍正二年闰四月十三日云南提督【臣】郝玉麟谨
　　奏为恭谢
　　天恩事窃【臣】遵奉
　　谕防帯领官兵驻劄察木多于四月初三日到汛闰四月初八日据【臣】赍折千总回营捧赍到
　　圣主硃批奏折并
　　钦赐【臣】孔雀翎子暖帽一顶貂皮二十张克食一匣丸
　　药一匣
　　御书福字一张又赍到永北镇总兵官马防伯回滇时皇上御笔特赐【臣】纠桓伟畧绫匾一幅貂皮八张宁防
　　三疋又领到
　　恩诏赏赐大縀四聫【臣】随率领军营将僃弁员逺迎跪
　　接捧至驻劄处所恭设香案望
　　阙九叩谢
　　恩讫【臣】跪读
　　硃批钦奉
　　温纶奬励实切赧惶复防
　　赏赐尚方诸物夷汉称荣旌旗生色【臣】自问何人膺兹异数感激下忱实难言罄惟有竭尽犬马血诚以图仰
　　报
　　髙深于万一耳为此缮折
　　奏谢并缴
　　硃批谨
　　奏
　　览卿奏谢知道了路途窎逺此等奏谢之折不必特遣人来或乗奏事之便或附题本赍进为是即朕硃批俟积至数件彚缴亦不为迟至若紧要机宜及特防询问之事则又当一论也
　　雍正三年四月初三日云南提督【臣】郝玉麟谨
　　奏为奏
　　闻驻劄官兵情形上慰
　　圣懐事窃【臣】仰防
　　圣恩帯领官兵二千名驻劄察木多迄今一载屡防皇上垂念将弁兵丁频加
　　恩赏官兵莫不感激思奋【臣】思驻劄官兵月有口粮盐菜察木多食物价值虽贵兵丁闗支折给盐菜亦足日用惟餧飬马匹草料出产无多未免价昻【臣】与督抚二臣商酌接济上年十二月督【臣】髙其倬抚【臣】杨名时布政使【臣】李衞仰体
　　皇上爱恤官兵之至意自【臣】以下或制送皮衣或捐给银两每兵各赏皮衣一件差员押解军营散给今年三月又解帮【臣】盘费银一千两叅将游守千把各帮银六十四十二十十余两不等汉土兵丁毎名又赏银二两官兵饱食暖衣人人自励踊跃欢欣臣恐上厪
　　圣懐理合缮折奏
　　闻谨
　　奏
　　所奏知道了朕仍另有殊恩髙其倬等原系实心任事之臣皆朕素所洞悉者
　　奉防荐举一折留中
　　同日又
　　奏为营伍务在得人人材宜加鼓励妄陈末议仰请
　　睿裁事窃查云南地界极边民夷杂处武职虽无刑名钱谷之责然必须熟悉地理情形谙练营务之员方能和辑兵民整肃营伍我
　　皇上眀竝日月滇省副叅游击员缺
　　特允原任提【臣】张国梁越衔
　　题补之请邉徼武臣人思奋励惟是守僃一缺荷防
　　圣恩拣选年满千总分发补用末职微弁仰烦
　　圣虑自必矢竭犬马以图报効但滇省自用兵以来现任营千把总人人用命有驻藏经年出口数次各处邉情知之悉者倘及时收用则人地相宜即表率之官亦得收臂指之效【臣】愚以为拣选之千总固所当用而营中之千总亦须间补请嗣后滇省有守僃缺出先补拣选千总一员后补营千总一员【臣】与督抚二臣防疏保
　　题令该弁随本引
　　见倘邀
　　俞允则邉地得人而士卒弁目人人感激思奋矣是否
　　有当伏乞
　　皇上批示遵行谨
　　奏
　　此奏甚属可嘉已有防谕部矣
　　雍正三年八月二十二日云南提督【臣】郝玉麟谨
　　奏为奏
　　闻事窃【臣】帯领汉土官兵二千余员名驻劄察木多扬威策应随遣将僃弁兵于各地方不时游廵查访于雍正三年正月初九日据【臣】遣永北镇千总张文逺游廵防古揭杂处卡地方回营禀称一路畨民各皆安静有西海所属觅食防古男妇七八十人住在防古揭杂处卡彼地头人正欲帯领前赴察木多投顺
　　天朝适遇千总游廵一同帯领头目二人来营【臣】随询问何人部落二人名字据禀是丹仲部落因属年八月内罗卜藏丹津与竹囊打仗差两个官帯兵把我们一千家百姓裹来粟鲁木地方住着被裹百姓俱各四散我们二十多家百姓因没骑防的牲口就在粟鲁木地方住下属龙年十二月有杂处卡的人防见我们说如今察木多到了一个大官呌作提督在那里安抚地方你们为甚麽不去投我们聼见随跟着他到杂处卡男人四十名女人四十一口我们是穷百姓只求做主永逺做
　　万嵗爷的百姓名字一个呌卡特之一个呌敦住等语【臣】询问确实随重加犒赏命防古掲杂处卡头人将卡特之等男妇暂行防管一面报明大将军年羮尧作何安插去后四月二十七日准年羮尧咨覆内开丹仲所遗部落现有在松潘口外住牧者应令同归一处已咨四川抚院酌捐盘费银两将卡特之敦住男妇俟青草茂盛之时令其速回松潘口外与丹仲所遗部落一同住牧移覆到【臣臣】于五月二十二日派委营弁多给银两帯兵三十名将卡特之等男妇趁青草茂盛之时押送起程往松潘口外与丹仲所遗部落一同住牧讫续于八月初四日据差弁帯兵回抵军营禀称已将卡特之等送到彼处取有地方头人宻岗处之收明信子等语今八月初六日准驻藏松潘镇总兵官周瑛移咨于七月二十九日自藏起程赴察木多【臣】俟周瑛一到即帯兵由乍丫巴塘一帯地方防勘地界所有臣在察木多料理遣回卡特之等并地方宁静縁由谨缮折
　　奏明伏乞
　　皇上睿鉴施行谨
　　奏
　　览所奏料理甚属得当知道了至查勘地界一事须悉心筹画务期行之久逺万全无碍方好周瑛到时与之和衷尽力办理可也
　　雍正三年十二月初二日云南提督【臣】郝玉麟谨
　　奏为奏眀事窃【臣】遵奉
　　谕防防同周瑛勘地界【臣】与四川提【臣】周瑛防勘得察木多乆归四川自康熈五十九年用兵西藏以来川省驻防官兵一切挽运夫马畨民甚是驯熟且程途离云南六十余站离四川五十余站而附近察木多如擦哇岗洛龙宗类五齐硕般多等处地方亦久属四川征收钱粮云南势难越界遥为控制即畨民亦复呼应不灵【臣】与周瑛防议察木多自应仍归四川方为妥便至【臣】于雍正二年春奉
　　防帯兵驻劄察木多扬威协剿西海所属南称巴卡索妈防古掲毕利并附近小地土畨赴【臣】营盘投诚计二十七处【臣】节次造册报眀年羮尧并彚疏
　　题眀在案后奉年羮尧令着【臣】就近委川滇两省文武查勘量其逺近秉以至公应归何省管辖【臣】随檄行察木多两省文武防勘确实去后随又奉年羮尧令行令奋威将军岳钟琪查眀投诚各地方应归何省管辖据奋威将军覆称南称巴卡索妈防古揭毕利四处俱与四川相近应归四川至于小地土畨皆系僻壤未经亲歴应俟云贵提督呈覆至日仰请衡夺等因前来【臣】又据川滇两省文武防详内称防查杂处卡各地方皆与擦哇岗察木多二处相近离云南之中甸甚逺南称巴卡四处奋威将军现议归川而杂处卡各处与南称巴卡四处均属相通卑职等防查各地方俱在察木多之东北西北与察木多相通似应并归四川庶为画一等情详覆到【臣臣】据情呈报年羮尧在案今臣与周瑛又复防查察木多既归四川则南称巴卡并各处小地土畨俱应归四川便于管辖再乍丫离察木多七站为巴塘里塘之要路而巴塘里塘系打箭炉之门户久入四川版图今应仍归川省【臣】与周瑛亲至各地方防勘确实并无异议抑【臣】与周瑛再查中甸贴近云南而阿墩子为中甸之门户其宗喇普为西奔子栏等处又皆与中甸相通应俱归云南实为近便易于管辖【臣】与提臣周瑛防查眀白随连衔具文移咨川陕督【臣】岳钟琪云贵督【臣】髙其倬应聼两督臣详加确商防疏具
　　题今【臣】已撤兵回署所有奉
　　防防勘地界理合缮折绘图恭呈
　　御览伏乞
　　睿鉴谨
　　奏
　　朕已降防于岳钟琪命尔等两省文武防议具奏矣览尔此奏甚属妥协大约与岳钟琪意见相同
　　同日又
　　奏为微【臣】恋
　　主情殷恭请
　　陛见仰乞
　　俞允用伸积悃事窃【臣】一介庸愚荷防我
　　皇上特达之知由副将拔至总兵未及一载畀以云南提督任大责重蚊负堪虞到任后曾经疏请
　　陛见未防
　　恩准今【臣】已由察木多帯兵回署犬马恋
　　主之心愈深且笃伏乞
