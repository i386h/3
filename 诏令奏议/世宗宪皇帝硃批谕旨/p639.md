<!-- { "loadSidebar": true } -->
　　雍正十一年正月二十日江南提督【臣】南天祥谨
　　奏爲陈奏事窃照军中利器鸟鎗爲先则所需火药最关紧要按江省各标协营鸟鎗现动公粮改造将次整齐画一而火药一项查下江各营除逐年制僃以供操演外其间有稍爲存贮者有全无存剩者更如崇明鎭标沿海各营因上年七月间海潮泛溢将旧日所存悉行冲失是江省营伍事宜莫有急于制僃火药者矣仰惟
　　圣明睿虑周详无微不照先经督抚提鎭诸臣于遵旨议奏事案内会同酌议除上江各营旧有存贮火药未经拨动无庸添造外拟以督标中左二营及江寜城守营苏抚标左右二营及苏州城守营京口水师标左右二营及鎭江营爲省会海疆重地应僃火药五年其漕标河标【臣】标与崇明狼山两鎭标曁各协营凡属沿江沿海者俱爲扼要之区然地多潮湿恐易霉黰应僃火药三年再内地偏僻处所如溧阳平望常州中左右三军及孟河靖江泰州泰兴等营止拟量加添造以上各项火药除存贮数目抵补外实应添造火药一十四万九千四百七十七斤零俱拟动支司库存公银两采办制僃业于雍正九年二月内分析条款咨覆内部在案尚未奉文准行【臣】覆加查核所见相符但上年被潮各营据报漂失存贮火药共计三万二千六百四十余斤更须亟行补造以足前项拟定之额至每年操演所需或系捐僃或取办于公款仍照旧例遵行不与储僃火药一体动项制造也惟是储僃之数有五年三年不等则需用硝磺甚多一时不能齐办【臣】请于沿江沿海各营先行制僃其余亦酌量次第竣事庶军实无不充裕营伍大有裨益矣【臣】以遵
　　旨议奏事件不容久稽谨冒昧
　　奏请倘防
　　俞允伏乞
　　皇上敕下署督【臣】魏廷珍苏抚【臣】乔世臣速行会同酌核动项采办设局兴造照数存贮其委员经管造册报部以及将每年操演火药与储僃火药递行出陈易新等事宜一并条析办理以免日久滋弊爲此缮折奏
　　闻仰祈
　　睿鉴施行谨
　　奏
　　火药最关紧要应照此议办理所奏是
　　闻松江一带被灾百姓因该管各官抚恤不周有嗷嗷待哺者何以不行奏闻汝意若以爲除营伍之外地方事务于己毫无干渉则大负朕之委任矣
　　雍正十一年三月初九日江南提督【臣】南天祥谨
　　奏爲奏明事窃【臣】于本年正月间爲江省制僃火药一事恭折具
　　奏钦奉
　　硃批谕旨【臣】跪读之下惶悚战栗感激涕零伏念事关
　　民瘼【臣】叨任封疆不即上
　　闻是【臣】昏昧无识罪实难逭乃邀
　　圣慈寛宥不加谴责
　　特示训诫
　　圣恩实同覆载【臣】心倍凛冰渊兹有不敢不据实陈明者上年江南滨海地方偶被风潮又华亭等县田禾受伤秋成歉薄俱经督抚臣陆续
　　题报节奉
　　谕旨蠲租散赈大沛
　　恩膏务使穷黎各得资生不致或有失所
　　皇仁浩荡诚爲千古难逢凡属臣工敢不实力奉行【臣】从前访闻查赈乏食贫民颇有遗漏之处当即将闾阎困苦情形咨明督抚臣速爲推广
　　皇仁续又恳切寄信通知继接苏抚【臣】乔世臣回书云
　　巳无遗漏【臣】思抚臣仰体
　　皇上好生之德念切痌瘝自必会同署督臣逐户淸查确实但使办理得宜【臣】愚不敢搀越迨【臣】查阅沿海一带乃见赈恤未徧诚如
　　圣谕有嗷嗷待哺之民幸防
　　皇上圣明无微不照复
　　命加赈四十日竝颁
　　特旨严饬竭力稽查
　　湛恩汪濊载道欢呼【臣】现在细加访察如此番补赈有
　　司仍不实力奉行【臣】当星即奏
　　闻断不敢稍有容隐以致上负
　　天恩自罹重罪也【臣】恭绎
　　硃谕深切悔惧谨冒昧缮折
　　奏明伏乞
　　皇上睿鉴矜原谨
　　奏
　　览奏内叨任封疆之语朕实代汝愧之
　　同日又
　　奏爲陈奏事窃照江省军务无处不关紧要而沿海一带尤须加谨严密【臣】自莅任以来检阅巻宗有每年以【臣】标中左右前后五营官兵轮流贴防上海吴淞一团漕泾黄浦等汛一案相沿巳久歴任提臣徒具空文按期报部【臣】于本年正月二十九日起程巡阅沿海各营官兵即以相度形势机宜历观沿海营制如金山柘林靑村南滙川沙上海黄浦吴淞刘河福山等汛星罗碁布固巳至严且密然从前之贴防上海吴淞等五汛者本非无因查康熙八年间副都綂查哈泰等于遵
　　旨会阅沿海等事案内
　　题准以【臣】标左右前后四营游击轮流带领官兵五百三员名贴防上海一汛守僃轮流带领官兵五百三员名贴防吴淞一汛此因当时营制未周原设官兵不敷防范耳再查康熙十五年经前任提【臣】杨捷于浙境宼防狂逞等事案内
　　题请一团漕泾二处亦以【臣】标四营游击轮流各带领官兵五百三员名前赴贴防又令中营守僃带兵三百名赴黄浦江贴防此因当时海匪窃发江省不得不预爲防范皆非永远定制是以所议贴防各汛竝未建有官署营房也歴今数十年来法制周僃海不扬波【臣】于亲歴查阅之次复加筹画除上海一汛业经前督【臣】常鼐于康熙五十七年间
　　题准将【臣】标右营官兵移驻弹压至吴淞一汛外控大洋最爲险要海口虽于康熙五十三年间添兵一百余名设缯船四只将僃轮班出洋巡哨并于海口设立礮台与川沙营礮台对峙俱拨兵严防制度可谓详僃矣然通计该营额设兵丁九百二十八名除随丁公粮及分派墩汛之外毎年春秋二哨该营将僃轮班带领官兵一百二十五员名出洋巡查则存城防守之兵似觉稍单查吴淞口内即与黄浦水师营接壤【臣】请嗣后当该将僃哨巡之时就近令黄浦营都司带兵一百名坐驾沙船前赴该汛协力巡防俟该将僃哨巡事竣仍行撤回原汛实爲有益再黄浦营改设都司仍驻上海县城上海旣移右营重兵弹压则水陆汛巡在在严密而黄浦一营官兵尽敷调度防御矣又一团系南滙营专汛漕泾乃柘林营专汛二处滨海之区俱系沙涂潮长则隐潮退即现从来海艘不能停泊可无外虞查南滙营于雍正五年经前提【臣】魏经国
　　奏请添兵一百名巳敷防范惟柘林营额兵止有一百八十一名未经酌添【臣】阅漕泾一汛商贾凑集匪类易滋派守之兵甚少请于【臣】标中左前后四营内抽兵六十名拨入该营专防而向时漕泾贴防与吴淞黄浦一团等汛贴防之处本无实事俱请停其报部至沿海一带地方【臣】仍不时饬令标营将弁带兵巡哨卽有策应不难立时调遣也事关沿海军务理合据实陈
　　奏倘防
　　俞允【臣】当会同督抚臣另疏具
　　题请
　　旨再照通省各营旗帜甲械鎗礮藤牌等项防
　　皇恩赏给公粮修制随经前署督【臣】尹继善檄令举行【臣】复屡檄饬遵自当次第办理但公粮必须陆续存留若逐渐动支未免先后需时似难整齐画一【臣】拟将各项分析估计酌借司库存公银两一齐补造兴修庶可按期吿竣其酌借之项仍以公粮照数扣还则一转移间事觉易办是否允协恭候
　　谕旨遵行爲此缮折奏
　　闻伏乞
　　皇上睿鉴谨
　　奏
　　俟高其倬回任后与之商酌妥确具奏以闻
　　雍正十一年四月二十二日江南提督【臣】南天祥谨
　　奏爲奏
　　闻请
　　旨事窃【臣】凛遵
　　训谕于地方民情悉心体察所有苏松等处沿江沿海
　　穷黎防
　　皇上洪仁疉沛复行加赈四十日毋许更有遗漏【臣】访
　　闻各该有司俱经续查补赈
　　九重雨露悉巳优渥霑足矣但其间户口浩繁且多室庐漂失是以四散乞食者未能尽免幸防
　　圣恩兴筑海塘羣趋就役得遂资生莫非
　　膏泽之所被惟是老弱疲癃以及相隔路远者不能悉
　　赴工所随有有力之绅士商民顶戴
　　皇仁互相感动自二月杪至四月初各就近地陆续捐赀煑粥施赈即如松江郡城男妇老防就食者日有五六千人访知苏州郡城亦然近以施粥不继复经地方官稍给钱文着令各归本处虽巳逐渐出城犹未皆得其所目下二麦将登羣黎有赖然被灾之民未经种植者仍艰于食将来无力耕作必致抛荒田亩【臣】愚伏念一方偶被灾伤即厪
　　圣主宵旰殷忧蠲赈钱粮动以累百万计
　　深恩厚泽巳极无加顾
　　上之施仁旣溥下之好义自兴观前此不赏而能劝使加之鼓励必更踊跃乐输【臣】管窥鄙见仰祈
　　皇上天恩敕部定议凡江省上年被灾处所无论绅民人等有愿捐银米就近资给贫民使不废农业者照捐数之多寡分别赏予议叙即爲数少者亦准给嘉奬字匾仍着督抚臣饬令有司稽查按给分晰造报不得勉强抑勒俟秋成之日即行停止如此则穷黎防
　　福富室邀
　　荣东作无荒丰亨预卜皆出
　　皇上生成之赐矣【臣】更有请者上年江苏被灾各州县衞所有应征新旧钱粮缓至麦熟后开征
　　皇恩巳极浩荡但查苏松沿海一带地本低洼产麦无几况当被灾之后播种尤少今虽丰收仅能稍济农食若以措办正供民力尚觉未纾仰恳
　　圣慈恩施格外俯赐缓至稻熟开征则黎庶益感高深定必输将恐后事关民隐【臣】不揣冒昧据实奏请是否有当伏候
　　圣裁再【臣】访得三月十五日靑浦县饥民哄聚县堂呼吁求赈葢缘县令因公赴苏散赈愆期所致非尽遗漏使然又金山县于三月二十三日有乡民数





　　皇上睿鉴施行谨
　　奏
　　览
　　雍正十一年七月十三日江南提督【臣】南天祥谨
　　奏爲
　　圣主德嫓生成微【臣】情殷瞻恋恭请
　　陛见敬聆
　　睿训以裨职守以慰下忱事窃【臣】边鄙庸材至防极陋
　　遭逢
　　盛世得僃戎行歴任滇南涓埃未报沐
　　恩宠而悚惶望
　　彤廷而踊跃伏念【臣】在广罗协副将任内曾经督臣保
　　举送部引
　　见于雍正三年二月内两觐
　　天顔仰邀
　　隆眷旋蒙擢授开化鎭总兵官率师进藏事竣回日复
　　防
　　圣恩调补鹤丽鎭总兵官当经具折恭请
　　陛见未蒙
　　俞允依恋之忱日以益切今荷
　　圣恩高厚简畀江南提督视事将及一载虽夙夜兢兢罔敢或懈然海疆重寄地广事繁【臣】才识疎浅恐难免于陨越是必仰借
　　圣谟指示方略俾【臣】知所遵奉或可勉图报效伏祈皇上俯念微诚
　　允【臣】陛见【臣】即轻骑减从星驰赴
　　阙庶职守所寄凛遵
　　睿训之精详犬马下忱用慰多年之瞻恋矣爲此缮折奏请伏祈
　　睿鉴施行谨
　　奏
　　赴阙之请候旨遵行今且不必
　　同日又
　　奏爲敬陈管见仰祈
　　睿鉴事窃【臣】秉质庸愚受
　　恩深重凡一切职分应行事宜无不勉竭驽力剔厘整
　　顿以期仰报
　　高厚于万一兹有事关营伍利弊理合恭请
　　圣训永着爲例者【臣】不揣愚陋敬爲
　　皇上陈之
