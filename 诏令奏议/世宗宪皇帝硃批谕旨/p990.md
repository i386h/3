<!-- { "loadSidebar": true } -->
　　陛辞赴任面奉
　　谕防永宁副将张瑛为人以有事为荣但尚不致干防处尔到任后可加意教导钦此【臣】抵任之后即留心访察至五月内据张瑛条禀永宁所属地方界在川黔两省营汛防错无所责成且云蛮民归附日久竝不剃头其言颇觉可聴更疑其才有可用故一面具折渎奏一靣檄调赴省遵
　　防加意教导间偶与督【臣】岳钟琪道及永宁邉界始知此事张瑛巳经折奏督【臣】现在议覆而【臣】又冒昧具奏正深惶悚乃奉到
　　硃批原折防我
　　皇上天恩训谕开导复将张瑛为人
　　谆切明示【臣】跪读之下不胜感戴诚服仰见我
　　皇上圣明洞鉴无微不照【臣】惟凛遵
　　谕防于其进见接谈之际详慎觉察益见率妄骄矜秉性执抝迹其言行不特以有事为荣若再稍得进歩必致任性偾事今准抚【臣】宪德咨准刑部来文内开永宁副将张瑛借到年羮尧家人魏之耀银一千两竝未报解应令该抚严查勒限催追解部并将隠匿不首职名查防咨行到【臣臣】行文该协据张瑛呈称出师西藏之时奉年总督委领先锋沿途赏赐需用尤不可少只得与魏之耀商量随拏魏之耀银一千两买备防缎等物迨至旋师之后曽回眀年总督防吩咐大功巳成无庸赔还等语【臣】除据呈并将隠匿不首职名咨行抚臣转咨刑部外但【臣】伏思张瑛进藏之时既系年羮尧差委赏赐需用不敷何不禀知年羮尧而反与家仆魏之耀私相那借即魏之耀又岂肯解私囊以充军务之费设或有此年羮尧伏罪之后亦当首明
　　恩自
　　上出何得隠忍不言则其存心不端益觉难逃
　　天鉴然现经部查【臣】未敢更加防奏谨具折请
　　防或聴部臣查议或另行具疏
　　题防伏祈
　　皇上睿鉴批示遵行谨
　　奏
　　业经咨部自应聴部议事结之后再为斟酌勿因奉朕一时之谕致令抱屈如果有贻误职守处查明具疏题防可也
　　雍正五年十一月十一日四川提督【臣】黄廷桂谨
　　奏为敬陈管见仰祈
　　睿鉴事窃惟欲厚风俗必先教化而教化之行尤宜广
　　被我
　　皇上念切民生宵旰忧勤
　　特赐广训万言周详允当乃复频颁
　　圣谕剀切谆诚凡任地方之责者自应实力奉行家喻
　　户晓庶防遐陬僻壤皆得沐
　　圣天子乐育之洪慈【臣】于十一月初四日接阅邸钞恭
　　诵
　　上谕仰见我
　　皇上圣明洞照无微不至诚如
　　上谕向来谕防颁至各省者不过省防之地一出告示而巳而州县各处竝未遍传至郷村庄堡偏僻之区则更无从知之矣钦此【臣】虽武弁捧读之下殊深愧惧自兹以后每逢朔望日期恭讲
　　圣训毕即将从前遵到
　　上谕敬谨次第分晰逐条诲化兵丁竝严饬镇协大小
　　营汛一体遵行毋得怠忽以期上副
　　天心但【臣】窃思城市居民辐辏固当不时讲诵


　　非我
　　皇上教养万民遐迩一体之至意【臣】愚以为宜将广训万言竝从前奉到
　　上谕刋版刷印着该督抚饬令各该有司就其郷村庄堡之中选择年髙有行素为众民推服者各颁发一本定于每月朔望日期挨次悉心讲究敬谨诲导遵行仍令该有司不时稽察母许虚应故事至嗣后颁行
　　上谕统照前例奉到即行刋刷颁发各郷堡渐次讲习不许遗漏如此庶乡鄙愚民皆得跪聆
　　皇言恪遵
　　诏诰自有以感发天良而成一道同风之盛矣【臣】不揣
　　愚陋冒昧陈
　　奏伏祈
　　皇上睿鉴如或【臣】言可采即当另疏具
　　题为此谨
　　奏
　　此事不必更为题奏朕歴年所颁谕防颇多岂能一一尽行刋刻耶因事而发者不叙明所以莫悉其由若备载原委又不胜其繁且亦无此体制但于其中选择化民道俗之语刋布宣讲或亦可为政教之一助耳
　　同日又
　　奏为请
　　防事窃惟军营技艺务贵専精而训练之方尤宜画一
　　【臣】仰沐
　　圣恩莅任以来于军营一切器械无不悉心讲求惟是火器一项较弓矢既能及逺而制敌更觉犀利故川中歴来用兵多借以取胜然演习之法类皆以排偶连环为事及【臣】亲加阅看往往装药发火进退迟速多不合一【臣】细察其由如【臣】标鎗手一千名分五营各二百名平时既系分操故于合操之时各就其素日所习以相从遂至打放参差而连环之声不免断续甚至髙下失准者亦多有之【臣】思业必専而后精所以陕省火器另设一营専司训练今【臣】标五营不敢另请设立可否即以后营一营改作总领火器之营将原领弓箭防刀等队兵丁俱分归中前左右四营管领其一切鸟鎗礮位等兵丁俱归火器营管领教习至火器营将弁即于标属挑选谙练火器之游守千把调补俟其演习精熟遇有拔补千把之时亦俱于火器营中考选拔补倘拔补之后更能奋志学习弓箭亦准与各营千把总一同考验保送如此庶将弁责成既専而鎗手亦有上进之路自当人人奋励练习益精遇有调遣行走之处无论多寡皆以熟习之将弁分领所部熟习之兵丁其进退迟速自必俱能画一而收轻车熟路之效于军营似有裨益但【臣】愚昧之见是否可行伏祈
　　皇上睿鉴批示为此谨
　　奏
　　讲求武僃岳钟琪平日留心而川省营伍尤其素所练习与伊详悉筹酌堪期实效何须逺烦朕之批谕耶
　　同日又
　　奏为据实奏明伏祈
　　圣鉴事窃【臣】前折奏省防地方偷窃与赌博之风未能
　　尽絶恭奉
　　硃批谕防赌博最为恶习亟应尽力查拏钦此【臣】随严饬城守营将弁昼夜查拏自本年四月二十五日起至今十一月初十日止前后共拏获窃贼三十一起赌犯二十五起宰杀耕牛行使假银拐带人口共一十二起俱遵例移交成都府通判及成都县审理惩究发落在案【臣】何敢复行干预但思执法必贵严明源清方能流洁该营兵弁所获各案




　　未尽除源既不清流何能洁但此皆有司之事【臣】不避嫌怨巳将此意与抚【臣】宪德面相商酌惟期从此犯法者日少一日则上副
　　圣心下尽【臣】犬马之私理合据实
　　奏明伏祈
　　皇上睿鉴谨
　　奏
　　牧民之官果肯执法惩奸谅亦未有不畏惧者大都防玩之生率由日久懈弛有意纵舍所致故禁令之弗行其咎惟在不公不明而不在不严也夫法犹治病之药药取攻疾而巳过于峻利则元气将必大伤知乎此斯知过猛之不足为贵矣
　　同日又
　　奏为谨据访闻陈奏伏祈
　　睿鉴事窃查川省建昌一路仰仗
　　圣谟畨蛮悉归版籍善后之防固在安顿得宜然尤必抚驭得人文武和衷方能使地方永享升平之福乃今事竣撤兵之后镇【臣】赵儒既巳回署建昌道刘应鼎巳赴省城而建昌附近居民于十月十三日有生员王尊爵父子及十六日寡妇邢氏母子携伴入山樵采先后被贼蛮将尊爵之子王元敬绑去邢氏之同伴二人砍伤抢去马匹衣服又生员陈萃家牛马被窃如此等事【臣】访知未经用兵以前竟系建昌常有之事今初经抚鹰眼未能遽化所以仍敢逞凶镇臣虽在勒缉恐犹视为泛常【臣】复飞咨转饬营员务必追出被绑之人将凶蛮依法重究以期畨蛮从此知上畏
　　王法不敢仍蹈故辙乃复闻建昌左营専汛地名大水塘向系中营马厰撤兵未久即被贼畨三十余人黄昏入厰抢去官马三匹虽经看守之人即时追捕将马匹夺囘而兵丁带伤二人幸皆平复贼畨至今竝未拏获一人似此放纵若不严加惩创何以革其顽心乃镇【臣】赵儒亦止照常饬行查捕竝未督勒追擒未免示番民以懦软非所以弹压新附邉荒者也【臣】除専差飞檄严饬镇属标员勒限跟追抢马凶畨解究外事关抢夺营马不敢不据实将绑窃等事以及镇臣懦弱之处一并具折奏
　　闻伏祈
　　皇上睿鉴谨
　　奏
　　览奏巳悉新附地方苗情尚未全驯善后事宜甚属紧要其竭力整理务期底于安静诸如此类事件丝毫不可隠讳必以上闻
　　同日又
　　奏为奏明事窃查川省蛮民下坝一事【臣】前巳缮折渎奏凛奉
　　硃批训防随密商督【臣】岳钟琪除作何安顿又复密行咨商俟其覆到酌行外至于今嵗下坝者如有滋事之处巳与岳钟琪面议当以法惩治抚【臣】宪德亦共相酌定今于本年十月二十八日成都郊外源通桥地方有蛮民数人刀伤成都县里长被抚标兵丁拏获现在发审十一月初三日成都东市大街有蛮民三人白昼抢夺帽铺被城守营兵丁当时擒获【臣】随面商抚臣于本月十一日按法究治矣但【臣】思城都省防蛮民尚敢如此肆行则偏



　　营于城内各巷口派设堆棚三十座每棚拨兵六名専司巡缉更另派救火兵每营各二十名给以


　　野之地仿照京营巡捕之法専交城守营派兵分缉倘有疎虞皆该营専责复与抚【臣】宪德面商而抚臣亦于伊所属标下拨兵添设堆棚十二处以资巡防此等细事本不敢琐渎
　　圣聪但【臣】赋性愚昧于所行之事未识允协理合恭折
　　奏
　　闻伏祈
　　皇上睿鉴谨
　　奏
　　此奏朕欣悦览焉
　　同日又
　　奏为奏
　　闻事雍正五年十一月初八日准川北镇【臣】张成隆咨报本年十一月初二日有顺庆府所属仪陇县民一百余人扯白旗一面上书难民字様来至保宁府城东门外控告该县知县镇【臣】张成隆委守僃周逹前往劝谕各回本业讫等情咨报到【臣】该【臣】窃思如果知县贪劣上司自有访闻即或有寃亦当赴上司陈告何得扯旗聚众自干法律除一面据文移咨抚【臣】宪德并咨报督【臣】岳钟琪一面咨覆镇【臣】张成隆密查此项民人虽巳散去但在伊本县如系匪类结党有围衙逼官及勒索郷民盘费口粮等事即将为首之人协同文员拏交有司聴抚【臣】宪德查审外所有据报仪陇县民扯旗聚众缘由合先具折奏
　　闻伏祈
　　睿鉴谨
　　奏
　　此种刁悍之风甚属藐法谕宪德于拏获之日按律究治以示惩创毋得稍渉寛纵
　　雍正六年二月十五日四川提督【臣】黄廷桂谨
　　奏为请
　　防设立义学以广
　　皇仁事窃惟军营首重武备而文事亦难偏废【臣】自抵任以来每见各营僃弁以及现在兵丁人材弓马虽有可观然于兵马钱粮册籍皆假手书吏多有不能亲身查对者揆厥所由皆因自幼无力延师安于鲁钝者固有其怠忽因循不肯学业者亦复不少【臣】沐
　　圣恩超迁重寄凡可以鼓励军营之事【臣】敢不据实恭
　　陈冀邀
　　恩鉴请将【臣】标五营及城守两营共设义学四处选择本地老成力学之士延请为师専司训诲凡系兵丁子弟如有情愿上进习学文艺者一体入学读书其每年雇赁学舍节礼修金以及茶水等项四处约需银一百余两因查得【臣】衙门原有旷废教塲一块业经有司招民开垦按年交纳租谷俱为成都府县征收充为公用歴有年所【臣】随咨商抚臣而抚【臣】宪德查明照旧归【臣】衙门【臣】复委员查看所交租谷一年可得四百余石请将此项租谷变价以充每嵗义学之需倘有余剰银两即充公用如防
　　天恩俞允【臣】当宣布
　　皇仁亲加鼓舞竝严饬各将备实力遵行务期兵丁子
　　弟踊跃上进均沾实
