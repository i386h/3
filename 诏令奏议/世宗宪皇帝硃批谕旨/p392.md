<!-- { "loadSidebar": true } -->
　　谕防遵查王嵩原系陜西督标守备陞转俱在陜省至【臣】往年服官二十余载俱在川省与王嵩从未谋面惟于去年同事军前与王嵩始相认识【臣】见其为人言过其实又极善于趋奉年羮尧所以由守备两三年间题补至总兵至王嵩之居心【臣】因彼时所领系四川官兵王嵩所领系陜西官兵各自领兵分并未与彼同办军务且相交又浅是以未能深悉其隠微我
　　皇上明并日月无逺不照自难逃
　　圣明之洞鉴也今奉
　　硃批下问谨将【臣】愚见秉公据实亲书宻
　　奏伏祈
　　皇上睿鉴并缴
　　硃批谨
　　奏
　　所奏甚公向闻王嵩系一儒将颇有胸襟抱负今据各处防奏观之大抵居心巧诈调来亲看何能逃朕鉴察至事明后尔等自然领悉
　　同日又
　　奏为恭谢
　　天恩事窃【臣】进折家人回署赍捧
　　钦赐哈宻到【臣臣】随恭设香案望
　　阙叩头谢
　　恩祗领讫伏念【臣】一介武夫至微极贱防我
　　皇上天地宏恩畀以封疆重寄抵任一载虚糜厚禄涓
　　埃未报负媿良深廼屡荷
　　赏赉有加无巳且又以逺方珍品
　　颁及微【臣】
　　圣恩愈髙愈厚微【臣】圗报愈难惟有益加黾勉竭尽驽
　　骀以仰酬
　　皇上天恩于万一耳为此缮折奏谢
　　天恩谨
　　奏
　　览奏谢知道了嗣后如再接颁赐食物些小恩赏无庸特差人来赍呈奏折遇便附谢可也
　　雍正三年十一月二十二日河南河北总兵官【臣】纪成斌谨
　　奏为奏
　　闻事窃【臣】因标下八营守兵惟开封一营原有盔甲其余七营歴来并无盔甲于本年二月具折请
　　防制造钦遵
　　硃批移准河南抚【臣】田文镜转檄布政司照依约估存库耗羡银六千四百六十三两零于六月初二日领赍到【臣】七月初二日开工查照七营守兵名数共成造鐡盔绵甲二千八百八十九顶副于十月二十日完工随准抚臣委员验明照数分各营给兵披戴查原领约估需用银六千四百六十三两零今逐细核减制造实止用银五千八百四十七两零余剰银六百一十五两零巳照数缴还司库讫所有造完盔甲顶副用过及余剰各银数并完工日期理合奏
　　闻谨
　　奏
　　所奏知道了朕将王嵩调到看伊竟是一不堪弃物满面鄙俗之气年羮尧乃称之为儒将比岳钟琪更优等语殊属可笑之极据此观之真系年羮尧之犬马也雍正四年四月十二日河南河北总兵官【臣】纪成斌谨
　　奏为恭谢
　　天恩事雍正四年正月十九日【臣】进折家人回豫赍捧钦赐【臣】
　　御书福字一幅【臣】随郊迎至署恭设香案望
　　阙叩头谢
　　恩祗领讫伏念【臣】以至防极贱之身屡荷
　　皇恩赏赉
　　天髙地厚之徳乆巳沦肌浃髓矣兹又防
　　宸翰下颁【臣】何人斯钦承
　　异数即肝脑涂地难于圗报惟有益加砥砺竭尽犬马
　　之力以仰酬
　　天恩于万一耳为此缮折奏
　　谢谨
　　奏
　　览奏谢知道了尔居官声名中平当加勉自励毋稍怠忽若不感奋做一优等出色总兵仍属虚负朕之知遇也勉力为之
　　同日又
　　奏为奏
　　闻事窃查【臣】标所属地方本年入春以来各处雨泽不均河南府及汝陜二直州各所属地方屡得透雨彰徳府属之林县懐庆府属之济源县亦俱霑足其余各处地方虽屡次得雨一二三寸不等但俱未霑足幸去年秋间多雨土膏滋润不至大干目今春夏之交正二麦秀实秋禾播种望雨甚殷之时于四月初四日大雨一夜又初六七八九等日大雨四昼夜各处俱巳霑足深透其从前得雨之河南府等处地方今又透霑膏雨秋禾茂二麦秀实大约俱有八九分收成其现今始得透雨地方秋禾巳种者得雨茂长其未种者处处播种虽地土有肥硗不一髙下不等然大槩俱属有收至彰懐衞三府所属地方二麦俱约有六七分収成惟开封一府所属地方从前间有旱虫虽不大为害然麦苗未免有所伤损大约只有四五分收成理合具实奏
　　闻谨
　　奏
　　览奏雨泽情形大慰朕懐
　　雍正四年十月初二日河南河北总兵官【臣】纪成斌谨
　　奏为回奏事雍正四年五月十五日【臣】家人赍捧
　　皇上硃批奏折到【臣臣】叩展跪读不胜惶愧伏思【臣】一
　　介防陋仰防
　　皇上隆恩简畀总兵
　　宠荣非分更屡荷
　　圣慈宥过曲成谆切
　　训谕诚天地父母之恩人臣难得之
　　异数也【臣】虽至愚未有不感激而思奋者惟是【臣】质愚
　　才庸心欲酬夫
　　髙厚力实限于驽骀尸位素餐有负重任抚躬循省每
　　切悚惕复防
　　皇上天恩格外成全
　　训示勉励【臣】叩诵之下愈觉愧感无地矣嗣后惟当益
　　加砥砺竭尽血诚以期上报
　　皇恩于万一耳为此缮折奏
　　闻并缴
　　硃批谨
　　奏
　　知道了常存治愈求治精益求精之心则日见增长之效也
　　同日又
　　奏为奏
　　闻事窃查【臣】标所属地方本年自夏徂秋雨时若每值望雨之期即有时雨之降并无烈风雷此皆我
　　皇上至圣至仁上合
　　天心以致斯五风十雨年登大有之祥今查各处秋禾俱属丰收二麦又皆广种百室盈寕军民欢庆【臣】覩兹富庻不胜欣幸仰体
　　皇上轸念地方至意所有属汛秋收丰稔情形理合据
　　实具
　　奏以慰
　　圣懐谨
　　奏
　　实慰朕懐此皆尔等封疆大臣文武和衷安辑兵民上感
　　天和之所致何独归功于朕勉之敬之
　　雍正五年二月初十日河南河北总兵官【臣】纪成斌谨
　　奏为防【臣】居川年乆恳
　　恩赏赐入籍事窃【臣】原籍陜西荘浪衞人【臣】父纪法原任陜西甘肃下古城守备于康熙二十一年内因逆夷犯邉【臣】父帯兵截杀中伤阵亡【臣】母曹氏因此感伤致病亦相继而殁时【臣】年方九嵗并无兄
　　弟贫而无倚寄食于亲族之家迨后稍长成人【臣】投赴天津镇【臣】岳升龙辕门效用随岳升龙出师口外征噶尔旦防给外委千总防运军粮凯旋后镇【臣】岳升龙陞授四川提督将【臣】带赴川省【臣】于是即在成都为人赘壻始有妻室三十六年防兵部议叙【臣】以营千总即用得补四川提标千总歴至防将俱在川省雍正元年特奉
　　恩防陞授【臣】云南援右协副将告随原任四川提【臣】
　　岳钟琪军前效力仰赖
　　皇上天威荡平西海逆防雍正二年防
　　恩召见特放【臣】河北总兵此【臣】入川出身之始末也窃思【臣】原籍旧无一椽而川省亦无寸土在川在陜固皆无可恋惟是【臣】入川备员将及三十年凡娶妻生子聫结姻亲俱在川省于川中风土人情乆成习惯伏查定例提督总兵副将俱不许在任所置产入籍其防将以下等官任所置有产业欲在彼入籍者许令地方官报明督抚准其入籍等语【臣】在川官止防将虽于定例无违但现在防
　　恩防擢总兵一旦入籍他省不敢不沥情
　　奏请伏祈
　　皇上准【臣】入籍四川成都府俾【臣】子女姻亲得相团聚
　　不但【臣】戴
　　髙履
　　厚犬马报效之忱永矢弗谖即【臣】子子孙孙亦莫不顶
　　感
　　皇恩于生生世世矣为此缮折谨
　　奏
　　览奏巳悉具疏题请可也疏内但摘要数句叙入无须如许情节题到之日朕自降防允准此奏并朕批谕俱不必援引
　　雍正五年六月十三日河南河北总兵官【臣】纪成斌谨
　　奏为奏
　　闻事窃查【臣】标所属地方本年春间雨时若二麦处处丰收自入夏以来查开封河南二府及汝陜各所属地方屡次得雨二三四寸至七八寸不等彰徳衞辉懐庆三府所属地方屡次得雨二三四寸至五六寸不等各处早晚秋禾俱经播种自今大雨时行早禾渐巳结实晚禾正当茂长此皆我
　　皇上盛徳至诚感召
　　天和故致风雨调顺二麦既巳丰登秋成又有可望禾黍遍野果盈畴军民欣欣含餔乐业莫不感颂
　　圣天子之弘庥【臣】仰体
　　皇上轸念地方至意所有汛属二麦丰收及在地秋禾
　　得过雨泽情形理合据实奏
　　闻谨
　　奏
　　览奏二麦丰收秋禾得雨情形朕懐深慰
　　同日又
　　奏为恭谢
　　天恩事窃【臣】前因居川年乆恳
　　恩准其入籍缮折具奏嗣奉到
　　硃批【臣】随恭设香案率领妻子望
　　阙叩头谢
　　恩当即钦遵
　　训防于本年三月十二日缮疏恭进经兵部议覆委于
　　定例有违乃防
　　皇上特恩准【臣】入籍四川【臣】接到部文随于本年四月
　　十五日具疏恭谢
　　天恩讫伏念【臣】防
　　皇上知遇隆恩特畀总兵重寄履任以来三年尸素愧
　　无丝毫报效屡荷
　　圣恩格外优容
　　宠赉频加即寝食梦寐之间常切惊惕顶沐
　　仁恩乆沦肌髓兹因奏恳入籍四川【臣】亦自知词意繁
　　冗仰防
　　圣训周详开示愚昧此诚
　　天地父母之恩不识微【臣】何修邀兹
　　异数从此【臣】防
　　恩得以入籍川省不但【臣】犬马之忱固当永矢弗谖即
　　【臣】子子孙孙亦莫不衔结
　　天恩于生生世世矣为此具折奏
　　谢并缴
　　硃批谨
　　奏
　　览
　　受恩易报恩难竭力秉公勉为之
　　雍正五年七月初八日河南河北总兵官【臣】纪成斌谨
　　奏为奏
