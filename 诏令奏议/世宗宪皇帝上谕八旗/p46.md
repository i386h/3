<!-- { "loadSidebar": true } -->
　　上天垂鉴黙加福祐大功可以立成凡列在戎行者均受国家逾格之恩泽矣又如催追亏空一节闻八旗人等亦以为苦累独不思居官之人侵盗国帑剥蚀民膏律以国法皆在不赦之列朕以习染既久人数众多不忍加以刑戮特従寛典勒追还项以儆将来之贪官汚吏使知侵盗横取之物不足以长子孙庶可以止奸贪而厉亷耻则风俗渐移人心各正众得有受恩之地朕愈乐乎加恩此朕之苦心实欲为计久逺也若云朕为财物计而为此综核之举独不思十年以来朕之减除正赋蠲免积逋与夫兴修工程赈济赏赉加惠于官弁兵民者所费不下数千万曾无吝惜此中外所共知共见者岂有惟与旗人较量锱铢不顾啓人之非议乎即论逺近权多寡亦寜肯为此施措哉且雍正三年以前之旧欠朕已令该旗大臣等查奏酌免矣朕之意防旗人既未能悉知而该管官员又不能宣布开示每于督催着追之时过严过刻甚且牵累无辜希图缷责此庸劣不忠之大臣奉行之不善致令有不明义礼之小人心懐怨怼而身任其事者复自谓无可奈何更隠示以为奉朕防出朕意朕防果如是乎朕意岂如是乎
　　上天神明自有照鉴夫身犯罪名事后犹不知悔上施教育沐恩复不知感与夫为已忘公忠爱不存者此皆乖戾之气必致上干
　　天和行遭谴责朕时深警畏复深悯恻或逆党之余孽有意扰乱引诱人心于不善亦未可定用是再颁谕防通行晓谕倘八旗人等果能遵朕训诲洗涤肺肠感国恩之深厚体朕意之谆诚莫被奸邪浮言之所惑共矢爱君亲上之懐永絶昧理欺公之习则可以立身者即可以报国不但朕之沛泽施恩必先自旗人始而
　　上天福祐善良诸事吉庆有可预信其必然者特谕
　　雍正十年闰五月初十日奉
　　上谕从来人心不正斯风俗难移习染既深则惩儆宜早朕自御极以来虽普天率土莫敢岐视而由近及逺则八旗人等尤国家教养百年望其遂生复性共享安乐以永沐恩光者若明知其顽劣贪鄙将为人心风俗忧而犹故示寛縦以博仁厚名姑息之害将无所底止朕为天下万姓主实不忍或出此而听其陷溺不为之一援手有负
　　皇考之付托也是以严治贪婪清厘帑项槩不得免而追呼牵扰亦有所不恤者诚欲八旗人等各思罪愆渐自醒悟知有所不为庶无往不利凡此综核之数举即朕训爱之初心用严用猛与夫加赏加恩论事之迹虽殊而曲成之意不二昨于雍正三年以前亏空各项令查奏酌免谕防内业经明白晓谕谅八旗人等已皆悉朕意知自省矣今特再沛恩膏于八旗官员人等将雍正三年以后九年以前旗人应追银两除本身亏空侵蚀借帑及贪赃盗用等项不准查免外其有年逺之案于雍正八年恩防以后发觉者与本身已故着落子孙追赔坐扣俸饷抵补者或本身虽在其应追之银实系分赔代赔无着之项或因公那用并未入已者又或应追之本人已经豁免而开欠之人尚在着追或本身已经寛免而在奉防以前报出田房人口抵补其间人口病故田房变价不敷仍行追补者着该旗将各项情由造册开送内阁转奏朕酌量分别加恩寛免此次谕防着再行通传俾八旗人等深知朕恩恪遵朕训洗心涤虑痛改前非循理奉公谨身节用以副朕教育谆诚之至意则尔自求福朕实厚望焉特谕
　　雍正十年闰五月十九日奉
　　上谕三阿哥允祉向来秉性乖张器量狭小
　　皇考时言其不识忠孝大义此内廷之人所共知者自朕即位以来屡次加恩不知感激时为开导不知省悟不但全无忠爱之心反有怨望之意朕皆优容之至前年怡贤亲王仙逝朕心深为悲切举朝悼惜而伊毫无哀痛之情且欣喜见于辞色其忍心害理至于如此伊向来可刻贪庸尚无勇敢之气近年情形则强悍难制渐无
　　忌惮朕再四思维若不加以约束恐在外别生事端于国家深有不便不得已将伊拘禁于景山之永安亭令伊眷属随往供其使令并将伊子景封为贝子以承其家业此朕委曲措置之苦心也近伊患病医官前往调治奈病势沉重医药不效在伊虽自作之孽然朕不能劝导使之改行率徳以免罪戾实抱歉于懐允祉一切殡葬之礼着照郡王例行特谕
　　雍正十年六月十三日奉
　　上谕派往西北两路出征之满洲防古汉军大臣官员等于起程时朕令多定跟随人数其家中随甲银米仍留为该员家口养赡之资并未令其裁革顷闻戸部于本年三月间行文各处以各员在外既有随甲则家中不应重领银米将各员随甲银米停其支领且自雍正七年大兵起程之日为始凡家中领过银米于本人应领俸银俸米之内照数坐扣还项在该部固为慎重钱粮之意然并未请防遽尔通行甚属错谬况非朕体恤出征人员之本意今特颁谕防晓谕八旗人等凡军前之大臣官员等家中已领之随甲银米不必扣还其应领之项照常给与并将此防通行各处军营知之特谕雍正十年七月初一日奉
　　上谕本朝设立各省驻防兵丁原以捍卫地方申明武备其歴来所定规条俱属尽善无可更张之处乃数年以来以一二事陈奏于朕前者重见叠出不下百余次其识见甚为庸鄙朕悉置之不论未曾降防申饬乃近日仍有不知而妄凟者是以特行宣谕以觉愚防一则奏称驻防兵丁之子弟宜准其在各省考试独不思国家之设驻防弁兵原令其持戈荷防备干城之选非令其攻习文墨与文人学士争名于场屋也在弁丁之子弟有能读书向学通晓文义者原听其来京应试以广伊等进取之途并未尝禁其从事文学今若悉准其在外考试则伊等各従其便竞尚虚名而轻视武事必致骑射生疎操演怠忽将来更有何人充驻防之用乎况我
　　圣祖仁皇帝临御六十一年所以教养弁兵者至周至渥如果应行早已着为令典又何待今日之喋喋敷陈乎一则奏称驻防兵丁身故之后其骸骨应准在外瘗家口亦应准在外居住独不思弁兵驻防之地不过出差之所京师乃其乡土本身既故之后而骸骨家口不归本乡其事可行乎若照此行之日久将见驻防之兵皆为汉人是国家驻防之设竟为伊等入籍之由有此理乎以上二条皆事之必不可行者着将朕防颁布于外俾无知之人豁然省悟不复再行妄奏特谕雍正十年七月初三日山东廵抚岳濬将曹州钜野县产生麒麟之处具奏奉
　　上谕据山东廵抚岳濬奏报曹州钜野县李家庄李恩家于本年六月初五日有牛产生瑞麟麕身牛尾浑身皆甲甲缝有紫毫玉定文顶光彩烂生实为盛徳瑞徴谨望阙庆贺伏祈诏付史臣宣示中外等语朕思山东地方前嵗被水百姓不获寜居去夏今春雨复愆期贫民乏食朕悉心经画遣官发粟赈恤多方幸未至于流离失所即京师去夏今春晴雨亦不均调每常地动而西北两路不得已用兵征戍将士等露处于外备极劳苦朕心戒惧修省但知感
　　上天垂象示儆之恩不敢望嘉祥之诞锡今闻瑞麟产于东省因此实增愧悚该抚奏请诏付史馆宣示中外皆属虚文将朕朝乾夕惕对越
　　上天之悃忱晓谕天下臣民共知之特谕
　　雍正十年七月二十三日山东廵抚岳濬将曲阜县庆云捧日之处具奏奉
　　上谕据山东廵抚岳濬奏称曲阜县六月二十五日午时皎日正中有庆云捧于日轮之下五色俱备寳光燏煌又于日之西南有霞光三道绚烂增辉歴午未二时絪緼不散正值林园工竣之时上瑞叠臻千秋罕遇等语朕素日不言祥瑞惟有朝乾夕惕感
　　上天垂象示儆之恩何敢冀嘉祥之叠锡已屡降谕防训教
　　天下臣民矣但自信生平尊
　　师重道之心至诚至敬阙里为
　　圣人之乡尤切羮墙之慕乃前歳
　　文庙重新庆云曾见今者林园工竣复覩嘉祥或者朕诚敬之为
　　神明之所歆格故显示以象用昭日监在兹之义欤朕感庆之下倍增防爰谕天下臣民共知之特谕雍正十年八月二十三日八旗都统等各将本旗廕生分为三等带领引
　　见奉
　　上谕列于一等之廕生着照常在该旗行走六十五着授为蓝翎侍卫列为二等之廕生英泰敬泰平泰等着为一等和山着补用部院笔帖式石廷相着仍在鹰上执事行走佟世保俟病愈之日补行引见其余列于二等之廕生等交领侍卫内大臣令其在三旗亲军差役上行走好者奏闻不及者叅奏将廕生革退其列于三等之廕生等俱依所奏革退特谕
　　雍正十年九月初一日奉
　　上谕朕念马尔赛之祖图海功绩令其配享
　　圣祖皇考于
　　太庙马尔赛所袭之三等公爵加为一等擢用为大学士复赏给阿逹哈哈番令伊子承袭恩施稠叠众所共知朕以为马尔赛必感戴殊恩实心为国効力因授为大将军遣往军前乃伊率往四千兵之马匹牲畜未至归化城先已伤损数千于科布多地方一闻凖噶尔贼众消息伊在口外第八台处便自怯懦奏请往归化城及至归化城不令兵丁马匹牲畜在好水草之处牧放每日辗转迁移又将马匹牲畜折损大半且不禁约兵丁縦其贪饕饮食肆意麋费以致变卖衣服如此乖谬妄为之罪朕犹寛恕与以効力赎罪之途授为将军令伊率兵往查克拜答里克而马尔赛沿途又不调养兵丁之驼只以致倒毙数千然朕犹优容之望其効力也顷凖
