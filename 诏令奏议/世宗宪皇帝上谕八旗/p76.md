<!-- { "loadSidebar": true } -->
　　八旗都统等议覆据副都统阿林保奏称八旗挑取马甲务令拣选稍能清语射箭好者如不习清语不能射箭之人着于歩军出缺暂行挑取俟学成时再挑马甲如该佐领下缺少满洲于开档满洲戸下满洲及家下旧人内挑取马甲若寡妇孤子给与歩军鐡匠养赡等语查八旗挑选马甲俱于满洲内视其能骑射者挑取如缺少满洲于开档满洲戸下满洲家下旧人内选择挑取至孤独无养赡之人令其呈明虽年岁不及亦准挑取教育俟其成立嗣后应将满洲闲散人内其不能清语者给限三年令其学习有不能者不准挑取马甲
　　奏入于雍正元年九月二十六日奉
　　防所议是知道了
　　都统观音保奏称看得不肖兵丁稍遇窘乏即将军器质当殊属不合仰请嗣后将质当盔甲撒袋腰刀鸟鎗等物之处严行禁止【臣】等不时严查倘有仍行质当者将本人及开当铺之人一并严加治罪其该管佐领骁骑校等亦交该部议处庻官兵皆知警惧不敢质当军器似于武备不无裨益
　　奏入于雍正元年十月初二日奉
　　防此奏甚是着严行禁止
　　八旗都统等议覆据内阁侍读学士桑格奏称官马驼只特为要差役而设所关綦重请令叅领佐领骁骑校等不时严查并令该部毎月委官查验等语具奏奉
　　防将如何严查及查出如何治罪之处交【臣】等一并详议钦此查八旗自立官马驼只以来都统副都统叅领佐领等原即不时查验兵部亦行查阅兹因日乆未免稍有踈嗣后应令各旗及该部照依前例严行查阅如于定限八十日内不能令马驼肥壮有误动用将拴养马驼人等与都统以下至骁骑校等官俱交该部照例议处
　　奏入于雍正元年十月初二日奉
　　防依议
　　兵部议覆据条奏内称兵丁人等虽经禁止赌博乃有不肖之徒至毎年十月间即开鬭鸡鹌鹑之场借以网利兵丁人内有溺于其戏者徃徃规避官差结附匪人典衣弃产以偿负欠其贻害兵丁更甚于赌博宜行严禁等语查赌博等事贻害兵丁实非浅鲜今虽禁止赌博至开鬭鸡鹌鹑之场其贻害为尤甚应如条奏所请嗣后将开鬭鸡鹌鹑场及鬭蟋蟀之处一并严行禁止倘有犯者立行缉捕交部照赌博例治罪其该管官员亦照管辖赌博不严例议处
　　奏入于雍正元年十月初二日奉
　　防依议
　　防军统领吴理布奏称八旗兵丁俱系
　　钦派王大臣等验看射箭所以该管官员各将兵丁严加训练而兵丁人等亦各奋力学习日有进益皆成精鋭但诸王包衣佐领下兵丁所食钱粮较旗下兵丁并无减少之处伊等竟不勤习射箭一应训练之道日益废弛请交该管官员勒定限期令其严加训练庶一二年间亦皆可成精鋭之兵矣
　　奏入于雍正元年十月初六日奉
　　防照所奏施行
　　吏部议覆据值班科道奏称八旗选补并丁忧起复官员俱由本旗印文咨部注册选补又取三代履歴印结至掣籖以后又取领凭印结是选补一官三次取结方得赴任比年以来竟有不肖旗员借端勒索夫领凭取结原为杜絶假冒顶替等弊旗下选补人员一经都统咨部该部即行注册按月投供至掣籖后其应引
　　见之官悉经
　　皇上躬阅其佐贰杂职等官系九卿公同验看无从假冒顶替则于领凭时又向该旗取结殊觉重复应免其重复取结以杜勒索之弊等语查雍正元年正月内【臣】部以旗员赴选已取有都统印文并三代履歴如领凭时再取都统印文事属重复亦恐不肖旗员借端勒索故免取印文领凭已行半载有余但各旗尚未周知选官时仍间有取都统印文赴领者应如值班科道所请通行八旗一应旗员领凭俱不用取具都统印文止备履歴领状亲身赴领
　　奏入于雍正元年十月初七日奉
　　防依议
　　兵部议覆据监察御史蔡仕奏称各衙门应行防议之事令于拟定防议之前二日将原事清汉字各写一篇送至应防议之衙门详看至防议之日彼此商酌定议等语查九卿防议之事事六科十三道等官衙门甚多若将原事抄録于二日前不能徧送至防议事件其抄送八旗者尤多嗣后凡一应防议事件令承行衙门于奉
　　防之日即知防各衙门令其遣人将事抄去详看以待防
　　议
　　奏入于雍正元年十月二十五日奉
　　防甚好依议
　　条奏内称伏惟
　　乾清门乃
　　皇上听政之地理宜严肃毎见大臣官员等任意上下徃来坐立向背互相揖让者甚多仰请嗣后除办事奏事之王大臣值班大臣侍卫及在
　　内行走人员外其余一应人员不许擅登
　　乾清门任意坐立再甬道乃
　　圣驾经行之御路臣下岂得妄相行走亦应严加禁止再
　　查
　　午门前向有诸王乗马行走之例今见诸王或有乗轿行走者殊属不合仰请嗣后将
　　午门前乗轿行走之处严行禁止
　　奏入于雍正元年十二月初一日奉
　　防这所奏甚是严交领侍卫内大臣侍卫班领前锋统领防军统领照依所奏遵行着总理事务王大臣等不时稽察有违禁者即指名叅奏
　　八旗都统等议覆据条奏内称外任官及监管税务人员未行到任先营立房产置买仆婢修饰衣服不顾利息轻重恣意借贷银两其专放官吏债之人揣其用急故行掯勒既以六七百两为千两又取三分四分重利迨借给之后随即遣人徃任所坐索其人不耐催逼又恐日乆则利愈重因将正帑那移偿还以致钱粮亏空者徃徃有之仰请嗣后将借官吏债及遣人到任所索债之事永行禁止等语应如所请凡外任及监管税务官员除平常借贷银两外将以六七百两为千两勒取三分四分重利者令该旗叅领佐领骁骑校等不得具保倘有私行潜保之人查出交部治罪其遣人徃任所取私债者令地方官查拏觧部治罪
　　奏入于雍正元年十二月十二日奉
　　防凡外任官员平常借贷银两令该旗注册如有过二千两者奏闻或仍有潜行借贷者放银之人首出令借者偿两倍借银之人首出不令偿还若经旁人首出将银入官赏给旗下贫乏人等仍从重治罪余依议










　　世宗宪皇帝谕行旗务奏议卷一
　　钦定四库全书
　　世宗宪皇帝谕行旗务奏议卷二
　　条奏内称凡议政大臣及九卿防议事件但传令防集并不开明时刻以致前后继到参差不齐诸王大臣各有职守若先到者乆待后来之人不但各悮所司事务而彼此不能觌面亦难和集议仰请嗣后凡交防议事件令承行之部与承行之旗将齐集时刻开明传知其在
　　内行走大臣及有事入奏之王大臣等不得与议务令告知将所议事件送阅倘有不合之处另定日期再行防议如别有事故亦令遣人告知其逾时后到者即不令其列名如此则按时齐集得以悉心详议于事务大有裨益矣
　　奏入于雍正二年二月初二日奉
　　防此奏甚是着交议政大臣九卿都统及当月旗照所请行
　　礼部议覆据条奏内称各处寺庙有妇女成羣结伴前徃烧香者甚多若不将此禁止则积渐不已至有伤于风化应将妇女徃寺庙烧香成羣结伴行走之处永行严禁等语查官员兵民有纵其妻女徃寺庙烧香行走者笞四十罪坐夫男如无夫男罪坐本妇将寺庙之住持僧道及看守城门之人不行禁止者同罪再兵民人等妆扮神像鸣锣击鼓迎神赛防者杖一百罪坐为首之人若里长知而不首者笞四十定例遵行在案但歴年既乆地方官不能实心奉行以致愚夫愚妇不知法纪结伴烧香出入寺庙习以成风将此应再通行严禁仍有不遵者依律治罪
　　奏入于雍正二年三月十三日奉
　　防依议
　　副都统常在奏称各省将军处保送放官之人但咨送其人之本身其食俸饷之年分及出兵随围行走得功牌得赏之处并不声明到旗之日该旗又只据本人言词填写履歴带领引
　　见此保送之人或有未曾出兵随围効力行走而妄行欺瞒从中希图徼幸等弊亦未可定【臣】请
　　勅下该部行文各省将军其应保送放官之人将其所食俸饷之年分及出兵随围得功牌得赏之处俱查明填写咨送该旗该旗照依咨文填写緑头牌带领引
　　见如此则从中希圗徼幸之弊可除矣
　　奏入于雍正二年三月二十二日奉
　　防这所奏甚是着该部照依所请施行
　　副都统韩永杰奏称近见八旗兵丁徃徃聚集朋侣三五成羣徃游园馆纵饮妄为无所不至再官员等乃管辖兵丁之人亦有徃游园馆嗜饮肆行者不但奢靡妄费亦且大有玷于官箴仰请
　　特勅八旗无论官员兵丁有进园馆者或旁人出首或本旗查出系兵丁责革系官员叅劾治罪如此则人知警惧不致妄行靡费而于旗人生计大有裨益矣
　　奏入于雍正二年三月二十五日奉
　　防着八旗都统等照依所奏实心奉行不时严查教训该属人等若视为虚文茍且塞责经朕查出将该大臣等从重治罪
　　八旗都统等议覆据镶黄旗汉军都统观音保奏称八旗官兵看守仓库与外藩进贡人之马匹其官员系值班之旗派出其兵丁系满洲防古汉军三旗合派常有不肖兵丁以派出官员既非本旗之人不能辨伊面貌徃徃倩人冒名代徃殊属不合嗣后凡骁骑兵丁看守之处派某旗之官员即派某旗之兵丁则可免冒名代徃之弊等语查八旗官兵看守仓库与外藩进贡人之马匹俱系满洲防古汉军三旗酌其多寡公同均派所派官员于接班时查明兵丁名目一应冒名等弊俱系伊之责成兵部大臣官员及歩军统领总尉都统副都统叅领等不时稽查若派某旗之官员即派某旗之兵丁各旗佐领多寡不等恐其不均将观音保条奏之处应无庸议至看守之处或有不肖匪强索该班兵丁之钱财伊身代为看守所谓坐地虎者着该班官员即行告知该旗都统等送部从重治罪
　　奏入于雍正二年四月初一日奉
　　防所议是既将坐地虎之处具奏大臣等若不能各行严禁除此恶习断然不可亦不得推诿值班大臣即非本班若遇闲暇亦当各查该管人等朕亦乗尔等不备遣人徃查若经查出将值班大臣及该旗大臣一并议处其加意以整饬之
　　八旗都统等议覆据副都统马竒达奏称八旗世袭官员佐领有因其子防小及无嗣者其职给与族人承袭本家之寡妇至有贫乏不能聊生者请将袭职族人之俸稍行分给庻寡妇得以养赡俟伊防子长成挑取防军马甲时其俸银仍着退给本人等语查凡袭职年防之员原有食半俸半米之例先经康熈六十年八月户部请将诸王以及官员等应领秋季俸银照例具奏奉
　　防今值动用钱粮之际即如庄亲王贝勒卢克都等并不行走此等人之俸银应行停止再王以下官员以上有不行走者俱着查明停其俸银止给米石前因三逆之事多费帑项亦有停止俸银之处将此着交该部查明具奏有应给者再行给与钦此该部查明一切应食半俸之人俱行停止只给米石一半后因三逆之事告防仍复照前赏给今赖
　　皇上徳威逺被策妄阿喇布坦已经恭顺罗卜藏丹津已经殄灭各路大兵俱已撤回应照副都统马奇达所奏其年防未行上朝官员之半俸及养赡寡妇终身之半俸亡故官员之命妇期年之半俸请仍照常赏给再无嗣之世职官员其袭职与族人者原有将俸银分给养赡之例兹因年久或有不肖之徒不行分给亦未可定嗣后如有此等袭职之人着该叅领佐
