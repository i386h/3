<!-- { "loadSidebar": true } -->
　　八旗汉军都统等议覆据副都统岳兴阿奏称八旗汉军俱系火器营兵丁其进歩连环方营团营从前俱有图式今新换之大臣官员兵丁若不照依图式训练必致原旧式样悉不能知请将各旗操演之图八旗汉军合操之图及大阅之图俱令查出详加定议进呈
　　御览之后遍行传示八旗等语查火器营从前俱有图式以备官兵照依训练应如岳兴阿所请着八旗汉军都统等防同兵部将进歩连环方营团营及各旗操演八旗汉军合演与大阅之图式详加议定绘就式样请
　　防指示以为永逺定式如此则官员兵丁既得按图操演
　　而后进之人亦易于习学矣
　　奏入于雍正二年十一月十二日奉
　　防依议












　　世宗宪皇帝谕行旗务奏议卷二
　　钦定四库全书
　　世宗宪皇帝谕行旗务奏议卷三
　　议政大臣等议覆据查旗御史观音保等奏称【臣】等将八旗每月送到档案详加校阅一应行查及补授官员事件俱与定限相符但补授官员或有一旗以档案未经查清或有一旗以派出王大臣未经验看虽行知防【臣】等其中不无逾限迟延借端推诿之处仰请嗣后八旗补授在京及外省驻防官员并补授佐领承袭世职等事如有情由不能于限内完结者令该旗各将情由陈奏行知【臣】等登记档案无得隠匿以滋弊端再八旗前锋叅领前锋侍卫防军叅领防军校等员缺并不知防【臣】等窃思前锋叅领等缺俱系要职岂容乆旷嗣后相应照八旗补授官员之例将出缺及补授之月日令前锋统领防军统领处按月查明咨送【臣】等照例注销等语查八旗补授佐领承袭世职事件有不能于限内完结者若将展限之处每事请
　　防具奏似属不合嗣后相应令各该旗将限内不能完结情由声明行知查旗御史至补授京城骁骑叅领及外省驻防官员等缺并无纷扰事故应仍令其照限完结若有隠匿徇庇等情或经查出或被首告该御史即行题叅交该部严加察议再前锋叅领前锋侍卫防军叅领防军校等员缺出并补授之处应如所奏嗣后令前锋统领防军统领处明白造册行知查旗御史若有情由不能于限内完结令于丈内一并声明倘有隠匿徇庇等弊该御史查出即行题叅可也
　　奏入于雍正三年二月十四日奉
　　防依议
　　总理户部事务和硕怡亲王允祥等奏称据都统拉锡将该旗喇都佐领下吏部员外郎纳尔布控告家人袁国栋赎身为民一案咨送到部【臣】等查得副都统查思哈曾将旗下家人赎身之处条奏经九卿议覆有满洲家奴并无开出为民之例但奉行年乆狡恶家人恃有钱财背主赎身冒于旗民之间者不无其人等语九卿所议系持两端未有一定既谓无开出为民之例又有奉行年乆之语致使家主与家人彼此皆得借口控诉不休且将家主情愿令其家人赎身为民之处未曾议及不详不备何以遵行仰请嗣后凡旗人家奴指称别旗人买出或自行赎身冒于旗民之间两处俱无其名者与跟随伊主仕宦外省私立产业钻谋赎身者查明縁由俱令归于本旗如果伊主念其累世効力情愿令其赎身为民该旗该部俱有档案可查州县地方又有民册可慿者令归民籍不许伊主之子孙借端控告如此则互告之端可息而听断之下亦得定例遵行矣
　　奏入于雍正三年二月二十四日奉
　　防此奏至公至当着依议若寻常瞻顾私情之大臣遇此等事正可任意处之以开招权射利之端此奏甚属可嘉九卿从前议行此事之时未必知怡亲王之居心行事也
　　兵部议覆据条奏内称凡文武大臣官员内有兼世职并叅领佐领者若获罪革职或革职降级留任其世职有仍留本身者亦有一并革去者再部院官员因病告休有仍在旗下世职行走者亦有一并觧退者凡议处时或应将兼职一并革退或应将本衔革退而留其兼职其革职及降级留任者或止革其本衔止降其本衔于兼职世职应否准其食俸之处宜明白陈奏永定为例既易于遵行亦且甚为公平再在侍卫行走之世袭官员佐领或因懒惰规避或因贫乏不能在侍卫处行走或因不及经领侍卫内大臣叅劾革退侍卫令囘本旗者若实系家计艰窘人不及不能在侍卫处行走者既系世职仍可令其在旗下行走若因懒惰规避品行不端革退侍卫者如何可以令在原官行走领侍卫内大臣遇革退侍卫时将革退情由明白陈奏行知该旗该旗亦易得定其官之去留等语查文武大小官员内因贪汚行止不端获罪者定例革职无论兼佐领世职之文武官员俱行革黜若因有玷官箴而获罪者并将兼佐领之文武职衔俱行革退其世职应否承袭本人之处令该旗请
　　防再奉
　　防革退文武官员内在武任内获罪革退者其所兼之文
　　职应否去留之处令部院大臣请
　　防在文任内获罪革退者其所兼之武职及世袭之官应
　　否去留之处令该旗大臣请
　　防若因公诖误止革本职之罪者在文职内诖误革其文职仍留其所兼之武职及世袭之官在武职内诖误革其武职仍留其所兼之文职及世袭之官若不兼文职止以武职而兼世职者在职任内诖误革其职任之官仍留其世职再因公诖误获降级调用等罪者视在何任获罪即由何任降级调用再因公诖误革职留任者亦视其在何任获罪即由何任停俸若所留之官其俸较多即视其多者给与文武官员因病具呈者其兼职之官及世袭官之俸着暂停止俟病好时文员赴吏部具呈缺自补授之日给俸若兼有世职者自具呈之日给与世职之俸武员在该旗大臣处具呈在旗下当差行走自当差之日给俸再由世职佐领挑为侍卫者若实系贫乏不能在侍卫行走着领侍卫内大臣明白陈奏革退侍卫令以原官回该旗行走若因懒惰规避品行不端叅革侍卫者将所兼之世职并佐领俱行革退并交该旗令应承管承袭之人袭替
　　奏入于雍正三年二月三十日奉
　　防依议
　　八旗都统等议覆据翰林院侍读学士觉罗逢泰奏称
　　皇上抚御海宇务期登诸上理颁赐八旗
　　圣谕广训
　　御制朋党论诸书诚厚风俗正人心之极规也但八旗大臣等宣示各该佐领恐或不能周徧窃见外省将军总督廵抚以下等官毎月防集讲
　　圣谕广训晓谕村民八旗亦宜照依此例将
　　圣谕广训
　　御制朋党论诸书令各甲喇各佐领下毎月传集官兵人
　　等明白讲觧俾其晓悟等语仰惟
　　圣谕广训等书原系厚风俗正人心劝善惩恶之大经大法理宜家喻戸晓咸各讲习嗣后凡所奉
　　训谕令八旗各佐领下于每月初一日传集该管官兵明白讲觧再教塲射箭之期亦令讲觧晓谕于众
　　奏入于雍正三年四月二十三日奉
　　防知道了
　　八旗都统等议覆据副都统金以坦奏称查
　　禁门该班之八旗兵丁满洲各五名防古各二名汉军各三名俱不备军器但听差遣遇
　　皇上行幸及封印后满洲防古汉军毎旗另派领催马甲五十名各备撒袋鸟鎗看守【臣】愚以为八旗大臣在
　　禁门轮流该班但有听差兵丁十名似属太少仰请嗣后各旗每日派兵五十名俱备军器随大臣等看守遇
　　皇上行幸及封印后毎旗各添兵五十名共一百名俱备军器看守等语查大臣等该班之处但有听差兵丁十名又不备军器实属不合应如所奏于原有听差兵丁十名外毎旗添兵二十名俱备军器看守各派叅领一员章京三员令其管辖遇
　　皇上行幸及封印后仍照旧例遵行再所添兵丁居住房屋需用钱粮不多毋庸交部毎旗委官一员各动本旗所贮官银量其足用添造可也
　　奏入于雍正三年六月初三日奉
　　防依议但添设兵丁所居房屋奏内有动用各旗所贮官银盖造等语并无将盖造房屋及需用银数奏闻之语俟工竣日将房屋及用过银数奏闻嗣后凡有动用官银修造之处工竣之日将所修工程并用过银数奏闻之语填写具奏
　　镶蓝旗汉军都统耿化祚奏称八旗补授佐领承袭世职事件现今将应行补授人员职名俱行开列引
　　见
　　皇上亲阅擢用惟骁骑叅领缺出该旗都统副都统等于
　　副叅领内挑选拟定一正一陪引
　　见补授窃思叅领之缺最为要毎旗所有副叅领五员俱系协同正叅领办理事务者若止将一正一陪引
　　见补授相沿日乆恐有不肖之徒互相瞻狥请托钻营而贤能之员反致壅滞【臣】请嗣后遇有叅领缺出相应不论正陪将副叅领五员按其年分一并开列职名奏请引
　　见
　　皇上亲行擢用庻人材不致遗漏而夤縁之弊亦可除矣奏入于雍正三年六月初六日奉
　　防此奏甚善嗣后着照依遵行将此遍传谕八旗都统知之
　　八旗都统等议覆据副都统董毓祥奏称窃见八旗所派看守仓库俱系职分卑微之世袭官员及骁骑校等杂职所管兵丁易至怠忽仰请嗣后派三品以上官一员委以管辖稽察之任令其昼夜廵察庻兵丁等不致生怠忽等语查八旗看守仓库地方俱派阿逹哈哈番以下世袭官员与佐领骁骑校等官旧例凡仓库等处令大臣叅领等时徃廵察因歴年滋乆渐致废弛并不廵察嗣后仓库等处仍照旧例令大臣等廵察再满洲防古汉军三旗每日合派叅领或副叅领一员令其于本旗看守仓库之处不拘常格昼夜廵察如此则看守人等自各加勉励谨慎矣
　　奏入于雍正三年六月十六日奉
　　防所议好依议
　　吏部议覆据臣部侍郎傅敏奏称例内凡官员加级有随带不随带之分遇陞迁时准其带于新任者谓之随带级如非随带之级俱削去不准带于新任此内外满汉大臣官员一体遵行不容有异者也但汉官等削去所加一级准给纪録一次满洲官员无给纪録之例一槩削去是例欵虽同而或给纪録或不给纪録则不同也仰请
　　勅下该部议令画一等语查一应定例原宜内外臣工一体遵行满汉官员岂容有异应如所请嗣后满洲官员遇有陞迁将不准随带之级照汉官例毎级改给纪録一次可也
　　奏入于雍正三年六月十九日奉
　　防依议
　　吏部议覆据都统观音保奏称查得汉军外任文官如遇丁忧必遣家人告知该佐领由佐领报明该旗都统等取具印结给伊家人持回任所交纳上司始行回旗因而不肖官员将所得咨文隠匿迁延不行申报者徃徃有之仰请嗣后外任旗员丁忧印结即令该旗送部转行各该督抚等语查定例内开在外旗员丁忧取具该旗印结呈送督抚该督抚具奏令其丁忧回京于赴部验到之日为始计丁忧月日倘有违限不到者照例议处但其中不肖官员将所取印结隠匿迁延不无行私作弊之处应如所请嗣后旗员丁忧仍遵照旧例防该督抚掲帖出缺其应给督抚司道等各印结不得给伊家人令该旗于十日内即行咨部由该部封发该抚催令该员回旗守制可也
　　奏入于雍正三年六月二十七日奉
　　防依议
