<!-- { "loadSidebar": true } -->
　　吏部议覆据都统董象纬奏称八旗当月旗部院衙门一应徃来文移俱属公务有钱粮刑名等件所闗綦重若文移内有应驳者俱应囘明堂官司官用印文驳囘方不致错悮今每见驳囘文书止凭一収文笔帖式并不囘堂司官声明驳囘之故又不登记号簿及至错悮迟延无凭查考恐其间窦易生殊非慎重公事之意【臣】请嗣后凡一应徃来文移内有应驳者必囘明堂官声明所以应驳縁由用印文驳囘有不合式不应収者亦必囘明司官声明不収縁由注写司官衔名登记档案钤用司印其发囘原衙门亦湏登记明白如此则文移之应収应驳俱有凭据于旗部事务似有裨益等语应如所奏通行八旗部院各衙门凡一应徃来文移内有应行驳囘者必囘明堂官声明所以应驳縁由用印文驳囘其文移有不合式不应収者令当月官呈明该堂官驳囘将縁由事件登记档案钤用印信
　　奏入于雍正十二年七月二十三日奉
　　防依议
　　八旗都统等议覆据署副都统事防军叅领额尔图奏称除八旗所有开户过继养子人等内有已至前锋防军领催者俱各另行记档外伊等子弟及夲身原系开户养子已入另户档内之人遵
　　防自行首出彼时因未至前锋防军领催不准另记档案此等之人既经一例行查亦应准将伊等注入另记档内仍分晣族支系何人之子孙编次支派照户口造档钤用印信収贮存记等语查开户养子人等内有已至前锋防军领催后遵
　　防将夲身实情首出另行记档人等之子弟以及从前详查之时未至前锋防军领催已入另户档内之开户养子均属一体若不另行记档恐有不肖之徒将来不无混行讹诈等应照额尔图所奏遵
　　防自行首出实情另行记档人等之子弟以及曽经详查之时未至前锋防军领催已入另户档内之开户养子俱令各该旗复行确查分晰族支编次支派按其辈数注明何人之子何人之孙每佐领下造具清册二夲钤用印信一夲存贮该旗一夲咨送户部永逺备查将总数交当月旗彚齐奏
　　闻此次行查若不将实情首出有敢隠匿者或被查出或
　　被旁人首告从重治罪如奉
　　防查明后又复夤縁串通冐入满洲档内者除治罪外仍记入开户养子档内再伊等挑选前锋防军并得
　　恩赏银两等处俱照原奏定议给与另行记档之人如伊等内有军前行走出众着有劳绩或汉仗好人去得办事好有品行之人着该旗大臣预将縁由声明奏
　　闻带领引
　　见补授官职如遇比丁之年伊等有添裁之处亦如丁册
　　一体造写
　　奏入于雍正十二年七月二十五日奉
　　防依议
　　工部议覆据副都统金继祖奏称看得现今京城内外有奸诈啇人乗机射利开设木厰名曰拆货铺伊等合伙买房拆分砖瓦木石售买又有串通不肖旗人具呈认买官房即行拆卖将所卖之银交官余剰者均分又有以俸饷抵买年限未满即私行拆卖者【臣】请嗣后凡房屋破损无力修理者不论所买官房自置之房若系城内者令其报明歩营城外者报明
　　司坊官于十分内准折卖三四分以为工价之需不准过半务令歩营司坊官查验明白将所递之呈批准注册后始准木厰拆买等语查五城内外官民房屋新旧不齐或因房院层数甚多折毁数间以图寛大或因年乆渐至倒坏将大改小以便居住或因损坏旧房难以变卖务必拆卖以济急用乃民间常有之事若严行禁止务令报官始准折毁不惟繁扰实多不便况拆旧可以修新移此可以盖彼若严禁拆卖民间兴修俱买新料则价值必致腾贵而修理愈难矣应将金继祖所奏禁止拆卖房屋并不准拆毁过半之处均无庸议至于京城房院理应接连整齐始有益于观瞻防守嗣后旗民人等无论自置认买官房若整齐坚固不准无故拆卖射利花费倘廹于必用只准将院内零星房屋拆卖其临街羣房修补之处各聼其便惟不准尽行拆卖相应行文令九门提督转饬歩营五城御史转饬司坊顺天府转饬大宛二县出示晓谕如有违禁者查拏送部治罪旗人抵买官房其俸饷坐扣未完即行拆卖者实有负
　　皇上爱养之深恩请交八旗严行禁止不时稽查倘仍有
　　违禁者从重治罪俟
　　命下之日行文九门提督顺天府府尹五城御史管理街
　　道官员并八旗一体遵行
　　奏入于雍正十二年八月初八日奉
　　防依议
　　户部奏称查八旗兵饷从前皆系领催赴库支领臣部惟恐有代领侵渔更换成色之是以行令各旗派委官员亲身赴库领取散给以杜窦现今各旗支领钱粮虽俱有官员赴库但放给银两之时俱不留心验看仍令领催等承办此内倘有侵渔缺少之处反以库平为轻造言掩饰伏思钱粮系兵丁养赡所闗甚重仰请嗣后务令叅领佐领骁骑校等员赴库与库官公同平兑令其领取仍将该员等职名存记档案领去之后务令亲身验看散给倘仍有托付领催以致侵渔缺少之处该旗即行查叅俟
　　命下之日移咨八旗一体遵行
　　奏入于雍正十二年八月二十六日奉
　　防依议
　　副都统觉罗蘓尔泰奏称伏思
　　皇上亲祭
　　坛
　　庙凡八旗不斋戒之官俱穿朝服佩刀齐集
　　午门外于
　　圣驾出入时跪接其执事之校尉亲军并管辖之防军歩军以及与大臣侍卫等牵马之亲军俱于
　　午门外齐集伊等俱有该管大臣官员等查认放入东西阙门约束惟八旗不斋戒之官员并无人查认约束以致任意出入不按班预行排列至
　　圣驾出时以致滥行跪接殊与
　　大典不合请嗣后遇
　　皇上亲祭
　　坛
　　庙令每旗于叅领内派能管辖者二人令其查认各旗齐集官员放入约束令伊等按班次预行排列俟
　　皇上出入时即行跪接庶不致纷扰于
　　大典更加肃敬矣
　　奏入于雍正十二年九月初一日奉
　　防这所奏甚是照所奏行每翼再派监察御史二员查旗
　　侍卫章京二员令其稽察
　　户部议覆据副都统祖鲁奏称窃【臣】于康熈六十一年曽在河工见逺年効力旗人在外所生之子孙居住沿河地方者甚多伊等在外既乆生长之子孙语言举止竟于土著之民无异且有与夲地民人结为婚姻者既不报入丁册该旗无由稽查必渐至冐籍为民恳请
　　勅下河道总督将康熈三十七八等年前后在工効力之旗人俱挨年按册逐一清查如有毫无事故任意逗留者即行查解归旗外嗣后河工効力旗员统以三年为率令该河臣详加考核其不能熟习河务者即行咨送囘旗如实系谙练河务可以留工効力之员其在外家口请照外省驻防官册报幼丁之例于初生之时即行报明河道总督移咨该旗存案如有増减等情于三年比丁册内申明若子弟年至十八嵗以上者亦照定例催令归旗当差肄业倘有隠瞒不报一经查出即行叅奏照例治罪等语应如祖鲁所奏行文河道总督将从前在河工効力旗员及旗员之子孙逐一清查其中如有并不効力行走任意逗留者俱令归旗当差肄业其现今効力旗员以三年为率应令详加考核其不熟习河务者照外任旗员之例勒令按限归旗至谙练河务应行留工人员其家口悉照外省驻防之例三年一次分别旗分佐领注明三代造具丁册并声明増减等情移咨该旗查核其子孙年至十八嵗以上者俱令归旗当差肄业倘有无故逗留并隠瞒丁口等经河道总督及该旗都统等查出即行指名叅奏照归旗违限例治罪俟
　　命下之日【臣】部通行各省河道总督并八旗都统一体遵行奏入于雍正十二年九月初九日奉
　　防依议
　　监察御史张鹓奏称伏思厯年条奏事件均闗典礼政务既经部议奉
　　防准行各该衙门自应实心奉行方不负我
　　皇上勤求治理之意如不定以稽察考成但恐日乆废弛或有阳奉隂违沉搁不行亦未可定请
　　勅下该部通行内外各该衙门查明积年奉
　　防准行条奏事件内有沉搁未行者着定限补行若条奏内有不便遵行或有应増应减之处着各该衙门将如何不便如何増减之处据实题明更正造具清册咨送该部查核遵行嗣后如仍有阳奉隂违沉搁等一经查出照例议处如此则准行条奏事件不致有遗漏沉搁之而于吏治民风大有裨益矣
　　奏入于雍正十二年九月十二日奉
　　防所奏是着照所奏行
　　监察御史广明奏称【臣】自查仓以来每见王公包衣佐领及浑托和之披甲人等领米每披甲一名其朋食者或五六人俱持票进仓争先领米以致拥挤其间不无舛错伏祈
　　勅下下五旗都统转饬王公包衣官员等嗣后领米时止许披甲夲身随领催进仓领米其朋食人等母得拥挤争进则人数少而舛错自无矣仍令各仓监督嗣后放米时湏酌量天时之长短一日之内可放米若干石预行晓示务将若干佐领之米于夲日尽数放完则立法严而诸自清矣
　　奏入于雍正十二年九月十二日奉
　　防这所奏是照所请行
　　礼部议覆据副都统宗室塞布肯奏称八旗外省驻防人等赴京考试只向该将军城守尉告假并不携带凭据只身到京在夲佐领下告禀咨部准考其间恐有混冐顶替之仰请嗣后如赴京考试者俱在该将军城守尉处具呈声明縁由行文该旗仍给印文以为凭据等语应如所奏嗣后凡外省驻防人等赴京考试者应令各省驻防之将军城守尉等预先取具夲人三代年貌造具满汉清册声明系某旗某佐领下人出具保结咨送该旗再将该生之年貌注明出具印文给发夲人亲身投逓在京该旗该旗凭印文查对造册报部考试如此则假冐顶替之自无矣俟
　　命下之日【臣】部行文八旗外令兵部转行各省驻防将军
　　城守尉等一体遵行
　　奏入于雍正十二年九月十四日奉
　　防依议
　　户部奏称查得正黄旗防古都统咨称夲旗叅领兼佐领阿达哈哈番舒瑚尔所有夲身入官地三顷折银三百八十八两伊指夲身俸银作六季坐扣认买已扣过俸银五季尚有一季俸银未扣今因舒瑚尔革职现追得银六十三两交部等因前来【臣】等细查官员拖欠钱粮理应依限完纳以清帑项如限内并无交纳之银始将房产抵补欠项免其叅处治罪此实
　　旷典未有将夲身入官之产业复又指本身俸银认买之理今舒瑚尔身为叅领因未完公库银两从前叅奏冀免议处将地亩入官后复指俸银认买较之情理殊属不合除将舒瑚尔交部议处外伊所认买此项地亩及扣过之俸银并现在追出之银一并入官【臣】部前任之堂司官并不详查据准认买亦属不合亦乞交部查议嗣后凡拖欠钱粮之人所有夲身入官地亩除伊分家另住之叔伯兄弟有情愿认买者准其认买外至伊夲身及子孙槩不准认买如有滥行递呈滥准认买者将递呈认买之官兵分别议处准其认买之该管官员交部查议俟
　　命下之日通行八旗内务府并直督转饬所属遵行办理再从前如有认买本身入官之房地者【臣】部查出亦照舒瑚尔之例一体入官
　　奏入于雍正十二年九月十七日奉
　　防依议
