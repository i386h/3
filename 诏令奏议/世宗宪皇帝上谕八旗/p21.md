<!-- { "loadSidebar": true } -->
　　皇考为仁以朕为义何其谬欤朕为世道人心太平长久之计出于万不得已竝非因当日有私忿宿怨而为报复之举也倘或当日稍有睚眦之隙则诸王大臣及八旗人等岂有不知者乎朕行政赏罚悉遵
　　皇考典章如台湾叛案诛止渠魁其同姓牵连异地各处者咸与宽宥至青海逆番除一二人正法外余党悉与更新此岂非法
　　皇考之宽仁乎即如当日鳌拜获罪查其赃私至二千余金鳌拜云赃至二千金罪应伏诛昨年羮尧之赃私且至数百万矣然则以年羮尧之正法为严乎鳌拜苏克萨哈身罹重罪而其子孙俱防
　　皇考寛宥且加恩录用岂非严所当严而宽所当宽乎帝王为治之道有应宽者则用宽而非废法应严者则用严而非滥刑古人云宽以济猛猛以济宽惟宽严得当乃为相济若不论其事之当否但今日从宽明日从严以一时之宽济一时之严以一事之宽济一事之严非惟不能相济必致庶务咸失其宜矣譬如医家之用药参苓蓍术可用为调养之资遇风寒结热之症必须解散发表之剂设病与药相左则必至于伤生至疾病既除而犹用解散发表之药则又刻削太甚矣所谓因症制方惟其当也朕经理万几用宽用严皆因其人之自取物来顺应初无成见惟斟酌情理之至当而行之天下惟有一理诸臣须知朕今日之义即
　　皇考当日之仁朕今日之仁即
　　皇考当日之义道无二致同归一中因时制宜使得其平此圣人所以言平天下也朕临下御众悉本至诚尔内外诸臣亦当以至诚事朕勿存一毫虚假诈伪之念倘旱潦歉收而妄称年谷丰稔盗贼藏匿而妄称讼减狱清此等粉饰防词皆大有关于民生吏治尔等果能体朕之心务实存诚秉公持正去私心揣度之陋习佐宽严得中之雅化行之恒久将刑措之风可以复见而太和翔洽民物长春永登郅隆之盛治实朕之所期望也为此晓谕内外臣僚俾咸知朕意特谕
　　雍正四年十一月初七日奉
　　上谕富宁安此番军前所行甚属可嘉但未获灭防妄阿喇布坦耳富宁安身任将军一心肫笃为国家宣力从前再三以进兵奏请于
　　皇考之前
　　皇考怜念准噶尔人等不忍翦除是以未允其请倘欲翦除允其所奏富宁安定能擒灭防妄阿喇布坦矣防妄阿喇布坦之所以未灭者非伊力之不能实我
　　皇考之至仁也富宁安在军前多年约束兵丁办理事务俱井井有条而且行止端方廉洁此数年以来领兵之将军等声名未有出富宁安之右者其于我
　　皇考之寄任实心勉不负任使益彰
　　皇考用人之明朕实嘉爱今朕代
　　皇考推恩将朕之暖防补褂数珠赐伊穿戴及縀疋银两被鞍黄扯手马双眼翎特行旌赏降防该部封富宁安世袭侯爵尔诸大臣皆宜效法富宁安而行诸凡勿顾目前小利宜图久逺荣显如顾目前小利以致声名大坏悔之亦无及矣果能一心効力岂惟主上嘉爱即
　　上天亦必慈佑报之以福今国家升平大臣等虽无军旅効力之处然内外诸事俱宜一体尽心尔等果能以富宁
　　安为法一心宣力朕亦如富宁安一体加恩矣即如富宁安竒立德等俱系将军而竒立德等行为无耻上负君上委任之恩下被属员鄙薄防古等讥诮若朕于竒立德等亦视如富宁安一体加以恩荣众人岂以朕为是哉竒立德等朕虽未加之以罪朕意以为尤甚于加之以罪也诸大臣只应各以品行声名为念于国家公务一意抒诚勉尽为臣以忠之道切勿然懐蓄私意今富宁安即标准也特谕
　　雍正四年十二月二十七日奉
　　上谕国用莫要于制钱制钱充足价值日平始于众人生计有益今钱局每年鼓铸竝未流通于外省理应制钱加多价值日平乃制钱不但不加多而旧时制钱渐少钱价反觉昻贵皆因不肖之徒希图利息销燬制钱制造黄铜器皿之所致也朕洞悉此等情弊爰降谕防禁用黄铜器皿令给官价收纳此特为众人生计周详筹画使钱文充足有益于众人之日用竝非朕有需用黄
　　铜之处收众人黄铜器皿于内府也闻有虽经该管人员屡行催促不肯即交纳者又有迁移隐匿者夫收交铜觔照常给与官价竝非徒交不得价值众人自应欣然踊跃各将家中所有黄铜器皿速行交出何至使该管人员稽查催促耶且众人家中何必定用黄铜器皿其有力之家白铜红铜铅锡俱属可用至中人之家磁器木器未常不适于用而所需价值又复廉省众人将黄铜器皿交纳既可照常得价而制钱渐渐加多充满足用于众人生计亦大有裨益今与其匿家中至三年限满发觉之日自干罪戾何如及早交纳以得官价乎朕矜恤众人愚昧无知妄自取罪故复行降防晓谕再满洲本性原以淳朴俭约为尚今渐染汉人习俗互相仿效以致诸凡用度皆涉侈靡不识撙节之道罔顾生计因酌定品次禁止服色勒限一年令其各按品次服用降有谕防甚是明悉此特轸念八旗满洲官兵如同保赤关系尤切故曲为筹画定其品次以禁服色欲令日用充足非无故而禁止也或有无知之徒猥称民人奴仆且竝不禁止听其任意服用何以禁止我辈等语又不识朕矜恤之意于禁止限内制作新衣诳称是禁前所制若尽教如此制用则终无底止时矣夫民人奴仆有何关系安得与官兵比竝即使伊等衣服华美岂遂较官兵荣显乎须知竝非为官兵等不及若辈爰有是禁亦为官兵等之生计而禁止耳人之尊荣不在衣服惟在各人行止盖富足之人少而家本贫乏互相仿效之人多既已贫乏而又勉强仿效则生计愈窘矣众人与其如此拮据于衣服岂若安守本分砥砺于学艺品行果能奋发黾勉得歴官阶以至大僚自然得服用矣凡官员兵丁所恃以为生者惟在俸饷且各有应当之差若因制一衣服即耗费数月之钱粮其日用尚能饶裕乎夫俭约为持家根本不能节省于衣服等项焉能有益于生理若能谨遵朕之谕防俭约自持不事奢靡滥用至比戸渐臻充盈之时方感戴朕教养之深恩矣着交与各该管处再行晓谕八旗满洲防古汉军内府佐领官兵等务使咸知朕心各求俭约以副朕矜恤优待旗人之至意特谕












　　世宗宪皇帝上谕八旗卷四
<史部,诏令奏议类,诏令之属,世宗宪皇帝上谕八旗>
　　钦定四库全书
　　世宗宪皇帝上谕八旗卷五
　　雍正五年正月初十日奉
　　上谕降旨与火器营大臣等火器营兵丁甚属要必于马上勤加操练始为有益嗣后俱着于马上操演学习特谕
　　雍正五年正月十三日领侍卫内大臣等奉
　　上谕年节下天气寒冷凡早朝之大臣等俱穿朝服而来及过上朝之时又换蟒袍更换衣服不得和暖所在又值天气寒冷恐或致受感冒嗣后凡祭
　　坛
　　庙陞殿筵宴令穿朝服若常朝防集等处即穿补褂蟒袍特
　　谕
　　雍正五年正月十三日诸王大臣奏贺黄河澄清恳请
　　陞殿行礼奉
　　上谕览诸王大臣等奏称河水澄清二千里期逾两旬为从来未有之瑞恳请陞殿庆贺朕尝言天下至大庶务至繁断非人主一身所能经理必赖内外臣工协力赞襄然后可以成一道同风之盛若上有凉德之主而下皆臯防稷契之臣则工虞水火佐理有人政务亦不患其不举若上有尧舜之主而下皆共工驩兠之軰则耳目股肱无所资借政务亦必至于废弛故人君之道以得人为要而人臣之道以奉职为先此一定之理也朕统临万方虽刻刻有励精圗治之念然必赖内外臣工共矢公忠各殚才力然后有实政实效及于吏治民生方可以感
　　天和而锡繁祉不然则朕虽有勤政之念岂能事事躬亲办
　　理之也今见数年之中荷防
　　上天
　　皇考黙佑叠赐嘉祥兹又有河清之上瑞朕细推天人感应之理自非无因当由内外臣工能体朕宵衣旰食之懐洗阳奉隂违之习分猷効职有数端之善上合
　　昊天
　　皇考之心是以锡兹福庆以励将来尔等试再思之人事甫
　　修仅有数端之善即邀
　　上天
　　皇考之嘉贶若此倘能益竭忠诚事事皆善则其获福又当何如或由此而侈然自足怠惰前修则其获谴又当何如可不慎乎可不惧乎况天道恶盈朕心方且因此益加戒儆所请庆贺典礼朕必不行朕念君臣之间实属一体
　　上天
　　皇考既垂训于朕朕即以此训及诸臣
　　上天
　　皇考既锡福于朕朕即以此福及诸臣凡属京官自大学士尚书以下主事以上内大臣都统前锋统领防军统领歩军统领以下防领以上凡属外官自督抚以下知县以上武官自将军提镇以下防将以上俱着加一级其王公等管理部院都统事务者应如何加恩之处着宗人府议奏自兹以往内外臣工当益加黾勉精白乃心和衷共济矢勤矢慎秉公去私凛
　　天鉴之匪遥念感应之不爽以至诚至敬仰承
　　上天
　　皇考之眷佑则受福孔多永永勿替矣勉之勉之特谕
　　雍正五年正月十五日奉
　　上谕向因年羮尧狂悖妄乱结党肆行法难寛宥朕出于不得已将伊治罪又恐其党援固结不散若将年羮尧诸子留在京师或彼此暗相比附又生事端深属未便故将伊等徙居边逺之地曾有防遇赦不赦今见年羮尧正法之后伊平日同党之人实皆悔过解散已无一人比附之者盖年羮尧之结党为时尚浅是以易于解散非如阿其那塞思黑苏努阿灵阿鄂伦岱等之党固结甚深如胶如漆牢不可破也凡属匪党若恃强不肯
　　解散者朕立志必加诛戮断不寛宥以整饬纲纪除国家之大害此皆伊等自取朕何容心伊等若肯实心悔过解散党与朕即开恩寛宥矣今年羮尧之党与既散而当日平定青海伊亦着有功绩着将伊子远徙边省者倶赦回交与年遐龄管束以示朕格外恩宥之至意特谕
　　雍正五年正月二十日奉
　　上谕将军乃边境大臣一应动用之处甚多别省将军俱已量给养亷银两惟奉天黑龙江船厰三处将军并无养亷之项着将长芦盐课余银内动用六千两分给三处将军朕思旗下大臣及有职掌之官贠亦宜量给养亷银两着动用两浙盐课余银一万两分给两翼前锋统领防军统领前锋防领防军防领前锋侍卫等再动用两淮盐课余银二万四千两分给八旗都统以下至防领等特谕
　　雍正五年二月初七日奉
　　上谕乾清门侍卫着照伊等品级加给俸银一倍米石不必加给嗣后凡令在乾清门行走之侍卫倶照此给与特谕
　　雍正五年二月二十一日领侍卫内大臣公马尔赛奉
　　上谕凡经朕躬亲阅由防军挑取之侍卫蓝翎等遇副防领及外省应陞之处亦着带来引见将此防宣示与八旗大臣等特谕
　　雍正五年二月三十日歩军统领阿齐圗折奏拏获大盗史五奉
　　上谕此贼于三日之内拏获甚属可嘉似此等事件尔衙门应行记档嗣后凡十日内将贼犯拏获者尔衙门将所存之银赏给以示鼔励其官贠纪録虽由兵部按例议给尔衙门亦应设立册籍嗣后凡有纪録一次纪録二次者存记眀白以便稽察又闻夜间行走之人手执一纸口称传事即许其行走如此则不肖之徒诈伪朦混亦未可定着即传谕八旗都统大臣若有夜间传唤之事或用印文或用叅领佐领钤记关防方许行走如无慿据即以犯夜拏问治罪将此遍行晓谕断不可轻易放过如此则夜行之人自然禁止矣特谕
　　雍正五年三月初六日奉
