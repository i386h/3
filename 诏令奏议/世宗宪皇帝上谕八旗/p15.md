<!-- { "loadSidebar": true } -->
　　社稷为重迟回详慎费尽苦心而伊等怙终不悛罪恶昭著朕亦无可如何但允禵与阿其那允禟虽均属罪人而允禵为人止于赋性糊涂行事狂妄至奸诈隂险之处则与阿其那允禟相去甚逺止因阿其那允禟多方笼络允禵堕其术中受其指使不知悔悟设令伊一人独处则才具庸劣断不能独为一事若与阿其那允禟一处听其愚弄则狂悖恣肆可以无所不为矣朕数十年来于伊等之居心行事知之甚悉若谓朕于允禵独有所偏徇则朕何以对
　　圣祖在
　　天之灵乎朕之此心
　　天地神明自能昭鉴从前所以令允禵在马兰峪居住原欲
　　其瞻仰
　　景陵感发天良痛改前非洗心涤虑而允禵竝不醒悟悛改蔽锢日深奸民蔡懐玺又构造大逆之言冀行蛊惑防来马兰峪亦不可令其居住着满都防常明来文驰驿前往将允禵带来朕思
　　寿皇殿乃供奉
　　皇考
　　皇妣圣容之处将允禵于附近禁锢令其追思
　　教育之恩宽以岁月待其改悔伊子白起甚属不堪亦着一并带来与允禵一处禁锢其子白敦尚好可封为镇国公令在伊家居住蔡懐玺既在家中曽出大逆之言伊兄何以不行举首且既将蔡懐玺鎻禁何以复令脱逃之处着刑部再行究审具奏特谕
　　雍正四年五月初七日大学士等奉
　　上谕朕从前每旗特派御史二员令其稽察八旗事务近闻得八旗大臣等于午门前徒有防议之名竝不议事以致诸事迟误御史乃视以为常不行严察夫旗务不比部院事件部院事件俱有条例又有限期旗务竝无一定条例限期此系朕所深知所以特派伊等令其稽察乃伊等仍行怠惰致令事俱迟误可将此再行严饬伊等嗣后务加严察不可稍徇情面若仍前懈惰必将伊等一并治罪断不轻释特谕
　　雍正四年五月初十日正白旗满洲都统拉锡等因该旗纳其泰获罪革职将其应袭之世职缮写家谱具奏奉
　　上谕该旗奏折内将纳其泰因何获罪情由竝未声明嗣后八旗家谱折内有似此者将获罪之情由节取缮入具奏特谕
　　雍正四年五月十一日奉
　　上谕补授佐领及袭职之家谱内系补授某人之缺即于某名之下粘小黄签其陞转革退情由虽于折内缮写箭单内亦将情由节取缮入将此防徧谕八旗特谕雍正四年五月十二日镶红旗防古都统等以补授公中佐领带领防军校骁骑校等员引
　　见奉
　　上谕防军校骁骑校俱系六品微员补授佐领其品级不及若原管佐领世管佐领则亦无可如何此乃公中佐领该旗若有大臣带来如无大臣于该旗防选大员引见不必论其所属将此徧示八旗特谕
　　雍正四年五月十四日诸王大臣防奏前令允禟改名允禟所拟字样存心奸巧殊属不法应发令拟改奉
　　上谕诸王大臣叅劾允禟更名一事谓允禟设心奸巧不法已甚然此事在允禟之身犹为罪犯之小者阿其那允禟允防允禵固结匪党潜设机谋种种不法之事不可枚举朕所举以晓谕羣臣及尔等所共知者不过十分之二三其余有所干碍而不便言及繁琐委曲而难以悉数者其事甚多朕俱为之隐忍难以宣示也只因二阿哥旧在东宫失储君之道故阿其那允禟等潜萌希冀之心而阿灵阿揆叙鄂伦岱等又复私相附和将二阿哥百计倾陷以便遂其私愿夫二阿哥之居心行事
　　皇考无不照察废黜断自
　　宸岂伊等所得施其伎俩乎二阿哥一日在东宫之位凡为臣下者当守一日之臣节岂可以悖逆之私心而视东宫如仇敌乎及二阿哥废为庶人己见斥于
　　皇考又有一等奸宄之徒妄思复立以图儌幸此又背纪乱伦之罪人也当时伊等见二阿哥废黜妄以为伊等奸计之所致邪党愈加坚固公然欲仗邪党之力以东宫之位为可唾手而得慢无忌惮竟有敢与
　　皇考相抗之意此实朝廷之大患国家之深忧是以朕即位以来百凡经理费尽苦心乃三年之久顽邪尚未尽化风俗尚未丕变尔等满洲大臣急宜醒悟当日
　　世祖章皇帝御极正在冲龄睿亲王辅政大权在握一日以黄色衣示在廷大臣询问可否衣着而比时大臣尚力争以为不可凡满洲耆旧内此等行事不可枚举刚方正直之风权势所不能夺者歴歴可考当时上三旗风俗只知有君上后因下五旗之人与上三旗之人竝用遂染下五旗卑微之习然从前下五旗之人虽各有该管之主而其心亦只知有君上不知有管主也何以至于今日遂茍且卑靡一至于此如昨日都统五格在朕前奏对尚将获罪削籍之允禟称之为主五格乃一无知武夫此则风俗頽壊大义不明之故也孟子云遵先王之法而过者未之有也朕事事效法
　　祖宗愿尔等亦效法尔之祖父忠诚自矢一念不移古人云天无二日民无二王臣子之于君上乃天经地义茍懐二心而存游移瞻顾之念即为乱臣贼子天理国法岂能容乎如阿灵阿鄂伦岱等之奸恶不明大义其存心行事尔等当以为戒当日满洲风俗醇朴尊君亲上之心最为肫笃虽遇天潢宗室未尝不加礼敬而君臣之大义极明金石之心肠不渝朕今日之谆谆训诫不惮反覆周详者无非欲正人心化风俗使国家永享升平之福耳至于允禟改名之事诸王大臣议令发伊自改若发令自改此等奸巧之人必至又多计诈着交与诚亲王恒亲王酌改具奏特谕
　　雍正四年五月十七日文武大臣等奉
　　上谕歴年以来朕之数弟昏昧无知不安本分其奸伪逆乱之行尔众大臣从前虽略晓一二何能尽知尔等且不能尽知外间小人又何由知之伊等为人存心行事朕因三四十年共在一处知之甚悉伊等僭妄之心悖逆之行及其党与于国家大有关系阿其那等歴年伤
　　皇考之心不孝不忠结为党援扰乱国家其罪倍甚于二阿哥从前阿其那塞思黑允禵允防等共为党与包藏祸心将不守本分诡随之人百计千方引诱交结又将生事凶乱喇嘛僧道医卜棍徒优人之属种种贪利小人留心收揽重利贿买各致死命以为伊等在各处称扬伊等美名串通内外奸伪之人希图大位有不入其党者即妄加危言以恐吓之故不为其所笼络不为其所欺防者盖少国家被其扰乱人心受其蛊惑外则与阿灵阿鄂伦岱苏努七十黑寿等乱臣结党往来内则与
　　皇考御前侍衞拜唐阿太监等钻营交结探听一切喜怒信
　　息若非我
　　皇考神明圣智心如金石未有不为伊等诡秘之计所动摇
　　者伊等奸伪之计皆为我
　　皇考之所洞悉故穷困怀羞凶心益逞反将
　　皇考年高之人种种激怒无所不至
　　圣躬憔悴成疾皆阿其那等不忠不孝奸伪结党种种可诛
　　之所致也知臣子者莫如君父我
　　皇考因阿其那不孝不忠恶贯满盈深用震怒曽谓阿其那为乱臣贼子乃呉三桂之再世实梁山泊之逆党父子之恩絶矣此等之
　　防难以尽录
　　皇考之防甚明伊等皆得罪于
　　宗庙
　　社稷
　　皇考之人国法所当诛者也朕即位以来将伊等罪过俱暂寛宥凡事教训冀伊等解散党与去其僭妄之心改其悖乱之行将阿其那封为亲王简用重任总理事务阿其那仍不改其觊觎悖逆之心奸伪之行凡朕所交之事俱有意欲败壊之事事以美誉自居欲将恶名归之于朕其悖逆之心无少改悔处朕深觉知之伊但凶心稍萌朕即显然晓示于众故伊计穷力绌知其悖逆之心奸伪之行断不能施布因但欲朕加之诛戮意谓倘有玷朕名誉之万一以泄其忿种种扰乱全无人臣之体竟至在众大臣前发誓公然诅咒连及朕躬举动狂悖一至于此也封阿其那为亲王之时伊妻家之亲为伊贺喜阿其那即云何喜之有我头不知落于何日等语朕不知其何心何故而出此言再阿其那在拘禁之处向防守太监云我向来在家每餐止饭一碗今饭加二碗我断断不愿全尸以殁必使见杀而后已等语岂有身为臣子而如此暴虐悖逆之理耶再阿其那于
　　皇考在日不能承欢奉事以叨
　　君父之矜怜不能保其贝勒之爵禄不能不犯鎻拏之罪伊之乳公乳母之首领不能保妻子不能保家财不能保则阿其那之才具福分显然可知夫阿其那以此才具福分兼以不孝不忠挟其奸伪之心恣其所行之事倘至此大位岂能上安
　　宗庙
　　社稷报答
　　祖父之恩泽被生民之众哉果系诚心为大清国之人未必愿阿其那位登大宝也至塞思黑乃系痴肥臃肿矫揉妄作粗率狂谬下贱无耻之人
　　皇考从前不比之于人数弟兄辈亦将伊戏谑轻贱即阿其那亦知伊庸昧无能特引诱愚弄使出奴力塞思黑因阿其那事败未称伊等之心数年间挺身觊觎大位者亦阿其那将伊怂慂之所致也朕即位以来因思伊等断不可置之一处将伊遣往山西大同居住原欲令其更改恶心逆行也伊觉朕之寛仁断不肯伤伊等身命不但不改其悖逆之心反种种妄乱敢行自古人臣未行之事敢言自古人臣未出之言只欲激怒朕心务令诛之而后已至于带给允防书札内有机防已失悔之无及等语数千里寄此等悖逆书信毫无畏惧如此不法是诚何心仰防
　　圣祖皇考隆恩豢养臣子三四十年之厚泽岂有因未遂僭
　　妄之私即怨望
　　君父与国为仇如此悖逆肆行有是理乎且伊蠢然无知行事悖谬不量己才不知羞耻以不足比数之人贿买棍徒而小人惑于流传之言以为塞思黑可邀大位致使众口纷纷此亦世所罕闻也而伊亦公然自受恣口乱言自古以来亦未有不自度量腼顔无耻悖谬可杀如塞思黑者也至允禵生性糊涂急暴天地之髙厚亦不知为何如之人
　　皇考知伊在家必然生事特逺遣出征在外者允禵乃信阿其那塞思黑之唆诱顿萌大志自古有大志之人岂有不愿身名美好之理而允禵于出征处妄费国帑肆行贪饕骚扰地方又钻营塞思黑令在
　　皇考前巧为设法取青海台吉之女逐日醉饮种种淫乱贪汚之行众皆知之允禵身为大将而所行之事有国法在有
　　皇考洞鉴在有公论在自当勉力粉饰邀誉亦欲强忍遂伊愿望之心而乃丑行不法可笑至于如此似此伎俩人品若至大位恣任其意何所不为岂能为国家万姓造福也不过私心令伊同党不忠不孝奸宄乱国当诛之数人儌幸而已未必国家之福也朕即位后即降恩防将允禵唤囘允禵于未到京之间即露种种狂悖于到京之日向朕轻躁妄行状棍徒其罪不可枚举朕皆宽宥施恩于
　　皇妣梓宫前封伊为王全不思报朕恩竝不改伊等朋党之初心逆志益恣向朕种种欺妄暴虐之心倍加近者蔡懐玺投伊院内字帖内开二七变为主贵人守宗山以九王之母为太后数语允禵不行奏闻将要字样裁去涂抹但交与总兵范时绎令不论如何完结且云竝非大事防其如此无法无天悖乱之行即史书内亦属希有至于允防乃一介下贱原属无耻之人但知索取民财争夺买卖交结内侍种种宵小刻薄无耻劣行之处难以屈指举国共知阿其那将此等人亦行设法牢笼令其出力以为羽翼阿其那等心懐奸恶扰乱国政煽惑人心邀买美名结交匪徧处称扬伊善不过欺人而已岂能欺
　　上天
　　皇考乎阿其那等承懽
　　皇考者何处効力者何处有裨国家者何处利济军民者何处施恩臣工者何处有益兄弟者何处且当
