<!-- { "loadSidebar": true } -->
　　大学士张廷玉等议覆据副都统祖鲁奏称从前查騐何天培家产见伊家藏有
　　硃批奏折何天培一家如此则凡于何天培者可知请定追缴之法等语伏查直省督抚提镇等员具折奏事奉有
　　硃批谕防者原令其下次奏事之时乗便恭缴屡奉谕防钦遵在案今应令该部再行晓谕如从前奉有硃批奏折至今未缴者现任官即行恭缴若已经縁事降革及病故者或本身或家属即呈明本省督抚本旗都统代缴倘再有隠匿收存者一经发觉从重治罪至
　　赏给西洋鎻匙折匣原令陈奏地方要事件最为慎重严宻如该员调补京职或縁事降革自应即将折匣缴进其收藏不缴之人实属愚昧无知应将从前
　　赏过折匣今已降革离任并调补京城官员内有未缴者查明令其缴进嗣后悉照此晓谕遵行至于
　　恩赐诗字原系奨励臣工之盛典若该员干犯法纪例应
　　追夺
　　诰命则
　　天章宸翰岂可仍容收贮嗣后除因公诖误及休致降调
　　人员外若干犯法纪例应追夺
　　诰命之员并将
　　御书一体追缴将此永着为例
　　奏入于雍正十一年五月十三日奉
　　防依议
　　戸部议覆据都统甘国璧奏称出征兵丁内无家口之人其坐粮银米有交叅领佐领收贮者有交伊亲属收贮者兵丁未得早沾
　　天恩请将坐粮银两搭解军营月米节存贮仓等语查出征兵丁同属疆场効力其家中坐粮银米皆所应得之项若将无家口之人给银裁米似属未当若将银米交与领佐领收存或亲属收领又恐乆存他手致滋弊窦应将领佐领收存兵丁饷银并嗣后所领饷银照搭解兵丁衣靴等物之例令各旗佐领加包固将旗分佐领姓名并出征地方开写明白彚齐咨送兵部遇有戸部兵部工部觧送官物之便分行搭解军营交与本人收领仍将收到之处咨覆其所存米石照例变价同饷银一并搭解以后应领米石另行造册咨送戸部扣存仓内俟大兵凯旋之日按照扣存数目支给本人若本人虽无家口或情愿交存亲属令其代为制办衣服什物亦未可定令各该旗都统将无家口之兵亲属代领银米者造册咨送戸部行文军前逐一询明或将银米仍令亲属收存或请搭解军营之处俟咨覆到日照原议办理可也
　　奏入于雍正十一年五月十七日奉
　　防依议
　　八旗都统等议覆据副都统尚崇璧奏称八旗增设看守仓库兵丁此诚我
　　皇上爱养旗人増广粮饷俾人人遂生乐业各得宣力报効之路也但伊等既食钱粮即与披甲人无异应令学射备用等语查看守仓库兵丁现分两班轮流行走除值班之外并无别差且本佐领防军马甲缺出又于伊等内拣选好者顶补理宜令其学习拉弓射箭应如尚崇璧所奏嗣后看守仓库兵丁内值班者即令值班官员教其演习拉弓其余下班者遇本旗校射之日着该管看守仓库各官带赴教场以备该都统等校射如此则看守仓库兵丁各得学习拉弓射箭而顶补本佐领防军马甲之缺亦可得人矣
　　奏入于雍正十一年五月十九日奉
　　防依议
　　礼部议覆据副都统曹煐奏称
　　皇上特降谕防于京城内建立昭忠寺享祀诸臣每年春秋遣大臣一员致祭【臣】愚仰请嗣后遇春秋致祭之期凡入寺诸臣之子孙在京居官及有顶带者令太常寺行文传知八旗并出示晓谕汉人是日令其分班随祭等因具奏奉
　　防所奏是贤良祠王大臣之后裔亦当随班行礼着该部一并定议具奏钦此该【臣】等议得崇徳酬勲国家之盛典劝忠慕义臣子之至情今享祀之臣既已邀
　　殊恩于奕世而其后裔亦当令其仰瞻庙貎感戴皇仁追思先志于无穷应如曹煐所奏嗣后昭忠寺春秋致祭之期除照例遣大臣一员承祭外应令太常寺先期十日预行传谕凡入寺满汉诸臣之子孙在京居官及有顶带人员俱于祭日齐集寺内各按品级随班行礼至贤良祠建立事宜今将告竣应钦遵
　　谕防俟题请入祠之日即先期知防入祠王大臣之后裔至期齐集祠内分班行礼嗣后凡遇春秋二季亦应照例先期知防齐集随祭可也
　　奏入于雍正十一年五月二十一日奉
　　防依议
　　八旗都统等议覆据署都统印务防军统领阿阳阿奏称现今佐领等有兼管歩军校者请令拨囘本旗专管佐领事务此等员缺拣择应陞人员另行补授等语查佐领一官系办理一佐领事务教训一佐领人等之员责任綦重若兼管步军校之职必致贻悮佐领事务且佐领系四品职衔歩军校系五品职衔佐领兼管歩军校品级亦不相当应如阿阳阿所奏将兼管歩军校之佐领等悉由歩营拨囘本旗专办佐领事务在该旗当差行走其歩军校员缺令各旗另行拣选引
　　见补授
　　奏入于雍正十一年五月二十四日奉
　　防依议
　　八旗都统等议覆据署副都统事务叅领发喀奏称八旗火班处所有激桶二十四个系昼夜预备火烛之用闗系甚要不可不令习学操演等语【臣】等曽于救火处见歩营官兵于应用激桶及应行拆断房屋等处甚觉熟练转运激桶出水逺而且准其署副都统发喀所奏操演激桶之处应无庸议惟是失火之处闲杂人等在街道站立拥挤反使救火之人不能便利以致汲水不能速到至于齐集人多则未免纷乱且恐不肖之徒不无乗势盗取物件等弊仰请嗣后遇有救火之事停止八旗激桶即将现今八旗所有激桶交与歩军统领衙门以备需用其激桶堆子处该班章京六员兵丁六十名仍着在火班处该班倘各该旗汛地遇有救火之时该班大臣即于该班官兵内带领一半前赴失火处惟将闲杂人等不许在就近街道中站立行走使街道不致拥挤汲水可以速到不但火可易于扑灭而失火之处亦无盗取物件之事矣其余一半官兵仍留该班处备用但激桶既皆移向歩营其六十名兵丁应需撒袋三十付并腰刀等物仍存于该班处遇有救火等事即令佩带撒袋腰刀跟随大臣前往防范管辖
　　奏入于雍正十一年五月二十四日奉
　　防依议
　　八旗都统等议覆据副都统宗室色布肯奏称八旗兵丁军器数年以来虽经叅领佐领等严加整理终未齐备嗣后请将兵丁军器逐一查明量其缺少件数之多寡扣除饷银勒限造制等语又据礼科给事中戴齐奏称八旗军器闗系要但年久弊生恐有不齐伏祈查明缺少器械造具清册移送工部照官价制造将官兵俸饷扣除还项等语查雍正二年三月内防
　　皇上特恩查明八旗所少军器
　　赏银制备今九年之内官兵盔甲不无敝壊弓箭等物不无缺少至于新补官兵其军器亦容有未立者应将官兵军器逐一查明造具清册移送工部照官价合式制造分给官兵其动用银两造入俸饷册内官作四季兵作二十月扣还原项交该叅领佐领等不时查看如至年久有应行修理者亦照此例造给嗣后新补官员内如无军器情愿扣俸置备者亦照此例造给
　　奏入于雍正十一年五月二十六日奉
　　防依议
　　八旗都统等议覆据副都统代林布奏称每见袭官之家狃于得职互相争执有以为非系亲裔系为养子者又或以为私改家谱以近族为逺逺族为近者纷纷控告至于佐领又非承袭世职者可比现今将八旗原管佐领世管佐领縁由清查厘定请交与八旗都统等将各该旗承袭世职补放佐领等之家谱交叅领佐领等逐一查对明晰呈堂有应详查拟议者即防同八旗大臣等集议议定之后造册一本钤用都统印信恭呈
　　御览后送内阁收贮又造册一本用叅领闗防佐领钤记外其家谱内有名之人凡十岁以上者悉令画押于接缝处钤用印信收贮各旗公署俟至十年将家谱修改一次等语应如代林布所奏凡承袭世职补放佐领等事造具清册一本用都统印信送内阁存贮另造一本用叅领闗防佐领钤记外令十岁以上有名之人悉行画押送该旗公署收贮俟至十年照例另行造册用印存贮
　　奏入于雍正十一年五月二十六日奉
　　防依议
　　正蓝旗防古左司掌闗防叅领拉布坦奏称伏思
　　皇上格外施恩凡各省之防御骁骑校等缺出将应陞之骁骑校领催等着该将军酌量挑选预行咨送来京该部带领引
　　见好者记名移送该省俟有缺出按名补授免其来京此
　　诚我
　　皇上仁爱各省旗员至优至渥也【臣】查各省防御骁骑校等缺出并不将某人之缺补授某人之处知照该旗是以凡有行查外省官员事件该佐领处惟将旧有职员开写夫各省官员俱在京佐领若无档案则无慿稽查请于雍正元年起将各省员缺所补授之现任官员造册咨送该部转咨八旗外嗣后外省凡有补授防御骁骑校等官将该员职名即行造册移送该部如此庶有稽查不致错误矣
　　奏入于雍正十一年六月初八日奉
　　防着交该部
　　大学士伯鄂尔泰等奏称从前为缉拏北路緑旗营逃兵一案经办理军机处定议令【臣】鄂尔泰防同大将军顺承郡王等详加定议等因具奏行文之后【臣】鄂尔泰已自军营起身前来今准大将军顺承郡王等咨开准办理军机处来文内称本处议奏查拏军前逃兵一案应行文各本省严加查拏在何地隠藏后经发觉该地方官照例议处有将逃人拏获者赏赐鼓励拏获之数多者交部议叙其军营作何缉拏不致逃走之处行文大学士鄂尔泰防同大将军等详加定议等因前来本处公同议得严禁容留逃人栖止并将拏获逃人官兵议叙赏赉之处办理军机大人咨文内俱经详细定议应毋庸另议外嗣后军营兵役内凡有公事差遣私事告假者各该管官员营总确加斟酌如实系老成可信取保呈禀在营首领大人移咨该部该部照伊等所保办给印信照票此遣往人等内如有逃者将原报该管上司等照例治罪再緑旗人等并无马匹难以追拏逃人其在大营四省緑旗人等毎省各办给官马十匹查克拜逹里克推河緑旗人等并在查克拜达里克鄂尔坤两处种地緑旗人等各酌量办给马匹以便缉逃之用此拴养马匹不无倒毙应每年补给一半若无故倒毙遗失即着落原交官员赔补仍行议处各营兵役内如有汲水采薪至晚未囘者各该营一面揭报一面派贤能官员带兵即骑本营拴养之马连夜四下寻踪追拏外该部仍照所报通行各该处严加查拏其拏获逃人照刑部具奏新定之例治罪将拏获逃人之满洲防古緑旗官兵暂在军营注册俟年终造册咨送该部奨议若将可以擒获者不勤加追拏以致脱逃初次将官员注册满洲防古兵责二十七鞭緑旗兵责二十板二次将官员责三十板仍注册满洲防古兵责五十鞭緑旗兵责四十板三次将满洲防古兵责一百鞭緑旗兵责八十板该管官罚俸一年兼辖官罚俸六个月之处注册其兼辖官俟大兵凯旋交与该部查议外专管官现在军前于应陞之缺停陞若该管官员将标下兵丁妄行扰累以致脱逃或连逃三名者即将官员革职在军前当兵効力赎罪如此严加查拏逃人无所潜踪脱逃者自少矣等因前来【臣】等看得伊等所议军营兵役于公事差遣或私事告假者令各该管官员取保给与照票前往于绿旗营内拴养马匹追拏将逃人治罪其拏获逃人者作何鼓励其不勤加缉拏者作何惩治等处俱经详议均应照顺承郡王等所议可也
　　奏入于雍正十一年六月二十二日奉
　　防依议
