<!-- { "loadSidebar": true } -->
　　皇考谕众阿哥等曰朕驻跸腰亭之次日八阿哥以将毙之鹰二架遣亲随人一名太监一名进献请安称伊在汤泉等候进京竝不请防行止自由藐视朕躬朕因愤怒心悸几至不测允禩乃辛者库贱妇所出自幼心高隂险自相面人谓伊有人君之福遂大背臣道欲觅人戕害皇太子与大阿哥聚集贼徒之处举国皆知伊谋害二阿哥岂暇计及有碍于朕躬否耶朕前患病时诸大臣复保奏八阿哥朕不得已将不可释放之允礽放出五年之内极其郁闷允禩仍冀遂其初志与乱臣贼子等锢结诸处不肯行走逞其奸险谓朕年已老迈岁月无多及至不讳伊曽为人所保谁敢争执遂自谓可保无虞矣朕深悉其情状原系不孝不义之人即唤伊所遣二人至帐殿下令众环视将朕所知伊之党指问夹讯俱已确实供出朕与允禩父子之恩絶矣允禩果有为君之福与德日后必有行同狗彘之阿哥顾念妻子欲受其恩为之兴兵构难逼令逊位而立允禩者朕亦惟有含笑而殁已耳朕深为愤怒故特谕尔等此人以不得立为皇太子实有欲寝皮食肉之念也伊之党与亦皆如此此人较二阿哥更甚百倍二阿哥狂悖屡失人心伊则务收人心即此可见其不孝不义也此
　　硃批谕防现今收贮再本月二十七日以允禩之事奉有谕防因具本覆奏奉
　　硃批谕防曰朕将雅齐布夫妻充发乃潜留在京因特遣章京将伊等正法此事与二阿哥释放应正法之德麟相似岂非藐视朕躬以为无能谓谁敢将伊摇动而为此举乎不知伊有何屈抑之处总之伊等党与甚恶伊之奸险甚属可畏即朕亦惧焉不知何时必为雅齐布等报仇也此
　　硃批谕防今亦收贮再允禩获罪逐令囘家之后奉皇考谕防允禩居心甚属狂僭毫不揣度妄自位置当复废二阿哥时伊来朕前密奏云我今如何行走情愿卧病不起朕云尔不过一贝勒此岂尔所能当为此试朕之语何用伊以贝勒存此越分之妄想居然探试朕躬前来陈奏此不谓之大奸大邪可乎再允禩之党与败露后
　　皇考驾幸热河
　　特防命允禩不论班行走众阿哥分为三班行走而允禵乃
　　抵死欲去屡次奏请奉
　　皇考谕防观尔抵死欲去之意岂欲随朕亦不过欲随八阿哥去耳后轮至第三班
　　特防令其停止乃仍不肯遵毕竟随去及值允禩　母妃事出于康熈五十三年夏月留允禩在京
　　命带允禵前去而伊又设法留京彼时允禩理宜劝止允禵
　　乃竟不行劝止一任允禵屡次触忤
　　皇考
　　皇考稔知伊等党与甚属凶狠特欲解散令允禵逺离京师差往西宁伊又不自量不为国家宣力乃纵饮沉湎渔取财贿从极逺之处仍往来夤缘与允禩允禟允防等互通音问再允禩获罪家居于康熈五十五年九月初间偶患伤寒值
　　皇考自热河囘銮冀以病症幸邀
　　皇考恩宥托称大病恳求近侍太监魏珠诳奏
　　皇考将所停允禩之俸银俸米俱行赏给并
　　赐各种克食及允禩囘京城家内居住病已痊愈仍诈称病重魏珠往防乃下炕迎接叩谢魏珠代奏之恩再允禩病愈之后
　　皇考特遣人降
　　恩防云尔疾初愈思食何物可奏朕知朕处何所不有但不知与尔相宜否故不敢送去允禩乃反懐疑前诣宫门跪叩恳求奏称
　　皇考谕防内不敢二字承受不起以致
　　皇考震怒此外允禩允禔允禟允防允禵等结为党与贿赂近侍探听信息邀结沽名惟务广树党诱入多人等事笔墨不能尽述书疏亦难悉陈【臣】等反覆思维
　　皇上至德宽仁将允禩等从前一应大罪槩行宽宥格外
　　施
　　恩将允禩晋封亲王俾其办理政务允禩理宜感戴皇上隆恩率义秉公竭尽心力矢诚矢敬以图报効乃不务输诚反蓄奸邪之心摇动众人将交伊一应事件惟欲阻挠使恶名归于
　　皇上不但大负
　　皇上任用之
　　恩实有亏于人臣之义允禩等罪案尽属显然为【臣】等所
　　确知仰恳
　　皇上干断特降
　　谕防以正君臣之义以彰国家之法
　　奏入奉
　　上谕朕去岁欲将
　　圣祖仁皇帝所降允禩不孝不忠之
　　谕防宣示于众因允禩再三泣求是以未令宣示交宗人府封好用印送内阁收贮今允禩不改其恶悖逆愈甚妄行败壊政务尔等可开拆宣示于众特谕
　　雍正四年二月初六日兵部衙门以亏空军需钱粮原任监察御史董起弼在逃一案议将承缉董起弼逾限不获之副防领祖良筹等照例治罪之处具奏奉
　　上谕董起弼系大员逃走甚有关系将疎脱之原任佐领崔兆麟原任骁骑校顾悦副叅领祖良筹俱着拏交刑部董起弼之妻子亲兄弟竝伊家要之人亦着拏交刑部将董起弼停留之处审讯具奏董起弼之近族亲戚朋友如知董起弼停留之处首出免罪若知而不首
　　日后发觉定行重处着即通传八旗大宛二县五城提督竝各省督抚务将董起弼拏获董起弼系佛格管都统时疎纵着行文该将军将佛格锁拏俟缉获董起弼之日再行释放特谕
　　雍正四年二月二十三日
　　召入八旗都统副都统及叅领等奉
　　上谕八旗各项亏欠钱粮人等恣将国帑任意侵克隐瞒肥已论其罪案俱系当诛之人朕皆寛免不诛特为惩戒后人整饬法度将伊等房地奴仆折扣入官其无多房屋地亩何足较量朕亦有何用处因将房屋赏给旗下以轻价出租既于贫乏之人有益而所得房租又可以供公用将地亩交部令为井田派贫乏之人耕种凡以为裨益于旗下满洲人等计也自将此房交与尔等以来或瞻徇情面仍令本家居住者有之或占据转租于人者亦有之此皆背理之事应将此房除价值重并租价多之铺面房及冲要宽大房舍外其在僻巷不成规格之房与其弃置倒壊何如将此出售若无房之贫乏官兵一时不能措办价值情愿将伊俸饷计年折扣买取亦可至买此官房未必无内懐疑惧不知其可买与否之人将此亦须传知应出售者再行出售再所交奴仆至今尚未尽卖大臣等应交与各该甲喇佐领令其作速卖讫若日久迁延不卖恐有不肖家奴从中交纳银两谋入民籍或为闲身似此等人岂可令得儌幸既因伊主案内入官即系罪人之家奴矣令其徼幸可乎特谕
　　雍正四年三月十五日
　　召入镶黄旗都统鄂善等奉
　　上谕阅尔等所奏世袭官员家谱奏折内其承袭之处或有兄应承袭乃袭与少弟遂专令此一支相继承袭者原袭此官之时或系伊兄弟内情愿让与或因伊兄庸劣有疾及非正室所出等情方不袭与亦未可定若延至日后竟不令伊之子孙得与殊属屈抑朕悉知此情从前向大臣等屡降谕防令将原立官职之人凡有几子将其子孙俱勿裁减应带来者即行带来或有人庸劣及非正室所出等情着于本名之下注明朕亦便于阅防将朕此防及所进家谱奏折交与八旗明白宣示有似此者俱改定再进特谕
　　雍正四年三月二十日奉
　　上谕嗣后火器营防领员缺着火器营大臣与都统副都统等公同拣选带领引见特谕
　　雍正四年三月二十二日奉
　　上谕人臣事君须明大义固不可矫情立异尤不可挟私党同习气陷人流而不返每至乖于大义皆由察之不早挽之不力也八旗汉军向来恶习好通声气凡内外文武官员无论平素识与不识一登仕籍必信息相通互相袒防虽其初意不过矜名图利然积久不改种种偏私固结害正误公渐成大恶矣夫立身事主岂有二理若果能孤介一秉至公自然能获乎上否虽竭尽心
　　力徒然败品丧名而且犯义撄法况此辈邀结原非至诚利则同争害则各避究何益乎夫同此固结之心也于君则为忠于友则为党忠则为君子且赏亦必及之党则为小人而罚亦必及之虽至愚之人亦未有不欲为忠良之君子而甘为匪党之小人以避赏就罚者也毫厘之差天渊之判可不慎欤或有云人非圣人谁能无私又云瞒上不瞒下此等陋谚不知出自何典尔等既登仕籍柰何为此市井无赖之谈以自絶于圣人而愿为有私瞒上之人耶况朕之才识未必不及尔等从前局外旁观三四十年矣一切情态知之甚悉汝欲瞒上而上究不能瞒汝不瞒下而下实互相瞒也深可悯叹汉军中公正不阿之人朕皆委任信用深荷恩荣如杨宗仁一生持身刚介虽既没之后尚屡邀朕恩亦未见受孤立之害也尔等若咸能实心遵朕训谕效法正人必宠渥厥身庆流后裔若面是心非不能悛改恶习不但身遭黜罚此风不息后人效尤必且贻害子孙嗣后各宜公忠自立共絶攀依官无论崇卑惟尽己职事无论大小惟尽己心人人皆能孤介则众孤介和合而成一德同风之盛矣勉之励之特谕
　　雍正四年三月二十九日
　　召入派往出牧之副都统等奉
　　上谕从前出牧人等俱不以牧放为事甚属不堪朕知之甚悉是以遣往之时屡加训诫今虽稍改然犹未惬朕懐凡出牧之官兵人等理应拣择善水草之处牧放马匹饮水拴吊各按其时再牧放马匹之外官兵等竝无他事与其闲眠饮酒嬉戏习于匪僻何若学习射箭打步围之为善乎因牧放马匹之事甚关要所以派委大臣叅领官员等带领兵丁前往尔等不可轻视再管辖之道应举其优员俟朕加恩劣者即行题防严加处分兵丁内如有不堪者尔等即痛责革退其余若仍不知畏惧拏交该旗大臣从重治罪如此伊等方知惩戒也特谕
　　雍正四年四月初四日都统拉锡等以所奏事件内字様错误请
　　防交部议处具奏
　　召入奉
　　上谕尔等认罪具奏极是盖自知其过即可无过尚属可嘉此系小事着从宽免尔等传谕八旗都统大凡人之错误遗漏亦常事耳将错误遗漏之处奏明朕阅其事件应宽宥者即行宽宥若掩匿其非思欲潜行消释势必至偾厥事嗣后凡具奏事件内有错误遗漏之处着即声明具奏特谕
　　雍正四年四月十三日正黄旗汉军都统多罗顺承郡王锡保等将该旗隐匿官地之人防奏
　　召入奉
　　上谕尔等所奏隐匿地亩之事八旗如此隐匿者甚多若遇事发即行治罪殊为繁扰今尔等既经查出着交部议处嗣后凡隐匿地亩自行首出者将地入官免其治罪倘不自首后经查出必从重治罪尔等将此防宣示八旗特谕
　　雍正四年四月十五日正白旗都统拉锡等议将拖欠官银原任郎中殷德立拏交刑部从重治罪具奏奉
　　上谕尔等所奏是依议嗣后似此议令拏交刑部从重治罪案件具奏时若不书写照例字样便似任意令其从重治罪矣将此徧谕八旗大臣等特谕
　　雍正四年四月十七日
　　召入镶白旗满洲都统世子升等奉
　　上谕嗣后凡朕所交事件及尔等奏请防同刑部审理事件俱着防同刑部堂司官在该旗公署审理若又行送部尔等前往防审反觉繁扰尔等将此传谕八旗都统知之特谕
　　雍正四年四月二十五日奉
　　上谕嗣后应于旗下完结事件不行完结推诿部院者都察院即行防奏应于部院完结事件不行完结推诿旗下者亦行防奏如此则事不至于迟误而彼此推诿之可除矣着将此防传谕八旗大臣等知之特谕雍正四年五月初二日奉
　　上谕阿其那允禟允禵等结党营私同恶相济朕以
　　宗庙
