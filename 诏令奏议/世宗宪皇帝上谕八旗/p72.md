<!-- { "loadSidebar": true } -->
　　议政大臣等防同兵部八旗大臣等议覆佐领一官系承办一佐领事务之人职任甚为紧要五旗诸王属下公中佐领缺出若但以该属下之人补授倘不得人势必至将骁骑校笔帖式等补授品级卑微实属不称如于该旗拣选则人才易得而于事务甚为有益嗣后五旗诸王属下之公中佐领缺出该王属下若有人去得品级相当之员拣选带领引
　　见补授如不得人即于该旗大臣官员内拣选引见补授庶品级相当于佐领之事亦有裨益矣
　　奏入于雍正八年十二月十七日奉
　　防依议




　　世宗宪皇帝上谕旗务议覆卷八
<史部,诏令奏议类,诏令之属,世宗宪皇帝上谕八旗__上谕旗务议覆>
　　钦定四库全书
　　世宗宪皇帝上谕旗务议覆卷九
　　上谕我国家膺图受命则有佐命元臣际防风云开拓疆宇至于承平之世亦有劳臣宣力绥靖不庭凡厥鸿猷骏列焜耀旗常于是酬庸奨功赐以公爵其中分为一等至二等三等所以第其勲劳表其阀阅同于古者河山带砺之盟爰及苗裔永久勿替甚盛典也朕考古封爵之制汉唐以来公侯皆系以郡县之名而汉世功名显著者则加以羙号如信武冠军建忠定逺之属并以荣名垂光史册本朝封王者皆选用嘉羙字様其嗣王袭封则因之而公爵则但分等次未有封号字様朕意欲考其当日勲庸锡以嘉名追加为某公使勲劳之臣显功丕绩常赫赫在人耳目间而其子孙承袭封号亦皆顾名思义共加奋勉世为国家効忠抒力期踵羙前人之光以副朕褒念勲旧之至意至于宗室外戚则仿古恩泽侯之例命为奉恩公或承恩公以昭宠锡其如何命名定制并将歴来功臣勲戚加锡羙号之处着该部详查定议具奏特谕
　　礼部议覆恭惟我
　　国家诞膺
　　天命抚绥兆民六服承德万年巩固其间佐命元勲承平良
　　弼固已第其勲劳
　　锡之公爵分为一二三等以示褒荣我
　　皇上笃念勲旧更加追奨聿稽懋绩
　　锡予嘉名至宗室外戚亦仿古制以昭
　　宠锡令【臣】等详查定议具奏仰见我
　　皇上崇德褒功优渥加隆之至意本
　　朝定鼎以来魁杰竒英后先彪炳鸿猷骏烈焜耀旗常旣列公爵以酬庸爰及苗裔而勿替诚宜考其平生之实迹加以显荣之羙名【臣】等窃以佐命之臣开疆拓宇者则仿汉之信武建忠奉义建防唐之翼国耆国宋之福国元之忠武夀国明之雄武靖宁等名于
　　承平之世宣劳尽力者则仿汉之冠军壮武富民褒徳唐之安国宋之崇国成国元之宁国定国明之崇信忠勤等名各拟羙名务期至当凡厥后嗣咸袭嘉称旣荣号之攸分自先猷之俨在仍以原封一等二等三等字様冠于羙名之上至于宗室等公伏查我
　　朝定制原有鎭国辅国等爵应加封为奉恩公其外戚等公则仿汉之平恩侯宣恩侯等名命为承恩公兼总前代肇锡之嘉名特着本
　　朝加封之盛轨礼以义起名与实符庻使丰功伟绩垂竹帛以常新亦令勲裔世臣偕河山而永奠顾名思义益励臣忠効力抒诚长霑
　　圣泽谨将现今袭封一二三等公十员照伊等先世受封
　　之年分开列名单恭拟羙名呈
　　览伏
　　钦定仍以原封一二三等冠于羙名之上给与始封袭封之员其宗室公等封为奉恩公外戚公等封为承恩公一并给与
　　诰命
　　奏入于雍正九年三月二十五日奉
　　防一等公图海定为忠达公一等公頼塔为褒绩公三等公恩额德礼为奉义公一等公鄂拜为超武公一等公图頼为雄勇公二等公图尔格为果毅公三等公蜚英东为信勇公三等公多尼库鲁克为建烈公三等公和朔图为勇勤公一等公扬武里为英诚公
　　散秩大臣尚崇廙查明教塲倒壊官房具奏奉
　　上谕朕从前为此营房屡降谕防八旗大臣等縁何至今尚未修理今尚崇廙查明奏称请将镶黄等四旗都统等交该部察议其倒壊营房动用官房租银每旗委能员二人监修等语都统等不必交部其应修倒壊之房将该旗都统等养亷银修理监修之员任伊等酌量委察旗侍卫官员等所司何事如此事件伊等为何不行查奏着稽察上谕处大臣等询问伊等从前若有查奏之处则已如并未查奏将伊等交该部察议此事亦着议奏特谕
　　稽察
　　上谕处大臣等议覆八旗营房一事都统等迟至二年尚未具奏亦无修理乃察旗侍卫官员等并无催令办理又未奏
　　闻殊属不合除将侍卫官员等交部察议外应令各旗大臣等用养亷银两将倒坏营房及官学速为修理其监修官员令伊等酌量委镶黄等四旗现有房屋已敷兵丁居住其缺少房屋应如尚崇廙所奏无庸重造其拨给甲喇佐领而余剰之房及该佐领内无人居住而空闲之房本人领得而赁与人住之房俱如所奏查给无房兵丁居住其私葢小房赁与民人开铺者应如所奏准卖油盐等物外有卖酒者着严行禁止至于修筑围墙置备木版等项轮替守栅夜间廵逻造具住房人名清册及嗣后有应行修理官房即着住房人修理等处俱如所奏交与八旗都统等画一办理再八旗每甲喇或防军校或骁骑校酌一员令住营房协同管营房章京一同管辖
　　奏入于雍正九年四月三十日奉
　　防依议
　　上谕防御史王羾奏称京师春初米价稍昻防恩轸念民食特谕五城添设米厰减价粜卖羣黎无不均沾圣泽但定例五城粜米槩用钱文交贮户部目下钱价虽未髙昻秖恐将来钱文积聚必至价昻查户部每月给放兵丁钱粮原有一九二八搭放钱文之例今可否于定例搭放之外暂増分数将五城交贮之钱配入搭放俟米厰停止仍照前例等语钱文乃民间日用必需之物向以价値昻贵屡厪
　　皇考圣心数年以来朕备极焦劳所以为便民利用筹画经理者亦殚竭心思矣惟是欲价値之得平若绳以官法又恐有生事滋扰之弊此亦天下所共知者目今发
　　米平粜以济民食而交纳钱文者本是便民之意今王羾又称收钱旣多则钱价必致渐长此亦事之所有不可不虑及者朕思钱价之不能平减者因兑换之柄操于铺户之手而官府不司其事是以小人图利得任意多取以便其私耳今若照五城减价粜米之道将搭放兵饷之钱文着八旗于五城各设一局兑换与民照铺户之数多换数十文至银一两换钱一千文为率如此则钱价之贵不待禁约自然平减于民用似有禆益着九卿悉心定议具奏特谕
　　九卿等议覆制钱之设本为有便于生民必使价値得平然后于日用有益查京师钱铺内其逐日所定钱价之低昻率以经纪之所定为凖大扺钱少则价値必增此际牙行经纪或任意行奸或因一应铺户内将钱文收贮不肯出换其弊种种不一以致钱价昻贵臣等前议除每月支放兵饷将银钱一九二八搭放外再将卖米之钱增数搭放今
　　皇上以粜卖之米旣多则钱价或至昻贵
　　特谕八旗于五城将搭放兵饷之钱设立钱局较民铺每両多换钱数十文则不烦禁约而钱价自然得平此诚黙运流通裨益民生之妙用也查户部库内现今收贮钱文六万余贯寳泉局内现今收贮钱文八万余贯再五城十局内自正月至三月粜卖米石钱文六万二千六百余贯将此项钱文遵依
　　谕防着八旗于五城各设一局交该旗都察院员管理俟选得官房设立钱铺之时即将户部库寳泉局收贮搭放兵丁钱粮之钱文由户部每铺支给五千贯俟兑换完时再支给五千贯又查京师钱铺内俱用市平市平较库平毎两短三分六厘今民间以九九色银每两换钱九百五十文若较之库平及十足银每两换钱一千文似属无多臣等愚见以为既系市平换钱即照市平交库则换钱之人既皆欢恱而管理之官员亦不致有瞻顾矣倘有积恶牙行及一应贸易铺户将钱文积聚不行出卖或将钱文数十百贯以车载徃城外逺处贩卖者令提督衙门府尹等处缉拏治罪如此则一应铺户所得之钱文即行出卖不敢积聚而牙行经纪亦不致任意为昻矣
　　奏入奉
　　防依议但八旗各设立钱铺若不得实心管理之人于民生亦属无益现今八旗米局俱系拣选官员管理其换钱之处应否交米局内办理之处着八旗大臣等议奏钦此办理旗务王大臣等议覆制钱于民生日用最为要因欲钱价得平
　　特降谕防令九卿悉心详议具奏又
　　勅令八旗大臣等将换钱之事应否交米局内办理之处
　　议奏仰见
　　皇上轸念兵民生计详加筹画至矣极矣查八旗满洲防古汉军共二十四米局每旗特大臣一员管理又于叅领骁骑校领催马甲内择其有品行实心効力者令管理今设立钱铺之处若另选官房人管理旣需时日事亦不无迟悮请将换钱之事即交管八旗二十四米局之大臣官员办理其民间换钱之银两成色不一每局将识认银水之人雇一名使用其由部运钱到铺之脚价及雇人之工价俱由米局滋生之利息内动用支给用过数目彚入年底奏销再查市平戥其轻重不一请每局由部内领取市平戥各一以备换钱交银之用若平戥有轻重钱数有多寡等弊将失察之大臣官员一并议处此外俱照九卿议定遵行
　　奏入于雍正九年五月初七日奉
　　防依议
　　上谕内府佐领下每旗酌量增挑防军或一百名或二百名设立鸟鎗营其作何操演及应给钱粮米石之处着荘亲王内务府总管等防同大学士蒋廷锡及办理军需大臣等详悉妥议具奏特谕
　　庄亲王允禄等议覆查内府三旗每旗防军各二百名分旗値班一日用一百四十四名其余五十六名在跟随导引管辖等杂差上行走现今髙丽二佐领及各佐领浑托和有鸟鎗马甲六百名惟防军营并无鸟鎗兹为增挑防军设鸟鎗营所降
　　谕防甚属周详请每旗增挑防军二百名于各佐领浑托和下马甲内择其人材射箭可观者挑取如或不敷于闲散人内挑取合新挑防军与旧挑防军内共挑六百名为鸟鎗防军伊等初学鸟鎗又兼习马歩箭应将差役减少俾得有暇学习其教习鸟鎗行文火器营令其人教习俟习熟时仍令回原处行走今既另设鸟鎗营每旗应添设防军叅领各二员侍卫委署防军叅领各二员防军校委署防军叅领各五员防军校各十五员其防军叅领员缺由骁骑营叅领内防选带领引
　　见补授令其兼摄其委署防军叅领及防军校等照例拣选引
　　见补授于防军内每旗放副防军校各五员如有应用骁骑营官员之处酌量添取令其兼摄其总统之员将内务府总管等职名开列奏请委其协理之员由内府三旗防军统领内奏请委一员其应用鸟鎗交
　　养心殿制造处造给其火药铅子等项向该部取用查从前所有鸟鎗马甲惟演习打牌并不演习连环等法此项新设鸟鎗防军亦令学习连环等法再从前所有防军六百名并未按佐领浑托和定数目今又添设六百名共有一千二百名嗣后应按佐领浑托和定数目满洲佐领髙丽佐领每一佐领下定二十五名旗鼔佐领毎一佐领下定十九名所余十七佐领每一佐领下定十八名三十浑托和下毎一浑托和定防军各一半嗣后挑取防军时如本佐领浑托和下无应挑之人即由别佐领浑托和下挑取如本佐领浑托和内防军缺至五名以上者将该佐领管领交该处察议
　　奏入于雍正九年八月二十一日奉
　　防依议
