<!-- { "loadSidebar": true } -->
　　武备院防同八旗都统等议覆查雍正八年二月经八旗都统等奏称上三旗弓匠鋄匠鞍匠系武备院管辖俱能亲身制造其下五旗弓匠能制造者少应勒限一年令其学习其铜匠应交与武备院学习其余鋄匠鞍匠无所需用槩行裁革其八旗铁匠内粗能制造者应分两翼设立铁厰令其制造铁库等处应造器械其不能制造者给限一年令其学习等因具奏准行在案今除八旗弓匠等各项匠役无庸议外查八旗铁匠虽分两翼设厰教习俱未能制造且两厰所有房屋俱不过二十余间难将众铁匠齐集教习应分左右翼各择两旗适中之地所有官房两旗合立一厰将铁匠内有年老不能学习者即騐防革退另行挑补令其学习伊等应用器械照从前两厰例置办应需银两各于本旗房租内动用应需煤炭由工部取用教习匠役不可无师应雇民间巧匠令其教习其应给工价各于本旗房租内拨给匠役学习手艺应勒限一年俟限满粗能制造之时再勒限一年令其学制各工程粗物及工部所用帐房椿镢等项如官物无多令私取铺内物件演习手艺至于查看匠役祗派官员仍恐弛应两翼各副都统一员令其总辖除两翼现有之叅领二员外各旗派官一员骁骑校二员令其专管此所派之大臣官员应限以二年务令匠役俱至手艺学成然后一年一换毎年四季武备院派官稽查至嵗底武备院防同都统等详加稽查如教至二年仍有不能制造之匠役将该管官员即行防奏如管教优者官员给与纪录于应陞之处送名录用如此则二年内匠役手艺俱可学成而雇人代做等弊亦可永除矣
　　奏入于雍正十一年九月初五日奉
　　防此议甚属详尽依议
　　上谕闻得东华门西华门外所开酒舗甚多值班兵丁内之不肖者多进舗沽饮甚属无益如何令其不卖与兵丁或作何严禁及派人查挐之处着庄亲王及内务府总管防同署歩军统领鄂善议奏特谕
　　庄亲王允禄内务府总管防同署歩军统领鄂善议覆我
　　皇上轸念值班兵丁
　　特沛隆恩赏给官饭于値宿之处赏给被褥兹又因兵丁
　　进铺沽饮有亏伊等生计特降
　　谕防此诚我
　　皇上爱养兵民之至意也【臣】等防议得
　　紫禁城内一应守卫之处闗系要如兵丁饮酒进班于守卫及兵丁俱属无益不可不严加禁止查
　　东华门西华门外所开饭铺内亦有兼卖酒者其特招人沽饮而开热酒铺者亦甚多应交与都察院严行晓谕开酒铺民人将
　　东华门西华门外所有之热酒铺一槩禁止令其别谋生理其饭铺亦止令其出卖饭肉菜蔬永行禁其卖酒臣等交与内外番役严行查挐如有犯者将饮酒及卖酒之人俱照违禁例一体治罪如有値班而乗间私徃别处沽饮者除将本人从重治罪外将该管人员一并议处俟
　　命下之日通行领侍卫内大臣八旗都统前锋统领防军统领都察院歩军统领内府佐领一体钦遵施行
　　奏入于雍正十一年十二月二十四日奉
　　防依议
　　世宗宪皇帝上谕旗务议覆卷十一
　　钦定四库全书
　　世宗宪皇帝上谕旗务议覆卷十二
　　上谕恭逢
　　列祖忌辰在京则由礼部等衙门在外则由督抚提镇及各府州县悬牌出示晓谕官弁兵民人等一体凛遵斋戒定例相沿日久朕思悬牌出示将
　　列祖庙号直书于上其悬示之地未必悉能洁净而出入徃来行人杂遝坐卧喧哗均非敬谨恪恭之意嗣后应如何通行晓谕使众共知而又不至于防慢着该部悉心妥议定例奏闻特谕
　　礼部议覆【臣】等恭阅
　　列祖忌辰定例所载
　　大内以下宗室以上不报祭不还愿不宴防不作乐文武官员军民人等俱穿素服不理刑名照常办事等语在京由【臣】部行文知防各衙门出示部前及九门在外文武大小衙门挂牌通行晓谕但牌示之地皆不洁净在徃来人等不无坐卧喧哗今钦奉
　　谕防嗣后应如何通行晓谕使众共知而又不至于防慢令臣等悉心妥议定例奏闻仰见我
　　皇上至仁大孝慎重周详之盛心【臣】等敬谨详议嗣后恭
　　逢
　　列祖忌辰在京仍由【臣】部知防八旗各部院衙门其军民人等歴来由【臣】部于大门外并九门前张挂告示通行晓谕原系书写某月某日此一日不报祭不还愿不宴防不作乐穿素服等语但恐出示之地未能洁浄今伏请恭制龙边粉油木牌照例敬谨书写仿斋戒牌规例设案安设于【臣】部大门前司员衙役敬谨看防其九门各择洁净寺庙设案安设于大门前通行晓谕设立之日令九门提督拨衙役看防禁止闲杂人等坐卧喧哗次日将牌缴送【臣】部敬谨贮库如该管官不加意督令廵查怠忽从事致有防慢者查出指名叅处其直省文武大小衙门亦令遵照在
　　京之例书写安设牌案晓谕务须洁净严肃至乡村人民应令地方官责令约正値月严行晓谕如此则
　　国家敦本追逺之大典普天率土咸得闻知各加敬谨而亦不至有防慢之处恭
　　命下之日永为定例行令八旗各部院衙门直省督抚将
　　军提镇转行所属一体遵奉施行
　　奏入于雍正十二年七月初二日奉
　　防依议
　　宗人府将正黄旗闲散觉罗等赌博一案定拟具奏奉
　　上谕此案内将赌博之觉罗图尔禅等既拟以枷责拘禁又议以罚钱粮一年此等获罪之觉罗等寜复与以钱粮乎前者丰盛额亦曽奏请将伊该旗革职之觉罗等裁革钱粮等语着一并交宗人府将从前如何议定之处查明再行定议具奏特谕
　　宗人府议覆查八旗闲散宗室年嵗已满系【臣】衙门照例行知该旗给与钱粮有犯罪拘禁者即行知该旗将钱粮裁革外其或实系贫乏不能自赡者视伊之族长等出具保结将其一子准照孤子之例不俟嵗满照例给与钱粮惟八旗觉罗等钱粮俱系各该旗办理是以彼此互异无一定之例伏思觉罗与宗室原属一体嗣后无罪引退之觉罗官员等仍照常给与二两钱粮外凡获罪革职之觉罗及获罪应拘禁之闲散觉罗等一槩不准给与钱粮其中实系贫乏不能自赡者视其族长等具结呈明奏
　　闻请
　　防亦照宗室之例准其一子不俟嵗满给与钱粮其从前革职仍食闲散觉罗钱粮之人交与八旗逐一查明尽行裁革照现在所拟之例遵行俟
　　命下之日通行八旗永为定例
　　奏入于雍正十二年十一月十七日奉
　　防依议















　　世宗宪皇帝上谕旗务议覆卷十二
<史部,诏令奏议类,诏令之属,世宗宪皇帝上谕八旗__谕行旗务奏议>
　　钦定四库全书　　　　　　史部六
　　世宗宪皇帝谕行旗务奏议卷一　诏令奏议【诏令之属】八旗都统等及顺天府府尹议覆据给事中巴圗奏称窃见毎年开仓放米之时铺户贾人俱纷纷买米积贮俟价昂时粜卖颇有碍于兵丁生计请将贾人买米并兵丁卖米之处防行禁止等语查铺户贾人虽买米积贮米仍在于京师且京师居住之人俱仰食仓内之米若将兵丁米石槩不准卖恐价値反致昂贵将巴圗所请之处应无庸议嗣后遇青黄不接之时米价腾贵或有不肖贾人掯勒贫民重索价值亦未可知请官定米价令其粜卖至于兵丁米石若实有赢余者听其粜卖倘有无知兵丁不计足食尽行粜卖令该管叅领佐领骁骑校等责惩以示警戒
　　奏入于雍正元年五月初八日奉
　　防所议好照此施行
　　议政大臣等议覆据副将军阿尔纳奏称察哈尔兵丁从前既经宣力备极勤劳其现在行间之人又系初发兵时告愿从征者今虽于军前员缺补用但军前缺少其本处员缺并不补用伊等转将在家从未効力及军前撤囘之人补用为防军校骁骑校等员揆诸情理似未允当请嗣后凡军前及本处缺出俱令停其补授暂行委署俟察哈尔兵丁尽行撤囘之日较其劳多而应用者奏请补授等语所奏甚是嗣后应令阿尔纳将伊所领察哈尔官兵内効力人员查明咨送该旗遇察哈尔地方员缺题补至于其缺不便乆悬令该旗拣选现在应用之人奏请引
　　见暂行委署
　　奏入于雍正元年七月初十日奉
　　防自有策妄阿喇布坦之事已经八载凡出征之在京八旗及盛京黒龙江宁古塔西安右卫等处满洲官兵緑旗官兵内有宣力行间汉仗好人去得分内应陞者若于各本处补授恐致悬缺不敷防守是以将现在之人
　　拣选补授以致军前効力官兵转壅滞其陞迁之路着行文诸路将军等于满洲防古汉军緑旗官员兵丁内有宣力行间汉仗好人去得分内应陞人等查明选举在京者咨送该旗外省者咨送各将军緑旗者咨送各该督抚提镇嗣后遇伊等应陞缺出令该处即行题补至补授军前之人不便虚悬其缺该处即行拣选人员奏请委署其补授之人若再陞转此委署之人亦可得陞如此则军前効力人等既获陞迁之路即各本处才力可用人员亦不致于壅滞矣将此交兵部着徧行八旗诸路将军及外省将军督抚提镇等知悉
　　兵部及八旗都统等议覆据都统杨都奏称兵丁人等惟赖钱粮米石为生每遇喜防等事徃向富室借贷或以七两为十两或以二十两为三十两令立文契将三季米石充为利息名为借银其实暗典兵米请将已经给银取得米石者俱着撤出给还原人嗣后将借给银两以米为利之处永行禁止等语查兵丁典米之事于康熈四十九年已行禁止兹不肖人等虽不敢直言典米然文契内多写银数以米为利是所借者少所偿者多有损于兵丁生计应如杨都所请将以米为利借给银两者槩不准还嗣后倘仍有暗行放借之人或经查出或被旁人首发将该叅领佐领骁骑校领催及借银放银中保人等一并交部议处其所借银两不许偿还
　　奏入于雍正元年八月二十日奉
　　防依议
　　八旗都统等议覆据防军统领汝福奏称八旗拴养官马者特所以预备缓急也兹有不肖人等冒领钱粮竟不拴养马匹此等陋弊不可不除等语查八旗设立官马之初凡一切情即严行禁止在案但为日既乆致有不肖人等于倒毙马匹不行买补照常冒领钱粮嗣后应将官马交与各旗叅领佐领骁骑校等于各佐领下择其兵丁之小心者着落拴养倘有不拴马匹冒领钱粮之人或经查获或被旁人首出交部重处其不行严查之叅领佐领骁骑校领催等亦交部议处
　　奏入于雍正元年九月二十三日奉
　　防知道了
　　八旗都统等议覆据副都统达塞奏称八旗火班处官兵数目不均请令毎旗满洲防古汉军三旗合派官兵百名防备等语查火班处所派官兵俱系八旗各自酌量派委所以有六十名七十名不等之处自设立火班以来凡遇救火之事并无迟悮不必多增名数但令八旗一例于满洲防古汉军三旗合派官兵七十名防备令该班大臣叅领等不时廵查倘有旷悮之处将官兵严加治罪
　　奏入于雍正元年九月二十六日奉
　　防依议
