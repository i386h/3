<!-- { "loadSidebar": true } -->
　　皇考圣明在御之时阿其那为皇子何得交结外人不曽与政事有何善足称遂至人目之为佛者何故耶此皆伊等所结朋党作乱之徒招摇惑众小人愚昧入其机变不审始末虚实之所致甚显然也伊等如果有善可据朕此数言又安能掩没伊等之善行乎但众多愚昧伊等存心行事已久众人被其欺惑者深朕若不如此明白降防分析伊等奸伪之术凶恶之性不孝不忠之行众皆难以知晓今众人但将伊等果如何好有如何似佛之处自心稍为揣度则若梦之醒众自晓然也且当
　　皇考之时朕若欲似伊等结党不能得人耶若欲似伊等邀名不能致誉耶若欲效伊等之所行岂力不能为之人耶只因
　　上天照鉴可畏
　　皇考恩德甚重朕心不忍忘负是以但宁静守分敬谨孝顺
　　于
　　皇考之前朕自幼时诸兄弟俱恭敬朕躬朕于兄弟中亦竝无私嫌而朕亦从无希冀大位之念此
　　皇考所深鉴众人所共知也昔朕之兄弟中往往有得罪皇考者朕身为之解释调停以宽解
　　皇考之怒凡此不可枚举现今诸王与
　　皇考亲近侍卫俱悉知之朕非邀名而亦非为伊等乃实为君父年高仰体
　　圣躬之故是以坚持心志而行之耳莅位以来为因国家利害所关但欲伊等改其凶悖之性以及于善耳设使朕先便有希冀此位之念今已登此位矣又于伊等何仇乎朕从前若有被兄弟凌辱或致朕于恶地或于朕有亏伤处如此等私怨倘有一事倘有一人亦必不能掩众人之耳目
　　皇考在时朕赖
　　皇考之恩平安尊荣已四十五年此等不肖弟辈与朕岂但不得敢言有仇隙即些微一言之不合亦未有也朕临御以来日夜念
　　皇考之恩付托之重于政事竭力勤求已经四载尔众大臣朝夕在廷觌面奏事岂有不知之理自古帝王未有如我
　　圣祖皇考之勤政者即
　　皇考之勤亦无自朝至暮办事之理但朕甫登大位因素性于事不好干预臣工皆所未识政务皆所未经念
　　皇考付托之重大恐其陨越遗漏故尔精勤求治自晨至暮总无间断伊等不得窥朕之瑕隙于元年二年间造言有谓朕每日早理事日中即醉饮者又有谓朕日中酒醒日昃方理事者朕当时即已闻知诸卿宁不闻乎朕从不能饮若彼时即降谕防似乎弭谤亦谓流言虚实歴久自明故未即降谕防经今四载朕从前不饮之处众已共知伊等见朕勤理政事又
　　皇考以大业付托朕躬奸恶之徒遂欲以不美之名加之于
　　朕以有过加之
　　皇考欲使天下扰乱不已故又造此等无稽之言传播声扬甚有关系今郭允进作书抛入塞楞额轿中书内因朕庚属午遂指马造出异言詈骂尔众大臣亦忍闻乎又云十月作乱八佛被囚军民怨新主又谓朕自即位以来遭旱潦饥荒之灾等语又各处粘帖书内云灾病下降不信此者即被瘟疫吐血而死等语观此实乃阿其那塞思黑允禵允防等朋党之奸逆凶恶之小人行乱作恶之书办皁隶旗棍等贪取货财讹诈寻事惯于钻营之徒见朕将部院衙门及各省私弊尽行除革政治肃清此辈宵小之人不能行其劫掠讹诈之事始移恨于朕不惮法度不畏死亡特造此等悖乱之语以摇动人心扰乱国家欲使朕心疑畏将此辈恶棍朋谋之人容忍寛假之意如朕之为人岂惮此不经之谣言乎朕以圣贤大公至正之道治天下焉有因此等悖逆之言遂尔畏惧宽假之理乎谓阿其那为佛者岂以其不孝不忠如鬼如蜮之行乎不然伊又有何等忠孝仁慈之美行耶似此凶暴恶诈奸险之佛诚自古所未闻者况水旱疾疫世所有者此辈如此妄言倘偶逢其事众即以其言为验而信之矣所关甚巨朕即位三年以来幸叨
　　天贶众所知者此岂可以假饰之事乎倘非
　　皇天眷佑稍合此辈造作之言又不知如何造作谤讪矣如直省去岁偶值水灾朕即发粟数百万石赈救又令修治堤塘大开水利因轸念元元之故动用数百万帑金使直省数百万黎民竟若无灾不致艰食直隶通省百姓之感戴亦难掩众人之耳目天下军民朕爱之俱如赤子自临御以来所以推恩于军民者甚备天下之人何故不戴朕恩反生怨恨也且不知怨朕何事也岂即以惩治阿其那等当诛之奸故乎如果以惩治阿其那塞思黑允禵之故天下军民遂至胥怨则此辈实国家之贼更断不可留于人世矣如朕即位三年有一事可致军民之怨朕万岁后不见朕
　　皇考在
　　天之灵朕如有致军民可怨之处众人即当明言今者内有郭允进之辈外有蔡懐玺之徒任意造作各样谣言将书字抛置声张实国家之蟊贼不可以不正法也我朝自
　　太祖
　　太宗肇造区宇至我
　　皇考百有余年满洲等世沐恩膏朕承
　　皇考之命嗣此鸿基天惟一日国止一君八旗人等亦惟感戴大君一心事朕而已似此不忠不孝之辈扰乱国家妄行不法乱臣贼子之居心行事八旗之人聆朕晓谕之防当必骇然深烛其行事之悖乱当切齿而共恨之者嗣后尔等各部院衙门八旗之内有如此等妄造语言摇乱人心者汝等加意访拏诛殛数人羣小自然戒惧不敢妄为矣倘知之闻之故作不知被他处拏获审出时将隠匿之人照犯人一例治罪塞楞额陈奏甚是可嘉如此始可谓国家大臣大凡微贱小人不知国家之大义懐奸隠匿以示私恩如塞思黑允禵等况关系己身之事值此等妄言之人尚故作不知纵之以示宽仁此明非国家之叛臣贼子而何且置法纪于何地乎从前诸王大臣请将阿其那塞思黑允禵即行正法断不可留所奏甚为得理此辈包藏异心挠乱国政乃获罪于
　　宗庙
　　社稷与我
　　皇考之人理应正法但伊等歴年结成党与妄造语言蛊惑人心久矣阿其那等种种奸诈恶逆之事中外及八旗军民人等尚未得徧知此事乃关系
　　皇考及朕躬之事今故将此辈奸恶不忠不孝大罪备悉言明使中外之人昭然尽晓即将此辈正法亦属当然后
　　日亦不得议朕即姑留之亦不过数名死人耳亦无所关碍汝等谨记此防录出奏览后传与京城内外八旗军民人等一体知之特谕
　　雍正四年五月十七日
　　召入诸王大臣等奉
　　上谕今满洲大臣官员等有年齿未及而乗车轿行走者甚多殊为恶习若如此流而不已将来满洲等将乗马之事竟至废弃矣现今天气炎热俟立秋后再行禁止特谕雍正四年五月十八日领侍衞内大臣等奉
　　上谕朕思教育三旗之记名功臣子孙若令伊等在一处读书则教授之人必不加勉而众幼童聚于一处亦不得实在肄业将此内二十岁以上曽习清汉书者尔等查明各与二两钱粮米石令在部院为贴写笔帖式果好令该管大臣保奏以笔帖式补用若二十岁以上之不曽读书者照防军与四两钱粮米石令在捕牲执事人处行走并给养马钱至于伊等优劣自可得知果有优者即可用为侍衞或补授官职其十九岁以下者如在家能延师教训无庸并及其余每月与四两钱粮以为延师肄业之费此次恩施尔等不必将大臣等之子孙又行分别务令一体均沾并交伊等父兄令将子弟之文武学业加意教训俟伊等至二十岁时奏闻朕所以如此施恩者凡欲成就功臣之子孙也伊等父兄理宜仰体朕意各自谆切教其子弟庶伊等之文武学业俱得渐进以底于成就矣朕若不加恩伊等何由得上进行走之处特谕
　　雍正四年五月二十七日世子升都统拉锡为请
　　防颁发刋刻
　　上谕具奏奉
　　上谕八旗满洲防古汉军以及包衣佐领若只给与一张恐其不无损壊每佐领各给清汉两张再各部院衙门廵捕三营五城包衣佐领浑托和各司院执事人凡有首领管辖之处及太监等俱给与两张再盛京乌拉以至凡有满洲兵丁驻防之处亦各计佐领给与现今刷五千张散给其余俟将公奏本章传示各省之便尔等奏闻交部令其颁赐外省督抚此书内俱有
　　太祖
　　太宗
　　圣祖尊号将此徧行晓谕不可任意污损及纳于靴内如有
　　破损敬谨焚之特谕
　　雍正四年六月初三日和硕康亲王【臣】崇安及诸王贝勒贝子公满汉文武大臣等公同谨
　　奏为同恶结党逆法悖伦请申明刑以协公论事窃闻自古圣帝明王以仁敦睦之恩尤必以刑严创惩之典故彰大义以灭亲实奉天命而讨罪诚以物议所不容即国法所难宥如阿其那塞思黑允禵等罪状多端昭昭显著众所共知宜置重典【臣】等请胪列其罪为我
　　皇上陈之
　　阿其那秉性奸险立心诡诈塞思黒允防允禵等结党胶固而阿其那为之魁首积念深谋希图非望康熈四十七年冬
　　圣祖仁皇帝圣体违和我
　　皇上奉
　　防同【臣】允祉【臣】允祺及阿其那检视方药此乃为子臣者忧惧敬谨之时独阿其那毫无忧色医药之事漫不关心竝不在应当只候之所惟与塞思黒允禵等促坐私处密语情状叵测及
　　圣祖仁皇帝圣躬平复正子臣懽欣喜之时阿其那毫无
　　喜色反有
　　圣体目前虽愈将来之事柰何之语惊骇听闻众所共知者一也阿其那素蓄异志因相士张明德诳称伊有人君之福遂欲谋杀二阿哥又与大阿哥暗蓄刺客谋为不轨众所共知者一也阿其那与塞思黑允禵同心合谋倾陷二阿哥希图储位因竭力趋奉裕亲王福全福全在
　　圣祖前赞扬之曽以广善库为因保荐阿其那有才有德后二阿哥既废揆叙王鸿绪与廷臣暗通消息各人手心俱写一八字秦道然亲口所供云此事举国皆知此众所共知者一也阿其那自己矫廉而凡有用财收买人心之处皆取之于塞思黒托何焯之弟在南方各处重价买书甚多此不过欲使南方文士称道阿其那极好学极是贤王之计阿其那每访得九流术士中有异样者即令心腹人招至家中藏之密室临遣归时便向塞思黑取银赏给或一百两或二百两不等此秦道然亲口所供众所共知者一也阿其那平日受制于伊妻阿其那一日与何焯共谈伊妻亲身在门外大笑全不省避又将何焯一幼女私养于宅中以为己女此皆秦道然亲口所供众所共知者一也二阿哥初废时阿其那希冀储位邪谋弥坚广招党与要求左右串通钻营谋为无所不至及事情泄漏
　　圣祖仁皇帝震怒将阿其那提拏拘以九条鎻扭交与议政王大臣等审问其结党串通钻营谋为之处及张明德之事俱已显著
　　圣祖仁皇帝御乾清门时
　　召诸王议政大臣大学士九卿内阁学士侍衞等齐集圣祖仁皇帝愤恨之至细数阿其那奸恶因降
　　谕防革去贝勒为闲散宗室此众所共知者一也康熈五十
　　三年十一月二十六日
　　圣祖仁皇帝驻跸腰亭阿其那遣哈哈珠子同太监以将死之鹰两架进献又称伊在汤山等候进京等语竝不请
　　防行止自由
　　圣祖仁皇帝愤怒以致寒战当即严讯伊之哈哈珠子太监等朋党奸谋尽行显露其太监冯进朝供称鄂伦岱阿灵阿系伊逆党比时鄂伦岱阿灵阿即张皇退避理屈辞穷
　　圣祖仁皇帝降防云朕与伊父子之情絶矣众所共知者一
　　也是日
