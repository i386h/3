<!-- { "loadSidebar": true } -->
　　防准免发遣者则按其应流二千里折枷号五十日者増枷号六十五日流二千五百里折枷号五十五日者増枷号七十日应流三千里折枷号六十日者増枷号七十五日军罪应折枷号三个月者増枷号一百一十日免其发遣如此则旗人之凶恶妄行者俱知惩戒而不敢轻蹈法纪矣俟
　　命下之日通行八旗暨各省驻防处其京师八旗以今年十月为始各省驻防处以雍正五年正月为始俱应照依此例一体遵行其犯军流罪之条目着刑部查明条欵开列刋刷分发八旗及各省驻防处令各该管官通发所属各使咸知若刋刻刷印尚须时日至期奏请寛限两月可也
　　奏入于雍正四年九月初二日奉
　　防依议
　　上谕赌博之事最壊人之品行若下等之人习此必至聚集匪类作奸犯科放僻邪侈之事多由此起若读书居官之人习此必至废时失事志气昏浊何能立品上进乃向来屡申禁饬而此风尚未止息深可痛恨若不严禁赌具究不能除赌博之源着京城内外及各省地方官将纸牌骰子悉行严禁不许货卖违者重治其罪常有窝赌之家诱人入局以取其利嗣后准输钱之人自行出首免其赌博之罪仍追所输之银钱还与之庶使赌博之人有害而无利则其风可以止息矣又见汉军恶习常以工于马吊互相夸尚且借此为消闲解闷之具夫既已居官则应办之事务甚多日夕不遑尚恐迟误安有余闲为此无益之戯且闻有上司与属下官员鬭牌为戱者尤非体统大玷官箴嗣后若有司官员鬭牌赌博着该管上司及该督抚指名题防至禁止赌博宜如何定例之处该部议奏特谕
　　刑部议覆钦惟我
　　皇上睿虑周详隐微洞烛念赌博之事为害甚多特命臣等定例严加禁止臣等钦遵
　　上谕查定例旗人制造牌骰售卖者照光棍为从例拟绞监等语是旗人之处分已严而民人止于枷责所以民人不知畏惧仍行制卖嗣后应将民人之制造牌骰售卖者为首之人发边卫永逺充军为从之人杖一百流二千里贩卖者为首之人杖一百流二千里为从之人杖一百徒三年令该地方官出示严禁再赌博之事其为害甚多嗣后旗人有开放头者不论官员与平人俱照光棍为从例拟绞监民人有开聚赌者无论官员与平人俱杖一百徒三年倘设计诱人赌博放头者俱杖一百流三千里凡自首者免罪至官员者乃平民之表率更不应违法犯禁嗣后无论满汉文武官员有以马吊为戯者俱革职照例杖一百枷号两个月不准折赎永不叙用再上司有与属员赌博为戯者亦俱革职照例杖一百枷号三个月不准折赎永不叙用该管上司等若不严查禁止别经发觉照徇庇例降三级调用
　　奏入于雍正四年九月二十三日奉
　　防依议
　　上谕钱文乃民间日用之所必需向因钱价昂贵朕悉心筹画至再至三今鼓铸之钱日増而钱文不见其多钱价仍复不减是必奸民图利有销燬制钱打造器皿之
　　事若不禁止铜器则钱价究不能平而无以便民间之用从前九卿议令不许制造黄铜器皿其已成之铜器有情愿出卖者俱作废铜交官给与价值朕思如此奉行究不能尽除积弊且些微物件亦难彚集交官终属有名无实嗣后京城之内除三品以上官员准用铜器外其余人等不得用黄铜器皿定限三年令其将所有黄铜器皿悉行出卖当官给与应得之价如旗人则于本旗交官领价汉官民人则于五城该管之处交官领价不论轻重多寡随便收买不许发价之人丝毫扣克违者重治其罪若三年之后仍有私藏黄铜器皿者亦加重处如此可永杜燬钱制器之弊而国寳流通民用充裕实为大有裨益着九卿确议具奏特谕
　　九卿议覆查雍正四年正月内经大学士九卿等议准除乐器天平法马戥子及五觔以内镜子外其余器皿不论大小轻重俱不许以黄铜制造其已经造成器皿者俱着以为废铜交官领价等因在案但已经半载将黄铜器皿交官领价者甚少而铜器铺内仍然出卖如前我
　　皇上念切民生洞烛钱价不减皆縁奸民燬钱铸器情由特降谕防至明至当臣等钦遵
　　上谕议得嗣后三品以上官准用黄铜器皿民间所用乐器镜戥等项仍照臣等原议准用外其余文武官员兵民等一应大小器皿俱不准用黄铜除原有柜箱上之黄铜饰鋄外其余不论轻重多寡俱交官领价系旗人交该旗佐领下查收系汉官民人交五城御史查收令各该管处无论多寡随交随收验看铜色核算觔两照部定价每觔给银一钱一分九厘九毫三丝若发价之人丝毫勒索从重治罪其收买铜之银两于戸部支领所收之铜令该管处按季交送钱局以备鼓铸之用将此勒限三年若逾限仍有隠匿铜器不行交卖者从重治罪其铺内所收零星铜器限三月内尽行交官领价违者从重治罪其铜器铺内仍有制造黄铜器皿者亦从重治罪将此行知步军统领五城御史顺天府府尹出示徧行晓谕仍不时稽察违者即行缉拏审理直各省俱照京师例勒限三年令其交纳则各处铜器尽能禁止而燬钱之弊可除矣俟
　　命下之日由戸部行知八旗各省一体遵行
　　奏入于雍正四年十月初九日奉
　　防依议
　　上谕看来八旗汉军佐领多寡不等如佐领甚少旗分补授官员之人有不能得者将此着八旗都统等除原管佐领外其余佐领应如何令其均匀之处公同议奏若上三旗之佐领稍多亦可特谕
　　八旗都统等议覆查左翼镶黄旗汉军所有之佐领五十分正白旗汉军所有之佐领四十九分镶白旗汉军所有之佐领二十二分正蓝旗汉军所有之佐领三十二分右翼正黄旗汉军所有之佐领五十一分正红旗汉军所有之佐领十九分镶红旗汉军所有之佐领二十二分镶蓝旗汉军所有之佐领二十二分半左翼四旗较右翼四旗共多佐领三十九分臣等酌令均匀镶黄旗置佐领四十四分正黄旗置佐领四十二分正白旗置佐领四十二分镶白旗置佐领二十八分正红旗置佐领二十八分镶红旗置佐领二十七分正蓝旗置佐领二十八分镶蓝旗置佐领二十八分半俱视其居处相近便于当差行走者移置此移置佐领内之防领步军校等官仍令在原旗当差行走俟所移之旗缺出调补其自上三旗移置之佐领下官员遇年节之时照常令随原旗上朝遇挑取执事人仍行挑取可也
　　奏入于雍正四年十月十七日奉
　　防依议

　　世宗宪皇帝上谕旗务议覆卷四
<史部,诏令奏议类,诏令之属,世宗宪皇帝上谕八旗__上谕旗务议覆>
　　钦定四库全书
　　世宗宪皇帝上谕旗务议覆卷五
　　上谕三月十八日为
　　皇考圣祖仁皇帝万寿圣节旧例于是日防诚斋肃禁止屠
　　宰今应永逺遵行
　　至圣先师孔子师表万世查八月二十七日爲圣诞之期亦防肃致敬朕惟
　　君师功德恩被亿载普天率土尊亲之戴永永不忘而于诞日尤当加谨以展恪恭思慕之忱非以佛诞为比拟也着
　　内阁九卿防同确议具奏特谕
　　内阁九卿等议覆作君作师功德竝隆于两大致爱致慤尊亲勿间于千秋我
　　皇上继志述事重道尊师一切礼仪靡不备举兹以
　　圣祖仁皇帝
　　至圣先师孔子
　　君师恩德厯万世而不諠恭逢
　　诞日尤当加谨令【臣】等防同确议具奏仰见
　　皇上孝敬肫笃有加无已之至意臣等钦惟
　　圣祖仁皇帝极作君作师之盛兼治统道统之全深仁厚泽涵濡六十余年普天率土讴吟思慕之诚千万年当如一日查旧例于三月十八日恭遇
　　圣祖仁皇帝万寿圣节防诚斋肃禁止屠宰今应钦遵圣谕毎年三月十八日仍照旧例内外文武各官以及军民人等防诚斋戒不理刑名禁止屠宰永逺遵行
　　至圣先师孔子道集大成师表万世诗书遗泽霑被无穷至圣诞降之期允宜斋心涤虑共致恪恭嗣后毎年八月
　　二十七日恭值
　　至圣诞辰内外文武各官以及军民人等亦应致斋一日不理刑名禁止屠宰永为定例如此庻四海臣民共展忱悃尊亲之戴永永不忘亿万斯年咸知
　　圣祖仁皇帝建君师之极配天地而无疆
　　孔子立道学之宗偕河山而同寿矣俟
　　命下之日通行在京各衙门及八旗奉天直隶各省一体
　　遵行可也
　　奏入于雍正五年二月二十日奉
　　旨是依议
　　上谕八旗都统副都统及叅领等朕将两淮盐课羡余银毎旗赏给一千两其满洲古汉军之叅领多寡不同将赏给三旗银三千两即于三旗内合算应给都统若干副都统若干叅领若干之处着管理旗务王大臣等议奏特谕
　　管理旗务王大臣等议覆八旗都统副都统叅领等荷
　　皇上隆恩毎旗赏给养亷银一千两又以三旗叅领多寡
　　不同
　　特命【臣】等集议务使一体均霑【臣】等钦遵
　　上谕谨将满洲防古汉军三旗均匀计算都统等毎人二百四十两副都统毎人一百七十两叅领十二员竝管理察哈尔之叅领一员毎人六十两副叅领十二员毎人四十两又查镶黄正黄正蓝此三旗古之察哈尔叅领系本处人原食半俸居住察哈尔地方应不给与此三旗各余银六十两并大臣内有兼职者余出银两俟嵗底时令其声明情由及在何处交纳之处另行请
　　旨
　　奏入于雍正五年二月二十七日奉
　　旨所议好其余剩银两着于该旗公中収贮遇有应行赏赐之处再行赏给
　　上谕佐领等竝无协同办事之人若佐领遇有他故不获办事该都统辄随意委人署理与其随意委署不若毎佐领额设副佐领一员令其协同佐领办事既可互察弊端而事件亦不致于遗误补授之时将大臣官员以及骁骑校等视其人材可用力能管辖者令其兼理庶于事有裨益着八旗都统议奏特谕
　　八旗都统等议覆佐领一官实司一佐领之事职分最为紧要但只佐领一人于事不无遗悮且佐领遇有事故系该都统暂委一人署理未必实心行走如各佐领下添设副佐领一员令其协同办事互相稽察于佐领下事务实属大有裨益臣等钦遵
　　上谕将旗下之大臣官员及部院官员防军校骁骑校内人去得能管辖者毎缺拣选一人带领引
　　见补授此所放之副佐领行走三年如果称职照佐领例给与纪録外遇有公中佐领及副叅领缺出带领引
　　见补授倘有不能办理佐领事务者亦照佐领之例治罪
　　俟
　　命下之日一体遵行
　　奏入于雍正五年三月二十三日奉
　　旨依议
　　上谕闻得火班处俱拴马匹满洲古旗下皆有官马汉军旗下竝无官马因而雇马备用将满洲古旗下之官马作何酌量分给汉军旗下拴养之处着八旗大臣等议奏特谕
　　八旗大臣等议覆汉军八旗竝无官马火班处所拴马匹实系兵丁雇用我
　　皇上洞悉其故
　　特命【臣】等集议
　　睿虑周详无防不照臣等钦遵
　　上谕议得汉军八旗火班处各拴马三匹激桶处各拴马三匹每日两处共需用马六匹嗣后相应令汉军八旗各拴官马十二匹分为两班于火班及激桶处轮流当差备用此官马十二匹酌量于满洲旗下分出九匹古旗下分出三匹给与汉军旗下令其拴养如此则兵丁等无雇用马匹之累矣
　　奏入于雍正五年三月二十三日奉
　　旨依议
