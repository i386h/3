<!-- { "loadSidebar": true } -->
　　国家之大典允祉并不早集行礼使诸王大臣候至已时始至
　　昭西陵午时方至
　　景陵任意怠忽毫不敬谨且于其　母妃也肆行忤逆又敬敏皇贵妃薨逝允祉服制未满即行剃头此其不孝之罪法所难宥者一也当二阿哥废黜之后允祉私谓庄亲王曰东宫一位非我即尔居然以储君自命再东宫仪仗礼服从前定制太过
　　圣祖仁皇帝特命更正允祉见廷臣所议輙忿然谩骂且有如此则何乐乎为皇太子之语此其妄乱之罪法所难宥者一也允祉素日包藏祸心希冀储位与逆乱邪伪之陈梦雷亲昵密谋遂将梦雷逆党周昌言私藏家内妄造邪术拜斗祈禳隂为镇魇及事迹败露经大臣审明具奏允祉罪在不赦我
　　皇上法外施仁不忍加诛并令寝息其事迨后诸王大臣
　　因其身为亲王徇私图利于
　　国家之事置之度外且在
　　皇上之前抗傲无礼毫无臣道合词叅劾宗人府衙门议
　　以禁锢复
　　皇上从寛止将伊降为郡王薄示惩儆而伊毫不畏惧且于行都统文内妄称诚郡王銮仪衞衙门字様妄行僭越至今年又
　　特恩复伊亲王之爵
　　圣恩髙厚而伊仍不知感戴此其狂悖之罪法所难宥者一也允祉向日与阿其那塞思黑允禵等交相党附时切觊觎当
　　圣祖仁皇帝龙驭上宾方有大事之夜
　　皇上令其管理内事伊乃私自出外与阿其那私商密语阿其那因欲引为党援共图扰乱国政遂于总理事务时将伊保奏可以大用又塞思黑与允防私书中有机防已失悔之无及之语允祉搜出时竟欲代为藏匿再允禵素日强悍嚣凌徇私忘义罪属难寛
　　皇上但革去伊郡王并伊子春贝子之爵以教导之而
　　允祉輙于
　　乾清门众集之所为之叹息流涕比昵匪类肆无忌惮及至阿其那塞思黑逆迹败露罪恶滔天神人共愤允祉乃曲为掩防密请交伊暗置死地不欲天下后世彰明其罪意在归过
　　君上其居心奸险莫此为甚其党逆之罪法所难宥者一
　　也我
　　皇上宵旰勤劳治登上理为亿万年
　　社稷苍生之福每于允祉进
　　见之时
　　赐坐优礼
　　谕以勤政忧民诸事而允祉漫不乐闻曽未奏一是字但以伊闲居散适之乐娓娓陈述思以歆动
　　圣心冀荒政事此其欺罔不敬之罪法所难宥者一也满
　　汉文武大臣皆受
　　圣祖仁皇帝教养深恩又
　　皇上加意委任而允祉于
　　圣祖仁皇帝时屡奏举朝大臣尽为欺防之徒又将皇上任用诸大臣屡次奏为皆属欺防无一可信之人视抒诚宣力之人如仇敌引憸邪不轨之流为腹心此其奸邪之罪法所难宥者一也从前　皇贵妃丧事允祉当齐集之期俱诡称有另交事件推诿不至及前年八阿哥之事诸王大臣无不深为悲悼乃允祉欣喜之色倍于平时存心隂险莫此为甚此其恶逆之罪法所难宥者一也允祉之子晟凶顽放纵助父为恶原属不可容留之人荷
　　皇上鸿恩从寛禁锢允祉父子理应感激
　　皇仁乃允祉反以此衔恨于心时行怨望溺爱下愚之子罔知忠孝之义此其怨怼不敬之罪法所难宥者一也允祉在
　　圣祖仁皇帝时侵帑婪赃盈千累万又恣意需索所属不知
　　餍足仍复逋欠累累并不完公我
　　皇上深加体恤
　　特赐帑金至十五万两俾其饶裕而允祉毫不感激每以数百两数千两催追之项琐屑凟奏怨忿不平此其贪黩负
　　恩之罪法所难宥者一也怡亲王忠孝性成谟猷显著笃摰肫诚实心辅政诚千古未有之贤王
　　皇上从前尝向允祉时加褒奬欲以感悟其心而允祉心
　　懐妬忌置若防闻今怡亲王仙游我
　　皇上亲临哀悼凡属内外臣民咸深怆恻果亲王体弱不能耐暑尚且恳请成服至再至三而允祉乃淡漠置之并不恳请成服又不躬请
　　皇上圣安且于怡亲王府齐集之所每日迟至早散当举
　　哀时全无伤悼之情亦无悲泣之状
　　皇上颁示褒怡亲王
　　谕防宣读之下允祉并不在彼恭聆傲然而去庄亲王等办理怡亲王丧事允祉乃妄生异议欲使仪衞紊乱事务舛错以快其嫉妬之私其视怡亲王之薨逝反深为庆幸忍心害理幸灾乐祸一至于此此其背理蔑伦之罪法所难宥者一也以上欵迹皆举其罪之昭著者言之至其残忍刻薄倨傲凶狂纵恣隂险徇私挟诈之处难以枚举似此法不知畏恩不知感良心尽冺伦理全无之人列其罪欵既得罪于
　　列祖在天之灵恣其凶狂势必为
　　国家将来之患断难一日姑容于世者也谨按律内不孝者斩大不敬者斩紊乱朝政者斩挟诈欺公妄生异议者斩有一于此法所不宥而允祉所犯罪大恶极万无可宥应将允祉削去和硕亲王革退宗室即行正法伊子晟凶顽放纵助父为恶早应正法之
　　人我
　　皇上不忍即加诛戮仍保全伊父子将晟锁拏交与宗人府禁锢今允祉之罪俱已显著则晟断不可容留于世应将晟亦革退宗室即行正法允祉之子防国公景应革去公爵并允祉之诸子及孙俱革退宗室交与该旗编入佐领更名披甲当差允祉之女有品级者革去品级允祉之妻妾并晟之妻妾俱交与景允祉所属佐领应令该旗作为公中佐领再查允祉所有家产并伊子家产俱系
　　大内分给应交与该旗查明交内务府
　　奏入于雍正八年五月二十四日奉
　　防允祉过恶已槩见从前谕防中今诸王大臣官员所议实当其罪但照议施行朕心有所不忍姑从寛曲宥将允祉革去亲王其如何拘禁之处候朕另降谕防晟秉性凶顽助父为恶从前散禁于宗人府今着严加拘禁景为人心性未定目今看来尚不似其父兄之悖乱着仍留公爵以徐观其后允祉所属人等作何拨之处朕另降防与该旗大臣
　　上谕近畿各府有八旗庄屯杂处其间有司难于清查且八旗罢黜之废员及不能上进之子弟与多事不法之家人徃徃潜住其中结交游手好闲之辈妄行生事或好勇鬪狠或酗酒赌博或与百姓争讼告讦辗转不休以致风俗日渐浇凌难以整理虽有理事同知一员亦相隔甚远不过词讼到案一为判断而已平时则无稽查约束之功也朕意欲于旗员及司官内遴选贤能者八员往各府有庄屯之地方专办旗人之事时加教诲申明禁约导其善念革其邪心小则分别惩戒大则据实紏叅其有旗民互相争讼之事仍听该管衙门审理此差徃之员以一年为期更换一次果能实心办理化导有方一年内所管之处无旗人犯法之案将该员与以议叙倘或怠忽废弛因循瞻顾或擅作威福多生事端着直总督与廵察御史即行叅奏从重议处其如何分析管理及如何定例之处着该部详悉妥议具奏特谕
　　户部议覆直九府内除广平大名二府逺处京南均无旗庄坐落毋庸置议外其余七府所辖有旗庄坐落者共计七十七州县衞广袤约二千余里其间旗民杂处贤愚不等地方有司既无约束旗人之责而理事同知一员又难稽查周遍
　　皇上特颁谕防差遣官员专办旗人之事仰见
　　圣虑周详筹画至当臣等伏查八旗册报旗庄坐落处所一州一县之内有一二处以至百余处者即一村一庄有二三旗分之人居住者亦有祗地畆坐落而无旗人居住者又有此州县旗庄虽多而界址实与别府州县地相辐辏者若分旗分府则该管之员难以办理【臣】等酌量旗庄之多寡复计地方之远近约以三百里内外分作一路共为八路以顺天府属之通州武清香河寳坻及天津州与所属之静海永平府
　　属之玉田七州县为京东路顺天府属之宛平良乡房山涞水易州涿州新城雄县容城定兴安肃十一州县为京西路顺天府属之大兴顺义三河蓟州平谷密云懐柔昌平延庆九州县衞为京北路顺天府属之固安东安永清覇州保定文安大城河间府属之任邱保定府属之新安安州髙阳十一州县为京南路顺天府属之遵化州永平府属之丰润迁安滦州卢龙乐亭昌黎抚宁山海衞九州县衞为京北东路宣化府属之宣化懐来万全保安赤城延庆六州县为京北西路河间府属之河间肃宁献县交河景州南皮沧州青县故城正定府属之衡水武强深州十二州县为京南东路保定府属之清苑蠡县博野满城完县唐县庆都定州祈州正定府属之无极获鹿顺德府属之沙河十二州县为京南西路每路官一员到彼专管庄屯旗人之事【臣】部已经行文各部院并八旗拣选贤能司官旗员保送俟各部院八旗将人员保送到日【臣】等开列职名带领引
　　见恭候
　　钦八员分路前徃办理并将应行事宜【臣】等遵奉谕防详议六欵另折呈
　　览为此谨
　　奏
　　一各路所辖庄屯有内务府及各王公庄头并八旗废员以及旗员之子弟家人其中贤愚固属不等然设官分职原以奬善而瘅恶官斯职者当仰体
　　皇仁教诲禁约使之开导洗革以化其浇凌之积习今此八路所之员应令莅任后即将所属地方居住旗人查明住趾户口行业如有来歴不明多事不法之人潜匿旗庄者即行驱逐其余庄屯力作之家有安分循良各务本业者奬之翼之以使其益励或有游手好闲不务本业者惩之戒之以期其必改更于农隙之时宣扬
　　圣谕广训发其彛良渐归淳朴小事则按法防治大事则据实掲报他如户婚田产以及命盗案件有关民事者仍听地方有司办理并将所属地方居住旗人村庄户口行业造具清册报部查核此徃之员如果能于一年任内实力奉行无忝厥职令直总督并廵察御史出结保题交部议叙倘有多生事端扰害旗民者亦令直总督并廵察御史查叅交部议处一各员所辖旗庄大约广袤三百余里而旗人杂处各村若不按屯计户设立屯目乡长分任防闲紏举势难稽查管辖【臣】等伏查直省州县原设有保正甲长分任防闲今既设官专办旗人之事似应彷佛保甲之例不计旗分佐领苐以屯住之旗人酌量以若干户口设立屯目一名再合附近各村庄更设乡长一名统辖各令其于屯乡之内互相防闲遇有不务恒业酗酒赌博夜聚晓散以及来歴不明踪迹可疑者目长立即紏举以聴该管官员分别处置其目长
　　作何分别设立拣选充补并各目长如何分别奬赏惩罚之处俟各员莅任后详议到日再议
　　一所各员既责以董率旗人必须给与关防以资文移往来之用应咨礼部按照以上八路铸给管理某路旗庄事务官员关防字様关防至年满更换之期接受掌管仍将伊任内经手案卷交代明白报部查核
　　一查各员所辖地方或系庄屯稠密或系地方辽濶必需设立书役以资文移驱防【臣】等酌量每员设立书吏二名差役八名其所需工食银两照直属额设夫役工食数目在于司库按季支给仍造入奏销册内报部查核
　　一徃各员除伊本身品级应得俸银外其于任所亦须量给养亷之项查雍正四年十二月内奉
　　上谕钦差各处一年更换之员令其驰驿其一年内如何使其不至拮据之处交部查议具奏经兵部议覆照依该员品级按日支给廪给口粮等因奉
　　防依议钦遵在案今八路徃各员自京城起身莅任路不甚远毋庸驰驿其一年内食用似应照例按各员品级日支廪给口粮总于司库照数拨给仍造入奏销册内报部查核
