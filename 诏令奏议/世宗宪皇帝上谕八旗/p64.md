<!-- { "loadSidebar": true } -->
　　盗窃之患或以金银藏于墙壁及土炕之中尚在显浅之处不至迷失若深藏于地中将来嵗月既久子孙亦不知踪迹弃置土壤深属可惜其作何晓谕劝戒禁止之处着九卿会议具奏再提督衙门拏获石富村三家店二处偷掘明代旧坟之人窃去金银珠宝甚多掘坟之人已按律治罪夫以金银殉塟尤属愚昧之极毫无益于死者而徒起小人觊觎之心百余年后尚不免偷掘之事此其于理不顺于事非宜更不待智者而后知也满洲从无以金银殉塟者汉人则间有之今石富村等处近事若此深可为戒竝将此通行晓谕劝导俾此后官民人等勿为此无益有害之事特谕
　　九卿等议覆天地生财原以济生民之用故必使其流通转移始能有无相济乃愚昧无知之人不识此义将金银深埋地中以为子孙久远之计迨嵗月既久以致子孙亦不知踪迹或被他人掘出互相争告因此罹罪者往往有之则是以有用之财反为害人之物我
　　皇上睿虑周详仁恩溥被
　　特命【臣】等防议出示禁止【臣】等钦遵
　　上谕行文八旗及直省督抚令其转交该地方官于城市村庄出示晓谕倘不遵行仍有将金银埋藏地中者一经发觉将埋藏之金银散给地方贫民若被他人偷掘已经拏获者将金银追出不给本主亦令散给地方贫民再金银殉塟原属非理徒起小人觊觎之心以致不免偷掘之患实为愚昧之极将此一并出示晓谕严行禁止俟
　　命下之日行文八旗及直隶各省督抚奉天顺天府尹一
　　体遵行
　　奏入于雍正五年十二月初五日奉
　　旨依议
　　上谕朕闻八旗防军营之养亷银两副防军叅领等不曽给与夫养廉银两乃特恩所赏者伊等既与叅领等一同当差行走亦应量行赏给若已经分讫将来年如何给与之处着前锋统领防军统领等防议具奏特谕前锋统领防军统领等议覆臣等钦遵
　　上谕查八旗副防军叅领共一百一十二员请于前锋统领防军统领分内每分出银四十两前锋叅领等每分出银二十两防军叅领等每分出银十两前锋侍衞等每分出银十五两共计银二千二百四十两给与八旗副防军叅领每人各二十两但本年已经分讫相应自来年为始照此给与
　　奏入于雍正五年十二月初八日奉
　　旨依议
　　领侍衞内大臣公马尔赛等将制造火器营所用联间帐房之处请
　　旨具奏奉
　　上谕尔等鸟鎗营应用联间帐房多少之处酌量议奏动正项钱粮造给再子母礟系军器中最紧要之利器今每旗现有六位朕意以为尚少若再添设四位每旗凑成十位之处着管理火器营事务大臣等议奏特谕管理火器营事务公马尔赛等议覆查子母礟系军器中最紧要之器械今每旗添设四位凑成十位除臣等火器营现有子母礟五十位外计八旗应添子母礟三十位及随礟所用各项物件一并行知该部令其照数造给可也
　　奏入于雍正五年十二月二十五日奉
　　旨依议






　　世宗宪皇帝上谕旗务议覆卷五
　　钦定四库全书
　　世宗宪皇帝上谕旗务议覆卷六
　　上谕闻得兵丁等于京通二仓支领米石时每因脚价之费卖米充用致有不善谋生之人竝不计其米之接续輙以贱价粜卖及至缺乏又以贵价籴买此甚无益于兵丁者也现今旗下俱有官房或按八旗设立八局或按满洲古汉军旗分设立二十四局将兵丁欲卖之米以时价买贮及其欲买则以平价卖给如此似于兵丁大有裨益至于应何等人员管理需银若干万两及所得利息作何利济兵丁之处着管理旗务王大臣等公同详议具奏特谕
　　管理旗务王大臣等将八旗设立米局及官管理之处议奏奉
　　旨朕以八旗兵丁不善为生每至领米之后即贱价卖与贩米之人及至乏米又以贵价籴买徒令贸易之人得利故特交管理旗务大臣等令将如何有益兵丁生计
　　之处详悉议奏乃迟至两三月之久始行具奏而所议之事又自始至末俱属错谬若尔等不曽以事为事徒应虚名未经留心犹可望尔等之悛改若谓已尽其心才识止此则朕不但深以为忧即夜寐亦不宁矣朕尝降旨训谕尔等凡事朕为尔等无不悉心筹画尔等亦宜尽其所能仰答朕恩且此事俱系尔等职分内当办之事朕如此指示交与尔等尚自漫不经心草率议奏果尔则国家事务欲谁办理乎尔等内如有一二人尽心详议此事亦断不至此此皆系穆森等久染俗习之人不以事为事互相推诿之所致尔等若不改此习仍然如此必将数人置之于法以为臣工之戒以正尔等之习此议甚属错谬着叧议具奏将防议此事之大臣等所得养廉银两勒限两月追回叅领系次大臣等办事之人伊等虽未与议此事但大臣等思虑不到之处伊等理宜禀明乃竝不经心视国事与已无渉亦殊可恶着将给过伊等之养廉银两亦行追回均匀赏给各本旗之前锋防军等嗣后若大臣官员等仍不勉力行走朕悉将此项银两赏赐兵丁钦此管理旗务王大臣等寻议得伏惟
　　皇上厪念八旗兵丁不善谋生将所领米石贱价粜卖致
　　或不能接续又以贵价籴买
　　特命臣等详议其宜均有禆益斯诚我
　　皇上爱养兵丁之至意也【臣】等请于八旗按满洲古汉军旗分设立二十四局通州按左右二翼设立二局京师毎局给银五千两通州每局给银八千两其八旗之二十四局于各旗官房内量其足用者拣用本旗若无官房将别旗官房就近拣用其通州米局于仓之附近处所有内务府官房拣择二所应用八旗米局每局拣选贤能官二员领催四名令其办理通州二局每翼委官四员领催八名办理各局应用写算之人于兵丁内择其能者臣等酌量委量米之人于旗人内雇用通州所有二局每翼挨旗各承查一年设立米局以后将在他处私行粜卖者严行禁止毎旗各叅领一员令其稽查如有违禁买卖者从重治罪或被旁人拏获将稽查之叅领及都统等一并议处领米之时着该旗出之叅领骁骑校等将应卖之米卖于米局其管米局之官员等如有作弊侵渔之处令该管大臣等严查治罪若果生息有方于应陞处列名或该旗大臣等怠玩不以为事致有亏折者将所折银两着落出之员赔补其有不能完纳者着落该管大臣赔补俟至一年将用过银两及所得利银数目算明具奏所得利银除各项费用外其余银两作何利济兵丁之处臣等叧议具奏至此项银两从何处支领俟
　　命下之日臣等钦遵施行
　　奏入于雍正六年二月十三日奉
　　旨依议银两由户部领取
　　镶红旗古都统塞尔陈为补授
　　陵寝防御带领该处保题之观音保引
　　见奉
　　上谕防御一官竝非世职与盛京
　　陵寝防御不同盛京
　　陵寝防御防守
　　陵寝居住年久所以有令伊子承袭者观音保之父系由京城骁骑校补授前往之人乃照世袭之例题补于理不合着交八旗都统将何等官员补授承袭之处防议具奏特谕
　　八旗都统等议覆查兵部档案康熙二十一年奉
　　圣祖仁皇帝谕旨从前防守
　　陵寝及山海关各省城章京缺出俱令伊等子弟承袭后遂停止此例俱由京城补授近因凯旋朕往谒
　　永陵
　　福陵
　　昭陵所过地方细加查防道路遥逺往返维艰若章京缺出由京城补授搬移家口无力之员甚属拮据且将前任章京之房地撤囘给与新任之章京则前任章京之妻子无所倚靠不能囘京欲在彼居住又无房产难以度日其艰难愈甚殊属可悯嗣后防守盛京
　　陵寝及山海关等处章京缺出不必由京师补授着该管将军将伊等子弟内拣选贤能者带领引见承袭以免来往搬移之苦如伊等子弟内无可补授之人另行补授前往者则另给产业不必撤囘前任章京之房产以为伊妻子养赡之资着兵部等衙门会同详议具奏钦此兵部等衙
　　门议覆遵行在案今【臣】等议得防守
　　昭西陵
　　孝陵
　　孝东陵
　　景陵四处之防御俱由京师补授前往不便与
　　盛京
　　永陵
　　福陵
　　昭陵之官员子弟一体世袭除将防守
　　盛京
　　陵寝之防御员缺遵照康熙二十一年定例补授外防守昭西陵
　　孝陵
　　孝东陵
　　景陵之防御相距京师不逺且原无承袭之例请将伊等子
　　弟不必令其袭替嗣后此四处
　　陵寝防御缺出该总管等于彼处人员内拣选应行补授之人竝原官之子弟拟以正陪咨送来京该旗亦拣一员拟陪一并带领引
　　见补授如无子弟亦无应补之人该总管将所出之缺行文该旗于京师人员内拣选一人拟正一人拟陪带领引
　　见补授
　　奏入于雍正六年二月十七日奉
　　旨知道了
　　管理旗务王大臣吏部兵部大臣等奉
　　上谕旗人首重武艺即文员子弟亦不可弃而不学今镶白旗汉军袭职家谱内开原任道员王希舜之子并伊兄之子俱随在伊任所夫有一人必需家人二三名以供使令豢养许多家口如何能作清官不为私事所牵罣耶且伊等子弟随往任所亦惟圗安乐倚仗伊父伯叔声势妄行扰害地方习为不肖而已何得成就上进今汉军内不得可用之人日流而下者皆由于此若年幼子弟理宜带往任所其十八嵗以上之子弟习武者宜留在京师令其披甲习马步射効力行走习文者当令在官学读书成就其材若将长成之子弟带往任所竝不教以文学武艺任其安闲怠惰习为不肖即使捐纳得官亦一无用废材有何益处嗣后凡旗人赴外任者将带往族人之处永行禁止有愿将十八嵗以上之亲子带往者着将縁由呈明该都统具奏带往再各省驿丞典史等杂职于旗人不宜或系素有志量思竭忠诚报効国家之人限于末员无由宣着反致遏抑或不肖之徒规避旗差捐纳杂职圗往外省其该管官以伊系旗人故为寛容该旗大臣又因其外任不行查察两无管束伊得乘间久留在外甚属无益可惜旗人徒致废弃着将文武杂职内几品以上应用旗人几品以下应不用旗人之处议奏再汉军旗下人丁众多之佐领累数百人有一生不得披甲者夫人丁繁衍众多与其将无产业之人留在旗下并无用处都统等即应奏请或増编佐领或着于直隶营伍为緑旗兵丁即编入民籍在彼安置如何令其得所之处俱当详悉议及将此交管理旗务王大臣等详议再会同吏部兵部定议具奏特谕
　　管理旗务王大臣等会同吏部兵部议覆
　　皇上爱恤旗人如同赤子屡沛
　　恩施优渥周至以汉军旗分外官子弟带至任所致妨学业骚扰民人有累亷隅又以汉军旗下户口繁衍欲令咸各得所
　　特降谕旨洞彻周详臣等钦遵
　　圣谕议得外任旗人无论大小文武官员永不准将族人带往任所若系亲子十八嵗以上亦不准其带往有情愿带往者声明縁由具呈该旗大臣等请
　　旨具奏其未至十八嵗年幼之子愿带往任所者禀明该佐领叅领该旗大臣将年嵗注册准其带往俟至十八嵗时仍送回该旗至现任外官有带往族人及十八嵗以上子弟者俱行文撤回俟文到日该督抚量其路程逺近照例勒限着回京师习文者该旗送入官学读书习武者挑选披甲执事人令其当差行走若另有情由愿留任所者该督抚行文该旗请
