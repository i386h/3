<!-- { "loadSidebar": true } -->
　　雍正六年六月初四日奉
　　上谕八旗缉获逃犯及赌博之人向例俱送部治罪伊等八旗所奏事件无多嗣后缉获逃犯及赌博之人仍照常送部治罪外于该旗奏事之日将情由补行奏闻将此遍谕八旗大臣等知之特谕
　　雍正六年六月初五日刑部将违禁私卖牌骰之董五定拟具奏奉
　　上谕董五等系严禁赌博之后初次犯法者着寛减其罪将应行充发者枷责完结应行杖流者杖责完结该部酌量轻重发落仍将伊等姓名存记档案倘再违禁严加治罪此本内各犯供称骰子系本京造卖纸牌系外省人贩卖等语今该部将如何根究造卖赌具之处并未议及嗣后京城有犯赌博者务将何处造卖赌具之人严行究出治罪其该管地方官及督抚一并处分通着为例特谕
　　雍正六年六月十三日奉
　　上谕外省将军训练兵丁颇知勉力严加约束是以近来兵丁各知安分守法亦能娴习骑射武艺但驻防兵丁常买地方民人为仆中多匪徃徃自恃旗人生事不法将军等有宻奏此事者来京陛见之副都统亦有因朕询问防实陈奏者朕知之甚悉既为兵丁理应随时随地勤苦习劳方能日渐壮勇岂可忘其职分所在多置使令之人营求便安之理兵丁所恃以为生者惟在粮饷仆从既多所需衣食亦广一人所得粮饷何能豢养多人计兵丁仆役男妇数人尽足多买人口徒费产业何益之有且果系良民岂肯入旗为奴其入旗为奴者或在地方被事欲圗报复或赌博饮酒懒惰无頼不务本业贫难度日聊图糊口或系大盗惧捕或为人命逃避希图藏身此等之人兵丁等何能得其力乎况将犯法为盗之人买为奴仆一经发觉必贻累己身此皆兵丁愚昧无知贪其价贱妄思多得奴仆曾不计其豢养之艰难罪谴之株连也应将奴仆中善良者量留足用其余匪或索原价放出或卖与无仆之人庻几易于豢养既可得力又不至罪谴株连着行文各省将军副都统通行晓谕严禁兵丁収买民人为仆嗣后如有违防之人着该将军防处如隠匿不奏着地方大臣官员宻奏倘地方大臣官员亦通同徇隠经他处发觉将该管大臣官员及地方大臣官员一并从重治罪特谕雍正六年六月十三日奉
　　上谕看来旗人之家仆逃亡者甚众从前在盛京时满洲之仆人随伊家主于战阵之间则奋力向前到营则汲水造饭夜则牧放马匹其人材稍优者至有跟随伊主建立功绩且从前满洲人性气刚烈仆人遇有不是处亦不免于捶楚詈骂其家下仆人不但不知逃避絶无怨望之言惟一意効力及至进京之后虽渐习于安逸然其习气尚好今歴年乆逺乃弃此美习俱相效汉人之家仆并不实心効力务希徼幸习学诈伪稍有不遂即思逃避且尔等逃将安徃至被缉获或者发遣或者刺字此不但一生无有顔面并且贻子孙以羞辱为何不效法尔等祖父之素行美习转效汉人家仆之恶习尔等虽系仆人亦人子也诚能各为其主输诚効力岂有不爱养尔等之理嗣后凡为仆人者理宜革心向善永戒逃亡之恶习今满洲等不能仿效从前满洲役使仆人之道但小有拂意即加楚辱折挫若仆人内果有酗酒妄为与人争鬭不守本分肆行恶乱者固当责处然亦即应发遣何必留其在家今衣食不能使其丰足又任情折挫稍有不遂即加以捶楚畧无爱养之意仆人之心所以不服兼之不胜捶楚即行逃避矣为家主者当使仆人衣食不乏体恤使令务循于理仆人之中晓大义有知识者无几小有不善理宜开谕教导使之悛改若有怙恶不悛者亦何必数行打骂将彼售之不亦善乎尔等并不以理使令教训惟事折挫以此仆人之心不服岂可谓伊等之不是乎或有以枉法作弊之事使令仆人及被要挟又恐其首告竟有锁禁欲致之于死者懐此暴虐之心又何能使仆人感戴顾恋乎且所行如此而仆人不行首告惟图逃避尚为有人心者也满洲等果能善养仆人则平民尚有愿投旗下为仆者何为不务平民投旗之举而顾挫辱旧仆使之至于逃避乎现今旗下仆人一年之内逃避者至于四五千人不知尔等愧与不愧朕实为尔等羞之嗣后满洲等将役使仆人之陋习痛加改悔善行抚育使不至于逃避迨至子孙皆有禆益亦造福之事也将朕此防徧传八旗官兵以及家下仆人等知之特谕
　　雍正六年六月十六日奉
　　上谕各省亏空赔补之项该员任所无完例于本籍本旗追变仍令觧交该省以补原项其应完银两多寡不同少者有行李舟车之费多者有道途踈失之虞徃返觧送殊多周折且各省藩库均属国家公帑原无区别嗣后有行旗行籍追补等项该员交纳之时在籍者即于本省布政司衙门具呈交纳布政司收明贮库拨申报廵抚该抚将所収数目报明戸部戸部行文知照应觧省分在旗者即于该旗具呈该都统咨送户部查収户部行文知照应觧省分如此则官员赔补钱粮者就近完纳可免运送之烦实为省便着该部遵谕通行特谕
　　雍正六年六月十八日奉
　　上谕今闻各都统凡值议处之事或则徇庇或则重拟断不求夫中道而私谓众人云我等宁可重拟皇上自必
　　从寛及朕降防从寛伊等则云因我等从重议拟始得从寛归结是将恩施自朕之事而仍使之感戴诸臣也朕若降防依议伊等又谓如此从重严拟何以仍复依议使人归怨于朕此皆奸宄悖逆之臣所遗恶习耳诸臣掠取美名而归恶名于朕其事犹小朕亦能容受但国法民风所关甚为重大办理公事议处人员惟在秉公平心罪重者不得从轻罪轻者不得从重朕临御已六年矣朕因怒而处分无罪者何人诛戮无罪者何人朕因喜而寛宥有罪者何人赦免有罪者何人六年之间朕披露诚悃谆谆训诲至再至三而诸臣尚不能信从而行事如此岂非知而故犯耶朕于何事忽畧而不留心诸臣于何事或能欺朕朕岂不辨是非未谙事体年少之主乎从前朕不时面训诸臣竟未能悛改遵行而乃作此闲言浮语此等罪愆非他罪可比是诚有心扰乱国政者人臣之罪莫大乎是今特书谕尔等若仍不知畏惧不知悛改存悖谬奸恶之心经朕察出定立行正法决不赦宥至于刑部审理旗下事务亦蹈此病着将此通行晓谕都统内务府刑部旗员诸臣并槩行晓谕众人俾共知之特谕
　　雍正六年六月二十四日镶黄满洲防古汉军三旗将防守髙墙之八品官张士龙领催宋国斌私放犯人雅尔哈到伊妻牢内一案请将张士龙宋国斌交刑部治罪具奏奉
　　上谕张士龙宋国斌何必交部即将伊等枷号在髙墙门外俟雅尔哈之事完结之日尔等再行奏闻嗣后八旗有似此等事件即照此例办理特谕
　　雍正六年六月二十六日管理旗务王大臣等奉
　　上谕内府自补授内府御史以来于事甚有裨益现今各旗虽有御史稽察旗务亦并未查出一事具奏尔等八旗无论满洲防古汉军于骁骑防领前锋防领防军叅领内择其人信实通晓文义者各旗都统等防同前锋统领防军统领等每旗拣选八员引见朕钦四员令其稽察旗务伊等任内之事仍令照常兼理如果行走好朕即将伊等用于部院今着暂将一应事务查出登记不必具奏给尔八旗数月之限将一切办理错误未整之事查明更改倘仍有不行整理更改者于明年正月为始令其叅奏其稽察旗务之监察御史等仍着照常稽察特谕
　　雍正六年六月二十九日奉
　　上谕八旗看守髙墙之狱官例于六品官内补授若得人即照例补授如六品官内无可补授之人着于旗员内拣选奏请补授特谕
　　雍正六年七月初一日
　　谕大学士等工部奏销雍正二年十二月等月钱粮黄册迟延不奏特于今年六月初一日始行进呈朕令大学士等诘问工部堂官随经大学士等防奏黄册乃按日纪载之档案何事不在其内定例凡遇朔望吉期在京各衙门进呈奏章俱各详加检黄国材等任意疎忽全无敬谨之心应将伊等交部严加议处等语彼时朕将黄册发出令工部堂官防今七月初一日矣着工部堂官即于本日将黄册进呈朕览夫
　　天道福善祸滛赏善罚恶书经曰惠廸吉从逆防凡人惟有
　　顺理而行自然受
　　天眷佑此外别无可以趋吉避防之道至于忌讳禨祥乃庸人下愚之见稍有识者尚不为此朕察理极明惟知顺理以为事
　　天之本一毫无所避忌尔等大学士日侍左右谅无不深知者但人臣事君之道自当时存敬谨忠爱之心是以每逢佳节吉辰呈送本章皆留心检此亦自古相沿之例其体本当如是至于奏章内有
　　陵寝字样者亦必留心检盖恐陈奏披览之时触动伤感
　　也朕之思念
　　皇考
　　皇妣无时无刻稍释于懐而于吉旦清晨必焚香瞻礼岂因
　　展阅黄册见
　　陵寝字样然后悲戚于心乎只因工部堂官等全无尊君亲上之心不知恪恭敬事之义且数年以来朕时加教导耳提面命而伊等仍复怠玩疎忽不遵训诲不得已降防诘问严切申饬冀其醒悟悛改又恐此辈庸鄙无知以为朕因避忌月朔不快于心将黄册发出降防切责令其守是以特令伊等于今日月朔进呈朕览面加晓谕所以开导伊等之愚防而教以尊君亲上之大义并使众人共知之特谕
　　雍正六年七月初五日奉
　　上谕防河东总督田文镜奏折内称河南府孟津县天平街居民翟世有以耕种为业雍正六年四月初三日有陜西三原县人秦泰贩买棉花携银一百七十两遗失在路翟世有赴地耕种见而拾获欲俟原主寻找给还守一日及归告知伊妻徐氏徐氏亦劝夫给还至次日始见秦泰招帖遂报明乡地将原银给与丝毫不取
