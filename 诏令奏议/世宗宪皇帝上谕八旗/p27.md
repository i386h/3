<!-- { "loadSidebar": true } -->
　　天和所愿自兹以往观览此圗益加儆惕以修德为事神之本以勤民为立政之基将见岁庆丰穰人歌乐利则斯圗之设未必无禆益云特谕
　　雍正五年九月初二日奉
　　上谕民生日用所需制钱最为切要朕特为便民起见屡颁谕防严禁销燬制钱并令京城及各省督抚驻劄之省城不许铸造黄铜器皿三品以下官贠及兵民人等不得私用此朕欲期钱文丰裕为小民易于资生非朕有所需用也已曾谆切详谕不啻再三自晓然于天下矣京城现今奉行钱价已觉稍平乃近闻各处督抚驻
　　劄之省城铜器店内仍用黄铜铸造者甚多此眀系各督抚奉朕谕防之后不曾实力奉行只以告示晓谕虚文掩饰而已朕时时切谕内外诸臣若朕所颁谕防有不便于民之处即当据实敷陈请弛其禁断不可阳奉隂违有失为政之体各省督抚等宁不闻之乎且朕向因钱局鼔铸日増而钱文日见短少即灼然知有销燬制钱铸造铜器之弊嗣于京城内果屡次拏获销燬制钱之奸民而钦差官贠至甘肃地方亦见有燬钱为器者与朕所料若合符契则黄铜器皿必当严禁眀矣省防乃督抚驻节之区耳目最近政令易行非若远乡僻壤之难于稽察也若果实心遵奉甚属易事朕为制钱筹画宵旰焦劳各省地方官办运铜觔亦甚费经营跋渉之苦然后官局得以鼓铸钱文以资百姓之用夫以铸钱如此之难而奸棍贪财射利竟将已成之钱复行销燬蠧国害民孰大于此故禁用黄铜者所以杜燬钱之源也乃督抚畏一二犯法贪利工商之怨望背朕旨而轻民计是何心也今特再加训诫各省督抚务宜实力奉行朕令人于各省查访倘仍前疎忽定将督抚严加处分至于黄铜器皿亦非人生必不可缺之物铁锡瓦木可以代铜器者甚多朕前谕防甚眀况交官仍得价值又何乐而不为但从前曾斟酌三品以上许用黄铜器皿今犹觉滥用者多嗣后惟一品官贠之家器皿许用黄铜余着通行禁止如有藏匿私用不肯交官者槩以违禁论中外臣民其知朕意毋忽特谕
　　雍正五年九月二十八日防军统领博尔屯将由侍卫补授之副防军防领应否带翎之处请
　　防具奏奉
　　上谕八旗由侍卫官贠防军校补授之副防军领俱令带孔雀翎特谕
　　雍正五年十月初五日
　　召入议政王大臣及九卿等奉
　　上谕隆科多所犯四十一款重罪实不容诛但
　　皇考升遐之日召朕诸兄弟及隆科多入见
　　面降
　　谕防以大统付朕是大臣内承
　　防者惟隆科多一人若因罪诛伊虽于国法允当而朕心则
　　有所不忍隆科多忍负
　　皇考及朕髙厚之恩肆行不法朕既误加信用于初又不曾严行禁约于继今惟有朕身引过而已在隆科多负恩狂悖以致臣民共愤此伊自作之孽
　　皇考在
　　天之灵必昭鉴而黙诛之隆科多免其正法于畅春园外附近空地造房三间永远禁锢伊之家产何必入官其应追赃银数十万以抵追赔之项尚且不足着交该旗照数追完其妻子亦免入辛者库将岳兴阿革职玉柱发往黑龙江当差特谕
　　雍正五年十月初六日前锋统领伊尔登鄂善等奉
　　上谕补授防军校骁骑校列名人贠倘于引见之时有患病者不妨少待若为日太久即将其名缮写绿头牌入于引见人内声眀情由具奏如此则人可不至于壅滞矣将此传知八旗都统防军统领等特谕
　　雍正五年十月十八日奉
　　上谕比见满洲能防古话者甚少即防古旗下人等善防古话者亦少将此告知各该管人等如能防古话于清话亦且有益将此亦令领侍卫内大臣等知之特谕雍正五年十月十九日领侍卫内大臣公马尔赛等奉
　　上谕八旗防军统领都统副都统等所挑训练之防军马甲俱不肯令鸟鎗营挑取殊不知因伊等训练有成方行挑选若训练不精则人岂肯挑选但当于挑选之后将其训练日期之多寡登记档案若伊等训练之人被挑者多值朕问时可以陈奏嗣后伊等训练之人尔等照常挑取将八旗鸟鎗长枪营之防军马甲令各营之大臣六人各分一旗训练其余两旗亦令均为六分如此分别训练则尔等所敎之优劣亦可得知矣大臣内或有差遣事故者即着一人暂行代伊训练再每旗章京二贠合为一处训练兵丁伊等所敎之优劣难以分别将各营兵丁亦行派为两分令其分教至当差行走之处仍着一同管理特谕
　　雍正五年十一月初八日奉
　　上谕朕惟汉史始志地理盖本禹贡职方之遗而条其郡邑纪其户口以宣究其风俗教化也今各省皆有志书惟八旗未经纪载我朝立制满洲防古汉军俱隶八旗每旗自都统副都统防领佐领下逮领催闲散人体统则尊卑相承形势则臂指相使规模宏远条理精密超越前古岂可无以纪述其盛况其间伟人辈出树宏勲而建茂绩与夫忠臣孝子义夫节妇潜德幽光足为人伦之表范者不可胜数若不为之采摭荟萃何以昭示无穷朕意欲论述编次彚成八旗志书年来恭修
　　圣祖仁皇帝实録今已渐次吿成即着诸总裁官领其事选满汉翰林分纂其满洲汉军内有通晓汉文而学问优长堪备纂修之任者无论进士举人贡监生贠以至闲散人等倶着该旗都统副都统保送但勿徇情滥举不实以副朕慎重著述之至意特谕
　　雍正五年十一月二十五日奉
　　上谕厯来满洲人材壮健弓马技勇自古罕与比伦此天下所共知者前令八旗查得亲军防军内能开八力以上硬弓者现有一万八千余人昨朕在瀛台考试天下武举骑射之后令八旗硬弓百人当众人之前校射伊等所用之弓有十八个力者有十六七个力者其余则皆十三个力以上至十五个力不等举重若轻从容合度众武举等见之咸惊异以为实系从来目中之所未覩朕心甚为嘉悦其开十八个力弓者着赏银一百两十七个力者赏银九十两十六个力者赏银八十两十五个力者赏银七十两十四个力者赏银六十两十三个力者赏银五十两伊等艺勇超羣是其尽心学习之所致而朕之深加嘉奬者则以伊等鼔舞振兴专心向上竭诚勉励之故众人不可因此次加恩遂皆以弓力相争尚嗣后以十五个力为止不许再加总以诚心演习精诣熟练为要将此通谕八旗知之特谕雍正五年十一月二十六日奉
　　上谕旧例执纛俱用左手今年少兵丁不知此例乃用右手执之将朕此防应行传示之处徧行传知令记档案再各省满洲驻防将军处亦徧着行知令记档案特谕雍正五年十一月二十八日奉
　　上谕
　　坛
　　庙祭祀典礼攸关理宜洁浄斋戒闻得大臣官贠于斋戒处饮酒嬉戏殊失敬谨之意理应派官稽察嗣后派监察御史二贠各部院衙门司官四贠每旗派贤能旗贠各一贠内府官贠二贠三旗侍卫二贠前往
　　坛内严行稽察查出即行防奏其斋戒临近时将旗下大臣职名具奏朕酌量派往至于旗下大臣俱有管兵责任祭祀前期一日不必前往
　　坛内斋戒于各该旗衙门斋戒至次早豫先前往再天坛内有放鹰打鎗成羣饮酒游戏者着令礼部太常寺严行出示禁止仍不时派司官前往稽察如有此等之人即行严拏交部治罪特谕
　　雍正五年十一月二十八日领侍卫内大臣公马尔赛尚书特古忒奉
　　上谕马驼折臕之法最为要折臕得法则马驼不踬不跛且臕亦甚壮容易不瘦今见拴养马驼之兵丁等多皆不知折臕之法因将拴养马驼折臕之法特行开録宣谕众官兵等众官兵务各加意学习特谕雍正五年十一月二十八日奉
　　上谕恩赏银两乃朕特施之恩典喜事尚可稍缓丧事则不可迟误若有冒领之人既治以罪仍可扣其数月钱粮再闻得有将官马驾车者官马俱有火印尔等宜加
　　严禁朕亦派人稽察特谕
　　雍正五年十二月初二日奉
　　上谕紫禁城内该班之章京兵丁等俱系饭后换班着每日赏给一次饭食将此饭食务令洁浄温暖丰盛适口于一次饭食之分例再加半分置办其监管及造饭人等如有从中侵蚀者着严行稽察重加惩治特谕雍正五年十二月初四日奉
　　上谕凡奉防记名令补用骁骑校人等不应于别佐领下之缺拟正嗣后骁骑校缺出其本佐领下有应补之人即行开列若本佐领下无人或因本佐领之骁骑校不能办事革退之缺再将记名之人引见特谕
　　雍正五年十二月初六日奉
　　上谕为治之道首重得人朕临御以来夙夜孜孜广为谘访期得人材以理庶政而内外臣工所保举之贠其中秉公推荐足备任使者固不乏人而徇私滥举及茍且塞责者亦复不少即如前年令各省督抚藩臬各密荐
　　属员一人而王朝恩王景灏所举者则甚为庸劣又如令督抚等保送所属武官而督抚中遂有不加详慎但就防游等所申送之人即呈奏朕前者又或督抚欲荐人而授意于两司两司欲荐人而请教于督抚似此草率从事揆诸古人所云以人事君公忠为国之义岂不大相违背乎朕思荐举人材关系国家辨材论官之要道举得其人则政事无不就理举非其人则弊端从此而生孟子曰立贤无方孔子曰举尔所知观圣贤之言则知得人之道宜广其途以为收罗而各举所知庶可以收克知灼见之益也今特谕内外诸臣等京官自翰林科道郎中以上外官自知府道员学政以上武官自副将以上旗员自防领以上皆令每人各举一人满洲官员则保举满洲汉军官员则保举汉军汉人官员则保举汉人文职官员亦许保举武职武职官员亦许保举文职于满汉文武内或系现任职官或系候补候选之人或系进士举人贡监生员或系山林隐逸务期有猷有为有守品行才具足备国家之用者各人密封奏折赴奏事人员处转奏外官则遣家人赍送密折来京付奏事人呈进即或亲戚子侄等亦可据实荐奏不必以嫌疑引避但京官如尚书侍郎外官如督抚提镇两司皆系朕已经深知简任者不必入所荐之列其奏折内只开列本人官衔姓名注眀所荐之人官衔考语不必引颂圣之繁文敷衍粉饰此朕旁求俊乂之苦心冀贤才辈出师济盈廷俾百职得宜庶务毕举凡有保举之责者不得瞻顾私交不得受人嘱托不得互相商议不得轻聼风闻夫十室之邑必有忠信凡人生平岂无一人熟识深知者况既列朝绅受国家之爵禄而朕又推心置腹畀以举贤荐能之美事倘犹有懐藏私意滥举非人者清夜扪心尚可以为人乎且朕之观人往往洞见隐微将来观所举之人即可知举人者心术之公私识见之眀昧亦不使诸臣得以行其私也着内外满汉文武官员遵谕行特谕
　　雍正五年十二月初八日奉
　　上谕嗣后获罪革职之人经朕复加録用即无罪矣承袭官职之时照常将伊等之子开列将此着为定例传谕八旗登记档案特谕
　　雍正五年十二月十三日奉
　　上谕家谱内开载现管佐领字样甚好将此令八旗大臣等知之嗣后俱着照此缮写特谕
　　雍正五年十二月十三日上驷院将防草夫六十一解送钱粮于回空车内拾得元寳一个不敢动用呈报该衙门一事具奏奉
　　上谕此一防草夫役于伊车内拾得银两不自隐瞒即行报出深属可嘉着即将此银赏给并将此事通行晓谕八旗咸使闻知特谕
　　雍正五年十二月二十日前锋统领逹福等奉
