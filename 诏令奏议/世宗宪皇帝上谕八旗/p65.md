<!-- { "loadSidebar": true } -->
　　旨具奏倘有违例带往并隠瞒年嵗留在任所不勒令回旗者或经该旗查出或被旁人出首将隠瞒官员不行查出之该管官员交部一并治罪其满洲防古旗分之外任官员亦照此例行再外省文武杂职品级卑防实不宜用旗人请将京城廵捕三营热河等处千把总各部院杂职官员仍照常补用外其外省文职自县丞以上武职自卫千总以上补用旗人其主簿典史廵检驿丞仓库大使千把总等杂职除系
　　特旨补用外省千总外余俱不准补用旗人其现任者照
　　旧留任缺出裁削俟
　　命下之日交部永为定例遵行再从前汉军旗下所有之佐领各旗多寡不同因而当差行走不均仰防
　　皇上谕令均齐现今当差人等甚属均平查中枢政考汉军佐领下五人内挑甲一名每佐领挑至四十名爲止以挑甲之数计之每人丁二百名编佐领一个等语今汉军八旗之佐领共二百六十七分半各佐领下所有人丁多寡不同或有闲散人丁自一百名至三百名之多者亦有自十名至二十名之少者甚属不均现今八旗查送汉军佐领之另戸分戸人数共二万八千九百二十九名计八旗均其数目每一佐领得闲散人丁一百零八九名现今每佐领所有马甲歩甲执事人数七十余名若合算均齐毎一佐领可得一百八十余名不满二百名人数不便添编佐领现今汉军闲散人丁有挑巡捕营马歩兵之例仍照定例挑选此内只身无产业人有情愿入緑旗者该旗大臣详细查明数目将应送者具奏咨部转送直隶总督造入民籍挑为緑旗兵行走如此则佐领内挑甲得人而闲散人等亦均沾
　　皇上洪恩矣
　　奏入于雍正六年二月二十八日奉
　　旨现任外官有伊等子弟在任所者不必调回其外省主簿典史巡检驿丞仓库大使千把等杂职俱着回旗其中若有该督抚提镇等保留者行文该部准其留任着该部行文该旗彚题余依议
　　上谕凡革职留任及降级留任官员其陞转开列及停扣俸禄之处自有定例但此等人员既留原任职掌班次一切照常其朝服顶带亦应仍照本任品级准其穿戴以肃威仪着怡亲王大学士九卿会议具奏特谕怡亲王大学士礼部等衙门议覆朝堂之冠服体统攸关百职之威仪观瞻所系我朝建制立法礼仪周备凡文武大小臣工朝服朝冠各随职掌班次俱已画一遵守惟是革职留任官员不穿补服其降级留任者止照降级服色今奉
　　谕旨准仍照本任品级穿戴令【臣】等会议具奏仰见我皇上优待臣工整肃朝仪之至意臣等伏思革职降级官
　　员既防
　　特恩留任职掌班次一切照旧而惟朝服顶带与职任不相符合则班聨未昭画一请嗣后凡文武大小官员革职降级奉
　　旨留任者除陞转开列及停扣俸禄之处俱照例遵行外其朝服顶带准其仍照本任品级穿戴庻班聨之内威仪秩然体统昭而观瞻肃矣俟
　　命下之日行文吏部兵部转行八旗直隶各省文武衙门
　　永逺遵行
　　奏入于雍正六年四月十六日奉
　　旨依议
　　吏部因议处太常寺叅奏工部一案未经议及加级纪録抵销自行检举奉
　　上谕凡有加级纪録之官员准其抵销降罚者所以朂励官常使之以功而补其过也今吏部议处工部一案将尚书侍郎之有加级纪録可以抵销者竟未查明档案遽行议处甚属疎忽若非朕降旨诘问竟致错误夫以部院堂官朝列大臣而议处之时尚错误若此则各省降罚之文武官员有可以抵销者其被司官忽畧遗漏或胥吏作奸髙下其手以致屈抑不问可知矣嗣后部中议处内外文武官员如八法军政及定例不准抵销者着该部于本内声明具奏其有加级纪録例应抵销而该部司官不行查明以致处分错误者若司官自行检举则将司官照例处分倘司官不行检举许被屈之员详明该管上司咨部题叅将该司官严加议处如本员有受屈之处隠忍不肻详明由他处查出者除不准抵销外仍将该员议处如此则劝惩赏罚之例昭然画一可以杜司官胥吏疎忽防混之弊其如何详悉定例之处着吏兵二部议奏特谕
　　续于四月初七日奉
　　上谕官员等罚俸案件有纪録者例准抵销无纪録者虽有加级不准抵销但纪録既可抵罚俸之案则所加之级亦可改为纪録抵销罚俸嗣后在京八旗武职官员于罚俸案件如有情愿将议叙所加之级改为纪録抵销罚俸者准其改抵惟特恩赏加之级不准改抵特谕吏部兵部议覆【臣】等恭聆
　　圣谕仰见我
　　皇上体恤臣下鼓励官常之至意查定例京察大计军政滥荐匪人越衔保题谎报开垦承造海船违例失察矿犯隠匿偷矿及盗犯脱逃佥差不慎关厢失事限满不获虽有加级荐纪俱不准抵销又钱粮未完非有军功钱粮及
　　恩诏加级纪録及武官降级戴罪圗功非有军功荐纪俱不准抵销等语其余降级罚俸俱准以加级纪録抵销但从前议处内外文武各官【臣】部等部于不准抵销者虽援引定例并未将该员不准抵销縁由于本内声明其例应抵销而该司官忽畧遗漏不行检举及受屈之员隠忍不行详明者亦未定有处分之例以致司官漫不经心遗漏错误或奸胥猾吏髙下其手希圗防混亦未可定请嗣后议处内外文武官员凡定例所载不准抵销者俱于本内将该员原有加级纪録与例载不准抵销之处一并声明其余例应抵销者查明该员加级纪録槩行抵销又【臣】等钦遵本年四月初七日
　　谕旨请将在京八旗武职官员如遇议处罚俸案件除特恩加级不准改抵外有情愿将议叙所加之级改为纪録抵销罚俸者俱准其改抵至降级留任之例原系虚降乃必俟三年无过开复不准以加级纪録抵销似属未协嗣后凡系虚降之员除戴罪承追督催督运完纳赔补赔修及限年承缉督缉等案必俟本案完结之日方准开复外其因公罣误者查有加级纪録俱应准其抵销又雍正三年九月二十三日奉
　　上谕嗣后降级留任官员遇有恩诏及议叙加级者俱准以加一级抵销降一级至降级后捐纳加级者不准抵销前案钦此钦遵凡官员降级留任以后除捐纳加级不准抵销遇有
　　恩诏加级及议叙加级俱行抵销倘被议之员有加级纪録应行抵销而该司官遗漏失于抵销者自行查出检举应仍照定例罚俸两个月如明知遗漏不自行检举被该堂官查出或本员详报上司咨叅者将该司官照不行详查例罚俸六个月若司官遗漏抵销而本员明知受屈隐忍不行详明被科道纠或该管上司查明咨叅者将本员加级纪録不准于本案抵销仍照议处司官之例处分如此则各官咸知儆惕而处分不致有疎忽遗漏之虞矣请以奉
　　旨之日为始载入例册通行直隶各省督抚提镇一体遵
　　奉施行
　　奏入于雍正六年五月初八日奉
　　旨依议
　　上谕防军呉正额于三月初三日殴毙人命比时即应行文提督捕缉今经十日该旗始具奏行文怠玩已极魏腊着交部察议仍令开具逸犯形貌行文直隶总督及提督衙门严行盘缉务获嗣后凡系奉旨捕缉人犯及此等殴毙人命或关繋要案人犯内如有脱逃着即行文八旗竝提督衙门及五城察院令各竭力缉获并谕直总督行文附近京畿之涿州良乡通州昌平河间等处州县官员将缉捕人等定预备倘各旗有应捕人犯部文到日即行捕缉一面申报该督若有应捕人犯俟行文总督而总督转行属员躭延时日必至有误着即行文刑部都察院一面转行附近州县严行盘缉其获犯藏匿何地及容隠情由一经审出该旗及地方各官作何处分其缉获之大臣官员作何议叙之处该部议奏特谕
　　兵部等衙门议覆缉捕人犯务期迅速始能拏获如有逃逸必严行盘缉始不致逺飏向来附近京畿之涿州良乡通州昌平河间等处州县衙门虽设有捕役但未有专司难免承缉不力且应缉人犯行文直督转行所属州县又致需滞时日应行令直督转饬附近京畿之涿州等处州县官员毎处拣选干役四名专管缉捕之事嗣后凡系奉
　　旨捕缉人犯及殴毙人命并关系要案人犯该管衙门即行文八旗歩军统领及五城察院转行所属地方严行缉拏并牌行附近京畿之涿州等处一体盘缉该州县即令捕役严行查访另行申报总督再在京人犯脱逃经管应捕地方文武各官俱照城内失事例住俸勒限一年缉拏如限内不获俱降一级调用仍令接管官照案缉拏如一月之内有能拏获者免其议处若非经管之文武各官并该管上司大臣有能将奉
　　旨捕缉人犯及殴毙人命并关繋要案之人犯于一月之内拏获者拏获一名纪録二次于一月之外拏获者拏获一名纪録一次其缉获之捕役令该管地方官分别赏给以示励若遇此等人犯行文到日地方各官不即行捕缉者或经告发或被纠叅将地方官照不能察缉奸民例降二级调用如拏获之犯审出在何地藏匿不知情者将该旗佐领骁骑校并地方官照凶犯不知情不行查出例降一级留任如系知情容隠者将该旗佐领骁骑校并地方官照讳盗不报例革职该管叅领上司降二级调用如此严定赏罚捕缉必勤一应紧要人犯自不致于逃匿矣俟
　　命下之日载入例册通行八旗歩军统领都察院大宛二
　　县直隶各省一体遵行
　　奏入于雍正六年六月初五日奉
　　旨依议
　　正白旗汉军都统李国权将侵用入官银两之佐领王羲叅劾具奏奉
　　上谕八旗乃各省之表率所关甚为重要其叅领佐领骁骑校领催内之不肖者至将关系正项钱粮公处存贮之银及催追交库银两往往侵蚀入已蔑视法纪是何道理此等银两皆系伊等承办之事乃敢自行偷用情殊可恶在伊等之意必以事不发觉则可肥巳即或败露罪不至伤身命是以毫无畏惧而为之耳前于满洲致死满洲之案另定法律凶恶之人俱知警戒似此侵
　　盗在官银两之人亦不可不叧定法律相应如何定罪之处着管理旗务王大臣公同详议具奏再定法后晓谕八旗或自今年某月奉行或自明年奉行之处一并议奏特谕
　　管理旗务王大臣等议覆凡旗下在官交官银两该叅领佐领骁骑校领催等俱有承管承追之责乃敢自行侵用不法实甚若不严定法律则不肖匪类莫知戒惧恶习何由悛改嗣后凡一应应交官银两关系钱粮公贮银两若侵蚀三百两以上者即处斩侵蚀一百两以上者即绞侵蚀四十两以上者枷号三个月鞭一百发黒龙江侵蚀十两以上者枷号三个月鞭一百侵蚀十两以下者枷号两个月鞭八十侵蚀银两着落犯人家产严查变价勒限半年全完逾限不完者将家产照例入官若无家产不能赔补者将罪犯之妻子入辛者库至侵蚀银两而该管官不行查出者将都统副都统降二级罚俸二年将不能管束又不能查出之上司官员革职其罪犯应赔银两若不能全完即着落大臣等赔补如此庶不肖匪皆知畏惧不敢干犯法纪而该管大臣官员亦各谨慎职守矣俟
　　命下之日载入律内通行晓谕八旗于本年九月起一体
　　遵行
　　奏入于雍正六年七月十一日奉
　　旨依议
　　镶蓝旗防古都统秦布将拏获赌博一案具奏奉
