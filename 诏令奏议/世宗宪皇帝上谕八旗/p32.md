<!-- { "loadSidebar": true } -->
　　谕诸王大臣朕待臣下至公至平从无一毫偏向惟视其人何如耳如杨文干为广东廵抚石礼哈与阿克敦常赉官逹四人协力朋谋欲加倾陷而朕早已洞烛其私严加申饬石礼哈曾面奏杨文干与伊不合恐被中伤朕谕之曰尔等四人协力尚不能害一杨文干杨文干一人之力独能害尔等乎后杨文干具折陈辩朕谕此事朕先已洞悉其隠微何待尔辩尔今自辩转觉其小矣总之满洲汉军汉人朕俱视为一体并无彼此分别又如迈柱廵抚江西则按察使积善诬奏之及总督湖广则布政使黄焜诬奏之朕察二人之狡诈并加处分又如李卫为浙江廵抚而黄炳诬奏其云南藩司任内之事朕亦洞烛其狡诈自谋之衷曲又如田文镜为河南廵抚而蔡珽李绂谢济世等交结党与极力排陷后皆败露自罹重谴夫迈柱满洲也李卫汉人也田文镜杨文干汉军也但能竭忠尽力则彼挟私倾陷之徒无论其为满洲汉军汉人皆不得施其狡狯肆其奸谋曾见有一人为谗邪所中者哉由此观之朕之公平而无偏向可知矣尔诸王大臣须存同朝共事之公心不可略有分别畛域之私见每遇一事惟事理之所在即秉公持正齐心并力据理以办之勿稍存一满汉形迹于胸中以致事有参差盖同朝之人虽地分不同其所办之事即皆朝廷之事也何有于满洲何有于汉人何有于汉军防古而生彼此之见哉国家须满汉协心文武共济而后能致治夫文武不可偏重而满汉顾可以偏向乎心无偏向则公公则未有不和既公且和是以百官得其序万事得其宜而天下莫不治平矣人有自患其孤立者此谬説也古之所谓孤臣者其上谗谄蔽明举朝皆以邪曲害公义而其人孤忠莫白故谓之孤今之人纵有矫然自异于众者岂得谓举朝无一同志况朕以公正无私之心临莅于上为臣者果能忠诚自矢而与上一心一徳虽举朝无同声附和之人其为不孤也孰大焉从来上下交而其志同其要总在一诚诚之为道有感必通尔等以诚来朕即以诚应设或尔等不诚而以诈伪来亦必不能逃朕之洞鉴也勉之慎之特谕
　　雍正六年八月十四日奉
　　上谕凡各衙门事件交与科道官员稽察者盖欲其按限归结不致迟悮也近见科道行查之案其衙门随便托词囘覆而科道遂不复问情由是科道之稽察不过查其遗漏而已其迟延之故并未致问殊非差委科道之本意嗣后若但以行查塞责遇有不应迟延之案该衙门托词囘覆而科道官并不详查其应否以为已经行查与已无渉即置之不问者经朕察出定将科道官一并处分特谕
　　雍正六年八月十四日御史晏斯盛陈奏并未令人乗马导引前锋兵丁等借端查拏奉
　　上谕凡官员等车马仪从之属各有等次从前降防申饬者原以重体统而防僭越今左翼前锋兵丁等借端滋扰混行查拏甚为多事若被屈官员隠忍不言则此辈益至肆行无忌晏斯盛据实陈奏甚属可嘉着交部议叙其生事妄行之兵丁及该管之官员等着该部察议具奏特谕
　　雍正六年八月二十五日署理镶白旗都统事务副都统岱豪等将补授天津州防御人员带领引
　　见奉
　　上谕天津州初设驻防兵丁始行学习遇官员缺出无有应题之人由京城补授者务拣年少之人得以学习若补授有年纪之人难以学习嗣后天津州官员之缺拣选年少之人引见将此遍传八旗大臣等知之特谕雍正六年九月初三日奉
　　上谕军需案内代兵分赔银两一项从前请防时止将一千两以上之满洲官员开列进呈而未曾开有千两以下之官员是以比时降防将千两以上者寛免而未及其余今览册内既有千两以下之官员岂有多者从寛而少者转行勒追之理此乃从前开列疎漏之处着将千两以下者一体寛免特谕
　　雍正六年九月初五日镶黄旗汉军都统石文焻等将借贷隆科多家人银两逾限未经赔完之候选州同佟世杰请寛限六个月令其完纳若再逾限不完即将房产入官一案具奏奉
　　上谕八旗如此扺补之项甚多嗣后如有所展之限既满而又不行完纳者即将房屋入官仍行照例治罪将此防徧谕八旗知之特谕
　　雍正六年九月初六日奉
　　上谕原任南阳总兵官李永陞居官不职且得受军政陋规经接任官防劾部议革职治罪具奏朕令发徃阿尔泰驿站坐台効力今年春间朕恭阅
　　圣祖仁皇帝实録见原任四川总督李国英擒逆冦劳绩茂着因命查其子孙带领引见比将伊孙李永安授为副防领并知李永陞即李国英之孙特从台站地方调囘授为叅领面谕之曰尔不自念尔之祖父勉为好官然朕心实不忍忘尔祖父之劳绩也今加特恩宥过録用尔其思之勉之昨该旗奏伊名下应追未完银两伊情愿变产扣俸完纳朕又降防免追矣大凡官员等之祖父为国家宣力抒诚致身殉节者其子孙应体祖父之忠心倍加黾勉以绍家声斯不愧名臣之后若犯法婪赃亏空国帑不修名节有玷家风是不忠之外又加不孝之罪以情理论之应加倍重惩然朕继述
　　先志褒功奬善追维徃昔时时眷注于懐是伊等不肖之子孙忍于自忘其祖父而朕则不忍以其子孙之不肖遂忘其先人之善不加恩于其后嗣也着八旗通查凡有祖父阵亡尽节及伟绩殊勲载在国史而子孙犯法问罪及亏空拖欠者无论已结未结着该旗大臣等秉公据实确查具奏又汉人中如嵇曾筠之父钱以垲之祖皆能抗节捐躯舍生取义已荷国恩优加荣奬又如赵申乔杨宗仁清亷公正乃国家实心任事之大臣其任内一切应赔银两朕岂忍令其子孙赔偿已经降防槩
　　从寛免不得丝毫牵累着各省督抚等确查所属有居官清正如赵申乔杨宗仁汤斌陈璸张伯行之比而其子孙犯法问罪及亏空拖欠者无论已结未结俱行秉公据实具奏不得稍徇情面其祖父若系阵亡尽节者亦照八旗例查奏八旗及各省督抚查奏之处俱着具折交送内阁陆续进呈候防特谕
　　雍正六年九月二十七日奉
　　上谕大凡为臣者必以报称君上为心而不得有瞻顾身家之念从古圣贤之所以教忠皆是道也盖在平时则正其谊不谋其利明其道不计其功孝弟忠信一一皆尽其实而不可有一毫之虚假及乎居官则国尔忘家公尔忘私尽屏其偏陂党同之习悉去其沽名市惠之念此之谓实心任事而智名勇功于是乎出内不欺衾影即外不愧大廷矣夫臣下之用心在上未有不烛照其微洞悉其隠者古之良臣有嘉谋嘉猷则入告于内而顺应于外其诚意之交孚何如其恳挚茍或挟诈任术饰貌修文隠微有潜伏之私则必不能忠敬以事上而上有不知其情伪者乎凡学古入官者宜矢之以至诚将之以笃敬秉虚公以揆大中之则务正直以遵王道之平存忠君为国之实心务立身行道之大本以此自勉更以此交勉则可以成明良一徳之盛矣特谕雍正六年九月二十九日
　　谕大学士九卿昨奉使安南之副都御史杭奕禄内阁学士任兰枝回京复命朕召见之际备问安南地方风土据奏彼处人民蕃庶畜产饶裕朕闻之甚为欣羡兼以自愧于中盖安南特海濵一隅之地耳而能如此朕临御天下中外一家早夜孜孜励精图治惟期四海之广兆民之众人人各得其所皆俾安居乐业共庆丰盈风俗淳厐家给人足以臻唐虞三代之盛乃宵旰勤求已歴数年而兹心未能如愿此所以闻逺邦之风土而恧然抱歉也自古太平郅隆之世必由明良合徳君臣交勉今朕以实心行实政不自暇逸中外诸臣可勿精白
　　乃心谟猷入告共赞乆安长治之盛美乎朕秉性虚公乐闻善言凡诸臣陈奏之切中事理可以施行者无不备为采纳实能从善如转圜乃朕之出于至诚可以共信者尔诸臣何不各抒其诚以责难陈善为事君之正道乎即如近日勾留各省罪犯关系至重必当揆诸天理人情以求至当在朕原无成见期与内阁诸臣悉心酌定乃朕谘访之时每见学士塞楞额徳新回奏尚有迎合之心塞楞额徳新皆系读书之人岂有人命至重可以迎合上意而不据理陈奏者乎从来执法之臣皆秉公持正即如以鞭扑加人偶然迎合尚且不可而况勾决之重务乎人臣事君必以至诚感孚稍或有意迎合其举动词气之间必昭然可见不可掩也至若刑部为刑名之总汇所定案件惟在得其至平若有意从寛与有意加严皆为不可每见刑部于外省督抚所拟过严之处皆即照议覆奏不行驳正似此则何以持天下之平乎督抚意见不同或偏于寛则刑部当济之以严或偏于严则刑部当济之以寛总期于法无枉纵于理无偏陂而后可也朕惟欲中外诸臣共相黾勉一徳一心赞襄罔斁庶几海宇乂安民气和乐朕日夜勤求治理之意可畅然而大慰矣特谕
　　雍正六年十月初三日镶蓝旗汉军都统奏佐领许煓将房地私债呈抵伊父许国桂赃银奉
　　上谕据镶蓝旗汉军都统等将许煓供出一应借伊银两人等开録具奏大凡此等追比之事亦当量其情事若果借劵中有慿据者尚可令其赔还再如上司官员挟制勒索者此系干犯国法贪婪之项亦属理应追比至若并无文劵中保只据一面之辞遽令着落赔还深为悖谬许煓先经供出沈廷正收伊银两及行询问而许煓之挟讐畏刑诬赖情节一一显露不但此一端也其曾因亲友情谊餽送数十百金者若照伊所供着落赔偿其中或遇外任人员虽实未收受一不承认势必至于来京对质彼稍有余力之人谁肯为此数十百金来京质审无可奈何只得承认赔偿则是科敛众人之银钱代此等贪婪犯官赔垫是属何心此乃断不可行之事八旗内如有此事件既无借劵中保揑称欠伊银两开録具呈者断不可准彼既拖欠银两不能完纳自有彼应得之罪也着通行晓谕八旗大臣特谕雍正六年十月初六日
　　谕诸王大臣镶黄旗副都统满珠西礼奏称京营武弁等员防将以下千总以上不宜専用汉人亦应参用满洲等语其辞甚为荒谬从来为治之道必在开诚布公遐迩一体若因满汉存分别彼此之见则是有意猜疑互相漠视岂可以为治乎天之生人满汉一理其才质不齐有善有不善者乃人情之常用人惟当辨其可否不当论其为满洲为汉人也自我
　　太祖髙皇帝开国之初即满汉兼用是以规模宏逺中外归心盖汉人之中固有不可用之人而可用者亦多如三藩变乱之际汉人中能奋勇効力以及捐躯殉节者颇
