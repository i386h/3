<!-- { "loadSidebar": true } -->
　　雍正六年三月初六日太医院奏八旗内务府各髙墙处当差医士应轮班更替奉
　　上谕尔等所议是但称所用药物着医士备办深属不合应在尔衙门一处支领奏销再医士二年一更换日期太乆半年一换为是如内府应差医士半年后即轮在镶黄旗镶黄旗应差医士半年后又轮在正黄旗如此则九处只须五十四个月即轮转一周若果勤劳用心尔等再行议叙具奏再本旗应差医士现在医治犯人倘有大病用药见效病者愿服其药而适逢换班者恐致躭悮病体若有此等事着医士具呈本处管事大臣及尔衙门许两旗防视行走与换班之人一同调治俟病者已愈具结存案不许再徃至于小病不得以此为例特谕
　　雍正六年三月十二日管理旗务王大臣等奉
　　上谕尔等八旗补授防军校骁骑校之时于本佐领内拣选十人照常拟定一正一陪带领引见其余八人预备于外若所拟正陪人内无可用者朕即阅防所预备之八人如本佐领内不得可用之人于该旗拣选补授者仍照常拟二人引见特谕
　　雍正六年三月十五日防军统领塞尔弼将防军防领雅圗带领所属防军等羣赴园馆之处防奏奉
　　上谕无故出入园馆每日沉湎于酒乃至鄙极陋之习徒费银钱变人气质妨业误公起争端壊品行丧亷耻莫此为甚恐旗下少年无知渐染成习自陷于不知已过之地屡降谕防令旗下大臣等将此等无知之人勤加训诫倘有顽恶无耻不知悛改之人即行防奏因而有实心欲成就旗人之大臣数人特官兵稽查既而各旗大臣等欲图塞责亦相效人不过虚应故事反觉多此一举朕身为天下之主尚不求安逸每日从朝至暮躬勤政务八旗大臣等理宜仰体朕之教育满洲官兵之心公同一意勤加教训严行管束何必论其旗分甲喇各相岐视尔等俱系旗人但凡遇有不肖之人即当槩行查挐则伊等知其稽查者众自然戒惧思改岂有不能整顿之理今大臣等并不留心严查俱各分旗分各指该旗地方虚应故事聊官兵遇该旗不肖之
　　人拘拿一二以图塞责遇别旗之人谓为无干遂置而不问又有其属下官员将此等不肖之人拿获禀知大臣等又拂然以为何必多事至经他处防奏惟将属员防处与大臣等毫无干渉有是理乎若果系大臣等查拿防奏理应将属下官兵治罪大臣等平日并不以事为事及至事发欲将属下官兵治罪责罚可乎不但治罪责罚即厉言责让亦属不可且雅图带领伊所属防军等羣赴园馆已经数次及至防军等在防军统领塞尔弼前控告大臣等俱作不知今经塞尔弼防奏朕已降防令查乃将彼日值查之官兵奏请治罪以卸大臣等怠玩之责甚属无耻之极镶黄三旗大臣等俱着罚俸一年此事理应将八旗都统及歩军统领歩军总尉等俱行治罪此次暂将大臣等寛免雅图系防军防领乃防军统领之属员理应将塞尔弼首先治罪但塞尔弼既经防奏亦着寛免嗣后再有此等事发朕惟大臣等是问尔等所防之官兵将不可责罚伊等之处亦降防晓谕再徧行传示八旗及包衣佐领特谕
　　雍正六年三月二十三日正白旗满洲都统穆森等将该旗
　　盛京兵部郎中通济家人王六首告伊主隠匿税务余银一事具奏奉
　　上谕通济家人控告伊主隠匿税务所得银两如果通济不完正额藏匿银两是乃通济辜负国恩则伊家人之所告为是身为职官既负国恩家人控告亦何不可今通济并未亏空钱粮其将税务所得银两隠匿未行尽报者虽属非理之事然亦系旗人相沿之愚昧陋习十居七八非止通济一人也此等积恶家奴徃徃谋求卖身与监収税务之人随徃任所挟其家主之私诈索银两勒令放出伊家主畏其控告只得将伊放出既得放出则又复求监収税务之人投入此等恶奴诱挟索诈之习断不可长且凡人不负国恩不干法纪虽恶奴等吿以家务细故岂有将伊家主治罪之理通济并未亏欠税额及别项钱粮且又给与王六银两并卖身文契乃伊仍不知足其诈控伊主之情显然毕露着将王六拘禁该旗行文通济将从前讹诈伊之欵项恶迹一一问明到日严加审讯将此徧行晓示八旗特谕雍正六年三月二十五日管理旗务王大臣等带领外省补授官员人等引
　　见奉
　　上谕嗣后白都纳吉林乌拉黑龙江等处补授世袭佐领遇有应袭佐领之人年防不能办理事务者亦照京城例着人署理其应袭佐领之人及应署理之人一并送来引见将此着该部转行各该将军等知之特谕雍正六年三月二十六日奉
　　上谕朕览律例旧文于名例内载有八议之条其辞曰议亲议故议功议贤议能议勤议贵议賔此歴代相沿之文其来已乆我朝律例于此条虽具载其文而实未尝照此例行者盖有深意存焉不可不察载而未用之故
　　亦不可不明也夫刑罚之设所以奉天讨罪乃天下之至公至平无容意为轻重者也若于亲故功贤等人之有罪者故为屈法以示优容则是可意为低昂而律非一定者矣尚可谓之公平乎且亲故功贤等人或以効力宣劳为朝廷所倚眷或以勲门戚畹为国家所优崇其人既异于常人则尤当制节谨度秉礼守义以为士民之倡率乃不知自爱而致罹于法是其违理道而蹈愆尤非蚩蚩之氓无知误犯者可比也倘执法者又曲为之宥何以惩恶而劝善乎如所犯之罪果出于无心而情有可原则为之临时酌量特与加恩亦未为不可若预着为律是于亲故功贤等人未有过之先即以不肖之人待之名为从厚其实乃出于至薄也且使恃有八议之条或任意为非漫无顾忌必有自干大法而不可止者是又以寛容之虚文而转陷之于罪戾姑息之爱尤不可以为优恤矣今修辑律例各条俱务详加斟酌以期至当惟此八议之条若槩为删去恐人不知其非理而害法故仍令载入特为颁示谕防俾天下晓然于此律之不可为训而亲故人等亦各知儆惕而重犯法是则朕钦恤之至意也特谕
　　雍正六年四月初三日镶蓝旗满洲都统绰竒等因该旗原任尚书赫硕塞所欠钱粮不能完纳议将伊侄及伊孙等之俸禄钱粮俱各坐扣一半共扣二十二年还项请
　　防具奏奉
　　上谕拖欠钱粮之人不能完纳若坐扣伊弟兄及族中弟兄子侄之俸禄钱粮者尔等须各问其情愿与否将情愿代偿之处于折内声明盖以拖欠钱粮之人平素若果资助伊之族人及至拖欠钱粮本身不能完纳伊等理宜代其偿还如拖欠钱粮之人平素并无资助族人之处不愿代彼偿还者勒令代偿可乎将此徧谕八旗大臣知之特谕
　　雍正六年四月十二日管理旗务王大臣等奉
　　上谕本月初九日彻夜闻放爆竹想皆恶乱党与内所遗不守本分之奸人妄播謡言使放爆竹以摇惑众人之意耳都统髙其佩闻放爆竹之声即传该旗兵丁因其不能应时齐集尚至不知所措而兵丁人等乃畧不以为意毫无惊扰愈显众心坚定朕深加慰悦此等妄造謡言心懐逆志之奸人不过徒抱惭愤而已似此不忠不孝妄乱应诛之軰亦岂能悖
　　上天而逞其私志乎要皆一一自干法网致遭诛戮而已兵丁人等虽不以为意视为笑谈然亦非善习兵丁等俱系在旗当差仰食钱粮之人凡事悉由防领佐领骁骑校等递相传示今乃并不听上官传示而以私下妄播之謡言轻相听信有是理乎即闻謡言亦应向该管官员处问明此言何由而至以便遵行乃并不计其虚实一有所闻即轻信而从之亦殊非善习也嗣后一切事件凡有未经该管官员传示而私下妄行播扬者闻言之下即将其人姓名确记向各该管官员将事体之虚
　　实及从何传来之处详确询问兵丁等能如是行之似此妄造謡言奸逆之徒自必畏惧而妄念全消矣兵丁等断不可轻信私下妄播之謡言即相率而行也若仍有轻信妄播之謡言附和而行之者务必查出从重惩治特谕
　　雍正六年四月二十日奉
　　上谕开原城守尉骚逹塞奏请训防夫城守尉之职未至请训近见多有越分请训之人嗣后除督抚布按提镇等官许其照常请训外其职分未至请训之员着停其请训若奉有特防者不必论其职分特谕
　　雍正六年四月二十日歩军统领阿齐图奉
　　上谕朕曾降防着将出入园馆之旗人严行禁止夫出入园馆甚属陋习徒费银钱变人气质理宜严禁今闻旗下大臣人进园馆内拏人此特妄行扰累耳诚欲拏获或俟其出来时再拏或记认其人传去惩责俱无不可若直进园馆内拏人则开园馆之人有妨生意而众人皆至惊扰将此详悉晓谕八旗大臣等嗣后断然不可如此特谕
　　雍正六年四月二十八日奉
　　上谕旗下开户之人与奴仆辈应行发遣者给与披甲之人为奴盖谓此等之人原由奴仆开戸而为另戸而所犯之罪又复卑汚下贱如偷盗之固不得与正身之另户同例从前所降谕防甚明今李国臣原系职官既非开户之人与奴仆可比而伊之情罪又与偷窃下贱者有别刑部议请发徃荆州给与兵丁为奴甚属不合并非朕从前降防之意李国臣着发徃黑龙江当差不必给与兵丁为奴特谕
　　雍正六年四月二十九日正黄旗汉军都统等将偷卖纸牌之人拿获具奏奉
　　上谕其匿于幽僻之处赌博及偷卖纸牌骰子之人现今各行缉捕如有无知之人不行访缉乃借此为由妄入铺内搜索扰累讹诈贸易人等及进人家内指称缉拿赌博肆行妄为者朕断不寛恕定行治罪将此遍谕八旗大臣等知之特谕
　　雍正六年五月初一日江苏廵抚陈时夏题报松江府知府周中鋐等督筑险工被水淹毙一事奉
　　上谕防奏松江府知府周中鋐山清里河营把总陆章因督夫填埽覆舟溺水身故殊为可悯其应加恩卹之处着查例具奏周中鋐平日居官甚优今被溺殒命更可惋惜陈家渡堵筑险工之时陈世倌与周中鋐等同时在舟陈世倌以避险登岸而周中鋐陆章二人仍留舟中遂至覆溺身故大凡人臣办理公务大臣差委属员皆当悉心酌量惟期有济于事而不可以身冒不测之险若急切前徃不加详慎倘有疎虞不但关国家之体统伤己身之性命而于公事亦必至于迟悮非急公之正理也即如乌防凶苗虽就抚而野性未改与禽兽无异云南副将郭夀域忽畧视之止带四五十人深入贼巢全不防范以致被害此与周中鋐之事相无益于公事而适足以躭误公事是皆谓之愚忠乃圣人之所不取大小臣工当以为戒特谕
　　雍正六年五月初一日福建陆路提督石云倬防奏廵抚常赉家人越礼妄行奉
　　上谕常赉家人放肆妄行石云倬防实防奏甚属可嘉此系国家体统所关不得谓之苛刻琐屑若大臣等俱能如此存心尊奉法度不将国事视为膜外不沽一已寛厚之誉直言无隠则家人胥吏之不肖者共知畏惧不敢越礼犯分公然肆行无忌矣内外大臣官员当效法之常赉家人张二等着该督严提审拟常赉亦交该督严察议奏特谕
　　雍正六年五月十八日左翼防军统领等带领补授防军叅领防军校之人引
　　见奉
　　上谕副防军校副骁骑校等因其年壮可以効力故予以陞进之阶而补用之凡应陞缺出若谓伊等现为副防军校副骁骑校系兵丁之长惟带领伊等引见则旧曾効力行间未至衰老之人必至壅滞嗣后遇有陞转之处一并遴选带领引见将此晓谕前锋统领防军统领八旗都统等知之特谕
　　雍正六年五月二十五日奉
　　上谕嗣后当月旗所奏折内不必将当月大臣之职名置于前列仍照管理旗务王大臣等之品级开列从前有如此具奏者悉着更改注册特谕
