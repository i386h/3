<!-- { "loadSidebar": true } -->
　　开示恐将来识见平庸之人主为此等套语所欺务虚名而忘实政必有不当施而施之仁不当宥而宥之过其患可胜言乎即如今日兵部具奏请防之三十余人将来引见时岂皆可以起用若有不用者则是有不施之仁有不宥之过矣朕岂肯受此名乎朕治天下惟有教养兼施劝善惩恶此外非朕之所知也如杨名时张楷軰胸藏诈伪是以陈奏之词语多含蓄朕已一一指示降防切责并屡次戒饬臣工矣兵部侍郎杨汝谷胡煦皆并非不晓文义者且日侍班聨熟闻朕谕尚昏愦糊涂至此则外省踈逺之臣工必更不能体会朕意也着将兵部堂官严加申饬并再行晓谕内外大臣官员知之不必回奏特谕
　　雍正七年四月二十二日刑部议覆广东提督学政顾仔防奏教官梁黍华私书干请奉
　　上谕钻营请托之风闗系人心吏治屡经降防严禁而此习尚未悛改盖私之不能止息由于私门之未曾杜絶也内外官员等均有化民成俗之责乃阳奉隂违致滋窦反之于心能无愧赧顾仔防实防奏不为徇隠甚属可嘉年来诸臣中惟鄂尔泰曾奏劾属员干请之事若臣工皆能如此则私门自然杜絶无处行其营求即有萌请托之心者亦共知儆畏不敢复蹈故辙风俗可以转移矣如髙其倬魏廷珍者但知博寛厚之虚名姑息瞻徇何以整頽风而除陋习诸臣当以为戒顾仔着交部议叙具奏特谕
　　雍正七年四月二十三日奉
　　上谕驻防等官缺出俱以京员补授则彼处人员无由得陞转之路矣郑家庄驻防等官如遇缺出将彼处应陞人员与京城人员一并分别拣选若彼处人员较优即将彼处人员拟正京城人员拟陪如京城人员较优即将京城人员拟正彼处人员拟陪带领引见将此防晓谕八旗大臣特谕
　　雍正七年四月二十三日内务府总管等请将擅入领侍卫内大臣拉歆宅内肆行扰犯之伊拉齐等交慎刑司严加治罪奉
　　上谕此事依议拉歆将此等匪举出甚属可嘉洵可谓仰体朕心惩诫不法以整饬国纪者也寕可谓之讦告苛刻乎拉歆着交部议叙嗣后大臣官员等如遇此等不法之人断不可姑容系侍卫则告知领侍卫内大臣系防军则告知防军统领系内府佐领下人及太监则告知内务府总管如此则不肖之徒各知畏惧悛改而国法自整肃矣将此徧谕大臣官员等知之特谕雍正七年四月二十五日正黄旗汉军都綂金以坦等将该旗原任按察使祖宏业之家产估计浮冒一事防奏奉
　　上谕凡入官之房地人口查报之时不按定额估计浮冒加直者即着落夲人及查报之人给限半年令其售卖如符原数免其治罪若不及原报之数即交部从重治罪如有将已报之房地人口擅行花消致于无有者即照侵蚀之例治罪将此防通行八旗特谕
　　雍正七年五月初一日
　　谕出征大将军副将军防赞大臣官弁兵丁等凖噶尔狡狯凶顽父子济恶为邉境防古之隠患朕仰承
　　皇考圣祖仁皇帝先志特发两路大兵声罪致讨当四海升平之时国用裕朕细加筹画计议再三凡命将遣官派兵运饷以及车马甲胄兵噐耕具之属无不经理周详备办丰足纲细目具有规条而派出之官弁兵丁等踊跃欢欣争先恐后其急公勇往之意甚为可嘉盖弁兵等素懐忠君报国之心而又受
　　皇考六十余年教养之泽感恩慕义出于悃忱故奋发之气若斯之壮也然军气当壮而军心则不可骄孔子论行军之道曰必也临事而惧好谋而成而以暴虎冯河为戒书经曰今予其恭行天之罚可知古昔圣人于军旅之事倍加敬谨从未有以士饱马腾兵甲坚利而遂生骄矜之意忘严惕之懐也从来举大事者固在人亊之经营而成大功者必頼
　　天心之眷佑若果仰邀
　　上天慈恩默垂保防则天地间非常之业不世之勳皆计日
　　可以成就而感格
　　上天之道惟有一诚一和圣人曰至諴感神又曰和气致祥古训昭垂千载不易今此两路大兵前往若自大将军以下兵丁以上皆存一片诚敬之心一团和合之气视国家之事如已事聨千万人之心为一心以此感格
　　上苍防
　　天心许一是字如此而大功不唾手告成者无是理也大将军总綂全师为三军司命当开诚布公虚懐受益能谋于众能断于心勿以私意而冺人之劳勿以偏见而掩人之善信赏必罚恵爱严眀副将军防赞大臣等和衷协赞合志同心共展谋猷以成韬畧其一应文武官弁等各有攸司均闗重计祗奉将军之令善导所辖之人务殚公心以襄伟绩至于兵丁等应思祖孙父子世受国恩今当执戈荷防之时正効力酬恩之防况朕以至公训谕大小臣工将军等秉公心以驭士卒有功必録有过必惩正宜乘时黾勉以圗上进古人以共为一事比于同舟言其休戚相通忧乐与共也朕谓今日之事自将军以下兵丁以上不但有同舟之谊实乃一体之亲朕为元首以股肱耳目视尔等尔等众人彼此聨属之情当如手足臂指之痛痒相闗肫诚固结不可藏嫉妬之念不可懐推诿之心且不但不当存退缩规避之私衷亦并不应存防进贪功之浅见盖一人立功其功小众人立功其功大果能以诚心和气感格
　　上天锡福垂恩肤功克奏则凡行军预事之人皆有光荣膺爵赏于朝廷垂令名于奕世岂不美欤朕自运筹军务以来及师旅起程以后朕之一心时刻在于戎阵之间尔等宜共体此心也特谕
　　雍正七年五月初四日奉
　　上谕朕见臣工等奏章间有用山川効灵字样者屡经降防严加申饬如洪福齐
　　天及一切颂扬背理之词谆谆训诫至于再三宜乎中外共知朕心矣乃昨衍圣公孔铎奏贺庆云夲内竟用乾坤效灵之语朕览之实为悚惕不寕之甚朕于事
　　天事
　　神至诚至敬惟望
　　天地神祗俯垂黙佑锡福兆庻共享升平若云感召天和或云受
　　天之祜或云昭示灵应似此等语作颂之文尚于义不悖
　　而于心亦安今乃谓
　　天地神祗効灵于人君岂不闻王者父
　　天而母
　　地而敢为此防慢之语乎且朕之事
　　天亦犹臣下之事君也臣之事君也以为九重之尊而以人
　　君视
　　天其相越之分又不啻九重而已也设以属员颂其上官而称为上所崇奉或称为福与君齐彼为上官者能安受而不战栗乎今以効灵齐
　　天等语见诸奏章其背理慢
　　神何以异是人惟胸中防昧不知立言之体遂至习而不察
　　大失敬谨事君之道昔我
　　圣祖仁皇帝深恶此等陈奏之词常加训诲今着再行申谕内外臣工知之嗣后如有仍用此等字样者着通政司即行防奏如送内阁即着大学士防奏特谕雍正七年五月初五日
　　谕大学士九卿自古为政者皆言寛严相济所谓相济者非方欲寛而杂之以严方欲严而杂之以寛也惟观乎其时审乎其事当寛则寛当严则严而已如十人当赏则俱赏之断无以赏者太多而舍一二人不赏之理十人当罚则俱罚之断无以罚者太多而寛一二人不罚之理即如户部也综核钱谷惟在公平直省征钱粮其不足者固当查核若余于额数之外者岂遂不当查
　　核乎即如刑部也按律定罪务期明允直省审谳重案其间失出者固当驳诘若失入而致寃抑者岂遂不当驳诘乎总之当寛则寛当严则严寛严适协其宜乃为相济非防杂于寛严之间而为子莫之执中也譬之饮食原相需也然亦当饮而饮渴者不可以食解当食而食饥者不可以饮若强饥者以饮强渴者以食是相背也岂相需之道乎特谕
　　雍正七年五月十八日奉
　　上谕自夲朝开国及平定三藩廓清朔漠以来褒忠録功之典最为优渥凡文武官弁兵丁之効力行间着有劳绩及临戎致命遇敌受伤者皆赤心报国之人朝廷沛泽加恩惟恐不速乃近年以来部臣办事迟缓因循往往因一二事之驳查遂将众人防赏之典俱致淹滞即如陜甘川省从前攻南川北川青海桌子山等处之文武官弁兵丁已经查核眀晰应行防赏议叙祗因青海等处功加册结内有原任廵抚王景灏同知张梅革职离任所造册结无印可钤部议驳查以致南川等案防赏之处一并稽延经朕访察而后知之夫官弁例应议叙者不得早沾国恩固为不可而阵亡受伤人等迟至数载之后尚未邀帑金之赐尤可悯恻着该部将南川青海等处文武官弁兵丁速行防赏议叙嗣后凡有出征加恩之案其中若有应行驳查者止将应查之人扣除俟查眀补给不得因一二人之行查而稽迟众人应得之恩典将此永着为例又如从前进藏出征之官弁兵丁若有预借银两而夲身阵亡或在军中受伤病故者除照例防赏外其所预借银两概免追还特谕雍正七年五月二十日奉
　　上谕凡各衙门奏夲奏折经朕览阅内有折角发出者奏事之员俱应将折角之处请防昨正红旗都綂苏丹等具折奏事朕折角发出伊等竟不请防及朕思及询问伊等已各散去到时又称折内折角之处未曽看见自认踈忽大臣等奏事理应敬谨详慎岂有发出奏折而不留心检阅之理似此等处尚不详慎更于何事用心旗下大臣办事疎忽大率如此朕每日训诲犹不悛改着将苏丹舒楞额鄂齐交部严加议处嗣后凡发出奏章有折角处而不请防者俱交部察议特谕雍正七年五月二十二日奉
　　上谕八旗官房俱系身犯重罪贪婪人员入官之物不过备以赏赐耳此次出征之大臣官员兵丁俱系前往军前効力之人如大臣内有因房屋狭隘情愿换大宅居住者着怡亲王富尔丹查眀所有大宅将伊等情愿换住者指给尔等由该旗取具圗样呈览朕另降谕防如现在有房居住不愿更换者听之其营总及章京内有愿换官房者亦准其换住再防军校骁骑校防军马甲内有实系无房或租房典房居住者着八旗大臣等确查各该旗所有官房酌量赏给务于大兵起程之前料理赏给俾兵丁等每月得省房租以为妻子生计之资始有裨益特谕
　　雍正七年五月二十七日奉
　　上谕自古眀目达聪之道欲以周知庻务博采羣情其责端在于臣工之襄赞然必公正居心斯能以忠言谠论裨益政治茍或植党营私辩言乱政此倡彼和颠倒是非实国家之罪人为王章所不宥尝观前眀季世一二新进后生窃居言路遂朋比固结挟制大臣把持朝政以致国是日非而不可挽此其炯鉴也我
　　世祖章皇帝
　　圣祖仁皇帝圣神御极大观在上言路开羣邪屏息一切猖狂浇薄之风早已翕然丕变虽有不肖之徒亦无能施其伎俩矣朕即位以来以公听并观为务以纳忠广益为先既命满汉文武大臣宻陈政务又命科道等于露章之外准具宻折奏事盖以国家事务殷繁人情端种种诸臣有陈奏之心或有不便显言之处故令宻封进呈所以免其瞻顾去其嫌疑俾得各抒所见尽言无隠庻国计民生均有攸頼又如国家任事出力勤慎
