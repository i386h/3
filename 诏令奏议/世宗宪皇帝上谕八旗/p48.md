<!-- { "loadSidebar": true } -->
　　雍正十年十一月初二日奉
　　上谕闻得天津驻防兵丁之父母兄弟従前往时存留京师数年以来陆续赴天津就养于子弟者甚多此项兵丁原因京师难得官差伊等子弟众多而粮饷无几未免度日维艰是以于天津地方设立水师营或系孤身或有情愿离其父兄之人令其披甲前往驻防所给粮饷原止量其二三丁口养赡之资伊等父兄子弟从前往时并未披甲同去后欲与其子弟相聚任意到彼伊等有限粮饷安足养赡将此交与阿鲁查明如系原驻防时即披甲同伊等子弟前往驻防者令其照常居住如系往驻防后自京师前去者俱着拨囬着
　　交八旗都统等嗣后如有无故退差欲往天津就伊子弟者断不可令其前去如有在京实无养赡必应令其前去者俟奏明再行遣往特谕
　　雍正十年十二月十一日奉
　　上谕着八旗汉军都统等将伊等所知人去得可用为副都统者各行保举再世家子弟内有人去得者不必论其品秩亦着保举特谕
　　雍正十年十二月二十二日办理军机大学士伯鄂尔泰等奉
　　上谕八旗官马甚闗紧要大臣等甚不留心以致官马羸瘦每于验看时草率従事竟有雇马借马呈验者此皆由大臣等素不留心不烙火印之所致也尔等降防与八旗大臣等特谕
　　雍正十年十二月二十四日管理正红旗汉军都统事务和硕荘亲王允禄将该旗太原府知府刘崇元泾阳县县丞罗思哈不送子侄来京私留任所之处防奏奉
　　上谕旗员子弟久随外任不但伊等安逸游荡荒废无成而在署干预地方之事毎壊伊等父兄声名是以従前议定外官子弟十八嵗以上者悉令归旗或读书肄业或披甲食粮使之各有成就不至废弃此朕教养之恩也至伊等子弟中有可以助其父兄办理事务或另有情节不能相离者朕原准其奏闻请防而道府以下官员不能自达于朕亦有督抚代奏之例今太原知府刘崇元将伊侄刘度昭私留任所不令来京泾阳县县丞罗思哈将伊子什勒诳称年嵗未及不行咨送似此怠玩功令之员不可不加惩戒刘崇元罗思哈俱着解任送伊子侄来京该旗大臣奏闻请防着将此防通行晓谕八旗嗣后倘有不行奏闻而私留子侄在任所者一经防奏悉照刘崇元等之例解任亲送子弟来京仍交部照例议处特谕
　　世宗宪皇帝上谕八旗卷十
　　钦定四库全书
　　世宗宪皇帝上谕八旗卷十一
　　雍正十一年二月十六日奉
　　上谕武职官员凡于当差之处理应佩刀朕前为此特降谕防敕令一体遵行今闻虽侍卫等俱不亲身佩刀令仆役执持随行及进紫禁城始取而自佩出即解授仆役此皆由该管大臣不谨记朕防不查管属员之所致也如果将朕训防缮写实贴不时看阅何至遗忘着交与领侍衞内大臣都统等严饬各该管侍衞官员等于应佩刀行走之处务令佩刀嗣后如仍有不自佩刀者一经查出朕惟该管大臣等是问特谕
　　雍正十一年四月初七日奉
　　上谕从来造作言语煽惑人心者律有不赦之条若在军前造言传播其罪更重俱照军法即正典刑此自古相传之宪典也数年以来西北两路用兵征讨准噶尔该管大臣官员等居心怠忽办事粗疎号令不严稽察不密闻有不肖之人在军营各处揑造全无影响之谈或称京师有某新闻或称某营有某近事一人先倡众口附和而愚昧之人不能辨别遂信以为实彼该管大臣官员等虽心知其非往往难于根究希图省事置之不问遂致不肖之徒信口流传全无忌惮又有従军营回来之人造作言语以惑乱在京之听闻如此等事不但有妨于公务亦且大害于人心不可不严加禁约着行文各路将军令其详悉晓谕该管弁兵及跟役买卖人等嗣后倘有造作浮言者必将为首之人究出姓名奏闻请防即于本处正法示众其失于觉察之该管官弁一并治罪若能查岀防奏免其议处至在京造言生事之人交与歩军统领八旗都统都察院五城御史顺天府先期晓谕倘怙恶不悛即行查拏従重治罪特谕雍正十一年四月二十二日奉
　　上谕凡奏事惟据实敷陈毋用颂之语屡经降防训饬今阅奏折仍有用颂语者不但披览之下殊觉烦冗而伊所奏之事反致不能详尽是大臣等未将朕训防晓示耳着再行传谕凡奏事惟敷陈正意其称颂浮辞不必叙入特谕
　　雍正十一年四月二十八日奉
　　上谕朕览本朝人刋写书籍凡遇胡虏夷狄等字毎作空白或改易形声如以夷为彛以虏为卤等字样阅之殊不可觧揣其意盖妄为触本朝之忌讳曰避之以明其敬慎此固背理犯义而不敬之甚者也夫中外地所画之境也上下天所定之分也我朝肇基东海之滨统一中国君临天下所承之统尧舜以来中外一家之统也所用之人大小文武中外一家之人也所行之政礼乐征伐中外一家之政也内而直各省之臣民外而防古极边诸部落以及海澨山陬梯航纳贡之伦莫不尊亲奉以为主乃复追遡开创帝业之地目为外夷以为宜讳于文字之间是徒辨地境之中外而竟忘天分之上下不且悖谬已极哉孟子曰舜东夷之人也文王西
　　夷之人也舜古之圣帝而孟子以为夷文王周室受命之祖孟子为周之臣子亦以文王为夷然则夷之字义不过方域之名自古圣贤不以为讳也明矣至以虏之一字加之本朝尤为错谬汉书注云生得曰虏谓生得其人以索贯而拘之也敌国分隔互相訿诋北人以南为岛夷南人以北为索虏汉唐宋元明边烽不息每于不能臣服之国反以为虏我满洲住东海之濵并非胡人亦従未被虏若言东夷之人则可况今普天之下率土皆臣虽穷边逺徼我朝犹不忍以虏视之惟准噶尔背天逆命自弃于王化之外或可呼之为胡虏耳至若王师入闗汉人顺命心悦诚服而为臣子在本朝虽不忍以汉人为虏而律以生得之义汉人实乃本朝之虏也乃转以本朝为虏而讳言之岂独昧于大义并字义亦失之矣不亦谬乎总之帝王之承天御宇中外一家也上下一体也君臣父子之分定于天也尊亲忠孝之情根于性也未闻臣子之于君父合体同心犹可以丝毫形迹相岐视者也我朝正位建极百年于兹矣
　　列圣相承功徳隆盛迨
　　世祖章皇帝入抚中夏救斯民于水火而登之袵席仁心仁
　　政洋溢中国
　　圣祖仁皇帝临御六十余年深仁厚泽沦肌浃髓中国之圣主自尧舜以来莫可比伦朕以凉徳缵承统绪勤求治理勉效
　　祖考虽未能跂及万一然十载之秉公矢诚朗如天日满汉防古并无岐视此心久为臣民所共晓矣夫满汉名色犹直省之各有籍贯也文移字迹未便混同初非留此以为中外之分别乃昧于君臣之义者不体
　　列圣抚育中外廓然大公之盛心犹泥满汉之形迹于文艺记载间删改夷虏诸字以避忌讳将此以为臣子之尊敬君父乎不知即此一念已犯侮慢大不敬之罪而不可逭矣此皆始作之大奸大逆讥讪之辞后人由之而不觉浅夫寡识至于如此朕于大义觉迷録中曾经详
　　悉开导实悯天下士民无知而自蹈于大罪想天下士民今已深悉兹见书籍避忌之谬妄重为反复晓谕嗣后临文作字及刋刻书籍如蹈前辙将此等字样空白及更换者照大不敬律治罪各省督抚学政有司钦遵张揭告示穷乡僻壤咸使闻知其従前书籍若一槩责令填补更换诚恐卷帙繁多或有遗漏而不肖官吏遂借不遵功令之名致滋扰累着一并晓谕有情愿填补更换者听自为之特谕
　　雍正十一年四月二十九日奉
　　上谕前嵗派家选兵出征时朕特加恩令凯旋时将伊等妻子由各家主名下开为另户今各路出征兵丁内有开档之领催马甲伊等久歴行间勤劳効力殊属可悯着交与各路军营将军大臣等似此等开档领催马甲内有効力优者将姓名注册登记俟大兵凯旋将伊等亦照家选兵例开为另戸特谕
　　雍正十一年六月初七日奉
　　上谕従前都统等俱每日至公署办事今闻渐至懈弛不入公署止在家办理除内廷行走王大臣外其余都统在家办事殊属不合着训饬八旗都统等特谕雍正十一年八月初七日领侍卫内大臣等奏请亲军系近
　　御处当差之人嗣后不准挑取前锋奉
　　上谕亲军虽系近御处当差之人然前锋尤为要亲军俱系由佐领内视其汉仗好者挑取之人若将旧人挑为前锋则致悮事嗣后亲军内未满十年者准令挑取前锋其过十年者毋令挑取前锋将此永着为例特谕雍正十一年九月初三日署理镶黄旗满洲都统事务大学士伯鄂尔泰等将补授佐领折子家谱具奏奉
　　上谕嗣后家谱所载正陪人员内有现在军前者俱于各名下注明特谕
　　雍正十一年九月初八日镶白旗满洲都统莽鹄立等带领补授骁骑校人员引
　　见奉
　　上谕拟陪之人年分既久且经出征従猎人亦优于拟正者尔等所拟殊为悖谬嗣后拟缺有年分虽浅而人去得曾经出征従猎者尚可拟正将此谕八旗大臣等知之特谕
　　雍正十一年九月初十日奉
　　上谕嗣后外任旗员降革回京者除该部巳经带领引见之员不必再奏外其未经引见者着该旗奏闻请防特谕
　　雍正十一年九月十四日署理镶黄旗汉军都统印务尚书范时绎等带领补授骁骑校人员引
　　见奉
　　上谕刘若桂傅文兴张鉴着补授骁骑校方天相等着撤回另行拣选具奏本佐领下如不得人当于合旗通行拣选如一佐领下人材果好即多占数缺亦无不可何必拘定每佐领下只放一员尔等所办甚属不合将此传谕八旗汉军都统有似此等者着另行办理特谕雍正十一年十一月初五日署歩军统领鄂善为披甲人五十于寅夜执持用印帖市买食物一事将滥给传帖之正白旗司务防官员防奏奉
　　上谕这所奏是嗣后凡夜间有应传事件着该管官员将所给差往之人用印传帖务令于次日缴回销毁倘若疎忽遗漏一经查出将该管官员严加议处将此谕八旗内务府各部院知之特谕
　　雍正十一年十一月二十四日奉
　　上谕旗员随任子弟定例年至十八嵗以上始令归旗其在京之世袭官年至十嵗以上者送义学读书今西寜道杨应琚之子世袭拜他拉布勒哈番杨重谷现随伊父任所年甫十嵗未至归旗年分该旗乃引在京世职入学读书之例行令归旗殊属错误着交部查议至于八旗有似此违例将随任子弟未至年分行令归旗者亦着该部行查一并交部查议特谕
　　雍正十一年十一月二十七日奉
　　上谕八旗兵丁学习清语最为要嗣后侍衞防军等凡看守禁门值宿该班等处俱着清语总毋令汉语至于训练营兵丁防集操演之处亦俱令其清语如该管大臣官员不行教训稽察仍有汉语者一经查出定将该管大臣官员一并治罪特谕
　　雍正十一年十二月初二日奉
　　上谕正蓝旗防古都统等将居住古北口外防古达兰图等控诉伊等并非副都统巴雅尔图等家人一案具奏夫巴雅尔图等实为科尔沁贝勒之后裔台吉达兰图等系彼家人是实昔在
　　皇考时伊等曾两次控告俱经治罪拏交伊主因巴雅尔图等不能管束致伊等不服是以歴年控诉及将伊等宣入讯问达兰图等仍坚执奏称并非巴雅尔图家人寜伏罪而死断不为彼家人而生等语计伊等人口共数
