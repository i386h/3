<!-- { "loadSidebar": true } -->
　　上天赐以晴和天气而斋戒之日朕必防诚敬谨以为昭格之夲不敢丝毫怠忽乃数年之中果防
　　上天鉴察朕心每逢祭祀典礼或先期风雨或过后隂寒而夲日行礼之时必然晴霁暄和此万耳万目所观瞻歴歴不爽者间有无知之辈奏称天道茫恐难预必朕谕之曰若果天道不符朕之所祷必是朕心不诚朕当作灾异防倍加敬惕修省言者惭赧而止大抵妄诞无稽之人则以为天乃清虚之气去人甚逺何能有感必应而庸愚鄙陋之人又以为神明之道可以祷求获福而以私意干凟岂知防慢已甚不但不能获福且至得
　　罪于鬼神矣天道至公惟佑善人一念善天必锡之福一念不善天必降之灾且天道至近时刻照临于前后左右之间帝王有帝王之天臣工有臣工之天即匹夫匹妇亦有匹夫匹妇之天举首即是动念即是不以贵贱而殊亦无须之离也善恶之报全视乎其人之自取以善念而得善报以恶念而得恶报即如播种者种稷则生稷种黍则生黍又如击器者击金则为金声击石则为石声此一定之理无可疑者然善恶之分又必视乎其心之公私倘存心为公则虽惩创多人诛戮多人亦适足以成其善而可以获福存心为私则虽保全多人寛释多人亦适足以成其恶而至于获谴夫所谓私者不但徇情枉法婪赃受贿然后谓之私有沽名邀誉之念亦是私有计较利害之念亦是私有迎合君上之念亦是私有垂名后世之念亦是私必须利害得失全不计及只一念顺理而行以俟天命此即所谓诚也然必敬而后能诚故古之圣贤以主敬为夲惟其主敬是以念兹在兹不愧屋漏不惭衾影处处可以对天则不善之念又何自而萌乎既无不善之念则是一身之中方寸之内但有获福之基而无招祸之理焉有不荷神明之黙佑而顺适畅遂者乎此朕身试之而确然见其无毫髪之或爽者尔诸臣试遵朕言而行自然觉悟自有效騐也总之为君为臣之道只有敬天勤民二端而用人行政即在敬天勤民之内尔等每当颁禄受赏之际咸感激以为主上之恩不知朕之所以自奉与逮及大小臣工者皆百姓之膏脂也君若臣共受百姓之奉养而于教民养民之道漠不闗心听其失所清夜扪心何以自安尚云可以对
　　天地而无惭乎吾君臣当共勉之特谕
　　雍正七年十一月初六日和硕怡亲王奏増加仪仗一倍
　　恩礼逾重辞不敢受奉
　　上谕数年以来朕于怡亲王有加恩议叙者王多再三奏辞情词恳切朕勉从所请者有之王忠诚敬慎辅弼朕躬为国家宣猷效力之处甚多昨朕降防加恩于内外公勤任事之大臣数人因念王之勳勤较之诸臣为最若不锡以奨功之典朕心实有未安是以増加仪仗以表观瞻稍示朕嘉予贤王之意在王领受并非越等逾分之事已颁谕防不必固辞特谕
　　雍正七年十一月初八日奉
　　上谕从来开国之初必有从龙之佐或辟疆拓土茂建崇勳或陷阵冲锋捐躯殉节至于承平之后伐叛讨逆其抒诚宣力之臣壮猷忠节并足以垂光竹帛流誉无穷凡为人主者据情据理必无不存笃念忠勳之心于夲身厚加赠防尤切望其子孙人人成立克绍前徽以永受优待功臣之泽若忠节之后废堕家声乃朝廷所不忍闻也则为之子孙者自当谨守家风努力奋志砥砺亷隅世世为国家有用之材以继述先烈即或贫窭不能自振国家自必加以恩泽周恤其身家而不至于困
　　苦无依也乃功臣之后往往有不肖子孙自甘败或谋私结党欺君悮国或贪赃壊法亏空国帑陷身刑辟或发遣逺邉或妻子入辛者库在国家之法虽宗室懿亲亦不能曲为寛宥岂能于忠节之子孙别开寛假之路乎此等人不念先人之心迹以致深负国恩非惟不忠更兼不孝其祖父有知亦应深恶而痛絶之且使国家遇此等之人若寛之以恩则法有所不伸若置之于法则情有所不忍为君者实处两难之地则其人之罪尚可言乎然伊等忍于负国而并忘其先人朕岂忍不念旧勳而不推恩及其后裔上年降防令各旗将功臣之子孙内有犯法问罪及亏空拖欠者一一查出具奏今年各该旗陆续查奏前来朕详加披览斟酌情罪或其中勳节之后嫡派止此一二人者如施世骅马尔玑三格赫王釴苏成马炘陈朝琰洪徳标金启元金启复金式训金习礼范光廷噶楚哈李天坒孙元起杨天枢常履坦陈履坦张瑆张珂何绍祖金瑗四格逹喀和尔圗王绩陈泰常履谦郭朝政善刚爱王栻二成格富寕李隆升硕瞻闗保住寕古齐刘元泰刘元禄常住范时防范璧范恕夸岱法海庆恒泰补希松阿焉岳兴阿庸徳广徳额伦特孙查齐圗思海觉罗哈占满保伊林阿阿竒达共六十二员名下应追未完银两共五十四万六百九十五两金五百两米一千七百二十一石此各项钱粮俱系国家公帑非朕所得私自用恩豁免者着将内库银两照数拨补代为伊等完项其或拟以充发监及妻子家属入辛者库等罪者概行寛释凡此邀恩宥贷之人皆当扪心自愧刻骨铭肌并勉其子弟迁善逺辜毋或仍蹈故辙倘再有过犯岂能再邀幸免而凡属忠节之子孙皆当以此为戒共加奋勉以毋贻前人之羞倘因此次格外之恩或生玩法之念是朕之加恩不能劝人为善转至导人为非矣岂不重负朕念旧褒忠之至意乎凡此寛宥人等倘有贫乏不能自给者准其于该都统处具呈俟该都统奏闻朕当另加恩防以存养之其余八旗所查功臣之子孙可寛者亦无几候朕再加详阅发出特谕
　　雍正七年十一月二十五日奉
　　上谕凡交议之条陈事件其原条陈之大臣亦着入班防议特谕
　　雍正七年十二月初二日奉
　　上谕百官章服皆有一定之制所以辨等威昭品秩也向来屡申禁约不许逾分滥用以开僭越之端定例昭然各宜遵奉闻近来服色顶带及坐褥顶马胸缨之属又有不按定例任意僭越者御史有稽查部院之责而各御史中即有参差不齐之处是己身先有逾分违礼之咎又何以弹劾他人嗣后紫禁城内着派三旗侍卫稽查大城内着歩军统领阿齐圗稽查外城着五城御史稽查倘有违例僭越之人而侍卫提督御史不行防奏别经发觉者将稽查之员一并处分特谕
　　雍正七年十二月初五日奉
　　上谕国家设兵卫民所以安良除暴虽尚武勇之力然必谨守法度顾惜防耻不为犯法干纪之行始不负朝廷豢养之恩可以有上进之望平时因八旗兵丁乃国家之根夲所以养之者恩甚髙厚偶有差遣征之事复加意体恤赏给各项银两行粮之外复给坐粮所以筹画其用度养赡其身家者至周至渥矣为兵丁者自宜感戴国恩兢兢奉法共知自爱以邀爵赏而沐宠荣况朕之训饬教导者至再至三岂伊等尚不知猛省痛改恶习乎乃自藏回陜之八旗兵丁四百名仍有沿途骚扰居民之事经抚臣宪徳两次防奏共一百三十余件似此负恩犯法无知无耻緑旗兵丁之不如不顾人之鄙笑朕实为汝等深愧之况其所得能有几何岂因此足以养身赡家而乃轻犯国宪自罹罪谴耶乃一时率其犷悍之性不知检束以致身投法网罪无可逃能不愧悔即伊等眀理知义之父兄戚属及同列之兵丁等闻之见之亦谅无不切齿痛恨代为之羞也况损人利
　　己者天理之所不容强夺横取者国法之所不宥尔兵丁等试思之同为父母生育之身又受国家教养之泽并不至于无衣无食颠连困苦也即至此极尚当励丈夫志以勉尽大义方是若果安分守法则才力稍优者可以冀望上进即中平之人得食钱粮亦可以养赡妻孥奈何惟利是贪而不顾天理不畏国法为此可羞可愧之行乎今将该抚所防各款一一开出并降此防着通行晓谕八旗兵丁及各省驻防兵丁俾伊等知同列中有此无耻之事必致败露不能掩藏自后共相儆戒勿为习俗所渐染而凡有綂领管辖之责者皆当仰体朕心申眀纪律时加开导则兵民和睦共享升平之福于久长否则国法具在徒陷身于罪戾而获不忠不法之名岂不可悯之甚乎思之勉之将此谕交与八旗及各省驻防管兵官员等着各钞録一道每月集兵丁敬谨宣读令其触目警心时时检束恪谨遵奉特谕雍正七年十二月十三日大学士等以阙里云奏
　　请宣付史馆奉
　　上谕朕平素遵奉
　　先师至诚至敬雍正二年阙里
　　文庙不戒于火比时廷臣援眀季治前事为言而朕心悚惧不寕引过自责亲诣太学
　　文庙防申祭告特发帑金命大臣等督工修建凡殿庑制度规模以至祭器仪物皆令绘圗呈览朕亲为指授遴选良工庀材兴造防恪之心数年以来无时稍间今
　　大成殿上梁前二日庆云现于曲阜卿等归美朕躬之词朕不克当或者
　　上帝
　　先师鉴朕悚惕诚敬之心现兹云物昭示瑞应朕不敢矜言祥瑞但能功过相抵朕之幸也应择日躬诣太学
　　文庙祭告以申感庆之衷一切礼仪着该部速议具奏朕躬被
　　先师之福佑普天士子诵法服膺同受
　　圣人之泽着将明年防试取中额数广至四百名壬子科各省乡试每正额十名加中一名其十名之外有零数者亦加中一名此朕体奉
　　先师乐育之盛心特行造就人材之旷典诸士子其各兴文敦行益加勉旃所请宣付史馆之处知道了特谕雍正七年十二月二十一日奉
　　上谕朕御极以来七年之中未遇日食之异今据钦天监奏称庚戌年六月初一日日食九分二十二杪朕心深为畏惧想由朕之政事有阙用人敷治之间未为允当或内外臣工不能敬谨奉职民情尚未舒畅以致上干
　　天和垂象示儆朕寤寐之中时刻修省内外臣工等各宜悚
　　惕恪尽厥职共相勉朂以凛
　　天戒但期各矢诚心不必以空言回奏特谕
　　雍正七年十二月二十三日署理正黄旗满洲都綂事务觉罗伊立布等带领补授佐领并袭职人员引
　　见奉
　　上谕凡办理家谱奏折时如遇一家之中补授佐领而又兼有袭世职者不必间隔班次随后即带引见将此通谕八旗特谕












　　世宗宪皇帝上谕八旗卷七
　　钦定四库全书
　　世宗宪皇帝上谕八旗卷八
　　雍正八年正月二十七日兵部为署副都綂鼐格马拉员缺带领防军防领桑格等八人引
　　见奉
　　上谕鼐格之缺着代通署理马拉之缺着英夀署理凡署理副都綂事务之防领若仍令办理防领任内事务一应行走之处悉属不便将此谕八旗都綂等凡署理副都綂事务之叅领员缺着拣选副防领奏请署理其副防领员缺亦着拣选应行署理之员奏请署理特谕雍正八年二月初三日奉
　　上谕
　　景陵寳城山上首春产瑞芝三夲诸王大臣等奏称为朕纯
　　孝之所感召朕抚躬自问生平事我
　　皇考不敢当纯孝之名但诚敬之心数十年如一日此则可以自信自御极以来不但一言一事仰体
　　圣心而后见诸施行即梦寐之中一念举发从无有知其不
　　合
　　圣意而敢存于胸臆者诸王大臣等称朕以
　　皇考之心为心此实朕之悃忱至云朕以
　　皇考之政为政朕之才力逺不逮我
　　皇考举凡宣猷敷治之间虽黾勉效法究不能企及于万一何能致芝草之嘉祥诸臣以此归美于朕朕不居也实因我
　　皇考之圣徳神功蟠天际地深仁渥泽积厚流光上天特欲显示天下臣民是以数年之中三见芝英于陵寝以今之厯霜雪而挺生当首春而呈瑞稽诸史册更属
　　罕闻朕感
　　上天昭示之恩叨
　　皇考贻谋之景福庆幸欢欣不敢不宣布于众庻使天下后
　　世臣民知
