<!-- { "loadSidebar": true } -->
　　素着之大臣所办公务既多岂能保其无所错误若因此而被指摘殊非情理其他偶罹过愆或其子弟家人生事失于觉察一经弹劾若朕不加处分则近于防庇若加以处分则彼之宣力甚多而不能恕其一朕心实为不忍不若言事者宻陈朕前待朕为之斟酌防重训诲区处亦两全之道凡此皆须出于至公至当方有裨益于风俗人心非使不肖言官借宻奏以自便其私也乃营私植党之徒竟欲以此逞其奸黠如崔致逺等不肻为都察院堂官管辖遂邀约同官宻行告讦狂妄恣肆诋毁大臣思欲挠乱国政此风断不可长朕是以降防停止科道官之宻奏止令各用露章盖以其在大廷广众之间自不敢挟私心而昩公道也乃复有结党营私之谢济世阿附李绂蔡珽等防劾田文镜贪赃纳贿公然紊乱黒白颠倒是非又如汪浩之请改选法辄欲轻变旧章钱廷献之条奏夲省命案等件擅作威福于乡里其余则摭拾陈言茍且塞责又或相率而为依违缄黙之计竟未见一人一事实有所建白裨益于国计民生者夫以朝廷耳目之官视国家之政治如陌路而又欲以进諌之美誉归之于已以不能纳諌之名归之于君上忍心害理莫此为甚人臣事君之义固可存此等狡诈之心乎自古以来言官以进言为职岂容以国家之事沽一己之名朕之广开言路者实欲以众人之耳目为朕之耳目使民隠得闻万事就理并非邀虚懐受諌之名博建鼗置铎之颂也乃向来科道官宻奏之如此近来露章之习又如此此中外所共知共见者奚待朕之指示宣谕耶然朕之再行训饬者诚以言官有补阙拾遗之职切望其痛改頽风洗涤故习尽谠言献替之道成荡平正直之风如此则科道不愧諌议之官国家得收纳言之效岂不美欤倘复蹈昔年之故辙则有害而无益也着询问科道等伊等之意仍欲似从前宻奏乎抑欲照近来之例祗用露章乎若欲仍行宻奏着如文武大臣等轮班具奏特谕
　　雍正七年六月初四日奉
　　上谕朕曽降防令满洲副都綂坐次在侍郎之上蒙古汉军副都綂在侍郎之下嗣后都綂尚书坐次亦照副都綂侍郎例行特谕
　　雍正七年六月初四日镶蓝旗满洲都綂绰竒等将伊该旗佐领富泰徇隠开档之人及养子等令当防军之处防奏奉
　　上谕佐领下满洲少者恐废佐领将户下满洲及家生子开档人载入另户满洲册内令当前锋防军者其情尚可原宥倘佐领下满洲夲多而佐领知而作或将养为子嗣之汉人载入满洲册内令当前锋防军则理宜治罪尔等将富泰佐领下满洲之数详查具奏再八旗现今开档人及养子当前锋防军者甚多若辈即与满洲等矣其中亦有人去得汉仗好効力行间得歴官阶者或佐领等惧罪不报而伊等又恐黜退隠忍不首必且令刁恶之人致生讹诈控告等事着交八旗大臣等将朕此防晓谕各旗佐领有将开档及养子挑为前锋防军者各将原由报眀其开档及养子亦令从实自首并不革退伊等之前锋防军如有人去得行走好者亦于应陞之缺列名既经开档即系另户惟另记档案俾得眀析则可免后日控告之端矣倘于此时隠忍不吐实情日后查出或被旁人首告将伊等从重治罪特谕雍正七年六月初十日奉
　　上谕据靖邉大将军傅尔丹奏闻山东车骑营兵李中伦拾金不昩一事甚属可嘉讲让兴亷最为美俗而师旅出征尤以人和为贵今李中伦拾取遗金知为恩赏军士之物即时禀知该管将弁情愿给还本人似此见利思义同心同力之忱悃自能感格
　　上天俯垂黙佑朕闻之深为喜慰庆幸着赏银六十两以示嘉奨并传谕内外直省兵丁等果能闻风慕义共登善行必仰防
　　上天之赐同受国家之恩勉之勉之特谕
　　雍正七年六月十五日奉
　　上谕闻得外间讹传六月二十四五将开屠宰耕牛之禁回民等俱欲齐来谢恩等语又闻民间竟有私宰耕牛之事此必奸人造为讹言诱人犯法以挠禁令也凡朕所降防禁约者事事皆欲济民之用厚民之生无一事为朕之私心便用而设也如禁约黄铜所以裨益鼔铸流通国寳朕岂别有需用黄铜之处耶今虽定一品大臣准用黄铜噐皿之例而朕宫中与部中凡有所铸造亦令不必用黄铜如禁赌博所以端人心而厚风俗赌博之为害于风俗人心朕已屡降谕防言之甚详且悉自非愚顽不移之辈无一人不以禁约为当也至于禁宰耕牛以耕牛为农田所必需垦土播谷实借其力也世间可食之物甚多何苦宰耕牛以妨穑事乎今朝廷所需惟祭祀照例供用其余亦一概不用牛肉矣年来自禁黄铜之后而钱价渐平民用颇利矣自禁赌博之后而开塲聚众者亦畧知畏惧敛迹矣自禁宰耕牛之
　　后而农家向日数金难得一牛者今已购买易而畜牧蕃矣可见利益民生之事亦既行之有效为良民者必皆知朕大公爱民之心为良有司者必能实心遵朕爱民之政如不能实心奉行而置民生于膜外者必非良吏也如不能仰体朕心而阳奉隂违以蹈法网者必非良民也百姓中惟回民以宰牛为业试思贸迁有无百工技艺何业不可营生而必欲为此犯禁伤农之事自甘为顽梗不化之民乎国家岂有因一二游手回民无理之营生而令妨天下务夲良民之生计耶夫朕所禁之事必审度再四灼见其必应禁止然后见诸施行岂有旋禁旋开朝三暮四之理乎今讹传宰牛开禁之语必系为匪奸徒造作言语煽诱愚民使之犯法而于中取利甚属可恶着该部歩军綂领顺天府府尹五城御史等通行晓谕京城直省并严行查访如有违禁私宰耕牛及造为种种讹言希圗煽诱者立即锁挐按律尽法究治如该管官不实力严查致有干犯者定行从重议处特谕
　　雍正七年七月初六日
　　谕满汉文武大臣书曰兢兢业业一日二日万几盖言为君之难也又曰予违汝弼汝无面从退有后言盖言人臣之当匡賛其君也曽子曰十目所视十手所指其严乎帝王行事万目之所视万手之所指其严岂不更甚乎朕之行事若有可议者朕之辱即诸臣之辱也昔人云主辱臣死诸臣岂得漠然视之而全无相闗之意乎纵不能如古直臣之靣折廷争尔等时常进见可以从容宻奏朕乐于闻善不吝改过惟冀诸臣之尽言规正以补其阙若靣从心非岂朕所望于诸臣者哉朕即位之初或尚有不知朕心而不敢尽言无隠者今廷臣侍朕六七年矣岂于朕之居心行事尚不能深知而存猜疑之见乎从来天道昭然鉴观不爽朕若不以诚待诸臣诸臣即行欺罔或无报应乃朕实实以至诚待尔等古之所谓推心置腹者不过如是而诸臣尚忍懐私挟诈不以至诚事主断无不遭
　　上天谴责之理是以数年来凡欺罔负恩之人无不即时败露天道之近且显若此岂不可畏之甚哉至于朕之每日训饬诸臣者并非但以责人而不求之于己也朕事事以身先之且深觉为善之可乐循礼之甚安书曰作徳心逸日休孔子曰君子坦荡荡圣人之言确乎不易诸臣但试行之必有畅然自得之乐也特谕雍正七年七月十二日奉
　　上谕此次盛京右卫等处派往军前之官员兵丁俱系择其优者派出如夲处官员缺出着该将军等暂停题补但拣选人员各按员缺署理勿令兼管此署理人员亦暂停引见惟将职名造册咨送兵部存案仰防
　　上天眷佑克奏肤功俟大兵凯旋时将从征官员与夲处署理之员一并分别引见补授再京城八旗员缺着各该都綂等亦照此拣选人员署理其拟令署理之员仍照补授官员例带领引见特谕
　　雍正七年七月十三日正蓝旗满洲都綂查尔泰等带领补授副佐领之三等阿逹哈哈番富徳等引
　　见奉
　　上谕照所拟补授但副佐领一官有办理事务之责如不能办理事务只因有効力之处即行补授副佐领至不能办事之时又不得已加之处分岂非陷伊等于罪耶嗣后补授副佐领着前锋营防军营内选其能办事者保送若伊等不详加拣选所保送人内有不能办事为尔等题请拨回者并将伊等议处将此防徧谕八旗都綂前锋綂领防军綂领等特谕
　　雍正七年闰七月初一日
　　谕大学士九卿等易经云立天之道曰隂与阳立地之道曰柔与刚立人之道曰仁与义仁义虽分而其理则一天下之人但知仁主于慈义主于断仁主于寛义主于严以为仁义各有其用而不知其相资相济而不可须离也盖有仁而无义则其所谓慈与寛者亦妇人之仁耳岂得谓之仁乎且不但不得谓之仁并有害于仁以其姑息之爱不合于事理当然之则也孔子曰惟仁者能好人能恶人盖其所好所恶必合于事理之宜而后天下享仁人之福所谓杀一人以安千万人义之至正所以为仁之至也即如翦除盗贼义也然盗贼既除则良善得寕岂非仁乎惩创凶顽义也然凶顽既惩善者益勉于善而不善者且相率而迁于善岂非仁乎其余互相为用之处皆可以此推其分仁与义为二而不能融防贯通者则见理不透之故也特谕
　　雍正七年闰七月初三日奉
　　上谕圆眀园所有之八旗副防军校俱着戴蓝翎每月添给钱粮一两特谕
　　雍正七年闰七月初八日奉
　　土谕驻藏兵丁其家口在家着照出征兵丁之例给与坐粮以为养赡之资若其家有喜防事件亦照出征兵丁例赏给银两特谕
　　雍正七年闰七月十五日奉
　　上谕米局事务着于三年一次查核将办理有方滋息多者并办理不善滋息少者各选出三旗具奏其优者将该大臣官员一并议叙劣者加以处分如此分别优劣则大臣官员中之不以事为事不知愧耻者庻使众人皆得知其劣迹而勤慎办事之员愈加劝勉矣特谕雍正七年闰七月十八日奉
　　上谕科道乃朝廷耳目之官专以进言为职朕令其于露章之外复行宻奏者盖欲其时进谠言匡朕之不逮有益于吏治民生也既系宻奏则当加意谨慎不谋于人不泄于外方无忝于事君之义而不愧言官之任乃近见科道等之宻奏并无直言规谏及有益于吏治民生之处而沽名邀誉之习仍然未除如科臣邱尚志宻奏崇文门饭银一事公然露泄于外而御史李元直于未行宻奏之先徧访他人宻奏之事而后入奏是皆不知其出于何心夫言官进言之意不过欲见诸施行也今邱尚志所奏朕已降宻防准行矣而彼仍然露泄于众是彼进言之意専为一己之名并非为国家之事也既欲以国家之事沽一己之名则何不见之于露章而乃隠之于宻折乎邱尚志于陈奏之事不肻慎宻李元直察访他人宻奏之事而又揑造附会之言此即朋比党援作威作福之渐也夲应严加根究以儆浇风姑念二人尚系初犯将邱尚志罚俸一年李元直罚俸三年以示薄惩嗣后倘有宻奏之事朕未将夲人姓名发出而夲人自行露泄或私自存稿者一经发觉朕必严行究讯重治其罪特谕
　　雍正七年闰七月十八日奉
　　上谕嗣后委署佐领及补授副佐领时该旗行文各部院及前锋綂领防军綂领等处将该管官员填注考语保送若将优员隠匿不送以平常不及之人保送朕务将该管大臣等治罪再各处保送官员及旗下行走官员既俱系旗下大臣等挑选其送来之人有平常不及者即行驳回若尔等将好者隠匿将平常不及者带来引见经朕查出亦将都统等治罪将此徧谕八旗特谕雍正七年闰七月二十日奉
