<!-- { "loadSidebar": true } -->
　　上谕朕因怡亲王仙逝中心悲恸虽强自排遣而饮食俱觉无味寝卧皆不能安盖王之事朕诚敬忠爱之心八年有如一日自古以来无此公忠体国之贤王则朕所以待王之礼亦应在常例之外今朕素服一月以稍展思慕不释之情此一月之内朕既素服则在廷诸臣遇朝服之期亦着仍穿常服一切宴防俱不必行凡朕加恩于王之处皆不足以酬王之硕徳丰功而在朝之诸王大臣官员等受国家之恩必念国家失此贤王同深悲痛但其中胸懐妬嫉之心天良尽冺之辈或夲属憸邪之人意欲肆志妄行又不然则防顽无知贤奸莫辨者皆不足与论也昨日朕亲临奠之时见满汉文武诸臣悲切之状人有同情朕心甚慰益见王之素行感人者深也特谕
　　雍正八年五月初九日奉
　　上谕怡亲王忠孝性成端方清直当年事我
　　圣祖皇考敬谨恪恭克尽子臣之道深防
　　皇考慈爱而王慎宻有加小心安分此中外所共知者逮朕御极之初命王总理事务王夙夜匪懈公尔忘私精白一心无欺无其殚竭忠诚赞襄于宻勿之地者八年有如一日至于军务机宜度支出纳兴修水利督领禁军凡营中府中事无钜细皆王一人经画料理无不精详妥协符合朕心无烦朕之指示其有关于吏治民生之利有闻必奏每语必详而为国家保防善培养人材一片笃挚真切之念形于寤寐王之懿徳美行从不欲表着于人而人亦无从尽知之朕即知王最深而亦口不能宣笔不能述也是以雍正四年特书忠敬诚直勤慎防眀八字以赐比时降防朕深知王之徳洞悉王之心觉此八字实不能尽王之美善不过就王事朕之大端而言耳盖王实能佐朕治安天下朕实赖王翼赞升平徧观自古史册所载贤王懿戚从未有可与王比伦者且王居心之和平公正行事之寛厚仁慈皆足以享遐龄而绵夀算岂意王遽舍朕而溘然长逝耶自去年冬月王抱病以来朕萦击于懐无刻稍释商确医药默祷
　　神祗以冀沉疴顿起乃仐医药罔效祈祷不灵岂朕有获罪
　　于
　　上天
　　皇考之处而夺我忠诚辅弼之贤王若此之速耶王抱恙时居住交晖园与圆眀园相近朕间欲亲往看视王再三恳辞而于一旬半月之间必力疾入圆眀园与朕相见及王病势渐加力不能支惟恐朕心忧烦则称交晖园乃起病之所暂且移避遂养疾于西山无非欲与圆眀
　　园相逺令朕不深悉其病状可以安慰朕心也及王回城中府第朕以祈雨回宫前月得雨之后王屡次奏请朕幸圆眀园是王但恐以病状烦劳朕心而于己身之生死全不计及也及闻病势沉笃朕方欲命驾临视乃王闻知即脱尘而去盖王不欲以永诀伤朕之懐是以显此刚决之相其于去留之际眀白超脱若此在王成一忠孝正直贤智慧觉之全人而朕顿失此柱石贤弟感痛悲哀何能自己耶王之徳行功绩难以枚举即如辅政之初阿其那包藏祸心乱国是隆科多作威作福揽势招权实赖王一人挺然独立于其中镇静刚方之气俾奸宄不得肆其志又如青海背叛之时年羮尧领兵进而隆科多以私怨年羮尧之故百计阻挠不顾军国之重务王在朕前力言此番军旅之事既已委任年羮尧应聴其得尽专阃之道方能迅奏肤功朕从王言而隆科多不能从中掣肘于是青海旋即荡平又如果亲王在
　　皇考时朕不知其居心闻其亦被阿其那等引诱入党及朕
　　御极后隆科多奏云
　　圣祖皇帝宾天之日臣先回京城果亲王在内值班闻大事岀与臣遇于西直门大街告以圣上绍登大位之言果亲王神色乖张有疯狂闻其奔回邸第并未在宫迎驾伺等语朕闻之甚为疑讶是以差往
　　陵寝处暂住以逺之怡亲王在朕前极称果亲王居心端方乃忠君亲上深眀大义之人力为保奏朕因王言特加任用果亲王之和平歴练临事通逹虽不及怡亲王而公忠为国诚敬不欺之忱皎然可矢天日是朕之任用果亲王者实赖王之陈奏也似此宻陈补助为廷臣所不知者甚多王之功在
　　社稷者大矣从来丰勳伟烈必膺国家崇报之典惟王为圣祖皇考之令子为我朝
　　列祖之功臣允宜配享
　　太庙列于从前建立大功诸王之次庶与王之功徳相副且
　　可上慰
　　列祖
　　皇考在天之心而朕思念悲切之衷亦可稍解于万一其余一切恩防典礼该部防同大学士九卿悉心详察从优定议具奏特谕
　　雍正八年五月初十日奉
　　上谕今年春夏以来屡沛蠲免寛防之政中外臣民皆以为沐朕浩荡之恩而不知朕施恩之所自朕之接待天下臣庶朗然如青天白日无不可以共知共见之微况怡亲王不幸仙逝朕追思其美善尤不忍不以朕之夲心眀白宣谕使众共知之朕御极之初命怡亲王管理户部事务朕知户部库帑亏缺甚多令王清查办理王奏云此项亏空歴年已久清查之后必求皇上开恩寛免比时朕姑应之及王遵防查出亏空之项至于二百五十余万两之多王奏请以将来余平饭银陆续代为完补朕以歴年该管官员侵蚀国帑藐视国宪若不
　　责令赔补何以谨度支而清弊窦于是饬令开报着追未从王之请王始而变色后即遵防悉心办理是以中外之人但知户部多年亏项自怡亲王查出甚至无识小人有谓王过于捜求者而不知王之请免追究请为代完几番陈奏之苦心若斯之恳切也数年以来在各该员名下追出者不及十分之一二而怡亲王以余平饭银代为完补者则已十之八九然则各员之应完而不完者其银岂可免乎其罪尚可贷乎今春朕见怡亲王抱恙未痊因思王从前恳切陈奏之意特降谕防将各员未完银两概行免追以遂王之初愿一日朕向王言之王悚惕不宁曰此皇上寛大之恩非臣所敢冀望者此户部库项之始末朕不忍不宣播于众者也王曾奏称皇上用法稍觉严厉朕语之曰人心玩愒已久百弊丛生此时若不惩创将来无所底止盖朕虽未即从王之言而王一片寛厚忠直之意未尝一日不在朕心也近见贪赃侵帑作奸犯科之风渐次止息吏治渐次肃清因思王言特沛恩膏将雍正三年以前各直省官员名下应追银两令该部查出请防豁免三月间王来见朕朕语以施恩豁免之意王对曰此皇上如天之仁宸衷独断若云出自臣奏臣万不敢居也朕意欲俟秋冬之间将内外大小文武官员防罚各案悉行寛免准其开复此意亦曽向大臣等言之适因京师四月雨泽愆期朕斋心防祷之余遂颁寛免开复之防庻几集中外之欢心以感
　　天和而施甘澍果防
　　天降时雨四野均沾凡此数事皆朕念王之忠从王之言而布此寛大之典也王一生为国为民济人利物之事不可枚举常存惟恐人知之念若朕偶一宣露则王之惶悚不可名状是以王在生之日朕不肻违拂其意以此扬播于众今王仙逝矣若朕仍秘而不宣则内外臣民隠被王之厚徳而莫知其由是朕冺王之善也此心何以自安据天理夲良朕实难于隠忍况王之懿美多端
　　笔不能述姑就此言其大概耳特谕
　　雍正八年五月初十日大学士九卿等奉
　　上谕兹因怡亲王之事朕心悲戚尔等请朕节哀再三陈恳朕每事爱惜精神不肻为勉强之举时时以此训谕臣工岂至今日而遂忘之耶但于怡亲王之恸出于朕之至情实有不能自己盖以王之事朕一片忠赤之心至诚至敬不但自古以来无此贤王即史册所载名臣良佐辉耀简编者恐亦未能如王之毫发无遗憾也正之年齿小朕八嵗不但赖王赞襄朕躬且望王辅弼于将来为擎天之柱石立周公之事业使我国家受无疆之福此实朕之夲懐岂料王竟舍我而长逝耶尔诸臣试思之君臣之间求如王之与朕同心同徳无欺无隠者岂可再得何能遣朕心之悲耶王显名厚徳为宇宙之全人垂休光于竹帛固不以夀算之修短计而国家失此股肱心膂之贤王在朕躬则甚苦矣因廷臣等请安奏恳畧将朕意宣谕知之特谕
　　雍正八年五月十一日奉
　　上谕自朕御极以来怡亲王辅弼赞襄嘉猷不可悉数此皆廷臣所不能知而朕亦难胪列以宣示中外者即其公正持身温和处众端方率属慈厚待人为宗室之楷模树百官之坊表同事者悉受成全教导之功闻风者咸切观感奋兴之念此王之裨益于人心世道显而可见者也崇徳报功国有令典懐恩慕义人有同情凡兹文武官员平日受王之教训知王之美善者或以未奉谕防不敢遽诣王府致奠申哀以致悲恸之忱莫由自达非所以昭秉彛之好慰尚徳之公也用是特颁此防若在京各官等有欲叩奠王之几筵或撰制文词以纪功述徳自陈悃愫者俱准其前往若外省督抚等有欲致奠于王府者准其遣官或子弟代行仍令具夲奏闻其不深知王之居心行事者不必朕亦不强之也若稍有心行相违则为欺
　　天诳朕之举矣更可不必特谕
　　雍正八年五月十九日奉
　　上谕怡亲王为朕办理大小诸务无不用心周到而于营度将来吉地一事甚为竭力殚心从前在九凤朝阳山经画有年后因其地未为全美复于易州泰寕山太平峪周详相度得一上吉之地王往来审视备极辛勤又恐随从人等烦居民将饮馔之属俱不令前驱预备常至昏夜始进一餐其所择吉壤实由王亲自相度而得者而臣工之精地理者详加斟酌询谋佥同且以为此皆王忠赤之心感格神眀是以具此慧眼卓识也其相近山水廻环形势聨络之处又有中吉次吉之地朕以王经营吉地实为首功欲以中吉者赐之王惊悚变色奏曰此等吉壤必有大福者乃足当之若臣冒昧得此不惟不能防福子孙必罹祸殃惶惧固辞尚有不便明谕激切之辞朕鉴其诚心遂暂寝其事已而在六十里外涞水县境内得一平善之地曰此庶几臣下可用者奏请赐给朕比时迟回未曽降防王于病中令侍郎
　　刘声芳恳切转奏朕不得已允其所请王得防喜极至于踊跃忭舞云皇上待我隆恩异数不可枚举仐兹恩赐则子孙世世俱受皇上之福于绵长矣即日遣防卫前往起土越数日防卫呈看土色王取一块捧而吞之盖王知朕眷王之深惟恐茔域未定将来仍以前所欲赐之地赐之也其用心之谦谨周宻至于如此王仙逝后朕询问王府管事之人知王病中将身后之事一一指示特画亲王坟茔圗一幅与其福金及诸子曰我身后茔地之制悉照防典所载亲王之礼行毋得稍有逾越如或稍过则汝等违我之治命矣即非我之妻子也昨王府之人以圗进呈朕览仅有门三间享堂五间此国家经常之制非所以待有大功之贤王者但思王之生平谦抑退让朕每加恩礼王必再四恳辞朕鉴其一一实皆出于至诚往往俞允今若身后独不从其言朕心有所不忍然以丰功硕徳不世出之贤王而寝园仅循常制则褒徳显功之典礼实为缺畧朕心又有所不忍昔顔子死门人厚之子曰非我也夫二三子也在夫子深知顔子之心故以未从其志为憾而先王缘人情以制礼则厚之举岂非情之所难已即为礼之所可行者欤今如何使朕心之辗转不忍者得以大慰而揣度王心亦受之而安且揆之于礼适为合宜允恊着大学士九卿等悉心详酌定议具奏特谕
　　雍正八年五月二十日诸王满汉文武大臣请
　　安
　　上御正大光眀殿
　　召入
