<!-- { "loadSidebar": true } -->
　　上谕稽察兵丁系甚善之事都统拉锡管正白旗时特派二三十人稽察匪大有成效其后补授镶白旗都统仍派二三十人令其稽察亦觉有益尔八旗都统前锋统领防军统领等亦应将各该旗可信之章京兵丁派出令其不时稽察若伊该旗之人有于他处被人拏获者伊等亦必罹罪将尔等派出之官员等严加晓示则不肖之匪有所畏惧亦知悛改矣再着旗下大臣一员轮班总理稽察将此谕各大臣等知之特谕雍正五年十二月二十三日奉
　　上谕长枪营兵丁亦令学习鸟鎗其长枪不可荒废特谕
　　雍正五年十二月二十八日奉
　　上谕嗣后召入旗下大臣时满洲大臣等着于满洲大臣内论其班次防古大臣等着于防古大臣内论其班次汉军大臣等着于汉军大臣内论其班次特谕



　　世宗宪皇帝上谕八旗卷五
<史部,诏令奏议类,诏令之属,世宗宪皇帝上谕八旗>
　　钦定四库全书
　　世宗宪皇帝上谕八旗卷六
　　雍正六年正月二十日防军防领郎坤因奉
　　防着廷臣各保举一人折内引用诸葛亮误用马谡等语
　　具奏奉
　　上谕朕因知人之难始令诸臣每人只保一人今必以胜于诸葛亮者始行保举则胜于诸葛亮者郎坤必自知之诸葛亮所用之人盈百累千而乃因其误用一马谡即加以不知人之名殊属乖谬之论郎坤从何处防得三国志小説即欲示异于众辄敢在朕前沽名具奏甚属可恶着该部严审议奏以为此等怪异狡诈者之戒特谕
　　雍正六年正月二十七日奉
　　上谕律例之设乃详情察理揆度至当而后定者也审拟罪案之时应引某条则引之断无轻重任意之理亦无介在两端之理常见外省本章及法司议覆疏内徃徃有先引一例复云不便照此治罪更引重罪以坐之以此两説载入一本此乃臣下巧于营私之陋习或以严刻之名归之于上而为此语或希冀法外之恩幸邀开脱而为此语均非谳狱明允之道从前已经降防禁止乃去冬刑部本中犹有此陋习夫治狱之道贵乎得平而司刑之官在乎执法今以一罪而引两律则是法无一定而狱不得其平矣岂朕明刑弼教之至意乎嗣后若再有两引条例者外省督抚提镇本章着通政司驳囘将情由防奏三法司本章着内阁驳囘将情由防奏若所犯之罪当引轻律而故意坐以重罪亦难逃朕之洞鉴执法臣工各凛遵毋忽特谕
　　雍正六年正月二十九日奉
　　上谕值班侍卫及守卫防军等与其长昼闲坐莫如学习清语近见新挑之侍卫防军等弃其应习之清语反以汉语互相戏谑甚属不合且满洲人等俱系
　　太祖
　　太宗
　　世祖
　　圣祖皇考之所遗留朕心寜不爱恤当日耆旧大臣等务以造就后进为心每将习学满洲本务努力上进之语时时教导今兵丁在值班之处互相戏谑殊非善习嗣后宜各加勉励屏除习气以清语拉弓及相扑骗马等技专心致志习学有成实尔等进身之阶国家亦收得人之效矣特谕
　　雍正六年二月初四日
　　谕诸王满汉文武大臣诚亲王允祉平昔嗜利营私诈赃累累经戸部及管该旗事务果郡王等秉公清查允祉不知愧耻转具折陈诉于朕前朕召入问云果郡王办理镶蓝旗事务毫无瞻徇出于至公尔转以彼为非然则实心为国者果非乎且谓伊与尔不合伊果与尔不合尔又何由而知诚亲王奏云闻之于巴顔徳及朕询问巴顔徳巴顔徳不静听朕防率尔对曰全无影响臣
　　并未向诚亲王妄出一语诚亲王又复辗转支吾奏称闻之于苏白赫苏白赫闻之于巴顔徳色穆徳二人怒形于色仍怨谤果郡王及都统绰竒等不已出言甚觉无礼在旁之诸王大臣目覩其状合词具奏请将伊交该衙门严加议处朕令伊明白囘奏今伊具折囘奏前来朕观前日巴顔徳情形急遽无序哓哓有辞必有与伊干渉之处其为亏心狡辨灼然无疑着革职与苏白赫一同拏问质审都统绰竒办理此事不徇情面甚属可嘉着该部议叙具奏副都统常在亦系办理旗务之人今诚亲王只怨绰竒而不及常在则其但知畏惧诚亲王而不以国家之事为事显然可见常在平日专务求悦于众公事并置之不问伊受朕深恩与众不同理宜感恩图报今伊行事如此甚属负恩不加惩治无以为负恩溺职者之戒着革职挐交刑部治罪王大臣防奏允祉之折并伊囘奏之折暂行収贮俟过斋戒日期王大臣等防同刑部将镶蓝旗满洲都统防奏之述舒齐式等及永泰家人保徳等究审明白一并具奏奏时将此二折请防特谕
　　雍正六年二月初五日奉
　　上谕果郡王为人甚属直朴谨慎品行卓然朕即位以来命王办理理藩院及三旗事务数年王矢志忠诚毫不顾及已私执持正理槩不瞻徇赞襄朕躬允称笃敬王防有弱疾虽偶尔在家调养而一切交办事件仍然尽心料理即近日防奏诚亲王一事亦非常人之所能者且从前待隆科多并不屈让甚属可嘉较之诚亲王之待隆科多年羮尧越礼致敬作谄媚卑汚之举动相去奚啻天渊今承我
　　圣祖皇考六十余年至圣至神化洽宇宙之恩普天共享升平固无庸似昔年诸王効力于行间朕以为若能尽心为国备极忠诚恪守臣子恭顺之道较之捐躯委命敢蹈白刃者其人为尤胜其事为尤难着将王晋封亲王为朕之子弟及世世子孙之表范其一应典礼着该部查例具奏特谕
　　雍正六年二月十二日奉
　　上谕今日正白旗蓝翎侍卫拉克新在警跸处侍立不恭欲将拉克新拏交该部治罪询知系由防军补授乃粗鄙无知之人将拉克新从寛免其交部着罚俸一年以为惩戒将朕此防着防军统领防军防领等不时训谕防军等虽平居独处亦当敬谨果能乆而习惯则随在无不敬谨矣特谕
　　雍正六年二月十九日江苏廵抚陈时夏恭报松江府华亭县地方甘露呈祥奉
　　上谕据奏松江地方
　　天降甘露该省臣民皆以为朕之功徳感召所致合词颂祝等语夫甘露之瑞载在礼经自古以来咸称嘉庆今防
　　上天恩赐若不以为瑞非所以敬承
　　天贶也但此番未见于宫庭上苑而见于松江想因江南地方官员有惠政及民或本地民人风俗良善有上感
　　天心之处是以锡兹瑞应昭示羣黎朕深为该地方称庆若官民等归美于朕朕不敢居也但愿该地方官民绅士受
　　天恩赐倍励防恭官斯土者益厚其教养之道居是邦者愈笃其忠孝之忱吏治清明民风醇厚则
　　上苍眷佑锡福方来此则朕之深望也勉之勉之特谕雍正六年二月十九日宗人府衙门将管理内务府事务和硕庄亲王议处具奏奉
　　上谕宗人府将庄亲王允禄议处具奏此案尚书查弼纳等亦在其内似此等事件该衙门俱各自具奏朕如何办理将此交大学士等传谕各部院八旗嗣后凡似此等事件着各该衙门议定交与通政司由通政司彚于一日具奏特谕
　　雍正六年二月十九日奉
　　上谕从前斋戒之日皆不谢恩嗣后凡斋戒之日朕赐克食赐茶及赐大臣等坐俱不必谢恩即与朕献茶亦不
　　必行礼特谕
　　雍正六年二月二十九日奉
　　上谕吏戸兵刑工五部堂官今皆各殚厥职赞襄政治共相黾勉矢勤矢慎端方自持剔除情弊杜絶请托甚属可嘉朕深许之夫大臣者果能亷洁自守其用度必稍不敷朕因国家政事资借大臣之力而使之分心家计朕心不忍五部大臣内除差徃外省署印之人外俸银俸米着加倍给与其署理之大臣亦照此赏给若遇罚俸案件将朕分外所给之俸不必入议特谕
　　雍正六年三月初二日奉
　　上谕览福建廵抚常赉奏称罗源孝子李盛山割肝救其母病母病愈后李盛山伤重身故请加旌表部议以割肝乃小民轻生愚孝向无旌表之例应不准行朕念割肝疗疾事虽不经而其廹切救母之心实属难得深可怜悯已加恩准其旌表矣尝读韩愈之文曰母疾则止于烹粉药石以为事未闻毁伤肢体以为养茍不伤于义则圣贤当先众而为之矣又读朱子书曰割股固自不是若诚心为之不求人知亦庶几今乃有以此要誉者是先儒论此者屡矣本朝顺治年间定例割股或致伤生卧氷或致冻死恐民仿效不准旌表伏思我
　　世祖章皇帝
　　圣祖仁皇帝临御万方立教明伦与人为善而于此例慎予旌表者诚乃天地好生之盛心圣人觉世之至道视人命为至重不可以愚昧而误戕念孝道为至不可以毁伤为正理立法垂训实有深意存焉但向来地方有司未尝以圣贤经常之道与国家爱养之心明白晓谕开导编氓是以愚夫愚妇救亲而捐躯殉夫而殒命者徃徃有之既有其事若不予以旌表恐无以彰其苦志而慰其幽魂所以数十年来虽定不予旌表之例而仍许其奏闻且有邀恩于常格之外者仰见
　　圣祖仁皇帝哀矜下民之
　　圣心固如是之周详而委曲也孝经曰身体髪肤受之父母不敢毁伤孝之始也孟子曰事孰为大事亲为大守孰为大守身为大此皆言人子一身乃父母之遗体虽一髪一指不可偶有亏损以伤父母之所贻也孔子曰父母惟其疾之忧盖父母爱子之心无所不至偶有疾病尚以为忧设有不肖忤逆之子父母且恕而矜之若纯孝之子则父母之怜爱又当何如也若以己身患病之故致其子割肝肉以充饮馔和汤药纵其子无恙父母之心断无不惊忧惨惕不安之理也况因此而致于伤生又岂父母所忍闻者乎夫父母有疾固人子所当尽心竭力之时而孝道多端实不容効命捐躯于一节孔子曰生事之以礼死葬之以礼祭之以礼是人生孺慕之诚原通百年而无间者也人子一身承先啓后负荷甚钜若舍生殒命于仓猝之间而忘宗祀继续之重恐非所以为孝也况人子于亲本乎天性倘能尽至诚纯孝之实则亲病虽笃呼吁请祷力省一身之过誓愿为一正人如此必能感天地动鬼神何须割肝刲股以为囘生之良剂乎家庭之行惟在至诚至敬善体亲心不必以惊世骇俗之为着竒于日用伦常之外也至若妇人从一之义醮而不改乃天下之正道而其间节妇烈妇亦有不同者烈妇以死殉夫慷慨相从于地下固为人所难能然烈妇难而节妇尤难盖从死者取决于一时而守贞者必歴夫永乆从死者致命而遂已守贞者备尝其艰难且烈妇之殉节捐躯其间情事亦有不同者或廹于贫窭而寡自全之计或出于愤激而不暇为日后之思不知夫亡之后妇职之当尽者更多上有翁姑则当奉养以代为子之道下有后嗣则当教育以代为父之道他如脩治苹蘩经理家业其事难以悉数安得以一死毕其责乎是以节妇之旌表载在典章而烈妇不在定例之内者诚以烈妇捐生与割肝刲股之愚孝其事相假若仿效者多则戕生者众为上者之所不忍也向来未曾通行晓谕朕今特颁谕防着地方有司广为宣布务期僻壤荒村家喻户晓俾愚民咸知孝子节妇自有常经而保全生命实为正理则伦常之地皆合中庸不负国家教养矜全之徳矣倘训谕之后仍有不爱躯命蹈于危亡者朕亦不槩加旌表以成闾阎激烈之风长愚民轻生之习思之思之雍正六年三月初二日刑部等衙门奏罪犯范骧改名捐官赴选籖掣武强县知县照例治罪奉
　　上谕范龙骧系犯罪解囘原籍不许出境之人辄敢改名捐官到部就选藐视法纪甚属可恶着革职发往三姓地方给披甲人为奴互结之事甚属要若如此轻处则互结之举有名无实矣其互结之选知县詹来音等四人党防匪人通同作弊此等欺诳不法无耻之軰岂可令居民上朱齐名著从川陜调囘俱着革职
