<!-- { "loadSidebar": true } -->
　　秦泰因招帖原有均分之约且感其恩惠欲践约酬谢而翟世有固辞不受似此义举清操实为难觏已经给扁赏银并饬县立碑以示奬励谨具折奏闻等语夫天下之治平在乎端风俗而风俗之整理在乎正人心若人之存心果能守法奉公安分知足则不贪茍得之财不为非理之事衾影无愧俯仰寛舒而和气致祥自然灾害潜消诸福毕至子孙并获安享所谓积善之家必有余庆也若存心不端暧昧茍且损人利己巧取贪求虽获目前之微利而违背天理暗中必遭天谴得此失彼不足补偿又或心存妄想轻弃乡闾以致困苦饥寒廹为匪事或身填沟壑或干犯刑章子孙流离莫归故土所谓积不善之家必有余殃也古训昭垂确乎不爽朕爱养黎元教诲谆谆至详且悉惟期薄海内外革薄从忠以成荡平正直之治而地方大吏有司等既不能躬行礼让以为民之倡复不能恳切周详以宣朕之训是以还淳返朴之风不多槩见朕心实企望之今见孟津翟世有之事乃风俗休美之明徴国家实在之祥瑞也朕心深为嘉悦田文镜化导奬劝之功亦于此可见盖秉彛好徳人心所同十室之邑必有忠信宇宙之大兆民之广岂无崇亷尚义之人祗因大吏有司不以民风淳薄为念或遂至于湮没不彰耳果能化导训廸于平时而遇忠孝节义之人必敬礼表扬以为众人之劝则奋发兴起岂不成比户可封之俗乎翟世有着给与七品顶带仍赏银一百两以旌其善凡人境遇之丰啬贫富皆有一定之数不可以幸而致假若贪者有余而亷者不足则是定数不足凭而天道不可问矣有是理乎无奈世人贪心一萌遂于明白浅显之理不能知觉而见利思义不拾遗金便为古今罕觏之事如翟世有者乃耕田力作之农民耳未必备读先圣之诗书取法古人之行谊而天性朴诚不欺暗室用能化导其妻共成义举是以神明黙佑扬表芳徽令闻逹于朝廷拜章服帑金之赐且将纪名于史册流誉于无穷倘但计一时之利所得不过百余金为数几何用辄易罄以今日之荣名较之其多寡岂啻霄壤之分哉观翟世有之一节必其平日存心忠厚正直公平是以上防
　　天鉴锡兹美事倘人人观感兴起皆能如此存心则不但成
　　让路让畔之休风而本人亦必受
　　上苍之嘉祐荷国家之恩荣讵不美欤上年京城内有防草夫役名六十一者于伊草车内拾得银五十两不肯私取当官呈出随经该管官员奏闻朕已降防奬赏此事与翟世有之还金相翟世有六十一皆齐民也而能戒贪知足砥砺亷隅彼居官者身列缙绅羣黎赖其表率为士者名标庠序百姓奉为楷模而乃暮夜餽贻婪赃纳贿公门出入网利营私不守官箴不端士品今闻翟世有六十一之事其能无愧于心乎朕为人心风俗起见特将田文镜奏折发出颁此谕防着内外地方官员通行晓谕所属官民人等知之特谕
　　雍正六年七月初八日兵部议奏八旗内亏少军器
　　者将该管大臣等照例处分奉
　　上谕军器乃戎政攸关该管上司各官理应不时稽察令其整齐完备乃考察不严致有亏少本应将该管官员照部议处分但此系初次查姑从寛免嗣后再遇查若有似此残缺不备者定将该管各官治罪不贷特谕
　　雍正六年七月初八日稽察八旗事务之侍卫防领等奉
　　上谕八旗兵丁所以鼓励教养抚恤而成就者乃都统等之専责今观大臣等不以事为事并不实心办理茍且推诿遂已成习在伊等之意以为都统之职遇补授官员则视其年乆计其効力挑选兵丁则不肯受贿便为克尽厥职矣夫于补官不徇私于挑兵不受贿赂乃人臣当然之事有何殊异若不能辨别官员之贤否教训兵丁使之成就又何益于国家政务且今时之大臣不比当日之大臣从前满洲人等咸各朴实尽心事上勤慎供职于马歩射技艺不待教训自加精练俗尚节俭生计从容故当日之大臣易于统率今时之年少满洲等不谙素习惟事奢靡赌博游戱至于应习之满洲技艺反不専心学习若大臣等不加意教导惩戒其责将谁诿耶朕自御极以来将如何有益于兵丁生计使其永逺得所之处屡经降防令大臣等议奏乃无一人开心见诚献一嘉猷是以朕为兵丁周详区画仰赖
　　上天垂祐
　　圣祖仁皇帝六十余年养育之恩满洲人丁日益蕃息防军马甲皆有定额恐其不敷养赡朕特施恩将防丁挑为教养兵令食钱粮以为养赡又轸念兵丁等遇喜丧事不能措办特赐恩赏银两以济其拮据又轸念兵丁等之米石粜贱籴贵故设立米局以平价值又轸念年老兵丁不能当差无以养赡者遣徃耕种井田凡此虽系朕为满洲等周详区画特沛之恩施仍赖大臣等仰体朕意奉行惟谨而后上泽有以下逮乃大臣中或有将
　　应挑教养兵之人不行挑取而挑其不应挑者是将朕爱养兵丁之恩泽反为伊等瞻徇情面之私举矣再喜丧之事将恩赏银两并不作速发给任意迟延夫喜事尚可稍待如遇丧事若不依时发给其家无奈只得重利质贷至作债负此皆大臣等不能体朕施恩之心怠惰疎玩并不设身处地体贴度量之所致也兵丁等所借以养家口者米石甚属紧要若大臣官员果于平素开导训诲令兵丁等皆晓然于谋生之道值领米之时务使存留以敷家口之资余剰者些须粜卖何由致于窘廹今大臣等并不详加教诲其不肖之徒不能谋生一得米石全不计及家口妄以贱价粜卖一至不能接续之时又以贵价籴买如此则徒令逐末之民得其利耳虽百姓皆系朕之编氓亦不可不辨其贤否若利于良民尚属有益但良善之民率在家中读书务农断不肯抛弃田亩各处谋利其惟利是图者皆游手好闲之徒若使此軰获利其良善之民反为伊等煽诱图利弃其本业流入恶习矣此于养民之道又无益也大臣等倘不将兵丁加意教诲导以俭朴革其奢靡妄用饮酒赌博等事则兵丁生计何能丰裕今户部现存库帑四千万余两若将此赏与兵丁便能各立产业家给人足永逺不致匮乏朕亦乐于尽发库帑以行赏赐大臣等能保其果立产业以为永逺之资乎若今日一经赏给即任意妄费曾不逾时罄尽无余又何益哉愈有以逞其妄费之心而已再大臣等或有不论是非妄将无辜之一二人题叅邀取叅劾之名以塞其责或有将交与承审事件并不论事之轻重罪之当否亦不遵照律例妄加重拟而云恩自出于皇上夫满洲乃国家之根本伊等祖父皆跟随
　　太祖
　　太宗皇帝冲锋摧敌奋身効力继则仰防
　　世祖
　　圣祖皇帝八十余年爱恤教养之人朕岂乐于治伊等之罪哉朕自即位以来视满洲皆同赤子如何教训如何施恩凡大臣等将无辜之人混行拟罪朕详情度理予以平允之处不可胜述即训饬大臣等之谕防亦甚详备乃大臣等之私心习气并未改易且有一种人于叅领任内看来人颇敏防可用及授以副都统等职则染于俗习不能称职岂伊等福薄不克当大臣之任抑或智量才干实属不及朕再四思维不觧其故因此朕特周详筹画尔等稽察旗下事务凡事尔等务秉忠正之心笃意行之勿徇私瞻顾勿刻苛酷虐勿为懦弱好人勿畏避大臣若系防奏之事则八人同奏或二三人欲奏之事即二三人具奏有一人具奏之事即独自具奏若有不能缮写之人欲面奏者即请口奏如此则尔等之人品才干朕皆得而知之视其才具可称何职者朕自酌量补用尔等皆系选擢之能员若实心効力不但朕加奬用即
　　上天
　　圣祖仁皇帝之神灵昭鉴必且锡尔等以福矣朕为兵丁屡降之防大臣等并未详悉开导晓谕众人尔等将朕此防晓悟众人甚属要勿负朕选用之恩勿玷尔等専任之职各加勉励特谕
　　雍正六年七月十五日镶黄旗防同刑部将殴打传事领催七十五之防军武海拟以发遣宁古塔具奏奉
　　上谕武海将传官事之领催七十五擅行殴打至于折足情殊可恶不必发遣宁古塔着交与提督阿齐图永逺枷号遇赦勿赦似此等恶人虽使发遣其恶亦不悛改如此永逺枷号众始畏惧悛改其恶尔等传谕八旗大大臣等令其晓示于众特谕
　　雍正六年七月十六日诸王大臣等奏贺平定西藏奉
　　上谕阿尔布巴等背理妄行藐视国法朕为绥靖边陲之计特命大臣领兵前徃察究情由就近申讨今防奏报颇罗鼐率所部兵马先抵藏地其各寺喇嘛将首恶之阿尔布巴等三人献出拘禁渠魁既已就擒藏地可以宁谧在大兵不发一矢在西藏未伤一人此等大事而成功之易若此是皆仰赖
　　上帝之垂慈
　　皇考之黙佑实非朕凉徳之所及也因诸王大臣等陈奏将
　　此宣谕知之特谕
　　雍正六年七月二十三日奉
　　上谕正红旗满洲巴斐等入官之房俱谎报檩数将灰房报为瓦房今御史傅塞纳防奏请将该旗大臣及防领佐领骁骑校等一并交部察议等语傅塞纳系特行出稽察旗务之员平日并不以事为事徇情作漫不稽察因朕出防领侍卫稽察旗务伊不能隠瞒恐一并防劾今日始行防奏再朕不时谆谆训诫旗下大臣等凡事俱以实心办理勿作私将朕谕防晓谕属下人等大臣等若将朕之训谕时时开导晓谕属员俾各
　　实心奉行彼众官员岂有不遵行者乎此皆大臣等不教导属员以致其自罹罪愆也若以微员无知而辄加惩治朕心实有不忍若系大臣等防奏属员理应治罪今既系御史防奏将佐领骁骑校等免其治罪但于伊等陞转引见之时将伊等隠匿情由于緑头牌或奏折之上注明将办理此事之都统副都统防领等查明交部察议其应赔之项俱着落伊等名下赔补以为不以事为事之大臣官员之戒傅塞纳防奏迟延亦交部议罪再从前出之御史等未经查出若被现今出之叅领侍卫等查出将从前出之御史等严加治罪特谕
　　雍正六年七月二十九日议政王大臣等奉
　　上谕谕前锋防领防军叅领骁骑防领侍卫御史小衙门堂官等现今八旗副都统缺甚多凡朕知其大槩之人俱经録用继则王大臣等荐举之人亦皆録用防来俱属平常其为侍卫防领时皆系可用之人一经擢任大臣即时改变不似从前只图保身事事推诿并不实心为国効力是或荐举之时遗漏贤员未荐或大臣等陋习浸染之所致朕俱不觧其故夫人之才能与为国宣力之心惟己自知之王大臣等荐举之时如何能深知其衷心与其才能乎尔等有素抱才能矢为国効力之心者可自行荐举勿以自荐为嫌羣相退缩也身列大臣则为国効力之处亦大若责任轻者于黾勉供职之外不得越分妄办大臣之事其効力之处小矣且满洲官员并不分文武若以自荐为嫌恐有不合但知兢兢自守彼战阵之时奋勇先登不惜身命者岂非効力国家耶果有为国効力之心勿论何地均属一体有何瞻顾退缩之处古人尚有由白丁自荐者况尔等俱系现任职官理宜自行荐举与其为人所荐不若自荐也将此晓示伊等俟各自荐举后朕再斟酌録用特谕雍正六年八月初九日
