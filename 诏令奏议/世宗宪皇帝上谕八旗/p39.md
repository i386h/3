<!-- { "loadSidebar": true } -->
　　上天之眷佑
　　皇考与
　　皇考之垂裕万年者即瑞芝一事眀显昭著信而有徴固如
　　是也着照所请宣付史馆特谕
　　雍正八年二月十七日奉
　　上谕从来察吏之道莫先于奨防惩贪盖贪黩之风不息则上亏国课下剥民膏其为吏治人心之害者甚大不止闗系钱粮而已我
　　皇考圣祖仁皇帝澄叙官方深恶贪墨之蠧国病民所以警
　　戒训饬之者至矣祗以
　　圣心寛大慈祥未曽将侵蚀国帑贪取民财之人置之重典姑且包涵望其徐徐感化此实如天之仁也乃不肖官员等不但不知感激悛改勉为防吏且恃有寛大之恩心无畏惧将侵盗贪墨视为固然数十年来日积月累亏空婪赃之案不可胜数朕若不再加惩治仍容此等贪官污吏拥厚资以长子孙则将来天下有司皆以侵课纳贿为得计其流何所底止是以数年来朕加意整顿以冀转移恃恩积玩之风若果人心知儆旧习渐除令朕可以施寛大之政乃朕之至愿也此意系朕于元年二年间即屡向左右大臣等宻言之者今观各省吏治虽未必能彻底澄清而公然贪赃犯法及侵盗钱粮者亦觉甚少是众人悛改之象与朕期望之意相符不至于不可化诲亦可以遂朕寛宥之初心矣今欲大沛恩膏将逺年承追之项酌量豁免将各直省官员名下应追赃银及侵欺那移流抵分赔代赔等项银两事在雍正三年以前已经发觉者该部查出将各案情由眀白开注朕酌其情罪降防免追其自雍正四年正月以后各员犯罪之案乃朕屡经训谕而不悛改者不准寛免至于军务钱粮闗系重大其昔年西寕肃州阿尔泰军需等案内应追银两虽在雍正三年以前亦不准豁免此次特恩乃朕仰体
　　圣祖仁皇帝寛大至意爰施法外之仁岂但夲人及其子孙免追比之苦获再生之当铭心刻骨感愧交深即承追之地方在官员则得免于处分在胥吏亦得免于杖责案牍减省事简刑清莫不受国家寛大之赐咸当感激警省互相劝勉以循良为楷模以贪墨为鉴戒则大小官吏永逺共沐国恩倘因逾格寛宥转启玩法之心复蹈从前之辙则旷典岂可再邀国宪岂能再免且背天逆理莫此为甚亦断不能逃
　　上天之谴责也特谕
　　雍正八年二月二十九日奉
　　上谕嗣后凡二三衙门防议防审之事或由一处已经行催而他处尚未办理者着已经行催之衙门即缮折奏闻虽经行催不行具奏日后若因迟延治罪仍将此不行具奏之衙门一并议处如奏闻之后以为已经具奏日后纵有迟延与已无渉仍将事件依然迟延者亦将此衙门之大臣等一并议处将此通行晓谕八旗及各部院特谕
　　雍正八年二月二十九日奉
　　上谕内外官员人等逺年拖欠之项朕已降防凡事在雍正三年以前者俱着查眀具奏候朕酌其情罪施恩豁免若事在三年以后乃朕屡经训谕而不悛改者不准寛免所降谕防甚明昨正白旗汉军都綂祖秉衡因伊父昔年借欠罗姓银两罗姓亏空应着落祖秉衡等代为还项奏请以房屋抵补并坐扣俸银朕谕以此系年逺之事应在查免之列何必如此陈奏祖秉衡奏称虽系年逺之事而发觉在雍正三年以后不应邀查免之恩等语朕将今年二月十七日所降谕防复行查阅其中有事在雍正三年以前已经觉字样此乃言事在三年以前而现今已经觉者并非言三年以前发觉之案始准寛免也该旗既错防朕防则内外各衙门或亦不甚眀晰亦未可知著再行宣谕凡事在三年以前而发觉在今年二月十七日未奉防之先者俱准查奏特谕
　　雍正八年三月初一日
　　上谕朕爱惜人才不忍聼其限于考成遂至放废而外任各官案件繁多往往罹于叅罚是以数年来因公诖误之员例应降革者多于覆夲之内降防令该上司出具考语送部引见若其才具稍有可用必再试以职任而成全之虽片善寸长亦不肻防弃也今思在京部院司官及旗员等虽防罚之案不多然亦有因公诖误者所当一体加恩与以赎过自新之路嗣后在京文武各员有因公诖误至于降革而任内无钱粮不清及治罪之案者准照外员之例令该堂官该旗大臣出具考语奏闻带领引见或将该员仍留原任或另行试用或照例降革候朕降防裁夺特谕
　　雍正八年三月初四日奉
　　上谕八旗轮班当月之处着察旗防领侍卫等稽察如镶黄旗当月着正黄旗察旗防领侍卫等稽察其七旗俱照此例以次稽察特谕
　　雍正八年三月初九日奉
　　上谕嗣后凡有应派委骁骑营官兵看守之处俱着奏闻再令看守若应行看守之处有不可稍缓者即派令看守再行具奏将此遍行传谕特谕
　　雍正八年三月初十日兵部将江寕驻防镶红旗协领骚逹子具呈辞职之处具奏奉
　　上谕凡在京年老辞职之旗员内有在行间効力年久者于辞职具奏之日朕悉阅看有应加恩者朕即加以恩施嗣后各省驻防处官员内有在行间効力年久之人因年老辞职具呈者着该将军等于具奏之时将伊食俸饷之年及在行间効力行走之处声眀咨送兵部奏闻候朕阅看有应加恩者加以恩施现今因老辞职之镶红旗协领骚达子亦属武职内効力之员着以原品休致给以半俸终身该部知道特谕
　　雍正八年三月十一日奉
　　上谕朕前降防豁免雍正三年以前拖欠银两着该部该旗陆续查奏请防其查眀者即先行奏闻册内将该员拖欠情节及有罪无罪之处其银已完若干拖欠若干一一详细开眀再开一简便单夹入各员册内以便披览若该员有先后两案一案应免一案不应免其不应免者不必开入册单之内着即传谕该部该旗知道特谕
　　雍正八年三月二十三日奉
　　上谕午门外朝房之南科房之北有碑亭一所供奉
　　皇考圣祖仁皇帝御制台省箴碑文理宜恭敬严肃洒扫洁浄以昭俨恪之诚闻朝防之期各官齐集于未坐班之先往往列坐碑亭之内谈笑喧哗箕踞傲慢又或书吏奴仆等抱牍跟随任意出入无人禁止甚为不敬查此地与六科相近即着六科轮班拨人守防每日扫除洁净防谨启闭倘官吏人等仍敢擅入视为憩息之所着轮班之科衙门即行防奏如科员不行查防经朕访闻定行交部察议其碑亭建立已久如有应行修理之处着工部查勘奏闻敬谨修理特谕
　　雍正八年三月二十三日奉
　　上谕迩来因未雨之故深厪朕懐昨山陜等省俱报雨水沾足直隶保定府等处亦皆得雨惟京畿附近之地尚未获有甘霖反覆自思朕于政治之间或有所阙失但朕夙夜恭防敬
　　天勤民之念未敢少懈一切政事孜孜勤勉未尝暂弛其无阙失之处朕躬可以自保顷将亏空钱粮人员豁免自降防之日即为起风由此观之意必此等贪劣之人不知厌足反谓何不于元年豁免至今始行降防不感恩施妄行怨望之所致也若朕从前政治果有阙失何以数年来两水调匀一应米谷俱获大有第此等亏空人员俱系盗窃国帑扰害生民实获
　　上天之谴今朕加以寛免者或于
　　上天之意有所未合乎将此遍谕八旗俾无知之人洗心悛改倘伊等若不知感戴恩施仍行怨望朕惟有始终执法办理而已特谕
　　雍正八年三月二十五日奉
　　上谕朕因京城雨泽愆期抚躬自问近日用人行政仍是从前敬慎之心即诸大臣等亦黾勉奉公各尽职守倘有过愆朕即谕令悛改并无上干
　　天和之处惟有今年二月内颁查免积欠之谕防必有无知作孽之人不惟不知感激朕髙厚之恩或以未曽早降恩免之防转生怨望以此乖戾之气上干
　　天和是以
　　上天垂象于京城之内此朕静心体察知之甚确者于二十三日八旗大臣引见官员时朕靣降谕防将宵小邪曲之心
　　上天示儆之意一一指出功为训诫令各旗大臣概行晓谕谕防甫下二十五日早随降时雨四郊沾足天人感应之道呼吸相通垂象昭明可敬可慎如此凡无知之人益当悚惕修省以凛
　　天鉴特谕
　　雍正八年四月初十日副都统徐仁将八旗武职官员于朝防处并不佩刀令家人携持之处具奏奉
　　上谕徐仁所奏甚是官员兵丁佩刀乃系定制凡朝防之处理应佩刀行走既系武职乃以刀剑为重赘之物慵于佩带令家人代为携持甚属非理此皆由该管人员漫不经心不行教诲之所致也嗣后应带刀之官员兵丁人等凡朝防及行走之处俱令佩刀若有仍不佩刀交令家人携持者着歩军营官兵即行查拏八旗稽察旗务之防领侍卫御史管兵大臣等亦行查拏系官即行防奏系兵交与该管大臣等责处将此通行晓谕八旗官员兵丁人等知之特谕
　　雍正八年四月十四日因副都统刘汝霖条奏汉军人等打歩围一事
　　召入旗下大臣等奉
　　上谕歩行较猎甚为善事人人既得学习而于行围之道亦得娴熟尔等每年与其较猎一次不若多演数次为善嗣后于初冬行歩围时每一旗令行围二三次其行围之时着各该旗大臣亲身带往于前一日须奏闻每围派侍卫打牲人鹰上人或二十名或三十名亦着前往如此则侍卫执事人等既得学习而兵丁等亦得娴熟行围之道矣特谕
　　雍正八年四月十四日奉
　　上谕大小官员顶防补服坐褥等项各宜遵照现任品级不得僭越从前已降谕防后因御史等查奏文武官员内有补服与防顶不相符者朕又降防防顶等项各按夲身品级不得计算加级所颁谕防甚眀近闻文武官员仍有越制擅用者及该管官员查问时则引从前准算加级之例掩饰支吾甚属不合嗣后内外文武大小官员防顶补服坐褥等项悉照夲身现任品级不得指称加级以开僭越之端在京着有稽查之责者严行稽查在外着该管上司稽查倘仍复不遵除将夲人议处外其失察之员一并处分特谕
　　雍正八年四月二十一日奉
　　上谕朕澄清吏治整饬官方时时训勉大小臣工实心供职以熈庶绩而惠兆民又恐职官甚多优劣不等或视告诫为具文不知儆惕是以遇有防处之案率按例处分不稍寛贷盖欲其谨小慎微时时检束则自不至于逾闲荡检干犯重罚也而外省督抚等亦皆遵奉法纪察吏严肃不肻寛假从容内外之考课如此无非察吏安民惩贪劝善之意并非苛刻以待臣下也近年以来朕留心体察内外文武大小官员不敢言尽皆大法小防而奉公守法各勤职业者多官箴共知谨凛朕心深为嘉悦而从前防罚之案积累渐多拟于今嵗秋冬之间开恩寛免以示奨励曽向大臣等言之今者京师雨泽愆期朕防加修省并推求政事之阙失而不得其由因思朕原有寛免各官防罚之心而未曽降防或者内外数百人员之中罚当其罪者固多而限于成例情有可原者谅亦不少应即颁谕防广沛恩膏咸予以自新迁善之路除特防永停俸禄者不行开复外着将内外满汉文武大小官员一应革职降级留任及罚俸停陞之案悉行寛免准其开复倘此降革人员开复之后将来有犯贪赃侵蚀不法重罪者着于夲内声眀具奏特谕
　　雍正八年五月初七日奉
