<!-- { "loadSidebar": true } -->
　　署理江苏巡抚印务兵部右侍郎兼都察院右副都御史降壹级留任臣顾琮谨题为访查事该臣看得韩氏与已故许明卿通奸明卿将氏夫韩押子拋河淹死一案缘明卿与押子素相交好常至其家饮酒顽笑因与押子之妻韩氏熟识雍正拾壹年柒月内氏母卧病其夫外出明卿入氏房乘醉吓逼成奸迨后明卿又时至奸宿虽俱瞒过押子但外论纷纷丑声日着是年玖月氏母病故押子遂挈妻迁居伊叔韩癞子家致与明卿拒绝至拾贰年正月拾壹日晚押子往街看灯途遇明卿赴店共饮押子酒醉不能自走明卿即驮押子行至毛家坝地方念及不能与氏奸好顿起杀机将押子拋入河内淹死是夜韩氏候夫不归寝梦押子告以落河身死之语韩氏次早告知癞子寻觅无踪至拾捌日获尸氏欲报官癞子惧累备棺殓埋经前任山阳县知县汪凤英访闻拘获明卿供认因奸醉后一时起意掼河溺死未与氏商谋录供通详明卿旋于贰月贰拾伍日在监病故嗣据接署县饶万鉴检明实系溺死并讯明其尸肚腹肠出乃被过往不知姓名船篙所戳填格具详饬审先因韩氏供称奸出伊夫纵容据按察使郭朝鼎将韩氏拟杖转详经臣檄驳兹据按察使郭朝鼎审拟招解前来臣提犯亲鞫韩氏坚供先虽通奸是日委无知情情事查许明卿到案初供亦称氏未同谋似无遁情除许明卿在监病故韩癞子在家病故均不议外韩氏合依奸夫自杀其夫奸妇虽不知情亦绞例拟绞监候查韩氏所犯非干十恶事在雍正拾年拾贰月拾肆日恩赦以前应予援宥地方陈文听从尸叔韩癞子隐匿不报行仵杨伯侯同行私殓俱依律各杖池拾事犯赦前均应援宥谨题请旨

　　2全宗18卷6号干隆元年八月二十四日

　　刑部等部总理事务兼总理刑部事务和硕果亲王臣允礼等谨题为明事该臣等会议得任保等奸拐石生云之妻刘氏苟进才之妻郭氏一案据直督李卫称缘任保先在交河县与石生云同居乘石生云外出与伊妻刘氏奸好诱刘氏同逃至京迨任保独自回家被石生云撞遇控县拘审任保不认被脱逃任保带领刘氏回南皮县居住恐被石生云告发遂与伊妹夫刘三杓子商谋唤石生云至刘五家给银四两小钱一千文恳其写立卖妻文契石生云欲藉此为拐逃凭据听从画押收其银钱连赃赴南皮县具控署县事东安县知县石声闻因石生云已立卖契即将刘氏断归任保除首出银钱之外复断给银八两结案而任保之妹夫刘三杓子先在东光县赁苟进才房屋同住即与其妻郭氏通奸苟进才佣工外出刘三杓子见郭氏穷苦商同任保代为主做饭任保将郭氏接至家中奸宿起意售卖与郭氏商允令其称为刘福才之妻领交官媒张许氏宋曲氏主出卖研讯不讳将任保刘三杓子依例拟遣刘氏郭氏拟以枷责高世恩拟徒张许氏等拟杖均援赦免罪等因具题前来据此应如该督所题任保刘三杓子均合依和诱知情例应佥妻刺字遵照干隆元年五月初六日奏准改定之例酌发云贵川广瘴地方刘氏郭氏系妇人应各照例枷号两个月责四十板脱任保之差役高世恩合比依狱卒不觉失囚者囚罪二等律杖九十徒二年半至配所责三十五板冒昧收留拐卖妇女之张许氏宋曲氏俱应照不应重律各杖八十系妇人照律收赎今恭遇雍正十三年九月初三日恩诏任保等所犯情罪俱与赦相符任保刘三杓子高世恩刘氏郭氏张许氏宋曲氏均应援赦免罪张许氏宋曲氏均免收赎刘氏郭氏各给还本夫听其去留高世恩仍革役再查臣部于雍正十三年九月二十一日将朝审内应赦人犯折奏本日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪决不贷也详悉晓谕中外臣民知之特谕钦此应令该督将任保等详记档案如再干法纪加倍治罪再该督既称代写卖契逸犯刘五事在赦前免其缉究仍记档案奸生子女给任保收养身价银两照追入官等语亦应如该督所议完结再该督称将拐犯录供不行通报之南皮县前任改教知县曹玙及不行审出实情草率完结之前署县事东安县知县石声闻均事在恩赦以前免其查参将应禁人犯任保不行收禁之交河县知县徐琮已经病故应毋庸议等语均毋庸议臣等未敢擅便谨题请旨

　　2全宗18卷7号干隆元年八月二十五日

　　总理事务兼总理刑部事务和硕果亲王臣允礼等谨题为奸拐妇人乞天法究事该臣等议得董保成奸拐董玉川之妻刘氏一案据直督李称董保成与董玉川同姓不宗缘董玉川之妻刘氏曾与董保成之侄董尚仁通奸被董玉川拿获送县将男妇枷号发落刘氏仍给本夫领回董保成亦萌念见刘氏在门首浣衣引诱至家成奸私相来刘氏因家贫难度又见伊夫恶其行有欲杀害之语起意向董保成商量逃走董保成应允刘氏即乘夫在外逸出同董保成逃至磁州潘王村假充夫妇向赵德保赁房居住做工度日经董玉川赴县具控缉获董保成刘氏到案屡审不讳将董保成拟遣刘氏拟以枷责援赦免罪等因具题前来据此应如该督所题董保成合依和诱知情例佥妻发宁古塔系平常发遣人犯应照干隆元年五月初六日奏准发云南瘴少轻地方交与地方官严行管束仍照例刺字刘氏系妇人应照例枷号两个月责四十板但董保成刘氏俱事犯在雍正十三年九月初三日恩赦以前均应免罪再查臣部于雍正十三年九月二十一日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此钦遵将董保成等详记档案仍令该督将刘氏给与伊夫董玉川领回听其去留臣等未敢擅便谨题请旨

　　2全宗18卷8号干隆元年八月二十八日

　　署理江苏巡抚印务兵部右侍郎兼都察院右副都御史降壹级留任臣顾琮谨题为豪仆强奸等事该臣看得郭详甫图奸姜成之媳唐氏殴伤成之气郁身死一案缘详甫系戈士奇家仆人雍正拾年柒月拾壹日士奇遣详甫至庄讨取秋租住宿姜成之家详甫见成之之媳唐氏少艾先于拾日向氏调笑唐氏不理拾肆日该成之轮管饭食士奇又令表兄吴圣英来庄照看均在成之家晚饭留饮详甫将成之之子姜广源有意灌醉吴圣英往莆台庵内歇宿详甫仍宿成之家夜半时候详甫乘广源醉卧披衣入唐氏房内摸氏欲奸氏惊觉叫喊将详甫布拉下详甫急出成之闻喊起扭详甫掌击成之左右肩胛成之拉住详甫扭往莲台庵告诉吴圣英广源亦往诉庄头庵僧元润开门进内点灯讵成之年老素弱兼患肚痈尚未收口一时恼怒过于用力气结倒地殒命尸子控州验详批府转发甘泉县承审先据甘邑审拟由府司招解经臣亲勘因拟罪未协驳饬查议兹据按察使郭朝鼎改拟具详前来臣复核无异查图奸妇女亲属起捕被殴非因本伤身死律例无正条郭详甫应比照因奸威逼人致死律拟斩监候姜成之患痈未痊仵作栾俊漏报填格律杖捌拾查郭详甫等均事犯赦前罪应援宥仍追埋记档再犯加倍治罪谨题请旨

　　2全宗18卷9号干隆元年八月二十八日

　　太子少保兵部尚书兼都察院右副都御史总督直等处地方紫荆密云等关隘提督军务兼理粮饷加十一级纪录二十三次又军功纪录一次驻札保定府臣李卫谨题为叩乞关究事该臣看得元氏县崔存哥奸拐已故许斗之妻李氏一案缘存哥籍栾城与无服族兄崔三猴儿比居住李氏常往存哥家内行走即与通奸雍正十一年崔三猴儿物故李氏改嫁元氏县许斗为妻雍正十三年许斗又复病故李氏思改嫁存哥于十一月初九日至崔存哥家令娶伊为妻存哥因财礼无措即与氏商谋逃走李氏允从遂于是夜同逃行至宁晋县撞遇赵祥查问存哥称妻出外食恳求借屋暂居赵祥信以为实即与闲房居住经许金赴县具控关获到案审认不讳崔存哥照例刺字发往云贵川广瘴少轻地方管束李氏照例折枷号两个月责肆拾板但事犯在雍正十三年十一月十四日恩赦以前均应援免遵旨详记档案再干法纪加倍治罪将崔存哥递回原籍交保严加管束查点李氏给与本夫亲属领回听其去留谨题请旨

　　2全宗18卷10号干隆元年八月二十八日

　　太子少保兵部尚书兼都察院右副都御史总督直等处地方紫荆密云等关隘提督军务兼理粮饷加十一级纪录二十三次又军功纪录一次驻札保定府臣李卫谨题为报明访查人命事该臣看得坻县王氏勒死亲夫李八一案缘王氏之母马氏改嫁李八之父将氏配与李八为妻李八酗酒暴戾虽与王氏成婚多年生有子女时常凌辱迨父母故后益复残恶每遇酒醉殴骂不已甚至将王氏双眼穵瞎王氏隐恨已非一日至干隆元年二月十二日王氏因双目失明洗锅不洁李八又行捶楚付以刀绳令其自尽及氏投缳李八又将绳夺落复行痛打王氏情迫不甘随于十四日夜乘李八大醉归卧伊子李四及伊女三哥俱已睡熟萌杀机用绳将李八手足捆缚又以膝压其膛用绳套于颈上插箸勒绞以致李八立时殒命审认不讳王氏依律凌迟处死伊子李四并女三哥均不知情应无庸议谨题请旨

　　2全宗19卷1号干隆元年八月二十八日

