<!-- { "loadSidebar": true } -->
　　刑部等衙门经筵讲官大学士兼管刑部尚书事务加三级臣徐本等谨题为盗拐窝事该臣等会看得长兴县民赵以能等轮奸唐氏一案据浙督嵇曾筠称缘唐氏原系朱位观之妻朱位观贫病同叔朱明观母舅金兴观并唐氏之兄唐元共载唐氏至长兴县浼姚永臣为媒朱明观主婚金兴观代写婚书朱位观冒认小叔将唐氏改嫁与李永禄为妻得财礼银一十四两朱明观得银二两唐元得银三两余银系朱位观收得唐氏思归母家于雍正十三年六月初九日夜私取银钱绵布等物背包至午山桥地方适赵以能徐森魁路遇唐氏赵以能即夺取包裹复持刀恐吓同徐森魁将唐氏强拉至坟堂空屋每夜二人轮奸已经九日李永禄寻妻不得投保查访赵以能恐事败露雇唤李明魁之船又给沉士光银三钱倩其伴送唐氏至母家沉士光在船亦与唐氏通奸一次关获各犯屡审供认不讳赵以能照例拟斩立先行刺字徐森魁依例拟绞监候候文刺字俱不准援赦唐氏沉士光等分别拟以枷责仍援赦免罪等因具题前来据此应如该督所题赵以能合依轮奸之案审实照光棍为首例拟斩立徐森魁合依光棍为从例拟绞监候秋后处照例刺字均不准援赦该督既称唐氏被空屋不能喊救但当沉士光伴送时又在船内通奸唐氏沉士光俱应照犯奸例各枷号一个月杖一百朱位观将唐氏认嫂改嫁应照将妻妾妄作姊妹嫁人律杖一百主婚之朱明观代写婚书之金兴观为媒之姚永臣并唐氏之兄唐元俱合依为从一等律各杖九十查唐氏等事犯在雍正十三年九月初三日恩赦以前均应免罪再查臣部于雍正十三年九月二十一日将朝审案内应赦人犯折奏本日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此应令该督钦遵谕旨办理唐氏离异归宗李永禄聘娶唐氏不知为有夫之妇应照律不坐追还财礼赵以能所夺唐氏银钱什物落该犯家追赔并给李永禄收领沉士光所得赵以能银三钱照追入官臣等未敢擅便谨题请旨

　　2全宗26卷2号干隆元年十二月初六日

　　刑部等衙门经筵讲官大学士兼管刑部尚书事务加三级臣徐本等谨题为因奸致死等事该臣等会议得杨惠图奸无服族婶李氏未成致氏羞忿服毒身死一案据福抚卢焯称缘杨惠系李氏之夫杨永基无服族侄雍正十三年十月初三日杨惠探知杨永基偕母外出遗李氏在家杨惠起意图奸是夜三更拨门入室甫至卧床揭开李氏之被李氏喊当有李氏夫兄杨景闻声赴援杨惠奔逸次日杨景报知杨永基报明族j李氏羞忿不甘欲寻自尽杨永基劝阻初六日杨永基告妻家欲行告究李氏即采服毒草奔至杨惠家毕命屡审不讳将杨惠拟绞监候等因具题前来据此应如该抚所题杨惠合依强奸未成但经调戏本妇羞忿自尽例拟绞监候秋后处再该抚称查强奸致死虽为常赦不原但恩诏未经开明不赦前汇赦案内因调奸以致本妇羞忿自尽者准到部覆援宥在案杨惠应予援赦免罪等语查臣部等衙门汇赦案内依但经调戏本妇羞忿自尽者俱经援免在案今杨惠事犯在恩赦以前应援赦免罪再查臣部将朝审内应赦人犯折奏奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此将杨惠详记档案外应令该抚钦遵谕旨办理仍向杨惠名下追埋银二十两给付尸亲收领再该抚称李氏守正不污清节可嘉应请旌表以广皇仁等语查定例内凡妇女强奸不从以致身死者旌表等语今龙溪县民杨永基之妻李氏因杨惠调奸羞忿自尽似兹贞烈洵属可嘉应照强奸不从以致身死之例准其旌表令该抚转行该地方官照例给银三十两听本家自行建坊外其该县节孝祠内设位之处照恩诏定例遵行臣等未敢擅便谨题请旨

　　2全宗26卷3号干隆元年十二月初七日

　　巡抚山东等处地方督理营田兼理军务兵部右侍郎兼都察院右副都御史臣法敏谨题为举报事该臣看得文登县刘所打死僧人照庆一案缘雍正拾年月内照庆曾雇刘所砌墙欠伊工钱未楚至拾壹月初贰日刘所探亲未归遗妻丛氏独处照庆至刘所门首询知刘所外出即入丛氏室内索火吃烟出言调戏丛氏骂詈照庆始行奔逸次日刘所归家丛氏告知前情刘所气忿往寻照庆理论照庆出外适逢照庆之徒普进刘所告诉情由普进以好言劝回至初伍日晚刘所复至庵内寻遇照庆理论照庆不服刘所即抓伤照庆鼻梁唇吻照庆骂詈刘所又拾石击伤右耳轮倒地照庆扭结刘所咬其手背顿起杀机复用石连击照庆额颅眉丛等处又用手巾勒其咽喉以致立时殒命剥取衣服而遁严审该犯供认如绘严加究诘委无图财谋命情事刘所依故杀律拟斩监候刺字秋后处决已获小袄给主收领未获道袍倍追给主等情据按察使黄叔琳审解前来经前抚臣岳浚覆审移交到臣臣复核无异理合具题伏祈皇上下法司核覆施行谨题请旨

　　2全宗26卷4号干隆元年十二月初七日

　　巡抚江西等处地方兼理军务都察院右副都御史臣俞兆岳谨题为奸棍拐逃乞赏关差同缉获究事该臣看得罗朝贵奸拐王之升之妻吴氏一案缘朝贵籍广东迁居南康县卖鱼为业与寄籍康邑之信丰县民王之升对门居住与之升之妻吴氏熟识朝贵起意图奸雍正拾年拾贰月贰拾柒日之升回籍拜祖朝贵遂往调戏吴氏成奸嗣后情密干隆元年正月拾玖日吴氏恐夫知觉商之朝贵朝贵起意拐逃吴氏允从至贰拾贰日吴氏因母家接回即与朝贵约定是日下午令其中途等候朝贵往诱归匿于屋后碓房待至二更收拾行李干粮同逃至贰月初壹日始到湖广寻无田佃又带氏回广东祖籍于月初柒日行至信丰县适遇之升表亲殷子玉认获送官报知之升禀县关提到案审供不讳罗朝贵依例发宁古塔给穷披甲人为奴查罗朝贵未娶妻室遵照干隆元年伍月定例不必解部发云贵川广烟瘴少轻地方交地方官严行管束仍刺字吴氏照例枷号两个月杖壹百给与本夫听其去臣未敢擅便谨题请旨

　　2全宗26卷5号干隆元年十二月初七日

　　刑部等衙门经筵讲官大学士兼管刑部尚书事务加三级臣徐本等谨题为因奸害命等事该臣等会议得林意图奸无服族姑林酉娘未成致林酉娘羞忿服毒身死一案据福抚卢焯称缘林酉娘于雍正十三年九月十七日伊父林天郎令屋后看守晒谷适林意亦在田内打稻草窥见林酉娘只身在彼向前搂抱图奸林酉娘不从将林意眉上腮脥抓破喊詈时有林五经过喝阻林意奔遁未经成奸林酉娘羞忿采服毒草归家将情由告知伊母逾时毒发毙命屡审不讳林意依例拟绞监候等因具题前来据此应如该抚所题林意合依强奸未成但经调戏本妇羞忿自尽例应拟绞监候秋后处再该抚称近准部覆于前汇请援赦案内因调奸未成以致本妇羞忿自尽者准予援免在案林意应予援免等语查臣部等衙门汇赦案内但经调戏本妇羞忿自尽者俱经援免在案今林意事犯在恩赦以前应援赦免罪再查臣部将朝审内应赦人犯折奏奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此将林意详记档案外应令该抚钦遵谕旨办理仍向林意外下追埋银二十两给付尸亲收领再该抚称林酉娘守正不污志节可嘉应请旌表以阐幽芳等语查定例内凡妇女强奸不从以致身死者旌表等语今安溪县林天郎之女林酉娘因林意图奸羞忿自尽似兹贞烈洵属可嘉应照奸不从以致身死之例准其旌表令该抚转行该地方官照例给银三十两听本家自行建坊外其该县节孝祠内设位之处照恩诏定例遵行臣等未敢擅便谨题请旨

　　2全宗26卷6号干隆元年十二月初七日

　　巡抚江西等处地方兼理军务都察院右副都御史臣俞兆岳谨题为究填父命事该臣看得朱小八殴死无服族叔朱天玉并陈氏投水身死一案缘小八已故之叔朱爱一遗妻陈氏与天玉共庄而居天玉与陈氏奸好干隆元年肆月贰拾伍日夜二更时分小八听闻犬吠惊起见陈氏房门未闭天玉自房而出时因黑暗小八疑为窃贼拳殴天玉右~颊天玉转身回殴小八又拳殴其堂右肋值陈氏幼子传仔闻喊惊醒携灯出照小八始认系天玉因其在房走出自必与氏通奸遂与天玉相闹而散讵天玉复至小八门首炒闹小八出论天玉以头向撞小八拳伤天玉左胁天玉俯身拾石小八拳殴天玉右后胁朱起六出劝天玉疑为助殴即行喊骂起六遂未劝阻天玉负伤归至门首殒命讵陈氏因奸败露于贰拾捌夜投水身死审供不讳究非有意朱小八依律拟绞监朱起六依律杖捌拾臣未敢擅便谨题请旨

　　2全宗26卷7号干隆元年十二月初七日

　　刑部等衙门经筵讲官大学士兼管刑部尚书事务加三级臣徐本等谨题为呈报事该臣等会看得王四等殴伤杨起凤身死一案据河抚富德称王四与杨起凤并无隙王四赘居妻父王大家中杨起凤曾继与王四妻叔王三为义子嗣经归宗缘杨起凤探望王三暂留居住王三探亲未归王四与妻弟王贵子王牛子赴地力作遗妻王氏独处杨起凤乘隙拉王氏调戏被王氏持棍赶骂杨起凤始逸至晚王四归家适闻拉奸情由王四即同王贵子王牛子向王氏询明王四谋殴泄忿令王贵子王牛子各皆允从王四拾取柴棍王贵子持灯同至杨起凤熟睡床上王四用棍连击杨起凤右肩甲杨起凤惊醒滚跌床下王四令将绳头掷过屋梁同王牛子齐拉悬起王四用棍殴伤杨起凤左右臀腿等处当经j人杨魁夺棍劝止杨起凤詈王四又拾柴条打伤杨起凤咽喉肾囊杨魁拉劝王四进内并令王牛子将绳解放杨起凤奔逸王牛子赶至河扒追及杨起凤詈王牛子拾石殴伤脑后发际杨起凤辱骂不止王牛子复殴伤右腕伤重倒卧路旁经杨起凤之兄杨起龙奔视将杨起凤扶至庙内殒命屡审不讳将王四拟绞王贵子等拟杖但事犯俱在恩赦以前应请免罪等因具题前来据此应如该抚所题王四合依同谋共殴人因而致死以致命伤为重下手伤重者绞监候律应拟绞监候王贵子与王牛子俱合依余人律各杖一百该抚既称王四等事犯俱在雍正十三年九月初三日恩赦以前应请免罪等语均应准其免罪再查雍正十三年九月二十一日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟改悔永为良民法司仍照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此钦遵应令该抚将王四等详记档案如再干法纪加倍治罪仍向王四名下追埋银二十两给付尸兄杨起龙收领臣等未敢擅便谨题请旨

　　2全宗26卷8号干隆元年十二月初八日

