<!-- { "loadSidebar": true } -->
　　刑部等衙门经筵讲官东阁大学士兼管刑部尚书事务加三级臣徐本等谨题为拐棍见获弟妇有着事该臣等会看得朱望奸拐马氏打胎致死一案据原署苏抚顾琮称缘胡贵弟妇马氏并子顶郎孀居与朱望调奸怀孕商同逃雍正十二年四月二十九日马氏领子顶郎同朱望逃至嘉定县借樊圣空屋居住嗣朱望闻知胡贵控县差缉马氏恐被弋获欲图归计朱望以尚未分娩起意堕胎买药于五月二十二日煎服马氏腹痛生下死孩掉弃水中淌血不止次日殒命朱望将顶郎送胡贵上拿获该犯屡审不讳将朱望依律拟斩监候援赦免罪等因具题前来应如该抚所题朱望合依因奸致死者斩律应拟斩监候秋后处事在恩赦以前应免罪仍照追埋银两及衣帐等物给尸亲收领再查臣部于雍正十三年九月二十一日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不宽贷也详悉晓谕中外臣民知之特谕钦此应令该抚遵奉谕旨办理臣等未敢擅便谨题请旨

　　2全宗28卷3号干隆元年十二月十五日

　　经筵讲官东阁大学士兼管刑部尚书事务加三级臣徐本等谨题为据投报明事该臣等议得平湖县民顾三奸拐王宁雅之媳俞氏走一案据浙督嵇曾筠称缘雍正十三年四月间王宁雅雇顾三在家同工作王宁雅见顾三与伊媳俞氏戏笑当将顾三回出迨至九月间王宁雅患病复唤顾三工顾三即与俞氏通奸于十一月十八日晚至俞氏外诱约同俞氏允从于二十一日夜出走王宁雅控县缉获二犯屡审不讳查顾三系暂雇王宁雅家工并未立有年限工契应同凡论其犯奸虽在雍正十三年十一月十四日恩赦以前拐已在赦后顾三应依例酌发云贵川广瘴少轻地方俞氏照例枷责仍援赦免罪等因具题前来据此应如该督所题顾三合依和诱知情之人律应流徙者俱发宁古塔给披甲人为奴例仍照例刺字遵照干隆元年五月初六日奏准令该督酌发云贵川广瘴少轻地方交与地方官严行管束俞氏系妇人照例枷号两个月责四十板恭遇雍正十三年十二月十四日恩诏俞氏应免罪再查臣部于雍正十三年九月二十一日将朝审案内应赦人犯折奏本日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此应令该督钦遵谕旨办理俞氏仍给伊翁王宁雅收领听其去留臣等未敢擅便谨题请旨

　　2全宗28卷4号干隆元年十二月十五日

　　刑部等衙门经筵讲官东阁大学士兼管刑部尚书事务加三级臣徐本等谨题为报明地方事该臣等会看得徐五谋杀李干生一案据原署苏抚顾琮称徐五之父徐子华与李干生交好徐子华病故李干生遂与徐子华之妻陈氏通奸徐五因年方七岁气忿隐忍陈氏病故徐五无依经母舅陈二雇与程服公佣工雍正十三年三月十一日徐五前祭扫触起李干生奸占伊母之起意谋杀为父泄耻三月十五日唤出李干生刀戳咽喉右手心李干生伤重殒命屡审不讳将徐五依律拟斩监候等因具题前来应如该抚所题徐五合依谋杀人律拟斩监候秋后处照例刺字再查臣部议覆山西省不应援赦人犯内斩犯智攀凤子因母刘氏孀居被智法魁贿嘱智兰小子哄刘氏开门成奸后刘氏改适智攀凤子因母嫁弟幼情不能堪见智法魁耕地用棍欧伤身死复忆哄门诱奸之刀扎智兰小子殒命智攀凤子因伊母被奸天性忿激情堪恻悯应否援免伏候钦定等因奉旨智攀凤子亦宽免钦此钦遵在案今徐五因李干生先经奸占伊母且据伊舅陈二质供从前李干生奸占陈氏是实徐五为父泄耻将李干生杀死事犯赦前与智攀凤子情罪相同可否宽免伏候谕旨遵行臣等未敢擅便谨题请旨

　　2全宗28卷5号干隆元年十二月十五日

　　刑部等衙门经筵讲官东阁大学士兼管刑部尚书事务加三级臣徐本等谨题为夫伤妻命事该臣等会看得张恭铲伤伊妻徐氏身死一案据河抚富德称张恭与伊妻徐氏素相和好缘张恭赶集醉归令徐氏造饭徐氏答以尚早张恭出言詈骂徐氏回张恭气忿见旁有木柄铁铲手拾起向徐氏掷打不期铲头戳伤徐氏咽喉殒命屡审不讳将张恭拟绞监候援赦免罪等因具题前来据此应如该抚所题张恭合依夫殴妻至死律拟绞监候但张恭事犯在雍正十三年十一月十四日恩赦以前相应免罪再查雍正十三年九月二十一日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟改悔永为良民法司仍照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此钦遵应令该抚将张恭详记档案如再干法纪加倍治罪该抚既称张恭之父张振方年已七十一岁止有张恭一子并未生孙例应留养但该犯已经援赦免罪毋庸议等语应毋庸议臣等未敢擅便谨题请旨

　　2全宗28卷6号干隆元年十二月十五日

　　刑部等衙门经筵讲官东阁大学士兼管刑部尚书事务加三级臣徐本等谨题为杀死二命事该臣等会看得阿尔喜勒死伊妻关氏并杀死小功服侄察那布一案据宁古塔将军博第等咨称查律内奸夫奔走良久或赶至中途或闻奸次日追而杀之并依故杀论又律内夫故杀妻者绞监候等语阿尔喜因觉伊妻有孕访询未得确实诘询十三岁之新保闻得察那布与伊妻有奸即将察那布捆缚拷询应承遂将察那布并伊妻杀死并非到官审明承认亦非奸所获奸登时杀死且伊妻并未承认奸情看此明系阿尔喜疑奸所致应将阿尔喜照律拟绞监候五林保费雅三保同阿尔喜将从缚禁处脱逃之察那布找回以致阿尔喜将察那布杀死至勒死伊妻时五林保费雅三保亦跟前虽未下手加功但听从阿尔喜而行实难辞咎应将五林保费雅三保比照谋杀人从而不加功律杖一百流三千里家人多尔活番达里花色等虽供系听从阿尔喜而行并未下手加功但杀人不当从应将多尔活番达里花色照知同伴人欲谋害他人不即阻当例各鞭一百等因咨达前来查律内故杀小功堂侄者绞夫故杀妻者亦绞又例内二罪相等从一科断等语今阿尔喜故杀小功堂侄并伊妻关氏照例从一科断应如该将军所拟阿尔喜合依夫故杀妻者绞监候律应拟绞监候秋后处五林保费雅三保虽跟伊叔阿尔喜同行但并无预谋情事又未下手加功今该将军遽将五林保费雅三保俱比照谋杀人从而不加功律拟流情罪未协应将五林保费雅三保革去披甲与从伊主同行之家人多尔活番达里花色均照知同伴人谋害他人不即阻当救护律各杖一百时逄热审一等杖九十系旗人各鞭九十该将军既称新保系阿尔喜兄弟之子年仅十三岁并非有意告诉奸情实因阿尔喜吓问情急混行告诉应与不知杀人情事之黄世钧等均无庸议等语应毋庸议臣等未敢擅便谨题请旨

　　2全宗28卷7号干隆元年十二月十六日

　　刑部等衙门经筵讲官东阁大学士兼管刑部尚书事务加三级臣徐本等谨题为报明事该臣等会看得石二小勒死伊妻彭氏一案据直督李称缘石二小与彭氏结褵四载彭氏性情乖张憎嫌其夫初犹和好后即不与共枕已将三年石二小不甘时相反目迨干隆元年二月十四日夜石二小进房唤彭氏同睡彭氏纺花不理石二小即摔其纺车强其就寝彭氏拒绝益厉即取腰带自颈内欲勒石二小犹婉言劝导乃彭氏竟行放泼肆骂激令抽勒石二小被骂气忿即以两手持带用力抽勒当即殒命屡审不讳将石二小拟绞等因具题前来据此应如该督所题石二小合依夫故杀妻律应拟绞监候秋后处臣等未敢擅便谨题请旨

　　2全宗29卷1号干隆元年十二月十六日

　　刑部等部经筵讲官东阁大学士兼管刑部尚书事务加三级臣徐本等谨题为号典女命事该臣等会议得长兴县民徐益世聘娶蔡氏为妻蔡氏不从投水身死一案据浙督嵇曾筠疏称缘蔡氏守节十载伊翁邵其秀以己年衰迈媳又无后欲令改嫁暗嘱j人王加斌配雍正十三年八月十八日邵其秀主婚王加斌同徐安其为媒金起鹏代写婚书徐益世出财礼银一十三两时值蔡氏归宁母家邵其秀于二十日令王加斌摇船诡称伊病接蔡氏载送徐益世家蔡氏划破面脥以示不从于二十三日乘徐益世出外投水毕命查徐益世并非设谋强娶但蔡氏既已毁容示志乃不行送回以致捐生将徐益世拟杖邵其秀王加斌金起鹏均拟杖笞仍援赦免罪等因具题前来据此应如该督所题徐益世合比依因事威逼人致死律杖一百折责四十板邵其秀合依夫丧服满果愿守志而夫家之父母强嫁之者律杖八十年逾八旬照律勿论王加斌徐安其俱合依媒人知情一等律各杖七十折责二十五板金起鹏合依不应轻律笞四十折责十五板查徐益世等事犯在雍正十三年九月初三日恩赦以前均应免罪再查臣部于雍正十三年九月二十一日将朝审案内应赦人犯折奏本日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此应令该督钦遵谕旨办理仍于徐益世名下追埋葬银一十两给付尸父蔡维生为蔡氏与夫合之资其财礼银十三两于各犯名下照追入官再该督称邵蔡氏十载坚贞捐躯完节应请旌表以维风化等语查蔡氏绮岁于归青年守义惟知从一永无媿于重泉自矢靡他更独羞夫再醮十载之幽心未转一朝之夺志何来苦节可贞几类曹媛之截耳诱言不信遂同卢女之捐躯名并洁于秋霜行比清于流水允堪旌表宜恩纶俟命下之日行令该督转行该地方官给银三十两听本家自行建坊外其该县节孝祠内设位之处照恩诏定例遵行臣等未敢擅便谨题请旨

　　2全宗29卷3号干隆元年十二月十六日

　　刑部等衙门经筵讲官东阁大学士兼管刑部尚书事务加三级臣徐本等谨题为报明事该臣等会看得黄达因朱位图奸伊妻刀戳身死一案据原署苏抚顾琮疏称黄达朱位俱在李君盛家佣工黄达田看稻朱位知伊妻张氏独处入图奸张氏喊拒朱位遁出次早李君盛问知情由将朱位逐出黄达归家张氏复诉前情适朱位回取衣服黄达面责其非两相争角朱位身撞黄达黄达气忿取刀戳伤朱位左后次日殒命屡审不讳将黄达依律拟绞监候援赦免罪等因具题前来应如该抚所题黄达合依罪人不拒捕而擅杀以杀论律拟绞监候事在恩赦以前应免罪追埋银二十两给付尸亲收领再查臣部于雍正十三年九月二十一日奉旨赦非善政古人论之详矣但朕即位之初聿遵旧制诞布新恩凡此罪人皆因自取亟宜改悔永为良民法司仍宜照例详记档案如既赦之人再干法纪朕必将伊等加倍治罪不贷也详悉晓谕中外臣民知之特谕钦此应令该抚遵奉谕旨办理臣等未敢擅便谨题请旨

　　2全宗29卷4号干隆元年十二月十六日

