<!-- { "loadSidebar": true } -->
　　防在案自十一日之后十二薄暮大雨一时十三至十六四日之内俱系晴天不意十七十八十九倾盆大雨三昼夜至二十一日未止迨二十二三四五甫晴四日而二十六七八九又复四昼夜大雨若七月三十日起至八月十五日止十六日之间雨者十一日无雨者仅五日此【臣】于清江浦日记之隂晴也其他各处虽稍有不同而大畧亦俱相似淮扬滁鳯兖五府州属数十州县霪雨叠灾请蠲求赈之文重叠交至堆积盈几或称平地水长丈余或称冈阜尽皆淹没或称墙垣悉圮或称庐舍皆冲或称屋脊难窥田禾莫问或称鸡犬絶响或称风浪滔天或称西水下奔海潮上灌或称海潮狂啸溺死人民或称升屋而屋倒于水栖树而树拔于风乗舟而舟被浪覆人逐波流尸随风涛等因【臣】披阅之次殊不禁心为之伤目为之也即如微臣清江浦所居衙署四面皆水街市水深三四五尺不等几漫马背【臣】徃来阅工竟由门内乘舟而出且围墙半圮【臣】之卧榻直与街通若臣济宁衙署则仅存堂屋大屋其围墙与羣房莫不倾倒不堪以【臣】之公署且然则小民栖止之居槩可见矣他如宁波卫囘空粮船四十九只于七月二十八日停泊邢庄闸被夜间狂风暴雨打坏三十一只风息之后止救戽五只其余二十六只尽皆打散总之今岁竒雨在淮扬一带则与康熙十九年相同而兖徐上游则倍于十九年不止除各州县被灾情形应听督抚【臣】查报外【臣】在河言河所有河道情形【臣】谨一一为我
　　皇上陈之查黄河水势自七月十一以后至今并未再涨江南砀萧丰灵邳睢六州县黄河两岸堤工俱皆保固惟徐州南岸牛市口地方堤外积水原深于七月二十七日被异常大风鼓浪将堤土顷刻打去彼时虽抢救有人而风雨大极连人打落堤内有力莫施不半日而打开堤工二十余丈所幸离河甚远且黄水并未出漕积水两日流干随即挂口该管官弁见在挑土填筑不足为患骆马湖因山东异常大雨各处山河之水一时下注全归骆马湖内自七月三十至八月初一一昼夜之间骤长湖水八尺五寸水势如山突然涌至毋论平地桥梁尽皆行水直至初三方始消落水消之后逐一查勘知拦马河减水桥坝六座冲损十之五六并据报去厰房住屋二十余间草芦大甎鸟樟叶桩木石灰□麻等料甚多目今水已大落然秋汛未终其冲损桥坝必俟霜降以后方可兴工修补至此处原系山冈且离河亦远亦不足为患也惟邳宿两州县运河乃漕运咽喉至要之地其东西两岸堤工【臣】于大修加修案内节次费过无限钱粮人力其西堤以内周围百余里数千顷田地自康煕二十年至今业已丰收四年矣本年七月十一日以前虽运河水面离两岸堤顶不过二三尺不等而东堤外骆马湖水面离堤顶尚有六七尺不等也岂期山东各处之水不论河湖田地普面奔流以致一昼夜之间骆马湖水陡长八尺有竒八月初一日先从东堤顶上普面过水一二尺漫进运河随从西堤顶上漫灌邳州将甫离水患甫收四年之田地数千顷仍俱付之波臣矣此宿迁县以上黄运河湖之情形也至宿迁县以下至于清口亦因骆马湖水陡涨虽大半由拦马河桥坝泄去而仍有小半归入黄河以致最高堤顶止出水一二尺不等而稍洼之处河水竟与堤顶相平各官弁危急羽书络绎不絶甚至北岸宿桃交界之古城镇街业已过水二三尺而桃源之曹家嘴堤顶外半边与水面相平内半边忽坐陷寛丈余者长百余丈此二处离河至近设有疎失则立成夺河之患所幸古城镇街原系山冈土性坚硬方一面过水之时随即飞下小埽挑土抢压不二日而保固无虞其曹家嘴后半边坐陷之处乃系远年虚松之旧堤土也幸加修案内前半边新加之土夯筑坚固获免决裂由今以思此工之得免大患者实
　　皇上洞烛机先发帑加修堤岸方得保全否则微【臣】既不敢请帑又无力加修延至今日一坏而不可复救矣【臣】追思徃事殊不禁汗流浃背感戴
　　君恩于生生世世也至于温州庙古城减水坝二座因水平桥面异常冲击以致坝底矶心亦多伤损日来水势稍落业已堵闭断流俟冬初勘明另议修补此宿迁以下清口以上一带黄河之情形也若清口以下至于海口黄河水势与七月十一日以前相仿惟山阳县南岸真武庙以上韩家庄堤工于八月初六日全河大澑南徙新生险工一百六十余丈地土虚松虽见在下埽而随下随冲不能存立查此处内有遥堤足为淮城保障且险处土虽极松而离险数里即属胶土断无夺河成决之患者亦不足虑此清口以下至海口黄河之情形也他如高家堰一带洪泽湖水自七月十三日起至月杪止业已耗去一尺四寸今八月半个月内仍复加长一尺二寸比前尚少二寸最可虑者一起西风为害不小【臣】现在百计设法作防御西风大浪之策以期务保无虞若夫宝应高邮江都三州县运河水势异涨非常处处皆平堤顶惟赖高邮城南各减水坝昼夜宣泄且减坝宣泄不及者即从旁边卑洼坚堤之上平漫而过盖此处地髙土破且有闸坝之水相抵凡从矮堤平漫之水深不过三四五尺入冬不久即可涸出不能为患不似城北东堤清水潭等处之一决不可复救者比也此运河湖堰之情形也总之今年竒雨非常之久以致水势非常之大虽工程不无损伤而损伤之处俱属易于修补其要危急几有夺河成决之患者幸而保固无虞此皆我
　　皇上洪福齐
　　天之所致也至于损伤之工容【臣】俟水势消定确勘情形随
　　机修补其经修防守各官应否
　　题防之处亦容【臣】逐一查明遵例具
　　题可也【臣】谨将黄运河湖水势情形再疏
　　题报伏乞
　　皇上睿鉴施行
　　请免课程疏【开归堡夫】
　　题为再
　　请豁免堡夫课程栁料以苏苦累以固河堤事窃照微
　　【臣】恭防
　　圣谕徃看河南工程【臣】钦遵于康熙二十四年四月内前赴河南巡歴查勘间比有民人拥【臣】马首悲泣呼号问其原委则开归二府属之堡夫刘文盛等备言身等每年止领工食银三四两不等糊口尚且不敷不意顺治十三年管河道方副使突然建议令身等每年办栁一百束蔴十觔芟三十套缆二十条名曰课程遂以为例血赔多年皮穿骨尽前防巡抚都院并本部院两次防
　　题请免课程部议不准今身等田产变完渐及妻子身家已竭姓命难存叩乞本部院再疏具
　　题豁免身等课程如或不然身等情愿不领工食退役归农等因又据开封府南河同知黄锦北河同知王兴元归德府管河通判刘暟管河道副使祖文明各据各州县申据各堡夫哭禀哀求或免课程或退工食等因通详前来又准河南抚【臣】王日藻咨同前事各等因到【臣】该【臣】看得河南开归二府属额设堡夫九百一十四名计其工食每名每岁止牵领银三两八钱有竒论其力役而灌溉堤园官栁修补车道马路填筑残缺水沟狼窝貛穴颇不安闲顺治十三年管河道方大猷议令每夫每岁办栁枝一百束蔴十觔芟三十套缆二十条谓之课程自课程之法立而堡夫苦累不堪矣查课程之防莫过于栁今即以栁论之每夫一名采青栁八千捆而贮之附近厰中不过一月之劳耳何至于苦殊不知办栁非难看守此栁为难而转运此栁为尤难此其所以苦累至于不堪也盖堡夫所办之栁若随办随用则堡夫之事自毕矣然办栁之时非用栁之时也有栁而不即用势必仍贮堤旁堤乃通行人之大道也损失蹂躏之事何日无之此栁一日不交工堡夫一日不能释负此看守之苦也又贮栁之地非用栁之地也或数年不用则数年堆贮堤旁或一朝取用则一朝即应运去需栁之处与贮栁之处动輙相隔数百里即由船转运而其搬栁上船徃返动经三四五六七八十里不等一夫穷日之力不能搬栁一束以一日不能搬栁一束之堡夫而忽令将一年所办之一百束与二三年所办之二三百束逐束交船防防夫力其何以堪此转运之苦也不惟是也竭堡夫之筋力若栁可适用有益于工尚可也奈何所办所贮之栁隔一年则枯隔两年则朽三年之后则寸寸断落渐成灰土矣此等久贮之栁多年不用悉皆变成灰土堡夫以不能再赔控告委官验明之后不容不尽行豁免竭夫力以办栁而不免于尽成灰土豁免其赔而不得其用究何益于工哉况堡夫因有此栁之累反将修补残缺等力役尽行废弛是不惟无益而实则有损矣且河南工程不比江南江南岁修全赖长桩大埽抵敌洪流河南土性极松下埽每难存立是以水势近堤即便豫筑月堤以为重门之障其必须用埽者不过如荥泽防城堤等一二工而已【臣】因河南课程栁束久贮不用尽成灰土深为可惜见在雇覔船只将近年堪用之课程栁束运至江南以为岁修工用不意非大工之需雇船甚难将江南岁修栁价每束银三分尽为水脚而尚苦不足则运来亦甚非计且江南新栽之栁日渐长大将来断无舍近图远之理是豫省课程终归于无用已耳总之此等课程不办则可苏小民之累而亦有益于河堤仍办则小民之困愈深而修补之役愈废允当急与除免者也窃查此案先于康熙二十二年经豫抚【臣】王日藻特
　　题请免部议行【臣】查议【臣】查明有损无益原委
　　题请照抚臣原疏豁免而部覆堡夫每年所输值银六千余两仍议不准豁免此部【臣】从有用之钱粮起见也殊不知名为值银六千余两究竟大半豁免有课程之虚名而无用栁之实济反弛堡夫实在之力役其损良多也伏乞
　　皇上睿鉴俯念堡夫办输课程实系有损无益
　　敕下部【臣】自康煕二十四年为始将原任管河道方大猷条议开归二府属堡夫课程一案槩予除免将见夫力稍苏修防不废有裨河道民生良非浅鲜矣【臣】谨防同河南抚【臣】王日藻合词
　　题请伏乞
　　敕部议覆施行
　　请循定例疏【钱粮免其具题】
　　题为
　　请循河工定例以便遵守以固河防事窃照黄运两河工不下数千余里其间防守机宜有岁修抢修之别凡大澑直冲堤根捜刷堤底必须长桩大埽抵敌洪流以免夺河成决之患且下埽之后每年自春至冬有时而折陷有时而冲损尤须随折随套随冲随补刻刻守防时时修防每一工而费帑在五百两之外并至数千两以及万余两不等必须逐案预为
　　题估俟部议允估奉有
　　俞防之后又复驳查核减造册奏销者谓之岁修又如石岸石闸石坝等项或数年一修或一二十年一修其费俱在数千金或一二万金之外者亦应预先
　　题估工完奏销者亦俱谓之岁修若河道偶然变迁而未成大险堤岸闸坝偶被损伤而未至大坏彼时若稍稍迟慢则工程渐损而需费愈防是以该管防员一面详明【臣】衙门一面飞星运料随机修防每一工而费帑或数两或数十两或二三四百余两总在五百两之内者将用过钱粮册详【臣】衙门确核删减造入岁报册内彚
