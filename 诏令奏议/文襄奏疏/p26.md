<!-- { "loadSidebar": true } -->
　　上谕复加细心筹酌查徐州以上直至河南荥泽县之西河道俱寛数百丈若遇伏秋异涨漫滩而上直抵两岸堤工其寛不下数十里迨至徐州而北岸系山嘴南岸系州城中央河道仅寛六十八丈将千支万派浩浩无涯之水束住不能畅流河流既艰于下达则自难免上拥是以明朝二百余年之间徐城屡屡溃冲而徐州迤上南岸之漫溢迄于今岁岁见告也【臣】先于大修案内将黄河南岸砀山县毛城铺地方创建减水石坝一座又于黄河北岸徐州大谷山地方创建减水石坝一座盖拟分泄徐城迤上之异涨也乃康熙二十一二十二两年已赖两坝宣泄得以无患迨至康熙二十三年河流异涨两坝不足宣泄又复于李道华楼十八里屯等髙阜无堤之处漫滩而行且将砀山北岸王家堂堤工漫缺三十余丈此徐州州城以上之情形也今【臣】细酌善后之计在黄河南岸必须于砀山县毛城铺地方减水坝之上再添建减水深底石闸一座不特分泄异涨而石闸之水先至坝后可免建瓴伤坝之虞又于徐州王家山十八里屯二处就山根开凿减水深底石闸三座更于徐州北岸大谷山等处添凿减水深底石闸二座统计徐城以上共添减水石闸六座遇平常之水则闭闸束流遇非常异涨则启闸分泄每闸一座约可泄水一百方可杀徐城大河水势一尺徐城以上统计添闸六座共可杀大河水势六尺徐城自免溃冲而徐城以上各堤俱可保固矣又河流自徐城下行一百余里至睢宁县鲤鱼山地方北岸系鲤鱼山而南岸一带为峰山龙虎山两山相峙夹黄河于中央河面仅寛百丈而河底乃系山脚冲刷不深河流到此又为一束以致今年有来字堡之漫缺也今【臣】拟于南岸峰山龙虎山之旁开凿天然减水深底石闸四座以为随机分泄之计又南岸各闸坝减下之水必由归仁堤经过目今止有五堡减坝一座并便民闸一座不足分泄应于五堡附近添建深底石闸一座减水大石坝一座并将便民闸再行改深五六尺以资分泄庶可无虞又拦马河先后共建减水坝六座今必须再添建深底石闸一座使河流由闸先进积水以养坝尾俾免伤坝之虞又南岸各闸坝不特可以杀黄河怒涨之势而淮流微弱之时又可借以分别黄河之水由归仁堤下注洪泽湖使助淮流然洪泽湖周围数百余里所引上流分黄之水一时不能灌满则仍难免黄水倒灌运河之患今必须再于清河县之西建双金门大石闸一座并于闸下挑引河一万余丈如遇黄河十分异涨则立启此闸由引河分泄归海则黄淮防合之处又可减黄水一二尺有禆运道最为吃至于清河县运口添建石闸一座更属保运济漕至要之工亦应于运口闸之上乗时速建者也以上各工除清河县西引河一万余丈【臣】拟不动钱粮调山东额夫并江南各州县岁修夫以及各营稍闲之兵协力儹挑外至于应开凿山根天然闸九座添建石闸五座大减水石坝一座并改闸一座约共需银一十八万两河库征收之银仅足为岁修之用不能更有余资然【臣】亦不敢另请钱粮伏乞
　　皇上睿鉴敕部确议俯将就近两淮盐课钱粮借拨一十八万两俾【臣】乗时料理此所借之银请照从前借江藩漕项银十三万八千两之例容【臣】于逐年岁修工料之内百计设法节省并清查新旧河湖滩地开垦取租还项自康熙二十五年为始分为十年每年解还户部银一万八千两如此一转移间而河道永保安澜可无意外之患矣【臣】谨具
　　题伏乞
　　敕部议覆施行
　　钦奉
　　上谕疏【勘工河南起程日期】
　　题为钦奉
　　上谕事康熙二十三年冬间【臣】恭随
　　圣驾勘阅河工防
　　皇上面问【臣】云河南工程尔都见过麽【臣】回奏云河南
　　商邱以上堤工【臣】俱未见随防
　　皇上面谕【臣】云尔亦该去看看等因钦此钦遵今康熙二十四年桃汛已过转瞬伏秋凡江南黄河一切险汛【臣】俱遍为亲勘严行所属道防营印管河官弁并管工监理分管等官分头办料画地责成著落防守务期保固外切虑豫省工程虽抚【臣】料理极妥然【臣】未经目击终属纸上揣摩且身任总河之职而不将全河勘明【臣】心殊切怦怦于以知我
　　皇上命【臣】往看之意诚至当不易之理也今【臣】于三月二十四日自江南起行由济宁一带查勘挑河工程随于四月初六日自济宁起行歴归德开封二府所属抵荥泽县将豫省黄河两岸工程逐一勘明又抵武陟县阅视沁河入黄之口于四月二十一日囬至济署复赴江南督理大工除豫省应行善后事宜【臣】见在防同豫抚【臣】王日藻勘酌查议俟酌妥之日另疏具
　　题外所有微【臣】奉
　　谕亲勘河南省工程日期縁由【臣】谨具疏
　　题明伏乞
　　睿鉴施行
　　两河水势疏
　　题为恭报两河水势情形事康熙二十四年七月初九
　　日钦防
　　皇上遣臣子吏部员外郎靳治豫自
　　京驰驿至清江浦查问黄河水势情形等因到【臣臣】只奉
　　君恩感而欲泣窃念黄河为患自古有之我
　　皇上不惜经费之繁多惟冀人民之乐利屡发帑金令
　　【臣】修治且又屡承
　　圣画指授下启愚防实千载一时矣乃我
　　皇上禀
　　天地化育之心宏万物胞与之量犹恐一夫不获必欲尽
　　跻春台因
　　京师之久雨遂深念夫黄河
　　尧仁舜智诚万古帝王之极则也【臣】谨遵将见在河道
　　情形为我
　　皇上陈之查江南淮扬徐一带自五月二十七日天雨起连隂三十四日至七月初一日方晴此三十四日之中止有六日无雨而倾盆大雨如注之日甚多黄河水势自徐州至宿迁比上年伏水大二尺比上年秋水尚少七寸骆马湖受山东久雨大水比上年伏秋水大二尺拦马河减水坝上年止开三座今年六座全开内第二座甎坝冲坏几空第三第四两坝亦有伤损应俟水消后修补如式自
　　宿迁县至清口一带黄河比上年伏水大三尺比上年秋水大一尺清口至海口因黄淮并涨比上年伏水大五尺比上年秋水大二尺髙家堰一带因洪泽湖水涨非常堤顶仅存一二三尺不等比上年伏水大六尺比上年秋水大二尺二寸黄河两岸一片汪洋水自南堤直抵北堤堤根水深二三四五六尺不等幸赖加修案内将堤工逐一加髙又得减水各坝宣泄之力目今坝顶尚髙出水面三四五尺不等虽黄河秋水尚未涨发然竭力保守自可无虞惟髙家堰一带水既日増而又屡起西风将堤顶之土打去约有一半虽将减水坝开放宣泄而水势太大不能遽退各官率兵夫寝食工所刻刻惊心竭力抢获期于保固总赖
　　皇上洪福俱可无妨然此工虽屡次加修而仍属单薄
　　容【臣】俟水消之后另图万全之策
　　题请遵行运河内天妃闸被上年大水冲损闸墙见在实闭大修本年粮运全由七里闸而行七里闸被今年大水亦经冲损闸墙亦应俟水退修补然徃来船只俱可通行髙宝江都运河水势俱与上年相同可保无患者也伏念我
　　皇上备格
　　天之精诚隆超古之功德自必河伯效灵安澜厎定若【臣】
　　以庸劣之资遭逢
　　异数惟恪遵
　　皇上指授之方畧切谕之机宜捐顶糜踵竭心思手足
　　之力以仰答
　　洪慈于万分之一而巳【臣】谨将两河水势情形具疏题报即令【臣】子治豫赍捧覆
　　防伏乞
　　皇上睿鉴施行
　　钦奉
　　上谕疏【兰仪等处添官】
　　题为钦奉
　　上谕事该【臣】看得豫省河道居江南之上游豫省河道安则江南之河道亦安【臣】已于另疏陈明矣惟是河道全资修守而修防专赖得人是以州县管河官员品职虽微而关系甚重非年力强壮熟谙河工者不足胜任也即得干员矣尤必谅其力所能及者而责成之庶不至于贻悮今豫省沿河如兰阳仪封荥泽三县两岸均有堤工俱长数十余里乃向来止有管河官一员不特奔驰难及而每岁伏秋异涨之时处处出漕河面寛数十余里且急澑非常每一过渡即费穷日工夫安得作徃来修守之计又如虞城县堤长百里而修防仅有一主簿亦万难兼顾者也此四县者必须添设河官四员但増官势必増俸是以【臣】等行令藩司河道等官酌裁可省之员添设至之缺今据该藩司郎永清该道祖文明等再三酌议前来查济源县原无修防之责所有额设主簿一员尽可裁去又修武封丘两县县丞虞城石橊堌驿驿丞职掌俱闲均可裁去内一议裁济源县主簿一员移设兰阳改为兰阳管河主簿与见任兰阳县县丞分管该县两岸工程一议裁修武县县丞一员移设仪封改为仪封县管河县丞与见任仪封县主簿分管该县两岸工程一议裁封丘县县丞一员移设荥泽改为荥泽县管河县丞与见任荥泽县主簿分管该县两岸工程一议裁虞城县石橊堌驿驿丞一员另添设虞城县管河县丞一员与见任虞城县主簿分管该县工程又阳武县主簿止能管北岸工程其南岸工程查该县见有县丞一员应归该县丞就近管理又原武南岸有堤六百余丈界在郑州境内应归并郑州见任州判带管更查得山东单县有南岸堤工二千余丈错杂于河南虞城堤内应改归归德府管河通判督虞城县印河官就近修防河南考城县北岸有堤工五千余丈界连山东曹县境内应换归兖州府黄河同知督曹县印河官就近修防内考城北岸堤工甚为残损应俟修完更换如此一转移间而繁简缓急均得其宜修防者足以施其力则责成既専自免贻悮之虞矣除山东省尚有未尽事宜容【臣】防同东抚【臣】核明另
　　题外【臣】谨防同河南抚【臣】王日藻合词
　　题请伏乞
　　皇上睿鉴
　　勅部议覆施行




　　文襄奏疏巻五
　　钦定四库全书
　　文襄奏疏卷六
　　河道总督靳辅撰
　　治河题藳
　　钦奉
　　上谕疏【条陈下河】
　　题为钦奉
　　上谕事窃【臣】跪听毕再四筹维寝食俱废随与【臣】幕客
　　陈潢曲计所以仰副我
　　皇上视民如伤至意陈潢体【臣】愚忠钦遵
　　圣主明谕相度熟筹因拟一改图之见与【臣】商确【臣】细细揣摩似属千虑之一得兹将下河被灾原委及改图情形谨一一为我
　　皇上陈之查宋元以前不特下河原无水患即髙邮寳应诸湖多属田亩至明朝初年始被大水漫渰成湖【臣】于康十七八等年堵筑清水潭之时于两堤之中复深挑河底以利重运乃挑出洪武永乐洪熈并宋元旧钱及各色寻常器皿甎井石街等项经【臣】
