<!-- { "loadSidebar": true } -->
　　命督河彼时江南河道四分五裂水行地上堤不成堤河不成河田地沉淹民生垫溺所属管河司道防等官凡稍知河工者皆曰河道壊至今修治最难若照冀尚书等所估工程必须银五六百万方可告竣等语【臣】以军兴需饷安有如许钱粮随严行各官加意节省共估银四百余万然止于南岸自白洋河起北岸自清河县起各至云梯闗为止其南岸白洋河以上北岸清河县以上并南北两岸自云梯闗以下至于海口俱未估及【臣】念南北两岸白洋河清河县以上若不加修则下流虽费银四百余万而上流难保云梯闗以下若不加修则河流散漫海口不能冲辟水壅不行上流尤属难保是以自徐州起至海口尽行估筑堤工不照各官估计另出已见止共估银二百五十一万七千六百余两且将一切悯【臣】劝【臣】可危可惧之言全然不顾力任其事而不敢稍有游移也但此所估钱粮乃系筑徐州以下黄河两岸堤工并髙家堰至翟家坝一带幇堤堵决大挑山清髙寳四州县运河挑烂泥浅淤泥堵运河清水潭等各口黄河桃清山安四县各口造浚船二百九十六只等工也至于筑徐州州城以上徐萧丰砀四州县堤工堵杨家荘大决口堵花山决口大修归仁堤并邳宿两州县运河之堵决挑河筑堤建坝清河县运河之酌改运口等工以及湖堰运河之添建减水各坝添造汛船等项皆在原估之外内徐州州城以上估银十万两堵花山决口估银一万九千四百余两大修归仁堤估银十四万八千七百余两堵杨家荘决口估银十八万九千三百余两邳宿运河估银十五万九千三百余两酌改运口两次估银六万余两添建湖堰运河减水坝十四座共银七万四千余两又添估造船银一万余两并十九年大水后补苴工程五万余两以上各工皆续估之工统计需银八十一万余两再加原估各工二百五十一万余两是前后共估银三百三十三万余两查再陈经理河工第一疏未尽事宜等事案内省筑堤工改建黄河减水坝经【臣】
　　题定于建减水坝之外可以再节省银三十万两今亦作数扣除计前后各工共估银三百三十三万余两者实该用银三百零三万余两今【臣】工完核算实止用银二百七十六万余两较之原估续估除
　　题明节省之外又节省银二十七万余两此皆厯厯有巻见在工部可考者【臣】故曰【臣】节省颇多其实未常多费也况部【臣】扣除二十四万之内有河库银十万余两乃系微【臣】屡次
　　题明应动之欵尤属不应扣除查【臣】估计堵塞杨家荘决口疏内开有除动节省钱粮之外尚缺银三万八千一百六十余两拟多用捐栽栁枝或仍有不敷则于河库内通融动支等语今此工除用捐栽官栁之外尚多费银三万五千四百一十两有竒则此原缺之三万八千一百六十余两自应动河库钱粮又亟请并修河北运河疏内【臣】原估需银十五万九千三百余两内开将河库近年节存约可抵十分之四等因
　　题明在案查此工照原估十分之四科算该动河库银六万三千七百四十余两二项合算共应动河库银一十万一千九百余两今【臣】所用河库十万余两适合原
　　题之数无可扣除者也至所借江苏藩库银十万两并漕项银三万八千四百余两实系照估做过工程竝非分外多费亦俱无庸扣除如部【臣】必欲补还亦止可陆续于河库内逐年节省扣解此时万难预扣以致悮工也伏乞
　　皇上俯念河工闗系重大矧当全黄归故加修不可泄
　　忽之时
　　敕下部【臣】将所扣银二十四万两急为拨发俾【臣】得以及时儹工务期保固其前此借过江藩库并漕项银共十三万八千四百四两有竒容【臣】力行各属将逐年嵗修工程百计节省自康熙二十四年为始每年扣银一万四千两附东豫二省藩司随便解交户部限十年扣解全完如此一转移间则目前既可不悮工程而十年之间仍可全还戸部以充
　　国用也【臣】谨具
　　题伏乞
　　皇上睿鉴敕部议覆施行
　　请添河员疏
　　题为两河汛险工长官少不能兼顾谨
　　请酌调添设以保永固事窃惟修防河堤有堤矮漫溢之患有风浪击堤之患有鼠獾穴隙渗水之患有堤被浸乆忽然坐陷之患有大溜奔注塌崖坍堤顶冲扫湾上堤下坐迁变非常危险莫测之患凡此五者虽为害有重轻之不同而皆足溃堤成决阻运殃民是以修防必期缜密而不宜稍有疎忽也至于修防之法全赖料物人夫固不待言矣然欲料之速集来工与夫之不致逃旷则非能干多员驻工调度威惠并行不可得也本年自萧家渡合龙黄河归故之后三四两月止于宿桃二县黄水漫涨及【臣】设法疏浚百计防守五月业巳归漕岂知一经小暑霪雨数月黄淮交涨之后又益以山东诸泉大水横发凡【臣】奉
　　防加修之堤有易于取土五月以前告完者堤顶髙出水面四尺有竒不等其取土艰难加以六月后连隂数月畚锸难施未经告竣者堤顶出水一二尺不等甚至仅存数寸自七月二十一日起至八月初二日止旬有二日之间河流异常泛涨砀山北岸之盘龙集南岸之毛城铺定国寺萧县之北辰集徐州南岸之防城石堤杨家洼房村北岸之李道华楼子房山灵璧南岸之双沟集睢宁南岸之余家堂戴家楼邳州北岸之鲤鱼山羊山寺董家堂沈家堂青墩营宿迁南岸之蔡家楼朱衣城毛家宅北岸之直河岔路口炭渚西门外二郎庙等处约有一二万丈皆堤顶止髙出水面三五寸七八寸不等彼时内系乆雨积水深二三四尺不等既巳无处取土而外则大溜奔腾几平堤顶加之以霪雨不时既忧漫溢又虑坐陷更恐大风汕击獾穴狼窝穿隙过水【臣】昼夜无宁忧虞惶惧力督一切官弁各各多募人夫购办草料百计抢救幸赖
　　皇上洪福齐天旬余之内并无大风而八月初三河水陡落尺余得以无恙及水势稍落而河流愈急一切险汛搜刷堤根处处危急【臣】那东补西飞运料物随机下埽抵御直至九月初间方能保定除该管大小官弁员驻工并【臣】标効用等弁尽行差遍外【臣】又添委见在加修大工之监理分管等官一百余员分地协防抢救方得无虞【臣】因而展转筹维防险必须官多庶可分地责成各图巩固本年之得以无恙者赖有见在加修大工之谙练监理分管等官一百余员协助该管防营印河官弁分地防守也然此等各官大工一竣即应他补不能恃为乆常【臣】若不预画万全之计势必临事无人贻悮匪细【臣】万不得已拟
　　请将汛长工逺之处酌量添官内凡就近有见任官员可用者即令兼管河工就近无见任官员可用者方为添设分管至于文武官弁互相表里凡有
　　钦工之处设一武弁即应设一文职葢武弁専管兵丁栽栁蓄草填补獾穴狼窝下埽签桩等务其购办料物动用钱粮以及督管嵗修人夫皆系文职之事如一武即有一文则有首尾之应手足之孚彼此同舟尽力相济如两武弁汛地而止一文官督管夫料未免顾此失彼每有奔驰不及仓卒贻悮之虞查淮扬徐三府州属见在设立七河防七河营内除徐属邳睢灵璧山清外河山安山清旴扬河等六防营汛地工程俱各相当即有多寡亦相去不逺无庸更议外惟宿桃防营黄河两岸除月堤不计外共有缕堤五万余丈更有运河两岸并归仁堤工二万余丈加以险汛如林在宿迁则有蔡家楼鸡嘴坝蔡家楼下湾彭家堡萧家渡徐家湾杨家荘白洋河等新旧大险七处在桃源则有九里岗烟墩刘家荘上渡口龙窝鸡嘴坝七里沟李家口三岔等新旧大险九处尚有时下虽未修防而将来势必成险之工并一切抢修次险工程不可胜计更有运河清黄交防之处不时下闸启闭以及浚浅挑淤约计宿桃两县工程之多倍于别汛而仅有一同知一守备万万不能分身料理本年伏秋异涨新险危急之时同知李灿驻桃源三岔工所守备刘文道驻桃源九里岗工所督夫集料下埽抢救顷刻不敢逺离然该汛除此二工之外桃源尚有七险宿迁亦有七险加以运河与各未竣堤工处处有漫溢之势【臣】另委监理同知刘沛引原任宿迁县知县胡天龙督率分管该管各官弁専防宿迁运河工程又委监理知县尚登岸赵良臣督率分管该管各官弁分防宿迁拦马河西门外二郎庙萧家渡一带工程又委监理候补知府佟国聘督率分管该管各官弁専防杨家荘白洋河一带工程又委监理候补同知黄道宏督率分管该管各官弁専防宿桃交界古城一带工程又委监理知县沈仲寅督率分管该管各官弁専防桃源南岸工程又委监理知县吴世贡督率分管该管各官弁専防桃源北岸工程又委桃源现任知县何勲分头购办草料催督人夫统计宿桃一汛除见任知县不计外其専司河务者同知守备二官并【臣】又另委监理官八员督率大工分管并见任各官弁共相协助始克保固无虞夫以本年见用监理防备十员协力保固之工而将来仅有一防一备两员欲其处处周到不生意外之变诚属鞭长不及势必贻悮者也今【臣】
　　请将宿桃一汛添设同知一员守备一员将一汛分为两汛令见任宿桃同知李灿専管宿迁黄运两河并宿虹两县归仁堤工改为分管宿虹河务同知见任宿桃河营守备刘文道改为分管江南江北宿虹河营守备添设分管桃源河务同知一员桃源河营守备一员又宿迁运河向设主簿一员把总一员兼管黄河堤工今查运河两岸原有堤一万余丈近又加挑新河一道计长三千余丈连黄河堤工统计共长二万余丈且清黄交防漕艘咽喉之区汛广工长一主簿一把总万难遍及查该县有刘马荘廵检一员应令兼管骆马湖以上黄河新河工程并调拨把总一员协同料理其见在运河主簿把总应令専管石磡以内运河两岸堤工并皁河拦黄坝工又宿迁县北有拦马河减水坝五座与黄河堤工隔逺见在主簿把总不能兼顾应令宿迁县典史就近兼管又邳州北岸堤工长一百余里武职见有把总二员而文职止有州判一员不能兼顾查该州有直河廵检一员应令兼管河工与该州判分管黄河堤工又邳州运河堤工一万余丈应调拨把总一员协助州同修防又徐州北岸堤工计长一百余里武职见有千把总三员应裁去千总一员止留把总二员文职止有北岸州判一员实难徧顾查该州北岸见有吕梁廵检一员应令兼管河工与北岸州判分汛防守又邳州运河
　　钦工一万余丈业已设官设兵协力修防但黄林荘以下徐塘口一带尚有运河六七十里虽原无堤工不用特设文武防守而向来每嵗有民夫挑浅之役亦应有一文职専督之查该州见有新安廵检一员驻劄颇近应令新安廵检専管徐塘口上下挑浅工程又睢宁县黄河南岸除遥月堤之外止算缕堤计有一万六千余丈且有戴家楼韩家荘二处极大险工更有抢修工程不一而足查该汛武职见有千把总二员而文职止有主簿一员实难兼顾查睢宁县并无县丞【臣】
