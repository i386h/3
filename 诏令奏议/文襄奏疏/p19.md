<!-- { "loadSidebar": true } -->
　　君其欺防者三也又查维雅河防刍议第四巻淮扬疏筑条内开黄河倒灌云梯闗上下淤垫几成平陆等语第六巻或问辨惑条内一开云梯闗为入海之路向来寛三二百丈不等今为黄河沙淤仅五六丈余等语一开维雅屡勘桃清大工周视相度稔知清口云梯闗上下数百里河身沙垫髙至二丈三丈不等河渠全没等语而两河治畧小引内开宿迁杨家荘五年不塞是以下流势缓沙停桃清淤髙云梯闗海口仅若行潦等语夫河防刍议系维雅于康熙十六年以前之书业已将清口云梯闗淤垫情形三为申説是杨家荘未决之前下流久巳淤垫之明騐矣而两河治畧引内则强归其咎于不塞杨家荘所致同日
　　进呈之书而其説不同在维雅只图吹求微【臣】之短而
　　不自知其自相矛盾于
　　君父之前也其欺防者四也又查维雅河防刍议第六巻内称故明崇祯八年叅议徐标于徐洪上流剙开月河与运河相连运得无滞
　　国朝漕运因之等语又两河治畧皁河新渠难成议条内称故明清黄交防则在茶城前建二闸后添一闸当年颇称利涉不可仿而行之乎等语查故明漕运原由茶城彼时河深水落是以清水得出黄河今自河底屡垫以来黄河之水髙于内地丈余不等若仍于此处行运则运艘未必可通而济宁以南之运道全皆污没矣【臣】题奉
　　俞防创开皁河业巳行运两载现今时方秋杪而骆马湖沿边一带尽成平陆人马通行若非预开皁河一工则此时阻运之状当不知如何拮据矣维雅不特不知皁河并不知董口更不知骆马湖情形而遽谓【臣】兴无益之工糜无益之费劳民伤财等语不识皁河不开则漕运将从何路上达以必不能行之茶城而维雅谆谆言之以见在济运之皁河而维雅故称无益是诚何心且维雅两河治畧引内将前人纷纷各议俱以为揣摹无稽之浮言非阅厯谙习之确见等语今维雅于茶城皁河董口骆马湖之孰髙孰低孰通孰阻全然不知浮言乎确见乎阅厯谙习乎揣摹无稽乎【臣】实不能为之曲解矣其欺防者五也又查维雅河防刍议第四巻减水石坝条内称挑浚难施之处宜仿崔镇等坝之例而推行之将见石坝既设遇有滔涨开放分流防漕济民等语又称自中州以至淮徐沿河两岸随地相度或数十顷或数百顷共建石坝一座俟伏水大涨放水使行薄瘠变为膏腴民生有济
　　国税可充利赖非细等语又淮扬疏筑条内开芒稻河闸口不过十丈安能泄二三十里泛涨之水等语又两河治畧确理漕堤条内开宜相度地势酌建闸坝蓄泄得宜运道民生攸赖等语又多建石闸条内开必于漕堤一带多建石闸原设大小闸座除巳经修造外或照原闸再加深濶或原闸不足更多添建尤保固漕堤善后之远计等语夫维雅于
　　进呈
　　睿览书内业将黄运两河减水闸坝应改深改濶添建多建等因谆谆申説不啻至再至三矣及至工所目击微【臣】巳建多坝无可指摘于是另作二十四欵抹煞
　　进呈之书将【臣】已建多坝尽议拆毁填塞与
　　进呈书内谆谆申説之言自相水火其欺防者六也以
　　上诸条皆系维雅
　　进呈书内所载其矛盾情由厯厯见在与
　　钦差大臣科道诸【臣】公同防议时【臣】与维雅问答之言皆系确有慿据者【臣】是以敢于陈明若维雅作威作福得之属员口传而非【臣】亲经目击者【臣】俱不敢叙入总之微【臣】无识无才原不足以当督河之寄先失于易视河工继失于走埽逾限凡此不职之状皆足以招物议之来况督抚藩臬诸臣职在安民而【臣】职在劳民尤易启谤无怪乎维雅之斥【臣】为劳民伤财矣然维雅若止于斥【臣】即使甚至辱【臣】詈【臣】无所不至【臣】亦能容而不较至于【臣】厯年建筑如许工程乃系节次题奉
　　俞纶而兴举者目下见有成效将来赖以安澜而维雅一旦尽欲拆毁从新另修据其所议不下费银五六百万两且拆毁各坝宣泄无资则决黄河决髙堰决漕堤淤清口垫运河之患不乆即见矣糜费纷更隳工偾事以浅近而论则微【臣】之身家性命所闗以远大而言则
　　国家之运道民生攸系在【臣】之身命顾不足惜而运道中阻民生垫溺其为将来后患者尚可胜言耶【臣】中心恐惧寤寐惊忧反覆思维有断不敢不据实逐一直陈以备
　　睿览者也贴黄难尽伏乞
　　皇上俯赐全览施行
　　恭报进京疏
　　题为恭报微【臣】起程赴
　　京日期并料理紧要工程縁由仰祈
　　睿鉴事窃【臣】一面分行各属上紧防守料理工程一面
　　捧佩
　　敕印于本月二十二日起程讫惟是目前最要者莫如堵塞宿迁县萧家渡决口并挑宿迁县杨家荘桃源县白洋河清河县大王庙曹家窑安东县莲花庵等处引河五道盖杨家荘以下一百四五十里河身必待萧家渡合龙之水方能刷成而萧家渡一工必须冬杪春初早堵完固俾其逐渐冲刷始克成河至此引河五道乃系保运固工至要之务尤须于萧家渡之前及早挑完若迟过冬春水涸之候难以施工则势必又悮一年矣但河库已罄募夫买料实无见银【臣】再四筹维一面见在确估另
　　请钱粮一面分行东豫二省并江南附近州县设法賖购料物暂拨民夫乗时儹工许其俟请到钱粮之日照数发还各该州县令各该州县代民完解紧饷庶乎可以无悮此【臣】见在举行之事诚恐各州县因【臣】奉
　　命赴
　　京不无迁延观望以致坐悮之虞【臣】是以不得不特疏题明严行责成以免其推诿贻悮者也【臣】谨具
　　题伏乞
　　睿览施行
　　请帑修萧渡工疏
　　题为请帑堵筑萧家渡要工以期黄河早归故道事切
　　照微【臣】奉
　　命大修江南河道所有
　　题请过兴举各工方幸告竣而复有萧家渡民堤坐陷一事以致黄河又复旁决此实【臣】智短才疎绸缪不善所致【臣】虽万死何足赎辜乃蒙
　　皇上不将【臣】从重治罪而特免责赔仍令【臣】领帑加修
　　且
　　天语谆谆训诲备至【臣】感泣无地伏思自古圣君使过
　　之仁未有如
　　皇上之至寛至厚者【臣】虽肝脑涂地粉身碎骨不能仰
　　报
　　洪慈于万一嗣今以往惟有钦遵
　　圣谕益加慎重小心以期河工之必成以尽微【臣】之职掌而巳至于自堵塞以及善后各工【臣】前约畧估计需银一百二十万两其中缓急分为三等第一等最急之工乃系挑杨家荘白洋河曹家洼三处引河共二千五百余丈并设法加凿拦马河减水坝内外冈土十余方以及堵萧家渡决口九十余丈共约需银十五万两第二等次急之工乃系将黄河邳宿运河
　　钦修民修并原应民修而尚未加修之一切堤工止髙出本年大涨水迹二尺内外者约有六万余丈俱加至髙出大涨水迹六尺为度并添筑黄河各减水坝尾三和土五千余方共约需银三十八万两第三等可缓之工乃系将黄河邳宿运河
　　钦修民修一切堤工髙出本年大涨水迹三四五尺不等者共十四万余丈俱一律加至髙出大涨水迹六尺为度并髙家堰髙良涧翟家坝一带堰堤一万五千余丈普例加幇戗堤顶寛一丈五尺不等底寛二三丈不等髙八尺至一丈六七尺不等又添建翟家坝并南北运河共减水坝三座加挑大王庙莲花庵二处引河共二千余丈黄河堤近河身积水汕击并运河堤根终年漫泡水内之处应筑做桩笆工二万余丈共约需银六十七万两以上三等共需银一百二十万两第一等最急之工必须飞星疾儹定于春分节前将萧家渡闭合龙门使黄河尽归故道不致再决第二等次急之工必须急早兴举以待来年伏秋第三等可缓之工亦当乗时修筑以为善后永保河堤之计今【臣】躬承
　　皇上面谕命【臣】细心采访【臣】敢不其慎其重所有次急可缓等工容【臣】回至工所与所属各官再加详酌随即另疏具
　　题若夫最急之工诚属刻不容缓伏乞
　　皇上睿鉴敕部先拨附近山东河南见银一十五万两俾臣得以如期疾儹必于春分节前将萧家渡合龙完固以期无负
　　皇上教诲天语务使黄河全归故道不复再生他患以
　　赎臣罪于万一也【臣】谨先疏
　　题请伏乞
　　睿鉴施行
　　恭报回工疏
　　题为恭报微【臣】到工日期并陈见在挑筑情形仰祈睿鉴事窃照微【臣】奉
　　防赴
　　阙防
　　皇上不加严谴而仍令【臣】领帑竣工自【臣】面承
　　圣谕之后于十一月十九日又蒙
　　皇上再
　　圣诲以治河原属极难之务而【臣】失之孟浪悯【臣】之愚昧念【臣】之迂拙戒【臣】之轻浮【臣】跪听之下感激无地伏思自古人君之使过未有如我
　　皇上之寛厚仁慈自古人君之诲臣未有如我
　　皇上之谆切备至【臣】虽草木而躬被
　　天髙地厚之恩欲求仰报万分之一不知何以为报惟
　　有益加小心益加慎重时切凛畏将
　　皇上至训镌镂臓腑永矢钦遵而巳今【臣】于十一月二十日出京城门二十一日长行道过济宁衙署缮拜庆贺本章至十二月十一日抵江南宿迁县萧家渡工所查此工原寛九十余丈而从外越筑约长一百一十余丈【臣】先于十月内委陞任宿桃同知佟国聘见任宿桃同知李灿分管两坝进埽今【臣】到工之日巳筑过五十余丈中尚賸五十六丈见在严催疾儹至于合龙之期必俟挑河完竣方可闭合【臣】先于十月初间檄行附近州县借拨民夫限令嵗内挑完三处引河是以拟于正月内闭合萧家渡龙门及续接所司申报知十一月初旬而人夫尚未到工各属既观望迟延则挑河之役非正月杪二月初不能告竣挑工既迟则合龙自不敢早【臣】是以于请帑疏内声明春分节前方可合龙也今全黄水势仰赖
　　皇上洪福巳有一半归正河尚有一半归决口【臣】见在
　　严催急儹不遗余力凛遵
　　皇上慎重小心之戒百计筹维以期早合龙门不致再决所有微【臣】到工日期并见在挑筑情形【臣】谨恭疏
　　题报伏乞
　　皇上睿鉴施行
　　加修善后工程疏
　　题为谨请加修善后工程以期永保河防事窃照江南河道加修善后工程【臣】原估银一百二十万两乃从永逺保固起见诚属必需之项也今部议前后共止准拨银九十六万两其余二十四万两因【臣】先曾题借过江苏藩库银十万两漕项银三万八千余两并大修案内曾动过河库银十万余两是以将此二十四万一并扣除【臣】何敢复为置议但微【臣】原系按工程而
　　请钱粮则必得将钱粮拨足然后工程可以如估告竣若扣帑二十四万两则势必不能照估儹工矣如谓【臣】前此曾经多费是以必须扣除则【臣】前此节省颇多其实未尝多费又不敢不将原估续估工程并实用钱粮数目逐一备陈于
　　皇上之前也查康熙十六年间微【臣】奉
