<!-- { "loadSidebar": true } -->
　　题【臣】谨通盘合算斟酌时宜将所属六十州县驿递冲僻分为四等以夹沟睢阳大店固镇王庄濠梁红心定逺张桥防城店埠金斗派河三沟梅心吕亭陶冲青口小池枫香滁阳大栁池河怀宁练潭二十五驿递为第一极冲东流建德贵池青阳南陵并腰站公馆芜湖当涂八递为次冲歙县休宁婺源祈门黟县绩溪泾县旌德太平石埭高井镇巢百善泗州旴天长全椒和州含山十九州县驿递为稍冲内婺祁二邑向来原未设马但接壤江右浙江二省目今邻宼逼近边报军情必须马匹驰递近年皆拨别邑之马协济勉支今各属之马俱已裁减不能再为拨协应将婺祁二邑照歙休等县之例一体各设马五匹以备飞驰他如宁属之宣宁二邑太属之繁邑庐属之无六二州及庐英霍三邑鳯属之寿颍亳三州及怀五虹霍防颍太七邑滁属之来邑并广德建平二十一州县则俱为僻递内有庐属英霍二县尤为最僻向来止设班驴六八头不等今查英霍二县处万山之中逼邻楚豫山险之境伏莽良多诚恐一时奸宄窃发如上年逆犯罗寰伯等之事必须飞马驰报方能擒非驴头可能迅达故亦照最僻州县之例各改设马二匹其铜陵一县向虽设马然县治在于江濵嗣后应止于水驿应付夫船其额设之马相应全裁至于各驿递每马一匹所有饲马草料马夫工食及槽防锅桶棚厰柴薪灯油与治马之药材兽医以及鞍屉秋辔防镫皮条又有买补倒马之价与供应过往勘合火牌差使廪粮皆属断断必需之款查草料一项各驿递有每马日给八九分者有日给一钱者内日给一钱者十居七八而日给八九分者十居二三今从节省钱粮起见其日给八分者旣能供差无悮则他驿又何必照旧多给嗣此以后相应将各驿递马匹每日槩给草料银八分又马夫工食一项每名日给三四分不等今拟极冲驿递内日给四分者俱照旧支给四分有日给三分而又以捐置马田租稻加给者亦俱率循旧章其次冲稍冲与僻递原给三分者照给三分内有原给四分者改为日给三分又有日给三分而又加给马田租稻者改为日给二分租稻仍行加给若夫按马设夫之处大抵俱属十马八夫间有十马七夫者今旣减专差将各省赍奏火牌俱改为传牌令马夫传递则极冲各驿必须一马一夫方可轮赍庶各夫自走自差自惜自马可无掯勒需索推诿贻误之其次冲驿递则仍照旧例十马八夫至于稍冲驿递改为十马六夫僻递改为二马一夫可也又马价一项【臣】属驿递例系按年编银一十五两以为买补之用虽徽宁广三属内有不编马价者然遇马匹倒毙之时总于额编站银内通融动支买补歴年奏销在案今旣彻底厘清自应计用编设银但当此节省钱粮之际难以一例编价【臣】细加酌核除极冲次冲驿递全编马价尚有不敷之虞俱照旧每马一匹编价银一十五两无庸更议外其余稍冲并僻递俱可量为递减今酌将稍冲驿递每年止编马价七两五钱二年方准报倒买补僻递马价每年编银五两三年方准报倒买补如有未及年限而倒毙者俱着各该州县自行购赔不得动用额设马价又廪粮一项各州县驿递额编有一处数百两者有一处数十两者亦有原无编总于额银内动用者向系参差不等今内外之差俱减则此款亦应大为节省【臣】拟按马编设廪粮极冲驿递每马一匹每年设廪粮银三两次冲驿递每马一匹每年设廪粮银一两五钱其稍冲并僻递经过勘合火牌差使稀少即偶有应付亦属无多俱可不必另编廪粮也又槽防锅桶棚厰柴薪灯油药材兽医鞍屉秋辔防镫皮条等项则无论冲僻乃有马必需之项旧例每马一匹编银数两至十余两不等亦有竟不编设而总于额银内通融动用者殊为偏枯不匀之极今【臣】再三酌核加意减省每马一匹槩编银三两使冲僻画一无多寡偏枯之叹至于差夫一项供应勘合火牌军需饷鞘乃系必需之查各州县驿递额设之夫少者一二十名多者一二百名多寡不一甚是不均每遇大差经临额夫仍不足应付往往额外雇募【臣】再四思维额设各夫亦有供差之役亦有坐食之日若照旧全留则非节省之法若尽行全裁则如解饷解炮等大差一时骤到动輙需夫数百名彼时额夫旣裁而雇募小民又复畏避不前则势必迟悮军务所关不小今各按冲僻量设夫头极冲驿递每驿设夫二十名至三十名不等次冲驿逓各设夫十名至十五名不等稍冲驿递各设夫八名俱仍照旧责成各该州县官综理供应僻递之夫俱行全裁凡用夫无多之差俱令额设夫头供役荅应如遇解饷解炮等大差经临额夫不足应付则责成各夫头分头雇募其额外雇夫旣无额编银可用应另动正项给发照例于年终报部开销如此则无差之时坐食者少大差骤到应募有人钱粮旣不糜费而军务亦可不悮矣其夫头工食向例日给三四五分不等今酌改为槩给三分内有向给三分又给马田租稻一升者今减为日给二分仍照马夫之例每月加给马田租稻一石以资糊口合而计之总不出三分之数也至于【臣】属水路八驿濵临大江供应江楚各省水路往来差使俱属最冲惟是望江县雷港一驿地处江北坳区离江三十余里向来一切差使从江南东流县水驿应付之后必须绕过江北湾泊而赴雷港讨取夫船更换前往至江西彭泽县交替急差使每为濡滞查自东流以抵彭泽止九十里较之其余各驿道里相去俱不甚逺自东流应付尽可直达彭泽何必多由雷港反致濡迟所有雷港一驿钱粮应竟全裁充饷至于水驿之夫每驿向设五十七十名不等今除雷港驿全裁外其余俱照旱驿设夫之法减为二三十名不等如遇大差经临额夫不足应付亦令水驿夫头分头雇募但今正当调遣官兵之际不时需用船只添雇縴夫甚多实与旱驿不同其额外募夫之费即于所设支关银两内动用可也又各驿应差站船原共四十九只大小不等但寻常差使用小船之时居多而用大船之时少除裁雷港驿差船二只外其贵铜东三县橹荻二驿米豆大船共五只相应一并裁去俱照宣楼船只归埠之例听其载客货以资糊口遇有大兵大差之时预行提集照例给发差银一体送则旣省工食修艌之费而公差亦可无悮矣又安徽宁池太广六府州马夫差夫工食不敷各属向有捐置马田租稻歴年支给报销在案今马夫差夫旣俱裁减则每年约有余稻三千余石亦应于年终报部充饷者也又各驿见设马三千匹今共裁马一千七十三匹即就近交给各驿递收养以备补倒马缺额在于本年站银内照额编马价每匹十五两之数计算扣出站银一万六千九十五两又驴十四头每头酌变银二两共变银二十八两一并听部拨充饷再查安属练潭一驿见系怀宁县县丞兼理然该县丞有催粮之责不便久令兼摄应请以所裁雷港驿驿丞古必达改为练潭驿驿丞以专职守庐属之店埠驿系调高井驿驿丞管理鳯属之定逺驿系调百善驿驿丞管理以上三驿应请各给印记庶于该驿钱粮事务有所凭信而勘牌过临可以遵例印盖至庐属之镇高等驿鳯属之百善驿泗旴天寿亳以及全和含等各州县向来亦系冲途因自十三年江广军机差往来如织安庐鳯三府属大路各驿马匹不敷应付是以【臣】于钦奉
　　上谕事案内防同查驿部员将以上各州县驿递之马调拨大半协济大路各冲驿故大差经过镇高等驿者有将原骑大路冲驿之马越过数站苦累不堪况先巳拨协冲驿今又裁减以上各州县镇高等驿递万难荅应大差矣然镇高等驿非南北必由之路凡内外差遣人员尽可不必绕道经由嗣后前赴江广之差必由安庐鳯三府属大路冲驿前往则有马有夫自无贻悮或由鳯属前至江宁省城者则由滁阳大栁池河等驿而往均有夫马应付此外稍冲并僻地各州县虽各留设马五匹二匹不等不过仅备边报军情及本地意外急机务之用并无应差夫马倘差遣人员迂道经由不特该地方官无术应付且恐贻悮差所关非小应请
　　勅下部【臣】嗣后差出人员必令务由前项有马驿路而行不得绕道以致有悮要务合而计之【臣】属原额新加夫马水驿钱粮通共二十六万四千三百三十八两零但差使繁多是以各属纷纷呈详莫不以赔累难支身家性命为忧涕泣哀吁然军兴孔亟之时【臣】又屡准裁减驿站钱粮之部咨不得不曲体司农仰屋之意先于钦奉
　　上谕事案内将鞍屉等款核裁咨部去后续又准部文裁减【臣】再三核酌大抵竭力勉裁连鞍屉等不过裁至万金而止旣无补于司农又大损于驿递是以反覆筹维将驿递艰苦实情
　　题明并陈减差节费之法且云如防
　　皇上允行则内外差使俱减止就【臣】属而论见在额设站银二十六万有竒可减十分之四计裁银十万余两等固已经廷臣议覆奉有依议之
　　防钦遵在案今【臣】实裁站银十二万九千二百四十三两零止留站银十三万五千九十五两零除钦奉
　　上谕事案内裁过银七千七百三十两零已于奏销十四年驿站钱粮册内开明今此案内每岁实裁银十二万一千五百十三两零又裁租稻三千余石又裁马驴变价银一万六千一百二十三两较【臣】原
　　题裁减十分之四计之除马驴变价银两外计每岁多裁站银二万三千五百余两租稻三千余石此乃【臣】念需饷浩繁故于难裁难减之中逐一勘酌凡可勉强节省俱经竭力裁减稍资军需是以所裁银两有逾于前疏之数也相应一并密疏
　　题明除册送部外缘系节省钱粮并定驿站冲僻以为永逺章程事理贴黄难尽所有微【臣】看语伏乞
　　皇上睿鉴全览
　　勅部议覆施行
　　题明宋镳案
　　该【臣】看得宋二鞑子等皆愍不畏死之徒也因有宋镳向借吴三桂声势霸利害民业经访拿拟流发遣陜西府谷县安置乃于康熙十三年春机乘吴逆反叛私自逃回潜伏无为州官坝地方诡言四王招兵往来江宁扬州芜湖等处纠集亡命制造军器擅立内营各佩义字号布思往六安山中倡乱相机叛投吴逆先将家口分布送湖濵随于是年八月初四日祭旗祭炮率领多人前至含山县运漕地方砍栅劈门抢刦郑鼎新等五家射死民人王子达等三人因被地方居民击杀贼众擒获陈喜镳等衔恨又复纵火焚房百有余间负驾船直窜巢湖路经巢县浮桥计欲斩链而过当被该县督同兵捕堵御贼众溃败弃舟奔逃使非节挫其锋协力勦扑几至蔓引鸱张无所底止矣幸天网不疎旋将奸党及伊母妻子女陆续成擒而镳复怙恶不悛投入饶境贼营明目张胆益肆猖獗幸大兵进当阵捉获旋因伤重身毙枭首竿示亦足以蔽其辜矣宋二鞑子一犯歴鞫江扬招人甘受桁杨坚不实吐惟云觅送铁匠代赁房屋而扬燕兹刘芝招送汪一龙梁五子及勾引未去之伍明之以上三犯虽未同刦运漕实系宋镳同谋首恶所当与刦财焚房伤人之王福吴茂先刘鳯来吴镳徐六陈坤陈龙伊应科甘旭汪一龙程麻子陈喜王大所等按律斩首枭示以彰
