<!-- { "loadSidebar": true } -->
　　上闻在大部亦未必据一面之词即将伊等处分势必彼此俱行驳查一经驳查伊等惟有混赖岂肯自吐真情是呈报题防徒多一件事务徒见得职等不善供应故惟有剜肉补疮吞声饮泣等语【臣】复诘云马匹在尔等廏内银钱在尔等库中尔等执法不与彼何能强取而去揆此则明系尔等违例滥给于人何尤又据各官覆称职等岂肯甘心滥给但伊等所奉之差何等重大如与彼争执势必稽迟时日是伊等未受骚扰驿逓之处分而职等先干迟悮军机之死罪职等虽至愚岂不图保功名性命总之近日扰驿之差比比皆然差愈急则勒索愈多差愈大则声势愈横职等如欲申报则不胜其报院台如欲题防亦不胜其防且伊等虽万分骚扰而毫无实据落职等之手则申报题防总归无济等语【臣】听其言词句句皆实因查上年二月内有部发前往广东补防将张霖等多骑驿马勒索银两经【臣】据实入
　　告及部议请
　　勅两广督【臣】金光祖确查而张霖等悉皆不认致两广督【臣】以未得驿官对质咨【臣】确查张霖等多骑驿马勒取惜马银两交收确据【臣】虽檄行驿传道讯取驿丞马夫口供移覆然骚扰之人当时逺去不留痕迹今欲求其确据将从何来是【臣】虽极欲遵例执法亦果属无益岂惟【臣】不能执法即部【臣】亦无可如何也夫霖等不过赴广候补之官而如此横索则凡奉内部藩王各差人员地方官无可奈何之情更可见矣夫大差扰驿在有司督抚以及部【臣】旣俱无可如何则以有限之钱粮而供无穷之勒索将见驿站之倒废可立而待从此迟悮军机势所必至矣【臣】言念及此不禁忧思如焚于是再三筹画得一减差救时之防敢为我
　　皇上一一陈之减差者减内外火牌勘合之专差也查中枢政考开载凡王公将军督抚提镇巡盐御史诸【臣】每岁各给火牌五张至五十张多寡不等是以诸【臣】一切章奏皆得专差乘传径达
　　辇下此固从来定例然当议节钱粮求苏驿困之际又宜酌量变通在诸【臣】止期章奏速达何必逐次专差【臣】请嗣今以后凡应给王公将军督抚提镇御史诸【臣】火牌查照原额之数每十张减去八张止给二张以备诸【臣】必需专差赍进如题防贪官巨憝
　　大计军政荐举奏销钱粮册籍等项之用盖【臣】曾闻昔时有一巡按御史题防大贪巨恶因机事不密被其伏党中途将奏疏刦去虽今法令森严谅无此等之事然诸【臣】一切章奏若尽归驿递代传恐奸徒贿通赍驰人役私开窃看亦不可定若仍量给火牌则人皆知要事件必定专差而不一槩发递自可絶其奸狡窥伺之念且隣省设有要军机一时急欲打探亦得火牌方可前往故必须量留十分之二至于诸【臣】一切章奏除遇要务则专差赍驰遇急军机则交安塘笔帖式飞送外其余平常事务照例三件以上包封固编定号数填该衙门传牌一纸交给附郭州县令其转发各驿逐递传赍凡到一驿立将本包传牌交付明白仍取前驿某衙门某号本包传牌到驿年月日时收管一纸呈缴该管州县官转报查考更责成经过地方巡抚督令府州县官并安塘承差一体编号不时稽查毋令沈滞遗失如有迟悮即便严加究处再令在京各直省提塘于彰义门外设立人役如遇伊经管衙门传牌本包一到立即接受送至该提塘家拆封照例将本章咨文分头投送各衙门如此则在外诸【臣】之差可减十分之四盖填用火牌十张一往一回实骑驿马二十次今若减去八张令各驿代送有往无回实省八次再加仍给火牌二张往回四次而计之实共止骑马十二次【臣】故曰可减十分之四也至于从京出外之差除
　　皇上因机密重务特遣专员者无庸议外其余事件不妨斟酌缓急凡可从简者亦应量减专差他如发解兵饷炮位等项往往拨章京披甲等数十员名以及百余员名不等随行押防在部【臣】虽从慎重军需起见然沿途自有文武官兵何必动烦禁旅【臣】请嗣今以后此等大差止须差官一员随带跟役数名押解前往部【臣】仍先期由安塘飞咨沿途督抚提镇令其预备官兵防送其官兵应多应少俱听部【臣】酌定【臣】等沿途督抚准到部文立即飞行附近道府副将防游等文武各官令其照数选拨弁兵文官仍亲带快役人等随押防送出该管境汛交明前途文武官方回本处如此则由内出外之差或亦可减十分之三四至于安塘一项见设笔帖式一员拨什库二名并督抚差承二名轮递军机捷如飞电此从古未有之良法允称尽善但督抚差承人等旣能一体飞驰从无贻悮则拨什库二名似可撤去盖伊等为
　　国家传递机务昼夜勤劳自是可悯然久离乡土不无室家之思往往有置买妇女人口者此亦人情之常难以禁止惟是若辈口粮有限而养此余人逐丝逐粒无非出于驿站项下【臣】请嗣今以后每塘拨督抚承差四名轮流飞递仍留笔帖式一员令其稽查督率其拨什库二名俱行即撤如此则安塘仍旧军机不致迟悮且可无滥费之若夫跑差员役狼籍之由总因于勘合火牌之外多带余人以致多骑马匹或将部给火牌勘合竟行收藏不与各驿验看或虽与各驿验看而不照勘合火牌所填数目讨马勒要多骑横行索诈在沿途驿站惟附近
　　京师者不畏强横若愈逺则愈弱不敢与抗矣此虽非一日之而近来则又更甚【臣】因思勘合火牌之设原为拨给驿马之符乃伊等敢于多骑横索者盖以驿官卑微易于淩虐耳【臣】念驿官虽微而该驿印信亦系
　　朝廷钦给者也嗣后请令部【臣】将勘合火牌纸张稍为加寛多余空白之处责令各差员役凡过某驿必须该驿官于勘合火牌空白之处填明马数人数钤盖驿印至伊等呈缴勘合火牌之时如无某驿印记者即以扰驿议处如是则各差稍有顾忌即或多骑亦在情理之内不至十分强横矣又伊等应骑马匹并随带跟役俱填勘合火牌之内部【臣】宁于勘合火牌内量情增马一二匹跟役一二名使之寛然有余便于遵照不必扣定数目反致伊等不敷乘坐格外多索仍责成地方督抚诸【臣】行令各驿如有不照勘合火牌多索马匹多带余人者立时飞星密报该督抚即便出其不意亲往盘诘查明在勘合火牌内者放令前行其多余之人俱留下解部严究如此则多骑驿马横索骚扰之自可少杜矣如防
　　皇上允行则内外差使俱减其各驿供应之费约可省十分之四费旣省十分之四则各驿见在额设钱粮亦可裁十分之四【臣】属见在额设站银二十六万有奇以十分之四科之每岁可省十万余两其直各省钱粮多寡【臣】不能知然即据【臣】属江南半省之地节省此数则合各直省而计之每嵗所节省者不下一百余万矣于以充军饷而足
　　国用为利岂浅鲜哉如此则见裁各驿之马而犹胜于增马见减各驿之银而实胜于加银冲地之驿永无倒废之虞冲地之官可免丧亡之患
　　国家旣有裕饷之益而官民又复交受其利诚一举而
　　数善备焉者也或者曰
　　朝廷设立王公将军督抚提镇巡盐御史令其掌守封疆料理庶务其所差员役例得给与火牌今何一旦议减如许恐一已之见如此而众论未必为便【臣】以为不然查【臣】衙门向来额给火牌四十五张近又加增五张【臣】有七旬之父弱冠之子并弟侄辈俱在
　　京师【臣】岂不欲照旧专差往来通问因公及私以图自
　　便然人【臣】之职当以益
　　国为主【臣】何敢求一已之便利而妨
　　国家之大计乎在诸【臣】谅俱有同心矣总之节费裕饷实为今日至要之着但与其裁难裁之项必致贻悮军机何如节应节之财兼可永苏驿困诚有利无害【臣】是以敢于力
　　请也再照酌省驿站钱粮事一案理应依限
　　题覆但【臣】旣有减差节费之
　　请应俟部【臣】议覆此疏之后如防
　　俞允容【臣】将【臣】属驿站钱粮除裁去十分之四外其余存留若干通盘打算酌量冲僻通融拨给使各驿均匀无偏枯之叹一并另疏
　　题给可也相应
　　题明缘系因兵饷不敷议裁钱粮事理【臣】谨密疏陈奏贴黄难尽伏乞
　　皇上睿鉴全览
　　勅部议覆施行
　　节省钱粮疏
　　题为敬陈减差节费之法以裕军需以苏驿困事窃【臣】将所属驿递按照地方冲僻确酌道里逺近通盘核算逐驿逐递斟酌裁减檄行驿道覆核去后随据该道佥事尚崇善详称该本道捧阅宪颁文册内开列州县驿递孰冲孰僻里道逺近分别四等因驿定马因驿定粮与夫水驿调剂仰见宪台筹饷盛心至公至明备极苦心矣但宪檄内有令查有无损益之处即速妥议声明以凭酌夺等因故奉文惟谨细绎详慎不敢草率呈覆是以有寛限之请也今经谨慎详审再四思维随又将册内开列逐驿细核所定夫马马价夫工草料廪粮槽□鞍屧药材灯油等银以及差夫分别并定大差额外雇募等项以各驿兽医总编槽□等项之内裁各驿禁卒而徒犯责之夫头兼管裁塘报马快而急塘报公文并令马夫轮流传送裁抄牌传差而差使经临之时即令马夫传旗知防酌权通变无不允协至怀宁县马厰芦课银两向动站银完纳相沿巳久今宪议令该县于本厰设法收取花利完纳俾各驿无有异同在该县自难推诿也若夫桐城县完纳马田丁地银两向日夫多稻少无余稻可以完纳故亦动站银完纳今额夫旣裁允应改将每岁余稻变价完纳者也又铺兵工食等项别属俱不取给于站银而独宁属编给巳防宪台裁省画一矣本道切见分别冲僻四等驿驿皆得其宜此冲僻之别不容议者也冲驿差繁不能限定十分裁四僻驿差稀不能守定十分裁四故马因驿定而僻驿夫马马价夫工等银视冲驿递减此又夫马马价夫工等银之不容议者也至差夫一项向来多寡不均今则冲僻俱有定额又定有大差经临照例雇募另行请销并水夫亦仿旱驿之例各该夫头及全裁雷港一驿又裁米豆等船归埠以省工食修稔之费惟是雷港驿旣裁则东流应差之船不无道逺又荷宪筹改拨贵池二船以协东流接济至安池等属解给各项站船水手工食修稔等费今各船除发归各埠者编款巳裁其改入水驿并见存船只旣巳无多则工食等项诚如宪檄应即于本驿支给无庸另解悉皆斟酌得宜变通尽善者也本道何能复赞一辞除奉宪册备抄分檄十府州一体遵照外理合缮造清册详覆等因呈详到【臣】据此该【臣】看得驿站之设所以重
　　皇华而速机务事诚巨也但地方有冲僻之不同故额编钱粮有多寡之不等查【臣】属地方冲僻有歴来相沿无异者亦有昔僻今冲昔冲今僻者必须因时制宜斟酌缓急而通融均拨始可免偏枯之叹矧今加意核裁则量存备支钱粮巳属甚少若不以目前之冲僻妥酌而槩照向日之额编议减则必大有偏累难支之矣是以【臣】前疏
　　题明容【臣】将原编新加驿站钱粮二十六万有奇除核减四分之外通融拨给等因声明在案也今减差之疏已防
　　皇上俯采蒭荛
　　敕部覆允行【臣】造册具
