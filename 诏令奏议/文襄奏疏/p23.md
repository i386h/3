<!-- { "loadSidebar": true } -->
　　题请令各州县按地亩加征岁修人夫钱粮于就近雇募免其远拨部议不准加征令动裁賸裁扣银两雇夫应用至于江南山东则俱仍旧今康熙二十二年山东曹单二县黄河工程除用额夫之外照例酌拨附近州县民夫协助额夫力作江南徐州除郭家嘴长樊大坝小店等旧险工三处外又加杨家洼新险工一处并加修徐州防城石堤【臣】共酌拨徐属岁修夫一千名协助河兵力作邳州原有董家堂五工头等旧险二处近年又加塘池大坝鲤鱼山等新险工二处本年又添羊山寺新生大险一处并运河亦有零星险汛【臣】共酌拨该州岁修夫一千二百名协助河兵通融徃来力作睢宁县向无旧险近生韩家荘戴家楼大险工二处本年又加孟家湾接连戴家楼险工一处俱系极大工程【臣】共酌拨该县岁修夫一千二百名协助河兵力作宿迁县旧有蔡家楼彭家堡险工二处近増白洋河一险并更有零星险汛【臣】共酌拨该县岁修夫八百名协助河兵力作桃源县万有烟墩龙窝上渡口鸡嘴坝李家口等险工五处本年又増七里沟大险一处又古城三岔二处将来亦有大险【臣】共酌拨该县岁修夫一千三百名协助河兵力作清河县旧有甘罗城运口二工近又増惠济祠一险本年更増玉皇阁险工一处【臣】共酌拨该县岁修夫八百名协助河兵力作山阳县近有汤董荘潘家洼高家荘上张庄真武庙周家渡唐家堡小茭陵何家庄大茭陵沈家围等险工十一处本年又増左家口险工一处【臣】共酌拨该县岁修夫一千四百名协助河兵通融调拨力作安东县近有莲花庵南门外险工二处本年又増二铺茆良口等险工二处其余尚属未定【臣】酌拨该县岁修夫八百名协助河兵相机力作又寳应县堤工甚多单薄【臣】亦酌拨该县岁修夫三百名协助河兵加帮力作此【臣】循照徃例见在举行之事各州县亦深知险汛攸关重大俱经循例拨夫陆续上工是人夫一项巳觉稍有头绪惟是淮徐两府州险汛林立其本年应估岁修工程者共有四十余处而黄河抢修与邳宿山清高宝江七州县运河岁修抢修以及高家堰一带临湖险汛修防尚在此外【臣】约畧计之共需栁七十余万束草一千二百余万束海苇二百余万束湖芦一百余万束□蔴一百余万觔杉木除黄河两岸并宿迁运河内排桩俱经估入大修外其各岁修工约需木五万余株加以黄河之天妃坝王公堤运河之一切闸座甎石等工需用木石甎灰米铁等项统计所需料值不下银十五六万两康熙二十一年以前河库余賸之银俱经于大修案内支用全完讫康熙二十二年分五直省额征河道钱粮止有一十八万余两内直河南山东三省之夫食岁修料价以及通融凑给七河营官兵俸饷约去十万两其可畱济江南岁修之用者不过八万余两以必需十五六万两之工料而止实有银八万两是仅有一半料物人力不能胜水水力强于人力当其奔腾浩瀚之时势必束手无策付之无可奈何而已从此一有疎虞【臣】死固不足惜而前此大修数百万金钱尽化乌有阻运殃民殆无底止矣【臣】忧心如焚反覆筹计查五直省河道钱粮原额系二十六万余两后因除去蠲荒七万余两是以止有一十八万余两若将五直省原额蠲除荒灾之欵照驿站钱粮之例逐一拨补足额俾得多购料物预先堆贮使人力足以胜水方为万全之策又河道钱粮较之兵饷更急盖兵饷止须按月给散而河工料物必须预先购备也【臣】先于康熙二十一年三月内具谨陈康熙二十一年岁修等事一疏请将五直省河道钱粮限三月内解足以济工用等因部覆不准奉有依议之
　　防钦遵在案【臣】何敢复为渎请但河库已罄而购料刻不可缓必得将河银及早预解庶乎有济伏乞
　　皇上俯念河道关系重大全黄业已归故若绸缪稍有
　　疎忽则必尽弃前功立酿后患特赐
　　干断敕部将五直省河道钱粮凡每年应徴并应蠲除荒灾之数俱令各该州县全照原额务于每年三月内尽行解足其各该州县该年应蠲除荒灾之数听各州县于应解藩司别项钱粮欵内扣除如此则在各州县毫无所损而河工无掣肘之虞工程允可永固运道允可永通民生亦渐可永遂矣【臣】谨特疏
　　题请伏乞
　　皇上睿鉴敕部迅赐议覆施行
　　请加堤岸疏
　　题为请加上流堤岸以保河道万全事窃惟江南河道虽上年大修已竣而尚属卑矮是以防
　　皇上发帑加修今【臣】见在广募人夫分头疾儹更将原估加至髙出上年大涨水迹六尺者今酌量地势宁再加高一尺以髙出水迹七尺为度此【臣】钦承
　　皇上轸念运道民生毋令再决之
　　圣谕是以不敢不加慎加详也今自萧家渡合龙之后已歴两月有竒虽漫涨之水未尽归漕而较之合龙之时已消尺许【臣】徧委官弁分头儹筑即令儹筑之员分头防防加以徧修减水坝尾并设法施浚淤底河身仰赖
　　皇上洪福或可不至又生他患但此就江南而言也江南之上更有山东河南堤工其在山东者不过兖州府属之曹单两县统计约长二万余丈【臣】已飞调山东额设人夫并酌拨附近州县民夫严着道防印河各官竭力飞儹以求保固惟河南开归两府堤工通长一千余里向来附近州县原有岁修人夫出自民间年年加修颇称巩固自前任抚【臣】佟鳯彩题归官雇之后民既漠然防顾而官复畏难不言以致工程损削不堪自康熙二十一年以前江南决口未堵撤澑甚上流不致十分壅滞今江南决口全堵除减水坝之外更无旁泄之途而河南堤工当风吹雨淋人畜践踏多年未修之后有虽高而薄者有虽濶而低者有旁若锯齿者有顶似劒脊者种种不堪之情【臣】虽未亲歴其地而行据管河道【臣】祖文明之报文并抚臣王日藻之移覆阅之不禁心悸念江南河道大费
　　国家金钱甫有头绪设或河南一有疎失则前功尽弃固不待言而阻运殃民更无底止为今之计断当绸缪于未雨之前及早加修以保万全者也惟是道里绵长工程浩大若遽议动帑恐司农仰屋维艰若因循不修又虑坐酿大患【臣】反覆筹维寤寐忧惧祗以身在江南料理加修大工不能亲赴豫省徧为察勘所幸抚【臣】王日藻曽为豫省河道深知豫省河情伏乞
　　皇上敕下该抚臣将开归两岸堤工即日亲行徧勘某处堤工高厚坚寛可以不修某处堤工卑矮窄薄断须加修某系极险某系次险或仍照徃例拨岁修人夫兴筑或必照近例动帑募夫兴筑一面勘明确估具
　　题一面作何广集多夫飞星速儹使虽遇异涨而人力胜水足保无虞如此则上流既可保无虞庶下流河道得以刷深不致仍前散漫方为运道民生万全之计也【臣】谨特疏具
　　题伏乞
　　皇上睿鉴勅部迅赐议覆施行
　　置造汛船土车疏
　　题为
　　奏销置造船车铁埽帚等项器具钱粮事窃照黄河水势无常变迁无定随机疏浚断不可弛然浚河之法非船不行至于铁埽帚一项则亦必需之器具也【臣】先于康熙十六年七月内具敬陈经理河工事宜疏内
　　题明应造船二百九十六只需银一万两并每船一只悬铁埽帚二枚等因续于康熙十七年六月内恐船只不敷又具
　　题明经理河工第一疏内未尽事宜事一疏将必须再添造三百余只约需银一万余两等因复经
　　题明又初兴大工之时各夫俱以夯硪之法太严用力多而工食少纷纷告苦募雇不前【臣】随设法置造土车每夫十名给车一辆以期稍省人力俾其乐趋亦经
　　题明各在案今【臣】行防淮阳道多安造具成造过船只土车铁扫帚等器用过钱粮清册前来查浚船一项除目前奉
　　防加修堤工案内宿迁运河东岸三千余丈西岸一千余丈两面皆水无处取土必须船装远运并黄河两岸低洼去处创建排桩工程徃来搬料需船甚防旧船实不足用见在添造一百二十只俟加修工完另册报销外其在康熙二十一年九月以前共造过船五百三十二只大小不等共用过银一万八千五百二十二两四钱一分二厘四毫六丝内河南管河道所造四十只每只牵费银七十六两有竒较原估每只多费银四十二两有竒盖此船原系为黄河运栁成造之船是以船只甚大所费较多其余四百九十二只俱比原估各有节省其船固用以浚浅而运土之日更多清水潭高家堰等工全赖此船运土方能筑成目今亦俱见在运土运料并浚河也土车一项除淮扬道多宏安于前任山清旴同知任内自造土车七百辆为髙堰髙良涧一带之用已于工程册内开造者不计外其各州县共造过土车二千二百五十辆共用过银一千零一十二两五钱此等车辆俱于各工通融调用是以不造入各工项下而彚册报销至铁扫帚一项共置二千个共重二万二千九百八十二觔每觔银五分三厘共用过银一千二百一十八两零四分四厘三项通共用过银二万零七百五十二两九钱五分六厘四毫六丝除册揭送工部查核外【臣】谨具
　　题伏乞
　　皇上睿鉴敕部核销施行
　　减粮増兵疏
　　题为
　　题明减粮増兵以巩河防事窃照
　　朝廷之上惟期运道安澜民生乐业是以不惜帑金特设河【臣】修治河道然民情愚昧徃徃不顾
　　国家大计而惟求利其私图有堤外之民一经水涨则室庐田亩未免沈渰于是惟愿堤开水泄以遂其居者有堤内之地卑瘠无收人力莫措于是惟愿决堤内灌淤成沃土以遂其耕者更有天时亢旱者思决水以溉其田畴求害仇家者思决水以渰其人畜每以一巳之利便即欲伤难筑之工程虽律典煌煌定有盗决之罪然不能确执其人而诛之【臣】是以
　　请设防河兵丁立劝惩之法以鼓舞而警惕之俾各工俱有专心保全河道之人则奸徒盗决之计无所施而工程凡有罅隙即可立刻飞传集众抢救是设兵一事诚河防至要之着也【臣】先于敬陈经理河工事宜疏内
　　题设战守兵五千八百六十名续于
　　题明经理河工第七疏未尽事宜疏内
　　题请添兵五百余名二共实应设兵六千四百余名此
　　皆康熙十七年以前题奉
　　俞纶之案也迨康熙十八年间续増大修归仁堤并挑筑邳宿运河两工添堤将及三万丈而未议添兵【臣】虽于亟请并修河北运河等事疏内请减髙堰湖堤之兵防守运河然【臣】彼时乃未经大风大浪之前是以妄为此冒昧孟浪之见究竟髙家堰一带刻刻须防惟虑兵少断不能撤为他工之用查歴年以来七河营奏销兵数有六千三四五百余名不等良以工长兵少未经设立一定之数之所致也今【臣】再三核酌必须再添设兵丁七百余名共设兵七千二百名方可足用然添兵七百余名即应添饷一万有竒而库帑有限岁修尚虑不敷安能又添此项【臣】百计筹维而得减粮増兵之法不敢不急为上陈也查七河营
　　题定额兵六千四百余名内应设战兵六百余名守兵五千八百余名此战守兵六千四百余名每名月应给米三斗经【臣】
　　题准每月给米折银三钱三分今【臣】复为斟酌当年因米价涌贵是以请给三钱三分嗣后米价亦有贱时况防河兵丁终年力作寝食泥涂之中与汛守地方之緑旗兵丁必须置买靴防修整器械每多盘费者不同其米折银两可以量减期于足以糊口而止今【臣】拟将原给米折银每月三钱三分者酌减三分之一改为每兵一名每月止给米折银二钱二分又原
