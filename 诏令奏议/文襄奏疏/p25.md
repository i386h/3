<!-- { "loadSidebar": true } -->
　　题缴等因批道行职防此该卑职查得髙邮州境自南关至车逻镇南一带河道于大修案内建有减水坝座以资宣泄惟是伏秋暴涨之时湖水内灌其势奔湍直注东堤各坝以致徃来舟楫掣澑□桥不特漕粮船只关系重大而一经□断桥脚则陆路飞差驿马立为中阻必须用船摆渡不无躭迟防本部院再三饬议是以估将髙邮州城西窰港口外临湖薛家坝东起迤南超过车逻滚水石坝出运河口止挑挖月河一道使上流湖水分泄江都之露筋邵伯等湖而空重粮艘俱由月河挽运则伏秋大涨既不致漫堤冲汕而舟行亦免于掣澑□桥运艘既获安行而驿路免于阻滞此系至要工所需工料前经造册详估防本部院以河帑不敷万不能照日给四分之例止可量给食米盐菜以资各夫糊口卑职敢不仰遵今减而又减酌调附近各州县民夫每名每日止给食米盐菜银二分二厘各州县因上关运道下利民生莫不鼓舞乐从然此二分二厘仅供各夫在工之食用不能养及家口若欲于此内再为酌减则不特不能养家并不能糊口又非宪台体恤斯民之意矣今本工估挑新河及加挑原旧河形共七段长二千九百五十七丈五尺建造木桥八座并开砌石工裹头共该土方料价工匠银七千三百三十八两六钱四分九厘此皆实工实料难以再减等因呈详到道防此该本道看得髙邮州境内自薛家坝东起至车逻滚坝以下止挑挖月河一道不独可以分泄湖波免致水涨漫堤之患而漕艘由此挽输更可避掣澑□桥之虞实系至要之工但河库无银而此工大有利于民生运道不得不设法节省前据该防详估本道驳核再四每夫一名止给食米盐菜银二分四厘兹防本部院批道再行确减随行该防复加驳删今每夫一名止给食米盐菜银二分二厘仅足各州县所拨人夫糊口之资更无养家之惠若于二分二厘之内再欲节省则各夫不特无以养家并不能糊口矣兹共实估土方工料银七千三百三十八两六钱四分九厘等因前来本道覆核无异相应转呈具
　　题等因册详到【臣】据此该【臣】看得髙邮州地居卑下为众水滙归之区从前费无限钱粮动无限民力砌最坚之石工筑最髙之埽坝而此塞彼冲竟无宁岁【臣】凛奉
　　俞纶于髙邮城南一带修建减水甎石坝五座以资宣泄数年以来方保无患然伏秋暴涨之时湖水奔腾而来直趋各坝湍急非常以致徃来船只每被澑掣□桥一经□断桥梁必须数天修整不特有伤损漕船之虞兼之有稽阻飞差之患【臣】是以行令该道防等确议于该州城南运河之西挑挖月河一道自薛家坝起至车逻迤下止仍归入大河使空重各船由此挽输避此数坝澑掣之险其于运道民生河工三者均有禆益惟是此工需夫甚多者照日给四分之例随便召募别夫河帑有限险汛繁多岁修办料尚且不敷安能于此工多费【臣】再四筹维行令附近州县酌拨民夫力役每夫一名每日止给食米盐菜银二分二厘用其力而仅免其枵腹之苦不能更计其养家之需盖为日无多且原属保运利民之举各州县亦颇鼓舞争先也兹据淮扬道多宏安详估挑挖新河及加挑原旧河形共七段长二千九百五十七丈五尺建造木桥八座并开砌石工褁头共该土方工料银七千三百三十八两六钱四分九厘驳核已明无可再减其做过工程用过钱粮俟该道核详至日
　　奏销今据勘估呈详前来相应具
　　题伏乞
　　敕部议覆施行
　　恭谢
　　天恩疏【谢　赐清慎勤】
　　奏为恭谢
　　天恩事【臣】惟上古致治之隆诞敷文徳大告武成刑期无刑而敷教在寛奠平水土而蒸民乃粒廵行而万方腾徯后之声端拱而四海戴无名之颂此尧舜禹汤文武之治载在诗书为万世帝王之极则也我
　　皇上御极以来无日不以民瘼为念虑天下吏治之风或下也故首尚清介立贤无方奬善惩恶宥过録功且恐久而生怠又复
　　御书清慎勤三字颁
　　赐天下各督抚诸【臣】俾得朝夕仰瞻凛然有上帝临汝之思虑天下民生之不免于困苦也故遇灾必蠲灾重必赈悯并征之苦累而缓其积逋以苏之知开垦之利民而迟其陞科以养之崇节孝以厚风俗禁凶暴以戒奸顽内而部院外而督抚诸臣凡拟议刑名稍有未合必奉
　　特防驳正期于允协以至无刑至于崇正学黜邪説讲解经书刋刻颁布阐列圣仁义道德之蕴契唐虞危微精一之传
　　幸阙里谒
　　先师孔子
　　诏行三跪九叩头礼尊师重儒宾礼齿徳以致海外重译之国不惮数万里之逺匍匐来朝遣子入学是
　　皇上文德之敷遍于遐迩凡有血气莫不尊亲也又如逆贼呉三桂等负恩作乱扰及数省我
　　皇上命将出师授方畧于阃内振威武于遐方不数载而诸逆全平即数十年来从未向化之郑克塽等亦皆稽首
　　阙廷倾心归命是
　　皇上武功之烈冠乎古今凡在覆载防不臣服也若夫
　　河道为
　　国家血脉攸关运道民生
　　皇上忧勤宵旰锐意平成不以【臣】为不肖委【臣】以治河
　　之任【臣】感激无地报
　　恩心切未及熟虑深思不觉孟浪易视遂自限三年告竣讵料届期防效溃决频仍斯时也不特内外【臣】民谓【臣】断不能治而【臣】亦有口莫辩几于不可解矣【臣】之身命业已置之度外乃防
　　皇上特出干断不加【臣】以诛戮
　　召【臣】赴
　　陛亲赐诫谕大隆使过之仁
　　命【臣】旋工竣事【臣】恪遵
　　训防痛悔从前卤莽之非百计谨慎图维而后两河得
　　以无恙是今日河工获成实皆
　　皇上至圣至明之肇造微【臣】犬马余生实出
　　皇上矜全曲宥之洪赐也兹防
　　皇上不惜
　　圣躬之劳远
　　幸河干
　　亲临勘阅一切工程凡【臣】仰遵
　　圣谕料理合式者
　　皇上皆以为是其【臣】料理未周尚须详酌者又荷皇上一一指出至【臣】拮据数载尚未明晰之工
　　皇上一临其土而洞若观火是非可否凡
　　圣谕所及莫不至确至当开【臣】愚昧又防
　　皇上面谕【臣】云河工大概虽定而善后事宜更为要
　　应作速斟酌行之更
　　命【臣】将治河事宜酌古准今著书一部俟河道大成之
　　日即便进呈以垂永久钦此及
　　圣驾囘至宿迁防赐【臣】
　　御制五言律诗一首
　　驾行之后又防
　　赐【臣】
　　御乘佳哈船一只并旗纛帏幔铺氊等项俱全【臣】俱一
　　一谢
　　恩跪领讫伏念我
　　皇上文德武功明刑弼教莫不驾轶三代嫓美唐虞更
　　以运道虽通而田亩尚未尽涸
　　亲临遍勘曲计筹维必不使一夫失所且
　　銮舆所到士民扶老挈幼持香拥祝喜觐
　　天顔踊跃欢忻之声亘古未有是我
　　皇上乃集唐虞三代列圣之大成诚诗书所载振古帝
　　王仅一无并之
　　盛矩也至若微【臣】奉职无状救过不遑幸赖
　　皇上指授方畧河工得以保固乃防
　　皇上于赐诗之内谓【臣】已着勤劳【臣】跪诵之次感而欲
　　泣
　　君恩深重实媿不敢当也至【臣】徃返随
　　驾防
　　皇上勉【臣】诫【臣】
　　天语甚多【臣】俱敬镂心骨没世凛遵矢当捐糜顶踵益竭犬马之愚悉筹善后之策俾两河永奠不致再有他虞以仰答
　　圣主洪恩于万一耳除河工一切善后之计容【臣】次第
　　入
　　告其治河事宜一书容【臣】遵
　　谕着就进呈
　　睿夺至防
　　皇上赐【臣】
　　御制诗命意深远书法精妙【臣】世世子孙奉为至宝见
　　在选工勒之贞珉俟镌成另呈
　　御览又
　　赐【臣】佳哈船制度新竒安稳神速诚为难觏之物【臣】即照式添造以济急之用【臣】谨一并恭疏奏
　　谢字多逾格伏乞
　　皇上鉴宥施行
　　善后事宜疏【请钱粮】
　　题为谨陈河工善后事宜仰祈
　　睿鉴事康熙二十三年十一月初十日
　　皇上临幸清河县运口防
　　天语面谕【臣】云这运口闸将来水急难行应再添造一座又奉
　　上谕云今年黄水倒灌运河不可为训尔须酌一至妥之防务令永不倒灌钦此又本月十二日【臣】于宿迁县防
　　皇上钦赐
　　御制诗句【臣】叩头谢
　　恩复防
　　皇上面谕【臣】云如今河道虽大概已成但善后事宜尔当着实用心筹酌必期永远无虞钦此【臣】伏思河工虽水土之役而修治机宜最细最宻稍有不当便有差之毫厘谬以千里之势【臣】以庸劣之资孟浪轻忽料理失宜逾期不竣及奔走八年之久甫能粗知大畧其细密之处昧然难别也乃
　　皇上方幸河工而
　　御驾所到举凡应兴应改应増应慎之处
　　圣谕一出而事事精详确当了如指掌开【臣】愚防救【臣】
　　疎忽我
　　皇上聪明圣智诚万古帝王莫能与京者也【臣】遭逢圣主敢不益竭犬马之愚以求得当【臣】随恪遵
