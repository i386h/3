<!-- { "loadSidebar": true } -->
　　君恩我亦何敢再萌身家之虑哉于是矢志同心黾勉协力出则随【臣】荒度经营入则偕【臣】料理文告凡所以算土方核浮冒科料物图节省之处纎悉无遗漏如是不避寒暑无分昼夜与大工为始终者十年有如一日故【臣】得以时遵
　　圣畧竭蹶从事俾两河复归故道潢与有力焉但【臣】蒙皇上命【臣】治河【臣】复以礼聘潢与之同事是潢之尽心
　　于【臣】犹【臣】之尽心于
　　皇上乃【臣】职友谊之所当然耳【臣】亦何敢将陈潢妄渎天听特是大工之内如开河筑堤募夫办料设法催攅厘奸剔弊鼓舞人才不避劳怨不畏强梁【臣】力之所能为【臣】心之所能尽者陈潢不过助【臣】尽瘁而巳原无足异若夫发前人心思之所未及开微【臣】智虑之所不能者则有五大功焉一如下河七州县从前被渰人但知高家堰冲决三十四口因而不能堵塞清水潭之故而不知前人尚留翟家坝未堵三十余里与成河九道之处以致滔滔下注不舍昼夜清水潭遂成泽国清口内灌无休而下河遂成巨浸被灾十分矣潢乃建议尽行筑堤塞河以敌清口之黄且创设减水坝逐渐宣泄以保高堰之堤工始得减下河十分之灾为二三也二如清水潭旋筑旋决末次勘估需帑金五十余万潢乃建议弃其旧口移筑堤工于湖内改为永安河节省帑金四十余万乃得永免溃决而保安澜也三如前此甘罗城运口逼近黄河河水内灌淤垫山清高宝之河道每年冬底必大起民夫挑挖以济新运不无劳民伤财潢乃建议改进太平坝以避黄水内灌即或黄强淮弱之年间有内灌黄退旋即冲刷仍旧永不淤垫迄今十有余载免民夫挑挖之劳岁省民财数万金也四如康熙十七年冬骆马湖运口巳经淤断新运无由北达危急非常潢乃建议创挑皁河二十余里地皆沮洳陷溺应期而成且复挑支河三十里以避黄水再无淤垫之患使通漕直达
　　天庾也五如
　　圣心爱民一案原
　　题不过欲泄减坝之水以利民田潢乃建议创挑中河以避黄河一百八十里逆流之险卹军利漕自歴代行运以来所未有之事也当其兴举以上各工之时无论寅僚不分老幼无不以为必不能成且有涕泣以求【臣】之停止者惟潢信之确而【臣】任之力得蒙
　　皇上干断允【臣】兴举且荷
　　皇上如天之福百川効灵俱巳成功为
　　国家永逺之利实潢之聪明卓见以成之者【臣】实不敢
　　昧心掠之归已以欺
　　皇上以欺
　　天也【臣】知潢之才感潢之心念潢之功情不得巳当圣驾甲子南巡之时防
　　天语问【臣】以有无得人【臣】即以陈潢姓名对
　　上嗣因
　　皇上圣慈必欲使下河无一夫之不获
　　命【臣】子治豫问【臣】以有无别治之法潢乃筹之昼夜议添重堤一防仍挽减坝所泄之水以出黄河【臣】因试騐有素是以据实具
　　题以此防出之陈潢防
　　皇上不次之恩授以佥事道衔赞理河务潢深感激方将益竭其才力图报効不意因此议论纷起部议革去职衔而潢亦随病入膏肓矣后防
　　圣明洞鉴察潢无他
　　特恩寛宥而潢又随物故矣今【臣】复防
　　皇上天恩复任总河岂不以【臣】向者曾効犬马之劳耶但向者帮【臣】以効犬马之劳者乃陈潢也是【臣】与潢乃同事一体之人【臣】幸而生遂得再受
　　皇恩潢不幸而死【臣】何忍负之使潢尚在【臣】犹愿以百
　　口保
　　题潢于
　　皇上之前以备驱使必有可观潢诚不幸而死【臣】若避嫌隠忍是【臣】生为负友之人念【臣】衰病日甚旦夕难保若不及早陈情一时风烛死为负友之逢潢地下何以相见乎【臣】今不揣冒昧将【臣】友潢始末与潢竭忠
　　王事各缘由据实直陈仰祈
　　皇上察【臣】情词怜潢劳绩
　　特沛天恩准复陈潢佥事道衔以光泉壤不独潢之幽
　　魂矢报衔环而微【臣】仰荷
　　推恩及潢亦且死得瞑目将见天下草野未达之士当必有所观感兴起而益奋其他日报効之心矣【臣】谨具
　　奏贴黄难尽伏祈
　　皇上睿鉴全览怜悯施行【臣】不胜激切悚惶待
　　命之至伏候
　　勅防
　　两河再造疏
　　题为两河巳防
　　圣功再造【臣】等敬陈全体情形谬抒善后一得之愚仰
　　佐
　　国家永逺平成之业事窃惟黄河源自昆仑西来万里乃气化之经络为地理之血脉前人之说详矣惟是挟沙而行性不由于地中自禹凿龙门之后荥泽而下全在人力之维持经云陂以障之者是也否则溃败决裂为害滋大此成败相因古今所以一辙也然当未败之日与夫旣败之时固非人力不足为功而为功之后如果熟识全体之情形度其轻重缓急而再预为之备则自可以制非常之变而不难非然者则一旦意外之来未免坐失机宜而仓卒莫为之所矣按自康熙十六年以前河道敝坏巳极淮扬千里民罹昬垫之灾
　　国赋因之亏损且将有阻运之虞矣荷防
　　皇上圣心干断决意修治旣不以【臣辅】为不才力排众议而耑任之又不惜数百万之金钱锐意兴举而大治之故【臣辅】得以时遵
　　圣畧勉竭驽骀忘其身家以图报効自康熙二十二年萧家渡闭合龙门二渎安流之后每年伏秋因有减水坝逐渐宣泄歴今十载河身巳自深寛将来惟有愈深愈刷足以容纳暴涨而无虞此皆
　　皇上洪福齐天百灵効顺所致所谓巳成巳治者是也【臣】等何庸再为置喙哉乃前者【臣辅】恭聆
　　圣谕云全河巳固设或险工一有疎虞前功尽弃矣大
　　哉
　　王言河道守成尽此
　　圣谕数语凡为河【臣】者茍能于各险工加之意焉则有备无患是保全之上防也独是【臣辅】在河十有余年其中甘苦知之最确久巳仰体
　　皇上神功逺运精益求精之心因而推广险工不可疎
　　虞之
　　圣谕穷源溯流以为今日全体情形之内欲得百世无敝之术须加意外之防则高堰再当筹画万全以资捍御中河再宜加帮遥堤以固金汤也盖以黄河自河南荥泽县起以至江南之清河县止两岸各有一千余里【臣】等常设一必不然之虑遥为制变之计论之如南岸险工之在开封者若有疎虞其水乃入淮河若夫归德以下与宿迁以上若有疎虞其水乃防入睢水并桃源清河之间若有疎虞之水总皆归入洪泽湖以侵高堰使高堰能自保固以敌其疎虞之横则凡南岸冲决之水仍由清口而出止于民田受淹而于运道无碍且所疎虞之决口易于堵塞而无持久糜料之虞倘高堰一有不固则黄水仍旧内灌山清高宝二百里之运河其为淤垫无疑矣故【臣】等以为高堰之尚应筹画万全也再查北岸险工之在河南者若有疎虞其水乃由张秋以入运河再由天津以入海险工之在山东者设有疎虞其水乃由济宁鱼台丰沛之间入运河总归骆马湖以入黄中二河亦止于民田受淹而于运道无碍若险工之在宿迁以下清河以上者设有疎虞则黄中二河之水建瓴北泻势必夺河则宿桃清一百八十里之运道必然淤垫无疑矣此南北两岸千百余里上下缓急轻重之情形如此然此第就险工设有疎虞而言也若再以伏秋长水情形论之如本年黄水长至八尺清水长至六尺皆未出漕即或加长数尺以至丈余有减水坝可恃总不足以为虑康熙二十四年之成騐可见也特是天时气化不齐旱潦难定倘遇异常大水之年宿迁以下则添山东诸水清口以下则添淮河之水一时清黄二水交涨设或再遇如康熙十九年与二十四年长至二丈之外则必势若滔天奔腾汹涌虽有减水坝而一时宣泄不及诚恐中河难以攴持不能保无漫溢冲决之患故【臣】等以为中河之尚宜讲求也其讲求之法在中河则须加筑重堤一道再开夹河一道以作重门之障并于西宁桥添建石闸两座以备意外宣泄更于堤工之上每二十里设立涵洞一区以漑民田则北岸自是万万无虞矣在高堰亦须加筑前此停止重堤以作外藩以防意外则南岸亦在万万无虞矣但此两岸重堤需帑一百二十余万为费甚大【臣】等俱所不敢议及惟查高堰向开运料小河一道即以河土筑成堤工见高八尺【臣】等以为应将此见在小堤加筑寛至三丈高至二丈余尺不啻事半而功倍亦足以制非常之变也再查中河见在亦有河沟一道因之挑浚深通俾成河道再令分泄暴水归并平旺河以入海即以挑河之土将见在遥堤加高二三四尺不等再于仲家庄陶家庄两闸左右各添一闸以利宣泄是泄处旣多于今而所障又高于昔则自足以御狂暴而合而计之则南北两岸凡遇照常伏秋自有减坝宣泄倘值异常大水亦借重门巩固而为有备无患永保安澜矣但所费亦需帑金六十余万也此河道全体情形穷源溯流之论其情其理久在
　　皇上神明洞见之中且【臣辅】巳经病入膏肓仅余一息不能効力矣秖以犬马之诚惟恐旦夕殒命所有愚忠不能
　　上达是诚辜负
　　皇上起复【臣辅】之意死不瞑目故【臣】等谨先具疏预为题明抑【臣】等更有请者宿迁县张庄运口乃北运河之水接入中河并通黄河之咽喉也【臣辅】前挑中河之时曾议此处设闸以司啓闭盖欲使山东之水大则开闸分流入黄以保中河小则闭闸令入中河以济粮运旋因【臣辅】解任废阁不行歴今五载不舍昼夜虽于粮运无悮然实未为万全诚恐一年东水微弱则彼流入黄河中河之运道浅澁可虞矣【臣】等愚见以为将此运口竟行堵塞另于骆马湖之东中河之南仍建石闸一座倘值东水大长之时则开以泄之东水消落之日则闭以蓄之平时更可借以运料以资修防庶于中河运道万无他虞矣理合一并具
　　题伏乞
　　圣裁贴黄难尽并祈
　　皇上睿鉴全览施行
　　河工守成疏
　　题为谨陈河工守成要事宜仰祈
　　睿鉴采择
