<!-- { "loadSidebar": true } -->
　　国计民生万世之利也其佃价二百七十万两乃必然可得之数而将来又出于民情之最愿最乐者所谓应于田亩项下设法偿还者也其应于引盐项下陆续偿还者计银八十一万三千两查淮南纲盐每岁一百三四十万引河堤告成之后每年既可省盘剥之费一二钱不等今止令其于所省之内每引每年纳河堤银九分以七年为率七年数足之后免其再纳计每年可得银十二万两不过七年而此八十一万金之帑又可补还无欠此亦必然可得之数在盐商量捐费之资而坐享久远之利所谓应于引盐项下陆续补还者也至此工地方广濶钱粮浩防且清查屯垦事务冗杂应暂设防官六员专管招徕鼓舞督垦开屯及清查地亩分发钱粮诸务并暂设州县佐贰官十九员以分任之此暂设之防官佐贰官俱俟工完之日另疏请
　　裁至于挑筑堤河二十三万七千丈并建大闸四座木涵洞四百个应委监理官五十四员分管官二百余员分头疾儹尅期告竣所委监理分管等官俱系客官应
　　请照康熙十七年间议政王等议覆微【臣】敬陈经理河工事宜第六疏事案内之例于工完之日容【臣】列名具
　　题恭请
　　皇上洪恩准其照见任应陞品级加二级从优即陞其因公罣误官员准其还职其暂设防员并州县佐贰官员应俟清查地亩垦屯完毕将所费
　　国帑二百七十余万两逐一偿还之日更请
　　皇上洪恩准其加三级从优即陞其非正途出身者俱照正途一例陞转以鼓有功劳吏除应设防官六员【臣】见在缮疏保
　　题外其应设州县佐贰官十九员并应委监理官五十
　　四员容【臣】等一面遴选续疏具
　　题至于应委分管官二百余员容【臣】等照大工之例随时委用彚造各官履歴工程清册咨送吏工二部可也除一切未尽事宜疏内不能备载请照前此大修工程之例凡些小事务应竟行者容【臣】等筹酌随便竟行重大事务应具
　　题者亦容【臣】等商定不时入
　　告并将估计清册揭送工部查核外【臣】谨具
　　题伏乞
　　皇上睿鉴
　　敕部议覆施行
　　分添县治疏
　　题为江南徐泰海山四州县地广氏刁安沭清桃等县河淤土广谨陈分并添设县治事宜以全
　　国赋以便民生事窃惟従来画地分官所以为亲民之
　　计也
　　国赋以之而充民生以之而遂但按其疆域大州县不过百十余里小州县不过百里以内不等官日与民相亲而民日与官相习既无鞭长不及之虞亦无扞格难操之虑过是则非宜矣故自汉唐以来每有今昔异宜随时分并之事或因其山川之形势或因其民物之聚散而各为之制焉考之史册无代不有微【臣】奉
　　命督河前后十有余载徃来于淮扬徐各属之间者不啻如织久知徐州为南北要地而幅甚广民情亦复刁悍凡遇催征輙多逃避境外相习成风恬不知怪以是地丁仓粮年年拖欠不完知州不能兼顾只得听其顽梗无如之何不过三二年便即考成罣误而去故凡为徐州者虽有长才无从处置反视官轻一叶絶无顾恋振刷之心矣似此因循则民风何由返正
　　国赋何由足额耶【臣】愚以为应当割设小县以分治之又泰州僻处海滨周围六百余里颇称鱼米之乡庶而且富因之事务防剧一牧不能兼顾则刑名钱谷之事未免坐此失彼民情容易为奸【臣】愚以为亦应割设小县以分治之又山阳县介于淮黄两河之间东西三百余里南北一百余里前经黄水淤垫之后海口逾远寛广几至七百余里辽濶非常一令不能兼顾淤垫膏腴尽被隐占无计清查【臣】愚以为亦应割设小县以分治之又海州地方亦属寛广乃明季残破之后地土抛荒甚多且与沭阳安东清河桃源宿迁接壤所有各州县沮洳湖荡尽为黄水淤垫膏腴亦未清查听其隐占【臣】愚以为应将海沭安清等县之中添设小县分割而专治之以上在徐州而分一县则呼应自灵既可以除从前强悍之习更可以弭将来意外之萌在泰州山阳而各分一县则地匀而事简料理当而民不扰在海沭等州县之中而添一县则淤地难欺贫民即有乐土矣是皆有益于民生
　　国计者也倘防
　　皇上特赐举行查徐州有吕梁一镇
　　请即以吕梁为徐州之分县查泰州有海安一镇请即以海安为泰州之分县查山阳有庙湾一镇请即以庙湾为山阳之分县再查海沭等州县接壤之
　　间有硕项湖最大久已淤成良田
　　请即以此立治而名为硕项县至此新设硕项一县田地有主而欺隐者免其原罪即准陞科或有新淤以及版荒尚未有主者广招四远穷民随力开垦许其五年之后方始陞科如是各为分添设施城池仓库官役俸工不无有费然亦为数无多将见无穷隐地不丈自清可使千万贫民凿井耕田含哺鼓腹于
　　尧天舜日之中实于民生
　　国计大有禆益也【臣】曩者备员河上早已畱心祗以大工未完无暇及此且虑越俎贻讥今【臣】病已垂危归泉不久所有此案之愚忠不敢隐而不言如果【臣】言可采贴黄难尽伏乞
　　皇上睿鉴全览
　　敕部确议施行
　　挑筑未尽疏【挑中河】
　　题为
　　题明挑筑未尽事宜仰祈
　　睿鉴事窃惟巩固河防之法必须先于黄河北岸缕堤
　　縁由【臣】已于
　　圣心爱民已极等事疏内题奉
　　俞防见在钦遵举行矣【臣】从慎重筹酌起见是以前疏
　　内
　　请将凡有应损益増减之处俱照大修河工案内已行之例其事之小者竟自举行事之大者随时
　　题明等因声明在案今挑筑工内未尽事宜应斟酌増
　　减之处所当亟为
　　题明者查【臣】前疏
　　请自宿迁县起歴桃清山安等处缕堤之内加挑新河一道即以挑河之土筑成遥堤束各减水坝泄下之水使之顺流而下尽归于海等因在案今【臣】复加筹酌此河一成则下自清河县起竟可溯流而上直逹宿迁之拦马河矣更念本年黄河漕内之水较前异常急澑以致一切物料转运万艰即如本年重运粮船自清河县运口以至宿迁县张庄运口计程不过二百余里而牵挽两月有竒方能进口此皆急澑阻滞之明騐也查【臣】先于谨陈河工善后事宜等事案内
　　请于清河县西仲家庄地方创建双金门石闸一座以泄黄河之异涨今将拽水双金门闸改为三丈深之单金门大闸一座又于拦马河之西加挑运河二千余丈筑成两岸堤工直接张家运口并再于遥缕二堤之中加挑中河一道上接张庄运口并络马湖之清水下歴桃源清河山阳安东以逹于海俾将来重运粮船既出清口之后于黄河内止行数里即便由仲家庄闸内进入中河自中河歴拦马河直进张庄运口北上则此闸既泄黄涨而又能使各船避黄河之险澑行有縴之稳程是大有益于转漕而各工运料亦可不至稽悮诚一举而三善备焉者其加挑中河并拦马河以上之运河所需増费容【臣】总于屯田案内设处凑用不复更请钱粮此未尽之事宜所当
　　题明者一也又【臣】于善后案内将仲家庄闸下议挑引河一万余丈用各处岁修夫额夫河兵协力儹挑不动钱粮等因在案不意康熙二十四年异常大水各处工程莫不危急其岁修夫额夫河兵抢救本处之要工尚属不敷万难他调是以此河究未挑挖今【臣】总于缕堤内挑筑工程案内一体募夫挑挖以期速竣不复更调岁额等夫河兵矣所当
　　题明者二也又海安二州县境内有旧盐河之淤塞浅涸者共长二万余丈盐商转运艰若情愿帮资协挑查此河本不在微【臣】原估之内然此河一通则不特有利于商又能分泄新河减下之水兼利河道且上游一切田亩受益亦非渺小但河路既长约估挑濬之费不下十余万两【臣】行淮扬道及安东运判查议随据详称商人程宏基程长泰等愿认协挑银八万四千两尚有不敷工费【臣】亦于屯田案内设处凑用是以随行批允见在兴挑矣至各商所认之银除已经解到二万六千两外余据各商请于将来四年之内解足【臣】亦于善后屯田两案内通融借费儹竣总因此举既属商民两利又于河道屯田有裨是以有不得不曲计筹酌者所当
　　题明者三也縁系挑筑工内损益増减事宜【臣】谨照例
　　特疏逐一
　　题明伏乞
　　皇上睿鉴施行
　　钦奉
　　上谕疏【差看两河】
　　题为钦奉
　　上谕事该【臣】看得江南自河道敝坏之后防
　　皇上不惜帑金
　　命【臣】等大加修治近年以来河归故道堤渐可观此非我皇上睿照之明
　　干断之确不能若此也但江南居河南之下必河南永保安澜斯江南亦可无患若河南上游有失则江南河道不旋踵而淤淀矣【臣】是以于请加上流堤岸疏内请
　　敕豫抚【臣】将河南工程确勘加修防
　　皇上洞悉原委立赐
　　俞允今【臣】凛遵
　　上谕勘阅河南两岸工程凡经豫抚【臣】就近加修者俱皆寛厚可保无虞惟是在先年视之尚属可缓而据目前形势确应蚤为未雨之谋者则有考城仪封阳武等三县创筑加帮堤工共长七千九百八十九丈又封邱县荆隆口应筑大月堤三百三十丈又荥泽县应修筑埽工二百一十丈统计共需土方夫工银二万七千三百七十八两五钱二分五厘然此工既竣之后不特河南本省足保无虞而又实可为江南保障者也伏乞
　　皇上睿鉴敕下部【臣】将考仪阳封荥等五县堤坝工程照例准动裁賸裁扣银两即行兴筑必于康熙二十五年桃汛之前一律告竣以防上流异涨有裨河防良非浅鲜矣【臣】谨防同河南抚【臣】王日合词
　　题请伏乞
　　敇部议覆施行
　　恭谢
　　天恩疏【陈潢职衔】
　　奏为恭谢
　　天恩事窃【臣】恭设香案率同陈潢望
　　阙叩头谢
　　恩讫伏念【臣】防
　　皇上遣【臣】子治豫验勘水势又防
　　皇上轸念下河有作何设法修治之
　　谕【臣】感激奋兴几废寝食与陈潢曲计所以仰体皇仁之策而陈潢仍从
　　睿算治源之神谟悟髙堰筑堤之便计【臣】又与陈潢辩论再三而其理愈确微【臣】始得下惬愚忠但【臣】年老多病诚恐此工未竣而猝填沟壑设继【臣】司河者稍有岐见则不特工亏一篑之虞在所不免而已治之河道已费之钱粮恐俱不可复问【臣】是以将陈潢歴年之賛襄并今日之筹画据实上逹
　　天听并恳
　　皇上准令陈潢无论微【臣】在任与否皆得一体在幕賛理以竣微【臣】所题之工庶可始终上慰
　　皇上如天爱民之至意此微【臣】犬马报
　　主之一防血诚也兹防
　　皇上不以【臣】为冒昧既允微【臣】之请令陈潢赞理河工
　　更
　　特赐陈潢佥事道【臣】之衔以宏鼓舞之典嗣后陈潢承宠命而赞理河工更非从前止为幕客之比其展布之
　　间收效自捷是
　　皇上之加恩于陈潢即【臣】之躬被
　　隆恩也【臣】祗承之下感激无地惟有督率陈潢殚心尽力益竭犬马之劳务期早登斯民之稼穑以仰报
　　皇恩于万一耳【臣】谨恭疏




　　文襄奏疏巻六
<史部,诏令奏议类,奏议之属,文襄奏疏>
　　钦定四库全书
　　文襄奏疏巻七
　　河道总督靳辅撰
　　治河题藳
　　中河已竣疏
　　题为恭报中河已竣重运刻期进口事窃照康熙二十
　　六年【臣】于
　　题明挑筑未尽事宜等事疏内
