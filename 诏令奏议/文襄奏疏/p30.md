<!-- { "loadSidebar": true } -->
　　题为恭报微【臣】起程赴
　　京日期事该【臣】除一切河务交与该管官员谨慎看守外【臣】即捧佩
　　敕印率同按察使于成龙于康煕二十四年十一月初三日自清江浦起程讫所有起程日期【臣】谨恭疏
　　题报伏乞
　　睿鉴施行
　　钦奉
　　上谕疏【海口】
　　题为钦奉
　　上谕事该【臣】看得髙宝江兴泰山盐等七州县下河田亩被积水沉渰者自明代已然其患非一日矣我
　　皇上亲幸斯土目击黎民昏垫之苦
　　特沛恩纶大加修治既
　　遣臬【臣】于成龙专管督理又以微【臣】任河年久并命综理其事此盖旷古未行之盛举也盖尧舜而后言治水者不过求其顺轨湍行安流归海而已若河道业已疏通而并欲将从前积水之区尽使变为沃壤凡有一夫不获悉皆深厪
　　宸衷如我
　　皇上今日之
　　至圣至仁诚逺轶三代直并唐虞者矣【臣】等生逢盛世身沐
　　洪恩敢不捐顶糜踵黾勉奋发力图报効必期有成乎惟是治之之法宜握要领审全局而曲图节省也盖不握要领而漫然施工则徒糜
　　国帑功必无成不审全局而泄然从事则功虽幸竣随必溃坏不图节省而循例估费则需帑太多终成筑舍此皆不可也今淮扬之人多侈言治法矣究其作何经营不过执禹贡先治下流之説以为多挑海口淤沙泄去内地积水使汪洋之区涸出干地然后查勘旧渠逐一挑浚等语言人人同而已殊不知禹之先治下流乃因兖州地洼而然也今此七州县下河海口髙昻内地低于海潮不下五尺从前海潮内灌不可以耕曽经宋臣范仲淹筑堤以障之堤成而民享其利名其堤曰范公堤颂之感之至今不衰今若循先挑海口之议则是引潮内侵与范堤障水之意相悖不特积水必不能泄而糜帑灾民将无底止矣治之之法全在束水注海夫内地既卑于海潮五尺则应于内地筑堤髙一丈六尺以髙一丈六尺之堤自足束髙一丈之水内水既束髙一丈则髙过海潮五尺其趋海之势必速而无畱滞之虞矣堤既髙一丈六尺则堤顶髙过水面六尺其束水之力必坚而无旁溃之患矣【臣】所谓宜握要领者此也筑堤束水固为握要之计然运河之新旧减水闸坝何止数十处即下河之七州县河渠沟港所以承运河各闸坝之水者何止数十道若不尽行筑堤以束各处减下之水则水仍散乱无收漫渰田亩若欲一槩兴筑则其费数倍何止需帑千余万金【臣】再四筹维查减水坝之最大而多者莫过髙邮城南今应将髙邮城北并车逻以前邵伯镇以北之零星闸坝俱行闭塞拆取石料移于髙邮城南邵伯镇南二处改建深底大石闸二座俾洪泽湖减下之水并天长旴各山涧之水由髙邮城南之南关大坝五里八里柏家墩车逻等坝并新议建之大石闸内泄去十分之八邵伯镇南已建之减水坝并新议建之大石闸内泄去十分之二邵伯镇南所泄之水半由芒稻河并通州入江半由串塲河入海髙邮城南所泄之水应自车逻镇起筑大横堤一道直抵髙邮再自髙邮城东起筑大堤二道歴兴化县白驹场至海束各闸坝泄下之水彚归一处直达大洋且必量入为出宁使出水之地寛大于进水之地使所进之水安流下注而无壅刷堤工漫溃决裂之虞故内地洼区筑堤髙一丈六尺之河止寛一百五十丈海滩髙地筑堤髙一丈之河必寛一百八十丈也【臣】所谓宜审全局者此也至于水工堤堰艰于取土者旧例每方给银三钱尚有摊锹夯硪之夫在外然三钱一分之土近者不过取于数里之外远者不过取于一二十里之外今此畨堤工兴筑于万顷汪洋一望无际之中近者数十里见土远者百余里见土艰难既数倍于寻常则其不赀之费从何措处查难筑之水工共长六万三千丈牵需土六百零四万八千方毋论取土之艰数倍常时即以加价一倍计之而此六万三千丈工程即需帑三百六十余万两矣且夫船两难旷日持乆不知竣工于何日也【臣】百计筹画作就近取土之计其法先定堤基随用船装远土于水内筑成围埂其埂出水二尺中间寛三十丈长五十丈围埂既成一面用草料防防一面将埂内之水车干然后于离堤基十五丈之外挖土挑至堤基之上密加夯硪筑成大堤其堤应筑成顶寛二丈底寛十丈髙一丈六尺每堤一丈用土九十六方连船装筑埂之土并车水防埂一切夫工器具料物以及隂雨食米等项每方止需银二钱六分六万三千丈共止需银一百五十七万二千四百八十两较之寻常估费者约省过半【臣】所谓曲图节省者此也司臣于成龙于奉
　　防任事之后【臣】即令其先行相度各出巳见以资启发该司阅歴月余其采访舆论审量经营之处颇饶苦心然亦持先开海口及费帑多而岁月艰难之议于是【臣】与该司面为商酌作聚米之形区画开浚儹筑诸法令该司覆加确酌今据该司册估前来更増防堤埽料以为周详之计尤属允当至于应举工程除水工六万三千丈需银一百五十七万二千四百八十两之外其余一切挑筑工程大畧与旧例相同止于筑堤者每方连隂雨食米等项给银一钱六分连挑带筑者以筑成堤土为准每方连隂雨食米等项给银一钱八分内一自白驹场至海口应挑大河二道共约长二万四千丈即以挑河之土筑成顶寛二丈底寛七丈髙一丈之大堤二道每堤一丈用土四十五方连挑带筑每方给银一钱八分二万四千丈共需银一十九万四千四百两又自白驹场北至庙湾南歴海安泰州至芒稻河约共应筑堤十五万丈其堤大小不等用土多寡不等土方价值一钱六分一钱八分不等共需银七十六万八千两髙邮州邵伯镇南各建大石闸一座白驹场南北两岸亦各建大石闸一座共建石闸四座除拆取废闸石凷外其添买石凷转运旧石以及桩木灰米锭锔夫匠工食等项并闸旁添建木涵洞二百个分引河流稍杀闸门内建瓴之势共需银六万两又前工尽完之后上流湖河之水悉由新筑水工大河内入海涓滴不能旁泄若遇天旱之年难免禾苗枯槁今创建木涵洞二百个随时启闭以资灌溉为永远裕
　　国利民之计毎个需银一百两共需银二万两又水工大堤六万三千丈地势最卑而河寛水急风浪时侵若不预为保防之计则一时风起便有仓皇无备束手莫措之虞此堤一有损失则前功尽弃为害匪轻今估将此六万三千丈工程尽卷四五尺髙顺埽再加丁头草横叠镶防每堤一丈估用草芦桩栁夫匠工食等项共计银二两四钱三分六万三千丈共需银一十五万三千零九十两又白驹场至海口共堤二万四千丈虽地势稍高而河寛水急亦应用草防防每丈需草价银六钱共需银一万四千四百两以上修治髙宝等七州县下河工程共需银二百七十八万二千三百七十两伏乞
　　皇上敕下部议将所需前项银两先赐拨发一半以便乘时儹工余容陆续请拨其完工限期请自兴工之日为始除隂雨土冻难以畚锸之日不计外请限三年告竣庶事无诿卸而可免旷日持久之虞矣【臣】伏思此畨经理防
　　皇上轸念民依有不惜帑金惟冀民生得所之
　　圣谕则似乎支费不难然【臣】又念
　　国帑自有
　　国用今请拨至二百七十万余两之多而不思所以补苴之计非【臣】心所敢安也况若补苴无计则亦无可如何今以【臣】之愚反覆思之实有可以补苴之法若【臣】不力
　　奏请行尤非【臣】心所敢安也今【臣】拟将此项银两俱作工所暂时之借支请于工完三年之后分为五七年解还户部其解还之法又当分为二项内如筑水工大堤六万三千丈海口大堤二万四千丈并防堤埽料以及建髙邮城南石闸一座引水灌田木涵洞二百个共需银一百九十六万九千三百七十两乃专为七州县田亩而举者也若北自庙湾起南至芒稻河止两岸堤工十五万丈并邵伯镇南白驹场两岸石闸共三座所需银八十一万三千两乃系创兴各场运盐之大利者也何也盖水工海口堤河工竣之后各减水闸坝之水既尽归新河入海则七州县水渰原额之地亩必皆尽行涸出地既涸出则串场河亦涸而淮南纲盐一百三四十万引无从挽运故必须并筑串场河两岸之堤再并建邵伯镇南白驹场新河两岸之石闸三座也【臣】查见在淮商运盐之艰有三一则串场河底髙低不一天气稍旱则河稍髙之处即便浅澁而多挽拽之费矣二则串场河不通运河凡引盐出场必另用小船由漫滩积水湖内盘坝而过方到运河船上是又多盘脚雇船之费矣三则盐船必经芒稻河每遇水涨之候大澑掣船异常危险非用数百人増添绳缆设法挽拽不能过澑是又多雇夫之费矣以上三费每盐一引必须増费一二钱不等若此筑堤束水之工一成则运河大船可以竟至串场河受载自串场河开行或过髙邮闸或过邵伯闸寛河大港一水直达扬州既无浅澁之艰又无盘坝之阻更免掣澑之险省费既多而盐船又得安流计日可到故曰创兴盐运之大利也【臣】窃以补帑之法凡因有利田亩而兴筑者则所费之帑应于田亩项下陆续补还其因有利盐运而兴筑者则所费之帑应于盐引项下陆续补还查应于田亩项下陆续偿还者计银一百九十六万九千三百七十两其偿还之法【臣】遍歴下河七州县地方西至运河东至大海南至江泰旧河北至黄遥堤按其广袤之远近察其积水之浅深约畧科之将来完工之后除去河湖城郭村镇坟茔盐场柴荡之外可得田十四五万顷而此七州县全书所载额田不过十一万顷是额外余田不下三四万顷矣即以泰州一州而论地方平衍广濶按法而稽应有四五万顷今全书额田仅有九千二百余顷盖所种实田止有此数而余皆沮洳沉没之区耳一州如此他可推故曰工完之后则额田而外可得余田三四万顷也今【臣】拟将涸出之地逐一清丈先将原额数内之田尽行给主其原额之外者额余官田当广招穷民垦种然寻常招垦之法其田率皆荒芜之土而所以招徕者不过给牛种缓陞科而巳夫土既荒芜而所给又不敷于农本则耕者势难尽其耘耔之力力既不尽则虽寛缓起科之岁月而民迫于饥寒终不能使蒿莱变为沃壤理势然也今【臣】等拟督亷能之吏搆草舍备牛种给衣食俾无告之灾黎先去饥寒迫身之苦而有安居得业之乐自无不子来恐后尽力开垦矣初年则仿民间佃户之例与之共分籽粒民以所分之籽粒偿本年之衣食官以所分之籽粒为下年之垦本如是三年之后民业渐觉殷足然后仿民间授受之例许其纳田价于官给为永业此等田地照此式开垦之后在民间授受俱值银一二三两一亩至瘠者方在一两之内今拟地亩肥瘠不等肥者止取佃价银一两二钱瘠者止取田价银六钱每亩止牵取佃价银九钱额余官田最少亦有三万顷可得佃价银二百七十万两内以一百九十六万余两解交户部抵还借支之项其余七十余万两应将高家堰临湖堤工并山宝髙江四州县运河堤工再加髙厚更将山清旴宝髙江六州县境内凡有关于髙宝下河之零星应挑应筑工程逐一料理以期永保无虞为久奠下河之计又此中或有存賸之银并二百七十万两之外或更有多得佃价银两悉皆户部充用盖高堰运河并此六州县零星各工俱与下河唇齿相依者也各工安则下河亦安各工设有不虞则下河亦随之决裂今以下河开恳之余资为永安髙堰运河等工之计诚
