<!-- { "loadSidebar": true } -->
　　天诛虽滇蜀之境尚有余孽未平而釜底游魂自可尅期歼灭当此时而出一旅之舟师自是郑锦可擒海氛可奠然【臣】愚以为此宜缓而不宜急何也刼掠之难民可悯而水陆之形势当慎也【臣】闻康熙十三四年郑逆窃踞漳泉一带迨至十五年间
　　王师南下逆锦自揣难抗遂将民间货财衣粮子女玉帛凡属温饱之家不论丁壮老弱男妇人等尽行刼令登舟迁之入海此等百姓不下数十余万哀号之声悲惨之状虽逆锦左右之人亦莫不为之掩面流涕不忍正视此【臣】得之闽来人士之口传之如此者也【臣】思此等难民入海三载思归故土必有同心第当逆锦大刼民财之后势尚鸱张且孱弱难民惊魂未定水汛未熟兼之逆锦于刼来未久之人防之必密而待之必苛难民虽有图归之念而斯时莫敢遽发若
　　王师于此际进则逆贼必驱难民而前俾其先罹锋镝难民妻子资财尽在贼处必且裵顾恋诚不特不即来归而反迫为贼用况大海茫茫风期水汛皆不可忽大兵堂堂正正不勤逺略未娴海外之行逆锦生长水中习熟漂流诚恐出没靡定以堂堂正正之师而讨漂流靡定之贼譬之贲育击鼠有勇难施追之急迫逆必更刼难民而他徙矣或再从而蹑其后未免过劳师而难得利且设遇风涛之险或有疎虞则失军实而损
　　国威攸关良非小莫若稍迟进则逆锦刼掠之物渐完鸱张之形渐缩难民惊魂旣定水汛亦知兼之逆锦与难民相处日久则待之必寛而防之必疎于是一人为倡万人相随不招而自至者踵且相接贼势日孤将见逆锦舟中左右之人必且尽为锦之讐敌斯时特悬重赏自有擒锦来归者矣【臣】故曰宜缓而不宜急也【臣】请
　　皇上特饬在闽文武诸【臣】停止征海之师将
　　禁旅分屯要地并一切绿旗官兵俱令逐日操练昼夜严缉不许稍有弛懈以防奸宄暗通兵有扰民者立置重法兼择循良守令责之息讼轻刑除徭缓赋俾见在之百姓时欢欣于乐利之
　　光天而陷贼之残黎每怀思夫故鄕之
　　化日则不必劳师而海疆计日自奠矣抑【臣】更有陈者
　　【臣】伏读
　　上谕内一条一用兵地方诸王将军大臣于攻城克敌之时竟不思安民定难以立功名但志在肥已徃徃掠占小民子女或借为通贼每将良民庐舍焚燬子女俘获财物攘取名虽救民于水火而实则陷民于水火之中也如此有不上干
　　天和者乎钦此大哉
　　王言逺迩【臣】民一闻是
　　谕当莫不感激无地而继之以泣者矣夫守成之与创业经权原有不同而敌国之与吾民德威自当异用我
　　太祖高皇帝崛起
　　盛京
　　太宗文皇帝缵开
　　鸿业斯时直省地土尚属故明是以
　　王师所到凡有闭关相抗者即便诛俘此待敌国之道
　　宜然也迨
　　世祖章皇帝定鼎
　　京师荡平四海至
　　皇上御极之年并取云贵嗣此车书一统向来尚为敌
　　国之奸顽者今则尽属
　　朝廷之苍赤矣创业利于克敌而守成惟在养民敌国
　　之奸顽无妨俘戮而
　　朝廷之苍赤不可伤残此一定不易之理也不意康熙十二年间逆【臣】变乱于边陲奸宄窃发于内地致烦
　　王师复出然此变乱窃发者乃系不法之逆徒而非耕织之百姓也地方守土之文武旣不能预靖奸徒
　　卫此苍赤致其沦胥于贼小民之困苦巳属难堪乃领兵之将主又复惟利是图全不以
　　国计民生为念俘杀竝行嗟乎何斯民之遭厄抑至此也如以其不应从贼而俘杀之则民力最弱如暮夜被盗不过数人入室耳然执其主而索之未有不惟欲是从者今迫之以盈千累百之贼兵何敢一言相抗是以任贼驱使无不俯首听命实势所必然而情非得已也又民业甚微其赖以谋生者不过此室庐田土若不从贼便当弃业而逃否则死耳弃业而逃则慿何糊口矧彼时到处有贼逃将安归死则有禄者之责蚩蚩之氓原无应死之理以不能逃不应死之编民幸获生于贼退之后以待官兵之卫之而忽坐以从贼之罪而俘杀之不亦寃且惨乎嗟嗟在统兵将领或以兵马逺来劳苦日久姑从之以示鼓励殊不知民者
　　国家之元气也如欲鼓励兵丁宁使多费
　　朝廷金钱以犒之安可大耗
　　国家元气以悦之且
　　朝廷平日养兵专为保此元气乃贼巳去而兵反伤之何耶即如江西一省从前额赋约有二百余万乃闻迩来仅存十分之三四是司农每岁之失约计一百二三十万自康熙十三年至今通计所失不下六七百万是鼓励之兵卒尚未扫靖边氛而
　　朝廷之额赋先巳亏缺如许究竟孰损孰益耶言念及
　　此不禁为我
　　国家痛恨而深惜之也今此等大害
　　廷【臣】业巳恪遵
　　上谕严定处分之例【臣】又何庸置喙但
　　皇上为官兵抢掠一事前此曾经严饬而统兵将领未见凛遵是今日之要不仅在于定例之严而端在于行法之信【臣】请
　　皇上严饬各处兵主务令遵例而行再有犯者必照新
　　例处分断不稍恕方克有济更请
　　皇上并勅部院通行直省毋论旗下民人凡有收得从前难民在家或抢或送或买毋论如何得来之人但有难民亲属前来求赎者不计银之多寡即与赎回团聚如有掯勒不放者作何从重处分定罪再请
　　皇上勅令部院科道各官将有廉德干才堪以抚绥残赤整顿岩疆者不拘资格各举所知保无过悮授以江西陜西湖南闽粤等一切新复地方守令之职着令招集遗黎开垦荒土此等守令准以两年较俸到任之日先将见存熟地若干戸口若干报明上司两年之内新增戸口若干新垦田地若干并查旧存之地是否无荒旧存之民是否俱在地方是否渐增起色元气果否愈加培防衡其贤才之等第以分别而奬拔之一等者作何从优超陞二等者作何酌量加陞絶无才能而贪劣不肖者作何从重分别降革治罪并连坐保荐之人若原有才能而上司掣肘不得行其志者许其具文直达部科该部科即与上
　　闻毋或抑阻盖被宼之地更复遭兵残敝至极惟赖绥怀是以必需贤能守令加意整顿而在外【臣】工设有不能抚民而反行恣虐甚至拨饷半归私槖而军需仍派里民者亦不可定若系在外
　　题用之员则或徇庇掩饰或猫鼠同眠尤不可定是以必得从内保荐发往劝之以重赏儆之以严罚而又假之以自行达部之权庶可得实心行实政以拯此水火中之孑遗也伏候
　　上裁以上六疏【臣】于缮毕之次复为展读戆直之言不一而足【臣】自知嗣此以后招尤不小但歴荷
　　皇上知遇之恩至深至重虽肝脑涂地不足仰报又何
　　敢稍避冒昧稍惮嫌怨以负
　　皇上求言之切乎是以将一得之愚遵
　　谕据实陈奏至【臣】尚有未尽愚悃并生财裕饷等事容【臣】阅工赴淮随时确酌另陈【臣】谨一并
　　题明伏乞
　　皇上睿鉴施行
　　生财裕饷第一疏【开水田】
　　题为遵
　　防敬陈生财裕饷第一疏事【臣】惟我
　　国家车书一统薄海内外莫不尊亲自唐虞迄今幅员
　　之广无如我
　　朝为最夫地方旣如此之大宜乎财赋日增贯朽而粟腐矣乃司农犹鳃鳃焉患兵饷之不足此不可解也查地方一里有田五顷四十亩地方十里为方一里者百有田五百四十顷地方百里为方十里者百有田五万四千顷地方千里为方百里者百有田五百四十万顷依王制所载山陵林麓川泽沟渎城郭宫室涂巷三分去一计之凡方千里之地实有田三百六十万顷或其间有种棉花蔬果菱荷药饵之类以其非系五谷姑再除去四分之一计地九十万顷外亦实有田二百七十万顷什一取民古之常制也每田一亩合夏麦秋禾计之至瘠之土亦可收粮一石以什一之制科之每亩征粮一斗每田一顷应征赋粮十石二百七十万顷应征赋粮二千七百万石内其所出亦不及所入之半库藏积帑必且充栋盈庭尚何不敷之足患哉然各直省见征额赋较【臣】前科之数不及三分之一自无怪司农之仰屋矣夫天下旣有实在之地自当有必产之粮旣有必产之粮自当有应输之税今量幅员而计地亩则甚多按全书而稽额赋则甚少其故何耶盖天下有三大弊而世莫之察也其弊不起于今而来自故明且故明以前久同其弊只以世逺难稽【臣】亦不复具论矣何为三大弊一曰水利不修也二曰赋轻而民惰也三曰生者寡而食者众也考之经书孔子赞大禹曰卑宫室而尽力乎沟洫孟子对滕文公曰民事不可缓也古之圣贤深知民以食为天故凡论治国平天下之道必以足民为首务农事为先资齐用管仲之防而富于山左秦用郑国之术而强于关中即汉唐而下亦有开渠漑田者俱能利民益国但惜其不过行之一隅未尝遍为经画是以终多荒土后世不得尽蒙其利耳今我
　　国家地土之广古莫与京然荒而不治者所在恒有即治矣而类多平阳无蓄泄之资不待奇旱大涝旸稍不时若其年即便失收以致
　　国赋日逋而民生日困此水利不修之也尧舜取民必以什一为准白圭欲二十取一孟子非之盖过于什一则民力难供不及什一则国用不足也古来天下之利全在西北其江南之苏松常镇浙江之杭嘉湖等府在唐汉以前不过一泽国耳自钱镠窃据南宋偏安民聚而地辟遂为财赋之薮故明初年见东南之赋足以供用于是惟知尽东南之利而不复谋及西北是以西北之赋日少而民日穷迨及季世盗贼丛生而不可收拾矣我
　　朝定鼎之后凡故明一切弊政尽皆革除惟生财之道尚未复三代之古虽垦荒辟土之令时下而奉行之有司俱无探源之论是以未有实益今【臣】奉
　　命督河奔走于平原旷野之间目击淮徐鳯阳之地蒿莱多而禾黍少是以前于经理河工疏内请将沿河荒地募帮丁垦种以固河防及方将用其荒地而即有主出认多称系伊纳粮之田【臣】不解其故于是细为访问始知淮徐鳯阳一带之民全不用人力于农工而惟望天地之代为长养其禾麻菽麦多杂蓺于蒿芦之中不事耕耘罔知粪漑甚有并禾麻菽麦亦不树蓺而惟刈草以资生者比比皆然也究厥所由大抵每地一亩其每岁所产之草茂者可得千余觔稀者可得四五百觔刈草千觔者运至城市值银五六钱内去运价一半实可得银二钱有奇刈草四百觔者运至城市值银二钱内去运价一半实可得银一钱而每亩额税不过征银一二分不等在小民有地一亩不费牛种不事耕耘每岁止输分许之额租而可得草价一二钱有奇不等是以相因成俗而废弃
