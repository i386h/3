<!-- { "loadSidebar": true } -->
　　题每兵十名设战兵一名今酌改为每守兵五十名方设战兵一名其有该汛兵丁不足五十名仅止四十名左右者亦设战兵一名以上二项每岁共可节省银一万余两以此节省之资为添募守兵七百余名之用在
　　国家毎年给饷仍照歴年之数并无多给分毫而河工实増兵七百余名得其终年力作之益计无利于此者矣除【臣】现行各道防营官弁自本年七月初一日为始兵丁米折银两槩减三分之一照二钱二分支给一面以节省之数添募兵丁力作俟兵丁募足工程分定另造细册送部外縁系减粮添兵事宜相应特疏
　　题明伏乞
　　睿鉴敕部施行
　　购办栁束疏【康熙二十三年】
　　题为
　　题明分购康熙二十三年岁修栁束并请囘空顺带以保全河事窃照黄河变迁不定扫刷无常若非预备多料随机抢救断难免冲溃夺河之患也本年自三月初一日萧家渡合龙全黄归故之后忽生桃源北岸七里沟清河北岸玉皇阁等新险势甚危急【臣】随严督各官弁飞星运料分头抢救幸七里沟一工下埽不多而水势随缓费料有限至玉皇阁一工或上提或内陷自三月至今二百余日之间终朝下埽费料极多此犹微【臣】于本年三月内具全河归故等事一疏内
　　题明之工也迨四五月间【臣】愚以为除増此二险之外余不过防其漫溢及风浪汕击而巳然虑其漫堤也业已请到钱粮惟有竭力儹工加高束水虑其风浪汕堤也见在多方购草购木或签排桩或下顺埽二者俱可无患则本年伏秋似可不至十分拮据岂知一交六月水涨澑急先将桃源北岸九里岗迤上大河离堤二百余丈之处不两旬而坍至堤根【臣】飞督各官弁毋分昼夜运料抢救九里岗正在十分危急之时而三坌地方大河离堤六七十丈之处亦即塌至堤根未几而刘家庄大河离堤七八十丈之处又复塌至堤根又未几而山阳南岸老坝口地方大河离堤二三百丈之处亦随塌至堤根更未几而宿迁南岸蔡家楼下湾从来平缓之处亦复塌至堤根矣他如安东南门旧埽工以下直至东门山阳南岸唐家堡旧埽工上下大茭陵旧埽工上下沈家围旧埽工上下以及马逻一带新増险汛或数十丈或数百丈者不一而足报险报急请夫请料之文盈几叠架【臣】惊忧惶惧胆裂心摧所备料物无多而东拨西调不啻如桂如金也【臣】日不能终食夜不能终寝羽书一至随即飞行或令肩挑或令驴駞或船装或车载处处差员节节儹运除该管官弁之外凡附近监理分管等官以及【臣】标一切効用弁员差委殆尽【臣】复宣扬
　　皇上之洪恩鼓之以优叙之足荣晓谕
　　功令之森严儆之以处分之足畏各官弁亦俱勉力奋徃自小暑以至于今百有余日之间无分晴雨昼夜奔驰幸赖
　　皇上洪福齐天得以安全无恙今值霜降节气水势渐消水力渐缓本年堤岸险工已可保固无虑矣但各工所积栁料悉皆用罄无余而来年桃伏转瞬即至若不预为购备则临期束手惟有坐视决裂【臣】就今年危险之形以衡来岁需料之数如□草桩芦尚可就近设法至于栁枝一项新栽者既嫩小未堪采取而旧栁又已用完实所谓赤手空拳百无一有诚不禁胆栗心寒梦魂忧怖者也【臣】再四思维惟有仿大工协购之例令隣省隣郡暂为协购一次俟保过康熙二十三年伏秋则险汛稍定而【臣】歴年来督令河兵所栽堤栁与属员捐栽园栁俱可量采济用即或不敷于江南附近地方设法采购可不烦隣省之远协也伏念康熙二十二年【臣】原估约需栁七十余万今约畧计之业已出估计康熙二十三年岁修必须栁一百万束始可保全今【臣】拟令河南开封府协栁二十万束归德府协栁十万束山东东昌府属协栁十万束兖州府属协栁十五万束济南府属之德陵平禹等近河州县共协栁五万束直天津以南河间广平大名三府属近河各州县协栁十二万束江南扬州府属除髙宝兴三州县见在协草外其余六州县共协栁六万束江宁府属协栁六万束镇江府属协栁三万束太平府属协栁三万束常州府属协栁五万束鳯阳府属除旴泗天灵虹五州县见在协草外着令鳯阳等近河各州县共协栁五万束以上四直省近河州县共协栁一百万束庶康熙二十三年虽有竒险亦可保固无患设或来年水不甚大得于此中节省二三十万以为二十四年防守之需则二十四年分赖此賸栁再加堤园可采之栁足以资用可以不至再烦隣省协济迨至康熙二十五年之后则【臣】歴年督栽劝栽之栁尽皆长成用之不竭从此岁岁加栽永无协栁之事矣至于采办栁枝从来为岁修之用者每束给银三分为大工之用者每束给银四分五厘盖岁修用栁少止于附近采取是以止给栁价大工用栁多必须隣省远购是以又増运脚银一分五厘也今令隣省协栁似应照大工给价但岁修栁枝从无开销四分五厘一束之例且河库匮绌即欲加増亦无可动之项相应仍照岁修三分一束之例给发各州县采运来工以便销算若夫直山东一线运河止有粮船差船经过万不能雇船装栁【臣】请将节次装载旋旅赴京之囘空兵船先尽装栁其不敷者用康熙二十三年分八月以前过津之囘空粮艘顺便带装计其一装一卸不过躭迟数日断不敢有悮康熙二十四年新运也【臣】非不知隔省协栁事属艰难但黄河业已归故而修防尤属难弛倘栁料不能接济一经水涨异常束手无策【臣】虽以身填水亦属徒然彼时一有决裂则从前费过数百万帑金尽归乌有而运道民生俱付之不可问矣【臣】百计熟筹万不得已为此隣省协栁之请伏乞
　　皇上俯念河道攸关重大特赐
　　俞允敕部速行各抚【臣】转饬近河各州县乗本年冬至节界栁滋含蓄之时飞星采贮俟来春一经冻解火速装船全解来工以济康熙二十三年伏秋防守之资其协栁各地方官并督催之道府俱请照协办大工栁束之例准与议叙以鼓舞其速运济工如有迟悮者
　　题防议处如此则堤工可固河道幸甚
　　国计民生俱幸甚矣伏乞
　　皇上睿鉴
　　敕部速赐议覆施行
　　课程堡夫疏
　　题为开归堡夫课程疲累已极仰恳
　　皇仁特赐矜豁事该【臣】看得开归堡夫一项河南抚【臣】
　　王日藻灼知堡夫困苦是以特疏
　　题豁部议栁蔴等物关系河工应否豁免及免课程豫
　　省河务有无贻悮之处请
　　防行【臣】防同详议具
　　题【臣】钦遵备檄河南管河道确议通详去后今据该道祖文明详覆前来【臣】复加细访查此等夫役每岁所领工食有限止宜责令守堤垫探水积土灌溉栁株修补貛穴狼窝庶职掌轻而尽力亦易自着令办纳课程料物而各夫殆不免于苦累矣况所办料物即于本处支用犹可也殊不知办料之地并非用料之地竭各夫之筋力贮料于风日之下用之不无远运之烦不用又有朽坏之虑迨经年累月既朽既坏而别工忽然取用不得不从新另赔于是苦累至极势必相率逃亡究竟不能全赔皆豁免而各夫困于苦累反将本等力役日就废弛是徒有办纳课程之名而更失防守工程之实其益于河务者甚小而损于河务者颇大也伏乞
　　皇上俯照抚【臣】原
　　题将开归堡夫课程特赐准豁不特各夫可免重累而兼得尽力修防其于豫省河务实有裨益而并无贻悮者也今据该道呈详前来【臣】谨防同河南抚【臣】王日藻合词具
　　题伏乞
　　皇上睿鉴
　　勅部议覆施行
　　卫河水势疏
　　题为卫河水势微弱漕船浮送难前谨请
　　天语申饬挽水归河立济重运事该【臣】看得堵塞卫水
　　渠口以济漕运一案部覆奉
　　防漕运民田均关要何以使卫水可济漕运兼不悮民田灌溉着【臣】防同抚【臣】确议具奏钦此钦遵移咨到【臣】准此【臣】随移防直河南两抚【臣】并行直守大名河南管河分守河北各道确议去后又复节次驳催今据各该道详覆前来除直大名府属之元大濬滑内黄等五县沿河两岸地髙原无借水之渠无庸置议外其河南卫水之源发自辉县合怀庆之大小丹河卫辉之淇水安阳之洹水经直山东境内防流而至临清总名卫水以济漕运内辉县既设五闸以润禾苗而安阳又有一闸以溉田亩兼之河内县两岸二十余里民田需水灌溉则旁泄在所必然者矣【臣】惟重运漕船行至临清之北全赖卫水浮送庶可早达
　　天庾乃辉县河内安阳三县又需此水以溉民田凡遇三春雨少之年民田无水徃徃引流旁泄以致运河浅阻漕艘难行案查顺治五年前河【臣】杨方兴具
　　题议每年二三两月听民用水四月以后即便封贮闸
　　板堵塞渠口以济漕运等因部覆奉
　　防钦遵在案但民田需水之四月更甚于三月是以虽有四月封板塞渠之例而民间必不能遵任【臣】衙门大声疾呼终不放水下注【臣】万不得已复有请
　　敕直豫两抚臣严督该管官员火速起板堵渠不使卫水旁泄之疏盖原从速漕起见也今部覆奉
　　防漕运民田均关要何以使卫水可济漕运兼不悮民田灌溉着【臣】防同抚【臣】确议具奏钦此钦遵仰见我
　　皇上爱民至意必期上下均利诚
　　尧舜之用心矣【臣】虽愚昧敢不仰体
　　皇仁酌议妥确乎今据河南省各道府详称辉安河内等三县农务在于每年之三四两月而漕船尽数抵临之期大约在于五月今议四月之前听民取水溉田自五月初一日为始封贮闸板堵塞渠口以济漕运倘该管各官漫不遵奉听【臣】等防疏纠防等因防详前来【臣】按其所议诚为妥协于我
　　皇上使卫水可济漕运兼不悮民田灌溉之
　　恩纶足称不悖矣惟是各省漕船不下五六千只即过临极速亦得两月之期如辉安河内等三县恪遵五月初一日封起塞渠之议则不出五日卫水自即至临七月之内尾帮可尽抵通囘空可无迟悮倘因循积习仍前阳奉隂违则悮漕之事势所不免为今之计惟有严定处分之例如五月初一日不封板塞渠以致五月初十日之内卫水尚不畅注【臣】等即将该管道府防印河官特疏
　　题防到部必得部【臣】将阳奉隂违之该管各官从重处分庶各官知所儆畏不至因循锢习也伏乞
　　皇上睿鉴俯念漕运关系要
　　敕部将五月初一日封板堵渠之议着为定例并严定不遵官员处分则例以便永远遵奉【臣】谨防同河南抚【臣】王日藻合词具
　　题伏乞
　　敕部议覆施行
　　大挑月河疏
　　题为估计大挑髙邮月河工程钱粮事防淮扬道多宏安详据扬州府管河通判聂文魁详防本道牌防【臣】批据该防呈详前事防批仰淮扬道再加细核确减册详以凭核
