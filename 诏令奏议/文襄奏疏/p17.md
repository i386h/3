<!-- { "loadSidebar": true } -->
　　题报在案惟是【臣】先因湖水平定巳及一旬且时将仲冬理应有消无涨是以备陈可保无虞之状不谓前疏甫于十八日拜发而二十四五等日西北飓风大作更甚于前洪泽湖水又复加涨二尺兼之浪如山涌竟从堤顶之上处处泼漫而过而六安沟髙堰大坝二处大溜直注业已万分决裂而山清旴同知多宏安亲自站立水中身先夫役与各分管官弁百方抢救迨至二十六日危而复安若其得以施人力而仍获保固者总赖水内坦坡之益至于运河龙汪闸上之水髙于闸下五六尺闽旋大兵座船一千余只不能飞渡日用人夫千余名仅挽船数只而又半为沉壊损船伤人不可胜计领兵委署防军统领也喀等屡向【臣】言作何设法过闸之计【臣】于二十七日又复遍为勘阅查得武家墩迤南旧有泄水石闸一座年久湮没然闸虽废壊而两傍河堤见在可以开泄【臣】于是日未刻亲驻彼地督夫挖开此处一开而龙汪闸上之水顿减二尺兵船方得衔尾北上惟是髙良涧武家墩戚家桥决口三处之水彚归髙寳诸湖积流两月诸湖悉皆盈满运河窄小不能容受而临湖堤顶仅髙出水面二尺有竒【臣】念永安新工虽坦坡坚固可保无虞而际此隆冬湖面渐渐冻合设或指日东风冻解则积凌乗风势不可遏将见临湖数千丈旧石工必有撞卸成决之患随遍行勘阅查得江都县鳅鱼口地方有旧河形一道迤东三四里许即接□洋大湖【臣】随行令扬州府防印河等官并该管营弁将鳅鱼口东堤于十二月初七日掘开二十丈泄水由旧河形入□洋湖达庙湾入海一面逐日探量水势俟髙寳诸湖之水减去二尺即将鳅鱼口泄水去处立行堵塞凡此皆一时权宜之计盖大工未竣而大水骤来若不相机预为疏导俾其逐渐流通则壅积漫溃为害必大故不得不为此权宜之防直待大工告竣之后方可为一劳永逸之计也但事闗掘堤泄水事宜相应具疏
　　题明伏乞
　　皇上睿鉴施行
　　恭报杨家庄合龙疏
　　题为恭报宿迁县杨家庄大工闭合龙门日期仰慰睿懐事窃照江南河道敝壊防
　　皇上轸念运道民生特发帑金大为修治【臣】凛遵成命力督所属监理分管大小官弁竭蹷经营先将敬陈经理河工事宜八疏内工程斟酌节省儹修完竣续将八疏内节省钱粮又加修酌改清河县运口添建黄运河湖各减水坝加筑徐州州城以上堤工另挑皁河大修归仁堤并堵杨家庄决口等六工而堵杨家庄决口一工实大修河道结末至要之工也祗因下流淤垫最乆虽设法疏浚而合龙甚难以致上年二月二十五日有走埽之事今【臣】亲驻工所调集各处监理分管大小官弁一百余员从新深挑引河广购料物毋分昼夜百计经营于康熈二十年十二月二十八日午时闭合龙门讫目今黄淮二渎尽归故道漕运无阻田土可耕皆我
　　皇上洪福齐天以致河灵效顺非【臣】之愚所能竣此大
　　工也至此工既竣即应恭请
　　钦差大臣临工查勘但【臣】自康熙十七年兴工以来厯经四载凡十七十八年分所筑堤工两遭大水残损甚多【臣】见在严督原经手各官着令各集原夫逐一修补又【臣】凛鉴十九年异常竒雨不得不多建减水甎石各坝料物虽经购足而工程浩大需匠最多凡附近千里内外之石匠莫不徧覔錾砌而尚有零星未完必俟本年三月方能尽行全竣除【臣】一面力督各官弁疾儹未竣余工绸缪善后事宜一面将一切工程钱粮备造清册完日恭请
　　钦差大【臣】临工查勘并将在事督工勤劳与各省协济
　　办料各官弁另疏
　　请叙外所有杨家荘大工闭合龙门黄淮二渎全归故
　　道日期【臣】谨先疏
　　题报伏乞
　　皇上睿鉴施行
　　谨陈嵗修疏
　　题为谨陈康熙二十一年嵗修事宜事窃照黄河水势
　　与大工情形巳经【臣】另疏
　　题明矣伏念【臣】奉
　　命治河固期克竣大工尤须绸缪善后俾无旋修旋壊
　　之方不负
　　皇上鋭意平成视民如伤之至意即动用此二百五六十万帑金亦不致虚糜于无益之地也查黄河自康熙六年烟墩溃决之时桃源以下淤成平陆及烟墩堵塞而黄家嘴陈家楼七里沟新荘口等处相继溃决此塞彼开曽无宁嵗至康熙十五年新荘口虽经闭合龙门而新荘口以上则有白洋河于家冈一帯数十里无堤地面新荘口以下则自清河县至云梯闗皆无拦水之堤河流畧涨即便漫滩四散水不归漕以致河底日垫而淤泥日深更加康熙十六年杨家荘溃决几至夺河【臣】随于康熙十七年挑挖杨家荘南岸大引河一道十八年于引河之南又复加挑一道并于白洋河毛家宅二处各挑大引河一道数年以来运道之赖以挽输者皆此四道运河之益也今杨家荘大工业已完固虽伏秋尚须防守镶套而人力易施足保无患惟下流一百四十里河身之内有淤泥硬底止深一丈一二尺溜刷两月冲洗不开之处束水难下深有可虞【臣】见在百计图维或加挖引河或用铁埽箒聫成大簰分头施浚然必须将宿迁县以下至清河县两岸遥堤除见髙出水迹五尺者不议外其不及五尺者再行加髙以髙出大涨水迹五尺为度堤外随水势深浅用顺埽一例镶防以御风浪以保伏秋方称万全盖伏秋水力勇猛此等淤底之河必须勇猛之水再加施浚始能刷成大河而欲使勇猛之水専力刷河无旁泄之患必须加意用埽防堤始克有济也此幇堤工程凡原动钱粮者仍用钱粮加幇桃源县民工仍令民幇惟宿迁县民工若全待民幇必至贻悮应以一半动钱粮加幇一半令民力加幇其动钱粮加幇者总于大修案内彚至于一切埽料例应动嵗修钱粮购办约而计之应用草一二千万束以及栁桩芦□等项需费甚繁乂各处险工料物均须多为储备以防全河异涨奈上年河银巳经用尽本年河银尚未解到工程至紧不能乆待【臣】万不得已行据淮安府查得该府库见有应解部漕项银三万八千四百四两零伏乞
　　皇上俯允【臣】请将此漕项银三万八千四百余两准【臣】暂为借用容【臣】一面严催各属速解本年河银俟秋杪冬初照数拨还该府着令解部还项抑【臣】更有请者一年钱粮原供一年之用查从前旧例每年嵗修料物多系令民间预先办运来工量给三分之一其余二分直待
　　奏销之后方始具领找足往往因河银未经解到报销稽迟直至一二年之后始行给发其办料人戸不无苦累迩来徐邳宿桃清山安各州县险工所用一切嵗修料物【臣】因见有大工钱粮是以或责成府防或责成州县或责成佐贰衙官俱将料价预先全发然后催令运料来工或有不及即发者亦令随便垫给随即赴领补项数年以来颇称便民无扰今大工已竣库无余资不能通融若因不能通融而仍令民间先解后给则恐又生扰累之虞【臣】查所属各州县应解河银为数甚微于各该州县条鞭计之不过太仓之一粒耳合无仰请
　　皇上敕部确议行令各藩司转督各州县嗣后将一年应解河银定限该年三月内尽行起解完足注入考成不得仍循往例待至夏秋如此则在解银各州县原无所损而各险工应需料物可以预行购备用免民间垫银办料之繁河工获济上下均利莫便于此矣【臣】谨一并
　　题请伏乞
　　睿鉴敇部议覆施行
　　恭报大工水势疏
　　题为
　　题明黄河水势大工情形仰祈
　　睿鉴事切照黄河水势自上年杨家荘决口龙门渐窄之时先巳长水四尺有竒迨十二月二十八日闭合龙门之后适当积凌水发至本年正月初八日止计又长水五尺二寸连前共长水九尺有竒彼时杨家荘上至宿迁县计程二十里下至清河县计程一百四十里尽皆漫滩出漕一片汪洋查两岸遥堤南岸自白洋河以下至云梯闗外北岸自清河县以下至云梯闗外皆系大修案内动帑兴筑之工南岸白洋河以上北岸清河县以上除险工埽台月堤缕堤之外其一切遥堤原系民修工程内桃源县遥堤一万余丈巳经【臣】鼔舞该县绅衿督民修竣惟宿迁县遥堤甚长【臣】虽一律鼔舞而民力不胜仅有人夫数百名是以厯时虽乆而筑工无多若全待民力势必坐悮【臣】万不得巳将该县杨家荘以下两岸堤工八千余丈并直河最险工数百丈以及一切险汛应加筑月堤之处悉皆动帑兴举于本年正月大涨之时凡宿桃二县创筑加幇已经告竣之
　　钦工民工堤根虽俱有水三四五六尺不等而堤顶尚髙出水面二三四五尺不等惟宿迁北岸杨家荘以上朱家堂萧家渡一带民工一千余丈并南岸杨家荘以上小河口徐家湾一帯民工一千余丈向因旧堤尚髙是以未及加幇岂知水涨之际直平堤顶【臣】严饬该县飞拨人夫抢救业于堤顶之上加筑数尺寛小子堤一道自正月初八以至十三水势稍定不复再涨方谓可保无虞正在催夫再加寛厚间不意正月十四日寅时飓风大作浪若排山南岸小河口徐家湾一带悉皆拍堤过水将宿民抢筑未完工程尽行打去迨至已时又加地震而徐家湾堤工已被漫决一百余丈矣至于杨家荘埽台自合龙之后异常折陷合龙时水深四丈有竒者至正月望后竟加深至八九丈不等原估用套肚埽六层者竟増至十二三层不等更加正月二十五日未时北坝埽台陡然折陷深一丈五尺长二十余丈过水甚急【臣】心胆皆碎亲督各官弁兵丁夫役人等毋分昼夜百计抢救幸赖
　　皇上洪福得以转败为成至此工原估银十八万九千余两上年二月约计用过银十二万有竒彼时龙门仅余九丈【臣】方喜此工不过再费银二三万两尚可节存银三四万两不意桃汛大涨于二月二十五日走埽一十二路及【臣】从新办料百计设法采栁调丁更调山东额夫一并协助儹工至合龙之日约畧所费适与原估相当计其镶套压土之资不过再费万金而止孰知河底日陷坝台日折自正月初至二月杪除额兵之外每日仍用募夫五六七千名不等草栁□桩不能悉数约计又多费至三万余金以有限一定之钱粮多方逺购之料物而填此无穷巨壑【臣】目击心伤寸衷如刺直至今三月初间埽台始获坚固然杨家荘以下多年乆淤之河则又一时冲刷不深见在之河虽有深三丈以上之处而亦有止深一丈有竒之处第他处河身即不能刷深者亦必刷寛而清河县地方之上下腰铺白马墩曹家窰龙王庙前等五处既不能刷深又不能刷寛以致河流到此陡生湍急之势而无畅注之情又杨家荘毛家宅白洋河等处厯年共桃引河九道原深一丈及一丈二三四五尺不等者大溜行经两月有竒而仍然如故亦未加深以致漫滩之外乆不归漕【臣】因思江南河道凡一切黄运河湖堤堰闸坝
　　钦工民工合淮扬徐凤四府州所属之徐萧沛丰砀邳睢灵宿桃清山安旴寳髙江仪泰等十九州县两岸计之将及三千里之逺前此未常一齐修治止于堵决济运而零星动帑每年约用银三四五十万两不等然系逐渐请拨是以不觉其多【臣】自奉
　　命督河巳经五载矣以所用帑金分年牵亦止每年五十余万因系一次彚请二百五十余万是以只觉其费今幸赖
　　皇上如天之福杨家荘业巳巩固各工亦俱渐完即有徐家湾漫口然边之水仅深二尺有竒【臣】见在调兵集夫就近越筑不难克期堵断但河身不能即刷寛深在春月而情形若此将来伏秋异涨其何以堪【臣】愁思万状实属寤寐皆忧者也总之微【臣】一介愚庸防
　　皇上优拔总河之职彼时逺近之人皆称此河断乎难
