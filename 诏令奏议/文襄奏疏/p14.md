<!-- { "loadSidebar": true } -->
　　命大修河道两岸尽行筑堤复建减水石坝使本等之水安流漕中加涨之水减出坝外立法修防久而不替则河身日深湖底既涸则漕艘无从北上若嵗嵗捞浚实无底止不特糜费钱粮人力于无用之地而势必有悮漕运甚为可虑【臣】反复筹维必须另挑新河一道此应挑之新河查前河【臣】罗多曾议于董口以西挑水旱工程三十余里彼时因工用浩繁重运巳迫是以暂停董口以西之工而止挑骆马湖东边墩郎河七百余丈今此河之北一望三十余里尽皆浅涸万难复行不得不仍于湖西另挑也但若照前议由董口挑起则不下五千余丈为工太逺为费加倍今【臣】勘得应于皁河地方挑旱工一千八百丈水工六百丈共挑河二千四百丈便可直接温家沟水深之处此河二千四百丈挑起之土即以之坚筑两岸堤工四千八百丈顶寛二丈底随地势髙低情形险易以定寛窄不等每丈牵用土五十二方共用土二十四万九千六百方每方连挑河筑堤水工旱工牵给银一钱七分共需银四万二千四百三十二两又水工堤一千二百丈用草牛小埽填埂拦水每丈需草一千束毎束价银二厘六毫共需银三千一百二十两又于河口建双金门大矶心石闸一座桩石灰铁等料并匠工人役共约需银一万六千两以上通共需银六万一千五百五十二两又温家沟起厯窑湾口至邳州境内之徐塘口共程七十余里两岸共约长二万六千丈一律俱系平滩全无堤岸而且从未兴修每年水涨之时一片汪洋水涸之际露出两岸水冲缺口共有二十余处约计共长一千余丈堵塞之费桩防草料约需银二万两又堤工二万六千丈筑顶寛二丈底寛五丈髙五尺每丈用土十七方五分共需土四十五万五千方取土远近不等近者一钱五分远者一钱七八分牵算一钱六分共需银七万二千八百两又东堤应建减水涵洞十座每座约需桩石工料等银五百两共需银五千两以上通需银九万七千八百两二共通计需银十五万九千三百五十二两此工一成则东省河流径直下注存本等之水于河漕之中而泄暴涨之水于涵洞之外堤工巩固运道无虞诚一劳永逸之计且可使邳宿二州县水沉积荒之田逐渐涸出以足从前额赋有禆
　　国计民生良非小其所需银两查河库近年节存约可抵十分之四其余不敷容【臣】于各工内百计设法力图节省以济此至要之工时当饷绌之际不敢更请钱粮以烦司农仰屋至此邳宿二州县运河既经创筑堤工以计久远则守护修防断不可废【臣】拟于宿桃河营调把总一员耑汛宿迁运河堤岸邳睢灵璧河营调把总一员耑汛邳州运河堤至二州县运河既巳耑设汛弁尤须设兵以资修防但河库钱粮不敷不能再议增兵【臣】反覆筹维惟查山清旴防营所属武家墩厯髙家堰髙良涧周桥闸以至翟家坝一带临湖堤堰见系每四十五丈设兵一名盖以此堤系淮扬二郡百万生灵之保障诚不可忽也然【臣】先因洪泽湖万顷汪洋每遇西风则怒浪掀天拔桩撤埽击卸石工是以议于堤内加帮寛厚堤上更筑小堤湖内填成坦坡等因
　　题明在案至于湖内坦坡原拟照每髙一尺填坦坡五尺之法以填出水面为凖俾护桩埽石工及饬令各官督夫填筑【臣】往来勘阅目击堤外坦坡较之堤里之帮堤更为得力但每髙一尺填坦坡五尺实属不敷于是将堤内应帮之土酌量移加堤外凡高一尺之堤加筑坦坡八尺凡一尺之水亦填成坦坡八尺将桩埽石工尽行深埋上内地亢水浅之处每丈用土三十八方有奇水深地洼之处每丈用土一百三方有奇目今工程约有八分其巳经全完之处虽厯遇奇风而大浪将抵坦坡其势便杀从前掀天撞击之形絶不再见洵称巩固之工工既极固则汛防稍易【臣】拟酌调湖堰汛兵百余名移防邳宿运河即或仍有不敷亦于各营修防稍易之处量调足用再照此工乃运道至之工康熙十九年春运漕艘必待此工告成方能衔尾北上时日无多若候部覆方举恐来年春运太迟则囘空必悮【臣】巳一面严督邳睢灵璧同知蘓等分头兴工约计来年五月可以济运【臣】谨一并
　　题明贴黄难尽伏乞
　　睿鉴全览
　　勅部议覆施行
　　因河命官疏
　　题为再陈经理河工第七疏内未尽事宜事窃照山阳县黄河两岸计长不下四百里向止设管河王簿一员盖该县向来工程惟至白沙为止自白沙而下厯云梯闗以达海口原俱置而不问今【臣】奉
　　命大修为一劳永逸之计云梯闗内外俱经筑堤是以緜远如此夫工程既如此之远断非一主簿所能料理查该县沿河一帯有马逻司巡检羊塞司巡检二官尽可责成分管【臣】
　　请将山阳县北岸清河县界起至安东县界止南岸清河县界起至苏家嘴止一切河堤工程俱责成该县外河主簿管理其南岸自蘓家嘴起至云梯闗止一帯工程责成马逻司巡检管理其云梯闗外南北两岸河堤工程俱责成羊塞司巡检管理庶无工远贻悮之虞又邳州并宿迁县运河乃漕运必由之地最为要【臣】因骆马湖浅涸难行另议改挑新河由皁河出口并
　　请大修两州县运河堤岸尤须特设耑员管理查邳州止有州判而无州同其州判一官専管黄河离运河近者六七十里远者百余里不等万难兼顾【臣】
　　请添设邳州州同一员驻劄猫儿窝将邳州百里运河责成耑管至宿迁运河耑管需员查归仁堤工见设主簿一员本工非漕运经由之地且有弁兵防守尽可将宿迁南岸堤工一并归并管理【臣】
　　请将宿迁归仁堤王簿孙文绣改为宿迁南岸归仁主簿将宿迁南岸主簿傅志桓改为宿迁运河主簿如此则一切要工各有専员料理措施既当责成俱専自可无贻悮之虑有裨运道良非浅鲜至于应补官员统俟奉有
　　俞纶之后容【臣】将勤干着劳之员另疏题
　　请可也查【臣】先于敬陈经理河工事第七疏内
　　题明倘有未尽事宜应损益增减者容【臣】临期分别或
　　竟行或入
　　告等语经议政王等会覆奉有
　　俞防钦遵在案今系添设官员调拨管辖事宜是用特
　　疏
　　题请伏乞
　　睿鉴勅部议覆施行
　　恭报水涨疏
　　题为恭报淮徐河湖异常水涨情形事窃照本年自入夏以来旱魃肆虐徧野焦枯灾荒情形节经各督抚【臣】
　　题报在案【臣】恐奇旱之后必有大水而武家墩髙家堰髙良涧翟家坝等一帯临湖堤堰并山阳南岸三百里黄河堤工为转漕运道并山盐髙寳江兴泰等七州县民生闗键于是力督各监理分管等官鼔舞人夫上儧筑至八月之杪九月之初方据报山阳南岸堤工次第筑竣其武家墩等一带临湖堤堰仅仅填完堤外坦坡正在酌量复帮堤内戗堤并更加堤上小堤间忽于九月初七日据徐属同知祖文明徐属河营守备唐建功等各报称奉【臣】牌行令该防备将徐州州城以上并萧砀二县南岸堤工会同细加覆丈以便部文一到立即兴举等因该职等随于八月十九日自徐州郭家嘴勘量起厯王家山北辰集郝家集军赵家集丁木集黄家口侯家口定国寺魏家寨于二十二日至毛城铺不意天降大雨数日不止平地积水职等坐守数日拟待天晴丈毕岂期二十六日又兼黄水陡涨出漕漫滩由旧缺口南下一片汪洋必俟水退方能丈毕等因【臣】恐更有新冲缺口复行严查去后续于十月初四日据该防申称本年黄河水势较之去嵗更大八月二十六日忽然陡涨普面溢流由康熙十七年之马家庙栁园西等十九处漫缺旧口内分流南下并无更冲新口等因又据萧县知县邵瑗报称八月二十八九日黄水泛涨平地水深数尺合县田亩尽被渰没等因又据宿迁县知县尚登岸报称本月十三四日之间水从西来势甚汹涌日夜加长将田亩尽行渰没等因又据徐州宿州灵璧虹县泗州等各州县俱报大水陡长处处漫渰等因【臣】查徐州州城以上堤顶卑于河崖而萧县为尤甚夏秋泛涨普面漫溢冬春水落仍复归漕嵗嵗皆然已非一日矣康熙十七年七月内黄河陡涨漫缺萧县长堤马家庙等九处缕堤栁园西等十处【臣】用水平法逐一量勘灼知见有长缕二堤俱在低洼之区实不堪守故于本年七月内为再陈经理河工第一疏内未尽事宜事案内
　　题请动用各工节省银十万两叧筑近河堤工防皇上轸念民生
　　俞纶随沛乃部文未到而水巳大涨【臣】思此大涨之水必由萧宿徐州灵虹泗州宿迁等州县直注洪泽湖撼击新筑未完堤堰于是复加严檄饬令山清旴同知多宏安力督各官毋分昼夜飞速儧工去后迨至九月二十五六七八等四日之间洪泽湖水陡长七尺临湖一帯堤堰悉皆漫上坦坡髙过旧石工一二三尺不等直上新加土堤计土堤之顶不过出水面一二尺不等而六安沟等最洼之区水面将与堤平加以连日西风怒浪掀天万分危险所赖坦坡虽没水内而坚固异常护各工且极大之浪一到坦坡之上其势便杀故凡一切桩石埽料丝毫不损较之本年正月二十三日湖水涸尽之时风暴骤起即便拔桩撤埽击卸石工者其情形之安危巳不啻天渊之别今【臣】一面飞督该同知等速儧堤内戗堤堤上小堤并于十月初十日暂开髙良涧闸泄水归髙寳诸湖以分杀洪泽湖之势日来水势少定可保无虑此武家墩髙家堰髙良涧翟家坝等一帯临湖百里堤堰之情形也又黄河堤工惟山阳南岸攸闗最重【臣】于本年四月内令各官一概筑至髙出水面八尺为度然仍虑新筑之土不耐水浸且减水石坝尚未砌完诚恐骤长之水无路宣泄必伤新堤是以将清河县北岸张家庄旧口河形一道不及筑堤留为泄水之地今黄河之水普面暴涨汹涌异常自九月二十七日于河滩低处出漕起至二十九日两岸尽行漫涨一望弥漫即由所留张家庄旧河形内分泄北注然张家庄虽经分泄北注而山阳南岸之马逻卢铺一帯其新经加髙八尺者今止存堤顶一二尺不等而侍家坞堤工之顶仅髙出水面八九寸危险之状更为至急【臣】见在飞檄该管官弁于巳成之堤顶上加筑小堤以防意外今水势虽湍急非常而不复加长似亦可保护无虞此清口以下三百里黄河堤岸之情形也至于山清运河自九月二十六日淮湖陡涨之后一体大水急流奔湍迨至十月初一日竟与堤顶相平处处有漫溢之势淮城民命危殆异常【臣】方在勘阅云梯闗上下黄河堤工而节据道防营弁报文【臣】即飞驰旋淮与该道防商一宣泄之途而板闸河西戚家桥老堤系康熙八年旧冲口底埽腐朽竟于十月初三日黎明时分平折下陷鼔开数十余丈其水由旧河直注淮河之西湖下寳应泛水界首髙邮等湖而去此工一而河水顿落淮城数百万生灵方获安枕且运河之水究竟与全湖大河有间而【臣】见在集料兴工尅期堵塞不足为民生运道之患惟凯旋大兵船只因口迤下有新淤浅工一段并龙汪闸水溜湍急上闸艰难不无有稽迟之虑然【臣】见在委官挑浅下埽不过旬余即可通行无阻此运河之情形也【臣】伏思
　　皇上宵旰忧勤无刻不以民生疾苦为念故虽当军兴饷绌之际而不惜动支数百万正项钱粮
　　命【臣】大修河道【臣】仰戴
　　皇上如天之仁惟求有济于民瘼
　　国计是以于修治河工一切事宜虽经【臣】具疏
