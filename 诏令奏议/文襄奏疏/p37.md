<!-- { "loadSidebar": true } -->
　　廷【臣】因加增米豆草束价值与蠲缓赈济诸务均应议准诚恐入不敷出不得不预行筹画以【臣】等各督抚诸【臣】身在地方凡应生应节之处知之必悉是以请
　　敕【臣】等将如之何使百姓不致困苦以足
　　国用有益兵饷令【臣】等尽心速议陈奏伏念【臣】以一介
　　愚庸安知
　　国家大计然忠
　　君之念戴
　　主之诚则虽顷刻之间未常或离方寸又安敢不竭【臣】
　　一得之愚以备
　　圣明之采择耶窃思从来理财之道不过日节日生第古今时势不同自昔言之则生节理应并论由今言之则其利专在乎生而不在节矣何也节者减无益可省之费之谓也生者取天地自然之利之谓也减无益可省之费谓之节则礼乐兵工凡属必不可省者俱不在应节之例取天地自然之利谓之生则尺土寸壤凡在覆帱之中为雨露之所及者皆可使之生使之长以资民食而足
　　国用也粤稽春秋之世载在经传者大小二十四国大国地方千里次者数百里小者数十里虽国有大小之殊而内而君禄卿禄大夫上士中士下士等禄外而朝聘燕享防盟征伐等事悉无虚岁而未常取财于异地即如膝地截长补短仅方五十里耳而常禄常事之外更有事齐事楚之劳亦皆拮据支吾不闻流离死徙今之滕县即古之滕国也见征额赋寥寥无多考古证今大抵滕地今日之产不及古时十分之一夫同一滕地而今昔生财多寡之不同至于如此其故何也盖古时地褊人稠不得不曲尽人力取天地自然之利以供繁费而今则多旷土矣夫人力尽则境内隙地必少不能别为生法惟有力议节用以期有余旷土多则随处皆可栽植以图长养收获正宜百方生息为足民足
　　国之谋【臣】故曰生节并论者昔之时势宜然而今则耑在乎生而不在节也若夫生之之道又宜有经有权守经而不知权则无以济见需之费用行权而不知经则无以起后此之疮痍必须经权竝用庶近之可免司农之仰屋而百姓亦无困厄之咨嗟逺之可裕仓库之丰盈而兆民更享无穷之乐利诚
　　国家万世无疆之休也【臣】不揣愚昧谬拟生财经权事宜列为四疏陈奏内一疏有关边海要务遵例密
　　奏伏乞
　　皇上槩赐全览
　　敕部议覆施行






　　文襄奏疏巻七
<史部,诏令奏议类,奏议之属,文襄奏疏>
　　钦定四库全书
　　文襄奏疏巻八
　　河道总督靳辅撰
　　治河题藳
　　恭谢复任
　　奏为恭谢
　　天恩事窃【臣】前年被劾之时自分万无生理荷蒙我皇上排众论而保【臣】躯
　　幸江南而还【臣】职今者又蒙我
　　皇上不以【臣】为不肖复任总河
　　圣恩至此【臣】即粉身碎骨亦不足仰酬万一虽赴汤蹈
　　火【臣】亦何辞【臣】只恐衰病残年有辜
　　皇上使过之泽而愚戅招尤万一仍触祸机岂不更负
　　我
　　皇上终始保全之恩此【臣】所以敢哀辞于
　　圣听也复蒙我
　　皇上命【臣】可报効几年则报効几年又复
　　赏【臣】披领弓箭撒袋【臣】承
　　恩之下心之所感口不能言叩首
　　午门但惟泪落伏念【臣】十年河上虽切报
　　主之诚曾无治河之识全赖我
　　皇上力辟浮议又复不惜帑金由是【臣】得遵奉
　　方畧毕力河干而以【臣】为阻坏河务者不一而足又赖
　　我
　　皇上屡加救防【臣】然后获有今日之生得承今日复任
　　之
　　命是
　　皇上之熟娴于河者逾于日月之明
　　皇上之加恩于【臣】者且出【臣】于天地之外矣
　　天恩似海【臣】报难穷【臣】惟有益切实心任事之诚以少
　　尽犬马荅
　　主之意【臣】谨百叩跪
　　谢以
　　闻伏乞
　　睿鉴施行
　　运米未尽疏
　　题为钦奉
　　上谕事窃【臣】荷蒙
　　皇上优防复任总河犬马残年方以陨职是惧乃复蒙皇上令【臣】从黄河运漕粮二十万石至山西蒲州等处
　　备贮更蒙
　　上谕黄河上运危险艰难米船倘有疎失免其议处则靳辅亦得尽心効力伏念【臣】向者奉职无状幸赖我
　　皇上格外保全得以至今今蒙我
　　皇上委任至此设【臣】有疎失【臣】受重处【臣】亦甘心而皇上但期即日运到有济于百姓遂复
　　天恩寛大示【臣】于鼔励【臣】敢不竭此衰朽益图勉奋以
　　稍荅
　　皇上天地之心也更蒙
　　上谕凡事以身自任心切为主事无有不成且先经黒龙江驻防兵丁运送米石众议以为初创地方不便行惟朕独断而行今兵已驻运道已开边境多有裨益此乃实据仰见我
　　皇上庙谟独运识絶古今所以我
　　皇上事无不举举必有成不但
　　功德巍峩笼百代即此
　　嘉言懿训实足垂敎无穷【臣】虽不才亦愿书绅至【臣】于十五日到任江北粮船多巳过济盖自清河仲家庄闸入运北上已行有七百余里矣若复驱而南还从支河口再入黄河亦有五百余里路途往返反费时日而南来粮船两相交错必致壅塞两相躭悮况查江北粮船半多满号黄河行运必须船只坚固器具周备方免疎虞若一帮之中复加挑选则挑賸之船仍当北运运弁亦难两顾【臣】巳移咨漕【臣】即于江以南粮船中择其轻便之帮于清河县一带截留令其西运似为直捷查江以南粮船多带有剥船黄河开封以上水势散漫多有浅澁必得一船两剥亦并移咨漕【臣】即于别帮粮船中带有剥船者借其协济稍给津贴庶黄河水浅之处可以不致悮运惟是黄河行运水深旣须提溜水浅又须摃挽必得多加夫役然后可以速达【臣】仰体
　　皇上救民之意自宜送运早到蒲州如江南山东地方需用夫役【臣】亦移咨江南山东各督抚【臣】酌行河南山西地方需用夫役即遵
　　防与河南山西抚【臣】酌行亦量给其口食则运送可以速到而夫役亦不苦累矣至【臣】桃汛在迩暂赴清江浦料理此运送之事经【臣】酌量遴委淮徐道刘暟代供指臂俟【臣】防险诸事一完即单骑前赴河南一带躬亲督率总之此运送备贮之事皆我
　　皇上格外之旷典【臣】受
　　恩深重但期有便于运丁有济于百姓以宣布
　　皇仁之浩大故不敢不实心实力妥酌改拨稍尽犬马
　　之报谨将运送未尽事宜一一
　　题明伏乞
　　睿鉴敕部议覆施行
　　酌调河员疏【赣榆等县】
　　题为酌调隣邑闲员专管中河堤工以固河防事切照中河堤工绵亘三百余里界歴宿桃清山安五县之中亟需专责官以资修防除武弁一项巳经微【臣】酌调均平见在另疏
　　题明外有所应设文官如或另为添设未免又有俸工之费【臣】今再四筹维惟有就近将赣榆县县丞一员裁去改为分管宿迁县中河县丞专管修防中河堤工其所遗事务归并赣榆县知县管理自无贻悮再将旴县分管山旴湖堤主簿一员裁去改为分管桃源县中河主簿专管修防中河管河县丞主簿外清河等三县并无管粮之县丞主簿又加扬属之如臯一县鳯属之五河等八县庐属之庐江等五县皆系一令一典并无县丞主簿故今赣榆沭阳诚可比例裁去改宿桃清山四县听各该管河同知统辖以固河防者也抑【臣】更有
　　请者所有宿迁中河东奠等减水六坝【臣】于前任内请以该县典史看守今该县旣已调有县丞专司修防中河相应将此六坝一并责成停其典史看守可也又山阳县云梯关外南堤工其所遗原管山旴湖堤三十里应令归并旴县县丞兼管修防亦无贻悮至安东县中河堤工巳经接任河臣王新命
　　题明将沭阳县主簿带管在案但以彼县之官带管此县之河将来必致诿误且安东见有长乐司巡检一员尽可就近兼管无事他求应将该巡检改为
　　该县分管中河巡检专管修防中河堤工即将沭阳县主簿裁去改为分管清河山阳两县中河主簿专管修防中河堤工其所遗事务归并沭阳县知县管理亦无贻悮盖以赣沭两县地僻而小不必多设闲员即如淮属除南岸堤工【臣】于前任内亦曾
　　请调大使一员专司分管修防今查大使系未入流职太卑微且无巡缉之责不足弹压地方今【臣】拟将本县庙湾司巡检调赴大套分管修防云梯关外南岸堤工仍将大套大使调赴庙湾管理巡检事务庶窎远之堤工可收弹压之效而于内地之官守亦无旷废之虞也理合一并声明【臣】谨具
　　题伏乞
　　皇上睿鉴敕部议覆施行
　　恭报开运疏
　　题为恭报西运粮船起行日期事窃【臣】惟我
　　皇上念切秦地民瘼
　　谕将漕粮二十万石
　　命【臣】运至蒲州以为备贮至计蒙
　　皇上不以【臣】为不肖委令运送【臣】益当固竭愚诚不累
　　军民必期速到庶足上慰
　　皇上加惠元元之至意【臣】昨到济已将改拨江南粮船情由并将剥船之津贴縴夫之口食一一
　　题明矣嗣【臣】来到清江寓署准漕【臣】董讷移到漕船【臣】验得内有江北之船必如江南粮船之坚固方足在黄河之内挽溜长行因随覆咨漕【臣】重加改拨江淮等卫船三百八十四只共计粮二十万石惟是雇夫之事若咨商江南督抚诸【臣】则往返之间多费日时且责之州县又恐不肖官吏扰派累民而剥船一项【臣】与漕【臣】面相商酌漕【臣】以北运亦须剥船以济浅阻若截借西行诚恐抵通有悮不若暂借他项钱粮给与各帮弁丁俟其自雇剥船仍于应给行月之内分限三年扣还清项【臣】念西运之事固属要而早达
　　天庾更为重务若各帮弁丁自雇剥船则亦可并雇縴夫不但挽拽有资而且不致累民于是计其雇船募夫之费每船实需银八十两但照将来行月扣还之数目今只可借给六十两矣每船尚缺银二十两内漕【臣】先已每船捐给银六两共银二千余两【臣】今捐银二千两委运之淮徐道刘暟又淮扬道刘殿邦各捐银一千两统而计之每船尚未足八十两之数如果不敷必须补凑之时俟【臣】前诣河南再当斟酌惟是借给六十两之项据查淮库钱粮无项可借适屯田收获籽粒变价银二万余两现贮淮安府库【臣】因与漕【臣】防商借给漕【臣】酌议三年之内自应扣项清还【臣】复宣布
　　皇仁各船弁丁无不踊跃而【臣】目前亲勘要险工尚宜料理此西运之事须得能员佐【臣】指臂代【臣】督押先行【臣】前疏巳将淮徐道刘暟上达
　　天听矣随据刘暟呈称船多路旷人役繁杂必须多遴干员分头协理方于运送不悮复详候补知州冯大奇候补知县佟毓秀梁柱张道溥昔年押运屯麦之効用守备刘景候推守备张彪等到【臣臣】见其年力精壮足共驱防即委其分头儹运协募夫船以期漕船速到【臣】赋性愚昧料事不能周详直至临事始能因时斟酌然又不敢回防已往之言致悮
　　国家之事故今日西运事务有与原
　　题相合者有与原
　　题未甚相合者总祈
　　皇上天地之大寛【臣】浅陋至于可以运至何处或需仓房暂贮然后转运其转运之时或需车辆或需骡头以及口袋必需之具容【臣】将河工诸务料理就绪即星程前往河南一带再与豫晋抚【臣】另疏
　　题报外兹据淮徐道刘暟呈报西运粮船于本月初三
　　起行日期前来理合
　　题报恭慰
　　睿怀伏乞
　　皇上睿鉴施行
