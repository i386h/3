<!-- { "loadSidebar": true } -->
　　上曰恤典宜及时给与用慰存殁昭示中外若一意耽延久且废阁岂成政体刘渠等已有旨给恤其余死事名迹奏报已明即与议恤在外行查的仍严立程限不得稽缓
　　天启三年十二月庚戌保定巡抚张凤翔疏言原任兵部员外赠太常寺少卿谥忠愍杨继盛已给赠谥祭荫仍赐祠立额极为优厚而当时礼臣失于查核独遗葬价一款藳葬至今乞
　　赐补给已经部覆
　　上以年远传谕内阁不准给大学士叶向高等言继盛系
　　世宗皇帝第一忠臣恤典以谥祠为重祭葬特尝格耳与其重而遗其轻殊不可解宜抚臣之请补部覆之全给也况继盛藳厝浅土使万年流芳之骨不得沾
　　皇上一杯之恩尤非臣等所安
　　上曰杨继盛先朝忠臣已经赐谥立祠准补给全葬
　　天启七年六月丙午延绥总兵杨肇基议建莲妖死难诸义士祠请春秋合祭
　　上曰纲常万古不毁全赖人心忠义这平妖死难诸人深可嘉尚该镇捐赀建祠具见同袍厚谊著该有司官春秋祭享岁为永例用表忠魂以磨励风俗
　　安属国
　　天启元年八月壬午
　　谕朝鲜国王朕嗣承天位君临万方惟尔世守东藩忠勤素著顷自建酋肆逆辽左用兵尔邦征缮以从兵将捐躯勇战我
　　皇祖用颁诏谕赉恤有加属者辽沈继没尔复陈兵声援慰集流移边臣奏闻朕甚嘉焉兹特遣官赍奉玺书用褒劳勚并御前所发赏功银三万两给付尔国量行赉犒其沿江一带我军民疮痍奔命留滞未还者令差去官抚定资给不以烦尔其差官带有兵从令其联络声势相机规图约戢部伍不致侵扰尔国君臣将士宜悉朕意明听朕言惟兹逆酋挟我叛人荼毒生灵偪处肘腋罪恶盈贯覆载不容朕方简任文武将吏厚集水陆兵师奉行天诛用摅国愤维尔义激同讎劳宣敌忾安危共域休戚关情其尚饬备周防严兵犄角设奇制胜佐集大功于以保我疆陲固尔封守朕用恢廓版宇亦以绥尔藩邦策尔忠勋垂名史牒讵不伟欤惟尔其钦承之特谕
　　天启二年八月壬申朝鲜国王李晖进贡谢恩
　　上以王恪守臣礼助饷惜民忠义可嘉著赐文绮一袭银一百两仍赐敕谕以旌忠节差来陪臣吴允谦等航海入贡险阻备尝额外各加赏赐以彰怀来远人之意
　　○十一月己未朝鲜国王李晖具疏以总兵毛文龙所获真夷五名诈称小邦之人希图诬陷乞
　　赐昭雪兵部覆言该国仰戴弥坚
　　天朝亦推心置腹岂狡奴浮说所能间据俘获达口容扎示毛文龙即立斩于军以塞谗间之口仍开心待鲜嘉与共济
　　上以该国世称忠顺据奏事理甚明深可嘉尚尔部还移文奖劝以见朝廷体谅至意
　　天启三年十二月癸巳礼部尚书林尧俞等言朝鲜废立之事以纲常名义论讨之绝之此一定之政体也以翼戴
　　天朝论则二心通奴者是为我梗同心灭奴者是为我用一顺一逆分而
　　朝廷之予夺因之此通变之微权也今据昭敬王妃之奏深河宣川之役李晖降奴引贼不谓二心通奴可乎又据属夷头目阿木之报奴儿哈赤领兵马无数要来过河犯抢因毛文龙同高丽夺了马匹伤了达子奴恼恨欲将兵马一半往高丽报讎则谓李倧之不与我一心灭奴不可也臣部据闰十月内登莱抚臣揭送彼国公结十二通十一月内毛帅呈送彼国公揭十二通自宗室以至八道臣民合词一口皆称晖为悖逆倧为恭顺人情如此固不待勘报至而已了然矣
　　上曰李倧既系该国臣民公同保结伦叙相应又翼戴恭顺输助兵饷准封朝鲜国王先与敕谕著登莱巡抚官差官同陪臣赍赐其册使候事宁查照旧例行
　　啻奴隶致令豪杰解体志士灰心今边疆□故东夷荐食大风猛士深轸朕怀卿部便张挂榜文通行天下凡山林草泽之间有素怀忠义夙抱韬钤膂力过人猿臂善射可效一臂之用者在京赴兵部报名在外赴抚按衙门验实津送来京朕皆不次擢用卿部再查
　　祖宗旧制文武各有职掌互相弹压不得仍前牵制庶展豪杰之用布告天下使明知朕意
　　○十二月甲戌大学士叶向高题目击时艰兴思良将如故左都督戚继光当嘉靖年倭寇海上浙直闽广无不摧残独继光在浙数有战功迨闽中告急势在然眉继光提偏师入闽累战俱捷所捕斩首级载在
　　实录者殆将二万时兴化已陷赖继光而复省城将危赖继光而存此勋在东南者也迨移蓟镇虏方桀骜屡窥畿辅继光简卒搜乘造车制器百凡备御无不厘饬又筑遵化诸城及修砌边墙皆屹然金汤而未尝取给公□加拟便宜有事与经督抚按各官相机商确各不得牵制误事其各官素有蓄养精壮亲丁尽数随带甲仗器械前来本省量给安家行粮该部给与马价银两训练以备缓急毋得以为泛尝故事卿等拟谕来行
　　天启四年九月乙亥
　　上传前谕各边镇起用家居宿将行取来京添注五府佥书奉旨已久已到的未到的著兵部查明开奏一面行该督抚官将在家在途的催取前来刻日兼程不得仍前延缓其已到在京的量增俸薪或酌补京营五府实缺管事著有勤劳另加升擢带有家丁来京的酌限名额量给折色口粮以示体悉之意
　　○十二月壬寅兵部尚书赵彦言大将三军司命所系甚重
　　祖宗隆崇斯典会议廷推示无私也昨者山西总兵缺出督臣荐举随奉
　　旨推用敢不仰体
　　睿怀然而恐不可为例也伏乞
　　皇上为封疆大计申明部科会推之职掌犯者参究而臣部敢有挟私以坏公典者斧钺在上白简在旁谁不谨澟焉
　　上曰封疆多事选将为急该部务秉公会推各官不得妄举还著申饬行
　　天启五年四月丁酉
　　上传兵部方今边疆多事择将须用谋勇兼全的好人不可滥用债帅以致克饷剥军
　　天启六年四月癸未
　　上传与兵部闻总兵赵率教满桂二人不和痛思前此失事皆不和所致岂可复蹈前辙著马上差人传去务要协力同心及早干封疆大事功罪一体如有尚气生嫌者朝廷三尺具在决不姑息
　　○六月戊寅
　　上谕关门宁前事体重大赵率教遵命作速整理一应战守机宜俱禀督师枢辅方略亦须与抚臣商确而行文武大小官员都要并力同心矢图灭贼毋得偏执己见仍蹈不和覆辙致误边事罪有所归兵部还马上差人传与他每一体遵行
　　饬边防
　　天启元年五月乙卯兵部尚书王象乾请申饬各镇边防且言逆奴狂逞海内驿骚我以辽之故处处征调各镇以援辽之故处处空虚酋虏生心势必内讧无以防秋故事遂弁髦之今日之事兵马钱粮应作一家共论中朝荒徼当使一气偕通文武将吏须求一体相济臣久历行间习知塞上情形愿各镇诸臣义激同讎无以彼我起见
　　上曰东事方急秋防倍宜毖慎各边虏情不无窥瞷变动依议行各督抚官参酌新旧条行事宜严加申饬修举实政毋事虚文年来徵调数多仍速补填缺务令兵力有余缓急可赖该镇文武各官以此程课勤怠仍载入考成以备阅核
　　天启三年九月丁未辽东巡抚张凤翼疏陈关内外情形及布置方略
　　上曰据奏关门情形布置方略一一巡历目击兼合辅臣筹画且随时移驻督率道将自是巡抚责任一应控御进守奇正声实听与辅督诸臣相度便宜行其墩堡兵马军需等事次第条议内外各官务协心力共图成功
　　天启四年五月丁巳
　　上谕内阁朕览登莱巡抚塘报准平辽总兵官毛文龙揭前事为屡获活夷斩首级得获达马夷器等件虽功微小实挫贼锋其复辽之基端在斯乎朕心岂不嘉悦外呈称奴酋与亲信奸人李茂隆等昼夜商议欲以贿买西虏更换旗帜借路潘家口等处进攻谋逆朕思奴酋所谋其志不小更甚于昔也傥以假道长驱其害非浅是以朕不无东顾之忧卿等传示兵部作速马上差人前去传与枢辅总督镇巡当详计塘报作何料理作何策应筹度周全务保无虞其沿途各路并东征将士俱要仔细防御谨慎倍尝及各隘口守把将官都要昼夜不时防守还仔细盘诘出入进贡夷人其中恐有奸细夹带情形仍传户工二部并专督辽饷等官详确毛帅如果缺粮乏器真情并拨船及应用器械一并速发解去军前应用不得迟滞有误军机责有所归特谕
　　轸边塞
　　泰昌元年十月丙辰
　　上谕内阁朕见天气渐寒重念九边军士及辽东援兵荷戈劳苦朕特将
　　先帝恩赉已行传谕礼部如何尚未给发朕心恻然卿等传示作速题请以称朕怜念至意
　　○癸酉
　　谕户兵二部朕惟登极覃恩赏赉各边军士系
　　累朝旧典但人数甚多稽查不易近该礼部具奏边军数目恐临期不无增减解银到日著各该巡按御史严行道将设法清查按名给散务使见在者人沾实惠
　　天启四年八月戊申
　　谕督师辅臣孙承宗朕以东事倚重于卿日闻猷略布宣兵威震叠固圉恢疆具有次第其军需器甲等项申命所司以时解发兹简内廷库贮并新造神器军器精坚堪用的给发军前应用计发安边神炮虎蹲神炮各一百四十位佛朗机二十副内提炮八十个三眼铁铳五百杆各随用袋箧药匙铅铁石子等全明铁盔一千顶明铁甲一千副大小弓一万张大箭三十万枝各样腰刀一万把各样长枪四百杆开山等斧四百把斩马刀一百三十把钩连枪三十杆特差总副提督内忠勇营御马监掌印太监刘应坤与同忠勇营副提督御马监太监胡良辅纪用陶文督率中军官张守诚等并把牌硬弓金捷等七十七员赍有该监局库查发器仗数目印信揭帖二本一并解赴关门照数验收用助军威以备征剿灭虏之用卿督师行边阅历二载拮据筹画心注身营较之安坐庙堂倍万劳苦朕日夕在念特赐大红坐蟒膝襕蟒衣段罗各一袭彩段四表里银二百两以示眷酬其文武将吏协理宣劳战守官军行间奋力部解赏功银两用备赏犒鼓励兹特发御前银十万两各样蟒衣膝襕段纻一百五十疋听□不时赏功诸需卿以心膂亲臣肩封疆重任诸凡军国大计除章奏批发外一切情形机宜不时入告仍照阁中奏揭封固径达朕前庶借边筹用资庙略肤功早奏饮至还朝朕时伫望焉特谕
　　○九月乙亥
　　上传督师辅臣奏调各镇更番将领兵丁经今多时其已起程与未起程的著兵部查明开奏一面差人星驰传与该督抚官未起程的兵饷匮乏加以道路断绝外解不至该部无可措处乞
　　皇上亟发帑金五六十万应抚虏急需象乾又言抚虏他项可以折银惟蟒段一时无处可买虏又不肯折乞
　　皇上轸念封疆不吝捐在笥之币以给军需
　　上曰览卿等所奏抚虏御奴以为犄角具见为国筹边朕甚欣悦所请抚银准发二十万两蟒服量发八百疋解至总督衙门务要点验虏目名数给散以为朝廷款夷之赐其各省外解钱粮迁延不至的卿等传示该部即便移文各该拖欠地方勒限上紧催解以供军需如有借事延缓的著该部科查明据实参奏重治
　　天启三年八月丁丑礼部尚书林尧俞言带管会同馆主客司主事毕自肃呈称颁赏三卫夷人近五百人户工两部银数千两衣段堆积亦各数千其赏有正有补有正补加添总计其获万有余金宜欢欣领受感恩不暇乃踌躇进退必再三开谕始至赏所银稍低昂辄欲哄退段疋颜色稍暗即行挑拣衣服入手尽皆抛弃若不知为
　　朝廷之赐者职取而视之多朽蠹破坏随风披裂手不可触始叹夷人骄悍固其天性抑谁实藉之口也织造自有额价顾脆恶如此又琉球等国梯山航海而来
