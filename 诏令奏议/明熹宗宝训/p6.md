<!-- { "loadSidebar": true } -->
　　天启三年十一月丁丑吏科给事中郝土膏言京堂添注太多晋陟无地合计实历俸以一年为限限满则放假回籍遇有巡抚卿贰缺出采拔才望而推用之至若南中亦有京堂而人情每薄之谓得与会推之列少也宜同在北者一体推巡抚推卿贰则南北可以互转也南中亦有铨部台省而人情每薄之谓得与于京堂之陟少也宜同在北者一体转年例转京堂则南北可以并重也如是则不惟可以疏京堂且并可以疏考选矣又如监司缺少率虚占于例转之官慢君命误地方此不可训也令自命下日为始逾一年不到任者吏部径自作缺另补而本官仍请旨处分庶几寒怨望之胆内察期远每荡简于部寺之席白简可绳或难为堂卿体面此不可训也合令各堂上察所属有不肖者得不时纠参而敢于反噬堂官者有禁庶几申堂属之体
　　上曰近来京堂填壅皆因推升太多以后都著查照旧例升转不得徇情滥推其例推方面不到任者即作缺另补不必一年
　　天启四年正月丁卯大学士叶向高等奏添注一事祗因
　　皇祖时迁谪过多
　　皇考与
　　皇上尽行收召一时人多缺少其势不得不出于此顷科道屡言京堂人多遂将添注遽停夫添注既停则京堂之壅滞愈甚言者欲令其请假告病而去此于政体实为不平何也京堂诸臣虽年力才品不同然其远者皆沉沦摧抑二三十年其近者亦累资而得此今诸臣之起不二三年其至九卿八座者仅数人而邹元标钟羽正冯从吾辈又皆不究其用以去所存无几奈何又生厌薄欲一举而空之又如巡抚一官向来多用老成历练之人今尽推资浅之有才望者其资深诸臣岂无年力尚强才猷夙抱足当建牙之选独不可兼用一二以示公乎外僚至布政而极向者巡抚之推一内一外故布政多为巡抚次乃京堂今巡抚无一布政矣如其终格则布政之途穷而藩臬无所措足此内外迁转之不平者也南京科道与北颉颃北每岁多转京堂南无一焉此又南北迁转之不平者也
　　上曰览卿等奏具见公平政体爱惜人才深切铨务京堂添注已有旨至今年冬停止因科道官屡言人多故不准推卿等既称不便还照原旨行但须酌量推补渐次减省毋得徇情滥及以致仍前壅滞其余都著该部查行
　　责实效
　　天启五年九月丁巳大学士丁绍轼奏申用人之议大略言今日用人材非素储事无责成致缓急一无足恃请命兵部与各边抚定为充经略之官请命六部九卿科道各举所向来通行称便近因私造低钱甚多真伪难辨惶惑不行著出示晓谕地方军民人等真正大制钱照旧行使不得一概阻滞有故违不遵的依律治罪仍著巡缉厂卫衙门严拏私铸假钱其户工二部官局务须真铜精工如式铸造有低铜搀和铸造恶滥等弊从重究处著一并申饬行
　　天启五年四月己亥命督理屯田副都御史董应举以屯务归并天津督饷抚臣升应举为工部右侍郎专理铸钱建局荆州统率荆西道催儧铜料工程鼓铸司官亦著工部差遣廉干的去再于产铜处仍建一二局委贤能府佐官员鼓铸务要钱质坚厚利民裕国广东道试御史陈世埈疏言鼓铸既经会议
　　皇上特遣部臣主之侍郎非不尊也而不兼宪衔则控制无权是当照工部右侍郎总督天下鼓铸钱法事务兼以都察院右佥都御史之衔者也荆西道既委催儧铜料亦须加以管理通省钱法之衔重其事权而一方之鼓铸又不若各省直各自鼓铸而总其成于部院凡省直各择一监司各加一管钱法敕衔各府清军官亦各加钱法二字悉听钱法部院管辖凡行钱处所道府州县悉听节制与饷漕屯盐诸臣一体凡铸钱行钱疏通阻滞钱法官悉听部院年终举劾必如是而后职掌始明体统始正事权始一血脉始通也至于私钱之禁当严唐宋之钱当禁耗蠹之弊当清又在部臣之力为稽核耳
　　上曰鼓铸大臣须兼宪职
　　祖宗朝铸钱必坚厚完好故易通行今宜照嘉靖钱式铜料不许低假商人卖钱只许在官炉处所如有私相贩卖者照私盐律治罪一应徵收钱粮其存留杂项及零星未及两者许用钱上纳唐宋旧钱间行不禁
　　天启六年四月甲申
　　上传与都察院即今大制钱不行皆因五城兵马总甲人等房号不收大钱以致壅滞著五城御史严加查核限即日回奏
　　诘饷
　　天启元年正月己卯
　　谕户部朕惟辽饷一事该部屡奉明旨自当讲求良策不误军需何至外解中断动以请帑为事况内帑自有经费近岁给发事多如内帑亦乏该部又何所指借且该部所请前后数目参差何从凭据但今彼中告急饷库一空军士枵腹深轸朕衷姑准发帑五十万作速解发以救然眉还著经略各该衙门如法给散官军别项不得借用卿部仍照屡旨集九卿科道各官作速会议足饷清饷画一之策具奏如某处拖欠某处冒破即行查参治罪该部不得仍前因循姑息致误军需故谕天启二年四月丙戌户部尚书汪应蛟疏言今日民愈穷而赋愈重寇弥近而挽输弥急川贵师旅继兴东西饷运交迫即管刘借箸无计取盈反覆思维祗有实简练以求可用之兵核虚冒以清滥用之饷而已往广宁积米浥烂河干者至百二十万自冬徂春帑金及太仓库又发百四十万原议本折兼支而将官不利本色惟欲折色以入私囊其诡名冒领恒十之三所谓额数军兵十四万马六万匹安在昨经臣疏亦云在关七万请
　　敕经督严行各道细查见在官兵实数整顿营伍分队简练则见在六七万可当十数万之用其虚冒者作何著落务尽数追出冒饷并令本折兼支似可充两三月之饷不使臣部独抱悬罄之忧也
　　上曰近来空伍绝粮坐坏疆事览奏简兵核饷本折兼支具见裕国捍边长算便行经督抚按各官著实举行其近冒多饷据实开奏以便议处不得朦胧塞责
　　天启三年六月己巳兵部覆御史吴甡疏言请兵请饷在外者视为固然而清饷清兵在臣等当求可久顷山海关兵经枢辅一番精核谅无虚冒但宜酌定画一移清数到臣以便咨会计臣措饷若蓟密永昌通州有旧额有新增应该督抚列款报臣容臣再行各边督抚及登津二抚细查每岁支饷实数具清册报臣更期严立限期若过期清册不至自督抚而下臣当具名入告听
　　明旨处分至在京新募振武营兵不无逃亡虚冒容臣确查具覆
　　上曰各边通不查兵但行索饷虚冒愈多难以处给依议通行清查勒限确报不得违玩振武营兵仍作速核奏
　　天启六年五月庚戌
　　上谕户部有兵方有饷饷之多寡以兵为准柳河败衄觉华被劫失兵若干应减粮若干如何不见清查一概混淆本兵职掌何在著作速行督抚官确查报部以便议补班军出关粮饷即于预备应支银内发山海饷司给散
　　○六月壬申御史宋祯汉疏言用兵必须请饷用饷必取诸民民不安饷不实则民与兵交病天下事乃大可虞矣慨自逆奴狂逞祸连蜀黔徵兵徵饷加派加督民已皮尽不休兵仍枵腹如故节次行查迄无实数索兵时才云不满六万索饷时复云有十数万相委相蒙恬不知怪窃计督抚诸臣以为问兵之多寡问饷之虚实非当问诸目前之人已也自守山海以来更几抚道更几大帅更几饷司□溯壬戌以至今日某岁费几百万某岁增几百万议增者倡以何人所增者作何销算筑城堡者修葺几何领抚赏者收办几何买硝黄者上纳几何制火器者存积几何领造船者现船几何买战马者现马几何人人而核之件件而稽之其虚用无实效者侵欺有实迹者核其情罪轻重而究之稽之不少借贷之庶几饷核兵实民困其可苏乎
　　上曰年来兵饷繁费国用不支这条议核饷之法在逐事逐人一一清查勿容冒滥侵欺诚是确议冡臣王绍徽疏称内府之积日渐消耗正指冒饷为言即著巡关御史刻期查算务要彻底澄清具奏
　　天启七年四月己未户科都给事中叚国璋疏言今太仓之出数较之入数多一百六十三万四千余两以致司农束手闻国初以屯盐供边饷未必全仰给于年例即嗣后仰给年例亦未必若是之多当行各边镇查某镇原额兵若干某年因某事添兵若干添月饷若干事已而兵有无撤去饷有无混领也某镇原额官若干某年因某事增官几员增俸薪几许事已而官有无裁减俸薪有无混支也祈
　　谕各边镇衙门斟酌而去其甚出孔少一分即入孔留一分渐积以往出入之数或不至大相悬绝乎
　　上曰边饷日虚民穷日甚非中外加意清厘冒滥逋负究将何极著咨行各边镇督抚道将查核额数造册报部科互相磨对其清汰核实的准与纪录朦胧混报者即时参处
　　大明熹宗悊皇帝宝训卷之三
　大明熹宗悊皇帝宝训卷之四
　　兴学
　　天启三年六月壬申礼科给事中郭兴言奏视学之典蒙
　　兪旨来春举行一切合行事宜谨列款上陈一修学宫一习礼乐一取回四氏博士一令监生复□□□□□□育人才必先崇重师儒今□□□□□□□□久尚滞家园乞责令刻期□□□□□□毅中同心一德陶镕士□
　　上曰□□大典著查照旧制覆行祭酒官著行催到
　　天启四年十月戊申礼部覆太常寺卿胡克俭疏言国家乡学所祀者皆孔子宜礼乐之无弗同乃国家之祭六奏天下府学亦六奏州学间亦有之惟县学绝无奏者及考会典
　　洪武二十六年颁大成乐器于天下府学令州县依式制造夫州县明明奉
　　该部如议申饬行
　　恤忠
　　天启元年闰二月丙申
　　赦建文兵部尚书齐泰戚属后裔之在戍所者骆应鹏等三十八家除其戍籍仍查黄子澄戚属一体豁戍从御史田生金之请也
　　天启二年五月己亥
　　□□先臣方孝孺忠烈其遗胤与练子宁后一□□□录孝孺在建文朝以侍读学士直文渊□当靖难师入以草诏不从致夷十族其幼□德宗幸宁海谪尉魏泽匿之密托诸生余学夔负入松江岛屿以织网自给华亭俞允妻以养女因冒余姓遂延一线至是其十世孙方忠奕以贡来京伏
　　阙上书遂有此恤
　　○六月甲申遵
　　先帝遗诏恤录先朝遗忠分为二等其以国本抗疏楚毙及建言诏狱受楚遣戍者为一等原任湖广佥事冯应京等共九员赠官有差仍荫一子入监以建言国本降斥遐荒及诖误下狱为民永锢没身者为二等原任吏部稽勋司员外顾宪成等六十六员各赠官有差给与
　　诰敕
　　○七月庚申工科右给事中尹同皋为同乡死难三臣张铨何廷魁高邦佐请再加赠官仍许创建一祠春秋致祭至各省直死难辽左如参将张斌武贵等恤典尚稽乞行各省直抚按官各就地方查核优恤
　　上曰张铨仗节殉难忠义殊伦并何廷魁等俱各查例加赠祠额已赐三忠准与都城外择便建祠致祭本内未恤各官查明一体恤录
　　○九月辛亥
　　谕兵部原任辽东总兵官刘渠战殁奉旨查明恤录著作速题覆其祁秉忠等并各衙门题奏有名将士人等都著查明具奏一体优恤以见朝廷慰愍忠魂鼓励人心之意久之
　　上以刘渠等恤典久不题覆显是吏胥勒索作毙著兵部作速查奏不得庇护兵部具覆因言自广宁失陷一时大将偏裨致身死难者臣部敢不亟优恤但仓卒溃败有委骨荒沙而姓名泯泯者又有明知其死足怜而不知其家世来历者是以咨督抚按查之原籍宁过求之确褒忠尚犹有日毋遽失之疎
　　圣恩不可轻假也
