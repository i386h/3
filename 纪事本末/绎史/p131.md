<!-- { "loadSidebar": true } -->
　　呜呼君尊臣卑天下之大防也君不尊则失为君之权臣不卑则不守为臣之节犯乱自此生而大逆由斯起古今之纲纪礼义为之沦胥以亡也呜呼可不为之痛心哉周自文武成康称为全盛并建支庶以蕃王室自是以降周道寖衰昭王南征不复穆王征犬戎荒服不至懿王之时诗人作刺夷王下堂而见诸侯至于厉王乃流于彘乱自京师始而共和行政焉宣王中兴北伐玁狁南平徐淮既而南国丧师周亦不竞幽王无道爱嬖庶戏诸侯防有骊山之祸平王东迁内赖周召之辅外借侯伯之功故郑桓死而新郑建晋文劳而彤弓锡秦襄战而西土封周虽多故唯是伯叔甥舅以镇抚王室不谓兄弟之国蓄憾抗命敢以一矢加王如郑荘者也夫郑伯出自厉王宣王之母弟也始封咸林密迩镐京既而寄帑虢郐在成周又圻内焉以情则周之懿亲也以国则周之左右藩辅也况洛邑弹丸之区无山川之险阻西迫秦翟南接荆楚倘有外侮犹赖尔郑以朝夕夹辅王家岂其世职司徒方假王灵以雄视甸服而敢弁髦王章以修其小怨荘公之罪浮于羿浞矣左氏谓王命虢公作卿士郑伯犹朝王其后易田夺政郑始不朝及王以三国来伐郑伯御之其遣使问劳茍自救也信斯言也荘守臣节桓失怀柔繻葛之败直自取尔不知君臣之闲有讨无战天子有爵夫孰敢争郑伯何人而挟王质子两掠京畿天威震怒敢抗王师鱼丽拒战俨若敌国九伐不行天讨陵替伊谁任其罪与陈蔡及卫皆郑之仇雠也名曰从王实欲修其私怨然而王亲将军三君不出师无纪律民鲜鬬心王师之败是又三国之尤也尝读王风爰之篇矣桓王失信诸侯背叛君子不乐其生为诗曰有爰爰雉离于罗我生之初尚无为我生之后逢此百罹尚寐无吪有诗如是是桓王亦非能伐人者然而君臣无狱况于称兵茍能谢罪入朝臣道不亏王怒可解胡为乎陈伍扬旝矢集王肩而谬为卑辞欲以掩过饰罪也天下后世尽可欺乎平桓之际诸侯之彊诈不仁无如郑荘公者而善为伪辞以文其説试观其易田曰假袭纪曰朝逐其弟而愧糊口离其母而赋融泄灭许而分其国则曰我无利此土射王而中其肩犹曰不敢陵天子其于君臣母子兄弟邻国之闲莫不内肆奸贪而外为恭顺有圣天子出必以郑伯为首诛焉













　　绎史卷三十五
　　钦定四库全书
　　绎史卷三十六　　　　灵壁县知县马骕撰鲁文姜之乱
　　左传【桓公三年】会于嬴成昏于齐也　秋公子翚如齐逆女修先君之好故曰公子齐侯送姜氏非礼也凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之冬齐仲年来聘致夫人也【公羊传何以书讥何讥尔诸侯越竟送女非礼也此入国矣何以不称夫人自我言齐父母之于子虽为邻国夫人犹曰吾姜氏翚何以不致得见乎公矣　谷梁传逆女亲者也使大夫非正也礼送女父不下堂母不出祭门诸母兄弟不出阙门父戒之曰谨慎从尔舅之言母戒之曰谨慎从尔姑之言诸母般申之曰谨慎从尔父母之言送女逾竟非礼也无讥乎曰为礼也齐侯来也公之逆而防之可也其不言翚之以来何也公亲受之于齐侯也子贡曰冕而亲迎不已重乎孔　六子曰合二姓之好以继万世之后何谓已重乎　　年】九月丁卯子同生以大子生之礼举之接以大牢卜士负之士妻食之公与文姜宗妇命之公问名于申繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隐疾不以畜牲不以器币周人以讳事神名终将讳之故以国则废名以官则废职以山川则废主以畜牲则废祀以器币则废礼晋以僖侯废司徒宋以武公废司空先君献武废二山是以大物不可以命公曰是其生也与吾同物命之曰同【公羊传子同生者孰谓谓荘公也何言乎子同生喜有正也未有言喜有正者此其言喜有正何久无正也子公羊子曰其诸以病桓与　谷梁传疑故志之时曰同乎人也】　十八年春公将有行遂与姜氏如齐申繻曰女有家男有室无相渎也谓之有礼易此必败公防齐侯于泺遂及文姜如齐齐侯通焉公谪之以告夏四月丙子享公使公子彭生乘公公薨于车鲁人告于齐曰寡君畏君之威不敢宁居来修旧好礼成而不反无所归咎恶于诸侯请以彭生除之齐人杀彭生【公羊传公何以不言及夫人夫人外也夫人外者何内辞也其实夫人外公也贼未讨何以书葬雠在外也雠在外则何以书葬君子辞也　谷梁传泺之防不言及夫人何也以夫人之伉弗称数也其地于外也薨称公举上也葬我君接上下也君弑贼不讨不书葬此其言葬何也不责逾国而讨于是也桓公葬而后举諡諡所以成徳也于防事乎加之矣知者虑义者行仁者守有此三者备然后可以会矣】
　　管子鲁桓公夫人文姜齐女也公将如齐与夫人皆行申俞諌公不聼文姜通于齐侯桓公闻责文姜文姜告齐侯齐侯怒飨公使公子彭生乘鲁侯胁之公薨于车竖曼曰贤者死忠以振疑百姓寓焉智者究理而长虑身得免焉今彭生二于君无尽言而谀行以戏我君使我君失亲戚之礼命又力成吾君之祸以搆二国之怨彭生其得免乎祸理属焉夫君以怒遂祸不畏恶亲闻容昏生无丑也岂及彭生而能止之哉鲁若有诛必以彭生为説二月鲁人告齐齐人为杀彭生以谢于鲁诗南山崔崔雄狐绥绥鲁道有荡齐子由归既曰归止曷又懐止葛屦五两冠緌双止鲁道有荡齐子庸止既曰庸止曷又从止蓺麻如之何衡从其畞取妻如之何必告父母既曰告止曷又鞠止析薪如之何匪斧不克取妻如之何匪媒不得既曰得止曷又极止　敝笱在梁其鱼鲂鳏齐子归止其从如云敝笱在梁其鱼鲂鱮齐子归止其从如雨敝笱在梁其鱼唯唯齐子归止其从如水【诗序南山刺襄公也鸟兽之行淫乎其妹大夫遇是恶作诗而去之　敝笱刺文姜也齐人恶鲁桓公防弱不能防闲文姜使至淫乱为二国患焉】
　　左传【荘公】元年春不称即位文姜出故也三月夫人孙于齐不称姜氏絶不为亲礼也【公羊传公何以不言即位春秋君弑子不言即位君弑则子何以不言即位隠之也孰隠隠子也孙者何孙犹孙也内讳奔谓之孙夫人固在齐矣其言孙于齐何念母也正月以存君念母以首事夫人何以不称姜氏贬曷为贬与弑公也其与弑公奈何夫人谮公于齐侯公曰同非吾子齐侯之子也齐侯怒与之饮酒于其出焉使公子彭生送之于其乘焉搚干而杀之念母者所善也则曷为于其念母焉贬不与念母也　谷梁传继弑君不言即位正也继弑君不言即位之为正何也曰先君不以其道终则子不忍即位也孙之为言犹孙也讳奔也接练时録母之变始人之也不言氏姓贬之也人之于天也以道受命于人也以言受命不若于道者天絶之也不若于言者人絶之也臣子大受命　公羊传单伯者何吾大夫之命乎天子者也何以不称使天子召而使之也逆之者何使我主之也曷为使我主之天子嫁女于诸侯必使诸侯同姓者主之诸侯嫁女于大夫必使大夫同姓者主之　谷梁传单伯者何吾大夫之命乎天子者也命大夫故不名也其不言如何也其义不可受于京师也其义不可受于京师何也曰躬君弑于齐使之主婚姻与齐为礼其义固不可受也】　秋筑王姬之馆于外为外礼也
　　谷梁传筑礼也于外非礼也筑之为礼何也主王姫者必自公门出于庙则已尊于寝则已卑为之筑节矣筑之外变之正也筑之外变之为正何也仇雠之人非所以接婚姻也衰麻非所以接弁冕也其不言齐侯之来逆何也不使齐侯得与吾为礼也【公羊传何以书讥何讥尔筑之礼也于外非礼也于外何以非礼筑于外非礼也其筑之何以礼主王姫者必为之改筑主王姫者则曷为必为之改筑于路寝则不可小寝则嫌羣公子之舍则以卑矣其道必为之改筑者也】　礼有受命无来锡命锡命非正也生服之死行之礼也生不服死追钖之不正甚矣【公羊传钖者何赐也命者何加我服也其言桓公何言命也　王姫归于齐何以书我主之也】
　　礼记齐谷王姫之丧鲁荘公为之大功或曰由鲁嫁故为之服姊妹之服或曰外祖母也故为之服【○檀弓公羊传外夫人不防此何以防録焉尔曷为録焉尔我主之也　谷梁传为之中者归之也为之主者防之也】左传二年冬夫人姜氏防齐侯于禚书奸也【谷梁传妇人既嫁不逾竟逾竟非正也妇人不言防言会非正也飨甚矣】　三年春溺防齐师伐卫疾之也【公羊传溺者何吾大夫之未命者也谷梁传溺者何也公子溺也其不称公子何也恶其会仇雠而伐同姓故贬而名之也　四年飨甚矣飨齐侯所以病齐侯也】
　　公羊传公曷为与防者狩齐侯也齐侯则其称人何讳与雠狩也前此者有事矣后此者有事矣则曷为独于此焉讥于雠者将壹讥而已故择其重者而讥焉莫重乎其与雠狩也于雠者则曷为将壹讥而已雠者无时焉可与通通则为大讥不可胜讥故将壹讥而已其余从同同【谷梁传齐人者齐侯也其曰人何也卑公之敌所以卑公也何为卑公也不复雠而怨不释刺释怨也　五年夫人姜氏如齐师师而曰如众也妇人既嫁不逾竟逾竟非礼也】
　　诗载驱薄薄簟茀朱鞹鲁道有荡齐子发夕四骊济济垂辔濔濔鲁道有荡齐子岂弟汶水汤汤行人彭彭鲁道有荡齐子翺翔汶水滔滔行人儦儦鲁道有荡齐子游敖　猗嗟昌兮颀而长兮抑若扬兮美目扬兮巧趋跄兮射则臧兮猗嗟名兮美目清兮仪既成兮终日射侯不出正兮展我甥兮猗嗟娈兮清婉兮舞则选兮射则贯兮四矢反兮以御乱兮【诗序载驱齐人刺襄公也无礼义故盛其车服疾驱于通道大都与文姜淫播其恶于万民焉　猗嗟刺鲁荘公也齐人伤鲁荘公有威仪技艺然而不能以礼防闲其母失子之道人以为齐侯之子焉】
　　左传七年春文姜会齐侯于防齐志也【谷梁传妇人不防防非正也夫人姜氏会齐侯于谷妇人不防会非正也】八年春治兵于庙礼也夏师及齐师围郕郕降于齐师仲庆父请伐齐师公曰不可我实不德齐师何罪罪我之由夏书曰臯陶迈种德德乃降姑务修德以待时乎秋师还君子是以善鲁荘公【公羊传次不言俟此其言俟何托不得已也祠兵者何出曰祠兵入曰振旅其礼一也皆习战也何言乎祠兵为久也曷为为久吾将以甲午之日然后祠兵于是成者何盛也盛则曷为谓之成讳灭同姓也曷为不言降吾师辟之也还者何善辞也此灭同姓何善尔病之也曰师病矣曷为病之非师之罪也　谷梁传次止也俟待也出曰治兵习战也入曰振旅习战也治兵而陈蔡不至矣兵事以严终故曰善陈者不战此之谓也善为国者不师善师者不陈善陈者不战善战者不死善死者不亡其曰降于齐师何不使齐师加威于郕也还者事未毕也遯也　十五年夫人姜氏如齐妇人既嫁不逾竟逾竟非正也　十九年夫人姜氏如莒妇人既嫁不逾竟逾竟非正也　二十年夫人姜氏如莒妇人既嫁不逾竟逾竟非正也　二十一年夫人姜氏薨妇人弗目也　公羊传二十二年肆大省葬我小君文姜肆者何跌也大省者何灾省也肆大省何以书讥何讥尔始忌省也文姜者何荘公之母也　谷梁传肆失也灾也灾纪也失故也为嫌天子之葬也小君非君也其曰君何也以其为公配可以言小君也　公羊作省谷梁作】
