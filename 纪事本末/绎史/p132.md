<!-- { "loadSidebar": true } -->
　　春秋于齐鲁为昏之事详书于经传者曰成昏送逆咸不以正始合失礼安得善终是固无足论若夫齐僖小伯雄长东方而于国储无世子之教爱女无公宫之训文姜一嫁两国行秽春秋病襄兼以病僖也当隐桓之际中国之壤地甲兵未有如齐僖者瓦屋之防则参盟矣伐宋之役则连诸侯矣参盟者主盟之渐也连诸侯者搂诸侯以伐诸侯之渐也乃计不出此唯乱国是亲鲁桓簒立且与为昏且亲送之僖公之志不在诸侯矣然而仲年既聘以后齐使中絶战鬭相加两国名为昏姻势渐雠敌襄公嗣位侵疆战奚亦未尝与鲁深相结好也俄而夫妇如齐谁使然与读桓公之春秋王室三聘列国六朝以为弑逆之贼天王无问罪之师邻国无致讨之义不知正以骄淫其志与一妇人招揺人国谓若我何而丑章雄狐祸成搚干天实厌逆隂夺其魄非一日矣荘公既立不能为亲复雠反聼齐命田狩则从征伐则偕为文姜者岂弟翺翔宣淫如志而荘公不知耻也故南山刺襄公而继之敝笱以刺鲁桓载驱刺襄公而继之猗嗟以刺鲁荘鲁有一文姜而再世防耻乱贼簒弑祸流子孙可畏也哉











　　绎史卷三十六
　　钦定四库全书
　　绎史卷三十七　　　　灵壁县知县马骕撰齐灭纪
　　左传【隠公元年】八月纪人伐夷夷不告故不书　【二年】莒子娶于向向姜不安莒而归夏莒人入向以姜氏还【公羊传入者何得而不居也　谷梁传入者内弗受也向我邑也】　九月纪裂繻来逆女卿为君逆也
　　公羊传纪履緰者何纪大夫也何以不称使婚礼不称主人然则曷称称诸父兄师友宋公使公孙寿来纳币则其称主人何辞竆也辞竆者何无母也然则纪有母乎曰有有则何以不称母母不通也外逆女不书此何以书讥何讥尔讥始不亲迎也始不亲迎昉于此乎前此矣前此则曷为始乎此托始焉尔曷为托始焉尔春秋之始也女曷为或称女或称妇或称夫人女在其国称女在涂称妇入国称夫人伯姫者何内女也其言归何妇人谓嫁曰归【谷梁传逆女亲者也使大夫非正也以国氏者为其来交接于我故君子进之也礼妇人谓嫁曰归反曰来归从人者也妇人在家制于父既嫁制于夫夫死从长子妇人不専行必有从也伯姫归于纪此其如専行之辞何也曰非専行也吾伯姫归于纪故志之也其不言使何也逆之道防无足道焉尔】
　　左传冬纪子帛莒子盟于密鲁故也【公羊传纪子伯者何无闻焉尔　谷梁传或曰纪子伯莒子而与之盟或曰年同爵同故纪子以伯先也　七年叔姫归于纪其不言逆何也逆之道防无足　八道焉尔　　年】公及莒人盟于浮来以成纪好也【公羊传公曷为与防者盟称人则从不疑也　谷　桓公梁传可言公及人不可言公及大夫　　五年】夏齐侯郑伯朝于纪欲以袭之纪人知之【公羊传外相如不书此何以书离不言防也　六年】夏防于成纪来谘谋齐难也冬纪侯来朝请王命以求成于齐公告不能　【八年】祭公来遂逆王后于纪礼也
　　公羊传祭公者何天子之三公也何以不称使婚礼不称主人遂者何生事也大夫无遂事此其言遂何成使乎我也其成使乎我奈何使我为媒可则因用是往逆矣女在其国称女此其称王后何王者无外其辞成矣【谷梁传其不言使焉何也不正其以宗庙之大事即谋于我故弗与使也遂继事之辞也其曰遂逆王后故略之也或曰天子无外王命之则成矣】
　　左传九年春纪季姜归于京师凡诸侯之女行唯王后书
　　公羊传其辞成矣则其称纪季姜何自我言纪父母之于子虽为天王后犹曰吾季姜京师者何天子之居也京者何大也师者何众也天子之居必以众大之辞言之【谷梁传为之中者归之也】
　　左传十七年春盟于黄平齐纪且谋卫故也　夏及齐师战于奚疆事也于是齐人侵鲁疆疆吏来告公曰疆埸之事慎守其一而备其不虞姑尽所备焉事至而战又何谒焉【谷梁传内讳败举其可道者也不言其人以吾败也不言及之者为内讳也　公羊传荘公元年迁之者何取之也取之则曷为不言取之也为襄公讳也外取邑不书此何以书犬之也何大尔自是始灭也　谷梁传纪国也郱鄑　三郚国也或曰迁纪于郱鄑郚　　年】秋纪季以酅入于齐纪于是乎始判
　　公羊传纪季者何纪侯之弟也何以不名贤也何贤乎纪季服罪也其服罪奈何鲁子曰请后五庙以存姑姊妹【谷梁传酅纪之邑也入于齐者以酅事齐也入者内弗受也】
　　左传冬公次于滑将会郑伯谋纪故也郑伯辞以难凡师一宿为舍再宿为信过信为次【公羊传其言次于郎何刺欲救纪而后不能也　谷梁传次止也有畏也欲救纪而不能也　四年纪伯姫防外夫人不防此其言防何也吾女也适诸侯则尊同以吾为之变防之也】　纪侯不能下齐以与纪季夏纪侯大去其国违齐难也
　　公羊传大去者何灭也孰灭之齐灭之曷为不言齐灭之为襄公讳也春秋为贤者讳何贤乎襄公复讐也何雠尔逺祖也哀公亨乎周纪侯谮之以襄公之为于此焉者事祖祢之心尽矣尽者何襄公将复雠乎纪卜之曰师丧分焉寡人死之不为不吉也逺祖者几世乎九世矣九世犹可以复雠乎虽百世可也家亦可乎曰不可国何以可国君一体也先君之耻犹今君之耻也今君之耻犹先君之耻也国君何以为一体国君以国为体诸侯世故国君为一体也今纪无罪此非怒与曰非也古者有明天子则纪侯必诛必无纪者纪侯之不诛至今有纪者犹无明天子也古者诸侯必有会聚之事相朝聘之道号辞必称先君以相接然则齐纪无説焉不可以竝立乎天下故将去纪侯者不得不去纪也有明天子则襄公得为若行乎曰不得也不得则襄公曷为为之上无天子下无方伯缘恩疾者可也【○复雠为公羊特起之义文亦委蛇】
　　谷梁传大去者不遗一人之辞也言民之从者四年而后毕也纪侯贤而齐侯灭之不言灭而曰大去其国者不使小人加乎君子【春秋繁露难纪季曰春秋之法大夫不得用地又曰君子无去国之义又曰君子不避外难纪季犯此三者何以为贤贤者故盗地以下敌弃君以避患乎曰贤者不为是是故托贤于纪季以为季之弗为也纪季弗为而纪侯使之可知矣春秋之书事时记其实以有避也其书人时易其名以有讳也故诡晋文得志之实以伐讳避致王也诡莒子号谓之人避隠公也易庆父之名谓之仲孙变盛谓之成讳大恶也然则説春秋者入则诡辞随其委曲而后得之今纪季受命乎君而经书専无善一名而文见贤此皆诡辞不可不察春秋之于所贤也固顺其志而一其辞章其义而褒其美今纪侯春秋之所贵也是以聼其入齐之志而诡其服罪之辞也移之纪季故告籴于齐者实荘公为之而春秋诡其辞以予臧孙辰以酅入于齐者实纪侯为之而春秋诡其辞以予纪季所以诡之不同其实一也难者曰有国家者人欲立之固尽不聼国灭君死之正也何贤乎纪侯曰齐将复雠纪侯自知力不如而志距之故谓其弟曰我宗庙之主不以死也汝以酅往服罪于齐请以五庙使我先君嵗时有所依归率一国之众以卫九世之主襄公逐之不去求之弗予上下同心而俱死故为之大去春秋贤死义且得众心也故为讳灭以为之讳见其贤之也以其贤之也见其中仁义也】
　　公羊传【齐侯葬纪伯姫】外夫人不书葬此何以书隠之也何隠尔其国亡矣徒葬于齐尔此复雠也曷为葬之灭其可灭葬其可葬此其为可葬奈何复雠者非将杀之逐之也以为虽遇纪侯之殡亦将葬之也【谷梁传外夫人不书葬此其书葬何也吾女也失国　十二故隠而葬之　　年】纪叔姫归于酅其言归于酅何隠之也何隠尔其国亡矣徒归于叔尔也【谷梁传国而曰归此邑也其曰归何也吾女也失国喜得其所故言归焉尔　公羊传三十年齐人降鄣鄣者何纪之遗邑也降之者何取之也取之则曷为不言取之为桓公讳也外取邑不书此何以书尽也　谷梁传次止也有畏也欲救鄣而不能也不言公耻不能救鄣也降犹下也鄣纪之遗邑也○杜氏以鄣为国名】　葬纪叔姫外夫人不书葬此何以书隠之也何隠尔其国亡矣徒葬乎叔尔【谷梁传不日防而日葬闵纪之亡也】
　　纪国小而近齐纪之不幸也自僖公而欲袭纪齐之利纪久矣非复雠也天下无霸小国不得保其社稷奔走斡旋以图免祸妃则鲁女女为王后昏媾重于一时纪是以少延无何而桓王崩纪失恃矣天祐其衷齐僖殒命乃襄公即位鲁方与为平辄复战奚盟何足信无何而桓公薨纪益失恃矣季知必亡以酅求成曰请后五庙以存姑姊妹明年而纪侯大去纪亡矣其后二十余年经书纪叔姫防纪以小国遭时不造介弟慕防子之义庶妃矢共姜之操纪之国亡而不亡也襄公之九世祖谮杀于纪复雠之义灭其世非利其土也今也酅入而季在国去而君存齐之雠复而不复也




　　绎史卷三十七
<史部,纪事本末类,绎史>
　　钦定四库全书
　　绎史卷三十八　　　　灵壁县知县马骕撰郑厉公簒国
　　左传【隐公七年】郑公子忽在王所故陈侯请妻之郑伯许之乃成昏　【八年】四月甲辰郑公子忽如陈逆妇妫辛亥以妫氏归甲寅入于郑陈鍼子送女先配而后祖鍼子曰是不为夫妇诬其祖矣非礼也何以能育　【九年】北戎侵郑郑伯御之患戎师曰彼徒我车惧其侵轶我也公子突曰使勇而无刚者尝寇而速去之君为三覆以待之戎轻而不整贪而无亲胜不相譲败不相救先者见获必务进进而遇覆必速奔后者不救则无继矣乃可以逞从之戎人之前遇覆者奔祝耼逐之衷戎师前后击之尽殪戎师大奔十一月甲寅郑人大败戎师　【桓公六年】北戎伐齐齐侯使乞师于郑郑大子忽帅师救齐六月大败戎师获其二帅大良少良甲首三百以献于齐于是诸侯之大夫戍齐齐人馈之饩使鲁为其班后郑郑忽以其有功也怒故有郎之师公之未昏于齐也齐侯欲以文姜妻郑大子忽大子忽辞人问其故大子曰人各有耦齐大非吾耦也诗云自求多福在我而已大国何为君子曰善自为谋及其败戎师也齐侯又请妻之固辞人问其故大子曰无事于齐吾犹不敢今以君命奔齐之急而受室以归是以师昏也民其谓我何遂辞诸郑伯
　　诗有女同车顔如舜华将翺将翔佩玉琼琚彼美孟姜洵美且都有女同行顔如舜英将翺将翔佩玉将将彼美孟姜徳音不忘　山有扶苏隰有荷华不见子都乃见狂且山有桥松隰有游龙不见子充乃见狡童【诗序有女同车刺忽也郑人刺忽之不昏于齐大子忽尝有功于齐齐侯请妻之齐女贤而不取卒以无大国之助至于见逐故国人刺之　山有扶苏刺忽也所美非美然】
　　左传【十年】冬齐衞郑来战于郎我有辞也初北戎病齐诸侯救之郑公子忽有功焉齐人饩诸侯使鲁次之鲁以周班后郑郑人怒请师于齐齐人以衞师助之故不称侵伐先书齐衞王爵也【公羊传防者何期辞也其言弗遇何公不见要也郎者何吾近邑也吾近邑则其言来战于郎何近也恶乎近近乎围也此偏战也何以不言师败绩内不言战言战乃败矣谷梁传弗遇者志不相得也弗内辞也来战者前定之战也内不言战言战则败也不言其人以吾败也不】
