<!-- { "loadSidebar": true } -->
　　【言及者为内讳也】　十一年春齐衞郑宋盟于恶曹　郑昭公之败北戎也齐人将妻之昭公辞祭仲曰必取之君多内宠子无大援将不立三公子皆君也弗从夏郑荘公卒初祭封人仲足有宠于荘公荘公使为卿为公娶邓曼生昭公故祭仲立之宋雍氏女于郑荘公曰雍姞生厉公雍氏宗有宠于宋荘公故诱祭仲而执之曰不立突将死亦执厉公而求赂焉祭仲与宋人盟以厉公归而立之秋九月丁亥昭公奔衞己亥厉公立
　　公羊传祭仲者何郑相也何以不名贤也何贤乎祭仲以为知权也其为知权奈何古者郑国处于防先郑伯有善于郐公者通乎夫人以取其国而迁郑焉而野防荘公死已祭仲将往省于防涂出于宋宋人执之谓之曰为我出忽而立突祭仲不徔其言则君必死国必亡徔其言则君可以生易死国可以存易亡少辽缓之则突可故出而忽可故反是不可得则病然后有郑国古人之有权者祭仲之权是也权者何权者反于经然后有善者也权之所设舍死亡无所设行权有道自贬损以行权不害人以行权杀人以自生亡人以自存君子不为也突何以名挈乎祭仲也其言归何顺祭仲也忽何以名春秋伯子男一也辞无所贬【○祭仲不能死难黜君纳贼其权不可以为训】
　　谷梁传宋人者宋公也其曰人何也贬之也曰突贱之也曰归易辞也祭仲易其事权在祭仲也死君难臣道也今立恶而黜正恶祭仲也郑忽者世子忽也其名失国也【○谷梁説是】
　　左传【十二年】公欲平宋郑秋公及宋公盟于句渎之丘宋成未可知也故又会于虚冬又会于宋公辞平故与郑人盟于武父遂帅师而伐宋战焉宋无信也君子曰茍信不继盟无益也诗云君子屡盟乱是用长无信也【公羊传战不言伐此其言伐何避嫌也恶乎嫌嫌与郑人战也此偏战也何以不言师败绩内不言战言战乃败矣　谷梁传非与所与伐战也不言与郑战耻　十不和也于伐与战败也内讳败举其可道者也　　三年】宋多责赂于郑郑不堪命故以纪鲁及齐与宋衞燕战不书所战后也【公羊传曷为后日恃外也其恃外奈何得纪侯郑伯然后能为日也内不言战此其言战何从外也曷为从外恃外故従外也何以不地近也恶乎近近乎围郎亦近矣郎何以地郎犹可以地也　谷梁传其言及何由内及之也其曰战者由外言之也战称人败称师重众也其不地于纪也】郑人来请修好　十四年春防于曹曹人致饩礼也
　　夏郑子人来寻盟且修曹之防【谷梁传诸侯之尊弟兄不得以属通其弟云者以其来我举其贵者也来盟前定也不日前定之盟不日】　冬宋人以诸侯伐郑报宋之战也焚渠门入及大逵伐东郊取牛首以大宫之椽归为卢门之椽【公羊传以者何行其意也　谷梁传以者不以者也民者君之本也使人以其死　十五非正也　年】祭仲专郑伯患之使其壻雍纠杀之将享诸郊雍姬知之谓其母曰父与夫孰亲其母曰人尽夫也父一而已胡可比也遂告祭仲曰雍氏舍其室而将享子于郊吾惑之以告祭仲杀雍纠尸诸周氏之汪公载以出曰谋及妇人宜其死也夏厉公出奔蔡【公羊传突何以名夺正也　谷梁传讥夺正也】　六月乙亥昭公入【谷梁传反正也】
　　公羊传其称世子何复正也曷为或言归或言复归复归者出恶归无恶复入者出无恶入有恶入者出入恶归者出入无恶
　　左传秋郑伯因栎人杀檀伯而遂居栎冬会于袲谋伐郑将纳厉公也弗克而还【公羊传栎者何郑之邑曷为不言入于郑末言尔曷为末言尔祭仲亡矣然则曷为不言忽之出奔言忽为君之防也祭仲存则存矣祭仲亡则亡矣　谷梁传地而后伐疑辞也非其疑也】　十六年春正月会于曹谋伐郑也夏伐郑秋七月公至自伐郑以饮至之礼也【谷梁传桓无防其致何也危之也】诗萚兮萚兮风其吹女叔兮伯兮倡予和女萚兮萚兮风其漂女叔兮伯兮倡予要女　彼狡童兮不与我言兮维子之故使我不能餐兮彼狡童兮不与我食兮维子之故使我不能息兮　子恵思我褰裳渉溱子不我思岂无他人狂童之狂也且子恵思我褰裳渉洧子不我思岂无他士狂童之狂也且　子之丰兮俟我乎巷兮悔予不送兮子之昌兮俟我乎堂兮悔予不将兮衣锦褧衣裳锦褧裳叔兮伯兮驾予与行裳锦褧裳衣锦褧衣叔兮伯兮驾予与归　东门之墠茹藘在阪其室则迩其人甚逺东门之栗有践家室岂不尔思子不我即　风雨凄凄鸡鸣喈喈既见君子云胡不夷风雨潇潇鸡鸣胶胶既见君子云胡不瘳风雨如晦鸡鸣不已既见君子云胡不喜　青青子衿悠悠我心纵我不往子宁不嗣音青青子佩悠悠我思縦我不往子宁不来挑兮达兮在城阙兮一日不见如三月兮【诗序萚兮刺忽也君弱臣强不倡而和也　狡童刺忽也不能与贤人图事权臣擅命也　褰裳思见正也狂童恣行国人思大国之正己也　丰刺乱也昏姻之道缺阳倡而隂不和男行而女不随　东门之墠刺乱也男女有不待礼而奔者也风雨思君子也乱世思君子不改其度焉　子衿学校废也乱世则学校不修焉】
　　左传【十七年】初郑伯将以髙渠弥为卿昭公恶之固谏不聼昭公立惧其杀己也辛卯弑昭公而立公子亹君子谓昭公知所恶矣公子逹曰髙伯其为戮乎复恶已甚矣
　　韩非子郑伯将以髙渠弥为卿昭公恶之固谏不聼及昭公即位惧其杀已也辛卯弑昭公而立公子亶也君子曰昭公知所恶矣公子圉曰髙伯其为戮乎报恶已甚矣或曰公子圉之言也不亦反乎昭公之及于难者报恶晩也然则髙伯之晚于死者报恶甚也明君不悬怒悬怒则臣惧罪轻举以行计则人主危故灵台之饮衞侯怒而不诛故禇师作难食鼋之羮郑君怒而不诛故子公杀君君子之举知所恶非甚之也曰知之若是其明也而不行诛焉以及于死故曰知所恶以见其无权也今君非独不足于见难而已或不足于断制今昭公见恶稽罪而不诛使渠弥含憎惧死以徼幸故不免于杀是昭公之报恶不甚也或曰报恶甚者大诛报小罪大诛报小罪也者狱之至也狱之患故非在所以诛也以雠之众也是以晋厉公灭三郄而栾中行作难郑子都杀伯咺而食鼎起祸吴王诛子胥而越句践成霸则衞侯之逐郑灵之弑不以禇师之不死而子公之不诛也以未可以怒而有怒之色未可诛而有诛之心怒当其罪而诛不逆人心虽悬奚害夫未立有罪即位之后宿罪而诛齐胡之所以灭也君行之臣犹有后患况为臣而行之君乎诛既不当而以尽为心是与天下为雠也则虽为戮不亦可乎
　　诗扬之水不流束楚终鲜兄弟维予与女无信人之言人实廷女扬之水不流束薪终鲜兄弟维予二人无信人之言人实不信【诗序扬之水闵无臣也君子闵忽之无忠臣良士终以死亡而作是诗也】左传【十八年】秋齐侯师于首止子亹会之髙渠弥相七月戊戌齐人杀子亹而轘髙渠弥祭仲逆郑子于陈而立之是行也祭仲知之故称疾不往人曰祭仲以知免仲曰信也
　　史记齐襄公会诸侯于首止郑子亹往会髙渠弥相从祭仲称疾不行所以然者子亹自齐襄公为公子之时尝会鬭相仇及会诸侯祭仲请子亹无行子亹曰齐彊而厉公居栎即不往是率诸侯伐我内厉公我不如往往何遽必辱且又何至是防行于是祭仲恐齐幷杀之故称疾子亹至不谢齐侯齐侯怒遂伏甲而杀子亹髙渠弥亡归归与祭仲谋召子亹弟公子婴于陈而立之是为郑子
　　左传【荘公十四年】郑厉公自栎侵郑及大陵获傅瑕傅瑕曰茍舍我吾请纳君与之盟而赦之六月甲子傅瑕杀郑子及其二子而纳厉公初内蛇与外蛇鬭于郑南门中内蛇死六年而厉公入公闻之问于申繻曰犹有妖乎对曰人之所忌其气焰以取之妖由人兴也人无衅焉妖不自作人弃常则妖兴故有妖厉公入遂杀傅瑕使谓原繁曰傅瑕贰周有常刑既伏其罪矣纳我而无二心者吾皆许之上大夫之事吾愿与伯父图之且寡人出伯父无里言入又不念寡人寡人憾焉对曰先君桓公命我先人典司宗祏社稷有主而外其心其何贰如之茍主社稷国内之民其谁不为臣臣无二心天之制也子仪在位十四年矣而谋召君者庸非贰乎荘公之子犹有八人若皆以官爵行赂劝贰而可以济事君其若之何臣闻命矣乃缢而死
　　诗出其东门有女如云虽则如云匪我思存缟衣綦巾聊乐我员出其闉阇有女如荼虽则如荼匪我思且缟衣茹藘聊可与娱　野有蔓草零露溥兮有羙一人清扬婉兮邂逅相遇适我愿兮野有蔓草零露瀼瀼有羙一人婉如清扬邂逅相遇与子偕臧　溱与洧方涣涣兮士与女方秉蕑兮女曰观乎士曰既且且往观乎洧之外洵訏且乐维士与女伊其相谑赠之以勺药溱与洧浏其清矣士与女殷其盈矣女曰观乎士曰既且且往观乎洧之外洵訏且乐维士与女伊其将谑赠之以勺药【诗序出其东门闵乱也公子五争兵革不息男女相弃民人思保其室家焉　野有蔓草思遇时也君之泽不下流民穷于兵革男女失时思不期而防焉溱洧刺乱也兵革不息男女相弃淫风大行莫之能救焉　诗传郑有贞士宜其室家不染淫俗赋出其东门】
　　左传【十六年】郑伯自栎入缓告于楚秋楚伐郑及栎为不礼故也郑伯治与于雍纠之乱者九月杀公子阏刖强鉏公父定叔出奔衞三年而复之曰不可使共叔无后于郑使以十月入曰良月也就盈数焉君子谓强鉏不能衞其足【史记厉公初立四歳亡居栎居栎十七岁复入立七岁与亡凡二十八年】
　　毛诗曰出其东门闵乱也公子五争兵革不息民人思保其室家焉五争者何子突两立忽仪亹各一是也夫郑荘不仁构人之骨肉而乱其国于宋尤甚子冯在郑则欲纳之华督弑君则为会以成之然则宋荘处郑日乆习见其诈惟是得国之初尚屈于郑故在位八年行事不见于经无何而郑荘殁矣适庶交争宋于是效其故智首开难端推刃寻雠天道之好还讵不信哉向也会稷之役鲁郑齐陈也今也宋纳厉公求赂成衅鲁不能和辄比郑以仇宋是以赂合者仍以赂离然而宋战方新昭公入国会袲会曺鲁宋同之春秋之诸侯何常之有矣夫郑昭以荘公之世适即无大援分固当立不幸而遭国多难诗人刺其辞昏失助为赋有女同车不知文姜内淫行比娄猪齐襄不君国刺雄狐方杀鲁桓岂遂庇郑意者忽之辞昏其有先防焉祭仲反覆不臣専行废立乱人之国而不有弑君之名谋诈相济没齿无恙安得为知权之説以诬后世哉












　　绎史卷三十八
　　钦定四库全书
　　绎史卷三十九　　　　灵壁县知县马骕撰曲沃幷晋
　　史记穆侯四年取齐女姜氏为夫人七年伐条生太子仇十年伐千畞有功生少子名曰成师晋人师服曰异哉君之命子也太子曰仇仇者雠也少子曰成师成师大号成之者也名自命也物自定也今适庶名反逆此后晋其能毋乱乎二十七年穆侯卒弟殇叔自立太子仇出奔殇叔四年穆侯太子仇率其徒袭殇叔而立是为文侯三十五年文侯仇卒子昭侯伯立昭侯元年封文侯弟成师于曲沃曲沃邑大于翼翼晋君都邑也成师封曲沃号为桓叔靖侯庶孙栾賔相桓叔桓叔是时年五十八矣好徳晋国之众皆附焉君子曰晋之乱其在曲沃矣末大于本而得民心不乱何待
