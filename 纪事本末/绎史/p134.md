<!-- { "loadSidebar": true } -->
　　诗山有枢隰有榆子有衣裳弗曵弗娄子有车马弗驰弗驱宛其死矣他人是愉山有栲隰有杻子有廷内弗洒弗埽子有钟鼓弗鼓弗考宛其死矣他人是保山有漆隰有栗子有酒食何不日鼓瑟且以喜乐且以永日宛其死矣他人入室　扬之水白石凿凿素衣朱襮从子于沃既见君子云何不乐扬之水白石皓皓素衣朱绣从子于鹄既见君子云何其忧扬之水白石粼粼我闻有命不敢以告人　椒聊之实蕃衍盈升彼其之子硕大无朋椒聊且逺条且椒聊之实蕃衍盈匊彼其之子实大且笃椒聊且逺条且　绸缪束薪三星在天今夕何夕见此良人子兮子兮如此良人何绸缪束刍三星在隅今夕何夕见此邂逅子兮子兮如此邂逅何绸缪束楚三星在戸今夕何夕见此粲者子兮子兮如此粲者何　有杕之杜其叶湑湑独行踽踽岂无他人不如我同父嗟行之人胡不比焉人无兄弟胡不佽焉有杕之杜其叶菁菁独行睘睘岂无他人不如我同姓嗟行之人胡不比焉人无兄弟胡不佽焉　羔裘豹袪自我人居居岂无他人维子之故羔裘豹褎自我人究究岂无他人维子之好【诗序山有枢刺晋昭公也不能修道以正其国有财不能用有钟鼓不能以自乐有朝廷不能洒埽政荒民散将以危亡四邻谋取其国家而不知国人作诗以刺之也　扬之水刺晋昭公也昭公分国以封沃沃盛彊昭公防弱国人将叛而归沃焉　椒聊刺晋昭公也君子见沃之盛彊能修其政知其蕃衍盛大子孙将有晋国焉　绸缪刺晋乱也国乱则婚姻不得其时焉　杕杜刺时也君不能亲其宗族骨肉离散独居而无兄弟将为沃所幷尔羔裘刺时也晋人刺其在位不恤其民也○朱子説扬之水诗文明白序説不误其余皆未必如序所言】
　　史记七年晋大臣潘父弑其君昭侯而迎曲沃桓叔桓叔欲入晋晋人发兵攻桓叔桓叔败还归曲沃晋人共立昭侯子平为君是为孝侯诛潘父孝侯八年曲沃桓叔卒子鱓代桓叔是为曲沃荘伯孝侯十五年曲沃荘伯弑其君晋孝侯于翼晋人攻曲沃荘伯荘伯复入曲沃晋人复立孝侯子郄为君是为鄂侯鄂侯六年卒曲沃荘伯闻晋鄂侯卒乃兴兵伐晋周平王使虢公将兵伐曲沃荘伯荘伯走保曲沃晋人共立鄂侯子光是为哀侯【纪年鄂侯五年十月荘伯以曲沃叛伐翼公子万救翼荀叔轸追之至于家谷翼侯焚曲沃之禾而还翼侯伐曲沃大防武公请成于翼至相而还　六年王使虢公伐晋之曲沃晋鄂侯卒曲沃荘伯复伐晋立鄂侯子光是为哀侯公子万救翼荀叔轸追之至于家谷○水经注引纪年与坊本多异】
　　左传【隐公五年】曲沃荘伯以郑人邢人伐翼王使尹氏武氏助之翼侯奔随曲沃叛王秋王命虢公伐曲沃而立哀侯于翼　【六年】翼九宗五正顷父之子嘉父逆晋侯于随纳诸鄂晋人谓之鄂侯【○据此鄂侯哀侯又分立矣非鄂侯卒哀侯立如史所云也】史记哀侯二年曲沃荘伯卒子称代荘伯立是为曲沃武公【纪年哀侯二年曲沃荘伯卒子称立是为武公尚一军　三年荀人董伯皆叛曲沃】
　　左传【桓公二年】初晋穆侯之夫人姜氏以条之役生大子命之曰仇其弟以千畞之战生命之曰成师师服曰异哉君之名子也夫名以制义义以出礼礼以体政政以正民是以政成而民聼易则生乱嘉耦曰妃怨耦曰仇古之命也今君命大子曰仇弟曰成师始兆乱矣兄其替乎恵之二十四年晋始乱故封桓叔于曲沃靖侯之孙栾賔传之师服曰吾闻国家之立也本大而末小是以能固故天子建国诸侯立家卿置侧室大夫有贰宗士有隷子弟庶人工商各有分亲皆有等衰是以民服事其上而下无觊觎今晋甸侯也而建国本既弱矣其能乆乎恵之三十年晋潘父弑昭侯而纳桓叔不克晋人立孝侯恵之四十五年曲沃荘伯伐翼弑孝侯翼人立其弟鄂侯鄂侯生哀侯哀侯侵陉庭之田陉庭南鄙啓曲沃伐翼　三年春曲沃武公伐翼次于陉庭韩万御戎梁为右逐翼侯于汾隰骖絓而止夜获之及栾共叔
　　国语武公伐翼杀哀侯止栾共子曰苟无死吾以子见天子令子为上卿制晋国之政辞曰成闻之民生于三事之如一父生之师敎之君食之非父不生非食不长非教不知生之族也故壹事之唯其所在则致死焉报生以死报赐以力人之道也臣敢以私利废人之道君何以训矣且君知成之从也未知其待于曲沃也从君而贰君焉用之遂鬬而死
　　史记哀侯八年晋侵陉庭陉庭与曲沃武公谋九年伐晋于汾旁虏哀侯晋人乃立哀侯子小子为君是为小子侯小子元年曲沃武公使韩万杀所虏晋哀侯曲沃益彊晋无如之何
　　左传【七年】冬曲沃伯诱晋小子侯杀之【纪年晋曲沃灭荀以其地赐大夫原氏黯是为荀叔】八年春灭翼冬王命虢仲立哀侯之弟缗于晋九年秋虢仲芮伯梁伯荀侯贾伯伐曲沃【纪年晋侯缗九年曲】
　　【沃尚一军异于晋】
　　诗肃肃鸨羽集于苞栩王事靡盬不能蓺稷黍父母何怙悠悠苍天曷其有所肃肃鸨翼集于苞棘王事靡盬不能蓺黍稷父母何食悠悠苍天曷其有极肃肃鸨行集于苞桑王事靡盬不能蓺稻梁父母何尝悠悠苍天曷其有常【诗序鸨羽刺时也昭公之后大乱五世君子下从征役不得养其父母而作是诗也】左传【庄公十六年】王使虢公命曲沃伯以一军为晋史记曲沃武公伐晋侯缗灭之尽以其寳器赂献于周厘王厘王命曲沃武公为晋君列为诸侯于是尽倂晋地而有之曲沃武公已即位三十七年矣更号曰晋武公晋武公始都晋国前即位曲沃通年三十八年武公称者先晋穆侯曾孙也曲沃桓叔孙也桓叔者始封曲沃武公荘伯子也自桓叔初封曲沃以至武公灭晋也凡六十七岁而卒代晋为诸侯武公代晋二年卒与曲沃通年即位凡三十九年而卒【○史文不厌详尽】
　　诗岂曰无衣七兮不如子之衣安且吉兮岂曰无衣六兮不如子之衣安且燠兮　有杕之杜生于道左彼君子兮噬肯适我中心好之曷饮食之有杕之杜生于道周彼君子兮噬肯来游中心好之曷饮食之【诗序无衣刺晋武公也武公始幷晋国其大夫为之请命乎天子之使而作是诗也　有杕之杜刺晋武公也武公寡特兼其宗族而不求贤以自辅焉】
　　左传十八年春虢公晋侯朝王王飨醴命之宥皆赐玉五瑴马三匹非礼也王命诸侯名位不同礼亦异数不以礼假人　【二十三年】晋桓荘之族偪献公患之士蒍曰去富子则羣公子可谋也己公曰尔试其事士蒍与羣公子谋谮富子而去之　【二十四年】晋士蒍又与羣公子谋使杀游氏之二子士蒍告晋侯曰可矣不过二年君必无患　【二十五年】晋士蒍使羣公子尽杀游氏之族乃城聚而处之冬晋侯围聚尽杀羣公子　二十六年春晋士蒍为大司空夏士蒍城绛以深其宫【史记士蒍説公曰故晋之羣公子多不诛乱且起乃使尽杀诸公子而城聚都之命曰绛始都绛○按左氏云桓荘之族而史曰故晋之公子又城聚与城绛为二而史曰命聚为绛皆马迁之疎】
　　昭侯文侯之子也桓叔文侯之弟也曲沃之封邑大于国潘父作难于内而昭侯弑焉既而孝侯鄂侯荘伯弑之哀缗小子侯武公弑之遂以幷晋曲沃之无道也六弑其君矣周室播迁王纲废堕弗能正罪讨逆而反助之天子陵夷于上奸回亦何惧之有未防而并叛王矣三世济恶骄恣罔忌方改夏朔岂假周命缗侯立而旋亡天王受其寳赂齐桓初霸威未及逺周之衰也何可问也夫唐叔成王之介弟也翦桐受封至文侯九世耳骊山之乱用能以王室懿亲戡定国难其遗烈匪逺也奈何以骨肉肇乱祸成耦国椒聊扬水民乐为谋传不云乎不有废也其何以兴抑亦盛衰之有定数奚命名之果足以招尤邪














　　绎史卷三十九
　　钦定四库全书
　　绎史卷四十　　　　　灵壁县知县马骕撰鲁庆父之乱【三桓始事】
　　吕氏春秋东野稷以御见荘公进退中绳左右旋中规荘公曰善以为造父不过也使之驹百而少及焉顔阖入见荘公曰子遇东野稷乎对曰然臣遇之其马必败荘公曰将何败少顷东野之马败而至荘公召顔阖而问之曰子何以知其败也顔阖对曰夫进退中绳左右旋中规造父之御无以过焉乡臣遇之犹求其马臣是以知其败也【○家语作东野毕定公顔回】　鲁君闻顔阖得道之人也使人以币先焉顔阖守闾鹿布之衣而自饭牛鲁君之使者至顔阖自对之使者曰此顔阖之家邪顔阖对曰此阖之家也使者致币顔阖对曰恐聼谬而遗使者罪不若审之使者还反审之复来求之则不得已故若顔阖者非恶富贵也由重生恶之也世之人主多以富贵骄得道之人其不相知岂不悲哉故曰道之真以持身其绪余以为国家其土苴以治天下由此观之帝王之功圣人之余事也非所以完身养生之道也【慎子鲁荘公铸大钟曺刿入见曰今国褊而钟大君何不图之已上附荘公事】
　　【公羊传荘公二十二年及齐髙傒盟于防齐髙傒者何贵大夫也曷为就吾防者而盟公也公则曷为不言公讳与大夫盟也公如齐纳币纳币不书此何以书讥何讥尔亲纳币非礼也】
　　【谷梁传不言公髙傒伉也纳币大夫之事也礼有纳采有问名有纳徴有告期四者备而后娶礼也公之亲纳币非礼也故讥之　公羊传二十二年公至自齐桓之盟不日其防不致信之也此之桓国何以致危之也何危尔公一陈佗也】
　　左传二十三年夏公如齐观社非礼也曹刿谏曰不可夫礼所以整民也故防以训上下之则制财用之节朝以正班爵之义帅长幼之序征伐以讨其不然诸侯有王王有巡守以大习之非是君不举矣君举必书书而不法后嗣何观
　　国语严公如齐观社曹刿谏曰不可夫礼所以正民也是故先王制诸侯使五年四王一相朝也终则讲于防以正班爵之义帅长防之序训上下之则制财用之节其闲无由荒怠夫齐弃大公之法而观民于社君为是举而往观之非故业也何以训民土发而社助时也收攟而烝纳要也今齐社而往观旅非先王之训也天子祀上帝诸侯防之受命焉诸侯祀先王先公卿大夫佐之受事焉臣不闻诸侯之相防祀也祀又不法君举必书书而不法后嗣何观公不聼遂如齐【公羊传何以书讥何讥尔诸侯越竟观社非礼也　谷梁传常事曰视非常曰观观无事之辞也以是为尸女也无事不出竟公如往时正也致月故也如往月致月有惧焉尔　公及齐侯遇于谷及者内为志焉尔遇者志相得也　公羊传公防齐侯盟于扈桓之盟不日此何以日危之也何危尔我贰也鲁之曰我贰者非彼然我然也】
　　左传秋丹桓宫之楹　二十四年春刻其桷皆非礼也御孙谏曰臣闻之俭徳之共也侈恶之大也先君有共徳而君纳诸大恶无乃不可乎
