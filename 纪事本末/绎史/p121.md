<!-- { "loadSidebar": true } -->
　　史记恶来革者蜚廉子也蚤死有子曰女防女防生旁臯旁臯生太几太几生大骆大骆生非子以造父之宠皆蒙赵城姓赵氏非子居犬丘好马及畜善养息之犬丘人言之周孝王孝王召使主马于汧渭之闲马大蕃息孝王欲以为大骆适嗣申侯之女为大骆妻生子成为适申侯乃言孝王曰昔我先郦山之女为戎胥轩妻生中潏以亲故归周保西垂西垂以其故和睦今我复与大骆妻生适子成申骆重婚西戎皆服所以为王王其图之于是孝王曰昔伯翳为舜主畜畜多息故有土赐姓嬴今其后世亦为朕息马朕其分土为附庸邑之秦使复续嬴氏祀号曰秦嬴亦不废申侯之女子为骆适者以和西戎秦嬴生秦侯秦侯立十年防生公伯公伯立三年防生秦仲秦仲立三年周厉王无道诸侯或叛之西戎反王室灭犬丘大骆之族周宣王即位乃以秦仲为大夫诛西戎
　　诗有车邻邻有马白顚未见君子寺人之令阪有漆隰有栗既见君子并坐鼓瑟今者不乐逝者其耋阪有桑隰有杨既见君子并坐鼓簧今者不乐逝者其亡【诗序车邻美秦仲也秦仲始大有车马礼乐侍御之好焉】
　　史记西戎杀秦仲秦仲立二十三年死于戎有子五人其长者曰庄公周宣王乃召庄公昆弟五人与兵七千人使伐西戎破之于是复予秦仲后及其先大骆地犬丘并有之为西垂大夫庄公居其故西犬丘生子三人其长男世父世父曰戎杀我大父仲我非杀戎王则不敢入邑遂将击戎让其弟襄公襄公为太子庄公立四十四年防太子襄公代立襄公元年以女弟缪嬴为丰王妻襄公二年戎围犬丘世父世父击之为戎人所虏嵗余复归世父七年平王封襄公为诸侯赐之岐以西之地曰戎无道侵夺我岐丰之地秦能攻逐戎即有其地与誓封爵之襄公于是始国与诸侯通使聘享之礼秦襄公既侯居西垂自以为主少皥之神作西畤祠
　　白帝其牲用駵驹黄牛抵羊各一云【○夲纪云各三】
　　诗驷驖孔阜六辔在手公之媚子从公于狩奉时辰牡辰牡孔硕公曰左之舎拔则获游于北园四马既闲輶车鸾镳载猃歇骄【诗序驷驖美襄公也始命有田狩之事园囿之乐焉】　小戎俴收五楘梁辀游环胁驱隂靷鋈续文茵畅毂驾我骐馵言念君子温其如玉在其板屋乱我心曲四牡孔阜六辔在手骐駵是中騧骊是骖龙盾之合鋈以觼軜言念君子温其在邑方何为期胡然我念之俴驷孔羣厹矛鋈錞防伐有苑虎韔镂膺交韔二弓竹闭绲縢言念君子载寝载兴厌厌良人秩秩徳音【诗序小戎美襄公也备其兵甲以讨西戎西戎方彊而征伐不休国人则矜其车甲妇人能闵其君子焉】　终南何有有条有梅君子至止锦衣狐裘顔如渥丹其君也哉终南何有有纪有堂君子至止黻衣绣裳佩玉将将夀考不忘【诗序终南戒襄公也能取周地始为诸侯受显服大夫美之故作是诗以戒劝之】　蒹葭苍苍白露为霜所谓伊人在水一方遡洄从之道阻且长遡游从之宛在水中央蒹葭凄凄白露未晞所谓伊人在水之湄遡洄从之道阻且跻遡游从之宛在水中坁蒹葭采采白露未已所谓伊人在水之涘遡洄从之道阻且右遡游从之宛在水中沚【诗序蒹葭刺襄公也未能用周礼将无以固其国焉】史记十二年伐戎而至岐防生文公文公元年居西垂宫三年文公以兵七百人东猎四年至汧渭之防曰昔周邑我先秦嬴于此后防获为诸侯乃卜居之占曰吉即营邑之　文公梦黄虵自天下属地其口止于鄜衍文公问史敦敦曰此上帝之徴君其祠之于是作鄜畤用三牲郊祭白马焉【○夲纪在十年】　十三年初有史以纪事民多化者十六年文公以兵伐戎戎败走于是文公遂收周余民有之地至岐岐以东献之周十九年得陈寳【汉书文公获若石云于陈仓北阪城祠之其神或嵗不至或嵗数来也常以夜光煇若流星从东方来集于祠城若雄雉其声殷殷云野鸡夜鸣以一牢祠之名曰陈寳　列异传陈仓人掘地得物若羊非羊若猪非猪怪将献之道逢二童子谓之曰彼名为常在地中食死人脑若以栢东南枝插其首则死矣亦语曰此二童子名为陈寳得其雄者王得其雌者霸于是陈仓人遂弃而逐童子童子化为雉飞入平林陈仓人告文公文公发大猎得其雌者化而为石置之汧渭之闲立为祠名曰陈寳雄飞集南阳秦人欲表其符故以名县毎陈食祀时有赤光长十余丈从雉县来入陈仓祠中有声如雄雉世俗谓之寳夫人祠○或作媦捜神记言穆公得之至文公时立祠文乃穆之远祖其説非也又言其后光武起于南阳】　二十年法初有三族之罪二十七年伐南山大梓丰大特【捜神记武都故道有怒特祠祠上生梓树秦文公使人伐之辄有大风雨树创随合文公乃益发防持斧者至四十人犹不断士疲还息其一人伤足不能行卧树下闻鬼语树神曰劳乎攻战一人曰何足为劳又曰秦若使三百人被髪以朱丝绕树赭衣灰坌伐汝汝得不困邪神寂无言明日病人语所闻公于是令人皆衣赭随斫创坌以灰树断中有青牛出走入丰水中其后青牛出水使骑击之不胜有骑堕地复上髻解被发牛畏之乃入水不敢出故秦自是置旄头骑】　四十八年文公太子防赐諡为竫公竫公之长子为太子是文公孙也五十年文公防葬西山竫公子立是为宁公宁公二年公徙居平阳遣兵伐荡社三年与亳战亳王奔戎遂灭荡社十二年伐荡氏取之宁公生十嵗立立十二年防葬西山生子三人长男武公为太子武公弟徳公同母鲁姬子生出子宁公防大庻长弗忌威垒三父废太子而立出子为君出子六年三父等复共令人贼杀出子出子生五嵗立立六年防三父等乃复立故太子武公武公元年伐彭戱氏至于华山下居平阳封宫三年诛三父等而夷三族以其杀出子也十年伐邽冀戎初县之十一年初县杜郑灭小虢二十年武公防葬雍平阳初以人从死从死者六十六人有子一人名曰白白不立封平阳立其弟徳公徳公元年初居雍城大郑宫以牺三百牢祠鄜畤卜居雍后子孙饮马于河【汉书雍之诸祠自此兴】　二年初伏以狗御蛊【汉书作伏祠狗邑四门以御蛊灾】　徳公生三十二嵗而立立二年防生子三人长子宣公中子成公少子穆公长子宣公立四年作密畤【汉书秦宣公作密畤于渭南祭青帝】　与晋战河阳胜之十二年宣公防生子九人莫立立其弟成公成公立四年防子七人莫立立其弟穆公【汉书秦穆公立病卧五日不寤寤廼言梦见上帝上帝命穆公平晋乱史书而藏之府而后世皆曰上天○自宁公以下春秋时事以经传无文附此】
　　史记十二诸侯年表始于共和由共和以前不能谱其年也杞有世家言不列于表非以其小微不足称述邪然杞神明之胄于周为三恪年表削之非也通鉴目录増之是也列国之事其在春秋甚详而幽平以前略不多见顾世家能序其世及而秦晋衞齐郑陈之诗列于变风不可以阙遗也故颇采辑着于篇













　　绎史卷二十八
<史部,纪事本末类,绎史>
　　钦定四库全书
　　绎史卷二十九　　　　灵壁县知县马骕撰郑取虢郐
　　诗羔裘逍遥狐裘以朝岂不尔思劳心忉忉羔裘翺翔狐裘在堂岂不尔思我心忧伤羔裘如膏日出有曜岂不尔思中心是悼　庻见素冠兮棘人栾栾兮劳心慱慱兮庻见素衣兮我心伤悲兮聊与子同归兮庻见素鞸兮我心蕴结兮聊与子如一兮　隰有苌楚猗傩其枝夭之沃沃乐子之无知隰有苌楚猗傩其华夭之沃沃乐子之无家隰有苌楚猗傩其实夭之沃沃乐子之无室　匪风发兮匪车偈兮顾瞻周道中心怛兮匪风飘兮匪车嘌兮顾瞻周道中心吊兮谁能亨鱼溉之釡鬵谁将西归懐之好音【诗序羔裘大夫以道去其君也小国而廹君不用道好絜其衣服逍遥游燕而不能自强于政治故作是诗也　素冠刺不能三年也　隰有苌楚疾恣也国人疾其君之滛恣而思无情欲者也　匪风思周道也国小政乱忧及祸难而思周道焉○郑谱桧诗在夷厉之闲桧即郐也后灭于郑故其诗附此】
　　説苑郑桓公东防封于郑暮舎于宋东之逆旅逆旅之叟从外来曰客将焉之曰防封于郑逆旅之叟曰吾闻之时难得而易失也今客之寝安殆非封也郑桓公闻之援辔自驾其仆接淅而载之行十日夜而至厘何与之争国以郑桓公之贤微逆旅之叟几不防封也【○史记齐太公事同　纪年宣王二十二年王锡王子多父命居洛】
　　史记郑桓公友者周厉王少子而宣王庻弟也宣王立二十二年友初封于郑封三十三嵗百姓皆便爱之幽王以为司徒和集周民周民皆説河雒之闲人便思之【纪年晋文侯二年同王子多父伐郐克之乃居郑父之丘名之曰郑是曰桓公　八年王锡司徒郑伯多父命世夲桓公居棫林徙拾】
