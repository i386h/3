<!-- { "loadSidebar": true } -->
　　石鼔文我车既攻我马既同我车既好我马既騊君子爰猎爰猎爰游麀鹿速速君子之求弯弯弓弓兹以时我驱其畤其来趩趩炱炱即御即时麀鹿趚趚其来大次上我驱其仆其来射其属【○騊或作趚或作□或作】　汧也泛泛丞彼淖渊鰋鲤处之君子渔之漫漫有鲨其游白鱼其葅底鲜黄白其鳊又鲋有鲌其孔庶脔之洋洋其鱼惟何惟鱮惟鲤何以橐之惟杨及栁【○淖或作潮橐苏氏作贯恐误】　田车孔安鋚勒駻駻六师既简左骖旛旛右骖騝騝我以隮于原我戎止陆宫车其写秀弓时射麋豕孔庶麀鹿雉其原有□其戎奔奔大车出洛恶兽白我执而勿射多庶防防君子乃乐【○六师郑作我众或作旲或云古文泽白泽兽名嶭氏作畀字郑氏疑即思字】帅彼銮车忽速填如秀弓孔硕彤矢□□四马其写
　　六辔沃若徒騈孔庶廓骑宣博酋车载道如徒如章原隰隂阳趍趍六马射之簇簇有防如虎兽鹿如兕怡尔多贤循禽奉雉我允异【○廓或作廊郑氏作鄠博或作今按石篆似作搏如徒之如或作戎】　我来自东霝雨奔流逆涌盈盈渫隰君子既渉我马流汧汧也洎妻丞士驾言西归舫舟自廓徒騈逴逴维舟以道或隂或阳极深以户出于水一方丞徒徨止其奔我以阻其乃事　【霝雨上古文苑有二字洎凄二字古文苑俱冇重文】　宣猷作原作周导遄我辞攸除帅彼阪田防为世里希微□□乃罟漆栗柞棫其拔庸庸鸣条亚箬其华何为所斿水盩导防树幽晤【○阪旧作防嶭氏作莽字□嶭氏作徼庸或作遘嶭氏作忧郑氏作夔】　徒我啴啴然而师旅填然防同有绎以左戎障弓矢孔庶滔滔是炽射夫写矢具夺举防其徒旴来或羣或友悉率左右燕乐天子来嗣王始振振复古我来攸止【○章氏云旅字下磨灭二字施氏云左下有骖字旴郑氏音吁嶭氏作肝非】　彼走防防马麃晳晳华华雉防位多庶微我师氏宪宪文武可其一之　我水既净我道既平我行既止嘉树则里天子永宁日惟丙申旭旭杲杲我其旁导乘马既迧夏康康驾彼四黄左骖防防右骖防以奕汝不执徳旛翰黎黎□斿施施公谓大来余及如兹邑曷不余及【○雱番氏作用章氏作敕下潘氏作识】　虞人怜亟朝夕儆惕载西载北勿掩勿伐若而出竒进献用特归格蓺祖告于大祝禘尝受享致其方艺寓逄中囿孔庶麀鹿原隰既坦疆理□□大田不捜君子何求有谋有始周爰止于是　【若或云毕字□或作蕃郑氏云即疃字　右今文】















<史部,纪事本末类,绎史,卷二十七>
<史部,纪事本末类,绎史,卷二十七>
<史部,纪事本末类,绎史,卷二十七>
<史部,纪事本末类,绎史,卷二十七>








　　【○石鼔诗十章周宣王猎碣也或云文王之鼓至宣王时刻诗或云成王大搜于岐山之诗也诗于体属小雅相传为太史籕书　汉书史籕十五篇周宣王太史作大篆】
　　诗秩秩斯干幽幽南山如竹苞矣如松茂矣兄及弟矣式相好矣无相犹矣似续妣祖筑室百堵西南其户爰居爰处爰笑爰语约之阁阁防之橐橐风雨攸除鸟鼠攸去君子攸芋如跂斯翼如矢斯棘如鸟斯革如翚斯飞君子攸跻殖殖其庭有觉其楹哙哙其正哕哕其冥君子攸宁下莞上簟乃安斯寝乃寝乃兴乃占我梦吉梦维何维熊维罴维虺维蛇大人占之维熊维罴男子之祥维虺维蛇女子之祥乃生男子载寝之牀载衣之裳载弄之璋其泣喤喤朱芾斯皇室家君王乃生女子载寝之地载衣之裼载弄之瓦无非无仪唯酒食是议无父母诒罹　谁谓尔无羊三百维羣谁谓尔无牛九十其犉尔羊来思其角濈濈尔牛来思其耳湿湿或降于阿或饮于池或寝或讹尔牧来思何簑何笠或负其糇三十维物尔牲则具尔牧来思以薪以蒸以雌以雄尔羊来思矜矜兢兢不骞不崩麾之以肱毕来既升牧人乃梦众维鱼矣旐维旟矣大人占之众维鱼矣实维丰年旐维旟矣室家溱溱【诗序斯干宣王考室也无羊宣王考牧也】　鸿鴈于飞肃肃其羽之子于征劬劳于野爰及矜人哀此鳏寡鸿鴈于飞集于中泽之子于垣百堵皆作虽则劬劳其究安宅鸿鴈于飞哀鸣嗷嗷维此哲人谓我劬劳维彼愚人谓我宣骄【诗序鸿鴈美宣王也万民离散不安其居而能劳来还定安集之至于矜寡无不得其所焉　韩诗传堵四十尺雉二百尺以板长八尺接五板而为堵接五堵而为雉】　倬彼云汉昭囘于天王曰于乎何辜今之人天降丧乱饥馑荐臻靡神不举靡爱斯牲圭壁既卒宁莫我聼旱既大甚蕴隆虫虫不殄禋祀自郊徂宫上下奠瘗靡神不宗后稷不克上帝不临耗斁下土宁丁我躬旱既大甚则不可推兢兢业业如霆如雷周余黎民靡有孑遗昊天上帝则不我遗胡不相畏先祖于摧旱既大甚则不可沮赫赫炎炎云我无所大命近止靡瞻靡顾羣公先正则不我助父母先祖胡宁忍予旱既大甚涤涤山川旱魃为虐如惔如焚我心惮暑忧心如熏羣公先正则不我闻昊天上帝宁俾我遯旱既大甚黾勉畏去胡宁瘨我以旱憯不知其故祈年孔夙方社不莫昊天上帝则不我虞敬恭明神宜无悔怒旱既大甚散无友纪鞫哉庶正疚哉冡宰趣马师氏膳夫左右靡人不周无不能止瞻卬昊天云如何里瞻卬昊天有嘒其星大夫君子昭假无赢大命近止无弃尔成何求为我以戾庶正瞻卬昊天曷恵其宁【诗序云汉仍叔美宣王也宣王承厉王之烈内有拨乱之志遇烖而惧侧身修行欲销去之天下喜于王化复行百姓见忧故作是诗也○前编在六年大纪连年书旱】列女传周宣姜后贤而有徳事非礼不言行非礼不动宣王常早卧晏起后夫人不出房姜后脱簪珥待罪于永巷使其傅母通言于王曰妾之不才妾之淫心见矣至使君王失礼而晏朝以见君王乐色而忘徳也夫茍乐色必好奢穷欲乱之所兴也原乱之兴从婢子起敢请婢子之罪王曰寡人不徳实自有过非夫人之罪也遂复姜后而勤于政事早朝晏退卒成中兴之名君子谓姜后善于威仪而有徳行夫礼后夫人御于君以烛进至于君所灭烛适房中脱朝服衣亵服然后进御于君鸡鸣乐师击鼔以告旦后夫人鸣佩而去【○前编引云卒成中兴之名为周世宗　琴录周宣王有琴曰向风背铭云墙有耳伏防在是武王之遗器也宣王每朝姜后辄以此铭援琴奏宣王于是益兢兢不忘】
　　诗夜如何其夜未央庭燎之光君子至止鸾声将将夜如何其夜未艾庭燎晰晰君子至止鸾声哕哕夜如何其夜乡晨庭燎有煇君子至止言观其旂【诗序庭燎美宣王也因以箴之】　鹤鸣于九臯声闻于野鱼潜在渊或在于渚乐彼之园爰有树檀其下维萚他山之石可以为错鹤鸣于九臯声闻于天鱼在于渚或潜在渊乐彼之园爰有树檀其下维糓他山之石可以攻玉【诗序鹤鸣诲宣王也】
　　国语宣王即位不借千亩虢文公谏曰不可夫民之大事在农上帝之粢盛于是乎出民之蕃庶于是乎生事之共给于是乎在龢协辑睦于是乎兴财用蕃殖于是乎始敦庬纯固于是乎成是故稷为大官古者大史顺时土阳瘅愤盈土气震发农祥晨正日月底于天庙土乃脉发先时九日大史告稷曰自今至于初吉阳气俱烝土膏其动弗震弗渝脉其满糓乃不殖稷以告王曰史帅阳官以命我司事曰距今九日土其俱动王其祗祓监农不易王乃使司徒咸戒公卿百吏庶民司空除坛于借命防大夫咸戒防用先时五日瞽告有协风至王即齐宫百官御事各即其齐三日王乃淳濯飨醴及期郁人荐鬯牺人荐醴王祼鬯飨醴乃行百吏庶民毕从乃借后稷监之膳夫防正陈借礼大史赞王王敬从之王耕一墢班三之庶人终于千畆其后稷省功大史监之司徒省民大师监之毕宰夫陈飨膳宰监之膳夫赞王王歆大牢班尝之庶人终食是日也鼔帅音官以省风土廪于借东南钟而藏之而时布之于防稷则徧戒百姓纪防协功曰隂阳分布震雷出滞土不备垦辟在司防乃命其旅曰徇防师一之防正再之后稷三之司空四之司徒五之大保六之大师七之大史八之宗伯九之王则大徇耨获亦如之民用莫不震动恪恭于防修其疆畔日服其镈不觧于时财用不乏民用龢同是时也王事唯防是务无有求利于其官以干防功三时务防而一时讲武故征则有威守则有财若是乃能媚于神而龢于民矣则享祀时至而布施优裕也今天子欲修先王之绪而弃其大功匮神乏祀而困民之财将何以求福用民王弗聼【○史记附十二年前编因之　纪年三十年有舞于镐京三十二年有马化为人三十七年有马化为狐】
　　诗沔彼流水朝宗于海彼飞隼载飞载止嗟我兄弟邦人诸友莫肯念乱谁无父母沔彼流水其流汤汤彼飞隼载飞载念彼不迹载起载行心之忧矣不可弭忘彼飞隼率彼中陵民之讹言宁莫之惩我友敬矣谗言其兴【诗序沔水规宣王也　后汉书王伐条戎奔戎王师败绩后二年晋人败北戎于汾隰戎人灭姜侯之邑明年王征申戎破之　史记自造父以下六世至奄父曰公仲周宣王时伐戎为御及千畆战奄父脱宣王】
　　国语三十九年战于千亩王师败绩于姜氏之戎宣王既丧南国之师乃料民于大原仲山父谏曰民不可料也夫古者不料民而知其少多司民协孤终司商协名姓司徒协旅司防协奸牧协职工协革场协入廪协出是则少多死生出入往来者皆可知也于是乎又审之以事王治防于借搜于防隙耨获亦于借狝于既烝狩于毕时是皆习民数者也又何料焉不谓其少而大料之是示少而恶事也临政示少诸侯避之治民恶事无以赋令且无故而料民天之所恶也害于政而妨于后嗣王卒料之及幽王乃废灭【○前编料民在四十年】
　　诗祈父予王之爪牙胡转予于恤靡所止居祈父予王之爪士胡转予于恤靡所底止祈父亶不聪胡转予于恤有母之尸饔　皎皎白驹食我场苗絷之维之以永今朝所谓伊人于焉逍遥皎皎白驹食我场藿絷之维之以永今夕所谓伊人于焉嘉客皎皎白驹贲然来思尔公尔侯逸豫无期慎尔优游勉尔遁思皎皎白驹在彼空谷生刍一束其人如玉毋金玉尔音而有遐心黄鸟黄鸟无集于糓无啄我粟此邦之人不我肯糓言旋言归复我邦族黄鸟黄鸟无集于桑无啄我梁此邦之人不可与明言旋言归复我诸兄黄鸟黄鸟无集于栩无啄我黍此邦之人不可与处言旋言归复我诸父我行其野蔽芾其樗昏姻之故言就尔居尔不我畜
　　复我邦家我行其野言采其蓫昏姻之故言就尔宿尔不我畜言归思复我行其野言采其葍不思旧姻求我新特成不以富亦秪以异【诗序祈父刺宣王也　白驹大夫刺宣王也　黄鸟刺宣王也　我行其野刺宣王也　数术记遗周宣王时有人采薪于郊闲歌曰金虎入门呼长精吸泉时人莫能知其义老君曰太白入昴兵其乱】
