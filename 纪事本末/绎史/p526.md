<!-- { "loadSidebar": true } -->
　　小宗伯辨六彝之名物以待祼将辨六尊之名物以待祭祀賔客司尊彝春祠夏禴用鸡彝鸟彝皆有舟其朝践用两献尊其再献用两象尊皆有罍诸臣之所昨也秋尝冬烝祼用斝彝黄彝皆有舟其朝献用两着尊其馈献用两壶尊皆有罍诸臣之所昨也凡四时之间祀追享朝享祼用虎彝蜼彞皆有舟其朝践用两大尊其再献用两山尊皆有罍诸臣之所昨也








　　郑注献尊献读为牺饰以翡翠王肃注以为牺尊二尊竝全牛象之形而凿背为尊
　　博古图犠尊通盖髙七寸七分深三寸四分通长一尺一寸七分阔五寸容四升以口为流四足魏太和中得尊于青州其制正与此类王肃注礼其说盖有自来也










　　郑注云象尊以象凤凰或曰象骨饰尊阮氏云以画象饰尊
　　博古图象尊通盖髙九寸八分深四寸五分通长一尺二寸七分阔三寸八分容三升二合四足有提梁全作象形而开背为尊











　　考古图师艅象彝髙六寸七分铭三十二字
　　按此器尊属也古者鼎鬲尊卣之器以彝铭者多矣













　　考古图象尊髙一尺一寸先儒解象尊其说既不同此立象于盖又与先儒之解不同














　　博古图着尊髙一尺四分口俓五寸腹俓九寸八分容一斗七升四合明堂位曰着殷尊也着尊着地无足此器底着地诚所谓着尊也













　　博古图壶尊髙一尺二寸八分口俓七寸八分腹俓一尺一寸一分容三斗二升三合其形制类壶其为壶尊乎













　　考古图此器有脰着地无足据有脰则可名壶尊着地则可名著尊














　　考古图朝事中尊髙一尺六寸俓五寸有半容二斗三升铭五十七字博古图作髙克尊铭五十八字按此器颈饰以山文意者其山尊乎然山尊用以再献非朝事也铭文中中髙克等字疑残缺辨识未真耳












　　博古图大尊髙二尺三寸口俓一尺九寸八分腹俓一尺二寸九分足俓一尺一寸二分容七斗四升半明堂位曰泰有虞氏之尊也古以陶瓦此器则用铜其周之变制乎












　　司尊彝六尊皆有罍诸臣之所昨也注谓诸臣献者酌罍以自酢不敢与王之神灵共尊尊以祼神罍臣之所饮也尊有六则罍亦当有六以副之矣但三代遗器鲜能备存焉












　　博古图牺首罍髙一尺四寸深一尺二寸三分口俓六寸四分腹俓一尺五寸容二斗八升六合
　　明堂位曰山罍夏后氏之尊也注云刻画为山云之形言刻画则以木为之今以金而饰以雷文知先儒之失考也此罍以牺首为耳鼻当是牺尊之副











　　博古图象首尊髙二尺四寸五分口俓七寸六分腹俓一尺六寸八分足俓一尺一寸五分容一石二斗七升
　　考古图作三耳大壶按其制饰以雷文实罍也耳用象首当为象尊之副











　　司尊彝六彝释者以为鸡斝虎盛明水鸟黄蜼盛郁鬯彜皆有舟舟尊下台若承槃焉殊不知彞之有舟乃相须之器犹尊之与壶缾之与罍也先儒之说然乎否邪












　　博古图父丁彝髙五寸四分腹俓七寸容五升两耳有珥铭曰古作父丁寳尊彝














　　考古图虎彝髙四寸四分俓六寸容三升六合铭曰作寳彝此器两耳饰以虎首盖虎彝也














　　博古图垂花舟髙三寸七分口俓八寸五分容五升七合以牛首为耳其制近彝其饰花萼有相承相蔽之义盖汉人为之亦足徴舟之非若承槃矣













　　博古图方彝髙七寸九分口俓长六寸一分阔五寸一分腹俓长六寸二分阔五寸二分容六升七合铭曰己酉戌命尊宜于招黻庚　九　　商贝朋方用室围宗彝在九月惟王一祀世昌五惟　　右铭缺六字此器铭宗彝周官六彝之类也其称祀周初因商如洪范十有三祀者实周器也四方觚棱其制特与诸彝不同









　　博古图山斝髙一尺口俓五寸五分容二升六合司尊彝斝彝注云斝读为稼画禾稼也不知其何所本夫尊以象壶名壶尊安知彝不以象斝名斝彝乎明堂位云夏后氏以鸡彝殷以斝周以黄目黄目是黄彝也











　　雷纹斝髙七寸八分口俓五寸一分容一升















　　博古图蜼尊通盖髙六寸二分口俓三寸三分腹俓三寸五分容一升一合铭曰周作父乙尊彝旧作蜼尊疑即蜼彝也宗彝之以虎蜼自唐虞然矣













　　礼烝尝馈献用两壶次于尊彝用于门内燕礼与大射卿大夫用方士旅食用圜聘礼梁在北而八壶南陈梁在西而六壶东陈诗称韩侯取妻清酒百壶壶为酒器宗庙燕射聘昏无不用焉先儒云刻木绘漆其说出于臆见惟范金之器后世犹存











　　考古图方壶按周礼尊于东楹之西两方壶博古图属汉器髙一尺二寸五分容一斗一升二合














　　博古图通盖髙一尺四寸六分容五升四合铭曰防姬作寳彝














　　李氏録云周王燕晋士文伯尊以鲁壶用飨也周官烝尝馈献用两壶尊用祀也公食大夫用两圜壶坊记曰敬则用祭器故祀飨兼用之













　　考古图召中丁父壶髙尺有四寸半俓七寸六分容二斗七升铭三十五字博古图腹俓一尺一寸一分铭三十七字铭见本卷实三十七字子孙重文













　　尔雅卣中尊也夏商之世总谓之彝周则郁鬯之尊独谓之卣卣与尊彝皆盛酒之器用有所宜则名有不同贾氏疏云上尊曰彝中尊曰卣下尊曰壶













　　博古图祖乙卣髙一尺二寸四分口俓长四寸八分阔三寸六分腹俓长八寸六分阔七寸二分容二升铭器与盖皆七字曰孙作祖乙寳尊彝













　　是器向得于青州髙可九寸容可二升有余铭作双册父辛其制最类博古图所载执爵父丁卣但铭不同耳制作甚精自然无盖然则卣固不尽有盖博古图以为阙盖殆非也












　　爵为器甚小而在礼实大祭祀賔客丧纪冠昏朝聘燕射靡不用之韩诗说一升曰爵二升曰觚三升曰觯四升曰角五升曰散总名曰爵其实曰觞皆饮酒之器也博雅斝琖爵在夏为琖在商为斝在周为爵是则实同而名异耳图志所载其制复不同而大小亦不合于旧说俟稽古者辩之










　　士虞礼主人洗废爵酌酒酳尸主妇洗足爵于房中酌亚献尸賔长洗繶爵三献注云废爵无足足爵有足轻者饰也繶爵口足间有篆又弥饰也　考古图乡饮酒记凡举爵三作而不徒爵知献必举爵也礼图所载爵于雀背负钱经所不见是器前若噣后若尾其全体有象于雀










　　博古图女乙觚髙九寸口俓四寸九分容六合铭曰帚乙














　　博古图虎斝髙一尺五寸六分口俓七寸三分容六升鋬端有虎首之状三足若鬲
　　饕餮斝髙八寸五分口俓四寸七分容一升一合镂文简古不加精巧而后之冶工不能及
　　按酒器有斝所以戒其喧也斝已见前此二器形制复异










　　博古图角髙八寸三分容七合铭两册双弓祖乙亚形中倒戈














　　博古图素觯髙三寸九分容六合铭立戈形父辛二字
　　饕餮觯髙三寸五分容五合













　　敦上古以瓦中古以金或以玉为饰或以木为之设盖者以防无耳足者谓之废或类珠槃或似簠簋其名则或以为土簋或以为玉齍其用则或以盛血尸盟执之或以盛黍稷内宰赞之明堂位云有虞氏之两敦小宰职云主妇执一金敦黍敦为器不同因时制作异代变本加丽故不可得而定其形制也










　　博古图周宰辟父敦有三第一器通盖髙八寸三分口俓六寸七分腹俓八寸五分容七升二合器与盖各铭七十五字文见本卷第二器髙七寸三分第三器髙六寸一分形制铭文悉同考古图云俓八寸四分铭七十四字











　　博古图兕敦有三第一器通盖髙一尺二寸深四寸四分腹俓八寸二分足方七寸六分髙三寸九分器盖各铭曰兕次器髙一尺一寸九分三器髙八寸六分阙盖皆铭兕字












　　博古图已丁敦通盖髙七寸一分深四寸六分腹俓六寸六分盖铭曰孙已丁器铭曰已孙丁其盖足纯缘周以夔龙两螭据耳通腹饕餮比之他敦尤异













　　考古图伯父敦集古録作冏父釴耳圈足与诸敦不同铭见本卷














　　考古图牛鼎深八寸六分俓尺有八寸容一斛无铭按礼图所载牛羊豕鼎各以其首饰其足此鼎之足以牛首为饰盖牛鼎也按此鼎絶大当为鼐













　　博古图花足鼎髙五寸七分深三寸二分口俓长四寸八分阔三寸八分容二升二合无铭














　　鬲似鼎空足博古图慧季鬲髙四寸三分口俓四寸二分铭曰慧季作














　　博古图文王鼎髙八寸九分深三寸八分口俓长六寸一分阔四寸三分容三升有半铭曰鲁公作文王尊彝按此周公祭文王之器其制足象蜼形尔雅蜼禺属昂鼻长尾尾有两岐遇雨以尾塞鼻盖其有智周身起兽面饕餮之象也











　　博古图蟠虺鼎髙六寸五分深三寸二分口俓八寸一分容四升七合无铭按此器耳附外当为釴














　　博古图龙鼎髙七寸一分深四寸四分口俓六寸三分容五升三合无铭鼎之烹饪可以享上帝养圣贤其用大矣所以取象于龙盖求配其类也












　　绎史卷一百五十九下
<史部,纪事本末类,绎史>
　　钦定四库全书
　　绎史卷一六十　　　灵壁县知县马骕撰古今人表
