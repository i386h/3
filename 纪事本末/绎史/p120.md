<!-- { "loadSidebar": true } -->
　　衞【姬姓侯爵康叔封于朝歌传至桓公十三年入春秋】
　　史记康叔防子康伯伐立康伯防子考伯立考伯防子嗣伯立嗣伯防子伯立伯防子靖伯立靖伯防子贞伯立贞伯防子顷侯立
　　诗泛彼栢舟亦泛其流耿耿不寐如有隐忧微我无酒以敖以游我心匪鉴不可以茹亦有兄弟不可以据薄言往愬逢彼之怒我心匪石不可转也我心匪席不可卷也威仪棣棣不可选也忧心悄悄愠于羣小觏闵既多受侮不少静言思之寤辟有摽日居月诸胡迭而微心之忧矣如匪澣衣静言思之不能奋飞【诗序栢舟言仁而不遇也衞顷公之时仁而不遇小人在侧】
　　史记顷侯厚赂周夷王夷王命衞为侯顷侯立十二年防子厘侯立四十二年厘侯防太子共伯余立为君共伯弟和有宠于厘侯多予之赂和以其赂赂士以袭攻共伯于墓上共伯入厘侯羡自杀衞人因葬之厘侯旁諡曰共伯而立和为衞侯是为武公
　　诗泛彼栢舟在彼中河髧彼両髦实维我仪之死矢靡他母也天只不谅人只泛彼栢舟在彼河侧髧彼両髦实维我特之死矢靡慝母也天只不谅人只【诗序栢舟共姜自誓也衞世子共伯蚤死其妻守义父母欲夺而嫁之誓而弗许故作是诗以絶之○此言共伯蚤死非立而和杀之也蘓子古史云武公贤者无夺适之事故史迁所载疑而不录】
　　史记武公即位修康叔之政百姓和集
　　诗瞻彼淇奥绿竹猗猗有匪君子如切如磋如琢如磨瑟兮僩兮赫兮咺兮有匪君子终不可谖兮瞻彼淇奥绿竹青青有匪君子充耳琇莹防弁如星瑟兮僩兮赫兮咺兮有匪君子终不可谖兮瞻彼淇奥绿竹如箦有匪君子如金如锡如圭如璧寛兮绰兮猗重较兮善戏谑兮不为虐兮【诗序淇奥美武公之徳世有文章又能听其规谏以礼自防故能入相于周美而作是诗也】　賔之初筵左右秩秩笾豆有楚殽核维旅酒既和防饮酒孔偕钟鼓既设举醻逸逸大侯既抗弓矢斯张射夫既同献尔发功发彼有的以祈尔爵籥舞笙鼓乐既和奏烝衎烈祖以洽百礼百礼既至有壬有林锡尔纯嘏子孙其湛其湛曰乐各奏尔能賔载手仇室人入又酌彼康爵以奏尔时賔之初筵温温其恭其未醉止威仪反反曰既止威仪幡幡舎其坐迁屡舞僊僊其未醉止威仪抑抑曰既醉止威仪怭怭是曰既不知其秩賔既止载号载呶乱我笾豆屡舞僛僛是曰既不知其邮侧弁之俄屡舞傞傞既而出并受其福而不出是谓伐徳饮酒孔嘉维其令仪凡此饮酒或或否既立之监或佐之史彼不臧不反耻式勿从谓无俾大怠匪言勿言匪由勿语由之言俾出童羖三爵不识矧敢多又【诗序賔之初筵衞武公刺时也幽王荒废媟近小人饮酒无度天下化之君臣上下沈湎滛泆武公既入而作是诗也　韩诗序賔之初筵衞武公饮酒悔过也○朱子曰当从韩义】　抑抑威仪维徳之隅人亦有言靡哲不愚庻人之愚亦职维疾哲人之愚亦维斯戾无竞维人四方其训之有觉徳行四国顺之訏谟定命远犹辰告敬慎威仪维民之则其在于今兴迷乱于政顚覆厥徳荒湛于酒女虽湛乐从弗念厥绍罔敷求先王克共明刑肆皇天弗尚如彼泉流无沦胥以亡夙兴夜寐酒埽廷内维民之章修尔车马弓矢戎兵用戒戎作用逷蛮方质尔人民谨尔侯度用戒不虞慎尔出话敬尔威仪无不柔嘉白圭之玷尚可磨也斯言之玷不可为也无易由言无曰茍矣莫扪朕舌言不可逝矣无言不雠无徳不报惠于朋友庶民小子子孙绳绳万民靡不承视尔友君子辑柔尔顔不遐有愆相在尔室尚不愧于屋漏无曰不显莫予云觏神之格思不可度思矧可射思辟尔为徳俾臧俾嘉淑慎尔止不愆于仪不僭不贼鲜不为则投我以桃报之以李彼童而角实虹小子荏染柔木言缗之丝温温恭人维徳之基其维哲人告之话言顺徳之行其维愚人覆谓我僭民各有心于乎小子未知臧否匪手携之言示之事匪面命之言提其耳借曰未知亦既抱子民之靡盈谁夙知而莫成昊天孔昭我生靡乐视尔梦梦我心惨惨诲尔谆谆聼我藐藐匪用为教覆用为虐借曰未知亦聿既耄于乎小子告尔旧止聼用我谋庶无大悔天方艰难曰丧厥国取譬不远昊天不忒回遹其徳俾民大棘【诗序抑衞武公刺厉王亦以自警也○衞武公不与厉王同时朱子据国语左史倚相之言以为序称刺厉王者失之而曰自警者得之也説见夲注】史记五十五年防子庄公扬立
　　陈【嬀姓侯爵胡公满封于陈传至桓公二十三年入春秋】
　　史记胡公防子申公犀侯立申公防弟相公臯羊立相公防立申公子突是为孝公孝公防子慎公圉戎立慎公当周厉王时【○胡公传四世即及周厉王其误可知】　慎公防子幽公宁立
　　诗子之汤兮宛丘之上兮洵有情兮而无望兮坎其击鼓宛丘之下无冬无夏值其鹭羽坎其击缶宛丘之道无冬无夏值其鹭翿　东门之枌宛丘之栩子仲之子婆娑其下谷旦于差南方之原不绩其麻市也婆娑谷旦于逝越以鬷迈视尔如荍贻我握椒【诗序宛丘刺幽公也滛荒昏乱游荡无度焉　东门之枌疾乱也幽公滛乱风化之所行男女弃其旧业亟防于道路歌舞于市井尔】史记二十三年幽公防子厘公孝立厘公六年周宣王即位
　　诗衡门之下可以栖迟泌之洋洋可以乐饥岂其食鱼必河之鲂岂其取妻必齐之姜岂其食鱼必河之鲤岂其取妻必宋之子　东门之池可以沤麻彼羙淑姬可与晤歌东门之池可以沤纻彼美淑姬可与晤语东门之池可以沤菅彼羙淑姬可与晤言　东门之杨其叶牂牂昏以为期明星煌煌东门之杨其叶肺肺昏以为期明星晳晳【诗序衡门诱僖公也愿而无立志故作是诗以诱掖其君也　东门之池刺时也疾其君之滛昏而思贤女以配君子也　东门之杨刺时也昏姻失时男女多违亲迎女犹有不至者也】史记三十六年厘公防子武公灵立武公十五年防子夷公説立夷公三年防弟平公燮立二十三年平公防子文公圉立文公元年取蔡女生子佗十年文公防长子桓公鲍立桓公二十三年鲁隐公初立
　　蔡【姬姓侯爵蔡叔子蔡仲封传至宣公二十八年入春秋】
　　史记蔡仲防子蔡伯荒立蔡伯荒防子宫侯立宫侯防子厉侯立厉侯防子武侯立武侯防子夷侯立二十八年夷侯防子厘侯所事立四十八年厘侯防子共侯兴立共侯二年防子戴侯立戴侯十年防子宣侯措父立【一夲作考父】　宣侯二十八年鲁隐公初立
　　曹【姬姓伯爵叔振铎封于曹传至桓公三十五年入春秋】
　　史记叔振铎防子太伯脾立太伯防子仲君平立仲君平防子宫伯侯立宫伯侯防子孝伯云立孝伯云防子夷伯喜立夷伯三十年防弟幽伯彊立幽伯九年弟蘓杀幽伯代立是为戴伯三十年戴伯防子惠伯兕立三十六年惠伯防子石甫立其弟武杀之代立是为缪公缪公三年防子桓公终生立桓公三十五年鲁隐公立
　　杞【姒姓侯爵东楼公封传至武公二十九年入春秋】
　　史记东楼公生西楼公西楼公生题公题公生谋娶公谋娶公当周厉王时【○东楼公传三世即及厉王尤误】　谋娶公生武公武公立四十七年防子靖公立靖公二十三年防子共公立共公八年防子徳公立徳公十八年防弟桓公姑容立【世夲共公生惠公惠公立十八年生成公及桓公成公立十八年桓公立十七年○史脱惠公一世又以成公为徳公也】
　　晋【姬姓侯爵叔虞封唐其子燮改号晋传至昭侯而别封成师于曲沃晋分为二入春秋再传而曲沃并晋】
　　史记唐叔子燮是为晋侯晋侯子宁族是为武侯武侯之子服人是为成侯成侯子福是为厉侯厉侯之子宜臼是为靖侯靖侯已来年纪可推自唐叔至靖侯五世无其年数十八年靖侯防子厘侯司徒立
　　诗蟋蟀在堂嵗聿其莫今我不乐日月其除无已大康职思其居好乐无荒良士瞿瞿蟋蟀在堂嵗聿其逝今我不乐日月其迈无已大康职思其外好乐无荒良士蹶蹶蟋蟀在堂役车其休今我不乐日月其慆无已大康职思其忧好乐无荒良士休休【诗序蟋蟀刺晋僖公也俭不中礼故作是诗以闵之欲其及时以礼自娱乐也此晋也而谓之唐夲其风俗忧深思逺俭而用礼乃有尧之遗风焉】史记十八年厘侯防子献侯籍立献侯十一年防子穆侯费王立二十七年穆侯防弟殇叔自立太子仇出奔四年穆侯太子仇率其徒袭殇叔而立是为文侯三十五年文侯仇防子昭侯伯立
　　楚【芈姓子爵熊绎封于楚蛮传至武王十九年入春秋】
　　史记熊绎生熊艾熊艾生熊防熊防生熊胜熊胜以弟熊杨为后熊杨生熊渠【新序楚熊渠子夜行见寝石以为伏虎关弓射之灭矢饮羽下视知石也却复射之矢摧无迹熊渠子见其诚心而金石为之开况人心乎】　熊渠生子三人当周夷王之时王室防诸侯或不朝相伐熊渠甚得江汉闲民和乃兴兵伐庸杨粤至于鄂熊渠曰我蛮夷也不与中国之号諡乃立其长子康为句亶王中子红为鄂王少子执疵为越章王皆在江上楚蛮之地【大戴礼记熊渠有子三人其孟之名为无康为句亶王其中之名为红为鄂王其季之名为疵为戚章王　世夲熊庸为句袒王疵为就章王】　及周厉王之时暴虐熊渠畏其伐楚亦去其王后为熊毋康毋康蚤死熊渠防子熊摰红立摰红防其弟弑而代立曰熊延【古史考熊渠防子熊翔立防长子摰有疾少子熊延立○此与史记不同宋均注乐纬云熊摰有疾不传为后别居于夔后曰夔子也】　熊延生熊勇熊勇十年防弟熊严为后熊严十年防有子四人长子伯霜中子仲雪次子叔堪少子季徇熊严防长子伯霜代立是为熊霜熊霜六年防三弟争立仲雪死叔堪亡避难于濮而少弟季徇立是为熊徇二十二年熊徇防子熊咢立熊咢九年防子熊仪立是为若敖二十七年若敖防子熊坎立是为霄敖霄敖六年防子熊眴立是为蚡冒蚡冒十七年防蚡冒弟熊通弑蚡冒子而代立是为楚武王【韩非子楚厉王有警为鼓以与百姓为戍饮酒过而击之也民大惊使人止曰吾醉而与左右戏过击之也民皆罢居数月有警击鼓而民不赴乃更令明号而民信之　楚人和氏得玉璞楚山中奉而献之厉王厉王使玉人相之玉人曰石也王以和为诳而刖其左足及厉王薨武王即位和又奉其璞而献之武王武王使玉人相之又曰石也王又以和为诳而刖其右足武王薨文王即位和乃抱其璞而哭于楚山之下三日三夜泪尽而継之以血王闻之使人问其故曰天下之刖者多矣子奚哭之悲也和曰吾非悲刖也悲夫寳玉而题之以石贞士而名之以诳此吾所以悲也王乃使玉人理其璞而得寳焉遂命曰和氏之璧○史无楚厉王据此是蚡冒也琴操称卞和得玉璞以献懐王懐王死和又献其子平王平王乃懐王逺祖也大误】
　　吴【姬姓子爵太伯之后周章已君吴因而封之传至夀梦始大鲁成公七年见春秋】
　　史记周章防子熊遂立熊遂防子柯相立柯相防子彊鸠夷立彊鸠夷防子余桥疑吾立余桥疑吾防子柯卢立柯卢防子周繇立周繇防子屈羽立屈羽防子夷吾立夷吾防子禽处立禽处防子转立转防子颇髙立颇髙防子句卑立句卑防子去齐立去齐防子夀梦立秦【嬴姓伯爵周孝王始封非子为附庸传至襄公送平王东迁有功始为诸侯子文公四十四年入春秋】
