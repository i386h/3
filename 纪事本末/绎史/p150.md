<!-- { "loadSidebar": true } -->
　　管子【牧民】凡有地牧民者务在四时守在仓廪国多财则逺者来地辟举则民留处仓廪实则知礼节衣食足则知荣辱上服度则六亲固四维张则君令行故省刑之要在禁文巧守国之度在饰四维顺民之经在明鬼神祗山川敬宗庙恭祖旧不务天时则财不生不务地利则仓廪不盈野芜旷则民乃菅上无量则民乃妄文巧不禁则民乃滛不璋两原则刑乃繁不明鬼神则陋民不悟不祗山川则威令不闻不敬宗庙则民乃上校不恭祖旧则孝悌不备四维不张国乃灭亡【○国颂】　国有四维一维絶则倾二维絶则危三维絶则覆四维絶则灭倾可正也危可安也覆可起也灭不可复错也何谓四维一曰礼二曰义三曰廉四曰耻礼不逾节义不自进廉不蔽恶耻不从枉故不逾节则上位安不自进则民无巧诈不蔽恶则行自全不从枉则邪事不生【○四维】政之所兴在顺民心政之所废在逆民心民恶忧劳
