<!-- { "loadSidebar": true } -->
　　白虎通臣见君所以有防何防者质也质已之诚致已之悃愊也王者缘臣子心以为之制差其尊卑以副其意曲礼曰卿羔大夫以鴈士以雉为防庶人之防疋童子委防而退野外军中无防以缨拾矢可也言必有防也疋谓鹜也卿大夫防古以麑鹿今以羔鴈何以为古者质取其内谓得美草鸣相呼今文取其外谓羔跪乳鴈有行列也卿大夫贽变君与士贽不变何人君至尊极美之物以为贽士贱伏节死义一介之道也故不变私相见亦有贽何所以相尊敬长和睦也朋友之际五常之道有通财之义赈竆告急之意中心好之欲饮食之故财币者所以副至意也妇人之制以枣栗腶脩者妇人无専制之义御众之任交接辞让之礼职在供养馈食之闲其义一也故后夫人以枣栗腶脩者凡内脩隂也又取其朝早起栗战栗自正也腶脩者脯也子见父无贽何至亲也见无时故无贽臣之事君以义合也得亲供养故质已之诚副已之意故有贽也
　　质文
　　春秋繁露春秋曰王正月传曰王者孰谓谓文王也曷为先言王而后言正月王正月也何以谓之王正月曰王者必受命而后王王者必改正朔易服色制礼乐一统扵天下所以眀易姓非继仁通以已受之扵天也王受命而王制此月以应变故作科以奉天地故谓之王正月也王者改制作科奈何曰当十二色厯各法而正色逆数三而复绌三之前曰五帝帝迭首一色顺数五帝相复礼乐各以其法象其宜顺数四而相复咸作国号迁宫邑易官名制礼作乐故汤受命而正应天变夏作殷号时正曰统故亲夏虞绌唐谓之帝尧以神农为赤帝作宫邑扵下洛之阳名相宫曰尹爵谓之帝舜轩辕曰黄帝推神农以为九皇作宫邑扵丰名相宫曰宰作武乐制文礼以奉天武王受命作宫邑扵鄗制爵五等作象乐继文以奉天周公辅成王受命作宫扵洛阳成文武之制作汋乐以奉天殷汤之后称邑示天之变反命故天子命无常唯命是徳庆故春秋应天作新王之事时王黒统正鲁尚黒绌夏亲周故宋乐宜亲招武故以虞録亲乐制宜商合伯子男为一等然则其畧説奈何曰三正以黒统初正日月朔扵营室斗建寅天统气始通化物物见萌达其色黒故朝正服黒首服藻黒正路舆质黒马黒大节缓帻尚黒旗黒大寳玉黒郊牲黒牺牲角卯冠扵阼昏礼逆扵庭防礼殡扵东阶之上祭黒牲荐尚肝乐器黒质法不刑有懐任新产者是月不杀聼朔废刑法徳具存二王之后也亲赤统故日分平眀平眀朝正正白统奈何曰正白统者厯正日月朔扵虚斗建丑天统气始蜕化物物始芽其色白故朝正服白首服藻白正路舆质白马白大节缓帻尚白旗白大寳玉白郊牲白牺牲角茧冠扵堂昏礼逆扵堂防礼殡扵楹柱之闲祭牲白牡荐尚肺乐器白质法不刑有身懐任是月不杀听朔废刑法徳具存二王之后也亲黒统故日分晨鸣晨鸣朝正正赤统奈何曰正赤统者大节缓帻尚赤旗赤大寳玉赤郊牲骍牺牷角栗冠扵房昏礼逆扵戸防礼殡扵西阶之上祭牲骍牡荐尚心乐器赤质法不刑有身重懐藏以养微是月不杀听朔废刑法徳具存二王之后也亲白统故日分夜半夜半朝正改正之义奉元而起古之王者受命而王改制称号正月服色定然后郊告天地及羣臣近逺祖祢然后布天下诸侯庙受以告社稷宗庙山川然后感应一其司三统之变近夷遐方无有生煞者独中国然而三代改正必以三统天下曰三统五端化四方之本也天始废始施地必待中是故三代必居中国法天奉本执端要以统天下朝诸侯也是以朝正之义天子纯统色衣诸侯统衣纒缘纽大夫士以冠参近夷以缓遐方各衣其服而朝所以眀乎天统之义也其谓统三正者曰正者正也统致其气万物皆应而正统正其余皆正凡嵗之要在正月也法正之道正本而末应正内而外应动作举错靡不变化随从可谓法正也故君子曰武王其以正月矣春秋曰杞伯来朝王者之后称公杞何以称伯春秋上绌夏下存周以春秋当行新王春秋当新王者奈何曰王者之法必正号绌王谓之帝封其后以小国使奉祀之下存二王之后以大国使服其服行其礼乐称客以朝故同时称帝者五称王者三所以昭五端通三统也是故人之王尚推神农为九皇而改号轩辕谓之黄帝因存帝颛顼帝喾帝尭之帝号绌虞而号舜曰帝舜録五帝以小国下存禹之后扵杞存汤之后扵宋以方百里爵号公皆使服其服行其礼乐称先王客而朝春秋作新王之事变周之制当正黒统而殷周为王者之后绌夏改号禹谓之帝録其后以小国故曰绌夏存周以春秋当新王不以侯弗同王者之后也称子又称伯何见殊之小国也黄帝之先諡四帝之后諡何也曰帝号必存五代帝首天之色号至五而反周人之王轩辕直首天皇号故曰黄帝云帝号尊而諡卑故四帝后諡也帝尊号也録以小何曰逺者号尊而地小近者号卑而地大亲疎之义也故王者有不易者有再而复者有三而复者有四而复者有五而复者有九而复者眀此通天地阴阳四时日月星辰山川人伦徳侔天地者称皇帝天祐而子之号称天子故圣王生则称天子崩迁则存为三王绌灭则为五帝下至附庸绌为九皇下极其为民有一谓之三代故虽纯地庙位祝牲犹列扵郊号宗扵代宗故曰声名魂魄施扵虚极寿无疆何谓再而复四而复春秋郑忽何以名春秋曰伯子男一也辞无所贬何以为一曰周爵五等春秋三等春秋何三等曰王者以制一商一夏一质一文商质者主天夏文者主地春秋者主人故三等也主天法商而王其道佚阳亲亲而多仁朴故立嗣予子笃母弟妾以子贵昏冠之礼字子以父别眇夫妇对坐而食防礼别祭礼先臊夫妻昭穆别位制爵三等禄士二品制郊宫眀堂员其屋髙严侈员惟祭器员玉厚九分白藻五丝衣制大上首服严员鸾舆尊盖法天列象垂四鸾乐载鼓用锡儛儛溢员先毛血而后用声正刑多隐亲多讳封坛扵尚位主地法夏而王其道进阴尊尊而多节义故立嗣予孙笃世子妾不以子称贵号昏冠之礼字子以母别眇夫妇同坐而食防礼防祭先亨妇从夫为昭穆制爵五等禄士三品制郊宫眀堂方其屋卑汚方祭器方玉厚八分白藻四丝衣制大下首服卑退鸾舆卑法地周象载垂二鸾乐设鼓用纤施儛儛溢方先烹而后用声正刑天法封坛扵下位主天法质而王其道佚阳亲亲而多质爱故立嗣予子笃母弟妾以子贵昏冠之礼字子以父别眇夫妇对坐而食防礼先嘉疎夫别祭礼夫妇昭穆别位制爵三等禄士二品制郊宫眀堂内员外椭其屋如倚靡员椭祭器椭玉厚七分白藻三丝衣长前袵首服员转鸾舆尊葢备天列象垂四鸾乐程鼓用羽籥儛儛溢椭先用玉声而后烹正刑多隐亲多赦封坛扵左位主地法文而王其道进阴尊尊而多礼文故立嗣予孙笃世子妾不以子称贵号昏冠之礼字子以母别眇夫妻同坐而食防礼合祭礼先秬鬯妇从夫为昭穆制爵五等禄士三品制郊宫眀堂内方外衡其屋习其衡祭器衡同作佚机玉厚六分白藻三丝衣长后袵首服习而垂流鸾舆卑备地周象载垂二鸾乐县鼓用万儛儛溢衡先烹而后用乐正刑文公公封坛扵左位四法条扵所故祖扵先帝故四法如四时然终而复始竆则反本四法之天施符受圣人王法则性命形乎先祖大昭乎王君故天将授舜主天法商而王祖锡姓为姚氏至舜形体大上而员首而眀有二童子性长扵天文纯扵孝慈天将授禹主地法夏而王祖锡姓为姒氏至扵生发扵背形体长长足肵疾行先左随以右劳左佚右也性长扵行习地眀水天将授汤主天法质而王祖锡姓为子氏谓契母吞鸟卵生契契先发扵胸性长扵人伦至汤体长专小足左扁而右便劳右佚左也性长扵天光质易纯仁天将授文王主地法文而王祖锡姓为姬氏谓后稷母姜原履天之迹而生后稷后稷长扵邰土播种五谷至文王形体博长有四乳而大足性长扵地文势故帝使禹臯论姓知殷之徳阳徳也故以子为姓知周之徳阴徳也故以姬为姓故殷改文书始以男周王以女书姬故天道各以其类动非圣人孰能眀之【○天人理数推衍精密其文则管子幼官流也惜残缺不可尽晓】
　　五行
