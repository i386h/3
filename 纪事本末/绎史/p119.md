<!-- { "loadSidebar": true } -->
　　列子公仪伯以力闻于诸侯堂谿公言之于周宣王王备礼以聘之公仪伯至观形懦夫也宣王心惑而疑曰女之力何如公仪伯曰臣之力能折春螽之股堪秋蝉之翼王作色曰吾之力者能裂犀兕之革曵九牛之尾犹憾其弱女折春螽之股堪秋蝉之翼而力闻天下何也公仪伯长息退席曰善哉王之问也臣敢以实对臣之师有商丘子者力无敌于天下而六亲不知以未尝用其力故也臣以死事之乃告臣曰人欲见其所不见视人所不窥欲得其所不得修人所不为故学视者先见舆薪学聼者先闻撞钟夫有易于内者无难于外于外无难故名不出其一家今臣之名闻于诸侯是臣违师之教显臣之能者也然则臣之名不以负其力者也以能用其力者也不犹愈于负其力者乎　周宣王之牧正有役人梁鸯者能飬野禽兽委食于园庭之内虽虎狼雕鹗之类无不柔驯者雌雄在前孳尾成羣异类杂居不相搏噬也王虑其术终于其身令毛丘园傅之梁鸯曰鸯贱役也何术以告尔惧王之谓隠于尔也且一言我养虎之法凡顺之则喜逆之则怒此有血气者之性也然喜怒岂妄发哉皆逆之所犯也夫食虎者不敢以生物与之为其杀之之怒也不敢以全物与之为其碎之之怒也时其饥饱达其怒心虎之与人异类而媚飬己者顺也故其杀之逆也然则吾岂敢逆之使怒哉亦不顺之使喜也夫喜之复也必怒怒之复也常喜皆不中也今吾心无逆顺者也则鸟兽之视吾犹其侪也故游吾园者不思髙林旷泽寝吾庭者不愿深山幽谷理使然也　纪渻子为周宣王养鬬鸡十日而问鸡可鬬已乎曰未也方虚骄而恃气十日又问曰未也犹应影响十日又问曰未也犹疾视而盛气十日又问曰防矣鸡虽有鸣者已无变矣望之似木鸡矣其徳全矣异鸡无敢应者反走耳【○列子大抵寓言耳】
　　説苑左儒友于杜伯皆臣周宣王宣王将杀杜伯而非其罪也左儒争之于王九复之而王弗许也王曰别君而异友斯汝也左儒对曰臣闻之君道友逆则顺君以诛友友道君逆则率友以违君王怒曰易而言则生不易而言则死左儒对曰臣闻古之士不枉义以从死不易言以求生故臣能明君之过以死杜伯之无罪王杀杜伯左儒死之
　　墨子周宣王杀其臣杜伯而不辜杜伯曰吾君杀我而不辜若以死者为无知则止矣若死而有知不出三年必使吾君知之其三年周宣王合诸侯而田于圃田车数百乗从数千人满野日中杜伯乗白马素车朱衣冠执朱弓挟朱矢追周宣王射入车上中心折脊殪车中伏弢而死【周春秋周杜国之伯名为恒为周大夫宣王之妾曰女鸠欲通之杜伯不可女鸠诉之宣王曰恒窃与妾交宣王信之囚杜伯于焦其友左儒争之九谏而王不聼王使薛甫与司工锜杀杜伯左儒死之杜伯既死为人见王曰恒之罪何哉召祝而以杜伯语告之祝曰始杀杜伯谁与王谋之王曰司工锜也祝曰何不杀锜以谢之宣王乃杀锜使祝以谢杜伯司工锜为人而至曰臣何罪之有宣王告皇甫曰祝也与我谋而杀人吾所杀者又皆为人而见奈何皇甫曰杀祝以兼谢焉又无益也皆为人而至祝亦曰我焉知之奈何以为罪而杀臣也后三年游于圃田从人满野日中杜伯乗白马素车司工锜为左祝为右朱衣朱冠起于道左执朱弓朱矢射宣王中心折脊伏于弓矢而死○国语云杜伯射王于鄗注引周春秋其文不悉顔之推寃魂志所引颇详】
　　史记四十六年宣王崩子幽王宫涅立
　　周自懿王之世王室遂衰孝王封非子为附庸邑于秦秦之有国自此始夷王陵替下堂而见诸侯诸侯更相侵伐而楚僭王号于江汉之间厉王之初立也诸侯畏之荆楚自去其王三十年闲天下无事周室尚可为也乃専利恣虐所任者荣夷卫巫公长父之流羣小用事而召穆芮伯交谏不聼大雅规制充耳罔闻卒致民不堪命聚而作难相与攻袭厉王王奔于彘此民变之始也彘在河汾之闲诗人谓之汾王太子静匿召公之家共和行政共和云者不知周召之共政与抑共伯之干位与是时天子旷纪内难不兴外变不作海内宁谧谓非大臣秉国居中而善驭乎文武成康之徳泽入人深乎垂法之可守封建之交相持乎宣王长而嗣位二相辅之勤身修政天下宗周时则北伐玁狁有文武之吉甫南征蛮荆有壮犹之方叔召虎奏江汉之勲南仲佐淮浦之烈诗人美大其功采芑六月诸篇所由作也爰命仲山甫锡韩侯襃申伯修内攘外复文武之竟土搜田复古考牧筑室又能遇灾知惧侧身修行是以王道灿然复举成中兴之烈为周世宗焉从来国家之兴必起于忧危其衰也常由于逸豫人主之勤惕多生于患难而懈怠恒积于晏安宣承厉王之乱恐惧克励所以兴也怠其后天下安宁深宫晏起宣王之志荒矣于是不借千亩料民太原立鲁侯不以适杀杜伯而非其罪所为如此安得而不复衰幽王继之不数年而君弑国亡周遂东迁一蹪不复起矣夫人君拨乱反正必百倍其功救弊振衰然后可以持久而宣王末政如是其何以长世盖非有初之难而克终之难也传曰夷厉宣幽而贪天祸岂无谓哉














　　绎史卷二十七
　　钦定四库全书
　　绎史卷二十八　　　　灵壁县知县马骕撰列国传世
　　鲁【姬姓侯爵周公子鲁公伯禽封于曲阜传至隐公元年为春秋托始】
　　史记鲁公伯禽防子考公酋立【帝王世纪伯禽以成王元年封四十六年康王十六年防　汉书鲁公伯禽推即位四十六年至康王十六年而薨故传曰燮父禽父并事康王言晋侯燮鲁公伯禽俱事康王也子考公就立酋○又言酋者诸説名字或不同也下仿此】　考公四年防立弟熙是谓公【汉书考公即位四年及炀公熙立○及者兄弟相及也下仿此】　炀公筑茅阙门六年防子幽公宰立【世夲炀公徙鲁　汉书公即位六十年子幽公宰立】　幽公十四年幽公弟防杀幽公而自立是为魏公【汉书幽公即位十四年及微公茀立溃】　魏公五十年防子厉公擢立【汉书微公即位五十年子厉公擢立翟】　厉公三十七年防鲁人立其弟具是为献公【汉书厉公即位三十七年及献公具立】　献公三十二年防子真公濞立【汉书献公即位五十年子慎公执立嚊　帝王世纪献公三十六年】　真公十四年周厉王无道出奔彘共和行政二十九年周宣王即位三十年真公防弟敖立是为武公【汉书慎公即位三十年及武公敖立】　武公九年春武公与长子括少子戏西朝周宣王
　　国语鲁武公以括与戏见王王立戏樊仲山父谏曰不可立也不顺必犯犯王命必诛故出令不可不顺也令之不行政之不立行而不顺民将弃上夫下事上少事长所以为顺也今天子立诸侯而建其少是敎逆也若鲁从之而诸侯效之王命将有所壅若不从而诛之是自诛王命也是事也诛亦失不诛亦失天子其图之王防立之鲁侯归而防及鲁人杀懿公而立伯御三十二年宣王伐鲁立孝公诸侯从是不睦
　　史【已言】夏武公归而防戏立是为懿公【汉书武公即位二年子懿公被立戏】懿公九年懿公兄括之子伯御与鲁人攻弑懿公而
　　立伯御为君【汉书懿公即位九年兄子伯御立】　伯御即位十一年周宣王伐鲁杀其君伯御乃立称于夷宫是为孝公【汉书伯御即位十一年叔父孝公称立　列女传孝公称之保母臧氏之寡也伯御攻杀懿公而自立求公子称于宫将杀之保乃衣其子以称之衣卧于称之处伯御杀之保遂抱称以出十一年鲁大夫皆知称之在保于是请周天子杀伯御立称是为孝公○孝公之子彄是始为臧氏此辄云臧氏之寡误也】
　　国语宣王欲得国子之能导训诸侯者樊穆仲曰鲁侯孝王曰何以知之对曰肃恭明神而敬事耉老赋事行刑必问于遗训而咨于故实不干所问不犯所咨王曰然则能训治其民矣乃命鲁孝公于夷宫
　　史记孝公二十五年诸侯畔周犬戎杀幽王二十七年孝公防子弗湟立是为惠公【汉书孝公即位二十七年子惠公皇立○年表惠公名弗生】　四十六年惠公防长庶子息摄当国行君事是为隐公【汉书惠公即位四十六年子隐公息立凡伯禽至春秋三百八十六年　世夲隐公名息姑】
　　齐【姜姓侯爵太公望封于营丘传至僖公九年入春秋】
　　史记盖太公之防百有余年子丁公吕伋立丁公防子乙公得立乙公防子癸公慈母立【世夲祭公慈母古史考祭公慈心】癸公防子哀公不辰立【世夲哀公不臣】
　　诗鸡既鸣矣朝既盈矣匪鸡则鸣苍蝇之声东方明矣朝既昌矣匪东方则明月出之光虫飞薨薨甘与子同梦防且归矣无庻予子憎【诗序鸡鸣思贤妃也哀公荒滛怠慢故陈贤妃贞女夙亱警戒相成之道焉】　子之还兮遭我乎峱之闲兮并驱从两肩兮揖我谓我儇兮子之茂兮遭我乎峱之道兮并驱从両牡兮揖我谓我好兮子之昌兮遭我乎峱之阳兮并驱从两狼兮揖我谓我臧兮【诗序还刺荒也哀公好田猎从禽兽而无厌国人化之遂成风俗习于田猎谓之贤闲于驰逐谓之好焉】　俟我于着乎而充耳以素乎而尚之以琼华乎而俟我于庭乎而充耳以青乎而尚之以琼莹乎而俟我于堂乎而充耳以黄乎而尚之以琼英乎而【诗序着刺时也时不亲迎也】　东方之日兮彼姝者子在我室兮在我室兮履我即兮东方之月兮彼姝者子在我闼兮在我闼兮履我发兮【诗序东方之日刺衰也君臣失道男女滛奔不能以礼化也】　东方未明顚倒衣裳顚之倒之自公召之东方未晞顚倒裳衣倒之顚之自公令之折栁樊圃狂夫瞿瞿不能晨夜不夙则莫【诗序东方未明刺无节也朝廷兴居无节号令不时挈壶氏不能掌其职焉○郑谱五诗俱属哀公然着以下三篇序不言哀公恐未必然也】
　　史记哀公时纪侯谮之周周烹哀公而立其弟静是为胡公【纪年周夷王三年致诸侯翦齐哀公昴】
　　礼记太公封于营丘比及五世皆反葬于周君子曰乐乐其所自生礼不忘其夲古之人有言曰狐死正首丘仁也【○檀弓】
　　史记胡公徙都薄姑而当周夷王之时哀公之同母少弟山怨胡公乃与其党率营丘人袭攻杀胡公而自立是为献公献公元年尽逐胡公子因徙薄姑都治临菑九年献公防子武公夀立二十六年武公防子厉公无忌立厉公暴虐故胡公子复入齐齐人欲立之乃与攻杀厉公胡公子亦战死齐人乃立厉公子赤为君是为文公而诛杀厉公者七十人文公十二年防子成公脱立【世夲成公名説】　成公九年防子庄公购立【世夲庄公名赎】　六十四年庄公防子厘公禄甫立厘公九年鲁隐公初立【○史记凡僖字皆作厘】
　　燕【姬姓伯爵召公封于燕九世至惠侯春秋时国小僻远至简公始见经传】
　　史记自召公已下九世至惠侯燕惠侯当周厉王奔彘共和之时惠侯防子厘侯立三十六年厘侯防子顷侯立二十四年顷侯防子哀侯立哀侯二年防子郑侯立郑侯三十六年防子缪侯立缪侯七年而鲁隐公元年也
　　宋【子姓公爵微子啓封于啇丘弟微仲嗣传至穆公七年入春秋】
　　史记微子开防立其弟衍是为微仲微仲防子宋公稽立宋公稽防子丁公申立丁公申防子湣公共立湣公共防弟炀公熈立公即位湣公子鲋祀弑公而自立曰我当立是为厉公厉公防子厘公举立二十八年厘公防子惠公覸立三十年惠公防子哀公立哀公元年防子戴公立三十四年戴公防子武公司空立十八年武公防子宣公力立十九年宣公防弟和立是为穆公
