<!-- { "loadSidebar": true } -->







　　瑞玉图
　　圭璋璧琮琥璜是谓六瑞形制不同其用亦异旧有图考不分尺度短长误缪相沿殊失古人制器尚象之意兹依郑注贾疏又三代遗器间有存者参稽考证绘为新图大抵古者取象浑朴所称蒲谷龙首必不如旧图之穿凿也










　　典瑞王晋大圭执镇圭缫借五采五就以朝日　考工记大圭长三尺杼上终葵首天子服之镇圭尺有二寸天子守之　注云大圭或谓之珽终葵椎也杼杀也疏云相玉书曰珽玉六寸明自炤谓于三尺圭上除六寸之下两畔杀之使以上为椎头言六寸据上不杀者而言　大宗伯王执镇圭　注云镇安也所以安四方盖以四镇之山为瑑饰疏云以四镇山为瑑饰无正文故云盖以疑之四镇者会稽沂山医无闾霍山是也







<史部,纪事本末类,绎史,卷一百五十八>
　　考工记天子执冒四寸以朝诸侯　注云四寸者方疏云所以冒诸侯圭齐瑞信方四寸邪刻之














　　典瑞公执桓圭侯执信圭伯执躬圭缫皆三采三就子执谷璧男执蒲璧缫皆二采再就以朝觐宗遇会同于王诸侯相见亦如之　考工记命圭九寸谓之桓圭公守之命圭七寸谓之信圭侯守之命圭七寸谓之躬圭伯守之　大宗伯注云双植谓之桓桓宫室之象盖亦以桓为瑑饰疏云桓谓若屋之桓楹以桓为瑑饰无正文　注云信当为身身圭躬圭盖皆象以人形为瑑饰文有麤缛耳疏云皆以人形为饰若不麤缛为异身躬何殊而别之故知文有麤缛注云谷所以养人蒲为席所以安人二玉盖以为瑑饰不执圭者未成国也
　　按虞书辑五瑞巡守觐东后五玉为贽即此三圭二璧以别五等之诸侯朝觐执焉居则守之者也其九寸七寸五寸之等见于大行人篇其瑑饰无正文可考郑氏以意释之而已余谓信之为身说近于诬人形麤缛奚由别其身躬乎盖信字古与申通用信躬二圭各七寸对言之其制一屈一伸耳旧图谷蒲绘为根株叶穂之形无稽尤甚往见吾邑张氏蔵一璧朱绀斑駮其质莹白有光镂防三百余如粟粒此谷璧也蒲璧瑑未详　白虎通璧方中圆外尔雅肉倍好为璧不言方孔考古图载璧圆孔










　　考工记璧琮九寸诸侯以享天子　疏云享天子用璧享后用琮此据上公九命若侯伯当七寸子男当五寸
　　考工记瑑琮八寸诸侯以享夫人　疏云诸侯相朝用致享者也诸侯朝于天子享用璧琮不降瑞若诸侯相享降瑞一等此据上公相享用璧琮八寸侯伯相享当六寸子男相享退用琥璜当四寸经不言瑑璧以享君文略可知也
　　典瑞瑑圭璋璧琮缫皆二采一就以頫聘　考工记瑑圭璋八寸璧琮八寸以頫聘　注云瑑有圻鄂瑑起疏云遣臣頫聘不得执君圭璧无桓信躬蒲谷之文瑑之而已圭以聘天子与诸侯而璧享之璋以聘后与夫人而琮享之八寸谓上公之臣执以頫聘侯伯之臣当六寸子男之臣当四寸
　　按瑞玉皆不言瑑惟于聘享言之必文饰异于诸瑞以结好交邻国也诸侯朝觐天子各执其五等之玉享用璧琮亦如其度王朝所颁弗敢降也至诸侯相朝则降瑞一等而用瑑遣使相聘亦如之非王朝所颁也疏称子男退用琥璜然则子男之臣亦用琥璜邪　说文琮似车釭白虎通琮内圆象阳外直为阴外牙而内凑象聚会











　　典瑞四圭有邸以祀天旅上帝　考工记四圭尺有二寸以祀天　注云中央为璧圭着四面一玉俱成邸本也或说四圭有邸有四角也疏云天子以十二为节盖四圭各尺二寸与镇圭同其璧盖六寸总三尺与大圭又等或说有四角角即短矣
　　按四圭有邸二说皆非据云璧居中而圭四出每圭尺二寸则太长合璧计之则圭太短意必以璧为趺而植四圭于其上也两圭有邸与圭璧其制皆同







<史部,纪事本末类,绎史,卷一百五十八>
　　典瑞两圭有邸以祀地旅四望　考工记两圭五寸有邸以祀地以旅四望
　　按此邸用琮方以象地













　　典瑞圭璧以祀日月星辰　考工记圭璧五寸以祀日月星辰　注云圭邸为璧














　　典瑞祼圭有瓒以肆先王以祼宾客　考工记祼圭尺有二寸有瓒以祀庙　注云瓒如盘其柄用圭有流前注汉礼瓒盘大五升口俓八寸下有盘口俓一尺












　　典瑞璋邸射以祀山川以造赠賔客　注云有邸而射　考工记璋邸射素功以祀山川以致稍饩　注云邸射剡而出也素功无瑑饰也疏云璋首斜却之今从下向上总斜却之为剡而出
　　按二注意不同愚谓邸射者自邸而上射后说近之










　　土圭以致四时日月封国则以土地　考工记土圭尺有五寸以致日以土地
　　按土圭之法见大司徒













　　典瑞珍圭以徴守以防凶荒　注云珍圭王使之瑞节其制大小当与琬琰相依














　　典瑞璧羡以起度　考工记璧羡度尺好三寸以为度　疏云璧应圆九寸今减寸以益上下之袤一寸则上下一尺广八寸













　　典瑞牙璋以起军旅以治兵守　考工记牙璋中璋七寸射二寸厚寸以起军旅以治兵守　注云二璋皆有鉏牙之饬于琰侧疏云盖军多用牙璋军少用中璋












　　考工记大琮十有二寸射四寸厚寸是谓内镇宗后守之　注云如王之镇圭也














　　考工记驵琮七寸鼻寸有半寸天子以为权驵琮五寸宗后以为权　注云驵读为组以组系之因名焉以为权故有鼻也













　　典瑞琬圭以治徳以结好琰圭以易行以除慝　注云琬圭无锋芒琰圭有锋芒　考工记琬圭九寸而缫以象徳琰圭九寸判规以降慝以易行　注云琬犹圆也凡圭琰上寸半琰圭琰半以上又半为瑑饰按郑说琰圭未安琬圭者盖规其首以为圆琰圭则于琰之上判其首为二规也










　　典瑞谷圭以和难以聘女　考工记谷圭七寸天子以聘女　注云其饰若粟文纳徴加于束帛
　　按谷圭之瑑亦当如谷璧郑谓若粟文者是













　　考工记大璋中璋九寸边璋七寸射四寸厚寸黄金勺青金外朱中鼻寸衡四寸有缫天子以巡守宗祝以前马　注云三璋之勺形如圭瓒鼻勺流也凡流皆为龙口衡勺俓也疏云圭瓒口俓八寸盘俓一尺此俓倍狭但形状似耳











　　考工记大璋亦如之诸侯以聘女　注云亦如边璋七寸射四寸














　　典瑞驵圭璋璧琮琥璜之渠眉疏璧琮以敛尸　注渠眉玉饰之沟瑑也以组穿聨六玉沟瑑之中以敛尸疏云此六玉两头皆有孔于两孔之间为沟渠于沟之两畔稍髙为眉故穿聨之以敛尸












　　尔雅肉倍好谓之璧好倍肉谓之瑗肉好若一谓之环　注云肉边也好孔也













　　绎史卷一百五十八
　　钦定四库全书
　　绎史卷一百五十九上　灵壁县知县马骕撰名物训诂【上】
　　瑞防
　　尔雅璲瑞也玉十谓之区【説文玉石之美有五徳润泽以温仁之方也防理自外可以知中义之方也其声舒扬専以达闻智之方也不挠而折勇之方也鋭防而不技洁之方也　二玉相合为一珏】　璆琳玉也　珪大尺二寸谓之玠璋大八寸谓之琡璧大六寸谓之宣　肉倍好谓之璧好倍肉谓之瑗肉好若一谓之环【説文剡上为圭半圭为璋　璧瑞玉圜也璜半璧也　琮瑞玉大八寸似车釭　礼天子用全纯玉也上公用駹四玉一石侯用瓉三玉二石也伯用埓玉石半相埒也】
　　白虎通王者始立诸侯皆见何当受法禀正教也尚书辑五瑞觐四岳谓舜始即位见四方诸侯合符信诗云王桓拨受小国是达受大国是达言汤王天下大小国诸侯皆来见汤皆通达以礼义也周颂曰烈文辟公锡兹祉福言武王伐纣定天下诸侯来会聚扵京师受法度也何谓五瑞谓珪璧琮璜璋也玉者有象君之徳燥不轻湿不重薄不浇防不伤疵不掩是以人君寳之五玉者各何施葢以为璜以征召璧以聘问璋以发兵珪以信质琮以起土功之事也珪以为信者何珪者兑上象物皆生见扵上也信莫着扵作见故以珪为信而见万物之始莫不自洁珪之为言洁也上兑阳也下方阴也阳尊故其礼顺备也位在东方阳见义扵上也璧以聘问何璧者方中圆外象地地道安寕而出财物故以璧聘问也方中阴徳方也圆外阴繋扵阳也阴徳盛扵内故见象扵内位在中央璧之为言积也中央故有天地之象所以据用也内方象地外圆象天也璜所以征召何璜者半璧位在北方北阴极而阳始起故象半阴阳气始施征召万物故以征召也不象阳何阳始物微未可见璜者横也质尊之命也阳气横扵黄泉故曰璜璜之为言光也阳光所及莫不动也象君之威命所加莫敢不从阳之所施无不节也璋以发兵何璋半珪位在南方南方阳极而阴始起兵亦阴也故以发兵也不象其阴何阴始起物尚凝未可象也璋之为言眀也赏罚之道使臣之礼当章眀也南方之时万物莫不章故谓之璋琮以起土功发聚众何琮之为言圣也象万物之宗聚圣也功之所成故以起土功发众也位在西方西方阳收功扵内阴出成扵外内圆象阳外直为阴外牙而内凑象聚防也故谓之琮后夫人之财也五玉所施非一不可胜条略举大者也
　　説苑天子以鬯为防鬯者百草之本也上畼扵天下畼扵地无所不畼故天子以鬯为贽诸侯以圭为贽圭者玉也薄而不挠防而不刿有瑕扵中必见扵外故诸侯以玉为贽卿以羔为贽羔者羊也羊羣而不党故卿以为贽大夫以鴈为贽鴈者行列有长幼之礼故大夫以为贽士以雉为贽雉者不可指食笼狎而服之故士以雉为防庶人以鹜为贽鹜者鹜鹜也鹜鹜无他心故庶人以鹜为防防者所以质也
　　春秋繁露凡执贽天子用畼公侯用玉卿用羔大夫用鴈鴈乃有类扵长者长者在民上必施然有先后之随必俶然有行列之治故大夫以防羔乃有类其天者天之道任阳不任阴王者之道任徳不任刑顺天也羔有角而不任设备而不用类好仁者执之不鸣杀之不啼类死义者羔食扵其母必跪而受之类知礼者故羊之为言犹祥与故卿以为防玉有似君子子曰人而不曰如之何如之何者吾末如之何也矣故匿病者不得良医羞问者圣人去之以为逺功而近有灾是则不有玉至清而不蔽其恶内有瑕秽必见之扵外故君子不隐其短不知则问不能则学取之玉也君子比之玉玉润而不汚是仁而至清洁也防而不杀是义而不害也坚而不磨过而不濡视之如庸展之如石状如石搔而不可从绕洁白如素而不受汚玉类备者故公侯以为防畼有似扵圣人者纯仁淳粹而有知之贵也择扵身者尽为徳音发扵事者尽为润泽积美阳芬香以通之天畼亦取百香之心独未之合之为一而达其臭气畼天子其淳粹无择与圣人一也故天子以为防而各以事上也观防之意可以见其事
