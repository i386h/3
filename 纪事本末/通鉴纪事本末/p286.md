<!-- { "loadSidebar": true } -->
　　仁寿二年益州总管蜀王秀容貎瓌伟有胆气好武艺帝毎谓独孤后曰秀必以恶终我在当无虑至兄弟必反矣大将军刘哙之讨西爨也帝令上开府仪同三司杨武通将兵继进秀以嬖人万智光为武通行军司马帝以秀任非其人谴责之因谓羣臣曰壊我法者子孙也譬如猛虎物不能害反为毛间蛊所损食耳遂分秀所统自长史元岩卒后秀渐奢僭造浑天仪多捕山獠充宦者车马被服拟于乗舆及太子勇以谗废晋王广为太子秀意甚不平太子恐秀终为后患隂令杨素求其罪而谮之上遂征秀秀犹豫欲谢病不行总管司马源师谏秀作色曰此自我家事何豫卿也师垂涕对曰师忝参府幕敢不尽忠圣上有敕追王已淹时月今乃迁延未去百姓不识王心傥生异议内外疑骇发雷霆之诏降一介之使王何以自明愿王熟计之朝廷恐秀生变戊子以原州总管独孤楷为益州总管驰传代之楷至秀犹未肯行楷讽谕乆之乃就路楷察秀有悔色因勒兵为备秀行四十余里将还袭楷觇知有备乃止八月甲子皇后独孤氏崩太子对上及宫人哀恸絶
