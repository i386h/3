<!-- { "loadSidebar": true } -->
　　二年春正月己亥慕容绍宗以铁骑五千夹击侯景景诳其众曰汝辈家属已为髙澄所杀众信之绍宗遥呼曰汝辈家属并完若归官勲如旧被髪向北斗为誓景士卒不乐南渡其将暴显等各帅所部降于绍宗景众大溃争赴涡水水为之不流景与腹心数骑自硖石济淮稍收散卒得步骑八百人南过小城人登陴诟之曰跛奴欲何为耶景怒破城杀诟者而去昼夜兼行追军不敢逼使谓绍宗曰景若就擒公复何用绍宗乃纵之甲辰豫州刺史羊鸦仁以东魏军渐逼称运粮不继
