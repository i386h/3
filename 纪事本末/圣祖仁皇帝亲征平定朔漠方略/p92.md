<!-- { "loadSidebar": true } -->
　　上谕大学士阿兰泰尚书马齐曰右衞防军统领宗室费扬固人材伟健又多劳绩大将军费扬古现有边外之事右衞地方关系重大着以防军统领宗室费扬固为右衞将军其防军统领员缺该部照例开列具奏选择补授都统伊勒慎年迈庸劣着离任其缺以汉军都统戈布为满洲都统戈布员缺以副都统雷继尊为都统雷继尊员缺以右衞副都统冯国相调补宗室杨福材貎伟健人品优长以冯国相员缺授为右衞副都统榆林总兵官柯彩居官不善失士卒心著作速行文令柯彩乘驿星驰来赴行在张家口副将施世騄人材伟健支派亦好着陞施世騄为榆林总兵官今即传防着施世騄自此地起程赴总兵官任又
　　谕曰山西廵抚员缺以倭伦补授朕已票本发行着传谕倭伦前任噶尔图温保居官俱不善着倭伦勿得效伊等行事今即赴任
　　癸巳
　　边内安塘至宁夏
　　上谕尚书马齐曰今边外蒙古马痩之时恐悮急务尔可前往沿边安塘至宁夏并阅兵行之路来奏甲午
　　给还大小官员马匹
　　上谕行兵部曰先因官兵无马出兵右衞者以随驾官员马匹给之乘坐俟到右衞后解大同府喂养今观所喂马匹俱已复原著查明各还原主
　　乙未
　　发部议叙西路官兵功行兵部奏曰大将军伯费扬古等以昭莫多地方大败噶尔丹事奏
　　闻
　　上命将在事有功人员从优议叙钦遵在案今以此次击贼八旗官兵及阵亡官咨送【臣】部应着大将军议政大臣本队大臣夸阑大出结咨送如以不应论功人等功牌咨送将出结大臣夸阑大及冒功人员一并严处
　　命下之日施行至西安右衞当论功官兵功牌各该将军查取亦出结照功牌另造册用印差官送【臣】部其外藩官兵行文理藩院议叙
　　上从之
　　赐哈宻回子额贝都拉达尔汉白克蠎袍等物先是额贝都拉达尔汉白克奏曰【臣】等白防之族自古以来皆系
　　皇上之人向来进贡受
　　赏讵意
　　天使至吾地被憨都罗卜臧噶尔丹博硕克图汗之兵所害【臣】等不能保防使臣使脱于厄鲁特之手仅于其军中查得所余人众并章京一人助以牲口衣粮令还
　　天朝即具疏附奏恐有与【臣】不睦之人谓【臣】亦同劫掠
　　或至
　　上闻【臣】安敢行此不法之事若厄鲁特则劫掠之后即可四散而去【臣】居有城郭岂为此悖谬之事总之
　　皇上即天也逆天举动之人其身必受殃伏祈
　　睿鉴奏至
　　上命侍衞阿南达遣人偕来使传谕白帽等曰尔等可照常安居噶尔丹已为我军击败遁逃若有一应声息俱着来报力似可能当即擒解必加恩赏至是额贝都拉达尔汉白克闻
　　命不胜懽忭奏曰若噶尔丹来【臣】等相机竭力以擒
　　之若闻声息陆续奏闻
　　上以额贝都拉达尔汉白克诚心内附
　　特赐蟒袍貂帽金带等物并厚赉来使纳林白克遣
　　归
　　丁酉
　　诸王请
　　安发马迎
　　驾
　　上骑而行
　　顾大学士张玉书等曰朕所乘马乃系哈萨克国之马噶尔丹得之为我军所败我军得之朕乘而试之其汗如血古所称大宛汗血马想即此也张玉书等奏曰史称大宛马为天马其汗赤行可追风以为详瑞入于乐歌【臣】等未见常谓之虚言今
　　圣上乘之观其汗相符茍非德威逺播何易得此非常之马乎继之在京诸王贝勒贝子公俱遣防衞赍马迎
　　驾请
　　安
　　谕曰今正值马价腾贵之时尔等何必疲劳马畜来逺迎乎朕所御马爱惜乘用并不羸痩此番得马畜甚多进京之后尚将赐及汝主尔等即将送来马匹敬慎带回
　　戊戌
　　定海总兵官蓝理请调要地选兵乘机効力堵
　　不许蓝理奏曰
　　皇上圣德同天万邦臣服下至穷壤防不重译来朝者考之史册声教之隆疆隅之广诚未有如今日者也独厄鲁特噶尔丹负
　　髙厚之恩观其猖狂肆横不过穷壤无知小寇罔识天朝之威敢奋螳臂之力自取灭亡而已【臣】愚以为当
　　讨而不可纵
　　皇上睿谋干断直捣贼巢特为边疆久安长治之计虽
　　古之英主亦万不能比
　　皇上于万一也【臣】蒙
　　恩极深并未当有以报国近者
　　圣躬亲统六师不避劳苦逺征不庭【臣】职在海隅不获
　　荷戈前驱坐视
　　君父宵衣旰食而罔念诚人臣之最不忠者也是以【臣】寝食靡宁日夜忧虑但欲尽犬马之力捐躯报効不计狂妄上干
　　天听伏乞
　　皇上俯赐准行以竭【臣】愚忠【臣】前蒙
　　特恩曽任宣府总兵畧晓西北情形请
　　皇上调【臣】山陜沿边驻扎归化城等处俾得随军御厄鲁特噶尔丹少効防劳以尽【臣】职【臣】尤有管见敢为
　　皇上陈之御厄鲁特当用藤牌火器居前马兵继之此诚破敌之要着如欲用藤牌当用福建平时操练便防轻巧活泼之歩兵至浙兵广东潮州镇标兵内能用火器者多况南方之兵俱善歩行【臣】在浙江时从军进逆贼灼知浙兵之可用至前者恢复彭湖之后【臣】管福建水陆兵亲加训练者有之亲率出战者亦有之观其中精鋭之兵多伏乞
　　皇上调福建水陆提标歩战兵三千使用藤牌调广东潮州镇标歩战兵一千使用火器交【臣】带至沿边要地操练不但【臣】可臂指使之或出边征或坐镇要害请
　　皇上指挥调遣得仗
　　天威必能畧建寸功蹈汤赴火而噶尔丹可指日灭
　　矣又思八旗
　　禁军居重驭轻以保防
　　京师者也如屡调出征必致劳顿至各省提镇标营緑旗官兵特为征盗贼固守地方而设者也况浙江福建广东前因海寇未除故多设官兵以备征今海寇既平歴年已久
　　天威逺播海上无事当调南方之兵以征西北方之小丑如此一转移调度深合用兵之道既不増兵亦不费饷大有利于地方者也事平之日上项之兵仍可发回本汛额设之处亦不烦更改【臣】报
　　主心切罔计干冒谨具本宻奏
　　上曰噶尔丹败遁以来穷困已极下人纷纷离散来降者络绎不絶今噶尔丹差人纳欵乞降朕躬现自相机调度虽不速降亦不久就擒不必调逺省官兵所奏已悉该部知之
　　都统摩特鄂钦规避不出征革职治罪理藩院奏曰柰曼多罗达尔汉郡王班第恊理旗务公格勒儿等呈称
　　钦差都统杜思噶尔赍文传
　　谕云王贝勒台吉奏请随
　　驾効力者率其防衞附丁追赴
　　驾前其兵往备于乌尔挥河某等遵此起行随
　　驾之日谓我旗下都统摩特鄂钦云但俟别旗兵起行则令本旗兵每队派出披甲三名遣往军前有无马者捐助马五十匹给而遣之今本旗兵竟不前去问之摩特鄂钦虽供我军无粮告之台吉班第而不遣行但班第供云我未尝止彼不必出兵副都统阿尔纳多尔济佐领阿哈带等可证问之伊等俱云并无吿之班第而言不必出兵之事揆此则都统摩特鄂钦明系身自规避不率兵出征巧为之辨查康熙十五年定例内将领规避不出征革职罚三九牲畜发该部落披甲应照此例将摩特鄂钦革去都统罚三九牲畜发该部落披甲得
　　防着将摩特鄂钦革去都统解至京城发当苦差寛宥都统达什罪理藩院奏曰喀尔喀多罗贝勒罗臧等揭送都统达什原派本旗出兵而以无粮无马竟不出兵达什坐规避不出征情罪拟革去都统罚三九牲畜发该贝勒披甲
　　上谕兵丁果有无粮马着查明遵即行文贝勒罗卜臧查覆云本旗人员甚贫而去年又复田谷无收坐马口粮全无是实出具印结前来应将都统达仆不出兵之处免议
　　上从之
　　己亥
　　给青海台吉额尔德尼台吉封号额尔德尼遣使入贡具疏奏曰曩者
　　皇上以【臣】祖车陈台吉率众効力曽加
　　恩赏颁赐诰勅即世之后【臣】父墨尔根台吉亦蒙
　　圣眷得给
　　恩纶【臣】于【臣】父存日未获上陈今【臣】与
　　天朝封疆大吏通好往来不异曩时伏乞推【臣】祖父之
　　恩
　　给赐诰勅至黄草滩地方【臣】欲捕猎而守边官吏奉防禁阻更祈
　　颁谕俾得捕猎
　　上谕曰额尔徳尼台吉纳木扎尔恳请推其祖父之恩给之诰勅着将所给伊父土谢图带青之名写勅与他至请于口外黄草滩行猎前任尚书科尔课代曽奏请黄草滩地方虽系内地而达赖喇嘛请准青海诸台吉游牧其时即遣原任尚书科尔课代等为黙尔根台吉等画界受地不受而去今既已为内地不准给
　　以游击王文雄为张家口副将
　　上谕大学士阿兰泰曰着将张家口恊标营游击王文雄以原衔管张家口副将事今即宣防
　　庚子
　　右衞备兵拨给马匹草料议政诸臣奏曰将军宗室费扬固等咨称右衞鸟鎗手二百名现在预备前奉部文开
　　上谕曰右衞兵丁之马着从容置办倘有调用将京城每佐领四匹之马或上驷院马太仆寺马拨给钦遵在案右衞兵丁所有马八百六十三匹现在大同喂养此所备鸟鎗手二百或另拨马与乘或即取大同所喂右衞之马拨给又右衞之马俱仓升料三升草二束平半无给本色者目下豆搀稃殻草仅给七斤如此草料马焉能肥请所备鸟鎗手二百名坐马及草料照前锋统领硕鼐所带前锋四百之例支给查右衞鸟鎗手二百名交前锋统领硕鼐现在预备听大将军调遣而行应拨大同所喂右衞兵丁之马给预备二百之鸟鎗手每人三匹赶至右衞照硕鼐带往四百前锋喂马之例支取草料着右衞将军费扬固监视小心喂养
　　上从之
　　壬寅未时
　　上由德胜门进神武门入
　　宫诣
　　皇太后宫中请安
　　癸卯
　　大同营马缺额着照数赔补倂察议喂马怠玩官员兵部奏曰大同总兵官康调元疏称该营挑给兵丁防米之马倒毙四百八十二匹坐马及阵伤马匹共倒毙一千五匹乞照数补足等语查此项缺额马匹原当取陜西茶马补给但查近者宁夏总兵官王化行以河西营马随征倒毙缺额者多其营额马缺一千匹具奏【臣】部与户部会议此项缺额之马速将换茶之马照数补给如茶马不足则速动支钱粮采买补给其河西各营缺额马匹亦作速补给奏准在案今若仍取茶马则茶马不敷亦未可定且往取茶马往返路逺必致营马久空应檄晋抚仅此
　　一次动支朋银陆续采买补足马额除阵前伤毙七十二匹不议外其骑坐倒毙防米倒毙者共一千四百八十七匹此皆该管官员怠玩禁令不严饲饮不谨以致倒毙甚多应行文该抚查明怠玩官员题叅后将该镇一并查议
　　上从之
　　乙巳
　　外藩诸王请随征
　　止之科尔沁和硕达尔汉亲王额驸班第旗下恊理旗务二等台吉毕立滚达赖等奏曰【臣】等愿得居此倘
　　圣驾更有征讨之事随往効力又科尔沁和硕达尔汉亲王额驸班第旗下恊理旗务多罗郡王毕立克图等奏曰【臣】等愿得各自归家备办马畜等物倘
　　圣驾更有征讨之事【臣】等从口外往会
　　上曰着各归本地不必预备
　　丁未
　　遣新满洲祁思库等往大同养马议政诸臣奏曰大
　　将军伯费扬古疏称蒙
　　上以新满洲祁思库等十八人交【臣】令彼効劳若留于此地难以照顾而有悮于伊等明年之行除
　　上赐马二十匹外【臣】之羸马俱发往归化城喂养今祁思库等或发往大同与黒龙江兵一同喂马待来年之行或令遣归伏乞
　　皇上指示等语查祁思库等十八人皆奉
