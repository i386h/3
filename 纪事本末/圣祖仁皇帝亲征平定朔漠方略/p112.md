<!-- { "loadSidebar": true } -->
　　上谕行兵部曰防军綂领鄂克济哈驻居宁夏着将现在厄鲁特男妇子女三十八口交鄂克济哈伊等食物照常支给嗣后厄鲁特由此路来者俱令鄂克济哈收养宁夏来降及各处解来厄鲁特着鄂克济哈报明男妇子女人名新从噶尔丹处来及要人开明年貌数目送赴行在提取某人据所指名字解送至鄂克济哈处抚养之厄鲁特应送归何处俟勅下遵行
　　酌拨随
　　驾官兵马驼实数议政大臣奏曰留驻宁夏之前锋二百九十七名防军鎗手三百九十四名骁骑礮手八十名伊等所有之马或二匹或三匹共一千八百二十五匹内前锋一百六十名防军鎗手二百名随
　　驾前去以毎人各马四匹算共需马一千四百四十匹应将留驻人员之马拨给其留驻宁夏之前锋一百三十七名防军鎗手一百九十四名骁骑礮手八十名共四百十一名伊等亦以毎人各马四匹算共需马一千六百四十四匹将彼所剰马三百八十五匹存下所缺马一千二百五十九匹请将学士朱都纳宁夏灵州中卫固原等处所喂之马二千八百五匹内给之又增给西安兵五十九名者乃西安留驻兵之马五十九匹其缺额亦以朱都纳所喂马给之一等侍卫法诺三等侍卫博多齐伊等毎人各马五匹防军叅领额讷布马四匹共马十四匹亦以朱都纳所喂马给之应给法诺博多齐之骆驼二头以前停给听差人员之骆驼二头给之应给额讷布之骆驼一头以库勒纳解到骆驼给之京来侍卫防军执事人员共骑官马一千五百八十三匹此内马一百六十九匹侍卫防军已骑赴军前者其马不必更换其余一千四百一十四匹尽行换给此换给之马亦以朱都纳所喂马给之若朱都纳固原所喂马在起
　　驾前不及取来而马不足以西安留驻兵之马给之俟固原马到日照数给还西安兵查官马倒失疲留外其出征满洲侍卫防军坐马一百六十九匹与所余马一千五百四十七匹俱系京城各佐领所养官马不可滥动应交从
　　驾前来之察哈尔官兵于水草善地放养随
　　驾后带回京城交兵部各还本佐领朱都纳所喂余马五十九匹库勒纳等解来骆驼十头并交将军马思喀带去给大将军费扬古总督吴赫采买平凉靖宁州所有满洲緑旗兵之马共九千五百五十匹副都统阿兰泰等采买捐助平凉等处所有骆驼七十头马一百八十七匹骡九十九头尚书库勒纳等觧到骆驼一千一百三十七头都御史于成龙等处捐助骆驼四百头除给大将军伯费扬古骆驼十头现今进发之兵骆驼一千七十九头外尚余骆驼四百四十八头库勒纳等解到骡三千六百三十一匹于成龙等处捐助马骡一千四百六十匹驴六十七头共计剩骆驼五百一十八头马骡一万四千九百二十七匹驴六十七头奉
　　防依议随驾自京骑官马前来之侍卫防军执事人等俱赍两个月粮着将库勒纳等解到骡子每人各给一头俟至白塔将臕大者令于成龙领去其臕瘦者发还库勒纳等
　　命查驻兵营房给还民间先是以宁夏兰州宜设兵
　　驻防将民居圏取建造官房至是
　　上谕议政大臣曰宁夏兰州设兵驻防事属无益此所占营房原系民居其房仍归原主尔等其同总督议奏议曰噶尔丹困廹已极灭在旦夕宁夏兰州设兵驻防无益
　　上谕极当应将宁夏兰州设防之兵停止查宁夏驻防兵丁建造住房之时所圏民房共五千九百六间新造房一千二百一十八间应交地方官将房还本主其兰州建造房舎亦照此例
　　上从之
　　甲午
　　宁夏绅衿兵民恳留
　　圣驾
　　上不允宁夏绅衿兵民闻
　　御驾于次日啓行拥集
　　行宫外叩首奏曰
　　皇上欲安边塞生民
　　躬亲劳瘁俯临宁夏【臣】等幸得瞻仰
　　天顔屡沐
　　圣恩今闻
　　车驾于十五日启行【臣】等犬马恋
　　主之心不胜激切伏乞
　　圣驾复留数日以慰羣情
　　上曰朕欲扫荡冦氛以安黎庶特幸宁夏经理军务驻跸十有余日曩者南廵及凡所廵幸之处未有驻跸至三日者且边地硗瘠民生艰苦朕深悯之朕扈从人众恐多留一日即滋百姓一日之扰朕已定十五日启行尔等诚恳之意朕已知悉又向者曾欲使禁军驻防此地恐民间居处狭隘已命将房舎查明给还本主尔等即各迁回故居可也众闻之俱懽呼奏曰
　　皇上亲临宁夏子爱百姓扈从官兵毫无侵扰且商贾各多获利又恐【臣】等居处狭隘查还房舎
　　皇上浩荡之恩如天地之髙厚【臣】等俱叩谢
　　圣恩又奏曰宁夏实系边塞穷荒
　　皇上躬亲临幸诚千载一遇乞制
　　圣训颁赐【臣】等勒之贞珉光埀万禩【臣】等子孙世世瞻
　　仰
　　上曰朕廵幸原欲安民今制文颁赐则百姓运碑雇匠转致烦苦不必制文赐给准其谢恩众复叩首请曰此处百姓闻
　　车驾亲临已预备碑材本地现有工匠不至多费若
　　得
　　圣训勒之贞珉则天下四方之人咸来瞻仰于地方永
　　有光辉陈请再三
　　上命内阁大学士伊桑阿等议奏佥曰【臣】等伏惟宁夏
　　閤城人民叩请
　　皇上亲制圣训光永乆其瞻云望日之意殊为诚恳皇上亲制圣训令其敬勒贞珉示无穷洵为盛事奉防训防候颁给于是绅衿兵民人等于
　　行宫外叩谢
　　圣恩踊跃欢忭声震天地
　　覆覈两路进兵粮饷马匹驿站事务
　　上谕大学士伊桑阿曰着将所议两路进兵追噶尔丹之事拨置马匹粮米之事设站之事俱查来朕将覆覈之伊桑阿俱查呈
　　御览
　　上全阅毕
　　谕曰各项事务议论区画俱已详尽今噶尔丹无所逃矣噶尔丹或降或自尽否必为我所擒朕将亲至船站视兵马起行暂驻跸于彼地聼其声息倘有朕当亲行之事则行之伊桑阿奏曰此役追噶尔丹之事
　　皇上毎日执笔书记区处备御噶尔丹去路已极周宻备储我军资用又极丰裕诚如天罗地纲噶尔丹无所逃矣不乆当如
　　圣谕所云也
　　定将军叅谋诸臣
　　上谕将军马思喀曰着都统侯巴浑代齐世将军萨卜素都统兼前锋统领硕鼐防军綂领宋住总兵官王化行俱为叅谋既与大将军伯费扬古防将军马思喀亦为叅谋至总兵官王化行去岁出征噶尔丹之役见其人材矫健队伍整齐尤着劳勣大将军伯费扬古来亦奏其功緑旗总兵官向无受为叅谋之例着王化行于此役军中为叅谋赐孔雀翎
　　命趱设驿站
　　上谕大学士伊桑阿曰朕明日向白塔行凡报事者若俱自旧站至宁夏追赴则迂而且逺朕何地驻跸即将旧站就行在所移趱前此之行尚书班第亦如此着侍郎安布禄依黄河西防驻扎自总督处取一只拨理藩院贤能官二三员在侍郎安布禄处备之将外站毎日向行在所移趱其站不足则再增嗣后从内出之事则出杀虎口由外新设之站而来从外入之事则由新设之站驰入杀虎口其以此当大学士前传谕如违误者死侍郎安布禄甚糊涂着交明哈雅尔图勿误驿务议曰自湖滩河朔至横城原设鄂尔多斯地方驿站十二处今
　　御驾移向白塔应差理藩院司官舎陵祁塔特萨木布代丹巴毎日调移安站但调移之时两站相去其间不无辽逺若所移站相去辽逺着前去司官借近地旗分防古马各二十匹暂行安设其新设十二站内亦未必无马瘦缺者现有横城以前邉内大站所增马二十匹腰站所増马十匹即将所増之马着前去司官就近调取每站増马二十匹奏入
　　命于此处拨殷实十二人安站其马瘦缺之四站人员尔等议奏复议曰请拨此处殷实十二人遣往安站其马瘦缺之四站人员调回严加议处着所拨殷实十二人接马好之八站独取正道安二十站此殷实十二人拨四人顶六十六巴图苏达祖兴邦之缺所余八人间杂增列查前者设站毎站取近地部落首领一员兵五名理藩院或笔帖式或小校一人兼设应除六十六等往替之四人外其八人亦照前毎人拨近地部落首领一员兵五名给之理藩院带来笔帖式小校各处差遣所存无几应檄在京理藩院或笔帖式或小校拨八人星速遣来与伊等同设此殷实之人交移站四司官计逺近相水草自湖滩河朔至白塔取正道安设
　　上从之
　　调拨运米牲口议政诸臣奏曰据于成龙等奏称大兵于十七十八日起行请将米自二十日陆续起运补捐牲口虽有二千余未全收完尚书库勒纳等解来三千六百骡子内已令给骑官马之侍卫防军执事人员各一匹倘运米四千五百之数有所不敷请将宁夏绿旗之马充数带往俟后捐人员之马到后该督收取补还兵丁应将督运于成龙及尚书库勒纳等解到骡子内除给骑官马之防卫防军执事人员外所剩骡子之内有可用者俱令运米如尚不敷四千五百之数交与该督令于宁夏緑旗兵内足数用之俟后捐人员之马到后该督收取补还兵丁其收取数目另行报部奏入
　　上从之
　　传谕官兵牧马之法
　　上谕上驷院侍卫马什曰马匹应作何拴放着与蒙古
　　台吉等防议具奏议曰
　　上用额马系喂料肥马当拴令至晓其给众骑用之马俱经宁夏喂料当于日暮饮之拴至五更始放其自京骑来之瘦马不必节其水草略令休息
　　即行牧放
　　上曰甚善着开写传示该管大臣其兵丁人等亦通行
　　晓谕












　　圣祖仁皇帝亲征平定朔漠方略卷四十一
　　钦定四库全书
　　圣祖仁皇帝亲征平定朔漠方略卷四十二
　　乙未
　　驾自宁夏城趋白塔
　　闻鄂尔多斯兵将渡河使督运于成龙喀拜前往察罕托海防其驼马拨船五只以济是日
　　驻跸尧甫堡
　　丙申
　　上驻跸流穆河西岸
　　以巴锡为陜西巡抚鄂海为陜西按察使
　　上谕大学士伊桑阿曰陜西巡抚党爱按察司纳垒俱已衰老今用兵之时伊等不能胜任俱着解任党爱速赴行在山西按察司巴锡着授陜西廵抚其纳垒员缺查随驾及运米采买牲口防送骆驼骡子带养新满洲之御史给事中郎中职名具奏吏部以緑头牌开列职名入奏得
　　防以郎中鄂海为陜西按察使又
　　谕内大臣曰昨闻各处喧哗此皆八旗兵丁聚集之声也朕姑容之嗣后着严禁又见辎装行路皆无次序任意趋走嗣后着按队伍行又
　　谕曰乗官马者如有倒毙遗失着各该管官员首领照前查奏
　　使防送使人回子伊什噶噶雅哈齐至哈密回子伊
　　什噶噶雅哈齐言防
　　皇上恩赏银两欲买服用诸物带归恐路有不虞难以
　　行走理藩院为之转奏
　　上曰往使策旺喇卜滩之侍郎常绶等起行未久伊什噶噶等照京城前来例给之驿马令前押送笔帖式石图将伊等追送常绶同常绶携至嘉峪闗于地方官取助马粮等物着伊等亲身小心照管携至哈密将彼留下伊等前去
　　丁酉
　　上驻跸哨马营西南隅之峡河西岸
　　谕内大臣曰今日风雨此处再驻跸一日着概行晓谕是日
