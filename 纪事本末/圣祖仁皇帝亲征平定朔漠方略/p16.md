<!-- { "loadSidebar": true } -->
　　上命苏尼特四子部落毛明安吴喇忒鄂尔多斯等旗共派兵六千俱令环绕邉汛驻备形胜之地又令归化城两旗派兵一千屯驻城内以备紧急调遣今既传闻厄鲁特发兵二支一支从阿尔泰之后攻昆都伦一支从达尔汉亲王旗分之北前进应较去嵗所发之兵量减其半仍令前所派领兵王贝勒台吉等照常备之八旗游牧之地所有察哈尔兵内不论防军骁骑选人材健壮者一千备之得
　　防着各在家预备以候调遣
　　九月庚申尚书吉尔他布等归奏喀尔喀驻牧邉境情形时吉尔他布等奉
　　命至顾尔班格得尔古之地分遣理藩院员外郎常夀户部郎中毕力克兵部郎中巴扎尔等往查喀伦内苏尼特等地方所驻喀尔喀汗济农诺顔台吉等游牧处水草俱善内地蒙古水草亦不至匮乏偷窃小盗或时有之吉尔他布等具疏奏
　　闻
　　上以盗窃时有皆本管人员怠玩所致着兵部严行禁
　　约
　　十月辛未
　　命科尔沁土谢图亲王沙津等以法度训谕喀尔喀
　　诸部
　　上谕议政王等曰喀尔喀入降者饥困已极自相劫掠若不速置扎萨克遣贤能蒙古王台吉等晓示法度收集离散将益至泮涣尔等其确议以闻议曰喀尔喀败散之后陆续来归
　　皇上俯视中外一体给以米粮牲畜俾得其生诚如天之仁也复以喀尔喀散亡之余若无法度任意
　　妄行必益至离散预为筹度
　　圣谕周详皆宜钦遵而行喀尔喀扎萨克内有已至者有未至者除左翼土谢图汗折卜尊丹巴墨尔根济农罗卜臧台吉等分编旗队之处暂置不议外左翼车臣汗协理纳木扎尔额尔德尼济农盆楚克伊尔登济农车臣伊尔登济农洪俄尔带青台吉车卜登额尔克台吉信顺额尔克带青诺顔所属敖巴额尔克阿海台吉右翼白苏特察罕巴尔诺顔车臣台吉额尔德尼哈滩巴图尔台吉等皆大台吉也俱宜授为扎萨克仍存其喀尔喀名号又陆续来降喀尔喀沙布隆库图克图所属阿尔达儿诺尔卜等扎萨克俱未到各随彼所愿归旗分收附俟扎萨克到日再议至土谢图汗所属齐巴克台吉之伙伴等皆令并与土谢图汗及信顺额尔克带青诺顔其车臣汗之信顺额尔克带青诺顔等俱照四十九旗编为旗队于隂山后各旗蒙古贤能都统副都统长史叅领之中毎一扎萨克选二人与派出之蒙古王等带去令其驻扎彼地以来年草青时为期指示法禁如四十九旗一例施行喀尔喀所居遥隔应以车臣汗为两路信顺额尔克带青诺顔为一路敖巴额尔克阿海台吉察罕巴尔诺顔为一路车臣台吉额尔德尼哈滩巴图尔台吉为一路遣行此所遣蒙古王台吉等与理藩院大臣官员职名伏候
　　上裁其防出之大臣台吉官员等至彼处明谕扎萨克等限来秋各将散失之人尽行收集若过期即给与收养之旗分倘仍有应授扎萨克者即会同扎萨克等授为扎萨克列名奏
　　闻该衙门注册其车臣汗之信顺额尔克带青诺顔等向系扎萨克伊等所属后授小扎萨克如有大事仍令禀闻完结右翼扎萨克察罕巴尔诺顔额尔德尼哈滩巴图尔车臣台吉等其旧扎萨克未到伊等事件即令伊等自行完结议入
　　谕曰车臣汗之两路着为一路遣土谢图亲王沙津台吉阿拉卜滩台吉巴忒马什侍郎温达去信顺额尔克带青诺顔敖巴额尔克阿海台吉为一路遣达尔汉亲王诺内台吉毕力克图台吉德木楚克郞中布顔图马廸去察罕巴尔诺顔车臣台吉额尔德尼哈滩巴图尔台吉为一路遣台吉多尔济思希卜台吉吴尔图纳苏图副都统马什侍读学士达虎郞中巴扎尔去
　　赐喀尔喀勅曰朕统御宇内抚育万邦率土人民皆我赤子倘一夫失所朕心恻焉虽穷荒异域之民亦必抚养使之各得和乐此朕本意也前闻尔喀尔喀两翼之汗济农诺顔台吉等互吞属裔不相亲睦恐兄弟不和异日必致有侵凌之祸特遣尚书阿尔尼台吉巴忒马什等会盟令尔兄弟誓和后果以不和之故与厄鲁特噶尔丹交恶相攻尔为所败弃其妻子土地属裔牲畜廹而来归朕念尔厯世诚心职贡不忍尔之散亡安插于喀伦内外赈其穷饿令尔汗济农诺顔台吉等安集如故以车臣汗之子袭其汗号朕暂留尔等收集散亡俟厄鲁特事定之日仍归故地驻牧今见尔等并无法度不能约束以强凌弱自相劫夺倘不速行晓谕定法督察则汝现在人民益至离散矣是以将车臣汗旗下纳木扎尔厄尔得尼济农盆楚克伊尔登车臣伊尔登济农洪俄尔带青台吉车卜登额尔克台吉信顺厄尔克带青诺顔旗下敖巴厄尔克阿海台吉右翼白苏特查汉巴尔诺顔车臣台吉额尔德尼哈滩巴图尔台吉等增设扎萨克收集离散之众分为旗队以便督察禁止盗贼妄行教以法度特令土谢图亲王沙津达尔汉亲王诺内台吉多尔济思希卜等赍勅谕扎萨克王等旗下都统副都统长史等官每扎萨克着二员驻至来年草青之时示以规模安插前去尔等自今以后果能钦遵朕防谨守法度冦盗不兴祸乱不作尔等遗民渐次得所庶不负朕抚育归降爱养羣生之至意
　　乙酉尚书阿尔尼自厄鲁特归覆
　　命阿尔尼奏言臣等八月初七日抵厄鲁特噶尔丹
　　之地颁
　　勅书赏物毕臣等与噶尔丹行抱见礼旣坐问【臣】阿尔尼曰公即来盟喀尔喀七旗之尚书耶曰然又问云闻尔去岁往色棱格地方以何事而去亦有兵否【臣】答曰俄罗斯察罕汗奏请东方邉境之事当何地会议
　　圣上遣我往谕以色棱格地方会议所携兵仅及二千而已中途值汝厄鲁特与喀尔喀之乱
　　圣上闻之念厄鲁特喀尔喀交战我等经行汝等必各疑为援兵故令驻境上今年复遣议此事语毕乃飨臣等本月十八日噶尔丹招臣等入其庐屏人言曰
　　圣上洪仁恵育羣生欲使协和共享升平我亦与其中
　　也我身安乐之防孰者为善伏祈
　　圣上指示愿得遵行但折卜尊丹巴土谢图汗等首作祸乱无故起兵杀扎萨克图汗及得克得黑墨尔根阿海违
　　圣上之防意前此再三陈奏为此两人耳臣等答之曰折尊丹巴土谢图汗等穷廹亡命来归我
　　皇上为统驭天下中国之主此一二人之命有不思生
　　全之者乎至尔屡次章奏
　　圣上明鉴乆已晰彼之曲谅尔之直始降
　　勅书谕止战争仍归和好尔又何必屡以此事为言耶二十二日噶尔丹遣丹济喇及格罍古英以覆奏疏授臣臣等诘之曰达赖喇嘛使人及伊拉古克三库图克图等亦为此事将至亦此语覆之抑或有他语乎丹济喇以其汗之言来覆曰达赖喇嘛所言之事若与
　　圣上勅谕相同我自无他説也二十四日噶尔丹西向
　　游牧臣等越宿于次日起行而归得
　　防厄鲁特喀尔喀皆职贡之国顷者两国交恶相攻朕不忍见伊等无知争杀不得安生特遣大臣开导晓谕仍前和好今噶尔丹称圣上洪仁恵育众生欲使协和共享升平我亦与其中圣上指示愿得遵行已具悉矣所司知之
　　十一月丙辰
　　命厄鲁特额林宸台吉与韩都台吉同居时额林宸奏言我父楚呼尔吴巴什乃厄鲁特胡他盖图哈尔呼喇诺顔第三子也楚呼尔吴巴什生子五人长子班第为噶尔丹所杀次子阿南达三子罗卜臧库图克图四子劳章俱殁五子额林宸即我也来投
　　皇上我亲兄班第长子多尔济塞卜腾在噶尔丹所次子乃与巴图尔额尔克济农同居之韩都台吉是也康熙十五年噶尔丹伐我父楚呼尔吴巴什执之杀我亲兄班第分散我属裔监守我父子去嵗厄鲁特喀尔喀作乱交战守我之人乃我属下旧人为所分散者皆背噶尔丹而向我我得间而携我子弟台吉十余人弓箭手五百余人计一千余口来投
　　皇上我父不能得脱现在噶尔丹所我来至巴图尔额尔克济农额尔德尼和硕齐地方与我兄子韩都台吉同居安插何地作何措置伏候
　　皇上埀怜加恩
　　上曰额林宸台吉为噶尔丹所禁今逃出归降其令与韩都台吉等暂且同居并令约束其下毋致盗窃生事现今理藩院郎中桑格往审番人情事即将此事交与桑格
　　十二月辛未
　　遣使赍
　　勅谕达赖喇嘛时达赖喇嘛遣使善巴陵堪卜来贡
　　请
　　安且宻奏言我起行时往达赖喇嘛所未见谛巴出
　　语我曰达赖喇嘛令奏
　　圣上但擒土谢图汗折卜尊丹巴库图克图畀噶尔丹则有利于生灵此两人身命我当保全之奏
　　闻
　　上遣班杂尔拉木扎木巴额木齐格隆等赍
　　勅谕达赖喇嘛
　　勅曰朕恭膺
　　天命统御率土人民无分中外皆欲使之罢征息战各享安乐以免散亡诸处之民有困穷来归者必使之得所初无异视尔喇嘛承奉释敎济度众生朕与尔同一意也厄鲁特喀尔喀向于朕为职贡之国亦供奉尔喇嘛为施主闻两国交恶相攻朕与尔会同谕其罢兵使相和睦发勅遣使不啻再三此朕与尔念厄鲁特喀尔喀相攻必有一家败亡失所而欲止其战争同归于好原非有偏狥一家之意也后厄鲁特喀尔喀不从朕与尔之防竟至交战喀尔喀败穷极来归朕受之安插邉塞内外给米粮牲畜以济其困若等如往归尔喇嘛想喇嘛亦必如是以养之也今尔喇嘛所遣使人善巴陵堪卜奏称尔之言曰当擒土谢图汗折卜尊丹巴库图克图畀噶尔丹伊等身命我当保之凡作君作师者济穷继絶乃不易之常经今如擒土谢图汗折卜尊丹巴库图克图而畀噶尔丹是偏于一家矣朕与尔向来欲厄鲁特喀尔喀相与和好之意安在乎朕与尔向来之意举无所偏庇是以屡屡遣使往谕即今亦仍冀其和好也目下朕遣尚书阿尔尼使于噶尔丹据其所奏言噶尔丹败于策旺拉卜滩下人散亡略尽又极饥窘至以人肉为食喇嘛使人亦曾到彼想亦闻之耶倘噶尔丹甚不得已而来归朕朕亦当受而养之使得其所有执之以畀其仇者乎朕抚视万邦有如一体意无偏狥者如此尔喇嘛行事利济众生想善巴陵堪卜所奏未必为喇嘛之言如果喇嘛之言何以不具疏来奏乎朕心疑之特撰勅遣询着将此项原由明白具本回奏
　　丙子
　　命厄鲁特噶尔亶多尔济为诺顔噶尔亶多尔济奏
　　言蒙
　　圣明轸念鄂齐尔图汗赐罗卜臧滚布游牧之地正将迁移闻喀尔喀厄鲁特交乱兴戎因率兵前往未能全徙出征还罗卜臧滚布身故蒙
　　圣上遣官二员赐罗卜臧滚布浩荡之恩又恐人民散
　　亡授我为诺顔
　　圣主恩纶下颁如日重升不胜懽忭但地方逺隔且去年遭遇旱灾牲畜倒毙人民困苦难以迁移伏祈
　　皇上鉴恤理藩院议以噶尔亶多尔济止令统辖罗卜臧滚布之众并未授为诺顔乃奏内自称诺顔不合其贫民应遣官往查再议得
　　防噶尔亶多尔济着授为诺顔遣达虎前往传防并查看贫民






　　圣祖仁皇帝亲征平定朔漠方略卷五
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方畧卷六
　　康熙二十九年正月庚申
　　遣官赈喀尔喀时土谢图汗以所部六千余人乏食
　　请赈部议不许
　　上特命给以独石仓粟戸四斗遣理藩院及尸部司官各一员会同土谢图汗监视散给自后车臣汗折卜尊丹巴库图克图等乏食来告者前后千万计
　　上皆命按口量给之
　　辛酉
　　遣侍郎温达觇噶尔丹情形时因噶尔丹肆掠喀尔
　　喀
　　上命理藩院侍郎温达至喀尔喀墨尔根济农所确觇
　　噶尔丹情形
　　三月癸巳
