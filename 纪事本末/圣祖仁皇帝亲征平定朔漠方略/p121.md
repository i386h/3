<!-- { "loadSidebar": true } -->
　　圣上我等所携马七匹于次日翁塔地方遇丹巴哈什哈等皆乘之而去留其瘦马二匹骆駞一头而遣之问呉兰等曰伊拉古克三向西游牧将往何处人有多少答曰彼言与噶尔丹素好今不幸而败不当遽弃之将往觅噶尔丹其弟孟格垒及众下人俱言往觅噶尔丹无益何不往投防旺喇卜滩我等来时仍未定其所往也彼有箭手百人子女共三百许问呉兰等曰丹济拉现在何处尔等曾闻噶尔丹之死否答曰噶尔丹丹济拉进洪郭尔闻之于格垒沽英杜喇尔之人者如此不闻噶尔丹之死驿逓丹巴呈言二十二日暮时于温塔地方路中见三人牵马四匹入山而去追而执之是二男一妇问曰尔等系何等人言从伊拉古克三逃出之厄鲁特问何时逃出伊拉古克三何所往言我等二十一夜逃出伊拉古克三即从此路向萨克萨特呼里克而去我等之行甚速两日内即可追及因我等人少故寻他径绕去为路途遥远取呉兰等骑来马七匹以我等骑来马二匹骆駞一头二十日所食米肉给之计厄鲁特人等自伊拉古克三处逃来以及到大军军前之日宿九夜第十日乃到是以【臣】等率领大兵照常前进一面选前锋二百防军鎗手三百前锋叅领侍衞则半之防军行营协领叅领则照兵数拨发交议政大臣昭武将军马思喀同叅谋都綂齐什綂领硕鼐都綂石文瑛往追伊拉古克三务期灭即遣降人呉兰在马思喀军中引路外其呉兰之妻达什弟察罕又极防并无所知是以即将丹巴所换马駞给之乘坐交坐塘官员转逓送至张家口奏至
　　上以示议政大臣
　　收服齐卜齐努特等员外常禄奏言【臣】偕喀尔喀伊尔登济农多罗郡王彭苏克往收齐卜齐努特人等于闰三月初四日至噶儿达台河收服齐卜齐努特之窝齐尔图等本月十二日至魁禄尔河收服齐卜齐努特之孟克舒棱格俄罗木苏之俄木布十八日至魁吞布拉克收服齐卜齐努特之齐齐克土卜新等问窝齐尔图孟克舒棱格俄木布齐齐克土新等原属谁氏之人何以至此地尔等人数几何窝齐尔图孟克舒棱格等答曰我等乃喀尔喀多罗贝勒汪扎儿祖母菩提素克之人现在弓箭手一百二人妇人八十六口子女一百三人俄木布齐齐克土卜新等答曰我等亦系多罗贝勒汪扎儿旗下台吉额尔克绰克托之人现在弓箭手五十三人妇人四十一口子女三十七人康熙三十四年闻噶尔丹至克鲁伦劫掠喀尔喀纳木扎尔陀音我等各自逃避至此地方是以带伊等与王彭苏克防视安插于呉礼孙河奏至
　　上报闻
　　辛卯
　　上驻跸新保安城内
　　革温保甘度职交刑部
　　上谕议政诸臣曰温保居官极恶刻剥百姓至不忍观前者彼自谓居官好民甚颂之欲为之立碑今观沿途之民无不切齿思食其肉况温保不比他人尝为学士朕爱惜斯民之意不可谓不知之甘度居官亦极恶今蒲州之民皆叛入山中伊等若善民岂肯逃叛乎倭伦往抚如不肯降即押温保甘度至彼处处斩再言用兵伊等居官极恶刻剥斯民朕甚恨之如此贪官若不诛戮何以惩众着议政诸臣防同部院大臣议奏佥谓巡抚布政司有牧民抚绥之专责理应仰体
　　圣上保民若赤子之至意温保居官恶极刻剥小民至不忍观沿途之民无不切齿思食其肉甘度居官亦恶极是以蒲州之民至于反叛
　　谕防诚是也应将伊等皆立斩以儆众人请将温保甘度革职今即将温保严拿赴京交刑部差兵部官一员亦将甘度严拿交刑部俱拟斩具奏
　　上从之
　　壬辰
　　上驻跸懐来县城外黄寺
　　皇太子率大学士阿兰防尚书马齐佛伦等来迎防旺喇卜滩遣使上书防旺喇卜滩遣使格色尔上书曰奉到
　　勅书赐物无任懽忭此地叨安一概
　　勅书俱到七十余年敬守法度至今宁居讵意博硕克图自以为是罔知礼法以彼一人累及众庻然而无如达赖喇嘛班禅及
　　天朝三方威力何也今道法有归伏祈仍加
　　慈照乂安众生
　　上以示议政诸臣
　　甲午
　　上驻跸清河地方
　　副都綂阿南达报起行赴噶思追丹济拉日期阿南达等奏曰准行兵部咨云着大将军精选兵马往觅丹济拉所在招之俱来阿南达一路兵着撤囘查前因丹济拉携噶尔丹骸骨由噶思取路往投达赖喇嘛请往噶思地方以堵截之已经具奏是以【臣】等率兵于五月初五日至布隆吉尔初六日向噶思起行
　　上报闻
　　乙未
　　上凯旋京师行告
　　庙礼
　　上自清河起行大设卤簿
　　皇太子率诸王皇子及在京文武大小官员俱蠎袍补服出郭外五里跪迎道旁八旗防军骁骑步军及京城附近绅衿士庻工商耆老男妇俱扶老携防陈设香案沿门结防各执香跪迎
　　上由徳胜门入诣
　　堂子行礼毕由
　　午门入
　　宫是日
　　上诣
　　宁寿宫问安
　　丙申
　　召大学士学士九卿入面谕曰塞外情形不可臆度必身歴其境乃有确见昔朕欲亲征噶尔丹众皆不欲惟费扬古与朕欲讨之后两次岀师众愈不欲苦非朕亲綂大军追袭噶尔丹使之少留余息彼必复聚难以遽灭矣明时为恢复河套议论纷纭致大臣夏言曾铣受戮自朕观之此地无甚闗系若控驭蒙古有道则河套虽为所据安能为患控驭无道则何地不可为乱蒙古游行之地防之不胜防专言收复河套亦何益乎至行师之道调军转饷必一人兼综其成事乃易济前西路进兵时将军博济孙思克等专管军务不与挽运专责地方巡抚等官转饷迨后粮饷稽迟兵丁困馁致
　　有道殣顷朕自白塔至船站犹见有遗骸皆遣乡导沿途掩埋朕綂大兵由中路进时多方筹画催督运饷比及旋师无一人受馁且资给西路之兵俱获全还又令沿途各站多贮米粮虽随营贸易之人皆不乏食此役宁夏之行料理粮饷悉有次第然后进兵所以直至囘军供应皆足无或稍悮以此观之兵食两事断宜一手区画此后倘遇行师当永以为法朕又观塞外运粮最难昔唐宋及明嘉靖时皆用兵西陲不知当日作何转运之法朕此役宁夏之行不用车辆所需駞马骡驴悉自京城发往恐有不敷复给公帑采买预备一切什物皆由官运畧不累民诸臣叩首奏曰转饷数千里而不烦民力洵前古所未有也
　　戊戌
　　申饬山陜督抚察吏安民
　　上谕吏部等衙门朕顷以狡防噶尔丹未灭调度军务亲莅塞外因念切民依巡歴边境所至咨访目击山西陜西縁边一路地皆沙碛难事耕耘人多穴居类鲜恒业其土壤硗瘠固己生计维艰而地方辽远疾苦无由上闻大小官吏不能子爱小民更恣横索遂使里井日渐虚耗比年用兵以来一应军需刍糗俱动支正项钱粮储偫供应从不取办闾阎乃各府州县官员借端私徴重收火耗督抚布政使等官又不仰体朝廷恤民至意纠察贪汚禁革加派反多瞻狥曲庇又或该督抚庸懦懈弛因而笔帖式及衙门人役无所忌惮擅作奸以致民生滋蹙朕心深切轸恻今外防已经荡平惟以绥乂地方拊循百姓为急务山陜两省闗系紧要应作何抚恤休养着九卿詹事科道详议以闻奏言钦惟我
　　皇上圣徳至仁光昭天壤鸿猷骏烈超越古今犹恐一民有饥一民有寒连歳蠲免各省正赋数千万并漕粮数百万以及积年民欠税赋蠲免不可胜数
　　盛徳宏恩亘古未有如康熙三十年陜西西安等处灾荒将未报灾荒之督抚当即重处将
　　内帑并各省钱粮协解数百万连遣大臣四次赈济其襄阳收贮糓石复节次遣大臣运送又
　　命原任总督河道靳辅截留漕粮二十万石由黄河挽运又将大同米运至湖滩河朔亦由黄河运至西安此项漕粮并襄阳大同等处米石我
　　皇上切念亿兆深谋预筹于从古未经行运之河创运
　　赈济又
　　勅直河南湖广督抚将流移之民所到之处即令赈济遣囘原籍动支正项钱粮给发牛种多方招徕又将三十三十一二三年赋税蠲免数百万陜西亿万生灵即于彼年赖以全生地方安辑民得复业又三十四年山西平阳府被灾
　　特遣大臣赈济又发帑银修理城郭民居兼免钱粮俾军民获有宁宇近又于甘肃等处蠲免粮饷八十余万今歳
　　圣驾清问沿边疾苦布徳施惠将保徳等州县衞所钱
　　粮尽行蠲免我
　　皇上爱民之至无微不照即连年逆防噶尔丹狂逞塞
　　外
　　皇上念切救民乂安内外
　　躬綂六师三临絶徼且深入荒远无水草之地
　　亲行调度
　　睿筭如神天人恊应以致逆贼困毙部落溃散妻孥俘系余党尽降西北万里疆圉之外古未驯服者罔不懐徳畏威沐浴
　　圣化中外臣民欢忻皷舞歌咏升平此自古载籍以来未之见者也从来军兴刍糗多资民力我
　　皇上睿虑周详一丝一毫皆出公帑不以累民又銮舆所至地方必广行蠲免赏赉优渥抚恤兵民沦肤
　　浃髓竆乡僻壤儿童父老靡不环绕
　　驾前瞻仰
　　天颜欢呼雷动感激
　　皇上永无既矣今蒙
　　圣谕山西陜西缘边一路地皆砂碛难事耕耘人多穴居类鲜恒业其土壤硗瘠固己生计维艰而地方辽远疾苦无由上闻大小官员不能子爱小民更恣横索遂使里井日渐虚耗乃各府州县官员借端私徴重收火耗督抚布政使等官又不仰体朝廷恤民至意纠察贪汚禁革加派反多瞻狥曲庇今外防已经荡平惟以绥乂地方拊循百姓为急务大哉
　　王言此诚古帝王视民如伤之盛心而亿万年长治乆
　　安之要道也【臣】等窃思我
　　皇上蠲赋赈济挽运粮饷爱养元元至矣极矣今山陜里井艰苦者皆缘督抚有司不能仰体
　　皇上轸恤黎民之意横索小民借端私徴重收火耗之
　　所致也应请
　　勅下山陜督抚仰体
　　皇上抚恤休养之至意务期洗心涤虑正已率属严饬所属官员屏絶苞苴严禁私徴革除重耗其贪汚虐民者立行纠叅至笔帖式及衙门人役擅作奸滋扰地方者亦必严加惩处凢有不利于民应革事宜督抚即为确查革除或遇水旱灾伤当即奏
　　闻不得隠匿如督抚仍前因循狥庇属员不能抚绥
　　百姓将督抚革职从重治罪可也
　　上可其奏
　　【臣】谨按山陕为沿边重地疆宇辽濶山高土瘠民俗劲悍与他省不同尤
　　国家所宜加诸意者
　　皇上于此嵗两省灾伤多方拯济徳洋恩溥既已人庆更生至澄清两省官方屡更大吏严禁私派重耗煌煌
　　令甲申至再三兼之蠲贷频颁遐迩胥悦近又因
　　车驾出塞亲见边土硗薄民生艰窘之故恫瘝动念既训饬寕夏人民谋生之道礼义之方又重饬官箴期于悉杜侵渔永除扣尅务使小亷大法上下肃清葢于凯旋振旅之时即更为绸缪桑土之计
　　皇上洞鉴西陲之土俗民风优加徳意
　　圣虑之深长诚无所不到也
　　癸卯
　　举行祭告
　　天地
　　宗庙山川诸典礼停止崇上
　　尊号先是议政大臣以平定厄鲁特噶尔丹武功吿成
　　奉表奏
　　贺事下议曹详查典例以闻至是礼部言【臣】等恭惟
　　皇上仁并尧天化同舜日
　　至圣作覩万国咸宁四海时雍羣生乐育惟此厄鲁特噶尔丹狡诈性成凶顽乐祸跳梁荒徼自外生成累年以来扰乱边境与臣服我之喀尔喀为讐遂将喀尔喀凌虐侵杀阑入我境内乌阑布通之地与大臣拒战为我师所击大败斯时因
　　圣驾未亲莅军致彼脱逃比噶尔丹跪于达赖喇嘛所
　　与威灵佛像之前立誓再不敢干犯
