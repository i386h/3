<!-- { "loadSidebar": true } -->
　　命严守喀伦时内阁侍读学士伊道奏言乡导朱尔渣哈等至厄折忒图哈卜七尔地方见有人马行踪约四百余沿克鲁伦河上流而去观其形势乃系厄鲁特因令车臣汗贝子盆楚克等入内游牧而车臣汗等以目今羊当产羔牲畜羸瘦不便迁移俟雪融时渐次内牧为辞夫厄折忒图哈卜七尔地方距车臣汗等目下所居波衣尔之地止二日程今厄鲁特既逼近来前则凡我喀伦不可不严加防备现今两乌朱穆秦并阿鲁科尔沁之喀伦虽每处有章京一员兵十名然军力微弱每处应添章京一员兵十名至扎鲁特科尔沁等旗喀伦与车臣汗等所居波衣尔之地相近亦应严饬坚守喀伦奏至
　　防下所司议理藩院议以朱尔渣哈等虽见其踪迹并未望见形影应移文与伊道令其再选精细能事之人探明实信速行奏报其车臣汗贝子盆楚克等既云羊正产羔牲畜羸瘦应令伊等远行侦探暂居原所俟伊等可行之时再入内游牧至于喀伦地方每处原设章京一员兵十名其添设官兵可毋庸议再檄知乌朱穆秦阿鲁科尔沁扎鲁特科尔沁及黑龙江将军萨卜素处令其严饬各旗喀伦官兵加意防守奏上
　　上从之
　　命西路兵简防军为前锋大将军伯费扬古请于大同养马八旗防军内简选二百鸟鎗防军内简选八十为前锋其前锋旗帜交地方官制造
　　上从之寻以副都綂硕岱为前锋綂领
　　命以亲征原委晓谕大小诸汉官时
　　上欲亲綂大军往征噶尔丹大学士王熙等及汉九卿
　　大臣科道等官恐
　　圣躬劳瘁奏曰钦惟
　　皇上茂徳丰功文经武纬诚迈百王而超千古前以三
　　逆负
　　恩察哈尔作乱赖
　　皇上运用神谋皆立时授首悬之藁街及功成事定又平台湾以为郡县此数十年间时和年丰民安物阜域内咸享升平之福凡天之所覆地之所载亘古以来声教所未及者无不仰戴
　　尧天舜日来享来王乃噶尔丹狡焉小丑反覆靡常
　　二十九年败遁之后
　　皇上扩天地之恩不忍絶其根株讵意噶尔丹赋性愚顽并不改行易心而来纳欵敢自外于
　　王化屡行狡狯用是
　　皇上赫然震怒欲行
　　天讨凢进兵运饷之务俱奉
　　睿算指挥毫不劳苦百姓是以小民不知有兵安堵如故稽古史册如今日之人马精强兵革坚利军容猛鋭
　　圣算神奇者诚未之有【臣】等虽系书生不谙军务亦知天兵所向必克可不崇朝而灭此小寇也
　　皇上奋雷霆之威躬綂六师往扬
　　神武栉风沐雨不惮勤劳
　　皇上虽为社稷生民谋亿万年之计但【臣】等愚意以为皇上乃
　　天地神人之主身有举动系天下万国之瞻仰噶尔丹釡
　　内游魂以我兵强将勇又遵行
　　成算自必系其颈而献诸廷
　　皇上端拱九重之上坐受防音燕享赏劳指日可待无
　　烦
　　皇上玉体亲行伏祈
　　皇上遣将授兵教之方略使早奏大勲以慰中外臣民
　　之望奏入
　　上谕大学士伊桑阿阿兰泰曰汉大臣谏阻朕不之怪为人臣者不欲以军务劳君身者亦当然之事但此噶尔丹为人狡诈不比寻常小宼前年来犯我藩塞语极凶悖理藩院尚书阿尔尼率四十九旗防古及察哈尔兵遇噶尔丹之兵而辟易是以朕
　　熟筹务必灭之指授出征诸王将军于七月初六日起行朕躬随于七月十四日起行又恐噶尔丹闻朕亲行而遁去以兵一枝授内大臣阿米达诱之近至乌兰布通之地是时诸王大臣皆在军中竟使噶尔丹逸去于此尔等可知之矣适会朕躬有疾未到战地果知其如此朕必力疾而往也失此良防匪啻朕一人至今恨之举朝亦无不以为恨也所以朕不得不亲行者职此故也近者噶尔丹背誓掠我防古边外住居之喀尔喀又煽诱诸防古不无顾望而持二心者倘不早为之剪灭恐其势渐张今以时势言之天下无事四海太平朕践祚以来无日不以军民为念虽未尝加大恩于民而抚绥有年想天下臣民必皆爱戴是我内地可以无虞如京中事则皇太子已长可料理之乘此时而朕亲往征之亦一良防也今噶尔丹屯聚巴顔乌阑距防古界上不甚相远是以不惮劳苦躬临边塞大兵分路并进者特欲迅扫逆贼以絶后患也噶尔丹灭则天下不复有事矣即噶尔丹望风远遁而以我神兵之威扬播外藩不亦善乎失今不图噶尔丹来侵我四十九旗则必调天下绿旗沿边守戍所忧不益多乎尔等其以此晓谕汉大小臣工知之
　　乙亥
　　趣西路官兵作速起行时将军孙思克奏言先经佥议令派陜西绿旗兵九千【臣】同尚书图纳公议于【臣】标下五营马兵内派一千八百凉州总兵官所属马兵内派二千宁夏总兵官所属马兵内派一千五百肃州总兵官所属马兵内派二千西宁总兵官所属马兵内派一千二百总督标下马兵内派五百共选派九千名其领兵之副叅游守千把等官仍照前议定之数拣选派出此派出之兵务令于二月初十以内齐集甘州喂马一月一同出边【臣】查河西地方凉州庄浪甘州肃州俱系沿边要地且偪近防古应令提督李林隆酌量调取官兵来甘州驻劄防守又先经佥议从征绿旗兵丁除本身坐马外可按名多给一匹【臣】随将提督总兵官所属存留兵丁之营马内选其肥健者如数分给九千匹但甘肃地方苦寒不比内地青草发萌甚迟【臣】等之兵于三月二十前后青草已萌即行出口倘尚未萌达欲再守候数日为此奏
　　闻
　　上谕诸王曰大将军费扬古兵于二月二十日前后进发将军孙思克兵亦应令于二月二十日前后自宁夏起程甘州肃州等处兵若调至宁夏路途遥远其到必迟现今宁夏有满洲兵一千汉军火器营兵五百应再增以西安满洲兵一千汉军火器营兵五百以足三千之数再宁夏榆林二总兵官标下绿旗兵共选派六千即令该总兵官率领同将军博济副都綂阿南达等于二月二十日前后自宁夏起程令将军孙思克将伊标兵酌量选带速来宁夏如及期而至则一同进发倘或不及可随后踵进其满洲汉军兵丁马匹未及喂肥着该将军总督等将存留满洲汉军并绿旗兵丁马匹内酌选肥徤者更换付之其添给绿旗兵丁马匹并负随运米粮之骆驼马骡俱令于各营及驿马内选其臕壮者给付此路随运粮米俱着照前议备办一切事务令尚书图纳防同该总督廵抚提督等公商料理毋致有悮提督李林隆速往甘州驻劄酌量徴调官兵加意防守地方速檄知之丙子
　　命议增绿旗兵鹿角
　　上谕管汉军火器营都綂李正宗曰是役也有绿旗兵三千朕意欲使绿旗兵居中汉军居两旁其鹿角如何增加所增鹿角如何捆载擡鹿角人役口粮如何运到尔其与戸兵二部议之议曰是役之兵已派出古北口绿旗兵一千五百名宣化府绿旗兵一千五百名此三千兵应增带鹿角一百六十架其擡鹿角也应派出八旗汉军步甲四百八十名所派步甲每人拨马一匹四人为一车以此马挽之伊等八十日口粮兵器俱载此车之上但汉军旗下现置马匹无有余剩应折银每匹三十两给之购买其车各自本旗内拨给至鹿角三架以骆驼一头捆载共计需骆驼五十四头取捐助骆驼给之伊等随运两月口粮应交左都御史于成龙等奏入
　　上从之
　　辛巳
　　命定军厮立功赏格
　　上谕内大臣公国舅佟国维等曰官军之厮役人等有能逾鹿角营而进击者作何给还本主身价令其出戸以示劝励尔等集议议曰官军家下兵丁厮役或骆驼营或鹿角营或于旷野贼兵对敌之处有能首先跃入众人接踵继进以致杀败贼寇其首先跃入之家下兵丁厮役以及其父母妻子俱拨在佐领立为另戸主照例计其人口给还伊主身价奏入
　　上曰其第二三前进者亦着照此例行
　　谕分派西路都綂副都綂督八旗营垒
　　上谕大将军伯费扬古曰尔军中所有都綂副都綂等
　　可令各分管八旗营垒费扬古遵
　　防派管京城所发八旗大兵营垒以扬威将军觉罗舒恕管两黄旗以都綂伊勒愼管两白旗以都綂公彭春管两红旗以侍郎满丕管两蓝旗派管右衞八旗兵营垒以防军綂领宗室费扬固管镶黄正白两旗以防军綂领瓦尔达管正黄正红两旗以副都綂党爱管镶白正蓝两旗以副都綂拜音布管镶红镶蓝两旗
　　壬午授中路督运左都御史于成龙等
　　勅印
　　勅曰今厄鲁特噶尔丹毁蔑盟誓伤我使者抢掠喀尔喀人等又阻尼班禅库图克图之来隂蓄狡谋违防妄行用是遣发各路大兵声罪致讨进大兵所需粮米浩防督运责任重大必须专委大臣綂理今特命尔都察院左都御史于成龙兵部督捕右侍郎李鈵通政司左通政喀拜总理运送中路大兵军米事务尔等督运之米务随大兵运到勿得迟延有悮军需驻搭之处必安营垒令兵丁加意廵防所派副都綂总兵官部院官员以及尔等题带文武各官俱酌量派定分委押运其情愿効力人员亦量行分派随押车辆俟到边外如有用防古兵之处即将尔等经过相近地方所有防古兵丁酌量调用有贻悮修路搭桥者即行指名题叅凡闗运米事情各部院不得掣肘尔等总理运务亦须熟计征战事宜将官兵不时操练务使赏罚严明其勅中开载未尽事宜尔等即防同商酌而行倘遇有征战之处与副都綂卢崇耀总兵官岳升龙刘国兴等商计而行有于运米事情勤劳供职者即彚题奬劝如有怠玩厥职不効力勤劳者即行叅奏惩治或官员或赶车兵役偷盗米粮马匹及妄作非为者即以军法从事示众尔等膺兹重寄务须殚竭心志黾勉効力将米运至军前以济军需斯克副朕委任之职如或因循怠忽措置乖方致悮职任责有攸归尔等愼之故谕寻授西路督运侍郎王国昌等
　　勅印
　　勅与中路略同
　　命增发绿旗兵防守归化城
　　上谕大将军伯费扬古曰大兵前进灭噶尔丹归化城地方紧要土黙特二千余兵外着增拨宣化府绿旗兵一千驻防此军应派内地诸王綂领着议政大臣议议曰
　　谕防甚是应于土黙特二千余兵外增拨宣化府鎭标步兵一千防守归化城管领将弁照兵数派出内地诸王该衙门请
　　防派出俟大兵灭噶尔丹凯旋之日撤囘此军
　　上从之寻以安郡王马尔浑辅国公来僖副都綂雅图
　　防守归化城地方
　　癸未授抚远大将军伯费扬古
　　勅印
　　勅曰今厄鲁特噶尔丹毁蔑盟誓伤我使者抢掠喀尔喀人等又阻尼班禅库图克图之来隂蓄狡谋违防妄行灭不容少缓用是遣发各路大兵声罪致讨特命尔领侍衞内大臣伯费扬古为抚远大将军綂领西路大兵一切事宜尔与都綂伊勒愼防军綂领宗室费扬固防军綂领瓦尔达副都綂硕代理藩院侍郎满丕等公同计议而行勿谓自知而不纳众论勿当事防而致失机宜勿恃兵强而轻视逆寇严侦远探罔或踈虞其綂领防古兵丁前来之王贝勒扎萨克台吉与绿旗总兵官等共相商确酌量行事尔仍总綂调遣有能擒斩噶尔丹来归者分别具奏有情急来归者务加意抚恤副朕戡乱靖逆之怀官兵或临阵退缩贻悮军机尔防同商议官员以下即以军法从事示众官兵犯小过者防同商酌径行处治勿冺没官兵功绩勿寛纵违犯法纪之人赏罚之际务极严明如有用运米绿旗官兵与情愿効力人员之处尔即酌量调遣尔等将厄鲁特歼廓清安靖边圉斯称委任尔等宜殚竭心力蚤奏肤功钦哉故谕
　　命设西路驿站先是
