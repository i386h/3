<!-- { "loadSidebar": true } -->
　　上谕皇太子曰前尼麻唐库图克图等到其中情由彼甚秘宻未经开明今事悉昭著故详开始末尼麻唐库图克图到后朕念达赖喇嘛旧好体其秘宻之意将第巴奏章及所献达赖喇嘛之像于原封上在伊等前加封押以钤记遣主事保住赍勅往谕第巴二十八日引见二十九日起程之后司务英沽还奏言达赖喇嘛身故之事西北之人俱已尽知是日阿南逹又奏言善巴陵堪布遣人致书于噶尔旦多尔济令其缮修器械来赴青海之盟如此则朕虽欲为逹赖喇嘛秘宻其事亦徒然耳且以当诘之事甚多故追回尼麻唐库图克图诸人令诸臣传谕曰尔等秘宻之事朕念达赖喇嘛之情深秘之概不以之告人今尔使逹尔汉厄木齐等皆已传播遍处闻知朕独秘之何益之有尔等可与喇嘛等公同启封将奏章并逹赖喇嘛之像观之于是此地诸喇嘛同尼麻唐库图克图亲启封视之乃泥塑逹赖喇嘛之像其首离项堕在一旁是时诸喇嘛及众大臣凡共闻共见之人无不惊讶以为此事若伊等去后开之或于十月开之而见其如此岂不为我诟耻天心每与圣主符合正当尼麻唐去犹未远而英沽之事适到仍使其亲见此事始末则皇上之诚信及优待逹赖喇嘛之心亦昭著矣十六年以来假托逹赖喇嘛之言其事显露逹赖喇嘛果其有知亦当感戴圣上而不能不致憾于第巴也于此可以知第巴之肆恶于土白特国不必言矣葢无人不惊异者而尼麻唐库图克图軰心神失措蓦然倒地口不能言但自怅云此我軰不祥之兆也即上项情事观之此十六年间本朝出差之喇嘛軰欺诳本朝已极不足取信皆狥第巴无一实语其中丹木巴塞尔济坚称亲见达赖喇嘛尤为可恶皇太子可率理藩院官员将黙尔根绰尔济以下喇嘛等俱传集旃檀寺告之以其故挐丹木巴塞尔济并其徒俱禁理藩院中其两处所有房屋俱令封守可呵责黙尔根绰尔济及众喇嘛曰今年初一日朕躬及皇太子俱在彼问及黙尔根绰尔济倡言逹赖喇嘛尚在今何以实迹显露耶以此观之养犬尚能吠生人犹为有益养尔等喇嘛竟无所益并查此十六年来差赴西域之喇嘛逐一取供来奏诸喇嘛所作何状亦当寄闻上项情事令满大臣俱阅之敬请
　　皇太后安口奏大略以闻
　　以发大将军伯费扬古用剰银两仍留将军军前先是
　　上命发银五千两送至大将军费古所酌买皮袄牛羊等物颁给兵丁寻大将军分给兵丁讫军中俱有两月粮糗尚余银二千四百两以为应送交
　　右衞令西路同知唐凯收贮咨理藩院转奏
　　上谕曰此银仍留大将军费古所有用则用俟便檄
　　之是日
　　上谕皇太子曰朕至宁夏将十日矣每日筹画兵马粮饷之事略无刻暇途中晨则蒙雾露昼则冒尘沙口疲于督责手敝于辔防而来此数千里之外者亦为此噶尔丹一遗孽也朕于此时倘在京城非不能朝玩名花昼坐树隂以听鸣鸟热则息凉则行安乐为上也亦以此志欲展丈夫之心胸耳恐皇太子纯孝之人见花见鸟见鱼见兽必念朕砂碛穷邉之劳苦而恻然心痛也其勿为朕忧但日夜尽心于国家之事暇则观经史前代之得失以抒尔懐又
　　谕曰朕至此地即以仪器测騐较之京城北极低一度二十分东西逺二千一百五十里以此付安多照法推算原谓日食九分四十六秒乃是日大晴测騐之食九分三十防秒并不昏黒见星自宁夏视京师在正东而稍北初三日雨聊以寄尔知之其以告满洲诸大臣又沿途自定邉至宁夏皆砂碛无草咸蒿咸刺沙蒿度笈草之外皆鹻与咸宁夏四周皆稻田引黄河之水以耕不用栽挿地方水土不甚佳于人不相宜恐皇太子欲闻之虽无用而书此沿黄河邉外牧地甚佳故我军之马悉驱而牧之乃青草马可饱也
　　【臣】按自古圣帝明王未有不忧勤惕厉而能跻于郅隆者也尧曰我瘦天下肥大禹惜寸隂文王自朝至于日中昃不遑暇食皆是物也我
　　皇上子爱元元惟恐一人之不安耕凿乃以噶尔丹肆虐屡犯邉陲致我塞外人民每遭惊扰以故
　　赫然震怒
　　亲綂六师舍台沼禽鱼之乐任栉风沐雨之劳筹兵
　　措饷
　　旰食宵衣由是观之先圣后圣其揆一也伏读勅赐
　　东宫
　　上谕防逺情深
　　圣主明训诚可谓要而不繁矣
　　丙戌
　　多罗额驸阿喇卜滩奏报青海诸台吉受盟期约之事先是
　　上遣多罗额驸阿喇卜滩喇嘛商南多尔济内大臣杜思哈尔司业萨尔图员外二郎保等往说青海诸台吉来朝阿喇卜滩等奏曰阿齐滚布巴图尔台吉目今遣马穆特来请
　　皇上万安问之马穆特告曰阿齐滚布巴图尔台吉虽
　　未尝有决计归降来朝
　　皇上之言但宣
　　皇上恩防我台吉当无言不从也以此观之阿齐滚布巴图尔台吉已向我矣应先往阿齐滚布巴图尔所说之
　　上是之至是阿喇卜滩等奏曰【臣】等奉
　　防起行先遣国子监助教通奇塔特带来使马穆特往阿齐滚布巴图尔台吉所告之曰我遣使于防旺喇卜滩等处时尔遣人防送资助驼马以此我
　　圣上大加奨许差给
　　恩赐我等随至矣【臣】等于三月十六日至甘州十七日通奇塔特回覆云大臣之言俱已告阿齐滚布巴图尔台吉矣台吉云目今达赖喇嘛处遣绥本阿喇木扎卜为建塔之事于青海之察罕托罗海地方防盟我遣长子额尔徳尼额尔克往中途闻逹赖汗之子拉臧卓尼绰尔济等欲乗此防盟执我而兴兵是以退回我亦闻是语而与诸子商之因遣我次子盆楚克赴是盟盆楚克归告曰防盟之地拉臧言汝贰于我遣马穆特请
　　中华皇帝之安非叛青海乎我荅言遣马穆特者因圣驾近临宁夏故我乗便先遣人请
　　安则有之然我并未尝叛逹赖喇嘛之教也今我所遣马穆特若受其符信而来我等情甘认罪倘无符信则当何如以是荅之而归目下拉臧仍欲来伐我亦集吾人备之互设哨探尔以此往告尔大臣可也故【臣】等复遣通奇塔特亲身躧阅其互设哨探之地且告以我等随后即到阿齐滚布巴图尔台吉处之意臣等于本月二十一日出永固城界阿齐滚布巴图尔台吉即遣马穆特等来迎云我台吉遣我等来告大臣目下青海诸台吉方在疑我若大臣不临我地则羣疑当自息矣余皆如通奇塔特语是以【臣】等共议观阿齐滚布巴图尔台吉有畏惧诸台吉之状我若前往恐不利于彼况彼已系服从之人故【臣】等依其言不复亲往但遣员外郎二郎保往
　　谕给赏详视情形并騐伊等两家集兵之事二郎保通奇塔特等齐至郭满诺门汗庙追及【臣】等通奇塔特告曰我前至阿齐滚布巴图尔台吉所之时路旁有集兵之帐后往彼时所集人已撤其帐亦无矣以问之阿齐滚布巴图尔台吉告曰是月十九日拉臧遣使来告云请
　　圣上安青海诸台吉原欲防同遣使今巴图尔台吉独
　　自希宠遣马穆特请
　　安乃众人闲论之语何特推我一人我不之答而遣回矣二郎保告曰我于本月二十三日至阿齐滚布所彼云我当出庐外跪听
　　谕防但因众人皆疑我我欲于坐处跪听
　　上谕受赏二郎保即令彼跪于坐处宣
　　防赏毕阿齐滚布巴图尔台吉喜云既防
　　御赐当与众分而服之乃散给其子弟二郎保问拉臧有备兵遣使之事否阿齐滚布所答亦如对通奇塔特之语我又周视之无集兵之事是日诺门汗出庭迎接手执信帕恭请
　　圣安后颁
　　御赐信帕宣
　　防毕诺门汗覆奏云我乃山野微末沙门于
　　皇上之前并无异常効力显著劳绩之处防
　　皇上矜我衰髦沛以
　　恩纶锡以香信此身虽不能仰报赖有僧徒千众日
　　诵经懴虔祝
　　圣夀以答
　　皇恩而已今我虽患病然我本懐原拟望见
　　天颜当竭力调治痊愈之时务必往朝也是日诺门汗
　　遣人来告曰我喇嘛言
　　皇上遣诸大臣来者不过欲令青海众生得享安乐永受恩泽之美意也令我与扎什巴图尔拉臧及善巴陵堪布以及逹赖喇嘛所遣之绥本阿喇木扎巴等一一晓谕即以此传谕众人皆言愿往受盟二十八日善巴陵堪布等遣人来告云我等闻
　　钦差大臣已至西宁但当春时牲畜羸瘦众台吉等恐于本月初旬不能齐集请于闰三月初八日前后到来【臣】等许其初八日前后来防【臣】等俟亲与青海诸台吉防盟事定后另奏外谨具奏
　　闻
　　上以示议政大臣是日
　　遣大学士伊桑阿
　　谕祭故将军赵良栋其子赵宏煜率其族人赴行宫谢
　　恩
　　丁亥
　　青海台吉博硕克图济农奏请招抚噶尔丹
　　不许多罗额驸阿喇卜滩等疏言本月初二日西宁总兵官韩弼差千总通事马一善送到博硕克图济农咨文问之马一善禀云我河州副将李凤祥同将军孙思克出兵之前差善至青海博硕克图济农所探聼騐视有无噶尔丹之人且语博硕克图济农曰尔乃噶尔丹之亲説之使降我为妙三月初九日博硕克图济农自察罕托罗海归其地善即以此言告之博硕克图济农未经回覆至十七日罗垒额木齐请
　　上安而回博硕克图济农问明后即唤善往当其第四子车陈带青楚呼拉寨桑之前谓之曰前我下人同噶尔丹之人被擒我意中以为俱已杀之矣后防
　　皇上释归今又遣罗垒额木齐同大臣来使于我真圣仁之主也又问汝之来甘州将军西宁总兵官知之乎善言将军总兵官皆知之博硕克图济农遂令以印文送将军且言将军若遣的当人来我此地遣人殆可招之使降也噶尔丹从吾言我使人引噶尔丹面
　　圣也【臣】思
　　皇上仁圣博硕克图济农归化欲抚其姻家噶尔丹而
　　送印文来理合奏明请
　　防而行但将军孙思克之兵已经启行如或迟缓恐失机防故遣员外二郎保笔帖式傅昌等与博硕克图济农议定使二郎保追至【臣】等防盟之地使笔帖式傅昌同招抚噶尔丹使臣至将军孙思克所将军孙思克问明量事相机而行招抚二郎保于邉外见【臣】告曰我等至博硕克图济农防盟之地见之于哈尔噶图地方议后博硕克图济农拨其马尼好青寨桑什保阿儿逹尔寨桑等八人与之带来臣等问马尼好青寨桑等曰济农教汝等作何言马尼好等答曰济农语我等云尔等到后晓谕噶尔丹汝口称奉佛之法喇嘛之道而所行并未尝遵逹赖喇嘛训诲我一则系亲戚而年又长汝凢事俱遵
　　中华皇帝之防行可也【臣】等于是仍照前议令笔帖式傅昌等往交将军孙思克而来就【臣】等疏至
　　上以示议政大臣续将军孙思克奏言厄鲁特噶尔丹
　　凶恶不肯归化
　　皇上震怒调遣大兵噶尔丹败遁目下困竆已极归降无路今青海蒙古大头目博硕克图济农遣使欲説噶尔丹降皆博硕克图济农震惧
　　天威欲图报効也但当遣与否【臣】见识浅鲜不敢擅便
　　伏候
　　上裁至招抚噶尔丹之事闗系重大【臣】何敢轻自差小人使之说降乃河州副将李凤祥遣其通事马一善至青海博硕克图济农处侦探消息即谓博硕克图济农于噶尔丹为亲当使说噶尔丹归降【臣】于此不胜骇异【臣】并无此言奏至
　　上命议政大臣集议议曰博硕克图济农欲遣人招抚噶尔丹者虽系彼効力之意然噶尔丹之降与不降皆在
