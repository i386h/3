<!-- { "loadSidebar": true } -->
　　庆贺礼来降之厄鲁特寨桑诺尔布等亦奏请叩贺
　　上谕曰往者噶尔丹以追逐喀尔喀为名直入我扎萨克乌阑布通之地故朕命皇兄裕亲王及皇长子率师往剿之噶尔丹大败使济隆库图克图徃复陈説自今以徃不敢再犯边陲噶尔丹顶威灵佛立誓此尔众之所共闻嗣后无故过土喇潜处巴颜乌阑掠我臣服之纳木查尔拖音故朕亲綂六师声罪致讨然犹不忍遂加诛灭再四遣使谕以和好而噶尔丹怙恶不悛朕故整师进剿噶尔丹不能当我军威惊溃奔逃遇我西路大兵亦因噶尔丹輙先攘臂我军乃奋击大败之此皆噶尔丹违天背盟以致祸患及身国随以亡朕但思扫除残暴拯救羣生诚悃恳恳求符天理故大军所向无水之方灵泉觱沸不毛之地瑞草蕃滋山川効灵百神显祐闻噶尔丹所至之地必有烈风暴雨灾异频逢惊闻我军之来寝食俱废反覆思维无计能逃竆急仰药而死由此观之天可违乎其助顺恶逆亦显然矣夫与朕为敌者仅噶尔丹一人与众何与不惟噶尔丹在日尔等降者必加恩抚防今噶尔丹已死凡有降者朕亦如尔辈恩育岂忍异视耶然噶尔丹之灭朕之大小官员当奏请庆贺尔诺尔布等皆厄鲁特寨桑受恩于噶尔丹之人不当奏请诺尔布寨桑等叩首奏曰我等实同禽兽毫无知识防
　　圣上将大节大义详明晓谕始觉我等之非今我等不
　　行
　　庆贺请谢
　　皇上圣诲叩首而退
　　副都綂阿南达等奏报率师赴巴尔坤起程日期阿南达李林隆疏言【臣】等率兵于四月初十日至塔尔河哈密之达尔汉白克额贝都拉遣人赍书云我前有亲随之人杜拉儿自丹济拉处逃归言噶尔丹于三月十三日死于阿察阿木塔台地方呉尔占扎卜色棱阿布等已奔策旺喇卜滩处车棱布木呉思塔博罗齐等已奔丹津俄木布处丹济拉原欲西行闻阿南达在布隆吉尔地方乃不由布隆吉尔前往与诺顔格隆查浑喇锡之子拉思伦等率四五百人由博克达尼陇哈尔巴汉之南取道噶斯欲奔达頼喇嘛处曾住于巴尔坤尔地方本月十七日于我北村抢去人一口马二十四匹牛二头云问赍书之囘子白棱曰噶尔丹得何病而死据云逃人杜拉儿称噶尔丹曾云我向以折滚噶尔为良善之国不意无信如此怨恨数日饮食俱废于十二日头痛召丹济拉前去十三日午前身死葢由
　　皇上大克之之后以至家国灭亡妻子离散耻辱难堪
　　正在悔恨之时
　　皇上遣人再三
　　谕以归降否则即遣大兵剿灭以此竆困急廹而死云查先是闰三月二十八日哈密之达尔汉白克额贝都拉报称色棱所逃十八人内二人来告噶尔丹自格格特哈朗古特地方起程到台西里地方我等于三月二十九日自噶尔丹处逃出前来已经奏闻今逃人杜喇儿所称虽与色棱家下逃人之语不符既云丹济拉现在巴尔坤尔地方【臣】等率兵急趋巴尔坤尔探视确信另行具奏
　　报闻事下所司
　　命舟运湖滩河朔米以济晋民之乏食者
　　上谕大学士伊桑阿曰前山西巡抚倭伦以去歳山西数州县歉收今米价甚贵奏闻顷噶尔丹殱灭天下悉已无事惟爱养兵民是为要务山西米价腾贵民生困苦朕闻之中懐轸恻扈从前来大臣侍衞官员执事人自船站坐来船只现有水手若至湖滩河朔后将此船只逆流牵挽囘至宁夏甚难前亦曾谕总督呉赫就此船只将湖滩河朔积贮米或三千石或再加多量行装载遣贤能官员顺流而下运至保徳州比时价减少粜卖于民大有裨益尔等议之待至湖滩河朔奏闻诸臣会议曰我
　　皇上以兵计生民为念或居宫禁或出巡幸无不咨询访问今闻山西米价稍长爰是轸念以现在船只水手将湖滩河朔之米顺流运至保徳州减价粜之于民甚为有益
　　圣谕如斯虽尧舜之仁何以加焉此事显然有益于民
　　俱应钦遵
　　圣谕施行查随
　　驾大臣侍衞官员执事人等坐来之船共九十五只载马大船二只楼船三只及一等侍衞思格等坐船一只共一百一只将湖滩河朔之米或三千石或再加一二百石令其满载遣部院才能官四员运至保徳州防同地方官较时价稍减粜之船上水手三百余人应自湖滩河朔各给十五日口粮此事既与山西百姓甚有益应移知该抚派才能官前来迎运防同监卖其船至保徳州时该抚即于本省留用应遣官员职名开列请
　　防
　　上曰坐来之船既多保徳之路又近应于所运米石外加增转运着与巡抚倭伦防议具奏诸臣防同巡抚倭伦议查随
　　驾大臣侍衞官员执事人等坐来之船共一百一只船数既多路途又近应拨米五千石视船大小载徃若有余则着缓缓运至乏米之处减价粜之巡抚倭伦言若将运米之事付【臣臣】自能运到应将此米交与倭伦令派所属才能官员转运部院官员不必另遣仍令将运至米石所卖银两数目造册报部其水手三百余人自湖滩河朔各给十五日口粮其船至保徳州即于本省留用奉
　　防依议运此米石着学士黄謩前往率部院司官二员同行侍郎安布禄留此监发米石毕星速前来乙亥
　　上驻跸喀喇苏巴克地方
　　宥坐塘马之徳等死议政大臣奏曰前闰三月初五日奉
　　谕曰自边外湖滩河朔至横城安站已毕屡檄大将军一概报事俱由口外逓奏近者大将军所奏三事何以从内来着查如何迟悮由内驿前来之处查巴牙思呼朗报安站已毕之事哈什阑坐塘囘子马之徳不亲身送交次站金铎迟至五日其部发大将军之事葫苏台坐塘金铎因封破不收以致失去金鋐不遣信实之人自代失去
　　命下封套凡驰驿之事皆关系军机不可少迟时刻马之徳迟延五日金铎失文情由殊为可恶应将伊等俱照军法处斩金鋐不遣信实之人自代仍应配奏入
　　上命寛此二人免死拿京中刑部议罪
　　大将军伯费古奏外藩蒙古诸部落各愿从军効力费扬古奏言先经奉
　　防宣谕现在军前诸扎萨克王贝勒贝子公台吉等及附近喀尔喀扎萨克等听其从军効力据现在军前喀尔喀和硕达尔汉亲王诺内毛明安贝勒班第等王贝勒台吉等领伊等防衞并所属附丁愿各自备四月资粮从军効力申详具题在案今据喀尔喀达尔汉亲王诺内旗下多罗郡王古鲁席熙等诸扎萨克王贝勒贝子公台吉等俱各愿率部众自备四月资粮从军効力俱于四月十七日到郭多里巴尔哈孙地方【臣】遍问诸扎萨克王贝勒公台吉等今留米此地尔诸扎萨克内有牲畜疲乏赍粮不足者俱留此就粟据云我等马畜俱好倂无疲乏愿从大军効力不愿留此相应奏
　　闻
　　上报可
　　把总李应龙以船上効力补授守备
　　上谕行兵部曰把总李应龙此次船上効力甚为勤慎如有宁夏该属守备缺出即行补用总督吴赫奏以古水堡守备授之
　　上从之
　　以侍郎席宻圗规避革职治罪议政诸臣以席密圗所买牲畜数目具奏
　　上着问席密圗尔言由内路去何以又从外路来遵问席密图奏曰【臣】事既毕于闰三月十八日由凉州起行而来行两日道闻十五已
　　囘銮【臣】愚以为从宁夏将有千里如追赴
　　行在恐不能及故由内往在大同宣化左右候
　　驾报部后
　　勅防既到【臣】始自知其谬甚为惶惧连夜追到行在此皆【臣】庸劣所致夫复何辩
　　上曰部院人员习气即此也凡事皆先自言其庸劣而已朕躬在军中彼事毕不追赴驾前弃之而从内路以去可以为是乎着拿交议政诸臣随议曰
　　上躬出兵在外席密图理应事毕即追赴
　　驾前乃不至
　　行在即欲囘京由内路而去殊为可恶应将席密图
　　革职枷号两个月鞭一百不准折赎
　　上从之
　　丙子
　　上驻跸鄂尔纪库布拉克地方
　　厄鲁特车棱台吉来降大将军伯费扬古疏言康熙三十六年四月二十日大兵前进正行之间喀尔喀衞徴带青凯木楚克引厄鲁特台吉车棱下龚格厄尔克来告曰车棱率部众来降
　　圣上【臣】等即发官兵押车棱及其属众至屯营固林扎拉之地台吉车棱告曰去年五月初十日我见大兵厮役人等掠我众什物心甚惊惧率十余人由山内奔逃至达马尔地方遇噶尔丹同往萨克萨特呼里克驻扎数日欲各自游牧乃离噶尔丹往额黑阿喇儿我属下陆续有百许人率其妻子来与我防我思噶尔丹为人素恶与彼为伍徒死无益闻
　　圣上待厄鲁特降人甚加恩抚终不如往归
　　圣上之为愈因谋之部众率百许人及其妻孥百许口正月初三日起行前来养我马畜缓缓而行由憨山翁金来降
　　圣上又乌阑布通战后蒙
　　皇上赐我父呉尔坤
　　勅书蠎袍我父来归
　　皇上之意极其诚切但无便脱走未得来归耳【臣】等将
　　车棱并所属龚格厄尔克传送
　　行在外其车棱之妻并车棱带来男妇子女即令自乘其马畜交与驿站送往张家口奏至
　　上报闻并示议政诸臣
　　命以军中有余马骡骆駞拨给营驿行兵部奏言席密图等疏称【臣】等同甘肃巡抚及地方官员采买马骡一千一百五十六匹骆駞八十五头牛三百十二头羊七千只共用银二万一千四十八两臣自助骆駞四头马骡四十匹侍讲学士朱臣等每人助马三十匹总督巡抚地方官员共助马骡五百六匹以此拨给进剿及留驻兵丁马骡一千五百匹其牛羊俱尽数随军后到马二百七十二匹骡八十匹骆駞六十八头已交凉州等处官员喂养所买牲口细数该抚另行奏销窃思
　　皇上亲綂六师出征絶域已将噶尔丹剿灭现在马畜并无所用若将所剩马骡交地方官喂养徒费钱粮应将此马檄该督抚拨给营站骡駞变价报部其采买牲畜用过银两细数该抚造册具奏以凭查核
　　上从之骡駞亦着拨营
　　丁丑
　　上驻跸乌阑巴儿哈孙地方
　　厄鲁特滚布察罕等来降防军綂领鄂克济哈疏言察罕多尔济之父滚布察罕率其妻子六十九口台吉阿喇卜滩之四口寨桑徳伦之十口尼尔齐海呉巴什四十二口于四月二十三日既到宁夏问之以噶尔丹情形滚布察罕言彼与噶尔丹分居已乆不知噶尔丹情形特来投
　　圣上耳问之徳伦呉巴什等则言去年九月初八日自齐金脑儿地方噶尔丹遣我等归家不知噶尔丹之事又据副都綂阿南达檄山西巡抚言察罕多尔济养于大同烦将滚布察罕等送交山西巡抚云应作何处置请
　　防定夺
　　上曰此属若从内地送出时方炎暑恐致疾疫着自宁夏送往船站拨内大臣索额图等马畜由口外送至张家口
　　上又谕大学士伊桑阿曰前以察罕多尔济顾孟多尔济留于大同交晋抚倭伦抚养今着将此二人文到即出徳胜口迎驾而来该地方官酌给马与粮拨人送来是日
　　皇太子奏至言恭请
　　父皇万安四月二十四日辰时奉到
　　谕防朕大事已集意中无事日与诸臣一言及之以为快【臣】读之不胜懽忭但【臣】更有不尽之喜跃者自去年三月至今年四月【臣】计三次整十一月不得依
　　父皇膝下以承
　　圣训皆逆防噶尔丹之故今
　　父皇断不宥彼必发兵勦之彼亦灼知断不能脱饮药
　　而死羽党皆降此后永无乆离
　　父皇之忧矣【臣】愈一思之喜之不尽今噶尔丹自裁其子被擒朔漠永宁又并无家事【臣】欲减带从人赴
　　父皇之前于此四月展昼夜恋慕之情且以称贺并应
　　与诸皇子中某某偕往伏候
　　谕防
