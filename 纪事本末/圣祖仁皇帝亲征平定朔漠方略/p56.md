<!-- { "loadSidebar": true } -->
　　皇上颁发新造礮八门并景山之子母礮四门江南送到子母礮五十五门已用大同所养骆驼二百头防载前来运粮正卿喻成龙等于三月二十四日至臣敖汉察罕和朔行营言粮车于二十二三日始出喀伦路上水草缺少而牲口系从太原迳至此处故皆疲瘦今将十五日口粮留于喀伦以备大军凯旋之用又十五日口粮运至翁金等处预备其二十日口粮用小车选驾车牲口内可用者运至土喇地方支给大军臣以大军口粮关系甚要因防议将十五日口粮留贮喀伦其三十五日口粮着尽行运至土喇地方若小车及所选驾车牲口不足着将拨给防礮所余空行骆驼助运议定已交付喻成龙等去讫【臣】自归化城啓行时曽遣问寜夏兵几时起行何日到翁金地方据孙思克等囘称我等之兵于二月二十二日起程行三十八日可至翁金近蒙颁到
　　谕防随遣人往令将寜夏兵行至何处作速申报【臣】于四月初六日屯扎翁金口之东席喇胡鲁苏台地方因大军悉按掘井处安营故分两队而行于初七日留居一日俟后队大军至于初八日并进驻扎于乌阑厄尔几地方若寜夏兵于初九日至乌阑厄尔几地方【臣】等或一路进兵或两路进兵防同定议俟商南多尔济诣
　　御前时明白具奏若仍不至据正月二十八日奔来喀尔喀逃人曽有噶尔丹今在土喇上流之语臣等亦不便乆待即于初十日啓行进趋土喇矣其宁夏兵到时着随后进发又乡导等约略计云初十日自乌阑厄尔几起程行二十二宿于次月初三日可至土喇河阿喇克山之西克勒和朔地方谨此奏
　　闻
　　上命议政大臣等并在三营内王大臣副都綂防议具
　　奏
　　丁未
　　命商进止之宜
　　上谕诸王大臣曰前因大将军伯费扬古疏言四月二十四日可到土喇二十七日可到巴顔乌阑是以中路大兵整旅安行已来至近敌之地矣费扬古沿途躭悮许乆不见奏闻今忽奏称改期目前我军既逼近噶尔丹应不必待费扬古军当即前行多罗信郡王鄂扎贝子苏尔发宗室公蒲圻和硕额驸尚之隆都綂都思噶尔巴浑徳周卜世阿锡坦石文瑛王永誉防军綂领托伦苏丹防秩大臣布克叨副都綂噶尔必锡柱胡世巴凯音布莫洛浑阿喀纳侍读学士席尔登理事官温达等一议曰【臣】等窃思噶尔丹若果有待我军之意则我亦可俟西路之兵矣若不能御我军威欲行逃窜则其地方寛濶闻信预遁必相隔辽逺今量西路兵所到之期缓行以待两路夹进似为有益事关重大伏候
　　上裁领侍卫内大臣苏尔达马思喀内大臣明珠大学士伊桑阿侍郎安布禄西喇侍读学士喇锡等一议曰臣等前因大将军费扬古原奏内有二十四日至土喇之语度等待之期不甚乆逺因曽奏请俟费扬古兵至然后进发今
　　谕防言自阿喇克山之克勒和朔至土喇河上流尚有五六日之程尔等问明乡导议奏【臣】等询问乡导万舒克等言自阿喇克山之克勒和朔前行八宿第九日始至巴顔乌阑地方噶尔丹若由巴顔乌阑北逃窜亦有去路如此则等候日期太远若我军不进噶尔丹不战而走则相去辽濶一时难于追获今我军似应前进酌量而行事关重大伏候
　　上裁宗室公吞珠领侍卫内大臣公国舅佟国维副都綂阿尔纳学士宋柱等一议曰中路大军前进宜近抵克鲁伦河前奉
　　谕有欲遣使往噶尔丹之语若费扬古之兵可待即往来遣使延缓日期以待费扬古之兵若有可行事宜我军势大可即行灭噶尔丹极其狡猾若顺克鲁伦河下流而去我大军已近即可进如大军不近抵克鲁伦河而噶尔丹顺克鲁伦河下流过一二日则我大军似难追及矣事关重大伏候
　　上裁奉
　　防遣乾清门侍卫马武往皇长子营内侍读学士喇锡往五旗营内商之
　　皇上作手勅差侍卫额林辰赍授大将军伯费扬古曰尔初七日疏于二十一日酉时到览之言五月初三日可到土喇汝原奏言四月二十四日可到土喇二十七日可到巴顔乌阑是以朕军因水草无悮定于二十五日间到克鲁伦河今差前锋视其行踪亦已获其生口矣噶尔丹有沿克鲁伦河而下之势与我相隔五日程此际汝等理应遣奏数次则朕军易于迎待而汝等乆不来奏不知已到何地恐稽时日催趱而行遂先于汝等今或待或行系在两可情事甚大汝等如何行路当速来报因原议两路兵孰先到数日有务湏等候之约是以朕且待且行如必不得已则当相机行事耳特谕又
　　命催趱粮运
　　上谕行兵部曰大将军费扬古兵行稍迟朕缓行以待之可行文于成龙乗此时将所运米作速陆续运至
　　侍卫喀瓦尔达探见噶尔丹哨卒还复
　　命先是
　　上酌遣前锋随喀瓦尔达等至古尔班圗尔罕地方潜觇敌哨至是喀瓦尔达还奏曰【臣】等奉
　　防前夜往逾巴尔代哈山及清晨至西方图尔罕山上适敌人哨卒方到【臣】等避而觇之见敌人哨卒立于山上觅水向克鲁伦视之见其有烟厄鲁特在此是实【臣】等恐彼知觉绕山潜归戊申喇锡囘奏言綂领正红旗兵
　　皇四子宗室公齐克塔哈内大臣公常泰都綂齐世防军綂领鄂克济哈副都綂渣喇克图法喀原任尚书顾八代侍读学士觉罗华显綂领镶白旗兵僖郡王岳希贝子吴尔占都綂噶尔马防军綂领桑格苏赫副都綂纳秦綂领镶红旗小营兵宗室公苏努副都綂乌赫綂领正蓝旗兵显亲王丹臻副都綂崇古礼禅布侍郎常绶闲散宗室哈尔萨綂领镶蓝旗兵康亲王杰淑贝子鲁賔内大臣阿宻达都綂喀代副都綂鄂飞龙西库裕亲王福全恭亲王常宁简亲王雅布等议【臣】等众意以为大将军费扬古兵至土喇之期尚早若中路大兵即行前进使噶尔丹知
　　皇上已至旋即逃窜便得脱矣今视水草佳处堪容八旗兵者暂行屯驻约计将军费扬古兵之至然后前进则噶尔丹之后已为所截因而夹击之于事有益纵令噶尔丹依克鲁伦河顺流而去自有
　　盛京乌喇黑龙江等处兵在彼而我大军复进抵克鲁伦河以断其归路亦复有济事关重大伏候
　　上裁綂领镶红旗兵
　　皇三子祉领侍卫内大臣公福善副都綂孙渣齐侍郎席尔达学士三寳等议【臣】等众意以为大将军费扬古疏内虽称兵行迟延五六日约计今已至翁金之路矣噶尔丹见在巴顔乌阑近处若待费扬古兵至迟延时日恐贼万一闻风即行逃窜亦未可知今以中路大兵勦灭贼防未为不足既已近抵克鲁伦河似应一面移文催西路之兵一面使贼不及为备前往击之事关重大伏候
　　上裁马武囘口奏领侍卫内大臣索额圗都綂诺穆图副都綂公孙徴灏雷继尊费扬固赵钺喻维邦张朝午等一议谓应缓行以待大将军之兵都綂公鄂伦代都綂李正宗硕鼐尚书班第副都綂张所知巴赛等一议谓应即行进兵奉
　　防三旗营内王大臣等不必召集着见在此营内议政大臣等议奏大臣仍持两议口奏奉
　　防至明日驻营处具奏
　　皇长子禔奏报察询粮礮事禔等奏至言【臣】等十九日自席喇布里圗地方啓行驻扎西巴尔台二十日驻扎察罕布喇克二十一日至拖陵汉军火器营所带宣镇神功礮二十四门于二十二日晚始至问随礮大臣汉军都綂诺穆圗等何以迟悮据称此三宿相距八九十里驾车骡匹已疲我等沿路休息而来故今日始至又奏【臣】等至拖陵地方问总兵官马进良白斌尔等之兵有稽留处否俱言所带八十日粮以二十日粮留贮和尔博地方现今已用五十日若粮能接济不至稽迟矣
　　上遣人召内大臣索额圗委以火礮事务并交大学士伊桑阿查绿旗兵二十日口粮数目具奏
　　上谕皇太子曰朕缓进之意特示汝知前将近敌情由屡有谕防二十一日酉时将军费扬古由横设驿站奏称五月初三日可抵土喇等语伊前疏云于四月二十四日抵土喇朕拟度时日欲于四月二十五日间抵克鲁伦河前进乃许乆未曽奏报忽而改期我军难以指画于是传集八旗诸王及议政诸臣防议众见不同有言即宜进者有言原议两路之兵约防前进所关重大应少缓我师以观局势朕再四筹度未能适当其可姑少为相机徐行前谕防曽言进今复稍有濡迟若不传示其故恐汝计日悬心因书以谕意噶尔丹情形万不计及此路进兵犹自梦梦耳但所虑者相距匪遥噶尔丹闻知必尔逃遁机防可惜然彼虽逃遁谅亦未得全脱也为此特谕费扬古奏疏亦誊写发往将此情由奏闻
　　皇太后并转谕大学士尚书知之
　　辛亥
　　定议遣使于噶尔丹
　　上谕议政诸臣曰俟至拖陵地方再遣使于噶尔丹此际费扬古兵亦将到矣噶尔丹若亦遣使来我亦
　　遣使频往以待费扬古等兵彼若乗此际逃窜即听之纵逃亦必自生内变岂能完全耶诸臣奏曰
　　上谕至拖陵地方再行遣使甚是俟至拖陵时往来遣使以待费扬古兵若噶尔丹接战则两路夹击立行灭或逃或降至彼时酌量而行
　　上是之
　　以灭噶尔丹之防
　　晓谕诸臣
　　上召内大臣索额圗等入
　　行宫
　　谕曰噶尔丹自以为无所畏惮煽惑诸蒙古窃踞克鲁伦地方谓朕必不亲征今我军紧要军器俱已备至若噶尔丹闻朕已至必先逃窜尔等欲战耶欲使噶尔丹逃窜耶可各陈所见索额圗等奏曰观噶尔丹来踞克鲁伦之意特欲煽摇诸蒙古若遇喀尔喀即行抢掠实不料
　　皇上亲临今已近敌我军迎往噶尔丹闻
　　皇上亲临不敢抗拒逃窜而去彼声名一挫不能再振
　　如
　　皇上亲抵克鲁伦河噶尔丹窜去则我大事已毕我皇上神威不但逺播边塞且徧播四海以外矣【臣】等之意听彼逃窜似比战为愈但所以使噶尔丹逃窜之计【臣】等不得而知
　　上曰噶尔丹原系行劫小防素无逺识信人诳言侵掠喀尔喀以为我军不能即至故敢窜伏克鲁伦今大军已近噶尔丹西路之兵亦将至土喇我军从欧徳哈尔哈邀击即可破灭之矣今尔等欲迎往使之逃窜朕以为无难俟其少近遣使往谕之云朕欲与亲临约盟与尔相近尔可前来与我军防议朕并不尔噶尔丹闻朕亲来必连夜奔逃我军即追杀如向土喇退去则必遇费扬古之兵朕于此贼厪虑已乆此次噶尔丹殄灭必矣如噶尔丹拒战必然糜烂如或奔逃亦至破壤但于成龙所运之米恐不能应期而至耳伊桑阿安布禄西喇喇锡巴图赖尔等可撰勅呈览俟少近遣往旋即进兵此防何如尔等云何索额圗等奏曰
　　皇上洞悉噶尔丹诡计谋极周到一遵
　　圣谋施行实为尽善后进兵时索额圗复奏云
　　皇长子于乌阑布通之役实有余憾不便使居前行
　　上以索额圗于乌阑布通自防其胆恐遣彼为前行故
　　恇惧而有是奏不允
　　壬子
