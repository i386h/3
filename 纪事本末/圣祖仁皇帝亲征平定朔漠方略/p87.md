<!-- { "loadSidebar": true } -->
　　皇上仁同覆载念行间効命之人或身殒疆塲或亲罹锋镝不惜数十万府库之财而大赉普于存殁又虑其徒行不能购马给以天闲之乗于其将至
　　赐以牛羊且
　　命尚食止进一餐自
　　皇子以下俱减饍以食将士其至也
　　亲临燕劳下逮厮养无不防恩眞所谓悦以使民民忘
　　其死者使作为雅歌以歌咏
　　圣朝勤归劳还之盛事万世犹为感动而况三军之士
　　哉
　　发
　　勅招抚厄鲁特台吉阿拉卜滩丹津鄂木布先是
　　厄鲁特罗卜臧班珠尔叩
　　阍请曰【臣】原系阿拉卜滩之人正黄旗察哈尔阿木呼朗佐领下拨什库克什图掳【臣】等来给与西勒图库图克图臣乃喇嘛并未有効力
　　皇上之处【臣】有七十嵗老母又在杜噶尔阿拉卜滩处
　　请
　　皇上差人同【臣】往招杜噶尔阿拉卜滩如不能招杜噶
　　尔阿拉卜滩亦招其下人而来
　　上以交议政诸臣且
　　谕内大臣明珠曰今命诸臣议差人招抚罗卜臧杜噶尔阿喇卜滩但杜噶尔阿喇卜滩另在一处亦当拨亲王策旺札卜昆都伦博硕克图滚布黙尔根济农王顾禄什希之人遣往招抚着诸臣一并议之至是防议奏曰当遣罗卜臧班珠尔往招杜噶尔阿喇卜滩来降再令和硕亲王策旺札卜长史马尼图多罗郡王昆都伦博硕克图滚布之乌勒木济多罗郡王黙尔根济农顾禄什希之阿玉西备办遣行拨理藩院拨什库一名送往大将军伯费扬古处视与噶尔丹无渉平安地方遣使前去
　　上曰笔帖式黑色当处斩即差黑色効力于是防出笔
　　帖式黑色长史马尼图等赍送
　　勅书招抚厄鲁特阿喇卜滩丹津鄂木布
　　勅曰
　　皇帝勅谕台吉阿喇卜滩丹津鄂木布朕统御天下抚恤黎元务使人人各得其所先是尔厄鲁特与喀尔喀互相讐怨朕欲尔等和好已颁勅谕喀尔喀厄鲁特俱违朕谕自起战争喀尔喀既败来归朕为天下元后不忍坐视其灭亡于是纳之注其名籍酌量封为王贝勒贝子公扎萨克与以厚禄咸致富贵俾各得所噶尔丹博硕克图汗乃不愿朕拯救天下生灵借喀尔喀为兵端阑入乌阑布通之地既被我兵所败虽诡誓遁逃朕犹数遣使颁谕令其会兵以定喀尔喀之事噶尔丹博硕克图汗违背誓言掠纳木扎尔陀音越克鲁伦而前朕亲统大军欲与观兵特遣使直告噶尔丹博硕克图汗狐疑不信夺朕使马不与一见及朕亲至克鲁伦即望风败遁遇朕西路官兵彼先逆战遂至大败子女牲畜尽被俘获丹巴哈什哈等先来抒诚后沙克朱牧等接踵归附俱给以官职令其贵显足其衣食使之富有固已各得其所其来降之众内有子女被我兵所俘者皆行察出令其父子兄弟夫妇完聚今朕又亲统六师各路皆已调兵阻截噶尔丹博硕克图汗倘不来降必穷之于其所往尔阿喇卜滩丹津鄂木布前虽附噶尔丹然皆非倡乱之人今归降之人皆云尔等与噶尔丹分析各居朕嘉尔犹知天道能自振防怜尔之马畜等物被掳衣食已絶特遣和硕扎萨克图亲王之长史马尼图多罗郡王昆都伦博硕克图之乌勒木济多罗郡王墨尔根济农之阿玉西又尔属下之喇嘛罗卜臧班珠儿亦愿招安尔等今同持谕前往其札萨克图汗之子先经离散朕已收留覔尔岳母令与相防封为亲王食以厚禄频加抚恤顷又赐以牛马羊羣择地令其游牧使之得安生业享有富贵此显然之明騐也勅书一到着即率尔部落来降前此依附噶尔丹博硕克图汗之咎朕概不介意必待尔以富贵显荣尔之部落亦使各得生业妻子完聚从容度日丹巴哈什哈等朕尚怜恤使之富贵况尔等乎若尔尚有疑惧今春防旺拉卜滩之使来时称尔与防旺拉卜滩甚善皇上若灭噶尔丹请勿讨阿喇卜滩令其与我防合等语且策旺拉卜滩屡遣使纳贡敬愼有加故朕亦深加怜惜尔若同丹津鄂木布往附防旺拉卜滩处朕亦不穷诘尔其优礼朕使明白回奏倘于此二者不审一自处徼幸于厄黑阿拉尔空屋赖齐斯希等峻险之处栖身茍免朕断不姑容必防同防旺拉卜滩根敦带青贝勒等尅期进讨尔其早作良图特谕
　　庚戌
　　驾至丽苏
　　谕兵丁以牧养马畜之法
　　上谕内大臣曰朕日行二三十里牧放之马何用早取此正啮草之时嗣后当缓取至黄河水深饮马勿拌其足坠则难出着通行晓谕又以出行事
　　谕皇太子
　　上谕皇太子曰朕二十二日仍驻跸归化城往观北山麓之二庙二十三日驻跸集众射且手搏二十四日自归化城起行驻跸于三十三里外浑津村之南归化城老少依恋缱绻挥泪道左二十五日驻跸是日右卫兵二千五百俱到朕躬迎劳大备牛羊饭饵亲飨之诸军士欢声动地朕闲居归化城各处献俘甚多皆给价收纳有各种工艺笳歌弹筝者俱有之内有一吹笳老人年六十五嵗笳吹甚精殊滑稽能言初见时朕给之衣冠赐食及茶酒彼谢恩毕攘袂防首瞪视良久指朕曰所谓大丈夫者汝耶胆气如此英勇如此灭我名邦以敌国之臣而臣之以敌国之歌者而使歌之如此国富兵强乃不事骄侈但利济羣生安集离散惟务积福而今已矣诸国实无与敌俱为臣仆理所必然耳于是叩头而坐彼初指朕而言众亦以为醉及听至末句莫不称其人虽鄙而言亦有合于理云一弹筝者名齐伦其技甚精二十六日驻跸达尔汉拜上出归化城向西南行地平圹新设御庄正当此路田多耕之不尽诸塞之外未见有如此地之平圹者且草美水佳朕行如许路不闻有一病者阿米达桑格周卜世明珠軰诸老臣皆顔色加丰可将此项事誊出奏闻
　　皇太后并令宫中知之
　　辛亥
　　上驻跸湖滩河朔
　　指授牧马之法
　　上谕防军统领曰放马时当放于来路东方饮则饮于池不可饮于黄河其草或用以炊爨营之四围帐之附近草皆刈去是日
　　上观黄河
　　回行宫
　　壬子
　　员外郎铁图等问明翁金交战事还复
　　命先是
　　上谕遣官一员偕叅将张文华往寜夏祖良璧处将彼如何交战之事来奏出员外铁图铁图等请
　　训防
　　上谕曰汝等前往可问祖良璧云廵抚舒恕副都统西尔哈达按察司囊吉里尔等俱系运西路米者舒恕等归去如何付汝在翁金守粮汝又久住如何不报将军九月初六日尔等起行厄鲁特伏于山谷尔等半度出于伏中来犯我师叅将张宪载守备张林等奋勇撃败敌人据厄鲁特降人言厄鲁特有千许人炮无药鎗无铁云尔等之战厄鲁特执何兵器穿何衣服尔等非战卒乃守粮之兵耳撃败厄鲁特殊为可怜将叙尔功其将此问明祖良璧如已往西安祖良璧带去之兵俱系寜夏官兵尔等可问伊等闻翁金有米朕即差一笔帖式驰报此笔帖式庸劣几悮乃事朕今欲斩此笔帖式又尔等前去可慰问总督呉赫总兵官王化行如请朕安云朕躬安容顔亦好朕来至归化城者一则廵阅地方且近厄鲁特降人朕将相机调度厄鲁特于土喇地方为我军所败庐帐衣食俱尽况四面俱讐敌断不能逾今冬沿边有来降者尔等受之解京总督呉赫如已归尔等移文知之又赵良栋在寜夏尔等可慰问病已愈否并将朕至归化城之故告之至是铁图等还奏曰【臣】等十月二十一日到寜夏问总兵官王化行言总督呉赫九月二十九日已起行矣祖良璧十月初四日已起行是以谨将
　　谕防移文总督呉赫外问之守备张林把总呉进等言我等在翁金有满洲汉军緑旗兵共一千奉将军孙思克令曰尔等可在翁金守米以俟大兵回师之用直至八月十四日不闻大兵归来副都统祖良璧叅将张宪载因扣算米粮仅可至十月二十七八大兵虽归无米可给是以备文开具翁金之兵或留或撤原由于八月十六日差正红旗散骑校刘秉智送至寜夏直至九月初一日又无声息乃计此米仅可足我兵归来之用公同商议领兵而回于九月初六日起行起行之时满洲汉军緑旗兵前锋在前辎重居中祖良璧率兵防后自翁金向西南行不数里前锋仆从一人防米驴上前行有厄鲁特八人出伤仆人夺米而去我前锋驱至二十里山谷中所伏厄鲁特率兵突出冲截辎重于是前锋军回就大军此一战也厄鲁特有战卒五六百其障后而立者千余贼绕我军尾后团团围住副都统祖良璧率兵从东方杀出背河而阵排列子母炮鸟鎗以战厄鲁特不能敌而奔厄鲁特虽有鸟鎗而药少发来无力鎗无刃削尖涂油火炙为之所以不堪马亦羸瘦且遇
　　王师一战大败其胆已破不能复抗我军随即奔溃阵上虽夺去些须物件俱追往取还因贼逃入山我军乃退为此奏
　　闻
　　上命语大学士知之
　　使防古巴特马兄弟完聚理藩院奏曰副都统根格咨言防古巴特马诉称我乃巴尔虎洪郭尔带青属下人镶红旗巴尔虎佐领鄂钦乃我亲伯之子我前自噶尔丹军中逃出各处糊口延至此地乞使我与我兄鄂钦完聚问之鄂钦云巴特马实系我亲叔之子乞准与我完聚应许巴特马与其兄鄂钦完聚与否伏祈定夺等语巴特马系鄂钦亲叔之子是眞应准伊等完聚
　　上从之
　　癸丑
　　宥山陜緑旗兵擅归罪
　　上谕内大臣曰今春出征山陜两省緑旗兵米粮不敷迤在后结队而回不得比之于私逃之例彼既乏粮且去将军逺各覔归本营若议其罪殊为寃苦着从寛免察议现在拿禁者俱释之通行晓谕尽免西路官兵赔偿马匹行兵部奏曰西路出征八旗夸兰大罗密等呈称前大将军伯费扬古随行太原捐助给兵之马宣大餧养之官马内共一千五百七十八匹其中阵上倒毙一百八十二匹病死一千二百三十四匹留于坐塘笔帖式噶尔图察哈尔叅领阿木呼朗等三十九匹现存马一百二十三匹等语查得阵上倒毙一百八十二匹不议外现存一百二十三匹应入各旗拴餧额中使之拴餧其乏留驿中交与防古之三十九匹应赴各处查明解来分给八旗拴餧其病死一千二百三十四匹俱不小心牧放玩怠之故着俱照数赔偿亦入各旗于拴餧额中使之拴餧
　　上曰西路出征兵丁劳苦殊甚是以屡加恩赏此瘉毙
　　马缺免其赔偿余如所议








　　圣祖仁皇帝亲征平定朔漠方略卷三十二
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷三十三
　　十一月乙卯
　　班禅库图克图上疏谢
　　恩理藩院奏曰班禅库图克图疏言奉到
　　勅书银壶银瓶银碗巾币之赐不胜懽忭先是使人
　　内齐传
　　谕召【臣】赴京此皆
　　皇上无疆之仁爱也实有钦遵
　　圣防前往之意三宝可证但【臣】身尚未出痘疹皆前世之命也畏忌实深而且有鬼沮之或见之梦或见之卜云宜坐禅用是陈情伏祈
　　慈鉴弗罪为幸查得班禅库图克图为
　　勅书银壶币物之赐且陈奏其不来原由无庸议者
　　也
　　上从之
　　丙辰
　　檄大将军伯费扬古详明报探
　　上谕议政诸臣曰费扬古报文内止称叅领阿尔纳伯尔黒奉差侦探还报云职等十月十四日到頽河之和尔博尔津脑儿等处地方见有厄鲁特住迹行踪其日已久是以前行一日因马乏而返并未视其驻扎之迹竟未详其人之多寡马畜庐帐之有无夫去踪虽日久尚可见也差人躧探者原欲知其情尔兹不騐明来报但开奉差人员之往返劳人劳马差之何为其檄将军费扬古嗣后哨探之事务必一一问明条列奏报
