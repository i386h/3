<!-- { "loadSidebar": true } -->
　　勅谕喀尔喀汗济农诺颜台吉等曰朕奉承天命綂御万邦欲使率土人民咸获其所中外竝无异视前以尔七旗喀尔喀人等俱系兄弟互行侵夺吞占人民不相和睦朕特遣大臣会盟谕和而土谢图汗背弃誓言不从盟议辄自兴戎遂为厄鲁特噶尔丹所败以致国亡汗诺颜台吉不能收辑其人民人民不能保有其妻子各自奔溃投入我边塞若乗汝等此时竆困之际令我诸部落分行收取尔喀尔喀亦早灭矣朕心本好生不忍坐视汝等灭亡给地安插屡赐米粮牲畜以活之仍畱汗诺颜台吉名号使车臣汗袭位又因汝等下人互相偷盗各增设扎萨克管辖以便督察以汝等向无法度颁行一定律例自古以来未有如此之始终覆育者也朕既活汝欲使倍加长养朕亲降谕防大赉加恩出临大阅视汝等感戴之情甚为诚切是以待汝等如四十九旗其名号亦皆如四十九旗例以示朕一视同仁之意土谢图汗车臣汗皆畱其汗号如故扎萨克图汗被害实属寃抑而人民离散困竆已极甚为可矜是以授其亲弟策旺扎卜为和硕亲王扎萨克墨尔根济农顾禄什希扎萨克昆都伦博硕克图滚布扎萨克信顺额尔克带靑诺颜善巴扎萨克台吉色棱阿海扎萨克额尔徳尼济农盆楚克喇滩伊等原系旧扎萨克改济农诺颜等号俱授为多罗郡王台吉噶尔旦乃土谢图汗之长子且自枯伦白尔齐尔盟后不时请安是以授为多罗郡王车臣汗叔父扎萨克额尔徳尼济农纳木扎尔虽系新扎萨克而劝车臣汗率十万众来降其身率先奏请愿与四十九旗同列殊为可嘉是以照旧扎萨克例改济农名号亦授为多罗郡王车臣汗族叔扎萨克额尔克台吉车登効力哨探厄鲁特捐助私马不悮军务是以授为多罗贝勒台吉西地西里乃土谢图汗之亲弟属裔颇多偕土谢图汗来降是以授为多罗贝勒车臣汗之叔祖车臣济农车登达赖济农阿南达额尔徳尼济农布达扎卜伊尔登诺颜达里车臣汗叔父伊尔登济农盆楚克伊等俱系车臣汗之叔祖叔父授为济农者是以改济农名号俱授为固山贝子白苏特之察罕巴尔诺颜博贝布扎虽系新扎萨克而在喀尔喀时预奏喀尔喀基业不保其后必坏坏则来归皇上后喀尔喀基业既坏即践前言来降殊为可嘉是以亦授为固山贝子洪俄尔带靑旗分协理旗务台吉韩都先众来降効力被创是以授为鎭国公土谢图汗族中台吉苏泰伊尔登额尔克带靑诺颜善巴族中台吉托多额尔徳尼等诚心归顺効力行间是以亦授此两人为鎭国公土谢图汗之扎萨克台吉车木楚克纳木扎尔及扎萨克台吉班珠儿多尔济扎萨克达尔汉台吉巴郎车臣汗之扎萨克额尔徳尼阿海车棱达什扎萨克台吉额尔克色棱达什扎萨克台吉顾禄扎额尔克带青诺颜善巴之扎萨克衞征诺颜阿玉什扎萨克台吉丹津额尔徳尼额尔济根之扎萨克台吉吴尔占扎萨克墨尔根济农索诺木伊思扎伊等俱授为一等台吉此外有事台吉及其他诸台吉应授品级皆谕该部逐一甄叙自兹以后尔等其仰副爱养之恩各守法度敬顺遵行则汝等生计渐滋福流子孙世世蒙恩矣若违法作乱则汝等生计败坏国法具存凡事必皆照所犯依律处治其各于所属通行晓谕嗣
　　颁赐土谢图汗折尊丹巴库图克图扎萨克图汗弟策旺扎卜车臣汗银各一千两及银器蠎缎防缎布疋袍帽等物其济农台吉寨桑等亦按伊等品级从优
　　颁赐银两缎疋等物按伊等品级授其子弟台吉其四十九旗王贝勒贝子公台吉等亦按伊等品级
　　颁赐袍防银两有差
　　谕恩赐亲王策旺扎坐车臣汗上时
　　上赐策旺扎驼四头马十匹羊五十只又念策旺扎年幼且所属人民俱已离散恐致失所令归化城都统副都统等加意防视抚养又
　　谕尚书班第等曰策旺扎虽授为亲王而其祖及父素有功绩其令策旺扎坐车臣汗上己丑科尔沁土谢图亲王沙津等率四十九旗王贝勒贝子公台吉他布囊等请上
　　尊号沙津等奏言伏惟我
　　太祖
　　太宗开创以来【臣】等普蒙
　　异数悉叨尊显迩仗
　　圣上威灵身际隆平人人皆得遂其生矣而七旗喀尔喀土谢图汗车臣汗人等自古以来尚在化外
　　皇上威福丕加稽颡来归诚为希有之事且厄鲁特噶
　　尔丹不自知分量干犯
　　天兵仰借
　　皇威大克其众诛斩甚多噶尔丹溃乱恐惧立誓而奔以此观之不日亦如喀尔喀之来降矣更将焉往乎又俄罗斯国之察罕汗亦以一道同轨钦
　　承
　　上防屡思此等
　　殊猷实【臣】等中心所大快也诚惶诚恐请上
　　圣主尊号曰徳威广被率土宾服道法光明不可思议上治至圣皇帝以大慰中外之望伏乞
　　睿鉴【臣】等不胜颙望
　　上曰吴三桂既平之后诸王大臣请上尊号未尝准行此人主所当为之事也前既不允今可许乎其以此谕王等知之
　　辛卯
　　命将军瓦代等率兵赴土喇
　　上谕大学士伊桑阿尚书马齐曰土喇地方应酌量遣兵探听厄鲁特人等有不能前去又不能内附者收之而来着领侍衞内大臣及内大臣明珠防军綂领马喇与议政大臣集议议曰定北将军都统瓦代等一路防军内应选择兵士每佐领各派出一名及前锋全队四百名其管领之夸兰大以下官员令綂领大臣量派往土喇侦探厄鲁特声息如彼困竆人等不能前往又不能来者皆收之而来此所发官兵着于独石口携带两月粮以行兵士瘦马将所畱兵肥马易去务使人俱得肥马五匹毋致行路稽迟其綂率是军者着定北将军都统瓦代防军綂领马喇副都綂硕代噶尔马往伊等不谙路径着带墨尔根济农郡王顾禄什希信顺善巴郡王之人前往奏入得
　　防瓦代等所有火器营兵派发六百名及总管大臣以行幷着瓦代携将军印去
　　指授防军綂领马喇等前往土喇事宜时将军瓦代
　　在察哈尔游牧地方马喇等随
　　驾入请
　　训防
　　上谕曰闻噶尔丹败遁时有俄里肯之台吉三百许人困极畱住土喇河伊等如欲内附或惮喀尔喀拦阻或力不能来而在彼俱未可定尔等到土喇伊等如在可遣人问故如欲内附尔等收之而来如欲前去则听之去既不内附又不前去则视其力若逊于尔等尔等相机行事其力大倍于尔等难以举动则勿轻挑之彼于我有信誓尔等亦以好言晓之非必欲尔等勇于行事也务思其大以图全美至尔等行路须严设哨探小心防范断勿懈弛失备其哨卒俱执千里镜登高而望少懈恐为彼所先窥夜间勿燃火勿喧呼凡所宜禁事件俱务严明勿优柔纵法至遇喀尔喀跳脱之人尔等随力收来各发该主尔等所歴地方详视记取而行又
　　谕曰闻布库他必图兄弟在克鲁伦左近西布退哈滩巴图尔地方尔等若遇之可谕西布退哈滩巴图尔送他必图兄弟来
　　命定北将军瓦代余兵往安北将军郎坦军前先是令瓦代等兵出张家口驻正白镶白察哈尔游牧之地至是兵部奏言会阅事毕除瓦代等所率兵外其他兵士应驻何地得
　　防除瓦代所率兵外其他兵士俱发往郞坦所
　　壬辰会阅事毕
　　上回銮是日
　　上畱尚书马齐等料理会阅事毕来京又
　　遣侍郞温达等往编喀尔喀旗分佐领指授逰牧地
　　方
　　癸卯
　　车驾还京师
　　乙巳
　　遣官趣噶尔丹使人起行先是遣副都统苏黑等携噶尔丹使人巴图尔寨桑诸人往归化城与察罕古英寨桑会分为三队使之起行至是苏黑等报言阿卜都喇寨桑诸人以马驼羸瘦为辞察罕古英寨桑等言噶尔丹遣我等率诸囘子而来诸囘子不去我亦无所往请待尼尔巴噶楚而行至京城带来巴图尔寨桑分为头队催令起行伊等言诸囘子不与我等同往我等何以见噶尔丹理藩院奏
　　闻
　　上命大学士集议议前遣巴扎尔时有俟草靑遣还之防若留厄鲁特囘子皆待尼尔巴噶楚恐致迟久应令理藩院遣官一员乗驿而往将巴图尔寨桑达尔汉寨桑滚楚克等合为一队令与副都綂苏黑等晓谕速逐之使行至众回子言马驼羸瘦请俟尼尔巴噶楚等到日同去应将察罕古英寨桑阿都喇额尔克寨桑等偕来诸囘子仍交苏黑等暂留于后俟巴扎尔等到时再遣之奏入得
　　防令员外保柱往余如议
　　壬子大学士伊桑阿等率九卿詹事科道等官请上
　　尊号伊桑阿等奏言喀尔喀曩在蒙古素称不驯虽贡献之使不絶于道而彼诸汗恃其七旗数十万众未尝躬脩臣节今仰戴
　　天威感怀
　　帝徳咸倾心臣服愿列属藩
　　皇上又念喀尔喀素无綂纪防知礼法其间安辑事宜
　　赏罚次第非
　　车驾亲临裁决不能尽善于是
　　六龙时迈刻期会同喀尔喀土谢图汗扎萨克图汗之弟及车臣汗率诸济农诺颜竝台吉等皆伏地迎谒会朝如仪
　　皇上察其诚恳锡宴颁赉极其优渥爰编立旗分与我四十九旗等惟土谢图汗车臣汗名号蹔令如旧余则或易王爵或畀贝勒贝子公台吉名衘量功受秩各有差等其他悉照所司分别区处礼成又特降
　　谕防重申训诫明示以守法谨度则福及子孙悖道恣行则身罹禁网既恤其困竆复谋其生计既使之乐育复令其保终兴灭继絶怀柔远人之道至斯极矣允宜诞膺
　　尊号垂示万防
　　上曰喀尔喀原系入贡之国伊等不和知其必败曾特遣大臣谕令和好后乃渝好与厄鲁特搆战窘迫来归屡失生业竆困已极朕以好生之心抚绥养育曲尽周详因此恳切抒诚愿同四十九旗一例葢理所必然且比年来旱涝频仍民生犹未苏息风俗犹未醇厚奢靡犹未尽止朋党犹未悉除彼此援引陷害犹未屏絶理应日益图新时加黾勉君臣殚心竭力尚恐不逮腼颜以为至治遽受尊号断乎不可兹所奏已知之矣
　　六月乙卯朔
　　遣使赍
　　勅谕达赖喇嘛
　　上谕大学士伊桑阿阿兰泰曰喀尔喀厄鲁特谕和之举朕与达赖喇嘛同行之今已安插喀尔喀使之得所矣应遣使赍勅于达赖喇嘛使人所关紧要商南多尔济既病着丹巴色尔济去
