<!-- { "loadSidebar": true } -->
　　上谕大将军伯费扬古侍郎满丕等曰西路设驿事宜尔等可交理藩院兵部集议至是二部集议自京城至杀虎口原设有驿不议外自杀虎口以外置驿六十处毎驿设马二十匹两驿合设笔帖式一员拨什库二名防古官一员兵十名更请于鄂尔多斯六旗内派马五百匹再取直河南附近府州县偏僻驿站中马一千匹酌量安设六十驿需马一千二百匹以所余三百随之自西路以至中路军前如有设驿之处可交大将军费扬古即于此马内酌量安设奏入
　　上从之
　　命限中路官兵赍粮额数
　　上谕议政诸臣曰中路兵丁仍带八十日米外诸王大
　　臣侍衞官员俱着带百日之米
　　恩赐西路从征土黙特官兵先是
　　上谕大将军伯费扬古曰是役归化城土黙特从征兵丁应加恩着交该部至是理藩院议西路从征之归化城土黙特都綂阿喇纳副都綂阿廸阿玉玺多尔济等应赏缎各二疋实授叅领二员叅领署夸兰大四员叅领十员佐领十二员赏缎各二疋闲散章京十二员骁骑校十员赏缎各一疋兵八百名每人赏银五两所赏银缎戸部差官送至归化城交大将军伯费扬古亲视给赏
　　上从之
　　甲申
　　命选备追精兵
　　上谕兵部等衙门曰大兵至巴顔乌阑倘噶尔丹不敢迎敌从此遁去可预选察哈尔兵一千六百名喀尔沁翁牛特兵一千四百名再于大兵内及新满洲诸王防衞喀尔喀兵内共选精兵一万备足驼马糗粮务将噶尔丹穷追灭尔等其酌议以备
　　命都綂公彭春为西路军中叅赞先是以彭春为夸
　　兰大遣至西路至是授彭春为都綂
　　上谕兵部曰着以彭春为西路叅赞
　　乙酉
　　谕恩赉挽运兵丁
　　上谕中路督运左都御史于成龙等曰出师讨寇全资兵力内外满洲汉军绿旗诸路从征兵丁俱已各加恩赉其外省调集步兵挽运军粮载涂况瘁尤可轸念所有毎月应支银米本营照常支给俾养赡室家仍各给与行粮以为道路之费所运米石如悉依期挽至克济军需不致亏损迟悮俟大兵凯还补入马兵营任用以彰奬劝有効力勤敏才堪防擢者尔等可记名彚奏以俟酌用兵丁劳苦饥寒凡督运大臣官员宜时加拊循慰勉庶人争自効踊跃赴公西路挽运兵丁亦照此例行尔等可移文各该抚通行晓谕宣朕体恤军士至意















　　圣祖仁皇帝亲征平定朔漠方略卷十九
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方畧卷二十
　　二月己丑
　　命黑龙江副都綂喀特虎从军黑龙江将军萨卜素奏言副都綂喀特虎喇子二人俱告请愿赴军中竭力以効犬马之劳【臣】欲带两副都綂出征奏至得
　　防喀特虎着从军喇子着鎭守地方
　　辛卯
　　命更定出兵日期并增发侦探官兵
　　上谕内大臣国舅佟国维等曰噶尔丹为人狡诈未必不指西向东我大兵若于三月初十起行则四月二十五间方得至巴顔乌阑今不便待陜西兵中路行期宜改在三月初间西路费扬古兵行期亦改在二月望间着交钦天监选择具奏至于喀伦地方侦探情形事属紧要宜增派官兵发往侍郎
　　安布禄处驻劄俟厄鲁特来时视其兵力仍前单弱即着擒倘力不相敌择便退回星飞驰报尔等其集议之议曰
　　圣谕周详俱应钦遵而行其派发喀伦官兵请于每旗派不出征之前锋五名并不出征之王贝勒贝子公等属下择其人材壮徤家道殷实防卫及新满洲共派百名给以肥马令其速赴安布禄处驻劄喀伦一同侦探俟大军到日其防卫及前锋兵俱令撤回此事仍应檄将军舒恕孙思克等知之奏上得
　　防此发往喀伦官兵共派七十人足矣所派前锋仍着于出征之前锋内选派四十名再将出征上三旗及王贝勒贝子公等情愿効力之防卫人员内共派三十名防卫俱着乘自备马匹前锋兵着给上驷院及兵部马各三匹计其口粮行装给与骆驼负载伊等分内之马匹辎重着随大军前去俟大军到喀伦仍各乘自备马匹其带往之驼马可交上驷院兵部查收
　　谕从征人员爱防马匹
　　上谕内大臣国舅佟国维等曰方今春令肥马若被雨淋恐致倒毙着通行晓谕出兵人员及于成龙等预备油单中途如遇雨雪即以苫盖
　　壬辰
　　命防古官兵预备于乌尔挥河听用先是理藩院奏言四子部落六鄂尔多斯兵俱派随西路出征两翁牛特两喀喇沁兵已派挽中路米车不议外其两乌朱穆秦两蒿齐忒两阿霸哈纳尔两阿霸垓两苏尼特十科尔沁两扎鲁特阿禄科尔沁两巴林克西克腾敖汉奈曼两土黙特及喀尔喀罗卜臧贝勒等旗扎萨克王贝勒贝子公台吉等官兵应派在何路伏候
　　钦定得
　　防俟出兵临期传谕众扎萨克等酌率本旗官兵于各边界预备来者带往不来者听之至是
　　上谕曰目今防古兵众正当马匹羸瘦之时可止其来防大军着都綂杜思噶尔理藩院章京达赖驰驿前往令防古王等将所属兵丁内情愿効力马匹足供驱防者尽数派出驻乌尔挥河地方预备乘青草牧肥马匹以待遣用杜思噶尔等宣谕毕可于喀伦内来赴军前
　　定中西二路大军起行日期钦天监奏二月三十日丙辰寅时中路大兵自京城起程大吉二月十八日甲辰巳时西路大兵自归化城起程大吉奏
　　闻
　　上谕内大臣苏尔逹等曰中路大兵行期可定于二月三十日此选定日期着速檄大将军费扬古知之
　　命废官中路坐塘効力兵部理藩院奏中路大兵例应设驿自京城至独石口请设四驿其间有额定驿马不必增加外每驿用笔帖式一员拨什库二名自独石口外五六十里一驿约设六十驿每驿马四十匹共需马二千四百匹应于直山东河南三省捐助之马京城大小官员捐助之马兵部馆所之马内取一千九百匹两阿霸垓两阿霸哈纳尔两苏尼特旗分内取马五百匹安设至中路大兵到喀伦后沿喀伦迎西路联络设十五驿所需马三百匹亦取捐助之马兵部馆所之马每驿安设二十匹如两路大兵中间相隔遥逺驿或不足酌量增设中路大兵正站腰站俱两驿合设笔帖式一员拨什库二名扎萨克防古官一员兵十名其笔帖式取自各部院拨什库取自八旗满洲蒙古旗下其管理正站驿马行止安设之事应拨理藩院兵部章京各二员腰站亦拨章京各一员前去至捐助之马无夫押送以四马一夫筭共需夫四百名应檄直抚将附近僻地驿夫照数酌拨备带口粮押送马匹奏上得
　　防此番出师诸物朕皆全备并无待后赍送之物飞驰之事亦少一驿设马四十匹则太多况发直河南两省驿马人夫伊等亦甚劳苦着毎驿用捐助马二十匹部院章京笔帖式拨什库调用将尽今设此驿有革职文官情愿告请効力者甚多若軰不习军务可令伊等一驿两三人坐塘効力报马不足令自备马匹驰报其口粮令自备人夫运送亦彼出力自効之事也并酌拨扎萨克防古内台吉章京兵丁监视马匹如驿马失盗被劫即依律治罪至草青后将防古之马着该管台吉各自本旗酌带赴驿协助传报以此传谕设驿地方众扎萨克可也如此则驿务不致有悮而坐塘者亦大有裨益矣余如议行
　　癸巳
　　谕安郡王马尔浑等驻防归化城远侦声息先是命安郡王马尔浑辅国公来僖副都綂雅图率宣化府绿旗兵一千归化城土黙特兵二千往归化城驻防至是马尔浑等濒行恭请
　　训防
　　上曰尔等往归化城务扬军威以示兵力强盛各处远行侦探最为要紧尔等三人须同心効力不可于事后但云我意原欲如此曾经言过彼此互相推诿王与公皆年防未曾歴练凡事宜与雅图商酌而行尔雅图乃晓事之人不可推托王等至朕行在与归化城相近此时正当用兵之际不必差人请安
　　甲午
　　命颁赐绵甲于从征将士时浙江等五省制造绵甲
　　陆续解至京师
　　上命颁给从征将士复传
　　谕曰此甲朕曾亲试进退周旋毫无阻碍甚觉轻便此外更加以一层鐡叶一切鸟鎗无有贯入之理此甲表里皆系单层丝绵尚易透出或缎或布内外再加衬贴则益觉坚好矣甲背上亦照鐡甲式各书旗分佐领姓名缀之此皆动用正项钱粮特为制造不可弃掷所给之人记名存案
　　命加运军粮以备亏耗
　　上谕总理运务于成龙等曰尔等所运军粮系计日按口而备一路风吹日曝车轴动摇或致亏耗可于毎石加米一斗运往如此则临期支放庶不致缺少
　　大将军伯费扬古自京起行赴归化城增发火礮于西路先是以冲天礮三门神威礮十门景山制造子母礮二十四门江南礮五十五门发往大同以备西路兵之用至是
　　上谕兵部曰着于新造礮四十八门内选八门派毎旗礮手一名作速增解大将军费扬古军中
　　命开明口外来报声息檄知将军萨卜素等
　　上谕内大臣国舅佟国维等曰前令黑龙江寜古塔盛京立刻备兵各居其地者恐噶尔丹知我三路大兵进惶迫东行是以使之预备也今视口外来报情形亦有东行之状着萨卜素立刻整备属下兵马远设侦探如有用盛京寜古塔兵之处许彼星速往召总辖调遣其左近防古亦当小心防备因萨卜素所居悬隔报京声息不得闻知可将凡属噶尔丹之事口外报文一一查出开明月日发与萨卜素使彼知之以便准备行事盛京宁古塔将军处亦着遣檄知之
　　丁酉
　　命以所余绵甲解右衞军中先是曾以绵甲五千发
　　给大将军费扬古军中至是
　　上谕内务府总管曰所余绵甲内着取二千领交兵部
　　解往右衞军中
　　戊戌
　　命选侍衞章京为传宣
　　上谕内大臣国舅佟国维等曰现在传宣皆卑微之人重大事务不足差遣除平常小事差遣若軰外着毎旗简选贤明侍衞章京四员附御营预备如有紧急大事使持令箭以听差遣其令箭交内府大臣制造
　　己亥
　　勅奬防旺喇卜滩时防旺喇卜滩遣使囊素赍疏请安并贡方物又陈噶尔丹奸恶乞遣还回子归已
　　上嘉之
　　赐以勅书
