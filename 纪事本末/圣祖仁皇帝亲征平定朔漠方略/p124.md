<!-- { "loadSidebar": true } -->
　　谕大将军伯费古曰览奏朕衷不胜隠恻今噶尔丹既死诸事俱毕兵今亦当撤所遗丹济拉吴尔占札卜伊拉古克三库图克图数人所往何处有确闻之时发檄取之无不解来之事如早闻尔体不佳朕当另有裁处近者丹巴哈什哈归方闻尔足痛乘轿而行目下尔所到察罕脑尔距边哨有几许逺虽不知所在何处朕闻之即拨医人食物给驿遣往朕此谕到速具尔病势如何来奏特谕寻费古疏曰防
　　圣上手书
　　谕防【臣】伏枕俯跪开读捧接
　　恩赐食物望
　　阙叩头谢
　　恩窃思【臣】何等人防
　　圣上优擢付以非常大任屡叨
　　皇上殊恩
　　重赐不可胜计且【臣】以疾病纒绵不能领兵前行具奏圣上即恻然怜悯
　　手书
　　温谕
　　赐以医人种种食物从驿传致【臣】读
　　温谕尝
　　赐物两目俱明病势都减即如复旧时颜色肢体不胜
　　懽忭
　　圣上似此
　　隆恩宠眷不但前古所未闻虽父之爱子何以加兹圣上俯恤
　　髙厚之恩虽即肝脑涂地诚不能报于万一也【臣】无任
　　懽忭谨奏谢
　　恩疏至
　　上以示议政诸大臣费古又一疏曰六月二十三日【臣】以身病不能率大兵偕行且官兵但驻二十日即归故以官兵交将军马思喀【臣】于六月二十四日转身徐行候
　　防俟部文到日即檄将军马思喀等钦遵
　　上谕而行外并奉
　　防奏
　　闻【臣】病少痊原由【臣】身下红全住寒病豁愈但患病将及三阅月消减极弱身无寸力食物不能消化心内发热自六月二十五日以来始觉食物消化其热亦止今胸中甚觉清爽但目下须人扶之而立两足颤栗腰与两胯犹痛医言病今已愈腰胯之痛不能起立乃血气亏损之故俟血气渐复流通自然愈矣【臣】逢
　　盛世遇
　　明主洊叨
　　皇上殊恩异数不可胜计今又以【臣】病之故
　　特赐手书
　　温防
　　赐以盐腌两种彘肉生豚盐腌鹿肉两种鹿尾醉鲥鱼包酸王莱菔腌菜芥菜鲜王莱菔鲜菜菔菜小米稻米诸物【臣】读
　　温谕食
　　御赐之物皆塞外所未有不胜懽忭养病前行量力图
　　归【臣】急思望见
　　皇上天颜中心专笃故得见
　　天颜之前可冀【臣】病俱痊颜色复旧仗
　　圣上福泽今【臣】生命可以无碍矣又【臣】自边哨起行第十九日至郭多里自郭多里第二十二日至察罕脑尔大略计之察罕脑尔与边哨相距两间有二千三百余里奏至
　　上报闻
　　戊子
　　喀尔喀曼达尔什来降喀尔喀扎萨克图汗属下防古曼达尔什率男妇一百六十余人来降
　　皇上将军孙思克为之奏
　　闻理藩院奏先遣笔帖式令孙思克拨官同防送京城上从之
　　丁酉
　　为灭厄鲁特噶尔丹
　　太和殿告成
　　颁诏天下是日
　　上御太和殿
　　皇太子率诸王文武官员等以
　　太和殿告成并灭厄鲁特噶尔丹上表行
　　庆贺礼表云伏以
　　圣武布昭挞伐大安民之烈
　　神谟广运永清成服逺之功中外敉宁遐迩欣忭恭惟皇帝陛下
　　至仁育物
　　大勇除残属狡冦之跳梁厪
　　銮舆之屡驾决机制胜指挥悉本于
　　宸衷布泽宣威声教尽通于絶塞正荒服来同之日值殿工巍焕之初喜溢千官懽腾四海【臣】等恭际昌辰
　　欣逢
　　盛治伏愿
　　河清海晏亿万年衍有道之祥
　　日升月恒千百国庆无疆之福【臣】等瞻
　　天仰
　　圣无任懽忭之至礼毕遂
　　颁诏天下
　　诏曰朕君临天下早夜孳孳勤求治理惟恐一夫不获其所初未尝有岐视中外轻事兵戎逺伐异域之事厄鲁特噶尔丹向与七旗喀尔喀同奉职贡嗣因两国交郄搆兵喀尔喀汗等为所败衂叩闗内附噶尔丹乃借辞追击阑入我边境恣行狂逞朕屡颁勅谕令其悔悟自新而狡冦不知省悟益肆鸱张其逆谋不测实有偪处近塞窥伺中原之渐朕思此冦包藏祸心倘不即行扑灭则异日必縁边设防重滋民困何如及时声讨立靖根株于是昭告
　　天地
　　宗社躬统禁旅不惮勤劳三出塞外去年夏贼踞克鲁伦河自度力不能抗仓皇宵遁朕亲追至土喇河适西路大兵遮截其后击败之于昭木多贼势大挫冬月复驻跸鄂尔多斯收抚其降众遏絶其外援而贼益困蹙机防所在刻不可失遂以今年春西巡边境从宁夏出塞遣发大兵两路进而青海乌思藏人等皆先后输忱自効哈宻国人又俘献噶尔丹之子于行在噶尔丹穷迫已极一闻大军压境计无复之随于阿察阿穆塔台地方饮药自尽揆诸料敌成谋适相符合自此冦氛尽涤边圉永安而朕为民除害不得已而用兵之意亦可晓然共喻于天下臣民矣武功告成之防正太和殿鼎建工竣巍焕方新临御伊始协气集于九重观瞻肃于万国是用覃敷庆泽以上答
　　郊庙
　　社稷之灵下协中外人心之望于戏懋武功而敷文德聿臻熙皥之风建宸极而巩皇图永庆平成之治诞
　　吿中外咸使闻知
　　诏欵内大将军领侍卫内大臣伯费古优陞为一等公西路官兵自叅赞以下实授章京以上各给一拖沙喇哈番袭一次所有功牌分别另叙防军校骁骑校各加一级食俸兵丁俱议加恩西路进绿旗官兵自将军提督总兵官以下兵丁以上俱议加恩三次出征官兵及西路进官兵所借官库银两免追三次俱出征官员各加一级兵丁俱议加恩满洲防古汉军于军前阵亡者给与官职外藩四十九旗兵丁于中西两路随征押运牧马安站掘井修路守粮兵丁俱赏给银两八旗効力行间年老辞职伤废官员察给半俸满洲兵丁行间効力带伤残废闲住及老疾闲住者俱加恩赐在京满洲防古汉军马步兵丁俱加恩赐出征病故闲散三品以下官概加恩防伤废辞职官年尚未老及伤废退甲兵丁酌给银米外藩防古闲散三品以下官出征病故者概加恩防外藩防古効力行间伤废退甲者亦加恩赐五岳四渎歴代帝王陵寝先师孔子阙里俱遣官致祭内外大小官员概予封赠进士举人选用壅滞令分缺铨授三十八年乡试三十九年防试增中式额正贡作恩贡次贡作嵗贡监生免坐监一月官员现议处分者奏明寛宥流徙人犯身故者骸骨准其囘籍盗贼就抚者免罪严察驿逓骚扰赈济鳏寡孤独察举山林隠逸地方人材督抚狥庇所保举官员者治罪闗系河漕情罪不赦封疆大吏各条奏地方利弊禁闗税横征察蠲灾失实惩治豪蠧规避差徭牵连待质乆禁人犯情可矜疑者审明请释除十恶死罪及情罪重大者不赦外其余尽行赦免
　　乙巳
　　命尚书库勒纳等往给外藩四十九旗恩赏理藩院奏
　　言
　　恩诏内一欵外藩四十九旗兵丁比年以来出征巡汛甚属劳苦其中西两路随征押运米车牧马安站掘井修道及看守米粮在军未曾得赏者每人每年各赏银六两给与三年已经得赏者每人每年各赏银六两给与二年其未出征兵丁除富户外不堪度日者每人各赏银六两给与一年其外藩防古出征病故闲散三品以下官亦槩行恩防其効力行间伤废退甲者着加恩赐【臣】等查得四十九旗呈送印结移文内开中路随征喀喇沁多罗都楞郡王扎什旗下兵一千名喀喇沁公善木巴拉西旗下兵二百九十九名随敖汉额驸查木苏出征兵九名随克西克腾台吉木轮噶尔弼出征兵十六名随乌朱穆秦贝勒巴木巴旗都统阿尔楚克兵二名共出征兵一千三百二十六名每人赏银六两给与三年计该银二万三千八百六十八两中路押运米车看守牧马掘井修道兵两喀喇沁两翁牛特两乌朱穆秦两阿霸垓两阿霸哈纳两苏尼特克西克腾出征兵三千四百七十四名在军中每名给过银伍両应每人赏六両给与二年计该银四万一千六百八十八両随西路大将军队出征归化城两旗鄂尔多斯六旗三吴喇忒毛明安四子部落共兵一千七百三十九名每人赏银六两给与三年计该银三万一千三百二两随大将军进发在西路安驿守防米粮看守牧马掘井鄂尔多斯六旗三吴喇忒喀尔喀达尔汉亲王四子部落毛明安共兵九百四十名每人赏银六两给与三年计该银一万六千九百二十两
　　皇上第二次驾幸鄂尔多斯自李苏设站至大将军军前共安二十三驿归化城二旗吴喇忒三旗喀尔喀达尔汉亲王旗毛明安旗共出征兵一百五十名在军中每名给过银伍两应毎人赏六两给与二年计该银一千八百两四十九旗贫穷不堪度日兵共二万二千七百二名每人赏银六两给与一年计该银十三万六千二百一十二两以上共该银二十五万一千七百九十两此内或有增减之处临赏之时察明散给此项银应三路分遣大臣赍银前往防同各该扎萨克察明逐一散给务使得霑
　　朝廷实惠查归化城两土黙特六鄂尔多斯三吴喇忒毛明安喀尔喀达尔汉亲王四子部落等旗为一路应赏银八万七百九十两其西喀喇沁敖汉克西克腾两乌朱穆秦两翁牛特两阿霸垓两阿霸哈纳两苏尼特等旗为一路应赏银九万一千两此二路应令两大臣将独石口现贮银十三万八千三百二十两分携前往其不敷银三万三千四百七十两行户部咨取带去又十科尔沁两土黙特柰曼喀尔喀罗布臧贝勒旗两札鲁特郭尔罗斯杜尔伯特等旗为一路应赏银八万两有奇即令出喜峯口大臣行咨户部带去此赏给银两用兵部驿逓车辆装载出边境后取殷实防古车辆装载至出征病故闲散三品以下官员及効力行间伤废退甲人等此处无案可稽即令前去大臣详察到日再议加
　　恩其应遣大臣恭候
　　皇上简用
　　上命着库勒纳哈牙尔图努赫去余如议行又以往戍吴尔挥地方科尔沁九旗两乌朱穆秦两蒿齐忒两巴林两扎鲁特敖汉两土黙特克西克腾阿鲁科尔沁共披甲二千一百三十五名应否给银请
　　防
　　上曰不必给赏
　　八月辛卯
　　命宥罗卜臧端鲁卜交通伊拉古克三死罪发大喇嘛黙尔根绰尔济等处分别安置先是理藩院防同三法司谳奏交通伊拉古克三之卫征喇嘛喇克巴格隆海喇图囊素罗卜臧丹臻丹臻额木齐之徒弟等二百余人及卫征等家中所有资产人口差官查明解到后奴仆财物入官已为喇嘛之徒弟发往
　　盛京庙中交大喇嘛安插议上奉
　　防留中至是理藩院奏曰监禁奸细罗卜臧端鲁卜案内奸细尼克塔俄木布及通线卫征喇嘛送书朱拉图达尔扎知情孙鲁卜额尔克俄木布班第俱病死又蹾门者系收受叛人财物不行举出故台吉诺尔布之妻及其子牢张噶尔丹等奉
　　防寛免发囘归化城其监禁者系奸细罗卜臧端鲁卜尼尔巴格隆通线喇克巴格隆海喇图囊素罗卜臧丹津又墩门者系卫征喇嘛徒弟沙塔里家人克什图和济格尔年台奉
　　防尽行释放罗卜臧端鲁卜等六喇嘛暂置妙音寺沙塔尔等四人暂寄部右卫监禁卫征喇嘛徒弟内现在一百四十三人交归化城彭苏克喇嘛安插在案除病故奉
　　防寛免奏准安插人等不议外卫征喇嘛家口财物仍照前议【臣】部差官一员查明解到后入官出首奸细之囘子巴图哈什哈仍照前议拨入正黄旗防古军中食防军之粮此地暂置罗卜臧端鲁卜尼尔巴格隆喇克巴格隆海喇图囊素罗卜臧丹津滚楚克格隆六喇嘛交黙尔根绰尔济分置各寺庙暂留卫征喇嘛之徒弟沙塔尔交归化城彭苏克喇嘛家人克什图和济格尔年台入官交内务府奏入
