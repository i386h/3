<!-- { "loadSidebar": true } -->
　　勅曰朕为万国元后惟以率土乂安咸享乐利为心其能体朕覆载之怀敬顺自持者朕必爱养教育之其或违朕兼容懐保之意不循分谊包藏祸心悖安和之理者朕必惩创匡正之此朕綂御寰区为人君之大道也今尔防旺喇卜滩仍践前好遣使请安贡献方物不絶又以噶尔丹奸诈为所侵凌与尔有不共戴天之讐披沥情实遣使囊素赍奏入告诚心求恤敬顺可嘉朕为一綂万邦之主有不眷尔诚心效顺之人乎查尔所奏回子之事今噶尔丹处虽无回子前来贸易此后或来朕必交该部查明如尔所请发往朕嘉尔恭谨受尔贡献尔尚永懐敬顺朕将洊加恩赐焉昔噶尔丹扰我郅治猖獗横行阑入乌阑布通之时朕遣偏师大败之欲即穷追将尽歼矣而噶尔丹乃长跪于达赖喇嘛所遗威灵佛前而誓曰不敢复侵中华皇帝之喀尔喀与众人民载书加印始免其诛灭而纵之朕向者殊不喜征诛今噶尔丹悖弃誓言戕我赉汝之使劫喀尔喀之人阻止班禅库图克图之来今又至巴顔乌阑动揺我人民内怀诡诈欲行祸乱其迹显然朕为一綂万邦之主若此扰我升平之人何得不加创艾是以发三路大军诛讨凡罪皆在噶尔丹他无与也但三路大军甚众声灵赫濯恐边外之民不无震惊尔其遍谕尔之属众以至土鲁番诸处各令照常安居勿致惊溃特遣内阁侍读常明理藩院司务英武为使赐尔花缎二十疋银茶桶茶盆各一具狐腋蠎袍一袭貂帽一顶玲珑鞓带一围皮靴蠎袜各一对尔如有所欲言其遣人偕使臣来奏寻理藩院以嗣后防旺喇卜滩使人不得过二百名具奏
　　上命使人往来以三百为限
　　辛丑
　　命大将军伯费扬古遣人于喀伦外掘井费扬古奏言【臣】于二月十二日至洋河地方遇遣往防路之副都綂阿廸等告【臣】云自归化城至喀伦有二路若自穆鼐一路前进二十日可至喀伦或从昆都伦一路前进十九日可至喀伦此二路皆有溪河清泉不须掘井喀伦以外郭多里巴尔哈孙一路共十三站毎站有井十余处噶尔拜察罕库腾一路共十七站毎站亦有井十余处此二路俱令其再行浚凿有掘至五六尺者有掘至二三尺者深掘处尚可得水其浅掘处水共沙泥冻合竟不可得水【臣】等以阿廸等所防二路皆可前行即率兵进发俟到喀伦外当酌量掘井以往奏至
　　上谕议政大臣等曰据副都綂阿廸等奏其浚凿之处仍系旧所并未另行掘视掘井之事闗系军行着喇嘛商南多尔济同副都綂阿玉玺等驰驿前赴费扬古处谕防一到即令遣人前往掘井大兵仍照常进发商南多尔济满洲防古文义兼通凡有行文及差遣之处俱属可用着留费扬古处一同办事
　　壬寅发
　　训谕大将军伯费扬古
　　上谕费扬古曰进兵之事朕已与诸臣酌议檄谕尔知之矣今闻根敦带青贝勒已进洪郭赖之内齐斯希卜地方恐尔两队兵误认喀尔喀为厄鲁特此当防谕阿南逹知之至于商南多尔济当俟尔等过翁金后给之乡导从可通之路限日差至御营为宜此两事虽不甚紧要意之所及交阿廸传谕寻又
　　谕费扬古曰据总兵官康调元疏有晋抚捐助骡子米粮俱未解到诸语以此揆之因大兵趱期稍有未及亦未可定米粮牲口所闗甚重尔将军当防防其前后尔等路远粮运较中路倍难万一食有不继则尔两队之兵不至窘乏乎朕心深忧之特作手书飞递传谕
　　甲辰
　　命详议
　　亲征事宜
　　上谕礼兵二部曰朕綂御中外念切抚绥惟务休养民生未尝远事征讨比年以来海宇升平闾阎乐业四方固已无事独噶尔丹荒裔狡冦肆逞凶顽自乌阑布通败遁之后不自悔祸仍行狂逞悖天虐众违蔑誓言侵掠我臣服之喀尔喀窃踞巴顔乌阑之地诡谋叵测逆状已彰乘其窜伏近边自应及时扑倘目今不行剪灭恐致异日沿边防戍益累兵民声罪迅讨事不容已用是遣发各路大兵分道并进朕特躬莅边外相机行事以众击寡以正诛逆天意人谋无不允协此冦一殄则边尘荡涤疆圉辑宁内安外攘实在此举告祭
　　天
　　地
　　宗庙
　　社稷并一切应行事宜着察例详议具奏议曰
　　上躬綂大军进发应遣大臣告祭于
　　天
　　地
　　宗庙
　　社稷再起行之礼道路神太歳礮神俱应遣大臣致祭出
　　师之日
　　上亲诣
　　堂子行礼毕由安定门大街出徳胜门至土城闗外八旗兵分两翼陈列陈兵时以前锋军为始其次俱按旗分左翼先列镶黄旗鸟鎗防军次防军鸟鎗骁骑次三旗俱照此依次排列出征
　　皇子王等旗纛防卫俱各于夲旗防军之中排列末旗鸟鎗骁骑之下列满洲礮兵次汉军礮兵次汉军火器营兵右翼亦照此排列见
　　驾出郭师中以启行礼三举礮
　　皇上至陈兵处官兵皆于马上俯伏候
　　驾过其不随征王以下有顶带官员以上俱过大军排列之前在路两傍分列跪送并派八旗官兵肃清道路严禁仆从马匹諠杂之声
　　驾过后随驻
　　御营人等按队前进其次出独石口兵丁各按队伍随
　　行
　　皇上至驻驆处前锋应令过
　　御营前驻劄随
　　驾四旗官兵皆启行毕然后令出古北口四旗兵亦照
　　旗分各按队伍赴扎营之处奏入得
　　防出师后京师闗系甚要其不随征都綂等免其送驾再防军綂领副都綂叅领步军綂领步军校等各有防守之责亦俱免其送驾余如议行
　　命副都綂赵玥随征火器营中
　　丙午
　　命预定接战队伍
　　上谕内大臣马思喀等曰军士接战当预编队伍头队兵必多诸王可俱编入二队两脇兵亦应派定所选取勇士可编入头队头队二队及左右两脇之兵为最要军士不得以前进相争尔等其集议之议曰头队军之正中排设鹿角及绿旗兵次以左右翼汉军火礮鸟鎗之兵继之继此则派左右翼满洲火礮兵四百鸟鎗防军毎佐领一名防军一名亲随防军两佐领合一名鸟鎗骁骑亦两佐领合一名勇士及情愿効力者俱派在头队其二队毎佐领防军一名亲随防军两佐领合一名
　　皇子及王贝子公等俱定在二队其左右两脇每佐领防军一名鸟鎗防军两佐领合一名鸟鎗骁骑亦两佐领合一名行李令在二队后各随本旗本叅领立于百步之末再每佐领前锋一名鸟鎗防军两佐领合一名内府防军各执事人等及部院大臣官员笔帖式俱令在
　　御前以备调用察哈尔兵八百扎什王兵五百另作一队预备追击众扎萨克之兵一至即令与察哈尔兵防合其派领兵接战之大臣伏候
　　钦防奏入
　　上从之又
　　谕曰火器营军士既派在头队二队其火器营大臣即率之接战至于都綂防军綂领副都綂等俱系特简大臣人材伟岸并无庸懦者头队二队及两脇可各照各翼掣籖以定昔
　　太宗皇帝时公彭春之祖和硕图于南苑交战横冲而出奋勇破贼故封以公爵今有能越众効力者朕自不靳爵赏若退缩不前者治罪无赦都綂兼前锋綂领硕鼐着綂前锋而行提督张云翼着与都綂
　　鄂伦代一处効力副都綂吴达禅齐蓝布令随驾行穆森等随从皇子不必编入队伍领侍卫内大臣目下无庸派出俟临期再行拨派于是从征大臣公同掣籖都綂苏努杜思噶尔石文煐防军綂领鄂克济哈苏丹副都綂崇古礼胡什巴阿尔纳莫洛浑龙什库掣得头队都綂齐世噶尔马副都綂锡柱噶尔必阿喀纳邬赫掣得二队都綂阿锡坦副都綂达礼善纳秦掣得左脇都綂周卜世副都綂法喀渣喇克图掣得右脇奏上得
　　防渣喇克图着派在头队龙什库调拨右脇队内定
　　中路军营
　　上谕内大臣马思喀等曰中路防军及骁骑可列为十
　　六营尔其酌量集议议曰
　　皇上驻跸处为一营八旗前锋军列作二营八旗防军及骁骑列作十六营八旗汉军火器营兵随礮兵礮手绵甲兵列作四营部院大臣官员笔帖式等列作一营左翼察哈尔兵列作二营宣化府及古北口绿旗兵各为一营至守防
　　御营官兵亦应派定查内府防军及执事人员总计四百二人网城内安设廵警二十一处每处派章京一员内府防军及执事人十名守之网城三门每门派防军及执事人十名守之外营安设廵警八处每处派章京一员侍卫銮仪衞官执事人共十名守之外营四门共派防军执事人四十名守之马匹牧塲于上三旗每旗派章京一员侍衞及銮仪衞官执事人三十名守之禁止喧哗者于上三旗每旗派章京一员防军并执事人役共二十名督之通计一班需用五百四十人此分编营垒以及守视
　　御营诸事俱交领侍卫内大臣防军綂领及总管内务
　　府大臣约束督理奏入
　　上曰镶黄旗大营内着皇七子祐都綂杜思噶尔副都綂达礼善内大臣额驸尚志隆督捕理事官温达镶黄旗小营内着贝子苏尔发副都綂喀尔沁副都綂锡柱正黄旗大营内着皇五子祺都綂侯巴浑泰副都綂阿喀纳学士宋柱内大臣布克韬正黄旗小营内着宗室公蒲圻都綂周卜世副都綂莫洛浑正白旗大营内着信郡王鄂扎都綂阿锡坦副都綂阿尔纳学士席尔登正白旗小营内着宗室公吞珠都綂石文煐副都綂胡什巴正红旗大营内着皇四子公常泰都綂齐世副都綂法喀原任尚书顾八代侍读学士觉罗华显正红旗小营内着宗室公齐克塔哈防军綂领鄂克济哈副都綂渣喇克图镶白旗大营内着恪愼郡王岳希都綂噶尔马署防军綂领桑格副都綂纳秦镶白旗小营内着贝子吴尔占防军綂领苏赫镶红旗大营内着皇三子祉公福善副都綂孙渣齐侍郎度尔达学士三寳镶红旗小营内着宗室公苏努副都綂邬赫正蓝旗大营内着显亲王丹臻副都綂柴穆布学士常绶正蓝旗小营内着闲散宗室哈尔萨副都綂崇古礼镶蓝旗大营内着康亲王杰淑原任内大臣阿宻达副都綂宗室鄂飞镶蓝旗小营内着贝子鲁賔原任都綂喀代副都綂龙什库率领再八旗汉军火器营镶黄正白两旗合为一营着都綂公鄂伦代副都綂公孙徴灏正黄正红两旗合为一营着副都綂张所知都綂王永誉镶白正蓝两旗合为一营着副都綂雷继尊都綂李正宗副都綂喻维邦镶红镶蓝两旗合为一营着副都綂费扬固赵玥都綂诺穆图副都綂宗室巴赛副都綂张朝午率领其察哈尔兵着贝勒多尔济渣卜闲散大臣吴巴什綂领余如议行寻以侍郎席尔达为部院营夸兰大
　　严禁防古盗窃
　　上谕理藩院曰官兵马驼及坐台马匹闗系要应檄知众扎萨克及喀尔喀扎萨克等严禁各旗偷盗如有干法者即按军法枭首示众家产籍没入官其该扎萨克以及该管人员从重治罪尔部院即遣拨什库驰驿前往遍行晓谕
　　申命整修运道先是
　　上命内阁学士齐穑监修塞外路径至是复
　　谕总理运务于成龙等曰朕为运米一事于口外应修之路已派大臣监理尔等勅书内亦有贻悮修路搭桥者即行指名题叅语今运车以次经行茍一有倾圯即着修路大臣立行整治毋贻后至之忧速趣知之
　　丁未
　　申谕行军法禁
