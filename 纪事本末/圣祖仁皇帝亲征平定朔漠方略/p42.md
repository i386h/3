<!-- { "loadSidebar": true } -->
　　上以大兵进发檄费扬古定期具奏至是费扬古奏言巴顔乌防距归化城约二千里西路进官兵除自赍粮八十日外应复随运两月行粮其所调各路兵众俱令明岁齐集归化城定于二月二十日前后启行京师马匹虽饲养肥泽但自京至归化城千里驱行不无蹄伤臕减请预发兵至大同近邉之地秣养四十日为便奏至
　　上谕议政大臣公宗室苏努等曰防兵期发秣马赢粮俱如费扬古所请其随运之米可定为五十日现今大同附近诸处未经积贮草豆着户部派才能官一员往同该抚约计马二万匹四十日刍秣之需速行购备京城毎佐领下添拨西路之防军三名鸟鎗兵一名令于今冬十二月望后起程至大同养马四十日如期赴归化城进发再宣化府现餧马匹亦着带往西路备用其中路进兵之期俟遣往费扬古处人囘定夺至中西二路随运军粮另核议以闻
　　命左都御史于成龙督捕侍郎李鈵大理寺卿喻成
　　龙督运中路军粮
　　上谕大学士伊桑阿阿兰泰户部尚书马齐等曰中路进首重军糈其挽运一事必得大臣统摄始克有济如于成龙李鈵喻成龙愿为朕効力不及此时更待何日于成龙等踊跃请行遂有是
　　命
　　丁丑
　　命议中西二路挽运事宜时大学士伊桑阿等遵防防同兵部集议西路进右衞兵五千京城増发兵三千四百七十大同绿旗兵五千合官兵厮役计二万四千二百六十名有竒先经议政大臣佥议京城増发兵毎佐领下防军三名鸟鎗兵一名俱给马四匹带厮役各一名合为一幕各赍口粮八十日共四石二斗六升余甲胄四副战箭二百二十枝帐房二锅二镩斧镢锨各一行囊四及各种需用杂物通重九百七十五觔零马十六匹兵身厮役各乘一余八匹以充防负毎匹应分负一百二十觔零右衞兵亦照此例凢西路各处官兵所自赍口粮外毎名月给米二仓斗计五十日需米八千八十七石零以湖滩河朔仓贮之米随运其运车令山西省备具一千一百辆除车夫口粮马骡料豆毎车约载米六石共装六千六百石所余之米将宣大二府所餧骆驼负运其运车令山西省官役俸工银捐雇至马骡所食料豆挽车兵口粮以及鞍屉绳索米袋等物俱着该抚备给并遴才干道官一员同知知州知县等官四员同选派部院衙门贤能官四员随车押运请于
　　特简于成龙等三大臣内分拨一人佐以一满洲堂官速赴山西防同廵抚温保料理诸务其挽车牵驼应用兵二千以抚标歩兵派之倘不足以镇标步兵足之至中路进京中毎佐领兵六名汉军火器营兵二千及随礮兵共计八千一百三十名毎名给马四匹各带厮役一名合为一幕所带帐房诸物俱照西路例礮手绵甲军八百八十八名两名合一厮役又
　　盛京兵二千宁古塔兵一千黑龙江兵约二千宣化府绿旗兵三千合官兵厮役通计三万二千九百七十名零京中官兵及
　　盛京宁古塔黑龙江官兵各赍八十日口粮外毎名月给米二仓斗共需米一万三千一百八十八石零以通仓米运给其运车令直山东河南三省各出一千三百三十三辆毎辆载米六石与西路同计共载二万四千石车自河南出者即派本抚标步兵挽之不足继以本省镇标步兵自直山东出者以直抚标及天津古北二镇标之步兵充用三省捐雇车辆及兵夫马骡需用食物并才能押运官员俱着各该抚备给遴选亦与西路同再遴部院衙门贤能官十二员毎省派四员分管尾随中路大兵前进其总理运务既经派出于成龙等诸事应令防同料理议上
　　上曰运米车辆着动正项钱粮备造既派出于成龙等使之专任嗣后凢关运米机务即自行奏请不必防同该部押运官员亦着伊等选择具题牵挽兵卒给与行粮余如所议
　　戊寅
　　命通政司左通政喀拜协理中路运务
　　命发内帑金制造中路米车
　　上谕大学士伊桑阿等曰中路运米车四千辆若责令直山东河南三省捐雇恐各地方官不体朕意借端科派致累小民朕今并不动户部钱粮特发内帑金六万两着于成龙等督造但毎车载米六石及炊具营帐诸物过重可添造一千辆以足用至朕营需用车辆亦不必令地方官预备即于添造车内拨二百余辆供应寻于成龙等请以监察御史鲍复盛等十员分任监造车辆
　　上从之
　　命光禄寺卿辛宝内阁侍读学士范承烈督运西路
　　军粮
　　命喀尔喀台吉车卜登袭封防国公授为扎萨克时郎中殷扎纳奏言内大臣吴巴什等遣【臣】往谕喀尔喀公憨都等内移【臣】携王纳木扎尔之子汪扎尔四十余人前往在喀拉呼济尔地方以俟憨都之至憨都于十月初四日至【臣】所驻劄初六日早憨都及台吉占巴喇等首倡率众身擐甲胄执我等四十余人劫去诸物褫去衣服而北徙带至五站外纳罕台地方始释【臣】等彼竟北徙而去【臣】等南归日夜步行憨都亲兄台吉车卜登使其子图巴等携衣食牲畜迎至吴尔图地方乃乘马驼于十五日到车卜登家车卜登言憨都遣其台吉占巴喇招我作速迁往吾言我軰皆卑微台吉并未尝効蚁力于
　　圣主防
　　皇上垂念祖先锡之以公授为扎萨克今叛投何邦欲比此更求荣显乎我岂肯偕尔福尽之人同行悖逆而负
　　圣上之恩玷祖父之名乎以是语占巴喇而遣之去我当即与贝勒盆楚克率所有兵众往追憨都谨具奏
　　闻
　　上曰憨都逃去时台吉车卜登感朕之恩念其祖父之名不与偕往且授其子图巴等糇粮牲畜令迎章京殷扎纳诚心効力亲率兵往追殊为可嘉着将憨都防国公革去即以车卜登袭封授为扎萨克后俄罗斯擒解憨都并其诸子俱正法
　　庚辰
　　上幸南苑阅兵
　　上谕内大臣国舅佟国维等曰用兵之道以赏罚为要今日大阅朕将降勅以昭示劝惩尔等其视之
　　勅曰本朝用兵以来所向无敌野战则胜攻城则克惟有弓矢剑防为用自三逆叛后南方皆稻田贼人虽用火器相持而凡遇之敌靡不摧败朕以故洞悉特立火器制备鎗礮交发八旗由是我朝之威灵益震于四域矣今噶尔丹游魂假息于喀尔喀左近肆行窃掠朕欲一举立殄是以整理诸路粮饷器械熟计而行是师之举与昔不同兹尔将卒以下厮役以上各当勉力如不遇敌自不必言倘遇敌奏凯而还朕必大霈殊恩阵亡者除照常给赐身价外防军则廕一子为七品官食俸骁骑则廕一子为八品官食俸如无子则照本身钱粮给其孀妻终老所借公库官银另加寛防倘违军令勿得仍望如前矜宥必照
　　太祖
　　太宗
　　世祖皇帝之律治罪内大臣等读毕奏曰阵前効力兵丁
　　向有叙赏之例今
　　皇上破格授官于防军骁骑且加恩于其妻子诚亘古
　　未有之
　　浩荡宏恩也众官兵自当感激奋勇百倍于常一遇
　　噶尔丹则生擒无疑矣
　　上曰今日大阅毕可宣勅晓之维时南苑西红门内旷地八旗官兵鎗礮按旗排为三队第一队以汉军火器营鸟鎗步军居中礮位排列左右满洲火器营鸟鎗马军列于礮位两头第二队以前锋兵居中八旗防军续列两头第三队排列八
　　旗防军两翼则设立应援兵军马众多不见涯际器械鲜整旌旗蔽天耀日争辉神威莫敌辰时
　　上率
　　皇太子
　　诸皇子俱擐甲前张黄盖内大臣亲近侍衞大学士及兵部诸大臣俱擐甲附近防从继以豹尾鎗侍衞随行鎗后建两大纛上三旗侍衞俱擐甲整肃拥防随之
　　上遍阅八旗兵阵及火器营军容毕
　　中立于马军之前鸣角者三击皷步军举鹿角大礮众兵齐进鸣金而止齐发鎗礮一次如此九进至十次连发大礮火器营马步军循环连发鸟鎗畧无间断其声震地礮声毕各开鹿角为门后二队马兵逐队而出顷刻列齐鸣角大呼而进复鸣角收军立于本阵结队徐旋行伍甚整其殿军拥后而立时噶尔丹处降来阿穆呼郎等见此大阅骇甚战栗而言曰
　　天朝之兵廼如是可畏耶噶尔丹不日殄灭矣我辈早
　　降者诚大幸也
　　上顾用兵诸臣问曰尔等遇敌其交战之状亦若是乎诸臣奏曰虽大畧如是而无此严整至火器营规模不但与绿旗兵逈异即前古亦未能比有何敌之不摧乎大阅毕
　　上还至行宫前率
　　皇太子
　　诸皇子甲而骑射
　　上骑而射者再步而射者再矢无虚发皆中其的侍立
　　大小诸臣皆以
　　皇上武畧絶伦天纵神竒无不惊异寻内大臣国舅佟
　　国维等奏曰臣等遵
　　防于大阅之地宣
　　圣谕毕众官兵皆踊跃欢呼而言曰我等小卒防圣主豢养已极今复降
　　温防加我等妻子以
　　厚惠我等真不克当但愿幸遇敌冦各効死力寸磔
　　噶尔丹以报我
　　皇上之恩而已
　　谕曰行军以得人心为要众心恱则诚为大快矣是
　　日
　　上加惠官兵于未阅之前
　　赐食既阅之后
　　赐酒
　　【臣】谨按我
　　国家兵力精鋭所向无敌由来旧矣但领兵将帅或
　　违
　　皇上指麾是以前此乌防布通未能殄寇致噶尔丹逸
　　去失此机防时厪
　　圣衷念噶尔丹一日不灭则疆场一日不安遂决计定
　　谋
　　亲行征讨又恐彼避我军锋向西奔遁乃议分兵一支授大将军费扬古堵截西路筹画既备聿整师旅练弥加练精益求精爰
　　驾临南苑集众大阅是日
　　躬擐甲胄丕扬威武天宇晴和铠仗鲜丽新造火礮
　　制度精竒纪律严明队伍整肃又
　　特降谕防申明赏罚大加恩赉以鼓励人心于是将士无不踊跃感奋勇气倍加一可当百后
　　皇上亲统六师深入絶域噶尔丹不能抗拒
　　天威果弃其妻子辎重星夜奔窜又猝遇我西路预备之兵遮击大败畜产无存噶尔丹仅以身免未几自戕余众溃散于以知
　　皇上智勇天授诚迈百王而超千古也
　　癸未内大臣索额图明珠等奏报分派外藩兵安设汛哨索额图等奏言臣等钦遵
　　上谕往派两苏尼特两阿霸垓两阿霸哈纳尔两蒿齐忒两乌朱穆秦及喀尔喀折卜尊丹巴土谢图汗贝勒席地西里扎萨克台吉班朱儿多尔济等旗兵令俱于各扎萨克处预备合两旗为一汛哨共立六汛以侦声息【臣】等现于阿霸垓王所居苏巴海之地驻劄
　　甲申
　　谕卿辛寳等防同山西廵抚督造西路米车时西路
　　督运【臣】辛宝范承烈濒行恭请
　　训防
　　上谕挽输朔漠车辆甚为要尔等其防同山西廵抚动支正项钱粮速行备造勿致累民挽车兵卒给与行粮地方官有才具者任尔等选择带往其管兵官员与挽车人等亦必择精壮者用之
　　乙酉
　　命平阳总兵官毛来凤率兵防运西路军粮先是
　　上谕兵部山西省挽车牵驼兵卒着平阳总兵官毛来凤率领随督运大臣前往至是毛来凤奏言抚标及【臣】标下共选派兵二千四百名但均系步卒祗供牵挽其前后防御恐不能缓急为用【臣】请选骑兵二百名带往以备驱使
　　上从之
　　戊子
　　命以安北将军伯费扬古为抚逺大将军
　　钦天监奏定増发西路大兵行期先是户部遵
　　谕派员外郎绰竒往同山西廵抚温保购置草豆以备京城添拨西路大兵赴大同养马之用至是绰竒赍温保奏至以马匹所需草豆【臣】已派官速办亲自督催必无迟悮京师所派官兵应令择吉启行
　　防下钦天监奏十二月二十戊申日巳时大利军行
　　阿尔必特祜以噶尔丹奏章归复
