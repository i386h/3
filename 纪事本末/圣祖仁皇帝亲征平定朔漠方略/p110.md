<!-- { "loadSidebar": true } -->
　　皇上万安不胜欣忭【臣】于此地与丹津俄木布俱佳兹
　　遣臧布阿児达尔俄木布往请
　　皇上万安伏祈
　　大君鉴恤侍郎安布禄为之呈奏
　　上以示议政大臣咸曰阿喇卜滩等所差使人诺顔格
　　隆臧布等赍来进
　　上之物及交市之物俱留于边哨外侍郎满丕处应将
　　所留人畜货物及进
　　上之物俱取至归化城伊等俱着满丕于附近部落酌量拨人送至归化城交都统等存视俟去使归日再议
　　上从之寻笔帖式黒色等至
　　上前靣奏后
　　上谕议政大臣曰着将阿喇卜滩使人诺顔格隆臧布额尔克俄木布阿旺达什令送往侍郎满丕处于彼地所留人内聼彼酌带二十许人而往其途中病留丹津俄木布使人达尔汉哈什哈罗卜臧之缺填回子盆楚克拜之名其偕来察罕台吉使人阿儿达尔俄木布之名填于勅内即令彼带回达尔汉哈什哈罗卜臧既已身故着长史马尼图还伊等既到满丕处前去之时着满丕于附近部落酌取马驼亁粮等物给足遣之其余人员带来货物俟伊等去后再行请防
　　大将军伯费扬古以拨发官兵严备喀伦事奏
　　闻费扬古奏言准侍郎满丕咨称闰三月初四日喀伦送到厄鲁特恩克言我乃格垒之人随格垒来降
　　圣主之时中途被伊拉古克三库图克圗所掠前行二日至讷墨黒图地方住二十余日我乃窃他人马鸟鎗一杆逃出我前在彼处出入伊拉古克三库图克图左右其下人大小共有百人伊拉古克三库图克圗言欲在厄济内古尔喀尼居住盗黄河崖边居人马羣职满丕随遣人移文喀尔喀扎萨克公吴巴达万舒克台吉图巴丹津额尔徳尼等令将彼旗下人速收入内其扎萨克夲身协理台吉都统副都统酌量带兵各在夲旗地方加意防备将各旗探哨逺行设立又移文黄河三哨协理台吉令速遣喀尔喀副都綂阿穆呼郎逺展哨探谨慎预防等因看得伊拉古克三库图克图窘廹已极未必不至喀尔喀所居界上行窃是以【臣】等发察哈尔哈兵一百五十众札萨克蒙古兵一百五十交散秩大臣吴巴什郎中诺木齐代往驻喀尔喀所居界上形势之地如伊拉古克三库图克图前来行窃尔等即行扑勦拟于闰三月初七日发行俟大兵自宁夏起行日期部文到【臣】撤回吴巴什所领兵为此奏
　　闻
　　上以示议政诸臣
　　命遣大臣监发将军萨卜素官兵马驼
　　上谕黒龙江将军萨卜素曰所给尔等官兵之马何日给发着与议政大臣会议来奏奏后朕遣人阅选给发议政大臣议拨给将军萨卜素官兵马驼拟于十二日给发拨给之后尚有数日屯劄仍请给支草料
　　上从之遣公福善亲随侍卫关保侍卫阿儿柱马什阅
　　选驼马给发
　　送格垒沽英等妻子至归化城大将军伯费扬古咨理藩院曰康熙三十六年三月二十八日侍郎满丕处解到降人格垒沽英妇女童穉十口曼济妇女童穉四口马五匹骆驼二头鸟鎗二杆撒袋一副已交驿逓解至归化城往交副都綂阿廸等因侍郎安布禄为之传奏
　　上以示议政诸臣是日格垒沽英祁萨木到
　　辛卯
　　上诫谕督抚提镇爱兵恤民
　　上谕陜西总督提督廵抚总兵官等曰朕宵旰勤民虑周遐迩縁向来廵幸未经亲莅边境顷特济河而西循秦省沿边地方延览风俗谘询疾苦见所在兵民筑土屋以为居耕沙碛以为业生聚之计甚属艰难朕恻然于轸念弗释因思兵民倚赖全在将吏而将吏之表率惟督抚提镇是视诚使督抚提镇实能正已澄源则所属守职奉公禄足自赡必无朘削兵民之事若积习相沿滥受属员私馈因而所属官弁节次求索取偿于下文则加徴无艺武则侵扣月饷势不至于厉民剥兵不止如此而欲冀其疾苦日苏生聚日盛乌可得乎夫秦地俗尚素称简朴边方士卒允属精鋭总恃抚驭得人斯于兵民胥益朕兹驻驆宁夏特召该省总督总兵官以下官员凡在镇城者俱赐宴行宫靣加谆谕无非期望文武大吏董率属员以仰副朝廷爱兵恤民至意自今以后尔等其益体朕懐交相砥砺文官皆习知民事岂身作官吏不恤百姓之依武职多起自行伍岂甫为将领遽忘军士之苦上官克谨亷隅属吏各遵法纪驯至比屋殷阜列戍饱腾则兵民皆得其所而尔等亦与有休宠以视厉民剥兵身名俱陨者孰得孰失尔等其敬念之特谕
　　分拨进勦驻防官兵
　　上谕议政大臣曰前着孙思克博济发兵三千但兵多则进发繁重今应选出满洲緑旗兵二千以所留兵丁之马増给之令携四个月粮遣赴阿南达所阿南达李林隆率之搜勦孙思克博济率所留之兵暂驻甘州其于成龙等粮运守候之地亦应令兵一枝驻劄此着西安副都綂阿兰泰率西安兵三百往戍其留于宁夏之京营前锋毎旗二十名防军鎗手礮手酌量出随驾余驻宁夏拨一大臣领之着大将军伯费古传谕附近部落蒙古王贝勒贝子公台吉等有愿自备四个月粮随军効力者许其前来其费古军前所有黑龙江兵一百俱全带来量四个月口粮选发察哈尔兵携四个月米来会于郭多里巴尔哈孙地方即令总管此军至费古起行后着舒恕代理其事侍郎满丕仍驻原戍之地可即防议具奏议政大臣议奏曰调遣兵马诸务
　　皇上一一筹画
　　圣谕已极周详俱应敬奉而行俟
　　命下之日檄将军舒恕孙思克博济提督李林隆副都綂阿南达侍郎满丕令各遵行自宁夏前往京军于厄黒阿喇儿地方搜噶尔丹粮马已拨等事亦俱檄之费扬古阿南达可也议入
　　上报可寻大将军伯费扬古等奏言现在军前者有喀尔喀达尔汉亲王诺内毛明安贝勒班第毛明安扎萨台吉诺尔布本旗恊理台吉博木布吴喇忒扎萨克公杜棱吴喇忒扎萨克公鄂尔奔本旗协理台吉吴尔图那苏图呉喇忒公达尔马什里本旗署协理台吉劳章什喇卜喀尔喀察哈尔台吉额尔徳尼纳木占三盘扎卜车克巴汪扎儿三济扎卜诺尔布阿喇卜滩达木甘在附近地方者有喀尔喀和硕亲王善巴喀尔喀扎萨克台吉吴尔占之协理旗务二等台吉顾穆济卜闲散台吉龚格汪扎儿图色拉克卫徴带青噶木楚克祁他特车卜登达什陈木布纳木占率其防卫附丁前来吁请情愿各带自已四个月糗粮赴军前効力其他部落情愿前往効力之王贝勒贝子公台吉等俟来报之时彚齐报部奏入
　　命示议政大臣续有喀尔喀土谢图汗其养子台吉济克巴愿从军効力贝勒额尔徳木图额驸班第台吉毕力克喀尔喀扎萨克一等台吉巴郎之子台吉汪布四等台吉萨马代俱愿从军効力奏入
　　上准随征
　　命拨大兵食羊议政大臣奏曰是月初九日钦奉
　　上谕着将行粮给宁夏进官兵副都统阿兰泰所买羊从多随赶除给兵丁行粮外查阿兰泰所买羊一万六千五百内择臕肥者五千随目下宁夏进勦兵而行此系随军充粮之羊应交将军马思喀等分授八旗緑旗兵赶去其所剩一万一千五百羊仍交地方官看守停其采买
　　上曰买此羊者原为是军之备剩之何为着将羊全给
　　是军食此羊可多行数日矣
　　理边内边外运粮安站事
　　上谕议政诸臣曰朕曽以转运粮饷及随军安站之事与鄂尔多斯贝勒宋喇布议之彼奏言当此有青草之候以臣等带来兵三千足供运粮安站之用应将白塔以外运粮安站事交宋喇布同于成龙等商议而行白塔以内运粮安站事交总督吴赫管理其西安副都綂阿兰泰兵三百亦交与于成龙又马思喀带来之兵若祗自赍口粮一月则其余三月之粮及随军所运之粮为数甚多船运一次未必能完势必再运一次大兵岂能空坐乆待应令马思喀兵各赍两月口粮外所余之米船装运往船装不尽者令大小官员均拴带而往若复有所余令于成龙竭力运致白塔此间食过十二日米于众人均拴带米内取之补给随军逓运之米应至何地应止何地着大将军伯费扬古议政大臣与于成龙等防商定夺着详议具奏议曰噶尔丹困穷已极仰承
　　皇上指授则进兵运米必无迟悮请令将军马思喀兵拴带两月粮计二千一十五石大兵自白塔以外拴带二千一十五石二斗于成龙等随运一月之米一千零七石六斗共米五千三十八石大将军伯费扬古所带黑龙江兵一百其察哈尔兵不知数目大约连黑龙江兵作一千算一月需米二百二十石西安副都统阿兰泰兵三百取西安留下兵之马三百匹増给前进兵毎人一匹拴带两月粮二百六十四石八斗其三个月口粮三百九十七石二斗令于成龙运往其运米官员军校坐防章京笔帖式五个月口粮需六百八十七石因米粮必多备带往始为有益应连耗米带一千九百石大将军伯费古兵西安兵运米人员口粮及多带之米共三千五百石除将军马思喀等拴带米外船装运往之米三千二十二石八斗尽船装往如船装有余着大小官员拴带再有多余令于成龙等防运其船运之米应地方官七员于成龙处司官二员管押前进自白塔陆运拨牲口四千五百匹并驾三牛之车预备三百辆带往毎二辆合用三人此所需人役四百五十口粮锅帐并雇值等项照去年中路例交该督给发所出上地方官七员即从彼地管车夫给口粮带去其米应运至何地留止何地既着大将军及叅谋与于成龙防同商定则给发大兵所余骆驼亦交于成龙率鄂尔多斯兵二千二百五十名将米逓运前进其安站之事将于成龙带来理藩院司官派出一员率鄂尔多斯兵七百五十名随将军马思喀而往依其所指之地安设自宁夏至白塔所设十站交总督吴赫料理外自白塔以外至额黒阿喇儿共五十站毎站安设一防毎防设鄂尔多斯兵十五名马二十匹或叅领或骁骑校安设一员伊等俱系蒙古不通满文毎防将通满文者或章京或笔帖式安设一员使管理驿站之务着于成龙与宋喇卜公同商议而行
　　上报可总督吴赫奏曰查宁夏至平乐城一百里其间应设两防平乐城至白塔四百余里其间应设八防此十防毎防应设马二十五匹拣选守备千总把总等官一员及领旗等头目二员安设所建内地之台取偏僻地方驿马安设边外之台照甘肃例取营马安设其防【臣】请亲视建立
　　上从其言且谓地方事重大吴赫不便往设驿站着大学士伊桑阿侍郎哈雅尔图安布禄安设驿逓要务安设不可差悮
　　台吉罗卜臧之妻以其所获厄鲁特献
　　上理藩院奏曰巴图尔厄尔克济农之侄罗卜臧台吉之妻告云察哈代亲子索诺木达克巴色棱吴巴什察哈代亲兄巴儿当吴巴什其妻索诺木素其子罗卜臧津巴多尔济达什刚阿塔尔扎木素女车林刚阿塔儿之妻库磨扎卜此十口俱在我家又格垒沽英之属下顾鲁黒夫妻二子共四口亦在我家察哈代乃効力于
　　皇上之人其子弟及格垒沽英之人我皆献之
　　皇上从外而往则甚逺从内则近请使我之人同部中人出边口取来乞给驿于伊等使之前来奏入
　　命差广武游击之人同其人往取俟到日毎口给银三十两
