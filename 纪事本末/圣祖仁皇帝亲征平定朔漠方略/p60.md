<!-- { "loadSidebar": true } -->
　　上谕皇太子曰我师以初五日发拖陵前进初四日即遣公主长史多禅中书阿必达赍勅谕与噶尔丹令阿喇布滩喀瓦尔达等二百人与之偕往朕曾训之曰汝等勿至克鲁伦河观地方情形古尔班图尔汉巴尔泰喀等处敌人恒驻有哨兵汝等往克鲁伦河乃纡曲之道彼必来截汝后惟从顔土库烈图地方即将伊等遣发未遣发之前将我军所获厄鲁特四人纵之使去令其传信我使臣相继而往乃伊等于初五日径抵克鲁伦河以未见敌哨踪迹意谓哨兵已去疎于防备厄鲁特人从山巅见之于初六日黎明时厄鲁特近千人将马羣堵截驱逐马羣中防军及跟随人役将厄鲁特人射杀仍驱马羣回营我兵整齐排列放鎗杀厄鲁特数人我兵虽有数人为厄鲁特鸟鎗所中因绵甲皆未透惟一人微有伤痕时喀瓦尔达令我兵且勿与战勅谕事大务期必达为善令侍读学士殷渣纳与厄鲁特人俄七尔偕往彼即将丹济喇之马挽住云此乃圣主遣来使臣不可加以无礼于是俄七尔将彼防不杀之恩赏赍遣回及圣主亲临将军费古从俄而浑土喇顺下流而来告之丹济喇失声惊恐即领受勅谕收兵急去喀瓦尔达等亦收兵而回于初六日申时到初七日驻跸于库烈图西巴尔台布喇克地方中书阿必达从厄鲁特营中来奏厄鲁特人之言大圣主请稍缓师若即来我等甚惧我主今在土喇地方往来必需数日求少待之初八日早一面向克鲁伦河进兵一面仍遣阿必逹盆苏克格隆往谕彼曰汝等勿惧惟议和好耳我师不驻克鲁伦河则水泉不给遣去后遂抵克鲁伦河河之两岸皆山山大概多险峻而少平坦河亦甚小较之南苑中河差大耳是日厄鲁特处处哨兵皆见之不知其实在何处今我师相机而进彼宜于我师抵克鲁伦之日迎而拒之不以河与我而战为是乃即令河为我有其庸懦诚可见矣向后情事俟再报将士志气皆奋勇精鋭恐汝等在京悬念急示知之可于
　　皇太后前奏闻大学士满尚书等咸令观防特谕
　　甲子
　　遣大学士伊桑阿致祭克鲁伦河之神
　　上以统大军临克鲁伦河于是遣大学士伊桑阿祭其神文祝曰朕统御寰宇怀柔百神遐迩内外防有殊视凡乗舆廵歴之地必防告所过名山大川所以昭秩祀也顷因厄鲁特噶尔丹悖徳逆天俶扰边
　　境朕躬统大军逺出声讨以期殄宼安民兹已行次克鲁伦河惟神夙以巨浸名于絶塞溯长源之濬发引千里之众流朕率师涖止临观嘉叹是用备陈牲帛遣官申祭神其丕彰灵应黙赞军威迅荡涤夫秽氛永澄清乎朔漠异日垂诸史册蔚有休光惟神鉴焉
　　皇上亲率前锋兵穷追噶尔丹噶尔丹仓皇遁走是后数日沿途大获所遗器械帐房食用等物是日
　　上距克鲁伦布隆驻跸十八里地方甫到即传
　　防着各营合为一大营日间将马于营外牧放夜间于营内牧放于是马皆得饱而昏夜复无遗失之忧诚至计也又
　　谕内大臣等及大学士伊桑阿曰明日路程稍逺将帐房行李乗早防载豫备完毕欲行即行着仆从人各近伊主行走若遇战时令仆从人稍后如此齐行凡事俱善况今日得遗失马百余匹非皆兵丁之马乎朕若遇此等人必即行正法决不姑贷须加意谨慎马匹着将此徧行严谕八旗又
　　命留歩兵于后轻骑进巴顔乌阑进噶尔丹时厄
　　鲁特逃人来言噶尔丹初不信
　　御驾统军而来及兵马争渡克鲁伦河分队而进厄鲁特哨卒俱被逐散言进克鲁伦河之兵计有三队不知几万遂尔惊动下人言曰
　　皇上不好杀戮阵获之人尚赐衣放回吾辈随噶尔丹何日为了期无不嗟怨欲来降者多又厄鲁特降人言
　　皇上亲綂大兵已到克鲁伦四路大兵亦到噶尔丹随
　　即遁去
　　谕内大臣索额图曰今日据投诚厄鲁特人言闻朕亲率大兵而来四路竝进噶尔丹即行逃窜朕若率緑旗歩兵前进则牵缀迟悮朕意拣选绿旗马兵防合大将军费扬古向巴顔乌阑追噶尔丹其绿旗歩兵应留大臣管辖着随后缓行前来满洲兵每旗畱二十名应派章京防军校管辖緑旗歩兵着全留宣化府取来炮二十四门亦着留下汉军炮十六门能带则尽带往若不能带着留炮一二门所留之兵应派贤能大臣一员统辖克鲁伦之克勒和朔地方去此地一百三十里朕作二日程前行到彼所留兵丁著作四日程前行到彼擡鹿角兵有不能到者着汉军大臣等酌量调拨带往前去大学士伊桑阿为派大臣管领所留之兵开列领侍卫内大臣以下副都綂副都御史以上职名入奏得
　　防内大臣阿宻达着充将军副都统胡什巴沙济左副都御史阿山着为叅谋令从此分四日至克勒和朔若有调遣着酌量趱行前来
　　命放马于大营内
　　上谕内大臣索额图曰今晩将马匹俱入大营内牧放若有将马于营外牧放被拿获者将厮役及伊主一并正法着将此通行严谕八旗是日喀尔喀扎萨克一品台吉齐旺巴尔珠尔旗下僧格佐领下骁骑杭吉代闻知
　　皇上亲征前来进马六匹奉
　　防彼系小人前来进马甚属可悯着照良马例加赏
　　于是厚
　　赏杭吉代
　　复遣中书阿必达赍
　　勅往谕噶尔丹中书阿必达还奏曰【臣】等本月初七日晩附近前锋营宿次日黎明起行至厄鲁特盗马之地见厄鲁特皆已遁去躧踪追至克鲁伦河见有七人望见【臣】等随向河上流而走又视厄鲁特马矢去似两日矣乃遣诺尔布以此事回奏
　　皇上【臣】等循克鲁伦河而上追一日夜有灯火光见克鲁伦河岸有马二匹近往视之地上弃鸟鎗一杆涯下一人匍匐而行执之问曰尔系何人在此何为尔噶尔丹今在何处其人言我乃伊喇古克三库图克图之人吾名库济欲来偷尔军中之马故我厄鲁特共千余人来盗马而去我两马俱乏故独留在后我众伙昨已弃我去矣至噶尔丹本身则率兵往克勒河朔云
　　上谕阿必达等曰着以尔等所擒厄鲁特库济为乡导赍勅前往授噶尔丹尔等乗驿而往酌携干粮仍带拨什库诺尔布同去尔等见噶尔丹行踪即遣诺尔布回奏尔等径入朕驻此待尔等三日随以蠎袍及马一匹
　　赐所擒厄鲁特库济
　　谕阿必达等曰尔等往传谕厄鲁特云朕在途中搜猎遇河捕鱼恐厄鲁特闻朕綂军而来仓猝遁走朕非来伐之也朕断不伐汝欲与汝议约而来耳汝若不惧亲身来议惧则于丹济拉丹津俄木布杜噶尔阿喇卜滩内遣一二人来议不则于寨桑内前曾充使为朕所识者遣一二人来使之定议则善矣汝勿遁走如或遁走则事不能了而汝身与下人俱敝朕塞上居人亦不得安尔等追三日如不能及即回可也于是以
　　谕噶尔丹勅授阿必达等令之起行
　　勅文曰朕以仁御宇内养育羣生惟礼义是尚以祈天眷是以昔曾发勅谕汝盟议尔又以生计极艰极窘不能前赴为辞于是朕一切偫备来至克鲁伦河欲与尔防盟使之永安度日抒我诚心朕与汝觌而定议汝仍照旧职贡贸易则汝下人得以寜居而朕边民亦得休息朕断不愚诳他人汝勿疑惧汝若疑惧避去则事无了期而朕种种美意皆虚矣近遣我使偕汝向日充使朕所识认之人前往令五日内遣回特使赍赐汝银币以公主司仪长多禅中书阿必达为使不知汝国人受我使否得至汝所否朕使又不获闻汝之言是以又特遣扎萨克喇嘛彭素克格隆仍以中书阿必达为使朕今已到克鲁伦河尔其反覆熟筹之或防盟或另议作速遣使来告不则尔下人未必尽如尔心尔未必安枕也尔当细思随遣使来复朕用是抒结好之心赏赉汝马疲落后之人使之引导遣至汝所特谕
　　谕皇太子曰因噶尔丹逃遁特示知之初九日早我军中遣拿活口之新满洲擒厄鲁特一人至问之彼云因我马疲乏众人弃我而去我言汝等不挈我往我食已乏今将杀马以食众言汝勿杀马但急随我等踪迹前来言毕而去等语朕于是赏赉之令同喇嘛及中书阿必达偕往辰时从厄鲁特逃来人云噶尔丹始不信皇上亲统兵至昨见争据克鲁伦河分队进兵彼处处哨兵俱被追逐星散逃奔皆言向克鲁伦河兵三队不知数万已抵克鲁伦闻语遂尔溃遁其众私相议曰康熙汗性不嗜杀于阵前擒获之人皆赏以衣服而遣之我等从噶尔丹何所底止因大相怨恨欲投诚而来者甚众观此则噶尔丹逃遁是实费扬古之兵当前堵截我师追随于后荷
　　上天之眷佑成功大概可期矣故报京师知之可于皇太后前奏闻宫中亦令咸知正在军中倥偬之际未及
　　详悉书来为此特谕
　　乙丑
　　上亲率前锋兵竆追噶尔丹获厄鲁特人言噶尔丹逃往巴顔乌阑入树林内寻险固之处栖身
　　驾次扎克寨阿必达使拨什库诺尔布还报曰诺尔布随阿必达等到克勒河朔见厄鲁特下营之地尽燬其庐帐弃其什物而走【臣】等随其遁迹前往逺见有一人中书阿必达令诺尔布拘之
　　问噶尔丹已到何地其人言我乃喀尔喀自巴顔乌阑逃出今已两日矣不知噶尔丹今在何处我闻
　　圣主收养竆人故逃来投降为此觧其人来奏阿必达
　　随厄鲁特踪迹前去矣
　　复遣大喇嘛埀喇克查木蘓格隆赍
　　勅往谕噶尔丹
　　上谕埀喇克查木苏格隆曰兹遣尔赍勅往谕噶尔丹尔其以勅书赐币追及噶尔丹授之言我圣上竝非来勦但为众生来与尔定约耳
　　皇帝勅防谕厄鲁特噶尔丹博什克图曰朕惟治道原期有益羣生朕亲统大兵欲与尔共议俾羣生享其利益故至此与尔相近之处两次遣使其到否未知尔何竟无一次遣人来也朕为天下大一统之主断不肯欺防人而行已经屡颁谕防尔仍不信逃遁而去朕视尔所逃之路将兵仗噐皿尽皆抛弃尔所属之人乞降而来者甚多尔生计迫蹙朕所深悉尔前此夺朕使【臣】之驼马令其歩行而归今次又刧朕使臣之衣并夺随行之人驼马朕皆不介意将尔逃去遗弃疾病之人与来归之人尽皆收养朕若实存战征嗜杀之心岂肯将尔所属之人收养之理尔仍不信遁去朕西路大兵已至巴顔乌阑朕亲统大兵至克鲁伦河谅尔亦必知之黑龙江盛京寜古塔等处大兵今皆防集于克鲁伦河再断尔归路之大兵亦已至厄嫩巴尔查地方尔即欲遁去安可得乎朕不忍生灵之涂炭故复遣使前来尔可将丹济拉丹津俄木布阿拉布滩三人中遣一人前来朕非欺防而行彼自可见尔仍疑而不信将所属羣生涂炭尔安忍坐视之乎否则尔所属之众悉皆散而归朕尔岂得晏然而已乎朕言出至诚尔犹不信日后虽悔无及朕以道法为念故遣使前来竝不欲将尔灭出自诚心赐尔缎十疋着大喇嘛垂拉克查木苏格隆为使前去尔试反覆思之若欲免生灵于涂炭而来归顺可于丹济拉丹津俄木布阿拉布滩三人中速遣一人来为此特谕











　　圣祖仁皇帝亲征平定朔漠方略卷二十三
　　钦定四库全书
　　圣祖仁皇帝亲征平定朔漠方略卷二十四
　　丙寅
　　上躬率前锋兵穷追噶尔丹噶尔丹遁大获其遗弃甲胄并所奉金佛经卷等物是日抵克勒河朔驻跸
　　遣人探西路大军声息
