<!-- { "loadSidebar": true } -->
　　谕达赖喇嘛勅曰朕綂御寰区澄淸海宇以仁育为本抚养是先虽末陲异域之民有困竆而归命者必受而养之使各得其所尔喇嘛奉行佛法广度众生而救苦难其心亦犹是也前以七旗喀尔喀兄弟内相侵夺外与厄鲁特交兵朕与尔喇嘛谕令罢兵归好后噶尔丹又追侵土谢图汗折尊丹巴库图克图杀夺喀尔喀之人朕遣伊拉古克三库图克图尔喇嘛遣济隆库图克图往谕噶尔丹朕与尔使人不能仰副朕与尔之心噶尔丹挟济隆伊拉古克三而行称兵大举携其妻子杀掠喀尔喀而来深入我边汛之内劫夺部落人民朕稍发兵以问其故反与我兵拒战至于大败乘夜远遯此彼来犯我非朕往伐之也彼所行违朕与尔好生善念自求竆困而已喀尔喀土谢图汗车臣汗诸济农诺颜台吉决志入内奏请効力者有之奏请与四十九旗同列者亦有之呼吁频仍不已朕既已受而养之矣若不自始至终永使得所措置安定必致散亡是以刻日于本年四月朕亲出大阅喀尔喀之汗济农诺颜台吉等皆执臣礼跪而稽颡谆请与四十九旗同列朕设大宴厚赐之照四十九旗编为旗队给地安插土谢图汗以其妄举兴戎陈情请罪朕发众喀尔喀议之皆言加彼之罪则于我众无光朕是以宥免其罪仍畱土谢图汗车臣汗之号又念扎萨克图汗被杀寃痛属下裔民散亡可矜授其亲弟防旺扎为和硕亲王其余各分等级授以郡王贝勒贝子公台吉之衔明其法度昭其典章矣尔喇嘛普济生灵向以喀尔喀国破为忧今已安措喀尔喀使得其所遣致尔喇嘛知之尔喇嘛闻此必大欢喜也其左翼之喀尔喀无复可议至右翼扎萨克图汗旗下人等被掳散亡有在尔喇嘛所者亦有在他处者伊等略无罪恶而被掳散亡殊为可矜尔喇嘛普济生灵必能查明发归原主也今厄鲁特人等屡有归降闻噶尔丹竆困已极无食而饥于此可见噶尔丹之获罪于天矣未必不往归尔喇嘛若果往归作何措置唯尔喇嘛裁之噶尔丹遁去之时曾立誓而去倘违誓而稍犯我喀尔喀降人朕必发大兵分路前进务期灭之其时地方遥远不及遣人赍勅于尔喇嘛亦未可定是以预遣教习唐古特文喇嘛丹巴色尔济谕尔知之
　　命徙巴图尔额尔克济农安插四十九旗地方先是喀尔喀扎萨克丹津额尔徳尼台吉屡奏厄鲁特巴图尔额尔克济农劫其属裔马畜等物且杀人得
　　防发议政大臣集议议曰巴图尔额尔克济农前被
　　噶尔丹劫掠靡所栖息穷迫来归我
　　皇上加恩给地安插乃巴图尔额尔克济农不思图报皇上覆载之恩反要劫降人喀尔喀丹津额尔徳尼人
　　畜什物且复杀人大负
　　皇上厚恩若巴图尔额尔克济农等仍留安插旧居地方乱必不已宜迁至四十九旗地方安插兵部理藩院各遣官一员往发宁夏所备西安满兵全军令将军尼雅汉率之并令总兵官一员酌率绿旗官兵会同前往巴图尔额尔克济农所将喀尔喀丹津额尔徳尼等被劫人畜什物俱照数追还尼雅汉等率兵押送巴图尔额尔克济农至归化城交将军郞坦押防内送其起行日期即令前去部员一面遣文报部如巴图尔额尔克济农等不还所夺人畜什物不肯内徙安插即令尼雅汉等率大兵而灭之奏入
　　上从之随遣兵部郞中格什理藩院员外郞二郞保前
　　往
　　辛未
　　颁赐噶尔丹白金先是差员外郞巴扎尔赍
　　勅谕噶尔丹徙近边塞加赏以活之如竟入降益从优惠养至是噶尔丹奏言伏蒙遣使降
　　勅加恩不胜懽忭僻壤诸情总在洞鉴敢直陈之前遇大疫今已愈矣马骑糗粮前曾诉于伊拉古克三为之转奏不及候
　　防退归荒土今使臣赍
　　勅而来又蒙加
　　恩益深感激虽未能大为报効请竭力勉图之奏入
　　得
　　防噶尔丹请恩诚切着赐白金五百两












　　圣祖仁皇帝亲征平定朔漠方略卷十
　　钦定四库全书
　　圣祖仁皇帝亲征平定朔漠方略卷十一
　　七月甲申朔郞中格什等奏报巴图尔额尔克济农遁走格什等奏言【臣】等至宁夏会同将军尼雅汉等率领西安满兵全军总兵官一员酌带绿旗官兵四千因途径窄隘恐难并驱定议将军尼雅汉亲率兵四千出汝吉口往觅巴图尔额尔克济农副都綂栢天郁总兵官冯徳昌等率兵四千出大威口围截巴图尔额尔克济农住居西北及到口驻扎之日守口兵报称口外附近居住巴图尔额尔克济农人内有四人来见拆边墙即廻马飞驰而去【臣】等随星夜前追及之于阿里浑乌素之地令巴图尔额尔克济农跪宣
　　圣防巴图尔额尔克济农言我爲噶尔丹所败来归皇上给臣以贺兰山阴之地安插皆沐
　　皇恩得以生今将置我等于察哈尔之地値此螡防交作之时难以迁徙闻大兵来拆边墙恐将讨我是以逃避【臣】等谕之曰大兵之来非讨汝也因迁移汝等恐途中喀尔喀侵扰兼有盗贼故率兵而来乃欲送至归化城也汝等妄动岂不悖哉虽经委曲劝谕而伊等竟不遵
　　防【臣】等随遣人报将军将军亲率前锋及头队兵来彼一闻声息即乗马遁去巴图尔额尔克济农又遣其兰木扎木巴寨桑鄂木布至将军所言我等居此游牧已久复徙至察哈尔地方实爲未便我今往西喇布里图水上以待将军明日再请相见也将军随遣来使兰木扎木巴寨桑鄂木布及笔帖式年图等追及巴图尔额尔克济农告之曰我率兵来非征讨也因汝等往徙恐途中喀尔喀扰害又有盗贼将送至归化城也济农言我来已远不便回去请在前有水之地候见语毕即飞驰而去年图归告将军将军即分兵爲三队追之追至西喇布里图日暮将宿【臣】等言巴图尔额尔克济农不从
　　圣防不肯迁移而逃当乗夜追及诛之今宿此地次日往追则难及矣将军不听次日追三十余里仍回至西喇布里图而宿【臣】等言如此进追何以能及当选人马星驰电掣庶克有济将军复不听至第三日逾西喇布里图以外百余里至库克布里图度不能及遂率兵还将军查交臣等数目所杀厄鲁特百余人俘获一百二十八人马一百八十匹骆驼四十二头除兵丁所食牛羊外现存牛一百五十八头羊一万五千余只降人噶尔旦多尔济所属纳木喀班尔兰木扎木巴五十余戸又有喀尔喀之白苏忒察罕巴尔族弟伊尔登和硕齐格宁兄弟四人率百余戸来降言前者土谢图汗往征噶尔丹我等投入土谢图汗与噶尔丹战败逃来察罕巴尔等舍我等而先来归
　　皇上欲至贺兰山捕猎近边觅粮度日居巴图尔济农
　　所今济农违
　　圣防不肯迁移弃之而走我等何故从彼去乎是以我
　　等畱此求归
　　皇上冀与我兄白苏忒之墨尔根济农索诺木扎完聚一处安插臣等视巴图尔额尔克济农所走葢望西而去矣据此【臣】格什往甘州等处地方【臣】二郞保往凉州等处地方探视巴图尔额尔克济农驻牧之地奏入得
　　防议政大臣集议议将安插巴图尔额尔克济农原
　　由及违
　　防奔遁情事着理藩院檄嘉峪关坐探员外本什晓谕西海诸台吉郞中格什员外郞二郞保既往甘州凉州等处探视巴图尔额尔克济农踪迹应俟探明时另行议奏伊尔登和硕齐等应着理藩院差官令其内徙归并墨尔根济农索诺扎其纳木喀班尔等亦令暂住归化城附近地方听该部酌议安插所俘一百二十八人作何安置亦听该部议奏所获马驼牛羊令交迁移伊尔登和硕齐人员均匀给还原被劫之喀尔喀丹津额尔徳尼等至迁移巴图尔额尔克济农之事前经奉
　　防会议檄谕将军尼雅汉者甚明乃漫不经心延捱时日直至十六日方始起行后格什等又遣人促尼雅汉等作速进兵而不急往穷追遂尔退回应令兵刑二部各差官一员往讯尼雅汉等延捱时日失机等情取供到日再议奏入奉
　　防此议太轻爲将军者俱如此违悮指授可乎即遣大臣鞫审嗣令刑部侍郞迈图取口供奏至得
　　防下该部议兵部议曰将军尼雅汉于部檄到日不即星夜驰赴怯懦稽滞大失军机应将尼雅汉革去将军并拖沙喇哈番不准折赎鞭一百副都綂栢天郁稽迟怯懦大失军机应将栢天郁革去副都綂郞中格什员外郞二郞保与将军尼雅汉不能使巴图尔额尔克济农不致逃遁未克济事至巴图尔额尔克济农逸逃欲脱其罪推诿将军尼雅汉深爲不合应将格什二郞保俱革职副都綂党古礼病笃不曾往迁巴图尔额尔克济农应无庸议总督格思特系封疆重臣部檄到日应即会同将军尼雅汉等公议使巴图尔额尔克济农断不逃遁或擒或杀始爲胜任乃于事无济至巴图尔额尔克济农逸逃遣大臣往讯始云曾谏将军尼雅汉巧饰具奏殊爲不合应将格思特所加之级不准抵销降二级调用奏入
　　上曰栢天郁格思特各降五级留任逮将军尼雅汉至京拟绞监候格什二郞保革职尼雅汉等率往官兵令总督格思特暂辖驻扎宁夏防军綂领马喇补授西安将军
　　甲午
　　命喀尔喀新降之众暂仍其俗理藩院奏喀尔喀人等既与四十九旗同列则众扎萨克自亲王以下骁骑校以上凡请
　　安进贡奏事或遣使或亲来俱应照四十九旗例土谢图汗车臣汗旗内自王以下骁骑校以上凡行事亦应与四十九旗同土谢图汗车臣汗其身仅存汗号应令进九白之贡伊等使人乃令照前例至折尊丹巴库图克图亦照前例奏入得
　　防喀尔喀人等初降新行安插俟三年后依此议行折尊丹巴库图克图亦令贡九白
　　己亥
　　命撤归化城预备兵
　　上谕兵部曰归化城兵无事当撤今値马肥无事之际着都綂郞坦副都綂硕鼐于在彼大臣内酌带一员沿边直至宁夏延绥西宁往勘大军可行可止之地至于巴图尔额尔克济农前者来归给地安插而养之助喀尔喀往征厄鲁特竟不爲効力且劫夺喀尔喀之事甚多灼知其必不能改故令迁徙居察哈尔之地奈彼素藏祸心是以远遁彼虽遁去朕以向加养育初无困之杀之之意欲居何地惟其所择但不得扰害边塞地方可令达虎书此原由遣人往谕巴图尔额尔克济农着一并议奏议曰今归化城兵无事应撤但留在归化城之厄鲁特尚未去应每佐领拨防军二名火器营兵四百名照兵数派官在归化城周围暂驻余俱撤回此所留兵俟归化城所有头队厄鲁特起程后即回其陜西调到大同宣府绿旗官兵亦令各回汛地前解大同宣府之礮仍留大同宣府外其防往轻礮俱令带回蹔留大臣伏候
　　上命应着达虎抄誊
　　勅谕遣发巴图尔额尔克济农俟彼作何回覆即令
　　奏报得
　　防着都綂喀代李正宗副都綂田象坤郞化麟留后将军印交与喀代叅领诺尔孙达米纳夸色苏丹古尔哈亦着与郞坦偕往着乘驿去勘视地方既毕着郞坦等一二紧要之人乘驿先来入奏后郞坦等勘回复奏言
　　皇上所指诸地大军行止无不允当
　　壬寅将军瓦代奏报回军瓦代等奏至克鲁伦遇西卜退哈滩巴图尔纳木扎尔托音伊等俱愿来投鄂理肯等遍访无踪哨探噶尔丹信息遁去已久遂于本月初四日回军十八日进翁俄罗喀伦将入独石口
　　丙午土谢图汗请给腴田耕种土谢图汗奏防
　　皇上仁恩【臣】与子及所属人民不胜懽忭今思得一膏腴种植之地使我人民一二十戸出力相助春耕以资朝夕伏乞
　　鉴恤
　　上曰来年春理藩院遣官一员指授膏腴之地令其种
　　植
