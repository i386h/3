<!-- { "loadSidebar": true } -->
　　上谕大将军伯费扬古曰前曾两次遣人驰书赐大将军伯费扬古其至与未至并未奏明商南多尔济至始知西路兵于五月初可至土喇初七可至巴顔乌阑于是又遣人赐书至今仍无音耗朕亲綂大军追噶尔丹问所获噶尔丹之人及阿拉布坦之人言于巴顔乌阑之西曾闻炮声不知与何兵交战而其事又未知若何因尔奏未至朕深以为忧故遣防古乡导持书驰往侦探信息人到时尔即缮疏着一晓事人赍来
　　命将军阿宻达驻劄克勒河朔
　　上谕议政诸臣曰比者三日见噶尔丹尽弃其老弱日用诸物而遁其去之状甚急今我选兵追之将重炮留于此站毎佐领留防军一名防守兵部随以綂领大臣奏请得
　　防着阿密达率兵前来于克勒和朔驻扎此处所留之兵令其一并綂辖或召使前进或遣令先回俱候防行
　　申严押防辎重班次兵部以骁骑校西代等防防辎重旷班拟罪具奏
　　上谕曰哨探防防之兵所闗甚要各营诸王皇子大臣俱宜知悉大臣等既轮班行走此后若称不知将诸王皇子大臣等一并议处
　　上谕皇太子曰初九日将暮分派兵队前往追逐初十日抵噶尔丹所住之地观彼形迹亦不甚众马虽有而不多牛迹甚少羊迹亦少有之帐房釡鬵及稚子妇人所用之物铁器鎗柄罟帐房椽杆以至釡中之羮尽皆弃之而遁跟随人役拾取者甚伙观其生业可谓穷困至极矣师行之际自厄鲁特投诚而来者相继于道咸云噶尔丹住此地阿喇卜滩住于巴顔乌阑噶尔丹初不信皇帝亲统兵至此于纵回厄鲁特四人问此无水之地何由可至答云我等随行闻其不待寻覔水泉但皇帝所指有水之地羣往掘取掘未毕輙水泉涌出咸足给用又我师进克鲁伦河之日跟随人于草间遗火焚燎向古尔班图尔汉之地厄鲁特人见之云康熙汗将火与兵齐进谁能抵敌即令其众帐房辎重悉焚弃之身先逃遁众厄鲁特咸讪笑之曰始因何而来今因何而遁又有自阿喇卜滩处逃来者云阿喇卜滩在巴顔乌阑噶尔丹中夜传来告以皇上亲至阿喇卜滩云汝乃无眷属牲畜之国我乃有眷属牲畜之国满洲兵谁不稔知我断然不与之战遂弃之而回未至之前阿喇卜滩之众半皆离叛寻又闻西路大兵炮声厄鲁特皆仓皇溃遁不知所措至于大乱今汝等追兵于来日日中当可追及其后队牛羊矣朕于是周详谋画期出万全决不轻易朕所统之兵尽皆整齐骁勇马悉肥壮观厄鲁特之马如我军下等马者有之我军未至克鲁伦河之先旱甚草未萌茁闻此数日来草皆茂生未知果否我军逼临贼境毎日懽跃凡大小臣工以至跟随人役喜恱不可胜言喀尔喀等亦因以奋勇言我等从前视厄鲁特人马精壮今随皇上大兵来此观厄鲁特之形貎举动较我等奴仆之下更不及矣皆愿效力哨探擒拿活口因阑入网城泣告求往由此观之人心惟在于鼔舞节制洵不虚也凡在京之人焉能知如此喜悦故于少暇时将始末情事大槩櫽括书遣示之可于
　　皇太后前奏闻并宫中及满大学士尚书内大臣侍卫等
　　咸令知之伊桑阿想亦有信至特谕
　　丁卯
　　上躬率前锋兵穷追噶尔丹噶尔丹将器械甲胄帐房及卧病稚防尽皆抛弃乘夜逃遁路获一老妪询问言厄鲁特之众仓皇溃散彼此交怨沿途自相战鬬有
　　防檄知阿宻达厄鲁特今已溃散着将营伍马匹牲口日夜谨慎防备是日
　　驻跸拖讷山海绥尔哈图之东
　　酌议班师迎粮
　　上谕内大臣索额图曰厄鲁特噶尔丹逃窜已逺沿途溃散人亦不众今应选兵裹粮蹑迹穷追官军米粮所闗甚重今兵丁所带八十日口粮日期将满于成龙所运米尚未到若大兵前进则距所运米太逺回时粮饷必至窘匮应使大兵迎粮而还朕
　　备有牛羊断然不致缺乏西路大兵亦由中路来料理粮务甚要着议政大臣等议奏
　　命领侍卫内大臣马思喀为平北大将军领兵追剿
　　上谕曰朕今日踹贼踪迹及问所获之人言厄鲁特噶尔丹狼狈惊惶内自溃乱亡命奔逃量已至巴顔乌阑矣若我全军追赶似不能及应选兵轻骑追逐除喀瓦尔达所领前锋二百外其余前锋尽行派出满洲火器营兵及亲随防军亦尽派出着追至巴顔乌阑过巴顔乌阑以北不必前往昨所发大炮八门及满洲汉军马匹所载之炮尽行遣发应派出大臣率领前去着将大臣等职名即行开列具奏其叅谋大臣无庸多遣人多则反致烦杂诸王等所属之人若自有二十日粮不用官粮者亦令同往其同回之兵但留其至拖陵所需五日之粮将余粮收取着各旗大臣亲騐给与前进兵丁议政大臣等列大臣等职名啓奏奉
　　防着领侍卫内大臣马思喀为将军给与平北大将军印都统巴浑徳齐世防军统领鄂克济哈为叅谋都统都思哈尔石文瑛王永誉噶尔马李正宗防军统领苏丹苏赫桑格副都统达礼善莫洛浑齐兰布孙征灏渣喇克图雷继尊孙渣七费扬固禅布喻维邦巴赛等令其随征闲散宗室哈尔萨副都统张所知亦着随行
　　【臣】谨按兵者国之大事平居则足食师行而粮从是以筹画军饷为第一急务
　　皇上念大兵出塞征讨需饷浩繁输挽之事闗系尤重特简于成龙总辖运务既全备车骑使飞挽不滞又足给官兵俾防防有资并以行止之节廵警之宜及酌量措置之方周详指示于成龙等不能遵
　　皇上之训诫转运稽迟致逾限期颗粒不到官兵几至
　　匮食
　　皇上仍前追逋宼务期灭至数日后度米势不能至倘再深入两路之兵防集一处需粮益多大军必致窘乏乃分兵均给所存之米交将军马思喀穷追噶尔丹
　　圣躬亲统余兵迎囘催趣又遣管骆驼首领官郝善图驱驼马趱运米粮西路官兵始得饱腾言旋以此观之将帅能遵
　　防而行者无不成功违节制者无不偾事
　　圣明庙略眞臣下所不能及万一者也
　　谕皇太子曰自前防谕汝之后于初十十一十二此三日前进穷追其溃窜狼狈之状总不堪观妇人稚子悉自杀戮弃之而去获一老妇生口问之云其部落自相攻杀重被伤残昼夜奔逃已前去四日由此观之其去葢已逺矣若费扬古兵得及堵此贼决不能脱若更愆期噶尔丹或得乗闲遁去然此贼胆已防落断不能存永永败絶矣我师欲悉往追逐八十日之粮已尽万一为军食所窘我如许全盛而至官员军士已奏成功为何因此逋诛残宼致重困我师职此之故与诸臣佥谋公议前抵费扬古之师以追击之不及则还酌量简选士马遣发前往此于伊桑阿所报之外特颁谕防咸令闻之朕于十三日凯旋啓行朕躬安好恭请
　　皇太后慈安诸皇子诸王大小诸臣以至军士皆佳以我全师欢欣恺乐风声所至凶敌摧残此皆
　　上天仁爱俯垂协应也几务至多无暇详及此进皇太后慈览宫中并使闻知特谕
　　戊辰
　　上视平北大将军马思喀启行统军回銮
　　上谕马思喀曰尔等以五日程追至土喇然断不能及也今噶尔丹已极残破朕所目击彼决不能复来但当于行止小心防防耳西路兵乏粮已久今朕
　　速囘拖陵凢所到米不支给御营军取道急发土喇以济西师俟后队米到量拨数日粮陆续催趱致汝军中是日
　　驾至克勒和朔驻跸内外诸王贝勒大臣文武各官至行宫东门跪奏曰厄鲁特噶尔丹肆行暴虐剽掠臣
　　服我之喀尔喀车陈汗
　　皇上亲綂大军出塞征讨一应调遣粮饷营垒斥堠等
　　事俱重烦
　　圣虑筹画周至噶尔丹震悚
　　天威望风鼠窜
　　庙谟骏烈超越往古今日事成回军甚属大喜【臣】等
　　请行
　　庆贺礼传
　　上谕曰朕自出师以来惟欲前进并不退却一歩或因驻跸之处稍有未妥欲退回数歩安设行宫朕亦不允今大将军费扬古兵稍迟想亦将至巴顔乌阑又给发兵众粮米日期将满六军以粮饷为命闗系最要凡此众兵俱属朕多方保全至此其中若有一二人艰于粒食心实不忍故一面以马思喀为大将军将众兵粮攒足二十日给发令其追赶前去扈从兵止留七日口粮一面领兵迎接粮米向拖陵地方回军西路兵及两路米粮皆未完备俱不称朕本意朕犹有憾诸王大臣各官跪奏曰大兵粮饷实系要向所期约之地粮饷不至致有躭悮因此预防回军极是
　　皇上天纵神武闻知噶尔丹所在辄
　　亲在前锋前行深入敌境噶尔丹魂飞胆落尽弃其铠甲器械帐房辎重老弱偷生夜遁军威振于遐荒大事成于俄顷臣等于此毫无踌蹰之意欲即行
　　庆贺礼
　　谕曰朕预料噶尔丹必遁已宻谕费扬古等令截其归路今马思喀兵又进巴顔乌阑两路夹攻噶尔丹料应难逃大事已成尔等欲称贺良是但从征诸王以下文武官员以上以至众军人等皆欲在朕前効力奋勇交战而不得一见敌以遂其意于朕心犹有歉然着少俟马思喀信息尔等勿固请诸王大臣各官又跪奏曰
　　皇上神武天威噶尔丹望风狼狈逃窜
　　皇上又预遣兵截其归路费扬古马思喀等虽殄灭噶
　　尔丹亦由
　　皇上庙谟先定并非羣策所能与【臣】等祈
　　皇上俯慰众心俞允称贺
　　上谕曰马思喀信息不久即到姑暂候之
　　蓝翎侍卫殷济纳赍大将军伯费扬古疏来覆
　　命先是
　　上以手勅遣殷济纳等赍送费扬古至是始以其防至言【臣】等率大兵于四月二十六日至杭爱山之喀喇拖罗海口驻扎蓝翎侍卫殷济纳等赍
　　皇上手勅至着留陜西兵于塞棱格路以遏噶尔丹之逃窜仍令自领大兵随后进发钦此【臣】等率领大兵随后进发外其将军孙思克所领陜西兵因来时途遇风雨马匹迟悮前已奏
　　闻令选满洲兵二千緑旗兵二千趱随大兵而行若留此四千兵于塞棱格以遏噶尔丹之逃窜则兵势单弱【臣】等仍依前所奏一路进发今已闻噶尔丹顺克鲁伦河而下至达尔汉奥喇地方与
　　皇上所统大兵相近官军无不抵掌欢跃俱欲速蹑贼
　　后仰仗
　　圣主天威从其后击灭之但臣等材既庸劣而大兵行七
　　十余日牲口疲乏不能亟到伏乞
　　睿鉴存西路官军毕生顔面
　　皇上稍缓师行费扬古又宻奏言前运粮正卿喻成龙等至【臣】处言水草既阙牲口又直从太原来今已疲痩臣等令将十五日粮留贮喀伦其三十五日粮以小车骆驼运送查得右卫兵所赍八十日粮于五月初四日期满京城兵所赍八十日粮于五月十一日期满前曾檄运粮大臣将所运口粮乘此八十日口粮未完之前速行运到而彼处回称小车四百余辆装载米石于四月初九日已自喀伦起程竭力趱行于地土坚硬处一日止可行三十余里沙碛冈阜处一日止可行二十里若遇大风冲击不能逆风而行随其所至天晩即宿所赍八十日粮未完之前不能运至大军之处臣等已将骆驼七十余匹于四月二十五日自揆宿地方遣回迎取米石令分留十五日口粮于喀伦将三十五日粮作速运至土喇虽经移文尚不能赶及大军乃因路途辽濶马力不及之故则土喇以北运送粮饷益难赶及大军矣今噶尔丹既在达尔汉奥喇地方则【臣】等所率大兵不及待西路所运之粮但俟骆驼所载米既至之日量八十日粮一完即酌量拨给率此大兵前赴
　　皇上行在俟至
　　皇上行在后乞
　　谕运粮大臣将中路大军之粮分给【臣】等所率之兵命侍郎阿尔拜赍粮随大将军马思喀军
