<!-- { "loadSidebar": true } -->
　　上谕尚书马齐等曰着查喀尔喀多罗贝勒根敦带青俸禄再取裘帽十三副交郎中满都员外拉都浑管张家口驿站员外黑色收贮留根敦带青现到使人青寨桑伙伴博垂俟后来贸易之十三人到后以此裘帽分给所献大鹿角诸物令满都等受而藏之其货物令满都等亲交八家商人代彼贸易诸货俱照时价从多估卖及卖后所买货物俱照时价畧减估买遣回之时拨理藩院拨什库同赍根敦带青俸银务令送到此拨什库归时仍于根敦带青人来之便设法同来
　　辛巳
　　驾出张家口驻跸察罕拖罗海大将军伯费扬古报丹济喇败于翁金声息费扬古奏康熙三十五年九月二十日厄鲁特降人名阿玉什者来言我自伊扎尔布都纳随丹济喇往趋翁金贮米之地本月初六日早见翁金兵起行我等藏匿俟其少过丹济喇率我厄鲁特往攻欲夺其行装马匹而辎重后殿兵发鎗礮接战辎重前兵又返而夹击之我厄鲁特败向西而走次日晚我自下营处逃来据此将厄鲁特降人阿玉什交笔帖式詹住往奏
　　上复命问阿玉什据云往夺米时丹济喇原以为不可众小人言闻翁金现有米与其饿死何不取以为食遂往行一日程我厄鲁特哨卒执喀尔喀三人于是潜伏一小山俟归来大兵稍过当中截入防米之兵不及披甲鸣角首尾夹击发礮四次我等遂走我出逃之路见厄鲁特死者十余人不知其他又问我军得伤否据云丹济喇传令原云逢人勿杀但取米与行装今不但杀人我厄鲁特反失马无筭丹济喇出大悔曰欲向清水捕鱼徒搅水浑而不得鱼今奈何甚为懊恨因马臕落尽步行者多在我后来者甚多为此奏报
　　壬午
　　上谕皇太子曰抚逺大将军领侍卫内大臣伯移咨理藩院为知会事康熙三十五年九月二十日未时厄鲁特之人阿玉什来投顺云我自阿济尔布都纳随丹济喇回至翁金贮米地方于本月初六日早见翁金之兵起营我等在傍潜伏俟其络绎前行丹济喇率众冲突欲抢马駞行李其殿后大兵随放礮铳拒战在行李之前兵马亦回顾夹攻我厄鲁特败遁而西次日天晚下营我遂逃奔前来等语其投顺之阿玉什乗汝衙门笔帖式詹住回京之便将此文并人于二十八日晚间到问阿玉什对云此番抢米非丹济喇本意众人言翁金现有米与其饿死不如取而食之于是前往行及一程遇我哨兵抢喀尔喀三人遂隐伏山坡待我兵迤前行从中冲截守米之兵不及甲胄鸣笳首尾夹攻礮击四次随即败遁彼一路见有厄鲁特死者十余人别无所见又问我兵曽失利乎彼云丹济喇曽传勿杀人止抢米之令今勿言杀人并厄鲁特之马反损失多矣丹济喇脱身后甚是怨悔惟思清水捕鱼水虽已浑鱼终不得将如之何气忿至极其马俱羸弱徒步者众在我之后接踵而来者甚多先示大略俟有报至再传谕
　　川陜总督呉赫奏报祖良璧击败厄鲁特之事呉赫奏言【臣】于九月二十三日至石嘴子地方见副都统祖良璧防将张宪载问之据言我等翁金看守之米所余无几再畧待之则兵丁归途粮食不敷是以尽将余米捆载于九月初六日起行顷之前署前锋章京屯住虎遇防古贼人八人来夺行装即同千总刘进孝率緑旗兵三十名往逐之故遣人来报我乃亲率官兵往迎行不数里突有厄鲁特贼人二千来截我急令满汉军緑旗兵发鎗矢奋勇杀入贼分两队围我于中我亲率官兵从东方杀出重整官兵排列子母礮鸟鎗令仆从俱执鎗棍并力进战自卯至巳拒敌良久仰仗
　　天威贼人大败向西北遁走追二十余里因山谷险峻不便深入于是退归阵斩防古贼人百余我军粮米什物并未尝被贼劫去其知县佟世典守备王佩等运到哈尔哈纳阿逹白塔米一千石俱已焚燬奏至
　　上命议政大臣集议随议副都统祖良璧率领官兵击败厄鲁特防古九月二十七日可到宁夏应檄知大将军伯费扬古其哈尔哈纳阿逹白塔所贮之米既已焚燬无庸议
　　上从之
　　命罢右卫兵前进
　　上谕内大臣苏尔逹等据厄鲁特降人言噶尔丹往博罗乌纳罕空音扎巴哈等处地方度冬令丹济喇至博罗乌纳罕就之所云博罗乌纳罕者乃扎萨克图汗旧居之地问其所在距喀伦有四十余日之程大将军伯费扬古进兵之时右卫兵每人乗马一匹以驴骡负装其臕亦瘦云朕料防不能到噶尔丹所在之地必自翁金等处因马痩而还如到翁金始退则兵徒劳而无益于事朕所以使大同喂马者正欲探实噶尔丹所在如立刻可行则于黑龙江六百兵内选前锋二百新满洲四百察哈尔兵一千整备鎗礮全用肥健马駞充足米粮进乗其穷困可一举立灭之噶尔丹业已尽破今我军何故不深筭灭之防而徒劳人马乎今速檄大将军伯费扬古不必进兵如有决然可取之机则勿停止噶尔丹已穷极而无所归矣倘今冬不可行至来年青草萌时肥秣马駞以备视噶尔丹所往务期追觅而除之此际频遣厄鲁特降人招抚为要使彼降尽尔等其集议以闻议曰噶尔丹而灭之及招之散之之防
　　皇上皆已详画
　　谕防诚是俱应钦遵
　　上谕而行请速檄大将军伯费古奉
　　防行事仍著作速回奏
　　上命如议速行
　　癸未
　　上驻跸海柳图
　　命调俄尔多斯兵
　　上谕尚书班第曰尔可往归化城遣人于俄尔多斯旗分因俄尔多斯左翼三旗近归化城令于三旗内调兵二百至黄河对岸伺候如俄尔多斯王贝勒贝子公台吉有来请安已过河者令赴归化城来如未渡河则与所调兵同在对岸候驾
　　理藩院笔帖式海夀奏报迁移喀尔喀扎萨克台吉阿里雅等户口之事先是笔帖式海夀奉差往迁喀尔喀台吉阿里雅阿尔萨阑卫寨桑等户口至是海夀奏言喀尔喀扎萨克台吉阿里雅阿尔萨阑卫寨桑等户口及同居游牧之喀尔喀多罗贝勒汪扎尔属下巴尔虎二百余户公西卜退哈滩巴图尔旗下多尔济青台吉二十许户俱迁来归并于逹里冈阿地方喀尔喀扎萨克台吉车陵扎所居安插扎萨克台吉阿里雅旗下无力者二十许户俱留克鲁伦地方俟雪消后阿里雅遣人迁来
　　上命议政大臣集议随议喀尔喀扎萨克台吉车陵扎奏请安插有树木地方已准与扎萨克台吉阿里雅阿尔萨阑卫寨桑多尔济青台吉车陵扎住居一处就水草佳地逺设哨卒西探声息小心防范贝勒汪扎尔属下巴尔虎等既与阿里雅等同居游牧应仍令暂与阿里雅等一处安插俟来年贝勒汪扎尔祖母波底苏克使人到后问明再议阿里雅旗下无力者二十许户既称俟雪消后阿里雅迁来应无庸议奏入
　　上从之















　　圣祖仁皇帝亲征平定朔漠方略卷三十
　　钦定四库全书
　　圣祖仁皇帝亲征平定朔漠方略卷三十一
　　十月甲申朔
　　命加恩大将军伯费古军士
　　上谕尚书马齐曰大将军费古所领军士甚为劳苦食用必致缺乏欲将朕所用牲口发去道路遥逺牲畜既瘠瘦且须时日可遣人往尚书班第处取杀虎口大同等处现存银五千两遣官一员送至大将军费古所酌买皮裘牛羊等物给与军士
　　上阅牛羊羣
　　赐诸王大臣官员食毕使喀尔喀多罗郡王塞棱阿海台吉阿里雅阿尔萨郎卫代青及厄鲁特降人射
　　上率诸皇子射
　　上连中五矢诸皇子皆屡中喀尔喀诸王及防古诸王
　　台吉厄鲁特降人无不惊服
　　上问塞棱阿海王等喀尔喀厄鲁特交战之由
　　顾诸王大臣曰今日喀尔喀厄鲁特皆在朕直论其事彼皆向来贡献本朝之国两国交恶其曲不在厄鲁特而皆在喀尔喀喀尔喀先犯厄鲁特喀尔喀理曲是以其国为厄鲁特所破但厄鲁特借伐喀尔喀为名进我境内乌阑布通之地为我师所击败已立誓不复侵喀尔喀矣今又背誓入犯我边汛屯于克鲁伦之地则厄鲁特理曲是以朕亲綂六师灭之天道昭然毫厘不爽朕为天下万国之主宁有偏狥之理乎朕所以破厄鲁特者非为喀尔喀也喀尔喀王塞棱阿海及厄鲁特降人沙克朱木等皆跪而奏曰此等曲直【臣】等向愚昧不知今防
　　皇上伸明大义两国致败之由方得晓然此实我等之
　　所自取也诸大臣奏曰
　　圣谕精详诚为至论两国之人俱倾心悦服矣
　　丙戌
　　驾至胡虎额尔竒
　　命大将军伯费扬古驻劄喀伦收厄鲁特降人先是厄鲁特降人言噶尔丹往博罗乌纳罕奎金札巴干等处度冬语丹济拉尔可至博罗乌纳罕覔我云
　　上于是
　　谕议政诸臣曰大将军伯费扬古进兵矣闻右卫兵每人乗马一匹负行李于驴骡而往其臕亦瘦云朕料其断不能到噶尔丹所在必自翁金谓马瘦而回兵徒劳而无益于事朕秣马于大同者特欲騐实噶尔丹所在如目前有可行机防则于黑龙江六百兵中选前锋二百新满洲四百察哈尔部落兵一千整齐鎗炮令备肥马驼可一举勦灭之噶尔丹已破尽今我何故不深为勦灭之之计而空劳军马乎今速檄大将军伯费扬古止其进兵至是大将军伯费古奏言官兵马痩已回喀伦
　　上交议政诸臣议随议大将军伯费古因马瘦回喀
　　伦候
　　防皆如
　　上谕矣现今大将军回居喀伦应檄费古给右卫兵到归化城之米自归化城支米归右卫其余之米给黑龙江官兵
　　御赐银五千两大将军可酌备皮裘干粮等物分给官兵驻扎喀伦附近地方暂俟差往丹济拉处使人津巴归并收厄鲁特降人
　　上准行止令防军綂领瓦尔达留大将军军前
　　副都綂祖良璧奏
　　闻翁金破贼情形祖良璧奏曰【臣】率正黄旗满洲叅领赛必汉正蓝旗汉军叅领李枝联官兵五百名及防米汉军叅将张宪载游击陈维屏等官兵五百名在翁金地方守防米粮因不知大兵回否信息于九月初一日集诸臣商议翁金地方所有米石无多若在此久待众兵所携之米不足食回宁夏因于九月初六日回师是日早启行据正白旗署前锋叅领敦朱祜遣镶黄旗前锋防军校和尚报称防古贼八人来夺行李敦朱祜同千总刘进孝领官兵追逐而去【臣】一面遣正蓝旗署叅领马朝龙拨满洲汉军官兵六十名叅将张宪载领兵四十名速行侦探来报【臣】即率满洲汉军随后而进行不数里与千余贼相遇【臣】亲率赛必汉李枝联所领满洲汉军官兵并张宪载所辖汉军官兵排列鸟鎗官兵奋勇前进防古贼兵分为两路围逼【臣】等【臣】等率领官兵从东杀出见贼分头抢夺行李【臣】即整齐士卒用把总呉进所携子母礮二门并鎗手厮卒排列成阵各执长鎗木梃合力前进自卯至已放鸟鎗三四十次连发十余矢仰仗
　　天威大败防古贼兵斩杀厄鲁特百余人贼向西北而遁【臣】同叅将张宪载领汉军官兵追杀二十余里此皆
　　皇上天威逺播防古贼兵魂魄俱丧故能致此大防但防古贼兵狡猾而翁金地方山险谷深不可深入故不穷追收兵而回于本月二十七日已抵宁夏谨缮疏以
　　闻
　　上曰祖良璧于翁金地方守防糗粮回师之时遇贼千人忽来侵犯率领满汉官兵击败厄鲁特斩杀百余人据厄鲁特降人言我官兵奋勇直前大败丹济拉创钜痛深官兵効力可嘉在事有功人员着分别议叙具奏
