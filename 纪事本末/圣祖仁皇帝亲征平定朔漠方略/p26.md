<!-- { "loadSidebar": true } -->
　　行边恺曾奏言执要不烦者圣主之常经趋事不遑者人臣之大义近闻本月十二日
　　皇上有廵行边外之举【臣】虽愚昧无知仰体
　　皇上此行无非为蒙古诸臣定赏罚编户口安插新附
　　诸人此诚
　　皇上如天之仁欲使百万生灵无一夫不获之意但迩
　　来京师膏雨未足
　　睿虑焦劳兼之
　　圣躬逺出间关﨑岖之地为臣子者何以为心且臣闻其地未雨先寒未暑先热与内地逈不相同值此夏令初交寒暑不均之候
　　皇上服食起居亦未必与时顺适
　　乗舆劳顿于外羣臣偃息于家揆之于心有惄然不
　　自安者近今已
　　命部院大臣先行料理止须令其逐一奏
　　闻于记功録过之中寓庆赏刑威之意仍与
　　皇上亲临无异且
　　皇上宸谋虽逺隔万里有如指掌岂区区藩服有不在
　　坐照之内者乎叩乞
　　防暂缓此行庶
　　圣躬得以稍节而臣心遂各安矣奏入得
　　防喀尔喀向来虽经进贡但伊汗从未尝输诚来朝而喀尔喀诸汗亲率所属数十万众倾心归附一切行赏定罚安插抚绥关系甚大所以朕躬亲往廵狩沈恺曽所奏已悉所司知之
　　丙寅
　　命副都綂苏黒等督噶尔丹使人起行先是令苏黒等送噶尔丹使人由归化城出格徳勒古口至噶尔丹旧牧之地至是
　　上谕理藩院曰厄鲁特使人应分为三队发行彼孰当先发孰当后发其问明议奏议巴圗尔寨桑阿哈奈乃噶尔丹之使应第一队起行滚楚克乃台吉之使应第二队起行达尔汉寨桑爱齐率回子而来应第三队起行令伊等自京城一齐起行到归化城后并合察罕古英寨桑阿卜都喇额尔克寨桑等分为三队即令前所派副都綂苏黒员外郎二郎保等带往督视遣行至应否仍令苏黒二郎保送此使至噶尔丹所在伏候
　　上裁奏入得
　　防令苏黒二郎保带伊等至归化城督视第一队人起行查明伊等人数及驼马牛羊糗粮器用数目送部具奏其两队暂止勿遣俟朕还日再奏遣发不必令苏黒二郎保送此使至噶尔丹所在俟后两队起行之后方令伊等回京
　　丁卯
　　车驾发京师安辑来降喀尔喀
　　甲申
　　命尚书马齐等详定赏喀尔喀次第
　　上谕马齐等曰尔等其将喀尔喀详定次第分别条列
　　行文部院马齐等遵
　　防分别喀尔喀汗济农台吉次序请以折卜尊丹巴库圗克圗土谢圗汗扎萨克圗汗之弟防旺扎卜车臣汗为第一等扎萨克墨尔根济农顾禄什希等六人为第二等扎萨克额尔徳尼济农布达扎卜等八人为第三等扎萨克台吉车木楚克纳木扎尔等十四人为第四等土谢图汗亲弟台吉罗卜臧多尔济等三十四人为第五等扎萨克台吉西地西里之孙垂旺多尔济等七十五人为第六等扎萨克台吉色棱阿海族中台吉杜黙等四百一十人为第七等土谢图汗之衞寨桑顾什等十七人为第八等折卜尊丹巴库图克图土谢圗汗扎萨克图汗之弟防旺扎卜车臣汗新旧扎萨克之随从寨桑防衞寮属等为第九等咨理藩院奏
　　览得
　　防此叙赏事宜令内大臣明珠内务府总管费扬古戸部侍郎阿山礼部侍郎席尔达会同颁赏内台吉车卜登曾从我大军効力令于此叙赏中照会阅大臣一体条上赏时举出台吉车卜登奏闻









　　圣祖仁皇帝亲征平定朔漠方略卷九
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷十
　　五月丙戌朔定喀尔喀坐位次第理藩院奏言奉
　　防酌定喀尔喀坐位次序如照给赏之例班列每行人数多寡不同应令折尊丹巴库图克图土谢图汗扎萨克图汗弟策旺扎车臣汗坐第一行扎萨克墨尔根济农顾禄什希等十四人令坐第二行扎萨克衞征诺颜阿玉什等三十六人令坐第三行扎萨克台吉西地西里之亲子丹凖多尔济等七十九人令坐第四行扎萨克色棱阿海族弟都黙伊尔登台吉等一百四十人令坐第五行土谢图汗同族台吉尼尔喀等一百四十人令坐第六行车臣汗之察哈尔台吉莽吉代等一百四十人令坐第七行其寨桑防衞俱在后环列以坐
　　上从之寻允伊等所请与四十九旗同列
　　定喀尔喀引见宴会礼仪先是理藩院遵
　　防议定于五月初二日召见喀尔喀等令三跪九叩头排设大宴内外王贝勒贝子公台吉等俱列坐于左喀尔喀等俱列坐于右初三日颁
　　赏宣
　　训防是日衣锦垂缨作乐至是
　　谕行在礼部曰蒙古人员引见时立进坐次着与领侍衞内大臣集议议曰诘旦召喀尔喀集于前锋营前序立排案毕使歩行而进立于仪仗末引进喀尔喀后奏
　　闻
　　驾出前坐大臣照常坐地方窄狭后坐大臣应停止
　　上曰在前锋营外下马序立步行而进如有年老不能行者各令其子弟扶掖之又总管内务府等衙门奏言初二日宴喀尔喀
　　宸幄设于网城南门前安
　　御床取武备院行帐每旁各设两架当前设帐置案
　　排金器照常列仪仗
　　上出入奏乐其宴各预设于班次宴既备众集奏闻
　　驾出乗马临帐升
　　座理藩院及鸿胪寺大臣官员引导排班听鸣赞传呼行三跪九叩头礼行礼时奏乐毕理藩院大臣官员指示各于其位叩头坐进
　　御宴奏乐众皆起立宴既进乐止继进茶
　　上饮茶令喀尔喀齐叩头饮茶毕撤具继进酒及酒罇献饮大臣跪奏乐献酒毕乐止众皆起随献饮大臣各于其位跪叩头执事者以金杯酌酒立授献饮大臣大臣跪受叩头而饮众不叩头毕各齐立于其位叩头坐
　　上举宴次第演剧奏乐
　　赐饮小案待
　　防而进喀尔喀等朝见进宴饮酒俱奏銮仪衞细乐
　　其乐设于帐前两旁宴毕
　　御筵撤外藩诸王以下台吉他布囊以上及喀尔喀听理藩院大臣鸿胪寺官员引导鸣赞官不传呼行一跪三叩头礼谢
　　恩叩头后按翼排列而立礼部大臣奏宴毕
　　上还行宫众俱散奏入得
　　防朕出入各蒙古行礼奏銮仪衞乐进筵饮酒奏内监乐余如所议礼部奏大赉喀尔喀宣
　　训谕后令喀尔喀等在网城南门前听鸿胪寺鸣赞
　　传呼行三跪九叩头礼
　　上不必出临其喀尔喀召集引班之事交理藩院鸿胪
　　寺
　　上是之次日土谢图汗扎萨克图汗之弟策旺扎车臣汗折尊丹巴库图克图众诺颜台吉寨桑等齐集
　　上御行宫前黄幄陞座喀尔喀汗诺颜台吉等率众前进行三跪九叩礼按次序坐奏乐演剧众技毕陈大设筵宴其喀尔喀汗诺颜大台吉等俱令近
　　御座前
　　上亲赐酒其余台吉等皆令侍衞等于坐处送酒丁亥以宥土谢图汗罪封扎萨克图汗之弟晓谕众喀尔喀
　　上欲平息两翼喀尔喀之事遣内大臣索额图一等侍
　　衞吴达禅先传
　　防谕折尊丹巴库图克图土谢图汗曰是盟也朕躬与蒙古诸王贝勒贝子公七旗喀尔喀会集尔等可将杀得克得黑墨尔根阿海之事及在喀尔喀非为之事于朕未到之前自陈具奏请罪如不预行奏请倘得克得黑墨尔根阿海之子及众喀尔喀讦告汝等之罪朕为天下主可曲宥汝乎宣
　　谕毕折卜尊丹巴库图克图土谢图汗等奏言
　　皇上乃统御宇内之元后怜恤【臣】等欲免其罪当钦遵谕防而行随具疏请罪其词曰扎萨克图汗得克得黑墨尔根阿海二人与我众喀尔喀乖异往投噶尔丹闻彼欲侵取我等土地因而兴兵执此二人杀之从此起衅扰害生灵实【臣】等之罪为此自陈伏乞
　　皇上睿鉴恩宥至是
　　上于盟所
　　谕车臣汗等曰尔七旗喀尔喀皆系兄弟而不相睦互吞人民其势不为仇敌不止朕灼知之特遣大臣会阅将所掠人民皆令归还定誓土谢图汗违誓又称讨厄鲁特而兴兵执扎萨克图汗及得克得黑墨尔根阿海杀之自此喀尔喀众志不协国破家亡虽困竆已极尚能忆朕旧恩来归皆已一体抚养之矣今土谢图汗等陈奏诸凡大过请罪兹于大阅之地按法究处朕心固所不忍而尔等七旗舆情亦复何面目乎若以轻罪处之目前皆失生业俱赖朕惠养无可复问是以责其大过而原其情至扎萨克图汗亦诚心职贡往来有年无故爲土谢图汗所害殊为可矜如巴郎额尔克阿海在即当封之今扎萨克图汗亲弟来朝似宜即封之以示优恤尔众云何喀尔喀汗诺颜大小诸台吉同奏言土谢图汗等既知其非而陈情请罪已蒙
　　圣鉴则亦幸矣如果治罪非特
　　皇上不忍我众复何颜至扎萨克图汗人民流散轸恤其遗裔欲令策旺扎袭封诚非常之举也我众其何说之辞但不胜感戴仰天祝颂而已【臣】谨按孔子有曰知几其神又曰事豫则立葢未事之前灼见于几先而豫图之者诚非至圣至明未易能也如七旗喀尔喀兄弟不和匪朝伊夕迨土谢图汗搆兵攻杀扎萨克图汗等而其讐寖深益不可解我
　　皇上仁无不覆明无不照稔知喀尔喀交恶之原委情事之曲直使不早为之所至会盟时必至纷争既至纷争则难乎其两全矣故特遣大臣晓
　　谕折尊丹巴库图克图土谢图汗使自陈请罪而
　　后集众会盟涣汗
　　大号赦过宥愆免土谢图汗之罪兴灭继絶授策旺扎卜之封于是右翼喀尔喀同声称庆左翼喀尔喀感戴弥殷预烛乎事机使之晏然宁息
　　至圣至明诚夐絶乎古今也
　　戊子
　　驾临七溪大阅锡喀尔喀名爵是日
　　上令八旗满洲及汉军火器营总兵官蔡元标下绿旗
　　官兵排列礮火皆
　　上亲自指示
　　上躬御甲胄大阅军容毕
　　御黄幄
　　赐诸王大臣及众喀尔喀等茶令侍衞等射有膂力者角觝礮火之声响震山谷将士进退赫奕威严行伍布列整齐壮丽众喀尔喀等皆畏惧无不骇愕赞美复
