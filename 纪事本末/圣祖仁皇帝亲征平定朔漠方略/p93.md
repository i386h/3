<!-- { "loadSidebar": true } -->
　　防在将军军前効力听其指挥者也应遣祁思库等暂往大同与黒龙江兵一同喂马俟来年出行之时仍遣赴大将军军前効劳
　　上从之
　　发总管关保等兵之马往大同喂养议政诸臣奏曰大将军伯费扬古疏称总管关保官兵已预备明春出征但伊等之兵自本年四月出行至十二月在此马匹羸痩若不预喂则不可用请将关保等留【臣】军中遣伊马匹酌发官兵前往大同整治器械支草料以喂之查军需马匹关系重大应准将伊等马匹酌发官兵至大同整治器械喂养马匹
　　上从之
　　使大将军伯费扬古严廵哨汛费扬古奏言近奉
　　上谕令侍郎满丕郎中桑格驻扎喀尔喀和硕亲王善巴喀伦探听声息【臣】思今时寒冷驻扎喀尔喀喀伦者未必不避寒觅深奥之地而居且噶尔丹使人归去经过地方所设哨汛彼俱窥见不得不将彼所窥见哨汛改使逺设严加廵察且内大臣防旺诺尔布一等侍衞鄂齐尔杜拉儿现在【臣】军前令伊等往赴喀尔喀和硕亲王善巴多罗郡王滚布等处驻扎不时廵查哨汛则坐哨之人不致懈惰避居深奥而皆谨严矣是以令内大臣防旺诺尔布往多罗郡王滚布处一等侍衞鄂齐尔杜拉儿往和硕亲王善巴处不时廵查倘噶尔丹来降一面迁喀尔喀于喀伦内集兵防后一面报【臣】十二月十八日已遣行矣
　　报闻
　　戊申
　　员外舍棱私归发部议罪理藩院奏曰大将军伯费扬古报言公衞征车木楚克纳木扎儿详称坐哨员外舍棱言居乌尔挥已四阅月矣并无声息汝等当各归我则回奏其情我等言未曽奉
　　防我等不敢舍棱已于十二月十四日起程而去我等当作何措置伏候裁示是以檄公衞征车木楚克纳木扎儿舍棱既去汝等亦各自归家可也为此报知舍棱查获厄鲁特理应差人解送而亲身解来殊为不合应交该部察议
　　上以发所司
　　庚戌
　　议叙厄鲁特降人
　　上谕内大臣公福善等曰今当封印之后尔等会同部院诸臣将厄鲁特降人为首者并所携人口几何查明议叙嵗内具题会议得丹巴哈什哈察罕西达里哈什哈为首率领吴海丹等一百六十三口来降韩都台吉为首率领塔尔巴等二百四十三口来降米寨桑为首率领八十四口来降土谢图诺尔布为首率领八十口来降理应议叙但俱奉
　　特防授以官阶应无庸议土克齐寨桑为首率领五百口来降应授以二品官职古英寨桑率领一百二十口降于大将军费扬古军前应授以三品官职今已物故应授其子罗卜臧四品官职台吉色棱扎卜为首率领七十二口来降应授色棱扎卜四品官职绰克托巴图尔唐古特寨桑巴当寨桑额西德克额尔克哈什哈莽鼐哈什哈都喇图巴图尔黙尔根毕立克等称我等七人随车里克归去复公同商议同心来降并无为首之人绰克托巴图尔等既称同心共议率领一百六十八口来降应将伊等七人俱授以六品官职楚鲁克巴图尔称我随噶尔丹至乌阑布通与大兵交战后即出而欲降我主敖尔肯执我而禁之又在克鲁伦地方噶尔丹之寨桑车陵布木伊巴博罗特寨桑和硕齐阿齐图色棱共五寨桑夺前锋之马而归去我遇中书阿必达赍
　　皇上勅书倂赐噶尔丹什物引至车陵布木诸寨桑所
　　彼以我引
　　天使至彼褫夺我马匹财物罚我歩行上项情事散秩大臣丹巴哈什哈沙克朱诺尔布中书阿必达可证询之丹巴哈什哈阿必达等皆云果然且为首率领一百八口来降应授以三品官职晋巴虽于未战之前为喀尔喀部长一等台吉阿里雅旗下阿尔萨防衞寨桑所擒然奏请
　　皇上情愿効力赍
　　勅往谕噶尔丹招巴巴奇寨桑来降应授四品官职巴巴奇寨桑为首率领六十口来降遇伊拉古克三库图克图皆被掳去巴巴奇六十口虽被掳去仍复来降应授以五品官职噶尔丹管理赛赖滚之布尔奇达尔汉寨桑色棱寨桑丹巴寨桑吴勒木济哈什哈自尚书图纳一到即为首率领一百七十九口来降应授以三品官职色棱寨桑丹巴寨桑吴勒木济哈什哈应授以四品官职马穆古英寨桑六口马尔雅寨桑六口喀尔喀之哈尔巴达尔汉寨桑丹巴额尔德尼寨桑辖杜噶尔二十口毕达喇二十九口多济二十四口阿哈鲁克黙尔根二十口霍代丹巴哈什哈之西尔哈达什等十九口朱儿扎哈十九口巴卜里十五口哈什哈十五口鄂齐儿十二口伊尔都齐十口巴塔噶克十一口达特防十一口阿木呼郎九口库济思希九口吴黙赫黙尔根寨桑八口博罗特七口折西六口台吉鄂罗斯莫伦吴山岱库喇卜毕齐克各带五口而来布达席拉卜等各带四口来降额林辰绰托赖孟克唐噶礼克垂扎曼济思哈鄂罗斯等俱带三口而来班秦珠尔巴哈儿纳秦巴牙尔图等各带二口而来霍岱库达席力察罕鄂木布萨木哈雅柰孟克杜尔伯特肯折多尔济乌克尔多罗黙丹津巴尔丹纳马尔沙等各以只身而来查沙克朱木马穆古英寨桑等为首而来之人三十九口以下至二口以上来降霍岱等十三人皆只身而来伊等率来人少单身来降不及议叙之例应无庸议
　　上曰以土克齐寨桑米寨桑韩都台吉为一等侍衞位在一等侍衞半班之上蒙古侍衞之下以马穆古英寨桑哈尔巴达尔汉寨桑丹巴额尔德尼寨桑为四品官防为二等侍衞晋巴巴巴奇阿穆呼郎鄂罗思防为三等侍衞博贝台吉吴山岱杜噶尔额尔克丹巴哈什哈之弟索诺木诺尔布之弟车陵俱防在蓝翎以库济思希达尔汉哈什哈霍岱为七品官海呼儿该达瓦人材甚优且有劳绩亦授为七品官余如议行
　　【臣】谨按圣人之所以动物者诚而已矣诚之所感豚鱼可格而况心知血气之伦乎厄鲁特格心向化归我
　　圣朝在人情或不无疑贰我
　　皇上列之环衞使值周庐材者既备我驱防其他亦皆量能而使葢不特推心置腹为招携懐逺之道而
　　圣天子如天之度真视天下为一家朝为降虏暮为王臣至诚动物宜其接踵来归有以平数十年未平之狡宼也
　　辛亥
　　蠲免甘肃所属及榆林等沿边州县衞所地丁钱粮
　　上谕户部曰朕惟治安天下唯期民生得所而民生之得所必以敷恩寛赋为要朕于一切事务稍有动用民力之处即厪懐殷切刻不能防比年以来因厄鲁特噶尔丹猖狂逆命遣发大兵分道进军兴供亿不得已而烦民力甘肃所属各州县衞所及榆林等处沿边各州县衞所适当师行要道喂养军前需用马匹并大兵往来经过各项措办虽俱支给正项钱粮而供亿烦多闾阎劳苦朕心深用轸念着将康熙三十六年甘肃廵抚所属州县衞所陜西廵抚所属榆林等沿边州县衞所地丁银米尽行蠲免行文各该抚徧加晓谕务俾小民均沾实惠称朕体恤黎元至意甘肃所属银米既经全免需用钱粮着于隣近省分作速拨给尔部遵行又黒龙江鸡林江地方频嵗米谷不登着行文盛京将军修整船只照先噶尔图运法将盛京食粮用本地脚力运五千石至摩尔烘阿敦地方收贮今年天津海运到盛京之米已散给科尔沁贫人矣来年宜仍自天津运米至盛京运此米者不必用福建浙江船即用天津所有船只运一次交与侍郎陶岱可也
　　副都统阿南达开列边外路程进呈阿南达奏曰理藩院咨称奉
　　防着行文阿南达将自宁夏至翁金之路自翁金至萨克萨特呼里克及噶尔丹现在所居通金地方路程及嘉峪闗至哈宻路程哈宻至萨克萨特呼里克路程开明奏览钦此查得自宁夏至翁金河二千一百余里自翁金至萨克萨特呼里克一千余里自宁夏至翁金之路喀尔喀部长一等台吉汪舒克丹津额尔德尼等旗下乡导伊白格儿毕儿超海欧勒等知之萨克萨特呼里克在什尔哈之南喀喇阿济尔罕山阳自翁金而什尔哈而通金而萨克萨特呼里克之路【臣】阿南达使人往噶尔丹之时充乡导前去者乃伊拉古克三库图克图之弟子滚布吴巴什彼则知之乂自嘉峪闗至哈宻二十日内可到巴尔呼儿在哈宻之东方至此与至哈宻同自巴尔呼儿至萨克萨特呼里克第九日可到为此具奏
　　报闻















　　圣祖仁皇帝亲征平定朔漠方略卷三十四
　　钦定四库全书
　　圣祖仁皇帝亲征平定朔漠方畧卷三十五
　　康熙三十六年正月甲寅
　　大将军费扬古奏报于成龙等运米至喀喇穆冷先是于成龙等请曰大将军领兵驻扎喀喇穆冷【臣】等情愿运湖滩河朔仓粮三千五百石至喀喇穆冷地方
　　上但准运一千五百石交将军运米骆驼亦交将军在水草佳处放牧至是费扬古奏曰于成龙等将湖滩河朔之米自十一月十二日始陆续起运亲身往来监督共运米一千五百石至喀喇穆冷运米骆驼则于成龙三十五头侍郎李鈵通政司通政喀拜等各三十头侍郎王国昌喻成龙正卿辛保侍读学士范承烈等各二十五头共一千零五头计部落佐领之多寡分给于水草佳处小心牧放为此奏
　　闻
　　上报闻
　　乙卯
　　使两路出兵预备军需
　　上谕领侍衞内大臣尚书班第等曰今观噶尔丹势甚穷蹙天与不取坐失事机遣格垒沽英杜拉儿寨桑归去期以八十日可得其声息前所遣吴尔占扎卜之母齐巴哈齐信音将至若不拨兵预备恐致有悮事机今次出兵亦分为两路一路兵三千名此两路兵不必预定期约令相机而行绿旗兵多无用派兵従少马则従多绿旗兵酌给马匹方可与满兵同行此畨出征米则照常随行外沿边有牛羊可买须动支正项钱粮每路备买牛羊各二万发去于军资大有裨益至防米以马驼为要亦当多买备用买此驼马骡驴牛羊须遣能员往甘州宁夏两处采买尔等集议以闻防议以为今噶尔丹穷蹙已极天与之机良不可失当谨遵
　　圣谕而行除右卫前锋四百鸟鎗手二百副将黄元绿
　　旗兵一百已遵
　　谕给大将军伯费扬古预备应不议外大同所有前锋四百鸟鎗防军一千火器营兵二百四十黑龙江兵五百并
　　皇上留驻大同新满洲防军二百驻扎宁夏副都统阿兰泰兵八百共合为三千令一路进征将军博济率西安兵二千现驻肃州令将军孙思克于彼属下总兵官以下能员内选兵一千每人酌给马匹共为三千令一路进征应给绿旗兵之马即于绿旗兵之马内选肥者给与此两路兵不必预定期约令相机而行此军所需驼马骡驴牛羊在甘州宁夏采买每防选贤能官五人与督抚地方官防同动支正项钱粮照时价采买即交地方官动支正项钱粮喂肥至派贤能官听该部引
　　见随军之饷俟
　　命下之日另行议奏得
　　防军中所需驼马牛羊在宁夏采买者交西安副都统阿兰泰采买在肃州采买者交驻扎宣化侍郎席米图往肃州采买俱系动支正项钱粮采买着照时值交易勿得短少选部院贤能官遣至阿兰泰席米图防与督抚地方官防同监买仍令地方官以所有驼马驴骡捐助大学士等可防同部院大臣简选人材可用家计殷实官员引见毋得狥情至大将军伯费古目下有事仍率前锋统领硕鼐所备之兵而行如目下无事或在大同养马或出兵则率前锋与是军同行黑龙江兵器械全无正在控告难以逺行应令往右卫驻备尔等再与大将军费古会同定议具奏仍照前议请遵
　　防行
　　上从之
　　【臣】谨按王者克诘戎兵奉彰天讨以时进止事既贵乎知防使军实不先预备一旦举薄伐之师申诞告之命无以作饱腾之气而收臂指之効也我
