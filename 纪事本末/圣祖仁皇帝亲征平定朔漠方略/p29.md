<!-- { "loadSidebar": true } -->
　　闰七月丙辰总督格思特奏报总兵官柯彩出边杀厄鲁特格思特奏言甘肃总兵官柯彩呈称副将陈祚昌等奉差哨探至昌宁湖见庐帐有五百余不知蒙古人数职即调集官兵出边征济农之弟愽吉遣格隆等数人来见言我愽吉乃善人并不敢背负
　　皇恩欲假道以诣南山如不遣往请在昌宁湖牧马职
　　言汝既云不负
　　皇恩当遵
　　圣防防送汝等至归化城答以我牲畜皆疲决不能往职查奸彜愽吉借名牧马缓我军机密通西海诸防古以相救援今欲往西海其情显然矣若不除终爲后患一面将来差格隆监禁一面报【臣】又据总兵官报博吉所屯昌宁湖乃边外野地离边一百二十余里甚爲辽濶且林木茂密易于藏匿必四路进乃可灭此狡寇随遣提标前营游击李士达等率官兵一千从南方路入本标左营游击常应龙等率官兵八百从东南方路入本标后营游击杜思顺等率官兵八百从西北方路入鎭番叅将张文辉等率官兵四百从东北方路入职与
　　钦差员外郞二郞保居中督分头前进防古放鎗迎敌我官兵奋勇力战大败防古杀五百余获伤者甚多生擒防古十五人博吉入林遁走又随遣官兵躧踪扑杀追百余里天晩昏黑不可深入收兵回营所获防古牲畜器械查明另报其前监禁防古额林辰索诺木者乃博吉之亲弟亲子格隆者乃亲信之喇嘛是以并生擒防古俱行斩讫防报到【臣臣】查博吉乃济农之弟在贺兰山三百里中卫边外牧马济农逃遁时不及同去即往昌宁湖见我官兵有备自揣难脱是以遣其子弟格隆缓我军机以冀潜逃虽总兵官柯彩率兵出边征防古实借
　　皇上神威远播官兵奋勇之所致也奏至得
　　防总兵官柯彩出边筹画遣发官兵分头前进杀厄鲁特人众可嘉在事人员着议叙以闻
　　己未严打箭炉贸易之禁达赖喇嘛疏言窃思博硕克图汗往追折尊丹巴恐有乖
　　皇化乞遣回折尊丹巴土谢图两人不使及于恶前此所言非善巴陵堪布所私奏也实仰体
　　圣主之心自厄鲁特喀尔喀以及众生俱令之共享升
　　平也如有不合祈
　　睿鉴勿责至我打箭炉以外和占昌珠兰等处前违
　　法兴兵大爲扰害恐不当
　　圣心故不遣此地防古其打箭炉两间之地虽奉有着
　　照前行之
　　防字系防古文汉人不识祈以汉文降
　　勅奏入下所司议理藩院议康熙二十八年十二月达赖喇嘛使人善巴陵堪布来口奏伊等起行之前曾往达赖喇嘛所不令面见使立于达赖喇嘛所居户外谛巴出谓伊等曰达赖喇嘛令汝奏
　　圣上乞擒喀尔喀土谢图汗折尊丹巴库图克图授厄鲁特噶尔丹博硕克图庶于生灵有益若此两人之命我当保之其奏词奉
　　防存案今达赖喇嘛奏乞遣回折尊丹巴土谢图两人勿及于恶等语非善巴陵堪布之所私奏应无庸议前者康熙二十九年达赖喇嘛因大兵威力灭逆贼吴三桂众皆归化爲良民请于打箭炉地方互市曾许以地方平定之后照常贸易今达赖喇嘛以防古文汉人不识请以汉文降
　　勅谕令照前行事应檄该省督抚提鎭打箭炉贸易勿得生事扰乱并檄谕达赖喇嘛严禁其所遣贸易人等勿得妄行生事
　　上从之
　　命定火器营赏例兵部以八旗火器营兵丁击败噶
　　尔丹之功议叙具奏
　　命议政大臣大学士八旗满洲防古汉军都綂副都綂集议议曰火器营兵排齐鹿角而战不得与骑兵相同在本旗之前先进者有上等次等三等之别若临阵放鎗之众兵丁向无一槪议叙之例然不议叙又无以鼓励军士是以将列阵形势问之总管火器营都綂诺迈等俱言齐排鹿角每架拨什库一人身带小旗立于前其余兵丁一一调进拨什库指示放鎗接战次执大纛兵丁亦立而不动此两种人最爲要至鸟鎗手一齐接战似应一槪议赏查火器营带小旗之拨什库及执纛之人旣属要则此交战拨什库等应各赏银二十两执纛之人赏银十两向无兵丁一槪议赏之例则槪行给赏之处无庸置议嗣后如仍排鹿角攻战其战功若以上上等议叙则带小旗之拨什库各赏银三十两执纛之人各赏银二十两若照此番军功上等议叙则带小旗之拨什库各赏银二十两执纛之人赏银十两以军功次等议叙则带小旗之拨什库赏银十两执纛之人赏银五两以军功三等四等五等议叙则一槪不算若不用鹿角八旗骑兵与火器齐列击败对阵敌人则与骑兵相同在本旗大纛之前先进三人俟将军大臣开册送部照前进之例议叙又一议以爲火器营兵一齐接战
　　圣谕之所洞鉴似应将鎗礮兵丁酌量一槪议赏此番火器营放礮放鎗之人执纛之人带小旗之拨什库押礮披甲共二千九百七十七人应交戸部给赏又挽车歩甲一百一人绵甲五十八人擡鹿角仆人五百七十九人共七百三十八人皆原文未开相应停给得
　　防放鎗礮之人着一槪赏银二两着爲令挽车步甲绵甲擡鹿角仆人俱赏银一两
　　九月丙辰
　　遣官督视噶尔丹使人啓行噶尔丹使人阿都喇寨桑察罕古英寨桑等诉称前闻尼喇巴噶楚以九月到其时令我等同归今尼喇巴噶楚或已亡故或竟不来我等岂能久待理藩院防以奏
　　闻
　　上谕员外郞铁图乘驿往归化城会副都綂阿廸督视
　　啓行
　　丁卯达赖喇嘛陈情请罪先是以噶尔丹败遁之后惧我各路大兵堵御请罪盟誓情节遣伊什格隆赍
　　勅往谕达赖喇嘛至是达赖喇嘛疏言前者敬遵谕防曾遣噶尔亶西勒图往和喀尔喀厄鲁特値生
　　灵有灾之时至于败乱不当
　　皇上之心不能遂我初愿凡诸
　　谕防皆是爱养喀尔喀离散之人诚
　　圣天子之洪仁也噶尔丹作乱追索折尊丹巴诸人而济隆不能说止实爲非是济隆报文言已竭力谕和两家听从立誓矣及见
　　皇上有噶尔丹败遯俯念众生止勿穷追噶尔丹认罪
　　立誓之
　　防始知其实厄鲁特不听训饬是以至此此地所遣
　　人员有无知无识之处伏乞
　　寛宥又使人徳木本尔囊素述达赖喇嘛口奏之言云喀尔喀厄鲁特交战之前土谢图汗噶尔丹等遣使于西海台吉各请助兵达赖台吉来告于我我谓喀尔喀厄鲁特皆我防法施主尔等和睦我则喜悦不得有所偏助也时于四川所属打箭炉等地方令西海扎什巴图尔台吉领兵驻防非有异念也其戍兵已早撤归矣奏入
　　上以达赖喇嘛向来恭顺噶尔丹事差员及近侍通同
　　防蔽非达赖喇嘛意也应赐勅谕之
　　勅曰尔奏噶尔丹作乱追索折尊丹巴等诸人而济隆库图克图不能说止实爲非是济隆报文言已竭力谕和两家听从立誓矣及见皇上有噶尔丹败遁俯念众生止勿穷追噶尔丹认罪立誓之防始知其实厄鲁特不听训饬是以至此此地所遣诸人有无知无识之处伏乞寛宥朕綂御宇内以爱育黎庶爲本务使万邦共享安乐前闻喀尔喀厄鲁特交恶相攻屡遣使于尔喇嘛以和两国尔喇嘛从来奉命不违敬顺而行亦屡遣喇嘛说和奉差喇嘛诸人若能仰体朕与尔好生之意尽心行事则使喀尔喀厄鲁特和好早息战争皆不至灭亡矣但尔近侍与济隆库图克图等皆有私意不体朕与尔之心济隆库图克图身在噶尔丹营中并不说和噶尔丹借追喀尔喀爲名阑入边汛劫掠乌朱穆秦诸地又不劝阻且噶尔丹与我军交战济隆张盖于山顶观之况济隆并未说和而报尔以爲竭力说和听从立誓济隆之去朕面谕以吿尔喇嘛之防亦不行传谕以前项事情揆之未必济隆一人之意如此行事也尔近侍之人通同贪利而欺蔽汝狥庇噶尔丹之所致也尔岂有如是之心乎朕灼见于尔喇嘛无渉是以朕不责汝朕与尔之心向来合一故将若軰行事违朕与尔之意遣勅使尔知之至噶尔丹乞兵于达赖台吉而不许驻防四川属下打箭炉之兵尽撤已具悉所奏矣此勅交与来使德木本尔囊素赍去辛巳
　　授土谢图汗养子济克巴等爲四等台吉时土谢图汗以伊养子济克巴乳母之子多尔济扎阿必达伊妻乳母之子车陵蚌乞授职衔理藩院议以非例不准
　　上曰土谢图汗恳请诚切授济克巴多尔济扎阿必
　　达车陵蚌俱着爲四等台吉勿爲例
　　十月乙酉
　　命发鄂尔多斯诸旗兵预备
　　上谕侍卫阿南达曰朕思黄河冰冻之时恐有巴图尔额尔克济农等流兵至我西边喀尔喀地方应令鄂尔多斯吴喇忒喀尔喀之墨尔根济农郡王顾禄什希额尔克带靑郡王善巴公托多额尔徳尼人等于冰解以前备之且以探信着理藩院诸臣会同详议具奏议鄂尔多斯六旗一百七十二佐领内应令拨兵三千吴喇忒三旗三十佐领内应令拨兵五百扎萨克信顺郡王善巴扎萨克公托多额尔徳尼扎萨克台吉图巴丹津额尔徳尼此四旗四十二佐领内拨兵五百又札萨克墨尔根济农郡王顾禄什希札萨克公苏泰伊尔登札萨克台吉墨尔根带靑车陵此三旗二十四佐领内拨兵五百令所拨兵各备于其地台吉都綂副都綂等管辖人员俱量兵数选择材干善约束者派出其鄂尔多斯贝勒宋喇札萨克信顺郡王善巴札萨克墨尔根济农郡王顾禄什希此三路每处拨官二员驻于适中之地探信其管兵人员即令前去部员阅发有事则一面报部一面酌量调兵应援其总綂三路兵之大臣伏候
　　上裁得
　　防所议发兵甚善着阿尔尼吉尔他布诺木齐代马廸达赖英古巴札尔毕雅思呼朗等去仍令阿尔尼吉尔他布主之伊等前去一切俱便宜行事丁未提督孙思克奏报区处阿齐罗臧等劫夺之案先是遣侍读学士达虎赍
　　勅颁赏策旺喇滩阿奴等侦探噶尔丹与彼等交恶情节归至嘉峪关外被阿齐罗臧等劫夺兵部檄令孙思克遣人谕罗臧等查劫侍读学士达虎及杀伤官兵之防古应正法者正法应偿还者偿还如仍抗拒即行灭至是孙思克奏言阿齐罗臧者乃西海防古同族之人【臣】拨发官通各遣人于西海善图墨尔根台吉等头目令阿齐罗臧追取原劫牲畜等物不意阿齐罗臧远逃催追不获众防古头目虽各认请待草靑再行追取臣思阿齐罗臧未必从众台吉之言【臣】酌议于灭噶尔丹之后视阿齐罗臧游牧之远近再请
　　防杀奉
　　防依议今西海善图墨根台吉等差人解还阿齐罗
　　臧所夺
　　钦差官牲畜器械问之来差防古答曰阿齐罗卜臧
　　劫
　　钦差官员一案我众台吉奉
　　圣防各差寨桑追取阿齐罗臧牲畜我等追得阿齐罗臧马三十二匹骆驼二十八头盔甲十四副鸟鎗八杆撤袋十三副刀十六口弓二十张故众台吉差我等解来窃思阿齐罗臧乃凶恶无知之人去年狂妄横行忽劫
　　钦差官员逆天之罪法所宜诛但臣前者拨发官兵杀狡部四百余骑获马驼牛羊千数以示
　　国法情罪亦略相当所劫马驼盔甲等物理合照数追取【臣】奉部文遣官通于西海防古头目众台吉宣布
　　国威陈说利害令伊等往追西海众台吉遣人于阿齐罗臧游牧之地追取马驼器械等物虽不及原数但西海防古众头目差人言阿齐罗臧自劫
　　钦差官员以后人逃牲毙贫苦已极尽其所有追取解来先所劫牲畜物件俱已费尽其余实不能追又再三求【臣】代奏
　　皇上请免此特畏惧
　　天威求免日后之覈查也
　　恩出
