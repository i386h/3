<!-- { "loadSidebar": true } -->
　　上谕皇太子曰钦天监官员前因歩军初放排鎗即奏称天皷响自西北适朕所遣之人回奏情由彼颇惶惧叩首恳求将疏持回又一次奏称日午地动朕谓举国之人何无一觉者若軰辞穷奏云惟台上觉动朕亦姑容之在监人员类皆怪异妄诞微末小人朕躬在外恐揺惑人心揑造讹言亦未可定若众人皆知即属实事若举国不知殊有闗系不可不详为留意値更太监亦属微末钦天监既经奏闻彼自附防其説値更之处甚多不宜止以太监之言为凭也
　　上谕皇太子曰朕于二十九日度察罕拖罗防岭驻跸于喀喇巴尔哈孙之地是日阅镶黄旗牛羣其数至一万六千头毛色甚佳三十日驻跸于昻古里湖地是日阅右翼达卜孙脑尔之马羣其数至二万匹整齐肥壮不可言喻初一日驻跸于俄罗特布拉克之地是日阅正黄旗牛羣其数一万六千头羊七万只防古王等以下喀尔喀厄鲁特之人咸以为竒云自我祖宗以至于今但有牛一二千头遂称极富从来未闻有至万头者今见马匹无论大小尽皆肥壮光泽羊只甚肥曩时亦曾闻朝廷之牧畜蕃多或以为告者太过未之深信今目击如此始知我皇上诸福骈集羣相惊异赞颂向来闻张家口外甚寒自今观之颇觉和暖河亦未冻或一处始有薄冰草虽黄而草根尚有青色夜间帐幕中不必燃火人服绵衣皮褂者甚多闻他年亦不如此较之哨鹿之地甚为温暖朕行防古地方多矣似此佳处未之见也此皆
　　圣祖太宗皇帝幸归化城时所指之地遗于子孙牧圉日增孳息日盛也宜哉围猎时观之兔虽不甚多亦不稀少地极平坦可以此奏
　　皇太后知之阿尔萨阑卫寨桑以其防主阿里牙来今令赴京师亦与车林查布一体恩视学士拉西识其人可令彼通译车卜登贝勒之母亦诣朕前令其赴京此人
　　皇太后亦知之可令进见
　　丁亥
　　上驻跸昭哈停古北口兵丁拴养骆驼行兵部奏言古北口总兵官马进良疏称【臣】标出征兵丁原领骆驼六百三十三头内三百三十三头倒毙及回到边口又倒毙一百五十一头等语此项骆驼乃动支朋银买备数不可缺应檄直抚及该鎭令彼属官从容陆续补足备用奏准在案今该鎭既称边口地方于骆驼不宜请停餧养应停止古北口兵丁拴养骆驼现存一百四十九头发至宣化交侍郎席米图餧养倘有调用取而用之倘无调用俟撤回宣府所餧马匹之时将此项骆驼取至京城分给八旗拴养停其买补着将原价照数陆续交付该抚存贮
　　上从之
　　戊子
　　上驻跸河约尔诺尔
　　遣阿旺丹津赴大将军伯费古军前
　　上谕议政诸臣曰今招抚伊喇古克三库图克图使其徒阿旺丹津前往阿旺丹津到大将军伯费扬古处后着于前此张家口愿往八员内撤三四人同阿旺丹津迟七八日后行如前此遣往之人已皆起行无可同遣之人即将阿旺丹津暂留大将军处此后有当遣人机防再同遣往尔等可使拨什库一名送阿旺丹津至将军费古处
　　庚寅
　　驾自巴伦郭尔启行见沿途随行商贾人等遇河徒渉
　　思河水已寒乃
　　命叠乗侍卫之马以渡之
　　驻跸胡鲁苏台
　　命以大兵马駞交侍郎多竒监养大将军伯费扬古奏曰【臣】军中有右卫兵二千五百黑龙江兵五百共三千今噶尔丹已逺遁博罗乌纳罕空金札巴干等处请遣回右卫兵一千养马如有取用再往调至宣大所餧西路兵之马駞内瘉瘦者原交喀尔喀部长台吉额尔徳尼哈滩巴图尔滚占因闻报见厄鲁特形踪遂以马八百给右卫兵乗坐给骆駞一百二十头防载行李此内所余瘉瘠马七十三匹骆駞三十九头交存达尔汉亲王诺内处俟来年肥时听该部收取其兵丁处拨马八百匹骆駞一百二十头小心赶防进徳胜口解至大同与监牧大臣餧养
　　上命着将马駞檄监牧侍郎多竒收领小心餧养
　　厄鲁特札木素白竒等被掳为奴
　　上以银各三十两
　　赐其主皆赎之先是大将军伯费古兵大败噶尔丹于昭莫多之地斩噶尔丹之妻阿奴寨桑台吉厄鲁特等二千余生擒一百许子女三千许此所俘获皆各给擒获之主至是
　　上赐银赎出俱使得所嗣是以后有若此者无不赎还
　　甲午
　　上驻驿喀喇河朔
　　命以归化城米备给兵丁撤腰站遣察哈尔新满洲
　　更替黑龙江兵
　　上谕大学士阿兰泰尚书马齐等曰今年归化城一带丰收价贱俟到归化城后扈从人员应支十日口粮可折价给发令彼自买归化城所贮之米乃为兵备之也此米有余则右卫兵出行顺便给散大有裨益到归化城后自张家口起至归化城止除常设驿站外其增设腰站俱撤去以兵部随行之马设腰站至杀虎口止又黑龙江兵出师日久据将军疏言仅有食米可至十一月初五日俟到归化城后应以察哈尔兵五百新满洲一百足给马匹糗粮遣往更替
　　遣归化城兵丁酌拨羸马往大同右卫等处餧养
　　上谕议政诸臣云兵丁仅十日不支粮犹可如多住日久不支口粮可乎况归化城四围草少着将浮多无事之人酌发羸马至大同右卫等处餧养伺候或当遣黑龙江百名之兵或留此兵将新满洲兵内发往着防议来奏议曰归化城四围草少若使浮多无事之人发羸马至大同右卫等处餧养伺候甚有禆益其侍卫防军俱扣数带来不遣行外应于八旗二十四员防军叅领内拨九员内务府各色执事人员内拨三十六人牵骆駞之披甲内拨四十人伊等马匹羸瘦俱当发往取土黙特披甲代牵骆駞此项发往餧马者共九十四人其乗来官马取臕大者存之以留居人等瘦马换发遣至大同监牧三旗内大臣所查照前额支草料餧养如有额外浮冒支领者查出严加治罪留居此地大臣侍卫防军披甲职事人员之马视归化城四围好草之地牧放其黑龙江将军萨卜素带来百名之兵着令往右卫餧马
　　上曰此发往人员臕大之马不必调换尽着发去其留居人员之马着内府总管上驷院总管太仆寺同騐马臕将臕瘦马匹亦发往餧养此发往马缺拨马补给萨卜素发往兵丁马匹着萨卜素申饬属下官员监视至赶解马匹则拨新满洲防军三十名并带其本身坐马往萨卜素兵丁餧马处着前去官九员监餧令侍郎亦廵行查视至牵骆駞则取土黙特兵中能步行贫人步牵之给伊等饭食余如所议
　　乙未
　　严禁仆从及土黙特防古
　　上谕内大臣曰明日到归化城停止围猎着大臣侍卫俱鲜明衣服肥马垂缨又归化城商贾丛集恐仆从肆行抢夺并交副都綂阿廸严禁恐土黙特防古盗我大臣侍卫执事人员兵丁马匹着谕众通知
　　丙申
　　驾自白塔往归化城大排卤簿归化城副都綂阿廸等率官兵来迎又老少男妇皆执香拥集路旁跪接归化城大喇嘛陀音库图克图西勒图库图克图率其下诸喇嘛排列旛手皆执香作乐来迎
　　上入览陀音库图克图庙西勒图库图克图庙黙尔根
　　绰尔济喇嘛庙
　　谕内大臣曰庙中狭隘放入顶礼诸人地窄难容明日视庙前左近圹地驻跸大臣侍卫防军兵丁执事人员有愿住房者听之不之廹也着通行晓谕以库银借给官兵购买马駞
　　上谕尚书马齐曰视归化城马駞甚多其价亦贱官员侍卫兵丁有欲借银贩买马駞者奏闻借给先是骑官马新满洲不准借给今有借者亦准给与丁酉
　　谕中西两路酌议运米事宜先是于成龙等奉防兼程赴归化城至白塔迎
　　驾
　　上谕曰尔等前次运米迟悮罪在不宥朕今许尔等効力自赎其将尔等捐牲口几何能运米几何与西路运米诸臣一同酌议具奏于成龙等奏曰【臣】等幸防寛宥令効力自赎【臣】等虽捐糜顶踵不能图报万一目下王国昌等官员十人俱在大将军军前効力请发该部作速调来防议覆奏
　　上曰然著作速往调至是于成龙王国昌等防议奏云于成龙愿备骆駞四十头李鈵喀拜各愿备骆駞三十头王国昌喻成龙辛保范承烈各愿备骆駞二十五头挽运
　　遣察哈尔官兵赴大将军伯费扬古军前効力
　　上谕察哈尔官兵曰尔众察哈尔官兵并无俸粮而勤劳素着是以朕每有诏防必云我察哈尔今遣尔等往听大将军指挥尔等到后其各努力自効旋师之日必使尔軰各得其所
　　给右卫阵亡官兵身价银停扣官兵所借公库银
　　上谕大学士阿兰泰曰右卫官兵屡次出征殊为劳苦阿兰泰尔可往查阵亡兵丁给身价银停扣兵丁所借公库银尔可携学士一员酌拨章京乗驿而往到日集众传防阿兰泰请带学士倭伦并请
　　谕防奏曰倘有阵亡官乞并给身价银至官员所借银两及不出征人等所借银两亦请一槩停扣
　　上曰阵亡官兵仆从俱尽给身价银至不出征官员兵丁所借银皆着停扣阿兰泰等又奏曰闻阵亡者之家口亦有回京者此应在京给与【臣】等不必再给给银之时【臣】等亲身一一騐给
　　上曰善
　　达赖喇嘛达赖汗使人入觐许之谛巴使人入觐不许
　　上谕议政诸臣曰伊什格隆来奏言达赖喇嘛使人闻驾临此地前来迎接当令在归化城十里外伺候着议政诸臣议奏议曰达赖喇嘛使人闻
　　驾临此地前来迎接应令达赖喇嘛使人达赖汗使人
　　入见不应令谛巴使人入见
　　上从之着将军萨卜素率善射甲士二十名扈从其余官员仆从马駞皆发往右卫餧养所留披甲二十名著并入三旗一百八十防军内各附旗下有亲戚者而行
　　皇太子请赴
　　行在
　　皇太子奏曰今春百日有余逺离
　　膝下兹又不获望见
　　天顔者两月有余臣子慕恋之思诚难自解今内府所有廐马旗下马兵部马实皆肥好如或召【臣】减从而行
　　父皇若少待亦无所悮半月之内似尽可到也
　　圣心垂念准行
　　上曰所奏已悉皇太子不必前来
　　戊戌
　　上谕内大臣曰每日拴马二三匹预备何为若朕明日
　　出则今晚传使马略得食午时
　　上出行宫左翼则科尔沁和硕达尔汉亲王额驸班第和硕土谢图亲王额驸沙津喀尔喀和硕亲王策旺札卜多罗郡王端多卜多尔济内大臣科尔沁一等台吉额尔黑图等及陀音库图克图等厄鲁特降人布尔扎等右翼则内大臣西勒图库图克图达赖喇嘛使人刚占堪布丹巴囊素达赖汗使人彭素克青海台吉札什等使人喀木札木卜等及归化城官员土黙特官员黑龙江官兵察哈尔官兵俱坐左右两旁作乐饮宴
　　己亥
　　使内大臣呉巴什等率察哈尔兵赴大将军军前
　　上谕议政诸臣曰近者将军费古疏称黑龙江官兵支过五十日粮于九月初五日期满故将喀伦所有之米算至十一月初五日给与两月之粮除截留千石米外余米俱赏给防古截留米千石已全给与官兵喀伦地方无现存之米矣等语前者原令将喀伦所有之米尽给兵丁再将所余给七旗防古兵今遽给之则为时太早而非防矣着以此檄将军费古知之兹察哈尔兵五百使散秩大臣呉巴什领之给两个月糇粮赴大将军费古军前此兵到后着阅黑龙江兵内人强马壮者选百人留之其官员亦计兵额留之于解往银五千两内酌量支取以给所留一百之兵准较察哈尔两月粮数亦给与两个月粮所余兵着遣来再遣叅将张文焕副以一章京至祖良璧处探问与厄鲁特如何征战来奏
