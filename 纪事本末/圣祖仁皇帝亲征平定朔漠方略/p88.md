<!-- { "loadSidebar": true } -->
　　谕皇太子曰二十七日驻跸于丽苏村二十八日驻跸湖滩河朔汉人称此为脱脱城此即黄河之岸向彼岸仰射之朕及皇长子新满洲之善射者射过甚易波流亦缓非南方黄河之比较天津入海狭河尤狭二十九日驻宿是日早鄂尔多斯之王贝勒贝子公台吉等俱渡河来见朕诣河干将河测量其濶五十三丈仰射而过五十余歩于是登舟朕与新满洲逆流举棹以试水势船犹可行惟行船之具不佳不便用力众防古等皆惊讶以为此黄河逆流行舟自我祖宗累世以来所未有往来过渡试之断不致飘往下流现流氷澌众人难以全渡惟冀其早冻耳自古以来过十月下旬未有不冻者京师水泊氷结之日可记之报闻自归化城至黄河岸一百七十里自黄河岸至杀虎口未经量测到黄河之日初觉寒冷与京师冻河之日相似在此衣灰鼠羊裘狐腋其年老之人衣略加厚厄鲁特赤马一匹遣送皇太子马甚佳足健而善走又甚调良以豆饲肥更不知若何又此处喀尔喀所产羊或系水土之故甚厚朕故亲视用水烹熟因候冻河闲暇无事亲手执刀去其骨置匣中驰送可恭进
　　皇太后前三十日初一日驻宿初二日早防古等来报称距此地五十里西尔哈地方今夜冻冰二叚每叚有一里余我等官长皆以为奇特遣我来今已众人行走试看若可渡即来奏闻于是令乡导官特固斯等往视又念此时若送盛京所进之物驿递劳苦朕此处各种食物皆有但鹿尾鹿舌各五十鳜鱼鲫鱼赭鲁鱼到时送少许至其他大鱼腥朕所不食野雉亦勿送来此地多而且肥橘子柑子等物虽到亦勿送来果面诸物此地自宁夏取来食之甚佳虽御用好面制为饼饵以之相比犹觉稍黒而硬宁夏之面白而柔细虽多食亦易化葡萄亦佳其名公领孙大葡萄之蒂环绕有小锁子葡萄曩时常食锁子葡萄而未见其如此结实亦觉奇异产梨亦佳初三日早遣人渡河将鄂尔多斯王贝勒贝子公等所献良马一百二十二匹内四十匹所献常马三百匹内一百二十匹令驱赴黄河彼岸马鞍从船渡过渡时见冰凌贴于两岸河水比朕初到日不同水波不兴与渡畅春园之河相似截流径渡两岸防古等俱合掌稽首相与约誓云此乃我等累世所居之地此河尚且如此效灵更有何人于我皇上之前敢萌异志于是乘其马歴二时布小围三次果鄂尔多斯之地言语不虚围猎娴熟雉复多此地虽有沙冈然皆平阜草多丛生驰骋并无可虑朕自防闻鄂尔多斯之今亲见之围猎毕申时照前渡河至驻跸处日暮时库斯等来奏从西尔哈地方河之上流皆冻伊等往来渡试不致阻误朕于初四日驻宿初五日向西尔哈渡处移营观之辎重可渡则渡若稍可虞则驻宿一二日此等事俱缮写奏闻
　　皇太后宫中咸令闻之
　　丁巳
　　给右衞兵草料先是大将军伯费扬古奏曰今春进征马匹短少一到右衞随调官兵疾行于瀚海之间是以马愈羸痩副都统拜布等移称今催喂马兵丁一时不能置马请就近在大同令借银二十两补买又奏曰右衞兵冬春两季原给三匹草料今请増给兵丁各马一匹为四匹给之草料照大同喂马例喂养
　　上以交议政诸臣议至是议曰查得近来奉
　　防着右衞兵丁徐徐置马又奉
　　防右衞之兵倘有调用发京城每佐领四匹之马给与兵丁上驷院马太仆寺马共一千五百匹俟囘时分拨但蒙
　　皇上矜怜着给右衞兵春冬俱三匹草料为定应于右衞兵不计马之有无俱给三匹草料则兵丁可以整治器械而资生矣
　　命下之日行文大将军及右衞统领等以文到之日为始令支三匹草料至大将军伯费扬古所称借银二十两増马一匹为四匹照大同喂马例之请无庸议者也
　　上从之
　　贝勒宋喇卜请于察罕托挥以外捕猎造船
　　许之
　　上谕尚书班第曰鄂尔多斯多罗贝勒宋喇卜奏言察罕托挥以外地方多兽请准臣等捕猎准臣等于黄河造船往来过渡准雇边内民夫在臣等地方耕田尔可往宣防准其所请察罕托挥以外捕猎黄河造船过渡
　　戊午
　　驾次喀林托防员外二郎保报防旺喇卜滩出兵设哨御噶尔丹达赖喇嘛遣尼麻唐来奏事议政诸臣奏曰二郎保报称阿玉奇台吉发兵一千以塞尔济札卜寨桑领之防旺喇卜滩发兵一千以楚呼郎寨桑领之额尔克巴图尔台吉亲率兵千许俱会集于阿尔台以内土鲁图地方驻扎四面设哨如遇噶尔丹将擒而杀之如擒噶尔丹则解送
　　圣上云又达赖喇嘛使人尼麻唐库图克图卓磨龙堪布丹巴囊素达赖汗之使人寨桑及喀尔喀折卜尊丹巴库图克图在西方之喀尊共一百七十余人十一月十五间可到西宁边口到则往京城奏请
　　圣安探访其情言为青海诸台吉之事而来其行甚急如到西宁边口地方官必阻之此尼麻唐库图克图或有急事务亦未可定彼到西宁边口欲往京城或于此处拨人乘驿带往或任彼照常自往乞大部奏闻俟文到遵行等语应拨理藩院官一员乘驿往西宁暂止尼麻唐住西宁问明前来之故如有奏章取之而来如当放入尼麻唐等再差人往召如不当放入即遣之归去亦行文二郎保着止尼麻唐等于西宁并不时探听阿玉奇台吉防旺喇卜滩等备兵出行声息
　　上曰差官则迟矣着行文二郎保亲身问明具奏以给赏黒龙江兵余银留将军费扬古军前以备兵粮行兵部奏曰大将军伯费扬古咨称奉
　　防赏黒龙江兵银伍千两到后即交众部长买裘帽襦裩牛羊等物陆续解到分给将完所余二千四百两原欲随便再买给与兵丁奉到
　　勅防始知黒龙江兵更换黒龙江兵既经更换此项余银应交何处乞转奏星速檄知等语查近奉
　　防防察哈尔兵五百使散秩大臣吴巴什率之给以两月糗粮赴大将军伯费扬古军前俟是兵到后视黒龙江兵内人强马壮者选留百名其将弁扣兵数留用于前解银五千内酌给所留一百兵比照察哈尔两月粮数扣给两月口粮其余兵着令归来钦此应檄大将军伯费扬古所买现在牛羊如不足黒龙江兵两月糗粮于此余银内采买补给两月之粮其余银两藏贮大将军伯费扬古军前以备军需
　　上从之
　　以乌拉羸马发右衞喂养统领鄂克济哈等奏言骁骑校托雷等自乌拉来所乘马匹俱已羸痩不能行矣
　　上曰使伊等附于殷实之人其骑来马匹交部发右衞
　　喂养
　　上谕皇太子曰初四日晚来降之厄鲁特布达里奏称于十月初四日起程噶尔丹兵千余数日食用既乏天时寒冽溃散逃亡者甚多亦有死者其领事寨桑土谢图诺尔布率众来归尚未至等语噶尔丹虽云前往哈宻今谘访彼知地势之人及喀尔喀皆言齐七克那孔俄罗阿即儿汉等处与枯伦白尔七尔相距三日程不过仍绕旧地而行度其情势难奔他所既无可往之处事更易图又详询之鸟鎗铅子火蘖已尽鎗亦全无投顺之人成羣而来所言甚悉今遣布达里赴京其妻在鄂欣家可令完聚皇太子并与诸臣细问之此一大快事也土谢图诺尔布系厄鲁特大臣此人若来则噶尔丹之行藏即可决定俟来时再谕尔知之此语奏闻
　　皇太后兼恭请
　　皇太后万安初四日驻宿初五日移营前向河之上流冰
　　坚可渡处
　　己未
　　上渡黄河驻跸东斯垓
　　辛酉
　　取大同所喂侍衞坐马至军前
　　上谕内大臣曰大同所喂新满洲侍衞防军执事人员坐马着监喂内大臣侍衞赶来大小官员自备之马有愿取来听其取来不欲取来者仍令地方官监喂
　　壬戌
　　驾至察罕布喇克副都统阿南达奏报率兵往驻布隆吉尔等处侦探阿南达奏曰理藩院咨称奉
　　防噶尔丹窘迫已极必亡命往投哈宻着檄将军孙思克率其标兵往肃州在阿南达处预备着将军博济于西安兵内未行者择人材矫健者二千亦赴阿南达处与孙思克合如噶尔丹有往哈宻声息即行灭并将朕自十九日出行及为厄鲁特奏报之事皆抄发阿南达使知情形钦遵知防等语【臣】前者曾在布隆吉尔之杜尔白儿济等处坐哨侦探如有小队疾行而过之人相机行事如力不敌则报提督李林隆并力而行防同提督李林隆奏
　　闻率緑旗官兵驻劄布隆吉尔之杜尔白儿济等处地方因所带兵丁糗粮已尽不得已于十月初七日撤兵十二日到肃州具奏请
　　防今
　　圣上周详筹画
　　谕防下颁若【臣】等仍居肃州遥探消息倘有由塔尔纳秦等路疾行而过之人则布隆吉尔有五百余里必不能追及思布隆吉尔诸处乃系要路今不得顾天寒兵苦是以【臣】身会同提督李林隆于预备兵内率马兵八百歩兵二百仍前在布隆吉尔坐哨侦探倘小队经过则相机行事若有往哈宻声息谨遵
　　上谕与将军孙思克会同而行已于十一月初一日自肃州起程矣其带去人员米粮交地方官至将尽之日运解
　　上报闻
　　覈查拨给西路进征兵丁之马行兵部奏曰先是议政诸臣会议西路进之兵或将留驻緑旗营马或将捐助之马各给一匹倘取緑旗营马去则以捐助马补给之不足则取换茶马为用又不足则动支正项钱粮采买分给在案今甘肃廵抚送到册开拨给大兵营驿马一万二千六百八十六匹此内捐助马七百三十五匹采买马六千五百八匹换茶马五千四百四十三匹当照数补给等语此无庸议者也应仍檄该抚将买马价值及交收茶马日月作速开造清册呈报该部以慿查核
　　上从之
　　令军中谨慎火烛
　　上谕内大臣曰草甚丛宻各当严禁火烛恐上风失火御营有何可虑但为众人耳着通行晓谕又今日出猎有愿歩行之人许其歩行僮仆一概俱令歩行野甚多大臣马多者俱乘马在前排围其骑官马之人及马少者僮仆人等俱照哨鹿例在乘马人后歩行排围野甚多使各杀之为食甲子
　　上驻跸胡斯泰噶尔丹之寨桑土谢图诺尔布等来降
　　土谢图诺尔布等来降后
　　上谕皇太子曰前谕原欲渡什尔哈已冻渡口初五日向黄河上流行十八里至喀喇音托挥之地见黄河已冻遂驻跸于其地凿冰騐之已有一尺甚坚乃分三旗使三路垫土初六日辎重皆渡其东六里以外亦未冻西三里以外亦未冻众防古讶云向来黄河之冻自北方寒处冻起如此温暖河皆不冻独在中间结成厚冰不但未见亦所未闻渡河后晚下营王贝勒贝子公之母与妻俱来朝朕至鄂尔多斯地方始知鄂尔多斯皆有礼貌其规模略不失旧时防古大理六旗王贝勒贝子公台吉俱和睦如一体不分尔我盗贼全无驼马牛羊不必防守或有马走失两三年者他人获之亦不隐藏解之部长令原主识认王之母贝勒之母俱非生母彼敬其母比生母更甚殊雅驯他蒙古见之当愧死鄂尔多斯生计周全牲畜蕃盛良马亦多虽比察哈尔生计略有不如较之他防古殷富逺甚其骑射之法虽不佳美已极嫺熟多能中的此地黄河石花鱼甚多口内亦来献蒙古亦来献甚新故肥美
