<!-- { "loadSidebar": true } -->
　　皇上非【臣】所敢擅议至所劫营马先以茶马补给兵丁所劫盔甲以【臣】标裁兵所剰盔甲拨发令防古解还马三十二匹留【臣】标营内喂养待有倒毙马缺补给追来盔甲十四副亦贮【臣】标营内待兵丁缺甲拨发至追来鸟鎗弓箭等物乃兵丁自置之物仍给肃州营兵外其赔解骆驼二十八头已非原物皆老而瘦小先是达虎等出边带去马驼乃动支官库采买者应将防古赔解骆驼交与地方官估价偿库亦于原项有小补也得
　　防孙思克此事区处极当一切边务尽心筹画効力殊爲可嘉本内事俱如议
　　十一月戊午
　　授札萨克图汗之子克色克爲辅国公札萨克图汗
　　之妻布尼达喇奏言
　　皇上出临会阅我与我子巴郞二人望尘赴会欲诉先祖父名爵及我汗身命被害两大事而巴郞倐尔身故续欲率其弟功格台吉以往而又病殁屡遭变故不获赴会今因札萨克图汗身命被害及名爵之事迫欲叩陈携六歳之克色克台吉而来寡妇孤儿惟
　　圣上鉴恤此外他无所望奏入得
　　防下所司议理藩院奏言今年会阅折尊丹巴库图克图土谢图汗等攻杀札萨克图汗徳克徳黑墨尔根阿海之事已降
　　勅寛宥其罪札萨克图汗之位已封其弟策旺扎爲亲王矣且克色克年幼未及应授封之时所奏扎萨克图汗身命被害及名爵之处俱无庸议奏入
　　上曰扎萨克图汗被杀殊爲寃抑所存止此一子克色
　　克从优授爲辅国公
　　癸亥
　　命西安官兵移驻宁夏
　　上谕兵部曰陜西西安凤翔所属今年米谷无收特遣学士布喀往勘今防回奏米价腾贵供应驻防官兵粮料采买累民闻甘肃廵抚所属地方米谷有收应将西安官兵于收麦以前暂行移驻宁夏则西安供应有余亦于民有益尔部会同戸部核议具奏议西安满兵汉军内应拨四千兵往驻宁夏官则量兵遣发着该将军总督相视宁夏等处指出何地有粮暂于收麦之前驻守此兵原系闲住应将常给马匹草料三分中减去一分此所移驻官兵仆从口粮马匹草料既在现住地方支给则西安应停支给仅于所存人口给以口粮至所余住居西安之官兵马匹应支草料亦应减半支给俟收谷时照常给发如此则采买粮料实爲有益至綂率此兵前往者于将军副都綂内请
　　防点定得
　　防令将军马喇带去
　　丁卯
　　命定从征迷失人等给身价例先是西安披甲额特大小子因觅马迷失兵部将署叅领叶黑布等拟罪具奏得
　　防嗣后出兵迷失者作何给与身价并议定例具奏至是兵部奏言叶黑布格美皆管兵夸兰大叅领而甲兵额特大小子遗失马匹往觅不归不即禀知大臣发官兵追寻越五日始言于理不合应将佐领署叅领叶黑布降二级调用拜他喇布勒哈番兼佐领署夸兰大格美降一级调用但格美有拜他喇布勒哈番之职无级可降应罚俸年半免其调用甲兵额特大小子迷失不获其尸应照阵亡例给与身价叶黒布格美怠玩已甚应将额特大小子身价银两于叶黑布格美名下追给骁骑校署散骑校瓦尔达系管马之兵丁遇额特大小子既不收留又不遣人送回本军应将瓦尔达罚俸一年嗣后行军之地兵丁有迷失者治罪及追给身价俱照此例编入条例遵行
　　命下之日通行八旗包衣佐领及官兵驻防奉天等
　　处奏入
　　上从之









　　圣祖仁皇帝亲征平定朔漠方略卷十一
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷十二
　　康熙三十一年二月辛卯西安副都綂马自徳请赴宁夏军前自徳疏言【臣】幼时即蒙
　　皇上豢养之恩歴有年所今新任满洲副都綂阿兰泰
　　传
　　谕满洲副都綂西尔哈达速赴将军军前窃思【臣】身现在陜省且宁夏亦有汉军官兵理宜往赴宁夏请
　　命前往庶得驰驱边塞少効微劳矣
　　上许之
　　乙丑侍衞阿南达奏报巴图尔额尔克济农降先是
　　上谕大学士伊桑阿阿兰泰等曰顷有喀尔喀杜棱逃来言彼向在巴图尔额尔克济农之弟博济所博济经我兵掩杀徒歩逃出至伊巴赖之地遇巴图
　　尔额尔克济农属下祁齐克台吉等博济取彼马及粮糗往觅其兄巴图尔额尔克济农食尽困极自相窃夺现在厄济内地方厄济内之地距嘉峪关四日程云目下西安大兵正往戍宁夏可令侍衞阿南达携杜棱至宁夏防同将军马喇提督孙思克及总兵官等详议确探声息如巴图尔额尔克济农彼所居果近嘉峪关二郞保格什现在彼地可即遣伊等前往招抚如抗拒不降即选发满洲绿旗兵除之至是侍衞阿南达等奏报巴图尔额尔克济农降
　　上谕议政大臣苏尔达等曰览侍衞阿南达等奏报巴图尔额尔克济农已降将遣其子来朝但其人未可深信或时序不宜马匹羸瘦不得已而降令其子来朝往返之际马匹休息又复逋逃亦未可定将军马喇提督孙思克等既身与逼近目击情形宜乘此机会共商徙入内地之策断不可纵使复逸寻马喇等奏至言济农下人共二千二百余口今虽絶粮穷困已极然【臣】等揆其情状亦不爲此诚以
　　皇上鸿恩浩荡不敢背弃即丑类色棱扎木素等亦禁戢其下未尝使窥边塞两次遣人陈情虽不能上达仍望
　　皇上降防收纳是以臣等招抚之文甫到即不疑而来
　　降以此观之不可谓之不向
　　圣化者也又查其弟侄博济等诸台吉及属下离散之人俱在西海地方今所存不过六七百人且复受巴图尔额尔克济农之降关系远人视听
　　皇上怀柔远人仁声遐播不得不议所以保全之是以晓谕地方官各随宜捐助粮米给食至宁夏其歩行人千余内有不能行者四百人拨内地驴车逓送若巴图尔额尔克济农本身将其下色目五十余人与【臣】马喇亲从口内同带往宁夏必不使之再逃既至宁夏亦不问其愿否即令渡黄河彼亦无可如何矣但困穷已极倘不给之粮骑实不能至归化城伏乞
　　勅部遣官至黄河之宁夏渡口按人给骑计口授粮令鄂尔多斯逓送即可至归化城如此则宁夏地方不必拨官兵押送矣奏入
　　命理藩院遣官一员至宁夏使巴图尔额尔克济农少携仆从乘驿而来沿途酌拨绿旗兵逓送俟朝见后遣归后巴图尔额尔克济农率其子云木春台吉至京
　　朝见
　　优赉而遣之
　　丙寅
　　命加提督孙思克太子少保并赐拜他喇布勒哈番
　　上谕兵部曰国家简用武臣委任封疆重寄专期军民辑睦边境乂安其实有宣力累年茂树伟伐则旌庸之典必加渥焉甘肃提督孙思克久歴边地熟谙机宜当秦省用兵之时素着劳绩自任提督以来益殚谋猷实心干济惠爱洽于士卒威望詟乎外彝特霈殊恩用昭宠奬着加太子少保给一拜他喇布勒哈番以示朕展勲酬劳至意
　　癸酉
　　命原任郞中格什等仍留哨探侍衞阿南达等疏言今巴图尔额尔克济农既降诸事已毕请撤回郞中格什等得
　　防本什侦探日久着回京命格什二郞保代彼驻扎侦探
　　五月癸酉
　　颁喀尔喀众扎萨克印理藩院奏喀尔喀既与四十九旗同列应照四十九旗例给与印信请将土谢图汗车臣汗及亲王策旺扎三部落分爲三路土谢图汗部落爲北路喀尔喀车臣汗部落爲东路喀尔喀亲王策旺扎部落爲西路喀尔喀以土谢图汗管北路中军事扎萨克墨尔根济农郡王顾禄什希管北路左翼中军事扎萨克信顺郡王善巴管北路右翼中军事昆都伦博硕克图郡王滚布管北路中左军事扎萨克贝勒西第西里管北路中右军事扎萨克公苏泰伊尔登管北路中前军事扎萨克公托多额尔徳尼管北路中后军事扎萨克公汪舒克管北路左翼左军事扎萨克台吉车木楚克纳木扎尔管北路右翼左军事扎萨克台吉丹津额尔徳尼管北路左翼右军事扎萨克台吉班珠儿多尔济管北路右翼右军事扎萨克达尔汉台吉巴郞管北路左翼前军事扎萨克台吉衞徴诺颜阿玉玺管北路右翼前军事扎萨克台吉李塔尔管北路左翼后军事扎萨克台吉萨木济忒管北路右翼后军事扎萨克台吉墨尔根带靑车陵管北路左翼下军事扎萨克台吉土巴管北路右翼下军事以车臣汗管东路中军事扎萨克额尔徳尼济农郡王纳木扎尔管东路左翼中军事扎萨克额尔克贝勒车登管东路右翼中军事扎萨克额尔徳尼济农贝子布达扎管东路中左军事扎萨克伊尔登济农贝子彭苏克管东路中右军事扎萨克达赖济农贝子阿南达管东路中前军事扎萨克车臣济农贝子车登管东路中后军事扎萨克伊尔登济农贝子达里管东路中下军事管理洪郭尔带靑旗务公憨都管东路左翼前军事扎萨克额尔徳尼阿海台吉车林达什管东路左翼后军事扎萨克额尔克台吉塞棱达什管东路右翼后军事以亲王防旺扎管西路中军事扎萨克郡王色棱阿海管西路左翼左军事扎萨克额尔徳尼济农郡王彭楚克喇滩管西路右翼左军事扎萨克察罕巴尔诺颜贝子博贝管西路右翼右军事扎萨克台吉额尔徳尼哈滩巴图尔滚占管西路左翼前军事扎萨克车臣台吉吴尔占管西路右翼前军事扎萨克墨尔根济农台吉索诺木伊思扎管西路左翼后军事扎萨克台吉额尔徳尼滚布管西路右翼后军事俱各授之印信奏入得
　　防土谢图汗车臣汗暂停给印余如议
　　六月己丑
　　命迁喀尔喀罗臧赛音台吉暂驻归化城周围地方先是
　　上谕侍读学士达虎曰闻罗臧赛音台吉在西宁欲来而不能来此乃归降于我之人殊为可悯着交与所司理藩院议罗臧赛音台吉不能前来臣衙门差官二员乘驿而往将西海诸台吉所有罗臧赛音台吉子女人畜尽行收来使之完聚目前时序未宜令暂查明造册赍送如无食则支宁夏仓所贮之米每口给米五仓斗如无马匹难以迁移则转檄甘肃廵抚扣数给与马匹酌量授地暂行安插目前交与宁夏总兵及地方官照料至来年草靑时应于何地安插另行请
　　防
　　命下之日【臣】衙门檄知甘肃廵抚宁夏总兵官可也随遣内阁侍读海三岱迁罗臧赛音台吉暂驻宁夏边外至是理藩院奏据海三岱报称罗臧赛音台吉已安插宁夏边外每口给仓米五斗矣复称罗臧赛音台吉牲畜已尽无力前来应臣衙门遣官一员将罗臧赛音台吉及其子女属裔给驿自宁夏送至鄂尔多斯自鄂尔多斯驿送归化城附近安插俟罗臧赛音台吉到日再议授职
　　上从之
　　癸卯
　　免厄鲁特台吉祁齐克等死令与巴图尔额尔克济农完聚提督孙思克疏言据总兵官潘育龙报称台吉憨都既与巴图尔额尔克济农一同来降又与罗臧额林臣祁齐克等潜谋逃亡欲赴策旺阿喇布滩所已发官兵追之矣【臣】按憨都等蒙古狼子野心叛服靡常潜谋逃遁今官兵追至库勒图地方憨都虽远遁已杀其部落四十余人擒其男妇大小一百二十人获其马驼一百二十余匹足以振
　　国威而惩诸彝矣但祁齐克一人自称台吉同谋逃遁理合正法至阵擒四十三人随祁齐克之九人亦应正法然此辈俱系奴仆其主欲逃不得不从之而去罪虽当死情似可原应否寛宥及防古妻子应否解京处置所获马驼牛器械等物应否赏给有功官役谨奏以
　　闻部议祁齐克宜正法宥其从人妻子解京其驼马
　　等物赏给有功将士奏入
