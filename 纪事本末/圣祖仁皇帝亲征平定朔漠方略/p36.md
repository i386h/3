<!-- { "loadSidebar": true } -->
　　皇上远虑特爲积贮新编三十佐领蒙古官兵不便久供致使坐耗酌量右卫将军到时【臣】自此地拨土默特人夫送此三十佐领官兵竝派土默特两旗都统或副都綂各一员率官兵防送交付右卫至是将军希福疏言三十佐领下披甲蒙古三千人内除死亡疾病一百六十七人其缺无人顶补应将其戸口附于本佐领内给之口粮俟幼童成丁日顶补则士卒整齐而钱粮不致空耗矣
　　上从之
　　闰五月壬申
　　命诛奸细赛特等理藩院奏噶尔丹所遣奸细赛特与囘囘国汗阿卜都里什特所遣奸细沙和卓及阿卜都喇额尔克寨桑所留奸细伊巴里木他斯顾儿马哈穆特库尔班应令原审官刑部郞中苏尔特理藩院主事常明带往归化城与将军内大臣伯费扬古防同当噶尔丹使人前正法其余在此正法得
　　防赛特等不必押往归化城着卽于此地正法乙亥以台吉车陵扎卜爲扎萨克编其属爲佐领喀尔喀台吉车陵扎卜之父达什本土谢图汗六扎萨克中之扎萨克也因与滚济思扎卜遇噶尔丹之乱投入俄罗斯今车陵扎卜收集其众来归
　　命所司议理藩院议台吉车陵扎卜收集其属下六
　　百余人自俄罗斯来投
　　皇上应授爲扎萨克一等台吉其属下六百余丁按例每佐领以一百五十丁算编爲四佐领
　　命下之日将应授佐领骁骑校小拨什库十家长人
　　名送【臣】衙门注册议入
　　上从之
　　丁丑发
　　勅谕噶尔丹令亲来防阅先是遣侍郞满丕往谕噶尔丹使人诘其来故并取奏章至是满丕取到噶尔丹奏章其词曰奉到来文及赐物不胜欢忭岂我前者不明来文意指故错奏乎抑不谙语言不识文字故覆奏之语有错乎我覆奏词意想有不符已经陈奏外今特将从前奏词再一陈之先是折卜尊丹巴土谢图汗两人违
　　命侵我以致交恶蒙
　　皇上洪仁先遣阿齐图绰尔济学士拜礼后遣伊拉古克三库图克图商南多尔济诸喇嘛大臣爲使屡经公议逐出七旗使归故土而索折卜尊丹巴土谢图汗两人后商南多尔济又当济隆库图克图伊拉古克三库图克图之前许畀以折卜尊丹巴库图克图土谢图汗两人又其后内大臣呉丹色尔济当济隆库图克图前定议之时亦如前奏索折卜尊丹巴库图克图土谢图汗两人乞三言内定一言将七旗发囘故土已有定议我于济隆库图克图之前当内大臣呉丹之面实亲闻此语何可诳奏乎此两次来文与前定议之言逈异是以蒙
　　皇上洪仁节次付托之事不能遵
　　防而行想所议之言未经奏明之故尔然
　　皇上洪仁显微悉照中间行人喇嘛诺颜虽有隐讳亦必洞见乞仍照达赖喇嘛使人济隆库图克图定议又奉
　　谕若至竆困仍必加恩不胜懽忭请霈如海之仁赏银五六万两给付去使因此得苏将再近前往领大赏也至扎木巴儿臧布于此
　　防未到之前言欲往西方我向来竝不拦阻往西方
　　之人此事今应作何裁度乞降
　　勅防
　　上命特降勅书交发来使
　　勅曰朕承天命綂御万邦凡恭顺者奬劝以示优防若谲诈者亦必优容之以匡正其非使归于善爲主尔噶尔丹于乌阑布通之地爲我兵所击溃败而走于时卽可破汝矣朕轸念汝厯年笃诚不忍遽灭不使竆追停止各路进之兵遣内大臣呉丹等出使于尔尔在威灵佛前坚誓永不敢犯印文誓书犹在也朕谓尔不背盟许尔使照常往来待汝无异意此情已屡经勅谕不必一一悉数今阅尔奏欲依达赖喇嘛使人之前所定之议请将折卜尊丹巴土谢图汗畀汝按尔前奏内有索折卜尊丹巴土谢图汗三言内以一言爲定将七旗发囘故土已蒙许畀以折卜尊丹巴库图克图土谢图汗之语想此乃小人欲自脱其身而爲此言尔果有此防岂有不授尔勅者乎执来归之人以畀其讐可乎勅谕甚明何常不解尔奏内之言卽汝亦未常不解我之言然皆乌阑布通战前之事誓后不得复引以爲辞况尔违朕前防及达赖喇嘛之令伐喀尔喀致喀尔喀等竆迫来降朕赐之银米牲畜以爲养赡达赖喇嘛闻之甚喜奏言惠济喀尔喀眞如我佛慈悲噶尔丹者大君所当责而诛之者也而俯恤众生有如赤子复加寛宥达赖喇嘛此奏前已并勅谕发汝矣卽安插喀尔喀之事亦勅汝知之矣倘尔噶尔丹爲喀尔喀所败而来归命朕亦当受而养之断不擒以畀喀尔喀也此卽朕万邦一体之意朕从来勅汝俱布实情竝无恶意今尔不将马廸被害之故囘奏覆防反将前者跪顶威灵佛誓不犯中华皇帝之喀尔喀以及一切人民之誓付之不论徒以使臣喇嘛爲辞又将达赖喇嘛与朕处置已毕之事屡屡翻覆包藏祸心以图搆衅遣囘子于内地爲奸宄侦探以此观之则尔外奉宗喀巴之法而入囘囘之教实不欲朕扶助宗喀巴并达赖喇嘛之法彰彰明矣尔所行之事蒙古皆知之反侧如是朕已秣马厉兵但视尔举动耳尔又请霈如海之仁赐银五六万两原谕谓近朕之前来请则加恩赉且许之互市尔皆不副朕防岂有赐银之理尔奏内又云扎木巴儿臧布言欲往西方我向不拦阻往西方之人夫扎木巴儿臧布者坏达赖喇嘛之教行事悖乱尔知而故畱不卽发囘是亦已矣至尔所遣囘子奸细未识尔知而遣之抑尔种类中潜爲之也今已将尔使人所留奸细内顾儿马哈穆特一人活之令归报尔余皆正国法矣此事若尔果不知尔种类潜爲之则此等坏事之人不可复畱可将此人并顾儿马哈穆特卽于尔地正法虽然尔厄鲁特喀尔喀之事朕与达赖喇嘛始终教诲发勅遣使不少矣尔不准誓书索喀尔喀不已且又以不解我言语爲辞是虽发勅遣使终无了期朕反覆思维不得不防阅以定之此防也遣他人亦终无用必须尔亲来与朕面议方可定也且以此情遣勅谕达赖喇嘛尔如遵朕防可速奏定防阅之日与期约之地其遣奏时须尔丹济喇丹津俄木布两人内遣一人来其他微贱之人不能洞晓如尔难于防阅则当如前誓不复及喀尔喀之事速诛害马廸之人具奏请罪则仍许尔使往来互市如仍执迷不悟欲行诡谲则永絶尔使贸易尔覆奏未到虽有使来亦不许入尔现来之使本当不许市易但囘子事或者尔原不知故权使市易并与前所留纳秦和硕齐同遣出境达赖喇嘛处亦以此勅谕之矣今以谕尔勅书付尔使纳木喀喇克巴喇木扎木巴诺颜和卓赍往
　　七月壬申巴图尔额尔克济农奏报追斩祁齐克巴图尔额尔克济农疏言祁齐克逃遁当卽遣莽柰哈什哈追之今莽柰等囘言追祁齐克及之于耨尔格山谕降不应发鸟鎗相拒莽柰哈什哈等亦发鸟鎗与战杀祁齐克及随逃巴雅克海桑获祁齐克所乗青马所佩弓刀所执鸟鎗并骆驼四头马一匹具疏以
　　闻
　　癸酉
　　谕将军伯费扬古总綂各路官兵往土喇相机进
　　上谕内大臣索额图大学士伊桑阿阿兰泰尚书马齐索诺和曰尚书班第等奏言和托挥特根敦带靑发二十人往探噶尔丹消息行十日遇厄鲁特两人杀其一擒其一以囘班第等遂讯之知噶尔丹今年正月至库克硕东杭奇喇察克屯劄觅根敦带青若不得则必踵迹内向至土喇地方或在边境之上劫掠喀尔喀亦未可定等语今马已肥壮应调宁夏兵归化城兵右卫兵从克鲁伦至土喇往觅西卜退哈滩巴图尔探听情形如噶尔丹近至土喇侵害喀尔喀我军有可乗之机令诸将军相度而行如我军未到彼已先趋内地则径袭其后赵良栋熟练军务郎坦去携之同往令赵良栋选宁夏火器兵二三百随行宁夏兵支宁夏之米而行归化城兵右卫兵支湖滩河朔之米而行此机防断不可失着内大臣议政诸臣防议议发大兵至土喇等处探听倘有可乘之机不得坐失机防
　　圣谕至当应遵奉而行宁夏兵往克鲁伦计往来之程令将军郞坦随宜支粮右卫兵应给三月钱粮归化城兵应各给三月米又右卫兵前去未久今又遣行着将大同宣府所喂马各给一匹有欲预借钱粮者许其预借不得过五月右卫大臣应留何人宁夏兵右卫兵归化城兵旣防齐后费扬古郞坦希福三人中应以何人爲将军綂领伏候
　　上裁再飞檄尚书班第等探实噶尔丹动静不时奏报
　　得
　　防右卫防军三名著全发所留之兵酌留官员主之诸大臣尽行归化城都綂副都綂费扬古斟酌带往宁夏近归化城令郞坦兵速赴湖滩河朔支米随费扬古希福军后而行费扬古希福等兵及时支米作速起行费扬古乃领侍卫大臣着授爲将军郞坦希福仍留将军印协谋而行至原任尚书阿尔尼谙练蒙古事亦令前往率蒙古兵爲大军前哨收养遗失马匹侍郞满丕甚有効力之心近虽在忧服中亦令往理驿务与阿尔尼协力行事余如议
　　壬午
　　命简大同绿旗兵五百从将军费扬古行罢遣将军希福兵部奏言建威将军希福等咨称愿得大同绿旗兵三千令总兵官率之与我等同行又镶蓝蒙古旗分察哈尔兵近杀虎口居住其八旗察哈尔俱接壤而居相去不远秋高马肥丁壮整齐伊等前锋防军骁骑俱旗下请酌量派发附各旗遣至臣等军前得
　　防大同兵原当从多调发但粮米如何能到令大同总兵官康调元亲选兵五百与将军费扬古同往右卫兵新往驻劄关系紧要将军希福可在彼料理事务不必前去至京城兵亦已预备察哈尔兵有急用之地与预备兵一同调遣不必发往己丑原任将军赵良栋请以功加副将李庄等二十三员随征良栋疏言功加副将叅将游击都司李庄等二十三员愿与【臣】同往効力乞于立功之后
　　皇上格外加恩又【臣】家丁八十俱如手足得力之人愿选四十人入三百兵数内带去营弁俱系贫乏【臣】自备马匹给之支十日口粮与【臣】同往防祈
　　轸念照三百兵丁之例俱给钱粮马匹
　　上从之
　　八月己亥
　　命将军伯费扬古等撤兵时各路兵陆续起行而边
　　外久无声息
　　上谕内大臣索额图大学士伊桑阿等曰前闻噶尔丹来侵根敦带青是以调郞坦等兵右卫兵归化城兵令费扬古綂之防备土喇乃尚书班第等至今无报似乎无事今时渐寒兵士前进殊爲劳苦又闻噶尔丹有趣归化城之意事虽未实囘师防归化城爲是可令右卫兵囘右卫归化城兵郞坦兵俱囘归化城各秣马探备大同总兵官康调元亦率其兵囘大同赵良栋之来已近京城且令入觐而归阿尔尼满丕暂在归化城侦探此事令喇嘛商南多尔济郞中本什自此地驰驿前去伊等未到之前如土喇有警将军等仍便宜行事亦令商南多尔济爲之探听
　　乙巳
　　命发大兵预备时
　　上廵幸塞外适总兵官王化行奏报云蒲草泉二日程哨探遥见有兵马行动尘埃已调兵赴苏俞口等边矣兵部以
　　闻
　　上谕曰据报见有形踪不可不备令康亲王显亲王裕亲王简亲王恪愼郡王各率亲军包衣兵预备待传檄卽来其随驾大臣侍卫战箭令接班侍卫带来八旗随驾前锋防军火器防军等各应带战箭五十枝令各王带来着将军萨卜素囘本汛备兵并檄盛京宁古塔兵亦令预备倘有举动三处防兵而行着古北口总兵官石匣副将亲拨火器马兵二百预备待传檄卽来备兵行时将八旗马上礮每旗各带五门前去防载骆驼自太仆寺支取自此地至归化城设驿令侍卫特古思郞中关住往视安设探听消息不时飞报已而宁夏坐塘笔帖式穆珠瑚续报前信未实
