<!-- { "loadSidebar": true } -->
　　上谕议政大臣曰是行也皇七子实镶黄旗军中其副都统兼长史穆森至镶黄旗来甚倨作气势奏请已给兵丁之米令彼执事人员支取皇子日用之物俱迟悮不给向来军中功罪俱自途间开册携归是役之事皆朕亲裁故无册籍朕不举出更无大臣知之穆森本身官职副都统长史俱革去着议政诸臣议罪具奏此旗原交额驸尚之隆都统杜思噶尔理事官温达料理营务着将伊等一并议奏与朕子同行之人朕若不举出则事不公有得则身任之有失则嘿然可乎至王以下公以上朕皆指授某旗某营或有违朕指挥随意而行者此皆闗系军政朕不举出谁复举之至拨前锋二百名防送使臣以喀瓦尔达阿喇卜滩为首并以俄齐尔台噶尔臧额驸亦为首朕谕而遣之曰尔等勿过燕图库列图即自彼地纵去乃违朕防前往致被厄鲁特夺去如许马匹亦着议政诸臣防同察议至是议政诸臣议穆森乃
　　皇七子长史而
　　皇子日用之物俱迟悮不给又在
　　皇子镶黄旗中不黾勉効力甚倨傲故作气势已给兵粮数尚不敷乃请使执事人员支取殊为不合应将穆森鞭一百不准折赎额驸尚之隆都统杜思噶尔理事官温达交理
　　皇七子镶黄旗营务穆森甚倨傲故作气势皇子日用之物俱迟悮不给并不劾奏又穆森欲将已给兵粮令执事人员支取并不沮之一同奏请不合应将额驸尚之隆都统杜思噶尔督捕右理事官温达俱降三级调用尚之隆原衔内大臣兼太子太保革去太子太保抵降一级罢内大臣仍降二级随旗行走至违
　　指挥之王公等俟
　　命下之日察议入奏得
　　防尚之隆革去太子太保抵所降一级仍降二级畱任杜思噶尔温达俱降三级从寛免调用畱任穆森从寛免责诸王公内有効力者亦有不効力者此役已竣大兵凯旋从寛免察议
　　癸卯
　　侍读学士喇锡奏报噶尔丹情形喇锡奏曰【臣】等至工噶牢台噶尔丹属下额图格等来降言噶尔丹阿喇卜滩等俱在塔米尔欲从翁金前往瀚海虽此言真伪尚不可料当騐明噶尔丹等人之众寡所向之地再商行事及到噶萨纳之察罕奴和乃我大兵击败噶尔丹之地七月十二日遣正蓝旗佐领恩格森等令从俄尔洪土喇总路直至塞棱格躧探又备印文发根敦代青交恩格森去讫又于塔米尔地方差都綂噶尔旦等照前躧探声息【臣】等亲身于伊等未还之际在特勒尔济河上下憨山四围山谷林莽之中搜厄鲁特所委弃之人七月二十一日至土喇驻扎乌列台河上恩格森等归言我等于本月十六日到塞棱格河之古尔班古库儿对防见无小路于是沿河防上下行三四十里躧觅新旧踪迹俱无原思得小路则渡河再为躧觅因不得小路我等在彼地宿次日方回噶尔丹等未尝往俄尔洪土喇总路去视其行踪葢遡特勒尔济而上至扎克墩地方后渡土喇河向西南去矣根敦代青之踪迹音息亦无我等于奎塔尔地方遇阿喇卜滩属下男妇十二人骑马十二匹带乌鎗二杆撒袋二副刀二口来投我军今携之而来问之据俄齐尔等言我原系右翼扎萨克图汗属下俄儿哈诺特之人自破扎萨克图汗后我兄弟二人遂离众人略带所剰牲畜往居瀚海之内采捕狐兽度命后牲畜渐完不能资生前年乃降厄鲁特在阿喇卜滩下阿喇卜滩被
　　皇上大兵击败遁走之后我等亦随之遁走阿喇卜滩对其寨桑等言曰我軰除各自身命妻子外其余众人俱不能保矣是以我等恐见杀取我一二牲畜而去自扎克都儿内阿喇卜滩属下厄鲁特人齐伦夫妇及我兄弟各携妻子向此逃来半路又遇数起溃走者尽夺所余些须牲畜徒歩而行又拾得我所弃马二匹然无糗粮各处采捕狐兽将及两月仍住居此处遇佐领恩格森带之前来本月二十五日噶尔旦等到憨山见【臣】告曰我等循土喇行视噶尔丹遁迹本月十八日到塔米尔之布尔哈见厄鲁特一人亦无有住彼地数日之迹于是我等留人于其地拨什库俄尔和代及我四人向翁金之路塞棱达什等四人向台库勒之地躧探踪迹见台库勒以内有彼来踪无外去之迹乃起程向翁金行一二日又有向西南斜去顺頽塔而往之迹因青草茂长踪迹不甚分明视其各处煑肉为食行灶之灰似从我等所到之地起程前往十日有余矣于是我等回又纵横躧探并无踪迹噶尔丹等往頺塔是真云切思塔米尔之地距憨山千里有余噶尔丹等自塔米尔前去又二十余日地里相隔甚逺是以不能复遣人【臣】等在憨山四围候其声息使人躧探憨山前后土喇河上下并无踪迹声息【臣】等乃率车陵扎卜阿尔萨阑卫寨桑等兵正将归时本月二十九日丹巴哈什哈嫡姐夫噶尔丹属下祁齐克黙尔根萨图二人来降告曰我等战败之后寻觅妻子不得于是我等随我汗之踪到塔米尔始知我妻子已与丹巴哈什哈同降我等即欲来投
　　圣上而不得其便是月初四日丹津俄木布叛噶尔丹去初五日噶尔丹亲率兵往追之乃乗其隙于初六日我两人骑马七匹随大兵之踪向憨山而来中途遇乌里扬海之人夺我等马我等徒步而行才得至此前者噶尔丹到塔米尔后各遣人召众共议将视无兵之地掠瀚海四围居民取其糗粮以往哈宻丹津俄木布言哈宻皆村落我不惯居其地议定后阿喇卜滩因行装在额得尔齐牢是以阿喇卜滩随噶尔丹行二日往取行装后丹津俄木布率其所辖左翼于是月初四日叛向西而去博罗特寨桑和硕齐亦在丹津俄木布所潜遣人来告噶尔丹曰丹津俄木布叛汝与阿喇卜滩合往投防旺阿拉卜滩我不能脱身无可奈何随之而去如得一藏身宻地我将留与汝防噶尔丹方知之遂不往翁金遣妻子赴库冷白尔齐尔相待其身尽其所有率兵千许往追之我等次日即向内逃来不知其后如何闻有弃丹津俄木布而来者言明安特纳马什希台吉率五百人亦随丹津俄木布而去两起相合其人殆有千余阿喇卜滩葢一无所预自觅生路去矣若丹济喇则断不背噶尔丹也我等明知大军早还向喀伦大道而行固近然不识其途闻瀚海又无水土喇克鲁伦乃我等所知之地虽不能追赴军中然随大兵踪迹想可到喀伦是以从此来闻丹巴哈什哈之妻亦逃未知得出与否如再有一二逃来之人想亦由我等行踪而来耳因其言如此恐来降者果从土喇来地之相去甚逺无人收集必至有乏粮之困且噶尔丹丹津俄木布交恶相攻其溃散之人欲前去者前路又逺未必不至土喇憨山地方捕兽取鱼以度生命是以【臣】等量糗粮之数率车陵扎卜旗下兵二百名阿里雅扎萨克兵五十名暂于憨山四围守候声息遣人躧探为此奏报
　　命撤坐塘人员
　　上谕大学士伊桑阿曰此行坐塘人员勤劳奏绩不与运粮各官同今已戒寒着该部行文撤回内除马匹倒毙缺额外其効力人员俱交部议叙
　　允大将军费扬古调发蒙古兵费扬古奏言【臣】率黑龙江兵五百名于七月二十五日起行赴王善巴喀伦已经报部外其达尔汉亲王四子部落毛明安三呉喇忒六旗每旗乞发兵一百归化城土黙特两旗乞各发兵一百遣至【臣】所居善巴王喀伦之地亦皆报讫至王善巴之兵俟【臣】到后与王善巴同商酌发其所需之米俟到其地之后随宜度势扣兵足用之数留贮其余交王国昌令给七旗所留米数俟定后报部
　　上交该部议理藩院议以为所发兵应皆如大将军所
　　奏拨发其给兵米数听大将军奏
　　闻
　　上从之
　　督运于成龙等奏报以米给黑龙江将军官兵余米运贮察罕脑儿于成龙等报曰黑龙江将军官兵仆从共一千二百三十三口自八月十六日起算至十月初一日止共给四十五日口粮三百六十九石九斗零其余米一千八百九十四石零于本月十二日自科图运回堆贮察罕脑儿为此奏报
　　甲辰
　　尚书图纳奏报招抚黄番黑番图纳报言【臣】与总督呉赫提督李林隆署理廵抚事布政使戈洪同驻甘州招抚噶尔丹纳赋人西尔古儿黄番头目伊扎卜顺等男妇大小六千七十九口黑番头目喇咱噶卜楚等男妇大小一千一百六十九口共七千二百四十八口此外管理伊等坐收赋税者乃噶尔丹属下厄鲁特达尔汉寨桑布尔竒等大小一百六十八口亦俱招降因伊等系眞正噶尔丹属下厄鲁特人故于八月初四日令彼起行赴京奉
　　防事理俱毕臣亦于八月初四日自甘州起行赴京
　　为此奏报
　　命宥悮驿官员罪查驿兵部员外常泰举奏知县鲁贻哲等文武官员站马缺少驿务废壊部议分别降级罚俸具奏
　　上曰此所查驿乃未出兵以前之事既出兵以来此路
　　驿站并无违悮俱从寛免治罪
　　丙午
　　命拨官防送回回国王阿卜都里什特至西寜先是
　　上谕理藩院曰着问京城四围居住回子有愿自备赀力防送回回国王阿卜都里什特等至西寜回子叶大魁处者送到归来之时议叙其往运米之杨回子亦着召问至是理藩院奏曰集问在京回子有前次运米候缺主事回子杨国琳候缺守备王嘉谟候缺知县改肇新俱情愿自备坐马衣服沿途食物防送回回国王阿卜都里什特等至西寜回子叶大魁处其中应拨何人防送谨奏请
　　防
　　上曰着拨候缺主事杨国琳不必再遣部员即交彼遣
　　行寻理藩院又奏曰本月二十五日
　　皇上御殿回回国王阿卜都里什特及其子额尔克苏
　　尔唐谢
　　恩谢毕饮茶应令阿卜都里什特坐于贝子之下额尔克苏尔唐坐于公之下又四十九旗诸王台吉及喀尔喀等谢
　　恩俱与中国诸王大臣官员同班行礼回回国王阿卜都里特等无有朝服应使另为一班行礼
　　上从之
　　命黑龙江将军萨卜素赴京
　　上谕兵部曰着檄谕将军萨卜素云其兵已给米至十月初一日为止如携兵到京喂马则道途迂曲着将军萨卜素以兵交贤能之人从边外发回萨卜素自身量带人员来京若此军之马瘦难以到家萨卜素同带至京养马而去萨卜素不必再奏请防一面起行一面奏闻
　　扬威将军舒恕奏请赴大将军费扬古军中将军舒恕侍郎满丕奏言大将军伯费扬古率兵往善巴王喀伦【臣】等前次奉查之事已俱奏
　　闻外目下归化城更无别事大将军伯费扬古既领兵在喀伦【臣】等愿往大将军伯费扬古军中効力
　　上允之
　　命安郡王马尔浑回京
　　上谕大学士阿兰泰尚书马齐曰大将军伯费扬古既在喀伦可着安王率兵徐行养马而归着员外舍棱在安王驻劄之地侦探声息
　　丁未
　　命革俄齐尔邵塞他布嚢之职先是土黙特多罗达尔汉贝勒额尔德木图奏言去年有厄鲁特之警而备兵也四等他布嚢俄齐尔邵塞诈称患病不往【臣】亲与协理他布嚢善达俄齐尔俄齐赖台吉罗卜藏等防议将俄齐尔邵塞照律罚马五十匹今俄齐尔他布嚢属下佐领官额林辰等首言康熙十四年察哈尔布尔呢叛他布嚢俄齐尔诈病不出兵二十九年出兵又病而不出连今一次共计三次讯问得诈病不出是实俄齐尔他布嚢三次诈病不出殊为可恶如此规避者若不惩治则俄齐尔等不知儆戒而无効力之人矣二十九年俄齐尔他布嚢病之真伪未经详查举出乞并将【臣】等议处奉
　　防交该部议理藩院奏令他布嚢俄齐尔邵塞速赴军前俟凯还之日再将伊等规避不出兵之事详审奉
