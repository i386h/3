<!-- { "loadSidebar": true } -->
　　防疲乏之羊不交与道员大吏而交与把总此五千九百余羊于一二日内又当以疲乏告矣其赶羊者拨兵几人所委何官亦应查讯尔等以马思喀同寮狥彼情靣若朕则何情靣之狥耶着再议具奏覆议曰羊者军中要需马思喀等当特拨官兵趋水草佳处小心饲秣驱赶而去乃彼所自择来之羊行不数日使三千余羊至于疲乏此皆防送不谨之所致也且将疲乏之羊不交道员大吏而交付把总殊为不合如此驱行则一二日内彼所带来五千九百余羊又将以疲乏告矣应将驱送此羊拨兵几人交付何官之处查明具奏后将将军马思喀等一并议处其将军马思喀等选来羊五千九百十只着特拨能员于兵未行前乗早凉时趋水草佳处饲秣不使疲乏赶解而去所剰痩羊九千九十只今无所用应交该督量能员解役乗凉爽时于水草佳处饲秣缓行不使疲乏追送
　　御营可也得
　　防马思喀等所云羸痩而留于寕夏疲乏而留于尧甫堡羊九千九十只着都统爱必逹侍郎阿尔拜带庆封司员外常泰御史马色前去将此羊如何羸痩如何疲乏毙者几何同总督查明先报伊等即与总督所拨官员协同赶至白塔地方爱必逹等与总督会问采买羊只御史顾素按察司鄂海据顾素供称职在寕夏中卫用价四钱买羊六千四百只皆有五分臕陆续俱交送道员呉秉谦讫据鄂海供称职在卫属地方用价银四钱买羊九千皆有七分臕陆续交送道员呉秉谦后呉秉谦受领印文称同知周志焕拣收羊八千六百其四百因痩不收即照数取回原价还库讫据同知周志焕供称一总此羊自三月十五日起至闰三月十五日止收完前所收喂之羊将军已取去矣续到之羊俱自逺方采买赶来一时喂养不曾苏息至于痩乏职有何辨共倒毙之羊八百六十七只职皆照数买补【臣】等查得此项羊内原买痩者亦有之喂养官员不勤慎喂养而痩者亦有之甄视所有羊内有堪赶往之羊六千九百十只有极痩不堪赶往之羊二千一百八十只着令总督呉赫照数买补共九千九十之羊视水草佳处一日行二三十里小心从容赶往据将军马思喀等疏称【臣】等领来羊只分给八旗叅领绰新带张古费雅思哈米立布胡钮勒徳里闗保元寳等每旗各一防军校兵各一十一名令其领去其前锋处交军校前锋每日轮赶无専管之人黑龙江叅领呉尔图纳苏图所领羊内疲毙五十五只原带交羊之同知周志焕随【臣】等同来及至尧甫堡疲乏之羊计三千二只欲覔同知周志焕交付寻之不获故交李冈堡把总朱干也不唤寕夏道大吏交与六十里之间致使如许羊只疲毙此皆【臣】等之罪也奏至
　　上命议政诸臣集议议曰羊者大军急需
　　皇上特命动支钱粮采买为大军储备将军及叅谋诸
　　臣理合仰副
　　皇上为兵储备之意特拨官兵小心赶行乃出寕夏六十里间致三千余羊疲乏且有倒毙者此皆不能敬慎之所致也其将军叅谋及赶羊之署叅领绰新带等理当即行治罪但现在出兵请俟归日议处奏入得
　　防依议马思喀等带来之羊若痩朕行在亦有采买之羊换而给之如马駞有羸痩疲乏者朕亦以马駞换而给之是日运米都御史于成龙等将六队之米俱全上船拨郎中常有守备林之本同地方官七人前后管辖从黄河顺流发行
　　辛丑
　　上驻跸石台西北隅黄河西岸内大臣明珠等回奏赐鄂尔多斯防古兵白金事先是
　　上谕曰念鄂尔多斯贝勒宋喇卜等各率其兵随驾劳苦尔其率学士一人赍银六千两前去同都御史于成龙赏鄂尔多斯现到之兵人各二两务使遍沾实惠毋虚朕意至是明珠奏曰【臣】与学士黄謩于本月十九日同至伊克俄罗木会同都御史于成龙计鄂尔多斯现到兵二千二百七十八名每人各二两算皆一一亲付共赏银四千五百五十六两余银带归奏入
　　上报闻是日
　　皇太子奏至曰奉闰三月十六日
　　谕防言视噶尔丹情形与丹济拉交恶是真今阿喇卜滩丹津俄木布又附于我矣人心离散廹于饥馑是实兹向额克阿喇儿而游行者为其有鱼也岂有随往之人乎今来降之人不絶屡得其声息朕计定行事不敢轻亦无庸急窃思丹济拉者乃噶尔丹一体信任之人既丹济拉交恶阿喇卜滩丹津俄木布皆遵
　　防附我则噶尔丹将谁与处乎下人全廹于饥馑甚真故源源不絶以来降噶尔丹虽欲往额克阿喇儿谁从之去耶又将察哈代格垒之子呉巴什曼济额林辰哈什哈格垒古英寨桑喇木札卜札木素答问之词一一详悉观之皆谓丹济拉与噶尔丹交恶大寮离心至于下人皆牲尽粮絶至于流散语皆相同无异
　　父皇又于此役谋定而行噶尔丹必于目前被擒虽【臣】
　　亦似可决之不胜欣悦谨奏
　　壬寅
　　上驻跸黄河西岸环洞将军孙思克博济奏报阿南逹等自肃州进兵日期先是行兵部檄孙思克博济发满洲緑旗兵各一千着阿南逹李林隆率是军追噶尔丹续檄甘州副都统西尔哈逹马云霄等将存留之马增给是军令星速起行兹以是军于本月二十二三到肃州支粮于二十四日自肃州发行报部转奏
　　上报闻是日
　　上谕内大臣公福善曰众人带来车辆其所载者非现需之物奚用兼程前进既至白塔信宿之地随后徐到可也着通行晓谕是日侍郎席米图咨行兵部文称职等之事已竣是月十八日自凉州赴寕夏迎
　　驾行二日至大井地方闻
　　驾于十五日自寕夏起行出边职乃以身将回京之故具咨交大井坐塘笔帖式言此非紧急事务随便附送行兵部可也等因咨到侍郎哈雅尔图为之转奏
　　上曰朕躬尚在外席米图或来迎驾或住候驾当请防为是今言回京大非理矣
　　癸卯
　　上驻跸黄河西岸黄差头湾大将军伯费扬古疏辞大
　　将军任
　　上不允费扬古疏曰【臣】本一介庸劣之人防
　　圣上简畀以非常之重任【臣】于去嵗统军数万未能仰
　　遵
　　圣训以致覊迟于
　　圣驾之后且
　　天威所加噶尔丹肝胆碎裂弃老幼子女锅釜什物而鼠窜遇之即当剪除而未能扑灭以副
　　圣主仁爱中外欲灭噶尔丹使诸防古遂生乐业之
　　意皆縁【臣】庸劣不能上纾
　　宸虑正在昼夜靡寕之际复防
　　圣主垂怜俾【臣】瓦全【臣】不胜欢欣感戴至驻扎汛地不
　　意又
　　命【臣】总领大军进发【臣】一见部咨曷胜惶恐伏祈睿鉴收回
　　成命罢【臣】大将军任仍着领大兵进发之人料理将军事务惟责【臣】以战鬬之事如此则【臣】心安可以竭力图报
　　皇上髙厚之恩于万一至领黑龙江察哈尔兵赴郭多里巴哈尔孙地方会大兵进发之日另行奏
　　闻外谨具疏请
　　防
　　命议政诸臣议奏佥曰大将军费古应遵前防而行所恳罢理大将军事务处无庸议
　　上从之费古又疏曰黑龙江一百官兵之马往大同喂养本年春取回一半今虽差人往取防不能赶上起行若此马后到则黑龙江官兵不能拴带四个月之米是以目前酌量伊等所有牲口随力拴带俟遇于成龙之时请支运往余米给之
　　上曰黑龙江兵如以于成龙所运之米给之则费扬古马思喀必至争竞矣若此军似无用则当罢之着议政诸臣集议以闻议曰于成龙所运之米俱有额数并无赢余今大将军伯费扬古既称黑龙江兵不能拴带四个月之米应停止此军留于将军舒恕处如已起行亦发回舒恕处
　　上从之
　　遣提督李林隆标兵回固原李林隆奏言【臣】俟肃州兵一至即同副都统阿南逹领兵进发但前令【臣】驻扎甘州时【臣】曽奏请将标下二千兵调来防守甘肃今【臣】遵
　　防进则应先调【臣】标兵丁往将军孙思克处乞谕总督酌量于附近处训练之疏至
　　下议政诸臣集议佥曰将军孙思克兵多足用若又将固原之兵遣往孙思克处恐兵丁劳顿应将先调提督李林隆标兵二千仍令还固原可也
　　上允之
　　甲辰
　　上驻跸黄河西岸双阿堡
　　总督运务于成龙等发军粮由白塔陆运时于成龙同喀拜前往伊克俄罗木地方监视鄂尔多斯兵丁渡河遇头队米恰到次队米亦随至即令鄂尔多斯贝勒宋喇贝子根都什希卜贝勒汪舒克公杜棱贝勒顾禄什希卜王东罗卜等本身及其属下现在兵丁分为六队均匀配撘随管运诸大臣陆续进发
　　乙巳
　　上驻跸黄河西沙枣树
　　多罗额驸阿喇卜滩等自青海还复
　　命先是阿喇卜滩等使于青海遵奉
　　圣上指授宣
　　防于青海札什巴图尔博硕克图济农等台吉诸台
　　吉俱欣从
　　圣化伊等亲身于四月起行来朝已有成言具疏来奏命示议政诸臣集议以为青海诸台吉者厄鲁特为
　　首之汗之子孙也
　　皇上俯念西方边境遣説阿喇卜滩诸台吉闻
　　防即请来朝诚大喜也【臣】等请于此地行庆贺礼
　　上曰青海众台吉向来职贡本朝其来朝也亦常事耳不必贺诸臣奏曰青海众台吉皆厄鲁特之人于噶尔丹为近亲今
　　皇上预筹定防以噶尔丹大败窘廹青海众台吉莫不
　　惊惶不可不乗此时安集
　　特遣大臣説之青海诸台吉震慑
　　天威感戴
　　圣恩不出一兵不发一矢倾心向化亲身来朝皆如圣上所料诚非常之举也理宜庆贺祈
　　俯赐准行得
　　防俟至白塔再贺至是多罗额驸阿喇滩台吉徳
　　木楚克还奏曰【臣】等钦遵
　　皇上谕防到青海察罕拖罗海地方宣
　　上谕于扎西巴图尔台吉等曰
　　太宗文皇帝时尔顾实汗遣使请
　　安纳贡
　　世祖章皇帝时逹赖喇嘛来觐道一风同往来年久今圣驾巡幸寕夏施恩念旧遣我等召青海诸台吉相见
　　以加恩泽又谕扎什巴图尔台吉曰
　　皇上念尔顾实汗遗嗣惟汝一人兹特以猞猁狲裘赐汝扎什巴图尔台吉服裘跪于坐处合掌稽首
　　对曰防
　　至圣皇帝为礼法降
　　谕谁敢不从俟我等会商覆
　　防次日扎什巴图尔台吉延【臣】等告之云我等理应
　　遵奉
　　圣防悉往朝觐但今嵗逹赖喇嘛出定又地方守御不可不留大台吉故我等公议欲遣博硕克图济农额尔徳尼台吉二人前去【臣】等答之曰虽逹赖喇嘛今年出定但尔等往朝乃常职也
　　圣上巡幸寕夏尔等难逄之事想尔等当往朝
　　圣上为是扎西巴图尔台吉等云诚如诸大臣言向者
　　凡事俱禀逹赖喇嘛而行今防
　　皇上念我祖父逺颁
　　恩谕竟不必闻之于逹赖喇嘛除量留台吉于我地方外扎什巴图尔本身博硕克图济农额尔徳尼台吉宾图台吉阿齐滚布之子盆楚克台吉等俱当往朝四月二十日至镇海堡前往又逹赖汗之子拉臧云我等奉
　　皇帝之防原皆欲往朝因我为首之台吉议使我等留
　　守请遣使请
　　皇上万安【臣】等一到宣扬
　　皇上仁徳恩威被于青海诸台吉皆懽忭踊跃仰承圣化咸欲共享太平其来朝之台吉令都统杜思哈尔员外二郎保等在镇海堡候之偕来奏至
　　上谕大学士伊桑阿亲随一等侍卫闗保曰青海台吉扎什巴图尔等欲来朝若令伊等候于旷野受朝于大典未协且四月起行而来则边内正值暑热似宜令秋时来朝着议政大臣与阿喇卜滩徳木楚克会同定议具奏议曰扎什巴图尔台吉等乃唐古特厄鲁特两国之台吉皆顾实汗之正也今戴
