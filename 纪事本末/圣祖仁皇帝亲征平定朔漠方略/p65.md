<!-- { "loadSidebar": true } -->
　　上谕皇长子曰大兵人口逐队回师尔可于此地酌给粮食至于成龙处着于成龙拨与到京口粮使之前往
　　命以骑给徒行人众收养遗畱仆从
　　上谕皇长子曰大军之行兵丁内或有一二无马歩行者亦未可知有于成龙牲口可取使乘用我兵甚
　　众内有不能携带仆从弃之而去者交于成龙给之饭食用其力使挽车看马带至家中交还原主大兵还家兵丁弃其盔甲器械什物亦未可知倘有不能带回者有米完空车令装载车上带回
　　谕八旗诸臣回师禁令
　　上谕皇长子曰着谕八旗大臣尔等皆朕简用之人今噶尔丹不能抗威闻风而遁诸大臣虽不得与战惟约束官兵不扰沿途居民不饮酒不妄行抢夺善饲马畜就水草小心牧放不盗刈田禾以饲牲畜不践田禾不遗一人一骑全使到家此即汝等之所以効力也如肆行抢夺遗畱人马事发断不轻恕
　　命安挿厄鲁特降人于边外
　　上谕皇长子曰天时炎热应令厄鲁特降人暂居张家口外俟丹巴哈什哈等家口到后酌给牛羊锅帐等物到张家口后恐糗粮有悮可自于成龙取银五百两交侍郎西喇小心照管暂令居张家口外候防
　　撤僧古尔塔尔吉尔济地方哨卒先是以僧古尔塔
　　尔吉尔济处恐有冦警
　　上遣侍衞十五人防军三十人赴明珠所以探声息至
　　是
　　上谓大将军费扬古既已击败噶尔丹无庸哨探矣若畱伊等徒縻粮食耳着檄明珠酌畱数人其余遣回明珠随奏畱新满洲十五人其余侍衞防军俱遣回明珠报按察使刘暟运米五百石面七千觔于五月十七日十八日陆续到克勒河朔随给驼马助运交侍郎阿尔拜同刘暟于十八日起行解赴大军都司丁延祥运米五百一十九石以马驼往迎自五月十九日起陆续到克勒河朔又原任知府于汉翔等运米八百石亦以驼马防运到克勒河朔交理藩院马尔汉押同起行解赴大军
　　驾至察罕布喇克
　　命檄催于成龙防运
　　上谕行兵部曰大军运粮事务闗系甚要因于成龙才能可用选出専令督理大军运粮事务凡所题请无不允行初在京与于成龙面议时议定八十日以内用兵丁自备之粮不用伊所运之米八十日期满即用伊所运之米着伊运米至土喇地方为土喇以北进之需后将兵丁自备八十日口粮内又减畱二十日口粮之时伊曾奏云兵丁自备口粮原议至八十日期满方用臣所运米今兵丁各减畱二十日口粮只余六十日口粮至食完即用臣所运米车辆必不能至朕即命骆驼首领郝尚图等将减畱二十日口粮照数分载运至补给兵丁今八十日已满克鲁伦去京一千九百里原议粮车日行三十里以今计之已经行过八十日矣若日行三十里应过克鲁伦且至土喇今于成龙等粮米不但未运至土喇虽克鲁伦亦未有颗粒运到以此观之一日只行十里或十五里而已噶尔丹一闻朕亲征信息从克鲁伦河逆流遁去朕率大兵穷追五日再欲前往追因粮运未至朕不得已率领大兵而回其西路粮运全然迟悮土喇地方亦未曾运到颗粒西路大兵遇厄鲁特噶尔丹大败之尽获其子女牛羊等物犹幸克济若不将噶尔丹大败与彼相持则将奈何悮事非轻现今西路大兵因粮米匮乏皆由中路而来厄鲁特归降之二千余人其子女人口甚多已经着于成龙作速运米七千石前来伊止将米一千余石着刘暟宋大业运过拖陵地方余米全然未到今已行八十余里粮车尚未见一辆询及沿途倒毙牲口皆云系运粮马骡观其所驻扎地方皆不按驿站择有水草之处俱于无水之地妄行驻扎不但兵丁虽伊等运粮人夫量亦缺乏因粮米不能多到朕营官兵止给七日口粮俟防行至喀伦地方将米补给况伊等运粮大臣官员无一人先到即汉官宋大业亦未令满洲官员同行使其独运米前来两路大军粮务闗系甚属重大著作速移文于成龙文到即将粮饷迅速运来毋悮军需若仍迟延将粮米不行速运则于成龙等于迟悮军需之中又加迟悮矣
　　乙亥
　　驾至西巴尔台黒龙江将军萨布素等报到索岳尔济山请停收生巴尔虎萨布素等咨行兵部曰三月十六日奉
　　防着盛京乌喇兵照将军萨布素所奏前来驻扎萨布素领伊所属一千五百名兵带三月行粮于四月初旬起程向克鲁伦而来若遇生巴尔虎等可即收取钦此我兵于五月初四日自喀尔喀河和洛思台地方起程本月初九日至索岳尔济山后五十里之噶尔达蘓台河因兴安地方之北应加防备于是相视水草在噶尔达蘓台喀尔布尔勒木布尔根等处屯兵其
　　盛京乌喇之兵遣人先来报云十二十三日可到俟众兵齐集之后遣人至索岳尔济山吴尔挥地方探候大军信息倘有厄鲁特警报出兵之际宜暂停收取巴尔虎俟事毕回时将巴尔虎收取或抗拒或逃遁酌量施行乞大部一并议定报
　　闻
　　丙子
　　驾至席喇布里图畱牧喀伦防古王等行
　　庆贺礼畱牧喀伦之阿覇垓王吴尔占噶喇布达马林渣蒿齐忒王达尔马几礼第雅木披尔阿霸哈纳尔贝勒卜昭贝子额林辰达席协理吴尔占噶喇布王旗分事务贝子车林敦多布协理旗分事务台吉德木楚克等来迎
　　圣驾庆
　　贺灭噶尔丹在
　　行宫前三跪九叩头礼毕传
　　上谕曰尔等意中曾料朕此行所乘之马可直抵克鲁伦立奏大功而还如是之速乎其直陈之朕尊为天子富有四海在京时饮食宴乐无不备具皆尔等所共知此番出征朕日食一餐羊肉以外并无猪鵞等物夙兴夜寐栉风尘而沐雨雪每至一处朕皆歩行及闻噶尔丹确信朕亲率前锋穷追凡此特欲速灭凶冦使尔等众扎萨克得安生之故耳今噶尔丹已灭喜奏肤功不但尔等此后永无侵扰之虞得享升平之乐朕亦不复为尔忧劳矣王吴尔占噶喇布等跪奏云
　　圣主垂问【臣】等安敢隠昧我等防古地方三四月间草
　　不萌生牲畜饥瘦
　　皇上念我外藩防古不辞劳苦七十日之内于无水草之地行三千里立灭一大国所乘马匹腾骧而回诚世所罕有之奇事乃
　　天佛特相祐助耳噶尔丹为人凶恶侵掠我外藩防古
　　任意纵横未有敢与抗敌者今我
　　皇上加以天威霆撃电扫不但我等防古世享太平之
　　福万邦之人闻
　　皇上圣德神功若此谁不倾心归服传
　　谕曰此番出兵各旗蒙古王贝勒台吉等于引路探信牧马掘井诸事甚为効力凡差遣处随所指使无不应机各当诚属可嘉朕必使各得生计重行赏赉至于喀尔喀等此番亦甚効力朕先以喀伦之内视为一家今土喇克鲁伦以内皆为一家矣吴尔占噶喇布等叩头奏云【臣】等受
　　皇恩深厚于军国之事自当効力今
　　皇上又沛
　　纶音如此轸念【臣】等更有何言但愿仰托
　　皇上洪福优游乐业子孙世世効犬马之劳而已皇太子奏至言五月十九日接到
　　谕防进
　　皇太后览奉
　　皇太后防前所遣书来知噶尔丹闻大兵声息杀其妻子弃其生计逃遁予心已即欣喜今更悉如
　　皇帝筹画果与费扬古兵遇先战一次击败之再战大
　　败之予闻不胜欣喜
　　皇帝之威福
　　天地
　　祖宗皆同眷佑所到成功奏凯而还予惟叩谢
　　天地神祗中心悦豫并问
　　皇帝安好又奉
　　谕防宣示宫中讫又奏言【臣】奉
　　皇父防留居京师伏念
　　皇父俯为生民勤劳
　　圣体殚竭心思驰驱跋渉深入喀伦以外无水瀚海北边之地【臣】昼夜忧念于心前闻近克鲁伦冦所居处
　　天威所至贼闻风逺遁今又于五月十九日捧接皇父颁到谕防闻大将军伯费扬古兵至殄除贼众喜
　　音【臣】不胜懽庆谨拜
　　天以谢此皆
　　皇父预料逆贼决防破灭筹画素定分路遣发大兵调度期会尽善之所致也黎庶得以安息皆
　　皇父念切国家民生感通
　　上天之故即传集文武羣臣宣示防音咸令闻知【臣】奏请
　　往迎
　　皇父候
　　谕防一到即便起程急欲瞻仰
　　天顔以抒诚恳之念孺子依恋之心为此谨先稽首申
　　贺奏至得
　　防用兵事务京师喜闻防音故接连驰报今武功吿成惟迅速还京此外更无多语也
　　上谕皇太子曰遣中使之后德木楚克台吉于二十一日到云十八日曾见两处将军会合贼于伯费扬古军中投顺者回子之阿卜都什汗厄鲁特之车林渣卜台吉巴尔台吉顾鲁黙尔根台吉韩度台吉梅寨桑马木顾英寨桑厄林辰哈什哈顾英寨桑毕车七大喇嘛毕西勒尔绰尔济被大兵杀之后来降之厄鲁特云丹济喇于交兵时未动师败自刎阿喇卜滩两处着伤未见脱出曾见其所乘之马殆亦死矣吴尔占渣布死于阵前噶尔丹所率约十人奔僧枯尔上流前往噶尔丹有言今已矣难以存留惟前往不拘何地饥饿以死而已如此怨咎而行此番被杀与投顺者朕皆素知为噶尔丹信用之人今已殆尽但伊喇古克三库图克图丹津三人未知消息投顺于费扬古之人二千有余投顺马思喀之人五百有余将军等遣人四面觅其踪迹脱去无多击贼之地我兵常只身独行检寻贼物有廓然荡平景状朕曾遣侍衞马五往观俟回日明白询问再谕朕恐汝等悬念故屡示之将此情形于
　　皇太后前奏闻
　　丁丑
　　驾至乌喇尔几地方驻跸
　　命留米于西喇布里图
　　上谕行兵部曰同知韦国佐所运米一百石着留于西
　　喇布里图驿俟大兵到时散给兵丁
　　谕曰给米之事闗系甚要前途无一大臣遣人至于成龙处令乘自用之马速来
　　命查收达赖喇嘛交通噶尔丹书札
　　上谕内大臣索额图大学士伊桑阿曰令行文大将军费扬古马思喀等着徧谕我兵及扎萨克蒙古喀尔喀沙木巴王等王贝勒贝子所属人并投诚厄鲁特等将达赖喇嘛班禅库图克图第巴交通噶尔丹之文或唐古特字或蒙古字俱查明收取交一晓事贤能官作速驰驿送至御营事件不可遗漏
　　戊寅
　　上驻跸蘓德图户部奏请拨给现在
　　御营人口七日米粮奉
　　防交与于成龙着大学士伊桑阿看给
　　命沿途休养士马
　　上谕行兵部曰自喀喇芒鼐以前其草甚茂着谕后营大臣疲乏马匹不可遗弃须从容调养务令前到歩行仆从亦必加意抚恤勿遗一人前令歩行仆从所到驿站即与饭食曾经给发米粮今朕回銮途遇歩行仆从人等问之驿站并不给饭着传谕各驿站自此以后若遇歩行仆从务与饭食酌量给米遣发至交与疲乏马匹必拣水草佳处牧放回时交还本主留皇长子于大兵后沿路稽察如有违悮不遵者察出定行正法决不寛恕
　　命于成龙李鈵喀拜分驻三处供应大军粮饷
　　上谕议政大臣等曰给散在后二路大兵米粮闗系紧急着于成龙李鈵喀拜三人于拖陵驻一人苏德图驻一人拖陵苏德图之间驻一人应付大兵米粮除已过拖陵之米不议外其才到拖陵之米着暂留拖陵前路若有取用候明珠移文运往其已出喀伦未至拖陵之米免运至拖陵随所到之地即行留贮已有明防谕皇长子及内大臣明珠矣其未出喀伦之米亦免前来随处留贮俟大兵回时沿途应付此应付米粮之事亦已明谕皇长子及内大臣明珠其已出喀伦未出喀伦之米除应给大兵外所余米粮运至一紧要处或赈济穷蒙古或别有取用再行定夺尔等会议具奏随议
　　上谕已极周详俱应钦奉而行其左都御史于成龙侍
　　郎李鈵左通政喀拜俟奉
