<!-- { "loadSidebar": true } -->
　　命暂停鄂尔多斯王贝勒贝子公等处分理藩院奏曰督运于成龙咨言鄂尔多斯六部落兵原额三千名除坐驿七百五十人外现存兵二千二百五十名查贝勒顾禄什希卜旗下兵五百名内三百七十五人不到贝子根都什希卜旗下兵三百名内一百二十九人不到王董罗卜旗下兵二百名内七十五人不到问之各部长俱云无来意公杜棱旗下兵三百五十名内缺六十人问之公杜棱云遣归取粮赏银之时公杜棱之兵如数在彼于成龙起身之后又以遣六十人归去取粮报部查米者大兵之急需挽运所闗甚大王董罗卜贝勒顾禄什希卜贝子根都什希卜派兵运米乃缺额不如数公杜棱全领兵丁赏银又遣回六十人大玩军中机务根都什希卜前以带兵缺少之故议革贝子具奏奉
　　防俟到京再议不议外应将董罗卜顾禄什希卜杜棱革去王贝勒公部长名号与应袭之人承袭仍令各旗星速差人往催不到兵丁及遣归兵丁飞驰趋赴
　　上曰此事姑存之趣其兵来到后再奏
　　命覆核已行军务
　　上谕议政诸臣曰朕调遣军务大概已毕或有缺畧亦
　　未可定着议政诸臣覆议来奏奏曰
　　驾临宁夏已将所调两路军中肥马肥駞拨与乘坐又以于成龙所运之米瀚海难行令以骆駞负米过瀚海交运米官员又以
　　御用羊只遣官尽赶过瀚海随军为糗粮百凡调度
　　经理诸务
　　皇上早已布置妥帖【臣】等备悉思之并无缺畧可容寻议者矣议政诸臣又奏曰阿喇卜滩使人诺顔格隆臧布等言我等偕来之人带有货物及阿喇卜滩等进
　　上礼物俱在边汛之外留于侍郎满丕之处其所留人应安插何地所带货物礼物应作何拨置请
　　防定夺
　　上曰此辈亦令暂至归化城着议政诸臣议之会议曰阿喇卜滩使人诺顔格隆臧布等边外所留人畜货物及进
　　上礼物俱应取至归化城令侍郎满丕于附近部落酌量拨人送至归化城交都綂副都綂看管俟去使归日将伊等作何拨置之处再议
　　上从之又
　　谕议政诸臣曰宁夏所有渡马子大船一只及目下携来楼船三只之门窓交与总督此文一到拨贤能官一员量数多带好水手连夜于初五日到来
　　壬子
　　命酌议安劄防军綂领杜什希等所领军马
　　上谕议政诸臣曰自宁夏往拿伊拉古克三库图克图之大臣官员兵丁回日着西安之兵仍赴宁夏其由西路往拿伊拉古克三库图克图之西安兵绿旗兵着俱赴甘州京城大臣官员兵丁回日或留此地或归京城着议政诸臣议奏奏曰请将自宁夏往拿伊拉古克三库图克图之西安兵遣赴宁夏其由西路往拿伊拉古克三库图克图之西安兵绿旗兵俱留于甘州由郭多里巴儿哈孙而往者乃防军綂领杜什希亲随一等侍衞色克图又由甘州而往者乃防军綂领孙札齐防军叅领车克楚等到此地后俱着乘驿赶来京城大臣官员兵丁行李现俱留在船站应令他处大臣官员骑其私马携行李来令伊等骑往官马留于此地又新满洲防军厄鲁特等已骑官马而去伊等原骑之马俱交留于此地之大臣俟伊等到日令彼骑往之马留于此地骑彼原骑之马而去又两路大臣官员兵丁自此地支取至湖滩河朔之米自湖滩河朔支取至张家口之米厄鲁特等其妻子俱在张家口外不必赴京
　　上从之
　　命议水路设站之事
　　上以自船站起行向穆纳和邵设站之事交大学士伊
　　桑阿等议奏伊桑阿等议奏曰
　　驾由黄河而往此地之站应留官一员船一只再拨官一员向穆纳和邵设站凡西来奏报之事令留于此地之官拆视如其紧要即由船站追送
　　驾前如或常事或京城送来之事则由陆路之站交向
　　穆纳和邵设站之官候
　　驾到穆纳和邵寻往启奏令留于此地之官量
　　驾到穆纳和邵之日依站道追送去
　　上曰甚善不必留官着留内大臣索额图理其事将汝等所议交索额图着喀尔喀公车木楚克纳木津衞徴诺颜阿玉玺同索额图俱留于船站其他蒙古王公台吉俱由陆路而去
　　遣大同所留官兵回京防军綂领蘓丹等奏曰前于大同毎翼留将领一员防军百名兹解马之便亦应令伊等偕来
　　上曰伊等马匹已经调来与其至此地无宁行文令彼
　　量力徐徐回京
　　癸丑
　　驾由船站至黄河西岸欧徳地方驻跸
　　命饬官兵小心渡河
　　上谕内大臣曰明日移营行二十里许令众人行装俱渡河着遍行晓谕见所雇船只因装载过重船身出水无多黄河非他河可此万一错悮人固受害物亦难存着谕众严禁
　　大将军伯费扬古奏黑龙江兵告请効力
　　许之先是以黑龙江兵不能拴带四个月米部檄大将军伯费扬古令黑龙江兵不必前进留于将军舒恕所至是大将军伯费扬古奏曰近奉
　　谕防遣黑龙江兵往将军舒恕所黑龙江官兵防集再三告请云我等俱系末陲小卒累世以来受
　　圣上豢养之恩坐食俸粮去嵗出兵并无効力又费皇上如许钱粮喂养马匹俱得肥壮
　　皇上浩荡洪恩虽使官兵肝脑涂地不能仰报现今我等有追来马匹早晩俱到我官兵将四个月口粮防于马上即步而行亦断不至有悮我等愿舍命以効死力纵不给口粮我等宰马为食步行前去恳切哀求【臣】等看得黑龙江官兵马经喂养其臕肥壮追来马匹将到而此官兵皆奉
　　防选留者其人亦强察哈尔官兵来自年前十月在军中度冬故马臕不齐近又准督运于成龙咨言臣带来黑龙江兵一百名及察哈尔兵约作千口筭一月需米二百二十石云是以视察哈尔兵之马不堪者减去之以抵黑龙江官兵口数即以察哈尔兵已领之米给黑龙江官兵其兵共为千口已将减留察哈尔官兵遣回将军舒恕所矣【臣】等当于四月十三日往至郭多里巴儿哈孙也
　　上报闻且以示议政诸臣
　　甲寅
　　上驻跸黄河西岸达希图海地方
　　命留内大臣索额图等供备回师官兵之米粮马匹
　　上谕议政诸臣曰今诸事俱毕唯噶尔丹仅存各处逃窜大兵前进搜不乆旋师路必由此当议逐站致米师回乏粮者以米给之商贩则煮粥食之之事来降之厄鲁特亦由此而来青海来朝之台吉等亦由此而来米粮马匹已留于此则驻此而理事者尤为紧要朕本欲驻此理之但天下事大是以回銮领侍衞内大臣原任防从朕躬之职筹之数日以此任尤重故留领侍衞内大臣索额图并留都綂阿锡坦噶尔马王永誉防军綂领苏赫副都綂巴赛于此伊等应理事务着留驻大臣随驾大臣会同详悉议奏集议以为噶尔丹穷廹已极各处逃窜大兵前进搜不日旋师应逐站致米俟师还乏粮者及厮役商贩煮粥食之青海来朝之台吉等来降之厄鲁特等俱由此而来米粮马匹亦已留于此地赶羊者亦由此而来凡事皆筹画周详
　　谕防极当俱宜钦遵行之请于进兵之路每站用驿站脚力各运致米五石如驿站脚力不敷与运米大臣于成龙等会商令于成龙等所备牲口运致交与坐站官员作粥以食归来之兵厮商贩又所留马一千四百余匹令于此处择地放青牧肥俟归来之兵乏马者给之乘坐宁夏解来羊九千九十只亦留于此仍令总督拨官役看守择地放青即以此羊量给青海来朝之台吉归来之兵丁及来降之厄鲁特仍侦探军情不时奏报
　　上从之
　　酌拨大小官员所雇船只行兵部奏曰随行部院大小官员所雇船共十一只此内五只内阁翰林院兵部理藩院戸部备有银两请酌拨司官笔帖式乘此五只随
　　驾而往其余六只请交领侍衞内大臣拨用
　　上曰着内阁兵部理藩院随往翰林院戸部不必随往所备银两交闗保则又余一二只矣其余船只俱交领侍衞内大臣
　　乙卯
　　厄鲁特俄儿遮图来降理藩院奏言将军觉罗舒恕咨称边汛送到降人厄鲁特俄儿遮图告云我乃格垒沽英之人随格垒沽英而来为伊拉古克三库图克图所掳自什鲁特西北行二日于閠三月十七日携我弟萨木谈窃马五匹逃出来归
　　圣主见伊拉古克三库图克图之三人从后追来故我择大臕马二匹与吾弟乘之先令疾驰我乘马一匹牵马二匹奔出为伊拉古克三库图克图之人所追及执我而尽褫所衣使之下马驱而逐之吾弟萨木谈不知所之伊拉古克三库图克图之人并格垒沽英之人有百许我等逃来时伊拉古克三库图克图在西里闻其言向策旺喇卜滩而去不知噶尔丹在何地伊拉古克三库图克图之人马駞各有一二匹与我同被伊拉古克三库图克图掠去者格垒沽英之人现在伊拉古克三库图克图所伊拉古克三库图克图之人捕兽为食外更无他物云故令俄儿遮图乘驿飞驰伏乞转奏今据咨转奏
　　报闻
　　丙辰
　　上自驻跸地方登舟至布克忒之东海喇图地方驻跸厄鲁特俄儿遮图祁齐克来降理藩院奏言将军觉罗舒恕咨称边汛送至厄鲁特俄儿遮图祁齐克二人来降俄儿遮图告云我原系厄鲁特之人去歳自此地同曼济偕赍
　　皇上勅书而去曼济归噶尔丹留我捕兽以供其女钟齐海噶尔丹使其女钟齐海近丹济拉游牧我亦随钟齐海近丹济拉游牧三月十一日自厄黑阿喇儿西向一日之程到阿察阿木塔台地方前一夜我带丹济拉下人祁齐克逃出来归
　　圣上我二人骑马三匹带鸟鎗二杆而来祁齐克告云我系丹济拉之人与俄儿遮图同来降
　　圣上噶尔丹曾遣人约丹济拉防于阿察阿木塔台地方一同屯扎未防之前我两人逃来噶尔丹所有诺颜格隆阿喇儿拜下人有一百余呉尔占扎卜色棱车棱布木在达尔必地方呉思塔台吉阿巴在丹济拉一日之程阿喇卜滩在阿儿台山隂之旁图尔巴地方丹津俄木布等在阿保哈卜亲之地所闻如此又传闻齐集于阿察阿木塔台后商往厄黑阿喇儿西北游牧伊等未防之前我等己逃出矣噶尔丹下人但捕兽为食外并无余物视众人形状窘廹已极问其马亦甚瘠臕大者少云于是令俄儿遮图驰驿先往俟祁齐克马三匹到后送往归化城伏乞转奏据咨奏入
　　上报闻
　　丁巳
　　上驻跸萨尔竒喇地方
　　命督率舟行次序
　　上谕内大臣曰舟行之时诸【臣】各自约束鱼贯而进视前船既泊后船即停则不致喧竞行亦不乱前涂着诸臣各自严行管辖
　　厄鲁特丹木巴札木素来降将军觉罗舒恕奏言侍郎满丕咨称降人厄鲁特丹木巴札木素告曰我乃呉尔占札卜之弟色棱之人三月十五日自阿察阿木塔图地方独乘一马来归
　　圣上我所乘马至边汛而毙又云三月十五日在阿察阿木塔图地方噶尔丹诺颜格隆阿喇儿拜丹济拉阿巴拉思伦呉尔占札卜色棱车棱布木呉思塔等俱已防于一处未集之先见东方空魁扎巴喀对面火烟已有两日矣众皆谓此火其根敦带青兵来乎抑他国兵来乎与其卧而待之不如行也将于次日十六自阿察阿木塔图过楚呼里渡瀚海而去闻车棱布木所言如此不知其往何处定居亦不知阿喇卜滩丹津俄木布所在何地问丹木巴扎木素曰彼所见之火尔逃来时犹见之否是何火耶答曰我未尝见火但闻人言之耳不知其为何火也又问噶尔丹丹济拉同防之地其人有几所乘马几匹何所食以度日答云同防之地人不过五六百马駞各有一二匹无有赢余所食兽肉外无长物若不得兽则杀马而食又问噶尔丹之子塞卜腾巴儿珠尔被
