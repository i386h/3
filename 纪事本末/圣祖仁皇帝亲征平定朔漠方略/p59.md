<!-- { "loadSidebar": true } -->
　　上谕喀瓦尔达等曰尔等勿得过燕图库列图卽从彼地使伊等前去如遇厄鲁特勿与交战但勅书使臣得到则已至是喀瓦尔达等还奏【臣】等五月初五日到克鲁伦河不见敌人踪迹想敌人已去不甚戒备而厄鲁特自山上探望见之初六日黎明有厄鲁特千许人来截取马羣马羣中防军伙军人等发矢射之收马匹至本营我兵排列正欲交兵【臣】等仰遵
　　谕防喝止诸人勿动
　　勅书重大必达之始善遂令侍读学士殷札纳带厄鲁特名俄齐尔者前去殷札纳往控丹济喇马勒言曰我等系
　　圣朝使臣不得无礼又厄鲁特俄齐尔自言既不杀彼
　　又
　　赏赐遣回告之以
　　圣上亲来矣将军费古亦下俄尔洪上喇而来丹济
　　拉大骇失声遂领
　　勅书收兵急去【臣】等亦收兵而还
　　上谕皇太子曰朕所统大兵以初四日前进防天雨于五日进兵军丁马健在京所给马有全存者亦有存四匹三匹二匹者大概整肃此行也喀尔喀及内扎萨克蒙古甚得其力凡侦探斥堠单行差遣之处皆用此属一一书示不胜其烦旋师之日面言之朕所遣罗卜臧额尔得尼台吉来据奏俄浓下流有塔布囊乌特引弓之人千名胡伦布尔之土尔希木地方有齐卜齐努特数百家今阿里牙扎萨克之阿尔萨兰卫寨桑等似欲全收伊等向喀伦前来此等人若归降则巴尔呼喀尔喀更无余矣此亦大快事也今渐近克鲁伦河我蒙古马健故于初五日射猎野骡黄羊蒙古喀尔喀等陆续来防者二千有余遣用有济给以军律署为官校编之部伍车陈汗来见其较前颇优兹已过瀚海山川形势虽同而草渐蕃庑初六日次枯库车尔湖此地即去年噶尔丹掠纳木渣尔拖音之处也去克鲁伦百七十里
　　壬戌
　　命大兵排列前进时已得噶尔丹所在实音
　　上重列军行次序
　　躬率前锋兵行次八旗前锋兵排列而行次绿旗兵居鹿角之中次左右翼八旗汉军炮位鸟鎗兵次八旗满兵马上防载炮位俱按翼排列而行其鹿角后头队兵列各旗内鸟鎗手防军次列防军次列鸟鎗手骁骑排列而行二队兵亦照头队排列傍队兵毎旗子母炮着满洲鸟鎗骁骑兼管协力防防此后三旗大臣侍卫等领龙纛而行诸王及
　　皇子等各在纛前进发内府官兵执事人等部院官员及防古兵俱排队伍按列而行
　　御用行李及各营行李按各旗分随兵后行俱有防防行李官兵军威之盛弥山遍野不见涯际前一日微雨是日天气晴明蒙古地方寛广大兵整齐严宻肃然无声旗纛甲胄火器刀鎗日中晃耀夺目深可震怖噶尔丹虽素防悍暸望军容未有不胆裂思遁者矣
　　上在途时一等侍卫喀丢遣人来奏曰臣等奉
　　防前往阿思哈图山探视遇厄鲁特数人俱牵散马前来潜窥我军营垒贼遥见我等仓皇逃遁追至阿思哈图山之东遇巴克席姑尔贝勒等一同追逐
　　上笑曰何必追逐任伊等往报噶尔丹可也
　　驾至燕图库列图地方将驻跸所有水泊俱涸众皆忧
　　之乡导大窘四走觅水
　　上见之谕喀尔喀和硕额驸噶尔臧云此地向为有水
　　之地今忽无水岂
　　上天欲我军直抵克鲁伦河乎但歩兵已行五十余里今又行四十余里无水之地倘遇敌人何以进战况后队之兵日暮乃得至尔今即往可谕尔父杜棱王札什率其兵千余人立于燕图山之髙处殿后以俟大军过毕倘有声息令一面出战一面来报如无事则至黄昏后由北撤归慎无使之知觉又遣侍卫伍什率乡导觅有水之地伍什驰至一平山即见一泉下流六七里水甘而甚大大军兵马可足一夜之用回奏
　　上大喜亟往前阅立营掘壕之地明示各旗遂驻跸西
　　巴尔台
　　谕防军统领托伦蘓丹等曰明日驻扎地方朕亲身指示驻扎各将行李须跟随兵后结队而行切勿零星散走又
　　谕众等明日黎明着各炊饭食毕起程中路督运于成龙报称直第一运郎中噶礼米一千石第二运游击刘泽寰米四百石第三运都司丁延祥米六百石第四运按察使刘皑米七百石第五运编修宋大业米七百石第六运叅领陈镠米三百六十石原任知府于汉翔米八十石俱已过第十五站格徳尔库地方现在第七运郎中索尔璧米六百石第八运候补知府祝钟俊米六百五十石俱于初四日至第十四站之和尔和地方山东省第一运员外郎硕色米六百二十石至第十二站之蘓勒图地方后运山东河南两省之车辆侍郎李鈵左通政喀拜督催陆续而来又郞中噶礼报第四运夸兰大刘皑从和尔博驿将米七百石面八千觔以骆驼马骡防载于四月十六日起程五月初五日至第二十三站西巴尔台地方初六日自西巴尔台起程前去
　　命彭素克格隆随中书阿必达往谕噶尔丹时中书
　　阿必达等赍
　　勅往授噶尔丹还奏曰初六日清晨【臣】等未起行之前厄鲁特千许人来截前锋营外马驱之而去【臣】等急捧
　　勅书至前锋排列之地侍读学士殷扎纳侍卫夸色亦与【臣】等前进往説厄鲁特而厄鲁特近薄【臣】等竟不通问夺去马匹使【臣】等歩行【臣】等回至前锋营取赏噶尔丹之衣币果品负于骆驼之上【臣】等进觅噶尔丹踪迹遇厄鲁特二十余人伊等谓【臣】阿必达曰使臣请回已于前使口中闻
　　圣上亲统大军而来之实音乞
　　圣上大兵暂停倘或即来则我厄鲁特震惧我噶尔丹在土喇地方不在此处往返须数日乞暂缓师若即来薄我我当避去若必穷追我亦能拒乞使臣代奏
　　圣上今请畱一使于此
　　圣上勅书已连夜送我博硕克图汗矣俟覆本到当付所留使臣赍囘今令汝还恐中途遇我国之人妄行邀刧我等发哈什哈二人送汝归去遂给【臣】身及家仆二人又多禅仆人二人坐马五匹两哈什哈率十余人带弓刀持鸟鎗送【臣】等来至燕图库列图地方逺见我军之形伊等乃返
　　上谕阿必达曰噶尔丹处尔曾一往今复差汝汝若独行噶尔丹之人亦不汝信札萨克喇嘛彭素克格隆告请効力故遣与汝偕行
　　谕彭素克格隆曰喇嘛尔可与中书阿必达今晩宿于前锋营中明晨往赴厄鲁特宣朕之防尔等若果富足岂盗我前锋之马乎惟不足之故乃窃取耳虽取马百匹亦不汝责汝等勿惧而走务追及偷马之厄鲁特宣朕防而归阿必达等请带乡导
　　上曰尔可带拨什库诺尔布前去告厄鲁特云朕此来乃为诸蒙古不得安生之故非必欲杀汝等也今汝等欲我缓兵我师在此地乏水明日到克鲁伦河后当再缓行其以此明告之是日宻
　　谕大小营中大臣等令安扎营垒如故而营内尽撤去帐房卽
　　御用行幄幔城亦俱不设各处皆伏兵空壁以待之抵
　　暮
　　上亲廵视营伍
　　癸亥
　　上亲追噶尔丹向克鲁伦河前进时
　　上以克鲁伦河乃噶尔丹至要必争之地贼若欲战必于克鲁伦河拒战矣乃将兵分布队伍
　　躬在前锋前行
　　上于途次率数人登髙执圆镜逺望见河不见人形上待后军坐于髙处见东有额尔徳尼拖罗海山西有山麓从巴尔代哈迤逦接河岸隠见不真
　　上谕科尔沁上谢图亲王沙津达尔汉亲王班第喀尔喀车陈汗纳木扎尔王西第什里贝勒盆楚克贝子曰汝等各率汝属下防古十许人往据西方巴尔代哈山麓髙处佯作全军从此经行之状敌人来犯勿与之战诱之前来敌若有备则大兵争先防河阿必达遣拨什库诺尔布还报言【臣】等到前次追见厄鲁特之地视之厄鲁特皆已去矣【臣】等追蹑又行数里至克鲁伦河有厄鲁特七人望见我等卽遡河驰去又视马矢似遁去二日故阿必达及喇嘛遣我还奏伊等仍追踪去矣
　　驾先抵克鲁伦河见无贼宼河北界有贼安营之迹贼
　　去未久
　　上顾左右谕曰向言噶尔丹熟练戎行攻防西方回子千余城收服四厄鲁特杀其兄弟全灭七旗喀尔喀所向无敌今观其不据克鲁伦河拒战则其怯懦显然所言有俄罗斯六万亦伪也今我军不复有与战之期但追之为急耳于是俟各队领军大臣毕至
　　上谓诸大臣曰噶尔丹若于克鲁伦河拒战我兵夺河交战犹稍废力今观其不于此拒战而竟逃窜噶尔丹于行兵之道一无所知是自开门户以与我也除此地外于他处断不能拒我军审其情形未必驻扎他处必连夜逃遁矣当轻骑急追之诸大臣奏曰此与
　　圣明所豫料者一一相符合也是日
　　上驻跸额尔徳尼拖洛海克鲁伦布隆乃设哨卒南向巴尔代哈北向达尔几尔济口生古尔口东向额尔徳尼托罗海西向克鲁伦河上流内又立八旗防卫
　　上顾前锋亲随侍卫喀瓦尔达曰明日擒敌一哨卒获其生口则有实音矣正商擒之之法统领硕鼐擒一厄鲁特至问之言
　　天使到后我噶尔丹尚不信
　　圣驾亲来云
　　皇上不在中国享安乐而飞渡此无水大沙漠乎及向释回四厄鲁特逐一问及黄幄布城城进止方信是真今日亲身至北方孟纳尔山立观大兵营中见行列规模大惊曰是兵从天而降耶此无水之沙漠不知
　　圣上率如许兵众如何行路此兵不比乌阑布通之兵极其精链我等难以脱免惟乗夜遁走可幸得生耳不则死于是兵矣遂传令众人欲尽弃庐帐器械乗夜逃去
　　上命赐所擒厄鲁特衣服使拨什库诺尔布追送与两使臣又遣喀瓦尔达往额尔徳尼拖罗海探视有无贼防
　　谕内大臣索额图曰车陈汗喀喇沁王札西奏厄鲁特噶尔丹不能抵敌皇威已经逃窜愿带臣等防古兵追伊若抗敌即行奏闻以俟大兵伊若逃窜即随后进以掠其妻子此事闗系重大着防议具奏随议王扎西所奏甚是但今遣去若兵力微小恐致危险
　　圣驾亲临又不便分兵以重势遣往自明日着往塔尔吉而即僧枯尔河地方躧寻踪迹如是则可得的信王扎西仍令遣伊兵追赶寻踪侦探的信奏入得
　　防俟明日再行斟酌又
　　谕大学士伊桑阿曰我兵甚勇器械整齐又遵法度无可议处止兵丁仆从人等一切宜加意谨慎毋令懈弛致烦朕虑将此着徧传八旗以至仆从人等通行晓谕
