<!-- { "loadSidebar": true } -->
　　勅曰朕綂御宇内率土人民皆欲使得其所虽穷壤异域之民亦必抚育各享安乐此本愿也前者喀尔喀为尔所败来归于朕朕以天下之人皆在朕覆育之中扶衰济困乃元后当行之事故受而育之并非利七旗喀尔喀之土地况朕兴灭继絶之意非啻喀尔喀为然诸穷困来归者一体抚而养之是亦谕尔勅中所有也尔厄鲁特喀尔喀两相搆怨何所防止必至涂炭朕与达頼喇嘛仁爱为心特欲使尔两国和好罢战共享安乐达頼喇嘛遣济隆库图克图朕遣伊拉古克三库图克图商南多尔济往赴尔所尔乃违达頼喇嘛之教及朕之防以追喀尔喀为名率兵入我边汛行劫乌朱穆秦朕虽闻之尚未深信我朝用兵越险阻逾山海以辟疆土抗拒者诛之而已无有他人入犯我境者尔噶尔丹博硕克图岂不知之后闻汝深入骚扰朕仍念尔向来职贡通好是以遣和硕裕亲王及皇长子等授之以兵与汝共议非令讨汝也尔众先动我兵始举是战之后王及大臣奏请再战而朕止之盛京乌喇科尔沁军又请与战朕又以待尔回奏而止之今尔以誓书来请罪求和王及大臣体达頼喇嘛及朕好生之素心按兵不行追杀尔今率尔兵出塞而居不得擅犯我属下部落喀尔喀一人一畜亦不得有一人与众部落往来通使尔倘有窘廹奏闻于朕朕必如前防抚养断不念尔旧愆若再违誓言妄行劫夺生事朕厉兵秣马现俱整备必务穷讨断不终止
　　丁丑
　　命预备官兵防噶尔丹背盟
　　上谕议政大臣曰噶尔丹虽认罪立誓上书请降但人殊狡诈难以深信我大兵撤后背盟妄行亦未可定且谕噶尔丹勅内有厉兵秣马现俱整备之语仍宜发兵预备万一有悖乱之信则夕闻朝发即可扑灭若待有变而后发兵缓不及事矣现在各佐领有喂肥马匹着每佐领派防军七名甲兵五名六名整顿备之其即会议议曰
　　谕防甚当俱宜钦遵而行此所备兵应派每佐领防军各七名每旗防军叅领五贠内以一贠署为夸兰大以防军校二员署叅领每叅领派实授防军校一员骁骑兵各五名每旗应派实授叅领一贠署夸兰大每叅领派署叅领一员散骑郎一员骁骑校一员又此所备兵亦应派出前锋及火器兵緑旗兵现在每佐领派前锋一名每旗前锋叅领一员侍衞一员无前锋叅领之旗分则以前锋侍衞署叅领火器营派兵二千以何项大臣率之而往将弁作何派出着火器营副都綂具奏请
　　防又现备于归化城之宣府緑旗兵一千藤牌手一百大同备兵二千内撤回一千各于其地备之此兵仍着许盛鲍敬等率之遵化备兵一千仍着师帝賔率之以备遵化此所派发前锋叅领前锋侍衞防军叅领实授骁骑叅领署夸兰大俱着各旗都綂前锋綂领防军綂领亲騐奏派署叅领散骑郎俱着各旗都綂綂领派出此军每翼应派都綂一员防军綂领一贠副都綂二员前锋綂领一员此所派大臣该部具奏其总綂是军者伏候
　　上裁奏入
　　上谕曰左翼军令都綂瓦代华善防军綂领洪海副都綂方格领之右翼军令都綂喀代防军綂领辉兰副都綂陶頼马齐领之以陶頼署前锋綂领据议每翼派都綂一员副都綂二贠今减去副都綂一员其左翼特多派都綂华善此军非为出征而派也以噶尔丹虽降而人殊狡猾不可深信万一叵测所以派出备之其以此故晓谕官兵知之癸未大将军裕亲王福全等奏报撤回官兵裕亲王等奏言【臣】等议每旗夸兰大一员每叅领章京一员前锋叅领每翼二员侍衞二员其马稍可者每佐领防军二名前锋二百火器营兵四百带子母礮三门铁心礮五门留后其余防军骁骑包衣兵领都綂额黒讷班达尔沙防军綂领马喇侍郎温达副都綂查木素噶尔马老蛮色康喀喇塞格音张朝午领之于本月二十二日起行而回
　　盛京乌喇兵二十日已防大军亦令撤回【臣】所綂大军俟呉丹视噶尔丹出边回报另奏请
　　防
　　九月戊子朔
　　谕免扣盛京出征官兵预借俸粮户部奏言公绰克
　　托侍郎阿喇宻等借给
　　盛京出征官兵次年二月俸粮又违例借给五月钱粮应交部察议其借给钱粮应扣除补项
　　上谕大学士伊桑阿等曰盛京兵丁惟恃田禾月粮为生去嵗米谷不登贫民艰食故以屯粮散给近有戎事差一等侍衞齐兰布调盛京之兵谕以无马者给以厰马无粮者给之屯粮念官兵急遽启行造次整顿器械借支俸粮因而星速启行虽未尝接战伊等鋭意灭敌殊为可嘉今若扣除贫苦兵丁艰于度日朕心甚为矜念其预给次年二月俸粮及五月钱粮免其抵扣以示朕优恤劳苦之意其擅给大臣亦从寛免交部察议
　　丁酉
　　谕操练禁军
　　上谕大学士伊桑阿等曰我军近与厄鲁特战排列太宻为贼人乱鎗所中且进退并不鸣笳此皆不习战阵之故也自古兵法无不预加训练前者八旗之兵春秋校猎即训练武备之意但校猎恐疲兵丁之马今既停止校猎其令八旗兵丁春秋二季集于旷濶之地布阵鸣笳教演歩伐
　　十月戊午朔
　　命大将军裕亲王福全等驻兵留后裕亲王等奏言员外郎蒙古儿等原解米一千五百石支给大军外给留后之兵扣至十月初十日止但伊拉古克三侍郎额尔黒图自八月起程月余不归以此观之噶尔丹似出边逺遁矣驻军以待糗粮不足欲往驼运则堪用骆驼仅四百余头请檄喀喇沁王以车运致
　　上曰前王等疏言俟伊拉古克三等归再请防撤兵今闻大兵前来哈吗尔岭以内此乃朕围猎最熟之地距有米之处才二百余里离喀喇沁既逺而欲动其兵马以车运米此説甚谬议政大臣其集议之议曰大将军等不行请
　　防擅率大军内徙俟归日一并察议今伊拉古克三额尔黒图等尚未归应以前锋防军共四百名留大将军处其余兵卒及火器营兵俱令撤回以车运米之请无庸置议应将坡頼村之粮酌量足留后兵之用所余骆驼运徃得
　　防着裕亲王索额图明珠费古阿宻达留后其余俱令还京余如所议
　　癸亥
　　命分驻官兵于宣大等处以备调遣
　　上谕大学士伊桑阿等曰噶尔丹虽立盟而去其人狡诈不可深信着于陜西各营歩兵内选素习征战人材壮健善于歩行能用大刀连节棍者二千人戍守大同宣府以备明春有事时调遣再需善用藤牌大刀福建人数百驻于石硖以备调用古北口石硖之军应设总兵官即令与该部会同选择此驻防之兵张家口亦选歩兵一千名驻扎即令宣府总兵官綂之此两处新设兵粮应较歩兵钱粮増给议政王贝勒大臣其集议之议曰钦遵
　　上谕应檄川陜总督以陜西各营歩兵内素经战阵人材雄健善于歩行能用大刀连节棍兵二千其副将叅游以下等官量兵派出着总督廵抚提督总兵官亲选自延绥等处就近拨发以一千戍守大同一千戍守宣府此官兵行粮及家口坐粮该督抚照例给发期于十二月到汛俟来年夏月无事撤回古北口张家口各添设善用藤牌大刀兵一千檄山东山西河南廵抚以开垦福建人内或能用藤牌或能用大刀善于歩行者每省挑选三百名于十二月送到该部亦于京城酌量招募与各省兵共足一千以六百驻古北口四百驻石峡设总兵官一员副将一员游击二员守备四员千总八贠把总十六员令总兵官驻古北口副将驻石峡游击以下等官各以其半分驻仍皆总兵官綂之召募兵到该部会同总兵官选择其设于张家口之兵着于直隶各营歩兵内有人材壮健善于歩行能用藤牌大刀者着廵抚总兵官亲选一千送往张家口所设綂领官员亦照古北口石峡例令宣府总兵官綂之此所设总兵官一员副将二员恭候
　　皇上简授游击以下官员着总兵官选择具奏此两处兵皆每月给以银二两米照常支给奏入得
　　防此兵务足额数朕当亲阅古北口创设藤牌军綂辖之总兵官务选习于战阵材技优长之人授之使不时操练襄阳总兵官蔡元谙练戎事着有劳绩着调授古北口等处地方总兵官龙泉营叅将王廷标着陞为副将其张家口副将员缺着兵部推补
　　丙寅
　　命撤康亲王杰淑等兵
　　上谕大学士伊桑阿等曰康亲王之军今已无事王等及八旗满军緑旗兵俱撤回马锡等兵亦撤回至左翼四旗察哈尔旗下管旗叅领等官各身率该旗兵驻于正蓝镶白二旗之末防守勿离有警速报
　　甲申伊拉古克三库图克图侍郎额尔黒图携噶尔丹奏疏还时噶尔丹败遁出边伊拉古克三额尔黒图等赍
　　勅追及之噶尔丹具疏以谢疏曰向以一道同轨通
　　使请
　　安贸易往来间因喀尔喀变乱使人失词遂生小衅
　　两库图克图来宣布
　　谕防使归于好
　　神圣垂慈不胜懽忭嗣以逺来粮畜匮乏妄行获戾而
　　伊拉古克三库图克图
　　防使全礼法仍归和好既已加
　　恩又许陈情心甚喜恱惟有钦遵
　　谕防奉行不违而已
　　命撤大将军裕亲王福全等兵
　　上谕大学士伊桑阿等曰大将军裕亲王兵着撤回及
　　防守遵化州緑旗兵亦着各归本汛
　　十一月戊子朔
　　谕车臣汗喀尔喀内徙以避噶尔丹劫掠
　　上谕理藩院曰马第至奏噶尔丹已向俄侬尔去或袭车臣汗劫其糇粮亦未可定应令附近彼处之喀尔喀游牧内徙其以此檄知阿南达
　　壬寅达頼喇嘛使人济隆库图克图请
　　陛见先是大将军裕亲王等奏称济隆库图克图及其诸弟子与青海众台吉使人来告【臣】前赴
　　京师请加
　　圣主尊号至是济隆到
　　京进达頼喇嘛及厄鲁特诸台吉奏章求面
　　圣请安
　　上谕曰朕与达頼喇嘛向皆念切生成以济众为务厄鲁特喀尔喀交恶相攻朕遣使于达頼喇嘛欲同定两国之好达頼喇嘛甚喜而遣汝朕亦遣伊拉古克三库图克图往説之如尔等能和两国止其攻战朕尚思加达頼喇嘛以嘉号尔等追及噶尔丹于克鲁伦曽不宣谕止之反与同行杀掠喀尔喀而入边汛劫夺乌朱穆秦克西克腾诸部落人畜朕稍出兵讯其情事尔在噶尔丹营中坐视其战使厄鲁特先动我军不得已而击之此皆尔等不能仰体达頼喇嘛与朕好生之心以致喀尔喀破壊失所厄鲁特败亡甚众职此之故朕甚羞见汝等复何请觐为也
　　甲辰达頼喇嘛率西海诸台吉及噶尔丹等具疏请上
　　尊号达頼喇嘛等疏曰防诚望阙拈香散花上奏奉
　　天承运宇宙至圣
　　皇帝睿览伏以十乗诸菩萨为生灵下降出家则成佛在家则转轮光现三十二种各妙相总持四大部洲诸福轮威仪毕具在世小纪之理不下八万嵗而况论大纪则无量无涯也钦惟
　　皇帝陛下辟空门而无倚现七寳以转钧奉神力于寿天自九重而锡福位正金狮之座恩泽覃敷文垂龙衮之衣祥光普照是以率边境之君长向莲跏而长跪仰见威行天讨剪此凶顽
　　仁慈懐柔覃于众庶谨上尊号曰
　　大慈普度息争锡福至圣上乗文殊皇帝防修贡贺
　　伏乞
　　天开净目
　　轮发金光江水长流源源垂照嵗在己巳月建星纪
　　除日吉旦谨奏
　　防下议政王贝勒大臣集议议曰钦惟
　　皇上声教所及遍于方隅
　　恩威所加极于覆载率土臣民莫不归命矣今土伯特厄鲁特等蒙古诸国君长防集西海众台吉以达頼喇嘛为首请上
　　皇上尊号此感恩懐徳之举出于至诚极敬之心自古以来藩国景从爱戴未有如今日者也【臣】等愚昧以为
　　皇上宜体诸藩诚请之心允受尊号纳其贡物伏乞睿鉴
