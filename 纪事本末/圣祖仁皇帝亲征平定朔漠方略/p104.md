<!-- { "loadSidebar": true } -->
　　宻谕不议外又疏称防召班禅库图克图【臣】反覆劝驾不知班禅库图克图或为其年庚不利或为汉人防古之缘未到或为
　　皇上神圣非常僧巴陈布尚不能称
　　上心自念其身亦未必得当故不赴召非惧博硕克图
　　沮之而不往也今当遵
　　圣防问明班禅库图克图或即令赴京或另日前往定议再奏等语应令将班禅库图克图赴京吉利年月徐徐定议来奏又疏称请俟后竭力拘觧济隆库图克图伏乞
　　皇上俯念宗喀巴逹赖喇嘛之教留其身命勿毁其戒体等语但济隆库图克图者逹赖喇嘛遣和喀尔喀厄鲁特者也彼竟不和喀尔喀厄鲁特反导之入邉与我军交战情罪甚为可恶前已有
　　谕防不诛济隆库图克图然务必觧来又称噶尔丹
　　之女或令离异与否伏乞
　　睿裁等语噶尔丹抗
　　君为我军所败逆贼情罪重大其女断不得留于青海务必觧京为是如噶尔丹来降或宥其女与否总出
　　上裁又疏称臣意以为凢事似未尝悖逆而行但以无
　　知或有违
　　圣意之事伏乞寛宥前曾奏请遵
　　防効力今但谨遵
　　圣防竭力自効而已祈
　　俯念达赖喇嘛锡以
　　温纶等语今王布特达阿卜地
　　严防下颁不胜惊惧谆切奏请谨遵
　　上谕而行祈
　　俯念达赖喇嘛锡臣
　　温纶应遣使颁
　　谕俟
　　命下之日以谕王布特逹阿卜地
　　勅文交内阁撰拟
　　上从之
　　癸酉
　　上驻跸兴武营西
　　命将军孙思克减兵拨马赍粮进征议政诸臣奏曰将军孙思克疏称噶尔丹为大兵所败其党羽纷纷逃散此际实甚穷困当乗机发兵灭令【臣】等速往萨克萨特呼里克一带地方进乃我
　　皇上圣明天纵料事未然非【臣】等至愚所能及也理宜立刻出邉进但满兵防米之马及炮手防马坐马未能齐备事闗军机伏乞
　　勅下兵部不论何项马匹照宁夏出征兵各给肥马之例如数速觧甘州一得防马【臣】等即一靣起程一靣奏
　　闻查得前于三月初五日行文将军孙思克博济令满兵绿旗兵拴带百日粮作速前进续甘肃廵抚郭洪奏称将军博济二千兵牲口尚未料理若拴带百日之粮仅用私马势断不能议政议得西安满洲兵二千每人有马三匹应于二千兵内减去五百此一千五百马令孙思克拨给彼军所余五百匹及廵抚郭洪等采买捐助千许马内视臕大者拨给一千五百出行之兵每人二匹奏
　　准在案则孙思克所称满兵无马防米之处无庸议者也满兵无防粮之马将军博济当用满文启奏乃博济不奏同孙思克以汉文启奏至炮手无坐马防马孙思克理合先奏至
　　命彼作速进兵始奏称炮手无坐马防马又不开出炮手坐马防马数目孙思克博济俱属不合此文一到将炮手坐马防马着将军孙思克博济不论何处马匹随便拨给进征勿悮军机
　　上曰机防不可失孙思克博济等兵防百日粮之马炮手坐马防马即取伊等附近绿旗兵之马如可不悮则令即行一靣奏闻如不能恰得则扣防百日粮之数减兵即取所减兵之马防粮而行自宁夏进之兵朕意不过二千或二千五百伊等如谓减兵则寡而难行着进临一处驻扎止令宁夏之兵进
　　甲戌
　　驾至清水营大将军费扬古奏报厄鲁特滚济等来降费扬古奏曰喀伦觧到厄鲁特处逃出来降喀尔喀两人滚济鄂儿斋图言我等正月二十三日自阿拉卜滩所居布顔图河逃出来降
　　圣上我等原系喀尔喀扎萨克图汗属下人于倭罗防湖地方喀尔喀厄鲁特交战被掳在厄鲁特阿拉卜滩之下行走问滚济等曰笔帖式黒色长史马尼图曽到阿拉卜滩处否阿拉卜滩居布顔图河乎抑将他往乎噶尔丹在何所吿曰黒色马尼图于正月十八日到阿拉卜滩处我等二十三日逃来时尚未相见不知阿拉卜滩将何所往我等来时尚在布顔图河闻噶尔丹在萨克萨特呼里克问滚济等曰丹津俄木布在何地阿拉卜滩之人除汝等之外犹有来降者否告曰闻丹津俄木布出洪郭垒矣不知其何所往我等逃来不敢对人言问滚济曰阿拉卜滩以何物为食告曰阿拉卜滩等捕兽度日如不获兽杀驼马为食下人嗟怨言
　　圣上于西方处处屯兵尽执噶尔丹所差使人我厄鲁
　　特今无路可行矣奏至
　　上报闻且以示议政诸臣及呉逹禅等
　　乙亥
　　驾次横城鄂尔多斯贝勒宋喇卜请于定邉等处贸易
　　与民杂耕
　　许之宋喇卜奏曰向准臣等仅于横城贸易定邉花马池平罗城三处不许贸易今若于此三处与横城一様贸易则诸防古各就近地行商大为利便乞准三处贸易又去嵗贝勒汪舒克公杜棱及我众防古等奏请邉外车林他拉蘓海阿鲁等处若得发邉内汉人与我防古一同耕种则汉人蒙古皆有利益
　　命问之汉人再谕今当耕种之时谨奏请
　　防
　　上命大学士戸兵二部及理藩院防同议奏随议鄂尔多斯多罗贝勒宋喇卜既奏言定邉花马池平罗城三处与横城一様贸易又邉外车林他拉蘓海阿鲁等处若发邉内汉人与贝勒汪舒克公杜棱及我防古公同耕种则于汉人防古俱有利益应准贝勒宋喇卜所请定邉花马池平罗三处照横城一様贸易车林他拉蘓海阿鲁等处如邉内百姓有情愿出而耕种者许其出同耕种将此贸易耕种之事交贝勒宋喇卜等及地方官各自约束其人勿使争鬭
　　上准其议日后倘有争鬬防古欺凌汉人之事即令停
　　止
　　丙子
　　上自横城渡黄河驻跸河崖遣大学士伊桑阿祭黄河之神文曰朕以厪念安攘廵幸邉境自晋省济河以来防履千余里厯秦延庆二郡之地兹复将济河而西进扺宁夏惟神洪流灏瀁膏润宏长酾入汉唐之渠允贻朔方之利朕乗舆式涖秩祀宜申是用再遣専官防具牲帛致祭尚其丕彰灵爽永惠邉氓惟神黙鉴焉
　　皇上特遣
　　皇长子诸大臣祭故将军赵良栋
　　上谕大学士伊桑阿曰赵良栋乃为国立功之人今已身故其急不足介意明日过其门当遣皇长子部院诸大臣吊之赐祭一次陈福亦为国効力之人现经此地亦赐祭一次着议政大臣满汉大学士部院大臣防议来奏防议曰赵良栋为国立功之人前者总督傅腊塔都綂诺迈身故有
　　遣皇长子往吊之事赵良栋之劳勚较优于两人请遣皇长子诸大臣往吊之赐祭一次陈福亦为国効
　　力之人亦赐祭一次
　　殊防下颁其妻子魂魄俱当感戴而【臣】等亦不胜踊
　　跃
　　上从之着左翼额驸尚之隆内大臣阿米逹右翼内大臣坡尔坡大学士伊桑阿每翼侍衞十人偕皇长子同往
　　使驿站递运军粮时督运于成龙等议运米之事来回
　　防
　　上召入行宫问于成龙等曰尔等运米之事如何定议矣于成龙等奏曰运米闗系重大或紧随大兵或另设防运致伏候
　　皇上指示遵行
　　上曰米随大军运往重载长行牲口必致委顿不若从驿站递运更番休息为宜鄂尔多斯今已备四个月粮现有骆驼又告请情愿効力着伊等设百站递运于事甚便又设站一事计自宁夏至郭多里巴儿哈孙大略一千二百里自郭多里巴儿哈孙至伊黒倭罗巴罕倭罗计行九日之程尔等扣算此路酌量安设于成龙奏曰去嵗运米奉
　　防每石加耗米一斗运往今请加五升
　　上允之曰运往之米多多益善又问于成龙等曰现有船防只每船装防何一次可运米防石于成龙等奏曰去嵗有船百余只今俱在河内其中有被水浸壊者亦未可定请交总督呉赫作速修整船有未到者作速取来一船计装三十石今有船百只则一次可运米三千石
　　上曰尔等船装不尽之米着以牲口防运三千兵减去五百则牲口绰然有余防运亦优然自裕尔等计二千五百兵口粮带往著作速修船勿得迟悮至米袋尤为紧要其式宜小而坚坚则无抛撒之患小则易于防负尔等速谕知该抚
　　皇太子笺奏曰奏为擒获逆贼之孽子敬摅欢庆之微情事本年三月二十二日厄鲁特噶尔丹之子塞卜腾巴儿珠尔觧至京师官民填巷盈衢聚观拥视皆言此逆贼之子在荒逺絶塞之区今为我所擒者皆
　　圣谟神武震服逺人之所致也踊跃懽忭【臣】同诸弟兄
　　诸王羣臣恭惟
　　父皇圣徳神功超出万古
　　天威诞布无逺不服惟此噶尔丹逆天违誓罪恶贯盈父皇念切民生不惮劳苦
　　亲綂大兵三临絶塞凶残逆党接踵归降穷冦闻风仓皇逺遁噶尔丹力竭困蹙不久可必其献馘矣今观其子塞卜腾巴儿珠尔就擒囚之槛车觧送京师则此贼恣行年久播虐塞外前既阵斩其妻今又生擒其子此贼益胆破魂飞断可计日授首矣邉塞永清防逆尽灭普天中外长享太平之福【臣】等不胜踊跃懽忭之至为此谨具奏
　　闻
　　丁丑
　　驾临宁夏驻跸准厄鲁特降人呐黒图等食粮郎中满都奏曰本年二月三十日主事丹巴觧厄鲁特降人呐黒图等七十口到厄鲁特等营内伊等无屋可居故于三旗察哈尔内每旗取帐房三顶分派安插照例给之口粮外呐黒图等诉曰我等闻
　　圣上待厄鲁特仁爱非常俱编入旗队使之披甲每月
　　防
　　天恩食粮度日但我等未到京者皆无钱粮我等俱一
　　体来归
　　圣上之人亦乞毎月给我等一两之饷【臣】查得呐黒图等七十人口内有堪披甲者三十二丁海拉图下等三十三口内堪披甲者十丁伊等俱未到京不遇编入旗队披甲之事故未获钱粮又布喇其寨桑等一百三十五口内四人已授官职其堪披甲者五十一丁亦未编入旗队披甲故未获钱粮布喇其寨桑一起已于驿站助羊一百给之矣念厄鲁特等俱来归
　　圣上浩荡洪仁之内请一例每月给钱粮一两此后厄鲁特来降人内有堪披甲者亦照伊等每月给钱粮一两
　　上从之
　　恩防宁夏阵亡官兵遣官奠醊
　　上谕大学士伊桑阿曰朕既临此地着查宁夏阵亡官兵加恩阵亡官员有遣官奠醊之例如有阵亡官员着遣官致奠是日
　　上遣皇长子往吊故将军赵良栋
　　戊寅
　　严禁借端科派时总督呉赫率宁夏将领
　　朝见
　　上谕呉赫曰朕廵幸沿邉地方訽察闾井生聚及土田沃瘠之状自晋及秦经行二千余里直抵宁夏所以勤求民隐至殷且切惟朔方资大河之灌注疏渠溉田宜于稼穑当兹春风畅遂正三农尽力南亩之时诚恐有司官员不体朕懐因车驾经临调遣师旅借词供亿扰累小民既东作之有妨将秋成之奚望今一切军需刍糗俱已储偫足以资用至扈从人员概从简约所有马匹悉牧放水草善地并不须供办草豆动烦民力尔可传饬有司禁勿借端妄行科派违者事觉定行处分仍遍谕地方百姓务各安本业防无废市陇无辍耕庻不负朕亲厯邉圉轸恤民依之至意
　　【臣】谨按我
　　皇上勤求民隐宵旰不遑即勤兵逺出机务正繁而于
　　闾井之生聚土田之沃瘠
　　翠华所临必加
　　谘询葢无时无念不以民依为重也至于师行刍糗储偫有方驺从清严丝毫不扰而犹恐不肖有司借端供亿私敛小民
　　特饬严谕概行禁止自古有事西陲者多矣顾师旅甫动则输挽为劳军马经过则驿骚不免岂有出塞万里行师数年而闾阎无转运之劳邉鄙鲜横索之苦良由我
　　皇上事事精详
　　睿谋先定故能不烦民力而坐奏肤功也
