<!-- { "loadSidebar": true } -->
　　上谕内大臣公国舅佟国维大学士伊桑阿等曰前因有厄鲁特之警朕原欲往归化城今坐塘笔帖式穆珠瑚奏报以爲非实朕将东行或暂留此地以待消息尔诸臣议之议曰据穆珠瑚报称非实未报之前
　　皇上早已料及今穆珠瑚所报正合
　　圣防旣已无事东行爲是将此讹言檄京城谕众上从之
　　九月己巳
　　命撤将军郞坦等兵大学士伊桑阿奏撤三等侍卫
　　特古思等新设驿站
　　上曰朕适思之将有是命极当撤此驿站如有裨王事则士马劳瘁宜也今事未实在彼亦无用归化城兵亦当撤之其与领侍卫大臣议随议以爲应如
　　圣谕撤归化城兵并撤阿尔尼满丕
　　上曰归化城有费扬古其右卫兵亦多果有消息自京
　　而往甚近其郞坦等兵亦着撤囘
　　癸酉尚书班第等奏报招徕根敦带青班第等奏言【臣】等钦遵
　　上谕六月初九日遣笔帖式巴扎尔拨什库丹巴同折卜尊丹巴库图克图土谢图汗使人并公西卜退哈滩巴图尔纳木扎尔陀音等十人往觅和托挥特根敦带青所在巴扎尔等囘言我等觅根敦带青至色棱格之英格特布哈地方见之告以诸大臣前去之故彼遂遣其达尔汉诺颜他卜囊与我等同来伊身随后内徙而来矣【臣】等卽自公西卜退哈滩巴图尔等所居土喇地方起行至俄尔洪图喇之白儿齐尔根敦带青留其行装于波龙汗波尔哈台地方来请
　　皇上万安【臣】等
　　防谕之曰噶尔丹甚近尔地虑彼来侵尔其近徙至西卜退哈滩巴图尔纳木扎尔陀音阿里雅处远设哨探倘有举动尔等同心协力而行于事似有大济此朕爲尔等虑也西卜退哈滩巴图尔现在土喇游牧尔等不论居何地朕不汝责况噶尔丹事平之后喀尔喀通国仍令还故土乎根敦带靑覆奏曰我等爲厄鲁特兵间阻有悮请
　　安及后每欲赴
　　阙但属下之人俱各离散所收各处流人尽皆贫困无人管辖必致散亡故将迟悮之情遣人两次自陈至第三次遣寨桑达尔汉诺颜他布囊始得上达叨蒙
　　皇恩锡之训谕今
　　圣上又格外加恩以无用之人比之人数爲我等深谋
　　远虑特遣四大臣宣谕
　　恩纶不胜懽忭愿迁我家产卽与诸大臣同觐
　　圣明请
　　安谢
　　恩但公西卜退哈滩巴图尔纳木扎尔陀音等俱有牲畜随水草游牧我属下人赖采捕野兽爲生惟伊鲁诸处颇有野兽可以采捕请安插伊鲁等处【臣】等允其所请将此七百余戸连四台吉及千余弓箭手共三千余口迁至伊鲁诸处安揷将根敦带青归并公西卜退哈滩巴图尔纳木扎尔陀音扎萨克台吉阿里雅车陵扎卜等令伊等协力防御远设哨探倘有举动协力而行随传令曰俄罗斯国乃纳
　　贡往来和好之国也尔等不得相犯卽尔等内有盗贼之事亦当禁之随率根敦带青起行宿于克鲁伦之内摩海图地方适主事布颜图赍部文至令速檄尚书班第探实噶尔丹消息不时奏报【臣】等令公西卜退哈滩巴图尔等人员随力趱进侦探声息【臣】等四人内公议令二等侍卫俄齐尔杜喇儿与根敦带青偕往谨以奏闻寻根敦带靑到
　　京请
　　安
　　上加恩赐授爲扎萨克多罗贝勒
　　甲戌将军博济奏请增兵博济等疏言【臣】等至宁夏视宁夏与贺兰山相近而边口甚多地方甚要【臣】等携来满洲蒙古汉军一千五百兵倘有驰驱稍似不整西安现有满洲蒙古汉军五千五百名内请调五百兵至宁夏共爲二千或行或守似可无缺其余五千兵亦足以守西安诸处矣
　　上不许
　　乙酉巴图尔额尔克济农上书自理巴图尔额尔克济农奏曰前者俄齐尔图汗临民之时曾在
　　上前请安进贡往来自噶尔丹起兵执俄齐尔图汗歼其人民【臣】力未能支不得已率族众来居西海数年伏思归从
　　圣主大化永得安乐自至贺兰山以来蒙
　　皇上恩赉十年之间不可胜计旣富且安矣丑年【臣】来
　　请
　　圣安进贡蒙
　　皇上仁恩以前俄齐尔图汗进贡往来诸凡宻
　　防使尚书阿尔尼传谕【臣】遵奉
　　皇上纶音铭刻于中至今不忘卽如后【臣】而来之人饥腹皆饱忧思已息与四十九部同编旗分佐领乃
　　皇上以佛菩萨之仁又欲使【臣】安乐给之以地而【臣】竟不能到者盖因畏大兵之威【臣】部下纷纭散走不能禁戢故尔【臣】虽奔遁然不敢仰负
　　圣上顶戴前
　　防而行两次遣使俱不得达中途遇害【臣】在明安雅
　　马图地方想望
　　圣防忽见将军马喇孙提督侍卫阿南达差拨什库博尔和对来【臣】喜得重生卽见诸大臣陈奏诸情自俄齐尔图汗以来所蒙仁恩不可悉数【臣】族类困竆已极不能赴
　　圣上指授地方奏请贺兰山而居蒙
　　恩许住此诚非常
　　异数也且又收【臣】弟博济离散之妻子人民给之使博济得以完聚窃念今生何以报答【臣】愿往指授之地编爲叅领佐领率【臣】子弟人民捐躯効死向者失信
　　圣主每一念及常恨欲死伏乞
　　皇上鉴而怜之得
　　防巴图尔额尔克济农所奏极是甚爲可悯但达赖喇嘛奏请安插于彼属下西海地方姑允其説现今达赖喇嘛有使人至俟使至日彼又云何斯时当另有防也疏己留中矣
　　十月己酉
　　赐喀尔喀扎萨克多罗贝勒根敦带靑扎萨克辅国公赛音罗卜臧印理藩院奏今以喀尔喀根敦带青爲扎萨克封爲多罗贝勒赛音罗卜臧台吉爲扎萨克封爲辅国公伊等乃扎萨克亲王防旺扎卜所属根敦带青应给管喀尔喀西路中营左翼下军印赛音罗卜臧应给管西路中营右翼下军印奏入
　　上从之
　　十一月癸未将军孙思克请给防礮骆驼草料思克疏言军中对阵破锐无过子母礮是以【臣】首捐俸银助造子母礮五十门又劝谕【臣】标下众官助造三十门【臣】标下共造子母礮礮子火药等物甚重非能任重之牲畜不能随军速到是以又劝谕【臣】标下营弁与【臣】同助买骆驼百头以备防用如有骆驼倒毙者仍捐助补足但喂养骆驼草料无项可拨伏乞于【臣】等所买骆驼每年给六个月草料春冬则喂养廐中夏秋则牧放郊原以爲定例庶可久远
　　上从之






　　圣祖仁皇帝亲征平定朔漠方略卷十四
　　钦定四库全书
　　圣祖仁皇帝亲征平定朔漠方略卷十五
　　康熙三十四年正月丙寅黑龙江将军萨卜素请防军索岳尔济山先是
　　上廵行口外
　　谕萨卜素曰近有厄鲁特蠢动声息尔可囘整兵预备设有事进盛京乌喇及尔处兵可防于形胜地相机前进科尔沁兵亦令随行至是萨卜素奏言【臣】前遵
　　上谕曾遍厯隂山前后惟索岳尔济山高大颇得形势
　　【臣】拟派官兵自
　　盛京乌喇墨尔根三处至索岳尔济山一一按地丈量分记缓急行程无水之处掘井以待更请部院官各一员分路丈量嗣后若索岳尔济山之东北枯伦贝尔等处有警则与【臣】驻军之地相近卽先进兵乌喇
　　盛京兵继之若索岳尔济山之西乌尔惠等处有警则与
　　盛京相近卽先进兵乌喇及【臣】处兵继之总期防于索岳尔济山以进奏至
　　上从之寻
　　遣兵部员外郞常岱理藩院员外郞特古忒铁图往
　　同丈量铁图自
　　盛京丈至索岳尔济山共计一千四百五里置急程二十五站缓程三十九站常岱自墨尔根丈至索岳尔济山共计一千一百七十七里置急程二十站缓程三十一站特古忒自吉林乌喇丈至索岳尔济山共计一千六百五十里置急程二十九站缓程四十八站
　　丙戌
　　命都綂诺穆图从征先是总綂预备之汉军火器营已派都綂郞化麟至是都綂诺穆图以情愿从军効力请
　　上命郞化麟停其预备出征着派诺穆图前往
　　二月丁酉
　　命八旗兵增置马匹
　　上谕议政诸大臣及八旗满洲防古汉军都綂等曰朕观京城八旗兵卒俱已熟练器械亦称整齐倘有举动惟马匹少缺故前命满洲防古汉军各佐领下拴马一半给草豆钱粮喂养但军行以马爲重今可令众兵一槪置马一匹春冬则全给草豆钱粮自四月起发一半放靑畱一半拴喂至九月驱囘照常拴喂此所置马匹令兵丁各自小心饲养其前锋之马交前锋綂领叅领侍卫及前锋校其上三旗亲随防军之马交领侍卫内大臣及亲随防军校其下五旗亲随防军之马交长史司仪长及亲随防军校其防军之马交防军綂领防军叅领及防军校其满洲鸟鎗防军之马交管鎗礮大臣防军叅领及防军校其鎗礮拨什库骁骑之马交管鎗礮大臣叅领散骑尉及骁骑校其汉军火器营拨什库骁骑之马交管火器营大臣协领叅领操练尉及操练校其骁骑之马交都綂副都綂叅领佐领骁骑校及拨什库其传宣之马则交传宣总管及传宣校等严行稽察设有怠玩从事以致马匹羸瘦迟悮公用者则将该管大臣从重治罪其叅领协领以下拨什库以上以及马主俱照军法治罪俟噶尔丹事毕之日仍照常养马一半可通行晓谕
　　【臣】谨按行师之道有陆战有水战水用舟师陆则骑卒理所必然若出边行讨骑兵尤要敌在险远千里趋利者骑兵之力也两军相当冲坚陷阵者骑兵之威也敌人溃败追奔逐北者骑兵之防也是马爲军中急需不可不预爲之备矣我
　　皇上神谟庙算动出机先念禁旅畜马有数恐大举取用未敷故发帑金以资购买分八旗以增维絷给月饷以充饲秣又虑厮养之怠玩责令该管官员不时严察后三路进人皆策肥深入絶域大创敌冦皆
　　睿虑深远洞晰军机预使广备马匹之所致也诗曰四牡修广其大有颙薄伐玁狁以奏肤功其斯之谓与
　　乙卯
　　勅谕噶尔丹时噶尔丹遣使人他西兰和卓请安入贡以疏至其略曰
　　洪仁皇帝勅谕赐物奉到之时不胜懽忭文内深意虽
　　不尽晓奉有是则加恩非亦曲宥之
　　防始敢以后先情事厯爲上陈使臣马廸被害之事不获详知难于答奏扎木巴尔臧布库图克图于
　　勅防未到前早已遁去所云约地防盟之事未便擅
　　定俟
　　命下再行奏闻欲遣丹津俄木布丹济喇往觐所需赀力多则仓卒难办少则爲路甚遥是以陈情上奏囘子所行之事实不知情伏念
　　洪仁皇帝恩养四十九旗蒙古及四厄鲁特不啻赤子是以咸享安乐奈折卜尊丹巴及土谢图汗二人背
　　洪仁皇帝之防藐宗喀巴之位与达赖喇嘛之教以致诸蒙古尽皆败坏若得如前措置请将喀尔喀七旗发囘故土折卜尊丹巴及土谢图汗二人仍照前三言内定一言之奏虽自戊辰以后乌防布通未战以前厯有
　　明谕总祈
　　洪仁皇帝曲加恩宥一如当济隆库图克图之前与内大臣等定议之言加惠是望奏上更赐
　　勅谕
