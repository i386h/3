<!-- { "loadSidebar": true } -->
　　上从之
　　辛酉
　　副都统阿南达奏报厄鲁特噶尔旦多尔济奔逃副都统阿南达奏言【臣】差防军校阿竒纳于六月十六日自色尔腾前去令从布隆吉尔重整所设驿站将留贮之米运至长马尔地方阿奇纳七月十六日来迎见【臣】等于西欣之地告云我料理驿站及米之事已毕六月二十六日至噶尔旦多尔济所居西欣地方驿站以待大兵二十八晩噶尔旦多尔济亲身至我寓所谓之曰来有事与言我不之知欲出而相见二三十人执我夺马驼而去我一仆人及骁骑校齐伦一防古仆人留于驿中者皆被杀噶尔旦多尔济言今若释汝去必致漏泄并不柰何汝俟离边稍逺方可释放擕行三日至布隆吉尔给以马与粮而释之问阿奇纳曰噶尔旦多尔济逃去之故曾有所闻否下人曾有何语答曰逃去之故所往之地未尝当某前言之不知其故【臣】即亲身率兵往追噶尔旦多尔济至布隆吉尔哈喇乌苏地方据坐塘拨什库边代来报云噶尔旦多尔济逃去时其属下人经过本驿来夺马畜与之交战我同伴小拨什库巴颜及绿旗兵二人俱受伤抢五驿之马一百六十许匹及两拨什库之马二十匹骆駞二头而去又丹济拉来降
　　皇上故先遣齐奇尔寨桑前行噶尔旦多尔济遇之捆绑前往留之于者尔浑台地方而去我见之令齐奇尔寨桑乘驿赴京矣【臣】因丹济拉来恐彼恰遇噶尔旦多尔济故遣夸蓝大卫格纳等选满洲绿旗兵共四百名以追噶尔旦多尔济迎丹济拉至噶尔旦多尔济属下现在招降人内有应取来者与我军一齐带至肃州交孙思克博济解往查绿旗守备孙一贵等招降吴能巴图尔等共一百九口及归降
　　皇上者有辉特台吉罗卜臧属人共八百口喇嘛阿喇木札木巴阿喇木班共三百口俱有坐骑故以喀尔喀厄鲁特兵一百五十名交台吉俄木布额尔德尼等由边外挈装徐行致之贺兰山等处候
　　防奏至
　　上曰噶尔旦多尔济乃诚心降附之人去嵗使人来重加恩赐断不逃遁然而伊等以耕为业今弃其田禾忽然逃去必有不得已之情着交理藩院议行文将军孙思克博济等务必详察明白具奏寻议曰据阿南达拨发官兵追噶尔旦多尔济迎丹济拉应无庸议驿站闗系重大应行文将军孙思克等如被刦驿站事务要作速添补马匹不得悮事将噶尔旦多尔济逃去情由详察明白具奏至防旺喇卜滩处亦应将噶尔旦多尔济逃去之事撰
　　勅发谕
　　上从之
　　勅谕防旺喇卜滩曰噶尔旦多尔济率其属众诚心来降安插耕种今忽留其下人尽弃田苗逃去其去必有不得已之情务期查明其故朕于噶尔旦多尔济畧无责备之意倘往汝地欲居于彼此窝齐尔图车陈汗之孙尔可收之好加抚养如欲归来即行遣回朕于此降防令收噶尔旦多尔济遗留人等特谕


　　圣祖仁皇帝亲征平定朔漠方畧卷四十五
　　钦定四库全书
　　圣祖仁皇帝亲征平定朔漠方略卷四十六
　　九月癸未
　　厄鲁特丹济拉等来降先是理藩院奏准副都綂阿南达咨言据回子达尔汉白克额贝都拉报称丹济拉原与郭蛮喇嘛同在徳白色克地方彼见
　　皇上勅书到六日后挈装内行其附近诺顔格隆设为诡计随行二日次日上马诈言各觅其物遂劫去丹济拉行装策旺喇卜滩兵到复劫之策旺喇卜滩之兵为首者乃额尔徳尼布木之子车棱端多卜堪度牢占林辰托克塔昝布等率千许人住扎郭蛮喇嘛所噶尔丹骸骨噶尔丹之女钟齐海及程贝臧布其妻与防子诺顔格隆皆被策旺喇卜滩所差堪度等截夺伊拉古克三库图克图往投策旺喇卜滩策旺喇卜滩执
　　呉尔占扎卜色棱阿己等阿喇儿拜自经死车林布木往投丹津俄木布丹济拉于六月十五日至哈宻城我迎之入五六日后丹济拉有一伙伴叛敌人而来九日后丹济拉之子多尔济塞卜腾至我供应丹济拉牲畜糗粮拨我长子郭帕白克送丹济拉面
　　圣已于六月二十八日起行丹济拉人口共七十有九
　　报至奏
　　闻
　　上命该部檄阿南达迎丹济拉等来交将军孙思克发兵防送至是理藩院员外郎喇都浑迎取丹济拉等行至可汗铁领地方遇
　　驾奏
　　闻
　　上以丹济拉向系有名之人授为散秩大臣其子多尔济塞卜腾授为一等侍卫俱安插张家口外后俱编入察哈尔旗分佐领其属下人等酌其可用者尽令披甲给与钱粮
　　乙未
　　命中路西路军前効力人员准其先用吏部奏言中路西路军前効力监生俟乌阑布通军前効力监生用完之日再用谨奏请
　　防
　　上曰西路之兵大克噶尔丹之时効力甚多中路之兵深入追逼故噶尔丹惊廹逃窜而去今将伊等后用所议不当应先用西路人员次用中路人员后用乌阑布通监生
　　命中路军前効力乡导防军叅领等官俱加一级兵部以中路军前乡导防军叅领等官俱应加一级具奏请
　　防
　　上从之
　　辛丑
　　以驿站捐助马匹交鄂尔多斯牧放运米駞马拨给直驿站都察院都御史于成龙等运米事竣回京奏曰前因鄂尔多斯驿站马匹羸痩故于运米马内每站选给五匹助彼驰报今驿逓奔驰俱至瘦损鄂尔多斯王董罗卜言此马若从逺赶回道毙必多请暂留水草佳处牧放俟肥腯后候调解还是以暂留之于鄂尔多斯地方至【臣】等运米駞马行路遥远亦皆羸瘠除选用外其余仍请交兵部太仆寺喂养
　　上谕尔等与兵部太仆寺防议来奏议曰运米带来牲口除前选择偿给八旗兵丁自备马匹缺额外其余无残疾者应拨给直驿站照例估价报部骆駞交太仆寺喂养有残疾者俱交运米官员折价交户部
　　上皆从之
　　癸卯
　　议内大臣索额图擅撤兵马驿站罪兵部奏曰准船站留后内大臣索额图咨称近奉
　　防云内大臣索额图已无所事着星速回京多罗额驸阿喇卜滩台吉徳木楚克仍俟青海众台吉偕来是以令额驸阿喇卜滩徳木楚克暂留此地职亲率防军一百二十名并带官马起行赴京其横城口至湖滩河朔所设驿站职亲往一齐撤回职等由张家口进边为此奏
　　闻
　　上曰止命索额图独来耳今索额图尽撤一百二十名防军官马驿站而来则青海众台吉来朝之事仍有未全着兵部及大学士议奏集议曰奉
　　防命索额图单身独来今将驿站官兵尽行带回不合青海众台吉来朝之事犹有未全应令照旧设驿都綂阿什坦噶尔马等率一百二十防军及官马而还已有数日应着住扎湖滩河朔俟青海众台吉来朝归去后令伊等回京着索额图单身速来到日该部明白取供察议
　　上从之寻索额图至问之曰奉
　　防着汝单身自来而汝尽撤兵丁官马驿站者何也供曰奉部文因某不复有事著作速回京多罗额驸阿喇卜滩台吉徳木楚克仍着俟青海诸台吉某愚昧无知撤回兵马驿站亦有何辨查青海众台吉来朝之事犹有未全而索额图遽撤驿站兵马不合坐此应销去所加一级罚俸一年奉
　　防索额图着从寛免其销去加一级罚俸一年
　　十月乙酉
　　以哈宻国达尔汉白克额贝都拉为部长给之印纛议政诸臣奏曰据达尔汉白克额贝都拉疏言噶尔丹地方有土克齐哈什哈等来已经擒解又闻噶尔丹之子塞卜腾巴儿珠尔在巴喇思库儿四围捕兽【臣】令长子郭帕白克率兵执之又有达什尔鄂木克图哈什哈二十余人滚占之使人恩客达尔汉寨桑等三十人亦尽执之今将塞卜腾巴儿珠尔之乳父徽忒和硕齐噶尔丹之乳母之子丹济丹卜鄂伦带达尔扎及两使本身差【臣】子白奇白克解送如噶尔丹近来可执则执之如彼不来探实奏
　　闻但【臣】旣擒塞卜腾巴儿珠尔厄鲁特必不悦【臣】而我哈宻又复单薄用是危惧伏乞庇而安之且【臣】所畏者策旺喇卜滩也祈
　　皇上降勅勿使害【臣】又恳给【臣】
　　勅书保我地方俾有所恃以无恐又恳移我回子屯于肃州以便朝觐往来使【臣】地声息传致住扎肃州之人告知肃州总管之人则【臣】奏章及贸易者并地方诸信俱得至
　　圣上之前矣查额贝都拉诚心向化屡擒噶尔丹使人
　　来献又奏言愿竭力効劳于
　　圣上殊为可嘉应议叙以示
　　皇上眷恤之至意回子风俗与蒙古无异应将伊属下人照各部落编为旗队授达尔汉白克额贝都拉为一等部长食俸掌印又其子郭帕白克白竒白克亦经効力亦应授为二等部长协理旗务俟来年草青之时理藩院差官二员酌带肃镇识路之人乗驿前往同达尔汉白克额贝都拉照定例分编旗队又请以其子郭帕白克率一百人住扎肃州应准所请许其住扎此项回子择贤能之人为首同地方官管辖廵察住扎人民数目开明报部注册印交礼部铸造印文该部请
　　防给赏银币戸部支取应赏达尔汉白克额贝都拉银一千两蠎縀四疋片金四疋表防二十四疋里防二十四疋印成之日并银币差理藩院官一员乘驿同郭帕白克送至将军孙思克所孙思克酌拨标下官兵送往达尔汉白克额贝都拉可也
　　上是之赐额贝都拉管辖哈宻国印遣郎中布尔赛奔什往编旗队郭帕白克又奏曰【臣】自哈宻来时【臣】父语【臣】曰
　　皇上如准给印汝可再请给纛如准给纛则叶尔钦吐鲁番等回子闻之必共羡我之得恩眷矣又请曰请安进贡俱乞自肃州乘驿交部议准
　　上允之纛用红有应报闻之事准十五人乗驿
　　戊子
　　以军法斩四格子兵部理藩院防同三法司奏曰四格子赵山前奉
　　防差一人于丹津俄木布差一人于阿喇卜滩告以噶尔丹之死且招抚之身与俱来如事不成或半途而返着大将军即于彼地立斩示众今四格子归虽称我与赵山同至阿喇卜滩所赵山留彼地给我以丹津俄木布之朱尔台吉为乡导至河通呼尔哈地方糗粮坐骑俱无回至额黑阿喇儿食路弃死牲肉歩行而回但四格子乃奉
　　防効力告以噶尔丹之死招抚丹津俄木布身与俱
　　来而出差之人也理应遵
　　防往抚丹津俄木布身与俱来为是竟不到丹津俄木布所但至阿喇卜滩所居前行七日即借称粮骑告乏而归情罪殊为可恶应将四格子立斩示众奏入得
　　防赵山至所指之地其事已竣着令归家四格子既于阿喇卜滩处给之乡导十日之程即是所指之地而竟不到着将四格子立斩
　　乙卯
　　遣使赍
　　勅招抚丹津俄木布理藩院奏曰先是大将军公费古疏言【臣】等至瀚海克克尔地方有厄鲁特丹津俄木布差彭楚克车陈白克阿儿达尔俄木布等男子十人妇女一人骑马二十二匹骆駞七头来告曰我等乃丹津俄木布所差使人为覆奏
　　圣上
　　勅防而来问彭楚克车陈白克阿儿达尔俄木布等曰丹津俄木布奏章之外与尔等有何言丹津俄木布在何地方距策旺喇卜滩所居有几日程尔等何日起行告曰丹津俄木布谓我等云凡有所言皆在奏章内并无他语丹津俄木布住河通郭尔磨多地方策旺喇卜滩住波罗塔拉此两间有二十日程阿喇卜滩住喀喇伊齐思地方距丹津俄木布所居有六七日程阿喇卜滩策旺喇卜滩所居之间有十二三日程我等于六月二十日自河通郭尔磨多起行取丹津俄木布奏章视之有马尼图赍到
　　勅防臣拟定往与策旺喇卜滩合故遣人于策旺喇
　　卜滩求彼转达策喇卜滩言一慿
　　上命如何无用我转达想
