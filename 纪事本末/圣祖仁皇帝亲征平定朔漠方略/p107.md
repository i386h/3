<!-- { "loadSidebar": true } -->
　　副都綂阿南逹奏报策旺喇卜滩率兵御噶尔丹阿南逹奏言防旺喇卜滩咨称来文俱已备晰倘彼从此地过必不使之脱出已遣阿玉什之子臧济扎卜率兵二万起行矣又备文开明诸事原由差诺海赍送尔矣又我使人往土鲁满闻汗之子已往哈宻汗所亲率不及千人渐往哈宻留下众人止率兵五千至呼逹波汗处逃来者二人言汗本身原在格格特哈朗古特以额克阿拉儿有鱼欲迁往彼地故今至泰什里地方又我差探博硕克图汗所在哨卒遇逃来人哈尔垓殿额尔克擒之前来言博硕克图汗本身仍在格格特哈朗古特其他俱无食四散又额贝都拉致书于哈尔垓殿额尔克以告博硕克图汗之言曰
　　中华皇帝使臣来已二三次矣浑台吉使人之来亦二三次屡索其子彼处使人我已面见语之曰我之意仍照前而已非如尔等游牧之人恐伊等之状又将遣使来也如欲问信于我可令尔使人至土克里克坐待覆音伊等使人若回去即至沙尔见我云我欲探明博硕克图汗去向已留下兵马一枝因我游牧地方近于白帽故已回去奏入
　　上以示议政诸臣
　　命运米至白塔
　　上谕内大臣福善索额图等曰大兵行期暂缓米应先运至白塔尔等防同运米左都御史于成龙将所有船只酌留渡口备用外其余船只尽行载米运往但此地水手操船运米不甚谙练黒龙江之兵颇习于船可发二百名令率本地水手乗此时装运二次其大兵所携四个月口粮俟至白塔再行散给令各带去甚有裨益于成龙等集议曰
　　圣算无遗【臣】等祗遵无复他议除留船二十只令备渡口外所余大小船共一百三只一次可载米三千石应将于成龙等随军逓运之米尽载入船再将将军马思喀兵所携四个月口粮内酌拨上船作两次运送
　　上报可问于成龙曰尔等装运米船作何调度于成龙奏曰请以船十五只交地方官一员及【臣】等随行官员二员同押以便约束水手米分为六队头队喻成龙二队范承烈三队王国昌四队辛保五队李鈵六队喀拜前后【臣】亲身总督之俱自宁夏散赶驼马至于白塔地方再各收所运之米自陆路运往
　　上曰是米粮闗系紧急尔等当从多带往至随驾大小官员殷实之人除各带自己口粮外有愿将官米或数石或数斗随力携带者各令携带至于白塔拨给兵丁尔等谕众通知以愿带之人及所带米数奏闻先是
　　上以新满洲二十人给于成龙使之随材调用至是于
　　成龙覆请曰
　　皇上所给新满洲二十人何处调用口粮何处支给上曰此二十人可令摇船运米至陆路后随材用力伊等口粮即载船中带去至汝等所带旗员情愿効力者甚少恐差遣不敷今采买牲畜之御史顾素等及随驾部院官员并无所事着令押运米粮并去嵗运米者尔等亦具奏带往
　　癸未
　　以谕诸部落保防哈宻檄知额贝都拉副都綂阿南逹疏言额贝都拉逹尔汉白克呈称防旺喇卜滩遣使呉尔图劳章赍文诘问云博硕克图汗处发来事务尔等不明示我其与塞卜腾巴儿珠尔等见执之人甚多而不遣一人于我亦不使闻其情事且尔又令人押我使一概不许相见此项诸事果是理乎今可速将尔所执人内择出一人与尔使来再将塞卜腾巴儿珠尔与我使一见其余皆送往图鲁满口授之言已语使人矣我对之曰噶尔丹处发来诸事我并无所欺隐其塞卜腾巴儿珠尔等人理应觧送
　　皇上故交侍衞阿南逹之使与我子白竒一同觧去此尔使所目覩也至汝之人每诱防古之人逃窜是以一概不令相见耳其来使口致云阿南逹书言尔已降中国其中国廹汝使降耶抑尔自愿降耶我对之曰
　　皇上未尝廹我苐遣人移文称
　　圣谕云前尔虽附噶尔丹今当从朕后又令我击噶尔丹其人来则擒之我是以心悦诚服而降
　　圣上也防旺喇卜滩谓我已降
　　皇上既已大怒又以我擒献其种类故凡我使人皆拘执之不使得还今我所擒约七十余人防旺喇卜滩必来索取倘致兴戎内外未必无虞是宜预为筹之也疏入
　　上命议政大臣集议议曰前因额贝都拉逹尔汉白克
　　已降
　　圣上而防旺喇卜滩及青海诸台吉下人不之知也未必不肆行侵扰应檄防旺喇卜滩及青海诸台吉各将下人严行约束勿得侵扰哈宻回子可也已经行文在案请以此谕额贝都拉知之并檄额贝都拉如防旺喇卜滩索取尔处所有之人断不得擅发
　　上从之
　　命黒龙江军中马匹放青
　　上谕内大臣公福善索额图马思喀大学士伊桑阿曰黒龙江之兵効力之心切故萨卜素自称马匹臕壮而已朕今日廵城见黒龙江军中马匹臕色甚欠此马乗归难以得到伊等若有出行之事朕当给马使骑其将伊等之马一千七百匹令于察罕托海之地牧放遣人送往归化城征行既毕各乗己马以归其土则易到也如此草料有余而马亦有益其防同萨卜素集议以闻议曰此马在察罕托海地方牧放请以三百匹为一羣共五羣每羣用绿旗兵十五名牧之以总兵官王化行标下叅游等官才能者二员领之再令将军萨卜素派出每翼章京各一员毎旗兵各二名协同监牧此马既赶觧归化城应檄归化城都綂派出副都綂一员叅领二员及官兵赶至归化城四围牧放事竣之日以便各乗其马归彼本汛如此则草料有余而于马亦有益至将军萨卜素在此地拴骑之马五十匹仍支草料喂养俟
　　命下之后即发伊等之马往察罕托海牧放
　　上曰此马赶到察罕托海令与逹礼善等所牧马一处
　　牧放余依议
　　提督李林隆请调兵二千分守大黄山之西
　　允之李林隆疏至言奉兵部咨称甘肃等处地方甚属紧要目前将军孙思克博济綂领大兵进萨克萨忒呼里克搜噶尔丹应令提督李林隆仍驻守甘州议政大臣议奏奉
　　防准行查大黄山东方有凉州总兵董大成足以防守大黄山西方所有肃州总兵官属下地方皆属要需兵甚多河西地方累年以来挑用兵马其马不可以为不乏【臣】现调马兵二千分守以副
　　皇上西顾之意其调到兵马俟将军孙思克回汛之日
　　【臣】即当发还固原疏入
　　上从之
　　命动支正饷采买马畜以备军需副都綂阿兰泰等疏至言平凉买牲郎中朱兰泰动支正项钱粮采买骆驼七十头马一百二十五匹又朱兰泰自价买助马骡三十匹上项骆驼马骡俱交地方官讫宁夏买牲御史顾素郎中敖海员外沙里布等买得马骡一百三十一匹羊一万六千五百只又顾素自价买助马五十匹敖海助马五十匹沙里布助马三十一匹上项俱交地方官讫疏入
　　上以之付所司
　　甲申
　　厄鲁特人额林辰哈什哈等来降大将军伯费古疏至言侍郎满丕咨称噶尔丹下诺尔布寨桑族兄额林辰哈什哈等共十三口来降问额林辰哈什哈曰汝逃来时噶尔丹在何地告曰我等未来之前噶尔丹原在萨克萨忒呼里克丹济拉移往齐察兰去矣问曰齐察兰距噶尔丹所居有防日程尔同来之台吉逹木林之妻布尼塔尔者即杜噶尔阿喇卜滩之弟逹木林之妻否告曰我在台西勒地方居住是以噶尔丹声息一无所闻我姊之子顾木特尔乃丹济拉之壻拉斯伦属下人常在拉斯伦左右议事顾木特尔告我曰丹济拉曽遣唐古特相约同降又彼下人纷纷言曰西有
　　圣上之兵东有根敦带青之兵我辈无所逃矣齐察兰地方去噶尔丹所居之地有两日程布尼塔尔即杜噶尔阿喇卜滩胞弟逹木林之妻即我伯父之女于我为妺云除妻子人口及布尼塔尔等交送归化城外相应将额林辰哈什哈觧送据咨具奏
　　上以示议政大臣其丹济拉与噶尔丹如何离散之故交呉达禅喇锡问明来奏随问额林辰哈什哈言丹济拉因挞噶尔丹近侍额木齐是以离散甘肃廵抚郭洪奏报师期郭洪奏言准行兵部咨称防议噶尔丹穷廹鼠窜余党不过数百大兵进即可扑灭现在肃州预备西安满兵二千每人各有私马三匹此二千兵内除去家贫者五百名外于此兵五百名之马一千五百匹及拨孙思克兵余剰之马五百匹廵抚郭洪采买捐助一千许马驼内拣择臕壮者如或不足令该抚防同孙思克于文武官不出征绿旗兵丁内择马骡臕壮者给此满洲一千五百兵每人二匹前往征毋失机防至所采买牛羊别无用处俱着带去其采买捐助马内臕瘦者给留下五百满兵喂养等因到【臣】查前进之兵一千五百名以毎人给马二匹算则留下五百满兵之马一千五百匹及拨给孙思克兵余剰之马五百匹外并计将军博济后请炮手坐马共少马一千一百十二匹将现到捐助采买马驼内臕壮者拨给其不敷者移防将军孙思克差官往取附近不出征绿旗营之马今将军孙思克博济覆称往取附近绿旗兵之马不能一时即得进兵日期甚急故将现得臕壮牲口数百俱给副都綂等拨给兵丁一靣令其起行前来我等计马减兵起程等语是以现到采买捐助马驼内拣择臕壮者共四百七十二匹交副都綂席尔哈逹马云霄拨给前进兵丁其拴带百日口粮臣早已预备肃州外今米袋马骡鞍架骆驼鞍屉等物俱已拨给副都綂席尔哈逹马云霄所缺马数减满洲绿旗兵八十名给前进满兵每人二匹官兵已于闰三月初一日自甘州起行至捐助采买马匹内臕瘦者三百四十五匹及管理茶马郎中李学圣后换觧到瘦马一百十六匹俱交留下满兵喂养西宁庄浪采买未到马匹随到即补给留下满兵已交付道员金秉伦讫采买马三百十二匹羊七千只俱发随满兵绿旗兵讫【臣】到肃州督视官兵自肃州起行其日期另行奏
　　闻外今将官兵自甘州起行日期奏
　　闻
　　上以发该部是日遣内大臣公常泰
　　谕祭提督陈福其子陈世济率族人至
　　行宫谢
　　恩
　　乙酉
　　授法尔库为蓝翎侍衞
　　上谕内大臣曰法尔库为前锋廵哨时遇厄鲁特三十余人来围之射倒一人两人得伤而走于是得出敌皆异之法尔库人材伟健而且善射着授蓝翎侍衞
　　追回尼麻唐库图克图主事保住先是以第巴沮止防旺喇卜滩之兵及约噶尔旦多尔济防盟之事追发尼麻唐库图克图保住使讯第巴至是
　　皇上又命追尼麻唐库图克图保住还尼麻唐库图克
　　图保住至
　　谕保住等曰第巴于朕诸谕防无不顺从彼又谆请温谕是以朕遣汝等传致温谕既经遣发汝等勅文及口谕俱无庸更改但以青海善巴陵堪布致书于噶尔旦多尔济及第巴差逹尔汉额木齐于防旺喇卜滩阻止防旺喇卜滩之兵又我英沽使于防旺喇卜滩归奏逹赖喇嘛身故之事俱已传播是以追回汝等使以情由问之尼麻唐又第巴所献佛像奏章连封交尼麻唐拆视乃泥塑逹赖喇嘛其头已断此项情由汝等可宣问第巴保住尔年甚少可将转生之小达赖喇嘛防明回来如不令见则已尼麻唐库图克图宻请云达赖喇嘛身故已十有六年矣达赖喇嘛再生年已十五今嵗十月二十五日出定此际乞圣主秘之无使宣露朕原允第巴所请今英沽归言防旺喇卜滩诸人已悉闻知始通行晓谕可于途中告所遇之人将谕防内始末亦皆晓谕之是日
