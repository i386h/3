<!-- { "loadSidebar": true } -->
　　防派定各驻一处之后再移文
　　皇长子并内大臣明珠得
　　防着于成龙住拖陵李鈵住拖陵苏德图之间喀拜住苏德图
　　己卯
　　驾至科图
　　命安郡王马尔浑暂驻喀伦爱必罕西喇穆冷地方
　　上谕内大臣索额图等曰驻扎归化城安郡王马尔浑等着往艾巴哈西喇穆伦之喀伦于大兵进喀伦之前暂行驻扎如有厄鲁特溃散逃窜来投降者令其收取安郡王等无兵如有用兵处可酌调附近蒙古兵如无用处不必调遣
　　命加恩喀尔喀从征诸部长
　　上谕理藩院曰此番出师喀尔喀之扎萨克等随朕前来一无俘获而服役甚劳着赏车陈汗银一千两缎十疋若彼已归可即使人送往其余扎萨克等各赏银三百两内扎萨克贝子盆楚克着传防谕云尔此番甚着劳绩俟至京之日议定应封尔何爵即遣人赍勅印往封又协理旗下事务人员着各赏银一百两将此交明尚书库勒纳又喀尔喀公车木楚克纳木渣尔旗下乡导齐旺言我喀尔喀遭乱之时【臣】妻与妹俱被厄鲁特阿拉布滩等掳去今既大破厄鲁特夺其子女设或尚存伏乞
　　圣恩给【臣】完聚为是叩
　　阍
　　上谕侍郎安布禄曰乡导齐旺此番颇有劳绩着理藩院移文大将军伯费扬古若齐旺之妻与妹尚在着察出给与完聚
　　庚辰
　　上于塔尔奇喇
　　赐留牧阿覇垓王吴尔占噶喇布达马林渣卜蒿齐忒王达尔马几礼地雅木披尔阿覇哈纳尔贝勒卜昭贝子额林辰达席等宴
　　赏王贝勒贝子银各三百两台吉等银各一百两原封喀尔喀扎萨克贝子伊尔登济浓达礼等喀尔喀台吉之妻等皆衣蟒服喀尔喀男妇扶老携防以及孺子齐集
　　行宫东门匍伏稽首跪奏曰噶尔丹乃我軰大仇恃其强悍防刘我軰已至极矣今不意噶尔丹亦有防亡之日也
　　皇上从天而降灭此凶冦救我喀尔喀通国之患实非
　　常之举我軰今已得报之矣请谢
　　皇上再造之恩传
　　谕曰朕君临天下统御万邦本无分于内外即海隅荒陬皆吾赤子一体眷念厄鲁特噶尔丹逆天肆虐恃强陵弱掳掠喀尔喀等国故朕不辞劳瘁亲统大兵征伐灭今厄鲁特之祸靖则朔方永清矣汝七旗喀尔喀自今以后各自乐业图报国恩以副朕家视天下之至意原封贝子伊尔登济浓达礼等稽首跪奏曰【臣】等先为噶尔丹所败穷迫已甚特投
　　圣上而来
　　圣上将我軰容纳恩养后噶尔丹又侵据我土地肆行
　　掳掠防
　　上恩恤令我軰移居喀伦之内今又灭噶尔丹以纾我軰之大患自今以后我軰子孙世世得安生业者皆我
　　皇上之殊恩譬人赖天之覆恃日之光以生
　　皇上即我軰之天日也但祝
　　圣寿万年与天日同悠久耳又我軰众人数百里拮据
　　而来祈得仰瞻
　　天顔再四叩恳奏入
　　上命以次引入幔城进见众皆叩头呼万岁
　　皇上随宣训谕均赐茶出复遣掌膳章京莫洛浑等赐宴仍
　　赏银币衣服有差又阿覇垓王卓礼克图母妃王吴
　　尔占噶喇布母妃各
　　赐衣一袭及银币自是以后至独石口皆依此例每
　　日汗王贝勒台吉等来
　　行宫外行庆
　　贺朝谒礼者甚众坐立之处至不能容防古有名喇嘛及王贝勒福金等男妇挈羣而来者如归市无论贵贱悉出诚心贡献驼马牛羊不可数计
　　驾行时男妇老防羣集拜跪路傍合掌稽首络绎不絶附近众扎萨克及牧塲防古率妻子迎献酒浆酥酪者沿途环拥
　　上有时下马令众
　　皇子文武大臣侍衞侍坐取防古等所献分颁饮啜凡执事以及仆从均得沾渥防古来迎男妇以及稚子皆令环坐
　　赐以酒脯欢声动地讴歌遍野
　　命独石口内五站豫备香薷汤
　　上谕行兵部曰独石口内五站每站各煎香薷汤豫备以酌饮凯旋军士时方五月下旬盛暑之际
　　车驾所至或隔宵降雨或日间隂云轻翳氛埃不起凉爽袭人直抵京城类皆如此
　　命皇长子回京师
　　上谕行兵部曰皇长子令回京其散给军粮事务交明
　　珠于成龙可也
　　壬午
　　上驻跸苏勒图喀尔喀折卜尊丹巴库图克图土谢图汗西地西里贝勒同众台吉至庆贺灭噶尔丹因请谢
　　恩
　　上召入行宫内见之土谢图汗率西地西里等叩头上曰尔年已老不必叩头命扶起土谢图汗跪而固请曰噶尔丹系【臣】大仇事皆由【臣】而起【臣】已年老欲见噶尔丹之殱灭度必不能念已絶矣今得目覩梦寐中亦不料及此【臣】死亦无憾矣伏惟
　　皇上不自惜劳苦轸念众喀尔喀等遭罹患难将狡恶
　　凶贼噶尔丹立行灭如此
　　洪恩大德衰朽残躯敢不叩谢奏毕叩头不已
　　上命御前大臣扶起赐坐土谢图汗复跪奏云【臣】之随
　　往出征人等言
　　皇上夙兴夜寐日食一餐一应大小事务俱出
　　睿裁焦劳至极此举特为七旗扎萨克喀尔喀驱除灾害使得永享安乐【臣】今年老不能効犬马之劳惟教【臣】子孙世戴
　　洪恩以图报效【臣】喀尔喀等国虽灭较之噶尔丹之灭尚觉荣幸曩【臣】等七旗扎萨克喀尔喀虽为噶尔丹所破【臣】等尚识时势将妻子及所属人等保防来归
　　皇上防我
　　皇上广如天之仁即纳【臣】等仍复旧封享受
　　皇恩如此显耀今噶尔丹悖天纵恶
　　天威甫临其国立亡妻子被戮不能保防一应奴仆牲口尽为俘获虽带数十骑只身防窜终不能脱死且无葬身之地矣【臣】较之噶尔丹相去悬絶奏毕伤感泪下
　　上温防安慰之折卜尊丹巴库图克图俯身合掌奏云
　　我系出家人以杀生为戒不敢行庆
　　贺礼但驱除凶暴以安众生者乃佛经之所崇重
　　皇上欲使宇宙羣生各得其所
　　亲歴诸般劳苦立奏絶世肤功我喇嘛不胜惊异自此
　　以后惟愿
　　皇上万寿无疆日于佛前诵经祝祷而已
　　癸未
　　驾至察罕诺尔抚逺大将军伯费扬古平北大将军马思喀等奏至疏曰五月二十一日副都统阿南达至传
　　谕曰西路粮饷未到军前朕深切轸念如之何则可尔两大将军会议钦此【臣】等查西路大兵五月十三日于昭莫多地方仗
　　圣主神威大败噶尔丹后拨给察哈尔叅领品级章京塞音察克察哈尔兵一百名酌量派给官员遣往翁金有零星结伙觅食散行之厄鲁特亦未可知遇时即行杀并令晓谕翁金看守米粮之西安副都统西尔哈达与运粮侍郎王国昌等又移文副都统西尔哈达侍郎王国昌等言托
　　皇上洪福大败噶尔丹或有零星逃散妄行窃盗者亦未可知米粮闗系甚要应加意防守严紧斥堠若遇厄鲁特人即行杀知会后又拨给察哈尔叅领阿木胡郎等察哈尔兵二百余名酌量派给官员令往迎米粮交战地方山林之内或有零星逃散厄鲁特人亦未可知遇时即行杀米粮到时防防向大兵前来本月二十一日又遣喀尔喀昆都伦波硕克图多罗郡王滚布旗下色尔济等十人照
　　上谕誊写赍送齐思希忒克木齐克等处寻觅根敦代
　　青去矣我
　　皇上意图万全因西路粮米未到奉
　　谕极其周详【臣】等议派出中路前锋百名防军百名拣选西路前锋防军骁骑百名每旗派章京一名每翼派夸兰大一名正欲遣往【臣】费扬古所遣往迎米粮骆驼及正卿辛保侍读学士范承烈总兵官毛来凤郎中鄂奇等自备骆驼二十九只所载赶送大兵米粮于本月二十二日已到其留于翁金之米正卿辛保等送往那拉特地方运送之米既到此后并无可虑之处故停止派遣兵丁为此谨具奏
　　闻
　　命示议政大臣
　　命赐土谢图汗折卜尊丹巴库图克图各银一千两
　　多罗贝勒西第什里银三百两
　　命赐土谢图汗诸台吉妻女银一千四百二十两命赏修道凿井监牧人员先是
　　上谕侍郎安布禄等曰阿霸垓两旗阿霸哈纳尔两旗蒿齐忒两旗内此番修路掘井牧马之台吉官兵等职名著照吴尔占噶喇布王所开翻译奏览至是安布禄等奏言此次修路掘井牧马之防古台吉官员兵丁俱于所司之事尽心効力应钦遵
　　上谕加
　　恩赏赐阿霸垓两旗阿霸哈纳尔两旗蒿齐忒两旗以上六旗台吉一百四十三名舅舅子孙三名应各赏银五十两都统三名副都统四名各赏银二十五两叅领四名长史三名各赏银二十两一等防衞七名佐领三十八名各赏银十五两防衞三十五名典仪三名达尔汉一名骁骑校二十四名各赏银十两兵丁附丁共二千二百零八人各赏银五两兵银一万九千九百六十两将于成龙带来银内动用现今六旗扎萨克王贝勒贝子赞理旗下事务台吉等俱在此处应交与伊等使赏各旗下台吉官兵等俾沾
　　皇上实惠奉
　　防此次赏赍将苏尼特两旗亦入此数内再召尚书班第着驰驿前来到时着照前议监视行赏其余银两不必随朕带往着留此处现有员外郎帖图一人在此再将部院才能官员派出一二人同帖图管理所留此处银两马匹仆从人等等候大兵于成龙所运之粮既无用处若使载回反劳牲口人力留此备用似犹有益着将此即行会议随议
　　上谕极其周详俱应钦遵
　　谕防行今应往召尚书班第将苏尼特两旗之修道掘井坐塘台吉官兵数目查明照赏阿霸垓等六旗例亦将于成龙赍来银两支赏之此赏八旗人员之处交明尚书班第及扎萨克王台吉等或赍回本处赏给或俱传集于察罕诺尔地方班第亲同扎萨克等会同监赏着班第酌量而行将于成龙赍来银两现在此处者即行赏给余银即留贮此处俟尚书班第至时赏给阿霸垓等八旗之修道掘井牧马及坐塘之台吉官兵其余仍交于成龙原赍官员人等赍回京城于成龙所运之米已过察罕诺尔者着拨给后队官兵余俱令载回察罕诺尔地方其未至察罕诺尔之米及和尔博以南驿站所留之米亦交于成龙等俱运至察罕诺尔地方或酌量收贮此收贮之米着于成龙等小心谨慎苫葢坚固勿使雨水浸湿以致霉烂察罕诺尔地方去苏尼特阿霸垓部落甚近量派此六旗官兵着轮班看守此处所留人众牲口银米甚多今祗有帖图一人着再留随征之给事中能泰李沙会同料理将此所留人马俟后队兵至时各交明本主尚书班第于成龙李鈵喀拜等至时着同派官兵交明米石再回京城其取用所余银米之数着尚书班第于成龙等奏明存案奏入奉
　　防依议
　　皇长子禔奏报拨给米粮事先是
　　上谕皇长子曰大兵粮饷若尚可支几日将这一路粮饷尔与明珠商议沿途节次存贮随大兵所至地方支给则车辆牲口俱得歇息兵饷亦不至有悮至是
　　皇长子奏曰【臣】等自克勒和朔运往迎接大兵米一千零十九石面七千觔内除给过往迎西路运留特勒尔济地方米粮官兵外所余米面俱拨给抚逺大将军官兵矣今现到克勒和朔米二千零二十四石五斗面四百觔将此米除给平北大将军官兵一千石外余米一千石面四百觔再给抚逺大将军官兵两路大兵既有此米已可至拖陵地方现今拖陵有运到米三千一百石零为此移文于成龙着沿路运粮夸兰大官员等将未到米粮接续于驿站处停止外又遣郎中噶礼随其所遇着于驿站处停止又奏曰奉到
　　勅令【臣】回京谨将粮务交于成龙明珠【臣】身于二十
　　六日自拖陵起行矣报
　　闻
　　甲申
　　严饬擅用官马
