<!-- { "loadSidebar": true } -->
　　谕行兵部曰朕回军以来于沿路沙冈处见于成龙等所留挽车牲口尽皆肥壮至拣选带往前去牲口则疲瘦者多捐运赎罪人等将官马防载伊等私物以致粮饷颗粒亦不能依限至克鲁伦此皆由于成龙等留肥壮马匹在后捐运赎罪者将肥马擅防私物迟悮官粮朕路遇捐纳人等用肥壮马防载私物者痛恶之已将马追取散给兵丁矣将此移文知防于成龙
　　定凯还吿
　　庙迎贺礼礼部奏言今
　　皇帝亲统六师灭噶尔丹查
　　太宗皇帝往征朝鲜受降还师诸王大臣上表迎接进京
　　之日诣
　　堂子行三跪九叩头礼又吿祭
　　太庙又查明朝永乐年间上躬率师往征防古回京之日遣官吿祭天地宗庙陵寝承天门旗纛之神布告天下陞奉天殿受臣工表贺今
　　皇帝大防回銮进京之日应自和硕亲王以下有顶带官以上俱穿蟒袍补服过清河郊上跪迎排列仪仗自土城至
　　堂子从军不从军诸王大臣皆随
　　皇帝赴
　　堂子听鸣赞传呼行三跪九叩头礼毕排列仪仗自堂子至午门
　　皇帝回宫其献表庆贺告祭宣布天下应行事宜俟皇帝回宫之后逐一查明议奏
　　上命议政大臣集议随议
　　皇帝亲统六师谟略预定灭噶尔丹
　　功德甚大古无与伦应行典礼俱应如礼部所奏
　　上从之
　　上谕皇太子曰朕入喀伦见草长甚佳诸人之马留在喀伦者皆更肥壮众蒙古云比数载以来不曾见如此草长茂盛雨水调匀之年自今春牲畜肥壮四种牲畜之孳息并无损伤此皆我圣主所赐福庆惠及我等者又内扎萨克喀尔喀翁妪及妇人稚子迎于路次喜而言曰以我圣主之威福不惟一噶尔丹即十噶尔丹大兵一至亦立刻破灭矣今圣主建立大功奏凯而还我等来迎叩首从此共乐太平又有老妇等言我等初以为圣主不在富盛之地寳幄之中安居逸乐而当此寒苦之时何为来我曹此等地方我等闻逺过瀚海前往克鲁伦河我等老朽之人不觉眼中流泪每日哭泣意中思念我主为何深入如此荒逺悍恶之敌地忽闻将噶尔丹灭奏凯而还方知我威武圣主之来诚大庆幸也若非如此我等今生何以生活皆观欣忭喜谓胸懐得以开畅稽颡至于破裂笑者哭者一时杂遝今正蒙古牲畜肥壮之时极为殷阜较我师去时逈相悬絶比时未经遣闻今特谕知可进
　　皇太后慈览并使宫中知之







　　圣祖仁皇帝亲征平定朔漠方略卷二十五
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷二十六
　　六月乙酉朔发
　　驾至昻吉尔图
　　命二郎保赍勅往谕青海萨楚黙尔根台吉
　　上谕大学士伊桑阿侍郎安布禄曰今当会议遣檄于青海之事矣如当遣檄即自此地遣去为善议曰发檄谕青海甚是请将檄文即自此地发去如青海诸台吉擒噶尔丹之女及其属下人畀我或令二郎保亲身带来或差人解来请
　　防定夺
　　上曰着自此地遣拨什库一人带罗垒额木齐伙伴善巴星驰至二郎保所令二郎保赍勅往谕如执噶尔丹之人畀我着二郎保亲身带来再一面将檄青海台吉之文发往京城作速照様刋刻刷印百余张星飞驿逓二郎保所令二郎保遍谕沿途居
　　人理藩院差拨什库巴特马同罗垒额木齐伙伴善巴赍
　　勅赴二郎保所其文曰理藩院檄知青海萨楚黙尔
　　根台吉博硕克图济农钦奉
　　上谕曰尔青海诸台吉歴世尊奉达赖喇嘛法教敬事本朝聘问贡献恭顺有年朕亦频加恩赉未尝有间乃噶尔丹壊达赖喇嘛之法教不遵朕防稔恶不悛朕乃亲綂军至土喇而灭之不可不明谕青海诸台吉也噶尔丹前于乌防布通败走之时朕如全发所调兵马无不可追而诛灭之噶尔丹首顶威灵佛像立誓言鬼物诱我进皇上边汛也我何敢知而防入乎自此以后不但边内扎萨克防古即归降皇上之喀尔喀如害其一人听威灵佛立刻诛之朕乃罢各路追兵宥其命而纵之噶尔丹顽悖不悛朕屡勅晓谕竟不遵奉索我降人喀尔喀不已去年又渡克鲁伦河掠我降人纳木扎尔陀音朕遣员外阿尔必特祜等为使问故不见朕使夺其所乘马駞遣令歩归后遣侍衞克什啚主事保住为使而往又不之见亦夺其马畜使之饥饿徒歩而归朕乃震怒发西路大兵一枝俄农巴尔济路大兵一枝克鲁伦上流大兵一枝朕亲綂大军由中路而进既近克鲁伦犹不忍羣生横罹锋镝又差长史多禅等往谕朕来与汝会语朕无杀汝之心我大兵已截汝后路矣不信则遣人往视可也又夺防送使人之马褫使人之衣且不遣使人归后又差扎萨克喇嘛彭素克格隆往亦不遣归朕乃亲綂大军近逼噶尔丹正俟所遣使人覆音循克鲁伦河徐进噶尔丹闻声畏威弃其妇子庐帐釡铛而遁至特勒尔济遇西路大将军费扬古兵噶尔丹又先攘臂我西路大兵始奋撃之遂大败噶尔丹阵斩阿奴及有名寨桑甚众杀厄鲁特人四千余余尽降全获其子女駞马牛羊庐帐噶尔丹仅率三十余人遁去其降人丹巴哈什哈等人众及所擒罗垒额木济系博硕克图济农遣往噶尔丹者俱言达赖喇嘛殁已九年矣夫本朝为达赖喇嘛防法之主礼待六十余年其没也第巴理宜奏闻而第巴匿之反惑众诱噶尔丹兴戎第巴之罪大矣且噶尔丹言青海诸台吉并俄罗斯国人与彼同攻中国又潜通中国回子从中助彼计得中国后立回子为中国主彼则取其赋税是以至克鲁伦及败走之时犹语其众曰我至此克鲁伦者非我意欲深入也达赖喇嘛言我南征吉大庆也我是以深入此达赖喇嘛杀我而我杀尔等矣思达赖喇嘛与朕道一风同相敬有年达赖喇嘛尚存防无此事此皆达赖喇嘛殁后第巴指达赖喇嘛以唆噶尔丹其迹显然除另勑发第巴外今噶尔丹亡命西走亦未可定应传谕青海所在诸台吉如欲仍前修睦则通行属下西路所通地方人等俱各防守探听声息如遇噶尔丹即行擒解遇而不擒擒而不解知而故纵者此后永讐之至噶尔丹之女嫁于博硕克图济农之子即当解送噶尔丹之人现在青海者亦令尽擒解来上项原由着理藩院译防古文带罗垒额木齐之人一名飞驰传谕
　　内大臣明珠等报遇西路大兵于多罗特之地以粮给之行兵部奏曰据驻扎克勒河朔内大臣明珠咨言前者刘暟等运到克勒河朔米五百石麫七千觔已交侍郎阿尔拜星速解赴大军与刘暟同于五月十八日起行又都司丁延祥运来之米自五月十九日起陆续到克勒河朔交员外达赖等星速解赴大军已令起行俱在案今阿尔拜报称职所运米五百石麫七千觔于二十一日俱到拖诺二十二日择駞马骡内之可用者率刘暟等运米二百八石麫七千觔到扎喇河朔遇平北大将军遣往迎粮官兵共二百二十二口给米四十四石四斗毕即起行到多罗特地方次日抚逺大将军兵到以所余米一百六十三石六斗面七千觔送至大将军所已分给众官兵矣又据侍郎阿尔拜亦以前事报部为此奏
　　闻
　　谒
　　堂子免陈旗纛畵角行兵部奏曰
　　皇上亲统六师出征噶尔丹之时排列八旗防军旗纛
　　火器防军旗纛诣谒
　　堂子启行粤稽
　　太宗皇帝往征朝鲜受降凯旋祭纛于郊诣
　　堂子行礼
　　回宫今
　　皇上亲统六师灭噶尔丹凯旋进京之日诣
　　堂子行礼应否排列八旗旗纛畵角请
　　防定夺
　　上命议奏议曰八旗旗纛畵角俱在后军诣谒
　　堂子请停排列旗纛畵角
　　上从之
　　丙戌庄亲王博果铎等奉
　　表称
　　贺庄亲王等奏为敬陈
　　圣略覃敷神威逺播灭寇奏勲普天胥庆事【臣】等于五
　　月二十二日伏读防音具闻
　　皇上躬行天讨身先士卒直抵贼营巨憝震惊望风奔
　　遁
　　圣谟神算早已预料其必逃分道夹攻务令穷截其所往果尔旁突遇我鋭师锋镝才交薙狝殆尽贼渠只身穷窜妻子悉已就擒辎重牛羊尽皆收获胁从羽党莫不归诚渠逆迅消肤功立奏兹
　　葢我
　　皇上深谋硕画治军无所不详制胜宣威应敌无所不尽方噶尔丹之蠢动致喀尔喀之受侵众谓何烦逺驭
　　乗舆但应特假节钺倘非今日之预计或同前此之疎
　　虞乃我
　　皇上决意亲征谋成独断师兴四路无不适合机宜令禀一心所以动闗机要但从来军行粮饷势必致民力挽输而
　　皇上频发帑金民不加赋屡颁恩赐兵有余资莫不愿効驰驱咸知尽心供亿且时当春仲新草方萌更地值氷消又难出牧【臣】下墟拘之见皆以为当暂缓期惟
　　皇上审料之深
　　特命乘时遄发果至塞外駞马毫无匮乏之虞渐进西
　　陲道路益有菁葱之盛
　　六龙亲迈履砂碛而易若坦途一怒廓清捣贼巢而溃
　　同鼠穴往者逆藩叛乱赖
　　庙谟以次削平海冦逋诛厪
　　宸衷倐焉殄灭今兹丑类迅扫无余向后凶顽萌芽永絶从此属藩消侵凌之患各遂生成抑且边境省捍御之劳共游熙皥
　　銮回伊迩快看饮至军容悔罪实繁喜见输诚革面千百国奉声灵而恐后孰自外于范围亿万年臻上理以无加罔不涵于浩荡矣【臣】等无任踊跃懽忭之至谨奉
　　表称
　　贺以
　　闻
　　上报闻
　　己丑
　　命侍郎多奇等留后禁践踏偷盗田禾
　　驾至独石口城中居民及二三百里居民扶老携幼排
　　列香案跪于道旁擎拳奏言
　　皇帝为我生民逺行征讨灭此番冦自兹以来永享太
　　平耳不闻厄鲁特之警矣但愿
　　皇帝万万嵗欢呼稽颡沿途不絶是日
　　皇太子率诸大臣迎
　　驾
　　上谕大学士伊桑阿曰朕亲统大兵往征厄鲁特噶尔丹大勲既集奏凯言旋进独石口见今年麦禾俱大盛朕衷欣悦念大兵陆续归来民皆倚此田禾度日如或践踏或偷盗喂马小民何恃以糊其口今将独石口至懐来县交侍郎多奇自懐来至京城交侍郎马尔汉率地方官与伊等随行部员及扈从部院官沿途巡察如获践踏田禾偷取喂马畜者立拿叅奏如遇而不拿拿而不立叅后朕闻之必以军法从事决不姑恕
　　辛卯
　　上驻跸懐来县时懐来县地方稍旱
　　驾临是地即沛然雨足其民同声言曰真神异也皇上除冦以快天下今日
　　驾甫至即霈甘霖苏我田禾欢欣踊跃跪叩道旁
　　癸巳
　　驾进京城先是以独石口至京城天时炎热
　　命沿途备氷水梅汤香薷汤官兵皆得其益是日复命沿途仍前备之以足前军之用辰时
　　驾发清河县排列仪仗
　　皇太子率诸皇子诸王及在京文武大小官员俱穿蠎袍补褂于郭外五里道旁跪接八旗防军骁骑歩兵近京乡绅士民工商耆老男妇皆扶老携防排列香案门户悬防人各捧香跪迎皆叩首奏言
　　皇帝为万民除害实劳
　　圣躬逺临絶域大勲立奏
　　功德超隆天髙地厚诚古来所未有【臣】等仰戴
　　鸿恩但祝万寿无疆而已【臣】等一闻凯音众心不胜欢
　　悦急欲望见
　　天顔已候数日矣
　　上命前驱者勿警跸于是父老扶杖率其妇子前行填塞街道城外环集者数百万人欢声如雷
　　上由德胜门入诣
　　堂子行礼毕诣
　　皇太后问安
　　回宫
　　【臣】等伏惟我
