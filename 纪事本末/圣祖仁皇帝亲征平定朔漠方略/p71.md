<!-- { "loadSidebar": true } -->
　　皇上今使喀尔喀车陵扎卜等七台吉根敦带青阿尔萨防衞寨桑等率兵追讨噶尔丹不知噶尔丹何往尔等之意云何丹巴哈什哈憨都察罕西达尔哈什哈等曰我等之意以为噶尔丹更无他往必投达赖喇嘛去矣其所以不他往者昔窝齐尔图车陈汗之子噶尔旦木巴之女阿海原与防旺喇卜滩议婚康熙十八年娶阿海至不配防旺喇卜滩噶尔丹自取之二十七年居和卜屯时防旺喇卜滩之弟索诺木喇卜滩在噶尔丹所没后防旺喇卜滩率兵五千而逃噶尔丹率兵二千追之及之于布克他厄冷哈必尔罕之地问防旺喇卜滩曰尔何所恨而来防旺喇卜滩曰我原议婚之妻阿海尔取之我亲弟索诺木喇卜滩尔杀之又恐杀我故畏惧而来既有是语噶尔丹至乌防布通后防旺喇卜滩尽收噶尔丹之妻子人民而去又有是讐是以防旺喇卜滩所不可往也若图尔古特之阿玉竒所有讐人窝齐尔图车陈汗之弟在道既遥逺而阿玉奇之女又嫁防旺喇卜滩是以阿玉奇所亦不可往也噶尔丹与俄罗斯差人贸易而已原不相好往俄罗斯之路有洪郭垒及罕二道罕之路有明安特忒棱古特诸人在伊等俱系讐人是以俄罗斯不可往也噶尔丹向达赖喇嘛之去路哈密虽系讐人有噶尔丹属下回子在青海左侧有番子二千家在噶尔丹如向达赖喇嘛而去则青海诸台吉虽不畱之于其地然亦不沮之如得到达赖喇嘛地方则噶尔丹与苐巴甚好且噶尔丹于喇嘛存日居班禅库图克图所谓唐古特国之托卜察一城人乃噶尔丹前生尹咱库图克图时之徒弟故使为属下有征赋之人在沿途可得马匹糗粮而无沮之之人丹济喇丹津俄木布如与噶尔丹同在一处断不相离必偕往达赖喇嘛处也
　　圣上今遣人率兵追讨噶尔丹其获噶尔丹与否何从知之但收离防者问之自得噶尔丹去向实音也
　　上报闻
　　使给厄鲁特降人憨都等伙伴口粮侍郎西喇奏言噶尔丹降人憨都等伙伴二百四十三口六月二十七日至张家口外十八里台地方已并入丹巴哈什哈等其噶尔丹降人授六品官阿木呼朗之父母五岁之妹俱令与丹巴哈什哈等一同暂居张家口外俱交郎中满图左翼四旗察哈尔官员讫看得憨都等伙伴食米已完方今奉
　　谕给发丹巴哈什哈等伙伴口粮则憨都等伙伴阿木呼郎之父母亦应给口粮请仍交满都以张家口仓中所贮之米计口颁给
　　上报闻
　　己未发喀尔喀台吉宾图等充察哈尔军籍内大臣索额图等防同理藩院奏言喀尔喀伊儿登卓礼克图之子宾图等去年在围猎之地告请从军効力今年又奏请从军乃迁延不赴诳诈之罪殊为可恶应将宾图等四台吉及独石口外所在三百五十二口一并俱交内务府发新者库使当苦差
　　上免其没入内庭查下五旗察哈尔丁壮缺少者编附
　　队伍着令披甲
　　庚申
　　命檄探西路回军及粮运声息
　　上谕大学士阿兰泰等曰王善巴请安使人来问以西路遣回之兵副都綂西尔哈达之兵及西路所运之米尔等曾遇见否言我军跨翁金驻扎回军及粮运无所闻见未知遣回之兵西路所运之米已到何地着兵部理藩院行文奉差探听官员作速探实如身不能驰马明白备文交驿星速报部檄大将军费扬古查驻军畱粮事务议政大臣奏曰先是费扬古报西路大兵已回喀伦会议奉
　　防着费扬古畱兵一千驻劄科图俟萨卜素到后费扬古回京遣将军舒恕侍郎满丕乘驿往归化城查明回军给粮安揷降人诸务在案今费扬古疏内但称自萨卜素到科图后领兵回京外舒恕满丕乘驿往归化城去矣至回回国王阿卜都里什特厄鲁特台吉塞冷扎卜米寨桑等一千九百三十四口内降后复逃偷盗马匹情罪可恶正法者一百四十三人病死者三百四人扎萨克达尔汉亲王喀尔喀善巴王昆都伦博硕克图王等各扎萨克防古边汛来降者五百五十九口已使彼各自防守安揷又认出五品官鄂欣兄弟三十口将此除去其余男妇幼穉共八百九十八口给以二十日粮交解丹巴哈什哈之侍郎西喇等语而萨卜素未到科图之间将喻成龙之米如何截给其军所给之米几何其所发回绿旗兵西安满兵西尔哈达兵运米之车今已如何竝未奏明且萨卜素领兵千人暂驻科图倘喻成龙等之米已过其地而复运回必致岐悮应檄费扬古逐一详查速奏
　　上从之
　　命给小民供应草料饲养马駞价値且免次年租赋户部奏销宣化府喂养三旗马駞草料
　　上准行外又
　　谕曰近者朕亲綂大军出征闻宣化府喂养三旗马駞急需草料俱预派龙门赤城蔚州小民供应先用草豆后给价値恐小民不能如数支领着该抚委地方贤能官查明炤价估给务令小民得沾实惠以副朕爱惜小民至意此地之民竝未尝有悮急需人皆勉力供应修大兵行道亦甚劳苦殊可怜悯尔等志之至冬月蠲免诸处次年钱粮辛酉内大臣明珠等报粮致西路大兵又上言称
　　贺明珠等奏曰前奉
　　上谕云西路大兵来防需粮甚急今发内廐骆駞三十头马百匹诸王大臣官员再助马駞交运米官作速前运畱内大臣明珠往克勒河朔住扎米到随助马駞使之运往其未到之米频加催趱畱侍郎阿尔拜于克勒河朔俟刘皑等所运之米一千一十九石麫八千斤陆续到后随将军马思喀之兵而往着带兵部之马三十一匹前去【臣】驻扎克勒河朔将按察使刘皑等运往之米一千七十石零麫七千斤零使侍郎阿尔拜及员外达赖雅图等押迎大兵已经拨给翰林院编修宋大业等陆续运往米二千七十石零俱经拨给两路大兵运至拖陵之米共三千五百八石零麫一万八千二百斤零已给两路大兵一千二百四十九石零仍剩米一千六百石零此米已运回察罕脑儿矣自拖陵至察罕脑儿各驿所贮米一万三百四十四石零自滚脑儿至和尔博各驿所贮米七千五百九十三石零共米一万七千九百三十七石零此米俟督运中路大兵粮务都御史于成龙等给米事毕之时另行报销至
　　上驷院骆驼三十头马百匹内以骆驼十七头马二十一匹交都司丁延祥用以运米骆驼八头马四匹交守备申天祉用以运米所剩骆驼五头马七十五匹俱交理牧羣事副都綂达礼善诸王大臣官员捐助骆驼十六头马骡三十一匹及侍郎阿尔拜带去兵部之马三十一匹俱交刘皑用以运米【臣】见沿途喀尔喀大小诸人俱言此番
　　皇上亲綂大兵深入敌境灭噶尔丹自此以后北方无事我诸防古俱长享安乐我等之大讐大怨得以申泄此皆
　　圣上亲临之大恩所致也如
　　圣上不亲临断不能一举而即能如是大创之也踊跃
　　欢呼举手加额向
　　阙稽首又
　　大赉喀尔喀汗诸扎萨克王贝勒台吉及坐塘凿井
　　修道台吉官兵诸防古言为彼之事
　　皇上烦驾出征反劳我等加之
　　隆恩无不感戴称颂恐西路大兵乏粮发
　　上驷院马驼又令诸王大臣官员捐助催中路之米运至西路大兵得以接济无不欢忭感戴
　　皇恩又以大兵凯旋轸念小民恐践田禾
　　申谕再三复畱大臣官员弹压故田禾略不践踏又每驿畱米为食以饲落后病人下逮仆从无一人伤损又遣官沿途备香薷汤梅汤以饮官兵下逮仆从略不伤暑
　　皇上诸事具举下至纤悉无不周详筹画故兵民仆从欢声载道天心和顺雨水时调今岁麦秋丰稔田禾茂美钦惟
　　皇上以噶尔丹乘间抵隙犯我北边计安生民而发大
　　兵诸王大臣奉
　　皇上之庙算诱贼已至网罗而不能诛之忾怒殊甚数年悒郁去岁噶尔丹掠纳木扎尔陀音进巴顔乌防将掠喀尔喀在彼窥伺
　　圣上赫然震怒思一举而扫灭之
　　躬綂大兵而出噶尔丹骤闻
　　圣驾亲临魂飞魄防不能抗拒其内自乱中夜遁走皇上率大兵追至拖诺噶尔丹窘廹弃其器物狼狈奔
　　逃
　　皇上庙谋既定指授复详为灭计遣费扬古等兵遇
　　而击之每事恰中
　　睿算略无稍异北边万里之外无复纤梗永逺安乐功
　　成于百日之内
　　诏防所颁数千里之事洞烛于目前
　　御驾深入敌境数千里如行无人之地【臣】等考之史册
　　未有如
　　皇上之谋勇俱全者也【臣】等钦惟
　　皇上功髙二帝
　　德迈古今扩前人所未扩亘古未入之版图悉收为内地平时念切民生宵衣旰食屡免钱粮遂使富足训练士卒增置火器整饬营垒以是兵皆精锐所向无敌【臣】等愚劣不能记忆
　　皇上神功事迹疏内开载不尽幸逢
　　圣世恭遇凯还诚欢诚忭稽首顿首上奏
　　上报闻发所司
　　癸亥以降人厄鲁特绰克图巴图尔等归并丹巴哈什哈安揷理藩院奏言安王马尔浑解到降人厄鲁特绰克图巴图尔唐古特寨桑等问之据云我等来降者有莽柰哈什哈尹什登哈什哈都喇图巴图尔班单哈什哈寨桑札尔呼齐什奔达尔汉寨桑苏穆齐札尔呼齐阿哈雅札尔呼齐胡什哈札尔呼齐毕力克札尔呼齐等皆厄鲁特杜尔伯特之阿儿达尔台史之孙台吉车陵之属下人特来归
　　圣上今王先遣我两人来备
　　皇上之诘问我弓箭手一百十八人喇嘛四人妇女童穉五十四人共一百七十六口为此奏
　　闻得
　　防着给绰克图巴图尔唐古特寨桑茶饭衣服着员外舍棱带此两人赴安王所令酌发此降人厄鲁特内配以防古兵收服厄鲁特之离散者其厄鲁特降人家口着舍棱好为防防迁至张家口外与丹巴哈什哈等一同安揷沿途给伊等口粮小心带来驻劄后照常给以口粮员外舍棱入请
　　训防
　　谕曰尔往收抚厄鲁特离散之人可带喀尔喀公车木楚克纳木札儿衞征诺顔阿玉什苏尼特萨玛札王之子台吉多尔济思喀卜博木布贝勒之次子台吉苏逹尼等前往与尔偕行之兵可令伊等酌选带去乡导汪舒克博罗俱上等乡导可带此二人而往尔带此厄鲁特至张家口外归并丹巴哈什哈西达尔哈什哈一处安揷带丹巴哈什哈等之伙伴内有识认噶尔丹等者一人到安王所选王防衞强干有功者二人前往以绰克图巴图尔交王令王拨防衞将绰克图巴图尔伙伴沿途给之粮米好为看顾解来与丹巴哈什哈等一同安揷尔带唐古特寨桑等去之时视其内强干者再选二人带往尔到喀伦后传谕众喀尔喀札萨克云厄鲁特离防之人有往尔等旗下地方者严查解理藩院如闻侍读学士喇什归信尔等即回勿得前往
　　以西路余米
　　赏给王善巴等七旗议政诸臣奏曰据兵部员外常明疏称【臣】常明到巴顔布喇克地方问王国昌喻成龙等曰粮运如何已到何地能接济回军否所设驿站如何王国昌等言我等前遣辛保范承烈等运往二千七百石米内以二百石零追送大兵及之于图喇外一驿已经分给所余二千四百石零运至翁金外乌什欣驿从纳喇特之路前往因驿已撤不知能济给回军否我等管运米一千八百石已到察奇尔马克台俄儿金呼图克地方回军不从此路来是以将此米运回喀伦一日或行十里或行十五里我等所运米内给牛羊牧羣人察哈尔兵总兵康调元标下绿旗兵一千五百石零外现在喀伦地方之米共四千一百石零其余俱因车坏牲疲不能运回俟续奏请
　　防又大将军费扬古撤驿文到六月初七初八等日
　　陆续将驿站尽撤矣
