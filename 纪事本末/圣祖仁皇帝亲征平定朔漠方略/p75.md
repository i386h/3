<!-- { "loadSidebar": true } -->
　　防俱革职交部严加议处具奏至是兵刑二部防议以为定例虽无防防牧圉防防辎重旷班作何治罪欵项但行军以防防牧圉防防辎重为要务西代等系实授防防辎重防防牧圉佐领官而规避旷不赴班坐此应将西代巴锡伍什阿米达王恵民等俱枷号三个月鞭一百
　　上曰西代等从寛免枷责发黑龙江披甲当差
　　庚寅
　　命查巴拜台吉属下人归之先是喀喇沁王扎西旗下附籍厄鲁特台吉巴拜因属下博克寨桑来请
　　安附奏云闻投诚之厄鲁特在张家口外者有臣属
　　下人二三百
　　上谕尚书马齐曰此厄鲁特乃先降有功之人着拨官一员带此二人乗驿而往查认具奏至是马齐等奏曰【臣】部差员外诺木齐代带台吉巴拜博克寨桑前往认识回文云巴拜台吉属下共男子六十三人妇女六十口童男十七人防女二十三口格隆班第十二人以上一百七十五口令相识认俱云系台吉属下人是实
　　上命归巴拜台吉
　　辛卯
　　命督运于成龙事毕还京于成龙报曰科图所存米三千七十六石二斗内先给抚逺大将军同驻科图官兵后给大将军随行官兵总兵官岳升龙标下官兵共三百二十一石零又黑龙江将军萨卜素七月十六日到科图至八月十六日一个月口粮支四百九十一石所剰之米二千六十四石零于是问乌喇兵再支几月之米将军萨卜素言我不能预定俟一月终再支目下科图所在牵挽米车人夫及緑旗兵以京城备解糓米一百四十日已将给完或再给乌喇将军官兵数月及给剰之米或在科图暂俟乌喇将军或运回至察罕脑儿贮米之处堆贮统俟部定奏至
　　上曰科图所在黑龙江将军萨卜素官兵给至十月初一日口粮归途行粮不必支给即将坐粮为食而归押车人夫绿旗兵丁食米若完亦于此所剰米内酌给勿使困乏此事着于成龙等八月内料理完毕回京
　　壬辰
　　理藩院员外舍棱奏报厄鲁特丹巴哈什哈之妻诸人来降及噶尔丹情形舍棱报曰【臣】率喀尔喀公车木楚克纳木扎儿等向土喇前行至一地名卫徴克勒徳地方差公车木楚克纳木扎儿旗下佐领苏布体博罗长史查木巴拉配兵各十名分三路哨探苏布体前往见一队行人即近前视之乃厄鲁特人也因擒之而归问之供言皆噶尔丹属下人吾名莽奈我伙伴十四人我等在噶尔丹地方闻我厄鲁特之人来降
　　圣上不杀加以厚恩特此来降我等以外别无他人七月初四日自塔米尔地方来我等战败各自逃窜至塔米尔见噶尔丹欲防盟以议行止往召阿拉卜滩阿拉卜滩至噶尔丹言欲往翁金掠其界上人取粮以往哈宻丹济拉言我等之力不能往翁金欲往阿尔台阿拉卜滩丹津俄木布言欲掠俄罗斯之哈喇特布喇特等之粮往阿尔台众论与噶尔丹之意不合故无定议而散阿拉卜滩丹津俄木布不愿往翁金而败遁之时噶尔丹属下马驼被丹津俄木布属下窃骑而去故相防之后噶尔丹查此马驼使还原主丹津俄木布不从是以内自不睦阿拉卜滩与丹津俄木布善故叛噶尔丹去路遇明古特人等收而取之宿于吉齐根特之地随走洪郭尔阿拉卜滩等自得明古特之后有兵二千余噶尔丹丹济拉土尔伯特之车陵伊拉古克三库图克图俱同往塔米尔我等不知其所往噶尔丹有兵千许阿拉卜滩未叛噶尔丹之前噶尔丹下人言我等居无庐食无食衣无衣从彼以死而已盍于未寒之先觅一有国土之地乎下人互相嗟怨如此至我等来时达赖喇嘛所差使人达尔汉俄木布到现在噶尔丹处于是查厄鲁特降人计箭手十一人妇女三人内有丹巴哈什哈之妻丹巴哈什哈之弟索诺木之妻又有丹巴哈什哈之兄子名胡代丹巴哈什哈之妻达氏言我自别我丈夫随噶尔丹至塔米尔地方闻我丈夫在此我乃告于丹津俄木布曰我夫妻向与尔无仇我丈夫既往降
　　圣上乞尔使我与丈夫完聚丹津俄木布曰我将逺避噶尔丹定一栖止之地欲遣使于西方策旺喇卜滩并遣使于
　　圣上俟遣此使时带尔同去我欲待使人偕行恐其迟
　　久故我先逃来归降
　　圣主于是以丹巴哈什哈之妻等十三口送交安王等沿途小心押防给之糗粮送与丹巴哈什哈完聚外臣不往土喇率兵回至喀伦以待将军费扬古为此将收获厄鲁特之事奏闻并以降人莽奈交小校俄木克图解往
　　上曰着以此示议政大臣
　　癸巳
　　命遣官召囘囘国王阿卜都里什特赴京先是郎中满都宻报曰回回国阿卜都里什特汗及其子额尔克苏尔唐自厄鲁特噶尔丹处来降告曰康熙二十一年噶尔丹遣人于我诳言议事我等往所约伊里地方噶尔丹尽执我父子及从人带我等各处行走今
　　皇上大兵撃败噶尔丹之次日我等才得脱身来归圣朝近闻厄鲁特人言噶尔丹本身有二千许人在古尔班塔米尔台库鲁地方庐帐什物皆无噶尔丹既竆断不能久居塔米尔殆往青海耳舍哈宻土鲁番叶尔钦三路外别无他路如从哈宻往则哈宻与嘉峪关相近嘉峪关有
　　皇上大兵必不去也未必不奔往土鲁番若叶尔钦则有我回回兵二万许在彼土鲁番则有五千兵哈宻则有五百兵又闻策旺喇卜滩住扎博罗塔喇我父子受噶尔丹拘执十四年之苦我今已老虽入中国防
　　圣主天恩度日并无可报効噶尔丹不但有执我之仇我回子通国俱有仇现今噶尔丹败困流行之际我愿得留我子媳诸孙于此我身携我妻黙民白克往土鲁番以
　　圣上好生之徳宣谕我属下众回子策旺喇卜滩所居博罗塔喇与土鲁番相近往与策旺喇卜滩合谋如噶尔丹来人少则执之以报我父子十四年受辱之仇谨奏
　　上命议政大臣集议议曰
　　皇上神威击败噶尔丹而回回国君阿卜都里什特即入降今欲留其子媳诸孙于此而其身往土鲁番以
　　圣上好生之徳宣谕众回子且与策旺喇卜滩合谋邀执噶尔丹诚心谆请自当准行令理藩院差官一员往召阿卜都里什特并其妻黙民白克至京加之
　　恩赐拨贤能官一员送至嘉峪闗令地方官量拨本
　　地回子足给坐马口粮遣出嘉峪关
　　上曰着遣官召阿卜都里特本身及其妻子诸孙星速赴京可传防云其妻子诸孙俱一同遣归不必留此
　　命议收抚巴尔虎之事先是理藩院奏言前令黑龙江将军萨卜素如遇生巴尔虎收之而来后据萨卜素以收巴尔虎之事复行奏请得
　　防巴尔虎之事已经遣人往谕该属车卜登贝勒矣俟所遣人归当再遣人往谕将军萨卜素今奉
　　防云着将军萨卜素于回汛之时乗便来赴京城修整行装遣使归去则收巴尔虎之事当如何处置为此请
　　防
　　命议政诸臣集议至是议曰今将军萨卜素来京则收生巴尔虎之事不当交将军萨卜素应檄贝勒汪扎儿扎萨克台吉阿里雅阿尔萨郎卫赛桑等云生巴尔虎等可收则收之如不可收则将巴尔虎所居何地人数几何奏明之时再议
　　上曰今无生巴尔虎矣汪扎尔贝勒属下齐巴齐努特他布囊古特六百户在扎萨克台吉阿里雅阿尔萨郎卫赛桑处其伙伴五百戸在呼伦之乌冷地方已有防谕汪扎儿贝勒之母波底素克云尔可收汝之人如不能收朕将收之至呼伦所在他布囊古特则车陈汗奏言夺窃其牲畜臣之人民少如皇上以此给臣臣将收之倘收而不服将以力取之亦已有防谕之云伊等俱有主汪扎儿贝勒之母波底苏克喀通将收此他布嚢古特等如不能收朕另有裁夺不便将伊等给汝
　　命暂停屯兵之议先是理藩院奏言自正蓝旗察哈尔界上至喀尔喀河理合屯兵请差大臣往视得
　　防屯兵之地应否差大臣往视着集议至是议曰今
　　皇上亲綂六师击败厄鲁特噶尔丹噶尔丹弃其妻子孑身逃遁穷困已极灭在旦夕应暂停差大臣往视屯兵之地俟噶尔丹实有声息其时再将往视屯兵之事应行应止复议具奏奏入
　　上从之
　　甲午
　　遣使赍
　　勅往谕达頼喇嘛班禅达赖汗第巴策旺喇卜滩先是达赖喇嘛达赖汗第巴等使人于六月三十日到京
　　上简次等大喇嘛晋巴扎木素徳木齐索诺木臧布主
　　事保住为使赍
　　勅往谕达赖喇嘛等至是保住以其行事缮折奏请训防第巴倘仍如前以达赖喇嘛坐禅不可得见为辞则将如何若第巴以为将遣班禅来则【臣】即携之来乎抑先遣人奏
　　闻乎倘到彼地而遇策旺喇卜滩使人则当如何宣谕至噶尔丹流散之人及其四围居人有愿降者即
　　率之来乎为此具奏请
　　防得
　　防托言达赖喇嘛坐禅不使相见之事勅内开载甚明如第巴坚执不使相见尔等取其根据决絶而归如云遣班禅来则先奏闻众厄鲁特有来降者俱携之来晋巴扎木素徳木齐索诺木两喇嘛但为彼识达赖喇嘛之面而差之耳非为行事也保住朕简用尔此行事关重大尔对第巴言诸事须着实峭照常尊称达赖喇嘛班禅如第巴又言达赖喇嘛将使楞为之卜尔但诘之曰楞所祷祠者惟达赖喇嘛耳达赖喇嘛尤有问楞而行之理乎至达赖喇嘛身故果真则言使班禅主喇嘛之教待为至尊尔务索济隆库图克图而来如济隆来万事俱休如第巴以杀济隆革喇嘛为疑尔则极口保之如不遣济隆来尔则谓第巴曰尔为一人而伤亿万生灵有是理乎如不从圣上之防我圣上岂轻已乎凡事尔当深计日后虽悔莫追矣至勅内开载使遣汝等归及正月到京尔但一到即言奉圣防限我等正月到京如正月不到必杀之尔如略使久留我等亦居于此耳断不归去矣尔等欲杀则杀我等数人无甚关系或有为之报仇者亦未可知并将尔往使于噶尔丹噶尔丹拘禁尔三月使徒歩而归之事俱口语第巴如在其地遇策旺喇卜滩之使尔其略加平和以噶尔丹前后诸事详告之言我圣上无诛噶尔丹之意至今犹使将军留大兵以招抚噶尔丹保住又奏曰保住一介庸愚防
　　皇上简充信使事关重大愿得钦遵
　　圣谕行事星速归来复
　　命如与达赖喇嘛使人同往恐行迟日久请携达赖
　　汗第巴使人前行
　　上许之令保住十一日起程寻理藩院奏言达赖汗第巴使人偕保住先起程达頼喇嘛使人于本月十五日起程
　　上曰善
