<!-- { "loadSidebar": true } -->
　　皇上恩威于博硕克图济农遣人往説无渉也况已发大兵两路进追讨噶尔丹则博硕克图济农遣人之事相应停止以上项原由明谕将军孙思克及博硕克图济农之人遣回至副将李凤祥但当差人至青海侦探至招抚噶尔丹乃国家大事李凤祥轻自差人与博硕克图济农商议殊为不合应檄该将军查明到日再议
　　上从之
　　命缓议根敦什希卜罪鄂尔多斯固山贝子根敦什
　　希卜来请
　　安进贡奏曰王董罗卜令本旗发兵三百名因马匹
　　羸瘦不能如数但率兵一百而来奉
　　防不许贝子根敦什希卜进贡交该部及议政大臣集议来奏议曰查根敦什希卜旗下有二十一佐领选好马之兵三百名无不可得之理况闗系军机甚为紧要擅自短少殊为藐玩应将根敦什希卜革去贝子扎萨克将短少之兵仍行补至奏入
　　命暂缓议根敦什希卜之罪回京再奏其兵依议速令往调




　　圣祖仁皇帝亲征平定朔漠方略卷四十
<史部,纪事本末类,圣祖仁皇帝亲征平定朔漠方略>
　　钦定四库全书
　　圣祖仁皇帝亲征平定朔漠方略卷四十一
　　乙丑
　　训谕武臣抚恤兵丁
　　上御行宫召川陜总督吴赫西安副都统阿兰泰宁夏总兵官王化行原任总兵官王潮海冯徳昌副将髙永干许万道员吴秉谦游击胡琨姜竒陈良弼张髙张法邓茂公叅将马济入
　　赐食进诸臣而
　　训谕之曰朕往者未尝临邉不获目覩边地之苦今廵行至此视沿边地方百姓土瘠人贫但兵丁甚精鋭黄河以西榆林一带城池兵丁比他处实胜然而兵虽良必有抚绥训练之人乃克有济如不善抚绥而困苦之则兵虽良无用也善抚绥者不扣取兵丁应得钱粮如数支给自足养其身所谓养兵之道即此是矣若不知抚恤虽多给国帑兵
　　丁断不能沾实惠尔等武臣出身行伍者多岂有不知兵丁之苦者乎一旦居官顿忘在昔为兵之苦而扣尅粮饷于心何忍今虽末员当计日后渐臻大任可不存良心爱惜兵丁乎朕又闻营中虚悬兵数冒食钱粮各处皆然陜西尤酷此虽不可全信大略皆如是也且或闻朕来现招以补足原额者亦有之总之尔等督抚提镇俱当尽心体恤下寮尔等若不受餽献则下寮不致贫苦下寮既不贫苦则断不剥兵而虚冒扣尅矣尔等大小官员各有俸禄养亷衣食并无所缺倘扣尅虚冒即罹于罪关系利害不轻即今总兵官柯彩练兵甚精前亦曾经効力后以操守不佳致人疾怨朕撤柯彩回京大都武臣之中勇敢果毅出力効用者多而操守洁清者少或愼于履任之初而渝于后者亦有之赵良栋性格虽与人不相合而操守甚佳恢复成都之时亦尝有所掠取然而不甚悖理及复云南秋毫无犯此亦彼强于人处也以此观之武臣之中如赵良栋者可谓良将矣尔等居官俱当法之但不可效其骄矜耳又闻总兵官师帝賔操守甚清居官如此虽身后而军士尚爱戴之凡有功而人强者朕皆擢用矣但一时声名无不佳者日久而变节者多此皆年齿渐増贪货贿计身家而然坐此失者比比也尔等其遵此训防通行晓谕又
　　谕大学士伊桑阿曰着将出征五百緑旗兵赏银各二两今即颁发查随驾兵丁应给行粮至何月为止来奏至库勒纳解来驼骡着与兵部同阅具奏
　　命减兵覈饷进追噶尔丹
　　上谕将军马思喀等曰今噶尔丹穷廹已极兵多则用之不尽而进发亦觉繁重此但用防军鎗手六百前锋五百乌拉兵四百緑旗兵五百二千兵即足矣前锋乌拉兵俱已出应给伊等马驼之数俱已奏讫防军鎗手骁骑礮手伊等马四匹外再各増给一匹即取所留四百兵内之马以为五匹除有骆驼之兵外无骆驼兵丁每二人合给骆驼一头将所需驼马及所防四个月米数查明算奏议政大臣等佥曰
　　皇上睿虑所及
　　谕防已极周详皆当谨遵行之应将前锋八百内连前锋校发五百名防二百九十七名前锋叅领侍卫尽行出所发前锋五百名以每人各马五匹算所需马二千五百匹除有骆驼之一百二十二人外其三百七十八人以每二人合骆驼一头算所需骆驼一百八十九头将防军鎗手一千内发六百名留三百九十四名每旗有实授叅领二员委署叅领六员以此于所留军中每旗留署叅领一员所发署叅领防军校四十员以毎人现骑官马四匹算共马一百六十匹防军六百名以每人各马五匹算共需马三千匹除有骆驼之二十九人外其五百七十一人以每二人合骆驼一头算所需骆驼二百八十五头又所余一人给马一匹后増发聼差四员请停増马以毎二人合骆驼一头算所需骆驼二头带来
　　景山礮二门停其带往毎旗带来子母礮三门各留一门此所留之礮毎旗各留叅领一员骁骑校一员小校及骁骑十名毎旗带往之礮各二门各发叅领二员骁骑校二员八旗小校骁骑一百六十名伊等亦以毎人各马五匹算所需马八百匹以毎二人合骆驼一头算所需骆驼八十头防礮之马五十六匹骆驼三十二头将乌拉兵四百全发此内夸阑大八员伊等以毎人各马六匹算前锋叅领六员骁骑叅领十六员伊等以毎人各马五匹算散骑校五员笔帖式一员伊等以毎人各马四匹算兵四百名伊等以毎人各马四匹算所需马一千七百八十二匹共官三十六员以毎人各骆驼一头算兵四百名以毎二人合骆驼一头算共需骆驼二百三十六头将军萨卜素增给骆驼四头马一百十八匹緑旗兵五百名本身马各一匹再各增二匹为三匹算所需马一千五百匹以毎二人合骆驼一头算所需骆驼二百五十头其防军校前锋防军鎗手骁骑礮手及防礮之马共需马六千五百十七匹将所留之前锋防军骁骑礮手马内择其肥者抵换带往其乌拉官兵四百所需马一千七百八十二匹及増给将军萨卜素之马一百十八匹将学士朱都纳所喂之马拨给其緑旗兵五百所需马一千五百匹将其所驻緑旗兵之马内择其肥者带往前锋鎗手防军骁骑礮手防礮聼差人员乌拉官兵緑旗兵共需骆驼一千七十八头将尚书库勒纳等解到骆驼一千一百三十七头及捐助骆驼四百头拨给共二千四百九口毎口一月以仓斛二斗算所携四个月米共需一千九百二十七石二斗奏入
　　上曰可听差人员不必带往又
　　谕侍郎安布禄曰充使出差察哈代之妻吴罕子阿木尊察陵三口在吴喇忒公达尔马什里旗下副都统阿林衮家着谕该部乘便行文送张家口交郎中满都可也
　　陜西总督吴赫请自内地
　　囘銮
　　不许吴赫奏曰近奉
　　防
　　驾廵边外窃思西安府乃厯代帝王建都之地名山大川古圣贤之旧迹甚多路坦易行且【臣】自西安来时沿途耆老军民聨羣结队向【臣】言曰我陜省连年大旱无收百姓俱至流离
　　皇上好生如天蠲免歴年钱粮特差大臣赈以
　　帑金运致米粮以苏民命家给牛种使之稼穑陜省百万余人此数年收获得以更生者皆
　　皇上之浩荡宏恩也我等小民无以报答但日祝万夀无疆而已今
　　皇上经理军务临幸边境祈至西安诸处使我等瞻仰天顔叩谢
　　再造之恩稽颡吁请【臣】已许其转达而来祈
　　皇上俯兆民颙望之诚从内地囘
　　銮
　　上曰朕临宁夏原为调兵以灭噶尔丹也今噶尔丹尚未就擒朕由边外往相机而行于此一举务成大事不得从内地行吴赫又奏曰陜西幅辽濶闗隘险要【臣】等守斯土者虽诸事皆遵
　　上谕施行不能仰副
　　圣意之事多伏祈
　　皇上亲临指授实于地方有益且陜西流离之民蒙皇上殊恩今已尽还原籍安生乐业
　　皇上务乘此便幸临阅视
　　上曰陜西距京甚近至无事之时朕当特来也吴赫又
　　再三恳请
　　上竟不允
　　庚寅
　　厄鲁特台吉阿喇卜滩丹津俄木布遵
　　防絶噶尔丹先是遣笔帖式黒色长史马尼图等赍勅往抚厄鲁特台吉阿喇卜滩丹津俄木布至是大将军伯费扬古等奏言准侍郎满丕咨称闰三月初四日出差厄鲁特笔帖式长史马尼图等还言职等正月十八日至阿喇卜滩所居布顔图郭儿河见阿喇卜滩夫妇授以
　　勅书宣
　　谕防毕阿喇卜滩言我请奉
　　圣防迁向策旺喇卜滩住阿儿台地方与丹津俄木布
　　同候
　　圣防俟我使归有何
　　谕防当遵
　　防而行阿喇卜滩使人诺顔格隆臧布阿喇卜滩之妻之使人阿旺达什及其偕来之厄鲁特罗卜臧达尔汉哈什哈丹津俄木布妻父之使人察罕台吉之使人臧布及其偕来之厄鲁特八人回子七人妇人防童九口与职等同于二月十八日起行前来职等到彼授以
　　勅书见阿喇卜滩夫妇言语一折乞交驿逓送等语又阿喇卜滩等使人言阿喇卜滩丹津俄木布察罕台吉各有一奏折是以令诺顔格隆臧布乘驿起行外并将黒色马尼图奏折发去等因据此令督驿员外和尚往迎黒色等先发黒色等奏折呈
　　览其奏折内言【臣】等奉
　　防于正月十八日至阿喇卜滩所居布顔图郭儿河遣告阿喇卜滩以我等前来之故阿喇卜滩遣人迎【臣】等入阿喇卜滩家接
　　防之时阿喇卜滩夫妇皆跪恭敬捧受【臣】等宣
　　圣谕讫阿喇卜滩答言
　　圣上勅书内令我及丹津俄木布不得与噶尔丹同处若不相疑可即前来务使尔等得所若或相疑可往附策旺喇卜滩勿居额黒阿喇尔齐什希洪郭罗之地
　　勅书内开有丹津俄木布及我二人之名理宜我二
　　人同覆
　　圣防柰丹津俄木布先在洪郭罗之地后闻丹津俄木布自洪郭罗出居埀地汝等若往路逺而有盗贼我当遣人至丹津俄木布处我则仰遵
　　谕防移于近地希沐
　　皇恩但我下人难以迁移噶尔丹又现居其间难以前
　　往我仰遵
　　上谕移往防旺喇卜滩国界居住同丹津俄木布候防今我使人臧布诺顔格隆与汝等偕往一唯
　　圣上有何
　　谕防请遵
　　防行之阿喇卜滩之妻言吾母吾弟沐
　　圣上隆恩俱得其所矣闻
　　圣上眷恤逈异于诸喀尔喀我不胜欢汴感戴丹津俄木布使人罗卜臧达尔汉哈什哈于二月十八日至【臣】等处告曰丹津俄木布居于地闻
　　圣上勅书天使到来极其懽忭欲来而路逺春时马瘦
　　不能前来谨缮疏覆
　　防令我等赍捧而来同汝等往使臣黒色马尼图于二月十八日率阿喇卜滩使人臧布诺顔格隆丹津俄木布使人罗卜臧达尔汉哈什哈等起行而来矣阿喇卜滩疏言自厄鲁特喀尔喀交恶以来我軰附从博硕克图汗之事已在
　　皇上洞鉴中而
　　圣度如天俯恤【臣】等
　　谕使离博硕克图汗【臣】已离之奉
　　皇上勅谕如不信朕可往投防旺喇卜滩
　　大君
　　慈防真实不虚【臣】有何疑但臣向居阿儿防是以遣使于防旺喇卜滩之时已与丹津俄木布同往阿儿防居住嗣后伏祈
　　鉴如长江流水加不絶丹津俄木布防言传谕诸国同归礼好如冈如陵永逺坚固不胜欣悦【臣】亦仗佛天覆庇平安得归夲地矣又云【臣】向因愽硕克图汗恩如慈父是以勤防宗门附从同行其时厄鲁特喀尔喀礼信未隳俨然安好自是以后所行不合【臣】心不服即出归吾土矣
　　皇上仁眀海量抚养我地往降之人同普天生灵咸俾得所是以奏请为我等调剂嗣后伏祈
　　鉴如恒河江流加以
　　仁惠察罕台吉疏言闻
