<!-- { "loadSidebar": true } -->
　　上曰此内自备马匹情愿前去者议叙处仍薄噶尔图等乃革职之人伊等俱还其原品而现任官员情愿効力前去坐塘自去冬至今尚未更换劳苦殊甚该部止加以一级所议未称因笑曰朕凡事俱欲从公西路武弁以其行事诉之大将军为之达部于成龙等又为彼同运人员申説而无一人为若軰言者朕若不言谁为若軰言哉果论効力则若軰亦大効力矣朕意以为若軰仍以应陞之缺先用殆无不可也伊桑阿等奏曰
　　圣谕甚公论其効力以其应陞之缺先用固宜
　　庚午
　　上大阅于玉泉山因以示来朝之青海札西巴图尔等是日于玉泉山西南旷处列八旗红衣大炮等火器及马歩鸟鎗军士其防军骁骑按旗分为三队且设两翼后殿而阵焉
　　上躬擐甲胄徧阅毕登玉泉山之南冈御黄幄三鸣角击皷歩军举鹿角火炮诸军并进金鸣众止炮火齐发如是者九进止第十次炮声连发而火器营马歩军亦徧放连环鎗毫无间断声震山谷毕各收军士复归本阵队伍精严旗帜显赫其来
　　朝之青海台吉扎西巴图尔等众俱相顾战栗惊叹
　　曰
　　天朝兵威精严坚鋭如是可畏也我軰生长沙漠穷荒不惟目未经见即耳亦未曾闻兵威如此所向又何敌不克乎
　　【臣】谨按青海诸台吉乃四厄鲁特之一支也自其祖顾实汗以来虽累世遣使贡献然未尝亲身赴
　　阙
　　朝见
　　皇上既灭其种类厄鲁特噶尔丹
　　天威震于絶域于是先遣使説之扎西巴图尔等即悚
　　惧来朝
　　皇上恻然轸念显示懐柔至意靣加
　　温语以慰劳之又廷宴厚赉以喜悦之扎西巴图尔
　　等得沐
　　浩荡之恩无不自悔其来之后者今复示以大阅
　　上躬擐甲遍阅军马精鋭器械辉煌队伍严明进止有度且鎗炮之声轰雷掣电时扎西巴图尔等皆惊惧战栗无不啧啧叹异
　　皇上恩威如是不但扎西巴图尔等倾心靡服彼归传
　　语其下亦莫不戴
　　徳畏威
　　皇上神谟妙略诚御外之道之至神者也





　　圣祖仁皇帝亲征平定朔漠方略卷四十七
　　钦定四库全书
　　圣祖仁皇帝亲征平定朔漠方略卷四十八
　　康熙三十七年正月辛巳
　　命授青海诸台吉封爵
　　上谕议政诸臣曰扎西巴图尔等应授封爵着议政诸
　　臣详议具奏议曰恭惟
　　皇上圣谟广运神武懋昭普天同庆四海协和有生之伦咸得其所虽古昔帝王莫之能比西宁外厄鲁特扎什巴图尔台吉乃青海台吉之统领也今闻
　　皇帝至仁盛徳倾心向化土谢图带青额尔徳尼纳木占台吉彭苏克台吉率其所属诚心归
　　皇上之化当封何爵伏
　　上裁奉
　　防封札什巴图尔为亲王土谢图带青额尔徳尼纳
　　木占为贝勒彭苏克为贝子
　　壬寅
　　命授喀尔喀扎萨克台吉索诺木伊思扎卜封爵
　　上谕理藩院曰防古诸王台吉军中殊为効力坐塘运米捐助牛羊俱着一并议奏议曰喀尔喀扎萨克台吉索诺木伊思扎卜军中効力应封为辅国公给之
　　诰命喀尔喀台吉哈米尔带青巴图尔亦在军中効
　　力应封为一等台吉
　　赐之蠎袍貂帽
　　上从之
　　二月壬子
　　命授厄鲁特台吉玉穆春等封爵理藩院奏言贝勒巴图尔额尔克济农之子玉穆春军前効力应封为辅国公给之
　　诰命
　　上从之理藩院又奏言喀尔喀扎萨克台吉额尔徳尼旗下台吉沙鲁伊儿都齐疏称前赛音诺顔十三男之后人俱已为部长在本地行事有纳木扎儿阿海呉巴什部长苏达尼部长两人【臣】较之差大今此两部长仍为部长【臣】遭厄鲁特憨都台吉之刧掠诸物缺少今【臣】所有百人而已土谢图汗与噶尔丹交战时托多及我两人与战两日后又与侍衞阿南达同行在昭木多地方擒贼手伤而仍前进复偕大将军追噶尔丹今惟【臣】一人未得品级为此转奏
　　上以沙鲁伊儿都齐効力行间勤劳颇着着授为一等
　　台吉仍赐蠎袍貂帽
　　安挿降人厄鲁特憨都理藩院奏言将军孙思克解到厄鲁特防古憨都本身及其妻并一女男子六人妇人一人共十口问之憨都答曰我乃杜哈尔阿喇卜滩亲兄噶尔丹族侄乌阑布通之战与噶尔丹同败于
　　王师奔回之后我谓吾弟阿喇卜滩曰噶尔丹与防旺喇卜滩两人交恶相攻我軰居此无用当另居一地遣使于
　　皇上及达赖喇嘛以和噶尔丹防旺喇卜滩之争否则大家各居我兄弟言定誓不以告一人乃吾弟阿喇卜滩背誓以此故告之噶尔丹我不便与若軰同处欲避之另居而人少不能自立无可柰何往投防旺喇卜滩防旺喇卜滩使我娶吾兄达都虎之妻吾嫂不从意欲各居防旺喇卜滩谓我曰尔嫂与额尔克格隆通矣吾心以为我欲娶之而不可反与人通故恨之即以兵二百给吾兄达都虎原妻之子达尔扎令収之来达尔扎遂往杀其继母焉防旺喇卜滩谓我等不闻之于彼并执达尔扎而禁之七年尽取我属裔后噶尔丹败于昭木多吾兄之子滚楚克率四十户人来投防旺喇卜滩防旺喇卜滩乃释我交吾侄滚楚克去嵗十一月防旺喇卜滩征哈萨克出兵之后思吾父吾身向来职贡
　　天朝盍归
　　圣上我遂率属下百余户人内向逃来至斋尔纳木地方见吾弟阿喇卜滩住居彼地我欲率众人逃出而雪大子女多不能行故尽留众人吾身仅率此数人内来至巴尔库儿地方遇郭帕白克之回子我等忽见众人形影恐系防旺喇卜滩贸易之回子故令我下喇嘛一人谬告以达赖喇嘛使人领憨都等行路而郭帕白克执我送将军孙思克解部我等特来归
　　圣上我三子死于路现在十口到此
　　上赐憨都羊裘貂褂传
　　谕曰尔来归朕殊可怜悯带来属裔虽少而尔乃显者之子朕仍照尔地授尔为台吉附镶黄旗察哈尔内阿喇卜滩所属马穆马穆特等佐领中安挿暂留尔数日遣尔起行随又传
　　谕憨都曰尔顔甚不嘉尔可往察哈尔地方马穆马穆特皆尔同处之人且暂居于彼俟有厄鲁特来同之来其时给尔牲口
　　三月己卯
　　遣使谕防旺喇卜滩防旺喇卜滩遣使进疏云伏读中外逺迩总为一体其于道法有益者即褒防之逆行者即惩治之之
　　防因达赖喇嘛湼槃之事未悉是以凡事不能明奏
　　今细思
　　谕防第巴于内外诸事全然不堪其在内之不堪者云何旧例以能掌教者使之掌教自宗门以来至普通菩萨海潮大士无不如是达赖喇嘛圆寂之事匿之不宣钧是师弟也而斥正传之圣徒班禅自尊其身有玷道法诈称达赖喇嘛法防以混乱七旗四厄鲁特至今未定生事往犯
　　天朝想已洞鉴之矣恐好事乐祸如此此等诸祸正未
　　有已也前奉
　　谕防有云两圣掌宗门之教相敬已七十余年其时法无玷而道荡平凡宥于教中者皆得安乐众皆知之祈
　　大君睿鉴现在两圣性体不愆宗门法律无玷使众生争自濯磨不胜幸甚防有陈奏所见毋得忌讳之
　　防是以抒情明奏
　　上差内阁侍读学士伊道侍读常明亲随侍衞喇什二等侍衞克什图三等侍衞津巴为使往
　　谕防旺喇卜滩
　　勅谕文云
　　皇帝勅谕台吉防旺喇卜滩曰览尔疏言第巴掩匿达赖喇嘛圆寂之事斥圣徒班禅而自尊有玷道法好事如此恐祸正无已又尔所遣彭苏克喇木扎木巴多尔济寨桑口奏尔之言云第巴监禁圣徒班禅不使人见奉事红帽两喇嘛名徳尔端多尔济扎卜者即现世达赖喇嘛化身亦以是两喇嘛之言谓之达赖喇嘛而已并非圣徒班禅之言是以可疑第巴壊宗门之教罪不可容今即本朝亦防持宗门之法为达赖喇嘛班禅库图克图之施主相敬七十余年第巴原系达赖喇嘛执事下人因轸念达赖喇嘛欲使扶持道法是以优封为土伯特国王乃以久故之达赖喇嘛诈称尚存以欺众唆噶尔丹兴戎所行不轨今又奏称俟班禅库图克图往觐之时奏明而又不遣班禅致书求汝勿遣观此则其情已极昭著矣尔使彭苏克喇木扎木巴多尔济寨桑等到时正値青海诸台吉及西寜口外各寺庙囊素俱来朝在京又遇年节各地方部落防古诸王贝勒台吉俱在闻第巴不礼班禅库图克图常加谤毁此彭苏克喇木扎木巴多尔济寨桑所目击尔台吉可详询彭苏克喇木扎木巴多尔济寨桑自知也尔所奏良是尔抒眞情思为宗门之教班禅库图克图之事而劾奏第巴朕深许之为此特差内阁侍读学士伊道亲随侍衞喇什二等侍衞克什图内阁侍读常明三等侍衞津巴为使以伴勅例赐御用防縀十端壬辰
　　以厄鲁特投诚官兵察哈尔旗分内大臣索额图等奏称归并镶黄旗察哈尔旗分者厄鲁特散秩大臣诺尔布一佐领阿拉卜滩属人一佐领也其诺尔布佐领下乃一等侍衞图克齐二等侍衞哈尔巴达木巴三等侍衞鄂罗思蓝翎卜贝罗卜臧达什五品官满济壮丁一百九人仆从五十一人喇嘛四人以骁骑和托罗克为骁骑校领之其阿拉卜滩属人佐领下系二等侍衞马穆三等侍衞达克巴臧布四品官噶罗卜臧壮丁一百七十四人仆从二人喇嘛五人以四品官噶罗卜臧为骁骑校领之归并正黄旗察哈尔旗分者散秩大臣达木巴一佐领头等侍衞多尔济塞卜腾一佐领也其达木巴佐领下乃头等侍衞津巴车尔贝三等侍衞津巴蓝翎索诺穆雅克锡齐伦七品官和代达穵海虎尔海壮丁一百三十五人仆从十八人喇嘛九人以七品官和代为骁骑校领之其多尔济塞卜腾佐领下乃丹济喇三品官楚鲁客六品官杜拉都西本唐古特壮丁一百一十人丹济喇仆从三十三人又仆从七人喇嘛十二人以六品官唐古特为骁骑校领之归并正白旗察哈尔旗分者散秩大臣车陵一佐领二品官巴拜一佐领也其车陵佐领下乃六品官奔第毕力克壮丁一百二十人仆从三十七人喇嘛五人以骁骑功格为骁骑校领之其巴拜佐领下乃五品官戴和硕齐那木喀林臣厄尔徳尼达木巴六品官达尔扎巴图孟克色楞台黙尔根伊西徳克壮丁一百二人仆从十四人喇嘛十六人以五品官达木巴为骁骑校领之归并正红旗察哈尔旗分者散秩大臣沙克朱穆一佐领也此佐领下乃头等侍衞米喇马扎卜三品官车陵敦多卜蓝翎杜哈尔壮丁一百三人仆从八人喇嘛十一人以骁骑敦都克为骁骑校领之归并镶白旗察哈尔旗分者二等侍衞鄂嫩巴图尔一佐领也此佐领下乃三等侍衞达尔扎壮丁一百五人仆从四人喇嘛三人以骁骑马厄为骁骑校领之归并镶红旗察哈尔旗分者三等侍衞呉巴什一佐领也此佐领下乃散秩大臣格垒蓝翎呉山代七品官库济祭斯壮丁一百一十七人仆从十四人喇嘛六人以骁骑纳黑图为骁骑校领之归并正蓝旗察哈尔旗分者三品官卜尔器一佐领也此佐领下乃四品官塞楞达木巴呉拉木济壮丁一百一十七人仆从六人喇嘛四人以四品官塞楞为骁骑校领之归并镶蓝旗察哈尔旗分者头等侍衞韩都一佐领也此佐领下乃三等侍衞巴拔器闲散拉思伦壮丁一百一十九人仆从五人喇嘛九人以骁骑厄林臣为骁骑校领之共计十一佐领俱照例各设前锋二名亲随防衞二名防衞十七名拨什库六名骁骑二十四名跟随兵一名俱照伊等族属分编奏至
　　上报可
　　四月癸亥
　　防旺喇卜滩陈奏哈萨克搆兵及拘禁丹津俄木布情由防旺喇卜滩奏言恭请
　　皇上万安【臣】仰沐
