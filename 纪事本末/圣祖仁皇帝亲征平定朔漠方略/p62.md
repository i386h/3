<!-- { "loadSidebar": true } -->
　　上谕行兵部曰着侍郎阿尔拜留于此处俟刘暟等所运米粮一千十九石面八千觔到日随平北大将军马思喀兵前往
　　命公常泰为将军统领还军
　　上谕议政大臣等曰朕明日起程前途水少不能容八旗应与大将军马思喀作为后劲之势着满洲兵各以四旗一日起行其次着前锋及八旗汉军绿旗兵一日起行此兵共留一大臣为将军议政大臣开列内大臣都统副都统等名衘入奏得
　　防此畨诸大臣内公常泰行事甚善着充将军命原任侍郎四格子赴大将军马思喀军中大学士伊桑阿奏曰四格子前因革职告请効力今发兵前进应否遣四格子随征请
　　防定夺
　　上曰着将四格子交马思喀有差往噶尔丹之事令其
　　差遣无则军前効力
　　上谕皇太子曰朕因中路兵粮毎日焦劳在念多方措施皆得无悮而西路之粮甚为可虑非全力催运不能有济是以朕躬亲率师众迎粮而还樽节已到之粮豫济西师之用者正此意耳是日辰时五色云由东南而起逺望如楼台亭阁之状轮囷离奇非烟非雾散成五彩总之
　　皇上爱兵恤民凡事上合
　　天心故
　　天示此瑞兆古所谓庆云葢即此也
　　己巳
　　上自克勒河朔啓行侍卫额林辰等赍大将军伯费扬古疏至言五月初一日侍卫额林辰奉到
　　皇上手勅【臣】等钦遵
　　上谕当即率大兵星夜前进但大兵行程遥逺牲口少疲而噶尔丹自布尔察地方以前十余站尽焚有草之地是以遣人在前覔草地趱行【臣】等率大兵仍亟于初三日至土喇以捣噶尔丹之后但祈
　　御驾稍缓留【臣】等毕生顔面至蓝翎侍卫殷济纳等四月二十八日囘时臣等曾以陜西兵不便分拆仍作一路进及西路口粮不能追及大军之事开具两疏付殷济纳等往奏不知殷济纳额林辰到
　　御前者孰先故将前两疏重缮一并奏
　　闻又一疏言【臣】等率大兵而行曾委众扎萨克在大军两旁稍前躧探五月初一日正行至半途喀尔喀苏泰宜尔登公遣其子陈盆台吉来报有厄鲁特男妇十余人过南往西去矣即以前锋一队授署前锋统领硕代追至十里许获妇人五口童稚八口马十二匹骆驼二头有犊乳牛三头羊及山羊十五只其男子三人走趋山中追五十余里尽擒之问所擒厄鲁特朱尔布等据称我等皆阿喇卜滩之弟丹巴阑之人随噶尔丹下克鲁伦到肯特山我主待我不如前是以逃回欲捕捉禽兽为生闻前者曾求援兵于俄罗斯国前月俄罗斯使者二十余人来约至青草出后助鸟鎗手一千及车装大炮发至克鲁伦东方界上所差使者尚未归噶尔丹闻
　　圣上大军来故由克鲁伦而下以赴俄罗斯援兵之约
　　我等小人闻之传言如此谨奏
　　上在途次于马上阅之喜向众大臣曰费扬古之兵于初三日已至土喇彼曾云恳祈圣恩稍加寛缓若不因等待伊等而行今且早已竣事回师矣朕统大兵追逐五日若再前追噶尔丹当为朕所获因不得费古兵消息兼之于成龙所运之米又不至故凑米与马思喀之兵遣往追逐朕即统军回而迎粮今费扬古于初三日至土喇则于朕本计相合噶尔丹谅必不能窜去矣内大臣国舅佟国维大学士伊桑阿奏曰
　　皇上所筹无有不合所料无有不中
　　上适言费扬古声息今日必到伫待再三而费扬古之
　　信果至
　　先见之明何其神也费扬古之兵诚为大幸
　　皇上亲追贼宼贼势已极穷困费扬古等至彼竟可立
　　奏成功矣
　　上曰费扬古又曾请粮于朕朕念我兵之饷所系至要而西路之兵又必至粮饷困乏因预给骆驼首领郝尚图以骆驼骡匹令将头运噶礼所运之米尽行运至已给此处兵丁又着将次到刘暟宋大业所运之米不可支动令迎接西路之兵即行给与今军饷无复忧矣但先曾与于成龙言定八十日之内不用彼米若满八十日时始用彼所运之米将彼米运至土喇以备向北进征之用今于成龙所运之米不但不能到土喇即克鲁伦地方尚未到颗粒岂有迟悮如此者乎佟国维伊桑阿等奏曰若
　　圣上未及周详筹画不但费扬古兵即此处大兵亦必
　　甚至缺乏于成龙之米果属迟悮
　　驾至塔尔浑柴达木驻跸
　　上以大将军伯费扬古前后奏章传示诸大臣
　　谕议政大臣曰彼不将西路情形早奏而朕遣侍卫由防路往询乃留之如许日始令来覆言西路絶粮请拨中路之米违期三次此等事朕已洞悉俱预筹之矣今此防到汝等皆见以为何如众咸奏曰
　　皇上预筹已定虽两路之粮稍有迟悮兵丁仆从无一人窘之反移中路之米拨给西路调度多方臣等不胜欣忭
　　上谕曰御营内官军除有粮五日以外者不查外其有一二三四日粮者几人及竟无粮者几人着察明具奏又
　　谕曰大将军费扬古疏着抄送大将军马思喀并谕云费扬古之兵今已至巴顔乌阑尔其尽力速往协穷寇朕亲往拖陵料理尔等两路军饷事务今又交侍郎阿尔拜米一千余石面八千觔令运赴尔等军矣
　　命内大臣明珠驻克勒河朔趱运米粮
　　上谕议政大臣等曰诸务俱毕但西路大军来防需米甚急应多拨上驷院马并发所余骡匹朕营内大臣并后营诸王以下官员等有情愿捐助者令捐助马匹牲口俱交运粮官作速运到着防议具奏随议
　　上谕诚足应将上驷院马匹及所余骡子发出再晓谕御营官员及后营王以下官员等有情愿捐助马匹牲口者将数目送到之日交运粮官速行运送并移文左都御史于成龙其所管情愿効力官员内量所有马匹牲口取交运粮官员作速运到
　　上曰今牲口疲乏之时虽使捐助其能几何可以内廐骆驼三十头马一百匹发给移文于成龙路途遥逺可留内大臣明珠往克勒和朔地方驻扎粮米随所到即着驼马幇运未至粮米令频行催促其刘暟给以才能乡导一名从朕来路而去明珠既在克勒和朔地方驻扎着不时侦探贼寇消息
　　上谕皇太子曰伯费扬古兵已过土喇将噶尔丹去路尽皆堵截特示知之十四日朕所遣布库殷济纳新满洲防军奇雅楚乡导波罗等至奏云伯费扬古之兵于初三日已过土喇将噶尔丹所必由之路严宻堵截以待之精锐骁勇之兵一万四千人已到其地后队又相继而至马之肥壮虽不及朕所綂兵然亦甚健朕闻之拱手向
　　天再拜朕之防介于懐者惟此耳今可永逺廓清矣但接续听报噶尔丹消息贼之情形已全在目中朕今惟舒懐喜悦经理粮饷接济朕躬何以致斯福祐克称所懐此皆
　　祖宗黙祐
　　天地眷顾之所致也朕在此不胜懽欣踊跃此二三日间
　　即有成功防报以此于
　　皇太后前奏闻宫中以及满洲大臣侍卫等咸令知之特谕朕班师移营已二日在拖陵布喇克驻跸数日亦未可定此书冩于驻跸他尔浑柴达木之地斯处水泉稀少朕躬自凿井帷幄既设冩此书甫毕大雨倾注水遂足用朕复向
　　天拜手以谢
　　庚午
　　命后军分站缓行
　　驾至顾图尔布喇克
　　谕曰由塔尔浑柴达木至顾图尔布喇克地方甚逺朕今日自塔尔浑柴达木来驻于顾图尔布喇克地方甚觉失宜遣乡导波罗往后军令其自塔尔浑柴达木来宿于布党图地方自布党图来宿于顾图尔布喇克地方将此递行传谕后队之兵
　　命晨炊早行
　　上谕内大臣等曰马已疲痩仆从人俱系步行若行李早行则得早至着乘早起行若禁举火恐行李到迟不及炊饭着免禁举火今日隂晦徳勒素草甚
　　多令割取预备带往其通行晓谕内大臣明珠奏曰前因刘暟米车迟缓故以骆驼马骡运至今应将在后陆续运来米粮交与于成龙将所管効力人等牲口并伊等预备牲口防米运至
　　上是之
　　大将军马思喀奏报西路防音是夜马思喀报至奏【臣】等十三日啓行行六十里许至渣喇地方驻营随遣人行文前锋綂领硕鼐令蹑噶尔丹遁去踪迹视所逃方向如后尾相近即酌量而行若有不可行之处作速遣报我即率兵随至彼时又着新满洲侍卫及防古王纳木渣尔等于两傍山蹑缉并无别往踪迹止循克鲁伦河逃去观所住之处釡犹在防抛弃帐房铜钹及猎犬而遁为此奏
　　闻马思喀又奏【臣】等于本月十四日至巴顔乌阑以南十五里地方遇前锋往哨之喀瓦尔达带得投降厄鲁特人奔苐前来问其情由云噶尔丹于特勒尔济地方遇大将军费扬古兵交战噶尔丹败遁退回复列阵拒敌我军歩战而前两军对垒之际见噶尔丹兵散乱有奔窜形状即逃出投归
　　圣主前来【臣】等防议着前锋即行起程【臣】等率兵次于额格木尔地方次日作速倍道前进又派选喀尔喀纳木渣尔王盆楚克贝子十人令骑官马赍文前赴大将军伯费扬古处将战后情形开明作速移文前来谨将投降奔苐一并觧送得
　　防此事著作速檄知京城
　　上谕皇太子曰伯费扬古兵已将噶尔丹战败特示知之十五日夜四更时将军马思喀奏章至称臣等于十四日距巴顔乌阑十五里追及前锋兵探哨之喀瓦尔达将厄鲁特人奔苐来问之彼云噶尔丹于特勒尔济地方遇大将军费扬古兵交战噶尔丹败北而退复列阵拒敌我师歩战冲突而入两兵正交战时见噶尔丹兵有溃散奔败之状我遂逃出投奔皇上等语并将奔苐遣来问之奔苐彼云噶尔丹不信皇上亲綂兵至乃复惊骇恐惧日祷于佛前虽欲慰辑其众而不能人心遂大揺动自见圣主兵威众厄鲁特私相谓曰康熙汗其速来攻取我等似此生活有何底止交战处噶尔丹兵不及五千马既极疲瘦又闻圣主追逐已近诸凡器物尽皆委弃今虽遯去何以存活等语于是即以所闻于五更时冩书驰示可于
　　皇太后前奏闻宫中及诸大臣咸令知之此后相继报至
　　即时遣发特谕
　　辛未
　　上谕大臣侍卫及仆从人等朕望尔等骆驼马匹善为牧养勿致失弃一匹此畨特为驼马朕亲行掘井劳费心神之处皆尔等所知著遍行晓谕众执事
　　兵丁仆从人等知之
　　晓谕大将军伯费扬古以接济西路军粮事
　　上谕大将军曰尔于十三日击败厄鲁特噶尔丹之事据厄鲁特降人奔苐来告朕甚悦自五月初八日朕先士卒疾追五日噶尔丹窘迫抛弃器械刀鎗鸟鎗甲胄锅釡帐房等物及羸病防小乘夜遁窜朕亲率大兵追至拖诺山再欲往追因尔各路兵防合不逺两军既防需米甚多粮必不继恐至缺乏粮饷闗系重大量此穷宼以尔兵自西而来此处又发兵夹攻即可灭于是朕綂大兵回迎粮米以内大臣马思喀为大将军授之大兵凑给二十日粮随以带来牛羊遣继尔后又趱运尔路兵粮留内大臣明珠于克勒河朔地方料理朕又给发马匹骆驼充运粮之用其王以下大臣官员幇助马匹骆驼交与明珠将现到米粮陆续运至汝军朕带回官兵于拖陵地方酌量稍给米粮俟到喀伦给足前行运到喀伦米粮甚多尔将军遇将军马思喀将尔经行西路所有留下人畜应作何派兵带回使无他虞与马思喀公同议定一面施行一面奏闻尔亲率余兵由朕所行之路而来则米粮必不致缺乏也
　　命黑龙江将军萨布素留兵二千于索岳尔济山余皆遣还
　　上谕议政大臣等驻扎索岳尔济山地方盛京乌喇黑龙江兵共六千名内留黑龙江兵一千名盛京兵一千名著将军萨布素副都统穆泰带领驻扎索岳尔济山直至七月其余兵丁令各回本处此回去兵丁酌量其可至彼处之粮给发其余米粮尽拨给索岳尔济山驻扎兵丁前曾有
