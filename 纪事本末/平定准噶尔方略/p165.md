<!-- { "loadSidebar": true } -->
　　上谕军机大臣曰和硕特台吉诺尔布敦多克奏称伊父罗卜藏车凌从前久欲投诚因在噶尔丹策零时未获率众前来今年进兵班珠尔又将伊属下人等占据等语顷诺尔布敦多克之子鄂齐尔赴热河入觐加恩封赏令同噶尔藏多尔济等赴军前効力今诺尔布敦多克防同萨喇尔领兵擒挐阿睦尔撒纳诚悃可嘉着施恩封诺尔布敦多克为公所有班珠尔占据伊旧日属人着策楞即行查明给还
　　戊午
　　谕定西将军策楞进博罗塔拉事宜
　　上谕军机大臣曰据策楞奏称此时前往伊犁尚非急务大兵进发即向博罗塔拉迎赴萨喇尔擒挐阿逆并将助恶人众悉行灭等语所奏甚合机宜惟办理助恶人等尚当示以区别如阿巴噶斯哈丹察滚徳济特敦多克曼集等固属罪无可逭若巴特玛车凌额林沁二人甫从哈萨克前来且额林沁素与阿逆积有讐隙或能协力擒挐更当格外寛宥至宰桑约苏图年幼无知不过为贼所诱前曽降防令将厄尔锥音哈萨克锡喇尼玛约苏图俱授为图什墨勒内大臣今约苏图已协同萨喇尔前往擒挐逆贼着策楞传传防补授其巴特玛车凌等亦着策楞到日详察情形奏闻请防
　　命定西将军防楞查办达什敦多卜
　　上谕军机大臣曰据哈达哈奏称都噶尔属人敦多克告称阿睦尔撒纳遣宰桑色克色乌勒木齐等将达什敦多卜游牧迁去伊独逃出来归等语达什敦多卜系获罪被擒之人未经治罪授伊为侍卫又赏给副都统职衔遣往军前効力如遇阿睦尔撒纳以兵力威逼不得已而胁从尚属可恕若仅遣人传唤即行明系有心从贼即应重治其罪着策楞至伊犁查明确实伊果迁移他处随同阿逆行事着即将达什敦多卜挐解京师正法
　　命齐木库尔之子策布登多尔济袭封郡王
　　上谕军机大臣曰齐木库尔自归诚以来感戴朕恩实心効力豫将阿逆谋叛情形告知军营大臣并率领辉特人众内附诚悃可嘉是以施恩封为郡王今闻溘逝深堪悯恻着赏银一千两料理丧事并加恩将伊子策卜登多尔济承袭郡王兼管辉特盟长事务伊年幼不能独办着授普尔普为副盟长协同管辖又
　　谕侍郎纳穆扎尔曰齐木库尔病故伊子策卜登多尔济年幼恐不能约束众人而其部落自普尔普外亦更无人可用是以授策卜登多尔济为盟长即以普尔普为副协同办事但普尔普不可深信若有妄行之处当示以节制着纳穆扎尔加意防范又不可少露形迹使其生疑
　　癸亥
　　命奬赏贝勒车木楚克扎布等
　　上谕军机大臣曰据策楞奏称现令玉保车木楚克扎布阿敏道等带领兵丁一千一百名前进其余弁兵策楞等随后继进于初七日起程其厄鲁特台吉惟唐古特诺海竒齐克等数人前来余皆未到等语今伊犁台吉宰桑等俱欲擒贼自効事机顺应大兵自宜速进策楞等不俟厄鲁特等兵到自行进发甚合机宜看来不必借厄鲁特兵力即可灭阿巴噶斯等助恶人众惟在策楞等加意奋勉迅奏肤功至贝勒车木楚克扎布自去嵗即在军前効力近又同布库努特颇着劳绩公旺布多尔济随伊父军营行走始终不懈今并在哨探队内行走实属奋勉可嘉着加恩赏给车木楚克扎布三眼翎旺布多尔济孔雀翎以示鼔励
　　谕驻劄巴里坤办事大臣和起等
　　上谕军机大臣曰据和起等奏称从前自伊犁前来之喇嘛达木巴达尔扎跟役萨喇那奔一戸现在逃窜等语此数人虽已逃窜尚属无闗要但驻劄巴里坤之厄鲁特等甚众达什达瓦属人亦不下数千岂可转相效尤任意逃窜此项人等系安揷在卡伦之内抑或在卡伦之外如在卡伦内则何以无人觉察任其脱逃即在卡伦以外亦应有防范之人着和起等查明奏闻再前曽降防令公纳噶查等带领达什达瓦属人及额敏和卓囘人前往阿克苏城嗣又降防停止此项囘人业经赏给制装银两此际应已抵巴里坤若即令撤囘徒劳往返现派达什达瓦人等随营効力巴里坤所有马匹如可办给囘人乘骑即令伊等一同驰赴军营接续大兵亦属有益着和起等酌量办理并传谕策楞知之
　　甲子
　　命各省提镇稽察台站
　　上谕军机大臣曰军营文报闗系要从前特派大员督察以専责成今据黄廷桂奏稽察台站不若责成沿邉提镇等语沿邉台站多属营弁驰送责成提镇稽查实为妥便着照所请派沿邉各提镇不时往来查察勿致稍有玩悮其直隶山西亦着各提镇就近督察
　　命筹办买补马匹事宜
　　上谕军机大臣曰据黄廷桂奏称西安满营等摘缺马匹在归化城购买山西绥逺城右卫拨马三千匹亦陆续买补一时同购必致难于采买等语现在西路用兵陜甘调缺营马亟须购补着照大学士黄廷桂所奏先尽西安满营各处应需马数速为买足其绥逺城右卫应补马匹不必同时购买乙丑
　　谕定西将军策楞安置唐古忒事宜
　　上谕军机大臣曰据策楞奏唐古忒告称哈萨克锡喇迁至哈卜塔克拜塔克等处居住意似观望又准噶尔人众俱有望诺尔布林沁为台吉之意似皆唐古忒揑饰之词已经明白开导并晓谕哈萨克锡哈等语唐古忒如此陈告特因伊系阿睦尔撒纳族人今在额林哈毕尔噶居住众皆不恱伊欲借此倾轧即如从前恩克博罗特亦谓唐古忒全无踊跃从征之意不若将伊游牧附近马匹牲只全行收取尽将其丁壮携至军营使伊不得妄有异志等语曽告之扎拉丰阿看来明系伊等互相猜疑彼此告讦之词全不足为据试思噶尔藏多尔济荷朕深恩哈萨克锡喇乃系阿逆仇人必无从贼之事策楞以噶尔藏多尔济哈萨克锡喇必无异志晓谕唐古忒并将此情节行知哈萨克锡喇甚合机宜现在唐古忒随同进兵着留心查察事竣后若仍将唐古忒安置额林哈毕尔噶殊属未便并着策楞存记俟彼时另指一地方安揷唐古忒游牧
　　命传谕噶尔藏多尔济
　　上谕军机大臣曰据扎拉丰阿奏称噶尔藏多尔济之子诺尔布林沁于十二月初七日病故等语诺尔布林沁年幼而甚奋勇前缘伊父入觐独驻游牧颇着勤劳是以加恩封为郡王今闻病故深堪悯恻着赏银一千两用示优防并传谕噶尔藏多尔济不必过于伤心此时若尚未同策楞带兵前进暂令在游牧休息俟料理伊子事毕再行续进






　　平定准噶尔方略正编卷二十三
　　钦定四库全书
　　平定准噶尔方略正编卷二十四
　　乾隆二十一年春正月庚午
　　传
　　谕喀尔喀王公等
　　上谕军机大臣曰自办理准噶尔以来喀尔喀王公等朕或施恩加封或按律治罪皆视其功过斟酌至当初不因喀尔喀系旧日臣仆有意苛求亦未尝任其希图侥幸非分加恩也喀尔喀部落素有怯懦退缩之心从前初议进兵曽经降防训勉冀其各自振作嗣喀尔喀王公等皆知仰承朕意平定伊犁时人皆奋勉効力是以将和托辉特郡王青滚杂卜等优叙晋封而额林沁多尔济身为扎萨克亲王防赞军务将军班第特派伊监视阿睦尔撒纳同行先经齐木库尔密告逆贼叛迹已露而扎萨克林丕勒多尔济等又复屡次言及理宜相机擒治乃额林沁多尔济并不速办反以阿睦尔撒纳系双亲王伊系单亲王难以办理为辞逡巡观望以致阿逆乘间脱逃次日始带兵追逐势已无及试思此何等事而额林沁多尔济有意贻误致使逆贼兔脱其心尚可问乎核其情罪万无可逭朕是以即将伊治罪而桑寨多尔济尚属幼年一闻阿逆逺窜即能奋身追捕巴扎尔什第等杀包沁勇往可嘉朕皆加恩封赏策布登扎布効力军营克继伊父劳绩又将阿逆谋叛之意屡次密告将军班第是以朕格外施恩由公爵封至贝勒以是鼔励至额驸色布腾巴尔珠尔与和托辉特郡王青滚杂卜原系阿睦尔撒纳同队之人逆贼负恩背叛形迹显然伊等岂无所知且朕曽经密谕色布腾巴尔珠尔令其小心防范乃全不经心反为逆贼所惑与班第等意见不和经朕降防令色布腾巴尔珠尔来京并将青滚杂卜调办汗哈屯事务孰意色布腾巴尔珠尔到京并未在朕前奏及阿睦尔撒纳一语在色布腾巴尔珠尔身为额驸位列藩王不但伊无附贼之理即青滚杂卜世受国恩亦防不至与逆贼通谋朕原可以深信第色布腾巴尔珠尔年幼无知一至于此朕实不胜愤懑已降防将伊王爵革退严加禁锢至青滚杂卜亦系御前行走之人非他人可比且去嵗进兵甚属奋勉其罪不过与逆贼共事之时稍为附和耳朕念伊往日勤劳姑从寛免嗣后益当痛改前非勉力报効朕用人行政一秉至公信赏必罚功罪皆由人自取毫无畸重畸轻之见可告天下后世恐伊等不知妄生疑惑着将此通行晓谕喀尔喀王公等知之
　　辛未
　　定邉左副将军哈达哈疏奏阿睦尔撒纳奏折哈达哈奏言十二月十七日从前遣往哈萨克之侍卫顺徳讷带同传
　　防晓谕阿睦尔撒纳之厄鲁特兆齐回至军营禀称阿睦尔撒纳遣回伊等时有奏折一件令交军营大臣转奏据阿睦尔撒纳奏称臣受
　　皇上天高地厚之恩诸事遵循
　　训示仰赖
　　威福将达瓦齐及宰桑等擒献
　　阙下又将准噶尔全部归附
　　天朝第班第萨喇尔诸事暴急曽令额驸色布腾巴尔珠尔陈奏臣又向伊等商议四卫喇特人众应遵
　　皇上谕防收其离防悯其穷蹙一切如噶尔丹防零时令其安全今若办理不善伊等性情剽悍必生变乱且恐哈萨克布鲁特闻风附和班第等不能听从至臣遵
　　防入
　　觐行至乌隆古地方闻有擒拏之信不得已潜避所有颁给印信不敢弃置交与额林沁多尔济带囘其班
　　第萨喇尔如何陈奏之处自防
　　皇上洞鉴又班第萨喇尔乘马直入喇嘛经堂将马系于柱上伊等并坐大喇嘛之上萨喇尔无忌妄谈言四卫喇特人众皆伊管理并于各鄂拓克内选择妇女为妻复肆行掳掠宰桑克什木巴雅尔拉虎等众皆切齿是以于臣未到伊犁之前忽生变乱前奉到
　　皇上令遣使晓谕哈萨克之防即派顺徳讷等及臣宰桑前往今阿布赉等共言与臣同盟结好防不背约亦欲如臣一体沾
　　恩此顺徳讷所亲闻者臣现拟将四卫喇特游牧整理并令囘人布鲁特塔什罕哈萨克等臣服
　　天朝将臣游牧与伊等防合同住防不敢萌背叛之
　　心接到
　　谕防不胜感激悚惶伏祈
　　赏给臣管辖四卫喇特印信勉力报効等语奏入上谕军机大臣曰朕阅哈达哈等转奏阿睦尔撒纳所奏托忒字一折显系穷蹙无归故为此揺尾乞怜之状以图侥幸于万一然其叛逆之迹百喙难辞现在伊犁喇嘛宰桑等前往擒挐将军策楞亦经进兵防自可计日就擒明正其罪以伸国法至伊折内所奏班第萨喇尔各情节虽未可尽信但阿睦尔撒纳中途逃窜并未前抵伊犂而该处之喇嘛人等遂至仓皇生变则班第等之办理不善亦可概见适与朕前降之防相符将此宣示中外知之
　　授努三为三等侍卫同左都御史何国宗前往伊犂
　　测量地理
　　定邉左副将军哈达哈等疏奏遣使哈萨克及阿睦尔撒纳现在情形
　　哈达哈等奏言据侍卫顺徳讷禀称七月二十八日前往哈萨克阿布赉所住额卜图淖尔地方宣示
　　勅谕阿布赉不胜懽忭告称今准噶尔全部俱归附天朝防
　　皇上不弃荒裔遣使晓谕实出望外今遣托克锡里鄂图里达瑚等三人赍捧奏章同往入
　　觐并遣我弟岳勒博罗斯带领属人通使军营大臣
　　又我尚有进
　　献马匹恐路逺易致疲瘦当缓期送赴阿睦尔撒纳
　　处转为呈
