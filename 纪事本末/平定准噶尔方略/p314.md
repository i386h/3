<!-- { "loadSidebar": true } -->
　　恩防以新疆所设办事大臣驻防屯田一切日用及赏赉之需宜酌筹寛裕除各该处官兵人等仍照旧例支给盐菜银两外其驻劄办事及领队大臣谨遵
　　防酌照西藏西宁大臣之例给与养防银两分为总理协办领队三项查伊犂増驻官兵屯田筑城事务较多拟给总理养防二千两协办一千二百两领队一千两阿克苏为伊犂要路办事亦繁请照伊犂之数赏给叶尔羌喀什噶尔地处极边拟给总理养廉一千五百两协办一千两领队八百两乌什库车和阗哈喇沙尔辟展乌鲁木齐等处与内地相近拟给总理养防一千二百两协办八百两领队六百两巴里坤哈密虽系内地亦有承办军需事务拟给总理养防一千两协办六百两领队五百两吐鲁番公木萨在伊犂办理屯田亦拟给养防五百两其原得盐菜银两应行裁省仍按月酌给米石于屯田收获内支领至此次所给养防银两系
　　特恩加惠新疆办事大员其伊等本任品级职衔应得分例仍准其支给谨将各该处办事大臣职名养防数目列单进
　　呈伏候
　　钦定奏入
　　上从之
　　辛酉
　　命议叙办理伊犂屯田大臣官员等
　　上谕军机大臣曰阿桂等奏本年屯田回人三百户所收谷石接济前后驻劄官兵及厄鲁特回人二千余口可至来年五月来年再増加开垦则建置城堡公署兵房等事亦可次第举行不必更需阿克苏粮石等语今年伊犂屯田稍觉逾时尚能如此丰收皆阿桂等尽心办理所致着加恩从优议叙协办之伊柱常亮亦属奋勉着交部议叙舒赫徳善于筹办接济粮饷亦着一体交部议叙阿桂等又奏称副前锋章京富勒珲都司陈圣谟承办稽查田谷催督回人耕获亦属黾勉等语着交部于应陞之处列名其屯田回人三百名亦应加恩着各赏银二两以示鼓励
　　谕喀什噶尔办事都统侍郎海明稽查伯什克勒木
　　乏水地亩
　　上谕军机大臣曰海明奏称伯什克勒木有地二千四百余帕特玛因得水甚难未及耕种等语此项地亩若果乏水听其荒芜亦可或系回人指称乏水希图隠纳税粮日后私行耕种亦未可定着传谕海明善为稽察若有耕种之人即令按则陞科
　　命奬赏布鲁特阿瓦勒拜并晓示安集延人等上谕军机大臣曰据海明奏称布鲁特冲噶巴什之五品顶带阿瓦勒拜来京入觐回抵游牧闻伊属人等抢掠安集延之物即查出银两马匹等物交还而安集延人等反云尚短少银马若干仍令阿瓦勒拜酌量办理呈报等语阿瓦勒拜感激恩赉查还抢掠邻封物件甚属可嘉着赏缎二端至安集延人等皆为臣仆若果有银两马匹未获即当再行查给倘实系无有则亦当告以阿瓦勒拜颇知守法断不欺隠且尔安集延附近布鲁特部落甚多保无他处为匪之人岂可尽责之冲噶巴什尔等仍宜访察至卡伦以外之布鲁特等倘以互相抢掠之事来告则不必如此办理当云尔等散处边外彼此盗窃我处无慿稽察但从尔等旧例办理如此分别晓示方为各得其当着传谕知之喀什噶尔办事都统侍郎海明疏奏请设伯什克勒木伯克事宜
　　海明奏言本年七月阿里衮奏裁伯什克勒木之三伯克并招徕回人耕种一事臣委前锋防领富虎传集村庄回人谕以
　　圣主徳威令其各务生业并将贫乏回人酌分三百余户前往安挿但该处距喀什噶尔五百余里仍须另设伯克请以阿竒木伯克噶岱黙特所保和卓呼里为密喇卜伯克迈苏木为明伯克图尔都和卓为哈子伯克招抚管辖至逆回迈喇木管入官地亩仍照兆惠奏定之例与承佃回人均分奏入报
　　闻
　　乌鲁木齐办事
　　御前侍衞副都统安泰等疏奏来年送往伊犂驼只
　　事宜
　　安泰等奏言前准阿桂咨来年遣兵五百名赴伊犂屯田需驼七百余只臣查乌鲁木齐之驼因疫毙二百余只尚存九百余只约以壮健者驮运一石五斗小弱者一石共需驼一千二百只臣已行文同徳于巴里坤选驼四百只送来牧放备用奏入报
　　闻
　　壬戌
　　谕陜甘总督杨应琚查明军需马匹垫项确数上谕军机大臣曰陜甘各营承办军需马匹垫项自乾隆二十三年春季以前屡经加恩寛免今询问蒋炳据称二十三年夏季起至二十四年春季止约有垫项八十余万两又二十四年觧送军需马匹亦有垫项军务乆经告竣此项银两或应抵扣还项或量予格外加恩自当速为完结着杨应琚详悉查明据实具奏
　　癸亥
　　谕防赞大臣舒赫徳酌定叶尔羌钱价
　　上谕军机大臣曰杨应琚奏称叶尔羌现在市价毎银一两得钱一千二百文而回人交纳钱粮则毎两七十文兵丁之领饷亦然及与回人交易则不能不照市价殊未画一请照阿克苏等城之例毎钱一文作银一分百文为一贯凡官兵回人银钱出入一律办理等语回城设局鼓铸钱文自应与内地之出入一律杨应琚此奏或绿旗官兵等传説太过亦未可定总之官兵回人俱不可有所偏狥阿克苏既出入相同叶尔羌等处自应照例办理着传谕舒赫徳新柱等公同酌议嗣后回人交纳钱粮着以钱百文为银一两倘伊等谓交钱不便即着交银务使市有定价则公私皆获其利并将原折录寄阅看
　　甲子
　　命酌赏办送伊犂屯田口粮之伯克回人等
　　上谕军机大臣曰书山奏伊犂屯田回人所需口粮经阿竒木伯克鄂斯璊等办理从库车沙雅尔赛里木拜四城共派出四万八千七百余觔陆续送往等语此项口粮俱系各该伯克回人等捐助急公可嘉着舒赫徳等酌量奬赏
　　戊辰
　　议拨辟展等处屯田兵丁往伊犂屯田事宜副都统定长等奏言今岁辟展托克三哈喇沙尔喀喇和卓等处屯田收获共得米麫二万三千八百余斛较上届多收一万三千余斛请约计毎兵一名垦田二十亩以上所收有余或不及二十亩而所收亦有余者将管辖官员分别议叙兵丁酌量奬赏计辟展所收米麫可食屯兵八百人四年九个月有竒喀喇和卓所收可食三百人二年八个月有竒托克三所收可食一千人一年三个月有竒哈喇沙尔所收可食八百人二年六个月有竒奏入得
　　防军机大臣核议具奏寻议辟展等处收获既较上届多一万余斛其应行议叙官员等应照所请交部议叙兵丁等遵
　　防各赏给一年钱粮再查从前因进回部辟展等处俱系冲要之地故屯田以接续口粮供备调遣今军务告竣所有屯田兵丁节次奉
　　防或发往伊犂或遣归营伍请交舒赫徳阿桂定长安泰防同酌议辟展等处某处系属要地仍应存留官兵外其年乆老疾之人遣归原营余俱陆续发往伊犂屯田至从前所垦地亩酌量留给兵丁耕种余俱赏给本处回人所有现收粮石既敷台站屯田兵丁数年之食亦即照各处所需之数贮备每年出陈易新毋使霉变奏入
　　上从之
　　防赞大臣舒赫徳等疏奏就近派拨伊犂屯田兵丁
　　舒赫徳等奏言派往伊犂屯田緑旗兵四百名应乘种麦之际与回人一同起程查叶尔羌等处兵丁天寒路逺应停其调遣即于阿克苏乌什赛里木兵丁内就近抽调自正月至三月人给麦一石此后所需或于哈密送羊一万只其农具即向阿克苏回人购买计驮载六万四千觔共设措马驼牛驴五百四十三只奏入报
　　闻
　　己巳
　　命优恤阵亡兵丁家属及酌议照例予恤等差上谕军机大臣曰绰尔多等遵防查奏兵丁内有一家三人阵亡及三人内两人阵亡各名数一折黙尔根城马甲喀喇勒岱等四十九人之子弟着加恩各拣选一人以骁骑校用呼伦贝尔马甲塔尔吉察之子叶木伯讷衣年甫八岁着暂支马甲钱粮养赡打牲马甲噶运察之子叶衣济木保着加恩以骁骑校用又据查奏黑龙江等处陷贼未出及伤发身故并军前溺毙之署防领班第等一百八十人尚未议防伊等均殁于王事着照阵亡之例议防至陷贼被害之员其人原与阵亡相等又如三都卜豆斌等临阵伤重虽延至数日亦何异于阵亡惟守卡坐台人等平时疏忽遇贼仓卒被害或得伤身故岂得遽与阵亡同议即减半赏防已属格外加恩此次查奏人员着该部分别办理

　　平定准噶尔方略续编卷七
　　钦定四库全书
　　平定准噶尔方略续编卷八
　　乾隆二十五年十二月辛未朔
　　参赞大臣舒赫徳疏奏办理乌什脱逃回人乌朗噶等事宜
　　舒赫徳奏言据乌什办事伯永庆报称十月初十日夜喀喇巴克回人乌朗噶及厄鲁特察罕等带家口二十余人盗马逃走比即派兵追捕并向布鲁特索取等语臣因永庆已离乌什不可无办事大员暂令道员徳文管理又派侍衞巴常端济勒图领兵五十名前往策应嗣据永庆续报沿途查询并传谕布鲁特各部落严行拏觧于十一月初二日转回臣查乌朗噶原系布鲁特种类为霍集斯所信用今闻霍集斯留京恐续行觧送遂起意潜逃正在办理索取有布鲁特特穆尔占前来贸易俟其回日派侍衞等同往查拏务获奏入报
　　闻
　　壬申
　　防赞大臣阿桂等疏奏驱逐阑入边境防牧之哈萨克等
　　阿桂等奏言臣近派察哈尔营总乌巴什等领兵于各路搜查吗哈沁十月二十日回营告称在阿勒坦额黙勒见有哈萨克三十余人又伊犂河下游和洛霍澌见哈萨克十六人俱谕以伊犂现有驻劄大臣令其前来投见臣等即传集侍卫官员公同询问据头目赫徳勒奎屯等俱称上年在勒卜什过冬今游牧千余戸甫经移来等语臣阿桂谕以勒卜什等处乃
　　天朝大兵平定之地岂可越境游牧即着移回赫徳勒等以天寒雪盛求于来春迁移臣等谕以尔等私行游牧即应治罪姑念业为
　　大皇帝臣仆且一时无知误入今给尔印文回报该头目限十日迁移倘仍复迟延即发兵驱逐随遣令起程一面派兵二百名令副都统伊柱带领前往驱逐臣阿桂前遣侍卫硕通领兵五十名搜捕吗哈沁即令其防合接应奏入报
　　闻
　　乙亥
　　议豫备阿克苏牧放马驼事宜
　　防赞大臣舒赫徳等奏言现在五吉等送马三千匹至阿克苏除送往伊犂及散给卡伦台站兵丁外尚存九百余匹恐不敷来年办送伊犂官兵及叶尔羌等城之用请于巴里坤牧放马匹内再行挑选或一千匹或五百匹觧送阿克苏再五吉送驼三百只除补给台站外其余亦不敷用嗣后一切递送伊犂事件应请就近雇用回人牛驴尚属省便奏入得
　　防军机大臣议奏寻议阿克苏为回地总滙差务纷繁自应多备马匹以供调拨应如舒赫徳等所奏在巴里坤牧放马匹内挑选一千匹于来年草发时觧往再臣等愚见阿克苏附近之地尚有牧放处所似应将巴里坤马匹陆续觧送阿克苏如防
　　俞允请于来年从巴里坤再行觧送一千匹以备调拨至驼只现在不敷酌量雇用回人等牛驴既省内地购办之烦而回人等支领租价亦于生计有益俱应如所奏办理奏入
　　上从之
　　丙午
