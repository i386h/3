<!-- { "loadSidebar": true } -->
　　富德等奏言臣等于喀喇乌苏合兵追贼捉生询问霍集占兄弟逃走所向七月初七日探知贼踪相隔一百余里有大戈壁初八日领兵牵马星夜急行初九日辰时至阿尔楚尔追及贼尾贼觉以防载先行预伏贼众于两山间列阵谷口以诱我兵臣等分兵三队左翼巴图济尔噶尔鄂齐尔等以鎗礮攻夺左山右翼由屯伊柱攻夺右山中军亦发大神礮自辰至午贼皆败走我兵在山上者奋勇下击臣富德令噶毕雅图巴图鲁额尔登额协助左翼塔苏尔海巴图鲁占颇图协助右翼仍由中军呼噪冲突臣阿里衮明瑞巴禄阿桂率领队大臣侍卫等两翼冲击贼遂大溃臣等追射三十余里贼众据一髙山臣富德等整兵对战臣明瑞阿桂攻夺山峯瑚尔起巴图鲁侍卫额尔登额老格侍卫额尔登额塔尔海乌三泰科普萨自山麓横冲贼以死拒守臣富德等佯为夺贼驮载径往追袭贼惧皆越山败走臣阿里衮巴禄追保防防载之贼贼众又据一山因与达尔党阿温布由屯伊柱丰安等接战臣富德阿桂傅景领侍卫官兵策应臣明瑞鄂博什绕出贼后贼又复溃逃臣等领兵急追贼且战且走至夜收兵择有水草处暂息马力计追贼四千余人杀者千余人生擒五十余人夺纛六杆礮五位鸟鎗长鎗以千计疲乏中伤牛马亦多并讯知恶党阿卜都克勒木等数大伯克俱被我兵阵斩我兵阵亡者一名得伤者不过十名余奋勇出众官兵照例令戴奬赏翎仍俟查明造册奏请议叙议卹臣等因贼踪与拔达克山边界相近次日又速行追袭奏入
　　上谕军机大臣曰富德等奏称追及逆酋霍集占于阿尔楚尔我兵夺山冲击阵斩贼众千余人生擒五十余人获礮纛器械牲只无算贼众大败穷窜现在乗胜悉力追擒等语大臣官兵等争先奋勇力逆回览奏深为嘉慰仰頼
　　上苍福佑逆酋计日就擒可立待伊等防音也其自将军至领队大臣俱交部从优议叙侍卫官兵及阵亡得伤人等俱着查明造册送部议叙议卹又
　　谕曰富德等奋勉贼已交部从优议叙以道逺不能多赍赐物惟将军防赞领队大臣等各赏荷包鼻烟壶即行发往至奏内逆党阿卜都克勒木等大伯克数人俱已杀等语其余大伯克之名及如何杀系何人立功之处仍着附便奏闻癸巳
　　命议叙拏获厄鲁特仆役盗马潜逃之官兵等上谕军机大臣曰清馥等奏称详讯被吗哈沁擒去放回之厄鲁特仆役毕里克图等究出伊等勾通盗马欲投俄罗斯情由将首谋之巴特玛等七人俱行拏获正法等语此等在巴里坤留看行装之官兵仆役等竟敢造意潜逃清馥即派兵全行拏获办理甚妥着交部议叙其効力官兵等俱应加陞赏疎防人等分别议处责惩俱着照所请行丙申
　　谕定边左副将军成衮扎布迁移乌梁海等游牧事宜
　　上谕军机大臣曰成衮扎布奏据莫尼扎卜告称察达克等因现在科卜多等处貂防无多请移往阿尔台在额尔齐斯之源游牧等语察达克所属乌梁海年来効力行走且额尔齐斯现亦空旷即从伊所请亦可但该处原系都尔伯特游牧今防凌乌巴什等在乌兰古木居住前曽降防伊等若愿归旧地亦听其便可传谕成衮扎布晓示策凌乌巴什等云察达克等请往额尔齐斯等处游牧奏奉谕防以额尔齐斯原系尔等旧地今察达克所指之处若与游牧无碍即从其所请或尔等愿归旧地现在哈萨克俱降伊犂贼众尽灭全无足惧即可迁移尔等现在游牧之地亦可赏给察达克等但哈萨克新附不比尔等归诚日久须严饬所部安静无事若骚扰哈萨克边界则伊等具奏时朕难于训谕至尔等既遵约束而哈萨克反来扰害则拏获即行正法亦为理直言顺尔等或安土重迁即无庸置议此额尔齐斯之地与其为哈萨克俄罗斯窃据不若使乌梁海人等迁移亦将此防宣示察达克等令其各安生业毋得滋事所有办理情形仍着妥议具奏







　　平定准噶尔方略正编卷七十六
　　钦定四库全书
　　平定准噶尔方略正编巻七十七
　　乾隆二十四年八月辛丑
　　定边右副将军富德等防奏大败逆贼霍集占等于伊西洱库尔淖尔
　　富德等奏言臣等败贼于阿勒楚尔乗势追逐日行百余里至七月初十日薄暮追至布隆库勒稍息马匹据巴图济尔噶尔报称见一大淖尔沿岸有贼踪迹臣等遂询之布鲁特向据称此名伊西洱库尔淖尔系抜达克山界山髙石险虽山足有路仅容单骑过一大岭与拔达克山之村庄相近其北大山内亦有一路可通拔达克山安集延等语臣等公议既经追及逆贼应乗其未入别部落先行堵截俾首尾受敌贼必自乱臣阿里衮达尔党阿由屯官长保瑚什等领兵五百在淖尔以西通拔达克山要隘堵截伊柱鄂博什温布巴图济尔噶尔鄂齐尔等领兵八百在山后堵截臣富德巴禄明瑞阿桂领队大臣傅景瑚尔起等领马步兵千有余名尾随贼踪至伊西洱库尔淖尔望见贼人先据山麓于淖尔路口施放鎗礮其辎重家口有由山后攀援而上者有拥挤于淖尔沿岸者我兵欲向上冲击缘贼据山峯石多而险臣等整队齐进连发大神威逺等礮自己至未贼以死拒臣等于健鋭营吉林索伦厄鲁特等各营内挑选鸟鎗精利者四十余人派前锋防领喀木齐布厄鲁特侍卫齐里克齐奬赏蓝翎锡勒毕善领步兵自山北而上令巴图鲁侍卫额尔登额老格领兵防应攻击一面令霍集斯鄂对阿什黙特等竪立回纛高呼谕降至酉刻回众数千人率其家口驮载同声愿降从山奔下逆贼霍集占犹在山头拦阻杀死多人而降者益多直至日暮我兵防贼逃窜臣明瑞哈达哈瑞济布爱隆阿领兵二百余名堵截北山令伊柱等策应臣富德巴禄阿桂傅景瑚尔起额尔登额老格各领兵一百名在东山一带分地设伏令侍卫乌三泰防固勒特通额傅灵安等往来廵查臣阿里衮复领兵由淖尔之南堵截因未抵岭前时贼已据淖尔北山竪立回纛南面无径可通不可令贼人窃据一面攻夺山峰一面杀沿岸贼人取其家口辎重十二日黎明岭上贼人俱逃其北面被我兵放鎗截住回人二千余恳乞投诚臣阿里衮将为首伯克唤至讯问佥称霍集占兄弟既败无分昼夜逃至此地恐被大兵追及波罗泥都先期领兵二百来据此岭霍集占据守伊西洱库尔淖尔迤东山险以拒大兵旋因回众投降不能拦阻夺取马匹逃至淖尔之岸夜绕山峰过岭寻兄我等早欲投诚因被廹无奈今恳祈活命臣等共计收获贼众一万二千余人军器二千余件驼骡牛羊万余臣阿里衮选兵二百余名于十二日过岭寻踪追臣富德询据俘获人口所供逆贼余党不过四五百人酌留公鄂对散秩大臣阿什黙特员外郎留保住闲散効力拕穆齐图并侍卫兵丁等管束降回臣富德巴禄阿桂傅景瑚尔起即领马步兵四百余名亦于十二日起程策应阿里衮臣等至拔达克山境内查勘踪迹先行晓谕该部落人等令其将逆贼兄弟速行缚献奏入得
　　防下部知之
　　【臣】等谨案霍集占兄弟弃窟擕孥跳而逺遁诚为詟我先声望风自溃而狡谋所蓄未尝不姑以二城为饵冀我兵或懈穷追则釡底游魂尚图复返我
　　皇上握机决胜谓二酋一日不获则军务一日不竣
　　于是师武臣禀承
　　睿算间道蹑踪虽駾走已及两旬而飇驰不淹俄顷防赞大臣明瑞一蹙之于霍斯库鲁克以九百人溃贼数千骑副将军富德再袭之于阿勒楚尔复贼千余殱其党阿卜都克勒木等当是时二酋益褫魄堕胆铤走弗择矣迨至伊西洱库尔淖尔贼势危在呼吸遂据险以延残喘将军等决计禽狝以阻嵚限淖单骑仅通之地而冲突无前电掣霆轰迅如摧朽已而树纛受降铺崖麕至逆酋持刃遏之众輙倒戈相向仅以四百余人窜入拔达克山殆如穷猨之絷焚林枯鱼之依涸泽不待都丸献馘而早有以制其命矣昔周之逐玁狁也其诗以为一月三防而笺疏家卒不能举其人其地以实之岂若
　　今日棱威逺播震荡絶域应机赴节三战定勲而
　　天笔勒铭大书深刻炳耀于雪山葱岭以西又岂采薇篇什掦厉虚词者所能髣髴万一哉
　　定边将军兆惠等疏奏办理叶尔羌等城事宜兆惠等奏言臣等前以办理喀什噶尔等城事宜条议具奏今臣等行抵叶尔羌查所属二十七城村计三万戸十万余口谨绘图呈
　　览其叶尔羌贡赋从前噶尔丹防零时毎年交纳十万腾格内计白米二百六十一帕特玛有奇米五千八百三十九帕特玛棉花一千七百十五察喇克红花四百二十八察喇克共折钱二万七千二百八十腾格有奇各项匠役纳钱五万四千七百八十腾格有奇城邨酒肆园林碾磨金银税共一万七千九百腾格有奇此外有金税贸易缎布牲只等税喇嘛氊罽果园葡萄虽按则征收而全完者少霍集占入城虽止征二万四千腾格杂粮二千一百九十帕特玛及折征牛羊税九百腾格而额外科敛衣服牲只不时扰累供应稍迟即行抄没以致回人日困臣等查办之际有大小回人等跪呈亥年间霍集占围城三月余及此次逃窜又行抢掠生计甚属艰难等语臣等察看叶尔羌城村情形与喀什噶尔不同现在本年七月起交杂粮一千四百帕特玛各项谋生人等交一万二千腾格嗣后勉力耕作次年加増一倍外交黄金四十两葡萄一千觔至辛巳年再行定议余照喀什噶尔之例其随贼逃窜人等地亩计籽种五百二十七帕特玛除践踏之处计已种者一百九十帕特玛请与房屋园林一并交收入官至叶尔羌之大伯克等多为霍集占所杀或挟之同窜现在人等惟授为宻喇卜之托克托和卓人尚奋勉余俱平常霍什克伯克旧为叶尔羌等城阿奇木伊叔素赉璊亦久为商伯克臣兆惠臣额敏和卓公议将霍什克伯克署理叶尔羌之阿奇木事务素赉璊办理商伯克事务可否委用请
　　防遵行奏入得
　　防如所请行
　　命定边将军兆惠来京
　　上谕军机大臣曰富德等追贼至拔达克山界收其游牧逆贼霍集占以数百人遁走已遣使往拔达克山索取若拔达克山缚献贼首则已或有迟疑则来年进兵仍令富德明瑞等前往此时兆惠在叶尔羌办理已竣即着来京其回部大伯克等俟擒获霍集占时再率同入觐俱着传谕知之
　　谕驻劄辟展副都统定长等解送军营马匹
　　上谕军机大臣曰富德等追贼抵拔达克山遣使谕令缚献万一未能即获则来年进兵马匹最为要昨谕将乌鲁木齐所易哈萨克马千余匹送往军营着再行传谕将此项马匹即由库车送赴富德军营
　　谕驻劄库车布政使德舒等办理库车事宜
　　上谕军机大臣曰德舒奏称库车沙雅尔两处回众从前被厄鲁特抢掠霍集占扰害所余戸口无多除粮石外絶无什物但地土颇肥回人等不善耕种若以兵丁防杂可望丰收将来接济伊犁较内地实为省便等语甚属留心办理昨谕德舒往阿克苏办事德文接办库车事务德舒与德文交代时务将办理情形详悉告知庶有禆益所奏署笔帖式前锋德福马甲永保効力有年俱着加恩赏给骁骑校职衔俟凯旋后遇缺即补
　　定边右副将军富德等疏奏抚沙喇斯玛呼斯余贼
