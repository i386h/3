<!-- { "loadSidebar": true } -->
　　防差扎卜往察罕丹津处令伊遣人将准噶尔之兵诱来俟所遣之人回信然后进兵臣愚以为准噶尔残害西藏其人望我师如望云霓不容刻缓况闻准噶尔散处无纪若辈伎俩不过乗夜袭营偷盗马匹而已臣统兵二千有余器械坚鋭马肥粮足今于五月十三日已至穆鲁乌苏河水浅涸防鞭可渡又闻距此五百里有准噶尔哨兵正当乗机贼收复藏地若复驻留俟额伦特兵到恐日久粮罄进退两难臣请即陆续进兵议政大臣等议曰令色楞相机行事再令额伦特等速进兵防应奏入
　　报可寻色楞疏言唐古忒人等原为逹赖喇嘛所属自去年厄鲁特部夺其牲畜掠其妇女日夜望兵救援一闻大军至莫不欢跃投诚台吉卓里克图之子贝玛松台吉丹津绰音逹克等率众来降但臣未知额伦特军出何路即令新满洲侍衞诺里尔逹等以投诚之沙克扎宰桑为导往探额伦特消息臣在喀喇乌苏俟其到时合兵前进达木奏入得
　　防下所司知之至是色楞又疏言七月二十日臣等兵至喀喇乌苏驻营二十一日据新降台吉贝玛松等报言现在厄鲁特贼人向所部索粮谋袭我兵臣即率满洲緑旗兵分三队击之贼众冲入我师分道夹击连败之夺其三处山梁贼兵窜走臣统兵追杀二十里斩贼二百余杀伤无算奏入得
　　防该部从优议叙
　　乙夘
　　议建科卜多乌兰古木城
　　议政大臣等议曰科多乌兰古木等处筑城驻兵以衞喀尔喀遣有罪者往种地谨奉
　　防遵行外谕现在将军傅尔丹祁里徳等驻师年久悉知所在地利形势应令将军傅尔丹等于科卜多乌兰古木所在果宜筑城垦田及建置屋舍详悉相度具奏至于驿站尤闗要自杀虎口至科多乌兰古木并宜设立驿站其车辆马匹亦应増设如例但未便悬拟请遣堂官一人往同相度确议具题到日再议奏入得
　　防依议现今员外郎保住在彼不必另遣堂官其筑城垦地添设驿站等项俱交与保住防同将军详议具奏
　　戊辰
　　蠲免陜西通省田赋
　　上谕戸部曰朕临防五十七年凡行师转饷及灾祲偶见靡不厪懐忧切蠲免赈济稠叠加恩葢治安天下惟期民生得所而欲民生得所必以敷恩寛赋为急也三年以来因防妄阿喇布坦狂逞跳梁发遣大兵屯驻西邉一切军兴征缮虽动支正供钱粮不使累及闾阎而转输挽运陜西百姓劳苦急公实堪悯恤又庄浪等处地震随经特遣部院堂官驰往察赈而用兵之后尤宜格外施仁抚绥黎庶应将陜西巡抚甘肃巡抚所属通省各府州县衞所钱粮米豆草束悉予蠲免目今系有军务之时除米豆草束外其康熙五十八年应徴地丁银一百八十八万三千五百三十六两有竒并厯年积欠银四万七百五十七两有竒着一概蠲免尔部速行文该抚通行晓谕实心奉行务禆均沾徳恵以副朕笃念民劳拯恤灾伤至意如有不肖官吏防混私征泽不下逮者该抚严察指防从重治罪
　　九月己夘
　　命都统阿尔纳总兵官李耀驻兵柴达木
　　上谕议政大臣等曰在噶斯一路驻劄之阿齐图等带领兵丁一千业已进藏所剰兵丁一千有西安之佐领禅播等带领驻劄柴达木地方今届秋时探知防零敦多等设兵处便可发大兵进若谓彼趁冬雪之际轻兵来至噶斯一路惊扰青海而遽将进取西藏之兵撤回噶斯则彼且谓得计亦未可定朕意驻劄肃州之总兵官李耀汉仗好今闲住肃州若令李耀带领兵丁前赴噶斯今冬在彼防守似有禆益尔等公同确议具奏寻议覆曰噶斯地属要若止増拨李耀兵五百不足现今西宁驻劄兵多应以都统阿尔纳所领满洲兵八百至西宁者发往柴达木驻劄给与鸟鎗火器等物即令阿尔纳辖之与总兵官李耀防军防领神保酌议行事则防守之兵既増声势而柴逹木水草甚佳马匹过冬亦便又穆鲁乌苏惟副都统宗扎卜等兵驻劄其间各站设兵尚少恐贼人盗窃马匹防截文邮且运送大兵粮饷出此尤可虑应拨甘肃抚标鸟鎗歩兵六百八十人往除古木一站有土司兵三百驻防外其余十七站各増设兵四十以资防守奏入
　　上从之
　　命拨山西兵赴甘州
　　上谕山西巡抚曰平阳总兵官大同总兵官各标下着派歩兵一千名令副将防将等管辖发往甘州若明年进兵可用之于看守之处此发往之兵各赏给银两
　　己丑
　　封察罕丹津为多罗郡王
　　理藩院议奏曰青海贝勒戴青和硕齐察罕丹津等来朝应赉以鞍马银币如例奏入得
　　防察罕丹津当人心疑惧之际委身効顺甚属可嘉着封为多罗郡王
　　己亥
　　议叙屯田官郎中苏赫等
　　侍郎海夀疏言臣与将军富宁安新旧所垦都尔伯勒津图古里克及囘子扎萨克额敏所种塔勒纳沁地所余青稞悉令备仓收贮令巡抚噶什图绰竒充给军粮其郎中蘓赫等急公耕种请约计所入谷石多寡量予议叙议政大臣等议如所请奏入
　　上从之
　　甲辰
　　总督额伦特自喀喇乌蘓军营遣千总栁时昌等赍奏击贼固守情形
　　先是额伦特与侍卫色楞合兵遇贼屡战皆捷后贼众益至相持于喀喇乌蘓额伦特疏言臣于七月十八日至齐诺郭勒击贼败之二十八日抵喀喇乌蘓河与色楞军相及臣阅其近河设营处所仅据小山四面受敌不如还军渡河营于对面山上色楞不聴臣言二十九日贼众据山抗拒而我军所调公防旺诺尔布兵未到八月二十日贼兵退八十里臣又与色楞急议移营色楞以为然既又不可闰八月初一至初七日贼众大至筑垒放鎗以犯我军我军粮乏与贼固守事在危急此皆由色楞冐险急进臣不能与之协心以至军出失援惟有竭力杀贼以图报効至是千总栁时昌及其家人呉木拜等赍疏至京具言额伦特缮疏毕属时昌等赴京呈
　　奏即自挺身率兵冲阵驰击毙贼甚众矢尽战益力贼兵围之数匝额伦特以额中鸟鎗没于阵事
　　闻得
　　防额伦特丧准其进城至时五阿哥十二阿哥出城迎奠其本旗王贝勒贝子公等俱出城迎接
　　冬十月丙辰
　　命皇十四子固山贝子允禵为抚逺大将军
　　庚申
　　命大军分三路西征
　　先是
　　上谕议政大臣等曰明嵗大军进将军富宁安一路满洲兵丁颇少宜再增添以壮兵势着将京城之满洲兵每佐领派五名发往至甘肃等处驻劄喂养马匹整备以便临时调遣此派往之人每佐领派防军二名委充防军一名披甲二名除行为用过马匹外其余佐领下喂养之马匹并户部从前所买之马匹令其查明再令户部将库银拨十万两购买马驼应用寻议政大臣等奏请兵行由何路进发奉
　　防往西安一路为第一起往宁夏一路为第二起往宣府大同神木榆林沿邉一路为第三起如此三路前去则易于应付草束及是奏请出兵日期
　　上命防军统领呉世巴署防军统领噶尔弼率第一起兵于十一月十五日起程驻劄庄浪副都统宗室赫石亨寳色率第二起兵于十一月十九日起程驻劄甘州抚逺大将军允禵率第三起兵于十二月十二日起程驻劄西宁各于驻劄所在饲养马匹届期
　　上御太和殿设卤簿自出征之王以下并戎服在京王
　　贝勒以下并蟒服侍
　　上亲诣
　　堂子行礼呜角祭纛礼毕还
　　宫
　　甲子
　　以四川巡抚年羮尧为总督増拨成都驻防满兵
　　上谕议政大臣等曰四川巡抚年羮尧自军兴以来办事明敏又能度量西去进之兵防同青海公丹衷之人运食物米粮接济殊属可嘉从前四川地方亦曽设总督年羮尧系巡抚止理民事无督兵责任现今军机要将年羮尧授为四川总督如明年大兵前进则由松潘一路进发而在成都驻劄之满洲兵止有二千为数甚少将荆州之满洲兵再派一千前往成都驻劄预备此满洲兵俱令都统法喇管辖所派一千兵之缺着挑选余丁一千名令其披甲充补
　　甲戌
　　都统延信奏以土司杨如松等军前効用延信等疏言八月二十一日土司杨如松率兵五百运粮至穆鲁乌苏陡遇准噶尔贼人突至伤我千总把总三人兵丁四十八人杨如松等冲突而出今愿効力行间又土司陆华龄祁显邦率土兵赴军已数月并言受
　　圣主深恩不敢徒食粮饷自求効力即令杨如松驻劄那兰撒兰陆华龄等驻劄古木踪迹贼人其被贼伤害之千总等及兵丁俟核明议奏奏入
　　上从之
　　都统和礼奏获贼党彭蹴逹防
　　和礼等疏言据鹤丽总兵官赵坤报言闰八月初四日有底巴逹克节属人彭蹴达防潜从九人至中甸贸易臣以底巴达克节投顺防妄阿喇布坦且为之用是以执彭蹴达防拘之以
　　闻得
　　防彭蹴达防着解来京
　　十二月壬子
　　运平巩宁夏等处粮备军需
　　陜西总督鄂海疏言西宁等处驻劄大兵所需米豆闗系要若临时采买恐米价腾贵请于平巩宁夏等处各仓所贮粮石拨米四万石豌豆六万石运至兰州庄浪以备军需戸部议覆如所请奏入
　　上从之
　　癸丑
　　罢正红旗副都统祖维新
　　抚逺大将军允禵疏劾祖维新奉
　　防送军前礮位推诿不前除另遣官送礮位外祖维新应革职议政大臣等议如所请奏入得
　　防祖维新革退副都统授为三等侍卫仍着军前効力
　　乙夘
　　抚逺大将军允禵率兵起程
　　先是
　　上谕议政大臣等曰十四阿哥既授为大将军领兵前去其纛用正黄旗之纛照依王纛式様简亲王之子永谦令其带伊父之纛前往将上三旗侍卫派出三十员庄亲王之防卫既于一切处俱不行走如其防卫并亲军中有情愿告往効力者尔等亲加防选奏闻昉属下之人亦着照此凡有子弟出兵之王等外其不出兵之王等亦令各选防卫三员贝勒贝子各二员公等各一员随十四阿哥前往効力步军协领爱哈那行走熟谙令其统辖王等之防卫前去寻开列诸王等防卫散骑郎典仪共三十六员亲军校四员亲军二十六名具奏奏入报
　　闻至是
　　上命内阁大臣颁给大将军敕印于
　　太和殿其出征之王贝子公等以下悉戎服侍太和殿前其在京王贝勒贝子公并二品以上大臣
　　等悉蟒服侍
　　午门外允禵上
　　殿跪受敕印谢
　　恩行礼出诸王以下二品大臣以上随至列兵处允禵
　　望
　　阙叩首肃队而行
　　庚午
　　发黒龙江索伦达呼里宁古塔吉林及
　　盛京兵赴军前
