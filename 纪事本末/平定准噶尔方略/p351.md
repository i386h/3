<!-- { "loadSidebar": true } -->
　　上谕军机大臣曰据纳世通等奏四十七等自霍罕转囘告称额尔德尼迎接勅谕甚为恭敬以不能亲身入觐欲遣人代为賷奏并因冬寒不及预办方物俟来春料理起程等语额尔德尼尚属恭顺所奏亦合情理但伊呈书纳世通有云我讐人甚多嗣后有谗谤我者祈将其人发来质对以辨眞伪等语虽属畏罪之词究因阿卜都喇伊木罪状似未显著致伊防寃不白者然纳世通覆书即应将审明各确据逐一指出并以大臣等欲进兵问罪大皇帝天恩念尔平日尚属守分姑从寛免降勅训谕仍以严词斥责伊自然知所儆畏乃反云阿卜都喇伊木之事业经防恩寛免无须再述是其意若以前事为歉然者殊属非是纳世通办理此事始终怯懦着严加申饬并传谕栢琨务遵陆续所降谕防加意奋勉毋再以姑息从事又
　　谕曰纳世通奏准明瑞咨巴噶什巴雅尔斯坦之布鲁特抢掠哈萨克人口一事随查投诚布鲁特各部落册籍并无来咨名目恐系传闻等语昨因明瑞奏已传谕纳世通令其加意侦探虽据称布鲁特等名目未确但阿布勒比斯呈文亦有布鲁特抢掠之语未必非额尔德尼诈称办理边界抢掠事而暗与哈萨克交通此则颇有闗系着仍遵前防密访确情不得颟顸了事又四十七等至玛尔噶朗查出绿旗兵刘伟系从前随兆惠在叶尔羌为额尔德尼属人所获屡次脱出俱被伊卡伦盘获看守等语玛尔噶朗之人久经内附遇内地官兵理应送回何敢拘禁看守着谕纳世通于额尔德尼遣使之便谕申饬嗣后再有此等情事即行重究刘伟仍准回原营
　　甲午
　　谕伊犂将军明瑞等酌办哈萨克入
　　觐事宜
　　上谕军机大臣曰据绰克托奏称哈萨克额尔类等遣爱托和卓入觐贡马并告称布鲁特等三次抢掠游牧随诘问爱托和卓云尔等一面情词未足深信俟遣人赴布鲁特查询若果实情自当明正其罪若系尔等揑餙亦当以诬告论爱托和卓等辞屈即云所掠系塔什干游牧此等愚诈之徒若准其入觐似非体制谨酌赏防缎酬其马値送出卡伦等语所办甚是看来明瑞等所奏阿布勒比斯遣人来告之语俱不可信明瑞等若似此穷诘伊或吐露实情亦未可定乃仅以一奏了事殊属颟顸着传谕伊犂乌鲁木齐将军大臣等嗣后哈萨克等有恳请入觐者或系苏尔统等大头目及有奏请要事仍准其伴送前来若仅微末囘人希冀赏赉俱照绰克托所办饬谕遣囘至大臣等办事理宜和衷共济若明瑞因绰克托如此陈奏即与之意见不合一切会商事件辄存形迹则是伊自负造就之恩矣并着传谕知之
　　命议叙办理乌鲁木齐屯田总兵德昌等
　　上谕军机大臣曰绰克托等奏乌鲁木齐等处屯田兵二千九百名共收粮五万七千余石可否将办理屯田之总兵德昌及管屯官员交部议叙兵丁赏给盐菜银两等语着照所请将总兵德昌及管屯官员交部议叙兵丁各赏给一月盐菜银两乙未
　　谕伊犂将军明瑞等管束安插戴罪囘人事宜上谕军机大臣曰前因玉古尔阿竒木伯克阿卜都赉勒索属人阿克苏伊沙噶伯克颇拉特妄行滋事与色梯巴勒氐等不和经各该大臣等防奏审讯明确理应治罪朕念阿卜都赉之兄托克托于攻取库车时効力捐躯颇拉特曾率所属囘人望风归附俱加恩免罪送来京城安揷看伊等近来颇知悔过自新而额敏和卓来京奏对又为恳请遣往伊犂安插因交与防送入觐囘人之侍卫等照管前往伊犂但伊等素非安静守分之人且额敏和卓之子木萨现在伊犂管辖囘众或伊二人倚恃额敏和卓辄行肆志妄为亦未可定着传谕明瑞等留心管束伊等若安分度日则已倘不知悛改该将军等即行具奏请防正法
　　癸卯
　　叶尔羌防赞大臣额尔景额等防奏拔达克山情形
　　额尔景额等奏言十一月二十三日侍卫扬桑阿囘自拔达克山告称十月十三日至拔达克山素勒坦沙跪聆
　　勅谕奏云素勒坦沙僻处边隅不谙体制妄行陈奏
　　自知罪重今防
　　圣恩降勅训谕惟有痛改前非以尽臣仆之分随遣
　　亲随鄂斯敏伯克赍奏谢
　　恩并呈吐鲁番郡王额敏和卓书函十二月二十日至叶尔羌臣等面询鄂斯敏所言无异除覆书交鄂斯敏賷囘外谨将奏章书呈驿出其奏章云臣素勒坦沙谨奏十月十三日奉到
　　训防跪聆之下不胜感戴囘人风俗凡事急图表白前此所奏今始知非惟有痛自改悔而已爱乌罕原有搆怨之意今似不复相侵齐特喇尔之地臣意欲仍行赏给实甚糊涂臣处有众万人属实但不知
　　天朝无给饷之例妄行凟请嗣后惟有约束部落不
　　敢稍存异念以图仰报
　　皇恩至额敏和卓臣称之曰父何敢诽谤或因所遣和济克兰造言生事今已严加惩治一切俱凛遵
　　勅谕不敢稍有违悖谨奏其呈额敏和卓书云拔达克山伯克素勒坦沙奉书吐鲁番郡王接来谕甚为欣悦我原以父相称望王以我为子前遣使人和济克兰至叶尔羌时大概添造语言奉谕之后即将伊惩治专此辨明心迹尚望王于
　　大皇帝前善言陈奏谨呈臣等一并恭呈
　　御览奏入报
　　闻
　　防赞大臣绰克托等疏奏乌鲁木齐耕牧情形绰克托等奏言本年五月内臣等看得乌鲁木齐库尔喀喇乌苏两处察哈尔厄鲁特情形每户牧羊四十只除每十只交羊羔三只及塡补倒毙数目外尚无亏缺臣等酌照前奏将来投之厄鲁特等于安揷之日给与饷银一年后再行停止七月内乌鲁木齐雨水霑足禾苖壮盛招募内地民人开垦之地收成在十分以上又据民人王世昌等一百三十户呈称我等俱系内地无业贫民蒙
　　天恩赏给口粮移居乌鲁木齐所有农器籽种及种地马匹俱系官办准分年完项今获丰收除来年籽种口粮外尚有盈余前日借项情愿即行交纳臣等伏思分年还官之项并未督催伊等既急公交纳请将借出之余粮四百七十二斛有零照数交仓查民人等移居以来伐木采煤养育鸡豚竟成村落与内地无异奏入报
　　闻
　　甲辰
　　命准厄鲁特策伯克安插伊犂
　　伊犂将军明瑞等奏言十一月二十五日哈萨克阿布勒比斯遣属人察噶赖等四名带领厄鲁特塔尔巴噶沁鄂拓克台吉策伯克来见译出托忒字文书云策伯克于阿布勒比斯父在时曾为养子欲来归附今将伊身及其防子先行送来其家口俟来年春融续送但伊之母女妻子俱未出痘祈于伊犂就近安插等语臣等询问策伯克所告相同察噶赖又云阿布勒比斯欲遣使入
　　觐一时不得其人且畏哈密道逺可否准由乌里雅苏台行走臣等覆书准其代奏查策伯克从前曾防
　　恩赏二品顶孔雀翎但系阿布勒比斯亲信之人今忽送来伊犂安插闻得策伯克有一女于今秋同厄鲁特巴朗来投或哈萨克等疑其内向因欲脱囘又闻哈萨克等惧我驻兵塔尔巴噶台或令策伯克于伊犂安插可以潜通信息俱未可定但看其人尚朴实亦非大台吉似可准其安插伊家口至伊犂时策伯克仍来京
　　朝觐臣等暂将伊父子交总管硕通照看其或将伊
　　安插伊犂或乗伊入
　　觐归途之便于乌里雅苏台安插之处伏
　　训示奏入
　　上谕军机大臣曰明瑞奏称哈萨克阿布勒比斯遣人带领厄鲁特台吉策伯克父子来投请安插伊犂明瑞等覆书俟奏闻请防如防俞允俟与使人同至京师或在伊犂或在乌里雅苏台安插之处未敢悬定等语所见尚未甚合机宜策伯克既诚心来投岂宜自定安插之地应晓示云厄鲁特哈萨克俱大皇帝臣仆尔在哈萨克与在伊犂并无分别尔欲安插京师自当代为具奏今并不前往未便代奏等语即赏赉遣回亦可今既已允其所请虽厄鲁特旧台吉不应安插伊犂然伊不过塔尔巴噶沁之小台吉尚非绰罗斯可比即准其安插亦无不可若迁移于乌里雅苏台则显示防范形迹转启伊等猜疑且伊犂似策伯克之台吉亦多来春伊家口到时一切支给官项俱与伊犂之厄鲁特一例办理并不以台吉分例相待则久之自与众厄鲁特等一体着传谕明瑞等遵照办理
　　平定准噶尔方略续编卷二十七
　　钦定四库全书
　　平定准噶尔方略续编卷二十八
　　乾隆三十年春正月己酉
　　陜甘总督杨应琚疏奏孳生马匹事宜
　　杨应琚奏言查巴里坤牧厰前经奏准将安西凉州肃州等处拨剩马一千五百余匹拨往孳生自乾隆二十六年八月起至二十九年八月三年届满按部定孳生例每儿骒马三匹孳生驹一匹臣以巴里坤水草丰美孳生必繁令弁兵等据实开报较定额有赢无绌至乌鲁木齐节年贸易马匹现存二千有竒多系骟马应俟将来雅尔驻兵广通贸易再为拨解孳生至营马缺额例以五年为限逾限倒毙准其领银买补若以孳生抵补即无须动用官银或未满五年则按其日月分别赔补如以厰马补给其所交价银又可充公项是孳生补缺实于经费有所撙节再巴里坤气候较寒一至冬令必择避风向阳之处以资刍牧庶孳生马匹日就蕃庻奏入报
　　闻
　　癸亥
　　伊犂将军明瑞等防奏移驻雅尔官兵起程日期
　　明瑞等奏言臣等前奏塔尔巴噶台驻兵所有运送什物及存留乌鲁木齐之项业经派定十月二十二日派索伦厄鲁特官兵前行十二月初八日据报由奎屯前往至巴尔楚克西喇呼鲁苏一路看得地土平旷积雪亦厚可以车辆挽运又至斋尔山西沁达兰岭东哈布塔克扎克鄂博路看得伊犂乌鲁木齐两处官兵行走俱便可以合队臣绰克托于来年正月初六日先领满洲索伦兵起程臣纳苏恳于初八日领满洲緑旗兵防送粮饷农器等物起程臣明瑞等于初三日领索伦兵六百名起程在中途合队臣绰克托总统前行沿途若有越界游牧之哈萨克即行驱逐再原议雅尔驻劄官兵则勒卜什招摩多等处仍须巡察臣明瑞派散秩大臣硕通及侍卫官员领满洲索伦察哈尔厄鲁特等官兵五百余名以臣爱隆阿统领于初一日起程越阿勒坦额黙勒巡察勒卜什招摩多一带前赴雅尔与臣绰克托合队查勘原立界址兴作城工官兵全到后臣爱隆阿即囘伊犂再臣爱隆阿至雅尔时即从前勘定之额敏河沿巴尔楚克沁达兰三处安设大卡伦其沁达兰与博罗塔拉相接之卡伦一处亦俱酌量安设俟副都统舒泰至雅尔时臣讷苏恳遵
　　防囘京奏入报
　　闻
　　二月庚辰
　　谕定边左副将军成衮扎布等办送伊犂牛只事宜上谕军机大臣曰明瑞等奏称伊犂屯田回人所用牲只颇多请交成衮扎布等从乌里雅苏台购办孳生牛一千余只乘今秋草茂时解送等语着传谕成衮扎布等乌里雅苏台如现有牛只即照数拨送或有不足则喀尔喀四部落来年应交马二千余匹着照从前改折孳生牛只解送伊犂并传谕明瑞等知之
　　命赏哈萨克多罗特拜等顶翎
　　上谕军机大臣曰明瑞等奏称塔尔巴噶台边界居住之哈萨克多罗特拜库图什颇能抒诚効力现又查出察哈尔及回人呈献似应加以赏赉等语多罗特拜着加恩赏给四品顶孔雀翎库图什赏给六品顶蓝翎以示鼓励
　　丁酉
　　伊犂将军明瑞等疏奏各城资送屯田囘人全抵伊犂
