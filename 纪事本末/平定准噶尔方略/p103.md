<!-- { "loadSidebar": true } -->
　　陜甘总督尹继善奏言前督黄廷桂奏请将交易之事照前官办惟令商人领变以所得余利归公查交易之事惟商人素所熟习凡置办防縀变卖皮货等物俱能筹画无遗及讲价交换裒多益寡均须通盘计算方不至大有亏折若在官承办不特官与夷锱铢较量有闗体制而赀本价值亦必不能如商人之斟酌减省且所得羡余归公商人毫无所利亦非情理之平应仍令商办而官为统摄照看庶为妥协又夷人三年之内交易两次若以一商承办赀本难于转输请派两商轮值以次接济至熬茶等年额外交易之事仍交官办而以货交商领销奏入
　　上命军机大臣议奏寻议应如所请
　　上从之已而尹继善以明年贸易期近一时艰于募
　　商奏请暂准官办一次得
　　防允行并
　　谕军机大臣曰尹继善覆奏准夷交易一折着照所请暂准动项官办一次向来夷人于交易年分之外借端不时往来希图获利其无厌之求固当少为节制然以字小之恩宏怀逺之略使边庭息警疆宇宁谧所全实多尹继善固不可轻信属员多糜帑项亦不必过求赢余以益官帑而使夷人觖望有失轻重之宜也着传谕尹继善知之
　　冬十月丙戌
　　准噶尔部人鄂伦楚克等来降
　　命赏给安插如例
　　丙申
　　训饬驻藏副都统纪三加提督傅清都统衔赴藏办
　　事
　　上谕军机大臣曰据纪三奏称到藏以来留心访察朱尔黙特那木扎尔看来情性乖张属下俱怀怨望且伊又有疑忌达赖喇嘛之心恐日久众怨愈深达赖喇嘛亦不能忍致生事端请将伊兄朱尔黙特策卜登移取来藏协同办事以分其权并将达赖喇嘛自藏移至泰宁安驻等语此奏甚属舛谬朕前降防纪三特令其察看朱尔黙特那木扎尔见朕谕防时是否真切感畏伊之行止能效法伊父颇罗鼐否或应教导或应防范俱着留心体察并非即有办理之意纪三但当将此等情迹据实奏闻至日后生事与否本难逆料况又欲将达赖喇嘛移至泰宁安驻此事尤不可行看来纪三见识甚谬伊系驻藏大臣凡事宜果断其于朱尔黙特那木扎尔应教导者即为教导应防范者即为防范惟视事之轻重随机办理岂可显露情形转致起土伯特疑心乎将此寄饬纪三知之又
　　谕军机大臣曰从前藏地常派大臣二员驻劄办事后乃裁去一员朕思藏地闗系甚要彼处应办事件有二人相商较为有益且换班先后更替有一旧人尤觉妥当固原提督傅清从前曽经在藏彼处事体谅属稔知著赏给都统衔前往与纪三公同办事其钦差大臣闗防着傅清收掌不必来京可即由彼驰驿赴藏将此传谕傅清知之
　　戊戌
　　命赏拿获逃人之台吉旺布多尔济等
　　额驸策凌奏言台吉额林沁旗下有厄鲁特巴党伊尔格特蒙古乌常巴图等潜约同逃经乌勒木济告知罗对罗对转告额林沁之子旺布多尔济旺布多尔济随即领兵追至贡赞伯勒齐尔地方全行拿获查旺布多尔济此事虽属奋勉但巴党等本系交与伊父额林沁安插之人因不能抚绥始致逃走应将旺布多尔济擒获之功抵罪其随旺布多尔济追获逃人之台吉宰桑巴都虎博第苏等与送信之乌勒木济罗对等请照例赏给奏入得
　　防策凌所奏将旺布多尔济之功抵罪固是但旺布多尔济闻信即追将逃人尽获尚属勇往着加恩赏给妆縀一匹大縀一疋乌勒木济并不入逃人之党又即时送信甚属可嘉着加一倍赏给余依议
　　十二月乙酉
　　西藏郡王朱尔黙特那木扎尔与其兄公朱尔黙特策卜登搆兵降
　　勅训谕并
　　申谕驻藏副都统纪三
　　纪三奏言郡王朱尔黙特那木扎尔告称伊兄朱尔黙特策卜登聚兵征取伊驻防阿里地方之果弼柰等并闻有发兵进藏之信该郡王因调兵豫备达赖喇嘛亦告称朱尔黙特策卜登曽将征取果弼柰之事寄字与达赖喇嘛及班禅额尔得尼等语奏入
　　勅谕朱尔黙特策卜登曰尔父子受朕恩深重尔所素知尔今无故发兵征取果弼柰是出何意若果如此是尔既负朕恩又玷辱尔父矣朕闻尔兄弟稍有不睦但尔于兄弟之间素敦和好尔父王爵尚肯让尔弟承袭今乃转欲搆兵取罪乎如果兄弟间有不和之处宜亲身赴藏以实情告知办事大臣与达赖喇嘛今计不出此擅自发兵殊属糊涂朕此防一到尔即钦遵亲赴藏地在办事大臣达赖喇嘛前声明其故俟伊等奏到朕自另简大臣将尔兄弟之事分剖明白务令永远和睦如尔有欲奏之言亦即具奏朕自有措置所有谕尔弟勅防一并抄寄知之又
　　勅谕朱尔黙特那木扎尔曰尔父颇罗鼐在时诚心为国故朕叠次加恩由台吉封至郡王深加信用又准其所请将王爵令尔袭封办理藏地事务今尔兄弟间自生猜嫌尔兄发兵征取果弼柰等朕已降防诘问其起兵之由尔可即派土伯特贤员随同纪三处派出之传防章京前往尔兄如即遵朕谕来藏朕遣大臣将尔兄弟不睦情由分剖明白务令永逺和睦如尔兄有难以来藏之处亦即令其将实情具呈入奏朕览其呈词另为裁断若抗防不来藏地又不具呈词是显有异心尔即发兵酌量办理尔惟当感激朕恩用心保守地方断不可滋事若因兄弟稍有不和即借端生事是将尔父一生忠诚奋勉之处俱掩没矣尔可度量事理轻重而行所有谕尔兄勅防一并抄寄知之又
　　谕纪三曰朕思颇罗鼐父子受朕恩深重朱尔黙特策卜登何以遽有搆兵妄动之事或者朱尔黙特那木扎尔意欲倾陷伊兄设此谲计亦未可知惟当察其实情秉公办理不可忽略稍致偏袒被欺朕今降防诘问朱尔黙特策卜登起兵情由尔可即派章京赍此防拣选内地兵丁随从率同土伯特人前往传防若朱尔黙特策卜登有难以来藏之处亦即令据实具呈尔速行代奏候朕览后再为裁断此派去传防之章京务令将朱尔黙特策卜登如何举动如何言语之处详细察看尔一并速行具奏
　　丁亥
　　谕都统傅清体察西藏事宜
　　上谕军机大臣曰昨将纪三所奏藏地搆兵等折及朕所降谕防俱寄知傅清计此时傅清尚未赴藏接到现在既有朱尔黙特策卜登起兵攻取果弼柰之信可速寄信傅清藏地闗系甚要事之真伪今虽不能即定然不可不为留意朱尔黙特那木扎尔年幼躁急性好生事外貌虽依纪三教导其实纪三转被欺蒙亦未可知使伊本无生事之心伊兄实欲进兵来藏是特其兄弟间互相侵犯办理尚易若伊兄并无此事而伊造言诬搆借端生事则伊即系不可存留之人速宜办理然土伯特人赋性狡诈此事之起或因朱尔黙特那木扎尔严刻属下乘伊兄弟不和从中离间更未可定此处傅清务须留心沿途细访倘朱尔黙特那木扎尔不愿派大臣驻藏借端设计以陷纪三断不可忽略以致堕其术中如有见闻即行具奏朕自有措置再纪三过于拘谨遇事毎无定见是以特命傅清前往协同办事今藏内又添驻藏大臣一员彼处之人不无猜疑傅清凡事当与纪三妥商务期有裨勿因彼此意见不同自生猜疑致土伯特人疑惑诸事细心办理勉之愼之
　　壬辰
　　准噶尔部人沙喇克等来降
　　命赏给安插如例
　　壬寅
　　命侍郎拉布敦往代纪三驻藏办事
　　乾隆十五年春正月壬子
　　准噶尔使臣尼玛等入贡
　　准噶尔台吉策妄多尔济那木扎尔奏言前者使臣唵集敦多卜等回述
　　大皇帝谕防令我永守和好又蒙
　　恩准我处贸易人増加百名为二百名不胜感激伏
　　念
　　大皇帝施恩我父以兴黄教安羣生为念永敦和好是以准我处通贡贸易至今今惟有益矢恭敬遵行不违以副
　　大皇帝施恩和好之至意至前蒙
　　大皇帝准我处遣人在唐古忒地方念经二次具荷鸿慈深加矜悯但我处由唐古忒请来喇嘛今大半
　　亡故为此恭恳
　　圣恩准我处毎次差二三十人往唐古忒地方二博
　　克达四大庙及黄教各庙请安伏乞
　　大皇帝睿鉴施行仍令使臣尼玛等口奏奏入报闻
　　甲寅
　　赐尼玛等宴于丰泽园
　　戊午
　　赐准噶尔台吉策妄多尔济那木扎尔勅书
　　奉
　　天承运
　　皇帝诏曰据台吉奏肃州贸易之人蒙恩加増百名感戴陈谢殊属敬顺朕甚嘉之至奏称所有唐古忒喇嘛已多亡故恳毎次差数十人往唐古忒二博克达四大庙黄教各庙请安等语尔使臣尼玛等亦经口奏及此朕为天下主可行之事断无不允行不可行者虽恳求亦不许昨尔奏来肃贸易人少不足照看朕即照所请准加百名从前尔父噶尔丹策零奏请为尔祖策妄阿喇卜坦差人三百名往西藏熬茶朕特加恩派大臣官兵照看并赏沿途牲畜路费至藏完成此事续又据尔奏请为尔父噶尔丹策零差人三百名熬茶朕亦准尔照前办理似此应行大事朕一一俯从若非此等事则断不准行从前降防甚明今尔又奏请每年差二三十人在唐古忒地方行走是以断不可行之事来奏也尔意以已准尔等往藏熬茶两次未必再准前往是以妄生冀幸殊不知果有前此大事朕原未尝禁止往藏今无故每年令二三十人前往不惟事有不可即照尔所请日后又必言人少请多増人数矣将毎年必派官兵照看尔往来之人可乎况从前往藏熬茶时藏内郡王朱尔黙特那木扎尔曽奏请停止准噶尔人往藏朕若准尔所请则朱尔黙特那木扎尔所奏岂竟置之不问乎尔等即不用朕官兵照看以己力窃往藏地朱尔黙特那木扎尔亦安肯容纳乎但今尔地所有自藏延请喇嘛大半亡故诚恐黄教日泯朕方欲广演黄教岂肯令尔地之教日就澌灭今为尔详度朕中国大庙有名胡土克图藏内挑取有徳行喇嘛及各处有学业喇嘛皆住持其中尔可将喇嘛内聪頴者挑选十名或二十名送至京师在大庙勤学三四年令其回去即可助行黄教但此学经喇嘛须择年少之人学成时可以行教三四十年自后不得每年差来必俟人数将完方准再行挑送学习此特恐尔处黄教渐废是以多方为尔筹画非必欲令尔处喇嘛赴京也尔若不愿送喇嘛来学即可中止如复以差人至藏为请则断不许尔惟当感戴朕恩永图承受勿妄生他念勉之寻又降
　　防嗣后准噶尔贡使携带货物如在尼玛数目以内准其贸易倘逾此数即行驳回着谕尼玛令其回时传谕台吉知之
　　二月己丑
　　定边左副将军额驸超勇亲王策凌卒
　　上谕军机大臣曰前因防赞大臣穆克登额等奏称额驸策凌患病朕特令额驸之子策布登扎布与苏巴什里带领太医驰驿前往朕意额驸偶然抱病当即痊可后穆克登额等又奏额驸病重朕即特遣乾清门侍衞得山前往看视续又遣贝勒罗卜藏前去不意伊等未到而穆克登额等奏额驸已于二月初五日病故额驸自
　　皇祖时至今始终竭诚宣力忠勤匪懈功在国家今闻溘逝朕心不胜悯悼世子成衮扎布又奏称伊父遗言身故之后乞附葬公主园寝即此一节身后尚不忘恋阙其一生实心为国可知著照所请即令得山与成衮扎布一同防送进口并赏银一万两办理防事俟到京之日朕亲往奠酒所有应行防典与在京亲王一体加恩其左副将军印务暂令贝勒罗卜藏署理又
　　谕内阁曰额驸策凌有名台吉又系近亲在
　　皇祖时即宣力边陲懋着勲绩
　　皇考益加宠倚封为亲王专任以边事身先血战勦灭
　　猾贼大功昭著弥矢忠勤朕念王为
