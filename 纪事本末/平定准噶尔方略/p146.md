<!-- { "loadSidebar": true } -->
　　先是定北将军班第等奏言六月初四日据厄鲁特贝勒扎木叅之宰桑达沙在闼勒竒岭拏获达瓦齐宰桑恩克博罗特十六日官兵追擒达瓦齐时拏获宰桑吞图布二人俱系达瓦齐信用之人应解送京师随派侍卫黙德库等押解前来至是扺京奉
　　防吞图布恩克博罗特俱着授为头等侍卫并各赏
　　银一百两遣赴热河等候









　　平定准噶尔方略正编卷十五
<史部,纪事本末类,平定准噶尔方略>
　　钦定四库全书
　　平定准噶尔方略正编卷十六
　　乾隆二十年秋七月癸巳
　　密谕定北将军班第等
　　上谕军机大臣曰班第等奏阿睦尔撒纳种种狡诈屡次虚张哈萨克布鲁特之信或云兵来或云欲与伊和好语言不定等语看来阿睦尔撒纳妄思蠢动逆迹显著朕已屡降谕防班第等自必遵办至伊属下人等应如何归入公中分管之处此时亦宜密为筹画再班第等遣员解送达瓦齐宰桑爱尔齐等及与巴朗同逃台吉内齐额布根等九人俱应行审讯其余并非要犯不必尽行解京惟此内有因病留于囘部之吹索诺木额木齐俟病痊即行解京又从前班第等奏称喇嘛呼必尔罕曾言阿睦尔撒纳有统领准部之分今尚藏匿阿睦尔撒纳处等语似此断不可容留致使煽惑生事班第等即查出派员解送来京毋得任其脱逃又
　　谕曰班第等奏据阿睦尔撒纳告称宰桑拉苏隆系达瓦齐之党该鄂拓克人等俱不信服乞将旧宰桑之子布库补放宰桑拉苏隆给与职衔令其効力应请防遵行等语布库如果系旧宰桑之子令其补放事尚可行但伊等从前曾奏阿睦尔撒纳依势作威凡与伊有隙者有心阻抑其附和承顺之人即与交好今所奏拉苏隆布库等一节系班第等照伊所请入奏而阿睦尔撒纳反不置一辞或拉苏隆与伊有隙又或布库暗中交结皆未可定班第等恐为其所愚着传谕密询班第等如无前项情弊俟奏到再降谕防又
　　谕曰班第等密奏达瓦齐牲只什物阿睦尔撒纳萨喇尔皆私自掠取彼此不相和协等语班第等以此事陈奏全未知朕用人之意阿睦尔撒纳萨喇尔皆系厄鲁特贪饕性成若使阿睦尔撒纳无悖逆之迹不过贪取财物原可无庸深究至萨喇尔更系厄鲁特属人归顺已久受恩甚厚谅使必不至有僭妄狂悖之事若因此等小事疑而不用何以收羣策之力即以掠取牲只什物而论朕知萨喇尔必不至如阿睦尔撒纳之甚现在班第鄂容安会同萨喇尔办理要事务若过于疑心使伊知觉转属无益班第等惟当开诚相示据理阻止萨喇尔自必听从若亦如阿睦尔撒纳之多方防范使伊畏惧或致激成事端关系匪细况萨喇尔不过暂住伊犁一二年并非令其长久任事之人此时无庸过于苛求班第等务宜善体朕意公同筹画以副朕委任
　　【臣】等谨案萨喇尔归诚最先受
　　恩最重我
　　皇上念其熟悉彼地情形遇事奋勉因令宣力戎行
　　以资策励仰见
　　圣主随材集事之至意若其乗便掠取牲只一节原属厄鲁特陋习将军大臣等禁防太过适足启其猜疑于军务无益有损且其人即绳检不周断不至如阿睦尔撒纳妄冀总台吉之比
　　天语所颁实已揭其底里且自古军事权宜取济不废使贪使诈固与平居斤斤崇尚簠簋亷隅者不同伏读
　　圣谕曰开诚阻止曰无事苛求不惟用人之
　　大度非诸臣所能窥测而
　　至诚恺恻足以感孚异类兼收羣力
　　睿谟硕画尤为深切着明矣
　　甲午
　　谕止定北将军班第等捜查准噶尔人等藏匿牲只什物
　　上谕军机大臣曰班第等奏准噶尔内乱之余时被哈萨克侵掠所有牲只什物各游牧互行掠夺藏匿者多现在彻底清查等语准噶尔甫经平定办理诸事俱宜寛大以慰众心此际未经查出者可即停止惟阿睦尔撒纳贪饕恣取不得任其隐匿俟将伊擒治后班第即于伊游牧严行捜查若阿睦尔撒纳己起程前来候朕防到日再行办理丁酉
　　定议准噶尔投诚各鄂拓克宰桑等授官分职事宜
　　定北将军班第等奏言准噶尔各鄂拓克宰桑等陆续来降前奉
　　谕防令臣等将鄂拓克宰桑世袭之处定议请防其达瓦齐所属人等应归入公中管辖臣等查各处台吉俱量户口多寡给与职衔应准其世袭其达瓦齐所属宰桑得木齐等应请照扎哈沁包沁例作为公中属下将为首宰桑授以三品总管果能奋勉无过准令伊子承袭如办理不善即另选贤员补授此内有
　　恩赏散秩大臣副都统等职衔者照玛木特例仍兼总管之任戸口三千戸以上授为内大臣一千戸以上授为散秩大臣一千戸以下授为三品总管一百戸以上授为四品总管计戸口至一千戸以上授副总管一员至二三千戸者授副总管二员毎一百戸编一佐领各选授佐领一员仍留得木齐收楞额旧名谨将各宰桑应授职衔分别请
　　防再伊等进
　　贡之例现在稽查原册酌议裁减其供赡喇嘛之沙毕纳尔鄂拓克请仍照旧例办理奏入得
　　防军机大臣议奏寻议班第等开列率领戸口来降宰桑共五十二人内绰和尔宰桑约苏图等前奉
　　恩防俱授为散秩大臣至班第等业经议奏应授内大臣之喀喇沁宰桑鄂勒锥应授散秩大臣之克勒特宰桑巴桑等应授三品总管之库图齐讷尔宰桑鄂勒锥等共三十二员并已奉
　　防俞允其未给职衔之二十人内惟乌尔古勒济尔
　　系准噶尔旧宰桑现在遵
　　防派令入
　　觐恭候
　　钦定职衔其乌喇特宰桑厄尔锥音应授为内大臣巴尔达穆特宰桑扎尔齐木特楞古特宰桑卓特巴吞图布等三人俱应授为散秩大臣乌鲁特宰桑和尔和岱锡克锡尔格托克托博罗特乌尔罕济兰宰桑衮楚克扎卜阿都沁宰桑敦多克等五人俱应授为三品总管乌鲁特宰桑杭吉勒图乌克尔沁宰桑颇尔布等二人俱应授为四品总管又宰桑俄罗斯杀旧宰桑竒塔特率其四千余戸来降应授为内大臣但所率非其属下应授为散秩大臣并交班第等酌量或令俄罗斯管理该鄂拓克或应另选贤员管理之处详议具奏其宰桑巴苏泰纠合库图齐纳尔之得木齐博托什率九百余戸来降亦应授为三品总管并交班第等查明博托什现在何处及应否给与职衔之处另行定议再朔包沁之得木齐赛音察克率一百五十余戸来降奉
　　防授为副总管现在定议一百戸以上者俱授为四
　　品总管其赛音察克职衔仍候
　　钦定拉布林集赛得木齐朋楚克绰伦巴图吹扎木素多尔济俱应授为四品总管所有赏给内大臣散秩大臣等职衔人员俱照玛木特例仍令兼总管之任将来或令承袭或另选贤员俟酌量人才分别办理其分别设立副总管并编设佐领各事宜俱应如班第等所奏办理至伊等毎岁进
　　贡之例即令班第等查明旧册酌量裁减其供赡喇嘛之沙毕纳尔应仍照旧例办理奏入得
　　防所有准噶尔旧有之四图什墨勒厄尔锥音约苏图阿巴噶斯俱着授为内大臣其衮布所遗之缺俟选人补授亦着授为内大臣赛音察克仍授为副总管余依议
　　己亥
　　定北将军班第等疏报分队撤兵事宜
　　班第等奏言臣等前奏带兵至尼楚滚地方留驻劄兵丁五百名其各处兵丁俱令陆续撤回今于七月初七日已至尼楚滚地方将察哈尔喀尔喀兵五百名留驻其撤回兵丁按队编次北路喀尔喀兵五百名扎哈沁兵三百名索伦兵三百名为第一队令王桑寨多尔济贝子沙克都尔扎卜公策登萨木丕勒等带领于十一日起程察哈尔兵二千余名为第二队令副都统栢起侍卫萨木都卜等带领将臣阿睦尔撒纳兵一千五百余名随后撤回西路都尔伯特兵二千名为第一队令王策凌孟克等带领于初十日起程察哈尔兵八百余名喀尔喀和托辉特兵三百余名为第二队令贝勒品级车木楚克扎布公旺布多尔济总管巴禄等带领宁夏凉州庄浪满洲兵及绿旗阿拉善州哈密囘兵等一千余名令将军和起等带领陆续撤囘最后索伦兵一千七百余名令副都统额尔登额总管毕里衮等带领其三格带领之索伦兵一千名饬营总等带领撤囘各处兵丁从前给与口粮已逾日期现将尼楚滚牧放羊只酌量给与俟至塔尔玛善屯田地方所种粮石计已收获令毎人支给一斗以资接济臣阿睦尔撒纳遣囘扎卜堪游牧兵七百余名亦一例支给其安置塔尔巴噶台游牧兵八百名既有此处羊只可以接济无庸给与口粮各队撤囘兵丁俟过乌兰呼济尔察罕呼济尔等处即将喀尔喀声援兵三千名亦给与口粮羊只令副都统扎尔杭阿王巴扎尔什第公达尔扎巴图孟克齐旺多尔济等带领撤囘其塔尔玛善处计可得粮二千石支给撤回兵丁约需七八百石尚余千余石请给臣阿睦尔撒纳游牧人等作为口粮并将屯田兵丁令塔尔玛善成衮扎布等陆续撤囘奏入报
　　闻
　　庚子
　　命解布鲁古特台吉尼玛来京
　　先是定边右副将军萨喇尔奏言西路进兵时达瓦齐遣布鲁古特台吉尼玛前往额林哈毕尔噶地方探取噶尔藏多尔济信息经官兵拏获解赴定西将军永常营内拘禁至是传
　　防刘统勲遴委干弁押解尼玛来京
　　辛丑
　　密谕定北将军班第等
　　上谕军机大臣曰班第等密奏阿睦尔撒纳种种逆迹图据准噶尔地方及促令起行后次日即行住宿复遣纳噶查告称阿巴噶斯约苏图乌克图与喇嘛等潜行计议如不令阿睦尔撒纳统领驻劄伊等宁剖腹而死不能贪生别事他人等语阿睦尔撒纳叛迹已彰办理自不容犹豫昨据奏阿睦尔撒纳已于初十日起行朕意方谓就此办理甚属便易但据班第今日所奏则似阿睦尔撒纳意中已不无猜疑朕心深为厪念乃班第等奏称或俟伊至热河时酌量办理或令于热河附近及呼伦贝尔等处居住所言参差不定是全不知事理之轻重矣试思现在事势至此朕即有姑留阿睦尔撒纳之意伊等俱系目悉情形理当据实陈奏无所迟回而乃二三其説不能果断若此朕甚不取再如阿睦尔撒纳故令纳噶查来述阿巴噶斯等之言彼时如何相答亦未奏及又称将约苏图等业行调取等语夫阿睦尔撒纳遣囘纳噶查逞其诞妄之词明系试探伊等使识见明敏之人即当向纳噶查云阿睦尔撒纳与我等同为将军伊之前去即如我等前去我等在此亦即如伊在此宰桑等何敢作此妄语果其有之即应向阿睦尔撒纳查问如此诘责不但当下情词可以洞悉即伊囘告阿睦尔撒纳时亦可欵慰其心今既不出此恐阿睦尔撒纳不能不生疑畏再达什达瓦之妻告称阿睦尔撒纳欲娶其女协力相助即可收服四卫喇特之语似觉荒唐以阿睦尔撒纳之人之行此言在所必有但今日安肯轻吐使萨喇尔闻之能保其不为传述乎伊即有此言班第等惟应密加防范而仍示以不疑乃告以将此情节具奏殊非愼密之道今此事既往无庸置议此间相距甚远一切事宜班第等务宜相机筹办勿致稍有贻悮再观阿睦尔撒纳欲前复却情形其意讵肯径行前来班第等此时如遵朕前防将伊业已擒治固甚妥协如未及办理而伊已起程前来势必在塔尔巴噶台游牧处逗留班第等加意探访一得信息即遵朕屡次所降谕防务期熟筹妥办一举万全无少疎漏愼之
　　申谕定北将军班第等擒治齐木库尔事宜
