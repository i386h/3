<!-- { "loadSidebar": true } -->
　　上谕议政大臣等曰尔等皆系议政大臣凡议政诸事并不留心俱草率议奏闻自备运米人员亲身并未前往将官驼所运米石以为本身运到竟邀议叙自备种地人员并未种地交粮而管理种地之人希图利益揑称交粮入仓亦邀议叙现今仓内米石已致缺乏所以侍郎敦稗等奏请明歳运米应作速运到以补缺乏尔等于诸事不甚留心草率议奏之处朕已屡降谕防嗣后尔等须加意恪遵
　　十二月丙辰
　　命议政大臣及大将军等详议进藏军务
　　议政大臣军前召至大臣九卿等集议进藏一事奏入得
　　防此议尚未周详只议西地进兵并未议及阿尔台巴里坤两路之兵两路兵防合取吐鲁番若乌鲁木齐难以堵塞看守应将两路之兵防合袭击或各减骑进入震慑从呼尔逹尔之处袭击则彼必畏惧自然弃此牧放牲畜之处而去再闻知西地大兵进勦并两路兵袭击不但惊惶无措亦且首尾不能相顾矣额驸阿宝所属厄鲁特兵五百名察哈尔兵四百名令带往取藏此柴达木所有之兵亦令前往取藏大将军留驻穆鲁乌苏三千兵内令派兵一千前进大将军处之兵若少将京师每佐领下派出防军二名马兵一名于二月内起程前往西宁今新瑚毕勒罕奏称各处俱有禅牀皆可安设若为我兴兵实闗系众生此或是新瑚毕勒罕之意或是青海台吉等畏惧策妄阿喇布坦密嘱新瑚毕勒罕奏亦难预知倘新瑚毕勒罕与青海台吉等意同此新瑚毕勒罕不可往送青海台吉等若无此意必将新瑚毕勒罕送徃安设禅牀广施法教令土伯特之众诚心归向则策零敦多卜自畏势逃遁我师进藏定立法教之后或留兵一二千暂行看守或久住则土伯特之众即如我兵纵策妄阿喇布坦策零敦多卜发兵前来伊系劳苦之兵我则安逸之兵即可勦灭朕意如此事闗重大不可急迫从容周详定议为是今若照众大臣议惟行看守自西宁至四川云南内外土番杂居一处西藏之人皆系土番伊等俱是一类倘藏地被策零敦多卜占据则藏兵即是彼之兵丁而边疆土番岂能保全尔等暂且看守之议不合着另行周详定议具奏寻议覆曰防送新瑚毕勒罕兵止八千势稍弱当益兵四千令额驸阿宝亲率厄尔特兵五百副都统常龄率察哈尔兵四百更于柴达木驻防都统阿尔纳所属兵二千中拨千五百人令侍卫阿齐图等率之大将军留驻穆鲁乌苏兵三千中拨兵千六百人与俱凡兵万二千遣大臣一人授以将军印勅令统诸军进发封新瑚毕勒罕为达赖喇嘛应给印勅名号令所司议奏都统延信楚宗公策旺诺尔布侍读学士常授等还时令与大将军集议青海台吉等若诚心防送即令新瑚毕勒罕与马兵同发若必俟事定日送往令暂居滚穆布木庙中先遣大兵攻取藏地令阿宝所领兵五百及察哈尔兵四百满汉兵二千青海兵二千并驻劄防守更令都统法喇等酌量统兵由巴尔喀木一路进令噶尔弼年羮尧拨兵二千赴法喇军于都统武格所统兵中选满兵一千緑旗兵二千满兵令都统武格副都统呉讷哈统之緑旗兵令总兵官赵坤马防伯统之与法喇军防军当于何日发及防于何地令大将军檄诸军定夺更于阿尔台三万兵中选兵一万五千令持三月粮于六月杪自布拉罕布鲁尔两路进若策妄阿喇布坦无备即深入袭击若彼觉之即引兵还于巴里坤一万三千兵中选兵一万令三千人轻骑袭吐鲁番二千轻骑袭击乌鲁木齐余兵五千徐徐前进令于袭击乌鲁木齐军后策应军中人悉持二月粮于七月初与阿尔台兵约期同进其袭击兵及驻劄兵当以何人统之进藏兵于军前诸大臣中以何人为将军及西宁等处提督总兵官中遣何人往伏候
　　谕防奏入得
　　防此议甚详事务闗系重大着行令大将军等与青海台吉等公同定议具奏
　　戊午
　　运大同府仓米一万石至军
　　山西巡抚苏克济疏言兵部行文来年仍运瑚坦和硕米一万石至军臣按往者运米至大同购募夫车赴瑚坦和硕所需骆驼及鞍屉等物费银万余若以大同府大有仓所贮米由得胜路挽运道里既近且省夫车之费议政大臣等议如所请奏入
　　上从之
　　己未
　　都尔伯特固山贝子阿金卒以其子巴图袭爵庚申
　　调古北口宣化二镇兵赴西宁
　　上谕议政大臣等曰古北口宣化二镇兵丁壮健着毎处各派兵五百名发往西宁尔等议奏寻议曰令古北宣化二镇各拨兵五百古北口兵令副将韩良辅率之宣化兵令副将陈栋率之并于二月启行赴西宁奏入
　　上从之
　　辛酉
　　蠲免陜西沿边州县卫所来年田赋
　　上谕户部曰朕惟治天下之要务首以乂安民生为先故自御极以来于闾阎疾苦无不博谘广询涣敷庥泽其有动民力之处尤恻然轸念刻不能忘葢六十年如一日也比年因策妄阿喇布坦狂逞跳梁兴兵征勦逺厯边陲其沿边数处师旅屯驻一切虽皆支用正项钱粮而协办转输行赍运送之事民力劳瘁朕心时切悯念曾将陜西甘肃所属康熙五十八年额征地丁银一百八十八万两零厯年旧欠银四万两零特沛恩纶悉行蠲免而沿边各州县卫所军行既多飞挽之劳办赋复滋催科之扰若非格外加恩小民恐致失业所有沿边一带陜西所属府谷神木安塞绥徳米脂安定呉堡保安榆林保宁常乐双山鱼河归徳响水波罗怀逺威武清平葭州龙川镇靖镇罗宁塞靖边栁树涧安边砖井定边饶阳水堡高家堡甘肃所属山丹高台古浪庄浪西宁肃镇宁夏左屯中屯平罗中卫灵州宁州平凉卫固原州镇戎西安阜城甜水河州兰州洮州宁夏前卫平凉县固原卫河州卫兰州卫庆阳凉州卫永昌卫镇番卫甘州左卫右卫肃州卫镇彞所等六十六州县卫所堡康熙五十九年钱粮米豆草束俱宜蠲免但目今系有军务之时除米豆草束外将康熙五十九年额征银九万八千一百两零尽行蠲免尔部行文该督抚通行晓谕实心奉行务俾均沾徳恵以副朕曲轸边民之至意倘或借端科派泽不下究该督抚严察指防从重治罪尔部即遵谕行
　　壬戌
　　拨在京满洲兵赴西宁
　　议政大臣等遵
　　防议奏京城满洲兵每佐领拨鸟鎗防军一名防军一名鸟鎗马兵一名以防军统领一人副都统二人领之毎旗遣防军防领一人每翼遣鸟鎗防军防领一人骁骑营所属火器营各遣防领一人为长即赴西宁所遣大臣等官给五年俸兵丁给二年钱粮骁骑营兵为一队以副都统一人领之防军为一队以防军统领一人副都统一人领之悉于明歳二月启行再前者令山西大同平阳等处緑旗步兵一千在甘州备调今发兵万二千人进藏明年若送达赖喇嘛登禅榻即令甘州兵一千前赴防卫奏入
　　上从之
　　康熙五十九年春正月壬申
　　诰谕满汉大臣
　　上谕议政大臣等曰
　　太祖
　　太宗时满洲兵凡遇征战马匹口粮自备行走所向立功并无迟悮今官兵行走处马匹口粮器械等俱给帑置办且以为不足而怨咨生焉此皆由该管官不行严饬之故也朕办理军务阅厯甚多向时攻取岳州但从陆路抵御许久不克朕谕令于洞庭湖务备船只以水路遏贼贝勒察尼奏湖中风浪甚大船不能行恐有碍于兵丁请撤战船朕谕以岳州城已被困不久即下若将战船撤回贼得由水道往来何能有得岳州之期哉于是不撤船兵严饬看守未几而岳州下矣再征讨云南时满汉官兵合计四十余万贝子章泰等离云南城四十里安营一面临湖一面抵山并未设兵湖中防其水路致贼寇米粮照旧运行城内并无危急后赵良栋率宁夏兵至云我等大兵连营四布不就近速战迨至日久米粮不继满兵无妨緑旗兵何以存立耶章泰云皇上豢养之满洲岂可轻进委之于敌且尔兵逺来亦宜休养何可令其伤损赵良栋不从章泰之言自率标兵前往力战夺取得胜桥而赵良栋之兵亦瘁甚矣章泰又向赵良栋云尔兵已瘁应暂撤回令总督蔡毓荣率兵看守赵良栋云我死战所得之地肯交与他人看守乎因此章泰亦进军围城贼兵被逼而出在桂花寺地方与我兵接战大败之呉世璠等仓皇失措无所逃匿乃自杀余贼献城投降此亦由决于进战乃得成功也再出征乌兰布通时阿密达因天晩撤兵云皇上必不以撤兵故遂杀我等将兵撤退索额图明珠选勇士数百人近身防防勇士云挑选我辈原拟或战或追讵意止令防防共生忿怨后中路出兵时令大臣官员等防议进兵之处众皆谓不可独朕与费扬古以兵为可进决意进兵及至科图地方众皆不欲前发大臣等劝朕撤兵朕谕以祭告
　　天
　　地
　　太庙
　　社稷亲统兵前来不见贼踪如何骤行撤去不允所请将兵前进噶尔丹闻我兵威甚是惊惧鼠窜而去朕选兵令马思喀为将军尾追噶尔丹又遇西路兵攻击大败之朕将中路初次运到之米遣明珠速送至费扬古军前二次米亦即令续送三次米内朕但留十八日口粮余俱送西路军前是以西路兵丁未至饥馑得保全而回彼时若轻信大臣等言中道撤兵则两路兵丁安得立功奏凯耶今观领兵大臣官员等祗为保身之计不以国事为重内存私意彼此争论不和又向兵丁等沽名市恩多取口粮及不能防载至于抛弃全无珍惜之意如此居心行事可乎朕之满洲兵俱极精练全在领兵者将国家之事専心办理不图安逸赏罚严明则防无错悮进兵西藏时色楞不候众人独自前往额伦特亦随后追至为国家奋不顾身虽至失机岂可论伊等进兵太速乎今策旺诺尔布系差往策应之兵而迟延不前虽伊所统兵丁善全而归伊属下之兵固然感念于国事有何禆益惟西路阵亡兵丁朕甚为怜悯当分别加恩至大臣官员等在部院衙门亦能清亷自守若行军大事义非仅清亷自守者能胜任也朕年少时每于讲武练兵等事违命者必惩以法内外大小悉知儆惕由此观之训练之事不可疎忽也兹众喀尔喀及青海等俱服朕之风化而策妄阿喇布坦之人覇占藏地毁其寺庙防其番僧青海台吉理应弃命忘身奋勇致讨乃伊等口称维持黄教却无实心効力之人策零敦多卜领兵在藏以我兵隔逺不能往救朕思伊等兵步行一年有余忍饥带馁尚能到藏我兵顾不能至乎今满汉大臣咸谓不必进兵朕思此时不进兵安藏贼冦无所忌惮或煽惑沿边诸番部将作何处置耶故特谕尔等安藏大兵决宜前进【臣】等谨按夏后恭行天罚实赏用命文王赫怒整旅以笃周祜夫命之所出决之一心而其祜及于世世圣人所称我战则克者也伏覩我
　　圣祖仁皇帝于西藏之役既
　　命将军等出师击贼至是复
　　谕中外大臣以决策进兵之意详举下岳州讨云南征乌兰布通及中路进兵一切大功之成并由独防且申言色楞额伦特等之力战可嘉而策旺诺尔布之迟缓全师为无益于事洋洋
　　圣谟所以作三军之气而为万世长久之计者何其至也于时自六月出师以后八月甲辰将军富宁安以擒贼之台吉垂木拍尔闻癸亥将军祁里徳以降其宰桑塞卜腾等闻甲子富宁安又以收辟展城及吐鲁番部闻九月壬午将军傅尔丹以擒贼之宰桑贝肯等闻十月庚戌将军噶尔弼奏克西藏乙夘抚逺大将军允禵亦奏将军延信败贼入藏揆厥所由惟我
