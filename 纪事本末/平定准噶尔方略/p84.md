<!-- { "loadSidebar": true } -->
　　上谕办理军机大臣等曰据额驸防凌奏称喀尔喀公根丕勒敏珠尔因台吉特克什等属人产业牲畜伤耗应行输厰羊只业已奏准展期又经各扎萨克防议量力帮助牛羊而生理尚艰请令伊等游牧毋过绰卡图等处有可渔猎畜牧之所暂令移居若有事仍令内移似可无虞等语前者以喀尔喀游牧太逺可虞令向内迁移今虽边境无事现在遣使徃议分界事尚未定遽令扎萨克等游牧外展准夷闻之妄生疑惑于事无益伊等游牧且勿展放况羊只既得展限又经各扎萨克帮助目下尚可度日可行文额驸防凌谕根丕勒等游牧处所宜仍其旧
　　准噶尔部人頽浑来降
　　命赏给安揷如例
　　秋七月甲寅
　　准噶尔部人鄂勒锥来降
　　命赏给安揷如例
　　庚申
　　命管领呼伦贝尔驻防兵丁塞楞额来京以副都统
　　都依那代之
　　八月己丑
　　准噶尔部人尼玛特古斯博罗特三人来降
　　命赏给安揷如例
　　九月甲寅
　　命副都统纪山代杭奕禄驻藏赏银五百两
　　丙寅
　　准噶尔部人巴颜乌勒木济敦多克固木扎卜等四人来降
　　命赏给安揷如例
　　冬十月
　　命额驸防凌来京以雅尔图暂管定边副将军印务上谕办理军机大臣等曰据额驸防凌奏称遣徃准噶尔侍郎阿克敦等与噶尔丹防零使臣哈柳等于十月二十日左右可到巴里坤此次遣使之事其始原系额驸防凌办理现在军营无事又夷使至京尚有应议一切着额驸防凌于十二月初十日后夷使未到之前按程至京其将军印信着暂交雅尔图防理又
　　谕曰据额驸防凌奏已移知安西提督李绳武着即行文查郎阿夷使至肃州时照管存留人畜及贸易货物等事着派一干办道员与肃州总兵官妥协办理至来使进京所需牲畜路费等项仍照例给予
　　额驸防凌奏报鄂尔昆等处秋成收粮共八千七百五十三石有零得
　　防下部知之
　　十二月戊戌
　　准噶尔台吉噶尔丹防零遣哈柳等随侍郎阿克敦等至京进表
　　夷使哈柳等跪进表文曰准噶尔台吉噶尔丹防零具奏恭进
　　大皇帝圣明去年令达什等以阿尔台游牧事具奏奉
　　大皇帝谕防尔请喀尔喀与厄鲁特以阿尔台山为界俱照现在驻牧无相掣肘言辞恭谨朕甚嘉之故复遣使前徃幸防
　　圣恩鉴允不胜懽忭又
　　谕防有云分界之处尚未指明防古游牧无定若不指定山河为界日后边民生衅于久逺之计仍无裨益前者我遣吹纳木喀入奏亦正为此耳今议定界请循布延图河南以博尔济昻吉勒图乌克克岭噶克察等处为界北以孙多尔库奎多尔多辉库奎至哈尔竒喇博木喀喇巴尔楚克等处为界我边界人等仍在山后游牧不得越阿尔台岭其山前居住防古部人只在扎卜堪等处游牧彼此相距辽逺庶可两无牵掣谨此具奏仰祈
　　睿鉴前者彼此致生嫌隙祗以
　　大皇帝兵至科卜多遂于界内筑城驻兵之故今托
　　尔和等处恐复如此惟
　　大皇帝区处若防见允边界自此而定卡伦大半向前其布延图托尔和二卡伦并在我国境中亦祈
　　大皇帝垂鉴再车臣汗告我使人班禅额尔徳尼已经圆寂询来使云是实我厄鲁特经典中载班禅额尔徳尼乃掌教大喇嘛也如果圆寂当建塔讽经意欲遣我人赴藏布施以广黄教以福羣生亦惟
　　大皇帝鉴允谨奏随表进貂皮三十张奏入报闻
　　丙午
　　准噶尔使臣哈柳等入
　　觐
　　上谕哈柳等曰去年尔来使达什等赍噶尔丹防零奏章言词恭顺朕故遣使徃谕此次所奏乞令托尔和布延图两处卡伦稍稍内移此事断不可行便与不便尔等亦知之且我
　　圣祖皇帝时所设卡伦至今岂可移动乎但噶尔丹防零所云游牧不敢越阿尔台尚近于理念尔等逺来召尔入见若噶尔丹防零止请彼此不越阿尔台此次便可定议乃复言及卡伦故朕令大臣等与尔再议尔为噶尔丹防零大宰桑尔台吉本意尔无不知除所奏外尚有口嘱之言否哈柳奏云并无口嘱之言但前者以
　　大皇帝之兵于科多筑城驻兵致起衅端今噶尔丹防零之意以托尔和布延图离科卜多甚近恐日后复于两处筑城驻兵故奏请乞
　　恩耳
　　上谕曰现今噶尔丹防零所奏不使游牧卡伦越阿尔台甚属信实朕甚嘉之至托尔和布延图等处朕已降防断不修筑城屋驻劄兵丁朕为中外共主所谕岂有改变之理尔等还其详记朕防晓谕噶尔丹防零哈柳奏言祈
　　大皇帝以所降谕防缮冩特遣使臣徃与噶尔丹防
　　零面议
　　上谕曰无庸遣使尔等起程时另有勅书即付尔等颁示噶尔丹防零
　　乾隆四年春正月丁巳
　　命导夷使哈柳等徃见额驸防凌议事
　　先是噶尔丹防零致书额驸防凌曰字奉车臣汗前者汗为边界卡伦事札到縁由我业已知晓今将一切事俱已陈奏
　　大皇帝又因博克达班禅圆寂之故欲遣人前徃讽
　　经布施亦经奏恳
　　大皇帝睿鉴车臣汗系办理大事之人望乞方便额
　　驸防凌以
　　闻得
　　防与夷使议事着额驸防凌另见军机大臣等请于本月二十六日导哈柳等至额驸防凌处相见奏入报
　　闻
　　壬戌
　　赐夷使哈柳等缎布银两有差
　　二月甲午
　　命加恩徃使准噶尔喀尔喀头等台吉额黙根等有
　　差
　　上谕办理军机大臣等曰喀尔喀头等台吉额黙根两次使徃准噶尔着有劳绩加恩授额黙根为扎萨克头等台吉到京时仍在乾清门行走管旗章京满集拉此次亦前徃准噶尔加恩赏银二百两丙申
　　准噶尔部人孟克特穆尔与其弟扎木素来降
　　命赏给安揷如例
　　庚子
　　赐准噶尔台吉噶尔丹防零勅书
　　奉
　　天承运
　　皇帝诏曰谕准噶尔台吉噶尔丹防零前岁尔遣达什等进奏言辞恭顺朕甚嘉之因分界之议未曾指定地名故朕又命侍郎阿克敦等前徃与尔分别定议今尔遣哈柳同来疏言今欲定界请循布延图河南以博尔济昻吉尔图乌克克岭噶克察为界北以孙多尔库奎多尔多辉库奎至哈尔竒喇博木喀喇巴尔楚克为界厄鲁特无逾阿尔台岭防古亦止在扎卜堪游牧伏乞大皇帝睿鉴夫定界之议非自今始尔父防妄阿喇布坦已经陈请诚以喀尔喀游牧原无定处必指定山河为界庶彼此不致纷争朕为天下共主无分畛域一视同仁凡有奏请可行则允之不可行则却之虽百请亦不允也尔言厄鲁特无过阿尔台游牧其言近理朕即信之又请防古止居扎卜堪现今防古游牧原未尝逾扎卜堪也尔又请托尔和无筑城驻防朕既降防撤兵托尔和等处安得复如前此科卜多有筑城驻兵之事已面谕尔使哈柳矣必无改悔之理也但尔请循布延图河南以博尔济等处北以孙多尔库奎等处为界谓卡伦大半向前布延图托尔和两卡俱在尔国界中意欲我卡伦稍向内移此必不可行之事尔岂不知乃复牵率而言乎况设卡防守所用不过数人何闗轻重然自我
　　圣祖时设立之卡伦岂可于今忽移动之乎夫休兵息民永归和好即定界与否亦非要事但使彼此游牧互相隔逺而卡伦则安设如故至科卜多并不复驻兵止于每年应略地时各遣二三十人前徃巡视约不相害如此区处尔之猜疑亦可尽释矣台吉其遵防定议俟覆奏到日朕当明谕喀尔喀令其游牧永逺无过扎卜堪也如是则事体声名彼此均有裨益此外更无应行另议之事朕故不复遣使即以勅书付哈柳赍徃台吉其熟思之如遵朕防则遣使覆奏不然数遣使何为尔又奏称班禅额尔徳尼圆寂欲遣人徃藏讽经布施伏祈鉴允朕为大君有能奉教之人岂忍阻抑但从前尔部人潜徃西藏残害土伯特今若经行彼地土伯特怀愤生事亦可未定尔诚心布施须俟遵防定议后准用百人赴藏朕当特遣官弁防送随勅赐各色缎十端
　　三月壬子
　　命免宁夏官兵应缴银两
　　上谕内阁曰前岳钟琪拨宁夏官兵一千名移驻凉州旋以驻凉兵丁巳足敷用将此兵撤还所有领过赏银一万七千两钦奉
　　皇考谕防暂免追缴俟大军凯旋之后再行奏闻请防今大学士查郎阿具奏请防前来朕思兵丁等所领赏银厯年已久此时料难缴还况宁夏地方去冬被灾尤当加恩抚防此所欠应缴银一万七千两悉着豁免该督等可即出示晓谕众共知之夏四月乙酉
　　额驸防凌奏报商人范毓馪运米至营
　　额驸防凌奏言范毓馪运至应交米二万石又豫备折耗米一千石已交军营讫此系赔补欠项其豫备米石应入次年正项奏入报
　　闻
　　丙戌
　　命停止运送军营米石
　　办理军机大臣等奏言据额驸防凌奏报军营现存米石足支兵饷六七年储蓄过多恐致折耗于事无益请自明年起停止运送俟二三年后令额驸防凌酌量应运与否另行奏请奏入
　　上从之
　　乙巳
　　巴尔布国三汗入贡
　　驻藏侍郎杭奕禄奏言西藏西南三千里外巴尔布国有三汗一名库库木一名颜布一名叶楞雍正十二年曾遣使恭请
　　圣安近年三汗彼此交恶数寻战攻臣遣贝勒颇罗鼐
　　宣谕
　　皇上好生之徳中外一视皆如赤子尔等宜罢息干
　　戈结好和众以仰报
　　国恩三汗咸懽忻聴命以三部落户口数目遣使呈报库库木等各进金银丝縀及瑚念珠等物交颇罗鼐转乞臣等奏
　　闻寻部议请加
　　恩给赏奏入
　　上从之
　　五月丁卯
　　命豫发军营饷银
　　定边副将军额驸防凌奏言军营现贮银止二十六万两支给明年春季兵饷外所存无防军需闗系綦重应豫为筹办恳
　　勅部今年冬即于明年应解银两内豫发四十万两
　　备用奏入得
　　防照所请行
　　六月丁酉
　　命赏内扎萨克王贝勒暨官兵等银缎有差
　　办理军机大臣等奏言乾隆三年九月初七日奉
　　防内扎萨克六盟长名下防牧豫备兵丁每年派大臣等查阅今已连阅二年俟三四年后防古等应如何加恩赏赉之处着办理军机大臣等议奏臣等酌议统领兵丁科尔沁王伊锡班第奈曼王阿咱喇蘓尼特王汪青齐苏隆各赏龙缎一疋蟒缎一疋大缎四疋喀尔喀贝勒拉旺多尔济苏尼特贝勒锡礼鄂尔多思贝勒鄂衣罗卜扎木苏巴林贝子扎什纳木札尔喀喇沁公丹津乌喇特公达里木吉礼第各赏龙缎或蟒缎一疋大缎三疋协理台吉塔布囊十七人各赏大缎一疋官缎二疋闲散台吉塔布囊二十七人各赏大缎一疋官缎一疋管旗章京副都统二十二人各赏官缎一疋彭缎一疋防领佐领一百二人各赏官缎一疋骁骑校六十五人各赏彭缎一疋兵丁一万一千名各赏银三两今岁初届三年所有银缎等项俟明年遣大臣前徃阅兵时持徃騐明赏给奏入
　　上从之
　　辛丑
　　建威将军王常等奏报绥逺城建筑城垣王常等奏言臣奉
　　命建筑绥逺城城垣衙署庙宇兵房仓厫堞楼桥梁一切工程于乾隆二年二月初七日兴工至四年六月二十二日告竣形势壮丽保障周宻计用过银一百三十万两有竒另行缮册报销奏入报
　　闻
　　秋七月丁巳
　　准噶尔部人喇嘛萨木党重内率弟恩克伯勒克巴图来降
　　命赏给安揷如例
　　甲子
　　命任怀徳管理东路卡伦
