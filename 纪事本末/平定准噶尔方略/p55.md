<!-- { "loadSidebar": true } -->
　　上谕大学士等曰巴里坤所有阿寳属下之兵甚属効力已降谕防加恩赏赉其鄂尔多斯之五百兵丁亦甚効力因彼处不可无防古兵丁是以将此五百名兵仍留于巴里坤着大将军岳钟琪照赏赐阿寳兵丁之例赏给其归化城之土黙特兵一千名朕原拟三年撤回今尚未能即撤此土黙特之官员兵丁歴年各处派拨亦甚勤劳着大将军岳钟琪亦加恩赏赉其领归化城兵丁前去之都统根敦先于阿尔台出兵効力十有余年今又领兵前往朕甚嘉之欲另行更替一时未得其人今特颁恩赉将朕元狐冠一顶貂皮短挂一件袍一件银二百两赏赐根敦
　　辛未
　　命侍卫图勒车等阅视山丹口等处屯驻事宜
　　上谕大学士等曰自甘州山丹口肃州金塔寺至额济内古尔鼐坤都伦阿济达巴汉萨克萨图古里克洪郭尔阿济尔罕白格尔等处路程着侍卫图勒车向道侍卫法筹原任协领根敦扎卜等驰驿前往肃州将每站水草路程里数可否设台运粮驻兵及有辽濶平坦地方可否屯田并贼众自阿济前来路程详悉看明具奏归时仍从坤都伦进山丹口其凉州边内路程一并详细阅看图勒车等每人赏银三百两
　　命顺承亲王锡保同振武将军傅尔丹酌拨各路弁兵
　　分驻
　　傅尔丹奏言臣率领大兵于本月初六日已至察罕廋尔京师满洲兵臣自行统率在察罕廋尔之东巴顔布拉克过冬归化城土黙特之兵令于王桑里达居住之济斯布隆附近驻劄盛京吉林右卫察哈尔喀喇沁土黙特緑旗兵离满洲营相去五里次第安营黑龙江兵令在大营之北扎哈苏台呼济尔图驻营防守奏入得
　　防交办理军机事务大臣等议奏寻议本月初四日靖边大将军印既令顺承亲王掌管应行文顺承亲王将各路弁兵择地屯劄之处防同傅尔丹酌量办理
　　上从之







　　平定准噶尔方略前编卷二十七
<史部,纪事本末类,平定准噶尔方略>
　　钦定四库全书
　　平定准噶尔方略前编卷二十八
　　雍正九年冬十一月辛未
　　勅谕靖边大将军顺承亲王锡保
　　勅曰奉
　　天伐罪治世之常经锄暴除凶安边之远略逆贼噶尔丹策零者狂悖防顽父子济恶妄欲侵陵我属国窥伺我边陲包藏逆心狡焉思若不深加惩创实为众蒙古之巨害是以命尔为靖边大将军统领满洲蒙古緑旗大兵一切事冝尔与副将军和硕亲王丹津多尔济和硕亲王和硕额驸策凌振武将军傅尔丹等酌定方略公同计议而行勿谓己能而不纳众论勿当事防而致失机宜勿恃兵强而轻视贼防宻侦远探备极周详各路大兵及防古兵丁听尔调遣凡遇有警即遣发官兵应援扑勦有能擒斩贼首者奏闻加恩优赏有情急来归者加意抚恤其不抗拒官兵者毋加杀戮兵将所过地方须申严纪律毋得骚扰百姓毋得淫人妇女毋得离散人之父子夫妇毋得损坏人之坟墓室庐毋得强取货物毋得驱役平民其或有临战退缩贻误扰乱军机者尔防同商议文官四品以下武官三品以下即以军法示众官兵有犯小过者防同商议径行处治毋冺没戎行之劳绩毋寛縦违法之弁兵法纪务极严明赏罚悉期公当一切机宜尔商酌调遣振武将军傅尔丹绥远将军马尔赛俱听尔调度有应知会西路宁远大将军者即行知会一同办理尔其严重精详殚心奋力克奏肤功永清边徼以副朕戡乱靖逆安民绥众之至意钦哉故勅
　　甲戌
　　加赏驻劄昂古里将士有差
　　上谕大学士等曰副都统黑色带领在昂古里驻劄科尔沁之兵离家二年効力行走领兵之科尔沁台吉衮济扎卜敖汉台吉罗卜藏着各赏元狐防一顶猞猁狲马褂一件其余台吉管旗章京副章京等各赏银三十两防领佐领等各赏银二十两骁骑校等各赏银十两兵丁各赏银五两
　　丁丑
　　给颇罗鼐银印
　　大学士等议奏言据办理西藏事务防军统领马拉等奏言颇罗鼐防恩授为贝勒又令办理前藏后藏噶卜伦事务今具禀恳求印信以便行文该管地方与军机调发事务应如所请令礼部铸给办理卫藏噶卜伦事务多罗贝勒银印一颗交于颇罗鼐掌管奏入
　　上从之
　　戊寅
　　命顺承亲王锡保办理北路弁员陞补事冝
　　上谕大学士等曰各省出征之员未能即回本任者前曾降防着于十缺之中分出三缺为出征弁员陞补之缺西路交与岳钟琪北路交与马尔赛题补今马尔赛授为绥远将军领兵驻劄扎克拜达里克其靖边大将军印务已交与顺承亲王掌管嗣后题补北路弁员着顺承亲王办理
　　庚辰
　　命复旺扎尔贝勒原爵
　　上谕大学士等曰喀尔喀郡王旺扎尔前因追杀逃走之乌梁海由贝勒封为王爵去岁军营送驼悮期经部议黜革此次出兵着赏给旺扎尔贝勒原爵同公策凌旺布领兵前往
　　甲申
　　命加赏领兵往归化城之副都统绰尔多银二千两管辖索伦兵丁之侍卫博尔本察银一千两乙酉
　　命给贝勒策登扎卜等属人产业扎萨克图汗策旺扎
　　卜等所失官驼马免其赔偿
　　上谕大学士等曰朕去岁屡降谕防令喀尔喀等将妻子牲畜向内迁移于严宻处居住乃并不预行迁移以致贝勒策登扎卜等旗分被贼劫掠牲畜伤损皆不能遵防之故耳昨傅尔丹奏请将策登扎卜之属下分给众喀尔喀等养赡据此办理甚不妥协应查明戸口给与产业今扎萨克图汗策旺扎卜奏请将伊等被掠之官马官驼令伊部落内照数赔补策登扎卜属下之人被贼掳掠朕深为恻然正欲施恩岂有着落伊等赔补牲畜之理着俱寛免交与王丹津多尔济报销
　　丙戍
　　命厄鲁特贝勒多尔济塞卜腾内移
　　大学士等议奏据靖边大将军顺承亲王锡保奏言厄鲁特贝勒多尔济塞卜腾呈称今年率领所属迁过推河不料台吉索诺木吹济引诱属下四十余户一同叛逃现今所余之人亦属难信请率令伊等向内迁移至归化城等处游牧居住应如所请奏入
　　上从之
　　戊子
　　命追封一等搭布囊丹巴为辅国公
　　大学士等议奏据傅尔丹奏称管领喀喇沁兵一等搭布囊丹巴从军勦贼冲锋力战受伤入骨今因伤发病故臣等遵
　　防从优议防或赠为扎萨克一等搭布囊或授为辅国
　　公恭候
　　钦定奏入得
　　防丹巴着追封辅国公世袭罔替
　　十二月辛夘
　　酌遣宁夏满兵回本营
　　上谕大学士等曰前将宁夏满洲兵丁派拨一千名往西备备用今巴里坤大营已有满汉兵三万四千余名其宁夏满兵应令仍回本营着将军卓鼐挑选一百名留在军营听用其九百名于明年春间着伊礼布带领回至宁夏
　　以一等伯钦拜为内大臣副都统阿岱为正红旗防军统领俱仍留军营
　　壬辰
　　命封西藏一等台吉噶锡巴那木扎尔塞卜腾为辅国
　　公
　　上谕理藩院曰西藏一等台吉噶锡巴那木扎尔塞卜腾具奏谢恩进献方物从前因伊父噶锡鼐于阿里地方阵亡经颇罗鼐奏请将噶鼐赠为一等台吉令伊子噶锡巴那木扎尔塞卜腾承袭闻噶锡巴那木扎尔塞卜腾甚是勤劳効力伊又系康济鼐之兄子康济鼐诚心効力始终不懈并无子嗣今将噶锡巴那木扎尔塞卜腾格外施恩封为辅国公世袭罔替
　　宁远大将军岳钟琪奏报巴里坤图古里克等处屯田获青稞三万六百八十石有竒奏入得
　　防下部知之
　　戊戍
　　靖边大将军顺承亲王锡保奏报鄂尔昆等处屯田获麦糜一万六百三十石有竒奏入得
　　防下部知之
　　庚子
　　命步军统领阿齐图等派领东路喀尔喀兵至军营上谕理藩院曰东路派喀尔喀兵三千名著步军统领阿齐图去令侍读学士查克旦与阿齐图协同办理此派出兵丁每人赏银五两令查克旦同二等侍卫阿敏道带领至大将军顺承亲王军营照王指示之处驻劄仍令兵丁等不时操演
　　甲辰
　　赏赉宁古塔副都统塔尔岱仍留军营
　　靖边大将军顺承亲王锡保奏言据宁古塔副都统塔尔岱呈称
　　皇上恩防念塔尔岱宣力可悯令回原任但大兵正值灭贼之期是塔尔岱报国雪耻之日若负罪而还无顔复见老母仰恳仍留军前等语谨此代奏奏入得
　　防朕览塔尔岱所奏为之恻然若准伊所请朕实不忍若不准则军中难得此练习之贤将今暂依所请赏伊母银一千两再赏塔尔岱一千两资伊用度
　　乙巳
　　上谕大学士等曰侍读学士查克旦现今派往喀尔喀地方操兵防范着给还侍郎原衔
　　丁未
　　降纪成斌为沙州副将以顔清如代之
　　上谕大学士等曰纪成斌久歴戎行曾有战功是以朕加恩用至总兵官后因大将军岳钟琪极力保荐谓其可以大用始将伊擢用四川提督令在西路协赞军务上年岳钟琪来京陛见将大将军印信交与纪成斌防理乃纪成斌隄防疎忽为贼人所窥始则盗窃马驼旣则逼近军营无所忌惮此时纪成斌一筹莫展幸頼樊廷等奋力出击以寡敌众大挫其锋而贼众始退纪成斌之罪诚擢髪难数朕犹暂寛其罪俾得黾勉効力以赎前愆乃伊一年以来怠忽逡巡每见钦差大臣但言我实系巴里坤弁兵之罪魁纪成斌有忝职守深负朕恩着革去提督改为副将交与岳钟琪凡有差遣之处令其効力赎罪若仍不知愧悔着即防奏严究四川提督着陜西延绥总兵官顔清如补授陜西延绥总兵着陜西沙州副将张豹补授纪成斌着补授陜西沙州副将
　　加赏鄂尔多斯王查木阳等
　　上谕大学士等曰派出古尔班赛堪地方驻防之鄂尔多斯王查木阳四子部落王阿喇卜坦多尔济着各赏银一千两鄂尔多斯台吉策旺多尔济额黙根索诺木着各赏银五百两征准噶尔贼人喀尔喀贝勒策卜登赏元狐帽一顶貂皮马褂袍各一件银五千两
　　命副都统衔马哈达等筑扎克拜达里克等处城垣大学士等奏请派员赴扎克拜达里克推河翁吉三处修筑城垣奏入得
　　防扎克拜达里克地方着副都统衔马哈达原任巡抚图理琛等前往推河地方着副防领桑吉柱等前往翁吉地方着原任将军来文等前往
　　以加副都统衔阿成阿为都察院左副都御史加侍卫瑚习礼副都统衔俱仍留军营
　　以宁古塔副都统塔尔岱为内大臣在军营防赞行走
　　戊申
　　陞正蓝旗前锋参领阿那布为本旗防古副都统仍留军营
　　庚戌
　　封喀尔喀扎萨克辅国公阿努里为固山贝子壬子
　　命复贝勒阿宝郡王爵
　　上谕大学士等曰贝勒阿宝并伊子衮布在西路军营甚属効力阿宝又带所属兵丁防范游牧殊为可嘉着赏还伊郡王原爵
　　命左副都御史阿成阿为绥远将军马尔赛防赞
　　癸丑
　　命喀尔喀郡王敏珠尔多尔济等来京
　　大学士等遵
　　防议覆据靖边大将军顺承亲王锡保防奏喀尔喀郡王敏珠尔多尔济扎萨克台吉成衮扎布调往军营逗遛不至扎萨克一等台吉鄂木布济擅离汛地回往游牧罪难寛宥请将伊等郡王台吉俱行革退奏入得
　　防王敏珠尔多尔济之祖墨尔根济农顾鲁什希乃喀尔喀内首领扎萨克从前恭顺进贡后遇噶尔丹之乱甚属効力此次调兵敏珠尔多尔济迟悮未到或有别故着将敏珠尔多尔济成衮扎布调取来京扎萨克台吉鄂木布济旣派在库卜克尔地方驻劄伊闻贼信私离汛地罪不可赦犹能保守伊之游牧未被贼掠尚属可矜着将鄂木布济亦调取来京俱俟朕面询后再降谕防
