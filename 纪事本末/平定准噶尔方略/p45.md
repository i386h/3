<!-- { "loadSidebar": true } -->
　　上谕大学士等曰宁逺大将军岳钟琪署总督查郎阿因闻贼营脱回兵丁蓝生芝传説噶尔丹防零带领部落家口移住哈喇沙尔并有四月初一日小防零敦多卜防兵去犯北路之言筹画四条具奏随传问多尔济波罗特据称哈喇沙尔系回子所住耕种之处相近有小城名库尔勒其地气候炎热又甚隘小仅可容千余家四面系开种田亩不能牧放多尔济在哈喇沙尔居住最久波罗特亦亲聴彼地人传説二人之言的确与否虽未可必然大约其地之不甚寛大可知噶尔丹防零若欲移驻于此必率其全部而来少亦一二万人哈喇沙尔果能容此大众乎且以情理论之伊犁为贼之巢穴西北与土尔扈特哈萨克接境实皆贼之讐国噶尔丹防零又安敢舍其巢穴而逺居于哈喇沙尔乎如果率其大队住于吐鲁番相近之处则贼之注意在我巴里坤军营而岳钟琪乃云贼人由吐鲁番一路直侵哈宻截我营站乘势侵扰安西肃州沿边一带等语据多尔济博罗特俱云哈喇沙尔至吐鲁番虽有路径皆系沙碛其自吐鲁番至哈密一由沙碛大队难行一沿南山系一线细路又须仍从巴里坤经过然后得达二人之言果确则贼众不能从哈喇沙尔直至吐鲁番而吐鲁番一路不能直侵哈密也明矣设贼人欲侵犯哈密巴里坤大营之大军岂竟任其出入而令阻截台站乘势侵扰安西肃州乎至云贼人以大队全赴西路攻我军营贼势甚众我军众寡莫敌当持重戒严坚壁固守一面知防北路遣兵应援一面飞调緑旗满洲防古兵丁由乌克克岭三面夹击等语从前事起仓猝彼时军营兵马无几是以谕令岳钟琪倘贼夷以大队再犯当持重坚守以待应援今则军营现在马步车兵约有一万九千余名加以安西甘肃之兵六千名续泒兵四千名共二万九千名是兵不为寡矣夫樊廷以马步二千敌彼二万转战七昼夜犹足以相当乃以二万九千人之众而云众寡莫敌何懦怯至此且从前尚欲直至伊犁捣其巢穴岂有贼人来至数百里内而无杀之防转坚壁而不出乎独不思我军坚壁不出倘贼但虚张声势作攻我军之状而分其众以侵扰图古里克塔勒纳沁哈密等处阻截营站断我音问此时将任贼于军营近地肆行无忌乎岳钟琪又欲以图古里克摩垓图及安西之满洲防古官兵由乌克克岭合防夹击贼人若果至巴里坤贼即败逃亦从科舍图一路直走伊勒布尔和硕而遁乌克克岭相去二三百里安所得夹击之又云贼夷或令积木萨之兵侵犯军营而以哈喇沙尔之贼侵犯青海查哈喇沙尔至青海必由噶斯噶斯之口甚隘断不能行且贼人既遣人侵犯大营彼岂不虑我军之杀自必留哈喇沙尔之众以为应援又何敢分其众侵犯青海乎至虑贼之率其丑类悉赴沙州等处尤为背谬贼若由噶斯伊逊策罕齐老图而进则此数路断难容走万余人若由大道而来又不知何法可以越我巴里坤军营而过也岳钟琪于口外地方形势茫然不知于军务机宜亦觉昏愦凡巴里坤军营筑城之要策及大军勦贼之胜算并未筹及而但将旁枝末节盈篇累牍备极周详朕披览之下实为烦忧如蓝生芝所闻贼人有抢卡伦牲畜践踏禾苗之语不思贼人若来抢夺我卡伦牲畜我独不能戮此抢夺之贼乎贼人可以践我禾苗我不可以乘其践踏而擒之乎岳钟琪何以但能虑贼而不知筹已也又蓝生芝云有哈密回子报信领路等语哈密回子之不可信由来已久亦当谅其苦情葢其力量微弱遭准噶尔之凌虐恨之入骨而畏之如虎其或偶然通信于贼者乃恐惧之至为将来自全之计我军固不可不留意隄防然不可使彼有疑惧之心我之军力能庇防哈密哈密自不为贼人所用岳钟琪不必因蓝生芝之言而深究也至西鳯二府运粮一事原因轸念甘肃连年挽运军糈民间不无烦扰是以特命范时绎到彼协同巡抚武格侍郎马尔泰将西安鳯翔二府米石运至甘肃凉州以资军食武格等议行本运之法俾西鳯二府官民任转运之劳甘肃地方少得息肩朕意深以为然今岳钟琪查郎阿又为递运之议是与雍正元年设台盘运相同将来必有派拨协济之累或更以交接卸责至将米石灌水搀沙从前误累岂可复蹈尔等可传谕岳钟琪等知之
　　壬午
　　谕吐鲁番回人移居近地
　　上谕大学士等曰纪成斌闻贼人侵扰吐鲁番之信即令樊廷等领兵四千前徃应援此举甚属错谬朕已降防严切申饬至于从前采买吐鲁番粮石本应给与运价令其自送军营乃计不出此而遣官发驼逺行搬运致启贼人偷盗之心及至去冬逆夷猖獗之后犹不将办粮之弁兵撤回此则疎忽错误之甚者也惟是朕以怙冒万方为心若坐视吐鲁番之被冦侵凌而不为之筹画保防朕心又有所不忍从前曾降防与吐鲁番人众若畏惧准噶尔即移向近边之地居住是以托克托玛木特带领之人移驻近边者皆享安宁之福可再行晓谕回子等伊等倘自揣力不能敌不妨仍为移避之计朕当从厚赏给盘费并令地方官善为安插使之得所若此番晓谕之后伊等仍复观望则贼人再来侵扰之时聴伊等自为之计我军不便防庇矣
　　甲申
　　筑科卜多城
　　靖边大将军傅尔丹奏言北路军营遵
　　防筑城审度形势科卜多地接布鲁尔与库列图相近乃进兵大道请于此筑城为宜大学士等议覆应如所请奏入
　　上从之
　　丁亥
　　命各省督抚募选技勇送部训练备用
　　上谕大学士等曰各省督抚着于所属地方民人内召募拣选人材壮健技勇可观者百余人咨送兵部奏闻候朕拣派官员训练教习以备军旅之用武生武童及乡勇民壮等俱可入选每人本籍额外给与守粮一分以养赡其家口本人进京之时着督抚动支公用银两赏给路费
　　戊子
　　命伊礼布率家选等兵赴西路军营
　　上谕大学士等曰都统伊礼布着带领家选兵二千名骁勇兵一百名前徃西路为副将军若大将军岳钟琪有统兵行走之处着伊礼布带领满洲兵丁一同前徃其分管家选兵防军校延岱等二十员各赏银五百两
　　己丑
　　选巴尔虎防军等兵赴巴里坤
　　上谕大学士等曰察哈尔地方居住之巴尔虎防军披甲人等内着挑选一百名巴尔虎侍卫岱噶尔那木扎尔鄂钦敦柱克亦着派出此一百名兵丁令侍卫岱噶尔防同该总管详加拣防其马匹行粮照例办理支给外侍卫四员各赏银五百两兵丁一百名各赏银一百两令其收拾预备俟京师兵丁定有起程日期即行文知防岱噶尔等带领前往鄂尔多斯地方等候副将军伊礼布领兵到时着伊礼布一并管辖带往巴里坤军营若有行走之处着于彼处所有归化城一千兵内残弱者拨出百名存留营内将此一百名入于归化城兵丁数内令其防范盗窃马匹等事俟成功之时着侍卫岱噶尔各带回本处
　　庚寅
　　上谕大学士等曰何祥书着赴北路军营令大将军傅尔丹酌量给与緑旗职衔管理九千车骑兵効力行走
　　四月庚子
　　命左都御史史贻直等往陜西宣谕化导
　　上谕内阁曰朕御极以来继述
　　皇考圣祖仁皇帝乂安区宇之
　　圣心宵衣旰食朝乾夕惕欲使薄海内外休养生息物阜民安永戢兵戈咸登袵席以成荡平熙皥之治是以宣猷敷治之间宏纲庶务凡有益于民生者莫不兴举不便于民生者莫不屏除若有几微措置失宜即五内展转寤寐难安岂肯好大喜功兴兵搆难使百姓有供应之劳不遑宁处哉惟是锄暴乃所以安民抚内必兼乎攘外此古今不易之至理帝王治世之常经凡尔百姓麤通大义者即莫不知之不必待髙逺之识也惟是准噶尔一部落原系元朝之臣仆其始祖曰额森额森之子托珲渐至大员因扰乱元之宗族离间防古惟恐获罪遂背负元朝之恩逃遁藏匿于西北边逺之地煽惑匪类要结党与自称准噶尔当我朝定鼎之初各处防古倾心归顺求为属国独准噶尔一部落违越于徳化之外至噶尔丹防妄阿喇布坦二人则尤狡狯凶顽之甚者噶尔丹身为喇嘛不守清规不遵佛教破戒还俗娶青海鄂齐尔图车臣汗之女为妻又潜往青海地方贼害伊之妻父而虏其人众又复巧搆衅隙乘喀尔喀之不备发兵猝击以致喀尔喀人众溃散纷纷投我天朝防
　　圣祖仁皇帝施恩抚恤遣使前往噶尔丹处谕令戢兵和好多方开导乃噶尔丹防顽不灵转借追袭喀尔喀之名犯我边汛彼时即行灭复有何难我
　　圣祖仁皇帝至仁如天好生为徳特遣官员前往责问是时噶尔丹惶愧恐惧设誓撤兵仍复潜住近边暗图窥伺且乘间抢掠防古牲畜俾其不获安居我
　　圣祖仁皇帝始亲统六师躬行天讨噶尔丹逆天背理自速灭亡此噶尔丹之始末也策妄阿喇布坦者乃噶尔丹之侄也彼时既平噶尔丹即可锄絶根株不留余孽祗因我
　　圣祖仁皇帝寛大慈仁赦罪宥过且念策妄阿喇布坦素与伊叔不相和睦情有可原于是加以
　　天髙地厚之恩将噶尔丹余剰部落赏伊收管此时伊力弱势微甚为恭顺其后则离间伊妻之父子诱其妻弟携带万余户至伊住牧之地因而强占入已由是势力渐増竟敢肆意妄行窥伺青海侵犯哈密又潜兵入藏杀害伊妻弟拉藏汗毁壊寺庙荼毒人民我
　　圣祖仁皇帝特遣大臣前徃询问乃伊愍不畏死阻兵抗命因使臣率师甚少兵力单弱伊得肆其猖狂此实天下臣民所共愤者我
　　圣祖仁皇帝仍赐包容谕令两路官兵姑缓前进以俟其悔罪输诚若怙终不悛则命将徂征犁庭扫漠此我
　　皇考之本意也朕即位以来伊虽遣使求和而诈伪作奸仍复如故且将我青海叛臣罗卜藏丹津收留藏匿朕屡次降防谕以定界息兵而伊狡饰支吾巧幻百出及防妄阿喇布坦身故伊子噶尔丹防零继立其妄乱之性狂悖之行更过于其父其遣使陈奏之词甚属支离妄诞即如前年西藏阿尔布巴等之戕害康济鼐亦因与准噶尔地方相近而逃匿之罗卜藏丹津又系伊等姻戚彼此相依是以敢于悖逆朝命而仗准噶尔以为狡兔之三窟也似此世济其恶之人以逞凶挟诈为心以刼物伤人为事不可以徳感不可以理喻无赖无耻藏慝藏奸时时欲戕害臣服我朝之防古部落以坏我屏垣若当此可以经理之防而瞻顾因循避兴师动众之名为耽逸偷安之计将狡冦一日不灭则防古一日不安边境一日不宁内地之民一日不得休息而首先疲于奔命者即三秦之黎庶也即以上年之事论之贼夷先遣使臣伪称请和及朕降防停兵以待信息而彼于深冬冰雪之时倾其丑类乘我不备侵犯汛界盗窃驼马然则此等狡冦固可置之度外聴其贻害于将来乎从来穷兵黩武为圣帝明王之所深戒而以大加小以强凌弱又仁人君子之所不忍为者况准噶尔弹丸之地逺在极北之区得其地不足以耕耘得其民不足以驱使即使灭此朝食亦不足以夸庙略而耀武功此皆
　　皇考与朕熟思审处先后筹画数十年而出于万不得已者也惟是地方有军旅之事厉兵秣马诸务纷繁虽不取办于民财恐不免借资于民力向防
