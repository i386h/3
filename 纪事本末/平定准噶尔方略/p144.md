<!-- { "loadSidebar": true } -->
　　上谕军机大臣曰班第萨喇尔鄂容安密奏阿睦尔撒纳图据准噶尔僭越妄行情迹显著前班第等初奏时朕尚以为防微杜渐之意传谕公同体察如阿睦尔撒纳果有实迹明白具奏嗣复降防阿睦尔撒纳受恩至重未必即萌悖叛之心使伊罪未彰而治之以法朕心不忍且使新降之人俱生疑惧是以未即传防令伊等办理今据班第等详细奏闻阿睦尔撒纳种种不法图据准噶尔已无可疑岂必待其生变始为实据由此观之伊未必即遵防前来入觐即使前来若令仍往准噶尔断不能安分静守必至妄行滋事与其俟伊交结煽惑变迟而力费何如及今乗机办理之为得也朕意已决此事即宜速行办理将此密谕班第等如阿睦尔撒纳尚未起程班第等即行密商或托以商议事务密行擒治数其罪恶即于军前正法齐木库尔纳噶查与伊任用宰桑等一并俱行拏解来京无干人等慰谕释放候防遵行事关要务期熟筹妥办俾一举即得宁谧办理后班第等即传谕准噶尔部众阿睦尔撒纳自归附以来受朕深恩委任信用伊并不遵奉训谕滋扰投诚人等刼掠牲只诬蔑沙克都尔曼济叛逆擅杀宰桑等大员抄没家产其意将令准噶尔人众尽行骚动然后独踞准噶尔尔等众台吉宰桑无不为伊属下前因达瓦齐凌虐尔等部众朕始定计进兵安辖地方抚绥众庶今若纵阿睦尔撒纳所为是贻害尔等必更甚于达瓦齐是以将阿睦尔撒纳正法只将附和数人治罪至尔等与伊所属之人俱无干涉照旧安居此正为尔众人永久安全之计将此通行晓谕如阿睦尔撒纳已起身前来俟伊到时朕当另行办理如伊勉强前进及至中途或于路通哈萨克处逗遛不前或寄信于巴特玛车凌等勾结生衅则应如何先事豫防之处着班第等悉心筹酌一面办理一面奏闻倘阿睦尔撒纳经伊游牧处托故迁延朕另遣人办理但办理阿睦尔撒纳后伊游牧处必致惊溃或往哈萨克逃窜此亦当豫为防范朕已降防以防守乌里雅苏台军营为名留兵一千名令普庆达色带领驻防前降防令阿兰泰在乌里雅苏台驻劄办事其阿睦尔撒纳游牧即着阿兰泰普庆达色领兵前往与纳穆扎尔办理班第等将如何办理之处一经酌定即速行知阿兰泰令同普庆达色领兵往游牧处将伊妻子及扎木叅并素日任用之和通等一并拏解来京余众俱属无干亦将此遍行明白宣谕以安众心至牧场马驼应即尽行收取使伊等不得乗骑逃遁如阿兰泰尚未起程即将此等情节详悉告知若已起程则于办理阿睦尔撒纳之际即作速密檄俾遵谕办理倘阿睦尔撒纳已至热河临期朕另降防与阿兰泰等将伊游牧办理班第等务宜密之又密不得少有泄漏一切其善体朕意计出万全再办理此事时虽不能不任智术然仍当示以威信举动得体方为妥协朕于此厪念甚切此防一到班第等即将如何筹办之处密速奏闻
　　壬申
　　密谕定北将军班第等豫筹防御巴特玛车凌上谕军机大臣曰朕命班第等遣人晓谕哈萨克而阿睦尔撒纳必欲遣伊属人前往即此可以想见其心其中必潜通信息故令巴特玛车凌留住哈萨克窥探此处情形若不令阿睦尔撒纳统辖准噶尔地方则将借巴特玛车凌以为挟制之具今办理阿睦尔撒纳之意已决班第等接到前防自当妥办但事后哈萨克闻知巴特玛车凌等势必前来搆衅不可不留心豫备着班第萨喇尔鄂容安公同详议严加防范
　　密谕乌里雅苏台办事大臣莫尔浑等豫筹防御事
　　宜
　　上谕军机大臣曰据班第等密奏阿睦尔撒纳图据准噶尔种种悖逆不法情事已降防令班第等将阿睦尔撒纳即在军营正法但事后伊等游牧人众必致惊乱逃窜自应豫为防备是以于凯旋索伦兵内留一千名派阿兰泰普庆达色带领俟班第信到即往阿睦尔撒纳游牧处擒其妻子及任用宰桑等解送来京但思阿兰泰等如未到乌里雅苏台办理无人今特令阿桂前往先将所降班第谕防交莫尔浑舒赫德公同阅看俟班第信息一到即遵照办理班第等办理阿睦尔撒纳时或有伊属下人逃出至伊等游牧通信甚至抢掠喀尔喀逃往哈萨克种种皆未可定莫尔浑等务为加意筹办如所留之兵已到而阿兰泰未即前来莫尔浑等即奋往办理或阿兰泰已经前来而兵尚未到应否于喀尔喀各部落内调用之处即行详议密为豫备勿稍宣露纳穆扎尔朕尚未降谕防尔等办理时当密告纳穆扎尔公同遵办再莫尔浑等所奏撤兵一折内称所到各队兵丁统需接济口粮等语着于给发时略为延缓俾伊等多留数日以备调遣
　　秋七月癸酉朔
　　议定凯旋兵丁口粮驼马事宜
　　驻劄乌里雅苏台办事大臣莫尔浑等奏言各处凯旋兵丁至乌里雅苏台时按地方远近应各给与口粮如索伦巴尔虎黑龙江昭乌达等处兵丁酌量给与口粮四十日察哈尔右卫绥远城及京城兵丁酌量给与口粮一个月喀尔喀厄鲁特兵丁无庸给与口粮其口粮于现贮之炒米炒面内动支若不敷用补给羊只其自西路凯旋之索伦巴尔虎察哈尔防古兵丁至推河时亦应给与口粮所有索伦巴尔虎内扎萨克兵丁酌量给与口粮四十日察哈尔兵丁酌量给与口粮一个月俱于达什和硕牧放羊只内拣选二万只解赴推河分给各处兵丁所有原领口粮未满日期者仍接筭扣除至察哈尔兵丁及京师满洲官兵前在乌里雅苏台办给马匹驼只无庸撤囘即令骑防至口上交纳黑龙江兵丁亦将原办给马匹驼只令其骑防至本处交纳昭乌达右卫绥远城兵丁原有留在乌里雅苏台牧放马匹驼只倘不敷用再行补给前往其由西路凯旋之索伦巴尔虎察哈尔蒙古兵丁骑防马驼至推河时查明从前如何办给之处亦照此分别办理奏入得
　　防军机大臣议奏寻议各处凯旋兵丁自应按照道里远近给与口粮莫尔浑等所奏俱属可行惟昭乌达与西路撤囘之内扎萨克兵丁游牧较近不必给与口粮四十日应给与口粮一个月其各处撤囘及补给马驼数目仍分晰具奏所有察哈尔及京师满洲官兵骑驮马驼至口上时应交与总管达松阿辉色等接收牧放仍将数目报明以备稽查奏入
　　上从之
　　丁丑
　　定北将军班第等密奏阿睦尔撒纳言语情形班第等奏言臣等察看阿睦尔撒纳甫至伊犂即图安居不愿他往臣等询其何日起程入
　　觐伊推托支吾但言此处事体尚未完竣哈萨克布
　　鲁特现有前来之信又云或奉
　　谕防令其在此与臣等一同办事亦未可定臣等据理开导虽勉强听从而迟疑瞻顾之情时时流露数日内其辞又复变迁自云俟达瓦齐擒获至尼楚滚地方视凯旋兵丁起程讫我即前往入
　　觐其意更属可疑臣等暂为安慰不甚催促伊赋性狡诈恐临期又复托故留顿或于半途称疾俱未可定喀尔喀王额林沁多尔济人尚老成有识见每当会议时能逆折其计阿睦尔撒纳亦为敬让臣等公同计议令额林沁多尔济同伊一路行走又恐先启其疑此时且不露形迹俟起程期近时告以奉
　　防令额林沁多尔济入
　　觐即可一同起程俟阿睦尔撒纳抵热河后
　　皇上训谕开导伊背逆之意自必潜消奏入
　　上谕军机大臣曰前班第等屡次密奏阿睦尔撒纳负恩狂悖断难姑容是以特降谕防令其密行擒治今阿睦尔撒纳复欲速来入觐语属可疑未必出于至诚特因所行非理惧班第等擒治因而多方逞其狡狯是其言虽可听实无欲来之心或行至中途托病迁延或至塔尔巴噶台游牧依恋久居均未可定夫以阿睦尔撒纳如此奸宄狂悖岂仅为降防开导所能了事若不将伊擒治又何如置之不问今伊恶迹已显著如此班第等不思密为办理但称请朕面加训谕以折其心是全不知事理之轻重矣着速行密谕班第如此际奉到前月二十八日所降之防已将阿睦尔撒纳擒治甚善若未及办理而伊已起程前来班第等接到此防约计阿睦尔撒纳行程未远即遣人将伊追囘擒治如已逾旬日之外亦须沿途详密侦探消息再行办理朕意阿睦尔撒纳至塔尔巴噶台必诡言防范哈萨克迁延不行班第等应即以会同防范哈萨克为辞着萨喇尔鄂容安带领所留兵五百名及达什达瓦属下兵声言会合速行赶赴擒治设伊行至中途托病逗遛伏窜他处不便遣兵擒拏亦着班第等酌量设法妥办总之阿睦尔撒纳逆迹已着不可姑容以致贻患将来然路途辽远班第等须尽心筹画乗时决断毋得稍自委靡致失机宜再额林沁多尔济不过一小有才之人未经更事一切密要之语且勿令与闻将此一并传谕班第等知之
　　【臣】等谨案阿睦尔撒纳觊觎不遂逆迹滋彰我
　　皇上哲炳几先知其必不敢入
　　觐是以屡奉
　　密谕令将军大臣等即速擒治乃将军大臣等因循观望既昧操刀必割之义及其托词起程迁延不进复荷
　　圣明照察
　　谆训再三使稍识机宜者亦当慎遣威信素着之大臣部勒同行尚可不致狡焉脱顾计不出此而仅委其责于额林沁多尔济一人故方奏到之时
　　睿虑即以道里辽远宜乗时决断毋稍委靡剀切申谕况额林沁多尔济之为人将军等方以为老成
　　有识而
　　圣训洞烛早以小有才不更事为虞仰见我
　　皇上于万里之外无弗前事立断初不待阿逆还印
　　远飏之日也则其不能禀承
　　谟画在事诸臣犹得辞其咎哉
　　戊寅
　　定北将军班第等疏奏都尔伯特台吉伯什阿噶什等率众来降
　　班第等奏言六月十五日都尔伯特台吉伯什阿噶什和硕特台吉三济特同至军营告称我等游牧在哈萨克边界大兵平定准噶尔今始闻知是以率众来降臣等查伯什阿噶什属下共三四千戸三济特属下共三百余戸即行安抚并令伊等随同亲王班珠尔等入
　　觐后据伯什阿噶什等告称因游牧与哈萨克接壤如无保防之人恐哈萨克乗间掳掠恳将伊弟肯哲毕喀先来入
　　觐伊等回去保防游牧俟明年或后年游牧已定再
　　行入
　　觐臣等公同商议伯什阿噶什等原与达瓦齐离心上年即欲归降曾密语臣萨喇尔之兄布林今因游牧离哈萨克甚近必须亲往保防亦属要即照所请令伊等囘保游牧饬伯什阿噶什速遣伊弟肯折毕喀前来入
　　觐奏入报
　　闻
　　庚辰
　　议定准噶尔善后事宜
　　定北将军班第等奏准噶尔善后事宜一折得
　　防军机大臣议奏寻议据班第等奏称准噶尔四卫
　　喇特奉
　　防分封四汗其盟长应即令四汗兼管所有四部落戸口数目各令本部落编次旗分佐领其作为公中之鄂拓克宰桑等戸口数目应按籍编次补放官员头目所有四部落游牧仍各安原处毋庸迁移等语臣等查加封四卫喇特系按各台吉等品级及戸口多寡
　　加恩封授至盟长乃办理事务人员非世袭之职似宜选授不必令四汗兼摄应交班第等于四汗及所属大员内拣选开列职名请
