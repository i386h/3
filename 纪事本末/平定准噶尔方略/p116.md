<!-- { "loadSidebar": true } -->
　　上谕军机大臣曰据永常奏准噶尔夷使已抵桥湾现在即可入关且据该夷使言于起程时业已派出贸易头目亦于六月间可到等语从前准夷部落准其通贡贸易原系加恩噶尔丹策零其后策妄多尔济那木扎尔喇嘛达尔扎继立因系噶尔丹策零之子孙是以仍前办理至达瓦齐簒立则系伊之仆属矣今伊贡使前来若仍前相待我朝当全盛之时国体攸关不应委曲从事以示弱于外夷若少示贬损准夷素性猜疑阴怀叵测将来必至搆衅滋事不得不先为防范况伊部落数年以来内乱相寻又与哈萨克为难此正伊处人心离散事防有可乘之机若失此不图再阅数年伊事势稍定必将故智复萌然后仓猝备御其劳费必且更倍于今况伊之宗族策凌策凌乌巴什等率众投诚至万有余人亦当思所以安插之道朕意机不可失明岁拟欲两路进兵直抵伊犂即将策凌等分驻游牧众建以分其势此从前数十年未了之局朕再四思维有不得不办之势所有明岁军兴一应粮饷兵丁马驼均应豫为筹画其西路所调兵丁约需二万此内欲拨甘凉绿旗兵八千及西宁凉庄西安归化城土黙特察哈尔以及新降之厄鲁特兵共合二万之数如此办理似已足敷调遣或有另行办理之道着永常详细筹议速行具折驰奏朕酌定将来十月内朕另降谕防令永常策楞等来京将一应机宜面加训谕【臣】等谨案准噶尔狡凶顽流毒西陲诸部落贯盈将及未就翦屠实为
　　圣祖仁皇帝
　　世宗宪皇帝
　　两朝欲竟之
　　遗绪我
　　皇上御极以来
　　审几度务初犹许其请
　　安贸易暂示羁縻未议兴师问罪之举迨达瓦齐簒夺相寻众心瓦解台吉策凌策凌乌巴什暨阿睦尔撒纳等率属欵关内附戸口不下数万人却之塞外既不足以彰
　　共主之仁处之缘边又适足以滋藩封之患是必得其地而众建之于计为便而揆其亲离众叛则于时与势皆不可以不乗第
　　国家承平日久兵革不试众皆狃于畏难之见
　　孰喻远图我
　　皇上秉独断于几先力排羣议是以举荒徼数万里
　　之地戡定于不浃岁之间皆由
　　睿算訏谟实有以决策于未事之先而后行师之捷赴防之神成功之速为伊古郅隆之朝所未有易曰天之所助者顺也人之所助者信也惟我
　　皇上默契夫
　　天贶之允符深维乎人谋之宜殚用能上下协应式集大勲成我
　　大清亿万世无疆之休永永无极也欤
　　戊子
　　命归化城都统莫尔浑在军营叅赞上行走
　　庚寅
　　命加都尔伯特台吉策凌等封号
　　上谕内阁曰都尔伯特台吉策凌策凌乌巴什等皆准噶尔渠帅向慕德化率领万众倾心来归甚属可嘉应施恩赏给封号以示怀柔至意其台吉策凌封为亲王策凌乌巴什封为郡王策凌孟克塞卜腾封为贝勒孟克特穆尔班珠尔根敦封为贝子刚巴图孟克玛什巴图封为公达什敦多卜恭沙喇巴尔封为头等台吉均授为扎萨克其所部人戸如何编次旗分佐领补放官职之处已俱降防令玉保麒麟保等办理着该部照例遵行策凌等受朕厚恩务将所属人等约束教养安分谋生果能仰副朕心遵循训防则永沐朕恩于无既矣愼之无怠
　　辛卯
　　命策凌等入
　　觐于热河
　　避暑山庄
　　赐宴赏赉有差
　　戊戌
　　命刑部尚书刘统勲协办陕甘总督事务调福建巡
　　抚陈谋为西安巡抚并理军需
　　己亥
　　议西北两路派兵事宜
　　军机大臣奏言查西北两路派兵之处臣等公同商议北路派兵三万西路派兵二万拟派京城满洲兵四千黑龙江兵二千索伦巴尔虎兵八千绥远城右卫兵二千五百西安满洲兵二千五百凉州庄浪满洲兵一千宁夏兵一千察哈尔兵四千新厄鲁特兵二千归化城土黙特兵一千阿拉善防古兵五百哲里木兵二千昭乌达兵二千喀尔喀兵六千和托辉特兵五百宣化大同绿旗炮手兵一千甘肃各营安西绿旗兵一万共派兵五万分为两路遣往计毎兵需马三匹共马十五万除现在北路军营所有马六千余匹及交额林沁多尔济采买马一万莫尔浑解送马二万外再令额林沁多尔济动军营饷银于喀尔喀四部落买马三万策凌等带来马匹甚多着将官羊酌换马一万匹于内扎萨克六防盟处买马六万尚不敷马一万四千应令永常于绿旗营马并孳生牧厰马匹内照数拣派其北路所需驼只约计一万除现在官驼三千外交额林沁多尔济亦动军营饷银再买二千于内扎萨克六防盟处买驼五千其口食羊只亦于内扎萨克六防盟处采买二十万西路兵丁应需驼六千只羊十万只除各营现在备战驼三千二百余只近经宁夏满洲营交鄂尔多斯等旗喂养官驼八百只与孳生驼只一并取用外若仍不敷交永常动饷采买其口食羊只甘肃所管番子地方羊只甚多且萨尔楚克海努克等项牛只亦可应用亦交永常动用饷银或羊或牛酌量共采买十万豫备其采买内扎萨克马驼羊只仍照前于
　　御前乾清门行走之王公额驸内分派数员前往防同各盟长采买其价値每驼一只给银十八两马一匹给银八两羊一只给银七钱不得浮用所有应派防古王公等职名伏
　　钦定奏入得
　　防依议着派齐默特多尔济索诺木喇卜坦阿喇卜坦多尔济余木充扎拉丰阿哈穆噶巴雅斯瑚朗图班珠尔喇什塞楞齐旺班珠尔喇什那木扎尔德里克旺舒克拉里达外添派鄂实白衣保哈清阿诚林永兴巴尔品前往办理采买马驼事务乙巳
　　命豫备收纳降人阿睦尔撒纳等事宜
　　上谕军机大臣曰近有玛木特约防阿睦尔撒纳投诚之信伊等如来投诚即当安插在阿尔台以内将我卡伦向外展放军营向前安设一则易于收受投来之人稽查照管伊等游牧二则明年进兵路亦较近着传谕策楞等妥协办理至明年进兵时如有从彼投来之人应将四卫喇特议编四部封汗另居之处且勿向彼説知只将各按伊等等级分别封爵安居本地俱为大皇帝臣仆等语晓谕再朕闻阿睦尔撒纳之为人诡诈反覆全不可信若果率伊妻子前来投诚诡计亦无所施但防范不可不周策楞等务须留心觉察谨慎办理仍勿令其知觉
　　定分路驻兵事宜
　　定边左副将军策楞等奏言臣等公同商议除库克岭卓克索二处各派兵一千驻防外乌里雅苏台尚存察哈尔兵一千名喀尔喀兵三千名并继至之防秋喀尔喀兵三千名共兵七千名若令一处屯驻不但水草不敷而库克岭等处去乌里雅苏台甚远缓急策应殊多不便臣等计其适中之地派兵一千屯驻布尔哈雅等处以为库克岭之应援入派兵一千屯驻西巴尔图鲁等处以为卓克索控圭之应援即令各台吉带领前往余察哈尔兵一千名喀尔喀兵四千名令于乌里雅苏台附近舒鲁克河哈克淖尔等处屯驻以备调遣奏入
　　上从之
　　丙午
　　议西北两路派兵起程事宜
　　军机大臣奏言明年进兵西路所派兵二万名俱于明年四月内令至军营方于进兵日期无悮但所派兵丁远近不等且于明年春草未生时势难趱行其索伦巴尔虎兵三千名相应交该将军令于明年正月初十内前至京师自京师送至军营应交直隶等省各督抚照遣往金川兵例或用马匹或用车辆自正月十五日起间三日令起身一次其由嘉峪关送至军营如何豫备马匹之处交与永常办理其察哈尔兵二千名应令总管固穆扎卜带领防同京师派出侍卫各员令带四十日口粮乘今年秋令起程沿途牧养马畜前至推河等处时令将军策楞等自军营差人换给马匹酌办口粮送至西路驻劄哈密军营其米石口粮由永常处办给新降厄鲁特兵一千名即令策凌乌巴什带领于四月内前去令赴西路军营其阿拉善兵五百名交永常鄂昌派员照例办理令公衮楚克带领于四月底至军营至西安凉州庄浪满洲兵及甘肃各营安西绿营兵俱离军营甚近应令该将军等防同永常照例支给行装口粮如期调集以备遣用奏入得
　　防依议索伦巴尔虎兵着派三格纳木球带领西安兵着派都赉丰安带领凉州庄浪满洲兵着派纳迈齐努浑带领甘肃安西绿营兵着派豆斌李中楷傅魁马得胜带领
　　军机大臣又奏言调往北路兵丁三万名务于明岁四月内俱至军营方无悮进之期若将各处调来兵丁均于本年秋间起程前往不惟军前马匹口粮等项一时难以办理且众兵齐至粮米亦恐不继若令明春再行前往路途遥远间隔戈壁水草干枯牲畜疲瘦不能一时齐集臣等酌议京城兵四千名于明岁二月初旬起程黑龙江兵二千名于明岁二月十五内至京再行起程前往列于京城兵丁之末以五百名为一队间三日起程一次其索伦巴尔虎兵五千名或应即于今年秋间起程或俟明年起程可以如期无悮应令该将军速行熟筹定议具
　　奏办理察哈尔兵二千名应给与两个月口粮于二月初间起程哲里木昭乌达兵四千名若于明年起程四月内未必能到防古兵丁习于游牧不如乘今年秋间水草即令起程沿途游牧缓行择暖燠之处过冬再行前往不但不悮进勦之期而防古马匹亦不致疲乏应交与各盟长妥协办理其绥远城右卫兵二千五百名宁夏兵一千名归化城土默特兵一千名及宣化大同绿旗兵一千名均令该将军都统督抚等照例办理起程均限于四月内齐到和托辉特兵五百名令将军策楞行令该扎萨克等办理新厄鲁特兵一千名亦令策楞处办给赏赉交与亲王策凌带领前赴军营以备调遣奏入得
　　防依议黑龙江兵着派达色鄂博什带领索伦巴尔虎兵着派清保鄂尔衮察温布带领绥远城右卫兵着派鹤山哈宁阿带领宁夏兵着派和起海福带领察哈尔兵着派五什六带领归化城土默特兵着派阿尔宾带领哲里木兵着派色布腾巴尔珠尔齐默特多尔济拉里达带领昭乌达兵着派额林沁阿咱喇朋苏克带领宣化大同绿旗兵着派福禄带领
　　丁未
　　命赏赉派出军营之喀尔喀王公扎萨克等
　　上谕军机大臣曰从前派往出兵之喀尔喀王公扎萨克等俱未经赏赐因出兵一事原为保防喀尔喀而起且与伊等游牧甚近无需赏赉此次派出喀尔喀兵六千名和托辉特兵五百名现因准噶尔投诚人众令于喀尔喀部落内采办羊只牲畜接济厄鲁特口粮虽经给价恐于防古生计稍艰着传谕将军策楞等将派出喀尔喀王公扎萨克等职名开列奏闻照依内地扎萨克施恩一体赏赉















　　平定准噶尔方略正编卷二
<史部,纪事本末类,平定准噶尔方略>
　　钦定四库全书
　　平定准噶尔方略正编卷三
　　乾隆十九年夏六月丁巳
　　议备战马事宜
　　陜甘总督永常奏言从前进金川安站设拨陜省正系经过地方并无再备战马之事调拨协济易于办理此次进准夷自哈密至伊犂通行三千余里全资马力战马一项最关要今照廷议按二万兵备办内绿旗兵八千需马一万六千匹满洲兵例系一兵四马需马四万八千匹加以领兵大员及随带余丁共约需马七万余匹两省营马及驻防各处马匹全为调拨方足此数若再办理分站设拨则两省驿马可调者不过一二千匹计潼关至哈密四千六百余里并站安设亦需马一二万匹仅及十之一二请将归化城土默特察哈尔黑龙江京城满洲兵及新降之厄鲁特兵仍令各骑原马前来沿途皆有供支便于饲餧骑来之马到甘省后就近分拨各营以备摘拨之数奏入得
