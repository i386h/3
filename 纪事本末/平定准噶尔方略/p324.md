<!-- { "loadSidebar": true } -->
　　上谕军机大臣曰阿桂奏称询问从哈萨克来投之厄鲁特等据供伊等系辉特属人为塞卜腾所擒中途抛弃今塞卜腾已入俄罗斯等语所奏殊未明晰昨据阿桂奏伊柱未曽追及塞卜腾伊亲领官兵于七月初旬前往额尔齐斯等处捜捕此时曽否起程何以未见奏及今塞卜腾等已入俄罗斯谅阿桂等必速往追索着谕阿桂嗣后办理一切事件务宜明白具奏不可稍有含混仍将现在办理情形作速奏闻
　　辛未
　　谕御前侍卫副都统安泰等筹议乌鲁木齐等处屯
　　田事宜
　　上谕军机大臣曰安泰等奏乌鲁木齐现在屯田五处所收谷石甚属充裕折给官兵愿领者少查该处屯田有緑旗兵三千名请以二千差操一千屯田互相更换等语乌鲁木齐收获谷石虽盈余甚多支用处少但仅以千人屯田则官兵已垦之地又必荒芜甚属可惜若不通融筹画谷石陈陈相因必致朽腐因思该处兵丁俱系三年一换并未挈眷若聴兵丁等移家居住或内地防民有愿往立业者令杨应琚查办酌给田畆籽种安插似有禆益即不便如此办理与其将伊等撤囘内地不若就近移往伊犂屯田着谕安泰阿桂杨应琚等相度情形妥协酌议再着军机大臣议奏昨派旌额理阿思哈往代安泰定长今既办理此事安泰等着在该处仍留数月俟定议具奏后即起程来京
　　癸酉
　　命道贠苏凌阿协办哈喇沙尔事务
　　上谕军机大臣曰昨因纳世通在哈喇沙尔年久派达桑阿前往更换但达桑阿系初办囘部事务恐未能熟悉现在辟展有德尔格等办事着道贠苏凌阿前往哈喇沙尔协办
　　命赏郡王额敏和卓第三子鄂罗木咱卜二品顶带
　　孔雀翎
　　上谕军机大臣曰额敏和卓数年办事军前伊长子素赉璊次子木萨俱承办公事其吐鲁番等处事务系伊第三子鄂罗木咱卜管理今据永贵奏伊办理防牧约束属人俱甚妥协着加恩赏戴二品顶带孔雀翎以示鼓励
　　丙子
　　参赞大臣阿桂等疏奏伊犂二麦丰收
　　阿桂等奏言伊犂屯田兵八百名每人种大小麦十畆新旧囘人八百户每户给麦种一石兹于六月二十内外二麦皆熟兵丁所种约计二十分以上可得麦一万六千石囘人每种一石除口粮及来年籽种外应交大小麦十石约可得八千石俟全行收获得有细数及粟黍收成时再行请
　　防加恩鼓励此皆
　　圣主洪福
　　上苍黙佑得以雨晹时若百谷用成臣等不胜庆幸奏
　　入得
　　防览奏欣慰下部知之
　　戊寅
　　议铸给阿竒木伯克等圗记事宜
　　左都御史永贵奏言管辖叶尔羌等城囘人头目俱有铜石小圗记今囘部荡平所设阿竒木等伯克俱照内地官制分定品级赏给顶翎办事大臣等铸给印信其阿竒木等不便仍用私刻圗记请照各邉省土司之例一体给与印记以昭信守奏入得
　　防军机大臣议奏寻议囘部叶尔羌等城新入版圗办事大臣俱已铸给印信其阿竒木等伯克自应一律铸给圗记凡有公事文移该阿竒木等应同伊沙噶噶杂纳齐等伯克署名钤用但圗记式样宜加酌定以别等威臣等谨拟将阿竒木等圗记较办事大臣等印信减小分寸其叶尔羌等处阿竒木伯克向来统辖小城今一体俱为
　　天朝臣仆但品级不同自应量为区别查囘部设立阿竒木共三十一城计其大小酌为三等叶尔羌喀什噶尔阿克苏和阗为四大城乌什英噶萨尔库车辟展为四中城沙雅尔赛里木拜库尔勒玉古尔牌租阿巴特塔什巴里克哈喇哈什克勒底雅玉陇哈什齐尔拉塔克阿斯腾阿喇圗什阿喇古玉斯腾阿尔圗什英额齐盘巴尔楚克沙尔呼勒鲁克察克托克三喀喇和卓洋赫克勒品为二十三小城俱给与阿竒木伯克圗记其大城圗记分寸视内地佐领中小等城以次递减谨拟定字様恭
　　钦定交该部照例铸给奏入
　　上从之
　　辛巳
　　议移驻巴里坤等处官兵事宜
　　军机大臣奏言据侍郎五吉奏巴里坤有屯田緑旗兵一千名虽经垦种而地寒霜早仅收青稞一种故屯田兵亦照驻防例支领盐菜银两兼以粟麦共需银五万二千三百两有竒安西兵丁三千余名计日迁移俱系折给粮价更不需支食青稞是此项屯田兵丁竟可撤囘交总督杨应琚将安西兵派出屯田以节冗食等语又据陜甘总督杨应琚奏撤囘巴里坤屯田兵丁派安西兵五百名屯田事宜曽商之提督刘顺今五吉所奏相符又查巴里坤遣犯四百八十余名若给与口粮同安西兵屯田亦即敷用再巴里坤地气虽寒上年曾饬屯田官贠试种豌豆一千畆亦皆成熟若以人力粪治并可种麦等语臣等伏查巴里坤屯田所收青稞仅万余石兵丁等既不能全行支食今安西兵又移往该处则所支银两米麪尤多即云试种豌豆有收亦未必常年如旧且巴里坤虽属西北两路要地但现在乌鲁木齐已设驻防兵丁巴里坤又成内地乌鲁木齐相距不逺屯田收获有余臣等曽议将兵丁情愿挈眷者准其同往安西兵丁既与家口同行若于巴里坤留兵千余人余俱移驻乌鲁木齐情形尤便应行造房整装各事宜请交杨应琚安泰定长五吉刘顺等会商妥议具奏其巴里坤酌留安西兵及遣犯屯田之处俱应如所奏办理再臣等前议移驻乌鲁木齐挈眷兵丁将本营应得钱粮及盐菜银两口粮等项全行支给至巴里坤官兵搭放青稞及所有马匹夏秋出牧冬春饲秣等事亦请一并交议奏入
　　上从之
　　壬午
　　谕陜甘总督杨应琚办理肃州迁移囘人地畆上谕军机大臣曰杨应琚奏迁居吐鲁番囘人现已自肃州起程出闗沿途料理护送等语前据该督奏将来囘人起程后所遗熟地肃州民人俱愿认垦陞科经军机大臣议覆令于囘人起程后文明确数按则陞科该督此时自应遵照前奏确勘妥办其从前州囘人所遗熟地现在作何办理之处着一并查明具奏
　　甲申
　　议给哈密大臣闗防
　　军机大臣奏言据永宁奏哈密办理军务以来一切文移俱用总兵官闗防今改副将驻劄闗防亦须缴囘请照巴里坤之例铸给印信等语查巴里坤既给与管理官兵库伦事务大臣印信请将哈密办理粮饷事务大臣亦给与印信祗兼清汉篆文奏入报
　　闻
　　丙戌
　　饬谕哈密办事侍郎永宁等筹办补支钱粮错谬上谕军机大臣曰阿桂等奏军营官兵补领钱粮赏项向俱行文哈密巴里坤查核支给今准永宁等咨驻劄各处官兵补领钱粮均由本处支给在哈密等处虽省查核之繁于官兵究无禆益已将伊犂官兵应领之项仍照旧办理咨覆永宁杨应琚等语所奏甚是官兵补支钱粮俱由哈密等核给既可省内地运解而所需什物即就便平价市买更有益伊等生计若如永宁等所办均由本处支给先已多一运解之费且新疆物价昂贵伊等支银入手只顾目前转致不能接济是永宁等惟知脱卸查核之责而于公事有益与否全未筹及况办理此事即变更成例亦当具奏乃径行定议甚属错谬着通行谕各处驻劄大臣所有官兵补支钱粮仍照旧办理并询问永宁等令其明白囘奏
　　丁亥
　　乌什阿竒木阿卜都拉等捐助迁往伊犂囘人牲只什物
　　命酌量奬赏如例
　　壬辰
　　谕参赞大臣舒赫德等办理察噶尔等头目入觐
　　上谕军机大臣曰舒赫德等奏察噶尔伯克之兄子孟克萨尔巴噶什伯克之兄子雅木古尔齐俱愿随布鲁特明伊勒哈入觐并恭进马匹请防遵办等语孟克等输忱入觐着准其来京所进马匹如果堪充上驷即遇便送京若本属平常何必逺烦人力即留于阿克苏备用
　　参赞大臣舒赫德等疏奏酌定囘城办事人贠舒赫德等奏言臣等前将叶尔羌等处事务酌定成规具奏惟各城侍卫与司官笔帖式等官贠未有定制谨会议叶尔羌喀什噶尔地大近邉阿克苏囘城总滙切近伊犂俱事务繁多拟设随印办事司官各一贠笔帖式各二贠専办囘人事务司官笔帖式各一贠由陜甘同知通判内派出管粮官各一贠库车哈喇沙尔地当要路钱粮亦多拟设笔帖式各二贠由陜甘县丞主簿内派出管粮官各一贠乌什及喀什噶尔所属之英噶萨尔叶尔羌所属之和阗皆地僻事简乌什酌设笔帖式一贠余城令该驻劄大臣等酌量派委具奏至卡伦牧羣及差务均需侍卫拟派叶尔羌喀什噶尔各十五贠阿克苏十贠以上文武各贠俱照例三年更换并准保举议叙以示鼓励如防
　　俞允臣等通行各驻劄大臣按照新旧日期画一办
　　理其侍卫等照例拣选引
　　见司官笔帖式等交军机大臣拣选引
　　见派往奏入得
　　防如所奏行
　　癸巳
　　叶尔羌茂特色卜伯克塔里卜以轮班入
　　觐中途病故
　　命赏治丧银五十两
　　乙未
　　阿克苏阿竒木伯克色梯巴勒氐等捐助迁往伊犂囘人牲只什物
　　命酌量奬赏如例
　　九月丙申朔
　　命赏喀尔喀等应赔牛价之半
　　上谕军机大臣曰成衮扎布等奏称贝子品级公额尔克沙喇等选牛三千只前往伊犂中途因时疫倒毙一百八十八头应着喀尔喀四部落赔补等语解送牛只倒毙例应赔补但此次因时疫所致并非牧养疎忽着加恩将伊等应赔牛只减半赏给价银
　　己亥
　　命赏囘人锡里卜阿三四品顶带协办沙雅尔事务上谕军机大臣曰书山等奏称沙雅尔囘人锡里卜阿三曽任阿竒木伯克为霍集占所逐随鄂对在和阗守城拒贼今又协助参将继善守备郑国卿等办送前往伊犂囘人亦属安协等语锡里卜阿三着加恩赏给四品顶带协同阿竒木玛哈黙特办事
　　辛丑
　　谕参赞大臣阿桂筹办塔尔巴噶台驻兵屯田事宜上谕军机大臣曰昨据阿桂议奏塔尔巴噶台等处驻兵事宜具见实心筹办惟迁移都尔伯特扎哈沁游牧一事不便允行前经巴兰泰奏将都尔伯特部落迁于旧防牧之额尔齐斯续又内移未免纷扰今随围之该部落人等俱言现居乌兰古木之地甚好生计较前富足可见伊等安土重迁巴兰泰所奏殊属未协至扎哈沁现在展拓卡伦防牧寛广又将伊等迁于塔尔巴噶台必非所愿虽此地竟置之闲旷恐有哈萨克等越界防牧但前此越界之人一经发兵驱逐即已移囘则是尚知畏惧即暂不驻兵每年巡查一次有越界者照前驱逐稍有违玩即收其所有以示惩戒谅可无虞朕意塔尔巴噶台虽终须驻兵此时不必太速伊犂官兵在外日久俟新兵更换后耕牧渐有积蓄再行议及始为有益着军机大臣议奏阿桂在军前日久今派明瑞领换班官兵至伊犂与阿桂交代其伊犂事务俱照阿桂所定章程办理阿桂来京休息数年再往代明瑞此时塔尔巴噶台正可驻兵屯田是此事始终皆阿桂之劳绩矣伊既于七月起程追捕塞卜腾并谕阿桂将现在情形作速奏闻
　　谕定邉左副将军成衮扎布筹办科卜多驻兵屯田
　　事宜
