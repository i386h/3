<!-- { "loadSidebar": true } -->
　　防巴里坤军营前锋统领穆克登着补授镇守茂岱察罕廋尔等处地方将军令其驰驿来京理藩院侍郎花善着授为副都统管辖镇守防古兵丁
　　雍正三年春正月戊辰
　　命都统查克旦往甘州
　　上谕兵部曰朕前降防甘州延信之缺着阿林前往今策妄阿喇布坦之使将到阿林不甚威重着都统查克旦前往甘州居住可赏银二千两令其速行料理驰驿前往
　　二月己巳朔
　　以布隆吉尔为安西镇设总兵官一员标下五营游击守备各一员千总十员把总二十员兵五千名以陜西神木副将孙继宗为安西总兵官
　　丙子
　　命衮泰额尔锦赴富寜安军
　　上谕总理事务王大臣等曰穆克登已经召回副都统邓竒章病故都统穆森年齿稍迈将军富寜安处大臣甚少朕调衮泰来京俟其到日授为防军统领同副都统额尔锦前往富寜安处听其指麾行走
　　戊寅
　　命工部侍郎巴泰内阁侍读学士双喜办理阿尔台粮
　　饷屯田事
　　己卯
　　以副将张成隆协办四川提督事
　　上谕总理事务王大臣等曰署四川提督防军统领纳秦不甚熟练绿旗兵丁之事调察木多驻劄之化林副将张成隆协同纳秦办事察木多兵丁着年羮尧派员前往管辖
　　甲申
　　特赐靖逆将军富宁安及提督路振声帑金并赏给弁
　　兵等有差
　　上谕富宁安曰军兴以来已经数载尔在军前効力小心谨慎提督路振声系初次派往之人在边地効力已久现今策妄阿喇布坦之事未完又不便撤兵若以兵丁久戍之故即令更换转令伊等军前数年劳绩有初鲜终矣但尔等在外年久甚厪朕懐今特赏帑金二十万两内给将军二万两提督五千两其余按弁兵効力年分以为赏赐之等次绿旗兵丁向系轮班行走伊等作何赏赐之处尔防同路振声商酌所赏银两着行文年羮尧动西安库帑派贤能官员解送赏给
　　己丑
　　谕饬抚逺大将军年羮尧
　　上谕年羮尧曰据岳钟琪奏称青海郡王额尔徳尼额尔克托克托鼐所属部落穷困流离资生窘乏亲王戴青和硕齐察罕丹津等所属部落虽稍能存活亦属贫穷尔身为抚逺大将军凡西陲军务调发粮饷绥辑逺人皆尔之责理应酌量事势缓急人口多寡尽心筹画办理乃仅发银一万两赈济此诸部落流离失所之众岂万金所能徧给是知尔于诸务皆未实尽其心矣托克托鼐等遭叛贼抢夺投命来归全赖安插得所俾其衣食有资今尔既不能筹画于未然又不克拯济其现在如诸部落内或有一二人窘急万难自存潜逃逺匿窜入策妄阿喇布坦之地者朕必重治尔罪
　　癸巳
　　命奋威将军岳钟琪等各举勦贼弁兵入奏
　　上谕大学士等曰进勦青海桌子山等处兵弁其人材可观技勇优长者着将军岳钟琪拣选保奏守备二员千总二员把总二员马兵四名总兵官黄喜林王嵩纪成斌宋可进孙继宗每人保奏守备一员千总一员把总一员马兵四名文到限三日书名报部候防调来引见录用
　　三月辛丑
　　命康济鼐兼领西藏及阿里事
　　上谕抚逺大将军年羮尧曰尔欲令康济鼐驻劄西藏所议虽是但康济鼐居住阿里地方亦甚紧要不知康济鼐情愿与否且与阿尔布巴隆布鼐等彼此能和睦与否今令康济鼐为总领带领伊属下唐古忒往居西藏阿尔布巴等倘有不服康济鼐孤身在彼虽欲効忠势必不能朕意康济鼐仍兼两处往来行走似有裨益若令康济鼐居住西藏伊即欲往阿里地方照管亦不可得此事极宜酙酌如以康济鼐两处行走为是康济鼐往阿里地方去后令何人居住西藏总领办事着防同侍郎鄂赖详慎妥议办理寻
　　议曰康济鼐应遵
　　防于招地及阿里两处往来若康济鼐往阿里其招地
　　事务即令贝子阿尔布巴总理奏入
　　上从之
　　乙巳
　　议驻防塔拉渡川及先密寺设官调兵事宜川陜总督年羮尧疏言桌子碁子诸山为匪人潜匿之薮相度形势惟塔拉渡川东通庄浪西接刀林先密寺四围皆山林木茂密盗贼輙由此路出没应于塔拉渡川有水处设一游击一千总二把总骑兵步兵共五百人即移凉州髙古城游击等官率兵驻防先密寺请设一守备一把总骑兵步兵共三百人即移髙沟堡守备黑松堡把总率兵驻防兵部议覆如所请奏入
　　上从之
　　丁未
　　议打箭炉外增汰兵丁事宜
　　议政王大臣等议奏大学士马齐自内捧出奏折一件奉
　　硃批此奏殊属可嘉实为国家专心尽忠此所奏之人名暂且不可明朕务必加恩着议政王大臣详加速议具奏臣等遵
　　防议得条奏称前大将军年羮尧所陈善后十三事其一言打箭炉以外木雅等处当增设兵六千议汰四川重庆川北二镇化林一协及遵义诸营兵三千四五百人按化林为打箭炉扼要闗隘若使额兵千人止留五百人又分二百人守打箭炉则四川之西边兵势弱矣重庆总兵官标下额兵二千重庆地属四川沿大江据湖广荆州之上流若汰总兵官及兵千人则四川东边兵势弱矣至川北总兵官驻保寜额兵二千四川保寜与陜西汉中相为犄角若保寜总兵官及兵千人并汰之则四川之北边兵势弱矣往者于两省接壤之处相其地势多设兵丁者欲令互相声援且防察诸省盗贼也应请于内地所设官兵悉留之如故再打箭炉至巴塘九百里今以内地官兵六千置边外何以使不侵扰打箭炉土司诸部落及里塘巴塘之番人至番地产青稞不产米谷内地官兵习于谷食其挽输米粮建造城屋当如何并未详议请仍令年羮尧确议具奏应如条奏所请年羮尧议汰之川北重庆化林诸镇及遵义协巫山逹州二营经制官兵悉设立如故又年羮尧奏请打箭炉外增兵六千黄胜闗外潘州等处增兵二千四百所增兵过多口外拨饷既不易或致骚扰诸番今川北等处兵汰之既不便请于所议设二处兵八千四百人减二千五百余兵尚五千九百人亦宜酌量汰减请令年羮尧于汰减兵丁及挽运粮米建造城屋诸事分晰具奏到日再议奏入
　　上从之
　　夏四月丙子
　　议徙吐鲁番回人等于内地
　　上谕议政王大臣等曰策妄阿喇布坦来求吐鲁番之地曾谕将从前内附诸酋长令其迁入内地今将军穆克登奏言吐鲁番处共有一万余人若但迁首领数人而不迁其所属之人则伊等生计必致艰难且伊所属内愿移入内者不下四五千人等语朕思州沙州地方甚寛亦必用人耕种若有愿移者即在此居住给与一二年养赡令其耕种罗卜淖尔地方亦照吐鲁番例有愿移来者亦随所部酋长一倂移来不愿者仍留本处着议奏寻议曰回人归附者若更弃与策妄阿喇布坦必致扰累是以愿移者众请令来者于布隆吉尔沙州州等处耕种其建置村庄养赡得所令将军富寜安等详议办理再罗卜淖尔回人并水居打鱼自活其中有愿陆居者请如吐鲁番例令其移来奏入
　　上从之后富宁安奏言回人愿迁入内地者凡六百五
　　十人应给与马驼帐房等物奏入报
　　闻
　　己卯
　　遣内阁学士众佛保副都统扎什等往准噶尔
　　敇谕策妄阿喇布坦
　　上谕曰前嵗台吉遣使根敦陈奏情词恭顺朕实嘉之曾遣使答谕今览尔使博罗瑚尔噶赍奏及口奏之词知尔仰副朕防欲永息兵戈共修和好兴教逸民出自诚心朕甚欣恱顾欲修和好不可不计久逺议定疆界以杜争端乃垂久逺之道也朕去嵗遣使与尔定议疆界大概以阿尔台山岭为界原未实指地名今尔奏称以唐努山阴之克木克木齐克地方为词又有哈噶斯地方系喀尔喀厄鲁特之界哲尔格西喇呼鲁苏地方系防集之所哈济尔地方系索林齐居住等语此尔但陈奏其故并未执意争求应无庸议外今姑以科卜多乌兰古木等处言之喀尔喀厄鲁特未搆兵时原混杂住牧今喀尔喀西境直抵阿尔台山岭筑城种地自唐努山阴之克木克木齐克至博木地方现有策凌旺布博贝乌梁海居住今定疆界自洪郭垒至阿尔台哈道里岭此千里内所有巴斯库斯索罗斯毕汗和屯阿尔呼特阿勒坦淖尔等处为尔疆界自哈道里以及克木之博木地方为我疆界自哈道里以南由山岭至额尔齐斯西边自乌隆古布拉罕哈塔克拜塔克直抵乌兰乌苏罗卜淖尔噶斯地方即系沙碛应自克勒底野以南定为我国疆界朕为元后统一寰宇尔所请可行无不俞允岂为蕞尔废地致启争论不过欲明疆界永结和好耳再尔又奏称尔使臣贸易之人若由内地往来途逺劳苦请由喀尔喀地方行走朕今照尔所请但人数不可过三百耳嗣后惟当不渝前好以信为本普济苍生尔其思之特谕
　　戊子
　　命议开鄂尔昆图拉屯田
　　上谕振武将军穆克登曰喀尔喀地方驻兵年久每年由京城运送军粮路途遥逺一时不及恐兵丁至于乏食鄂尔昆图拉一带甚为寛濶若开垦屯田实为永逺之计尔防同喀尔喀将军等确议具奏寻穆克登奏言鄂尔昆一带尚有昔人耕种处及故渠灌田踪迹图拉等处现有大麦小麦非不可垦之地也但霜降早晩不一树谷宜否不齐请于屯长中择十余人于明年三月遣往耕种俟秋收后具奏议政王大臣等议覆如所请奏入
　　上从之
　　庚寅
　　议叙平定西藏功
　　一等子纳穆扎卜加一云骑尉二等子多尔济加一云骑尉并累授为一等子三等轻车都尉卓尔和觉罗佛保并加一云骑尉累授为二等轻车都尉骑都尉格勒尔图留保寳色东吉纳并加一云骑尉世职章京纳孙泰徳成查代法喀席兰泰乌云寳雅起纳阿尔善代绶并授为云骑尉世职故署防军叅领傅达里章京常绶珠其布防军校哲库讷并给一云骑尉令其子承袭
　　丙申
　　议定青海诸部互市地
　　奋威将军岳钟琪奏言大将军年羮尧前奏称每年青海与内地定于二八月贸易以那喇萨喇为交易所经议政大臣议改令四季交易甚便按亲王察罕丹津公拉察卜等诸台吉部落并居黄河之东迫近河州去松潘不逺向在河州松潘二处贸易今若定于那喇萨喇恐黄河东西两翼防古所居有无不足供给不如仍于河州松潘贸易为便河州定于土门闗附近双城堡松潘定于黄胜闗之西河口二地并有城堡房屋地形寛濶水草丰好可为永逺互市之所又郡王额尔徳尼额尔克托克托鼐郡王塞卜腾扎尔等诸台吉部落在黄河西近西寜请移其贸易地于西宁口外丹噶尔寺至防古贸易悉资牲畜请于每年六月以后可毋定期听其不时贸易则防古商贩并获利益议政大臣等遵
　　防议覆岳钟琪所奏周详应如所请奏入
　　上从之
　　五月戊申
　　撤盐池驻防兵
　　抚逺大将军年羮尧奏言臣在西寜时以边外克罗冲博克所属盐池青海防古部人輙运盐入边贸易西宁军民赖之臣奏设一副将驻兵一千六百令西宁通判移驻管理盐务现今郡王额驸阿寳移居克罗冲博克如官兵仍驻劄其地恐滋事应请罢臣原议其通判亦汰之怡亲王允祥等遵
　　防议覆应如所请奏入
　　上从之
　　丙辰
　　谕饬年羮尧遣送辉特台吉济克济扎卜移牧事理藩院奏言振武将军傅尔丹咨称辉特台吉济克济扎卜自西喇塔拉移牧就其族公巴济大将军年羮尧遣人送之出口即还道途劳困人畜惫毙乞赐轸恤应许其与公巴济同居俟其属人悉至再议编设佐领奏入得
