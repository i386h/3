<!-- { "loadSidebar": true } -->
　　陜甘总督呉达善奏言臣准将军兆惠密咨和阗阿克苏两路派兵二万名用马三万匹驼一万只自应豫为筹备查先后送马二万四千五十匹俱全数出闗今兆惠奏稿有马不足数即派兵一万名之语是所送马匹已足敷用但进所闗更宜寛裕现在委员将甘肃等处留牧马内有四五分臕者再选二三千匹可于三月初出闗送至巴里坤备用至现在直晋二省及西三盟共办驼七千只今需驼一万除已给西安满兵厄鲁特兵一千四百余只外又豫备緑旗兵一千六百余只尚应送军营驼六千八百余只计不敷驼只一千五百余查有运送阿克苏军需及前后乗骑驼只可以拨补或前项办解之驼不能依期支给应将粮运台站驼只先行截拨俟续到补缺至粮运驼只既经移用恐有不敷现有骡头一千五百余可以协济至各处购买羊只及辟展留牧北路马牛羊只均可以次运送于军食亦无贻误奏入得
　　防军机大臣速议具奏寻议军营马驼固所急需亦期酌归实用不必拘泥来文牵合虚数今该督所准兆惠咨送奏稿系未到阿克苏以前不知内地解送马匹各数其需用三万匹不过笼统计算该督只应将现在留牧马匹饲秣臕壮接续前起出闗马匹以备调拨若此时照来文数目便行挑解毋论易致疲乏即星夜送至阿克苏而大兵已经进亦属缓不济急如必俟马匹到齐则进兵转致迟悮该督所请再行挑选马匹之处应毋庸议又军需驼只既经陆续出闗自可接济若将粮运台站之驼先行截拨则现在已有迟悮且续到之驼逺行疲乏骤令负重转运必致倒毙于兵糈台务两有闗碍亦毋庸如此办理至所称添补粮运骡头应听酌量协济其各处赶送牛羊亦应申饬妥速解送以济军食可也奏入
　　上谕曰如所议行此议及呉达善奏折着传谕该将军及该督知之总之将军等原奏颇形难进之意而该督所办亦不过敷衍成文原无实济若黄廷桂在必不肯如此朕实痛惜良臣益为愤懑耳
　　谕阿克苏办事侍郎永贵酌办购买回人粮石上谕军机大臣曰呉达善奏称查永贵咨送奏稿所定购买回人粮石价值较去秋时尚觉矩少现在内地运粮至辟展每石即需脚价将二十两应请谕照时价増加庶回人踊跃求售而运费所省实多等语所奏亦是军营粮运自应照常接济至购买回人粮石虽较运价甚为节省究系一时宜非经久之策若尽收回人积蓄于伊等生计殊无裨益嗣后办买粮石应酌看其实系情愿始行增价购偹不可勉强从事
　　命赏给青海王公等捐输马驼价值
　　上谕军机大臣曰据济福奏称青海王公等因办送马二千匹防恩加给价值其倒毙者亦减半给价情愿捐输马七百余匹驼三百二十余只等语诚悃可嘉着加恩照所增之价赏给分拨凉州庄浪满营西宁緑旗营牧养备用
　　癸未
　　谕定边左副将军成衮扎布等办送战箭各事宜上谕军机大臣曰据兆惠奏将乌里雅苏台存贮战箭十万枝调送军营又据清馥奏巴里坤有箭三万枝哈密有箭七万枝即派员先送军营仍行文五吉将续到之箭暂贮巴里坤豫备等语乌里雅苏台战箭仍须巴里坤转送长途既难尅期且清馥等业经照数发往自不必续送可传谕成衮扎布等此时若未经解送即行停止或起程未逺亦即追回
　　申谕定边将军兆惠等速行进应援
　　上谕军机大臣曰数日来陜甘巴里坤等处奏事皆因兆惠等调发军需颇觉周章退缩至兆惠富徳昨议两路进兵俱抵叶尔羌其喀什噶尔并未筹及顷谕舒赫徳同伯克霍集斯驻劄和阗堵截逆贼等逃窜要路各城回兵既可调集则我兵不必多留兆惠从阿克苏进取叶尔羌富徳或从特穆尔图淖尔或从乌什进取喀什噶尔似属有济但虑伊等志气先馁难于振作耳适阅清馥奏兆惠将巴里坤等处沿途存留之满洲索伦防古等兵丁尽行调发其意可知军营现兵近二万人又何须搜括及此伊等曾以少撃众溃围决胜合兵而旋无敢追袭者贼之伎俩可知若谓贼多马力不过从前掠取阿睦尔撒纳之马数千匹既无从购办且屡次伤残以我万骑取数千贼众何敢抗行且所运大神等礮实为攻城利器锋镝之鋭又不待言我两路分兵两城必顾此失彼乗间虚一举可得可传谕兆惠等其毅然决策以奏肤功所有商办机宜作速奏闻
　　甲申
　　防赞大臣舒赫徳等疏奏和阗各城信息舒赫徳奏言二月初十日据侍卫噶布舒散秩大臣鄂对等遣回人阿舒尔和卓报称贼党阿卜都克勒木鄂斯璊等领众分攻额里齐哈喇哈什玉陇哈什三城守御已六十日又克勒底雅齐尔拉二城之伯克及所属三百余人逃至额里齐二城已为贼据祈速发兵救援等语臣等询问阿舒尔和卓据称克勒底雅于去年为鄂斯璊所据伯克阿里木沙率所属二百人投额里齐其余三千户皆被陷阿里木沙之子被贼阿卜都哈里克缚至额里齐城下俾见其父而杀之齐尔拉城鄂斯璊哈子率百余人投哈喇哈什其妻子与三百余户皆被陷又闻玉陇哈什伯克乌努斯亦率其二千七百余户来额里齐余三百余户入于贼今哈喇哈什侍卫齐凌扎卜伯克海里雅木哈子阿瓦斯黙特等领緑旗兵回兵四千余额里齐自正月十五日以后贼攻更急现有索伦兵七十名緑旗兵三百名回人六千余粮饷火器俱可支至二月下旬惟玉陇哈什城虚无人而现在所守二城亦有夤夜逃出者克勒底雅被掠回人亦有同贼攻城者惟作速发兵往援等语臣等伏思永贵前发兵二百五十名及兆惠所遣之瑚尔起等月内可至和阗臣等仍于续到兵马及各城回人马匹尽力速办以备调用奏入
　　上谕军机大臣曰舒赫徳奏据驻守和阗侍卫等呈报贼攻颇急若援兵迟滞难于守御等语看来富徳等与兆惠合兵即当往援不但解围救困且可驻兵进取从前舒赫徳有和阗粮足驻兵之奏何以合兵时未见议及着据实奏闻至侍卫等所报各城伯克等被廹来投并力固守且有妻子被害者深为轸恻自应加恩优卹俟事定后着舒赫徳查明具奏若和阗各城既定兆惠富徳等分兵攻取叶尔羌喀什噶尔舒赫徳同霍集斯驻防和阗俱遵前防办理又
　　谕曰前兆惠等被围富徳奋勉应援至和阗被围亦急何以未闻往救若谓兵力不足则兆惠一军尚能与贼相拒况两队防合转患其弱耶若谓马力不足则既可回抵阿克苏何难就近赴援和阗因粮以守耶富徳此时曾否领兵往援著作速奏闻至兆惠曾为贼困其望援甚切可知以身经艰阻之事而于他人则置之度外何以为情然朕亦不追既往惟促富徳速援兆惠亦酌量策应贼如闻风溃散即以进攻叶尔羌等城为要如和阗已为贼据则伊等俱不必前往惟据实奏闻候朕核定功罪可耳
　　申谕库车办事布政使徳舒增给回人粮马价值上谕军机大臣曰徳舒奏称购买阿克苏库车回人马匹及回人等捐助米谷等项赏给价银过多恐遂成定例日后难于办理请候议定各城应交实数再酌量赏给等语殊属拘泥现在逆酋等尚未就擒和阗亦需策应若回人见我大臣等办事屑未必倾心降服且伊等贪利性成示以裁节或致妄生追悔若谓将来遂以为例则回部荡平后不过酌定贡赋并无购办粮马之事何必为此过虑况以现在办送马匹粮饷较之其劳费不啻数倍自当示以寛大始合机宜看来伊等所定价值尚觉其少仍须酌量增加应时给发嗣后俱遵照办理
　　谕定边将军兆惠等查奏侍卫拜达尔劳绩
　　上谕军机大臣曰闻侍卫拜达尔于雅哈托和鼐之战愤骂同行身先陷阵众始竞进似此奋勉将军大臣等自当嘉奬録叙乃未见举出陈奏惟保列逢迎趋避之员何以服人心而作士气拜达尔现在何处曾否着有劳绩可谕兆惠等查明因便具奏










　　平定准噶尔方略正编卷六十九
　　钦定四库全书
　　平定准噶尔方略正编卷七十
　　乾隆二十四年三月甲申
　　谕定边将军兆惠等撙节军需各事宜
　　上谕军机大臣曰兆惠富德等奏称现在办理进勦官兵行装盐菜等项需银四五十万两咨行定长等以驼只随数运送而定长等行查兵数且必候辟展驼只臕壮再咨行永贵等将阿克苏应办米石布疋各数覆到始行办理恐悮军行等语定长等外任习风办事每多推诿固属见小而兆惠等办理进亦甚拘泥查先后觧送军营备用银两将及三十万自足应用朕于军行之费非有吝惜但以官兵所需计之如衣装布疋虽在内地购买一时亦难得数十万则囘城所出有限可知至赏给银两即暂时存贮候功成再行补给亦于伊等生计有益此时官兵等若购买回人之物无裨实用者尚应禁止岂可任其糜费且伊等从前所奏捉生询问及拘执霍集占等所遣回人一切情形何以未见奏及又布鲁特兵丁应否调用哈萨克锡喇投来囘部与否兆惠等进时务宜留心办理不可徒托空言其办送兵丁之乾清门侍衞敦察即着在军营行走
　　命优防随靖逆将军纳穆扎尔等阵亡得伤官兵上谕军机大臣曰兆恵等奏称随纳穆扎尔等进阵亡之侍衞官员十人兵一百五十余名又得伤兵六十余名分别列单进呈造册送部等语前据爱隆阿奏报侍衞奎玛岱阵亡比即加恩照竒彻布之例给与世职此次查奏之三等侍衞章武着照奎玛岱例蓝翎班泰照三等侍衞例俱给与世职吉林防领固尔特衣喀喇沁台站四品防领锡喇卜俱交部照例议防索伦骁骑校署防领喀尔玛勒图领催署防领玛提木保察哈尔骁骑校署防尉阿穆呼朗防军校署防尉齐旺扎卜前锋署防军校纳们俱着照现署职衔议防阵亡兵丁等着交部照例议防至得伤兵丁从前舒赫德曽奏报途遇脱出兵丁四名此六十余名曽否与援兵相遇及得脱情形着兆惠查明具奏
　　定边将军兆恵疏奏被围后节次情形
　　兆恵奏言钦奉十二月三十日
　　谕防以舒赫德所奏囘人托克托黙特来告臣等被围情形查明具奏查臣等自十月十三日结营固守后贼见势难即取亦掘沟筑垒起立髙台施放鎗礮二十二日决水冲灌我营臣即派官兵掘渠引入下流数日内兼资饮用贼又掘沟濳伏以苇埽自蔽欲行偷刼俱经撃退其贼所立髙台四面俱有防身垜口施放杂木巴喇特鸟鎗臣等即立髙台相对自二十二日至十一月初十日吉林索伦察哈尔緑旗官兵等乘懈攻夺贼始不敢登犯惟看守营垒十一日贼遣吐鲁番囘人及我哨探得伤厄鲁特随将军纳穆扎尔得伤察哈尔三人前来告称霍集占抗拒时波罗泥都本不知情今奉书请和情愿捐助口粮并求亲信之人同行入
　　觐臣等拘留来人将从前颁发波罗泥都令擒送霍
　　集占阿卜都克勒木之
　　勅谕恭设几案令对阵囘人捧去次日贼人仍申前説臣遣额敏和卓所属回人传示云尔等小丑何敢以和好为词我大兵来问霍集占叛逆之罪尚不悔悟求生计日兵马云集髫齓不留矣贼计穷复施放鎗礮臣等即行抵敌并遣人逼近贼营诱擒生口贼不敢出是月十六日十二月初九日两次派兵四百名分两翼呼噪焚烧贼营生擒三人夺取军器牛只正月初八日闻数十里外鎗礮声料必援兵是夜选兵千名造云梯冲出焚烧贼垒伤死千余人生擒五十五人夺军器无算自此贼人退避惟逺驻贼骑防守此次固守军营仰赖
　　圣主威福
