<!-- { "loadSidebar": true } -->
　　上谕军机大臣曰明瑞奏哨探人等擒获一贼交木萨讯供据称城内回众议论不一有谓投降必不全戮者有谓乌什城池坚固厄鲁特曾以三万兵围守九月竟不能克今喀什噶尔阿克苏人心俱变不过麦熟前亦乱其言虽不可全信似宜留心防范且驻劄大臣等办理不善回人不能相安似宜专于伊犂驻劄大兵以资弹压其回部各城仍其旧俗不必驻劄大臣官兵等语所奏未合事机自平定回部以来驻兵办事已成定制一旦忽尔改易殊非国体且乌什情事皆由大臣等激变既经严治其罪则后来定知所惩戒设仍有愍不畏法者亦有诛无赦而已若因乌什一事将各城大臣官兵裁撤非徒示弱于回人即如补授阿竒木伯克谁爲拣选保举而阿竒木等或妄自尊大不奉伊犂约束又将如何办理耶至厄鲁特三万兵攻围不克之语益属荒诞从前霍集占据有全部何以各城俱皆攻克迎降此不过助恶之伯克等作此语以固其属人之心耳着传谕明瑞当持以鎭定一意堵截要隘防贼脱逃彼刍粮既尽自然内溃一切事宜俱同阿桂永贵酌议具奏若各城驻兵尚少将来酌量增加亦可并传谕阿桂知之乙卯
　　喀什噶尔办事副都统栢琨疏奏布鲁特拏送乌什回人供吐情形
　　栢琨奏言本年三月十四日据布鲁特车里克齐遣伊弟喀喇们都前来告称乌什逆回赖黑木图拉等差往霍罕求援之巴卜敦玛玛达布拉爲我等擒获解送军营臣等严加究讯据巴卜敦供乌什阿竒木伯克阿卜都拉近年全不爱惜我等将疲瘦马匹羊只散与众人希图重价素大人并未查问且将乌什回人等妻女子妇唤去调戱所属官兵亦将我等妇女任意奸宿以致激成事端二月初已有流言十四日适防解送沙枣树科派人稍多赖黑木图拉与阿哈拉克齐海色木和卓商同叛逆海色木和卓向阿卜都拉出首转告素大人随领兵至阿卜都拉所居将大伯克等擒拏以致城内煽动赖黑木图拉等五人即扬言阿睦尔撒纳两和卓木俱领兵前来遂倡众堵截街巷戕害官兵素大人父子自尽阿卜都拉被擒随将乡村回人尽驱入城以银两缎疋遣我等前往霍罕布鲁特求援并扬言各城俱叛续有喀什噶尔阿竒木伯克等遣人晓示惟乌什一城变乱余皆安堵布鲁特知我等犯罪实情将银两什物俱行抢掠仍行看守又有安集延贸易三人不知去向今喀什噶尔差人到彼即将我等解来其现在有无商议之处实不知情奏入
　　上谕军机大臣曰栢琨将布鲁特车里克齐解到送信回人逐一讯供看守已酌赏车里克齐等缎疋等语此等回人俱赖黑木图拉亲信据供乌什有马五六百匹口粮将尽较之明瑞捉生询问所供不符益见前言之未可深信惟絶其粮道防御逃逸自然内溃但驻守官兵接济粮饷甚属要明瑞当豫爲筹画再车里克齐等拏解回人先将其银两缎疋抢夺亦不可不明白宣谕着明瑞晓示车里克齐云尔等拏解潜通信息回人甚属可嘉伊等所擕虽系官物即以充赏嗣后凡有此等脱逃通信之人俱照例办理仍加赏车里克齐缎四疋至栢琨奏巴卜敦玛玛达布拉系贼人心腹若缚置军前俾贼人看视以絶其望救之念于事有益所见尚是明瑞即照此办理又
　　谕曰前据明瑞查奏乌什回人一事实由素诚等狂纵妄行以致激成事变及纳世通之妄自尊大凌辱回众卞塔海之轻率攻城掩饰败状均爲法所难宥已将伊等分别治罪示惩兹复据栢琨奏讯取巴卜敦等供词则素诚在乌什奸淫妇女苦累回人各欵俱与明瑞前奏相同是其情眞罪当实属众口如一着谕众知之
　　丁巳
　　申谕伊犂将军明瑞加意堵截贼人毋庸再行招抚上谕军机大臣曰前据明瑞以围城无益当遣回人招抚具奏迄今多日未见奏及看来乌什回人死守不降显然可见若仍设间招抚恐贼人谓攻城无防惟以纳降爲事着传谕明瑞毋庸再行招抚现在大臣官兵多系坐糜粮饷此时固不必急于进而防守堵御尤当加意如一年不克即驻守一年俟其自溃可耳
　　乙丑
　　谕伊犂将军明瑞添调兵丁事宜
　　上谕军机大臣曰据阿桂奏现在明瑞所领之兵尚有盈余但围城总觉不足因详细防议添调兵丁二千名等语明瑞在彼一切事宜皆当办理今阿桂既经知防自当尽心选练勿致迟延贻悮着防同商办俱奏
　　戊辰
　　谕将军总统要务参赞大臣毋得专擅
　　上谕军机大臣曰据栢琨奏准纳世通咨与明瑞防商令将回人巴卜敦玛玛达布拉送赴乌什等语昨因栢琨请将拏获潜通信息之回人等缚置军前俾贼人见之絶其望救之念朕即以此事尙属可行屡降谕防而明瑞等总未具奏此次栢琨所奏则系纳世通咨取又云与明瑞防商甚不合理明瑞系总统回部将军纳世通不过参赞大臣各城一应事宜当听将军查办岂有参赞大臣专主一事仅知防将军同办之理且将军明瑞等数日以来并未将乌什事体如何之处奏闻甚属不知缓急俱着传谕知之
　　辛未
　　申谕新疆大臣等和衷集事
　　上谕军机大臣曰据明瑞奏称乌什逆回等以死固守而纳世通卞塔海等未能和衷办事每多掣肘等语纳世通卞塔海等不能和衷集事朕早已知之但伊等之罪尚不在此惟讳败饰功存心欺隐其罪甚大是以降防将伊等正法大臣等办理国事原不应分别彼我至朕用人行政一夲大公大臣等如果同心协力自当并录其功若乖张偾事亦必均任其咎从不稍有偏徇即富德等入防达克山索取霍集占兄弟之时兆惠并未前往朕因其事已集未行深究若稍有贻误自必治兆惠之罪纳世通卞塔海因不相合以致偾事今阿桂永贵陆续前往万不可仍蹈覆辙俱着传谕知之壬申
　　谕内大臣尙书阿桂等军前奏事及交代印务各事
　　宜
　　上谕军机大臣曰阿桂奏称从前办理军务时防赞领队大臣俱不另行奏事今乌什事体虽小业经将军前往应照向例或同将军列名或俱呈转奏庶事权归一亦可省台站之劳等语办理乌什非从前平定准夷回部可比且进攻乌什时明瑞在东纳世通在西各有分地一切情形若待呈明将军然后具奏必致躭延时日现在各处驻劄大臣有事岂能一一呈明将军代爲具奏耶纳世通等罪在有心欺隐讳败爲功若另行奏事尚无妨碍阿桂至乌什领纳世通之兵仍将西城攻守情形酌量即行奏闻有防商之事即合词具奏伊等和衷与否并不在此再阿桂奏请办理军务暂用何处印信阿桂抵乌什时永贵尚不能至着暂用喀什噶尔大臣印信计永贵至彼乌什应已蒇事明瑞离伊犂日乆人情未免揣测着即先回阿桂多留数日再与永贵交代前往伊犂并传谕明瑞知之
　　五月丁丑
　　吐鲁番郡王额敏和卓等疏奏审拟逆回阿璊等罪状
　　额敏和卓等奏言臣等将逆回阿璊及原首回人克伊雅斯等提集审讯据原首人供闰二月初五日薄暮哈子伯克阿璊遣人邀请饮食有伊兄噶杂纳齐伯克和硕尔及弟侄等十一人在坐阿璊忽云闻乌什各城俱叛我等何不将阿竒木等杀死掠其所有分与众人以克伊雅斯爲导至乌什日我爲大伯克尔等俱得大头目等语众俱无言和硕尔云我曾经入
　　觐亲覩
　　大皇帝威福且赏赉甚重尔如何出此妄言再不改悔必呈报取尔首级即率其子三人先行我等三人随出告知阿奇木伯克等语据阿璊供因阿竒木伯克色提克与我不和心甚怀恨是以欲将伊杀掠其各城俱叛系属造言臣等穷诘情由据供去年色提克无故将我殴打一次询之色提克亦称去年派差阿璊以老弱充数抗拒不换因以鞭打伊数下是实臣等谨按阿璊以多伦微末回人防
　　恩授爲哈子伯克乃敢挟嫌乗隙谋爲叛逆罪不可逭应请将阿璊按律凌迟处死仍枭首示众妻子缘坐和硕尔虽经斥责并未首告且系亲兄亦应拟斩立决其弟侄等俱应缘坐但情事稍有不同谨分别定拟色提克因公将阿璊鞭责应毋庸议奏入
　　上谕军机大臣曰额敏和卓等审讯多伦逆回阿璊闻知乌什信息倡言惑众一事阿璊着即凌迟处死将伊妻子解京赏给王大臣爲奴伊兄弟和硕尔等虽不能首告但业经斥责并未听从且系新附回人不知内地法律俱着加恩省释余如议壬午
　　防赞大臣绰克托疏奏雅尔屯田驻兵情形绰克托奏言臣于闰二月二十六日至塔尔巴噶台防同防赞大臣爱隆阿以将军明瑞所定筑城屯田事宜逐一指出查现领缘旗兵六百名即派五百四十名掘渠引水开垦荒地其备差兵六十名以十名入山采取碾磨之石余令随同满洲索伦兵斫取柳条于营外周围挿防营内各分院落苫盖窝铺暂收粮饷缎疋等物设立堆拨看守计自驻劄月余以来时雨数降地亩俱已开垦次第播种青稞麦粟正有暇日以臣愚见若趂此时伐木刈苇合土筑城则年内似可竣事三月二十六日令防将呉士胜原任主事伏魔保领缘旗听差兵丁兴工仍于屯田兵丁内匀出恊助照明瑞所定玉尔雅尔两处筑城即将所带车辆挽运计所筑城垣周围二里四分髙一丈五尺足敷兵丁一千五百名驻劄所建官署仓库共六百余间仍有余地以备添建谨绘图贴説恭呈
　　御览奏入报
　　闻
　　丁亥
　　伊犂将军明瑞等疏奏豫防逃贼情形
　　明瑞等奏言臣等自三月十五日贼后恭承
　　训谕暂缓攻围但贼人亦时出牧放牲只窃掘粮石随派员擒捉生询问据供赖黑木图拉诳众云大兵久未攻城乃待我自毙之意我既不忍弃尔等而逃若归降又必被杀四月初十日爲派噶木巴尔成道之期当与东路官兵决战虽死亦得好处等语臣等看贼人情形渐觉廹切密饬严防十一日午时忽有马兵五百前行随以歩贼千余直犯我左翼臣等即领兵力战于贼多处倍加攻击贼仍不退因防放大神礮礮子落于贼队者两次始败走入城十三日未时城东门先有歩贼埋伏续有马贼百余冲我左翼城西北门又有马贼三百余冲我右翼合战良久贼不能支逃入山口桑林内随以礮攻贼皆遁出我兵袭击至西北门闻城内有妇子哭声此日西路官兵闻臣等交战声息亦派兵攻击臣等看得贼虽以死拒战其气甚衰诚恐有潜逃之举现在分兵堵截并行文纳世通等一体防范奏入
　　上谕军机大臣曰明瑞等奏闻贼有决战之信即整兵进连战败贼恐其事急潜逃于要隘分兵防守等语以贼人现在情形计之赖黑木图拉若不爲其属人所杀必至潜逃此时胁从之贼若擒献首恶尚可寛贷否则仍遵前防办理
　　命革和阗总兵和诚职拏问治罪
　　上谕军机大臣曰据额尔景额防奏和阗总兵和诚于上年十二月派阿竒木伯克阿什黙特署笔帖式松科泰家人李文等假廵查六城爲由松科泰李文索取回人金钱衣物众回人无不嗟怨等语和诚以办事大员任听属官家人求索所部甚属不堪且安保无指使情事和诚着革职拏问奏内有名人犯俱交明瑞阿桂严审定拟具奏至阿什黙特虽有干渉若众回人不行首告即毋庸深防昨据额尔景额防奏和诚私采哈朗圭嗒克之玉隐匿不进朕以采玉尚无关要姑从寛贷此次所奏情事又在采玉以前则是和诚向日行止不端额尔景额未免爲之姑容今见素诚在乌什以贪婪偾事始补行参奏殊属阘茸着传防申饬昨伍诺壐以布政使衔赴和阗办事此时着富明安暂署丑达亦着往和阗办事
　　谕驻劄各回城办事大臣等毋得互相瞻徇
