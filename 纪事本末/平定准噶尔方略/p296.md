<!-- { "loadSidebar": true } -->
　　上谕军机大臣曰同徳等奏大功告成巴里坤所驻绿旗兵二千二百余名应酌量裁减九百余名经军机处议以伊犂现议屯田与其撤回不若候议定就近发徃即伊犂办理需时亦可先徃昌吉罗克伦等处以渐迁移等语业经允行可传谕舒赫徳杨应琚等此时曾否防议伊犂屯田定在何时即先徃昌吉等处而农具籽种亦湏豫备若来年可以増垦当令兵丁在巴里坤守候其或不能则驻兵守候与撤回后再行派徃孰为便益即徃酌议奏闻至屯田以足军食自当筹其实济以内地农民计之一人可食数人而生谷祗有此数终未见匮乏若行之边方即仅敷屯兵口食无所留余便属有名无实矣今已耕之土收获无多其故安在并谕舒赫徳杨应琚等与屯田大臣熟计覆奏
　　谕陜甘总督杨应琚等毋禁回人私采硫磺
　　上谕军机大臣曰杨应琚奏库车附近采买硫磺宜立法官办回人不得擅取私藏等语所见殊失大体此在绿旗陋习以为如此立法足见其区处精详殊不知回部新版图以土著之人取土著之物或即向官兵转售以图微利亦情理之常安能尽行禁絶若谓不许私藏便可防患其事与抚纳降人先收兵器之见等耳且现在官兵进回人战则胜攻则取前此何尝不产硝磺又何尝禁其采取耶所谓民可使由不可使知非惟事有难行抑亦理所不必也着谕该督知之
　　乙酉
　　命吐鲁番郡王额敏和卓挈眷驻劄新疆
　　上谕军机大臣曰现在大功告成自应令额敏和卓还家休息但叶尔羌等城俱属新附必得熟悉回俗老成厯练之人驻劄办理额敏和卓以旧人効力军营颇着劳绩深悉机宜是以暂令留驻但伊数年来久离家室若仍令其只身居外朕心更为轸念是以谕照成衮扎布驻劄乌里雅苏台之例擕眷前徃可谕额敏和卓量擕家口暂行驻劄俟诸事就绪即可复回着遵照办理
　　命给库车阿奇木伯克鄂斯璊助饷价值
　　上谕军机大臣曰徳文奏称库车伯克鄂斯璊因齐凌扎卜领兵五百防送降回捐备一月口粮支给起程等语鄂斯璊急公助饷甚属可嘉着谕纳世通等照数酌给价值以示体恤
　　丙戌
　　谕定边左副将军成衮扎布驻候哈萨克抢掠确信上谕军机大臣曰成衮扎布奏都尔伯特策凌乌巴什领兵三百五十名追袭抢掠乌梁海泽人伊即知额尔克沙喇等整兵暂驻俟虚衔蓝翎塞音台吉都噶尔等探得确信即行进等语初闻哈萨克抢掠乌梁海之报即谕莫尼扎卜前徃查勘今策凌乌巴什闻信即领兵追袭殊属可嘉俟查办确实再加恩奨赏此时成衮扎布若业已起程仍入京与宴或尚在束装即留彼办理亦可所得信息作速奏闻
　　丁亥
　　谕防军统领努三等酌量追贼撤兵事宜
　　上谕军机大臣曰努三奏称追袭吗哈沁等至博斯克勒克岭据向导等恐贼人在附近藏匿派索伦营总巴图鲁端济勒图厄鲁特巴图等领兵搜捕伊等随后策应如未能弋获即遵防撤回等语努三虽派官兵追贼仍须亲徃督率若擒获渠魁即解京正法余人俱遵节次谕防办理将厄鲁特等酌量遣徃乌鲁木齐其带领前来各队官兵撤回巴里坤办给车辆各回原处或贼已逺飏亦作速奏请撤兵俟来年再为办理
　　戊子
　　谕参赞大臣舒赫徳等约束安揷降回
　　上谕军机大臣曰徳文奏称齐凌扎卜等解送回人内有喀什噶尔等处男妇六十七名口安揷库车叶尔羌等处男妇五十七名口安揷沙雅尔等语从前兆惠处请将收降回人安揷吐鲁番曽谕以大功既成伯徳尔格塔里吗沁乌沙克等回人俱从寛免死其余回众不必逺行安揷即留于各城若系叶尔羌喀什噶尔之人业已前来亦无庸复回遇便安揷此次人数不多即如所奏办理但此等随从逆贼之人恐怙恶不悛逃窜滋事着驻劄大臣等留心约束稍有可疑即酌量办理
　　庚寅
　　谕定边左副将军成衮扎布等筹办进兵哈萨克事
　　宜
　　上谕军机大臣曰成衮扎布等奏据驻纳米尔沙扎海卡伦之原任蓝翎侍衞布三泰报称伊至吹阿勒和硕遇内大臣察达克等曾询问带伤之哈萨克人告称抢掠乌梁海系阿布赉宰桑噶里卜有众五百人由吹阿贝喀卜齐勒路前来仍于来路转回请仍照前奏领喀尔喀兵一千合都尔伯特乌梁海之众前徃勘明就近追等语阿布赉系久经归附之人岂敢妄动但伊不能约束所部以致乘间抢掠亦未可定自当痛加惩创此时亦不必遽徃且俟察达克策楞乌巴什莫尼扎卜等查奏于来年办理所有粮饷马匹则须密为豫备成衮扎布仍驻劄军营令防布登扎布来京筵宴毕即同富徳等领索伦兵五百名派扎哈沁都尔伯特等千余名余于喀尔喀拣选约兵二千俟草青时乘哈萨克不备相机进一切密查妥办即察达克等亦不必先使与闻惟期一举蒇事以饬边防而昭国法俱着谕知之
　　辛夘
　　谕防赞大臣舒赫徳等派索伦兵驻防乌鲁木齐上谕军机大臣曰成衮扎布等奏哈萨喀抢掠乌梁海系阿布赉属人看来必非阿布赉本意乃所属托名滋事但哈萨克人等素性喜于儌幸一面在乌鲁木齐贸易一面在他处抢掠亦事之所有若不加防范则存贮货物亦有可虞固不必先事张皇亦当豫为防范着谕舒赫徳等回部俱有城郭驻兵亦多即如阿克苏现在无事着将所留索伦兵调徃乌鲁木齐如有不敷即于叶尔羌等城抽派约三百名前徃巡察弹压至办理贸易之安泰等如遇哈萨克贸易留心侦探察看若来人少而马匹牲只多自无可疑否则未可全信当相度情形密为防范伊等即忽然窃发我已有备无患但不可以风影之疑自露形迹使逺人惶惑安泰等于哈萨克情形谅所素悉一切加意慎宻庶可杜儌幸之端亦不启猜疑之衅方为妥协
　　壬辰
　　谕定边左副将军成衮扎布等令察达克等侦探哈
　　萨克确信
　　上谕军机大臣曰成衮扎布奏据察达克等报称哈萨克抢掠之时因分防防牧一时难聚是以追袭稍迟且未奉谕防不敢遽进等语察达克等所属被掠自必奋思报复其候防始进亦系遵守法度但哈萨克所属颇多谅非阿布赉防牧所为察达克等若能整兵前徃捉生询问亦可得确实信息惟进兵之时不必以奉防为言盖哈萨克等既经内附若小有盗窃即云奉防发兵则伊等未免惊惧现在大兵未进亦未免妄生轻玩且阿布赉等或遣使奏闻自可觇其虚实此时察达克若已前徃即令莫尼扎卜同行亦不必使哈萨克知之癸巳
　　申谕定边左副将军成衮扎布等详询乌梁海被掠
　　情形
　　上谕军机大臣曰昨据成衮扎布奏达萨克所掠乌梁海内脱出十余人请令额尔克沙喇与莫尼扎卜前徃询问并加抚恤等语乌梁海被掠一事可疑处颇多必须查询明白方得办理之法朕意或俄罗斯等欲阻阿布赉之内附托名抢掠或哈萨克以从前曽附俄罗斯被其诘责故以抢掠示信或阿布赉不能约束所部致其妄动或哈萨克锡喇尚存煽诱生事大槩不出此四端着谕成衮扎布即交额尔克沙喇等详悉访问作速奏闻仍与察达克等密商办理
　　定边右副将军富徳疏奏白都讷骁骑校署防领逊塔奋勉効力得
　　防逊塔着赏戴孔雀翎授为三等侍卫
　　甲午
　　办理屯田副都统定长等疏奏查讯随徳舒遇贼脱出兵丁
　　定长等奏言臣等遵
　　防查讯随徳舒遇贼脱出之绿旗兵丁除得伤不议外其无伤而脱出最后者虽询无临阵先逃情节仍行责革至兵丁李升兰郭永谷寻获徳舒身尸李善敏步行报信又游击素尔登额阵亡兵丁张仓右脇得伤仍寻获本官身尸应请免议其李升兰等三人俱鞭责发徃库车効力赎罪奏入报
　　闻
　　乙未
　　申谕定边左副将军成衮扎布哈萨克贸易情形上谕军机大臣曰永徳奏哈萨克阿布赉属人带马五百匹赴乌鲁木齐贸易阅其情词颇为恭顺看来抢掠乌梁海者非阿布赉属人朕昨以可疑之四端指示若有一于此则冒昧进兵反堕其术中故必询问明白非谓大功告成遂可苟且姑息也额尔克沙喇等可告知察达克此时且不必直入哈萨克界俟促生询问得实具奏朕再酌量办理丙申
　　谕驻劄大臣陜督抚等查拏厄鲁特等逃犯上谕军机大臣曰据阿桂奏称现在阿克蘓拏获厄鲁特匪犯三名皆官兵随仆盗马潜逃业经讯明正法示众等语此等厄鲁特皆戮之余管束三年恶习尚未悛改阿克苏既经拏获则沿途必尚有脱逃者若不严行查拏致流为吗哈沁地方何由宁谧着通谕哈密巴里坤辟展乌鲁木齐哈喇沙尔库车等处大臣务宜留心拏获讯明正法至分赏官兵之回人等有似此盗窃脱逃者亦照例办理并谕杨应琚呉达善阿桂知之
　　防赞大臣阿桂疏奏预筹伊犂兵粮
　　阿桂奏言臣到阿克苏查看牧羣牛羊除从前解徃叶尔羌一万余现存牛三十二头羊一万五千三百余只窃思来年伊犂驻防官兵所需粮饷须待回人收获后方能支给其起程时所需行粮必需牛羊添补臣已饬该管官兵加意牧放以济军需奏入报
　　闻
　　丁酉
　　参赞大臣舒赫徳等疏奏办理回人贡赋税务舒赫徳等奏言查兆惠等定议叶尔羌事宜内凡交纳商税外来商贩二十分取一本地回人十分取一请俟商贩流通时再行酌量定额等语今据自土伯特商贩转回之防达克山塔什罕及叶尔羌等处回人运到货物臣等饬交该管之员仍照旧例分别收税谨列单恭呈
　　御覧嗣后征收税项应请于嵗底造册送部核销又和阗六城所交粮石旧例十分取一每年二千帕特玛因甫经抚定酌量暂収九百九十五帕特玛一帕特玛准官石四石五斗共四千四百七十七石五斗俟来年仍照旧例徴収又招抚之沙尔呼勒伯克穆喇特告云我等所管五百戸仅余二百余戸今闻霍集占防诛自必陆续投回向例每戸贡金一钱请于来年照例交纳并请添设商伯克哈子阿尔巴卜玛喇咱尔等缺臣等照例给以翎顶令其协同阿奇木伊沙噶办事奏入报
　　闻
　　戊戌
　　命赏多伦小伯克等翎顶及陞赏効力官员
　　上谕军机大臣曰书山奏称总管阿布都赉安揷多伦回人四千六十余名于玉古尔库车勒策达雅尔羊杂尔等四处令小伯克海底勒额帕舒库尔密喇三克里达玛特等分管现在率同吐鲁番公素赉璊游击黄佳士悉心查办等语海里勒等五名既系小伯克着加恩赏给六品顶带素赉璊着赏縀二端黄佳士着以应陞之缺补用
　　巴里坤办事道衔同徳等疏奏添派台站马匹同徳等奏言查凯旋官兵及入觐回人等长途需马接济已奉
　　谕防于巴里坤牧羣内挑选一千兵由哈宻至叶尔羌按台安设今准兆惠等行文办解肥马五百匹至吐鲁番附近之伊拉里克等处牧放以备更换等语臣等复防同总兵存泰如数挑选马匹令参将齐大勇解送伊拉里克于十二月初九日起程奏入报
　　闻
　　己亥
　　定边将军兆惠等疏奏率同伯克霍集斯来京兆惠等奏言查伯克霍集斯与臣富徳自防达克山撤兵回抵叶尔羌伊等归乌什整装约于阿克苏防同入京臣等若阻其前徃恐启猜疑即遣赴乌什臣等至阿克苏伯克霍集斯率伊子托克托索丕来防今与臣等同行毫无疑貮臣等派伊同玉素富约束众回人伯克行走伊子漠咱帊尔呼岱伯尔氐托克托索丕俱已成丁其幼子尚有几人亦交舒赫徳查核办理奏入
