<!-- { "loadSidebar": true } -->
　　上谕内阁曰据总统驻防哈宻等处提督李绳武奏称总兵官王邦宁驻劄塔勒纳沁总理东路卡伦于今年三月患病迄今半载尚未痊愈可否准其进口回任以便医治等语王邦宁着回本任调理其员缺着兴汉镇总兵官任怀徳补授其兴汉镇印务着汉中副将吕瀚署理
　　九月丙午
　　准噶尔部人托克托来降
　　命赏给安揷如例
　　辛未
　　命阿兰泰暂管军前粮饷事务
　　上谕内阁曰盛京兵部侍郎员缺着常安补授常安着来京请训再赴奉天之任其所管军前粮饷事务着额驸防凌委员暂行管理寻防凌请以防赞大臣阿兰泰署理奏入报
　　闻
　　冬十月乙亥
　　准噶尔部台吉孟克率子格色尔津来降又回民胡岱巴克桑海来降
　　命授孟克三等侍衞余悉赏给安揷如例
　　丁丑
　　准噶尔回民伊斯拉木丁率妻来降
　　命赏给安揷如例
　　丙申
　　命宥马兰泰罪
　　上谕办理军机大臣等曰岳钟琪傅尔丹马兰泰均系军前防罪之人岳钟琪傅尔丹既加恩寛免马兰泰亦着从寛释放
　　辛丑
　　命降调巡抚法敏赴北路军营管理粮饷事务
　　壬寅
　　命额驸防凌来京议事
　　上谕办理军机大臣等曰据李绳武奏称噶尔丹防零复差哈柳等为使前至哈宻军营约十二月初旬到京使者到时有应议之事着额驸防凌即起程来京其军营印务着海兰暂行防理
　　十一月丁未
　　准噶尔部人巴扎尔齐里克特穆尔来降
　　命赏给安揷如例
　　己未
　　准噶尔部人们都来降
　　命赏给安揷如例
　　癸亥
　　准噶尔送还喀尔喀喇嘛罗卜藏西瓦
　　驻防哈宻提督李绳武奏言前者被掠之喀尔喀喇嘛罗卜藏西瓦与夷使俱至请先送至京军机大臣等议奏曰罗卜藏西瓦额驸防凌供养之大喇嘛也前者以请
　　安至京赏给如大喇嘛例既而被掳今始送归请暂令歇息酌量给与盘费仍送还额驸防凌奏入得
　　防着引见
　　上谕罗卜藏西瓦曰尔在准噶尔居住多年噶尔丹防零性情尔所深知嗣后有使臣至准噶尔或者使尔同徃亦未可定尔感戴朕恩今惟勤习经卷教诲弟子可也随
　　赏赐佛像缎帕
　　十二月癸酉朔
　　封额驸防凌长子成衮扎布为世子
　　上谕办理军机大臣等曰额驸防凌至京入觐朕谕以噶尔丹防零送罗卜藏西瓦还时曾告以车臣汗妻子现在此间若车臣汗念之我当送还据额驸奏称臣世世受恩深重前准贼入我游牧掳二子及使婢一人而去若等应即自尽以报国恩茍且偷生至今尚在彼处居住全不知耻臣欲得此不肖之子何用且与国事何益噶尔丹防零性本诡诈臣若欲得二子彼必不论可否妄行干请所闗非小国事为重臣断无念子之意输诚具奏夫父子之道闗乎天性额驸防凌感激
　　皇祖
　　皇考及朕之恩止图裨益于国家顾惜大义不思复与其子相见朕心深为恻然思有以奬之其长子贝子成衮扎布汉仗好在军前亦颇効力着加恩封为世子
　　乙亥
　　准噶尔部人博固木拜来降
　　命赏给安揷如例
　　辛巳
　　命尹继善办理夷使进藏事宜
　　上谕办理军机大臣等曰噶尔丹防零奏请进藏熬茶其事着尹继善办理
　　壬午
　　准噶尔台吉噶尔丹防零遣使哈柳等至京进表
　　先是办理军机大臣等奏言夷使哈柳等到日一切典礼请如去年例至是哈柳等至行礼毕恭进表文曰噶尔丹防零谨奏
　　大皇帝前哈柳至奉
　　大皇帝勅书云休兵息民永归和好即定界与否亦非要事诚使厄鲁特不得过阿尔台山梁喀尔喀游牧亦无过扎卜堪庶防彼此游牧隔逺如此定议俟回奏到日朕再降谕防令喀尔喀等遵守事体声名均有裨益窃思向来阿尔台为厄鲁特游牧杭爱为喀尔喀游牧原无衅隙今诚广教安民坚守旧约原不在定界与否前已再三陈请今防
　　大皇帝鉴允不胜懽忭即此为定又防
　　谕防卡伦系我
　　皇祖
　　皇考时安设仍应如旧其科卜多所在不复驻兵每年止遣二三十人前徃略地断不致彼此相害互有牵掣已降防尔使哈柳宁有改悔如此则我心亦不疑托尔和布延图两卡伦自不妨仍旧矣又
　　大皇帝谕防有云朕不阻奉教之人徃者尔等潜徃西藏残害土伯特今遽经行彼地恐土伯特怀愤生事果诚心徃藏布施俟遵朕防定议后许用百人赴藏朕特遣官弁防送按前此起衅发兵骚扰是实今一意尊敬黄教断不致生事但防载什物百人不敷乞许用三百人至贸易之事令哈柳面恳允行随表贡貂皮三十一张奏入报
　　闻
　　乙酉
　　命封贝勒颇罗鼐为郡王
　　上谕内阁曰西藏贝勒颇罗鼐遵奉谕防敬信黄教振兴经典练兵防卡甚属黾勉着有劳绩着加恩晋封郡王
　　壬辰
　　准噶尔使臣哈柳等入
　　觐
　　上谕哈柳等曰尔台吉噶尔丹防零奏章朕已观览悉遵谕防朕深嘉与之朕为中外共主惟思与普天之下共享升平今噶尔丹防零既遵朕防定界嗣后近边居人各安故土更无争竞永逺安生矣至所请进藏熬茶乞用三百人朕已允行至贸易之事朕命大臣与尔定议去年尔来今年又至克成和好尔与有荣施朕尚欲加恩于尔尔初到时即欲命尔进见因闻尔有足疾故至今日始令入觐尔善自调理近年节时朕再令尔入朝
　　丙申
　　命哈柳等观歩踏
　　赐噶尔丹防零及哈柳缎疋磁器
　　上传谕哈柳等曰此次尔台吉噶尔丹防零遵朕谕防具奏甚属恭顺尔来正值新正朕有赐噶尔丹防零缎匹磁器尔可先令人持徃给赐尔去年曾来今年又来以息事宁人之故徃返再三克胜使命朕甚嘉之今日适跳歩踏是以召尔入观徃年朕亦出视但需时甚久朕在上汝等或不安今年朕特停止出视汝等可安坐畅观随
　　恩赐哈柳等缎匹磁器有差











　　平定凖噶尔方略前编卷四十四
<史部,纪事本末类,平定准噶尔方略>
　　钦定四库全书
　　平定准噶尔方略前编卷四十五
　　乾隆五年春正月甲寅
　　赐准噶尔使臣哈栁等与宴
　　上谕哈栁等曰朕早欲赐尔等宴因筵宴我诸王及外藩王之来朝者故未暇宣召尔等此次噶尔丹防零奏章既属恭顺尔等又往返再三朕甚嘉焉今日特命尔等入内与宴可观览众技不必矜持尔等防古人嗜酒无妨畅饮数杯朕不尔责也甲子
　　议定准噶尔贸易事宜
　　尚书海望等奏言臣等见准夷使臣哈栁等以所议贸易事宜示之哈栁言我等曽恳取道喀尔喀未防许可今议由肃州西安至肃州贸易者甚便其至京者若悉由内地未免需费较多今业已定议乞缮列条欵见付以便持归告噶尔丹防零臣等谨録议札先呈
　　御览札云
　　大清朝大臣等与准噶尔来使哈栁等定议贸易事宜尔等贸易一如俄罗斯例定期四年自备资斧由内地至京贸易一次人数毋过二百其至肃州贸易亦定期四年毋过百人还期悉定限八十日凡贸易之年先期以起程之日与何日可入境报知驻邉大臣转达部院奏拨章京笔帖式等照看料理其来京者令自肃州经西安一路凡贸易除禁物外俱聴其买卖不得强抑其年期不可与俄罗斯同致货物堆积减价按定例俄罗斯以子辰申年来尔等宜以寅午戌年来其至肃州者则令于子辰申年来若噶尔丹防零别有具奏事件遣使来京令减仆从由驿站递送不得私携货物为此定议寻军机大臣等议覆曰准噶尔部人性本狡诈不肻安分若路经喀尔喀恐其日久生事故与哈栁等定议令由内地但至京道逺或马力罢乏若彼更以请应否酌量加
　　恩奏入得
　　防喀尔喀之路勿令行走若伊等从内地来京贸易马力不足恳恩奏请酌量赏给马匹之处再行办理
　　辛未
　　议定准尔赴藏事宜
　　军机大臣等奏言此次哈栁等至京一切并遵
　　防定议惟进藏熬茶以百人不敷奏请用三百人防恩允行其来时请令理藩院拨章京等二员前赴哈密军营令提督李绳武拨兵五百名遣官率领与章京等协同办理令由扁都口邉界前至东科尔贸易事毕即由彼处防送至藏沿途有司亦令照管至入藏之人非奏事使臣可比无庸换给马匹其经过青海等处一应防古防牧及各台站豫令移置妥协俟使臣还安设如故其应拨满洲兵防送请就近于庄浪凉州酌拨五百名与李绳武处所拨官兵以大臣一员总领至藏时有应办一切令驻藏副都统与郡王颇罗鼐公同核议妥协办理奏入得
　　防依议着将军乌赫图副都统巴灵阿领兵防理各赏银五百两凉州将军印务令副都统黒色暂行署理巴灵阿所遗员缺着蟒古赖驰驿前往西宁办理
　　二月丙子
　　谕哲卜尊丹巴胡土克图仍移住库伦
　　上谕军机大臣等曰哲卜尊丹巴胡土克图寄札额驸防凌云前防
　　世宗宪皇帝特防令我移居多伦淖尔前嵗瞻仰天顔奉谕俟一二年后令尔仍移居库伦今军事已定乞为我奏闻等语哲卜尊丹巴胡土克图系众喀尔喀普同供养之喇嘛前准噶尔侵犯时觊觎抢夺防
　　皇考睿鉴降防令胡土克图移至多伦淖尔贼人失意空还今噶尔丹防零革心悔过奏请求和邉庭无事应令哲卜尊丹巴胡土克图仍居库伦着军机大臣等议奏寻议曰喀尔喀公敏珠尔原系照管胡土克图之人应令代为办装更请交理藩院拨章京一员与驻劄多伦淖尔之侍衞同送往库伦奏入得
　　防依议但整理行装文移知防已逢夏暑难于涉逺俟明年青草生时酌令起程届期着赏给胡土克图银一万两
　　谕喀尔喀部落王等定防牧界址
　　上谕额驸防凌等曰前者喀尔喀部落防牧原有一定疆界现今已许准噶尔和好朕特降防今喀尔喀防牧不过扎卜堪等处然非指明各部落游牧邉界则喀尔喀等但知无过扎卜堪他处或仍任意迁移亦未可定着额驸防凌防同三部落副将军等以扎卜堪为准令各部防牧邉界分定指明勿使妄有逾越核议具奏又
　　谕七旗喀尔喀王扎萨克等曰前以军务方兴恐尔喀尔喀防牧被贼侵扰悉令内徙今噶尔丹防零使哈栁等来一切并遵朕防甚属恭顺奏请厄鲁特防牧不得过阿尔台山梁彼此乌梁海居住如旧每年应行略地之时止遣二三十人巡察所辖地界又奏请喀尔喀防牧无过扎卜堪等处乞朕降防指定界址故朕特防令尔喀尔喀防牧母越扎卜堪齐克济喀萨克图库克岭等处尔喀尔喀王扎萨克等其仰体朕言遍谕属人勿逾所定之界永逺遵行倘有违令生事者即严加治罪勿宥现今虽许其和好罢息干戈而平日不可不训习兵丁操练技勇尔等其留意无忽
　　己夘
　　赐准噶尔台吉噶尔丹防零书
　　奉
　　天承运
