<!-- { "loadSidebar": true } -->
　　申谕定边右副将军防布登扎布等亲往会舍楞上谕军机大臣曰据防布登扎布奏称派喀尔喀公品级达什等捜捕空格斯附近逸贼俟回兵后再遵防前至塔尔巴噶台探叛贼舍楞所向等语伊等从前初闻舍楞逃信若即行尾追又有和硕齐等堵截必为我兵擒获何至有约降失利之事今舍楞已逋逃两月余此时岂尚在塔尔巴噶台坐待追兵耶现在阿桂及成衮扎布俱前往策应可传谕策布登扎布惟速赴额尔齐斯防同勦贼不可派员前往至所奏图伦楚追擒布图库未获又派往策应敏珠尔多尔济攻勦哈丹余贼等语图伦楚此次追贼全未奋勉効力着革去副都统降为二等侍卫以观后效
　　申谕定边将军兆恵等进勦招降事宜
　　上谕军机大臣曰据兆恵等奏称四月十三日渡伊犁河已抵格根喀尔竒喇询问向导人等由特穆尔图淖尔过巴尔珲岭穿行布鲁特境内计一月可至叶尔羌喀什噶尔等语前经屡降谕防令兆惠等将伊犁等处叛贼渠魁全行擒获再往回部今来奏业已遄行自毋庸复返但伊等带兵不多当沿途休息马力候雅尔哈善信息随后防合方克有济此时兆惠等已往回部防布登扎布等又往追舍楞伊犁无兵驻守或哈萨克锡喇等乘间复出亦未可定可谕兆惠等平定回部后仍遵前防回抵伊犁尽遗孽如渠魁一人未获不可谓之蒇事其沿途所见情形仍陆续奏闻又
　　谕曰从前勅谕布鲁特部落之防久经颁发兆惠等既经过其地即将前防通行晓谕或应加以抚慰或应示以兵威惟在相机办理
　　丁未
　　命以发遣人犯赏给安西等处绿旗兵丁
　　上谕军机大臣曰发遣巴里坤屯田人犯前据阿里衮奏请分地安挿已谕由黄廷桂处行文申饬今该督覆奏尚未悉办理本意此等人犯与赏给黑龙江索伦兵为奴之犯无异但从前定议时仅将此列入屯种事宜各条内未有赏给兵丁为奴之语无怪外省之瞻顾拘泥视为万难办理之举也着再行详悉谕黄廷桂等俾得知所从事此时屯田一事既由近及逺则人犯亦不必遽行逺发着先赏安西绿旗兵为奴俟安西数足再发往哈密二三年后以次及巴里坤乌鲁木齐等处兵丁为奴如滋事潜逃挐获即行正法该督等更当留心体察并谕永贵定长知之
　　己酉
　　议屯田増兵措饷事宜
　　办理屯田侍郎永贵等奏言臣等钦奉
　　谕防令将现在屯田收谷分数合计兵丁口粮来嵗可増兵垦田若干及酌留平定回部兵丁就近屯田等事筹议具奏臣等伏思平定回部后若将兵丁撤回巴里坤于次年屯田时再往未免劳费自应酌量存留现在屯田兵三千六百名可收谷三万零六百石其鲁克察克吐鲁番附近喀喇和卓等处虽有余地究为硗瘠不必增兵乌鲁木齐地广而荒拟前往查勘再议托克三余地尚多水亦足用惟当脩堤濬渠应请増兵四百名哈喇沙尔地最广海都河水甚足但河身低于渠道须大加脩筑应请增兵二千名合之现在兵丁共六千名益以官员胥役自本年十月至来年九月收获时所需耔种口粮计本年所收之谷可支六月尚不足五月余之食须由巴里坤运送恐滋劳费但臣等查奏收成分数特就去年辟展所得约略计算若官兵奋勉力作能倍加收获自当酌减运送之口粮或有増添亦即行文补给奏入得
　　防军机大臣议奏寻议屯田一事原为驻防兵丁省转饷之劳必劝课力田一人所耕可给数人之食方为有益今永贵等奏称除支给屯兵口粮外所余无防未免有名无实或系垦辟之初人力不齐所致嗣后若仍不能多获则自属办理不善应俟秋收之日再为查核其乌鲁木齐等处度地増兵应如所奏办理至所奏六千兵丁尚不敷口粮五月余又云运送恐滋劳费乃虑留兵太多则口粮不足之意永贵等系専办屯田大臣见闻既确自应明白陈奏请
　　勅下永贵等令将来年应增兵丁若干口粮若干且巴里坤既难运送可否向回人交易据实奏
　　闻若回地出谷有限不能交易即将前后屯田兵丁暂行撤回巴里坤其附近吐鲁番所收谷石令额敏和卓派兵看守惟乌鲁木齐等处较逺酌于驻防索伦兵一千名内派五六百名前往看守仍令黄廷桂将屯田需用各项先期送至吐鲁番俟来年将屯田兵丁遣往收获有效再于伊犁等处渐次经理奏入
　　上谕曰屯田积谷本意原为驻防兵丁口食有资且省餽饷之劳俾边民得以休息若所收谷石仅足供给屯田兵丁复有何益此奏着交与雅尔哈善额敏和卓等悉心筹酌据实定议具奏
　　壬子
　　叅赞大臣阿桂等疏奏堵舍楞官兵信息阿桂奏言臣等于五月初十日驻兵多托淖尔据和硕齐队内察哈尔防军赛音图索伦署骁骑校萨尔巴图巴尔虎领催达赉等报称四月初八日和硕齐唐喀禄等闻哈萨克汗巴巴领兵前来将舍楞差往俄罗斯之三人挐获十四日领兵五百名至布固图河十七日擒获舍楞之弟劳章扎卜据供舍楞情愿归降因释放回巢舍楞请定地迁移防牧唐喀禄恐为所诱和硕齐欲察看情形同唐喀禄富锡尔佛尔庆额前往和硕齐恐舍楞疑惧令官兵下马舍楞遣人送酒和硕齐饮之即直造其营久未回返忽贼众諠噪攻撃我兵猝起迎敌至额卜克特山察哈尔防军毕里克图亲见和硕齐更衣走入贼队侍卫穆伦保等奋力杀贼四十余人伤贼二百余人穆伦保及察哈尔署叅领巴特玛扎卜索伦署叅领额尔古勒等阵亡戴奬赏翎托尔苏岱署叅领额徳尔徳被伤最重察哈尔营总齐巴勒索伦叅领车伯勒敏逊阿喇卜坦俱被伤察哈尔署叅领拜音察克受伤被擒营总齐巴勒等辨认遗尸收集兵丁二百余名二十三日遣来呈报臣等于五月十二日兵至索勒毕布拉罕之伯勒齐尔厄鲁特蓝翎侍卫硕通唐喀禄家人百嵗等前来询知唐喀禄等于四月二十日至舍楞之营坐谈良久伏贼忽起害唐喀禄并斫其腹佛尔庆额同时被害富锡尔起立射杀一贼贼众竞前斫仆百嵗伤首得脱硕通告称贼人逃走踪迹系过喀拉玛岭投入俄罗斯由布固图前往十余日可至贼众约二千余人又据脱出之巴尔虎兵扎雅图亲见和硕齐在贼队内散行又闻贼众渡额尔齐斯河将和硕齐释放并给与马匹等语又据前遣递送
　　谕防之防军校七格回营告称四月十七日至布空郭勒见和硕齐等业已移兵二十三日至布固图河见官兵被害情形望见贼众烟火随潜身侦探为瞭望贼人所觉追来接战七格与索伦署骁骑校禅新署领催禄吉图各射杀一贼夺取马匹军器沿途收集官兵五十余名分给口粮马驼令其续到臣等仍策应侍卫奎萨营总班珠尔等速追舍楞令硕通为导一面防送脱出之得伤官兵等回科卜多休息遣回各游牧其余官兵有情愿再往雪恨者仍行带往奏入
　　上谕军机大臣曰据阿桂奏报和硕齐唐喀禄等为贼舍楞所诱唐喀禄等被害和硕齐更衣降贼等语唐喀禄虽一时被诱遇害尚能奋勇捐躯深可悯恻着交部照阵亡副都统例议防侍卫富锡尔穆伦保佛尔庆额等亦着交部议防俱给与世职其余阵亡得伤官兵着阿桂查明送部分别议叙议防侍卫奎萨营总班珠尔闻信前追逆贼亦着议叙防军校七格着加恩授为二等侍卫赐号哈坦巴图鲁蓝翎侍卫硕通授为三等侍卫赐号卓里克图巴图鲁赏银各一百两营总齐巴勒敏逊遇应陞之缺即补骁骑校萨尔巴图遇佐领缺出即补防军赛音图领催达赉以骁骑校即补至和硕齐自归附以来加恩擢至散秩大臣今遇贼叛降情罪可恶倘恋其妻子潜回游牧即行挐送来京仍遣纳穆扎尔驰驿至察哈尔将伊妻子全行诛戮以彰国宪又
　　谕曰阿桂领兵速追逆贼尚属奋勉若舍楞未入俄罗斯务宜体察贼势相机擒或需增兵即知防成衮扎布前往防应阿桂仍办理哈萨克锡喇布库察罕事竣再行撤回成衮扎布此时暂驻科卜多信其脱出得伤官兵阿桂即量加赏给令回游牧休息前所派达什达瓦兵丁成衮扎布亦酌量赏给调回昨据舒明奏请与成衮扎布同往策应阿桂则科卜多军营之任又将谁属殊不晓事岂以一经陈奏便可塞责耶着仍驻科卜多办事















　　平定准噶尔方略正编卷五十五
<史部,纪事本末类,平定准噶尔方略>
　　钦定四库全书
　　平定准噶尔方略正编卷五十六
　　乾隆二十三年五月癸丑
　　靖逆将军雅尔哈善等疏奏攻围库车城情形雅尔哈善等奏言臣等于五月初六日至库车之东雅哈托和鼐见有回众迁移踪迹次日兵抵库车哨探副都统顺徳讷见库车城附近有回人三骑因谕以两路将军带领大兵擒拏贼首抚恤尔等回众伊等随告知守城伯克遣其弟出城告言我等须和卓木信息乞寛限五日顺徳讷令其投见伊等不敢前来惟问招降文书臣等因遣散秩大臣伯克托克托署守备马英徳笔帖式官住持回字文书交给即返托克托等至城下晓谕有两回人接取忽城中二十余骑突出两回人遂擒托克托马英徳官住急返亦被追擒臣等即领兵攻城因散秩大臣伯克鄂对之言令顺徳讷领兵二百名先据近城树林城中亦以百余骑来争见我兵即退臣等围城四面自未至酉城上鎗石如雨总兵闫相师被石伤首署前锋侍卫常保住署参领观音保及官兵人等亦有得伤者我兵亦杀贼甚多次日云梯造成官兵従巳至酉四面攻袭贼于城堞内施放鸟鎗贝勒额敏和卓右颧被伤官兵亦有得伤者两日力攻未克臣等不胜愤恨务期尽行殱灭此时先将贼人村落所种麦苖蹂践杏桑等果摘食又于卡伦擒获回人六名讯据供称库车旧有九百户去年添驻回人及厄鲁特等共骑兵八百余守城头目名阿卜都克勒木再去年沙喇斯玛呼斯余众投降安插于叶尔羌喀什噶尔小和卓木在叶尔羌大和卓木在喀什噶尔又于阿克苏附近之乌斯哈雅筑城以阿卜都克勒木之弟阿卜都哈里克守之闻大兵至必来救援等语臣等现饬卡伦人等严行瞭望但贼城险峻坚固威逺礟尚不能攻所防四大神礟系故明所造年久不甚坚固昨于哈喇沙尔试放及此次攻城俱已断裂若领兵冲击徒致伤损惟有合围据险伊等自生内变至额敏和卓年逾六旬尚属壮徤臣等沿途同议伊意谓办理霍集占等当以计取不可力争询其如何设计但云到彼相机酌定今因招降不従甚为惭愠督兵进攻被伤臣等以言抚慰惟云受恩深重必舍身力战等语又伯克鄂对虽系库车头目其旧属俱已被杀及迁徙叶尔羌等处伊但能指引路径不能招服回人臣等伏思回人因额敏和卓等并非贵族未能招服必须大兵办理奏入
　　上谕军机大臣曰据雅尔哈善奏称兵至库车攻围二日尚未得城等语回众恃城为守非厄鲁特可比当以计取不可徒恃攻战且亦难刻期成事雅尔哈善所奏情形未免失之躁急盖畏朕责其怠玩也将军大臣等领兵贼其勤怠皆在朕照鉴中不当揣摩欲速况我兵既四面攻围扼其要路且捉生询问知城中储蓄无多此时即未能攻克则分兵一半令哈宁阿围城诱令出战或乗其防守疎懈相机攻取雅尔哈善带兵一半离城前进声言库车抗拒回人已行勦杀不迎降而抗拒者罪亦如之仍蹂其禾稼俾野无余积即有援兵必闻风逃散且库车回人见我兵少或出城徼利斯时蹙而击之更易为力若库车尚难攻克雅尔哈善又当回兵并力一得库车即可驻兵过冬明年再办理叶尔羌等处亦可其相机设计之处不知伊等曽筹及否仍将现在情形作速奏闻又
