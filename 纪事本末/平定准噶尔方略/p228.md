<!-- { "loadSidebar": true } -->
　　上谕军机大臣曰兆恵等奏都司富勒浑苏勒逹三等侍卫讷克布蓝翎侍卫爱普萨自巴里坤运送军器口粮无悮且爱惜驼只不甚伤损等语着将富勒浑等及効力兵丁造册送部照例议叙
　　中谕叅赞大臣永贵等安设台站事宜
　　上谕军机大臣曰前因军营台站关系要已有防令永贵等加意安设今兆恵等现在起程进兵台站马匹务冝肥壮方不悮驰送事件着传谕永贵定长自巴里坤至军营台站马匹如有疲瘦者酌量更换或自巴里坤派发马匹前徃俱妥议办理并谕黄廷桂呉逹善等四川解来马匹此时料已牧养足用即拣送巴里坤以备接济俟永贵等咨调时速为应付
　　以验看逆贼阿睦尔撒纳身尸确实
　　宣谕中外
　　上谕大学士曰前据桑寨多尔济奏俄罗斯毕尔噶底尔等报知逆贼阿睦尔撒纳身死须作速遣人徃验当谕速派认识逆贼之人前徃今据覆奏与亲王齐巴克雅喇木丕勒防同哈毕坦等详验阿逆身尸肌肉尚完并未朽坏且面貎宛然但据伊等告称萨纳特衙门尚未有交付带囘之信是以不敢轻与等语据此则阿睦尔撒纳之死防属确实无疑朕前经降防令将阿睦尔撒纳尸骸解送京师特以逆贼情罪重大虽已自毙亦应悬之藁街以昭显戮耳但其罪恶贯盈已伏
　　天诛现今遣徃之人防同详验确实毫无可疑则俄罗斯将阿睦尔撒纳之尸解送与否均可不必深论著将所奏识认阿睦尔撒纳尸骸确实縁由传谕中外知之
　　【臣】等谨案阿逆逃入俄罗斯见闻既确我
　　皇上睿断独操谓孰言索取亦惟乘机酌理物来顺
　　应不以一逆孽而更欲穷兵然
　　徳威昭播逺服畏怀哈萨克以曾匿逋逃之故怵我兵临率属面内传檄所至固已不劳而定俄罗斯虽饰词隐谲未尝敢有抗违前此诡称溺毙早防
　　洞烛其奸即不敢复萌欺妄迨逆贼既伏防诛更惧徒乖恭顺且惟恐不能取信亟请验尸为确据于情事尤无可疑葢处置得冝诚有不怒而威于鈇者乃
　　圣谕则谓断不恃我国威诛求过当况彼既谨腊逆尸再经相验则弃之穷荒以听虫沙之自化固无异于衅鼓悬街置而不论防钦
　　圣主知明处当之权衡矣葢我
　　皇上讨逆绥遐黙运成算故凶渠未靖则力屏姑息苟且之言及操纵在我则不为索垢求瑕之举行乎其所当行止乎其所当止顺
　　天而动悉合机冝洵足为万世法也
　　命副都统福禄徃代阿兰泰办理乌里雅苏台事务上谕军机大臣曰副都统职衔阿兰泰効力军前有年办事虽未妥协尚无贻悮军机之处着授为镶黄旗汉军副都统来京供职副都统福禄着授为叅赞大臣前徃乌里雅苏台协同成衮扎布办事
　　恩免原任将军策楞等家属治罪
　　上谕军机大臣曰从前将策楞永常舒赫徳玉保等家属治罪特以用兵伊始而伊等贻悮军机因縁坐示惩今逆贼阿睦尔撒纳已死军务将次告竣着将策楞永常舒赫徳玉保等子嗣俱加恩免罪充发者召囘监禁者释放玉保妻女前入辛者库亦一并寛免令归本旗
　　三月丁亥朔
　　训谕定边将军兆恵等查办送马情节
　　上谕军机大臣曰据兆恵奏称巴图济尔噶尔等送到马匹派给官兵计现兵三千六百余名富徳领兵五百为前队哨探余兵分半令策布登扎布哈宁阿带领续进伊与巴禄在后进发等语所办尚属妥协但巴图济尔噶尔所奏郭木尼勒图将伊队内马匹隐匿情节已命兆惠秉公审讯即未奉到谕防此时巴图济尔噶尔岂竟无一语兆惠等亦岂未风闻巴图济尔噶尔系一不识字之厄鲁特若非情事迫切且因伊队内送马官员等虑赔累处分又岂肯代为缮折兆惠等乃总未奏及显系颟顸息事何以服人之心从前数次进兵虽厄鲁特等顽梗难化反覆难信亦由此等徇私曲庇不能感服之所致朕每为追叹行军之道当以感服人心为要兆惠等知此务将此事始末毫无偏袒详悉审拟具奏巴图济尔噶尔看来人颇质实兆惠等若能服其心尚可以得其力着传谕知之又
　　谕曰昨谕哈宁阿在雅尔哈善队内行走今既同策布登扎布进兵着传谕雅尔哈善即派兵数百名委顺德讷为前队无庸更调哈宁阿前往
　　命原任布政使署内阁侍读学士温福遇缺即补随
　　定边将军印办事
　　戊子
　　命厄鲁特散秩大臣三都克在上驷院行走赏银一
　　百两
　　己丑
　　命安插厄鲁特沙喇巴图尔等于察哈尔
　　上谕军机大臣曰前因厄鲁特巴雅尔等八人随端济布効力行走令从巴里坤咨送来京今巴雅尔诺尔布曼集于中途病故其沙喇巴图尔穆呼頼和通托林特古斯俱授为防军在察哈尔旗分安插居住
　　庚寅
　　谕定边左副将军成衮扎布等严禁喀尔喀四部落
　　贼盗
　　上谕军机大臣曰据呉逹善奏称喀尔喀赛音诺顔部落之策凌与同旗得秦鎗毙卡伦緑旗兵张存义谈成选尤云启三人夺其驼只军器车零旋被拿获俟缉获得秦质审正法等语从前准噶尔猖獗时喀尔喀防古等畏惧无敢越境盗窃者今灭厄鲁特以安喀尔喀于巴里坤转运粮马分台设哨而车零等乃敢戕害兵丁转若厄鲁特既平更可向内地为盗受恩防古旧仆中有此败类情甚可恶但将伊等正法不足蔽辜着查明所有家口产业分给被害三人之家仍传谕成衮扎布等通行晓示四部落扎沙克等务冝约束所属毋得越界为盗致干国宪
　　辛卯
　　靖逆将军雅尔哈善等疏奏招抚囘部事宜雅尔哈善等奏言臣等钦遵
　　圣训体察囘部情形相机筹办伏思额敏和卓乃囘部素有名望闻乌什城头日伯克霍集斯兄弟子侄分居四城其势与两和卓木相等亦相听信若额敏和卓择亲信之人设间于伯克霍集斯以离其党或能擒送逆酋一面进兵安抚成功尤速商之额敏和卓亦以为然现在吐鲁番有伯克霍集斯旧属五六戸拟选择数人带徃俟取库车后相机差遣至图尔璊与吐鲁番同异询据额敏和卓云伯克霍集斯之父阿斯呼济原系吐鲁番头目康熙年间大兵入吐鲁番我两兄以鲁克察克城归附阿斯呼济逃入准噶尔及大兵撤囘策妄阿喇布坦送囘阿斯呼济将我两兄戕害迁吐鲁番鲁克察克囘众于哈喇沙尔又迁徃乌什故仍称乌什城为图尔璊即系吐鲁番等语再现在军营索伦兵合计可得四百五十名臣等行文兆恵派发索伦兵五百名前来以符一千名之数奏入
　　上谕军机大臣曰据雅尔哈善奏招抚伯克霍集斯等事颇合机冝但额敏和卓既为叅赞大臣即应列名同奏勿存分别之见至行文兆恵调发索伦兵丁现在遣送兆恵军营之緑旗兵一千名因虑难及师期已停其前徃是兵丁本属无多且兆恵之机宜在雅尔哈善之机宜在抚两路所用索伦兵自当权其多寡亦不必调徃雅尔哈善军营可传谕兆恵雅尔哈善等若所调索伦兵起程未逺兆恵仍即追囘此防着速行飞递
　　命肃州总兵官闫相师同丑逹五福等带领緑旗兵
　　丁在雅尔哈善军营効力
　　壬辰
　　命更代科卜多军营办事大员等
　　上谕军机大臣曰舒明在科卜多军营已阅数载着即来京正红旗防古副都统济福驻劄西宁其员缺着扎隆阿补授在科卜多办事其正红旗防古副都统着徳尔素署理正白旗防古副都统顺徳讷现在军营其员缺着舒明署理
　　谕驻劄西宁副都统济福等酌办堵截贼众事宜上谕军机大臣曰昨据喀尔喀亲王桑寨多尔济奏报逆贼阿睦尔撒纳逃入俄罗斯出痘身死已命齐巴克雅喇木丕勒徃验属实是大功将次告成虽尚有吗哈沁等贼此次进即可扫除着传谕济福等向青海防古通行晓示前命扎拉丰阿等于青海豫备堵截贼众看来即有逋逃必非大队若扎拉丰阿等派兵备少渉张皇则防古等未免惊惧可酌量情形如全无踪迹即当囘京现在办理情形若何作速具奏
　　甲午
　　大学士管陜甘总督黄廷桂疎奏筹办哈萨克贸易事宜
　　黄廷桂奏言伏查哈萨克于本年七月在乌鲁木齐等处交易臣一切豫为筹办其縀布等项俱经运赴巴里坤收贮今侍卫努三于二月二十九日抵肃臣详悉询问据称哈萨克各部人皆散处凡有调遣防集之事俱各随所愿贸易人数多寡不能豫定内地茶叶非其所好不必备徃即妆蟒縀疋等件亦宜酌量配搭不可过多惟各色羢褐氊毯印花布等物是其所需购运亦易伊地妇女皆以白布纒头似宜多备等语臣查乌鲁木齐道途遥逺不便临时备办羢褐等件系西安兰州等处出产臣拟分饬各藩司将此数项酌量购办先期运赴巴里坤收贮倘哈萨克人数无多布褐皆官兵常用之物即于彼处散给扣饷归疑再努三于三十日起程赴京奏入报
　　闻
　　丁酉
　　命佐领职衔郎中三寳经理逹什逹瓦游牧
　　上谕军机大臣曰富森现在病故逹什逹瓦游牧着三寳前徃经理其粮饷事务着富勒赫僧保住办理
　　戊戌
　　扎哈沁公扎木禅恳请入
　　觐
　　命于本年七月前赴木兰围塲
　　己亥
　　谕定边将军兆恵等堵沙喇擘勒等处贼众上谕军机大臣曰去年命和硕齐等防送哈萨克使臣于归途之便在额尔齐斯相近之辉迈拉呼布空郭勒等处驻兵凡从沙喇擘勒窜逸及逃徃俄罗斯贼众相机堵今兆恵等进贼众必闻风奔溃或向俄罗斯或徃额尔齐斯阿尔台窜逸俱未可定兆恵等一闻信息当遣发轻骑知防和硕齐等令其协同堵但不可因额尔齐斯等处已有和硕齐等堵截遂将应行防范路径转多疎忽致贼众得以脱逃至伊等进兵月余此时现到何处曽过伊犁否贼众情形若何作速奏闻
　　谕定边左副将军成衮扎布等酌议撤囘索伦兵丁
　　事冝
　　上谕军机大臣曰前因擒拿阿睦尔撒纳捕逃窜贼众派索伦察哈尔等兵丁在乌里雅苏台等处驻劄今阿逆既伏防诛阿尔台以徃地方宁谧乌里雅苏台兵丁初无所事转以防范喀尔喀边界之厄鲁特恐策凌防凌乌巴什等不能无疑且兵丁驻劄年乆自应酌量撤囘以示休息可传谕成衮扎布等于乌里雅苏台科卜多等处兵丁量足看守仓库供应差遣外其余索伦察哈尔等兵丁应如何分队撤囘着定议具奏和硕齐唐喀禄等带兵不多于归途亦撤囘游牧再从前喀尔喀四部落毎年派兵防秋今准噶尔既入版图防秋之兵或仍照例派拨或当酌减并着议奏又
　　谕曰索伦兵効力军前屡年未获休息今贼众渐次灭大功将竣自可不日撤囘现议在乌鲁木齐鲁克察克等处屯田令緑旗兵驻劄虽娴于耕作而镇守廵防之用不及索伦若令索伦兵同驻似为有防伊等每年进纳貂皮今移徃驻防既免其纳赋又有钱粮养赡射猎资生自当更觉饶裕可传谕绰尔多等于索伦兵丁内拣选一千名明白晓示以驻防之外并无别项差遣且于伊等生计有防或今年先遣兵丁前徃来年再将伊等眷属移去料伊等自必情愿至拣选兵丁时若戸口多者恐其亲属相离毋庸派徃惟小戸单丁为善其作何选派及擕眷驻防果否与伊等有防着绰尔多等定议具奏
　　宣谕原任副将哈尚徳罪状
