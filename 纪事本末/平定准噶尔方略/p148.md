<!-- { "loadSidebar": true } -->
　　防行文令其囘至军营是日据阿睦尔撒纳遣往哈萨克之丹津与哈萨克来使阿穆尔巴图鲁同至告称阿睦尔撒纳起程已十三日伊等速囘亦须至额米尔等处方可追及等语臣等询问哈萨克来使愿与阿睦尔撒纳同行且辞意极为恭顺今若将阿睦尔撒纳仓卒调囘伊必益生疑忌且哈萨克来使未知始末见而惊惧逃窜声张均未可定似应不露形迹俾行近内地时再为办理因酌量赏给来使遣囘阿睦尔撒纳处即星夜遣人追囘送文之丹巴喇等复遣人侦探阿睦尔撒纳已至何处作何行止陆续来报奏入
　　上谕军机大臣曰班第等奏遵防行令阿睦尔撒纳囘至军营适伊从前遣往哈萨克之丹津与来使同至辞颇恭顺未便遽将阿睦尔撒纳调囘致生事端遂即停止追囘等语所办尚合机宜但哈萨克来使阿穆尔巴图鲁既恳入觐班第等即应明白晓谕以阿布赉诚心欵附恭顺可嘉我等即奏闻大皇帝令尔等随阿睦尔撒纳一同入觐如此伊等既知内地将军权柄所在而阿睦尔撒纳亦难于阻止今将来使遣回听阿睦尔撒纳定议恐伊未必遣令前来在阿睦尔撒纳初不愿哈萨克来使恭请入觐而又难于禁止是以令往班第处定议今班第仍交阿睦尔撒纳办理是则堕其术中殊未允协嗣后哈萨克如再遣使前来即径送入京至阿睦尔撒纳之兄普尔普宰桑乌巴什及在逃之固穆扎卜等或随伊入觐或留匿伊游牧处俱应分别办理惟叶克明安之德济特察衮初降时颇属安静后渐骄纵贪饕此特附和阿睦尔撒纳之人班第等宜详察情形相机办理又所奏善披领集赛之尼尔巴喇嘛密告阿睦尔撒纳使伊等保留驻劄不愿入觐伊等未经允从又告其暗结各宰桑遣回游牧情事甚属可嘉着即授为大喇嘛明年令其前来入觐现在章武阿喇勒拜等协同伯什阿噶什招抚哈萨克可即将哈萨克现在遣使前来之处晓示伯什阿噶什等伊等抵哈萨克边境时毋得抢掠生衅惟加意防守即伊部落有兵侵轶亦先以理谕令其撤回如不遵再为擒仍将招抚哈萨克情形陆续奏闻
　　己未
　　命副都统鄂实带领达瓦齐及伊子于张家口外居
　　住俟热河回
　　銮行献俘礼所属宰桑等即解京看守
　　庚申
　　申谕定北将军班第等筹办阿睦尔撒纳同党及游
　　牧事宜
　　上谕军机大臣曰朕前降谕防俟办理阿睦尔撒纳后若将同党之德济特察滚阿巴噶斯察哈什等尽行擒治恐准噶尔各部妄生疑惧此中若有实系胁从非其本心者即不必办理又如阿睦尔撒纳之兄普尔普扎木叅齐木库尔其俱应擒治与否班第等宜悉心体察据实奏闻再阿睦尔撒纳之塔尔巴噶台游牧人众朕意与其分给众人不若令喀喇巴图鲁阿玉锡管领再择一协同管领之人在扎卜堪等处居住亦可仍传示伊游牧以阿睦尔撒纳负恩悖逆断不可留罪止其身与众无与特不忍伊等离散派出大员管理似此办理事后可不致别生事端与否班第鄂容安现在彼处萨喇尔稔知伊等情形着即公同会商具奏
　　命授包沁宰桑绰满为四品总管
　　上谕军机大臣曰据班第等奏称上年收服包沁宰桑绰满属下九百余戸时将伊兄阿克珠勒授为总管及大兵抵伊犁绰满即前来投诚等语上年收服包沁人众时绰满未在游牧伊兄阿克珠勒率属先降是以授为总管今绰满又经归降着授为四品总管协同伊兄管领部众班第等可即传谕阿克珠勒绰满知之
　　命授故扎哈沁宰桑敦多克之弟鄂尔竒木济为散
　　秩大臣仍袭伊兄宰桑管理游牧事
　　辛酉
　　命议给准噶尔台吉宰桑等俸禄
　　上谕军机大臣曰准噶尔各台吉按其戸口封爵授职俟伊等入觐之日再降谕防其给与俸禄应先为查办再管理事务之宰桑等既有职分亦应给俸但道里辽远若俱颁自内府未免繁费非久远可行之道除王公扎萨克俸禄仍由内地颁发外其给与宰桑等俸禄若于众鄂拓克应交赋税内支给较为便捷着传谕班第等将准部王公扎萨克等照内地扎萨克一体给俸作何支领其宰桑等俸禄如何酌量等级由交纳赋税内除养赡喇嘛外可否足敷支给之处详悉查明定议具奏
　　命派定准部归公管辖之二十一昻吉等旗分上谕军机大臣曰准噶尔四卫喇特台吉等俱照内扎萨克一体分封汗贝勒贝子公扎萨克等爵秩令各管辖所属诸事俱应照内扎萨克一体办理此时尚无庸分派旗分其归公管辖之宰桑等无人统辖此项鄂拓克等应照察哈尔等拟定八旗名目着班第等将归公管辖之二十一昻吉仍存其旧日名号分立八旗定议具奏


　　平定准噶尔方略正编卷十六
　　钦定四库全书
　　平定准噶尔方略正编卷十七
　　乾隆二十年秋八月癸亥
　　谕将军班第等筹办准噶尔生计
　　上谕军机大臣曰准噶尔数年以来诸部互相残杀久失生业甚属困穷朕统一寰区不忍坐视特命大军平定伊犂救生灵于涂炭今闻各部落人等贫困者多若不加筹画必至阽危朕心深为轸防因思有无相济贫富相通各部落中自可通融办理将军班第萨喇尔叅赞大臣鄂容安其饬交诸部台吉宰桑等据实查明极贫戸口劝谕富人共相养赡尚恐难于接济着将西路运到官茶四万封班第等酌量赏给贫戸或赏给养赡贫戸之家务宜确查徧给俾其实沾恩泽仍谕台吉宰桑等嗣后董率所属各勤耕牧如有盗窃攘夺等事严行禁止若仍踵旧习即照律办理将此通行晓谕至各台吉宰桑亦宜体朕抚绥准部至意善为教养以期生计日丰盗贼永息勉之毋怠
　　申谕办理准噶尔事宜
　　上谕军机大臣曰据班第等奏布库努特旧宰桑敦多克汪沁密告萨喇尔云阿睦尔撒纳入觐之心似属犹豫或半途复返或遣纳黙库班珠尔等将伊家口迁移俱未可定已密行乌里雅苏台驻劄大臣留心防范等语所见甚是昨纳穆扎尔照阿睦尔撒纳宰桑等所请迁移游牧朕即传谕莫尔浑等留心防范至阿睦尔撒纳中途逗留或别生事端班第等即遵节次谕防相机办理又奏称明阿特部落二千余戸原系阿尔台居住之乌梁海从前被准夷威刦令其防守北界今愿移归旧游牧若照伊所请将来办理阿睦尔撒纳游牧时可与噶尔藏多尔济哈萨克锡喇等兵丁一同遣往等语其事尚属可行但阿睦尔撒纳虽有罪应诛其游牧人众毋庸惊扰诚恐明噶特等肆意抢掠非所以示体防仍遵前防传谕伊游牧人众照旧安居选派喀喇巴图鲁阿玊锡等大员管辖并严禁抢掠惟将阿睦尔撒纳从前贪取之物查出酌量分赏明噶特人众方为妥恊至敦多克汪沁旧系布库努特宰桑若伊游牧人众羣相推服即给还原职其侍衞吞图布俟有别鄂拓克宰桑缺出补授班第查明具奏请防再土尔扈特台吉巴图尔乌巴什告称达瓦齐将伊属人分散恳请会合游牧等语班第等应查明办理并将似此分散者一体查出应如何办理之处酌定奏闻并将此传谕莫尔浑阿兰泰舒赫德等将敦多克汪沁所告之处加意防范毋得稍忽
　　甲子
　　申谕驻劄乌里雅苏台办事大臣莫尔浑等防范阿
　　睦尔撒纳迁移游牧
　　上谕军机大臣曰朕前降谕防俟阿睦尔撒纳前来擒治后再将伊扎卜堪游牧人众办理今详察情形前来与否俱未可定若既不前来又将伊扎卜堪游牧人众迁至塔尔巴噶台一处会合则必挈之潜逃不可不预为防范着速传谕莫尔浑等阿睦尔撒纳如抵乌里雅苏台逗留时借称迁移游牧之后再行入觐则莫尔浑等当以未奉朕防不敢擅许为词如或抗违即带兵办理倘坐视迁移致成大衅朕必重治其罪计此时阿兰泰亦已到彼其会同密议相机果断一得信息即速奏闻乙丑
　　命铸给管理巴里坤大臣印信
　　上谕大学士曰策楞已赏给都统职衔令驻劄巴里坤办理事务着铸给管理巴里坤等处官兵大臣印以昭信守
　　丙寅
　　密谕派员管理阿睦尔撒纳游牧
　　上谕军机大臣曰朕昨密谕哈达哈俟办理阿睦尔撒纳后其游牧人众于策凌属下宰桑内拣选数人管理继思喀喇巴图鲁阿玉锡素习夷情受恩最久故特派伊前往管理扎卜堪游牧但此时即行谕知阿玊锡恐有泄漏着先传谕哈达哈等俟阿玉锡到彼将此防传谕仍谕防到时即带兵会同纳穆扎尔将阿睦尔撒纳党恶宰桑乌巴什锡哈玛和通乌勒木济巴图济尔噶尔巴桑策凌阿穆尔济尔噶勒们都巴桑及在逃之固穆扎卜等擒拿缉获其余宰桑俱不必办理仍传谕伊等以阿睦尔撒纳负恩悖逆乌巴什等同恶相济是以擒治与尔等无涉宜照常管领戸口安居乐业永为国家臣仆令阿玊锡等善为抚绥慰谕再班第等奏班珠尔负恩怙势迁延入觐自应一并治罪伊所属宰桑无多非阿睦尔撒纳党羽可比应毋庸办理并将纳噶查普尔普属人俱着阿玉锡管辖其扎木叅齐木库尔属人毋得任其逃窜加意防守朕防遵行或因游牧人众阿玉锡不能独管即暂派侍衞协办朕仍遣人相助哈达哈等与阿玉锡其悉心会商相机办理尤宜周详愼密毋得稍有泄漏
　　丁卯
　　谕办理接济降人口粮事宜
　　上谕军机大臣曰班第等奏阿睦尔撒纳咨称伊収集属下人众五千余戸俱多穷困请将接济官兵所剰羊万余只指伊俸银扣抵售买班第等恐其借端生事致悮行期酌将一半截留奏请赏给所办尚合机宜但阿睦尔撒纳属人安得有五千余户之多明系从各部抢掠俟将伊治罪后遵照前防分别给主归公其余仍派员管辖又奏称塔尔巴哈沁台吉额林沁多罗特台吉舍楞等自哈萨克逃出被追兵抢夺所有戸口二千余户口粮牲只俱乏系阿睦尔撒纳同族兄弟阿睦尔撒纳遣额林沁之弟纳咱尔舍楞之弟诺尔布来请接济口粮请暂于额林哈毕尔噶屯耕粮石内计口授食并于塔本集赛及额林哈毕尔噶等鄂拓克各派羊只并将官茶二千封运往接济俾在和博克萨里乌隆古等处居住等语此等投降户口自应酌量接济若由内地运往口粮接济伊等则断乎不可班第等办理尚属妥协此等人内有应给与职衔者即行具奏请防
　　戊辰
　　驻劄乌里雅苏台办事大臣莫尔浑等疏奏郡王青滚杂卜収服汗哈屯等处乌梁海部众莫尔浑等奏言据叅赞大臣喀尔喀副将军郡王青滚杂卜咨称四月十六日奉
　　防会同察达克赤伦前往汗哈屯地方収服乌梁海等遵于六月初四日起程七月初五日至萨噶勒巴什岭先遣副都统敦多卜贝子策卜登等领兵三百名前赴汗地方収服乌梁海等亲领官兵四百名于初九日抵宰桑哈尔玛什游牧阿尔呼特地方传示
　　圣主仁慈许其投诚哈尔玛什等率众恳降并遣一等台吉班扎喇克察等传示得木齐那尔图四等台吉丹珠尔等传示明噶特台吉莽纳什即领兵至察罕乌苏宣谕
