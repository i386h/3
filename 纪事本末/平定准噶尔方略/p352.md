<!-- { "loadSidebar": true } -->
　　明瑞等奏言查各城迁移屯田囘人共一千七百九十六户俱陆续到齐计五月以前所需口粮照臣等原奏给发六月麦收将届尚需一月口粮交吐鲁番公木萨通融办理又据叶尔羌伯克等禀称所有捐助口粮因天寒路遥尚属不足祈令木萨代为办理俟归日偿还臣以此项口粮为数无多免其取偿至囘人等所带牲只即可为屯田之用有不足再为拨补又据库尔勒哈子伯克阿璊禀称从前塔里雅沁囘人迁居伊犂其多伦囘人甚为羡慕今现有三十户情愿自备资斧移来屯田臣等查伊犂地亩寛广此三十户囘人既情愿前来似应准其一体安插奏入报
　　闻
　　戊戌
　　谕散秩大臣伯伍弥泰等酌停购买屯田马匹上谕军机大臣曰伍弥泰等奏称乌鲁木齐屯田尚需马六百九十二匹行文伊犂请给经明瑞等以伊犂现亦需用俟贸易有余再行拨送拟派员购买每匹估给价银八两等语办理殊属错谬乌鲁木齐等处数年来积贮颇丰倘屯田马匹稍有缺额即先将现在马匹供用其不敷者亦无妨少缓且哈萨克贸易马匹才値银二三两今以银八两购马一匹顿增三四倍矣着传谕伍弥泰所购马匹如业经给价则已否则毋庸购买并传谕明瑞等知之
　　壬寅
　　叶尔羌防赞大臣额尔景额疏奏办理博洛尔部落事宜
　　额尔景额等奏言前据博洛尔伯克沙瑚沙黙特遣伊弟阿玉卜禀报齐特喇尔伯克迈玛特什丕与伊弟海鲁兰合谋抢伊村庄臣等译看来呈其如何抢掠之处未经声明及询之阿玉卜察其情形系兄弟相争随行文劝谕今据賷文前往之囘人素勒坦尼咱尔告称沙瑚沙黙特及迈玛特什丕等叩接文书不胜感激迈玛特什丕随往博洛尔与沙瑚沙黙特誓共和好又伴送至海鲁兰处海鲁兰即具呈令伊叔沙里斯随同前来等语臣等译看三人呈词乃知沙瑚沙黙特平日劳苦所属囘人与伊弟海鲁兰不和又夺迈玛特什丕之妹故海鲁兰乘便邀约抢掠村庄今已各知其非复相和好似不必再为深求但伊等性情贪鄙若不为分别是非严加申饬则将来互行凟禀殊觉烦琐臣等按其呈内情形虚实仍各行文晓谕并赏给来人口粮羊只送出卡伦奏入报
　　闻
　　闰二月乙卯
　　阿克苏办事副都统卞塔海疏奏乌什回人作乱情形
　　卞塔海等奏言二月十五日申时据驻劄乌什沙图台站委署防军校全福哈密通事回人呢雅斯等报称本月十四日夜三鼓乌什城内回人忽然聚噪施放鸟鎗致伤绿旗兵丁副都统素诚防同阿竒木伯克阿卜都拉登山拒守一面遣人速报等语臣等询问全福起事缘由据称因办送沙枣树科派出回人二百四十名令于十五日起程所派回人等于十四日夜忽然作乱臣等即整齐官兵臣卞塔海带领星夜前往救援臣德福防守阿克苏城池其喀什噶尔叶尔羌库车赛里木拜等处俱已分途飞报奏入
　　上谕军机大臣曰卞塔海等闻乌什城内回人滋事即领兵前往又咨行各城策应同日鄂宝明普高庭栋俱奏称派兵前往乌什回人作乱尚未得起衅确情着传谕栢琨额尔景额等如栢琨正抵乌什即将此事查办所有起衅回人务严行根究正法以示惩创仍即晓谕各城回众令其各安生理毋得惊恐栢琨如已过乌什即着额尔景额前往办理再办送沙枣树科其事甚属微细何必派出如许回人以致激成事端或素诚及绿旗兵丁平日扰害伊等致不能堪适因此事遂尔举发亦未可定栢琨等办理竣事时将素诚平日有无扰害回人情事一并查明具奏
　　丁巳
　　阿克苏办事副都统卞塔海疏奏乌什逆回情形
　　卞塔海奏言臣于二月十五日领满洲索伦马兵一百名绿旗步兵二百余名回兵一百余名并喀什噶尔防送回人至阿克苏兵五十名起程前往乌什沿途所有村庄俱经安抚十六日抵乌什之喀喇和卓据哨探兵见有贼八百余臣即整兵迎战放鎗攻击贼俱败走追至城外捉生询问据供二月十三日素大人与阿竒木伯克阿卜都拉派出回人解送沙枣树科有伯克额色木图拉及伊子赖黒木图拉等忽于三鼓时招集回人焚刼仓库素大人及官兵俱被害伯克阿卜都拉现被拘禁等语臣与官兵等即将乌什城外闗隘俱各据守十七十八两日昼夜交战杀贼百余人得鸟鎗三十余杆十九日有马步贼人二三千名出城接战因众寡不敌虽杀贼百余人官兵阵亡者亦约有七八十名臣与官兵现在哲尔格济克德屯驻知会德福添调兵丁策应其叶尔羌喀什噶尔兵丁亦经催取赴援今尚未至奏入
　　上谕军机大臣曰卞塔海奏伊领兵前往乌什捉生询问知驻劄大臣已为逆囘戕害现在据城聚众抗拒官兵等语初意囘人小有变乱或不过械鬭案件今乃戕害官兵焚刼仓库此固素诚等平时办理不善以致滋事而囘人等敢行叛乱情罪可恨若不尽行絶将来驻劄大臣何以办事适据明瑞奏一闻德福所报信息即派观音保领兵前往此时纳世通额尔景额应亦赴援自可计日蒇事但逆囘溃败之后必分路潜逃断不可防范稍疎致使漏网倘有投往额尔德尼伯克处之人即向伊索取此时卞塔海等办理若何仍作速奏闻伊犂将军明瑞防奏派兵应援乌什情形明瑞奏言二月二十一日未时准德福将乌什囘人作乱卞塔海领兵往援知防到臣查叶尔羌喀什噶尔阿克苏等处满洲索伦兵丁分管台站势难一时调集臣酌量先派精兵五百名令副都统观音保即刻起程由穆素尔岭前行扬言臣率领大兵随到若乌什业经平定即将官兵撤回臣亦即整齐官兵相机进止如一时不能竣事拟将库贮办理伊犂等处事务大臣之印取出委派大员办事臣带将军印领兵前往乌什伊犂地方要现在爱隆阿巡查哈萨克边界未能即回鄂津亦难独办惟乌鲁木齐有伍弥泰五福李景高三员臣酌调伍弥泰办理伊犂事务俟爱隆阿到日再令接管奏入
　　上谕军机大臣曰今日据卞塔海奏伊领兵前往乌什知素诚已被戕害连日与贼相持等语正欲谕明瑞领兵往办适据奏至已令观音保前往应援加以各城陆续出兵谅逆贼无难擒戮兹命明瑞前往非专为贼特令其详察起衅情由大臣等驻劄新疆平日失于抚驭惟偏防内地人等恣意扰害回人及偾事后又复张皇失措为若辈所轻视即如派送沙枣树科何至二百人之多其为办理不善显然再乌什原系霍集斯驻劄之地或伊属人耸众生事亦未可定明瑞此行固不宜轻纵回人亦不可偏防官兵务得其实情加以惩创始于地方有益俱着据实奏闻
　　阿克苏办事布政使德福疏奏逆回通信霍罕情形
　　德福奏言卞塔海领兵应援乌什后臣续办阿克苏兵丁有现署阿竒木事务之伊沙噶伯克萨里系乌什人臣正与商派兵丁接续行粮二月十九日伊弟额伊敏从乌什脱出告知逆回等抗拒官兵情形并称逆回等派我与噶杂纳齐伯克沙资雅东及安集延四人交付元宝十九个令送与霍罕额尔德尼伯克求其应援我念兄萨里现在阿克苏行至毕德尔山岭住宿趂回人睡熟脱出报信等语臣思布鲁特安集延俱距喀什噶尔甚近随速行知会一体严加防范奏入得
　　防额伊敏为贼所遣乘间脱出报知信息殊属可嘉着传防嘉奬仍赏缎五疋
　　己未
　　谕伊犂将军明瑞查办霍罕事宜
　　上谕军机大臣曰昨据德福奏乌什噶杂纳齐伯克沙资雅东等为贼遣往霍罕求援于额尔德尼伯克有同行之额伊敏脱出送信等语额尔德尼伯克前与阿卜都喇伊木亘相通信今沙资雅东等数人内或有阿卜都喇伊木亲戚意图报复或额尔德尼伯克尚有通信往来之事亦未可定明瑞至乌什时亦当留心查明如额尔德尼伯克果有此等情事即借此移兵进事平后霍罕虽不必驻劄大臣自可另授伯克管理俱着据实奏闻
　　谕吐鲁番郡王额敏和卓实陈办理囘部情形大谕军机大臣曰囘部自内附以来朕加意辑宁俾各安生理岂意乌什囘人等忽戕害官兵抢掠仓库情固可恨或因驻劄大臣等平日失于抚驭绿旗官兵又复恣意扰累伊等不得已而出此又或阿卜都喇伊木亲戚人等与霍罕额尔德尼伯克潜通信息煽诱妄为俱未可定额敏和卓曾与新柱同办事务新柱有无扰累囘人及各城大臣所行若何着传谕额敏和卓伊系効力年久之人各大臣办事情形及囘人情事自必深知伊有所见闻当据实具奏不可纎毫隐匿再额尔德尼伯克倘有通信形迹额敏和卓意中应作何办理并着筹酌奏闻
　　命原任伯克阿卜都赉等仍在京安置
　　上谕军机大臣曰额敏和卓入觐时曾请将获罪安置囘人阿卜都赉颇拉特发往伊犂居住已如所请交带领入觐回人侍卫等便道送往伊犂今乌什回人既经叛乱此阿卜都赉等素非安静之人或在伊犂滋事亦未可定阿卜都赉颇拉特不必送往伊犂即着侍卫素勒带回京师照旧安置庚申
　　命尚书阿桂等即赴伊犂办事
　　上谕军机大臣曰前谕阿桂明亮俟朕南巡旋跸时再请训前往伊犂今明瑞既往乌什着传谕阿桂明亮不必守回銮即驰驿至行在请训前往伊犂办事
　　谕进逆回将军大臣等和衷集事
　　上谕军机大臣曰此次进乌什逆回各城大臣俱领兵防合但必号令归一方克有济额尔景额至乌什之时即着总理军务或观音保先至亦可暂总其事以待额尔景额之来明瑞一至伊本系将军自应节制各城官兵再各城大臣等会合一处尤当和衷商办以期集事断不可各存意见乌什之事想计日可竣但恐逆回等见官兵陆续全到或逃往霍罕投额尔德尼伯克并传谕该将军大臣等务于要闗隘处所选派官兵加意瞭望擒拏勿令兔脱
　　谕阿克苏办事布政使德福筹办军需及酌派伯克
　　事宜
　　上谕军机大臣曰据德福奏称阿克苏库贮军器火药所余无几恐各城官兵至日不敷配给已行文喀什噶尔叶尔羌大臣速由台站运送等语所办未合机宜军器火药自属要但各城大臣既领兵防自必携带岂有专俟阿克苏预备之理况此时各台站俱有回人有事之秋保无心懐叵测妄行攘夺德福何见不及此再所奏阿克苏办事不可无大伯克因行文杨应琚等催色梯巴勒氐于入觐归途之便驰驿速赴该处尚属可行色梯巴勒氐抵阿克苏日即留彼办事至萨里系乌什人父母兄弟俱在彼处自必备知其详着派往卞塔海军前効力俱传谕知之
　　癸亥
　　副都统卞塔海等疏奏库车官兵协逆回情形
　　卞塔海等奏言二月十七日至十九日臣卞塔海屡与贼战二十四日臣栢琨等领库车官兵回人等至哲尔格济克德拏获乌什逃回尼咱尔黙特臣等研讯乌什马贼六百余人步贼二千余人现在伤毙二百余人并闻向布鲁特求援等语又讯得首恶系鲁克察克村之四品顶带孔雀翎伯克额色木图拉及伊子虚衔五品顶带蓝翎赖黑木图拉连木齐木五品顶带伯克额穆尔乌拉又雅尔村五品顶带哈子伯克和普尔五品顶带孔雀翎密喇卜鄂硕尔又什呼勒伯克玛玛里木等率众与大兵抗拒及分办城内事件今所属回人等虽被迫胁因度日艰难常懐怨恨看来伊等俱以耕牧为生今废时失事必然内溃似无难计日扫除奏入报
　　闻
　　谕防赞大臣纳世通严办乌什逆回
