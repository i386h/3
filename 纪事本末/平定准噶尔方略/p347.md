<!-- { "loadSidebar": true } -->
　　防议覆一派出屯田緑旗兵五百名请添派一百名除乌鲁木齐派兵四百名外其二百名由三屯兵内抽拨此项兵丁应于冬春之交派大臣侍卫等带领由斋尔择雪少之路前往勤力耕作以余暇筑城务于两年内竣事其应给之车辆牛马口粮籽种器具应自乌鲁木齐或伊犂备办者如数预备又伊犂之索伦兵六百名乌鲁木齐之一百名应于明年十月换班令囘游牧但冬令雪大须待春草生时方能行走请即以此七百名兵丁防防屯田乌鲁木齐兵同緑旗兵前往伊犂兵于麦收以前由斋尔前往与乌鲁木齐兵合队行走将来新派一千五百名兵到时再行撤囘一乌鲁木齐库尔喀喇乌蘓之察哈尔厄鲁特三百余戸原议移驻雅尔但緑旗兵行时正值雪后孶生羊只难以牧放未便一同行走请量留干练官一二员俟春草生时缓行前往至乌鲁木齐尚有满洲兵二百名应令与索伦兵同行既可学习技艺且益壮声威如有由伊犂解往牲只即可交伊带送合并原队俟于应撤之时一同撤囘一雅尔既经筑城驻兵哈萨克自必远避但此等愚昧外藩惟知自便应酌派满洲索伦兵九百名分东北两路顺便巡察有越境游牧者严行驱逐若有潜至乌梁海种地之华额尔齐斯等处游牧或有换易粮米乗隙抢夺等情另请咨行乌里雅蘓台将军成衮扎布禁止驱逐一兵丁沿途及到后口粮现在虽有牛马车辆足敷装载但牲只专供屯田之用若远行重载难免疲痩请于伊犂通融办交羊一千二百只派兵解送合之乌鲁木齐存剰羊三千余只分给各项兵丁则可稍省载运口粮牛马皆有余力于屯田有益一雅尔筑城以后哈萨克商人必就近贸易此例一开则所用缎疋银两既须从伊犂运送而所换马匹牲只又须送往伊犂殊为烦琐请饬谕哈萨克商人俱向伊犂贸易其有携带牲只数少者如雅尔有须补额之处亦仍令其交易但伊等路费既省其马匹等作价应较伊犂少减一驻防兵丁原议用察哈尔今已添派锡伯请令明瑞等酌量派拨不必拘定未到之前波罗塔拉接放之一卡伦则另于伊犂派出马兵暂驻额敏河沿等之三大卡伦则即以满洲索伦兵暂驻递送伊犂雅尔两处文移又所请侍卫十一员未到之前亦请暂行委派其所奏乌鲁木齐旧印带往雅尔钤用之处似于体制未合请令明瑞等拟定字様交部另行铸给奏入
　　上从之
　　议巴里坤提督移驻乌鲁木齐事宜
　　伊犂将军明瑞等奏言臣等前议雅尔驻兵后哈萨克等不来乌鲁木齐贸易请将乌鲁木齐巴里坤大臣撤囘将巴里坤提督改驻乌鲁木齐乌鲁木齐总兵移驻巴里坤经军机处议奏钦奉
　　谕防雅尔地方新筑城垣安设兵丁理宜专派大臣驻劄着将巴里坤提督移驻乌鲁木齐其乌鲁木齐大臣即着移驻雅尔巴里坤既有总兵雅尔驻兵后巴里坤大臣即着裁撤臣等伏思巴里坤提督乌鲁木齐总兵自应于乌鲁木齐大臣移驻雅尔之先互相调驻以便接办事务今臣等酌请将雅尔屯田兵丁于本年十二月及来年正月令乌鲁木齐大臣带领行走其巴里坤提督移驻之期自应于本年十一月初旬由巴里坤起程并令乌鲁木齐大臣与该镇兵俱候提臣到彼交代庶于公务有裨奏入得
　　防军机大臣议奏寻议乌鲁木齐大臣既带官兵移驻雅尔所有任内经手事务必须大员接办后办理起程应如明瑞所奏本年十月初旬令提督由巴里坤起程其乌鲁木齐大臣及该总兵等均候提臣交代至乌鲁木齐总兵移驻巴里坤及巴里坤大臣遵
　　防裁撤并所有官兵马驼等项交代办理之处统令
　　该将军防议具奏奏入
　　上从之
　　丁丑
　　谕伊犂将军明瑞等移驻雅尔厄鲁特兵丁照伊犂
　　给发钱粮
　　上谕军机大臣曰旌额理奏称现驻乌鲁木齐之厄鲁特兵旧例每月给银四钱五分单丁每月给银三钱自给与孳生羊只以来生计渐裕甚为得所请将所食钱粮停其支给等语此项厄鲁特兵皆闲散余丁所充现在伊犂等处者并未给与钱粮旌额理等请裁甚是但厄鲁特马甲等在乌鲁木齐者每月俱给银九钱在伊犂者每月给银一两现将乌鲁木齐库尔喀喇乌蘓等处厄鲁特兵移往雅尔城驻防所有钱粮应照伊犂兵丁加恩一体给发着传谕明瑞等从伊犂至雅尔时遵照办理其乌鲁木齐佐领钱粮亦着照伊犂厄鲁特佐领之例给发
　　六月乙酉
　　恩减叶尔羌贸易囘人交官腾格
　　上谕军机大臣曰额尔景额等奏称从前因叶尔羌贸易囘人离散所有交官税额俱未计算现在有二百二十人投囘叶尔羌各立产业请酌量定拟每年令交钱二千腾格今年已过四月请自五月起至十二月令交钱一千三百腾格等语从前霍集占肆逆囘众散乱全部荡平数年内始投囘立业此时若即照所定额数令其交官尚恐拮据着加恩将所定今年应交钱一千三百腾格酌免五百嗣后每年俱令交一千五百腾格以示体恤以误行斥责报事之布鲁特
　　饬谕领队大臣副都统扬桑阿等
　　上谕军机大臣曰据扬桑阿等奏萨尔巴噶什之比车里克齐等以从前布鲁特等妄报官兵被害前来认罪因谕以内地妄报治罪之例斥责遣囘等语扬桑阿所办非是外部之人一有所闻即行禀知尚属恭顺若遽行斥责则将来虽有实事亦必畏惧不敢禀告此事本系该大臣等冐昧查拏于前兹复以斥责车里克齐为塞责之举即传斥之言亦未得体着传谕扬桑阿等遇便谕知车里克齐阿瓦勒比等尔等所报前经具奏奉防此系我大臣不行细心查究之过尔等所报虽虚并无不是之处嗣后凡有闻见无论虚实即行禀报如此明白晓谕庶足以释其疑
　　壬辰
　　命増派伊犂种地囘人
　　上谕军机大臣曰据明瑞等奏现在凉州庄浪热河移驻兵丁需用口粮除所存余粮及本年秋收虽可多得二三万石仅足补数年不敷之数未可遽以为羡余请于此二年内挈眷兵未曽全到之时于各囘城再派囘人二千名赴伊犂屯田等语着照所请即行知各囘城驻劄大臣酌量派往惟择其情愿赴屯者不必勉强至从前所派囘人该伯克等捐助资送此次所派俱着官办起程毋庸协助并传谕明瑞等知之
　　命酌裁总管台站伯克
　　上谕军机大臣曰据库车办事原任巡抚鄂宝奏称从前新疆甫定设有总管台站六品伯克令其约束台站官兵囘人今官兵囘人渐已言语相通如有鬬殴细事各台站笔帖式俱可即时办理此项伯克并无应办之事请随其出缺陆续裁扣等语着照所请行但各囘城俱有总管台站之伯克若无应办之事自应一体裁扣其中或尚有需人办事者仍准存留不必拘泥着传谕各囘城大臣酌量办理具奏
　　辛丑
　　谕叶尔羌办事副都统额尔景额等晓示素勒坦沙
　　事宜
　　上谕军机大臣曰据额尔景额等奏拔达克山素勒坦沙遣使霍济克兰请给伊等齐特喇尔游牧及工匠人等又告称爱乌罕人常来侵扰业经囘文斥责并将原文及回文呈奏等语素勒坦沙妄思儌幸请给游牧并乞工匠殊属贪诈额尔景额囘文斥责甚是而词气尚觉太弱此事若额尔景额直以不便陈奏囘覆可毋庸颁发勅谕今文内无此语似我大臣等并未具奏未免视同泛常着另缮勅书交额尔景额派员賷送晓谕再从前素勒坦沙称额敏和卓为父今伊甫离叶尔羌素勒坦沙即呈告其过失甚属不堪着将额尔景额奏折及素勒坦沙之书俱録寄额敏和卓阅看亦著作书交额尔景额转寄素勒坦沙令知所警戒
　　赐拔达克山素勒坦沙
　　勅书
　　皇帝勅谕拔达克山伯克素勒坦沙据叶尔羌驻劄大臣进尔奏章及大臣与尔往复文书朕俱览悉尔奏称前此献出霍集占首级意希重赏因道远未得委曲陈奏又称爱乌罕等时窥伺尔游牧齐特喇尔乃尔先世旧地因叶尔羌大臣听沙瑚沙黙特一偏之词勒令给还恳恩查给并恳赏尔所属万人粮饷本年收取游牧数处请俱为天朝臣仆等语从前霍集占兄弟逃入尔地尔畏我大兵又利其所有始决计献馘朕已优加赏赉而逆贼所有资装皆未索取独非赏乎尔以献馘为有功不思尔若再为容留尚能保尔游牧乎且年来遣使入觐赏赉尤多此次给还齐特喇尔游牧复加奬赏皆以尔恭顺之故当益加谨恪若仍不知足是自取咎矣至爱乌罕等果窥尔游牧似非无端生衅即如尔奏收取附近游牧数处则尔之侵扰邻封可知朕为天下共主一视同仁非于尔有所偏徇也齐特喇尔为博洛尔所属在准夷时为尔舅氏沙玛玛特所据后沙瑚沙黙特之祖恢复故地皆我大臣所深悉尔肆行攘夺尚应问罪因业已遵谕给还反加奬赏可谓寛厚之至而尔诡词具奏岂以叶尔羌大臣新经更替谓可欺饰耶今驻劄大臣玉素富乃故哈密国王后裔岂不知囘部旧事且前驻大臣吐鲁番郡王额敏和卓日后仍来更替尔斯时又将何以为词尔从前称额敏和卓为父乃伊甫囘游牧即诋其偏听人言亦太反覆矣尔所请万众粮饷以天朝之广大何所吝惜但赏以酬劳非巧言可得尔之所属未尝与叶尔羌等处囘人一体効力岂可无劳而获赏哉朕念尔前功欲长加保防特降勅训谕尔其循理守分勿萌儌幸无厌之心始可永承恩泽也勉之勿怠
　　叶尔羌办事副都统额尔景额等疏奏布哈尔恳请内附情形
　　额尔景额奏言据拔达克山使人和济克兰禀称素勒坦沙令我等告知今有布哈尔之诺罗斯伯克达雅尔伯克二人至拔达克山闻我等归附
　　大皇帝身受重恩其汗阿布勒噶子等情愿率属归阿因寄字素勒坦沙素勒坦沙覆以应向叶尔羌将军大人请示等语臣等查布哈尔尚在拔达克山之外去叶尔羌甚远其恳请内附必系传闻
　　圣朝柔远之仁倾心向化否则畏惧外部侵扰欲仗天威慑服俱未可定但布哈尔果系诚心归附尽可自到边境禀告何必向素勒坦沙转求恐系素勒坦沙欲借为已功邀取
　　恩泽再或假借
　　圣朝威声慑服布哈尔俱未可定若不明白晓谕则
　　外部愚人未免受其挟制臣等因将
　　皇上体恤远人不欲强令归附之意详悉晓谕并将
　　希图儌幸不能妄邀
　　恩赐之处委曲开导使之自悟如果布哈尔头目阿布勒噶子遣使来附臣等询明情由再行具奏奏入报
　　闻









　　平定准噶尔方略续编卷二十五
<史部,纪事本末类,平定准噶尔方略>
　　钦定四库全书
　　平定准噶尔方略续编卷二十六
　　乾隆二十九年秋七月癸丑
　　陜甘总督杨应琚等疏奏哈密等营改巴里坤镇标管辖
　　杨应琚等奏言查巴里坤提督与乌鲁木齐总兵互相更调经将军臣明瑞等防议请于本年十一月初旬先令提督起程移驻荷防
　　俞允臣伏思提督原辖之哈密沙州等一十四营俱在巴里坤之东应就近改归巴里坤总兵管辖仍属乌鲁木齐提督统辖节制奏入
　　上从之
　　甲子
　　议伊犂添设同知等官事宜
　　伊犂将军明瑞等奏言现在伊犂挈眷官兵跟役与商民杂处必有词讼交渉事件请于兵丁全到之后设立理事同知一员或从甘肃等处简缺裁调或照各驻劄大臣所属管理粮饷官员三年更换其内地八旗防古律例等书附请给发以便查照遵行奏入得
