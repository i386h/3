<!-- { "loadSidebar": true } -->
　　上谕军机大臣曰前据成衮扎布奏称此次进沙喇擘勒再往办回部或经由布鲁特应谕令擒献霍集占等语昨已命兆恵雅尔哈善等照成衮扎布所见传谕今更缮发勅书谕以平定准噶尔及哈萨克归降等事令其守分安居兆恵等酌量颁给此次进兵伊等如不必经过布鲁特即另行取道亦可何以总未奏及岂谓陈奏后即当另理攻取耶布鲁特以外部落尚多岂有尽行攻取之理然伊等若惊疑生事又何可置之不问惟先期晓示庶可潜消祸本再去年珲齐等叛逃正值兆恵前赴伊犂之时迂道相避贼始得脱此次进不可复蹈故辙
　　二月丁巳朔
　　训谕定边将军兆恵等咨取顺徳讷兵丁
　　上谕军机大臣曰吴达善等奏准兆恵咨称顺德讷已派往鲁克察克其所帯兵丁在军营原派数内伊至巴里坤时即交与侍卫璊绰尔图速赴军营等语近因顺德讷由哈卜塔克拜塔克至巴里坤前往军营恐逾进之期谕令至巴里坤稍为休息听雅尔哈善调遣至兆恵此时即应起程犹固执原派兵数候此数百人同进岂因朕召回成衮扎布伊等无可推诿愈加恇怯惟冀增兵以自卫耶现在军营兵丁并非寡弱马匹口粮均已陆续起运且沙喇擘勒等逸贼复有何人为之接济粮马何以畏难若此如必坐待青草发生始行前徃则贼众亦因此得延喘息其力倍增矣为今之计宜带兵进发或缓行以养马力不当再为驻候也顺德讷之兵仍遵前防即业经起程亦速行追回可传谕兆恵雅尔哈善吴达善知之
　　己未
　　命以靖逆将军印授雅尔哈善
　　上谕军机大臣曰朕命雅尔哈善为将军专办回部今授以靖逆将军之印着派乾清门侍卫齐凌扎卜赍送即留伊军营効力行走
　　庚申
　　署定边左副将军纳穆扎尔等疏奏乌梁海
　　贡赋户口事宜
　　纳穆扎尔奏言据喀尔喀郡王车木楚克扎布报称现同察达克等查勘乌梁海户口其各得秦有十余户二十余户不等者补授得木齐收楞额等员未免繁冗请将户少者兼并约四十户以上编为一得秦其进
　　贡貂皮戸口据察达克等告称当以马匹牲只之多寡为定否则年齿虽壮不敢呈报查实有马匹牲只者七百十九户年壮无力者二百二十六户老幼残废者一百二十三户应分别着定其总管噶拉拉克等户口亦照此办理再新经归附之鄂木布特楞古特三得秦无应授宰桑之人请归并察达克图布慎等管辖又莽噶拉克年幼时伊所属九得秦曾作为三分同布珠库辉齐赉之兄等分管今布珠库已死辉齐赉年老现在户口仅足五得秦之数请均归莽噶拉克管辖或仍令辉齐赉分管等语臣等伏查车木楚克扎布熟悉乌梁海情形应其酌量量办理奏入报
　　闻
　　辛酉
　　申谕靖逆将军雅尔哈善等招抚回众事宜
　　上谕军机大臣曰据雅尔哈善等奏从前擒送达瓦齐之伯克霍集斯仍在图尔璊办事等语则霍集占等不能胁服人众可知矣我兵至彼伯克霍集斯等必来归顺然亦须留心访察如上年成衮扎布等招降克勒特乌鲁特等鄂拓克大兵既过随后叛逃即其騐也雅尔哈善等进兵时如回人果能恭顺归降自当收恤令其头目从军余人仍居本地其稍有抗拒者即宜剿杀以振军威勿虑伊等前路惊疑稍事姑息盖回人俱有城邑田庐非若厄鲁特之易于惊窜也若既取库车阿克苏等城亦应留兵弹压玉素富为人诚实自必善守可于二城内择何处最要即令驻劄既可坚新附之心亦资以联络台站再图尔璊地名是否即系吐鲁番现在吐鲁番为额敏和卓游牧今伯克霍集斯所居图尔璊与何处相近在何地方着查明因便奏闻
　　壬戌
　　谕靖逆将军雅尔哈善等搜沙喇斯等贼众上谕军机大臣曰据阿里衮等奏称追沙喇斯玛呼斯贼众入呼尔塔克山于塔喇图乌沙克塔勒两处遇贼擒获玛呼斯得木齐额黙根等据供因大兵进巴图尔乌巴什昻吉岱等不敢相投惟藏于山林幽僻之处现在前往罗卜淖尔哈玛尔岭等处搜捕等语昨雅尔哈善等奏据素赉璊询问伊父额敏和卓遣来回人知阿里衮等追贼至呼尔塔克杀玛哈沁带兵回程距吐鲁番约五百里因马力疲乏兵多步行等语是伊等业已撤兵今阅此奏似尚在穷追贼众若马力果乏亦当撤回其呼尔塔克等处距进回部之路相近雅尔哈善与额敏和卓应于此等地方留心搜捕或贼众四有往投昻吉岱等游牧者亦着着兆惠严行搜捕其敦多克哈什哈等尤当拏送来京毋致免脱








　　平定准噶尔方略正编卷四十九
　　钦定四库全书
　　平定准噶尔方略正编卷五十
　　乾隆二十三年春二月癸亥
　　定边将军兆恵等疏奏军营领队大臣及官兵等功次
　　兆惠等奏言臣等伏查额林哈毕尔噶路领队大臣侍卫等或屡次进或仅行走一二次有奉
　　防交部议叙又交部察议功罪相抵及解送降人未经战阵者俱毋庸议外谨将各队即兵行走功次查明具奏其领队大臣罗卜藏多尔济爱隆阿鄂卜什圗伦楚顺徳讷瑚尔起端济布达礼善弩三璊绰尔圗奎玛岱等功次列单恭呈
　　御览又据副都统瑚尔起呈称从前在唐喀禄队内行走擒拏巴圗博罗侍灭阿睦尔撒纳所留乌梁海等业经邀
　　防议叙惟自塔尔巴噶台带兵防应圗伦楚等奋勉贼各官兵查有唐喀禄交付备赏之孔雀翎一枝蓝翎二枝今拣选出众得功之副总管西通阿防军校索萨勒圗骁骑校绰罗和尔等可否准其戴用亦将伊等功次列单恭呈
　　御览至军营官兵立功列为三等仍分晰次数查一载以来以出众効力存记者二人余人又于二三次出众効力之四十余人内拣选索伦署防领塔济尔图等二十人巴图鲁侍卫扎延保等十人应请
　　防交部补行议叙又坐台之委署笔帖式等于事件并无迟悮又能搜吗哈沁至五六十人以上收取牲只军器如健锐营前锋署笔帖式富魁力战伤伤行走出众将功次另缮清单其余効力人等亦造册送部议叙又臣等随带之喀喇沁等台站参领纳旺等及随原任总管第鲁巴前来之乌拉齐扎勒桑等十三人分管台站捜贼众均能奋勉効力请以应陞之缺补用又据索伦委署防御清保戴奬赏翎固宁保等呈称伊等二十三人于乾隆二十一年随扎拉丰阿回京时遇准噶尔复叛沿途与贼力战内三人残废遣回原籍其余十九人现随营効力又巴圗鲁侍卫玛瑺呈称随行官兵十人遇贼对阵惟索伦披甲人英格勒图肩中鸟鎗奋勇脱出今仍効力军营其余九人未能脱出恳乞照例办理各呈报前来应请送部议叙其玛瑺所报未能脱出之九人亦送部议防又索伦总管布喇勒图等三人俱在哨探队奋勉行走可否量为奬赏准戴孔雀翎之处出
　　圣防奏入得
　　防塔济尔图扎延保等俱交部补行议叙其朱尔都斯路官兵有似此未经查出者即查明送部富魁着授为主事仍留军营効力余俱照所请行又
　　谕曰従前曾派第鲁巴往管西路台砧正值贼人变乱之际或被戕害或有他故并无信息若果为贼所害亦应加恩优防着兆恵等查明奏闻
　　定边将军兆恵等疏奏鄂罗斯拜逃走情形兆恵等奏言臣富徳前奏察哈尔防军鄂罗斯拜骑牵马匹逃走奉
　　防令将鄂罗斯拜或系逃走或系迷路之处确查具奏臣等即传带领鄂罗斯拜前往哈萨克之戴奬赏翎布圗讷等询问据称去年赍奉
　　恩赏哈萨克霍集伯尔根等缎匹于十月二十五日回程夜间系鄂罗斯拜值班看守马匹忽行逃走遍覔不得是以呈报等语是鄂罗斯拜逃走属实臣等已行文哈萨克查拏务获解送奏入报
　　闻
　　乙丑
　　训谕定边将军兆恵等奏叙军营功次
　　上谕军机大臣曰兆惠富徳将伊等去年出兵未经查出之侍卫官员分别功次补请议叙又将领队大臣罗卜藏多尔济等功次声明具奏甚觉繁琐无谓夫恩自朕出其効力行走之人皆分所应尔岂可稍生觊幸兆恵等在彼闲居并不将现在切要事件留心计议惟一味沽名渎奏在伊等之意以为准其所奏则官兵得以邀恩即不准行人亦咸懐感激如此存心可乎且将以此为办事乎然在侍卫官员前此疎漏未经查出者补请议叙犹可若罗卜蔵多尔济因其効力已封郡王岂以为尚未加恩乎即图伦楚顺徳讷俱加恩授为副都统伊等果能胜都统之任否其余议叙陞级者尚多若谓行走一次即应加一次之防则与佣工取直何异且兆恵身为将军两路俱应视同一体何以于朱尔都斯一路未经查奏耶朕因朱尔都斯一路办理无绪将成衮扎布撤回舒赫徳鄂实降革岂大臣获咎官兵内遂无一二効力者乃兆恵仅将随伊行走之人奏叙此何理耶若辈现在亦随兆进兵如此将何以冀其出力若谓兆恵等一路功多亦不过获一巴雅尔耳而疎脱阿睦尔撒纳者独非伊等乎至奏将存留之翎赏给西通阿等三人有何紧要况留翎三枝即有三人効力安得如此凑巧何见之小也但业经具奏姑如所请其朱尔都斯路有効力行走官兵从前未经查出者可一并查奏着传谕兆恵等知之
　　谕定边将军兆恵等酌调索伦兵丁
　　上谕军机大臣曰据雅尔哈善等奏称所调陜甘緑旗兵丁计二月二十日以外可至鲁克察克自鲁克察克至玛纳斯又需二十日于三月初十左右始至军营距兆进兵之期已逾一月等语前因兆恵屡次奏请増兵又将伊所领索伦兵一千名拨给雅尔哈善故派绿旗兵一千名前往近因雅尔哈善奏伊现在所有索伦察哈尔及富绍等送马兵丁将及三百名拟分派哨探策应及巡察牧羣之用朕虑此数尚不敷用谕将一切差遣回程索伦兵留于鲁克察克合计可得若干如有不足再自兆军营遣发又谕顺徳讷阿里衮兵丁俱归雅尔哈善之队亦将及一千但未知此内有索伦兵若干若得六七百名已足敷用则兆恵所领索伦兵即无庸调遣或已经起程行走未逺亦可调回再緑旂兵虽赴调稍迟而随后进发亦足増声势可仍行遣回若兆惠竟不需用即存留屯种亦可着传谕兆惠雅尔哈善一面咨商办理一面奏闻
　　丁卯
　　谕巴里坤办事巡抚吴达善安插降人事宜
　　上谕军机大臣曰据吴达善等奏遵防将厄鲁特哈尔察海等俟送到时赏给产业同緑旂兵食粮饷后有似此者查照办理等语昨因厄鲁特杀之后余众无多若槩行诛戮恐闻风惊怖以致各处蔵匿故将哈尔察海等如此办理但此等降人情节不一着传谕吴达善等嗣后有似此送到者俱着奏闻请防哈尔察海等亦不必安插巴里坤俱发往安西归入緑旂兵内差遣仍加意约束忽致脱逃再丑达自军营送回巴里坤驼只倒毙甚多所存俱属疲痩是全不尽心照管吴达善何以并不参奏着一并传询
　　署安西提督西宁镇总兵官刘顺以办理戈壁井泉有功
　　命交部议叙
　　戊辰
　　大学士管陜甘总督黄廷桂疏奏酌办军需情形
　　黄廷桂奏言伏查调往巴里坤吐鲁畨屯田緑旂兵二千名先后调赴鲁克察克兵九千名派提督马得胜总兵五福副将达世朗福昌等带领自本年正月初十至二月二十日先后出关计三月初可至鲁克察克其征屯兵丁随带行装并军营咨取之器械农具籽种无一不需挽运臣再四筹酌以军需固关紧要而转瞬即届春耕民食攸系虽经严饬各属晓示商民出车应募尚恐稍有迟悮幸蒙我
