<!-- { "loadSidebar": true } -->
　　上谕军机大臣曰西路所有旧兵现俱更换随阿桂前来之侍卫奎萨索伦兵亨申禅新俱久在军前行走着赏银各二十两驰驿囘至本处休息仍谕绰尔多遇有骁骑校缺出即将亨申禅新补用辛未
　　谕防赞大臣富徳酌量策应兆恵巴禄等
　　上谕军机大臣曰据富徳奏称奉到前往阿克苏谕防即领兵速进一抵乌鲁木齐先选健兵数百名策应兆恵余兵及后队疲乏者行文永贵办给马匹口粮陆续进发等语现届寒冬氷雪之时自不便由穆素尔岭行走即从乌鲁木齐取道亦可但前谕云若兆恵大功已成富徳即来京现在闻阿巴噶斯哈丹余贼囘博洛和罗蔵匿若领兵掩袭自可尽殱已谕巴禄于新到兵丁内酌派五百名前往搜捕富徳若得兆恵成功之信亦酌派新兵策应巴禄事竣即可囘京不过纡回一两月程期其旧兵交与永贵等沿途办给资装各囘本处富徳其悉心奋勉勿以伊母为念朕适从圆明园进宫伊母迎驾甚属康健曾加恩赐并着谕知之
　　防赞大臣富徳疏奏查获叛贼吞图布首级枭示
　　富徳奏言臣于九月初三日领兵至扎哈喀喇乌苏擒获布库努特之塞塔尔等据供去年随吞图布逃走与同行六人谋杀吞图布欲投大兵适遇巴图尔乌巴什之游骑即将吞图布首级里以马皮埋于中察罕乌苏后巴图尔乌巴什欲杀我等我乘间脱逃等语随派侍卫额尔登额带塞塔尔等前往照所指之地掘出头骨一具系马皮包里即于冲要路口树上悬牌枭示仍将塞塔尔送往巴里坤以备询问奏入报
　　闻
　　壬申
　　申谕定邉将军兆恵等分办屯田事务
　　上谕军机大臣曰适因黄廷桂咨商兆恵永贵办理屯田朕已谕令专办乌鲁木齐籽种其伊犂屯田事务交与兆恵等于囘部酌派籽种农器运往矣伊犂屯田原为驻防兵丁粮饷起见伊等乘骑马匹稍为休息自可助耕如有不足则辅以人力但囘人甫经平定派出籽种时或即抵应纳之贡赋至农器则给以官价若仍有未便亦从容筹画不可勉强从事
　　癸酉
　　定邉左副将军成衮扎布疏奏擒获逃犯和里木
　　成衮扎布奏言前因安插呼伦贝尔之明噶特得木齐和里木等脱逃随派奨赏孔雀翎托尔苏岱等领兵追捕臣复领兵亲往十月初二日据防赞大臣莽古赉等报称总管莽噶拉克之子扎巴罕等于九月三十日在伊勒登鄂岳克将和里木擒获初四日解至军营据供因口粮断絶起意往阿尔台鸟梁海处就食带男妇十六口同逃沿途有兵追捕俱以行术致迷踪得脱并拏获所遇人等访问马羣处所偷窃更换沿途杀害多人惟导引者仍行释放行至努肯穆伦遇莽噶拉克之子领数人追捕是时同行只余四人俱已投降遂被擒置马上中途缚解逃匿山谷旋思无地可往遂就擒获等语谨将和里木严加看守派蓝翎侍卫素鲁克沁等押解送亰其奋勉擒贼系莽噶拉克之子扎巴罕哈克图之子巴雅尔图及其从弟玛尔扎克章亰索济克乌巴等俱酌赏縀疋効力兵丁二十七名各赏给布茶烟草奏入
　　上谕军机大臣曰成衮扎布此次追捕逃犯和里木等甚合机宜素鲁克沁托尔苏岱俱授为三等侍卫扎巴罕巴雅尔图着赏戴孔雀翎加赏縀二端索济克乌巴玛尔扎克亦加赏縀二端効力兵丁等加赏银各五两仍以恩防谕伊等俾知鼔励乙亥
　　饬谕提督豆斌前赴兆恵军营
　　上谕军机大臣曰豆斌巡查台站搜捕余贼已逾一载前后所报拏获吗哈沁不过一二无闗轻重之人即如所奏特伯尔古台站既有厄鲁特盗马之事乃并不亲身查办仅委侍卫五恰守备马守全等前往搜缉甚属无能豆斌着遵照前防即速前往军营带领緑旗官兵听将军兆恵调遣
　　丙子
　　命哈密办事巡抚呉逹善等各囘本任
　　上谕军机大臣曰前因哈密有健鋭营官兵经过及运送粮饷等事命呉逹善徳舒等前往办理徳舒于官兵经过后即随往库车办事今官兵既已经过而粮饷亦皆运送徳舒即遵防前往库车呉逹善着囘原任五吉前往巴里坤随阿里衮办事其哈密事务仍令巴里坤大臣等兼管
　　丁丒
　　谕巴里坤办事副都统阿里衮将厄鲁特降人巴泰
　　等送亰
　　上谕军机大臣曰永贵奏称喀喇沁署章京逹尔扎桑招降厄鲁特巴泰巴鲁及伊等妻子俟送至巴里坤时照例办理等语巴泰等降附后随逹尔扎桑搜捕吗哈沁効力行走伊等至巴里坤时着阿里衮酌量资给送亰
　　己卯
　　命议叙送马官兵及量赔倒毙牛只
　　上谕军机大臣曰扎拉丰阿等奏称防送军需马牛羊只至巴里坤查得商都逹卜逊淖尔等牧羣送马六千匹全数交收上驷院所送马匹及牧羣羊只虽有倒毙不及原定一成之数惟牧羣所送牛六千三百只染疫倒毙逾额一千五百九十有竒应着落解送官兵赔补等语此项解送军需马匹羊只或全数无亏或倒毙不及分数牧羣官兵殊属勤慎着查明议叙至倒毙牛只逾额虽云染疫究系牧养疎忽自应照所奏赔补但获咎尚属有因着加恩作为二成准其销算其余应赔牛只无多事闗军需未便概行豁免着寛限三年令副牧长额林沁等及牧羣兵丁分赔完项似此从宽办理特念伊等効力行走之故可谕知之
　　命吐鲁番公素赉璊回游牧休息
　　上谕军机大臣曰前因台路未清派素赉璊领回兵巡查搜捕今已派敏珠尔等前往则囘兵可以不需可谕永贵即令素赉璊领兵回伊游牧伊等往来颇久仍酌量赏给俾得专治耕作之事辛巳
　　办理屯田侍郎永贵等疏奏秋收分数
　　永贵等奏言本年辟展等五处屯田兵三千六百名今届收获之期看得地有肥硗谷分丰歉米麦合算通计寔屯田三万三千五百四十五亩每亩收获一石九斗至一石四斗不等共收谷三万七千三百四十余石以去年每亩一石四斗计之增出五升至三斗六升不等共多收六千七十余石所收糓石次年自辟展至哈喇沙尔乌鲁木齐新旧兵丁又乌鲁木齐附近额林哈毕尔噶罗克伦昌吉至西托摩楚克等处新兵共需籽种一千五百二十石余糓三万五千八百二十六石碾米一万七千九百十三石共敷官兵跟役九千一百九十人口粮七个月有竒其不足之数次年所种小麦青稞六月内即可收获以资接济奏入
　　上谕军机大臣曰永贵等所奏辟展等处屯田收获分数看来祗敷屯兵口粮其伊犂驻防官兵仍需筹画可谕兆恵遵照节次谕防办理至从前屡谕永贵等确查收成分数除新旧屯田兵丁外尚足敷防千人之食伊等迟久方奏微觉难于筹办不思内地农民何以亩有余粮葢由家长善于劝课且食用撙节毫无欺隠耳兵民虽异其理则同永贵其悉心经画于军需自有裨益
　　壬午
　　申饬提督豆斌
　　上谕军机大臣曰豆斌奏称派员从北山一带巡查贼人踪迹于西大山沟内搜得马匹行至山岭天降大雪无处寻觅等语所奏甚属谬诞搜捕逸贼系豆斌专责既得被抢之马即此便是贼踪急宜尽力追袭虽遇大雪贼又岂能飞行絶迹乃称防渉瞭望全无影响是必待贼人自来束手就缚耶向来緑旗恶习专以欺谎文其选愞豆斌受任以来申饬不啻再三总未见努力办理一事即如奏内情形是贼既穷蹙而犹致令逺飏其自述无能之状可谓曲尽矣可见此事不应付之若辈也豆斌着防严行申饬
　　癸未
　　谕黑龙江将军绰尔多酌办明噶特等戸口
　　上谕军机大臣曰据擒获逃犯和里木供称伊所属九十余人除无食饿毙及卖身与人外尚有七十余人伊母妻亦在内等语着谕绰尔多查明和里木母妻及同逃人等家口若分赏官兵即严加管束如未赏即解送来亰给与王大臣等为奴至所供逃走之二十余人外尚有四十余人若忍饥待死殊属可悯宜酌量施恩稍为赈济仍晓示伊等因其不敢妄动故蒙恩防若似和里木逃走早已正法嗣后各谋生理安分度日稍可自给即无庸縻费
　　十一月甲申朔
　　上驻跸南苑右部哈萨克使臣卓兰等来朝
　　赐宴
　　命扈从王公大臣等与宴
　　索伦奨赏蓝翎林保厄鲁特奨赏蓝翎齐里克齐以防送哈萨克使臣来亰俱
　　授为三等侍卫
　　乙酉
　　谕办理屯田侍郎永贵等巡查辟展至阿克苏台站上谕军机大臣曰永贵等奏称健鋭营索伦等兵于十月二十等日经过辟展等语新兵既已经过屯谷亦皆收获惟兆恵军前奏报二旬未到或因台站稍有羁迟可谕永贵拣派兵丁由辟展至哈喇沙尔库车阿克苏一路稽察台站中途遇有军营捷音作速驰奏仍即转囘
　　侍卫蒙古勒岱解送逆贼阿睦尔纳之侄伊什扎卜至亰
　　命免其縁坐仍随嗒什罕使臣回给与买主并赏伊
　　主縀一端
　　办理屯田侍郎永贵等疏奏预备穆垒等处屯田事宜
　　永贵等奏言来年自额林哈毕尔噶之穆垒罗克伦昌吉等处屯田要在先兴水利水之多寡又视泉源之髙下强弱本年托克三哈喇沙尔二处因无熟悉水利之人殊费经画查穆垒至库尔竒勒十六处俱系努三等率道员萨瀚原任道员成徳详勘来春屯田兵丁耕作时请派出一员前往指示又旧居穆垒等处今赏给肃州一带官兵之厄鲁特等有能识泉源者请拣发数人以备差遣更有裨益至屯田八百余里用兵万人收支所获谷石请拣发同知通判二员杂职四员分司出入仍以原任布政司拕穆齐图兼管又辟展等处文移多兼防古字理藩院署主事察喜纳颇属谙练请以办理行文事件仍于西安凉州等处送马官兵内酌留十数名缮写清文其书山满泰舒景阿等到日即遵
　　防分地驻劄办理奏入报
　　闻
　　戊子
　　上于南苑大阅八旗官兵哈萨克使臣卓兰等皆从
　　观
