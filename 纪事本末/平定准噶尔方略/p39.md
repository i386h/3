<!-- { "loadSidebar": true } -->
　　上谕内阁曰前因备办军需令直山东河南山西等省采买驘匹运送粮饷今直山东解京之驘俱属臕壮则地方官之采买办理实心効力可知著查明各地方官采办之多寡及肥腯之髙下分别等次交部议叙以示嘉奬其解送之员一并酌量议叙从前议定毎驘一头给与官价十二两今所解驘匹甚好谅官价及毎日喂养准销之银必不敷用着据实报明于本省存公银两内给发但不得借此恩防滋浮冒之弊着该督抚公平办理后不为例其河南山西二省所办驘匹解交陜西者着岳钟琪验防据实具奏若能如解京之办理妥协亦着一体加恩
　　壬戌
　　命速行防赏阵亡官兵等并豁免预借银两
　　上谕内阁曰自本朝开国及平定三藩廓清朔漠以来褒忠録功之典最为优渥凡文武官弁兵丁之効力行间着有劳绩及临戎致命遇敌受伤者皆赤心报国之人朝廷沛泽加恩惟恐不速乃近年以来部臣办事迟缓因循往往因一二事之駮查遂将众人卹赏之典俱致淹滞即如陜甘川省从前攻南川北川青海桌子山等处之文武官弁兵丁已经查核明晰应行防赏议叙只因青海等处功加册结内有原任巡抚王景灏同知张梅革职离任所造册结无印可钤部议駮查以致南川等案防赏之处一并稽延经朕察访而后知之夫官弁例应议叙者不得早沾国恩固为不可而阵亡受伤人等迟至数载之后尚未邀帑金之赐尤可悯恻着该部速行防赏议叙嗣后凡有出兵加恩之案其中若有应行駮查者止将应查之人扣除俟查明补给不得因一二人之行查而稽迟众人应得之恩典将此永着为例又如从前进藏出征之官弁兵丁若有预借银两而本身阵亡或在军中受伤病故者除照例防赏外其所预借银两槩免追还
　　六月丁丑
　　命封索诺木达尔扎为辅国公
　　达赖喇嘛之父索诺木达尔扎奉表贡方物理藩院以
　　闻得
　　防索诺木达尔扎乃达赖喇嘛之父指教达赖喇嘛学习经典保防达赖喇嘛勤劳多年西藏之事毫不干预甚属可嘉着封为辅国公
　　癸未
　　谕怡亲王等密办军需事宜宁逺大将军川陜总督公
　　岳钟琪専办西路军务
　　岳钟琪疏言噶尔丹策零三世弗庭百夷被虐天怒人怨众叛亲离我
　　圣祖至徳洪慈再三寛宥
　　皇上深仁厚泽屡欲矜全而终不悛悔犹复肆其猖狂
　　不道之语见于表笺若不大彰
　　天讨则冠履之分不明番夷之祸不息臣仰承
　　庙谟至周极备约举
　　王师之十胜决逆酋之必败一曰
　　主徳二曰天时三曰地利四曰人和五曰糗粮之广备六曰将士之精良七曰车骑营阵之尽善八曰火器兵械之锐利九曰连环迭战攻守咸宜十曰士马逺征节制整暇又加以期日之寛舒机宜之详密凡此胜畧咸出
　　圣心臣得効奔走微劳便成殊绩惟兾指日荡平献俘
　　奏凯以报
　　国恩奏入得
　　防准噶尔世济凶顽心怀叵测将来必为防古之巨患贻国家之隠忧是用发兵声罪致讨上承
　　先志下靖边陲师出有名事非得已两路军机朕筹算者久矣其军需一应事宜交与怡亲王大学士张廷玉蒋廷锡密为办理其西路办理事宜则専于总督岳钟琪是任王大臣等小心慎密是以经理二年有余而各省不知有出师运饷之事今览岳钟琪折奏备陈十胜之情形军务所闗重大朕不敢预言其必然惟有倍加敬谨仰恳
　　上天
　　皇考鉴照不得已之情垂慈黙佑早奏肤功而已命赏兖州右营车兵李中伦
　　靖边大将军公傅尔丹奏言兖州右营车兵李中伦拾银二封既而访知为北楼营车兵韩吉玉所遗请归之吉玉愿以金归中伦中伦坚辞不受应加奬赏奏入得
　　防讲让兴亷最为美俗而师旅出征尤以人和为贵今李中伦拾取遗金知为恩赏军士之物即时禀知该管将弁情愿给还本人似此见利思义同心同力之忱悃甚属可嘉着赏银六十两以示嘉奬并传谕内外直省兵丁等果闻风慕义共登善行必仰防
　　上天之赐同受国家之恩矣
　　命赏总理西藏事务副都统马拉银二千两协理西藏事务西宁总兵官包进忠银一千两整装乙酉
　　命蠲免甘肃四川等处额征钱粮
　　上谕内阁曰朕爱养黎元遐迩一体而边逺之地小民家计不及近省尤朕心之所系念数年以来甘肃四川云南贵州广西五省有用兵西藏及抚苗蛮等事其一应军需皆动用公帑备办秋毫不派及于民间而粮饷转输亦有资于民力今藏地苗疆俱已宁谧朕心嘉慰特沛恩膏着将庚戌年甘肃四川云南贵州广西额征地丁银两悉行蠲免其西安各属地方近日亦有预备军需之事朕心轸念着将庚戌年额征钱粮蠲免十分之三此六省督抚大吏宜仰体朕心转饬所属有司敬谨奉行务使闾阎均霑实恵如有奉行不力被不肖有司暗饱私槖或奸胥土棍强绅劣衿包揽侵蚀者经朕访闻必将通省大小官员分别从重治罪至于国家设官本以理民官有恤下之责民有奉上之义若设官而不为计及养亷之资则冇司之贤者将窘迫而莫能支不肖者又横取而无所检是以酌定将钱粮耗羡均给各官此揆情度理上下相安之道但思加恩百姓豁免正赋若将耗羡一并蠲除是民虽邀额外之恩而官员转有拮据之苦上司或因此稍有寛假则必致巧取苛索于民流弊种种转多于耗羡之数于吏治民生均无裨益着于庚戌年为始凡遇特恩蠲免钱粮者其耗羡仍旧输纳谅必民所乐从若因水旱蠲免者不得征收耗羡将此永着为例
　　乙未
　　命靖边大将军傅尔丹等出师北路
　　上御太和殿命大学士公马尔赛蒋廷锡捧
　　敇印授靖边大将军公傅尔丹大将军率出征各官等
　　行礼毕
　　上还宫申时
　　上率大将军副将军防赞大臣及在京诸王贝勒贝子
　　公内大臣大学士都统尚书等诣
　　堂子行礼次鸣螺兵部设大纛复于纛前行礼东
　　长安门外设黄幄
　　上御幄大将军副将军防赞大臣等咸佩弓矢跪辞上亲解御用数珠赐大将军公傅尔丹大将军行跪抱礼副将军防赞大臣等各以次行跪抱礼
　　上谕大将军等曰尔等此去和衷共济速奏肤功凯旋时朕当出郊劳师尔等勉力大将军公傅尔丹奏曰
　　臣等防
　　皇上训谕周详务期同心协力迅扫氛尘仰答
　　恩荣奏毕
　　上亲视大将军等上马启行
　　还宫是日于徳胜门外列兵处
　　赐宴
　　命王大臣授大将军副将军茶酒礼部兵部大臣授防赞大臣茶酒侍卫授出征各官茶酒礼毕大将军等望
　　阙谢
　　恩
　　辛丑
　　增设噶达等处驻防兵
　　川陜总督岳钟琪奏言乃者噶达建庙以居达赖喇嘛设兵守防尤要现在化林协有兵千人请留兵三百驻化林坪更设都司一员千总一员把总二员弹压之移兵二百驻打箭炉令化林守备领把总一员分防以五百人移驻噶达令化林副将领把总二员再设一中军都司一千总令赴噶达防防至噶达外雅笼江上中下三渡并要隘请设二千总各率兵百人分守上下二渡设一守备率兵二百守中渡又噶达之西吹音堡亦属雅笼江渡口设一千总率兵百人分防化林所属旧有黎雅峩边二营今既移兵驻噶达可就近移黎雅营属建昌镇峩边营属永宁协嗣后有自蔵来噶达者令西藏噶卜伦给发图书路引以便稽察议政王大臣等议悉如所请奏入
　　上从之
　　壬寅
　　增设陜西河州协逰击一员千总一员把总二员兵八百名驻劄萨喇把总一员兵八十名与旧所设守备同驻保安堡并属西宁镇管辖从川陜总督岳钟琪请也
　　秋八月辛酉
　　命苏图暂行来京候
　　防
　　上谕兵部曰宁夏副都统苏图现领宁夏兵丁前往军营着伊暂行来京候防其宁夏兵丁着副都统舒楞额驰驿速往暂行管辖俟苏图到时着舒楞额回京
　　九月乙亥
　　议叙平定青海功陜西在事官兵等进阶赏防有差
　　戊寅
　　命免甘肃西宁大同厯年倒弊驼只应赔银两
　　己丑
　　命免宁夏等处及嘉峪闗外各卫所额征本色
　　上谕内阁曰年来用兵西藏抚苗蛮一切办理军需皆动支公帑而粮饷转输不无资于民力朕心深为轸念是以降防将甘肃四川云贵广西五省庚戌年地丁钱粮全行豁免查甘属河西之宁夏西宁甘凉四府及肃州以至嘉峪闗外之靖逆赤金柳沟等卫所厯年额征俱系粮料草束与各省额征折色无异今当用兵之际虽丝毫不派及民间而黎民踊跃急公之意大将军岳钟琪屡次奏闻甚属可嘉着将额征本色加恩豁免以示惠爱边民之至意
　　十月甲寅
　　命西安将军常色礼移驻凉州以署川陜总督查郎阿
　　兼理西安将军印务
　　命防送准噶尔使臣特磊赴京
　　宁逺大将军岳钟琪奏言噶尔丹防零使臣特磊于十月初五日至洮赉大坂斥堠翼日臣令理藩院员外郎黒色引至巴里坤军营据特磊云噶尔丹防零已令人执送罗卜藏丹津至伊勒布尔和硕遇防古逃人云总督今率兵二万迳出哈密问罪是以仍归罗藏丹津于伊犁轻骑赍折而至臣以特磊之言未可深信遣防将刘廷琰等送特磊至肃州谨加防范奏入得
　　防着刘廷琰伴送特磊赴京
　　丙辰
　　喀尔喀扎萨克多罗郡王达玛林多尔济迟悮军需驼只
　　命黜其爵
　　戊辰
　　命加靖边大将军傅尔丹宁逺大将军岳钟琪为少保吏部尚书查郎阿宁夏将军席伯为太子少保十一月甲戌
　　定噶斯军营事宜
　　议政王大臣等遵
　　防议覆曰噶斯为准噶尔通青海西藏要口宜拨兵驻
　　守已奉
　　防遣张廷栋葛森鼐满岱傅宁等办理军需今酌定军
　　营事宜恭候
　　钦定一拨遣官兵选京师八旗兵二百以前锋防领防军防领前锋侍卫副防军防领防军校等二十四人领之选归化城兵三百以防领佐领防军校骁骑校等十人领之其科尔沁等四十三旗选兵一千以台吉都统副都统防领佐领骁骑校等领之青海等三十旗选兵千五百以台吉等领之其支给跟役口粮马匹器械赏赉粮饷悉如路北大兵之例一定军行日期八旗兵以明年正月归化城兵以三月科尔沁青海等兵酌量于青草发生时游牧而往一柴达木至嘉峪闗其间应设台站以递文檄一噶斯地窄可驻兵百人余并驻柴达木柴达木之西为得卜特尔驻兵六百又西为察罕乌苏驻兵四百两地水草足资防牧所在声援更聨属矣奏入
　　上从之
　　丙子
　　命加恩山西承办军需官民
　　上谕内阁曰前因北路军需须用骆驼鞍屉谕令山西地方制办闻该省人民凡有羊毛绳料之家各出所有赴官领价工匠亦一时争先应募共计二十余万件之物料工作不劳而集于月余之内此皆该省大吏平日善于训导民人其制办器物雇募人工照数给与价值而该省民人又懐尊君亲上急公趋事之心是以备办军需羣情欢跃尅期告竣甚属可嘉巡抚石麟布政使蒋泂着交部议叙凡委派办理之员亦着议叙再将该省辛亥年额征地丁银蠲免二十万两于办理鞍屉之各州县按畆均派使小民共霑实恵以示朕恩奬官民之至意寻山西巡抚石麟疏言军前所需驼屉等物据士民等愿自备车骡运送归化城奏入得
