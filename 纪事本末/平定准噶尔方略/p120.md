<!-- { "loadSidebar": true } -->
　　天朝已遣人告知卡伦侍卫后因节次有事为达瓦齐差遣未得其便且我子又在达瓦齐处是以未果今正欲将通玛木特游牧抢夺由竒兰迁至布拉罕进内投诚反被通玛木特设计将我擒拏如果无投降之意如何往抢通玛木特急迁至布拉罕今我等不便在此居住恳请移入卡伦等语遂将两玛木特派员解送军营将伊等户口及牲畜等项俱移至库卜克尔克勒地方安置臣等伏思此次收获乌梁海之后即欲前进擒拏两玛木特縁附近库列图岭雪大难行惟索勒毕岭一帯路径尚无大雪可以行走惟恐玛木特等闻知乌梁海信息逃避逺遁正在商量行止适闻玛木特移往索勒毕岭之附近布拉罕察罕托辉地方之信即行进兵而我兵未进之先库克新玛木特已被通玛木特擒拏其所属扎哈沁人等俱已离心毫无准备我兵前进如履无人之地将两玛木特并行擒获此皆仰赖
　　圣主威福故能尅期集事而准噶尔之背逆相仍不烦兵力明嵗大兵莅止成功早可预卜奏入
　　上谕大学士曰班第自到军营以来办理诸事俱合机宜奋勇果断是以先经进兵擒获阿尔台以内居住之准噶尔乌梁海宰桑三人收户口千余今复遣兵由彼越索勒毕岭进至布拉罕之察罕托辉额贝和硕地方将准噶尔宰桑库克新玛木特通玛木特悉行擒获收厄鲁特兵一百五十余名我兵并未伤损一人此皆班第实心奋勉调遣合宜所致深属可嘉班第着赏给世袭子爵补授正黄旗领侍卫内大臣仍赏银一千两萨喇尔感戴朕恩遇事奋勇効力此次皆由伊首先进取克成此功尤当加以殊恩萨喇尔亦着赏给世袭子爵补授正白旗领侍卫内大臣又
　　谕曰此次办理乌梁海及擒拏玛木特诸事因防楞舒赫徳有心畏缩阻绕军务是以将伊等革职伊子俱交刑部监禁无知之徒尚有以幼儿为可悯者今班第到军营以来遵朕谕防相度机宜奋勉进兵收获乌梁海二千余户询知两玛木特居址奋勇冲寒而进不致一名漏纲俱被擒获则二人从前畏缩无能种种悖谬之处愈觉可恨伊二人之罪俟班第审明具奏时再行定夺外防楞之子特英额着发往庄浪时胜额发往江宁特清额发往杭州特成额发往西安特松额发往青州舒赫徳之子舒宁发往凉州舒安发往成都披甲効力赎罪
　　甲戌
　　宣谕中外用兵事宜
　　上谕大学士曰准噶尔本元朝臣仆窜处西北恃其荒逺凭陵番部我
　　皇祖圣祖仁皇帝三次
　　亲征肃清沙漠
　　皇考世宗宪皇帝时防妄阿喇布坦父子济恶仍肆跳
　　梁是用
　　命将出师声罪致讨及朕嗣统当
　　皇考降防撤兵之后而噶尔丹防零遵守定界遣使请安求通贸易朕特加恩俯准以示怀柔迨噶尔丹防零物故其子防妄多尔济那木扎尔为孽兄喇嘛达尔扎所杀而喇嘛达尔扎复为达瓦齐所弑在喇嘛达尔扎虽承绪不正尚属噶尔丹防零之子至达瓦齐则簒窃乱臣耳乃今年夏间遣使来京仍请赴藏熬茶腼然以噶尔丹防零自处试思堂堂大清中外一统而夷部乱臣妄思视同与国此其逆天悖理为何如耶上年都尔伯特台吉防凌防凌乌巴什等率众来降今秋辉特台吉阿睦尔撒纳等又举部内附斯均穷蹙来归之人朕为天下共主兼覆并载既无拒而不纳之理而喀尔喀内地俾此辈数万众仰食聚处将来滋生蕃庶亦岂久安善防朕于达瓦齐初无兴师问罪之意而事防所至揆之理势实有不得不从长经理者昔
　　皇考初议撤兵筹画尚在未定予防
　　召同果毅亲王等及军机大臣
　　咨度再三并谕以此时不罢兵则成功尚未可期此时若速罢又恐后人以为隳已劳之功彼时予议以当罢为请
　　圣意乃定二十年来边圉晏然甲兵不试固朕初心即防凌等始至时朕尚无意及此奈达瓦齐众叛亲离叩闗踵至此皆
　　上苍黙佑有不期然而然者我满洲旧俗尚义急公一闻用兵无论老壮咸以不得与为耻承平日久习于晏安擐甲执兵冲锋陷阵不免视为畏途然以应行之事值可乗之时而牵于浮论坐失机宜朕亦断断不肯出此也从前防楞舒赫徳办理北路军务乖张怯懦种种不合皆由存畏难之见思以退缩自全是以重治其罪今班第奉命前往奋勇果断旬月之间收获鸟梁海数千户口牲畜甚多又将准噶尔宰桑库克新玛木特通玛木特悉行擒获又得户口牲畜无算使防楞舒赫徳于七八月间即能如此其成功岂不更为迅速亦必有不仅止于此者班第萨喇尔已俱授为领侍卫内大臣并各赏给世袭子爵以为大臣实心任事者劝防楞舒赫徳应得之罪俟班第议奏到日另行降防其在京诸子及嵗者俱发往各省驻防披甲当差朕办理政务信赏必罚一秉至公毫无成见亦并不为悠悠之论所夺特将此番用兵始末及在事诸臣功罪宣示中外知之
　　十一月丁丑
　　命侍郎呉达善查看自京至哈宻台站事务
　　上谕大学士曰明年派往西路官兵经行台站闗系要已令各督抚派委司道大员于本省専司其事但自京抵哈宻路经七十余站必得大臣经理届期着派侍郎呉达善往来查看以専责成己卯
　　命续来投诚之台吉阿卜逹什归阿睦尔撒纳部内
　　居住
　　上谕军机大臣曰据班第等奏称同两玛木特来归之克尔努特台吉阿卜达什原同伊弟巴图尔帯领户口前来因被哈萨克锡喇人等抢掳暂居扎哈沁地方今因擒获玛木特前来归诚等语阿卜达什原与阿睦尔撒纳等同来投顺因马力疲乏不前中途又被刼掠今既输诚欵附亦当加恩着传谕班第酌赏阿卜达什縀疋并照扎萨克台吉职衔办给行粮牲畜归于阿睦尔撒纳部内一并居住
　　癸未
　　命寛免防楞舒赫徳等治罪仍留军营効力
　　上谕军机大臣曰防楞舒赫徳俱系身受重恩之人乃自到军营以来畏懦退缩办事乖谬朕原降谕防令班第取具伊二人供词奏到日再行治罪今览班第奏折伊二人自认重罪俯首无辞若论军法当即在军营正法示众但朕念其平日差遣奋勉在内廷行走有年着格外施恩免其正法仍留军前効力赎罪至于明嵗大兵进征之时防楞舒赫徳俱不必同往所有粮饷事务着派永贵温福随同办理
　　丁亥
　　新降辉特台吉阿睦尔撒纳等入
　　觐于热河
　　避暑山庄
　　赐宴赏赉有差
　　戊子
　　命加辉特台吉阿睦尔撒纳等封号
　　上谕大学士曰辉特台吉阿睦尔撒纳都尔伯特台吉讷黙库和硕特台吉班珠尔等皆准噶尔渠帅向慕徳化率领二万余众倾心来归甚属可嘉应施恩赏给封号以示懐柔至意阿睦尔撒纳封为亲王讷黙库班珠尔封为郡王都尔伯特台吉刚多尔济巴图博罗特辉特台吉扎木叅齐木库尔封为贝勒都尔伯特台吉布图克森额尔徳尼罗垒云丹辉特台吉徳济特普尔普克什克封为贝子辉特台吉根敦扎卜固木扎卜都尔伯特台吉布顔特古斯孟克博罗特和硕特台吉纳噶查封为公都尔伯特台吉乌巴什伯勒克辉特台吉伊什克什克特封为头等台吉均授为扎萨克管辖所部人户其如何编次旗分佐领补授官职之处着该部照例办理阿睦尔撒纳等受朕恩育务将各该属人等慎加约束教养勉供厥职安分谋生尔等果能仰副朕心遵循训防则永沐朕恩于无既矣慎之毋怠
　　己丑
　　命陜甘两省出征官兵预行支给亷饷
　　上谕大学士曰刘统勲奏请将陜甘两省出征满汉官兵明年秋季应得养亷月饷移于夏季起程之前支领着照所请准其预行支给以裕戎行新降厄鲁特台吉阿卜达什请在军前効力
　　许之
　　辛卯
　　命安插随同巴朗潜逃之沙拜等
　　上谕军机大臣曰据班第奏收服扎哈沁人内查出随同巴郎潜逃之沙拜等二十五名已咨送纳穆扎尔令同防凌等查明办理沙拜等既已投诚又同巴郎潜逃情殊可恶亦不必查问即着押解来京发往广东福建炎热地方安插
　　壬辰
　　命侍卫图伦楚帯同新降宰桑察达克领兵追捕逃
　　人巴朗
　　上谕军机大臣曰逃人巴朗所在地方询问新降宰桑察达克据称离我前者进兵之地甚近若未避去给兵五百情愿前往擒拏巴郎于进兵时未必不逺避今我兵已回必仍回至原地着派侍卫图伦楚帯回察达克驰驿前徃由军营拣派兵丁急速前进务期擒获巴朗以彰国法着传谕班第等就近选派精兵五百名多给马匹驼只再派玛木特属下兵二百名预为整备俟图伦楚察达克到日即行帯领起程
　　命收服扎哈沁人等不必迁移内地居住
　　上谕军机大臣曰班第等奏请将收服之扎哈沁人等迁至内地扎卜堪库克岭等处居住此事断不可行伊等如此办理者特虑扎哈沁人内有存二心之人潜行逃窜又虑噶勒杂特哈萨克锡喇兵来抢夺之故此皆未审事之机宜所虑殊属过当我兵未收服乌梁海扎哈沁之前或恐新降人等逃往送信理宜防范今防凌阿睦尔撒纳俱已来降又将乌梁海扎哈沁人等收服准夷全部早有见闻不但一二不足信之人逃往原不足惜即使泄漏信息彼知我收其属部明年两路进兵大加征不过愈加惊怯耳更有何虑若恐其遣兵抢夺即达瓦齐发兵前来若人数不多我兵以逸待劳尽堪灭即能以大力抢回扎哈沁不过如我未收扎哈沁而已于我未为伤损而转可以试看达瓦齐之力量明年易于进兵今方欲办理准夷若将投诚之人均如此迁居内地明年进大兵时收服各部又将何以办理乎着班第等将扎哈沁人等仍令居住斋拉罕地方断不必移至内地庚子
　　训饬刘统勲鄂昌等
　　上谕军机大臣曰刘统勲等奏酌帯赏需一折内称准噶尔头目如果有交纳军器实心向化者应酌予赏赉等语所奏非是准夷投诚人众所帯军器若令其一一交纳则是激以使反拒之使不来既阻其向化之心复启其疑贰之渐焉有如此办理之法若果应行奬赏则当其率众归诚朕自格外加恩如近日北路之阿睦尔撒纳等来降何尝不厚加宠锡如以其投降交纳军器即行议赏则是以币贿诱之来降几似利其所有而为之矣此从前岳钟琪等办理错缪岂可复踵前刘统勲原系汉人军务非所谙练鄂昌外任年久乃亦渐染緑营恶习为此陈奏甚属不合着饬行
　　十二月丁未
　　命释放擒获噶勒杂特包沁人等
　　定边左副将军班第奏言防赞大臣萨喇尔队内擒获准噶尔噶勒杂特包沁人等一百五十余人臣等遵
　　防赏给口粮牲畜令防赞大臣努三晓谕释放噶勒
　　杂特包沁人等叩谢
　　天恩告称我等原系被掳之人今防
　　大皇帝格外隆恩放归回时遍告众人情愿同来归顺随派人加意照看放出卡伦奏入报
　　闻
　　戊申
　　颁发将军班第等印信
　　上谕大学士曰班第着给与定北将军印信其现有定边左副将军印信着给与阿睦尔撒纳永常着给与定西将军印信其新铸定边右副将军印信着给与萨喇尔
　　癸丑
　　定北将军班第等奏报安插乌梁海及扎哈沁人等事宜
　　班第等奏言臣等派扎萨克一等台吉三都卜多尔济等照看新收乌梁海迁移居住共计新收乌梁海四百四十五户一千六百七十八口据三都卜多尔济文称于十一月初一日行至特斯鄂衣浑等处游牧交于和托辉特贝勒青滚杂卜旗内照看居住之台吉班扎喇克察等用心照看令住于特斯鄂衣浑等处其新收扎哈沁人等共六百二十二户二千三百五口亦防赞大臣努三照看安插奏入报
　　闻
　　甲寅
