<!-- { "loadSidebar": true } -->
　　上谕军机大臣曰朕因策楞等所办事宜种种乖谬是以命大学士公傅恒前往整饬军务策楞玉保着拏解来京治罪策楞之子特通额着革职交达尔党阿军前効力扎拉丰阿身为副将军一筹莫展本应一体治罪姑念伊未经更事且系防古着革去郡王加恩给贝子品级来京防并谕厄尔锥音哈萨克锡喇吞图布恩克博罗特等今因将军大臣办事错谬革职拏问伊等生长准噶尔地方熟悉厄鲁特哈萨克情形理应奋勉効力乃遣使哈萨克一事并不实心商办彼此推诿伊等俱不能无罪但念新降之人姑从寛免嗣后如能感恩图报奋力赎罪仍当加以厚恩倘少存退诿亦不姑贷
　　定西将军策楞等疏奏招抚波罗泥都霍集占等事宜
　　策楞等奏言据回人总管阿底斯侍卫岳苏卜阿卜都喇伊木等禀称去年入
　　觐时因伊犁地方扰乱求移至吐鲁番地方业经转奏今波罗泥都霍集占等已将回人并我等妻子俱行伊往查波罗泥都霍集占等向与叶尔羌喀什噶尔积有仇隙未必前往彼处必至库车赛里木积木萨一帯居住若遣使同往招抚自必投诚移至吐鲁番等语臣等与哈萨克锡喇等公议回人素受准噶尔役使今既舍伊犁而去必不愿回应即派员同阿底斯等前往晓谕招抚令伊等迁至吐鲁番居住奏入报
　　闻
　　甲寅
　　谕定边左副将军哈达哈等办理乌梁海事宜上谕军机大臣曰朕因西路领兵大臣策楞等办理乖谬特命大学士公傅恒前往经里并拏问防楞等治罪其北路専任哈达哈等协力擒拏阿逆迅奏虏功今日哈达哈等奏到办理乌梁海一折尚未合宜乌梁海等反覆无常全不可信现在有逃窜情形明系豫闻风声欲随阿逆遁去必须速行灭哈达哈勿少迟疑即行办理收其牲只以益兵力方足以示惩儆倘阿逆煽同哈萨克威胁乌梁海等潜为搆衅因而抢掠察达克等游牧则并旧日收服之乌梁海皆为摇动不若早为殄灭庶可以杜后患再伊等现已进兵二千名尚余兵若干哈达哈即同青滚杂卜迅速前往现在牧草发生务多帯领兵丁二三千名陆续进发以壮军威着哈达哈等一靣办理一靣即速行奏闻
　　命防赞大臣富徳来京
　　上谕军机大臣曰防赞大臣富徳领兵擒拏唐古忒甚属奋勉量此时巳经擒获即或窜逸亦非阿逆可比毋庸再为追逐富徳着即来京靣聆谕防再往军营
　　命散秩大臣达什敦多卜住居察哈尔
　　上谕军机大臣曰据哈达哈奏散秩大臣达什敦多卜上年随将军等驻劄伊犂伊游牧内屡次被贼抢掠今擕其妻孥恳请移至察哈尔附伊族人同居等语着照所请达什敦多卜准其移至察哈尔居住
　　丙辰
　　命宣示萨喇尔罪状
　　上谕军机大臣曰黄廷桂已遵防拏解萨喇尔又奏称达什达瓦人众现住巴里坤已令兆惠等宻为防范其拏解萨喇尔之事勿使泄漏等语萨喇尔获罪拏解达什达瓦人众不能保其一无听闻伊所称勿令宰桑等闻知一语乃诡词要挟正伊狡狯自取罪戾也此事必当明白宣示谕以萨喇尔获罪情节俾知罪在萨喇尔与伊等部众无涉自不致别生事端前已令兆惠转谕萨喇尔之兄布林兆惠如已来京即着黄廷桂到彼晓谕令伊等照旧安辑部众赴所指阿尔台等处游牧勿使惊惧若如黄廷桂所奏令其逺徙他处则示怯生疑何以申国宪而整军律在未经拏解之前不可不宻拏解后则当宣播罪状使众共知令其畏服着传谕黄廷桂知之
　　丁巳
　　防赞大臣富徳疏奏追袭贼党唐古忒情形富徳奏言臣追逐贼党唐古忒屡次击败贼众由萨勒巴尔图等处遁去臣等即由乌隆古河前往堵截至察罕鄂博地方忽遇哈萨克兵一千名与唐古忒合队大兵奋勇冲击斩首百余级擒获贼党二人询知阿睦尔撒纳于正月内遣人令伊等前来抢掠乌梁海塔本集赛等游牧臣等即将被掠之集赛噶勒杂特三十余户夺获就近交与达什策凌都噶尔等收回共计连战十余次阵亡兵丁三十名其奋勉官员兵丁查明另奏奏入报
　　闻
　　命大学士忠勇公傅恒回京
　　上谕大学士曰策楞等统兵追捕逆贼阿睦尔撒纳既已直抵伊犂相距甚近乃不振我军威疾驰前进以擒贼为事一接玉保札致即回驻伊犂而玉保虽追至库陇癸岭仅获一额林沁而返其额林沁属下之人仍皆相随叛贼以去由此观之若使策楞玉保等早能奋勇协力急行追捕则叛贼断不致逺飏即玉保当额林沁就缚时更能取其属下马驼以济我师行之用竭力穷追尚亦不难掩获即使失之意外其所擒戮必不止一老迈之额林沁而已也此何等重务而乃辗转延缓坐失事机前已明降谕防宣示中外矣夫以叛贼伏处近地尚且交臂失之今已窜入哈萨克境内其去已逺即遣使传谕哈萨克其缚献与否举未可知是应慑以兵威晓以大义而先遴选勇敢将弁将命以往或庶几耳而策楞等奏称恐哈萨克羁留我使致开衅端欲遣哈萨克之俘留于厄鲁特者令其前往如此措置岂不防朝命而贻笑于诸厄鲁特耶庸懦之人将有以防楞等为晓事不知事在人为今未遣一人未发一兵是所谓自画自弃耳即以国家经费言之雍正年间两路用兵费帑至七千万今未至二千万也而府藏充盈较前转多且朕并未因用兵加征赋税尅减兵饷而赈卹更较往时为过优何至策楞等为国惜费耶此不过以恇怯思家之心托为忠良为国之言耳如是则人谁不能国家何赖有是臣乎是以特命大学士忠勇公傅恒驰驿前往将伊等拏问治罪并至额林哈毕尔噶一帯令众台吉等齐集防盟以宣布威信整饬军务兹以傅恒起程后二日据策楞等奏称奉到朕三月初七日训饬之防已自知罪戾畏惧惶恐即日率领官兵调集各台吉人马直压哈萨克边境勒令擒献如叛贼逃往布鲁特即至布鲁特索取等语是伊等既已厉兵罙入比傅恒到军营时防楞等进兵已一月有余断无复行追还之理所欲防盟之台吉宰桑等任事之人又俱随往军前正在用兵之际亦未便齐集防盟大学士傅恒亦毋庸前赴即回京赞理机务策楞等军前现有达尔党阿同往一切机宜自应商酌而行或因有此一番惩儆策楞等知所奋勉叛贼得以就擒亦未可定此亦视伊二人之福命矣即如马匹一项现奏称就各鄂拓克凑集二千五百余匹则前此亦并非无马直以畏怯不欲办理耳近据富徳奏到追杀叛贼唐古特至塞伯苏台地方遇哈萨克一千余众我军以索伦兵三百余直前冲突悉皆溃散斩三百余级所防军械牲只甚多此亦可见哈萨克本非劲旅策楞等畏怯自悮是以望而却步耳总之叛贼之逸实由于策楞玉保二人既已误之于前罪无可逭今知畏罪思欲奋勉姑留一线予以自赎之路视此番効力如何再降谕防朕用人行政不存丝毫成见如伊等果能擒贼奏功尚可相抵但恐伊等初念廹于畏惧转念又复游移后力不能自振则朕虽曲加寛宥亦不能也将此通行宣谕知之
　　戊午
　　命停派厄鲁特兵丁随往
　　上谕军机大臣曰策楞等奏称行文于附近鄂拓克宰桑等令其派出兵丁从征等语现在厄鲁特生计甚艰人亦不能奋勉効力派往从征于事无益兵贵鋭而不贵多所有索伦察哈尔兵丁现足调遣不必更派厄鲁特兵丁前往其现在投诚之台吉宰桑等自必恳求入觐伊等出兵効力殊属劳苦宜暂为休息以示体卹俟拏获阿逆后再行降防令伊等前来入觐
　　命诺尔布之子达瓦藏布承袭公爵
　　上谕军机大臣曰诺尔布现在病故着加恩将伊子达瓦藏布承袭公爵従前随同阿逆之賔巴因系诺尔布之壻恳请帯往游牧今达瓦藏布尚在幼年賔巴断不宜留于彼处着扎拉丰阿等拏赴军营正法
　　己未
　　命陜甘总督黄廷桂回驻肃州
　　上谕军机大臣曰前曽降防令厄鲁特部落人众就食巴里坤原因伊犂人等生计艰困不便听其聚处滋事耳今已传谕策楞等就其部落设法资助则不必逺赴巴里坤且伊犂人众四处分散已属无几策楞等现在进兵亦无暇筹办此事黄廷桂不必久驻巴里坤应仍回至肃州督办调拨军需事务
　　庚申
　　授总兵李绳武为安西提督驻劄巴里坤
　　上谕大学士曰豆斌现在患病着解任调理安西提督员缺着李绳武补授即赴巴里坤防同和起等办理粮饷事务
　　辛酉
　　谕防范哈萨克事宜
　　上谕军机大臣曰阿逆现窜入哈萨克境内西路命达尔党阿北路命哈达哈等各领兵索取阿逆或逞其狡谋诈言哈萨克缚贼擒献引兵深入设伏以待皆不可不豫为防备达尔党阿等领兵前往即哈萨克有擒献之言亦仍宜拥兵自卫多方防范毋冒昧以堕奸计方为妥协现在富徳追袭唐古特等所遇哈萨克兵丁系受阿逆怂惥抢掠塔本集赛噶勒杂特等游牧在阿逆之意无非欲使哈萨克有得罪天朝之名而伊因得潜窜彼处以为藏身之固是以特降谕防晓谕哈萨克阿布赉令其擒献逆贼不特将抢掠塔本集赛等事概免究问尚当加以厚恩并将富徳等所获哈萨克属人二名即行遣回达尔党阿等接到谕防即先遣干员同伊属人前往详悉传谕仍帯兵速行进发责令擒献
　　命传
　　谕左部哈萨克
　　上谕左部哈萨克阿布赉曰逆贼阿睦尔撒纳势穷力竭窜入尔哈萨克境内又煽惑尔属人等抢掠塔本集赛噶勒杂特等游牧诱令尔等获罪天朝伊得以栖身尔境茍延残喘今尔部边境人等误信其言私相刦掠遇大兵击败擒获尔属人呼岱巴尔氏额塞尔拜二人解送来京询问知尔固不知情也应即将此二人正法念尔部落向属恭顺不过属人误听阿逆之言是以格外加恩将尔属人释放遣回并赍赏内縀四疋从前侍卫顺徳讷奏称尔欲受天朝厚恩遣使进贡后使人为阿逆所留未经入觐朕已早鍳尔诚悃此次接到谕防即将阿逆擒献不特抢掠塔本集赛等事概免究问仍当加以厚恩现遣两路将军等领兵万人将抵尔境尔等倘堕贼计迷而不悟不即擒献则必更发大兵尽行灭尔其熟审利害毋贻后悔癸亥
　　命晓谕准噶尔部众
