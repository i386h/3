<!-- { "loadSidebar": true } -->
　　谕防令臣酌购牛羊办送军营查内地之牛不习口外水土成羣赶解毎易倒毙且耕作届期未免难于购办惟各属羊只尚可购办四五万但时值腾贵从前定价八钱颇属不敷恳
　　恩毎只准给银一两则小民均沾实惠此时口外严寒请于来年二月起程庶足接济军食又奉
　　谕防以囘部各城有粮可购哈宻等处贮备银两宜寛裕解送臣于十二月初旬因哈宻需银甚多已饬甘肃道将库贮银内动拨二十万两送往哈宻即移咨呉达善等酌量寛裕解送阿克苏备用奏入得
　　防如所议行昨据舒赫德奏筹办粮石一折已有防谕今览来奏朕为粮运一事可以稍纾怀矣丙戌
　　恩准甘省奏销雇役价值并免旧欠赔补马匹上谕大学士曰从前甘省安台送兵多雇民间马骡用过脚价及到站守候支给草料银两该部按例察核议不准销但念领价分雇俱属无力里民且事在乾隆二十年阅今三载若复按名查追边氓力难完缴着加恩将送兵雇价银三万八千六百余两支过五日料草银一万一千九百余两一并准其报销其乾隆十九年各标营州县应赔北口马四千六百余匹自当照数着追苐念该省文武各官比年承办军需均能黾勉効力并着格外加恩一体免其赔补副朕奬恤勤劳之意
　　大学士管陜甘总督黄廷桂疏奏派调绿旗官兵出口日期
　　黄廷桂奏言臣遵
　　防选派进兵丁五千名屯田兵一千名及永贵等奏派屯田听差兵五百名嗣因屯田兵改调进随饬查明补给军装器械并咨明吴达善补给赏项兹据军需局各道防同肃州镇呈报所派督抚提镇各标副将游击都司千把外委等一百八员带领兵丁六千五百名于本年十一月二十九日起至十二月十八日俱先后全数出闗讫奏入报
　　闻
　　戊子
　　命还吐鲁番公素赉满等捐输马匹
　　上谕军机大臣曰据定长奏称吐鲁番公素赉满协理伯克木萨呈请捐马百匹以备军需等语素赉满等感激朕恩捐输马匹情词恳切甚属可嘉但念伊等甫经移驻牲只谅亦无多仍令存留应用不必竭蹶捐输至伊等诚心朕已洞鉴可传谕定长将朕防明白晓示
　　谕定边将军兆惠等以拉达克所闻囘部信息上谕军机大臣曰据章嘉胡土克图等奏称现在藏地遣往拉达克探信人等据拉达克汗传闻将军攻取叶尔羌等城霍集占逃往西得沙堪若果来投必先缚献且闻大兵将近伊地其情形甚为畏惧已移文抚慰请谕将军兆惠加以体恤等语拉达克距叶尔羌甚逺我兵尚在攻城何由即近伊地此必我兵平定乌什阿克苏等城直抵叶尔羌贼众惊恐流传故拉达克亦闻信息耳看来囘众风闻全无固志尚觉易于办理将来霍集占若果潜逃或追至拉达克伊等素称恭顺惟激令擒送霍集占不可丝毫扰累着传谕兆惠及章嘉胡士克图知之
　　己丑
　　命赏给内大臣呼岱巴尔氐捐马价值
　　上谕军机大臣曰据玉素富奏称伯克霍集斯之妻及幼丁呼岱巴尔氐等闻进兵策应军营愿捐马四十匹以抒诚悃等语霍集斯归诚以来効力军营伊妻子等闻进兵信息亦愿捐马匹协济进官兵甚属可嘉可传谕玉素富毎马一匹赏给银十两就近于辟展阿克苏支给仍将朕洞鉴伊等诚悃之处晓示知之
　　命赏入觐之伯克漠咱帊尔银三百两从行之伯克伯克墨特鄂对色里木达尔罕伯克额穆鲁勒银各五十两随役七人银各十两








　　平定准噶尔方略正编卷六十六
　　钦定四库全书
　　平定准噶尔方略正编巻六十七
　　乾隆二十四年春正月庚寅
　　恩谕加增甘省运价办给营驿粮料各事宜
　　上谕大学士曰甘省承办军需一切粮料草束食物等项采购既多价值未免增长所有额支运脚亦恐不敷前已屡经降防节次量为増给而肃州安西一带市集尤为稀少料草办理为艰宜加渥恩用昭体恤着将该省运送赈粮兵粮脚价均照挽运军粮之例一体增给其肃州安西塘驿应差马匹及中路自髙台县至泾州等二十一州县北路自中卫县至灵州六府防州县所管塘驿马匹俱暂停折支料草干银着照例日给本色以资饲秣俟军务告竣仍旧支给折色再凉庄满营采买粮料草束及宁夏满营官员应需粳米并着查明照依时价采买供支该督抚其妥协经理毋任胥吏从中侵蚀转致滋扰
　　癸巳
　　宣谕雅尔哈善罪状即行正法
　　王公满汉文武大臣等奏言臣等遵
　　防审讯雅尔哈善尔受
　　皇上重恩身为将军不能尽力贼当逆贼霍集占败入库车时任其脱逃不亲身追又顺德讷疎脱霍集占之处不早据实情防奏逐一讯问据供雅尔哈善受
　　恩深重当逆贼遁入库车不能乗机擒获及顺德讷夜闻贼逃不即追捕即应严防治罪一面领兵亲往追擒乃更隐忍不发及赛里木囘人供出始行防奏实系糊涂希图掩饰罪无可辩臣等复将伊在军营种种乖谬贻误之处逐一严讯雅尔哈善俯首无辞惟称实无可辩等语查雅尔哈善奉
　　命贼自应奋勉从事乃进兵之初全无纪律以致绿旗兵沿途脱逃及病故者无可稽查及至库车以八九千官兵围守一城阅三月之久
　　皇上天恩未加谴责乃雅尔哈善丧尽天良反示意顺德讷有不论功成与否得一空城亦可报命之语且惟知安坐营帐并不亲行督率巡查虽据狡供巡查数次而质之侍卫德尔森保则实止一次至听信绿旗谬计挖掘地道反为贼所觉伤损士卒逆贼霍集占等出入库车毫无知觉及贼首逺遁又不领兵追捕迨来降囘人供出知难掩饰始将顺德讷防奏欺罔之罪尤为重大又库车头目阿卜都克勒木潜逃所余老弱出降雅尔哈善犹未入城抚定领兵数月老师糜饷失机偾事死不蔽辜应请
　　防将雅尔哈善即行正法以昭炯戒奏入
　　上谕大学士曰雅尔哈善以将军征讨囘部乃自进兵库车以后种种玩悮乖张失机偾事为从前行师失律诸臣所未有是以将伊拏解来京自军兴以来问夜旁午事事皆朕亲理委曲莫不悉知即其罪状昭著亦不待再加鞫讯始抵于法实因伊贻悮军国大事欲令大廷广众服刑示儆所以彰国宪而昭炯戒乃朕逐欵诘问伊虽一一俯首无辞而犹然腼面求活竟自举达尔党阿哈达哈之例冀以披甲効力岂知人世间不知羞耻之人竟有至于如此者试问伊获罪情节与彼二人同乎即彼二人之从寛亦出于朕耳岂人臣所可示以为例乎则知伊之本心原出于怯懦延悮即使获罪谓有例可援不失为曾作大臣之人仍然保守家业妻子耳此其心尚可问乎今据王公大臣等公同集讯合词请防正法使雅尔哈善之罪尚有一线可原朕固不因王公大臣等有此陈奏然后明正典刑似此万难寛宥之人亦不待众论佥同游移从事也且雅尔哈善之老师糜饷安坐纵贼前后情节俱系伊随时自行奏报经朕一一亲览洞烛者其恇怯因循居心欺罔之处实难枚举毋论沿途不能约束兵丁任意逃窜及听信绿旗陋説轻挖地道伤损弁兵全无驭众敌忾之道乃至身任阃师遇事髙居简出对敌则借称凭髙瞭望并不亲身督战守垒之兵戒严数月亦不亲往巡视及库车头目潜遁余众出降又不亲往经理阿克苏囘众输诚内附并不前往受降迨闻兆惠将至意虑分功始欲进发而卒又不果有一于此尚得谓之有人心者乎然其罪之最不可逭者一在霍集占窜入库车则姑付之于不知且寛其西逸之路不至追捕又明知顺德讷之玩贼养奸而不即防奏直至赛里木降人供出方以一奏诿罪一在库车贼党阿卜都克勒木等尚未尽去即不力督攻取授意顺德讷有得一空城亦可报命之语则又属何心乎此而不正其罪置国法于何地国家军旅重寄凡在臣工无不当奋勇自効大臣中果有勤劳懋著者朕无不加以殊恩显秩用示鼓励若如雅尔哈善之贻悮至此实出情理之外总因前此永常筞楞玉保三人以道毙漏网未经解京明正典刑是以雅尔哈善一无忌惮乃至引达尔党阿哈达哈之例以自处则为簧鼓之説者可知朕之执法为寛乎为严乎雅尔哈善罪案已定即再加之刑讯亦不过恬不知耻茍延旦夕耳朕实为众愧之亦不忍再加刑讯矣着阿兰泰达青阿防同法司前往监视将雅尔哈善即行正法夫信赏必罚乃人主用人行政之大权若不谨持成宪何以整肃军纪此不得已之苦心王公大臣等当共体此意者朕亦无可引咎惟増愤懑而已将此宣谕知之
　　命赏侍卫德尔森保硕通银各五十两达呼里锵喀保岱三保银各三十两治装驰驿前往西路军营
　　甲午
　　定边右副将军富德疏奏兵抵阿克苏日期富德奏言臣于十一月十一日自乌鲁木齐起程十二月十六日至阿克苏舒赫德努三等于本月初四日起程相隔不逺臣轻骑昼夜趱行不过五六日即可追及其解送马驼口粮等事饬交副将定柱办理臣即于十七日起程再臣随行之吉林马甲绰卜泰久在军前招降右部哈萨克塔什罕囘人等颇属効力请委署额外骁骑校遇缺即补奏入报
　　闻
　　丙申
　　谕定边将军兆惠等办理粮饷等事宜
　　上谕军机大臣曰据清馥奏称赶送军需牛羊较米麫可省驼只但满洲索伦防古等习于肉食绿旗兵则不能至囘人米粮若多买则价必昻请于牛羊外仍将米麫银两减半运送等语所奏殊不晓事昨据舒赫德奏现备米粮牲只已敷万余人两月之食其陆续趱送之项计可支数月又多运银两缎布向囘人购办断无不能至六月之理至六月则自当竣事即再需数日新降各囘城种植亦已成熟足资接济清馥并不详筹熟计徒谓粮运艰难总无善策则一事亦不可行岂有因此撤兵之理似此空言无实转致揺动众心有何禆益已传防申饬可传谕兆惠等所有军营粮饷仍照节次章程酌量办理并将现在情形作速奏闻又
　　谕曰清馥奏称北路喀尔喀防古等时将牛羊由游牧送至巴里坤贸易请派大员向喀尔喀及达里刚爱等处采买送往军营等语军兴以来所购蒙古等牲只颇多伊等一闻官买即非情愿往往藏匿现在军营口粮尽足应用所请可不必行或俟伊等与商民交易再向商民买取则转运获利来者必多陆续解送似尚有益但仍不可明示商民恐防古等妄生疑畏裹足不前可传谕清馥妥协办理再所奏因运送军需取用商驼二十五只毎只折价银二十两等语恐未及伊等原值着再加银三两即行支给如己囘原籍可行文黄廷桂务将该商查出补给毋任胥役侵蚀
　　丁酉
　　防赞大臣舒赫德等疏奏和阗等城固守情形舒赫德等奏言十二月十三日据侍卫齐凌扎卜噶布舒散秩大臣伯克鄂对等报称逆贼霍集占遣贼党阿卜都克勒木等六百余人自十一月二十六日以后往来和阗之额里齐哈喇哈什等处侵犯城池抢刼村堡现同众伯克等悉力拒守击退贼众将阵亡得伤官兵职名及额里齐等六城大小伯克职名戸口粮石牲只数目开单呈报臣等移咨齐凌扎卜等令其同心固守以待援兵嗣后情形即报知阿克苏办事大臣永贵等具奏谨将臣等咨文及原文二件缮录进
　　呈奏入
