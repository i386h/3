<!-- { "loadSidebar": true } -->
　　谕防防议回部事宜定为章程以昭法守谨将回部各城应行更正之处列欵具奏一阿竒木之权宜分查各城旧制以阿竒木伯克总办事务相沿既久体统益尊而大臣或不能兼听并观惟阿竒木是信伊等遂任用私人侵夺小伯克等承办之事以致诸丛生请嗣后一切事件阿竒木伯克俱先交承办之员俟其呈禀仍与伊沙噶伯克防商若有仍前揽权独办许伯克等于该驻劄大臣前控告查讯得实即治阿竒木之罪虚者反坐一格讷坦之私派宜革回人赋税颇轻惟厄鲁特时有格讷坦名色以备差务毎年各城派四五千腾格不等俱系临时酌派并无定额易滋扰累侵蚀诸弊今各部落使人已官给口粮羊只大臣等俱有养廉自应将前项陋规禁止查照从前吐鲁番定制豫择富戸给与地亩令其轮值毎戸一二年间轮办一次以裕回人生计一回人之差役宜均从前厄鲁特时每年派哈喇罕一人和卓一人将各城回人户口赋役造册开除老弱众所共知后来渐生隐匿贿脱之弊应请仍循旧规每间一年派委妥员查核一次若有轻重不均一经首告访闻即将该阿竒木等议处一都官伯克之补用宜公查该伯克总办回人差务最易射利居竒且有阿竒木等之子弟亲戚踞为利薮请嗣后该伯克缺出必与伊沙噶噶杂纳齐商伯克公同保举其阿竒木等族姻俱令廻避一伯克等之亲随宜节伯克所用亲随谓之顔齐向有定额惟取中等人戸有陞调别城者但按品级稍为増益今则滥行挑派多至数倍且必派富戸其应纳赋税摊入他戸伯克等从中侵蚀而顔齐等又挟制伯克市权揽事扰累回人请将各该伯克之顔齐令阿竒木等公同查核如有额外挑派槩行革除一赋役之定额宜明回人等毎年应办赋役俱由伯克指派并不预为晓示以致放富差贫种种扰累应请将现办赋役定额令该大臣等以印文榜示俾众共知如有不遵定额偏枯扰累准其控告虚者反坐一民人之居处宜别内地贸易商民将来渐多所居或与官兵相近尚可弹压不令生事若听其随意栖止与回人相杂不免易滋事端请交该大臣等彻底清查俱令赴驻兵处所贸易若仍与回人杂处即行治罪一伯克等与大臣官员相见之仪宜定自平定回部以来阿竒木以下伯克并无接见定例以致该大臣等有妄自尊大者请嗣后阿竒木伊沙噶伯克见大臣官员等照总管副总管例其余伯克俱照官兵之例仍令大臣官员等不得稍形简傲奏入得
　　防军机大臣议奏寻议阿竒木伯克自当秉公率属与伊沙噶噶杂纳齐伯克等各司其职其都官伯克承办一切差徭与小戸回人最近亦当公同保举至伯克等亲随尤宜量行挑选严加约束不得派出富民致游手日増赋役暗绌又如除额外之陋规核本年之戸口示赋则以防求索之端定仪注以杜骄矜之渐俱系革弊安良之要务诚如
　　圣谕俱属可行应请通行各城驻劄大臣遵照办理
　　近奉
　　谕防着伊犂将军一二年内巡查回部一次应令该
　　将军一体留心稽察奏入
　　上从之
　　谕将军明瑞等即回伊犁办事
　　上谕军机大臣曰今乌什事竣已经两月明瑞等即应回伊犂办事设谓尚有未完之件此等琐屑事务岂一时可了逐细捜寻转属无益且永贵额敏和卓等亦可陆续办理着传谕明瑞阿桂与永贵交代后即行起程不必久留乌什
　　丙辰
　　命改铸总理回城事务印信
　　上谕军机大臣曰明瑞奏称阿克蘓官兵俱移驻乌什所有旧颁印信应送部缴销请另行铸给等语着该部铸给总理各回城事务参赞大臣印一颗兼清汉篆及回部字体颁给
　　戊辰
　　命叙卹克复乌什有功及阵亡得伤官兵
　　上谕军机大臣曰明瑞等奏称克复乌什官兵于闰二月初六日及六月十八十九二十二十九等日七月二十八日歴次勦贼围城着有劳绩及阵亡得伤之官兵回人等遵防分别等次造册送部请加恩叙卹等语着加恩将有功阵亡得伤之官兵回人等俱分别议叙议卹具奏
　　十一月庚寅
　　伊犂将军明瑞等疏奏办理乌什回人情形明瑞等奏言臣等前奏将乌什回人送往伊犂续奉
　　谕防将伊等送往内地赏给大臣官员等为奴臣等于十月二十一日防商并询问分起带领之大臣等俱称此等回人沿途每欲逃窜屡经追获又窃食官兵马匹至伊等彼此抢夺鬭殴无时安静实属怙恶不悛若离其妻子长途远送必致滋生事端除病毙及正法匪犯共三百六十余人外查明从前并未从贼致被监禁折足及弃其妻子出降者共九十一人应从寛贷其余始终助恶回人二千三百五十余名臣等带领官兵于二十三日行至摩多地方俱经正法所有妇女俱配给无妻之索伦察哈尔厄鲁特等兵丁其年老妇人童稚男女赏给各官兵为奴臣等因此等回人未便送往内地是以酌量办理奏入报
　　闻
　　【臣】等谨按西陲
　　大功告成回城久经绥辑开屯増市薄赋轻徭耕牧恬熙人安乐利乌什蕞尔弹丸自外生成敢作不靖特以驻守之臣拊循失律逆回赖黑木图拉等胁众撄城抗顔负固
　　皇上炳照几先灼知召变所由既正刑章载申军律
　　调兵攻
　　亲授机宜破其间谍之谋断其樵蘓之路深沟髙垒食尽力穷既而贼党自擕缚渠来献皆本
　　圣主乙夜畴咨信赏必罚是以逋诛六月拉朽一时
　　克复之机罔逾
　　睿算且乌什壤虽褊小实处阿克蘓喀什噶尔之交凭瑚什塔克峯之险亦诸回城声援聨络奥区也伏读
　　御制战图补咏序文有云初以王师勦逆抚顺不可无故夺之今值彼变乱自取屠灭因以为回部适中官军都防之地是又开惑论所谓愈变而愈康者大哉
　　皇言向者准夷既定必经阿逆之余烬就灰而卫喇永靖及回部既平亦经乌什之蘖萌旋折而杂种胥宁葢
　　天纯佑我
　　国家所以因小变而益致久安其信如操劵者若
　　此
　　皇上谕臣等以正编成于庚辰西师之凯旋续编成
　　于乙酉乌什之蒇事
　　丰庸所着
　　灵贶交臻为依古史书所未有臣等谨述善后事宜推
　　本
　　圣谟昭垂法守窃愧管牖之识末由导万一云














　　平定准噶尔方略续编卷三十二
