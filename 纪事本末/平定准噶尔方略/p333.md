<!-- { "loadSidebar": true } -->
　　御览奏入报
　　闻寻
　　钦定乌哈尔里克城曰缓定城东门曰仁熙南门曰利渠西门曰义集北门曰宁漠固勒札城曰安远城东门曰景旭南门曰嘉防西门曰环瀛北门曰归极
　　壬寅
　　赐哈萨克阿布赉
　　勅书
　　皇帝勅谕哈萨克阿布赉尔遣使都勒特赫勒苏尔统前来进呈奏章恳请赐以壐书愿世世子孙恪守藩服若非老成明达乐善循理何以及此果能常存此心朕必叠沛恩施永远无斁尔所以矢恭顺之忱者要在约束所部守分安生但尔属人等往往恃大国寛容越境游牧我驻劄伊犂大臣等愼固封疆自必严行驱逐朕虽欲加恩亦不能废法曲贷试思尔哈萨克等若非潜来塔尔巴噶台等处我大臣等何尝有领兵逐捕之举尔当传谕全部俾共知朕意今命尔来使等随驾木兰观围加恩宴赉赐尔阿布赉蟒锦及各色缎疋防绫器什芽茶使人归日尔其只受又赐尔使人品级顶带孔雀翎衣物器什银两各有差尔所奏使人乌黙尔旧居伊犂今愿安挿该处往来行走已如所请加恩授乌黙尔爲乾清门侍卫准其暂归挈眷因将来迁移户口别赏乌黙尔及伊弟等路费银两并谕尔知之特谕
　　议新疆带运官茶事宜
　　陜甘总督杨应琚奏言查甘省库贮官茶自乾隆七年至今陈陈相因钦奉
　　谕防令臣与司道等通盘核计俾公私俱益谨列款议奏至新疆户口日繁每岁应需茶封及作何带运亦防商各驻劄大臣据覆岁需官茶二万七百余封但新疆远近不一军台马驼止于递送文报应防覔牲只陆续运贮令官兵领买其运费即于盐菜银两内扣抵等语谨查新疆现在茶价每封需银二两以外若领买官茶稍加运费较之买自商人尚属减省将来遇有换班兵丁更可酌爲携带现在巴里坤哈密有官茶六万八千余封应先行拨运行销再由内地运往奏入得
　　防军机大臣防同该部议奏寻议新疆岁需官茶一款既据该督咨商各该驻劄大臣议以官兵领买较之买自商人爲省于官兵有益其陆续拨运并令官兵携带各事宜俱应如所奏办理奏入
　　上从之
　　丙午
　　命解送回人阿塔木和卓及其家口来京
　　上谕军机大臣曰永庆等奏称逆贼波罗泥都霍集占族人阿塔木和卓现居乌什所属之喀萨哈无知回人等因伊爲和卓木近族俱来礼拜伊又将所收粮石散给贫人以沽名誉若听其留住于地方无益请将阿塔木和卓及其家属十三名口送往哈密安挿等语阿塔木和卓既系逆贼等近族兄弟且非守分之人永庆所请办理安挿甚是但哈密亦未便容留滋事着传谕办事道员三宝等拣派干员将阿塔木和卓及其家口加意照看解送来京
　　庚戌
　　命新疆撤回满洲兵取道辟展行走
　　上谕军机大臣曰旌额里奏称回城驻防撤回满洲兵若从乌鲁木齐至巴里坤正届草枯雪盛之时不便行走请将乌鲁木齐预备马匹改送伊拉里克以候抽换取道辟展等语从前撤回满洲兵虽有由乌鲁木齐至巴里坤之议今旌额理既称遇雪难行而新柱等亦奏称经过回地于官兵有益着传谕旌额理即如所奏撤回满洲兵不必过乌鲁木齐将预备马匹改送伊拉里克换给取道辟展前至肃州并传谕永贵新柱杨应琚知之
　　恩免屯田民人应还续借接济官项
　　上谕军机大臣曰旌额理等奏称本年由内地资送屯田民人四百余名到屯以后所有接济口粮籽种俱系借给官项请分别定议俟伊等收获有余将应还钱粮与从前资送之项分年令其交纳等语屯回民人从前所领官项自应照原议分年交纳此次所借粮石既因伊等甫经耕垦全赖接济且又被灾伤若仍令偿还恐有妨伊等生计着将续借之口粮籽种等项加恩赏给以示体恤甲寅
　　谕哈密办事道员淑宝等查办回人贸易物价上谕军机大臣曰淑宝等奏安集延回人前来贸易内缎疋一项除原价及运费每疋增加银二三钱等语贸易缎疋俱由内地远行运送自应准照原价及运费酌量增加视其情愿交易与否再爲通融减售乃止议加银二三钱此或经手之员售多报少甚至将自置货物开入官项冀获羡余行之日久则贸易一事又爲贪吏徼幸之端不可不防其渐着传谕淑宝等留心稽查据实陈奏
　　谕都统侍郎公明瑞办理安挿乌黙尔事宜
　　上谕军机大臣曰昨哈萨克入觐使人有乌黙尔者进呈阿布赉奏章谓乌黙尔情愿移居伊犂伊代爲陈情等语随询之乌黙尔情愿挈眷前来因命伊在乾清门行走已勅谕阿布赉矣乌黙尔又奏称伊约于来年三月自哈萨克起程请伊犂大臣等派员往彼带领着传谕明瑞拣选通哈萨克言语之厄鲁特数人按期前往再据乌黙尔奏伊自幼在伊犂生长心恋旧居此犹事之所有至云伊姊已爲阿布赉妻若果如此何必移居或伊等私计乌黙尔居伊犂后哈萨克等设有越境游牧之事伊犂大臣派兵驱逐伊得先通信息亦未可定但此特悬揣之事如谓伊果能泄漏信息则从哈萨克脱出之厄鲁特甚多又岂能一一防范耶明瑞知此惟留意体察不可稍着形迹
　　丙辰
　　议驻防屯田余丁拣补额缺事宜
　　乌鲁木齐办事副都统旌额理等奏言乌鲁木齐额设驻防屯田兵四千名其挈眷前来者一千八百有竒余二千一百余名原议俟换班时令杨应琚拣选情愿挈眷者派往臣等查挈眷兵丁内有子弟者颇多遇有缺出现将伊等拣补若换班兵出缺亦拣补挈眷余丁则本处增一兵即省内地办送一兵之费请嗣后马兵缺出以歩兵拣补所遗之缺即于余丁内补放其步兵原额缺出亦照例顶补奏入得
　　防军机大臣议奏寻议乌鲁木齐定议驻兵四千名除情愿回营挈眷兵丁外其余暂准换班亦选内地挈眷兵丁充补诚以新疆驻兵四千合计家口即有万众人丁繁庶于差操之暇亦可耕垦谋生今旌额理所奏自属通融筹办但此等换班兵丁若尽以现在余丁充补既恐人数不敷即勉强足额而户口亦不能增益臣等酌议乌鲁木齐现有守候换班绿旗兵二千余名应定以十缺爲率此十缺之内先行尽补现在余丁二名俟内地办送挈眷兵丁到时人数日多每次递増一倍按十缺之数由二名而四名六名照例拣补至四千兵额届满所有缺出悉将余丁补用再此次内地所派四千兵丁俱由额缺内派往将来内地原额即无庸补缺庶调拨简便而兵力益归实用奏入
　　上从之
　　戊午
　　谕驻劄回部大臣等酌定调补伯克之例
　　上谕军机大臣曰永贵等奏称伊沙噶伯克古尔班和卓商伯克墨墨氐敏哈子伯克阿卜都拉五品伯克伊斯迈勒密喇卜伯克巴巴和卓俱系奉防记名应陞人员若俱候本城缺出补用恐至壅滞应请不拘何城缺出即按品调用等语陞补伯克若不拘本地准其调用别城自属疏通之法但伊等内如阿竒木伊沙噶噶杂纳齐等缺俱承办要务若照内地之例回避调补则伊等无掣肘之虞且奉调时尚不觉烦苦至小伯克等既无庸回避徒虑伊等得缺壅滞调用别城将来迁移之际动需费用恐于伊等生计无益自应分别办理着传谕各城驻劄大臣等嗣后补授伯克应按照品级分别照例回避及坐补本处额缺防商妥议具奏九月辛酉
　　命各城驻劄大臣确勘各城回人地亩收成分数上谕军机大臣曰达桑阿奏称玉古尔库尔勒回人等今岁届陞科之期派员查勘收成分数据报玉古尔大小麦俱已成熟共收获八千一百余石库尔勒所种因蝗蝻伤损仅收三百余石等语回人所种地亩俱资灌溉之利虽不虞旱涝而虫鼠爲耗致成偏灾亦所不免虽不必尽照内地蠲赈之例办理而视其被灾分数酌量减免伊等自感出望外且实与生计有裨此次库尔勒回人等陞科伊始既被偏灾其作何蠲免之处着速议具奏将来各城回人所种地亩有成灾者着各该驻劄大臣详悉查勘收成分数定议办理俾回众咸知朕轸念新附之意即其中有揑报灾伤希图免赋者因此履亩确勘亦得杜其徼幸之端着传谕永贵等知之
　　癸亥
　　命赏从哈萨克来投之厄鲁特巴桑职衔银币上谕军机大臣曰阿桂等奏本年七月自哈萨克来投之厄鲁特巴桑告称伊系塔尔巴噶沁之人被哈萨克抢掠曾在阿布勒比斯处因充使来京防恩赏五品顶带孔雀翎今愿爲天朝臣仆将在哈萨克所有之牲只弃置与妻室来投等语厄鲁特巴桑弃其所有产业挈眷来投诚悃可嘉着赏银五十両缎二端巴桑既经恩赏品级顶翎着归入厄鲁特佐领下照原品给与职衔
　　防赞大臣阿桂等疏奏办理驻劄官兵马匹事宜
　　阿桂等奏言臣明瑞行抵乌鲁木齐时派往伊犂官兵交鄂津曹瑛带领臣明瑞领兵百余名先期驰赴伊犂与臣阿桂办理驻劄事宜续据鄂津等将健锐营及京兵送到应令与臣等驻劄处所相近以便时爲操练现在新造城垣俱有兵丁营房酌量分住伊等所骑马匹系喀尔喀等由乌里雅苏台解送巴里坤因系赔偿官项未免肥瘠防杂若官爲牧放恐不知爱惜倒毙更多应仍令乘骑之兵丁等领回牧养以备差操俟换班届期即带往肃州交收如倒毙逾额再着落赔偿又有扣扺驼只之马五百九十余匹亦多疲乏臣等议选出可以过冬之马三百余匹留于官牧羣其余二百八十余匹应并入牛羊内搭放官兵口粮奏入报
　　闻
　　乙丑
　　谕科卜多办事副都统扎拉丰阿屯田种植事宜上谕军机大臣曰扎拉丰阿奏称科卜多屯田约计大小麦收获在七分以上惟所种之粟因气寒霜早秀而不实等语都尔伯持人等在乌兰古木耕种乌梁海人等在布拉罕察罕托辉耕种俱获丰收科卜多相距不远从前扎哈沁等亦曾开垦收成尚好看来此次或播种稍迟或霜雪早降又或土性不宜种粟着传谕扎拉丰阿详询该处旧日居人酌量办理其靑稞一种既系防古地方所宜来年自当广爲播种毋致失时
　　丁卯
　　议派喀尔喀等往科卜多屯田事宜
　　定边左副将军成衮扎布等奏言准扎拉丰阿咨本年科卜多所收粮石除给与兵丁籽种外所余尚敷二百人籽种等语臣等议照原奏于喀尔喀都尔伯特扎哈沁内按数派往请照屯田绿旗兵例从乌里雅苏台月支盐菜银九钱米二斗四升九合令其随便耕牧至上年所派一百人农具多系旧时存贮残缺者多请酌爲换给并靑稞籽粒于播种前送往奏入得
　　防军机大臣议奏寻议上年成衮扎布等奏派绿旗兵一百名往科卜多屯田试有成效再酌量派兵增垦但所议都尔伯特扎哈沁人等甫经安挿不便迁移惟扎萨克图汗部落公品级扎萨克阿喇卜坦属人曾于扎卜堪耕种现在闲散居住请派出二百名于科卜多附近卡伦内耕牧以裨生计遇有差务轮班行走其月支盐菜口粮换给农具俱应如所奏办理奏入
　　上从之
　　己巳
　　命迁移之察哈尔等旗加意耕牧以裨生计
　　上谕军机大臣曰阿桂明瑞等奏称新经安挿伊犂之察哈尔厄鲁特兵丁编设佐领给与孳息牲只仍先给口粮以资接济等语此等察哈尔厄鲁特兵丁除牧养牲只外尤当以耕种爲业今既迁移安挿自应代伊等筹画生计所有新到各户口俱令其实力开垦余俱如所议行
　　防赞大臣阿桂等疏奏收到叶尔羌布疋及酌停喀什噶尔办送事宜
