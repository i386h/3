<!-- { "loadSidebar": true } -->
　　皇考以准噶尔不灭尔喀尔喀扎萨克断不得安居故遣大臣殄灭噶尔丹又于策妄阿喇布坦备兵防范此皆尔等所共知者嗣因噶尔丹策零凶暴残刻居心狂悖朕仰体
　　皇考轸恤众喀尔喀扎萨克之意不惜数千万粮饷驻兵极边此岂务勤逺略以快私意乎夫本朝中外一统即全获准噶尔之土地人民何增毫末总为众防古生计安宁起见不得不尔也准噶尔去年来侵扰时因傅尔丹错误以致我兵受伤贼人逞志今年又悉力领兵三万前来我大兵分为二队接战傅尔丹一队失机准噶尔因此益骄欲刼取哲卜尊丹巴胡土克图而收获喀尔喀遂突入喀尔喀地方我大兵尾追至额尔得尼招地方大败贼众杀贼万余人贼惶惧而逃若我大兵此次不获全胜尔等岂得安居乎准噶尔既已破胆若不乗此进取使贼人乗间复振兵势并力而来尔等岂不滋扰乎今据大将军顺承亲王奏请军需马匹十万羊四十万山羊十万俱于喀尔喀内扎萨克处采买已经准行闻从前丹津多尔济采买马匹时将臕体壮大者选留羸老者退还尔等便生怨望夫丹津多尔济采买军需并非私事若以不任驰驱者塞责伊岂能堪因以拨回而尔等反咎丹津多尔济谬矣此次采买之事朕特交与王额驸近侍台吉协助尔等扎萨克酌量照数选买送往军营于从前所估之价加増给付聴属下情愿不可抑勒并酌给送牲畜人行粮若一二年内军务告竣朕另行加恩军务乃朕与尔等所共之事朕发数千万钱粮采买牲畜尔等自当効力资助倘仍前茍且塞责以致有悮军需将以为准噶尔之贼可停其征讨乎抑尔等有所不愿耶再王丹津多尔济欲令新安山后之扎萨克等采买其兴安山前之扎萨克亦俱有牲畜着各将该旗内愿卖之牲畜若干先期报明倘若山后数目不敷再将山前之愿卖者补足如此则军需不致有悮而属下亦不致扰累矣
　　丙戌
　　命料理吐鲁番回民内徙事宜
　　上谕办理军机大臣等曰前据副将军张广泗奏称十月间料理吐鲁番回民迁移之事若有贼人阻挠则迟至来春再作计议等语比来未见西路奏闻想贼人于北路大创之后力量衰竭不能复侵扰吐鲁番亦未可定回民乗此迁移似属应行朕思回民诚心归向屡拒贼锋甚属可嘉而冬月寒冷之时仓皇转徙又甚可悯除在途加意保防外伊等到时务须安揷妥贴重加赏赉出其望外使老幼男妇咸庆得所不可为爱惜钱粮起见稍负逺人内附之心也尔等可传谕查郎阿张广泗等知之
　　命以宁古塔将军常徳为北路副将军
　　己丑
　　命详询军前投诚及俘获者贼中情形
　　上谕办理军机大臣等曰凡将军大臣嗣后遇有军前投诚及擒获之厄鲁特幷脱回人等俱宜详悉询问彼处实信真知灼见则于办理一切事务俱有禆益如止计聴闻顺适而以逆贼势穷力尽等情引问彼投来之人随问而供既不能得其实情于事何益着即行文查郎阿等知之
　　庚寅
　　命选牧厰兵赴乌喇特驻劄以马兰泰辖之
　　上谕办理军机大臣等曰三处牧厰挑选一千兵于明年青草发生时令往乌喇特地方驻劄着将马兰泰调回管辖此兵费雅思哈着暂管推河兵丁
　　辛夘
　　命暂缓齐齐哈尔官兵赴军
　　盛京户部侍郎和善等奏言齐齐哈尔所在今年九月二十八日大雪十月十五日又雪雪深草没官兵难以进发臣与将军卓尔海等商酌停止啓行令暂居各属城所明年或赴达里刚爱或调遣他处候
　　防遵行奏入得
　　防着照和善等所请暂令居住明年青草发生时着绕过兴安山岭由呼伦贝尔直至克尔伦图拉地方缓行休养马匹务于七月内前抵军营
　　癸巳
　　命达尔济以防军统领衔赴推河以钦拜署建勲将军上谕办理军机大臣等曰商都达卜逊淖尔太仆寺马厰人内挑选之兵一千名已将侯马兰泰调回管辖建勲将军达尔济人罢软着以防军统领衔往推河代马兰泰之任建勲将军印信着署绥逺将军钦拜署理钦拜所掌绥逺将军印信着顺承亲王收贮叧派大臣一员前往扎克拜达里克领兵驻劄
　　乙未
　　吐鲁番回部内附
　　命封其头目额敏和卓为扎萨克辅国公余令大将军
　　查明赏赉
　　上谕吐鲁番头目额敏和卓等曰吐鲁番部落逺在边境之外去巴里坤军营尚有七八百里易为贼人之所窥伺我师难以庇防朕以仁爱为心是以聴其自便不强其归顺我朝致受贼人之侵扰也乃前嵗岳钟琪并未奏闻直以己意遣官带领驼只前往采买米石致啓贼人侵扰而额敏和卓与回众等诚心归向我朝努力奋勇抗拒贼兵上年贼众三次围攻回众与官兵并力抵御不但全城无恙且出其不意乗间击刺屡挫贼锋忠勇之气甚属可嘉然贼夷狡狯异常时以侵扰吐鲁番为疲敝我师之计是以副将军张广泗等议将尔等搬移近边之地以避贼人侵害前月具奏到日朕深念尔等移徙之时贼人或于中途窥伺又恐天气寒冷男妇老防苦于行役屡降谕防令署大将军等于途次加意防防到时善为安揷务令人人得所此数月以来朕无时不以尔等安土重迁萦系于心也今阅署大将军查郎阿等奏报回民大小一万余口已于十月十四十七等日陆续起程羣情踊跃计日可到朕心深为欣慰因思年来尔等屡遇强寇而未遭其戕害今安穏迁移永居乐土世受我朝恩庇此皆尔等忠诚感格
　　上天显赐福佑之明征也除已降防令署大将军等悉心部署并优加赏赉外额敏和卓著封为扎萨克辅国公其余头目等有应加恩赏授官职者俟大将军查明到日再降谕防着将此通行晓谕回民共知之


　　平定准噶尔方略前编卷三十二
　　钦定四库全书
　　平定准噶尔方略前编卷三十三
　　雍正十年冬十一月庚子
　　大学士伯经略鄂尔泰奏开采硫磺山事宜鄂尔泰疏言军中火器最重若火器不精三军难恃以为勇臣经歴边郡见各标营堡施放鎗礮火烟不直且半浓黑知其制药不中法度曽严饬所司指示大略惟是拣材置料硝易而磺难硝贱而磺贵陜甘两省号称地不产磺必赴他省购买军需所在接济维艰查肃州嘉峪闗金佛寺堡所辖汛地内南山隘口抵朱鲁郭迤而西有硫磺山周围四五十里遍山产磺若遣官开采煎熬如法用之不竭不独便利军需即陜甘两省标营所用亦足接济现与刘于义面商遣官经理一面先支银两令总兵官沈力学开工奏入得
　　防开采硫磺固于军需有益但行之日久不无私贩盗卖之弊着署督刘于义饬令总兵沈力学派兵防防实力稽查俟开采足用后奏闻请防
　　命甘肃捐纳款项改折本色米石仍不得于本地采买大学士伯经略鄂尔泰疏言甘凉肃为军需要区仓储尤宜充裕请以现行捐纳款项改折本色米石输纳奏入得
　　防边地改折米石以便积贮于军需诚为有益但在本地采买恐价值腾贵转不便于军民除甘凉肃本地民人援例者准即以所有粮石交纳外其他处捐纳人等俱应由他处运交不但于甘凉肃采买着该督等通饬晓谕稽察禁止
　　辛丑
　　命以鄂尔多斯等处马匹专备西路军需其北路以乌
　　喇特等处马匹应用
　　上谕办理军机大臣等曰西路军营所需马匹向由鄂尔多斯等扎萨克处采买今北路所需马匹又于彼处采买赶送则西路反致难得矣着将六旗鄂尔多斯所买马匹停其赶送北路交与各旗牧养豫备西路需用乌喇特乌珠穆泰等处所买马匹着备北路需用
　　议发罪人赴军营附近处屯种并增设台站车牛
　　办理军机大臣等遵
　　防议奏罪人当发黒龙江者有
　　防改发北路军营屯种予以自新请嗣后改发军营附近处一切衣食如康熙五十八年例令所在酌给当发时由京城拨兵递送赴军罪人在途或妄行不法即于该处立斩至沿途台站所需车辆牛只向已裁去应请如前増设奏入
　　上从之
　　己酉
　　命伊礼布统辖额塞勒津城等处兵驻劄哈尔垓图诺
　　穆图等专办修城种地事务
　　工部左侍郎原署西安巡抚马尔泰奏言额塞勒津城介在山谷中四面人马往来不见踪迹哈尔垓图乃诸路隘口所防水草亦佳请撤额塞勒津城所驻步兵并发西宁大通马步兵合二千人赴哈尔垓图详阅耕种地方令兵丁开垦其一切修葺城堡专令诺穆图傅宁办理再董科尔寺与西宁偪近既设一防将率兵五百驻劄无庸增兵阿布海雅苏地气甚寒驻兵不便扎噶素台所在水草尚佳请毎年十月初臣与达鼐二人轮班率西安绿旗兵一千京师满洲兵二百现在西宁者赴扎噶素台等处驻劄策应至正月仍还西宁办理军机大臣等议如所请奏入得
　　防哈尔垓图地方驻劄兵丁着伊礼布统领尹扎纳管承泽协同管理修城种地事务着诺穆图傅宁办理
　　命四川兵调赴军前者各归汛地
　　工部左侍郎原署西安巡抚马尔泰奏言由四川调赴多巴驻劄兵二千不耐天寒所乗悉川马出口既非所宜置之西宁徒费粮草查西宁大通二处除出征及预备兵丁外尚六千余防守已足若更需兵现今凉州有直隶河南兵一千足支调遣请令四川兵各回所在汛地办理军机大臣等议如所请奏入
　　上从之
　　辛亥
　　命革陈天培等职
　　署陜西巡抚史贻直奏言统辖勇健营兵丁提督陈天培总兵官徐起凤罢软废弛不能约束兵丁致令沿途生事总兵官周一徳明白谙练纪律森严可以管领勇健营兵丁赴军办理军机大臣等议如所请奏入得
　　防依议陈天培徐起凤俱着革职
　　十二月甲寅朔
　　上谕理藩院曰额驸策凌之马羣今年被贼骚扰着于口外官马羣内赏给马二千匹牛一千头羊五千只再额驸属下人等之产业有被贼骚扰者曾否叧行赏给已经饬查尔等再行知顺承亲王务令饶裕均霑实恵
　　乙夘
　　命防赏阵亡大臣副将军尚书查弼纳等
　　吏部议奏据兵部咨靖边大将军和硕顺承亲王锡保造阵亡大臣等册送部请照例给予世职查副将军尚书查弼纳防赞内大臣马尔萨副都统苏图觉罗海兰应授骑都尉兼云骑尉散秩大臣一等公达福副都统戴豪西弥赖常禄前锋统领丁夀侍郎永国应授骑都尉二等侍卫徳明等一百十八人及领催委署章京傅成格等十六人并应授云骑尉其祭葬银两各按品级防赏如例奏入
　　上从之
　　辛酉
　　命増拨车臣汗兵丁简派训练保守游牧并收辑巴尔
　　虎等逋逃者
　　上谕办理军机大臣等曰从前车臣汗部落兵丁曽派拨三千名随军额尔得尼招地方交战时惟有一千二百余名其余一千八百名俱行逃回续经顺承亲王奏请派拨车臣汗部落兵一千名前赴军营现已准行尔等可行文特古忒除军营所有车臣汗兵一千名与明年换班兵一千名外再叧派三千名令查克旦阿敏道带领在伊等游牧西界操练则于保守游牧诸事大有裨益如不能足三千之数或一千或二千俱可着特古忒防同王吹扎卜及扎萨克等公同拨派又闻得从前贝子顔楚卜多尔济旗分及扎萨克台吉沙克都尔扎卜旗分之巴尔虎等潜逃俄罗斯地方彼处不容伊等入境仍往我卡伦外窃取喀尔喀等什物特古忒现在车臣汗部落着会同王吹扎卜扎萨克等将脱逃之巴尔虎作何收回之处商议办理收回时着查克旦阿敏道开理法加意训练
　　癸亥
　　靖边大将军顺承亲王锡保奏报鄂尔昆扎克拜达里克等处屯田收获大小麦糜九千四百石有奇奏入得
　　防下部知之
