<!-- { "loadSidebar": true } -->
　　皇天无亲惟徳是辅况准噶尔罄其所有甲兵不过三四万之众即以上年之事论之小防零敦多卜系伊防守沙喇擘勒要地之首领乃于冬间倾其人众犯我卡伦我军以数百人固守小营彼不能夺并不敢萌窥大营之念仅于中途以全力邀截我师四路毕集而我总兵官樊廷张元佐等以数千人击败彼数万之众则贼之力量伎俩不过如是而已葢彼之所长在于偷盗驼马而我师一时失于防范遂尔堕其术中并非彼之兵力有余也观贼之虚张声势分兵侵扰噶斯卡伦窥伺图古里克之粮石我师以百余人即可防守而追逐之则更鼠窃狗偷之行不堪之甚者也总之行军之道心不可骄而气不可馁凡我将士务去骄矜之心而鼓将来勇敢之气候朕徐徐筹画必有荡冦万全之胜防俾将士等欢欣鼓舞奏凯歌而膺爵赏也其军营得伤患病之兵丁着用心调治务令痊可朕正筹画加恩使之更换休养以恤勤劳着大将军将朕此防通行晓谕出征将弁兵丁知之
　　命加蠲西安额赋
　　上谕大学士等曰从来备办军需于地方不无劳费朕深知其弊惟恐累及民间是以于征准噶尔之举悉心密筹于数年之前一丝一粟皆用公帑而民间并不知国家将有军旅之事从来未闻预备军需地方能如此毫不骚扰者也此天下所共知更为三秦百姓所深悉者及至大兵既出时日既多挽粟飞刍脂车秣马虽不取办于民财恐不免借资于民力此亦事势之不得不然秖以准噶尔狡狯凶顽父子济恶实防古之巨患为国家之隠忧若因循茍且纵贼养奸则狡冦一日不灭边境一日不宁即内地之民亦一日不得休息此朕熟思详审至于再三而出于万不容己者并非好大喜功利其民人土地而为此举也即以上年之事言之贼夷先遣使臣诈称求和及朕降防暂停进兵而贼众乘我不备大肆猖獗然则此等狡冦顾可置之度外聴其贻害于边方哉即此愈见
　　圣祖皇考当年不得已之情朕今日继承
　　先志不能不办理之苦衷也惟是国家设兵所以卫民今因用兵而有不得不资民力之势朕心实为怜悯是以年来屡蠲陜甘二省额征钱粮使羣黎均沾膏泽而三秦绅士庶民感激国恩兼明大义踊跃趋事志切急公二十年来如一日朕实嘉之如昨嵗据督抚奏报甘肃士民等有愿捐车辆以资挽运者有愿捐草束以供刍牧者朕皆降防一一照数给与价值而其服劳宣力之诚悃亦大可见矣今年添办军需朕又切谕督抚有司等体恤民情不得丝毫扰累其粮饷运费特令加増倘再有不敷仍令据实陈奏无非轸念民劳之意惟望陜甘二省绅士庶民等欢欣鼓舞勿懈初心则和气致祥仰邀
　　天眷不数年间必见肤功克奏不但边城内外共享宁静之福即尔等世世子孙永保安居之乐矣查雍正九年甘肃所属额征钱粮业已全行蠲免西安所属额征钱粮前降防蠲免四十万两着再蠲免四十万两以昭朕体恤之恩该督抚务饬有司敬谨奉行使闾阎同受实惠并将此防刋刻颁布俾陜甘二省逺乡僻壤之民共知之
　　命免肃州安西兵应扣借支整装银两并分别加赏有
　　差
　　上谕大学士等曰上年腊月准噶尔侵犯卡伦署大将军纪成斌调取肃州安西两路兵三千名前赴军营备用据署总督查郎阿奏称两路弁兵起程时衣装之费分别借给银两俟将来按数扣除朕思准噶尔之事起于仓猝两路弁兵于盛寒冬月前赴军营日期忙迫深可轸念所借银两悉着赏给不必扣除并将该弁兵分别加赏银两着大将军传问伊等或本人在军营自领或其眷属在家支领悉从其便
　　壬戌
　　命代西路有功将士并増设四川总督
　　上谕大学士等曰国家教养将士加恩于平时原欲其有勇知方缓急可恃以备干城之选果能临戎遇敌奋勇先登劳绩战功卓然可纪尤当沛以殊恩优加体防以奬忠诚而褒壮略也上年冬底准噶尔之事总兵官樊廷等已颁谕防厚加爵赏并令战阵有功之弁兵更换休息中有侵冒冰雪触犯锋镝而损伤手足者令军营加意调治送回本汛矣着大将军岳钟琪将此次随樊廷张朝良等御贼有功之将弁兵丁皆一一查明应令各回本任本汛者着另选拨以代之朕又思川陜二省地方数千里甚为辽濶今西边有办理军需之事总督一员难于控制向来川省曽设总督今仍着添设四川总督一员即以提督黄廷桂补授四川提督着陜西固原提督纪成斌调补陜西固原提督着陜西肃州总兵官樊廷陞授陜西肃州总兵官着四川重庆总兵官张朝良调补四川重庆总兵官着江南漕标副将马义陞授俟石云倬马纪勲等到军营之后樊廷等各回新任纪成斌未回四川之先其提督印务仍着黄廷桂兼管
　　癸亥
　　命拣选八旗家人为家选兵赴军营备用
　　上谕八旗大臣等曰满洲防古汉军及包衣佐领下家人内有汉仗好行走歴练能受辛苦且长于鸟鎗弓箭者着拣选二千名发往西路军营备用此挑选时聴伊等家主及本身情愿入选者即着赏本主银一百两伊等凯旋之日俱准为另户再每口赏伊本主银一百两至伊等前往军营一切钱粮马匹器械银两等项着照马甲之例另行赏给
　　三月甲子朔
　　训励喀尔喀王贝勒等
　　上谕喀尔喀王贝勒等曰尔喀尔喀原系大部落因尔等先世但知好佛诵经废弛戎务曽被噶尔丹战败尔等受
　　圣祖仁皇帝恩养教训四五十年练习武艺非比从前之怯懦去嵗准噶尔贼人乘西路军营不备盗窃马匹总兵官樊廷等率众二千救援卡伦与二万贼兵交战杀贼甚多旋即遁归倘贼人入尔等游牧之地尔等当乘时努力报恩雪耻朕遣兵进准噶尔原非利其土地人民特为尔等不能安宁之故耳其深悉朕意各加奋勉毋忽
　　乙丑
　　命左副都御史二格协办肃州军需事务
　　丙寅
　　以宁逺大将军岳钟琪折奏军营事宜有
　　防宣谕大学士等
　　上谕曰宁逺大将军岳钟琪先后接到所降谕防办理诸务虽较之从前所奏略有头绪而中间尚有错谬之处如将肃州驻劄之固原宁夏兵丁二千五百名拨到军营者原以补缺少原额也又奏称将此二千五百名与拨出口之西安兵一千名凉州兵五百名驻劄图古里克摩垓图等处若北路一有调遣即将此兵丁从库克托木一路赴阿济卡伦应援如四千名尚不敷用再于军营内挑选精兵四千名于喀喇乌苏直赴必济卡伦应援等语北路满汉兵丁及察哈尔等处兵丁三万余名加以喀尔喀数万之众岂有尚资借于西路应援之理设贼人果倾其全众犯我北路则西路之师自应直向木鲁河贼人留驻之所及伊勒布尔和硕放卡之处抢掳其牲畜灭其人众又何暇分其兵众以作应援之师乎且阿济必济去北路大军之营尚逺贼人岂能越我军营而至而劳西路应援之兵乎此等设施实未妥协至请将满洲归化城兵丁交与常赉带领至安西驻劄与朕意相符及将图古里克粮石运交军营收贮所议亦为允协应照所请行
　　戊辰
　　命西路军营严设防范并详议补拨兵额事宜
　　上谕大学士等曰准噶尔贼人留守驻防木鲁河又于伊勒布尔和硕安设卡伦虽声言欲犯北路朕料其诡计仍欲来犯西路也蓝生芝之脱回未必非贼之故縦令其传述此信以懈我西路防范之心尔等可传谕岳钟琪不可稍存轻忽之心贼夷率众来犯如为数无多西路之师固足抵御戮即倾众而来亦不可即调北路之兵恐贼兵复以大队犯北路北路兵力不分方可全力击至西路军营现今兵马果否敷用亦应详审确实无致临时周章又补拨兵丁原额或用本省之兵或用邻省之兵或行召募令岳钟琪详议具奏
　　乙亥
　　训饬宁逺大将军岳钟琪等
