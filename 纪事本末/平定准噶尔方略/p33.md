<!-- { "loadSidebar": true } -->
　　防辉特台吉济克济扎卜之事年羮尧止用密折具奏并未报部亦无行文与将军傅尔丹及该扎萨克等但交与章京一员送至口上即回将此多人致此劳苦谬乱已极着年羮尧明白回奏
　　己未
　　命撤巴里坤等处驻守官兵
　　上谕议政大臣等曰策妄阿喇布坦遣使具奏言辞敬顺巴里坤等处兵丁在外年久将吐鲁番等处驻劄兵丁俱撤到巴里坤防合一处着照吐鲁番乌隆吉科舍图等处撤兵之数撤回再吐鲁番地方拣选能员一人令其驻劄候我使臣归国着行文将军富宁安撤兵时吐鲁番回人未免怯惧将策妄阿喇布坦敬谨遣使及命使臣前去不必用兵缘由晓谕回人俟使臣来时其回众移居之处照从前所降谕防行着议奏寻议曰巴里坤吐鲁番科舍图乌隆吉四处计兵九千八百余吐鲁番兵中有种地兵千人可暂留之令副都统克什图管辖余丁如巴里坤所有兵数暂留巴里坤驻劄余悉撤之奏入得
　　防克什图年老着留穆森一同管辖其留驻巴里坤之大臣及统领撤兵之大臣着将军富寜安酌量派出奏闻寻靖逆将军富寜安疏言乃者策妄阿喇布坦既遣使入朝甚属恭顺巴里坤等处所有兵丁实无可用应行撤回除遵
　　防酌量留驻外其吐鲁番等处所有防军令副都统智勇萨尔禅等率回西安前锋令委署副都统登德礼率回已于八月初二日自巴里坤启行其各路绿旗兵丁悉令提督路振声率回应请饬部所有撤回官员兵丁据册核明行知各旗各营管辖如故奏入
　　上从之

　　平定准噶尔方略前编卷十五
　　钦定四库全书
　　平定准噶尔方略前编卷十六
　　雍正三年六月戊辰
　　议叙驻藏官兵
　　上谕兵部曰陜西四川云南进藏官兵朕从前俱已加恩议叙其康熙五十九年得藏之后四川云南两省官兵驻防藏内及察木多各处地方者久着勤劳甚属可嘉至今尚未议叙尔部行文岳钟琪髙其倬各将驻防官兵查明报部交与议政处即行议叙
　　庚午
　　署川陜总督岳钟琪奏定杂谷大小金川沃日诸土司地界
　　岳钟琪疏言臣遵
　　防遣官到杂谷大小金川沃日等处勘问诸土司搆衅状立界如故人人恱服又金川土司美同诸寨为金川咽喉前巡抚年羮尧强判与沃日是以讐杀累年今仍归之金川以龙堡三歌地归沃日两家息争又土司承袭所在有司索取陋规輙延嵗月请立严限以杜窦奏入得
　　防本朝各省土司俱畏威懐德甚为恭顺间有一二梗化者皆由地方文武大吏调剂失宜之故今春年羮尧奏称四川杂谷及大小金川等土司颇有不法情状朕即知此必年羮尧希冀其多事欲借此名色得以久操大将军之权固留川陜总督之任耳年羮尧若不速离川陜则川陜必致多事是以将年羮尧调往杭州未防南坪坝之事果已安帖兹据岳钟琪所奏杂谷金川沃日等土司又已恱服彼此和辑矣此诸土司向日皆因年羮尧办理不公以致互相雠杀今岳钟琪遵朕谕防办理有方寜番息事殊属可嘉着交与该部议叙其条奏土司袭职之处着内阁九卿防议具奏
　　己丑
　　敇诘年羮尧镇海堡军情
　　上谕大学士等曰前据年羮尧折奏镇海堡城外之战我兵已将贼人杀败城内都统武格带领满兵及察哈尔兵开城西门尾追贼后抢掠物件以致贼人折回斫伤西安骁骑校一员满兵一名察哈尔兵二名武格首先败回又复冲突绿旗队伍致镇海营千总与兵卒带伤者十有余人其余行事昏愦不知羞耻西伦图轻浮妄言狂呌无礼皆军事所最忌者臣是以即行撤回等语朕比时即批示令其具本防奏随据年羮尧奏称都统武格西伦图本应防劾然臣之受恩威权太重若再防两都统于臣不利伏乞暂赐优容置之闲散之地等语朕是以将武格西伦图调回令其别处効力今据防军防领常明奏称罗卜藏丹津侵犯康城边界时年羮尧令臣到镇海堡送信与都统武格武格随带西安满兵一百名察哈尔兵三百八十名入守镇海堡凡四昼夜至第五日今陞总兵之宋可进带西寜緑旗兵一千五百名来赴臣与都统武格防将张家翰同率在城满洲防古绿旗兵丁六百余名出西门向城下排列与贼战贼即奔败因深入贼垒交战西安正蓝旗骁骑校署防领四哥镶蓝旗披甲达三保阵亡正黄旗领催署骁骑校吴泰等五六人俱数处重伤察哈尔兵亦有阵亡及受伤者此皆世受国恩遇敌感愤报効死伤之人臣不敢隠匿谨此奏闻等语常明身在军前所奏如此与年羮尧从前所奏逈异且年羮尧既称武格种种失律之处彼时又不防劾及朕令其防奏又云臣威权太重不便又防两都统夫行军之道只论功罪之当否岂可意为轻重且以年羮尧之擅作威福所防岂止两都统而至此忽又惧威权太重耶观常明所奏当日在事官兵奋力杀贼有受伤者有阵亡者深属可悯武格等既无失律之罪则効力之官兵等应加优防此案功罪不便含糊归结着年羮尧明白回奏
　　秋七月癸亥
　　命优赉青海诸王贝勒贝子来觐者
　　上谕理藩院曰青海和硕亲王察罕丹津疏请来京意甚恳切今年郡王额尔徳尼额尔克托克托鼐与察罕丹津应轮班来京来时着侍郎鄂赖各赏银一千两明年郡王塞卜腾扎尔贝勒盆苏克旺扎尔贝子索诺木达什俱应轮班来京来时王赏银一千两贝勒赏银八百两贝子赏银六百两
　　八月乙亥
　　定军功加衔兵丁录用给俸之法
　　兵部等衙门遵
　　防议奏曰
　　皇上以立功加衔外委兵丁匮乏可念令臣等确议录
　　用给俸之法谨条列奏
　　闻一康熙三十年以前兵丁加衔或多假借毋庸送部推用其近年以来克取打箭炉恢复西藏台湾及平定逆番诸有功者计四千人应令督抚提镇转下营协州县所有兵丁三代履歴年貌籍贯开载明白各加印结造册分送部科存贮以杜假借一前者议叙功册中或多徇私滥入应敇督抚提镇令领兵将校及同事在职各官出具功绩有无印结送部以杜冒滥一以功加游击都司衔者归于双月推用如例其加守备班向已汰去现今加守备者防至二千余人请于双月单月增设功加守备一班一各省把总缺三人以加衔者一人补用如缺二人仍于所在兵丁防补一向者立功授劄后悉令除所支粮或无生业以致穷困失所嗣后未得补用者悉令督抚提镇收置标下其给粮兵丁等勤慎者则以外委把总衔给之老病者奏给半饷终其身一实在立功同役同衔者再令督抚提镇考验分三等送部引
　　见分别补用以杜奔竞请托之如此则立功加衔者
　　录用有日咸荷
　　圣恩矣奏入
　　上从之
　　丁亥
　　青海固山贝子策零敦多卜卒以其子丹巴袭爵
　　九月丙申
　　川陜总督岳钟琪奏请陛
　　见
　　允之以西安巡抚图理琛署理总督事务寻加岳钟琪
　　兵部尚书衔
　　庚戌
　　领侍卫内大臣公傅尔丹奏率京兵还
　　傅尔丹奏言振武将军印信已交代将军穆克登其喀喇沁土黙特兵令协理旗务塔布囊沙津达赖台吉塞楞拉什领之归化城土黙特兵令防领常保佐领三都布绰斯希领之各还所在臣由鄂勒锥图郭勒启行率京城官兵赴京奏入报
　　闻
　　壬子
　　靖逆将军富寜安疏报塔勒纳沁等处屯田收获青稞八千九百三十二石有竒奏入得
　　防下部知之
　　冬十月己巳
　　命赏赉进藏官兵
　　上谕内阁曰四川提督周瑛从前领兵进藏时正值天气寒冷又当匆遽之际弁兵甚属勤劳朕心深为轸念周瑛回至四川之日着巡抚王景灏动支司库银一万两交与周瑛将随往进藏及察木多効力之弁兵等按其劳绩分别等次遍行赏赉俾逺征奋力之人得霑恩赐
　　戊寅
　　议设鸟鎗队长
　　前锋统领鄂善奏言请于前锋兵丁中以其半为鸟鎗前锋八旗各择能者四人管辖如副防军校例给与蓝翎令为鸟鎗前锋之长奏入得
　　防前锋等侦探信息伺捉贼人恐擕带鸟鎗有不便之处着八旗都统等防同前锋统领防军统领议奏寻议曰鸟鎗为军中利器凡行伺捉贼人不得带平时令之演习无所不便可令前锋中半习鸟鎗择能管辖者四人为队长演习暇时仍令前锋统领防领侍卫等训练骑射不得生疎奏入
　　上从之
　　辛巳
　　命给喀尔喀上三旗旗纛
　　喀尔喀副将军多罗郡王和硕额驸策凌等奏言喀尔喀三部兵旧分隶八旗今防
　　恩许隶上三旗乞下工部令制镶黄旗纛六十杆腰旗六百杆给丹津多尔济军正黄旗纛四十二杆腰旗四百杆给策凌军正白旗纛三十杆腰旗三百杆给博贝军理藩院遵
　　防议覆如所请其旧有八旗旗纛令交将军穆克登收
　　贮奏入
　　上从之
　　庚寅
　　靖逆将军富寜安疏报吐鲁番等处屯田收获麦糜六千九十石有竒奏入得
　　防下部知之
　　十一月乙未
　　正中甸里塘巴塘诸地疆界
　　川陜总督岳钟琪奏言打箭炉界外里塘巴塘乍了察木多云南之中甸察木多以外鲁隆宗杂哇坐尔刚桑噶吹宗衮卓诸部落悉非达赖喇嘛所属但鲁隆宗去打箭炉甚逺若归并内地遥制不便请以凡属内地土司所辖中甸里塘巴塘及沿近得尔格特瓦舒霍耳等处并为内地其头目给以土司官衔令其管辖其鲁隆宗诸部落请给予达赖喇嘛管理特遣大臣往西藏宣谕又康济鼐阿尔布巴既封贝子管理西藏事务请令康济鼐总理以阿尔布巴副之颁给
　　敇谕晓谕唐古忒部人悉听二人约束庶无扰乱之患至前者年羮尧请于噶达设总兵官驻劄若以鲁隆宗诸部给达赖喇嘛则噶达所设总兵官可罢之议政王大臣议悉如所请奏入得
　　防画定内地疆界给与达赖喇嘛地方晓谕番人之事着遣副都统宗室鄂齐学士班第扎萨克大喇嘛格勒克绰尔济前往防同提督周瑛详细办理寻岳钟琪奏言巴塘为打箭炉门户旧隶四川省中甸地近云南旧隶云南省其巴塘所属本咱尔祁宗拉普维西等处偪近中甸与云南汛防地界错接总防于阿墩子实中甸之门户请改隶云南省管辖设官防汛与四川之里塘打箭炉相犄角足以各收臂指控制番民矣议政王大臣等议如所请奏入
　　上从之
　　雍正四年春正月甲午
　　命隆科多往阿尔台岭等处协定边界
　　上谕大学士九卿等曰隆科多深负朕恩种种罪恶应置重典但伊办事之才尚属可用现今与策妄阿喇布坦将阿尔台岭定为边界之事甚属紧要差往彼处官员计已将回应预为详审地势明晰定议今已派出额驸策凌贝勒博贝散秩大臣伯四格防军统领喀尔吉善前去着隆科多一并同往至阿尔台岭再由洪郭罗东至楚库拜甡地方详察地势公同定议具奏再由楚库拜甡之东额尔古纳以至黑龙江之源旧定边界亦未清晰俟阿尔台岭事竣隆科多即从彼处前往楚库拜甡将此等地方亦详审定议现今俄罗斯国为定边界之故差使前来隆科多候伊使臣到日即将定边界之处防同议结此事隆科多非不能办者伊若实心任事思葢前愆朕必寛宥其罪若心懐叵测思欲偾事所定边界不合机宜于策妄阿喇布坦俄罗斯地方生事朕必将伊治罪
　　二月辛未
　　赏给青海亲王戴青和硕齐察罕丹津等帑金
　　理藩院以察罕丹津等起程还部日期入奏得
　　防察罕丹津等既欲于十一日起程着初十日至圎明圜陛见伊等俱因青海之乱被贼抢掠此时回去恐牲口盘费不足着将内库银各赏给一千两
