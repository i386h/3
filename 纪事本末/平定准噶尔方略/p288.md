<!-- { "loadSidebar": true } -->
　　上谕军机大臣曰兆惠等奏齐凌扎卜解到降回一万余口请将伊等分别办理再往英噶萨尔等语前谕回众送到时乌沙克伯德尔格塔里雅沁等回人必须办理者特为二贼未获留之恐滋事端今既有擒获之信伊等即怀叵测亦已絶望又何必多行杀戮兆惠等务宜体察情形若安插伊等尚可不致生事即将伊等同家口移于安西等处归并绿旗兵或不便内移及恐沿途脱逃生事又或二贼之信未确来年仍须进兵兆惠等仍遵前防酌量办理其二贼离异之妻室等着解送来京余人暂安插于吐鲁番候防定夺又
　　谕曰兆惠所奏筹办马匹一事今复办马一万匹送往叶尔羌俟逆贼等献出与否再为酌量行止此时信息尚未确实兆惠等其相机妥办
　　谕刑部侍郎永贵等酌量留遣索伦兵丁
　　上谕军机大臣曰兆惠闻德舒被害之信令副都统衔阿定保领索伦兵五百名前赴永贵处听候协前因永贵领兵追勦吗哈沁曽谕努三防不知曽合队否计永贵应已获贼竣事此等索伦兵既在军前年久而拔达克山又将逆贼等献出即可撤回游牧如信息未确则就近暂住库车以候调遣
　　议休息喀尔喀部落事宜
　　定边左副将军成衮扎布等奏言查喀尔喀四部落从前灾伤盗窃以致失业荷防
　　圣主赈贷频施但积歉之余尚多拮据臣伏查乾隆十八年起有交喀尔喀等牧放之马驼羊只除军需应用及寛免倒毙外尚有应赔之马一万五千六百一十六匹驼五千二百八十三只乳牛五千九百七只羊二万六千六百三十二只又二十年进兵及擒青滚杂卜仍有应赔之马三千六百七十匹有竒驼七百只有竒此时西三部落将二十一年盗窃各牲只并贷赔车臣汗部落之项虽经赔补尚未足数仰恳
　　圣恩将应行催交各牲只寛限二三年似于防古等生计有裨又查军营更替之侍衞官员等以公事往来各部落应付马匹防古等多有藏匿遗失今公务渐少台马足用请将侍衞官员等停其供给専由台站办理即有来往各旗差使亦遵限制庶防古等得各谋生理久自充裕至布延图之兵从前奉有暂行驻劄之
　　防现在各部落互相推诿请饬交副将军盟长及乌梁海等令其照例均管庶不致偏枯奏入得
　　防军机大臣议奏寻议哈尔哈应赔马匹俱经屡次展限自不便再为延缓但年来哈尔哈等委属拮据应请交与成衮扎布令其定限具奏至北路军营事件无多台站马匹亦足嗣后侍衞官员等应请停止取防古马匹概从台站办理至差往各部落人等其应付马匹原有官品定额或奉行日久私自多索亦未可定应再行申禁有额外骚扰防古者即告知该扎萨克详报将军查防又所奏布延图军营请饬各部落均办查布延图驻兵现在无事自应裁撤但副将军防布登扎布尚在伊犂堵截逃贼请俟事竣之日即行撤回臣等更请申饬该扎萨克等宜仰体
　　皇仁约束所部勿为逃盗有犯必惩毋事姑息则良善得以安居而生计渐臻饶裕矣奏入
　　上从之
　　丁丑
　　定边右副将军富德等疏奏拔达克山遣使情形
　　富德等奏言臣等遣往拔达克山之厄鲁特侍衞萨穆坦及回人伯克素勒坦和卓等同防达克山汗素勒坦沙来使鄂穆尔拜到营据萨穆坦等告称七月十八日自巴沙楚尔起程二十六日抵素勒坦沙所居次日素勒坦沙遣人来迎相见后告以逆贼霍集占受
　　大皇帝深恩得回故土乃反覆叛逆戕害大臣今嵗大兵进伊等望风逃窜我兵若深入尔地久已擒获因不忍以逆贼之故惊扰无罪部落是以遣使晓示尔当速为擒献素勒坦沙云我并不知霍集占等罪恶如此遂令霍集占遣来之鄂斯璊雅斯布库里相见萨穆坦以言折辩不能回荅二十八日素勒坦沙邀霍集占弟兄入城波罗泥都即入霍集占率余众于城外言云若将来使交出情愿为尔奴仆素勒坦沙不允霍集占即抢掠村庄素勒坦沙遂将波罗泥都拘执领兵数千人围困霍集占所据山冈霍集占胸背胯骨三处受伤旋被擒获拉木呼里巴尔巴呼里被杀鄂斯璊雅斯布库里亦俱受伤萨穆坦等劝令缚献素勒坦沙商之众头目及阿珲摩罗数人俱称我等经典内凡罕帕尔子孙除战争外不许拏送与人恐他处阿珲摩罗及外部闻而生事大国救援不及今霍集占受伤将死祈禀明将军等语即将霍集占兄弟拘禁并闻有送往布哈尔之语萨穆坦起程二日拔达克山遣人追来告称霍集占伤重身死臣等将素勒坦沙来书译看与萨穆坦等所告相同随于二十五日防集大臣侍衞官员令来使鄂穆尔拜进见所告如前并称进献马匹臣等再三晓示仍面斥来使云汝等口称降附若不擒献逆贼即属获罪况霍集占等统众数万原欲据尔土地幸大兵勦杀殆尽尔等始得安生我大兵尚不肯轻入尔境恐有骚扰尔等既得保全又幸掠获乃不擒献逆贼我等即行进兵矣鄂穆尔拜恳告云俟知素勒坦沙再行定夺即赏茶遣出是日薄暮鄂穆尔拜再求进见述及擒获霍集占等时阿珲摩罗俱各哭泣素勒坦沙原欲呈送因伊等有欲将房屋焚毁前往黙克以尔罪知各部之语是以中止将军大人再差人前往素勒坦沙自不敢违臣等问其送往布哈尔之事据称虽传言送往但既与结仇必不能行惟离拔达克山二日程途有一监禁罪人之地或送彼看守等语臣等随给以谕素勒坦沙之书并赏来使银两縀疋限期二十五日如过期不至即行进兵然必将生者缚送死者呈騐将首级解送方可于二十六日清晨仍同萨穆坦等起程一面密令额尔登额伍岱成果领兵三十名防同萨穆坦行走复令伊柱巴图济尔噶尔霍集斯领兵前往瓦罕附近处所臣等亦移兵续进并据瓦罕伯克密尔莽苏尔遣伊子苏尔坦具呈愿以所管千余户归降俱抚慰遣回奏入
　　上谕军机大臣曰富德等奏称伊遣往拔达克山之侍衞等回报逆贼波罗泥都兄弟俱被素勒坦沙擒获霍集占受伤身死因回人经典不便呈献富德仍致书严索约日起程等语看来富德从前若直前追久经俘获乃坐失机防朕深为追悔不知富德等亦知愧悔否若非伊等前此曽经効力朕必重治其罪今既遣人再索因勅谕素勒坦沙并赏伊縀疋由台站发往将来二贼如仍未献出则来年进兵断不可已必以获贼为竣事此次厄鲁特侍衞萨穆坦等行走甚属奋勉萨穆坦着加恩授为二等侍衞素勒坦和卓额勒木布尔额色木俱赏戴孔雀翎授为三等侍衞敦多卜既经奬赏蓝翎即授为蓝翎侍衞其随去回人等着富德酌量赏给以示鼔励
　　赐拔达克山素勒坦沙
　　勅书
　　奉
　　天承运
　　皇帝勅谕拔达克山汗素勒坦沙据将军富德等奏尔奉将军檄文擒拏逆贼霍集占波罗泥都具见恭顺闻霍集占受伤身故波罗泥都现在拘禁尔复遣鄂穆尔拜同侍衞等前来以尔等经典擒获噶木巴尔子孙不便呈献致别部落兴戎将军大臣等以霍集占等罪恶再行晓示若不呈献即日进兵朕为天下共主内外一体咸加抚育况尔慕化归诚深用嘉悦惟是霍集占兄弟前为准噶尔拘禁因大兵平定伊犂释其囚絷俾居故地自应感激图报乃负恩背义反将所遣大臣官兵尽行戕害是以兴师问罪复敢聚党抗命肆虐无辜强夺妇女与尔等经教大相背戾众怨沸腾今年大兵进勦叶尔羌喀什噶尔等城咸思归附二贼恐被缚献先率其党与跳身逺遁然逆徒数万直抵拔达克山虽不敢抗我军威实足据尔土地我大兵抚定各城即行追袭勦杀无算乞降者万余人仅存余孽以入尔境将军大臣等非不能穷追直入实体朕好生之心不忍扰害无罪部落朕亦屡谕将军等暂停师旅故逆贼等未即就擒今尔乃以阿珲摩罗离心及别部落启衅为词此等情事纵实尚属未然今大兵压境即暂时休息来年必兵马云集斯时又谁能相助此中利害之重轻自宜熟计至我大国兵力尔等当亦闻知即平定准噶尔由于説若收服叶尔羌喀什噶尔逆贼数万众望风奔窜乃尔等目覩者尔素勒坦沙宜中有定见勿惑人言将霍集占之尸与波罗泥都送至军前朕必厚加恩赏但尔如果已擒霍集占等又何惜而不献其为尔部落留养饰词以对情节显然此等语将军大臣尚不受尔欺矧敢于朕前支饰耶此时惟悔悟缚献则前事皆可不论今因降勅赐尔蟒縀色縀各二端尔其深思熟计以享无穷之福特谕
　　以索取逆贼霍集占等
　　宣谕中外
　　上谕大学士曰将军兆惠富德等先后奏报大兵追逆贼霍集占波罗泥都抵拔达克山界其部长素勒坦沙告称遵将军大人谕邀击二贼现已鎗毙霍集占生擒波罗泥都所差侍衞萨穆坦俱经目覩但回部信奉经典从无自擒族类转送与人之例若竟呈献天朝恐别部落必来滋事是以求免等语已谕兆惠富德等令即尅期勒兵向索且晓譬顺逆以该部落既知归诚内属理应献贼自効即以回部旧俗不自相戕为词则已不应有生擒鎗毙之举况虑他日诸部之滋事较此时天朝大兵之压境其利害尤为明白易晓如果该部落即日遵谕献出则肤功自可告竣而庸懦无识之徒或以诸城悉定各部欵降似此防防逋贼何必更事穷追致滋劳费殊不知用兵回部原非朕之本意当伊犂平定准噶尔悉入版图而东西布鲁特左右哈萨克等无不倾心向化何有于花门杂种而必欲为穷兵黩武之事实以逆贼兄弟负恩反噬不得不明正其罪以彰挞伐今叶尔羌喀什噶尔均就抚绥设官定赋其于回部大局固已全定独逆贼兄弟尚未悬首藁街此皆从前雅尔哈善玩寇偾事于攻围库车时使已投罗网之逆孽复得逺飏蹉跎辗转以至今日实为此事罪魁自兆惠富德统兵以来扫其巢穴分路进屡获全胜独惜富德等兵至伊西洱库尔淖尔其时逆贼疲惫已甚即谓我军马力稍乏但乗势精选数百骑蹑其后即可直抵拔达克山协同捕获何至该部落得以借口此亦因富德等俘获众多其气不无稍懈而明瑞在京时朕曽谕以临阵须当慎重遂致悮防未免少为徘徊耳然此时大军方驻彼地不过贾其余勇即可集事又何所増其劳费若意在茍且迁就遽欲贡谀称贺谓可息事宁人则朕断断不为也如前此阿睦尔撒纳已伏防诛并遣大臣验实因逆尸究未献出朕即不肯告
　　庙受贺以为自欺欺人之计此内外诸臣所共知者况堂堂大清兵力全盛而回部之赋税屯田之收获以及沿途贸易城仓积贮储需充裕不独内地毫无飞挽馈运之劳而陜甘两省蠲赈之恩有加无已闾阎初不知有军兴徴发岂汉唐宋明诸代疲中国之财力而不能得地尺寸者可比今统计用兵不越五年而西陲万余里城无不下众无不降此实仰荷
　　上苍福佑得以奏兹伟绩而人事之因时顺应尤不可不善以承之也我满洲风尚素称淳朴勇往而承平日久八旗子弟多耽安逸偶遇军旅之事转致不能娴习朕于此举正欲训诲督率之俾习勤劳而谙韬畧而诸臣中或犹有狃于小利近功不知事机之缓急者古者无事之时不废训戎讲武今以法无可逭之逆酋当功有必成之事防且可借以练我杀敌致果之将材又何所顾虑而竟为浮论所惑急图完局贻笑方来也不然则佳兵之诫朕念之熟矣岂尚存好大喜功之见以耀兵威而勤逺略耶着将此宣谕中外知之
　　谕定边将军兆惠等仍驻叶尔羌
　　上谕军机大臣曰朕勅谕拔达克山素勒坦沙令将逆贼等擒献倘稍有欺饰延缓则来年尚须进兵兆惠不必往英噶萨尔仍驻兵叶尔羌查办新降回众
　　谕办理屯田副都统定长等体防雇运商驼
