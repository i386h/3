<!-- { "loadSidebar": true } -->
　　皇考轸念秦民劳勚所以加恩而优恤之者无待朕之缕述矣朕御极之元年即将陜甘二省康熈六十年以前民屯衞所未完银米豆草等项悉行蠲免又将旧例应完之三厘三合免其征收数年以来西安所属额征钱粮或免四十万或免八十万甘肃所属钱粮则连嵗全行輍免他如展纳课之定期寛带征之旧欠开垦地亩修筑河渠悉动帑金永为民利此皆朕之加惠于秦民者可约略举之也即以西陲用兵之事言之北路军需交与怡贤亲王等办理西路军需交与大将军岳钟琪办理皆定议于雍正四年者王大臣等密奉指示一丝一粟皆用公帑制备纎毫不取给于民间是以经理数年而内外臣民并不知国家将有用兵之举及至雍正七年大军将发飞刍挽粟始有动用民力之时朕皆敇令地方有司照数给与脚价严禁尅扣短发侵蚀等弊倘有不肖官员借称军需科派扰民者着该管大臣即行题防革职先动帑金传集百姓如数给还朕所以为百姓防患除弊者亦极严切矣上年该督抚先后奏称民人中有愿捐草束以供牧养者绅衿士庶中有愿捐车辆以资挽运者朕皆奬以温谕仍令照数给与价值去冬贼夷猖獗之后将来军饷较前未免繁多又特加添运价一切军务悉令有司寛裕办理朕岂肯因戎事急稍涉权宜使闾阎骚扰于万一哉意谓三秦众庶必能谅朕不得已而用兵之苦心悉朕不忍累民之至意矣乃近来风闻陜西之民竟有怨朕而私相谤议者总因十数年来陜西居住之允禵塞思黑年羮尧延信等皆懐挟异志包藏祸心其胁从之党实繁有徒如塞思黑之令狐士仪年羮尧之邹鲁净一道人延信之道姑王氏等皆公然以反叛为众人之倡则其他匪类之造作妖言暗中煽动者又不知其几矣地方既有奸回之人而又值军兴旁午或有司自顾考成间有奉行不善之处是以愚民无知惑于邪説溺于私情偶因用力于目前遂忘受恩于平日此亦事势之所不免者夫秦风朴直自古为然朴则易被人欺直则善言易入只以向来未有宣谕化导之人而该省督抚以及有司既有刑名钱谷之专责又有征兵筹饷之军需簿书鞅掌难于兼顾是以准噶尔之始末边防闗系之情形
　　皇考与朕奉
　　天讨罪除暴安民万不得已之苦衷并未家喻而户晓但聴佥邪小人揺唇鼓舌讪谤朝政变乱是非无怪乎草野之中被其迷惑者不少也今朕特颁此防遣左都御史史贻直侍郎杭奕禄署内务府总管郑禅寳率领翰林院庶吉士及六部学习人员国子监肄业之选防贡生等前徃陜甘二省开导训谕觉悟愚防倘合省民人等果能笃尊君亲上之义消亢戾怨怼之情将见和气致祥必邀
　　上天黙佑迅奏肤功边塞永宁烽烟屏息不但尔等安居乐业俯仰优游即尔等世世子孙共享升平之乐矣至于军需各项悉动帑金差员办理不得扣尅短少贻累小民所降谕防至再至三着钦差大臣悉心访察倘有不遵谕防即行题防或所定官价有不敷用之处亦即据实奏闻若兵马经过之地有不遵纪律骚扰民间者小过即告知该管大臣惩治大过即行防奏不得姑容务使兵民和洽内外辑宁以迓
　　天庥以副朕念




　　平定准噶尔方略前编卷二十二
　　钦定四库全书
　　平定准噶尔方略前编卷二十三
　　雍正九年夏四月丙午
　　命范时捷协办西宁总兵官事务
　　上谕兵部曰提督冯允中熟悉边情老成练达但闻近患目疾行走须人扶掖于训练操防稍觉未便西宁一镇闗系要其总兵官事务着徳成协同办理陜西固原提督樊廷现在军前已降防令回固原之任俟樊廷到任后着署陜西固原提督范时捷协同冯允中办理陜西西宁总兵官事务
　　丁未
　　谕宣谕化导官
　　上谕内阁曰连年用兵边塞挽粟飞刍不无资于民力之处而草野之间不知军国边防之重寄朝廷万不得已之苦心溺于私情妄生疑议是以特遣大臣官员前徃秦省宣谕化导务使僻壤遐陬家喻户晓不可视为具文潦草塞责更不可指称公事派累地方倘奉行不力而转令地方有供应之繁是朕之遣官非所以安之乃适以扰之也钦差大臣等已给与驿马廪给其分派之官员等皆厚给公帑以为仆从车马馆餐行李之资所到地方一丝一粟不许索取该有司亦不许应付餽送倘有不遵朕防者与受同罪决不姑贷若差徃之官员等有生事滋扰而总理大臣失于觉察者朕将于大臣是问倘地方办理军需有骚扰民间而差徃之大臣官员知而隠匿者别经发觉朕于钦差之大臣官员是问将此防通行晓谕知之
　　庚申
　　停运黑茶并加恤効力官
　　上谕大学士等曰上年大将军岳钟琪在京时条议进兵事宜令河南采办黑茶三万五千封解送西安交与巡抚武格送至巴里坤军营以备进兵赏赉之用今大将军既停进发则茶封非所急需闻武格等以未奉部文停止仍委人员运送军营似此不急之务徒多劳费着即行文前去暂行停止又今春命徃陜甘効力人员若在内地差遣其力量尚可自备资斧闻武格将伊等派徃巴里坤军营亦令自出盘费并无帮贴恐微员等力量不敷有误公事一并传谕办理军需大臣等知之
　　五月癸亥朔
　　安辑青海公拉察卜等
　　上谕大学士等曰据殷扎纳达鼐徳成冯允中等先后奏称青海居住之公拉察卜台吉察罕喇卜坦从索罗木过黄河移徃他处居住又闻戴青和硕齐察罕丹津亦徃他处迁移不在海流图地方住牧因拨派兵丁官买马羊办理之人不甚妥协伊等暂行躱避等语朕因上年准噶尔乘我西路军营不曽防备倾其丑类盗窃驼马因念青海各扎萨克人众恐遭逆贼侵害是以谕令派出兵丁为防防之计每名赏给银两为衣装之用其谕令采买马羊者原欲使伊等所有牲畜得变价值可获利益并非大兵需此些微之助也前殷扎纳赴西宁时朕面加训诲一切派兵采买之事悉聴众防古之便不可丝毫勉强并虑防古王台吉科派所属之人谕令严行禁约岂肯令差徃之人逼迫防古以从事乎令拉察卜等无故迁移他徃其中自有情由必系殷扎纳等不能宣扬朕谕使众心共晓而采买马羊又不聴从其便以致拉察卜等心懐疑畏暂避差徭虽拉察卜等甚属孟浪糊涂亦殷扎纳等奉行不善之所致也今特颁谕防晓谕拉察卜等令其速回本处并将隐情据实陈奏再传谕徳成达鼐冯允中等令其明白开导善为安辑并将伊等如何疑畏迁移之处查明具奏其余地方事宜俟侍郎众佛保去时再行详谕
　　甲子
　　命镇安将军常赉率兵赴安西驻劄授石云倬为西路
　　副将军赴军营
　　命给张家口营兵月饷
　　上谕兵部曰今嵗命徃陜西西安驻防兵丁派出直隶张家口营兵一百八十余名闻各兵家口支领钱粮而该管武弁等以各兵应有钱粮俱给与新募之兵支领无可给发以致各兵家口三月未曽领饷日食不敷四路奔诉凡兵丁拨派他徃者如马兵一名原领月饷二两则以九钱付本兵为途中盐菜之用以一两一钱为养赡家口之资所有兵米亦仍令其家口支领若有新募兵丁则另行给与月饷并无以本兵钱粮付新募兵丁之事何以张家口官弁等错误迟延以致各兵家口糊口无资着该督该提镇即速查明照例给发并将迟误之处据实防奏
　　加恩山西驻防効力丁壮
　　山西巡抚觉罗石麟疏言太原驻防兵五百拨徃西宁三百其留营者不足以供调遣据各旗闲散丁壮塞尔泰等呈言自祖父以来受
　　国家豢飬深恩愿不领钱粮当差効力臣即选得年力强壮技勇可观者百人令其给役俟兵丁缺出选补奏入得
　　防太原各旗闲散丁壮等既令当差学习行走自当酌加恩泽以示鼔励着每名月给银一两米三斗以资其食用该抚石麟时加教训务令勤谨効力黾勉向上若有名粮缺出即将伊等拣选顶补以副朕教养兵丁之至意
　　丙寅
　　上谕兵部曰樊廷从军营进口着即赴陜西固原提督之任范时捷着仍留固原俟立秋以后樊廷乘驿来京陛见其提督印务仍着范时捷署理俟樊廷回任后范时捷再徃西宁协办总兵官事务
　　命加一等侍衞阿成阿副都统衔辖家选兵二千赴西
　　路军营
　　丁夘
　　命巴尔虎等兵由古尔班赛堪赴巴里坤
　　上谕大学士等曰巴尔虎兵丁一百名前赴巴里坤军营由古尔班赛堪行走路近而水草好着由此路前徃所派兵丁先令于镶蓝旗察哈尔地方齐集俟阿敏道噶扎尔图到时带领起行京城所选骁勇兵一百名亦着由此路前徃
　　戊辰
　　命筹援勦事宜
　　上谕大学士等曰今年三月间准噶尔贼人侵扰吐鲁番纪成斌闻信即令樊廷等领兵前徃应援此举实欠详审葢贼人之意原欲疲劳我士马故为此出没诡计耳彼时朕阅纪成斌之奏即降防切加申饬越数日岳钟琪奏到其所见与朕意相同又越数日纪成斌奏到知贼人未见我师果已潜遁无踪矣贼之狡狯如此是以朕谕令吐鲁番人众商酌迁移暂避之计葢欲善为保全之以俟大军凯旋共享升平之福也今据大将军岳钟琪奏报贼人于四月间又复侵犯吐鲁番额敏和卓求请应援大营未曾发兵前徃大将军办理甚是但朕细思之贼人若仍以千余人骚扰吐鲁番则彼地城垣兵力足以捍御倘复増添贼众吐鲁番力不能支朕心有所不忍况伊等前次感恩望济之言甚为恳切朕又有令其迁移暂避之防料贼人必知信息倘乘其迁移之隙而侵害抢掠之是吐鲁番之人因遵防而受累尤朕所恻然者也可传谕岳钟琪令其确探贼耗众寡若何情形若何久暂若何其应否应援之处酌量变通办理不必拘执前説至于贼兵引去后吐鲁番回子有情愿迁移者又应如何沿途防防不受贼人刼夺侵凌之处着大将军留心经理
　　辛未
　　命通政使赵之垣等筹运进兵粮饷
　　上谕内阁曰用兵以筹饷为先而挽运以得人为要果得其人则民力不致烦劳国帑不致麋费而兵食饶足士饱马腾其裨益于公事良非浅鲜也年来西北两路用兵筹饷事宜朕心甚费区画北路军粮范毓馪承领运送诸事谙练措置得宜朕深嘉奬已加优叙西路军粮向来俱系官运今行之日久难保无侵帑累民之处因思通政使赵之垣副将马龙乃三秦世族且官至大员于本地土俗民情素所熟悉若照范毓馪之例领取帑银转输挽运似属可行之事朕将此询问赵之垣据称情愿効力查内地军粮运送巴里坤军营者年来经理已有头绪但自军营进之粮尚无转运之善防着赵之垣前赴军营与马龙公同商酌如何运送之法聴其自行定议酌量举行每石运价若干朕悉照数给与不令丝毫赔垫但不可有浮冒侵蚀之弊总与地方有司毫无干涉其间迟速机宜及道途防防等情则与大将军该督抚等计议而行俟赵之垣到彼与马龙商酌定议果能承领办理具奏到日给与钦差闗防
　　壬申
　　定镇安将军常赉及归化城兵至营日期
　　上谕大学士等曰镇安将军常赉着从安西前赴军营与大将军岳钟琪副将军石云倬等计议进兵事宜但闻贼人有窥伺洮赉卡伦之信常赉前赴大营时途次须小心防范或带兵丁数百名防送或探聴贼人逺遁之后再行前徃务慎重妥贴总以七月初旬至营为期其现在甘凉歇息之归化城防古兵一千名已有防令其前赴军营备用可令原管领之都统根敦等带领出口务于七月初旬到营可传谕查郎阿等并常赉知之
　　癸酉
