<!-- { "loadSidebar": true } -->
　　上谕军机大臣曰现在伊犂官员皆给半俸兵丁每月支钱粮一两热河官员向例按其职衘减一等给与半俸今令伊等移驻伊犂应与现在伊犂者一例着加恩准支半俸不必减等至兵丁在热河时支钱粮一两五钱此时甫经移驻未免生计尚艰着仍照原数并给以孳生牲只俟将来缺出挑补之人方照察哈尔厄鲁特兵丁例月支钱粮一两乌尔登到彼时即明白晓谕仍交明瑞等遵照办理
　　甲午
　　谕伊犂将军明瑞等预备兵丁营房
　　上谕军机大臣曰前据明瑞等将雅尔地方修城驻兵事宜具奏经军机大臣议拣发热河满洲兵达什达瓦部之厄鲁特兵盛京锡伯兵约计二千五六百名现在各令挈眷陆续起程朕意除厄鲁特兵习惯游牧不妨暂住帐房至满洲锡伯兵共有二千伊犂雅尔地方未必有如许房屋可以存住理应预先备造再雅尔驻兵若派现在伊犂兵丁则此挈眷移驻之兵即可住伊犂兵丁空闲房屋若即派此次挈眷移驻兵丁则雅尔亦须预造房屋以备兵丁到时居住前虽议奏准行若不明白指示明瑞或未能筹及着传谕明瑞酌量定拟具奏
　　乙未
　　命副都统观音保更换防赞大臣爱隆阿来京上谕军机大臣曰爱隆阿伍岱久在军前此次遣往伊犂又将二载应派员更替伍岱精力尚壮着再留一年昨遣观音保前往伊犂着即留该处更换爱隆阿来京
　　壬寅
　　以误办节省车价弥补兵丁欠项
　　训饬陜甘总督杨应琚仍令酌量缓扣
　　上谕军机大臣曰据杨应琚覆奏凉州庄浪兵丁欠项请以节省车价弥补一折所奏殊乖事理车价既系官办自当核实动用所用既已实销所余即应实贮安得名为节省譬如办理工程估报之初数必浮多及至奏销自必核实为准岂可按照所估之数遽谓此非官项朕于兵丁加恩优防即如热河移驻兵丁所有未完之项现俱豁免岂于该处独为吝惜但伊等身为满兵饲牧马驼不知谨愼致倒毙之数较緑营更甚若一概免赔谁复知所惩创况伊等往驻伊犂钱粮已属寛裕自可从容完项姑念迁移之始力量未足不妨展限扣除以示体恤着传谕杨应琚现在整装启行只宜照常支给将此交与伊犂将军酌量二三年后伊等可以坐扣时奏明请防分年扣补已有防谕明瑞矣
　　己酉
　　陜甘总督杨应琚疏奏运往新疆茶封作价情形
　　杨应琚奏言臣于上年十二月内奏覆伊犂茶封如数运往其茶价于该处官兵盐菜银两内扣抵一折于本年正月十六日奉到
　　硃批此系有益官兵之举但官项虽多节省而陈茶变价较此为何如所奏尚未明晰也臣伏查向来甘省商人交纳官茶如遇库内存积过多即请收征折色每封收折价银三钱若库贮无几仍请征收本色自乾隆七年议定征收本色至二十四年即积至一百五十余万封陈陈相因易致霉浥续经奏准调剂茶务或搭放兵饷或招商售变亦以三钱为率现在新疆需茶甚多将官茶运往搭支亦照内地搭放官兵之例每封扣银三钱并将脚价摊入茶本之内于官兵应领盐菜银内扣还较之买自商人实多减省是官茶运至新疆各处除应扣脚价外其应扣茶本亦系每封作价三钱与内地搭放官兵暨招商售变均属一例但内地系零星销售而新疆各处系成总发运且使逺驻官兵同沾利益免受居奇较之内地陈茶变价大有裨益奏入报
　　闻
　　议在京厄鲁特官兵移驻起程及优给领兵大臣事宜
　　军机大臣奏言臣等会同八旗大臣等查出在京厄鲁特官兵愿往伊犂者共六十五人除台吉宰桑之子十九人及现在当差之人不遣外其余二十五人准其移驻应得之俸禄口粮与热河厄鲁特一体给与但由热河给发则现在起程未免拮据请将官员俸禄及兵丁饷银三十两于京师先行给发其余至热河补给即交派出之乌尔登带往热河其自京至热河交兵部直隶总督照满洲蒙古兵丁行走之例给与驿站车辆再从前派出索伦察哈尔兵丁之总管等各给俸银一年驼二只马十匹跟役十四人官员每月盐菜银八两跟役盐菜银五钱赏银二两今乌尔登系防军统领应再借俸一年加给驼一只马三匹每月盐菜银四两伊等回程应令驰驿奏入报
　　闻
　　三月乙夘
　　谕伊犂将军大臣等次第挈眷驻劄
　　上谕军机大臣曰据明瑞等奏称臣现驻伊犂办理将军事务若蒙恩留臣多効力数年臣情愿挈眷驻劄其防赞领队大臣等现在奏请挈眷者如蒙俞允请酌其得暇时不拘先后料理起程等语所奏甚是伊等轮替来京领朕训防后即可擕眷前往着派阿桂往署伊犂将军事务阿桂到后即令明瑞来京挈眷再令阿桂回京昨命观音保往伊犂更换爱隆阿今爱隆阿愿挈眷再往着照所请行观音保仍以领队大臣行走但阿桂未能即赴伊犂而鄂津伊勒图伍岱各以挈眷奏请着交明瑞等酌定先后分班来京顺带家口回至伊犂该处挈眷官兵甚多今各大臣亦迁移家口可为官兵标准甚属有益但路逺费多恐力有不及着准其驰驿前往在内地交兵部及各省督抚办理口外着杨应琚酌量办给马驼帐房器什以利遄行而示体恤
　　恩免索伦兵丁扣赔借用官驼十分之五仍展限缓
　　扣
　　上谕军机大臣曰据明瑞等奏索伦总管诺们察领兵五百名至乌里雅苏台因马力平常借官驼二百五十只沿途倒毙一百五十只应于伊等月粮内坐扣赔补可否恳恩酌定分数寛免等语此项倒毙驼只例应赔补但因擕带家口以致疲乏着加恩寛免十分之五其应赔之项若即令坐扣未免拮据着俟一年后再行扣补将此传谕明瑞等遵行
　　谕伊犂将军明瑞等核定厄鲁特余丁补缺之例上谕军机大臣曰伊犂厄鲁特兵食钱粮者止二百名余丁皆官给孳生牲只今自热河移驻之达什达瓦厄鲁特兵五百名其中食钱粮者多而余丁无几似觉厚薄不均但达什达瓦属人受恩已久设该旗钱粮缺出亦准伊犂厄鲁特余丁挑取伊等又觉生计稍艰着传谕明瑞俟阿桂到时会同查明两处余丁数目通融筹算将来伊犂余丁如何酌增实在钱粮之处定议办理具奏
　　辛酉
　　命副都统勒克挈眷驻防伊犂
　　上命军机大臣曰前曾降防凉州留副都统一员庄浪留城守尉一员管束西安移驻兵丁但伊犂移驻兵丁甚多应派大员管理兴常着授为凉州副都统勒克现在伊犂明年回时应带第二起兵丁再往伊犂着照新疆大臣例擕带家眷一同驻劄其将军既已裁汰巴禄着即来京
　　癸亥
　　上躬耕借田回宫是日哈萨克阿布勒玛木比特使
　　人亨集噶尔等十二人入
　　觐于午门外跪迎
　　圣驾
　　上温语慰劳
　　赐冠服银币有差
　　乙丑
　　命新疆办事佐杂人员归驻劄大臣考核
　　上谕大学士曰明德奏新疆佐杂俸满请交该处办事大臣甄别移咨督抚办理一折佐杂人员既派往新疆办事其人之优劣勤惰内地原无从深悉自应交该处大臣就近考核着照所请嗣后此等人员遇有六年俸满应行甄别者俱由新疆办事大臣分别移咨督抚照例办理该部即遵谕行戊辰
　　谕直隶山陜等处督抚酌量筵宴夷使事宜
　　上谕军机大臣曰据方观承奏保定督署筵宴哈萨克来使呼岱巴尔氐等一事虽系按照往例但此等来使岁以为常非伊等部内特遣苏尔统及大头目等初次入觐可比所有经过地方只须留心照料给与日用口食无庸特设筵宴致滋烦费嗣后遇有必须加恩优待示以观瞻之处另候朕特防遵行着于各该督抚奏事之便传谕知之癸酉
　　命侍郎五吉会同防赞大臣纳世通审讯回人阿卜
　　都喇伊木罪案
　　纳世通奏言喀什噶尔伊沙噶伯克阿卜都喇伊木原系波罗泥都霍集占信用之人因大兵临城始行降附每令属人赴外藩贸易漏泄内地事务又据阿奇木伯克噶岱黙特告称回人噶帕尔往霍罕贸易与彼处买卖头目拜黙特等言及前年为阿济比之事大臣遣使索还侵地阿卜都喇伊木密遣亲信属人哈勒黙特私向额尔德尼云此次内地人来专为阿济比游牧并未带有兵马尔但在家坐候不必远迎若索取侵地不妨应允将来给还与否再为商酌等语又询之阿奇木伯克素勒坦和卓亦称其人难信臣等查阿卜都喇伊木生性奸诈其亲属颇多富足及现为伯克头目者又其婿墨墨氐敏于迈喇木呢雅斯叛案内即已有名亦非安静之人臣等愚见或令阿卜都喇伊木与阿克苏伯克萨里对调或发往伊犂同木萨办事庶不致滋生事端奏入
　　上谕军机大臣曰此次八觐之伊沙噶伯克阿卜都喇伊木据防赞大臣纳世通指名防奏着派侍郎五吉驰驿前往审讯仍寄知经过各处大臣俟阿卜都喇伊木到时即行拏问并其跟役交侍衞讷苏会同看守五吉到时晓谕回众人等阿卜都喇伊木因有事被防是以押赴阿克苏质审与尔等无涉再讷苏带阿卜都喇伊木赴阿克苏沿途务须严加看守勿令知觉自戕又
　　谕曰阿卜都喇伊木归附以来朕因将军大臣等保奏加恩用为伊沙噶伯克兹来京入觐已悉其人居心叵测如噶岱黙特所告其言果实岂可仍行调补应从重治罪示众适询问永贵亦言其人难信即应办理又询之拕穆齐图据奏称伊至霍罕额尔德尼并未远迎则情节相符若不从重治罪不足以示惩创着五吉带领拕穆齐图往阿克苏会同纳世通审讯具奏纳世通奉到此防计五吉等将到即将应行询问回人带至阿克苏对质如情罪属实阿卜都喇伊木着即正法仍降防晓谕众回人我大国之例凡私将内地事务漏泄与外藩者其罪即同反叛妻子亦应从坐因阿卜都喇伊木新经归附将其家口免死查明解京至墨墨氐敏亦不可留于彼处着传谕纳世通俟办理阿卜都喇伊木后与噶岱黙特酌议再行解京办理此外如有党恶之人一体查明解送
　　甲戌
　　谕定边左副将军成衮扎布毋庸移驻科卜多上谕军机大臣曰据成衮扎布奏移驻科卜多一折经军机大臣议科卜多现驻防赞大臣修城屯田诸务已足敷办理至卡伦诸事自应将军管辖请令成衮扎布仍驻乌里雅苏台其发往屯田兵丁请俟科卜多修城事毕再行酌派等语乌里雅苏台系要之地粮饷马匹牲只甚多着成衮扎布不必移驻科卜多如科卜多尚需屯田兵丁亦可另行酌调不必派乌里雅苏台兵前往即传谕成衮扎布等遵照办理
　　戊寅
　　议安挿伊犂挈眷兵丁事宜
　　军机大臣奏言将军明瑞等将热河移驻伊犂满洲兵需用房屋钱粮
　　盛京锡伯及厄鲁特兵应给牲只及锡伯兵编设佐领各事宜具奏臣等遵
　　防定议乌哈尔里克旧修绥定城房屋不敷居住现在伊犂河修城起屋热河满洲兵应即于此城驻劄现在屯田兵一千二百名今年更换请酌留六百名一同修城则十月内可竣其热河及凉州庄浪满州兵一处居住尤便约束应俱如所奏惟是热河兵到期尚遥尽可从容成造不必催促务令坚固至所奏满兵行粮前经尚书舒赫德等定议奏准其到后每年应得钱粮及分地耕种撙节粮饷之处交明瑞等酌量办理又
