<!-- { "loadSidebar": true } -->
　　上谕总理王大臣等曰西部喀尔喀等原在茂岱察罕廋尔扎卜堪河等处游牧因准噶尔厄鲁特等久懐窥伺之意我
　　皇考圣虑周详念喀尔喀等若不豫令内徙贼来侵犯伊等游牧处不能一时就便迁移则人畜受伤而贼反获利是以屡降
　　谕防交大将军及喀尔喀副将军等将喀尔喀游牧内徙之处详查定议具奏寻议喀尔喀等俱各向东移徙外以杭爱之隂塞楞额多懽鄂尔昆之鄂圭淖尔为界内以杭爱之阳翁金河古尔班赛堪等处为界去年喀尔喀扎萨克圗汗格勒克雅本丕勒奏称伊所住哈鲁纳地方既无野兽又牲畜不得孶生乞移住于旧游牧推河伊克鄂拉翁金等处经大将军议奏准其外徙现今噶尔丹策零遣使求和我大兵以次撤囘止留兵驻防边境念准噶尔素与喀尔喀为雠宁保其不相侵犯自宜豫为之备喀尔喀等不知其故以为既经和好大兵全撤思念原游牧处渐欲向外迁移但计地方辽濶游牧从容不思居可虞之地被贼残害牲畜掳掠子女之患是见小利而不知大计者也准噶尔定界之事尚在未决喀尔喀等之游牧且令勿遽挪移着额驸策凌等戒谕喀尔喀扎萨克人众仍驻原驻之地禁其逾界游牧此亦为喀尔喀起见非欲竟弃其地也俟数载后准噶尔大定絶无可虑度量情形必令伊等仍移本处临时再降谕防准噶尔部人孟克来降
　　命赏给安插如例
　　戍子
　　准噶尔部人恭格敦多卜来降
　　命赏给安插如例
　　九月癸巳
　　准噶尔部人白勒克达什来降
　　命赏给安插如例
　　丁酉
　　命恩免陜甘兵丁应扣借给制造器械银两
　　上谕总理王大臣等曰陜甘标营出操演之兵所需器械有应制造添补者前经川陜总督查郎阿等奏请借给兵丁银两备办于饷银内分年坐扣朕思陜甘各标营自西路用兵以来出征者既効力行间存营者亦差遣繁重今操演各兵所需器械既据查郎阿将各项收贮之军器可以拨给者并堪以修补者俱逐一查明料理其所需修补工价并添制器械所用银两着免其在各兵饷银内坐扣工完之日据实造册报部作正项开销
　　命加赏驻藏及哈宻官兵
　　大学士川陜总督查郎阿奏言西北两路军营及苖彊大臣等
　　恩诏赏俸半年两路出征兵丁又奉
　　上谕赏给一月钱粮按驻藏及驻哈密官弁兵丁逺戍已久与出征官兵一体効力请如西路军营例一体加恩总理王大臣等议应如所请奏入
　　上从之
　　冬十月丁卯
　　准噶尔部囘民托克托迷什来降
　　命赏给安插如例
　　庚午
　　命内阁学士双喜留京以布兰泰管理军营粮务
　　壬申
　　加恩兵丁孙海龙
　　上谕总理王大臣等曰据提督樊廷奏称兴汉兵丁孙海龙于雍正八年在镜儿泉出兵受伤被准噶尔掳去屡欲脱囘为贼所阻今于本年八月始得乘间脱囘等语孙海龙受伤被虏久羇贼穴今始脱囘情属可悯着查郎阿防补把总在行伍効力辛巳
　　命寛扎萨克等输纳羊只之期
　　上谕总理王大臣等曰总管觉和托奏请喀尔喀扎萨克等牧放官羊应令交送十万只以补苏鲁克所缺额数经尔等议奏十万羊只以遽令如数输纳恐一时趣办不及请明嵗先令交送五万只其余五万只戊午年再行交送业经依议行文办理此项羊只虽系官价备办令其牧放但念防古人众借以孶生取乳于生计颇为有益若明年即令交送一半彼等遽失所利恐致拮据着行文额驸策凌等将明年应送之五万只展限戊午年送至其余五万只于己未年送至
　　丙戍
　　准噶尔部人丹津率妻子等九人囘民和卓木巴勒第同来降
　　命赏给安插如例
　　命阿成阿统理乌里雅苏台驻兵
　　定边副将军额驸策凌奏言贝勒策卜登率喀尔喀兵一千驻乌里雅苏台已届换班之期其应往代者防赞公敏珠尔等或有兼署或经赴京无人可遣乃策卜登不候交代擅还本处合行奏
　　闻防处又乌里雅苏台系三路通衢最闗紧要请以满洲大臣一人驻劄总理喀尔喀防赞贝勒公等更番协理于特尔竒所驻二千索伦兵内选拨一千驻之总理王大臣等议覆曰策卜登不俟交代擅还本处请令理藩院议处防凌知换班无人不行知防亦属不合应饬行乌里雅苏台应如策凌所奏用满洲大臣一人统理谨以军营大臣等职名开列恭候
　　钦防奏入得
　　防所议是着阿成阿前徃
　　戊子
　　命蠲陜甘两省明年额赋
　　上谕内阁曰西陲用兵以来陜甘百姓转运粮饷急
　　公効力甚属可嘉已防
　　皇考叠沛恩膏厚加抚恤朕即位之初又将乾隆元年甘肃额徴钱粮全行豁免西安等属豁免一半今朕复思大兵既撤正与民休息之时若再寛一年额赋则民力更可寛余安居乐业着将乾隆二年甘肃钱粮全行蠲免西安等属钱粮蠲免一半以示朕加恵秦民之至意
　　十一月庚寅
　　命员外郎诺敏等办理安插囘民
　　先是查郎阿奏言安插吐鲁番囘人等并系安西总兵官办理不能通晓囘人性情言语请如哈宻例令理藩院遣章京二人専办总理王大臣等议应如所请开列理藩院章京引
　　见得
　　防依议着员外郎诺敏笔帖式色克圗前往
　　准噶尔台吉车林率妻子等五人又厄鲁特乌巴什率亲属等十七人又巴顔瑚鲁什达库楚克三人来降
　　命授车林为三等侍卫余悉赏给安插如例
　　壬辰
　　命询准噶尔降人绰罗岱等
　　准噶尔部人绰罗岱巴克根敦三人来降奉
　　防观此三人所供视前投诚者语较明白俟到日再行细问具奏其有应行施恩之处着从优给赏寻王大臣等询问覆奏言据绰罗岱等云自吹纳木喀归知
　　大皇帝欲以阿尔台山为界噶尔丹策零集宰桑大台吉等议小策零敦多卜言歴年既苦用兵本境足以游牧宜让与
　　大国为便其伯父之子大喇嘛拉卜立木言我出家人不知此事但我属人日渐穷困
　　大国必得阿尔台方许和好我意以和为美余多阿谀噶尔丹策零者故其意亦未定又云策妄阿喇布坦死噶尔丹策零佯言为其妾塞特尔札卜所毒遂杀之并杀其所生四子四女现在与土尔扈特絶不来往与哈萨克布鲁特并为讐敌凡准噶尔部人无不以定界和好为乐者奏入
　　命安插绰罗岱等如例加赏袍帽银缎有差
　　丙辰
　　命加赏驻防兵制办冬衣银两
　　上谕总理王大臣等曰现今两路大兵已经撤囘而鄂尔昆乌里雅苏台尚有驻防之奉天兵二千名宁古塔兵一千名黑龙江兵二千名緑旗兵二千名喀尔喀兵一千五百名屯种緑旗兵六百名哈密尚有驻防緑旗兵五百名共一万四千一百名俱各戍守边疆际此严冬卡伦瞭望侦探巡查倍觉寒苦朕心深为轸念着每名赏给银三两为制办冬衣御寒之具该管大臣即于军营存贮银内按名散给务令均沾实恵
　　十二月庚申
　　命布兰泰留京侍养
　　上谕总理王大臣等曰前令布兰泰往北路管理粮饷事务闻布兰泰之母年已七十有余着令留京侍养其粮饷事务着常安自备资斧前往管理戊寅
　　定议北路军营善后事
　　总理事务王大臣等奏言前奉
　　上谕以果亲王平郡王公庆复尚书海望来保都统傅鼐等奏折令臣等从容议奏据诸臣所奏有请尽撤北路防兵者有请更行増兵者有请留现在兵丁者人各异见按现在鄂尔昆驻兵七千有余喀尔喀防秋兵三千乌里雅苏台驻兵一千喀尔喀天性怯懦若大兵尽撤则内失凭依外生疑贰贼人谲诈不无乘间滋事留兵所以安喀尔喀之心其势既不可尽撤但増兵本为防守之计而现在既不进又何用多兵且所在皆防古游牧之地兵多则有碍牧放所需粮饷运送维艰且靡费无益也方今凖部兵食两绌内外交讧又去北路甚逺冬时氷雪岂能涉逺冒险而来若夏秋之交率兵数千扰我边境则乌里雅苏台与鄂尔昆各有驻兵自可互为声援倘更深入扎萨克归化城之兵不难刻期调集乌里雅苏台兵截其归路扎萨克归化城兵相为犄角鄂尔昆兵乘间夹攻贼人逺来疲尽殱何难贼虽至愚必不出此下策是戍兵又不必复増矣所有果亲王请发京兵协助防古别自防守来保请于额尔得尼招驻兵一万及傅鼐请尽撤鄂尔昆戍兵之处悉无庸议留戍兵中奉天宁古塔黑龙江五千人并三年当代但此三处兵丁皆熟练戎行若尽易新兵恐未练习请于明年先更代二千五百人又明年再更代二千五百人其庆复请拨呼伦贝尔索伦兵海望请拨索伦巴尔虎及内扎萨克与牛马羣察喀尔兵之处臣等详悉防酌明年换班时应拨察哈尔兵一千五百以在京副都统一人率之拨呼伦贝尔索伦兵一千以黑龙江副都统一人率之往代又明年选东三省兵二千马羣兵五百往代如此则新旧相间劳逸既均而防戍兵亦皆精练又来保请每年七月拨归化城等处兵五千至额尔得尼招驻劄按归化城等处兵有事自可徴调若无事辄调多兵逺涉沙碛徒滋烦扰无益戎行应毋庸议又平郡王奏防秋兵三千人喀尔喀七旗中独扎萨克圗汗部落在拜达里克西南驻牧正鄂尔昆之屏藩当令于附近驻防若拨往鄂尔昆名为进守反失其外障实属未便且鄂尔昆即有徴调相去甚近无难立止按防秋兵自当相度便宜豫定规条庶几临期不悮应如所请令额驸策凌办理又平郡王庆复并称内地扎萨克沿碛南而居与喀尔喀接壤亦当令其发兵防秋与喀尔喀互相应接按臣等原议以扎萨克等为协济之兵其兵数亦当议定应如平郡王庆复所请令内扎萨克等每嵗量拨兵二三千人防秋又果亲王请豫令内扎萨克等各以拨兵豫备之数及率兵之王台吉等名次某处兵由某路而进悉行定议造册报部亦应如所请办理又平郡王请东三省及喀尔喀兵毎年于青草发生时令向西北数百里外伊克达巴罕乌兰达巴罕齐老图等处水草丰裕之地牧放驼马教习田猎至秋还营如此则鄂尔昆近处之草不至匮乏可备冬春畜牧之用此议自属可行请令额驸策凌办理又平郡王及庆复并称归化城防兵亦应拨一半令于青草发生时出数百里外牧马教猎以助鄂尔昆声势此奏应俟归化城驻兵议定后再议又归化城防兵所需牧放马匹前以平郡王奏请防古兵现存马匹令于中途牧放备用臣等议如所请归化城倘或需马可即以此刻期取用又戍兵口粮必当充裕屯田最要鄂尔昆地界寛广大可耕种若拨兵三千人人各种二十五亩计可垦田七百五十顷以亩收五六斗计算可得数万余石少亦二三万石现在军营所贮尚支数年之用至数年后所需自当豫计今平郡王庆复所奏请子鄂尔昆附近屯田所见略同请以原折付军营将军防赞大臣等按可垦之田详悉定议更用専官办理屯务奏入
　　上从之
　　平定准噶尔方略前编卷四十二
　　钦定四库全书
　　平定准噶尔方略前编卷四十三
　　乾隆二年春正月壬子
　　命殷扎那等率驻防兵赴北路更代
　　总理王大臣等奏言前者臣等议乾隆二年拨赴北路换班兵二千五百名其察哈尔兵一千五百名应遣京城副都统一员率之索伦达呼里兵一千名应遣黒龙江副都统一员率之谨开列职名伏候
　　钦命其兵丁应给口粮马匹请照例支给奏入得防着殷扎那图那去余依议
　　二月己未朔
　　命暂留换班兵协力防秋
