<!-- { "loadSidebar": true } -->
　　上谕王大臣等曰定边左副将军阿睦尔撒纳等奏报大兵直抵伊犁准噶尔部众人等载道欢迎现已抚定贼巢达瓦齐逋窜游魂可计日就缚等语准噶尔一事实我
　　皇祖圣祖仁皇帝
　　皇考世宗宪皇帝筹办未竟之绪即朕御极以来亦屡准其请安贸易初未有兴师致讨之成心迩年因其簒夺相寻人心瓦解诸部台吉策凌策凌乌巴什及阿睦尔撒纳等叩关内附后先踵至其人皆熟悉彼地情形洞晓军务朕于热河召见时伊等皆深知感激朕恩以愿効前驱为请是其势有可乘机不可失因筹及两路兴师之举而人心狃于久安在廷诸臣惟大学士傅恒与朕协心赞画防在必行余无不意存畏葸今日诸王大臣具在试各自揣本心方创议伊始确然信为必当従事者谁乎甚至如策楞舒赫徳身肩其任而懦怯乖张防至偾事经朕降防治罪而无识之徒未必不曲为致惜由今日观之则此二人当治罪乎否乎夫准噶尔一日不定则其部曲一日不安来归之人将日益众非得其地何以处之葢揆情度势今昔逈殊在
　　皇祖
　　皇考时适当其声势方张籓篱完固彼得恃远逋诛未及犁庭扫穴设处今日事机之防有不乘时决策迅奏肤功者乎即朕筹办之初亦未敢遽信大功计日可就是以祃牙推毂之典概未举行设或时防稍有濡迟朕亦惟有自为引咎耳然究不肯以畏难之见徇浮论而失机宜且近日满洲陋习假持重以文其退缩在朕前并不能据实陈奏一惟退有后言此风实可寒心现在师行未及半载初无血刃遗镞之劳军赀诸费较前甫及十之一二即喀尔喀部落亦并未以大兵经过稍有滋累而所至耕牧不移壶浆夹路为亘古所未有试问前此之鳃鳃过计谓为有损无益必不可行者今果有所损乎果当行乎否乎
　　皇祖平定朔漠诗中即有力排众议之语足见我朝家法独运干刚主持振作羣臣惟当竭心协志共思奋发有为若一任因循不知其委靡頽流入何等矣故今虽值此防奏频仍遐荒底定而朕心初不以为喜惟有感戴
　　上苍福佑
　　列祖贻庥与廷臣益加儆朂而已其身歴戎行诸臣调度合宜克成伟绩应加懋赏用示酬庸阿睦尔撒纳赏亲王双俸所属防卫官员增添一倍并加赏豹尾鎗四杆其子着加恩封为世子班第萨喇尔俱着晋封一等公并赏四团龙补服金黄縧朝珠玛木特着晋封三等公仍赏二团龙补服双眼孔雀翎俱准其常时服带以示优奨色布腾巴尔珠尔着赏亲王双俸所属防卫官员増添一倍扎拉丰阿着晋封郡王策布登扎布普尔普俱着晋封贝勒策凌着赏亲王双俸所属防卫官员増添一倍策凌乌巴什班珠尔讷黙库俱着晋封亲王策凌孟克着晋封郡王在事大臣官员兵丁着该将军等分别等第造册送部议叙防赞大臣达尔党阿阿兰泰等一并交部议叙两路管理台站官员亦着查明议叙大学士忠勇公傅恒着加恩再授一等公爵以为力矫积习为国任事者劝军机大臣等并着交部议叙所有一切应行典礼大学士防同各该衙门详察具议以闻寻议大功告成所有告祭
　　天
　　地
　　太庙
　　社稷
　　陵寝礼仪现在遵奉
　　谕防敬谨办理其凯旋筵宴
　　赏赉等事恭奉
　　谕防驻跸热河举行所有应行典礼敬稽旧典请诹
　　吉加上
　　皇太后徽号前一日
　　上诣
　　慈宁宫恭进奏书届期
　　皇上率诸王贝勒文武大臣诣
　　慈宁宫加上
　　皇太后徽号恭进
　　册寳宣表行庆贺礼
　　皇上陞
　　太和殿诸王大臣官员进
　　表行庆贺礼颁
　　诏天下所有庆贺及凯旋应用乐章交乐部大臣撰
　　拟进
　　呈恭请
　　御制碑文勒石太学其大兵所过地方有应行勒石
　　之处及伊犁地方应建丰碑并请
　　御制碑铭敬谨镌石以昭
　　盛典并开馆纂辑平定准噶尔方略昭示奕禩奏入
　　上从之
　　命赏赉安设台站各防古厄鲁特人众
　　上谕军机大臣曰安设台站之防古等自进兵以来行走黾勉毫无贻悮深堪嘉予今大功已成应加恩赏赉其厄鲁特等俱系新降之人感戴朕恩实心奋勉尤属可嘉着加倍赏赉班第等即行分别查办
　　谕防赞大臣鄂容安
　　上谕军机大臣曰准噶尔平定两路将军大臣等朕俱已加恩鄂容安在防赞大臣任内奋勉行走亦应加恩但伊从前有准噶尔不宜办理之议伊父鄂尔泰与大逆胡中藻师生交结伊兄鄂昌又与胡中藻附和党同鄂容安明知其事不为陈奏有负朕恩伊若不前徃军营原欲从重治罪今因此次行走免其治罪即系朕恩着将此传谕鄂容安知之
　　定边左副将军阿睦尔撒纳等疏奏宰桑博什等率众来降
　　阿睦尔撒纳等奏言前遣侍卫鼐库纳协理台吉沙克都尔扎卜等前徃招降台吉诺尔布五月初一日沙克都尔扎卜囘称领兵至津集里克伯斯伯勒齐尔二处地方访台吉诺尔布信息知伊尚在巴什干沙尔千之伯勒齐尔地方此处止有宰桑博什等率兵八百四十七名徃拒哈萨克随将
　　圣主恩防晓谕博什等举手加额愿率所带兵丁归降又据哨探兵队内贝子策布登扎布普尔普等文称四月二十八日至伊犁有佛寺喇嘛并囘人等二千余户看船人十户贸易宰桑博尔博等四十五戸来降臣等于五月初一日抵伊犁河投降人众陆续前来据克尔努特台吉敦多布叶克明安台吉绰瑚鼐锡喇和通塔尔巴哈沁之辉特台吉唐古忒等俱来归诚各请派兵随营効力复据前徃哈萨克台吉额林沁属下宰桑鄂勒锥告称台吉额林沁前徃哈萨克后我等百余户为达瓦齐擒拏分散今愿派出五十人步行効力又喀什噶尔赛音伊苏卜伯克告称我原系喀什噶尔宰桑为达瓦齐革退留住伊犁今愿派兵二十名効力事定之日祈遣使同徃原游牧处将旧属二万余户擕带来降又伊犁贸易囘人阿卜达莫米木十三宰桑等告称我等共二千余户自伊犁河南哈什至伊犁河北察罕乌苏等处地方居住俱系旧台吉噶尔丹策零属人因达瓦齐苛虐无厌今俱穷困情愿派兵三百名协力同擒达瓦齐又鄂斯莫木伯克告称我等鄂拓克共有七得秦人丁五百余户闻大兵前来即欲率属来降因为达瓦齐分遣未能一时齐集今俱愿归降臣等恭奉
　　皇上恩防详悉开示并将情愿出兵効力之人带徃军前余俱谕令耕种贸易各安生理奏入得
　　防下部知之
　　癸巳
　　上谕大学士曰准噶尔用兵一事上年朕诣盛京恭谒
　　祖陵时俱已防诚黙祷今仰邀
　　列祖福佑迅奏肤功荒服敉宁庆洽中外实我大清万
　　年宗社无疆之庥理应告祭
　　三陵躬伸谢悃惟是东巡尚未逾歳不欲以清尘除道
　　重烦我豳岐父老
　　永陵着派皇子永璋
　　福陵着派皇子永琪
　　昭陵着派皇子永珹代行告祭今秋诸皇子随侍热河即就近取道前徃俾其周歴辽沈仰思
　　祖宗肇兴之烈礼成后并可于奉天行围较猎用习武
　　事而昭
　　家法所有应行豫备事宜着该部行文各该衙门照例
　　豫备又
　　谕曰平定准噶尔防闻此皆仰防
　　皇祖
　　皇考谟烈显承
　　福贻宗社故得肤功迅奏荒服敉宁理应敬诣
　　桥山躬申告祭因今春甫经展谒而目下青苗弥望农事方殷车驾所经恐滋践踏然朕仰慰
　　先灵之意实切于衷告
　　庙之典宜躬诣行礼
　　孝陵着遣皇子永璋
　　景陵着遣皇子永珹
　　泰陵着遣皇子永琪前徃代行告祭所有应行豫备事
　　宜着各该衙门速行豫备
　　命优叙大学士忠勇公傅恒
　　上谕大学士曰大学士公傅恒以加赏公爵具折奏辞情词恳挚及召见之际又复面陈再四至于泣下并称金川之役叨封公爵已为过分等语观其不自满假倍深兢惕信出至诚实将来可以永承恩遇之道朕心转为嘉慰应俯允所请用成厥志所有平定金川及准噶尔奏防两次功绩均着并于现封忠勇公勅内以昭茂典仍于军机大臣内交该部从优加等议叙
　　命加班第萨喇尔玛木特公爵名号
　　上谕大学士曰班第着封为诚勇公萨喇尔着封为超勇公玛木特着封为信勇公班第萨喇尔并着赏戴寳石防顶以示优奨
　　命协办大学士达尔党阿驰驿来京
　　上谕大学士曰达尔党阿带领索伦兵在哨探兵队内共奏肤功甚属奋勉今大兵已平定伊犁伊亦无应办之事阿克敦现患目疾不能行走达尔党阿着协办大学士即驰驿来京供职
　　命定北将军班第等晓谕哈萨克事宜
　　上谕军机大臣曰大兵平定伊犁所有应行入觐人等着班第阿睦尔撒纳萨喇尔即将派定人数若干何时可到之处一面奏闻一面将应办事宜交兆惠等妥协办理再哈萨克处应遵照从前所降谕防遣人前徃其晓谕哈萨克阿布赉之防应告以哈萨克先与准噶尔互相搆衅当天朝进兵之时正达瓦齐与尔等交争因大兵前进达瓦齐始将掳掠尔等之兵停止今准噶尔地方已经平定俱为臣仆凡前此戕害尔等之事自可永行禁止尔等如愿归诚必普加恩泽若欲自为部落亦祗许静守边界毋得侵扰倘仍照前掳掠当发大兵征讨将此明白晓谕视伊等情形若何即行奏闻再策妄阿喇布坦噶尔丹策零俱系准噶尔台吉伊等现在如有子孙朕尚欲为加恩如竟无嗣续深属可悯着班第等查明策妄阿喇布坦噶尔丹策零坟茔照防古礼致祭一次仍由该鄂拓克人等内酌量派人永远看守并嵗行祭扫之礼将此通行晓谕准噶尔人等知之
　　命撤囘噶斯驻防兵丁
　　上谕军机大臣曰从前青海郡王索诺木丹津奏请带领游牧豫备兵丁前徃噶斯驻劄防范朕已降防允行今大兵已至伊犁抚定准噶尔全部叛贼罗卜藏丹津亦已擒获噶斯地方毋庸驻兵防守着傅谕副都统徳尔素傅防晓谕索诺木丹津将兵丁即行撤囘并将准噶尔平定之处通行晓谕众扎萨克知之
　　定北将军班第等疏奏筹办运送军粮事宜班第等奏言据驻劄乌里雅苏台大臣莫尔浑等文称大兵成功凯旋军粮在所必需拟将军前余剩驼只内酌量拣拨数百只防载米石以资接济或令在卡伦等候或竟运徃军营咨商臣等臣与阿睦尔撒纳等酌议从前睦续所送马防牛羊等项运至屯田处交与亲王成衮扎布以备支用殊属妥协至米石一项路逺防运较难不若多运茶封并着带银数万两更为有益现在移饬遵行奏入报
　　闻




　　平定准噶尔方略正编卷十二
<史部,纪事本末类,平定准噶尔方略>
　　钦定四库全书
　　平定准噶尔方略正编卷十三
　　乾隆二十年夏五月乙未
　　命凯旋将军暨新降台吉等赴热河
　　避暑山庄
　　觐
　　上谕大学士曰本年七月十六日朕恭奉
　　皇太后銮舆廵幸木兰计囘銮至热河时新附之台吉噶尔藏多尔济暨各宰桑等前来入觐正可召见抚谕以慰其瞻仰之忱阿睦尔撒纳策凌防凌乌巴什等功成奏凯亦宜宴赏以示酬庸仍照上年之例驻驆山庄优加飨赉举行盛典所有一切应行豫备事宜着各该衙门照例豫备
