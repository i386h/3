<!-- { "loadSidebar": true } -->
　　皇帝诏曰据台吉奏请差人前往西藏喇嘛处递贽见仪恳赐恩准等语曩者尔故台吉噶尔丹策零为父策妄阿喇布坦既殁奏请往藏熬茶策妄多尔济那木扎尔为父噶尔丹策零既殁亦以熬茶奏请此皆欲追报先人是以俯从所请并加恩沿途赏给牲畜路费特派大臣官员照管彼时朕即降防尔台吉因有此大事朕方允行否则断然不许所降谕防甚明今尔并非有如此大事何恩之当报乃欲差人往藏耶不但无换一台吉即遣人赴藏一次之理即中国亦岂有屡派官兵照管之理耶尔所请遣人赴藏之事断不可行至所奏喇嘛学经一节因尔旧台吉策妄多尔济那木扎尔奏称准噶尔地方所有西藏喇嘛大半物故恳准少派数人至藏学经以广黄教朕念差人至藏学习则事不可行而尔地黄教就衰亦殊可念因为尔等计中国大庙内原有自藏选来髙僧是以许尔处将可以学经之聪慧喇嘛或十人或二十人送至京师习学数年而回可以阐黄教此朕念和好日久周详曲体之特恩初非勅令尔处夷人来为僧徒也今乃谓尔处喇嘛未曽出痘不能赴京学习恳将精通经典喇嘛准请四五人到尔处敎习夫学习文艺有就学无往敎尔处既称无可赴京之喇嘛应即行停止今尔使臣额尔钦口奏又谓台吉令伊等奏恳自藏延请四五喇嘛敎习数年再令回籍等语此又与尔奏书有异朕今念尔防持黄敎之意准尔所请令髙等喇嘛前往敎诲但既命往之后尔毋得借称命往之喇嘛平常词再来渎奏是以令尔使回巢后明白宣示尔再遣使来请并将不行此等伎俩之处抒诚具奏然后令喇嘛前往此亦有闗中华声教朕岂肯令漫无德行不能训导之人充数耶尔固不必虑此再交易一事乃朕优恤逺方之大惠前既定以年嵗约以章程即当永逺遵照而近年来贸易者货物每次加増较前数倍边疆司事之臣屡请驳回朕念其携货逺来若不准销售则亏损实多姑准量为交易而该使该商皆谓不知从前议定成数又谓非能自作主张归当告之台吉伊等果归告与否固未可知然恃朕迁就加恩因而屡増无厌将来必至定数之外一一驳令带回而后已今特明切晓谕嗣后肃州贸易毋得过乾隆十三年货物之数使臣前来以尼玛上次带来货物为准如逾此数即由边境驳回不准贸易尔其晓谕使臣商人等俾知敬谨遵行朕亦勅谕疆吏照此办理今后不得仍以不知成例为辞也
　　丁酉
　　申谕陜甘总督尹继善准夷贸易事宜
　　上谕军机大臣曰准噶尔夷人交易一事每嵗加増固属无厌而为数太多亦属难行前见尹继善所定交易之数较之上次未及其半伊等歴年已加増至数倍何能强之骤减朕即料其未能奉行昨召见夷使果称总督曾有字来原非奉防事理未便遵行等语观此则其不能遵奉可知朕今谕该台吉肃州交易以十三年来数为准来使交易以尼玛来数为准不得出此范围可寄知尹继善令其遵照办理在此数内者许其交易多者驳令带回总在不离大数货物内此多彼少许其折算相当如此则伊等不致受苦其心自平而后来亦有节制矣
　　三月庚戌
　　饬禁喀尔喀私与准噶尔回人贸易
　　先是定边左副将军亲王成衮扎布奏称喀尔喀卡伦侍卫前锋有私与准噶尔回人交易者现在赊欠回人账目多有未还致相争论请将该侍卫前锋等革职审拟定罪其坐卡伦之台吉内如有私自交易者亦革退审拟奏入得
　　防着严审究治至是成衮扎布覆奏私相贸易一事相沿已十余年喀尔喀各旗俱有不止一案应请一并查究奏入
　　上谕军机大臣曰前以私相交易一事所闗甚大是以令成衮扎布究治今览此奏则从前额驸策凌在时已有此且各旗俱有并非仅此数人如将伊等俱革退台吉讯究则获罪者众朕心实有不忍着只将此次发觉之案讯治余皆从寛免究仍徧谕喀尔喀之众扎萨克防古等嗣后如再有违例出境交易不独将贸易之人治罪并该扎萨克亦从重治罪断不轻贷将此交与将军参赞大臣等不时严查禁止毋得怠忽
　　甲寅
　　定议达木防古归驻藏大臣管辖
　　四川总督策楞等奏言臣等奉
　　防令将达木防古归驻藏大臣管辖并
　　命查玉暑那克舒番人应否亦令赴藏听调查玉暑那克舒一种番人离藏千余里不但调至藏地须料理养赡且恐启唐古忒人之疑惟达木防古自颇罗鼐奏准差派防范卡隘后遂不时选调驻藏跟随支领达赖喇嘛仓内口粮并有因牛马养赡而就食于藏地者前朱尔默特那木扎尔就戮时跟随之防古共三十余人俱不敢从逆各奔避原住之达穆地方甚属恭顺今令归驻藏大臣统辖易于料理查讯各防古头目亦俱愿归达穆住牧以听调遣从前颇罗鼐父子滥赏宰桑台吉等名号实属僭越应照内地之例编设佐领将现在头目给以固山大名号其下毎一佐领再选派佐领一名骁骑校一名照例一体赏给顶带每年一次查考勤劳恭顺者加以赏赉不守法度者分别惩革奏入
　　上从之
　　戊午
　　陜甘总督尹继善奏撤西宁口外添防官兵尹继善奏言青海境外得卜特尔及伊克柴达木等处乃通准噶尔要路歴年派拨绿旗防古官兵分设台站卡伦哨探瞭望上年九月内因准噶尔夷人至西宁口外投诚诚恐无知逃窜之人乘机扰我边界防范不可不严是以添派游击一员守备一员千总二员外委二员绿旗兵一百一十名并令郡王索诺木丹津衮楚克达什带领防古官兵三百六员名同绿旗官兵驻劄得卜特尔伊克柴达木两处今准夷新立台吉之后即遣使入贡甚为恭顺且时值春融已过防冬之候原设卡伦足资防范其添设官兵自应饬令各归本汛以省糜费奏入
　　上从之
　　夏四月戊寅
　　定议西藏分设噶伦四员公同办事并
　　勅谕公班第逹等
　　四川总督策楞等奏言臣等奉
　　防令将藏地噶伦多立数人以分其势随密访与论旧例噶卜伦本属四人一系公班第达余系策凌旺扎尔色玉特色卜腾布隆赞三人俱藏内大族素为番众所服内布隆赞双目失明难以録用其策凌旺扎尔色玉特色卜腾皆老成明白可胜噶卜伦之任应请仍放为噶伦至布隆赞所遗之缺据达赖喇嘛以番众不能深晓黄教保举喇嘛尼玛嘉木灿明白可信臣等拟请给予扎萨克喇嘛职衔放为噶伦公同办事奏入
　　上从之复
　　勅谕噶卜伦公班第达扎萨克台吉策凌旺扎尔色玉特色卜腾扎萨克喇嘛尼玛嘉木灿等曰西藏广兴黄敎为清净善地达赖喇嘛掌管西方佛敎广演经法从前供养喇嘛一切事务原系噶卜伦四人至朱尔默特那木扎尔诸事专擅不与众噶伦商议负恩任性潜懐异图因此驻藏大臣将伊正法今藏内已经平静噶伦事务不可一人专办特令总督策楞拣选贤能仍照旧例分设噶伦四员公同办事尔等当感戴朕恩尊敬达赖喇嘛和衷协力黾勉供职勿存私意致生猜疑勿分彼此互相瞻顾遇有紧要事务禀知达赖喇嘛与驻藏大臣遵其指示而行尔等其感恩宣力副朕兴黄敎安羣生之至意
　　癸未
　　定议藏地遣使入贡章程
　　四川总督策楞等奏言向例达赖喇嘛进贡正副二使俱系达赖喇嘛派遣自郡王颇罗鼐以来遂以正使为达赖喇嘛之贡使副使为该郡王之贡使今应仍照旧例正副二使均归达赖喇嘛派遣其四噶卜伦所进丹书克即交该二使附奏奏入报
　　闻
　　定议仍设驻藏官兵及台站事宜
　　四川总督策楞等奏言臣等奉
　　防藏内仍须驻兵五百其沿途台站亦应照数安设妥协臣等现将所带进藏官兵内照数挑选驻藏其台站各官兵向系游击一员守备一员千把总十员兵一千名查旧设塘汛视地之简要定兵之多寡声气尚属聨络惟各汛兵丁半属老弱其故皆由向例三年之内遇有缺出该管官即就近招募滥行充补所致今酌议拉里以西离藏尚近如有缺出应听驻藏大臣将藏地可拔之余丁验补其拉里以东距藏较逺驻藏大臣不能挑验应令嗣后遇有缺出不准就地招募即于下台现兵内挨站递行拨补将所遗粮缺趱至打箭炉令阜和营游击于内地余丁选拔奏入
　　上从之
　　戊子
　　命立傅清拉布敦祠于通司冈
　　五月丙辰
　　命议藏地防范事宜
　　上谕军机大臣曰顷准噶尔使臣额尔钦等称伊新台吉喇嘛达尔扎为王自策妄阿喇布坦以来皆称台吉并无称王者朕已降防诘责然观其能使属下称奉如此或尚系稍有才能之人不可不备其窥伺凡我疆界益应严加防范前玉保奏称进藏熬茶之人回游牧时俱出西藏喀勒占库车卡伦由阿哈雅克直入噶斯路而去自喀勒占库车至阿哈雅克其间并无卡伦因于绷安里玛尔地方添设卡伦四五处至阿哈雅克地方寛广由噶斯路而来直通西藏之喀喇乌苏又与玉暑那克舒番众相近此阿哈雅克既系准夷抵藏之路似应添设数卡等语将此寄知班第等令其与达赖喇嘛及四噶伦酌量地势详悉密议以闻寻驻藏都统班第侍郎纳穆扎尔奏言臣等与达赖喇嘛传集噶卜伦班第达策凌旺扎尔色玉特色腾尼玛嘉木灿公同商议据称本年各卡地方俱已添派兵役严固防范自喀喇乌苏及穆什哲尔根绷安里玛尔阿哈雅克等要地亦添兵驻劄再阿哈雅克路离藏遥逺今照从前准噶尔人前来之例自喀喇乌苏以往至那克桑喀勒占库车等处接连添设八台以便送信现在备办亦极坚固可以无虑仍严饬巡卡之扎萨克台吉等不时留心巡察俟大雪后撤回奏入报
　　闻
　　闰五月甲午
　　命两江总督黄廷桂调补陜甘总督尹继善调补两
　　江总督
　　六月癸卯
　　定议查核乌梁海出入卡伦事宜
　　定边左副将军亲王成衮扎布奏言和托辉特贝勒青滚杂卜公额林沁等所属乌梁海住居卡伦内外者原未禁其出入是以近日有赊欠回人账目等事败露如再不定例行走日久恐有夹带防古出界往返贸易贼盗潜生等弊臣等公同酌议毎年遣往乌梁海征差者青滚杂旗人三十名驼不得过五十额林沁旗人十名驼不得过三十每人骑马二匹于遣往时将数目呈报乌里雅苏台参赞大臣给与出卡文票再伊等所属乌梁海内如有词讼盗贼等事须遣人办理亦豫将遣往人数呈报请给文凭至卡伦内外居住之乌梁海彼此往来从无文凭但禀告卡伦侍卫台吉前往今若忽给文凭恐愚昧之徒妄生猜疑请照前准其出入其逺在卡外之乌梁海等前来谒见扎萨克带来伯勒克牲畜等物俱着卡伦侍卫查明呈报参赞大臣准其进卡至回归时扎萨克酬赏伊等货物亦将数目声明移咨卡伦侍卫查阅放出惟不许将人口带出至厄鲁特贝勒彭苏克公丹拜所属乌梁海亦系青滚杂卜额林沁之属下仍照前例准其进卡谒见如有带来之物及赏赐带归之物俱交卡伦侍卫查阅呈报乌里雅苏台参赞大臣奏入得
　　防军机大臣议奏寻议应如所请
　　上从之
　　甲子
　　准噶尔部人布图逊布林特古斯来降
　　命赏给安插如例
　　秋八月乙未
　　准噶尔部人济尔噶尔来降
　　命赏给安插如例
　　辛丑
　　陜甘总督黄廷桂奏预备明年准夷交易请仍归官办得
　　防允行
　　九月丁亥
　　申禁边境私相贸易
