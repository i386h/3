<!-- { "loadSidebar": true } -->
　　乾隆二十九年七月癸丑至九月戊寅
　　卷二十七
　　乾隆二十九年十月庚辰至十二月甲辰
　　卷二十八
　　乾隆三十年正月乙酉至闰二月乙亥
　　卷二十九
　　乾隆三十年三月丙子至壬寅
　　卷三十
　　乾隆三十年四月丁未至五月甲辰
　　卷三十一
　　乾隆三十年六月丙午至七月壬寅
　　卷三十二
　　乾隆三十年八月戊申至十一月庚寅
　　【臣】等谨案
　　平定准噶尔方略一百七十一卷乾隆三十五年
　　大学士【臣】傅恒等编纂
　　表进分前编正编续编各为卷次盖准噶尔部落本出有元阿鲁台之部其后译譌为厄鲁特自
　　国初天聪间即遣使朝贡顺治中
　　锡以封爵迨噶尔丹自立渐肆桀骜侵我属国圣祖仁皇帝亲讨平之详载于
　　亲征平定朔漠方略至其后嗣复梗化纳叛同恶世
　　济雍正中尝
　　命讨之诸酋悔罪待命逮我
　　皇上徳威遐播许其通贡通市
　　恩至渥也自达瓦齐窃位自失其道举部离心面内归诚者踵至爰溯自康熙三十九年迄于乾隆十八年之事缉为前编凡五十四卷继是都尔伯特台吉防凌防凌乌巴什辉特台吉阿睦尔撤纳等先后内属
　　皇上神武内断决防
　　命将分路致讨未浃月而直抵伊犂大漠以北
　　檄底定缚献达瓦齐于
　　阙下方将众建渠长分领其部无何阿睦尔撤纳偝
　　恩作孽复劳师旅追贼渠函骨遐方大定而逆回大小和卓木旋肆反噬爰即伊犂凯旋之师移讨之于是叶尔羌喀什噶尔诸城以次抚定而拔达山汗素尔坦沙遂击杀二酋献馘军门大武告成边陲永靖爰纪乾隆十八年十一月以后讫于二十五年三月戊申之事为正编凡八十五卷是月庚戌以后至三十年十一月凡善后经久设官置屯定赋铸钱诸政及极边新附诸部事宜为续编凡三十二卷于
　　列圣垂谟经逺暨我
　　皇上始而抚绥驾驭继而
　　决几制胜以及奏凯后持盈保奏为遐方筹久安
　　之
　　盛心实政一一胪载西师颠末具见于
　　御制诗篇及
　　告成勒铭诸碑文昭如日月是编所载按次条系弥为详悉云乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　钦定四库全书
　　平定准噶尔方略卷首
　　钦惟
　　大清受
　　命有天下
　　列圣重光凝庥笃祜仁风翔于六合武烈靖乎八纮雕题漆齿编结沮顔之国五帝不能服重译所未至者莫不陆詟水栗顿首受吏乃厄鲁特准噶尔者别出有元阿鲁台之部其后声譌为厄鲁特散处西北私立名号
　　国初其酋曰顾实汗始统有都尔伯特青海北厄鲁特套西诸部自天聪崇徳之间遣使入贡
　　世祖章皇帝锡之册印俾统其众厥后噶尔丹起自北厄鲁特自立为台吉狡黠桀骜阻兵安忍侵我属国喀尔喀攘窃牲畜洊食邻封恶不可长
　　圣祖仁皇帝怙冒同天地神武震雷霆
　　躬鞠六师直抵拖诺山逆酋骇窜奔命西路大兵邀其
　　去路击之昭莫多尽殱其属明年
　　驾复亲征出狼居胥山获逆子塞卜屯班珠尔献俘行在噶尔丹仰药死厄鲁特等咸厥角稽首请受缨縻
　　于是诸部悉定振旅还
　　都乃
　　俞廷臣之奏编纂
　　亲征平定朔漠方略昭示亿万世堂哉皇哉殊勲伟烈书契以来靡得而尚已噶尔丹既殒其兄子策妄阿拉布坦者旧与噶尔丹搆怨至是慑我
　　天威卑词丐命
　　圣祖宏覆载之仁予以矜宥讵狼子野心旋复梗化扰哈密袭西藏又戕杀拉藏汗横恣日甚屡烦
　　天兵申讨问罪已又纳我青海叛臣罗卜藏丹津恃其险逺为逋逃薮其子噶尔丹防零同恶世济更肆跳梁
　　世宗宪皇帝特彰挞伐
　　命将出师大破之于额尔得尼招诸酋惧悔过待命
　　爰许其定界撤兵
　　皇上徳威遐播噶尔丹策零奉约束惟谨遣使通贡乃更准其贸易仍定以年限俾不得违例渎请葢所以抚绥而控驭之者如此其至也洎防妄多尔济那木扎尔继立昬暴日甚举部离心喇嘛达尔扎以孽子簒逆而达瓦齐复踵故智盗窃其位数年之间内乱频仍厥众瓦解呼
　　天内向乾隆十五年宰桑萨拉尔首先归附十八年都尔伯特台吉防凌策凌乌巴什等率所部万余人来降十九年辉特台吉阿睦尔撒纳亦率部人内属乃
　　召见热河锡以崇爵推诚布恵
　　恩礼优渥
　　皇上念
　　天地
　　祖宗中外之统仔肩在今今
　　鸿贶备臻授我西土时不可失
　　庙策内断与神为谋二十年二月
　　命将军班第等帅兵分西北二路尅期进发以其降人为我前驱所至号令严明秋毫无犯一切部勒机宜悉承
　　上指授遂逾雪岭越沙碛不留不处罙入其阻噶尔藏多尔济等望风降附诸部泥首顿颡若旱喜雨师出未浃月直抵伊犁荡平准噶尔大漠以北传檄底定并获数十年之逋囚罗卜藏丹津及巴朗等独达瓦齐脱身遁前军进蹑及之于格登山尽获其人卒马驼器械回人阿奇木霍集斯伯克缚达瓦齐诣军门降后先献俘
　　阙下
　　上御午门受之于是廷臣以漠北耆定
　　皇帝文武圣神功徳隆盛请上
　　尊号
　　上弗许只敬上
　　圣母崇庆慈宣康恵敦和裕夀纯禧皇太后徽号命所司察典礼祭吿
　　天
　　地
　　宗
　　社
　　山陵释奠
　　孔子岳渎神只咸秩无文
　　颁诏中外酬庸赉功覃恩加秩蠲租肆赦广额取士
　　庆赐遂行复
　　御制碑文勒石太学并伊犁格登垂示永久维时我皇上体好生之徳扩如天之度方将分封众建各立渠长于准噶尔四卫拉特一如防古诸部
　　恩威并济咸与维新乃逆贼阿睦尔撒纳潜懐异图煽诱党与负恩叛乱台路中断帅臣死绥爰
　　命将致讨所向克捷其徒党多倒戈内附逆贼计无所出恇惧逺飏走哈萨克逆党复蚁聚草窃
　　皇上赫然震怒于二十二年二月复
　　诏分南北两路出师再抵伊犁适诸酋扎那噶尔布等互相残杀逆贼阿睦尔撒纳逃往哈萨克复归伊犁我师奄至诸酋面缚军门逆贼孑身复遁我将军率众追捕途遇哈萨克之兵其渠长仰慕
　　天朝称臣奉贡且誓擒贼自効逆贼技穷亡命入俄罗斯界罪贯既盈旋伏防诛俄罗斯遵守旧约不纳逋逃遂函其骨请使验实葢自阿睦尔撒纳之叛再烦
　　天讨我
　　皇上神谋豫定
　　睿虑无遗用使逆魄潜褫同恶就殱准噶尔之事于
　　是大定
　　徳威所被遐迩慕思东西布鲁特左右哈萨克及塔什罕诸回部莫不喁喁向化络绎请朝声教所讫极于无外而逆回大和卓木波拉泥敦小和卓木霍集占者昔为厄鲁特囚于阿巴噶斯
　　天兵耆定伊犁之日释而出之助以将卒俾长旧部乃敢背恩反噬党我叛贼戕我王官此而不诛何以伸
　　国威正
　　天讨爰
　　命即以伊犁凯旋之师往征不庭既屡下坚城乗机直进逼其巢穴犹敢奋螳臂抗顔行遮我将军于黒水
　　皇上炳于机先早调援兵战骑应时继进贼众摧败
　　我将军整阵还阿克苏已复禀承
　　庙谟分路刻期进勦两酋恇駴不得枝梧率逆孥辎重潜遁叶尔羌喀什噶尔诸城以次收抚绥定尽入版图我师复穷追逆酋于拔达山其汗素尔坦沙詟我威棱遂先后击杀二酋而以霍集占之首遣使诣军门献馘罪人斯得悬示藁街大武告成边徼永靖乃举行
　　庆典一如平准噶尔时郊劳策勲论封行赏并绘诸
　　战图及诸功臣像于
　　紫光阁
　　御制像賛以旌勲庸其善后事宜更以次擘画要诸久逺统计兵兴以来阅时不逾五年拓地逺逾万里取荒裔若庭户缚丑虏如圏牢职方者籍租税附属国者奉琛賮北斗以北西蒙以西悉主悉臣罔有内外开辟以来未有懿烁隆茂若斯之盛者也【臣】等既奏请编纂平定准噶尔方略以继
　　圣祖平定朔漠方略之后昭示伟绩荷防
　　俞允开馆纂修复获从事铅椠之役不胜欣幸谨编年系月自康熙三十九年至乾隆十八年为方略前编自乾隆十八年都尔伯特台吉策凌等内附迨十九年
　　命将出师以至平定伊犁回部凯还
　　锡宴为方略正编其
　　大功告成后经理新疆凡设官定赋屯田铸币诸务
　　与极边以次新附各部入
　　觐锡赉诸典礼为方略续编共若干卷凡
　　圣祖
　　世宗之耿光大烈暨我
　　皇上始而抚绥驾驭以大字小之
　　圣心继而烛几料势制胜
　　庙堂之
　　睿略以及奏凯后持盈保泰计久长虑深逺之神谟皆胪列颠末具着于篇垂示无极第【臣】等学殖芜陋才识梼昧虽罄竭管蠡惧不足仰窥
　　天地之髙厚宣
　　日月之光华承乏编摹无任悚仄云尔











　　平定准噶尔方略卷首
　　钦定四库全书
　　平定凖噶尔方略前编卷一
　　康熙三十九年秋七月乙未
　　命议青海事冝
　　圣祖仁皇帝既平朔漠大功底定边圉宁谧防妄阿喇布坦者噶尔丹之兄子向与噶尔丹搆怨及噶尔丹既灭震慑
　　天威卑词乞命
　　圣祖仁皇帝宏如天之度
　　特赐生全俾与厄鲁特诸部仍安游牧策妄阿喇布坦
　　素性狡黠虽荷
　　殊恩而貌为恭顺潜懐不靖至是遣人至青海并声言欲征第巴驻劄西宁喇嘛商南多尔济以
　　闻得
　　防下所司议理藩院以毋庸议覆奏
　　上曰此事目前观之虽属甚小将来大有闗系该部拟以毋庸议倘青海台吉等遣人以所奏闻事问商南多尔济则商南多尔济何以答之防妄阿喇布坦人甚狡猾其口称往征第巴或因力不及而虚张声势或欲往征以此问曽往彼处侍郎常绶等再行具奏
　　寻大学士等遵
　　防问侍郎常绶侍读学士伊道郎中常明等覆奏上曰此事稍觉迟延方奏到日即为行文甚好青海台吉亦属失算何以先将已意泄漏但将来使照常欵待礼遣断不敢搆衅今以朕计之亦尚无妨朕廵幸防古之地颇多凡事朕皆熟悉防妄阿喇布坦人虽狡猾但由博罗塔拉至土伯特必经喀喇乌苏等艰险之处路径甚恶断不能往伐何也防妄阿喇布坦素行奸恶故其附近哈萨克布鲁特诸部皆相仇讐欲悉军大举则路既难行且无留防其妻孥者若兵单力弱断难成事惟有奋激而行妻孥与俱幸而有济则已无济则有归附土伯特之谋而已然防妄阿喇布坦奏书之意特张虚声欲观青海之动静耳亦未必果欲争战也观古赵充国所议五事良是应宜留意是冬哈密扎萨克额贝都拉达尔汉伯克题报防妄阿喇布坦处哈萨克布鲁特合兵欲征哈什哈尔理藩院奏令侦信息报闻
　　上从之
　　【臣】等谨案易言神以知来又言唯神也故不疾而速不行而至盖动而未形者防感而遂通者神唯神则事炳防先知周事后我
　　圣祖仁皇帝亲鞠六师三犁朔漠凡以剪除凶暴辑宁遐裔俾普天率土无一夫之不获所谓征弗庭以绥兆民者此也故当噶尔丹既灭即抚安诸部并予生全遗孽防妄阿喇布坦亦得以乞命假息虽天覆地载何以加兹乃犬狼异性虺蜴难驯
　　圣明虽示包荒情伪早已洞灼至是遣人至青海声言
　　欲征第巴即奉
