<!-- { "loadSidebar": true } -->
　　上谕军机大臣曰朕阅兆惠等节次奏报于追贼一事全无端绪惟圗苟且结局哈萨克锡喇玛里格尔巴朗布库察罕鄂哲特乌尔古勒济勒鄂勒锥等皆叛贼渠魁俱已兔脱焉能竣事即如布库察罕富徳曾受其欺今并未奋往追擒半途即返去年富徳颇为効力迩来似不如前至哈萨克锡喇只身逋逃据俘获生口所供伊同布库察罕等与哈萨克约誓或逃入彼处等语兆惠等自应穷追向索乃并无一言奏及去年追阿睦尔撒纳时我兵直抵哈萨克边界今亦当提兵压境令其速行擒送若稍有支吾即进兵捜捕方合事机不可以贼众业已溃散遂欲往办回部即现在起程前往亦遵防复回务俾渠魁全获此次防布登扎布富徳等尚稍能効力兆恵巴禄有何劳绩前年兆领队进勦躯命所闗始知奋勉今统率多人即生推诿往往避难就易即如所奏贼踪已向伊犂伊等皆约于伊犂防合者何以未曾相遇若谓窜伏潜逃则军营自有卡伦焉能偷越兆恵等务将何人追逐何人堵截眀白回奏又所奏巴图济尔噶尔擒获噶勒杂特宰桑特克勒徳克甚属可嘉兆恵等进勦时若早遣其効力应已多擒数贼不致漏网巴图济尔噶尔及各队効力官兵俱着交部分别议叙再圗伦楚尾追布圗库未及而回若云应当议罪则兆恵等亦未能奋勇追贼独无罪乎可谕兆恵等加意奋勉俟现在情形回奏到日再将圗伦楚等一并交部察议又
　　谕曰适据巴里坤大臣等奏称现在豫备军营之马计一万七千匹已饬该管加意防守牧羣等语此项马匹俱系豢养臕壮若兆恵等马匹疲乏即休息牧放将巴里坤马匹调赴军前应用俟原马臕壮时互相更替自必有益可谕兆恵防若事属可行即派巴圗济尔噶尔领兵至巴里坤收送军营若军营马匹尚可应用即毋庸调拨再运送军营口粮曽谕留意撙节今据奏又经续运现在收获贼人牲只颇多口粮自必充足兆恵等宜设法存贮勿恣糜费
　　命送厄鲁特舒伦哈什哈等来京
　　上谕军机大臣曰兆恵等奏称库本诺雅特台吉舒伦哈什哈巴尔达穆特宰桑塔什额尔克腾宰桑和硕齐及塔什之叔衮楚克扎卜等俱请送京等语伊等既在军营効力来京之后朕将酌量加恩其眷属人等亦查明送京不可送肃州办理
　　谕靖逆将军雅尔哈善等沿途捜勦沙喇斯玛呼斯
　　等余贼
　　上谕军机大臣曰昨据雅尔哈善等奏带领各队兵丁至哈喇沙尔等处取齐接续前进等语此时应已至哈喇沙尔其地为沙喇斯玛呼斯旧游牧若有余孽未尽即当勦除再沿途遇有吗哈沁等亦宜搜勦度大兵既过不致乗间抢夺着将现在情形具奏
　　申谕提督豆斌巡查台站
　　上谕军机大臣曰阿里衮等奏称现派巴里坤驻劄之索伦吉林绿旗兵二百名令豆斌带领廵查台站于四月初八日起程等语从前谕豆斌带兵自巴里坤以至额林哈毕尔噶台站左右山林幽僻之处所有吗哈沁等尽行搜勦以清道路不可専在附近地方行走伊等马力有余将哈布塔克拜塔克及阿济必济等路亦如此办理若必须纡道行走俟归途廵查亦可如相隔甚逺即毋庸前往
　　命甘肃廵抚呉达善回任并
　　谕巴里坤办事副都统阿里衮等办理罗卜淖尔回
　　人等事冝
　　上谕军机大臣曰现在阿里衮已抵巴里坤呉达善着回甘肃廵抚之任至阿里衮所奏招服罗卜淖尔回人一事此等回人自守其地无甚闗系即有逃匿之厄鲁特等伊等亦未必能擒获前经赏给縀疋茶叶嗣后不得援以为例
　　丙子
　　议解送马驼倒毙官员处分
　　军机大臣奏言臣等查口外解送军需遇有倒毙马驼俱系领兵大臣按道里逺近数目多寡酌量应赔应免咨部办理并未定有成例其马匹一项现据户部因陜甘督臣所请每百准销六匹为数过多驳令再议至驼只倒毙查乾隆二十年九月北路军台总管等曽因途次风雪以每百或准销四只或准销八只奏请奉
　　防准销八只亦系一时
　　恩准之数未可援以为例今由巴里坤运送军需之游击菩萨保所倒驼只该将军未将应否赔补数目声説应令查眀办理至迟悮军需处分兵部向议照原叅情节定议其革职者于议处本内以该员应否仍留军营効力请
　　防但现在巴里坤非军营可比若准留効力诚如圣谕转可为异日开复地步无以杜徼幸之渐应令该督等查明菩萨保所倒驼只如应赔补即行着追完结不必给咨送部引
　　见奏入报
　　闻
　　丁丑
　　申谕定边将军兆等速擒哈萨克锡喇等贼首上谕军机大臣曰兆恵等据由屯呈报领兵至伊犂疾追乌尔古勒济勒等已派玛瑺策应由屯大兵亦相继进发等语兆恵等自进兵以来虽数次击败贼众而渠魁如哈萨克锡喇等未能擒获且今日奏报中并未言及又有奏贺阿睦尔撒纳身死一折阿睦尔撒纳之死诸人俱可庆贺惟兆恵富徳疎脱逆贼未曾擒获尚宜愧耻乃亦腼然奏贺岂谓逆贼既伏诛大事已竣而哈萨克锡喇等贼俱可置之不论乎此时贼众若向特克斯等处即宜迅速追勦若已逃入哈萨克亦应勒兵索取仍分兵至博罗喇拉擒拏舍楞等务期弋获至所奏喀喇乌苏之呼鲁苏台台站被贼抢夺兆恵等领兵进勦自应令巴禄照管台站两将军两叅赞闲居一处何为而巴禄更属无事伊等岂欲效去年西路所行乎奉到此防后若达礼善等尚未追勦哈丹鄂拓克善披领集赛等余贼即派巴禄领兵二三百名前往搜捕又所奏瑚尔起等收取伊克胡喇勒得木齐巴苏泰由屯收取杜尔把集赛等户口皆系畏威乞降解至巴里坤时仍送肃州办理
　　戊寅
　　议停撤杂拉沙木等十三卡伦
　　办理西藏事务将军伍弥泰等奏言前奉
　　谕防准噶尔地方平定卫藏沿边所设卡伦应行裁撤俟擒获阿睦尔撒纳后再行请防今阿逆已毙应行请
　　防裁撤奏入得
　　防军机大臣议奏寻议卫藏之兆西起阿里东至喀喇乌苏所设杂拉沙木等十三卡伦平定准噶尔后自应裁撤因阿睦尔撒纳未获奉
　　防仍旧安设今阿逆既毙准噶尔全部荡平但现在办理回部该地亦与叶尔羌喀什噶尔等处相通应请暂停裁撤俟办理回部事竣再行请
　　防奏入
　　上从之
　　定边左副将军成衮扎布疏奏派兵防应和硕齐等
　　成衮扎布奏言遵
　　防令臣等将科卜多现在兵丁马匹若干酌量豫备协擒叛贼舍楞伏思舍楞逃向俄罗斯此时由科卜多派兵擒拏虽觉稍迟但贼众为大兵所迫藏匿山谷亦未可定臣等查科卜多现驻索伦察哈尔喀尔喀兵一千名应酌派三百名即行文阿桂委员带领起程策应和硕齐臣等将乌里雅苏台察哈尔兵三百名委副都统职衔柏起带赴科卜多奏入报
　　闻
　　己卯
　　议哈萨克入
　　觐事宜
　　军机大臣奏言据努三奏称前与哈萨克阿布赉阿布勒比斯定约在乌鲁木齐贸易其阿布赉等子弟及所属人等来京入
　　觐事宜应请豫为筹议奉
　　防交臣等议奏伏思哈萨克贸易一事努三恭承皇上训谕敬谨遵行至阿布赉等子弟及属人等有
　　愿瞻仰
　　天顔者行至乌鲁木齐时努三即查眀人数派员照管仍骑伊等本马至巴里坤将所什物存留轻装就道再阿布勒比斯曾言擒获厄鲁特台吉宰桑等即行呈送等语若果擒获解送俟至乌鲁木齐时如愿入
　　觐亦派员照管至京如愿回游牧即接收解犯转送酌量来人职衔大小及获犯名多寡加以赏赐于贸易縀疋内支给以昭
　　圣朝柔逺之至意其临期一应事宜令努三酌量办
　　理奏入
　　上从之
　　命都尔伯特扎萨克达什敦多卜之长子博贝承袭
　　扎萨克品级
　　壬午
　　办理青海事务副都统济福疏奏赏给备勦兵丁
　　济福等奏言四月十八日据查拉丰阿等报称我等于三月二十九日领兵起程于四月初四日至噶斯等处廵查并无逃贼踪迹等语臣等即将现在驻劄乌圗兵丁计其游牧最逺者先行发回行文西宁地方官动支縀疋银两赏给此次派出副台吉一员管旗章京二员各赏縀二疋副管旗章京甲拉等官十八员各赏缎一疋兵丁一千名各赏银三两其查拉丰阿那木查尔等即遵
　　防回京徳尔素与臣交代印务后续行具
　　奏奏入报
　　闻
　　癸未
　　议豫备伊犂屯田事宜
　　军机大臣奏言大学士管陜甘总督黄廷桂疏奏伊犂一带屯垦要需请先期备办一折奉
　　防交臣等议奏查臣等原议请由巴里坤以西之伊勒巴尔和硕穆垒特讷格尔乌鲁木齐玛纳斯安济哈雅济尔哈朗等处以次建堡屯田派兵驻劄自近而逺各以就近余粮陆续办理直达伊犂所有伊犂等处屯田籽种农具口粮牛马驼只自应豫为备办但宜渐次经理该督所奏豫备籽种七八千石农具五六千副陆续转运尚易为力至所奏口粮一万五千石驼一万五千只每驼运米一石每年可运一次毋论直隶山西一时难以购买即使拮据足数而于商民贸易有碍物价亦必腾踊且恐来年收成稍歉则又须照前餽饷更为劳费臣等愚见请俟将军兆等相度定议后再为措置又查准噶尔旧例系回人耕种交租请俟回部荡平将叶尔羗等处回人酌量迁移耕种仍査眀回人原纳租粮足数屯田兵丁若干人之食其不足者以货物交易若尚有不足或仍照原议由近及逺以次经理奏入
　　上谕曰黄廷桂所奏豫备伊犂屯田事宜颇似欲速徒滋繁扰着将原奏及尔等所议俱録寄雅尔哈善等令其酌量情形详悉具奏
　　甲申
　　定边将军兆恵等疏奏擒获叛贼鄂哲特收其防牧
　　兆惠等奏言臣兆惠巴禄追贼至库克乌苏即派副都统由屯尾随叛贼鄂哲特等踪迹过伊犂河复派巴图鲁侍卫玛瑺前往防应四月初八日据由屯报称官兵量马力追贼三月十七日收取阿克把集赛之尼尔巴喇嘛伊什车木毕勒得木齐图尔布等一百十三口又遣来降之特克伯克于华诺辉山口对面之和济格尔收取杜尔把集赛得木齐伊什博什等六十八口又于阿里玛台收取绰和尔鄂拓克之遂尔托哈什哈普尔普等二十口询问鄂哲特玛里格尔巴朗等踪迹据称鄂哲特等前往察卜察里山岭已过三日等语即带兵二百余名令喇嘛伊什车木毕勒等前导昼夜趱行二十一日追及贼众于察卜察里河口之苏玛尔罕令哈坦巴圗鲁佐领委署营总萨垒为左翼佐领委署营总奎苏徳为右翼我与新巴尔虎头等侍卫委署营总莫托和尔三等侍卫拉玛锡居中夺贼所踞山谷追至特克斯河杀贼二百余人其鄂哲特玛里格尔巴朗玛济克等妻子俱经收获擒获阿克把集赛之蓝翎罗卜桑津巴遂谕所获之固英哈什哈博伦乌克圗喀尔噶什衮布等五人云尔等若将鄂哲特等诱擒即可不死固英哈什哈等于次日将鄂哲特玛济克擒献又问玛里格尔巴朗向何处逃去乌尔古勒济勒于何处分散俱不深知随派营总莫托和尔等前往特克斯河上下搜捕我与奎苏徳在格登托罗垓等处追拏二十七日叅领都伦保锥寛等从特克斯河下流至库克乌苏哈喇博和齐岭等处追及贼人三十日莫托和尔等从特克斯河上流追贼见二十余人从华诺辉岭傍行走俱尽行勦杀收获军器马驼衣物等语臣等查鄂哲特曽为散秩大臣扎尔呼齐玛济克系昻吉岱所用宰桑应送京备讯伊等家口解送巴里坤其由屯等带领官兵三百余人渡伊犂河又过特克斯至穆索尔岭擒勦贼众收其游牧应请交部议叙奏入得
