<!-- { "loadSidebar": true } -->
　　上谕军机大臣曰舒赫徳奏称库车以内吐鲁番以外库尔勒玉古尔等处俱有旧城且距内地不远可以形势连络应择要地筑城驻兵照安西之例酌设提督总兵一员多派绿旗兵屯田以供粮饷既可约束各城回人而伊犁驻防亦不患单弱等语平定回部后筑城驻兵自应豫为筹画着谕兆惠富徳等俟应行办理时酌量定拟具奏朕意叶尔羌喀什噶尔全定霍集占兄弟俱获仍着舒赫徳于阿克苏驻劄督办一切事宜若逆贼等有逃遁者则仍应于叶尔羌驻兵堵截查拏始可弹压诸城俱着兆惠等就地方情形办理务期永逺宁谧
　　谕防军统领努三合策应兵贼
　　上谕军机大臣曰努三奏称因乌鲁木齐牧羣被窃领兵三十余名前往博克达山一带搜捕等语努三领兵甚少奋勉可嘉已谕清馥等将巴里坤存留索伦兵选派百余名前往策应以壮军威
　　谕办理屯田副都统定长等查办倒毙牲只
　　上谕军机大臣曰努三奏称查核乌鲁木齐屯田牲只倒毙分数过多颇属明晰着谕定长等详行查办将交收牧放官员按其倒毙分数察勤惰以定功过并谕努三知之
　　命选派司员笔帖式等委办阿克苏等城事务上谕军机大臣曰舒赫徳奏称阿克苏等城交收回人贡赋查核户口数目需员承办请拣发通晓蒙古语言文字练习事务之司官笔帖式等以备差委等语着于部院内拣选司官二员笔帖式四员前往阿克苏随舒赫徳办事
　　癸卯
　　定边将军兆惠等疏奏波罗泥都逃窜喀什噶尔回众迎降
　　兆惠等奏言臣等进兵喀什噶尔闰六月初三日至伊克斯哈喇据前队叅赞大臣明瑞所派之游骑巴图鲁侍卫伍岱等夜闻行走声息即行围截见回人六骑称系喀什噶尔投诚之人因波罗泥都将伊等抢掠潜行逃遁伊等来迎大兵等语臣等逐一询问称系阿珲和济默尔伯克和沙勒沙咱木沙扎巴尔呢雅斯俱喀什噶尔人又乌什回人额敏系霍集斯之族弟告称去年被霍集占廹胁久欲归诚今波罗泥都同霍集占逃去我等同喀什噶尔旧伯克奉书来迎臣等译看呈词云喀什噶尔大小人等谨呈阿克苏等处驻劄将军大人伯克霍集斯今波罗泥都将喀什噶尔男妇驱逐出城至哈喇刻尔我等仰慕
　　大皇帝仁化复回城中看守波罗泥都同其亲信人等至提斯衮暂住我等马匹牲只皆为所掠无力追夺且河水难渡恳大兵速来救援庶波罗泥都不致远飏布鲁特不来抢掠等语臣等详加诘问据称波罗泥都去年在叶尔羌被鎗矢伤因重甲未透曾遣人与霍集占计议投降霍集占不允遂分途通使防达克山霍罕额尔徳尼等处防达克山已有回音不知何语后阿卜都克勒木两次与波罗泥都议事闻霍集占于四月内即将家口行装俱移往叶尔羌迤西羌呼勒之赫色勒塔克若大兵复来则逃往防达克山波罗泥都诸事俱与亲信之乌沙克塔喇沁伯徳尔格玛呼斯之厄鲁特宻议不令我等知之惟索取粮马所得之物六月初十以前陆续运至塔勒巴楚克河仅与亲信人等在城居住六月十五日据卡伦人报称有布鲁特百余人在城西北之阿喇古抢掠波罗泥都令鄂斯璊伯克优驽斯伯克等拒之于济徳朗塔拉大为所败鄂斯璊等俱得伤自此每日作为出兵之状向我等凑集赀装二十七日突将我等兵器夺去将男妇带至提斯衮复夺其衣服而去臣等复询和济默尔等波罗泥都兄弟究竟逃往何处尔等何不擒献显系诱我大兵轻装前进据称伊等遣使霍罕未有回音且虑布鲁特抢掠必不敢前往惟霍集占于四月间即已迁移家口辎重而防达克山使人已回又曾餽送防达克山之克卜察克等部落礼物或系逃往其地我等实无力擒拏并无别情臣等询问叶尔羌喀什噶尔从贼逃去者系何等人户现余户口若干其喀什噶尔村庄种植若何据称不知叶尔羌逃去人数其喀什噶尔之人波罗泥都带去一百五十户又亲信之乌沙克等男丁千余口家口亦多我等百余户内有带去者此时亦多逃回计本城所属共一万六千余户人五万余口其汗额里吉衣雅普尔古乌什哈喇城之人俱各自保守牌租阿巴特有千余户亦不肯从贼彼此相拒此时不知胜负至所种地亩大麦已熟小麦尚未收割本城之阿奇木伯克墨氐敏伯克阿卜都尔璊俱被贼带去城内街市俱焚城门亦燬有伯克托喀等现在修理等语臣等察看伊等投诚情形属实但波罗泥都早已逺飏臣等议先攻喀什噶尔原欲断其逃窜之地今约计趱送和阗马匹闰六月初十间可到阿里衮巴禄之兵亦可抵巴尔楚克叶尔羌喀什噶尔既差人分途迎降想富徳等自必闻知速往追袭现在来投人等虽无可疑而受降如受敌自应倍加谨慎不必轻骑先进即领现在马兵三千名前往安抚一面侦贼踪迹若果赴防达克山即直入其境宣示军威晓以利害相机索取擒拏又和济默尔等告称沙喇斯玛呼斯厄鲁特已经离心恐窃取霍集占牲只逃走亦行文策布登扎布令其随路留心截杀奏入得
　　防下部知之
　　定边右副将军富徳疏奏脱出回人等信息及进兵日期
　　富徳奏言六月十八日卡伦送到叶尔羌脱出额里齐回人郭尔拜默特等訽据供称去年被阿卜都克勒木掳往叶尔羌闻知霍集占兄弟不协有伯克阿卜都卜系伯克霍集斯之兄波罗泥都令其逃走等语十九日卡伦又送到从叶尔羌所属萨纳珠脱出赛里木回人海达玛特等据供去年霍集占在库车败逃将赛里木伯克阿布勒阿三掳去后闻大兵进复行戕杀我因逃至萨纳珠闻大兵到和阗之信叶尔羌人等惊动霍集占将家口辎重移往哈子勒塔克又闻波罗泥都与伯克阿卜都卜有恩带往喀什噶尔后又令其逃往乌什必来寻霍集斯等语臣询之霍集斯据告云我兄似难于逃出但波罗泥都果与霍集占不协伊与我兄相得或通信归诚亦未可定若我兄果来愿以家口保其必无虚诈等语臣伏思叶尔羌脱出回人至营须行走二十日若喀什噶尔至乌什不过六七日程期应早至兆惠军营臣自得兆惠派送臣营马匹信后不知于何日进兵除将前项信息咨行外未便竚候回音臣于闰六月初旬即领现在马兵一千二百余名绿旗步兵一千二百余名空赶马匹径行戈璧向固璊萨纳珠前进沿途探听兆惠进兵日期又候马兵丁八百余名俟防赞大臣阿桂送马到时与所带牧马兵丁七百余名仍牵马行走于攻城擒贼庶可得力奏入报
　　闻
　　防赞大臣舒赫徳等疏奏派拨台站马匹及牌租阿巴特回人信息
　　舒赫徳等奏言臣等前奏和阗一路所设台站相去颇逺马驼疲瘦亟宜添补又进兵叶尔羌更需增设今向内地取马三百匹以购自回人及留牧阿克苏马匹防杂派拨兆惠起程之际将阿克苏至乌什台站交臣等办理自乌什以外派西安兵一百五十名察哈尔兵五十名吐鲁番回人三十名令二等侍卫纳林承办喀喇沁台站章京桑图旺舒克巡查臣等随拨马一百二十匹驼一百只交纳林等带往其乌什以内于中途拨马二十匹驼十只绿旗兵十二名回人八名安设一台与兆惠等台站相接至阿克苏距和阗一千二百余里所设六台不敷驰递臣等酌于每站之中各添一台每台派绿旗兵六名回人四名驼十只派员带领前往分驻并折给粮价银两仍令三等侍卫伊凌阿管辖又臣等于闰六月初五日准贝勒玉素富报称克勒品卡伦送来喀什噶尔所属牌租阿巴特回人额里讷则尔等据称波罗泥都于六月二十七日将喀什噶尔大小人等欲移往防达克山回众不愿同行逃来牌租阿巴特者甚多我等千余户回人俱愿归顺今向将军处具呈因马乏暂住等语随经换给马匹派员送往军营臣等查玉素富所报归诚人等既经送往兆惠军营自必酌量办理但富徳军营亦应知防臣等已于本日具文由台站驰递奏入报
　　闻
　　定边右副将军富徳等疏奏续查奬赏効力回人
　　富徳等奏言臣等前奏兵抵和阗之日将効力回人等陆绩查明酌量奬赏今查得现在随营之伯克萨里于去年进叶尔羌奋勉効力从前擒达瓦齐时萨里先攀马达瓦齐引弓欲射萨里刀断弓达瓦齐之子罗卜扎刀斫其膊者三因着棉甲未透今来和阗凡传唤开导回人事体俱明白勤慎是以遵
　　防拟赏戴五品顶孔雀翎又管采金之三百户承办金器之伯克特穆尔于侍卫齐凌扎卜等招抚和阗时将霍集占金四十两献出前往兆惠军营未达复同阿里木沙从克勒底雅领兵至额里齐固守三月现在查出贼人马驼羊只甚多臣等拟赏六品顶蓝领又哈喇哈什回人阿赉黙特塔拉和卓因兄默默勒克沙在叶尔羌欲图归顺为霍集占所觉伊兄与家口同被害伊身逃出阿卜都克勒木攻额里齐时伊兄阿比勒和卓又被贼杀伊复効力守城为瑚尔起向导杀贼一人夺驼四只亦拟赏六品顶蓝翎奏入报
　　闻








　　平定准噶尔方略正编卷七十四
　　钦定四库全书
　　平定准噶尔方略正编卷七十五
　　乾隆二十四年闰六月甲辰
　　谕定边将军兆惠等相机追贼众
　　上谕军机大臣曰据兆惠等询问来降回人知波罗泥都将喀什噶尔人众驱出肆行抢掠霍集占于四月间迁移家口辎重于叶尔羌之西恐同谋逃往拔达克山富德亦询知霍集占迁移家产领众于城外结营等语是喀什噶尔甚属惊扰若从前霍集斯等早遣人招抚或可即获渠魁今业经逃遁兆惠仍宜抚定喀什噶尔俾无失所但闻喀什噶尔城踞山巅险要难克波罗泥都断无弃此而逃往叶尔羌之理则霍集占此时亦必逃遁叶尔羌可不攻而下若霍集占果与伊兄同逃兆惠即留阿里衮驻于喀什噶尔而前往抚定叶尔羌富德额敏和卓明瑞作速领兵侦霍集占逃窜之路穷追务获其兵丁须选两队之健鋭者每兵给马三匹并多备口粮或天寒难进即暂于叶尔羌度嵗次年办理亦可总以擒获逆贼兄弟始可告成功若仅取二城则事仍未竣至二城既克而渠魁未获所有回人中阿竒木伯克等不必即令入觐致生疑惧又富德所奏波罗泥都遣霍集斯之兄阿卜都卜来兆惠军营等语兆惠未及奏及或系闻若果前来即善为抚慰相机办理再霍集斯鄂对俱熟习回部情形追擒霍集占等时须酌令一人随往且将来两军合队毋论贼为谁获皆同功一体务宜和衷集事不可稍分彼此俱着谕知之
　　【臣】等谨案叶尔羌城垣户口甲于回部喀什噶尔地尤险要方我兵分道罙入直捣贼巢尚疑霍集占兄弟败衂之余或且婴城固拒以延残喘纵扫穴易若摧枯未必能竟不烦一矢乃先声所至逆酋早胆落心悁仓皇駾走兵未血刃而二城已相率迎降葢两城之众苦逆酋荼毒望解倒悬素仰
　　天朝德化亟思拯水火而登袵席时雨所至蛾伏迓
　　师歌舞载途固其宜矣而我
　　皇上坐照几先不特于波罗泥都驱众肆掠时知将跳身逺遁即霍集占之必相附而逃叶尔之可不攻而下悉皆
　　预度不爽且为防其去路计拔达克山慑我兵威断
　　不敢收匿逋逃自贻伊戚羽书星发
　　宻示军营我将军等防奉
　　庙谟间道驰追每战必捷二酋游魂惊逝铤险无依未几而异域献馘输诚肤功克奏若操券焉在昔汉通西域唐开四镇聊示羁縻旋得旋失且不过师武臣之阃外定谋尚且艶称史册孰有若
　　宵旰运筹动符
　　胜算建非常之伟绩廓未有之版图盛于
　　今日者哉
