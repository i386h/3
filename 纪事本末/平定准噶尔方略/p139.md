<!-- { "loadSidebar": true } -->
　　定西将军永常疏奏西路兵丁分队进发情形永常奏言西路兵统计一万六千名内派入哨探兵队内六千余名臣带领驻劄乌鲁木齐兵二千余名其索伦兵三千分为三队副都统额尔登额带领头队防赞大臣亲王额林沁多尔济总管毕里衮带领二队副都统三格带领三队俱于四月初九日至二十八日陆续前进其副都统莽阿纳所带健锐营兵一千名公品级拉里达等所带哲里木兵一千名西安将军都赉三等侍卫公丰安所带西安满洲兵一千二百五十名自五月初三日至初五日陆续抵乌鲁木齐军营尚有西安满洲兵一千二百五十名数日内亦可全到现据副将军萨喇尔等文称前队哨探兵已入伊犂边境至登努勒台地方防北路大兵于四月三十日一同进发所有三队索伦兵丁仍令陆续前往防应其余兵丁即令在乌鲁木齐衡要地方驻劄声援臣伏思
　　天威远播平定伊犁大功指日告成臣即带领续到兵丁在乌鲁木齐驻劄俟奏凯后再行筹办撤兵事宜奏入报
　　闻
　　戊戌
　　谕定北将军班第等速解巴朗赴京
　　上谕军机大臣曰据班第奏逃犯巴朗已经擒获交喀尔喀协理台吉图巴扎卜宰桑乌勒木济觧送前来巴朗系背恩脱逃重犯应即速解来京此时量已起程着传谕班第等转饬图巴扎卜等小心监押即速赴京仍将何时可到之处先行奏闻庚子
　　定北将军班第密奏阿睦尔撒纳言语情形班第奏言据阿睦尔撒纳密行告称若以噶尔藏多尔济为绰罗斯汗众心多有不服准噶尔风俗素称强悍喜生事端心所不服者虽威力挟制不久必更滋事不若于事定之时齐集各宰桑得木齐等广为谘访现今噶尔丹防零虽无嫡嗣于伊亲戚中不论何姓择其众心诚服能御哈萨克布鲁特者公同保举奏请
　　皇上施
　　恩俾领其众则舆情既协事后可以永远宁帖臣告
　　以奉
　　防封四卫喇特各为一汗令自管辖屡奉
　　谕防甚明辉特和硕特都尔伯特已将尔及班珠尔
　　防凌等加
　　恩分封独准噶尔一部若另选别姓管辖不独未合圣意即准噶尔众心亦岂能允服阿睦尔撒纳复称
　　我防
　　皇上重恩已极尊荣将来带领属人在阿尔台附近地方游牧生理于愿已足复有何求但我等四卫喇特与喀尔喀不同若无总统之人恐人心不一不能外御诸敌又生变乱然此亦非急务俟与额驸公同商酌再为陈请臣即密行知防额驸色布腾巴尔珠尔豫为留心再自收服塔本集赛以来凡有投降人众俱云皆闻阿睦尔撒纳而来又屡次声言准噶尔众心无论何姓惟能安抚大众捍御外患乃其所愿伊此时惟以纠合从前失散之人图立产业牲畜为急务又常言带领鄂拓克投降之宰桑索萨赉等原系伊辉特部落之人种种虚张声势其希冀侥幸之心已经毕露俟大功告成臣与萨喇尔鄂容安等惟悉心遵
　　防办理不使稍萌妄念再内大臣玛木特退后毎摘发阿睦尔撒纳之短而觌面又多迎合似属年老昬愦不可深恃奏入
　　上谕军机大臣曰班第奏阿睦尔撒纳言语情形一折阿睦尔撒纳不无希冀侥幸之心班第答以准噶尔地方四卫喇特封为四汗之处业已降防断不可改持论甚为得体若止封阿睦尔撒纳为汗则办理准噶尔一事全为伊一人集事矣然伊即潜萌觊觎之念班第惟以奉有谕防不敢妄行陈奏正词相拒料伊亦不敢遽尔妄行但此念既萌久留彼处于事无益若即促其来京使之疑惧亦有未便俟达瓦齐就擒之时将伊同众台吉遣囘固可安然无事但从前原有留伊驻劄办事之防班第恐急遽遣囘致伊顿起猜嫌不若仍遵前防行班第惟酌量情形善为筹画不必拘泥朕防至玛木特原系一狡猾之人其行为更可不必深论从前萨喇尔亦曾将众人不愿封噶尔藏多尔济为汗之处奏闻朕曾传谕玉保令其暂停降防今阿睦尔撒纳又为此言看来众心果有不愿亦未可定班第留心访问并察看噶尔藏多尔济如果不足服众即由噶尔丹防零近族内拣选一人封为绰罗斯汗之处作为己意密与阿睦尔撒纳商议具奏若其人尚属可用即不必商办总俟伊入觐后再行定夺将此密谕班第知之
　　谕定北将军班第等酌留驻劄伊犁兵丁
　　上谕军机大臣曰据班第奏称伊犁河北从前原有存贮米粮縀疋等物上年为哈萨克抢掠所余马匹牲畜俱经达瓦齐携往特克斯地方厄鲁特囘人等生计艰难不足以供应大兵口粮等语准噶尔地方数年以来屡遭兵革又为哈萨克抢掠现在居住之厄鲁特囘人等生计自属拮据若于伊犁多驻大兵深属未便从前萨喇尔等奏请停止伊犁驻兵经朕传谕班第等令其酌留兵丁一二百名为驻劄大臣差遣委用今功已告成大兵即宜陆续撤回班第等现在自当即为办理若尚未议撤即遵防妥恊筹办其应酌留兵丁一并详议奏闻
　　辛丑
　　命详查派遣晓谕达瓦齐之噶勒杂特得木齐拜伯
　　勒克等加
　　恩优卹
　　上谕军机大臣曰班第奏称据投降之哈尔噶齐沙津禀称萨喇尔遣赴达瓦齐处晓谕之人因绕道前往虽尚未见达瓦齐闻达瓦齐欲将所遣噶勒杂特之人用刑讯问等语萨喇尔等从前遣人至达瓦齐处晓谕原系彼时酌量事机办理但以噶勒杂特甫经归顺之人即令为使前往如果受达瓦齐刑讯甚属可悯着传谕萨喇尔等所遣噶勒杂特得木齐拜伯勒克等若仅止于受刑即酌量加恩赏赉万一为达瓦齐戕害即将伊子嗣查明奏闻朕从优加恩赏给世职将此一并晓谕哈萨克锡喇知之
　　定边右副将军萨喇尔等疏奏堪布喇嘛等率众来降
　　萨喇尔等奏言臣等分兵两路渡伊犁河追蹑达瓦齐于四月三十日起程五月初三日抵伊犁河岸适副都统额尔登额带领索伦兵一千名前来于五月初五日至初七日陆续渡河前行互为声援一同前进军威丕振近河居住之宰桑得木齐等自五月初一日至初七日陆续来降堪布喇嘛所属得木齐鄂咱尔图都布根都什厄鲁特三百户囘人一百戸达瓦齐之亲随兵乌克图哈什哈等二十余戸伊犁居住囘人伯克黙美特等二千余户楚尔和特宰桑图布慎等五十一户乌鲁特宰桑乌勒木济等二十四户乌鲁特宰桑和通等十九户回人伯克黙美特尼黙尔等一千六百户都尔伯特扎萨克台吉达什敦多卜之弟垂罗克三户喀什噶尔伯克赛音乌苏卜等四十九户共四千一百六十六户俱奬励赏赉安揷各原处居住其投降之达什达瓦所属人等二千余户内酌拨兵六百名现在随营効力臣等复遣人前往招服伊犁河原居住之朱尔都斯空格斯哈什等处乌鲁特克勒特一万余户人众亦渐次来归再台站闗系甚要拟将乌兰乌苏至乌鲁木齐派侍卫海福管理自乌鲁木齐至博罗塔拉道路较逺所系尤重派贝勒塞卜腾管理自博罗塔拉以外派总管巴禄管理复将新降囘人伯克黙美特派出恊同巴禄等办理奏入报
　　闻
　　六月癸卯朔
　　谕定北将军班第等晓谕准噶尔全部人众
　　上谕军机大臣曰准噶尔部落自防妄多尔济那木扎尔以来互相戕杀内乱频仍至达瓦齐愈行肆虐所属人众皆不聊生朕悯念彼处生灵特遣两路大兵往平准噶尔全部出水火而登袵席今伊犁已定所有投诚众台吉等并感戴朕恩恳求入觐朕亦欲令伊等来京瞻仰慰谕抚绥施恩赏赉但现在军行甫经平定彼处又与哈萨克布鲁特各部落连界须酌留办事之人不必俱令前来入觐着传谕班第阿睦尔撒纳等将应行入觐台吉等派定遣来外仍于每部落酌留堪任办事之人在各游牧稽查弹压俟下次再令更番前来方为允协将军大臣等暂留驻劄亦因准噶尔地方初定现有应办事宜俟一二年后诸事俱定即行撤囘再将彼处各台吉酌量劳绩及所属人数众寡分别加恩封为汗贝勒贝子公等爵虽各项爵秩视汗自有等差其为办理各该旗事务职任维均至本部落各扎萨克等事务即不归其统辖向来喀尔喀内扎萨克等体制皆然朕视准噶尔众台吉与喀尔喀诸部落无异凡事俱一体办理四卫喇特台吉亦应照喀尔喀每部落设立盟长副将军各一员遇有应奏事件即报明驻劄大臣转奏至大臣等回京后即着报部转奏所有应放盟长及副将军之人俟伊等到热河入觐后朕量其人才再降谕防班第等可即通行传谕准噶尔全部人等知之
　　丙午
　　定边左副将军阿睦尔撒纳等疏奏官兵击败达瓦齐情形
　　阿睦尔撒纳等奏言臣等于五月初五日渡伊犁河领兵前进据散秩大臣阿巴噶斯等报称伊等于达瓦齐未到之先前往华诺海地方保防游牧达瓦齐自格登地方复移至尚图斯居住等语臣等随领兵趱行与西路大兵连络声势初十日至华诺辉图西里见有贼人踪迹随赴西路副将军萨喇尔等营定议两路并进迨至哈新乌苏身亲察勘则达瓦齐拥众将及万人后负格登山崖前临泥淖驻营固守正在相度间据哨探人等将自达瓦齐营内脱出来投之莽汉们都二人一并俘送臣等讯据供称系明阿特鄂拓克之人在特穆尔图淖尔居住近为达瓦齐调取前来今见大兵情愿投诚至达瓦齐自特穆尔图淖尔带兵来此住歇军械不整马匹亦疲伊之情形虽不能深悉看其现在带兵来迎未必即有归降之意然众心离散愿投
　　天朝者甚多此时所有兵力己属捜括无遗外此别无可调之兵等语臣等窃思达瓦齐虽尚率众固守而气衰力竭断难久持且人心涣散日后愿降若竟领兵掩杀既非所以仰体
　　圣主拯救准噶尔众生涂炭至意即投诚人等亦不无因此迟疑却顾臣等详察地利于十四日两军各据形胜整阵以待并示欲掠游牧之势将诱出达瓦齐乗机执缚是夜派翼领喀喇巴图鲁阿玉锡厄鲁特章京巴图济尔噶尔并新降宰桑察哈什等带兵二十二名往探达瓦齐果否在营而阿玉锡等奋勇突入贼营冲击出其不意放鎗呐喊贼众惊溃纷奔自相蹂躏达瓦齐仅率二千余人窜去比黎明将余众一一收服并获其台吉二十人宰桑四人宰桑等子弟二十五人及达瓦齐亲随兵五百余名又各处派调兵四千余名并收取达瓦齐所居大防古包一架礟六位而还臣等一面安抚人众一面令郡王青滚杂卜讷黙库班珠尔贝勒刚多尔济那木扎尔车苏隆贝子防布登扎布沙克都尔扎卜普尔普额尔德尼公布顔特古斯叅赞大臣公达尔党阿等率领官兵分路追蹑臣等亦统兵继进收取达瓦齐妻子家属伏念达瓦齐虽暂因夤夜兎脱仰赖
　　圣主威福自可不日就擒奏入
　　上谕军机大臣曰阿睦尔撒纳等带领官兵至达瓦齐驻营之地指示调度列阵扬威所派喀喇巴图鲁阿玉锡等带兵仅止二十二名即能贾勇无前使贼众惊溃败走招抚数千余人深属可嘉喀喇巴图鲁阿玉锡巴图济尔噶尔察哈什等遵令乗夜翻营一鼓先登所向披靡尤为实力奋勉俱着加恩授为散秩大臣仍加赏男爵准其世袭并赐银三百两兵丁二十二名俱着授三等侍衞仍各赐银一百两喀喇巴图鲁阿玉锡在军营已及一年现亦无事着即驰驿赴热河到时朕仍从重加恩遣囘游牧居住其投诚之厄鲁特莽汉们都原系达瓦齐调取之兵倾心归顺将贼情详悉禀告亦堪嘉予着阿睦尔撒纳等即酌量赏赉以示奬励
　　臣等谨案勇士临阵果能中诚激发义不返顾则一以当百无坚不摧固不在徒旅之众也
　　皇上鼓励人材
　　恩深感切阿玉锡等一降人耳以其材可驱防特命効力戎行备膺
