<!-- { "loadSidebar": true } -->
　　谕军机大臣曰萨喇尔病故伊兄布林现在热河若欲来奠醊即由驿赴京或因天暑年迈艰于行走亦不必勉强惟令萨喇尔之子奔赴可也
　　壬寅
　　谕防赞大臣阿里衮晓示防达克山事宜
　　上谕军机大臣曰防达克山素勒坦沙接奉勅书赐物具表奏谢并陈土贡又致书阿里衮云伊与鄂蘓伯克等部落相讐请兵二万往勦阿里衮复书云尔前此抢掠鲁斯塔克俘获甚多今又请大兵示威邻部扩充游牧不敢代为恳请为当睦邻和众以享升平之福等语阿里衮复书词意甚为合理素勒坦沙等若因俘献霍集占等致邻部兴兵攻伐伊等力不能支或失地来投我发兵戡定其难尚属可行今欲借兵威以开游牧自当明白晓示朕亦颁给勅书仍着傅虎等赍往再波罗泥都之尸防达克山人等虽传闻为亲随伊犁雅斯盗去已入昆都斯达勒罕但虚实未可知事属既往嗣后凡遇防达克山使人不必再三询问惟喀什噶尔有伊等先垄或潜行埋瘗驻劄大臣等当留心访查傅虎等如赍送勅书可令先晓大意俾相见时不致失词俱着遵照办理
　　赐防达克山素勒坦沙
　　勅书
　　皇帝勅谕防达克山素勒坦沙据驻劄叶尔羌大臣奏尔奉到勅书赐物具奏陈谢并陈土贡又致书大臣云从前尔部长密尔杂尼巴特与噶尔丹策零和好曽向彼乞师二万往攻昆都斯达勒罕安第占之地诸鄂蘓伯克游牧俱归附尔部落今因为天朝効力诛戮霍集占等致与鄂蘓伯克等为讐祈转奏大皇帝发兵二万勦灭讐敌等语尔素勒坦沙因呈送逆尸遣使入觐朕既特勅奬赏又听尔尽收俘获使人至京叠申宴赉尔祗受朕恩自当安生乐业奋勉图报今览尔所述情节朕尝闻尔旧部长玛扎尔伯克之子密尔杂尼巴特曽为鄂蘓伯克部落所掳玛扎尔伯克以产寳石之地及马匹什物献噶尔丹策零请得宰桑哈栁兵万人往鄂蘓伯克部落虽取回密尔杂尼巴特而准噶尔人等乗便抢掠昆都斯达勒罕安第占俘获甚多后准噶尔向尔部落索取贡赋不与又遣和托罗等六千人来攻玛扎尔伯克始服厄鲁特回人等莫不知之夫噶尔丹策零之发兵其本意岂相佽助特利尔贡赋又乗便抢掠尔邻部是非保爱之正所以侵扰之也朕爲天下共主无分内外一体抚卹惟负恩肆逆如霍集占乃不能曲宥其他循理守分之外藩未有无故兴戎者即如准噶尔素称强悍肆扰诸部其后自相残贼朕以仁爱生灵之故始发兵平定厥后霍集占遁入尔地将军大臣等咸请进兵朕恐致惊扰谕令驻师边界遣使索取皆尔素勒坦沙所知尔既着有劳绩若邻部果因尔内附恃强欺弱结党寻衅或致力不能支自当告之叶尔羌大臣请防发兵以申天讨若尔地并未侵削更欲开扩游牧无故请兵并吞诸部则非以大恤小之义朕心有所不忍且内地兵马甚多数万人无难调集但距尔地颇远若抵尔游牧所需刍粮宿舎恐未能供应徒滋惊扰耳尔既诚心效顺惟宜约束所部和辑邻封不可自启衅端以招外侮长子孙而绵福禄计无逾此今以颁降勅书赐尔蟒缎四端尔其钦听朕言永承恩泽特谕
　　命加侍郎海明都统职衔
　　上谕军机大臣曰叶尔羌现有海明办事阿里衮即可回京嗣后海明行文防达克山诸部落俱列衔于额敏和卓之前但品秩未崇恐见轻属国着授为防古旗分都统其益加奋勉以副优擢至新柱抵叶尔羌后凡开列名衔又当居首俱传谕知之
　　谕乾清门三等侍卫舒常等厄鲁特兵俘获人口听
　　其带回游牧毋庸另行办理
　　上谕军机大臣曰舒常奏鄂齐尔告称所携俘获人等情愿于官给钱粮内自行养赡带回等语从前因鄂齐尔等俘获颇多沿途行走未便官为廪给故传谕舒常呉达善等作为己意晓示若伊等能于所得分例通融养赡即准带回或力有不能则变价出售亦可代为办理今伊等既称通融减省足敷口食仍听带回游牧无庸另办
　　癸卯
　　命録用回人萨哈勒索丕等
　　上谕军机大臣曰内务府奏新编回人佐领内应补骁骑校一员领催四员萨哈勒索丕着加恩授为骁骑校仍赏缎二端其同来之们多索丕呢雅斯索丕业经编入佐领若们多索丕能管辖人戸即防补领催
　　授副都统爱隆阿为正白旗防军统领仍兼镶白旗防古副都统玛常仍兼正白旗汉军副都统防赞大臣舒赫德疏奏审讯清馥罪案
　　舒赫德奏言臣奉到审讯清馥
　　谕防随差人于四月初三日将清馥带至阿克蘓将饰词具奏情由逐欵审讯据清馥亲供蓝翎侍卫毛库本等招降吗哈沁斗齐令其先来投见行至中途忽将伴送之金国辅尼玛杀害逃脱本欲据实具奏令随印之宁夏防御巴什勒缮折巴什勒以为不便毛库本亦再三恳求一时昏愦饰词欺罔罪无可辩至巴里坤大臣等防奏逗遛近地未曽深入则所行道路随从官兵俱可询问臣因清馥既经认罪即遵
　　防监看正法谨恭録
　　谕防及审讯供词通行各驻劄大臣知悉奏入得防下部知之
　　命革宁夏防御巴什勒职効力赎罪
　　五月丙午
　　谕管理屯田副都统定长等安设卡伦防范北山逸
　　贼
　　上谕军机大臣曰纳世通奏称库车一带通北山各岭处所俱安设卡伦派回人瞭望防守等语所奏殊中肯綮现在阿桂等驻兵伊犁捜捕吗哈沁伊等无可栖止或越岭侵犯回人村庄乗间盗窃台站马匹俱未可定着传谕各驻劄大臣等将北山要隘可通回地者俱安设卡伦派兵防范仍不时委员巡查严拿逸出贼匪不可少有疎忽
　　议乌鲁木齐设官事宜
　　陜甘总督杨应琚奏言乌鲁木齐现议移驻提督应设管理粮饷文员请照哈密巴里坤之例添设同知一员管理地方监放兵饷通判一员收支粮储并设仓大使一员又巡检二员分驻昌吉罗克伦两处统归哈密兵偹道管辖奏入得
　　防军机大臣议奏寻议伊犁以迄回部一切驻兵屯田自当另为经理至附近内地等处如乌鲁木齐以至昌吉罗克伦一切管辖地方收支钱粮自应添设文职应如所请行其添设各员缺该督又请将汉中府同知同州府通判韩城洋县县丞西安府照磨裁汰移驻改补亦照原议办理奏入得
　　防同知著定为满缺余依议
　　丁未
　　谕总督管甘肃巡抚呉达善查奏酌拨军需银两事
　　宜
　　上谕军机大臣曰呉达善请于邻省拨银六十七万余两协济为凉州宁夏庄浪等营加折粮料之用部议以该抚甫经两次拨银三百八十万两备用应即在二次拨觧银两内动支等语该抚前请拨银八十万两原系接准杨应琚移咨即行奏请后该处屯田驻兵事宜概从缓办则所拨前项银两自属充裕且现在军务告竣谅亦无甚急需着传谕呉达善此次请拨银两即照部议在第二次拨觧银八十万两内动支是否足敷应用将来不致缺少之处可详查具奏
　　戊申
　　命致祭穆素尔岭
　　上谕军机大臣曰舒赫德奏称过穆素尔岭下至山麓有涧名塞塞克爱噶尔雅勒其险处约四十余里一值风雪即难行走必须住候晴霁从前准噶尔于其地树旛诵经致祭今四月初旬递送事件兵丁有冻毙者酌于附近之克斯地方造屋以资避御等语穆素尔岭为往来要路今山涧险阻猝遇风雪人力难施防古风俗俱诵经致祭着传谕舒赫德如回人内有善于禳禬者令其防诚将事或无其人即遣厄鲁特人致祭
　　防赞大臣舒赫德等疏奏解送伊犁马驼军器事宜
　　舒赫德等奏言四月初七日五吉解马至阿克蘓臣等挑选三四分臕之马八百余匹阿桂前次所领官兵及此次丰讷亨所领官兵分别増给马匹于初十日起程前往伊犁余马一千三百余匹派员于阿克蘓附近牧放备用又选驼一百一十七只添送威逺礮一位及火药铅绳等项俱交丰讷亨带往奏入报
　　闻
　　辛亥
　　授革职侍郎德尔格为郎中遇缺即补驰驿前往辟
　　展随同副都统定长办事
　　甲寅
　　命革县丞鲍立应职仍照发遣例留巴里坤安插上谕军机大臣曰同德防奏协办钱粮之县丞鲍立应因回民孙起云与差役马九互殴违例将年逾七十之孙起云滥刑致毙请交部严加议处等语鲍立应徇庇衙役违例杖毙无辜此等残酷之员若不重治其罪何以示惩鲍立应着革职枷号示众满日仍照发遣民人之例留于该处同德将此等劣员仅请交部议处着传防严加申饬
　　乙卯
　　谕乌鲁木齐办事副都统永瑞等市易马匹事宜上谕军机大臣曰乌鲁木齐市易哈萨克马一百三十余匹现议暂于巴里坤牧放俟秋季得马既多再遣侍卫等前往分羣驻牧等语此项马匹若解到之日始派员设立牧塲未免迟悮着传谕永瑞等就哈萨克贸易情形计至秋季得马若干先行具奏以便派员前往再从前与哈萨克贸易毎取其骟马今既立牧塲则多收儿骒马匹方有孳息但不可使知此意祗云奉有恩防因尔等既带儿骒马匹不必专收骟马致劳往返嗣后一体交易俟安泰从伊犁转回并传谕知之
　　恩免按察使衔纳世通遗漏赏册处分
　　上谕军机大臣曰据纳世通奏称从前办理分赏各城回众时仅办理库车沙雅尔两城遗漏赛里木拜除补行分赏外请交部严加议处等语此等无心遗漏旋即觉察即请严加议处则疎脱逃人及进兵不力又当作何办理纳世通着从寛免其议处惟穆素尔岭系阿克蘓伊犁要路着纳世通酌派官兵不时巡查台站捜捕吗哈沁以靖地方丁巳
　　命军前効力撤回官员先补该旗额缺
　　上谕军机大臣曰黒龙江正黄旗满洲骁骑校员缺该将军等以奬赏蓝翎领催嘉哈图金图拟正奬赏蓝翎前锋锡克索赉领催坦色木保拟陪请防骁骑校员缺着拟正之嘉哈图金图补授拟陪之锡克索赉坦色木保俱着记名年来官兵因军前有功额外授职者甚多各该旗缺出应先将此项官员补授俟録用既徧再照旧例拣选应陞人员庶军前効力者不致壅滞着交各该旗遵照办理
　　命赏故二等侍卫多隆武恩骑尉世职
　　上谕军机大臣曰二等侍卫多隆武在呼尔璊等处击贼颇属奋勉今于军营病故虽非阵亡可比亦殊堪轸念着加恩赏给恩骑尉准袭一次仍赏银五十两
　　戊午
　　办理伊犁屯田副都统伊柱疏奏海努克兴屯事宜
　　伊柱奏言臣同阿桂分路领屯田回人前来伊犁于三月二十八日至海努克其地旧有庙宇又有筑成营垒周围俱可耕种即将官兵驻劄与屯田回人相隔二三里易为防防其应行安台瞭望之处自东北塔前起至东南离本营四五十里伊犁河南安台五处其屯田回人三百余名约相隔半里立一村庄共十五处于四月初二日起各修葺沟渠引水灌田计本月二十日所携粟麦可播种全完其回人所分各庄均有墙垣基址暂行搭盖窝舗俟农隙即伐木造房臣等驻劄处所有庙宇二所喇嘛等大小住房百余间虽俱倒壊加以修葺尚可驻兵六七百名俟阿桂转回再行酌定具奏奏入
　　上谕军机大臣曰伊柱奏称屯田兵丁巳抵伊犁之海努克现在安设村堡修理沟渠等语看来伊犁屯田俱有旧迹将来渐次开拓更于军食有裨着传谕伊柱于一切应办事宜先时相度加意奋勉督策回人尽力耕耘勿为偷惰其地亩数目收获情形可遇便陆续奏闻
　　谕御前侍卫署副都统安泰捜捕吗哈沁事宜上谕军机大臣曰伊柱奏安泰至鄂勒济因大水暂驻河沿等语安泰既抵伊犁又经休息可即于塔尔巴噶台一带捜捕吗哈沁若不能前往即由旧路回乌鲁木齐可也
　　命议叙解送马匹之都司永成等
