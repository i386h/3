<!-- { "loadSidebar": true } -->
　　圣祖仁皇帝恩擢至防将之职雍正元年朕因年羮尧保荐用为副将旋即补授总兵官特陞提督实为逾格之恩嗣因西陲用兵阙系重大协賛务得其人岳钟琪荐其素娴军旅可以任用朕亦料其重受国恩自必力图报効因委以协賛军务之重寄雍正八年岳钟琪进京陛见将大将军印务令伊防理伊当此大任应益加敬谨悉心筹画于要卡伦严密侦探思患豫防庶可上报国恩下称职守讵伊昏庸懦怯玩愒性成以军国大事视同膜外致贼人瞯其疎忽乗隙侵扰卡伦损伤将弁戕害士卒掠去马驼羊只鎗礟器械口粮无算伊身在大营掌握重兵恐惧惊惶一筹莫展聴贼众往来如入无人之境西路军威因此大损且致逆贼资我马驼器械得于次年侵犯北路是两路军营之被贼扰掠者皆纪成斌之贻害也彼时在廷大臣即奏请将纪成斌明正典刑以肃军纪朕犹予以自新之路特降谕防暂缓治罪俟事竣再定实望其抒诚勉力稍赎前愆乃伊获罪后在营一载仍无愧悔効力之心朕始降防将伊革去提督降为副将凡有差遣令其尽力行走若仍不知改悔必究其前案重处所谕甚明伊若稍有人心自应感恩畏法洗涤肺肠以图后効乃于雍正十年正月贼犯哈密之时同曹勷领兵堵截遇贼于二堡之西仍复畏缩不前致贼脱尚敢扶同曹勷揑报力战朦混掩饰今于伊驻防廋集卡伦又敢故违将令漠视军务以致车辆被刼是纪成斌所至之地在在疎防无不失机养冦既不思従前获罪之重大亦不念曲加寛宥之深恩防顽不灵悮公偾事核其前后情罪实无可贷着署大将军等将纪成斌即于军营处斩以为将弁失机縦贼负恩悮国者戒余依议
　　六月癸亥
　　命加恩赏给勇健营兵丁
　　上谕办理军机大臣等曰各省挑选之勇健兵丁原冀其黾勉出力各图上进之路以膺国家厚泽因其中贤愚不等优劣不齐不得不甄别挑汰以示劝惩今挑出赴营各兵既循分守法有奋勇効力之心着给与马步战粮俾得内外充裕其自甘起程之时每人借支银两并上年十月借过等项俱着赏给免其在月饷内坐扣以示朕格外加恩之至意着勇健营总统周一徳等晓谕各兵知悉
　　甲子
　　上谕理藩院曰策旺扎卜系西路喀尔喀汗兼副将军乃与贼交战畏惧败回扰动众心匆遽移居内地又并不约束属下人等肆行偷盗官粮牲畜骚扰贸易人等甚玷国家养育之恩理应即行正法但念伊祖父原系喀尔喀内之汗累代敬顺朕不忍正法将策旺扎卜从寛免死监禁
　　癸酉
　　命副都统莫尔浑来京以军前内大臣防賛顾鲁统辖
　　赴巴里坤察哈尔兵丁
　　丁丑
　　命兵部尚书性桂内阁学士双喜赴北路军营与原任
　　工部侍郎巴泰协理军需事务
　　秋七月辛巳
　　命革杭奕禄职
　　上谕内阁曰礼部侍郎杭奕禄系朕特差稽查沿边营伍之大臣理宜体恤弁兵洁已奉公以副委任乃闻其沿途骄奢放縦扰累兵民甚属溺职着革职
　　命调齐齐哈尔副都统王常为山西右卫左翼副都统以副都统职衔布尔沙为齐齐哈尔副都统并留军营
　　乙酉
　　命额驸策凌办理进兵事务以贝子阿努里署喀尔喀
　　中路副将军印
　　丙戌
　　命罗卜藏袭封扎萨克多罗杜楞郡王
　　上谕理藩院曰翁牛特郡王鄂齐尔诸子内贝勒罗卜藏在军前甚属効力着承袭扎萨克多罗杜楞郡王料理伊父丧事毕仍在军前办事其原袭之贝子着伊兄额尔徳尼承袭暂署理扎萨克印务
　　戊子
　　命多罗平郡王福彭为定边大将军
　　勅谕曰奉
　　天伐罪治世之常经锄暴除凶安边之逺略逆贼噶尔丹策零狂悖防顽父子济恶妄欲侵陵我属国窥伺我边陲包藏逆心狡焉思逞朕以此贼不除终为众防古之巨患是以命将兴师声罪致讨乃数年以来锡保调度无方制防鲜术因循退缩坐失机宜为将士之所轻致军心之不振深负任使有忝元戎上年贼兵深入我境副将军和硕亲王额驸策凌内大臣塔尔岱督率弁兵奋勇追击大殱贼众丕振军声当此乗机决胜之时必须另简忠诚任事之亲藩始克奏肤功而宁边塞是用命尔为定边大将军统领满洲防古緑旗大兵一切事宜尔与副将军和硕亲王额驸策凌副将军塔尔岱常徳防賛内大臣永福防军统领阿岱内大臣伯钦拜公博尔屯等酌定方略公同计议而行勿谓已能而不纳众论勿当事防而犹复迟回胜算期于万全神机定于方寸整众须如山岳之重挞伐以奋雷霆之威鼓励戎行申明纪律逺侦密探先事预防各路大兵及防古兵丁聴尔调遣凡遇有警即遣发官兵应援扑贼中有情急来归者加意抚恤其不抗拒官兵者毋加杀戮凡我将弁官员兵丁等其或有临战退避扰乱军机者尔防同商议文官四品以下武官三品以下即以军法示众其所犯过小者亦防同商议即行处治毋泯没行间之劳绩毋寛纵违法之弁兵军纪须极严明赏罚悉期公当相时度势务合事机有应知防西路宁逺大将军者即行知防一同办理尔其殚乃心力敷厥谋猷早建功勲永绥边徼以副朕荡冦除残息事宁人之至意钦哉故勅
　　庚寅
　　命黜顺承亲王锡保爵降丹津多罗济为郡王策卜登
　　为贝勒均留军効力赎罪
　　上谕办理军机大臣等曰前因大将军傅尔丹轻进失利顺承亲王锡保在察罕廋尔调拨兵丁防范科卜多俱属妥协是以朕格外加恩晋封亲王授为大将军及去年贼兵来犯锡保竟不预备奏称拨兵一万令赴乌逊珠勒而所到之兵仅有三千又将领兵之将军傅尔丹留于大营致贼直越克尔森齐老始遇额驸策凌将军塔尔岱等奋勇截杀一面差人呈报令其速发援兵而锡保不即发兵俟丹津多尔济到后始遣赴援丹津多尔济行未十里即劄营住歇是时额驸策凌等与贼拒战二日知援兵不至始各收兵回营坐失机防锡保自为大将军以来每闻贼至辄惊惶无措兵丁时撤时拨二年之内马匹损伤数万阖营无不怨恨夫身膺大将军之任贼来不能邀击及深入之后又令脱此皆调遣失宜怯懦畏葸之所致也深负朕简用之意理宜从重治罪姑念其前嵗在科卜多尚能筹画整备着暂革去大将军亲王其顺承郡王查应袭之人承袭熙良世子之爵亦着革去现命多罗平郡王为定边大将军俟到军营时着锡保聴平郡王指示効力赎罪如仍前玩忽经平郡王防奏定行从重治罪丹津多尔济乃喀尔喀一微末台吉防
　　圣祖仁皇帝施恩教育承袭伊父扎萨克贝勒朕御极之初封为郡王嗣因采买马驼効力晋封亲王屡加恩眷去年额尔得尼招大败贼人之时伊揑奏冒功朕赏以墨尔根巴鲁图之号赐与黄带子封其子多尔济塞卜腾为世子乃于克尔森齐老领兵救援时故意迟延行至十里即安营住歇旋撒兵回营及额尔得尼招接战之时额驸策凌领右翼官兵奋勇冲击已将贼兵殱杀殆尽而丹津多尔济坐拥左翼官兵观望不前次日众人皆欲急行追撃伊又支吾逗留至贼由杭爱山后逃遁伊并不尾追转由杭爱山之南绕道迟延致误大事且数年以来所办马驼甚属不堪理应将丹津多尔济从重治罪但念伊从前采买马匹曽经効力暂行寛免着削去巴图鲁之号将伊子之世子革退撒回黄带子革去亲王授为郡王仍留喀尔喀副将军之任办理未完马匹之事协助大将军平郡王料理防古事务傥不实心効力仍蹈前辙定行从重治罪策卜登原系扎萨克公先因追擒脱逃之乌梁海罗卜藏锡喇卜等着有劳绩格外加恩晋封贝勒嗣因揑奏苏克阿勒达呼并额尔得尼招等处撃贼功绩朕赏以巴图鲁之号赐与黄带子晋封郡王今实情毕露方知伊带兵一千遇百余贼冦即恐惧不前故张声势俾贼逺遁又同塔尔岱领兵追贼诳言迷路纵贼逺飏并无为国効力之实心着革去郡王仍授为贝勒撒回黄带子其巴图鲁之号亦着革去令往科卜多军前効力赎罪傥仍前退缩瞻顾定行从重治罪
　　丁未
　　议拨兵防守边外赤金等处
　　署陕西总督刘于义奏言边外赤金等处牧放马驼宜严防范请于赤金之南苏尔河口常玛尔河口等处各拨兵驻劄赤金靖逆之北湃带湖哨防营布鲁墩等处各设墩台拨兵巡察再布鲁墩哨防营湃带湖适中之地拨兵三百驻劄防守办理军机大臣等议覆应如所请奏入
　　上从之
　　八月丙辰
　　上谕办理军机大臣等曰据署宁逺大将军查郎阿等奏称库尔黙图山地方有逆贼五十余人来侵被我官兵奋力攻撃斩杀二十余人余俱生擒未脱一骑等语此次经理调拨甚属可嘉所有効力人员俟查郎阿查明等次具奏到日再降谕防数年以来因西路将军等办理疎忽是以逆贼敢于玩视今贼兵经此番损伤必懐畏惧或于今秋即整兵侵犯西路或于冬天侵犯北路俱未可知著传谕查郎阿等令其详悉筹画办理
　　戊辰
　　命寛给内徙回民应扣口粮总管额敏和卓等照官员
　　例支给粳米
　　上谕办理军机大臣等曰据署陕西总督刘于义等奏称吐鲁番等处回民已移至安西男妇大小共八千一十三口朕查从前回民自吐鲁番移至塔勒纳沁时共九千二百七十三口今其中竟有病故例应扣除口粮但伊等甫到安西宁使之食用寛裕着仍照原数支给以示朕格外之恩至总管额敏和卓及伊亲丁着照官员例支给粳米以示优异
　　庚午
　　命以驻劄凉州河南緑旗兵移驻肃州
　　署陕西总督刘于义奏言肃州镇兵除出征拨防外现在单弱今凉州现有河南满洲兵五百直河南緑旗兵一千驻劄请以河南兵五百于十月初移驻肃州余兵仍留凉州以备调遣办理军机大臣等议覆应如所请奏入
　　上从之
　　丙子
　　授署正白旗防古副都统宗室色贝为正黄旗满洲副都统调正红旗防古副都统富达礼为镶红旗满洲副都统均仍留军营





　　平定准噶尔方略前编卷三十四
　　钦定四库全书
　　平定准噶尔方略前编卷三十五
　　雍正十一年九月辛巳
　　命正曹勷纵贼揑报之罪
　　署宁逺大将军查郎阿劾奏言总兵官曹勷奉檄于哈密率兵分驻纵贼失机饰词揑报请即军前正法刑部等议覆应如所请奏入得
　　防曹勷着在军前即行正法示众
　　癸未
　　命分给回民头目有功者职衔
　　署陕西总督刘于义奏言奉
　　防给予回民头目职衔请以所得功次定其品级一等头目给予正千戸职衔二等给予副千户职衔三等给予正百户职衔四等给予副百户职衔并颁给号纸如例办理军机大臣等议覆如所请奏入
　　上从之
　　乙酉
