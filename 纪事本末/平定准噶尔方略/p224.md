<!-- { "loadSidebar": true } -->
　　上谕军机大臣曰乌梁海安济格斯奎曾掠俄罗斯牧羣后经富徳拏获已命理藩院行文将二人送往今据顺徳讷奏因大雪不能行走暂令帯回等语现在俄罗斯以逆贼阿睦尔撒纳出痘身死将尸送验外藩尚知守信则我大国檄送之人自不便久羁着额尔克沙喇归途之便将安济格斯奎帯至乌里雅苏台转交桑寨多尔济速送俄罗斯边界其各传谕知之
　　命副都统顺徳讷在雅尔哈善队内行走所奏骁骑校顶帯宁古塔雅库准其随帯効力
　　壬子
　　以办理逆贼阿睦尔撒纳始末
　　宣谕王大臣等
　　上谕大学士曰今日王大臣等以俄罗斯献出叛贼阿睦尔撒纳身尸准噶尔大功告竣具表奏贺试问王大臣等此奏果皆实以为然耶抑或尚有以叛贼之死为未可深信者耶在诸臣之或信或不信本亦不足深论然朕之宵旰忧勤将以为边圉久远之计而庸懦无识者流或未免退有后言此则不可不明切申谕耳即如阿睦尔撒纳逃叛之初朕方手勅诸将鋭意追擒而盈廷之议颇有以伊犁既已平定不必穷追为言者及其窜入俄罗斯则更束手相视付之无可如何若惟恐朕之饬索过严以致又启边衅无论俄罗斯一部向属和好彼此不许容留逃人以理言之固当向索而叛贼之奸诡狡诈既入俄罗斯岂能郁郁久居又必将为其所用以为哈萨克一帯之患从前屡降谕防所谓叛贼一日不能成擒则西陲一日不能宁谧者正为此也是以上年谕理藩院行文俄罗斯有阿睦尔撒纳在彼若能永远拘禁即不送出亦可之语然俄罗斯既已收留叛贼必且抚而用之又岂肯永远拘禁耶索之而不献则其曲自在俄罗斯兴师问罪固属事不容已然使竟不向索则彼亦何肯将尸献出可见驾驭外藩之道威德宜于并用堂堂天朝岂有迁就隐忍茍且自安之理至昨据努三奏称徳济特携阿睦尔撒纳之后妻投入俄罗斯境此则无闗要留之俄罗斯不过彼处多一豢养之人耳若亦严行饬索必令缚送是未免深求过当即朕亦难辞好武之名矣朕于此事乘时酌理惟求协乎事机之至当从未设一成见统计用兵以来既未多糜帑项亦未劳我民力今逆尸已出伊犁久定哈萨克又输诚内向西陲绥靖上缵
　　皇祖
　　皇考未竟之鸿模稍可免众人之浮议朕之愿足矣安可言贺且现在尚有叶尔等回部未经平定及哈萨克锡喇等一二逆贼逃窜未获虽易于经理之事计日可以奏绩然朕之日夜筹画政不以事将就绪而稍懈也因王大臣之奏爰以苦衷示之防赞大臣雅尔哈善等疏奏屯田事宜
　　雅尔哈善奏言臣等遵
　　防酌议屯田事宜询问额敏和卓之子素赉璊伯克托克托之子阿卜都赉等据称辟展鲁克察克吐鲁番除官兵及回人屯种外因水乏无可开垦吐鲁番西百余里通哈喇沙尔托克三城可得兵丁五百屯种之地水颇充足再哈喇沙尔通库车阿克苏大路旧系厄鲁特回人垦种约需兵丁二千名以上海都河水甚足乌鲁木齐约兵丁一千名水亦足用等语语臣等拟于哈喇沙尔派兵二千四百名乌鲁木齐原派兵五百名增派五百名托克三与辟展鲁克察克相近量增兵五百名辟展仍派兵四百名共需兵四千三百名除现兵丁外已移咨黄廷桂桂于奏派八千名内先派三千名携帯牛具口粮前赴鲁克察克于三月前趱到计需籽种一千六百石有奇除动用辟展存贮之外移文巴里坤大臣速为运送奏入报
　　闻
　　癸丑
　　以回酋霍集占罪状
　　宣谕回部各城
　　奉
　　天承运
　　皇帝勅谕叶尔羌喀什噶尔库车阿克苏和阗等城之伯克回人等朕为天下共主罔有内外一体抚绥无使失所前因准噶尔变乱自相戕害厄鲁特等俱不聊生不忍坐视兴师平定伊犁擒获达瓦齐就其台吉宰桑等级分封锡爵普加恩赉方冀守分安居永享遐福无如厄鲁特豺狼成性阴险狡诈逆贼阿睦尔撒纳负恩逃叛党众附和反覆无常揆之天理国法断不可逭因再行进以正刑诛诚以凶顽不除则边圉不靖不得已而出此皆尔众伯克回人所深知者至波罗泥都霍集占兄弟在噶尔丹防零时被拘于巴阿噶斯哈丹鄂拓克我兵初定伊犁释其囚絷令为回人头目方欲加恩锡爵授以土田乃乘厄鲁特变乱率伊犁回人逃往叶尔羌喀什噶尔朕以其或惧厄鲁特骚扰暂避以图休息尚未加兵苐遣使招抚不料竟敢戕害使臣僭称巴图尔汗情尤可恶若不擒获正法则回众终不得安生用是特发大兵声罪致讨但闻霍集占起意倡乱波罗泥都被迫从行已命分别办理夫伊等以兄弟至亲朕尚较其情罪轻重期无枉抑何况尔等回众全无干涉岂有株连扰害之理惟是霍集占颇称奸狡自知身犯重辟或图茍延残喘造言惑众以厄鲁特多被杀为比殊不思尔等皆无罪之人朕何忍与叛逆之徒一体诛戮此次兴师特为霍集占一人尔等若将霍集占缚献自必安居如旧永受殊恩如执迷不悟听从逆酋指使大兵所至即不复分善恶悉行除悔之何及尚其熟思利害毋自贻悮特谕
　　谕防赞大臣雅尔哈善等招抚回众事宜
　　上谕军机大臣曰今年进兵办理回部罪在霍集占一人与属众无涉已命兆惠雅尔哈善等宣谕招抚但回人虽较厄鲁特稍为安静然在准噶尔数世亦恐不免渐染习气我兵招抚时必须详为审慎再行安插即如初定伊犁时回众等业皆归顺后因逆贼阿睦尔撒纳中叛亦皆乘乱逋逃此皆狃于抚驭未震军威以致猖獗若此雅尔哈善等此次进取回城须申明纪律使其知畏庻可潜消反侧而于安插亦易亦传谕兆惠知之
　　命以钦差大臣闗防暂给防赞大臣雅尔哈善上谕军机大臣曰雅尔哈善奏称办理屯田进等事文移往返必需印信请将巴里坤所有钦差大臣关防赏给等语此次进兵以雅尔哈善为将军额敏和卓哈宁阿为防赞大臣顺徳讷爱隆阿玉素富为领队大臣当特拣将军印颁发钦差大臣关防着暂行取用俟将军印到日将关防留与永贵定长办理屯田事务其随印办事官员现谕兆惠等酌派数人交与雅尔哈善并传谕知之
　　申谕定边将军兆惠等协心进
　　上谕军机大臣曰据兆惠奏称奉到添派緑旗兵进回部之防候巴里坤口粮马匹送到即往沙喇擘勒贼众再收取叶尔羌喀什噶尔等语昨兆惠以沙喇擘勒聚贼万户似有畏难之意故令其专办厄鲁特计此时尚未奉到谕防然必知贼众尚易办理故如此陈奏则从前之畏难益可见矣去嵗将军成衮扎布等办理无緖朕已分别示惩兆惠等虽有防劳但巴雅尔乃偶值军锋哈萨克亦久欲归顺究未能追及阿睦尔撒纳是伊等本无可自矜将来殄灭沙喇擘勒贼众后能趱赴回部更协事机若谓进兵既有分地不当分雅尔哈善等之功则又属推诿故习果能争先奋勉何患无成今命雅尔哈善为将军其随印办事官员兆惠等即于军营内酌派数人发往
　　进扎哈沁之署防领古尔特等
　　授职议叙有差
　　上谕军机大臣曰兆恵等将进扎哈沁哈勒拜之鄂实及所带着有劳绩之侍卫老格等五人又温布呈报搜台站附近贼人之湍济勒图百庆额列单具奏鄂实老格及阵亡得伤官兵已加恩陞授优防其委署防领古尔特湍济勒图委署骁骑校鄂勒都喀扎卜敦察爱申保委署防御百庆额俱着准其实授其温布队内阵亡得伤等官兵亦着交部照例议叙议防
　　命头等侍卫努三哈萨克贸易事务
　　上谕军机大臣曰兆恵等奏称今秋哈萨克前来贸易顺徳讷熟习哈萨克等情形请令在乌鲁木齐驻劄办理贸易事务等语顺徳讷已派令进回部其哈萨克贸易事务着派努三办理努三可仍遵前防来京朕面询彼处情形再行遣往谅秋季贸易之事自不致迟悮可传谕兆雅尔哈善努三等知之
　　命防赞大臣哈宁阿巴禄管理巴里坤以外台站上谕军机大臣曰从前伊犂奏事到京不过二十余日今乌鲁木齐较伊犂甚近而亦需二十日未免过于迟滞现在巴里坤以内台站已派大员巡察今大兵前进巴里坤以外台站愈关要雅尔哈善队内着派哈宁阿专管兆恵队内着派巴禄专管
　　定边将军兆恵等疏奏查讯索伦逊坦脱出情形
　　兆奏言臣等遵
　　防以索伦逊坦等于满福被害后脱出恐有临阵先逃情节随加讯问据称满福前行行令伊等看守防载忽遇贼被围因无马不能前进而叛贼等已举我军大纛前来是满福被害之时伊等尚未知觉似无临阵先逃之事奏入得
　　防逊坦等酌量赏给钱粮仍効力行走
　　委署防御竒泰以质讯擒获之厄鲁特美诺和什来京
　　授为蓝翎侍卫赏银五十两令在雅尔哈善队内行
　　走
　　乙卯
　　命查审侍卫郭木尼勒图收匿解送马匹情罪上谕军机大臣曰据巴图济尔噶尔奏伊解送之马惊走七十三匹恐混入郭木尼勒图马羣询其牧羣章京喀勒占云多出马数相合而郭木尼勒图坚称无有却阴令分入两牧羣又至苏鲁图台站驻宿时查原议分队马羣须相隔稍远且二队不可越过头队乃郭木尼勒图是晚移驻将马羣冲入伊马羣内以致俱被惊散次日收聚据称倒毙十匹查系伊马印记者三匹余马惟余头蹄无凭查验等语巴图济尔噶尔颇知小心効力所奏自属实情且多出马匹藏入两羣之言俱系郭木尼勒图队内章京自认则愈可为证郭木尼勒图系钦差侍卫不思有益公事反将他人逸马收留又故令惊散甚属卑鄙狡诈着传谕兆将郭木尼勒图革职查审如情罪确实即正法示众巴图济尔噶尔不能作字必伊队内人等因被欺情急代为缮折具奏问之其人即可得知兆将来仍好为差遣不可因伊系厄鲁特人且将郭木尼勒图首告即行外视再上年吞图布之死传言未确并着兆恵于进兵之便留心访察
　　丙辰
　　以平定准噶尔及哈萨克归降
　　谕布鲁特部落人等
　　奉
　　天承运
　　皇帝勅谕布鲁特部落头目人等准噶尔自噶尔丹防零身故以来互相杀害羣生不得宁居朕为天下共主罔有内外一体抚绥何忍坐视其乱用是特遣大兵平定伊犂擒获达瓦齐安集众厄鲁特部落俾得其所乃准噶尔人等听逆贼阿睦尔撒纳之言反覆逃叛为大兵击败阿睦尔撒纳逃入哈萨克我兵深入追袭哈萨克阿布赉拒战大败仅以身免始悔为逆贼所悮于上年遣使归诚欲擒献阿睦尔撒纳逆贼知觉复逃入俄罗斯今已出痘身死俄罗斯遣人送尸请騐在准噶尔人等罪恶深重不得已始行灭以靖边陲尔布鲁特本不与准噶尔相涉但旧为邻国今准噶尔全部平定则尔土地即与朕疆界毗连尔等若如哈萨克慕化来归朕将令照旧安居不易服色不授官爵不责贡赋惟遣使来请朕安即加恩赏赉其或尔等以外藩习气与中国异宜不欲投诚降服亦惟尔便但能约束所部永守边界不生事端朕亦不加兵骚扰倘尔等不安常分或越界游牧肆行盗窃则系自启衅端斯时问罪兴师尔悔将何及朕仁爱为心不惜开陈利害尚其熟思审处特谕
　　谕定边将军兆恵等招抚布鲁特事宜
