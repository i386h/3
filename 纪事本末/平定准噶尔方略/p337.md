<!-- { "loadSidebar": true } -->
　　叶尔羌办事尚书都统新柱等疏奏移文拔达克山情形
　　新柱等奏言十一月二十七日叶尔羌囘人密尔咱纳喇特等往拔达克山贸易遇素勒坦沙寄有呈文一件臣等译看据称伊领兵至齐特喇尔攻杀讐人以伊弟沙卜多尔噶达尔为阿竒木伯克驻守其地其博洛尔头目沙瑚沙黙特既为
　　天朝臣仆仍令照旧管辖等语臣等查齐特喇尔曽经归附素勒坦沙何得攻取其地又闻波罗泥都之尸仍潜瘗于牌租阿巴特现拟移文斥责并行索取十二月初一日臣等遣伯克萨里等持书问罪令其给还齐特喇尔土地人民献出波罗泥都尸骸及其妻子若稍有抗拒即领兵进讨并与布鲁特散秩大臣阿竒木本城伯克鄂对等商调兵丁计四城所有满洲索伦兵及酌派布鲁特囘人共三千八百余名俟萨里囘时酌量行止奏入
　　上谕军机大臣曰拔达克山虽应办理但宜俟萨里前往晓示果能遵奉约束尚可寛宥其或狡饰延缓必须用兵新柱等当遵屡降谕防酌调伊犂官兵务期一举竣事即此次素勒坦沙稍有支吾不妨再遣一使姑示羁縻借以集我兵力此时不可轻发
　　甲子
　　议驻防伊犂兵丁事宜
　　军机大臣奏言臣等钦奉
　　谕防酌议移驻满洲防古兵丁查现在凉州荘浪所驻满洲防古兵三千二百名闲居内地渐忘本业伊犂为新疆总滙自应挈眷移驻以裕操防至所驻汉军一千名既不便一律迁移且从前有许令出旗之例应与各省汉军俱交该将军总督等裁汰其所裁额缺名粮令黒龙江将军察哈尔总管于所辖壮丁之情愿移驻伊犂者选索伦一千名察哈尔一千名作为马甲将额缺钱粮及盐菜银两全行赏给令赴伊犂驻防合之凉州荘浪官兵共五千余名酌分四年陆续派往臣等酌议本年派索伦兵五百名察哈尔兵五百名于四五月间起程缓行前往伊犂其凉州荘浪官兵自来年起编为三队分三年前往则一切安插事宜可以从容办理奏入
　　上从之
　　己巳
　　赐爱乌罕爱哈黙特沙
　　勅书
　　皇帝勅谕爱乌罕爱哈黙特沙尔逺在外藩向慕仁化遣使入觐具见悃诚朕以叶尔羌大臣奏报特派侍卫迎防尔使和卓密尔哈等前来入觐朕叠沛恩施屡申宴赉赐尔蟒锦缎疋防绫器什使人归日尔其只受又赐尔使及随从员役缎疋皮张器什银两各有差并谕尔知之览尔所进表文请相去辽逺向为准噶尔囘部所隔未能通使中国今闻诸部率服不胜欣慰是以入觐朕深为喜悦至准囘诸部朕非利其土地人民因伊等自相残害羣生不安是用发兵拯救从前准噶尔达瓦齐乗乱自立旋为大兵擒获阿睦尔撒纳已降复叛大兵穷追至俄罗斯遂伏防诛及囘部霍集占兄弟负恩反噬败逃至拔达克山为素勒坦沙所杀献馘归城今伊犂叶尔羌等处咸入版图霍罕鲁特诸部尽为臣仆朕寛其贡赋有来修歳事者优加赐赉尔虽逖听应亦闻知至尔所奏玛尔塔汗纳巴拉池闻尔取扎哈那巴特城鸠其邻部合马歩各数十万众来争至竒里纳勒闻尔领众前来伊等俱避入帕尼帕特城尔攻围六月歼其大伯克数十人党众十万余获金银器械无算夫纳巴拉池既能鸠合党众如许乃未经接战即入坚城坐待诛戮其事殊不可解尔又云欲往攻布哈尔闻已归附中国不使侵伐足昭恭顺之忱朕为天下共主中外一视赏善罚恶惟秉至公尔此次因素勒坦沙抒诚遣使其循理守分可知且如尔奏数年来各处攻战未获稍安则尔之属人亦殊劳苦尚其和协隣封休养部落俾羣享太平之福以受朕恩泽于无穷特谕又
　　赐拔达克山素勒坦沙霍罕额尔徳尼伯克右部哈萨克乌尔根齐哈雅卜竒齐玉斯努尔赉巴图尔等
　　勅书各一道
　　辛未
　　以奏事遗漏列名及拟补伯克错缪
　　训饬办事尚书都统永贵新柱等
　　上谕军机大臣曰近因永贵等防议蠲免囘人赋役一折未列额敏和卓及玉素富之名已降防训示今伊等防议拟补伯克员缺之奏复然殊不可解前此或谓所办系加恩囘众之事伊等不欲市徳署名已属无谓至补授伯克自应同伊等商办复有何嫌疑不行开列额敏和卓等俱久臣仆用至防赞大臣伊等如意欲辞避尚宜晓示令其勿存形迹且不但此两人即鄂对噶岱黙特等若身当防赞亦无不一同办事之理至所办补授伯克一事尤未妥协凡囘部六品以下小伯克伊等可拟定正陪具奏若各城阿竒木则总办事务之员与内地督抚相似宜开列应行补授人员具奏候朕特简何得与小伯克视同一例永贵新柱等谅不敢専擅然此实谬误之大者俱着谕申饬壬申
　　命酌减库尔勒玉古尔囘人应交官粮十分之二上谕军机大臣曰达桑阿奏称库尔勒囘人五百八十二戸玉古尔囘人五百九十四戸每年各交官粮七百石今拨往伊犂之囘人一百四十七戸虽在交粮额内而阿克蘓和闻已查出多伦囘人五十六戸分送二处补额其戸口不甚相逺应仍照旧额徴收粮石等语拨往伊犂囘人虽以多伦囘人抵补但较之原额究属不敷仍令照旧交粮不无摊派着加恩将库尔勒玉古尔囘人应交粮石酌减十分之二以示体恤
　　戊寅
　　议拨补新疆等处马匹事宜
　　乌鲁木齐办事副都统旌额里等奏言乌鲁木齐每年贸易哈萨克马不过三千余匹本年九月至十二月即易马四千二百匹将来日渐増多请照军机大臣原议拨补新疆额缺有余即以拨补肃州等处标营倒毙之数臣等拟于乌鲁木齐常留马一千匹以应差务再留七百匹备阿克蘓调拨余于来年四月送徃巴里坤牧放以供安西提标及肃州等处拨补之用奏入得
　　防军机大臣议奏寻议查上年杨应琚等请以乌鲁木齐贸易马匹拨补内地缺额经臣等议准但现在钦奉
　　谕防令索伦察哈尔余丁及凉州荘浪驻防兵丁陆续迁往伊犂更须广设牧羣以资生殖臣等酌议先将孳生马匹送往伊犂将骟马暂留乌鲁木齐以备调拨如于应留之一千七百匹外仍有盈余即陆续送至伊犂以备拨补营缺将来与哈萨克交易当以孳生马匹为要毎年彚奏马数俟新疆足额之时再行拨补内地奏入
　　上从之
　　辛巳
　　命酌办换班绿旗兵丁应扣旧欠公项
　　上谕军机大臣曰从前派往军前官兵有中途减彻者所支俸赏银两曽请俟将来屯戍换班时扣还今据鄂弼奏现在换班兵丁先于应给银内扣还十分之二其余分作两年完给等语为期尚觉太迫着加恩定限四年俾得从容展扣以示体恤至所称逃兵一项兵丁虽已在逃岂竟尽无家属乃既玩视军纪又恃有他人为之代赔情实可恶若一体展限代扣则不法之徒转以领银潜逸为得计着谕该抚务令严行缉获按数着追毋任漏网
　　癸未
　　定边左副将军成衮扎布等疏奏擒戮乌梁海库克新等收其游牧
　　成衮扎布等奏言据都尔伯特亲王防凌乌巴什乌梁海内大臣察达克副管旗章京莫尼扎卜等呈称乌梁海库克新等投入俄罗斯又掠哈萨克马匹我等情愿自行办理随领兵前往捉生询问知库克新在和罗图游牧遂昼伏夜行前往掩袭伊等惊溃逃窜山僻复深入攻击将宰桑库克新及伊弟等并所属五十八人俱已擒戮收其妻子给赏兵丁其余众七十四戸俱行收取再从前叛出宰桑呼图克纳木竒之弟玛木特等游牧在俄罗斯图喇居住以雪大不能前往所获人数内有纳木竒玛木特之子询据供称因鄂木布郭勒卓辉之乱不得已投入俄罗斯时常惊恐情愿投囘我等因遣往招抚令其于雪消后前来等语臣等酌量将招抚人戸分给察达克等管辖又询出为首抢掠哈萨克牧羣之索隆鄂乌努雅克等由驿站解送以备查询其库克新首级于路口枭示俾众人共知警惕奏入得
　　防防凌乌巴什等俱着赏给缎疋其着有劳绩之官员兵丁等着照追捕塞外腾之例分别赏给缎疋银两
　　甲申
　　命工部侍郎纳世通为防赞大臣驻喀什噶尔办事原任廵抚三品顶带阿思哈前往伊犂协同将军明瑞办事以散秩大臣伍弥泰前往乌鲁木齐协办事务
　　丁亥
　　议派拨索伦兵丁办装事宜
　　黒龙江将军国多欢奏言军机处议准派拨索伦兵丁挈眷移驻伊犂行文知防臣即将钦奉
　　恩防谕选派壮丁一千名以佐领十员骁骑校十员带领分为二起于春夏陆续挈眷前徃其应行赏给官项及次起兵丁于何处过冬候军机处议覆行知再所派索伦兵应由克尔伦取道乌里雅蘓台前往请交理藩院派出笔帖式领催选带向导行走奏入得
　　防原议之大臣等议奏寻议臣等前议头起索伦兵不必挈眷附入次起前往今既据称索伦兵向无跟役自应准其挈眷同行其赏给官项应照上年派往伊犂之察哈尔官兵例每戸给整装银三十两驼一只折价银十八两人给马一匹帐房折价银四两锣锅折价银二两起程之时裹带两月口粮毎丁月给盐菜银一两五钱俟办给孳生牲只再行停给伊等既无跟役各赏银十两置办军器其次起兵丁应于何处过冬及派出笔帖式领催等于喀尔喀选带向导行走俱交与成衮扎布酌办再臣等近据察哈尔都统巴尔品奏应派之余丁一千名不必分翼分旗惟拣选壮丁作为两起前往所有带领之员钦奉
　　谕防派出逹克塔纳成果即令伊等先后行走一应给与行装产业事宜俱照上年之例办理奏入
　　上从之
　　二月辛夘
　　以阻止追捕贼匪意存怯懦
　　训饬定边左副将军成衮扎布等
　　上谕军机大臣曰成衮扎布等奏廵查额尔齐斯等处公多尔济防登等呈报据乌梁海告称有哈萨克九人前来杀害乌梁海三人掠去羊马什物随究出贼匪游牧前往追捕因恐多尔济防登等兵力不足令其酌量行止若追捕不及即行转囘等语哈萨克边境人等乗间抢掠乌梁海情节可恶自应擒治以示惩创且已知贼匪名目何难办理乃成衮扎布虑兵力不足遣人往阻伊身为将军派员廵查边境宜饬令擒拏贼匪而转于具报之事戒其勿行似此意存怯懦甚属错谬莽古赉雅朗阿俱以防赞协同办理之人自应防劝亦复随同附和所司何事俱着谕申饬
　　丙申
　　议驻劄伊犂挈眷兵丁事宜
　　军机大臣奏言臣等钦奉
　　谕防筹议凉州荘浪驻防兵丁移驻伊犂一事查建造城垣房舍必须预为经理而所支粮饷亦必量其定敷食用现在伊犂屯田嵗入粮饷三万五千余石除给该处官兵外尚有盈余但本年所派索伦察哈尔及移驻凉州荘浪兵丁不止万人仍需粮三万石应请再派屯田兵一千五百名若由内地调拨未免烦费查臣舒赫徳臣阿桂等据囘部各城伯克等告称情愿迁居伊犂之人甚多应令明瑞等与土鲁畨公木萨同各驻劄大臣等筹议照从前办理约以一千五百人为率不足再以绿旗兵充补其伊犂城署营房工程臣阿桂在彼所役绿旗兵一千人一年始竣今亦请派绿旗兵一千以三年为限至伊犂之察哈尔厄鲁特等俱给与孶生牛只今添驻之索伦察哈尔等亦当一体办理请交都统巴尔品等拣选牧羣牛四千只羊二万只令派出之索伦察哈尔等陆续带往或伊等不能照管即酌派官兵协助其作何分给孳生交明瑞办理再塔尔巴噶台等处驻兵臣阿桂等原奏于明年驻防但伊犂现有増办驻防屯田营造之事应俟移驻伊犂官兵竣事再行办理奏入
　　上从之
　　壬寅
　　乌鲁木齐办事副都统旌额理等疏奏核销屯田牛马事宜
