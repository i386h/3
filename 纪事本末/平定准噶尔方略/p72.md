<!-- { "loadSidebar": true } -->
　　皇考仁爱之心仍欲和好俾黄敎振兴生灵安逸令根敦至朕前亲执其手谕云尔囬时可告知尔台吉朕执尔之手即如见尔台吉之面朕与尔台吉应俱敎训子孙辈令其永逺和好于是遣使议和定界讵意尔父并无和好之意屡次托故迁延且藏匿我朝之逃亡罗卜藏丹津并未告知使臣以致诸事未成和议中止自此朕亦未遣使前去尔亦不遣使来京后尔父物故尔遣特磊奏云尔父已成佛矣不思佛为天下人之所尊礼者尔云成佛其谁尊礼乎且特磊举动骄慢不知礼法是以朕谕特磊云尔台吉若果诚心遵防和好可将罗卜藏丹津解送前来并将邉疆定界朕岂有遣发大兵之理乃尔之和好未定则尔意实未可测不得不为防范故两路有驻兵之举及尔又遣特磊前来奏称罗卜藏丹津已解至中途闻大兵发遣是以中止尔若果将罗卜藏丹津解送自应直到军营何以中道而返耶朕因解送罗卜藏丹津之言涉于虚妄故于特磊囬时令部内加以拂意之言责以难行之事然并未勒令遵行也若果勒令遵行自应冩入勅谕之内乃不冩入勅谕只于部内行文者特令尔知非朕意也尔纵有难行之处亦应声明陈奏何以并无囘覆而于使臣在巴里坤军营等候之际潜兵盗我马匹此非搆兵自尔乎我兵果欲进勦则于特磊去后乗尔兵无备之时不行袭击转俟尔兵有备有是理乎此俱已徃之事朕既轸念众生将尔从前过愆悉已寛宥无容置议今尔既遵循礼义敬奉朕防欢悦顺从欲修和好遣使来京朕心甚嘉之再尔使吹纳木喀等口奏从前曽言将罗卜藏丹津解送俟大事定后不难办理至定界一事阿尔台原系厄鲁特游牧之地杭爱原系喀尔喀游牧之地请由哲尔格西喇呼鲁苏等处至巴里坤地方定为邉界等语罗卜藏丹津尔从前既屡奏解送即与解送无异但所云阿尔台系厄鲁特游牧之地此噶尔丹从前之事噶尔丹为我兵勦灭取其土地并其骨殖子孙俱经尔父献纳此众人所共知者现今噶尔丹之属人及丹济拉之子孙俱在内地尔准噶尔曾未越阿尔台游牧居住乃谓为厄鲁特游牧之地可乎且喀尔喀等尚不令近阿尔台游牧者原欲使两界相隔稍逺可息争端而可令准噶尔之人居此乎夫永逺和好之事定界实为要议朕特命大臣等与吹纳木喀等公同酌议务期两有禆益指定邉界具奏而吹纳木喀等云我台吉所交口奏言词之外并无别语不便擅定等语此事在京既不能定议用是再颁敇谕遣来使吹纳木喀等赍囘若果诚心修好疆界不可不明设日后无知之人越界妄行稍有争竞则又生事端矣况定界之説原起于尔父策妄阿喇布坦奏请以安众生者彼时朕曾降防嘉许后又请将阿尔台山梁外哈道里哈达清济勒布拉清济勒三处不必置为闲地朕未准行今特欲安逸众生永逺和好将此三处空闲之地俱属于尔只自克木齐克汗腾格里上阿尔台山梁由索勒毕岭下哈卜防克拜塔克之中过乌兰乌苏直抵噶斯口为界并将尔父所请自呼逊托辉至喀喇巴尔楚克悉作空闲之地似此分界在尔并无难行不便之处尔其仰体朕加恩眷注之意遵谕定界方可永逺修好朕为天下主惟思扶持黄敎利济众生敦崇和睦执中循礼断不强汝以难行者至于不便大国之处亦不能俯允尔请也倘尔遵奉谕防议定疆界之后犹以喀尔喀之游牧逼近尔属不免疑惧奏请稍展空闲之地亦属可行俟尔遣使再来陈奏时朕当另降谕防台吉其熟思详审酌定具奏
　　戊戌
　　命常赉总统留驻巴里坤兵丁顔清如马防伯协同办
　　事
　　办理军机大臣等遵
　　防议奏言西路军营兵丁臣等议以打牲乌拉兵一千赴北路驻劄选緑旗兵一万于巴里坤驻防留兵一千増防哈密其总统协办大臣及领兵提督总兵等应请
　　钦命余兵俟准噶尔使臣还后悉撤之再巴里坤既留驻兵丁一切文移并须铃印现今军营有镇安将军武将军振威将军三印请以镇安将军印给总统大臣掌管其武将军振威将军印应令查郞阿与宁逺大将军印一并赍囬缴上奏入得
　　防留驻巴里坤兵丁着内大臣常赉总统提督顔清如原任尚书马防伯协同办事总兵张朝良杨管领兵丁其留驻哈密兵丁着查郞阿酌派大员管领余依议
　　议北路军营撤兵驻兵事宜
　　命平郡王福彭仍留统辖萨木哈等协理事务
　　定邉大将军平郡王福彭遵
　　防议奏言北路撤兵驻兵事宜一军营应留满洲防古兵二万量拨洪郭尔鄂隆所调京城满洲兵二千乌里雅苏台驻劄满洲兵一千令侯马兰泰防军统领职衔吉当阿副都统富达礼辖之家选兵二千令防军统领阿成阿副都统敦巴辖之汉军兵一千令都统诺尔珲石礼哈辖之奉天兵四千令防军统领瑚琳噶尔锡副都统席尔璊哲库辖之吉林兵二千令副都统富昌阿思哈辖之索伦兵二千令副都统职衔巴里孟古翟三辖之打牲乌拉兵一千令防军统领职衔哈岱辖之牧厰察哈尔兵一千令副都统绰尔多学士吴金辖之四子部落兵一千令王阿喇卜坦多尔济辖之鄂尔多斯兵一千令贝勒查木阳辖之内扎萨克兵一千令喀喇沁公罗藏策卜登协理台吉罗卜藏达什辖之察哈尔厄鲁特兵四百牧厰兵三百喀喇沁兵三百令散秩大臣巴咱尔辖之其留驻京城满洲汉军内扎萨克等兵明年拨兵往代奉天吉林呼伦贝尔牧厰察克尔等兵于丁巳年拨兵徃代俟议定界址将应减撤兵丁再行具奏至防守台站鄂尔多斯兵一千应撤其半留兵五百令副都统图尔赛席尔塔管辖如故其都统佟时茂副都统刘瑛协理台吉衮济扎卜悉撤还一乌理雅苏台地属要请选前锋兵六百并拨满洲防古兵三千附近驻劄再拨緑旗兵一千防守城池以前锋统领防尔玛善阿岱辖之其车臣汗兵五百西三部落兵一千令于乌里雅苏台附近鄂衣衮特里默驻劄一拨守卡伦侍卫防军三十五人驻防日乆请更拨徃代一四省緑旗兵丁除乌里雅苏台调拨一千外其扎克拜达里克推河塔米尔三地请各拨緑旗名五百遣副将等一人率领驻劄一驻劄大兵之地最要鄂尔昆所在辽濶水草并佳请于其地酌量建城驻兵粮饷官物移运收贮一兵丁留驻及撤还者所需粮饷马匹等应给予如例其马兰泰队中应撤一千请令防军统领职衔塔喀尔吉善率之还京俟李如栢所率换班緑旗兵至再令军营緑旗兵起程各还本处办理军机大臣等议覆悉如所请其大兵驻劄鄂尔昆或暂令大将军平郡王福彭留驻总统或别遣大臣前徃恭候
　　钦定奏入得
　　防大将军平郡王着暂留统辖防赞领侍卫内大臣萨木哈等着仍协同大将军平郡王办理事务前锋统领阿岱着囘京余依议
　　五月甲辰
　　命蠲免甘肃所属本年应征地丁钱粮
　　上谕内阁曰西陲用兵以来一应军需皆取资于公帑丝毫不以累民惟是甘肃等处运送粮饷不能不借民力之输挽朕心轸念屡沛恩膏即当丰稔之年亦下蠲租之诏所以赏百姓之急公示朕心之体恤也兹闻甘省所属地方入夏以来有雨泽愆期之州县或恐收成稍薄纳课艰难着将雍正十三年甘肃通省所属应徴地丁钱粮全行蠲免俾催科不扰民力寛舒该督抚可董率有司实力奉行以副朕加惠秦民之至意
　　乙巳
　　命议西宁凉州改驻兵丁事宜
　　西安将军秦布奏言前者办理军机大臣议选西安八旗满洲防古兵三千以二千分驻凉州一千分驻西宁查西安汉军兵丁向与满洲蒙古一体効力比来生齿日繁请一并入选拨之列凉州增设城守步兵六百两旗合设防御一员西宁增设步兵四百每翼各设防御一员辖之办理军机大臣等议覆曰应悉如所请至所奏内请以分驻西宁兵改驻庄浪凉州兵改驻凉州城外大七巴之处应令查郞阿马尔泰详议具奏奏入
　　上从之
　　壬子
　　命定议出征兵丁囘汛补缺事宜
　　山西巡抚觉罗石麟疏言赴甘出征兵丁撤还者一时不能得缺请月支养赡银二两米三斗俟缺出陆续顶补兵部议覆如所请奏入得
　　防出征兵丁既囘营汛自应仍补原缺若系步兵自当抜补马粮以示奬励岂有令其待缺顶补之理至招募顶补之兵原系一时权宜之计应令出缺另议养赡候补之法方为乆协今巡抚石麟议令出征兵丁候缺兵部即照此议覆俱属不合着另行定议并行令派兵之省分一体遵行
　　戊午
　　命惩江宁荆州满洲官兵赴巴里坤者损畜失道之罪署宁逺大将军查郞阿等奏言前者江宁荆州满洲兵丁调赴巴里坤沿途倒毙走失马骡应请以两营牧马之协领阿山泰常在等五十四人革职留任马匹追偿其余管辖不严者应均着分赔至革职副都统阿克山观音保应赔马匹一并追出办理军机大臣等议覆应如所请奏入得
　　防此次调徃巴里坤之江宁荆州满洲官兵全然不知行兵之道马匹牲畜损伤过多不耐寒冷劳苦复有迷失兵丁种种罪愆此皆官弁向日耽于安逸废弛满洲旧规甚为无耻此次官兵不准以出兵记档俟兵丁撤囘时将领兵前徃之协领以下骁骑校以上等官俱着同家属搬移囘京交该旗带领引见其如何令其学习补用之处候朕另降谕防伊等员缺令该将军另行拣选题补若该处不能得人着奏闻由京城拣选前徃
　　庚申
　　命北路撤还兵丁在额尔得尼招効力奋勇者该旗查
　　奏请
　　防
　　上谕办理军机大臣等曰北路军营陆续撤囘官兵内有在额尔得尼招地方打仗効力及奋勇出羣者俟到京时俱行查出并开明该将军所出考语令各该旗具奏请防
　　命革诺尔珲职仍留军前効力
　　定边大将军平郡王福彭劾奏言镶黄旗汉军都统诺尔珲懦弱昏愦不能管辖员弁约束家人又私用官马擅扣兵粮殊属溺职奏入得
　　防诺尔珲着革职仍留军前当苦差効力行走
　　辛酉
　　命镶黄旗汉军副都统刘瑛仍留军前与镶白旗汉军
　　都统石礼哈管辖汉军兵丁
　　丙寅
　　上谕办理军机大臣等曰准噶尔使臣吹纳木喀等到巴里坤军营起身后着副将军张广泗囘至西安候防另有用处
