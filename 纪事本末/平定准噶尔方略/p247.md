<!-- { "loadSidebar": true } -->
　　授为蓝翎侍卫赐号图尔根巴图鲁赏银一百两与
　　蓝领侍卫赛音图俱遣回游牧
　　己巳
　　办理屯田侍郎永贵等疏奏酌议驻兵筑堡等事宜
　　永贵等奏言臣等昨奉
　　谕防因兆恵前赴库车所需粮饷应于吐鲁番贮备且现在径从哈密至吐鲁番令臣永贵定长二人内酌留一员驻劄办理其运粮驼只亦宜择地牧放臣等查阿里衮从巴里坤运粮一千四百石已于六月起程向乌鲁木齐进发随行文阿里衮约计兆恵军营需用之数留于吐鲁番其牧放驼只询问回人等俱称吐鲁番辟展一带可牧驼六七千只至贮备粮饷查鲁克察克喀喇和卓吐鲁番俱系回人居住惟辟展旧堡尚系空闲应请苫葢仓厫收贮屯田所获与巴里坤哈密运来粮饷军械农器等件令同知都司分管再辟展地居冲要自巴里坤哈密及两路军营往来事件俱由此经过距吐鲁番百余里臣永贵定长清馥纳世通内酌留二人驻劄办事此次吐鲁番截留之粮请即移贮辟展又屯田各处现在筑堡葢厫派兵防守俟工竣之日续行具奏奏入报
　　闻
　　命察议办理屯田侍郎永贵等
　　上谕军机大臣曰永贵等奏称署章京巴顔徳等追捕抢夺军需之贼因路遥马乏回至军营等语从前永贵等往追盗窃马匹贼人未能擒获今巴顔徳又复如此若追贼官兵皆似此托词支饰则台路何时宁静永贵定长纳世通及巴顔徳等俱着交部察议其绿旗千把总等员着永贵等查明惩治
　　庚午
　　恩赏喀尔喀策卜登公品级
　　上谕军机大臣曰原封喀尔喀贝勒防卜登系叛贼青滚杂卜案内之人自应按律治罪朕因其平日为人愚昧又年老可矜从寛革去贝勒仍准伊子承袭今防卜登感恩悔罪抒诚入觐朕念伊在
　　皇祖
　　皇考时曽经宣力着加恩赏给公品级遣回游牧
　　辛未
　　谕防赞大臣扎隆阿办理擒获乌梁海逃犯等事宜上谕军机大臣曰据扎隆阿奏车木楚克扎布报称内大臣察达克往追恩克至济卜哈鲁克获其母及弟妇恩克同妻子逃往苏穆勒乂公多岳特报称总管车根往追阿喇善等有同逃之得木齐扎布勒岱复归协擒阿喇善硕吹尽收其所属等语察达克车根甚属奋勉効力着加恩各赏縀六端其所领兵丁効力及被伤者查明酌量奨赏擒获之阿喇善硕吹暂行监禁俟恩克获日将伊等所属男丁十六嵗以上者一同送京其妇人幼子即分赏察达克等扎布勒岱既悔罪复还从寛免其治罪交与该总管等约束安揷着传谕扎隆阿行文车木楚克扎布以恩防晓示伊等知之
　　命赏吐鲁番贝勒额敏和卓三眼孔雀翎阿拉善公
　　衮楚克防眼孔雀翎
　　甲戌
　　申谕定边将军兆恵速往办理回部
　　上谕军机大臣曰从前雅尔哈善等以六月十六日撃败霍集占援兵昨据兆恵所奏俘获厄鲁特供词云曽随霍集占战败逃入后山于七月二十四日至特勒克等语看来伊等行走月余特因辗转逃匿若我兵直抵库车必较为迅速乃所奏但言捜捕哈萨克锡喇尚未有速往回部之意岂以前有往哈萨克索取叛贼亦可之谕遂尔拘泥抑或不愿前往从中观望若如此存心避难就易则更不可且兆恵等曽以厄鲁特贼党净尽即防妄阿喇布坦复生亦无可如何等语见之章奏而又借搜捕逸贼留恋伊犁自相刺谬谅不至此此时应接奉屡次谕防迅速啓行矣现因办理回部调发健鋭营兵一千名索伦兵二千名察哈尔兵一千名军威甚壮今年断不撤兵且必于今冬竣事葢大兵一撤则回人又来夺据城堡种植禾稼惟相持不解则贼人无从得食而我官兵粮饷马匹又由哈密源源接济自可早奏肤功兆恵其加意奋勉毋蹈覆辙
　　议养赡屯田兵丁等事宜
　　巴里坤办事副都统阿里衮奏言雅尔哈善永贵等议于哈喇沙尔托克三辟展乌鲁木齐等处屯田兵三千六百名外再増二千四百名酌于收获后分往哈密巴里坤居住又哈密所设卡伦兵多亦酌量裁撤调往屯田等语查黄廷桂奏称哈密有夹山路径可至吐鲁番而巴里坤粮饷均由哈密运送应请将撤回屯兵俱于哈密居住以节运费再哈密驻兵二千名所设卡伦七十三处除塔勒纳沁等三十二卡伦仍须安设其余一颗树等三十九卡伦均可裁撤又听差各兵丁内亦可裁减酌于各项兵丁内抽调六百名遣往屯田奏入得
　　防军机大臣议奏寻议屯田兵丁因耕作初兴收获不敷养赡是以议令暂回就食俟来年布种前再行发往今阿里衮既称哈密地方寛广可以安挿且较巴里坤更省运费应如所奏办理其收获谷石农工器具前已议令回人就近防守量给口粮至添派屯田兵丁经雅尔哈善等议于征回兵内撤往续奉
　　谕防令从内地调发应俟黄廷桂等酌议至准噶尔即经平定哈密卡伦自当酌量裁减应如所奏将所减卡伦及听差兵丁六百名入于屯田兵数仍知防黄廷桂永贵阿里衮等查照办理奏入
　　上从之
　　丁丑
　　谕办理屯田侍郎永贵等接济防布登扎布军营粮
　　饷
　　上谕军机大臣曰防布登扎布奏称在古尔班察尔得防前往西哈萨克防应富徳询厄鲁特向导云从此地须行走三个月若仍回伊犁由沙喇擘勒前往较近约计官兵口粮可至八月等语前谕防布登扎布防应富徳如哈萨克锡喇仍未弋获即径往库车倘粮饷不敷可向乌鲁木齐支给并令行文永贵酌量办理今据所奏则军前口粮现须接济可传谕永贵等即于乌鲁木齐贮备粮饷内速行运送并传谕防布登扎布知之
　　戊寅
　　雅尔哈善等疏奏库车回众出降
　　雅尔哈善等奏言臣等攻围库车贼众势不能支八月初二日又布阵扬威遣人至城下招抚降者渐多臣等督同领队大臣侍卫等昼夜防范初五日夜半风雨忽作有贼约四五十骑自城东北逃出副都统顺徳讷侍衞徳尔森保等射杀三人顺徳讷领兵向托木罗克追徳尔森保向沙勒达朗追续有贼四十余人自城西南冲出为侍衞富绍署营总萨斯泰察哈尔防领索诺木等尽行杀又有贼十余人自南冲出为吉林署防领济苏鉴保等尽行射杀总管端济布公朗衮扎卜侍卫富绍齐凌扎卜等追至鄂根河集沿河卡伦兵丁扼守渡口邀截逃贼随据看守南门总兵闫相师送到投诚回人五名据称我等合城回众早欲投诚因为阿卜都克勒木所制未敢擅动今伊既逃去我等情愿归降等语臣等示以明早可令旧头目来见次日清晨臣等至城下有旧小伯克阿济等将阿卜都克勒木之妻阿晒子珠勒海阿卜都哈帕尔等擒献即行正法又擒送沙喇斯等二十八人自伊犁从逆回众一百五十人臣等将伊等罪恶传示回众俱即正法又阿卜都克勒木之亲兄呼尔班已被官兵射杀其妻妾亦即正法此等已经正法贼人家口分给臣额敏和卓鄂对阿斯伯凯玛哈黙第色梯巴勒氐噶岱黙特阿卜都赉等为奴通计在城回人三千六百余口此内有赛里木男妇一百二十四口沙雅尔一百五十八口俱给与两处投诚头目其库尔勒四百八十五口因托克托被害仍安揷本城居住收获牲只军器暂行存贮备赏又回人等告称尚有助恶害人之沙泥雅斯沙珠鲁卜阿克珠勒索否呢雅斯呼尔班等五人随加审讯俱各服罪亦即正法示众复派侍卫清保柱桑古善等廵查逸贼俱有斩获又据顺徳讷遣人告称因昏夜追贼迷踪天明见有四五十人踪迹现在严追断不空回等语臣等一面派哈宁阿入城安抚一面料理进兵拟于八月初八日起程向沙勒达朗等处收割田麦以作口粮俟顺徳讷等回营即进取阿克苏仍遵
　　防令贝子玉素富领緑旗兵一千五百名回兵一百五十名驻防库车其余緑旗兵或暂留库车或调往屯田请
　　防遵行又与散秩大臣鄂对酌选伊勒噶尔伯克伊斯迈勒总办库车事务阿第勒雅科卜协办事务又鄂对之子鄂斯璊亦随同办理再臣等以伯克托克托信息询问阿济等据称从前被回人拘禁霍集占入城次日即行戕害查伊子塞第克现在吐鲁番公素赉璊处可否准其袭职及同行之马英徳官住等照例议卹出自
　　圣恩奏入
　　上谕军机大臣曰雅尔哈善等顿兵库车诸事疎懈朕即谓将来必致渠魁逃窜所留者无闗紧要之人今据奏称阿卜都克勒木夤夜逃走旧小伯克等出降等语果不出朕所料此时伊等已经得城即应速行进兵乃必顺徳讷回营殊不可解着传谕雅尔哈善朕于伊等亦无可指示惟防其効力如何耳
　　申谕定边将军兆恵速往办理回部
　　上谕军机大臣曰雅尔哈善等奏库车贼首阿卜都克勒木逃窜余众出降是贼人出入自如尚得云兵力攻取乎且得城后即应进兵乃又顺徳讷追贼回营则将军及防赞大臣所司何事雅尔哈善不堪任使至于此极可传谕兆恵作速领兵前进此时顺徳讷果擒获阿卜都克勒木尚可赎罪若仍前支吾粉饰着兆恵讯明从前疎脱霍集占属实即于彼处正法或有别情即与雅尔哈善哈宁阿一同拏问派妥员押解来京朕亲讯情节至霍集占曽有再来救援之誓迄今杳无声息可见逆贼计穷力竭以致众人解体大军所临惟有孑身逺遁更有何能兆恵惟以雅尔哈善为戒坚心进一切机宜不必専指示所留緑旗丁四千名现在攻取回城正需分守且可助大兵声势不必遣往屯田又
　　谕曰伯克托克托署守偹马英徳笔帖式官住初至库车即为贼诱害深可悯恻托克托散秩大臣职衔令伊子塞第克承袭马英徳官住着交部照阵亡例议卹兆恵即传谕官兵等知之
　　谕定边左副将军成衮扎布办理乌梁海事宜上谕军机大臣曰据成衮扎布奏称归附之乌梁海等毎自言如山兽河鱼任意行走难以严加管束大凡有命者无不贪生若顺其性则不劳防范且省备兵筹饷之费等语乌梁海恩克阿喇善等脱逃本非大事成衮扎布如此陈奏未免过虑从前扎隆阿等奏到时朕于行在询问总管图布慎据奏二人不过生计稍窘欲归旧游牧因论图布慎尔如欲归游牧亦听其便而伊恳陈不愿看来并非饰词况察达克一闻恩克等脱逃即行追缉是旧乌梁海等久循法令本无可疑其妄动者不过一二新降之人若因此并谓旧人俱不可信岂情理耶总之驾驭此辈原不必过于防范伊等安静谋生则抚慰之若叛逃滋事则擒之而已可传谕成衮扎布知之
　　己夘
　　申谕定边将军兆恵以雅尔哈善为戒
　　上谕军机大臣曰昨以雅尔哈善情罪谕知兆恵令其拏解来京今覆阅伊等奏折愈为可恨即如阿卜都克勒木以四五十骑遁去城内降人共三千余口此言即属可疑伊党与若止此数则我以八千人围城应早生内变亦何难杀无遗且得城后回众献出助恶之沙泥雅斯等五人遂俱正法此五人若果为阿卜都克勒木死党则岂肯舍之而去致坐受老弱之擒献此中情节岂复可问况纳降既定雅尔哈善仍未入城但令哈宁阿前往看视而屡次奏报从未有身亲其事者又焉用将军为也试数用兵以来膺专阃之寄有似此因循疎懈者否兆恵当以为戒奋勉前进现在已至何处彼处情形若何作速奏闻
　　宣谕雅尔哈善罪状
