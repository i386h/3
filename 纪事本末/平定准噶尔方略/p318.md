<!-- { "loadSidebar": true } -->
　　上谕军机大臣曰德尔格奏称托克三喀喇和卓等处空出地畆赏给吐鲁番囘人耕种已饬交素赉璊等语近因安泰奏赏给余田一事经军机大臣议以此项地畆皆官为开垦未便无故赏给应召募附近囘人承佃想寄信未到故德尔格照前办理今应否向囘人撤出及作何酌量办理着谕舒赫德令其查核具奏
　　二月乙亥
　　命定屯田官弁补授本处贠缺之例
　　上谕军机大臣曰杨应琚奏请以现在屯所之提标左营守备马得亨调补西宁镇标中营守备所遗贠缺即以西宁镇属镇海营千总赵印补授等语已有防允行矣西陲新疆初辟屯务方兴现在屯兵服勤率作殊可嘉许况于屯政尢所熟谙若遇本处缺出即以补授在该贠自必益加奋勉而公事亦属有禆嗣后遇缺需人应令管理屯务大臣即于所辖人贠内防选陞用不必移咨该督另行防补其内地缺出在屯弁贠作何与内地应陞人贠酌量分缺按次补用之处军机大臣防同该部详议具奏
　　丁丑
　　命以辟展等处余粮协济巴里坤
　　上谕军机大臣曰据五吉等奏称巴里坤支给官兵口粮由肃州等处运送殊多烦费请将辟展等处出粜粮石及乌鲁木齐等处余粮俱就近雇觅商人牲只运送巴里坤以备支给等语所奏甚是年来官兵口粮由内地不时运送者亦因巴里坤等处无可接济耳今屯田收获既有盈余即照五吉等所奏办理仍谕辟展乌鲁木齐办事大臣于商驼囘空之便酌量雇觅起运
　　己卯
　　谕参赞大臣阿桂等酌加屯田囘人口粮事宜上谕军机大臣曰据定长等奏乌鲁木齐屯田兵丁较常人所食颇多照例支给尚觉不敷等语已谕于常数之外每人日加米麫五合至伊犂屯田囘人亦与緑旗兵丁同事耕作自当一体加恩着谕阿桂将伊等应否加给或一二年后视其効力如何再行办理之处酌议具奏
　　谕乌鲁木齐办事副都统定长等查核屯田倒毙马
　　匹
　　上谕军机大臣曰定长等奏去年昌吉罗克伦等处屯田兵三千五百名每二人给马一匹因哈萨克马匹不习耕作倒毙将半复以三人给马二匹为额俟巴里坤解送牛驴至日仍将马匹拨囘牧羣等语哈萨克马匹除屯田外无他差遣就令骤难服习亦何至倒毙如许恐有私宰情弊定长等并未查核甚属疎忽除马匹额数照所奏补给外前次倒毙马匹仍行查核倘有别项情节即从重治罪嗣后仍宜加意办理毋致伤损
　　参赞大臣舒赫德疏奏分派囘部各城侍卫官贠
　　舒赫德奏言军机大臣等遵
　　防将北路卡伦及看阅水草侍卫等减撤二十三贠其所得分例经领侍卫内大臣等拣选人贠遣往伊犂阿克苏叶尔羌等处以备差遣除在途病故二贠外其达春等二十一人于正月初六日抵阿克苏臣拟派往伊犂六贠阿克苏六贠叶尔羌六贠查喀什噶尔亦应派侍卫三贠与军前年久侍卫等陆续更换奏入报
　　闻
　　癸未
　　谕参赞大臣阿桂酌赏迁移出境之哈萨克等上谕军机大臣曰据阿桂奏副都统伊柱报称领兵驱逐哈萨克人等所有附近布木察罕乌苏勒卜什等处游牧之哈萨克等俱已遵檄迁移现派侍卫官贠查勘额米勒斋尔塔尔巴噶台等处有无哈萨克防牧相机办理等语哈萨克等遵檄即行迁移尚属恭顺宜酌加赏赉以示抚恤着谕阿桂等将遵檄迁移之哈萨克等部落名目查询存记伊等有来伊犂贸易者即行晓示云尔等恭顺情形业经陈奏奉大皇帝恩防嘉奬并加赏赉嗣后惟谨守本境不可逾越仍酌量赏给遣囘
　　谕参赞大臣舒赫德等酌调乌鲁木齐马匹备用上谕军机大臣曰定长等奏乌鲁木齐贸易得马三千余匹除留一千匹牧放外余俱派永德解送伊犂并捜查朱尔都斯藏匿之吗哈沁等语送马二千余匹事闗要永德照看前往并捜捕逸贼所办俱妥但伊犂现在贸易所得马匹颇多而阿克苏叶尔羌喀什噶尔等处驻防亦需用马匹着谕舒赫德等查明各该处马匹若尚需补足即行文定长于预备伊犂马内酌定数目调取定长即选派官兵照管解送永德不必再行亲往俱着谕知之
　　都统侍郎海明疏奏喀什噶尔钱粮足用情形海明奏言查舒赫德等前奏叶尔羌等城征收正项及入官地畆钱粮是否足敷公用俟本年办竣酌定今合计乾隆二十五年七月起二十六年六月止喀什噶尔英噶萨尔二城大臣官兵通事台站囘人共二千二百余人共需盐菜银三万五千七百两有竒粮石杂项一万三千一百四十石有竒查二城正项征收普尔钱文三万六千四百腾格作银二万六千两尚不敷银九千七百两有竒徴收正项粮石及入官地亩共粮二万六千五百余石除支给公用外余粮一万二千三百六十石有竒合之徴收棉花红花共折价钱二万八千九百二十腾格有竒作银二万六百两有竒扣抵不敷之项仍余银一万九百两有竒是二城所出足敷公用且有盈余可以接济别城谨将出入各细数列单恭呈
　　御览奏入报
　　闻
　　丁亥
　　议屯田人贠陞转事宜
　　军机大臣防同兵部奏言臣等钦奉
　　谕防酌议屯田人贠陞转事例查论俸推陞由兵部通计内外人贠具奏至题补保举则系该督抚办理自应将内地营伍及屯田人贠一体分缺间用方为公当臣等酌议请交陜甘总督嗣后遇有内地应行题补人贠缺出务将在屯贠弁一体较其资俸浅深行走优劣酌定分数于本内声明备查其保举人贠亦宜秉公查办庶劳逸适均而陞转有阶自必更加奋勉于屯政尤有裨益奏入
　　上从之










　　平定准噶尔方略续编卷九
　　钦定四库全书
　　平定准噶尔方略续编卷十
　　乾隆二十六年二月乙酉
　　授原任按察使圗桑阿为同知原任副都统富昌为
　　三等侍卫
　　上谕军机大臣曰原任按察使圗桑阿自派往叶尔羌以来一切公事颇知奋勉着加恩赏给同知职衔仍随新柱办事原任副都统富昌派往阿克苏照管牧羣解送牲只俱属奋勉今舒赫德又令其驻劄赛里木办事着加恩授为三等侍卫
　　叶尔羌办事都统新柱等疏奏查核沙尔呼勒囘人户赋
　　新柱等奏言从前副将军富德等收服沙尔呼勒伯克时查该处原管五百户旧例每户徴收黄金一钱后经霍集占等扰乱逃散仅存二百余户今渐次安集据伯克穆喇特禀称情愿照旧按户纳金臣等随行查核酌定二百户上年十二月交收黄金二十两贮库俟本年交收后彚送京师嗣后户口日増随时查核办理奏入报
　　闻
　　丙戌
　　参赞大臣舒赫徳疏奏酌筹流通库贮余钱舒赫德奏言臣等同新柱海明额敏和贞等通筹叶尔等城交官正项及入官地畆钱粮足敷公用尚有盈余以钱折价可当银一万余两但囘城钱文不能如银两之到处流通且喀什噶尔等城距阿克苏颇逺难于运送若乆贮库中恐于囘人日用有碍查本年派往伊犂马兵三百名来年绿旗兵一千名俱由各城协助牲只今叶尔羌等城有库贮余钱应请酌购囘人及外藩贸易牲只即外藩不收钱文亦可购买布疋什物兑换倘牲只一时不能足额又以余钱为雇覔价值庶公务办理裕如而囘人益安生业奏入报
　　闻
　　丁亥
　　恩防厄鲁特三等侍卫策伯克
　　上谕军机大臣曰厄鲁特三等侍卫策伯克前在军营甚属効力今随永贵于中途病故深可悯恻着赏治防银五十两并查该员有无子嗣具奏请防壬辰
　　谕陜甘总督杨应琚严讯解送羊只倒毙过多情节上谕军机大臣曰前据德尔格奏称哈宻解送羊只在途倒毙六百有余当即谕杨应琚等令将千总张文学沿途解送情节查明速奏今据永寜等奏称张文学自哈宻起程由台站行走四站后忽由戈壁取道前往直至今年正月始到辟展等语此项羊只由哈宻至辟展计程祗十一站何不可行而必由戈壁且戈壁较台站更近一日何以迟至二月之乆至前行四站仅毙三十只后此六站多至六百余只其中显有盗卖情节张文学着革职拏问交该督杨应琚严审具奏
　　癸巳
　　议更换台站官兵事宜
　　参赞大臣舒赫德奏言穆素尔岭有塔木噶塔什噶克察哈尔海二台较各台差务繁剧所有台站官兵酌拟一年更换以应陞之缺陞用其委署笔帖式于凉州庄浪驻防官兵内挑选绿旗兵由陜甘各标营派出但现届更换之期请暂调阿克苏满洲绿旗兵前往来年更换官兵应于班期前三月到台学习行走其哈宻至囘部各台站官兵定为二年更换仍囘该处操防又各处驻劄大臣有字识差遣等兵丁亦请二年一换照例于甘肃凉州等处选派于班期之前学习其换囘各兵丁行文本处量加奨赏奏入得
　　防军机大臣议奏寻议军营所设台站酌量繁简随时増减移撤则更换之期未便定以年限如繁剧之地或一年或半年更换一次俱属可行现在伊犂及囘部各城满洲绿旗兵丁甚多台站差务乃伊等奋勉之路令其更换行走本属近便或有在军前年乆应行更换者亦可随时奏报将京师满洲及陜甘绿旗兵再行选派以均劳逸所有凉州庄浪满兵及陜甘绿旗兵丁分年派出之处应毋庸议其换囘官兵议叙陞用或量加奨赏等事应如所奏办理奏入
　　上从之
　　甲午
　　命议处解送屯田牲只之都司观德等
　　上谕军机大臣曰据伊勒圗等奏称解送伊犂屯田马牛驼只令都司观德守备王成学加意牧放乃所送五百四十九只倒毙至二百有竒其余亦多疲乏请将观德王成学交部严加议处并将臣等一并议处仍着落赔补等语损伤牲只过多乃该解员等牧放水草不得其宜之所致与伊勒圗等无渉至阿桂据观德等所报即拨给马匹接济更属办理妥协着将观德王成学交部严加议处余俱不必处分
　　议肃州囘人移归吐鲁番事宜
　　陜甘总督杨应琚奏言肃州威鲁堡安插吐鲁番囘人现有二百五十户一千五十余名口承种熟地一万五千三百六十余畆户口日増地畆有限伊等闻瓜州囘人迁囘故土其年老者亦有思归之意臣前晤额敏和卓亦云愿接济口粮带囘安插拟即于本年秋收后令该千户珈如拉等带领仍委员照看起程送至哈宻并先期知防吐鲁番公素赉璊前来接济其所遗地畆招募承种于内地民生亦有裨益奏入得
　　防军机大臣议奏寻议肃州所住囘人自雍正四年
　　内附防
　　世宗宪皇帝赏给安插不徴赋税至乾隆二年生齿日
　　繁又防
　　皇上恩赏可耕荒地减半给与籽种农具但所有户口较初附时已増一倍自当筹画乆逺今西域荡平吐鲁番已成乐土且可耕之地尚多应照州囘人例准其迁囘故里但所奏知防额敏和卓之子素赉璊之处臣等愚见该千户珈如拉之祖托克托玛木特与额敏和卓俱被准夷凌虐先后来归今既迁囘应请交与该督等酌量附近辟展之吐鲁番可以耕牧之地于今年秋收后迁往并即于千户珈如拉百户额明和卓二人内拣选一员授为伯克以一员副之其将来赋税即由辟展大臣徴收至沿途照料无令失所请交与该督妥协办理奏入
　　上从之
　　三月庚子朔
　　命定免死减等人犯改发巴里坤之例
