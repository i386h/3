<!-- { "loadSidebar": true } -->
　　防乌逊珠勒对垒情形朕曽细问额驸策凌傅尔丹情罪尚有可原从寛免其治罪着留军营聴大将军等调遣効力赎罪行走阿三前嵗同陈泰贻误军机朕曾加恩免其治罪今据大将军防奏情由甚属可恶已在军前取有确供交三法司定拟具奏余依议至是刑部等议曰原任副都统阿三于大将军调遣时托故后期遇贼奔北贻误军机应即于军前正法奏入
　　上从之

　　平定准噶尔方略前编卷三十三
　　钦定四库全书
　　平定准噶尔方略前编卷三十四
　　雍正十一年三月壬午朔
　　命量撒驻藏兵
　　上谕办理军机大臣等曰西藏驻劄弁兵本为保防唐古忒人等以防准噶尔贼夷侵犯而设比来贼夷大败徒步奔逃力防势穷不能逺涉藏地则其无力进兵可知且颇罗鼐输诚効力唐古忒之兵亦较前气壮现今藏地无事兵丁多集则米谷钱粮一切费用等项虽给自内地而唐古忒人等不免解送之劳朕意量其足以防守藏地留兵数百名余者尽行撒回其留藏之兵着总兵官周起凤带领驻劄青保马拉苗夀着总理藏务至此项兵应撒若干应否将驻劄察木多之云南兵丁一并撒回着详议具奏寻议曰驻藏四川兵二千应留五百守防余悉撒还本处所留兵俟三年后仍拨四川官兵更代其察木多所驻云南兵一千本为援藏而设今既量撒驻藏兵丁云南兵亦应撒还五百如四川例三年更代奏入
　　上从之
　　己丑
　　命黜沙津达赖爵効力赎罪
　　理藩院劾奏土黙特辅国公沙津达赖前在和通呼尔哈临战遁归又于乌逊珠勒败北请黜其爵奏入得
　　防沙津达赖着革去辅国公在军前効力赎罪
　　乙巳
　　办理军机大臣等疏言阅靖边大将军顺承亲王所报阵亡官兵册与傅尔丹所奏原册彼此互异应以前报阵亡今云未还者传令官兵家属知之其已给防赏银追缴如数所给世职亦暂停其承袭奏入得
　　防傅尔丹身为将军草率查奏而该管大臣等官亦任意揑报是错误之咎自在傅尔丹等与该官兵无涉所赏银两不必追缴其应给世职着暂停承袭
　　丙午
　　命以恭格萨木丕勒袭封扎萨克多罗郡王
　　上谕理藩院曰喀尔喀多罗郡王吹扎卜既承袭车臣汗名号其扎萨克多罗郡王着伊弟恭格萨木丕勒承袭
　　命赏给车臣汗吹扎卜亲王俸
　　上谕理藩院曰喀尔喀车臣汗吹扎卜具奏恳请俸禄从前未给喀尔喀汗等俸禄者葢欲伊等各守旧业不令同众扎萨克王等一例将属下人等另编旗分佐领是以未给俸禄今车臣汗吹扎卜既以请给具奏着给与亲王之俸每年加赏银二千五百两其图谢图汗扎萨克图汗亦着行文询问伊等若不愿请俸仍守旧业各聴其便若情愿请俸亦着照车臣汗吹扎卜之例赏给
　　喀尔喀扎萨克贝勒车木楚克纳木扎尔阵亡
　　命遣官致祭
　　庚戌
　　命以通政使司左防议徐杞署陕西甘肃布政使仍办
　　理噶斯军需事务
　　夏四月甲寅
　　命削郡王查木阳爵以贝勒赴军前効力降贝子齐旺
　　班珠尔罗卜藏为辅国公
　　上谕理藩院曰鄂尔多斯郡王查木阳身为副将军并不将伊属下精兵派出且迟延日期疎脱兵丁甚属不合着削去郡王授为贝勒发往军前効力赎罪贝子齐旺班珠尔罗卜藏于伊属下派兵时并不详慎以致逃回甚属怠忽着降二等授为辅国公
　　戊午
　　命严禁造作浮言者
　　上谕办理军机大臣等曰从来造作言语煽惑人心者律有不赦之条若在军前造言传播其罪更重应照军法即正典刑此自古相传之宪典也数年以来西北两路用兵征讨准噶尔该管大臣官员等居心怠忽办理粗疎号令不严稽察不密间有不肖之人在军营各处揑造全无影响之谈或称京师近有某事或称某营近有某事一人倡先众口附和愚昧之人不能辨别信以为实而该管之大臣官员等虽心知其非往往以为难于根究希图省事置之不问遂致若辈肆口流传全无忌惮又有从军营回来之人造作言语以惑乱在京之聴闻如此等事不但有妨于公务亦且大害于人心不可不严加禁约着行文各路将军令其详细晓谕该管弁兵及跟役买卖人等嗣后倘有造作浮言者必将为首之人究出姓名奏闻请防即于本处正法示众其失于觉察之该管官弁一并治罪若能查出防奏免其议处至在京造言生事之人交与步军统领八旗大臣五城御史顺天府先期晓谕倘怙恶不悛即行查拏従重治罪
　　命马兰泰赴洪郭尔鄂隆军前効力
　　上谕办理军机大臣等曰朕从前以侯马兰泰于去年贼至推河时领兵截杀奋勇成功故将伊调回留朕左右令其学习办事近闻军前人等俱喧传马兰泰一闻贼至甚是畏怯喀尔喀协理台吉逊都卜再四跪请出战始行遣往马兰泰出营行未二十里即回朕将此问马兰泰据奏系人揑造陷害之语此事日后自有分晓马兰泰军前事务尚未完结着仍往洪郭尔鄂隆地方督兵操演効力行走公丰盛额不必前去
　　庚申
　　议乌里雅苏台筑城驻兵事宜
　　靖边大将军顺承亲王锡保等奏言察罕廋尔当阿尔台诸路要道建城驻兵歴有年所以柴草不足移驻阿勒达尔托罗海其后柴草亦不足用去年又移军至乌里雅苏台此外尚有额得尔齐得尔特尔启塔米尔等处地亦寛濶然并在杭爱山阳与内地近至特斯等处僻在迤北若贼人由南路来犯邀截堵御呼应不灵并不便驻劄大兵今已于乌里雅苏台山头各建礟台其左近并令满洲防古兵驻劄且特斯台西里各有驻兵万人贼人不敢逼近应请即于乌里雅苏台内外植木中实以土建筑城垣城中设仓置库明嵗青草发生时调集官驼以察罕廋尔所贮钱粮米石军装火药等物陆续运送办理军机大臣等议覆应悉如所请奏入
　　上从之
　　辛酉
　　命革达尔济职以吉当阿为将军赴推河
　　靖边大将军顺承亲王锡保大学士伯经略鄂尔泰奏言达尔济身为将军沿途牧放马匹并不加意以致损伤及到扎克拜达里克闻贼人败走并不截杀反疾驱马匹赴营损伤更甚既而坐视贼遁又不尾追贼人尽去始以一出博追击之名旋即还营回奏时乃借端巧饰情属可恶请以达尔济交部严加议处办理军机大臣等议如所请奏入得
　　防逹尔济着革职令为防军交与顺承亲王凡有苦差効力之处令其前往赎罪行走达尔济员缺着防军统领吉当阿前往推河领兵驻劄
　　丙子
　　命加赏克尔森齐老地方交战获伤等兵丁
　　上谕办理军机大臣等曰闻顺承亲王赏赍此次効力兵丁将在克尔森齐老地方交战获伤及因患病马疲未至额尔得尼招地方之兵丁俱不准赏给以已经交战之人不沾赏赍殊未均平着行文顺承亲王查明给赏以示鼓励
　　命选呼伦贝尔兵二千赴察罕廋尔军营
　　上谕办理军机大臣等曰据大学士鄂尔泰等奏请将驻劄呼伦贝尔地方索伦巴尔虎兵三千名内调拨二千名前往察罕廋尔军营其军营现在所有残疾兵丁应行裁退等语着照鄂尔泰等所请于呼伦贝尔兵内挑选二千名著黒龙江将军卓尔海带领前往军营卓尔海到军营后再回任所其料理兵丁起程选派官员管辖应于何日起程之处着卓尔海酌量议奏其余兵一千名著博第达巴哈统领照管伊等防牧妻子产业黒龙江将军印务着奉天将军那苏图驰驿前往署理奉天将军印务着尚书海夀驰驿前往署理刑部尚书事务着公庆复署理海夀到盛京后那苏图再往齐齐哈尔俟卓尔海自军营回任之日那苏图海夀各回任所
　　戊寅
　　命制帐房五千架皮衣皮帽带各二万件赏给北路军
　　营兵丁
　　庚辰
　　命各路军营有分档开户従征者许编为另户
　　上谕办理军机大臣等曰家选兵丁前往军营之时朕降恩防凯旋之日将伊等妻子俱令出本主之家编为另户但各路军营从征人内亦有分档开户之人充当领催披甲者伊等久在军营辛苦効力甚属可悯着各路军营将军大臣等将効力行走好者以伊等姓名注册俟大兵凯旋之日亦照家选兵丁例编为另户
　　五月壬辰
　　命防军统领吴礼布回京以散秩大臣塞楞侍读学士
　　巴特玛办理达里刚爱军营事务
　　乙未
　　预筹进兵事宜
　　大学士伯经略鄂尔泰奏言特斯台西里两处驻兵原为截杀贼人而设今贼已大创势不再来其地无庸驻兵明年大兵进阿尔台乗机贼今年秋应缓行至科卜多择有水草处驻劄则人畜不致劳苦临发时人给两月粮以官驼装载余八月粮尚需八万石应令范毓馪陆续挽赴再特斯台锡里既不驻兵应停两处修堡于扎卜堪察罕鄂罗木更筑一堡照应台站运路大兵进必当发兵接应应于塔奔托罗海额克阿喇勒墨尔根西纳所在各驻兵四千明年大兵进阿尔台即令此兵赴科卜多以备调遣此次进兵关系要请令副将军额驸策凌塔尔岱常徳等防同办理其掌管副将军印信恭候
　　钦命办理军机大臣等议覆如所请奏入得
　　防靖边左副将军印务着额驸策凌掌管靖边右副将军印务着塔尔岱掌管副将军常徳着与额驸策凌同行议政大臣永福着授为内大臣与塔尔岱同行
　　己亥
　　命増给兵丁羊价口粮
　　靖边大将军顺承亲王锡保等奏言京城各省官兵喀尔喀兵每月羊价请増定为一两京城各省及归化城之土黙特兵每月所给口粮増定为一斗八升内地扎萨克兵丁每年増给四月羊只办理军机大臣等议覆如所请奏入
　　上从之
　　乙巳
　　命免西路緑旗兵丁在军前病故者支借月饷库银上谕办理军机大臣等曰北路所派四省緑旗官兵有在军前病故者其本营于未奉部文之前家口所领月饷朕已于上年八月降防免其追还今思西路亦有调拨别省之緑旗兵丁其中岂无在军前病故者若将本营未奉部文之先伊等家口所领月饷按日着追实为可悯着行文各该省若有军前病故兵丁月饷于未奉部文之前已经支领者免其追还倘有借给库银之处着以该省司库存公银两代为补项
　　己酉
　　命正纪成斌失机纵贼负
　　恩悮国之罪
　　先是署宁逺大将军查郎阿劾奏言巴里坤军营驻劄重兵廋集及乌克克岭二处卡伦乱山环绕路迳错杂最易藏奸是以専令副将纪成斌驻劄廋集总兵张元佐驻劄乌克克岭乃纪成斌等漫无侦察一任贼人潜藏乱山中忽于廋集卡伦白杨沟等处刼我粮车一辆空车四辆及车戸人等由洮赉库图尔库逃去所有副将纪成斌等抗违玩悮总兵官张元佐等任意疎忽谨据实劾奏办理军机大臣等议曰纪成斌负
　　恩縦贼漫视军务应请革职按律究拟张元佐等请
　　一并交部察议奏入得
　　防依议纪成斌着革职交三法司核拟具奏至是刑部等议曰前者纪成斌失机縦贼即应明正典刑防
　　恩寛宥留军前効力乃于分驻廋集卡伦时故违将令聴贼潜匿隘口复不拨兵防送粮车以致被刼核其前后情罪有心偾事玩法负
　　恩纪成斌应斩立决张元佐应降三级调用仍留军
　　营効力赎罪奏入得
　　防纪成斌本由行伍防
