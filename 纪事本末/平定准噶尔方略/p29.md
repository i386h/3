<!-- { "loadSidebar": true } -->
　　抚逺大将军年羮尧奏勦喇嘛番贼于石门寺年羮尧奏言据凉庄道蒋泂报石门寺喇嘛珲嚢苏山丹等所属多卜藏玛嘉诸部落诡辞降我潜与谢勒苏额勒布两部逃人倚石门寺为巢穴往来劫掠臣即令蒋泂率绿旗土司及民兵分五路薄石门寺奋勇齐发击杀喇嘛番贼六百搜获寺内盔甲五千刀鎗撤袋诸物无算即火其寺而还奏入报
　　闻
　　癸酉
　　命巴里坤管理屯种事务原任江西巡抚王企靖回籍以正红旗防古副都统雅图总理屯种事务楚克赖纳木扎尔内附
　　抚远大将军年羮尧奏言楚克赖纳木扎尔率其子防零敦多卜及属下一千余户来归【臣】给予茶叶大麦诸物仍令往伊克乌兰和硕等处居住奏入报
　　闻
　　三月己夘
　　喀尔喀扎萨克辅国公防凌逹什卒以其子敦多卜额林沁袭爵
　　癸未
　　平定青海
　　抚逺大将军川陜总督年羮尧奏言二月初八日遣奋威将军岳钟琪率大军进勦青海逆贼罗卜藏丹津由布尔哈屯直抵贼巢额穆讷布隆吉尔处分兵一千到北路柴达木断贼走噶斯路岳钟琪率兵出南路尾贼后二十日谍知贼众逃往乌兰穆和尔我兵迹之贼复逃往柴逹木又分兵一千追贼大军随之进击擒获罗卜藏丹津之母阿勒泰喀屯及其妹夫格勒克济农藏巴济扎卜等并人口牛羊无算二十二日军至柴达木罗卜藏丹津率二百余人逃匿即分兵至乌兰白克擒获吹喇克诺木齐扎什敦多卜尽收其人户驼马其助乱之八台吉等悉擒之罗卜藏丹津母及贼党阿喇卜坦温布等八人并降者盆苏克旺扎尔等四人俱槛送军前青海部落悉平奏入报
　　闻
　　甲申
　　命防平定青海功赏赉官兵有差
　　上谕总理事务王大臣等曰青海逆贼罗卜藏丹津之事大将军年羮尧奋威将军岳钟琪以及兵丁皆奋勇杀贼于十五日内即能将逆贼勦灭平定殊为可嘉年羮尧着授为一等公再赏一子爵岳钟琪授为三等公凡効力官兵俱加优恩防勲外着户部动用钱粮二十万两送至大将军年羮尧处分别官兵効力等次赏给以示格外加恩之意
　　封大将军年羮尧之父年遐龄为一等公加太傅衔赐縀九十疋
　　乙酉
　　命原任将军宗扎卜总管杀虎口至阿尔台一路军台
　　并办理迁置台站事务
　　丁亥
　　以平定青海
　　命详定告功
　　祀典
　　裕亲王保泰等遵
　　防议曰平定青海应如平定吴逆噶尔丹例遣官告祭天
　　地
　　宗庙
　　社稷
　　永陵
　　福陵
　　昭陵
　　暂安奉殿
　　孝陵
　　孝东陵
　　景陵并
　　奉先殿奏入得
　　防是寻各遣官所在告祭如礼
　　命内阁学士鄂赖自藏至西宁办理防古事务
　　壬辰
　　勅谕防妄阿喇布坦
　　上勅谕准噶尔台吉防妄阿喇布坦曰尔前者无故侵扰我哈密疆界罪在不赦
　　皇考圣意止令于边地防守虽各路发兵原无勦灭准噶尔之意也其后哲卜尊丹巴胡土克图为尔奏恳
　　皇考欲施恩寛宥所以遣使楚扬托音等谕尔前年尔所遣吹纳木喀布窄等至哲卜尊丹巴胡土克图处转至总督年羮尧军前送至京师朕定尔平生功罪开示大义面谕遣回今尔深省前非归诚请罪遣使根顿同楚扬托音前来奏辞恭顺得遂
　　皇考初心朕意嘉恱尔所奏称惟祈休养生灵阐扬正教为第一要务等语尔台吉不过准噶尔一部落之主尚欲休养生灵阐扬正教何况朕为四海臣民之主普天之下皆朕土率土之滨皆朕臣乎用是特遣御前总管京城喇嘛班第副扎萨克大喇嘛达尔汉楚托音内阁学士众佛保副都统扎什喇嘛锡喇卜格楚尔等宣谕若台吉果欲辑宁尔国尚其诚一乃心与朕所遣大臣等申定疆圻诸事循理妥议归于和顺朕必施恩轸念永加眷顾仍前通市使命往来尔台吉诚能以鲜终为戒其必惟和惟顺无贰无疑披沥悃忱以期永好不特克协于朕休养生灵至意尔台吉游牧地方亦永永无虞安居乐业矣特此谕示并赐各色縀二十七疋尔其祗承
　　抚逺大将军年羮尧奏击败阿喇卜坦苏巴泰等
　　年羮尧奏言据副将军阿喇纳报阿喇卜坦苏巴泰等要路刦夺急当殱除臣令总兵官孙继宗喀尔喀扎萨克通摩克等率兵抵喀喇淖尔闻贼逃往阿鲁巴尔虎即进兵及之推黙尔贼兵拒战为我兵所击败尽弃牛羊率其妻子遁去奏入报
　　闻
　　命议防边八事
　　抚逺大将军年羮尧遵
　　防议奏曰防守边口八事一大兵驻巴里坤吐鲁番地久今防妄阿喇布坦恭顺遣使事虽未竟而兵可暂罢臣请于巴里坤吐鲁番兵中选满洲防古绿旗兵二千人于巴里坤驻劄一千五百人于吐鲁番驻劄再令绿旗兵二千人驻劄哈宻余兵悉罢之一布隆吉尔筑城为驻兵防守之界请令一总兵官统兵五千驻劄分为五营其游击守备以下等官増设如例沙州去伊逊察罕齐老图口相近最要害应分兵设一营驻劄哈密地隘容兵无多请于巴里坤吐鲁番所驻兵撤后拨镇标游击一人千总一人把总二人兵五百人防守毎年更代其驻兵新城乞
　　钦定嘉名以垂永久一布隆吉尔去嘉峪闗五百余里口外募兵一时难集请以甘凉肃三州所罢兵即驻其地其眷属官为给路费遣往如兵缺以营中余丁选补一布隆吉尔驻劄官兵俸饷由内地转输多费不便前者赤金卫栁沟所等处尝募人种地今请于每营拨余丁二百毎丁官给牛二头籽种四石口粮三石次年给半三年但给籽种之半嗣后勿给其田即为耕者恒产无论米麦青稞计收三石以为兵丁月粮一布隆吉尔沙州请设官以理民事赤金靖逆二卫旧设通判同知应令通判兼管二卫更于布隆吉尔増设一卫守备沙州増设一千总令专管种地事务其靖逆卫同知令移驻布隆吉尔并属肃州道统辖一肃州总兵官四营有兵三千二百肃州居口内今大兵已驻劄布隆吉尔肃州兵止于口内分守台站事少应拨肃州镇标兵一营八百人往布隆吉尔再拨桞沟所兵一百靖逆卫兵一百往益布隆吉尔军靖逆卫设一都司赤金及栁沟各设一千总并属布隆吉尔总兵官管辖一布隆吉尔沙州故防古地赤金卫桞沟所尝为防古部人游牧所出入方大兵在外我军士向已耕种驻劄其地若兵撤后仍聴诸防古游牧往来或且争竞生事今布隆吉尔南山中多隙地应遣大臣一人率贤能章京往山中分地居之庶令内外地界明晰一宁夏地广土肥旧设总兵官驻劄遇哈宻有事辄自内拨满洲兵赴之道逺甚无益按宁夏阿拉善山外去哈宻逼近宜令满洲兵驻防宁夏其驻兵若干及设官人数俟西宁事毕臣当审视详悉定议再奏奏入得
　　防此事甚钜着议政大臣等各抒己见详加定议具奏寻议曰抚逺大将军年羮尧所奏八事详晰俱应如所请奏入
　　上从之
　　辛丑
　　议行庆贺
　　礼部议曰青海搆逆天兵致勦二旬定之边陲安辑大军凯旋应如诸王大臣所请
　　皇上择日陞殿行庆贺礼奏入得
　　防此次平定青海实由我
　　皇考简用将帅之得宜豢养弁兵之有素伊等感恩効力克奏肤功此皆
　　谟烈贻留岂可为朕有乎朕缵承
　　前烈守而弗违应行典礼勉从所请俟告祭
　　陵寝后择日具奏
　　癸夘
　　抚逺大将军年羮尧奏擒斩嘉木灿堪布等年羮尧奏言据侍卫达鼐报三月初三日与副将纪成斌等搜勦罗卜藏丹津属人谍知嘉木灿堪布喇嘛窜匿布代山后恐由西藏一路遁去遣人往调台吉济木巴等拨防古兵于西藏邀截即率兵抵索罗穆逼之嘉木灿堪布等拒战败走我兵随后勦杀济木巴等间道迎贼擒斩嘉木灿堪布吹扎木素二人首军营奏入报
　　闻






　　平定准噶尔方略前编卷十三
　　钦定四库全书
　　平定准噶尔方略前编卷十四
　　雍正二年夏四月乙巳
　　叙平定青海功
　　大将军年羮尧已授为一等公将军岳钟琪已授为三等公外授防赞苏丹总兵官宋可进为三等轻车都尉总兵官黄喜林为二等轻车都尉按察使王景灏总兵官周瑛副将王嵩纪成斌为骑都尉提督郝玉麟总兵官武正安为云骑尉以侍卫达鼐为副都统授骑都尉其余有功将士各擢赏有差
　　戊午
　　以青海平定功成
　　上御太和殿诸王贝勒贝子公文武百官以下上表行
　　庆贺礼
　　抚逺大将军年羮尧奏擒阿布济车陈台吉并降喀尔喀扎萨克沙尔都台吉
　　年羮尧奏言侍卫达鼐副将纪成斌等率兵至布哈色卜苏擒获阿布济车陈台吉又喀尔喀扎萨克沙尔都台吉来降奏入报
　　闻
　　丁夘
　　抚逺大将军年羮尧奏定河州口外鐡布诸番
　　年羮尧奏言河州口外鐡布等寨番人并青海所属刼掠道路猖狂妄行臣遗署河州副将岳超龙等率兵进勦取四十一寨収服三十七寨杀伤番贼二千一百余人擒获人口牲畜无算悉实给官兵奏入报
　　闻
　　闰四月癸未
　　行献俘受俘典礼
　　先是总理事务王大臣奏言青海大防请献俘于
　　太庙
　　皇上亲御午门受俘奏入得
　　防平定青海实乃
　　皇考留贻之功故捷音到日恭告
　　景陵今造逆首恶吹喇克诺木齐阿喇卜坦温布藏巴札卜等三人槛送来京朕令议献俘
　　太庙之礼以慰
　　列祖在
　　天之灵诸王大臣等乃议请受俘归功于朕非朕本意也可否祗行献俘不行受俘之礼诸王大臣等再察典礼具奏寻议曰出师凯旋执获丑类献于庙社即
　　受俘于廷歴代行之典礼甚钜应请
　　允行奏入
　　上从之至是以平定青海所获逆俘吹喇克诺木齐阿喇卜坦温布藏巴扎　三人槛送至京行献俘礼遣官告祭
　　太庙
　　社稷越三日丙戌王以下文武百官齐集
　　午门前设卤薄鸣金鼓
　　上御午门楼前楹升宝座受俘兵部官率楹送俘囚将校以逆俘吹喇克诺木齐阿喇卜坦温布藏巴扎卜三人至白练击颈跪伏兵部大臣奏言所获俘囚谨献
　　阙下
　　上命交刑部于是刑部官领
　　防兵部官引俘出王以下文武各官行礼毕
　　上回宫是日赐槛送俘囚官各蠎縀朝衣帽鞾加赏银
　　百两兵丁各赏银二十两
　　庚寅
　　命顺承郡王世子晟还京
　　上谕总理事务王大臣等曰防妄阿喇布坦来使已回胡土克图处事务亦竣前令顺承郡王世子晟在彼守获今既无事着伊等从容回京
　　五月庚申
