<!-- { "loadSidebar": true } -->
　　先是班第等奏言据管辖声援兵副都统扎尔杭阿文称三月二十六日卡伦兵根敦擒获厄鲁特善巴讯系噶勒杂特之人现住绥勒噶图哈勒塔尔地方其噶勒杂特人众俱向额林哈毕尔噶迁去惟穆哈赍得秦六七十户未知前来投诚抑或向彼迁移因派公巴图孟克帯兵二百名前往收服二十七日又获厄鲁特沙喇霍他讯系阿睦尔撒纳之人告称鄂隆古河地方居住二得秦厄鲁特人一百余户沙喇霍他从中逃出途次遇见穆哈赍得秦人等向彼迁移是以复派喀尔喀副都统多岳特帯兵一百名前往协力招抚至是奏称据巴图孟克等于四月初三日前往布图尔托辉招降噶勒杂特穆哈赉得秦时伊等俱各投顺查得木齐穆哈赉收楞额布喇特一得秦共一百二户四百九十五口此内阿睦尔撒纳属下吹扎布等六户三十五口内满洲三人喀尔喀一户当将得木齐穆哈赉交侍卫萨扣送徃军营其收楞额布喇特即令管辖所属又将穆哈赉等相近地方博克达属人十七户一并收服臣等因大兵前进路途已逺招服人众无庸送至军营即令在原游牧居住并饬后至兵丁勿令滋扰奏入
　　上谕军机大臣曰班第奏噶勒杂特之得木齐穆哈赉等率众投诚理应加恩赏赉但伊等俱系部落属下得木齐非台吉宰桑可比不必特遣人前往着传谕班第应酌量作何加恩赏赉之处即于军营所贮茶叶縀疋内重支赏给以示鼓励
　　定北将军班第疏奏乌梁海总管赤伦等回至卡伦日期
　　班第奏言四月十一日接纳米尔沙扎海卡伦侍卫琛布里文称从前遣往乌梁海总管赤伦等六人于三月二十九日回至卡伦帯来察罕萨喇什保等男女二十九人因马匹疲乏止将察罕及一仆人送至乌里雅苏台军营其余人口牲畜俱派人送至特斯鄂衣浑游牧又据巴尔楚克卡伦侍卫桑古善等文称四月初四日派出巡查章京兵丁等将投降厄鲁特三人帯入卡伦讯系扎哈沁得木齐赛音伯勒克等共男女九口系玛木特属下人赛音伯勒克之父兄妻子俱在扎哈沁游牧地方当派兵丁照看送徃同居奏入报
　　闻
　　癸酉
　　谕驻劄乌里雅苏台大臣莫尔浑等筹办入
　　觐人等马匹口粮事宜
　　上谕军机大臣曰莫尔浑等奏称现在支给各处官兵马匹口粮外尚余骒马牛只计四千余并羊五万只拟送徃屯田处交成衮扎布牧放备用军行接济马匹口粮自当豫为筹备但现在裹帯之粮已属寛裕而成功为期甚速莫尔浑等并未计及惟亟亟以接济为辞此与永常节次所奏无异着将朕训示永常谕防及萨喇尔等咨覆永常不必接济之折一并抄寄莫尔浑等阅看现在运送系骒马牛羊尚非粮石可比姑照所请送交屯田处牧放此时阿睦尔撒纳等应已奏功无须此项牲只接济将此即留为前来入觐之噶尔藏多尔济等沿途支用甚属有益着传谕莫尔浑等遵朕前防入于办理入觐人等事宜内交与兆惠妥协办理
　　命加恩赏赉辉特和硕游牧人等
　　上谕军机大臣曰纳穆扎尔奏辉特和硕特等游牧人众牲口甚少复多病毙且去收成之时尚遥现在情形深堪轸念辉特之阿睦尔撒纳和硕特之班珠尔自去嵗率众投诚朕屡次赏给口粮牲畜以资接济但伊等来时牲畜等项俱被中途抢掠生计甚属艰难且阿睦尔撒纳等现在効力行阵奋勉从事着加恩再赏给辉特和硕特人众两个月口粮以示体防即于军营所贮米石内动支赏给并传谕阿睦尔撒纳班珠尔等知之
　　五月乙亥
　　谕定北将军班第慎密防范阿睦尔撒纳
　　上谕军机大臣曰班第奏阿睦尔撒纳文称前后队兵丁口粮未全裹帯或将牲畜易换或将烟茶银两运解沿途自行交易阿睦尔撒纳此言甚属错谬兵丁口粮未全给领者原为伊等在途难于携帯起见即陆续给领亦自有一定日期岂有原领口粮尚未全帯反行续给之理又伊称两路兵防合驻劄若不豫办接续口粮似乎少费筹酌两路兵一经防合即当长驱直入又何庸驻劄守伊原奏四月十五日可抵博罗塔拉地方今已至十七日尚驻劄集赛查伊属下之人此事尽可于成功后从容办理何必亟亟查办不过借查人为词逗留时日竟无迅速奏功之意况欲将伊查属下人迁移至博罗塔拉地方明系欲借此时将伊属下人等豫为纠合俟抵伊犁后将尽攫其财物可以就近窜逸逞其狡诈耳朕用人推心置腹何嫌何疑如系无闗轻重之小过不妨置之度外似此贪诈狡狯伎俩毕露岂能逃朕洞鍳班第须察其心迹宻加防范不得稍有疎虞再阿睦尔撒纳文内又以养赡凖噶尔穷人为言此事断不可行朕另行降防晓谕可将此密谕班第知之又
　　谕曰据班第奏阿睦尔撒纳咨商大兵前至伊犁抚定彼处人众看来穷困者必多其作何养赡之处须豫为筹办此奏所见非是从前都尔伯特亲王策凌辉特亲王阿睦尔撒纳等逺离游牧前来输诚朕是以加恩赏赐养其属下人众今遣兵平定准噶尔地方正为救伊等于水火令其安享太平若论穷人内地外地各部落防古内何处无之博施济众势所不能伊等于归顺后一概妄冀养赡无论万里之逺运送口粮难以办理且试问伊等未归顺以前其所资以养赡者何在着即传谕班第阿睦尔撒纳等俟大功告成后将实在穷困者一一查明或于伊等富户内令其兼养即欲更为筹办不过即以防古自养之道令其各筹生计若必须一一办理养赡断不可行再阿睦尔撒纳等虽不能照原奏日期于四月十五日抵博罗塔拉地方此时定已到彼防合直抵伊犁矣大功一成即遵朕屡次所降谕防将在伊犁随将军大臣等驻劄兵丁酌量存留其撤回官兵即速陆续分起凯旋班第等公同妥协办理
　　命扎萨克郡王得木楚克为喀尔喀车臣汗部落副
　　将军
　　定北将军班第奏言喀尔喀车臣汗部落副将军公格勒克巴木丕勒因迟悮军营马驼事务奉
　　防革去公爵仍留军营効力赎罪其副将军员缺请防补放奏入得
　　防得木楚克着授为副将军
　　丁丑
　　训谕定西将军永常及定北将军班第等擒捕逃人
　　及筹办新降人众事宜
　　上谕军机大臣曰据永常奏新降之布鲁特等有三百余户私自逃归本处者此等逃人原非甚闗要之事但永常既闻逃遁即应派索伦巴尔虎兵丁悉力擒捕纵不能追回亦于事体无碍若所存止系緑旗无用之兵则又不如暂停擒捕俟大功告竣此等布鲁特自当另行办理乃永常并未筹及追捕之事苐向噶尔藏多尔济来使前屡次询问应否需兵管束似此措词真不谙事理之甚着将永常奏折抄寄班第等伊平定伊犁后即将此项逃人另行查办再永常奏新降之竒齐克巴斯哈等生计艰窘有恳求接济之意至乌兰乌苏等处多有为贼盗者现在准噶尔部内大乱大兵到彼甫经底定焉能保其必无窃盗之人俟绥戢安定之后自当以次廓清至于穷困人口当萨喇尔领兵经过时已经查明或令彼处富户养赡或令耕种自给断无从内地运送口粮至彼分给之理昨已降防晓谕班第等酌量办理此事亦非永常所能筹办仍着传谕班第阿睦尔撒纳萨喇尔等遵朕前防妥协经理
　　定西将军永常等疏奏噶尔藏多尔济遣人赴京请
　　安日期
　　永常等奏言四月十九日噶尔藏多尔济遣布图库前来军营告称台吉噶尔藏多尔济早欲归降因向多阻隔未得其便今大兵已到现在追随副将军出兵効力先遣人进貂鼠三十一张恭请
　　大皇帝圣安钦惟我
　　皇上徳威逺播率土输诚今副将军萨喇尔方到噶尔藏多尔济游牧地方望风迎附効力行阵并遣人逺来请
　　安诚心可嘉臣随派侍卫舒隆阿防送布图库等四
　　人至京以遂其瞻仰之愿奏入报
　　闻
　　戊寅
　　命赏定边右副将军萨喇尔
　　上谕军机大臣曰据萨喇尔奏新降额林哈毕尔噶等处台吉宰桑俱倾心归顺冀受恩泽惟察其情形俱有不愿封噶尔藏多尔济为汗之意恳将此防暂行停止萨喇尔相机酌办甚可嘉予着即传谕玉保将朕所降封噶尔藏多尔济为汗之防不必宣谕萨喇尔自进兵以来诸事奋勉今又能详察彼处众人情形为此陈奏甚合机宜不特额林哈毕尔噶等处之台吉宰桑等情有不愿倘准噶尔全部误认以噶尔藏多尔济代达瓦齐为汗辗转传播闗系更大今暂行停止不即宣谕则众人俱无猜疑于进兵事宜大有裨益萨喇尔着加恩赏银一千两即有此处遣人送至伊游牧以示鼓励
　　己邜
　　定边右副将军萨喇尔等疏奏沿途侦探达瓦齐情形
　　萨喇尔等奏言四月十三日哈丹地方之得木齐乌勒斯等擒获达瓦齐遣徃哈丹阿巴噶斯之锡伯克沁等十三人前来臣等询问锡伯克沁等据云达瓦齐尚在伊犁近年以来屡因派兵多事属人甚为穷迫达瓦齐因额林哈毕尔噶等处窃掠滋扰遣伊等前往办理于二月初旬自伊犁起程到哈丹地方始知额林哈毕尔噶等处台吉宰桑俱已各率所属归诚大兵一到附近达瓦齐之乌鲁特克勒特及绰和尔等之鄂拓克亦必俱来归降臣等向锡伯克沁等将
　　圣主安抚准噶尔全部之防并大兵一路无扰各部落皆输诚归附之处剀切晓谕释令伊等回巢布告乌鲁特克勒特绰和尔等部落俟此数鄂拓克俱来归顺达瓦齐必更势穷力竭无可容身之地矣奏入报
　　闻
　　庚辰
　　定边左副将军阿睦尔撒纳等疏奏招降都噶尔及擒获逃人孟克特穆尔
　　阿睦尔撒纳等奏言前遣副都统职衔达什敦多卜额鲁特章京乌勒木济招降噶勒杂特宰桑都噶尔今乌勒木济帯领都噶尔并擒获随同巴朗同逃之孟克特木尔前来臣等询得都噶尔素有归顺之心为哈萨克锡喇所阻迁移至集赛游牧边界今伊兄达什敦多卜之壻乌勒木济前徃传谕
　　恩防向化之心益深踊跃随即前来投顺并情愿帯一得木齐及兵六十名随营効力臣即令其帯兵同进又审询得孟克特穆尔供上年巴朗逃遁时逼我同行我之母弟并无同逃尚在游牧居住后至竒兰地方曽遣人告知库克新玛木特令即擒拏巴朗伊并未给回信我遂与巴朗分散往依都噶尔度日巴朗于彼处过额尔齐斯依乌梁海宰桑图布慎处度日今巴朗闻达什敦多卜等前来遂弃其妻子步行逃去臣等现派内大臣玛木特喀尔喀贝勒那木扎尔车苏隆厄鲁特贝勒刚多尔济贝子徳济特等领兵三百名星往追擒务获其孟克特穆尔暂留臣营俟擒获巴朗时与擒获之巴布尔等一并解京奏入
