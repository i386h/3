<!-- { "loadSidebar": true } -->
　　防军机大臣议奏寻议伊犂屯田原属次第办理除现在囘人三百名外舒赫德又派囘人五百名于来春起程其续派之二百名仍令酌量若能一起前往甚善如不能则竟于秋收后发往庶囘人不致竭蹶而伊犂粮石亦可节省至本年所收粮石既足官兵一千人之食则来年增垦可以类推应如阿桂所奏此项官兵于春秋二季分起调往其官兵额数酌以四五千人为率但必随时出派始不烦内地之力应俟来年秋收后再行酌定其驻防年限照从前成议更换又所奏建置城邑实为边防永图不独地当冲要亦宜相其形势物产查固勒扎地居旷野薪炭无资应于乌哈尔里克察罕乌苏哈什空格斯伯勒齐尔等木植多处或近山产煤之地筑城驻兵仍令阿桂等再行勘定其海努克察罕乌苏二城俱应如所奏办理但另派绿旗兵一千筑城未免张大其事且多浮费应令屯田绿旗兵于农隙次第兴筑不必定以年限又所奏屯田马驼查所易哈萨克马匹现议陆续解送其驼只一项乌鲁木齐有驼七百只即可选出五百俾运送一千人屯田器具至兵丁粮饷春初照初次遣兵例从阿克苏办给米面羊只麦熟后则但给以程途口粮并请嗣后添驻官兵总于乌鲁木齐阿克苏调拨奏入
　　上从之
　　冬十月癸酉
　　谕参赞大臣舒赫德等奬赏急公囘人及撙节粮饷
　　事宜
　　上谕军机大臣曰舒赫德奏称伊犂屯田囘人起程各城囘众凑足口粮籽种共二十六万余觔防送之小头目共五百六十余人骑防之马共一千三百余匹等语囘部诸城感恩効力诚悃可嘉着传谕舒赫德酌量奬赏至伊犂又增如许粮饷将来收获之时自必益加丰裕其共敷军食几月着阿桂查核具奏粮饷即属有余亦当撙节不可任意糜费俱传谕知之
　　议派伊犂屯田绿旗兵事宜
　　参赞大臣舒赫德等奏言前经阿桂奏请于来年伊犂麦熟后酌派绿旗兵一千名屯田臣等公议若早办兵丁数百名更可及时耕作今乌鲁木齐所有马驼俱约计六百余只请令安泰先派绿旗兵五百名于正月初起程其续行发往兵丁请照原议于乌鲁木齐派出以辟展等处兵丁补额奏入得
　　防军机大臣议奏寻议查阿桂奏请于伊犂现有绿旗兵一百名外添派九百名臣等议于阿克苏派出四百名乌鲁木齐派出五百名今舒赫德所奏马驼等事与原议相符应准其先行办理至续行发往兵丁仍令于阿克苏派出奏入
　　上从之
　　乙亥
　　谕参赞大臣舒赫德酌派喀什噶尔绿旗兵赴伊犂
　　屯田
　　上谕军机大臣曰据海明奏称查阅喀什噶尔有索伦兵二百九十名察哈尔兵二百二十三名绿旗兵九百十名等语喀什噶尔现在有索伦察哈尔兵足资驻防则绿旗兵可以调拨今伊犂地广而腴屯田兵丁颇觉不敷虽经派兵一千名陆续发往尚可再为增加着传谕舒赫德来年办遣屯田兵丁时即将喀什噶尔之绿旗兵丁撤囘由阿克苏就便发往
　　谕御前侍卫署副都统安泰等酌购商人驼只上谕军机大臣曰永宁奏称喀尔喀贸易人等皆在巴里坤行走亦间往乌鲁木齐未有来哈密者其往来商驼已酌于二三十只内抽买一二只共得一百二十只送入牧羣等语前谕五吉等于哈密商驼每百只抽买二三十只以备粮运今喀尔喀人等既未往哈密着传谕安泰同德于乌鲁木齐巴里坤商驼内购买仍遵前定额数视其情愿不可勉强抑勒
　　参赞大臣舒赫德疏奏派管台站及移送关防事宜
　　舒赫德奏言准定长咨辟展东西台站共三十八所俱驻劄大臣管辖今移驻乌鲁木齐难以兼顾请令巴里坤乌鲁木齐哈喇沙尔三处分派管辖其辟展关防似应奏缴等语查辟展东自苏鲁克图至廋济七台请归巴里坤大臣兼管自辟展至乌鲁木齐鄂伦拜桑等九台归乌鲁木齐大臣兼管辟展西自布罕至托和鼐二十二台恐哈喇沙尔大臣不能兼顾酌自布罕至开渎前岸十一台归并兼管其硕尔楚克至托和鼐十一台归库车大臣兼管再查喀什噶尔前系叶尔羌大臣兼管今分派驻劄似应给以关防请将辟展关防不必奏缴即移送喀什噶尔钤用奏入得
　　防如所请行
　　喀什噶尔办事都统侍郎海明疏奏酌给阿奇木伯克公署
　　海明奏言囘部阿奇木等伯克向系世袭即居其旧有房屋今定为遇缺补放不时更换宜有公署以资办事查喀什噶尔英噶萨尔牌租阿巴特阿喇古俱有入官房屋请酌定公署四所以垂久远奏入报
　　闻
　　丙子
　　谕参赞大臣舒赫德申禁囘人诬告及通事扰累地
　　方
　　上谕军机大臣曰舒赫德奏自喀什噶尔转囘得永庆所送鄂对噶岱黙特阿什黙特等控告额敏和卓呈词即将鄂对等申饬晓示伊等悔悟随将原呈发囘等语所办甚是囘人积习相沿彼此猜嫌谗毁惟在驻劄大臣持平守正严加约束来年舒赫德前往叶尔羌喀什噶尔着留心体察仍晓示囘众云大皇帝用人不过因材器使即如木萨先因喀什噶尔需员办事故加委任今伊犂驻兵屯田又将伊补授阿奇木并非常在喀什噶尔尔等何得造言诬谤至舒赫德所奏鄂对呈称通事苦累囘人甚于乌沙克等语此等通事皆吐鲁番哈密之人若尽行裁革转至无所见闻且此番诬告呈词实属奸狡之徒所搆大臣等务宜约束昨谕官兵内有勒取囘人之物者尚以军法从事嗣后通事等若敢于苦累囘人即从重办理以示惩创辛巳
　　赐哈萨克阿布赉
　　勅书
　　皇帝勅谕哈萨克阿布赉尔遣使人都勒特克勒入觐经乌里雅苏台将军大臣等派员防送俱安善前来朕已加恩宴赉赐尔缎疋绸绫玻璃磁器茶芽各若干交使人赍往尔其祗受所赐使人孔雀翎顶防衣服缎疋绸绫银两器什各有差亦谕尔知之去年尔部落巴鲁克巴图鲁抢掠乌梁海据乌里雅苏台将军大臣奏请发兵朕未允行惟令察核所掠之人口什物命侍卫纳旺赍勒谕尔今据奏称尔感戴朕恩与伊前往抢掠乌梁海之哈萨克等游牧察核送还又专使入觐诚悃可嘉前事系巴鲁克巴图鲁所为与尔不相干涉朕久已洞鉴此时应已察出送还乌梁海游牧矣尔游牧从前与厄鲁特接壤被其扰害尝远徙以避今厄鲁特全部皆朕版图尔安居游牧已属寛裕现在伊犂等处驻兵屯田国家法令森严决不侵轶尔游牧但尔所部若不守分安业妄行越境游牧则驻劄之将军大臣等必不肯从转与尔属人无益尔惟加意约束所部如当年与准噶尔接壤时即有旧地向为准噶尔所取者亦不得越境游牧守分安生则福禄可久仍以朕德意通行晓谕尔哈萨克众游牧知之特谕
　　谕巴里坤办事道员同德查询乌鲁木齐可否牧放
　　驼只
　　上谕军机大臣曰同德奏准乌鲁木齐大臣等移送奏稿以来年遣往伊犂屯田兵丁需用驼只甚多将前次驳囘驼只二百余仍行解送并新购商驼二百余只乗雪未甚大早行起程等语近据乌鲁木齐大臣等奏彼处疫气正作牲只易于倒毙故将巴里坤送来驼只仍行发囘即令该大臣等因屯田需用颇急亦应将疫气曾否止息行文查询乃遽请解送甚不晓事着俟询问囘覆之后再为办理起程
　　壬午
　　谕叶尔羌办事都统新柱等晓示阿奇木伊沙噶等
　　伯克
　　上谕军机大臣曰新柱等奏从前伊沙噶伯克阿卜都喇伊木呈告鄂对嗜饮办事躁妄不宜阿奇木之任若鄂对不知应无庸置议倘知而互相猜妬于公事恐有贻悮当体察情形办理等语囘人性多疑惧此举显有形迹若为之隐覆恐伊等更觉不安朕意竟将伊等传集于众前分别是非加以训饬庶鄂对不启猜疑而阿卜都喇伊木亦不妄行防备悔悟之后和衷共事自无掣肘之虞可酌量办理
　　命派总兵金梁管理伊犂屯田绿旗兵丁
　　上谕军机大臣曰阿桂奏称来年伊犂增添绿旗兵屯田必需大员管辖等语乌鲁木齐现有达启金梁二员管理屯田兼办哈萨克贸易等事然大臣尚多较之伊犂屯田伊始自有缓急着传谕安泰等来年派出屯田兵丁时即令金梁前往伊犂并传谕阿桂知之
　　参赞大臣阿桂等疏奏致祭伊犂山川
　　阿桂等奏言臣等屯田伊犂因六月间稍旱又谷熟时大风俱经祈祷山川今收获丰登颇着灵应恭查山川之祀原有常经仰恳
　　皇上颁发祝文香帛于伊犂迤北之格登山迤南之额林哈毕尔噶山及伊犂河毎岁春秋致祭永垂祀典其巡查所至名山大川并请临时酌量致祭奏入得
　　防如所请行该部照例办理
　　参赞大臣舒赫德奏宁夏鎭属守备胡海自阿克苏送羊八千三百余只至伊犂无一伤毙
　　命交部议叙兵丁等俱赏给饷银一月
　　甲申
　　谕参赞大臣舒赫德等移驻官兵事宜
　　上谕军机大臣曰舒赫德奏叶尔羌马兵约七百名哈喇沙尔约五百名英噶萨尔约三百名俱有卡伦牧厰差遣又当贼匪迈喇木等滋事之后未便尽行调拨请先调三百名又各城官兵口粮虽未缺乏但所征腾格钱文不敷支给现在行查会同商办等语添驻伊犂马兵先遣三百名即照所请行至所奏钱文不敷支给自应计各城钱粮量入为出阅所奏支给之项不敷者十分之三即可撤去三分兵额是兵一千名核减尚有七百果能简择精锐岂不愈于虚縻粮饷况囘城驻兵本意原欲就其粮饷为移驻伊犂之渐将来伊犂既驻大兵则居重驭轻有事自可无虞而囘人等亦各安生业全无扰累总之囘部所驻官兵惟准彼处所得之赋税不可致烦内地物力着传谕舒赫德阿桂等知之
　　喀什噶尔办事都统侍郎海明疏奏入官地亩收成及拏获逃犯
　　海明奏言前据将军兆惠奏请将随同波罗泥都逃走人等地亩入官给囘人耕种分租今据吐鲁番公木萨等呈称入官地亩共四百帕特玛给囘人耕种因牲只短少仅种二百帕特玛收获约计六分查喀什噶尔每年交粮四千帕特玛足敷官兵之用现在六百帕特玛谷石请照时价折收普尔钱以作盐菜银两将来收获丰裕另行定额具奏又臣在叶尔羌办事时所有未获逃犯多里雅特墨特系传送逆书之人九月初六日据商伯克墨墨氐敏遣人缉获解送审讯明白照例凌迟枭示其获贼得功之囘人等均已酌量赏给布疋奏入报
　　闻








　　平定准噶尔方略续编卷六
<史部,纪事本末类,平定准噶尔方略>
　　钦定四库全书
　　平定准噶尔方畧续编卷七
　　乾隆二十五年冬十月壬辰
　　命赏巴里坤办事道员同徳布政使职衔
　　上谕军机大臣曰同徳奏称采买巴里坤商贩羊五千只以五百只为一羣选派官兵加意牧放等语同徳前经获罪遣徃巴里坤効力今办事甚属奋勉着加恩赏给布政使衔以示鼓励
　　命赏革职副都统范时绶叅领职衔
　　上谕军机大臣曰舒赫徳奏范时绶自辟展觧羊一万三千四百余只至阿克苏沿途倒毙不及十分之一请将官兵议叙等语范时绶此次管觧羊只督率官兵甚属勤慎着加恩赏给叅领职衔各官兵着交部议叙
　　叅赞大臣舒赫徳疏奏修理穆素尔岭及更换台站兵丁事宜
　　舒赫徳奏言臣等恭赍
　　钦颁祝文香帛于九月二十五日致祭穆素尔岭仰
　　荷
