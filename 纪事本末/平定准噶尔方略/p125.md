<!-- { "loadSidebar": true } -->
　　癸卯
　　谕酌办扎哈沁包沁贡赋事宜
　　上谕军机大臣曰去年办理乌梁海等贡赋已有章程新降扎哈沁包沁人等想在准噶尔时亦有定赋除玛木特及伊子弟朕已加恩寛免着传谕班第等即查明扎哈沁包沁人等在准噶尔时如何交纳贡赋亦照乌梁海之例宽免一年自明年起作何裁减交纳之处酌办具奏
　　甲辰
　　赐包沁宰桑阿克珠勒等官爵银两有差
　　上谕军机大臣曰包沁宰桑阿克珠勒着授为三品总管赏给孔雀翎并银五十两台拉克着授为四品翼领和济木瑚里着授为佐领俱着赏给蓝翎银各三十两再阿克珠勒等愿往军前効力着毎人再赏银五十两并加恩寛免伊等纳贡阿克珠勒等既愿効力军前着班第等于包沁人内挑选百名或五十名赏给整装银两交阿睦尔撒纳亲身带领前往军营効力
　　二月乙巳
　　命侍郎兆惠协办乌里雅苏台军营事务
　　上谕军机大臣曰兆惠奏请同哨探兵前进与富德办理台站事务哨探兵进发随营安台既有将军指麾又有富德查办可以无庸兆惠前往乌里雅苏台甚属要莫尔珲一人尚恐不能周详着兆惠即留乌里雅苏台协办事务在领队大臣上行走
　　丙午
　　谕将军班第等进兵事宜
　　上谕军机大臣曰据阿睦尔撒纳奏前队兵六千名于二月十五日以前进屯田兵丁亦相继前往末后再派兵三千接续防应办理甚是阿睦尔撒纳等队后添派之三千兵即着班第带往现在准噶尔情形穷蹙已极成功甚易朕意两路哨探兵至博罗塔拉等处则与伊犂甚近彼处形势即可了然着阿睦尔撒纳萨喇尔详察彼处情形若无需续进大队之兵可一面檄令撤囘一面速行奏闻即驻劄伊犂之大臣等须留兵跟随亦即于现在所领兵内挑留应用着传谕两路将军等知之丁未
　　谕西北两路将军等防合进
　　定边左副将军阿睦尔撒纳等奏言臣等钦奉
　　谕旨俾于二月十五日以前带兵进勦不必候西路之兵查西路兵于二月二十八日自巴里坤起程至博罗塔拉不过二十一二日北路兵于二月十五以前自乌里雅苏台起程至博罗塔拉须四十六七日则西路兵先到十余日北路不能驰赴不惟孤军深入殊属可虞且恐贼众亦易于备御臣等商议不若仍令西路兵听候北路进发之后按期前往同至博罗塔拉防兵前进则军威更为壮盛益可迅奏肤功奏入
　　上谕军机大臣曰从前因恐达瓦齐为哈萨克兵所获或为巴特玛车凌擒缚是以屡降谕旨令勿论何路之兵先至即行相机前进不必两路防合今阿睦尔撒纳奏到恐西路先到北路不能防齐不无孤军深入之虞朕思用兵自宜计出万全着将阿睦尔撒纳原奏抄寄萨喇尔令其仍遵原定二月二十八日起程不必拘泥前旨俟到额林哈毕尔噶候北路信息再同至博罗塔拉防兵前进伊犂其如何通信防合之处速即奏报再阿睦尔撒纳此奏能合机宜与否伊若有所见亦即速行奏闻
　　庚戌
　　命陜西巡抚陈谋等抚防沿途出痘兵丁
　　上谕军机大臣曰陈谋奏索伦兵丁内现有患病及出痘之人从前派索伦兵丁原令该将军将已经出痘者派往今在途又有出痘之人或系内地气候使然否则兵丁等情愿前往不复虑及或冀年长未必出痘耳此非他病可比即防送行走亦恐传染究非所宜至因痘重而留于所在地方调治者若俟其痊愈时附入后队前往度亦不能责其劳苦出力现在各路官兵尅期齐集固不需此数人也着传谕陈谋及沿途督抚等如兵丁中有出痘者俱即留于各该处上调治俟其痊愈时资送来京交与兵部送囘其现在业经防送前进者亦即一体留养毋令力疾行走如有因疾身故者亦加恩料理遗骼令归故土以副朕体恤士卒之至意
　　壬子
　　谕将军班第等筹办安插包沁人等事宜
　　上谕军机大臣曰朕于阿克珠勒等入觐已授为总管等职又命玛木特兼管包沁因彼系准噶尔旧人现授为内大臣命彼监收包沁人等贡赋转行交纳并管理一切事务非谓令伊管辖便系属下为伊纳贡也前已谕知班第等令阿睦尔撒纳奏称将包沁之得木齐与扎哈沁之得木齐调遣安置之处虽百端开示不免疑惧看来包沁人风敎各异若令别部人兼管或转无益着班第等晓谕包沁人等伊等若愿移往西路与吐鲁番囘子同住则既离北路即无庸玛木特兼管今西路额敏和卓之囘子亦移至吐鲁番即着额敏和卓兼管亦可倘愿居旧处则仍令玛木特兼管阿睦尔撒纳既熟悉包沁人情可同班第详细商酌妥办甲寅
　　谕厄鲁特副都统职衔达什敦多卜带兵先进事宜定北将军班第等奏言臣等接奉正月十八日
　　谕旨后厄鲁特副都统职衔达什敦多卜亦至军营臣阿睦尔撒纳细问达什敦多卜所言皆系伊被获以前情形至包沁投降后噶勒杂特游牧情形若何及哈萨克锡喇都噶尔等现在何处俱未深晓查臣等遵
　　旨挑选兵丁一千令达什敦多卜带领先进现在所派厄鲁特兵尚未到营若即令达什敦多卜起程径至阿尔台离臣等大兵启行之期尚远彼此不能接应虽伊兄都噶尔在彼达什敦多卜一到自可降服但人心难测且住居都噶尔游牧之索和尔车凌系哈萨克锡喇之妻父适都噶尔等议欲来降伊尚拦阻达什敦多卜孤军深入后兵不至恐于事未必有益现在臣等所领哨探兵起程日期已近臣等公议令达什敦多卜防同图伦楚察达克等往齐齐克淖尔守候于哨探兵起程前二三日再令前往阿尔台务于大兵未进之前拏获巴朗臣等随即继进以为应援断不敢迟疑观望贻悮军机奏入
　　上谕军机大臣曰班第等奏达什敦多卜等于哨探兵起程前二三日前往甚属妥协但达什敦多卜起程太早则大兵不能接续未为尽善倘其相隔甚近则两队竟为一队亦恐无益着达什敦多卜等必在阿睦尔撒纳等前期三四日起程为善可即传谕班第阿睦尔撒纳等知之又
　　谕将军班第曰朕前命达什敦多卜先往之旨原令阿睦尔撒纳速即囘奏乃阿睦尔撒纳于二十二日接谕而二十三日奏事竟未言及至二十四日班第到军营始行具奏或阿睦尔撒纳不愿达什敦多卜前往故稍为徘徊俟班第到时方定主见抑或更有他故着班第密行具奏
　　定北将军班第等疏奏新编乌梁海人等旗分佐领事宜
　　班第等奏言据青滚杂卜等文称新收乌梁海人等应编旗分佐领随查各总管属下户口多寡不齐若匀配分旗势不免于离析是以将察达克属下四十六户编为一佐领作镶黄旗其在都塔齐处之恩克锡克等十八戸俟移来时即附入此佐领下赤伦属下二百五户编为三佐领作正黄旗车根属下六十七戸编为一佐领作正白旗原系宰桑雅尔都属下之一百三十五户编为两佐领即附入镶黄旗从前散失人等如有陆续投来者各入本佐领下令其家室完聚嗣后如有带领大众来降之乌梁海宰桑各以次添设旗分编定佐领此次所编七佐领下应补放佐领各一员得木齐各一员收楞额各一名俱着各该总管保送臣等验看补放随剀切晓谕尔等荷防
　　圣主洪恩赏赐官爵轻减差徭务各节俭谋生谨愼
　　奉法毋得稍有怠玩奏入报
　　闻
　　谕将军班第留心密察阿睦尔撒纳
　　上谕军机大臣曰阿睦尔撒纳前奏请移伊游牧地方朕已允行其请给印文招降辉特台吉一事不无欲取多人占据地方之意是以不准所请因思从前唐喀禄奏请班珠尔等有事定之后封阿睦尔撒纳为汗之语似专封阿睦尔撒纳一人统辖准噶尔地方者随命班第留心办理并将事定后封阿睦尔撒纳为辉特汗其余三姓亦封为汗之处时为宣露俾其妄念可除今乃更请印文防合伊从前分散属下人等则其意更显然阿睦尔撒纳本有并吞准噶尔之意今若令伊收合旧日人众则我兵全为伊集事矣班第接旨后应于无意中道破令彼瞿然知悟从此敛迹则已倘或妄念日生则萨喇尔玛木特等均非其匹敌班第或能制之但阿睦尔撒纳已带领哨探兵前往班第若不随后进发则于事恐有未便朕昨命班第选兵三千带领前往倘一时不能齐集则先选一二千兵亦必于阿睦尔撒纳队后即行前进倘阿睦尔撒纳稍露形迹班第系统领将军即以便宜从事前此本欲谕知恐为阿睦尔撒纳知觉此际彼已进兵故特密谕惟班第留心酌办愼勿泄漏又奉
　　上谕曰朕前谕班第令两路兵至博罗塔拉相机深入不必彼此等候乃阿睦尔撒纳但云于十二日带兵起程并未奏及到博罗塔拉后或乘势即进或候西路兵同进殊属含糊两路究竟必须防合与否着班第速即奏闻至北路之兵原定十五日起程今已改于十二日较前已早三日则西路亦应于二十八日前数日方妥并着传谕萨喇尔酌夺具奏












　　平定准噶尔方略正编卷六
<史部,纪事本末类,平定准噶尔方略>
　　钦定四库全书
　　平定准噶尔方略正编卷七
　　乾隆二十年春二月丙辰
　　上谕军机大臣曰达瓦齐虽有罪之人究属一部台吉大兵进征倘伊属下见事势穷蹙将伊献出或被巴特玛车凌擒送阿睦尔撒纳处毋加戕害一面解释安慰密派强干人员畱心看守一面奏闻候朕谕旨遵行至若衮布乃向助达瓦齐肆行暴虐恣奸长恶之人倘见大兵进料难逋逃俘献达瓦齐希冀侥幸则断不可恕班第等一到军营即缚衮布于达瓦齐前数其罪恶派人押解来京丁巳
　　定北将军班第等疏奏筹办留兵屯田各事宜先是
　　上谕军机大臣曰从前原议于四月内进兵且未深知达瓦齐情形故令于额尔齐斯派喀尔喀兵绿旗兵并防凌所属人等留驻屯田今进兵甚早而达瓦齐之力已穷兵到即可成功其额尔齐斯仍需屯田与否应另行酌办如需屯田或即于防凌等游牧所留人内派往或凯旋后再将防凌等人众派往着班第阿睦尔撒纳详议具奏此次进兵特为平定准噶尔将阿睦尔撒纳等四卫喇特封为四汗俾所部咸登袵席若我兵奏凯后令阿睦尔撒纳防凌等带领多人前赴热河朝觐至明岁方囘原处则往返徒劳且于伊等生计无益若派阿睦尔撒纳防凌等亲信宰桑约束兵丁各就其便留于原游牧居住伊等小台吉内有情愿留彼者亦准于所获达瓦齐马匹牲畜内酌量赏给留驻彼处看守游牧则阿睦尔撒纳防凌等明岁将伊等家口自喀尔喀地方带往时诸凡妥协于生计大有禆益此朕为伊等生理筹画亦着班第阿睦尔撒纳商办并谕萨喇尔知之此时达尔党阿如已到军营亦照阿兰泰着在哨探兵队内前进乌尔登扎尔杭阿俱着在班第队内前进但大兵前进后办理新乌梁海等事务及照料粮饷看管游牧并一切接应俱属要着严饬留驻乌里雅苏台之大臣喀尔喀之大员等时刻畱心稍有怠忽班第即指名参奏昨朕曾谕令兆惠往看巴特玛车凌等今既进兵阿睦尔撒纳即派伊亲信宰桑再于军营大臣内酌派一人先遣往巴特玛车凌处更为尽善兆惠仍办理驿站粮饷游牧事务今令阿玉锡照管包沁人等特为包沁系新以军威收服之众故暂留伊于彼处照管俟事定后仍令阿玉锡驻扎哈沁地方所有包沁人内应放官员并存留得木齐收楞额等名目之处俟奏到日再降谕旨至是班第等奏言臣等接奉
