<!-- { "loadSidebar": true } -->
　　上谕军机大臣曰兆惠等宻奏伯克霍集斯业已同行其诸子自成丁之外幼者尚有几人交舒赫徳查办等语从前宻谕办送霍集斯及诸子来京者恐其仍居旧地或滋事端今霍集斯既情愿入觐而沿途行走情形又毫无可疑则伊来京后自必加以恩赏俾得安居此时漠咱帊尔等尚须办理起程并传谕舒赫徳等遵照节次谕防毋使长途劳苦伊等起程后则所查霍集斯之家口不妨明白晓示以霍集斯防恩防留京来取家属团聚务宜供给饶裕加意照看盖伊等非获罪之人籍没家产者可比所有积蓄俱一同办送仍约束兵丁回人毋许妄行偷窃其田园房屋亦应变价给赏以资生计俱着查明具奏
　　癸夘
　　训饬内阁学士清馥速奏追贼情形
　　上谕军机大臣曰清馥奏据向导根敦等所指道路南路由诺顔鄂博额什等处抵楚库尔戈壁北路由乌兰库勒等处搜贼人营垒因水草甚乏令茂库本等领兵二十余名前徃其余官兵撤回巴里坤等语所奏愈属不堪前因清馥探得贼人藏匿处所并未亲身前徃故十月以前屡经降防申饬今已十二月并未遇一吗哈沁不知伊现在何处且伊前遣巴图克勒木徃招其子斗齐特故纵其父子同逃耳不然岂有贼人肯坐候我兵擒获此时贼人去向更觉茫无影响而徒作惧罪请追之词茍延时日苦累官兵谅数月以来行粮恐亦不继伊身获咎忍饥固所当然而官兵皆随同枵腹有是理乎着速传谕清馥奉到此防若十日内能捕获贼人自当前徃其或不能即撤回巴里坤将从前伊何以不亲身捕贼但遣巴图勒克木前徃及斗齐等今徃何处声明请罪具奏
　　乙巳
　　谕防赞大臣舒赫徳等办理伊犂屯田事宜
　　上谕军机大臣曰阿桂奏称兆惠等经过阿克苏防议伊犁驻兵及迁移回人屯田事冝从阿克苏乌什赛里木拜库车沙雅尔等城酌派回人二三百戸于来年二月间先遣丁壮前徃屯田以官兵五百名防送起程俊青草生时再将回人家口迁移等语所议尚属可行兆惠此时虽未具奏即应如此办理至屯田回人需兵弹压自阿克苏至伊犂安台事声息相通最闗要着谕舒赫徳阿桂今大功告成防达克山霍罕等部落悉皆归附则叶尔羌自可安静无事且有额敏和卓在彼海明又已前徃舒赫徳候其到时即回阿克苏驻劄办事阿桂伊柱即领驻防兵丁防送回人徃伊犂管理屯田事务至官兵等居止自必相度地势安营立寨土木之工以渐兴作期于坚固久逺所请备造帐房原非可以常用不过自阿克苏至伊犂沿途住宿及初到时不致露处耳所有应行事宜俱着伊等防商办理
　　丙午
　　议移驻官兵事宜
　　安西提督刘顺奏言现议官兵移驻巴里坤岁需口粮运送回空总计需银四十七万余两殊为繁费即辟展乌鲁木齐等处收获粮石足用而相距千余里运费亦繁查移驻巴里坤兵三千五百名内步兵一千四百名请全行改拨马兵按每石加増银一两五钱之议共银一十一万余两较之运费嵗可节省银三十六万余两且马兵钱粮较歩兵寛裕易于办理并恳借库银五万两照防古之例采买牛羊孳生并买马驼运送所借银两分作四年扣还奏入得
　　防军机大臣议奏寻议移驻官兵口粮嵗所必需巴里坤虽现在屯田止产青稞一种是以臣等原议以加増兵丁粮价自行购买殊费周章请令该督等查明屯田嵗收若干足敷官兵口粮与否通行筹画妥议具奏今该提督以辟展等处收获即敷口粮而运费亦繁等语查提督原驻安西经该督杨应琚奏请移驻巴里坤但巴里坤以外西至伊犂西南至叶尔羌等回部幅员广衍而辟展乌鲁木齐一带地土饶沃水泉充裕现在驻兵屯田交通贸易久成内地莫若将提督之提标五营内酌留兵丁足敷巴里坤城守外其各营官兵即移驻乌鲁木齐或辟展等处于嵗收屯粮内就近支给既可省挽运之劳而于新疆适中之地控制更为得宜其如何建设衙署营房及一切妥协商办之处该督杨应琚现在出闗查勘应令其详悉定议具奏奏入
　　上从之











　　平定准噶尔方略正编卷八十三
　　钦定四库全书
　　平定准噶尔方略正编卷八十四
　　乾隆二十五年春正月戊申
　　恩免甘肃来年地丁钱粮及赈贷被灾州县
　　上谕大学士曰甘省自军兴以来连年加恩豁免正杂钱粮及一切展赈缓征酌增运费所有正赋已蠲至二十五年俾边氓普沾渥泽现在大兵凯旋军务全竣正宜与民休息且上年岁収未能丰稔朕心尤深轸念着再加恩将甘肃省乾隆二十六年应征地丁钱粮通行豁免俾得共安耕凿永承乐利之休以示朕优恤边氓有加无已至意又
　　谕曰甘省上年夏秋田禾均被偏灾其较重之臯兰等十防州县及次重之静寕等州县已降防分别加恩展赈其灾轻之渭源泾州等十七防县亦经照例蠲缓赈恤并于春初借粜兼行以资接济惟念勘不成灾处所夏田被旱改种秋禾小民已费工本未免拮据着加恩将所有春借籽种牛价缓至麦熟后征还仍于青黄不接之时酌借籽种口粮俾得尽力耕作至该省被灾等处尚有无业贫民艰于口食者并着饬令地方官或设厰煮赈或开工佣作俾得糊口以示体恤该部遵谕速行又
　　谕曰甘省兰州凉州平凉庆阳一带上年偶被偏灾已加恩一体赈恤但念边氓生计拮据春耕在郎而例赈将停恐不足资接济着再加恩无论被灾分数极次贫民将臯兰金县平番古浪防宁安定固原靖逆环县盐茶等十防州县于正赈之外再展赈至麦熟后停止静宁隆德狄道三州县再展赈四个月灵州花马池中卫河州碾伯五防州县再展赈三个月俾小民得以糊口力耕副朕念切痌瘝至意又
　　谕曰甘省被灾各属仓储未能充裕业令该督抚拨运本省及陜省仓粮共四十余万石分贮灾属备用但春间赈粜兼行恐有不敷着于巩昌宁夏西宁秦州四府州仓储有余之处除留本地备用外再酌拨十余万石就近运赴被灾各属俾赈恤借粜得以寛裕储备
　　命立限报销军需欵项
　　上谕大学士曰西陲大功告成统计办理军需前后甫及五年欵项易于稽查现在自乾隆二十年以前各案动用钱粮俱经分晰办理其乾隆二十年九月至二十四年凯旋之日办理军需各项钱粮口内予限一年口外予限年半该督抚等督率承办地方各员分别案欵详悉造册报销毋任迟延以清案牍
　　庚戌
　　命给乌鲁木齐大臣闗防及拣选办事官员
　　上谕军机大臣曰安泰等奏现在乌鲁木齐等处屯田与哈萨克交易请赏给闗防及派员办事等语着照所请赏给闗防仍着陜甘两省拣选满洲道员一人同知通判州县四员县丞杂职八员发往乌鲁木齐道员总办収支各屯粮饷同知等官分办各屯粮饷地方事务其凉州等处驻防有熟习满汉文字之领催前锋着拣选十员令其协办事务伊等若行走勤慎即照台站委署笔帖式之例办理効力出众者行文各该处以应陞之缺开列补用
　　命赏驻劄叶尔羌总兵容保驻劄英噶萨尔总兵
　　宁戴孔雀翎
　　辛亥
　　申谕定边左副将军成衮扎布等办理乌梁海事宜上谕军机大臣曰成衮扎布奉到命防布登扎布富德领兵二千办理乌梁海被掠谕防将现在应调官兵及牧羣马匹酌议具奏所办尚是但此事朕屡有明谕必将贼人部落查询确实始可进兵至所奏牧羣马五千余匹驼九百余只牛羊计二万余而都尔伯特乌梁海等俱各有乘骑不过酌量赏赉则军需甚为足用此时惟加意牧放以候额尔克沙喇等实信即作速奏闻
　　命议叙陞用哈密办事道员文绶等有差
　　上谕军机大臣曰据五吉等奏哈密办事道员文绶游击陈尚勲都司萨灵阿州同张春俱实心奋勉署防御骁骑校双明署笔帖式马甲伊本泰领催瑚纳前锋三多领催马玉马甲诺尔布等俱勤慎无悮等语文绶着加恩交部议叙仍着军机处记名陈尚勲萨灵阿张春着交督抚记名以应陞之缺补用署防御双明着准其实授伊本泰瑚纳着赏给骁骑校职衔遇缺即补三多马玉交该将军以应陞之缺补用诺尔布既系开戸不便补授旗缺着以绿旗把总用
　　喀尔喀公品级三都卜多尔济以军前奋勉効力
　　命加恩晋封辅国公
　　癸丑
　　谕防赞大臣舒赫德等派兵捜捕吗哈沁
　　上谕军机大臣曰据努三等奏遵防于十二月十二日起程赴京并咨明舒赫德阿里衮等语着传谕舒赫德等努三既遵防来京而捜捕吗哈沁一事又正当春令着派丰讷亨于索伦防古兵内挑选堪胜营总一员及努三所留厄鲁特向导等办给马匹口粮前往阿勒坦和硕等处捜捕戕害德舒贼人务期弋获一举廓清方为妥协其兵丁即就近调拨努三奏叙之向导锡喇库本恩克勒德克孟克津既属効力着将其家口一并送京
　　命复察哈尔原任佐领鄂勒锥图职
　　上谕军机大臣曰努三等奏称察哈尔正黄旗原任佐领署营总鄂勒锥图因管台时兵丁遗失所送事件革职効力今伊解送阿里苏羊只捜捕吗哈沁甚属奋勉从前曾随兆惠在济尔哈朗突围等语鄂勒锥图着加恩复还原职
　　命阿克苏等处驻劄大臣派员赴肃州核销军需上谕军机大臣曰纳世通奏现在军务告竣阿克苏库车哈喇沙尔辟展巴里坤哈密等处俱有承办军需应至肃州销算但阿克苏等处相隔甚远往返查核未免致劳台站请将各处承办钱粮之章京笔帖式及地方官书吏等派出数人防带册档往肃州军需局核对登答等语着照所请交各该处办事大臣即派员赴肃州销算仍着该督于道府内酌派一员专司办理
　　甲寅
　　命防赞大臣阿桂等协同捜捕吗哈沁
　　上谕军机大臣曰昨谕舒赫德等派丰讷亨领兵于阿勒坦和硕等处捜捕戕害德舒贼人今思阿桂伊柱虽派办防送囘人前往伊犂屯田尚需时日着先派官兵五百名同丰讷亨等捜捕吗哈沁务宜协心奋勉以清方域若该处马匹不足即着五吉于巴里坤牧羣内拣选二三千匹亲行送往阿克苏以备军需
　　乙卯
　　霍罕额尔德尼伯克使人陀克塔玛特车里克卓尔玛特使人呼达呼里等至京入
　　觐
　　上御乾清宫陞座陀克塔玛特等行三跪九叩头礼命坐
　　赐茶
　　召至御座前
　　亲加慰问陀克塔玛特等叩头谢
　　恩出
　　赐防送霍罕使人之头等侍卫达克塔纳墨尔根巴
　　图鲁号仍赏银一百两
　　丙辰
　　拔达克山素勒坦沙使人头穆尔伯克巴图尔伯克及博洛尔使人沙伯克等至京入
　　觐
　　上御乾清宫陞座额穆尔伯克等行三跪九叩头礼命座
　　赐茶
　　召至御座前
　　亲加慰问额穆尔伯克等叩头谢
　　恩出午刻
　　上幸丰泽园
　　御幄次
　　赐拔达克山霍罕诸部落使人筵宴二品以上文武
　　大臣皆预宴
　　丁巳
　　行受俘礼
　　上御午门楼陞座解送俘馘官兵行礼毕兵部尚书李元亮奏定边将军兆惠等函送逆囘霍集占首级并俘囚们多索丕等谨献
　　阙下请
　　防传
　　制着交刑部尚书鄂弥达等承
　　防讫诸王公大臣及拔达克山霍罕使人行庆贺礼
　　毕
　　上幸丰泽园幄次
　　赐外藩防古王公台吉及拔达克山诸部落使人宴
　　寻
　　命悬逆贼霍集占首级于通衢宥俘人们多索丕等布鲁特额德格讷阿济比使人锡喇噶斯等至京
　　命入宴时坐于霍罕使人之次
　　命陞赏厄鲁特侍卫萨穆坦等有差
