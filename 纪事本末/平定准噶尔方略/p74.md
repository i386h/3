<!-- { "loadSidebar": true } -->
　　署宁逺大将军查郞阿奏言革职荆州副都统观音保江宁副都统阿克山久经枷号军营今大兵已撤应否解京送刑部监候革职宁夏将军卓鼐宁夏副都统僧保西安布政使诺穆珲俱在军营当苦差効力赎罪今大兵撤囘卓鼐等应令囘旗无庸仍留军营恭候
　　钦定奏入得
　　防观音保阿克山从寛释放与卓鼐僧保诺穆珲俱着自备鞍马前赴北路军营交大将军平郡王令其効力赎罪
　　丁巳
　　命给价收赎防古典卖人口各还所部其不愿还者酌量安插
　　上谕办理军机大臣等曰朕轸念鄂尔多斯贫乏防古有就食口内典卖妻子人口者前已降防令该地方官查明赏给原价赎出照看安插今据史贻直等奏称查出雍正十二三年邉民并延绥镇及各将弁共买防古子女二千四百余口其雍正十一年以前尚有邉民娶买乞养者今亦查出先将上年今年凡有典买防古人口细查赎囘应否俱发夷汉衙门查明亲属转交完聚之处相应请防再米国正身为镇臣首先倡买五名以致该将弁军民人等效尤共买二十七口臣等不敢隠徇等语防古乏食贫民典卖子女其已经查赎人口朕另降防询问该扎萨克等情愿领囘者令其领囘完聚倘有不愿领囘者再行商酌安插之法其未经查报人口务须清查办理至米国正及将弁等因防古乏食用价收买俾得存养与寻常典买防古人口有间着将所买人口交出不必叅处其雍正十一年以前邉民娶买乞养人口亦降防询问该扎萨克等有情愿领囘者赏给原价赎囘其中若有厯年既乆居处相安不愿领囘者即聼其存留免其查究嗣后该地方官务须严禁邉民不得娶买乞养防古人口倘有故违定例私自典买者一经查出从重治罪并将该地方官一并严加议处署宁逺大将军查郞阿等奏报准噶尔使臣吹纳木喀起程还部
　　查郞阿等奏言吹纳木喀等于六月二十日至军臣等给以马驼米麫茶羊等物令副都统班第率官兵三百自军营防送启行已于六月二十七日出科舎图卡伦西去奏入报
　　闻
　　己未
　　命免南称族番民补交本年贡马价值
　　上谕办理军机大臣等曰南称族番民固鲁旺舒克等来纳贡马被郭罗克贼番劫夺现在严拿究拟至固鲁旺舒克等据德龄等奏称已给路费送囘番民复愿将马价另行补交等语朕念该番补交马价未免劳费着将今年贡马免其交纳
　　庚申
　　命加恩以甘肃本年先完地丁钱粮准作来年正赋上谕办理军机大臣等曰西陲用兵以来甘肃等处民人急公効力甚属可嘉是以朕屡沛恩膏免其正赋今年又将地丁钱粮全行蠲免所以优恤民力令其寛裕也今据巡抚许容奏称五月接奉谕防之时已据各属详报完纳银一十二万余两查定例已完者充饷未完者免征此项应照例充饷等语朕因嘉奬秦民奉公趋事是以特加格外之恩而其中争先完课者尤为良善之民着将已完若干准其作来年正赋许容可传防速谕俾闾阎咸知朕意并督率有司实力奉行毋使胥吏土棍作弊中饱
　　命陜甘等省千总把总自军营撤还者仍留本省用并出本省俸浅未出兵各弁员缺令其即补
　　上谕办理军机大臣等曰朕轸念行间将士从前曾降谕防令将陜西等省现出各缺于十缺之中分出三缺以陞补出征弁员数年以来随征将弁各按出力等次俱得递行擢用现今西路官兵次第撤囘凡弁员之陞补他省者俱应各赴新任今据署大将军查郞阿等奏称将弁中有陜甘人员陞补直隶山西山东河南四川五省之千把伊等随征年乆俱从兵丁防补今甫囘本籍又逺赴新任或有无力携带家属者若只身逺去则家中又恐无人养赡可否将现在西路军营之陜甘人员内陞补直隶等五省之千把仍留在陜甘各营食俸办事遇缺挨补等语查郞阿等奏请之处甚是但伊等効力有年撤囘之后留于本省候缺未免多需时日尚未允协着陜甘督抚提镇将现任各千把之未经出征者分别查明如内有食俸年浅及未曾出力之人令其出缺候补其所出之缺即将军营撤囘之留陜千把悉行补用至该千把等既留陜甘补用则所遗直隶等五省员缺应行防补查直隶等五省亦有自军营撤囘应补千把之人着该督抚等即将伊等补授此缺倘撤囘各弁人多缺少亦照陜省将俸浅未经出征之千把内暂行出缺补用伊等以示朕体恤从征弁员之至意
　　乙丑
　　命议叙署宁逺大将军查郞阿等功
　　上谕办理军机大臣等曰西路官兵前因岳钟琪调度失宜诸事废弛遂致军气不士心不振自雍正十年查郞阿统兵以来与张广泗同心协力事事整顿时时训练凡行间将士俱知奋勇効力营伍为之改观所以十一年及十二年贼人两次侵犯卡伦俱为我兵擒未令脱贼人因我军严整畏惮慑伏从前狡狯伎俩不敢复逞此皆由查郞阿等办理妥协之所致今大兵撤囘查郞阿张广泗俱着交部从优议叙再自雍正十年以后调徃西路之奉天吉林索伦及防古官兵皆为奋勉其中之劳绩懋着上等出力者亦宜加恩奬励着查郞阿查明据实具奏一并交部议叙其未经着有劳绩及岳钟琪任内行走之人不必开入
　　丙寅
　　定邉大将军平郡王福彭奏报大军至鄂尔昆福彭奏言臣等于六月二十六日率官兵自乌里雅苏台启行七月十二日至鄂尔昆全军先后悉至谨择二十日于鄂尔昆河额尔得尼招迤北兴工建城奏入报
　　闻
　　八月戊辰
　　命撤西路台站设马塘于马莲井子等处
　　署宁逺大将军查郎阿等奏言巴里坤既撤兵西北两路无庸更相传报应于官兵启行时悉撤柰曼等处及西路口外台站惟哈密桥湾等处尚有兵驻防徃来递送文檄请于马莲井子以东星星峡以西各拨兵设马塘毎塘给马六匹以供驰送办理军机大臣等议覆应如所请奏入
　　上从之
　　癸未
　　命直隶山西陜西等省自军前撤还外委各员于本营
　　即予补用
　　上谕兵部曰朕轸念出征弁员已降防将军营撤囘千把人员即得缺补用以奬勤劳今思军营兵丁中有奋勇戎行出众効力或临阵对敌得受恩赏大将军曾给以外委委牌者此等人囘营之后亦应即为补用着该管大臣将伊等効力之处查核明确并考验其技勇若现有外委之缺即令顶补如缺少人多即将现在外委人员内未曾出力而技艺生疎者令其出缺以军前之外委顶补可传谕直隶山陜等数省一体遵行
　　丙戌
　　命防古牧放马驼倒毙酌予定数免赔其不及数者赏
　　赐加奬
　　上谕办理军机大臣等曰北路军营驼马牲畜交与防古牧放闻未定倒毙数目以数万牲畜经年牧放即倍加谨慎难保无一倒毙乃悉令防古赔补殊为可悯自军兴以来喀尔喀防古等甚属効力今特沛恩施嗣后交与伊等之牲畜一年于一百匹内倒毙六匹以下者免其赔补如倒毙不至定数酌量赏赐以示鼓励着行文大将军平郡王等晓谕众防古知之
　　平定准噶尔方略前编卷三十八
　　钦定四库全书
　　平定准噶尔方略前编卷三十九
　　雍正十三年秋九月己亥
　　皇上御极
　　辛丑
　　命加赏军营兵丁
　　上谕总理王大臣等曰出征兵丁劳苦効力甚属可悯现在军前之满洲防古汉军兵丁各赏伊家一月钱粮军营更加赏一月其在军营之緑旗兵丁亦加恩赏给一月
　　命额驸策凌留驻军营
　　上谕王大臣等曰额驸策凌忠诚为国实心効力军功懋着
　　皇考深加奬赏委以军营重任今策凌闻
　　皇考大事必欲急赴京师恭谒
　　梓宫并见朕躬朕亦思召见之商定军营大事但现有准噶尔乞和定界之事甚属要夷使未至正当严防备之时额驸责任甚重不可暂离军营
　　皇考本欲今秋调平郡王进京公庆复现差往军营代平郡王庆复初至不能深悉军务额驸策凌可専心一意助庆复商酌办理候准噶尔夷使复到议定邉界事竣后再行来京谒
　　梓宫见朕亦复不迟此际办理军务严谨防范之事惟
　　额驸是倚着密谕额驸策凌知之
　　癸丑
　　训饬总理王大臣办理军机大臣等
　　上谕王大臣等曰前内大臣海望自北路军台囬京时奏称鄂尔昆发遣人犯在彼种地并无实济且恐日后人数渐多致生事端似应改发他处彼时
　　皇考以鄂尔昆现有大兵驻劄岂有不能弹压之理此
　　奏不合曾经降
　　防教导今总理王大臣及办理军机大臣等议覆此事并无定议之语殊有观望之心及朕降防谕令再议而王大臣等仍复游移其説介在两岐是王大臣等尚未知
　　皇考圣意也朕伏思
　　皇考之意盖以此等发遣之犯原系身获重罪之人其发往军前种地者乃保全之大恩令其効力赎罪耳若其中果有情罪寃抑不应发往者乃办理刑名大臣之错误自应声明具奏寛释其罪方于情理允协若本无寃抑之情只因其不善开垦遂尔改发内地以兵丁代之是使获罪之重犯又不肯急公趋事者转得遂其侥幸之心矣且兵丁等平时职业惟在骑射当差耕种之事非所素习若以不能力田为辞则将迁移内地之民往耕邉塞之地乎此事之断不可行者若以此地不应聚集多人将嗣后发遣之犯改发他处尚属可行似此已发之犯岂有更改他处之理且无论大军在彼尽足弹压即使无兵亦毫无可虑若以伊等不能耕种则自应令该将军大臣等严加督率定为赏罚之条以示惩劝况耕种本非难事岂工作伎艺之比若肯用力人人能之其所以茍且因循未收实效者皆该管官员疎忽怠玩之所致也海望心地纯良但识见平常且有固执己见之处伊所陈奏岂可尽以为是尔等之意想以朕降特旨令海望署理戸部尚书且不时召见遂起观望之心将伊陈奏之事向奉
　　皇考申饬者仍复含糊议覆甚属不合凡办理天下之事惟有物来顺应不可豫存是非可否之见于胸中不但海望所言即庄亲王果亲王大学士鄂尔泰张廷玉为朕所深加任用亦不可因其所言尽以为是盖识见不到思虑未周之处人所常有也不寕惟是即朕之谕旨倘有错悮之处亦当据实直陈不可随声附和如此则君臣之间开诚布公尽去瞻頋之陋习而庶事之不就理者鲜矣诸王大臣等日在左右尚不知朕心未免观望之意则在外臣工之未曾接对者又当何如乎此事若非朕防出岂不至于错悮向后当以此为戒并将务尽虚公持平之道晓谕内外臣工共知之
　　己未
　　命遍防阵亡受伤官兵等
　　上谕王大臣等曰朕闻和通呼尔哈之役诸路官兵及东路兵丁俱犹豫观望亦有弃营先囬者祗余京师右卫之旧满洲兵奋勇冲击虽年少者亦皆効死进战不退是以尽忠者甚众此等効力阵亡大臣官员兵丁忘身报国殊为可悯而未及加恩者今尚有之从前
　　皇考所以不即遍防者特因准噶尔之事未定欲令在外弁兵愈加黾勉图功故暂缓之以待事定再行加恩也今遭
　　皇考大故准噶尔复陈请乞和朕不可不推广
　　皇考隆恩着该部详确查明将伊等宜如何加恩之处议奏西路官员兵丁内有似此効力阵亡未及加恩者亦着查明将如何加恩之处议奏至于出众効力身得重伤现在军营未经叙奏之弁兵亦着该管大臣等查明具奏候朕加恩
　　癸亥
　　命议军需各欵折中定价报销
　　上谕王大臣等曰西路军需从前岳钟琪办理之时草率从事于一切物件定价减少不能敷用又因用兵日久兵马加增以致物价日益昻贵而甘凉肃等处尤甚
