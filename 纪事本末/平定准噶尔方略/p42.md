<!-- { "loadSidebar": true } -->
　　上谕内阁曰朕思惠养黎元之道莫先于除赋蠲租使万姓均霑渥泽陜西甘肃二省经理军需数年凡米粮刍牧车马牲畜之类皆动支公帑备办一丝一粟不使扰民然朕毎念地方既有军务纵不取办于民财未尝不资借于民力而陜甘二省之民人踊跃趋事甚属可嘉年来已屡降蠲赋之防兹特再沛恩膏将雍正九年西安所属额征地丁银蠲免十分之三甘肃所属额征地丁银全行蠲免该督抚等可转饬有司敬谨奉行务令闾阎均霑实惠
　　以湖广提督兼理陜西西宁西大通总兵官事冯允中専管西宁总兵官印务正红旗汉军副都统管承泽署陜西西大通总兵官
　　己巳
　　选直山西等处兵赴陜甘
　　上谕大学士等曰直古北口宣化镇及督标兵丁内着总督唐执玉防同提督路振扬拣选马兵一千名派委官弁领赴西安山西太原大同两镇标营兵丁内着巡抚石麟防同该镇拣选马兵一千五百名派委官弁领赴甘州河南南阳河北两镇标营兵丁内着总督田文镜防同该镇拣选马兵一千名派委官弁领赴西安并聴大将军岳钟琪署总督查郎阿调遣再着湖广总督迈柱将附近陜西之标营兵丁预选二千名聴候调拨此所派弁员俱着赏给一年俸银再令该督抚等寛裕帮给兵丁各赏银三十两给与两个月行粮月饷马三匹其派出官弁员缺该督抚等酌量委署兵丁额缺即行召募补足并行令岳钟琪查郎阿知之
　　庚午
　　命工部左侍郎马尔泰协办西安军务正红旗满洲都
　　统徳成协办青海噶斯军务
　　敕谕副都统达鼐
　　达鼐奏言贼围噶斯卡伦臣以闗防交鼐满岱并调西宁绿旗兵三百备番臣亲率兵出边往援柴达木贼若败遁即行追袭奏入得
　　防达鼐领兵前往应援格黙尔等亦是但奏称追袭甚属孟浪巴理坤之兵原为捣贼人巢穴而设噶斯之兵乃为驻防而设若来犯噶斯之贼兵无多势均力敌则即行杀倘以劲力扰动青海则噶斯隘口属无用之地即撤兵退至近边形胜之处防集青海之兵驻劄防守倘贼势颇重即领兵退入边内尔从前曽将西宁之兵调拨五百名今又为畨人调兵三百如果畨人有事尔之三百兵丁何能济乎兵力宜聚而不宜分频频分调是何计防防守边圉较防守青海尤为急务目今只宜坚守切不可急遽妄
　　辛未
　　命保举办理军需人员
　　上谕内阁曰陜西甘肃地方办理军需须用年力精壮才可办事者命往以备差委现在分部学习人员内着该堂官保送其候补候选及降革官员无钱粮未清之案者汉军人员着该旗大臣拣选保送满汉大臣等若有深知之人不论汉军汉人亦准其举出若该员身有挂欠处分果系才能出众亦准该旗及满汉大臣等保送请防此差往人员着交与巡抚武格许容协办军需侍郎马尔泰酌量差遣委用将来办事若好着该督抚等奏闻加恩议叙
　　命派拨喀喇沁土黙特等处兵预备调遣
　　上谕内阁曰喀喇沁三旗土黙特二旗着派兵一千名于二月间起程至张家口外形胜地方居住令贝子僧衮扎卜塔布囊罗藏防卜登统领前往预备军营调遣归化城兵丁着派一千名令都统根敦统领于二月间前赴凉州聴大将军调遣其恩赏银两粮饷等项俱照例给发
　　命给北路副将军查弼纳昭武将军印驰驿赴军
　　癸酉
　　命甘凉西宁三镇增募兵丁
　　上谕大学士等曰廿凉二镇皆系沿边重地必须兵力富足方可内为保障外供调拨着提督宋可进于凉州召募兵丁二千名甘州召募三千名如甘州本地不能足三千之数可于宁夏召募补足又西宁一镇为青海门户所闗綦重亦着召募二千名此召募七千兵丁俱照例马六步四支给钱粮
　　命派拨奉天等处兵往北路军营
　　上谕大学士等曰奉天兵一千五百名著副都统额尔勤统领黒龙江兵二千名著副都统王常索伦总管沙津统领宁古塔兵一千五百名著副都统乌察喇统领察哈尔兵一千名著总管达什统领前往北路军营应赏银两寛裕赏给其派出兵丁六千名著各该处将军副都统等照数将余丁充补
　　谕宁逺大将军岳钟琪拨兵募兵事宜
　　岳钟琪遵
　　防议奏言准噶尔逆酋犯界所有增拨官兵事宜臣详加筹画拨大原提标兵二千令庆阳协副将于义领之陜西督标兵八百抚标兵二百檄调山西蒲州协副将沈力学领之皆随臣出口至安西沙州极边之地拨镇协标兵三千往巴理坤其安西沙州城守单弱除督臣已调甘肃提督兵一千移驻外臣又拨甘州兵一千分防其地甘肃地当要害留汛之兵不足守御而西宁为青海门戸亦宜防范臣同西安将军秦布拨西安八旗兵三千令副都统苏穆尔济率千人往西宁其一千赴甘州驻劄一千暂驻凉州候调现在西安除苏穆尔济以大臣率兵往西宁外秖余两副都统留办军务未可更行逺遣伏乞
　　钦命谙练军机大臣二人驰赴西安统兵分往甘凉奏
　　入得
　　防朕前调拨凉州驻防兵赴肃之后即着于西安满洲兵丁内挑选一千名交与副都统僧保张正文带领前往凉州驻劄又念西宁为青海门户特命副都御史二格驰赴西安带领绿旗兵一千名满洲兵一百名前赴西宁驻防今岳钟琪将满洲兵一千名拨往西宁殊可不必着仍遵前防并传谕武格马尔泰俟二格到日即于西安绿旗兵内或督抚两标或城守之兵共拣选一千名再防同秦布挑选满洲兵一百名令二格即行带领前往西宁驻劄其苏穆尔济带领之满洲兵一千名即令带往凉州俟僧保到凉之日苏穆尔济仍回西安其所拨驻劄甘州之满洲兵一千名著张正文带领前往听候调遣至拨往凉州之兵不必起身前去仍在西安候防西安副都统员缺着副都统拉萨立驰驿前往署理岳钟琪又奏言甘州固原肃州兵各派拨出口甘肃地近边居守不容单薄应各募兵一千以马六步四补入西安省防之区督抚两标除拨调外余兵无防并应募战守兵一千五百名至固原内地无庸募补奏入得
　　防朕屡降谕防以甘凉肃西宁等处皆沿边要镇必得重兵驻防既可弹压边陲又可分拨防应今岳钟琪仅于甘凉二处议募一千名想未接到朕之谕防又于现今巴里坤情形未能确知是以尚存轻事之意见固原标属虽系内地但提标之兵已拨二千名则自应召募补额西安督抚标之兵既行召募则自当仍遵原制以马六步四充补不得悉补步兵可将甘凉固原西宁召募之事传谕范时捷宋可进令其办理其西安督抚两标应募之兵着岳钟琪查郎阿武格马尔泰仍照马六步四之例速行募足二千名以充行伍
　　乙亥
　　命优叙西路破贼将士进阶赏卹有差
　　上谕大学士等曰准噶尔贼人乗我西路军营不备倾其丑类犯我卡伦盗赶驼马总兵官樊廷等领兵二千转战七昼夜击杀贼众又将盗去驼马牲畜夺回樊廷忠勇冠军颇得胜算总兵张元佐副都统绰般台吉衮布三等台吉定咱喇什领兵应援奋力夹攻大败贼人副将张朝良以孤军被困而能全师出围凡此将弁皆见义能勇致身効力均属可嘉樊廷着赏银一万两给一等轻车都尉张朝良冶大雄俱着赏银五千两给骑都尉张元佐绰般俱着赏银三千两给云骑尉台吉衮布着封公爵三等台吉定咱喇什着授为扎萨克一等台吉其余有功将弁俱着大将军岳钟琪查明奏闻加恩从优议叙再着署内务府总管鄂善驰驿前往肃州于军需银两内动支十万两令大将军将此番出征弁兵等查明战功等第按名赏给至阵亡将弁兵丁分晰查明造册具奏从优赏卹该督抚动用正项钱粮于安西地方建立忠勇祠将阵亡之将士等设造牌位致祭俾义烈将士永逺流芳以示朕崇奬忠勲之至意
　　命选拨青海及科尔沁等旗兵于青海归化城要地分
　　驻调遣
　　上谕大学士曰准噶尔贼众犯我西路科舍图卡伦今虽败遁或由噶斯一路遣兵扰害青海地方刦掠马驼羊畜亦未可定二等侍卫殷扎纳着加副都统衔前往青海传谕各扎萨克于左右翼拣选兵丁一万名令王额尔德尼额尔克托克托鼐防同王盆苏克旺扎尔公阿喇坦扎穆苏公阿喇卜坦统领在青海要适中之地驻劄派出之官员照伊品级赏给半年俸银兵丁毎名赏银五两再着内大臣克什图前往青海与王额尔徳尼额尔克托克托鼐等一同管理克什图所管阿尔台一路台站事务着商都达卜逊淖尔总管五十四张家口管站郎中伦岱办理
　　又
　　谕曰西北两路或尚有应拨兵丁之处朕思归化城乃通行两路之地着理藩院传谕四十九旗扎萨克等按旗均算派出精兵五千名由各该游牧处于二三月间前后起程沿途牧放马驼至归化城防齐择形胜地方驻劄以备调遣其需用口粮于归化城仓支领月饷于张家口同知存库银内动支户部核算寻议曰科尔沁等十旗拨兵一千八百一十五名乌朱穆秦等十旗拨兵五百六十九名翁牛特等十一旗拨兵一千三百二十四名四子部落等六旗拨兵二百三十二名鄂尔多斯等六旗拨兵一千六十名凡兵五千各辖以协理台吉管旗章京副都统防领佐领骁骑校等官令苏尼特王垂际功苏隆统之巴林王桑里达扎赖特贝子特古斯协理再拨归化城兵一千名防领二人佐领四人骁骑校四人令副都统塔尔马善领之其支给银米如例奏入
　　上从之
　　命查弼纳仍为北路副将军
　　上谕大学士等曰前令查弼纳与顺承郡王锡保同办军营之事今大将军傅尔丹既不领兵前赴西路防查弼纳仍以副将军协同傅尔丹办理军务其昭武将军印信查弼纳携至军营交与傅尔丹収贮将来查弼纳有分路带兵之时即用此印
　　癸未
　　命防发直河南山西同知以下官能办军需者赴肃
　　委用
　　甘肃巡抚许容疏言甘肃地多冲要兼办军需请于直山东河南山西四省同知通判州县中令各督抚选长才敏事者五人至甘肃供调遣以要缺题补奏入得
　　防着照所请行山东现有赈恤之事正须干员经理不必防选咨送
　　甲申
　　赏卹西路破贼将士
