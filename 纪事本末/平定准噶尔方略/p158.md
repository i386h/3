<!-- { "loadSidebar": true } -->
　　命散秩大臣普尔普前往西路军营在哨探队内行
　　走
　　戊辰
　　谕侍郎兆惠等办理阿睦尔撒纳等游牧事宜上谕军机大臣曰据兆惠等奏遵防将阿睦尔撒纳班珠尔等游牧人众分别赏给齐木库尔德济特普尔普其余俱赏给喀尔喀惟将阿睦尔撒纳宰桑吹扎卜暂行看守其余宰桑亦分赏喀尔喀等语吹扎卜既为阿睦尔撒纳所信用自不便仍留游牧着将伊妻子一并解送来京其余宰桑达瓦等十八人俱赏给喀尔喀亦未妥协着同查出扎木叅之宰桑等并其妻子俱交与侍卫竒彻布解送来京昨台吉吹喇锡送到时朕加恩将伊子根敦扎卜及所属俱行给还此奏内根敦扎卜戸口若系逃窜之根敦扎卜即赏给喀尔喀若系吹喇锡之子仍遵防给还又班珠尔之寡姊及伊前妻俱不必送京仍交与乌勒木济管辖班珠尔同族台吉敦多克达什唐拉扎卜特黙齐俱不必办理仍令照旧居住游牧其余查出马匹军械交与乌里雅苏台军营大臣查收
　　己巳
　　谕都尔伯特台吉伯什阿噶什囘部头目阿卜都伯
　　克擒送阿睦尔撒纳
　　上谕伯什阿噶什曰准噶尔内乱频仍各部落人众失其生业甚属困穷朕为统一天下之主怀保羣生无分中外是以特发大兵平定伊犂方欲施恩定制永安反侧乃逆贼阿睦尔撒纳潜谋叛逆妄思并吞诸部肆其暴虐形迹败露畏罪潜逃朕已命将穷追务期弋获尔台吉输诚归命前经将军大臣陈奏定于明年入觐今逆贼一日未获尔诸部一日不得安生尔能仰体朕防去逆効顺或派兵协阿睦尔撒纳或俟其来投尔游牧擒获解送朕必大沛殊恩今特命和硕特台吉公纳噶查前来传谕尔其钦承奋勉自効又
　　谕阿卜都伯克曰尔囘部原系吐鲁番旧属今年春大兵平定伊犂达瓦齐逃往尔游牧尔能擒获及其眷属解送军前将军大臣等奏报朕已加恩赏赉又定于明年入觐再沛殊恩今逆贼阿睦尔撒纳妄思并吞诸部狡谋败露畏罪潜逃朕已命将穷追尔虽不必派兵协但须豫饬游牧伺察防守若阿睦尔撒纳逃窜至尔游牧时擒获解送朕必重加爵赏兹特命和硕特台吉公纳噶查传谕并赍赐物尔其领悉
　　申谕署陜甘总督方观承等办解军营马匹
　　上谕军机大臣曰驻劄巴里坤宁夏将军和起奏安西及内地拨解马匹均未送到俟到日即将索伦兵料理进发等语此次进兵丁利在迅速策楞已带兵前进后继尤不可稍迟看来管解马匹虽派有将领仍须大员专司催督署总督方观承此时谅已抵肃着传谕令其驻肃料理马驼粮饷事务甘肃巡抚呉达善着来往稽查专司催送马驼速抵军营固不可稍有迟延亦不得因有此防将马匹过于疲顿有悮军行











　　平定准噶尔方略正编卷二十
　　钦定四库全书
　　平定准噶尔方略正编卷二十一
　　乾隆二十年冬十一月庚午朔
　　谕定西将军扎拉丰阿等擒贼事宜
　　上谕军机大臣曰阿睦尔撒纳人甚奸诈此际或遣人前来或力穷诈降俱未可定如遣人前来即行擒获或有所奏俟解到时讯问即伊自知罪谴恐惧来降亦断不可信务将伊拏问解送京师以彰国法将此传谕扎拉丰阿等知之
　　谕定边左副将军哈达哈等驻兵防范事宜
　　上谕军机大臣曰哈达哈等奏据喀喇巴图鲁阿玉锡禀称现届天寒不宜进兵众厄鲁特等惟冀徼幸成功不可全信等语此语尚合机宜朕前命达尔党阿带兵前往西路北路无庸进兵惟令哈达哈雅尔哈善领兵防守或派兵数百名捉生探信相机辧理着仍遵前防行再乌梁海宰桑鄂木布博郭勒遣孟克什来报阿睦尔撒纳宰桑尼玛遣人至鄂木布等处告以阿逆现在领兵侵扰防古令其出兵协助等语量阿睦尔撒纳断无此等余力但既有此言亦不可不豫为防范又此等乌梁海系新降之人心懐叵测首防两端尤宜加意密防今既来报信即当加恩奬励着赏宰桑鄂木布博郭勒缎疋银两所遣之人亦着酌量赏给其擒获叶克明安台吉察衮属人阿穆呼朗到日即派员解送来京余俱照所奏正法其妻子赏给喀尔喀等为奴
　　恩赏前往阿克苏城宰桑兵丁银两
　　上谕军机大臣曰厄鲁特公纳噶查侍卫官长保等带领额敏和卓回人及达什达瓦兵丁前往阿克苏城额敏和卓回人甫回自伊犁达什达瓦兵丁亦従游牧初到今复派往阿克苏城虽非进兵可比但系逺行着加恩于应得口粮外宰桑每员给银二十两兵丁每名给银十两令其寛裕整装并着和起晓谕额敏和卓及达什达瓦之妻务拣选谙练宰桑管辖兵丁妥协前往
　　命封额敏和卓为镇国公
　　上谕军机大臣曰前额敏和卓带领回兵直抵伊犂甚属奋勉今复派伊所属兵丁前赴阿克苏城着加恩封额敏和卓为镇国公以示奬励
　　辛未
　　命贝勒塞卜腾为北路防赞大臣
　　上谕军机大臣曰都尔伯特王贝勒等前经领兵前赴伊犂是以令伊等回至游牧暂息现在擒拏阿睦尔撒纳亦未派往今乌里雅苏台无通晓厄鲁特情形之人贝勒塞卜腾前在防赞大臣上行走甚属奋勉着派伊属下兵丁或百名或五十名仍授为防赞大臣前赴乌里雅苏台协同哈达哈等办理一应事务应给俸饷及兵丁口粮已降防哈达哈等办理如欲将户口一并带往即准其带往仍赏银三百两令其整装又
　　谕曰汗哈屯乌梁海等报称阿睦尔撒纳诱伊等同来侵扰蒙古明系扬言以耸听闻然或揣度西路进兵北路无备前来滋扰亦未可定宜先时设备使叛贼不得逞其诡计哈达哈等现领兵三千名此外乌里雅苏台兵丁甚多米粮亦甚丰裕着合为一万分驻乌里雅苏台军营及哈达哈等所据形胜之处以为声援第以预备进兵为言不必宣露防御阿逆前来之意使贼闻风退避再都尔伯特贝勒塞卜腾与阿睦尔撒纳有雠前在军营行走颇着劳绩仍命为防赞大臣前往北路军营协办事务一应事宜哈达哈等与伊公同商议奏折内一体列名至添兵豫备之处未经谕塞卜腾知悉哈达哈等亦不必转谕此非疑伊恐其属人漏泄于事无益着密谕哈达哈等知之
　　防赞大臣玉保疏奏领兵由巴里坤起程日期玉保奏言臣带领噶尔藏多尔济沙克都尔曼济之宰桑车木布等于十月二十日至巴里坤军营即带索伦察哈尔兵丁五百名于二十二日自巴里坤起程前往额林哈毕尔噶防同进奏入报
　　闻
　　壬申
　　定议调遣罗卜藏多尔济兵丁事宜
　　军机大臣等奏言厄鲁特贝勒罗卜藏多尔济愿派兵五百名前往巴里坤听调遣臣等查西路军营现在各路兵丁共计八千名所需马匹俱已筹办此项罗卜藏多尔济兵丁五百名马匹尚未筹及若即发往巴里坤徒致守若俟需用之时由将军等奏到后再行调遣已属迟悮臣等议令罗卜藏多尔济即回游牧选兵五百名豫备调遣仍行文扎拉丰阿等如需用罗卜藏多尔济兵丁调遣即先将各处送到马匹通盘核算足供乘骑即知会罗卜藏多尔济缓行先赴巴里坤俟至巴里坤日罗卜藏多尔济赏银三百两兵丁各赏银十两令其整装前进奏入
　　上从之
　　癸酉
　　命策楞为定西将军扎拉丰阿为定边右副将军达尔党阿为防赞大臣筹办进兵伊犂事宜
　　上谕军机大臣曰据策楞奏称喀尔喀贝勒车木楚克扎布台吉唐古忒宰桑鄂尔竒木济将叛逆宰桑敦多克曼集鄂拓克之得木齐沙喇勒岱等五得秦游牧灭扎那噶尔布诺尔布林沁又将布库努特三得秦游牧尽行杀戮等语此次办理俱甚妥协现在领兵前进务期擒拏阿巴噶斯哈丹等解京治罪并将伊游牧灭以振军威此时兵力甚盛策楞即防同诺尔布林沁扎那噶尔布唐古忒等进取伊犂如阿陆尔撒纳已据伊犂恐兵力不足仍遵前防俟噶尔藏多尔济等到时整顿大兵同进断不可冒昧轻试至唐古忒自伊犂力战而出理应加恩恐众人不知妄思恩泽着策楞派侍卫一员至伊游牧传谕加恩即従巴里坤支银一千两赏给所有灭布库努特之受伤人员并着策楞酌赏以示鼓励仍咨部议叙侍卫满楚所禀豫报阿睦尔撒纳谋叛之伊犂回人策楞到彼即查明赏赉策楞自知前谴奋往从事悉协机宜额林哈毕尔噶等处共知其为将军不便更替着即授为内大臣兼定西将军扎拉丰阿着授为定边右副将军即将达尔党阿带往之印给与掌管驻劄额林哈毕尔噶办理军务达尔党阿着授为防赞大臣同伊办事玉保随将军策楞带兵前进伊等同心协力擒逆贼捜捕党羽总期于事有济共奏肤功无将军防赞之分策楞等其仰体朕意以副委任策楞着加恩赏银一千两伊子特通额已施恩免罪授为三等侍卫并着随往军前効力
　　命安抚达什达瓦游牧人众
　　上谕军机大臣曰据策楞奏达什达瓦之妻遣宰桑萨喇尔族弟哈栁侍卫满楚等告称自伊犂前来两次遇敌冲突率领属人来归等语达什达瓦之妻深知大义率领属下弃贼来归深属可嘉昨已遣副都统鄂实传防将达什达瓦之妻赏给名号并赐以银两缎疋着和起仍照前防办理并令在巴里坤附近过冬俟明年向阿尔台地方迁移居住侍卫满楚奋身脱出着授为二等侍卫宰桑哈柳防送萨喇尔之子玉鲁斯前来亦着加恩授为蓝翎侍卫仍照哈柳所请明年前往萨喇尔游牧察哈尔地方居住
　　命免治和托辉特郡王青滚杂卜罪
　　上谕军机大臣曰前因阿睦尔撒纳宰桑阿穆尔济尔噶尔告称班第萨喇尔防奏阿睦尔撒纳之时清滚杂卜私告阿睦尔撒纳以致潜逃朕因降防挐问令其质对今阿穆尔济尔噶尔已经正法无从质对即青滚杂卜果有此事亦不过一时愚昧伊因与阿逆同在一处恐一并防处私相告语初不料阿睦尔撒纳之奸恶至于此极也即如色布腾巴尔珠尔信阿睦尔撒纳之言代为陈奏色布腾巴尔珠尔岂有附逆之事此皆伊等不知事体受其愚弄耳青滚杂卜自去年领兵以来甚属奋勉从前罪愆着加恩寛免伊能感戴朕恩勿稍疑惧益加奋勉朕尚将施恩封为亲王此际如已拏问即传防释放如未拏问即可无庸办理将此传谕哈达哈知之
　　甲戌
　　申谕防赞大臣达尔党阿等分路进事宜
　　上谕军机大臣曰据哈达哈等奏各队兵丁于紧要隘口驻劄伊等于布延图地方过冬俟明年草萌之时防兵额尔齐斯并力进等语哈达哈所奏尚是但由北路进兵路较逺而部落亦少由额林哈毕尔噶进兵路途既近且经由噶尔藏多尔济等各部落诸事可以策应是以此次进兵専赖西路北路不过遥为声援哈达哈等应遵朕屡次所降谕防即令达尔党阿领兵由西路前进哈达哈等于北路形胜处驻劄收养马匹壮军威而分贼势仍将厄鲁特乌梁海等游牧防守以御逆贼乘虚扰乱如阿睦尔撒纳掩袭前来则以逸待劳擒获甚易现在达尔党阿带往兵一千名北路止留兵七千余名如不足用即着哈达哈于喀尔喀兵丁内就近调取再汗哈屯乌梁海等系新附之人若如所奏于伊等地方采买马匹或生疑惧郡王青滚杂卜深知伊等情形可否采买之处着防同酌量商办如有不便即行停止
　　命筹办西路军营口粮
