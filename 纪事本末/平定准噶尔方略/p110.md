<!-- { "loadSidebar": true } -->
　　防军机大臣议奏寻议哈密为扼要之区其东北之塔勒纳沁距哈密二百余里又东北五十里设有河源小堡卡讯上年九月内总督黄廷桂于密议防范事宜内奏称塔勒纳沁向派弁兵驻劄但形势颇低北山一带由上摩垓可绕至哈密城由坡子泉金钩峡可直抵桥湾则俱不能了见是上摩垓等处较之塔勒纳沁尤要亦已各设防卡无从潜过等语是塔勒纳沁之前既有河源小堡驻兵探哨而左右之上摩垓等处又俱设有卡汛其于防范之道似已严密今绰尔多奏请将三堡及哈密存城兵内共拨出二百五十名合之原驻河源兵共成三百名酌派都司或守备一员分驻于塔勒纳沁将东北一路大小卡伦统令専司等语自属慎重边防之意其所奏二月照旧分布各卡九月撤归塔勒纳沁城循环探哨等事宜亦属应行筹办之事惟是哈密防兵遇有声息惟以坚壁清野以待援师为主今若于三堡拨兵一百名哈密城拨兵一百五十名此二处城堡之兵是否足资守御不致单弱塔勒纳沁虽旧有城垣可以驻劄而所拨之兵仅止三百又须分布各卡存城无多设有缓急是否足以固守以为哈密犄角之势而河源小堡为塔勒纳沁西北门户向设防兵五十名又分派于莺膀山三道大坂舒鲁松卡等处毎年防冬之期则俱驻于河源小堡以为塔勒纳沁外障今若将此项兵丁一并归入塔勒纳沁城河源小堡几为空设即使循环探哨终恐鞭长莫及况塔勒纳沁地势既低不能逺了是塔勒纳沁拨驻弁兵止可以防贼人之潜越而西北一路则终以河源小堡为要卡不可轻议并撤应交总督黄廷桂确按情形详悉筹画妥协定议具奏奏入
　　上从之
　　乾隆十八年春正月戊寅
　　议派员侦察准夷情形
　　定边左副将军成衮扎布奏言钦奉
　　谕防以准夷近未通使宜密加防范伏思准夷素性诡谲当广为体察信息请嗣后五六月间派贤能台吉官员各一人以年例购买马匹为名在乌梁海暗行侦探再喀尔喀副将军毎年于军营四季驻班若令其在防赞上随内地大臣行走学习事务亦属有益奏入得
　　防值班副将军着在防赞上行走余着军机大臣防同该将军议奏再散秩大臣萨喇尔颇悉准夷情事若选派索伦乌拉齐带往于军营有益着一并议奏寻议乌梁海探信之处应如该将军所奏至萨喇尔前赴军营应派索伦乌拉齐一百名再令萨喇尔于伊属下挑选数十名并令察哈尔八旗总管于旧厄鲁特等项人内毎旗挑二十余名密行预备奏入
　　上从之
　　甲子
　　命两江总督尹继善为陜甘总督黄廷桂调补四川
　　总督
　　二月戊申
　　命侍郎兆恵赴藏
　　上谕军机大臣曰近年准噶尔台吉喇嘛达尔扎奏恳延请喇嘛及往藏熬茶等事朕俱未允行今一年以来未有遣使入觐之信或阴怀不轨潜图入藏亦未可知所当密为防备今遣兆惠前往协同多尔济舒泰办事可传谕多尔济等俾其乘便晓示达赖喇嘛一切机宜务宜预为留意
　　三月丁巳
　　命四川总督黄廷桂等预挑赴藏换班官兵
　　上谕军机大臣曰现命侍郎兆惠前往西藏所有驻藏官兵如将届更代之期应于川省各营内早为选派预备其将领中如李中楷马如龙辈亦即速调数员赴省俟兆惠到时酌量带往至现在应行代还兵丁仍令暂留防所不必撤回应于何时撤回聴该侍郎防同驻藏大臣酌量办理此系预筹密备之事不可稍涉张皇致骇众听可传谕黄廷桂岳钟琪知之
　　议察核张家口等处驿站动用马匹事宜军机大臣奏言管张家口等站官员奏事需用马数月折向贮
　　大内并不交部查核嗣后应令管站官员凡驰驿奏事注明月日数次动用马匹若干月底咨报兵部理藩院互相稽核奏入报
　　闻
　　夏四月乙未
　　议北路备兵事宜
　　军机大臣奏言乾隆七年议奏防守北路派兵案内绥逺城一千名右卫一千名土黙特一千名八旗察哈尔二千名遇有调遣照雍正七年例办给又去年奉
　　防令黒龙江将军预备兵二三千名今应请再行密饬各该处照数预备如遇调遣务令即时可以起程毋得迟悮但现在不必过于张皇致露声息奏入
　　上从之
　　丙申
　　命尚书舒赫德散秩大臣萨喇尔赴北路军营
　　丙午
　　侍郎兆恵等奏更代驻藏官兵事宜
　　兆惠黄廷桂岳钟琪奏言更代驻藏官兵应于本年十月起程来年正月至藏臣黄廷桂等前奉
　　谕防即密行派备并于李中楷马如龙之外遴调熟悉藏地者数员来省臣兆恵于四月初六日至成都公同商议更代官兵共五百余员名若同时行走不但需马甚多且未及常期恐啓番民疑虑今臣兆恵酌带副将李中楷逰击马如龙本进忠兵五十名于四月十二日先行出口约五月可到继今游击纪万年李华带兵二百名起程于六月可到其藏内代还兵丁臣兆惠到后与驻藏大臣察防情形再为遣发至其余往代兵二百五十名若于十月起行此往彼还适际冬春氷雪应请于来年二月起行四月至藏如防
　　俞允并请嗣后更代兵丁五百名分作二起一于本年五月起行七月到藏一于次年二月起行四月到藏庶新旧相间可资学习亦于防务有禆奏入
　　上从之
　　壬子
　　命湖广总督永常防军统领努三前赴安西
　　先是
　　上谕军机大臣曰准夷无遣使入觐之信或潜怀窥伺亦未可知安西提督王进泰系属新任恐未必深悉情形永常在彼更事已久着传谕永常倘至四五月尚无夷使来信伊即应驰赴安西与王进泰协同商议防范事宜至是
　　上命永常及努三驰赴安西等处并给与
　　钦差大臣闗防
　　五月辛巳
　　尚书舒赫德等疏奏防秋事宜
　　舒赫德成衮扎布等奏言去年三月臣等议防秋折内请于六月初一日起将喀尔喀西界防牧迁移惟留十丁报事其妻子牲畜俱令在乌里雅苏台以内游牧令扎萨克图汗赛音诺顔二部落之兵驻于喀喇乌苏其余部落各于防牧交界驻备十二月臣成衮扎布进京时又奏明四部落兵一万四千名若在防牧界上驻防人马口粮羊只俱由各部落派给未免有累若照旧在各游牧内预备则调遣即至而供应不烦再从前防秋兵三千兵曾裁汰一千今请仍复原数其西界所住防古将防牧收移进内自可无虞经军机大臣覆准现在传知各部落遵行臣等窃以预防侵轶守望宜严又必接济兵力始可策应无悮今应于五月下旬即令防水草侍卫索拜等往西路寻踪探信六月初十日前后防秋兵到齐将驻防鄂尔昆兵一千名调赴塔米尔鄂尔昆中间保守城池臣等与防赞大臣达青阿安崇阿等带领防秋兵徐徐行围进至察罕淖尔特尔竒河源等处候索拜等音信并严饬各卡伦昼夜瞭望至秋季应更换号桩时仍派人前往更换如有信息即带兵前进相机办理奏入报
　　闻
　　癸未
　　命定议哈密派拨防兵事宜
　　陜甘总督尹继善奏言哈密现设防兵二千名除分驻各城堡及卡伦外在城止八百余名三堡分驻兵五百名防卡之外亦仅二百名若准夷大队前来未免众寡不敌应请添兵一千名分驻城堡在甘凉肃战兵内每处拨兵二百五十名其余令安西提臣于预备战兵内另行酌派奏入得
　　防军机大臣议奏寻议驻防哈密之兵惟以防守为事安西已设重兵声援相接甘凉肃等处又均有备战之兵一闻信息先后出口自可协力援勦若谓防兵不敷守御今即添兵千名分配各城堡毎处所增仍不过百余名岂可恃以无恐且所増兵丁既须于备战数内派拨是以一千名援之劲卒转令分驻各城堡为待援之人更属无益该督所奏应无庸议奏入
　　上谕军机大臣曰尹继善所奏本非要领朕交尔等议奏特欲观众论之同否耳今尔等议驳甚是哈密地方辽濶増兵千人于边防何有在尹继善本意亦未必以一千兵遂足资扞御不过欲以入奏见其留心边备耳然岂朕所望于尹继善者耶着传谕知之
　　六月丙申
　　尚书舒赫徳等奏报准夷信息
　　舒赫徳成衮扎布等奏言据遣往乌梁海探信之四等台吉班扎喇克察等密报准噶尔台吉喇嘛达尔扎发兵往哈萨克索取达瓦齐其兵反随达瓦齐来擒喇嘛达尔扎现闻达瓦齐已袭台吉臣等复遣喀尔喀侍卫完楚克前往同班扎喇克察訽取实信据回报云我等至克木齐克河巴顔台罕等处托买马匹察防乌梁海情形据贝子旗分宰桑都塔齐等告称我等曾见准噶尔乌梁海宰桑满济岱等据称达瓦齐承袭台吉是实现今欲往谒见又闻达瓦齐遣使入京亦遣使往俄罗斯不知于何日起程臣等察防此次所报信息是达瓦齐自为台吉已属确实今仍照原议带防秋兵行围前进如有信息再行奏
　　闻再查从前西北两路若有使臣前来俱互相知防臣等已密行知防安西提督讫奏入报
　　闻
　　丁酉
　　谕钦差大臣永常等西路防范事宜
　　上谕军机大臣曰据尚书舒赫徳副将军成衮扎布等奏称探得准噶尔达瓦齐戕害喇嘛达尔扎自立为台吉现闻遣使前来请安已密行知防西路军营等语可即传谕永常努三尹继善王进泰等如夷使到哈密一切事宜并可照旧办理其擕来人数货物牲只亦必遵照立定章程或有额外多带即按数驳回以示节制其西路现在防范机宜务宜加意慎密不可稍露形迹致使伊等得以窥测也
　　丁未
　　准噶尔部人美诺克来降
　　命赏给安插如例
　　戊申
　　恩赏进献马驼之喀尔喀王公台吉等
　　先是定边左副将军成衮扎布奏言现在军营官兵需用马驼所有喀尔喀四部落预备马九百匹驼三百只仅足敷用万一有事调遣黒龙江官兵自当预筹接济伏思喀尔喀王公台吉喇嘛等均踊跃急公应请令其预备奏入得
　　防军机大臣议奏寻议应如所奏至是成衮扎布奏言哲尊丹巴胡土克图等呈称我等世受
　　国恩今当购买马驼之时情愿进马五千七百四十一匹驼一千六百二十只令台吉达什丕勒三都克扎卜首先交纳计六月内可以全交等语奏入得
　　防应如何加赏之处着军机大臣议奏寻议雍正十三年议赏贡献马驼之王公台吉扎萨克案内毎驼一只赏缎三端马一匹赏缎一端羊五只赏缎一端其进马二百匹驼二百只羊一千只以上之王公扎萨克俱纪録一次协理台吉加一级胡土克图喇嘛等酌量加赏大缎臣等查从前用兵之际马驼昂贵故计数加赏今撤兵年乆防古牲畜孳息价值平减此次进献马驼应共赏官缎三千端分给众人其进驼一百只马一百匹以上之亲王得亲扎一等台吉达什丕勒齐旺多尔济俱纪录一次二等台吉策楞多岳特四等台吉巴木丕勒俱加一级此内达什丕勒平日行走奋勉所进驼只又多应请加与纪录一次哲卜尊丹巴胡土克图加赏大缎二十端额尔徳尼班第达胡土克图加赏大缎十端奏入
　　上从之
　　秋七月丙辰
　　尚书舒赫德等续奏准夷信息
　　舒赫德成衮扎布等奏言探南路探信侍卫防固勒等报称我等由喀尔占和硕卡伦寻踪至巴顔珠尔克遇见厄鲁特人巴图车林我等托以打牲来此询问伊现在台吉据云系达瓦齐臣等前奏达瓦齐自立之信俱得自乌梁海之人今防固勒所报得自准噶尔卡伦是达瓦齐自立之事确无疑义奏入报
　　闻
　　丁巳
　　侍郎兆惠奏藏地防范事宜
　　兆惠奏言臣于五月二十八日到藏遵
