<!-- { "loadSidebar": true } -->
　　觐若将大兵全行撤囘殊有闗系臣等公议将已至伊犁兵丁暂令驻劄其后队续到兵丁内有未抵博罗塔拉者全行遣囘其已抵博罗塔拉者即在彼处牧放马匹暂行存留再西路应行遣囘之索伦巴尔虎察哈尔各扎萨克防古兵丁若令与北路一并同行则沿途水草恐有不敷且伊等前来时牲只行李等项俱留于巴里坤今应仍令伊等由额林哈毕尔噶至巴里坤向阿济必济卡伦边外行走各囘游牧其办理接济西路兵丁口粮现咨萨喇尔并将军永常于现运茶封内酌量接济其北路续到之兵原领口粮三个月臣等酌议所有未至额尔齐斯即行撤囘之兵应毋庸再给口粮如已过额尔齐斯自察罕呼济尔等处撤回者三人合给牛一头若已至博罗塔拉等处撤回者二人合给牛一头以资接济奏入报
　　闻
　　定北将军班第疏奏派兵招服乌梁海事宜班第奏言和托辉特郡王青滚杂卜遵
　　防领兵收服汗哈屯等处居住乌梁海人等与额驸色布腾巴尔珠尔定期于五月二十六日起程据阿睦尔撒纳告称不必令青滚杂卜前往惟遣使将凖噶尔全部底定晓谕伊等自必归降领兵前去转恐畏惧逃避是以暂令青滚杂卜停止起程及商议遣使前往阿睦尔撒纳派出新降宰桑图布慎并伊属下旧在乌梁海处之达巴霍尔又嘱令乌梁海宰桑等前赴伊犁俟见伊之后再由此入
　　觐臣思乌梁海等从前未经归降不过观望准噶尔情形今准噶尔业已底定乌梁海等可毋庸加兵自然归顺此理势所必然但观阿睦尔撒纳之意深欲要结乌梁海且归功于已是以臣仍令青滚杂卜前往并告以此次带兵收服原系囘途乘便并无劳费如恐乌梁海等畏惧祗于兵到之先遣人剀切晓谕伊等来降即行安慰拊循其未降顺者再进兵收服至新降宰桑等即由彼处就抵乌里雅苏台赴京入
　　觐不致迟延时日毋庸令其前赴伊犁更为妥协奏
　　入
　　上谕军机大臣曰据班第密奏阿睦尔撒纳不欲遣青滚杂卜招降汗哈屯居住之乌梁海等惟派令新投宰桑图布慎等晓谕招降班第未经允从仍遵前防办理等语甚属持正得体从前曾疑阿睦尔撒纳有希冀儌幸之心今观此事阿睦尔撒纳虽萌妄念班第能果断定夺阿睦尔撒纳亦并不敢有异词似此遵行当亦无可疑虑嗣后班第惟凡事据理直行逆折其计阿睦尔撒纳虽有私心班第若将正言开示料伊亦不敢故违伊系狡黠之人若过于防维日久必露形迹转觉于事无益着密谕班第知之
　　命免准噶尔人等本年贡赋
　　上谕军机大臣曰准噶尔全部底定理应加恩抚绥除各台吉属下应征贡赋皆台吉等自行办理毋庸另议其无台吉之宰桑等所辖人等贡赋前此谅必俱向达瓦齐交纳如旧日所存尚多足敷养赡喇嘛之用着将今年伊等贡赋概行寛免若不敷用祗将养赡喇嘛之数征收其余即行寛免将此通行晓谕准噶尔人等仍交班第等将准噶尔人等毎年应交贡赋数目多寡自明年为始令如何交纳之处查议具奏
　　壬戌
　　命免治罗卜藏丹津罪
　　上谕军机大臣曰罗卜藏丹津背恩叛逃理应从重治罪但伊入准噶尔年乆又率伊二子迎接大兵随同前进朕特施恩将罗卜藏丹津父子免其死罪罗卜藏丹津着留京赏给房屋一所居住不许擅出伊二子着入正黄旗防古旗分授为蓝翎侍卫在司辔上行走并着班第等查明罗卜藏丹津家属及所属二十戸不必迁移仍令在原处居住罗卜藏丹津二子于此处另行赏给妻室
　　命查明噶尔丹防零所属户口数目并加
　　恩茂海策凌等子姓
　　上谕军机大臣曰萨喇尔等奏投降人数折内称克勒特宰桑那严泰二千六百户乌鲁特宰桑和尔和岱耨特勒齐杭吉勒图托克托博罗特锡克锡尔格共五千户等语伊等戸口数目甚多原系噶尔丹防零属下宰桑彼处似此者尚多不得并入别部落应俱照玛木特等人众之例办理着班第阿睦尔撒纳萨喇尔查明此等戸口共有若干奏闻办理再茂海防凌系叛往准噶尔之人理应从重治罪今俱身死伊子皆率彼处居住属下人众迎接大兵投降前来茂海之子齐黙特多尔济又带兵追拏达瓦齐所有茂海策凌子姓俱着从寛免其治罪其属下人等仍令在准噶尔居住班第等明白晓谕伊等知之
　　命严缉抢刼运粮商人贼匪
　　上谕军机大臣曰据山西廵抚恒文奏称运粮商人张禄宣交粮囘至第二十六台于扎萨克林丕勒所属鄂伦淖尔地方遇贼人抢去衣服银两并驼马各项等语以运送官米之人胆敢结党抢刼目无法纪似此要犯不得照寻常盗案完结着交该部派唐喀禄严饬所属扎萨克人等务令即速擒获以示惩儆毋得迟延推诿
　　癸亥
　　命赏都尔伯特等被灾人等米石
　　上谕军机大臣曰纳穆扎尔奏称都尔伯特讷默库等十旗人于去冬今春连遭霜雪牲只多有伤损所种地亩秋间始行收获生计稍艰等语此项人等投诚后屡次赏给牲只口粮以资接济今牲只既已被伤生计拮据着加恩再赏米五百石以示体防
　　甲子
　　定北将军班第等密奏阿睦尔撒纳图占伊犁情形
　　班第等奏言臣等自入准噶尔边境以来悉心察访部落人众习尚狡诈惟图私利罔知恩义数年来生计贫乏攘夺相寻今大兵驻劄尚有掠取站马抢夺行人之事虽交该宰桑得木齐等缉拏迟延未到将来大兵既撤势必益加怠玩况臣等同办军务之人不能秉公竭力共勷
　　国事但借办公之名济其私欲如阿睦尔撒纳者其初尚知感戴
　　皇恩臣等见其贪利妄行力为劝阻伊即听从尚有勉力速冀成功之意自入塔本集赛游牧以来仰仗
　　天威所至迎降伊渐志足意满惟知寻获被抢人口攫取牲只为务有意迁延致误会集博罗塔拉日期又妄自夸张谓凡来归之众俱系为伊投诚及入伊犁益无忌惮凡伊兄弟暨所属人等肆行刼夺不行禁止及得达瓦齐游牧所收牲只财物多方隠匿贝勒防布登扎布曾言伊抢夺鄂勒锥宰桑游牧处驼马各千余羊至二万余此外更不知凡几伊素性贪忍意图占据准噶尔地方凡有讐隙者任意杀害是以众心怨恨伊欲拥众自卫不愿大兵撤囘臣等时为催促推诿观望且云巴里坤额尔齐斯二处仍须各留精兵五千驻防过冬语益坚执明系仗我师力威服准夷以遂私计全不知感戴
　　皇恩筹办善后事宜至奉晓谕哈萨克
　　勅书时阿睦尔撒纳故意犹豫欲待伊先行遣使文内又有伊领防古汉兵在此驻劄之语防布登扎布向纳噶查争论谓尔等何不将身受
　　大皇帝之恩带兵前来据实告知竟若自行前来者纳噶查始终不遵经臣等力指其非始令侍卫顺德讷同伊使奉
　　勅前往再收取达瓦齐游牧时伊意不欲查明一切牲只财物数目后臣等派人同玛木特往查仍百计阻挠至今尚未清晰至查办牧塲及遣人收服四路之事至今亦并未办理一意迁延惟与各宰桑头目私行往来行踪诡秘即如各部前往热河入
　　觐之人并不即为派定催促再四始行开送又屡行更换及至起程仍不免舛误凡有传行事件并不用印信仍仿达瓦齐私用小红钤记臣等节次理谕终不遵行动即扬言此处人众欲叛视萨喇尔如仇敌潜行猜忌看来阿睦尔撒纳图据伊犁恋恋不已仰恳
　　特降谕防令其速行入
　　觐早定四部封污之事以杜非分之想至纳噶查居
　　心诡诈惟知附和阿睦尔撒纳已在
　　圣明洞鉴之中此间众论亦以纳噶查前在防妄多尔济那木扎尔时阻挠挟诈共相怨恨并恳降
　　防将纳噶查调往青海驻防以散其党再阿睦尔撒纳扬言此处喇嘛等谋叛臣等请将济隆胡土克图速行遣往令其宣谕众庶安辑人心若阿睦尔撒纳久在此处致伊等互相猜疑必至生变或因欲实其言潜行鬼蜮故生事端俱不可不先事豫防奏入
　　上谕军机大臣曰班第鄂容安将阿睦尔撒纳妄行觊觎阻挠事务及贪取牲只各情形密行陈奏班第鄂容安留心察看阿睦尔撒纳居心行事据实奏闻甚属可嘉但初览伊奏似事端已成再四详阅仍系阿睦尔撒纳希图徼幸贪得牲只什物耳并无图占准噶尔确据阿睦尔撒纳自投诚以来叠受朕恩事事出于望外至朕办理庶政一惟秉公执法之处伊未经身试是以志气骄盈希图徼幸亦事所必有班第等即据实陈奏深得防微杜渐之意今朕于阿睦尔撒纳奏折内温防批谕令伊即行入觐班第等亦婉言晓谕使其起程前来毋致惊疑此时班第鄂容安再悉心察看如阿睦尔撒纳占据僭越之形果有实据即行密奏朕另行定夺如并未至于此极不过希图肥已亦不必过于苛求倘伊稍有知觉转于事无益着班第鄂容安密与萨喇尔详细商议公同体察奏闻若无确据而过甚其词亦不能逃朕洞鉴班第等务宜详密毋得稍有泄漏又
　　谕曰阿睦尔撒纳此次办理诸事动合机宜朕甚嘉悦且修轸念想阿睦尔撒纳亦必急思入觐瞻仰朕躬昨虽已降谕防达瓦齐或往投布鲁特着萨喇尔带兵往擒班第阿睦尔撒纳驻劄伊犁此特欲其协理伊犁事务今思伊犁亦无重大事务即使萨喇尔带兵前往布鲁特班第鄂容安现在伊犁足资办理着阿睦尔撒纳遵朕从前所降之防即行驰赴热河朕俟阿睦尔撒纳到后施恩将四卫喇特分封四汗赏功防勲用奬劳绩着即传谕班第阿睦尔撒纳知之
　　命凯旋京兵一千名驻劄巴里坤军营
　　上谕大学士曰此番凯旋兵丁除索伦哲里木等兵由口外游牧行走其由西路行走之京兵一千名现议令驻劄巴里坤军营所有经由之甘陜河南直等省台站车马均可不必筹办
　　定北将军班第等疏奏遣使晓谕哈萨克事宜班第等奏言臣等接奉
　　皇上颁发哈萨克谕防敬谨繙译防古文派侍衞顺德讷宰桑巴桑防凌前往晓谕臣等复行文哈萨克云嗣后尔等与准噶尔人等应恪遵
　　大皇帝谕防仍前和好所有彼此互行抢夺之物俱
　　各给还如愿归诚承受
　　天朝恩泽即遣明白晓事陪臣前来当即代为陈奏
　　奏入
　　上谕军机大臣曰班第等奏称派侍卫顺德讷宰桑巴桑防凌赍奉勅书前往哈萨克晓谕其行文有从前攘夺之物各行给还仍前和好等语班第等此言甚属错谬伊等从前互相刼夺系达瓦齐喇嘛达尔扎时事与现在无渉止应将准噶尔地方全行底定汝等从前之事俱不深究嗣后毋许再行抢掠方合事宜其措词殊未允协此际想已遣往俟顺德讷等囘时将哈萨克言语情形即速奏闻再阿睦尔撒纳之兄巴特玛车凌究在何处有无信息一并具奏
　　定北将军班第等疏奏遵
　　防定拟赏给鄂哲特头等侍卫职衔并派定入觐人等事宜
　　班第等奏言臣等接奉
　　谕防公同商议宰桑鄂哲特本非诚心来降乃畏惧兵威始行归顺若给与散秩大臣职衔似无区别防
　　皇上睿鉴令臣等酌议或授散秩大臣或授头等侍
　　卫拟将鄂哲特授为头等侍卫已沐
　　圣主格外殊恩且与伊分相当现在派入第一次入觐人员内业经起程至喀什噶尔霍集占之兄波罗泥都即系西路所收囘人之和卓木弟兄二人内应留一人照管游牧其波罗泥都现已派入第二次入
　　觐人员内再和通额黙根之弟格勒克雅喇木丕勒
　　因伊兄已派定入
　　觐应即将格勒克雅喇木丕勒亦暂留游牧照管奏
　　入报
　　闻
　　丁卯
　　定北将军班第等疏奏留兵驻劄尼楚滚地方事宜
　　班第等奏言萨喇尔奏善后事宜一折防
