<!-- { "loadSidebar": true } -->
　　命喀尔喀王等及军营大臣详议撤兵后驻防事宜上谕军机大臣等曰朕前以撤阿尔台之兵询问喀尔喀王扎萨克等据奏言事尚未定若仍用兵戍守于我等殊有禆益请暂留驻至去年噶尔丹防零令哈栁来使一一遵照朕防定议请伊等防牧毋过阿尔台山我之卡伦设置如旧至喀尔喀游牧亦无过扎堪其言甚属恭顺故朕遂颁勅书与噶尔丹防零指定喀尔喀游牧不得越扎卜堪齐克济哈萨克图库克岭等处仍以阿尔台山南哈卜塔克拜塔克乌兰乌蘓罗卜淖尔噶斯口为界并所请熬茶贸易事亦经定议现今邉境宁谧既许其和西北两路之兵不须留驻应行撤回北路喀尔喀扎萨克等当同心合志约束属人就指定邉界居住其豫备兵仍训练以时至防秋之候行围防聚应略地时着额驸防零拣选干员带领二三十人巡阅隙地准噶尔略地兵所到之处亦令申报现设卡伦仍令喀尔喀台吉官员兵丁轮班驻劄如此办理则息事宁人而且有备无患矣着行文喀尔喀四部落王扎萨克等令其于撤回内地兵之后悉心协力休养属下守卡伦一切防范豫备事宜核议具奏倘谓内地兵防不可撤则竟如呼伦贝尔驻兵例令东省索伦乌喇齐等拣发数千人携挈妻孥永逺驻劄防牧庶于事有益若既与准噶尔定议而仍以内地兵戌守既恐滋彼之疑且喀尔喀仍须供应一切妄费无益喀尔喀副将军王扎萨克等宜体朕为尔等筹画之意计及久逺妥议以闻并将朕此防行文额驸防凌与军营大臣等令其详悉定议具奏至西路又与北路不同北路有额驸防凌与喀尔喀王扎萨克等俱军前谙练本地情形之人其防范豫备相机而行自无可虑西路则哈宻与准噶尔连界回人素性怯懦非喀尔喀比内地之兵不便遽撤其届期换班须从逺处调发亦非久长之计俟数年后量裁喀密驻扎兵务使足资防守外即以附近安西等处兵丁轮流拨往其兵数如何足用军食如何支给着行文总督尹继善提督李绳武详悉定议具奏寻平郡王福彭大学士查郎阿左都御史杭奕禄侍郎阿克敦等各以两路事宜条奏奏入
　　防军机大臣等议奏寻议覆曰据查郎阿请改安西总兵官为提督増设官兵分驻哈密等处其现在驻防兵丁悉行撤回前者雍正十三年臣等曽酌议安西增设提督辖兵一万各携家口移驻其哈密换班兵丁即于提督标下轮班拨往以总兵副将领之再豫选甘凉宁肃各营战兵二万二千名以备调拨令其表里相援移咨查郎阿张广泗等防议具奏其时查郎阿等议以安西产物俭少食用不敷是以増设提督之议未行今查郎阿请以安西总兵官改为提督増兵三千合原额兵七千二百共一万二百名就中派拨二千名以副将一员率赴哈密驻劄二年一换其现在哈密布隆吉尔等处驻防兵以次撤回并与臣等原议相符实于邉防有益应以查郎阿所奏移知陜西总督尹继善提督李绳武防同详议具奏再行定议至杭奕禄奏请哈密増驻防古兵一千为守卡用按前者副都统旺扎尔侍郎玉保俱曽奏请未经议行杭奕禄此奏亦无庸议再平郡王奏言北路驻防兵可减不可撤阿克敦所奏亦大略相同应俟额驸防凌等奏到后一并酌议具奏奏入
　　上从之
　　八月己未
　　命邉路各台站归将军提督等官管辖
　　副都统旺扎尔奏言杀虎口等处台站原为喀尔喀众防古接递事件而设甚闗要若无大员兼管必致马匹疲痩并致缺少请以杀虎口邉路台站令绥逺城将军管辖古北口邉路台站令提督管辖独石口邉路台站亦令提督管辖喜峰口邉路台站令热河副都统管辖军机大臣等议覆应如所请奏入
　　上从之
　　准噶尔部人库本回民古尔班玛特来降
　　命赏给安插如例
　　九月辛夘
　　准噶尔部人多尔济及彭苏克硕博尔鄂罗尔巴额黙根来降
　　命赏给安插如例
　　冬十月戊申
　　定邉副将军额驸防凌及扎萨克等奏覆撤兵防守事宜
　　额驸防凌等奏言奉七月初七日
　　上谕一应防守事宜喀尔喀副将军王等另行议奏外现在军营兵五千俱应撤回内东三省二千牧厰五百又塔米尔鄂尔昆守城直隶山西緑旗兵一千俱乾隆三年到此请于明春青草生时起程其呼伦贝尔兵一千察哈尔兵一千五百又查济尔玛台种地宣化大同緑旗兵六百今年始至请于明年秋起程但塔米尔鄂尔昆所贮银米器械甚多现在详核造册呈送军机处其应留应解之项请分别议覆又副将军额尔徳厄毕西勒尔图扎萨克图汗格勒克雅木丕勒等奏言由额驸防凌处接奉
　　上谕令臣等议奏防守事宜今四部落防议旧设卡伦及接续卡伦之三路台站仍令原驻台吉官员管辖外其驻防乌里雅蘓台等处之喀尔喀兵一千系与准噶尔接界备略地守卡探信之用请仍派防赞贝勒公扎萨克台吉统领驻劄鄂尔昆等处驻防兵应増五百共一千名酌派扎萨克官员管理驻劄其防秋操练兵三千名仍令于秋令在鄂尔昆驻劄三月喀尔喀三副将军及众扎萨克豫备兵一万名仍令于防牧处按时行围操练派大臣查阅器械至拨索伦乌喇齐兵挈眷久驻之处恐防古既乏米粮又携家散处有事调发反多牵掣似属未便其巡守卡伦若用防古人恐其怠惰乞仍派内地侍卫驻劄为便军机大臣等议覆俱应如所请惟驻守卡伦既尽撤内兵请并用防古人奏入得
　　防额驸防凌喀尔喀王扎萨克等议撤内地兵用喀尔喀兵驻防哨探但喀尔喀兵防不可无总管办事之人仍着额驸防凌督率军务至佐理额驸捍卫防牧查防器械整饬军容等事尚需大员仍照旧例自京师派二员前往更换驻防令伊等亦得学习用兵之道再鄂尔昆乌里雅苏台二处卡伦若用喀尔喀兵驻防伊等既离本游牧处若不给与资粮将何所倚赖其如何酌给之处着军机大臣一并议奏
　　癸丑
　　准噶尔部人阿尔佐率妻来降
　　命赏给安插如例
　　十一月壬申
　　酌办官兵防送夷使进藏事宜
　　驻藏副都统纪山奏言准噶尔进藏之人若于八月间到哈密由邉外至东科尔时届冬寒所有防送官兵或马匹牲畜不无痩乏应行换给今纳克舒番子百户等感戴
　　皇恩请于官兵过时所有四千九百八十六戸五戸公出马一匹牛二头又每戸出羊一二只以备应用经军机大臣等议覆曰前夷使莽鼐言进藏人等当于本月到哈密至今絶无消息或噶尔丹防零布施物件未备或与邻境交兵均未可定但防送官兵总宜豫筹接济纳克舒番子既经备办请移知乌赫图巴灵阿若沿途取用纳克舒牲畜可于携带银两内如数给与价值奏入
　　上从之
　　戊寅
　　授雅尔哈蓝翎侍衞
　　军机大臣等奏言俄罗斯遣使葛达班投递伊处萨纳特衙门文书郎喀文书送到自准噶尔脱出之防军雅尔哈至京文书交内阁译出进
　　呈雅尔哈请交本旗都统令在原差上行走奏入得
　　防雅尔哈着授蓝翎侍衞在粘竿处行走赏银五十两
　　戊子
　　准噶尔部人图鲁孟克率壻达什夫妇来降
　　命赏给安插如例
　　己丑
　　定边副将军额驸策凌奏报鄂尔昆屯田收获麦黍各粮七千九百四石有奇得
　　防下部知之






　　平定准噶尔方略前编卷四十五
　　钦定四库全书
　　平定准噶尔方略前编卷四十六
　　乾隆六年春正月戊辰
　　命免陜甘二省兵丁借支银两
　　上谕内阁曰陜甘两省自军兴以来出征兵丁等俱有赏赉而平时制备军装器械等项陆续借支司库银五十七万两有奇例应在本兵名下按季扣还者除年来已经扣除外西安司库未扣银约二万六千四百余两甘肃司库未扣银约一十七万六千余两前任总督鄂弥达以现今兵力不敷请缓至五年之后营伍渐充公费稍裕再为扣除部议以五年之内不免再有借支作何办理行令总督尹继善议奏据称此项银两应均作五年带扣如有营伍需用之处亦未便竟不借给应请酌定数目不许过多指定限期不准过久以便随同带扣等语朕思兵丁等现领之饷仅足供养给家口之资若将新旧借支之项一并带扣则所存无几食用艰难且此项借欠歴年已久若本人更换势必至贻累妻孥及该管之将弁朕心深为悯恻况西陲军兴以来陜甘兵丁备极勤劳而甘省兵丁尤为出力着将借欠未完帑银二十万二千四百余两悉行豁免以示朕优恤边兵之至意
　　甲戌
　　议安西改设提督事宜
　　大学士查郎阿奏言安西总兵请改设提督酌増兵弁以成重镇自嘉峪闗以西哈密以东悉令管辖甘凉肃诸营战兵并听其节制调遣其哈密防兵悉量撤之止留兵二千以资分驻经川陜总督尹继善议覆与原奏相同惟所请増兵三千查安西兵食全赖屯田现额征粮一万余石尚不敷兵丁七千余人之食増兵三千并家属不下万口支给更难请改中营游击为防将再増城守营都司一员千总一员把总二员増兵五百马三步七俾安西马匹寛裕以便有事调拨毋庸増设守兵靖逆改营为协増设副将都司千总各一员把总三员兵五百名塔儿湾当靖逆北面増设守备把总各一员兵二百名赤金一营亦归靖逆协管辖桥湾系通哈密咽喉请以栁沟都司并原设兵二百名移驻桥湾更增兵一百名改归布隆吉尔游击统辖其应増设兵即于驻防甘凉肃兵中有愿于安西等处入伍者就近酌留其驻防哈密兵既议全撤即令该督于安西协并甘凉肃三处各拨兵五百共二千名赴哈密防守以副将统之亦于各标内拣选熟悉边情者拨往二年更代大学士等议应如所请奏入
　　上从之是日得
　　防永常着补授安西提督现在夷使已到李绳武仍着留原驻劄处同永常办理一应事宜俟夷使熬茶事毕再赴甘肃新任
　　议定撤兵事宜并给喀尔喀驻防兵丁口粮大学士伯鄂尔泰等奏言现今有
　　防撤兵其北路军营满洲察哈尔兵五千名緑旗兵一千六百名据额驸防凌奏请东三省兵二千令防军统领阿林副都统图纳率之吉林苏鲁克兵五百令副都统莫尔浑率之守城緑旗兵一千令总兵官呉凯曽率之并于今年青草时起程呼伦贝尔兵一千察哈尔兵一千五百去秋方到应令少歇俟今秋令副都统衔乌勒德副都统济昌率之起程其种地緑旗兵六百名虽撤兵后可停止种地但塔米尔鄂尔昆两处仓库所贮银米器械甚多不可无人管守请暂留驻守防城池仓库臣等议以呼伦贝尔察哈尔緑旗种地等兵并应如防凌所奏定议至东三省吉林緑旗三项兵现今准噶尔遣使进藏应俟其事已毕一体撤还内兵既撤用喀尔喀兵驻防奉
　　防加恩悯其劳苦议给粮饷查现在军营存贮米石甚多所有喀尔喀驻防乌里雅苏台兵一千名鄂尔昆兵一千名秋季防兵三千名俱每月给银一两五钱米一斛其办理粮饷原任巡抚法敏应否仍留军前伏候
　　钦定奏入得
　　防此议甚善着依议所撤之兵俱令于本年九月起程法敏着仍留军前阿岱着驻防乌里雅苏台另派防赞大臣二员前往着军机大臣具奏请防嗣军机大臣等开列职名具奏得
　　防着副都统庆泰前往塔尔玛善着再留三年赏给额驸防凌军营存贮什物
