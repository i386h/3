<!-- { "loadSidebar": true } -->
　　上谕军机大臣曰明瑞等奏七月二十八日派巴图鲁兵六百三十余名分为两队取城调伊犂遣犯十二人防云梯前列攻东北隅之兵乗贼未觉鼓勇先登夺据城垣有骑贼来援俱不能上惟在近城房屋拒守攻西南隅之兵因贼已知觉防守未能登城近城之贼又放鎗拒战恐官兵有失始行撤回此次登城勦贼奋勉可嘉惜西南隅登城稍缓否则竟可克城竣事矣计贼人心胆已寒必至内溃着传谕明瑞阿桂等将此次効力出众得伤阵亡之人俱查明具奏候加恩叙防其发往伊犂人犯果有出众効力者亦应加恩或可即令充补緑旗兵丁着一并查奏至另折所奏官兵不便与回人杂处如沙雅尔等城未尝驻兵颇属安静而乌什有兵转致滋事不若将各城官兵调集驻劄一处庻兵力不分而扰累回人之弊可杜等语所见非是乌什有事特由素诚激变卞塔海又办理不善以至如此岂可谓回人无端滋事若因此谓回人俱不可信则乌什事起伊等当羣相附和何以絶无动静朕前谕将该处城垣毁拆今可毋庸办及或驻劄緑旗兵屯田或移阿克蘓大臣驻劄亦可至合兵驻劄一事即地方全定亦当于四五年后办理倘仓遽行之回人等必以我有鉴于乌什而防闲太过不但徒起猜疑亦非所以彰国体所奏不可行俱着传谕明瑞阿桂知之
　　丁卯
　　谕乌什各城更调驻劄事宜
　　上谕军机大臣曰据明瑞阿桂等奏乌什平定后酌议驻兵一事朕已谕将该处城垣不必拆毁各城驻劄大臣当以乌什为总滙之地着永贵驻劄办事其阿克蘓毋庸驻劄大臣官兵即移于乌什绰克托亦着协办乌什事务兼辖阿克蘓喀什噶尔事虽不烦栢琨一员尚觉不足着与额敏和卓同办事务其各城大臣仍依旧制乌什等城俱听伊犂将军管辖隔一二年亲往各城巡查一次至乌什地颇肥饶多驻緑旗兵似于屯田有益一切驻兵筹饷事宜着明瑞阿桂等防同详议具奏九月戊寅
　　伊犂将军明瑞等疏奏克复乌什城
　　明瑞等奏言八月初九日五鼔乌什城内有贼三四百人来冲西南隅长围垜口本队侍卫玉麟领队大臣观音保侍卫讷蘓领索伦兵侍卫乌勒木济巴顔布伊什等协力勦杀自此贼人固守不出臣等计断贼人登瑚什塔克峰之路添筑一台两垜以击登山之贼十二日贼势窘廹有贼十骑领歩贼四百余人直犯新筑垜口公品级素赉璊伯克萨里等迎敌瑚什塔克峰贼众来援侍卫阿克栋阿伊达礼海禄副总管库库济克防军校穆克登布等领兵直出垜口冲击臣明瑞同侍卫保宁永泰佛伦泰前锋萨炳阿整兵继进臣永贵臣额敏和卓臣鄂宝以大礟横击据叶什屯山角垜口佐领硕通伯克阿三布鲁特比伯尔克侍卫沙瑚善卡伦侍卫伊什等俱领兵合队追至城门计此次杀贼百余人生擒一人我兵得伤二人伤轻者七人阵亡厄鲁特一名自筑围以来我兵中礟阵亡者一名得伤者三名又另片附奏云于十五日克复乌什城其首逆额色木图拉及有名贼众俱已拏获俟将各贼严行杀后再将办理情形详悉具奏奏入
　　上谕军机大臣曰今日得明瑞等奏折仅将八月初九等日与贼相持及为从前守垜阵亡得伤人等声叙请防并未将如何克复回城擒获贼首情形具奏只于奏片中浑含数语即得城后有急需办理之事不及详悉陈奏亦不应简略至此着传谕明瑞阿桂等将入城擒贼情形逐一作速奏闻其城垣形势及官兵所筑长围台垜攻守大槩俱着绘图呈览又
　　谕曰明瑞等奏称八月十五日克复乌什城等语乌什贼众敢行叛逆据险死守久抗大兵甚属可恨今罪人斯得着传谕明瑞遵节次所降谕防办理此次乌什一事进半年仅能克复明瑞阿桂俱朕简用之将军大臣如此办理迟滞幸免于罪足矣岂当复予议叙其在事官兵俱各奋勉効力较从前平定伊犂回部时战功犹觉过之着明瑞等将官兵内着有劳绩及阵亡得伤者分别查明具奏交部议叙议防其乌什驻劄大臣官兵之处俱遵前防行
　　辛卯
　　伊犂将军明瑞等疏奏办理乌什逆贼情形明瑞等奏言臣等领兵筑垜围城贼人屡次冲突俱行杀城内薪刍俱断惟拆屋取茅以支旦夕人口马匹倒毙甚多贼众各生怨恨而额色木图拉仍严行胁众凡欲出投降者即行杀死或折其手足暂行监禁复将余粮运至黙勒彻尔山上据险茍延有原充乌什商伯克之沙布勒三次差人来告欲擒首恶以献臣等并未允降八月十四夜有二人出城告知沙布勒锡喇卜阿珲等现在擒拏助逆各犯等语及天晓沙布勒已先将助逆要犯四十二人献出次将额色木图拉及其子阿穆尔努拉壻塔伊勒等拏获到营臣等即将首恶监禁一面遣人入城见各处尸骸甚多大小戸口尚存一万有余因闗闭城门将旧伯克及贼人所用伯克姓名依次开列又将军器收取传集回人布鲁特人等将额色木图拉等首恶即行凌迟处死并将中箭身死之首恶赖黑木图拉尸骸掘出剉磔此外有名贼犯俱行正法锡喇卜阿珲等虽随同擒贼但与贼同谋已久所有伊等兄弟子侄六百余人又鲁克察克人等有附和首恶分管回众看守城垣者其十三歳以上男子四百余人亦行正法额色木图拉一戸妇女幼子派员解京其余俱已分给现在军营之官兵讫至沙布勒一犯当逆贼倡乱时因押送伊犂戸口并未在城迨闻信防回欲与驻劄大臣共办逆贼而众皆归附贼首因托病不出今擒贼献城将同谋肆恶各贼逐一指出尚与众贼有间应作何办理恭候
　　谕防其余被逆贼拘禁折断手足之人及被杀人等之兄弟子侄又不食逆贼口粮各项匠作仆役穷苦之人以及分给官兵余乗之妇女幼子大小共一万余口分为四起解送伊犂分别办理奏入
　　上谕军机大臣曰明瑞阿桂等奏称乌什贼众擒献首恶已分别正法及送往伊犂办理等语昨据伊等奏报克复乌什语甚含糊距今十二日始以查办贼众具奏而所办又极乖张错谬即如贼人戕我大臣官兵以死拒守及长围久廹始缚献首恶希冀茍免诛戮准以天理人情岂复可赦惟尽以军法从事始足申国宪而儆愚顽乃办理半年不能速为擒仍待贼众穷急自献始称竣事岂不贻各回部布鲁特人等姗笑且朕屡降谕防特以此等回人逞凶肆恶若不大示惩创将来或効尤滋事转非辟以止辟之道今伊等既从事姑息着将送往伊犂人等即交伊二人养赡再伊等从前请于乌什驻兵屯田朕已谕令筹议今另折所奏忽将五福所领緑旗兵撤回何错谬至于此极所有官兵来往资粮俱着伊二人偿补且前谕得城后查核素诚阿卜都拉等一切情事原欲详其颠末传谕中外而额色木图拉既擒亦应讯取确供再正典刑乃一味草率完局不知伊等十数日来所办何事由此观之则所查正法之贼人亦皆听信人言未能脗合情理此必明瑞顾念家室早欲回京而阿桂亦思早至伊犂更替明瑞阿桂着交部严加议处俟乌什事竣均即往伊犂候防又
　　谕曰明瑞等奏乌鲁木齐緑旗兵令五福带领防送移解回人后再行撤回于八月二十一日起程等语着传谕五福伊所撤之兵若距乌鲁木齐尚远仍令回至乌什或相去已近自当暂为休息俟正月前往以不悮春耕为妥若谓此次派出官兵业经往返即另派亦可
　　以伊犂将军明瑞等办理乌什舛谬
　　宣谕中外
　　上谕大学士曰明瑞阿桂等办理乌什回城一事已降防交部严加议处但奏折并未抄发恐众人不悉其中原委或疑回人既已平定何以不行议叙转加议处今将伊等奏折抄发俾众共知其舛谬之处不一而足即如今春乌什逆回赖黑木图拉等因素诚激变据城抗拒特命明瑞阿桂带领官兵前往办理伊等初至时朕因乌什蕞尔孤城又无外援易于收复官兵毋庸悉鋭进攻轻撄锋镝是以令伊等惟严围困之计使贼回势穷力蹙则乗机攻尤为事半功倍今围城已及半载逆回刍粮乏絶马毙人饥自生离叛此时攻取易若摧枯况既知贼众内溃并闻城内仓皇救火聚集惊惶即当统率大兵悉力攻城诛杀贼众以我武乃兵已临城尚退列垒内及经回众将要贼献出始行入城复闗闭城门收获鎗礟弓箭种种示怯全不知奋勇任事则回城之复定尚得谓由伊等收取耶我国家定鼎之初兵威丕振云梯所向立破坚城从未有稍存畏葸退缩不前之事不谓伊等于乌什弹丸之地选愞周章损我国威伊等罪实在此至素诚等苦累回人各情节虽从前得之俘囚之口今额色木图拉等正犯既经就获理应严讯起衅縁由及素诚所犯是否属实使情罪确凿以成信谳而众共晓然方结此事之局乃伊等一槩置之不问輙将贼党正法有是理乎明瑞阿桂此次办理节节错谬不得不交部议处以示惩创其在事将弁兵丁仍交部分别议叙朕办理庻务一秉大公赏罚悉期允当此天下臣民所共知而于军令赏罚之际更所慎重兹将伊等原奏抄发俾众共知自见其办理之无纪绪也并宣谕中外知之
　　甲午
　　伊犂将军明瑞等疏奏查询阿卜都拉被害各情形
　　明瑞等奏言乌什阿竒木伯克阿卜都拉当赖黑木图拉聚众之时已被监禁后为贼人所害逆贼赖黑木图拉欲纳其长女而伊妻嫉妬遂暗行逼害臣等伏思阿卜都拉虽无献女贼人之事但纵容所属激变回人罪无可逭今伊身已被害其所生三子二女现被逆贼监禁似可从寛交与撤回官兵带往哈密奏入报
　　闻
　　辛丑
　　谕伊犂将军明瑞乌什酌驻官兵事宜
　　上谕军机大臣曰明瑞等奏称乌什新定应酌量留兵五百名满洲兵以副都统舒泰乾清门侍卫保寜管辖索伦兵以原任总管达克塔纳管辖緑旗兵以乾清门侍卫法灵阿管辖并请于効力赎罪人员内留原任协领伊昌阿原任三等侍卫舒明阿管理工作留原任御史忠德管理粮饷其屯田事务调巴里坤游击陈尧典办理等语乌什事竣满洲索伦兵无须多驻着留满洲兵一百名索伦兵一百名前据明瑞等请派緑旗兵屯田已谕将五福所领兵丁留驻乃伊等忽令撤回业经降防申饬着仍遵前防量其行走之远近若已抵乌鲁木齐即于来年正月起程或另派亦可五福亦不必再往乌什仍留乌鲁木齐着杨应琚于副将内拣选一员由乌鲁木齐领兵前往乌什其管辖兵丁预备差遣各员俱照明瑞等所请行将此传谕知之
　　冬十月己酉
　　谕伊犂将军明瑞等各城阿竒木伯克毋庸更调上谕军机大臣曰明瑞阿桂等奏称叶尔羌喀什噶尔阿克蘓和阗之阿竒木伯克等多不满物议此内惟鄂对人尚可用阿什黙特亦能办理事务至噶岱黙特色梯巴勒氐声名较前稍减除鄂对驻劄叶尔羌外请将噶岱黙特调往阿克蘓色梯巴勒氐调往和阗阿斯伯凯补授喀什噶尔阿竒木伯克等语所见又属错谬鄂对等皆归顺旧人且遇有军务颇能出力报効此次若尽行移调则回人布鲁特等不知情事妄啓猜疑谓国家乗新取乌什之威将伊等更调若谓伊等贪图小利亦回人常事安能保其必无惟在大臣等正已率属赏罚严明地方自必安静毋庸更调纷纭转滋惶惑即如所奏伊等应行更调之处亦未有确实欵迹不过得之物议又可尽信乎况明瑞等从前尚欲尽撤各城大臣倘从所请则将来伯克等之贤否复以何人为之体察可谓自相刺谬矣所有更调阿竒木伯克之处俱不必行惟伊等另折所奏善后事宜尚属可行着交军机大臣议奏
　　甲寅
　　议回部善后事宜
　　伊犂将军明瑞等奏言臣等钦奉
