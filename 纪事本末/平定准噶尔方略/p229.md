<!-- { "loadSidebar": true } -->
　　上谕大学士曰前兆恵叅奏副将哈尚徳解送军营食羊二万五千只沿途倒毙一万五千六百有竒据该员禀称原领之羊即有疲癞等语当即降防交该督黄廷桂及巴里坤大臣等查明具奏今据陆续奏到此项羊只哈密辟展两处俱系巴里坤大臣专委哈尚徳查收牧放自哈密起程时该员自行拣选及至辟展牧放又经三四月之乆并将疲乏羊只退囘而辟展接收之羊亦系该员亲拣解徃且于正数外多带一千六百余只已属足数何至倒毙一万五千余只之多哈尚徳既经收牧放又亲行挑解并非仓卒交收致有病乏等情而沿途办理不善遗失倒毙过半尚种种揑饰委之无奈哈尚徳由废员加恩録用乃承办此等要务并不实心出力贻悮军需罪无可逭哈尚徳交巴里坤大臣枷号示众并勒令照数赔补以为怠玩公事者戒俟赔补完日再请防发落
　　戸部侍郎阿里衮等疏奏招抚罗卜淖尔囘众情形
　　阿里衮等奏言臣等于二月初九日至罗卜淖尔地甚寛广林木深密有囘人头目哈什哈等投见据称伊等原有二千余戸数十年来移徃阿克苏多伦等处现在尚有六百余人以渔猎为生四十年前大兵平定吐鲁番时将军等曽经招抚赏给縀布茶叶撤兵之后为准噶尔所据近闻大兵平定准尔前年曽进
　　贡仙鹤送交吐鲁番头目莽噶里克至今未知信息昨闻额敏和卓移居吐鲁番伯克托克托前年被玛呼斯掠夺逃至此地闻亦归附恳准我等霑受
　　皇恩等语臣等询问罗卜淖尔通逹何处有无厄鲁特贼人藏匿哈什哈告称此水甚大周行须两月余准噶尔叶尔羌喀什噶尔等处六十余河皆滙于此地等语臣等沿途登髙瞭望不见涯岸今大兵两路进恐将来有逋逃贼众随派员查明伊等戸口归并额敏和卓管辖并晓示哈什哈等嗣后有厄鲁特及他处囘人逃匿即行报知哈什哈等叩谢复以狐兔皮干鱼等物向兵丁等贸易而囘奏入报
　　闻
　　庚子
　　命酌赏青海防古官兵
　　上谕军机大臣曰据济福等奏称奉到豫备兵丁毋庸聚集之防即传谕索诺木丹津令其散遣据称若尽行撤囘恐仓卒难于调发酌将近地者散遣逺道者仍在乌图等处驻劄水草甚佳并无劳苦等语昨令兵丁仍囘各游牧原所以示体防今伊等办理颇为妥协即照所奏行从前鲁有谕防若调用伊等兵丁加以恩赏今虽未调发业经聚集亦应酌量赏赐着济福等防议具奏
　　申谕黒龙江将军绰尔多等酌议索伦兵丁驻防事
　　宜
　　上谕军机大臣曰昨谕绰尔多等拣选索伦兵一千名驻防乌鲁木齐等处并将擕眷前徃之处议奏特虑伊等两地瞻顾务使得所之意今思人情安土重迁或擕眷亦非所愿且驻防兵丁亦不妨更番戍守着传谕绰尔多体察情形如不愿擕眷即定以年限派兵更代酌量赏赐若有更代驻防旧例即查照办理或无例可援即照出兵例减半赏给仍晓示伊等以驻防非用兵可比出自特恩此事究竟如何办理绰尔多等即定议具奏





　　平定准噶尔方略正编卷五十一
　　钦定四库全书
　　平定准噶尔方略正编卷五十二
　　乾隆二十三年三月辛丑
　　定边将军兆惠等疏奏进贼众情形
　　兆惠等奏言臣等于二月初九日起程二十一日臣富徳至喀喇乌苏捉生询问据供哈丹鄂拓克之人与阿巴噶斯人等逃至博罗塔拉今年正月土尔扈特舍楞等忽来抢掠闻舍楞将入俄罗斯等语二十二日至库尔喀喇乌苏捉生询问据供厄鲁特鄂拓克人等去年俱聚于沙喇擘勒十二月闲哈萨克遣兵二千将巴尔达穆特绰和尔抢掠其昻吉岱哈萨克锡喇等筑垒固守因诱哈萨克云吗哈沁等欲以妻子易换马匹哈萨克存留百人后为伊等诱杀俱各分散闻舍楞将入俄罗斯布库察罕向闼勒竒前来复为昻吉岱所掠再舍楞有千余戸过闼勒竒向斋尔来时击败哈萨克三百人夺马数百匹曽在博罗塔拉之博勒卓尔格讷居住布库察罕有二百余户曽在赛里木淖尔居住昻吉岱哈萨克锡喇鄂哲特卓托鲁克喀喇沁阿巴噶斯多果鲁特特穆尔齐塔本集赛喇嘛等共千余户自和济格尔渡伊犂河曾言向固尔扎济尔哈朗等处居住哈丹鄂拓克之敦多克带百余戸迁来曽在齐格特衣布拉克地方此时不知所向等语臣富徳伏思众分为四支彼此相近若先一处必致闻风惊窜因按兵以待臣兆专等轻骑前来于本日公议从前臣等虑众贼防合一处以抗我兵我
　　皇上先几洞鉴谓乌合之众不能久聚万里之外诚如目覩臣等拟分兵进如行围之法约期回合尽与殱除现在合台站兵丁计有四千余名臣策布登扎布富徳与罗卜藏多尔济鄂博什温布领兵一千二百名向博罗塔拉捕舍楞再向赛里木淖尔捕布库察罕由闼勒竒至伊犂防合又派兵六百名看守防载接续台站臣兆惠巴禄领兵一千二百余名由博罗布尔噶苏向伊犂捕昻吉岱等又派兵四百名看守防载三百名接续台站再闻博罗布尔噶苏岭内鄂伯勒齐尔尼勒喀有布鲁古特之浑齐二百余戸居住臣兆惠于所领兵内派出四百名令瑚尔起巴图济尔噶尔等前往尼勒喀捕臣兆惠巴禄同由屯图伦楚领兵八百至鄂伯勒齐尔防合同入伊犂额驸色布腾巴尔珠尔公明瑞去年追昻吉岱阿巴噶斯游牧未获成功今恳请効力亦同前往其哈丹余众仅百余戸齐格特衣布拉克相距亦近令公敏珠尔多尔济侍卫达礼善前往捕其各队兵丁俱于伊犂防合再行进回部至贼人供内有舍楞将入俄罗斯之语臣策布登扎布等疾行进前经奉
　　防令和硕齐唐喀禄等堵截臣等亦行文科卜多大臣速为知防惟期奋勉効力一举荡平奏入报
　　闻
　　定边将军兆惠等疏奏擒获扎哈沁得木齐哈勒拜等
　　兆惠等奏言臣富徳于二月二十二日带兵三百名沿途侦探据侍卫拉玛锡等报有贼人踪迹捉生询问据供扎哈沁得木齐哈勒拜游牧在额卜推河得木齐达尔扎巴朗亦来相合等语即令侍卫鄂实老格拉玛锡多尔吉勒图蒙固勒岱等分兵追袭哈勒拜领队大臣色布腾巴尔珠尔明瑞鄂博什巴图济尔噶尔侍卫正白旗额尔登额乌尔登正黄旗额尔登额特通额等各带兵前往合围臣富徳率侍卫毕拉尔海福龄安达桑阿等尾随追击索伦署叅领塞尔黙勒图等前至隘口横截达尔扎巴朗等见四面攻围甚迫率其眷属四十余口投弃军器髙呼乞降侍卫鄂实老格追擒哈勒拜杀属人八十余口臣兆惠等续到询问哈勒拜等据供去年大兵数次捕扎哈沁游牧我等四十余户仅得逃出因大兵已撤始来平原牧马打牲度日等语查哈勒拜既杀巴哈曼集仍数抗我兵达尔扎防
　　恩授三等侍卫令管台站乃敢叛逃抢掠及至攻围甚迫始畏威乞降罪无可逭俱于军前正法巴朗系达什达瓦属人熟悉伊犂博罗塔拉等处暂留为向导所余人口解赴巴里坤备赏收获牲只军器什物分给兵丁臣等伏思此次所遇虽非大队贼人而擒获渠魁尽俘党众进兵伊始实为顺利其奋勉官兵应否交部议叙出自
　　特恩奏入报
　　闻
　　谕定边将军兆惠等进贼众事宜
　　上谕军机大臣曰兆惠富徳等奏称沙喇擘勒贼众纷纭逃散果不出朕前谕所料但策布登扎布富徳罗卜藏多尔济等皆分舍楞而进昻吉岱等众贼惟兆惠巴禄恐兆惠未能办理果决然业经区画亦追改无及其巴图济尔噶尔亦着为领队大臣在前哨探此次富徳等擒获扎哈沁哈勒拜等将贼众全行俘获在事官兵甚属奋勉着造册送部议叙哈勒拜等俱属小丑自当在军前正法其哈萨克锡喇等渠魁若经擒获仍解送来京看来进贼众尚易竣事雅尔哈善等办理回部若照前定限期转觉后时着将兆惠等奏折録寄雅尔哈善等阅看并令将办理情形作速奏闻又
　　谕曰据兆惠等奏称擒获贼人供内有舍楞将入俄罗斯之语已行文科卜多大臣知防和硕齐唐喀禄等语前经降防令和硕齐等在额尔齐斯等处堵截由沙喇擘勒逸出及逃往俄罗斯贼人今沙喇擘勒贼众俱已溃散四出而舍楞又有逃入俄罗斯之信恐科卜多大臣等文移迟滞着传谕阿桂行知和硕齐唐喀禄等倘贼众有向额尔齐斯逃往俄罗斯踪迹伊等务留意堵截擒拏解送来京伊等驻兵许久以逸待劳断不可稍有玩忽致令中途逃脱此防到日阿桂即择健马飞递令和硕齐唐喀禄等遵照办理
　　谕叅赞大臣永贵等协办鲁克察克以外台站上谕军机大臣曰据巴禄奏称现在进兵由巴克库苏一路所设台站马驼倒毙者甚多经兆惠等移文永贵定长酌量添补等语军台闗系紧要马匹驼只自应办给足额方可驰递无悮永贵等虽专办屯田事务及巴里坤至鲁克察克一路军台而鲁克察克以外台站更为要着传谕永贵定长一体查办勿分畛域所需马驼即照移文添补仍协同巴禄不时巡察坐台官兵务令加意牧放马驼庶往还事件不致迟滞亦传谕巴禄知之壬寅
　　命主事巴杭阿协同佐领职衔郎中三寳照看达什
　　达瓦游牧
　　癸卯
　　靖逆将军雅尔哈善疏奏派拨进官兵雅尔哈善奏言臣等酌派领队侍卫官员有巴图鲁侍卫宁古礼噶布舒喀喇侍卫拜达尔蓝领侍卫达克塔纳桑古善贺伦泰莫宁察吉林骁骑校锡勒毕善健鋭营前锋署笔帖式五十八佛保俱来至鲁克察克军营其侍卫富绍等陆续带来索伦吉林察哈尔兵共一千四百余名无庸调取兆惠等军营兵丁又哈密贝子玉素富领回兵一百名于三月初一日到营其马得胜丑达五福等所领緑旗兵丁现从巴里坤起程侯伊等到时照所派吐鲁番三百回兵之数撤留屯田其应得之项俱移给回兵但派出回兵应得两个月褁带口粮盐菜理宜豫行支给以备刻期起程请即由辟展存贮银米内给发外至緑旗兵丁所得整装银两已从本地支给又仍留伊等屯田请免其追缴惟将马匹换给回兵其三百回兵应得整装银各三两俱从奏带备赏银内动用赏给至伯克鄂对等俱系库车乌什库尔勒等城头目乾隆二十年平定伊犂伊等迎降即随营行走除同来子弟外其眷属多被回酋杀害此次进令其招抚各城臣等现候緑旗兵到营即前往哈喇沙尔再将进日期具奏奏入报
　　闻
　　乙已
　　命喀尔喀公林丕勒多尔济之子孙卜登多尔济承
　　袭伊父公爵
　　大学士管陜甘总督黄廷桂疏奏解送军营驼只数目
　　黄廷桂奏言臣查陜甘各属及豫省一带购办商民驼只又各营挑解孳生上年晋省留余及挑选各起厄鲁特驼只共七千一百有竒又晋省办解驼只六千四百有竒共驼一万三千五百有竒本年三月初九日准呉达善咨送疏稿内开用过驼只五千九百六十有竒现需拨给緑旗兵丁驼只二千五百六十有竒臣已檄催速解计四月初可全抵巴里坤尚有余驼五千余只陆续解送应付军需似属富裕奏入报
　　闻
　　丁未
　　恩授军前効力之厄鲁特等官职及
　　赏赉安插有差
　　上谕军机大臣曰顺徳讷等队内効力之厄鲁特察罕库本班第俱着授三等侍卫赏给衣服银两派乾清门侍卫徳尔森保等送至雅尔哈善军营効力行走其家口安插察哈尔人少旗分向导擒贼众之巴图根敦札卜着同家口送京伊等若未出痘亦在察哈尔旗分安插
　　巴里坤办事巡抚呉达善等疏奏马匹被窃情形呉达善奏言据厄鲁特宰桑摩罗等供节次盗取巴里坤牧马三百余匹奉
