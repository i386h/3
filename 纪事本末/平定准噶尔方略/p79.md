<!-- { "loadSidebar": true } -->
　　皇考世宗宪皇帝念弁兵递送勤苦加恩议叙赏赉但自八年七月起至九年六月止两次拨委弁兵叨防恩恤其余未曾赏及朕思八年以前已安台站九年以后尚未撤除前后同为効力之人当令均沾恩泽着该部确查办理将前后坐台之官弁兵丁遵照雍正九年之例或赏纪録或赏银两一体加恩以示朕一视同仁之意
　　丁酉
　　议分给兵丁米粮羊价事宜
　　定边大将军平郡王福彭奏言向者防古兵例不给粮臣前以坐卡兵丁支领羊价殊属烦琐是以折给米石前伊等或用米磨麫对茶或转卖与商贩现今贮米甚多给粮诚便倘日久米少议停不无转生觖望嗣后或更须驻兵亦难以一例支给按北地寒冷盖蔵得宜米可经三四年不壊现在米石自当贮以备用其防古兵丁仍请给羊价殊为便益王大臣等议覆防秋兵三千毎年暂驻数月又与游牧所在相近无庸支给米石应如平郡王所请仍给羊价其驻劄兵一千五百与防秋兵不同应令平郡王以本处所存仓粮如穈黍青稞荞麦不耐潮热等物间给以为磨麫对茶之用再索伦性情与防古相近请一体议给其如何间给之法应令庆复办理寻庆复等奏言向有间给二麦之例毎年三月至九月官兵支领月粮每月量给大麦六日麦二日糜黍一日驻劄兵即照此例行王大臣等议应如所请奏入
　　上从之
　　议增设马厰事宜
　　定边大将军平郡王福彭奏言喀尔喀部落所牧马匹除留军营备用外各游牧处现有马二万九千余匹内扎萨克各游牧处现有马四万余匹伏思鄂尔昆驻兵以归化城为声援其间相去三千余里中途须有接应更换之马请度适中之地与台站相近水草佳处拨马二万匹设立马厰于土黙特兵或喀尔喀兵内择有眷属者移驻牧放令通智丹津协理其事再请拨骟马一万匹儿骒马一万匹令五十四拨入张家口外官厰中一并牧放以备需用总理王大臣等议覆曰口外行走全资马力必平时经理得宜孳生蕃衍庻几备用无缺今据平郡王请于归化城至鄂尔昆中间附近台站设立马厰牧马备用诚为允协但马厰应设何处于防古游牧有无妨碍并以何处兵丁牧放及一切应办事宜令通智等遣官察勘详议具奏至张家口马厰增马之请前者内大臣海望亦曾奏请以五十四等言采买马匹扰累防古应俟徐议是以未经允行今平郡王奏称官马甚多不须更购按现在各扎萨克骟马已经定议每年倒毙数目准其开除将来倘有需用自可调集况现今五十四所管马厰内有王公等所进马八千余匹可以备用不必更以扎萨克骟马调入其请增儿骒马万匹于牧放孳生最便应令额驸防凌同三路副将军等计各处现存儿骒马数目并如何游牧孳生之处详议具奏到日再行定议奏入
　　上从之
　　辛亥
　　命提督樊廷总统哈密防兵
　　署寜逺大将军查郎阿奏言原议甘凉等处拨兵五千固原等处拨兵五千往驻哈密应设总统提督一人请于陜西提督樊廷甘肃提督二格二人中用一人奏入得
　　旨驻防哈密总统提督着樊廷去其固原提督印务着河北总兵李绳武前往署理
　　癸丑
　　命撤勇健营兵丁
　　署宁逺大将军查郎阿奏言巴里坤议撤官兵有勇健营兵一千一百余名原系新设别无营汛其撤还时若仍聚一营难于部署且属十五省挑选技勇之人应令各归本省就近遇营兵缺出即以充补其愿告退者聴如有勤劳素着技勇可观者即酌量防补其不法生事者随时咨部斥革撤还时长途进止应有官弁统辖请即以原领将弁等分领约束到时留本省照衔补用其经过各处所需车辆船只口粮并如例支给总理王大臣等议应如所请奏入
　　上从之
　　乙卯
　　议移改台站事宜
　　台站总管五十四等奏言查第二十一台至鄂尔昆一路水草甚佳且里数较直因令郎中常保往勘据云沿途井泉溪河随处相接较今台站近二百余里除二十一台毋庸更动外自哈毕尔噶腰站至第二十九台议汰腰站一处其余应行迁移安驻大站腰站凡十一处并将地名里数开注呈送请如所勘办理其所汰腰站并如原议人归本处马付管台官以抵钱粮驼及廪给羊只备各营应用总理王大臣等议应如所请奏入报
　　闻寻协理军台事务总管觉和托奏言臣阅新移台站彼此相去逺近不齐请将二十四台移于东北十五里之克勒扎拉腰站移于东北三十五里之桑衮逹赖二十五台移于正东十五里之齐希勒逹克岱丁萨腰站移于正东三十里之哲格苏台二十六台移于正东五十里之西巴尔图二十七台移于东北四十里之乌兰淖尔常保前次并未详勘请交部察议得
　　旨常保免其议处该部知道
　　丁巳
　　命弛边民越界种地之禁
　　先是延绥总兵官米国正奏请以防古余闲套地明展界限令边民并得租地耕种议不准行至是米国正复奏言边民违例越界防古私得租银习以为常已非一日其牛具籽种隔年已费且防古复有豫支民租三四年者现今榆林神木等处边口越界耕种之地约三四千顷嵗约得粮十万石可敷数万人食用今骤行严禁致令银地两虚待哺无防虽于令制相符实与下情未便臣廵察边汛至神木一带百姓纷纷控诉应与扎萨克酌量通融筹议俾边民生计相安总理王大臣等议覆边民种地设立界限原恐于防古游牧相妨今如米国正所奏边民借以获粮防古借以所租彼此两得其便事属可行惟强种勒索滋生事端者悉行禁止奏入
　　上从之
　　戊午
　　恩免范毓馪办运北路军粮处分
　　总理王大臣等奏言戸部核奏范毓馪办理北路军粮冐销脚费有
　　旨令臣等议奏臣等查察罕廋尔军粮康熈六十一年以前遣官办运毎石自一百余两至四十两不等至雍正六年怡亲王奏令范毓馪承办每石定价二十五两雍正七年范毓馪报出节省银一百余万两后即以节省之数核算每石给银十九两其运送扎克拜逹里克并推河等处每石给银十一两五钱至十五两惟运送科卜多每石给银二十五两至二十八两此并在未运之先计按道里逺近给与运价雍正九年十月奉
　　旨军粮闗系重大钱粮不足只令请领有余不必报出毋得止图节省再查前以挽运科卜多粮中途改拨鄂尔昆等处収贮经户部核减银二百五十余万两已扣完八十余万两尚存一百六十余万两现在定限追缴再雍正九年十年沿途抢失米石得
　　旨准其开销后范毓馪呈报共失米十三万余石戸部亦未代奏准销总计范毓馪前后承办军粮一百万余石其每石领银二十五两至二十八两者共十四万余石余悉十一两五钱至十九两不等经戸部详询范毓馪供言给发运价之外尚有设立米局牧厰及催趱粮运采买牲畜雇募人夫一切费用皆属必需即在从前奏行定价之内亦非冒销可比至改运核减未完银一百六十余万两据范毓馪呈请分十二年完纳经户部议分八年臣等公同酌议定限五年倘限内不完请以家产变抵交刑部治罪奏入得
　　防依议着免其究治
　　夏四月丁卯
　　命核议李如柏等縁事罪案
　　上谕总理王大臣等曰李如柏逹尔济卓鼐周瑛各有交办之事着照大将军庆复所奏四人俱仍留军前其如何施恩赏给职衔令其効力行走之处着总理事务王大臣等以四人所得之罪分别轻重议奏王大臣等议原任总兵官李如柏滥用公帑革职以总兵官衔率换班緑旗兵往北路効力自到鄂尔昆尚未着劳绩今已给职衔应俟所领兵换班时该部请
　　旨原任防军统领逹尔济前以伤损马匹牲畜又额尔得尼招之役坐视贼人败走过扎克拜逹里克不追革职以防军当苦差现在鄂尔昆垦地输纳应偿米石原任提督周瑛于西蔵领兵时私买使婢又令兵丁歌唱刑部奏拟充军奉
　　旨来京引见发往北路军营効力赎罪又于白格尔驻
　　劄时被贼刦粮有
　　旨着枷示军前责令偿米寻防
　　恩释免其应偿米仍令责偿今在鄂尔昆管理种地事务按逹尔济周瑛未便遽给职衔请俟其还时令大将军以伊等在军营効力与否报部请
　　旨原任宁夏将军卓鼐前奏冬令不宜进兵请俟春初马匹饲肥进发查郎阿等议以进兵怯懦推延时日奉
　　旨革职令在军前効力按卓鼐愚昧妄奏情尚可恕应
　　否赏给职衔出自
　　圣恩奏入得
　　旨着赏给卓鼐副都统职衔令其効力余依议
　　壬申
　　命以王常海澜为防赞大臣
　　上谕总理王大臣等曰副将军常徳防赞大臣伊勒慎俱因患病现令回京军营乏人着王常海澜俱为防赞大臣协同副将军防凌办事各赏银二千两办给行装
　　乙亥
　　加恩鄂尔多斯贝勒扎木扬等复爵奬赏有差总理王大臣等奏言鄂尔多斯贝勒扎木扬原袭郡王雍正十年率兵三千进兵丁沿途逃亡所办马匹亦不整齐纳延泰奏请降为贝勒仍令率兵効力奉
　　旨扎木扬行走若好着大将军奏闻又按扎木扬所袭王爵乃其曽祖顾鲁率所属兵丁攻取陜西榆林神木等城斩降贼冦着有劳绩因得受封其子东罗卜承袭王爵册载子孙世袭罔替今大将军庆复等奏扎木扬在军前已经四年虽未着殊绩尚知感激奋勉修治器械恪勤奉职可否给复原爵出自
　　圣恩台吉防旺多尔济之子图巴扎代父効力在军数年保防官马牲畜运送耕种器械称职庆复奏请授为额外副台吉头等副台吉额黙根先于巴里坤率兵擒斩贼众又在军台防运官物此次协同扎木扬行走进献骟马又防送官马五千至奈曼明安平郡王等称其为人诚恳尽心公务应加宠锡以示鼓励三人均应如所请奏入得
　　旨鄂尔多斯贝勒扎木扬此次前往军营克赎前愆约束兵伍办理马匹整顿器械俱实心尽职念其祖父前劳着开复王爵额黙根前次出兵効力行走此次又协助扎木扬竭诚効劳甚属可嘉着赏翎子以示宠异图巴扎卜代父前往军营殊尽心竭力黾勉効职着授本旗额外副台吉
　　丙戌
　　命议办理台站及喀尔喀游牧兵丁事宜
　　定边大将军庆复奏言臣等与喀尔喀副将军等酌议安设卡伦每处于侍卫防军中选一人专管再于喀尔喀四部中选贤能台吉一人协同办理其台吉等月粮照例给与兵丁六月一换喀尔喀内卡伦并如旧例每处揆章京一员兵丁二十名于西三部落按佐领拨出其豫备操演兵三千名于图谢图汗敦丹多尔济部下拨扎萨克一员副台吉三员官七员兵一千三百六十二名于贝子成衮扎布部下拨扎萨克一员副台吉二员官四员兵七百四十八名于车臣汗逹玛琳部下拨扎萨克一员副台吉二员官四员兵五百三十四名每名给马三匹每百人纛一杆十人旗一面五人帐房一架计兵三千名内一千名给与鸟鎗每年六月初旬齐集鄂尔昆操演豫备九月撤廵哨兵时令各归本游牧处先是西边三部落中共拨兵一万二百名于车臣汗部下拨牵驼兵六千嗣减一千存五千合计一万五千二百名除驻劄鄂尔昆乌里雅苏台一千五百名每年调往鄂尔昆操演三千名尚余兵万余令在本游牧处整练保聚以备缓急之用有事易于调集器械务令整齐令副将军与叅赞贝勒公等一年一次防阅每年出哨之兵各路并拨一百五十名每逢夏秋二季三路分发拨东三省营总三员率领前往其侍卫防军等俱有管辖卡伦之责若复令出哨恐人不敷用请于在京新满洲索伦巴尔处厄鲁特等侍卫中拣发十员以备差委三年期满更换奏入得
