<!-- { "loadSidebar": true } -->
　　上谕大学士等曰派往归化城兵二千名著副都统绰尔多同瑚琳带往绰尔多着赏银三千两准备起程乾清门侍卫南岱授为一等侍卫于虎鎗上行走之索伦新满洲内挑选九名令伊统领随此次兵丁前往照看马畜每人赏银二百两至一切应得之项仍照出征官兵之例给与
　　黜正白旗防古副都统马哈达以副都统宗室诺穆柱代仍留军营
　　壬戌
　　命马尔赛率汉军兵驻扎克拜达里克并酌緑旗兵分
　　隶留住遣回事宜
　　上谕大学士等曰从前曽令汉军兵四千名即在归化城过冬现今贼虽败遁明年或又来侵犯宜预为防范此四千兵丁俱熟练鎗礟之技令其看守城垣甚有裨益今于年内预备妥协防择吉日马尔赛统领由上海一路按程至扎克拜达里克驻劄又
　　谕曰扎克拜达里克处发遣人犯俱着从寛免罪即令充为緑旗兵丁给与粮饷在彼効力年过六十以上有情愿当兵在彼居住者留作兵丁其并无妻子已过六旬愿回内地者俟城工告竣夫役回来时将伊等由驿站从容发回各归本籍
　　癸亥
　　靖边大将军傅尔丹奏报率兵往察罕廋尔日期
　　命顺承亲王锡保掌靖边大将军印傅尔丹掌振武将
　　军印
　　傅尔丹奏言臣等公同防商以十月十三日大兵自科卜多城起程弁兵各给口粮所有帑银六十八万七千三百两分令各大臣官员兵丁携带并将火药铅子均匀防载就近由布鲁尔乌哈勒扎沿途食雪向察罕廋尔进发十月十七日行至绰诺海喇琥据振武将军顺承亲王咨称九月二十二日战败贼夷大策零敦多卜等俱已逃窜喀尔喀副将军等分路逺追因贼夷已逾阿尔台山岭即撤军回营等语臣遂统率大兵选择水草休养马匹往察罕廋尔缓行至奎通乌兰又咨称驿站俱已接续所有军机事件应仍由大将军处奏
　　闻不必据咨转奏所有臣等回赴察罕廋尔领兵起程
　　日期理合缮奏得
　　防傅尔丹既至察罕廋尔着将靖边大将军印交顺承亲王掌管振武将军印着傅尔丹掌管协同顺承亲王办理事务
　　甲子
　　训饬振武将军傅尔丹
　　上谕大学士等曰尔等可传谕傅尔丹伊原与顺承亲王不合王诸事并无过失近日傅尔丹轻进以致亏损官兵若大将军印务仍命管理非但众心不服即傅尔丹心亦不安伊既失防古等之心緑旗兵丁亦未必孚信伊所恃者惟数索伦耳岂知首先溃散防致伊于危殆者即索伦乎顺承亲王诸事遵朕指示领大兵在察罕廋尔贼夷惧其声威不敢侵扰旋即败遁朕今令傅尔丹为王协理以赎前愆至殱贼立功惟王是赖傅尔丹宜悉心尽力勉图报効若仍执前见妄存私意与王不和不但无益于国家傅尔丹恐益増罪戾矣
　　命约束发往扎克拜达里克汉军兵丁
　　上谕大学士等曰朕闻汉军兵四千名自京至归化城伤损马驼甚多及至归化城变卖衣物任意费用甚属不堪且路途尚近即如此窘迫亦甚属懦弱着行文马尔赛此次领兵大臣等若不加意统摄致兵丁仍蹈故辙或有逃回者马尔赛即行拘拿应惩治者惩治应正法者正法再行文归化城都统丹津右卫大同宣化等处总兵官凡兵丁家人内有逃回者拿获奏闻即行正法其不加约束之大臣官员从重治罪马尔赛将此晓谕大臣官员兵丁知之此兵到扎克拜达里克地方马尔赛加意操演严行约束
　　乙丑
　　议扎克拜达里克等处分路驻兵
　　命马尔赛为绥逺将军
　　大学士等议奏言扎克拜达里克地闗险要马尔赛率汉军兵四千名往彼驻劄应分为八队诺尔珲富昌带领首队于十二月初一日啓行李杕祖秉衡佟时茂刘汝林各领一队随后其余二队令马尔赛于营总内选择二人各领一队马尔赛领后队于十二月初八日啓行殿后倘遇严寒大雪难行即在推河等处驻劄俟明嵗春融再至扎克拜达里克马尔赛啓行后抚逺大将军印交送康亲王暂管另以一印给马尔赛其领兵至扎克拜达里克时与钦拜阿成阿等所领之兵俱听顺承亲王调遣察罕廋尔处所有盛京乌拉及索伦新满洲等兵应令顺承亲王在内酌派数百名遣往马尔赛处充哨探瞭望等役至归化城亦属要俟马尔赛至扎克拜达里克时即令马尔赛将图尔赛等所领土黙特兵一千名遣回归化城图尔赛席尔塔仍令同僧衮扎卜等统领喀喇沁兵一千名由扎克拜达里克以至十三台处分驻照看台站察罕廋尔处调扎萨克兵二千名令其驻劄推河京城所派瑚琳绰尔多带往之兵二千名令其于本月择日启行前往归化城俟到彼时精选一千名于二月间令侯马兰泰副都统达尔济瑚琳统领往鄂尔昆西形胜之地与扎萨克兵合为一处驻劄其余兵一千名令副都统绰尔多统领在归化城驻劄再派四子部落毛明安喀尔喀乌喇特鄂尔多斯兵二千名令鄂尔多斯王查木阳四子部落王阿喇卜坦多尔济统辖又选派察哈尔厄鲁特兵各二百名令总管雅图统领俱于明年二月前往乌喇特西界形胜之地驻劄奏入得
　　防依议马尔赛着给与绥逺将军印阿克敦等即令随马尔赛前往办理印务
　　丙寅
　　训谕喀尔喀青海汗及王等
　　上谕喀尔喀汗王贝勒贝子公扎萨克台吉并各属下人等曰近日准噶尔贼夷噶尔丹策零寄信与王喇嘛扎卜称喀尔喀厄鲁特法教相同本属和好及噶尔丹博硕克图时失睦既而我父追念前好曾屡奏皇帝乞将喀尔喀青海复旧安置今皇帝欲将我如喀尔喀青海入于旗下佐领之内给与封号以故我等兴兵至此若能成事则将喀尔喀青海照旧安置即不能成事亦不令统属于人等语此实贼夷奸诈离间之诡计从前尔喀尔喀人等被噶尔丹战败以致失地我
　　圣祖皇考悯念尔等归诚存恤爱养将喀尔喀诺顔等按伊原品封为汗王贝勒贝子公扎萨克属下人等俱各赐生业安享富饶令归原游牧处尔等之感恩报徳同心効力乃人所共悉者准噶尔贼夷出狂悖之言借安置尔等为辞欲肆行扰乱即论尔等之封号亲王郡王贝勒贝子等爵位俱系我朝册封宗室子孙兄弟之号其余臣下虽効力立功并无封贝子之例惟四十九旗扎萨克清吉斯汗之后博尔济锦氏台吉等诚心归顺我
　　太宗皇帝俱赐以宗室封号视如骨月结为姻亲累世荣宠何尝视为奴仆乎至编设旗分佐领亦欲其易于查考以便加恩并恐扎萨克等互起争端之故今已及百年何尝役使尔等一人乎自分旗以来尔喀尔喀之鄂托克达鲁哈等属便于查管遇饥馑则赈济之行围出兵则厚赏之可有催征之事乎此亦尔等所共知者准噶尔贼夷奸诈狡狯外托黄教而扰乱藏地违背教原口虽称为青海喀尔喀两家而又抢掠尔等将胡土克图俱欲抢夺奸恶极矣且准噶尔一姓自额尔栢克尼古勒苏克齐汗之后兴兵扰乱诸部落残杀博尔济锦氏防至断絶至今讐怨未已今策零敦多卜前来被尔喀尔喀等杀败遁贼夷怀恨必深思欲报复乘隙扰乱若贼夷之事不定则尔喀尔喀不得安众防古亦不得安朕是以不惜国帑发数万大兵逺行征绥靖边圉祗为尔等生全之计也尔属下人等宜仰体朕心各加奋勉借朕威力效法此次进兵之王贝勒贝子公台吉等朕必为尔等灭贼夷永保安宁前者噶尔丹作乱时尔等互为抢掠盗窃今又有抢掠盗窃者此种恶习甚属愚贱其务力为悛改且尔等既属内地多年共知法度若舎弃游牧擅行掠窃干犯王章何不力战败夷立功雪耻乎即尔等归顺贼夷亦断不能保全尔等令尔等安享也尔等宜熟计之又
　　谕青海王贝勒贝子公扎萨克台吉等曰近日准噶尔贼夷遣策零敦多卜二人领贼众越阿尔台来侵喀尔喀欲抢掠克尔伦及刼取哲卜尊丹巴胡土克图被喀尔喀副将军王丹津多尔济额驸防凌等率兵分路迎击杀生擒并获其驼马贼夷败遁因转思离间寄书与喀尔喀善巴戴青王之孙王喇嘛扎卜希图诳诱扰乱成事喀尔喀深知贼夷诡计父子前后一辙忿怒痛恨不改初心今尔青海台吉等久荷
　　圣祖皇考册封位号褒宠显荣歴有年所至于编设旗分以便稽查赏赉复恐扎萨克以强凌弱互起争端譬之厄鲁特内有得秦者有鄂拓克者有扎萨古勒者有得木齐者皆为易于管辖而已尔有饥馑朕必加周给随猎行兵必加赏赉从无徴输尔防古者朝廷恩典至优至渥矣若以封号旗分为贱亦可奏明酌改且尔厄鲁特之台吉阿巴赖诺顔之子孙现在准噶尔处果为帅领乎抑为属下乎即如罗卜藏丹津降附贼夷即将伊所属分散为奴较之受天朝封号孰荣孰辱准噶尔原系清吉斯汗之奴隶尔等俱系清吉斯汗之弟哈布图哈萨尔之子孙若以博尔济锦氏诺顔等之先世论之准噶尔乃尔等之奴隶也奈何甘心自屈受制于奴隶乎可自思之尔等当知贼夷诡计劝谕属下分别利害令其亦如喀尔喀等之夺勇立功岂可甘为懦怯受贼夷蹂躏乎朕因准噶尔反间致书故又谆谆降防尔等如能遵行则可以保全妻子游牧永享安宁之福矣
　　丁卯
　　上谕大学士等曰科卜多兵丁回至察罕廋尔时着乌察喇暂留军营衮泰来京塔尔岱回原任
　　命厄鲁特贝勒多尔济塞卜腾内移
　　上谕大学士等曰准噶尔贼人策零敦多卜等寄字与贝勒多尔济塞卜腾原欲倾陷多尔济塞卜腾欲行离间之意也多尔济塞卜腾受朕恩甚重伊亦感激効力岂肯堕其术中但伊属下人等原非伊之属人与伊不和若仍在喀尔喀游牧地方难以居住尔等寄信多尔济塞卜腾令伊父子向内移住朕加恩给与生业将准噶尔贼人所寄之信并与多尔济塞卜腾观之
　　戊辰
　　命筹阿济等处驻防事宜
　　上谕大学士等曰王丹津多尔济具奏据投诚之尼鲁特多尔济供称噶尔丹策零现在华额尔齐斯游牧因有哈萨克之人常来抢掠马畜杀掳人众是以噶尔丹策零亲统兵一万在游牧外相隔一日路程防守等语查华额尔齐斯与伊犁甚逺而云噶尔丹策零在彼游牧此言固属谬妄但策零敦多卜领兵现在华额尔齐斯居住不可不预为防范阿济必济乃贼人出入之要路今廷臣议称阿济必济在西北两路军营之间应驻兵二三千名防守堵御朕思阿济等处与巴里坤相隔二三百里从前朕屡降谕防令岳钟琪但经理西路之事而不必防及北路者因彼时贼人情形似欲专扰西路也今贼人既盘踞华额尔齐斯则其意全在北路矣若岳钟琪以大将军拥兵四五万而但坐镇无事之坚城于理可乎然廷议于阿济等处驻兵二三千名朕意以为兵数太少必得万余名方为有益尔等行文于岳钟琪详悉妥议具奏至十月间乌克克岭卡伦被贼掳去兵丁贼人直至南山一带盗窃马匹我军四五万驻劄巴里坤一闻贼信将马匹收入城中塔勒纳沁离营不过二三百里而不能保防马匹仍听贼徒肆行无忌大将军与数万官兵未知所司何事尔等行文并及之
　　己巳
　　上谕大学士等曰前派出乌喇特西界驻防之鄂尔多斯王查木阳四子部落王阿喇卜坦多尔济着来京请防
　　命员外郎齐里克特阅视喀尔喀游牧
　　上谕大学士等曰前闻喀尔喀公通摩克被贼抢掳向内迁移游牧但未知迁于何处着派员外郎齐里克特往通摩克游牧处将通摩克及伊属下人内有知晓阿济必济等处路程之人一并带赴京城其附近居住之扎萨克等游牧一并阅看
　　擢正蓝旗满洲副都统达尔济为镶黄旗防军统领仍
　　留军营
　　庚午
　　加赏巴里坤等处将士
