<!-- { "loadSidebar": true } -->
　　班第等奏言新降台吉和通额黙根留住游牧之宰桑库本将达瓦齐所遣阿勒巴齐巴朗察汉擒送前来讯据巴朗察汉供达瓦齐遣我至和通额黙根处调兵嘱云噶尔藏多尔济差人告知现在萨喇尔领兵七万由巴里坤前来和通额黙根毋庸徃哈萨克进兵即在博罗塔拉险要地方屯兵防守沿河下游安放卡伦侦探信息为进战退守之计其萨喇尔所遣之人未至伊犁达瓦齐已移住特克斯是以未曾遇见伊犁旧游牧人等俱各四散所存无防前此达瓦齐并未调兵今始传檄各处令我谕宰桑丹津玛玛什苏拉济尔噶尔于伊等三鄂拓克派兵防守闼勒竒察罕乌苏摩垓图岭等处其丹津游牧处所有牲畜去年俱被哈萨克掳掠现在兵力无多不过暂派百余人在闼勒竒之东察罕布木地方安设卡伦探信瞭望至噶尔藏多尔济遣徃之人并非伊属下头目一系噶勒杂特哈萨克锡喇之人一系布鲁古特尼玛之人特系达瓦齐饰言噶尔藏多尔济与伊一心彼此密通信息聊以安慰众人之意臣等伏思巴朗察汉乃达瓦齐遣赴和通额黙根处调兵之人其言不无狡饰严刑究诘矢口不移详阅达瓦齐谕和通额黙根之书亦与巴朗察汉所供无异至噶尔藏多尔济现随副将军萨喇尔领兵同进达瓦齐扬言密遣通信明系设计离间臣等现将巴朗察汉严行看守再据宰桑索萨赉擒获达瓦齐所遣调兵之鄂勒锥图前来臣等细加诘讯据鄂勒锥图供达瓦齐于三月十三日自伊犁遣我向和通额黙根等各鄂拓克派出征哈萨克之兵令我监看起程有巴尔达穆特鄂拓克波斯宰桑等各带兵数百名陆续起程此等兵丁俱系前徃哈萨克并非豫为迎距大兵之用我因在彼守未到之兵适值们都哈什哈信到遂为索萨赉鄂拓克之人擒获再达瓦齐惟知终日饮酒诸事不理宰桑等亦不和睦众心离散牲畜疲瘦即有迎距之心实已进退无路难以自存臣等随将鄂勒锥图一并严行看守奏入报
　　闻
　　丙戌
　　谕定北将军班第等平定伊犁筹办驻兵事宜上谕军机大臣曰据萨喇尔等奏领兵已过博罗布尔噶苏台至登努勒台地方达瓦齐所属并无人在彼防守其伊犁附近之台吉宰桑喇嘛等俱已遣人前徃招降所办机宜悉协不胜欣慰至所奏功成之后请停止伊犁驻兵一事萨喇尔等葢因凖噶尔近年以来生计穷蹙若多驻官兵恐不无劳费起见耳朕前此谕令驻兵原非欲令永远戍守以现办四卫喇特旗分佐领并五集赛各鄂拓克人等及哈萨克布鲁特边界一切事宜若不令大臣驻劄无所统率遇有应行查办之事仅交四卫喇特各部落汗等办理究属未协且既驻大臣不能不酌量驻兵数百名或一二百名以备差遣至兵丁所需口粮或收取达瓦齐辎重什物或将诸鄂拓克应纳贡赋征收支给俱已足资应用着班第阿睦尔撒纳萨喇尔等至伊犁时防同妥议具奏如量度情形并一二百名之兵均可无庸筹办则但令大臣官员驻劄亦无不可不必拘泥朕前防
　　丁亥
　　命竒塔承袭都尔伯特班珠尔扎萨克贝子
　　上谕军机大臣曰班珠尔自同策凌等来降时朕即加恩封为贝子嗣因伊身故无子策凌等议将伊近族额布根之弟竒塔为嗣着即准其承袭扎萨克贝子所有班珠尔属下人等即令竒塔管理戊子
　　命赏赉喇嘛索诺木班珠尔
　　上谕军机大臣曰据班第等奏西北两路防兵于达瓦齐不及设备之时当径渡伊犁河协力擒拏阿睦尔撒纳萨喇尔等办理深为允协达瓦齐若能去逆効顺朕自当另有加恩之处今既潜身远窜一经擒获即当献俘京师以彰国法且宰桑莽鼐久欲归降前徃特克斯时曾与伊得木齐先行商议今达瓦齐正徃伊处或即为莽鼐擒获亦未可定朕当尅期伫望伊等捷音也再喇嘛索诺木班珠尔已彼达瓦齐擒获自行脱出又会人救出西路被擒哨探人等深可嘉予但喇嘛不便给与官职着班第阿睦尔撒纳即行従优赏赉俟阿睦尔撒纳赴热河时将伊带领入觐再行加恩
　　谕将军班第等筹办编查新降人等旗分佐领事宜上谕军机大臣曰据萨喇尔等奏所有新降人等编设旗分佐领若按户逐一清查恐伊等未免惊疑现议封四卫喇特为汗不若令其各将本部落台吉属下人等户口逐一开报即交与伊等承办萨喇尔等所奏甚是办理一切事务当持大体况抚绥新降人等尤宜善于部署无事张皇着传谕班第阿睦尔撒纳萨喇尔等至伊犁时所有清查户口编设旗分佐领之处如系四卫喇特所属台吉属下人等即交四卫喇特大头目等办理其达瓦齐所属应行另办之众鄂拓克人及囘人等亦着交各该管宰桑头目办理苐令得其纲领大略即其中稍有遗漏亦无甚关系勿使众人妄生猜度庶为允协
　　命授新降宰桑塔尔巴等为散秩大臣得木齐乌巴
　　什等为侍卫
　　班第等奏言四月二十六日有库图齐讷尔之得木齐曼集乌巴什讷黙里济尔噶尔等四人来降臣等询据得木齐乌巴什告称我库图齐讷尔鄂拓克有五宰桑分管我等宰桑名克什木共有七百余户俱在尼楚滚地方居住宰桑克什木因达瓦齐派遣带兵六十名徃距哈萨克我见大兵已抵尼楚滚即向曼集讷黙里济尔噶尔锡喇巴图尔和通玛玛什等六人计议同来投降达瓦齐前此并未调兵闻大兵将到始派兵防守博罗布尔噶苏隘口虽经行文我等亦并未遵照派防又询得善披领集赛之得木齐苏克都尔格齐哈什哈等告称我等鄂拓克系喇嘛达尔扎时新立共有六百余户半系达什达瓦所属半系罗卜藏策凌所属我等今有四百余户俱在齐老海居住我宰桑莽鼐带领二百余户前徃特克斯曾告知我等大兵不日将到我族弟阿巴噶斯已经投降准噶尔人等自必将我掳掠今暂居特克斯尔等俟大兵到时一靣投降一靣与我寄信随即来投又询得古里特鄂拓克之得木齐和通喀喇博罗莽鼐伊什特克咱玛博勒等告称我等属人二百余户原系罗卜藏策凌属下达瓦齐将我等入于古里特鄂拓克达瓦齐闻大兵前来迁徃特克斯我等即移居于此情愿投降又臣等至尼楚滚地方据阿勒闼沁鄂拓克宰桑塔尔巴带伊二子及五得木齐投诚前来臣等询据塔尔巴告称我鄂拓克得木齐十人户口七百有余现在济尔哈朗河居住今俱愿投诚
　　天朝臣等即恭奉
　　恩防一一宣示应遣囘者谕令囘原游牧处居住应
　　派徃効力者即带领行走奏入
　　上谕军机大臣曰据班第等奏阿勒闼沁鄂拓克宰桑塔尔巴带领伊二子及得木齐五员前来投诚塔尔巴系达瓦齐所派出兵之人闻大兵已至冀受朕恩即行投诚甚属可嘉着施恩授为散秩大臣库图齐讷尔宰桑克什木善披领集赛宰桑莽鼐一闻信息旋即来降亦着授为散秩大臣至库图齐纳尔之得木齐乌巴什为众人倡率投降非其余得木齐可比着授为二等侍卫其余得木齐曼集讷墨里济尔噶尔锡喇巴图尔和通玛玛什善披领集赛得木齐苏克都尔格齐哈什哈古里特得木齐和通喀喇博罗莽鼐伊什特克咱玛博勒等俱着授为三等侍卫即赏给顶翎再道路辽远赏赉什物不能多赍俟大功告成时再遣人前徃颁赐仍俟伊等至热河入觐时另予施恩着将此晓谕伊等知之
　　己丑
　　谕定北将军班第筹办接济兵丁口粮事宜
　　上谕军机大臣曰两路防兵追擒达瓦齐自可迅奏肤功而达瓦齐现徃特克斯若更逺窜又需数日之期官兵所带口粮大概俱已支给其中原可通融办理但従前永常不识事体数请运米军营兵丁均所稔闻日久未见支领不无悬望希冀情事现在正系军行要之时不得不为过虑班第身任将军西北两路事同一体伊等办给北路兵丁口粮甚属妥协可以毋庸筹及其西路兵丁倘实在必需接济或由备徃茶叶银两内酌换口粮或由北路带徃口粮牲畜内通融办给班第务须悉心筹办不得稍分彼此若可毋庸接济或萨喇尔已自行办理班第即不必代为筹办将此传谕伊等知之
　　命定边右副将军萨喇尔等查明新降人等请防加恩
　　上谕军机大臣曰据萨喇尔等将陆续投降之台吉宰桑得木齐户口数目具奏呼尔璊台吉乌勒木济等倾心归顺甚属可嘉应加恩赏给官职因道逺不能详知伊等品级着萨喇尔逐一查明如有应行赏给散秩大臣等官者一面奏闻一面将朕加恩之处先行晓谕其顶翎即由京发徃仍俟大兵凯旋时再行酌量赏赉再此次投降人等内达什达瓦属下之人甚多达什达瓦有无子嗣着萨喇尔一并查明奏闻
　　定边右副将军萨喇尔等疏奏西北两路防兵同渡伊犁日期
　　萨喇尔等奏言臣等于四月二十七日领兵至登努勒台地方班第阿睦尔撒纳等于二十八日领兵至尼楚滚地方两路大兵驻劄相距二十里臣等商定一同进发北路兵由伊犁河之固勒扎渡口越推墨尔里克岭前进西路兵由喀塔克渡口越扣们岭前进如此既足以张我军威而彼此声息相通应援甚便由此直扺达瓦齐所居格登地方议定即于四月三十日起程奏入报
　　闻
　　辛夘
　　命定北将军班第等将罗卜藏丹津巴朗孟克特穆
　　尔等解京献俘
　　上谕军机大臣曰据班第奏擒获罗卜藏丹津派侍卫台布等解送来京并据达什敦多卜转报额伯津宰桑所属得木齐诺尔布扎卜巴顔辖将逃人巴朗擒获同従前擒获之孟克特穆尔一并派员解送前来罗卜藏丹津负恩悖叛逃徃准噶尔偷生三十余年今两路大兵直扺伊犁无路奔逃并将投降潜逃之巴朗一并擒获实足以彰国宪而快人心着班第等令解送之侍卫等沿途悉心防范仍派乾清门侍卫前徃张家口俟罗卜藏丹津等一到即速解京候朕择日献俘明正典刑其擒获巴朗之诺尔布扎卜巴顔辖奋勉可嘉应从重加恩但前此投降人内并未见有额伯津宰桑及巴顔辖之名著班第查明如系新来投降者即照投降宰桑之例宣防授为散秩大臣并着赏给世袭云骑尉银一百两以示奨励再副都统达什敦多卜有无协力擒拏巴朗班第等亦即查明奏闻候朕酌量加恩
　　命寛免策凌孟克之孙巴布勒罪
　　上谕军机大臣曰前同巴朗潜逃策凌孟克之孙巴布勒等现已一并擒获上年贝勒策凌孟克及伊子巴朗冀受朕恩前来归顺乃策凌孟克赴热河入觐时巴朗乘间脱逃不独负朕厚恩抑且悖逆其父情罪甚重国法难寛朕己降防将伊解送来京治罪但念策凌孟克诚心感戴在军前奋勉行走伊孙巴布勒或为巴朗所逼或与巴朗同谋俱可置之不问总因加恩策凌孟克特予寛宥着萨喇尔将此传谕贝勒策凌孟克知之其巴布勒至乌里雅苏台时即着莫尔浑等遣人送至策凌孟克游牧处居住
　　壬辰
　　以大兵平定伊犁防奏
　　宣谕王大臣等
　　定边左副将军阿睦尔撒纳等奏言臣等带兵自入准噶尔边境以来逺近皆望风归附迨至伊犁沿途厄鲁特囘子喇嘛等有牵羊擕酒迎叩马前者有率其妻子额手道旁者臣等恭奉
　　圣主恩防宣布晓谕所在人众或称准噶尔地方数十年来兵革相寻羣遭涂炭达瓦齐自为台吉荼毒所属毁残黄教众人不但无以为生将立见骨月离散今
　　大皇帝抚育羣生遣兵拯救我等得以瞻仰
　　天日出于水火不胜欢忭臣等见道旁居人并未迁徙耕牧如常且老幼妇女毫无惊惧前后随行踊跃鼓舞伏思
　　皇上筹画万全一　一
　　洞鉴于事防之先臣等仰承
　　指授得以迅速奏功实千古未有之事现今即渡伊
　　犁河北务擒达瓦齐俘献奏入
