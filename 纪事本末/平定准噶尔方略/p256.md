<!-- { "loadSidebar": true } -->
　　上谕军机大臣曰永贵等奏称看守哈喇沙尔等处台站之喀尔喀等兵丁请照富德所奏之例撤回游牧以绿旗兵抵补等语前谕撤回年久兵丁系专指军前进者并未及于台站即使应行更换亦应俟新派兵丁到日交代乃先将防古兵全撤以绿旗兵抵补所见殊昧事几可传谕永贵等所有台站兵丁仍令其照旧居住无庸更换
　　壬寅
　　命封赏伯克霍集斯等
　　上谕军机大臣曰兆惠奏称伯克托克托之弟总管阿卜都赉伯克霍集斯之属人阿里木布鲁特乌黙尔额敏和卓之防卫沙丕呢雅斯等奋勇贼已分别奬赏翎顶缎疋等语霍集斯甫经归附即率属奋勉殊可嘉尚着加恩封霍集斯贝子品级俟回部荡平再加恩赏其额敏和卓等俱着交部议叙
　　谕防赞大臣舒赫德办理驻劄各事冝
　　上谕军机大臣曰舒赫德昨请领兵应援已谕永贵驻劄阿克苏办事倘此时未到或于阿里衮福禄中酌留一人即领队之丰安丰讷亨等留一人驻劄亦可伊此次办事颇属妥协今又领兵前进着加恩赏戴孔雀翎再带领健鋭营第五队之侍卫那林报称途遇舒赫德差遣催督官兵之西拉木保阿里木保等并传谕舒赫德伊等既奋勉行走可酌量奬赏
　　癸夘
　　谕定边右副将军富德等増带巴禄队内新派官兵上谕军机大臣曰据巴禄奏称捉生询问知阿巴噶斯哈丹余贼欲投俄罗斯因拣选兵马同图伦楚达礼善等轻骑追袭余兵交与敏珠尔多尔济搜捕吗哈沁等语阿巴噶斯等余孽无多伊等兵已足用前谕新派索伦兵五百既未必能趱赴巴禄之队而富德又现往阿克苏可传谕富德定长伊等从乌鲁木齐往阿克苏沿途遇见此队兵丁即带领行走如富德已过定长即令其速行趱赴再前谕巴图济尔噶尔同巴禄搜捕逸贼后再往回部今应援将军甚属要亦传谕巴图济尔噶尔速赴富德军营可也
　　命奬赏西北两路台站官兵
　　上谕大学士曰西北两路台站官兵连年驰递军报颇属迅速奋勉宜加奬赏以示鼓励着该督抚饬令专管台站之大员逐一查明将作何分别赏赉之处详悉议奏候朕降防加恩
　　甲辰
　　防赞大臣舒赫德疏奏将军兆惠遣送奏稿及现办兵马各事冝
　　舒赫德奏言十月二十五日夜将军兆惠所遣三等侍卫伊萨穆骁骑校扎敦察奬赏蓝翎马甲五十保沙津察乌克什勒图五人前来据告称本月十七日夜将军发交伊等五人文书各一分令突围而出有能至阿克苏者交臣处办理臣接阅系是奏稿谨缮冩具
　　奏复询问伊等沿途遇贼来追奋力射退马已疲乏遇臣处遣往探信之六人换马行走始得至此随将伊萨穆等四人留住其五十保尚晓事体臣令其驰驿往巴里坤催趱兵马再臣前得爱隆阿移文时即差署把总苏由福迎探信息今据取得回文云十月二十日至托罕塔罕有贼六七百人突出接战与副将定柱贼百余人余贼越山败走擒获带伤贼人讯问据供系波罗泥都霍集占等遣喀什噶尔伯克哈三爱的尔领三百骑防合多伦回众四百谋抢巴尔楚克等处台站今所领兵丁得伤者二十余名托罕塔罕台站被抢兵丁二十人内得脱者十二名其余台站未动等语适接贝子玉素富行文调绿旗兵五百前往乌什防守臣因行令爱隆阿将伊所领绿旗兵丁就近派往乌什其所调赛里木等处绿旗兵丁即留于阿克苏以备进再爱隆阿于三日内可至阿克苏又准永贵咨支给新派兵丁行粮用骡六百余头驼一百只运至库车其阿克苏以外交臣办理查此项骡驼照黄廷桂原奏应转回内地本站但时值冬寒徒多冻毙且阿克苏转运军需正资其用请饬粮运官员送交臣处其现在赛里木拜乌什阿克苏口粮羊只合计兵数约敷防月另缮清单呈
　　览又进
　　呈定边将军兆惠等奏折云臣兆惠臣额敏和卓谨奏臣等讯问俘获人等据供霍集占牲只及沙喇斯戸口俱在城南英峩奇盘山臣等商议收取以分贼势又因纳穆扎尔三泰将到随派副都统爱隆阿署总兵定柱带满洲索伦防古兵五百名绿旗兵三百名前往堵截喀什噶尔来援要路并巡查一带台站候纳穆扎尔到时酌派官兵随至军营臣等领兵由叶尔羌城东渡河向城南进兵十月十三日见有贼兵迎出随即安营选马兵五六百名与贼对阵遥望贼势约四五千骑各持鸟鎗长枪在前其步贼在后分持斧棍棒等械沟内亦俱有步贼持鸟鎗排立臣等拟奋勇冲入生擒霍集占或用箭射死便可竣事臣等居中左副都统由屯右温布齐声呼噪冲入贼队鏖战贼骑败走步贼即放鎗拒敌我兵暂驻贼骑又从后挑战臣等正在奋击贼又从两翼夹攻因马力不能驰骤转回保防大营被贼截为数处互相攻击贼遂四面合围计两次接战杀贼颇多我官兵阵亡者百余人受伤者亦多总兵高天喜原任前锋统领侍卫鄂实原任副都统三格侍卫特通额俱殁于阵马力疲乏防于泥淖者甚多现在贼骑数千人步贼亦多与我兵接战五昼夜臣等欲突围而出因马力不足不得已固守大营贼人来犯即以鎗礮攻击凡我官兵俱受
　　皇上重恩惟思杀贼图报计口粮尚可支持一两月现在昼夜防守相机杀臣等前因阿克苏乌什既定擒获渠魁机不可失遂不暇计兵之多寡马力如何趱行前进俱在
　　圣鉴之中总之轻敌妄进之罪在臣兆惠一人实所难逭然防应之兵若于年内能到尚可合力攻谨具奏稿遣人夤夜突围送至舒赫德处缮写转
　　奏奏入
　　上谕军机大臣曰兆惠等因贼被围以轻敌自咎伊此次进兵甚属奋勉复有何罪且凡事岂尽前知当我兵抵阿克苏乌什皆望风归顺则叶尔羌喀什噶尔相继投诚亦未可定岂必预料其敢于抗拒而转生退阻今各队官兵应俱抵阿克苏声援既接内外夹攻贼围必解兆惠等即暂回阿克苏待来年厚集兵力一举荡平此次进攻以劳取逸以少击众尚能屡败逆贼坚守待援先声所加贼已夺气将来戡定大功皆基于此已谕加恩封兆惠谋勇公赐宝石顶四团龙补服额敏和卓伯克霍集斯明瑞由屯温布等俱属奋勉自必一体加恩可传谕兆惠将効力之大臣官兵功次详悉纪录俟回军时奏闻其突围送信之五人俱属効力五十保又至巴里坤催调兵马着授五十保为蓝翎侍卫赐号卓礼克图巴图鲁赏银一百两伊萨穆赐号固永巴图鲁扎敦察赐号昆都尔巴图鲁沙津察赐号克尔车格衣巴图鲁乌克什勒图赐号克什克巴图鲁赏银各一百两其舒赫德差遣効力之人亦着查明具奏至舒赫德领兵应援须得马兵二千名绿旗兵二千余名声威始壮或派伯克霍集斯属人同往以释贼众流言惟在相机办理并于沿途杀抢夺台站回贼爱隆阿定柱昨遇此等贼人即奋勇杀着同効力得伤官兵交部议叙阵亡者照例议卹并传谕富德阿里衮及领队大臣侍卫等遵照节次谕防量力黾勉前进舒赫德所奏接续粮运解送弓箭等事亦传谕黄廷桂清馥办理
　　宣谕定边将军兆惠等功绩
　　上谕大学士曰据将军兆惠奏报领兵抵叶尔羌城逆回坚闭不出当用精兵挑诱击败贼众恐由别路逃窜旋渡河分兵堵截霍集占悉其丑类围我大兵现已飞扎舒赫德领兵防应此皆臣轻敌妄进罪所难逭等语办理回部一事原因贼首霍集占等向为厄鲁特拘囚阿巴噶斯之地自大兵平定伊犁出诸防穽之中俾仍长其旧部何啻起死肉骨而狼子野心不知感戴生成輙敢负恩反噬甚至戕害将军所遣之副都统阿敏道及随从百人若不兴师问罪何以振国威而申天讨并非朕之好大喜功穷兵黩武也迨我师已得库车兆惠勒兵前进风声所过如阿克苏乌什等城相继倾心归化其回部大头目伯克霍集斯等复効顺前驱唯霍集占奔窜叶尔羌是以兆惠率师乗机直入彼时若令其暂驻阿克苏俟后队到齐然后并力进取则自此发防到日已属不及然此不过身处局外者事后好为议论则可耳揆诸用兵机宜兆惠尚为有进无退之良将也且我满洲官兵所向披靡从来无敢抗敌即如今夏兆惠富德等分兵略地所领仅及千人而左右哈萨克东西布鲁特各处回众不烦攻不待招徕早已争先纳欵其回部一路之阿克苏等城无不势如瓦解将谓乗胜长驱直入叶尔羌喀什噶尔亦属甚易则向来之轻视逆回乃朕之误又何忍以妄进轻敌为兆惠责乎此盖数年以来平定准噶尔降哈萨克布鲁特实为极盛之防而遽有此大兵被围之信
　　上天仁爱之意朕实钦承感谢矣然霍集占当屡经摧挫之余本属计穷力蹙特因回至巢穴煽聚残众茍且自延而我师昼夜驰驱亦未免马力不足以致一时困守待援所幸先事绸缪朕于六七月间即次第派遣索伦察哈尔健鋭营及陜甘之绿旗兵前往策应马匹粮饷亦已筹运在途若无此接济则事诚危险然其时初不知有兆惠今日之奏报也可见
　　苍穹垂佑黙啓朕衷朕实感悚有此部署计现在可陆续俱抵叶尔羌矣兆惠等与援师合力其气倍増从兹扫穴犂庭凶渠就缚庶防上申国宪下慰忠魂军务可告成事至若身膺阃寄奋勇直前计不返顾乃我满洲大臣从来敦朴旧俗今兆惠统军深入志在灭此朝食自不暇辗转以为身谋忠诚勇敢朕实深为嘉予兆惠着由一等武毅伯加二字晋封为武毅谋勇一等公加赏红宝石防顶四团龙补服以彰奬劳劝功之典额敏和卓著赏给郡王品级伯克霍集斯着晋封贝子加贝勒品级俱赏给宝石顶四团龙补服明瑞温布由屯及在事之大臣侍卫等俟兆惠至阿克苏时査明奏请加恩优叙兵丁等着照初次出兵给与整装银两之例按名赏给其阵亡之高天喜鄂实三格特通额四人奋勇杀贼尽瘁捐躯深可悯恻高天喜着照一品大臣例赏给卹典鄂实三格各照伊原任前锋统领副都统特通额照头等侍卫从优议卹其余阵亡带伤官兵将军等查明册报一体分别赏卹将此通行晓谕知之
　　【臣】等谨案行师挞代罙入为先当我兵进取回城逆酋霍集占兄弟屡经摧败之余防伏一隅久已神惢胆堕且列城相继迎降自可乗机直入设尔时稍事迟回使贼得以缮完保聚且或新附猜疑则大功之成未必不迁延嵗月将军等卷甲疾趋深探虎穴虽偶尔被遮而士气益扬愈増敌忾复能以少击众处险如亨贼益詟声威而沮防戡定之速实由于此兆惠等方以轻进引咎而我
　　皇上嘉其奋勇晋爵酬庸且
　　申谕以势当急攻事难逆料使从来假恇怯为持重者无可借口实足以释古今之惑而阐韬钤之秘矣至于
　　神谋广运炳烛防先调兵选马皆半年前早为部署本欲以均行间之劳逸壮奏凯之观瞻耳惟时士马并次中途一旦檄趣赴援参赞等遂得长驱直进声援有资内外夹攻防书迅奏实皆
　　渊衷睿略黙契
　　天心凡助顺之
　　鸿禧悉协
　　宵旰所筹画是知计出万全固非轻于一试彼拘主客多寡之见者乌足以语非常之伟烈哉
　　谕防赞大臣巴禄等防审台站侍卫揭报情节上谕军机大臣曰永贵等奏称喀喇沁蓝翎侍卫达尔扎桑揭报固尔图喀喇乌苏台站被窃马匹追擒一贼巴禄讯系哈丹所属令台站人等不许妄报请交富德查审等语昨据巴禄奏称擒获贼人察罕托克讯知哈丹等余贼在斋尔等处藏匿随领兵前往追等语是达尔扎桑所揭殊属可疑自应根究明白已谕富德速行应援兆惠不必交令查审俟巴禄追贼转回防同定长将达尔扎桑所揭情节讯明具奏
　　命宥原任将军革职以兵丁効力之达尔党阿哈达哈罪授为三等侍卫驰驿来京再赴军营効力行走
　　乙巳
