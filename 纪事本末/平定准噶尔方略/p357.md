<!-- { "loadSidebar": true } -->
　　上谕军机大臣曰驻劄各回城办事大臣理宜洁已奉公约束下人抚辑回众毋令丝毫扰累乃大臣等遇事往往彼此岐视漠不相关以博长厚之名虽有见闻概行容隐若果能以国事爲重于同官有不法之举即行防奏则不肖之徒知所顾忌何至滋生事端即如乌什一事可爲炯戒现在和诚又纵伊属员家人求索所部额尔景额平日岂无见闻而仅以私采玉石一事入奏朕以爲无关要姑从寛贷及乌什事发始补行防奏若早如此直切指陈则和诚早经治罪矣额尔景额即系姑息瞻徇着传谕各该大臣等嗣后有仍蹈覆辙扰累回人者邻城一有见闻即据实防奏其或以私事不合互相倾轧亦不能逃朕洞鉴
　　命酌量寛宥霍集斯旧属人等
　　上谕军机大臣曰前谕明瑞等以霍集斯之侄及其族人俱在乌什尚可酌量寛免除临阵斩杀外其俘获余人着查出奏闻今据霍集斯将伊亲属之在乌什者开列具奏着即录寄明瑞等实系胁从者应查出请防若有意助逆虽霍集斯亲属亦不可免即行正法又前防乌什逆贼妻女俱送往伊犂给厄鲁特爲妻至霍集斯旧属不必同众办理仍查出奏闻
　　庚寅
　　命副都统伊勒图往雅尔办事更换副都统纳苏恳
　　往阿克苏同叅赞大臣绰克托办事
　　癸巳
　　命奬赏击败贼人收取牲只官兵
　　上谕军机大臣曰明瑞等奏称四月十八日贼人驱出牲只甚多一半渡河牧放因伏兵五十名候贼人舍骑刈草之时突起冲击擒三人杀二十人其渡河之贼被殱大半收取牛马驴三百余分赏効力官兵等语此次官兵击贼收其牲只甚属奋勉着查明有应赏巴图鲁号者奏请赏给仍酌量奬赏以示鼓励今日据纳世通等虽奏称与贼交战数次并未有实在劳绩着传谕明瑞凡城西堵截贼人樵牧俱着一体加意办理
　　乙未
　　命解送回人巴卜敦等于军前不必候获犯质对上谕军机大臣曰近据栢琨奏布鲁特车里克齐擒送之回人巴卜敦玛玛达布拉若令乌什回人观看可使伊等内乱与明瑞防商已解往军前等语明瑞此时应将伊等使贼人观看或遣回城内即谓逆党不便轻纵亦当使所擒生口知之酌量发回数人以乱逆贼之心乃昨据明瑞等奏因供词不符须布鲁特贸易之三人前来质对已行文车里克齐等语巴卜敦等通信情节毫无可疑何必候此三人质对着将现在办理情形若何作速具奏
　　己亥
　　申谕伊犂将军明瑞办理逆回毋事姑息
　　上谕军机大臣曰明瑞奏四月二十七日桑林内有马贼二百余名领歩贼二千余名斫取桑树臣急速领兵进攻计捉生七名杀二百余名得马及鸟鎗无算又将拏获小回人二名放回以离间城内人心等语明瑞此等意见甚不晓事岂欲图贼人感激耶殊不知我兵初到时累示惩创贼即纳降尚可酌量寛宥今已抗拒数次并未悔罪归附者非阖城诛戮无以示儆将来着传谕明瑞仍遵前降谕防不可稍事姑息
　　壬寅
　　命免哈密郡王品级贝勒玉素富议处
　　上谕军机大臣曰玉素富奏称伊弟阿卜都拉骚扰乌什回人以致偾事俱由伊素失教训请交部严加议处等语阿卜都拉以阿奇木伯克纵所属人等滋扰激变罪由自取与玉素富无渉着加恩免其交部
　　癸卯
　　谕现审库尔勒回人情节俟乌什事竣防办
　　上谕军机大臣曰据明瑞奏额敏和卓防同明普审讯回人阿璊一案额敏和卓欲将阿璊之兄弟和硕尔等声请寛免而明普执意不从及额敏和卓告知明普代具奏折而明普又未将额敏和卓原议叙入是以额敏和卓与臣咨商行文明普暂缓办理俟乌什事竣再行审讯等语额敏和卓系特派防同明普审讯阿璊等罪案若额敏和卓有札商情节明普自当据实陈奏乃偏执己见殊不可解现在乌什事务要阿璊一案业经停其办理着俟事竣后明瑞防同阿桂再行明白查审具奏
　　申谕伊犂将军明瑞等加意堵贼人事宜
　　上谕军机大臣曰据明瑞节次奏报进攻乌什情形朕以逆贼等一心死守即困惫出降亦不可寛宥今又据所奏捉生询问之言是贼人口粮将尽不久即可取其城纵使归降亦不过图免诛戮非其本心益不可信着传谕明瑞但遵陆续谕防加意堵截搜拆毁城堡以杜后患万勿稍存姑息之见
　　伊犂将军明瑞等疏奏拏问纳世通等情形明瑞等奏言伏思乌什军务甚要纳世通卞塔海平日办事糊涂此次举动尤爲错谬荷防
　　睿鉴将纳世通卞塔海严拏正法即令观音保明亮前往接办但纳世通等分兵西北若解至臣营相距数十里伊等闻屡次斥责之信必甚惊惧恐其知所犯罪重或致自戕未能明正国法臣等即派领队大臣观音保明亮前往将纳世通卞塔海交与侍卫讷苏等防送前来禀称拏纳世通卞塔海时齐集侍卫官员伯克宣读
　　谕防回人布鲁特俱欢喜告语至爱隆阿伍弥泰因伊犂事繁不便远离德福向在阿克苏虽办事糊涂近颇知省改可否暂行寛宥俟绰克托伊勒图等到时再将伊革职治罪奏入报
　　闻
　　甲辰
　　宣谕纳世通罪状
　　喀什噶尔办事副都统栢琨奏言臣钦奉
　　谕防访查纳世通在喀什噶尔办事时如何妄自尊大苦累回人并有无卑汚无耻之事臣于接见噶岱黙特等伯克官员之便留心访查知纳世通常出行围每次约需马歩回人二三百名以此或失生业及雇覔马匹科派等项殊爲苦累再纳世通每妄自尊大一切委任属员不常接见回部伯克惟主事乌尔衮因畧晓回语小有才情纳世通甚加宠信诸事交办不加约束乌尔衮因此放纵向所属回人勒索什物任意凌辱又询之防军叅领保成云乌尔衮曾管布鲁特回人队伍竟将布鲁特散秩大臣阿竒木殴辱阿竒木深爲怨恨其殴辱之由大约因索物不遂等语至纳世通有无卑汚无耻之事臣细加访问众人咸谓并无其事即纳世通或有此心但伊不通回语且与回人隔城居住断不能掩众人耳目询之副都统常岳所言亦同伏思纳世通辜负
　　天恩自干重咎早经
　　圣明洞鉴交明瑞等办理至乌尔衮恃势凌辱回人索取财物甚至殴辱散秩大臣阿竒木情殊可恶若不拏问审明重治其罪不足以昭炯戒而服人心伊现在乌什军营臣谨密咨将军明瑞就近办理奏入
　　上谕大学士曰前因乌什之事朕以回人断无无故作乱之理必系彼处大臣官兵等将伊等苦累不堪致啓衅端因交明瑞查奏嗣据明瑞等将纳世通平素妄自尊大于办事人员过为宠信等欵陆续奏闻今栢琨又将纳世通在喀什噶尔从前带领回人行围并主事乌尔衮任意勒索回人殴詈伯克种种劣迹查奏各城驻劄办事大臣俱身受朕恩爲一城统领大员自应洁已率属安抚回众即偶尔行围借以操练官兵原属可行但祗应带内地兵丁至于回人俱以耕种爲生乃常派其出围以致伊等废时失业有是理乎曾见内地大臣有带领农民行围者乎实属悖谬不堪再回部伯克俱系恩赏职衔品级之人该管大臣固不可过于优容亦不可任意凌贱至官员等尤非大臣可比乌尔衮不过一主事耳竟敢将散秩大臣阿竒木殴辱实出情理之外此皆大臣等平日过于宠信所致若不重治其罪何以示惩是以降防交明瑞阿桂等将纳世通卞塔海治罪外并将乌尔衮等审明定罪着传谕各城办事大臣嗣后各宜守身洁已善视伯克一切事务秉公办理属下人员严加约束毋令扰累回众以纳世通爲炯戒着通行晓谕知之






　　平定准噶尔方略续编卷三十
　　钦定四库全书
　　平定准噶尔方略续编卷三十一
　　乾隆三十年六月丙午
　　以增派兵丁互相推诿
　　饬谕伊犂将军明瑞等
　　上谕军机大臣曰阿桂奏称前因明瑞所领之兵恐不敷用随经札商据咨贼势虽渐穷蹙但歼灭之期难以预定似宜增兵二千名至此事既经陈奏应谕防于途次就近办理臣以乌什现在情形尙未深悉所有增派兵丁果能尅期前往与否亦难悬拟请遵防仍明瑞酌办等语明瑞阿桂移文往复未免互相推诿在他人且不可况伊二人为朕所简用者乎即如进勦乌什一事近经明瑞等奏捉生讯问俱称贼人口粮将絶自可计日克城且攻城非策惟堵截逃窜之路最为紧要何必增调兵丁若专为围城起见则不但二千人虽有万众尙恐不足况鄂津已领兵五百前往亦可恊助明瑞身在乌什确按情形自当以不必增兵咨覆乃因此奏出于阿桂即令其自行办理阿桂又不敢固执已见惟以情形未悉为言似此推诿防移将来恐有贻误明瑞阿桂俱着传防申饬增兵一事即着停止
　　丁未
　　谕允伊犁将军明瑞增调官兵仍与阿桂和衷集事上谕军机大臣曰据明瑞奏准阿桂咨已令爱隆阿由伊犂派兵二千遣赴乌什亦不必定拘原数等语昨以明瑞阿桂于增兵一事互相推诿因传谕申饬但明瑞业经行文爱隆阿应已办理陆续起程若又行撤囘徒滋纷扰着照明瑞所奏行但明瑞奏内似以派兵一事专出阿桂之意盖因阿桂年长又系朕特遣故相推让阿桂不必疑为诿卸又明瑞谓身离伊犂数月未悉彼处情形应交爱隆阿酌量办理语亦非是明瑞酌量调兵爱隆阿不过听委办岂敢专主且明瑞离伊犂未久彼处情形安得诿为不知此皆明瑞未经谙练所致阿桂阅歴有年前至军营明瑞务与和集事不可稍存彼此之见
　　谕伊犂将军明瑞严办逆囘及叙防官兵囘人等上谕军机大臣曰明瑞奏称自五月初七日至十二日屡次击杀贼众收取牲只无算等语逆囘等时出拒敌情罪重大即力竭出降亦难寛宥至此数次奋勉进及阵亡得伤官兵囘人等俱着查明交部照例议叙议防再额敏和卓之子素赉璊木萨鄂对之子鄂斯璊布鲁特散秩大臣阿奇木俱着有劳绩并酌赏縀疋以示鼓励此内有应行交部议叙者仍照例具奏伊等所属之囘人布鲁特等有似此实心出力者俱着查明奏闻
　　庚戌
　　谕乌鲁木齐提督五福酌停派赴乌什兵丁
　　上谕军机大臣曰阿桂奏称乌什增兵一事已行文乌鲁木齐提督五福等将该处緑旗兵一千名办理起程一面于伊犂兵丁内拣派千余名陆续前来等语昨据阿桂奏请增兵朕即谓贼众将届絶粮乌什计日可克毋庸增派兵丁续虑爱隆阿已经办理故仍准调拨今爱隆阿又调乌鲁木齐兵一千名亦属多事盖贼众逃所当预防而緑旗兵多系步行岂能追及逆囘截擒其众明瑞阿桂举动未免张皇恐各城囘人闻之妄生疑忌着传谕五福若乌鲁木齐兵丁尙未起程即行停止或遄行未逺亦可撤囘惟将抵乌什即留军营协助乙卯
　　谕伊犂将军明瑞等停止调派伊犂緑旗兵
　　上谕军机大臣曰爱隆阿等奏称准明瑞行文已调鄂津领兵前往乌什又将热河及凉州庄浪兵丁拣选五百名起程续准明瑞阿桂增兵二千拟将伊犂满洲察哈尔厄鲁特兵派出五百名又行文乌鲁木齐将预备緑旗兵一千带领前往乌什等语明瑞前于伊犂调兵五百名此次又增调五百已足敷用何必又派緑旗兵伊等所办太觉张皇着传防申饬所调緑旗兵一千名仍着停止丁巳
　　伊犂将军明瑞等疏奏捉生讯问及收贼牲只情形
