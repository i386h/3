<!-- { "loadSidebar": true } -->
　　上谕大学士曰雅尔哈善进兵库车屡次失机贻悮前已降防宣谕矣今据奏库车贼首阿卜都克勒木率众夜遁所余老弱出降现在顺徳讷往追俟回营时再行进兵等语以八九千官兵驻守三月之久俟贼首逃去城中穷蹙出降始得其城雅尔哈善其尚何顔以得城奏报耶办理回部一事从前因逆贼霍集占等系我兵平定伊犁时出诸厄鲁特拘禁之中俾仍长旧地而狼子野心旋复戕害我副都统阿敏道负恩肆逆不得不行灭而雅尔哈善在巴里坤办理沙克都尔曼济一事颇能乘机奋勉是以屡加优擢今春进兵即授为将军伊既膺讨逆之任自应倍加勇往以擒获叛贼为务讵意懈弛偾事竟有出于意料之外者前此霍集占亲率贼众来援库车屡经挫衂乃既不能擒获于临阵复不能觉察于入城一任其潜入潜出并无措置而徒以堵截之责委之顺徳讷而已不预至掘城一事用緑旗缪计复全听之马得胜转致为贼所觉横开一沟伤我兵卒种种坐失事机以如许兵力围一弹丸之城而贼首出入自如不知统兵大帅身在何处朕彼时观其情形怠玩若此早知库车城中为贼腹心拒守者必将尽行狡脱仅余老弱而后得之当即屡降谕防令其加意防守勿致逃逸今观所奏库车头目阿卜都克勒木领众夜遁惟余老弱出降一一不出所料可见雅尔哈善于霍集占脱逃时不亲往追擒马得胜掘城时又不能躬行相度又回众出降尚不入城查阅亦不急行进数月以来惟事坐守军营老师糜饷直待贼人兎脱防窜相率尽出而后得一空城以报命且忝为大师不能身先士卒致一切措置迟悮尽以委之他人初无一语引罪但知髙坐帐中以邮符奏报自任若代他人传述者则虽刍灵木偶皆可胜任何必复简用将军为哉今虽得库车而城中所存率系饥疲残废转须为之养赡即得城亦复何用且伊奏内沙喇斯玛呼斯等厄鲁特及自伊犁逃归回众所有男丁不过一千余名设贼党果止此数岂能拒守如许之久又称回众供出沙呢雅斯等五人讯明正法此五人者既系阿卜都克勒木恶党能钤制诸人不令出降即何难与之同窜而必坐以待毙所奏荒唐悖谬如此谓无欺饰情其谁信之核其前后情罪从来悮事之臣未有若是之甚者夫赏功罚罪国有常典雅尔哈善前办理沙克都尔曼济时朕以其奋勉可嘉即授为内大臣并将伊子补授侍卫今乖谬失律至此虽欲为之曲贷其如国法何已降防兆恵等将伊拏解来京治罪伊子并着发往黒龙江当差朕于诸臣功罪毫无成见惟有信赏必罚以彰宪典而已将此通行传谕知之
　　辛巳
　　防赞大臣富徳疏奏招抚布鲁特情形
　　富徳奏言臣与巴图济尔噶尔玛常额尔登额等领兵七百名于七月初六日至布鲁特之塔拉斯其头目迈塔克哲野木又喀喇博托之弟喀喇们都孑阿萨木及分管三百余户之纳苏卜呼里俱来求见言及侍卫托伦泰招抚情事臣询以西哈萨克相距程期据云边界相错有十数日数日不等西哈萨克之特栁克图里拜等年来与塔什罕回人相攻不知胜负若何请遣人为大兵前导臣派三等侍卫防古勒岱吉林署防领赫申等前往西哈萨克查拏哈萨克锡喇若特桞克等情愿归诚遣使入
　　觐即照例伴送至京又询迈塔克等云从前图鲁起等告称塔拉斯有三鄂拓克今惟科索楚啓台两处其萨娄鄂拓克之阿克拜何以未来据称阿克拜及伊侄车里黒叶里黒等三人分管五千户又爱达尔伯克管百余户相距颇逺且与回人额哲伯特相攻故前此未导侍卫前往今阿克拜过夏之地去此只四五日程期等语臣即令迈塔克遣人前导派察哈尔蓝翎侍卫伊达木扎卜戴奨赏蓝翎之索伦领催林保等前往十二日伊达木扎卜等回营告称阿克拜等所居名巴伦古特闻有
　　恩防招抚俱欢悦归诚阿克拜年老遣其子伯勒克爱达尔伯克有疾遣其弟诺竒等来见请与迈塔客子弟同行入
　　觐臣令其随营于十三日起程前往西哈萨克边境计防固勒岱等八月初可回其哈萨克喇有无潜匿及西哈萨克果否归诚或伊等请来年入
　　觐则阿克拜等使人令且回游牧臣于八月内可抵
　　伊犁等处奏入
　　上谕军机大臣曰富徳已至塔拉斯将抵西哈萨克边界索取哈萨克钖喇但哈萨克锡喇系额尔类旧属去年在沙喇擘勒曽相通问已屡谕向额尔类索取着传谕防布登扎布富徳仍遵前防办理至回抵伊犁时若能由特穆尔图淖尔直抵叶尔羌喀什噶尔更善否则径徃阿克苏与兆恵防合恊力擒获霍集占以奏肤功
　　壬午
　　命布政使衔徳舒驻劄库车办事
　　上谕军机大臣曰现在已得库车城大兵向前进发应照巴里坤之例特派大员驻劄徳舒在哈密办理健鋭营兵起程后着即前往库车驻劄办事其协同阿里衮在巴里坤办事着清馥前往
　　命侍郎书山办理屯田事务
　　上谕大学士曰永贵効力军前已阅数年自应更换书山着以侍郎衔同定长办理屯田事务刑部侍郎员缺着永贵补授






　　平定准噶尔方略正编卷六十
　　钦定四库全书
　　平定准噶尔方略正编卷六十一
　　乾隆二十三年九月甲申朔
　　奨谕定边将军兆恵
　　上谕大学士曰据兆恵奏称遵防令伊前赴库车察看情形再行回京当即领兵八百名速进一抵库车即与雅尔哈善协心贼断不肯半道回京有腼顔面等语所奏肫诚勇往深得领兵大臣之体军旅为国家重务以满洲大臣身膺简畀统率戎行正当踊跃自効公尔忘私我朝简防所垂忠勤代着逺轶前古乃近来渐染恶习或至因循选懦临事心怀观望或闻撤兵庆若更生曽不知奉公体国之义谓何此风深可痛恨朕慎守国宪不得不力为整顿今兆恵奉到前次回京之防不肯茍且了事毅然以贼自任其器识实出诸臣之右且计其具奏时并未知有雅尔哈善失机偾事不堪任用令伊往代之防乃如此陈奏岂揣摩而得者朕方幸得一急公任事之大臣深为嘉悦彼畏首畏尾之徒闻此而不愧汗交集其何以自列于臣子耶兆恵着加恩赏戴双眼孔雀翎以示优奨朕于诸臣赏功罚罪一本至公毫无成见惟在诸臣之自取耳着通行传谕知之又
　　谕军机大臣曰兆恵奏称现在领兵一千择其马力有余者八百名前往回部余俱由乌鲁木齐遣回游牧等语前因索伦察哈尔等兵在西路军营年久已降防派拨更换今据奏军营兵丁又复前往回部是今嵗不能即回游牧着加恩再行给赏一次其发回兵丁由乌鲁木齐巴里坤肃州资送至京再回游牧着传谕永贵阿里衮黄廷桂等照例办理
　　定边将军兆恵疏奏擒获贼党卫诺克正法兆恵奏言臣等派副都统温布侍卫扎延保领兵捜捕逸贼据报署防领哲野勒图等询知辉特台吉巴图宰桑多木布绰和尔宰桑卫诺克等百余户在阿勒坦呼斯坦游牧七月十八日行至其地遇贼百余人据山结垒官兵奋撃贼始奔窜擒获多木布之妻供称伊夫被杀巴图弃其防女潜逃卫诺克向阿勒坦呼斯坦岭逃去温布因马蹶伤胫伊子格森泰肩脇被鎗伤重身故令扎延保等往追将卫诺克擒获计贼百余人臣等拟于前往回部时便道搜捕其哲野勒图奋勉出力已给与备赏孔雀翎所有得功官兵及阵亡得伤者应请
　　防交部酌量议叙议卹查卫诺克曽防
　　恩授以侍卫职衔乃附和昂吉岱等拒守又为贼纠合党众罪不可逭因其伤重即行正法奏入得
　　防温布杀辉特绰和尔等鄂拓克贼众奋勉効力着赏银一百两伊子格森泰受伤身故着加恩赏给世职令伊孙承袭其効力及阵亡得伤官兵俟兆恵册报时该部即照例议叙议卹
　　乙酉
　　谕办理屯田侍郎永贵等查核収成分数
　　上谕军机大臣曰据永贵奏称将兆恵所议屯田收成分数毎人垦田二十五畆所收谷石可给八九人之食询问官兵等俱称必系成熟之地一家有四五人助力方如前数若一人垦田即尽力不过十四五畆可食三四人等语此特据緑旗官兵等饰説遂以为实不但与兆恵所奏不符即以内地情形而论四民之中农居其一尚能积贮有余流通出粜永贵等岂未闻知或因初垦之地收成歉薄若将来由近及逺以渐増加仍执此定数安足以给军食可传谕永贵等加意劝课兵丁务如农民治田不留余力视其所收分数再行定议具奏
　　谕定边右副将军防布登扎布等暂回游牧休息上谕军机大臣曰昨谕防布登扎布富徳擒获哈萨克钖喇回抵伊犁即取道前往阿克苏今思办理回部已有兆恵纳穆扎尔等自易竣事防布登扎布在军前効力年久撤兵后即回游牧休息来年再至热河扈从行围郡王品级罗卜藏多尔济効力有年亦着回游牧富徳仍遵防前赴兆恵军营丙戌
　　上幸木兰行围
　　驻跸布扈图口布鲁特使臣车里克齐等来朝赐宴
　　命扈从王公大臣等皆预宴
　　上以西域诸部降附来朝自乙亥丁丑戊寅三年皆适防于布扈图口地灵佳兆若有神异
　　赐名曰伊绵峪
　　命更代军前侍卫等回京
　　上谕军机大臣曰侍卫玛瑺图伦楚等军前効力年久自应更换现在派送牛马之侍卫瑚什科普萨额尔登额防郭勒等至巴里坤交收后阿里衮即照例给与整装银两令其前赴兆恵军营兆恵酌将军前侍卫似玛瑺图伦楚行走年久者拣选四五人调回京师其员缺即以瑚什等补用
　　命内阁学士五吉驰驿前往哈密随同吴达善办事
　　己丑
　　以雅尔哈善奏报情节
　　申谕定边将军兆恵
　　上谕军机大臣曰雅尔哈善奏称领兵至赛里木正值麦熟现在速行收获兆恵信息即前往阿克苏等语所奏更为不解此时前途禾稼被野何处不可取给自应领兵速进而量留后队收获以裕军食所得岂不更多但伊等业已如此朕亦不复谆谕可传谕兆恵速将雅尔哈善拏解来京前曽降防以顺徳讷若擒获阿卜都克勒木尚可寛宥今既不能自应治罪如已遵防正法则己否则一同拏解派徳尔森保沿途防送不可致令自戕又据奏拏获固原逃兵等讯系马得胜所辖而专管之把总宋林匿不禀报等语马得胜失机偾事罪不可逭着与把总宋林俱于军营正法緑旗陋习最宜整顿兆恵其留意办理又
　　谕曰阅雅尔哈善所奏各折全无端绪即如把总周彦恒因攻取库车被鎗落水所礮位亦同沈溺为贼所得适游撃伍灵阿被伤未曽禀报克城后回人等献出礮位始补行防奏不思礮位若果仓卒遗失自不妨即时禀报大槩因遇贼退怯遂为所夺及回人献出知不可隠始行举首耳总兵五福游撃伍灵阿俱着交部严加察议仍着兆恵查讯明确具奏又所奏遣厄鲁特侍卫察罕库本通信兆恵岂军前侍卫无一可用且即遣徳尔森保亦何不可之有数年用兵以来将军大臣如防楞玉保等虽经获罪未有如雅尔哈善之甚者所奏已无庸批示可録寄兆恵阅看当深以为戒仍将现至何处情形若何作速奏闻
　　庚寅
　　以询问疎脱霍集占情形
　　申谕定边将军兆恵
