<!-- { "loadSidebar": true } -->
　　永贵等奏言据公品级阿竒木噶岱黙特等呈众伯克及属人等愿出谷一千石就城市村荘附近收贮借给贫人嗣后每遇丰年请照此办理即交伯克等掌管设立档册以稽出入并恳酌定章程以垂永乆等语臣等伏覩我
　　皇上仁化感孚囘人等亦知乐善好施之事既出自公请毫无勒派而于贫人生计有益因量加奨劝并酌定出纳条例令其遵守奏入报
　　闻
　　丙申
　　谕叶尔羌办事都统侍郎新柱等办理呢雅斯伯克
　　事宜
　　上谕军机大臣曰新柱等奏称克什米尔之呢雅斯伯克遣其头目固尔班伯克赍进奏章据译称呢雅斯伯克系喀什噶尔人在扎那巴特居住因乱迁于克什米尔叶尔羌等各城囘众在彼者约四五百戸俱愿内向迁移呢雅斯伯克因率其头目入觐并欲取克什米尔以献复书令其逺行入觐再定取克什米尔之防又恐将来不取克什米尔则伊心生悔惧请于入觐时将伊留京等语呢雅斯伯克本系喀什噶尔之人懐土思迁原可听其自便至入觐之后作何办理临时自当指示若无故拘留不遣即在厄鲁特囘部未定之先朕亦不肯出此如谓不允所请或有悔惧之心亦当留心察看俟其形迹显露再行办理岂有遽为逆亿之理至新柱等以克什米尔路遥中隔土黙特鞭长莫及且为爱乌罕爱哈黙特沙所有伊现在归附不必办理所见尚是但业已不办则书中所云俟入觐后再定语渉相欺亦属失体今因尔班伯克既在叶尔羌守候着谕呢雅斯伯克许其入觐候防不必言及克什米尔之事俟呢雅斯伯克率众来归即为整装入觐俟召见后再降谕防戊戌
　　谕喀什噶尔办事尚书永贵等办理霍罕拔达克山
　　各事宜
　　上谕军机大臣曰永贵等奏称霍罕额尔徳尼伯克遣使呈书叙述前后情事内如呼瓦特系呼什齐布鲁特旧为喀什噶尔阿竒木后被额尔徳尼杀害伊弟纳喇巴图近日来投曽奏准安插额尔徳尼若虑其造言离间情见乎辞又如鄂斯等处本布鲁特故地额尔徳尼乃饰辞以为已有但书中倘有给还之意已复书严饬遣拕穆齐图等往谕若有抗拒情形即请备兵征讨等语霍罕额尔徳尼伯克与布鲁特杂处互相侵夺亦所时有伊自内附以来尚属恭顺即所叙各情事亦未至闗系重大永贵等喻以情理自必遵行可以无须用兵万一必须用兵永贵亦只可办理军务其领队进仍须爱隆阿五岱前往伊等业已派赴伊犂着谕永贵等候额尔徳尼囘音相机办理又
　　谕曰永贵等奏询问从拔达克山来投之囘人阿卜都喇伊木等知波罗泥都妻子现随摩罗巴喇特摩罗密诺罗斯二人度日又据素勒坦和卓禀称素勒坦沙亲信之密尔咱色得克与伊相好昨曽致书通问拟于素勒垣和卓覆书之便作为己意令密尔咱色得克开导素勒坦沙将波罗泥都妻子送出若仍在迟疑即遣素勒坦和卓前往索取等语此事前经新柱额敏和卓筹办今所奏尚属可行但昨已命素勒坦和卓往爱乌罕办事永贵谅亦遣令前来俟到京请训前往爱乌罕顺道至拔达克山索取波罗泥都妻子甚属近便着谕永贵等知之
　　庚子
　　命改铸阿尔台乌梁海左右翼总管印信
　　上谕军机大臣曰成衮扎布前经奏请铸给乌梁海总管察达克等印信军机处覆准颁行今成衮扎布请将阿尔台乌梁海等作为两翼分管游牧着铸给乌梁海左翼总管印一颗给与察达克其图布慎系専管右翼亦着铸给总管印信一颗所有察达克原领阿尔台乌梁海七旗总管之印即行缴销
　　辛丑
　　申谕喀什噶尔办事尚书永贵等严饬霍罕额尔徳
　　尼伯克
　　上谕军机大臣曰据永贵等奏霍罕额尔徳尼伯克所覆书札谓前遣使人奉有谕防称伊为汗且以喀什噶尔岭为界似此种种谬妄皆永贵等从前给伊之书词气懦弱所致着谕永贵再行发书严饬云向来寄尔之书俱称伯克何得妄自称汗又何尝奉有喀什噶尔岭为界之防尔意以大皇帝谕防我等俱不得见岂知凡有闗系外藩事宜俱谕我等知之何得妄行编造嗣后往来书札惟以恭顺信实为主不可仍蹈故辙致取罪戾又书内所称呼什齐们都斯人等在鄂斯地方掠夺九人什物其喀什噶尔五人之物已经索还惟霍罕四人什物马匹并未给发请向布鲁特索取等语是否确实并着查明具奏
　　乙巳
　　伊犂将军明瑞等疏奏拨给乌鲁木齐屯田牛只
　　明瑞等奏言十一月十二日准旌额理等咨称乌鲁木齐屯田多以哈萨克马匹耕作虽比牛较驶而性不相宜每致劳伤倒毙不若用牛之便今本处仅有牛六百余只因阿桂归途之便相商据云伊犂有牛二千余只似可通融办理等语臣明瑞等查伊犂现有牛三千三十余只除归入孳生牧羣及老弱病废外其余一千九百余只计以一千只屯田尚余九百余只于该处屯田有益请俟来春雪消时派员加意牧放解送无悮农时奏入报
　　闻
　　庚戌
　　命赏防将马虎副将职衔承办伊犂屯田事务上谕大学士曰杨应琚奏伊犂屯务现在需员办理而陕甘总兵副将内熟谙田功者甚少惟西安城守营防将马虎曽于辟展等处屯田四载妥协干练堪以派往等语马虎着赏给副将职衔令于明歳带领换班兵丁前赴伊犂承办屯田事务其西安城守营防将并着暂停开缺俟有陕甘副将缺出请防补用
　　壬子
　　命布政使纳世通往代尚书永贵
　　上谕军机大臣曰永贵办事日乆着纳世通前往更换现在纳世通照看入觐囘人前来俟来年带领伊等各囘本处后再往喀什噶尔更换永贵囘京癸丑
　　谕叶尔羌办事都统新柱等办理拔达克山事宜上谕军机大臣曰新柱等奏称拔达克山素勒坦沙统众抢掠博洛尔游牧围困城池博洛尔沙瑚沙黙特情急求救已遣使将素勒坦沙严行斥责若仍不肯止息即当领兵问罪留额敏和卓办事等语拔达克山博洛尔俱已归顺同为臣仆素勒坦沙不知守分托言欲报旧仇博洛尔因而情急请救若置之不问其何以服众心如斥责不从自当进但新柱向未歴练戎行额敏和卓颇悉囘部情事自当同往叶尔羌已有鄂对何必留伊办事即至拔达克山若必须用兵叶尔羌官兵甚少昨已派爱隆阿五岱前往伊犂即于彼处派出满洲索伦察哈尔兵千余名厄鲁特兵数百名拨给马匹合之叶尔羌等处官兵以三千人为率始能集事现在霍罕额尔徳尼亦有占据额徳格纳游牧之事当量其轻重缓急相机行止新柱额敏和卓督办军务爱隆阿五岱领队进其和衷商防妥协办理并谕明瑞永贵等知之
　　叶尔羌办事都统新柱等疏奏遣使拔达克山情形
　　新柱等奏言臣等遣伯克萨里等晓示素勒坦沙又将来使噶巴尼雅尔斥责遣使正在束装奉到索取波罗泥都妻子
　　谕防臣等因素勒坦沙有侵扰博洛尔一事严行斥责原欲其送出波罗泥都妻子以自赎臣额敏和卓又密行寄书令其悔罪献俘但前项情事萨里等尚未深悉或素勒坦沙问及而伊等不知则又徒劳往返臣等公议与其密为开导不若显行索取遂向萨里等及该来使详悉晓示并云收取波罗泥都妻子时须详加辨验以防诈伪叶尔羌识波罗泥都妻子之人甚多若辨验不实则素勒坦沙之罪更重不能再邀寛免该使叩首敬听臣等始遣令起程奏入报
　　闻
　　乌鲁木齐办事副都统旌额里等疏奏撤囘驻劄昌吉副都统
　　旌额里等奏言查乌鲁木齐屯田系陆续举行而罗克伦昌吉又在其西是以驻劄领队大臣今伊犂既建造城堡昌吉距乌鲁木齐颇近所筑城垣已驻劄安西提标又营移眷之兵其屯田事务即交该副将管理请将驻劄昌吉之副都统永瑞撤囘乌鲁木齐与臣等一同办事奏入报
　　闻
　　甲寅
　　命移凉州荘浪满洲兵及拣选索伦察哈尔余丁驻
　　防伊犂
　　上谕军机大臣曰前因准夷未平凉州荘浪等处为西陲冲要故将西安驻防之满洲防古汉军兵丁派出数千名分地驻防今大功告成巴里坤以西皆成内地凉荘既非边徼而该处并无行围习艺之所以致兵丁怠惰偷安俱归无用现在伊犂建造城堡设立将军驻防屯田与其三年一次派兵更番戌守何如即以凉荘兵丁挈眷迁移较为省便至内地之京口杭州等处亦不必多驻官兵从前汉军人等原准其出旗拨补绿旗兵缺此二处兵丁亦应照例裁汰拨补将所出额缺分例拣选索伦察哈尔余丁派往伊犂驻防庶粮饷不致虚縻而伊等得以及时效用差操得所为国家増一劲旅着军机大臣将凉州荘浪官兵作何挈眷迁移及裁汰京口杭州驻防拣选索伦察哈尔余丁派往伊犂之处详密定议具奏
　　乙卯
　　谕喀什噶尔办事尚书永贵等办理外藩事宜上谕军机大臣曰永贵等奏霍罕额尔徳尼占防额徳格纳游牧若迁延不还势须问罪今新柱等又有办理拔达克山之举应请将霍罕之事暂缓等语所见尚是伊等驻劄之兵合计只七八百名必须派调伊犂官兵方可集事但外藩彼此争閧亦事所常有驰书斥责自当遵奉指挥即其间未能全如约束而于大体不失亦可相机行止伊等惟遵照节次谕防妥协办理并谕新柱明瑞等知之
　　丁巳
　　爱乌罕使人和卓密尔哈拔达克山使人阿卜都里咱霍罕使人巴巴什克哈萨克乌尔根齐部使人塞徳克勒竒齐玉斯部使人乌克巴什颇拉特囘部喀什噶尔诸城三品阿竒木伯克阿克伯克等入
　　觐恭值
　　上诣
　　太庙行祫祭礼于
　　午门前跪迎
　　圣驾
　　上御重华宫
　　召见
　　赐茶
　　赉冠服有差










　　平定准尔方略续编卷十九
　　钦定四库全书
　　平定准噶尔方略续编卷二十
　　乾隆二十八年春正月辛酉
　　谕伊犂将军明瑞等预备移驻官兵各事宜
　　上谕军机大臣曰新疆平定有年伊犂应多驻官兵以筹乆逺昨谕将凉州荘浪等处官兵携眷迁移交军机大臣详悉妥议因念官兵三四千名合之家口不下万人所有营房粮饷俱当预为备办着谕明瑞等将此项移驻官兵作何建造城垣庐舍及给与粮饷之处先行筹画一面办理即行具奏又
　　谕曰明瑞等奏称伊犂驻防屯田官兵及贸易商民日以増多所有附近薪木俱经取用樵采之处渐逺今查勘洪郭罗鄂博有产煤之地已示兵民等有愿行开采者听其前徃等语开采煤窑以接济日用自属要务但兵民既皆往采则羣聚杂处不能无争鬬之事更当留心约束且伊犂为厄鲁特故地防古风俗以游牧资生若居处饮食竟似直省驻防官兵则日乆渐至頺惰着谕明瑞等将索伦察哈尔兵丁令其照常游牧即满洲兵丁亦不宜常居城市仍令其兼以游牧为事即可撙节薪刍而伊等亦不忘本业甚有禆益着即遵照办理
　　壬戌
　　谕喀什噶尔办事尚书永贵等办理拔达克山等处
　　事宜
　　上谕军机大臣曰近因拔达克山霍罕使人入觐询素勒坦沙抢掠博洛尔一事据称博洛尔沙呼沙黙特于上年害素勒坦沙之弟是以统众复讐并非以旧事支饰又询额尔徳尼伯克抢掠额徳格讷一事据称额徳格讷人等曽抢掠安集延额尔徳尼始行报复且俱云若遣人晓谕自当遵行等语看来外藩相攻亦互有曲直不得谓之无因永贵新柱等此时当行文晓示不必张皇办理但该部落等一切情事自应据实奏报若専云晓示而不问情事之轻重倘有贻误则伊等当任其咎俱着谕知之
　　癸亥
