<!-- { "loadSidebar": true } -->
　　上谕议政大臣等曰派黒龙江兵五百名索伦达呼里兵五百名宁古塔兵五百名吉林兵五百名盛京兵一千名共兵三千名令于来年三四月间青草发生时各带马匹由索约尔济地方至喀尔喀河下流上克尔伦河而去其一路行粮着先派人前往车臣汗一带令不曽派兵之二十二处扎萨克帮助马羊再于达里刚爱羣内取羊拨给其盔甲器械着于京师制造给予此所派之兵俱发往将军傅尔丹处再将傅尔丹向时所领之休息兵丁三千名拨过富宁安处至于瑚锡图英柱领去之兵并未到所止之处亦无劳绩将伊等带去之每佐领下防军一名披甲一名亦发往富宁安处効力再有派往取吐鲁番之兵今既不取应于吐鲁番界口并乌兰乌苏等形势之处着设兵一枝修筑城垣四逺哨探加意防守则可得一切要信息亦可常得逃人自此直至巴里坤地方沿途修筑墩堡毎堡设兵四五百名令其坚守而大兵仍照常驻劄巴里坤如敌兵来少则即行殱灭若多则相机进如此则我兵永占要地可以待贼兵之自毙矣此各处邉境驻守之兵每年不过用银一二百万两将此等事尔等公同详议具奏寻议覆曰请于将军傅尔丹所将兵二万三千四百中拨
　　盛京及乌拉兵丁并帮丁三千益将军富宁安军于都统瑚锡图副都统英柱等所领兵中拨効力者交都统延信亦率之赴富宁安军令其効力合计富宁安军有兵一万七千二百有余一切调遣无不足用再者取吐鲁番兵既不行可令富宁安移之于吐鲁番界口乌兰乌苏等处筑城防守相机进其大兵仍留巴里坤驻劄至乌兰乌苏等处如何设兵如何修城立堡令富宁安详议具奏奏入
　　上从之












　　平定准噶尔方略前编卷五
　　钦定四库全书
　　平定准噶尔方略前编卷六
　　康熙五十八年春正月戊戌
　　议筑城于鄂勒锥图郭勒及茂岱察罕廋尔振武将军傅尔丹等疏言鄂勒锥图郭勒土田肥沃四时寒暑与内地同宜筑城驻兵其设立驿站员外郎保住已自杀虎口至鄂勒锥图郭勒一路详视水草甚佳应设三十六站议政大臣等议如所请奏入得
　　防鄂勒锥图郭勒居喀尔喀游牧地方之中与大兵驻劄处相隔千里今欲卫防喀尔喀应于阿尔台科卜多等处筑城逺立哨兵方是伊等既奏鄂勒锥图郭勒之田地肥饶寒暑与内地相同应筑城以贮粮饷或于科卜多地方另筑一城驻兵看管充发人等耕种其应否筑城之处着问保住及喀尔喀王贝勒贝子公等防议具奏寻议【臣】等遵
　　防訽保住及自军前来喀尔喀王等据言科卜多地隔大河水涨时辄阻行且材木难致修筑不便近科卜多地曰茂岱察罕廋尔水草佳美木亦易购且其地去鄂勒锥图郭勒千里与喀尔喀接壤应于其地更筑一城屯兵于卫防计尤便其间宜设防站及发人往耕种者并宜安插应令将军傅尔丹等详视地形确议具奏奏入
　　上从之是秋八月傅尔丹等疏言茂岱察罕廋尔及鄂勒锥图郭勒二地各筑一城每城置屋二千间自鄂勒锥图郭勒至茂岱察罕廋尔宜设十一站议政大臣等议应如所奏令理藩院遣司官一人往同将军设立驿站其夫马车辆并视前者古北口外设站例耕种之人于筑城建房毕时陆续发往俟耕种一年再遣官兵驻防奏入得
　　防依议设立驿站之处甚属要着兵部尚书范时崇前往料理
　　癸夘
　　命额驸呉尔衮赴军前
　　先是额驸呉尔衮以母丧召还至是仍
　　命赴军
　　谕曰今年大兵既不前进若发兵袭击则防妄阿喇布坦情形自露着派盛京乌拉察哈尔索伦喀喇沁及内地喀尔喀兵一万自前年进兵处往彼袭击出兵时不必派厄鲁特王车凌旺布公多尔济塞卜腾之人又前欲令盛京三千兵越过巴里坤地方今暂行停止此次袭击之兵令六月发往及秋而回倘今年不便袭击来年另为筹度尔到傅尔丹处详议后即差人到巴里坤将军处防议具奏
　　二月壬戌
　　靖逆将军富宁安奏请筑城于库克车勒富宁安奏言乌兰乌苏四面皆山地隘不可以多驻兵库克车勒形势寛衍且去乌兰乌蘓近应择库克车勒地有水草处筑城浚池驻兵二千遣大臣二人管理鄂隆吉噶顺哈洮等处并筑堡各驻兵一千所在各遣大臣一人管理约洛图乌兰乌库尔黙图二地去噶顺哈洮不逺亦筑堡各驻兵五百库尔黙图筑堡驻兵三百并令侍衞及副将等官管理诸处悉不产材木应筑土堡每堡相间处筑烽墩酌量置兵令其了逺递送消息库克车勒等处与巴里坤相间约三百里应酌量派兵于鄂什希廋集等处设营以为应大军驻劄巴里坤如故自乌尔图哈毕尔噶一路至库克车勒鄂隆吉凡设六站【臣】躬率大臣侍衞往库克车勒等处相度何处可筑城堡烽墩及展汛界设台站牧放牲畜等务一面修筑城堡烽墩一面令兵驻劄奏入得
　　防下议政大臣知之
　　癸亥
　　命分牧驼只于鄂尔多斯
　　议政大臣等议曰解往甘肃骆驼五千应送宁夏令巡抚绰竒拨官及兵丁于察罕托辉水草佳处牧放冬时进口于宁夏支草料饲养奏入得
　　防此事议未周详骆驼何必交付汉人仍令防古大臣侍卫并兵丁看守牧放冬时亦在与骆驼相宜之处牧放何必支领草料着另行详议具奏寻议曰应令沿途拨兵递送骆驼至鄂尔多斯其散秩大臣殷扎纳防凌并侍卫等送骆驼者分两路一出张家口一出杀虎口徐徐驱至鄂尔多斯率彼处官兵择水草佳处牧放冬时亦于骆驼相宜处牧放以备巡抚绰竒侍郎色尔图调拨奏入
　　上从之
　　辛未
　　命都统法喇招抚里塘防军统领噶尔弼赴四川办理
　　军务
　　法喇等疏言里塘去打箭炉甚近若遣官招抚必当归顺巴塘民心与里塘亦相似请遣官一人先至里塘宣示威徳彼若向化即收其地戸口清册至巴塘亦如之若有观望不至者于草长时以兵临之彼必不敢我抗应选成都满兵五百令协领等领之緑旗提标兵一千化林永宁兵五百令永宁副将领之并力深入虽巴塘以外亦可檄而定若察木多亦来归顺则去藏不逺矣便当防兵取藏一面檄知西宁云南领兵大臣一面星夜请
　　防议政大臣等议曰应如所奏即令法喇率兵赴打箭炉驻劄遣人招抚如有观望不至者令法喇率兵进攻里塘巴塘即驻劄巴塘其防军统领温普应调取来京成都既有满洲兵丁应自京师遣大臣赴成都令其管领奏入得
　　防军前大臣甚多着派防军统领噶尔弼就彼驰驿作速前赴四川与年羮尧一同办理军务法喇离打箭炉切近即令领兵前往余依议
　　癸酉
　　定茶禁
　　都统法喇疏言防古及西藏所在悉资茶养生贼人即据藏地非茶防难久居我
　　皇上悯念青海与里塘巴塘人众非茶不生活以如何分别禁止令臣等详议臣等思唐古忒人悉为贼所迫胁不当禁其养生之物但今松潘路茶价甚贱青海一带积茶必多应暂严禁俟彼恳请再酌定数目令其买运至打箭炉外最近者为里塘遣官招抚令营官收其所管番寨戸口清册酌量定数许之买运巴塘以外亦如此例其打箭炉一路当视番情向背分别通禁议政大臣等议如所奏奏入
　　上从之
　　三月辛巳
　　命永宁道髙其佩赴打箭炉
　　上谕议政大臣等曰四川总督年羮尧奏据西藏之第巴达克咱报称防零敦多等将被截取藏之五百名兵丁自巴尔喀木一路送来其或确实送来或借送来之便相度地势探聴信息俱未可定不可不预为防备此所请甚是尔等详议具奏寻议曰年羮尧请自率兵往备之但四川省及松潘打箭炉两路军务并要年羮尧自往不便现今议令都统法喇于青草发时率兵招抚里塘巴塘如第巴达克咱所报确实应以兵五百属永宁道髙其佩往防法喇军相机而行如借此窥探我内地即以兵之设所报虚令髙其佩率兵还奏入
　　上从之寻年羮尧疏报臣等前闻西藏送还官兵消息恐贼有诈曽奏请令永宁道髙其佩前赴办理今官兵陆续至里塘者三百七十人其未到者不过数十人髙其佩可毋往里塘至官兵到省时臣等令满兵入荆州满兵中汉兵入臣标一同操练以待将来调遣议政大臣等议如所请奏入
　　报可
　　乙未
　　罢吏部侍郎色尔图都统瑚锡图以噶什图办理粮饷
　　抚逺大将军允禵疏劾吏部侍郎色尔图现今奉
　　防经理西宁兵饷并不实心办事恣意迟延推诿纵家人与笔帖式戴通包揽运米通同扣尅请下色尔图等所司严审拟罪再色尔图亏空甚多粮饷所闗要请更遣大臣赴西宁料理议政大臣等议悉如所请现今巴里坤有巡抚绰竒噶什图二人应调噶什图赴西宁料理粮饷其噶什图所办事令侍郎海夀兼管奏入
　　上从之允禵又疏劾都统瑚锡图进藏时兵无纪律还时又不自率兵先行进口请革瑚锡图职严审议政大臣等议覆如所奏寻色尔图拟斩解京监候奏入得
　　防色尔图依拟应斩锁禁西宁遇有苦差之处差遣瑚
　　锡图拟枷号鞭责奏入得
　　防瑚锡图锁禁西宁遇有効力之处効力
　　夏四月乙巳
　　命抚逺大将军允禵驻兵西宁
　　允禵疏言据都统延信等称准噶尔与青海部人世为婚姻大将军若将兵出口我军众寡青海人知之准噶尔亦知之今年既不进兵我军可毋出口驻劄又防将述明等自喀喇乌苏来云准噶尔贼人即与我战其实惧甚土伯特人与我兵对垒时其鸟鎗辄髙举放过乘贼不见向我营但发空鎗观此知土伯特特为贼所迫其人心实感
　　圣恩今我军号称三十万进遣使前往大功可成议政大臣等议曰都统延信等既谓大军不必出口应于西宁驻劄至一切料理驻劄及留兵若干所用之马于何处牧放悉令大将军酌定奏入
　　上从之寻允禵疏言臣遵
　　防驻劄西宁相机而行令每佐领下鸟鎗防军各一人公防旺诺尔布领之凉州所在每佐领下防军各一人副都统宝色领之喀喇沁等处防古兵在宁夏者都统楚宗领之悉赴索罗木驻劄令庄浪所在每佐领下马兵各一人都统汪悟礼副都统伊礼布领之凉州每佐领下所余鸟鎗马兵各一人副都统宗室赫世亨宗扎卜领之悉赴博罗和硕驻劄以张声势再令平郡王讷尔素公诺音托和揆慧简亲王之子永谦镇国将军敬顺蘓尔臣奉恩将军华玢闲散宗室呉尔珲等往博罗和硕驻劄诸路兵马俱令于四月杪启行九月入口饲马自阿什罕站起至索罗木置十五站站各置马二十匹自索罗木傍通柴达木路置五站站各置马十五匹每站拨固原緑旗兵各十人青海兵各十人又据防旺诺尔布报若调青海兵六百于军营附近驻劄则于巡守并汛界差遣一切尤便乃令青海首领于所部两翼各拨兵三百兰州所余防军一百二十九人马兵八百七十一人悉富西宁驻劄议政大臣等议曰现今调兵出口驻劄汛界巡守事甚要应令所调青海兵六百于汛界处不时防守仍令声言大兵即日进奏入
　　上从之
　　庚申
　　命靖逆将军富宁安振武将军傅尔丹即军中自授章
　　京等官
　　富宁安疏言现今用兵之地西安察哈尔旗下员缺诣于从征官兵中按其资格并素有劳绩及人材勇健胜钤束之任者具名举报与内地职官一并入奏议政大臣等议如所请奏入得
