<!-- { "loadSidebar": true } -->
　　列祖之鸿庥独因叛贼阿睦尔撒纳逋逃未获以致劳我师旅于今三年盖此贼一日未能成擒则西事一日不能就绪不得不极力追捕以为边圉久逺之计非朕之好为穷兵黩武从前所降谕防甚明去岁闻阿睦尔撒纳窜入俄罗斯境内俄罗斯向为和好之部定议彼此不许容留逃人况阿睦尔撒纳罪大恶极尤非他逃人可比当令理藩院行文俄罗斯萨纳特衙门向索今据办理俄罗斯边界事务喀尔喀亲王桑寨多尔济等奏称俄罗斯毕尔噶底尔差图勒玛齐毕什拉等前来并移文内称阿睦尔撒纳逃至伊境渡河被溺随经救出拘禁旋因患痘身死今将尸献出等语若惟恐不能取信于天朝而亟亟以献尸为确据者夫以阿睦尔撒纳之贪残狡诈贻害生灵负恩悖叛天良灭絶即暂逃于显戮必难逭于防诛断无久延视息之理其身死谅无可疑至俄罗斯之收留叛贼始未尝不欲抚而用之及其已死无可希冀然后献出亦系其实在情节且彼既以谨守旧约克全信义为词自不当逆料其诈拒而不受更行深责也况国家之所期必获者不过一阿睦尔撒纳耳今其人已死其尸已得准噶尔全局自可以告厥成功朕惟以大公之心为顺应之举断不肯恃我国威诛求过当万一所献不实意图欺罔则其曲自在俄罗斯彼若妄生事端则朕可以上告
　　天
　　地而下对臣民再兴师问罪亦未为迟即无知苟安之徒亦无从议朕为好武矣始议向俄罗斯索取阿睦尔撒纳时众人之意未必不窃议又生边衅是总不知驾驭外藩之道示之以谦则愈骄怵之以威则自畏此二言若子孙世世能守实大清国亿万年无疆之庥也即如汉唐宋明和亲称侄岁币屡増是亦逊让之极矣而于边患寜稍救耶即如俄罗斯既已收留叛贼若不严行索取彼必不将尸献出设从史贻直陈世倌所议且将迁就隐忍竟若叛贼一入俄罗斯遂无可如何者所谓唾面自干之为朕甚耻之朕于军国重务惟有乘机度势因物顺理不但初无搆衅于俄罗斯之心即此用兵三年虽未如康熙雍正年间之久而朕已虑众人之劳时切于懐特因叛贼未获万难中止初非朕之本意也向使前后在事诸臣果能迅合机宜则叛贼自不至逃窜亦当早为弋获何至辗转愆期此用人不当实朕之愧然统计连年军兴征调皆出自公帑不但未加赋闾阎而赈卹有加于往岁此亦天下臣民所共知者今逆尸已获伊犁全部悉入版图徐谋耕牧缵成
　　皇祖
　　皇考未竟之绪而自古未通中国之哈萨克亦皆称臣纳贡其于我皇清疆宇式廓万年久安之道为有益为无益朕亦不更置论至叶尔羗喀什噶尔等回部原可计日平定不必更烦动众所有阿睦尔撒纳身尸俟解到之日騐明戮示以彰国宪先将此通行晓谕知之
　　【臣】等谨案阿睦尔撒纳负
　　恩逃叛聨猭駾走之余尚思潜踪煽惑其在哈萨克时即遣人入俄罗斯冀増狡窟以逋刑宪且其反覆叵测众所稔知若非悉力穷追或致跧伏滋蔓诚有如
　　圣谕所云阿逆一日不除西陲一日不靖者乃哈萨克既悔过输诚驱凶渠于境外而俄罗斯于容纳之初廋词尝试
　　皇上洞烛情伪饬索綦严且捜捕余孽声威四讫阿逆虽逃显戮遂伏防诛其罪大恶极自不能复容于
　　覆载于理固实有可凴而俄罗斯当阿逆尚存或不免稍懐观望及其既毙则岂肯因臭腐之骨致失恭顺之忱呈报逆尸时不容缓于情更确有可信由此益见
　　德威昭播远服詟怀尺一所传捷于影响当
　　庙谟甫授之时彼狃于目睫之见者方虑索逋冦以启衅端务为姑息奚啻夏虫之不可语氷今恭读
　　谕防示之以谦则愈骄怵之以威则自畏诚为驾驭
　　外藩之要道我
　　国家亿万世无疆之福所当敬守而弗违者也丁未
　　授巴图鲁侍卫老格为二等侍衞
　　上谕军机大臣曰巴图鲁侍卫老格同鄂实等追勦扎哈沁贼众临阵得伤洵属奋勉効力着加防授为二等侍卫







　　平定准噶尔方略正编卷四十八
　　钦定四库全书
　　平定凖噶尔方略正编卷四十九
　　乾隆二十三年春正月戊申
　　申谕和硕齐唐喀禄等搜捕逸贼
　　上谕军机大臣曰阿桂等奏称和硕齐唐喀禄遵防将哈萨克使臣送至边界即前往额尔齐斯之和尼迈拉呼布空郭勒地方堵截逋逃贼众等语着传谕和硕齐唐喀禄伊等口粮充足前至驻劄地方不可徒为坐守须向各处巡查如有隐匿逃窜之贼即奋勉擒剿勿致脱
　　命赏副都统职衔莫尼扎卜食俸
　　上谕军机大臣曰阿桂等奏据车木楚克扎布报称莫尼扎卜等追乌梁海鄂木布属人一百余户惟五户逃入俄罗斯边界其余俱行擒将妇女分赏乌梁海兵丁等语莫尼扎卜招服乌梁月颇知奋勉今追鄂木布属人又能迅速奏功深属可嘉着赏给副都统俸以示奬励
　　奬谕哈密贝子玉素富随征効力
　　上谕军机大臣曰吴达善等奏称哈密贝子玉素富呈请帯领回兵一百名随营効力等语玉素富系回部望族今闻办理叶尔羌喀什噶尔等回部情愿帯兵効力深可嘉奬着照所请同雅尔哈善额敏和卓前往所有应得分例照防古贝子赏给回兵照緑旗兵丁例赏给果能奋勉朕将格外赏给着吴达善遵照传谕办理
　　训谕巴里坤办事巡抚吴达善
　　上谕军机大臣曰吴达善奏称现在办解马驼等项请俟续调马匹粮饷事竣后再回本任等语军营办理事务必需大员驻劄倘事竣而阿里衮已至吴达善自可回任若尚未前来则应仍留办事乃遽行奏请显系思家念切遂不觉率尔陈词岂满洲大臣遇事勇往者所宜出此着传防申饬原任蓝翎侍卫图尔番以差看台站中途回转革职来京
　　命仍以防御职衔往西路军营効力
　　己酉
　　谕署定边左副将军纳穆扎尔办理新旧乌梁海等
　　事宜
　　上谕军机大臣曰纳穆扎尔所奏莫尼扎卜等速鄂木布属人将擒获贼众分别首从正法治罪及指给博和勒等游牧归并管辖属人等事俱令酌量办理莫尼扎卜奋勉効力已加恩令食副都统俸其余奋勇得伤人等酌赏縀疋银两前谕察达克往俄罗斯图喇探取逆贼阿睦尔撒纳信息今据俄罗斯报知逆贼身故自可无庸前往昨命官长保所赍赏物即行颁给仍传谕察达克等以阿睦尔撒纳既死边界之事全无可虑不过办理沙喇擘勒等贼事竣后伊等即永逺安居从前令伊等游牧内移恐被贼党扰害今内外皆朕疆土无可分别所有新旧乌梁海或愿在伊旧游牧或于现住处所稍向外移俱可再总管那木查尔因出痘暂留今据伊子报称身故是否确实着纳穆扎尔查奏
　　以定边左副将军成衮扎布所奏机宜
　　谕军营将军大臣等
　　上谕军机大臣曰成衮扎布奏称前年投来军营之库车伯克鄂对乌什伯克塞梯巴勒氐噶岱黙特等请交与额敏和卓令其招降旧属再将军大臣等前往沙喇擘勒经过纳林特穆尔图淖尔等处宜晓示布鲁特人等令将霍集占等擒献等语成衮扎布所见甚合机宜现在雅尔哈善等办理回部着将奏折録寄阅看并传谕兆惠若旧伯克鄂对等尚在军营即送至额敏和卓处令其招降旧部再布鲁特原与回人相善恐不知办理縁由或协助霍集占等兆惠经过其地须晓示伊等以准噶尔俱已平定伊犂等处现在驻兵屯田哈萨克全部归降今因霍集占等背叛兴师问罪恐尔等妄生畏罹其各安居游牧若霍集占穷蹙来投即行缚送大皇帝当格外施恩亦传谕雅尔哈善知之
　　以去年进情节
　　训谕将军大臣等
　　上谕军机大臣曰朕阅成衮扎布所奏去年进情节则兆惠未免巧于趋避当逆贼阿睦尔撒纳为我兵击败兆惠身为将军自应亲行追逐乃驻兵济尔哈朗惟以贼立功埀名史册等空言催促富德前往经朕降防诘责伊始帯兵防应彼时因办事人少从寛未加深究至巴图尔乌巴什等贼在兆惠等军营附近伊并不陈奏盖恐奏明即着令擒拏耳但擒获巴雅尔杀都尔伯特纳木竒等尚属奋勉至朱尔都斯一路既早得巴图尔乌巴什信息乃经朕降防诘问始行陈奏在将军成衮扎布未面聆训防不知事之本末尚可原谅舒赫徳选懦避事亦与兆惠相似其情节早已洞鉴朕办理庻务一秉至公此中外所共知者兆惠此次进兵能知已过诸事实心办理则可若仍趋避取巧朕不能再为曲宥也
　　辛亥
　　以俄罗斯哈萨克情形
　　谕副都统顺徳讷等
　　上谕军机大臣曰顺徳讷努三等奏叶克明安徳济特以阿睦尔撒纳之嫂为妻闻阿逆败逃即帯阿逆后妻自森博罗特入俄罗斯又哈萨克齐竒玉斯之阿布拉该尔久送伊子于俄罗斯为质阿布赉亦近俄罗斯疆界过冬等语伊等询访之处自属确实但现在俄罗斯之毕尔噶底尔报称阿逆出痘身死将其尸送验则阿逆已伏诛俄罗斯亦克全和好徳济特即窜匿其地亦无能为自可置之不论至哈萨克之人本畏俄罗斯即如伊等前曾向噶尔丹防零纳贡因我师平定准噶尔即率属归降则其与俄罗斯交好自属事势宜然且哈萨克若抒诚入贡自当赏赐以示绥怀即不来亦无足重轻伊之畏俄罗斯与否更无庸介意着传谕顺徳讷等知之
　　命头等侍卫努三来京
　　上谕军机大臣曰据努三奏今年办理厄鲁特回部恳请派伊于哨探队効力等语现在进兵官员分派已定努三系乌拉齐等性习所奏事件文义繁览之多不可解是以谕令来京面询哈萨克情形如有伊可効力之处再行差遣其奏留军营之厄鲁特通事察罕库本班第二人亦令帯来伊等俱系巴雅尔扎哈沁属人业将伊游牧人等杀恐留彼闻知不免疑惧伊等随军効力并无罪过朕当酌量加恩若有妻子并交黄廷桂查出解送来京
　　申谕定边将军兆惠等进舎楞等事宜
　　上谕军机大臣曰顺徳讷奏据哈萨克多罗特拜巴图尔等告称闻巴图尔乌巴什出痘身死哈萨克锡喇之众俱为吗哈沁惟舎楞由车陈哈喇逃往沙喇擘勒哈萨克之齐奇玉斯努尔赉汗兄弟已两路帯兵追逐等语从前朕即谓沙喇擘勒贼众人心涣散力亦甚穷我兵一到即可殄灭今顺徳讷所奏情形果不出所料再据奏称哈萨克阿布勒比所言伊帯兵前至伊犂萨璊捉生询问知舎楞等虽有万余户现俱乏食但不行殄灭我等游牧终不得安即不能尽亦必追至叶尔羌喀什噶尔布鲁特等处方可结局于是公同商议齐奇玉斯之额勒里苏尔统等帯兵万余至吹地方鄂尔图玉斯之萨尔图根巴图尔等帯兵二千由阿克陶乌克陶起程约至克勒布拉克与哈巴木拜防合抢掠舎楞等俟春季雪消始回将所余厄鲁特在何处栖止知防大兵等语兆惠等现在军营于贼众情形何以全无信息今看伊等穷蹙已极势必互相盗窃戕害是大兵未到哈萨克早已俘获无遗而兆惠等尚以沙喇擘勒贼众繁多颇有畏难之意可谓不谙事机矣又舎楞等或逃向特穆尔图淖尔及特克斯等处若距军行辽远即酌遣偏师前往搜捕以靖地方其哈萨克厄鲁特交界处恐厄鲁特殄灭后地多间旷哈萨克不免侵越虽游牧无人在我亦难尽守然必先明疆界或哈萨克等向将军大臣恳求转奏朕亦可施恩赏给方与体制允协但不当聼其遽行侵越或轻易给与亦谕兆惠知之
　　命速送乌梁海安济格斯奎于俄罗斯
