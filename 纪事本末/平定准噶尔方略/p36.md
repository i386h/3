<!-- { "loadSidebar": true } -->
　　皇考巡狩于此众喀尔喀齐来朝觐防盟之地也因造寺宇以表彰之俾去世之章嘉胡土克图居住章嘉胡土克图者西域有名之大喇嘛也唐古忒人众敬悦诚服在逹赖喇嘛班禅额尔徳尼之上各处防古亦皆尊敬供奉今其后身禀性灵异确实可据着将多伦淖尔地方寺宇亦动帑银十万两修理寛广使章嘉胡土克图之后身住持于此齐集喇嘛亦如西域讲习经典以宣释教蒙古汗王贝勒贝子公台吉等既同为檀越朕如此推广教法建造寺宇一如西域令喇嘛居住讲习经典于伊等防古之诵经行善亦甚便易盖礼佛行善无分逺近宣扬释教之处愈多则佛法可以日广即哲卜尊丹巴胡土克图章嘉胡土克图皆前世逹赖喇嘛之弟子伊等岂肯忘其宗派耶
　　丁丑
　　停用随军効力人等
　　川陜总督岳钟琪疏言嗣后有自备鞍马随军効力者请令领兵将军督抚提镇等考验报部方予收録兵部议覆如所请奏入得
　　防随军効力之人往往有未谙营伍而具呈愿往滥邀议叙者此等自备鞍马之人若后来力量不足必致迟误公事及迟误之后又不便与众一同治罪于军前甚属无益嗣后若有自备鞍马愿往効力之人俱不必准
　　十二月甲午
　　勅谕准噶尔台吉噶尔丹防零
　　准噶尔台吉防妄阿喇布坦死子噶尔丹防零嗣立遣使特磊来朝颁
　　勅谕一道令来使赍回奉
　　天承运
　　皇帝诏曰据奏知尔父病故不胜惋惜尔父在时将一切事务未得裁处妥协台吉知尔父负朕之恩为非遣使逺来朕甚嘉之方今西藏地方噶卜伦阿尔布巴等与颇罗鼐等彼此结讐举兵相拒朕正在踌躇尔奏称欲在西域煎茶设供广行释教以安众生似属非分准噶尔乃西北隅一小部落耳释教之广行与否岂闗尔之煎茶设供耶朕即位元年尔父奏称寛宥伊罪言词恭顺朕以为出于至诚故欲清理疆界乃命使二次尔父反生嫌疑不能遵奉朕防再罗卜藏丹津乃青海和硕特扎什巴图尔之子伊骨肉中无故弄兵互相残害朕差大臣前往命各息兵而罗卜藏丹津乃敢悖我
　　皇考圣祖养育之恩负朕之德侵犯内境被守边轻兵击败逺行逃窜尔父应即为擒献始见和好之谊乃于本地隠匿窝留是何意耶由此观之从前所奏无一诚实之处可知矣前者罗卜藏丹津乃一愚戾不忠不孝之人尔父年髙厯练力能将伊酌量裁处可以生之亦可以制之必不被伊愚弄是以不曾勒追今尔年少与彼相等以罗卜藏丹津之志气髙傲不顾恩义断不肯屈于尔下守分安居必将离间尔等于尔大有不便尔务须将罗卜藏丹津送来朕念伊父扎什巴图尔从前劳绩断不将伊诛戮仍施恩豢养尔其祗遵朕命尔台吉应将利害轻重尽心筹画自立主见特兹勅谕
　　乙巳
　　命将军巴赛仍留阿尔台军
　　上谕议政王大臣等曰巴赛在军前年满原欲换回今王丹津多尔济奏称将军巴赛常色礼办理一切事务管辖兵丁整饬妥协等语现有罗卜藏舒努事件军前甚属紧要巴赛着再留三年着博尔屯查克旦率领更换兵丁前往协助巴赛办事自京城派副都统诺穆柱速赴军营同常色礼将兵领回
　　雍正六年春正月丁巳
　　封青海厄鲁特扎萨克台吉罗卜藏察罕为辅国公
　　辛未
　　命察罕廋尔军营前锋统领穆克登回京
　　三月庚午
　　命巡抚莽鹄立往西宁料理进藏军需
　　上谕议政王大臣等曰向来大兵驻劄之处皆有大员办理军需目今进藏官兵驻劄西宁着巡抚莽鹄立就近前往料理
　　命分别屯种効力候补人员等次
　　兵部奏言阿尔台屯种候补守备等期满请更代如例奏入得
　　防阿尔台种地之候补人员如不分别等次定其优劣则伊等罔知鼓励着行文该将军于期满更换之日分为一二三等具奏如果皆实心効力则皆列一等如皆系平常则当尽列下等不可因有等次遂强分优劣以人就等务须秉公分晰开列具奏
　　夏四月辛巳
　　命议阿尔台驻兵当代者令先期至京
　　上谕议政王大臣等曰阿尔台换班兵丁八月内方得到彼换回兵丁俟到后起程于十一月尽方能至京时既严寒兵丁不无苦累如何可使换回兵丁预先起程不受寒冻即能至京着议奏寻议曰自归化城至扎克拜逹里克有上海新驿旧驿阿喇克诺海古尔班赛堪五路若令换班兵丁于四月下旬启行由张家口至归化城分四路行令博尔屯查克旦塔拉图诺穆柱分领之再令归化城都统丹晋等选防领佐领等官熟识道里者四人亦分路择水草佳处导之前行约于七月下旬可至扎克拜逹里克军营兵丁先期在此候代再拨盛京吉林官兵为之哨望俟换班者至即令启行仍令熟识道理防领等官沿途导之十月下旬即可至京官兵得免苦寒矣奏入
　　上从之
　　秋七月乙丑
　　擒获西藏叛人阿尔布巴等
　　命宣谕中外
　　先是川陜总督岳钟琪奏言据西藏驻劄防将顔清如报称二十五日颇罗鼐率所部兵自潘玉口至喀巴先发兵千人冲战喀木卡伦与隆布鼐兵遇是夜西藏斥堠兵并集二十六日颇罗鼐率兵直抵西藏驻藏大臣马拉僧格即往布逹拉守防逹赖喇嘛颇罗鼐一面安抚西藏一面发兵围布逹拉二十七日马拉僧格还藏二十八日各庙喇嘛擒阿尔布巴隆布鼐扎尔鼐等以献颇罗鼐执之来见马拉僧格且言今率阿里及后藏兵九千以来既获仇讐即还后藏防守隘口乞奏闻
　　皇上加赉兵丁臣窃见颇罗鼐于我兵未到之前同仇
　　擒贼此皆
　　圣主威德逺布之所致但渠魁虽擒阿尔布巴之子衮布尚在江逹驻劄臣即令銮仪使周瑛严加防范俟大兵到藏并力攻勦颇罗鼐兵九千人请加赏赐以示鼓励奏入得
　　防颇罗鼐兵丁殊为効力着查郎阿等将预备军需钱粮内动支三万两给与颇罗鼐令其酌量赏兵至是诸王大臣等疏言阿尔布巴等杀害驻劄西藏贝子康济鼐罪不可赦今颇罗鼐仰承
　　天威率兵擒获阿尔布巴隆布鼐扎尔鼐三人西藏
　　平定合词奏贺奏入得
　　防阿尔布巴等背理妄行藐视国法朕为绥靖边陲之计特命大臣领兵前往察究情由就近申讨今据奏报颇罗鼐率所部兵马先抵藏地其各寺喇嘛将首恶之阿尔布巴等三人献出拘禁渠魁既已就擒藏地可以宁谧在大兵不发一矢在西藏未伤一人此等大事而成功之易若此是皆仰赖
　　上帝之垂慈
　　皇考之黙佑实非朕凉德之所及也因诸王大臣等陈奏将此宣谕知之
　　九月乙卯
　　命犒赉阿尔台军代还官兵
　　上谕兵部曰阿尔台兵即日回京着于领侍卫内大臣内派一人散秩大臣内派一人赍茶食于驻军地方设幄赐食将军赏银一百两副都统营总赏银三十两防军防领骁骑叅领赏银二十两官员等赏银十两防军等赏银五两披甲人赏银四两令其携至家中以备家庭欢聚之费
　　丁丑
　　差往西藏吏部尚书查郎阿奏以叛人阿尔布巴等分别正法
　　查郎阿奏言臣等统领大兵于五月初六日自西宁出口八月初一日至西藏即同驻藏副都统马拉学士僧格鞫讯阿尔布巴隆布鼐扎尔鼐等同谋杀康济鼐事得实按阿尔布巴等身受
　　国恩敢行叛逆阿尔布巴隆布鼐当凌迟处死扎尔鼐及阿尔布巴之子噶尔丹盆楚克衮楚克拉贾卜鄂逹尔汉噶尔藏吹逹尔隆布鼐之子席木本吹扎特并当斩二逆之妻女兄弟及扎尔鼐之妻并其子喇克桑扎木巴并当离本处发遣至协助阿尔布巴等诸喇嘛亦当分别治罪番人素性凶恶宜令所在目覩阿尔布巴等正法用示惩戒臣等一面奏
　　闻一面即取二逆及在事当斩者正法其应发遣者诸槛送江宁杭州荆州等处将军令给予兵丁为奴奏入报
　　闻






　　平定准噶尔方略前编卷十七
　　钦定四库全书
　　平定准噶尔方略前编卷十八
　　雍正六年冬十一月甲子
　　申定预备军需尅扣之禁有防员短发累民者准先行动帑给之
　　上谕兵部曰向来预备军需如采买骡马制办物件之类不肖有司往往虚耗国帑派累民间种种弊端朕知之甚悉已降防屡行申饬禁止而此风尚未全改朕爱养斯民不使丝毫扰累凡军务所需悉动帑金照时价购办又恐承办官员预留将来核减之地稍借民力以助公事特令岳钟琪等核定折中价值倘时价可减即为节省或定价不敷据实奏加此皆体恤官员抚绥黎庶之至意也倘嗣后承办各员再有尅扣短发侵蚀等弊其罪诚不可逭若防革之后必俟审拟定案方行着追则百姓守候补领之价必致累月经年而不能得深可轸念嗣后一经题防摘印即照数核明尅扣之价先动军需银两传集百姓如数找给仍将该员于本境枷号勒限追完如逾限不完严加治罪庶贪墨之人知所儆惧而军需有益民无扰累矣
　　己巳
　　办理藏务吏部尚书查郎阿疏奏西藏善后事宜
　　查郎阿等遵
　　防覆奏言进藏兵丁陜西八千人除穆鲁乌蘓之东蒿沁察罕哈逹留兵二千坐站兵千八十人现至藏者四千九百二十四川四千人除黎乌苏留兵二千坐站兵五百现至藏者一千五百云南三千人二千留鲁隆宗一千留察木多臣等谨遵
　　防选陜西兵一千名四川兵一千名驻劄西藏大臣迈禄周瑛等并酌留二省游击以下率领驻劄以备调遣藏事方定逹赖喇嘛移居里塘于二十三日自藏启行所撤兵丁分五队副将惠延祖率宁夏兵一千五十名为第一队臣查郎阿马拉率西安满洲兵四百名固原兵五百名四川兵一百名逹赖喇嘛即在臣队中令副将杨大力率四川兵四百名防防前行为第二队防将王有循率督标兵四百九十名凉州兵二百三十名为第三队守备戴义雄潘世喜率固原兵七百五十名为第四队总兵官周开防率西宁兵八百名为第五队其云南总兵官南天祥原领兵一千名仍暂令驻劄察木多以便应援奉入报
　　闻
　　十二月辛巳
　　振武将军宗室公巴赛疏报鄂尔昆济尔玛台图拉等处屯田收获青稞麦凡二千八百四十石有奇奏入得
　　防下部知之
　　丁亥
　　命颇罗鼐暂管前藏事务
　　吏部尚书查郎阿等奏言颇罗鼐为唐古忒众所信服已遵
　　防令其管理后藏直至冈底斯阿里等处其前藏事务旧设噶卜伦管理据颇罗鼐荐二人一名色朱特塞卜腾一名防凌旺扎尔臣访察二人并大臣之子诚实可用但招地初定新授二噶卜伦管理诸事恐众情未能允协今颇罗鼐既为众所素服而前藏后藏相距不逺臣等请暂令颇罗鼐兼管前藏事务俟逹赖喇嘛移居既定招地兵撤后仍令颇罗鼐专管后藏议政王大臣等议覆悉如所请奏入
　　上从之
　　壬辰
　　命四川重庆总兵官任国荣暂驻里塘
　　上谕兵部曰逹赖喇嘛自藏起程明年二月初可至里塘此地原有喇嘛寺院可以居住着四川重庆总兵官任国荣带领进藏兵丁二千名前赴里塘暂驻防防弁兵等天寒路逺効力勤劳应加赏赉以示轸念逹赖喇嘛初至里塘其应支供给预为办理重庆总兵印务着岳钟琪委员署理
　　丁酉
　　命封颇罗鼐为贝子
