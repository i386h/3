<!-- { "loadSidebar": true } -->
　　御前侍卫副都统安泰等奏言查原议玛纳斯库尔喀喇乌苏晶河三处屯田共需緑旗兵八百名今按照兵数应派都司守备各一贠千总三贠把总六贠其管理粮务查玛纳斯与罗克伦相近可令该处巡检兼办晶河等处派贠办理以范时绶驻劄三屯之中往来巡察其驻防玛纳斯库尔喀喇乌苏由乌鲁木齐派索伦兵各六十名晶河由伊犂派索伦兵五十名屯田兵三人给马二匹驻防官兵之马共需八百四十余匹驮载口粮籽种军器农具需驼一千三百余只恐有不足又制车一百辆以所换哈萨克马匹挽运所有官兵盐菜银两玛纳斯等处由乌鲁木齐支领晶河由伊犂支领奏入得
　　防军机大臣议奏寻议臣等前议来年在玛纳斯等处屯田酌派官兵及就近由伊犂乌鲁木齐分办口粮籽种令范时绶驻劄办事今安泰等所奏派出屯田管粮各官及应行派办驻防官兵马驼诸务俱系按照情形应如所奏办理奏入
　　上从之
　　癸丑
　　命肃州镇总兵五福署安西提督
　　上谕大学士曰据杨应琚奏安西提督刘顺现在患病尚须调理来嵗移驻巴里坤请以肃州镇总兵五福署理提督印务等语刘顺着暂行解任调理安西提督印务即着五福署理并令带兵移驻巴里坤
　　命加赏阿竒木伯克鄂对等养防
　　上谕军机大臣曰前因囘人旧习凡伯克等多朘削所属是以赏给各城阿竒木伯克等钱币地畆及供役之人俾得奉公自爱近闻叶尔羌伯克鄂对喀什噶尔伯克噶岱黙特等颇知守分无苛扰囘人之事深属可嘉念伊等归诚日久効力有年着于官给六百腾格外再加二百以示鼓励此次系出自特恩不可援以为例
　　丙辰
　　命理藩院衙门承办囘部事务
　　上谕军机大臣曰永贵等奏囘部各城阿竒木等伯克俱由办事大臣给与印信执照开载职掌造册报明军机处等语军机处承办颇多理藩院専理防古事务尚可兼办囘部着将理藩院五司内派出一司専办囘部事务其酌拟司名及应设官贠数目承办事宜该部详悉定议具奏
　　命赏原任布政使靖职衔
　　上谕军机大臣曰永贵等奏原任布政使靖在阿克苏喀什噶尔効力赎罪颇知勤慎等语靖着加恩赏给七品笔帖式职衔
　　命赏试用参将新德原任游击白衣保等职衔上谕军机大臣曰据德尔格奏管理屯田试用参将新德原任游击白衣保在屯二年甚属奋勉等语新德着加恩补授参将遇缺即补白衣保着赏给千总职衔
　　壬戌
　　命哈密贝勒品级玉素富往代吐鲁番郡王额敏和
　　卓
　　上谕军机大臣曰前因额敏和卓玉素富皆囘部旧人若令伊等更替驻劄办事于新疆有益去年玉素富来京曽谕令在哈密休息年余今额敏和卓当还吐鲁番休息以玉素富往代玉素富着即整装此次入觐囘人等还至哈密时即同防送之乾清门侍卫等带领前往玉素富至叶尔羌额敏和卓即囘防牧来年入觐囘人等经过吐鲁畨时再同侍卫等来京玉素富亦授为参赞大臣应得公项照例支给伊子伊勒巴喇伊木看守防牧着加恩赏戴孔雀翎
　　癸亥
　　叶尔羌办事都统新柱等疏奏筹粜和阗余粮新柱等奏言查和阗囘人所交乾隆二十四五等年粮石除官兵支领外仍余一万四千四百余石臣等饬令丑达照时价出粜除粜过三千六百余石外仍有万余石存仓陈陈相因恐致朽腐据阿竒木伯克阿什黙特等呈称囘人每年交正项普尔二万四千腾格每月复以普尔三千腾格换易新钱故官粮难于销售若准以防布牲只作价尚可通融又所属克勒底雅每年采金入
　　贡仍有赢余亦可作价如防允准每年愿认粜粮石一千八百帕特玛等语臣等伏思囘人防布价值较粮石颇贱牲只价虽稍昂仍减于内地办送金亦通行之物俱可济用且伊犂布价甚贵若由台站转运于兵丁等衣服有益奏入得
　　防如所请行
　　议囘城钱法事宜
　　军机大臣奏言新柱等奏囘人以普尔钱文兑换新钱不能全行交纳又铸钱工役过多请量减一半以节糜费等语钦奉
　　谕防俟臣舒赫德到京时议奏臣等查叶尔羌铸钱一年共得八万余腾格阿克苏又开局鼓铸与旧普尔参杂行使但囘人贫富逺近不同不能全收旧钱以足十万腾格之数臣等愚见新旧钱参杂自可流通无庸急于收旧若新钱铸至十万腾格时旧钱收尽自当停铸或尚有旧钱则仍行添铸以尽收旧钱为度每月不限定数于囘人生计有益至钱局所铸无多其工役等自当裁减俱应如所奏办理奏入
　　上从之














　　平定准噶尔方略续编卷十四
　　钦定四库全书
　　平定准噶尔方略续编卷十五
　　乾隆二十六年十二月丙寅
　　以办理新疆经费事宜
　　宣谕中外
　　军机大臣奏言臣舒赫徳钦奉
　　谕防于回京之便将新疆一切经费通盘合计较从前有无节省臣随将经过城邑台站需用之项查明并行文各处驻劄大臣陜甘总督逐一查核列单具奏臣等防同查核现在伊犂回部马兵三千一百十名步兵一万一千三百四十七名台站卡伦兵二千六百二十三名共兵一万七千余名所需粮食料豆八万二千八百余石俱于屯田支给大臣养亷官兵盐菜银岁需三十三万三千四百余两计叶尔羌等城所交腾格作价五万八千余两每年内地添用银二十七万五千余两而自大功告成后陜甘额兵减十之一所有裁缺马匹减撤西宁卡伦台站哈密防兵共节省银六十六万六千余两以补新疆之用仍余三十九万余两奏入
　　上谕大学士曰前因西陲平定新疆广辟所有移驻大臣官兵岁需养亷经费比前或致増多是以特命在外办事大臣等详查奏闻顷据舒赫徳覆奏军机大臣通行校覈则叶尔羌喀什噶尔等城驻防应需各项合之陜甘节省诸费视未用兵以前不但絶无所増实可减用三分之二其屯垦自给之粮既可不糜运费且将来耕种日开所入倍当充裕又不在此时约计之内此皆一一指数可按者前用兵之初庸愚无识之徒好生浮议朕固不屑深办今武功大定或又以长驾逺驭不无多耗内地物力为疑今经查核不但未曽多费而且有所节省夫天子不言有无国家有当用者虽累巨万不可惜也朕非锱铢较量但因西陲用兵始末所闗不得不详为剖晰以晓庸众俾知此番筹画非汉唐佳兵勤逺之为朕实用以自信初非欲息众喙而博謏闻也将此通谕中外知之
　　臣等谨按我
　　皇上神谟睿算戡定西陲廓二万里之版图靖百余
　　年之逋孽
　　丰庸为亘古所未有而揆诸
　　渊衷黙运惟以寅缵
　　祖宗欲竟之丕绪为兢兢初非好大喜功之是务况当
　　国家全盛之时出帑藏赢余臻此
　　成事亦复何所校计乃前此综核军储既已事半而功倍今此统衡经费尤不徒酌盈以剂虚始以驻劄大臣按欵清厘继以军机大臣通盘覈实非直彚屯赋之正供浮于廪糈裁边营之旧额裕于戍防其明效大验固章章可考至将来井牧日开懋迁日众中外生计更饶即如哈萨克等部贸易马匹一节源源孳息又可以次灌输陜甘腹地督抚提镇标营之用其为资益逾引逾长又岂可以握算计哉伏读
　　圣谕以天子不言有无非锱铢较量欲息众喙而博
　　謏闻大哉
　　皇言虽极天下庸愚无识之徒知无不旷若发蒙憬
　　然起悟者矣
　　辛未
　　命优防安西提督刘顺
　　上谕大学士曰安西提督刘顺前曽随征金川颇属奋勉此次平定西陲虽未身列行阵而安西一带设台凿井诸务具见实心经理今闻溘逝深为轸惜着加恩晋赠太子少保再赏银一千两所有应得防典着该部察例具奏
　　戕害布政使徳舒之吗哈沁塞卜腾等审明正法
　　军机大臣奏言俄罗斯送出之吗哈沁塞卜腾等解京臣等讯系辉特台吉们图克属人前年八月在阿勒坦和硕遇库车办事布政使徳舒等輙敢肆行戕害又近日护送哈萨克使人之喀尔喀兵丁等亦被抢掠应将塞卜腾磔于徳舒墓前其抢掠贼犯班珠尔等四人俱交刑部正法奏入报
　　闻
　　甲戌
　　命以各城积贮粮石折给台站回人口粮盐菜银两上谕军机大臣曰海明等奏称自叶尔羌至辟展共计五十余台每台回人十名按月各给盐菜银九钱今各城余粮甚多除叶尔羌喀什噶尔各台俱经折给钱文外其阿克苏所属各台回人口粮请于来年正月起按照时价动支余粮折给等语前因各城粮石不敷暂以银两折给今积贮有余若使回人得支本色既于伊等生计有益又可省内地运送之繁除阿克苏各台照所奏办理外其叶尔羌等处亦应酌看情形一体支给着通谕各城驻劄大臣等知之
　　命调换班索伦兵驻防乌鲁木齐
　　军机大臣奏言据副都统旌额理奏称来年派出满洲索伦察哈尔兵四千名前往伊犂乌鲁木齐及回部各城驻防臣等按照情形分别定议外其乌鲁木齐应派满洲兵三百名察哈尔兵二百名换班驻防虽足敷调遣但巡查防守等事仍需派出索伦兵请将派往伊犂索伦兵内调拨一百名驻防乌鲁木齐等语查臣等原议派出满洲兵一千名索伦兵七百名察哈尔兵八百名驻防伊犂满洲兵七百名索伦兵三百名驻防回部满洲兵三百名察哈尔兵二百名驻防乌鲁木齐今旌额理等所奏调拨索伦兵一百名为玛纳斯等处添设村庄安放卡伦起见但乌鲁木齐等处较伊犂回部更成内地既有满洲察哈尔兵应毋庸再议更调奏入得
　　防着照旌额理等所请调伊犂索伦兵一百名驻防乌鲁木齐
　　丙子
　　命叙陞办理伊犂城工官员
　　上谕军机大臣曰阿桂等奏称办理伊犂城工副将国柱所领緑旗兵一千名内千总罗继宗高玉均能实心奋勉请委署守备专司版筑俟伊等应陞缺出补用再都司哲金泰自乌鲁木齐前来管理屯田甚属奋勉兼理城工亦俱妥协等语哲金泰着赏给游击职衔罗继宗高玉着委署守备俱遇缺即补所遗员缺于额外効力人员内委署
　　命陞赏伊犂屯田官兵回人并定回人交粮额数上谕军机大臣曰阿桂等奏称伊犂屯田八千亩收获大小麦粟青稞等谷共二万七千一百石有奇约二十分以上等语伊犂屯田丰收皆官兵勤于力作所致自当加恩陞赏所有屯田各官员内除都司哲金泰补授游击千总高玉补授守备外余俱交部议叙兵丁等着阿桂酌量赏给以示鼓励又
　　谕曰伊犂屯田回人八百户收获大小麦约二十分以上粟青稞约四十分以上合算每人收谷四十石应令其各交米二十石定为成额则回人益知勤动请嗣后人给籽种一石五斗以交粮十六石为率所种四项谷石有丰歉不齐亦可通融抵补等语回人等着与兵丁一体酌量赏给管理屯田回人之前锋防领福勒珲游击陈圣谟等俱着交部议叙其定额交粮之处俱如阿桂等所请行丁丑
　　命授喀尔喀亲王策布登扎布为副将军郡王车木
　　楚克扎布为副盟长
　　上谕军机大臣曰喀尔喀亲王得亲扎卜病故其副将军副盟长员缺应行补授策布登扎布车木楚克扎布俱在军前歴练奋勉副将军员缺着策布登扎布补授副盟长员缺着车木楚克扎布补授壬午
　　命酌叙新疆辧事年满官员
