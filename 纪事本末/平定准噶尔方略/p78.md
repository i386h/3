<!-- { "loadSidebar": true } -->
　　闻寻五十四等奏言自张家口至鄂尔昆大站二十九腰站十六毎大站留四十戸披甲者二十名设章京骁骑校领催各一员毎腰站留二十戸披甲者十名设骁骑校领催各一员仍以防领四员分管其汰去兵丁所留器械查明收贮俟有毁壊者即以此补之防领章京骁骑校毎月各增给银三两领催二两披甲一两乌喇齐五钱防领给五品衔章京六品领催七品又大站二十九其拴马者二十五毎站马八十匹请留五十匹拴驼者四毎站驼五十只请留四十只腰站十六拴马者十四每站马四十匹请留三十匹拴驼者二每站驼三十只请留二十只凡汰马一千有十匹令管站阿兰太等于倒毙马匹钱粮中抵用减驼六十只分拨各站作防载之用至台站现留马驼竝许倒毙十分之三第二十九台适当递送交会之所第十五十六台并与张家口赛尔乌苏两处台站所管地接壤请于此三台各驻官一员其余四十二处毎二站驻官一员自昌平至张家口向设大台站七嗣以事烦又自囬龙观至边上增设腰站十四今大兵既撤此四十处并应裁汰王大臣等议覆曰现在台站减撤喀喇沁土默特人等并携家口同行各有零杂什物必需车辆运载应令五十四以台站所有车牛选给备用其余着分赏留台防古等现在坐台官二十四员内髙起等四员甫经发往又庆复等奏应待三年期满者十员应并令留台俟期满更代尚缺十员请于在京笔帖式内拨往应令囬旗者着五十四遣归囬龙观至宣化台站本以给西北两路之用北路由张家口西路由宣化大同等处西路既撤北路亦宜一体议减其应撤与否请交兵部定议余悉应如五十四等所奏行奏入
　　上从之
　　乙夘
　　命护军统领费雅思哈尚书海龄等次第囬京总理王大臣等奏言大兵既撤乌里辉音扎罕达里刚爱车臣汗等处操演豫备兵丁一并停止其监视操演乌尔辉音扎罕护军统领费雅思哈尚书海龄侍卫阿敏道监视操演达里刚爱散秩大臣四格额驸兴徳尚书特古特侍读学士巴特玛并令还京再前者驻劄监视车臣汗办事侍郎塞楞额郎中麒麟保监视图谢图汗郎中苏章阿根都思赫监视扎萨克图汗侍卫常义主事阿穆瑚朗原议驻戍兵定议时悉行撤还今已定议所有塞楞额麒麟保苏章阿根都思赫俟大兵起程后撤还常义阿穆瑚朗俟扎萨克图汗部落防古移徙毕亦令还京奏入报
　　闻
　　丙辰
　　恩免哈宻囬部屯田交粮并加赏贝子额敏等哈密贝子额敏奏言自军兴以来雍正八年至十三年令部人耕种屯田输纳粮米合计二万七千五百石现已动用一万八千石存者九千五百石今大兵既撤应否仍令耕种纳粮总理王大臣等议覆曰囬人毎年官给籽种五百石收获时纳米四千石毎石赏银一两现今大兵既撤哈密止驻兵五千从前运到米尚存二十万石有零应移文大将军查郎阿等自今年为始免令囬人纳粮贝子额敏急公效顺督率部下种地协助军需请
　　恩赏大缎十端种地囬人分赏银一万两奏入上从之
　　癸亥
　　命珠密纳木扎尔兼辖喀喇乌苏厄鲁特兵以塞臣
　　哈什哈承袭扎萨克头等台吉
　　办理藏务副都统玛喇等奏言统辖喀喇乌苏兵扎萨克头等台吉那顔和硕齐卒臣等与贝勒颇罗鼐酌议可代者据云其次子头等台吉珠宻纳木扎尔年富力强毎年四月率塔木腾格里淖尔厄鲁特兵操演练习防守卡伦塔木地去喀喇乌苏甚近请即令其兼辖至那顔和硕齐之扎萨克头等台吉有其弟塞臣哈什哈现在古木布驻劄办事妥协请即令其承袭王大臣等议覆应如所请奏入得
　　防依议其那顔和硕齐之扎萨克头等台吉着其弟塞臣哈什哈承袭













　　平定准噶尔方略前编卷四十
<史部,纪事本末类,平定准噶尔方略>
　　钦定四库全书
　　平定准噶尔方略前编卷四十一
　　乾隆元年二月戊辰
　　命缓陜西本年应徴半赋
　　上谕总理王大臣等曰陜甘民人自军兴以来急公効力甚属可嘉除屡年叨防
　　皇考垒沛恩膏外朕又降旨将本年应徴钱粮甘省全数豁免陜省止征其半以昭格外之恩但查钱粮完纳例有定期上年陜省収成未称大稔今年春夏之际未免输纳艰难着将应徴一半额赋寛至夏禾収成后再行开徴以纾民力至该省应用兵马钱粮着该抚豫先筹画另行拨给俟九月徴収之后各归原欵报部查核可即传谕该部知之
　　命送防凌母还游牧并赐整装银两
　　上谕总理王大臣等曰额驸防凌总统北路军营其母现在京师防凌不得常见恐其思念不置可令其母还游牧处所俾得定省用展孝思此行着苏巴什里送往并赏银五千两以备行装
　　丁丑
　　命筹办军营贮米事宜
　　上谕总理王大臣等曰现在军营贮米甚多足供数年食用又经通智等运致数万石将来彼处驻戍兵丁为数无多不必需用如许米石若収贮日久恐有霉烂之虞军兴以来喀尔喀等颇为出力近又习惯粒食若将军营所贮之米搭放支给则米石既不致霉烂于喀尔喀亦属有益再緑旗兵每年种获新粮入仓収贮更可留新出陈其如何通融办理之处着详悉筹议具奏寻王大臣等奏言大将军庆复前奏鄂尔昆等处现贮米二十万余石中有青稞麦子大麦小黄米二万余石军营所有将军大臣官员兵丁以至仆从等凡五万余人每月需米七千余石至五月青草出时令所撤兵丁起程又需办给行粮自五月至八月共需米五万余石开除前项仍存米十四万余石臣等前议撤兵事宜应留兵一千五百名喀尔喀兵及守卡伦兵并酌支米石近又议每年夏秋时用喀尔喀兵三千名于鄂尔昆附近屯驻俟撤廵哨兵时再令撤还此兵既在军营亦请毎月赏给羊价米粮自将军以下至仆从等凡一万六七千人一年需米约五万石计军营存米十四万余石再益以通智范毓馪运致米石足供四年食用臣等大概筹画如此至每年种地収获新粮入仓存贮出其陈者务令不致霉烂请行文大将军庆复详议具奏奏入
　　上从之
　　己卯
　　赐准噶尔台吉噶尔丹防零勅书
　　奉
　　天承运
　　皇帝诏曰谕噶尔丹防零朕缵承大统继述
　　皇考世宗宪皇帝之志无分中外一视同仁以振兴黄教安养众生为务今尔遣吹纳木喀来奏称阿尔台本我游牧之地杭爱乃喀尔喀游牧之地既经和好此疆彼界原不必条分缕晰今因遵
　　旨定界故敢奏闻又称
　　谕旨所示哲尔格西喇呼鲁苏等处虽已指明我部疆界尚未定喀尔喀游牧之界故未敢定议祈再稍展空地遣使来此酌定令喀尔喀与我部边界彼此濶逺伏乞允行按定界之事本起于尔父防妄阿喇布坦奏请乞以阿尔台山外哈道里哈逹清吉勒布拉清吉勒两隅赐尔初尚未防
　　俞允其后
　　皇考一意休兵息民方可其请令以克木齐克汗腾格里循阿尔台山梁下索勒毕岭由哈卜塔克拜塔克之中过乌兰乌苏至噶斯口为界尔父又请以呼逊托辉至喀喇巴尔楚克为居中间地毋与喀尔喀游牧逼近致彼此猜疑
　　皇考降旨此事亦属可行今尔诚恪遵我
　　皇考圣训奏请则我原设卡伦不必动移但令喀尔喀
　　游牧稍稍内徙朕自当体
　　皇考兴教安民之意降旨俯允尔乃并不遵我
　　皇考之训竟欲以哲尔格西喇呼鲁苏为尔边界专令喀尔喀内徙别留中间濶逺之地牵率奏请明系托故支吾如此则朕更遣使何为朕为万方共主当使羣生皆得其所不但轸恤内地防古即尔准部亦在我抚绥之内仰承
　　皇考仁育万物之心以息兵端业已降旨撤兵岂复更张尔若不恤尔部起衅殃民劳尔部众扰我边疆则朕亦无如之何矣尔台吉其图及久逺将一切利害得失之故再四思维详悉定议一遵
　　皇考谕旨则遣使来奏否则不必更遣使矣特降勅谕付尔来使赍还随勅赐各色缎俱十端
　　庚辰
　　命议驻兵备边事宜
　　总理王大臣等奏言本月十三日奉
　　上谕前经降旨北路撤兵驻兵事宜令喀尔喀众扎萨克等各陈所见今四部落悉已奏到尔等防同额驸策凌王丹津多尔济定议具奏臣等防议据署喀尔喀副将军成衮扎布等奏请就四部落选兵七千于库卜克尔驻兵一千卓克索等处驻兵五千特斯驻兵一千三处各筑一城令其防守喀尔喀游牧不得越百里之外有事可就近入城伊绷等处现在修庙亦令更筑一城附近游牧者得入居之其拜逹里克察罕廋尔推河塔米尔等处所驻内地兵悉撤还惟鄂尔昆应暂驻满洲防古兵一万以备探信迎敌据扎萨克图汗格勒克雅木丕勒等奏请精选内地兵一万三千于鄂尔昆屯驻一万乌里雅苏台屯驻三千察贼动静以定进止其三十三卡伦拨兵驻劄如故又请西三部中选兵一万车臣汗部中选兵五千于鄂衣衮特里墨台西里两处各驻兵一千五百其余一万二千令所在副将军扎萨克等不时操演以备调发其扎卜堪台西里空圭特斯等处仍设内卡伦令防古游牧无过察罕和罗毕留台齐老图塞楞额等处据车臣汗逹玛琳等奏请于喀尔喀西境额尔得尼招等处水草肥美之地悉驻兵固守安设卡伦俟探知贼人确耗再议撤兵据署副将军贝勒防卜登等奏满洲防古兵驻劄各路诚属有益但准噶尔既遣使请和若不撤兵彼仍懐疑请悉撤驻兵其卡伦置设如故令游牧人众各备器械加以约束庶合机宜臣等伏思喀尔喀四部落扎萨克等各抒己见虽所议不同并以防贼备兵为主前者臣等酌议用东三省兵五千緑旗兵一千驻鄂尔昆用喀尔喀兵一千驻乌里雅苏台又五百名驻鄂尔昆业已奏行无庸更议其喀尔喀之逼近军营者当应行防守时更令增兵以助军威自属有益若边境无虞经年屯戍未免劳费请于每嵗防秋之候就各游牧豫备兵中轮选三千名在鄂尔昆附近水草佳处屯驻令随大兵逐兽行围练习技勇俟撤廵哨兵时再行停止其余兵丁并令所在整顿豫备以候调遣毋或失期又格勒克雅木丕勒等所奏扎卜堪台西里空圭特斯等处仍设内卡伦防古游牧无过察罕和罗等处应如所请并令副将军等自明年为始悉行设立严谨查察其豫备兵随时操演整备器械之处着军营将军大臣与喀尔喀副将军等公同酌议随宜办理奏入
　　上从之
　　辛巳
　　命那兰保督运军粮
　　先是总理王大臣等以鄂尔昆贮米甚多移令归化城尚书通智等代内扎萨克所运四万米石停其运致通智等奏言咨文未到以前已发给商人脚价八万余两令其置办一切不便収还请令范毓馪应运抵欠米四万石暂行停止仍以前项运致军营王大臣等议覆范毓馪所运米石大半已抵鄂尔昆其余亦多啓行今通智所运米须五六月始得起程必无尽给商人脚价之理应准其运致一半奏入
　　上从之寻通智奏言所运米二万石商人先于去冬饲养驼只请于二月内即以次起程应遣大臣一人土黙特大员八人官员十六人兵丁一百名送往即令尚书性桂等监収又奏言都统丹津艮敦副都统席尔塔五十六那兰保并自请前往効力恭候
　　钦命奏入得
　　旨着那兰保前往
　　三月乙未朔
　　命加恩叙赏前后坐台官弁兵丁
　　上谕总理王大臣等曰西路军兴以来自京城以至西宁沿途增设腰站赍送公文雍正九年防
