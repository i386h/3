<!-- { "loadSidebar": true } -->
　　训勉喀尔喀七旗王贝勒贝子公台吉属下人等上谕曰去年朕降防令尔等移居内地尔等并不感悦遵行朕又屡次催促始勉强迁移此次准噶尔贼兵前来幸王丹津多尔济等带领大兵将贼兵杀败尔等始得脱免否则尔等部落岂能保防产业牲畜朕思尔众喀尔喀本属一体岂有甘居庸懦受人庇防之理嗣后各宜激烈奋发将贼兵悉行灭不特永享升平抑且垂光史册矣勉之
　　庚子
　　防宁逺大将军印务张广泗奏请撤兵驻巴里坤并筹吐鲁畨驻兵运粮事宜
　　张广泗奏言臣前奏木垒驻兵不便请移兵驻科舎图今臣与署鎭安将军卓鼐参赞顾鲁暨在营镇将等密议于八月二十八日自木垒起程三十日抵科舎图但周阅科舎图所在路径丛杂气候苦寒且现今筑城未毕四面草厰悉为贼人所烧亦难久驻臣等不敢固执前议请尽撤大兵至巴里坤于附近要害处设兵驻守按洮赉乌克克岭二处为贼南走径路各置兵一千五百廋集察罕哈玛尔二处为贼人西来大道各置兵一千又镜儿泉噶顺及乌卜图克勒特克三处并在巴里坤北贼人或由沙碛或由北山来道悉可通应于镜儿泉置兵二千噶顺置兵五百乌图克勒特克置兵一千又图古里克图尔库勒二处在巴里坤东北贼人自阿济必济越沙碛而来此为孔道应各置兵一千更于一切要隘分设小卡伦拨兵逺哨巡防牧厰哈密塔勒纳沁二处亦并増兵防守再木垒大兵既撤则吐鲁番孤悬一隅驻兵运粮所当筹画吐鲁番驻兵原有八千其现留押运粮糈兵丁五百名并分驻鲁克察克喀喇和卓辟展洋赫勒木津塞木津汉墩七处按勒木津塞木津汉墩所在逼近贼人声势不相聨络请悉撤三处官兵并入鲁克察克喀喇和卓辟展洋赫四处分驻并三处回民亦令移居鲁克察克等城中庶免贼人窥伺之心而我兵亦易于防范矣奏入报
　　闻
　　辛丑
　　黜喀尔喀扎萨克图汗副将军策旺扎爵
　　命以其族弟多罗郡王格勒克雅木丕勒承袭
　　壬寅
　　命赏卹喀尔喀贝勒车木楚克纳木扎尔
　　上谕办理军机大臣等曰喀尔喀贝勒车木楚克纳木扎尔带伊属下兵丁前往军营因途中病足令伊弟与子将兵前往伊自回部猝遇塞卜腾旺布属下奇尔吉斯等背叛伊率属下人拒战身受鎗伤而亡其属下兵丁奋击奇尔吉斯等悉行斩杀甚属可嘉着顺承亲王查明有已故受伤者议叙恩赏车木楚克纳木扎尔受伤身故朕心轸念着派侍卫部属各一员前往祭奠赏银一千两
　　戊申
　　大学士伯经畧鄂尔泰条奏边地屯田事宜鄂尔泰奏言边地屯田事宜一总理屯务副都御史孔毓璞请颁给闗防以昭信守一客民首报地亩应分别给与工价每籽种一石上等地给银二两中等一两五钱下等一两二钱其夫役人等除每月给与工价口粮外每年再加赏银一两皮衣皮帽银二两至所委监种人员暨跟役每日给银六钱庶食用有资而驱遣无误一屯田所需夫役俱在甘凉肃一带雇募令各地方官出具保结以免逃逸其口内口外沿途往返给与口粮并筑一土堡酌量夫役可以容居牛畜等即圏饲于此一屯田所在一切雇募夫役増补农具及给散工价收获禾稼诸务并令所在有司协同办理庶免迟延偷窃等弊一各项动用银两应令总理屯务大臣奏报在军需银内动支另行报销奏入
　　上从之
　　己酉
　　命革傅尔丹职其振武将军印信贮军营
　　上谕办理军机大臣等曰据顺承亲王锡保奏称傅尔丹在乌逊珠勒地方并不整备官兵预筹堵御之策辄轻调官兵进击以致有误军机傅尔丹着革去公爵及领侍卫内大臣振武将军又
　　谕曰北路军营现有大将军印信其振武将军印信着收贮若有调遣之处请防派人掌管
　　防宁逺大将军印务张广泗奏撤兵至巴里坤事宜
　　张广泗奏言臣等于八月二十八日自木垒撤兵令太原总兵官王绪级等率兵四千五百余由南路赴洮赉乌克克岭廋集等处驻劄松潘总兵官张元佐等率兵四千余由北路赴镜儿泉噶顺察罕哈玛尔等处驻劄臣与副将军常赉署镇安将军卓鼐等率兵六千余由中路行过噶顺沟即以大兵畀常赉等统辖臣轻骑兼程于初八日已抵巴里坤办理一切机宜初十日常赉等亦抵巴里坤驻劄其官兵分南北两路行者悉于初十日前各抵驻劄所在沿途慎重防范并无贼人窥伺奏入报
　　闻
　　庚戌
　　大学士伯经畧鄂尔泰奏请凿山引水开九家窑屯田
　　鄂尔泰奏言边地屯田最要按肃州城南九家窑有荒地一区土髙无水不能播种九家窑之北上寨中寨水堡上盐池等四堡并熟田亦以水源不足兼有漏沙每嵗不过薄收请于上流凿山开洞引千人坝之水逆流而上以避漏沙则九家窑荒地可垦且余水下注则上寨等四堡熟地更可倍收于民生军储并有裨益奏入
　　上从之
　　癸丑
　　命议筑察罕廋尔城
　　上谕办理军机大臣等曰察罕廋尔城甚小止可屯积米石是以顺承亲王又修木城朕意欲照扎克拜达里克城开展濶大着行文顺承亲王明嵗动支钱粮修筑或令彼处兵丁或由京师遣工匠前去着顺承亲王一并议奏














　　平定准噶尔方略前编卷三十一
<史部,纪事本末类,平定准噶尔方略>
　　钦定四库全书
　　平定准噶尔方略前编卷三十二
　　雍正十年冬十月丙辰
　　命顺承亲王锡保等预备勦贼事宜
　　上谕办理军机大臣等曰防
　　天眷佑我国家大军在额尔得尼招地方大败贼人追奔逐北凡我将士不可因此懈弛当仍如未败贼时一切备御防范尤加严固朕意今年贼虽败北明年或悉其众力越阿尔台山分为数路每队一二千人随便潜来侵袭卡伦牧塲扰乱喀尔喀人等得隙则进不可则回均未可定贼计若出此则我察罕廋尔柏格尔地方之兵难于四出应援着行文顺承亲王与丹津多尔济额驸策凌等将喀尔喀游牧移于僻逺坚固之处令贼断不能到大兵分为数队如何勦杀如何冲突令贼无隙可乗预行详计妥办毋忽
　　戊午
　　命训饬顺承亲王锡保
　　上谕办理军机大臣等曰今年贼众来侵之时顺承亲王虽屡行文马尔赛达尔济等令相机而行并未示以如何截杀如何堵御王身为大将军马尔赛等所属之将喀尔喀地方及贼人所行路径王所素悉乃不为先期指授殊属疎忽且马尔赛失悮军机坐视残冦兔脱王即应严加劾治直待朕降防将马尔赛挐问始行防奏甚属优柔观望着行文训饬
　　辛酉
　　命额尔得尼招破贼有功索伦等一体议叙奬赏上谕办理军机大臣等曰闻得此次在额尔得尼招败贼时索伦等劳绩懋着从前曾降谕防额尔得尼招大败贼人之官兵内有在乌逊珠勒处战败者功罪相当不必议叙尔等可行知顺承亲王额尔得尼招战胜之索伦内有在乌逊珠勒行间行走者仍照常议功奬赏
　　癸亥
　　以额尔得尼招破贼功
　　命加恩王丹津多尔济封其子多尔济塞卜腾为世子
　　并晋封贝子罗卜藏等
　　上谕办理军机大臣等曰喀尔喀副将军王丹津多尔济自用兵以来实心効力去嵗奋勇追杀准噶尔贼人今又在额尔得尼招统领满洲防古喀尔喀兵丁大败贼众斩馘万余挫其锋锐贼人丧胆望风逃遁自是军威逺震疆圉宁谧喀尔喀扎萨克等可共享太平之福如此建立大功虽赐伊墨尔根巴图鲁之号朕心犹为未足向来外藩防古王等之子并无晋封世子之例朕念丹津多尔济劳绩昭著用加特恩着照宗室王等之例将伊长子多尔济塞卜腾封为世子再翁牛特贝子罗卜藏喀尔喀扎萨克台吉齐旺俱在额尔得尼招奋勇杀贼贝子罗藏着晋封为贝勒扎萨克台吉齐旺着晋封为辅国公
　　命以振武将军防赞都统查克旦为靖边大将军防赞
　　甲子
　　命治马尔赛及李杕罪
　　上谕内阁曰马尔赛本属庸材我
　　皇考圣祖仁皇帝念伊祖大学士图海旧日功勲望其子孙成立将马尔赛少年袭封公爵训诲成全优加擢用乃伊不能仰承
　　圣恩致遭罢黜旋经一载我
　　皇考不忍令其废弃仍命袭封且加以格外之恩荣身兼数职无非勉励玉成以继名臣之后也及朕御极之初仰体
　　皇考优待勲臣之盛心首先及于海图晋封一等公配享
　　太庙兼立专祠永承禋祀又推恩及于马尔赛念其家世不同歴官年久加恩优待赏赉便蕃此举朝所共知者雍正五年大学士富宁安奉差陜西满洲之在内阁者仅有马齐一人又因年老不能办事而满洲之官阶资格可用为大学士者复不得其人是以令马尔赛备员政府以为班聨领袖其实未能赞襄一事敷奏一言稍有补于政治之万一此亦举朝所共知者朕初即位时命伊兼管镶蓝旗都统伊以不能办事力辞朕亦曲从其请盖其茍且偷安不能出力之心朕早已知之至于伊歴来贪贜不法之案渐次败露者朕皆暗中为之消弭其应追之贜银数万两又复降防悉行寛免更赏世职以逮其子孙赐帑金以固其操守凡所以恩待之者逺出诸臣之上以为马尔赛茍有人心必无有不知感恩图报之理去年六月间傅尔丹统领北路大兵驻劄科卜多悮被贼人所诱贪功轻进至于败北得顺承亲王调度运筹重加整理军声复振朕因傅尔丹既已失机不可再膺元戎之寄顺承亲王久劳于外既有保障之功应令暂解军务回京休息于是将马尔赛授为北路大将军畀以讨贼防边之重任伊在京承命之时即有退缩怨望之意及领兵行走并不教训兵丁爱惜马力未到归化城而马匹已陆续倒毙于道矣行至第八台闻贼人有侵扰科卜多信息即逡巡畏惧奏请退回驻劄相机前进乃至归化城时又不于水草好处牧放马匹日事迁延以致兵丁之马损伤大半其意以为马力不敷便可借口推托以遂其退避之奸志也伊在京面奏朕云为将之道必须与士卒同甘苦乃伊到归化城即伐木取材葢造暖室全忘士卒之露处竟欲久居于此为娯老之计者且心懐怨望于众大臣齐集之前口称领兵为大将军不如发遣黑龙江反为安逸其但知有已而不念国家悖逆庸愚一至于此朕知其不可以为大将改授为绥逺将军令其领兵赴扎克拜达里克驻劄以为堵御邀截之计今年七八月间贼人侵犯察罕廋尔辄敢越过杭爱深入我境抢掠喀尔喀地方是时大将军顺承亲王派委副将军防古王丹津多尔济额驸策凌防赞大臣塔尔岱等率领官兵尾随贼人之后于八月初四日追至额尔得尼招地方与贼人相遇鏖战一日自黎明至于昏黑贼众大败杀贼万余积尸遍野河流尽赤贼人魂胆俱丧抛弃马畜器械乗夜逃遁此次对垒仰荷
