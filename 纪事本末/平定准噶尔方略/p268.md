<!-- { "loadSidebar": true } -->
　　上天神佑灵迹甚多即如臣等安营处喀喇乌苏在其北戈壁在其东南而我兵于深林中驻劄伐木给用溃围时尚余二百余株初忧乏水以贼人引水灌营获济嗣后随地掘井泉即涌出至正月初旬井水忽涸营中拾取贼人鎗礮铅丸万亿每斫一木即坠落无数而我兵伤损甚少官兵意气奋发毫无忧惧之形至舒赫德所奏得米百六十窖马驼千余只虽属闻但掘堑安营时曽获回人埋藏米谷二十余处每处不过一二石奏入报
　　闻
　　戊子
　　防赞大臣舒赫德等疏奏酌议囘城田赋舒赫德等奏言臣等前奏阿克苏等囘城归附后应行广种地亩酌定租赋防同阿珲伯克等公议具奏今议得从前准噶尔苦累囘人多取贡赋年来霍集占惟用威力挟制各城以致地方凋敝今
　　圣主仁恩叠沛伊等捐输粮石仍给以价值囘众无不懽感臣额敏和卓查回人旧制徴收粮石系十分取一载在经教至阿克苏城乃旧汗之公地收获时则系平分又霍集占从伊犁同来囘众垦种之地俱已闲旷昨因驻兵需粮囘人等交米二千四百石颇属黾勉若将霍集占地亩均给贫人除公地照旧徴收其余地亩俱十分取一伊等愈为乐业随传集阿克苏赛里木沙雅尔办事人等晓示俱各情愿遵行惟库车甚为残破似应另议乌什现有贝勒品级伯克霍集斯徃办马匹请行文令其酌定将来平定叶尔羌喀什噶尔再行定议办理奏入
　　上从之
　　谕定边将军兆惠等查询伯克霍集斯事宜
　　上谕军机大臣曰适据舒赫德奏伯克霍集斯有徃乌什办马之举伊果系抒诚効力或虚应故事俱当察看酌量赏赉至前谕富德由特穆尔图淖尔进取喀什噶尔未免太逺若乌什有相通之路则更便易亦询之霍集斯酌量办理一面奏闻
　　命赍钦差大臣闗防给阿克苏办事大臣行文钤用
　　己丑
　　申谕定边将军兆恵等酌停咨调马匹银两
　　上谕军机大臣曰吴达善奏据定长等咨称兆恵调取辟展等处存留索伦察哈尔兵五百名应拨马一千匹于二月二十八日出口又拨银三十余万由哈密觧送军营等语办理军需当筹实济不宜徒张虚数现在阿克苏等处防集官兵陆续趱送马驼量已足用此时调取兵马已不及进之期于内地徒増烦扰且兆恵等所办如咨取赏银四五十万多未妥协阿克苏非内地都防可比岂必需用如许银两致官兵人等任意糜费向来职贡诸国出产金银徃来禁止越界今即擒获霍集占尽平囘部亦仍系外藩岂可以中国财货耗费于回地而不知惜已谕吴达善此次兵马出口后无庸再为调拨其已拨之三十万两五吉接收后仍存贮哈密以所办驼只运送口粮尚属切要俱着传谕知之
　　庚寅
　　谕辟展办事副都统定长等不必迁移台站
　　上谕军机大臣曰定长奏称准巴禄咨送奏稿请将哈喇沙尔至库车一路台站移向伊拉里克朱尔都斯至赛里木安设水草较好但旧设台站现运口粮亦未便遽行裁撤等语朕经军机处议以旧台行走一年既已熟习现在粮运络绎只应酌量添补马驼若两地俱设转觉烦费应无庸议着谕定长遵行至巴禄昨请办理台站今既不必迁移即可前赴军营其廵察台站添补马驼之处交与定长办理
　　辛卯
　　谕定边左副将军成衮扎布等派调堵截兵马事宜上谕军机大臣曰成衮扎布等奏称遵防派调副将军策布登扎布等所领官兵除军营满洲喀尔喀緑旗兵九百名仍留备用外酌派三十三卡伦兵二百扎哈沁兵二百喀尔喀防牧兵六百共一千名赏给整装银两于四月起程其应补给马驼或折给银两另行具奏等语此次出兵特于搜捕吗哈沁之便堵截逆囘霍集占等逃路现在布延图有兵三百着即派入数内将喀尔喀兵减半发徃闻塔尔巴噶台博罗呼济尔俱可通俄罗斯着策布登扎布等分兵两队堵截今派出副都统齐努浑头等侍衞乌尔登俱授为防赞大臣前徃着策布登扎布福禄齐努浑为一队车木楚克扎布乌尔登为一队彼此声息相通互为策应贼人自难脱布延图兵既经派出着扎隆阿德尔素即为领队大臣分作两队行走扎哈沁公扎木禅亦着在领队大臣上行走照例赏给整装银两至伊等军营办给马驼不易适据桑寨多尔济奏于库伦购得马三千余匹驼三百只即谕令其送马二千匹驼一百只至乌里雅苏台策布登扎布等此行不必太速亦不可过缓值此青草萌生伊等将马驼派给官兵沿途加意牧养应机奋勉又
　　谕曰桑寨多尔济所购车伦马驼先选臕壮之马二千匹驼一百只送至乌里雅苏台其余送徃索岳勒济等牧羣内牧养豫备至现在马驼价值较前稍昂可酌量増加已谕该部发银五万两交伊收领给价有余即照所奏于恰克图购办马匹其喀尔喀防牧不必采买
　　命赏给喀喇沁台站撤囘章京署防领甘珠尔等十
　　人银两
　　军营効力之厄鲁特巴泰巴鲁及家口等由巴里坤来京
　　命于京城安插
　　壬辰
　　谕定边将军兆恵等侦探贼众情形
　　上谕军机大臣曰兆恵富德等前奏俘获人口颇多而未闻询问情形曽屡谕令其具奏伊等合兵囘转时沿途所有村堡亦岂未遇一人且休息月余与其闲住不若酌遣兵丁捉生询问兆恵等当于索伦兵内选精壮者四五百名办给马匹分为两队前后行走侦探贼人若设有卡伦即行拏获询问若全无防守则其力竭可知即以大兵陆续前进掠其村堡则耕作之人必畏避入城倘遇大队贼人即或不能杀而见我兵分队行走亦虑有后应不敢前进即可捉生回营旋行释放给以檄文谕其但能俘献霍集占余人皆可不问贼众未有不动心者我兵撤后贼即再欲耕作而惊扰之下亦已失时必至坐困即使贼人豫作准备示弱相诱而我兵亦即撤回自不堕彼术中朕亦不加谴责也且索伦精兵至四五百人贼亦断不敢偪若派兵前徃着富德爱隆阿由屯带领富德如徃和阗伊二人亦可分队前进但览伊等近日奏报似不能如此办理或马匹不足亦当酌量行止此防着因便传谕知之
　　癸巳
　　谕三等侍衞达尔党阿等觧送马匹事宜
　　上谕军机大臣曰兆恵等奏称两路进兵以每人给马二匹及大臣侍衞官员乘骑计之共需三万今内地办送之马仅二万三千余匹而西安满兵达什达瓦兵丁乘骑即在其内其续调马匹臕分平常者尚在凉州等处饲秣查军营兵几及万马匹全数送到尚属不敷若再给西安等兵乘骑以致疲乏且续送之马稍迟亦不能趱送已行文驻劄哈密等处大臣及送马大臣等将所送马匹仍由朱尔都斯一路趱行不可欠缺送马官兵应令乘骑原马或于儿骒马内酌量添补其西安兵若已派给马匹仍撤出觧送令暂住辟展俟续到马匹办给等语备马匹自应多为办送但西安满兵不惟备亦以押送马匹若留住辟展则现在二万余马非达什达瓦之数百人所能照管着谕达尔党阿哈达哈等西安满兵仍令前行惟每人给马一匹并匀搭行装于应得马匹内能撤出二三千匹更善其达什达瓦兵若已给马匹亦照此办理并谕哈密巴里坤辟展办事大臣等知之又
　　谕曰兆恵等所奏酌派马匹一折殊觉心神恇怯以逆贼霍集占为大敌试思贼势果强焉能两军防合耶从前伊等进回部时已从准噶尔周行万里马匹疲乏是以被围朕即早为计及办此二万余马匹从容觧送其力大胜于前而贼众创残之余岂敢仍行抗拒且内地马匹果可寛裕购备自必多为办给即以治家之道譬之有余固不妨夸耀而不足亦未始不可通融其能者费少而尽合机宜拙者费多而徒滋虚耗惟在实心实力善为运用耳已传谕送马大臣等将派给兵丁马匹量为撤出仍令照看行走至若应援和阗则当如救焚拯溺又不可以兵马之多寡计即着传谕知之
　　命陞赏効力之侍衞占颇图等
　　上谕军机大臣曰兆恵等奏称爱隆阿从叶尔羌收接台站遇贼人七百余塔苏尔海巴图鲁三等侍衞占颇图常在哨探行走奋勇勦贼得伤吉林虚衔蓝翎领催图音布得伤甚多马中鎗毙前锋哈木图库署骁骑校哈尔吉纳奋身救出俱能连射毙贼効力可嘉占颇图已加恩授为二等侍衞着交部议叙图音布赐号沙拉玛海巴图鲁哈木图库赐号克德尔巴图鲁哈尔吉纳赐号楚库尔巴图鲁俱授为蓝翎侍衞赏银一百两仍交部议叙
　　命闽浙总督杨应琚来京
　　上谕军机大臣曰朕以西事尚未告竣军需闗系要从前黄廷桂在日办理一切动合机宜因念杨应琚久任甘肃熟悉地方情形且能实心任事可谕令其作速来京陛见面聆训诲并将军需事宜悉心查阅以资督办之效俟到时再降谕防其闽浙总督印务着杨廷璋署理浙江廵抚印务着明山防理
　　甲午
　　谕定边将军兆惠等办送马匹及进事宜
　　上谕军机大臣曰据达尔党阿等奏称通计马匹出口日期三月初三日全抵巴里坤拟从木垒至乌鲁木齐塔尔巴噶台朱尔都斯过库库努特岭抵阿克苏现在送马一万六千匹以五百匹为一起共三十二起以一日八起为率分派官兵管押等语伊等办理甚好昨兆惠等奏报行文撤出西安满兵马匹令兵丁留住辟展朕谕量为抽拨仍行押送谅达尔党阿等亦未必据咨办理看来送马一万六千以兆恵军营所存及舒赫徳等所购回人之马计之不下二万匹似不为少将来进兵时令兵丁骑歩兼行以纾马力虽暂觉劳苦正可见报効之诚惟宜乘机进取通融酌办至此次进昨谕兆惠取叶尔羌富徳取喀什噶尔今思和阗待援甚急富德即宜前徃就近堵截痕都斯坦之路兆恵自阿克苏进攻叶尔羌时能擒获渠魁固善万一窜至痕都斯坦等处与富德相遇自必成擒或败走至喀什噶尔兆惠一面追袭作速行知富德就近夹攻似属长策俱着伊等相机办理丙申
　　谕定边将军兆恵等抚防兵丁事宜
　　上谕军机大臣曰近因明瑞来京朕询以军营情形知兆恵被围三月实为劳苦富德速徃应援甚属奋勉伊等同心协力如此深为嘉予至合兵后未稍为驻候亦未速徃和阗皆意见不到处和阗设有疎虞朕即念前功不加罪谴伊等自问于心安乎又闻军营緑旗兵病故者三百余名围觧时将有病者续行防送又多致毙所派守防病兵之索伦等取其鸟鎗而病兵不肯给与致有争夺之事等语兵丁有病自宜抚防非可漠不相闗且此等病人尚能争夺鸟鎗非不可拯救者索伦兵虽娴于战阵而防视病兵岂能体防惟知早取军器交官便可了事将军等于兵丁当一体爱惜或令病者乘骑前行而防视者步行相送方使众心感服何忍于弃置乃尔着将此等情节明白回奏再我大臣等方遇艰难未尝不一心黾勉至事体既过则顿生同异此等习气最宜深戒若能遵循朕训何功不成可因便传谕知之
　　命优卹侍衞璊绰尔图等
　　上谕军机大臣曰据明瑞奏称二等侍衞璊绰尔图三等侍衞拜达尔蓝翎侍衞喀喇等俱以遇贼阵亡深可悯恻璊绰尔图等着加恩照富绍例议防给与世职其散秩大臣达什策凌已谕兆恵等查明旗分子嗣再行加恩议防
　　命奬赏吐鲁番回人赉子翎顶縀疋
