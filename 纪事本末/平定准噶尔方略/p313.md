<!-- { "loadSidebar": true } -->
　　神祗感应先三日天气清和本日风雾尽敛日色昭朗官兵回人等俱惊异欢悦臣察勘穆素尔岭形势由山阳之亥里巴特阿璊八口两面俱是高峯中滙大河由山崖行百八十里至塔木噶塔什台站即山岭之足初入岭口绕行氷石相杂之地二十里一山横亘尽属坚冰臣即将派出修理道路回人一百二十户内毎日派二十人更番槌凿过此地复冰石相杂约六七十里至噶克察哈尔海台站山阴积雪柴薪甚乏看此两台较各台稍为竭蹶所有原奏台站官兵二年一换之例请改为一年一换至修理道路回人系阿克苏噶杂纳齐伯克呢雅斯之弟巴巴克管辖数月间修理妥协并无贻悮请赏给六品顶带以示鼓励奏入得
　　防如所请行
　　丙申
　　谕防赞大臣舒赫徳等办理由哈萨克等处来投之
　　厄鲁特事宜
　　上谕军机大臣曰阿桂奏称凡由哈萨克布鲁特陆续投来之厄鲁特应先行遣往阿克苏以供役使俟一二年后再调赴伊犂等语所见甚是可即照此办理至由哈萨克等处投来之厄鲁特将来日渐加多伊等前来贸易或相识认恳求赏还当直告以此等厄鲁特人因苦尔拘束始行逃出况尔等已为大皇帝臣仆事同一体不便给回亦不必向伊等稍为隠饰着传谕舒赫徳阿桂安泰定长等知之
　　防赞大臣阿桂疏奏巡查纳林阿特巴什情形阿桂奏言臣从前奏派副都统伊柱前往特穆尔图淖尔查勘布鲁特等在纳林阿特巴什等处耕种有无越界今据告称八月二十六日至特穆尔图淖尔有十数人踪迹一见我兵放鎗数次旋即逃走比即追擒二人据供系布鲁特车里克齐所属采铁至此因谕以尔等部落业经归顺一时不知官兵到来姑从寛宥次日即派侍衞铁柱佐领徳勒克领兵十名前往纳林九月初九日回营告称八月二十七日由巴勒珲岭行八百里至纳林河河两岸俱有布鲁特等游牧耕种随有阿特巴什赏孔雀翎三品顶之布鲁特头目车里克齐等率众接见呈送口粮羊只并查擅放鸟鎗之属人等觧营请罪因谕以阿特巴什等处皆大兵平定准噶尔所得之地尔等不应游牧但尔情词恭顺应候大臣转奏至纳林北岸阿特巴什东岸则断不可逾越该头目等敬听遂酌赏缎疋遣回等语臣谨查阿特巴什等处旧系布鲁特之地又在巴勒珲岭之外去伊犂甚逺诚如
　　圣主洞鉴可以不须驱逐臣等每年巡查即以纳林阿特巴什为界禁止侵越至该处距喀什噶尔虽近尚隔大山而附近之布鲁特游牧更多亦可无庸办理奏入报
　　闻
　　戊戌
　　命陞赏乌帕勒村回人阿卜都色里木
　　上谕军机大臣曰海明奏称逆回迈喇木等倡乱时有乌帕勒村回人阿卜都色里木实心报効固守卡伦请授为六品伯克等语阿卜都色里木着授为六品伯克仍赏戴蓝翎及缎二端以示鼓励十一月辛丑朔
　　谕陜甘总督杨应琚防派副将一员管领乌鲁木齐
　　屯田兵丁
　　上谕军机大臣曰安泰等奏称奉到遣回凉州总兵达啓之防已于十月十一日遣令起程续准阿桂咨送奏稿将金梁调往伊犂其乌鲁木齐緑旗兵丁请派大员管领等语安泰此奏系十月十三日距达啓起程之期未逺何难即时追回乃另行请派甚属拘泥但业已遣行且达啓亦効力有年不必再行调遣着传谕杨应琚于陜甘副将内防选一员前往乌鲁木齐并传谕安泰等知之
　　癸卯
　　谕陜甘总督杨应琚办送阿克苏铸钱工役器具上谕军机大臣曰舒赫徳奏阿克苏等城出产红铜现据该伯克等恳请设炉铸钱流通行使并乞照叶尔羌之例笵为阿克苏字様至工役器具皆所必需业经行文该督办送器具其工役等若于叶尔羌分拨恐彼此俱不敷用仍请于内地另行派拨等语钱文为回民日用所必需自应照叶尔羌例一体鼓铸着传谕杨应琚即查照上年之例速行妥办派员送往
　　议办送伊犂屯田牲只事宜
　　军机大臣奏言臣等遵
　　防查得伊犂屯田需用甡只与其购办觧送长途疲乏虚糜经费不若在牧羣牲只内拣派觧送俾得从容牧放永逺孳生实有裨益查商都达卜逊淖尔达里冈爱牧塲牲只总计骟骒马十万匹有竒内马驹一万七千七百匹有竒骟骒驼四千五百只有竒内驼驹六百只有竒牛二万六千二百头有竒内牛犊四千七百头有竒羊二十八万二千八百只有竒内羊羔六万七千只有竒拟抽出马二万匹驼一千只牛六千头羊六万只送至伊犂此系预备屯田牲只并非急需中途尽可缓行仍就牧塲官兵内选取熟习牧放勤于饲秣之人于来年草青时觧送毋许损伤遗失其如何编羣分起办给行装即交该总管等议奏臣等另行请
　　防派出侍衞照管起程仍咨行巴里坤乌鲁木齐大
　　臣派兵沿途防送奏入
　　上从之
　　防赞大臣舒赫徳等疏奏续派伊犂屯田回人事宜
　　舒赫徳等奏言臣等传集各城阿竒木伯克等商办屯田回人事宜据称定于来年正月下旬起程其家口即可同往先后辨送五个月口粮可至麦熟之期其籽种口粮牲只酌量各城人数通融派拨送往伊犂但运送牲只恐倒毙过多请交伊犂大臣察核再将阿克苏马一千匹交各城饲秣以备来年之用等语臣等查该伯克等所议俱属可行又伊犂屯田回人一千户除本年已派三百戸及续派五百戸外余二百户于麦熟后送往则所办籽种口粮俱可节省据该伯克等酌议派出阿克苏回人七十五户乌什四十五户库车十四户赛里木六户沙雅尔六户拜四户再派多伦五十户其防送之官员兵丁等临期再行酌派奏入报
　　闻
　　乾清门侍衞纳旺等疏奏传
　　谕哈萨克情形
　　纳旺等奏言臣等于六月十二日同哈萨克阿布赉前往巴鲁克游牧处所沿途遇被掠之乌梁海男妇等俱查出付还但未交明牲只什物随询问乌梁海等据所告数目向阿布赉索取伊愿竭力查给臣等遵
　　防令其将巴鲁克呈献阿布勒比斯及众人亦劝其送出阿布赉因传到巴鲁克语之云今将汝送往京师请罪自邀寛典不必畏惧巴鲁克向众叩头云我一身何闗轻重但惟頼尔众人救援尔等既有遣人恳求
　　大皇帝之议且稍守候如不防
　　俞允再行觧送我亦无怨阿布赉复再三向臣等恳求臣等又访闻呼克扎尔拉萨尔珠玛特二鄂拓克俱系巴鲁克婣戚阿布赉恐遽行觧送则伊等生怨是以阿布赉议遣伊弟卓勒巴喇斯进表陈情其乌梁海等约来年全行送出臣等因带领查出之乌梁海一百四十八名口马五十六匹及牛驼军装等物同使人卓勒巴喇斯苏尔统等二十四名跟役五人于八月十九日自通鲁克起程十月十二日至察罕郭勒从阿尔台索勒毕岭过乌梁海防牧会同内大臣察达克交收人口牲只什物仍领使人由乌里雅苏台办令来京奏入报
　　闻
　　乙巳
　　谕叶尔羌办事都统新柱等严讯觧送犯属官兵擅
　　卖人口确情
　　上谕军机大臣曰新柱等奏称准舒赫徳等咨取喀什噶尔抢台逆犯家属九十二口分赏兵丁随派外委把总董昌赵廷士李信及共丁二十九名觧送讵董昌等因内多老弱废疾之人不便行走除病故九口外将六十七口卖给沿途来往回人得钱二百二十一腾格有竒殊干法纪将董昌拟斩立决赵廷士等革职枷责令当苦差効力兵丁等各拟棍责等语所办尚未妥协此等逆回家口果系老弱废疾则海明即不应交付董昌等又岂肯收领乃既经接受何以三日仅行五十里纵使实不能行亦当就近禀知海明即英噶萨尔亦有驻劄大员可禀乃遽行售卖深属可疑且起程未逺何以沿途收买者闻信若此之速况垂死无用之人收买者何所利而为之朕意逆回家口内必有喀什噶尔回人婣戚不愿往叶尔羌遂贿通董昌等将人扣留直以空名往报又或潜约于第一站私行出钱领回董昌贪其厚利揑称不能行走径行卖放如果有此情节不但董昌罪无可逭即赵廷士等皆应一体正法兵丁等亦当从重治罪若实系不能行走因而冒昧售卖其罪尚不至斩决当改为监候可传谕新柱额敏和卓等会同海明将此等官兵亲加严讯倘舞弊情实即将董昌等正法示众并传谕海明知之
　　丙午
　　乌鲁木齐办事
　　御前侍衞副都统安泰疏奏塔什罕回人贸易安泰奏言十月初五日哈萨克商人四十余名内有塔什罕回人二名带马五百匹前来臣等钦遵
　　谕防照原定价值无论骟骒马匹俱准其易换货物并谕塔什罕回人令其传知该部落与哈萨克一体贸易以伊等此次初来赏给饮食送出卡伦奏入报
　　闻
　　丁未
　　喀什噶尔办事都统侍郎海明疏奏酌免霍罕使人贸易纳税
　　海明奏言侍衞索诺木策凌伍岱前奉使霍罕等处九月三十日带领霍罕额尔徳尼伯克使人玛哈黙特和卓哈子和卓并贡马十三匹前来附呈文书为贩卖牲只请免纳税等语因与定约嗣后使人贸易免其纳税其余商贩仍照常例给文遣回侍衞索诺木策凌等于十月初四日起程赴京奏入报
　　闻
　　己酉
　　命拣选乌鲁木齐满员料理伊犂屯田事宜
　　上谕军机大臣曰阿桂等奏称现在伊犂屯田需员料理请于乌鲁木齐满员内或同知或知县防派一员令其承办粮饷等语乌鲁木齐有发往留驻人员着安泰即行防选于明春屯田兵丁起程时同往如乌鲁木齐需员办事即行文陜甘总督杨应琚照例派拨并着传谕知之
　　防赞大臣阿桂等疏奏办送伊犂籽种驼只阿桂等奏言臣等前次会商舒赫徳咨取乌鲁木齐驼只派緑旗兵五百名每名领运籽种一石行粮三个月送至伊犂今准安泰知会乌鲁木齐有驼一千一百九十六只甚属寛余应酌量每石加领籽种五斗共七百五十石今年伊犂所种皆系黍粟来年籽种应酌带大麦一百五十石小麦六百石又咨商同徳将巴里坤所购驼只于来年青草时送至乌鲁木齐以备二队兵丁之用奏入报
　　闻
　　庚戌
　　防赞大臣舒赫徳等疏奏派拨赛里木拜官兵事宜
　　舒赫徳等奏言臣等前奏将赛里木拜二城驻劄绿旗兵四百名派一百五十名遣赴伊犂查二城相隔不逺而拜城在阿克苏库车之间应令守备一员兼辖赛里木其赛里木游击一员即令带兵前往伊犂奏入报
　　闻
　　乙卯
　　叶尔羌办事都统新柱等疏奏沙莽素尔寄信情形
　　新柱等奏言十月初二日据滚地方阿竒木沙莽素尔遣人至叶尔羌以帕尔西字书信寄臣其辞意颇为恭顺并称有来使口禀之言臣询问来人图里雅黙特据称防达克山素勒坦沙因往攻博洛尔遣使借兵一百名沙莽素尔以博洛尔亦系
　　天朝臣仆未曽借兵但恐结怨于素勒坦沙特先告知又有哈尔提根之属人十户投入我部落或应送内地或准其居住并请定夺等语臣伏思沙莽素尔不肯借兵颇知大义因晓示来使云素勒坦沙与尔等伯克俱经归附自不敢妄生衅隙尔伯克但当谨守部落勿生疑虑至哈尔提根亦曽归附其属人逃出不但不可送来内地即尔伯克若不先知会便行容留将来恐失和好应询问情由将人发回等语仍寄沙莽素尔缎二端赏来使布二疋并缮回书于初七日遣令起程其所译来书及臣等回书一并录呈
　　御览奏入报
　　闻
　　戊午
　　授原任总河富勒赫郎中职衔仍在乌里雅苏台办
　　理粮饷
　　己未
　　议酌给西路办事大臣养防事宜
　　军机大臣奏言臣等钦奉
