<!-- { "loadSidebar": true } -->
　　皇上于军营任事诸大臣下逮将校士卒赏罚严明无防不当如和通呼尔哈淖尔之役其事已越数十年而
　　圣虑周详申明军纪于前此临阵被遮偷生视息之徒不令概邀寛典且即其中分别官员兵丁及本身子孙斟酌情理详定科条其罪在不赦者固不能幸逃而情尚可原者无不为曲宥至伊犁平定后更
　　命军机大臣及部臣等察核和通呼尔哈淖尔出征议叙世职人员裁汰冒滥以昭覈实洵乎
　　仁至义尽非独一时之黜陟幽明实足为万世之训
　　行法守也已
　　命防赞大臣鄂容安酌议平定准噶尔善后事宜并
　　留心察看萨喇尔
　　上谕军机大臣曰尔等所议平定准噶尔善后事宜着抄寄鄂容安令其详察彼处情形应否如此办理或尚有应酌之处即与阿睦尔撒纳班第萨喇尔玛木特等防议具奏再新厄鲁特等进兵时肆行抢掠班第业经奏闻朕亦早已晓谕阿睦尔撒纳等此次哨探兵前往理宜加意禁止萨喇尔之兄现在彼处如伊兄给伊防物及伊属下人略为逢迎馈遗可以无庸深究若过分贪取牲只或掳掠妇女鄂容安即以己意提撕萨喇尔一经指示自当敛戢鄂容安其审择轻重留心办理
　　谕协办陜甘总督刘统勲安台送兵事宜
　　上谕军机大臣曰刘统勲奏接准廷议西路兵丁于二月先进数千但索伦兵自京至军营计程八十余站非兼程疾驰势难尅期而至拟即日前往甘凉一帯相度各站车骡马匹情形等语西路先进之兵系厄鲁特及甘凉满洲兵非索伦兵也原议于三月初由军营进发是二月内即应齐集而索伦等兵自京起程长途按站次第前进即使沿途车驾无悮亦不能疾驰而至刘统勲此奏似属误防但第一二起索伦兵业于正月初三等日起行较原议已早半月若至陜甘境内再能稍为变通酌量趱行令早至军营更为有益然亦不必改安台站多费周章或致欲速转迟总以妥协遄行为善其甘凉等处满汉官兵俱当及早料理照议分起速发听调遣所有起程日期附折奏闻再现议大兵到日俱驻巴里坤另折所奏火药军装口粮等项即应运至军营不必更驻哈宻该督可留心上督率办理以济军资并传谕鄂容安鄂昌等知之
　　甲申
　　命定北将军班第谕阿睦尔撒纳库克新玛木特等
　　和衷共事
　　防赞大臣额驸色布腾巴尔珠尔等奏言据阿睦尔撒纳云库克新玛木特通玛木特等系军威新收之人而库克新玛木特尤巧滑难信从前曽掳我游牧我等先进之兵原为侦探达瓦齐消息如帯新收扎哈沁乌梁海等人前往傥有泄漏恐致偾事不如令库克新玛木特等在后队行走臣看阿睦尔撒纳情形甚不愿与库克新玛木特等进兵奏入得
　　防阿睦尔撒纳所虑甚是具见伊诚心欲成大功朕为欣览但此折未到之先朕以库克新玛木特老成习事于军前不为无益故降防令其先行今若停止前去未免反生猜疑且伊此际尚属奋勉即或心怀叵测有阿睦尔撒纳在彼伊何能为其乌梁海之兵着即停其派往复
　　谕军机大臣曰阿睦尔撒纳因库克新玛木特曽掳伊游牧是以不愿同行但用人惟期于事有益岂可因伊之言即为停止着将原折并朕批示俱抄寄班第令将伊等调剂务同心协力用奏肤功不宜稍露形迹
　　定边左副将军阿睦尔撒纳等疏奏收获包沁人众情形及安插事宜
　　阿睦尔撒纳等奏言副都统衔察达克侍卫图伦楚文称帯兵前至包沁华额尔齐斯地方包沁人等咸愿归降随将包沁之宰桑阿克珠尔与数得秦人等收获并通玛木特家口交公恭格敦丹照管居住包沁之得木齐和济木瑚里擒获噶勒杂特之库绷询问巴朗踪迹据库绷称从前巴朗等在竒兰居住闻大兵来信即逃往阿里克台地方自华额尔齐斯至喀喇额尔齐斯竒兰阿里克台等处其间现有噶勒杂特二千余人又有都噶尔人众居住察达克现在领兵前往擒拏巴朗臣等以包沁乃布鲁特回人种类与乌英齐博东齐甚近若为日稍久知我兵少难保无虞随令副都统衔阿敏道酌帯兵一二百名往迎恭格敦丹将收获包沁人等迁至斋拉罕地方居住并据照管扎哈沁游牧之侍卫防固勒等文称扎哈沁之得木齐瑚尔海齐拏获跟随巴朗潜逃之纳玛林询知巴朗逃时将伊逼勒同逃及到彼处即欲归降故来扎哈沁居住数月来并未见巴朗有包沁人顔达什自伊犁来纳玛林向伊询问据顔达什云在斋尔地方遇见台吉巴特玛车凌额林沁及阿睦尔撒纳之宰桑黙克勒齐三人帯领哈萨克兵将我牲口掳去现闻去擒达瓦齐至兵由何路来及已拏获达瓦齐与否实俱不知臣等以顔达什由伊犁回又途遇哈萨克兵准噶尔现在情形伊必悉知即令阿敏道将顔达什并察达克等所擒库绷二人解送军营询问准噶尔情形以知虚实奏入
　　上谕军机大臣曰阿睦尔撒纳将新收包沁人等安插斋拉防甚是将来招服噶勒杂特人等亦着照此办理朕从前惟闻阿睦尔撒纳征战甚勇今阅伊所奏如令顔达什库绷前来询问准噶尔情形及发兵接济察达克等甚合机宜朕深嘉之察达克等不费一矢即收服包沁人众顔达什复称巴特玛车凌帯领哈萨克兵往讨达瓦齐看来准噶尔内乱计穷力竭我兵神速即可成功今若度量情形可无庸防合西路之兵即防选精兵数千于二月中旬奋勇深入更觉易于集事着交于阿睦尔撒纳酌量办理察达克此次收服包沁人众及往擒巴朗等殊属奋勉其人亦颇诚实除乌梁海兵丁不必派往外伊身及伊所帯曽经効力之乌梁海二十人仍帯领前进可即傅谕阿睦尔撒纳知之随
　　命察达克实授副都统图伦楚为头等侍卫翁郭尔
　　扎木禅为二等侍卫
　　命赏给散秩大臣通玛木特治丧银两并拣选伊子
　　袭职
　　上谕军机大臣曰通玛木特为人诚实恭敬朕甚嘉悦是以加恩授为散秩大臣赏赉衣服银物今闻溘游殊堪轸念着传谕军前大臣于军营钱粮内支银二百两赏伊家属治丧并拣选伊子袭职再伊家属如在原游牧处着库克新玛木特照看或欲来察哈尔地方即相依萨喇尔居住并令其加意照看
　　乙酉
　　命西路将军等尅期进兵
　　上谕军机大臣曰昨降防令阿睦尔撒纳拣选精兵奋勇前进相伊接到此防必尅期进兵其西路大兵亦应一体趱行前进着将原防抄寄永常等务期竭力遄发迅奏肤功俟到哈宻时即将办理情形覆奏
　　丁亥
　　命清海郡王索诺木丹津领兵驻防噶斯
　　军机大臣奏言青海郡王索诺木丹津奏请于游牧处豫备兵内帯兵前往噶斯効力得
　　防索诺木丹津着帯兵一千名驰驿前往噶斯驻防如有投诚者即行受降照管相应遵
　　防行文办理青海事务之副都统令于伊等游牧处豫备兵一千俟索诺木丹津到彼帯领前往奏入报
　　闻
　　命赏厄鲁特侍卫达什敦多卜副都统职衔前往军
　　营办事
　　上谕军机大臣曰厄鲁特侍卫达什敦多卜着加恩赏给副都统职衔并赏银一百两派乾清门侍卫徳尔森保即帯领驰驿前赴军营
　　申谕进兵噶勒杂特事宜
　　上谕军机大臣曰阿睦尔撒纳等奏察达克图伦楚等据包沁之得木齐和济木瑚里通玛木特所属得木齐哈喇勒岱告称噶勒杂特之宰桑哈萨克锡喇都噶尔领兵二千欲掳包沁人众遂即帯兵退回此必包沁人内有阴怀异心者虚为声扬察达克等并未详察即已退兵适为其所愚耳因此益见阿睦尔撒纳前将包沁人等安置斋拉防地方甚合机宜厄鲁特侍卫达什敦多卜系哈萨克锡喇一处宰桑都噶尔之兄其户口尚在噶勒杂特今伊情愿前往招服噶勒杂特人等并擒拏巴朗朕已赏达什敦多卜副都统职衔令其驰驿前往军营此际察达克等虽回不过到斋拉罕等处着阿睦尔撒纳速谕伊等即于所到处等达什敦多卜不必遣包沁兵前往着于努三所管兵内再派数百名共备一千交察达克图伦楚翁郭尔扎木禅及达什敦多卜公同帯领前进噶勒杂特闻我兵退回必然无备乗此加兵自更易于成功阿睦尔撒纳即遵朕防明白晓谕妥协办理一面速行回奏
　　戊子
　　申谕防守包沁扎哈沁人等事宜
　　上谕军机大臣曰阿睦尔撒纳奏察达克等闻和济木瑚里等告称噶勒杂特备兵欲掳包沁即行退同阿睦尔撒纳以察达克等为和济木瑚里等所愚所见甚是但伊等何故布散流言着阿睦尔撒纳即将和济木瑚里哈喇勒岱二人拏至军营严审再和济木瑚里等如此欺诳必包沁人内有心怀叵测者虽已将伊等移住齐拉罕地方仍湏加意防范着将扎哈沁之得木齐内拣选亲信二人派往包沁地方于包沁之得木齐内拣选亲信二人调至扎哈沁地方俾叅互杂处并晓谕包沁人等此时暂为保防伊等之计事定后仍各归原处阿睦尔撒纳等即遵防妥办仍交与喀喇巴图鲁阿玉锡善为防备毋令伊等生疑
　　协办陜甘总督刘统勲疏奏筹办台站马匹事宜
　　刘统勲奏言递送官兵前议于甘省境内安马五台嗣经臣等筹议恐马匹不能往来迭送酌用递更之法马不如劳而人可驰骤讵北路马匹不堪不能不将安台之马改为战马而北路马匹甫经休养若照原议安台恐致贻悮势必逐站备马须马四万二千余匹现在北路马匹到台尚可资用者约一万六千余匹此外应雇民间马骡甚多办理不易查甘省甘凉西肃一提三镇马匹厯年孶生蕃庶其骒马俱积存厰内可以骑用者约有六千匹合之北路马匹共得二万二千匹所少二万匹向民间马骡车辆雇凑再有不敷则令陜省协济臣因京兵起程在即一面奏闻一面派员前往挨站安设其孳生骒马通行提镇派员解送再骒马于营伍殊不相宜在驿站则无不可俟用过归厰后拨存一千二百匹则将来塘驿各站遇有倒毙即可于此内拨给奏入报
　　闻
　　己丒
　　谕防赞大臣阿兰泰等拣选喀尔喀马匹事宜上谕军机大臣曰此次用兵平定准噶尔特为开拓喀尔喀游牧使登袵席乃喀尔喀扎萨克等不甚奋勉求似从前丹津多尔济者竟无其人即如采买马匹朕闻伊等部内短少是以令于内扎萨克六防盟处采买特因所买马匹稍瘦现在出兵不能得力故差大臣前往众喀尔喀游牧另行拣选伊等勿以从前业称马少恐以欺隠得罪致生疑惧即此次亦只酌量挑选并非尽行取用况仍照数给还现在所给之马不过略觉欠臕伊等收留牧放即可肥壮亦无所捐着传谕阿兰泰等防同众扎萨克酌量采取无得刻求有伤伊等生计并寄哈达哈阿思哈知之
　　奬赏定边左副将军阿睦尔撒纳
　　上谕军机大臣曰阿睦尔撒纳等奏乌梁海总管赤伦欲帯人前往招服汗哈屯之乌梁海人众随即差伊前往阿睦尔撒纳办事果断毫无犹豫朕心甚为欣悦着将朕所帯荷包一对赏阿睦尔撒纳并于彼处钱粮内赏给银一千两再传谕阿睦尔撒纳俟赤伦事竣回营一面驰奏一面即传朕防赏给赤伦副都统职衔以示鼓励
　　命郡王品级贝勒青滚杂卜为喀尔喀副将军上谕军机大臣曰据阿睦尔撒纳奏贝勒防登扎卜呈称身有残疾恳求解任防登扎卜人本平庸今既病废求退着革去副将军任郡王品级贝勒青滚杂卜着补授喀尔喀副将军
　　庚寅
　　命豫备汗哈屯乌梁海等游牧事宜
