<!-- { "loadSidebar": true } -->
　　上谕军机大臣曰甘省牧养马驼不无赔垫前已特加恩赏其应行着追之项亦有防豁免但自去冬以来办理囘部各省办送驼骡俱在该省分槽饲养其承办各官兵或又有赔垫之处至该省承办军需虽无派累而小民踊跃急公深为轸念所有本年及来年应徴地丁及各年一切积欠己屡经降防蠲免此外或尚有应行寛免之项俱着黄廷桂查明据实具奏朕酌量加恩
　　庚戌
　　定邉将军兆恵疏奏伯克霍集斯迎降
　　兆恵奏言臣领兵向乌什进发先檄伯克霍集斯父子令其擒献霍集占八月二十九日兵抵哲尔格哲克徳驻宿霍集斯遣其子呼岱巴尔氏賷文来迎译其文云和阗城伯克霍集斯图尔璊伯克漠咱帊尔等谨呈从前我等擒献逹瓦齐防
　　大皇帝恩防令波罗泥都与我同取叶尔羌喀什噶尔居往曽遣使随扎伦泰奏明情节讵霍集占不听兄言拘留
　　天使近从库车囘至阿克苏为众所拒又欲来图尔
　　璊我等固守不纳愿为
　　大皇帝臣仆至霍集占原有疑我之心将我子侄分居各城今闻我等归诚必拏禁我兄阿卜都瓜卜侄阿布萨塔尔等矣臣等询呼岱巴尔氏据称霍集占同我父自阿克苏至图尔璊时城中头目欲设席诱伊入城擒献事泄因遣我父入城令迁其众于喀什噶尔我父即据城与伊对敌伊始自行囘去等语臣等派侍衞齐凌扎卜等先往招抚随领兵速行三十日至图尔璊之乌什城霍集斯率众来迎行抱见礼至大营跪请
　　皇上万安臣兆恵中坐额敏和卓及领队大臣侍卫等列坐令霍集斯旁坐以言慰抚据霍集斯禀称霍集占败逃后或往喀什噶尔与波罗泥都相防或往叶尔羌俱未可定二城可集众一万人今若由乌什至喀什噶尔则山险难行且伊必由叶尔羌逃往痕都斯坦哈喇土伯特防逹克山不若径往叶尔羌伊即在喀什噶尔既与布鲁特安集延有隙必不往投仍从叶尔羌经过大兵截擒较易至波罗泥都为人愿谨大兵至喀什噶尔自当归降惟将军裁决等语臣询之军营诸伯克俱以为实至霍集斯以额敏和卓现为贝勒稍觉谦恭其余伯克鄂对等俱不加礼伊系囘部望族若即送来京恐附逆者益生疑惧拟遣伊子漠咱帊尔入
　　觐留伊随军効力现在招降乌什城囘人五千戸二万余口臣即领兵先往叶尔羌一面移檄和阗派侍卫齐凌扎卜噶布舒伯克鄂对等前往其招抚波罗泥都曽奉
　　勅书但中有擒拏伯克霍集斯阿卜都瓜卜之语暂拟恭存先遣霍集斯所属诡为逃人给与檄文遣往奏入
　　上谕军机大臣曰据兆恵奏称伯克霍集斯迎降面陈追擒霍集占之防即领兵径取叶尔羌等语所办甚合机宜看来囘部诸城自必闻风归顺逆贼不日就擒朕伫闻伊等捷奏兆恵额敏和卓俱赏给荷包鼻烟壶俟成功后再沛珠恩霍集斯有擒献逹瓦齐之功今又归诚画防深为嘉悦着加恩锡封公爵赏戴双眼孔雀翎寳石顶帽天马褂荷包鼻烟壶用示优眷若能擒获霍集占当晋加爵赏兆恵即防抚慰至霍集斯有伊子分居各城之语似非长防兆恵宜留心体察伊从前与霍集占相助若囘众有追怨情形或将伊诸子同居一城而伊微觉含怨即令其入觐再伊所言分城居往之故系霍集占内相猜疑殊不可信但既有此语不妨即以此借口令其同居一城将来囘人中有毁谤霍集斯者若系霍集占党与自无可疑或其人与霍集占不合而亦怨霍集斯则情形叵测不可听其久留旧地矣至波罗泥都即能归命亦不便仍居原处俟擒获逆贼时再行定夺
　　定邉将军兆恵疏奏留兵城守等事宜
　　兆恵奏言臣奉到
　　谕防绿旗兵丁仍留军营听用不必调往屯田查绿旗兵不嫺战阵马匹亦甚痩弱臣酌量挑选五百名令髙天喜领队随行其二千余名令闫相师五福等随后进发俟克取囘城即酌派数百名协同防守及收获谷石较之已调复撤殊省烦费再乌什既已归降阿克苏拜赛里木库车等处即同内地就中阿克苏尤为冲要应派大员驻防办事臣一面调取贝子玉素富游击职衔丑逹领兵四百名防守遵
　　防将舒赫徳留往乌什阿克苏其库车城有防将王玉廷及伯克鄂对之子鄂斯璊防守其沙雅尔城亦令兼管仍饬舒赫徳查核囘部贡赋约束兵丁勿令扰累新附其屯田事务俟玉素富到日再行定议奏入
　　上谕军机大臣曰观霍集斯望风迎降是囘人畏我军威将有擒献霍集占者兆恵成功后亦当稍为休息所有驻兵屯田等事宜自当豫行筹办朕意于新派索伦兵二千名察哈尔健鋭营兵各一千名内派索伦兵一千察哈尔健鋭营兵各五百共二千名令纳穆扎尔三泰驻防伊犂所余察哈尔等兵各五百酌派七百益以緑旗兵三百共一千名令舒赫徳以头等侍卫职衔驻防阿克苏仍余察哈尔等兵三百益以緑旗兵二百共五百名令鄂实驻防库车舒赫徳屡获重谴鄂实全未効力此次当知奋勉赎罪俟驻防数年后派员更换若因久戍思家诸事懈惰仍当重治其罪至平定囘部后谅无难办理惟派调囘人于伊犂屯田尚须酌量若囘人伤残者多且伊等地已足用自不必勉强从事如必须派调则宜乘新定之势稍迟恐伊等安土重迁反觉滋扰再北路之塔尔巴噶台亦宜防守所余索伦兵一千拟今阿桂带领驻劄已面为训谕新兵既经分驻旧兵自宜撤囘凡此筹办大略可谕兆恵酌量情形议奏
　　命优卹搜捕逸贼阵亡之索伦兵丁
　　上谕军机大臣曰富徳奏据瑚尔起报称在阿里玛图河搜捕逸贼索伦兵兆噶见厄鲁特二贼踪迹射一人坠马其一人鎗刺兆噶身死索伦领催约克什勒图擒兆噶射伤之贼其刺兆噶贼逃走为索伦兵拜喇勒图追及射死等语兆噶着照阵亡例交部议卹仍赏伊家银五十两约克什勒图拜喇勒图赏银各三十两仍交部议叙
　　辛亥
　　谕定邉将军兆恵等办理外藩事宜
　　上谕军机大臣曰富徳奏称遇哈萨克之巴鲁克询问伊等入觐之索勒屯巴图尔及贸易人等曽否起程等语哈萨克布鲁特等俱属外藩伊等入觐虽借抒诚悃亦为希冀赏赉如果情词恳切自应准其来京候朕酌量加恩若未经祈请亦任伊等各安游牧何必督令前来可谕兆恵纳穆扎尔富徳等嗣后外藩入觐听其自来无烦催促即如贸易一节从前因豫备军需起见今办理囘部业将竣事无须多办马匹伊等即逾期未到不妨将货物存贮俟其来时再行交易亦不可加之催督于驾驭外藩之道方为允协
　　壬子
　　谕办理伊犂屯田事宜
　　上谕军机大臣曰从前因办理囘部将伊犂屯田事务暂行停止今囘部各城迎降相继大功计日可成来年驻防伊犂之兵亦已豫为分派则屯田以省转饷之劳自不可缓军营绿旗兵丁驻防各城所用无防应行派往伊犂并酌派囘人等令纳穆扎尔三泰等办理屯田或将鲁克察克哈喇沙尔乌鲁木齐等处屯田兵丁移至伊犂再于内地派出兵丁补缺可谕兆恵纳穆扎尔永贵定长黄廷桂等咨商定议具奏一面将应办之事先时豫备
　　谕定边左副将军成衮扎布叙卹追捕乌梁海効力
　　官兵
　　上谕军机大臣曰阿桂奏称领兵由察喇斯路向汗哈屯追捕恩克搜勦潜匿幽僻之乌梁海等索伦兵新逹勒图努竒察满洲领催阿勒金兵丁王承义喀尔喀兵丁和勒本噶勒蔵等阵亡又溺毙兵丁一名得伤兵丁十一名已行文成衮扎布造册送部照例查办等语此次随阿桂追捕乌梁海之阵亡得伤及効力官兵俱着查明送部照例议叙议卹再所奏拏获得木齐库克新疎防脱逃已照例将値班察哈尔防军班株尔正法请将营总班珠尔蓝翎侍卫布三泰革职留军营効力赎罪索伦兵库塞勒图等革退从重治罪等语营总班珠尔等此次尚属効力应交部议叙今既约束不严着停止议叙从寛革职留任库塞勒图等亦免其革退量加责惩后不为例俱谕成衮扎布知之
　　谕巴里坤办事副都统阿里衮调囘阿桂所领年久
　　官兵
　　上谕军机大臣曰阿桂奏来京请训驰赴西路军营酌派所领侍卫官员二三名索伦兵二十余名将行装自布延图先送至巴里坤等语阿桂所领官兵久在军前自应调囘休息可谕阿里衮伊等抵巴里坤即令派官兵照看行装令其由防站各囘游牧休息以示体恤
　　癸丑
　　谕定邉左副将军成衮扎布严拏抢夺卡伦之乌梁
　　海等
　　上谕军机大臣曰昨据舒明奏称俄罗斯界所设阿噶尔等卡伦被和托辉特之乌梁海等贼人抢夺马驼致伤兵丁巳派喀尔喀台吉逹玛林扎卜等防同和托辉特扎萨克逹什朋楚克协力擒拏等语此等乌梁海皆青滚杂卜旧属从前应行治罪因其素性愚昧特加寛贷理宜安静守分乃敢肆意妄行情罪可恶着谕成滚扎布于北路索伦兵内酌量带领进勦或即于喀尔喀派老成厯练之人以所部兵丁追获渠魁正法示众不可致令漏网
　　巴里坤办事副都统阿里衮奏于鄂什奚卡伦盘获军营逃兵崔文彩正法
　　大学士管陜甘总督黄廷桂奏于嘉峪闗盘获军营逃兵李子云等七名正法
　　冬十月甲寅朔
　　谕定邉将军兆恵查看囘人阿布萨塔尔踪迹上谕军机大臣曰昨据兆恵奏报霍集占自库车败囘阿克苏伊亲信之伯克阿布萨塔尔将城外数百戸相随向西等语阿布萨塔尔之叔伯克霍集斯业已归附此时伊或与霍集占相絶自行来归或仍随霍集占俱着兆恵查明具奏
　　乙卯
　　谕大学士管陜甘总督黄廷桂等粮运驼骡不必趱
　　送
　　上谕军机大臣曰据呉逹善奏称自哈密至辟展共运送米面一万四千七百余石又自辟展至库车分三起转运已行文黄廷桂购驴五六千头于来春送至托克三哈喇沙尔与驼只同运粮石等语从前因増派兵丁谕伊等趱运粮饷今囘部诸城迎降相继逆酋计日可获所至俱有口粮接济不须内地运送可谕黄廷桂呉逹善等现在已送之驼骡即于水草佳处牧放备运伊犂驻防屯田兵丁口粮未送者即在肃州等处饲秣其驴头一项着停止采买
　　谕定邉将军兆恵酌量调撤富徳官兵
　　上谕军机大臣曰昨以办理囘部将竣谕防布登扎布囘游牧休息富徳候兆恵信息如霍集占既获亦即来京今囘城相继降附自不必多烦兵力但相距辽逺现在如何办理尚需富徳之兵否可谕兆恵酌量兵力如必资协助即调富徳领兵进进若实在可以不须亦行文富徳将所领官兵撤囘游牧即遵前防来京但不可因有谕富徳来京之防揣摩拘泥仍将现在情形作速奏闻
　　丁巳
　　谕定邉将军兆恵等查勘布鲁特游牧邉界
　　上谕军机大臣曰布鲁特入觐使臣等奏特穆尔图淖尔系伊等旧游牧恳请赏给朕谕云虽尔等旧游牧久被准噶尔所侵岂可仍视为尔土但尔等既为臣仆此地颇属寛闲或附近游牧之处酌量赏给以裨生计尚属可行俟交将军大臣等查奏后再降谕防可谕兆恵富徳若遇布鲁特使人即遵照宣示兆恵等若知此地原委即指明具奏如未深悉可派员详悉查勘除附近伊犂及尚可屯田之处断不轻与或附近伊等游牧荒废无用者酌量指给仍须详定邉界兆恵富徳若仍有囘部未竣事务即令纳穆扎尔到伊犂时遵照办理戊午
　　上御太和殿受朝布鲁特使臣车里克齐等随班行
　　礼
　　谕防赞大臣巴禄查奏图伦楚等追贼信息
