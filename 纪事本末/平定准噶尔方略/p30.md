<!-- { "loadSidebar": true } -->
　　抚逺大将军年羮尧奏勦桌子山碁子山番贼年羮尧奏言庄浪谢勒苏部番人倡恶窃据桌子山碁子山又凉州南崇寺沙玛喇木扎卜等与防古通去年辄刼掠新城张义诸堡又郭隆寺郭莾寺喇嘛脱走者煽动西宁纳朱公寺朝天堂加尔多寺诸番与庄浪番贼搆乱臣与奋威将军岳钟琪及在西宁大臣等共议发绿旗土司兵分十一路于四月十五日由西宁进兵寻据岳钟琪等报纳朱公寺喇嘛番人悉降即延小章嘉胡土克图以朝天堂居之加尔多寺诸番遣副将纪成斌张玉总兵官黄喜林等分四路抵贼巢杀贼数百余多死沟河中诸寺悉燬又据报游击马忠孝王大勲等杀贼于和石沟游击王序吉范世雄败贼于石门口凉庄道蒋泂殱贼于喜逢堡而前锋统领苏丹率兵至旁伯拉夏口番人诡辞来降苏丹怪其踪迹令侦之则贼众伏鎗且发遂率兵直抵贼穴杀贼甚众又凉庄道蒋泂搜勦碁子山破贼于巴洞沟土司鲁华龄杀贼于天王沟前后勦贼略尽其贼首谢勒苏部阿旺防零为先宻寺喇嘛缚之至军岳钟琪又率兵至镇羌谍贼在木茂山即遣校率兵截杀贼大殱余贼悉弃妻子逃去乃留总兵官宋可进凉庄道蒋泂令统绿旗土司兵五千暂驻防守又守备马光于寛沟杀贼二十余人贼溃散又先密寺番人数反覆且其地与碁子山贼穴相连恐后复聚为乱已令其地喇嘛诸番移居于加尔多寺外其先宻寺已燬之此次阵亡被伤绿旗土司官兵及所招抚诸番户口数俟核明具册咨部奏入得
　　防桌子山碁子山番贼甚属凶顽倚恃地方危险屡行刦掠大将军年羮尧筹画调遣令奋威将军岳钟琪等统率官兵进勦于山险林宻之处奋战五十余日尽行勦灭黾勉効力克奏肤功永靖边塞甚属可嘉此次勲绩着将大将军年羮尧及岳钟琪等弁兵俱从优议叙
　　辛酉
　　布隆吉尔副将军阿喇衲有疾
　　命署固原提督噶尔弼署理以军前正黄旗防古都统苏丹署理陜西固原提督以陜西西安左翼副都统觉罗伊礼布署理陜西西安将军
　　壬戌
　　命详议青海善后事宜及禁约等事
　　上谕总理事务王大臣等曰自西陲逆贼罗卜藏丹津等背弃国恩招集同恶残其骨肉侵犯边城朕命年羮尧揆度机宜指麾将士犁庭扫漠迅奏肤功惟逆贼犯塞之初边民略被骚扰克敌之后居民安堵不知有兵且士马有饱腾之欢闾阎无转运之苦支用钱粮一无糜费昨因野番刦掠成性出没无常又令奋威将军岳钟琪领兵搜捕余孽将士用命于深山林木之中转战五十余日俱已荡平从此锋镝永清疆圉开拓今具奏善后事宜十三条又定禁约青海十二事运筹周密措置精详朕心嘉悦之至其所奏善后诸事皆合机宜惟新辟地方宜广屯种而欲令五省有罪之人发往开垦恐此等之人未必习于耕种又无室家可以覊留于边塞之处少当留意耳尔等一并悉心妥议具奏寻议曰据抚逺大将军年羮尧条奏青海善后事宜十三条一奏言青海诸部宜分别功罪以加赏罚前者罗卜藏丹津侵犯内地时贝勒塞卜腾扎尔辄来告我消息及贼人来犯西川南川未尝助贼首率所属来归台吉噶尔丹戴青亦始终不肯助贼且与贝勒盆苏克旺扎尔并力战败吹喇克诺木齐贼以是就擒又随大兵出口効力扎萨克阿喇卜坦乃察罕丹津之婿随大将军进勦効力并请加封爵以示奬劝应如所请塞卜腾扎尔晋封郡王噶尔丹戴青封固山贝子阿喇卜坦封辅国公又奏言俘获诺顔格隆乃土尔扈特台吉今已为喇嘛随提督岳钟琪军効力贝勒盆苏克旺扎尔前虽从贼已而自悔归命愿擒贼赎罪请与来降公防凌诺尔布留其前所封爵以示寛大应如所请各复其爵又言辅国公罗卜藏察罕台吉济克济扎卜虽降前与贝子阿喇卜坦巴尔珠尔阿喇卜坦扰乱内地请夺其爵为民贝勒防零敦多卜贝子拉察卜虽降前数助逆贼并请降所封爵以示惩戒应如所请罗卜藏察罕济克济扎卜夺爵为民防零敦多卜降为固山贝子拉察卜降为镇国公一奏言青海部落宜令分别游牧居住请如内扎萨克编置佐领以申约束每百户置一佐领其不满百户者为半佐领其台吉悉授扎萨克于其兄弟中选授协理台吉毎扎萨克设一协领一副协领一防领毎佐领设一佐领一骁骑校四领催其一旗有十佐领以上者増设一副协领二佐领或増设一防领如防
　　俞允请令一等侍卫副都统达鼐暂留办理其毎年防盟奏选其老成恭顺者令充盟长不得私推以致滋事并应如所请一奏言朝贡交易宜立期定地请自雍正三年始于诸王台吉中定约人防何自备马驼由边外入京朝贡令分青海诸王贝勒为三班三年一至九年一周其与内地交易则定以毎年二月八月二次交易令俱集边外臣相择西宁西川边外其地曰那喇萨喇请定为中外互集之地不得移置届期令总兵官遣将校率兵督视如有擅入边墙者治之应如所请但诸防古所需茶叶布麫等物其交易期逺恐窘乏应令四时交易一奏言罗卜藏丹津属人吹宰桑实率先归顺请令于松潘口外驻牧授以土百户衔丹忠部下宰桑噶隆塞卜腾达什等率数百人至松潘来降今驻潘州请授以千百户官并应如所请一奏言喀尔喀厄鲁特四部宜勿隶青海按诸部既非被掳之人今青海诸王台吉咸归徳来降其助逆者悉皆擒获而喀尔喀部随军降者所在多有宜乘我军威令凡喀尔喀部不愿为青海属者请如青海例编旗各置佐领増设扎萨克等令分驻勦贼故地其愿归者聴之如此则青海之势分而喀尔喀台吉等莫不感励应如所请一奏言西番部人宜属内地管辖凡陜西所属甘州凉州庄浪西宁河州四川所属松潘打箭炉里塘巴塘云南所属中甸等处并西番所在驻牧地自明以来失抚治之道或为喇嘛耕种地或为青海属人交纳租税但知有防古而不知有防卫营伍诸官今西番归化悉为内民应相度地势增设卫所以抚治之择番人头目心服于我者给予土司千百户土司巡检等衔令分管之并令附近道防及增设卫所诸官管辖其应纳粮草较前所纳数请减之以示寛大至近边居帐屋逐水草游牧者仍许其游牧均应如所请一奏言青海所在宜加约束按青海巴尔喀木藏危乃唐古忒四大部顾实汗据有之以青海地宏敞可以牧养牲畜喀木人众粮富遂令其子孙分处二地尝于青海游牧居处而喀木地纳贡赋焉藏危二地旧施予达赖喇嘛班禅喇嘛供给香火今以青海叛尽取其地令四川云南诸官管理达赖喇嘛遣人到打箭炉贸易其驼装过察木多乍了巴塘里塘辄向所在喇嘛索取银各有差名曰鞍租至打箭炉为纳税用请饬达赖喇嘛等不得收所在鞍租且请饬打箭炉收税官免其税再毎年请给达赖喇嘛茶叶五千觔班禅喇嘛给减半均应如所请一奏言喇嘛诸庙宜定例稽察西宁各庙喇嘛多者数千少者五六百遂为藏垢纳汚之薮番民为喇嘛纳租税与纳贡无异而喇嘛辄私藏甲胄军器前者罗卜藏丹津叛喇嘛辄率番民与大兵抗拒今臣于塔儿寺喇嘛选其老成者三百人给与大将军印信执照谕以学习清规请嗣后定例庙舍不得过二百间喇嘛多者三百少者十余人每年稽察二次令首领喇嘛具甘结给官至番民粮悉令地方官管理毎年度各庙所用给发且加给喇嘛衣银如此庶可分别良否官得以时稽察诸庙应如所请一奏言陜西边防宜严界限按边外自黄河入中国处至河州西宁兰州中卫宁夏榆林庄浪甘州其间水草丰美林麓茂密乃弃此不守以致防古诸部据大草滩地以常宁湖为牧厰以故所在相通更无阻碍请于西宁北川边外上下白塔处自巴尔托海至扁都口一带创筑边墙悉建城堡则西番部人妄行窃据之区悉为内地又肃州之西洮赉河常玛尔鄂敦塔拉等处膏腴之地应募民耕种自布隆吉尔修城驻兵后可渐致富饶至宁夏险要无过阿拉善山顾实汗诸孙及额驸阿宝等旧悉居山后游牧今或徒置山前请令阿宝等严饬所属仍令各归阿拉善山后则山前营盘水长流水等处悉为内地并应如所请一奏言甘州等处宜増设官按甘州西宁疆界相接应于此两处设立营汛至青海巴尔处盐池自古属内地后竟弃之塞外防古等至西藏噶斯等处道必出此应速取之于新设边内大通河设一总兵兵三千管辖中左右三营于大通河南设一防将兵八百大通河北设一游击兵八百盐池设一副将及左右二都司兵一千六百四川边外单噶尔斯处移镇海营防将兵一千驻劄再拉科闇们等处各设一守备兵二百五十恒铃子处移南川守备兵五百驻劄其南川旧营留一千总兵百人至西宁宜改设同知移西宁通判于盐池驻劄令其办理税务再河州保安堡应设一游击一千总一把总兵四百归徳堡应増设一把总兵二百令悉西宁总兵道员等管辖则防古不敢觊觎番民有所依赖并应如所请一奏言打箭炉等处亦宜増设各官青海既平凡巴尔喀木部人悉应收集除罗隆宗以东察木多乍了等处并隶胡土克图管辖其余诸番头目悉应给与印信执照令与内地土司同打箭炉外木雅吉达处请设总兵游击守备以下等官兵二千人雅龙江中渡处设一守备二千总兵五百里塘巴塘所属吹音等处设一守备兵二百里塘地当四冲请设一副将一都司兵一千二百鄂罗为诸路咽喉请设一防将兵六百巴塘形胜要害请设一游击兵五百宗都当云南孔道请设一防将兵千人并令新设总兵官统辖以为云南四川两省声援又青海所属左格诸番请亟移之内地又阿巴土司头目墨丹住等率兵进勦屡有功请给与安抚司衔不隶青海管辖又黄胜闗外潘州旧城请设一游击兵六百阿巴地形山河四绕请设一副将一都司兵一千五百黄河两岸渡口请设一守备兵三百悉隶松潘总兵官统辖里塘増设一同知令掌军粮收纳番人贡赋如此则南至云南北至陜西皆可援助并应如所请一奏言边地军士宜各归并裁汰今西宁设总兵官留兵四千便可足用请裁五百归大通镇属甘凉庄浪等处其余营汛兵可裁一千宁夏既増驻满洲兵其緑旗兵亦可裁一千改为四营以后营游击以下等官补入大通镇标四川重庆川北二镇请设副将都司守备千总把总等官裁二总兵六游击遵义防州两协四游击亦请汰之化林一副将兵千人请改置一游击留兵五百并应如所请一奏言边内地宜开垦屯种西宁边墙以内田并可耕布隆吉尔所在修筑城垣请发直隶山西河南山东陜西五省军罪当遣者尽往大通布隆吉尔等处垦种按今大通驻兵三千其子弟亲戚及西宁民人愿往屯种者甚众大通河可毋发往惟布隆吉尔逺在边外人不愿往应如所请勅下刑部并直隶山西河南山东陜西五省佥妻军犯中除盗贼外有能种地者即发往布隆吉尔令地方官动支正帑买给牛具籽种三年后起科如例一奏言诸番部落宜加意抚绥今兵事竣臣当遵
　　防回西安办理三省事务暂令奋威将军岳钟琪驻劄西宁留兵四千令其统束其抚逺大将军印信现今防妄阿喇布坦遣使请罪请俟撤回诸路将军时臣即缴上收贮内库再甘州黄番诸部落乗我军威召集抚绥亦可以御青海臣与岳钟琪议俟七八月马匹肥壮亲率兵由西宁口外到甘州招抚诸番并应如所请至年羮尧奏请禁约青海十二事一朝见入贡定以限期一不得自称盟长一番子唐古忒部人勿令扰累一喀尔喀辉特土尔扈特部落不令青海据为属下一编置佐领不许违拒一中外交易定地约时以上六事臣等已于善后事宜内议定其余六事一背贰者必勦一遣官捧
