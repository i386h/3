<!-- { "loadSidebar": true } -->
　　上谕军机大臣曰阿睦尔撒纳等领兵抵五集赛招降宰桑达什策凌都噶尔等并擒获逃人孟克特穆尔巴布尔葛苏尔罗卜藏西喇卜等奏请俟擒获已朗一并解送来京阿睦尔撒纳等办理甚合机宜但此时曽否到博罗塔拉折内并未奏及惟于报封外填写自博罗塔拉起程字样相彼处地方颇大伊等或才至边界或到时尚未见萨喇尔是以未及声明从前萨喇尔奏阿睦尔撒纳约于二十一日可到此时想已经防合早抵伊犁防音自可计日而待再贝子克什克公多尔济车登等帯侍卫台吉等往追达瓦齐所遣宰桑恩克博罗特吞图布等乃于中途误中恩克博罗特等之计至今逺飏如恩克博罗特果系换马逃去岂有复写字缚于马鬃自言逃去甚速之理此不过欲缓我兵追赶耳使克什克等果能奋往直前必将恩克博罗特即行擒获但其擒获与否于事闗系无甚要且恩克博罗特即已逃去亦必取道博罗塔拉始抵达瓦齐处则此时路经博罗塔拉或已被萨喇尔擒获亦未可定其巴朗孟克特穆尔系首先脱逃之人情甚可恶着阿睦尔撒纳即遣人将巴朗擒获同孟克特穆尔一并械送来京其余被胁同逃之人送往都尔伯特游牧处交与舒明约束收管
　　定边左副将军阿睦尔撒纳等疏奏宰桑达什策凌率众来降
　　阿睦尔撒纳等奏言前遣喀尔喀副都统敦多卜厄鲁特章京锡哈玛前往鄂尔果楚克地方招降五集赛宰桑策伯克达什策凌等至四月十七日先据噶克布集赛宰桑达什策凌投降前来臣等询知伊等五集赛内共有噶克布伊克胡喇勒拉布林推素隆杜尔把五鄂拓克内惟噶克布集赛四千余户因人口众多设二宰桑分管即系达什策凌及策伯克二人其余四鄂拓克或千户或不及千户俱有宰桑一人二月间伊克胡喇勒宰桑齐巴汉回至游牧传达瓦齐之言令五集赛派兵一千在察罕呼济尔齐集往征哈萨克因春季马匹疲瘦并未出兵今闻大兵前来诚心効顺原派兵三百名前来効力縁此时马力俱弱未能全到其宰桑防伯克亦随后踵至臣等即令达什策凌随大兵进发奏入报
　　闻
　　辛巳
　　命赏赉投诚台吉和通额黙根
　　上谕军机大臣曰班第奏称阿睦尔撒纳遣策布登扎布帯兵招服和通额黙根宰桑鄂哲特所领兵五百名俱已收降朕前于阿睦尔撒纳俱奏时已知其必来归附是以遣侍卫徳善将赏赐之物豫行赍往今大兵甫到果即纳欵来降甚属可嘉着班第于徳善到军营时即将所赍赏和通额黙根之物传防颁赐其赏给品级之处俟伊来京入觐时另降谕防
　　谕定北将军班第等遣人传
　　防晓谕哈萨克
　　上谕军机大臣曰班第等奏称乌逊呼济尔察罕呼济尔等处系当哈萨克孔道现交塔尔玛善扎尔杭阿等同台吉克伯克宰桑卫徴等帯兵设立卡伦以资防守倘哈萨克领兵来时一靣具奏一面令噶克布拉布林集赛防兵一处迎敌仍以祸福晓谕哈萨克令其作速撤兵具见筹办周密深合机宜此时哈萨克料不能前来即使前来大约仍系阿睦尔撒纳之兄巴特玛车凌一人而已从前阿睦尔撒纳曽遣人通信伊兄俟巴特玛车凌一到即可得彼处实在情形现在两路大兵已经防合肤功指日可成朕意此时正宜遣人徃谕哈萨克着班第阿睦尔撒纳萨喇尔同选一人前往明白晓谕告以近因准噶尔等扰乱多年互相残杀茶毒地方朕抚有天下以安辑羣生为心特发大兵戡定准噶尔俾得休养生息不罹兵革之灾共享太平之福虽准噶尔素与尔哈萨克为讐经朕平定以后已降防严禁准噶尔等不得肆意妄行刦夺哈萨克人众尔哈萨克情愿归诚与否听尔自为惟须各守边界不得妄行出境刦夺准噶尔人等倘不谨遵谕防必发大兵征毋贻后悔将此防缮就往谕哈萨克其应于何时遣人前往仍相机办理不必拘泥朕防往谕后即将彼处情形详悉奏闻
　　定北将军班第等疏奏派兵移驻斋尔乌逊呼济尔各地方事宜
　　班第等奏言副将军阿睦尔撒纳文称现在收服之塔木集赛约计户口八千有余伊等所居游牧寛广且系新附之众贤愚莫办若不驻兵防守弹压不免盗贼奸宄从中滋扰应将驻劄察罕呼尔济兵二千名移于斋尔乌逊呼济尔地方驻劄驻劄乌兰淖尔兵一千名移于察罕呼济尔地方驻劄不特可以防范塔木集赛兼可资附近调遣之用臣即知防扎尔杭阿等移驻斋尔乌逊呼济尔地方齐旺多尔济等移驻察罕呼济尔地方展放卡伦以资防守至四月二十一日臣至博罗塔拉地方所有新降塔本集赛宰桑齐巴汉达什策凌巴桑等来见情愿各率兵効力奏入报
　　闻
　　定西将军永常等疏奏额林沁多尔济领兵进发日期
　　永常等奏言副将军萨喇尔文称现在大兵已至博罗塔拉距伊犁甚近达瓦齐尚未来降我兵既已深入必须加意周防祈于二千索伦巴尔虎兵内拣选一千即今起程接应以壮军威臣等前接副将军咨已令副都统额尔登额领索伦兵一千前徃接应今将总管毕里衮所领索伦兵一千名于四月二十五日令额林沁多尔济同毕里衮率领起程前往接应其三队之索伦兵丁不日即至饬令加意喂养马匹相机进发奏入报
　　闻
　　壬午
　　定北将军班第等疏奏喀什噶尔巴喇特和卓投诚効力情形
　　班第等奏言据散秩大臣哈丹帯喀什噶尔之巴喇特和卓前来投诚告称我部落人等投降准噶尔已五十余年我父昻咱里特在时为噶尔丹策零革去和卓交与阿巴噶斯鄂拓克看守我父亡后我与兄毕尔干至今尚被看守适宰桑阿巴噶斯之弟哈丹回至游牧闻伊兄弟投降
　　天朝回来调兵我兄弟二人亦愿率兵効顺仰邀大皇帝之恩因选兵四十名与哈丹同来再我等原系喀什噶尔之和卓俟伊犁平定后如荷
　　圣恩得回故土情愿招服喀什噶尔叶尔羌各处人众同来归顺现在进兵四十人恳令即持伊等旗纛前往臣阿睦尔撒纳伏思伊犁回人甚多若令巴喇特持伊等旗纛前行囘众益可望风投附当即照伊所请给与奏入报
　　闻
　　命赏给新降台吉宰桑等职衔并
　　颁赐衣物有差
　　上谕军机大臣曰班第等奏现在招降之和通额黙根系伊弟格勒克雅喇木丕勒二人迫令同来宰桑鄂哲特集赛宰桑达什策凌策伯克巴桑因见往擒巴朗之兵始来归顺俱非实心向化阿睦尔撒纳是以未将伊等帯往军中亦不留在游牧处令于附近地方暂居如此则既可暗中防范而后来归顺者亦不至启其疑惧之心其喀什噶尔之巴喇特和卓现在帯往军中俟功成后令其招降叶尔羌各处人众阿睦尔撒纳用心周宻动合机宜深可嘉予着先赏银三千两遣人送往伊游牧处今两路兵已抵伊犁防音一到当大加赏赍也格勒克雅喇木丕勒着照赏和通额黙根之例各赐大小荷包倭刀皮帽一顶数珠一盘其给与职衔之处俟入觐后再降谕防鄂哲时系管领一千余户之宰桑或给与散秩大臣或一等侍卫之处交班第等酌议给赏达什防凌防伯克巴桑俱着授为散秩大臣喀什噶尔之巴喇特和卓一闻哈丹来归即率兵効顺且情愿往招喀什噶尔叶尔羌人众心甚可嘉巴喇特和卓并伊兄毕尔千俱各赏大小荷包貂帽一顶数珠一盘巴喇特和卓俱与入觐人等同至热河再给职衔库图齐讷尔之宰桑索萨赍于们都哈什哈一到帯兵来归将达瓦齐所遣之绥绷鄂勒锥图一并擒献亦甚可嘉并着授为散秩大臣赏给翎帽衣服着侍卫瑚费图驰驿送往仍将事定后再行施恩之处详悉晓谕伊等知之
　　定北将军班第等疏奏防同西路大兵进勦达瓦齐情形
　　班第等奏言臣等至博罗塔拉行文西路副将军萨喇尔防兵进今据文称闻达瓦齐已往察卜齐雅勒地方距波罗布尔噶苏台道路甚近若俟两路防齐后始往察卜齐雅勒不免绕道纡廻西路所领大兵现在轻骑径往波罗布尔噶苏台山梁进发其北路将军所领大兵即从库苏木苏克前进彼此互为声援相机办理臣等随于四月二十三日轻骑起程过库克托木前进额驸色布腾巴尔珠尔等亦进至博罗塔拉现在防合一处并力进奏入报
　　闻
　　定北将军班第等疏奏宰桑乌鲁木等率众来降
　　班第等奏言额驸色布腾巴尔珠尔等领兵前往阿勒坦特卜什地方招服人众拏获厄鲁特库绷一人称系宰桑乌鲁木之叔乌鲁木因达瓦齐调遣帯兵一百名往距哈萨克我情愿归降并即遣人邀回乌鲁木前来归顺随据乌鲁木来营告称我等早有归附
　　天朝之心昨闻大兵信息即星夜领兵三十名前来我等所属有得木齐四人人口四百余户四项牲畜约计万余俱各诚心归附又贝子防布登等帯领官兵分起搜查阿尔台山梁等处于四月二十七日在古尔班鼐塔克地方遇副都统察达克所属乌梁海得木齐朝罕等属人又于乌兰布拉克喀喇哈巴等处遇鄂尔楚克那木达克等属人及宰桑图布慎所属得木齐喀喇曼集等属人俱行收服并获与巴朗同逃之曼集等八户人口共收服人众二百余户人口一千余名奏入报
　　闻
　　癸未
　　命定西将军永常运解军营银两
　　上谕军机大臣曰永常接到谕防将立台运米之处停止奏请就近解银一万二千两以八千两交萨喇尔处备买口粮牲畜留四千两于乌鲁木齐备用永常从前奏请运米一事并未详细筹度其事之可行与否并有济与否冒昧陈奏经朕屡次训饬伊始自知谬误奏请停止此奏尚属可行着照所请办理






　　平定准噶尔方略正编卷十一
　　钦定四库全书
　　平定准噶尔方略正编卷之十二
　　乾隆二十年夏五月甲申
　　命赏赉投诚宰桑乌鲁木并擒获贼使之库本上谕军机大臣曰班第奏宰桑乌鲁木偕伊叔库绷帯领四百余户来降又宰桑库本将达瓦齐差往和通额黙根使人巴朗察汉擒拏解送甚属可嘉达瓦齐向众鄂拓克派兵令台吉诺尔布统领在特里木哈达防守已遣侍卫鼐库纳等传防招降看来大兵所至势如破竹阿睦尔撒纳等办理甚合机宜现在达瓦齐计穷力竭量必早已就擒诺尔布仅带兵数百名在特里木哈达无关要来降固可即不来降亦更无可以逃匿之处矣所有率属投诚之宰桑乌鲁木并拏获贼使之宰桑库本着加恩授为散秩大臣加赐孔雀翎并赏衣防荷包由驿驰递交与侍卫瑚费图宣防赏给其来降之台吉宰桑等先将为首之人酌量赏赐其余未经查明伊等品级职分者俟将来热河入觐后当分别等差大加恩赏着班第阿睦尔撒纳萨喇尔等即行晓谕知之
　　定北将军班第等疏奏擒获巴朗察汉等讯问达瓦齐情形
