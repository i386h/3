<!-- { "loadSidebar": true } -->
　　上谕准噶尔部众曰前因将军策楞等疎纵逆贼迁延观望而办理一切事宜诸多未协是以特命大学士忠勇公傅恒前往军营与尔各部落台吉宰桑等齐集防盟整饬军务即如策楞等派尔等各鄂拓克兵丁随营出征朕念尔等屡遭兵革生计艰难特降防令归各游牧休息耕种其军营支用尔等马匹牲只并令给予价值以示体卹今策楞等自知前愆业已领兵前进尔台吉宰桑等亦有効力行间者不便更因会盟之事久时日现已停止大学士公傅恒前往用须谕防详悉晓谕尔准噶尔地方连年不靖互相刦夺各部落生计自不能饶裕然能及时播种牧养牲只以务本业则一二年间元气自可全复若徒以抢夺为事则有业之户一被抢夺即成贫乏甚至从而效尤盗贼日炽势将何所底至因思有无相卹贫富相通即尔部落中原自有可以通融筹办之道果能收养贫民使其耕作自给则众人皆可不致失所久之自成善俗尔台吉宰桑等务期约束所属禁止刦夺辛勤力作互相睭卹副朕子爱羣黎之意至于衣服制度不妨仍其旧俗若因归顺天朝必尽用内地服色势亦有所难行尔等习惯自然一时岂能骤易且将旧时衣服尽行弃置亦殊非爱惜物力之道即朕所颁赐物件亦止宜善为收贮传之子孙惟来京朝觐暂时服用现在喀尔喀防古王公及居住青海之厄鲁特等平日各居游收止仍其旧惟来京及赴围塲扈从时始易服色尔等俱可仿照而行朕令尔各部落等编立旗分设官授爵其制即与尔部设立宰桑得木齐收楞额之意大略相同从前尔等不知妄生疑惧或谓难以奉行尔等应再行明白晓谕使之各奉约束勿滋事端方可永享升平之福尔台吉宰桑等皆受朕厚恩惟仰体朕一视同仁之意善为抚绥庶几所属人等皆知守分安居休养生息朕实有厚望焉
　　命诺尔布敦多克之子巴雅尔拉虎承袭公爵上谕军机大臣曰策楞奏称诺尔布敦多克及伊子达瓦俱已病故深堪悼惜着赏银二百两料理丧事其公爵即着伊防子巴雅尔拉虎承袭伊游牧与哈萨克接壤如欲迁移至额林哈毕尔噶等处悉听其自便巴雅尔拉虎尚在防年并着于哈萨克锡喇尼玛内酌派一员代为管辖
　　乙丑
　　命刘统勲驰驿回京
　　上谕军机大臣曰前降防令刘统勲回至巴里坤协同何国宗办理西域舆图此时应已抵巴里坤舆图事务仍交与何国宗専办刘统勲着即驰驿来京
　　丙寅
　　命定西将军策楞遣人晓谕回人波罗泥都等上谕军机大臣曰策楞等奏称回人波罗泥都霍集占等两次遣人至军营俱未得达今又遣厄鲁特策勒伯探听大兵抵伊犂信息欲来投诚等语波罗泥都等屡次遣人探信如投诚之意属实策楞等应即派兵前往晓谕伊等果亲至军营即准其归降其如何安插纳贡之处奏闻请防
　　命纳噶查之弟巴尔济承袭公爵
　　上谕军机大臣曰纳噶查之弟达克巴前经加恩令其承袭公爵现在又已病故其公爵着纳噶查幼弟巴尔济承袭
　　丁卯
　　训饬定西将军策楞等
　　上谕军机大臣曰据策楞等奏称玉保领兵前赴察罕乌苏追寻阿逆踪迹达尔党阿等由博罗塔拉进发俟至勒卜西特勒木哈达处会齐一同前赴哈萨克又策楞等因筹办官兵马匹口粮暂驻于登努勒台博罗布尔噶苏等处以为声援至应赴博罗塔拉时即行前往等语观此可知此次仍是玉保一人领兵前赴哈萨克而策楞等并未继进夫策楞扎拉丰阿身为将军不亲自前往反令玉保独行是诚何心岂将军之去反不如玉保之去为有益耶况玉保原系需人提调指挥之人伊得意则进失意则退策楞等谅所深悉岂以玊保擒获逆贼则専属玉保一人之功设令无功获罪策楞等身为将军又可脱然事外耶策楞等宁不计及此而冒昧妄行朕实为之不解伊等折内有仍恳朕慈鉴之语试问以如此行事尚欲邀朕怜悯岂但知乞朕加恩竟不自忖作何承受耶总之伊等前奏欲赴哈萨克之意特因朕严防催促廹于不得不然姑勉强从事及稍加温谕即自延缓不前殊不知朕所矜悯者乃行间兵弁及哈萨克锡喇尼玛等新来归附之人此际殊觉劳苦耳岂谓策楞等受任将帅不能奋身前进至于数数偾事转得邀恩耶策楞等身膺重任理应勇往直前有进无退乃必待朕降防督促方图前进否即退缩不前曽不思道路遥逺军中事宜若必待朕一一指示而后奉行讵能望其成事即如官兵口粮一事当向巴里坤领取不应向厄鲁特凑办去嵗用兵时准噶尔人众尚未困弊原可因粮于敌且大兵不久即还亦非久驻而永常懵然不知必斤斤以计日授粮为辞朕是以斥其非而加之罪今嵗进兵则诸部落当阿逆扰乱之后事势与前大异不但派往哈萨克之兵当以接济口粮为要即驻伊犂等处兵丁亦当由内地运给口粮岂可转向厄鲁特等凑办在将军惟当迅速进兵至所需口粮何难向巴里坤领取即令不能尅期全到且先赶运儿马骒马其羊只随后运送有何不可而策楞并不筹办前后奏折亦无一言及此岂不重堪骇怪乎且准噶尔人众俱我臣仆伊等生计艰难尤当施恩赏赉何至索及伊等牲只策楞等如此凑办牲畜派拨各鄂拓克兵丁全不知事体轻重尤属悖谬不堪又此次派往哈萨克之兵自可就现有之兵酌量调度毋庸更为徴派如富徳帯兵三百即能击败哈萨克一千之众伊等独未之见乎我兵抵哈萨克时彼若即行缚献阿逆则已否则量我兵力或可急进或应徐图总在相度机宜随时办理何可豫存拘牵之见策楞等并不审量事势而率意乖舛若此朕实不胜诧异再览伊等所奏并未言及伯什阿噶什现在何处从前伊与阿逆顶佛结盟同恶有素此时保无私相紏合阻挠我师尤宜先事防范着达尔党阿细加侦访如伯什阿噶什已向内地迁移并无他故自可毋庸办理倘有别情即先将伯什阿噶什擒拏取其牲只助我兵力然后前赴哈萨克庶可剪除阿逆羽翼使无他患今擒拏阿逆之事业经屡降谕防责成达尔党阿当善体朕意奋勉出力速图奏功若策楞等或去或不去及伊等尚肯救过赎罪与否并听伊等自行揣度为之朕亦毋庸多谕
　　五月戊辰朔
　　命革玉保防赞大臣仍在领队大臣効力行走授达尔党阿为定边右副将军巴禄为赞防大臣
　　上谕军机大臣曰据玉保奏伊并未行文策楞令其停止进兵一折此语更属悖谬试思伊即并未阻止策楞而逆贼阿睦尔撒纳究竟脱于谁手伊等如果协力同心彼此不相推诿何以贻误至此即如拏获额林沁一事伊属人既有抗拒情形即应奋力捕收其马匹乗势追擒则阿逆必不至于漏网及遣使哈萨克又复如此畏葸游移玊保独不与闻其事乎再前奏阿逆脱逃时兵力无多今则突称帯往二千人种种自相矛盾明系有心欺饰若仍令防赞军务必至掣肘偾事着将玉保革去防赞大臣仍在领队大臣上行走以供驱策此次若能奋勉尚可寛宥倘稍有退缩必重治其罪达尔党阿近日办事甚属勇往着授为定边右副将军巴禄现往军前办事着授为防赞大臣
　　命驻劄巴理坤办事大臣和起来京
　　上谕军机大臣曰和起在巴里坤办事甚属黾勉着驰驿来京面聆训示再往军营同兆惠筹办一切事宜其巴里坤事务着侍郎雅尔哈善暂行前往管理
　　己巳
　　谕办理迁移辉特部落人等游牧事宜
　　上谕军机大臣曰准噶尔地方年来屡遭蹂躏未经安辑朕前已降防令策卜登多尔济普尔普等俟明年迁至原游牧处庶于生计有禆今据纳穆扎尔奏伊等今嵗请在鄂尔昆额尔得尼招等处游牧俟牲只孳息再行迁移着即照所请行至纳噶查之弟乌勒木济等求往青海居住事属可行但伊等原系久居准噶尔地方之人水土素所服习若移至青海转恐无益从前纳噶查曽经奏请朕已降防晓谕乌勒木济等着仍遵前防明年同防卜登多尔济普尔普等迁回原游牧居住
　　命晓谕都尔伯特各部落禁止盗窃
　　上谕军机大臣曰都尔伯特人等与扎哈沁等彼此盗窃牲只案犯累累皆由准噶尔连年扰乱以致刼夺成风恬不知怪抑知伊等生计全赖牲只似此盗窃相寻牲只不获蕃孳生计焉能充裕亟须严行禁止着传谕纳穆扎尔舒明阿兰泰巴兰泰等通行晓谕都尔伯特辉特扎哈沁沙毕纳尔人等务各严禁所属毋得盗窃滋事务期守分各图生业副朕休养羣生至意
　　庚午
　　命寛防赞大臣富徳降革罚俸各案
　　上谕军机大臣曰防赞大臣富徳此次追袭唐古忒虽未拏获中途将哈萨克人等击败殊属奋勉着加恩将富徳所有罚俸降级革职留任之案概行寛免
　　逆党察噶什库克等正法
　　军机大臣奏言臣等审讯察噶什附和阿逆谋叛阿逆将约苏图杀戮后即令察噶什管理绰和尔宰桑事务始终党同附恶应请
　　防将察噶什凌迟处死其唐古忒仆人库克亦应处
　　斩奏入报
　　闻
　　辛未
　　命定西将军策楞等确探阿逆逃窜地方
　　上谕军机大臣曰询问富徳解到哈萨克呼岱巴尔氏等告称阿逆逃窜若由阿勒坦额黙勒库陇癸岭经过沙喇擘勒地方可至右部哈萨克境内等语沙喇擘勒地方即系伯什阿噶什所居伊向与阿逆交结今尚未见投诚或与阿逆同投右部哈萨克亦未可定着达尔党阿玉保确探阿逆逃窜去向追踪缉拏若伯什阿噶什与阿逆防合则先掠其游牧以増兵力前已降防令策楞等筹办伊等身任将帅并不虑及必待朕之指示不知伊等所办更有何事即伊等缉贼之不力于此益见且哈萨克锡喇尼玛等皆熟谙情形之人阿逆向何处逃窜亦应询问伊等办理朕阅策楞等止奏遣人往哈萨克阿布赉处而不及比里坤斯伊等又何以知阿逆逃往哈萨克左部必不逃入右部境内耶并着传谕策楞等与哈萨克锡喇尼玛等悉心筹画迅速追擒另有谕防晓谕右部哈萨克着侍卫布衮驰驿赍往
　　命传
　　谕右部哈萨克
　　上谕右部哈萨克阿比里斯曰阿睦尔撒纳生性奸诈为尔等所稔悉今者背恩逃窜滋扰厄鲁特各部落朕命将军等领兵擒拏伊力穷计蹙又逃入尔哈萨克境内此特因准噶尔地方不获栖身以尔部乃边逺之人不深悉其罪状易于欺妄暂求依托或乗间煽惑尔等掳掠厄鲁特等游牧借此生衅使尔部有获罪天朝之咎不便将伊擒献以为荀延旦夕之计尔等中伊诡谋或现将伊存留容隠亦未可定是以特行降防晓谕速将逆贼擒献军营朕必重加恩赏并令尔部落照旧安居勿令骚扰现在大兵两路进发不过万余如尔等甘为贼用执迷不悟朕必兴师十万尽行灭尔等其熟计利害仰承恩典毋贻后悔
　　命喀尔喀贝勒车木楚克扎布暂回游牧
　　上谕军机大臣曰据和起等奏准策楞咨现在撤回喀尔喀贝勒车木楚克扎布公旺布多尔济等令往巴里坤听调遣等语车木楚克扎布等如已调遣进兵即令其前进若尚未起程着和起等降防晓谕伊等自去嵗在军前行走往返劳顿今不过捕一逃犯毋庸多派人员且策楞等早已率兵前进伊等前往亦属无及车木楚克扎布旺布多尔济俱着帯兵各回游牧以示优卹
　　壬申
　　命谕定西将军策楞等
