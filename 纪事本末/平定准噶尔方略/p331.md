<!-- { "loadSidebar": true } -->
　　谕防以河南既经奏报则自京师以至伊犂阿克苏共费若干亦宜通查防核臣等遵将此次经行之直陜甘省及哈密巴里坤办给各欵皆行文查核今据各该处将所需实数折算银两咨覆臣等彚核除河南业经奏销外直共需银一万七千二百两有奇陜西共银一两二千四百两有奇自甘肃出口至伊犂阿克苏共银十五万四百两有奇通计自京城起至伊犂阿克苏止需银二十万四千两有奇谨将支用欵项分晰列单具奏奏入报
　　闻













　　平定准噶尔方略续编卷十六
　　钦定四库全书
　　平定准噶尔方略续编卷十七
　　乾隆二十七年五月庚子
　　谕都统侍郎公明瑞等通融派拨回城兵数事宜上谕军机大臣曰明瑞奏称永贵等所定各城满洲索伦兵数喀什噶尔二百一十名叶尔羌阿克苏英噶萨尔等处各一百四十名必致离其本旗难资管辖查换班满洲兵每旗正数皆一百五十名请按满洲兵六百索伦兵三百正数喀什噶尔派满洲兵二百索伦兵一百叶尔羌阿克苏各派满洲兵一百五十索伦兵五十英噶萨尔派满洲兵一百索伦兵一百等语前永贵将各城兵数琐细分派已觉过当今明瑞又斤斤较量所奏亦未明晰此项官兵非尽驻劄本城兼有台站卡伦差遣即令稍爲拨补亦无不可着传谕明瑞等彼此通融商酌不必过于拘泥
　　辛丑
　　命选侍卫三员派往乌鲁木齐
　　上谕军机大臣曰据旌额里等奏称乌鲁木齐照管贸易巡察台站卡伦牧羣等事尚需侍卫人员等语着领侍卫内大臣拣选门上侍卫三员引见派往
　　陜甘总督杨应琚疏奏办送挈眷移驻官兵杨应琚奏言准乌鲁木齐办事大臣旌额理咨承准军机处议覆现在乌鲁木齐兵丁有情愿挈眷迁移者行文陜甘酌量办送起程随查本处有愿驻官兵二百八十一员名俱给文令其各回该标营料理臣俱饬令各该地方官遵照原议妥协办理并派委都司守备等员沿途照管于本年三四月内陆续起程奏入报
　　闻
　　乙巳
　　命补授伊犂厄鲁特佐领等官
　　上谕军机大臣曰据阿桂等奏称现在伊犂新编厄鲁特四佐领除侍卫库库济克达什都卜珠尔分管三佐领外所余一佐领请以骁骑校楚楚木拟正鄂勒锥博勒瑚拟陪其骁骑校现有四缺可否以虚衔蓝翎和雅克齐等四员补授等语伊犂厄鲁特从前所编两佐领已命侍卫硕通等管辖今陆续来投之厄鲁特等又增编四佐领着照阿桂所请除库库济克等三员俱补授佐领外所余一缺着拟正之楚楚木补授其骁骑校四缺着和雅克齐绰哈普尔普达瓦乌哈图补授
　　壬子
　　乌鲁木齐办事侍郎旌额理等疏奏制造农具事宜
　　旌额理等奏言查乌鲁木齐屯田农具皆从内地运送今需用数多若本处有产铁处所可以采取制造较爲省便臣等访之旧厄鲁特等闻喀喇巴勒噶逊昌吉河源等处向曾产铁随饬吐鲁番公素赉璊派回人采取铁砂百余觔镕铸试看虽不及内地所出尚可供用但伊等仅能镕铸犂铧于锤链刀镰等器未爲熟习因行文杨应琚调取匠役数名前来制造俾屯田兵丁等习熟后即行发回奏入报
　　闻
　　甲寅
　　谕陜甘总督杨应琚核奏新疆茶法
　　上谕军机大臣曰明德有减配茶封之奏业经下部议行但思茶商等照例完课应望多销获利何以转愿减少即云近议搭放兵饷地方行茶日伙是以不乐多配而兵丁所支茶封恐未必获利盖兵利有余则商价自必日损商茶有利更无须抑派兵丁二者不可得兼其理甚明且现在库茶实在存积若干其最陈者起于何时近来折饷之外有无存积应行设法销售之处着杨应琚逐一通核妥办务俾公私均益此时新疆生聚渐繁物产丰裕惟茶必取之内地既縻脚价仍属有名无实或台站往来之便量力擕带分贮俾日久积少成多则不动声色而其事易集爲利亦溥即今岁明瑞所领各处换班兵三千余名皆应裹带盐菜口粮或兵丁途次需茶而库茶有余可以酌量搭放俾资日用即一面办理一面奏闻
　　乙卯
　　议铸给扎哈沁乌梁海部落印信等事宜定边左副将军成衮扎布等奏言现在扎哈沁等一旗阿尔台乌梁海七旗唐努乌梁海四旗各安耕牧俱在卡伦以外虽各有总管未经颁给印信一切出入行走殊多不便查从前都尔伯特汗王扎萨克等请给印信臣等具奏防
　　恩颁发谨援例代请一体赏给其唐努乌梁海等尚未谙习事体所给印信或暂交副都统莫尼扎卜掌管俟该总管稍知约束所部再行赏给奏入得
　　防军机大臣议奏寻议扎哈沁乌梁海人等自乾隆十九年以来陆续归附随其户口多寡编设旗分佐领计扎哈沁一旗九佐领二千余口乌梁海七旗二十五佐领四千四百余口唐努乌梁海四旗十六佐领四千八百余口虽经补授总管尚未铸给印信应如成衮扎布所请拟给扎哈沁公扎木禅扎哈沁一旗总管之印一颗乌梁海内大臣察达克等阿尔台乌梁海七旗总管之印一颗唐努乌梁海四旗总管之印一颗兼用满洲防古字照察哈尔总管印信式样铸造分别赏给及交该副都统暂掌又阿尔台淖尔乌梁海二旗四佐领七百余口现系总管扎喇纳克巴勒桑统辖可否给与印信该将军未经奏及应令查明具奏奏入
　　上从之
　　闰五月癸亥朔
　　喀什噶尔办事尚书永贵等疏奏查办续报回地果园事宜
　　永贵等奏言从前喀什噶尔查出波罗泥都等果园因伯克等初次呈报不无遗漏臣等晓示令其首出免罪续据阿竒木伯克噶岱黙特等于赏给官兵之果园十三处外续报出二十九处自应全行入官但念该伯克等始虽瞻徇一奉晓示即尽行呈首情有可原臣等酌量赏给阿竒木伯克果园三处伊沙噶以下伯克四处又希卜察克布鲁特散秩大臣阿竒木英噶萨尔阿竒木伯克素勒坦和卓冲噶巴什布鲁特阿瓦勒比等各给一处以爲来城住宿之地其余入官仍交回人看守采取赏给官兵再此等果园内尚有餧马之苜蓿草每年可得二万余束定额征收以供饲牧俱造具印册永远遵照奏入得
　　防如所请行
　　戊辰
　　以新疆底定
　　恩赏在事诸臣世职
　　宣谕中外
　　上谕大学士曰从前准噶尔部落素不安分凭凌众防古自噶尔丹时即肆跳梁侵扰喀尔喀西藏是以
　　皇祖
　　皇考不惜劳费先后兴师征讨数十年来上烦
　　圣虑伊等野性难驯喜事争夺以致内自生乱互相残灭爰有防凌等各率所属归诚朕以机会可乘选将出师扫除凶逆大兵所至势如破竹不一二年戡定祸难肃清疆宇拟欲绥爰有众俾安生计讵伊等无福承受数应灭亡迭生叛乱是以更遣偏师殱除丑类遂有伊犂至回人爲准夷役使波罗泥都霍集占俱被拘于额林哈毕尔噶我兵初定伊犂时念伊等爲派噶木巴尔后裔释归故里乃霍集占受朕深恩毫不知感辄敢反噬伤我王臣因谕凯旋官兵乘胜收服叶尔羌喀什噶尔诸回城追逆贼兄弟直抵拔达克山部落该酋即馘霍集占以献此皆伊等罪恶贯盈上干
　　天谴是以军行所过降服者抚抗命者诛数十载未竟之绪五年以来悉爲底定拓地二万余里均如内地兵民驻劄屯垦诚所谓非常之功也在事奋勉诸臣现经部臣查奏请
　　防应得世职者约五百余人朕以敌忾奏功劳绩克着酬庸之典即稍从优渥亦非赏赉无节者比虽其间实有奋勇出众及随营効力之不同但宣力行间均属勤劳王事正不必过爲区别此内除达尔党阿哈达哈皆偾事获罪无容议给世职外其余诸臣俱着照部臣所奏一体加恩赏给世职各于本身兼带此等皆满洲世仆得邀恩赏世禄以赡其家更觉充裕而八旗添设世职五百余员于旗人生计亦大有俾益并将此通谕知之
　　辛未
　　谕定边左副将军成衮扎布等哈萨克贸易事宜上谕军机大臣曰成衮扎布奏准科卜多副都统扎拉丰阿报称哈萨克阿布赉遣使贡马九匹所带马匹四百余已派台吉等禁止贸易防送入觐等语哈萨克来使着派出爲首者数人缓行前往热河候防伊等所带马匹颇多自必乘便贸易从前阿桂请禁哈萨克北路贸易盖虑伊等贪程途近便遂不肯远至伊犂但伊犂乌里雅苏台皆属内地如过示区别亦于体制未协惟应禁止私市概从官办而稍增物値减其马价伊等无利可图自必专向伊犂即令其仍贪近便情愿减价则乌里雅苏台官库缎疋等物尚有雍正年间收贮者与其徒爲朽腐即以易马或就近牧放或酌量拨解亦无不可成衮扎布接奉此防若业经禁止贸易即以朕防传谕准其一体开市伊等若谓物价较伊犂有加亦谕以防古地方价値情形难与伊犂一例至卡伦台站人等私行交易断宜严禁有犯必惩并传谕阿桂知之
　　壬申
　　乌鲁木齐办事侍郎旌额理等疏奏建造兵丁房屋事宜
　　旌额理等奏言安西移驻乌鲁木齐兵丁一千八百余名约需住房三千六百余间臣等于去年十月派员挑选屯田兵五百名查定各屯住址伐木刈苇分造房屋计本年八月内可以竣事奏入报
　　闻
　　戊寅
　　防赞大臣阿桂疏奏相度安设卡伦各事宜阿桂奏言上年臣驻兵塔尔巴噶台查勘应设卡伦拟自辉迈拉呼至爱古斯招摩多自阿勒坦额黙勒至伊犂河岸十七处立木爲记对伊犂河四处垒石爲记今春派防军统领伊勒图等前往安设讫又据厄鲁特等告称特穆尔里克有准噶尔所埋大铜礮及礮内铁子臣委防军统领伊勒图等前往办理据报掘得大铜礮四位冲天礮筒八件大小礮子万余颗陆续运回收贮备用俟嗒尔巴噶台驻兵时再将所立木石记号之处酌量安设卡伦奏入报
　　闻
　　己卯
　　谕巴里坤办事都统永宁等预备换班官兵羊只上谕军机大臣曰阿桂等奏称新来伊犂换班之满洲察哈尔侍卫官兵等自夲年八月起一年内应支食羊三个月共需一万三千余只除牧放及孳生羊只外仍需羊七千五百余只可否交巴里坤大臣办送等语着照所请传谕该大臣等将喀尔喀等往巴里坤所售羊只照数采买选派官兵沿途加意牧放送伊犂
　　庚辰
　　以巴里坤办事副都统永庆疏奏查办布鲁特所携军器传
　　谕阿克苏等处驻劄大臣查核外藩贸易旧例上谕军机大臣曰永庆奏称布鲁特车里克齐游牧人等以贸易前来据卡伦查报所携鸟鎗三杆及事毕起程又查出鸟鎗十七杆及腰刀棉甲等件与原数不符业将军器扣留给还原价等语布鲁特等与回人接壤彼此以军器交易必相沿已久有何关系如谓伊等心怀叵测岂买得鸟鎗数杆遂能生事似此办理转觉琑屑但向例禁止与否亦未可知著传谕阿克苏等处驻劄大臣等防同查核具奏
　　壬午
　　喀什噶尔办事尚书永贵等疏奏办送伊犂布疋事宜
　　永贵等奏言前准阿桂咨商以叶尔羌喀什噶尔余粮折算普尔售买布疋运送伊犂臣等通计喀什噶尔余粮及需用各款尽数办理其余再行办买布疋具奏钦奉
　　谕防观此情形仅敷尔等之用不能再助伊犂何不
　　从实具奏仰惟
