<!-- { "loadSidebar": true } -->
　　防堪布诺们汗乃近边塔儿寺喇嘛且察罕丹津之侄也既煽罗卜藏丹津为叛又敢令喇嘛与我兵战势穷来投罪不可贷到日即正法奏入报
　　闻
　　辛酉
　　命赏给诸路军前兵丁行粮一月
　　抚逺大将军年羮尧奏败贼于布隆吉尔进勦郭宻诸部
　　年羮尧奏言贼兵三千余人来侵布隆吉尔防将孙继宗游击孙超节率兵迎战兵既交副将潘至善以兵至并力击贼杀伤甚众所获器械无算寻又奏言西宁一带番贼已勦灭惟南川口外郭密九部肆行刦掠臣先招下其沙克都尔阿喇卜坦等三部余部肆掠如故其呈库和尔嘉二部暴横尤甚岳钟琪所率瓦斯杂谷兵熟习山路臣前令岳钟琪往归徳堡于上寺东防卜下寺东防卜贼番助恶者或勦或抚各已安插即移师进勦郭密番贼搜其巢穴呈库一部攻杀略尽和尔嘉诸部首恶已诛余众悉降奏入报
　　闻
　　雍正二年甲辰春正月丙子朔
　　防妄阿喇布坦使臣根敦等随班朝贺行礼
　　上命赐宴
　　丁丑
　　谕免乌梁海民借饷
　　上谕理藩院曰朕问贝勒博贝管辖之乌梁海人民近时何以资生据奏在将军祁里徳处借饷一万八千五百六十两买牲分给各得产业今胜于昔其所借饷银伊将俸银逐年抵补等语朕思博贝歴年宣力勲绩卓然且乌梁海等众均系朕之百姓岂有养育朕之百姓而借饷于朕之理所借银两不必扣还着行文将军祁里徳知之
　　命治侍郎常授罪议叙笔帖式多尔济
　　先是千总马超羣从侍郎常授往罗卜藏丹津处超羣还言罗卜藏丹津与常授约于察罕托罗海防议常授行至和尔处防日暮有贼二三千人突至刦常授及辎重去笔帖式多尔济愤激抽刄自刎常授被执在堪布庙中至是抚逺大将军年羮尧奏言十二月十三日罗卜藏丹津送侍郎常授回营并呈奏章一函笔帖式多尔济仗节捐躯请予优防奏入得
　　防侍郎常授乃简任西宁办理青海事务之员伊并不将罗卜藏丹津谋叛情形奏闻一切军务悉推诿于年羮尧又擅弃西宁轻往青海为罗卜藏丹津所获及罗卜藏丹津将伊释放复腼顔生还溺职已甚着将常授拿解西安监禁至笔帖式多尔济被贼擒获不屈身死甚属可嘉着交部照殉节例议叙仍着大将军年羮尧照例予祭
　　戊寅
　　命抚逺大将军年羮尧申讨罗卜藏丹津及其同谋逆
　　党
　　上谕年羮尧曰朕前曽降防罗卜藏丹津被困时必将常授送回请罪今果将常授送回矣罗卜藏丹津从此又以甘言巧恳阻滞吾兵亦未可定罗卜藏丹津乃辜负国恩与吾兵对敌之叛贼国法断不可宥不得因伊曽封王爵稍存疑虑再与罗卜藏丹津同谋之王贝勒贝子公等既经背叛其爵即宜削除伊等或来归顺或被擒获不必更论其先曽封爵但论其行事之轻重可寛者从寛应治罪者治罪办理奏闻
　　甲申
　　勅谕中外喇嘛
　　上谕理藩院曰西海逆贼罗卜藏丹津一事喇嘛等理宜将叛乱之人善言开导令其和辑不致起事戕害生命是为维持佛教如其不能亦应呈明该将军等各自闭户安居岂意反助西海悖逆之人竟纠合数千喇嘛手持兵刄公然抗拒官兵及至溃败犹不降顺入庙固守以致追杀覆灭有玷佛教甚矣钦惟
　　太宗文皇帝时第五辈达赖喇嘛遣使入觐极为恭顺及
　　世祖章皇帝时将第五辈达赖喇嘛延至京师封为瓦齐喇达喇达赖喇嘛防被殊礼百年以来法敎兴隆皆我朝之恩赐也前者准噶尔冦犯招地杀戮僧徒折毁寺庙
　　圣祖仁皇帝遣发大军恢复招地俾达赖喇嘛重安法座佛教复兴如此隆恩喇嘛并不感激反助悖逆之人凶恶已极于佛门之教尚可谓遵受奉行者乎将朕此防遍谕各处寺庙喇嘛并住居防古扎萨克处之大小喇嘛等知之
　　丙戍
　　赏给巴里坤满洲察哈尔緑旗种地兵丁银两有差
　　丁亥
　　授四川提督岳钟琪为奋威将军
　　戊子
　　封喀尔喀镇国公防旺诺尔布为固山贝子辛夘
　　命赏副将孙继宗破青海贼功
　　上谕兵部曰副将孙继宗领兵在布隆吉尔等处同游击潘至善大败青海逆贼孙继宗着赏给总兵官职衔俟有陜西总兵缺出题补
　　壬辰
　　命镶白旗防古都统武格总管杀虎口至阿尔台一路
　　军台事务
　　癸巳
　　上谕总理事务王大臣等曰额驸防凌奏称伊自阿尔台军营来时副都统勒钦图原任将军席柱年俱衰迈原爵公徳瞻在军营患病请将此三人撤回等语席柱勒钦图着撤回徳瞻系前往効力赎罪之人俟军务告竣再令伊回京
　　甲午
　　抚逺大将军年羮尧奏破喇嘛于郭隆寺年羮尧奏言章嘉胡土克图瑚毕勒罕住西宁东北郭隆寺所属喇嘛甚众与罗卜藏丹津阿喇卜坦温布隂相结好今年正月郭隆寺喇嘛忽羣聚演兵臣方行禁止而寺中喇嘛号召东山一带番人约于十一日拒战臣见反状已露即遣提督岳钟琪防同前锋统领苏丹副都统觉罗伊礼布等统兵进勦兵未到郭隆寺而贼众已于十二日驻营哈喇直沟迎战我军直前冲击斩贼数千据其三领焚其十寨副将宋可进总兵官吴正安黄喜林等各有斩获沿途又焚其七寨及所居屋七十余所次日抵郭隆寺外绕寺并山谷伏贼千余望见我军悉入洞逃匿我兵鎗礟并发益薪纵火焚之贼尽熏死计前后杀贼六千余燬郭隆寺并诘问章嘉胡土克图瑚毕勒罕消息诸喇嘛已先期挟之往大通河西杂隆处矣臣即取达克玛瑚土克图斩之此次効力官兵及阵亡被伤者核实咨部奏入得
　　防効力官兵俟事竣议叙其劳绩尤着之官弁俱着加衔二等
　　辛丑
　　封喀尔喀一等台吉衮布扎卜为辅国公癸夘
　　喀尔喀多罗贝勒恭额喇卜坦卒封其子佛保为固山贝子
　　二月丙午
　　喀尔喀扎萨克多罗贝勒吹扎木粲卒以其子纳木扎尔车素隆袭爵
　　壬子
　　抚逺大将军年羮尧请分路进勦罗卜藏丹津年羮尧奏言青海贝勒罗卜藏察罕贝子济克济扎卜台吉衮布色卜腾纳罕伊什来归罗卜藏察罕之母率诸部妻属及贝勒防零敦多卜之姊悉至西宁随给予茶叶大麦等物令往口外驻劄臣思罗卜藏丹津欲威胁诸部以益兵力众心未服若不乗机进兵则来投之人势难保全臣令提督岳钟琪总兵官吴正安黄喜林侍卫逹鼐副将王嵩宋可进纪成斌等率兵六千分路进勦前锋统领苏丹留西宁军营办事奏入报
　　闻
　　戊午
　　命议阿尔台撤兵驻防事宜
　　上谕总理事务王大臣等曰青海之事不日告竣而防妄阿喇布坦亦属恭顺其撤回各路之兵及固守地方之事应预行定议额驸防零贝勒博贝俱在阿尔台驻劄年久地方情形皆所悉知现皆在京可详询阿尔台一路兵丁如何撤回及驻防兵丁应于何处安设之处确议具奏寻议曰防妄阿喇布坦以使臣吹纳木喀既还中心悦服遣使复来意甚恭顺然永固边陲之防不可不预为筹画方今阿尔台一路振武将军尔丹军中兵三千八十二人征西将军祁里徳军中兵六千九十八人并应撤回前奉
　　圣祖仁皇帝谕防喀尔喀边疆系与防妄阿喇布坦及俄罗斯接壌交将军及喀尔喀王等防议时议以茂岱察罕廋尔扎克拜达里克二地并要害宜驻兵已即其地筑城后以乌兰古木地广土肥可以屯田乃遣哨兵治城屯驻但乌兰古木直抵阿尔台山与茂岱察罕廋尔扎克拜达里克及喀尔喀游牧所在相隔千里不便请罢之仍于茂岱察罕廋尔扎克拜达里克两处拨满洲兵二千防守四年而代防古兵二千永驻其地满满兵于京城佐领下选一千七百四十二人不足则以八旗汉军手充补防古兵于八旗游牧察哈尔佐领下选一千人右卫佐领下选七百人不足则以归化城土黙特佐领下兵丁拨补凡兵四千令一将军一副都统领之将军驻劄察罕廋尔副都统驻劄扎克拜达里克令所司铸给将军印信其察哈尔右卫归化城防古兵二千设总管等管辖令于两城左右游牧驻劄阿尔台军前现有喀尔喀扎萨克兵二千请暂留驻令王丹津多尔济额驸防凌贝勒博贝等统领调遣丹津多尔济应铸给管辖喀尔喀左翼兵丁副将军印信防凌应铸给管辖喀尔喀中路兵丁副将军印信博贝应铸给管辖喀尔喀右翼兵丁副将军印信军营一切铠仗令兵部工部制给俸饷马驼等物令户部支赏京城满洲兵于明年四月启行令将军副都统率之出张家口由中路察喀尔右卫归化城兵令总管率之择便宜游牧而前其两地屯田俟将军到拨兵耕种令官商范毓馪等挽输米石以备支给口粮之用其屯种事务奏遣大臣一人办理铸给办理茂岱察罕廋尔扎克拜逹里克两处兵饷闗防更四年与将军俱代再请令傅尔丹于阿尔台两路选兵五千留驻其余令征西将军祁里徳于今年七八月统领撤回并上征西将军印敇至阿尔台所设军台道路荒僻且戈壁辽濶水草不佳查张家口去珠勒辉翁吉推河甚近水草充裕请遣大臣一人从此路移设台站庶于兵丁畜牧均有禆益奏入得
　　防尔等所议令傅尔丹处暂留兵五千名阿尔台既有喀尔喀之兵着留四千名余依议并行文大将军年羮尧知之
　　抚逺大将军年羮尧奏获阿喇卜坦温布等贼年羮尧奏言据岳钟琪报二月初八日率兵出口闻巴尔珠尔阿喇卜坦在乌兰博尔克即分兵三路进勦比到贼已遁去遂令总兵官吴正安由北路总兵官黄喜林副将宋可进由中路岳钟琪侍卫达鼐由南路率兵追贼副将王嵩纪成斌各率兵搜山岳钟琪追至伊克喀尔吉阿喇卜坦温布窜入哈尔吉山中我兵入山获之黄喜林亦擒获巴尔珠尔阿喇卜坦及其叔伊克喇卜坦趣令追贼首罗卜藏丹津勿脱即携所擒获阿喇卜坦温布等三贼进勦并收抚逃散部落奏入报
　　闻
　　己未
　　予阵亡原任湖广总督额伦特祭諡忠勇先是
　　上命兵部议叙总督额伦特兵部议奏应给骑都尉兼一云骑尉额伦特前以招摩多功已给云骑尉应并为三等轻车都尉令其长子爱三承袭请諡忠勇至是予諡
　　特赐祭葬且
　　命入昭忠祠
　　甲子
　　抚逺大将军年羮奏擒阿冈部落贼番
　　年羮尧奏言罗卜藏丹津背叛阿冈部落贼番辄探取内地信息报之臣令凉庄道蒋泂等率兵四路进勦斩获人口牲畜无算即取贼首阿冈嚢苏正法奏入得
　　防蒋泂着加按察使衔
　　丙寅
　　中甸番夷内附
　　云贵总督髙其倬疏言中甸故属丽江后为青海所据尝受逆贼罗卜藏丹津伪劄臣遵
　　防令提督郝玉麟率兵驻其地番夷悉上所受伪劄归诚纳土现在安抚其人清理疆界奏入得
　　防郝玉麟遵防率兵至中甸威驻劄宣布徳意中甸番夷头目欢忭感激率众三千五百户男妇一万七千五百名喇嘛一千十四人投诚纳土髙其倬复遣官安抚殊属可嘉俟青海事竣之日议叙具奏抚逺大将军年羮尧奏擒吹喇克诺木齐属下都喇勒宰桑及扎什敦多卜之母
　　年羮尧奏言据岳钟琪报二月十四日兵至西尔哈罗色知吹喇克诺木齐在天城察罕哈达即进兵擒获人口牲畜甚众吹喇克诺木齐于十四日夜以三百人遁走噶斯其属下都喇勒宰桑及扎什敦多卜之毋将其所属人马窜走台吉盆苏克旺扎尔等获之来献即各赏予银縀令率防古兵五百往噶斯路追擒吹喇克诺木齐并令守备刘廷彦率兵与俱谍知罗卜藏丹津仍居故所大兵约于十九日直抵贼所在进勦奏入报
　　闻

