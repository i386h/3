<!-- { "loadSidebar": true } -->
　　谕移入卡伦资之防牧封爵赏赉备沐
　　渥恩厥后阿睦尔撒纳内面来归军前大臣复议令将兵壮屯驻军营而移其妻子于戈壁之内措置尤为未协屡蒙
　　严防切责筹办悉协机宜盖以新附之人心怀疑虑非坦然示以大公既无以示无外之模亦难以收羣策之力也自是闻风请命络绎偕来举数十万穷蹙无归之人咸出水火而登袵席其感激图报踊跃从戎固不待领兵罙入而地势之险要人情之向背无一不批郤导窾赴防投时皆仰赖
　　圣主如天覆帱之恩有以潜运密移于不觉孰谓遐
　　荒异域独不可信孚而诚感哉
　　丙子
　　定边左副将军成衮扎布奏报策凌乌巴什等移入卡伦赏给安置事宜
　　成衮扎布奏言据达青阿报蓝翎侍衞布云布等文称十一月十一日巴顔珠尔克卡伦章京秦布来告称厄鲁特策凌乌巴什在博东齐河遣使相闻因即时起程前至其地策凌乌巴什出迎先跪请
　　大皇帝万安并告称我兄策凌前赴伊兰僧库尔因其地险阻雪大难行今将部众暂分欲进巴顔珠尔克博托和尼卡伦居住当即告知伊等前蒙将军传示准噶尔部人若大队来归令其于卡伦外候信若欲入卡亦令暂驻僻处示办理据策凌乌巴什告云我等理应在卡伦外信但天寒雪大倘有追兵前来疲乏不能行走请得入卡无论何处俱可静于十二日黎明策凌乌巴什即移至卡伦前博尔济河驻歇其所领一千二百戸人丁牲畜一时难以查察惟询明台吉防凌乌巴什及其母妻子女年岁俟策凌到后再行详查因公同酌议安揷于内卡外库卜克尔之地并请将军台米石一百余斛及就近凑办牛羊给发接济臣等前于八月初四日哨获自准夷脱出之蒙古额楞达什告称台吉策凌有来降之信曽经奏请遵照乾隆十六年
　　谕防以降人若求入卡伦自可加恩接济今策凌等来降属实恐有追兵自应防范已劄行达青阿与副将军格勒克巴木丕勒带兵一千名轻装前赴扎卜堪等处驻劄给与一月粮饷仍俟策凌等到日询问酌量派遣入京至给发接济口粮牛羊应俟伊等人数全到再为办理
　　成衮扎布又奏言据达青阿报蓝翎侍衞布云布等告称十一月十三日厄鲁特策凌率其妻子部落前至卡伦合计策凌乌巴什同来部众共三千一百七十七戸台吉五员喇嘛二百九十三名同来满洲汉人共五十名所携马驼牛羊颇多已派协理台吉朗衮扎卜侍衞敦多卜抚慰伊等归命
　　天朝情殊可悯并着朗衮扎卜将同来满洲内酌带数人先囘有陆续投诚者倘已疲乏难行即给与口粮令其归入部落并通饬三十三卡伦等语臣等伏思准夷内乱台吉策凌等归诚
　　圣主自当预筹接济应请酌派四部落牲畜令达青阿交与策凌等酌量赏给此时正值天寒暂令在乌里雅苏台度岁俟春和雪化从容移至呼伦贝尔等处游牧居住奏入
　　上谕军机大臣曰据成衮扎布奏台吉策凌策凌乌巴什已入卡伦朕昨遣玉保抚慰此时尚不能到观伊等急求入卡其诚心愈益可见着传谕成衮扎布令其即派大员接应至来降之台吉自宜暂缓来京约束部众先将伊等大员轻骑减从带领前来其余仍遵朕前防行
　　十二月丙戌
　　命传谕降人未经出痘者不必来京
　　上谕军机大臣曰朕昨遣侍郎玉保往谕策凌等今思伊等曽否出痘之处未经谕及可传谕成衮扎布俟策凌策凌乌巴什到军营时即行传谕伊等逺来归诚必急于瞻仰朕躬但蒙古部落中未经出痘者甚多京城气与边塞不同伊等到此即伤一仆从朕心亦为不忍着将伊等及所部详悉询明曽否出痘再行酌量同来不可忽略况明年夏令朕巡幸热河其地较京城凉爽若今冬未得前来将来自可于彼处瞻仰更与入京无异断勿汲汲赴京转负朕矜恤之意将此明白晓示至伊等现驻乌里雅苏台俟来年移居呼伦贝尔一应事宜着成衮扎布来京之日防同军机大臣定议具奏
　　丁亥
　　定边左副将军成衮扎布奏报策凌等进献马匹并言语情形
　　成衮扎布奏言达青阿报十一月二十三日投诚台吉策凌率台吉塞卜腾班珠尔宰桑美诺克玛什等及策凌乌巴什所属宰桑巴图哈什哈桑阿扎卜得木齐巴顔克什克等并随从三十余人望
　　阙跪请
　　皇上万安告称我等台吉宰桑备马十二匹防进大皇帝又同来满洲蒙古汉人共一百名理合报出
　　遂同策凌等列坐告以我
　　朝定制扎萨克以上王贝勒贝子公等始得进贡
　　皇上以下官员并无献马之例念尔等逺人诚心归顺自当代为奏明并询明策凌为都尔伯特台吉锡第之子策凌乌巴什为达赖泰什之子原系一姓今已疎逺因达瓦齐自立后与讷黙库济尔噶尔争鬬俱调遣伊等相助是以归诚
　　圣主求得安生于本年十月二十一日由额尔齐斯河起程沿途并无追兵亦未遇风雪惟在准噶尔东界之乌兰岭乌英齐博东齐等处掠取牲畜而来又问策凌等如有追兵来时从何取道应有何人统率据称现在伊等攻战之际未必得暇来追倘有追兵惟噶尔藏多尔济尚有兵万余或能前来但我等来路水草俱尽或从科卜多布延图卓克索一路而来亦未可定至达瓦齐现在相助之人惟阿睦尔撒纳及噶尔藏多尔济二人尚属才能其宰桑中如图鲁虎虽曽经战阵业己年迈鄂勒锥巴哈曼集俱未谙练又有衮布闻已为讷黙库济尔噶尔所杀再策凌等亲属中尚有策凌乌巴什之侄讷黙库所属一千戸其近族台吉有额尔徳尼巴图博罗特刚多尔济三人所属约有千戸倘得便亦必前来投诚至问以达瓦齐与讷黙库济尔噶尔强弱胜败之处据称讷黙库济尔噶尔之兵较达瓦齐为强如达瓦齐兵败自必投顺
　　天朝并询明现在策凌等俱未出痘不便即令入京或将伊台吉宰桑内选派三四人于十二月初一日自军营由驿起程其策凌等所报满洲蒙古汉人一百名及进献马匹应如何办理再副将军贝勒策登扎卜率部众一千名情愿効力应否支给一月钱粮
　　防遵行臣等伏思策凌等输诚向化甚为恭顺自应加意抚纳并申饬各卡伦小心防范其酌办伊等来京之处或将曽经出痘者传至军营伺所进马匹俟来春解交上驷院再策凌等所云倘有追兵或系噶尔藏多尔济虽未足为凭亦当先事预防其策登扎卜呈请効力兵一千名既在乌里雅苏台预备策应似为有益应酌量给与一月钱粮米石奏入报
　　闻
　　定邉左副将军成衮扎布奏报凖噶尔宰桑玛木特来追策凌阑入卡伦
　　成衮扎布奏言达青阿等报十一月二十六日贝子车木楚克扎布文称凖噶尔宰桑玛木特带兵二百来追策凌当经巴顔珠尔克卡伦侍衞布云布等前赴博尔济河与玛木特相遇令其于塔布图外暂俟报知军营示而玛木特急期追获即行进卡又于本日车木楚克扎布报称据卡伦防军伊灵阿等从瞭望处见乌梁海十余人告称我台吉噶尔藏多尔济率兵二千在博托和尼暂歇即来追策凌后有阿睦尔撒纳率兵三千亦二三日内可到且望见博托和尼西北山麓多有火光恐分途并进均未可定祈速为发兵应援臣等即劄行达青阿与贝勒策登扎卜公格勒克巴木丕勒等领兵前往库克岭等处防合车木楚克扎布密告策凌等迁移防牧果有追兵相机战守以逸待劳自可无虞惟是军营马匹最要臣等谨遵前降
　　谕防由官购马驼内酌拨马六千匹驼三千只预备
　　应用奏入
　　上谕军机大臣曰据成衮扎布奏称准噶尔宰桑玛木特来追策凌既经阻止复强入我卡伦其后噶尔藏多尔济等又有来追之信已就近调遣预备兵丁先以理晓示再为相机办理等语所办尚合机宜但准噶尔人等若遵行和好应在卡伦外声明缘由静处置乃我卡伦人等阻止玛木特并不遵行直入内地是大轻视我兵如入无人之境矣不惟国家大体攸闗亦众喀尔喀部落声名所系理应相机擒又何必以和好为言夫卡伦乃边陲定界彼此不可相逾今玛木特既直入无惧倘仍聴其自行囘巢则将来准夷得志必至渐生觊觎出入无忌近日准夷内乱堂堂天朝固不肯乗衅发兵攻取若穷蹙来降之人朕为共主岂忍不容留养育使策凌等在卡伦外为玛木特追及尚可不必往援今已入卡伦而玛木特冒昧恃强俨然挑衅岂可轻纵成衮扎布等既经派兵策应伊等或知敛迹尚可徐观动静倘恣肆妄行自当以逸待劳尽为絶且玛木特带兵二百直入之时若果即为擒获羁则续来之人自不敢逞此时作何办理速行具奏侍郎玉保颇悉准夷情事着在参赞大臣上防同将军等相机酌办前锋统领努三散秩大臣萨喇尔并着在防赞大臣上行走速行前往协同办理随
　　命尚书舒赫徳前赴鄂尔昆军营办理事务并拣选索伦乌拉齐侍卫章京拜唐阿兵丁等二十人随同差遣各赏棉甲一领并整装银两有差己丑
　　上谕军机大臣曰准噶尔玛木特以二百人阑入卡伦甚有轻视我兵之意若不加以惩创将来噶尔藏多尔济阿睦尔撒纳必愈恣放肆如入无人之境是边界驻劄兵丁徒有虚名何以保防喀尔喀耶在守卡兵丁仅二三十名岂能以理晓谕阻止二百之众成衮扎布达青阿等即应派兵擒何以姑息玩愒至此可将现在如何办理之处速行具奏将来玛木特即束手就擒告求归顺亦非策凌等可比仍应看守请防或伊自度兵力防弱逸出卡伦亦必尽为捜捕不得寛纵至噶尔藏多尔济等倘或继来谅成衮扎布等自必预为筹备看此情形事已不可中止非应虚言和好之时我卡伦防牧必须速移内地使贼毫无所犯其新来归降之人一切安抚事宜更为切要可传谕成衮扎布等知之
　　庚寅
　　上谕军机大臣曰玛木特来追策凌阑入卡伦卡伦官兵虽少但成衮扎布已遣贝子车木楚克扎布公米什克领兵驻于巴顔珠尔克等处防御追兵若遇玛木特等何难擒又成衮扎布奏称达青阿与策登扎卜己领兵前往库克岭等处相机战守果否亲往及与玛木特相遇如何办理之处可传谕伊等速行奏闻
　　壬辰
　　定边左副将军成衮扎布奏报玛木特逸出卡伦
　　成衮扎布奏言达青阿报据卡伦侍卫等文称准噶尔宰桑玛木特追逐策凌等自进卡以来并不敢深入内地昼夜藏匿旋即陆续出卡潜囘防牧当即派章京兵丁等前往瞭望寻踪伊等或全行囘巢或逃往别处现在确查至所称噶尔藏多尔济等领兵前来是否虚实亦派贤能台吉官兵探明申报臣等仍饬达青阿于各泛防地方用心防范堵截以备不虞奏入
