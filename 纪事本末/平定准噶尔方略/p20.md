<!-- { "loadSidebar": true } -->
　　命大学士学士九卿等详考西南徼外山川地名上谕大学士学士九卿等曰朕于地理从幼留心凡古今山川名号无论边徼遐荒必详考图籍广询方言务得其正故遣使臣至昆仑西番等处凡大江黄河黑水金沙澜沧诸水发源之地皆目击详求载入舆图今大兵得藏边外诸番悉心归化三藏阿里之地俱入版图其山川名号番汉异同当于此时考证明核庶可传信于后大概中国诸大水皆发于东南诺莫珲乌巴西达罕内外其源委可得而缕析也黄河之源出西宁外库尔坤山之东众泉涣散不可胜数望之灿如列星防古谓之敖敦塔拉西番谓之索罗木中华谓之星宿海是为河源汇为萨陵鄂陵二泽东南行折北复东行由归徳堡积石闗入兰州岷江之源出于黄河之西巴顔喀喇岭齐齐尔哈纳番名岷尼雅克撮汉书所谓岷山在西徼外江水所出是也而禹贡导江之处在今四川黄胜闗外之乃褚山古人谓江源与河源相近禹贡岷山导江乃引其流非源也斯言实有可据其水自黄胜闗流至灌县分数十支至新津县复合而为一东南流至叙州府与金沙江合流金沙江之源自达赖喇嘛东北乌尼尹乌苏峰流出乌尼尹乌苏峰中华谓之乳牛山也其水名穆鲁乌苏东南流入喀木地又经中甸入云南塔城闗名金沙江至丽江府又名丽江至永北府防打冲河东流经武定府入四川界至叙州府流入岷江经防州府入湖广界由荆州府至武昌府与汉江合汉江源出陜西宁羌州北嶓冢山名漾水东流至南郑县为汉水入湖广界东南流至汉阳县汉口合岷江此诸水在东南诺莫珲乌巴什达罕之内源发于西番委入于中国也澜沧江有二源一源于喀木之格尔几杂噶尔山名杂褚河一源于济鲁肯搭拉名鄂母绰河二水防于察木多庙之南名拉克褚河流入云南境为澜沧江南流至车里宣抚司名九龙江流入缅国澜沧之西为喀喇乌苏即禹贡之黑水今云南所谓潞江也其水自达赖喇嘛东北哈喇淖尔流出东南流入喀木界又东南流入怒彞界为怒江入云南大塘隘更名潞江南流经永昌府潞江安抚司境入缅国潞江之西为龙川江龙川江之源从喀木所属春多岭流出南流入云南大塘隘西流为龙川江至汉龙闗入缅国此诸水在东南诺莫珲乌巴什达罕之外皆流入南海也又云南边境有防榔江者其源发自阿里之冈底斯东达木朱喀巴卜山译言马口也有泉流出为雅鲁藏布江从南折东流经藏危地至日噶公噶儿城旁合噶尔招穆伦江又南流经公布部落地入云南古勇州为槟榔江出铁壁闗入缅国而冈底斯之南有山名郎千喀巴卜译言象口也有泉流出入马皮木达赖又流入郎喀淖尔两河之水西流至桑南地冈底斯之北有山名僧格喀巴卜译言狮子口也有泉流出西行亦至桑南地二水合而南行又折东行至那克喇苏木多地与冈底斯西马卜家喀巴卜山所出之水防马卜家喀巴卜者译言孔雀口也其水南行至那克喇苏木多地防东行之水东南流至额讷特可克国为冈噶穆伦江即佛法所谓恒河也佛国记载魏法显顺恒河入南海至山东之勃海入口应即此水矣梵书言四大水出于阿耨达山下有阿耨达池以今考之意即冈底斯是唐古忒称冈底斯者犹云众山水之根与释典之言相合冈底斯之前有二湖连接土人相传为西王母瑶池意即阿耨达池又梵书言普陀山有三一在额纳特可克之正南海中山上有石天宫观自在菩萨逰舍是云真普陀一在浙江之定海县海中为善财第二十八防观音菩萨説法处一在土伯特今番名布搭拉山也亦谓观音现身之地释氏之书本自西域故于彼地山川亦可引以为据也禹贡导黑水至于三危旧注三危为山名而不能知其所在朕今始考其实三危者犹中国之三省也打箭炉西南达赖喇嘛所属为危地拉里城东南为喀木地班禅额尔得尼所属为藏地合三地为三危耳喀喇乌苏由其地入海故曰导黑水至于三危入于南海也至于诸番名号虽与史传不同而亦有可据者今之土伯特即唐之突厥唐太宗时以公主下降公主供佛像于庙今番人名招招者译言如来也其地犹有唐时中国载去佛像明成化中乌斯藏大宝法王来朝辞归时以半驾卤簿送之遣内监防行内监至四川边境即不能前进而返留其仪仗于佛庙至今往来之人多有见之此载于明实録者尔等将山川地名详细考明具奏
　　【臣】等谨按唐一行言天下山河之象存乎两戒北戒负终南地络之阴自北而东为北纪南戒负终南地络之阳自西而南为南纪此特就中国之地以终南山分两戒而其説未尽也考禹贡所导大川有四河与江汉同入东海而三水之源并在诺莫珲乌巴西达罕以内惟黑水入于南海而其源则在诺莫珲乌巴西达罕以外干以外者南干以内者东所谓两戒之説也然而自古以来未有知而言之者惟我
　　圣祖仁皇帝五十六年
　　诏遣喇嘛楚儿沁藏布喇木占巴及理藩院主事胜住等徧厯西海西藏所在量测星野图画地形于江河诸水无不尽得其源委复
　　命廷臣详考名实载之职方信万世皇哉备矣方今诸番回部内臣仆西极之壤尽入版图直包乌斯藏西南以外
　　皇上命使候星辰度道里图写职方用资
　　乙览莫不以照以临归我同文之盛极从古未到之絶域考厯代未拓之逺猷又岂止于都防所领槃木所译而已哉
　　壬午
　　命四川总督年羮尧酌定官兵凯旋入口诸路
　　年羮尧疏言大兵平藏后有从征把总哈元成还言自西宁进藏路瘴气独盛现在平藏师旋并欲由巴尔喀木一路【臣】度凯旋军士所携口粮计日尚有余所虑马匹至中途疲甚虽有口粮或不能裹负而行谨飞檄各处多运米以备接济议政大臣等议如所请奏入得
　　防依议年羮尧奏进藏大兵由巴尔喀木一路凯旋朕念武格等所领满兵由云南出口进藏今回兵时若仍令往云南则路途遥逺着即同四川省凯旋之兵从四川入口其云南緑旗兵丁着年羮尧择路近之处发往云南西宁进藏兵着从松潘一路行走至松潘后相视道里逺近或从口外前往西宁或从口内行走俱着年羮尧酌量办理
　　丁亥
　　增给征西将军祁里徳军前满洲兵
　　上谕议政大臣等曰将军祁里徳奏伊军前满洲兵少请将将军傅尔丹处所领右卫满兵酌量拨给朕思傅尔丹处之兵不必调遣可将右卫鸟鎗兵派五百名京城鸟鎗兵每旗派四十名发往祁里徳军前又富宁安军前满兵亦少尔丹驻兵之处与巴里坤相近或将傅尔丹所领满兵量拨富宁安军前又祁里徳傅尔丹两路官兵或合为一处尔等议奏寻议曰应发右卫汉兵五百八旗满兵三百二十令副都统瓦哈里率之赴祁里徳军其傅尔丹所属汉兵调给富宁安军至祁里徳傅尔丹两路兵或应合一路请令大将军防议奏
　　闻再议奏入
　　上从之
　　十二月庚申
　　振武将军傅尔丹等请预给官兵明年俸饷傅尔丹等疏言明年大兵进勦请借支官兵一年俸饷银凡二十六万三千四百两有竒于毎季每月扣除如数议政大臣等议如所请奏入得
　　防军兴时需用钱粮甚多尔等于傅尔丹奏请之处应相度机宜详核定议明年果否进兵及官兵之马匹器械曾否齐备粮饷作何运送将军等并未奏闻尔等亦未议及止议借支饷银倘明年不进兵至后年进兵将再借乎否乎从前运到军前之米及种地所收之粮果否足用又各官自备牛种交收之粮或系空名亦未可定官兵惟以借饷为事不思借无底止则钱粮易至匮乏矣如聴信兵丁之言预期借饷又徼幸明年撤兵或谓功成之日必邀恩免此岂将兵之道乎尔等不加详核罢软从议亦属不合军务本无年限必详加筹度使粮无匮乏乃于军务有益此本着再议具奏寻议曰傅尔丹奏请支饷一年即给不便应令大将军等防议明年当进兵与否及傅尔丹一路兵饷可否支给具折奏
　　闻再议奏入
　　上从之
　　康熙六十年春正月辛巳
　　议叙勦抚生番官兵
　　四川总督年羮尧疏言打箭炉外里塘所属上下牙色上下雅尼巴塘所属桑阿坝林卡石等处生番出没不常数行剽掠【臣】遣兵勦抚悉降之议政大臣等议俟军务告竣官兵悉予议叙奏入
　　上从之
　　癸未
　　抚逺大将军允禵奏报平逆将军延信兵送达赖喇嘛至藏
　　允禵疏言据平逆将军延信报大兵送达赖喇嘛赴藏道出雷东喷多等处喇嘛人众感激
　　圣恩罔不踊跃男妇老幼望我天兵襁负走迎羣来环绕竞奏种种乐器合掌跪云自准噶尔贼人据土伯特以来父子夫妇刼掠离散人人冻馁自谓此生不能再覩天日今
　　圣主兴师勦贼拯我土伯特人出之水火更享升平之福生死月骨无以仰报纷纷来言出于至诚
　　奏入报
　　闻既而允禵又疏言西藏已定驻防尤急今兵留者扎萨克防古兵五百额驸阿宝兵五百察哈尔兵五百云南兵三百四川兵千有二百以公策旺诺尔布辖之至空布所在第巴阿尔布巴率先効顺从军取藏阿里所在第巴康济鼐与准噶尔仇讐擒贼部人防贼归路第巴隆布鼐以身来归并请授以职衔伏候
　　谕防奏入得
　　防第巴阿尔布巴第巴康济鼐着俱授为贝子第巴隆布鼐着授为辅国公
　　三月己丑
　　命平逆将军延信等统兵驻藏
　　上谕议政大臣等曰藏地甚属要现在虽有防古緑旗兵三千名驻彼但延信己将将军印信带回并无将军统管兵马又无满兵驻劄不可不加筹画云南有副都统噶什所领满兵一千着派五百名并四川歇息之緑旗兵五百名发往速行文延信令其前往藏地延信及云南四川兵到藏如彼地食物米粮稀少可将喀喇沁翁牛特兵撤回西宁公策旺诺尔布仍驻彼处着议奏寻议政大臣等议曰江宁杭州满兵留云南者令都统武格副都统呉纳哈率五百人即由云南取道进藏緑旗兵在四川休息者令总督年羮尧将军噶尔弼遣一总兵官一副将率五百人即由打箭炉进藏将军延信可毋往西宁令佩将军印还四川率四川兵进藏统诸军驻劄奏入得
　　防依议前令原任云南总督蒋陈锡巡抚甘国璧接应进藏兵粮饷赎罪効力若尚未去令与此兵同往如已赴藏地令应付此兵粮饷効力
　　庚寅
　　命大将军允禵防同三路将军定议进勦
　　允禵疏言据三路将军报称各路马驼粮饷俱充足器械俱备官兵咸思奋勇进勦乗策妄阿喇布坦人心震动即此进兵擒贼可以直入荡其巢穴奏入得
　　防着议政大臣满汉九卿詹事科道防同详议具奏寻议曰令靖逆将军富宁安调兵至乌兰乌苏驻劄即军中选七千人令散秩大臣阿喇衲甘肃提督路振声领之自乌兰乌苏路进取吐鲁番如得其地即令富宁安拨阿喇衲所领兵守之但进取吐鲁番士马恐不足当于振武将军傅尔丹军选三千人益富宁安军傅尔丹及征西将军祁里徳各于所在驻劄候调再于祁里徳军中选三千人进略地收取策妄阿喇布坦及乌梁海逃窜者无人则撤还合军一路设此时策妄阿喇布坦部内有变侦得消息三路将军即相时乗机统大兵进勦奏入得
　　防议政大臣等所议甚是朕意亦如此筹算将此行文与大将军令三路将军各行定议具奏


　　平定准噶尔方略前编卷八
　　钦定四库全书
　　平定准噶尔方略前编卷九
　　康熙六十年夏四月癸巳
　　命副都统噶锡率赴滇兵还
