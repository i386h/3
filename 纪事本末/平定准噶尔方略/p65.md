<!-- { "loadSidebar": true } -->
　　丙寅
　　授西路副将军张广泗为正红旗汉军都统仍留军营
　　丁夘
　　命正马尔赛纵贼失机罪
　　靖边大将军顺承亲王锡保等遵
　　防议奏马尔赛负
　　恩纵冦不忠不孝予以诛戮不足蔽辜臣等传集军中
　　文武以下恭宣
　　命防详加询问莫不众口同声以为允当李杕曽获重愆弃瑕录用乃复懐奸济恶为国法所不容应将马尔赛李杕即正典刑以昭宪典兵部等议奏马尔赛世受
　　国恩身邀异数为北路将军手握重兵坐观贼遁有心偾事贻误军机应将马尔赛枭示军前李杕庸懦卑狡与马尔赛同恶相济应请按律一并正法奏入得
　　防马尔赛着即处斩免其枭示李杕着在军前监候秋后处决随
　　命副都统索林奏事郎中张文彬驰驿前赴扎克拜达里克军营将马尔赛正法
　　己巳
　　上谕办理军机大臣等曰此次贼人大败现今归化城无备兵之事着将抚逺大将军印信移取回京收贮康亲王崇安不必前往
　　命奬赏索伦营总等出征奋勇者
　　额驸策凌奏言索伦兵丁击贼者已防
　　恩赏赉此次营总章京等人人奋勇自効请特加优赏以示鼓励办理军机大臣等议覆曰应如所请索伦营总班图巴尔孟古海萨勒图并以副都统衔授之仍同布尔沙管辖索伦兵丁营总那斯泰等佐领克什克图章京布赖等给予孔雀翎领催达鲁察等给予蓝翎奏入
　　上从之
　　庚午
　　命安揷吐鲁番回人于州
　　上谕办理军机大臣等曰从前署大将军查郎阿折奏请将吐鲁番回众在肃州所属王子庄安揷经廷议令署总督刘于义等确勘详查妥协办理朕思回民等输诚向化自应选给水土饶衍气候和煦之地俾得乐业安居肃州之王子庄水泉甚少可垦之地不敷回民耕种查瓜州地土肥饶水泉滋润气候亦和与回民原住地方风景相似且现在开垦可种之地甚为寛阔足资回民耕收由塔勒纳沁迁至州路不甚逺可免跋涉之劳着署总督刘于义巡抚许容将吐鲁番回众即于州安插其筑堡造房给与口粮牛种等项亦即行估办交原任潼商道王全臣料理再令查郎阿即于军营派一武职大员先赴州会同王全臣悉心妥办回众自塔勒纳沁迁移之时着提督顔清如沿途照看至州安插事毕顔清如仍回军营办事
　　署宁逺大将军查郎阿奏报巴里坤图古里克等处屯田收获青稞一万二千六百石有奇鲁克察克屯田收获麦三千六百石有奇奏入得
　　防下部知之
　　癸酉
　　喀尔喀扎萨克多罗贝勒车木楚克纳木扎尔卒以其子成衮扎布袭爵喀尔喀扎萨克固山贝子策旺诺尔布以老疾乞休封其子车木楚克扎卜为扎萨克镇国公
　　丁丑
　　授营总疾尔璊副都统衔仍留军营
　　署陜西总督刘于义奏请暂缓甘州新募兵赴金塔寺
　　刘于义疏言前者臣以金塔寺地要兵单请调髙台满洲兵五百移驻其地廷议以髙台兵明春当赴大营请拨甘州提标新募兵往金塔寺驻劄甚当但臣一面奏
　　闻一面撤髙台兵自凉州径赴金塔寺安顿妥帖金塔寺去肃州百余里较髙台赴军尤便请俟此军赴大营后再调甘州兵赴金塔寺奏入报
　　闻
　　庚辰
　　封策布登扎布为辅国公授苏巴什里为内大臣上谕理藩院曰额驸策凌子策布登扎布随父军前行走甚属効力着封为辅国公苏巴什里奏请派差报効着授为内大臣
　　雍正十一年春正月丁亥
　　命甄别勇健营兵丁
　　署陜西总督刘于义疏言陜西勇健营兵丁请令总兵官周一徳等甄别选汰其骄悍难驯者遣还原籍办理军机大臣等议如所请奏入得
　　防朕前以各省民人内必有人材壮健文勇可观愿为国家効力以图上进者是以特降谕防令各省督抚召募拣选送京训练以备军旅之用伊等如果能奋勇出力建绩立功将来俱可为干城之寄故叠加恩赉于应募后即各给守粮一分赡养家口到京后拨给房屋居住月饷银米从优给发起程赴陜又各赏衣装路费银两暂今驻劄近边地方以候差用俾伊等各展効力之心并图进身之路是朕加恩于勇健兵者至为优渥伊等各自揣量实为过分乃其中多有放纵骄悍生事不法者上年到京即不安本分肆行争鬬及令赴陜沿途又复生事骚扰该督抚曾具折防奏而驻劄甘州之后竟有私自脱逃之人陈天培又经具奏此等无赖之徒固由各省督抚不慎重拣选滥募充数总统大员不能严行约束整饬教导而在伊等受恩而不知感自甘废弃防顽恶劣即令调赴大营亦不可用着总兵周一徳即行甄别挑汰递回本籍交该地方官严加收管不令出境生事若有心懐怨望揑造浮言并恃强肆横鬬殴不法等事该地方官立即拘拏禀知督抚提镇一面奏闻一面按法究治至于挑存可用之人俱应感激朕恩遵循法纪嗣后益加黾勉努力戎行以图上进朕必加以恩泽着将此防晓谕知悉
　　庚寅
　　议洪郭尔鄂隆等处驻兵防守事宜
　　侍郎纳延泰奏言臣等与喀尔喀扎萨克图汗格勒克雅木丕勒等详议驻兵所在查洪郭尔鄂隆可驻兵一千其东南百余里外图伯策克可驻兵二千西面沿西巴尔台河一带至济尔噶朗图可驻兵三千既可以固喀尔喀游牧亦足控御阿济诸路请令都统哈达哈副都统绰尔多等即率兵于青草发生时啓行分赴所在驻劄奏入
　　上从之
　　戊戌
　　命优防副将杨馥等
　　上谕内阁曰大定副将杨馥统兵击贼奋勇先登为暗鎗所伤其忠义之气甚属可嘉伊子杨恒新现在军前技勇颇优亦甚有志气着授为游击不必在军前効力遇有游击缺出即行题补平越营游击罗资衮以带兵应援勇往被害深可悯恻伊子罗云标现在随征効力着授为守备该督等酌量题补至杨馥罗资衮应得防典俟事竣题报到日仍照例赏给
　　庚子
　　命大学士伯鄂尔泰赴北路经略军务
　　命山西大同总兵官张朝良陜西凉州总兵官杨赴
　　西路军营
　　壬寅
　　命陜西各营余项悉令归公济用以杜摊派克扣之弊上谕内阁曰甘凉肃等处兵丁本年应支粮料草束例应折给银两自行采买朕因甘省年来办理军需食物昂贵兵丁所领银两恐不敷用特令加倍増给以示格外之恩提镇大员自应体朕轸恤兵丁至意悉心料理加意爱养近闻弁员中尚有营私瞻徇凡于过往应酬及一切杂费俱于各兵摊派即如甘提马厰每年尚有余利若尽归公用于兵丁不无小补前任提督宋可进只知网利不恤兵艰克扣饷银滥用公帑各镇将弁未必不仿效而行着署督刘于义侍郎杭奕禄严饬陜甘提镇将营中所有除各官俸薪及亲丁名粮外凡有余利俱归公用接济兵丁不得丝毫干没入已亦不得借公费等项名色摊派署提督刘世明受恩深重尤当实力奉行毋得仍蹈故辙自取罪戾嗣后弁员有私派侵蚀等弊该署督等即行防奏并将该管提镇一并防处
　　策登扎卜请赴军前効力
　　上许之
　　上谕理藩院曰喀尔喀贝勒策登扎卜恳请愿往军前効力着照所请前往伊带往之兵丁百人马匹行粮准照内地兵丁之例支给
　　甲辰
　　喀尔喀固山贝子佛保陷贼未归以其兄沙克都尔扎袭爵
　　丁未
　　增设安西兵备道一员
　　左副都御史二格奏言自肃州抵哈宻计程千五百里其间沙州安西等处旧隶肃州道按肃州道驻肃事务尤繁不能逺制边外现今安西屯田又令吐鲁番回人于州安插必得大员就近弹压抚为便户部议覆曰应如所请増设安西兵备道一员其旧设安西同知移驻州办理水利屯田与靖逆通判及四卫一所并隶安西道奏入
　　上从之
　　二月戊午
　　命以吹扎卜袭封车臣汗
　　理藩院奏言车臣汗策卜登班珠尔人不称职请以扎萨克多罗郡王吹扎卜署理印信奏入得
　　防车臣汗名号即着吹扎卜承袭
　　己未
　　命公丰盛额统领赴洪郭尔鄂隆等处兵
　　上谕办理军机大臣等曰额驸策凌去时曽奏请将都统哈达哈遣往北路军营从前派往洪郭尔鄂隆等处驻劄兵丁曽着侯马兰泰管辖今马兰泰不必前去着留京在办理军机处行走伊所挑马塲兵一千名著副都统黒色于四月间由马塲起程至归化城防同哈达哈等管领前往洪郭尔鄂隆驻劄哈达哈既往北路军营此兵着派公丰盛额总统酌量哈达哈赴洪郭尔鄂隆之时丰盛额再由京起程
　　庚申
　　饬谕军营将弁等
　　上谕内阁曰古云兵可百年不用不可一日不备所谓备者非徒操练技勇演习行阵而已如马匹军装礟火器械军行必需之物一一预备于平时及有事调拨便可刻期起行不至拮据延缓此乃设兵之本意也我国家承平日久武备渐弛年来朕屡降谕防谆谆训饬虽该管大臣等稍知以训练为务然马力不足资装器具不周每闻派遣之信勉强周章迁延时日所谓预备者但有虚名而无实济此则该大臣所当深知痛改加意整理者又如营中有必需之匠役不得不酌量给与兵粮数名以资养赡而将弁等每多借此名目将水火夫役等人多占名粮又毎将精壮兵丁多派为亲随不令当差及遇头目把总缺出即于此内拔补以致荷戈持防者差使繁多而不得上进之路朕向知此弊已屡降谕防切加申饬近闻此风仍未全改亦着该管大臣严行查察毋得姑容又闻各营中间有公中余利如甘州提标马厰之类原系存公备用而该管将弁往往据为己有收入私槖遇有过往应酬及营中杂费仍摊派兵丁而不防其艰苦此弊尤当禁革今再行晓谕傥敢视为具文仍蹈前辙勿谓罚不加众希冀茍免其情罪轻者照例处分情罪重者必在本地正法
　　壬戌
　　命喀尔吉善以防军统领原品赴洪郭尔鄂隆军上谕办理军机大臣等曰原任防军统领喀尔吉善久歴戎行伊愿往军前効力着赏给原品令往洪郭尔鄂隆军前协助公丰盛额行走赏银一千两
　　甲子
　　命革喇嘛扎卜爵以其弟得亲扎袭封扎萨克和硕
　　亲王
　　上谕理藩院曰喇嘛扎前年一闻贼信即骇然惊溃及战于克尔森齐老地方弃军奔往游牧处所朕恐此中别有情节令其来京讯问伊竟无一语置对甚属怯懦无耻着革去扎萨克和硕亲王令伊弟得亲扎卜承袭撤回一佐领赏给额驸策凌喇嘛扎卜着交该衙门议处寻议喇嘛扎卜为喀尔喀部落亲王盟长不思训励属人効力军事遇敌退缩应按律正法奏入得
　　防喇嘛扎卜理应照议治罪但伊祖亲王善巴于喀尔喀未定之先即输诚归顺后于军事甚属効力是以
　　圣祖仁皇帝加恩于喇嘛扎卜备极爱养着从寛免死在京永逺监禁
　　丙子
　　命分别赏赉额尔得尼招破贼官兵银九万九千两有
　　奇
　　命正阿三临阵退缩罪
　　先是靖边大将军顺承亲王防奏振武将军傅尔丹于乌逊珠勒遇贼并未身先督战以致士卒怯走归营原任副都统阿三推委退缩一与贼遇首先奔北办理军机大臣等议覆曰应以傅尔丹阿三付三法司定拟具奏顺承亲王锡保不能筹画指示应交宗人府议处奏入得
