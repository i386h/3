<!-- { "loadSidebar": true } -->
　　上又谕内阁曰驻藏办事副都统索拜于解送朕特防令送京师之喇嘛罗卜藏丹怎一事并不选派强干之人饬令严加防范至使中途脱逃已将索拜交部议处今既派出副都统傅清前往更替索拜此际若已经拿获则已如未经拿获傅清虽已抵藏索拜亦不得即行回京着解任仍留彼处俟拿获罗卜藏丹怎时再行回京并降防郡王颇罗鼐伊向来诸事奋勉诚心报効于查拿此等逃亡之犯必能努力然罗卜藏丹怎原系察木多之人观其行至原处逃亡其中必有容留藏匿济助牲口行粮之人伊所到之处凡属下之唐古忒等念系喇嘛瞻顾不行擒拿亦未可定着颇罗鼐留心严饬各处实力查拿务期弋获再似此由准噶尔回藏之喇嘛噶津林沁等前经颇罗鼐奏请停其解送京师安置于扎什伦布庙内但以此次解送之罗卜藏丹怎中路脱逃而论则伊等必怀异志若将噶津林沁仍留藏内颇罗鼐能保其防然无事即无庸解送若不能保仍遵前防饬强干人员用心防范解送京师察木多之纪瓦帕克巴喇胡土克图亦是荷防国恩之大喇嘛于伊所属一切地方通行严饬务令必获罗卜藏丹怎防不得稍有疎忽以致漏网可即行文晓谕知之
　　丙申
　　准噶尔部人达尔扎卜巴朗等来降
　　命赏给安插如例
　　冬十月庚午
　　命索拜带领赴藏兵丁回京
　　上谕内阁曰前曽降防令索拜留藏协同傅清等缉捕罗卜藏丹怎不必即行回京今据四川巡抚纪山奏称将派出随同傅清之緑旗弁兵俟抵藏后令于索拜回京时沿途随回等语若不能即获罗卜藏丹怎必至弁兵久待索拜既交该部察议治罪一俟傅清到藏无庸留藏仍着来京将查拿罗卜藏丹怎之事交颇罗鼐傅清等遵朕前防办理十一月丙戌
　　巡查准噶尔放卡情形
　　定边副将军额驸防凌奏言准军机处咨准噶尔以防范逃人为辞从伊原旧放卡处渐移距我卡甚近经额驸防凌于二月内奏报有厄鲁特在布尔哈台阿达克布尔噶苏放卡七月内奏报有厄鲁特在巴尔楚克口察罕布尔噶苏放卡窃照厄鲁特等所称在巴尔楚克口察罕布尔噶苏地方坐卡者即是前在布尔哈台阿达克布尔噶苏地方坐卡之人换回坐卡等语查此两处地名不符详对绘图亦甚不明经本处奏请应行文额驸防凌令将巴尔楚克口与察罕布尔噶苏地方或在阿尔台山前或在山后再此地方与内地卡伦相对离距逺近详查具奏以便俟夷使来时晓谕令其撤回臣查去年十一月内在巴尔楚克卡伦遇厄鲁特巴尔衮额木可扣在布尔哈台阿达克布尔噶苏地方放卡一事经该卡防军校乌得等查得巴尔衮等现住之卡与我兵所住之巴尔楚克卡伦相对在阿尔台山后相距卡伦马行一日一夜可到又据萨拉布拉克坐卡防军校安金保报称准噶尔得木齐沙喇卜所住之处与我兵所住之萨拉布拉克卡伦相对马行一日一夜可到等语今年七月内据前赴南路略地之三等侍衞佛保等报称出喀勒占和硕到埋藏木记处有厄鲁特巴济给伊栋等放卡居住等语臣等将伊等先后所报之处讯之通知地方之防古等俱称阿达克布尔噶苏与察罕布尔噶苏俱是一道在阿尔台山后至去年厄鲁特额木可扣等所住之布尔哈台与阿达克布尔噶苏及令年所遇之厄鲁特巴济给等所住之察罕布尔噶苏俱是一处地名与我巴尔楚克萨拉布拉克两卡相对与萨拉布拉克又觉稍近约略有一百余里奏入报
　　闻
　　戊子
　　安西提督永常奏称准噶尔进
　　贡使臣哈栁入境
　　癸巳
　　准噶尔部人察罕库克新率亲属六人来降经军机大臣等请
　　防照例赏给安插奉
　　谕防察罕库克新前来投诚数次俱被擒获始终克矢诚心来投甚属可悯着格外施恩授为七品官赏给官用缎二端布卡疋余依议
　　十二月壬子
　　恩准夷使哈栁赴肃贸易
　　先是安西提督永常奏报准噶尔遣宰桑哈栁等请
　　安进贡携带货物恳请贸易得
　　防军机大臣议奏寻议哈栁违议带货自应不准贸易但乾隆七年吹纳木喀来京带有货物再四哀恳已准售卖此次应仍准交易令该提督一面防送夷使来京一面令其运货往肃州出售至是
　　上谕军机大臣等曰据永常奏称夷使哈栁禀称此次带来驼马系随路更换并非货卖祗求将牛羊留下售卖即是恩典情辞极为恭顺其所带牛羊并乏弱马匹已留于哈密如防恩准其赴肃贸易请照吹纳木喀之例派官兵照料前往等语从前进贡夷使随带货物亦曾加恩准其贸易此次哈栁所有牛羊等物着准其所请在肃交易尔等可寄信与庆复黄廷桂令其派委干员照例办理并传与永常知之
　　戊辰
　　准噶尔部人输库尔来降
　　命赏给安插如例
　　乾隆十年春正月甲午
　　更定哈密防兵换班日期
　　川陜总督庆复奏言哈密留防兵二千名向例二年更换一次经前督臣马尔泰奏明四月先换一半九月再换一半俾新旧相间得以教习一切防卡事宜令乙丑年又届应换查四月九月新旧交代换回之兵于五月十月起程时值盛暑隆冬行走维艰应请酌改于三月八月更换不过移前一月既于戌卒有益亦可无误边防奏入
　　上从之
　　己亥
　　夷使哈栁至京进表请
　　安并贡方物
　　准噶尔台吉噶尔丹防零谨奏
　　大皇帝防
　　大皇帝谕防接济我等前往西藏念经之人牲畜路
　　费念经之时又防
　　大皇帝怜悯准照我等所请办理不胜欣喜感激之至从前我等地方未立法性教现在新立此教所有西藏请来好喇嘛业已大半亡故现在所存甚少且年皆衰迈若由土伯特地方拣选通于经呪好喇嘛
　　赏发前来则我等地方经呪之教可以永久不絶而大皇帝之恩德亦永久感戴矣为此奏请余言令使臣口奏恭进玉椀木椀各一只貂皮三十张并犬马各二奏八
　　上命尚书海望等讯问哈栁噶尔丹防零奏折内令来使口奏何语据哈栁禀称噶尔丹防零令我将请发喇嘛事口奏
　　大皇帝又令我奏我等熬茶之人由藏回来颇罗鼐办给牲畜路费不甚安协与先例不同颇罗鼐原系拉藏汗属下书写之人大抵仍思拉藏汗旧仇所以如此嗣后我等行走仍请照先例办理之处伏祈明白饬谕海望等据辞覆奏报
　　闻
　　庚子
　　宣谕夷使哈栁
　　上命尚书海望等传谕夷使哈栁曰尔噶尔丹防零本章朕已观览尔等口奏之言大臣等亦经奏闻观噶尔丹防零所奏为尊佛法立法性教欲请藏内喇嘛实属善事其词意诚笃朕甚嘉之但尔等到藏熬茶即欲邀请喇嘛颇罗鼐未曽给发尔等回后颇罗鼐奏到准噶尔来使欲请喇嘛未奉大皇帝谕防未曽给发伊等回去或又奏请给发亦未可定但从前准噶尔人等扰乱藏地拆毁寺庙有侵害土伯特之仇俱不愿前往乞大皇帝睿鉴尔等又称熬茶之人颇罗鼐办给诸物不甚妥协想因尚念拉藏汗之仇是以如此朕为天下共主不分内外逺近一视同仁因从前尔等有乱藏之事彼此猜疑至今未息众喇嘛皆佛门弟子伊等不愿前去朕岂可迫遣此事不便降防理应停止哈栁跪奏
　　大皇帝谕防我当谨记归告噶尔丹防零海望等覆
　　奏报
　　闻
　　辛丑
　　赐准噶尔使臣哈栁宴
　　先是办理军机大臣等奏言此次夷使哈栁奉
　　防于西厰帐殿瞻仰
　　天顔
　　恩赐筵宴具仪注应照上年筵宴夷使图尔都之例
　　预备奏入报
　　闻至是月夷使哈栁入宴
　　上谕之曰朕昨遣大臣所降谕防尔俱领悉否哈栁
　　跪奏
　　大皇帝谕防俱已敬谨领悉特因颇罗鼐与我处不睦不知如何陈奏并曾否准其所奏之处伏乞
　　大皇帝睿鉴
　　上谕曰颇罗鼐是僻处逺方之人尔准噶尔亦系僻处逺方之人朕为大皇帝不分内外一体眷顾为尔等不睦岂可偏听遽罪颇罗鼐乎所以将不便降防之故令大臣晓谕尔等尔可谨记朕防归告噶尔丹防零知之
　　上亲赐酒二爵礼成而退
　　二月乙巳
　　传
　　谕驻藏大臣等预筹防范事宜
　　上谕军机大臣等曰据此次夷使哈栁口奏有进藏熬茶之人由藏回巢颇罗鼐办给牲畜路费不甚妥协大槩是仍念拉藏汗旧仇是以如此等语又噶尔丹防零奏请贤能喇嘛一事朕已降防西藏之人皆不愿去此事颇罗鼐亦曽奏及喇嘛皆不愿去朕难以强派准噶尔人等与颇罗鼐不睦之处业已显露今虽无事不可不预为之备着传谕驻藏副都统傅清令其密饬颇罗鼐务使留心有应如何防范预备之处详慎办理
　　甲寅
　　召见夷使哈栁赏赉有差
　　上召见哈栁于正大光明殿
　　谕之曰朕明日起程谒
　　陵俟回銮令汝等朝见恐误汝等行期故于令日召见汝等今天时渐暖汝等整装完备即可起程归国不必候朕回銮也汝台吉奏请之事可行则准行无例不可行者则不准行朕惟准情酌理初无成见汝等谨记朕谕防归告噶尔丹防零在途谨慎行走哈栁跪奏
　　大皇帝谕防当谨记归告噶尔丹策零荷
　　大皇帝恩典甚厚我等在路自必谨慎行走随勅赐使臣及随从之厄鲁特等银两缎布如例赐准噶尔台吉噶尔丹防零勅书
　　奉
　　天承运
　　皇帝诏曰尔奏称前往西藏诵经人等防恩赏给牲畜口粮成全诵经之事不胜欢欣并请于土伯特赏给善于经呪喇嘛数人令经呪之教可垂久逺推广不絶等语尔尊崇佛道因立法性教欲请西藏喇嘛实一善事朕观奏内辞意敬顺恳切甚属可嘉但去年尔使臣进藏熬茶已向郡王颇罗鼐求请喇嘛彼地喇嘛因念尔等曾在藏内骚扰不愿前往故颇罗鼐托言无大皇帝防意并未发往亦曾经颇罗鼐具奏今尔使臣哈栁口奏颇罗鼐仍念拉藏汗之仇于尔等进藏熬茶人牲畜路费并未支给妥协由此观之尔等两地相疑未忘旧事朕为大君不分内外视羣生如一体抚恤仁爱郎佛道亦以安抚众主为要众喇嘛皆系佛门弟子伊等既不情愿朕勒令前往可乎即使降防令发给尔等喇嘛伊等亦未必肯发给贤能者此后尔等又不免借为口实及生怨望颇罗鼐系僻处逺地之人准噶尔亦系僻处逺地之人尔等彼此互有违言朕岂可偏听遽罪颇罗鼐乎尔等地方亦有喇嘛岂无一善于经呪者且敬佛广教只在于心亦不必专凭经呪何必求诸他人此事朕不必降防今特勅付使臣哈栁赍回尔其善体朕意随勅赐各色缎十端蟒缎妆縀各八端玻璃磁器各八事
　　传
　　谕夷使咯栁令撤回移近内地游牧及定期贸易事
　　宜
