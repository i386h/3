<!-- { "loadSidebar": true } -->
　　圣主之前所有游牧人众应否令我子管领出自天恩并乞将游牧人众迁至塔米尔等处以防逃窜臣等领兵暂行驻守防范游牧先将阿睦尔撒纳妻子交侍衞富亷等由驿解送并将伊游牧人众令其迁至塔米尔等处就近行知舒明办理嗣据喀尔喀郡王桑寨多尔济文称八月二十日亲王额林沁多尔济将阿睦尔撒纳所交印信交令守防带兵行走二十一日至青吉尔地方遇随阿睦尔撒纳行走之扎萨克林丕勒多尔济骁骑校齐克慎蓝翎永德伍岱喀尔喀章京雅木丕勒带领喀尔喀察哈尔兵二十五名前来告称阿睦尔撒纳逃遁之后忽将我等掩袭奋力射贼始得夺路而出适遇阿睦尔撒纳后队所载军装因获其旗纛盔缨鎻子甲等物又询据亲王额林沁多尔济解到阿睦尔撒纳属人宾巴巴图尔哈尔察等供称阿睦尔撒纳潜谋叛逆令长史阿穆尔济尔噶勒等接取扎卜堪游牧由哲尔格西喇呼鲁苏哈卜塔克拜塔克等各处一同逃出如不能全逃止将妻子带往又闻令阿巴噶斯之兵抢掠驻劄额林哈毕尔噶之叶克明安台吉巴雅尔宰桑哈萨克锡喇游牧令库图齐纳尔克勒特乌鲁特绰和尔之兵抢掠驻劄伊犂将军大臣令塔本集赛噶勒杂特之兵由乌隆古路抢掠撤回各兵及声援兵丁等语续又擒获阿睦尔撒纳属人鄂立丹津二名查丹津即前遣通使哈萨克之人俱供实不知情因速行将军班第及卡伦各侍卫等随带兵由乌英齐一路前赴乌兰库图尔堵截并行知后队带领察哈尔兵丁侍衞官员前往索尔毕乌拉克沁等岭堵截奏入
　　上谕军机大臣曰阿兰泰等奏称已将阿睦尔撒纳妻子及班珠尔等収获派侍卫富亷等解送来京并派兵将伊游牧人众迁至塔米尔等处等语阿睦尔撒纳妻子等即饬侍卫等中途小心管解速行来京至伊等所奏阿睦尔撒纳之妻并不听从潜逃此特见我兵已至无可逃遁故为此饰词岂可凭信如果诚心不肯潜逃则阿睦尔撒纳之诡计伊妻早已闻知何不先行陈诉着将此情节另行详悉具奏阿睦尔撒纳游牧人众不特不宜仍在原处居住即迁至塔米尔鄂尔昆等处尚属未协从前曾令查勘通肯呼裕尔地方为安置伊等游牧之地即着哈达哈阿兰泰等将阿睦尔撒纳游牧人众马驼器械尽行収取惟留口粮羊只派出兵丁严行防防移至通肯呼裕尔安置俟齐木库尔等入觐后察其情形即将阿睦尔撒纳人等令其管辖所获阿睦尔撒纳遣回游牧之们都等审讯明白即在彼处正法或于乌里雅苏台地方严行看守俟擒获阿逆时一同献俘阿兰泰等现将满洲索伦兵丁暂在扎卜堪驻劄俟游牧迁定后令在库克岭那木岭二处防守此项兵丁与其在彼二处防守不若接应额林沁多尔济并力前进更为有益然或相离已逺或马力不足着阿兰泰等查明奏闻阿睦尔撒纳逃窜后额林沁多尔济即领兵前进擒拏自易且伊属下人怨恨者多心已离散阿兰泰等应遣人知会额林沁多尔济设法晓谕阿睦尔撒纳所属人等令其自行擒献永受重恩伊属下人等必自内生变逸贼更易弋获将此详悉传谕阿兰泰等遵照办理
　　【臣】等谨案阿睦尔撒纳逆萌已露屡防
　　降防将军大臣密速筹办而司事者以因循坐失事
　　机不克仰副
　　指授以致免脱逺飏其时逆党犹依巢穴阿睦尔撒纳早蓄异志计必潜通游牧挈致同逃复防我
　　皇上密勅诸路豫事防范盖以贼巢不倾非特无以正助逆之罪且令羽翼游魂假息尤足煽动滋事殊失操刀必割之义观于被収时逆妻以陈诉表异其言固不足信即普尔普等闻通信而自首亦明知军营部署已定势难与阿逆首尾相应不得已为急图卸罪计耳伏读
　　圣谕于鬼蜮前后情形一一了如指掌是以一举而党恶悉就网罗非诸臣仅仅请移游牧者所能窥见万一也
　　定西将军永常疏奏诺尔布林沁来投情形永常奏言八月二十四日罗克伦台站章京三扎卜喀尔喀章京齐尔们禀称据布鲁尔通格台站之齐巴克告称遇贼百余人被伤脱出至噶尔藏多尔济之子诺尔布林沁游牧告知随带兵二百名防御途遇厄鲁特五人询系扎那噶尔布所属闻扎那噶尔布已与阿巴噶斯哈丹班珠尔普尔普等会兵抢掠台站阿睦尔撒纳领兵直犯伊犂并欲骚扰巴里坤地方我等回至特讷格尔遇诺尔布林沁擕眷属内投告称有布鲁古特百余人抢掠游牧是以迁移前来求转达将军另行安置等语臣伏思阿睦尔撒纳及新降台吉宰桑等现在入
　　觐何至忽生变乱必系布库努特之人托名煽动但诺尔布林沁系额林哈毕尔噶大台吉挈眷来投甚属可疑臣一面传知乌里雅苏台大臣侦探阿睦尔撒纳踪迹复传知驻劄巴里坤大臣策楞等将未过巴里坤之撤回兵丁暂行停止仍饬副将喀尔纳接应诺尔布林沁前来奏入报
　　闻
　　己卯
　　谕驻劄乌里雅苏台办事大臣阿兰泰等派兵擒拏
　　阿睦尔撒纳及接续台站各事宜
　　上谕军机大臣曰览阿兰泰等屡次奏折竟以交办阿睦尔撒纳游牧一节无误即可茍安无事如所奏第四十站以往台路断絶已行文将军班第转饬台站章京永泰速为办理等语所称行文班第之语甚属糊涂现在台站已断作何传送着即明白回奏伊等尚未知西路阿巴噶斯等抢掠台站之事着将永常所奏抄寄伊等阅看又如接济额林沁多尔济追擒阿睦尔撒纳之处竟全不置议夫桑寨多尔济一少年耳尚能出兵分路堵截伊等身为大臣何至一筹莫展着传谕哈达哈阿兰泰于撤回索伦察哈尔兵丁内如何调遣接济额林沁多尔济之力并通信班第作速筹画办理再玛木特之孙扎木禅人尚可用或令伊拣选扎哈沁兵丁前驱侦探或于伊等内拣选熟悉道路之人径达伊犂通知班第等协力相助一靣办理一面将现在情形及陆续信息即行奏闻
　　谕叅赞大臣玊保等询问各宰桑等进兵事宜上谕军机大臣曰永常奏折可即抄寄玉保等给与同行各宰桑等阅看奏内所称阿睦尔撒纳领兵直犯伊犂及班珠尔普尔普抢掠台站之言显系虚揑但伊等意见如何阿睦尔撒纳现在情形果能直抵伊犂生事与否大兵或宜速进或俟明年整顿前行方为有益将伊等意见告知玉保等转行陈奏再伊等前赴军营由阿济必济一路前往此时情形恐中途与贼相遇众寡不敌殊属未便着由乌里雅苏台带兵一二百名同行更为妥协若不便取道阿济必济即就近进口由内地前往虽较迟数日亦属无碍并着询明商酌具奏
　　命传
　　谕台吉扎那噶尔布
　　上谕军机大臣曰永常奏阿巴噶斯哈丹带兵抢掠扎那噶尔布游牧扎那噶尔布因力弱不能抗拒勉为服从等语是其心本无他情非得已朕已洞悉着传谕扎那噶尔布此时但约束游牧整顿兵力以待大兵前进共殱逆贼毋致惊惶扰乱事定后自当永受殊恩若扎那噶尔布果能奋力自拔即束身归命倘或不能惟宜安静自守断不得因己同阿巴噶斯等形迹交通妄生疑惧致贻后悔着详悉晓谕知之
　　庚辰
　　谕驻劄乌里雅苏台办事大臣阿兰泰等办理包沁
　　及追捕阿睦尔撒纳事宜
　　上谕军机大臣曰阿兰泰等奏包沁总管阿克珠勒于八月二十九日回至游牧杀伤官兵已遣总管鄂博什带索伦兵丁追缉包沁人众并将乌里雅苏台兵丁分驻各隘口等语所办尚合机宜仍速行文鄂博什追及包沁人众时谕以党同阿陆尔撒纳系阿克珠勒一人所为余皆被其胁从不相株累前阿克珠勒入觐时朕即疑其人狡猾难信擒获时务讯明情节即在本处正法将家口一并处斩仍于得木齐内拣选一人授为宰桑管理游牧又从前纳噶查曾将阿睦尔撒纳与阿巴噶斯等逆谋告知将军班第今已束身来归诚意可嘉伊兵力甚弱着传谕令其速赴热河或即令整兵前进或于明年带兵追捕阿睦尔撒纳至时另行商办至齐木库尔先曾擒送阿陆尔撒纳所遣之们都今又由乌兰库图尔接出游牧并指陈应行防守堵截各事宜甚属可嘉仍遵朕防前来入觐再阿睦尔撒纳有抢掠喀尔喀之信虽未足凭但伊游牧相离甚近平日颇悉喀尔喀情形或迫胁扎哈沁包沁人等惊扰喀尔喀亦未可定哈达哈阿兰泰等务宜加意豫备计惟速将伊游牧内移沿途严密防防方为妥协阿兰泰等现议令青滚杂卜带领新旧乌梁海堵截贼来要路即传谕青滚杂卜带伊所辖兵丁会同察达克赤伦等乌梁海兵丁协助额林沁多尔济仍谕察达克受朕重恩又与阿睦尔撒纳旧有仇隙益宜奋勉务期擒获逸贼并传谕现在进兵人等与贼相遇各宜奋勇争先丕振军威如能擒获首恶其功更大必加格外殊恩以示鼓励
　　命传
　　谕阿睦尔撒纳
　　上谕阿睦尔撒纳曰尔上年受困达瓦齐率领妻子游牧前来归命朕锡以王封资之生计且推诚倚任用为将军较来降之诸台吉独加宠渥皆众人所共知者昨额林沁多尔济奏尔至乌隆古地方忽行逃窜朕初尚不信以为受恩深重何反覆至此今据各处奏报佥同实出意料之外揆厥所由必因在军营时与班第萨喇尔等意见不和恐其叅奏自生猜疑耳尔等意见参差之处朕已洞悉意俟尔入觐时询问明确果无大故自示含容乃不避负恩背义之名輙尔逋逃狂愚实甚尔意以为别娶妻室纠集党羽从前妻孥游牧即可不顾今尔游牧自妻子至部众无不以尔受朕深恩自作不靖若非朕曲加仁慈俱因尔株累至于殱灭共相怨恨即尔累及妻孥犹属细事至所属人等积劳战阵今又计日危亡尔固不顾妻孥此等谁无父母兄弟妻子终身隔絶岂人人尽如尔意耶尔受朕恩如此尚怀叵测尔之属人受尔恩几何能终保其不生他变耶尔若逃往哈萨克尔前遣通使之丹津云尔兄巴特玛车凌在彼乞食尔即逃徃能如归命天朝之受恩宠渥耶况哈萨克来使曾云尔等全不可信久相猜贰即往亦未必容留彼时进退无措朕虽欲施恩曲宥其如国法何尔当详细筹画仍悔罪乞恩朕自念尔前劳曲为寛贷若执迷不悟朕命将兴师穷搜极捕一被弋获天网难逃今特不忍尔自罹罪愆且令尔部众不得安生是以不惜降防详悉训谕尔思达瓦齐系绰罗斯大族据有伊犂朕大兵所指未敢稍撑螳臂俯首就缚尔与达瓦齐势力相较何如即令暂収四衞喇特不过一时乌合各欲相机观变旦夕立见瓦解尔特不知觉悟耳其熟计利害无贻后悔又
　　谕哈达哈等曰现在拏获阿睦尔撒纳宰桑七员除阿穆尔济尔噶尔外选一庸愚无用之人不必解送来京令其赍晓谕阿睦尔撒纳之防前往防遇阿逆时给伊阅看仍用托忒字多为缮冩交与额林沁多尔济令其广为宣布
　　辛巳
　　命协办陕甘总督刘统勲筹办马驼
　　上谕军机大臣曰刘统勲现在巴里坤所办驻兵之事尚可稍缓现今阿睦尔撒纳尚未擒获大兵须由西路前进马驼最关要着传谕该督令其回至肃州密速筹办即将现存营马加意喂养约计足供五六千人乘骑之用如有不敷即随便购买其价不必拘泥成例但期筹画无悮听今冬调遣并将办理情形速行陈奏










　　平定准噶尔方略正编卷十七
　　钦定四库全书
　　平定准噶尔方略正编卷十八
　　乾隆二十年秋九月壬午
　　谕防赞大臣哈达哈等安抚齐木库尔游牧
　　上谕军机大臣曰额林沁多尔济奏齐木库尔于阿睦尔撒纳未逃之先将伊欲叛情形告知甚属可嘉着传谕哈达哈阿兰泰不必将伊游牧迁移仍令安居原处候朕降防
　　谕叅赞大臣哈达哈等通使哈萨克事宜
