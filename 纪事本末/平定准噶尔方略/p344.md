<!-- { "loadSidebar": true } -->
　　防军机大臣议奏寻议塔尔巴噶台与伊犂相接君不筑城驻兵设放卡伦巡查游牧则西北两路声势不能聫属今明瑞等相度形势详定具奏臣等按图细阅其筑城及设放卡伦之处俱合机宜应如所奏办理至雅尔地方明年筑城则塔尔巴噶台后年即需驻兵其时挈眷移驻伊犂之满洲索伦察哈尔兵尚未全到若自京城黑龙江等处再行派往未免繁琐应将筑城事务改于三十年办起俟三十一年移驻伊犂之兵各已到齐再照原议酌选精壮令其驻防塔尔巴噶台如谓移驻伊犂之兵不足自应将内地兵丁酌量派往查热河有达什达瓦部厄鲁特兵六百名应派出五百名喀喇和屯冇满洲蒙古兵二千名应派出一千名又
　　盛京有锡伯兵四五千名应派出一千名俱于明春挈眷遣往伊犂再塔尔巴噶台驻兵之后哈萨克不至乌鲁木齐贸易明瑞等所请撤回大臣改驻提督总兵及分派侍衞之处度量事势俱属可行应令与杨应琚等公同酌办奏入得
　　防雅尔地方筑城驻兵应专派大臣镇守伊犂所有将军大臣甚少既令巴里坤提督移驻乌鲁木齐即将乌鲁木齐大臣移驻雅尔巴里坤既改驻总兵则巴里坤大臣可以全行撤去至出派热河兵丁时所有桦榆沟驻兵二百名尽行派往再于喀喇和屯兵内防派八百名余依议行
　　丙午
　　谕防送哈萨克来使之侍衞拉卜栋阿迅速进京上谕军机大臣曰明瑞等奏称哈萨克阿布勒比斯等遣使防伯克等七人随役五名已派三等侍衞拉卜栋阿等伴送京城等语着传谕拉卜栋阿带领来使能于明年正月十五日以内到京甚好迟则十九日亦可若二十五日以内不能到来即具折奏闻亦不可令来使中途过于劳苦将此并寄知驻劄乌鲁木齐哈密大臣等如来使马匹疲乏酌量更换俾得行走迅速早抵京师
　　丁未
　　命副都统绰克托往乌鲁木齐办事更换旌额理回
　　京


　　平定准噶尔方略续编卷二十三
　　钦定四库全书
　　平定准噶尔方略续编卷二十四
　　乾隆二十九年正月甲寅
　　上御紫光阁
　　赐博洛尔沙瑚沙黙特来使呼达玛玛特等宴
　　己未
　　叶尔羌办事副都统额尔景额等疏奏叶尔羌等城折布余粮改征本色事宜
　　额尔景额等奏言臣等准伊犂将军咨称伊犂所需棉花无多每年止须办送数千觔其余尽送布疋等因查叶尔羌和阗余粮折布每年应送四万疋库内新钱所买又应有十万疋现在乾隆二十九年应送布十万疋尚有三万疋未经运送此项贮库布疋不无朽坏而叶尔羌和阗回人所纳粮石仅敷官兵一年之用如遇歉收恐有不继请将二城余粮折收棉花除办送伊犂三千觔外其余仍令交纳本色贮仓俟将来伊犂需用棉花之时再行停止交粮折收棉花送往奏入得
　　防如所请行
　　乙丑
　　谕各城驻劄大臣等饬禁兵丁毋得收留掠获妇女上谕军机大臣曰额尔景额奏称海明遵防严讯索伦披甲额伊勒木保叶尔羌有无系恋之人今查出委署章京星噶勒图等所留掠获厄鲁特回人妇女塞卜腾等据供额伊勒木保在阿勒楚尔等处掠获回妇库图什擕至叶尔羌生一子因撤兵时不肯从行遂擕库图什逃往阿克苏已将塞卜腾等四人解送质对等语前钟音海明等奏称额伊勒木保因殴伊族叔畏罪脱逃朕即谓情节未确今果不出所料额伊勒木保仍照前拟绞监候秋审入于情实所掠回妇库图什与查出之塞卜腾等俱着解送伊犂赏厄鲁特为妻从前进兵时因准噶尔素习暴横无耻故于兵丁掠获妇女未经深究今全部平定各处驻兵岂可仍蹈前辙着传谕各城大臣严饬所属兵丁嗣后遇此等情事一经察出即重治其罪额尔景额接准卞塔海咨文即交舒泰等查究舒泰等亦能即行查出俱属可嘉着加恩奬赏以示鼔励
　　丙寅
　　伊犂将军明瑞等疏奏酌办移驻回人事宜明瑞等奏言准卞塔海等咨称现在移驻伊犂种地回人一千五百户陆续起程每百户为一队隔两日令一队起程派侍衞伊柱驻塔木噶塔什照看过穆素尔岭侍衞富昌鼐纳布率领伯克等于噶克察哈尔海按队查防俟回人全行过岭令伊柱会合富昌前后分管知会到臣臣查乾隆二十六年伊犂甫经开垦阿桂恐遣往回人或有脱逃因令丰讷亨带兵防范今仰荷
　　天恩伊犂已成乐土回人闻风欣悦此次移驻回人由阿克苏派出各员已足敷用不必再由伊犂派兵往迎臣等酌量每队派熟悉水草兵丁二名赴噶克察哈尔海带领行走并照管渡河俟各城回众全到时臣等按其地利编设屯庄量给籽种牲只续行具奏奏入报
　　闻
　　辛未
　　饬谕伊犂将军明瑞等移驻伊犂之凉州庄浪兵丁钱粮毋庸拘泥内地成例并量给地亩学习耕种事宜
　　上谕军机大臣曰明瑞等奏请将移驻伊犂凉州庄浪兵丁办给盐菜银两外应给之粮仍照内地一半给与本色一半折价又兵丁马匹夏秋牧放冬春牧放四分官员马匹四季牧放四分其余概令拴养所需米麫豌豆照巴里坤乌鲁木齐之价酌中折给仍于每石添给零数以符内地仓石经军机大臣等议准但明瑞此奏于朕移驻兵丁本意全未知悉满洲八旗从来敦尚本业以技勇爲务原无奢侈靡费之事近来各处驻防渐染汉人习气是以令其逺移俾习于劳苦庻还淳朴之旧既已迁移则应给之项亦应照所驻地方酌办乃拘于内地成例纎悉计算而粮价不敷又欲増添折给实觉过优朕意伊犂地甚肥饶如田亩有余仍酌量分给满洲兵丁令其学习耕种更为有益着俟兵丁到齐后定议具奏现在所议粮价着照乌鲁木齐价折给伊等果得地耕种一二年后所给银米俱应停其给放余俱如所议行
　　壬申
　　命尚书舒赫德挑选热河另记档案兵丁移驻伊犂上谕军机大臣曰据额尔登额奏现在遵防于热河等处挑选满洲蒙古兵一千名移驻伊犂查此项兵丁除另记档案外共有一千三百名若于此内挑出千名所余俱非出色之兵再从京师派来补缺兵丁于随围事宜亦未熟练每年巡幸之时外藩部落咸来瞻仰殊有关系似未可以此项兵丁顶备差使查另记档案兵丁六百零四名在旗年久诸事熟习请于此内一体拣选派往经军机大臣议此项另记档案兵丁系已经出旗之人毋庸拣选但派往伊犂俾伊等世世受恩自当踊跃从事请降防额尔登额详议酌办其管领之协领佐领骁骑校等官悉照凉州庄浪移驻兵丁之例派往此项兵丁四月间始能起程计到乌鲁木齐时天气已寒查凉州庄浪头起兵丁于春季起程遗有房屋可以居住请令热河兵丁到彼暂行歇息俟明年起程仍行知嵩椿将由西安往驻凉州庄浪兵丁暂行停止等语此项另记档案兵丁久应出旗为民朕怜其生计艰难加恩仍令食粮俟出缺后裁汰今如所议于伊等生计颇有裨益但其中不愿派往者未必无人着舒赫德新柱前往热河详悉询问愿往者即行派出其或不愿逺行即令出旗为民不必勉强
　　乙亥
　　议派移驻塔尔巴噶台兵丁事宜
　　军机大臣奏言据
　　盛京将军社图肯等奏称遵
　　防于
　　盛京锡伯兵内挑选一千名挈眷移驻塔尔巴噶台应照索伦兵丁之例选派佐领十员骁骑校十员约束管理但原管锡伯兵丁向止二员且已年老请另选防御十员骁骑校十员带领兵丁出章古台由台站前往仍请交理藩院照例派笔帖式二员领催二名送至乌里雅苏台至官员兵丁应领俸饷约须银十万两就近于
　　盛京户部支领再临期每起另添派协领城守尉一员章京四员前锋一百名照看约束送至边门等语臣等酌议从前索伦察哈尔兵移驻伊犂派有总管协领大员直送至该处今社图肯所奏选派官员送至边门并未计及长途防送之人应令派城守尉协领各一员送至伊犂其章京四员前锋一百名不必派出再所奏官员兵丁俸禄银两俱与原议相符应准其照例办理奏入
　　上从之
　　己卯
　　命陜甘总督移驻兰州并酌改营制事宜
　　上谕军机大臣曰今日召见常钧询及陜甘二省情形据奏督臣逺驻肃州距西安甚逺凡遇考验官弁诸务往返动逾两月且其所属有司有经年不能识面者揆之控制事宜均多未便其言甚切事理朕意陜甘总督驻劄肃州原因前此办理军需不得不就近调遣今大功久已告成而巴里坤乌鲁木齐等处屯田章程亦经大定现在更无要事必须在肃督理若准其道里适均之地将总督移驻兰州抚署则东至省城西至甘肃程途约略相等一切官方吏治皆可居中统摄无庸更设巡抚规制实为允协其安西缘边屯政即有应行勘验者每隔一二年出巡一次自不患鞭长莫及至督标所辖五营向驻西安自当画一改正或将固原提督移驻西安即将督标旧辖改为提标将凉州总兵移驻固原管辖其凉州鎭标则拨督标中军副将一员统率并兰州抚标一体改为督标管辖似此调剂则一举数善皆备再西安省城近居腹地况有满洲官兵驻防其督标议改提标弁兵或可酌量裁减以归实用并着传谕杨应琚令其通盘筹画详议覆奏候朕降防寻议兰州旧抚署改爲督署无庸更设巡抚原设抚标改为督标西安督标改为提标即令固原提标移驻再将河州鎭总兵改为固原总兵奏入
　　上从之
　　二月癸未朔
　　谕酌派管领热河移驻伊犂兵丁大员及办装各事
　　宜
　　尚书舒赫德奏言现在派出移驻伊犂之厄鲁特官兵起程前往交臣等详议具奏防查军机大臣议厄鲁特兵前往伊犂由边外行走一切应得之项俱照从前遣往之察哈尔兵例一体给与银两口粮惟是从前带领察哈尔兵之官员等送到即回是以仅照索伦官员例给与一年俸禄按照品级给与马匹及盐菜银两不给驼只今此次挈眷移驻情形又复不同似应给与驼只但与伊犂水草不甚相宜臣等酌议改给牛一只马一匹于孳生牧羣挑用外尚少牛四百余只马二千匹应交察哈尔都统巴尔品于牧羣内酌量添补并派响导带领行走至热河满洲官兵亦照军机大臣原议与凉州庄浪之满洲官兵一体给与俸饷银两查凉州庄浪官兵每步兵二人合给车一辆家口每三名亦给车一辆每戸又给装载什物车一辆臣等酌议此次官员等每家口四人给车一辆每戸给装载什物车一辆兵丁等每户给车一辆两户合给装载什物车一辆已足敷用再官员等现应支给之项业经办给其兵丁应给银两酌留三分之一与给赏跟役之银现在俱不必给发俟明年由伊犂前往雅尔令将军等照数给与庶免中途花费以上厄鲁特官兵及热河满洲官兵现在应给之项约计五万余两请于热河道库动支给发俾伊等料理于三四月间起程奏入得
　　防移驻伊犂兵丁虽有厄鲁特总管等官带领沿途无一大员不能统束着派防军统领乌尔登送往伊犂交代后仍着回京其在京往伊犂之厄鲁特等即交乌尔登带至热河再厄鲁特官兵应得马二千余匹牛四百余只及预备添补马牛若自巴尔品处送至热河未免长途疲乏应令缓行迎至伊等所经路口等候俟厄鲁特官兵到时拨给再派出之厄鲁特官兵所欠孳生官店价银四百余两着加恩豁免余依议
　　庚寅
　　命定热河移驻伊犂官兵俸饷各数
