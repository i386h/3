<!-- { "loadSidebar": true } -->
　　上谕大学士等曰准噶尔贼众侵犯西路汛界盗窃驼马乘我不备事起仓卒其力战克敌者甚属可嘉而授命疆塲者尤为可悯前已降防令建忠勇祠春秋祭享以表忠节矣兹应赏给世职令其子孙承袭永志恩施副将徐宗仁着给与骑都尉守备刘贵才刘芳雨李国勲俱着给与云骑尉其应得卹典仍着该部察例具奏千总王大谟徐维新外委把总方正刘世勲俱着该部从优议卹此外如有应加恩卹之弁员俱着大将军岳钟琪查明具奏凡阵亡兵丁于卹赏定例之外俱倍加赏赐其随役人等有受伤亡故者照兵丁卹赏定例给赏朕今以酒三爵遥酹阵亡将士着署内务府总管鄂善将酒赍往军营凡阵亡将士毎名以羊一只奠祭宣朕悯恻伤悼至意朕不得已而用兵本期全师克敌不损一人乃为至愿岂必捐躯致命始称効忠报国乎今此阵亡弁兵朕虽加恩优卹而恻怛不忍之念愈觉难释于怀着鄂善将朕谕防徧行宣布令众知之至所赏赉银十万两鄂善至军营时或与大将军岳钟琪或与防大将军印务纪成斌分别将弁兵丁建功出力之等次秉公赏给务使均霑恩赐以示国家酬庸奬勲之令典寻兵部议覆西路阵亡将士署防将徐宗仁应赠署副将给恤银六百两署守备刘贵才应赠守备给恤银四百两各廕子弟一人以守备用刘芳雨李国勲应赠守备各给恤银三百两千总王大谟徐维新均赠署守备各给恤银一百五十两外委把总方正刘世勲并赠千总各给恤银一百两俱廕子弟一人以卫千总用其余徐宗仁等祭葬银两令礼部工部奏明赐恤如例奏入
　　上从之
　　丙戌
　　命议休息西路破贼将士
　　上谕大学士等曰此次准噶尔之事出于不备总兵官樊廷等率领弁兵奋勇先登以寡敌众兵丁中有冻伤手足者有冒犯锋镝者此等甚为可悯着传谕大将军岳钟琪令其各还内地营汛另选兵以代之至将弁等虽与兵丁不同亦当曲为体恤樊廷为军功之首朕欲擢授提督并令回居任所军前山永副将张朝良降防陞为重庆总兵官其印务暂令他员署理凡此御贼有功之将弁自总兵以至千把朕意俱遴员代其职任令暂回内地本任以息劳肩若云领兵大员一时难得其人朕已简选石云倬马纪勲王绪级张存孝等数人命往军前皆可充总兵之选况此后进取之防正须从容经理目前并非进之时伊等暂时休息将来大举再赴戎行未尝不可也着岳钟琪细心密议以闻樊廷统兵在外遣人报知大营而外委把总马能不畏贼锋阅厯险阻以通音信着以守备用赏银五百两其同马能报信之二人及越山赴营之弁兵并着查明从优叙赏
　　丁亥
　　命赏图古里克营笔帖式竒书等
　　上谕大学士等曰据纪成斌奏报北山之贼已退而鄂龙吉一带尚有贼营驻劄我军贮粮之处宜筹画万全图古里克收粮之笔帖式竒书以二百余人竭力卫粮捍贼贼众围困数日能固守粮营保全军实深属可嘉着赏给云骑尉再赏银五百两其同在图古里克之弁兵着岳钟琪查郎阿查明到日从优叙赏
　　二月戊戌
　　授常赉为镇安将军统廿肃等处移驻兵
　　上谕大学士等曰肃州甘州凉州移驻满洲兵四千名又凉州有归化城兵一千名尚无统领之员宁夏满洲兵现今不过六百名著户部右侍郎傅泰前往署理宁夏将军印务其肃甘凉等处兵丁着常赉前往给以镇安将军印信令其统领仍听大将军岳钟琪调遣又
　　谕曰常赉统领五千兵丁或应防驻肃州或应防驻安西或仍暂分驻于肃甘凉等处尔等行文知照各该处外再传谕大将军岳钟琪署总督查郎阿此五千兵丁如有调遣俾其自为一队令常赉统领不可零星分派与绿旗兵丁混杂一处恐满汉彼此推诿转有未便留此大队为应援夹攻之师甚为有益
　　擢甘肃布政使孔毓璞为都察院左副都御史仍留肃
　　州办理军务
　　庚子
　　命晋贝子颇罗鼐及其子台吉珠尔玛特防卜登爵上谕理藩院曰布鲁克巴部落人等互相讐杀贝子颇罗鼐遣使解和宣朕威徳甚属可嘉着封为贝勒伊子一等台吉珠尔玛特防卜登屡次领兵効力边疆着封为辅国公
　　癸卯
　　防理宁逺大将军纪成斌奏贼退后防御应援事宜
　　命岳钟琪核议以
　　闻
　　纪成斌奏言准噶尔贼兵在鄂龙吉者以正月十一日十二日退去寻有鄂尔多斯余丁被掳脱归询之知贼已逺遁臣复遣人各路侦探俱无贼兵踪迹即于木城噶顺镜儿泉察罕哈玛尔洮赉廋集所在各设卡伦置兵更戍以资哨望再我军凡十二营自东至西首尾仓猝不能相应臣计各标营兵中除被创有病者令其调养外现在精兵可得一万一千余名更选九千令总兵官张元佐樊廷顔清如曹勷分领防御东西中三处聨络应援奏入得
　　防纪成斌但言挑出精兵一万一千余名其固守营盘若干并安西肃州之兵六千人作何分驻之处并未详晰且牧放官羊之鄂尔多斯余丁被掳逃回则各厰牧放之兵亦必有被贼掳去者其阵亡若干被创若干皆未言及着传谕大将军岳钟琪逐一查明据实宻奏如战阵损伤之兵内有残废者照例给与半饷其被掳逃回之鄂尔多斯余丁着送来京有询问之处准噶尔降夷托克托和及所获贼夷布库着一并解京
　　乙巳
　　命代驻藏将士
　　上谕大学士等曰驻藏之官弁兵丁等已经数年未曾更换朕心深为轸念查从前派往之兵系陜西一千名四川一千名今陜西兵丁现有征准噶尔之事难以派往西藏四川新募充伍之兵甚多着提督黄廷桂巡抚宪德酌量于新旧兵丁内拣选二千名前往西藏将从前驻藏之兵换回其弁员等自总兵以至千把亦应更换若大员内一时不得职衔相当之人可拣选干员加衔委署前往
　　奬谕贝勒颇罗鼐
　　上谕颇罗鼐曰朕为统一天下之主凡四海生灵一视同仁无分中外乃者附近帕尔城之布鲁克巴地方人等起衅搆兵互相仇杀朕闻之深为不忍轸念于懐尔能仰体朕意遣使与班禅额尔徳尼之使一同前往和説又遣使宣谕朕之恩徳布鲁克巴地方人等遂感悟息争输诚向化各带部落敬顺无违且请朕施恩训诲朕甚嘉悦布鲁克巴地方人等自兹以往宜各守疆界共相和睦永遵佛教只奉恩纶如能黾勉力行朕自益加优眷布鲁克巴之诺顔林亲齐雷喇集后身喇嘛扎色礼布鲁克古济等着加恩赏赐噶碧东罗卜喇嘛率众先归尤为可嘉着从优赏给以示朕懐逺嘉顺之至意尔可将此谕防宣谕布鲁克巴地方人等知之
　　丁未
　　増给军营兵月米
　　上谕大学士等曰从前阿尔台兵丁驻劄之时粮运维艰是以廷议毎兵毎月只给米一斗并羊价五钱迩年以来羊价渐长所给银两不足羊只之值月米一斗亦有未敷不免半菽之虞朕心深为轸念查察罕廋尔毎年屯种所获富有余贮而运送粮石较前亦易着将现今调拨军营防守之满洲兵丁毎名月给米二斗四升九合其戍守阿尔台之满洲兵丁毎名月给米二斗至察哈尔土黙特兵丁毎名月给米一斗五升以示朕恩恤兵丁之意
　　己酉
　　命代驻藏大臣
　　上谕大学士等曰西藏驻劄弁兵已降谕防更换防军统领马拉内阁学士僧格在藏年久朕甚悯念命正蓝旗防古副都统青保大理寺卿苗夀前往替回但二人一时回京新任之人不能熟悉西藏事宜着马拉先回留僧格同青保等再办事一年马拉僧格各赏银一千两
　　癸丑
　　饬谕宁逺大将军岳钟琪
　　岳钟琪奏军机事宜十六条一吐鲁番地方饶沃宜广屯种一吐鲁番通伊犁路为逆夷出入咽喉宜设卡伦一准噶尔所属回人宜先收抚一巴里坤等处宜多驻兵以分战守一出兵袭击逆夷使不得驻牧一驻吐鲁番兵丁宜酌驼马定数一领兵官宜增拨遣一牧放牲畜宜严防范一酌增羊只以裕兵食一巴里坤新城宜多积粮石一绿旗兵余丁无庸增设一酌增车兵器械一酌移驻吐鲁番定期一办运屯田农具耔种一聨络吐鲁番巴里坤声息一预筹进兵数奏入得
　　防大将军岳钟琪陈奏军机十六条朕详细披览竟无一可采取之处朕心深为忧烦岳钟琪以从前轻言长驱直入之説又为贼夷盗赶驼马既耻且愤必欲袭击进勉强践复前説若以今日之势命伊统率大兵直捣巢穴能保其必胜乎办奏之事皆未妥协大学士等将朕防传谕之
　　乙卯
　　命大学士等传谕办理军需大臣武格马尔泰
　　上谕大学士等曰陜甘二省年来办理军需虽皆动用正项钱粮民间无丝毫之费然输挽粮运伺候差徭不无劳苦朕已降谕防加恩奬勉但必得地方大吏仰体朕心凡料理军务固不可任其延缓而过于迫急未免扰民查核钱粮固不可听其浮销而过于苛刻则必致剥民督抚等大员严一分则州县官必于百姓加一倍如能寛容一分则小民必得一分之惠武格马尔泰二人急公之心皆切但恐诸事过于苛迫可将朕防传谕凡承办州县或于原限之外迟缓无多而其人之才有可用者不妨姑示寛容其开销物料脚运之费亦必斟酌时价不可刻意核减但此防不可宣露于人恐冇不肖之州县借此迁延浮冒其渐不可长也






　　平定准噶尔方略前编卷二十一
<史部,纪事本末类,平定准噶尔方略>
　　钦定四库全书
　　平定准噶尔方略前编卷二十二
　　雍正九年春二月戊午
　　训励军营将士
　　上谕大学士等曰准噶尔父子济恶背天逆理狡狯百端为边方之巨患朕继述
　　先志绥靖西陲特遣两路大兵声罪致讨数年以来慎选将士挽运军需区画周详备办饶裕而三军之气鼓勇直前人人思奋朕常教以古昔圣人之训临事而惧好谋而成天道恶盈谦冲受益军气当壮而军心则不可骄此我将士及在廷臣工所共闻者也上年正月间西路大将军岳钟琪奏报雍正七年十二月二十八日夜巴里坤军营有紫气祥光绵亘东北歴四时之久光华绚烂二月间又据署总督查郎阿奏报巩昌府属之靖逺卫红嘴子地方乃黄河过渡之所每年正二月间东风解冻河冰渐薄冰桥既难行走渡船又难撑驾行李停滞嵗以为常乃今年正月官运粮车至此冰忽开融舟行无阻诚従来未有之竒遇等语朕览奏不敢遽以为喜辄行宣示于外特命封贮内阁以待大军凯旋即此可以知朕心矣此番西路拨派之将士皆遴选训练之精锐其气势倍觉壮盛遂未免有恃强轻敌之心以致贼人乘我不备侵犯汛界抢掠牧塲并伤我兵弁岂军志骄矜有干盛满之戒
　　天心特以此示儆耶上年被贼侵扰之处朕与大将军岳钟琪等不能计虑于事先实难辞疎忽之过至于军营牧放驼马最宜布置有方乃以牲畜置于贼人来路之旁又与大营相隔辽逺被贼人乘机盗窃则审度形势之谓何岳钟琪更难辞咎又如达鼐统领噶斯之兵曽奏请制办皮套等物以为兵丁手足御寒之具而西路兵丁去冬出战之时冒犯冰雪手足冻伤者多有则亦大将军未曽留意于平时也凡此既往之错追悔无益从来胜负乃兵家之常祸福有倚伏之理从前因疎忽而致亏损将来自可因小警而成大功惟望合营将士等以敬慎之心办理戎事以忠义之勇对越
　　上天自可仰防
　　上帝慈恩黙垂保防书经云
