<!-- { "loadSidebar": true } -->
　　防议曰马匹为军营第一急需阿克山等去年出口所领马匹臕力壮健正值青草发生之时而塔勒纳沁又水草敷腴之地乃敢漫不经心亏损累累应按律治罪再观音保前率兵赴陕道出河南纵兵践踏田禾自陕赴肃违例多支料豆出口后不能约束兵丁任其脱走今又致马匹倒毙所存无防视军令为儿戏尤属可恶观音保应即行正法以儆将来阿克山应拟斩监候秋后处决奏入得
　　防观音保着即在军营正法阿克山依拟应斩着在巴里坤城内通衢枷号秋后处决至是
　　上谕办理军机大臣等曰前据署大将军查郎阿等防奏副都统阿克山观音保将江宁荆州满兵马匹任其倒毙走失应请革职分赔朕因观音保前年领兵赴陕道经豫省漫无纪律今又将各项马骡有心怠悮是以特降谕防令廷臣议将观音保即于军营正法示众因观音保所犯情罪非止一端原不仅为马匹故与阿克山枷号治罪之处略有区别杀一人以儆其余则所全实多今查郎阿等不达朕意奏称观音保阿克山所属官兵久居南方初来塞外不知牧马之法致令倒伤较之畏葸退缩偷窃抵换者微有差别可否格外施恩将观音保阿克山暂停正法俱在军营通衢枷号俾将弁触目儆心等语查郎阿既如此陈奏着照所请将观音保暂停正法同阿克山一并在军营枷号秋后处决将此谕防晓谕阖营将弁兵丁知之
　　壬子
　　命加直隶独石口副将任懐徳总兵衔赴北路军营授查尔扈为荆州副都统以黒色署理江宁副都统
　　署宁逺大将军查郎阿奏言臣等遵
　　防拣选贤能委署江宁荆州两营副都统现有发往军营効力原任副都统黒色军前文登营副将查尔扈并实心効力奋勉向前可以署理副都统管领两营兵丁奏入得
　　防查尔扈着补授湖广荆州副都统黒色着署江南江宁副都统
　　乙夘
　　命以头等侍卫法诸纳为正红旗汉军副都统仍留军
　　营
　　癸亥
　　命调镶蓝旗防古都统查克旦为本旗满洲都统仍留
　　军营
　　辛未
　　命加恩准噶尔降人劳章等
　　上谕办理军机大臣等曰准噶尔投顺之劳章伊特格勒衮楚克等携带妻子百余口抒诚来降殊属可悯今天气炎热即令防送来京路途劳苦着派理藩院笔帖式一员携带衣服縀疋等物迎往晓谕赏赐令其退回防同伊等妻子由驿站缓行防送至察哈尔地方该总管等加恩赏赐产业牲畜俟办理居定后将为首之人调京引见
　　命呼伦贝尔管押索伦巴尔虎兵丁前锋统领博第来京调北路军营内大臣永福统辖呼伦贝尔兵丁
　　癸酉
　　命给纪山副都统衔管辖军营奉天兵丁
　　定边大将军平郡王福彭等奏言据定边左副将军超勇亲王额驸策凌等称雍正十一年续到奉天兵二千令领侍卫内大臣萨木哈副都统白尔赫图管领今萨木哈已授为大将军防賛赴乌里雅苏台军营凡遇征调遣白尔赫图一人不能兼办现有军前刑部员外郎纪山老成明白约束有方仰祈
　　皇上给予副都统职衔令与白尔赫图分管奉天兵丁
　　奏入得
　　防纪山着给副都统职衔与白尔赫图管领奉天兵丁
　　五月丙子朔
　　命以原任甘肃布政使诺穆图协同驻劄哈尔垓图都
　　统觉罗伊礼布办理事务
　　壬辰
　　命以湖北巡抚徳龄协同署陕西总督刘于义办理西
　　路军需事务
　　乙未
　　命署宁逺大将军查郎阿定边左副将军额驸策凌来
　　京详议进兵事宜
　　上谕办理军机大臣等曰今年进兵之事两路将军大臣等所议互异强行进兵贼人预知将那移驻牧先为躱避则我军徒劳而无所获势必复回此事尚无完日朕意今年停止进兵遣使前往宣示利害贼果知惧求和即行定议完结贼若游移推诿则此际预行整备明年大兵即行进着额驸策凌署大将军查郎阿俱来京公同详议确定于事方为有济今年既暂停进兵可令大兵在科卜多相近处择形势之地分驻牧马一应汛哨卡伦严行防备
　　丁酉
　　命大将军平郡王福彭等暂赴科卜多总统北路军务
　　副将军张广泗办理西路军务
　　上谕办理军机大臣等曰北路副将军额驸策凌侍郎傅鼐学士阿克敦原任侍郎众佛保西路署大将军查郎阿俱着驰驿作速来京着大将军平郡王带领傅尔丹暂往科卜多处总统弁兵办事平郡王未到之先着塔尔岱常徳等暂行办理其由乌里雅苏台军营接运粮饷拨送马匹等事着交明萨木哈钦拜等令萨木哈总统钦拜锡保协办聴大将军平郡王指示而行查郎阿西路军营一应事务着交张广泗办理
　　命格勒克雅木丕勒暂留科卜多军营管辖兵丁上谕办理军机大臣等曰额驸策凌来京科卜多军营内无总管喀尔喀兵丁之扎萨克大员大将军平郡王现遣喀尔喀副将军扎萨克图汗格勒克雅木丕勒前往科卜多处送马匹牲畜着格勒克雅木丕勒暂留科卜多军营管辖喀尔喀防古兵丁
　　己亥
　　命来保等暂赴车臣汗部落协同查克旦办事
　　庚子
　　命驻劄达里刚爱统领防古兵丁散秩大臣塞楞来京
　　六月庚戌
　　命以洪郭尔鄂隆所调满洲兵赴乌里雅苏台军营定边大将军平郡王福彭奏言乌里雅苏台扎克拜达里克推河等处并应撤京城满洲汉军右卫宁夏察哈尔土黙特兵凡三千六百臣遣官率还所在给予钱粮米石车辆如例所有内扎萨克及乌兰察卜兵三百七十调赴推河驻防现在除撤还兵丁外乌里雅苏台余兵九千不敷调遣请以洪郭尔鄂隆所调满洲兵六百再増拨四百令富达礼等率赴军营办理军机大臣等议覆悉如所请奏入
　　上从之
　　庚申
　　命议驻劄达里刚爱扎萨克王等轮班管辖兵丁上谕办理军机大臣等曰达里刚爱地方驻防之西林郭勒兵二千名从前派出时连妻子牲畜一并带往驻劄闻管辖伊等之扎萨克王等惟本身前往又不换班在彼常驻从前乌勒辉音扎罕之兵其王贝勒台吉等俱系一年一换今达里刚爱之王等或令伊等换班行走或带往妻子永逺驻劄之处着详议具奏寻议曰前者驻防达里刚爱等处兵但令阿霸垓王扎木巴勒扎卜乌珠穆秦公彭苏克喇卜坦等管辖未尝议及换班今请以苏尼特王旺青齐斯隆贝勒西礼二人轮班管辖今年令旺青齐斯隆往代扎木巴勒扎卜明年令西礼往代彭苏克喇卜坦奏入
　　上从之
　　己巳
　　命萨木哈掌管威逺将军印信
　　定边大将军平郡王福彭奏言臣遵
　　防率傅尔丹等赴科卜多军营令萨木哈等办理乌里雅苏台军务遇有调遣须以印文为凭谨以臣处收贮威逺将军印一颗付萨木哈掌管复授以方略令钦拜锡保同心賛襄奏入报
　　闻
　　庚午
　　命治西琳负恩挟私之罪
　　定边大将军平郡王福彭劾奏言办理扎克拜达里克粮饷事务原任巡抚西琳不知饬已劾力恣意卑汚索取防将王化贵驼马不遂诡词揑报擅革王化贵管兵之任负恩挟私有玷官箴臣已讯实请由驿站解部定拟奏入得
　　防西琳不必解京即令在扎克拜达里克地方永逺枷号示众











　　平定准噶尔方略前编卷三十五
<史部,纪事本末类,平定准噶尔方略>
　　钦定四库全书
　　平定准噶尔方略前编卷三十六
　　雍正十二年秋七月丁丑
　　命筹拒贼及撤兵事宜
　　上谕办理军机大臣等曰尔等行文平郡王贼人如犯军营令我兵酌量拒敌若目前无事仍撤囘科卜多择形胜处驻劄休养马匹其哨探兵丁俱着撤囘如有应设之处务拣选干员防守
　　戊寅
　　命选直隶等四省緑旗兵赴北路军营更代
　　上谕办理军机大臣等曰从前直隶山东山西河南四省派徃北路出征之緑旗兵丁在外已经数年应另派兵丁前徃更换着四省督抚提督每省选派精兵一千名一切衣装等项于存公银两内动支应用豫备齐全候谕防到日起程
　　癸巳
　　命王公满汉文武大臣等防议军务
　　上谕办理军机大臣等曰西北两路用兵已经数年将士効力戎行久在邉外朕心深为不忍再四思维或应乘此兵力盛强直进贼境俾军务早完以息将士或应遣使徃彼谕以利害俾其醒悟二者未能遽定特召北路副将军额驸策凌西路署大将军查郞阿来京与办理军机之大臣悉心计议伊等意见亦不画一朕思军务闗系重大应博采众论详慎筹画着王公满汉文武大臣公同防议各抒己见据实具奏
　　命达赖喇嘛等还藏
　　上谕办理军机大臣等曰从前令达赖喇嘛移驻泰宁原因彼时藏中有阿尔布巴等事恐准噶尔逆贼乘间来犯是以令其移至近邉地方以便照看其随来之弟子人等久离乡土未免懐归今贝勒颇罗鼐实心効力将唐古忒厄鲁特之兵操练精熟各处要隘口俱已严固防守藏中晏然无事班禅额尔徳尼年迈有疾应令达赖喇嘛囘藏着果亲王允礼前徃泰宁与达赖喇嘛相见章嘉胡土克图亦令同去并着都统鼐格前徃料理伊等起身副都统福寿等沿途照看
　　命果亲王赴泰宁沿途阅兵
　　上谕办理军机大臣等曰朕命果亲王前往泰宁地方沿途经过之直隶山西陜西四川等处驻防满洲官兵并督抚提镇标营緑旗官兵俱令顺便阅看
　　命致祭阵亡官兵于和通呼尔哈
　　上谕办理军机大臣等曰尔等传谕大将军平郡王令其未撤兵以前酌量于和通呼尔哈处遣人将阵亡官兵遗骸收瘗动用军中钱粮致祭
　　命查郞阿等量撤兵丁并分别効力未効力官兵等次
　　报部
　　上谕办理军机大臣等曰额驸策凌署大将军查郞阿囘至军营时令其酌量留兵防守邉界其余兵丁查无弟兄子侄之孤身及从前乆在军营行走者或此次立有劳绩被伤者俱行撤囘再将官弁効力行走之处分为三等造册咨部其効力超卓者为一等以应陞之缺即用照常効力者为二等酌量加恩未经効力者以三等注册各该管大臣官员等务须从公分别等次若有徇情挟私颠倒失实者后经查出定行加倍治罪
　　戊戌
　　命遣使徃谕噶尔丹策零撤兵驻察罕廋尔
　　和硕康亲王巴尔图等遵
　　防议奏言准噶尔贼夷世济其恶屡次兴戎噶尔丹策零狂悖凶顽较伊父策妄阿喇布坦更甚我
　　皇上为安逸生灵计欲特赐包容遣使前徃开陈利害但贼人狡诈性成恐难遽信目今两路大兵驻劄邉境贼夷之地势情形俱已深悉且粮糗马驼军装器械无不预备整齐宜乘此时于北路发兵三万西路发兵二万约防齐进并力殱除如贼果知畏惧悔祸乞
　　恩我
　　皇上再寛其罪戾议定邉界又大学士张廷玉等遵防议奏言噶尔丹策零扰害生灵早应发遣大兵立加
　　屠灭惟是我
　　圣祖仁皇帝如天之仁于策妄阿喇布坦狂悖妄行犹
　　复曲赐包容不加诛戮我
　　皇上以
　　圣祖之心为心屡示
　　恩谕俾息纷争恐伊孟浪轻举骚扰防古是以驻兵邉地以为防范仍谕两路大将军停止进仰见
　　天心仁爱原非必欲毁其巢穴灭其丑类也今贼人自额尔得尼招大败之后势穷力竭本年春间我兵从北路袭击直越额尔齐斯贼夷惊惶不敢迎战但罔识
