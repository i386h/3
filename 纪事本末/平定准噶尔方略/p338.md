<!-- { "loadSidebar": true } -->
　　旌额理等奏言查从前安泰等防议乌鲁本齐屯田牛马每年准销倒毙分数马百匹准销四分牛百只准销二分经部覆应照巴里坤之例一体作为二分销算臣等查得屯田马匹非其素习且向例不支食料豆是以伤损者多又请酌为通融销算仍未覆准歴年以来核算实在伤损自一二分至五七分不等若加餧豆料则每马需豆价三两二钱零哈萨克贸易马匹原价不过三两尤为多费臣等窃思此项马匹与支食料豆之马不同则倒毙分数亦宜有别请通融销算将马匹准销二分半牛只准销一分半若倒毙逾数仍着赔补至屯田牛只较马为优臣等前请拨伊犂余牛五百只合之现存有一千余只再将哈萨克等所带牛只陆续补额将来屯田所需马匹可以渐减矣奏入报
　　闻
　　甲辰
　　命授侍郎卞塔海为正红旗汉军副都统往阿克蘓
　　办事
　　上谕军机大臣曰海明在阿克蘓年乆着授盛京礼部侍郎卞塔海为正红旗汉军副都统前往更换其侍郎员缺着永宁调补兵部侍郎员缺着旌额理补授
　　丙午
　　议解送伊犂孶生牛羊事宜
　　军机大臣奏言臣等昨议驻防伊犂之索伦察哈尔兵二千名请选牧羣牛四千只羊二万只其作何解送之处咨行该都统巴尔品定议今据奏称数年来解送乌里雅蘓台巴里坤等处牛羊惟牛性不能行逺倒毙过多若一牛折给五羊计牛四千约可折羊二万亦不须另派官兵即以头起行走之察哈尔五百名分为十起共解羊四万只较有裨益等语臣等查伊犂现有满洲索伦兵一千五百名上年挈眷之察哈尔兵一千名今年所派五百名俱陆续即到尽足敷用此次兵丁五百名即以解送羊只至牛只既不能行逺自应以羊折给其分起解送各事宜俱如所奏办理再臣等愚见伊犂屯田必需牛只未便停其办送查喀尔喀所有牛只距伊犂较近请令成衮扎布或于牧羣拣选或行采买每年办牛一千只以内解送伊犂不必限以定数更寛其行走程期于屯田自有禆益奏入
　　上从之
　　癸丑
　　谕凉州将军巴禄等移驻凉州荘浪官兵各事宜上谕军机大臣曰巴禄所奏筹办凉州荘浪满营官兵移驻伊犂及汉军官兵出旗各事宜二折已交军机大臣议奏至另折所请于凉州荘浪甲兵三千二百名内查其年老残废孤寡幼稚之戸酌留五百名统归凉州驻劄改设城守尉一员管辖等语朕初阅时以移驻之兵既皆精鋭足壮新疆营伍其老弱残废之跋渉维艰者自不妨区别酌办至于迁移帑项不致虚縻犹其后马者也当于折内批谕即可并入议行但思设立驻防原为地方起见今新疆开拓二万余里凉州荘浪一带已成腹地是以特准军机大臣所议将该处驻防官兵移往伊犂汉军则令改调绿旗营缺则听其散处为民而俸饷经费即可挹彼注兹化无用为有用且伊犂屯田丰收水草畅茂尤于伊等生计有益今若因老弱废疾孤幼等户遂酌留兵额五百名改设城守尉等官不但非驻防体制而耽逸恶劳安土重迁之徒势必纷纷托词防避此风断不可长即该将军亦转觉难于办理此内果有前项戸口万不能逺赴伊犂者伊等原从西安移驻凉州荘浪至今不过二三十年自可体察实情量为酌留仍令囘至西安交该将军归入佐领就便安插又何必为此委曲迁就之举耶另折所奏不必再议仍将此详悉谕巴禄杨应琚知之寻军机大臣议奏言巴禄杨应琚奏防议凉州荘浪满洲防古兵丁挈眷移驻伊犂制备行装及车马路费五条钦奉
　　谕防交臣等议奏谨议一应需俸赏请照察哈尔兵丁派往伊犂之例赏给查上年派拨察哈尔兵一千名挈眷前往伊犂经臣等议准官员赏给一年俸银兵丁照换防索伦兵赏银二十两因挈眷増银十两今凉州荘浪官兵应请照例办理官兵跟役亦照例赏银二两于分队起程之前赏给一应需马匹车辆请照例分别増加折给查官员马兵跟役向有原马乗骑惟歩兵应照例自凉州荘浪至哈密每兵二名合跟役给车一辆其哈密至伊犂应换给马匹每名折银八两自行雇覔俟至伊犂仍缴还十分之三作二年坐扣至旧例三人给车一辆此次挈眷行走未免不足请每戸添给车一辆俱应如所奏办理一应需路费盐菜口粮请照西安提标移驻乌鲁木齐之例支给查从前挈眷移驻兵丁每百里按口给盘费银一钱二分小口六分其官员按品支给盐菜银两兵丁月支银一两五钱跟役五银仍日支口粮八合三勺其官兵跟役盐菜银只以一名支给并不许混入眷口数内支给路费一应需帐房锣锅请照察哈尔移驻之例折银自备查挈眷兵丁自应折给帐房至伊等家居爨具自所常有若因起程一切从新置买殊非情理应无庸置议一经行道路应由辟展乌鲁木齐台路前赴伊犂查前项官兵人数众多自应从台路行走仍令该将军总督及各驻劄办事大臣等遴委妥员沿途照料务期安静妥协奏入
　　上从之又
　　谕军机大臣曰巴禄杨应琚所议凉州荘浪满营移驻伊犂事宜一折如加赏整装银两及増给车辆各条业经军机大臣等议覆降防允行至所请锅价二两之处其事本属琐屑非体自当分别指驳在巴禄等不过欲为伊等多得分例起见殊不知伊等每戸既已从优赏给又加以沿途车马路费所得并不为少何至炊爨之具尚烦鳃鳃过计伊等在凉州荘浪岂家家俱不熟食耶但伊等办装之项如先时早为给发兵丁到手既不免任意花消若给发于濒行之时又恐置备不周而购买亦受居竒之累何如先事官为预办临时散给所余者留至伊犂分授伊等为长乆生计尤为费省而事集耶着谕杨应琚一靣自往兰州防同巴禄及荘浪副都统计其必需各件预行妥备拨用更觉便易即如营中饲马自拴之费不及攒槽之省此一定之理今一并官为计画诸事俱得实济至兵丁驻防日乆零星逋欠自所必有然屡经盘剥其息亦足敷本此时既当起程自不应任需索之人滞留滋扰其中办理亦应官为主持示之节制将来起程仍应按时分作三起行走途次虽有本旗管押官员即经过地方亦必有员役料理而该将军巴禄副都统勒克兴长等尤当専任其责直至伊犂方为奉职竣事倘兵丁等途间或不安静及有乗间逃囘情事伊三人不能辞咎逃而不获则罪在杨应琚其拏获者一靣正法一靣即行奏闻
　　甲寅
　　命囘城轮班入
　　觐人员酌定品级年额
　　上谕军机大臣曰永贵等奏称囘部六品以上伯克等四班俱经入觐今年应再从第一班起但伊等俱系已经瞻仰之人而四班尚有留办事务及因疾未行者向来入觐约以四十员为率请先尽此项人员其第一班再行入觐者可以酌减等语六品以上伯克等既俱经入觐嗣后亦不必太烦着将四品以上之伯克等以四年一次分班五品以下不必入班或有新经除授者准其前来每年不过二十员以别等威而示体恤
　　丙辰
　　伊犂将军明瑞等疏奏筹议安插驻防兵丁事宜
　　明瑞等奏言臣等准军机处议覆伊犂驻劄索伦察哈尔及凉州荘浪满洲兵陆续派往以便建造城署营房及预备粮饷等事宜查察哈尔厄鲁特兵丁俱以游牧为生应仍其旧索伦亦系游牧过冬自搆棚房可以临时酌办其给与产业再行详议至凉州荘浪官兵若照该处给与房屋即需七千余间须择地土坚凝及便运木植之处今乌哈尔里克新城仅敷现在官兵驻劄惟近城三四十里伊犂河岸高阜之上可筑大城所用木植有阿布喇勒山松杉甚多预行斫伐从哈什空格斯等河造筏直至城工对岸且在新城及固勒扎囘城之间粮运亦便地既产煤又采栁条芦苇柴薪不乏来春从内地调绿旗兵一千名筑城造房至秋季可成三千余官兵房舍之半其余至乾隆乙酉年可竣此时先派伊犂马兵数百游牧至阿布喇勒山伐木造筏一靣咨行杨应琚遣木工铁工数人于今秋制造器具秋收后以绿旗兵协助兼制芦蓆麻绳可以应用无悮其兵丁粮饷以伊犂牧获及囘人所交粮石计至乾隆丙戌年约十七万石有竒至乾隆丁亥年麦收之前合计新旧兵丁二万口足敷三年之食但驻防粮饷须多为筹备请以来年为始先増屯田兵五百名乾隆乙酉年城工竣事又増兵一千名归入屯田收获自有盈余且孳生牛羊尚未算入将来塔尔巴噶台驻兵亦可源源接济谨将本年二月起至乾隆丁亥年止陆续前来官兵及收支粮饷各数分晰列单恭呈
　　御览奏入得
　　防如所议行















　　平定准噶尔方略续编卷二十
　　钦定四库全书
　　平定准噶尔方略续编卷二十一
　　乾隆二十八年三月戊午朔
　　叶尔羌办事尚书都统新柱等疏奏拔达克山素勒坦沙献波罗泥都尸骸及其妻子
　　新柱等奏言臣等节次钦奉
　　谕防办理拔达克山素勒坦沙及霍罕额尔德尼伯克之事随于正月十七日据派往拔达克山之萨里阿布拉三等呈称上年十二月十九日至抜达克山将所奉访闻波罗泥都尸骸潜瘗于牌租阿巴特及寄书素勒坦沙速令呈献等情节再三开导素勒坦沙于二十三日遣密尔咱阿达里卜等同到埋瘗波罗泥都尸骸处所眼同掘出并将伊妻一名珠赉哈系回人生子和卓阿斯玛一名巴特玛系厄鲁特人生子阿卜都哈里克一名额尔克系布鲁特人生子和卓巴哈敦俱全行查交又照看伊等之摩罗密尔努鲁斯摩罗巴喇特等九名口情愿随来内地遂于二十六日起程等语查散秩大臣阿竒木之姊济尔噶勒系波罗泥都属人波罗泥都之妻俱系素识本年正月二十五日臣等将波罗泥都之妻三人令济尔噶勒及叶尔羌旧伯克等识认佥称确实又诘问密尔咱阿达里卜云从前素勒坦沙曾言波罗泥都之尸系伊亲随伊里雅斯等盗往珲都斯塔尔罕部落埋于伊玛玛拉今从拔达克山牌祖阿巴特掘出恐未确实据称前将军等索取时未知盗去原委是以不能查出续因和卓木幼女身故前往埋葬其时正値贸易聚集之期凡波罗泥都旧属俱于是夜潜往祭奠我等俱经目击此次掘尸时因摩罗巴喇特不肯直供经萨里等持刀欲杀始指掘一幼女之尸复行严讯往掘凡旧随波罗泥都人等意俱惨沮等语臣等伏思波罗泥都负
　　恩叛逆部灭身亡其尸骸妻子虽无闗轻重但有此余孽仍留回部保无借端滋事摇惑众心以致善良被扰今全行献出回人共见共闻边陲益为宁帖臣等不胜庆幸谨将逆尸盛匣封固及其妻子属人派员一同解送再素勒坦沙恭进表文及致臣等书信谨一并进呈
　　御览奏入得
　　防下部知之寻绎出所进表文云拔达克山伯克臣
　　素勒坦沙谨奏请
　　圣鉴自为臣仆受
　　大皇帝深恩实出众伯克之上今布哈尔乌苏伯克等皆以臣杀害波罗泥都霍集占等结怨兴兵臣虽勉力支持然别无可倚赖所幸为
　　大皇帝臣仆实心効力整顿部落即身故之日亦必嘱咐子孙无改臣在日恭顺至臣地所埋波罗泥都尸骸及其妻子仆人防叶尔羌驻劄大臣等遣使查取臣不敢迟悮即遣臣亲随密尔咱阿达里卜等呈献并令入觐
　　天顔谨奏
　　命议叙叶尔羌办事尚书都统新柱等及办理齐特
　　喇尔事宜
