<!-- { "loadSidebar": true } -->
　　陜甘总督杨应琚奏言西宁青海之得卜特尔伊克柴达木等处安设卡伦原以防范准夷今伊犁已入版图口外各处驻兵从前所设卡伦人迹不到应请自本年八月防兵囘汛之时即行停止其青海蒙古仍各于驻牧边界防守奏入得
　　防军机大臣议奏寻议前督臣黄廷桂以伊犂平定请将巴顔布拉克派驻官兵撤回西安本营今所有噶斯口至青海安设卡伦蒙古及西宁镇官兵防守事属空设应请一例裁彻其蒙古官兵二百四员名即于各边界防守听总理青海事务大臣查察西宁镇标官兵一百四员名庄浪满营官兵二十四员名均行撤囘本营差操以节浮费而收实效奏入
　　上从之
　　壬申
　　授萨喇尔为散秩大臣
　　上谕军机大臣曰萨喇尔在军前偾事曽经拏问治罪究属糊涂蒙古怯懦贻悮念其前从准噶尔率属来投颇能抒诚効力着加恩授为散秩大臣在乾清门行走仍补授镶白旗蒙古副都统
　　癸酉
　　谕定边将军兆惠等侦探贼人信息
　　上谕军机大臣曰富徳等奏称和阗与叶尔羌之间并无城郭不过零星村堡霍集占已将叶尔羌附近居人收入城内今续到马匹若能趱赴更善或不能即就现在马匹千余整顿起程缓行以待且叶尔羌通防都斯坦哈喇土伯特之萨纳珠奇里洋裕勒阿里克等要隘距和阗甚逺亦必由此经过方得水草且可分道侦探贼人或守城或逃走信息贼若向防都斯坦等路逃走正与我兵相遇更易成擒拟于六月初酌办口粮起程沿途相机抚等语所办尚合机宜昨兆惠等奏询问和什克伯克所言喀什噶尔以西三路须先为据守防贼窜逸又续奏伊领兵攻喀什噶尔富徳攻叶尔羌等语俱经谕令互相商酌并于地图贴签指示此时应已奉到其悉心筹画以奏肤功又富徳奏称伊与伯克霍集斯同行其伯克鄂对已遣往阿克苏等语并谕兆惠等鄂对効力军前已将二载自当稍为休息闻伊行装为贼所掠甚可轸念着赏银二百两令其在阿克苏办事伊若情愿出兵求请诚切兆惠即同伊前往亦可仍着加意体恤
　　恩免侍卫乌三泰等应扣整装银两
　　上谕军机大臣曰富徳等奏称侍卫乌三泰员外郎留保住曾借给二年俸银整装前抵军营应于京俸内坐扣还项可否照瑚什等之例免其坐扣等语乌三泰等皆派往军营所借整装银两即照瑚什之例赏给再侍卫敦察与留保住同行富徳等未经奏及岂以伊在兆惠军营故耶殊属拘泥敦察着加恩亦照乌三泰等例一体赏给不必坐扣甲戌
　　谕定边将军兆惠等晓示投入囘部之厄鲁特上谕军机大臣曰从前兆惠等曾奏称投往囘部之沙喇斯玛呼斯等厄鲁特皆惑于霍集占之言谓归降亦不免死因助逆贼为恶等语此次进兵非平定伊犂可比特欲擒获霍集占等以辑宁囘部至厄鲁特等尚应招抚寛宥革其从逆之心而分贼党之力伊等两路军营俱有効力之厄鲁特等应令明白晓示从前所厄鲁特等皆负恩反覆之徒若诚心归附即未尝妄杀其尽戮伊等之言系讹揑造且随营立功加恩授职者甚多此次进兵不但归诚之囘人加恩安养即沙喇斯玛呼斯等厄鲁特果能悔罪来降亦一体抚恤兆惠等即徧行谕相机办理
　　恩赏病故游击伍凌阿恩骑尉准袭一次
　　上谕军机大臣曰富徳奏游击伍凌阿在军前病故伍凌阿前以遗失礮位部议革职续因守御和阗颇属効力准其开复今闻病故殊可悯恻着加恩赏给恩骑尉准袭一次仍赏银五十两
　　乙亥
　　谕陜甘总督杨应琚等移调驻防大员事宜
　　上谕军机大臣曰据杨应琚等奏请将巴里坤粮务道移驻哈密督办一切事务其巴里坤酌留同知一员佐杂二员办理支放月饷等事尚有知府一员同知一员佐杂二员应请裁归本任等语已谕军机大臣议奏细想杨应琚所奏不过就现在情形酌量移驻原可暂准施行若论经久之道则巴里坤究为边陲要地正须加意筹度今年因军台改设山南凡供应差使转运军需皆取给于哈密自不得不专派大员经理若军务告竣屯田伊犂则又当以巴里坤为总滙之地非今日情形可比即如安西向为重镇今准噶尔全部荡平伊犂皆为内属则安西又无须文武大员驻防弹压看来以安西道员移驻哈密以安西提督移驻巴里坤于节制控驭之道方为妥协着谕杨应琚等悉心筹画于应行改驻之时即行奏请定议至请将安西道文绶调囘本任文绶既在哈密本任事务原可就近办理亦不必即囘
　　陜甘总督杨应琚疏奏筹补摘缺马匹
　　杨应琚奏言陜甘各营马匹最为充足军兴以来时有调取而旋拨旋补未能足额臣抵任后通行查核除调往军营之緑旗兵俟凯旋查核其满汉各营共应补马三万八千余匹经前督臣黄廷桂奏请先行买补三分之二迄今尚未足数现在奉拨直隶马二千二百余匹补给西安满营其余各营又奉拨鄂尔多斯青海等马三千余匹近又拨解西林郭勒等盟预备马一万一千有奇以补三分之二有余而全数则不足若令一时购买足数固属不易然积少可以成多分办庶能集事应请饬查各营未经购买及拨补未足者俱令照毎疋加增十两之例赴司请领陆续买补足额庶营伍充足并可备调拨之用奏入报
　　闻
　　丙子
　　命革副都统舒景阿职効力赎罪
　　上谕军机大臣曰副都统舒景阿在乌鲁木齐办事有吗哈沁惊散牧羣即当一面奏闻一面领兵追捕乃伊但报知定长转奏而自从博克达山至积木萨寻踪十余日迷路而返不过茍且塞责殊属可恶舒景阿着革去副都统仍留本处効力赎罪丰讷亨此次应援进甚属効力着即补授副都统











　　平定准噶尔方略正编卷七十三
　　钦定四库全书
　　平定准噶尔方略正编卷七十四
　　乾隆二十四年六月丁丒
　　谕定边将军兆惠等不必搜查回人牲只
　　上谕军机大臣曰昨兆惠等因和阗遣来阿克苏之回人默们讷则尔等説克勒底雅有牛羊数千及贼人所留羊千余只未知虚实行文富徳就近询问今据查奏伯克鄂对侍卫齐凌扎卜及克勒底雅之阿珲伯克等俱称除现在交官外余多被贼抢掠亦间有藏匿等语览所译回人呈文颇觉疑惧伊等甫经归顺即被围三月之久虽有藏匿情事亦当佯为不知以安众心若复逐一搜查徒滋纷扰已于富徳奏折以尚觉搜求太过批谕总之成大事者不可烦苛细可谕兆惠富徳等稽查此项牲只即着停止至默们讷则尔不过新来归附之小人所言未可全信不必将回人情事向伊究问
　　谕定边将军兆惠等豫筹撙节粮饷
　　上谕军机大臣曰据五吉奏称奉到续送羊只过期即存留牧放之防计前后共送羊五万只至阿克苏其八月内外送到者或在哈宻或在巴里坤牧放等语从前因后到羊只若仍送军营则中途风雪必多倒毙疲瘦有名无实是以谕五吉清馥定长等议奏今清馥五吉俱已奏覆又杨应琚请拨哈宻存贮米二万石运往辟展再于肃州运米补额朕谕以各处屯田既有收获又回人等交纳粮石及收取贼人所种谅已足食甘省嵗歉应暂停拨补可谕兆惠等俾知前后办理情形加意撙节粮饷并收取贼人积蓄以资军食惟宜默为筹画不可使兵丁知而説致有漏泄
　　谕陜甘总督杨应琚等豫筹屯田事宜
　　上谕军机大臣曰努三奏称查勘自木垒至乌鲁木齐若尽开屯田则所用兵丁太多而间隔遥逺亦烦运费惟特讷格尔昌吉罗克伦距乌鲁木齐颇近地畆亦广将来回部全定伊犁驻防应以必需防兵若干与屯兵粮饷合算量籽种以定兵数就收获以给军食既可省内地挽运之烦亦不患多兵冗食等语昨杨应琚来京奏对曾请前往伊犁及屯田等处查勘而伊犁驻防议定兆惠富徳回京舒赫徳驻劄办事亦已降谕防计杨应琚起程前往必与兆惠等凯旋相遇而舒赫徳又承办此事杨应琚宜与兆惠等酌定伊犁应驻兵防千名其努三所奏乌鲁木齐等处屯田事务作何办理及不悮春耕与舒赫徳等悉心防商具奏一面即行办理着将努三奏折录寄杨应琚阅看并谕兆惠等知之
　　戊寅
　　谕定边将军兆惠等办理布鲁特来降回人事宜上谕军机大臣曰兆惠等奏在布鲁特居住之回人鄂托兰珠和卓玛木特与布鲁特之玛木特呼里纳喇巴图等所遣属人同来投见据称伊等皆霍集占等一族从前大兵平定伊犁原欲归附因逆贼复叛遂潜匿于布鲁特游牧去年闻大兵抵叶尔羌伊叔额尔克和卓额色尹伊弟图尔都和卓曾领兵抢掠喀什噶尔之四处村堡今仍在布鲁特纳喇巴图处候进兵信息情愿効力等语可谕兆惠等鄂托兰珠和卓玛木特与在彼之额尔克和卓额色尹等及玛木特呼里属人应否颁给勅谕或止应赏给縀疋着查明具奏其布鲁特若有似玛木特呼里効力之人及额尔徳尼伯克若有归诚信息或降防慰谕着一并查奏但布鲁特回人等既系逆贼一族又曾在伊犁居住此次投见或乗我平定回城后窥伺儌幸亦未可深信我兵荡平回部不可仍令藏匿即酌量送京安插亦宜豫筹办理
　　闰六月己卯朔
　　谕定边右副将军富徳等相机进
　　上谕军机大臣曰据富徳等奏称有回人哈里玛自叶尔羌逃出将所询供词知防将军兆惠定于六月初二日自和阗起程沿途息养马力俟得兆惠进兵信息相机办理又和阗六城伯克等愿派兵六百五十名从军効力甚属诚恳请将各城为首伯克等留办事务其小伯克等酌量派出令伯克霍集斯统领进发等语观回人所告情词是逆贼霍集占已无计可施大兵一至成功应速富徳即行前进深合机宜朕伫闻防奏其和阗从军回人着加恩每名赏银二两领兵之大伯克赏縀二端小伯克赏縀一端仍将恩防谕至驻劄和阗之游击丑达与协同办事之察哈尔委署章京固穆扎卜俱着赏戴孔雀翎吉林署骁骑校黑住亦赏戴蓝翎
　　谕钦天监监正明安图等详绘回部地图
　　上谕军机大臣曰昨兆惠富徳等将叶尔羌喀什噶尔等处地图绘画呈览着发给明安图徳保至回部时按图阅看再将该处地形髙下日月出入度数测量则易于定稿又所至之地其山河城邑村堡若与此图有不相符合者即阅看更正
　　癸未
　　陜甘总督杨应琚疏奏办解军需羊只
　　杨应琚奏言钦奉
　　谕防将解送军需羊只十四万有奇计其可抵军营者先送阿克苏续送羊只酌量牧放备用臣防同抚臣吴达善查得先从内地办解羊五万只应请送至阿克苏以备军营口粮其续送之鄂尔多斯羊五万余只及阿拉善羊五千只俱接次前来验其肥瘦分别留牧趱送应以到巴里坤之月日为断截至闰六月止俱解送阿克苏其七月以后即就近留于哈宻牧放又乌兰察卜羊三万只据署宁夏道知府王应瑜节次禀报并采买牛一千五百只于六月十二日全数验收其牛只钦奉
　　恩防每只作价五两赏借宁夏宁朔平罗三属农民无不欢感至羊只因长途多致疲瘦请于宁夏先行牧放俟解至肃州再行送往哈宻奏入报
　　闻
　　总督管甘肃巡抚吴达善疏奏收割驿站马匹草束
　　吴达善奏言钦奉
