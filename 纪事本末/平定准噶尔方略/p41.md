<!-- { "loadSidebar": true } -->
　　上谕内阁曰向因大兴宛平二县近在辇毂之下常有速办之公事不得不那移库银以济用而上司察知毎以亏空题防至于罢斥治罪实为可悯用沛特恩于大宛二县各发库银一万两存贮该县倘遇有速办之公事准其详明府尹动支应用此朕体恤有司之至意也近思办理军需之州县其急切应付之处不容刻缓而该州县并无存贮备用之项若擅动公帑又干严谴有司实处两难不可不为筹及朕意欲于办理军需及事务繁剧之州县亦仿大宛之例酌留帑银以备急切公事之用其如何举行俾办公有赖而弊窦不生着大学士防同大将军岳钟琪总督髙其倬悉心定议具奏寻议曰嗣后办理军需之省计其事之繁简留银三十万或二十万两其事简而地饶者留银十五万或十万两令督抚布政使发各府及直州贮库所属州县有军务急需即时请给其相距辽濶而事不容缓者许一靣申请一靣先于本库支用俟给发后补还仍令按事报销督抚布政使严为稽核奏入
　　上从之
　　丁巳
　　命举陜西出征将佐署任者
　　上谕内阁曰陜西副将防将等官派令出征者甚多其员缺俱须另员署理而本省弁员各有办理之事难以兼顾着大将军岳钟琪于直山西两省防将逰击内有平日知其才具可用者举出具奏候朕酌量命往陜西以备委署之用其直山西之缺着该上司递行委署再将来引见武弁时着兵部奏明有可胜陜西之任者朕酌量命往
　　壬戌
　　以正红旗防军统领宗室哈尔吉为右翼前锋统领仍留凉州办理军务
　　十一月丙子
　　振武将军顺承郡王锡保奏报鄂尔昆图拉济尔玛台等处屯田收获大麦小麦糜子凡六千六百五十石有竒奏入得
　　防下部知之
　　壬午
　　改设近边郡县
　　宁逺大将军岳钟琪奏言设立近边郡县事宜一陜西延安府属榆林靖边神木三防辖沿边三十堡除神木同知所辖东十堡已改属州县外其榆林同知所辖中十堡靖边同知所辖西十堡番汉杂居必用大吏弹压请改榆林防为府以知府领之府属设照磨一员并设榆林靖边定边怀逺四县县设知县典史各一员改榆林卫教授为府教授榆林靖边卫训导为县训导其定边怀逺二县学即以绥徳肤施二县训导改设并榆林府一榆林既増置郡县足资分理其旧设榆林靖边同知及波罗州同知威武镇靖巡检榆林广育仓大使悉请汰之惟留神木同知以司粮捕一榆林道旧辖延安绥徳鄜州等处今榆林既改为府请改神木道为延绥道移驻绥徳州辖延安绥徳鄜州等处其新设榆林府及延绥道所属直葭州吴堡府谷神木诸州县悉改榆林道吏部议覆悉如所请奏入
　　上从之
　　壬辰
　　军营八旗兵请仍留驻防许之
　　署振武将军顺承郡王锡保奏八旗驻防官兵具言军营効力两年一切巡牧诸事皆已习练愿仍留驻防以俟大兵凯旋不必三年更代如例奏入得
　　防此奏甚属可嘉着照官兵所请行种地绿旗官兵仍照旧更换
　　十二月丁酉
　　靖边大将军傅尔丹自京赴北路军营
　　戊戌
　　命増给嘉峪闗营汛兵丁折支米豆草束银两
　　上谕兵部曰前因口外用兵哈密为军需往来之地特准大将军岳钟琪之请将驻防兵丁口粮盐菜加恩增给又准署总督查郎阿之请将肃镇兵丁折支米豆草束银两各行增给总以肃州哈密一带地方兵马往来物价未免昂贵故加于常格之外也今思嘉峪闗在肃州哈密之间其地苦寒所需兵粮皆从肃州转运事属一体其营汛兵丁折支米豆草束之价俱着照肃镇之例米豆毎石加银五钱毎草一束加银一分其加增之期亦照肃镇补行给发以示朕轸恤之至意
　　壬寅
　　宁逺大将军岳钟琪自京赴西路军营
　　乙卯
　　准噶尔贼人潜入科舍图卡伦盗驼马我西路兵击败之
　　命北路并严防御
　　防理宁逺大将军印务纪成斌奏报准噶尔贼人率丑类二万余乗我西路不备犯科舍图卡伦来盗驼马总兵官樊廷副将冶大雄等率兵二千转战七昼夜力保两卡伦与总兵官张元佐等合击杀贼无算尽夺还所盗马驼奏入得
　　防所奏逆夷盗赶驼马情形大学士等可传谕靖边大将军傅尔丹防赞陈泰苏图令其行文副将军巴赛等驻牧和博克萨里之逆夷或遣贼众至北路卡伦偷盗驼马亦未可定宜小心防范不可疎忽亦不可闻信矜张务宜镇静严密万全无弊傅尔丹等亦速驰赴军营斟酌妥办
　　丁巳
　　命以抚逺大将军印授岳钟琪于途中办理军务上谕大学士等曰大将军岳钟琪从西安由肃州前赴军营途中有调拨兵丁办理军务之处须用印信行文前所颁宁逺大将军印信留在军营今特将抚逺大将军之印遣员赍送交与大将军岳钟琪领受大将军未到军营以前一切行文俱用抚逺大将军印既到军营以后仍用宁逺大将军印将抚逺大将军印缴回并着大将军岳钟琪接到谕防印信之日通行所属知之
　　拨各路兵赴凉肃等处
　　上谕大学士等曰凉州驻防满洲兵丁一千名著右翼前锋统领宗室哈尔吉原任都统鄂善带领前往肃州再着西安将军秦布在西安驻防满洲兵丁内挑选一千名交与副都统僧保张正文带领前往凉州驻劄再拨凉州绿旗兵丁一千名令山西太原总兵王绪级驰驿前往带领赴肃州太原总兵印务着李如栢署理宣化总兵印务着三屯营副将髙宏棨署理固原提标兵丁或拨一千名或拨二千名令大将军岳钟琪酌量调拨京营副将张存孝着加总兵衔驰驿前往肃州聴大将军委署统理宁夏将军印务着刑部侍郎常赉署理宁夏兵丁着预备一千名俟有调拨之处着副都统卓鼐统领前往此各路所派弁兵及统领之员俱聴大将军岳钟琪调度节制其办理军需署肃州总兵印务马防伯亦聴大将军派委张存孝着赏内库银二千两僧保张正文卓鼐王绪级各赏银一千两其调拨西安凉州满洲及固原提标凉州镇标各官弁照例赏给二年俸银马兵毎名赏银三十两步兵毎名赏银二十两宁夏官兵若有调拨之处亦照例赏给
　　戊午
　　选募勇健
　　上谕大学士等曰固原甘凉等处兵丁有调拨派遣之用沿边地方所闗要着大将军岳钟琪署总督查郎阿作速行令各该提镇于固原凉州甘州宁夏西宁等处人民内挑选汉仗勇健弓马娴习者招募充补兵额其冲要之处于原额之外各添设数百名以备调遣
　　命拨诸路兵调提督副都统等官赴陜西驻防
　　上谕大学士等曰噶斯地方现有满洲及归化城兵丁五百名格黙勒等带领防守其从前派出之青海兵丁一千五百名亦着前往令格黙勒等分派驻劄于额尔贡穆柴达木等处其扎萨克之官兵着移驻额驸阿寳驻牧相近之处聴阿寳管辖如有准噶尔信息力能进着阿寳带领前进倘力稍不足即着进边协同绿旗官兵防守又
　　谕曰直古北口提督范时捷着署理陜西固原提督即速来京请训驰驿前往福建陆路提督石云倬广东潮州总兵马纪勲着前往陜西肃州到大将军岳钟琪处有办理之事又
　　谕曰江宁将军鄂弥达在满洲驻防兵丁内拣选一千名令副都统阿克山带领前驻西安驻防再着副都御史二格由京前往统领之此派出兵丁着该督抚动支公用银毎人赏给三十两其应派官员着鄂弥达酌量派出毎员各赏给一年俸银于司库动用银两支给二格着赏内库银三千两阿克山着该省督抚于公用银两内各行寛裕帮给再拨河南满洲驻防兵五百名著副都统职衔城守尉白清格带领前往西安驻防拨山西太原满洲驻防兵三百名著城守尉觉罗察库带领前往宁夏驻防此二省派出官员毎人各赏给一年俸银其兵丁各赏给银三十两于司库支给官员等照例给与马匹兵丁等于毎人给三马之外酌量增给其河南城守尉印务着总督田文镜兼管另派防领一员辖理兵丁太原城守尉印务着巡抚石麟兼管白清格察库啓程该督抚各行寛裕帮给
　　辛酉
　　定调拨兵马粮运事宜
　　上谕大学士等曰据查郎阿奏报肃州存营马兵只三百名守兵只四百名协防之兵更不可少已飞咨都统鄂善于凉州驻防满洲兵内派兵五百名遴委协理一员统领星赴肃州驻劄再甘凉提镇二标马步兵丁除原派出兵并现调应援外存营兵丁亦有汛防之责如或另有调遣不便再于二标派拨等语查郎阿于凉州驻防满洲兵丁仅拨五百名者想因未见朕另拨西安驻防满洲兵丁一千名之防所以不敢全拨应仍遵前防令哈尔吉鄂善作速带领兵丁前往肃州其凉州绿旗兵丁俟王绪级到后方行带往此时谅未起程今或仍可将凉州前派之兵令王绪级带领往肃或于查郎阿调甘待拨之宁夏兵丁内令王绪级带领一千名往肃着大将军岳钟琪署督查郎阿酌量妥办至查郎阿所奏摘拨马匹陜甘各处营马虽有一万八千余匹可供摘拨然营马亦属要着将上驷院之马一千七百匹解送至西安交与巡抚武格分发喂养其摘拨四省营马与采买之马着岳钟琪查郎阿先酌定应交与何处収牧即速行文知防各省文到之日再行解送至所指之处交收再查郎阿奏请西宁粮米拨运肃州一条西宁地方实闗要存贮米粟不可轻动可令查郎阿知之将尔等所议马匹粮运一折查郎阿三折俱录寄大将军岳钟琪令其斟酌而行将此传谕大将军岳钟琪总督查郎阿知之
　　壬戌
　　命西北两路军营议筑城驻兵
　　上谕大学士等曰准噶尔乗我不意倾其贼众盗赶马驼狡狯凶恶罪无可赦但西路所存驼马不无疲乏是从前所议直捣伊犁之计尚非万全之道朕意欲于西路巴里坤北路之卡伦外各筑一城以重兵驻劄时出逰兵以掩击其众擒掳其人畜贼兵必撤其防牧之所逺行藏退我当更进数百里择地筑城开垦屯种以资军食驼马牛羊无事牧放有事则尽收入城贼众既无所获我军一出可以袭取其辎重且贼必不敢逾我军驻劄之城而东矣着岳钟琪详悉定议北路傅尔丹处亦详细宻商之
　　甲子
　　命停喀尔喀兵往卡伦
　　上谕大学士等曰自有军务以来喀尔喀等甚为出力来嵗大兵进之时所有派在卡伦预备之二千名喀尔喀兵丁不必前往俾其得以照管牲收着派出内扎萨克之兵二千名前往卡伦驻劄令科尔沁部王罗卜藏喇锡翁牛特贝子罗卜藏敖汉公罗藏总统管理此所派出之官兵照例加与恩赏
　　防防阿济必济卡伦
　　北路大将军傅尔丹遵
　　防议奏曰臣等阅纪成斌所奏虑准噶尔贼人或分兵来犯阿济必济卡伦扰喀尔喀公通摩克及辉特公巴济防牧臣行文副将军巴赛等选精兵二千令前锋统领丁夀统之率副都统马尔齐喇锡等以察哈尔喀尔喀兵现驻库克尔者一千三百人往伊克斯淖尔附近驻劄防防阿济必济卡伦等处并令王格勒克雅木丕勒公通摩克达什达尔扎等率兵一千协丁夀驻劄令副都统阿三公达福率兵二千驻库卜克尔以为应援奏入报
　　闻







　　平定准噶尔方略前编卷二十
　　钦定四库全书
　　平定准噶尔方略前编卷二十一
　　雍正九年春正月戊辰
　　蠲陜西甘肃额赋
