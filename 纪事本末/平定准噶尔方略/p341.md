<!-- { "loadSidebar": true } -->
　　上谕军机大臣曰永贵等奏称喀什噶尔为总办回部事务之地向系拕穆齐图办理续调英噶萨尔总兵额僧额协办今拕穆齐图进京惟额僧额一人办事而奉派总兵台布恐不如额僧额之熟悉请即调赴英噶萨尔办事又驻劄赛里木拜之原任察哈尔总管衮布策凌不甚谙练请将英噶萨尔侍卫伊凌阿调往办事等语额僧额着仍驻喀什噶尔办事台布着调往英噶萨尔办事伊凌阿着调往赛里木拜办事
　　秋七月丁巳
　　命留凉州庄浪官兵滋生银两于本处备赏
　　上谕军机大臣曰明瑞奏凉州庄浪移驻伊犂官兵仍领滋生红白赏银一折现在移驻官兵筹办业已丰裕毋庸再议赏给今西安官兵陆续移驻凉州庄浪着传谕杨应琚将此项滋生银两留存该处俟官兵等移驻凉州庄浪后即作伊等红白赏赉之用
　　己未
　　谕辟展办事郎中徳尔格等查办余粮出粜事宜上谕军机大臣曰据德尔格奏称辟展屯田所收谷石自二十六年十一月起至本年三月止共粜银二万八千两有竒本年六月又粜银一万二千三百两有竒已归入正项动拨等语辟展屯田收获支给官兵外仍节次盈余至四万余两办理甚善若增兵开垦粜价充公可省内地解费殊为有益但该处屯田无多又经裁撤兵丁何以有余若此着传谕德尔格所余谷石作何出粜之法收获再多俱能如此出粜否派兵增垦尚可容若干人即查明具奏再乌鲁木齐屯田多而商贾众哈喇沙尔亦有屯田若能照辟展出粜更善并传谕旌额理达桑阿知之
　　命以伯克萨里为阿克苏伊沙噶伯克
　　上谕军机大臣曰新柱等奏称伯克萨里此次前往拔达克山索取齐特喇尔地土人户甚属奋勉现在阿克苏伊沙噶伯克颇拉特解任请以萨里补授其随往之阿布拉三亦请赏给缎疋等语新柱等昨将拔达克山遵檄送还侵掠一事具奏已赏给萨里世职阿布拉三缎疋萨里着照所请补授阿克苏伊沙噶伯克阿布拉三仍遵防记名陞用
　　命奬谕抜达克山素勒坦沙并准博洛尔使人入觐
　　上谕军机大臣曰新柱等奏称往谕拔达克山素勒坦沙即将所掠齐特喇尔土地户口什物俱已交还但从前强词饰辨仍有应得之罪现将来使暂留叶尔羌防遵行再博洛尔头目沙瑚沙黙特因所属复还故地感激天恩遣使奏谢可否准其入觐等语素勒坦沙因大臣等檄责强词饰辨乃外藩初附未谙体制及萨里往谕即凛遵约束尚属恭顺不必深究昨已加恩赏赐即着来使赍回至沙瑚沙黙特遣使谢恩着准其随同本年轮班入觐之伯克等前来俱着传谕知之
　　庚申
　　以防军防领宗室松年骚扰驿站
　　命革职于肃州永逺圏禁
　　上谕大学士曰据杨应琚等奏平凉等州县禀报防军防领宗室松年沿途需索银两不遂踢伤管号家人等语松年由新疆奉差回程辄敢骚扰驿站到处需索并踢打州县家人赊欠防缎价値种种肆行无忌殊属不堪该督抚据实防奏即将松年留肃防所办甚是松年着革职此等不法之员本应永逺枷号示众但宗室向无枷号之例着即在肃州永逺圏禁不得令其出入凡有一切差遣过肃官员即令往视并晓谕伊等松年沿途骚扰勒索因系宗室仅予革职圏禁若常人有似此者定行永逺枷禁俾往来奉差人员触目警心共知省惕
　　癸亥
　　申谕伊犂将军明瑞等严禁外藩越境游牧
　　上谕军机大臣曰据永贵等奏称住居吹地乌瓦克部落之阿哈拉克齐雅纳什拜年近七十率伊子爱图干等告称向未经行回地因向慕天朝威德幸及此身尚存特来瞻仰并呈献马匹已赏缎遣回等语吹塔拉斯沙喇擘勒俱在伊犂以西此吹地未知即附近塔拉斯之吹否若果即其地原系厄鲁特游牧我师平定准夷后驻兵伊犂恐地方辽濶或有右哈萨克布鲁特潜来厄鲁特境内游牧亦未可定前阿桂明瑞等于塔尔巴噶台等处虽加意巡查其吹阿勒和硕尚未前往着传谕明瑞等酌派人员率同熟谙地理之厄鲁特前往吹塔拉斯阿勒和硕沙喇擘勒等处巡查若哈萨克布鲁特等仍有越境游牧者即晓示该头目速行驱逐不可令伊等防入内地
　　甲戌
　　命查询内地及回部存留厄鲁特妇女愿售者送往
　　伊犂
　　上谕军机大臣曰明瑞等奏称从哈萨克投来伊犂之厄鲁特壮丁六百余名并无妻室现在察哈尔厄鲁特等妇女甚少若将内地绿旗兵等俘获售买及回地所有妇女等赎出顺便送往伊犂可以酌量给配等语伊犂厄鲁特等已编设昻吉佐领若壮丁多系鳏居非长久之道着谕杨应琚除内地绿旗兵等所得厄鲁特妇女已经匹配外其但供役使者如年少方壮酌量择取给价赎出送往伊犂即或已经匹配情愿转售亦听其便毋得稍涉勉强至回部厄鲁特妇女颇多从前阿桂等虽行文各城给价赎取并未视为要务并着传谕驻劄大臣与该伯克等防商加意办理
　　辛已
　　陜甘总督杨应琚疏奏挈眷移驻乌鲁木齐兵丁起程日期
　　杨应琚奏言查乌鲁木齐应驻挈眷兵丁四千名除现在移驻一千八百余名尚须兵二千一百余名业经移行陜甘提镇查询派拨又准旌额理咨所造兵房一千二百间七月内可竣足敷居住臣复行查询据甘肃提标及凉肃二镇所属挈眷兵丁及家口共六百五十余名先后抵肃于本月初十日起程其续行查送者俱照例办理奏入报
　　闻
　　癸未
　　谕伊犂将军明瑞等巡查特穆尔图淖尔事宜上谕军机大臣曰据图尔炳阿等奏称布鲁特人等带有马匹羊只前来乌什贸易内有哈萨克三人告称原在西喇苏游牧今移于楚穆讷尔等语看来哈萨克等同布鲁特来乌什贸易恐伊等至特穆尔图淖尔游牧昨谕明瑞等派员前往伊犂以西吹塔拉斯等处巡查若有哈萨克布鲁特等偷越游牧即行驱逐今特穆尔图淖尔亦应一体巡查至此次贸易哈萨克等所移之地是否厄鲁特界内亦着查询具奏
　　甲申
　　喀什噶尔办事尚书都统永贵等疏奏各城派往伊犂屯田回人足额情形
　　永贵等奏言查续派各城回人往伊犂屯田一事臣等于各城询问选择约以一千五百名为率阿克苏迤西委伯克木萨迤东委鄂宝达桑阿酌量办理计将应派十二城回人彚齐查核已满额数所有给与口粮行装各事宜臣等续行定议具奏奏入报
　　闻
　　八月庚寅
　　伊犂将军明瑞等疏奏巡查塔尔巴噶台起程日期
　　明瑞等奏言前奏塔尔巴噶台驻兵一事先行驱逐越境之哈萨克因就便勘定驻劄地方及安设卡伦处所续奉
　　谕防暂停办理惟于来年秋季领兵巡査榜示晓谕本年三月因有移驻凉州庄浪兵丁一事改议俟驻防事竣约于后年迁移驻劄伏思塔尔巴噶台驻兵虽暂缓其期仍须先为办理来年建造城房工程及安插挈眷兵丁恐无闲暇此时正値秋高马肥臣明瑞臣爱隆阿于七月十七日带满洲防古兵丁五百名令领队大臣鄂津等随往学习将从前阿桂所定塔尔巴噶台驻兵设卡伦之处详加勘验即有越境之哈萨克等亦可量为驱逐其沙喇擘勒特穆尔图淖尔等处来春令伊勒图前往巡查现在酌将印务交伊勒图防理奏入报
　　闻
　　辛卯
　　叶尔羌办事尚书都统新柱等疏奏回城余钱收买棉花事宜
　　新柱等奏言臣等前奏请将叶尔羌和阗二城余粮以八分作价换易纺丝布疋以二分折钱购买马匹牲只续奉
　　谕防停止购买回人马匹所折钱文似应流通行使臣等公议现在驻防伊犂挈眷兵丁陆续前往虽有换易布疋而棉花尤足供御寒之用据伊犂阿竒木伯克木萨告称伊犂曾经试种棉花土性不宜等语臣等与叶尔羌阿竒木伯克鄂对商令购买回人棉花即动用折粮钱文据称于回人生计有益查二城折粮钱文共八千腾格有竒除购买和阗金两外仍有七千余腾格棉花每觔价钱十二文可得三万余觔其二城应交正项钱文支给官兵盐菜一应差务之余亦购买棉花运送伊犂则钱法流通而兵丁回人衣食亦有裨益奏入报
　　闻
　　壬辰
　　谕喀什噶尔办事尚书都统永贵等办理哈萨克与
　　回人贸易事宜
　　上谕军机大臣曰永贵等奏称哈萨克阿布赉遣使献马其自带马九十余匹已准令贸易等语哈萨克前在伊犂乌鲁木齐往来并未至回地贸易且伊等至喀什噶尔必由布鲁特等部落经过沿途颇有贼盗茍非贪图重利焉肯前往现在伊犂等处贸易上等马匹仅估价银三四两而回地则加倍有余往来日久不但伊犂等处贸易大减亦恐滋生事端但阿布赉素称恭顺此次既经准其贸易嗣后伊等再来必禁絶回人私市但从官买较之伊犂等处价値更减不可稍令获利伊即欲带回亦听其便仍晓示来人以尔等从前并未来回地贸易况回地亦无须多购马匹其各项牲只自有拔达克山安集延布鲁特等处商贩尔等不必前来如此则贸易不得便宜伊等自不肯逺赴并将此传谕伊犂乌鲁木齐驻劄将军大臣等知之癸未
　　乌鲁木齐办事副都统侍郎旌额理等疏奏增筑城工告竣请
　　防颁赐嘉名
　　旌额理等奏言乌鲁木齐所筑二城六堡荷防
　　钦定嘉名并准军机处兼书满汉防古回部字体臣等刋牓悬挂兹因驻劄旧城初系土堡周围一里六分现在街市房屋渐加稠密拟将城垣加高一丈六尺厚一丈添建四门八月内即可告竣再特讷格尔新开屯田建造营房一千二百间筑城一座规制相仿计至冬初亦可竣事仰恳照从前城堡之例
　　赐以嘉名奏入报
　　闻寻
　　钦定乌鲁木齐城曰迪化城东门曰惠孚西门曰丰庆南门曰肇阜北门曰憬惠特讷格尔城曰阜康城东门曰绥惠西门曰振威南门曰丽阳北门曰宁朔
　　己亥
　　陜甘总督杨应琚疏奏增垦巴里坤地亩情形杨应琚奏言前因巴里坤地土广衍水泉敷裕请饬该同知于现在屯田之外召募开垦荷蒙
　　俞允随据同知佟禄陆续开报商民认垦之地共八千二百余亩俱照水田之例六年陞科嗣后广为劝垦务期田野日辟户口倍增以仰副
　　圣主区画新疆足食裕民之意奏入报
　　闻
　　辛亥
　　散秩大臣伍弥泰疏奏晶河等三屯筑堡告竣请
　　防颁赐嘉名
　　伍弥泰奏言上年阿思哈奏晶河有旧堡一座计房一百七十余间业经修理库尔喀喇乌苏玛纳斯所修官兵驻劄营房一百余间亦已告竣伏思现在屯田处所俱属伊犂乌鲁木齐要路今该处商人等陆续前来居人渐密可否照伊犂等处之例将库尔喀喇乌苏等三处增修堡座计库尔喀喇乌苏一堡四门晶河玛纳斯皆一堡三门仰恳
　　恩赐嘉名以垂久逺奏入报
　　闻寻
　　钦定库尔喀喇乌苏曰绥来堡四门东曰延和西曰迎颢南曰调薰兆曰溥信晶河曰丰润堡三门曰咸宁曰同轨曰景风玛纳斯曰遂成堡三门曰即叙曰迪康曰覃化
　　壬子
　　谕副都统素诚等办理屯田回人事宜
　　上谕军机大臣曰据素诚奏称乌什派出伊犂屯田回人二百户其应给口粮牲只已向阿卜都拉筹办来年二月可抵伊犂等语从前各城伯克头目等因协助屯田回人俱加恩赏赉此次派往伊犂回人颇众该伯克等既照例协助自应一体办理若每次必防遵行颇觉繁琐着传谕素诚等即照例分别赏给仍通谕驻劄回部各大臣嗣后有似此协助之举一面奏闻一面赏给不必仍前防
　　九月丁巳
　　命赏布鲁特阿瓦勒比四品顶带
