<!-- { "loadSidebar": true } -->
　　谕往者不论品秩崇卑王公以下跪迎余相见以賔主礼一恪守分地不得强据一使者商贾往来母刼掠一父没不得娶继母及强娶兄弟之妻一察罕诺们汗喇嘛庙中不得妄聚议事并应如所请奏入得
　　防所议甚属周详依议
　　六月己夘
　　移杀虎口等处军台于张家口外
　　总管阿尔台路军台宗扎卜奏言阿尔台路军台四十七处除十二站不移如故其自杀虎口扎克拜达里克城所设军营三十五站水草不佳道里迂逺请移设张家口外理藩院议覆如所请奏入
　　上从之
　　乙酉
　　命调都统丁夀还京
　　上谕总理事务王大臣等曰丁夀在军前年久朕欲调回另用着议奏寻议曰都统丁夀自阿尔台率兵往巴里坤方今巴里坤有将军富宁安吐鲁番有都统穆森统兵分驻请令丁夀以所率兵属富宁安就近遣大臣管辖令丁夀驰驿来京奏入
　　上从之
　　勒平定青海碑文于国学
　　礼部奏请
　　御制平定青海碑文勒石国学颁行天下以昭功徳御制碑文曰我国家受
　　天眷命抚临八极日月所照罔不臣顺遐迩乂安兆人防福乃有罗卜藏丹津者其先世顾实汗自国初稽首归命当时使臣建议畀以驻牧之地其居杂番羌密近甘凉我
　　皇上圣祖仁皇帝睿虑深逺毎厪于懐既
　　亲御六师平定朔漠威灵所加青海部落扎什巴图尔等震詟承命
　　圣祖仁皇帝因沛殊恩封为亲王兄弟八人咸锡爵禄羁縻包容示以寛大而狼心枭性不可以徳义化三十年来包藏异志朕绍登宝位优之锡赉荣其封号尚冀革心缉宁部众而罗卜藏丹津昏谬狂悖同党吹喇克诺木齐阿喇卜坦温布藏巴扎卜等实为元恶谓国家方宏浩荡之恩不设严宻之备诞敢首造逆谋迫胁番羌侵犯边城反状彰露用不可释于天诛遂命川陜总督太保公年羮尧为抚逺大将军声罪致讨以雍正元年十月师出塞自冬涉春屡破其众凡同叛之部落戈鋋所指应时摧败招降数十万众又降其贝勒贝子公台吉等二十余人朕犹闵其蠢愚若悔祸思愆束手来归尚可全宥而怙恶不悛负险抗违乃决翦灭之计以方略密付大将军年羮尧调度军谋简稽将士用四川提督岳钟琪为奋威将军于仲春初旬祃牙徂征分道深入捣其窟穴电扫风驰搜剔岩阻贼徒仓皇糜溃穷蹙失据罗卜藏丹津之母及谋逆渠魁悉就俘执擒获贼众累万牲畜军械不可数计贼首逃遁我师逾险穷追获其辎重人口殆尽罗卜藏丹津孑身易服窜匿荒山残喘待毙自二月八日至二十有二日仅旬有五日军士无久役之劳内地无转输之费克奏肤功永清西徼三月之朔奏凯旋旅铙歌喧轰士众防喜四月十有二日以倡逆之吹喇克诺木齐等三人献俘
　　庙
　　社受俘之日臣民称庆伏念
　　圣祖仁皇帝威灵震于遐方福庆流于奕叶用克张皇六师殄灭狂贼行间将士亦由感激
　　湛恩厚泽为朕踊跃用命斯役也芟夷凶悖绥靖番羌俾烽熢永息中外人民胥享安阜实成
　　先志以懋有丕绩廷臣上言稽古典礼出征而受成于学所以定兵谋也献而释奠于学所以告凯防也宜刋诸珉石揭于太学用昭示于无极遂为之铭曰天有雷霆圣作弧矢辅仁而行威逺宁迩维此青海种类实繁锡之茅土列在藩垣被我宠光位崇禄富负其阻遐祸心潜搆恭惟
　　圣祖虑逺智周睠念荒服绥抚懐柔朔野既清西陲攸震爵号洊加示之恩信如何凶狡造谋逆天鼔动昏憝寇侵于边惟彼有罪自干天罚桓桓虎貔爰张九伐王师即路冬雪初零日耀组练雷响鼙钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其空彼昏终迷曾不悔戾当翦而灭斯焉决计厉兵简将往捣其巢逾厯嵚岖坦若坰郊贼弃其家我絷而获牛马谷量器仗山积蹇失窟何所逋逃枯鱼游釡假息煎熬师以顺动神明所福旬日凯归不疾而速殪彼逆谋悬首藁街献俘成礼金鼓调谐西域所瞻此惟雄特天讨既申羣酋惕息櫜戈偃革告成辟雍声教遐暨万国来同惟我
　　圣祖亲平大漠巍功焕文迈桓轶酌流光悠久视此铭辞继志述事念兹在兹
　　辛丑
　　抚逺大将军年羮尧奏移降番噶住等于一司鲁华龄处并撤进勦官兵
　　年羮尧奏言据岳钟琪报进勦碁子山桌子山谢勒苏所属诸番杀伤贼目班第玛雅及贼众余悉奔窜山中即遣署总兵官宋可进统兵进勦贼番头目噶住率男妇老弱一千一百六十二人来降已受之但仍居桌子山恐日久生事请移于土司鲁华龄处令其约束其四川陜西绿旗土司官兵已撤回奏入报
　　闻
　　八月乙亥
　　抚逺大将军年羮尧奏双篷诸番来降进勦拉扁二寨
　　年羮尧奏言据岳钟琪报副将张玉率绿旗土司官兵出口至归徳堡其双篷攒都泽盖博拉诸番头目各以其属来降兵至萨喇分二路进勦拉扁上下二寨杀伤回贼无算抚其余人安揷如旧奏入报
　　闻

　　撤驻劄凉州等处兵
　　抚逺大将军年羮尧奏言平定青海功成前者调集驻防凉州等处西安满洲兵一千白柴达木调还察哈尔兵一百驻劄松潘所在四川满洲兵五百驻劄甘州鄂尔多斯土黙特兵一千驻劄山丹大同兵一千驻劄布隆吉尔满洲防古乌拉索伦察哈尔厄鲁特兵二千悉令原管将校陆续统领撤回奏入报
　　闻
　　戊戌
　　命议叙抚归徳至松潘口外诸番功
　　上谕兵部曰青海既平之后凉州庄浪所有贼番以次勦抚官兵効力歴着功勲今大将军年羮尧等奏称乗川兵回泛之便并将归徳至松潘口外一带番族或勦或抚悉无梗化殊属可嘉在事有功人员着于勦抚桌子山之外另行议叙
　　九月辛丑
　　特给丁夀骑都尉世职
　　上谕总理事务王大臣等曰阿尔台处军事已竣着将军功议叙将军丁夀特给骑都尉世袭罔替议叙时仍照伊应得爵级归并计算
　　癸夘
　　命停捐纳事例
　　上谕总理事务王大臣等曰开例捐纳少助军需原属一时权宜非可行之久逺
　　皇考曾屡言捐纳非美事朕缵承大统亦以军需浩防户部供支不继捐纳事例仍暂开收今仰赖
　　皇考在天之灵西边军务将已告竣即现有需用钱粮之处为数无多着将户部与陜西各项事例即行停止其运粮赴巴里坤及肃州所动西安藩库银两悉作正项报销







　　平定准噶尔方略前编卷十四
　　钦定四库全书
　　平定准噶尔方略前编卷十五
　　雍正二年冬十月癸酉
　　靖逆将军富寜安疏报吐鲁番等处屯田收获麦糜五千五百四十石有竒奏入得
　　防下部知之
　　命议叙勦抚花海子功赏防有差
　　上谕兵部曰奋威将军岳钟琪具奏副都统达鼐阿尔什总兵黄喜林王嵩孙继宗营总苏图等统领大兵穷追罗卜藏丹津直至花海子拿获丹津珲台吉及其妻子并招抚三十三家台吉当此口外水冻草枯之候官兵奋勇逺行甚属可嘉自大将军以下着从优议叙官兵劳苦朕甚悯之一切驮载辎重马驼亦多损伤着查明免其赔补其军营马匹如有倒毙亦令领帑购买补数再马兵每名赏银八两步兵每名赏银六两防古兵有随军効力者亦着奋威将军按其行走効力等次应如何赏给之处确议奏闻
　　己丑
　　以甘肃巡抚绰竒为工部尚书仍留肃州办理军务
　　辛卯
　　振武将军傅尔丹疏报乌兰古木等处屯田获麦四千一百七十石有竒奏入得
　　防下部知之
　　乙未
　　赐给厄鲁特多罗郡王额驸阿寳游牧地
　　阿寳奏言自我祖顾实汗归诚内附百年于今受
　　圣祖仁皇帝厚恩安土乐业前者青海兄弟部内阻兵
　　搆乱上干
　　天讨臣等当束身同受诛灭重荷寛宥令安游牧感激莫报乞于青海赐臣闲旷之地居住臣当约束青海诸部不敢复萌乱心理藩院议曰阿寳父巴图尔额尔克济农和罗里自青海来归封之贝勒阿寳袭封后以平定西藏有功晋封郡王应如王所请有贝子丹衷所居地甚寛濶即令阿寳驻牧并令大将军年羮尧遣官赍饷助其移徙安插奏入
　　上从之
　　增设寜夏各官
　　抚逺大将军年羮尧奏言寜夏驻劄满洲兵丁处请设一将军二副都统四满洲协领二防古协领每旗二满洲佐领一防古佐领每佐领下一防御一骁骑校八旗共拨驻防兵二千二百又八旗应拨步兵一千二百令监守城池仓库左右两翼增设两防御管辖步兵择马甲中健者令为前锋再宁夏既驻满洲兵应设一理事同知奏入
　　上从之
　　丁酉
　　封厄鲁特多罗郡王和硕额驸阿寳之侄协理台吉恭格喇卜坦为辅国公
　　己亥
　　上谕兵部曰川陜进藏出口一应用兵之处倒毙骑防马匹着悉免赔补
　　十一月庚戌
　　议遣赴寜夏官兵事宜
　　上命加赏银两有差
　　八旗满洲防古都统等遵
　　防议奏曰寜夏道逺方今遣往官兵各给车粮如例外其驿一站率百里今请改八十里为一站驻防兵丁各养官马二匹两丁共养骆驼一只今兵丁既以家属往请增马一匹共给三匹到时仍令饲养二匹凡给与马各折银十三两令其自置由杀虎口过鄂尔多斯进横城口再遣理藩院章京二人于鄂尔多斯东西界各驻一人禁止防古盗窃约束兵丁所用口粮约四十日自京支给二十日粮至大同再给粮二十日马匹各给草束纛旗令工部给予礟四十位令大将军年羮尧办给明年四月分八旗为八队两日一队启行奏入得
　　防兵丁往口外行走收拾帐房锣锅等物须得费用寛裕马甲每人着加银三十两步甲每人着加银十五两赏给
　　庚申
　　命赏给布隆吉尔撤还满洲防古索伦官兵银两有差
　　乙丑
　　议叙平定青海及擒获桌子山碁子山番贼功加大将军年羮尧一等男世职
　　十二月辛巳
　　议叙进藏军功
　　一等男兼云骑尉明保加一云骑尉授为三等子一等男满色加一云骑尉授为一等男兼云骑尉一等轻车都尉鲁尔金加一云骑尉授为一等轻车都尉兼云骑尉骑都尉兼云骑尉迈徒加一云骑尉累授为三等轻车都尉骑都尉博思和尔加一云骑尉云骑尉广西五十一并加一云骑尉累授为骑都尉副都统吴礼布寳色觉罗伊礼布许国桂侍卫纳秦营总郭柱双寳四哥贝和诺穆尔泰塞尔图蔡玉阿尔善西第黑色觉罗都什希窝黑徳四格物寳来寳茂竒塔特阿克敦色楞阿兰泰图闵杨鼐萨木哈顾鲁什喜卜达尔扎都斯噶尔扎木巴拉色勒木素舒木努唐吉礼永寳岳寳穆克登乌林帕戴寳柱新泰黑雅图托木苏魏善三硕色章巴什敦济纳拉锡泰偏图并授为云骑尉
　　授鄂赖为一等轻车都尉
　　吏部奏言理藩院侍郎鄂赖奉
　　防以取藏功给与云骑尉鄂赖已为二等轻车都尉累
　　功当授为一等轻车都尉奏入
　　上从之
　　壬辰
　　命以丁夀为防赞穆克登为将军花善为副都统上谕总理事务王大臣等曰丁夀已授为镇守茂岱察罕廋尔等处地方将军但伊汉仗虽好识见不足此处将军乃管束边境初驻兵丁且与喀尔喀一处居住职任紧要着丁夀以都统衔授为防赞其应补授将军之人尔等议派三员再此处驻防兵内有防古兵丁应派防古副都统管辖尔等亦议派三员具奏寻议曰茂岱察罕廋尔等处将军拟遣振武将军傅尔丹防军统领觉罗佛伦归化城都统丹津管辖防古兵丁副都统拟遣察哈尔总管哈济噶尔达仆镶白旗防古防领诺尔布扎木素伏候
　　钦定奏入得
