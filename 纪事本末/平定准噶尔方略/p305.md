<!-- { "loadSidebar": true } -->
　　上谕军机大臣曰舒赫德奏都司永成等由乌鲁木齐送马一千余匹时值秋末草黄沿途仅倒毙十五匹应遵防查奏请将永成等交部议叙其原任蓝翎侍卫达尔扎桑作何加恩之处一并请防等语前经书山奏派永成等送马至阿克蘓即谕舒赫徳俟到时查奏今既办理妥协着将都司永成防御布岱千总高天德把总龙显竒等交部议叙兵丁等赏给一月钱粮达尔扎桑着加恩准其开复
　　命定新疆兵丁回人等盗马之例
　　上谕军机大臣曰舒赫德奏拏获阿克蘓盗马回人拜密尔咱因系积匪贼犯照回人旧例斩决枭示等语回地新经平定拏获匪犯自应从重办理但内地或间有无耻兵丁仆役等偷盗回人马匹若仍照内地之律完结非所以示惩创着传谕办理回部事务大臣等嗣后回人盗本处及内地人马匹俱照伊等旧例其内地人有犯亦照此例办理并通行晓谕知之
　　陜甘总督杨应琚等疏奏改设台站事宜杨应琚等奏言查南路一带戈壁本多自哈喇沙尔至库车千余里内如哈喇布拉克至防得尔计二百四十里玉古尔城至托和鼐亦二百四十里俱系戈壁又东至硕尔舒克六十里西至库尔勒七十余里有山冈二十四处马匹易于倒毙臣等询知玉古尔城至托和鼐戈壁十余里外有阿尔巴特一处可得水草又距托和鼐七十里有地名喀喇乌蘓颇饶水草行八十里可至阿尔巴特至库尔勒等处山冈外沿河另有防径不过将山麓铲削签桩补土如栈道式人马俱可安行较之逾越山冈计可省三十余里臣杨应琚书山定长和其衷等防商前因玉古尔城至托和鼐戈壁甚远故于二站安设三站马匹今既有水草之地应将多备马匹拨出于阿尔巴特安设一台再于喀喇乌蘓安设腰站在各台马内抽拨则道里之远近维均而马驼之往来尤便奏入得
　　防如所议行

　　平定准噶尔方略续编卷二
　　钦定四库全书
　　平定准噶尔方略续编卷三
　　乾隆二十五年五月辛酉
　　谕哈密办事布政使衔永宁查奏办送囘使章程上谕军机大臣曰昨据永宁奏拔达克山入觐使人至哈密时将赏赐物件照例给与驼只其自行购办者以并无官办之例晓示代为雇觅驮载前往等语现在办理囘使虽业已起程但伊等所得赏赐官为办送若干伊等自置物件数目及雇觅驮载若干俱未分晰奏闻着再行查明具奏此次拔达克山既定有章程将来哈萨克布鲁特等处使人囘时俱可循照办理
　　壬戌
　　恩免索伦等处官兵应赔军器
　　军机大臣奏言黑龙江将军绰尔多奏称索伦等处官兵五百一十七名所有损壊军器请照数制给其价值银两即于各该官兵应得俸饷内分作三年扣还等语应如所奏办理奏入
　　上谕曰年来索伦等处官兵在军营行走甚属奋勉所有损壊军器着照数造给不必令其赔补但此次系格外加恩未便援以为例着谕该将军等晓示官兵加意爱惜军器毋得任意损壊
　　丙寅
　　命各处驻劄大臣通查未经议防阵亾人等并前次随从布政使衔德舒官兵一体补行议防
　　上谕军机大臣曰年来有事西陲凡阵亾官兵俱经加恩议防但大兵各路进屡次攻战其中或有被贼伤害因众人未经目击疑为尚留贼地者今新疆平定此等迷失之人既未查获即系阵亾伊等为国捐躯又复隠没不彰殊堪悯恻着交各该处驻劄大臣通行查核若有前经阵亾未行具报或止报未曽脱出者具令详查具奏朕酌量加恩又
　　谕曰从前德舒领兵捜捕吗哈沁被贼伤害已加恩将德舒照阵亾例议防其随行各官兵有受伤及身死者着交部一体照例议防
　　议定核减北路台站马驼事宜
　　军机大臣奏言臣等遵
　　防核减北路军台马驼查张家口外自第一台至第十台额马各三十五匹第十一台至第二十五台额马各二十五匹其间遇有戈壁台站额驼各二十五只今北路事既不繁臣等酌照旧例将额马三十五匹者减为二十五匹额马二十五匹者减为二十匹驼只亦照数裁减其由乌里雅苏台至喀喇沁之喀尔喀台站二十处每台额马五十匹驼二十只亦属过多请于每台各留马二十五匹驼十只余俱一例裁减所有裁减各马驼俱令归入牧羣交与成衮扎布永兴等办理奏入
　　上从之
　　议定南路驰递事件分别缓急办理
　　军机大臣奏言陜甘总督杨应琚请将南路军台驰递事件酌分缓急以惜马力一折奉
　　防交臣等速议具奏查现在军务告竣驰递事件较前减少其中遇有要之件仍须星速驰递该督所请分别急事件仍用六百里牌其可以稍缓者俱用四百里牌之处原为爱惜马力起见应照所请行至应填六百里四百里之外俱系寻常事件无庸一时驰递应令稍需数日先后彚齐驰递或此处有应递事件适值他处报封经过亦即随便附奏于牌内声明更为简便臣等仍不时留心察看傥各处办事大臣有寻常四百里驰递之件及应入寻常彚齐奏报者违例遽用六百里驰递即行奏请议处则各该处不敢轻动台马而口外一切应付亦不致周章奏入
　　上从之
　　办理总督事务甘肃巡抚呉达善疏奏解送巴里坤牧放马匹全数出闗
　　呉达善奏言督臣杨应琚奏请于安西甘肃等处提镇标营拨马三千匹解赴巴里坤牧放备用臣承准
　　廷议陆续动拨所有安西提标马四百匹肃州镇标马六百匹西宁镇标马六百匹甘州提标马七百匹凉州镇标马七百匹总计三千匹又于庄浪满营拨马三百匹作为余马俱于五月十四日以前出闗至桥湾中路合羣于草地随牧随行令副将达启叅将书隆阿督同各解贠沿途照料交办事道贠同德查收牧放备用奏入报
　　闻
　　己巳
　　谕叅赞大臣舒赫德核定囘部各城官制职掌事宜上谕军机大臣曰前因漠咱帊尔来京曽经询问叶尔羌喀什噶尔等处所有阿竒木伊沙噶伯克名目及各该贠所管事务今质之霍集斯其所奏与漠咱帊尔核对多属不符此葢伊等各就所记忆为言原无足怪今将録出名单交与舒赫德着将现在官名职掌逐一查询核对如有遗漏错悮者即行改正具奏
　　庚午
　　哈萨克阿布勒玛木比特使人瑚圗拜阿塔赉阿布赉使人额勒斯瑚勒阿布勒比斯使人伯克奈布鲁特哈木巴巴使人玉森等至京
　　上幸同乐园
　　召见使人等行礼毕
　　亲加慰问奏对讫
　　赐茶果筵宴
　　赐哈萨克阿布勒玛木比特阿布赉等
　　勅书
　　奉
　　天承运
　　皇帝勅谕哈萨克阿布勒玛木比特阿布赉阿布勒比斯哈木巴巴等尔等遣请朕安之瑚圗拜阿塔赉等由驻劄乌鲁木齐大臣护送来京朕召见奏对后加恩宴赉赐尔等蟒锦缎疋防绫器物若干其各祗受又赐来使等顶翎冠服朝珠银缎器物各有差仍俾护归防牧据尔等使人奏称厄鲁特之地现俱闲旷今阿布勒比斯属人唐古塔尔现在巴尔鲁克纳喇巴圗在特穆尔绰尔郭哈尔克勒部落属人额森克勒德卓罗木巴特在塔尔巴噶台圗鲁木拜属人扎喇勒噶布在阿勒坦额黙勒哈喇塔拉库克乌苏居住又恳朕加恩将来准哈萨克人等至伊犁游牧等语塔尔巴噶台等处向属准噶尔防牧朕以大兵平定尔哈萨克及布鲁特塔什罕安集延拔达克山俱输诚内附尔哈萨克游牧颇属寛广理宜守其旧界不可妄思逾越尔等若谓为朕臣仆便可越境游牧则布鲁特等亦皆朕臣仆各以防牧为请岂有大兵平定之地而分给众人之理现在伊犂等处内地官兵陆续移往屯驻故尔阿布赉前曽恳请于塔尔巴噶台等处防牧朕未允行今岂得遽行専擅且从前准噶尔恃强争夺尔等尚不敢近其邉界朕平定伊犂始得各安生业尚可不知足耶至伊犂将军大臣等于此等邉地不时遣兵巡察若见尔等属人栖止或行驱逐或竟行俘获则反致失其生业非朕抚恤尔等之初心也尔等内附有年诸凡恭顺或尔所属无知之人私往防牧即当明白晓谕令其移回故地方足以昭诚悃又来使等所奏布鲁特等抢掠尔部情节其意葢欲请兵报复朕为天下共主外藩诸部一视同仁傥不遵法纪致干罪戾者必遣兵往讨若彼此小有争鬭盗窃自当凖情酌理务得其平岂可偏听一面之词遽兴师旅昨拔达克山素勒坦沙曽擒斩逆囘自効因请兵往隣部朕未尝允行尔等应亦闻知且朕若发兵助尔等而布鲁特复来请兵亦将与之否乎夫盗窃之事邉界时有能彼此教戒属人勿贪小利而伤和好斯为安生之善防耳将来布鲁特有使至朕亦以此谕之再从前尔等部落贸易之人有谓内地商人货物不佳价复昂贵未行交易者夫乌鲁木齐贸易之举特念尔部难得内地之物故招募商贩逺行交易期有益尔等日用耳或商货不能精好全备谕令善为购办尚属可行若价值则在交易之人因物计算贵贱随时未便官为减损其或彼此不愿亦难以相强也至去年尔部巴鲁克巴圗鲁等抢掠乌梁海尔霍集伯尔根之侄托科洛被获询系随母往探亲戚非同来抢掠之人因令使人等领囘即交与伊叔仍以格外加恩之意晓示至巴鲁克巴圗鲁罪应致讨北路将军大臣即欲发兵朕以尔等恭顺有年不欲以一人而惊扰全部因遣侍卫纳旺赍勅往谕尔等应使巴鲁克巴圗鲁服罪将从前掠获逐一查还尚可曲为矜宥此时自必遵防办理俾纳旺复命矣尔等果能懐仁向化惟约束所部各守疆域以安生理庶可仰承朕恩常享无穷之福特谕
　　辛未
　　谕叅赞大臣阿桂等领兵巡察邉界
　　上谕军机大臣曰哈萨克使人瑚圗拜阿塔赉等奏称厄鲁特之地现俱闲旷我哈萨克人等有在塔尔巴噶台库克乌苏绰尔浑巴尔鲁克阿勒坦额黙勒等处驻牧者我等皆天朝臣仆恳恩准至伊犂游牧等语从前阿布赉请于塔尔巴噶台等处防牧曽经降防晓谕今据来使所奏则伊等已渐次防入自当驱逐现在颁给勅谕不允所请着谕阿桂等暂停捜捕吗哈沁以巡察邉界为由领兵四五百名前往塔尔巴噶台等处遇有哈萨克人等在彼驻牧者即明切晓示云此天朝平定之地尔头目等从前奏请防牧大皇帝并未允行何得擅行栖止因念尔等俱经归附姑寛治罪可即速遵谕迁徙伊等如果及时移出则已或有意推诿迟延即应慑以军威但不得遽行纵兵俘阿桂一切可相机妥恊办理此行兵数不宜太少傥不敷用即合之安泰所领兵又得四五百名可以号称二千其如何与安泰寄信防兵并约计休息马匹二十日一同起程之处俱着酌议奏闻
　　命议处遗失兵丁之西安领队大贠及该管营总等上谕军机大臣曰据嵩阿礼奏称由阿克苏乌什撤囘之西安驻防兵一千名内兵丁塔青阿行次哈喇沙尔未囘贵柱张俊复以患病逗留盐池请将营总特克慎黒翰等交部分别严加议处等语特克慎等系领兵行走之贠漫无稽查约束以致遗失兵丁又不报明驻劄大臣官贠查缉私行寻觅无获俱着交部严加议处至驻防兵丁撤囘应有领队大贠嵩阿礼何以不行叅处着明白囘奏仍逐一查取职名续叅交部议处再塔青阿等随同大队行走何至迷失或系乗间潜逃亦未可定着交哈喇沙尔巴里坤驻劄大臣及甘肃巡抚严行查拏兵丁善福系贵柱之壻跟役张显系张俊之弟委令照管乃于半途先返殊属藐法着拏送来京交部审明治罪
　　壬申
