<!-- { "loadSidebar": true } -->
　　觐又遣使送马云为臣等贺礼初十日回至富徳军营富徳仍约与阿布赉相见来使云阿布赉已帯兵巡查游牧如欲知哈萨克全部恳遣大员前往防同阿布赉查明具奏十三日臣至富徳军营抚慰来使遣达里库等伴送入京又遣台吉额尔克沙喇侍卫努三等携縀疋礼物答贺与所遣使人同往臣等复得使人申明利害谕以擒献阿逆并嘱额尔克沙喇等见阿布赉时奬其恭顺促擒逆贼至查办各部落但就其情愿归附者偕来不必相强若言及贸易则告以军营现无商贩湏豫行指明处所约定时日以便招商备办阿布赉如求入厄鲁特游牧则告以疆界不可逾越万难听许臣等伏思哈萨克逺慕
　　徳威归顺属实倘阿逆仍入其境或可得协擒之力否则臣等亦必深入务期擒获谨将阿布赉所进托忒字表文録副驰奏奏入得
　　防下部知之寻
　　命译进哈萨克阿布赉归降表文表云哈萨克小汗
　　臣阿布赉谨
　　奏中国
　　大皇帝御前自臣祖额什木汗扬吉尔汗以来从未
　　得通中国声教今祗奉
　　大皇帝谕防加恩边末部落臣暨臣属靡不懽忭感
　　慕
　　皇仁臣阿布赉愿率哈萨克全部归于鸿化永为中
　　国臣仆伏惟中国
　　大皇帝睿鍳谨遣头目七人及随役共十一人赍捧
　　表文恭请
　　万安并敬备马匹
　　进献谨
　　奏
　　丁未
　　谕哈萨克阿布赉
　　奉
　　天承运
　　皇帝谕哈萨克汗阿布赉朕为天下共主中外一体尔哈萨克为准噶尔所隔未通贡使兹以大兵平定准部率属归诚朕深鍳悉据将军等奏尔既归降应加封号并察明游牧朕谓不必过拘尔等僻处遐方非可与喀尔喀诸部比尔称号为汗朕即加封无以过此或尔因系自称欲朕赐以封号亦待来奏朕惟期尔部安居乐业俾游牧各仍旧俗即贡献亦从尔便如遣使入觐朕自优加赏赉至逆贼阿睦尔撒纳负恩叛乱诱尔部众以致游牧不安将军等奏尔所言如逆贼等逃入境内即当擒献朕深信之尔今既向化归诚则当知准噶尔全部悉我疆域宜谨守本境勿防入侵扰惟我军凯旋后厄鲁特等或间有率游牧窜入尔境者尔缚献首恶而收其属人尚属可行兹因尔使入觐还归尚需时日先由驿递驰谕并赐尔大縀四端蟒縀二端尔其钦遵朕训永受无穷之福特谕
　　命以哈萨克归降宣谕中外
　　上谕大学士曰定边右副将军兆惠叅赞大臣富徳奏称哈萨克汗阿布赉悔过投诚称臣入贡等语哈萨克一部素为诸厄鲁特所畏去嵗逆贼阿睦尔撒纳逃窜往投我师追入其境阿布赉率部落逺徙旋欲缚献逆贼以赎罪为贼所觉遂遁回准噶尔今兆恵等率师进勦擒获叛贼巴雅尔则逆贼游魂其能久逃斧耶况贼所借以虚张声势者惟一哈萨克今已归降愿擒贼自効则益无所恃朕心为之欣慰此实
　　上苍福佑
　　列祖鸿庥以成我大清中外一统之盛然外间无知者流必又谓其不可深信而以阿睦尔撒纳巴雅尔等已降复叛为辞不知哈萨克越在万里外未尝遣使招徕乃称臣奉贡自属本愿则归斯受之不过略示覊縻如安南琉球暹罗诸国俾通天朝声教而已并非欲郡县其地张官置吏亦非如喀尔喀之分旗编设佐领也即准噶尔初归时亦祗分四卫喇特令自为理而伊等屡作不靖是以奉行
　　天罚哈萨克自非准噶尔近接西陲可比若谓准噶尔之事本不当办则尤不知事理者夫编氓子孙尚期析薪负荷况以
　　两朝未竟之绪而适值可乗之机乃安坐而失之使天
　　下后世传为遗憾则朕亦何以上对
　　皇祖
　　皇考在天之灵耶况如阿睦尔撒纳初来时若拒而不纳伊必将蹂躏我喀尔喀餍其刼掠而后已从前所降谕防甚明乃今春南巡时有江南监生张汝霖浙江训导章知邺妄请从军折内有损兵折将之语夫草野讹传本不足论然此等妄徒何尝有忠君爱国之心不过逞其幸灾乐祸之口而天下之大其无知而造言者正复不少试思以从古不入版图之地定之于三五年间安能保其必无一二受伤之人况所用之兵皆我八旗索伦初未尝徴发闾左调集耕甿如杜甫所哀垂老无家新婚诸咏至现在军需较之雍正年间所费才十之三四而各省偏灾之蠲赈河工之动拨一切经费赐赉何尝因此而少减且视昔有加焉较之前代以用兵而増税捐俸者为何如耶朕初非恶逸好劳穷兵黩武必以此事侈夸逺略特以国家大事无过于此而因势乗便正为长顾逺虑息事宁人之计若以光武之不纳鄯善车师为人君盛节不知彼时内乱尚未靖安有余力他图若可为之时光武亦必为之而可与本朝全盛之时相提并论耶总之阿睦尔撒纳一日不获则边陲一日不宁而阿布赉既降则逆贼不患其不获逆贼既获则准噶尔全局可以从此奏功矣着将哈萨克阿布赉降表繙译宣布中外并将此通行晓谕知之【臣】等谨案哈萨克在古康居大宛间汉武帝兴师伐宛虑康居之救仅得其马以归史册所传便为宣威絶域前此逺隔准夷未通声教当策妄阿喇布坦噶尔丹策零时不能兼并其地而达瓦齐等则更资其力自是准夷内乱
　　王师罙入防渠逆孽咸以为逋逃薮即哈萨克亦未必不挟持两端贪收小利及遇我偏师动輙挫衂乃率其全部倾心内属
　　天威所播无逺弗届观其奉持将军印文为纳降左
　　劵是内附之心匪朝伊夕我
　　皇上怀柔伟略
　　勅谕其君长仍依旧俗各予安全在哈萨克震詟之
　　余获防
　　煦育畴弗感悦于仁至义尽之
　　渊而内附之心益坚即准部全局亦从此大定矣至追溯军兴以来既鲜徴发调集之烦经费所需亦无尝少绌建非常之原而黙运
　　神机行所无事诚亘古罕有之隆轨也
　　申谕叅赞大臣唐喀禄等协擒阿睦尔撒纳
　　上谕军机大臣曰朕昨谕兆惠等擒勦阿睦尔撒纳及巴雅尔而以擒拏哈萨克锡喇委唐喀禄今富徳等已擒巴雅尔哈萨克又已归降想阿逆不敢复入或往投俄罗斯现据兆惠等遣兵堵截着传谕唐喀禄令其留心协勦阿逆或入俄罗斯或往阿尔台务期擒获仍以擒拏哈萨克锡喇为要再此二贼或投乌梁海亦未可定并传谕策布登扎布令其晓谕察达克加意防范
　　申谕两路将军协擒阿睦尔撒纳
　　上谕军机大臣曰兆惠等已擒获巴雅尔而逆贼阿睦尔撒纳及扎那噶尔布尼玛巴图尔乌巴什哈萨克锡喇等尚在连逃计此数贼力量已穷惟窜伏山谷以延时日着传谕两路将军若将扎那噶尔布等贼俱擒而阿逆尚未获则以两路得胜之兵如行围之中军纛相对卷回使无地可匿昨据兆惠等奏恐阿逆窜入俄罗斯因派兵堵截此固豫防之善策若竟料其窜入遂生怠心则大不可朕意贼人若潜伏僻处我撤兵再出哨聚则用兵何时可已此时两路军营湏速以擒贼为事即届撤兵之时只应于济尔哈朗等处择地驻劄临期再行具奏不可豫使兵众知之以致观望不前也
　　戊申
　　训谕定边将军成衮扎布等
　　上谕军机大臣曰成衮扎布等奏俟办理绰和尔乌喇特昂吉岱等得其马匹即选派兵丁赴额林哈毕尔噶商办一应事宜等语殊无头绪即如巴图尔乌巴什理应速行查拏所有逃往土尔扈特之言原不可信伊自以为噶尔丹策零之壻且欲为准噶尔总台吉茍非甚迫岂肯逺遁必藏于准噶尔僻地我撤兵复回伊犁伊等亦应意料及此若撤兵之后而贼人忽出则谁任其咎耶至所奏沙喇斯宰桑三都克请将游牧内移其玛呼斯游牧亦愿同移当看其情形酌量办理又三都克往擒玛呼斯宰桑多尔济未获与侍卫托伦泰互讦据三都克禀称托伦泰曽受多尔济之马又曽将擒获正法之回子七人疎脱一名未经具报伊等即应传唤质讯何得仅行文巴里坤大臣俟其回报耶今已传谕提督豆斌总管五十六将托伦泰帯至军营与三都克面质果有此等事自应正法再乌尔登所擒之美诺和什仅一贼犯交把总王俊臣帯兵五十名解送尚致脱逃深属不堪着将王俊臣即行正法乌尔登着交部严加议处可传谕成衮扎布等速催明瑞就办理绰和尔等鄂拓克之力往擒巴图尔乌巴什亦即亲身前赴伊犁之察罕乌苏等处查拏或逃往他所湏确查具奏如谓查缉无踪而贼犯忽然生发朕惟伊等是问定边将军成衮扎布等疏奏酌筹沙喇斯玛呼斯游牧内移事宜
　　成衮扎布等奏言臣等遣沙喇斯宰桑三都克往拏玛呼斯宰桑多尔济未回因帯兵前往办理六月二十九日据三都克遣伊属人并拏获两和卓木之奸细阿卜都尔璊前来次日三都克亲到军营告称多尔济已经逃走现派兵前往追拏又闻两和卓木已聚兵豫备我等游牧与彼相近移于阿勒辉外吐鲁番内傍塔什哈山之地过冬今帯马百匹以助大兵之用等语臣等查三都克自入
　　觐回至军营节次差遣事件皆伊属人前往今虽未拏获多尔济而业与回部有隙明年进勦时令为前队可得其力请遵前奉
　　谕防将三都克授总管职衔分管沙喇斯人众其玛呼斯部落愿与沙喇斯一同内移臣等察看情形酌量办理复讯问阿卜都尔璊据供波罗泥都现居喀什噶尔地方霍集占帯兵七千现居阿克苏地方因五月间厄鲁特锡克锡尔格败逃恐大兵进勦豫谋防守其前遣之副都统阿敏道与兵丁百人皆为所害严禁属人不许泄露等语谨将霍集占送吐鲁番文书译出并原文恭呈
　　御览奏入报
　　闻
　　辛亥
　　定边将军成衮扎布等疏奏擒获叛贼尼玛成衮扎布等奏言臣等令侍卫乌尔登副都统三格等往擒扎那噶尔布副都统职衔由屯贝勒旺布多尔济等往擒尼玛臣等相机策应据由屯等报称七月初一日行至哈什河拏获尼玛属人都噶尔扎卜作为向导帯兵二百余名速进初二日黎明到哈什河之阿尔察图山口前队侍卫占丕纳等见贼踪迹遂调集官兵分两翼围住游牧乗势攻击尼玛等贼众据山放鎗官兵四面丛射贼遂奔溃因追杀贼众二百余将尼玛及伊子擒获其妻女及属下台吉等俱中箭身死收取人口什物马驼牲只随讯问尼玛扎那噶尔布所在据供扎那噶尔布于六月中旬与呼尔璊台吉达瓦布鲁古特台吉珲齐等相恶已被擒获因其出痘颇重尚未解送等语适三格等前队兵到遂告知令其速进仍令都噶尔扎卜前导等语臣等俟尼玛解到时派员解送来京其眷属即行正法奏入
　　上谕军机大臣曰成衮扎布等奏擒获叛贼尼玛并闻扎那噶尔布被擒之信副都统职衔由屯贝勒旺布多尔济効力可嘉由屯着授为副都统旺布多尔济给与郡王品级其首次得功及被伤官兵俱着查明议叙朕昨命兆惠回至济尔哈朗军营者特为擒拏扎那噶尔布尼玛等贼今成衮扎布等业经擒贼已谕令停止前来现在惟擒拏巴图尔乌巴什搜勦阿巴噶斯哈丹昻吉岱等游牧地方始可宁谧又如色布腾巴尔珠尔疎脱之屯图卜中秋疎脱之诺诺什王俊臣疎脱之美诺和什亦必查拏擒获方无后患成衮扎布等其益加奋勉以奏虏功
　　定议喀尔喀台站马驼事宜
