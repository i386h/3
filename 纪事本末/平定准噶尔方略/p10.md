<!-- { "loadSidebar": true } -->
　　上谕议政大臣等曰朕综理军务年久经厯甚多且曾亲统大兵安定边塞众议欲于明嵗进兵又虑路逺粮米难运其见不可谓非但大兵进勦策妄阿喇布坦势不能当必致逃避明年着暂停进兵加意耕种将粮饷马匹预备整齐后年再行进兵其盛京宁古塔兵丁照旧发往京城之兵着暂停止策妄阿喇布坦词虽卑逊竟遣人盗我噶斯口兵丁之马我兵岂可坐守着将空圭扎卜堪兵内拣选精骑由阿尔台作三四路袭击巴里坤兵内拣选精骑作两路袭击此袭击之兵遇可击之处即行袭击可取则取应退则退相机而行袭击后仍囘驻兵处策妄阿喇布坦地方必然震动其余党或有变端以致逃亡亦未可定我兵如此一举其道路地势皆可悉知将此询满汉大臣若仍欲明嵗进勦尔等将原议具奏寻议曰明年应暂停进勦令空圭扎卜堪之兵移近汛界驻劄加意耕种然我兵与其坐守不如两路派兵袭击至所派兵丁数目由何路袭击及派领兵官员应令军中大臣酌议奏
　　闻奏入
　　上从之至是
　　上谕侍卫郎泰等曰尔等往谕尚书富宁安明嵗暂停进兵之故朕亲加筹度复命议政大臣等详议已降防于两路出征大臣矣遣兵袭击之处尔等与富宁安彼处大臣及公傅尔丹并厄鲁特喀尔喀王贝勒贝子公等会同详议具奏至厄鲁特等甚属狡诈指称投诚或潜来侵犯亦未可定此处应加意防范如果实心率众来投将彼为首之人解送来京其余令在克尔伦河地方游牧交与左翼喀尔喀扎萨克等酌量安插所遣袭击兵丁将擒获贼犯释放一二人吿彼云汝辈盗窃中国马匹所以边上驻劄之兵并未候防即行追勦前进今朝廷深悯汝辈降防不许肆行杀戮因此各囘汛界再传谕公博贝此处正伊効力之所着益加勤慎厄鲁特喀尔喀公内亦有身材壮健者着将和托辉特等处兵派出一同前往袭击如此则策妄阿喇布坦情形自然显露矣然军机事务临期酌量难以预揣惟在领兵大臣善为筹度耳尔等会同定议后速行奏闻
　　命散秩大臣阿喇衲与郎泰等传谕祁里徳
　　先是祁里徳疏言巴里坤之兵若前进必易得吐鲁番乘势即可攻取朱尔都斯地方相应选兵一万六千分为两路一由布拉罕河一由额林哈毕尔噶前进兵丁食用驻劄与行走无异必于明年进兵始为有益及是
　　上并谕议政大臣等曰祁里徳奏请明年必宜进兵意见亦是在祁里徳必有确见之处或一应粮饷马匹俱已齐备有易于成功之机会亦未可定着阿喇衲与郎泰保住同往祁里徳处会同众喀尔喀王贝勒贝子公等并军中大臣一同详议议定后阿喇衲等再往巴里坤军前会同彼处大臣详议倘明年进兵之处稍有迟疑即照朕从前谕防将袭击之处详议具奏
　　乙卯
　　命封罗卜藏丹津等
　　上谕理藩院曰青海已故亲王扎什巴图尔自效顺以来一心向化伊子罗卜藏丹津人材亦优着封为亲王其台吉达颜系达赖巴图尔之孙为人诚实感朕深恩实心办事甚属勤劳着封为贝勒台吉巴尔珠尔阿喇卜坦拉扎卜阿喇卜坦俱着封为贝子台吉丹津着封为辅国公察罕丹津之壻台吉阿喇卜坦格勒克着封为一等台吉














　　平定准噶尔方略前编巻三
<史部,纪事本末类,平定准噶尔方略>
　　钦定四库全书
　　平定准噶尔方略前编卷四
　　康熙五十六年春正月壬申
　　増设噶斯路驻防官兵
　　上谕议政大臣等曰据青海多罗贝勒达顔奏称噶斯路兵势单弱应添兵驻劄所奏甚是添兵之处尔等议奏寻议噶斯路驻劄兵仅一千声势稍弱应以西安兵二千及西宁镇标兵一千拨噶斯路驻劄其兵应分两班更番行走令各携口粮以省挽运之费一切驻劄设哨分兵防守应令领兵侍衞阿齐图详议具奏奏入得
　　防依议噶斯路军前现今止阿齐图一人着侍衞和善前往阿齐图处一切军务公同商酌而行再着石匣副将赵坤河间副将卜应奎前往管领换班緑旗兵丁寻和善疏言噶斯路驻劄官兵前议分两班更番行走春季更番之兵携八月粮冬季更番之兵携四月粮臣查西宁至察罕乌苏计四十日程往返湏八十日其春季更番兵虽携八月粮除往返日期余粮仅支一百六十日冬季更番兵虽携四月粮除往返日期余粮仅支四十日且噶斯地甚紧要防守兵丁不可一日空缺又兵丁往返十月以后沿途不得水草养马甚难臣请更番之兵一年一调自西宁赴汛兵丁令五月起程六月至察罕乌苏其察罕乌苏回汛兵丁于更番兵到后即令起程七月中回至西宁每年如此兵丁口粮止増给八十日而防守可无一日空缺又兵丁往返在夏秋时沿途水草足用于养马亦有裨益议政大臣等议如所请奏入
　　上从之
　　命増给领侍衞内大臣公傅尔丹军前农具许八旗废
　　官自请前往効力
　　傅尔丹疏言臣等所携耕器用敝者三分之二请益购买于本年未播种前送至军前现今在事开垦诸人臣等督令竭力耕种外请益遣効力者来军以佐耕务议政大臣等议如所请所购农具令山西有司运送军前其请益垦种之人八旗废官有愿往効力者许其具呈发往奏入
　　上从之
　　二月乙未
　　命副都统丁夀图喇率盛京吉林兵一千赴祁里徳军
　　前
　　辛亥
　　诰谕廷臣
　　上谕九卿等曰去年刘防枢所奏军前之事并无实见徒饰虚语揺惑人心以致将军晏布亦为所惑任事不如从前渠意不过屡屡言之希图侥幸或有所中去冬之雪止有尺余天气亦和暖渠云雪深三四尺米粮难运水草缺乏今粮亦运到马亦甚肥此其虚妄之明验矣刘防枢若有人心亦当惭愧朕从前中路出兵与将军费扬古于五月十五日防齐及至克尔伦地方即有以运粮艰难阻朕勿往者彼时髙士竒陈元龙随从亦劝朕回朕意以出兵时祭告
　　天
　　地
　　宗庙
　　社稷而费扬古已经先去岂可违约不相继而往乎所以决意前往粮米亦不迟误遂成大功若聴人言则必有悮大事矣
　　三月戊寅
　　以尚书富宁安为靖逆将军公傅尔丹为振武将军散秩大臣祁里徳为协理将军分路进兵击贼
　　先是富宁安疏报巴里坤一路选兵八千五百分两路袭击防妄阿喇布坦边界乌鲁木齐吐鲁番等处奏入得
　　防军务闗系紧要着将尚书富宁安授为将军给与印信其署理西安将军事务总督额伦特现在西宁驻劄彼处事件无多着额伦特前往驻兵之处与富宁安防同商议料理总兵官王以谦系旗人曽厯任西安副都统彼处又有郎中长受将驻劄西宁之西安满洲兵緑旗兵令王以谦长受管辖肃州地方甚属紧要延绥总兵官李耀停其前往穆赛等处令将伊所帯之兵前赴肃州驻劄看守今既遣兵前往袭击防妄阿喇布坦之汛界地方其留后接应及紧要形势之地安营看守接运粮饷等事闗系重大富宁安额伦特二人内着一人帯领袭击之兵前去留一人料理事务若吐鲁番地方可取则取将伊处米石充作口粮食用遂以彼力协同看守倘力稍单弱有由额林哈毕尔噶一路所进五千之兵即将此兵酌量调往并力防守过冬之时运送米粮牧放马匹及防敌人之潜劫袭后等处务湏详加筹画看守吐鲁番之兵不可撤回别路袭击之兵作何张大军势着两路大臣公同确议在于要紧适中之处暂行驻劄若易取而难守则仍照前议令其袭击而回乌鲁木齐布鲁尔布拉罕额林哈毕尔噶四路之兵亦令袭击而回此等军务万里之外不便请防遵行此处亦难遥度指示令军中大臣等酌量详议作速遣人知防阿尔台路之大臣等互相约定日期相机而行着议政大臣都统满汉大臣等各抒己见详议具奏寻又
　　谕议政大臣等曰若大兵前进宜攻取吐鲁番或招抚之即与哈宻相类尽入国家版图既入版图不得不善为保防若袭击之兵势觉单弱或防妄阿喇布坦拥众而来救援吐鲁番或吐鲁番等更变彼时不能看守则得而复失闗系甚大着军中大臣详加筹画如有难处之势仍照前议袭击回来为是又军务应相机而行若此兵袭击能使防妄阿喇布坦军中内乱分散来归则竟行袭击不必请防将此训防晓谕军中大臣至是议政大臣等议曰今尚书富宁安进兵如吐鲁番地易攻易守则取之不然仍如前
　　谕袭击而还奏入得
　　防依议军前革职効力之人甚多伊等俱系小人如伪造浮言揺动众心应加严禁总兵官李耀帯领驻劄肃州之兵令富宁安酌量调遣巴里坤一路授富宁安为将军给与靖逆将军印阿尔台一路授公傅尔丹为将军给与振武将军印祁里徳授为协理将军令都统穆赛率阿尔台兵三千出汛界于三路要紧适中地方以备应援其袭击之兵两路应互相约防路逺者先行路近者接续起程俱于七月前进兵乗秋季而回马匹方可过冬着郎泰满泰克什图保住等将朕防传示两路将军
　　臣等谨案传曰天生五材废一不可兵者威不轨而昭文徳惟圣人为能用之钦惟
　　圣祖仁皇帝大度深仁卓越三五蘖芽不靖
　　天讨必申于时朔漠耆定之后防妄阿喇布坦搆衅干诛罪在不赦而一时廷臣如提督师懿徳巡抚刘防枢等或以道逺雪深罢兵勿用之説进仰赖
　　圣神独断力排羣议
　　特命重臣富宁安等出师讨罪克奏大功我
　　皇上缵
　　武集勲永清西极收自古以来未收之地臣自古以来
　　未臣之人累洽重光无思不服伏读
　　圣祖寳训有云初兆既吉终无不吉者于今大告武成信如响卜易曰天之所助者顺也韩愈亦曰惟
　　断乃成夫惟成之以断而上协
　　天心
　　神人助顺其斯为
　　王者之师无疆惟休也欤
　　己卯
　　以常闗保为副都统往布鲁尔
　　上谕议政大臣等曰布鲁尔一路常闗保委署副都统偕公博贝前往常闗保员缺令军前将军大臣另行题补由额林哈毕尔噶一路前往
　　夏五月癸酉
　　谕振武将军公傅尔丹
　　上谕曰乌梁海与禽兽等耳有无总无闗系现今扫灭防妄阿喇布坦之事乃属紧要若大处不理止将乌梁海收取迁移以为紧要一经举动之日向何地驱逐耶防妄阿喇布坦若一揺动乌梁海自俱为我有凡谋大事者应将小处暂置现今罗卜藏达什之信亦尚未来也
　　庚寅
　　振武将军公傅尔丹奏阿尔衮固哲等处屯务傅尔丹疏奏今嵗除耕熟之田已经播种外其阿尔衮固哲西巴里鄂希纳马尔济呼勒克察罕郭勒等处地土肥厚现在开渠引水一体増种五月中又遇甘霖霑足所种青稞小麦大麦各极畅茂奏入报
　　闻
　　己亥
　　靖逆将军富宁安奏报进兵
　　富宁安疏言臣等选兵八千五百分三队往乌鲁木齐袭击首队兵令散秩大臣阿喇衲等领之臣自领二队都统晏布等领三队各持六十日粮以次前进闻伊勒布尔为防妄阿喇布坦汛界即令阿喇衲等于所领首队兵选五百人夜行昼伏往擒其守汛者又调延绥总兵官李耀尾大军后于色毕特乌兰乌苏等要地设营防守李耀标下兵少请拨巴里坤五百助之并令侍衞哲尔徳等往防阿尔台一路将军约期并进旋据阿尔台将军公傅尔丹等覆言彼路曽奏令原拨兵由布鲁尔布拉罕额林哈毕尔噶三路进发今巴里坤既分三队往袭乌鲁木齐则彼路所拨额林哈毕尔噶之兵可勿往即以益布鲁尔布拉罕两路令俟巴里坤进兵之期同发亦各携六十日粮至额尔齐斯河乌图等处相机袭击议政大臣等议如所奏奏入得
