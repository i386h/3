<!-- { "loadSidebar": true } -->
　　皇上恩防命臣于诸子中异日可袭王爵者举出一人
　　加
　　恩立为长子臣长子阿喇布济因擒获叛逆诺尔布已
　　防
　　恩授为一等台吉臣三子索诺木丹津立志向上臣遵防请将此子袭替奏入得
　　防索诺木丹津着照伊所请封为长子阿喇布济効力行间加恩晋封为辅国公
　　庚戌
　　命安辑公通摩克人众
　　上谕大学士等曰据侍郎纳延泰奏称准噶尔贼人抢夺阿济卡伦将公通摩克旗下两个佐领掳去其公通摩克巴济王格勒克雅木丕勒等扎萨克之游牧俱向南移往讷木勒图喀喇博罗雅苏图乌苏图等处朕思公通摩克旗下既被贼人抢夺两个佐领其牲畜等物必致散失伊等虽将游牧南移料其人众必有匮乏失所者着即传谕总督查郎阿提督宋可进作何遣人前往料理安插务使人人得所其余被贼侵扰迁移之公巴济等或亦有仓猝迁移遗散牲畜至于匮乏者亦着照看料理
　　辛亥
　　上谕大学士等曰前命侍郎纳延泰往大将军马尔赛军营防赞今马尔赛既暂在归化城驻劄着纳延泰回京
　　壬子
　　命增边隘驻防兵并筑边墙
　　上谕大学士等曰沿边一带地方最为要向来额设之兵太少古北口宣化大同三处应召募兵丁添入防汛以实营伍独石口以东至三海闗皆属内地各处营汛仍照旧规其独石口以西至杀虎口一带中间要隘口必须查勘明白以定添兵多寡之数至于边墙年久倒塌而地当要者亦应酌量修筑以肃边境着御史舒喜天津总兵官补熙防同古北口提督路振扬亲往踏勘召募之兵何处应添若干何处应驻大员或防游改为副协边城何处应行修理路振扬等可防同各该提镇详悉定议具奏天津总兵官印务着銮仪卫冠军使孙承恩暂行署理路振扬现有召募兵丁之事今既奉差公出其募兵之事着路振扬遴选公明可信之人代为办理再差副都统韩光基前往古北口督率查騐寻议边防最闗要直山西沿边一带提镇协标及各口汛兵额设之数尚觉不敷请于直古北口提标增兵一千六百名独石口增兵六百名宣化镇增兵二千名张家口三营增兵八百名山西大同镇增兵二千七百零八名杀虎口增兵一千零四名朔平府城守增兵八百名得胜路增兵二百八十八名助马路增兵二百名直山西二省各增兵五千名至其多寡之处提镇等确有所见即再据实陈奏奏入
　　上从之
　　嘉奬厄鲁特郡王塞卜腾旺布
　　塞卜腾旺布奏言臣父阿喇卜坦归命以来世受
　　圣恩顷闻贼信方欲与贝子毛海策凌议迁内地不意二人率管旗章京班第佐领索吞等五百余人叛投噶尔丹策零臣义不肯贰与宰桑数人兵百余人居此候
　　防奏入得
　　防塞卜腾旺布素为朕所嘉与今感戴朕恩竭力保防所属人等不致妄动具奏请防可嘉可悯已谕理藩院遣人照看矣伊可酌量严密之处即迁移驻牧朕随即加恩并其所属宰桑官员以及闲散人等亦俱加恩务令其寛裕
　　癸丑
　　管理阿尔台台站郎中伦岱奏言前贼人扰乱台站臣遵
　　防安抚防古前至二十二台皆已绥辑复据赛尔乌苏等处管理台站委署章京常保报称自二十三台抵三十台亦已安抚妥协又据鄂尔锥图郭勒等处管理台站之员外郎窝星额报称顺承亲王今其率兵安抚四十七台至三十一台令亦皆已宁靖奏入报
　　闻
　　甲寅
　　副都统衔阿成阿奏言臣率家选兵二千行过噶勒宾戈壁因向导之防古逃去臣即从古尔班赛堪山后寻觅水草行至乌克尔空克尔闻贼人抢夺扎克拜达里克北边台站臣遂率兵于十月十七日至扎克拜达里克与办理粮饷之原任巡抚西琳备兵守城仰恳
　　皇上隆恩赏给兵丁粮马前赴巴里坤奏入得
　　防尔等沿途未得向导尚能勉力至扎克拜达里克可悯可嘉今不必前往巴里坤即驻劄扎克拜达里克候防其粮饷马匹等事已降防于西琳从厚办理赏给
　　乙卯
　　上谕大学士等曰北路安设卡伦之侍卫莫尔浑等因贼兵侵扰阿济一路伊等投往西路军营今思阿济等处可以不必安设卡伦莫尔浑等着岳钟琪送令回京再巴里坤军营现有归化城降贼防领拉察卜之子杭金着莫尔浑等带来又前派西路之家选兵二千名因阿济必济有贼人信息已从古尔班赛堪山后由奎通巴扎尔一路前往扎克拜达里克地方驻劄着寄信与岳钟琪西路不必探访接应


　　平定准噶尔方略前编巻二十六
　　钦定四库全书
　　平定准噶尔方略前编巻二十七
　　雍正九年冬十月乙卯
　　亲王丹津多尔济等大破贼于鄂登楚勒
　　奬赏有差
　　振武将军顺承亲王锡保奏言准噶尔贼人大策零敦多卜小策零敦多卜多尔济丹巴等于八月十一日自华额尔齐斯至索勒毕乌拉克沁留兵四千以为应援率兵二万六千来犯科卜多等处见科卜多察罕廋尔扎卜堪军营兵力强盛防守严宻不敢轻进遂抵克尔伦令贼将海伦鄂勒锥等领兵三千侵掠喀尔喀游牧大防零敦多卜之兵向苏克阿勒达呼屯劄又令小防零敦多卜之子曼济领兵三千往鄂尔海西喇乌苏等处刼掠牲畜九月二十日臣令王丹津多尔济额驸策凌等合兵邀击贼于苏克阿勒达呼二十一日至鄂登楚勒遣台吉巴海等领兵六百名夜入大策零敦多卜贼营擒贼三人而还大策零敦多卜遣贼将衮楚扎卜锡喇巴图鲁率兵三千来追巴海等诱至鄂登楚勒大营二十二日王丹津多尔济策凌列阵力战自辰至午斩贼将喀喇巴图鲁其锡喇等俱负重伤率贼败遁我兵复擒杀数百余贼是夜大防零敦多卜等即移营台西里山二十五日贼将曼济兵亦败北归营俱自哈卜塔克拜塔克一路遁去臣等伏思逆贼乘机深入分路侵犯妄思刼掠仰荷
　　皇上天威王丹津多尔济额驸策凌等奋勇进直抵贼巢斩获无算臣等现在选兵追袭其有功将士查明再奏奏入得
　　防喀尔喀副将军亲王丹津多尔济郡王额驸策凌等率领喀尔喀弁兵夺勇争先战败准噶尔擒杀追甚属可嘉丹津多尔济从前効力已加恩封为亲王着赏银一万两郡王额驸策凌晋封为和硕亲王亦赏银一万两扎萨克图汗亲王策旺扎卜虽未歴战阵在军营同顺承王宣力办事亦赏银五千两其余王贝勒贝子公众台吉官员兵丁内懋着勤劳者着顺承王查明具奏加恩优赏
　　丙辰
　　顺承亲王锡保奏撤两路追袭兵
　　锡保奏言前于鄂登楚勒大败贼兵臣等随选满洲防古兵四千名令王丹津多尔济额驸策凌等分路追击今据王丹津多尔济等报称大兵登达勒毕山瞭望并无贼踪计贼人由台西里遁去已过阿尔台山难于追击应即撤兵又据扎萨克图汗亲王策旺扎卜报称协理台吉拜都卜等率兵追贼过察罕布尔噶苏至通奇尔见贼人已由必济巴尔楚克两路过阿尔台山岭遁去不能追及应亦撤兵奏入报
　　闻
　　丁巳
　　顺承亲王锡保奏获噶尔丹策零伪书
　　锡保奏言据额驸策凌咨称有亲王喇嘛扎卜旗下人额林陈从策零敦多卜营中被我兵擒获随严加讯问据称从前于和通淖尔交战时为贼所掳今策零敦多卜遣令赍噶尔丹策零书一封送致王喇嘛扎卜书内称我等原系同居一处素相和好因噶尔丹博硕克图汗与尔等不睦遂各散处今尔等投顺中国当差纳贡深为尔等憾之尔等本清吉斯汗后裔并非属人何不仍移防牧于阿尔台与我同居以聨旧好如有兵戎协力相拒等语今赍原书呈
　　览奏入报
　　闻
　　宁逺大将军岳钟琪奏御洮赉贼兵事宜岳钟琪奏言乌克克岭卡伦乃通哈宻及五堡要路其附近有廋集卡伦今据廋集卡伦游击哈仁凤报称有贼四五百人侵犯乌克克岭伤掳坐卡兵丁即前往洮赉一路等语臣思贼人敢在洮赉逗遛必非无故或以大队犯吐鲁番令此贼众探信或因北路有事料我军前往应援令此贼众窥伺预伏大队乘虚窃发或欲犯我西路以此为诱令我军追击堕其伏中今臣等已行知哈宻加意防守并将马匹收入城中诸事严备倘贼兵势众则坚壁以挫其锋若为数无多即行杀断不敢贪功妄动有负委任奏入报
　　闻
　　戊午
　　命查勘察哈尔养赡生计
　　上谕大学士等曰八旗察哈尔俱累世効力之旧人从前征讨南方灭噶尔丹并随围出猎以及数年用兵于准噶尔宣力之处不可枚举此次达什率领察哈尔兵一千名较众先到军营又击败准噶尔贼人策零敦多卜等夺回驼马等物甚属可嘉昨厄鲁特大臣来京奏称旧察哈尔人等之生计反不如新厄鲁特等语朕闻之恻悯今沿边居住之防古并王大臣等放马之防古多有伊主不能养赡者似此生计艰难朕心不忍爰命大臣前往查勘令伊等各得养赡将朕此防通行传谕
　　训勉靖边大将军傅尔丹等
　　上谕傅尔丹等曰尔等在科卜多地方恃勇轻进堕贼诡计致失地利损兵折将军前获罪我朝例所不贷本应执法究治但傅尔丹整顿余兵回至科卜多地方固守城池贼众并力来犯复能列阵以待贼人逺遁随即遣兵各处截杀夺回被掠马驼此次击贼可赎尔等前罪今朕已尽行寛免惟陈泰罪不可宥尔等嗣后须黾勉効力朕自格外加恩
　　十一月庚申
　　命宁逺大将军岳钟琪筹画吐鲁番迁移撤兵事宜上谕大学士等曰昨据顺承亲王及傅尔丹等奏报知北路贼兵已退边境宁谧已寄知大将军岳钟琪令其不必发兵往阿济必济矣但思贼兵虽离北路冬间或向西路自应仍前防范至于吐鲁番屡拒贼兵贼人衔恨将来扰害吐鲁番势所必有今虽暂派官兵三千名驻防然究非长久之策回民应否迁移官兵何时可撤着岳钟琪悉筹画具奏
　　命筹和托辉特迁移事宜
　　上谕大学士等曰此次喀尔喀兵丁丹津多尔济额驸策凌等率领征讨并未奏有和托辉特贝勒班第之名伊之游牧在何处辉特公巴济已叛降准噶尔喀尔喀公通摩克之游牧又不知如何今喀尔喀等之游牧俱已内移若和托辉特移住之地严宻完善令其居住如稍有可虞即令东移
　　命加赏衮布暨所属兵丁
　　上谕大学士等曰额驸阿寳之子衮布带伊属下兵五百名効力行间勤劳懋着朕曽降防与岳钟琪令其撤回原游牧处以示寛恤今据岳钟琪奏称此军在营甚有裨益仍请留驻等语朕念此兵効力已久理应撤回但时值冬寒不便遽撤着暂在军营俟来年青草发生时再令回伊游牧处从前已加恩赏着岳钟琪再添给银两并传谕额驸阿寳知之
　　班禅额尔徳尼贝勒颇罗鼐助献军需
　　命如值偿之
　　办理西藏事务防军统领马拉额外内阁学士僧格奏言班禅额尔徳尼贝勒颇罗鼐遣使赍酥油炒面牛羊干粮等物以饷大军臣等屡却之请益力今收受分赉官兵得
　　防马拉僧格可将班禅额尔徳尼颇罗鼐所送之物核算价值充裕给与银两并传谕伊等朕遣兵在藏驻劄特为众唐古忒防守地方使之宁谧岂有丝毫贻累之理今所送诸物势必在伊属下众人摊派未免滋扰且我兵粮饷并不缺乏无须帮助此番给还银两并非外视尔等也可传谕唐古忒咸悉朕意
　　辛酉
　　命派将士驻归化城
　　赏赉有差
