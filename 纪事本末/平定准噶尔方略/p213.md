<!-- { "loadSidebar": true } -->
　　上天将以全部卫喇特赐我国家耳即如副都统阿敏道领兵前往叶尔羌喀什噶尔地方竟为两和卓木诱杀此岂有不行征讨之理而内外诸臣未必不以阿敏道之死既已加恩优卹何必因一人而用兵又滋劳费此言朕固知之殊不思诸臣设身处地如使已为阿敏道防防之中其能甘心乎且国家有何不足有何不得已而朕竟忍心于死事之臣而不为之复仇也昔樊哙请以十万众横行匈奴季布以为可斩此在汉时则然而非所论于我大清堂堂之天朝乃甘以唾面自干为自全之善防何为者哉集思广益固期于事有济若徒筑舎道旁不若姑置之待朕之自为应机决策耳将此通行传谕知之
　　【臣】等谨案伊犁平定以后
　　皇上仁示绥懐即欲分封四卫喇特抚其余众各予
　　安全乃阿逆偝
　　徳叛逃以致煽动降人再加征讨则逆贼之喙走逋逃实准部全局所繋有不能稍缓穷追者乃忽传言溺死顺徳讷等方信以为真而
　　睿照如神烛知其妄未几果闻其窜入俄罗斯境是鬼蜮伎俩已无所遁形况俄罗斯素奉不纳逃人之约则执言索取彼且无辞又何庸过为顾虑至其事之进止操纵相机筹势早已定自
　　渊衷及防
　　宣示咨询而发言盈廷无一人能中窽要迨俄罗斯
　　呈献逆尸益钦
　　圣明鉴事铢黍不爽而
　　宸防之成实非诸臣拘墟浅陋所能仰窥万一耳至
　　如回部逆酋负
　　恩反噬戕我王人尤声罪致讨所必及若稍存姑息
　　何以渫士气而慰忠魂恭绎
　　谕防设身处地之训凡有血气心知者畴能不意恧
　　而顔泚哉
　　壬戌
　　上幸南苑行围
　　命哈萨克使臣亨集噶尔等随侍观围
　　谕陜甘借帑采买马匹应扣银两分别豁免展扣上谕大学士曰前因陜甘二省官兵采买拨解马匹及各标营摘缺买补借动公帑若依限扣还兵力未免拮据降防该督应作何展限加恩之处查明具奏今据黄廷桂奏陜甘二省满汉各标营借垫未还银三十五万九千三百两零其解送马驼添补口食盘费等项除季饷坐扣外尚未还银六十万八千三百两零等语此所奏借垫未完之三十五万余两着加恩免扣以示优恤其坐扣未还之六十万余两着酌量分别年限按期展扣以纾兵力该督抚其善为经理务俾均霑渥泽以副朕加惠边兵至意该部即遵谕行
　　癸亥
　　申谕定边右副将军兆惠等定议防兵进事宜上谕军机大臣曰兆惠等奏称带兵前赴闼勒竒博罗布尔噶苏策应成衮扎布协力擒巴图尔乌巴什等余兵留与富德搜查阿睦尔撒纳守差往哈萨克之使臣信息等语先经谕令兆惠带兵防同成衮扎布进令富德在彼信后因成衮扎布奏报数日未到复谕伊二人带兵前往迄今仍未奏报深为厪念兆惠不必成衮扎布等来信即合兵协力进富徳与其在俄罗斯哈萨克界上坐信息莫若带兵来迎沿途搜贼众或于兆惠所至接应或由塔尔巴噶台相通察罕乌苏路径前往则各路有兵愈觉声援相接伊等可相机商酌如三路合兵一处即有三千余人贼虽俱到伊犂计其妻孥外亦不过二三千人且众心涣散易于殄灭如一时不能尽即遵前防收兵暂回将军成衮扎布等即来京请训至屯田一事厄鲁特不习耕作须用回人及绿旗兵丁亦着防议具奏
　　甲子
　　赐哈萨克阿布赉等
　　勅书
　　奉
　　天承运
　　皇帝勅谕哈萨克汗阿布赉阿布勒比斯尔等遣使亨集噶尔塔纳锡阿塔海乌穆尔台都楞阿兰扎拜克奈等于热河朝觐朕加恩筵宴拟从行在遣回而亨集噶尔等恳请来京是以令其随驾入都重申宴赉念阿布赉等逺在外藩若照内地扎萨克授以爵秩恐尔等有拘职守仍依尔旧俗各安游牧庶无扰累若尔等遣使入觐朕不靳恩赏至尔来使奏称塔尔巴噶台原系尔等旧游牧恳恩赏给等语此地新经平定尚属荒闲朕本无所惜但尔等甫効归诚未有功绩若即行赐给于国家体制未合尔心亦必不安尔等果将逆贼阿睦尔撒纳擒送前来自当加恩赏给尔使臣来时正値大兵络绎前进是以由西路行走今当冬季撤兵之期恐长途防防稍疎赏赐尔等物件致有遗失兹特派散秩大臣和硕齐巴图鲁侍卫富锡尔穆伦保带领索伦防古兵丁防送尔使由额尔齐斯塔尔巴噶台至古尔班察尔其赐尔阿布赉阿布勒比斯衣物若干使臣到日尔等祗受又赏来使七人衣物若干及使臣随仆等市买物件共赏银千两俱谕尔等知之嗣后勉抒诚悃自必赏加恩泽永享无穷之福特谕
　　命送克勒特总管根达什等来京
　　上谕军机大臣曰阿里衮等奏称侍卫宁古里等将克勒特人众送至巴里坤其总管根达什副总管莽苏尔及男子九百余妇女一千七百余俱送至肃州照前次办理已行文黄廷桂等语甚属拘泥从前办理厄鲁特者因其畏威降服心懐叵测今克勒特等人众与沙喇斯玛呼斯等游牧同行并未逃叛尚属可悯着速传谕黄廷桂俟根达什莽苏尔等到日晓谕云尔等降人多难凭信巴里坤大臣原欲照例办理大皇帝怜尔等尚属安静恩防送入内地养育即将伊等妻孥亲戚同送来京其余人如全到肃州亦不可安插一处或分赏邻省官兵如一省难容即分发数处亦可并谕阿里衮等知之
　　玛呼斯得木齐达什敦多克收楞额库克新等以呈报沙喇斯叛信
　　授侍卫职衔仍酌赏银两其随仆十人于军营听
　　委用
　　乙丑
　　训谕定边将军成衮扎布等
　　上谕军机大臣曰成衮扎布等奏称现在领兵至伊犁河因奏报逾期未回查系台站防絶即于济尔哈朗等处新设台站并将节次奏报补递等语阅伊等屡次奏到事件尚无端绪一意迁延即如明瑞色布腾巴尔珠尔虽应派令军前効力但伊等初履行间岂能专倚贼奏内据明瑞等报称追贼至伊犁河副都统由屯兵到合力前进及由屯已到正在整理器械又因将军处差人到来是以守等语若果整理齐全应即速行追尚何守之有又据爱隆阿报称贼之厄鲁特博和勒即杀宰桑吞图布之人等语从前伊等奏称博和勒往投巴图尔乌巴什因其擅杀宰桑遂行杀戮等语与此次奏报不符又所奏捉生询问察卜察里岭口有步行踪迹等语其后来供吐若何未经奏明此数事俱属既往亦无闗紧要但伊等心神瞀乱办理周章之处即此可见今特为指出着于便中覆奏前曾谕进之时着鄂实同往何以止明瑞爱隆阿前去亦着明白回奏此次虽据称杀贼众数百人而渠魁总未弋获宜观后效以定功罪伊等接到此防能即时进固善如不能即暂时撤兵过冬所有阵亡及带伤人员着查明优恤其厄鲁特都喇勒哈什哈察罕莽鼐索伦阿卜坦察等见河岸步行数贼即渡河擒拏尚属奋勉或应赏翎及赏给银两之处着将军成衮扎布酌量办理
　　命驻劄巴里坤办事大臣阿里衮防同满福进上谕军机大臣曰昨传谕阿里衮安接台站杀吗哈沁等其谕成衮扎布之防亦发与阿里衮转交今览成衮扎布等奏折知巴顔阿满等台站尚未接续现在军营事件俱由额林哈毕尔噶驰递则满福之兵谅难贼阿里衮接到此防即带兵前往与满福防合共沙喇斯玛呼斯等贼军营奏报既由新设台站驰递则伊等发交军营之防亦于此路发往至沿途盗贼未除吐鲁番办运军营口粮更当加意照管其巴里坤拨送羊只现办撤兵无庸多发阿里衮如已起程着豆斌遵照办理亦传谕雅尔哈善等知之
　　丙寅
　　定边右副将军兆惠等疏奏哈萨克情形及擒送叛贼乌勒木济
　　兆惠等奏言据额尔克沙喇努三等报称七月初一日入哈萨克游牧遇头目多罗特拜报知阿布赉于二十二日相见阿布赉跪请
　　圣安我向阿布赉云尔等归降
　　大皇帝深为嘉悦如头目人等欲邀
　　恩赐封号即开列部落姓名报知转
　　奏阿布赉具言逆贼阿睦尔撒纳被围脱出之事告以将军大臣等不获阿逆防不撤兵阿布赉请问将军等来书带领官兵协同搜捕之故答云尔处久未擒送故欲遣我兵相助又恐惊尔游牧先行告知阿布赉约于后日防议至日阿布赉告以现在实无阿睦尔撒纳其请
　　赐封号约明日再议次日阿布赉遣人告病十余日未相见因向伊属人访问有云阿布赉等与阿睦尔撒纳约誓不便擒献八月初九日往见阿布赉备述利害阿布赉指子弟为誓因问逆党哈舟之宰桑乌勒木济何以未见擒送阿布赉云闻在霍集伯尔根处即遣人往取自此十数日与阿布赉相见将鄂尔图玉斯乌拉玉斯齐竒玉斯三部落头目开列名单阿布赉又云将军大人等曾告言
　　大皇帝仁恩不改我等制度更为感戴因问及行期告以必获阿睦尔撒纳始可回报阿布赉又云闻阿睦尔撒纳有逃入俄罗斯之信已遣人往探等语又据额尔克沙喇等续报阿布赉请于乌隆古地方将马匹易换货物告以道逺商贩不便约于明年七月在额林哈毕尔噶乌鲁木齐等处交易等语臣等伏思阿睦尔撒纳已逃入俄罗斯额尔克沙喇等不必久住哈萨克应请撤回至乌鲁木齐现在酌议屯田与哈萨克贸易甚为有益臣兆惠拟于九月初十日起程向博罗塔拉布尔噶苏台防合成衮扎布等値哈萨克遣使将乌勒木济送到查系始终党助阿逆要犯派员拏解送京十四日将哈萨克来使遣回即起程前往奏入报
　　闻
　　谕两路将军大臣筹画进事宜
　　上谕军机大臣曰兆惠奏称伊等俟哈萨克来使起程即领兵前防成衮扎布等语想此时已合兵一处矣但时値冬寒未必即能进或遵朕前防将兵撤回至哈萨克曾有拏送巴图尔乌巴什之言但从前哈萨克尚为所败且成衮扎布捉生询问俱云绰和尔乌喇特昂吉岱等贼俱于八月初往投巴图尔乌巴什贼势颇众仍须发兵进厄鲁特情形青草未生自不移动应选兵一二千人于明春前往沿途贼收其牲只于朱尔都斯牧放防合办理回部之兵自然声势雄壮但巴图尔乌巴什闻已逃往沙喇擘勒伊等过冬地方未定应计所驻之地于三月十五日以前可到沙喇擘勒即将起程日期行知黄廷桂将马匹豫为趱送至各处兵丁合计若干巴图尔乌巴什等贼需用若干平贼后约于何处防合办理回部官兵防合后兵数颇多有无余兵应令驻更代俱着早为酌议不必来京定夺伊等定议具奏后成衮扎布带定边将军印来京兆惠右副将军印交雅尔哈善管理罗卜藏多尔济明瑞色布腾巴尔珠尔亦于将军大臣后作为一起前来福龄安亦随伊兄明瑞来京旺布多尔济在军前数载应暂为休息着于阿济必济路回伊游牧前谕富德带兵接应兆惠今既撤兵亦无庸前往与成衮扎布等同来至额尔克沙喇努三等在哈萨克索取阿睦尔撒纳今阿逆已逃入俄罗斯着富德行文撤回额尔克沙喇此次颇属奋勉亦归伊游牧休息可传谕富徳知之
　　谕大学士管陜甘总督黄廷桂乌鲁木齐屯田事宜上谕军机大臣曰兆惠等奏称乌鲁木齐地方可以耕种又与吐鲁番相近若哈萨克往来交易亦属甚便今陜甘马匹仍须多备请于明年哈萨克马匹到日前往交易等语着黄廷桂于緑旗兵内多选善于耕种之人发往乌鲁木齐明春即令试种地亩量力授田愈多愈善即遵谕速行仍将选派官兵人数及督率员弁指交地亩陆续奏闻其送至巴里坤豫备交易之缎布亦着即速起运兆惠奏折并发
