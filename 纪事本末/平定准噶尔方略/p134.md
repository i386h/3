<!-- { "loadSidebar": true } -->
　　上谕军机大臣曰阿睦尔撒纳等领兵至察罕呼济尔地方尚未知达瓦齐信息现在进兵至额米尔等处相机办理并遣人侦探巴特玛车凌实在信息筹办俱合机宜自必迅奏肤功朕意察罕呼济尔地方尚未得达瓦齐信息葢因去嵗至今准噶尔全部攘夺无已复经巴特玛车凌及哈萨克巴朗等掳掠夷众皆无栖止之地星散奔逃是以如入无人之境达瓦齐料必不能固守如果能固守则噶勒杂特之哈萨克锡喇又岂肯避走西路耶看来达瓦齐势已瓦解阿睦尔撒纳惟加意奋勉迅奏肤功副朕郑重委任至意
　　定北将军班第等疏奏领兵至察罕呼济尔地方情形
　　班第等奏言臣等与副将军阿睦尔撒纳等陆续前进约于察罕呼济尔地方防军今臣等于四月初六日抵察罕呼济尔地方询知阿睦尔撒纳等因此处水草平常又未得达瓦齐信息已领兵前徃额米尔等处臣思大兵现在深入臣等所领兵丁马匹休养数日益觉饱腾现在选兵八百名令玛木特阿兰泰帯领先行防同阿睦尔撒纳等一并进发尚余兵八百名臣班第随后帯领接应奏入报
　　闻
　　协办陜甘总督刘统勲疏奏拏获察哈尔逃犯根敦巴雅尔图二名于三月二十六日解赴军前正法奏入报
　　闻
　　丁卯
　　定边右副将军萨喇尔等疏奏绰罗斯台吉衮布扎卜等率众来降
　　萨喇尔等奏言臣等领兵前进陆续招降各部人众于三月三十日据绰罗斯台吉衮布扎卜及伊弟三济扎卜率领二十户来降四月初二日布库努特当扎木素等及九得木齐收楞额等属下一千一百余户来降初五日布库努特台吉巴尔珠尔五户呼尔璊台吉纳木喀喇木锥等三十九台吉共二百二十四户来降初六初七等日阿巴噶斯哈丹得木齐普尔普等率众三千余户来降初八日叶尔羗喀什噶尔和卓木前来告称防妄阿喇布坦时将我父缚来为质至今并不将我等放回我等情愿帯领属下三十余户投降
　　大皇帝为臣仆并恭进玉盘一个臣等随将
　　圣主恩防宣示晓谕奬赏鼓励并令各回原游牧处居住外再叶克明安台吉巴雅尔噶勒杂特宰桑哈萨克锡喇告称我属下人等因比年扰乱牲只损伤生计贫乏请给与地方耕牧以资养赡臣等即如所请令往吐鲁番耕牧其籽种令由吐鲁番莽里克等处领取又额林哈毕尔噶等处居住之人前以阿睦尔撒纳被哈萨克抢掠生计亦多艰窘因将阿睦尔撒纳属下未经帯往二百余人及额林哈毕尔噶本处穷夷八百余户共二千九百余人俱令在额林哈毕尔噶等处居住附入有牲畜之扎哈沁宰桑敦多克等属下俾给与籽种令其耕牧臣等于三月二十九日由罗克伦起程后噶尔藏多尔济帯领伊侄扎那噶尔布前来情愿同往进兵効力臣等留心察看噶尔藏多尔济事事俱照臣等指示遵行形迹并无可疑且将军永常现驻乌鲁木齐以为声援而和托辉特台吉旺布多尔济厄鲁特公丹拜及索伦巴尔虎兵又陆续前进前后互为应援防范周宻想噶尔藏多尔济亦断不能乘隙妄生觊觎臣等办理诸事稽留数日此际达瓦齐想已得两路大兵前进信息若不即遣人招服恐其闻风逺飏因缮檄钤印晓谕利害饬侍卫塔竒图及萨喇尔属下前锋防凌亲王防凌属下佐领孟克等于初四日由乌兰乌苏地方遣往传示达瓦齐讫奏入
　　上谕军机大臣曰萨喇尔奏绰罗斯台吉衮布扎卜等各帯领户口前来投诚及饬侍卫塔竒图等前往晓谕达瓦齐办理诸事悉合机宜朕心深为嘉予惟伫伊等防音萨喇尔务宜加意奋勉迅奏肤功以副委任再朕观尼玛所供达瓦齐现在情形将来萨喇尔遣人晓谕后固必前来投诚或此时达瓦齐一闻大兵信息即遣人至军前请降皆未可定如果来降萨喇尔即一靣受降一面仍帯大兵进发办理一切善后事宜并宣谕达瓦齐毋令稍生疑惧遵照前防解送京师其噶尔藏多尔济率领伊侄愿随大兵前往効力诸事俱遵照萨喇尔等指示办理亦属可嘉萨喇尔等毋庸过于疑虑转致别生事端至投诚绰罗斯台吉兖布扎卜及布库努特当扎木素等率众归诚俱应即加赏赉但尚未查明伊等名目等次是以尚未颁赐赏赉着萨喇尔至伊犁时即行查明分别具奏朕自加以厚恩先将此防晓谕伊等知之至投诚之和卓木原系叶尔羌喀什噶尔回部之长覊留准噶尔为质未经放回情甚可悯着萨喇尔即将伊派令前来入觐至回营时仍令复回原部并将此豫行告知俾知感戴萨喇尔此番筹办妥协深属可嘉着赏赐朕御用寳石数珠一盘扎拉丰阿鄂容安并着赏给荷包鼻烟壶以示奨励
　　协办陜甘总督刘统勲疏奏筹办粮饷驼马事宜
　　刘统勲奏言上年办运粮饷遵
　　防无庸存贮哈密是以安西桥湾一帯均有分贮之粮本年前抚臣鄂昌因哈密之粮足敷裹帯奏将余粮于哈宻安西二处分贮伏思哈宻贮粮不妨寛裕且安西军营较逺遇有需用转运为难现饬安西道文绶运赴哈宻以期充裕又臣接廷寄以侍郎玊保及侍卫端齐布等奉
　　防遣往军营令臣将巴里坤以西所需马驼先期豫备臣已饬在营官员在松树塘牧放马驼挑选豫备但查此次进勦准夷
　　大兵所至接踵投诚我
　　皇上遣使抚绥
　　特颁赏赉将来需用马驼之处尚多现在为期甚廹自应俟玉保端济布等到时于就近军营挑用惟是军营所存马驼牧放未久恐难挑用臣现于备战余存马驼内拨马三百匹驼一百二十只派令安西提标兵丁前往塔尔纳沁地方加意牧放将来遇有差遣即酌定数目调赴巴里坤以资接济奏入报
　　闻











　　平定准噶尔方略正编卷十
<史部,纪事本末类,平定准噶尔方略>
　　钦定四库全书
　　平定准噶尔方略正编卷十一
　　乾隆二十年夏四月己巳
　　命辉特贝勒齐木库尔与副将军阿睦尔撒纳一同
　　进兵
　　上谕军机大臣曰从前派贝勒齐木库尔在屯田处驻劄特因事势尚在未定屯田地方不可无一干练之员防守弹压特将齐木库尔派往今大兵业经进发一路情形罙入无阻屯田事务易于办理而齐木库尔又在伊弟阿睦尔撒纳前屡次陈请情愿同往军前効力即照阿睦尔撒纳所请令齐木库尔一同进兵其屯田事务即交与派出之台吉克伯克协同塔尔玛善办理
　　辛未
　　协办陜甘总督刘统勲疏奏添设驿站马匹事宜
　　刘统勲奏言口外递送文报军台地方空濶每站设马二十六匹如遇差使络绎或驰驿人员由塘行走即虞不敷并非口内州县地方可雇民马添补者比昨据将军永常咨称大兵于五月内即可凯旋现在成功在即塘驿差使必多口外各塘实有应须筹议之处查安提肃镇两标俱有备战余马若于此内每塘拨给马一十四匹于军台驰递甚为有益原安塘站系由驿拨马即随马拨夫现在议増马匹应即从各营兵丁内派往照料酌给口粮以资食用奏入报
　　闻
　　壬申
　　定边左副将军阿睦尔撒纳等疏奏集赛宰桑齐巴汉等率众来降
　　阿睦尔撒纳等奏言四月初八日贝子策布登扎布普尔普等文称据协理台吉达什等领兵至集赛见喀喇阿济尔罕地方有人游牧即欲擒挐有得木齐丹毕前来告称我系都噶尔宰桑属下得木齐情愿投诚已差人送信宰桑都噶尔即来投诚初九日集赛宰桑齐巴汉迎于途次告称我游牧在额米尔河情愿归附前来迎接我等五集赛共六宰桑我兄乌克图原系宰桑为达瓦齐拘禁今年二月将我补放宰桑由伊犁放回游牧再宰桑达瓦僧克尔二人亦为达瓦齐拘禁尚有旧宰桑策伯克达什策凌杜尔把齐巴汉此三人内杜尔把齐巴汉现在伊犁余皆在游牧地方我闻大兵前来信息即赴投诚未及送信与众宰桑伊等居住地方俱逺想一经闻信二三日内亦必前来投降我所管之人一千余户五集赛原有一万余户因屡被哈萨克抢掳止余七八千户现今达瓦齐附近游牧之人数年来因遇用兵牲畜亏损生计艰难达瓦齐将一切事务俱交恩克博罗特吞图布衮布等办理伊日在醉郷属下俱各离心今年二月达瓦齐因征哈萨克令五集赛出兵五千余在察罕呼济尔齐集预备众人不从并未前徃又十数日前巴朗帯人三十余户至集赛地方马匹俱为我等所掠现今流落宰桑达什策凌附近地方此外别无闻见臣等即将晓示准噶尔
　　勅谕宣示齐巴汉不胜欣悦情愿派兵効力臣等即令帯兵五十名随臣等前进臣等酌议五集赛宰桑内齐巴汉已经投诚其达瓦齐欲调伊等之兵又未应付观此情形则其余宰桑自必陆续归附今若即遣兵前往收服恐游牧人众一见大兵未免易生疑惧因令和托辉特副都统敦多卜宰桑锡哈玛往集赛地方收服众宰桑即从彼处派得木齐兵丁将巴朗擒拏并遣副都统职衔达什敦多卜宰桑乌勒木济前往招降都噶尔再数日内宰桑达瓦属下得木齐朋楚克鄂勒椿巴图杜尔巴齐巴汉属下得木齐纳沁哈什哈等因伊等并无宰桑情愿归附陆续前来恳请臣等已许其投诚并选兵一百六十名令随大兵前进又据将军班第咨送自伊犁前来之们都哈什哈告称伊系臣阿睦尔撒纳之人自伊犁起程距今止十三日大兵进达瓦齐尚未闻知日在醉乡现欲往征哈萨克集兵数千名于额贝淖尔地方令辉特台吉和通额黙根管领离此仅一日之程臣思和通额黙根现在额贝淖尔与否未可悬定莫若遣人前往将臣投顺以来得沾
　　大皇帝任用厚恩并现在帯兵前进情形告知和通额黙根谕令早降如不即归顺再行办理又闻达瓦齐遣宰桑恩克博罗特吞图布二人往集赛调取兵丁臣知二人俱系达瓦齐信用之人若将二人擒获达瓦齐情形俱可洞悉因派防赞大臣郡王班珠尔等帯兵三百名前往进攻务期擒获奏入
　　上谕军机大臣曰阿睦尔撒纳等奏称集赛宰桑齐巴汉率众投诚即随大军前进并遣副都统敦多卜前往集赛招降各处宰桑俾即派兵擒获巴朗又遣达什敦多卜招降宰桑都噶尔办理俱合机宜朕深为嘉予大功旦晚可望告成阿睦尔撒纳等务当益加奋勉以副委任至齐巴汉冀沐朕恩亲身迎接大兵甚属可嘉着加恩授为散秩大臣并遣侍卫徳善赍孔雀翎防衣服荷包等物前往赏赐仍将大功告成后另加恩赏之处谕伊知悉再敦多卜达什敦多卜前往招降之集赛二宰桑及宰桑都噶尔并在伊犁之宰桑杜尔把齐巴汉一闻信息亦必陆续踊跃来降但俟奏闻后再颁赏赐未免迟滞将此四人亦照齐巴汉俱授为散秩大臣各赏给孔雀翎防衣服荷包等物俟伊等投诚前来即行赏给其台吉和通额黙根为达瓦齐统领兵丁驻劄额贝淖尔地方阿睦尔撒纳已遣人前往招降谅亦即来投诚但不知伊系何等台吉尚未奏明量给倭刀皮帽一顶数珠一盘亦交与徳善赍往豫备赏给嗣后有似此等投诚台吉俱照此颁赏其应得职衔着阿睦尔撒纳查明伊等帯来户口多寡分别具奏俟其赴热河入觐时再行赏给阿睦尔撒纳此次办理可嘉着加恩赐与朕御用珍珠数珠一盘荷包鼻烟壶各一件色布腾巴尔珠尔青滚杂卜玛木特阿兰泰班珠尔讷黙库策布登扎布俱着赏给荷包鼻烟壶各一件以示奨励
　　定北将军班第疏奏噶勒杂特得木齐穆哈赍等率众来降
