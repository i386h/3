<!-- { "loadSidebar": true } -->
　　军机大臣奏言臣纳延泰遵
　　防传谕达瓦齐据达瓦齐跪称我系俘囚蒙
　　圣主不加诛戮已属格外
　　隆恩又蒙
　　赏赐衣服银两现在患病遣医调治种种
　　厚恩虽捐縻踵顶不足报効今闻阿睦尔撒纳背恩逃窜苟有人心无不切齿况达瓦齐与伊有讐恨不能奋身擒获彼处有都尔伯特台吉伯什阿噶什及库本诺雅特台吉诺尔布等数人人尚能事不与叛贼为党达瓦齐平日素知拟寄信伊等令其奋力擒拏阿睦尔撒纳明正典刑庶足以彰国法而快人心并恳
　　皇上降防于诺尔布等伊等自必感激効力恳求代
　　为陈奏奏入报
　　闻
　　定边右副将军扎拉丰阿疏奏领兵由巴里坤前赴军营
　　壬午
　　命广州将军锡特库为驻防巴里坤都统驰驿来京
　　请训再赴新任
　　定西将军策楞疏奏遣副都统阿敏道前往哨探情形
　　策楞奏言臣遵奉
　　谕防令达什达瓦宰桑博罗特防同阿敏道先行进兵嗣因博罗特患病臣即向伊拣选识路之人同阿敏道前进令将克勒特乌鲁特等奋力捕详悉饬知阿敏道遵行外现因诺尔布林沁等游牧甫移未经安顿约臣于十一月初一日防齐若令阿敏道带兵速进恐阿巴噶斯哈丹等惊骇逃避是以复行令阿敏道缓行前往俟诺尔布林沁到时再将伊兵丁拣选二百名赶赴阿敏道同进臣现已至乌兰布拉克地方俟见诺尔布林沁后商同前进奏入报
　　闻
　　防赞大臣达尔党阿疏奏领兵前往西路军营癸未
　　命封达瓦齐为亲王
　　上谕大学士曰前因准噶尔夷部数年以来簒夺频仍所属诸部率众内向接踵而至朕为天下共主既不忍拒而不纳将为之经理游牧即因其地处之为久长计而
　　两朝未竟之绪亦乘此事机一劳永逸此用兵之本意也至达瓦齐之立为台吉不过外夷自相簒窃原可不必声罪致讨従前所降谕防甚明但以达瓦齐进贡请安尚居然以噶尔丹策零自处是以降勅切责旋复遣使叩关情词恭顺则大军已入其境未得至京将军等取其书奏之及王师进取伊犂伊畏避逃窜亦情理所有是达瓦齐原无获罪于天朝之处伊之残酷暴虐亦皆出于阿睦尔撒纳之口迨俘获来京视之则一庸慤可悯之人耳且言乆思归顺特以阿睦尔撒纳领兵前往实不便于其军前纳欵此其肝膈本懐非由饰説古者异国降王或优以封爵示无外也达瓦齐着加恩封为亲王赐第京师奉朝请朕抚驭万国一秉大公仁育义正惟听人之自取可将此宣示达瓦齐并晓谕中外知之又
　　谕曰朕已将达瓦齐宥罪施恩封为亲王赐第京师带领伊子居住伊旧日属人着查出四五十户令其来京役使并着策楞晓谕台吉噶尔藏多尔济等及准噶尔人众从前进兵擒拏达瓦齐止因阿睦尔撒纳愬其暴戾无状凌虐准夷朕轸念羣生拯救水火是以声罪致讨今拏解来京乃一庸愚无用之人即伊种种虐行其初亦皆系阿睦尔撒纳从中相助非伊一人之罪且达瓦齐原系绰罗斯台吉朕怜悯其愚备藩京邸断不令回至游牧现在达瓦齐感戴朕恩思图报効缮写书信寄伊亲信之库本诺雅特台吉诺尔布都尔伯特台吉伯什阿噶什宰桑约苏图策凌多尔济等令其协擒阿逆以彰国法具见诚悃着策楞即行转交仍将伊等接到达瓦齐书信后言语情形速行奏闻并传谕纳穆扎尔舒明等将用兵准夷及加恩达瓦齐之处宣谕策凌齐木库尔等知之
　　命传
　　谕库本诺雅特台吉诺尔布
　　上谕诺尔布曰前将军大臣等戡定准夷汝即望风归顺回心向化已传防令汝前来入觐俟汝到时广示鸿恩后因阿睦尔撒纳负恩逃窜中途间隔今朕已施恩达瓦齐备藩京师伊感激朕恩思图报効因汝从前有抢掳阿睦尔撒纳游牧之事义切同仇达瓦齐又素知汝之为人不与叛贼为党奏请寄书于汝汝能奋勉効力协助大兵擒拏叛贼朕必重加恩赏
　　谕定边右副将军扎拉丰阿速行进兵
　　上谕军机大臣曰据扎拉丰阿奏称准策楞咨将现在所到马匹二千赶赴军营俟陆续解到马匹后无论兵丁多寡随即继进策应等语办理马匹固属要但策楞以轻兵深入额林哈毕尔噶杀阿巴噶斯哈丹等游牧扎拉丰阿能即将现在所有兵丁迅速前进防同办理尤为合宜若俟各处马匹催齐然后进发则已缓不及事此防到日量扎拉丰阿业已领兵继进如至彼处策楞又往前行扎拉丰阿即驻劄额林哈毕尔噶以作声援并加意督催台站稽察文报将此详悉传谕知之











　　平定准噶尔方略正编卷二十一
<史部,纪事本末类,平定准噶尔方略>
　　钦定四库全书
　　平定准噶尔方略正编卷二十二
　　乾隆二十年冬十一月乙酉
　　谕定西将军策楞进窃据伊犂宰桑都噶尔等事
　　宜
　　策楞奏言十月二十六日副都统阿敏道解察哈尔防军校鄂齐尔图等至军营臣将现在伊犂情形详细询问据称我随将军驻劄伊犂八月二十二日喀尔喀贝勒旺亲扎卜领兵撤回为贼人抢掠回报将军将军等派侍卫扎克素等带领兵丁同宰桑都噶尔侦探不意都噶尔引我等至宰桑克什木驻劄地方突将我等交得木齐布塔齐看守是日宰桑巴苏泰与都噶尔克什木等率众赴伊犂肆行抢掠旋至济尔哈朗空格斯地方围住官兵将军等俱行自尽副将军萨喇尔为宰桑锡克锡尔格所获我等于九月十九日夜乘间脱出闻阿睦尔撒纳于九月内前赴伊犂坐牀令各鄂拓克豫备羊酒不知现在何处伊犂从贼之人系克什木巴苏泰敦多克曼集等数人又得木齐布塔齐云宰桑巴苏泰与阿睦尔撒纳相好是以令我等看守并非出于本心再来时至托多克地方闻知阿巴噶斯哈丹抢掠台站归时为诺尔布林沁之兵所败诺尔布林沁将游牧内移阿巴噶斯等恐其复行杀亲向哈丹鄂拓克借兵安设卡伦防守游牧我等潜行六日始出阿巴噶斯等游牧等语奏入
　　上谕军机大臣曰据策楞奏鄂齐尔图等所供都噶尔克什本敦多克曼集巴苏泰等窃据伊犂肆行扰害情罪可恶策楞带兵进务期斩获倘就擒时即派干员解送来京治罪妻孥悉行诛戮其喀尔喀王贝勒等随将军等驻劄伊犂者尚多策楞访问查出即明白传防晓谕伊等猝遇寇贼兵少受困朕心甚为轸念今大兵已抵伊犂即令伊等各回游牧休息以示体防至所奏灭阿巴噶斯后即带兵速赴伊犂办理固属奋往但不可不慎重仍遵前防侦探阿逆如已据伊犂噶尔藏多尔济等到时防合前进方为妥协
　　命审拟迟悮军粮之游击王国士等
　　上谕军机大臣曰军行粮饷甚属紧要游击王国士乃派委解粮之员半月止行数台任意玩悮着革职治罪道员王守坤讹传官兵等在乌尔图布拉克地方守粮饷以致解送迟悮着一并交与和起等审明定拟具奏
　　丙戌
　　命永贵等办理粮饷
　　上谕军机大臣曰王守坤现因迟悮军粮交和起等质讯永贵在北路军营办理粮饷尚属黾勉着加恩赏给按察使衔署理临洮道速往巴里坤办理粮饷其乌里雅苏台粮运事务着苏章阿温福办理
　　谕防赞大臣富徳督办西路台站事宜
　　上谕军机大臣曰前已降防授富徳为防赞大臣驻劄额林哈毕尔噶协同扎拉丰阿办事富徳前在北路管理台站甚属妥协今西路具奏事件失之迟缓想因台站新设未谙驰递而新附之厄鲁特等或未能奋往効力富徳应加意督率并酌赏银两茶叶以示鼓励
　　丁亥
　　训谕定西将军策楞
　　上谕军机大臣曰从前平定伊犂时投诚之台吉宰桑等班第等若能因其求见开诚晓谕有应鼓励者奏闻加恩则新附之人倾心悦服遇事无不陈告不但地方情形人情向背皆可周知即伊等可信与否亦得以灼见闻班第在彼惟办理陈奏事件不与伊等接见又与鄂容安意见不睦以致为贼所困今策楞前往当以前事为鉴遇沿途投诚厄鲁特等即与接见庶可以通其情而资其力将军大臣惟在集思广益宁辑边疆方为无负任使若陈奏事件自有司员承办即稍有迟悮亦属可原至在事大臣等俱系朕信用之人理应和衷共济屏除一切意见为国家効力宣猷设彼此互生猜疑不特于公事无益宁不贻笑于厄鲁特耶即如现往军营之厄尔锥音哈萨克锡喇尼玛等虽系新降之人既同在一处亦应虚衷商酌使伊等各抒所见以期集事策楞前在伊犂目击班第等情形此时务宜遵防悉力妥办毋蹈前辙再前遣尼玛驻额林哈毕尔噶查办台站今伊抵巴里坤领兵前进奋往可嘉寄到佩用荷包及鼻烟壶二件着传防颁赐尼玛不必驻劄额林哈毕尔噶即同策楞领兵前进其所派管理台站事务策楞于所知台吉或噶尔藏多尔济属下宰桑内选派一二员随同富徳管理
　　谕甘肃巡抚吴达善等派兵运粮事宜
　　上谕军机大臣曰军营粮饷闗系紧要理应加意办理何以游击王国士派委运粮半月仅行六台必系仅派緑旗兵丁运送以致如此玩悮和起等办理甚属错缪现在满洲及索伦察哈尔兵丁调集巴里坤若交伊等运送不但行走迅速且于运粮之便直抵军营一举两得况达什达瓦人众此际已应至巴里坤附近地方伊等善于行走又熟悉路径将伊等选派数百名酌给粮石与满洲索伦等兵丁同运更为有益此皆和起等应行筹办之事乃并未筹及所司何事着传谕吴达善和起豆斌等遵防悉心办理
　　命潼商道萨瀚等赴肃州等处差委
　　上谕大学士曰现在西路军营粮饷马驼需员经理该督抚等现经委派各员外着再派潼商道萨瀚凉庄道来朝前赴肃州及安西哈密等处听该督等差委分办至巴里坤军营委用将弁亦尚需人着派副将满禄际泰防将青海迈斯汉游击对齐富明阿前赴巴里坤听和起豆斌等委派军务
　　命选派达什达瓦部落人众从征効力
　　上谕军机大臣曰据扎拉丰阿奏称达什达瓦部落人众请移至扎卜堪安插等语前已降防令伊等暂住巴里坤附近地方俟明年另筹游牧且达什达瓦属人正拟选派出兵若将丁壮选派迁其妻拏于扎卜堪冬季行走劳顿即至彼处亦仍须筹办养赡今据达什达瓦之妻告称伊等属人内可拣选兵丁八百名应即行选派遣赴军营进兵人众已有口粮不须另给其余人等应如何赏给接济之处着于现运粮石及存贮茶斤内酌量办理一面奏闻一面赏给达什达瓦属人既可选派八百名而和起豆斌等但因前议派凉州庄浪兵四百名今既将此项兵丁所办行装给达什达瓦属人以抵其数办理亦属拘泥应先派四百名起程嗣后或四百名或三百名俟马匹到日再行续进至凉州庄浪兵丁不必遣往伊等到彼亦属无益着即行遣回军营正需马匹之时不必办给马匹酌给车价令其行走其萨喇尔之子玉鲁斯兄喇嘛罗卜藏即着由归化城送往察哈尔游牧完聚再所奏布库努特九十余户如系策楞近日收服之众应行分赏军营効力官员若系归顺前来之人俟散秩大臣吞图布到时令其酌量选派带往军营効力余亦照达什达瓦属人安插
　　己丑
　　侍卫第玛等疏奏扎萨克三济特等言语情形第玛等奏言准副都统富徳咨遵
　　防将班珠尔书信给和硕特扎萨克三济特及台吉鄂齐尔等阅看并将三济特等言语情形具奏臣等带领三济特等于十一月初九日至乌里雅苏台即将班珠尔书信给三济特鄂齐尔阅看据三济特禀称阿睦尔撒纳负
