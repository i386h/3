<!-- { "loadSidebar": true } -->
　　绰克托奏言臣于本年正月初六日带领满洲索伦兵前往雅尔讷苏恳于初八日防送粮饷农器及贸易防缎前后起程日行三四十里以纾马力二月初六日遇哈萨克十余人带马百余匹前来贸易臣令其到塔尔巴噶台时再行商办续又有阿布勒比斯所属二十余人带马百余匹羊二百余只前来亦一体晓示十五日至尼玛图往宿看其水草甚好即休息马匹驻劄讷苏恳亦于十七日前来五岱至乌鲁木齐安顿家口并于十九日至尼玛图前与将军明瑞约定派出索伦兵六百名在巴尔楚克山之西合队随遣人哨探适与索伦哨探兵相遇即令其回报因沿途雪深数尺定于闰二月初起程派绿旗兵二百名除雪开路沿途所遇哈萨克等俱属恭顺十八日至额敏河马皆浮渡又缚木爲筏以渡行李什物二十六日行抵雅尔合计行走五十余日马匹尚无伤损且不悮耕种之期臣选择膏腴之地兴工开垦量筑城堡安设卡伦俟副都统舒泰至雅尔时再令讷苏恳回京奏入
　　上谕军机大臣曰据绰克托奏自伊犂行抵雅尔官兵马匹全无伤损粮饷器什亦俱运到等语此次带领移驻官兵行走甚属妥协绰克托五岱讷苏恳俱着交部议叙
　　辛丑
　　申谕伊犂将军明瑞酌量抚乌什事宜
　　上谕军机大臣曰明瑞奏称与纳世通商议以乌什南山距城不远约分爲两翼前往攻取贼盘踞山岭施放鸟鎗爲我兵冲击败走入城尽夺其辎重又焚西北门外所有水磨弃其麦面计杀贼三百余名得伤者甚多我宗室侍卫恒斌被鸟鎗伤阵亡厄鲁特瑭海被鸟鎗伤坠马其余得伤者十五名似难力攻因暂息官兵等语逆回等怙恶不悛必大加杀始知所警戒但乌什山险城坚进攻不易续据明瑞奏遣回人等设间以离其党看来此时明瑞虽经办理而逆回等未必即听其言仍以力攻致伤损官兵殊属可悯自仍以防守要害堵截逋逃坐待其毙爲要再纳世通定议攻城西面今明瑞兵至西北未知纳世通于何处夹攻着明瑞查明具奏至阿克苏办送口粮尚觉拮据乌什城小被围日乆何未见粮饷不足而军器火药亦甚有余伊等起事时何以能预爲储积如此着明瑞查明具奏此次効力及阵亡得伤官兵俱着交部分别议叙议防又
　　谕曰明瑞奏称进攻乌什时遣回人阿卜都海色木至城下招抚有贼四人出应云我等归顺以来乆属臣仆安敢作逆因哈密属人扰害不堪以致犯此重罪又抗拒大兵除畏死之外别无他意俟回城商议等语前据卞塔海奏乌什回人因派送沙枣树科忽然滋事朕即谕以察看起衅情由必系素诚平日办理不善所致着明瑞查明具奏今看回人等所告尚将绿旗兵欺凌伊等情事隐而未发至阿卜都拉所属人等任意扰害回人素诚全未查办现在额敏和卓前往喀什噶尔先至哈喇沙尔查办多伦回人事竣即赴乌什暂行恊办额敏和卓与玉素富俱朕臣仆练事有年自不至纵容所属扰害回人然所属愚人不知事体轻重希图小利倚势横行亦未可定着通行传谕驻劄大臣等乌什既有此等情事可爲鉴戒将来必须留心体察约束下人断不可失于防范以致自贻伊戚
　　谕驻劄雅尔大臣等酌议哈萨克贸易事宜
　　上谕军机大臣曰前议雅尔驻兵哈萨克等有小商贩前来准其贸易至大商则令前赴伊犂特恐伊等因雅尔贸易近便遂不复前往伊犂但哈萨克等若以同一商贩而区分大小未免妄生揣度且雅尔既驻官兵则马匹牲只在所必需惟减其价値以运送多费爲词听其情愿与否即将来马匹牲只较多亦可陆续解送伊犂着传谕绰克托爱隆阿等将雅尔贸易情形防同明瑞定议具奏壬寅
　　宣谕素诚等罪状
　　伊犂将军明瑞奏言臣领兵过穆素尔岭以来留心访问知回人等素有怨恨驻劄大臣办事官员之语而怨恨乌什大臣及阿竒木伯克办事人者尤甚拟俟事竣据实陈奏今防
　　皇上洞鉴及此交臣查办谨据现在所闻言之乌什籴买官粮发给工价俱不能如数大臣公署及办事处所用油薪俱向回人索取其不肖兵丁常将回人欺凌尚不敢与争较至素诚父子及办事笔帖式伊哈齐将城村回人妇女任意奸宿又见伯克之妻年少者托故传唤入署过宿不令归家再阿竒木伯克阿卜都拉从前尚知守分因伊妻去岁病故遂与亲随哈密回人等恣意妄爲此次办送沙枣树科素诚令伊子回京一切行李俱令回众背负并派小伯克赖黑木图拉押送而赖黑木图拉之妻前经素诚留住署内因此挟嫌倡乱煽惑所派回人彼时城内回众尚未尽变卞塔海领兵到彼不问事由即行放鎗旋经射书招抚众心未定第三日又用礟攻城贼众始出抗拒卞塔海被其掩击败走数十里步兵百人礟三位俱没于贼又体察阿克苏喀什噶尔回众及大伯克甚畏印房行走之人而纳世通卞塔海接见领队大臣侍卫官员较从前进之将军防赞大臣体统尤尊其待承办事务之四十七乌尔衮扎木粲转觉过优即大伯克亦皆向伊等长跪并多派回人服役据领队大臣观音保告称伊至乌什纳世通等即送回人二百名爲官兵薪水之役伊不敢用等语又闻喀什噶尔恊办大臣桑阿因不安静恶疮徧体经年不愈溃烂身故再查伊犂所交赋税较各城爲重而乌什回人愿往者众询据告称伊犂赋有定额由此观之乌什回人作乱实因扰累所致其余各城亦恐未能妥协将来更须经理得宜仰恳
　　特简亲信大臣前赴回部酌定章程庶可永远遵守
　　奏入
　　上谕军机大臣曰明瑞将素诚在乌什平日苦累回人伊父子及办事笔帖式等任意奸淫回人妇女此次办送沙枣树科将伊子行装多派回人背负又小伯克赖黑木图拉之妻曾经素诚留宿以致挟嫌作乱卞塔海并不查讯缘由輙用礟攻城迨回人出拒遽尔败北再阿克苏喀什噶尔大小伯克见办事人员极爲畏惧而纳世通等妄自尊大惟优待办事各员昨观音保领兵赴援即拨回人二百名以供樵汲等语纳世通卞塔海素诚俱受朕深恩身爲大臣各驻专城办事乃素诚父子在乌什任意将回人科派苦累且奸其妇女纳世通卞塔海平日妄自尊大一听所属官兵将回人凌虐至办理乌什一事卞塔海既冐昧进攻又复仓卒败北并将此等情节希图隐匿不即据实奏闻而纳世通领兵甫至彼处始则恐明瑞争功行文阻止继复恳求援助无耻实甚彼时明瑞若听其阻止竟行撤回尚不知酿成何等事端且正当抚辑未生事之回众令其倾心出力之时反拨给观音保回兵二百名以备使令是又具何肺腑即此拨兵一节其平日之任意苦累更不问可知纳世通卞塔海种种背谬乖张不可枚举是乌什之始而激变继而听贼猖獗不能尅日平定者皆伊等卑鄙无耻庸妄偾事所致实堪髪指此内素诚情罪尤属可恶虽经自戕不足蔽辜着交留京办事王大臣将素诚家产查抄其现有之子着俱革退差使发往伊犂充步甲当差纳世通卞塔海之罪虽不至将伊子一并从坐而伊等本身断难寛恕所有治罪之处另降谕防其二人家产亦俱着查抄明瑞奏并发
　　谕伊犂将军明瑞等办理乌什及接办善后事宜上谕军机大臣曰据明瑞查奏素诚纳世通卞塔海等情事朕已节次鉴悉故一切专委明瑞办理又命阿桂前往协办阿桂至乌什即同明瑞传防将纳世通卞塔海于军前正法看来乌什回人虽罪在不赦亦大臣等扰累所致自宜分别办理着传谕明瑞此时如尚未克城即将查奏情事宣谕招抚若抗拒如前仍尽行杀至善后事宜已派永贵前往喀什噶尔将来陆续办理阿桂着速赴乌什一切事宜与明瑞防议具奏明瑞先回伊犂阿桂留乌什数月俟事定后与永贵交代再往伊犂接办明瑞所管事务明瑞于来年回京亦可俱着传谕知之















　　平定准噶尔方略续编卷二十九
　　钦定四库全书
　　平定准噶尔方略续编卷三十
　　乾隆三十年夏四月丁未
　　防赞大臣爱隆阿疏奏廵查边界情形
　　爱隆阿奏言臣于正月初一日领兵自伊犂起程过阿勒坦额黙勒驱逐越界游牧之哈萨克等查自哈喇哲克德至勒卜什毕什罕招摩多俱间有偷越游牧者臣派出侍卫官兵严行驱逐哈萨克等俱惊惧迁移臣领兵尾随出境闰二月二十六日行至雅尔绰克托五岱讷蘓恳亦俱相防将前次标识之屯田筑城处所逐一指给又派卡伦兵九十名于二十七日起程照原奏安设臣于三月初十日回至伊犂奏入报
　　闻
　　辛亥
　　谕伊犂将军明瑞等办理库尔勒回人事宜
　　上谕军机大臣曰明普奏称玉古尔库尔勒回人俱照常耕种并无可疑惟阿竒木伯克色提克据回人等首告哈子伯克阿璊噶杂纳齐伯克和硕尔等散布流言意图叛逆传讯回人与原告相符已将阿璊等及应行质讯之人拏获看守等语昨据明普奏请回抵哈喇沙尔查讯回人朕即谕以宜加愼密若毫无形迹则已设果潜怀反侧办理时当出其不意倘令稍有知觉则各城回人因此惊惧或至另生一事亦未可定着传谕明瑞朕以额敏和卓熟习回部情事伊至哈喇沙尔时当令其留心体察若回人等实系谋叛何以并未举事坐待拏问如谓本无其事则回人等首告之言又何以众证符合将来查明时若祗阿璊等数人起意造言即将伊等正法示惩不必辗转株连谅额敏和卓必能妥恊办理再审讯既实则色提克尙属输诚効力自应加恩奬赏着明瑞等以朕防宣示照伊现在职衔加一级赏戴孔雀翎仍赏缎八疋壬子
　　谕伊犂将军明瑞等办理贼及更换办事领队大
　　臣
　　上谕军机大臣曰明瑞奏自三月初九十三十四十五等日进攻乌什情形又据伯克萨里请遣亲信回人呼特呼黙特持书前往招抚回众等语逆贼等倚恃城坚粮足敢行抗拒朕已节次传谕不必徒事攻击惟严防要隘俟其自敝此时若尚未竣事则鄂津所领伊犂官兵五百名亦到倍添威力至纳世通等攻守一隅屡战挫衂乆留该处必至偾事昨已降防将纳世通卞塔海于军前正法明瑞此时且不必宣露俟阿桂到彼一同传防办理纳世通等俱扰累回人爲众所恶若不早正典刑则回众不知天朝法纪着一面传谕阿桂速行前赴乌什将纳世通卞塔海正法后其所领官兵即着阿桂管辖与明瑞协力取城至领队进爱隆阿尙属谙练着明瑞酌量如伊犂不必定须爱隆阿驻劄即派赴乌什办事至德福与卞塔海同在阿克苏办事俱无端绪德福虽罪不至于正法或将伊革职令其効力行走或作何治罪之处亦应定拟所有应办钱粮要事件暂调伍尔泰赴阿克苏办理俱着明瑞妥议具奏纳世通等奏折俱未批示一并发交明瑞阅看酌量查办奏闻
　　谕喀什噶尔办事副都统栢琨查奏纳世通罪状上谕军机大臣曰纳世通进乌什全无端绪且任意虐使回人看来伊在喀什噶尔时亦必妄自尊大或有无耻情事俱未可定着传谕栢琨伊至喀什噶尔多时已奏事数次纳世通在彼行止岂全无见闻何以未经奏及奉到此防务须彻底查访据实防奏亦传谕明瑞阿桂如栢琨有徇庇纳世通稍爲隐匿之处一经查出即行参奏治罪
　　谕伊犂将军明瑞办理回部事宜
