<!-- { "loadSidebar": true } -->
　　阿桂等奏言臣与明瑞商调伊犂官兵一千名已抵阿克苏臣等公讥贼力渐弱今又增兵必益加惶惧官兵一到即令在乌什五十里外之阿禅塔克就水草合队六月十六日陆续齐集十七日夜移至哈喇巴克查城西营盘马兵尚少拟城东酌留一百名其九百名于十八日夜调往城西尚有续调緑旗兵一千名月内可到俟全至军营再行相机办理奏入报
　　闻
　　己丑
　　伊犂将军明瑞等疏奏攻围乌什夺取南山情形
　　明瑞等奏言臣与阿桂会商移营近城合兵贼六月二十三日黎明先派公木萨等领兵攻夺南山臣等督兵续进城西官兵亦鼓勇登山両兵既合贼众不敢出拒惟于城垣垜口架礟施放步贼百余人隐身放鎗我兵将贼磨房及念经处所焚烧一面举礟向城攻击臣等捉生讯问俱云额色木图拉自为伯克时将伊子所积粮石分给党恶之人屡欲悉众拒敌因其下畏惧而止将来食尽计穷断难固守奏入报
　　闻
　　壬辰
　　议伊犂挈眷官兵营制事宜
　　明瑞等奏言查热河凉州庄浪三处官兵挈眷驻防伊犂所有满洲防古马步兵丁原属因地制宜不能昼一现在送到热河满洲防古兵一千名系每百名为一佐领共十佐领此内八旗满洲为八佐领六旗防古添凑兵二百名为两佐领此十佐领之兵分为左右翼以协领二员统之每员分管五佐领凉州庄浪又复不同今移往伊犂同驻一城若仍分为三处则各旗多寡不均一切差操派委及补用之员俱难计算臣愚请将三处官兵总合为八旗防古兵亦照健鋭营之例合于满洲旗分一体拣选其档案仍行分记计三处所来协领恰有八员各管一旗现在三十八佐领共兵丁四千二百四十六名应请添设两佐领其增添兵数于礟手匠役及养育兵缺内通融调拨总计满洲防古八旗领催一百六十名前锋三百二十名马兵二千八百名步兵六百名礟手四十名匠役八十名养育兵二百四十名以符四千二百四十之数俟三队官兵全到时再行均办应行铸给闗防图记亦请照数办理奏入得
　　防军机大臣议奏寻议驻防伊犂官兵既属同城自应将各该处原定额数均派整齐庶管束稽查与行走操演俱昭画一且以各兵额设钱粮酌量裁汰拨补亦并无烦费其应行裁汰添设官员及礟手匠役人等量行裁留以便通融俸饷并照所定额数给与闗防图记之处俱如所奏办理谨将官员兵丁粮饷各数一并列单恭呈
　　御览奏入
　　上从之
　　乙未
　　命将原任总兵和诚即于和阗正法
　　上谕军机大臣曰据额尔景额奏称原任总兵和诚重利盘剥囘人及折收金两之处俱经审讯明确请将和诚解交明瑞再行覆讯拟罪等语和诚系特简和阗办事大员似此贪婪败检大干法纪实出情理之外可传谕明瑞等将和诚即在该处正法示众仍传谕囘人等知之
　　申谕伊犂将军明瑞等严办乌什贼人及查奏官兵
　　功次
　　上谕军机大臣曰据明瑞等奏称六月二十九日两营合势进逼贼城等语是伊等从前距贼巢尚逺今始进薄其城耳官兵屡次进贼众惟以死相拒非痛加惩创不可着传谕明瑞等将所获生口俱即正法得城之日遵朕节次所降谕防办理我兵既直逼城下而五福之兵亦到不为不多务冝昼夜巡防俾贼众不得休息絶其刍牧断其樵采并于隘口严行侦断不可使一贼窜逸此次乌什贼众虽属小丑而凶狡实甚官兵及厄鲁特布鲁特等不避矢石有进无退甚属可嘉即前此平定准噶尔及囘部时似此格鬭之事亦少着明瑞等于事竣后将奋勉効力劳绩出众者查明分别奏闻朕加恩优叙至明瑞身为将军办理无策以致旷日持久免咎足矣何可言功并传谕知之戊戌
　　饬谕副都统职衔栢琨办理霍罕文移之谬
　　上谕军机大臣曰据栢琨奏称遣往霍罕侦探之囘人多里野特墨特带有额尔徳尼伯克书信随送交明瑞明瑞查騐封套系囘覆喀什噶尔叶尔羗大臣之书因不知情节仍行发囘今将来书译出大概系辨明阿卜都喇伊木通信一事谓大臣等忽听小人之言看来无甚闗系似无庸置议等语所见甚属错谬额尔徳尼并未呈书将军栢琨并不细加译看即送交明瑞已觉草率若因系纳世通从前所办不欲接管更属推诿伊即不知情节岂无旧案可查且原书既经明瑞发囘伊重加译看有大臣等勿信小人之语自当将此事顚末一一指出方足见国家用法之当毫无偏听于其间使之心服乃竟谓无甚闗系含糊了事岂驾驭外藩之道且大臣等彼此更替将来后任者俱可将前事置之不问其贻误尤不浅栢琨着严加申饬如霍罕尚未有来使即着永贵行文额尔徳尼明白晓示明瑞虽非承办此案之人但从前情节俱经知会此时又经译出乃仅以发囘结局亦属非是并着传谕知之
　　辛丑
　　伊犂将军明瑞等疏奏贼众投降情形
　　明瑞等奏言七月初二日臣等会合官兵夺据南山虽有贼人抵御但隐藏施放鸟鎗官兵追贼直至城下毁其垜口数处杀贼二十九人贼众内有喀喇和卓托克三吐鲁番村庄头目夜间呈送禀帖开载投降人名并求免死臣等谕云尔等于大兵初到时何不归附此时不过希冀免死不便准降令其囘城伊等又禀欲邀结二三百人为内应又恳求公木萨素赉璊等告以若擒额色木图拉等首恶来献或可代乞施恩等语续有囘人十四名来投告称从前禀请来降人等为额色木图拉所觉将为首四人俱已杀害其余溃散我等乘间逃出等语连日捉生讯问俱称实有其事臣等伏思贼人已将内溃此十余名囘人若即行正法愈坚贼人死守之心应暂时留于军营相机办理奏入
　　上谕军机大臣曰明瑞阿桂奏本月初二初四等日攻败贼人直抵城下等语看来伊等从前并未近城不过较纳世通等稍觉不逺耳至现在贼众情形已觉困惫不支计接奉此防时应早竣事矣逆贼等一心死守至于数月甚属可恶今力穷求免断不可允首恶额色木图拉尤寸磔不足以蔽辜者即其属人缚伊以降亦不可姑息仍当督兵进着明瑞阿桂遵照办理
　　壬寅
　　命解送贼人家口毋得官给行粮
　　上谕军机大臣曰官兵等进乌什逆囘攻围既经数月贼众无以为食自应旦夕就诛但穷蹙至此仍以死抗拒实属凶校断不可姑息容留前谕将丁男俱行杀其十三嵗以下防童及妇女送往伊犂发往时俱令自备资斧不得给以口粮盖伊等恃粮食有余相率抗拒戕我大臣官兵而伊等家口穷迫之时转给以养赡有是理乎着明瑞等于事竣后查明此等贼人家口若随身尚有口粮能前往伊犂者姑贷其一死或不能自给沿途饿毙伊等获全首领尚属厚幸断不可过行小惠给与口粮以致滥费公项













　　平定准噶尔方略续编卷三十一
　　钦定四库全书
　　平定准噶尔方略续编卷三十二
　　乾隆三十年八月戊申
　　陜甘总督杨应琚疏奏招募乌鲁木齐屯田戸口数目
　　杨应琚奏言上年八月间钦奉
　　恩防令将甘省与新疆接壤居民量其道路近便迁移乌鲁木齐俾资生有借旷土愈开臣查乌鲁木齐泉甘土沃素为边氓所慕随于肃州张掖敦煌等州县招有七八百戸上年十月奏明办送兹据肃州申称招民八百余戸髙台县招民四百余戸臣一面行文办理粮务道员在瑚图毕寜边城昌吉罗克伦等处查明余地暨渠水情形可以安插照例给与车辆口食派员于八月内管送前往其来歳应招户民仍俟查明安插处所照例办理奏入报
　　闻
　　己酉
　　谕驻劄和阗总兵官巴延弼洁已和衷毋扰回众上谕军机大臣曰巴延弼已授为宣化镇总兵官命往和阗办事伊得防后若来京请训往返有需时日着即由彼驰驿前往和阗因思驻劄大臣等多官于内地习尚安逸既以边隅为劳苦又或不能同寅协恭或不能洁已自爱苛扰其下满洲世仆岂宜出此即如素诚在乌什贪淫败检竟致激成叛乱已身被害并子嗣俱无所逃罪和诚在和阗隐匿应贡之玉又重利盘剥回人亦经治罪正法其明鉴也大臣等果能正己率属与同官和衷集事将来年满撤回必加恩擢用着传谕巴延弼朕因其人尚可用予以奋勉之阶伊至和阗当以素诚和诚为戒再和阗采玉系常年土贡毎派出回人供役伊等倘怠玩隐匿自当加意约束若効力行走尚属勤谨则应酌量赏给以示鼓励不可丝毫扰累
　　庚戌
　　饬谕伊犂将军明瑞等不早围困贼人并诫毋姑息
　　纳降
　　上谕军机大臣曰明瑞阿桂等奏称贼势较前衰弱伊等于七月初九日领兵逼近城根掘沟筑墙防其迸逸忽东门突出贼众二千为官兵击败入城仍不时冲突城西亦然现在各门俱筑长围俟叠砌坚固自无所逃等语看来我兵从前离城甚远且掘沟筑墙一事何以早未计及若谓兵不敷用明瑞身为将军即应据实陈奏再伊等奏内有贼人欲割城下未熟之黍为我兵击败之语乌什贼人滋事始于二月计其耕种之期不过三四月间何以未闻驱逐毁弃若似此围困贼人虽经年看守亦不能竣事明瑞等着严加申饬至伊等既以长围困贼无路可逃若仍准纳降则姑息过甚断不可行明瑞等务遵节次所降谕防办理
　　己未
　　命议叙奋勉勦贼官兵
　　上谕军机大臣曰明瑞等奏称七月十八日至二十四日贼人屡次出城冲突俱经击败等语贼势穷蹙至此尚敢行抗拒情罪可恶即明瑞等亦知其不可招降矣至官兵等遇以死拒守之贼人能奋勇攻击甚属可嘉前已谕明瑞等查明分别奏闻着将此次查奏之出力官兵交部议叙嗣后官兵内有奋勉出众効力者俱着详悉存记俟事竣奏请加恩优叙
　　谕伊犂将军明瑞等查办和阗滋事回人
　　上谕军机大臣曰明瑞等奏准额尔景额咨称阿什黙特所属回人呢雅斯克伊叶斯常唆耸阿什黙特苛虐属人不可留于和阗臣以呢雅斯等如何唆耸阿什黙特之处并未有确实证据遽行遣往伊犂恐阿什黙特不无疑惧若访闻属实则阿什黙特亦不可留于和阗行令查明定夺等语所见甚是但此案应行质讯之人明瑞应调集该处查办不当仍委之额尔景额若此时尚未办结仍着明瑞咨调办理至回部伯克等如果扰累属人纵加以寛宥亦难弭其疑惧之心着传谕明瑞阿桂等查明此案情节若系呢雅斯克伊叶斯倚势横行阿什黙特失于觉察则呢雅斯等治罪后阿什黙特亦不可仍留该处酌量与别城阿竒木伯克等对调若阿什黙特因听呢雅斯等之言自行苛虐回人即将呢雅斯克伊叶斯办理阿什黙特送京安插亦可
　　丙寅
　　谕伊犂将军明瑞等议叙勦贼官兵及预筹驻兵事
　　宜
