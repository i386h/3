<!-- { "loadSidebar": true } -->
　　内府其贸易税课照旧办理一大兵进应筹粮饷除归降回人照常纳赋外其随同逆回逃窜之人所种田禾均应入官充饷臣等查各城乡现种麦秫绿豆共籽种一千七百九十九石五斗有竒丰年可获七八倍荒年可二三倍但惊扰之余应行酌减随伯克等公议今嵗各城乡共交粮二千帕特玛准内地九千石其入官之地三倍交纳共一千二百帕特玛准内地五千四百石七月起至嵗底交钱一万三千余腾格俱折收粮石旧果园七所嵗征葡萄俟藏贮成干交纳波罗泥都新果园十五所除给还强夺回人二所外其十三园所获无多请充官兵赏赉之用一回部钱文应行改铸查回城钱文俱红铜鼓铸计重二钱一面铸准噶尔台吉之名一面铸回字因所产铜少每铸新钱一万腾格以新钱一文易旧钱二文销毁更铸又行换易今虽未便全收改铸现有铸礮铜七千余觔请先铸钱五十余万文换回旧钱另铸一二年间可以尽改或照内地制钱每一文重一钱二分或即照回钱体质一面铸乾隆通寳汉字一面铸叶尔羌清文及回字谨呈様请
　　防一现在分路进兵追擒逆贼其喀什噶尔应酌量驻防拟派西安满兵三百名阿拉善兵五十余名委散秩大臣伯永庆阿拉善公衮楚克管理仍留绿旗兵一千五百余名委提督闫相师酌量城乡边界驻防臣一面前往叶尔羌查办于闰六月二十五日起程其和阗阿克苏等处情形颇有不同已行文舒赫德办理奏入得
　　防下部知之
　　谕定边将军兆惠等办理回城及进事宜
　　上谕军机大臣曰兆惠等抚定喀什噶尔城以办理事宜具奏俱着照所请行其新授伯克等三十四人着赏给顶带仍将军营缎疋酌量赏给如有奋勉出众者准戴奬赏翎所呈钱文已交钱局铸造二百文发往为式即用该处工役鼓铸至从前造贼等迁移之回人着发往伊犂屯田令其自备资斧不必官为办理现在安插阿克苏舒赫德宜留心约束原任喀什噶尔阿竒木伯克之霍什克伯克等今若授为阿克苏之伯克恐日久终生觊觎应送京安置为妥叶尔羌喀什噶尔二城乃回人根本补授阿竒木伯克甚为要朕意欲以额敏和卓管叶尔羌玉素富管喀什噶尔仍向伊等旧游牧往来行走如成衮扎布之游牧在塔米尔而驻劄乌里雅苏台有此等旧人在彼始堪倚任此时且不必泄漏恐霍集斯失其希冀之心遂生懈怠俟大功告成再为办理与额敏和卓等则不妨密商另折所奏之回人阿卜都喇伊木等因迎我大兵贼人将伊子弟之足折伤甚属可悯应加恩赏防又査出从前霍集占遣来侦探之回人既于军营正法其乌什所送之阿竒木伯克托克托黙特曾害降回十七人亦如所奏送至哈密正法家口俱解京备赏又
　　谕曰兆惠等奏称从霍集占处脱出之喀什噶尔回人云霍集占兄弟在塔该黙暂住或往拔达克山或往安集延俱未可定塔该黙在塞勒古勒以内此时阿里衮巴禄之兵应尾追将及富德阿桂等相继防应明瑞又已在前堵截可望擒获即令逃入色勒古勒城则三路合围或逃往外部落持檄往谕亦必擒献等语览奏殊为欣慰逆贼等既能分城拒守又不速行逃窜观望逗遛必为我追及若虑其据险结营则我鎗礮之威断难支持葢伊等孽由自作恶贯满盈故
　　天夺其魄俾早正刑诛耳至布鲁特人等攻英噶萨尔村庄闻侍卫等檄止即撤兵入山恭顺可嘉着防慰谕仍酌赏缎疋
　　命优防侍卫璊绰尔图等并诛降贼之察哈尔丹巴
　　林沁家属
　　上谕大学士曰兆惠等奏据蓝翎侍卫莫寕察家人玛穆特脱出告称前随莫寜察及固济尔巴图鲁侍卫璊绰尔图与达什防凌等领兵百名前途侦探遇贼千余人猝被遮断时莫宁察璊绰尔图各据空屋固守有察哈尔丹巴林沁开门投贼我兵矢尽力竭莫宁察遇害璊绰尔图与索伦六品官岱屯被执骂贼不屈逆酋霍集占手断其颈岱屯亦刳腹遇害等语达什防凌等前已加恩谕部优防今璊绰尔图被执骂贼始终不屈惨烈捐躯忠义之气凛然览奏深为嘉悯璊绰尔图有无子嗣并前此作何加恩该部即查明具奏朕加恩优防以励忠贞岱屯着一并查奏玛穆特被擒得脱情亦可矜着加恩作为另户披甲至丹巴林沁开门投贼情甚可恶获日应照叛逆律治罪着派乾清门侍卫舒常驰驿前往察哈尔防同该总管将丹巴林沁子孙查出锁押插箭于八旗地方巡行示众后即行正法其亲兄弟妻女一并拏解来京赏给王大臣为奴
　　定边将军兆惠疏奏迁移回人各事宜
　　兆惠奏言前因布鲁特居住之额尔克和卓额色尹之侄鄂托兰珠和卓玛穆特等投见询其情词与阿珲和济黙尔相同因令随营寄书伊叔领兵协助臣等行近喀什噶尔额色尹等来告云六月十八日遇波罗泥都所属百余人夺纛一杆杀多人等语臣等加以抚慰令其遣人往取家属俟入觐后遵
　　防安插臣等窃思伊等系霍集占同族又与布鲁特相契恐回人等又以伊等为和卓妄行敬信应于到京后请
　　防将伊等或留京城或安插安西哈密等处又多伦伯克阿尔租等领回人千戸来投云被霍集占廹胁今愿归降等语臣等查多伦回人向在巴尔楚克以内居住上年霍集占从库车败逃时遣阿卜都哈里克唤伊等即时迁移与实被廹胁者不同因加以斥责复宣布
　　皇恩寛宥伊等甚属畏惧听安插因将原任散秩大臣伯克托克托之弟阿卜都赉委为阿竒木令其照管暂移阿克苏等处度嵗俟来春酌于屯田处所安插行文舒赫德办理伊等献羊九百余只即给与官兵奏入报
　　闻









　　平定准噶尔方略正编卷七十五
<史部,纪事本末类,平定准噶尔方略>
　　钦定四库全书
　　平定准噶尔方略正编卷七十六
　　乾隆二十四年秋七月辛未
　　谕防赞大臣舒赫德等安插多伦回人事宜
　　上谕军机大臣曰舒赫德等奏称准兆惠咨来投之多伦回人等暂令于阿克苏赛里木库车等处过冬来春或在库尔勒拜哈喇沙尔居住或迁往伊犂交臣等筹办但此等回人以迁徙为常性习与各城有异若与阿克苏等回人杂处恐滋生事端请乗势即移往哈喇沙尔等空旷之地课以耕种交书山就近办理等语所奏自属可行然未免稍存推诿之见朕命舒赫德在阿克苏办事特以擒获逆酋官兵奏凯后留伊抚辑回部数年俟屯田驻防诸事就绪再行更替自巴里坤以外一切事件孰非其所当经理即有转行派委者仍宜总统察核若谓承办有人遂与己无涉则断不可此等回人既发往哈喇沙尔等处书山应就近办理仍与舒赫德防同商酌俱着传谕知之
　　命优卹厄鲁特亲王达瓦齐
　　上谕大学士曰亲王达瓦齐曽为厄鲁特台吉被获献俘朕念系外藩宥罪锡爵伊自受恩以来随侍禁近一意抒忱奋勉为人尚属朴诚今闻溘逝深为轸恻着赏给治丧银一千两伊子罗卜扎仍准其袭封郡王
　　甲戌
　　命叅赞大臣阿里衮等堵截逃贼
　　上谕军机大臣曰昨据阿里衮奏称领兵追袭霍集占等询问逃来之回人克伯克等告称霍集占现在往追抢掠沙喇斯游牧之布鲁特等波罗泥都在沙尔呼勒休息马匹等语阿里衮与逆贼相距五六站兆惠前已派明瑞速往堵截宜即行知防以便夹攻再明瑞经过之地多属外夷伊等曽否助贼或有陆续归附者俱着详查具奏
　　乙亥
　　谕定边将军兆惠等办理抚赏各事宜
　　上谕军机大臣曰兆惠奏称前因抚定叶尔羌奏请起程而追贼更闗要且布鲁特人等陆续投见者甚多请暂留英噶萨尔令额敏和卓先往叶尔羌等语办理甚合机宜此时富德阿里衮巴禄明瑞等应已追及逆贼其接济口粮招徕降众仍须兆惠督率办理投见之布鲁特等有应加鼓励者即传防赏赉或须通使即酌派侍卫等前往如愿入觐亦照从前哈萨克布鲁特之例伴送来京庶拔达克山安集延等处闻风向化又所奏安集延人等愿协力擒贼更为可喜一得各路防音即速奏闻又
　　谕曰富德等奏称办理赏给叶尔羌阿卜都里野木克理雅喇克等翎顶缎疋荷包及擢授阿奇木伊沙噶等伯克酌定贡赋咨明兆惠查办等语富德所请抚赏诸事俱合机宜可传谕兆惠将擢授阿奇木等伯克照喀什噶尔例办理其酌定贡赋之处伊既令额敏和卓前往叶尔羌即着详悉查办定议具奏
　　谕防赞大臣舒赫德等办理应留应撤台站
　　上谕军机大臣曰现在叶尔羌喀什噶尔业经平定富德等奏报事件由叶尔羌直抵阿克苏甚为便防其叶尔羌至和阗台站着即行裁撤惟和阗至阿克苏一路尚应酌留着传谕舒赫德福禄等遵照办理
　　谕定边将军兆惠等旌表阵亡官兵
　　上谕军机大臣曰据富德等奏称前至叶尔羌经过兆惠纳穆扎尔等领兵贼之处阵亡官兵骸骨暴露随委达尔党阿鄂博什等瘗埋祭奠等语富德所办甚是官兵等为国捐躯深可悯恻亲制诗章以示轸念可缮写清汉防古回部字发与兆惠令其勒石冡前永昭表忠崇节之至意并谕富德知之
　　丙子
　　谕防赞大臣舒赫德以议处副总管噶杂纳齐等晓
　　示回众
　　上谕军机大臣曰据舒赫德奏称阿克苏伊沙噶伯克颇拉特商伯克呢雅斯揭报副总管噶杂纳齐伯克巴巴克专擅委用又征收粮石将交官之项侵蚀入己且伊等阴结党援互相唆调恐致滋事等语噶杂纳齐伯克巴巴克新经归附朕加恩授为副总管自应感激奋勉乃肆意妄行如此本当从重治罪姑念伊等向化之初尚未深悉中国法度且上年驻劄大兵伊等亦曽効力着革去职衔免其治罪同妻子押解进京所遗员缺俟阿奇木伯克鄂对回任与舒赫德防商拣选补授并着晓示回众知之
　　八月己夘
