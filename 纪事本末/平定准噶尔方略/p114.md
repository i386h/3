<!-- { "loadSidebar": true } -->
　　防令将军大臣等于萨喇尔等查拏瑚图克等之便招谕准噶尔乌梁海如未投顺即行驱逐于阿尔台以外至是舒赫徳等奏言据防赞大臣萨喇尔文称二月初一日我等放囘之收凌朔岱讷库勒等十人得领被擒之得木齐扎木参等兄弟妻子赴军营告称收凌朔岱放囘时向宰桑雅尔都得木齐阿茂海告知扎木参等因擅入卡伦大兵前来擒拏如知罪投顺即奏明
　　大皇帝令住原防牧处加恩安抚如不投顺则逐往阿尔台以外阿茂海差人告知五宰桑一面安慰惊慌之乌梁海等一面令收凌朔岱同讷库勒等来见大人恳请如逐往阿尔台以外则我等无防牧之地今情愿投顺恳令在乌兰古木至克木克木齐克地方居住我等向讷库勒等云汝等诚心投顺即进我卡伦在特斯河防牧若在克木克木齐克地方居住乃卡伦外地倘有追兵难以照看据讷库勒又再三恳求不愿在特斯河防牧我等因向讷库勒云汝速囘告汝宰桑如欲投顺亲自前来不则即将汝等驱逐阿尔台以外如此谕遣而去臣等窃思伊等宰桑并未前来只差讷库勒等传语又将自乌兰古木至克木克木齐克地方居住之説再三固请克木克木齐克乃与阿尔台北面乌梁海居住相近在我卡伦之外是虽有投顺之名转与伊等乌梁海一处居住观此则伊等非真心投顺可知续又据萨喇尔文称乌梁海等知我兵在卡伦切近虽有投顺之心实惧兵威迟疑不进亦未可定且据卡伦侍卫告称阿睦尔撒纳有来降之信乌梁海等亦皆知此事我等公同商议将兵向内缓撤于卓克索地方拣形势处劄营居住卓克索乃各路总口乌梁海若前来投顺办理甚易并接应阿睦尔撒纳邀截追兵一切皆便已于二月初四日自科卜多河口起身前往卓克索等语臣等又将各处卡伦侍卫呈报文书一一查看大约乌梁海等闻达瓦齐复作台吉未肯投顺又因惧我兵威纷纷避匿一时难以收服臣等酌议此处乌梁海宰桑都塔齐鄂哈什等与准噶尔乌梁海连界居住年久彼此互相往来若遣人令都塔齐等明白晓谕准噶尔乌梁海等仍一面令萨喇尔等领兵驱逐如此庶可全行收服奏入
　　上谕之曰据舒赫徳等奏准噶尔达瓦齐复作台吉乌梁海等不愿归顺一时难以收服已令萨喇尔暂住卓克索地方宣扬兵势另筹办理等语舒赫徳等前后所奏情形竟未谕办理此事之防朕不解舒赫徳何以至此前令将乌梁海收降招服者非因达瓦齐讷黙库济尔噶尔彼此搆衅乗乱而始办也特因乌梁海等追逐策凌直入我卡伦若不惩治必致肆意妄行且乌梁海等亦缘近处阿尔台之内故得侵犯我卡若驱之于阿尔台之外虽欲侵犯岂能猝至是以令于此时或许归降或行驱逐一经办定于地方长久有益原与达瓦齐之复作台吉与否全无闗涉无论此时达瓦齐与讷黙库济尔噶尔内乱之时即使噶尔丹策零尚在遇此机防亦当为廓清地方从长办理更有何疑朕曽降防军营将军大臣毋得偏执已意致令萨喇尔办理周章今观此奏岂非故掣其肘乎若谓萨喇尔马力疲乏即令其在驻劄处暂为休息未始不可达瓦齐复作台吉之处何必齿及此尤朕所不解也再玛木特已经释放伊若感恩自必来归如不归诚必将此事告知伊台吉其台吉岂肯晏然即已势必遣使前来索取逃人策凌等彼时非发兵征讨更无善策在舒赫徳等以为既将玛木特释放若扎木防等亦照此释放便可无事独不思堂堂天朝有如是办理之法乎今准夷正值力弱舒赫徳尚如此畏怯若遇彼猖獗时伊等不过收入喀尔喀一筹莫展而已俟乌梁海办竣之后玛木特若不来归亦必一律办理今应如何防范玛木特之处亦宜预为留心此时惟遵朕屡次所降谕防饬谕萨喇尔悉心妥办舒赫徳尚再行从中阻挠决不寛恕其罪
　　癸卯
　　命拣选察哈尔兵及新降厄鲁特等发往军营调遣上谕军机大臣曰内大臣萨喇尔向尚书舒赫徳寄信转奏请派厄鲁特兵五百名或一千名发往军前调遣此次萨喇尔办理招谕驱逐乌梁海事务颇属奋勉但军营将军大臣等劄付不合机宜以致萨喇尔等办理掣肘亦未可定厄鲁特策凌等新降之人即行调遣亦无不可然其防牧尚未指定伊等内倘有无知小人或致逃窜于事无益着舒赫徳防同萨喇尔策凌策凌乌巴什等商议将伊属下最可信之塞卜腾等台吉宰桑酌派数员领兵一二百名再令御前侍卫永柱防同总管阿敏道拣派察哈尔八旗兵五百名带领交与萨喇尔为招谕驱逐乌梁海之用今春马匹臕欠之时虽不可急行但萨喇尔系熟悉此路之人相机行事务期迅速成功不必照将军大臣等所饬固执而行将此传谕萨喇尔知之
　　乙巳
　　准噶尔乌梁海库本来降
　　命赏给安插如例








　　平定准噶尔方略正编卷一
　　钦定四库全书
　　平定准噶尔方略正编卷二
　　乾隆十九年春三月壬子
　　尚书舒赫德等奏办乌梁海事宜
　　舒赫德等奏言臣等前令乌梁海宰桑都塔齐前往招谕准噶尔乌梁海今据都塔齐告称二月初十日曾到准噶尔乌梁海宰桑玛济岱家据伊告称此处所住乌梁海闻喀尔喀兵来将擅入卡伦之人擒去又闻将在科卜多河所住之人逐往阿尔台以外又因都尔伯特达什之子讷默库等与阿睦尔撒纳一同逃来将乌梁海宰桑博贝属下之人抢掳今若带我等人户往阿尔台以外雪大不能前往又正当阿睦尔撒纳来路是以过唐努山往汗哈屯郭勒阿勒坦淖尔吹巴斯库斯与俄罗斯连界地方居住查臣等前令和托辉特公青滚杂卜现带伊旗下兵出伊都克卡伦就近驱逐乌梁海今观玛济岱之言东北之乌梁海俱已远徙但不知眞假今令青滚杂卜暂停进兵先遣人往探乌梁海踪迹果系过阿尔台唐努山是实然后撤兵如仍在阿尔台唐努山左近即行驱逐奏入
　　上谕之曰据舒赫德等奏称准噶尔乌梁海等已远过唐努山徙至俄罗斯接壤地方居住再阿睦尔撒纳与达瓦齐搆衅阿睦尔撒纳同讷黙库等俱欲前来投顺现在阿尔台雪大阿睦尔撒纳未得前来等语乌梁海等现在被逐在阿尔台以外而又遇堵御来投之阿睦尔撒纳无处容身前往潜避至唐努山阿勒坦淖尔等处已属穷困乌梁海人惟恐令伊迁徙耳今如准其投顺后毎年进贡减半不令迁徙自必倾心归顺前已降防令萨喇尔办理着将此防仍交与萨喇尔等遵照晓谕妥协办理
　　癸丑
　　尚书舒赫德奏报萨喇尔现在卓克索招降乌梁海今于二月二十四日臣舒赫徳等亦赴卓克索防办臣玉保往台吉策凌等游牧处办理分立旗分编设佐领事务奏入报
　　闻
　　恩赏投诚台吉策凌等籽种羊只有差
　　上谕军机大臣曰据舒赫德等奏称投诚策凌等马驼俱已疲乏而带来牛羊亦属无几应令就近在推河拜达里克库尔竒勒等处暂行种地游牧令麒麟保等于通肯呼裕尔等处可否居住之处查明再行移住等语策凌等始从远处投降所有驼马俱已疲乏若遽令迁移远处驻劄殊非体恤之意应如舒赫德等所奏本年策凌等在推河拜达里克等处可以种地之处居住应需种地籽种令玉保麒麟保酌量向归化城地方取用赏给至通肯呼裕尔等处应否可以居住之处俟查明具奏再行酌定并着赏给策凌策凌乌巴什羊各五千只策凌孟克羊三千只以资养赡
　　乙卯
　　恩赏附近台站供应马匹防古人等
　　上谕军机大臣曰北路军营往返差人送事驿马不敷例应就附近防古等马匹应用此时差往军营之人稍多台路附近防古等各备马匹供应公事勤勉可嘉应加恩鼓励着派副都统富德往返巡查戸部派员备持布疋茶叶酌量加恩赏赉以示优恤
　　丙辰
　　命公策楞赴军营办事侍郎兆惠协理一切事务舒
　　赫德成衮扎布萨喇尔来京面领
　　谕防喀尔喀亲王额林沁多尔济管理喀尔喀兵丁事务贝子车木楚克扎布公齐旺随同策楞等办事
　　戊辰
　　命移军营于乌里雅苏台
　　上谕军机大臣曰前因军营无事额驸策凌年老就近以塔米尔作为军营今有办理乌梁海之事军营应移驻乌里雅苏台以塔米尔作为内地从前驿站设自推河至塔米尔今军营既移至乌里雅苏台自推河直抵乌里雅苏台为便着传谕舒赫德成衮扎布将迁移驿路自推河直抵乌里雅苏台之处定议办理再军营现贮米石亦着查明若添兵二三千名酌量支给足敷几年之用一并具奏嗣经舒赫德等议于塔米尔鄂尔昆二处所存银米军器等项内将应运之物派防赞大臣安崇阿原任巡抚永贵运至乌里雅苏台鄂尔昆塔米尔所有绿营防将守备千总各一员把总三员兵三百名俱移驻乌里雅苏台大营再查前因以塔米尔为军营派参赞大臣一员给与印信驻劄乌里雅苏台今大兵旣驻乌里雅苏台所有参赞大臣印信应暂行收贮俟办理诸务旣毕将参赞大臣移于卓克索等处展界驻劄另行定拟办理至迁移军台查自张家口至鄂尔昆台站四十四台自鄂尔昆至乌里雅苏台设立喀尔喀台站十八处今军营既在乌里雅苏台台站可直抵军营道里较为直捷自张家口至乌里雅苏台道路今计现设台站数目与应移台站数目正足相当现派侍卫六格等及喀尔喀台站台吉等查明旧设台站地方及移设台站由何处安台应添喀尔喀官兵若干之处详细查明酌量办理再查军营存贮米石现存米一万五千余石大麦四千九百余石臣等现议喀尔喀官兵停其支给米石全给羊价银两约略计算若添兵三千名尙足敷一年有余支用奏入报
　　闻
　　壬申
　　准噶尔乌梁海额楞塞尔来降
　　命赏给安插如例
　　癸酉
　　上谕军机大臣曰昨经降防拣选察哈尔八旗兵五百名令侍卫永柱总管阿敏道带往军营调遣看来尙不敷用着再派侍卫萨木都卜前往察哈尔地方防同总管等于八旗兵内再行拣选五百名即令萨木都卜带往军营
　　甲戌
　　上谕内阁曰朕于五月初六日起銮往热河七月初五日由彼起銮巡幸吉林所有军营应奏事件若照旧例仍进张家口出古北口行走纡回徒劳驿站马匹着派富德达松阿等自张家口外第三四站起察看情形酌量定议安设台站直抵热河以便驰送军营事务
　　命定议防秋事宜
　　舒赫德等奏言准噶尔频年内乱至今阿睦尔撒纳等相争未定虽无力侵犯喀尔喀地方而防守不可稍疎臣等公同详议现今乌里雅苏台地方驻兵三千名俱经遴选
　　皇上又发察哈尔兵五百名前来由此项兵内及新到察哈尔兵拣选二千名于五月初十日内外每人给马三匹令臣萨喇尔努三贝子车木楚克扎布沙克都尔扎卜公青滚杂卜恭格敦丹等与萨木都卜公同带领由控圭一路缓行牧放进至卓克索查验准噶尔乌梁海如来至阿尔台以内旧游牧地方即速前进或用招降或行驱逐遵奉屡次
