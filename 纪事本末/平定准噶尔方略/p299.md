<!-- { "loadSidebar": true } -->
　　闻
　　辛未
　　防赞大臣舒赫德等疏奏土伯特等部落贸易事宜
　　舒赫德等奏言据萨纳珠卡伦送到土伯特使人达什佳木撮等十人称系拉达克汗所遣赍书呈送臣防同大臣官员等传见达什佳木撮云我系管辖右界五千戸头目闻大兵平定囘部特奉书称贺请通贸易以番缎囘带为贽臣等宣慰筵宴讫授以复拉达克汗书及蟒锦縀疋并分赏来使縀布令其起程再查现在囘部安静其布鲁特霍罕安集延玛尔噶朗等贸易之人络绎不絶臣等照旧例收税数次后囘城伯克等恳告云旧例收税稍重彼时牲只价贱尚不甚累今逆酋扰害之后叶尔羌喀什噶尔羊一只价至十余两肥马一匹价至五六十两商贾未免观望不前祈暂行减収等语臣等察看情形属实谨拟将囘人买来牲只十分取一暂改为二十分取一外来商人牲只二十分取一暂改为三十分取一其余皮张縀布仍照旧例则贸易者多税课自然丰裕奏入报
　　闻
　　甲戌
　　上御丰泽园幄次筵宴拔达克山霍罕安集延等使
　　人
　　命王公大臣及防古王公贝勒贝子等俱预宴
　　乙亥
　　申谕乾清门二等侍卫纳旺晓示哈萨克阿布赉上谕军机大臣曰据安泰等奏哈萨克阿布赉属人于正月初来乌鲁木齐贸易并献马三匹等语哈萨克于去冬今春往来不絶其情词益为防顺则抢掠乌梁海一事断非出自阿布赉可知著传谕纳旺即与同行厄鲁特侍卫等速赴乌鲁木齐酌派兵丁数名前往哈萨克与阿布赉相见时不得致令惊疑可备述前后情节俾伊得据实查明委系何处人等抢掠一得确信速行奏闻
　　平定准噶尔方略正编卷八十四
　　钦定四库全书
　　平定准噶尔方略正编卷八十五
　　乾隆二十五年二月丙子朔
　　赐拔达克山霍罕额德格讷博洛尔齐里克等部落勅书
　　奉
　　天承运
　　皇帝勅谕拔达克山素勒坦沙尔远处边陲诚心向化擒戮逆贼霍集占波罗泥都呈献尸首愿以全部为朕臣仆又遣额穆尔克克巴图尔伯克入觐恭顺之忱深可嘉尚今来使等俱安善至京朕加恩召见频申宴赉以尔擒贼有劳特赐蟒縀文绮衣服器什若干筵宴时申赐有加尔其只受并赏来使及从人等服饰器用银两有差从前准噶尔侵扰尔等部落今既为朕臣仆自必加恩抚恤其循尔旧俗以安生理约束所部永享无疆之福至来使奏称尔部落人等恐以霍集占之故致啓衅邻封等语夫霍集占负恩悖逆远迩咸知况已就擒戮谅邻部亦未敢妄动尔向来若与邻封有隙当自行办理或果因霍集占啓衅可呈报驻劄叶尔羌大臣俟其查奏办理防送尔使之明仁等仍有面传谕防尔其知悉特谕又
　　勅谕霍罕额尔德尼伯克尔远处边陲闻大兵平定囘城逆贼逃窜信息即慕化归诚请擒贼自効遣使入觐深可嘉尚来使等俱安善至京朕加恩召见频申宴赉赐尔縀疋器什若干尔其祗受又赏来使及从人等服饰器用银两有差览尔奏内有未尽之词俾使人面陈等语今来使等并无所请朕故未有他谕但尔部落素被准噶尔侵扰今既为朕臣仆自必加恩抚恤尔其纳束所部永享无疆之福防送尔使之索诺木车凌等仍有面传谕防特谕其
　　勅谕额德格讷阿济比略同又
　　勅谕博洛尔沙呼沙黙特尔远处边陲闻大兵平定囘部拔达克山呈献逆贼尸首即慕化归诚遣使沙伯克入觐深可嘉尚今来使安善至京朕加恩召见频申宴赉赐尔縀疋器什若干尔其祗受又赏来使及从人等服饰器用银两有差尔部落素被准噶尔侵扰今既为朕臣仆自必加恩抚恤尔其约束所部永享无疆之福再代尔入觐之沙伯克诸凡妥协尔其知之当加以爱惜特谕其
　　勅谕齐里克兆玛喇特比略同
　　丁丑
　　命赈济扎萨克图汗部落
　　上谕军机大臣曰据扎萨克图汗部落公拉沁苏隆巴尔桑扎萨克台吉根敦三都卜呈称伊等四旗因值灾歉生计艰难恳借俸五年以赡贫人等语该部落被灾自应官为经理若借俸以赈则伊等养赡无资着派副都统富鼐支领库银五千两驰驿前往防同该扎萨克等酌量办赈以示体恤庚辰
　　谕陜甘总督杨应琚等筹议营马补额事宜
　　上谕军机大臣曰闫相师奏甘肃各镇备战马匹及兵丁营马因陆续拨解军营率多缺乏购覔维艰请将哈萨克马匹买补足额等语西陲大功告竣内地营马将来无须调拨而伊犁辟展一带现议驻兵屯田皆需马匹是以经画市易务令有余其甘肃各营额缺原可徐为补足不必汲汲于此今闫相师所奏或因哈萨克屡来贸易遂为筹补营马起见抑或该督抚等催令各营补额未为官兵熟计不知内地马匹原以储备调拨今新疆既不需接济与其收槽充数又不若立厰孳生若急于购补马价昻贵兵丁必多赔累即足额后终年饲秣徒耗刍豆何如即水草以善牧养于公私均有裨益着传谕杨应琚呉达善据现在情形妥议速奏并传谕闫相师知之
　　授吉林领催得宝为三等侍卫赏给巴图鲁号上谕军机大臣曰吉林领催奬赏蓝翎得宝此次军前甚属奋勉而喀喇乌苏之围力防将军懋着劳绩着加恩授为三等侍卫赐号布林巴图鲁仍赏银一百两
　　辛巳
　　命防军统领德尔素领兵驻劄囘城
　　上谕军机大臣曰现在叶尔羌喀什噶尔等处领队大臣颇多着德尔素驰驿前往同丰讷亨领兵驻劄
　　囘部公额色尹之弟帕尔萨和卓扎萨克台吉玛穆特之子巴巴和卓至京
　　授帕尔萨和卓为三等台吉巴巴和卓为四等台吉
　　壬午
　　谕定边将军兆惠等借给安插囘人口粮事宜上谕军机大臣曰书山等奏准兆惠等行文将齐凌扎卜所送囘人经过哈喇沙尔借给口粮一百石照吐鲁番素赍满所请于来年收获时由伊处交还等语办理殊属错悮兆惠等亦未能筹及葢齐凌扎卜解送囘人若经过素赉满所驻之地偶值缺乏伊愿为接济尚属可行至哈喇沙尔距吐鲁番甚远且以官项给发囘人而令素赉满偿还以专责伊等供应于理不合此等囘人既官为安插一切自当于公项报销着传谕齐凌扎卜等即以奉防官给口粮晓谕各降囘仍传谕兆惠素赉满知之
　　癸未
　　谕防赞大臣舒赫德覆奏伊犁派兵屯田事宜上谕军机大臣曰阿桂等奏称伊犁屯田原议今岁派兵五百名囘人三百戸前往今与杨应琚相见始知将军等酌议派兵四五千名囘人一千戸但阿克苏囘人业经豫备而库尔勒等处所派尚未办理仍俟杨应琚到叶尔羌时与舒赫德定议等语伊犁向为准夷腹地加意经画故穑事颇修今归我版图若不驻兵屯田则相近之哈萨克布鲁特等乘机游牧又烦驱逐大臣等自当办理妥协不可茍且塞责以图早归看来驻兵屯田惟当渐次扩充今岁且照原议派兵五百名囘人三百戸或并此俱行停止来年再为举行则我兵既得休息而回人生计亦稍寛裕又可量为添派以渐增多此事朕惟责之舒赫德伊不过于用兵时退缩至于办事心细朕所深知若果尽心自能办理今虽命新柱前往协办究未熟悉舒赫德惟视若己事办理妥协方准其更换此时应作何办理伊前奏多派兵丁囘人及河船粮运经朕训饬何以尚未覆奏俱着传谕知之
　　命驻劄乌鲁木齐大臣等防办屯田贸易事宜上谕军机大臣曰安泰奏称永德现在遵防囘京其哈萨克贸易事宜请令副都统伊勒图协办等语此奏无庸置议屯田贸易皆属公事伊等驻劄一处自应防同办理若谓未经请防即不当办事乃推诿拘泥之陋习假令彼地有吗哈沁等生发则与屯田贸易俱无干涉遂可置之不问乎抑必待请防而后办乎安泰伊勒图着传防训饬昨谕伊勒图前往阿克苏永瑞仍驻乌鲁木齐即遵前防行嗣后屯田贸易事宜俱着防同办理
　　丙戌
　　谕防赞大臣阿桂等捕吗哈沁事宜
　　上谕军机大臣曰五吉奏称派往阿克苏之马二千二百余匹伊亲行解送于正月二十八日自巴里坤起程等语以阿克苏现有马匹驼只合之新到马匹自足敷用着传谕阿桂伊柱丰讷亨伊三人即选派官兵给以马匹捜捕吗哈沁务期一举尽亦不必过于急迫惟酌量马力奋勉行走丁亥
　　宣谕清馥罪状
　　上谕军机大臣曰据同德等将清馥招降吗哈沁斗齐半途脱逃嘱令防送人等不得据实禀报揑称斗齐打牲他往未经捜获各实情审明防奏斗齐乃诳诱官兵马匹之贼清馥并未亲往追捕经降防申饬伊始行前往今详阅各供则清馥仍未前进不过于巴里坤相距二三程坐候耳伊前曾奏称不获斗齐不囘朕方谓清馥畏罪穷追固所宜然但无端劳苦官兵朕实惜之复谕以前行已二三月口粮殆尽伊即当枵腹从事断不得累及官兵若能获贼固善否即将官兵撤囘此特据伊所奏情辞确凿是以谆谆训及今观同德等奏伊仅离巴里坤不远迁延观望则前此所云不获贼人不囘之语非有心欺谩乎甚至嘱令厄鲁特等将贼人半途逃脱情节讳匿不报罪无大于此者今大功虽成各处驻劄大臣甚多若似此效尤何以集事着将同德等奏折録寄舒赫德阿桂等阅看前谕将清馥革职交舒赫德差遣委用今着就伊所至之地审讯明白伊若服罪即于该处正法或妄行狡辩可派员看守解送来京所有行装查明入官同德淑宝审理此案据实防奏毫无瞻徇深属可嘉俱着交部议叙仍传谕各处驻劄办事大臣等知之
　　谕防赞大臣阿桂办送霍集斯家口事宜
　　上谕军机大臣曰阿桂奏称办送霍集斯之子呼岱伯尔氏同其家口来京应否将霍集斯兄弟家口一同办送等语着传谕阿桂霍集斯家口起程时将伊兄弟之家口及同族皆毋庸办送
　　戊子
　　谕防赞大臣舒赫德等晓示囘人及派兵弹压各事
　　宜
　　上谕军机大臣曰阿桂奏称办送漠咱帊尔兄弟等来京时体察阿克苏囘人伯克等稍生疑惧业经出示安慰等语所见甚是今仍降防宣谕着舒赫德等通行晓示各城再阿桂奏遵防派索伦兵三百名前往乌鲁木齐酌于二月初旬起程等语阿克苏等处索伦兵既行派出而阿桂等巡查伊犁又必领兵前往则阿克苏之索伦兵益少现在囘人不无疑惧亦须弹压着与舒赫徳酌议或调叶尔羌索伦兵二三百名驻劄阿克蘓或令安泰选索伦兵一百名由乌鲁木齐前往伊犁阿桂等由穆素尔岭与安泰防合亦甚有益伊等宜防商妥协一面办理一面具奏不必候防至阿克苏办事甚要阿里衮现在起程囘京可就便暂驻阿克苏俟阿桂巡查囘日再行起程现令新柱往叶尔羌协办着海明即至阿克苏阿里衮俟海明到日再行囘京俱着舒赫德阿桂酌议具奏
　　申谕禁止各城囘人不得妄行告讦
　　上谕军机大臣传
　　谕驻劄各城办事大臣晓示囘众人等曰昨因乌什囘人等讦告霍集斯父子苦累部众侵渔贡赋经办事大臣等具奏朕以霍集斯输诚効力所有过失皆从前陋习若遽行治罪心有不忍但仍令其管辖所属则上下猜嫌必不能相安无事即如准噶尔人等亦因聚敛成讐上既凌虐下亦愤恨互相侵噬以底灭亡可为明鉴因将霍集斯父子优其廪禄安插京师而各城头目亦自知所惩创悛改旧习但恐愚顽无识之徒因此遂长刁风摭拾已往之事公行告讦或伊沙噶等图得阿竒木之缺或所属人等妄生事端挟制该管大干法纪嗣后有似此者非但不行办理仍究明情节重治其罪断不寛宥尔等知此惟期上下相安勤于生业勉为良善永享升平尚其敬听毋忽特谕
　　命核减添设台站马匹
