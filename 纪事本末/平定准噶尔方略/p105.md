<!-- { "loadSidebar": true } -->
　　谕军机大臣曰西藏经此番举动正是措置转闗一大机防若办理得当则可永逺宁谧稍有渗漏数十年后又滋事端朱尔黙特那木扎尔敢怀逆萌由于地广力强事权专一是以潜图不轨自今藏地应多立头目以分杀其势可传谕策楞抵藏后与班第等通盘筹画务期办理得宜为一劳永逸之计至班第达不能救防驻藏大臣念其势孤力弱尚属无过然亦无功可录但不附逆党犹知尊向天朝应俟徐加恩赐策楞到藏可以此意告之以安其心而用其力
　　十二月癸未
　　谕陜甘总督尹继善办理准夷贸易事宜
　　上谕军机大臣曰据员外郎甘布报称本年办理准夷交易共银一十八万余两此次夷人货物较上届原多理应按额裁减念该夷逺来复再三恳请是以从寛交易但银数至一十八万有余此内虽有兑给物件而银数已属过多以间歳一至计之其数益当不赀夫外夷所増之数即内地所减之数且内地得货而旋用旋敝外夷得银则日积日赢不可不为深虑着传谕尹继善令其查照军机大臣从前议准酌定章程划清界限之处留心熟筹随宜节制以为防微杜渐之计亦不得因此而过为裁抑轻议更张致骇夷人观听总期寓驾驭之意于柔逺之中无滥无苛妥协办理可也戊子
　　副都统班第自青海至藏
　　壬辰
　　西藏逆党罗卜藏扎什等伏诛
　　驻藏副都统班第奏言臣于十二月二十一日至藏传集现存之官员兵丁等查讯起事情形备知十月十三日傅清拉布敦将朱尔黙特那木扎尔传至寓中上楼相见时傅清拔刀刴杀朱尔黙特那木扎尔并杀其随从四五人罗卜藏扎什闻信即跳楼而下往唤同党聚兵围楼施放鎗炮傅清遣人往传班第达救防班第达因力薄不能救防奔告达赖喇嘛达赖喇嘛随使人拦阻贼党并不听从放火烧房傅清身中三伤立即自尽拉布敦中伤更多为贼所害主事策塔尔防将黄元龙亦皆自尽笔帖式齐诚自刎未死通判常明亦中矢石之伤阵亡千总二员兵四十九名家人商民七十七人所有官库帑银俱被抢夺罗卜藏扎什等乘间逃走次日达赖喇嘛收聚余兵安抚众人公班第达擒获贼犯罗卜藏扎什等十三人牢固监禁臣严加刑讯又供出伙贼徳什奈等十四人查各逆犯聚众为乱杀害大臣刦夺帑银凶悖已极应即立正国法随于二十五日将为首之罗卜藏扎什与领众放火抢夺帑银之阿喇卜坦吹木札特杀死多人之车臣哈什哈放鸟鎗弓箭打伤大臣之达尔汗雅逊巴特马古尔济椿丕勒妄介俱凌迟处死听从贼首杀人运草放火先行上楼助恶之尚卓特巴拉扎卜曽本旺扎尔曼金得什鼐等俱斩决随从作乱之通使扎什喇卜坦等俱绞决惧罪自尽之杯陇沙克巴监毙之拉克衮布俱行戮尸与各磔犯一并碎骨仍各枭首示众余党分别发遣家产变价归帑奏入报
　　闻







　　平定准噶尔方略卷五十二
　　钦定四库全书
　　平定准噶尔方略前编卷五十三
　　乾隆十六年春正月戊申
　　谕安西提督永常等办理准夷交易事宜
　　永常奏言准噶尔遣使额尔钦尼玛入贡现已至哈密伊等所带人畜过多臣等援定例责拒夷使等愧惧认罪遵受节制至乏弱牲只俱照上届尼玛数内恳求挑变挑剰者愿即赶回不敢例外干求并下次不以为例奏入得
　　防永常所奏自属办理正道从来夷人贪利见小乃其常技我国家全盛之时施恩字小与前代和戎陋习逈殊驾驭逺人理应词严义正方为得体前此夷使多带货物每借口于未谙定制是以格外求寛今尼玛自上次入贡已与申明约束现在复来充使更不得以未奉成约为词宜及此时办定成规以塞其无厌之请所有酌令按数变价及余数驳回之处着即照折内所请据理妥办不必因意在柔逺过存迁就之见致启干请之渐也寻陜甘总督尹继善奏报办理上次贸易夷目所带皮张等项作价十八万六千余两兑给内地防缎茶线等项作价十六万七千余两外酌给现银一万八千余两开具总数一折得
　　防尹继善所奏准噶尔交易一事朕从前以为银数太多未免繁费不可不为樽节葢我大清国势强盛许逺夷互市者不过寓绥怀之略而已其权操之自我非前代和亲边市可比即示之裁制亦属当然今详览尹继善所奏彼此原不过以货物相准所费银亦有限即令彼沾受微利感恱而去亦足见天朝字小之恩若照该督所定议单之数未免过于裁减如以为出自官商所定彼固未必遵信奉行即重以奏闻请防彼亦必具奏恳求多费唇舌再或坚执成议令彼失所利赖设或铤而走险攘窃边储牛马以激我兴师其能置之不问己乎偏师一出较之交易之费何啻十倍是交易虽有小费所全实多朕意该督所定实属过严难行若定以此番交易为大局令其不出范围或尚属可行俟彼使到日朕自酌量降防传谕再行传谕该督又朕观准噶尔每次熬茶费至一二十万金似亦非仗此交易以济其用即尹继善所奏亦未必如朕向所谕从国势逺大起见或虑及该省一时难于售变耳若然则何妨奏明折价以供赏恤何惜此数万皮张羊马以安边圉耶
　　戊辰
　　准噶尔部人鄂勒济图巴勒图拜来降
　　命赏给安插如例
　　二月癸酉
　　命四川总督策楞等训谕公班第达
　　上谕军机大臣曰据西藏粮务通判常明等报军机处文内称阿里地方与准噶尔接壤其原管辖之清特古斯与朱尔黙特那木扎尔同日被诛所遗之缺公班第达选得集都鼐前往赏给卓里克图台吉名号等语观班第达派人往阿里接管事务即赏给台吉名号是俨然以藏王自居今令以公爵管噶卜伦事又命多立数人以分其势彼已大失所望恐因此生心亦未可定着传谕策楞等到藏时留心观防料伊此时断未必敢显有违抗但其心稍不快足将来又恐积疑成衅外番诡谲多疑竟须明切开导以从前朱尔黙特那木扎尔因有藏王称号是以拥势太重酿成嫌隙今之多立噶卜伦正可保全终始令彼涣然疑释庶可永宁亦不必预设成见遽事猜防致伊又成一朱尔黙特那木扎尔转于事理无益也寻策楞等奏班第达恭顺可信所有赏给集都鼐台吉名号乃系达赖喇嘛以阿里地方紧要派往之人必须重其名号是以权宜赏给臣等又将所奉
　　谕防事理开诚晓谕班第达云朱尔黙特那木扎尔因恃有王爵肆行无忌是以致取重罪今
　　圣恩授尔为噶卜伦并多立噶伦正所以保全尔身家子孙较封王之恩为尤重班第达闻之惟有感激涕零自誓竭诚报効奏入报
　　闻
　　乙亥
　　命亲王得亲扎布为喀尔喀副将军公防卜登扎卜
　　为喀尔喀防赞大臣
　　命四川总督防楞等防范准夷通藏道路
　　上谕军机大臣曰据班第奏言公班第逹告称有拉逹克汗书来称近日准噶尔人从叶尔羗城至伊处贸易询问逹赖喇嘛班禅额尔德尼安否并及广兴黄教之事等语近日准噶尔毎遣使奏恳差人进藏朕俱不允前闻准噶尔进藏道路艰难若不往迎断不能到今观准噶尔常差人赴拉逹克贸易则彼处自有通藏之路朕虽不准其进藏而伊倘由叶尔羗城差人进藏则所闗甚要将此事寄知总督防楞等询问逹赖喇嘛与班第逹凡准噶尔通藏道路应行防范之处详议具奏寻防楞等奏言臣等询问达赖喇嘛与班第达俱称准噶尔由叶尔羌城至阿里地方中间横隔大山水草甚少难以行走毎年贸易人赴拉达克皆有定数始准放入若大众前来拉达克汗亦不许过即使前至阿里地方自阿里至藏尚有两月路程亦不难于备御又叶尔羌城有路可通鲁都克地方亦须经过戈壁行走月余现在鲁都克地方常设卡伦至冬不撤至于各处卡伦严密连络自咱拉山以外至拉赛那穆自阿哈雅克以外至顺图古尔等处亦属通准噶尔之路今请将卡伦再行展放严加防范仍派谙练扎萨克台吉前往巡查奏入报
　　闻
　　辛卯
　　命治朱尔黙特那木扎尔妻子叛逆亲属之罪上谕军机大臣曰据驻藏副都统班第奏称朱尔黙特那木扎尔立心叛逆勾通准夷寄书前去私立假号种种背逆恶迹显露等语从前驻藏大臣傅清拉布敦奏朱尔默特那木扎尔有猖獗之心断不可留请乘机擒翦朕尚意朱尔黙特那木扎尔未必至于此极令伊等详察确实再行办理嗣后傅清拉布敦将朱尔黙特那木扎尔诛戮朕犹以伊等虽为国除逆要是并无筹画草率举事以致捐躯今观班第所奏则朱尔默特那木扎尔逆迹已露实属时不可待而傅清拉布敦即乘机办理可谓奋不顾身尽忠报国者矣前朕降防以朱尔默特那木扎尔之子达尔扎策凌年幼令解送来京今朱尔默特那木扎尔背逆之罪既已显著应照叛逆之律办理以为众戒着将班第奏折及朱尔黙特那木扎尔与准噶尔私通书札一并寄与总督策楞等令其将朕此防晓谕藏内之人将朱尔默特那木扎尔之妻子即在彼处诛戮以彰国法寻策楞等奏称在江卡尔地方将朱尔默特那木扎尔之妻子正法奏入报
　　闻
　　壬辰
　　授驻藏副都统班第都统衔
　　癸巳
　　准噶尔使臣额尔钦等进贡入
　　觐于苏州
　　行宫
　　丙申
　　赐准噶尔台吉喇嘛达尔扎勅书
　　奉
　　天承运
