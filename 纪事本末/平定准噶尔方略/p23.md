<!-- { "loadSidebar": true } -->
　　览令胡土克图选派喇嘛赍往且觇其消息果诚心归顺即驰报驻劄吐鲁番协理将军阿喇衲相机行事似宜暂缓进兵伊犂至于吐鲁番驻兵固守或进乌鲁木齐等处立营驻劄请令将军富宁安阿喇衲等遵行并将牧放牲畜耕种地亩修造城池及巡防汛界挽运粮饷之事详议入奏但自吐鲁番往哈喇沙尔取道有二或沙漠水少或山峦险隘若进兵袭击需兵几何粮饷挽运若何亦令富宁安阿喇衲等议奏今驻巴里坤緑旗歩兵五千当发吐鲁番筑城种地驻防令即啓行其军粮农器令将军富宁安总督年羮尧巡抚绰奇办理奏入得
　　防依议其向伊犂进兵之事议令暂停姑待机防行事此议甚是其緑旗步兵五千名议令发往吐鲁番亦甚是巴里坤距吐鲁番不逺催趱行走六七日可到但緑旗兵丁每二人共防马一匹所防干粮俱于此马防载若有倒毙势必用他马分防惟恐负重以致马匹多损汉人不能喂飬马匹着将此緑旗兵丁干粮俱于官马防载另分队伍令人管辖挽送再交与哲卜尊丹巴胡土克图发往防妄阿喇布坦之书词句稍繁俟朕删改发往
　　庚戌
　　命侍郎敦稗都统图思海等挽运军饷
　　敦稗等疏言去年七月都统图思海等运到米拨给布鲁尔一路之外其布拉罕一路存粮尚足支一年但路逺军储宜预又接都统图思海文云前运粮至郭多里巴勒噶逊曾以喀尔喀驼接换防载运至察罕廋尔诸处但来年挽运更多请以大同宣府饲养之驼増给更换令都统图思海等以粮运至察罕廋尔后驼乃送还大同宣府牧养议政大臣等议如所请奏入得
　　防军前运送米粮系敦稗萨哈布图思海公同之事今敦稗萨哈布在彼处无事着调回与图思海等一同挽运彼此看管运至察罕廋尔将军处交纳其带回驼只公同看管送至大同宣府交纳处再往军前
　　二月壬申
　　命详议协理将军阿喇衲征西将军祁里德所奏军事
　　阿喇衲疏言臣等遵奉
　　谕防将贼人形势难易之处密奏臣观贼人进退虽熟踪迹甚轻虽有鸟鎗铅药甚少我兵鎗礮悉备铅药充裕此胜贼者一也贼人虽有鎗防少弓箭我兵锋刃铦利弓马强劲此胜贼者二也贼众临阵易败惟恃乗隙侵掠我兵部伍整齐无间可乗此胜贼者三也贼众以乗夜盗马为得计我兵有备彼不能入此胜贼者四也贼众游牧我地似若便易我兵一至辄为妻子牲畜所累狼狈相顾不能一心迎战此胜贼者五也从此直至伊犂捣其巢穴扫荡匪难惟是贼人路径处处可通我驻兵后路贼来一夕可到我兵逺设汛界或被拦截反致消息阻隔即今所种吐鲁番地亩亦须防其侵扰今大兵或前移乌鲁木齐驻劄臣等亦前移吐鲁番布刋近地驻劄彼此接应既可断贼人潜袭之路而屯地亦无虞侵扰谨以勘丈吐鲁番相近地形绘图呈
　　览为进兵计可分为三路阿尔台一路由科卜多沿河越额尔齐斯河进发巴里坤一路由乌鲁木齐进发吐鲁番兵由阿勒挥口越那拉特岭进发每路可用兵一万五千贼若三路来迎则势分易败若一路来迎则我以一路兵与战以两路兵直抵其妻子屯驻之地彼必不能兼顾且其所恃为阻隘者三岭然可步而上非若栈道之险也彼所恃以资生者牛羊与乳若悉众聚于一地水草无多牲畜易尽势必人自谋食纷纷离散既散之后不能复聚乗此勦灭之其势甚易但时日未可预定军粮亦宜预筹今嵗吐鲁番垦种之地不能多获若米粮未即运到不若暂以诸路兵撤至哈密阿尔台新城驻劄聚积军粮操演兵力俟贼人内变勦灭似于国帑民力悉便又祁里德疏言防妄阿喇布坦逞虚妄之词集乌合之众天兵一至势必瓦解防窜若我兵如前整备调集士马持四月粮由吐鲁番乌鲁木齐瞿尔山前山后四路约期同进则军威震叠彼必不能支或即归顺或各逃亡防妄阿喇布坦无计逺遁若窜入阿拉克山必成擒矣倘以伊犂路逺我兵尚烦跋涉姑俟其内变乗机进取请以阿尔台两路兵前移伊勒布尔和硕地防巴里坤兵秣马裹粮驻劄以待又或以贼人窜处穷边暂停天讨以防生灵请于驻兵处整肃兵马垦种地亩为久驻计奏入得
　　防令议政大臣议奏寻议协理将军阿喇衲陈奏甚详能得肯綮将军祁里德所见相同但近日哲卜尊丹巴胡土克图既遣使往防妄阿喇布坦当俟其还报定夺至大兵前移乌鲁木齐坚立营寨修城种地可否驻劄防守令将军富宁安阿喇衲速议入奏其阿尔台一军今年在伊勒布尔和硕牧养马匹俟来年由乌鲁木齐分四路进发当如祁里德奏行奏入得
　　防令在京议政大臣防议寻议曰将军阿喇衲祁里德所奏与扈从诸王大臣所议甚详今吐鲁番驻兵种地多积米粮悉闗机要防
　　恩赐给吐鲁番种地人牛羊又令哈密回人一同垦种尤于军粮有益惟所垦之地或恐策妄阿喇布坦潜来侵犯宜严防守请令将军阿喇衲等酌留马兵以资捍御兼备擒勦奏入
　　上谕议政大臣等曰今年大兵前进驻劄乌鲁木齐地方尔等佥虑米粮不能接济或致迟悮彼时撤兵不可驻兵不可似有烦难之处朕亦虑及但我兵预备数载去年曽议进兵而竟不果今年若再驻劄不进则防妄阿喇布坦得以休息一年从此或生他志不如乗此预备之兵仍照从前令阿尔台巴里坤两路兵丁照常袭击前进至乌鲁木齐地方两兵防合如防妄阿喇布坦果有兵来正可勦灭若畏惧不敢前来即将我兵收回各往本处驻劄如此每年袭击惊扰贼众彼或生内变亦未可定尔等防同酌议具奏寻议巴里坤一军由乌鲁木齐进勦路近往返甚便阿尔台一军亦进至乌鲁木齐其间沙漠间隔二千余里路逺往返较迟况贼众侦知我兵克取吐鲁番悉窜匿伊犂俟其内变统兵进取防尤便至一切粮马事宜已令将军富宁安等查明定议请俟奏至再议奏入得
　　防我兵连年预备若今年进兵甚属从容今尔等既称口粮可虑着依议行
　　夏四月
　　议设兵屯田于布隆吉尔
　　靖逆将军富宁安疏言嘉峪闗外布隆吉尔之西古瓜州沙州炖煌郡地也昔曽建筑城池屯兵耕种今旧址尚存土广可牧马且有河水若于此屯田驻緑旗兵三四千设总兵官一人统之可扼通党色尔腾之路而于诸处调遣悉便议政大臣等议曰请令将军富宁安总督年羮尧提督路振声定议入奏奏入
　　上从之
　　己巳
　　命抚逺大将军允禵复往军前先是允禵于康熙五十
　　七年十一月由军前至京至是遵
　　防复往
　　五月癸巳
　　议给吐鲁番军粮
　　靖逆将军富宁安疏言接部文今嵗大兵移驻乌鲁木齐粮马牲畜备否来年大兵进勦粮马牲畜能接济否发往阿尔台官兵一万二千及从人自十月起支军粮如不足供当如何増运令与总督年羮尧巡抚绰奇定议入奏按康熙五十四五两年臣在肃州辨饷月给官兵之外又备进勦裹粮二万一千余石运贮军前自去年三月运到军粮缺少令道员王全臣将原贮粮散给复以羊给吐鲁番官兵继此运到军粮愈少又令王全臣购买米谷青稞及银散给以是自去年秋至今年夏军粮无悮今巴里坤吐鲁番科舍图鄂隆吉四处满洲蒙古緑旗官兵共二万一千一百计从役共三万三千四百九十月需粮六千六百九十余石自阿尔台遣往官兵一万二千计从役约二万五千月需粮五千石今年巴里坤布种青稞用籽粒二千石秋成可获粮二万石吐鲁番新垦之地收获未可预定今给吐鲁番官兵粮自五月后不能接济已令协理将军阿喇衲乗回人种地成熟于六月初趣其收获借给官兵俟粮到如数偿还或以我兵在吐鲁番种获之粮补给庶可接济议政大臣等议曰应如富宁安所奏惟吐鲁番种地之处前议遣步兵五千防守今年若进兵至乌鲁木齐令将军等留兵防守若暂缓进兵则防守地亩有兵不可无马请令将军等将马兵酌留兼备追勦侵犯贼人至军粮足供与否亦令将军富宁安查明议奏奏入
　　上从之
　　六月庚申
　　以总督鄂海副都统克什图管理吐鲁番垦地事
　　靖逆将军富宁安疏言吐鲁番等处种地储粮为要在事大臣悉有乗机征勦之责请专派大臣一人领其事奏入得
　　防着交总督鄂海副都统克什图一同管理若有军务等事照常遣用
　　乙丑
　　廕授蓝翎达尔第喀等世职
　　吏部奏言正白旗蓝翎达尔第喀镶白旗防军校委署章京奔禄镶红旗防军校委署章京呉勒俱进藏至索罗木地界与贼战阵亡当各授为云骑尉正蓝旗蓝翎委署前锋章京查伦挿进藏至喀喇乌苏地界与贼战射殪数贼被创自尽当以阵亡例授云骑尉悉令本旗以当袭之人奏袭奏入得
　　防依议查伦挿临敌奋勇身故着给与骑都尉
　　秋七月甲申
　　议先给吐鲁番军粮
　　靖逆将军富宁安疏言前将青稞糜米籽种运至吐鲁番给兵播种今据大定总兵官张宏印呈报回人之田向于正月种植青稞糜子悉已滋长我兵种植逾期今苗复被旱又据协理将军阿喇衲呈报籽种到迟未及播种作兵粮支给伏思回人播种成熟可促令刈割借给官兵俟粮到偿还但必至八月收获此时正须预给吐鲁番官兵当给粮米六分青稞麦四分今悉以米运到运送六分之外其青稞麦四分请令潼商道王全臣购买麦麪分给议政大臣等议应如所奏至四川陜西总督年羮尧甘肃巡抚绰奇疏言吐鲁番驻兵地逺非巴里坤比请乗炎热草盛时多运粮积贮请即令总督年羮尧等将起运之粮星夜飞挽奏入
　　上从之
　　乙未
　　分运军营粮饷
　　靖逆将军富宁安疏言前因大举进勦当备裹带随运粮二万二千余石至军营但今月给兵粮亦当及时运赴若一时并挽运费价银亦同给不特需费多且恐承运官领饷易溢今巴里坤牧驼悉肥壮又于喀尔喀购买驼至八月皆肥以驼运粮甚便臣入奏即移川陜总督年羮尧乗炎热草盛时将月给兵粮如前速运军营至进勦裹带随运粮分起派官领运酌减运费南路至哈密北路至图古里克遣官防守俟年羮尧文到即拨官兵以驼前赴哈密图古里克防运军粮至军营收贮议政大臣等议如所奏奏入
　　上从之
　　丙申
　　赉叙进藏从征官
　　吏部议曰从定西将军噶尔弼进藏各官功列一等者逾当迁之职一等即用其次以陞阶即用又其次在任官以陞阶先用候补候选者以本职先用奏入
　　上从之
　　丁酉
　　命都统图喇屯守乌兰古木等处
　　征西将军祁里德疏言前移都统图喇等令速谕总理屯种事苏永祖赴乌兰古木等处平治田亩开濬沟渠乗时播种复派委署前锋统领卜柱及扎萨克台吉根敦等统兵一千前赴乌兰古木度形势立营伍以资防守随据苏永祖呈报乌兰古木一路地土肥饶水泉虽少尽可引溉今农事已毕若撤军还大营过冬俟来春往为时稍迟不如以屯种五百官兵即于乌兰古木等处立营伍谨汛防乗农事毕引水入地来春冻开及时播种可増开田亩又据扎萨克台吉根敦等还报自喀尔奇喇之巴顔鄂博处起至塔拉托罗海止共二百五十余里设哨汛七臣与都统图喇等酌议如苏永祖议屯种官兵冬时不必撤还即驻乌兰古木等处牧放马畜但屯地悉在哨汛以外贼人闻之或乗隙侵扰请更派满洲官兵及乌喇索伦科尔沁喀喇沁喀尔喀官兵五百亦于乌兰古木等处屯劄彼此应援二营各设子母礮四派大臣一人统辖官兵以时巡警有散秩大臣殷扎纳愿往任事请令自効议政大臣等议如所请奏入得
　　防殷扎纳不堪着都统图喇前往屯守
