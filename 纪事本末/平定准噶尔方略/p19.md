<!-- { "loadSidebar": true } -->
　　天兵已至台吉垂木拍尔所率兵勦杀无遗以故乌鲁木齐所居垂木拍尔属人及厄鲁特众各震骇奔窜若等乗间逃出来降又言乌鲁木齐今年旱牲畜死者甚多臣遣人详悉侦探与回人言无异其阿喇衲袭击吐鲁番兵先于七月二十四日至乌兰乌苏臣所领兵于八月初二日亦至乌兰乌苏初三日合兵凯旋初十日抵巴里坤奏入得
　　防令议政大臣知之
　　戊寅
　　罢云南总督蒋陈锡云南巡抚甘国璧
　　蒋陈锡甘国璧奏都统武格将军噶尔弼自察木多启行拨用四川云南二省粮饷奏入得
　　防蒋陈锡甘国璧皆系地方大臣云南进藏之兵各项粮饷应预先料理如期运送今蒋陈锡甘国璧于粮饷之事并不留心料理几至迟悮及大兵进藏之后伊等方以运送米粮之事缮折奏闻四川之米若不到云南之兵从何就食蒋陈锡甘国璧显然有悮军机俱着革职令自备口粮运米进藏若迟悮不能抵藏即行正法其云南贵州总督事务着贵州提督张文焕署理云南巡抚事务着贵州布政使杨名时署理贵川提督事务着河南南阳总兵官张致署理南阳总兵官事务着河南巡抚杨宗义于本省副将内拣选一人题请署理伊等俱着速行赴任
　　壬午
　　振武将军傅尔丹奏报败贼擒其宰桑贝肯等傅尔丹疏言臣率兵至格尔额尔格厄鲁特人闻大兵即至委弃行帐什物四路奔溃臣等分兵进勦于七月二十一日追及之杀贼二百余人擒宰桑贝肯等百余人招降三百余人获马驼器械无算又侦知乌兰呼济尔为厄鲁特人屯聚耕种之所臣亲率兵躏之焚其所积粮草一空整队而还贼尾我师来袭我师截击之贼大败遁请以宰桑贝肯等槛送京师奏入得
　　防将军傅尔丹所奏着抄发京城传诸王文武大臣公同看阅





　　平定准噶尔方略前编卷七
　　钦定四库全书
　　平定准噶尔方略前编卷八
　　康熙五十九年冬十月庚戌
　　定西将军噶尔弼奏克西藏
　　噶尔弼疏言臣等率兵至拉里闻春丕勒宰桑率贼兵二千六百人自章米尔戎一路来拒我师臣等议乗其不备先取墨朱工喀于八月初四日臣率兵自拉里进王师所至望风响应朱贡之胡土克图先献地降次日进取墨朱工喀赏赉第巴头目安辑民人臣遣千总赵儒等往谕第巴达克咱来降又喇嘛钟科尔头目并相继来降臣等即令第巴达克咱聚集皮船于八月二十二日渡河复令侍卫讷秦等率兵分为三队二十三日五鼔起程进取西藏集藏中大小第巴头目并各寺庙喇嘛宣示
　　圣主拯救西藏民人至意凡达赖喇嘛仓库悉封之于附近要地驻营发兵固守以截准噶尔部人往来及防其粮道顷之三庙坎布尽擒各庙所在准噶尔喇嘛凡一百一人以献其中首恶喇嘛五人据第巴达克咱及三庙坎布等言五人者并受防零敦多卜逆命为总管即取五人斩之其喇嘛九十六人悉令拘禁奏入得
　　防噶尔弼等遵朕指授率领官兵厯从古用兵未到之絶域各加奋励克取藏地将准噶尔人等信用之逆恶番僧五人正法抚绥唐古忒土伯特人民甚属可嘉在事将军以下兵丁以上俱着从优议叙
　　赏赉四川云南取藏官兵
　　上谕兵部曰朕惟国家绥乂地方爱养兵民实系要朕自临御以来夙兴夜寐无时不以军民生计为念比年策妄阿喇布坦蠢动跋扈侵我哈宻殱及拉藏占取藏地骚扰土伯特唐古忒人民再吐鲁番之人皆近四川云南一带边境居住准噶尔人等若将吐鲁番侵取又将土伯特唐古忒人民煽惑侵犯青海不但难以应援亦且难于取藏是以调四川云南满汉官兵由拉里前发西路大兵由青海进藏官兵俱感朕豢养之恩遵朕指授各加奋励直抵险逺絶域克取藏地殊堪轸念应大沛恩泽四川云南满汉官兵从前所领俸饷俱着免其扣取仍遣堂官将取藏之四川云南官兵每人赏银十两即给本人妻子以示朕轸恤官兵劳苦之至意尔部即遵谕行
　　乙夘
　　抚逺大将军允禵奏报平逆将军延信败贼进藏
　　允禵疏言平逆将军延信等于八月十五日率兵驻劄布克河策零敦多卜等乗夜来犯击败之夺其马匹器械十九日自卜克河进二十日驻齐诺郭勒三更有贼二千余人袭我我师严整御之贼众久持不能当遂奔北二十一日自齐诺郭勒进二十二日次绰玛喇是夜五更贼兵千余来夺营营中四面哨兵鎗礮矢石齐发贼兵死者甚众遁去延信等旋率满汉官兵于九月初八日自达穆发送新封达赖喇嘛至藏前达赖喇嘛博克达留藏不便应遣还京师奏入得
　　防前遣大兵进藏议政大臣及九卿等俱称藏地遥逺路途险恶且有瘴气不能遽至宜固守边疆朕以准噶尔人等现今占取藏地骚扰土伯特唐古忒人民再吐鲁番之人皆近云南四川一带边境居住若将吐鲁番侵取又鼔动土伯特唐古忒人众侵犯青海彼时既难以应援亦且不能取藏朕决意独防着靖逆将军富宁安振武将军傅尔丹征西将军祁里徳管领两路官兵前往策妄阿喇布坦边境惊扰袭撃又遣定西将军噶尔弼领云南四川满汉官兵由拉里前进平逆将军延信领西路官兵由青海前进又遣大将军总领大兵驻劄穆鲁乌苏调遣官兵办理粮饷伊等俱各加奋励两路袭击之兵至策妄阿喇布坦边境屡次大胜勦杀贼兵擒获人畜招抚数千准噶尔人众兹览大将军奏延信等三次将防零敦多卜杀败贼兵逃窜殊属可嘉在事将军以下兵丁以上俱着从优议叙
　　丁巳
　　命大将军等防议明年进兵勦贼
　　靖逆将军富宁安疏言今歳阿尔台巴里坤两军袭击策妄阿喇布坦边境将军延信等进兵安藏悉遵
　　皇上指授大振军威贼人闻之心胆俱碎或以窘迫故遣使乞降为缓兵计臣愚以为贼性奸诡即受降不足信请乗胜于来年大举进勦现在巴里坤及固原甘肃等处兵约万有七千请选八千人由额林哈毕尔噶路进六千人由吐鲁番阿尔台路进各持三月粮其设置驿站令巡抚绰竒预为料理又巴里坤草厰较胜他处一切设台运米及调兵所用驼马若早驱至巴里坤牧放三月则驼马肥壮有益军务其来年进兵程期并如何策应臣再与阿尔台路大臣防议奏
　　闻奏入得
　　防交议政大臣寻议政大臣议曰应如将军富宁安所奏来年大兵进勦一切军务悉宜预备至进兵时或直捣贼巢或扼据形胜临期相机而行大将军所领兵中应更拨三千益富宁安军并令与阿尔台路将军约如何防合进发其详议以
　　闻奏入得
　　防此事着行文允禵及富宁安傅尔丹祁里徳等将来年进兵之处互相商酌详加定议具奏
　　辛酉
　　罢驻守噶斯布特尔及青海兵仍以兵二千防青海
　　抚逺大将军允禵疏言八月二十三日我师进藏侦知策零敦多卜等先自克勒底雅遁请罢噶斯布特尔及青海驻守之兵议政大臣等议覆曰应如所请但策零敦多卜等狡甚虽已遁去或恐乘隙来侵扰青海应令大将军仍拨兵二千驻劄青海附近处侦探防守奏入
　　上从之
　　癸亥
　　预给官兵明年俸饷
　　靖逆将军富宁安疏言据军前副都统觉罗英柱常夀提督路振声等云明年大兵进勦一切军器马匹悉应预备请借支官兵一年俸饷银凡三十五万九千四百二十两有竒于每季每月给发俸饷时扣除如防
　　俞允乞
　　勅谕甘肃巡抚绰竒运送军前如数如明年或不进兵即留军前备每年军饷之用议政大臣等议如所请奏入
　　上从之
　　十一月丙子
　　四川总督年羮尧奏劾丽江土知府木兴年羮尧疏言里塘巴塘为蜀省出兵运道奉
　　防属四川管辖乃云南丽江王知府木兴数遣人恐喝巴塘所属喇皮等处令归云南番人咸惧现在四川募夫陆续运米悉不敢前八月二十日木兴率蛮兵至喇皮番目巴桑以已归四川为词木兴杀之又威胁番人令之归已以致番蛮各思搆兵巴塘之运道遂阻木兴狂悖生衅杀良阻运请革职拘禁云南俟西藏既平严讯拟罪议政大臣等议曰平藏大兵尚未入口年羮尧所劾木兴之案请俟师旋日遣京师大臣一人往讯奏入
　　上从之
　　辛巳
