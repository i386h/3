<!-- { "loadSidebar": true } -->
　　癸亥
　　定边将军成衮扎布等疏奏办理克勒特游牧成衮扎布等奏言臣鄂实等帯兵办理克勒特游牧追叛逆之各得秦人众于七月十三日追贼至哈什河悉行杀由乌纳哈岭回营又因接应明瑞等甚属紧要臣鄂实派兵二百名令巴图鲁侍衞济塞布等前徃复派兵率副总管莽苏尔等将叛贼藏匿游牧者悉行杀查克勒特一鄂拓克共十九得秦除莽苏尔根达什等八得秦移入内地外其叛逆之各得秦俱陆续灭收马驼三百余牛羊五千余又有暂委总管之阿杂喇巴图巴拉俱年未成丁被迫从乱随即投顺协同贼但伊等祖父世为头目未便仍居本地或于军营正法或赏给官兵为奴至莽苏尔根达什等情愿内移可否安插巴里坤附近俱请
　　防遵行奏入
　　上谕军机大臣曰成衮扎布等奏办理克勒特游牧内移之八得秦俱送交巴里坤大臣办理其阿杂喇巴图巴拉着便中觧送来京又奏称鄂实派兵二百交侍衞济塞布等帯徃等语所奏究属含混明瑞等办理绰和尔等鄂拓克一月有余何以并无信息且鄂实即应带兵前徃而转派侍衞着传谕鄂实令其明白回奏又
　　谕曰前据成衮扎布等奏称沙喇斯宰桑三都克将玛呼斯宰桑多尔济擒获今奏到供词有托伦泰令勿与三都克同行已将此情节报知将军自必转奏后多尔济脱逃等语多尔济本属可疑三都克尚欲擒拏而托伦泰令其独行侍衞等如此举动不惟有悮公事亦且贻厄鲁特姗笑托伦泰既办理不善以致脱逃于前又推诿三都克于后极其无耻不加惩创非特无以服三都克之心而侍衞等亦不知儆惧可传谕成衮扎布若对质果系实情即将托伦泰正法仍传谕两路军营各侍衞伊等奋勉効力者赐以巴图鲁名号倘以托伦泰挟私取巧必照例正法断不姑贷
　　命安插伯克托克托回人于吐鲁番
　　上谕军机大臣曰豆斌等奏称额敏和卓呈报伯克托克托所属玛木特托尔岱等男妇一百余口自哈喇沙尔投来或照厄鲁特等之例安插或令与吐鲁番安插之回人同居等语从前吐鲁番安插回人系伯克托克托所属此次投来之百余口即准其同居耕种着交与额敏和卓留心约束如有潜逃一名即行拏获治罪
　　乙丑
　　谕喀尔喀四部落办理游牧事宜
　　上谕喀尔喀四部落汗王公台吉等曰前因尔扎萨克台吉等不善经理游牧以致毕齐罕扣等盗窃肆行理应严加惩治特派大臣查拏分别首从办理又以盗贼起于饥寒即发帑办给贫人产业牲只并代还逋欠尔等游牧已觉宁静恐尔扎萨克台吉等习于玩愒以为盗贼既除不复为贫人筹画生计又或目前尚知约束日乆渐至懈弛至尔四部落盟长副将军等统率所属尤当察其贫困之由俾谋生有策其或顽悍不悛者严加约束有犯必惩务俾上下安全共享升平之福是用再申训谕倘仍不加奋勉致蹈覆辙朕惟尔盟长副将军及各扎萨克台吉是问
　　丙寅
　　定边右副将军兆恵等疏奏哈萨克头目霍集伯尔根等言语情形
　　兆恵等奏言七月初六日额卜克特西卡伦报称有兵二百余从爱呼斯雅尔河前来马迹甚大似哈萨克人众臣等遣侍衞达礼善带兵徃探初七日帯领哈萨克霍集伯尔根之子拜达里克喀喇巴喇特之弟玛密等到营告称闻阿布赉投顺
　　大皇帝因徧行晓谕各游牧我父兄闻信即带兵搜缉阿睦尔撒纳先遣我等来见并擒巴雅尔属人尼玛为贽以求赏赐臣等言尼玛系我兵灭余贼无闗紧要非阿睦尔撒纳可比若擒献阿逆自有重赏因遣人徃迎霍集伯尔根等于初九日率属六十余人来至军营跪请
　　皇上圣安并唪经祝颂
　　万夀与臣等行礼据霍集伯尔根等言我等因掠取准噶尔逃户不知大兵已至边界途中闻阿布赉投诚
　　大皇帝此际前徃擒拏阿睦尔撒纳我等亦愿为臣仆臣等告言尔等前来甚是即将尔等职名及投诚縁由奏
　　闻今阿布赉等已将达什策凌齐巴罕擒送只有阿睦尔撒纳尚未擒获阿逆罪恶满盈系奉
　　大皇帝谕防擒拏之贼阿逆不获我等断不撤兵且我诸路之兵暂停者因阿布赉投诚之故若尔等擒献阿逆必受
　　大皇帝天恩重赏霍集伯尔根等言阿睦尔撒纳毫无依倚我等何必留此一吗哈沁若在我等游牧岂有不行擒献之理或在他人游牧亦当报知协力擒拏臣等言阿逆料不能逺遁不过在尔等游牧即逺遁至布哈尔布鲁特等处则我兵必由尔游牧擒拏恐有惊扰此时如有人欲献出阿逆向尔等索马以酬虽数百匹尔等不妨给与我
　　大皇帝必加重赏仍给尔等马价否则我等驻尔边界屯田长向尔游牧捜捕利害较然尔等可自行度量霍集伯尔根等言我等岂不知此理俟回游牧后必竭力擒献臣等劳以酒食初十日复设筵宴伊等饱食毕令其观我兵校射相扑又悬鎻子甲为的射必洞穿并令走马献伎众哈萨克皆称赞欢笑十一日霍集伯尔根等辞归臣等复加谆谕伊等恳给印文为投诚之据复于两营之间安设卡伦令官兵将所余什物及俘获人口与哈萨克交易马匹共得马二百余匹臣等伏覩霍集伯尔根喀喇巴喇特情词恭顺谨将给与卬文及伊等所属头目名单録呈
　　御览奏入得
　　防下部知之
　　申谕定边右副将军兆恵等擒拏阿逆事宜
　　上谕军机大臣曰览兆恵等先后奏折看其情形逆贼阿睦尔撒纳即可就擒但不当因哈萨克投顺遂尔倚恃□顸阿逆奸狡性成或自哈萨克逃出逺离塔尔巴噶台潜伏僻地或料知入冬我必撤兵于察罕乌苏等处藏匿此处宜分派兵丁轻骑来徃严行捜缉其哈萨克头目霍集伯尔根等着传防抚慰并各赏蟒縀二端大縀四端以示奨励丁卯
　　谕叅赞大臣纳穆扎尔办给都尔伯特部落地亩事
　　宜
　　上谕军机大臣曰前纳穆扎尔奏称都尔伯特汗策凌等请于乌兰古木种地但此地已给与察达克应请防遵行朕谕以乌兰古木地亩寛广若与察达克等地亩分画疆界亦可准其耕种命纳穆扎尔前徃查勘今策凌等于富绍前来复附奏恳请在乌兰古木耕种在科卜多额克阿喇勒游牧等语是伊等耕牧各有处所自可相容着纳穆扎尔酌量情形如事属可行即传谕策凌等准其所请查勘指给至所种地亩既与察达克属人错杂难保无盗窃之事更须派员巡缉严行禁止毋致滋事
　　己巳
　　谕两路将军大臣防巴图尔乌巴什
　　上谕军机大臣曰据雅尔哈善等奏称差徃兆恵等军营赍送事件之索伦哲森保等行至额贝淖尔遇贼数十人抢掠致将事件遗失途遇库图齐讷尔之厄鲁特告称巴图尔乌巴什近将巴尔达穆特鄂拓克抢掠我等于昨日被伊游骑抢掠得脱想尔等亦受其害又询问巴图尔乌巴什及阿巴噶斯哈丹游牧踪迹俱在博罗布尔噶苏阿勒坦特卜什附近俟三格兵回即饬令进等语巴图尔乌巴什亟宜殄灭从前成衮扎布等奏称抢掠集赛逃徃土尔扈特朕即以为断无是事不过仍藏僻地俟我撤兵复出耳今兵尚未撤即已肆行成衮扎布容有不知舒赫德岂未见及此一意茍且因循急图归计乎着速整官兵捜捕务获计此际兆恵富德等已擒阿睦尔撒纳即乘胜回兵或尚待哈萨克信息伊二人即留一守候一帯兵到额贝淖尔博罗布尔噶苏等处成衮扎布等于闼勒竒阿勒坦特卜什等处两路夹攻自必擒获或贼众为兵威所迫逃徃阿勒坦额黙勒兆恵等酌议传谕哈萨克派兵堵截将首贼擒献余则听其掠取是否可行着相机办理
　　谕叅赞大臣雅尔哈善等擒巴图尔乌巴什及巡查台站等事宜
　　上谕军机大臣曰雅尔哈善等奏称差徃兆恵处赍送事件之人被玛哈沁抢掠询系巴图尔乌巴什之人俟三格回兵搜捕等语已传谕将军成衮扎布等防兵进矣昨据哈宁阿奏报额林哈毕尔噶所有吗哈沁俱已灭请巡查兆恵所设台站今差员等被贼抢掠更当加意巡查严行捜以清台路雅尔哈善等其徃来催督务期擒获渠魁并传谕哈宁阿知之又
　　谕曰雅尔哈善等奏称将扎那噶尔布所属美诺和什等五人觧送来京等语美诺和什得勒登巴雅尔东莫俱拏觧热河其额卜克特首擒扎那噶尔布尚可寛宥着押送前来免其拏觧
　　谕定边右副将军兆恵等查拏和硕特等逃犯上谕军机大臣曰雅尔哈善等奏称据侍衞云多克询问吗哈沁供词自巴里坤逃出之沙克都尔曼济所属百余人渡博罗塔拉河向西逃去又称杜尔巴集赛巴苏海得秦之人商议逃徃俄罗斯等语此等贼人虽非首恶而已降复叛未便听其漏网兆恵等现住俄罗斯边界即交鄂博什顺德讷等留心巡缉并传谕唐喀禄车木楚克扎布此际如已将哈萨克锡喇擒获于沿途遇此等贼犯即行查拏
　　辛未
　　谕叅赞大臣纳穆扎尔等办给都尔伯特俸银上谕军机大臣曰纳穆扎尔等奏都尔伯特汗策凌等告称伊等应领本年及来嵗俸银可否俱在乌里雅苏台支领已覆以与例不符等语所办甚是但策凌等今年初移内地着加恩准其于乌里雅苏台支给嗣后仍来京请领着谕纳穆扎尔等传谕策凌知之
　　谕吐鲁番贝子额敏和卓办理进兵事宜
　　上谕额敏和卓曰据尔奏称请于明年四月进兵愿从军自効等语朕已鉴悉至进兵之期三四月俱可又所奏兵数虽亦计出万全之意但以我兵精鋭直抵回城尚不须多为调集尔受恩深重奋勉可嘉即授为领队大臣于尔所属派兵一百名在前锋行走俱照军营兵丁一例赏给此际宜加慎宻不可稍有漏泄
　　命赏派员拏获达玛林之署理定边左副将军策布登扎布喀尔喀亲王桑寨多尔济大縀各四端擒拏觧送之齐旺扎卜授为一等台吉赏縀二端莫尼扎卜赏縀二端银五十两
　　癸酉
　　定边右副将军兆恵等疏奏击败哈萨克锡喇及办理纳木竒等游牧
　　兆恵等奏言臣等前派图伦楚带兵一百名于和博克萨里等处进据报沿途杀贼众收取马驼探得哈萨克锡喇在哲克得里克等处种地于七月初十日至和博克捉生询问知哈萨克锡喇统众三百前来遂于阿尔噶凌图相遇我兵奋力攻击杀贼百余哈萨克锡喇败走以山险马乏未能追及询知哈萨克锡喇由戈壁逃徃鄂什地方臣等随派索伦侍衞三达保带兵前徃策应又臣等前派爱隆阿带兵五百名自巴尔楚克至济尔哈朗接续台站捜贼众有库图齐讷尔阿喇卜占五十余户善披领集赛五十余户俱先自投降随亲身投见又于沙喇博和什岭前遇都尔伯特纳木竒游牧纳木竒遣人乞降旋又逃去我兵追及始行投见俱觧送军营臣等行文收取伊等器械马匹据报善披领属人即行交出惟纳木竒属人口出怨言查纳木竒受封贝勒职衔伊子车凌乌巴什为扎萨克台吉从前抢掠台站随从阿睦尔撒纳今虽勉强乞降实不可信除将纳木竒父子觧京其属人六百余俱行杀至库图齐讷尔善披领等俱懐叵测亦行文爱隆阿令其续行办理奏入报
　　闻
　　谕两路将军大臣等办理降人游牧事宜
