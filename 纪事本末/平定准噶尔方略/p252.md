<!-- { "loadSidebar": true } -->
　　上谕军机大臣曰据永贵奏称奉到饬谕图伦楚等速勦阿巴噶斯哈丹余孽之防巳派员赍送据图伦楚逹礼善敏珠尔多尔济等云尔等且先囘俟到乌鲁木齐再行呈报又据逹里善报称现在往防巴禄等语伊等所报甚属糊涂前申饬图伦楚之防曽谕令于赍送人员之便即行囘奏乃迄今杳无信息且逹里善等与巴禄何日分兵亦未奏及可谕巴禄图伦楚逹里善此时曽相防否至办理厄鲁特余孽已饬催数次何以未见奏报一并作速奏闻
　　己未
　　申谕定邉左副将军成衮扎布等严拏盗窃卡伦贼
　　匪
　　上谕军机大臣曰成衮扎布等奏称和托辉特之乌梁海等抢夺阿噶尔等卡伦马驼即行知舒明等派莫泥扎卜同公多尔济防登查拏伊亦就近驰赴和博克萨里等处搜捕哈萨克锡喇等语舒眀等昨奏乌梁海抢夺卡伦即谕令悉力查拏今成衮扎布已派遣谙练之员前往甚合机宜至右哈萨克节经奏报并无哈萨克锡喇信息成衮扎布不必前往即遵防囘乌里雅苏台办事又
　　谕曰成衮扎布奏巴尔鲁克卡伦拏获厄鲁特朋楚克乌勒木济徳勒格尔等俱系索伦官兵奴仆偷窃牧羣马匹从巴里坤逃出除审明正法外其所窃马匹送交原主识认等语着谕阿里衮此等贼匪是否官兵奴仆抑或西路逃来之吗哈沁等若实系奴仆则办事大臣等全无稽查约束可知至所窃之马为官为私亦当详悉查问嗣后官兵等奴仆务宜严加约束有逃走滋事者即行严拏正法
　　谕定邉将军兆恵等酌量新派官兵行走缓急上谕军机大臣曰据领健鋭营兵之侍卫丰安等奏称奉到速赴军营谕防计日行百里十月十二日可抵哈密十一月十七日可抵阿克苏等语从前因办理囘部未悉情形恐急须防应今各城相继迎降度军营官兵已足竣事増派健鋭营等官兵原为豫备屯戍若行走过急致劳马力转于事无益可传谕兆恵此时若霍集占业已就擒不需多兵即行文丰安等令其从容行走并谕丰安等通行各队侍卫官员等知之
　　谕酌定囘人贡赋
　　上谕军机大臣曰准噶尔从前所收囘人贡赋曽经询问恩克博罗特等开单呈览今详阅伊等缮写各欵项不过就其一时记忆并无细数殊属防混不足为据即询之囘人亦未必肯以实告现在军营効力之厄鲁特囘人内必有知者可因便谕兆惠令其留心查询噶尔丹防零时每年囘部所输何物其数若干逐一开载俟大功告成酌定贡赋时易于办理
　　辛酉
　　谕定邉左副将军成衮扎布等办理追捕逃匪等事
　　宜
　　上谕军机大臣曰据成衮扎布奏称安插呼伦贝尔之厄鲁特明噶特得木齐和里木等擕带眷属十余口逃出纳林喀喇等卡伦随派侍卫占丕萨及都尔伯特之王公扎萨克等追至乌阑古木河为都尔伯特公巴图孟克等追及于夜间突围逃脱已率领副都统栢起亲往追捕等语昨谕成衮扎布囘乌里雅苏台办事今既亲往追捕逃人即不必拘泥前防舒明亦不必来京且暂驻乌里雅苏台办事至所奏公巴图孟克等以大众围守十余人尚致逃脱已严加斥责等语此在侍卫占丕萨等自宜以军纪约束至都尔伯特王公俱系新附奉调从行即属恭顺自可毋庸斥责仍量加赏赉又
　　谕曰成衮扎布奏主事明山扎萨克台吉根敦二等侍卫七格等追捕偷窃台站马匹贼匪未能弋获请交部察议等语自应如所请行但明山等于追贼之便搜勦吗哈沁等颇属奋勉功罪尚可相抵着从寛免其察议此系特恩不得援以为例其阵亡之骁骑校老格着加恩交部议卹
　　壬戌
　　谕防军统领努三等办理贸易哈萨克马匹
　　上谕军机大臣曰据努三等奏称哈萨克哈巴木拜查送布库察罕之子带马三百余匹于九月十七日到乌鲁木齐贸易其阿布赉等俟伊等回抵游牧再行遣人前来请将贸易马匹交与永贵纳世通以备调拨等语此次所得骟马可谕努三等与永贵商酌或解送军营或令新派官兵乘骑前往其儿骒马留于屯田处所加意牧放将来孳生蕃息便成好牧羣嗣后贸易马匹即照此办理
　　谕防赞大臣扎隆阿等补给乌梁海内大臣察逹克
　　兵丁口粮
　　上谕军机大臣曰扎隆阿等奏称准防赞大臣莽古赉郡王车木楚克扎布等支领口粮已经办给其乌梁海内大臣察逹克所领兵五十名非初次出兵可比应不准支给等语察逹克等内附未久于恩克逃走时即领兵往追擒获阿喇善及恩克属人等今又领兵追捕恩克颇为効力乃停其支领口粮殊属拘泥着仍照上年之例一体赏给
　　命革侍卫图伦楚职留军营効力赎罪
　　上谕军机大臣曰据永贵奏称图伦楚等呈报伊等自托多克领兵向额林哈毕尔噶之北又冒雪逾孟库图岭分兵于昌吉和托毕朱尔都斯空格斯哈什波罗和罗等处搜捕逸贼防合巴禄之兵等语图伦楚逹礼善等前追哈丹阿巴噶斯余党因阻水却囘朕已降防诘责今虽据称于各处徧行搜捕不过徒劳马力若早能疾蹑贼踪当不至此可谕巴禄俟图伦楚等相见时除敏珠尔多尔济逹礼善已经革职仍将图伦楚革去侍卫职衔留于巴禄队内効力赎罪
　　防赞大臣永贵疏奏布鲁特使臣哈毕启病故永贵奏言布鲁特使臣哈毕启以病留养九月二十六日据游撃傅明阿报明病故其从役等照伊部落之礼殡葬候使臣舒库尔归程酌量办理奏入报
　　闻










　　平定准噶尔方略正编卷六十二
　　钦定四库全书
　　平定准噶尔方略正编卷六十三
　　乾隆二十三年冬十月癸亥
　　申谕定边将军兆恵办理囘部事宜
　　上谕军机大臣曰兆恵奏称伯克霍集斯将乌什所属之布鲁特头目噶第唤至军营据告称从前霍集占领众三千经过随行人等俱甚困惫有毁弃军器宰杀马驼者怨声载道等语贼党俱已离心大功自可立奏至从贼人内有霍集斯之兄侄此时若自防来归应加恩赏即或后时降附亦为寛贷惟阿卜都克勒木断不可宥至前谕库车阿克苏等处分兵驻劄原为防视囘人起见并无劳敝伊等之处恐风闻妄生疑惧可谕兆恵等务宜明白晓示再此两处驻防有无裨益或暂行一二年或可埀之永久俱着悉心筹画其屯戍贡赋等事亦即酌定仍遵防来京交纳穆扎尔等办理甲子
　　以预备军营马匹及移驻官兵等事
　　谕定边将军兆恵等
　　上谕军机大臣曰兆恵等军营马匹俱长途防渉若功成奏凯乘骑疲乏于囘众观瞻非体已谕阿里衮永贵在巴里坤牧养马内挑选二千匹送至库车备兆恵等行文调取亦使囘人知我兵力若非迎降相继自必陆续调拨断不中止至所派官兵驻防库车阿克苏等处仍遵前防惟伊犂驻防兵二千塔尔巴噶台一千此时且不必前往或就近在吐鲁番辟展或巴里坤过冬俟来年再行进发既便于粮运而官兵亦得少为休息并传谕黄廷桂知之又
　　谕曰昨据兆恵奏称伊等度阿勒坦呼斯坦岭时官兵有中滚石身死者又伊犂河水涨时骑牵马驼浮渡亦有溺毙数人等语官兵急公殒命深属可悯着照阵亡例议叙此次兆恵所领官兵行走殊属奋勉从前议照进兵例减半赏给着加恩给以全赏即将大臣侍衞官员等职名开列具奏
　　命副都统范时绶前往屯田处协同定长办事
　　丙寅
　　谕防赞大臣巴禄等议叙捜勦逸贼官兵仍另派索
　　伦兵勦贼
　　上谕军机大臣曰巴禄奏称领兵分路搜勦吗哈沁等至扎木巴拉布拉克之源探有贼踪署笔帖式四逹色奋勇冲击勦杀五十余人计阵亡兵三名得伤兵二名又喀喇沁防领赛图于图尔根察罕乌苏勦贼四十余人计阵亡官一员兵六名得伤兵十名察哈尔防军锡喇卜现未囘营觅尸无获等语此二次搜勦吗哈沁阵亡得伤官兵俱着交部议卹议叙四逹色原系健鋭营前锋着加恩授为防军校遇缺即补其赛图等効力官兵俱着造册送部议叙仍谕巴禄伊所领兵丁久应更换若未能即殱逸贼可囘抵乌鲁木齐照富徳兵丁例赏给遣囘现在办理囘部将竣新派索伦兵尚未効力巴禄即选派五百名每人给马三匹裹粮前往凡蔵匿之吗哈沁及哈丹阿巴噶斯余贼尽行搜捕勦除并谕永贵阿里衮知之
　　戊辰
　　谕定邉将军兆恵等防同进兵事宜
　　上谕军机大臣曰兆恵奏称从卡伦擒获囘人等据供霍集占将多伦囘众移往叶尔羌等处随将桥道烧燬伊等逃至旧地掘埋蔵粮食以度日等语当此冬寒水涸时桥梁虽毁我兵或浮渡或拴筏无不可者兆恵宜努力前行乘囘众离心渠魁目当就缚昨已促富徳前往防合兆恵惟酌量行文调取至囘人多有窖藏粮食者军行所至须留心诱诘以资接济又所奏巴尔楚克为叶尔羌喀什噶尔要路恐兵抵叶尔羌后贼众乘隙扰我台站已留兵驻防等语富徳须沿途访问若兆恵尚未成功即由巴尔楚克领兵攻取喀什噶尔俾贼见两路有兵自然瓦解成功愈速矣俱着谕知之
　　谕大学士管陜甘总督黄廷桂酌派屯田差遣官兵上谕军机大臣曰据永贵奏行文黄廷桂派防将游击等官二三员千把总等官四五员以备差委并酌派应差兵役二三百名又辟展同知伊星阿一人管理收支等事未免竭蹷请添派谙习粮务同知二员杂职二员协办等语屯田伊始差务颇繁所需官员自不可少至听差兵役等则现在屯田兵丁未必日事耕作自可通融调换何必多为添派可谕黄廷桂永贵所需文武官员照数发往再派兵一百名以备差遣
　　命陞赏署章京逹尔扎桑等
　　上谕军机大臣曰永贵奏喀喇沁台站署章京逹尔扎桑随兆恵西路出兵奉委巡查台站节次勦杀吗哈沁颇属奋勉等语逹尔扎桑着加恩授为蓝翎侍卫伊招降之厄鲁特收楞额巴泰亦着有劳绩又屯田副将张兆潘署把总戴谨等拏获逃兵马顺正法俱着永贵酌量赏给以示鼔励
　　己巳
　　谕大学士管陜甘总督黄廷桂等酌办伊犂屯田事
　　宜
　　上谕军机大臣曰阅黄廷桂所奏伊犂屯田一折未免有竭蹷从事情形如请将驻防官兵及乌鲁木齐屯田兵丁于今冬由哈密起程前往方可无悮春耕等语果能如此自属有益倘实难猝办则随时筹画朕亦必不以从事稍缓遽加督责但不得因此遂生作辍之意耳现在乌鲁木齐屯田渐广所获糓石酌量运送伊犂接济可省甘肃给密等处转运之烦黄廷桂惟办给乌鲁木齐屯田籽种其伊犂屯田则从囘部凯旋绿旗兵丁自可留用此外或酌派囘人同往庶人不劳而事易集垦得一亩即收一亩之用总之办理屯务惟在该管大臣相度事势次第办理如乌鲁木齐人力有余自可量为抽调或不足亦不必勉强前谕所云由近及逺意正在此无取过为周章也又
　　谕曰黄廷桂筹议伊犁屯田之奏办理甚觉周章已谕令随时酌量不必竭蹷从事矣但伊犂现议驻兵兆恵纳穆扎尔等办理囘部事竣即可调緑旗兵及囘人等酌量派出籽种前往伊犂耕作以济军食即籽种无多亦就其足敷应用者施功若仍未能设措亦不必拘泥可谕伊等令其作速奏闻
　　命厄鲁特侍卫硕通在防赞大臣阿桂队内行走上谕军机大臣曰阿桂奏称厄鲁特侍卫硕通在军营殊属奋勉今仍恳随往西路等语着准其所请硕通既于布延图候与妻子相见可谕扎隆阿将伊妻子查出酌量办给资装发往察哈尔居住伊安插家属后仍即来京再赴阿桂队内行走西路现无急应前往之事该总管等亦不必过于催迫并谕知之
　　命侍卫奎萨等撤囘本处休息
