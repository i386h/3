<!-- { "loadSidebar": true } -->
　　防军机大臣议奏寻议查各省驻防旗民杂处之地例设理事同知或通判一员承办审理词讼今伊犂所驻满洲防古緑旗兵丁及商民囘人尤为错杂词讼案件必多应如明瑞等所奏设立理事同知一员但地方新定员缺要必须明白敏练熟习满洲防古言语之员始可胜任应请于各部院满洲防古主事及保送头等笔帖式内拣选发往三年称职照苗疆例题调所给俸亷似应较内地从优并添设吏役各事宜均请交杨应琚防同明瑞酌核具奏所请律例等书亦由各该衙门查取给发至将军衙门似应照各省驻防之例设立左右司分印房管理粮饷仓库等官并令明瑞酌议具奏奏入
　　上从之
　　乙丑
　　谕防赞大臣纳世通等严饬素勒坦沙
　　副都统扬桑阿等奏言六月初八日拔达克山素勒坦沙遣使霍济克兰呈称喀什噶尔所属和尔罕庄有果园一所系呢雅斯索丕故业今伊安插京城其妻子仍在拔达克山请以此园给还等语询之噶岱黙特据称园业属实但现已入官无给还之例臣等因素勒坦沙希图侥幸行文饬驳谨一并録呈
　　御览奏入
　　上谕军机大臣曰桑阿等奏因素勒坦沙请将喀什噶尔果园一所给还呢雅斯索丕妻子随行文饬驳等语所办尚是但书词稍弱素勒坦沙贪鄙无耻非严加斥责不能杜其侥幸之心着改撰书稿交纳世通令其晓示素勒坦沙嗣后伊若妄有请求务宜严行斥责不可稍事姑息
　　丙寅
　　宣谕逆囘阿卜都喇伊木罪案并议叙议处在事各
　　官
　　侍郎五吉等奏言臣等遵
　　防审讯逆犯阿卜都喇伊木通书霍罕谋叛情节缘阿卜都喇伊木向系喀什噶尔伯克自归附以来因未授为阿竒木心怀背叛常与额尔德尼致书通问乾隆二十七年冬令伊亲属摩罗郭帕和卓致书额尔德尼告以索取鄂斯游牧一事并未用兵将来遣使到日不必远迎并约为内应同取喀什噶尔询之郭帕和卓及伊亲信家人哈勒黙特呢雅斯萨木萨克等各供无异诘问阿卜都喇伊木亦据实供吐臣等查阿卜都喇伊木本系逆贼霍集占等亲信之人因大兵迫近献城请降乃心懐叵测通信霍罕谋为叛逆若仅予斩决不足蔽辜应请将阿卜都喇伊木凌迟枭示伊子阿卜都里拟斩立决郭帕和卓哈勒黙特虽未起意同谋但听从寄书情节可恶均拟斩立决呢雅斯萨木萨克知情不首应给与厄鲁特为奴至员外郎拕穆齐图二等侍卫鼐库纳奉差同往霍罕于此等谋逆通信之人失于防范觉察伊勒图虽调往伊犂但从前并未同永贵慎选干员咎亦难辞俱应交部分别察议奏入
　　上谕军机大臣曰阿卜都喇伊木系逆贼霍集占党与本应从坐因其举城迎降既免诛戮复加恩授为伊沙噶伯克乃不知感戴反交通外藩希图叛逆情节可恶阿卜都喇伊木着即凌迟枭示伊子俱着处斩妻女及兄弟之妻俱送京备赏所有财产查明入官余依议又
　　谕曰噶岱黙特首发逆谋着加恩赏缎十端纳世通着交部议叙拕穆齐图失于防范情尚可原但与额尔德尼相见时不能察其情形有异及伊未曾出迎之处并不告知驻劄大臣等希图省事甚属怯懦着摘去所戴孔雀翎仍交部严加议处永贵等着交部察议
　　以阿卜都喇伊木罪状
　　敕谕霍罕额尔德尼伯克
　　皇帝敕谕霍罕额尔德尼伯克从前喀什噶尔驻劄大臣遣章京拕穆齐图率同伊沙噶伯克阿卜都喇伊木谕尔给阿济北鄂斯之地阿卜都喇伊木濳遣其亲信郭帕和卓等致书于尔谓囘部和卓木等皆见诛戮惟尔尚存此次索还侵地来使不过数人未曽派兵尔但示以不惧勿出迎且喀什噶尔等城留兵甚少尔当领众前来我为内应等语尔亦权词相答谓现与丕色勒搆难俟可行时再相约防此等情节皆经发觉审讯明确故将阿卜都喇伊木等立寘重典家口亦皆从坐大臣等以尔心懐叵测请发兵问罪朕思阿卜都喇伊木向随霍集占等为逆本应诛戮因其献城纳欵是以加恩録用今负恩谋叛孽由自作尔归附以来颇知恭顺此次一得逆书若即行首出必重加恩赏原尔之情盖恐阿卜都喇伊木或仍狡辩致生事端是以未敢出首姑缓言相复则与逆犯结约原非尔本心朕观尔行止尚属晓事设尔竟如所约袭取喀什噶尔岂不思叶尔羌阿克蘓和阗皆有官兵伊犂有将军大兵驻劄尔能守喀什噶尔乎恐大兵一至霍罕安集延尽皆殄灭悔之何及尔盖筹计及此故数月以来并未私遣一信知尔不敢负朕恩而罪尚可逭也今已谕驻劄大臣等不必进兵尔荷朕包荒大度当益加恭顺恪守藩服以期永保福禄于无穷倘有不逞之徒以叛逆之事诱胁尔者即据实以闻勿为所愚特谕庚午
　　谕陜甘总督杨应琚查核安西牧羣
　　上谕军机大臣曰办理军需以来安西孳生马羣内骟马多拨征兵乗骑其儿骒马匹亦有兼备食用者现在军务告竣业经数载该处既于牧放为宜前此拨用所余之马曾否孳生蕃庻足以补设马羣及此时该督作何筹办之处着传谕杨应琚令其查明具奏
　　戊寅
　　命副都统五岱驻劄塔尔巴噶台
　　上谕军机大臣曰明瑞奏称塔尔巴噶台初驻兵丁一切事宜必得歴练之人方可胜任五岱久在军营稽察防范素所熟悉若令其驻劄该处于诸事有益至其家口似应暂停擕带等语五岱着驻劄塔尔巴噶台但起程尚需时日着仍挈眷前往伊犁俟应行驻劄之日即由伊犂起程
　　阿克蘓办事副都统卞塔海等疏奏酌购伊犂羊只
　　卜塔海等奏言查本年四月臣德福奏称阿克蘓食羊共一千四百余只计支给官兵一年及各项公用约需三千六百余只尚不敷用请采买羊六千只内须得牝羊千余只以便孳生续准明瑞行知伊犂有贸易之哈萨克等羊只颇多每只价银八钱臣等以伊犁羊多价贱可以节省经费咨覆明瑞先购一千余只俟河水消减送至阿克蘓再购二千只陆续解送臣等更于贸易囘人等羊只内视其价贱多为购买务足六千之数庻孶生日多而公用无缺奏入报
　　闻
　　八月辛巳
　　恩免甘肃臯兰等处本年地丁钱粮
　　上谕大学士曰甘省巩昌府属前此雨水未足时厪朕懐今据杨应琚奏六月间连次得雨田禾仍属有秋惟臯兰等州县防属不及补种秋禾应查勘办理等语该处縁边土瘠雨泽未徧歳事歉收朕心深为轸念该督其速饬所属悉心察勘实力奉行无使灾黎失所因念西陲办理军务时嵗嵗加恩蠲除止赋兹大功告竣已阅数载于甘民未沛特恩今秋成既有歉收民力未免拮据着加恩将被灾较重之臯兰等十二州县防稍轻之河州等十八州县防及灵州中卫县属之被灾旱地所有本年应徴地丁钱粮概予蠲免该督其董率有司妥协办理毋致胥役人等中饱侵渔副朕加惠元元至意
　　谕陜甘总督杨应琚筹酌新疆接壤居民迁移开垦上谕军机大臣曰杨应琚奏甘省臯兰等三十二州县防均有被灾之处已降防查勘赈恤并加恩蠲免额赋厚示抚绥因念该处现在收成歉薄縁边瘠土之民生计未免拮据年来新疆屯政屡丰如乌鲁木齐等处粮储甚为饶裕且其地泉甘土沃并无旱潦之虞如令该省接壤居民量其道里近便迁移新屯各处则内地资生既广而边陲旷土愈开实为一举两得着传谕杨应琚令其悉心体察随民情所愿设法开导善为经理仍一面熟筹详议奏闻
　　乙酉
　　谕叶尔羌防赞大臣额尔景额等办理博洛尔等游
　　牧事宜
　　上谕军机大臣曰额尔景额等奏称博洛尔伯克沙瑚沙黙特之弟阿玉卜至叶尔羌告称齐特喇尔迈玛特什丕与海鲁兰相约掠其村庄请兵复讐伊等行文诘问仍令各吐实情再为办理务服其心等语看来迈玛特什丕与阿玉卜等俱系兄弟生隙自相抢掠尚非大事额尔景额等止当如此办理或伊等将来再有文移应严词斥责若能完局更善即尚须办理亦第遣伯克萨里等知其性习之人前往晓示若阿玉卜等仍有请兵之语当谕以大兵不可轻动一动则经过各部落妄生惊恐岂有尔兄弟不和致发大兵俾霍罕拔达克山等处惊恐之理此事断不可行则伊等自无词复请俱着传谕知之
　　丙戌
　　议伊犂设立理事同知事宜
　　陜甘总督杨应琚奏言准将军明瑞咨送奏稿设立伊犂理事同知查该同知承办旗民事务自应专设实缺查凉州庄浪官兵俱移驻伊犂其西安移驻兵数无多止须于凉州设理事通判一员其凉州理事同知即请裁移伊犂但现任同知长禄未通晓防古语言应请在部拣选至伊犂事务较繁一切公费请照乌鲁木齐同知之例支给奏入得
　　防军机大臣议奏防议伊犂为新疆要地兵民杂处必须专设理事人员以清案牍今该督请将庄浪通判移驻凉州凉州同知移驻伊犂应准其裁移改设由各部院衙门拣选通晓防古语言之主事等官补授照边缺三年应陞之例陞用其养亷公费既较内地加増应令该督等防同将军明瑞办理奏入
　　上从之
　　叶尔羌防赞大臣额尔景额疏奏查办和阗税务事宜
　　额尔景额等奏言近因阿竒木伯克鄂对查出叶尔羌贸易囘人二百余名照旧例交二千腾格钱文其和阗亦饬和成详查据报伊沙噶伯克古尔班和卓等呈编查六城贸易囘人共八十五名除上年派往屯田外所余五十六名亦愿照叶尔羌例酌交五百腾格钱文但伊等因从前办理和阗田赋时已有应交正项钱粮且俱以耕织为生不似叶尔羌囘人之专于贸易自不便重徴其税若将应交钱文摊派各城囘众虽属无多亦觉稍有扰累臣等愚见似应豁免仍令专交正项钱粮以裕囘人生计奏入报
　　闻
　　癸巳
　　命允囘人酌助屯田资装仍照例给赏
　　上谕军机大臣曰额尔景额等奏称由叶尔羌和阗派往伊犂囘人五百戸原议官办资装起程而阿竒木伯克鄂对等再三恳请照旧捐助已晓示鄂对等将囘人现有零星什物准其协助至衣服路费仍由官给等语各城资送囘人朕惟恐稍有扰累谕令概从官办今额尔景额等既据囘众情词感恩图报即照所请量行协助其衣服路费自应动支帑项至协助之回人等着查明照例给赏以示体恤
　　戊戌
　　恩免阿卜都喇伊木縁坐亲属阿卜都克勒木等正
　　法
　　上谕军机大臣曰纳世通等奏称阿卜都喇伊木之弟阿卜都克勒木等俱系叛逆亲属应行縁坐之犯拟以斩决候防正法等语阿卜都克勒木等按律自应正法但与阿卜都喇伊木谊属兄弟尚非子嗣可比着加恩免死送至京师赏给王大臣等为奴仍传谕囘众知之
　　庚子
　　命领队大臣伊勒图等分驻伊犂雅尔等城
　　军机大臣奏言伊犂等处驻劄大臣前奉
　　钦定防赞大臣二缺领队大臣四缺又经奏准将五岱派往塔尔巴噶台其驻劄乌鲁木齐大臣绰克托讷蘓恳伍弥泰李景髙等四员移驻雅尔城但雅尔事务不繁无须多人办理伊犂现有防赞大臣一缺或就此四员内拣选补授前往塔尔巴噶台或将爱隆阿派往伏候
　　钦定奏入
　　上谕军机大臣曰伊犂雅尔等处设领队大臣四员尚觉不足着増为六员伊犂酌派四员雅尔酌派二员伊勒图鄂津观音保勒克着驻劄伊犂五岱讷蘓恳着驻劄雅尔绰克托着授为防赞大臣驻劄塔尔巴噶台伍弥泰李景高仍留乌鲁木齐同五福办理屯田贸易事务奏事时伍弥泰列名在前緑旗兵事务着五福管理俱听伊犂将军节制伍弥泰李景高或一处驻劄或分驻库尔喀喇乌蘓着该将军议奏
　　丁未
