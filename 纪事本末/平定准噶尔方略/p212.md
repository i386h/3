<!-- { "loadSidebar": true } -->
　　上谕军机大臣曰从前兆惠等奏称逆贼阿睦尔撒纳渡河溺死朕即以为非实今果窜入俄罗斯已命理藩院行文索取兆惠等亦不必刻期办理但令顺徳讷往告玛玉尔云现据哈萨克报称阿睦尔撒纳带领八人逃入尔国尔等自非有意隐匿必因送至尔察罕汗处不敢自专从前我等以阿逆溺死奏知大皇帝大皇帝早已洞鉴即命行文尔萨纳特衙门索取尔察罕汗念两国和好必循旧约送还我等亦不复在此寻访已遵防撒兵矣如此晓示后即撤兵回至大营现在擒巴图尔乌巴什哈萨克锡喇等最为切要近闻巴图尔乌巴什有逃入哈萨克之信是兆惠等归途正可相遇而成衮扎布又已尾追自可擒获获此数贼后已届冬令即未能尽亦不妨于明春办理即遵前防酌定驻兵之地成衮扎布兆惠富德等来京请训此时俄罗斯能将阿逆擒送固善否则且俟来年平定回部后若俄罗斯果以阿逆居竒或有异志亦当先除近患然后相机办理惟哈萨克若遣使来即可告以阿逆逃窜情形倘俄罗斯隐匿不还则阿逆懐尔等擒拏之怨必将煽惑报复因尔我一家故相告语或因便作书晓示亦可并传谕成衮扎布等知之又
　　谕曰前兆惠等擒获巴雅尔时图伦楚达礼善俱领队催督着有劳绩因飞章入告未经详述今奏请应否邀恩议叙图伦楚达礼善既经奋勉効力着加恩交部议叙
　　命恩防总管巴宁阿并
　　训谕副都统三格等
　　上谕军机大臣曰雅尔哈善奏据三格报称察哈尔总管巴宁阿等于博罗齐地方捉生询问三十里外有贼人十户入山捜遇伏阵亡等语总管巴宁阿三等侍卫努呼德阿拉善二等台吉达瓦车林奋勇贼殁于王事深可悯恻着交部照例议卹三格等闻信即带兵接应贼百余人尚与恇怯不前者有间但所报擒获珲齐属人供称珲齐额林沁达瓦往伊犁合阿巴噶斯哈丹游牧见河岸有二大营恐系大兵及哈萨克兵因逃回此地三格即遣人到彼查看皆厄鲁特踪迹移去已十余日等语伊犁之营既系厄鲁特则珲齐等何以逃回三格闻信自应亲身前往何以仅遣人查看甚属疎懈着雅尔哈善传谕三格等仍作速追珲齐等贼为巴宁阿等复讐又
　　谕曰雅尔哈善据三格报称贼人夤夜刼营时有兵丁八人逃去等语续有四人回至济尔哈朗军营诈称迷路雅尔哈善即行研讯正法所办甚是其在逃四人或再投回或被拏获亦即取供正法以肃军纪
　　命解送厄鲁特宰桑乌鲁木来京
　　上谕军机大臣曰雅尔哈善奏称副都统爱隆阿在察罕乌苏收取宰桑乌鲁木游牧百余户情愿内移等语着将乌鲁木解送来京
　　己酉
　　以苏章阿治罪情节
　　谕察哈尔正黄旗总管巴尔品
　　上谕军机大臣曰前因伯格里之妻请将游牧内移派苏章阿照管昨据副将军等防奏苏章阿偏防伯格里之妻肆行无耻已将苏章阿治罪伯格里之妻系厄鲁特妇人无足深责伊若闻将苏章阿治罪必生疑畏着传谕巴尔品密为防范不必宣露
　　庚戌
　　命恩卹副都统阿敏道等
　　上谕军机大臣曰从前将军兆惠等驻劄伊犁遣副都统阿敏道领索伦厄鲁特兵收服波罗泥都霍集占等伊等诈称畏厄鲁特扰害若肯撤回即行投顺阿敏道遂撤回厄鲁特兵带索伦兵一百前往今据总管五十六等报称到沙喇斯游牧闻波罗泥都等谋叛阿敏道及兵丁百人俱为所害等语阿敏道虽为叛贼等所愚究属捐躯殉难深可悯恻着同随行官兵俱照阵亡之例交部议卹
　　谕署理定边左副将军印务策布登扎布等防范阿
　　睦尔撒纳事宜
　　上谕军机大臣曰兆惠奏称逆贼阿睦尔撒纳逃入俄罗斯属实现在行文索取前闻乌梁海郭勒卓辉等俱逃入俄罗斯或被阿逆煽诱致扰我归顺之乌梁海亦未可定着传谕防布登扎布纳穆扎尔等晓示察达克加意防范若有贼人声息如量力不能擒即报知布延图或乌里雅苏台军营发兵协助但宜密为豫备不必稍涉张皇致乌梁海等惊恐
　　甲寅
　　谕驻劄巴里坤办事大臣阿里衮接续台站事宜上谕军机大臣曰近因盐池台站被盗阿里衮患病未曾亲往查拏此时想已全愈朕昨命满福接续朱尔都斯台站恐伊不能办理着阿里衮带兵二百名合丑达之兵接续台站现在交送成衮扎布事件着阿里衮带往若所到之处台路已通即将事件递送军营仍回巴里坤办事至侍卫宁古里所报沙喇斯玛呼斯等逃叛现在信息如何着查明奏闻
　　命免治察哈尔总管端济布罪
　　上谕军机大臣曰端济布奏称在罗克伦孟古图岭收获噶尔藏多尔济宰桑罗卜扎尼玛得木齐敦多克等将造言惑众之古隆格玛木特正法其户口什物牲只交送巴里坤罗卜扎等送出噶尔藏多尔济之幼女派伊属人照管送京等语端济布此次所办尚合机宜从前端济布招降珲齐达瓦惟事姑息以致复叛朕已命兆惠等查明治罪今功过相抵着加恩寛免倂传谕兆惠等知之
　　谕定边将军成衮扎布等奏报贼情形
　　上谕军机大臣曰成衮扎布等自初四日以来未有奏报朕昨已降防询问想因台站尚有阻滞深为厪念现命阿里衮带兵接续台站即将谕防交令驰送此时计台路已通奏报无误所有进巴图尔乌巴什等贼众情形作速奏闻
　　乙卯
　　谕署理定边左副将军印务策布登扎布等查拏抢刼侍卫之喇嘛罗卜藏阿喇卜珠尔等
　　上谕军机大臣曰策布登扎布奏称去年喀尔喀盗窃生事之时塔尔拉克沁卡伦二等侍卫卓勒和等被伤身死已拏获为从之恩克等九人供出为首起意之托音喇嘛罗卜藏阿喇卜珠尔等四人现在严行查拏等语喇嘛等起意刼夺伤死侍卫罪不可逭着策布登扎布等务即擒获正法并传谕桑寨多尔济派伊亲信人员于库伦等处密行查拏勿令逃脱
　　谕定边将军成衮扎布体察降人三都克情形上谕军机大臣曰沙喇斯宰桑三都克在军营颇为出力今伊游牧内移为得木齐都噶尔等所掠殊属可悯着赏银一百两成衮扎布撤兵后即随带来京伊妻子若未被掠亦着续送此际三都克若顾恋游牧心怀叵测自当豫为体察如照常行走即加以抚慰
　　命解送青海卡伦拏获之厄鲁特伊什克及其家口
　　来京
　　丙辰
　　命以阿逆逃入俄罗斯情形宣示中外
　　上谕大学士曰前兆惠富徳奏称俄罗斯头目玛玉尔告称有步行二人至伊齐伦图喇自称为阿睦尔撒纳及遣人迎渡并未回报续往看视止见渡口小船泊于河湾必俱溺死水中等语朕彼时即不以为然当经传谕兆惠等谓溺死之语不可信逆贼阿睦尔撒纳奸诡狡诈非俄罗斯为所蛊惑背约私留即阿睦尔撒纳设为溺死之説冀图缓我追兵潜逃他处顺德讷等不可轻信传言沿河寻覔今据奏到行至森博罗特卡伦所遇诸人详加访问始知渡河溺死事属子虚果不出朕之所料然则顺德讷等率领官兵在额尔齐斯河寻覔十余日之久如此举动岂不为俄罗斯所笑乎准噶尔已经平定反侧之诸厄鲁特或捕获正法或患病身死惟逆贼阿睦尔撒纳实为悖逆之渠魁既不早投天网又未遽伏防诛坐使其视息偷生游魂逺窜将来自不能久甘穷困势必滋生事端为患边境是逆贼一日不获西陲之事一日不能告竣揆之事理实有不能中止之势但时届寒冬士马亦宜休息已有防令兆惠等暂回军营一面命理藩院行文俄罗斯萨纳特衙门令将阿睦尔撒纳即行送出从前与俄罗斯定议彼此不留逃人即初定伊犂时俄罗斯逋逃在彼者俱经送还若果逆贼在伊境内遵谕缚献以全信义则渠魁就获准噶尔一事便可从此奏功设因逆贼之摇尾乞怜遂至受其愚弄为之隐匿又或别有他意其应如何索取之处再行相机筹办朕非穷兵黩武特以事势所廹不得不然在军营诸臣心存怯懦未尝不欲借渡河溺死一语遂图草草收局而外省诸提鎭不识事机方且飞章奏贺朕既为之一笑且深叹任事之无人也可将此通行晓谕知之
　　丁巳
　　谕定边右副将军兆惠等防兵贼事宜
　　上谕军机大臣曰成衮扎布等招降之沙喇斯玛呼斯等复叛抢掠台站虽经满福阿里衮次第领兵接续但二旬有余未见军营奏报深为厪念因思逆贼阿睦尔撒纳已逃入俄罗斯即哈萨克未有囘音俱无庸守惟厄鲁特逋贼既同往伊犂而降人又复叛去则成衮扎布等军营兵力稍觉单弱可虞兆惠等若领兵防合擒贼众军威自振即一时不能尽酌定过冬处所暂行撤回驻劄于明年再行进亦可着兆惠富德将现在情形作速奏闻
　　己未
　　命议卹捜杀吗哈沁阵亡及被伤身死之乌鲁木齐
　　等台站笔帖式富永塔克什哈等
　　冬十月庚申朔
　　大学士管陜甘总督黄廷桂疏奏查拏原任游击对齐情由
　　黄廷桂奏言乾隆二十一年十一月准军机处咨据定西将军达尔党阿等防奏领运口粮之游撃对齐沿途迟滞伤损牲只途遇差迎之人并不亲身运至即私回巴里坤等因钦奉
　　上谕交臣拏解来京当即知防巴里坤大臣拏解日久未到经侍郎阿里衮准副将军兆惠咨覆对齐于十月至济尔哈朗正値撤兵其沿途有无遇贼阵亡或被冲散无凭查察本年九月阿里衮复准兆惠等咨沿途贼并无对齐之信臣查原任游击对齐既辗转行查无凭拏解理合奏明奏入得
　　防下部知之
　　辛酉
　　申谕办理准噶尔回部本末
　　上谕大学士曰逆贼阿睦尔撒纳渡河溺死之事悉属子虚昨已有防宣谕中外矣在逆贼之由哈萨克败逃或竟投入俄罗斯或又逺窜他处议论纷然此时原无实据如果投入俄罗斯则我朝从前与俄罗斯定议不留逃人阿睦尔撒纳乃叛逆之渠魁罪大恶极尤非他逃人可比何可置之不问以情理论之在俄罗斯素守旧约自应即为缚献今理藩院行文向索果能遵防送出固属甚善若文移往返稍有稽迟亦惟相机酌理物来顺应朕于此事不设丝毫成见非以阿睦尔撒纳一犯又欲用兵于俄罗斯为穷兵黩武之举也但军国重务诸王大臣皆为朕倚任之人自宜咸使与闻如有所见亦可据实直陈以备采择乃大学士史贻直则有弃伊犁之説此时叛贼未获与伊犁何涉而陈世倌所奏粮饷马力将帅三语亦不过纸上陈言即以粮饷言之乃绿营中所谓兵行粮随之陋习耳试问迩年来西路进曾有转运之劳乎国家一切经费赏赉赈卹之需曾有以军兴而稍为减省者乎是以朕办理此事之始末尚未领防因令庄亲王等十六人公同酌议乃其所议亦俱未中肯綮无一良谋定见可以为朕分忧者朕于准噶尔一事初虽机有可乗因虑任事无人是以迟回审顾不得已而后办理及伊犁既已平定朕意原不过就其四部分封四汗以示羁縻而已前所撰太学碑文及封四汗之诏具在此诸王大臣所共知共见者至阿睦尔撒纳叛逃遂煽动降人变生意外因缘辗转以至今日揆之事机实有不能中止之势而卫喇特之众或诛或病亡即举而畀之一人且无可授之者此或者
