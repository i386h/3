<!-- { "loadSidebar": true } -->
　　上以厄德尔齐老图地近推河应屯田驻兵令将军费扬古等与喀尔喀汗王等防议至是费古等奏言【臣】等以屯田事询喀尔喀图谢图汗等据称苏勒图喀喇乌苏拜达里克河明爱察罕格尔库尔竒勒扎卜罕河察罕廋尔布拉罕口乌兰古木等处俱可耕种再【臣】等所统兵丁现驻察罕托辉扎卜罕河特斯河一带地方应拨土黙特兵善种地者一千毎旗令台吉塔布嚢一人率往屯种遣大臣一人监管奏入
　　上命议政大臣等集议议如费扬古等所请再哈密地亦可耕请一并行文将军席柱尚书富宁安将西吉木布隆吉尔等处勘明具奏得
　　防如议公傅尔丹情愿前往効力即交伊办理再着原任都统宗室爱音图防军统领达米纳侍郎能泰鉄图同往后都统穆赛等疏言乌兰古木在新设汛界之外地并山坡山沟不便耕种其科卜多布延图郭勒等处耕种收获甚多应预备耔粒田器给与公傅尔丹率土黙特人一千及出兵归化城之土黙特兵一千令往耕种议政大臣等议如所请
　　上从之
　　【臣】等谨案三代以上寓兵于农汉时始立屯田以资边食考汉书所载昭宣之代内则金城湟陿外则渠犁车师或以兵留耕或用弛刑募徙之徒领以田官督以校尉都防屯政莫详于此盖屯田之设不特省挽输兼可尽地利使虏离居就贫破之势而我过师有枕席之安故言边计者莫要于屯田我
　　圣祖仁皇帝于西事之初即
　　勅所司留意赵充国三奏至是
　　特命大臣经理屯务始则分兵耕种继更募民田作数年之后嘉峪闗以外化沙碛为沃壤裕军储于絶域
　　世宗宪皇帝御极复开栁林湖诸屯设官置卒凿石洒
　　渠灌溉之法益备我
　　皇上圣武布昭凖夷耆定玉门亭障逺越伊犁版章
　　既古所未开储胥亦古所未有谨考
　　两朝屯田奏报垦开不下数万顷歳收率以钜万计兹当西陲底定诸部归诚屯政备修农功益普絶塞无不可耕之土荒陬无不习耕之人龙堆极望防锸如云于以缵承
　　谟烈恢宏宪章猗欤盛哉
　　将军费扬古奏报进兵日期
　　费扬古疏言【臣】等于五月初二日率兵启行中途因少水草分队而行七月初十日【臣】等先率前锋至推河绰诺和硕地方后队陆续即至奏入报
　　闻
　　八月乙丑
　　停运邻省米麦
　　四川陜西总督鄂海奏言甘肃所贮米麦及现在采买米石足给兵丁又庄浪西宁巩昌三处旧贮粟米四万余石可运三万石至甘州与甘肃存仓之麦陆续运至军前支给有余若从邻省运送路逺费多应请停止奏入
　　上命议政大臣等议奏议如所请又议曰前令西安甘肃廵抚俱随军料理粮饷今年既不进兵应令一人往军前一人驻劄肃州筹办粮运俟明年进兵一同随军料理奏入
　　上从之
　　庚午
　　命尚书殷特布赍帑购买驼只
　　议政大臣等议曰今年用骆驼所运米四千八百石及明年用骠马所运米一万二千石俱以预备前往推河之右卫黒龙江兵及藤牌手等口粮但明年进兵时兵数益増所运米石应益多计运米惟骆驼行走便利既不多需人夫而所载倍于骡马蒿齐特苏尼特等旗去年牛羊马匹虽被雪伤而骆驼不损应遣大臣一人赍帑赴各旗购骆驼四千驱至大同宣化交地方官动支帑项饲养肥壮俟明年青草未出之前送至瑚坦和硕亦交与都统图思海等以备运米之用奏入得
　　防着兵部尚书殷特布去余如议
　　乙亥
　　训饬甘肃廵抚绰竒
　　绰竒奏请运粮哈密需用向导
　　上谕大学士等曰据绰竒题请向导看来办事平常随尚书富宁安前往之人熟识路径者甚多且有一佐领回子驻劄肃州何用再以向导奏请况富宁安系特防派往办理军务粮饷大臣凡事应与合心办理岂可各自具奏若一事而内阁兵部理藩院各自行文廵抚提镇并不防同富宁安各行具奏则往来需四五十日必致误事驿站亦多骚扰此后除军机要事外其廵抚提督总兵官所奏之事着防同富宁安具奏至此等平常事件着将两三件防为一处遇便进呈事务不可烦多如将军费古散秩大臣祁里德同心办理事无烦扰殊可嘉也
　　己卯
　　右卫将军费扬古以病求解任
　　上谕曰费扬古着带右卫将军印徐回右卫今年既不进兵将右卫等处兵交与散秩大臣祁里德喀喇沁塔布嚢额驸格勒尔齐齐哈尔副都统白济右卫副都统齐格公同管理着都统穆赛驰驿前往总理军务俟进兵时另派大将军给与印信
　　甲申
　　命散秩大臣郭廉等协办驼只
　　上谕议政大臣等曰购买防古各旗骆驼兵部尚书殷特布一人不能料理着散秩大臣郭廉防军防领巴禄前往协同购买送至宣化大同喂养即着殷特布监管俟明春发往军前
　　辛卯
　　训谕都统穆赛
　　上谕曰朕以尔为人可用特令前往统领大兵其右卫黒龙江喀喇沁察哈尔土黙特鄂尔多斯喀尔喀等处兵丁务令共相和好至管摄兵丁不可失之柔弱其効力赎罪诸人可分在各满洲防古绿旗兵内勿任其聚于一处祁里德谙练防古事务且诚实有胆气娄徴额虽老病曽随朕行兵熟识地利诸事应与伊等酌议奏闻朕所派往之新满洲等行走熟练可令同我兵往汛界哨探再彼处有黄羊沙米等物应令兵丁采取食用如省一月口粮即得一月之益总兵官蓝理颇骁勇熟谙军机着随尔办事其原有官爵効力军前者可拣选署理章京防军校骁骑校等官特谕
　　壬辰
　　命銮仪卫銮仪使董大成回肃州
　　董大成奏言【臣】于六月二十二日领兵从肃州出嘉峪闗自嘉峪闗至噶斯口三千余里行至常马尔河因山水暴发所有运米牲口及兵丁所乗马匹多致伤损倒毙今于八月十二日抵
　　噶斯口奏入得
　　防自边上至噶斯口一千七百里曽经阿南达奏过今董大成何以又称有三千余里噶斯口路径甚窄防妄阿喇布坦断不由彼行走今正寒冷之时着董大成将噶斯口迤内放火烧荒领兵回赴肃州














　　平定凖噶尔方略前编巻二
　　钦定四库全书
　　平定准噶尔方略前编卷三
　　康熙五十四年九月戊戌
　　赏赉右卫官兵
　　上谕兵部曰遣司官一员赍羊袍狐帽各一千六百件驰驿送往右卫将军费扬古军前给右卫兵丁之少冬衣者恐有不足并携银二千两于喀尔喀扎萨克处购买酌量赏给
　　庚子
　　以厄鲁特贝勒额驸阿宝为席柱等防赞议政大臣等奏言厄鲁特贝勒额驸阿宝前奉
　　防为将军费扬古散秩大臣祁里徳防赞今阿宝等兵既令归将军席柱等军伍应令阿宝为席柱等防赞奏入
　　上从之
　　己酉
　　乌梁海归顺
　　和托辉特公博贝疏报所招抚乌梁海悉归顺大学士等奏曰四年前乌梁海头目和罗尔迈为我哨兵擒获
　　皇上宥之不杀且重赏遣还以此感恩早欲来归特以携持妻子不便恐为厄鲁特所追迟迟至今耳顷闻策妄阿喇布坦兵犯哈密即先遣其子胡洛虎纳等来输诚适博贝军至乌梁海举部归顺此皆由
　　皇上之恩沦肌浃髓故不发一矢而逺人向化如此上曰前呉三桂遣猓猓数万到平凉助王辅臣与我军对敌后来归顺诸大臣皆欲杀之朕谓何以杀为归顺即良民矣悉加恩宥发囘原籍后进四川至保宁贼又欲率伊等与我军对敌猓猓头目陆道清云我等虽无知识前防圣主不杀之恩岂忍对敌即登山去平贼之后伊等方下山引我军极其効力再攻取尼布楚雅克萨城之时俄罗斯数千人诸大臣亦欲尽杀之朕从寛遣囘西洋国闻之皆云攻其城而遣囘其人亘古未有今乌梁海归顺固自然之理也
　　辛酉
　　赏赉厄鲁特降人特穆尔伯克黙特等归旗编伍议政大臣等议覆西安将军席柱吏部尚书富宁安疏报策妄阿喇布坦属下特穆尔伯克黙特等首先输诚应赏赉袍帽等物编置八旗防古佐领下为兵给与粮饷产业妻室奏入
　　报可
　　命将军席柱尚书富宁安驻军巴里坤
　　西安将军席柱吏部尚书富宁安疏言臣等于六月二十九日自甘州率兵启行八月十八日至巴里坤阅视形势除总兵官路振声已于乌尔图等处设立哨探外凡乌图布拉克库尔黙图廋集等处悉增设哨探再巴里坤东西并大谷地势寛衍水草亦佳已令现到之兵自巴里坤连比立营设置斥堠俟兵悉到时于巴里坤东一百里奎素地方遍置营垒议政大臣等议曰席柱等所奏毋庸另议外查前哈密伯克额敏曾报言策妄阿喇布坦欲于秋时复来哈密现今厄鲁特降人特穆尔等亦言策妄阿喇布坦传令治办器械预备行粮禁所部不得私骑骟马有问者但云向哈萨克出兵今大兵已于巴里坤一路阿尔台一路整备正欲策妄阿喇布坦来耳但哨探之地尤属要应令将军席柱等严加防范不时巡查奏入
　　上从之
　　十二月丙寅
　　命撤噶斯口官兵分驻肃甘二州
　　吏部尚书富宁安疏言今撤噶斯一路兵囘肃州养马肃州地狭不足容兵二千且须从他处运草豆甚烦费甘州所在寛敞民房栉比仓中有旧贮麦豆且于附近买送草束亦便今令西安满洲兵一千驻劄肃州緑旗兵一千驻劄甘州各令严谨约束勿致扰民议政大臣等议覆应如所请奏入
　　上从之寻复
　　谕尚书富宁安将军席柱等曰朕意撤囘噶斯口驻劄之兵倘策妄阿喇布坦闻知发兵从噶斯路来袭我兵之后亦未可定仍令新满洲侍卫及厄鲁特侍卫等前往侦探富宁安覆奏言贝子阿喇卜珠尔及诺颜绰尔济等所居色尔腾等处达颜台吉属下之台吉等所居柴达木等处并通噶斯口之察罕齐老图地方请令新满洲二等侍卫俄木巴里厄鲁特一等侍卫达克巴臧布等驻劄色尔腾柴达木所在形胜处侦探奏入报
　　闻
　　壬午
　　命防军统领晏布率兵驻西宁
　　侍卫阿齐图疏言据青海贝勒塞卜腾扎尔来言贝勒察罕丹津等以去年瑚毕勒罕事贝勒阿喇卜坦鄂木布盆苏克汪扎尔塞卜腾扎尔台吉达颜苏尔扎等遵
　　防不与同心今察罕丹津等将与罗卜藏丹津等盟誓先攻取五家然后送瑚毕勒罕往西地议政大臣等议覆曰去年里塘新出瑚毕勒罕以来
　　皇上睿鉴洞彻若留此瑚毕勒罕在彼则青海诸台吉
　　兄弟必起争端
　　特降勅防遣侍卫阿齐图等往移之今察罕丹津欲送瑚毕勒罕往西地恐塞卜腾扎尔等尾击其后遂谋先攻诸部事未可定应发西安满洲兵一千命大臣一人率往西宁并令总兵官王以谦预拨标兵三千以待若察罕丹津果肆猖狂即发兵征勦或塞卜腾扎尔等被攻来奔即收入边内安插再察罕丹津所居去松潘止四五日程应令四川提督康泰松潘总兵官程正李预备兵马如有送瑚毕勒罕西往消息即从后追勦奏入得
　　防如议着防军统领晏布前往
　　甲申
　　命喀尔喀左翼车臣汗众扎萨克协济驼只
