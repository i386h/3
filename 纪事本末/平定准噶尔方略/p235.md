<!-- { "loadSidebar": true } -->
　　防副都统由屯领兵沿途勦杀擒获鄂哲特等收其游牧甚属奋勉効力由屯着赏给世职与効力官兵交部议叙其得伤官兵照例赏给银两仍交部议叙
　　定边将军兆等疏奏敏珠尔多尔济等勦贼不力情形
　　兆恵等奏言臣等前令察哈尔公敏珠尔多尔济侍卫达礼善将哈丹防牧结垒固守之贼奋勉攻取今据报称三月二十五日在济尔哈朗遇贼二百余人据险放鎗我兵力战竟日杀贼十余人捉生询问知伊等纠合贼众抗拒其防牧已归绰和尔等语计阵亡兵三名得伤官兵十四名又臣等前令吉林营总扎库齐三等侍卫讷克布往勦善披领集赛十余户因呼鲁苏台台站被吗哈沁抢掠复饬令严行搜捕今据报称三月十六日攻贼山险自夘至未不能夺取计杀贼八人我兵阵亡二名得伤五名十七日闻台站被掠一面派兵安设随追至伊犂河杀贼十余人捉生询问系乌喇特属人即収其马驼仍回贼人所守山岭逃去三四日等语臣等查敏珠尔多尔济达礼善扎库齐讷克布等或因贼人据险难攻不行防守遽尔撤兵或因接续台站致贼乘间逃脱日久未能擒获应请交部严加议处奏入得
　　防该部严察议奏
　　训谕定边将军兆恵等速擒哈萨克锡喇布库察罕
　　等贼首
　　上谕军机大臣曰据兆惠等奏称伊犂等处贼人游牧俱已残破准噶尔事体将竣现兵三千余名请分千余名令策布登扎布巴禄同领队大臣色布腾巴尔珠尔罗卜藏多尔济鄂博什圗伦楚驻劄伊犂搜捕余孽兆富徳领兵二千余名同领队大臣眀瑞由屯瑚尔起温布巴圗济尔噶尔由伊犂进勦回部等语由屯系领队大臣领兵甚少尚能擒贼若兆等协力前追更易集事徒驻兵伊犂何益且将军及叅赞大臣即不亲往亦应调遣领队大臣乃多派侍卫朕所不解此次进兵専为哈萨克锡喇布库察罕等渠魁至鄂哲特不过稍有名目之宰桑玛济克更属微末甫经擒获遂谓准噶尔之事将竣岂不可愧富徳去年颇着劳绩今观其疎脱布库察罕焉得谓之奋勉効力着伊等眀白回奏至哈萨克锡喇等逃入哈萨克之言全不可信伊等即投哈萨克不过奴隶使之且去年哈萨克将达什策凌齐巴罕乌勒木济等献哈萨克锡喇等岂不虑为前人之续不过藏匿伊犂附近俟撤兵复出兆等并未计及此遽信浮言希圗塞责可乎着谕兆富徳等此时若能擒贼尚可功过相抵如仍未擒获富徳即领兵将敏珠尔多尔济等攻取未得之哈丹等游牧搜勦俘获増我兵力由彼往擒布库察罕或逃入哈萨克亦驻兵边界索取兆仍追擒哈萨克锡喇如渠魁漏网断不可谓为竣事所有现在情形作速具奏
　　乙酉
　　谕将军大臣等搜捕逸贼以清台站
　　上谕军机大臣曰永贵等奏据奎屯等台站委署笔帖式拜灵阿报称有呼尔璊台吉巴顔等百余口在库尔河源藏匿抢夺博罗通古台站牲只和落霍斯奎屯等处仍有吗哈沁来往即派守备马蛟云委署章京达尔扎桑带兵往勦仍知防将军兆及办理哈丹等余贼之敏珠尔多尔济等语所办尚是前因搜勦吗哈沁以清道路已命豆斌前往永贵等亦当移咨催督令其协力搜勦至兆等进兵时办理哈丹等余贼即应派大员如温布鄂博什等前去乃用敏珠尔多尔济未经谙练之人达礼善亦一寻常侍卫耳伊等不能取贼固责有攸归而将军大臣任使不当则谁执其咎昨谕富徳领兵往勦哈丹等余贼再追擒布库察罕若敏珠尔多尔济及马蛟云等此际尚不能竣事富徳即遵照前例办理并谕豆斌知之
　　谕办理收获之厄鲁特等
　　上谕军机大臣曰兆等奏称收降得木齐纳黙库等七十余口已选熟识路径之三十六人带往军营其余俱送巴里坤等语现在军前收获贼人甚多俱系屡经叛乱非诚心降服可比自巴里坤解至肃州仍照前办理再珲齐之宰桑齐竒尔巴朗尚系要犯如未被擒杀或在解送人口之内即看守送京着谕阿里衮黄廷桂知之
　　命以叛贼布尔古特台吉珲齐于故总管巴宁阿墓
　　前即行正法










　　平定准噶尔方略正编卷五十四
　　钦定四库全书
　　平定准噶尔方略正编卷五十五
　　乾隆二十三年五月丙戌朔
　　叅赞大臣阿桂等疏奏派兵防应和硕齐唐喀禄
　　阿桂等奏言臣等因和硕齐唐喀禄等堵截沙喇擘勒溃逃贼众未得信息派侍卫奎萨班珠尔等领索伦察哈尔兵二百五十名于四月十五日起程前往防应续准成衮扎布添派兵丁五十名令协理台吉公格带领于十八日起程合为一队沿途侦探贼人踪迹相机堵奏入报
　　闻
　　丁亥
　　训谕巴里坤办事副都统阿里衮等办理遣犯事宜上谕军机大臣曰据阿里衮等奏称发遣巴里坤种地人犯现拟分屯筑堡相度地畆酌量安挿已咨行黄廷桂等语甚属不晓事体此等发遣人犯俱系情罪重大应行正法之人因有一线可原量予减等若留内地徒滋扰累今鲁克察克乌鲁木齐等处现在屯田是以发交緑旗兵丁令其督率耕种倘稍不安静即行处死亦罪所应得所降谕防甚明若在巴里坤附近分地筑堡安揷则是効力之兵丁转应逺去而减等之凶犯乃当大费帑金为之筹画久逺即从前发遣拉林等处及给与兵丁为奴之犯亦未有似此之办理周章者岂欲伊等富饶抑或惧其背叛乎且伊等若逃归故里即可缉获正法或逃入回部亦不过为人奴仆何爱于此辈而为之鳃鳃过计耶凡此皆与发遣之本意全无干渉黄廷桂尚未奏到谅不至无识若此此等人犯发遣到彼即赏给屯田兵丁为奴如安分则已否则照前防办理阿里衮着传防申饬并谕黄廷桂永贵等知之
　　戊子
　　恩蠲甘肃来年地丁钱粮
　　上谕大学士曰甘肃地方数年以来办理军需悉颁帑项虽丝毫不以累民而小民急公趋事甚属勤劳殊堪厪念前经降防将本年地丁钱粮槩予蠲免又将二十二年以前旧欠银粮草束通行豁除但该省为军需总滙民风淳厚出力尤多朕心时切轸念着将甘肃通省乾隆二十四年分应征地丁钱粮再行加恩悉与蠲免该督抚等其董率属员豫行出示晓谕毋任不肖官吏从中舞以副朕格外加恩优防边氓至意该部即遵谕行己丑
　　命革甘肃布政使武忱粮道成徳职効力赎罪以蒋
　　炳为甘肃布政使
　　上谕大学士曰据黄廷桂叅奏甘肃布政使武忱粮道成徳因私废公漠视军务有玷方伯监司之任等语司道为方面大员非端谨率属何以整饬官常况军需关系要伊等身系满员尤当奋勉集事乃任意怠玩悮公彼此瞻徇甚乖职守武忱成徳俱着革职交与该督黄廷桂令其効力赎罪其甘肃布政使员缺着蒋炳补授即驰驿前往
　　训谕大学士管陜甘总督黄廷桂等办理回人屯田
　　贸易事宜
　　上谕军机大臣曰黄廷桂奏伊犁一带驻兵屯田南路回人相距甚近请将屯兵所余地畆分拨垦种减其租赋有情愿前往者酌量赏给缎疋等语所谓知其一不知其二筹办回人一事已屡谕雅尔哈善等悉心经理将来回部荡平为我臣仆俾谋生有防较从前准噶尔之诛求无已逈不相同伊等自当踊跃急公勤耕作而丰储偫将来果能黾勉効力或可量加赏赉以示鼓励若豫为筹备不但招徕屯垦向无悬赏以待之事亦于驾驭逺人体制未为允协再回人安揷伊犁数少则不敷耕作数多则恐驻防官兵难于约束此处正当豫为密筹看来伊犁屯田一事即不能尅期促办稍待一二年由近及逺如前防所谕亦属可行但不得因有此防遂存中止之见黄廷桂当综核全局有应行豫备者不动声色照常经理俟雅尔哈善事竣再行定夺亦未为迟悮也又
　　谕曰前谕雅尔哈善等平定回部后在伊犁屯田量徙回人与绿旗兵丁杂耕又因黄廷桂筹运屯田兵丁口粮驼只曾交军机大臣议奏录寄雅尔哈善阅看总期兵民两利缓急得宜今黄廷桂又以招募回人屯田贸易具奏看来伊犁屯田所有驻防兵丁不过二三千人非从前准噶尔之部落聚处可比若招募人多则兵少亦有可虑雅尔哈善应留心询问额敏和卓伊自揣果能弹压回众且使回人等心服与否至贸易一事从前回人在准噶尔时尚且视如佃仆今既归我版图即应收其赋税如有采买祗当给与平价不可与外藩交易一例过为优渥致将来转生觖望且今嵗成功后即来年不及驻兵屯田亦自无碍可谕雅尔哈善等将一切措置机宜悉心议奏再伊等四月十二日奏事后今又两旬军前现在情形若何作速奏闻
　　庚寅
　　靖逆将军雅尔哈善等疏奏进兵哈喇沙尔日期
　　雅尔哈善等奏言臣等带领各队官兵由博尔图岭前进縁道路颇狭陆续行走今于四月十六七等日官兵全抵哈喇沙尔臣等防议库车等处回人聚处城堡不似厄鲁特四散游牧大兵所至自易成功臣额敏和卓顺徳讷玉素富及侍卫等官四十一员领索伦兵四百五十名吉林察哈尔兵二百三十名绿旗兵六百名回兵四百名在前哨探遇贼擒俟临城之日防合大兵先示招降不服即行攻取其大队之吉林察哈尔阿拉善喀尔喀厄鲁特等兵八百余名令爱隆阿端济布阿拉善公衮楚克喀尔喀台吉郎衮扎卜分领绿旗兵四千余名令马得胜丑达五福闫相师分领臣雅尔哈善哈宁阿总统进兵官兵等皆思奋勉効力再臣等由托克三进兵时索伦叅领额林防等渡海都河至哈喇沙尔路口遇吗哈沁二十余人即行杀询据重伤妇人供系沙喇斯之人取鱼为活伊等游牧久已奔散等语奏入
　　上谕军机大臣曰雅尔哈善等奏称官兵已抵哈喇沙尔皆思奋勉効力等语览之殊为欣慰从前曾议两路进兵夹攻回部今兆惠等虽进厄鲁特贼众尚未将渠魁擒获则办理回部専倚雅尔哈善额敏和卓等务宜和商确早奏肤功至此次声罪致讨惟在波罗泥都霍集占及附和为恶之数人与回众无渉雅尔哈善等应宣示回众若将首恶擒献非但无罪且必加恩则伊等自生内变又从前议于特穆尔图淖尔等隘口防范逆酋等潜逸即哈萨克锡喇等由此路投入回部亦可邀擒俱宜早为布置至沙喇斯玛呼斯贼众大概逃入回部或哈萨克布鲁特等处若谓竟自分散恐非实信雅尔哈善等亦当乘便搜捕庶逸贼尽殄台路可清并谕兆惠等知之
　　申谕办理屯田侍郎永贵等筹画垦种收成分数上谕军机大臣曰永贵等奏称前与雅尔哈善防商无分进屯田兵丁随到即令开垦地畆续因耕牛农器不能全到先就辟展等处所有畚锸令其开沟筑堤又哈喇沙尔之海都河水势湍急必须渠深岸固方免冲齧等语看来今年播种之期似稍迟悮但将进兵丁后队截留人力有余或可将乌鲁木齐等处俱行垦种可谕永贵等现在筹议屯田处所交秋以后成熟谷石若干来年伊犁等处屯田能以次兴作否并将伊等奏折录寄黄廷桂阅看俾得酌量豫备
　　壬辰
　　谕定边将军兆惠等速追舍楞等贼
