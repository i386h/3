<!-- { "loadSidebar": true } -->
　　中精兵自梁方平团结五万人破於滑州保灌领三万败於近畿寨失利。又丧数数驱市人登城守御不能荷戟弯弓公忧社稷危甚即入见渊圣於延和殿泣（谓公）曰：救此危急有何策公言今城中惟有禁卫市人不可出战西兵至者未满万人其馀计程须旬日可至王师寡弱城西北隅已摧毁拒敌未有策惟有臣以身当畿寨之事牙试冒死往说之上曰：卿。且奋不顾身以救国家之急公即欲前去自畿寨後金人睹使人来即杀公捐甲服朝章以三省大程官数十人人张盖扬鞭喝宇文大资而出城而金人以万骑围绕前驱已有被杀者公言我来计议事汝安得杀人金酋（改作帅）二太子者旧闻公名知公至即止兵引公至帐前会食公问再攻京城之事二太子曰：朝廷已与我和因甚却来畿寨公曰：我招西兵至城下西兵贪利不知朝廷甚事二太子曰：是不是公曰：人谁不畏死我以不能止约西兵畿寨冒死而来以明非朝廷之意公议论慷慨众感其信义遂止攻城令公速往奏知公言今日已晚俟来早入城二太子。又喜公不疑留饮至夜对公焚攻城器具翌日公对延和殿言二太子可以信义感动已不攻城今宗室诸公皆从上皇往东南惟康邸为质於军中牙取圣旨以来日试往取康邸还阙上许之除公签书枢密院解所服正透犀带以赐之公次日再往金人寨中力请康王还并指名取吕颐浩等七人谓金酋（改作人）曰：若此事不见听只死在此所誓不空归反覆至数千言金人感其意许之公遂与康邸及颐浩等联辔而归公尝谓今上在兄弟中英伟绝人虑久留金人寨中特建议亲往奉迎遂为今日社稷大功。又虑兵久不退生变二月七日。又取旨说金酋（改作人）趣其归师金酋（改作人）许以四月十日为期公再三陈论自辰至申促至二月十日二太子曰：枢密不梢空我亦不梢空（金人以虚诞为梢空）请公初十日早亲来看我退师二太子。又说（割三镇事公以难辞）二太子曰：若能固守盟约三镇别有商量止要赋税公有令二太子作誓书入此十六字於书中携之以归奏知上喜甚时二太子方还师公亦反覆说令报知粘罕（改作尼堪）回至代州矣。而李纲之门人皆曰：前日保京城之功只说陇西公今日却归宇文须与埽了埽了之说当时忌功语也。公初与二种及姚古商议为备御一十九事为一。
　　册皆在画一欲其枢府施行而同列皆言我辈在朝金人必不来何必设备御所论率矛盾不合公争於上前言主和者不肯设备主战者不量力以丧师轻视敌人如儿女子，岂不误国有言官旧尝恳公荐自代公不语至是在言路。又欲与其知已位亚政府者为地抗疏力底颂绵虚言无实如诬公在云：中丧师等事公未尝总兵。又云：中在虏（改作北）境距代州三百馀里公未尝帅太原不知何以得此语。又谓公以口舌退金人之师致王现无功底公既力兼同列见公智略辐凑。又有退金人保京城大功妒之颇甚公孤立不胜亦恳外补遂以资政殿大学士帅青州朝廷降诏令三镇邀击金人粘罕（改作尼堪）者复回至太原公所议备御十九事皆不省惟唐恪闲采其议而何桌虑计策行则公复用取其策焚之备御从此而不讲公所招宿将孙安节乖绵不用至三镇邀击丧师金人遂以盟约终不可信攻太原陷泽潞朝廷督种师中等陷没相继太原以无援失守大臣亲总兵皆溃散国威靡然金人再犯（改作逼）京城遂成北狩之祸皆轻敌寡谋妨功嫉能所致也。靖康丁未三月八日辅田安成之谨记。
　　金人兀术（改作乌珠）殂。
　　金人李大谅征蒙记曰：皇统元年副凶帅兀术（改作乌珠）诛都元帅挞懒（改作达兰）以割河南还大宋有逆谋提师过河复取河南四年回师谓南北行府三帅曰：吾近因国有叛臣结连南宋自引军吊伐问罪於宋大军至亳州思虑越淮桥道沮遏车骑吾心荧惑未瘊忽淮阴二进士还来献陈平宋国策时吾急遣龙虎阿鲁保（改作阿勒巴）二帅探路先行韩常周骑兵至淮上吾入盱眙疑有重兵把路龙虎遣使报曰：淮南无一人一骑为备已遣五千骑越淮分守盱眙黾山把截水路两处造桥吾大喜昼夜兼行至淮上果桥成六坐分步骑径济淮源占据淮河摆布斥堠细观南耗东过淮阴南至六合西临昭信昼夜不绝因观宋室新立黾山城寨临淮大势就山为隘。若能聚粮屯兵此地据守吾虽铁心未敢轻举但见空壁吾心自忖宋室空有建城立势之心而无聚粮据守之法。又观二进士所陈图策淮南路盱眙之楚州行路窄隘左有长淮右临河渠粮道遥远有过邵伯至山阳人骑回惟是获到菱实鸡头莲子闻诸军不避寒酷踏泥打冻决池涸港掘藕拾菱寻鱼摸蚌。又宰杀骡马相。
　　兼为食诸军饥苦之声不忍闻但虚心宽谕而已。又诸将士云：辎重俱尽有食奴婢者。又多言南实力派测要回淮上惟吾心所料南宋既修起盱眙此乃据山临水大利之势尚无守法措置安有智谋就吾敌也。决无渡江之理吾独与萧平章计议大言檄书於宋。若从此约请诣辕门计议如敢违拒水陆星电越江萧平章南去日视诸军饥心嗷嗷忘失寝食龙虎阿鲁保（改作阿勒巴）言。若南宋受檄犹得半军回。若宋军渡江不击自溃吾曰：尔论正与吾心同吾西望粮糗因南听萧毅之信心神不甯如此朋馀铁萧平章跃骑走报不觉喜感天神与南使同来议止淮为界誓信约定南使回吾班师回汴点集军马辎重骡马依稀四分奴婢十中无六七惜哉！军机至此而不能决。若能决无一人一骑得回也。吾私心用知但一檄书下宋取捷乃万世不传之上策吾近因贼徒激恼气冲吾守顺昌日箭疮发作遇阴风痛髓忽承诏报宇文国相连中外官守七十馀员欲乘边事未息及迁都之冗谋反幸得万户司寇惟可也。（改作沃赫）告首捕获宇文等请即暂归朝议事至日宣到皇叔都元帅辽国王危笃亲笔遗四行府帅曰：吾天命寿短恨不能与国同休少年勇锐冠绝古今事先帝南征北讨为大元帅左都监行营号太子军东游海岛南巡杭越西过兴元北至小不到云：城今契丹汉儿侍吾岁久服心於吾吾大虑者南宋近年军势雄锐有心争战闻韩张岳杨各有不协国朝之幸吾今危急虽有其志命不可保遗言於汝赞美叶身後宋。若败盟任贤用众大举北来乘势撼（改作收）中原人心复故土如反掌不为难矣。吾分付汝等切宜谨守勿忘吾戒如宋兵势盛敌强择用兵马破之。若制御所不能向与国朝计议择用（智臣）为辅遣天水郡公桓安坐汴京其礼无有弟与兄争如尚悖心可辅天水郡王并力破敌一也。宋。若守吾誓言奉国朝命令时通国信益加和好悦其心目不数岁後供须岁币色色往来竭其财赋安得不重敛於民江南人心奸狡既扰乱非理其人情必作叛乱无虑者二也。十五年後南军衰老纵用贤智亦无驱使无虑者三也。俟其失望人心离怨军势隳坏然後观其举措此际汝宜一心选用精骑备其水陆谋用才略取江南如拾芥何为难耳尔等切记吾嘱吾昔南征目见宋用军器大妙者不地神臂弓次者重斧外无所畏今付样造之既死赠大孝。
　　昭烈皇帝大谅本贯雄州归义县父成先系雄州弓手於宣和七年累立战功自保义郎转至修武郎准瀛州高阳关路安抚使司付父统众迎敌。又累立战功转武略大夫阖门宣赞舍人。又功转右武大夫忠州防御使奉宋命统众守援河闲以来遭大兵围闭。又充四城提点兼安抚司统领累奉宋朝命令统义兵收复山东河北京畿穑睡群盗立功转青州观察使。又累与北兵战敌父兵寡力不敌渡江归宋遭权待制挟雠申父以群盗为名不能整雪分兵江西守候朝廷指挥蒙遣张俊统率大军招收父约束以次将佐不得抗拒张俊父之忠义反成过恶恐被诛戮遂率众归附前齐天眷元年知郑州宣麻除镇海军节度使其词门下授钺建旌式重兵权之寄折冲御侮允分阃外之忧思付戎麾喜获名将宜敷涣号显告明庭中侍大夫安化军承宣使郑州守李成智识精明性资果毅戟遇强敌槊贯军锋弓绾二钧矢穿铁骑争摧锋陷阵之勇立斩将夺旗之功仰察天时俯观人事拯斯民之涂炭提士众以来归允怀心膂之良增重牙爪之任呜呼贾复提众以归汉终成定乱之功尉迟舍伪以从唐屡著擒贼之绩拟予大将国配前人可特授镇海军节度使辅国上将军充山东路留守东平府住从赐马五十匹黄金三十斤自元帅死後未三载贵戚争权果如元帅所料天德二年诛废萧王宗本三年。又诛斩韩常周启等四十馀员内多有亲立功者。
　　赐进士出身头品顶戴四川等处承宣布政使司布政使清苑许涵度校刊。
　　※卷二百十五校勘记。
　　至形於歌诗者不可胜纪（脱形字可字）  出於至诚（至误作志）  却围城之师止三镇之议复奉今上皇帝以归（脱却围至复奉十二字今误作太）  前驱已有被矢者（矢刃二字误作杀）  欲与枢府施行（与误作其）  有逆谋提师过江（江误作河）  吾私心用知（知应用智字）。



　　

●卷二百十六

　　炎兴下帙一百十六。
　　起绍兴十六年五月，尽绍兴十九年十二月。
　　绍兴十六年五月金人遣使来贺生辰。
　　十月何铸为大金贺正旦国信使。
　　十二月金人遣使来贺正旦。
　　绍兴十七年三月四日丁卯牛皋卒。
　　丙寅都统制田师中大会诸将而统制官牛皋遇毒而归知其必毙乃呼门下吏及对家人语以後事翌日丁卯卒於正寝故外人唯知皋无病而卒既而闻其遇毒，或以为秦桧密令师中毒之。
　　五月金人遣使来贺生辰。
　　九月一日壬戌朔沈该为大金贺生辰国信使苏晔副之。
　　詹大方为大金贺正旦国信使容肃副之。
　　二日癸亥赵鼎卒於吉阳军。
　　赵鼎安置在海外者凡数年秦桧朝旨令吉阳军月具鼎存亡申尚书省鼎遣人呼其一子至谓之曰：枪必欲我死也。我。若不死当诛及我一家我死则汝曹无患矣。付以後事不食而死年六十三四方人闻之。
　　有泣下者。
