<!-- { "loadSidebar": true } -->
　　桑仲据房州也。王彦赏从闲道遣兵断其粮饣鬼亦请援於宣抚处置使张浚浚遣杨惟直领兵来援丁巳彦济师攻自黄水兵既接贼气慑奔溃追至白碛斩获不可胜计凡为贼诖误者悉贷之招降来归皆分隶麾下仲退军襄阳府。
　　二十日己未金人陷通州。
　　王彦为金均房州镇抚使。
　　王彦为三州镇抚自此孝忠自均州来攻彦率其众号三十万彦及忠战胜负相当。
　　刘豫建归受馆於宿州招延南方士大夫军民置榷场通南北之货讥察闲探。
　　十二月崔增降於吕颐浩。
　　崔增以七月寇太平州攻城不克刘光世在建康遣人招安增不从愿受吕颐浩招安乃率舟船往上江才到鲁江口遇邵青船出江增不及备为青所败增在无为军界内屡与张琪战增沿路以虏掠为资所至无遣闻吕颐浩在饶州遗人投下文字至是到彭泽县得颐浩差人招安遂听节制。
　　二十七日乙示张浚江淮招讨使。
　　杜充至云：中见粘罕（改作尼堪）。
　　节要曰：充持将相之权据长江之险官军数万其势非不能拒贼也。而望风屈膝於穹庐之闲何背义之甚耶是诚狗彝之不。若乞丐之所鄙黄口巾帼之所贱者尚得列於士林也。哉！。又闻粘罕（必作尼堪）初围太原有保正石<立身>起寨於西山保聚村民人甚众。且强悍多豪侠每朔望告戒必以。
　　忠孝为主由是户多可恃人尽知方金人攻之往往为<立身>败金贼（改作人）屡屡遁去及多邀金人出掠者由是粘罕（改作尼堪）遣大军破而擒之皆粘罕怒使之也。（删皆粘至此十七字）当破之日<立身>已保守八月矣。粘罕（改作尼堪）既得<立身>命钉之於车事刂刃於股将欲支解之<立身>颇节义自持皇恩素感忠赤昂藏之概傲慢之态磊磊落落绝无顾虑之念生死鼎镬之惧铁石忠贞不是过也。粘罕（改作尼堪）虽腥膻部落（删此五字）不觉惊异徐谓<立身>曰：尔。若降我当命尔以官骂曰：爷是汉人甘死不降番狗你识爷麽姓石石上钉橛更无移改（删曰：爷至此二十六字）竟为贼（删此字）所害噫理正之役非将相之权也。乌合之众非士卒之练也。斩木揭午非兵甲之坚利也。山寨之固非长江天堑之险也。八月之久非望风之速也。钉之於车事刂刃於股非帷幄之优游也。颠沛造次非从容立名之地草莽率土非封疆守死之列也。充处是而（下添乞字）降贼（删此字）<立身>处是而不屈则忠义之士叛逆之夫所操一何远也。充闻<立身>之风，岂不愧欤。
　　赐进士出身头品顶戴四川等处承宣布政使司布政使清苑许涵度校刊。
　　※卷一百四十三校勘记。
　　以卿有当世之材邃古人之学（人字衍）详练周密（应作详孛精密）慕容湖误作慕湖张中彦（一作张中孚）禽其将保骨勃堇（脱将字）里正之役（里误作理）所操一何远也。（一应作抑）。



　　

●卷一百四十四

　　炎兴下帙四十四
　　起绍兴元年正月一日已亥，尽二月二十二日丁丑。
　　绍兴元年正月车驾驻跸越州。
　　一日已亥朔大赦改元。
　　肆赦曰：圣人受命以宅中莫大邦图之继王者体元而居正盍新年纪之颁朕遭时艰难涉道寡昧熟视斯民之荼毒莫当强敌之侵陵负此百忧於今五载曷尝不未（改作响）明求治当馈思贤念两宫之远而菲陋是安恐九庙之颠而艰危是蹈苟祸可弭虽劳弗辞然生灵久困於干戈城郭悉残於煨烬丁壮系身於异域旄倪暴骨於中原桑田失时男女隳业仅存常产者苦斗升之寸土之依或迫饥寒散为盗贼始焉莫之加┰终而无以自还致汝於斯皆予之过半高穹之未厌哀否运之已穷戎马虽来边防粗备嘉与照临之内共图休息之期绍奕世之宏休兴百年之丕绪爰因正岁肇易嘉名发涣号於治朝霈鸿恩於寰宇其建炎五年可改为绍兴元年於戏小雅尽废宣王嗣复於宗周炎正中微光。
　　武系隆於有汉静言凉德敢对前人尚期中外之彝伦同礼祖宗之遗泽辅成此志永底於休。
　　遥拜太上皇帝表本。
　　表曰：接千岁之统推神荚以膺期上万年之觞御端朝而受祉。若稽故实遥企清光恭惟太上道君皇帝陛下体道粹精怡神冲漠方席宗祧之庆遽成国步之艰尧游汾水之阳久忘天下文遇明夷之卦益见圣人臣自远威颜氵存更时序当玑衡之载复帐旒冕之犹赊鸿雁虽宾莫附帛书於沙漠风涛中阻徒赡云：气於蓬莱。
　　八日丙午李允文谋杀张用之军不克。
　　先是乙巳李允文约张用丙午教场中点人皆素队入教场就请粮食是夜有张崇送下宋统领者密诣用告变曰：李节制已备甲士欲尽杀军士正总管之罪用惊乃另告报来日尽全装器甲入教场丙午质明军士皆全装入城用请允文点军允文大惊孝场急传令已点入讫可便就请粮，於是军士有去意不从用乃与亲随二千独留城中统领孟振王林等以军士出南门长驱往咸甯。
　　十日戍申马进围江州未解知州事姚舜明弃城走马进陷江州。
　　江州被围仅百日粮食皆尽人相贼兵心理夜攻不息统制刘绍先意图拒御至是人皆饥困无斗志吕颐浩杨惟忠巨师古率师来援及进战为进所败官军不得近城城中亦不知官军到近郊沿江安抚使姚舜明与绍先议弃其城出奔绍先知其势必不可保全乃纵火城中乘喧闹夺西门走瑞昌姚舜明出东门走南康进率众入城大肆杀掠日晚有米船到城下泊於酒坊门下始知贼已据城急解维放船下湖口进遗贼党追至湖口遇颐浩之兵而还李成闻江州已陷乃渡江入城坐於州治括见任寄居官仅二百员悉杀於庭下李资王易简及其子寓皆死於乱兵中其不死者惟宗室不诤等四人有沿江安抚司统领官吕谔者城初陷诣进降手射一石三斗弓发无不中进喜成见之曰：围城久士卒多中箭而死非尔耶遂杀之成揭榜许人识认被虏人口自此被虏人口皆为亲人识认而去成许人任便买卖交易生理自後贩夫担竖渐有生意皆作庵寮以居。
　　十一日巳酉岳飞起发江阴军权听张俊节制以讨李。成
　　李成乘金人残乱之馀据江淮十馀州连兵数十万有席卷东南之意数使其徒多为文书符识以为幻惑声撼中外朝廷患之议遗将未决而张俊请行乃命俊为江淮路招讨使应江淮路驻军马并听节制岳飞以通泰州镇抚使方退屯於江阴军戊申被命已本进发癸丑到宜兴取老小到徽州有百姓诉其舅姚某搔扰飞白其母责之曰：舅所为如此有累於飞飞能容恐军情与军法不能容母亦苦劝而止他日飞与兵官押马舅亦同徒刑舅出飞马前而驰约数十步引弓满回身射飞中共鞍鞒飞邓马逐舅擒下马令王贵张宪捉其手自取佩刀破其心然後碎割之归白其母母曰：我锺爱此弟何遽如此飞曰：若一箭或上或下则飞死矣。为舅所杀母虽欲一日安不可得也。所以中鞍鞒者乃天相飞也。今日不杀舅他日必为舅所害故不如杀之母意说解飞留老小於徽州率军马趋洪州会俊时邵青在芜湖曾以文字告吕颐浩。且叙乡曲乞受招安颐浩从之授青枢密院水军统制芜湖县驻兼招捉沿江盗贼亦受俊节制而行。
　　十二日庚戌金人寇（改作侵）庐州。
　　十三日辛亥金人寇（改作侵）扬州。
　　十五日癸丑曹成李宏受鄂州李允文招安张用率众往咸甯县曹成李宏以无钱粮打请复反。
　　曹成李宏久屯於三龙河时出兵攻德安而宏亦屯於吨州野无耕种廪无储积人有饥我成於上元日率众趋汉阳宏亦继至张用闻成等至汉阳率其亲随二千人往咸甯与孟振王林复合鄂州李允文遣人招成等在等曰：若许入城则秋毫不犯。若不容入城则当纵诸军一蹂践之允文许其入城遂受招安渡江入平湖门出东门下寨於东门之外漫冈被野接连不断鄂州无钱粮允文曰：可向南自寻之，於是成有复反意一日括军中官员秀才恐其往江浙说军中事欲尽杀之约是夜皆送至帐前而夜中大雨不止五更忽霁月色如昼而角声已催行矣。官员秀才遂得不死成自往江西。
　　闾赠检校少保。
　　先是闾在定远县被（改作为）金人（下添所字）执虏（删此字）北去金人欲官使之不从被杀上闻之悼惜不已赠检校少保。
　　十八日丙辰金人寇（改作逼）西就西碧潭翟兴遣彭伏兵井从击败之。
　　金人拥铁骑数万犯（改作逼）南河寄治所西碧潭时惟兴以乏粮方散遣诸部就食於诸邑所存亲兵才数千报至人情危惧兴安坐自。若徐命骁将彭授以方略设含有於井谷遇金人佯为奔北金人果以锐士二十八骑驰几及军伏发皆获之乃酋（改作队）长忽沙（改作华沙）郎君十州（改作舒吉）郎君柳橛（改作留嘉）郎君佛面（改作佛门）郎君等馀众皆溃乘胜追龚至会坑口大张小张店而还。
　　二月一日戍辰朔祝友受刘光世招安。
　　祝友在新市薛店也。欲侵宣州以阻水不克渡会刘光世自镇江遣人招安友留使两旬方许受招安是时友之众四散虏掠有至广德军者有至安吉县者据安吉县几半月馀说无一官军谁何之惟韩世忠差人慈步张挂而已友既受光世招安王冠在溧水县驻军友移书借路趋镇江寇不从友以兵击冠军冠军大败友自此取句容趋镇江府光世分其兵以友知楚州先是史康民在淮南与友合军康民之军极富出其平昔去刂掠克蓄留藏不计更以金宝赂光世光世喜康民遂得进用。
　　十四口辛巳秦桧参知政事。
　　秦桧除参知政事具辞免赐诏不允有曰：安社稷为悦尝抗死以力陈与鸟兽同群（改作虽蛮貊可行）卒奉身而旋返虏（改作人）叹子卿之不屈人知（改作史书）季友之来归皆的句也。桧既为参政谓宰相可得尝因奏事言曰：陛下如能用臣为宰相臣必有耸动四方之士上默然。
　　十五日壬午张荣屠通州。
　　张荣在鼍潭为金人破其茭城遂率舟船至通州过捍海堰欲出海复归京东为水涛所阻不得去遂据通州粮。且尽取人为断其首斫其两臂两胫以盐淹曝乾用充粮食得脱者无几。
　　马进陷筠州知军州事王庭秀弃城走。
　　张俊军於洪州与马进对岸下寨进日来挑战俊坚壁不出进遂寇筠州知州王庭秀弃城遁走进遂陷筠州。
　　马进陷临江军。
　　马进陷临江军阅视军资库有金小盘龙红袍段一乃四川进御之物以路不通寄留於加中进以为。
　　李成受命之详遣人送成成视之长叹曰：马防御不察成心耶即命焚之。
　　二十二日已丑国奉卿赵琼去刂金人舟船於清河口获户部尚书印。
