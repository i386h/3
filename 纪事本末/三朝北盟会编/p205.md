<!-- { "loadSidebar": true } -->
　　戚方围宣州遇刘宴直扌寿其中。又巨师古到及方战於城北方三战三败遂引去宣州受围凡二十九日受围之初李光妻管氏病痈甚苦至解严管氏皆不知人皆以为奇大抵守城之法先要财物丰备是时府库财物盈满而大富人皆出银钱为犒设故贼人积攻具以至积草积柴之处皆多以钱帛募死士烧之而人亦愿尽死力如城北木塔寺有木塔下瞰城中虚实当先除去而贼守甚严乃募人负草实其塔然後纵火令方下即有应募者是夜果有草实其塔内纵火火为塔所束如火柱冲天观之虽可畏而人心则甚喜州作解严会随功高下以金杯劝酒就赏其杯初主以宣州城为黾形当以真武法以穰之乃令攻城人被发用红制帕首方既退去城之东壁摧坏者数十丈。
　　兵飞杀刘泾并其军（旧校云：按金陀卒编建炎三年虏侵溧阳县先臣遣刘经将千人夜半驰至县击之杀获五百馀人云：去无杀经并军一事岂倦翁於此为亲者谅耶。又云：泾卒编作经。虏改作敌）。
　　先是岳飞与刘泾合军屯戍宜兴飞领兵往建康去刂金人於靖安得胜回军溧阳县得泾军将官王万报泾欲杀飞母及妻而并其军飞大惊即令姚政往图之政夜行抵宜兴以飞母命傅语泾迁得家书请来访略议事泾不虞其谋入其室则有杨某者伏於壁。
　　闲遂杀泾少刻飞到抚其众。
　　史康民及金人战於定远县军败闾执被执而去。
　　史康民濮州人也。初起於京东因迎神社会有纟散扇挝剑之类仪物藉以为资遂拥众乱聚众渐盛乏粮食杀人食之号为饿子转至淮南往来於濠泗闲张文孝在其军谓之张钤豁文孝用启鹗及李徽猷计遂背康民杀康民父母自为一军先是闾在越州除淮南等招抚节制使至崇德县闻金人已犯钱塘到平江招得数百户。又闻金人在建康乃取江阴军路渡入柴墟镇至楚州见赵立立方措置楚州就以上命授立右武大夫徐州观察使知楚州军州事兼管内安抚使淮南东路兵马钤之告至泗州而文孝在泗州出迎参拜。且曰：闻太尉将到夺来参迎甚喜与文孝至招信刘位发兵御之於境文孝战不胜与文孝往濠州界下寨於黄连文孝名为迎实挟也。是时康民屯於韭山文孝往攻濠州康民乘虚掩黄连埠破其寨取及同行刘舜臣等一行归定远杀李徽猷得扈鹗至定远脔割刳其心以祭其父母康民拜舜臣以谢杀扈鹗雪父母之雠金人周太师闻康民得屯於定远也。乃会亳州大太师兵渡涡口甲寅周太师入自西门康民出兵迎敌大败而回大太师已自经门入执而去是役也。康民几死赵宏救之得免次日康民议追金人夺闻已渡涡口矣。宏相州汤阴县弓手也。时人谓之赵子初迎奉神御趣离四京也。於岳飞处借使臣十人而宏基一也。循蔡河而下至濠州遇张用说用归朝廷以马皋之妻一丈青嫁用为妻初皋为郭仲荀所诛周┰之以为义女既嫁用遂为中军统领有二认旗在马前题曰：关西贞烈女护国马夫人刘舜臣者用之参议官用俾随以行故舜臣在军在南京金人欲降之不可欲以为京东安抚使不可用被害。
　　姓氏录忠义傅曰：闾有膂力善骑射少以班直补官靖康初累迁主管步军司公事上南巡扬州留守京师建炎三年京师留守宗泽命军河南府会合王彦杨进丁进等兵六十万欲渡河迎请二帝会暴卒而止三年同杜充上表请上还阙以图中原俄京城绝粮杜弃赴行在亦领兵数千至淮南金人方南侵以节制淮南等路军马往拒之四年军濠州定远县与金人战不胜被执令同招张文孝攻濠州。
　　史康民乘虚袭文孝败之被虏後金人。又攻康民於庐州同康民与战败绩复被执骂金人不屈而死绍兴元年赠检校少保节度十七年谥壮节。
　　刘超据荆南。
　　刘超据荆南分众犯陕州先是张浚以宣抚使往川陕也。经由郑州留小潘防御一军於郑州小潘防御为部下彭筠所杀筠乃与超合超遣筠犯复州凡所经过井邑邱墟人无噍类，於是超欲取鼎沣以窥湖南二广。
　　刘位攻赵琼寨。
　　刘位遣人攻赵琼寨赵立出兵击却之位大怒遂率兵攻琼立复出兵为援。且以檄告位大略言琼已听当使节制为朝廷守宿迁水寨当使乃淮南东路兵马钤辖泗州之兵皆合听节制位乃止。
　　赐士出身头品顶戴四川等处承宣布政使司布政使清苑许涵度校刊。
　　※卷一百三十八校勘记。
　　歌出车而劳还卒（车误作军卒误作率）兀术谓将军曰：（将军应作韩常）舟出江痛在世忠之上流矣。（在误作皆）故傅正彦走（故字衍）。又言梁羡慕不肯归朝迁（。又误作大）总角有大志（大误作立）及戚方之寇宣州（之字衍脱州字）然无一事军乘虚到城下（事字衍）都监金沔死之（金沔一作全沔）。



　　

●卷一百三十九

　　炎兴下帙三十九。
　　起建炎四年五月十三日甲寅，尽六月十一日辛巳。
　　范宗尹为尚书右仆射同中书门下平章事张守参知政事。
　　范宗尹辞免不允批答朕履国家之否运思得天下之奇材以卿奥从布衣早有人望累击权臣於方用未尝好利以邀名每陈治道之可行无不会文而切理洎参赞於大政尤灼见於所存一意尽公群伦皆理仍付巨川之济用符岩石之瞻制诏一颁绅相庆伫卿行志知国有人谓当承命以周旋犹复抗章而逊避惟此举而国无陋矣。今何时而卿辞位乎！勉究良图母良再请。
　　再辞免批答朕惟治乱两涂未有不由於用相君臣一德相逢鲜值於同时卿识邃而才全谋深而器远学古人之至要言天下之大公简於朕心非止今日故擢司风宪升预政机将观所长不次而用而卿性资天至议论日新言其重厚则如倚太山而坐平原语其疏通则。若驾轻车而就熟路乃布大号任之不疑卿当图群策以兼收念寸阴之可惜立规模於素定应机会於方来辅成再造之基同享无疆之福此则尽卿致主之术而成朕知人之明也。亟上封章百辞奚益所请宜不允仍断来章。
　　遗史曰：范宗尹拜右仆射张守除参知政事宗尹具辞免赐诏不允仍断来章汪藻行词曰：言其重厚则如倚太山而坐平原语其疏通则。若驾轻车而就热路乃布大号任之不疑宗尹读之喜宗尹谓守曰：今日之势正如人之疾病沈痼方笃稍施驶药立有颠仆之势要使施设有序勿迂勿亟当相与戮力启沃上前广开言路拣拔贤材除剔蠹节抑财用以至惜名器损侥幸斥豪右左（左右）缝庶乎！其可也。。
　　张用寇淮西。
　　张用自京西往东京转南京界自柳子斩阳趋寿春至舒城县遂屯中军其馀诸军皆分屯四布是时金人方退建康渡江北和州以东金人往来野无所掠乃采草木但叶青而嫩者以火煮之搦去青水不问有毒与无毒但能咀嚼者悉食之以至动活之物不论飞走与蠕动得即之人皆困乏。
　　改御前五军为神武五军御营五军为神武副五军。
　　崔增陷焦湖水寨。
　　崔增磁州人隶阎仅军为将守泗州浮桥仅弃泗州诸军溃散增往寿春界中去刂祝博士寨并其军自濠州转往巢县攻焦湖水寨增得小舟数只直扌寿其寨寨有舟四五十皆淮西富商大贾及上户富民初来曾经兵火不能迎拒尽为增所有虏掠金银财物子女。又选壮充军。
　　孙兴退濠州将校朱式率军民请兵马都监李价权知军州事。
　　金人自建康渡江而北也。寿春府军周太师招孙兴等还寿春官吏居民皆送於西门之外劝酒酌别兴与滕郎中及所部兵尽行唯留伪通判陈浩然在州兴携二妓毛马女杨苏凶去以金赏其众自馀无毫发之扰兴在濠州凡半年及既去将校朱式率军民请军马都监李权管军州事用司户参军江洵武谋囚投拜官张宗望及通判陈浩然於狱遂复用建炎四年年号以洵武权通判军州事以小溪巡检魏进权兵马都监。
　　六月二日壬申刘光世来朝。
　　七日丁丑刘位败张文孝克滁州。
　　刘位屯於横山张文孝占滁州位以兵收复滁州丁丑至滁州文孝退走遂复滁州。
　　八日戊寅刘位及张文孝战於滁州被害。
　　刘位既得滁州即以其属李颉为司法参军是夜与颉同宿於子城中颉梦州城中屋舍尽倒既觉以为不祥拂旦文孝以其众至城下位所引兵迎战位逢兵众数百以为已兵之战士也。乃指麾杀贼而所逢者贼兵也。位觉之欲急战为贼所杀权知州者某权知清流县梅俊迪县丞张格非等州县官皆散朝廷闻之即其地立庙榜曰：刚烈。
　　十一日辛巳赵立出兵攻挞懒（改作达兰）於孙村浦。
　　挞懒以大军下塞於寿河去淮河孙村浦两吉乃南北咽喉之路。又作寨於孙村浦以守之赵立起宿迁县赵琼水寨民兵於城中辛巳亲率亲随百馀人取孙村浦寨遣统制王彦忠以兵数百防寿河之救兵金人自寿河寨日遣二三百骑往来於孙村浦闻立出兵急遣铁骑来救之为彦忠所挖不得进立亦闻金人以铁骑来救不克攻而退彦忠亦归。
　　吕颐浩为建康府路安抚大使兼知池州朱胜非为江州路安抚大使兼知江州刘光世为两浙西路安抚大。
　　使兼知镇江府。
　　周望责招化军节度副使连州安置。
　　周望以同知枢密为宣抚使弃其军而奔太湖也。以宣抚使印弃太湖中金人已退募渔人入水求得之以宣抚使职弭节知湖州殿中侍御史沈与求言其统重兵於吴门不能捍蔽脱身先遁以致连城陷殁与诸郡以城降贼并缘为奸掠取民财等事乞正典刑遂责授节度副使连州安置。
　　陈规德安府汉阳军镇抚使兼知德安府。
　　陈规字元则沂州人以明法补官靖康初转通直郎知德安府之安陆县金人陷都城规率兵数百勤王半道兵溃而返会郡守及僚属弃城出奔唯规独留不去众遂推规摄府事规乃聚兵积粮修在以守贼王在党忠相继来寇皆败而去迁朝奉大夫直龙图阁李孝义犯城规与战颇克会孝忠为将张世所杀隆於乔仲福数月杨进来攻不能下而退范宗尹为相分镇以规为德安府汉阳军镇抚使兼知德安府赵延寿谋来寇规击破其众累加龙图阁待制召赴行在在州八年屡破贼众中原郡县皆失守唯德安一城独存识者伟其能然严刑重敛颇失民心。
