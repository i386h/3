<!-- { "loadSidebar": true } -->
　　法欤州郡城池之制人皆以为尽善城有敌楼而虏（改作金）人用火驳摧击城外有壕而虏（改作金）人用洞子填垒城高数丈虏（改作金）人用天桥鹅车而对楼慢道云：梯等攻具登城据其城池之制可以自谓坚固前後所未有柰何虏（改作敌）人攻械雄杰亦前古所未有故事贵乎！仍旧而人惮於改作皆不可必者古人所谓利不百者不变法功不千者不易器以今城池之制观之。虽然利不至於百而功不至於千其闲有须更改者不可不更改也。自古圣人之法未尝有一定之制可则因否则革为今之计如敌楼者不可仍旧制也。宜於马面上筑高厚墙下留品字方径及尺空眼以备觇望及施设枪路墙裹近下以细木盖一两架瓦棚可令守御避寒暑风雨星在）墙裹墙皆低下则驳虽在外数多施设千万悉莫能及。又壕上作桥桥中作吊桥时暂隔贼（改作敌）则可。若出兵则不能无碍宜为吊桥兵出入俱利城门宜迂回曲拆移向裹百馀步置不独贼（改作敌）矢石不及其旧门作楼处行入一步向裹便是贼（改作敌）陷何谓陷盖百步内两壁城上下临贼（改作敌）人应杀贼（改作敌）之具皆可设施旧门前横筑护门墙高丈馀两头遮过门三二丈城门启新生人马出入壕外人皆不见孰敢窥伺城外脚下去城二丈临壕垠上宜筑高厚羊马墙高及一丈厚及六尺墙脚下变筑雀台高三二尺阔四尺誉台上於羊马墙上亦留品字空眼以备觇望及通枪路一如大城上女墙头墙裹誉台上栽埋排义木以备贼（改作敌）填平壕堑及破羊马墙至城脚下则贼（改作敌）与羊马墙内两边受敌头上大城向下所施矢石却是贼（改作敌）当一面而守城人三面御之羊马墙内兵赖羊马墙遮隔壕外矢石是羊马墙与大城系是两城相乘齐用使贼（改作敌）人虽破羊马墙无敢入者故羊马墙比大城虽甚低薄其捍御坚守之效不在大城之下。又羊马墙内所置之兵正是披城下寨以留伏兵不知贼（改作敌）人以何术可解。若此既有羊马墙其鹿角可以不用仍於大城上多设暗门以备遣兵於羊马墙内出入。又羊马墙去大城脚止二丈不令太远者虑大城上抛掷石难过墙外反害墙内人。又不令太近者虑其太窄难以回转长枪。又於大城裹城脚下作深阔裹壕壕上向裹度地五七尺可作往来路外筑裹城排杯木但多备下贼寇（改作敌卫）城应敌处用以此设备虽使虏（改作金）人善攻不足畏也。墨。
　　子宋大夫善守御公输般为云：梯之械将攻宋《墨子》见之乃解带为城以衤为械九设攻城之机《墨子》九拒之公输般攻械尽《墨子》守有馀公输般曰：吾知所以拒我者以见此攻城者宜乎！古人以为策之下也。夫守城者每见敌人设为一攻械而无策以应之者有未思也。规尝谓昔孙子曰：兵者国之大事死生之地存亡之道不可不察也。。又以谓兵者诡也。用无常表诡诈为道故能面示之不能攻其不备出其不意此兵家之胜不可先傅也。是以善守者藏於九地之下使敌不知其所攻今夫备御之策宜乎！藏之於身待敌而用不可以先传之然傅之於近而达之於远有利而无害有得而无失不可不先传也。嗟乎！靖康丙午虏（改作金）人以儿戏之具攻打京城守御者一时失计遂致城陷迄今一纪有馀而虏（改作金）人不思当时幸胜尚以骄气相矜在规於未知虏（改作金）人攻京城械器施设之前则每见人云：金人攻城大驳对楼势不可当贵头言之则怏然而不敢辨众人言之则亦不敢痛折今既知其详则，岂可不尽剖其所见而言之况规忝冒职当次对滥膺守臣苟无所见，庶几乎！彼彼奸谋使攻城掠地之心潜消於冥冥之中而致我宋之境无有远迩。若州。若县。若守令之人强者愈自奔懦者知其勉孰畏乎！虏（改作金）人之来攻城之械而城皆可以自保。若成我宋山河之壮者不可不论也。规窃尝闻国之利器不可以示人。又机事不密则害成而用兵之道以正合以奇胜善出奇者无穷如天地不竭如江海千变万化孰能穷之今止据虏（改作金）人拔京城当时攻械施设略举其捍御之策大概言之至於尽精微致敌之方虽不惮其繁文而有所得真不可示人者况虽欲传之有不可得而传之者矣。惟在乎！守城之人於敌未至则精加思索应变之术预为之备耳区区管内陆不能自揆辄序於佥言之後。
　　赐进士出身头品顶戴四川等处承宣布政使司布政使清苑许涵度校刊。
　　※卷一百三十九校勘记。
　　并预政机（并误作升）寨有舟四五十只（脱只字）李价（一作）。
　　权知州荀某（荀误作者）遂推规权摄府事（脱权字）朝廷欲再援太原（脱欲字）。若不用拴何术以壮中国之势遏夷狄之强（脱不字何误作有遏误作是）不用则终至於弱而已（终至误作中止）唯在用兵之人何如耳（脱其字）是宜乎！不能援也。（是字衍）。
　　若已先策定守险设备（误作惹已守先策定险设）。
　　使贼欲登城（使误作伏）遂令金人得之（得之误作所得）莫谓小不能害物（莫误作不）寻碑石靡盖石羊虎为卒（脱座字）所列座百馀座（下座字衍）女墙头坐立（脱坐字）。又须先用稍大木造高长一丈（误作。又须用造高木一丈长一丈）洞子长一丈（脱长一丈三了）郎於两边连珠进洞子向前（连珠误作速）运对楼过壕攻城（运误作五）城下列二百馀所（脱城字）。若对楼傅城（。若误作一传误作得）守城士卒（脱士字）乘南风（脱乘字）自是堵住贼人攻械来路（是误作足）以隔矢石（误作以隔女墙头）次於烧了城楼处（处误作子）於石则难以遮隔（脱於字）。若逐急措置（逐急误作遂）而为贼开生路也。（脱开字）非谓其贼兵可欺（其字衍）而对楼墁道云：梯等（面字衍）前古所未有（古误作後）其旧作门楼处（作误在门下）女墙头上大城（脱女二城二字）以当伏兵（当误作留）故用而示之不用能而示之不能（脱用面示这这不用六字）。



　　

●卷一百四十

　　炎兴下帙四十。
　　起建炎四年六月十一日辛已，尽七月十七日丁巳。
　　程昌鼎沣州镇抚使兼知鼎州。
　　程昌家傅曰：建炎元年八月公以京西转运判官入为尚书吏部郎官自南都扈从至维扬与时宰论事不合出地蔡二年八月至郡已为金人所破军马散亡资贼充斥公乃招集流民简练师旅其命将也。不限资格惟有功者居上早日与群盗战每战必克遂为强兵三年正月杜充留守京城招纳贼寇张用王善而复逐之遂围淮甯两月张用以其众号二十万来寇三月至黄离去城二十里公度其远来未食先遣汝阳县尉杜湛设伏以轻兵诱之贼果以万人追至城东遇伏大溃几擒其次首马友六月杜充赴行在檄公为留守判官月中至京城视事京师屡经虏寇（改作敌至）独启四门馀皆阖行者居者皆以为病公至欲尽癖之。又游手游食市多窜窃犯者虽一钱皆死公改钱为一千副留守郭仲荀皆不从七月蔡父老五百馀人投栈於留守丐公还曰：蔡荐经寇（改作敌）扰攘自公临治盗奔他境虽今有本道运判胜膺摄事民未安其政词旨诚切杜充时为宣抚闻之檄公还八月十八日人境在中来告前唐守滕牧招巨寇王民所谓一差针者合王清两军约数万众道蔡已入西境新守以其弟牧故许其入城吏民知其入则墟矣。极言不可弗听公闻之宵征十九日黎明入城午漏上贼（改作寇）掩至趋门不克入公令营於城东来丐粮曰：吾廪米尝饥贼（改作寇）求市倍其直乃售贼（改作寇）留（阙）日而行过平榆乃肆掠微公则无复有蔡矣。闰八月没角牛杨进众十馀万寇真和进虽降为西就安抚然虏掠不已。且百端需於蔡公曰：竭民膏血以资寇兵而给盗粮吾不忍也。一切绝之故进既反遂来侵公令杜湛等各以部兵分掩其时雨。且夜去刂其寨俘斩不可胜计贼不能安怒。且恐乃分兵四出聚粮造天桥云：梯谋攻城公亦为战守备九月十一日公被召赴行在方趣装忽闻金人渡河阳公乃上闻乞留捍御寇（改作敌）退而行未报月末得上蔡状言虏（改作金）游骑入二十九日虏（改作敌）骑数至城东及贼大军至屯於南东北三面约五六万众公令戒严。且遣人缒城而出告警於行在由是朝廷知两番虏。
　　（改作敌）入始檄诸道为备十二月初二日公遣畦贵出兵扰虏（改作金）营虏（改作金）之祁王藉其累胜势甚张众亦心惮之公闭关偃旗息鼓既献俘士气大奋公乃启扉纵之至初四日生获逾七百人虏（改作敌）睥睨七日莫测城中虚实乃退出师尾击颇有所获公自後连契贼曹贵杨勋斩馘甚众。又破田僧歌虱子兵擒歌公奇其状爱其勇弗诛复委用之後卒为良将所谓田乐者也。四年二月以既除代奉诏提兵赴行阙会有旨罢诸路勤王之师除公鼎沣镇抚使。
　　解潜为荆南府峡州荆门公安军镇抚使兼知荆南府陈求道为襄阳府邓随吨州镇抚使兼知襄阳府范之才起复为金房均州镇抚使兼知均州冯长甯为淮甯顺昌府蔡州镇抚使兼知淮甯府翟兴为河南孟汝唐州镇抚使兼知河南府。
　　江淮荆湖京西等呼分镇范宗尹建议也。五月二十五日参知政事范宗尹等子奏臣等恭依圣旨就都堂聚议分镇事宜画一如後一诸镇臣乞以镇抚使为名一欲将京畿湖北淮南京东西州军并分为镇其陕西四川江南两浙湖南福建二广并仍旧制一诸镇除茶监之利国家大计所系所入并归朝廷及依旧制提举官外其馀监司并罢所有财赋除供上钱帛等自合认数送纳外其馀职并听本镇帅臣移用更不从朝廷应副缘今初建理宜宽假而。又责以备御之事欲为蠲免上供三年候事力富实日自合依旧一今来分镇州军多经残破或依紧要控挖去处理宜增重事权庶可以办应管内州县官并许辟置知通令帅臣列名具奏朝廷审量除授官吏兼污勤惰许按察升黜其所管州军并听节制遇烟兴许以便宜从事其帅臣不因朝廷召擢更不除代如能捍御外寇显立大功当议特许世袭奉圣旨依奏至是除陈规以下皆镇抚使。
　　闲居录曰：宣和以来宦者童贯弄兵蔡攸并窃枢柄边帅大率皆小人以贿赂用之军政尽废非徒士卒骄惰不可用。且零落尽矣。金虏（改作人）大举南牧不复可以支持靖康初渊圣下令河朔欲令郡将世守事不果行今上驻跸维扬献言者甚众宰相黄潜善以谓非急务悉寝其奏建炎三年南渡至於馀杭潜善改罢余谬当柄途而士大夫复以藩镇为请余为择熊虞卿等十九疏奏之。且问陈以为宜徵艺祖初时议制宜行在为京西淮北为藩方淮南为郡县会余。
　　罢去事变不行次年六月范宗尹为参政申其说置镇抚使遂以为相降诏施行然规模参错多寡不均李成以舒斩光黄四州叛扰江西也。彦舟授鼎沣辰沅靖五州不赴遂犯湖南刘纲授濠泗岳飞授通泰赵立授承楚薛庆授天长郭仲威授真扬王彦授金房皆不能守唯桑仲以宗尹之兄宗礼在其中故授以襄邓随吨金均房信阳八郡地大人众稍稍为患促为其徒所杀裨将李宏代之宏为伪齐所逐镇遂废。
　　娄室（改作罗索）撒离喝（改作萨里罕）黑峰（改作哈芬）败曲端军於州白店原。
