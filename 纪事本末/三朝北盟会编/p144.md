<!-- { "loadSidebar": true } -->
　　方知觉四方痛切忠愤呼天号诉日月惨色岂期夷狄（改作金人）祸我中国乃至上累君父窃惟大宋一统天下祖宗功德滋休太平自古莫比本缘奸臣误国阶怨生隙流毒贻患是至今日以天下之大宗社之重上天眷有宋垂亿万年其必有大赖公卿将帅一心保护庙朝安存士庶以此。又见大宋之恩德甚深靡有穷巳今大元帅康王忠孝友爱出自天性总兵於外亲擐甲胄冒犯风雨欲戡定国难辑甯方夏会诸路勤王之兵何啻百万前此守和议盟以俟贼（改作敌）退俯为生灵每戒轻动暨国家已落贼（改作敌）计苍天柰何自是康王闻此泪尽继血虽草木无知亦皆悲恸左右劝勉曾。若莫闻便欲跃马自奋手格逆虏（改作敌人）以雪父兄之耻见不住进发人马严督忠臣义士数路合击虽封王建节皆许充赏期於力救驾回以慰中外故未能归期於瞻望阙庭款谒宗庙与本朝父老军民僧道相见伏想舆情日久顾望必兴念祖宗积累之厚遽遭金胡作孽（删此四字改作祸变）致二帝迁播惟康王为社稷宗庙之赖<立宁>成大功礻是福天下当所驻兵距都城巳近须至公移慰抚都人者。
　　元皇后遣冯李回赍书来劝进。
　　左丞李回右丞冯至济州以元皇后圣旨赍书劝进曰：吾以薄德罹此多难虽救时敢爱於发肤而昧道。若临於渊水顾邦基之所赖系神器之有归比遣使轺往驰书牍盖上天之眷顾实四海之倾心谅惟拨乱之姿已定兴王之业方长嬴之届序宜祉福之具膺伫来御於法宫以诞扬於丕号群情攸属遐迩增怀故兹书示想宜知悉。
　　十九日戊寅御封太常少卿汪藻撰书送御史台看详如得允当仰申三省施行。
　　当日胡舜陟等奉准御封降到手书看详极为允当伏乞早赐施行百官凡三拜表劝进诏张措置排办行在所至程顿事务。
　　有旨奉先普安两院皇子帝姬揽堂为虏（改作金）人发掘速差官缮治。
　　宗室叔向驻青城置招募救驾义兵所。
　　又分遣使揭黄旗入城召募应募乾多游惰之人。
　　大元帅府摆布驻人马。
　　议定以庚寅起发济州是日幕府下宣总司於宛亭驻赵子崧於东明驻宗泽所部领一行并权邦彦闾邱升姚鹏等人马分摆於长垣卫城南华驻。
　　防把候大元帅人马起发仰至二十四日次第前进至拱州南京以来次第下寨其馀孔彦威刘浩丁顺张换王澈等并别听指挥。
　　东道副总管朱胜非领兵来卫进谒於济州。
　　日历（改作纪）曰：先是胜非权知南京邦昌差使臣赍一书至胜非胜非送使臣下狱以邦昌书缴申大元帅府随即以兵来卫王见而嘉其忠。
　　二十日己卯赵子崧第三状劝进。
　　子崧恭奉四月十四日王旨令诸头项人兵不得乱近傍城门惊动人民等事子崧自发前军即以如此约束今来遵从严命再行戒谕诸军甚戢近城及城内百姓悉皆安堵无虞但都人士庶未知大王还阙之期日夕焚香泣望子崧窃谓大体一正防秋甚近合措置事正复不少今内外束手日复一日坐以废事甚可畏也。。又况盗贼充斥人民失所日俟恩霈，庶几安业。且使四方万里之远咸知神器有主人皆退听伏望大王俯徇群情仰慰二圣付托之意戒有司整饰銮舆即日还阙或狩南都亟下德音大宥群生天下幸甚傥或迟疑变生不测子崧亦不知税驾之所矣。唐突王听死有馀罪。
　　小帖子访闻荆南真州海州严州黄州蔡光之间有大贼而严州尤猖獗惟大霈一出则不劳兵革自然消弭祸变伏乞深赐体察。
　　先遣观察使臣黄永锡回。
　　使臣成忠郎黄永锡先奉兵马大元帅康王丙寅手书诣张邦昌观变还具言邦昌遣谢克家来归玉玺太母垂帘遣冯李回奉诏书前来劝进邦昌己出内东府京师见将大元帅檄书雕印出卖内外传报军民呼以望迎立康王王曰：宗庙社稷幸弗毁灭不谷愿蹈节死义以雪大耻尔岂敢偃然而当大事耶。
　　五军将士呈禀取二十一日摆拽人马护卫入南京。
　　兵马大元帅府契勘二十日五军将士保护兵马大元帅府王入南京令将军率领诸项人马各路将校著将军开府督视锋利器械刀仗鲜明仪从及将所属兵卒步马弓弩等项俱整点摆拽辛彦宗依旧充先锋统制丁顺充先锋副统制祁超依旧充前军统制王澈充前军副统制张琼依旧充左军统制孔彦威充左军副统制张俊依旧充中军统制刘浩中军副统制华实依旧充後军统制张充後军副统制。
　　後收杨惟忠依旧都统制右具呈禀奉王旨依此行下。
　　赐进士出身头品顶戴四川等处承宣布政使司布政使清苑许涵度校刊。
　　※卷九十四校勘记。
　　无特操之士（特误作持）  难议施行（难误作窃）某等窃以逆虏犯阙之後（窃误作难阙误作关）  傥蒙俯从众言（言误作庶）兹国玺之来（兹误作知）四方不闻诏令今者凡六易月（今字衍）谓天下之权必主於一（主一作正）  累年管勾茶场日逐相见（勾误作当逐误作近）  故未忍归朝（忍误作能朝误作期下於字衍）皇子帝姬赞堂（赞误作揽）  议定以庚寅起发济州（此九字应接上条作另行连下误）摆拽人马护卫兵马大元帅入南京（脱兵马大元帅五字）。



　　

●卷九十五

　　靖康中帙七十。
　　起靖康二年四月二十一日庚辰，尽二十八日丁亥。
　　二十一日庚辰大元帅告诫府发济州。
　　汪伯彦日历（改作纪）曰：二十一日五更初发先锋次发前军次发左军次发右军辨色发中军发讫请大元帅府王上马幕府群僚次第上马尾衔以进次发後军次发朱胜非人兵次收後晚宿新兴店王至是神意喜悦问地名曰：新兴店伯彦尝闻太平兴国中北戎寇边太宗皇帝幸大名亲征方渡河有谒於马首问其姓名曰：宋捷帝喜不旋踵果有北戎之捷今大王治兵讨贼行绍大统而初宿新兴天意。若曰：宋室中兴其命维新将克继前人之美与夫邑号柏人里名胜母者异矣。王善其说是日延帅臣张深副总管刘光世自陕州取小路径赴大元帅府会合光世躬执橐望马足遥拜王命而前问劳讫差光世允充兵马大元帅都提举五军。
　　遗史曰：王发济州王在济州也。陕西勤王之兵惟刘光世到元帅府先是刘光世准上间道遣使臣赍蜡封处分指挥云：虏骑犯（改作金兵围）京师仰刘光世多选马军赴阙是时光世以马军都虞候为延路兵马钤辖请於帅臣张深授步骑三千光世请益兵不从既行中途值制置司统制杜常还归具言京城失守制置使钱盖已将军马分屯时溃兵所在焚劫聚而为寇道路梗塞唐邓以北皆无官守兵粮告绝光世乃与将官乔仲福等议见永兴帅臣范致虚巳传檄诸帅会兵陕郊会承上御札遣使臣黄深宣谕六路大略云：金人登城敛兵不下朕已出郊亲见二元帅和议已定宜止天下勤王之兵光世曰：不可以诏示众。且速图进发京西诸处溃兵踵至传闻京师之事不一众心惶惑光世矫以蕃官山陕来自京阙乃云：二圣溃围南幸矣。乃选使臣葛宗赍封密奏往荆襄江浙乃统所部由虢略入太和谷南趋张深亦改途同行至汝州鲁山县闻致虚进兵千秋岭为金人所邀王师失利光世招集散亡而本部馀丁相继俱来兵始及万数军势渐壮俄传金人已立张邦昌即伪位张深召光世及诸将议事深对将士曰：诸公好事在目前以所持扇左右倒众莫敢应往往偶语出异论光世乃遣使臣王默张景等将汉番弓箭手一百。
　　人骑夜半赍状前去招安盗贼俾深罔测光世密谕之曰：侧闻康王领大元帅聚兵京东汝等当诣元帅府分明投下文字而回金人既退兵深与光世进至朱仙镇遇默景得元帅府子二道一云：仰刘光世将所统兵马速赴大元帅府一云：仰张深将所部回兴仁府只於本府驻及差使（旧校云：别本有臣字）刘宗偕来深得子失声惶惧光世即辞深去以所部兵至济州时王师无有至者王大喜自是委以心腹弹压诸军王发济州光世从卫。
　　签书枢密院曹辅资政殿学士路允迪谏议大夫范宗尹奉元皇后诏来趣王进发迎谒道左。
　　大元帅府参议东南道都总管赵子崧榜晓谕都城士庶。
　　大元帅参议东南道都总管赵子崧奉大元帅康王子节制东南诸军进援王室巳至近城窃惟赵氏德泽浃於民心主上仁圣节俭天下欣戴独以奸臣误国再致戎贼犯阙（删此四字）祸变旷古未闻至於二圣播迁六宫九族系累天下臣子悲愤痛切肝心糜溃况本朝无亲王将兵在外故事去年主上特付大元帅之柄於康王盖本天意康王巳委副元帅宗泽领骑兵迎请二圣车驾。又委子崧等提兵入援以图兴复升坛歃血盟於三军千万人惟一心誓死赴难今宰臣身反正大将等上下和协奉母后宝书遣使迎请康王社稷有主人知所归都城官吏军民僧道耆老等世受大恩各怀忠义当今贼（改作敌）退却请车驾（旧校云：别本作当金人却请车驾）及从来权宜谅其本心必不忘赵氏各宜安居息心无生疑惑以待恩抚须至晓谕。
　　赵子崧谕张邦昌书。
　　靖康二年四月日宝文ト直学士朝请郎知淮甯府事大元帅参议兼东南道都总管节制诸军赵子崧谨致书大观文相公张公ト下子崧闻人臣委质事人义命而巳见得思义见危致命人臣之常节也。议者籍籍谓ト下使虏（改作敌）逾年日与异类（改作金人）处坐视谋吾之国不能效寸长城一破阴遣人奉召兼程已至贼（改作敌）营复坐视谋吾之君而不能以死争其劫请倾危之计ト下或与闻之不然何虏（改作金）人曲折拒孙傅之请卒以与ト下盖必有定论矣。见危致命见得思义天下将以此责ト下子崧亦疑惑说自闻入居禁中躬受虏册（改作册命）即集大军设坛歃血专意讨逆三军之士千万人惟一心踊跃奋迅欲得。
　　ト下而甘心焉大元帅康王以节制见委责以再造况子崧猥在属籍义兼臣子今祖宗之後系累以去者殆尽如子崧辈偶存。若不辅大元帅以图兴复天地祖宗实临之翁中丞忠义诚恳言发涕流必欲共奖王室今既大集忠愤难遏亦可畏也。忽九日李健陈戬持书至翁中丞有反正之意群情犹疑惑引冯瀛王曰：公此举由衷乎！子崧独谓殆天诱ト下为斯举也。前所述者谅非ト下本心出於迫胁无疑ト下少年登科致位宰相必知义命之大戒《传》曰：有伊尹之志则可无伊尹之志则篡也。伊尹犹不可而况其下者乎！ト下前日迫於虏（改作敌）威欲保宗庙全都城不得已而从之今虏（改作敌）既远去即有所避而归之正以成前功，岂不本末明白哉！（旧校云：归本云：，岂不一举大明阁下心迹哉！）既出至诚便当断以不疑不可犹豫速出居相府易服自贬亲书以示於军中哀鸣以请於帅府使三军晓然知ト下前日权以济事而实不忘吾宋也。子崧等亦当按兵城下以待大元帅之命。若迟疑不决则三军必曰：以天下之师诛天下之逆非子崧等所能专也。ト下老母垂年伶俜一子身将五十必不肯为覆族之计，或谓ト下亲属便当殄灭况城中万姓皆死则张氏何哉！尤而效之大元帅必不忍为本道巳申行府委所在优加覆护亦知夫转祸为福几不容喘ト下其深思之迫於宗社大计肝心溃裂书不能文幸察薄暑惟加慎眠食母为空言以受实祸不宣。
