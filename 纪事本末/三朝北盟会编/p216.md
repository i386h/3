<!-- { "loadSidebar": true } -->
　　近属皆诣虏（改作北）营虏（改作营）中议亦取后渊圣意张邦昌必不能久僭俗留孟后以为兴复基本因遣人入城取物纸尾批纸辞兴府尹徐秉哲云：赵氏讠主孟子相度分付会虏（改作金）人以后废岁久无预时事不复取（邦昌请后入宫诏云：遵少帝之玉音湖州士人石茂良在围城居将官姚友仲家尝亲见批字）虏（改作敌）既退邦昌请后入居延福宫号宋太后既请垂帘号元皇后今上践祚迎后至睢阳上尊号曰：隆太后建炎三年车驾渡江至馀杭有苗刘二贼之变后复垂帘以平内难二十五日复辟。又上尊号曰：隆皇太后绍兴元年崩於会稽初上谥号曰：昭慈献烈後更谥曰：昭慈圣献至是前识乃念焉孟入者两复入也。蝉者禅（去声）也。两御帘帷之应也。大统中绝而复贯天位暂倾而复正者后之力可谓异人矣。。
　　王德执郭仲威於扬州。
　　郭仲威为真扬州镇抚使建炎四年八月金人犯（改作入）扬州薛庆战死仲威奔於兴化及金人退仲威乃来真州薛庆战死仲威奔於兴化及金人退仲威闻李成在江州。且尝有旧潜回扬州驻军欲往上江合军到建康遇招信刘纲军於两花台仲威不备为纲所败遂回扬州作镇抚使朝廷以其反复终不为用诏刘光世生致之光世遣王德往德宣言游徼淮上至维扬仲成迎德於摘星台德手擒之遂并其众变有散而之淮西者有归还淮阳军者。
　　寇宏与宿迁县士毫赵革合军於黾山。
　　寇宏寿春人素以刺船为事凶悍无行良民苦之建炎末与百姓张先聚众时人谓之张二伯者邀掠舟船沿淮而行洎於濠泗之闲楚州赵立为金人所围先等以众至城下立喜用便宜皆以次借官与之时先为首遂以权知泗州军州事先既到泗州乃令其次刘全权通判军州事时人谓之刘马子者而宏。又其次也。遂令宏水陆巡检宏以众数百人泊舟於凤凰洲未几全自横山涧寨迎取其家属回宏以纤芥之疑遂杀全是时先在泗州为土豪吴钤辖所杀宏遂以其众径至泗州会先馀众杀吴钤辖退泊於黾山时楚州已陷郭仲威为真扬镇抚使宏愿听仲威节制仲威借补宏敦武郎ト门候为镇抚司统制，於是国奉卿在宿迁赵琼水寨未有所向琼复以其父革为首领奉卿说革率众下黾山与宏合军革然之遂率其寨俱行至黾山宏大喜乃合军众议以徐宗城知泗州臧知盱眙军宏复上凤凰洲刈民麦。
　　以图濠州会傅报仲威为玉德所执俄而溃兵有由黾山往淮西者宏遂以舟船行後刘光世以宗城权知泗州是时泗州居民无一家满地荆棘荒草而已宏在凤凰洲屡以舟船犯濠州攻城李御退之。
　　十七日癸未桑仲陷邓州知军州事谭兖走西川桑仲。
　　以其党李横知邓州军州事。
　　桑仲率兵围邓州谭兖遣人招微盖山王俊解围俊率其众至邓州入城兖与饮宴罢俊醉兖率众突围出奔入川中仲攻城陷执俊归襄阳钉於木驴上呵喝相公游街遂凌迟杀之。
　　二十日丙戌王亨为庐州寿春府镇抚使史康民兼知真扬州镇抚使。
　　赐进士出身头品顶戴四川等处承宣布政使司布政使清苑许涵度校刊。
　　※卷一百四十六校勘记。
　　密干鸿造（斡误作干）衔摧割以奚言（衔一作即）乃群臣请谥於宗庙（请谥误作谥请）人结母慈之恋（恋误作变）鬼驾莫追（一作驾）作打球献戏（献字衍）以一人击入窠者（脱人字）两大蝴蝶相对纟奄以缬带（纟奄应作缭）。且尝有旧潜回扬州驻军（二句一作。且尝有淄州同驻军之旧）遂率其寨俱行（李其二字应作同）宏复上凤凰洲（上应作至）。



　　

●卷一百四十七

　　炎兴下帙四十七。
　　起绍兴元年四月二十一日丁亥，尽八月八日壬申。
　　二十一日丁亥张浚杀前威武大将军曲端於恭州狱中。
　　初王庶以失延安自劾罢六路节制也。闻张浚来作宣抚处置使即前途迎见之浚以庶为参议官复与庶偕行浚既失全陕退保蜀中复欲用端庶曰：不可富平之战宣抚与曲端有胜负之约今日宣抚以何面见曲端。若曲端得志虽宣抚亦敢斩之不可用也。吴亦惧端之严明恐其复用乃书曲端谋反四字（於手）心侍浚立举手以示浚然不言也。浚虽有杀端之意而未有罪庶等曰：曲端尝作诗题柱有指斥乘舆之意曰：不向关中兴事业却来江上泛渔舟此其罪也。浚乃送端万州取勘康随先在凤翔府曾遭端决背一百有切骨恨浚以康随为提点刑狱公事端闻之曰：吾其死也。呼天者数声端有马名铁象尝日驰四百里惜之过於子息至是连呼铁象可惜者。又数声乃赴逮既至随命狱吏絷之维之糊其口[A146]之以火端乾渴而死远近士民闻端之死无不怅怏有数日食不能下者不旬日铁象亦毙林泉野记曰：曲端字师尹镇戎军人通书史善属文精骑射建炎初经略使知滑州枢密直学士席贡用端为统制屯泾州是冬金人犯泾屡为端所败时陕西五路制置使王庶以端为都统制庶严酷尝曰：假使曲端忤我我亦斩之端闻而忿虏犯（改作敌趋）延安端不肯救庶走端寨端责以失守囚而夺其印累日方得释建炎三年召端为御营使司提举一行事务地远不能赴张浚宣抚陕右筑坛拜端为威武大将军泾州防御使端登坛诸将忄声雷动浚由是忌之四年正月二日两破虏众（改作北军）浚欲合五路兵於耀州与虏（改作敌）决战端坚持不可谓宜五路分击浚不从王庶时为参谋因谮端欲反乃送端恭州及战於富平乃诈建端旗帜以威虏（改作敌）娄室孛堇（改作罗索贝勒）曰：绐我也。一战我军大败庶荐康随为提点刑狱令诬以端罪次年下端恭州狱逼杀之军民益体解而五路遂陷於虏（改作敌）浚还朝中丞辛炳侍御史常同言浚妄杀良将致失五路罢之。
　　翟兴杀伪信王杨饣羔糜之子。
　　沿河守御官王兴报大河北岸有兵千馀人其首领自称亲王翟兴命王兴招延渡河厚其供馈以兵卫之既行移则称信王或称邓王或自谓是渊圣文檄不一蛊惑众听意在诱结将士动摇边境兴察之其为首领者觉之乘夜潜遁兴委都统制董先追袭至商州获之乃邓州杨饣羔糜之子也。识证甚明遂并其党杀之。
　　马友败孔彦舟於潭州遂以湖南副总管知潭州。
　　先是马友在南阳军也。张用已受招安在鄂州城中友遣都统王成率众渡江攻鄂州平湖门或走报用用曰：何不杀之曰：不敢杀也。用率亲兵登城成见之声喏於城不用问为谁曰：王成用责其不忠便使以神臂弓射之其众退还汉阳翌日李允文差友为湖南总管友遂率众往湖南至是屡与孔彦舟战败之彦舟退去友遂入潭州。
　　郭仲荀复登州防御使主管殿前司公事。
　　辛道宗为福建路马步军副总管。
　　孔彦舟在鄂州受招安。
　　孔彦舟在潭州屡败於马友乃退去欲向南行因作口号有。又被杜鹃类唤省参差兵马过衡阳之句遂寇岳州官吏皆走一城尽空彦舟无所掠遂寇鄂州汉阳军一带下寨时鄂州大饥米一千三百五十文民多饿死彦舟括军中米出粜於市每升二百文人得少苏皆翕然称扬彦舟之惠知鄂州李允文闻於朝廷招彦舟彦舟听命。
　　五月十三日戊申金人折合孛堇（改作哲尔格贝勒）攻和尚原吴御退之。
　　折合孛堇（改作哲尔格贝勒）以三百馀骑入山谷欲攻和尚原吴遣兵击之山谷中路狭而多石马不能行金人弃马遂败走於凤翔府。
　　没立（改作默）寇（改作攻）箭关吴击退之。
　　没立（改作默）惩三朋之败复会乌鲁（改作乌噜）折合（改作哲尔格）众数万由阶成出散关吴击走之时没立（改作默）方攻箭关复遣兵击退没立（改作默）不得与二酋（改作乌噜哲尔格）合矣。。
　　邵青寇太平州。
　　邵青先受朝廷招安授枢密院水军统制芜湖县驻张俊讨李成令青听节制青至池州与张用徒党相持时时战斗。又辞以无粮（请於）朝廷朝廷从之青遂复回芜湖就粮是时当涂芜湖久苦青之扰皆不喜。
　　其复至青遣人往太平州买卖知州郭伟不放入城乃曰：邵统制已有指挥往收李成安得复回此邵青闻之怒率众欲入夺城门皆闭遂拥众攻城时五月十六日也。青有众数万大小舟数千艘入姑溪河上莲褐山下至采石东至三湖口与其党单德中孙立魏曦阎应分布篇满。又於城中外四壁立硬寨开畎姑溪河水尽淹圩旱掘断援兵来路烧屋宇驱百姓沿江采斫草柴於城下填叠墁道两所百姓稍怠缓者贼在後以刀杀之并其尸和柴草叠路一日之闲墁道与城相平下瞰城中纵火箭焚烧楼橹取有孕妇人一二十人城下割腹取胎以卜吉凶自此攻城昼夜不息用云：梯及三稍五稍者百馀座天桥对楼鹅车洞子一发四面填壕攻城伟亲率将士军民城上与贼血战宫员军民伤中者千馀贼以打损一敌楼摇动欲倒坏共请立木别修伟曰：贼军在城下晓夜攻击无休息时何暇修敌楼命百姓运土实之倏忽满遂牢固不复别修青亦不能近伟方食於城上青一击其案损伟不动。又以矢毙其侍吏伟亦不顾已未夜伟召募长枪敢死军兵下城西壁去刂贼营寨东风紧猛发火焚烧贼兵所叠墁道火焰炽延及鹅车洞子之属贼不能救遂将所虏强壮无残疾乡人用锦绣衣服新头巾装束驱催往江口剖腹取心祭转西风不应贼连夜接战中伤及死者甚众伟以姑溪水面高於贼寨地遂於辛酉夜召募军民下城开放河水水势湍急淹浸贼寨贼计穷蹙会镇江府刘光世遣人来招安壬戌拔寨遁走下水而去初青有参议魏曦者多知有谋伟忌之乃用响箭射一文字至城下青得之。又两日青杀曦人皆谓伟用闲计而青信之也。。
　　六月朱胜非在江州上疏乞恤民招盗。
　　朱胜非自罢知洪州转徙於湖湘闲建炎四年六月复观文殿学士除江州路安抚大使知江州胜非聚兵於吉州逗遛不进以刘绍先杨傅枢为统制及李成陷江州为张俊所败胜非乃以绍先兵屯江州数月胜非主至然除命已一年矣。九江新遭李成所破被祸最酷残甚於他郡而帅认旧治豫章创移於九江官府荒陋。且不可号令一路方朝廷置镇抚使移易诸路帅臣经画无节，於是胜非上疏论东南盗贼欲招抚西北剧寇则命之以官使流离北人各得其所所汰被虏者老弱者不愿从军者留精锐使。
　　散处诸军如此当不为患至。若江西大寇皆因朝廷号令无定横敛不一名色既多贫民不能堪以故为寇脸言臣被诏赴任来自桂岭陆行一千七百馀里至临江军所见道上居民及近路村落自入衡州界有屋无人入潭州界有屋无壁入袁州界则人屋俱无良民无辜情实可悯陛下幸降宽诏深加哀怜蠲削苛扰俾知实惠招降其首领与补一官收隶军籍而散遣其徒众各使还业则江西之乱庶可指日平也。不然则为盗者日益众势必南轶湖南二广皆不得安矣。先是李敦仁乱江西帅臣监司多往招收或许以高爵或以厚利敦仁闲杀所遣之人乍服乍叛终莫能平胜非募人往招之有许吉范者愿行胜非叩问再三知其能办然後自为文榜授之使行以招之吉范如其言而往不数日敦仁辈三千馀人来降然後诸郡解郡。
　　诛郭仲威。
