<!-- { "loadSidebar": true } -->
　　曰：统制不可世忠觉面大惊急驰马奔归而令擒呼延通既至世忠数其罪责为崔德明军中自效德明戍淮阴故通在淮阴世忠以十二月二十三日诞生是日诸军献奢者甚盛世忠临厅事坐而受之及通献寿香世忠见通即走入府第不出通伏於地滴泪成泓众劝促通通乃起身而去出门上马奔还淮阴德明献寿回数通不合擅离军之罪决数十下通怏怏投运河运河水深急救之出水已不倒鬼斧神工其水以身着毛衫领窄水涨束其颈水不得出而死人皆惜之世忠後亦深自悔恨。
　　李兴与李成相拒於白马山。
　　知河南府李兴九月退保於永甯白马山李成亲率番伪首领（删此四字改作兵）众十馀万四面攻围昼夜不息鼓声震山谷凡二旬声不绝兴亲临隘口抚恤士卒尽力御之成不能施其拔先是留守李利用总管孙晖弃城南归也。兴与之家属散亡两三处晖度兴必陷没遂拥其妻周氏至襄阳夺其鞍马掠其财物朝廷知之降诏俾本州存恤别给优廪兴移治白马山寨日唯有幼子在侧方虏（改作敌）势围急人心颇摇兴召将士篇谕之曰：今虽围急当与诸公誓以死守母或二心万一山寨有失我岂污於贼（改作某从敌）者当抱此子南响投岸以谢天子诸公欲出降者请自便诸将皆感泣由是诸隘益坚俄金国遣使斋黄榜招兴以奉国上将军官俾依旧尹西京其馀将佐官属赏各有差兴得檄不启立斩来使以其檄缴赴朝廷白马受围久方深冬泉源枯涸军民乏水众皆病渴兴焚香默祷一夕大雪泉脉涌溢将士皆以为兴之精忠感应兴虽在围中至岁时伏腊专遣将士斋书取闲道诣永安酌献诸陵李成知兴不可动乃敛诸处攻隘围兵於山下驻积刍峙粮为久守之计兴潜遗将士夜出焚去刂营寨掩杀过洛水北十八里至三乡镇连战克捷自是成大挫径归西京。
　　赐进士出身头品顶戴四川等处承宣布政使司布政使清苑许涵度校刊。
　　※卷二百四校勘记。
　　桧破例筵乌於浙江亭（浙江亭一作津亭）  鼎不留而登舟（脱鼎字）  兀术再犯京师闻之径走就师上书於兀术（脱兀术至上书十五字於误作见）  李兴移治於白马山（兴误作粤）  与金人兵船相过（一本无兵字）  数通不合擅自离军之罪（脱自字）。



　　

●卷二百五

　　炎兴下帙一百五。
　　起绍兴十一年正月，尽三月九日戊申。
　　十一年正月张俊来朝。
　　十五日乙卯金人寇（改作攻）寿春府。
　　十七日丁已雷仲及金人战於寿春府。
　　金人陷寿春府。
　　金人侵入淮西宣抚使张俊摆流星马斥堠於淮西令姚端主之飞书警报交驰於道路淮甸居民不得安业而惊移矣。。
　　金人陷商州。
　　金欠折合孛堇（改作绰喻贝勒）以步骑五万攻商州积压州邵隆知其不可守乃焚仓库毁庐舍弃城而去金人遂入商州。
　　二十九日己巳邵隆袭金人於芍药陂败之。又败於鸿门生获阿涡孛堇（改作阿穆尔贝勒）克商州。
　　邵隆弃商州也。乃领兵屯於岭闲金欠已入城隆闲道出芍药口遣其子继春率兵出商州之北以张其势而移军鸿门金人以精兵五千来隆设三覆以待鏖战两时许大破之擒阿没孛堇（改作阿穆尔贝勒）隆始屯。
　　十日粮过期士饥脔死尸啮死尸啮草木疲困日甚及战隆亲鼓之呼声动山谷无不一当百遂获在捷继春亦破洛阳县金人遁去隆加右武大夫荣州防御使。
　　是月杨沂中以兵三万出征。
　　二月三日壬申金人陷庐州。
　　初朝廷命刘守庐州入城巡城一匝曰：城不足守也。会报虏（改作金）骑渐犯（改作入）州境遂弃庐州怀张俊统制关师古冒大雨率众而南金人（下添遂字）陷庐州大纵杀戮（删此四字）。
　　六日乙亥金人到柘皋乙亥驰骑至舍山县一百二十里半日而至以五百骑探和州动静回报无军马丙子以六百骑再探之回报无军马丁丑以八百骑往探回报南军渡江金人即渐退去。
　　韩世忠岳飞以兵援淮西。
　　十日已卯张俊军统制王德渡江先入和州。
　　建良府探者回报金人已寇（改作过）含山县渐犯（改作入）和州时张俊诸军虽已促装犹未起发安抚使叶梦得曰：金人已过含山县矣。距和州才两舍岂容更候探报万一和州为金人所得长江不可保矣。梦得请为证明具闻朝廷宣抚当命诸军即令鼓行此行必胜俊遂令诸军进发谕诸统制曰：先得和州者胜王德日德当身先士卒为诸军先锋俊壮之将士皆鼓舞ん讠而行识者谓其气锐可以胜矣。或报已失和州德曰：德请复取和州乃率所部兵渡采石约俊明旦会食於和州至中流闻贼（改作敌）势盛众莫敢前德驱之进翟首衔登岸俊宿於江州德率众径至城下驰驱先登遂占和州诸军始得渡俊入和州会食如约金人犹守昭关捷奏至上亲笔谕俊曰：自卿提兵渡江晓夕为念得报已复和州卿谋虑精审分朕忧顾不胜叹嘉是时俊亦具奏虏（改作敌）已在臣计中乞免圣虑决保无虞上得奏大喜。
　　十八日丁亥张俊杨沂中刘及金人战於柘皋镇大破其军。
　　金人退军也。日行三五里或一二十里退至柘皋枯皋皆平地金人谓骑兵之利也。张俊杨沂中会刘之军皆到兀术（改作乌珠）率铁骑十馀万分两隅夹道而陈沂中轻进不利统制官传逵被箭中目王德曰：贼（改作敌）右隅皆劲骑吾当先破之乃麾军济渡奋勇先登薄其右隅贼（改作金）陈有一酋（改作帅）被铠跃马指画。
　　部队德引弓一发（酋应）弦堕马德乘势大呼驰击诸队军皆鼓还紫金山刘谓德曰：昔闻公威略如神今果见之请以兄礼事公遂再拜焉俊有爱妾钱塘妓张也。知书俊文字皆与之枯皋之役俊发家书嘱照管家事有书报俊引霍骈病赵云：不问家事以坚俊之意。且言今日之事唯在於宣抚不当以家事为念勉图报国俊得书释然而喜遂以其书缴奏上大喜亲书奖谕以赐仍加封雍国夫人俊以立奇功将佐十八人奏闻上皆宣见临轩劳问而训练官任存曰：臣生长田舍闲赖陛下神圣祖宗威灵仅能破敌安敢以微劳自矜上益喜均赐金带银铤而别赐金戈与存。
　　十九日戊子李显忠军统制崔皋败金人於舒城县。
　　二十日己丑张俊克庐州。
　　金人退於紫金山张俊得庐州与杨沂中刘之军皆驻於庐州上亲笔谕俊曰：卿以身徇国雅志捍敌总干以俟仗义而趋忘家室以专征冒水潦而不顾虽南仲之出车就牧莱公之受命饮冰方之於卿未足多尚。又遣内侍省副都知陈永锡劳军历视战地宣旨裒宠甚渥。
　　知襄阳府刘锡召赴行在。
　　枢密都承旨周聿往措画江上。
　　三月四日癸卯金人寇（改作攻）濠州。
　　金人自枯皋退兵於紫金山也。濠州官吏皆谓金人必以锐兵来攻城请於知州王进使善备之进亦以为然发书告急日至再四而通判军州事张纲以边机事请赴行朝进许之纲遂泛舟而去一日赵荣以百数骑至在下进登城望之荣语进曰：大金以精兵三十万旦暮临城必要濠州势不可当公。且开门纵民出城使之为避地计。且淮岸舟船颇多。若水路陆路从便倾城而而三两日可以获安方今满城生灵寄命在足下足下宜念之进怒曰：赵荣汝不能全节於朝廷乃为（北军游说耶使劲弩射之荣大怒少退骂进良久而去州（人以）赵荣曾伪知州事抚恤军民秋毫不扰今所以来城下言者正为怜旧治之民耳，或以从便避地之谋力请於进进不从癸卯北军自延陵浮梁渡淮甲辰以铁骑数万人列於东门之外连冈被岭相属不断旌旗蔽野嚣埃翳天州人望之犹皆戏笑以谓寇宏受围时城中无兵无食尚自能支。
　　况今食有馀而兵粗足尚何畏哉！是时进有兵千馀。又有宣抚司兵数百在城中北军谓楼橹皆腐烂攻之必破乃使人至城下招降而守陴者怒骂之。
　　八日丁未濠州兵马铃辖邵宏叛降於金人金人陷濠州积压军州事王进被执大肆焚掠（删此四字。旧校云：按宋史是朋丁未金人陷濠州铃辖邵青死之岂濠州有二钤辖耶此疑有误）。
　　金人犯（改作围）濠州乙巳对城立。且治冲车云：梯而。又立铁金汗将为攻击者王进令以击之而午折者再既而石直上十数丈不离座而坠击杀曳者数人识者皆以为不祥丙午金人以冲车云：梯之属俱传城垒数面力攻如雷霆震雪城土与屋瓦绵动矢石如雨东南敌楼为飞击损州人大恐时城中民兵进以为不可倚用乃令於闲慢处屯止以承行兵及宣抚司兵守城进兵多福建人未尝经守御，或谓民兵自数年兵火以来莫非百战之馀也。皆一可当百请以民兵守御使官兵为四壁策应进不从由是守陴弓弩喝如常人皆寒心悚惧其日夕驰望者宣抚司救兵而已丁未兵马钤辖邵宏擦城投拜具言城内虚实而北国遂益兵击东南隅焚其楼顺风火烈倏忽而尽北军遂乘势登城众皆奔乱城遂陷知锺离县事臧师仁者乃前知州杨之党也。民皆切齿怨之至是先为乱民所杀进奔马入郡宅朝服坐於厅事遂就拘金人纵火於城中大肆剽掠凡贵贱老幼悉驱虏出城外由是数万之众莫不离散者（删虏出至此十王字）官府廨宅观寺与居民庐舍片瓦不留皆被焚其所存者监郡廨後土地堂屋一闲有全瓦数十枚木椽十数根至於城面亦平毁数尺其所存者唯东壁女墙数十步而已初张俊杨沂中刘在庐州也。濠州发流星马告急者日三四适会俊与沂中军皆退庐州诸军各人负十日粮米欲越过定远县退还江上矣。俊遂越过定远县不得已令诸军趋黄连埠而城已陷。
　　九日戊申杨沂中率兵袭濠州不克。
　　杨沂中闻濠州已陷欲乘共嚣乱袭击之张俊刘曰：未可沂中不从戊申沂中率兵驰至城下寂然无所闻唯城中有烟埃未息探者曰：城中一空沂中遂令士卒入城有遗弃衣物於路者士卒皆下马拾遗物而北门外金人伏兵皆入官军退走金人驰骑追之官军夺周梁桥俊闻沂中兵败出兵救之与败兵。
　　相逆而行金人渐止渐退时已近申漏矣。官军亦还翌日金人至周梁桥收北军之骸聚而焚之仍取遗弃衣甲而去。
　　韩世忠以舟师遇金人於赤龙洲。
　　韩世忠以舟师淮东宣抚司舟船数百艘载甲卒溯准而上欲解围濠州金人觉之先遣人於下流赤龙源程序告之曰：赤龙洲水浅可涉大金已遣人伐木欲塞河船请宣抚速归我赵荣也。诸军闻之皆以其言有理世忠亦命舟船速回而金人以铁骑追及沿淮岸以良弓劲弩。且行。且射，於是矢着船如胃淮而舟船已顺流而下几为所扌金人自此遂归黄连埠屯驻诸军亦班师。
　　张俊杨沂中韩世忠刘皆班师。
