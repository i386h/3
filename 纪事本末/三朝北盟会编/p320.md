<!-- { "loadSidebar": true } -->
　　府世忠约翠进丁进孟世甯伐虏（二字改作攻金人）於永兴军三衙失期陈思恭先以後军遁世忠败张遇援之得免收散卒数千归行在後加承宣使带御器械。又除平寇将军救京东战败亡其将张遇三年虏（改作金）取徐州世忠充淮阳军走渡江止馀兵三千亦皆溃去闻苗傅刘正彦废立乃同吕颐浩入援请为军锋破正彦赤心队军於临平上复辟功居多加节度使苗刘走除江西福建制置使率马彦溥赵竭忠赵竭节等追破於建州浦城县统制孙世询临阵擒正彦傅微服窜村落为人所执送世忠献俘行在上亲书忠勇韩世忠五字於白旗以赐加检校少保御前左军统制金人南犯（改作金）自明州还兀术（改作乌珠）使请曰：借我一路北归舟中金帛当尽以与汝世忠曰：可留下兀术（改作乌珠）乃去以舟师战於建康门外虏（改作金）大败斩首三千级次日再战世忠海舟无风不能行虏（改作金）以小舟纵火我师败统制孙世询严永吉皆死复失所俘後改神武左军统制绍兴元年曹成马友刘忠乱湖南范汝为据建州除世忠江西福建荆湖宣抚副使二年复建州汝为自杀遣提举官董败往道州招降曹成马友将李宏杀宥以潭州降刘忠据潭州白面山有众一万号花面兽世忠破之忠左刘豫为其下所杀加太尉武成感德军节度使未几除江南东西路宣抚使守建康三年进开府仪同三司淮南宣抚使屯镇江後刘光世代世忠世忠遣人入城潜烧府库光世诉於朝移屯建康世忠。又欲以兵袭其後上书寇恂贾复事以赐四年虏（改作金）入淮南上亲征世忠败虏（此字改作金人）於大仪镇。又遣将董败败之败之天长解元败之承州及六合县许世安王权败之真州五年来朝加少保遣将呼延通败虏（此字改作金人）於涟水军为行营前护军六拭目以待主武甯安化军节度使京东淮东宣抚处置使败虏（此字改作金人）於宿迁围虏（此字改作金人）淮阳军不能克加横海武甯安化运功臣岳飞进军京西命世忠为援延数月方至淮阳对垒终不能克每岁才获一二捷而已九年宰相秦桧主和世忠伏兵洪泽欲去刂虏（改作金）使以破和议部将郝卞以其谋密告淮东运副胡时韩肖胄送虏（改作金）使还以告肖胄俾由淮西路而去桧甚衔憾加少师其兄世良为龙神卫四厢都指挥使和州防御使主管侍卫步军司十年虏叛（改作金败）盟加太保河南北招讨使封英国公统制王胜败周太师鹘棘孛堇（改作呼拉贝勒）於淮阳。又败虏（删此二字）收海州擒储备守王山。又遣王升王权败之蒋家庄。又败之淮阳统制解元败之沂州郯城县世忠败之淮阳十一年兀术（改作乌珠）大入淮西世忠与战濠州虏（改作金）败而去来朝除枢密使罢兵柄世忠献钱一百万缗米九十万石及镇江淮东诸库於朝加兄世良奉国军承宣使提举醴泉观命张俊岳飞迁其军於镇江秦桧方谋去勋权累讽臣僚言其过章上皆留中世忠惧而乞闲乃加太傅横海武甯安（化军）节度使醴泉观使罢十二年改封潭国公十三年进封咸安郡王十七年改封镇南武安甯国军节度使薨年六十三赠太师追封靳王将佐。若王权刘宝成闵解元咸秉节钺登显仕幕府。若韩俅王涣陈桷张李易董攵等亦皆至侍从帅守。
　　赐进士出身头品顶戴四川等处承宣布政使司布政使清苑许涵度校刊。
　　※卷二百十八校勘记。
　　七年遣呼延通王胜王权袭败袭虏於淮阳对垒终不能克（脱七年至兴淮阳二十字）。



　　

●卷二百十九

　　炎兴下帙一百十九。
　　起绍兴二十一年九月，尽绍兴二十五年十月二十一日乙未。
　　九月巫郑藻使於金。
　　巫郑藻以祈请使副使於金国至金国阙下引见毕内殿奏公一鸣惊人得入虏（改作金）主问所请首言乞修奉陵寝虏（改作金）主令译者传言不知归国甚处顿放第三言本朝称皇帝二字。又令译者传言此是你国中事当自理会唯唯而退以待辞而归。
　　遗史曰：巫作祈请使而无祈请之辞投书而已议者谓不识字之承局可优为也。。
　　幸张俊第。
　　上幸张俊第府第官吏各转一官（旧校云：绍兴二十一年十月高宗幸张俊第俊献金器一千两珠子六万九千五百九颗。又珠子念珠一串一百九颗宝器古器汝禚书画之类皆极希世之珍见武林旧事阖门转官所以酬其进献之费欤）。
　　十一月陈相为大金贺生辰国信使孟思恭则之。
　　陈相字相之孟思恭字彦安。
　　十二月金人遣使来贺正旦。
　　二十二年五月金人遣使来贺生辰。
　　十月孙仲鳌为大金贺正旦国信使陈靖副之。
　　陈靖字彦恭开封人。
　　李琳为大金贺生辰国信使石清副之。
　　十二月金人遣使来贺正旦。
　　绍兴二十三年五月金人遣使来贺生辰。
　　十月八日癸亥施钜为大金贺正旦国信使冀彦明副之。
　　施钜字大任湖州人冀彦明开封人。
　　吴桌为大金贺生辰国信使张彦攸副之。
　　吴桌字少仁建康人张彦攸字安道开封人。
　　十二月金人遣使来贺正旦。
　　金人改元正元。
　　绍兴二十四年五月金人遣使来贺生辰。
　　七月二日癸丑张俊薨。
　　中兴遗史曰：张俊享年六十九以疾终於牖下上闻其薨震悼辍视朝三日赐棺木袭以一品礼服龙脑水银赙绢积肥差追封循王厚禄其孤俊之妻秦国夫人魏氏先俊薨以其爱妾荣团体人张氏继室嫌。
　　其同姓遂改为章氏俊状貌雄伟性深浑厚严重征行戍守师律整齐纳亡抚降皆能得其死力如杨存中田师中赵密辈皆出其门。
　　十四日丁丑幸张俊第临奠。
　　上幸张俊第临奠为之恸哭干办官高渐李革皆右武大夫仍赐金带。
　　八月敕葬张俊。
　　敕葬张俊於常州无锡县命延福宫使安德军承宣使内侍省押班张去为护葬事。
　　林泉野记曰：张俊字英伯（旧校云：宋史作伯英）秦州山阳人少为弓箭手初从泸州兵讨南蛮有功後从梁方平累攻夏国皆先登宣和五年京东河北盗争起从梁方平破郓州贼李太  追至州大合群盗万人来拒。又击灭之六年破大名贼於超化寺追至内黄。又破内黄贼数千七年破沂州贼三万於沂水追至密州。又破密贼徐靖於莒县回遇贼於南楼山。又破之还沂州破贼张仙於磊鼓山。又破潍州群贼於方村累迁武德郎八年济南贼孙列整众十万俊从方平讨之先射中贼来挑战者因大破於子山。又破潍州群党於昌乐靖康中从种师中救太原与大金战榆次夺马千匹及师中死俊溃围走乌河川虏（改作金）来追俊大呼死战斩首五百级加武翼大夫从知信德府梁扬祖统兵竭康王於大名王问扬祖诸兵官谁可使扬祖称俊忠实可任王甚爱之明年李煜（旧校云：宋史作李昱）寇东平府王命俊同苗傅讨之至任城县遇伏兵赖其将赵密射退贼俊与傅击煜大破之斩二千级加拱卫大夫徐州观察使王即位除御营使司前军统制。又加带御器械往平杜用於淮甯府。又从两浙制置王渊招降赵万於润州降陈通於杭州至婺州射杀贼何三五建炎二年秀州军卒徐明反命俊讨擒之献俘於行在加武甯军承宣使三年苗傅刘正彦反加俊武甯军节度使秦凤路马步军副总管交兵於俱重（删此五字）俊不受与张浚泣议约诸将来勤王时韩世忠军先为金人所败死亡略心头则不能军俊乃以统领刘宝一军代理之至临平击贼将苗翊马柔吉军败之以复辟功加镇西军节度使数日。又改御前右军都统制大金渡江上幸温州留俊军守明州御之大金兵至俊纳隐士刘相如之计与之决战令统制刘宝先战不胜俊用兵横冲之而杨沂中田师中军战。又不胜宝兵再进与之苦战而李质。
　　率诸班直以舟师来助刘洪道双率其兵射其旁遂大败之杀数千人四年兀术（改作乌珠）。又领兵至俊击之於高桥一日数合。又大败之然其心惧其益兵再来遂与质洪道俱弃明州而走兀术（改作乌珠）闻诸军已去复来屠其城加俊检校少保定江昭庆军节度使改神武右军都统制大金寇（改作攻）淮南刘光世守润州乞俊来援俊他托不行李成围江州兵势甚盛以後为江淮招讨使。又命王燮岳飞陈思恭皆听其节制领兵五万往讨之绍兴初至洪州李成将马进来挑战俊时壁不出後用飞计渡江击之於玉隆观败之至筠州进陈兵数十万命飞与陈思恭骑兵击之数合不能胜俊度其已疲复率众兵急攻之贼大破杀数万人临阵降者五万俊惧其太众。且疑复反是夜皆杀之进走追至奉县之楼子庄至江州。又再败之追至斩州罗田山。又败之成遂杀进降於刘豫俊命飞追张用降其众五万知鄂州李允文恃兵跋扈俊诱而擒送行在加太尉四年大金兵犯（改作攻）淮东以俊为浙西江东宣抚使领兵至镇江命统制张宗彦战於真州六合县败之命其将卢师迪战真州乌墩镇败之。又战於乌石山败之五年师迪战於龙山败之命统制王进战盱眙败之其将张元战白塔败之进。又同杨忠闵往战於淮河败之降其将程师回张延寿二人。又命统制高举战於天长军（败之）王进高举卢师迪皆俊之将也。加开府仪岵司以其军为行营中护军兵六年加崇信奉甯盱眙筑大城以拒大金时主管殿前司机沂中军泗州刘豫遣至猊以军三万寇濠州俊令张宗颜王璋会沂中往击之战定远县及李家湾大破之降其兵万人俊同沂中攻寿春府不克而还加少保镇洮崇信奉甯军节度使七年为淮南西路安抚使退军建康府其军多扰民不戢颇为民怨九年加少傅安民靖难功臣十年大金背盟加少师兼河南招讨使封齐国公（命以）兵救刘於顺昌俊竟不出兀术（改作乌珠）已退俊乃行命城县米家村败之统制王德战斩城县败之下宿州俊进兵战城父县败之下亳州。又战於涡河败之俊爱惜士卒赏罚明信先计後战故未尝败焉十一年大金兀术（改作乌珠）龙虎大王镇国大将军韩常领兵五十万陷庐和州连诏促俊率先夺和州诸军至杨沂中亦以军来故遣沂中同王德战含山县昭关仙崇岭等处颇败之兀术（改作乌珠）。
