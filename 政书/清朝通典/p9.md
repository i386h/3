<!-- { "loadSidebar": true } -->
　　雍正三年谕振武将军穆克登开鄂尔坤图拉等处屯田穆克登疏言鄂尔坤尚有昔人耕种处所及故渠灌田踪迹图拉现有大麦小麦非不可种之土第霜降早晚不一树谷宜否不同请于屯长中择十余人于明春三月遣往耕种俟秋收后具奏从之七年振武将军顺承郡王锡保疏言鄂尔坤济尔玛台图拉三处屯田收大小麦糜子共七千五百五十石有奇九年奏报万六千三十石有奇十年西安巡抚玛尔泰请撤额塞勒津城驻防兵并西安马步兵二千人开垦哈拉该图地从之
