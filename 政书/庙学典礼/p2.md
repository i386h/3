<!-- { "loadSidebar": true } -->
中书省，至元六年四月，钦奉圣旨定例条画内一款该：提刑按察司官所至之处，劝课农桑，问民疾苦，勉励学校，宣明教化。若有利害可以兴除者，申台呈省。钦此。除已遵依外，事有似缓而实急者，学校是也。盖学校者，风化之本，出治之原也。照得：随路虽有设立学官，其所在官司，例皆看同泛常，不为用心勉励，以致学校之设，有名无实。由是吏民往往不循理法，轻犯宪章，深不副朝廷肃清风俗、宣明教化之意。今移文各路，遍行所属，如遇朔望，自长次以下正官同首领官，率领僚属吏员，俱诣文庙烧香。礼毕，从学官、主善诣讲堂，同诸生并民家子弟愿从学者，讲议经史，更相授受。日就月将，教化可明，人材可冀。外据所在乡村镇店，选择有德望学问可为师长者，于百姓农隙之时，如法训导，使长幼皆闻孝悌忠信廉耻之言。礼让既行，风俗自厚，政清民化，止盗息奸，不为小补。
　　设提举学校官及教授
儒人推举保申，体究相应，许令勾当。若本处委无堪充师范之人，许于别州、府依上踏逐相应之人勾当。?中书吏礼部，至元六年十一月初八日札付该：先准翰林院牒「开坐到随路见设提举学校官，呈奉都堂钧旨，通照拟随路合设人员同品级连呈」事，奉此，照得：旧例，外路学校，教授一员，别无另设提举学校职名，止是随路、府、州长贰或运司文资官兼充。即目随路已设学校官，除见钦受宣命人员，拟合依旧存设，其余亦拟行罢去。拟合并散府、上中州，依旧例设立教授一员。各路作正八品，散府、上中州作从八品。开坐下项事理，呈奉到都堂钧旨，送本部准拟施行。奉此，省部：合下仰照验。依呈奉都堂钧旨，准拟事理施行。仍开具选到人员官吏保结，申来以凭定夺施行。一提举学校，据钦受宣命人员，拟合依旧存设，其余委用人员，拟行罢去。一诸路散府、上中州，拟依旧例，合设教授一员。若有已设教授，乞行下各路体究，委是德行学问、通晓文字、可以为后进师范之人，拟令委保申省，依旧勾当。如体究得不应，及阙员去处，令各处官司，取问 【 札付河南道按察司。】 
　　释奠服色
中书吏礼部，至元十年二月二十九日符文：承奉中书省判送大司农、御史丞兼领侍议司呈：至圣文宣王，用王者礼乐，御王者衣冠，南面当坐，天子供祠。其于万世之绝尊，千载之通祀，宜莫如吾夫子也。窃见外路官员、提学、教授，每遇春秋二丁，不变常服，以供执事，于礼未宜。及照得：汉、唐以来，祭文庙，飨社稷，无非具公服，执手板，行诸祭享之礼。且乡人傩孔子，犹朝服而立于阼阶，先圣先师，安得不备礼仪者乎？释、老二家，与儒一体，彼皆黄冠缁衣，以别其徒，独彼孔门，衣服混然，无以异于常人者。自此以往，拟合令执事官员，各依品序穿?公服。外据陪位诸儒，亦合衣襕带唐巾，行释菜之礼，似为相应。批奉都堂钧旨，送吏礼部拟定连呈。省部议得：衣冠所以彰贵贱、表诚敬，?国家大礼先圣先师，不必援释、老二家之例。凡预执事官员及陪位诸儒，自当谨严仪礼，以行其事。参详：如准侍议司所呈，以为相应。乞赐遍行合属，春秋二丁，除执事官已有各依品序制造公服，外据陪位诸儒，自备唐巾，以行释菜之礼。呈奉都堂钧旨，送本部牒翰林院议定连呈。奉此，移牒翰林院议拟去来，回准牒该：照得贵部议拟，是为相应。准此。呈奉都堂钧旨，送本部准呈施行。
　　儒学提举司行移体例
浙东道宣慰司，至元十六年十一月初四日札付该：来呈：见授奉训大夫浙东道提学，照得卑职系是五品，未知与随路总管府如何行移，合无与盐使司一体设立都目司吏，乞照详定夺事。使司得此相度提学之职，训导之官，难同有司。除都目司吏别无定夺，外据行移一节，照得元奉行省札付：照会诸不相统摄应行移者，品同，往复平牒：正、从、同三品于四品、五品，并令，故牒六品以下，皆指挥；回报，四品牒上，五品牒呈上，六品以下，并申。已下各路照会去讫。今据见呈，合下仰照验，若有必合行移事理，依上施行。 【 札付浙东道提学赵崇霄。】 
　　郡县学院官职员数
行中书省，至元十九年正月日札付该：据浙西道宣慰司呈：照得近准江南浙西道提刑按察司牒「本道既有儒学提举司衙门，其各路提学职事委是不应设立，请照依镇江路体例，将其余路分提学职名一体革罢」事，准此。卑司勾请到儒学提举司正官赴司，一同议得：拟将儒学提举司元设提管、纠弹、司计人等，依准按察司牒，截日罢去。据各路儒学提举人员，除平江路提学勾炜系钦受宣命勾当，已经任满离职，并杭州路儒学即系上路，生员数多，已设提学孙朝瑞系省府准拟、移咨中书省闻奏人员，拟令依旧勾当外，其余路学元设提学人员，拟合革去。外据儒学提举司拟设都目一员，司吏二员。外据本司议拟到儒学合设职名员数，依准所拟，开坐行下儒学提举司，依上施行。仍将额外滥设员数截日革去。并具呈行中书省，回牒按察司照验。去后，今准按察司牒该：来牒议拟到各处合设儒学职名员数，行下本道儒学提举司，依上施行。及将额外滥设员数截日罢去，具呈行中书省照验。外，请照验施行事，当司准此。议得：各处合设儒学职员，除依准贵司议拟，外据见设训导官并各县学正、学录实为冗滥。据此，今将各处合设职员开坐前去，合行移牒，请照验备去事理，依上施行。外据各处见设训导官，并各县学正、学录职名，并行革去。仍希依准。公文回示：准此。卑司除已行下本道儒学提举司，依准按察司牒文事理施行，合行开坐，具呈行中书省，乞照验。得此，送准浙东道宣慰司，再行从长讲究得：若准浙西道所拟员数，是为相应。省府：除外，今将拟定设各名员数开坐前去，合下仰照验施行。总管府：教授二员，钱粮官二员，学录、学正各二员，斋长、谕各一员。散府：教授二员，钱粮官一员，学录、学正各一员，斋长、谕各一员。书院：山长二员，钱粮官一员，学录、学正各一员，斋长、谕各一员。县学：教谕二员，钱粮官一员，斋长、谕各一员。 【 札付浙东道宣慰司。】 
　　岁贡儒吏
御史台，至元十九年九月日，承奉中书省札付：近为朝廷选补掾吏无法，拟定中书省掾于枢密院、御史台内令史勾取，院、台令史于六部令史内勾取，六部令史以诸路岁贡人吏补充。内外职官材堪省掾及院、台、部令史者，亦许擢用。已经行下吏部，依上施行去讫。都省议得：省掾考满，出而临民，入而事上，资品既高，责任亦重，泝流寻源，皆自岁贡中出。由此言之，岁贡儒吏，若不先加教养，次以铨试收之，必将苟且以求侥幸，人才失真，所关匪细。比及设立科举以来，定到下项事理。承此，本台咨请照验施行。
一、诸州、府直隶者，有受敕教授，仰本路官将管下免差儒户内，选拣有余闲年少子弟之家，须要一名入府、州学，量其有无，自备束修，从教授读书，修习儒业。若无余闲子弟可以读者，不得桩配责要。本路官朔望拜庙，就加省视，勿令废替。非儒户而愿从学者，并听。秋季，本司参佐同本学官就学试验，择学业有成名子弟近上者，充府、州学生，仍申本州岛岛照会，标入学生之籍，依旧住学肄业。若遇本道按察司及本路总管府岁贡之时，仰本司、本路行下本学教授，于系籍儒生内选试行义修明、文书优赡、深通经史、晓达时务、可以从政者保申，本司再行体覆相同，然后贡解。
一、各路司吏有阙，须于所属诸衙门人吏内，先选行止廉慎，次论材干明敏，然后勾取，委本路长官、参佐同儒学教授立考试，择行移有法、算术无差、字画谨严、语言辩利，能通《诗》、《书》、《论》、《孟》一经者为中程序，仍取考试官保的文状，然后补充本州岛岛司吏。外此不许滥收，违者有辜。按察司书吏有阙，府、州司吏内勾补，至岁贡时，本司、本路挨次上名，再行试验相同，依额贡解。
一、岁贡人额：按察司、上路总管府，三年一次，贡二名，儒一名，吏一名。下路总管府，二年一次，贡一名，儒、吏递进。
一、六部令史，除补院、台令史外，诸道行省掾亦拟差补。 【 咨行御史台。】
　　都省复还石国秀等所献四道学田
