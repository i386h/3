<!-- { "loadSidebar": true } -->
庙学典礼　　〔元〕 不着撰人 


　　卷一
　　　选试儒人免差 
　　　秀才免差发 
　　　先圣庙岁时祭祀禁约搔扰安下 
　　　设提举学校官 
　　　官吏诣庙学烧香讲书 
　　　设提举学校官及教授 
　　　释奠服色 
　　　儒学提举司行移体例 
　　　郡县学院官职员数 
　　　岁贡儒吏 
　　　都省复还石国秀等所献四道学田 
　　　省台复石国秀尹应元所献学田 
　　　革提举司令文资正官提调  
　　卷二
　　　程学士奏重学校 
　　　江南学田与种养 
　　　左丞叶李奏立太学设提举司及路教迁转格例儒户免差 
　　　学官职俸 
　　　学校事宜儒户免差赡学粮子 
　　　儒职升转保举后进例 
　　　江南儒户免横枝儿差发 
　　　江淮等处秀才免差役庙学禁搔扰 
　　　取勘贡士庄田粮 
　　　解发各学余剩粮赴国子监养士 
　　　学官格例 
　　　文庙禁约搔扰 
　　　儒人免役及差设山长正录直学词讼约会 
　　　差设学官学职 
　　　正录不与教官联署 
　　　儒人公事约会 
　　　分拣儒户不可轻易  
　　卷三
　　　正录任满给由 
　　　江淮拟设学官员数及升转格例 
　　　随路府州县尹提调儒人功业 
　　　不许变卖学舍 
　　　按察副使王朝请俣申明体覆 
　　　教授给由 
　　　各路岁贡儒人 
　　　学官考较儒人功业府州县文资正官提调 
　　　按察副使王朝请俣申请设立小学 
　　　抄户局攒报儒籍始末 
　　　儒户照归附初籍并叶提举续置儒籍抄户 
　　　儒户照抄户手收入籍 
　　　郭签省咨复杨总摄元占学院产业 
　　　都省押发各学钱粮 
　　　行省催核岁贡儒人 
　　　儒学提举俸给 
　　　教官铨注免面试令各路定拟  
　　卷四
　　　王御史言六事 
　　　庙学田地钱粮分付与秀才每为主 
　　　教授俸例 
　　　三教约会 
　　　辩明儒人难同诸色户计 
　　　添设教授 
　　　保勘教授 
　　　升用教授资格 
　　　学正三年满考 
　　　廉访司体察教官学职 
　　　正官教官训诲人材议贡举拨学田 
　　　崇奉孔祀教养儒生 
　　　还复濂溪书院神像 
　　　山长充教授廉访司体覆 
　　　教官任满给由 
　　　设立随省儒学提举司 
　　　岁贡知吏事儒人 
　　　完颜签事请令文资正官兼提举学校职衔 
　　　儒户不同诸色户计当役  
　　卷五
　　　行台坐下宪司讲究学校便宜 
　　　行省坐下监御史申明学校规式 
　　　行台监察举呈正录山长减员 
　　　行台治书侍御史咨呈勉励学校事宜 
　　　儒户免差下以田亩为限 
　　　临江路差儒户充役被问  
　　卷六
　　　宪司举明学校规式 
　　　提举柯登仕申明约会 
　　　申明儒人课试 
　　　籍定儒户免役 
　　　廉访分司举明体察 
　　　行省差设教谕 
　　　成宗设立小学书塾 
　　　山长改教授及正录教谕格例  
　　附录：四库全书总目提要  
　元婚礼贡举考
　　至元婚礼 
　　至元聘礼 
　　大德聘礼 
　　文公婚礼 
　　皇庆开科 
　　皇庆科举诏 
　　中书省续降条画 
　　中书省部定到乡试程序 
　　会试程序 
　　御试程序 
　　进士受恩例 
　　朱文公学校贡举私议  
　元统元年进士录 
　　蒙古、色目人第一甲三名 
　　蒙古色目人第二甲十五名 
　　蒙古色目人第三甲三十二名 
　　汉人、南人第一甲，三名 
　　汉人、南人第二甲，十五名 
　　汉人、南人第三甲，三十二名 
　　附录 
　　宋元科举三录序 



　庙学典礼卷一
　　选试儒人免差
丁酉年八月二十五日，皇帝圣旨道与呼图克、和塔拉、和坦、谔噜、博克达扎尔固齐 【 [一]扎尔固齐，元代文献中常作「札鲁花赤」，参见《元史》卷八七《百官志三》。】 官人每：自来精业儒人，二十年间学问方成。古昔张置学校，官为?给，养育人才。今来名儒凋丧，文风不振。所据民间应有儒士，都收拾见数。若高业儒人，转相教授，攻习儒业，务要教育人材。其中选儒士，若有种田者，输纳地税，买卖者，出纳商税，开张门面营运者，依行例供出差发，除外，其余差发并行蠲免。此上委令断事官蒙格德依与山西东路征收课程所长官刘中，遍 【 行】  【 [二]据行文体例补。】 诸路一同监试，仍将论及经义、词赋分为三科，作三日程试，专治一科为一经，或有能兼者，但不失文义者为中选。其中选儒人，与各住处达噜噶齐 【 [三]达噜噶齐，元代文献中常作「达鲁花赤」，参见《元史》卷九○《百官志六》。】 、管民官一同商量公事勾当者。随后照依先降条理，开辟举场，精选入仕，续听朝命。准此。
　　秀才免差发
羊儿年三月初一日，钦奉圣旨条画节该：一款：应州城里村子里的达噜噶齐 【 [四]达噜噶齐，元代文献中常作「达鲁花赤」，参见《元史》卷九○《百官志六》。】 官人每、过往宣使每，已前的圣旨如今也罢了者。咱每的圣旨里，和尚每、叶尔羌 【 [五]叶尔羌，元代文献中常作「也里可温」，参见《元史》卷八九《百官志五》。】 每、先生、达什爱满 【 [六]达什爱满，元代文献中常作「答失蛮」，参见《元史》卷九三《食货志一》。】 每的体例里，汉儿、河西秀才每，不拣甚么差发徭役不教当者，秀才的功业习学者。说来的圣旨体例里。这的每河西田地里住坐的高智耀为头儿秀才每，执把行打的圣旨与了也。这秀才每铺马、祗应休拿者，地产、物业不拣他每是甚么休争夺，无体例的气力休教到者。这秀才每兄弟孩儿每，秀才的功业好生习学者。这秀才每??文字有。圣旨：不是秀才 【 阿】  【 呵】  【 [七]据行文用字通例改。】 ，差发根底躲闪将别人，自己休隐藏者，别人根底无体例的气力休教到者。若隐藏无体例气力，到不怕那甚么他每？圣旨俺的。羊儿年二月二十六日，青山子根底有时分写来。至元十六年二月，浙东道提学司赍擎前件，检会到大兴府，钦奉圣旨，至十月十五日宣慰司开读。 【 高学士讳智耀，字显道，河西中兴路人也。世为西夏显族，曾祖某擢蕃科第一，祖某仕至大都督府尹，父某仕至中书右丞相。夏设蕃、汉二科以取士，蕃科经赋与汉等，特文字异耳。公巍然擢第，授佥判，未及大用，天兵西役，夏人举国归附，公隐处贺兰山。哈干 【 [八]哈干，元代文献常作「合罕」或「哈罕」，参见《通制条格》卷二《户令?户例》。】 请于公，遂乘驿走千里，诣藩府进见，难遽陈儒者事。适太子悬一笙于木上，募有能吹响者，大赏之。公应募而前，太子大悦。公曰：「本家世业儒，粗知音乐，兵烬之余，某家乐工尚多存者。」因公乘驿往取之。公遂言西州多士，昔皆给复，今置传，与编氓等，乞与蠲免。太子从之。公奉旨归取乐工，复往西凉。太子喜，欲官之，公不就，受重赏而归。久之，蒙克皇帝即位。公复以儒人差役事，北上奏陈：「儒者之所能，三纲五常，治国平天下。自古以来，用之则治，不可一日无者，故有国家蠲其徭役，以养成之。」因备陈尧、舜、禹、汤、文、武、周公、孔子之道有补于世，非区区技术者所能万一。上曰：「有是乎？此至美之事也，前未有与朕言者。」遂诏汉地、河西儒户，徭役悉蠲之，无所与。色辰皇帝居潜藩，公因帕克巴国师进见，首论佛教，帝大悦。公曰：「释教固美矣、至于治天下，则有儒者之道。」又反复论其所以然者，帝甚异之，有用公意。及即位，刻符印付公，凡汉北、河西儒户，悉委公镇之，从公给文以为验。时汉北、淮、蜀儒人多为驱者，公奏曰：「以儒为驱，古无是也。帝方以古道治天下、宜除之。」上可其奏，命公奉旨以行，前后得释为民者几三四千人。以此忤权势，或愬于上曰：「高秀才所释者多非儒也。」上诘公，公对曰：「譬之于金也，有浅深，谓之非金，不可。儒者学问亦有高下，谓之非儒，亦不可。」上为之释然。时庶事草创，纲纪未张，公奏曰：「前代有御史台为天子耳目，所以肃官常，整治具，诚不可阙。」上命宰臣记其事。越明年，命立御史台，实用公议。久之，有权臣欲令儒户与民给徭役者，公奏曰：「昔孟尝君，一列国陪臣耳，尚养士三千人，至今多之。今陛下富有四海，皆为臣妾，儒在其中万分一耳，除之何补于政。然使之安意讲习，幼学壮行，为治理助，其?不亦多乎？陛下何惜此而不为也。」上以为然，权臣之议遂格。未几，上命公为西夏中兴等路提刑按察使，公以廉勤自将，处事公允。有僧违戒律、挠官法者，有司莫敢谁何，公遣驿奏之，奉旨诘治，不少贷，境内为之肃然。其直而不挠，类如此。解任入觐，上方择人将命北行者，公毅然请行。上问公方略如何，公一一为上陈之，大称上意。比行，以病终，上甚哀悼之。公年六十有六，娶西夏驸马梁氏女，子长寿，仕至佥江淮等处行枢密院事：睿，今为江南浙西道肃政访廉使。】?皇帝尝问西夏故大臣家有贤子孙在者否，以公对，召见，上存抚，留公左右。公性乐恬退，未几复归旧隐。时库德太子镇西凉，令民间立传置，士亦与焉。 
　　先圣庙岁时祭祀禁约搔扰安下
中统二年六月，钦奉圣旨节该：先圣庙，国家岁时致祭，诸儒月朔释奠，宜恒令洒扫修洁。今后禁约诸官员、使臣、军马毋得于庙宇内安下，或聚集理问词讼，及亵渎饮宴，管工匠官不得于其中营造，违者治罪。管内凡有书院，亦不得令诸人搔扰，使臣安下。钦此。
　　设提举学校官
中统二年八月，钦奉圣旨：诸路学校久废，无以作成人材。今拟选博学洽闻之士以教导之，据某人可充某处提举学校官。凡诸生进修者，仍选高业儒生教授，严加训诲，务要成材，以备他日选擢之用。仍仰各路官司，常切主领敦劝，宜令准此。
　　官吏诣庙学烧香讲书
