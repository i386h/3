<!-- { "loadSidebar": true } -->
　　洪武二十六年令车马过陵者及守陵官民入陵者百步外下马违者以大不敬论　永乐元年太祖髙皇帝忌辰上率诸王奉先殿祭毕仍率百官躬诣孝陵致祭公侯驸马伯文武四品以上及近侍官于殿前行礼五品以下官于门外行礼　七年营山陵于昌平县黄土山封其山为天寿山　正统元年谕礼部每遇山陵祭祀之日与百官俱具浅色衣服　二年谕都察院天寿山祖宗陵寝所在敢有剪伐树木者治以重罪家属发边逺充军即出榜禁约仍令锦衣卫官校巡视工部同钦天监官环山立界界外听民樵采　成化九年奏准南京孝陵祭祀凡文武大小官员有不赴者令御史纠察　十五年令鳯阳皇陵皇城并泗州祖陵所在应禁山塲地土巡山官军务要用心巡视不许伐树取土石开窑烧造烧山及于皇城内外耕种牧放作践有犯者正犯处死家口俱发边逺充军有科敛银两馈送不用心巡视及守备留守等官贪图贿赂不严加约束以致下人恣肆作弊不能禁治者一体重罪






　　明防典卷八十三
　　钦定四库全书
　　明防典卷八十四
　　礼部四十三
　　祭祀五
　　祭厯代帝王
　　国初祭三皇庙用勾祝融风后力牧配享洪武六年始建厯代帝王庙于钦天山之阳畧用同堂异室之制祭三皇至元世祖凡十六位皆开基创业有功徳于民之主后复择古名臣三十七人从祀两庑皆用始终全节者每岁郊祀时既附祭厯代帝王秋八月复择日遣官祭于本庙
　　诸司职掌
　　一斋戒
　　凡斋戒前一日太常官宿于本司次日具本奏致斋二日制遣官行礼【今钦天监择定秋祭日祭期本部预行南京太常寺斋戒行礼】
　　一省牲【牛五羊五豕六鹿一兎八】
　　凡正祭前一日献官承制毕诣本坛省牲
　　一正祭陈设
　　五室十六位
　　每室　犊一　羊一　豕一
　　每位　登一　铏二　笾豆各十　簠簋各二　帛一【白色礼神制帛】
　　已上五室共设酒尊三爵四十八篚五于中室东南西向设祝文案于西
　　一仪注
　　典仪唱乐舞生就位执事官各司其事賛引引献官至盥洗所賛搢笏出笏引至拜位賛就位典仪唱迎神恊律郎举麾奏乐乐止賛四拜【陪祭官同】典仪唱奠帛行初献礼奏乐执事官各捧帛爵进于神位前賛引賛诣三皇神位前搢笏执事官以帛进于献官奠讫执事官以爵进于献官賛献爵【凡三】出笏诣五帝神位前【仪同前爵凡五】诣三王神位前【爵凡三】诣汉髙祖光武唐太宗皇帝神位前【爵凡三】诣宋太祖元世祖皇帝神位前【爵凡二仪并同前出笏】诣读祝所跪读祝读祝官取祝跪于献官左读毕进于神位前賛俯伏兴平身复位乐止典仪唱行亚献礼奏乐执事官各以爵献于神位前乐止典仪唱行终献礼【仪同亚献】典仪唱饮福受胙賛诣饮福位跪搢笏执事官以爵进饮福酒执事官以胙进受胙出笏俯伏兴平身复位賛两拜典仪唱彻馔奏乐执事官各于神位前彻馔乐止典仪唱送臣奏乐賛四拜平身乐止典仪唱读祝官捧祝掌祭官捧帛馔各诣瘗位乐止賛礼毕
　　从祀名臣
　　东庑第一坛
　　风后　皋陶　龙　伯益　説　召公奭　召穆公虎　张良　曹参
　　羊一　豕一　铏九　篚一　笾豆各二【枣栗菁鹿醢】簠簋各一【黍稷共稻梁共】　帛九【白色礼神制帛】　酒盏二十
　　七　馔盘一　篚一
　　第二坛
　　周勃　冯异　房龄　李靖　李晟　潘羙　岳飞水华黎　愽尔忽　伯顔
　　羊一　豕一　铏十　笾豆各二　簠簋各一帛十　酒盏三十　馔盘一　篚一
　　西庑第一坛
　　力牧　防　伯夷　伊尹　周公旦　太公望　方萧何　陈平
　　陈设与东庑第一坛同
　　第二坛
　　邓禹　诸葛亮　杜如晦　郭子仪　曹彬　韩世忠张浚　博尔术　赤老温
　　陈设同
　　一祝文
　　维洪武某年岁次某甲子某月某日皇帝谨遣具官某致祭于太昊伏羲氏炎帝神农氏黄帝轩辕氏帝金天氏帝髙阳氏帝髙幸氏帝陶唐氏帝有虞氏夏禹王商汤王周武王汉髙祖皇帝汉光武皇帝唐太宗皇帝宋太祖皇帝元世祖皇帝曰昔者奉天明命相继为君代天理物抚育黔黎彛伦攸序井井防防至今承之生民多福思不忘而报特祀以春秋惟帝兮英灵来歆来格尚享
　　一乐章
　　迎神
　　仰瞻兮圣容想鸾舆兮景从降云衢兮后先来俯鉴兮微衷荷圣临兮苍生有崇睠诸帝兮是临予顿首兮幸防
　　奠帛
　　秉微诚兮动圣躬来列坐兮殿庭予今愿兮效勤捧礼帛兮列酒尊鉴予情兮欣享方旋驾兮云程
　　初献
　　酒行兮爵盈喜气兮雍雍重荷防兮再瞻再崇羣臣欣兮跃从愿覩穆穆兮圣容
　　亚献
　　酒斟兮礼明诸帝熙和兮悦情百职防走兮满庭陈笾豆兮数重亚献兮愿成
　　终献
　　献酒兮至终早整云鸾兮将还宫予心眷恋兮神圣欲攀留兮无踪蹑云衢兮缓行得遥瞻兮逹九重
　　彻馔
　　纳肴羞兮领陈烝民乐兮幸生将何以兮崇报维嵗时兮载瞻载迎
　　送神
　　旛缭绕兮导来踪鸾舆冉冉兮归天宫五云拥兮祥风从民歌圣佑兮乐年丰
　　望燎
　　神机不测兮造化功珍羞礼帛兮荐火中望瘗庭兮稽首愿神鉴兮寸衷
　　事例
　　洪武元年令以太牢祀三皇　六年议定三皇五帝三王及汉唐宋创业之君俱于京师立庙每岁春秋致祭遂建帝王庙于京师中一室以居三皇东一室五帝西一室夏禹商汤周文王又东一室周武王汉光武唐太宗又西一室汉髙祖唐髙祖宋太祖元世祖　又命厯代帝王庙皆祀开基创业之君周文王虽基周命然终守臣节唐髙祖虽有天下然皆太宗之力可勿设二主止于陵庙致祭　七年令帝王庙皆塑衮冕坐像惟伏义神农未有衣裳之制不必加以冕服　二十年令武成王从祀帝王庙罢其旧庙仍去王号　二十一年定厯代名臣从祀帝王庙以宋赵普负太祖为不忠不可从祀元臣木华黎于安童为祖不可以其孙从祀而去其祖可祀木华黎而罢安童既祀伯顔阿木亦不必祀
　　祭先师孔子【春秋仲月上丁日遣官行礼】
　　国初上如江淮先谒孔子庙幸学崇儒重道之意已肇于此后监前代凟礼之失既诏正岳镇海凟与城隍之号其厯代忠臣烈士亦止依当时封号惟孔子封爵特仍其旧后四配十哲两庑诸贤封爵亦仍旧不改每岁二丁传制遣官致祭列圣登极皆遣官祭告阙里又驾幸太学行释奠礼每月朔望遣内臣降香
　　诸司职掌
　　一斋戒
　　一省牲【仪并同前牛一山羊五今京师用北羊豕九今十四鹿一兎五】
　　一正祭陈设
　　正坛
　　犊一　羊一　豕一　登一　笾豆各十【今各十二】　铏二簠簋各二　帛一【白色礼神制帛】　共设酒尊三　爵三
　　篚一于坛东南西向设祝文案于坛西
　　四配位
　　每位　羊一　豕一　登一　铏二　笾豆各十　簠簋各一　爵三　帛一　篚一
　　十哲
　　东武坛　豕一【分五】　帛一　篚一　爵三
　　每位　铏一　笾豆各四　簠簋各一　酒盏一西五坛陈设同
　　东庑【五十三位共十三坛今五十五位共十四坛】　共豕一【今豕三】　帛一篚一　爵三
　　每坛　笾豆各四　簠簋各一　酒盏四
　　西庑【五十二位共十三坛今五十五位共十四坛】陈设并同东庑
　　一仪注
　　典仪唱乐舞生就位执事官各司其事分献官陪祭官各就位賛引引献官至盥洗所賛诣盥洗位搢笏出笏引至拜位賛就位典仪唱迎神奏乐乐止賛四拜【陪祭官同】典仪唱奠帛行初献礼奏乐执事官捧帛爵诣神位前賛引賛诣大成至圣文宣王神位前搢笏执事以帛进奠讫执事以爵进賛引賛献爵出笏诣读祝位跪读祝读祝官取祝跪于献官左读祝俯伏兴平身賛诣兖国复圣公神位前搢笏献爵出笏诣郕国宗圣公神位前【仪同前】诣沂国述圣公神位前诣邹国亚圣公神位前【仪并同前】賛复位乐止典仪唱行亚献礼奏乐执事以爵献于神位前乐止典仪唱行终献礼奏乐【仪同亚献】乐止典仪唱饮福受胙賛诣饮福位跪搢笏执事以爵进賛饮福酒执事以胙进賛受胙出笏俯伏兴平身复位賛二拜【陪祭官同】典仪賛彻馔奏乐执事各诣神位前彻馔乐止典仪唱送神奏乐賛引賛四拜【陪祭官同】典仪唱读祝官捧祝掌祭官捧帛馔各诣瘗位典仪唱望瘗奏乐賛引賛诣望瘗位乐止賛礼毕
　　分献官仪注
　　典仪唱分献官陪祭官各就位各至拜位读祝讫唱分献官行礼賛引賛诣盥洗所賛搢笏賛出笏賛陞坛賛诣神位前賛搢笏执事以帛进于分献官奠讫执事以爵进于分献官献讫賛出笏賛复位
　　一祝文
　　维洪武某年岁次某甲子月日皇帝遣具官某致祭于大成至圣文宣王惟王徳配天地道冠古今删述六经垂宪万世谨以牲帛醴齐粢盛庶品只奉旧章式陈明荐以兖国复圣公郕国宗圣公沂国述圣公邹国亚圣公配尚享
　　一乐章
　　迎神
　　大哉宣圣道徳尊崇维持王化斯民是宗典祀有常精纯并隆神其来格于昭圣容
　　奠帛
　　自生民来谁防其盛维王神明度越前圣粢帛具成礼容斯称黍稷非馨惟神之听
　　初献
　　大哉圣王实天生徳作乐以崇时祀无斁清酤惟馨嘉牲孔硕荐修神明庶几昭格
　　亚献终献
　　百王宗师生民物轨瞻之洋洋神其宁止酌彼金垒惟清且防登献于三于嘻成礼
　　彻馔
　　犠象在前豆笾在列以享以荐既芬既洁礼成乐备人和神悦祭则受福率遵无越
　　送神
　　有严学宫四方来宗恪防祀事威仪雍雍歆格惟馨神驭还复明禋斯毕咸肤百福
　　事例
　　洪武元年遣官释奠于先师孔子定以仲春仲秋二上丁日降香遣官祭于国子学　四年更定孔子释奠祭器礼物各置髙案笾豆簠簋登铏悉用磁器牲用熟乐舞生择监生及文职大臣子弟在学校者预教习之十五年诏天下通祀孔子颁释奠仪　二十六年颁大成乐于天下府学令州县如式制造　永乐八年令天下文庙圣贤衣冠绘塑不合古制者悉改正　二十八年黜莽大夫杨雄进汉董仲舒从祀　正统元年令刋印儒学从祀先贤名爵位次颁行天下永为遵守　二年以宋儒胡安国蔡沈真徳秀从祀　三年禁天下祀孔子于释老宫　又定祭丁品物其不系出产者鹿兎以羊代榛枣以土产果品代　八年追封元吴澄为临川郡公从祀　景泰六年以两庑祭品俭薄从太常寺奏増豕四只枣栗各五十斤黍稷各一斗形塩五十斤及行南京国学一例増设　成化二年追封董仲舒为广川伯胡安国为建宁伯蔡沈为崇安伯真徳秀为浦城伯　十二年増乐舞为八佾笾豆各为十二　治九年追封宋杨时为将乐伯从祀
　　释菜
　　每月初一日祭酒率本监官并监生行礼
　　仪注
