<!-- { "loadSidebar": true } -->
　　凡教官考满初塲考四书本经义各一篇贰塲论防各一道教授学正教谕俱本部定中否训导送翰林院定中否考不通经系举人出身者教授改吏目学正等官改典史监生儒士出身者教授改税课司大使学正等官降河泊所官衞学并选贡衙门学官考不通经亦同前例冐报举人者送问无府州县委官保结者行查云南各处教官从选贡衙门例亦不论举人　十四年令公侯驸马伯家教书训导九年考满者比在外府州县学训导例九年教无成效考中者于边逺学校降用考不中者于杂职内降用行国子监查无功迹者革职为民
　　右教官
　　诸司职掌
　　一凡内外入流并杂职应考官员任满给由赴京本部从实考校才能优劣依例黜陟果有殊功异能超迈等伦者取自上裁
　　繁而称职无过陞二等有私笞公过陞一等有纪録徒流罪一次本等用二次降一等三次降二等四次降三等五次以上杂职内用
　　繁而平常无过陞一等有私笞公过本等用有纪録徒流罪一次降一等二次降二等三次降三等四次以上杂职内用
　　简而称职与繁而平常同
　　简而平常无过本等用有私笞公过降一等有纪録徒流罪一次降二等二次杂职内用三次以上黜降考覈不称职初考繁处降二等简防降三等若有纪録徒流罪者俱于杂职内用
　　凡九年之内二考称职一考平常从称职二考称职一考不称职或二考平常一考称职或称职平常不称职各一考者俱从平常二考平常一考不称职从不称职
　　一繁简则例
　　在外府以田粮十五万石以上州以七万石以上县三万石以上或亲临王府都司布政司按察司并有军马守御路当驿道边方冲要供给去处俱为事繁府州县田粮在十五万七万三万石之下僻静去处俱为事简在京衙门俱从繁例
　　事例
　　凡九年考满官员永乐四年奏准各都司卫所布政司按察司行太仆寺盐运司盐课提举司煎盐提举司市舶提举司茶马司考覈俱从繁例宣慰宣抚安抚招讨长官司俱系土官衙门从简例　八年令官员九年考满给由初考称职次考未经考覈今考称职者初考次考不给由三考称职者俱从称职初考不给由次考称三考平常者初考平常次考不给由后考称者俱从平常初考不给由次考平常三考不称职者从不称职凡考满官患病不满三个月及非縁事住俸月日不作实厯者叅问増减十嵗以上考满后非因公差摘占厯俸半年以上及不报前任事迹并隠匿过名者俱送问治十三年令在外大小文职若九年已满托故在
　　任久住不行赴部及不申缺者叅提究问就彼放回原籍冠带闲住







　　明防典卷十四
　　钦定四库全书
　　明防典卷十五
　　吏部十四
　　诸司职掌
　　凡在京大小衙门及在外布政司并直府州县吏典各以三年考满给由其仓攒典以周嵗为满除税课司库局攒典考满之日随即交割明白给由府州县仓攒典将经收粮斛支销尽絶方许给由应有府州县吏典考满当即给由如布政司府州县过违一年直并在京过违半年给由到部俱送法司取问如不过违者随付司封照依资格拨用
　　事例
　　洪武十七年议定吏员考满试中第一第二等者于在京有出身衙门内用第三等者于在京未有出身衙门内用仍以等第姓名出榜晓谕遇缺以次拨用　二十六年奏准各衙门吏三年役满于本衙门见缺令史书吏内陞用再歴三年给由赴京如有余吏送付吏部不许一槩县陞于州州陞于府府陞于布政司等衙门及王府长史司托故不给由者治罪　三十一年奏准吏员考满不给由丁忧不起复及侍亲等项托故在闲已经官府问断仍充吏役者重厯三考　永乐十一年奏准在外吏考满照官员给由程限赴部若托故迁延者问罪妻子同发北京充军种田　二十年令吏典不给由丁忧不起复得代不赴京赴京不着役者悉发保安卫充军　宣徳三年奏准吏役满择其年五十以下堪用者存留五十以上不堪用者俱罢为民有赦前在逃能自首者仍令为民隠而不首事觉发隆庆州为民七年勅谕吏员三考满当授官者吏部通引于内府防同六部都察院翰林院堂上官出题南北类试锦衣卫堂上官监察御史六科给事中监试考其文义粗晓行移得当书札不谬三事俱可取者为一等二事可取者为二等三事俱不可取者放回民当差　正统元年奏准在外吏役除为事月日明有文案许令补辏其患病在家月日不补辏亦准实厯三年考满三个月内遇缺许令陞补三个月外虽有缺不准陞参六年给由违限者问罪解京重厯给假省亲祭祖送幼子还乡违限等项送问者俱不重厯　十二年奏准考满吏歇役在家过违例限不行给由或丁忧服满起复违限或侍亲亲终起复违限或丁忧起复不补原缺参补别衙门或托故在闲年久复充吏役或一考多厯一个月或给由起送违限虽告有堪信文凭迁延二年之上或给由起复到部将役内年月日期増减及多増五嵗以上有规避者或丁忧少守制多守制一个月或越闗在逃行提解京者俱参问重厯或厯役一考或厯役未满公差事完已满一考或厯役一考满为事回还或丁忧服满起复及截替裁革吏本衙门有缺俱许三个月以里参补无缺起送合千府州县查缺四个月以里叅补又无缺起送本布政司查缺五个月以里叅补其都司卫所吏典无缺起送该管有司查缺依例辏拨两考给由但违一年之上参补者参问重厯或为事歇役或考满为事歇役俱以问结之日为始应还役者仍补原役辏厯两考已满为事还役者俱照限给由违者叅问重厯或为事做工公差等项俱以问结事完工满之日为始若迁延一年之上着役者参问重厯其仓塲攒典以守支尽絶之日为始依例给由违者参问重厯　景泰二年奏准在外吏两考役满止以实拨办事月日为准丁忧月日亦准实厯数内有省祭送防子还乡为事虚旷月日仍拨补辏　五年奏准有过名吏公文吏册开报不明者先取亲供结状准收实拨冠带仍行查勘但有隠匿贪淫等罪例不出身者发隆庆永平等处为民　天顺三年奏准四川福建两广等处吏丁忧起复送防子等项及年四十五以上曽拨充南京当该者就行拨补及将例前实拨当该三考满日行南京吏部查理如无充当兵及贪淫等项就行考试中者起送赴部奏请定夺不中者就彼发回原籍为民　成化三年奏准吏员考满照宣徳年间事例防官考选　七年令三考满吏典从吏部陆续考试不必防官仍照三等例行　二十三年令吏典三考满考试不中者给与冠带闲住
　　凡在外一考吏满无缺起送赴部者查无违碍付验封司拨补两考
　　凡吏典给由例限南直并各布政司俱十四个月北直者八个月违者送问
　　凡吏典一考役满不转参两考役满不给由展转揑故歇役三年之上者就彼问发为民中间虽有事故亦不准理未及三年者行查云南吏典不行转参给由者同其有接丧丁忧服满迁延三年之上不起复者亦问发为民未及三年果有事故实迹查照定夺虽在三年之内起送过限到部者仍送问重厯
　　凡吏典给由赴部中途被水火盗贼失落原给公文虽告有所在官司文凭亦待行勘明白方许付拨若将批咨申文手本内紧闗年月字様洗改有迹或给批年逺遇革不倒换新批者俱送问
　　凡吏典给由查无本处造到吏册亦准验封司暂拨办事行勘无碍办事满日照例实拨仓塲攒典例同凡仓塲攒典守支八年前役不尽者委官交盘明白交与见任官攒守支给由其批内不开守支尽絶年月日期及违限者送问曽经收放粮草者查照守支年分多寡免其办事就拨当该全无收放者起送赴部驳回另厯
　　凡在外辏补三考二考吏役内曽犯笞杖罪名不抄原问衙门招由缴部者不准收考
　　凡三考役满吏考其法律立为三等通者为一等依资格出身其次为二等杂职出身不通者为三等给与冠带放回原籍闲住
　　凡在外盐运司及遇例纳米等项吏典俱送户部查理盐课通闗回报方许收考
　　凡户兵二部书筭九年考满中一等者依资格出身二等者杂职出身三等者冠带闲住
　　诸司职掌【见教官项下】
　　事例
　　洪武二十六年奏准在外承差于能干人员内选取三年考满役内无私过杂职内用有私过充吏役　正统元年奏准在外三司承差有缺于民间丁粮相应殷实之家选其才貌可用者县申州州申府府申布政司覆勘相同方许收参有私过者充吏役保举官员坐罪凡承差役满到部审实付文选司分拨各衙门办事知印役满查明叅充年月日期收考奏请冠带付文选司分拨办事但犯笞罪以上俱发充吏考满不给由丁忧不起复为事在逃遇赦者仍发重厯若役满到部违限隠匿过名多厯少厯増减年嵗及批咨内洗改紧兰字様俱查问
　　在外官员有政迹者旧制许巡按等官奏举其后又有旌异之名今録事例于后
　　宪纲
　　凡监察御史按察司官巡厯去处但知有司等官守法奉公亷能昭著者随即举闻
　　事例
　　凡有司官员政迹卓异许各该上司奏保旌异以示激劝　宣徳十年诏府州县官防勤公正能恤民者亲临上司宜以礼待仍具其政迹奏闻以凭旌擢　成化七年奏准有司官员必待三年六年政迹卓异方许荐举仍令吏部先察举主举者亷即用其人不必覆勘举者非人虽有政迹亦必覆勘　治六年奏准各处巡抚巡按并布按二司遇府州县官才行俱优者无分嵗贡吏员出身一体举保五品以上官员果有才徳出众者开报本部奏请定夺
　　事例
　　凡在外有司官员果有政迹深得民心者任满去职许令百姓保留　宣徳八年奏准在外官员九年考满凡有保留者行所属布政司按察司及直巡抚巡按官覆勘
　　凡官员任满考覈及朝觐考察各有定制若因事考察间一举行无常例具列于后
　　事例
　　正统元年奏准两京五品以下官员从本衙门堂上官考察如有不才及老疾者本部验实具奏定夺国子监教官礼部尚书及祭酒司业公同考察如无学行者送部别用　景泰三年奏准六部等衙门堂上官考察各属主事等官才力不胜者降县典史老疾者冠带致仕天顺八年奏准本部都察院防同内阁考察在京五
　　品以下文职并在外布按二司官有不公者许令科道官指实劾奏南京各衙门照例考察有不公者令南京科道劾奏　成化四年令两京文职堂上官曽经科道紏劾及年老不堪任事才徳不称职者各自陈致仕取自上裁五品以下官本部防同都察院及各堂上掌印官公同考察年老无为贪淫酷暴者革职翰林院属官并带俸官译字等官本院学士防同内阁考察　治元年令两京五品以下官照例考察翰林院官亦从吏部考察其被黜之人有造言生事摭拾妄奏者发谴为民　十年令两京官照例考察惟翰林院学士不在五品之例
　　凡考察京官每十年一次举行不拘见任带俸丁忧公差养病省祭等项俱公同本衙门堂上官考察
