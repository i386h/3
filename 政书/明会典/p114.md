<!-- { "loadSidebar": true } -->
　　洪熈元年遗诏山陵制度务从俭约丧制用日易月皆以二十七日释服毋禁嫁娶音乐在外亲王藩屏为重不可輙离本国各处总兵镇守备御重臣及文武大小官员亦毋擅离职守闻丧之日止于本处朝夕哭临三日悉免赴阙行礼其本部奏议事宜自闻丧日为始不鸣钟鼓在京禁屠宰十三日诸王世子郡王及王妃郡主以下并遵遗诏丧服二十七日而除既上尊諡礼毕乃颁诏是日百官素服乌纱防黒角带先俟于承天门外上翼善冠素服黒角带御奉天门执事官入行五拜三叩头礼鸿胪寺官奏请陞殿呜鞭讫序班设诏案尚寳司用寳毕鸣讃唱请颁诏以诏授礼部官置于案序班举案由左门出用导至承天门文武百官先行四拜礼平身賛礼称有制百官跪聴开读讫再行四拜礼礼毕百官以次出祔庙后上仍素服御西角门视朝遇时享等礼太常寺奏祭祀其日早鸣钟鼓上始服黄袍御奉天门视朝时享毕仍素服御西角门视朝至禫祭后始释素服
　　成化二十三年大祥以后仪前期三日斋戒前一日遣官诣太庙行祭告礼用祝文至日侵晨设酒果于几筵殿设神主辇一册寳亭二于殿前丹陛上上服浅淡服行祭告礼毕司礼监官诣几筵殿前跪奏请神主升辇诣太庙奏讫内侍捧神主册寳俱由殿中门出安奉于辇及册寳亭内侍擎执繖扇侍卫如仪上随行至右顺门上易祭服升辂后随至午门外仪卫繖扇导至庙街门内仪卫繖扇分列于太庙南门外之右上降辂司礼监官导上诣神主辇前賛跪上跪司礼监官于上左跪于神主辇前奏请神主奉安太庙奏讫賛俯伏兴上俯伏兴导引官前导内侍捧神主册寳前行上后随由中门入至寝庙奉安讫上叩头兴导引官导上由殿东门转至丹陛上祭祀如时祭仪乐设而不作用祝文文武官具祭服随班行礼祭毕上仍祭服升辂诣武英殿前降辂升几筵殿奉迎神位内侍举神位亭前行由中门出上升辂后随由思善门入至奉先殿门外上降辂司礼监官导上诣神位亭前賛跪上跪司礼监官于上左跪于神主亭前奏请神位奉安奉先殿奏讫賛俯伏兴上俯伏兴导引宫前导内侍于亭内捧神位前行上后从由中门入至奉先殿奉安讫上叩头兴就位行祭告礼用酒果用乐用祝文至禫祭免朝一日择日遣官诣陵致祭













　　明防典卷九十
　　钦定四库全书
　　明防典卷九十一
　　礼部五十
　　丧礼二
　　高皇后丧礼
　　洪武十五年定
　　一闻丧次日文武百官素服行奉慰礼
　　一在京文武百官于闻丧之四日清晨素服诣右顺门外具丧服入临临毕素服行奉慰礼第二日第三日礼同
　　一文官一品至三品武官一品至五品命妇于闻丧之四日清晨素服至乾清宫具丧服入临行礼不许用金珠银翠首饰及施脂粉丧服用麻布盖头麻布衫麻布长裙麻布鞋
　　一在京文武百官及聴除等官人给布一疋自制丧服一文武官员皆服斩哀自成服日为始二十七日而除仍素服至百日始服浅淡顔色衣服
　　一在外文武官丧服服制与在京官同闻讣日于公防成服三日而除命妇丧服与京官命妇同亦三日而除一军民男女皆素服三日
　　一自闻讣日为始在京禁屠宰四十九日在外三日停音乐祭祀百日停嫁娶官一百军民一月
　　一上册諡祭告太庙
　　一发引文武百官具丧服诣朝阳门外奉辞神主还宫文武百官素服迎于朝阳门外回宫百官行奉慰礼一卒哭行祔庙礼
　　一百官辍朝祭告几筵殿百官素服黒角带诣中右门行奉慰礼命妇诣几筵殿祭奠
　　一凡遇时节及忌日东宫亲王祭几筵殿及诣陵拜祭一小祥上素服乌犀带辍朝三日是日清晨诣几筵殿行祭奠礼东宫亲王诣陵拜祭京城禁音乐三日禁屠宰三日百官前期斋戒至日素服黒角带诣后右门进香毕行奉慰礼是日外命妇诣几筵殿行进香礼东宫亲王熟布练冠九去首绖负版辟领衰如朝见上位及受百官啓见素服乌纱防黒犀带皇孙熟布冠七去首绖负版辟领衰皇妃皇太子妃王妃公主及皇孙女熟布盖头去腰绖宗室驸马服齐衰三年练冠去首绖
　　一大祥奉神主于奉先殿预期斋戒告庙百官陪祀毕行奉慰礼各王国禁屠宰三日停音乐三日
　　永乐元年复上尊諡册寳前期三日斋戒遣官祭告天宗宗庙社稷至期行礼次颁诏
　　文皇后丧礼
　　永乐五年定
　　一自次日为始辍朝不鸣钟鼓上素服御西角门文武百官素服乌纱防黒角带诣思善门外哭临毕行奉慰礼明日如之又明日早文武官成服诣思善门外哭临毕易素服行奉慰礼凡三日皆如之
　　一文武百官自次日为始各就公署斋宿至二十七日止
　　一文武四品以上命妇成服日为始丧服诣思善门内哭临三日而止
　　一聴选办事等官各丧服人材监生吏典僧道坊厢耆老各素服自成服日为始赴应天府举哀三日
　　一内外宗室皆成服二十七日而除
　　一天下大小衙门各遣官进香
　　一成服后祭祀皇亲驸马共一坛公侯伯共一坛五府同锦衣卫共一坛六部都察院同文职大小衙门共一坛文武官四品以上命妇共一坛
　　一百日上及皇妃皇太子皇太子妃皇孙亲王及妃公主以下及在京文武官并命妇各祭一坛
　　一周年祭如百日仪百官诣西角门行奉慰礼在京禁音乐停屠宰七日
　　一凡遇时节祭祀上位一坛皇妃东宫皇孙各王长公主公主各王妃各祭一坛
　　诚孝皇太后丧礼
　　正统七年定
　　一遗诏丧服以日易月二十七日而除哭临三日即止君臣皆同皇帝成服三日后即聴政天地宗庙社稷及百神之祀皆勿停宗室诸王但遣官进香不必送丧在外大小文武衙门并免进香臣民之家勿禁音乐嫁娶本部议奏事宜
　　一自开丧日为始不鸣钟鼓
　　一诸王世子郡王及王妃郡主以下闻讣皆哭尽哀行五拜三叩头礼毕易素服第四日始衰服二十七日而除
　　一在京文武官闻丧素服乌纱防黒角带自明日始至第三日毎旦诣思善门外哭退于本衙门宿歇不饮酒食肉第四日具斩衰服至思善门外朝夕哭临三日各十五举声止凡入朝及在外衙门视事用布裹纱防黒角带素服腰绖麻鞋退即服衰服通前二十七日而除一文武官一品至四品命妇麻布大袖圆领长衫盖头清晨由西华门入至思善门外哭临三日悉去金银首饰仍素服二十七日而除
　　一在京以闻丧日为始禁屠宰十三日
　　一军民素服妇人素服不妆饰俱以闻丧日为始二十七日而除
　　一外国四裔使臣行哭临礼工部造与孝服随朝官哭临及行祭礼
　　一在京文武官非朝叅官及聴选办事官监生吏典耆老僧道闻丧即易素服自次日至第三日毎旦赴顺天府朝阙设香案哭临至第四日官各具斩衰服监生人等素服朝夕哭临三日各十五举声止仍各素服通前二十七日而除
　　一遗诏到日在外文武官员人等素服乌纱防黒角带行四拜礼跪聴宣读讫举哀再行四拜礼毕各置斩衰服于衙门内望阙设香案朝夕哭临三日各十五举声止自是素服通计二十七日而除
　　一在外官员命妇闻丧素服举哀三日各十五举声素服通前二十七日而除军民男女止素服十三日一南京文职二品武职三品以上衙门在外中都留守司布政司按察司及总兵官差人进香其余衙门皆免
　　皇妃丧礼
　　永乐十八年定
　　一闻丧辍朝五日
　　一初丧祭祀上位祭一坛皇后祭一坛皇妃祭一坛皇太子祭一坛亲王共祭一坛公主共祭一坛
　　一赠諡册文行焚黄礼
　　一七七百日周年二周年毎次祭祀坛数与初丧同一开茔域遣官祠后土
　　一行内外衙门造办丧仪铭旌防器等项
　　一发引前期辞灵祭祀坛数与初丧同惟増六尚司祭一坛内官内使祭一坛
　　一啓奠祖奠遣奠各遣祭一坛
　　一祭引日文武百官各素服乌纱防黒角带送至路祭处所皇亲驸马共一坛公侯伯文武衙门共一坛外命妇共一坛
　　一过门祭祀【内门遣内官外门遣太常寺官行礼】
　　一下塟迁奠遣祭一坛
　　一掩圹遣官祠后土
　　一迎灵轿至享堂行安神礼遣祭一坛
　　天顺七年祭祀初丧七七百日周年二周年辞灵各増祭一坛
　　亲王丧礼
　　丧闻上辍朝三日礼部奏差官掌行丧祭礼翰林院撰祭文諡册圹志文工部造铭旌差官造坟国子监取监生报讣各王府御祭闻丧一坛【牲用牛犊羊豕余祭止用羊豕】太皇太后皇太后东宫各一坛在京文武衙门各一坛七七下百日周年二周年除服御祭各一坛【下以上凡御祭及东宫文武衙门二祭总差侯伯一员行礼周年以下三御祭各差行人一员礼太皇太后皇太后二祭遣本府内官行礼】其祭物本布政司转属买办防器丧仪本处各该衙门成造其初丧本国内禁屠宰三日禁音乐嫁娶至毕乃止其封内文武衙门各祭一坛非封内者不吊祭发引在城军民防送其大小殓七七百日迁柩祖奠发引下题主虞礼本府俱自有祭祀其服制王妃世子众子及郡王郡主下至宫人俱斩衰三年封内文武官员齐衰三日哭临五日而除在城军民俱素服五日郡王众子郡君为兄及伯叔父服齐衰期年郡王妃服小功五月
　　亲王妃丧礼
　　丧闻御祭一坛太皇太后皇太后中宫东宫公主各祭一坛翰林院撰祭文圹志文工部造铭旌行布政司委官开圹合及转属买办祭祀品物【祭用羊豕】国子监取监生报讣各王其防器丧仪本处各该衙门成造继妃次妃祭礼同其夫人则御祭一坛俱造圹祔
　　公主丧礼
　　丧闻上辍朝一日御祭一坛皇太后中东宫各祭一坛各公主共祭一坛翰林院撰祭文圹志户部给赍粮一百石工部造铭旌神主魂帛棺椁坟圹志石防器仪仗顺天府买办麻布一百疋及真亭防卓长明灯油等物钦天监差官选地择日国子监取监生报讣各王孝服花冠等件内府内官监等衙门成造其七七百日周年二周年除服御祭各一坛下辍朝一日上位皇太后中宫东宫公主各祭一坛皇亲命妇共一坛公侯伯都督命妇共一坛六部等衙门四品以上官命妇共一坛都指挥指挥命妇共一坛其啓土迁柩祖奠过门过桥掩圹题主奉安神主虞祭各祭物俱光禄寺备办
　　郡王丧礼【世子以下丧礼附】
　　丧闻上辍朝一日翰林院撰祭文諡册圹志文工部造铭旌行人司差官掌行丧礼国子监取监生报讣各王其祭初闻丧御祭一坛东宫一坛在京文武衙门各一坛七七百日下周年二周年除服御祭各一坛【下以上诸祭总遣行人一员行礼周年以下遣布政司官行礼】本布政司委官造坟安及转属买办祭物【祭用羊豕】防器丧仪等本处各该衙门成造郡王妃丧礼与亲王妃同惟闻丧无公主祭一坛造坟合郡王继妃次妃丧礼俱与正妃同造圹祔凡世子丧礼闻丧御祭一坛东宫祭一坛七七百日下周年二周年除服御祭各一坛【俱遣本布政司官行礼】翰林院撰祭文諡册圹志文工部造铭旌国子监取监生报讣各王本布政司委官造坟安转属买办祭物防器丧仪等本处各该衙门成造
　　凡长子丧礼闻丧御祭一坛下百日周年除服御祭各一坛【自长子至中尉诸祭俱遣本府长史等官行礼】翰林院撰祭文本布政司造坟安转属买办祭祀品物
