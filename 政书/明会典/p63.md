<!-- { "loadSidebar": true } -->
　　凡正旦冬至前期一日女官陈设御座于宫中设香案于丹墀之南其日清晨内官陈设仪仗于丹陛之东西及丹墀东西女官擎执者立于御座之左右陈女乐于丹陛东西北向设笺案于殿东门外设班首拜位于中道之东西设命妇拜位于丹墀北向设司赞位于丹墀东西设司賔位于命妇班之北东西相向设内赞二人位于殿内东西命妇至宫门外司賔引命妇入就拜位女官见服侍班如常仪尚宫尚仪等官诣内奉迎尚仪奏请陞座皇后具服出导从如常仪乐作陞座乐止司赞唱班齐乐作赞四拜乐止外赞唱进笺引笺案女官前导举笺案女官二人举案由殿东门入乐作至殿中乐止赞众命妇跪内赞唱宣笺目宣笺目女官宣讫兴唱宣笺展笺女官诣案前取笺宣笺女官宣讫兴举案者举案于殿东赞命妇皆兴司賔引班首由东阶陞乐作自东门入至殿中乐止内赞唱跪班首跪众命妇皆跪班首称某夫人妾某氏兹遇【正旦则云履端之节冬至则云履长之节】敬诣皇后殿下称贺内赞司赞同唱兴班首及殿外命妇皆兴司賔引班首由西门出降自西阶乐作至拜位乐止赞拜乐作四拜乐止司言前跪将防由东门靠东出至于丹陛东西向立称有防司赞唱跪众命妇皆跪司言宣防【正旦则云履端之庆冬至则云履长之庆】与夫人等同之赞兴众命妇皆兴司赞唱拜乐作四拜乐止尚仪跪奏礼毕皇后兴乐作还宫乐止引礼引命妇以次出
　　中宫千秋节命妇朝贺仪
　　诸司职掌
　　一凡中宫千秋节命妇朝贺礼仪与正旦冬至同但致词云兹遇千秋令节敬诣皇后殿下称贺不传防
　　朝贺女乐
　　乐器
　　戏竹二　　　　　箫十四
　　笙十四　　　　　笛十四
　　头管十四　　　　十
　　琵琶八　　　　　二十八
　　方响六　　　　　鼓五
　　拍板八　　　　　杖鼓十二
　　乐章
　　天香鳯韶
　　宝殿光辉晴天暎悬玊钩珍珠帘栊瑶觞举时箫韶动庆大筵来仪鳯昭阳玉帛齐朝贡赞孝慈贤助仁风歌谣正在升平中谨献上齐天颂
　　太皇太后正旦冬至命妇朝贺仪
　　皇太后正旦冬至命妇朝贺仪
　　仪注俱与前同
　　朝贺女乐
　　乐器俱与前同
　　乐章
　　天香鳯韶
　　龙楼鳯閤彤云晓开綉天香芬馥瑶堦春暖千花簇夀圣母齐颂祝御筵奏献长生曲坤道宁品类咸育和气四时调玉烛享万万年太平福
　　东宫亲王并妃正旦冬至宫中朝贺仪
　　洪武初定其日上位中宫陞乾清宫御座待从导引如常仪引礼引皇太子及妃亲玉及妃诣上位前赞礼赞鞠躬四拜皇太子亲王皆鞠躬四拜平身皇太子妃及亲王妃皆四拜赞礼引皇太子诣前赞跪皇太子跪引礼赞跪皇太子妃诸王及妃皆跪皇太子称长子某兹遇【履端之节履长之节】谨率诸弟某等钦诣父皇陛下称贺赞礼赞俯伏兴平身皇太子俯伏兴平身引礼赞俯伏兴平身诸王皆俯伏兴平身皇太子妃诸王妃兴赞礼引皇太子复位赞鞠躬四拜皇太子诸王皆鞠躬四拜兴平身皇太子妃亲王妃皆四拜礼毕引礼引皇太子及妃诸王及妃诣中宫前赞礼赞鞠躬四拜皇太子亲王皆鞠躬四拜兴平身皇太子妃亲王妃皆四拜引礼赞皇太子诣前赞跪皇太子跪引礼赞跪皇太子妃诸王及妃皆跪皇太子称长子某兹遇【端之节履长之节】谨率诸弟某等恭诣母后殿下称贺赞礼赞俯伏兴平身皇太子俯伏兴平身引礼赞俯伏兴平身诸王皆俯伏兴平身皇太子妃亲王妃兴赞礼引皇太子复位赞鞠躬四拜皇太子亲王皆鞠躬四拜兴平身皇太子妃亲王妃皆四拜礼毕引礼引皇太子亲王及妃皆出洪武七年更定不致贺词止行八拜礼东宫亲王正旦冬至朝贺太后仪同前
　　东宫正旦冬至朝贺仪
　　诸司职掌
　　一凡正旦冬至日典玺官设东宫座于文华殿中锦衣卫设仪仗于殿外东西教坊司陈大乐于文华门内东西北向府军卫列甲士旗帜于门外锦衣卫设将军十二人于殿中门外及文华门外东西相向立仪礼司官设笺案于殿东门外设文武官拜位于文华门外设传令宣笺等官位于殿内东西执事官先行四拜礼讫各就位引礼引各官诣文华门外北向立仪礼司官啓请陞座导引官奉迎东宫具冕服出乐作陞座乐止赞礼唱班齐鞠躬乐作四拜兴平身乐止唱进笺给事中前导笺案由殿东门入置殿中内赞唱宣笺目宣讫俯伏兴平身唱宣笺外赞唱跪展笺官诣案前取笺宣笺官宣讫内外皆赞俯伏兴平身即举案于殿东外赞唱众官皆跪代致词官中道跪致词云具官臣某等兹遇【正旦则云三阳开泰万物咸新冬至则云律应黄钟日当长至】敬惟皇太子殿下茂膺景福贺毕唱众官皆俯伏兴平身传令官跪啓传令由东门左出至丹陛东西向立称有令赞众官皆跪宣令【正旦云履端之节冬至云履长之节】同臻嘉庆赞俯伏兴乐作四拜平身乐止仪礼司官跪啓礼毕
　　东宫千秋节百官朝贺仪
　　诸司职掌
　　一凡东宫千秋节百官朝贺礼仪与正旦冬至同但致词云兹遇皇太子殿下夀诞之辰臣某等敬祝千嵗夀不传令
　　朝贺乐【朔望朝防同】
　　乐器
　　戏竹二　　　　　箫四
　　笙四　　　　　　笛四
　　头管四　　　　　二
　　琵琶二　　　　　二十二
　　方响一　　　　　鼓一
　　拍板二　　　　　杖鼓六
　　陞殿　还宫　百官行礼
　　乐章
　　千秋嵗
　　尧年舜日胜禹周庆云生缭绕鳯楼风调顺五谷收万民畅歌讴
　　东宫妃正旦冬至命妇朝贺仪
　　洪武间定
　　前期女官陈设东宫妃座于宫中南向至日清晨内官陈设仪仗于丹陛之东西及丹墀之东西赞礼女官设外命妇班位于丹墀重行北向设赞礼位于丹墀之东西设引礼二人位于外命妇班之北东西相向设内赞女官二人位于宫内之东西外命妇旣至宫门引礼引命妇入就拜位侍卫者侍班如常仪尚仪入閤啓东宫妃服礼服以出侍从如常仪乐作陞座乐止赞礼赞班齐乐作赞四拜外命妇皆四拜乐止引礼引班首由西阶升乐作自西门入进当座前北向立定乐止内赞赞跪班首跪赞礼赞跪外命妇皆跪班首致词云某国夫人某等兹遇【履端之节履长之节】敬诣皇太子妃殿下称贺内赞唱兴外命妇皆兴引礼引班首由西门出复至拜位赞礼赞四拜外命妇皆四拜平身乐止尚仪啓礼毕皇太子妃兴乐作还宫乐止引礼引外命妇以次出
　　圣节正旦冬至王府庆祝仪【见王国礼】圣节正旦冬至天下司府州县庆祝仪
　　共武间定
　　凡遇正旦冬至圣诞之辰各处司府州县官于公防斋沐各具公服行礼【后改用朝服】告天祝夀曰某衙门某官臣某等荷国厚恩叨享禄位皆赖天生我君保民致治今兹【正旦冬至圣旦】圣夀益増臣等下情无任欣跃感戴之至圣节正旦冬至蕃王庆祝仪【见蕃国礼】







　　明防典卷四十二
<史部,政书类,通制之属,明会典>
　　钦定四库全书
　　明防典卷四十三
　　礼部二
　　朝仪
　　朝仪见诸司职掌者有京官常朝仪若午朝朔望朝其仪与常朝稍异至于谢恩见辞以及诸司奏事入朝门禁等项亦合从朝仪类
　　京官常朝仪
　　诸司职掌
　　一凡朝班序立公侯序于文武班首次驸马次伯自一品以下各照品级文东武西依次序立风宪纠仪官居下朝北纪事官居文武第一班之后稍近上便于观聴不许搀越如有事奏须要从班末行至御前跪奏不许于班内横过奏毕即便入班序立
　　一凡文武百官于御前侍坐遇有大小官员奏事必须起立候奏事毕复坐不许倨坐失仪如有特防赐坐则复坐
　　一凡文武百官出入朝门各照品级第加逊敬如一品以下官遇公侯驸马加敬礼立则旁立行则后从三品四品官遇一品官加逊礼行立俱后从五品以下官仿此俱不许搀越失仪如有宣召不在此限
　　一凡百官朝防遇有圣谕教戒须要専心致意拱聴分明即便省身克己不许放肆
　　一凡百官御前奏对务必从实知则为知不许妄对一凡大小官员随从上位行丹墀身常朝北不许南向或左或右环转随侍如上位陞奉天门及丹陛其随从官员不得径行中道并王道如有防令行方许于侧边随行
　　一凡官员入朝门须要拱手端行威仪整肃不许私揖及吐唾不敬
　　一凡文武百官于奉天华盖武英等殿奏事必须穿着履鞋方许入殿违者从纠仪御史礼部仪礼司官纠劾送法司如律
　　事例
