<!-- { "loadSidebar": true } -->
　　凡采生拆割人者凌迟处死财产断付死者之家妻子及同居家口虽不知情并流二千里安置为从者斩若已行而未曽伤人者亦斩妻子流二千里为从者杖一一百三千里里长知而不举者杖一百不知者不坐告获者官给赏银二十两
　　造畜蛊毒杀人
　　凡造畜蛊毒堪以杀人及教令者斩造畜者财产入官妻子及同居家口虽不知情并流二千里安置若以蛊毒毒同居人其被毒之人父母妻妾子孙不知造蛊情者不在流逺之限若里长知而不举者各杖一百不知者不坐告获者官给赏银二十两　若造魇魅符书呪诅欲以杀人者各以谋杀论因而致死者各依本杀法欲令人疾苦者减二等其子孙于祖父母父母奴婢雇工人于家长者各不减　若用毒药杀人者斩买而未用者杖一百徒三年知情卖药者与同罪不知者不坐
　　鬬殴及故杀人
　　凡鬬殴杀人者不问手足他物金刃并绞　故杀者斩若同谋同殴人因而致死者以致命伤为重下手者绞绞原谋者杖一百流三千里余人各杖一百
　　屏去人服食
　　凡以他物置人耳鼻及孔窍中若故屏去人服用饮之之物而伤人者杖八十致成残废疾者杖一百徒三年令至笃疾者杖一百流三千里将犯人财产一半给付笃疾之人养赡至死者绞　若故用蛇蝎毒虫咬伤人者以鬬殴伤论因而致死者斩
　　戯杀误杀过失杀伤人
　　凡因戏而杀伤人及因鬬殴而误杀伤傍人者各以鬬杀伤论　其谋杀故杀人而误杀傍人者以故杀论若知津河水深泥泞而诈称平浅及桥梁渡舡朽漏不堪渡人而诈称牢固诳令人过渡以致陷溺死伤者亦以鬬杀伤论　若过失杀伤人者各准鬬杀伤罪依律收赎给付其家
　　夫殴死有罪妻妾
　　凡妻妾因殴骂夫之祖父母父母而夫擅杀死者杖一百　若夫殴妻妾因而自尽身死者勿论
　　杀子孙及奴婢圗赖人
　　凡祖父母父母故杀子孙及家长故杀奴婢圗赖人者杖七十徒一年半　若子孙将已死祖父母父母奴婢雇工人将家长身尸圗赖人者杖一百徒三年期亲尊长杖八十徒二年大功小功缌麻各逓减一等　若尊长将已死卑幼及他人身尸圗赖人者杖八十　其告官者随所告轻重并依诬告平人律论罪　若因而诈取财物者计准窃盗抢去财物者准白昼抢夺论免刺各从重科断
　　弓箭伤人
　　凡故向城市及有人居止宅舍放弹射箭投掷砖石者笞四十伤人者减凡鬭伤一等因而致死者杖一百流三千里
　　车马杀伤人
　　凡无故于街市镇店驰骤车马因而伤人者减凡鬬伤一等死死者杖一百流三千里若于乡村无人旷野地内驰骤因而伤人致死者杖一百并追埋银一十两若因公务急速而驰骤杀伤人者以过失论
　　庸医杀伤人
　　凡庸医为人用药鍼刺误不依本方因而致死者责令别医辨验药饵穴道如无故害之情者以过失杀人论不许行医　若故违本方诈疗疾病而取财物者计准窃盗论因而致死及因事故用药杀人者斩
　　窝弓杀伤人
　　凡打捕户于深山旷野猛兽往来去处穿作阬穽及安置窝弓不立望竿及抹眉小索者笞四十以致伤人者减鬬殴伤二等因而致死者杖一百徒三年追徴埋银一十两
　　威逼人致死
　　凡因事威逼人致死者杖一百若官吏公使人等非因公务而威逼平民致死者罪同并追埋银一十两若威逼期亲尊长致死者绞大功以下逓减一等　若因奸盗而威逼人致死者斩
　　尊长为人杀私和
　　凡祖父母父母及夫若家长为人所杀而子孙妻妾奴婢雇工人私和者杖一百徒三年期亲尊长被杀而卑幼私和者杖八十徒三年大功以下各逓减一等其卑幼被杀而尊长私和者各减一等若妻妾子孙及子孙之妇奴婢雇工人被杀而祖父母父母家长私和者杖八十受财者计准窃盗论从重科断　常人私和人命者杖六十
　　同行知有谋害
　　凡知同伴人欲行谋害他人不即阻当救防及被害之后不首告者杖一百















　　明防典二十九
　　钦定四库全书
　　明防典一百三十
　　刑部五
　　贼盗
　　明律
　　谋反大逆
　　凡谋反及大逆但共谋者不分首从皆凌迟处死祖父父子孙兄弟及同居之人不分异姓及伯叔父兄弟之子不限籍之同异年十六以上不论笃疾废疾皆斩其十五以下及母女妻妾姊妹若子之妻妾给付功臣之家为奴财产入官若女许嫁已定归其夫子孙过房与人及聘妻未成者俱不追坐知情故纵隠藏者斩有能捕获者民授以民官军授以军职仍将犯人财产全给充赏知而首告官为捕获者止给财产不首者杖一百流三千里
　　谋叛
　　凡谋叛但共谋者不分首从皆斩妻妾子女给付功臣之家为奴财产并入官父母祖孙兄弟不限籍之同异皆流二千里安置知情故纵隠藏者绞有能告捕者将犯人财产全给充赏知而不首者杖一百流三千里若谋而未行为首者绞为从者皆杖一百流三千里知而不首者杖一百徒三年　若逃避山泽不服追唤者以谋叛未行论其拒敌官兵者以谋叛已行论
　　造妖书妖言
　　凡造防纬妖书妖言及传用惑众者皆斩若私有妖书隠藏不送官者杖一百徒三年
　　盗大祀神御物
　　凡盗大祀神只御用祭器帷帐等物及盗飨荐玉帛牲牢馔具之属者皆斩其未进神御及营造未成若已奉祭讫之物及其余官物皆杖一百徒三年若计重于本罪者各加盗罪一等
　　盗制书
　　凡盗制书及起马御宝圣防起船符验者皆斩　盗各衙门官文书者皆杖一百刺字若有所规避者从重论事干军机钱粮者皆绞
　　盗印信
　　凡盗各衙门印信及夜巡铜牌者皆斩盗闗防印信者皆杖一百刺字
　　盗内府财物
　　凡盗内府财物者皆斩
　　盗城门钥
　　凡盗京城门钥者杖一百流三千里盗府州县镇城闗门钥皆杖一百徒三年盗仓库门等钥皆杖一百并刺字
　　盗军器
　　凡盗军器者计以凡盗论若盗应禁军器者与私有罪同若行军之所及宿卫军人相盗入已者准凡盗论还充官用者各减二等
　　盗园陵树木
　　凡盗园陵内树木者皆杖一百徒三年若盗他人坟茔内树木者杖八十若计重于本罪者各加盗罪一等
　　监守自盗仓库钱粮
　　凡监临主守自盗仓库钱粮等物不分首从并论罪并于右小臂膊上刺盗官钱粮物三字
　　一贯以下杖八十
　　一贯之上至二贯五百文杖九十
　　五贯杖一百
　　七贯五百文杖六十徒一年
　　一十贯杖七十徒一年半
　　一十二贯五百文杖八十徒二年
　　一十五贯杖九十徒二年半
　　一十七贯五百文杖一百徒三年
　　二十贯杖一百流二千里
　　二十二贯五百文杖一百流二千五百里二十五贯杖一百流三千里
　　四十贯斩
　　常人盗仓库钱粮
　　凡常人盗仓库钱粮等物不得财杖六十免刺但得财者不分首从并论罪并于右小臂膊上刺盗官钱粮物三字
　　一贯以下杖七十
　　一贯之上至五贯杖八十
　　一十贯杖九十
　　一十五贯杖一百
　　二十贯杖六十徒一年
　　二十五贯杖七十徒一年半
　　三十贯杖八十徒二年
　　三十五贯杖九十徒二年半
　　四十贯杖一百徒三年
　　四十五贯杖一百流二千里
　　五十贯杖一百流二千五百里
　　五十五贯杖一百流三千里
　　八十贯绞
　　强盗
　　凡强盗已行而不得财者皆杖一百流三千里但得财者不分首从皆斩　若以药迷人图财者罪同　若窃盗临时有拒捕及杀伤人者皆斩因盗而奸者罪亦如之共盗之人不曽助力不知拒捕杀伤人及奸情者止依窃盗论　其窃盗事主知觉弃财逃走事主追逐因而拒捕者自依罪人拒捕律科断
　　刼囚
　　凡刼囚者皆斩　若私窃放囚人逃走者与囚同罪至死者减一等窃而未得囚者减二等因而伤人者绞杀人者斩为从各减一等　若官司差人追徴钱粮勾摄公事及捕获罪人聚众中途打夺者杖一百流三千里因而伤人者绞杀人及聚至十人为首者斩下手致命者绞为从各减一等其率领家人随从打夺者止坐尊长若家人亦曽伤人者仍以凡人首从论
　　白昼抢夺
　　凡白昼抢夺人财物者杖一百徒三年计赃重者加窃盗罪二等伤人者斩为从各减一等并于右小臂膊上刺抢夺二字若若因失火及行船遭风着浅而乗时抢夺人财物及拆毁船只者罪亦如之　其本与人鬬殴或勾捕罪人因而窃取财物者计准窃盗论因而夺去者加二等罪止杖一百流三千里并免刺若有杀伤者各从故鬬论
　　窃盗
　　凡窃盗已行而不得财笞五十免刺但得财者以一主为重并论罪为从者各减一等初犯并于右小臂上上刺窃盗二字再犯刺左小臂膊三犯者绞以曽经刺字为坐　掏摸者罪同　若军人为盗虽免刺字三犯一体处绞
　　一贯以下杖六十
　　一贯之上至一十贯杖七十
　　二十贯杖八十
　　三十贯杖九十
　　四十贯杖一百
　　五十贯杖六十徒一年
　　六十贯杖七十徒一年半
　　七十贯杖八十徒二年
　　八十贯杖九十徒二年半
　　九十贯杖一百徒三年
　　一百贯杖一百流二千里
　　一百一十贯杖一百流二千五百里
　　一百二十贯罪止杖一百流三千里
　　盗马牛畜产
　　凡盗马牛驴骡猪羊鸡犬鹅鸭者并计赃以窃盗论若盗官畜产者以常人盗官物论　若盗马牛而杀者杖一百徒三年驴骡杖七十徒一年半若计赃重于本罪者各加盗罪一等
　　盗田野谷麦
　　凡盗田野谷麦菜果及无人看守器物者并计准窃盗论免刺　若山野柴草木石之他人已用功力斫伐积聚而擅取者罪亦如之
　　亲属相盗
　　凢各居亲属相盗财物者期亲减凡人五等大功减四等小功减三等缌麻减二等无服之亲减一等并免刺若行强盗者尊长犯卑幼亦各依上减罪卑幼犯尊长以凡人论若有杀伤者各依杀伤尊长卑幼本律从重论　若同居卑幼将引他人盗己家财物者卑幼依私擅用财物论加二等罪止杖一百他人减凡盗罪一等免刺若有杀伤者自依杀伤尊长卑幼本律科罪他人纵不知情亦依强盗论若他人杀伤人者卑幼纵不知情亦依杀伤尊长卑幼本律从重论　其同居奴婢雇工人盗家长财物及自相盗者减凡盗罪一等免刺
　　恐吓取财
　　凡恐吓取人财物者计准窃盗论加一等免刺　若期亲以下自相恐吓者卑幼犯尊长以凡人论尊长犯卑幼亦依亲属相盗律逓减科罪
　　诈欺官司取财
　　凡用计诈欺官司以取财物者并计赃准窃盗论免刺若期亲以下自相欺诈者亦依亲属相盗律逓减科罪若监临主守诈取所监守之物者以监守自盗论未
　　得者减二等　若冒认及诓赚局骗拐带人财物者亦计准窃盗论免刺
　　畧人畧卖人
