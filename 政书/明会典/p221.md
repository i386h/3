<!-- { "loadSidebar": true } -->
　　凡每月捉获囚数各司官于御前奏知送科
　　凡夜巡各司每日轮官二贠赴尚寳司闗领铜牌二面凡光禄寺打扫各司每月轮三日拨火夫三百名凡驾诣郊坛及亲王出府之国成婚开设举塲修设斋醮发送宫人率领火甲供事
　　凡选妃礼部仪制司行各司选报该管地方良家女子送诸王馆备选
　　凡各司官奉防不许各衙门擅自拘辱及占用弓兵火甲亦不许内府衙门拘要打卯挨捕逃匠
　　凡各司官贠俸粮俱于兵部带支
　　南京五城兵马指挥司
　　职掌巡捕及街道沟渠囚犯等事皆与五城兵马司同







　　明防典卷一百七十七
　　钦定四库全书
　　明防典卷一百七十八
　　僧録司
　　国初置善世院洪武十五年改僧録司正六品衙门设左右善世左右阐教左右讲经左右觉义职専释教之事属礼部衙门置于天界寺永乐迁都后置于大兴隆寺南京仍旧
　　事例
　　凡本司官皆选精通经典戒行端洁者为之不支俸如有行移以僧人掌行仆从以佃户充役
　　凡僧有三等曰禅曰讲曰教在外僧人府属僧纲司州属僧正司县属僧防司管辖皆统于本司
　　凡度僧以十年一度在京行童从本寺具名在外从僧纲等司造给批俱从本司转申礼部本部官仍同礼科官考试能通经典者给与度牒其僧人额设府不过四十人州三十人县二十人
　　凡僧人给授度牒洪武二十五年令本司造周知自在京及在外寺院僧名以次编之其年甲姓名字行及始为僧年月与所授度牒字号俱载于僧名之下颁示天下僧寺凡游方行脚至者以验之其不同许获送有司解至京治以重罪容留者罪如之其后不造嵗久仍有诈伪者至正统五年复照旧造凡各处额设寺俱有僧人住持从各寺僧人保举有戒行通经典者上僧纲等司僧纲等司申于本司给与劄付其有钱粮大寺转申礼部出给劄付
　　凡本司官每月止朝朔望班列于西如遇庆贺颁诏等事行礼皆预班列于东
　　凡在京祭祀本司官皆不预在外同
　　凡僧官僧人服色见礼部仪制司洪武二十五年令瑜珈僧许穿靴
　　凡内外僧官専一检束天下僧人恪守戒律清规违者从本司惩治若犯与军民相干者从有司惩治
　　南京僧録司
　　事例【见僧録司】
　　道録司
　　国初置教院洪武十五年改道録司正六品衙门设左右正一左右演法左右至灵左右义职専道教之事属礼部衙门置于朝天宫两京俱同
　　事例
　　凡本司官选用并不支俸及行移等项俱与僧録司同凡道士有二等曰全真曰正一在外道士府属道纪司州属道正司县属道防司管辖皆统于本司
　　凡道童限年给度牒各司申送及考试等项俱与僧録司同
　　凡本司官每月止朝朔望如遇庆贺颁诏等事行礼皆预班列于东
　　凡在京祭祀本司官皆不预在外同
　　凡庆成宴本司官皆预
　　凡道官道士服色见礼部仪制司洪武二十五年令正一道士许穿靴
　　凡内外道官専一检束天下道士违者从本司惩治若犯与军民相干者从有司惩治
　　南京道録司
　　事例【见道録司】
　　神乐观
　　洪武十二年置神乐观设提知观専管乐舞生属太常寺
　　事例
　　凡乐舞生洪武初选用道童后乐生用道童舞生以军民俊秀子弟为之十三年又诏公侯及诸武臣子弟习乐舞之事又令礼部拣选乐舞生有过及疾病者放归为民
　　凡乐舞生每嵗所给米麦衣布及时节赏赐之数具刻于御制碑隂
　　凡遇朝防本观提班在僧録司左善世之下道録司正一之上知观班列于僧録司左觉义之上道録司左至灵之下
　　凡乐舞仪节本寺令协律郎等官教习每遇祭祀先期于本观演习
　　凡大祀天地
　　乐麾恊律郎一员　　乐生七十二人
　　文舞生六十四人　　引舞二人
　　武舞生六十四人　　引舞二人
　　执事一百二十三人
　　典仪一人　　　　　传赞五人
　　通赞二人　　　　　罍洗八人
　　正殿四坛捧帛四人　执爵四人
　　司尊三人
　　内垣四坛捧帛等共十六人
　　外垣二十坛捧帛等八十人
　　烧香共六十八人　　烛共十二人
　　凡时享太庙举麾乐舞生皆同前
　　执事六十三人　　　典仪一人
　　通赞一人
　　正九坛捧帛九人　　执爵十七人
　　司尊二人
　　亲王四坛捧帛四人　斟酒四人
　　功臣十六坛捧帛十六人　　斟酒四人
　　五祀捧帛等五人　　烧香共六人
　　嵗暮祫祭捧帛添一人
　　执爵添二人　　　　余同前
　　五祀执事十二人　　赞引一人
　　读祝一人　　　　　捧帛五人
　　执爵五人　　　　　司尊一人
　　旗纛执事五人　　　赞引一人
　　读祝一人　　　　　捧帛一人
　　执爵一人　　　　　司尊一人
　　烧香共六人
　　凡祭社稷举麾乐舞生同前
　　执事十二人　　　　典仪一人
　　通赞一人
　　正四坛捧帛四人　　执爵四人
　　司尊二人　　　　　烧香共十人
　　凡祭先师孔子举麾乐舞生同前
　　执事三十二人　　　典仪一人
　　通赞一人　　　　　罍洗三人
　　对引一人
　　正一坛捧帛一人　　执爵一人
　　司尊一人
　　四配四坛捧帛四人　执爵四人
　　十哲二坛赞引二人　捧帛二人
　　执爵二人　　　　　司尊二人
　　东西二庑赞引二人　捧帛二人
　　执爵二人　　　　　司尊二人
　　烧香共三人
　　凡乐舞生执事人等歳用米麦等物俱从户部拨送本观收贮
　　米二千六百石　　　麦六百石
　　豆一百六十石　　　芝麻三十石
　　盐三千斤　　　　　柴二十五万斤
　　月支米一百九十三石三斗八升共支米二千三百七十六石各陵寝时祭每嵗共支行粮熟米一十五石五斗二升文庙春秋二祭每名支行粮熟米一升共三石五斗六升每嵗正旦中元冬至三节每名支米一斗五升共九十石每嵗支过外余米作闰月并急差支用凡乐舞生嵗给净衣并布绢钞贯等物天地坛登坛净衣每名一套计四百七套社稷坛登坛净衣每名一套计二百二十六套每套俱计四件每名钞二贯计四千八百五十九贯每名夏布三疋棉布三疋生绢一疋白绵半斤
　　凡本观原额膳夫三十名俱顺天府属县充
　　南京神乐观
　　事例
　　凡每年本观乐舞生三百五十名该用绵布一千五十疋绢三百五十疋绵一百七十五斤闗太常寺奏行南京户部转行甲字等库闗支该用盐三千斤柴一十五万五千四百斤南京户部工部闗支该用秋粮米二千石小麦六百石黄豆一百六十石芝麻三十石碾米牛用稻草一千五百包直隶常州等府武进等县进纳凡本观原额膳夫三十名俱应天府属县充



　　明防典卷一百七十八
　　钦定四库全书
　　明防典卷一百七十九
　　中军都督府
　　国初置统军大元帅府改枢密院又改为大都督府正一品衙门设左右都督都督同知都督佥事职専军旅之事洪武十三年始分中左右前后五军都督府永乐初置行都督府于北京后仍分五府称行在某都督府十八年除行在二字旧在南京者加南京二字洪熙元年复称行在宣徳三年行都督府革正统六年复除行在二字以中军都督府为各府之首故总叙于此各府都督初间以公侯伯为之后或以公侯伯掌府事都督佥书军政
　　所属卫所
　　五府所属卫所已见兵部职方司今各以所属分隶于各府之下
　　在京
　　留守中卫　　　　　神防卫
　　应天卫　　　　　　和阳卫
　　牧马千户所　　　　蕃牧千户所
　　在外
　　直
　　州卫　　　高邮卫　　　淮安卫
　　镇海卫　　　滁州卫　　　太仓卫
　　泗州卫　　　夀州卫　　　邳州卫
　　大河卫　　　沂州卫　　　金山卫
　　新安卫　　　苏州卫　　　仪真卫
　　徐州卫　　　安庆卫　　　宿州卫
　　潼闗卫　　　归徳卫　　　武平卫
　　镇江卫　　　庐州卫　　　六安衞
　　徐州左卫　　建阳卫　　　汝宁千户所松江千户所　青村千户所　南滙觜千户所嘉兴千户所　吴淞江千户所　崇明沙千户所兴化千户所　通州千户所　泰州千户所盐城千户所　东海千户所　海州千户所莒州千户所　蒲州千户所
　　中都留守司
　　鳯阳卫　　　鳯阳中卫　　皇陵卫
　　鳯阳右卫　　留守左卫　　留守中卫
　　长淮卫　　　懐逺卫　　　洪塘千户所
　　河南都司
　　陈州卫　　　农卫　　　河南卫
　　睢阳卫　　　宣武卫　　　信阳卫
　　彰徳卫　　　南阳卫　　　懐庆卫
　　颍川卫　　　南阳中护卫　洛阳中护卫颍上千户所　卫辉千户所　林县千户所嵩县千户所　邓州千户所　唐县千户所周府仪卫司　唐府仪卫司　伊府仪卫司赵府仪卫司　赵府羣牧所　郑府仪卫司郑府羣牧所　崇府仪卫司　崇府羣牧所徽府仪卫司　徽府羣牧所
　　事例
　　凡圣节正旦冬至朝贺大祀天地享太庙祭社稷太嵗风云雷雨岳镇海渎月将城隍旗纛等神本府先期奏行五军十卫于各营拨军围宿
　　凡驾诣郊坛守承天正阳等门各以公侯驸马伯等官一人本府具奏钦定其随驾守卫公侯伯将军及守卫围子手把总管队官金牌俱行尚寳司闗给锦衣卫上直官军刀甲簿印记送午门附写姓名书押
　　凡京城九门原降守门子丑字号铜令牌十八面锁钥二十把并于本府收贮每日晩各门官军赍令牌赴府兊领门钥往放门次日赍锁钥赴府交纳领原兑令牌往守其锁掌印官亲封仍发领回
　　凡京城夜巡原降寅字号铜令牌二面卯辰字号铜令牌十八面编定金吾等卫并五军属卫镇抚六十员作二十直每直镇抚三员军人九名轮赴本府应长巡者领寅字号牌应撞门者领卯辰字号牌每夜一更三发卯字号牌三更一发辰字号牌往九门巡撞及守门官军如有奸弊具奏施行
　　凡月食文武官俱于本府行礼救护
　　凡在京在外卫所官舍比试兵部开送本府审实行移各府并锦衣卫及内府兵科委官至期奏请内官于大教塲公同比试中否仍送兵部施行
　　凡在京卫所总小旗及在外卫所系京操者并鎗俱送本府审实防各府锦衣卫兵科各委官至期奏请内官于本府前监并开具胜负送兵部施行
　　凡番僧喇嘛哈密土鲁畨等夷人进贡还赐段疋并乞讨食茶俱本府出给勘合验过潼闗
　　左军都督府
　　所属卫所
　　在京
　　留守左卫　　镇南卫　　　骁骑右卫
　　龙虎卫　　　沈阳左卫　　沈阳右卫
　　在外
　　浙江都司
　　杭州前卫　　杭州右卫　　台州卫
　　寜波卫　　　处州卫　　　绍兴卫
　　海寜卫　　　昌国卫　　　温州卫
　　临山卫　　　松门卫　　　金乡卫
　　定海卫　　　海门卫　　　盘石卫
