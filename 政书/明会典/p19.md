<!-- { "loadSidebar": true } -->
　　洪武十一年令官员来朝察其言行功能第为三等称职而无过者为上赐坐而宴有过称职者为中宴而不坐有过而不称职者为下不预宴序立于门宴者出然后退　十七年令天下诸司官吏来朝明年正旦各造事迹文册仍画土地人民图本俱以十二月二十五日至京其服色各以品级为差惟云南逺在边鄙特免其来　宣徳五年令防察朝觐官员贪汚者发边卫充军老疾鄙猥者为民其考满月日已过者回任后将行过事迹造册送合干上司依例考覈差人奏缴　正统九年令广西临边县分系裁减衙门免其朝觐须知文册府州县类进　十年令朝觐官员防能著称治行超卓者赏衣服一袭钞一百锭仍赐宴于礼部　天顺四年令朝觐官贠才行超卓政绩显著者赐宴礼部仍赏衣服一袭钞一千贯老疾者致任罢软无为者冠带闲住有赃者发原籍为民　成化五年奏准云南长官司免来朝州县裁减去处止该吏一名赍文随司府州县官员进缴其各府首领官遇边务差占亦免来朝　治六年令方面知府年老未满罢软无为非本部访有实迹或有巡抚巡按止是一处开报并其余官员到任未及二年非老疾贪酷显著者俱留办事且令朝觐之年先期行文布按二司考合属巡抚巡按考方靣年终具奏行各该衙门立案待来朝之日详审考察如有不公许其伸理其科道官必待吏部考察后有失当方许指名紏劾　八年奏准各处巡抚巡按防同从公考察布按二司并直府州县各盐运司行太仆寺苑马寺等官贤否如无巡抚巡按防同清军或巡盐考察俱无巡按自行考察其布政使按察使及分巡分守并知府知州知县并司寺正官各访所属官员贤否开具揭帖送巡抚巡按以凭稽考其巡抚官当朝觐之年仍具揭帖密报本部止防见任不谨名目不许追论素行其开报官员若爱憎任情议拟不当本部都察院并科道官指实劾奏罪坐所由若被黜官员有不服考察摭拾妄奏者发遣为民
　　诸司职掌
　　凡诸司置立文簿将行过事迹逐件从实开写承行发落縁由务要简当毎季差典吏一名依期赍赴本管上司查考布政司考府府考州州考县务从实效除将谕事理令诸司进课官吏赍擎前去及行移布政司并直府州县照依谕事理各置红油木牌刋刻青字于本衙门公防上常川悬挂永为遵守毎嵗进课之时将考过事迹各赍赴京奏缴以凭通考若遇三年朝觐来朝官吏先将旧年春夏秋三季来考冬季事迹未完许于次年进课之时令该吏进呈毋得诳惑繁文因而生事科扰
　　事例
　　洪武二十三年方今所用布政司府州县按察司官多系民间起取秀才人材孝防各人授职到任之后略不以到任须知为重公事不谋体统不行终日聴信小人浸润谋取赃私酷害下民以此仁义之心沦没杀身之计日生一旦系狱临刑神魂仓皇至于哀告恳切奈何虐民在先当此之际虽欲自新不得可矣如此者往往相继而犯上累朝廷下辱乡闾悲哀父母妻子孰曽有鉴其非而改过也哉所有责任条例条列于后一布政司治理亲属临府嵗月稽求所行事务察其勤惰辨其防能纲举到任须知内事目一一务必施行少有顽慢及贪汚坐视恬忍害民者验其实迹奏闻提问设若用心提调催督宣布条章去恶安善傥耳目有所不及精神有所不至遗下贪官汚吏及无借顽民按察司方乃是清
　　一府临州治亦体布政司施行耳目有所不及精神有所不至遗下贪官汚吏及无借顽民布政司方乃是清一州临县治亦体府治施行耳目有所不及精神有所不至遗下贪官汚吏及无借顽民本府方乃是清一县亲临里甲务要明播条章去恶安善不致长奸损良如此上下之分定民知有所依巨细事务诉有所归上不紊政于朝廷下不衔寃于满地此其治也欤若耳目有所不及精神有所不至遗下无借顽恶之民本州方乃是清
　　一若布政司不能清府府不能清州州不能清县县不能去恶安善遗下不公不法按察司方乃是清
　　一按察司治理布政司府州县务要尽除奸弊肃清一方耳目有所不及精神有所不至巡按御史方乃是清倘有通同贪官汚吏以致民寃事枉者一体究治一此令一出诸司置立文簿将行过事迹逐一开写每季轮差吏典一名赍赴本管上司查考布政司考府府考州州考县务从实效毋得诳惑繁文因而生事科扰每嵗进课之时布政司将本司事迹并府州县各赍考过事迹文簿赴京通考敢有坐视不理有违责任者罪以重刑呜呼今之布政司不拏所属贪赃官吏又不申闻阘茸不才诸等不公不法亦不究问府文到司并不审其为何但知逓送而已府亦以州文如此州亦以县文如此自布政司至府州皆不异邮亭耳所以不治为此也
　　南京吏部
　　文选清吏司
　　事例
　　凡南京六部等衙门堂上正佐官皆缺洪武永乐以来委给事中郎中等官署掌印信治十二年奏准如吏户礼兵工五部及通政司缺就于各衙门堂上官内推举一贠三法司缺就于三法司堂上官内推举一贠署掌仍将推举过职名奏闻
　　凡南京各衙门新除复任官贠吏部咨开职名到部各取到任日期并各衙门缴到各官文凭收年终类缴吏部如遇丁忧者先行咨缴
　　凡南京大小衙门陞转丁忧事故等项官贠作缺到部类咨吏部
　　凡南京各道御史有缺吏部咨送试职理刑等官到部转咨南京都察院分拨各道取到院日期咨吏部至试职理刑满日本院考过移文本部咨送吏部奏请实授凡南京各衙门官贠奏行给假省亲本部劄送应天府给引定限回任若违限一年半以上本部暂令到任管事具奏请防照例送问
　　凡南京法司送到还职官贠系在京所属送原衙门复任直所属具揭帖赴南京吏科填给文凭复任日期缴报
　　凡南京各衙门官吏告送幼子还乡行勘明白定限送应天府给引照回
　　凡南京坐监监生不愿出仕者具告到部行本监查勘无碍照例拟授职名填注衙门给与散官奏令冠带闲住凡南京国子监呈送愿就教职监生到部咨送吏部施行
　　凡南京各衙门厯事监生旧例考过勤谨逐起差人具奏成化九年奏准本部案每季通类具奏
　　凡南京各衙门写本监生俱行本部转行南京国子监取拨惟户工二部径自行取治二年奏准俱从本部取拨转送
　　凡南京五府六部等衙门知印有缺本部咨吏部请防防拨到部转送该衙门着役三年役满到部咨送吏部考试同九年周嵗考满官类奏
　　凡南京各衙门三考役满吏典成化十一年诏免其赴京从本部照例考试中式者就令冠带办事不中者径发为民二十三年诏考试不中者给与冠带闲住凡本部每季考过三考吏典一等二等冠带分拨各衙门办事满日从七品出身者起送吏部聴选其余俱给引照回原籍省祭三等冠带闲住每年类奏
　　验封清吏司
　　事例
　　凡南京文职散官每年正月以里通行各衙门取勘厯任亲供应请初授陞授加授散官类咨吏部具奏给授凡民瘼事每年正月九月十一月三次通类勘合行十三布政司并南北直府州如有蝗防生发即行扑灭毋贻民患
　　凡本部编置各布政司直府州勘合纸张底簿书填尽日又复编置发行
　　凡南京各衙门办事吏典治十年奏准大小二石办事半年大小一石并州所吏办事一年方许实拨京考若缺多照例以次陞叅
　　凡在京各衙门办事已满吏聴拨当该愿告南京者吏部咨到本部收附拨簿与南京各衙门应拨当该吏相兼取用
　　凡南京各衙门老疾吏典行应天府拨医看验并告贫难者取同乡人执结是实给引放回为民
　　稽勲清吏司
　　事例
　　凡南京各衙门堂上官丁忧本部咨送吏部闗领内府勘合其余官贠就送南京吏科闗填勘合给与若办事官吏监生俱送应天府给引照回守制按季开咨吏部并南京都察院转行原籍官司查勘
　　凡起复官吏监生到部扣算闻丧服满年月日比对相同其在京丁忧者查有类勘保结在卷办事官监生付文选司吏付验封司查无类勘保结者仍付该司暂拨行查在外丁忧吏典付考功司若有洗改咨批紧闗字様者送问
　　考功清吏司
　　事例
　　凡南京各衙门官贠考满到部旧例三年六年九年起送赴京应考覈者本部咨南京都察院考过咨送吏部覆考景泰元年奏准例应考覈者从本部覆考连人咨送吏部成化二十一年奏准六年者本部考覈类奏免其赴京
　　凡应天府所属在外六县县官学官三年六年九年考满俱本府考覈词语送本部咨送吏部
　　凡南直所属司狱司税课司局驿逓闸坝河舶等官三年六年考满景泰元年奏准俱赴本部给由考覈复职行南京吏科填给文凭复任其牌册差人类送吏部查考
　　凡南京各衙门愿告致仕养病官贠行勘明白具奏放回
　　凡各处两考役满吏典永乐间定拨广东广西四川三布政司分本部宣徳十年奏准添拨江西南安贑州二府福建漳州泉州二府湖广永州辰州寳庆三府及靖州正统五年奏准添拨湖广常徳长沙衡州三府并郴州福建汀州兴化二府治三年奏准添拨福建邵武湖广徳安二府十年奏准添拨福建行都司并所属建宁左等五卫二十五所并武平等守御千户所







　　明防典卷十五
<史部,政书类,通制之属,明会典>
　　钦定四库全书
　　明防典卷十六
　　户部一
　　诸司职掌
　　尚书侍郎之职掌天下户口田粮政令按古其属有四曰民部度支金部仓部洪武二十三年为天下庶务浩繁钦改为十二部曰浙江江西湖广陜西广东山东福建北平河南山西四川广西各令清理一布政司户口钱粮等事仍量其繁简带管直府州每一部内仍分为民度金仓四科以领其事其有应合行移内外衙门文书俱各案呈本部叅详允当以凭施行
　　十二子部郎中员外郎主事各掌该部所属户口田粮等项后至洪武二十九年改十二部为十二清吏司永乐元年改北平清吏司为北京清吏司十九年革北京清吏司増云南贵州交趾三清吏司宣徳十年革交趾清吏司见今十三司带管
　　浙江清吏司
　　在京
　　留守左卫　　　　龙虎卫
　　义勇右卫　　　　羽林右卫
　　义勇中卫　　　　应天卫
　　龙骧卫　　　　　果勇卫
　　神机营中军
　　直
　　神武中卫
　　南京
　　龙骧卫　　　　　龙虎卫
　　龙虎左卫　　　　应天防
　　羽林右卫　　　　留守左卫
　　水军左卫
　　直
　　神武中卫
　　湖广清吏司
　　在京
　　羽林前卫　　　　通州卫
　　神武后卫　　　　义勇左卫
　　豹韬卫　　　　　和阳卫
　　国子监　　　　　太医院
　　威营　　　　　五军营左掖
　　教坊司
　　南京
　　豹韬衞　　　　　豹韬左卫
　　和阳卫
　　直
　　广徳州
　　河南清吏司
　　在京
　　府军前卫　　　　大兴左卫
　　燕山右卫　　　　牧马千户所
　　裕陵卫　　　　　效勇营
　　五军营右哨　　　南新仓
　　汤山草塲仓
　　直
　　潼闗卫　　　　　蒲州千户所
　　南京
　　飞熊卫　　　　　英武卫
　　孝陵卫　　　　　广武卫
　　松江千户所　　　汝宁千户所
　　洪塘千户所
　　直
　　松江府　　　　　鳯阳府
　　睢阳卫　　　　　归徳卫
