<!-- { "loadSidebar": true } -->
　　洪武十三年令兵部嵗拨皂内三十五名充膳夫厨子二十七年定膳夫一百二十名以法司犯笞杖者应充内一百名给饮馔洒扫等用二十名栽种菜蔬等用永乐二年奏准北京国子监膳夫以北京刑部囚人拨充毎监生二十五名用膳夫一名庙户菜户门子就于膳夫内拨用厨子二名于顺天府拨用按季更替后膳夫系顺天保定永平河间四府民佥充一百名法司囚徒发充一百五十名其庙户十名库子一名亦以四府民佥充斗级不拘额数亦以囚徒发充又刷印匠四名系大兴宛平二县均拨宣德三年奏准南监膳夫额设三百名如有事故法司拨补正统三年令膳夫以粮佥充者准诸司皂例一年一换以事发充者不得用窃盗刺字之徒治十五年奏准博士等官毎员给膳夫一名跟用其余膳夫雇役银两本监明立文簿委官收库以备公用年终叩算支销存留数目呈堂立案
　　给赐事例
　　洪武二年给监生冬夏衣十三年奏准监生读书灯油按月申部关用十四年给监生钞毎人二锭制秋衣又令拨菜地量亩供菜给监生用十五年令监生病故者有司给棺具归其丧十六年给监生读书灯油毎月人一斤十八年令监生患病官给医药久病不痊者遣行人送还其家俟愈入监经过所司供药物死亡者给棺敛之仍归其丧二十一年令工部于监前别造房百余间具灶釡床榻以处监生疾病者拨膳夫二十名给役二十二年给监生北平山西陜西山东广东广西四川福建人在监年深者各钞五锭年浅者各二锭制冬衣又给云南选贡生员钞锭衣被靴韈拨房居住二十三年给监生直隶人各钞四锭制冬衣各布政司者给以衣被又给云南贵州四川土官生钞锭衣被靴韈又令本监辟射圃给监生弓矢永乐二年申明监生灯油纸劄于顺天府官钱给办灯油无家小作课者毎人日支五钱自五月下半月至八月上半月炎暑不支课仿纸月大毎人三十一张小尽三十张十八年给贵州选贡生员钞照云南例正统十年令监生之家优免二丁差役又令顺天府拨医士二名监生患病于本府医学给药疗治治十四年奏准监生病故本监移文顺天府给银三两以为殡殓之具兵部应付口粮脚力逓送还乡
　　凡云南贵州并四川土官生毎年于礼部关领冬夏衣各一套
　　凡日本琉球啰啰诸国官生俱赐冬夏衣钞被靴韈及从人衣服
　　给假事例
　　洪武十六年令监生入监三年有父母者照地远近定限归省其欲搬取家小及成婚者亦如之俱不许过限父母丧照例丁忧如同告伯叔兄长丧而无子者亦许立限奔丧十八年令监生有父母年老无次丁者许回原籍侍养其妻故子幼者许送还乡给与脚力立限回监二十二年奏准毕姻搬取照省亲例亦须入监三年者方许三十年定省亲等项限期其在路往回月日直隶限四个月河南山东江西浙江湖广六个月北平两广福建四川山西陜西八个月其住家月日省亲三个月毕姻两个月送幼子还乡一个月丁忧照官员例不计闰二十七个月凡过限两个月之上者送问复监不及一月者患病文凭者送监其四川两广福建过一年之上北平山西陜西湖广半年之上浙江山东河南江西五个月之上直隶三个月之上俱发充吏礼部引奏发落永乐元年令监生患病许回原籍调治痊日复监四年令北京监生省亲等项照在京国子监例从行部定限回监违限引奏发落宣德元年令监生给假还乡久不复监者量地远近定限以文书到日为始云南贵州交趾十个月浙江江西山东河南五个月两直隶四个月如再不到皆发充吏三年令监生省亲等项违限者免治仍行文催促成化四年令监生患病还乡一年之外不复监者放为民又令监生告毕姻者须本防官司预先申部方许治十三年奏准监生原籍地方灾伤查报是实照例定限送顺天府给引照回原籍省灾依限复监又令监生除三年省亲照依旧例外其毕姻搬取者务要坐监半年之上本监查勘是实取具本堂教官及本班监生结状呈部照例定限放回如有虚诈扶同一体坐罪
　　依亲事例
　　洪武二十六年令监生愿回原籍读书者听正统十四年令监生年浅者放回原学依亲肄业听取复班天顺三年令依亲监生丁忧者有司随申礼部以凭稽考若预无申文止于起复日扶揑文书到部经该官吏并监生一体究治成化五年令依亲监生例该原学肄业者提学官严加约束违者罪之六年令放回监生凡遇迎接诏拜贺圣节等仪务服本等衣巾随班行礼不许戴大帽系鸾带及輙入公门嘱托或往他处邀求又令复班监生起送文凭务于本布政司若路不经布政司并南北直隶俱各于本府不许止给于州县其有随父兄任所读书者俱凭本防官司保结不系任所不准十四年令坐监举人拨歴未及愿回依亲者听提学并分巡官及各该有司正官照例提督考校治六年奏准南监自明年为始嵗贡并举人入监者暂留坐监候监生数多之日照例放回十二年奏准自明年为始嵗贡并举人官生入监者俱留坐监暂止依亲若丁忧成婚省亲送幼子等项仍照旧例其已经依亲行取未到者各防提学官督同所属正官查审严限复监如行取三年之上无故在家延住有衰老残疾等项不堪作养及不愿复监者取具亲供并原引缴送礼部转送吏部照例授以有司职名冠带闲住若已给上司明文起送而私回延住过违批限一年之上到部者俱行送问十五年令监生有愿告依亲者仍照旧例放回
　　凡纳粟等项监生俱照例放回依亲读书其未冠者提学并教官严加考较以入监日为始扣满十年方许起送赴部复监
　　拨歴事例
　　洪武间令监生分拨在京各衙门歴练事务三个月考覈引奏勤谨者送吏部附选仍令歴事遇有缺官挨次取用平常者再歴才力不及者送监读书奸懒者发充吏宣德三年令在京各衙门办事监生以半年更代正统三年奏准监生拨歴计其坐监月日浅深给假违限者并同虚旷五年奏准三法司写本分巡一年出身者于应该歴事内取用兵部户部清军写诰天财库办事三年出身者于入监五年内取用印绶监清黄续黄三年仍歴事二年共五年出身者于入监三年内取用七年令监生丁忧省祭等项俱不作坐监月日八年令丁忧省祭等项不过限者俱作坐监月日其托故过限者虽有文凭不准景泰二年奏准监生清匠满日照清军监生例出身三年令依亲监生行取文书出部为始以各布政司远近为限再准水程云南贵州四川两广五个月福建七十日陜西江西湖广两个月南直隶浙江四十日山东山西河南一个月北直隶十五日俱作实坐堂月日四年令本监刋置格眼红单毎季给与各生亲填年甲籍贯并入监复班月日及开报实坐水程多寡准作实数不算旷日挨次拨歴又令监生坐堂五年者办事歴事二年出身坐堂四年者办事歴事三年出身坐堂三年者办事歴事四年出身坐堂一年二年者止令办事不许歴事出身又令监生正歴一年三个月写本一年长差三年天顺二年令监生清黄以三年为限送吏部选用又令本监六堂各置通知簿一扇附写监生年甲籍贯并到监日期后遇丁忧省祭等项亦各附写如有患病等项事故开写虚旷若干外实坐堂若干凭此查考拨歴三年令丁忧复班监生坐堂或办事半年方许拨歴六年令歴事监生三个月考勤后仍歴九个月通前一年写本者亦以一年为满八年令正歴六个月写本八个月长差一年半成化五年奏准监生歴事照天顺六年例其清军写诰及天财库书办等项仍照例与歴事监生相等分拨六年奏准监生仍以实坐堂与依亲准作坐监月日其复班监生不候行取预给本处批文托称买书从学等项来京窥伺搀先投告入监者查扣水程远近月日悉作虚旷七年令监生重歴九个月减两个月十一年奏准监生歴事十个月减作六个月写本一年减作八个月其例该一年半者通减作一年以后仍照旧例治八年奏准歴事监生三个月考勤后仍歴一年其余写本一年清黄写诰清军清匠三年及出巡等项俱照旧例十年令监生依亲水程俱不算实坐止循食粮月日浅深拨歴其举人防试水程仍旧十二年令监生内府杂差准歴事一年满日上选十四年奏准监生六科办事照歴事例一年满日上选十五年令监生正歴一年三个月者减三个月长差三年者减一年
　　凡纳粟等项监生照例坐堂十年挨次拨歴若中乡试者通计先年坐监月日拨歴其未冠愿坐监者亦满十年方作复监之数
　　凡歴事监生名数吏部四十一名户部五十三名礼部一十三名兵部二十五名刑部七十名工部二十四名都察院六十三名大理寺二十八名通政司五名行人司四名五军都督府五十名谓之正歴三个月上选满日増减不定又有各衙门写本户部十名礼部十八名兵部二十名刑部十四名工部八名都察院十四名大理寺四名通政司四名随御史出巡四十二名谓之杂歴一年满日上选又有各项办事清黄一百名写诰四十名续黄五十名清军四十名天财库十名初皆三年谓之长差近俱准减一年上选承运库十五名司礼监六十名尚寳司六名六科四十名初作短差近亦准写本例一年满日上选又有随御史刷卷一百七十八名工部清匠六十名俱以事完日上选此外又有礼部写民情条例等项七十二名光禄寺刷卷四名修斋八名叅表二十名报讣二十名赍捧十二名锦衣卫四名兵部查马册三十名工部大木厰二十名后府磨算十名御马监四名天财库四名正阳门四名崇文宣武朝阳东直四门各三名阜成西直安定德胜四门各二名俱为短差半年满日回监
　　考选事例
　　宣德二年奏准两京国子监生及各衙门歴事者六部都察院通政司大理寺翰林院堂上官六科给事中公同监官拣选凡年五十五以上及残疾鄙陋不堪教养任用者皆罢为民仍令锦衣卫指挥一员巡视正统七年免拣选成化二年令两京监生礼部都察院堂上官公同祭酒一年一次考选其老疾鄙陋不堪作养者给与冠带原籍闲住五年仍免拣选
　　公侯驸马伯读书习礼事例
　　洪武五年令将官子弟承袭年幼者入监读书成化十年令侯伯并驸马初袭授者送监读书习礼祭酒一依学规教之其不能背书及懒惰不律者奏闻十一年令公侯伯初袭并驸马年二十五以下者俱送监治七年奏准公侯伯驸马下子孙听从专官教诲立定起止工程置立文簿毎间月引赴本监考较
　　南京国子监事例【见国子监】











　　明防典卷一百七十三
<史部,政书类,通制之属,明会典>
　　钦定四库全书
　　明防典卷一百七十四
　　翰林院
