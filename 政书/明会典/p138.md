<!-- { "loadSidebar": true } -->
　　洪武二十二年令守御邉塞官军不得与外域交通如有假公事出境交通及私市易者全家坐罪　宣徳七年令居庸山海关荆子村黑峪口北抵独石西抵天城每三月差武臣二员御史二员视　正统六年令出境征勦镇守总兵官参将内止遣一二员仍留一二员居守以备不虞　景泰元年令凡监鎗内臣专管神机火器其余一切征务毋得干预沮壊军政　成化元年令邉军遇敌如曾率众对敌及众寡不敌者虽失利不罪其闭门坐视见敌先退者乃坐失机　十六年令在外副总兵参将系侯伯或都督者劄付都司若都指挥虽挂印充总兵官于五府亦称具呈指挥推举守备者军中以都指挥体统临下其公移于都指挥用手本于所部指挥用帖文所部指挥称具呈　二十年令镇守官官舍随任者许五人分守许三人其军伴镇守内外官二十名分守十五名守备十名团营官军非警急不许輙便调遣　二十一年令各邉每年自九月起至明年三月止俱常川操练四月初具操过军马并大风大雪免操日期奏报　又令各处盗贼生发如事干城池衙门杀官刼库刼狱并积至百人以上者限一月以里不获聼镇守巡抚巡按官将分巡分守守备及府州县卫所巡司掌印巡捕官住俸戴罪挨拿尽絶照旧支俸管事半年不获者聼巡按御史提问三司掌印官常例发落其余每一起将守备守御州县巡司掌印巡捕等官降一级二起府卫掌印官降一级每三起分巡分守官降一级俱调邉逺去处　治十三年奏准各处镇守内臣所在选能通书筭军余二名总兵官并分守监鎗守备等官各一名令其跟随书办与免征操奏本公文内俱照令史佥书以防欺其余官军号称主文干预书办者聼巡抚巡按并按察司官举问俱调极邉卫所带俸食粮差操　凡各处备御官军失班不到者拿获问罪免其纳钞的决觧送各镇邉巡官查审军一班不到者在原备邉处罚班五个月军两班官一班不到者改拨本处城堡罚班八个月军三班官两班以上不到者极邉城堡发班一年其补班日月各自扣筭若来迟不曾失班者止补来迟日月　凡各处镇守总兵内外官跟随军伴二十四名协守副总兵二十名逰撃将军与分守内外官十八名监鎗内官十六名守备内外官十二名俱不许额外役占及卖放军人办纳月钱违者许巡抚巡按官查照军职役占卖放事例上请其巡按御史年终仍将各官有无多占卖放縁由具奏　凡各邉将官并管军头目私役军民及军民私出外境钓豹捕鹿砍木掘鼠等项并把守之人知情故纵该管里老官旗军吏扶同蔽若夜不收出境哨探而与夷人交易者除真犯死罪外其余俱调发烟瘴地靣民人里老为民军丁充军官旗军吏带俸食粮差操　凡各邉关堡墩防等项守备去处若官军用财买闲者官员问罪调极邉卫分守御旗军人等发沿邉枷号一个月常川守哨若原在关营官军逃回原籍潜住及架炮夜不收守墩军人寅夜回家轮班不去者俱照前项调卫枷号守哨发落　凡失误军机除律有正条者议拟监候奏请外若敌拥大众入冦官军卒遇交锋损伤被获数十人之上不曾亏折大众或被敌众入境杀伤军民数十人之上不曾掠去大众或被兵白昼寅夜突入境内抢掠头畜衣粮数多不曾杀掳军民者俱问守备不设被敌侵入境内掳掠人民本律发邉逺充军若是交锋入境损伤掳杀四五人抢去头畜衣粮不多者亦问前罪数内情轻律重有碍发落者仍备由奏请处置其有被敌入境将爪探夜不收及飞报声息等项公差官军人等一时杀伤捉去事出不测者俱问不应杖罪还职如境外被敌杀掠爪探夜不收非智力所能防范者免其问罪　凡各邉及腹里地方遇敌入境若是杀掳男妇十名口以上牲畜三十头只以上不行开报者军民职官问罪降一级加前数一倍者降二级加二倍者降三级甚者罢职其上司及总兵等官知情扶同事发参究治罪　凡各处备倭贴守军人其把总等官纵容舍余人等代替者正军问调沿海卫分舍余人等就收该卫充军把总等官参问治罪　凡大同山西宣府延绥宁夏辽东蓟州紫荆宻云等邉分守守备备御并府州县官员禁约该管官旗军民人等不许擅将应禁林木砍伐贩卖违者问发南方烟瘴卫所充军若前项官员有犯军职俱降二级发囘原卫所都司终身带俸差操文职降邉逺叙用镇守并副参等官有犯指实参奏其经过河道守把官军容情纵放者究问治罪　凡西山一带宻迩京师地方内外官豪势要之家私自开窑卖煤凿山卖石立厰烧灰者问罪枷号一个月发邉卫充军干碍内外官员参奏提问　凡沿邉沿海旗军舍余犯该监守常人盗窃盗掏摸抢夺至徒罪以上者俱送总兵官处查拨缺人墩防守哨满日踈放　凡川广云贵陜西等处但有汉人交结夷人互相买卖借贷诓骗引惹邉衅及潜住苖寨教诱为乱贻害地方者俱问发邉卫永逺充军　凡官民人等擅造二桅以上违式大船将带违禁物货下海入番国买卖潜通海贼同谋结聚及为向导刼掠良民者正犯处以极刑全家发邉卫充军若止将大船雇与下海之人分取番货及虽不曾造有大船而紏通下海之人接买番货或探聼番货到来私买贩卖若苏木胡椒至一千斤以上者俱问发邉卫充军番货入官若小民撑使小船于海邉近处捕取鱼虾采打柴木者巡捕官兵不许扰害　凡沿邉操备官军一年一班每班以十月初到明年十月满复留与次班守冬至后年正月还次班亦然　凡每嵗七月本部请勑各邉遣官军徃敌人出没之地三五百里外乗风纵火焚烧野草以絶兵马名曰烧荒事毕以拨过官军烧过地方造册缴奏　凡每嵗十月本部请勑各邉镇守总兵巡抚官遇冬年节不许宴乐仍转行分守守备等官一体遵守　凡各邉军马数目逺邉一年一报近邉半年一报本部每三年一次具题差文武大臣各一员同行阅实每年一次具题差御史二员分行巡视有设置未备器械未精军伍不足守卒年久未更代者逐一理之　凡各邉每嵗四月八月遣官军修葺邉墙墩堡增筑草塲封堆时加巡察有越塞耕种移徙界至者治罪











　　明防典卷一百十
　　钦定四库全书
　　明防典卷一百十一
　　兵部六
　　营操
　　国朝京营之制主训练在京官军永乐迁都于北又于中都大宁山东河南附近卫所摘拨官军轮班上操以内卫京师外备四方征伐其建置沿革并合行事例开具于后而禁卫诸营亦附见焉
　　大营
　　国初立大小教塲以练五军将士永乐初既有五军营又有三千营以司寳纛令旗神机营以司神鎗火器是为三大营各营管操官曰提督各哨分管官曰坐营曰坐司俱本部奏请于公侯伯都督都指挥内推选永乐间始兼用内臣而神机火器则特命内臣监之曰监鎗又有掌号把总把司把牌等官俱于都指挥指挥内推选
　　五军营
　　中军
　　左掖
　　右掖
　　左哨
　　右哨
　　管操练京卫及中都留守司山东河南大宁三都司各卫轮班马歩官军
　　千二营
　　管随驾摆列马队官军
　　围子手
　　管操练上直义刀手及京卫步队官军
　　防官舍人营
　　管操练京卫防官及应袭舍人
　　殚忠效义营
　　管操练京卫报効舍人余丁
　　三千营
　　一司
　　管执大驾龙旗寳纛勇字旗负御寳及兵仗局什物等件上直官军
　　一司
　　管左右二十队勇字旗大驾旗纛金鼓等件上直官军
　　一司
　　管传令营令旗令牌御用监盔甲尚冠尚衣尚履什物等件上直官军
　　一司
　　管执大驾勇字旗五军红盔贴直官军上直官军
　　一司
　　管杀虎手马轿及前哨马营上直明甲官军随侍营随侍东宫官舍辽东备御囘还官军
　　神机营
　　中军
　　左掖
　　右掖
　　左哨
　　右哨
　　管操演神铳神炮等项火器
　　五千下
　　管操演火器及随驾防卫马队官军
　　团营
　　景泰初选三大营精鋭官军分立十营团操以备警急调用是为团营每营官军一万员名其提督及坐营掌号把总等内外官员略如三大营之制而命本部尚书或都御史一同提督天顺初罢立八年复置成化初罢三年复置分为十二营
　　中军
　　奋武营
　　耀武营
　　练武营
　　显武营
　　敢勇营
　　果勇营
　　効勇营
　　鼓勇营
　　立威营
　　伸威营
　　威营
　　振威营
　　十二营内各分五军三千神机三营五军营管内外马步官军三千营管内外马队官军神机营管内外步队官军
　　将军营
　　锦衣卫侍卫将军自为一营遇下班之日照例操练从管领侍卫官提督
　　四卫营
　　腾骧左等四卫勇士军人余丁别为一营从御马监官提督操练其坐营等官并于四卫指挥等官内推选
　　事例
　　洪武六年定教练军士律凡骑卒必善驰射及鎗刀步兵必善弓弩及鎗凡射十二箭内六箭逺可到近可中者为试中逺可到将士以一百六十步军士以一百二十步近可中以五十步凡射弩每用十二箭内五箭逺可到蹶张以八十步划车以六十步凡用鎗以进退习熟为试中凡在京卫所每一卫以五千人为则内取一千人令所管指挥千百戸总小旗领赴御前试验余以次轮班在外都司卫所每卫五千人内取一千人令千百戸总小旗领赴京师一体试验余以次轮班其所试军士如骑卒骑射便熟善鎗刀步军善弓弩及鎗者所管指挥千百戸总小旗各以其能受赏不中者降罚军士中者受赏不中者亦给钱六百文为道里费指挥所管军士一千人内三百人至四百人不中者住俸四个月四百人以上至五百人不中者住俸半年五百人至六百人不中者住俸十个月六百人至七百人不中者住俸一年七百人以上不中者指挥使降同知同知降佥事佥事降千戸千户所管军士一千人内二百人至四百人不中者住俸半年四百人至六百人不中者住俸一年六百人以上不中者降百户百戸所管军士一百人内二十人至四十人不中者住俸半年四十人至六十人不中者住俸一年六十人以上不中者降充总旗总旗所管五十人内二十五人以上不中小旗所管十人内五人以上不中者皆降为军在京卫所发广西南宁桞州守御在外卫所北方者发极南烟瘴地方南方者发迤北极邉卫分守御各都指挥使司所试军士四分以上不中者住俸一年六分以上不中者都指挥罢职　十六年令天下卫所善射者十选其一于冬月农隙轮班赴京较试不中者罚其指挥千百戸中者赏钞五锭连中者六锭中不及者三锭不中者亦给道里费各邉军士就于本卫较射　宣徳元年调河南山东大宁都司中都留守司直睢阳等卫及宣府军士至京操备令每嵗轮班徃来　正统十四年令外卫轮班京操者前班三月还八月到后班八月还次年三月到河南山东江北直强壮官军皆前班　成化元年令大营提督官每月二次赴团营防操每年二月十五日上操五月十五日止八月十五日上操十一月十五日止歇操之日仍十日一赴教塲视　治元年令都司卫所除军政守城管操管运外余分两班轮操五年一代周而复始　十三年奏准凡轮操军士沿途刼财杀伤人命占夺车船作践田禾等项除真犯死罪外徒罪以上发邉卫充军其管操官不行钤束并故纵者参问调卫　凡轮操官军遇有地方灾伤具奏验实先期放囘
　　已上操练
