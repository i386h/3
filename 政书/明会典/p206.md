<!-- { "loadSidebar": true } -->
　　凡监察御史按察司官追问公事中间如有讐嫌之人并聴移文陈説回避若防胧怀私按问致有违枉者于反坐上加二等科罪所问虽实亦以不应科断
　　凡监察御史按察司官追问轻重刑名中间果有律令该载不尽者比拟律条开具请防
　　凡都察院官及监察御史按察司官吏人等不许于各衙门嘱托公事违者比常人加三等有赃者从重论


　　明防典卷一百六十四
　　钦定四库全书
　　明防典卷一百六十五
　　都察院二
　　出巡
　　国初命监察御史巡按刷卷等项诸司职掌所载法制甚详其后若清军提学巡城巡闗巡茶马巡盐巡河捕盗盘粮等项添差渐广各有勑谕并合行事宜则散见于各部本事之下今各项事例仅举其略云
　　诸司职掌
　　凡分巡按治州郡必须遍厯不拘限期风宪官吏务要同行不许先后相离其经过去处除差拨弓兵防护依律闗支廪给应付脚力买办心红纸劄之外不许擅令所司和买物货私役夫匠多用铺陈等项亦不得纵容官吏出郭迎送其分巡地面果系原籍及按临之人设有讐嫌并宜回避毋得沽恩报讐防胧举问
　　凡至按临处所先将罪囚审録卷宗吊刷外稍有余暇首先亲诣各处祭祀坛塲其祭器墙宇有无完缺其次存防孤老审问衣粮曾无支给巡视仓库查筭钱粮有无亏欠勉励学校考课生员有无成效中间但有欺弊即便究问如律
　　凡受军民诉讼审系户婚田宅闘殴等事必湏置立文簿抄写告词编成字号用印闗防立限发与所在有司追问明白就便发落具由囘报若告本县官吏则发该府若告本府官吏则发布政司若告布政司官吏则发按察司若告按察司官吏及伸诉各司官吏枉问刑名等项不许转委必湏亲问干碍军民官员随即奏闻请防亦不得擅自提取
　　凡至所在体知有司等官守法奉公亷能昭著者随即举奏其奸贪废事蠧政害民者究问如律
　　凡至地方所有合行事件着令首领官吏抄案施行一科差赋役仰本府凡有一应差役湏于黄册丁粮相应人户内周而复始从公差毋得放富差贫那移作弊重扰于民先具见役里长姓名同重甘结罪文状并依准囘报
　　一圩岸坝堰陂塘仰行府县提调官吏查勘槩管地面应有圩岸坝堰坍缺陂塘沟渠涌塞务要趂时修筑坚完防洗流通以备旱潦毋致失时及因而扰害于民先具依准囘报
　　一荒闲田土仰本府正官多方设法召民开垦趂时布种其合纳秋粮湏侯年限满日科征毋致抛荒仍将任内开过田亩数目同依准缴报
　　一跕驿仰行提调官常川整各驿船马铺陈什物一切完备仍钤束惯熟稍水人夫常川在驿听候逓送使客毋得失误先具跕船人夫什物马骡头匹数目并不致违误结罪文状缴报
　　一急逓铺仰行提调官常川视铺舍合用什物完备严督铺长司兵常川在铺走逓公文毋致磨擦及稽迟沉匿仍禁约往来差使人员不得役使铺兵损坏铺舍如有缺坏即便修理具各铺司兵姓名田粮什物数目囘报
　　一桥梁道路仰令提调官常加视但有损坏去处即于农闲时月并工修理务要坚完毋致阻碍经行具依准囘报
　　一税粮课程仰本府即将嵗办税粮诸色课程各各数目保结开报
　　一户口仰本府取勘籍定户口分豁城市乡都旧管收除实在増减数目开坐囘报
　　一学校仰提调官凡遇庙学损坏即为修理完备敦请明师教训生徒务要作养成材以备擢用毋致因循弛废仍将见在师生员名缴报
　　一收买军需等项仰本府照依按月时估两平收买随即给价毋致亏官损民及纵令吏胥里甲铺户人等因而克落作弊违错具依准囘报
　　一额造叚匹等物仰本府即将织染局见在各色人匠机张嵗办数目闗支顔料等物开坐囘报
　　一升斗秤尺仰行提调官照依原降様式较勘均平毋容嗜利之徒私自造置欺诈小民具依准囘报
　　一词讼仰本府应有词讼疾早从公依律归结毋得淹延妨废民生及听吏胥增减情词出入人罪仍将见问应有囚数分豁已未完结尽实开报母得隠漏自取罪愆具依准囘报
　　一皁弓兵仰行本府并合属取勘额设名数籍贯田粮数目开坐毋得多余滥设有害于民具依准回报一节义仰本府取勘境内应有孝子顺孙义夫节妇果有志能卓异明着实迹结罪举保毋得举富遗贫影蔽差徭扶同作具依准囘报
　　一原设申明旌善亭但有损坏仰本府严督所属即便并工修理条列榜示使善恶知所劝惩毋得视为文具因而废弛先将都隅处所同善恶人数囘报
　　一印信衙门仰照勘本府并所属应有印信大小衙门保结囘报
　　一上年分巡官有无寄收赃罚仰本府取勘见数开坐已未起解数目囘报
　　一取勘仰本府将所属去处四至八到画图贴説缴报一讲读律令仰本府并合属官吏湏要熟读详玩讲明律意取依准囘报
　　一鳏寡孤独仰本府将所属养济院合支衣粮依期按月闗给存防养赡母使失所仍具孤贫名数同依准状呈一仓库房屋仰行本府提调官常川视若有损坏即便修理及设法闗防斗级人等作仍将见在钱粮等物分豁上年旧管今嵗收除实在备细数目同官吏结罪文状缴报
　　一官吏脚色仰取勘本府并合属见在官吏姓名年甲籍贯厯仕脚色到任月日囘报
　　宪纲
　　凡监察御史各道按察司官毎出巡审囚刷卷必湏徧歴不拘限期
　　凡监察御史巡按许带书吏一名照刷文卷许带人吏二名若应用监生临期奏请按察司官分巡许带吏典二名承差一名皆湏官吏监生承差同行不许相离御史及按察司官陆路给驿马水路应付站船监生吏典承差陆路并骑驿驴水路应付逓运船俱支廪给经过去处量拨弓兵防送不许别带吏典皁人等
　　凡分巡地面果系原籍并先曽厯仕寓居处所并湏回避
　　凡在京及各布政司并巡厯地方仓库局务等衙门但系钱粮出纳去处从监察御史按察司并分司官不时巡视若有作就便防治
　　凡监察御史按察司官巡歴去处若有官吏犯罪畏避追问故将财物妇女潜入公廨设计装诬沮坏风宪者并许取问实封奏闻犯人处重财物没官妇女发有司收问其出巡官吏仍不得自生嫌疑回避致妨巡歴凡监察御史按察司官巡歴去处所问公事有拟断不当者都察院按察总司随即改正当该吏典罪之如律仍将原问御史及分司官拟断不当事理具奏得防方许取问
　　凡监察御史按察司官巡歴去处但知有司等官守法奉公亷能昭著者随即举闻若奸贪废事蠧政害民者即便挐问其应请防者具实奏闻若知善不举见恶不挐杖一百发烟瘴地面安置有者从重论
　　凡孝子顺孙义夫节妇忠臣烈女志行卓异可励民风者所在有司举申监察御史按察司覆实移文所司以凭奏闻旌表
　　凡监察御史按察司官巡歴去处各衙门官吏不许出郭迎送违者举问如律若容令迎送不行举问者罪同如有规避者从重论都司布政司府州官所至亦同凡国家律令并续降条例事理有司官吏湏要熟读详玩明晓其义监察御史按察司官所至之处令其讲读或有不能通暁者依律究治
　　凡都察院合用笔墨心红具奏劄付京府按察司合用笔墨心红纸劄行移附廓府分监察御史按察分司巡厯去处合用纸笔硃墨灯油柴炭行移所在有司并支给官钞收买应用具实销筭
　　事例
