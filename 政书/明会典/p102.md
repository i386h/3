<!-- { "loadSidebar": true } -->
　　监察御史铜印直纽有眼方一寸五分厚三分八叠篆文
　　总制总督巡抚等项幷镇守公差等官铜关防直纽阔一寸九分五厘长二寸九分厚三分九叠篆文


　　明防典卷七十八
　　钦定四库全书
　　明防典卷七十九
　　礼部三十八
　　建言
　　事例
　　洪武九年颁建言格式使言者直陈得失无事繁文十五年令军士建言者所司用印实封入逓奏闻本人不必赴京　永乐元年令凡有利国利民之事不拘百工技艺之人皆许具实敷奏若官吏人等贪赃壊法颠倒是非酷虐良民及婚姻田土军役等事一体职掌榜文内事理具状自下而上陈告如有假以实封建言蓦越合于上司径赴朝廷干冒者治以重罪　十三年令凡军民利病及贪官污吏作弊害民者许诸人具实奏闻　景泰四年令建言者该衙门详细防防果有利国利民可行则行有假以言事报复讐怨者具奏治罪凡天下官吏军民人等建言民情每嵗本部防官议定可否俱赴御前奏过其间可行者移各该衙门施行若泛言不切立案不行至于天下巡抚官各陈地方利弊则从户部防议具奏定夺
　　防议
　　事例
　　洪武二十四年令在京衙门奉旨为格为例及重事须防多官计议然后施行　又令各衙门防议事六科给事中与议若有众论不同许靣奏定夺　宣德三年奏准官民建言六部尚书都御史六科给事中防议奏闻正统十年命内阁官与各衙门防议后免防议近例
　　凡朝廷有大事当防议者该部奏请防各部都察院通政司大理寺堂上官或掌科掌道官若合防武臣则五府管事官皆预合防儒臣则翰林院詹事府春坊司经局及国子监皆预
　　节假
　　事例
　　凡每嵗正旦节自初一日为始文武百官放假五日冬至节本日为始放假三日　永乐七年令元宵节自正月十一日为始赐百官节假十日
　　养老
　　事例
　　洪武元年令民年七十以上者许一丁侍养免其杂泛差役　十九年令所在有司审耆民年八十九十邻里称善者备其年甲行实具状奏闻贫无产业者八十以上每人月给米五斗肉五斤酒三斗九十以上嵗加给帛一疋絮五斤其有田产仅足自赡者所给酒肉絮帛亦如之其应天鳯阳二府富民年八十以上赐爵里士九十以上赐爵社士皆与县官平礼　永乐十九年诏民年八十以上有司给绢二疋布二疋酒一斗肉十斤时加存恤　二十二年令民年七十以上及笃废残疾者许一丁侍养不能自存者有司赈给八十以上者仍给绢二疋绵二斤酒一斗时加存问　天顺八年诏凢民年七十以上免一丁差役有司嵗给酒十瓶肉十斤八十以上者加绵二斤布二疋九十以上者给冠带每嵗宴待一次百嵗以上者给板木
　　防孤贫
　　事例
　　洪武初令天下置养济院以处孤贫残疾无依者　三年令民间立义冢仍禁焚尸若贫无地者所在官司择近城寛闲之地立为义冢　五年令城市乡村若有身无残疾老防少壮男子妇女一时不得已而乞覔本里里长及同里上中人户量为资给候其培养成家还复人户所资之物有司常加检察毋令失所敢有见乞覔之人不行资给者同里上中人户官验其家所有粮食除存留足用外余没入官以济贫乏若遇旱涝饥荒人民流移者不在此限　宣徳三年令天下军民贫病者惠民药局给与医药　天顺元年令收养贫民于大兴宛平二县各设养济院一所于顺便寺观从京仓支米煑饭日给二餐噐皿柴薪蔬菜之属从府县设法措办有疾者拨医调治死者给以棺木　四年令京城崇文宣武安定东直西直阜城门外各置漏泽园仍令通州临清河有遗胔暴露者一体掩藏
　　自宫禁例
　　事例
　　永乐二十二年令凡自宫者以不孝论军犯罪及本管头目总小旗民犯罪及有司里老　宣德二年令凡自净身者军还原伍民还原籍不许投入王府及官员势要之家隐藏躱避差役若再犯者本犯及隐藏之家俱处死该管总小旗里老邻人知而不举一体治罪　正统十二年令凡自首在官阍者送南海子种菜其隐瞒不首及再擅净身幷私收使用者事发全家发辽东充军　天顺二年令净身者拏问边远充军　成化九年令私自净身希求进用者本身处死全家发烟瘴地方充军　十五年令净身人巡城御史锦衣卫官督同五城兵马逐回原籍若该城内外容留潜住者幷火甲邻佑人等一体究治本身枷号一个月满日决打一百押回如再来京幷家下父兄人等俱治罪　二十二年令各王府非奉朝廷明文擅收净身人俱发回原籍收管不许投托容隐　治元年令锦衣卫拘审净身人送顺天府逓回原籍官司五日一闸不在者即杖倂户头追回见官不许容纵　五年令私自净身者本身幷下手之人处斩全家发边逺充军两邻及歇家不举者同罪有司里老容隐者一体治罪　十三年奏先年净身人曽经发遣若不候朝廷收取官司明文起送私自来京图谋进用者问发边远充军
　　杂行
　　诸司职掌
　　一凡本部缺吏员皂即行移当该衙门拨补

　　明防典卷七十九
　　钦定四库全书
　　明防典卷八十
　　礼部三十九
　　祠祭清吏司
　　诸司职掌
　　郎中员外郎主事掌祠祀享祭天文漏刻国忌庙讳卜筮医药道佛之事
　　祭祀一
　　国朝天地太庙社稷山川诸神皆天子亲祀国有大事则遣官祭告若先农城隍旗纛马祖五祀太厉京仓先贤功臣合祀神祗皆遣官致祭而帝王陵寝及孔子庙则传制特遣
　　郊祀
　　郊坛
　　国初建圜丘于钟山之阳以冬至祀天建方丘于钟山之隂以夏至祀地洪武二年以后俱奉仁祖淳皇帝西向配享而中都亦有南北丘之制十年春始定合祀之礼时天地坛大祀殿未成暂合祀天地于奉天殿至十二年正月乃合祀于大祀殿仁祖淳皇帝配享如前命官分献日月星辰岳镇海渎山川诸神凡一十四坛二十一年又増修坛壝于大祀殿丹墀内叠石为台东西相向为日月星辰四坛又于内壝之外以次为坛二十亦东西相向为五岳五镇四海四渎风云雷山川太嵗天下神祗歴代帝王诸坛其日月星辰初有朝日夕月禜星之祭至是始罢歴代帝王及太嵗风云雷岳镇海渎山川月将城隍诸神初俱春秋二祭至是亦停春祭惟每嵗八月中旬择日于山川坛及帝王庙祭之三十二年以后郊坛更奉太祖高皇帝配享永乐八年后巡幸北京多命皇太子代祀礼毕遣本部尚书复命十八年北京天地坛成复每嵗亲祀如仪而南京坛有事则遣官祭告洪熙元年奉太祖高皇帝太宗文皇帝并配享其仪注及牲帛祝号具于诸司职掌后有増定者各附书于下太庙社稷山川并同
　　诸司职掌
　　一斋戒
　　凡斋戒前二日太常司官宿于本司次日具本奏闻致斋三日次日进铜人传制谕文武官斋戒【不饮酒不食葱韭薤蒜不问病不吊丧不听乐不理刑名不与妻妾同处】当日本部官同太常司官于城隍庙发咨仍于各庙焚香三日
　　一告庙
　　凡正祭前二日用祝文酒果奉先殿告仁祖配上帝皇祗
　　告庙祝文
　　维洪武某年嵗次某甲子某月某日孝子皇帝某用敢昭告于皇考仁祖淳皇帝兹以正月某日恭祀上帝皇祗于大祀殿谨请皇考配神伏惟鉴知谨告
　　见用祝文
　　洪熙元年定
　　维某年嵗次某甲子某月某日孝曽孙嗣皇帝某用敢昭告于太祖圣神文武钦明啓运俊德成功綂天大孝高皇帝太宗体天道高明广运圣武神功纯仁至孝文皇帝兹以正月某日恭祀上帝皇祗于大祀殿谨请配神伏惟鉴知谨告
　　一省牲【用牛二十八今二十九　羊三十二　豕三十四　鹿二　兔十二】
　　正祭前二日太常司官奏闻明日与光禄司官省牲次日省牲毕一同复命就奏定分献官二十四员
　　一正祭陈设【共二十七坛后増坛一】
　　正殿三坛【后増坛一】
　　上帝【南向】
　　犊一
　　豋一实以大【煑肉汁不用盐酱】
　　笾十二实以形盐　　藁鱼　　枣
　　栗　　　榛　　　菱　　芡
　　鹿脯　　白饼【白造】黑饼【荞麦粉造】糗饼【米粉造】
　　粉餈【糯米餈糕】
　　豆十二实以韮葅【以韮切去本末取中四寸】　菁葅
　　芹葅　　笋葅　　醯醢【猪肉鲊用盐酒拌物调和】
　　鹿醢　　兔醢　　鱼醢　　脾析【用牛百叶切细汤熟用盐酒造用】　　豚胉【猪肩上肉】食【用糯米饭羊脂蜜熬】
　　糁食【用牛羊豕肉细切与粳米饭同熬】
　　簠簋各二实以黍　　稷　　稻　　
　　玉用苍璧
　　帛一【苍色织成郊祀制帛四字】
　　皇祗【南向】
　　犊一　　豋一　　笾十二　　豆十二
　　簠簋各二
　　玉用黄琮
　　帛一【黄色郊祀制帛】
　　仁祖配位【在东西向】
　　犊一　　豋一　　笾十二　　豆十二
　　簠簋各二
　　玉用苍璧
　　帛一【苍色郊祀制帛】
　　共设酒尊六爵九篚三于东南西向祝文案一于殿西后太祖太宗配位俱在东西向犊豋以下陈设各同共设酒尊八爵十二篚四
　　丹墀四坛
　　大明【在东西向】
　　犊一　　豋一　　　笾十【无糗饵粉餈下同】豆十【无食糁食下同】簠簋各二
　　帛一【红色礼神制帛】
　　酒尊三　爵三　　篚一
　　夜明【在西东向】
　　犊一　　豋一　　笾十　　豆十
　　簠簋各二
　　帛一【白色礼神制帛】
　　酒尊三　篚一
　　星辰一坛【在东西向】
　　犊一　　羊三　　豕三　　豋一
　　铏二盛和【用肉盐旧】　笾豆各十
　　簠簋各二　　　　酒盏三十
　　帛一【白色礼神制帛】
　　酒尊三　爵三　　篚一
　　星辰二坛【在西东向】
　　陈设同前
　　东十坛
　　北岳坛【天夀山附増】
　　犊一　　羊一　　豕一　　豋一
　　铏二　　笾豆各十　　　　簠簋各二
　　酒盏十【今二十】
　　帛一【黒色礼神制帛　今帛二】
　　设酒尊三　　爵三　　篚一
　　北镇坛
　　陈设同前
　　东岳坛
　　陈设同　帛一【青色礼神制帛】
　　东镇坛
　　陈设同
　　东海坛
　　陈设同
　　太嵗坛
　　陈设同　帛一【白色礼神制帛】
　　帝王坛
　　陈设同　帛十六【白色礼神制帛】　酒盏三十
　　山川坛
　　陈设同　帛二【白色礼神制帛】　　酒盏三十
　　神祗坛
　　羊五　　豕五　　铏三【无太羹】豆各八
　　簠簋各二　　　　酒盏三十
　　帛一【白色礼神制帛】　酒尊三　爵三　　篚一
　　四渎坛
　　陈设与北岳同
　　帛四【黑色礼神制帛】　酒盏三十
　　西十坛
　　北海坛
　　陈设与北岳同
　　西岳坛
　　陈设同　帛一【白色礼神制帛下同】
　　西镇坛
　　西海坛
　　陈设并同
　　中岳坛【钟山附】
　　陈设同　帛二【黄色礼神制帛】　酒盏二十
　　中镇坛
　　陈设同　帛一【黄色礼神制帛】　酒盏十
　　风云雷坛
　　陈设同　帛四【白色礼神制帛】　酒盏三十
　　南岳坛
　　陈设同　帛一【红色礼神制帛】　酒盏十
　　南镇坛
　　南海坛
　　陈设并同
　　一仪注
