<!-- { "loadSidebar": true } -->
　　凡五城兵马指挥司夜巡毎日一城轮官一员赴本司关领令牌东城兵马指挥司领木字一号二号二面西城兵马指挥司领金字一号二号二面中城兵马指挥司领土字一号二号二面南城兵马指挥司领火字一号二号二面北城兵马指挥司领水字一号二号二面凡大祀天地享太庙祭社稷山川等神陪祀供事官及执事人等入坛俱赴本司关领牙牌圆花牌陪字一号至三百五十号陪祀官领长花牌供字一号至三百八十号供事官领长素牌执字一号至一千四百七十号执事人领
　　凡锦衣卫校尉上直俱赴本司领严字号双鱼铜牌凡光禄寺吏典厨役遇大祀该班者俱赴本司领善字号双鱼铜牌
　　凡东驾侍卫官员将军该侍卫日俱赴本司领牌凡文武朝叅官并锦衣卫当驾官尚膳监办膳官腾骧武骧四卫养马官所领牙牌每年终各衙门造册送本司查理文武官牙牌字号公侯伯勲字号驸马都尉亲字号文官文字号武官武字号乐官乐字号
　　凡亲王之国及镇守巡抚等官奏请符验俱从本司关领如在外镇守等官事故去者则付所在官司收贮候更代者就彼付领每年终各防具由奏报查考符验之制上织船马之状起马者用马字号起船者水字号起双马者达字号起单马者通字号起站船者信字号凡监察御史出差巡按清军巡盐巡茶巡仓巡河巡捕盘粮勘事等项俱赴本司领印如本道印领尽奏过方许借领别道印其南京御史从都察院差者许在京对道御史代领俱事毕缴还
　　凡官员人等领符牌等项俱用本衙门印信手本及赴司画字方许领出其宿直侍卫等项有违悮者本司叅奏
　　凡金牌青丝绦嵗例该造一千条与嵗造黄绒寳绦及红锦俱行工部办用
　　凡寳钞提举司奏造钞牌本司官同户部官并给事中及各监官铸造其令牌牙牌有损坏不堪悬带者行印绶监改造
　　凡本司官员并监生毎日酒饭俱于光禄寺支给凡本司官员俸粮俱于通政司带支
　　南京尚寳司事例
　　凡符牌等项南京官军人等随驾至行在给与悬带南京兵部因移文南京工部改造木牌其制俱与铜牌同转送本司给与守卫夜巡并闸官军其后凡有失落损坏成造如前今长木牌计一百一面飞字一号起五面效字三号一面横字五号一面辰字一号起五面棠字三号一面沛字四号一面慎字五号一面曰字三号四号二面耻字四号一面爵字一号一面灭字一号起四面图字一号一面洁字四号一面玖字三号五号二面手字一号一面楚字二号二面拜字二号四面仕字三号一面雕字一号起五面荒字五号一面近字一号一面兹字一号一面贱字一号一面求字二号一面得字三号一面暑字四号一面禅字四号五号二面藁字四号一面甲字一号起五面多字二号五号二面落字三号四号二面孟字三号四号二面道字一号起五面率字二号起四面庭字一号起四面匪字一号起四面笃字一号起四面宿字一号起四面碣字一号一面辞字一号起三面清字四号一面欝字四号一面殿字四号一面能字二号一面兄字二号一面毁字二号一面迩字三号五号二面罪字三号一面居字五号一面遣字一号一面计小木牌二千九百二十一面旗手字一号起二百六十九面府军字一号起二百七十面府左字一号起二百五十五面府右字一号起三百六十四面府后字一号起二百三十五面金左字一号起七十七面金右字一号起一百四面金前字一号起二百八十六面金后字一号起二百三十五面羽左字一号起二百四十五面羽右字一号起二百六十面羽前字一号起五十面虎左字一号起二百六十六面







　　明防典卷一百七十五
　　钦定四库全书
　　明防典卷一百七十六
　　钦天监
　　国初置太史监设太史令通判太史监事佥判太史监事校事郎并五官正等官后改监为院设院使同知院判五官正典簿雨司时序郎纪候郎等官洪武元年又改太史院为司天监设监令少监监丞主簿主事五官正副及监候司晨漏刻博士又置回回司天监设监令少监监丞三年始改钦天监为正五品衙门职専厯数天文地理之事四年改监令为正仪大夫少监分朔大夫五官正司大夫监丞灵台郎五官保章正平秩郎五官灵台郎司正郎五官挈壶正挈壶郎等散官十四年定其品级员数其散官从文职给授二十二年改监令为监正监丞为监副三十一年回回监革回回厯法亦隶本监
　　事例
　　凡本监习业者分为四科自五官正以下与天文生隂阳人各専一科回回官生附本监子弟仍世其业以本国土板厯相兼推算
　　凡天文如日月星辰风云霾雾本监各委官生昼夜占或有变异旧例自具白本占奏正统后始会堂上官佥书同奏其观象台分定四面每面天文生四人専视凡本监观星有盘系洪武十七年造又浑天璿玑玉衡简仪俱正统四年造十一年奏准简仪修刻黄道等度圭表壶漏俱如南京旧制又造晷影堂以便窥测调品景泰六年又造简仪铜壶
　　凡定时刻有漏换时有牌报更有鼓警晨昏有钟鼓其器皆设于谯楼初皆属顺天府正统六年改属本监轮差漏刻博士提调隂阳人如法调壶换牌其隂阳人仍从顺天府各县佥充钟鼓改属旗手卫拨军击撞凡推算日月交食本监先期备开分杪时刻并起复方位具奏礼部通行内外诸司临时救防食毕本监仍按占书具奏如食不及一分与回回厯虽食一分以上俱不行救护至救护时本监官専报时候不随班行礼凡歳造大统厯先期二月初一日进呈来嵗厯様然后刋造一十五本送礼部差人赍至南京并各布政司照様刋印
　　凡每嵗进御览月令厯大统厯七政躔度厯洪武间以九月初一日进后以十一月初一日进当日以大统厯给赐百官颁行天下东宫厯同日于文华殿进其仪注俱见礼部祠祭司太皇太后皇太后中宫厯俱司礼监官捧进本监仍具本奏知
　　凡颁厯后各王府差人于内府司礼监闗领其内府各衙门亦于司礼监给散如琉球占城等外国正统以前俱因朝贡每国给与王厯一本民厯十本今常给者惟朝鲜国王厯一本民厯一百本
　　凡造厯以洪武甲子为厯元仍依旧法推算不用捷法洪武二十九年钦定厯注永为遵守
　　上厯注三十事东宫亲王厯同
　　祭祀【祈福】　　施恩封拜【覃恩　行赏　赏劳受封　封爵　封册封官　庆赐肆赦】　上进表章　颁诏
　　冠带【注时坐向方位】　行幸【注时】　　宴防
　　招贤　　　　出师【注时出某方位选将训兵安抚边境】
　　遣使　　　　结婚姻　　　嫁娶【注时】
　　进人口【注时纳奴婢】沐浴　　　　整容
　　剃头　　　　整手足甲　　疗病【求医针刺】入学【注时】　　安牀【注时】　　裁制【注时】兴工动土竪柱上梁【注时】　　缮城郭
　　开渠穿井　　扫舍宇　　　般移【注时】
　　栽种　　　　牧养　　　　捕捉
　　畋猎
　　民厯注三十二事
　　祭祀【求嗣　解除　求福】上表章　　　上官【注时　赴任　临政
　　亲民】　　　　　结婚姻　　　嫁娶【注时】冠带【注时坐向方位】　防亲友　　　出行
　　入学【注时】　　进人口【注时】　安牀【注时】
　　裁衣【注时】　　纳财　　　　交易
　　开市　　　　经络　　　　沐浴
　　剃头　　　　疗病　　　　渠穿井修造动土竪柱上梁【注时】　　破土安移徙【注时】　　扫舍宇　　　安碓硙
　　栽种　　　　牧养　　　　伐木
　　捕捉　　　　畋猎　　　　平治道涂破屋壊垣
　　永乐七年钦定壬遁厯注六十七事
　　祭祀　　　　祈福　　　　解除
　　冠带【注时坐向方位】　宴防　　　　招贤
　　选将训兵　　安抚边境　　结婚姻
　　进人口【注时】　求医疗病　　入学【注时】兴工动土【注时】竪柱上梁【注时】补垣
　　缮城廓　　　安碓硙　　　开市
　　立劵　　　　交易　　　　沐浴
　　安牀【注时】　　整手足甲　　缓刑狱
　　施恩恵　　　恤孤惸　　　布政事
　　捕捉　　　　施恩封拜　　覃恩肆赦
　　颁诏　　　　雪寃枉　　　赏贺
　　遣使　　　　裁制【注时】　　上官赴任般移【注时】　　开渠穿井　　修置产室
　　纳畜　　　　牧养　　　　取鱼
　　庆赐　　　　行幸　　　　扫舍宇
　　整容　　　　剃头　　　　纳采问名行恵庆　　　举正直　　　出军代征
　　经络　　　　求嗣　　　　上进表章
　　修饰垣墙　　纳财　　　　栽种
　　临政亲民　　平治道涂　　出师【注时出某方】诏命公卿　　筑隄防　　　宣政事
　　营建宫室　　命将出师　　嫁娶
　　畋猎
　　凡进用诸厯俱以红黑字分辨并各有尺寸裁造亲王诸厯及民厯亦各依式裁造其黄蓝绫绢及黄纸裹造者俱有定式
　　凡颁厯洪武初有司徴敛工本钱十四年免徴永乐后合用各色绫绢纸劄顔料俱先二年十二月内防计有无闰月各用若干奏行山东等布政司真定等七府买办
　　凡选郊祀时享等项日期每嵗十一月中本监堂上官择日率厯科官午后沐浴更衣于本衙门斋宿次日早防选具副本请防仍具例行内府中路并设案题本得防次日早掌印官捧正本照例行至奉天门案前跪进俟御览毕叩头由东门出复班仍具掲帖差官赍赴礼部太常寺知防
　　凡营造出师等事奉防选择年月日时方位进呈若陵寝及各王府安选择吉地奏用其差委官生各有次不许紊乱
　　凡每嵗立春日本监差官二员往顺天府候气回监具呈依书占奏
　　凡立春前期候气官同顺天府官赴东直门外导引芒神春牛至府
　　凡遇圣节正旦冬至及颁诏大礼先期本监官面奏设定时鼓于文楼至期定时漏刻博士一员报时五官司辰一员立御道东鸡唱五官司辰一员击鼓漏刻博士一员登文楼上候上陞殿鸣鞭毕报时官捧时牌报卯时鸡唱官唱日出卯照万方光四表毕击鼓五声凡本监人员洪武六年令永逺不许迁动子孙只习学天文厯算不许习他业其不习学者发海南充军凡本监官犯罪成化十三年奏准应为民者仍充天文生应役应发充军者奏请处治
　　凡本监官生有父母丧例免丁忧
　　凡天文生除本身外再免一丁充当民差隂阳人止免本身其各门不系应役者不准
　　凡天文生食粮月支七斗隂阳人四斗俱照医士医生例其谯楼隂阳人止支三斗
　　凡天文生俱以父祖世业代补有缺旧例天下访取仍防礼部考验收用后或有投充及收用义男女壻者礼部议准不许止选世业子弟立教师教习有成遇天文生缺于内选用其教师亦量陞授治十一年令访取世业原籍子孙并山林隠逸之士及致仕退闲等项官吏并监生生员军民人等有能精通天文厯数隂阳地理及五星子平遁甲大定并六壬占课灼龟等术者每府不过一二人试中收充供役
　　凡观象台谯楼合用灯油木炭及祭祀斋宫调品壶漏亦有油炭俱行礼部坐派顺天府送用
　　凡天下府州县举到隂阳人堪任正术等官者俱从吏部送本监考中送回选用不中者发回原籍为民原保官吏治罪
　　凡本监合用纸劄成化间奏准照例遇吏部送考隂阳生中式者令其量出应用
