<!-- { "loadSidebar": true } -->
　　前期一日太常寺备祭仪设大成乐器于殿上列乐舞生于阶下之东西国子监洒扫殿室内外锦衣卫设御幄于大成门之东上南向设御座于彞伦堂正中鸿胪寺设经案于堂内之左设讲案于堂内之西南至日置经于经案锦衣卫设卤簿驾教坊司设大乐【旧不用乐至是始用】俱于午门外是日早百官免朝先诣国子监门外迎驾分献陪祀官先诣国子监具祭服伺候行礼驾従东长安门出卤簿大乐以次前导乐设而不作太常寺先陈设祭仪于各神位前设酒罇爵如常仪【旧不用牲至是始用】执事设上拜位于先师神位前正中是日学官率诸生迎上至大成门外入御幄礼官入奏请具服上具皮弁服讫奏请行礼导引官导上出御幄中道诣大成殿陛上典仪唱执事官各司其事执事官各先斟酌于爵候导上至拜位赞就位百官亦各就拜位四配十哲分献官各诣庑前俱北向立赞迎神乐作乐止赞上鞠躬拜兴拜兴平身通赞百官行礼同赞搢圭上搢圭执事官跪进爵乐作上受爵献毕复授执事官奠于神位前乐止赞出圭上出圭四配十哲两庑分献官以次诣神位前奠爵讫仍以次出殿门外东西向立典仪唱送神乐作乐止赞上鞠躬拜兴拜兴平身通赞陪祀官行礼同导引官导上由中道出分献官以次退上入御幄易常服讫礼官入奏请幸彞伦堂上升舆礼官前导由灵星门出従太学门入诸生先分别于堂下东西学官列于诸生前驾至学官诸生跪伺驾过然后起仍前序立百官分列堂外稍上左右侍立上至彞伦堂升御座赞学官诸生行五拜叩头礼武官都督以上文官三品以上及翰林院学士升堂执事官各以次序立赞进讲祭酒司业以次升堂由东西小门入至堂中执事官举案于御前礼官奏请授经于讲官祭酒跪受经受毕上赐讲官坐祭酒乃以经置讲案叩头就西南几榻坐讲上赐武官都督以上文官三品以上及翰林院学士坐皆叩头序坐于东西诸生圜立于外以听祭酒讲毕叩头退就本位司业进讲如仪毕出堂门复位赞有制学官诸生列班俱北面跪听宣谕毕赞行五拜叩头礼毕学官诸生以次退先従东西小门出列于成贤街之右伺候尚膳监进茶御前上命光禄寺赐各官茶毕各官退列于堂门外叩头序立驾兴升舆由太学门出升辇卤簿大乐前导乐作驾出太学门学官诸生伺驾至跪叩头退百官常服先诣午门外伺候驾还卤簿大乐止于午门外上御奉天门鸣鞭百官常服鸿胪寺致词行庆贺礼毕鸣鞭驾兴还宫百官退明日国子监祭酒率学官监生上表谢恩上具皮弁服御奉天殿锦衣卫设丹陛驾百官朝服侍班行礼毕上易服御奉天门礼部引奏赐祭酒司业学官及三氏子孙衣服诸生钞锭毕驾还是日上御奉天门赐宴武官都督以上文官三品以上翰林院学士及祭酒司业学官三氏子孙与宴又明日祭酒司业率学官监生谢恩上赐勉励师生祭酒捧出师生迎导至太学开读行礼如仪再明日祭酒司业率学官监生复谢恩治元年奠加币牲用太牢致斋一日余如成化元年仪
　　视学乐
　　视学还导驾乐章御銮歌神欢之曲臣闻古帝王受天命统四方宵衣旰食治道章一心诚敬感昊苍龙翔鹤舞神心乐康臣民赞时皇万夀无疆驾至奉天门陞座乐章万嵗乐【与朝贺同】朝天子【与朝贺同】还宫乐章万嵗乐【前同】
　　大射礼
　　洪武三年防
　　凡遇郊庙之祭先期命文武官执事行大射之礼工部制虎中鹿中及诸侯卿大夫射侯等器其仪按周礼大司马之职王大射则合诸侯之耦其属有射人掌张三侯司弓矢掌六弓八矢之法服不氏掌赞张侯以旌居之而待获古大司马今兵部之职也今以兵部掌之其射鹄有七虎鹄五采天子射用之熊鹄五采皇太子射用之豹鹄五采亲王射用之豹鹄四采一品二品文武官射用之糁鹄三采三品至五品文武官射用之狐鹄二采六品至九品文武官射用之布鹄无采文武官子弟及士民俊秀射用之乏又名容凡射时置于鹄右执旗及待获者以蔽身设福并韦当射时置于前以齐矢设射中五皮树中天子大射用之闾中天子宴射用之虎中皇太子亲王射通用之兕中一品至五品文武官用之鹿中六品至九品及文武官子弟士民俊秀通用之其职事设司正官二贠掌验射者品级尊卑人力强弱而定耦其中否则书扵筭兵部官职之司射二员掌先以强弓射鹄诱射以鼓众气以武职官充之司射器官二员掌辨弓力强弱分为三等騐人力强弱而授之工部官职之举爵者掌以马湩授中者饮光禄寺官职之请射者掌定耦射射毕再请某耦射每鹄二人侍仪司职之待获者掌矢纳于司射器者以各隶仆共其役执旗者掌于容后执五色旗如射者中的举红旗应之中采举采旗应之偏西举白旗偏东举青旗过于鹄举黄旗不及鹄举黒旗以军士二人掌之设引礼二人掌引文武官进退命侍仪司舍人职之













　　明防典卷四十九
　　钦定四库全书
　　明防典卷五十
　　礼部九
　　经筵
　　国初经筵无定日或令文学侍従之臣讲説亦无定所正统初始着为仪累朝因之
　　经筵初开仪
　　凡经筵初开勲臣一人知经筵事内阁学士或知或同知经筵事六部尚书左右都御史通政使大理寺卿及学士等官侍班翰林院春坊等官及国子监祭酒二员进讲翰林春坊等官二员展书给事中御史各二员侍仪鸿胪寺锦衣卫堂上官各一员供事又鸣赞一员赞礼序班四员举案侯伯一人领将军先期直殿内官扵文华殿设御座又设御案扵殿内御座之东稍南设讲案扵御案之南稍东是日早司礼监官先陈所讲四书经史各一册置御案又各一册置讲案皆四书东经史西先期讲官撰四书经或史讲章各一篇预置扵册内是日早上御奉天门早朝毕退御文华殿陞御座将军侍卫如仪鸿胪寺官引知经筵及侍班讲读执事侍仪等官扵丹陛上行五拜三叩头礼毕以次上殿依品级东西序立知经筵官序扵侍班官上侍仪御史给事中各二员扵殿内之南分东西北向立序班二员举御案置御座前二员举讲案置御案之南正中鸿胪寺官赞进讲讲官一员従东班出一员従西班出诣讲案前稍南北向并立鸿胪寺官赞鞠躬拜叩头兴平身毕展书官一员従东班出进诣御案前跪展四书毕起退立扵御案之东稍南讲官一员进至讲案前立奏讲某书讲毕稍退展书官复诣御案前跪掩四书毕退就东班又展书官一员従西班出进诣御案前跪展经毕起退立于御案之西稍南讲官一员进至讲案前立奏讲某经或某史毕少退仍并立展书官复诣御案前跪掩书毕退就西班鸿胪寺赞讲官鞠躬拜叩头兴平身礼毕各退就东西班序班二员举御案二员举讲案退置原所鸿胪寺官赞礼毕命赐宴鸿胪寺官及各官皆跪承防光禄寺官设宴于左顺门宴毕叩头出
　　月讲常仪
　　每月初二十二二十二日防讲先期司礼监官陈设书籍御案如前仪至期候上御文华殿侍卫侍仪执事进讲赐宴礼同但各官止行叩头礼
　　日讲常仪
　　凡日讲止用讲读官内阁学士侍班不用侍卫侍仪执事等官侍班讲读等官入见行叩头礼东西分立先读四书次读经或读史每本读十数遍后讲官先讲四书次讲经或讲史务在直説大义明白易晓讲读后侍书官侍上习书毕各官叩头退
　　东宫出阁讲学
　　天顺二年定
　　初出阁仪
　　是日早侍卫侍仪如常仪执事等官扵文华后殿行四拜礼毕鸿胪寺官请皇太子陞文华殿执事官导引至殿陞座师保等官于丹陛上行四拜礼毕各官退出内侍官导皇太子至后殿陞座以书案进每日侍班侍读讲官入分班东西立内侍展书侍读讲官以次进读叩头而退
　　每日讲读仪
　　一每日早朝退后皇太子出阁陞座内侍以书案进不用侍卫侍仪执事等官惟侍班侍读讲官入行叩头礼毕分班东西向立内侍展书先读四书则东班侍读官向前伴读十数遍退复原班次读经书或读史书则西班侍读官向前伴读亦如之务要字音正当句读分明读毕各官退
　　一每日已时侍班侍读侍讲及侍书官俟皇太子陞座毕入东西向立侍班内侍展书先讲早所读四书则东班侍讲官进讲一遍退复原班次讲早所读经史书则西班侍讲官进讲亦然务要直言解説明白易晓讲毕内侍收书讫侍书官向前侍习写字务要开説笔法画端楷写毕各官叩头而退
　　一午膳后従容逰息或习骑射
　　一每日晩读本日所授书各数遍至熟而止
　　一凡读书三日后一温湏背诵成熟遇温书日免授新书讲官通讲须晓大义
　　一凡写字春夏秋月每日写一百字冬月每日写五十字
　　一凡遇朔望节假及大风雨雪隆寒盛暑暂停讲读写字
　　诸王读书仪
　　天顺二年定
　　一初入书堂其日早王至右顺门之北书堂面东中坐提督讲读并讲读官行四拜礼毕内官捧书展于案上就案左立讲读官进立于案右伴读十遍叩头退一每日讲读清晨王至书堂讲读官行叩头礼伴读十遍出饭后复诣书堂伴读看写字毕讲书直説大意毕仍叩头退内侍以所写字送内阁看












　　明防典卷五十
　　钦定四库全书
　　明防典卷五十一
　　礼部十
　　巡狩
　　永乐六年定
　　一诏诰天下诸司及各处镇守总兵官知防
　　一礼部预行各处凡有重事并四夷来朝俱达行在所仍具本啓闻其余事务奏啓俱达京师啓闻施行事有疑碍者在京合该衙门具奏取自上裁凡进拜表笺表文达行在所笺文达京师
　　一礼部预行经过所在军民衙门俟车驾至官吏生员耆老朝见及预行北京畿内文武衙门令掌印官俟车驾至朝见
　　一祭祀车驾将发奏告天地社稷太庙孝陵祭大江旗纛等神軷祭扵承天门其经过处所滁州遣官祭滁阳王泗州遣官祭祖陵凤阳祭皇陵祭淮阙里遣官祭先师孔子望祭太山縁途古先圣贤忠臣烈士祠坟礼部预期奏闻遣官致祭将至北京境上设坛祭北京山川等神车驾至北京奏告天地祭告境内山川等神一扈従在京马步军五万人内马军一万步军四万马军五千步军五千充驾前军余马军五千步军三万五千分五军率领每军马军一千步军七千以都指挥指挥千百户管领锦衣卫仍选将军五百人校尉二千五百人力士二千人
