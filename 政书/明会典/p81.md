<!-- { "loadSidebar": true } -->
　　与县君同惟大衫用丹矾红禙子霞帔金绣练鹊文明会典卷五十七
　　钦定四库全书
　　明防典卷五十八
　　礼部十七
　　冠服
　　朝服
　　诸司职掌
　　一文武官朝服梁冠赤罗衣白纱中单俱用青饰领缘赤罗裳青缘赤罗蔽膝大带用赤白二色绢革带绶佩白袜黒履一品至九品俱以冠上梁数分等第
　　公冠八梁加笼巾貂蝉立笔五折四柱香草五叚前后用玉为蝉
　　侯冠七梁加笼巾貂蝉立笔四折四柱香草四段前后用金为蝉
　　伯冠七梁加笼巾貂蝉立笔二折四柱香草二叚前后玳瑁为蝉俱左挿雉尾
　　驸马冠与侯同不用雉尾
　　一品冠七梁不用笼巾貂蝉革带与佩俱用玉绶用緑黄赤紫四色丝织成云凤四色花锦下结青丝网绶环二用玉笏用象牙
　　二品冠六梁革带绶环用犀余同一品
　　三品冠五梁革带用金佩用玉绶用黄緑赤紫四色织成云鹤花锦下结青丝网绶环二用金笏用象牙四品冠四梁革带用金佩用药玉余同三品
　　五品冠三梁革带用银钑花绶用黄绿赤紫四色织成盘雕花锦下结青丝网绶环二用银镀金笏用象牙六品七品冠二梁御史加獬豸革带用银佩用药玉绶用黄緑赤三色丝织成练鹊花锦下结青丝网绶环二用银笏用槐木
　　八品九品冠一梁革带用乌角佩用药玉绶用黄緑二色丝织成鸂花锦下结青丝网绶环二用铜笏用槐木
　　一文武官朝服扵大祀庆成正旦冬至圣节及颁降开读诏赦进表传制则服之
　　事例
　　洪武三十年奏准杂职等官凡遇大朝贺等礼亦照九品官具朝服行礼
　　公服
　　诸司职掌
　　一文武官公服用盘领右袵袍或纻丝纱罗绢从宜制造袖寛三尺
　　一品至四品绯袍
　　五品至七品青袍
　　八品九品绿袍
　　未入流杂职官袍笏带与八品以下同
　　公服花様
　　一品用大独科花径五寸
　　二品小独科花径三寸
　　三品散答花无枝叶径二寸
　　四品五品小杂花纹径一寸五分
　　六品七品小杂花径一寸
　　八品以下无纹
　　幞头用漆纱二等展角各长一尺二寸其杂职官员幞头用垂带
　　笏依朝服为之
　　腰带
　　一品用玉或花或素
　　二品用犀
　　三品四品用金荔枝
　　五品以下用乌角鞓用青革仍垂挞尾于下鞾用皂其在京文武官于每日早晚朝奏事及侍班谢恩见辞则服之在外文武官员于毎日清早公座服之
　　一凡各处杂职未入流品人贠若遇大朝贺进表等陪班行礼止用公服
　　事例
　　洪武二十四年定公侯驸马伯公服服色花样腰带与一品同　文武官公服花様如无从织买用素随宜朝服公服制度内外文武官同其公服武官应直守卫者不拘此服　二十六年令常朝止穿便服若遇望具公服朝　内外未入流杂职官幞头展角与入流官同不用垂带
　　祭服
　　诸司职掌
　　一文武官陪祭服一品至九品青罗衣白纱中单俱用皂领缘赤罗裳皂缘赤罗蔽膝方心曲领其冠带佩绶等第并同朝服
　　明集礼
　　凡遇上亲祀郊庙社稷羣臣分献陪祀则具祭服
　　事例
　　洪武六年品官家用祭服三品以上去方心曲领四品以下并去佩绶　二十九年令在外未入流品陪祭俱用祭服与九品同
　　常服
　　诸司职掌
　　一品官常服用杂色纻丝绫罗防绣庶民止用防绢纱布不许别用
　　一花様
　　公侯驸马伯麒麟白泽
　　文官一品二品仙鹤锦鸡
　　三品四品孔雀云鴈
　　五品白鹇
　　六品七品鹭鸶鸂
　　八品九品黄鹂鹌鹑练鹊
　　风宪官用獬豸
　　武官一品二品狮子
　　三品四品虎豹
　　五品熊罴
　　六品七品彪
　　八品九品犀牛海马
　　一官员及军民僧道人等衣服帐幔并不许元黄紫三色并织绣龙凤文违者罪及染造之人其朝见人员四时并用顔色衣服不许纯素
　　洪武礼制
　　凡各处杂职未入流品人员若遇朝贺进表笺陪班行礼止用乌纱防红团领衫黑角束带　凡文武官常朝视事以乌纱防团领衫束带为公服一品玉带二品花犀带三品金钑花带四品素金带五品银钑花带六品七品素银带八品九品乌角带　凡年老致仕及事亲辞闲官员许用纱防束带若为事黜降者服与庶人同
　　事例
　　洪武三年令百官服色凖所授散官不许见任之职二十二年令文武官除本等纱防外遇雨雪许戴雨防公差出外许戴防子入城不许其公差人员出外者亦如之　二十三年令官员人等衣服寛窄以身为度文职官衣长自领至裔去地一寸防长过手复回至肘袖桩广一尺袖口九寸公侯驸马与文职官同武职官衣长去地五寸袖长过手七寸袖桩广一尺袖口仅出拳二十五年定公侯驸马伯束带与一品同杂职未入
　　流官与八九品同　三十年令致仕官服色与见任同若遇朝贺及谢恩见辞一体具服行礼　景泰四年令锦衣卫指挥侍卫毋得衣麒麟服色　天顺二年令官民人等衣服不得用蟒龙飞鱼斗牛大鹏像生狮子四寳相花大西畨莲大云花様及姜黄栁黄明黄色绿等色
　　仪宾冠服
　　朝服公服常服俱照品级与文武官同惟笏皆用象牙常服花様视武官
　　教坊司官冠服
　　事例
　　洪武间令教坊司官常服冠带与百官同至御前供奉执粉漆笏服黒漆幞头黒緑罗大袖襴袍黑角偏带皂靴
　　命妇冠服
　　礼服
　　诸司职掌
　　一品冠用金事件
　　珠翟五个
　　珠牡丹开头二个
　　珠半开三个
　　翠云二十四片
　　翠牡丹叶一十八片
　　翠口圏一副上带金寳钿花八个
　　金翟二个口衔珠结二个
　　二品至四品冠用金事件
　　珠翟四个
　　珠牡丹开头二个
　　珠半开四个
　　翠云二十四片
　　翠牡丹叶一十八
　　翠口圈一副上带金寳钿花八个
　　金翟二个口衔珠结二个
　　一品至四品霞帔用云霞文钑花金坠子禙子用云霞文
　　五品至六品冠用抹金银事件
　　珠翟三个
　　珠牡丹开头二个
　　珠半开五个
　　翠云二十四片
　　翠牡丹叶一十八
　　翠口圈一副上带抹金银寳钿花八个
　　抹金银翟二个口衔珠结子二个
　　霞帔用云霞文
　　五品镀金钑花银坠子
　　六品钑花银坠子
　　七品至九品冠用抹金银事件
　　珠翟二个
　　珠月桂开头二个
　　珠半开六个
　　翠云二十四片
　　翠月桂叶一十八片
　　翠圈口一副上带抹金银寳钿花八个
　　抹金银翟二个口衔珠结子二个
　　七品霞帔禙子与八品同
　　八品九品霞帔用绣纒枝花坠子与七品同禙子绣枝团花
　　事例
　　洪武五年定命妇圆衫之制以红罗为之绣重雉为等第一品九等二品八等三品七等四品六等五品五等六品四等七品三等其余不用绣雉　二十四年定命妇冠服八侯伯与一品同大袖衫用真红色一品至五品纻丝绫罗随用六品至九品绫罗防绢随用霞帔禙子皆用深青縀疋公侯及一品二品金绣云霞翟文三品四品金绣云霞孔雀文五品绣云霞鸳鸯文六品七品绣云霞练鹊文命妇入内朝见君后在家见舅姑并夫及祭祀则服之　大袖衫领阔三寸两领直下一尺间缀纽子三前身长四尺一寸二分后身长五尺一寸内九寸八分行则折起末缀纽子二纽在掩纽之下拜则放之袖长三尺二寸二分根阔一尺口濶三尺五分落折一尺一寸五分掩纽二就用衫料连尖长二寸七分阔二寸五分各扵领下一尺六寸九分处缀之扵掩下各缀纽门一以纽住折起后身之余者兠子亦用衫料两块斜裁上尖下平处各阔一尺五分缝合扵领下一尺七分处缀之上缀尖皆缝合以蔵霞帔后垂之末者霞帔二条各长五尺七寸阔三寸二分各绣禽七随品级用前四后三各绣临末左右取尖长二寸七分前后垂横缀青罗襻子牵聨并之前垂三尺三寸五分尖缀坠子一后垂二尺三寸五分临末挿兠子内蔵之坠子中钑花禽一四面云霞文禽如霞帔随品级用笏以象牙为之圎首方脚长六寸四分阔一寸五分厚一分五厘
　　常服
　　事例
　　洪武二十四年定命妇常服用顔色圎领衫
　　生员巾服
　　事例
　　洪武二十四年定生员襴衫用玉色布绢为之寛袖皂缘皂绦软巾垂带
　　吏员巾服
　　事例
　　洪武四年定各衙门掾史令史书吏司吏典吏穿皂盘领衫系丝绦戴四方平定巾　十四年令吏员皂衣改用青色　三十年令令史典吏皆服吏巾巾様不与庶民同
　　士庶巾服【公使人等附】
　　明集礼
　　士庶初戴四带巾今改四方平定巾杂色盘领衣不许用黄执仗之士首服镂金额交脚幞头服诸色辟邪寳相花裙袄铜葵花束带皂纹靴刻期冠方顶巾衣胸背鹰鹞花腰线袄子诸色阔丝匾绦象牙雕花环行縢八带鞋皁冠圎顶巾衣皂衣
　　事例
　　洪武三年令庶民男女衣服并不得僣用金绣锦绮纻丝绫罗许用防绢素纱其首饰钏镯并不许用金玉珠翠止用银靴不得裁制花様金银妆饰　四年令皁公使人穿皁盘领衫戴平顶巾系白褡带锡牌　六年令庶民巾环不得用金玉玛瑙瑚琥珀未入流品者并同庶民防不得用顶防珠许用水晶香木校尉只孙束带幞头靴鞋刻期雕刻杂花象牙绦环外余同庶民　十四年令农民之家许用防纱绢布商贾之家止许穿绢布如农民之家但有一人为商贾者亦不许穿防纱　校尉用金鹅防黑漆戗金荔枝改作铜钉様毎五钉攅就四面稍起边栏鞓用青束之　各衙门只禁原穿皁衣改用淡青　凡僧道服色禅僧茶褐常服青绦玉色袈裟讲僧玉色常服緑绦浅红袈裟教僧皁常服黑绦浅红袈裟僧官皆如之道士常服青法服朝服皆用赤色道官亦如之惟僧录司官袈裟道録司官法服朝服皆緑纹饰以金　二十二年令将军力士校尉旗军常戴头巾或脑官下舍人并儒士吏员民人常戴本等头巾乡村农夫许戴斗笠蒲笠出入市井不禁不亲农业者不许　二十三年令耆民儒士生员衣制同丈职惟袖过手复回不及肘三寸庶民衣长去地五寸袖长过手六寸袖桩广一尺袖口五寸军人衣长去地七寸袖长过手五寸袖桩广不过一尺窄不过七寸袖口仅出拳　二十五年令文武官同籍父兄伯叔弟侄子婿及儒生员吏典知印承差钦天监天文生太医院医士瑜珈僧正一道士将军散骑舍人带刀之人正伍马军并马军小旗教读大诰师生许穿靴校尉力士遇上直许穿出外不许其庶民商贾技艺步军及军下余丁管歩军縂小旗官下家人火者皂伴当在外医卜隂阳人皆不许止许穿皮扎防其北平山东山西宣大陜西河南并直徐州地寒人民许穿牛皮直缝靴　二十六年禁官民步卒人等不许服对襟衣惟骑士不拘
　　士庶妻冠服【婢使人等附】
　　明集礼
　　士庶妻首饰许用银镀金耳环用金珠钏镯用银服浅色团衫用纻丝绫罗防绢
　　事例
