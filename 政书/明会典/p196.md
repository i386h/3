<!-- { "loadSidebar": true } -->
　　铸器
　　诸司职掌
　　凡铸造铜锅铜柜等器及打造铜锅铜灶铁窓铁猫等件行下宝源局定夺模范及计算合用铜铁木炭等项明白具数呈部行下丁字库抽分竹木局放支督工依式铸造
　　铸造
　　生铜一斤用炭一十二两　黄熟铜一斤用炭一斤红熟铜一斤用炭一斤　　生铁一斤用炭一斤
　　打造
　　红熟铜一斤用炭八斤　　黄熟铜一斤用炭八斤铁一斤用炭一斤八两
　　事例
　　凡铸亲王各土官衙门金牌信符并上直守卫官军金牌俱令宝源铸印二局官金牌信符会同尚宝监于内府金牌厰同造印记会同印绶监于内府六科廊同造造完送银作局镀金其铸钟用响红铜于铸钟厰铸造
　　铜铁
　　诸司职掌
　　凡各处炉冶每嵗煽炼铜铁彼先行移各司嵗办后至洪武十八年四月内钦依住罢至今不曽复设如果缺用即须奏闻复设炉冶采取生矿煅炼着令有司差人陆续起解照例送库收贮如系临边用铁去处就存聴用
　　计各处炉冶该铁一千八百四十七万五千二十六斤湖广六百七十五万二千九百二十七斤
　　广东一百八十九万六千六百四十一斤
　　北平三十五万一千二百四十一斤
　　江西三百二十六万斤
　　陜西一万二千六百六十六斤
　　山东三百一十五万二千一百八十七斤
　　四川四十六万八千八十九斤
　　河南七十一万八千三百三十六斤
　　浙江五十九万一千六百八十六斤
　　山西一百一十四万六千九百一十七斤
　　福建一十二万四千三百三十六斤
　　见今各处嵗办铁课
　　福建布政司共二十八万四千六百三十斤浙江布政司七万四千五百八十三斤
　　广东潮州府程乡县七万斤
　　遵化铁冶班匠工程烧炭人匠七十一户该木炭一十四万三千七十斤淘沙人匠六十三户该铁沙四百四十七石三斗铸铁等匠六十户附近州县人夫六百八十三名每年十月上工至次年四月放工每年该运京铁三十万斤遵化三卫一所一县十万斤蓟州三卫一州七万斤三河二卫二县六万斤通州四卫一州七万斤
　　事例
　　洪武初置湖广铁冶　七年置江西南昌府进贤冶临江府新喻冶袁州府分宜冶湖广兴国冶蕲州黄梅冶山东济南府莱芜冶广东广州府阳山冶陜西巩昌冶山西平阳府吉州富国丰国二冶太原府大通冶潞州润国冶泽州益国冶每冶各大使一员副使一员　十八年罢各布政司铁冶　二十七年复置山西平阳吉州丰国富国二铁冶　又复置江西袁州府分宜县铁冶　二十八年罢各布政司官冶令民得采炼出卖每嵗输课三十分取二　永乐二十年设四川龙州铁冶成化十九年令遵化铁厰嵗运京铁每车一辆装铁
　　不得过一千七百斤车价不得过三两五钱俱候农隙之时领运交纳
　　铸钱
　　诸司职掌
　　凡在京鼓铸铜钱行移宝源局委官于内府置局每季计算人匠数目其合用铜炭油麻等项物料行下丁字库等衙门放支如遇铸完收贮奏闻差官类进内府司钥库交纳取批回实收长单附卷若在外各布政司一体鼓铸本部类行各司行下宝源局委官监督人匠照依在京则例铸完钱数就于彼处官军收贮聴候支用
　　则例
　　当十钱一千个熏模用油一十一两三钱铸钱连火耗用生铜六十六斤六两五钱炭五十三斤一十五两二钱当五钱二千个熏模用油一斤四两铸钱连火耗用生铜六十六斤六两五钱炭五十三斤一十五两二钱当三钱三千三百三十三个熏模用油一斤一十四两铸钱连火耗用生铜六十五斤九两二钱五分炭五十三斤八两三钱五分
　　折二钱五千个熏模用油二斤五两五钱铸钱连火耗用生铜六十六斤六两五钱炭五十三斤一十五两二钱小钱一万个熏模用油一斤四两铸钱连火耗用生铜六十六斤六两五钱炭五十三斤一十五两二钱
　　穿钱麻
　　当十钱每串五百个用一两　当五钱每串五百个用八钱　当三钱每串一千个用一两折二钱每串一千个用七钱　小钱每串一千个用五钱
　　铜一斤铸钱不等【外増火耗一两】
　　当十钱一十六个折小钱一百六十文　当五钱三十二个折小钱一百六十文　当三钱五十四个折小钱一百六十文　折二钱八十个折小钱一百六十文　小钱一百六十文
　　铸匠每一名一日铸
　　当十钱一百二十六个　当五钱一百六十二个　当三钱二百三十四个　折二钱三百二十四个　小钱六百三十个
　　锉匠每一名一日锉
　　当十钱二百五十二个　当五钱三百二十四个　当三钱四百六十八个　折二钱六百四十八个　小钱一千二百六十个
　　各处炉座钱数
　　山东二十二座半每嵗铸钱一千二百一十二万一千文　山西四十座每嵗铸钱二千三百三十二万八千文　河南二十二座半每嵗铸钱一千三百一十二万二千文　浙江二十座每嵗铸钱一千一百六十六万四千文　江西一百一十五座每嵗铸钱六千七百六万八千文　北平二十一座每嵗铸钱一千二百八十三万四百文　广西一十五座半每嵗铸钱九百三万九千六百文　陜西三十九座半每嵗铸钱二千三百三万六千四百文　广东一十九座半每嵗铸钱一千一百三十七万二千四百文　四川一十座每嵗铸钱五百八十三万二千文
　　事例
　　洪武四年令铸洪武通宝钱　二十年令各布政司停止铸钱　二十二年复铸钱与钞兼用更定钱样分两永乐六年令铸永乐通宝钱　宣德八年令铸宣德
　　通宝钱
　　顔料
　　诸司职掌
　　凡合用顔料专设顔料局掌管淘洗青緑将见在甲字库石矿按月计料支出淘洗分作等第进纳若烧造银硃用水银黄丹用黑铅俱一体按月支料烧炼完备逐月差匠进赴甲字库收贮如果各色物料缺少定夺奏闻行移出产去处采取或给价收买钞法紫粉所用数多止用蛤粉苏木染造时常预为行下本局多为备办用度如缺蛤粉一体收买
　　黑铅一斤烧造黄丹一斤五钱三分三厘
　　水银一斤烧造银硃一十四两八分二硃三两五钱二分次青碌石矿一斤淘造净青碌一十一两四钱三分暗色碌石矿一斤淘造净石碌一十两八钱七分六厘蛤粉一斤烧造紫粉一斤一两六钱
　　防砂一斤烧造防砂碌一十五两五钱
　　事例
　　洪武间圣防如今营造合用顔料但是出产去处便着有司借倩人夫采取来用若不系出产去处着百姓怎麽办那当该官吏又不明白具奏只指着朝廷名色以一科百以十科千百般苦害百姓似这等无理害民官吏挐来都全家废了不饶若那地面本出产却奏说无以后着人采取得有时那官吏也不饶虽是出产去处也须量着人的气力采办似这等百姓也不艰难生受官民两便若有司家因而生事扰害他的挐来全家废了不饶　永乐二十二年圣防古者工赋随地所产不强其所无比年如丹漆石青之类所司更不究产物之地一槩下郡县征之郡县逼迫小民鸠敛金币诣京师博易输纳而商贩之徒乗时射利物价腾踊数十倍加不肖官吏夤缘为奸计民所费朝廷得其千百之十一其余悉肥下人今宜切戒此弊凡合用之物必于出产之地计直市之若仍蹈故习一槩科派以毒民者必诛不宥　成化二年令内官监促办累年未纳物料急用者以官银收买不急者停止
　　纸劄
　　诸司职掌
　　凡每嵗印造茶盐引由契本盐粮勘合等项合用纸劄着令有司抄解其合用之数如库缺少定夺奏闻行移各司府州照依上年纸数抄造解纳如遇起解到部随即辨验堪中如法差人进赴乙字库收贮聴用
　　产纸地方分派造解额数
　　陜西十五万张　湖广十七万张　山西十万张　山东五万五千张　福建四万张　北平十万张　浙江二十五万张　江西二十万张河南五万五千张　直隶三十八万张
　　事例
　　宣德七年令各处进到纸劄不依原式及水湿不堪者本部行移本处抄来补数　九年福建进到纸劄不合原式及粗薄不堪其提调官令本部行按察司取招
　　石灰
　　诸司职掌
　　凡在京营造合用石灰每嵗于石灰山置窑烧炼所用人工窑柴数目俱有定例如遇各处支用明白行下各该管人员放支其管事作头每季交替仍将所烧过物料支销见在之数明白交割
　　每窑一座该正附石灰一万六千斤合烧五尺围芦柴一百七十八束计七十五工
　　事例
　　马鞍山斋堂等处各置灰厰俱以武功三卫军夫采烧搬运赴京凡修理内外等项应用天顺间奏准差指挥千百户等官分管提督五年一替




　　明会典卷一百五十七
　　钦定四库全书
　　明会典卷一百五十八
　　工部十二
　　都水清吏司
　　诸司职掌
　　郎中员外郎主事掌天下陂池川渎之政令
　　河渠
　　国朝重水利凡闸坝陂池桥道之事具载诸司职掌永乐迁都后尤重漕运故河道洪泉等项有关漕事者事例甚详今具列于后
　　诸司职掌
　　凡各处闸坝陂池引水可灌田亩以利农民者务要时常整理疏浚如有河水横流泛溢损坏房屋田地禾稼者须要设法隄防止遏或所司呈禀或人民告诉即便定夺奏闻若隶各布政司者照会各司直隶者劄付各府州或差官直抵处所踏勘丈尺阔狭度量用工多寡若本处人民足完其事就便差遣倘有不敷着令隣近县分添助人力所用木石等项于官见有去处支用或发遣人夫于附近山场采取务在农隙之时兴工毋妨民业如水患急于害民其功可卒成者随时修筑以御其患
　　计天下河道
　　卢沟河
　　卢沟河出山北代州泛溢辄坏民田庐宣德以来每河岸冲决辄命官修筑治二年命内官及文武官各一员发军民夫修治又命给事中御史各一员同管理工役
　　滹沱河
　　滹沱河出真定府西山天顺以来每决辄命官修筑治二年命真定等府卫发军民同筑
　　大通河
　　大通河在京城东自前元导昌平白浮瓮山诸泉至通州高丽庄长一百六十余里每十里置一闸蓄水通舟以免漕运陆挽之劳至国朝永乐以来诸闸犹多存者仍设官夫守视成化间命文武官疏浚以通粮运稍通复止而运河亦赖以济遇有淤浅随时挑浚
　　白河
　　白河在通州其源出口外经密云县合大通榆浑诸河凡三百六十里至直沽入海每决辄发丁夫修筑于浅处设铺舍置夫甲专管挑浚舟过则招呼使避浅而行自此而南凡运河浅铺以次而设
　　蓟州河
　　蓟州军饷国初每嵗用遮洋船出海转运而至风波甚险治初议发军夫万人凿河四十里以免海运每三年一次修浚
　　卫河
　　卫河元名御河出河南辉县至临清州下直沽入海长二千余里今为运河每旱干水溢辄发州县丁夫修治
　　沁河
　　沁河出山西沁源县由太行山麓至河南原武县黑洋山与河汴合流至徐州以济徐吕二洪景泰五年于黑洋山北黄河缺口开河以接旧道其水利深浅尺寸管洪官每季奏报
　　汶河
　　汶河出山东泰安州莱芜县原山南从济水西北流入海元于宁阳县堽城之左筑坝遏之南流至今济宁州合沂泗二水以达于淮永乐九年修旧坝复于东平州戴村筑新坝而汶尽入漕河至分水龙王庙前四分南流六分北流其南有洸河一道亦入漕河
　　黄河
