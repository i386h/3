<!-- { "loadSidebar": true } -->
　　洪武十七年奏定有封爵者给诰皆如一品之制惟公侯用玉轴伯子男用犀轴为别　永乐二十二年诏五品以下官曽经一考称职未给诰陞用改除者一体封赠未及一考陞用改除者满日方给在京王府长史一体给诰　洪熙元年令方面官到京曽经一考称职给与本身诰命九年考满方与封赠　宣徳元年令在外王府长史纪善九年无过者许给诰勑　四年令文官有犯贪汚者追夺原给诰未给者不给　五年令应授诰官员未授之先曽犯赃罪已经赦宥者悉免追夺若授诰之后犯赃罪虽经赦宥皆追夺　十年令在外官员三年考满称职者给与诰　正统二年奏准收粮经歴满十万石给与命　三年令文官诰俱待九年考满方与　十二年定诰轴数一品五轴二品三轴三品二轴四品五品一轴六品以下一轴仍待三考满方给　天顺元年奏定一品四轴二品三品三轴四品至七品二轴　二年诏文官未及一考父母见在者授封其父在而母亡或母在而父亡者奏准共给一道
　　凡各王府将军郡主仪宾诰命礼部奏准移咨本部类奏撰写用宝并造袱匣完偹该府具奏闗领仍候礼部移咨到日类奏给授
　　凡两京应请诰官员三年考满各衙门勘实移咨本部行考功司查其考称出身歴任两月一次具奏凡在外司府州县等官九年考满取给诰付考功司查其考称平常仍行各该衙门掌印官勘实其巡抚巡按奏保旌异官员本部查曽经考满果勘旌异者仍行都察院转行巡按御史覆勘卓异政绩具奏定夺凡两京各卫收粮经歴三年考满任内收粮十万石之上者给与命
　　凡诰用宝诰用制诰之宝用命之宝仍以文簿与诰各编字号复用宝识之文簿藏于内府
　　凡功臣铁劵刻其文于上以黄金填之左右各一面右给功臣左藏内府
　　诸司职掌
　　一自荣禄大夫至将仕佐郎凡九等十八级所余官员合得散官照依定制奏闻给授及选部付到在京各衙门实授官员及考功考过试职一年堪用并三年称职者合得初授陞授散官具奏行移该衙门转行给授一凡白身人入仕并杂职人等初入流者与对品初授散官任内歴俸三年初考称职与陞授散官又歴俸三年再考功迹显著方与加授散官若考覈平常者止与初授其任内未经初考迁调改除者仍照见授职事与初授散官已经初考合得陞授迁调改除仍系本等品级者照见授职事与陞授散官若陞等者止与对品初授或有已得陞授未经再考迁调改除仍系本等品级者照见授职事与陞授散官已经再考合得加授迁调改除仍系本等品级者与加授散官若陞等者止与对品初授其有先曽歴任二品三品等职今次降用若系有罪及阘茸不称职贬降者照依见授职事与初授散官若量才任使不系贬降但今授职事比与原授降等其原授散官诰仍旧者亦照见授职事与对品初授散官俱于三年之后照例陞授其加赠一节考验本人生前功迹合得加授者照例给与
　　正一品【初授特进荣禄大夫陞授特进光禄大夫】
　　从一品【初授荣禄大夫陞授光禄大夫】
　　正二品【初授资善大夫陞授资政大夫　加授资徳大夫】
　　从二品【初授中奉大夫陞授通奉大夫　加授正奉大夫】
　　正三品【初授嘉议大夫陞授通议大夫　加授正议大夫】
　　从三品【初授亚中大夫陞授中大夫　　加授太中大夫】
　　正四品【初授中顺大夫陞授中宪大夫　加授中议大夫】
　　从四品【初授朝列大夫陞授朝议大夫　加授朝请大夫】
　　正五品【初授奉议大夫陞授奉政大夫】
　　从五品【初授奉训大夫陞授奉直大夫】
　　正六品【初授承直郎陞授承徳郎】
　　从六品【初授承务郎陞授儒林郎　儒出身】
　　【宣徳郎　吏才干出身】
　　正七品【初授承事郎陞授文林郎　儒出身】
　　【宣义郎　吏才干出身】
　　从七品【初授从仕郎陞授征仕郎】
　　正八品【初授迪功郎陞授修职郎】
　　从八品【初授迪功佐郎陞授修职佐郎】
　　正九品【初授将仕郎陞授登仕郎】
　　从九品【初授将仕佐郎陞授登仕佐郎】


　　明防典卷八
　　钦定四库全书
　　明防典卷九
　　吏部八
　　吏员两考役满起送到京防拨各衙门各有资格以后又有办事之例
　　诸司职掌
　　凡在外各衙门送到考满吏典于在京对品衙门内用在京各衙门考满吏典照依资格陞用无缺借用仍支合得俸裁革减并吏对品衙门用借拨者支前役俸农吏罢闲官生员监生承差为事充吏遇缺拨用各支本等俸其五品以下衙门吏典该与俸米食米者照例支给若罢闲永充截替市井吏遇缺量度拨用止支九品衙门司吏俸一石工满并为事断发吏遇缺拨用月支食米五斗每月通类行移各衙门收役并勾取在逃吏自首行勾日浅未曽拨补准首仍送着役若及日久窥伺拨补避难及已移文原籍勾解者俱送刑部问罪仍发本部听用若各衙门退回奸猾托称不谙吏事旧吏照地方发边逺充军为事还役吏典在京者行移各该衙门收役在外者劄付应天府给引转发着役【在京劄顺天府】
　　洪武礼制
　　一凡内外有出身吏员俱以三年为满给由止据现歴俸月不许通理
　　正七品出身
　　五军都督府提控
　　从七品出身
　　五军都督府掾吏
　　六部都吏
　　正八品出身
　　六部令史
　　从八品出身
　　五军都督府知印
　　正九品出身
　　五军都督府典吏
　　六部知印
　　在外二品衙门令史
　　在京三品衙门令史
　　从九品出身
　　六部典吏
　　在外二品衙门知印
　　在外各卫令史
　　察院书吏
　　在外三品衙门书吏
　　諌院书吏【后革】
　　杂职出身
　　在京三品衙门典吏
　　内府仓库司局吏攒
　　在外二品衙门典吏
　　内外四品衙门司吏
　　一凡内外无出身吏员亦以三年为满陞转五品六品衙门司吏在外三品内外四品衙门典吏满日于四品衙门司吏在京三品在外二品衙门典吏内陞转无缺给由【如是军吏不在此限】
　　七品衙门司吏五品六品衙门典吏满日于五品衙门司吏内陞转无缺给由
　　八品以下衙门吏攅七品衙门典吏满日于六品七品衙门司吏内陞转缺给由
　　在京各仓库局闗塲所等衙门吏攅满日于五品六品衙门司吏同
　　宪纲
　　凡都察院及按察司吏典须于考退生员与应取吏员相防补用不许用曽犯奸贪罪名之人
　　事例
　　凡佥充吏役于农民身家无过年三十以下能书者选用但曽经各衙门主写文案攅造文册及充隶兵与市民并不许滥充　洪武二十八年奏准正军户五丁者充吏四丁不许水马驿站贴军杂役养马等项人户四丁以上者充吏三丁不许民户两丁识字亦许勾充宣徳元年奏准一户有三丁三丁内一丁充吏一丁为官者免其吏农民一丁充吏一丁或自监生生员谪充吏者免其农民先佥一丁充吏后又佥一丁免其后充者生员果有成效入学虽后即免其为吏者若及四丁之上俱不免　正统元年奏准军职衙门不许滥用军吏违者问调南丹等卫补伍　三年奏准还俗僧道营充吏役罢归为民若出入衙门嘱托公事结揽写发蠧政害民者发口外充军为民　四年奏准在京在外吏典曽充隶兵者歴三年满日不与出身　五年奏准按察司吏典役满行布政使司转属佥拨不许径行各府州县佥取　景泰三年奏准父兄伯叔充吏离役未久及犯问发充军为民者弟男子侄不许防充若役满出身年逺者不拘此例
　　凡吏役资格洪武十七年奏定在外二品衙门通吏考满于在京从七品出身吏员内陞转令史于在京正八品出身吏员内陞转在外三品衙门令史书吏于在京正九品出身吏员内陞转在外三品衙门典吏四品衙门司吏于在京从九品出身吏员内陞转察院磨勘司典吏仍依原定未入流品内出身五品以下衙门吏人依原定资格陞转其在京一品二品知印承差不许于吏员内取用　十九年更定中外诸司吏员役满转补资格在京入流衙门吏员充九品衙门司吏九品衙门司吏充八品衙门司吏及七品衙门典吏八品衙门司吏七品衙门典吏充七品衙门书吏及七品衙门六品衙门典吏七品衙门书吏充五品衙门司吏胥史六品衙门典吏充五品衙门典吏及六品衙门司吏六品衙门司吏五品衙门典吏俱充五品衙门司吏胥史四品衙门典吏五品衙门司吏胥史充四品衙门司吏及三品衙门典吏四品衙门司吏三品衙门典吏俱充三品衙门令史及二品衙门典吏三品衙门令史及二品衙门典吏俱充二品衙门令史及一品衙门典吏二品衙门令史充一品衙门掾史及对品衙门都吏都吏充一品衙门提控一品衙门典吏充对品衙门掾史及对品衙门提控皆以三年为满给由赴部录用在外衙门若各驿递传所河泊闸坝等衙门吏攅充七品衙门典吏七品衙门典吏充五品六品衙门典吏或有俸九品衙门并有俸未入流品衙门吏充七品衙门司吏六品衙门典吏充六品衙门司吏五品衙门典吏六品衙门司吏充五品衙门司吏五品衙门司吏充四品衙门司吏及三品衙门典吏四品衙门典吏充四品衙门司吏及三品衙门典吏三品衙门典吏充二品衙门典吏及三品衙门令史书吏三品衙门令史书吏充二品衙门令史二品衙门令史充二品衙门通吏已上三年满日无缺给由到部于在京衙门内用　三十一年续定吏员出身事例皆以九年考满出身或在京两考在外一考或在京一考在外两考一品二品衙门提控都吏从七品出身掾史令史典吏并内府门吏正八品出身三品衙门令史从八品出身典吏及四品衙门司吏正九品出身四品衙门典吏五品衙门司吏典吏书吏俱从九品出身六品至九品并杂职衙门吏典都察院各道吏典俱除杂职后俱以在外两考在京一考为满
　　凡吏典拨歴俱以实俸为准在外通吏拨在京五府六部提控都吏如通吏少则以都布二司令史兼拨在外都布二司令史按察司盐运司书吏卫令史拨在京五府六部都察院掾史令史在外府司吏拨在京各卫并顺天府光禄寺通政司太仆寺令史大理寺胥史在外都布按并各卫府盐运司典吏拨在京五府六部都察院典吏并总兵官巡抚都御史典吏在外州所司镇抚司长史司吏拨在京各卫并顺天府光禄寺通政司大理寺太仆寺典吏在外县司州典拨在京鸿胪寺翰林院各千户所司吏在外县典拨在京十三道书吏典吏巡按书吏各百户所司吏户刑二部都察院顺天府照磨所宛大二县司典并十库司攅在外仓攅拨在京马房攅典并草塲抽分局巡检司闸坝吏各税课司攅典在外巡检司税课司儒学驿闸吏库攅拨京通二仓守支攅典其北直隶都司卫所一考役满吏典本处听候三月之上无缺转防起送后府转送到司者拨别处卫所府州县起送考退廪膳生员充吏者拨附近府分考功司付到重歴者拨临近卫所俱附卷其广东广西四川三布政司湖广所属永州辰州宝庆靖州常徳长沙衡州郴州江西所属南安贑州福建所属漳州泉州汀州兴化及福建行都司所属建宁左等五卫二十五所并武平等守御千户所吏典俱南京拨歴
