<!-- { "loadSidebar": true } -->
　　凡起运官塩每引二百斤为一袋带耗五斤经过批验所依数掣挚秤盘但有夹带余塩者同私塩法　若客塩越过批验所不经掣挚关防者杖九十押囬盘騐凡客商贩卖官塩不许塩引相离违者同私塩法　其卖塩了毕十日之内不缴退引者笞四十　若将引影射塩货者同私塩法凡起运官塩并灶户运塩上仓将带军器及不用官船起运者同私塩法
　　凡客商将官塩挿和沙土货卖者杖八十
　　凡将有引官塩不于拘该行塩地面发卖转于别境犯界货卖者杖一百知而买食者杖六十不知者不坐其塩入官
　　监临势要中塩
　　凡监临官吏诡名及权势之人中纳钱粮请买引勘合侵夺民利者杖一百徒三年塩货入官
　　沮壊塩法
　　凡客商中买塩引勘合不亲赴塲支塩中途増价转卖沮壊塩法者买主卖主各杖八十牙保减一等盐货价钱并入官其铺户转买拆卖者不用此律
　　私茶
　　凡犯私茶者同私塩法论罪如将已批騐截角退引入山影射照茶者以私茶论
　　私矾
　　凡私煎矾货卖者同私盐法论罪
　　匿税
　　凡客商匿税及卖酒醋之家不纳课程者笞五十物货酒醋一半入官于入官物内以十分为率三分付告人充赏务官攅拦自获者不赏入门不吊引同匿税法其造酒醋自用者不在此限　若买头匹不税契者罪亦如之仍于买主名下追徴价钱一半入官
　　舶商匿货
　　凡泛海客商舶船到岸即将物货尽实报官抽分若停塌沿港土商牙侩之家不报者杖一百虽供报而不尽者罪亦如之物货并入官停藏之人同罪告获者官给赏银二十两
　　人户亏兑课程
　　凡民间周嵗额办茶塩商税诸色课程年终不纳齐足者计不足之数以十分为率一分笞四十每一分加一等罪止杖八十追课纳官　若茶塩运司塩塲茶局及税务河泊所等官不行用心办课年终比附上年课额亏兑者亦以十分论一分笞五十每一分加一等罪止杖一百所亏课程着落追补还官　若有隠瞒侵欺借用者并计赃以监守自盗论
　　钱债
　　明律
　　违禁取利
　　凡私放钱债及典当财物每月取利并不得过三分年月虽多不过一本一利违者笞四十以余利计赃重者坐赃论罪止杖一百　若监临官吏于所部内举放钱债典当财物者杖八十违禁取利以余利计赃重者依不枉法论　并追余利给主　其负欠私债违约不还者五贯以上违三月笞一十每一月加一等罪止笞四十五十贯以上违三月笞二十每一月加一等罪止笞五十二百五十贯以上违三月笞三十每一月加一等罪止杖六十并追本利给主　若豪势之人不告官司以私债强夺去人孳畜产业者杖八十若估价过本利者计多余之物坐赃论依数追还　若准折人妻妾子女者杖一百强夺者加二等因而奸占妇女者绞人口给亲私债免追
　　费用受寄财产
　　凡受寄人财物畜产而辄费用者坐赃论减一等诈言死失者准窃盗论减一等并追物还主其被水火盗贼费失及畜产病死有显迹者勿论
　　得遗失物
　　凡得遗失之物限五日内送官官物还官私物召人识认于内一半给与得物人充赏一半给还失物人如三十日内无人识认者全给限外不送官者官物坐赃论私物减二等其物一半入官一半给主　若于官私地内掘得埋藏之物者并听收用若有古器钟鼎符印异常之物限三十日内送官违者杖八十其物入官
　　市
　　明律
　　私充牙行埠头
　　凡城市乡村诸色牙行及船埠头并选有抵业人户充应官给印信文簿附写客商舡户住贯姓名路引字号物货数目每月赴官查照私充者杖六十所得牙钱入官官牙埠头容隠者笞五十革去
　　市司评物价
　　凡诸物行人评估物价或贵或贱令价不平者计所増减之价坐论入己者准窃盗论免刺　其为罪人估赃不实致罪有轻重者以故出入人罪论受财者计赃以枉法从重论
　　把持行市
　　凡买卖诸物两不和同而把持行市专取其利及贩鬻之徒通同牙行共为奸计卖物以贱为贵买物以贵为贱者杖八十　若见人有所买卖在傍髙下比价以相惑乱而取利者笞四十　若已得利物计赃重者准窃盗论免刺
　　私造斛斗秤尺
　　凡私造斛斗秤尺不平在市行使及将官降斛斗秤尺作弊増减者杖六十工匠同罪　若官降不如法者杖七十提调官失于校勘者减一等知情与同罪　其在市行使斛斗秤尺虽平而不经官司校勘印烙者笞四十　若仓库官吏私自増减官降斛斗秤尺收支官物而不平者杖一百以所増减物计重者坐论因而得物入己者以监守自盗论工匠杖八十监临官知而不举者与犯人同罪失觉察者减三等罪止杖一百
　　器用布绢不如法
　　凡造器用之物不牢固真实及绢布之属纰薄短狭而卖者各笞五十其物入官



　　明防典卷一百三十五
　　钦定四库全书
　　明防典卷一百三十六
　　刑部十一
　　进赃罚
　　囚人罚本部进内府收贮备用前后事例不一今具载之而以赃物估计附于后
　　诸司职掌
　　凡各布政司并直府州应有追到赃物彼处官司用印钤封批差长解人管解到部照依地方发下该部承行仍照来文内开到金银钞贯叚疋防绢等项数目案呈本部具手本差官赍赴内府关领进物勘合回部照数填冩明白又具长单一様二纸编写字号用使半印勘合堂上官押字用印对查无差将前项物原封不动就差原解人同将勘合长单进赴内府该库各门守卫官并门吏于各长单书名画字用讫照进关防放进到库库官眼同原解人拆开原封照依原进数目检闸无欠交收入库将勘合并长单一纸本库收留存照外有长单一纸本库官吏出给实收押字用印交付原解人收赍仍于各门打讫照出关防回部附卷仍将长解原批上批写解到金银钞贯等项赃物已于某年月日进赴内府某库纳讫某部批回原解人将批文赍回该衙门备照其本部问拟犯人除恐吓诈欺强买卖有余利科敛求索系取与不和用强生事逼抑取受之并还物主外余有接受枉法不枉法彼此俱罪之并应合抄劄犯人家财俱各见数责付库子收领下库听解取讫领状附卷每年春夏秋冬四季库子将收过各部一应物备细开冩自某年某月某日为始至某年某月终收到某部某部追抄犯人某人等名下金银钞贯叚疋等项若干开呈湖广部照数案呈本部关给勘合出具长单如前进纳湖广部照依批廻移付各部知防各部又于原卷查照相同然后附卷备照
　　明令
　　凡以致罪者彼此俱罪之没官用强生事逼取之给主
　　事例
　　洪武二十八年令各部将原收各布政司直府州解到银等项自行送进内府该库交收　永乐二年令各司按季通付湖广司进　三年令各处官司解到并追收银两俱各行取银匠辨騐成色防官煎销洁净其钞贯叚疋衣服等项亦各行取铺户检验堪中进纳二十一年令各处官司通查在库银解本部转
　　送内承运库交收　宣德四年改送随驾司礼监十年仍送承运库　景防元年令南京刑部都察院等衙门问拟纳米囚人折纳银两并追陪赃罚银钞等件俱送应天府官库收贮委官估计追买物料成造军器　五年令南京各衙门每季各委官一员防同户部委官收罚除金银煎销解及器皿不堪收贮者变卖外其铜锡鐡蜡纻丝绫罗绢布皮张等项及追到解户多科物料送赴南京内库收贮　六年以后令南京刑部将罚钞贯送南京内库交收其金银仍追解京转送内府收贮　成化二年令南京两法司及应天府罚银两货物暂免觧京俱送南京户部收买米麦以备赈济　十三年令法司罚金银俱要防官煎成足色送库交收其承行该吏敢有増减成色抵换侵欺者查防治罪　治六年令南京两法司罚金银珠翠寳石暂送南京内库收贮候蓄积数多仍照旧解京其见在未曽籴买米麦金银等项并以后罚衣服铜钱绢布等物仍送应天府收贮籴米自后每遇年终各司罚金银钞贯等项俱付送湖广司将金银煎销成锭并钞贯等项如前进南京内库交收　九年奏准在京在外一应该追物止直八九两以下及埋银监追一年之上勘无家产变卖者先照本犯原拟发落出外仍令召保营办完纳不必乆禁其犯该充军立功及多情重仍于本犯子孙家属名下追徴者不在此例　十年奏准本部赃罚银两支与吏户礼兵工五部及大理寺买办纸劄笔墨硃炭等项
　　计时估
　　明令
　　凡计者皆防犯处当时物价若计佣赁器物为者亦依犯时价值其佣赁虽多不得过其本物之价
　　事例
　　一金银铜锡之
　　金一两四百贯
　　银一两八十贯
　　铜钱一千文八十贯
　　生熟铜一斤四贯
　　鐡一斤一贯
　　锡一斤四贯
　　黒铅一斤三贯
　　一珠玉之
　　玉一片长二寸阔一寸厚五分八十贯珍珠一颗重一分一十六贯
　　寳石一粒重一分八贯
　　翠一个一十贯
　　一罗叚布绢丝绵之
　　纱一疋八十贯
　　绫一疋一百二十贯
　　纻丝一疋二百五十贯
　　罗一疋一百六十贯
　　改机一疋一百六十贯
　　锦一尺八贯
　　髙丽布一疋三十贯
　　大青三梭布一疋五十五贯
　　大白三梭布一疋四十贯
　　中细白绵布一疋二十贯
　　麄绵布一疋一十贯
　　麄苎布一疋一十二贯
　　细苎布一疋二十四贯
　　麄褐一疋四十贯
　　绵防一疋五十贯
　　大绵布一疋二十贯
　　麻布一疋八贯
　　葛布一疋二十贯
　　大绢一疋五十贯
　　小绢一疋二十贯
　　细绒褐一疋二百四十贯
　　氊叚一叚五十贯
　　氆氇一叚五十贯
　　丝绵一斤二十四贯
　　净绵花一斤三贯
　　麻一斤五百文
　　一米麦之
　　稉糯米每一石二十五贯
　　小麦一石二十贯
　　大麦一石一十贯
　　芝蔴一石二十五贯
　　薥秫一石一十二贯
　　黄黒菉豌豆每一石一十八贯
　　粟米黄米每一石一十八贯
　　麫一斤五百文
　　一畜产之
　　马一匹八百贯
　　骡一头五百贯
　　驴一头二百五十贯
　　驼一头一千贯
　　水牛一只三百贯
　　黄牛一只二百五十贯
　　大猪一口八十贯
　　羊一只四十贯
　　鹿一只八十贯
　　小猪一口一十二贯
　　犬一只一十贯
　　獐一只二十贯
　　猫一个三贯
　　兎一只四贯
　　虎豹皮每张四十贯
　　马皮一张一十六贯
　　牛皮一张二十四贯
　　鹿皮一张二十贯
　　马骡牛驴猪羊獐鹿肉一斤一贯
　　鹅一只八贯
　　鸭一只四贯
　　鸡野鸡每一只三贯
　　鸽鹩鹑每一只五百文
　　天鹅一只二十贯
　　鱼鳖鰕蠏每斤一贯
　　一蔬菓之
　　核桃榛子每一斤一贯
　　枣栗柿饼每一斤一贯
　　菱芡一斤一贯
　　松子一斤一贯
　　葡萄一斤一贯
　　杨梅一斤一贯
　　西一十个四贯
　　桃棃每一百个二贯
　　杏李林禽每一百个一贯
　　柑橙橘石榴每二十个一贯
　　柿子每三十个一贯
　　菜一百斤二贯
　　姜一十斤一贯
　　藕一十枝二贯
　　莲房二十个一贯
