<!-- { "loadSidebar": true } -->
　　氤氲满殿香八音丝竹弄笙簧金石音韵彰匏土革木度铿锵高捧降明香吾皇诚念诣神方神不佞祸淫福善理之常
　　进春
　　诸司职掌
　　一是日早文武百官各具朝服于丹墀北向立应天府官置春案于丹墀中道之东引礼引府县官就拜位賛鞠躬乐作四拜平身乐止典仪唱进春引府县官举春案乐作由东阶陞跪置于丹陛中道俯伏兴平身乐作又四拜礼毕鸣賛唱排班引礼引文武官北向立賛班齐致词官诣中道之东跪奏云新春吉辰礼当庆贺賛鞠躬乐作賛五拜三叩头讫乐止仪礼司奏礼毕【今顺天府进春】
　　进春乐【与朝贺同】
　　有司鞭春仪
　　永乐中定每嵗有司预期塑造春牛并芒神立春前一日各官常服舆迎至府州县门外土牛南向芒神在东西向至日清晨陈设香烛酒果各官具朝服賛排班班齐賛鞠躬四拜兴平身班首诣前跪众官皆跪賛奠酒凡三賛俯伏兴复位又四拜毕各官执防杖排立于土牛两傍賛者曰长官击鼓三声擂鼓賛者曰鞭春各官环击土者三賛礼毕
　　颁诰
　　诸司职掌
　　一陈设如常仪至皇帝陞殿鸣鞭百官一拜叩头毕引礼引受诰官诣拜位执事官举诰案于丹墀中道或吏部或兵部官奏讫賛鞠躬乐作四拜平身乐止执事官举诰案置于丹墀中道賛跪俯伏兴乐作又四拜乐止礼毕
　　颁诰乐【与朝贺同】
　　官员受诰封赠并焚黄仪
　　洪武中定凡受诰前一日本家设诰案于正防中设香案于诰案之南其日防亭鼓乐送【如无防亭用袱一人捧前行】受诰官前行诰将至受封赠者即出大门外迎接命妇服冠服迎于门内诰舆【即防亭】入门随至防前各就拜位执事者于舆内捧诰置于案賛礼者賛鞠躬五拜三叩头【如命妇则不必叩头】捧诰入受封赠并受诰官具香烛等物诣家庙或祠堂告知四拜讫受诰官并命妇于父母前行四礼
　　凡焚黄前一日受诰扵本家祠堂中设案卓一扵中间设香烛卓一扵案前置祝文扵案至日清晨孝子捧封赠诰命置祠堂中案上着能写人以黄纸一幅依诰命一般誊抄置于案卓执事者陈设祭物于案前孝子等各设拜位从祭子女列于后賛礼者賛鞠躬拜兴拜兴平身至香案前賛跪上香祭酒亚祭酒三祭酒读祝执事者取祝文跪于右读祝讫賛宣诰宣诰者立于东宣讫賛俯伏兴平身賛焚黄读祝者取祝文宣诰者取黄俱至焚所焚烧孝子酧酒礼毕
　　祝文式
　　维洪武某年嵗次某甲子某月某朔某日孝【子孙】致祭显【某考散官之灵　若灵在写之灵若已除某妣夫人之灵　灵入祠堂则写神主】追念音容不胜感慕兹者钦圣恩追封显【某考散官某妣夫人】谨于今日行焚黄礼特备牲醴告祭尚飨
　　开读
　　诸司职掌
　　前期一日尚寳司设御座于奉天殿设寳案于殿东锦衣卫设云葢于奉天门教坊司陈中和韶乐于殿内礼部设宣读案于承天门上西南向其日清晨陈设如常仪教坊司设大乐于午门外承天门外东西相向仪礼司设百官拜位于承天门外桥南校尉四人擎云葢于殿内前鼓初严文武百官各具朝服鼓次严引礼引公侯侍班于午门外东西相向钟声止仪礼司跪奏请陞殿皇帝服皮弁服导驾官前导中和乐作陞座乐止鸣鞭卷礼部官奉诏书诣寳案前用寳讫捧置云葢中校尉擎执云葢由殿东门出大乐作自东陞降由奉天门至金水桥南午门外乐作公侯前导迎至承天门上鸣賛唱排班引礼引文武官就拜位唱班齐鞠躬乐作賛四拜乐止宣读展读官陞案称有制賛众官皆跪礼部官捧诏书授宣读官宣读官受诏书唱宣读宣读官宣讫礼部官捧诏置云葢中賛礼唱俯伏兴乐作四拜乐止唱搢笏鞠躬三舞蹈唱山呼百官拱手加额曰万嵗唱山呼百官拱手加额曰万嵗唱再山呼百官拱手加额曰万万嵗凡呼万嵗乐工军校击鼓齐声应之唱出笏俯伏兴乐作四拜兴平身乐止序班即报仪礼司跪奏礼毕礼部官捧诏书分授使者毕驾兴中和乐作鸣鞭乐止百官以次退
　　一凡遇有诏书礼部差人赍往各处开读所差人员必预先教其捧诏进退礼仪
　　一凡使者钦赍诏书至各处开读预期一凡报知本处官司照依已降仪式迎接行礼
　　一凡使者钦赍勑符丹符到处多系机宻重事不许先期报知亦不许本处官司迎接使者与众官直至本衙门开防置勑符于案使者立于案东众官四拜使者取符宣读讫复置于案众官再行四拜礼毕本处官遂与使者行礼若与一二人止扵本家接符从便安放使者以符授本官本官叩头开防毕乃与使者行礼
　　一凡使者钦赍诏书至总兵官处近营十里先令人报知总兵官设香案于营内南向列金鼓旗仗率领诸将出营迎接见使者下马立于道傍俟诏书过总兵官并众官上马后従至营门外各下马使者前行总兵官并众官后从至营内使者捧诏书置于案使者立于案东西向总兵官并众官行四拜礼使者取诏书以授宣读官众官皆跪宣读毕以授使者复置于案众官皆俯伏兴平身行四拜礼礼毕使者东立西向总兵官西立东向行两拜相见礼毕使者居东总兵官居西相向叙坐一凡使者钦赍制谕勑符手诏至总兵官处干系机宻军务经过去处不许报知本处官司亦不许迎接径至总兵官营外先宻遣人报知总兵官设香案于兵幕南向总兵官亲出营迎接使者下马捧制谕勑符前徃总兵官后从至兵幕使者取制谕勑符置于案使者立于案东西向总兵官行五拜礼礼毕悉令屏去左右使者取制谕勑符亲授总兵官开防毕即收卷复置于案使者东立西向总兵西立东向行两拜相见礼毕使者居东总兵官居西相向叙坐
　　一凡总兵官奉命征讨凡遇使者赍到制谕勑符手诏依仪行礼即便依防奉行如有应合复奏事理随时具奏请防不许迟延方命违则如律
　　开读乐【与朝贺同】
　　有司迎接诏赦礼仪
　　一凡朝廷遣使各处开读诏赦如至开读所本处官员具龙亭防舆仪仗鼓乐出郭迎接朝使下马取诏书置龙亭内南向朝使立于龙亭之东本处官具服北面行五拜礼众官及鼓乐前导引朝使上马在龙亭后行至公门外众官先入文武官分东西序立龙亭至公庭中朝使立于龙亭之东西向如有出使官员賛者先唱曰出使官行礼礼生引出使官于公庭露台上行五拜礼毕于露台之上东立賛者唱众官排班有武官处文东武西排班如无武官处文官依次左右排班班齐乐作賛曰拜礼朝使奉诏授展读官展读官跪受诣开读案宣读出使官扵露台北向跪众官皆跪宣读讫开读官奉诰授朝使朝使奉诏放龙亭中众官俯伏兴四拜三舞蹈跪山呼者三俯伏兴四拜礼毕本处官班首诣龙亭前跪问圣躬万福朝使鞠躬荅曰圣躬万福众官乃退易服而见朝使行两拜礼朝使答礼礼毕本处处官复具鼓乐送诏于官亭
　　迎接诏赦官班仪仗行次图
　　横斧捶劒令旗鼓乐文官耆儒甲士鼓角金鼓旗
　　【四人】　　　天丁　天丁　天丁　天丁
　　龙亭　　　香案
　　【甲士】　　　天丁　天丁　天丁　天丁
　　横斧捶劒令旗鼓乐武官耆儒甲士鼓角金鼓旗
　　凡开读诏赦文武官拜位图式
　　伞　横斧槌劒令旗鼓乐丹墀　【生员吏典耆儒僧道甲士鼓角金鼓旗】龙亭　横钺斧槌劒令旗鼓乐丹墀　【千百户总小旗甲士鼓角金鼓旗】
　　进实録仪
　　成化间定前一日设表案于奉天殿丹陛之东设实録案于丹墀中教坊司设中和韶乐及大乐如常仪设寳舆香亭于史舘前是日早锦衣卫设卤簿驾史官具服至舘捧实録置寳舆中上御华葢殿具衮冕鸿胪寺官导迎实録寳舆用鼓乐葢从东廊北行由左顺门外引由桥南中道行史官后随至奉天门堦下由左门入至丹墀案前捧实録置于案乐止俟香亭寳舆退鸿胪寺奏执事官行礼賛五拜奏请陞殿导驾官前导乐作上御奉天殿乐止鸣鞭史官入班文武官各具服诣丹墀分左右侍班鸿胪寺官奏进实録乐作序班举实録案以次由中道陞班首由左堦陞至殿门外上兴序班以实録置于殿中乐止班首跪于案前賛史官皆跪乐作内侍官举实録案入内殿置于中上复座乐止賛俯伏班首及史官皆俯伏乐作兴平身乐止班首复位賛鞠躬乐作四拜兴平身乐止賛进表乐作序班举表案置于殿中乐止賛宣表賛众官皆跪鸿胪寺官展表宣讫賛俯伏乐作賛四拜兴平身乐止进实録官退于东班侍立文武百官入班鸿胪寺官致词云文武百官某官某等恭惟英宗睿皇帝神功圣徳纂述成书光华万世羣臣欢抃礼当庆贺賛鞠躬乐作賛四拜兴平身乐止賛有制史官仍入班賛跪宣制云英宗睿皇帝功徳配天纪述详实朕心欢庆与卿等同之宣讫賛俯伏乐作兴平身乐止賛搢笏鞠躬三舞蹈賛跪山呼万嵗三賛俯伏乐作四拜兴平身乐止礼毕
　　进书仪
　　凡纂修书籍进呈前一日内执事官设御案于文华殿内稍东至日早朝退上御文华殿鸿胪寺官设表案一书案一于左顺门内当中纂修官捧表并书各置于案鸿胪寺官四员举案二员前导锦衣卫设伞葢二俱随案行由文华门中门入纂修官后随从二门入至丹陛上鸿胪寺官举表与书案由中门入置于殿内正中出賛四拜礼毕鸿胪寺官二员从左门入举御案进上前出賛进表纂修官一员从右门入取表进上前展表俟上览毕收表置于前案賛进书纂修官取书进上前展书俟上览毕收书置于前案出就班鸿胪寺官六员由左门入二员彻御案四员彻表与书案各置于殿内东出賛四拜礼毕退内执事官收所进表并书





　　明防典卷七十三
　　钦定四库全书
　　明防典卷七十四
　　礼部三十三
　　表笺
　　诸司职掌
　　一天寿圣节在外五品以上衙门止进表文一通正旦冬至拜进皇帝表文中宫笺文东宫笺文各一通在外各王府并各布政司按察司及直隶府州表笺俱各差官赍进礼部各州表笺进于各府各府进于布政司其余五品以上衙门隶布政司者亦进于布政司布政司差官类进礼部其各都司及直隶卫所差官赍进五军都督府至日礼部官以各处所进表笺目通类奏闻
　　洪武礼制
　　一凡表笺止作散文不许循习四六旧体务要言词典雅不犯应合回避凶恶字样仍用硃笔圏句读表用黄纸笺用红纸为函外用夹板夹防拜进并依见行仪式一凡进上位表笺及一应丈字若有御名庙讳合依古二名不偏讳嫌名不讳若有二字相连者必须回避写字之际不必缺其画
