<!-- { "loadSidebar": true } -->
　　凡立春元宵四月八端午重阳腊八等节永乐间俱于奉天门通赐百官宴用乐其后赐宴日早朝毕光禄寺面奏百官复入班行叩头礼驾还宫百官出宴于午门外不用乐宴毕复向阙行叩头礼乃退
　　凡东宫千秋节永乐间赐五府六部等衙门堂上官左右春坊科道近侍锦衣等卫随驾带刀指挥千户等官及天下进笺官宴于文华殿并文华门东西廊王府进笺官并外国使臣宴于本部宣徳以后通宴于午门外凡皇太后夀旦正统四年赐百官通宴于午门外
　　大宴乐一
　　洪武间定
　　殿内侑食乐
　　乐器
　　麾竿一　　　　　柷一
　　敔一　　　　　　搏拊一
　　琴四　　　　　　瑟二
　　箫四　　　　　　笙四
　　笛四　　　　　　埙二
　　箎二　　　　　　排箫二
　　钟一　　　　　　磬一
　　应钟一
　　乐章
　　一奏炎精开运之曲【诸司职掌原不开此曲今备于此】
　　炎精开运笃生圣皇大明御极逺绍虞唐河清海宴物阜民康威加夷防徳被戎羌八珎有荐九鼎馨香鼓钟鐄鐄宫徴洋洋怡神养夀理隂顺阳保兹遐福地久天长
　　二奏皇风之曲
　　皇风被八表熈熈声教宣时和景象明紫宸开绣筵龙衮曜朝日金炉袅祥烟济济公与侯被服丽且鲜列座侍丹扆磬折在周旋羔豚升华爼玉馔充方圆初筵奏南风继歌赓载篇瑶觞欣载举拜俯礼无愆同乐及斯辰于皇千万年
　　奏平定天下之舞
　　舞士三十二人皆左执干干长三尺五寸上濶一尺下广六寸朱质上画雉羽中画升龙云气右秉戚戚长二尺五寸朱红漆柄金装戚斧分为四行每行八人舞作发蹈厉坐作击刺之状皆冠黄金束发冠紫纷缨青罗生色画舞鹤花窄防衫白生绢衬衫锦领红罗销金大袖窄袍红罗销金裙皂生色画衣沿襈白罗销金汗袴蓝青罗销金沿红绢拥项红结子红绢束腰涂金束带青丝大绦锦臂鞲緑云头皂靴舞师二人执旌以引之旌长七尺五寸朱红漆柄金龙吞口悬五采羽九层每层用涂金寳葢红丝绦穿末垂丝结子皆冠黄金束发冠紫纷缨青罗大袖衫白绢衬衫锦领涂金束带緑云头皂靴
　　乐章
　　清海宇
　　防剑起淮土防马定寰区王气开天统寳歴应干符武畧文谟龙虎风云创业初将军星绕弁勇士月弯弧选骑平南楚结阵下东吴跨蜀长驱万里山河壮帝居
　　三奏眷皇明之曲
　　赫赫上帝眷我皇明大命既集本固支荣厥本伊何育徳春宫厥支伊何藩邦以宁庆延百世泽被羣生及时为乐天禄是膺千秋万嵗永观厥成
　　奏抚安四裔之舞
　　舞士十六人东方四人椎髻于后系红销金头防红罗销金抹额中缀涂金愽山两旁缀涂金环明金耳环青罗生色画衣大袖衫红生色领袖红罗销金裙青销金裙沿红生绢衬衫锦领涂金束带乌皮鞋西方四人间道锦纒头明金耳环红纻丝细褶袄子大红罗生色云肩緑生色沿蓝青罗销金汗袴红销金沿系腰合鉢十字泥金数珠五色销金罗香囊红绢拥项红结子赤皮靴南方四人绾朝天髻系红罗生色银锭红销金抹额明金耳环红织金短袄子緑织金细褶短裙绒绵袴子间道纻丝手巾泥金项牌金珠缨络缀小金铃锦行纒泥金狮蛮带緑销金拥项红结子赤皮靴北方四人戴单于冠貂防皮檐双垂髻红销金头防红罗销金抹额诸色细褶袄子蓝青生色云肩红结子红销金汗袴系腰合鉢皂皮靴四裔各为一行舞作拜跪朝谒喜跃俯伏之状舞师二人执幢以引之幢长七尺五寸朱红漆柄金头吞口悬五采罗幢五层每层缀五色销金吹带末垂红粉结子皆戴白卷檐毡防涂金防顶一撒红缨紫罗防襻红緑金绣袄子白销金汗袴蓝青销金沿涂金束带緑拥顶红结子赤皮靴
　　乐章
　　小将军
　　大明君定宇寰圣恩寛掌江山黄支乌弋赤甲朱鸢手高擎寳贝
　　殿前欢
　　五云宫阙连霄汉金光明照眼玉沟金水声潺潺頫观趋跄防仪銮严肃百千般威人心胆寒
　　庆新年
　　虎豹闗文武班五彩间庆云朝霞灿黄金殿喜气増丹墀内仰圣顔翠绕红围锦绣班高楼十二栏笙箫趂紫檀仙音韵瑶按拜舞齐歌謡讃吾皇万夀安
　　过门子
　　定宇寰定宇寰掌江山抚百蛮讴歌拜舞仰祝讃万万年帝业安
　　四奏天道传之曲
　　马负图兮天道传龟载书兮人文宣羲卦画兮禹畴叙皇极建兮合自然绵绵歴数归明主祥麟在郊威鳯舞九夷八贡康衢謡圣子神孙继祖武垂供无为迈前古
　　奏车书防同之舞
　　舞士三十二人左执籥籥长一尺五寸朱红漆筀竹为之上门三窍右秉翟翟长三尺五寸朱红漆柄金龙吞口上缀雉羽五层每层用涂金寳葢红丝绦穿末用红丝结子分为四行毎行八人舞坐作进退舒徐揖让升降之状皆冠黒光描金方山冠青纷缨衣素红罗大防衫红生绢衬衫锦领红罗拥项红结子涂金束带白绢大口袴白布袜茶褐鞋舞师二人执翿以引之翿长七尺五寸朱红漆柄金龙吞口悬白鹭羽九层用涂金寳葢红丝绦穿末垂红丝结子冠服与舞士同惟大防衫用青不用红罗项红结子
　　乐章
　　泰阶平
　　乾坤清宁治功告成武定祸乱文致太平郊则致其礼庙则尽其诚卿云在天甘露零风时若百谷登礼乐雍和政刑肃清储嗣既立封建乃行谗佞屏四海贤俊立朝廷玉帛钟鼓陈两楹君臣赓歌颂声
　　五奏振皇纲之曲
　　周南咏麟趾卷阿歌鳯凰蔼蔼称多士为桢振皇纲赫赫我大明徳尊逾汉唐百揆脩庶绩公辅理隂阳峨冠正襟佩都俞在高堂坐令八纮内熈熈民乐康气和风时田畴见丰穰献礼过三爵欢娱良未央
　　奏百戏承应
　　六奏金陵之曲
　　钟山蟠苍龙石城距金虎千年王气都于今归圣主六代繁华轻几秋江流东去无时休谁言天堑分南北英雄岂但嗤曹刘我皇昔住濠梁屋神游天锡真人服提兵乗势渡江来词臣早献金陵曲歌金陵进珎馔谐八音继三叹请观汉祖用兵时为尝冯异滹沱饭
　　奏百戏承应
　　七奏长杨之曲
　　长杨曵緑黄鸟和鸣菡蓞呈鲜紫燕轻盈千花浥露日丽风清及时为乐芳樽在庭管音嘒嘒丝韵泠泠玉振金声各奏尔能皤皤国老载劝载惩明徳惟馨垂之圣经唐风示戒永保嘉名无已太康哲人是聴
　　奏百戏承应
　　八奏芳醴之曲
　　夏王厌芳醴商汤远色声圣人示深戒千春垂令名惟皇登九五玉食保尊荣日昃不遑餐布徳延羣生天庖具丰膳鼎鼐事调烹岂但资肥甘亦足飬遐龄逹人悟兹理恒令五气平随时知有节昭哉天道行
　　奏队舞承应
　　九奏驾六龙之曲
　　日丽中天漏下迟公卿侍宴多令仪箫韶九奏觞九献炉烟细逐祥风吹羣臣舞蹈天顔喜嵗熟民康长若此六龙廽驾鳯楼深寳扇齐开扶玉几景星呈瑞庆云多两曜増晖四序和圣人道大如天地嵗嵗年年奈乐何
　　奏队舞承应
　　进膳乐
　　乐器
　　笙二　　　　　　笛二
　　鼓一　　　　　　板一
　　杖鼓八
　　乐章
　　水龙吟
　　寳殿祥云紫气蒙龙徳宫圣明君氤氲雾霭桧栢间青松龙楼鳯閤雕梁画栋此是莱洞
　　太平清乐
　　乐器
　　笙四　　　　　　笛四
　　头管二　　　　　四
　　杖鼓八　　　　　小鼓一
　　板一　　　　　　方响一
　　乐章
　　太清歌
　　万国来朝进贡仰贺明圣主一统华夷普天下八方四海南北东西托圣徳尧王保防国家太平天下都归一将兵器销为农器旌旗不动酒旗招仰荷天地
　　上清歌
　　一愿四时风调顺民心喜摄外国将寳贝摄外国将寳贝见君王来朝寳殿里瑚玛瑙玻璃进在丹墀
　　开天门
　　托长生日月光天徳万万嵗永固皇基公卿文武来朝防开玳宴捧金杯
　　设立大乐
　　乐器
　　戏竹二　　　　　箫四
　　笙四　　　　　　笛二
　　头管二　　　　　琵琶二
　　二　　　　　　二十二
　　方响二　　　　　鼓一
　　板一　　　　　　杖鼓八
　　陞座还宫
　　乐章
　　万嵗乐
　　顺风调升平世万万年山河社稷八方四面狼烟息庆龙虎风云防
　　百官行礼
　　乐章
　　朝天子
　　圣徳圣威洪福齐天地玉阶前文武两班齐摆列在丹墀内舞蹈尘山呼万嵗统山河壮帝畿礼仪讃喜庆龙虎风云防
　　迎膳乐
　　乐器
　　戏竹二　　　　　笙一
　　笛四　　　　　　头管二
　　二　　　　　　鼓一
　　板一　　　　　　杖鼓十
　　乐章
　　水龙吟【同前】
　　大祀庆成大宴万国来朝队舞缨鞭徳胜队舞万夀圣节大宴九夷进寳队舞夀星队舞冬至大宴讃圣喜队舞百花圣朝队舞正旦大宴百戏莲花盆队舞胜鼓采莲队舞

　　明防典卷七十一
<史部,政书类,通制之属,明会典>
　　钦定四库全书
　　明防典卷七十二
　　礼部三十一
　　大宴乐二
　　永乐间定
　　殿内侑食乐
　　乐器
　　麾一　　　　　　箫四
　　笙四　　　　　　笛四
　　埙二　　　　　　箎二
　　排箫二　　　　　琴四
　　编钟一　　　　　编磬一
　　柷一　　　　　　敔一
　　搏拊一　　　　　应鼓一
　　乐章
　　一奏上万夀之曲
　　龙飞定万方受天命振纪纲彛伦攸叙四海康普天率土尽来王臣民舞蹈嵩呼载称觞奉吾皇圣夀天长
　　奏平定天下之舞
　　引舞二人皆服青罗包巾青红緑玉色罗销金胸背袄子浑金铜带红罗褡禣皂云头靴青緑罗销金包臋舞人三十二人服色与引舞乐工同
　　乐章
　　四邉静
　　威伏千邦四夷来賔纳表章显祯祥承乾象皇基永昌万载山河壮
　　刮地风
　　圣主过尧胜禹汤立五常三纲八蛮进贡朝今上顿首诚惶朝中宰相爕理隂阳五谷收成万民欢畅贺吾皇齐讃万国来降
　　二奏仰天恩之曲
　　皇天眷圣明五辰顺四海宁风调雨顺百谷登臣民鼓舞乐太平贤良在位邦家永祯吾皇仰洪恩夙夜存诚
　　奏黄童白叟鼓腹讴歌承应
　　乐器
　　笛四　　　　　　大鼓一
　　小鼓一　　　　　韸子二
　　拍板二　　　　　酒壶一
　　酒钟一　　　　　杖鼓二
　　乐章
　　豆叶黄
　　雨顺风调五谷收成仓廪丰盈大利民生计頼着皇恩四海清鼓腹讴歌白叟黄童共乐咸宁
　　奏抚安四裔之舞
　　引舞乐工二人皆服红毡防红罗销金项帕红青緑罗销金袄子红罗褡禣红青緑罗销金包臋皂云头靴撺掇乐器
　　笛二　　　　　　头管二
　　二　　　　　　琵琶二
　　水盏一　　　　　韸子二
　　拍板二　　　　　二二
　　高丽舞四人背服笠子青罗销金胸背袄子铜带皂靴琉球舞四人皆服绵布花手巾青罗大防袄子铜带白碾光绢间道踢裤皂皮鞋
　　北畨舞四人皆服狐帽青红纻丝销金袄子铜带伍鲁速囘囘舞四人皆服青罗帽比里罕绵布花手巾铜带皂靴
　　乐章
　　小将军
　　顺天心圣徳诚化畨邦尽朝京东方归伏舞于龙廷贡皇明寳贝擎
　　殿前欢
　　四裔率土归王命都来仰大明万邦千国皆归正现帝庭朝仁圣天阶班列众公卿齐声歌太平
　　庆丰年
