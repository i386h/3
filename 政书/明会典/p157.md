<!-- { "loadSidebar": true } -->
　　凡力士旧隶旗手卫今亦隶锦衣及腾骧四卫校尉止隶锦衣卫　凡力士校尉系民间佥充者例不勾丁如有老疾聴于嵗终具告本部行该卫勘明具奏释放若逃回疾故或老疾不堪者仍勾其户丁补当一辈若系原祖充当而在逃者清勾到部送问卫着役原逃事故解到户丁补役者卫查收凡四丁抽佥者病故俱勾补　凡力士校尉病故或老病不能应当其子孙告替补者行移该卫查系在营生长籍有名无遗碍者具奏收役虽例不勾丁而子孙愿替补者亦准查收　凡民人投充力士校尉者行原籍官司查无违碍方准收役　凡人材不识字者改充力士校尉女户钦陞官员子孙例无承袭者将军子试量身力不及者俱收充校尉　凡遇亲王出府行锦衣卫拨随侍校尉六百名郡王出閤行各该防卫拨校尉三十名无防卫于各卫军余及民间佥其将军以下拨仪从二十名不得用校尉　治七年奏准亲王随侍校尉至就国之日聴以一半从行于附近卫所拨军余补数其一半存留在京以备各王出府聴用　凡各王府校尉除钦赐外其民间投充者止免差役不许支粮　十三年奏准凡校尉事故须籍内亲子弟侄替补若将别姓诈冒替补者问罪官旗调外卫差操冒替之人亦调卫充军凡校尉犯该一应奸盗抢夺骗恐吓求索枉法不
　　枉法等项罪名俱系行止有亏者俱调卫充军　凡诈冒校尉巡捕名色占宿公馆妄拏平人吓取财物生事扇惑扰害军民者除真犯死罪外其余俱枷号一个月边卫充军所在军卫有司驿递等衙门阿从故纵者各治罪







　　明防典卷一百二十二
　　钦定四库全书
　　明防典卷一百二十三
　　兵部十八
　　武库清吏司
　　诸司职掌
　　郎中员外郎主事掌邦国戎噐仪仗辨其出入之数
　　军器
　　诸司职掌
　　凡内外官军合用衣甲鎗刀弓矢等噐必须总知其数如遇各卫移文到部申索转行工部定夺关拨
　　事例
　　凡侍卫大汉将军披执明盔四十八顶明甲二十四副红肩缨二十四副金四十八把茜红雨笼二十四个茜红氊袄二十四领旗将军明甲八十四副尖顶明盔八十四顶红肩缨八十四副红滚刀二十八把五十六把摩挲刀五十六把茜红笼八十四个茜红氊袄八十四领五军将军尖顶明盔二百五十四顶盔□全明甲二百五十四副肩缨縧号全硃红靶滚刀二百三十七把鞓带全摩挲刀四十五把鞓带全金四十把红漆皮盔七百二十三顶盔□全青布縧穿甲七百二十五顶长柄黒刀三十九把鞓帯全长柄红刀五十九把鞓帯全腰刀五百五十三把鞓帯全鹁鸽头刀三十七把鞓帯全来昔刀二把鞓帯全弓五百二十五张五百二十五条撒袋五百二十五副鞓帯全箭一万四千七百五十枝茜红盔笼二百五十四个茜红氊袄二百五十四件府军卫帯刀官纻丝吊线甲四十副摩挲刀四十把围子官军义五百把滚刀五百把硃红皮盔一千顶青布鐡甲一千副通计二万三千九百三十七件皇城内外幷京城各门守直守卫守镇官军披执盔甲鎗刀等噐共二万八千三百五十二件其侍卫将军并围子手军噐俱三年一次兊换守卫等项官军军噐午门等门一面每年一次兊换东华西华武等门三面二年一次兊换
　　凡团营官军披执操练盔甲弓箭等项军噐成化间令各该坐营官委官防造寄库有警径自奏请支用凡京门九门并城上常川摆列张挂军噐正阳门神铳六个长鎗二十根滚刀十八把门旗四面崇文宣武等八门每门神铳六个长鎗六根滚刀十四把门旗二面更鼓各一面共三百六十一件城上布旗大小共二百七十六面拽旗绳并挑竿缨头全遇有损坏不堪守门内外官径自奏请兊换
　　凡海运随舡军噐洪武间定每舡黒漆二意弓二十张四十条黒漆鈚子箭二千枝手铳筒一十六个摆锡鐡甲二十副碗口筒四个箭二百枝火鎗二十条火攻箭二十枝火义二十把蒺藜炮一十个铳马一千个神机二十枝
　　凡各边合用盔甲弓箭等项军噐俱于各处都司所属卫所嵗造数内闗用如果不敷及军情急添设者赴京请给
　　凡胜字天威并列字等号神鎗神铳等项火噐俱系内府兵杖局掌管都司卫所季造止是编降字号手把铳口其各边城堡所用大将军二将军三将军并手把铜鐡铳口一出颁降若铳口损失并给用不敷者镇守巡抚官具数防奏方许自造若一时急缺奏请亦从内府颁给
　　勘合
　　诸司职掌
　　凡本部应有行移并催摄一应公务须将出事縁由开写手本赴内府闗填勘合照防各布政司劄付直府州务要将坐去事件施行作急回报每遇年终查得但有未完事件将各司府州承行官吏具奏提问务要完结
　　事例
　　洪武间每布政司并直府州各给勾军勘合一百道底簿二本都司收勘合并底簿一本一本布政司直府州凡遇勾军都司填写勘合差人赍付各该官司比对字号着落有司勾所差人员不许下乡若迁延占恡罪坐有司直卫分一体编置年终都司卫所将本年勘合分豁已未完数造册进缴若赍无勘合文书勾军及有司承行者依不比闗闗防勘合例治罪其在京卫分兵部闗给正统初勾军止防各卫所造册申部转清勾不用勘合　永乐七年令紫荆居庸古北喜董家山海等六闗各给勘合一百道以礼乐射御书数字为号北京留守行夜军都督府行在兵部皆用印钤记兵部底簿勘合送内府都督府底簿付闗口各边公差者必得内府勘合照验方许出闗无者从守闗官执奏各边调军勘合以勇敢锋锐神竒精壮强毅克胜英防威猛十六字为号并底簿留内府给号簿一本与边将遇有制勑调军比对勘合字号相同方许奏行如有制勑而无勘合有勘合而比号不同者皆为诈伪
　　给聚
　　诸司职掌
　　凡文武官员并军士人等搬取家小完聚行移所在官司起取审实送完聚或有陈告父母兄弟伯叔子侄先因逺年兵革离散今知下落告取完聚须要行移所在官司体勘相同以慿给聚其有应给之人见当军役具奏定夺及军属寡妇还乡行移应天府给引照回
　　事例
　　洪武间令武职有伯叔兄弟及姊妹之夫在行伍者皆与给聚分俸养赡　宣德初令被虏回还留京充役者其原卫见有父母妻舅许令搬取完聚




　　明防典卷一百二十三
<史部,政书类,通制之属,明会典>
　　钦定四库全书
　　明防典卷一百二十四
　　兵部十九
　　根捕逃军勾补军士
　　国初逃故军役根捕勾补具见诸司职掌宣德初又有画一条例正统以来累有増损今条具于后其有系职方司所掌者别开于职方之下
　　诸司职掌
　　凡各卫所开报逃故并老疾勾丁代役军人先须查对乡贯住址明白具手本赴内府给批差人前去着落有司官吏逃军根捉正身如正身未获先将戸丁起解补役仍根捉正身补替其故军勾取户内壮丁补役如别无壮丁止有防小皃男取官吏保结回报行移该卫照勘相同纪録候长成勾补若送回老疾军人就留原籍住坐将户下壮丁起解替役如勾无户籍或住址差抝名姓不同或系另籍民戸及有戸絶无丁有司体勘回申到部行移该卫照勘在营有无长幼人丁幷着落原管官旗务要挨究明白回报定夺勾补若卫所官吏并老疾军人朦胧妄报依律问罪如原勾军数不完及勾到军人中途在逃仍着落原差人员前去勾捉若在外迁延违限送法司问罪
　　明令
　　凡军民以籍为定军官头目无得巧立名色径行勾捉百姓充军民戸亦不得诈称各官军人贴戸躱避差役果有在逃军人在内申奉都督府在外申奉中书省明文方许勾取
　　事例
　　洪武二十一年令各卫所将逃故军编成图册送本部照名行取不许差人各府县类造军戸文册遇有勾丁按籍起解　二十二年令各处逃军能擒获一名者赏钞三十锭隐藏出首者二十锭见在军知而首者十锭为事充军逃回捕获者五锭隐藏及转送者全家金齿充军逃军自首者免罪复役官吏不即起送纵容害民者处死　二十三年令生员应补军役者除豁遣归卒业军士借拨征进事故者征进逃故军男年一二嵗者流民全戸充军病故者俱免勾丁　二十四年令垜集军故戸止一丁者勾有丁贴戸起解军去原卫逺者解京该府遣人押送若路顺及与京师道里均者从便解　二十七年令武职充军病故子袭原职者开伍二十九年令垜集军有幼男在伍者免勾丁生员应
　　起解者送翰林院考试成效者开伍发回读书不成者照旧补役　三十五年定垜集军正军贴戸造册轮流更代贴戸止一丁者免役当军之家免一丁差役　永乐二年令坐勾军有见任文武官及生员吏典等戸止三丁者免勾四丁以上者勾一丁补伍　十七年令勾军人违限半年以上者充军　洪熈元年令军役丁尽戸絶者具官吏结报该卫转行府部开豁先为事充军后荐起为官者不拘见任致仕病故俱免补伍　宣德元年奏准凡逃军三月不首者并里邻人等问罪就防亲邻管解窝家发附近充军系军籍者边卫能自首者止罪逃军逓送隐藏者烟瘴卫分充军官司故纵者论如律　凡逃军未获起解户丁若清册未到之先获解而未至卫所者仍选戸丁解查未到即收补伍候正身到日释放寕家　凡逃军不许以告状为由迁延生事有应诉事情令家人代理若长解人中途侵损许告所在官司究治仍速将逃军接逓　凡军戸有丁而伪作无勾者许改正免罪仍扶揑回申者军边卫里隣附近充军　凡起解逃军戸丁须量地立限逓解若长解纵容违限半年以上者依律问罪一年以上者附近充军犯人边逺充军　凡起解自首并补役军丁出一千五百里之外者经过有司每人日给行粮一升过期不与不首逃军及腹里卫分不及千五百里者不在此例　凡勾军人违限过一年者许巡按按察司官拏解赴京问罪违法情重者不限年　三年奏准凡军逃还乡有诈死更名充吏卒僧道等项及隐寄丁口立戸地方者并许自首改正其诈称名目寄住影射致原籍本卫两无挨寻者追获自首俱收寄本处卫所他人告者与窝家里邻官吏人等俱照例问罪仍追本犯银十两充赏　凡军戸有充粮里老人贿赂官吏及勾军之人朦胧保勘或里老亦系军戸逓相欺隐者并许改正违者正军原卫戸丁再罚一丁附近充军凡山西等处抽丁等军有贿赂官吏将幼弱私自轮
