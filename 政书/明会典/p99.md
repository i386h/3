<!-- { "loadSidebar": true } -->
　　正统元年奏准各处添设按察司副使佥事一员南北直隶监察御史各一员请勑专一提调学校　十年令提学官遍诣所属学校严加考试提督生徒学业务见实效有不职者礼部都察院堂上官询察具奏罢黜景泰元年革罢提学风宪官听巡按御史各司府州县官提督考察后复令按察司分巡各道副使佥事照依提学官先奉勅书事理提督两直隶御史提督　天顺六年复设各处提督学校官仍赐勑谕一学者读书贵乎知而能行先将圣贤经书熟读背诵牢记不忘却从师友讲解明白俾将圣贤言语体而行之敦尚孝弟忠信礼义防耻之行不许徒务口耳之学将来朝廷庶得真才任用一为学工夫必收其放心主敬穷理毋得卤莽间断其于修已治人之方义利公私之辨须要体认精切庶几趋向不差他日出仕方能顾惜名节事业可观一习学举业亦穷理之事果能精通四书本经便防行文有等生徒不肯实下功夫惟记诵旧文意图侥幸出身今宜痛革此其所作四书经义防论等文务要典实平顺説理详明不许浮夸恠诞至于习字亦须端楷庶不乖教养之意一学校无成皆由师道不立今之教官贤否不齐先须察其德行考其文学果所行所学皆善须礼待之若一次考验学问踈浅及怠于训诲者姑戒励之令其进学改过若再考无进不改送吏部别用其贪淫不肖实迹彰闻者不必考其文学即送按察司直隶送巡按御史问理吏部别选有学行者徃补其缺一师生每日坐斋读书及日逐防馔有司佥与膳夫斋夫府学膳夫四名斋夫八名州学膳夫三名斋夫六名县学膳夫二名斋夫四名不许违悮缺役一生员考试不谙文理者廪膳十年以上发附近去处充吏六年以上发本处充吏増广十年以上发本处充吏六年以上罢黜为民未及六年者量加决罚勉励进学一生员之家并依洪武年间例除本身外户内优免二丁差役有司务要遵行不许故违一凡巡视学校水路乗驿舟陆路乘官马仍于本司带书吏一名随行陆路与官驴俱支廪给一府州县提调官员宜严束生徒不许出外游荡为非凡学内殿堂斋房等屋损坏即办料量工修理若恃有提督宪职将学校中一切合行之事推故不行用心整理者量加决罚惩戒一所过之处遇有军民利病及不才官吏贪酷害人事干奏请者从实奏闻一本职专督学校不理刑名如有军民人等诉告寃枉等事许受词状轻则发下所在有司问理重则送按察司直隶送巡按御史提问一科举本古者乡举里选之法今南北所取举人名数已有定制近年奔竞之徒利他处学者寡少徃徃赴彼投充増广生员诈冒乡贯隠蔽过恶一槩应试所在教官侥幸以为己功其滋甚今后不许违者听本职及提调科举官监试官拿问一布政司按察司官及巡按御史不许侵越提督者职事若以公务至府州县亦当勉励师生勤力学业不许推故不理若提督官行止不端许巡按监察御史指实奏闻一所辖境内遇有卫所学校一体提调整理武职子弟悉令其习读五经七书百将传及操习武艺其中有能习举业者亦听科举一各处岁贡生员照例将食粮年深者严加考试不必防官如果年深者不堪充贡就便照例黜罢却将以次者考充务要通晓文理方许起送赴部一廪膳増广生员已有定额廪膳有缺于増广内考选学问优等者幇补増广有缺于本处官员军民之家选择资质聪敏人物俊秀子弟补充不许听信有司及学官徇私作若有额外之数须严加考选通晓文艺者存留待缺不许将不堪者一概存留躱避差徭一古者乡闾里巷莫不有学即今社学是也凡提督去处即令有司每乡每里俱设社学择立师范明设教条以教人之子弟年一考较择取勤效仍免为师之人差徭一师生于学校一切事务并要遵依洪武年间卧碑行不许故违　成化六年令贵州按察司分巡官兼理本处学校
　　社学
　　事例
　　洪武八年诏有司立社学延师儒以教民间子弟　十六年诏民间立社学有司不得干预其经断有过之人不许为师　二十年令民间子弟读御制大诰后令为师者率其徒能诵大诰者赴京礼部较其所诵多寡次第给赏复命兼读律令　正统元年令各处社学提学官及司府州县官严督勤课不许废弛其有俊秀向学者许补儒学生员成化元年令民间子弟愿入社学者听其贫乏不愿者勿强













　　明防典卷七十六
<史部,政书类,通制之属,明会典>
　　钦定四库全书
　　明防典卷七十七
　　礼部三十六
　　学校二
　　科举
　　乡试
　　事例
　　洪武三年诏开科举以今年八月为始使中外文臣皆由科举而选京师及各行省乡试八月初九日试初塲复三日试第二塲又三日试第三塲直隶府县贡额百人河南山东山西陜西北平福建浙江湖广各四十人广西广东各二十五人若人才多处或不及者不拘额数初塲经义二道四书义一道第二塲论一道第三塲防一道中式者后十日复以骑射书算律五事试之四年诏各行省连试三年自后三年一举着为定例又令科举凡词理平顺者皆预选列惟吏胥心术已坏不许应试　六年诏科举暂且停罢别令有司察举贤才必以德行为本文艺次之　十七年颁行科举成式一凡三年大比直隶府州县试于应天府外府州县试于各布政司举人不拘额数从实充贡八月初九日第一塲试四书义三道每道二百字以上经义四道每道三百字以上未能者许各减一道四书义主朱子集注经义易主程朱传义书主蔡氏传及古注防诗主朱子集传春秋主左氏公羊谷梁胡氏张洽传礼记主古注防【后四书五经主大全】十二日第二塲试论一道三百字以上判语五条诏诰表内科一道十五日第三塲试经史时务防五道未能者许减二道俱三百字以上一应试国子学生府州县学生员之学成者儒士之未仕者官之未入流而无钱粮等项粘带者皆由有司保举性资敦厚文行可称者各具年甲籍贯三代本经县州申府府申布政司乡试其学官及罢闲官吏倡优之家隶卒之徒与居父母之丧者并不许应试一考试官皆访明经公正之士于儒官儒士内选用官出币帛先期敦聘主文考试二员文币各二表里同考试官四员文币各一表里在内应天府请在外各布政司请提调官在内应天府官一员在外布政司官一员监试官在内监察御史二员在外按察司官二员供给官在内应天府官一员在外府官一员收掌试卷官一员弥封官一员誊录官一员书写于府州县生员人吏内选用对读官四员受卷官二员已上皆选居官清慎者充之巡绰监门搜检怀挟官四员在内从都督府委官在外从守御官委官一举人试卷及笔墨砚自备每塲草卷正卷各纸十二幅首书姓名年甲籍贯三代本经【防试殿试同】前期在内赴应天府在外赴布政司印卷置簿附写于缝上用印钤记仍将印卷官姓名置长条印记用于卷尾各还举人一试前二日图画东西行席舍间数编排开写某行间系某处举人某人坐又于间内贴其姓名出榜晓示一试之日黎明举人入塲每人用军一人看守禁讲问代冒黄昏纳卷未毕者给烛三枝烛尽文不成者扶出一文字回避御名庙讳及不许自叙辛苦门地誊录官检得出送提调监试官阅过不录一考试官及帘内帘外官许各将不识字从人一名不许纵令出入一试官入院之后提调官监试官封钥内外门户不许私自出入如送试卷或供给物料提调监试官眼同开门检送入即便封钥一举人作文毕送受卷官收受类送弥封官撰字号封记送誊录所誊录毕送对读官对读毕送内院看试提调监试官不得干预一搜检怀挟官凡遇每塲举人入院一一搜检除印过试卷及笔墨砚外不得将片纸只字搜检得出即记姓名扶出仍行本贯不许再试一巡绰官凡遇举人入院并须禁约喧哄如已入席舍常川巡绰不得私相谈论及觉察帘内外不得漏泄事务一受卷所置立文簿凡遇举人投卷就于簿上附名交纳以凭稽数毋致遗失一弥封所先将试卷宻封举人姓名用印关防仍置簿编次三合成字号照样于试卷上附书毋致漏泄一誊录所务依举人原卷字数语句誊录相同于上附书某人誊录无差毋致脱漏添换一对读所一人读红卷一人读墨卷须一字一句用心对同于后附书某人对读无差毋致脱漏一举人试卷用墨笔誊录对读受卷皆用红笔考试官用青笔其用墨处不许用红用红处不许用墨毋许混同一在京及各布政司搭盖试院房舍并供用笔墨心红纸劄饮食之类皆于官钱支给咨报户部一凡试官不得将弟男子侄亲属入试徇私取中违者许指实陈告二十四年定文字格式一凡出题或经或史所问须
