<!-- { "loadSidebar": true } -->
　　凡在外大小衙门官员考察洪武六年令监察御史及按察司察举有无过犯具奏黜陟　永乐元年令府州县官到任半年之上者巡按御史按察司察其能否亷贪之迹具奏　洪熈元年令考察布按二司官不职者降为县官　宣徳七年令各处巡抚侍郎同巡按御史考察方面官仍同方面官考察州县官直府州县从巡按御史考察　十年谕直府州县从吏部差官及巡按御史考察各布政司府州县从布政司及巡按御史考察其布按二司堂上官从吏部都察院考察属官从巡按御史按察司考察　景泰三年都御史等官考察天下有司官员　七年令天下府州县官年老残疾罢软不任事及贪酷生事科敛害民者许巡抚巡按并按察司堂上官防同考其布按二司官聴巡抚巡按官考察　治元年令考察罢闲官吏在京潜住有擅出入禁门交结者各门官盘结拿送锦衣卫打一百发烟瘴地面永远充军
　　官员事故具见诸司职掌各有事例若致仕旧稽勲司掌行今归本司附载事例于后
　　诸司职掌
　　凡在京衙门及在外布政司并直府州县官吏果有家属干犯极刑除缌麻踈逺异姓亲属不准外其小功已上亲例合回避开写为因何事得何罪名系何衙门取问处决实迹亲身赴京陈告以凭行移原籍及任所并原取问衙门照勘取具原籍官吏里邻结状并宗支图本及任所官吏保结明白以凭定拟奏准方许去官离职
　　事例
　　洪武间凡官吏有小功已上亲属干犯极刑官于边逺叙用吏发边逺军卫衙门永充吏役　永乐元年令极刑家属官有才能本部明白具奏不拘例用　宣徳七年勅谕凡犯罪典刑者已屡经赦宥其子弟果有才行文学聴保举选用惟犯谋反大逆典刑者子孙不在选用之例
　　诸司职掌
　　凡在京衙门及在外布政司并直府州县官吏具告老病残疾劄付太医院转行惠民药局委官相视明白果成笃废残痼疾病分豁堪与不堪医治明白具奏取自上裁
　　事例
　　正统四年奏准年老废疾官员不能动履者验实取具kao同僚官医保结备申定夺　天顺二年令御史不许养病省亲　成化二年奏准内外文武官员患病三个月之上俸粮截日住支御史如果久病勘实许还原籍调治　六年奏准各处巡抚巡按等官遇有司府州县官员告称老疾不堪任事者依例放回原籍不分大小俱类奏以凭揭黄作缺
　　凡告老疾官员年五十五嵗以上者冠带致仕未及五十五嵗者冠带闲住其考满官员到部但年六十五嵗以上不得取选
　　凡两京考满官员到部年七十者例应致仕未及七十自陈老疾乞恩放回者堂上官本部覆奏定夺其余行原衙门勘实具奏请防在外各衙门官员给由起复等项到部奏告老疾者行顺天府拨医验实通类引奏发落凡两京见任官员并办事进士乞恩养病者行原衙门勘实具奏请防放回病痊之日赴部聴用仍行巡按御史并按察司查勘其在外方面有司官员不许养病国初官员凡以理致仕者朝廷待以优礼与见任同又有陞秩给俸赐勅之典其后大臣致仕或给驿还乡或命有司嵗拨人夫月给食米有差其尤宠异者或赐勅或加赐白金文绮或又官其子孙皆特恩云
　　诸司职掌【见稽勲司】
　　明令
　　凡内外大小官员年七十者聴令致仕其有特防选用者不拘此例
　　事例
　　洪武十二年令内外文武官年老致仕者三品以上仍旧四品以下者各陞一等给与诰勅其厯事未及三年及为事降用或工役屯种取到者依本等职事致仕不给诰勅　十三年令文武官六十以上者皆聴致仕仍给诰　永乐十九年诏文官七十以上不能治事者许明白具奏放回致仕若无子嗣孤独不能自存者有司月给米二石养其终身　宣徳十年诏文武官年未及七十老疾不能任事者皆令冠带致仕免其杂泛差徭　成化元年诏文武官以理致仕五品以上者进阶一级　四年诏聴选官员九年考满该陞用者年力衰迈不能任事照该陞品级给与散官致仕　十一年诏给由考称该陞及冠带未任聴选官员有家贫亲老疾病等项愿告致仕者授以应该陞除职名以荣终身二十二年诏在京文职以理致仕五品以上年及七十者进散官一阶其中防贫不能自存众所共知者有司嵗给米四石　治四年奏准自告愿退官员不分年嵗俱令致仕
　　凡九年考满官员告致仕者考称无过陞二级不称有过原职致仕
　　诸司职掌
　　凡在京及在外府州县官员除授之时投报供状当即于簿内附写厯仕脚色始末縁由或任内调除如有事故开附行止以凭稽考
　　事例
　　治十三年奏准文职官吏监生生员冠带官知印承差隂阳生医生但有职役者犯赃犯奸并一应行止有亏俱发为民其知印承差笞杖公罪充吏犯在革前重厯僧道官系京官具奏提问在外依律径自提问受财枉法满贯亦问充军及僧道有犯奸盗诈伪逞私争讼怙终故犯并一应赃私罪名有玷清规妨碍行止者俱发还俗若犯公事失错因人连累及过误致罪于行止戒规无碍者悉令运炭运米等项各还职为僧为道义官犯该行止有亏者革去冠带不碍行止者不革王府文职因人连累并一应过误律该笞杖罪名者议拟纳钞赎罪还职不必解京就彼奏请发落若系希图改调故意犯赃有碍行止等项及犯该徒流以上者俱解京奏请改调边远叙用重者从重论
　　诸司职掌
　　凡有在京衙门及在外布政司并直府州县见任官员但系兵刑等部都察院等衙门或因事提问等项问过应有的决纪録公私过名开咨本部于纪録文册内明白附写九年通考以凭黜陟其有司官员三年考满给由到部供报任内公私过名于册内比查除上司未行知防纪録罪名另行抄録外有已行知防任内公私过名隠匿不报者议拟具奏送法司问罪
　　事例
　　洪武九年令诸司正佐首领杂职官犯公私罪应笞者赎应徒流杖者纪録每嵗一考嵗终布政司呈中书省监察御史按察司呈御史台俱送本部纪録　治元年奏准内外各衙门问过官吏公私过名及罚俸等项年终造册类缴赴部送司以备稽考
　　国初令有司保举人才即古乡举里选之遗意累朝下诏亦必及之其事例备载于后
　　诸司职掌
　　凡各府州县每嵗于所辖隅厢乡都内拔选容止端谨无过人才一名申送布政司考覈转行按察司覆考堪充嵗贡开坐考过词语差人送部应有贤良方正及山林岩穴隠逸之士并通晓经书儒士秀才孝防俱各访求到官审无过犯违碍不拘名数差人伴送到部或内外官员人等荐举人材秀才即便行移原籍官司起取赴部如儒士秀才出题考试果否通经贤良隠逸等项人材量其才能定其髙下仍取本户丁粮数目作何营生及户内有无杂役事故供结明白然后开发选部选用如将鄙陋不堪之人一槩朦胧滥举原举官吏依贡举非其人律问罪
　　事例
　　洪武十七年令各布政司直府州县举秀才人材必由乡举里选知州知县等官防同境内耆宿长者访求徳行声名著于州里之人先从邻里保举有司再验言貌书判方许进呈若不行公同精选者坐以重罪　三十五年诏山林隠逸懐才抱徳之士有司询访以礼敦请赴京量才擢用其有志尚闲逸不愿出仕者具名来奏　永乐元年内外诸司文职官员各举所知或堪重任或沉滞下僚或可剸繁而优游散地或抱道懐才隠居田里无问逺近并举以闻　洪熈元年诏民间有行己防正才堪抚字者许见任官具实举荐　宣徳七年诏各处文学才行出众之士自二十五嵗以上令所在有司保举赴京选用　八年诏各布政司按察司府州县官连名保举贤良方正一人起送吏部量才擢用正统十四年诏各处举到儒士照永乐年间事例送
　　翰林院严加考试选用不中者发原籍为民　景泰三年诏各处见任官员果有才行政事优长拘于资格屈在下僚及有文学才行堪授职任之士隠于民间及官贠罢职委无赃犯重情而才学可用者并聴在内四品以上官员在外巡抚巡按方靣并各府州县正官指陈实迹荐举赴京考用所举之人后犯赃罪连坐举主天顺元年诏处士中有学贯天人材堪经济隠居髙蹈不求闻达者所司具实奏闻　五年令天下有才兼文武或学行异等或谋勇出众者许所在官司具实奏闻国初外官每年一朝洪武二十九年始定三年一朝之制以辰戌丑未年为期朝正后本部防同都察院考察奏请定夺其存留者俱引至御前刑部及科道官各露章紏劾怠职之罪一时谴责宥免皆出上命及宥免还任各赐一道以申戒饬云
　　诸司职掌
　　凡在外官员三年徧行朝觐其各布政司按察司盐运司府州县及土官衙门流官等衙门官一贠带首领官吏各一贠名理问所官一贠照依到任须知依式对欵攒造文册及将原领勑谕诸司职掌内事迹文簿具本亲赍奏缴以凭考覈各衙门先尽正官到任日浅佐贰官到任日久必先佐贰官来若系裁革未及二十里长州县止设正官首领官各一贠去处只令首领官吏来朝其程途远近各量里路比照行人驰驿日期起程本衙门速将起程月日申部逺者不许过期近者不许预先离职俱限当年十二月二十五日到京其来朝官贠服色各照品级花様及钦依今定様制务要新鲜洁浄俱各自备脚力不许驰驿及指此为由科扰于民
　　明令
　　凡各处府州县有司官员在任三年不许注代许令亲将三载任内行过事迹赴京朝觐如无规避依旧复任其佐贰官首领官一体三载来朝如一时勾当轮换前来
　　事例
