<!-- { "loadSidebar": true } -->
　　中山武宁王徐达开平忠武王常遇春岐阳武靖王李文忠宁河武顺王邓愈东瓯襄武王汤和黔宁昭靖王沐英虢国忠烈公俞通海蔡国忠毅公张徳胜越国武庄公胡大海梁国武桓公赵徳胜泗国武庄公耿再成永义侯桑世杰河间忠武王张玉东平武烈王朱能宁国忠庄公王真荣国恭靖公赠少师姚广孝
　　各坛
　　羊一　　豕一　　铏一　　笾豆各二
　　簠簋各一　　　　帛一【报功制帛】爵三
　　篚一
　　共设酒尊三于殿西南北向
　　一仪注
　　典仪唱乐舞生就位执事官各司其事导引官导引皇帝至御位内賛奏就位典仪奏迎神奏乐乐止内賛奏四拜【百官同】典仪唱奠帛行初献礼奏乐执事官各捧帛金爵受酒献于神御前读祝官取祝跪于神御右内賛奏跪典仪唱读祝读祝讫进于神御前内賛奏俯伏兴平身【百官同】乐止典仪唱行亚献礼执事官各以磁爵受酒献于神御前乐止典仪唱行终献礼【仪同亚献】乐止太常司卿进立殿东西向唱赐福胙光禄司官捧福酒胙自神御前中门左出皇帝前内賛奏跪搢圭光禄司官以福酒跪进内賛奏饮福酒光禄司官以胙跪进内賛奏受胙出圭俯伏兴平身内賛奏四拜【百官同】典仪唱彻馔奏乐执事官彻馔乐止太常卿诣神御前跪奏礼毕请还宫奏乐内賛奏四拜【百官同】乐止典仪唱读祝官捧祝进帛官捧帛各诣燎位奏乐内賛奏礼毕
　　一时享祝文
　　维洪武某年某月某日孝孙皇帝【今云孝曽孙嗣皇帝】敢昭告于高曽祖考四庙太皇太后【今云】八庙太皇太后皇考宪宗纯皇帝时维孟【春夏秋冬】礼严祭祀谨以牲醴庶品用伸追慕之情尚享
　　一嵗暮祝文
　　时当嵗暮明旦新正谨率羣臣以牲醴庶品恭诣太庙用伸追慕之情尚享
　　一乐章
　　迎神【中和之曲】
　　庆源发祥世德惟崇致我眇躬【今云】助我祖宗开基建功京都之内亲庙在东维我子孙永懐祖宗气体则同呼吸相通来格来崇皇灵显融
　　初献【夀和之曲武功之舞】
　　思皇先祖燿灵于天源衍庆流繇高逮孙受命追远其先明禋世崇亿万斯年
　　亚献【豫和之曲文徳之舞】
　　对越至亲俨然如生其气昭明感格在庭如见其形如闻其声爱而敬之发乎中情
　　终献【熙和之曲文徳之舞】
　　承前人之德化家为国毋曰予小子基命成续【今云】惟前人之功肇膺天厯延及予小子爰受方国欲报其德昊天罔极殷勤三献我心悦怿
　　彻馔【雍和之曲】
　　乐奏仪肃神其燕娱告成于祖亦佑皇妣敬彻不迟以终祀礼祥光焕扬锡以嘉祉
　　还宫【安和之曲】
　　显兮幽兮神运无迹鸾驭逍遥安其所适其灵在天其主在室子子孙孙孝思无斁
　　祧庙
　　成化二十三年十二月宪宗纯皇帝将升祔太庙懿祖神主礼宜奉祧熙祖以下当以次奉迁先期遣官祭告太庙每庙用犊一上亲告宪宗几筵内侍官陈设酒馔如常仪毕太常寺官同内执事官于太庙奉迁懿祖室内神主衣冠于徳祖室内之左原奉享床幔仪物及正殿东一位神座俱暂贮于神库奉先殿懿祖神座仪物亦贮于内神库至日奉祔宪宗纯皇帝神主于太庙寝殿内西第四室亦设神座于正殿西第四位东向居宣宗章皇帝之下奉先殿内亦奉祔神位于西第四室及新建后殿成奉安懿祖神主衣冠仪物于中南向自后每嵗暮享太庙仍奉请懿祖出临正殿西向之位以享祫祭之礼
　　祫祭
　　前期太常寺陈设懿祖神座于正殿之左熙祖之上前一日用祝文酒果遣官祭告太庙云维　　年　　月日孝曽孙嗣皇帝　　谨遣【某官】敢昭告于八庙
　　太皇太后皇考宪宗纯皇帝　兹者嵗暮特修祫祭之礼恭迎懿祖皇帝同临享祀伏惟鉴知谨告
　　又用祝文酒果遣官祭告懿祖于祧庙云维　　年月　　日孝曽孙嗣皇帝　　谨遣【某官】敢昭告于
　　懿祖恒皇帝　兹者嵗暮恭于太庙举行祫祭之礼祗请圣灵诣庙享祀特伸预告伏惟鉴知谨告
　　祫祭祝文
　　维　　年　　月　　日孝曽孙嗣皇帝　　敢昭告于八庙太皇太后皇考宪宗纯皇帝　时当嵗暮明旦新正谨率羣臣以牲醴庶品恭诣太庙特修祫祭之礼用伸追慕之情尚享
　　奉先殿
　　国朝以太庙时享未足展孝思之诚复于宫内建奉先殿朝夕致敬朔望行礼时节献新忌辰致祭
　　忌辰
　　仁祖淳皇帝【四月十六日】淳皇后【四月二十一日】太祖高皇帝【五月初十日】孝慈高皇后【八月初十日】太宗文皇帝【七月十八日】仁孝文皇后【七月初四日】仁宗昭皇帝【五月十二日】诚孝昭皇后【十月十八日】宣宗章皇帝【正月初三日】孝恭章皇后【九月初四日】英宗睿皇帝【正月十七日】孝庄睿皇后【六月二十六日】宪宗纯皇帝【八月二十二日】
　　荐新品物
　　正月
　　韭菜四斤　　　　生菜四斤
　　荠菜四斤　　　　鸡子二百六十个
　　鸭子二百四十个
　　二月
　　芹菜三斤　　　　薹菜五斤
　　氷　　　　　　　蒌蒿五斤
　　子鹅二十二只
　　三月
　　茶　　　　　　　笋十五斤
　　鲤鱼二十五斤
　　四月
　　樱桃十斤　　　　杏子二十斤
　　青梅二十斤　　　王瓜五十个
　　雉鸡十五斤　　　猪二只
　　五月
　　桃子十五斤　　　李子二十斤
　　夏至李子二十斤　红豆一斗
　　沙糖一斤八两　　来禽十五斤
　　茄子一百五十个　大麦仁三斗
　　小麦三十斤　　嫩鸡三十五只
　　六月
　　莲蓬二百五十个　甜瓜三十个
　　西瓜三十个　　　冬瓜三十个
　　七月
　　枣子二十斤　　　葡萄二十斤
　　梨二十斤　　　　鲜菱十五斤
　　芡实十斤　　　　雪梨二十斤
　　八月
　　藕四十枝　　　　芋苗二十斤
　　茭白二十斤　　　嫩姜二十五斤
　　粳米三斗　　　　粟米三斗
　　稷米三斗　　　　鳜鱼十五斤
　　九月
　　橙子二十斤　　　栗子二十斤
　　小红豆三斗　　　沙糖一斤八两
　　鳊鱼十五斤
　　十月
　　柑子二十五斤　　橘子二十五斤
　　山药二十斤　　　兔十五只
　　一斤八两
　　十一月
　　甘蔗一百三十根　鹿一只
　　鴈十五只　　　　荞麦麫三十斤
　　红豆一斗　　　　沙糖一斤八两
　　十二月
　　菠菜十斤　　　　芥菜五斤
　　鲫鱼十五斤　　　白鱼十五斤
　　已上奉先殿供荐品物与南京奉先殿供荐品物同其子鹅鲜笋梅子雪梨茭白橙子柑子橘子甘蔗至今犹是南京太常寺预先附进太常寺收受奏送光禄寺供荐
　　奉慈殿
　　成化二十三年九月上既即位十一月追上母妃纪氏尊諡曰孝穆慈慧恭恪荘僖崇天承圣皇太后祔葬茂陵遂以羣臣议于宫中别建奉慈殿奉安神主一嵗五享四序荐新及六月二十八日忌辰祭祀俱如太庙奉先殿之仪
　　事例
　　洪武元年造太庙祭器凡银器以金涂之酒壶盂盏每事皆八盘盌二百四十及楎椸枕簟箧笥帷幔浴室皆具　又令太庙祭器以金涂银者俱易以金　二年孟春享太庙以功臣七人配享设青布帏六间于太庙庭中内设功臣位遣官分献读祝　又诏太庙祝文止称孝子皇帝不称臣凡遣太子行礼止称命长子某勿称皇太子着为令　又诏凡时物太常先荐宗庙然后进御　三年定每月朔望荐新品物及献新仪皆命太常卿供事其在月荐之外者太常卿奉防与内使监官各服常服捧献不行礼　礼部议准太庙每室旧止用币一令用二　定亲王从享功臣配享仪亲王皆设位于东庑西向功臣皆设位西庑东向　四年罢庙庭帏设之次于庙内设黄布幄殿其中倂设两庑祖考神位居中亲王及功臣列于两庑每行礼既奠献祖考则遣大臣各分献两庑不读祝　是秋又命功臣仍于庑间配享不设布殿　九年新太庙成奉安四代神主以亲王幷王妃二十一位侑于殿内东壁功臣十二位配于西壁不分献自是四时之祭皆行合享之礼　二十五年议定太庙时享若值国有丧事乐宜备而不作　洪熙元年行祔庙礼升功臣四人配享　成化元年増造南京太庙寳座之未备者










　　明防典卷八十一
　　钦定四库全书
　　明防典卷八十二
　　礼部四十一
　　祭祀三
　　祭社稷【春秋仲月上戊日】
　　国初太社太稷异坛同壝祭太社以后土勾龙氏配祭太稷以后稷氏配每献礼先诣太社及配位坛前献毕方诣太稷及配位坛前行礼洪武十年改建社稷坛于午门外之右同坛同壝坛上层方五丈第二层方五丈三尺高五尺四出陛用五色土随方筑之先是社主用石高五尺阔二尺上微尖立于社坛上半埋土中近南向北稷不用主至是埋石主于社稷坛之正中微露尖于外壝垣四靣开灵星门垣之色亦以四方色饰之临祭时奉太社神牌居东太稷神牌居西俱北向奉仁祖神牌配神西向至是始罢勾龙后稷配位自奠帛至终献皆同时行礼洪武三十一年后更奉太祖配神永乐中北京社稷坛成位置陈设俱与南京旧制同洪熙后始奉太祖太宗同配
　　诸司职掌
　　一斋戒【与祭太庙礼同】
　　一告庙【祝文与大祀同】
　　正祭前二日用祝文酒果奉先殿告仁祖配社稷后告太祖太宗同配社稷
　　一省牲【礼与太庙同　牛三今四羊三今四豕三今四鹿一兔二】
　　一正祭陈设
　　太社【在东北向】
　　犊一　　羊一　　豕一　　豋一
　　铏二　　笾豆各十二　　　簠簋各二
　　帛一【黒色礼神制帛】
　　玉用两圭有邸
　　太稷【在西北向】
　　陈设同
　　仁祖配位【在东西向】
　　陈设同【无玉】
　　后太祖太宗配位【俱在东西向】
　　陈设并同【无玉】
　　共设酒尊三【今四】爵九【今十二】篚三【今四】于坛西北东向祝文案一
　　一仪注
　　典仪唱乐舞生就位执事官各司其事导引官导引皇帝至御位内賛奏就位典仪唱瘗毛血迎神奏乐乐止内賛奏四拜【百官同】典仪唱奠玉帛行初献礼奏乐执事官各捧玉帛爵献于神位前读祝官取祝跪于神位左内賛奏跪典仪唱读祝读讫进于太社神位前内賛奏俯伏兴平身【百官同】乐止典仪唱行亚献礼奏乐执事官各捧爵献于神位前乐止典仪唱行终献礼【仪同亚献】太常卿进立于坛西东向唱赐福胙光禄司官捧福胙自神位前由正门左出至皇帝前内賛奏搢圭光禄司官以福酒跪进内賛奏饮福酒光禄司官以胙跪进内賛奏受胙出圭俯伏兴平身内賛奏四拜【百官同】典仪唱彻馔奏乐执事官各诣神位前彻馔乐止典仪唱送神奏乐内賛奏四拜【百官同】乐止典仪唱读祝官捧祝进帛官捧帛掌祭官捧帛馔各诣瘗位奏乐内賛奏礼毕
　　一祝文
　　维洪武某年某月某日皇帝　　敢昭告于太社之神太稷之神惟神賛辅皇只发生嘉谷粒我烝民万世永赖时当仲【春秋】礼严【告祀报谢】谨以玉帛牲齐粢盛庶品备兹瘗祭皇考仁祖淳皇帝配神尚享
　　后太祖圣神文武钦明啓运俊德成功綂天大孝高皇帝太宗体天道高明广运圣武神明纯仁至孝文皇帝配神
　　一乐章
　　迎神
