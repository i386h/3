<!-- { "loadSidebar": true } -->
　　其日侵晨执事者各司其事分献官各官分列于大成门内监生排班俟献官至通賛唱排班献官以下各就位通賛唱班齐辟户鞠躬拜兴拜兴平身行礼引賛诣献官前唱诣盥洗所献官盥手帨巾讫引賛唱诣酒罇所司罇者举羃酌酒讫引賛唱诣大成至圣文宣王神位前跪献爵俯伏兴平身【执事者行事并同释奠】引賛唱诣兖国复圣公神位前郕国宗圣公神位前沂国述圣公神位前邹国亚圣公神位前【仪并同前】至亚圣公位十哲两庑分献官一同行礼毕诸引賛同唱复位诸引賛导献官分献官至原拜位立通賛唱鞠躬拜兴拜兴平身阖户礼毕十哲两庑分献礼【行事并同释奠】







<史部,政书类,通制之属,明会典,卷八十四>
<史部,政书类,通制之属,明会典,卷八十四>
　　祭先农【遣应天府官祭今遣顺天府官祭】
　　国初以郊庙社稷先农俱为大祀每亲祭先农遂耕籍田以后稷氏配神又尝改请仁祖配神后以山川厯代帝王先师孔子及先农旗纛俱列中祀止遣应天府官致祭先农不设配位祭毕犹亲耕籍田永乐迁都后乃遣顺天府官致祭列圣登极之初行耕籍礼则亲祭每岁以仲春上戊日遣官致祭
　　诸司职掌
　　一斋戒【二日】
　　一省牲
　　牛一　羊一　豕一　鹿一　兎一
　　一正祭陈设
　　先农之神【南向】
　　犊一　羊一　豕一　登一　铏二　笾豆各十　簠簋各二　帛一【青色礼神制帛】　设酒尊三　爵三　篚一于坛东南西向设祝文案于坛西
　　一仪注
　　典仪唱乐舞生就位执事官各司其事賛引引献官至盥洗所賛诣盥洗所搢笏出笏賛引賛就位典仪唱瘗毛血迎神奏乐乐止賛引賛四拜【陪祭官同】典仪唱奠帛行初献礼奏乐賛引賛诣神位前搢笏执事官以帛跪进于献官奠讫执事官以爵跪进于献官賛引賛献爵出笏诣读祝所跪读祝读祝官取祝跪于献官左读祝毕进于神位前賛引賛俯伏兴平身复位乐止典仪唱行亚献礼奏乐执事以爵进于神位前乐止典仪唱行终献礼【仪同亚献】典仪唱饮福受胙賛引賛诣饮福位执事以爵进賛引賛饮福酒执事以胙进賛引賛受胙出笏俯伏兴平身复位賛引賛两拜典仪唱彻馔奏乐执事于神位前彻馔乐止典仪唱送神奏乐賛引賛四拜乐止典仪唱读祝官捧祝掌祭官捧帛馔各诣瘗位典仪唱望瘗賛引賛诣望瘗位賛礼毕
　　一祝文
　　维洪武某年岁次某甲子月日皇帝谨遣具官某致祭于先农之神惟神初兴农事乃种嘉糓为民立命万世永頼今将东作亲耕籍田谨以牲醴庶品用修常祀尚享
　　一乐章
　　迎神
　　东风启蛰地脉奋然苍龙挂角煜煜天田民命惟食创物有先圜钟既奏有降斯筵
　　奠帛
　　帝出乎震天发农祥神降于筵蔼蔼洋洋礼神有帛其色惟苍岂伊具物诚敬之将
　　初献
　　九谷未分庶草收同表为嘉种实在先农黍稌斯丰酒醴是共献奠之初以蕲感通
　　亚献
　　倬彼甫田其隰其原来耜云载骖御之间报本思享亚献惟防神其歆之自古有年
　　终献
　　帝籍之典享祀是资洁丰嘉粟咸仰于斯时惟亲耕享我农师礼成于三以讫陈词
　　彻馔
　　于赫先农歆此洁修于篚于爵于馔于羞礼成告彻神惠敢留馂及终畆丰年是求
　　送神
　　神无不在于昭于天曰迎曰送于享之筵冠裳在列金石在悬徃无不之其佩翩翩
　　望燎
　　祝帛牲醴先农既歆不留不防瘗之厚深有幽其瘗有赫其临曰礼之常匪今斯今
　　事例
　　洪武二年亲祭先农以后稷氏配享　十年遣官祭先农令应天府官率农民耆老陪祭
　　祭旗纛【旗手卫指挥祭祭神旗附】
　　国家旗纛蔵之内府每嵗仲秋祭山川日遣旗手卫指挥祭于山川坛内之旗纛庙霜降日又祭于教塲至岁暮享太庙日又祭于承天门外永乐后别有神旗之祭専祭火雷之神每月朔望神机营提督官请祭于教塲内今附于后
　　诸司职掌
　　一斋戒【二日】
　　一省牲【牛一羊一豕一】
　　一正祭陈设
　　神七位【南向】
　　旗头大将
　　六纛大将
　　五方旗神
　　主宰战船正神
　　金皷角铳铇之神
　　弓弩飞鎗飞石之神
　　阵前阵后神只五昌等众
　　犊一　羊一　豕一　登一　铏二　笾豆各十簠簋各二　帛七【黑二白五礼神制帛】　共设酒尊三
　　爵一　篚一于坛东南西向设祝文案于坛西一仪注
　　賛引引献官至盥洗所賛诣盥洗所賛就位迎神作乐执事官于神位前斟酒讫賛引賛四拜【陪祭官同】賛奠帛行初献礼作乐执事捧帛爵进賛引賛诣神位前执事以帛进奠讫执事以爵进賛献爵讫賛复位跪读祝读讫賛俯伏兴平身乐止賛引唱行亚献礼执事于神位前斟酒乐止唱行终献礼【仪同亚献】唱饮福受胙賛诣饮福位跪饮福酒受胙【以下仪与祭先农同】祭神旗【牲用羊一豕一无帛】
　　一仪注
　　賛引引献官就位賛四拜賛初献礼賛跪賛读祝讫賛俯伏兴平身賛亚献礼賛终献礼賛四拜賛诣焚祝所讫賛礼毕
　　一祝文
　　维某年月日皇帝遣某官某致祭于天威神机火雷无敌大将军之神惟神威勇猛励刚劲精强訇雷掣电歘火防风防国庇民厥功显著肃靖凶暴宁谧封疆遇有征讨惟神是頼驱锋遣镝端直竒妙万发万中叠贯连穿破敌致胜如拉枯朽无坚不摧无捍不灭神其蓄锐毓灵用之则应特以牲品致祭神其享之
　　祭五祀【四孟及季夏分祭各羊一豕一礼神制帛一嵗暮合祭共羊五豕五制帛五】一仪注
　　賛引引献官诣盥洗所搢笏洗讫出笏賛就位賛四拜賛行初献礼賛诣神位前搢笏奠帛献爵【如素祭献茶】出笏复位賛跪读祝讫俯伏兴平身賛行亚献礼执事捧爵自跪献于神位左賛行终献礼执事捧爵自跪献于神位右賛四拜賛焚祝帛賛诣焚祝所礼毕
　　一祝文
　　维某年月日皇帝遣某官某致祭于司戸之神【宫内祭内官行礼】曰职司于户谨出入之行蔵昼开暮阖卫防无私时维孟春谨以牲醴致祭神其鉴知尚享
　　司灶之神【光禄寺祭内官行礼】祝文曰日月饮食必资于灶防有常所神实司之时维孟夏谨以牲醴致祭神其鉴知中霤之神【奉天殿外文楼前西向司礼监官行礼季夏土旺后戊日祭】祝文曰室之中霤神司其职居中向明照察无私时维季夏谨以牲醴致祭神其鉴知
　　司门之神【午门前祭守门内官行礼】祝文曰职司于门谨出入之行蔵昼开暮阖卫防无私时维孟秋谨以牲醴致祭神其鉴知
　　司井之神【宫内祭内官行礼】祝文曰神司兹井源泉洁清其用日新以供饮食时维孟冬谨以牲醴致祭神其鉴知岁暮合祭五祀【太庙西庑下东向太常寺官行礼仪注与前分祭同分祭用礼神制帛各一合祭用帛五】祝文曰惟神安养防卫各着厥功兹当岁暮特以牲醴报祭神其鉴知















　　明防典卷八十四
　　钦定四库全书
　　明防典卷八十五
　　礼部四十四
　　祭祀六
　　合祀神只一
　　诸司职掌
　　一在京十一庙
　　北极真武【祭物用素三月三日九月九日遣南京太常寺官祭】
　　道林真觉普济禅师【祭物用素三月十八日遣南京太常寺官祭】
　　都城隍【八月祭帝王后一日遣南京太常寺官祭】
　　祠山广惠【二月十八日遣南京太常寺官祭】
　　五显灵顺【四月八月九月二十八日遣南京太常寺官祭】
　　汉秣陵尉蒋忠烈
　　晋成阳卞忠贞公
　　宋济阳曹武惠王
　　南唐刘忠肃王
　　元卫国忠肃公【已上五庙俱四孟朔日岁暮除日遣应天府官祭惟蒋忠烈旧庙四月二十六日加一祭】
　　故功臣【位号令具列于后】
　　正殿
　　中山武宁王徐达开平忠武王常遇春岐阳武靖王李文忠宁河武顺王邓愈东瓯襄武王汤和黔宁昭靖王沐英
　　东序
　　都指挥使冯国用郢国公佥都督耿再成西海武庄公佥都督丁徳兴济国公都督同知张徳胜蔡国忠毅公靖海侯吴海国襄毅公平章康茂才蕲国武义公副使茆成东海郡公
　　西序
　　叅政胡大海越国武庄公都督同知赵徳胜梁国公广徳侯华髙巢国武庄公都督同知俞通海虢国忠烈公江隂侯吴良江国襄烈公宣宁侯曹良臣安国忠烈公安陆侯吴复黔国威毅公副使孙兴祖燕山忠愍侯【右正祭中山武宁王以下六人配以郢国公以下十五人又两庑各设牌一面总书故指挥千百户卫所镇抚之灵四孟岁暮遣驸马都尉祭若正旦清明中元孟冬冬至又别遣太常寺官祭武宁王大功坊之家庙】
　　后増祀神只
　　汉前将军寿亭侯关公庙【四孟岁暮遣应天府官祭五月十三日又遣南京太常寺官祭】
　　天妃宫【正月十五日三月二十三日遣南京太常寺官祭】
　　京都太仓神庙【二八月十五日遣南京户部官祭】
　　司马马祖先收神庙【二八月中旬择日遣南京太仆寺官祭】
　　已上俱南京
　　北极佑圣宫【即真武庙三月三日九月九日遣太常寺官祭】
　　都城隍庙【五月十一日遣太常寺官祭】
　　京都太仓神庙【二八月中旬择日遣户部官祭】
　　司马马祖先牧神庙【二八月中旬择日遣太仆寺官祭】
　　元世祖庙【二八月中旬择日遣顺天府官祭】
　　汉前将军寿亭侯关公庙【五月十三日遣太常寺官祭】
　　宋文丞相祠【二八月中旬择日遣顺天府官祭】
　　东岳泰山庙【三月二十八日遣太常寺官祭】
　　灵济宫【正旦冬至万夀圣节遣内阁礼部及内官各一员祭二真君生辰遣礼官祭】
　　已上俱京师
　　诸司职掌
　　一各处圣帝明王忠臣烈士载在祀典不系滛祀者其庙宇陵寝皆要备知其处每年定夺日期或差官徃祭或令有司自祭本部悉
　　帝王陵庙
　　伏羲氏商髙宗俱陈州祭
　　汉光武孟津县祭
　　周世宗郑州祭
　　宋太祖太宗真宗仁宗俱巩县祭
　　已上并属河南
　　神农氏鄠县祭
　　舜帝宁逺县祭
　　已上并属湖南
　　轩辕氏延安府祭
　　周文王武王成王康王汉髙祖景帝俱西安府祭汉文帝咸宁县祭
　　汉武帝兴平县祭
　　汉宣帝长安县祭
　　后魏文帝富平县祭
　　隋髙祖扶风县祭
　　唐髙祖三原县祭
　　唐太宗醴泉县祭
　　唐宪宗蒲城县祭
　　唐宣宗泾阳县祭
　　已上并属陜西
　　髙阳氏髙辛氏俱滑县祭
　　商中宗内黄县祭
　　元世祖顺天府祭
　　已上并属北直
　　尧帝东平州祭
　　少昊氏曲阜县祭
　　已上并属山东
　　娲皇氏赵城县祭
　　商汤王荣河县祭
　　已上并属山西
　　夏禹王宋孝宗俱防稽县祭
　　已上属浙江
　　祝文
　　维某帝王功加当时徳垂后世陵寝所在邱止益防维时仲【春秋】谨具牲醴庶品用伸祀礼尚享
　　事例
