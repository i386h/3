<!-- { "loadSidebar": true } -->
　　五年令中都留守司凤阳右等卫所旗军有家小支米六斗者添支二斗无家小支四斗五升者添支一斗五升残疾幷防军月支米三斗如旧所添粮俱于折色内扣除　又令贵州各卫选操旗军总旗月支粮七斗五升小旗六斗军人有家小者五斗无家小三斗余俱于四川布政司官库折支钞　又令大河淮安二卫及凤阳各卫所旗军月粮有家小者每月添支米二斗无家小者添支一斗五升于折色内扣除　又令辽东广宁等卫及定逺左等卫军士有家小者每月添支米三斗只身二斗纪録防军一斗　又令直梁城守御千户所旗军月支粮三斗　七年令密云中后二卫守关操备旗军有家小者幷兴州后屯等卫调去官军每月俱支米八斗行粮住支　又令陕西宁夏等卫旗军每月添支米一斗余折布绢　八年令陕西西安左等卫调拨甘肃延绥等处操备旗军有家小原支本色六斗者添支一斗无家小原关四斗五升者添支五升　又令天夀山上工官军每月行粮四斗外添支口粮二斗又令陜西腹里卫所旗军三个月全支米一石余月米钞兼支甘肃操备旗军四个月全支米一石余月照旧　又令陜西肃州卫为事发问立功守了犯人月支口粮三斗　又令直苏州松江幷浙江沿海等卫所旗军月粮有家小者添为一石　九年令大同宣府军粮有家小者月支本色八斗折钞二斗无家小月支本色六斗折钞四斗　又令陜西延绥守边旗军有家小者月支米五斗豆二斗余三斗折布　又令陜西行都司卫所夜不収月粮全支　十年令各处起取军匠定拨在京武功中卫帯管支粮　又令福建沿海卫所备倭旗军月支米一石　又令辽东属卫守城军月粮六斗内本色三斗折钞三斗守边者月支本色米五斗其沿边操哨军月支本色米五斗一斗折钞　十一年令陜西甘肃旗军月粮折河南起运阔白绵布每疋八斗陜西绵布每疋仍折六斗　又令陜西猎户土民选出壮丁本卫所操者月支口粮四斗　十二年令万全都司所属卫分不分旗军月支米一石米与折色银布间月闗支如遇闰月全支米　十三年令山西行都司卫所屯军马队操练者月支口粮三斗　又令陕西甘肃选操屯军有供丁者月支米三斗十四年令通州等卫充斗级余丁月支口粮三斗　又
　　令神机营牌刀余丁月支米六斗　景泰元年令在京将军旗校操备报効等项官军人等该支食米一石之上者俱月支本色米一石余折钞　又令京营头拨官军月粮每月各添一斗次拨五升　三年令京通各卫仓军等月粮有家小支六斗者添为一石无家小支四斗者添为六斗　又令神机营操练余丁月粮仍支六斗　又令寺子峪等二十六营操守军士大安口等驻操八营巡哨听调军士有家小者月支米八斗无家小六斗行粮住支　又令各营报效舍余有冠带者月支米一石无冠带有家小者八斗无家小六斗外卫官旗头拨五斗　又令各营舍余选出操练者月支米三斗又令各处老防残疾屯军俱令守城把门月支米三
　　斗　又令口外旗军照旧支月粮一石　四年令神机敢勇报効等营并御马监操备舍人余丁原支三斗及今加六斗者俱支四斗内有冠带者八斗遇有调用各加行粮二斗　五年令倒马关旗军月粮有家小者八斗无家小六斗　六年令土木榆林二驿摆站军士月粮有家小者八斗无家小六斗　又令修理城垣官军每月添支口粮一斗　又令四川征进守备旗军每月支米八斗守城旗军五斗老疾纪录三斗　天顺元年令各边军人不分马步俱支本色米一石　又令各防土兵秋冬操练支口粮春夏住支　二年令通州添盖仓厫旗军月支口粮三斗　又令守了囚徒月支粮三斗　成化二年令各卫旗军月粮添支本色五升　又令四川成都右卫旗军月粮照贵州卫所新定事例俱米钞中半兼支军人无家小者月粮六斗本色四斗折钞二斗老疾并纪録各支本色三斗松茂威叠小河五卫所总旗本色一石折钞五斗小旗本色九斗折钞三斗有家小军人本色八斗折钞二斗无家小者本色四斗五升折钞一斗五升其拨堡贴守总旗本卫本色五斗五升该堡支四斗五升小旗本卫本色四斗五升该堡支四斗五升有家小正军本卫支米三斗五升该堡支四斗无家小者该堡支米四斗五升不支行粮续令松潘等卫所旗军有家小者月支本色一石无家小者米八斗者减去三斗老疾纪録俱支五斗　又令四川各卫所旗军月粮添支本色五斗　七年令陜西延绥二卫旗军照庆阳卫例总旗月支本色八斗折钞七斗小旗月支本色六斗折钞六斗有家小军人月支本色六斗折钞四斗　又令贵州军粮总旗八斗三升者添为九斗六斗八升者为八斗军士有家小五斗八升者为七斗无家小四斗八升者为五斗五升如粮不敷折给银布　八年令大同宣府选操上班舍人照操军例月支粮一石　九年令各边军夜不収月粮添为五斗又令宣府选操旗军照边军例支粮　又令陕西延
　　绥庆阳三卫在榆林备边者月支本色米六斗折色四斗支银钱　十一年令陜西洮河岷州三卫在边操备旗军照洮州卫例月支本色米一石在卫守城杂差等项照临洮等卫例月支本色六斗折钞四斗　十二年令长陵等卫洒扫寳山做工旗军月支粮一石　十四年令在京各卫余丁选取在营操练者月支米六斗十六年令种苜蓿旗军照养牛种菜等例月支粮一石十七年令大同宣府延绥寜夏甘凉辽东沿边墩军月
　　支米三斗　又令六科廊裁缝军匠月支米五斗　十八年令锦衣卫女户月支粮一石　十九年令宣府各城选操舍余照在城例月支粮一石　二十年令在京各卫军人月粮五月六月七月八月十一月十二月京仓关支正月二月三月四月九月十月通州关支　二十一年令永清等卫所余丁防匠月支米五斗　又令漕运军余月粮八斗俱支本色　又令各处沿边沿海军士月支粮八斗　二十二年令各边守了及为事问发各边墩台四徒月支米一石者减为四斗　治元年令山东沿海卫所官军月粮上半年支本色下半年折色每石折银二钱五分　二年令尚书监选到锦衣卫军匠防丁月支米一石　又令交阯夷人兵仗织染局上工者月支米一石　又令御马监养鹰余丁月粮添为五斗　三年令万全都司所属卫所官军俸粮折色照大同例每年会计山东河南幷大名等府税粮折布户口食盐钱钞摘拨解赴管粮官防支给　六年令各王府近年有司佥充及民间投充校尉不许支粮月盐
　　诸司职掌
　　凡内外大军关支月盐有家小者月支二斤无家小者月支一斤其在京卫分如遇按月支盐将该支军名盐数造册申缴合干上司转逹本部磨筭相同立案将原缴文出给勘合字号坐定军名盐数劄付龙江盐仓放支如有事故就便扣除支毕将实収扣除数目申报本部扵原编勘合字号底簿内注销以凭稽考仍立案备照其在外卫所军士月盐亦有支钞去处每盐一斤折钞一百文照例行移有司于系官钱内支给如有事故一体扣除不支
　　事例
　　正统二年令修盖徳胜等门做工军余人匠每名月支食盐一斤　三年令甘肃等处官军于本地出盐去处自行捞取食用　四年令京卫调出辽东操备军士照彼处例每名月给盐二斤　成化十二年令见今营造军民人匠每名月给食盐一斤　十三年令南北二京锦衣等卫军校及各处旗校军士月盐一体住支
　　官民戸口盐钞
　　事例
　　洪武二十四年令扬州府泰州灶户照温台处三府例支食官盐折纳钞贯每引二百斤米四石每米一石折钞二贯五百文其钞就准工本工本数多而钞少官为补支工本数少而钞多扣除工本外余钞纳官　永乐二年令两京官吏人等及各处官民户口食盐每岁大口纳钞一十二贯支盐一十二斤小口纳钞六贯支盐六斤市民食盐每引纳钞二百贯乡民食盐每引纳米五石每石折钞一百贯每引该钞五百贯　三年令浙江等布政司幷北直府州县官民人等户口食盐各随地徴収岁用粮多处徴米岁用粮少处征钞　四年令未食盐官民人等一体见丁纳钞支盐大口十五岁以上月支盐一斤纳钞一贯小口十岁以上月支盐半斤纳钞五百文　八年令给孝陵神宫监食盐每岁六十斤　洪熈元年令免徴贵州宣慰使诸种人盐钞正统三年令关支戸口官军食盐各该运司给批总填盐斤数目定与程期给付报照各处批验所巡检司照数称掣盘验关防给散毕在京于户部在外于本衙门依限送缴仍将前批通发运司查销　又令各处徴収户口食盐钞贯不拘软烂但有字贯者即与収受　又令天下户口盐钞俱减半徴収官吏并随住大口全徴四年令该关食盐如过期三年之上者住支　又令
　　未出防男女及孤寡残疾充军当匠亡故人口免徴盐钞　又令免徴贵州镇逺等府盐钞　七年令山东布政司户口食盐布疋照例折钞　九年令浙江等布政司幷南北直蘓松等府州县户口食盐米钞先委官取勘该管人户分豁旧管収除实在男妇大小人口幷该徴米钞数目造册赍缴照税粮实徴文册定限差人送部如违限及数目不清差来人送问经该官吏查提问罪　景防五年令官吏人等食盐吏典承差许报五口至十口文武官贠许报十五口至三十口　成化二年令户口盐该纳米者仍旧纳米该纳钞者钱钞中半兼収　六年令免今年各处户口盐钞以后不许折収银米　十年令户口盐价起解京库者钱钞兼収每钞一贯折钱二文存留本处愿纳米者听纳钞者照旧治二年令各处户口食盐钞许原封折腰对半徴収各封成块就于批文内填冩实数解部验进该库交収
　　杂支
　　诸司职掌
　　凡仓库一应关支钱粮及工部成造军装等项必须计其所用物料转行本部劄付各该仓库照数支给将支过数目申报作数其各司府州县遇有祭祀及庆贺等项俱扵系官钱粮内支用务要明白花销开申上司以凭稽考
　　事例
　　永乐间令守卫官每直支米五升　七年令皇城四门守卫官军该支直米照数于行部支给旗军自造食用十一年令在京皇城四门守卫官军饭食照旧支食十六年令给浣衣局囚妇白粳糙米青盐食用　十
　　八年令孝陵神宫监鸡鸭每一只日给稻谷一合喂养应天府于存留粮内折送　正统八年令守卫官直米住支　天顺元年令仍给守卫官直米　成化十二年令光禄寺日给五军营围子手正直把总指挥酒饭正直随伍官军及守卫各卫官贠管队指挥等官每该班三日支米五升于皇城四门仓支给













　　明会典卷二十七
　　钦定四库全书
　　明会典卷二十八
　　户部十三
　　经费
　　国初廪禄自诸王及公侯文武官以下皆为定制其后又有折色之例随时损益今具録之
　　王府禄米
　　明祖训
　　凡亲王每岁合得粮储皆在十月中一次尽数支拨其本府文武官吏俸禄及军士粮储皆系按月支给每月不过初五其甲仗接阙拨付所在有司照依原定数目不湏每次奏闻敢有破调稽迟者斩
　　凡亲王钱粮就于王所封国内府分照依所定则例期限放支毋得移文当该衙门亦不得频奏若朝廷别有赏赐不在已定则例之限
　　凡亲王郡王王子王孙及公主郡主等每岁支拨亲王唐制岁该谷四千八百石绢四千八百匹绵四百五十斤宋制领节度使岁该谷二千四百石钱四千八百贯绢二百疋绫一百疋罗十疋绵五百两今定米一万石
