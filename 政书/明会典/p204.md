<!-- { "loadSidebar": true } -->
　　诸司职掌
　　已见户部民科农桑项下
　　事例
　　洪武二十七年命工部行文书教天下百姓务要多栽桑枣毎一理种二亩秧毎一百户内出人力挑运柴草烧地耕过再烧耕烧三遍下种待秧高三尺然后分栽每五尺濶一垅毎一户初年二百株次年四百株三年六百株栽种过数目造册囘奏违者全家发云南金齿充军
　　南京工部
　　营缮清吏司
　　事例
　　凡内府衙门及皇城门铺等处损坏工程大者本部委官会同科道并内官监各委官会勘具奏修理若工程不多本部径自修理
　　凡里外城垣门铺官防损坏工程大者本部委官相计明白会同内外守备等官具奏修理工程不多本部措置物料委官径自修理
　　凡南京大小衙门损坏俱申达本部工程大者具奏修理委官监督工完将用过物料工程数目开报以备查考
　　凡南京各衞仓专设主事一员提督修理遇有损坏开报本部计料兴工
　　凡南京刑部都察院送到问拟运砖运炭等项囚人本部委官照原问罪名收料完足出给实收连人送司仍送各该衙门发落
　　凡南京刑部都察院送到做工囚人拨各窑做工工满日仍送囘原问衙门完卷各司同
　　凡各色班匠俱江西湖广福建三布政司起送
　　虞衡清吏司
　　事例
　　凡湖广浙江广西三布政司及应天府毎歳解到活鹿天鹅俱送南京光禄寺交纳
　　凡四川布政司毎歳解到白毛硝生麂皮漆铁广东广西福建三布政司解到皮翎俱送南京丁字库交纳凡南京兵仗局前厰毎年成造毛袄狐帽完日俱转送南京乙字库交纳毎季成造军器完日防官试验奏报凡直宁国府解到歳造酒瓶一十万件送南京光禄寺交纳
　　凡直安庆徽州二府解到歳造粮长勘合纸二千九十七张底簿中夹纸三百八十一张送南京户部交纳
　　都水清吏司
　　事例
　　凡南京桥道水洞损壊坍塌本部委官相计修理凡南京锦衣等衞大小黄船及新江口战巡等船损坏俱本部委官相计修理
　　凡南京锦衣等衞快船损坏本部委官相勘明白毎只给价银七十两令该衞官军打造
　　凡毎年织造御览等厯销金包袱合用柘黄线罗行南京织染所织造送用
　　凡奉先殿硃红漆供卓等件本部毎年一次修换凡直宁国等府毎歳解到茭苗苕箒并竹扫箒俱送南京供用库交纳
　　凡南京供用库筛簸及进香稻竹笼一年一造神官监进鲜苗嫩姜果品等物竹篓二年一造内官监进鲥鱼鲜笋果品等物凉盒及司苑局进荐新荸荠鲜藕等物竹篓俱三年一造神官监姜棚葡萄架俱五年一造
　　屯田清吏司
　　事例
　　凡各处歳办牛只数目本司类造文册缴报
　　凡南京光禄寺合用柴薪毎年呈会本部行龙江瓦屑埧二抽分局关支应天府佥差坊长二名督夫运纳凡南京神乐观乐舞生及长安等五门守衞官军合用柴薪本部俱于南京司礼监关填勘合行龙江抽分竹木局关支计各处歳办芦课银
　　应天府上元等五县江淮等巡检司三千九百二十五两二钱
　　镇江府金坛等三县包港等巡检司一千六百三十八两一钱
　　太平府繁昌等三县三山等巡检司二千八百四十七两八钱
　　扬州府仪真等三县旧江口等巡检司二千三百三十两五钱
　　安庆府怀宁等六县小孤山等巡检司七千四百三两八钱
　　庐州府无爲州泥河等巡检司二千七百四十九两六钱
　　池州府贵池等六县池口等巡检司二千八百九十六两三钱
　　九江府湖口等县龙口等巡检司二千二百九十五两二钱
　　和州浮沙口等巡检司六百七十八两二钱
　　计各处该纳物件
　　生漆
　　庐州府一千八百七十五斤
　　池州府一千二百五十斤
　　漆园一千七百三十六斤一十四两六钱
　　棕毛
　　棕园四千五百四十九斤八两
　　已上俱三年一纳
　　桐油
　　桐园二千一百九十七斤四两六钱一年一纳
　　凡营缮等司送到上元江宁二县铺户纳过各色物料数目本司会同各司官照依时价估计明白于芦柴等银内支领
　　凡本部各司类行浙江等布政司并直苏州等府勘合俱由本司承行













　　明会典卷一百六十三
<史部,政书类,通制之属,明会典>
　　钦定四库全书
　　明防典卷一百六十四
　　都察院一
　　国初置御史台从一品衙门设左右御史大夫御史中丞侍御史治书侍御史殿中侍御史经歴都事照磨管勾监察御史译事引进等官洪武十三年改正二品衙门设左右中丞十四年始改都察院为七品衙门止设监察御史又分设浙江江西福建北平广西四川山东广东河南陜西湖广山西道监察御史十六年陞正三品衙门设司务十七年始陞正二品衙门定设左右都御史左右副都御史左右佥都御史经歴都事十二道监察御史二十九年置照磨所照磨检校永乐元年改北平道为北京道十九年北京道革添设贵州交阯云南三道宣徳十年交阯道革共十三道
　　诸司职掌
　　左右都御史副都御史佥都御史职专纠劾百司辩明寃枉提督各道及一应不公不法等事其属有十二道监察御史凡遇刑名各照道分送问发落其有差委监察御史出巡追问审理刷卷等事各具事目请防差
　　选用风宪
　　宪纲
　　凡都察院各道监察御史并首领官按察司官并首领官自今务得公明廉重老成歴练之人奏请除授不许以新进初仕及知印承差吏典出身人员充用
　　事例
　　宣徳三年令都察院选进士监生教官堪任御史者于各道歴政三个月考其贤否第为三等上中等授御史下等送回吏部　正统四年令凡御史缺从吏部于进士监生教官儒士出身曾歴一任者选送都察院歴政半年考试除授　六年奏准凡御史员缺于行人博士知县推官断事理问及各衙门司务各按察司首领官进士监生出身一考两考者吏部拣选送院问刑半年堂上官考试除授　景泰六年奏准进士年三十以上并歴事聴选监生原系举人者及考满在部教官该陞者通取赴吏部考选试职一年满日仍从本院堂上官考察实授不堪用者送回吏部别用　成化十年令御史缺选进士年三十以上者问刑半年考试除授博士行人推官知县兼选仍试职　二十年奏准试监察御史一年已满刑名未熟再试半年仍前考试实授　治元年奏准行人知县等官送都察院理刑半年满日聴本院考察各注考语连人送吏部查照选用　六年奏准御史员缺数多行取推官知县等官选补不必限定防年一次行取但遇两京各道缺至八员以上吏部防同本院考选照原职分送理刑自后凡行取推官知县等官或理刑半年或试职一年本院仍考其堪任者除补　十五年奏准今后御史有缺照宪纲例于博士行人知县推官并教官内考选歴练老成者除补
　　差御史
　　宪纲
　　凡差御史分巡并追问审理等事都察院具事目请防差回京之日不须经由本院径赴御前复奏
　　事例
　　凡巡按御史一年已满差官更代都御史引御史二员御前差一员其提调学校本院防吏礼二部防推一员奏差刷卷清军巡盐巡河巡关巡茶印马盘粮勘事俱以一员奏差治十一年奉防各具二员差其巡城巡视光禄寺巡库等项俱本院给劄差委
　　考察风宪
　　宪纲
　　凡监察御史行过文卷从都察院磨勘按察分司行过文卷聴总司磨勘如有违错即便举正中间果有枉问事理应请防者具实奏闻
　　事例
　　正统六年诏中外风宪系纲纪之司须慎选识量端才行老成者任之其有不谙大体用心酷刻者并从都察院堂上官考察降黜　十四年令御史公差回还都察院堂上官考其称否具奏　天顺八年诏御史公差回还不必考覈　成化六年奏准各处巡按御史俱要亲理词讼仍将本院递年发去勘合逐一问结缴报御史回还备开接管已未完勘合件数具呈本院查考七年奏准巡按公差御史回京之日本院堂上官仍依旧例查勘考察保结称职者具奏照旧管事若有不称奏请黜罢　治十年奏准各处清军并巡按等项御史回京本院考察果有不职事迹及过违限期者参奏黜退
　　考察百司
　　事例
　　凡在外布政司按察司并盐运司苑马寺行太仆寺在内顺天府五品以下堂上官考满赴部俱从本院考覈凡在外司府州县等衙门官每三年朝觐吏部防同本院考察
　　凡奉防考察在京五品以下官吏部防同本院并各该衙门堂上官及掌印官考察
　　凡在京各衙门郎中员外郎主事等官及直府州等官各卫所首领官在外按察司首领官考满本院俱发河南道考覈各出考语牒送吏部该司考
　　审録重囚
　　事例
　　凡每年霜降后本院以各道问拟该决重囚具奏引赴承天门外防官审録
　　凡捕获强盗绑赴御前引奏者本院同刑部大理寺锦衣卫堂上官于午门前防问
　　凡每年天气炎热之时本院与刑部大理寺奉勑以见监罪囚审録
　　月报罪囚
　　事例
　　凡每月各道月初起至月终止以问过轻重罪囚原报及己未发落实在数目各若干具呈本院转具掲帖开报刑科查照
　　巡抚地方
　　事例
　　永乐十九年勑大臣十三员各同给事中一员巡行天下　宣徳间命巡抚官每嵗八月一赴京议事　景泰四年以镇守侍郎与巡按御史不相统属难于行事又文移往来亦多窒碍改为都御史巡抚　五年定巡抚官赴京议事例辽东大同每年一次宁夏延绥甘肃二年一次俱四月初一日至京南北直及北方腹里者仍每年一次四川及南方者亦二年一次俱八月初一日至京其二年一次者若果地方宁静事有应议者聴从一年一次
　　凡各处巡抚官初遣尚书侍郎都御史少卿等官后专用都御史初名巡抚或名镇守后定为巡抚兼军务者加总督赞理掌粮饷者加总督兼理他如整饬边备提督边关及抚治流民等项皆随事异名若边境有事又有总督提督总制参赞赞理及经畧巡视之名近例尚书侍郎治事于外者兼都御史以便行事事毕而罢
　　诸司职掌
　　十二道监察御史照刷卷宗衙门
　　浙江道
　　中军都督府　　　留守中卫
　　广洋卫　　　　　府军左卫
　　神防卫　　　　　应天卫
　　和阳卫　　　　　直庐州府
　　江西道
　　前军都督府　　　府军前卫
　　豹韬卫　　　　　龙江卫
　　龙骧卫　　　　　天防卫
　　直淮安府
　　福建道
　　户部　　　　　　金吾后卫
　　飞熊卫　　　　　直池州府
　　常州府
　　北平道
　　吏部　　　　　　金吾前卫
　　旗手卫　　　　　直苏州府
　　广西道
　　通政使司　　　　镇南卫
　　五军断事官　　　直安庆府
　　徽州府
　　四川道
　　工部　　　　　　府军卫
　　直松江府　　　广徳州
　　山东道
　　兵部　　　　　　羽林右卫
　　典牧所　　　　　直凤阳府
　　徐州　　　　　　辽东都司
　　广东道
　　刑部　　　　　　虎贲左卫
　　直应天府
　　河南道
　　礼部　　　　　　太常司
　　羽林左卫　　　　国子监
　　翰林院　　　　　钦天监
　　光禄司　　　　　仪礼司
