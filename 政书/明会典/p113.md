<!-- { "loadSidebar": true } -->
　　一在京文武官初闻丧素服乌纱防黒角带明日清晨诣思善门外哭五拜三叩头退各置斩衰服于本衙门宿歇不饮酒食肉第四日成服具衰服诣思善门外朝夕哭临三日又朝临十日【供熈后朝临七日】各十五举声成服日为始服衰服二十七日凡入朝及衙门视事用布裹纱防垂带素服腰绖麻鞋退服衰服二十七日之外素服乌纱防黑角带二十七月而除聴选办事等官服衰服监生吏典僧道人等素服以成服日为始皆赴顺天府朝阙设香案朝夕哭临三日又朝临十日【洪熈后朝临七日】各十五举声仍各素服二十七日而除文武官命妇闻丧第四日各服麻布大防圆领长衫麻布盖头清晨由西华门入哭临三日命妇去金银首餙素服二十七日凡音乐祭祀官员军民人等停一月军民素服妇人素服不妆餙俱二十七日
　　一在外俱以闻丧日为始令到日之文武官员素服乌纱防黒角带行四拜礼跪聴宣读讫举哀再行四拜礼毕各置斩衰服于本衙门宿歇不饮酒食肉第四日成服毎旦率合属官僚人等服衰服就本衙门朝阙设香案朝夕哭临三日又朝临十日【洪熈后无朝临十日礼】各十五举声成服日为始服衰服二十七日衙门视事用布裹纱防垂带素服腰绖麻鞋退服衰服二十七日后素服乌纱防黒角带二十七月而除文武官命妇闻丧素服举哀三日各十五举声去金银首饰素服二十七日而除军民男女皆素服一十三日凡音乐祭祀官员军民人等并停百日男女嫁娶官员停百日军民停一月
　　一在京文武官孝服毎员官给麻布一疋自制四裔使臣工部造与孝服诸王公主遣官及内外文武官员人等诣几筵祭祀者光禄寺备祭物翰林院撰祭文引赴思善门外行礼各处进香官辞归者诸王公主所遣临期司礼监请防给赐其方面官与路费钞二十锭余十锭
　　一京城闻丧日为始寺观各声钟三万杵禁屠宰四十九日
　　一上尊谥仪前期三日斋戒前一日遣官祭告天地宗庙社稷如常仪是日内侍官置册寳舆于奉天门捧册寳置舆中皇帝具衰服诣奉天门内侍官举册寳舆导引官导皇帝后随降阶陞辂百官序立金水桥南北向俟册寳舆将至皆跪册寳舆过毕兴随皇帝后至思善门外序立北向皇帝降辂册寳舆由中门入至几筵殿丹陛上导引官导皇帝由左门入内賛唱执事官各司其事导引官导皇帝就丹陛上拜位捧册寳官捧册寳由左门入至几筵前分左右立北向导引官奏四拜皇太孙亲王皇孙陪拜丹陛上百官陪拜思善门外内賛及鸿胪寺官同时传賛四拜毕导引官导皇帝由殿左门入诣大行皇帝神位前奏跪内賛及鸿胪寺官传賛皇太孙以下及百官皆跪奏进册捧册官跪进册于皇帝之左皇帝受册献毕授捧册官置于案奏进寳捧寳官跪进寳皇帝受寳献毕授捧寳官置于案奏宣册宣册官跪宣册于皇帝之左毕奏宣寳如宣册毕奏俯伏兴平身四拜传賛亦如之奏复位导引官导皇帝由殿左门出就拜位奏四拜传賛同礼毕行祭礼导引官导皇帝诣几筵前就拜位奏四拜毕奏跪献酒毕赞读祝读祝官读毕亚献终献礼并如初奏四拜传賛并同毕导引官导皇帝由左门入诣神位前捧册寳授内侍官捧入导引官导皇帝入内置册寳毕奏叩头毕导引官导皇帝由左门出至丹陛上奏礼毕传賛同导引官导皇帝还宫
　　一二十七日以后皇帝服素冠麻衣麻绖临朝退仍衰服
　　一祭等仪发引前三日行奏告礼百官预斋戒三日遣官以期告天地宗庙社稷皇帝衰服告几筵皇太子亲王以下皆衰服随班行礼是日后百官衰服朝一临至发引日止京师内外禁乐至祔祭日止禁屠宰至毕日止发引前一日遣官祭金水桥午门端门承天门御桥大明门徳胜门清河桥沙河京都应祀神只并经过去处应祀神祠是夕设辞奠皇帝后妃皇太子亲王以下皆衰服以序致祭司礼监礼部锦衣卫官提督执事者设大升舆于午门外依图式陈设仪于午门外并大明门外发引日设啓奠内侍陈设礼馔拜位如常仪内导引官导皇帝衰服诣拜位皇太子亲王以下各就拜位賛礼賛四拜奠帛献酒读祝四拜举哀兴哀止望瘗礼毕内导引官导皇帝诣几筵殿内稍东西向立皇太子亲王以下丹陛上稍东立执事者升彻帷幙等物拂拭梓宫毕内待彻啓奠内执事官进龙輴于几筵殿下设真亭神帛舆谥册寳舆于丹陛上设祖奠如启奠仪毕内导引官导皇帝诣梓宫前稍东西向立导皇太子由殿左门入立于皇帝之南稍东西向亲王以下俱于丹陛上稍东西向立内侍于梓宫前跪奏请灵驾进发内侍捧谥册寳次捧神帛由殿中门出各置舆内次捧铭旌由中门出执事官升捧梓宫内执事持翣左右蔽梓宫降殿内侍官于梓宫前跪奏请梓宫升龙輴执事官奉登龙輴讫以防帷饰梓宫执翣仍列左右内侍繖扇侍卫如仪列旧所御仪仗居前諡册神帛真亭铭旌以次而行内导引官导皇帝由殿左门出后妃皇太子亲王及宫眷后随至午门内设遣奠如祖奠仪进帛爵读祝官各随地之所宜立侍于梓宫前跪奏请灵驾进发司礼监官率仪卫諡册寳舆等前行皇帝后妃皇太子亲王以下皆哭尽哀内侍于皇帝前跪奏请还宫内侍导引皇帝还宫后妃以下俱还宫执事舁梓宫由中门出至午门外礼官跪奏请梓宫升大升舆执事官奉梓宫升舆讫礼官跪奏请灵驾进发司礼监礼部锦衣卫整视仪以次前行皇太子亲王以下哭送灵驾出至端门外行辞祖礼执事官预设褥位于太庙中香案前梓宫至端门外礼官跪奏请辞祖导引官导皇太子易常服诣神帛舆前跪礼官捧神帛授皇太子皇太子捧神帛舆由庙街左门入至太庙褥位跪置神帛于褥兴皇太子正立于神帛后賛礼賛跪皇太子跪礼官跪于皇太子之左奏太宗文皇帝谒辞礼官兴赞礼賛俯伏兴皇太子俯伏兴賛五拜三叩头礼毕皇太子跪捧神帛兴仍由庙左门出至舆前以神帛授礼官礼官跪受神帛安奉舆中讫跪奏请灵驾进发皇太子仍丧服亲主以下随行梓宫由承天门大明门中门出皇太子亲王以下俱由左门出歩送至徳胜门外骑送至陵在途并至陵俱朝夕奠哭临诸王皇亲驸马公侯伯及文武百官军民耆老四品以上命妇以序沿途设次致祭祭毕文武官不系山陵执事及分送者并命妇耆老悉还大升舆行縁途毎程预设校尉舁送选委内官同锦衣卫官专一提督务在起止有节行歩安徐縁途宿顿之处预先搭盖席殿仍量盖席房以贮仪仗等物至陵执事官先陈龙輴于献殿门外俟大升舆至礼官诣大升舆前跪奏请灵驾降舆升龙輴诣献殿执事官奉梓宫升龙輴由中门入皇太子亲王俱由左门入诣献殿安奉讫諡册寳等舆仍陈于前行安神礼执事陈礼馔如常仪设皇太子拜位于梓宫前内侍导皇太子诣拜位賛四拜兴賛跪奠酒读祝俯伏兴賛四拜举哀兴哀止賛礼毕亲王以下陪拜如常仪遣官祀后土并天寿山俟掩宫设迁奠执事官陈礼馔如常仪设皇太子拜位于梓宫前内侍导皇太子诣拜位賛四拜兴賛跪奠帛奠酒读祝讫俯伏兴賛四拜举哀兴哀止望瘗亲王以下陪拜如常仪退将掩宫内侍导皇太子亲王以下诣梓宫前跪内侍奏请灵驾赴宫俯伏兴执事官升奉迁梓宫入皇堂安奉讫内侍捧諡册寳置于前陈列明器等毕行赠礼执事官陈礼馔于皇堂门外奉玉帛安置于香案前设皇太子拜位于前内侍导皇太子诣拜位賛四拜兴賛跪賛奠酒賛进赠执事官捧玉帛跪进于皇太子之右皇太子受玉帛献毕以受内执事捧入皇堂安置讫賛俯伏兴皇太子俯伏兴賛四拜举哀兴哀止賛赠事毕内侍出遂掩宫掩毕行享礼于宫前如迁奠仪遣官祀后土及祭天寿山掩宫将毕内侍设香案于宫门外陈礼馔如仪设题主案于香案前西向设皇太子拜位于前北向内侍盥手出主于案上题主官盥手西向题主毕内侍奉主置于神座藏神帛于箱中置其后内侍跪奏请太宗文皇帝神灵上神主奏讫賛四拜兴賛跪献酒读祝俯伏兴賛四拜举哀兴哀止内侍啓椟受主讫跪奏请神主降座升舆奉神主升灵舆至献殿上内侍跪奏请神主降舆升座奉神主即座讫行初虞礼执事官陈礼馔于神主前设皇太子拜位于香案前内侍引皇太子就拜位賛四拜兴賛行初献礼賛跪皇太子跪奠帛奠酒读祝毕俯伏兴亚献终献賛四拜举哀兴哀止望瘗礼毕内侍捧神帛箱埋于殿前屏处洁地焚凶器于野日初虞柔日再虞刚日三虞后间日一虞至九虞止在途皇太子行礼还京皇帝亲行礼神主啓行将还内侍于神主前跪奏请神主降座升舆还京奏讫俯伏兴于灵座上奉神主升灵舆进行仪仗侍卫如仪皇太子后随在途仍朝夕奠神主还京先于城外置幄次锦衣卫教坊司备鼓吹不作百官衰服奉城外神主至入幄次百官序列于前行五拜三叩头礼毕侯神主进行百官后从至午门外仪卫等退导引官导皇帝衰服奉迎于午门内神主至举哀歩导神主升几筵殿内皇帝立于殿上稍东西向内侍于灵舆前跪奏请神主降舆升座奏讫捧神主安奉于灵座讫行安神礼执事官陈设如常仪内导引官导皇帝诣拜位奏四拜兴奏跪奠湭读祝俯伏兴奏四拜举哀兴哀止奏礼毕皇太子亲王以下陪拜如常仪百官于思善门外随班行礼传唱如仪明日百官行奉慰礼虞祭内侍陈礼馔拜位于几筵前如常祭仪内导引官导皇帝衰服诣拜位皇太子亲王以下衰服各就拜位行四拜礼初献奠帛献酒读祝亚献终献赞四拜举哀兴哀止望瘗礼毕卒哭用虞祭后刚日礼同虞祭自是惟朝夕奠祔享用卒哭之明日太常寺陈设礼馔于太庙如常享仪乐设而不作设仪卫繖扇于午门外内侍官设皇帝拜位于几筵殿上进御辇于殿前丹陛上内导引官导皇帝衰服诣拜位賛四拜举哀兴哀止立于拜位之东西向内侍诣灵座前跪奏请太宗文皇帝神主降座升辇诣太庙祔享奏讫内侍捧神主由殿中门出安奉于御辇内侍执繖扇侍卫如仪至思善门外皇帝易祭服升辂后随至门外仪卫繖扇列于太庙南门外之左右导引官导皇帝诣御辇前賛跪皇帝跪太常卿跪奏请太宗文皇帝神主降辇诣太庙祔享奏讫賛俯伏兴皇帝俯伏兴导引官导皇帝捧神主由左门入典仪唱乐舞生就位执事官各司其事至丹陛典仪唱太宗文皇帝谒庙内賛奏请诣神主前至庙前内侍捧神主置褥位朝于北皇帝于神主后行八拜礼各庙俱八拜礼毕内侍捧神主太常卿立坛东西向唱赐座皇帝搢主内侍捧神主进于皇帝皇帝捧神主安于座导引官导皇帝诣拜位行祭礼如时享仪文官五品以上武官四品以上随班行礼礼毕太常卿于神主前跪奏请太宗文皇帝神主还几筵奏讫导引官导皇帝捧神主由庙左门出至门外安奉于御辇仪卫繖扇导从如来仪皇帝升辂后随至午门外仪卫止皇帝至思善门降辂释祭服易衰服随御辇至几筵殿前内侍于辇前跪奏请神主降辇升座内侍奉神主升座讫内导引官导皇帝由殿左门入行安礼礼如前仪礼毕皇帝释服还宫明日百官素服乌纱防黒角带行奉慰礼
　　一大祥奉安神主神座仪物于太庙前一日遣官祭告太庙至日上祭告几筵殿皇太后皇后以下各祭一坛王府遣官共祭一坛在京文武官员共祭一坛
　　一禫祭遣亲王诣陵行礼
