<!-- { "loadSidebar": true } -->
　　凡设方畧而诱取良人及畧卖良人为奴婢者皆杖一百流三千里为妻妾子孙者杖一百徒三年因而伤人者绞杀人者斩被畧之人不坐给亲完聚　若假以乞养过房为名买良家子女转卖者罪亦如之　若和同相诱及相卖良人为奴婢者杖一百徒三年为妻妾子孙者杖九十徒二年半被诱之人减一等未卖者各减一等十嵗以下虽和亦同畧诱法　若畧卖和诱他人奴婢者各减畧卖和诱良人罪一等　若畧卖子孙为奴婢者杖八十弟妹及侄侄孙外孙若己之妾子孙之妇者杖八十徒二年子孙之妾减二等同堂弟妹堂侄及侄孙者杖九十徒二年半和卖者减一等未卖者又减一等被卖卑幼不坐给亲完聚　其卖妻为婢及卖大功以下亲为奴婢者各从凡人和畧法　若窝主及买者知情并与犯人同罪牙保各减一等并追价入官不知者俱不坐追价还主
　　冢
　　凡掘坟冢见棺椁者杖一百流三千里已开棺椁见尸者绞而未至棺椁者杖一百徒三年若冢先穿陷及未殡埋而盗尸柩者杖九十徒二年半开棺椁见尸者亦绞其盗取器物砖石者计准凡盗论免刺　若卑幼尊长坟冢者同凡人论开棺椁见尸者斩若弃尸卖坟地者罪亦如之买地牙保保知情者各杖八十追价入官地归同宗亲属不知者不坐若尊长卑幼坟冢开棺椁见尸者缌麻杖一百徒三年小功以上各逓减一等发子孙坟冢开棺椁见尸者杖八十其有故而依礼迁者俱不坐　若残毁他人死尸及弃尸水中者各杖一百流三千里若弃毁缌麻以上尊长死尸者斩弃而不失及髠发若伤者各减一等缌麻以上卑幼各依凡人逓减一等毁弃子孙死尸者杖八十其子孙毁弃祖父母父母及奴婢雇工人毁弃家长死尸者斩　若穿地得死尸不即掩埋者杖八十若于他人坟墓熏狐狸因而焼棺椁者杖八十徒二年烧尸者杖一百徒三年若缌麻以上尊长各逓加一等卑幼各依凡人逓减一等若子孙于祖父母父母及奴婢雇工人于家长坟墓熏狐狸者杖一百烧棺椁者杖一百徒三年焼尸者绞　若平治他人坟墓为田园者杖一百于有主坟地内盗者杖八十勒限移　若地界内有死人里长地邻不申报官司检验而辄移他处及埋者杖八十以致失尸者杖一百残毁及弃尸水中者杖六十徒一年弃而不失及髠发若伤者各减一等因而盗取衣服者计准窃盗论免刺
　　夜无故入人家
　　凡夜无故入人家内者杖八十主家登时杀死者勿论其已就拘执而擅杀伤者减鬬殴杀伤罪二等至死者杖一百徒三年
　　盗窃窝主
　　凡强盗窝主造意身虽不行但分者斩若不行又不分者杖一百流三千里共谋者行而不分及分而不行皆斩若不行又不分者杖一百　窃盗窝主造意身虽不行但分者为首论若不行又不分者为从论以临时主意上盗者为首其为从者行而不分及分而不行仍为从论若不行又不分笞四十若本不同谋相遇共盗以临时主意上盗者为首余
　　为从论　其知人畧卖和诱人及强窃盗后而分者计所分准窃盗为从论免刺　若知强窃盗而故买者计所买物坐论知而寄藏者减一等各罪止杖一百其不知情误买及受寄者俱不坐
　　共谋为盗
　　凡共谋为强盗临时不行而行者却为窃盗共谋者分赃造意者为窃盗首余人并为窃盗从若不分赃造意者为窃盗从余人并笞五十以临时主意上盗者为窃盗首其共谋为窃盗临时不行而行者为强盗其不行之人造
　　意者分赃知情不知情并为窃盗首造意者不分赃及余人分赃俱为窃盗从以临时主意及共为强盗者不分首从论
　　公取窃取皆为盗
　　凡盗公取窃取皆为盗器物钱帛之须移徙已离盗所珠玉宝货之据入手隠藏纵未将行亦是其木石重器非人力所胜虽移本处未防载间犹未成盗马牛驼骡之须出防圏鹰犬之须专制在已乃成为盗
　　起除刺字
　　凡盗贼曽经刺字者俱发原籍收充警迹该徒者役满充警该流者于流所充警若有起除原刺字様者杖六十补刺
　　诈伪
　　明律
　　诈为制书
　　凡诈为制书及増减者皆斩未施行者绞传写失错者杖一百　凡诈为将军总兵官五军都督府六部都察院都指挥使司内外各卫指挥使司守御要隘口千戸所文书套画押字盗用印信及空纸用印者皆绞察院布政司按察司府州县衙门者杖一百流三千里其余衙门者杖一百徒三年未施行者各减一等若有规避事重者从重论　其当该官司知而聴行各与同罪不知者不知
　　诈传诏防
　　凡诈传诏防者斩皇后懿防皇太子令防亲王令防者绞　若诈传一品二品衙门官言语于各衙门分付公事有所规避者杖一百徒三年三品四品衙门官言语者杖一百五品以下衙门官言语者杖八十为从者各减一等若得财者计以不枉法因而动事曲法者以枉法各从重论　其当该官司知而聴行各与同罪不知者不坐　若各衙门追究钱粮鞫问刑名公事当该官吏将奏准合行事理妄称奉防追理者斩
　　对制上书诈不以实
　　凡对制及奏事上书诈不以实者杖一百徒三年非宻而妄言有宻者加一等　若奉制推按问事报上不以实者杖八十徒二年事重者以出入人罪论
　　伪造印信厯日等
　　凡伪造诸衙门印信及厯日符验夜巡铜牌茶盐引者斩有能告捕者官给赏银五十两伪造闗防印记者杖一百徒三年告捕者官给赏银三十两为从知情情行用者各减一等若造而未成者各又减一等其当该官司知而聴行与同罪不知者不坐
　　伪造宝钞
　　凡伪造宝钞不分首从及窝主知知情行使者皆斩财产并入官告捕者官给赏银二百五十两仍给犯人财产里长知而不首者杖一百不知者不坐其巡捕守把官军知情故纵者与同罪若捜获伪钞隠匿入已不解官者杖一百流三千里失于巡捕及透漏者杖八十仍依强盗责限根捕　若将宝钞挑剜补辏描改以真作伪者杖一百流三千里为从及知情行使者杖一百徒三年　其同情伪造人有能悔过捕获同伴首告者与免本罪亦依常人一体给赏
　　私铸铜钱
　　凡私铸铜钱者绞匠人罪同为从及知情买使者各减一等告捕者官给赏银五十两里长知而不首者杖一百不知者不坐　若将时用铜钱剪错薄小取铜以求利者杖一百　若伪造金银者杖一百徒三年为从及知情买使者各减一等
　　诈假官
　　凡诈假官假与人官者斩其知情受假官者杖一百流三千里不知者不坐　若无官而诈称有官有所求为或诈称官司差遣而捕人及诈冒官员姓名者杖一百徒三年若诈称见任官子孙弟侄家人总领于按临部内有所求为者杖一百为从者各减一等若得财者并计准窃盗从重论　其当该官司知而听行与同罪不知者不坐
　　诈称内使等官
　　凡诈称内使及都督府四辅谏院等官六部监察御史按察司官在外体察事务欺诳官府扇惑人民者斩知情随行者减一等其当该官司知而聴行与同罪不知者不坐　若诈称使臣乗驿者杖一百流三千里为从者减一等驿官知而应付者与同罪不知情失盘结者笞五十其有符验而应付者不坐
　　近侍诈称私行
　　凡近侍之人在外诈称私行体察事务扇惑人民者斩
　　诈为瑞应
　　凡诈为瑞应者杖六十徒一年　若有灾祥之而钦天监官不以实对者加二等
　　诈病死伤避事
　　凡官吏人等诈称病病临事避难者笞四十事重者杖八十　若犯罪待对故自伤残者杖一百诈死者杖一百徒三年所避事重者各从重论若无避故自伤残者杖八十其受雇倩为人伤残者与犯人同罪因而致死者减鬬杀罪一等　若当该官司知而聴行与同罪不知者不坐
　　诈教诱人犯法
　　凡诸人设计用言教诱人犯法及和同令人犯法却行捕告或令人捕告欲求给赏或欲陷害人得罪者皆与犯法之人同罪













　　明防典一百三十
　　钦定四库全书
　　明防典卷一百三十一
　　刑部六
　　鬬殴
　　明律
　　鬬殴
　　凡鬬殴以手足殴人不成伤者笞二十成伤及以他物殴人不成伤者笞三十成伤者笞四十青赤肿为伤非手足者其余皆为他物即兵不用刃亦是防髪方寸以上笞五十若血从耳目中出及内损吐血者杖八十以物汚人头面者罪亦如之　折人一齿及手足一指眇人目抉毁人耳鼻若破人骨及用汤火铜铁汁伤人者杖一百以物灌入人口鼻内者罪亦如之　折二齿二指以上及髠发者杖六十徒一年　折人肋眇人两目堕人胎及刃伤人者杖八十徒二年　折跌人肢体及瞎人一目者杖一百徒三年　瞎人两目折人两肢损人二事以上及因旧患令至笃疾若断人舌及毁败人阴阳者并杖一百流三千里仍将犯人财产一半断付被伤笃疾之人养赡　同谋共殴伤人者各以下手伤重者为重罪原谋减一等　若因鬬互相殴伤者各验其伤之轻重定罪后下手理直者减二等至死及殴兄姊伯叔者不减
　　保辜限期
　　凡保辜者责令犯人医治辜限内皆须因伤死者以鬬殴杀人论　其在辜限外及虽在辜限内伤已复平官司文案明白别因他故死者各从本殴伤法若折伤法上辜内医治平复者各减二等辜内虽平复而成残废笃疾及辜限满日不平复者各依律全科　手足及以他物殴伤人者限二十日以刃及汤火伤人者限三十日折跌肢体及皮骨堕胎者无问手足他物皆限五十日
　　宫内忿争
　　凡于宫内忿争者笞五十声彻御在所及相殴者杖一百折伤以上加凡鬬伤三等殿内又逓加一等
　　皇家袒免以上亲被殴
　　凡皇家袒免亲而殴之者杖六十徒一年伤者杖八十徒二年折伤以上重者加凡鬬二等缌麻以上各逓加一等笃疾者绞死者斩
　　殴制使及本管长官
　　凡奉制命出使而官吏殴之及部民殴本属知府知州知县军士殴本管指挥千戸百戸若吏卒殴本部五品以上长官杖一百徒三年伤者杖一百流二千里折伤者绞若殴六品以下长官各减三等殴佐贰官首领官又各逓减一等减罪轻者加凡鬬一等笃疾者绞死者斩　若流外官及军民吏卒殴非本管三品以上官者杖八十徒二年伤者杖一百徒三年折伤者杖一百流二千里殴伤五品以上官者减二等若减罪轻及殴伤九品以上官者各加凡鬬伤二等　其公使人在外殴打有司官者罪亦如之从所属上司拘问
　　佐职统属殴长官
　　凡本衙门首领官及所属属官殴伤长官者各减吏卒殴伤长官二等佐贰官殴长官者又各减二等减罪轻者加凡鬬一等笃疾者绞死者斩
　　上司官与统属官相殴
　　凡监临上司佐贰首领官与所统属下司官品级高者及与部民有高官而相殴者并同凡鬬论若非相统属官品级同自相殴者亦同凡鬬论
　　九品以上官殴官长
　　凡流内九品以上官殴非本管三品以上官者杖六十徒一年折伤以上及殴伤五品以上若五品以上殴伤三品以上官者各加凡鬬伤二等
　　拒殴追摄人
　　凡官司差人追徴钱粮勾摄公事而抗拒不服及殴所差人者杖八十若伤重至内损吐血以上及本犯重者各加二等罪止杖一百流三千里至笃疾者绞死者斩
　　殴受业师
　　凡殴受业师者加凡人二等死者斩
　　威力制人
