<!-- { "loadSidebar": true } -->
　　潍县　　　城东递运所
　　登州府
　　蓬莱县　　城北河口递运所
　　黄县　　　城西递运所
　　黄山馆递运所
　　东昌府　　　　东昌递运所
　　临清递运所
　　馆陶县　　南馆陶递运所
　　武成县　　甲马营递运所
　　青州府
　　益都县　　青社递运所
　　金岭镇递运所
　　寿光县　　莘店递运所
　　昌乐县　　小丹河店递运所
　　山西
　　太原府
　　阳曲县　　临汾递运所
　　寿阳县　　寿阳递运所
　　徐沟县　　同戈递运所
　　祁县　　　盘陀递运所
　　忻州　　　　九原递运所
　　代州　　　　雁门递运所
　　定边递运所
　　平定州　　　平定递运所
　　平阳府　　　　建雄递运所
　　曲沃县　　马递运所
　　蒲州　　　　河东递运所
　　安邑县　　运司递运所
　　霍州　　　　霍山递运所
　　灵石县　　瑞石递运所
　　大同府
　　应州　　　　安银子递运所
　　泽州　　　　星轺递运所
　　太行递运所
　　髙平县　　长平递运所
　　汾州
　　平遥县　　洪善递运所
　　潞州
　　襄垣县　　褫亭递运所
　　长子县　　固益递运所
　　沁州
　　武乡县　　权店递运所
　　开设驿所
　　诸司职掌
　　凡新开地方堪设驿分递运所或旧设驿所相离窎逺往复不便可以添设须要差人踏勘明白取勘彼处乡村市镇画图贴説回报验其里路逺近同应设驿所船车马驴数目具奏移咨工部葢造衙门吏部铨官礼部铸印合用人夫行移有司照例佥
　　市民马户
　　诸司职掌
　　凡市民马户俱系浙江并直蘓松等府市居人民编发鳯阳河南陕西北平等处要驿分当站每上马一匹一百三十八户中马一匹一百十八户下马一匹九十八户每马各就原定户内选丁多者四五充马头在驿走递如马头户絶体勘明白仍于本马原编户内佥补
　　事例
　　洪武二十六年令市民马户有为事发遣起取赴京者并许归并船居人户除军匠灶丁外每三千料以上编马一匹市民有故令补缺应当
　　囚充站户【军充站户并馆夫附】
　　诸司职掌
　　凡囚充水马人夫俱系为事免罪发充前役正身病故须要户丁补役不在消乏之例
　　事例
　　洪武二十三年命刑部都察院于徒囚内审有丁粮者每二名买马一匹杖囚一名充水夫一名十名造船一只常川走递其用车去处徒流囚四名共办一辆　永乐元年令徒充站户年限满日就彼为民种田　十五年奏准杂犯死罪囚审有力者每二人买马一匹并随马铺陈什物终身走递事故行法司照例拨补　正统六年奏准囚充站户役满所司先期三月申请拨人将该满囚夫依期释放
　　凡辽东大宁云南四川及陜西山东山西等处驿分俱有问发恩军囚军或官给马匹或令自备与民夫相兼走递其边卫无有司处马驿俱系摘拨官军应役逃亡事故照例清勾
　　凡各驿馆夫有司于丁粮相应人户内佥应当专为使客治造饮食遇有支到廪给随即炊防供应不许顷刻稽留
　　应合给驿
　　诸司职掌
　　一赍擎诏防制谕
　　一飞报军务重事
　　一奉特防差遣给驿者
　　一亲王进贺表笺及差官赍王奏本赴京奏事
　　一钦差各部官监察御史往各处追问等项并带去问事人监生书吏人等水路驿船陆路驴匹
　　一公侯驸马都督将带从人一名
　　明令
　　凡出使人员闗支分例应合将带从人名数一品十从二品八从三品四品六从五品六品七品三从八品九品二从掾史令史书吏知印宣使奏差一从军官不在此限其水站乗船正官一名许带行李二百斤从人一名许带行李五十斤马站驰驱每马一匹带行李不过一十斤驼防者一匹不过六十斤多余夹带者俱以不应论罪
　　事例
　　洪武二十年榜谕凡公侯驸马出使其傔从及诸藩府使人无符验者不得擅乗驿传船马　二十四年议准在外诸司有不守成法泛滥给驿者依变乱成法律治罪其公差人员除应合给驿外其余常事不许应付廪给　二十八年令王府公差人员但系寻常事务及各王礼节往来并不许驰驿有擅应付及假以军情为由驰驿者处死　永乐元年令云南三司贵州都司进表官俱许驰驿　四年令封盘畨货官员许驰驿　宣徳四年奏准赍送勅书例给双马人员回还止给驿驴及递运船　六年令南京府部等衙门堂上官以公事赴京及衍圣公朝觐往来俱许驰驿　八年令三司官按行所部许乗驿南京部院公差官赴京回还与递运船正统二年奏准总兵镇守官征哨出入各乘原闗马
　　匹其驿传马驴车辆俱不许应付　四年令太仆寺官出巡许支廪给　七年令巡按直御史奏刑名重事所差人许给驿驴红船常事不许各处镇守等官差人奏事应攴廪给者回日本部于勘合内批限到彼住支天顺元年令各王府及总兵镇守等官有乞恩等项
　　事干己私者不许给驿止令入递具奏　成化四年奏准贵州布按二司进表官依都司例往还并许给驿五年令南京守备及各边镇守巡抚等官遇军情重事防议既定各自具本共差一人驰奏常行事理三五起并差一人各王府进贡等项许差内外官一二人防扛军校一二名扛多者不过五名　六年奏准亲王乞恩等项事情每岁春秋各一次差人驰驿类奏郡王将军中尉等有应奏事理即于春秋具启本府亲王转奏其急事务仍依旧制　十二年奏准南京三法司奏请重刑待报及提问军职者差来人并许乘驿其两京抽分巡街等官不出百里外者不许　治五年奏准天下驿分各于巡按御史处给簿一扇遇应付过夫马车船等项及过客职名逐一填注年终类册缴报以慿查考
　　应付脚力
　　诸司职掌
　　一在京差办事官行人舍人往各处催摄公事水路应付顺便船只陆路逺者应付脚力或车辆驴匹
　　一四夷畨使各处土官来朝并回还水路递运船陆路脚力
　　一力士校尉差去云南四川两广福建水路应付巡检司船装送
　　一文武官员到任一千五百里之外
　　一老疾军人军属寡妇并病故官员遗下家小还乡一为事编发差试百户管领前去云南辽东大宁等处充军并拨守云南大宁辽东等处补役军人水路应付船只
　　事例
　　洪武二十五年奏准为事发云南两广福建辽东充吏安置者应付船只与充军者同　天顺八年令文武官公差病故者所在棺敛防送还乡　成化五年奏准凡公差监生有病故者照依故官家属例应付口粮人夫脚力
　　驿递应付总例
　　凡五府六部都察院遣人驰驿公干而有三司委官同事者许同驿船若三司自委官或承差人等赴所属公干者都司委官水乗军卫快船陆行自备布按二司委官承差水乗递运船陆路官乗官马承差人等自备凡赍擎诏飞报军情及特防差遣者陆给双马水给站船公侯驸马伯都督从人与驴匹随从巡抚风宪巡河等官者与中等马水给站船
　　凡各王及各处镇巡三司官差官进奉表笺缴勅谢恩者陆给双马水给站船者贡物者递运夫防送其寻常奏事与驴匹红船若顺赍防意公文者水给站船陆与下等马南京各衙门及各边副参游撃等官留守三司行太仆寺苑马寺差人入奏并同
　　凡南京进表官驰驿者许乗马船原起驿船慿以到闗不许重坐
　　凡南京太常寺委官及孝陵凤阳陵户坟户社长领香帛等物往来俱给驿船陆起驿驴俱拨递运人夫防送其陵户等驿驴每二人共与一匹
　　凡衍圣公朝觐往还陆起上马驿车水给站船或马快船应付人夫皂顔孟二博士与中等马衍圣公掌书与驿驴庙户家人医兽每二人给驴一匹
　　凡嗣教张真人来朝自贵溪至南京陆路上等马一水给驿船三递运船二随行法师与驿驴南京至北京水给驿船一马快船二陆起车辆并应付皂人夫凡巡视仓场等官不及百里者不与脚力
　　凡锦衣卫官赍勅防出外应驰驿者量地逺近于闗文定限回程违者防奏
　　凡外官领勅赴任如提学兵备之类陆起双马水起站船无支给
　　凡清军文册付应得脚力之人顺赍
　　凡故官家口还乡应得脚力者陆路驿驴车辆水路红船云南赴任官同无支给
　　凡差往山西陕西甘肃宁夏等处公干及彼处赴京者并给马驴往还不许勒要应付船只违者防奏若果系患病勘实方许
　　凡公差到京人员半月外不回还者革去应得脚力果患病者不拘
　　凡朝鲜国使臣与下等马添拨驿车安南琉球占城等国使臣与驿驴站船凡诸国从人俱与驿驴水路红船无支给
　　凡诺延泰寜等卫都督都指挥哈宻竒木嘉色棱齐勤古等卫使臣俱与下等马添拨驿车哈宻等处从人仍与驿驴
　　凡乌思藏董卜韩胡土官通事畨僧洮岷西宁畨僧人等俱与驿驴车辆水起红船内赍勅者与下等马水起驿船其贵州湖广土官舍人土民人等二人俱驴一匹凡来降夷人陆与下等马添拨车辆水起驿船人众者给递运马快船口外走回人口不堪充勇士与妇女愿回原管官司者俱与脚力
　　凡前项应给驿船之人系官者两人同载非官者四人同载共闗文一纸应给红船之人系官者四人同载非官者六人同载共闗文一纸前途遇应分路处方许分闗如一时偶无同载官员而有役人附载者依两官共船之例若公差人员有文卷旗牌火印火药之类须防送者许量拨递运人夫
　　陈告消乏
　　诸司职掌
　　凡粮佥水马递运人户陈告消乏驿所即申有司体勘是实就便佥替不许刁蹬靠损
　　事例
　　天顺间奏准天下驿递夫役每十年一次磨勘重编丁粮相应者作正消乏者作贴应佥替者即与佥替成化间奏准市民马户有告消乏者并许勘实佥替
　　符验
　　诸司职掌
　　凡在内公差人员系军情重务及奉特防差遣给驿本部填给勘合所差人员转赴内府闗领符验给驿前去事完就便销缴
　　事例
