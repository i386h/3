<!-- { "loadSidebar": true } -->
　　黄河发源载于元史其流至河南散漫泛溢至山东峻急冲决河防之法歴代有之正统十三年河溢荥阳县自开封府城北经曹濮州阳谷县以入运河至兖州府沙湾之东大洪之口而决诸水从之入海景泰四年命官塞之乃更作九堰八闸以制水势复于开封金龙口筒瓦厢等处开渠二十里引河水东北入运河治二年复决金龙口东北至张秋镇入运河而红荆口并陈留通许二县水俱淤浅复阻粮道命官塞之五年复决命内臣及文武官徃治又决张秋运河水尽入海发丁夫数万于黄陵冈南浚贾鲁河一带分杀水势下由梁进口至丁家道口会黄河出徐州流入运河又从黄河南浚孙家渡口别开新河一道导水南行由中牟至颍州东入于淮又浚四府营淤河由陈留县至归德州分为二派一由宿迁县小河口一由亳县涡河会于淮又从黄陵冈至杨家口筑坝堰十余并筑大名府三尖口等处长隄二百余里及修南岸干家店筒瓦厢等处隄一百六十里始塞张秋更名曰安平镇又于河东置减水石坝下分五洞以泄水势遇有淤塞损坏管河官随时修治【金龙口今名荆隆口】
　　南旺湖
　　南旺湖在山东济宁州周围一百五十余里中为二长隄西隄设斗门上有桥外蓄水号曰水柜随时啓闭以济运河遇有淤塞管河官随时挑浚
　　昭阳湖
　　昭阳湖北属山东滕县南属沛县周围八十余里纳诸县水湖口置石闸放水入薛河由金沟口以达运河
　　徐州洪
　　徐州洪在徐州为运河要害乱石峭利凡百余步又名百步洪成化四年命官凿石又甃石路长一百三十余丈二十年置石坝长八十丈遇有损坏管河官随时修筑
　　吕梁洪
　　吕梁洪在徐州东南六十里有上下二洪相距七里亦运河要害成化八年命官甃二石隄共长七十余丈十六年命官筑石坝长一百六十五丈复于坝西筑隄二十余丈洪东甃石路四百二十丈遇有损坏管河官随时修筑
　　管家湖
　　管家湖在淮安府城西门外旧有隄永乐十四年命官于湖内筑长隄以便运舟随时修筑
　　宝应诸湖
　　自宝应县至槐楼南诸湖相接西抵泗州盱眙县界皆运河所经湖东有隄长三十余里洪武九年用砖修高家潭等处成化二十一年造石隄渐修至二十余里其南高邮邵伯诸湖皆有石隄每嵗坏辄修筑
　　康济河
　　高邮湖运河所经旧有隄长三十余里舟行湖中被风触隄徃徃破坏治三年命官于湖之东别开河一道以避其险名曰康济河南北各置闸以时启闭又用砖石修筑东岸
　　浙西诸水
　　浙西诸水太湖为大纳六府溪涧港渎之水注于江河以入于海每水道壅塞或下田不泄长洲吴江常熟诸县多被渰没永乐二年命官徃治自嘉定县刘家港径入于海常熟县白茅港径入于江乃浚吴淞南北岸安亭等浦引太湖诸水入刘家白茅二港使直注江海又浚松江府范家浜至南跄浦口上接大黄浦以达湖之水治七年复命官发民夫二十万自吴江至长桥导太湖之水散入淀山阳城昆承等湖又开吴淞江并大石赵屯等浦泄淀山湖水由吴淞江以达于海开白茅港并白鱼洪鮎鱼口诸处泄昆承湖水以注于江又开七浦盐铁等塘泄阳城湖水以达于海开湖州府溇泾泄天目诸山之水自西南入于太湖开常州府北渎泄荆溪之水自西北入于太湖又开各斗门以泄运河之水由江隂以入于江
　　泉
　　兖州府
　　东平州九泉
　　独山泉　安圏泉　铁钩□泉　蓆桥泉　吴家泉　坎河泉　张胡郎泉　王老沟泉　芭头山泉
　　汶上县二泉
　　龙鬭泉　朴当山泉
　　滋阳县六泉
　　阙党泉　城西新泉　负瑕泉　东白泉　蒋诩泉　城东新泉
　　以上泉俱入汶水
　　邹县三泉
　　栁青泉　江村泉　鳝眼泉
　　曲阜县十八泉
　　逵泉　车辋泉　双泉　茶泉　栁青泉　两观下泉　新泉　濯缨泉　曲水咏归泉　潺声泉　温泉　连珠泉　青泥泉　埠下泉横沟泉　新安泉　南新泉　万栁庄泉
　　泗水县二十三泉
　　泉林泉【即泗源】　卞庄泉　潘波泉　吴家泉黄隂泉　鲍村泉　社家泉　蒋家泉　东
　　岩石缝泉　赵家泉　隂泉　曹家泉　岳陵泉　黄沟泉　珍珠泉　石河泉　壁沟泉柘沟泉　西岩石缝泉　卢城泉　大玉泉小玉泉　三角湾泉
　　滕县十八泉
　　荆沟泉　绞沟泉　赵沟泉　辛庄桥泉　南豹突泉　北豹突泉【六泉俱汇于昭阳湖】　玉花泉　三山泉　玉灌泉　南石桥泉　北蒋沟泉【五泉俱入薛河出金沟口闸】　黄沟泉　百冢河泉　三家沟泉黄家泉　龙湾泉　温水泉　魏庄泉【七泉合流】
　　【俱至徐州留城小河入运河】
　　峄县三泉
　　许池泉　许有泉　温水泉【三泉合流俱至徐州留城小河入运河】
　　宁阳县十泉
　　龙鱼泉　龙港沟泉　张家泉　蛇眼泉　金马庄泉　古城泉　朴当山泉　鲁姑泉　栁青泉　暖泉
　　平隂县一泉
　　栁沟泉
　　以上泉俱入汶水
　　济南府
　　泰安州三十四泉
　　下张狗跑泉　滔湾泉　报恩泉　栁林胡家泉　双村马黄沟泉　水磨泉　曲沟清泉西张铁佛寺泉　栗林周家泉　□峪顺河泉新店鲤鱼沟泉　□峪北滚泉　新店板桥
　　沟泉　羊舍泉　羊舍斜沟泉　西南张家泉山隂水泊泉　柴城东西二栁泉　宫里浊
　　河泉　南村龙湾泉　下村木头湾泉　力里力沟泉　侯村上泉　朔蒋沟泉　马蹄沟泉臭泉　良辅龙堂泉　龙谢泉　旧县马儿
　　沟泉　南村梁家泉　黄前谷家泉　皂泥泉范家沟泉　天封泉
　　新泰县十四泉
　　南师家泉　五峯泉　北鲍泉　南陈泉　西都泉　右河泉　刘社泉　零查泉　和庄泉公家庄泉　孙村泉　崖头泉　张家泉
　　西周泉
　　肥城县七泉
　　咸水泉　董家泉　臧家泉　吴家泉　王家庄泉　清泉　新开臧家泉
　　以上泉俱入汶水
　　莱芜县十泉
　　郭郎泉　牛王泉　湖眼泉　莲花池泉　鹏山泉　小龙湾泉　乌江泉　半壁店泉　镇里泉　王家沟泉
　　青州府
　　防隂县五泉
　　伏牛峪泉　泉河泉　顺德泉　鲁家泉　官桥泉
　　以上泉俱入沂水
　　事例
　　洪武二十七年勑谕凡天下陂塘湖堰可潴蓄以备旱熯宣泄以防霖潦者皆因其地势修治之勿妄兴工役掊尅吾民　又遣监生及人材分诣天下督吏民修治水利　永乐初差主事一员疏导山东宁阳县等处泉源以济运河　十二年议罢海运即令本部尚书一员及都督一员疏浚运河　十五年令伯一员充总兵官创行漕事　又遣都督侍郎各一员及尚书一员伯二员徃来提督而以本部员外郎主事二员分理　又遣侍郎提督监察御史锦衣卫千户等官巡视　十九年遣侯伯各二员分理济宁等闸及徐州吕梁二洪通州等处河道后徐州洪差御史一员又差郎中一员吕梁洪差少卿一员又差河南按察司官一员又差郎中一员又洪及闸河各差主事一员专管临清闸则令提督卫河提举司主事兼管皆三年更代　宣德八年令沿河无军卫处免其民杂泛征科专修河道　正统二年令有司秋成时修筑圩岸疏浚陂塘以便农作仍具数缴报俟考满以凭黜陟　四年定巡视河道部属官六员而提督官则以济宁为界其南属侍郎一员北属都御史一员又以都督一员递相提督　景泰元年令提督河道专属都御史　二年减巡视河道主事一员复减巡河御史二员而以巡盐御史兼理　三年设山东府州县管河官　六年令总督漕运都督兼理河道又奏准修河人户免养马　天顺元年减淮安临清沙湾巡河主事三员仍差州一带管河主事一员　二年令河道三年一次挑浚　成化初定设主事一员管山东宁阳县等处泉源又添设兖州府同知一员专管七年始分河道为三节北自通州至德州南自沛县
　　至仪真各属郎中一员中自德州至济宁属山东按察司官一员又以侍郎一员总理罢主事御史惟管洪闸主事如故　八年复令长芦巡盐御史兼理通州临清一带河道又御史一员兼理济宁至南京河道　十年令凡故决山东南旺湖沛县昭阳湖隄岸及阻絶山东泰山等处泉源者为首之人发充军军人犯者发边卫凡侵占各河岸牵路为房屋者治罪撤去凡漕河事悉聴专掌官区处他官不得侵越凡所征桩草并折征银钱备河道之用者毋得以别事擅支凡府州县添设通判判官主簿闸坝官专理河防不许别委凡府州县管河及闸坝官有犯行巡河御史等官问理别项上司不得径自提问　十三年奏准管河郎中兼理河道驿传捕盗夫役等事　又令河道自通州至济宁自济宁至仪真仍以郎中二员分理后虽陞职而任事如故　十九年沛县沽头等闸别差主事一员提督　二十一年罢河南布政司管河沁二水官添设主事一员　治元年罢沽头闸主事济宁以南河道亦令巡盐御史兼理　又罢管河沁二水主事令管徐州洪主事提调二年令各处河隄每年増筑高一尺濶一尺管河官年终具数奏闻　三年令山东劝农防政兼理山东河道又令各府州县管河官带领家人专在该管去处住
　　坐管理河道不许私回衙门营干他事　七年复差沽头闸主事　八年因治河功完奏准仍以河道分三节设官三员理之　又革淮二府通判山阳等县主簿又令浙江按察司管屯官带管浙西七府水利设主
　　事或郎中一员专管三年更代　十三年奏准河南地方盗决及故决河防毁害人家漂失财物渰没田禾犯该徒罪以上为首者若系旗舍余丁民人俱发附近充军系军调发边卫















　　明会典卷一百五十八
　　钦定四库全书
　　明会典卷一百五十九
　　工部十三
　　闸坝
　　宛平县
　　青龙闸　白石闸广源闸　髙梁闸　澄清闸
　　大兴县
　　庆丰上下二闸　平津上下二闸
　　通州
　　溥济上下二闸　通流上下二闸　广利闸
　　临清州
　　会通闸　临清闸　南板闸　新开上闸
　　清平县
　　戴家湾闸　李家口魏家湾二减水闸
　　堂邑县
　　梁家乡闸　上桥闸　土城中闸二减水闸
　　博平县
　　老隄头北减水闸
　　聊城县
　　周家店闸　李海务闸　通济桥闸　官窑等五减水闸
　　阳谷县
　　七级上下二闸　阿城上下二闸　荆门上下二闸
　　宁阳县
　　堽城东西二闸　堽城坝
　　滋阳县
　　金口闸　土娄闸　杏林闸　金口坝
　　东阿县
　　通源闸
　　寿张县
　　沙湾积水闸　师家坝　野猪脑堰
　　东平州
　　戴家庙石减水闸　戴村坝
　　汶上县
　　开河闸　南旺北闸　南旺南闸　界首石口二积水闸
　　钜野县
　　蓬子山坝
　　济宁州
　　分水闸　天井闸　在城闸　赵村闸　石佛闸　新店闸　新闸　仲家浅闸　师家庄闸鲁桥闸　上新闸　中新闸　下新闸　枣
　　林闸　广运闸　永通上闸　耐牢坡闸
　　邹县
　　塂里积水闸
　　鱼台县
　　南阳闸　谷亭闸　八里湾闸　孟阳泊闸砚瓦沟阳城湖泥河三积水闸　苏家坝
　　沛县
　　湖陵城闸　谢沟闸　新兴闸　金沟口昭阳湖飞云桥鸡鸣台四积水闸
　　徐州
