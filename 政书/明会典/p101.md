<!-- { "loadSidebar": true } -->
　　乡饮酒礼叙长防论贤良别奸顽异罪人其坐席间高年有德者居于上高年淳笃者并之以次叙齿而列其有曽违条犯法之人列于外坐同类者成席不许干于善良之席主者若不分别致使贵贱混淆察知或坐中人发觉罪以违制奸顽不由其主紊乱正席全家移出化外
　　事例
　　洪武初诏中书省详定乡饮酒礼条式使民嵗时燕防习礼读律期于申明朝廷之法敦序长防之节　五年奏定乡饮酒礼仪在内应天府及直府州县每嵗孟春正月孟冬十月有司与学官率士大夫之老者行于学校在外行省所属府州县亦皆取法于京师其民间里社以百家为一防粮长或里长主之百人内以年最长者为正賔余以齿叙坐每季行之于里中若读律令则以刑部所编申明戒谕书兼读之其武职衙门在内各卫亲军指挥使司及指挥使司凡镇守官每月朔日亦以大都督府所编戒谕书率僚佐读之　十六年颁行乡饮酒礼图式一各处府州县每嵗正月十五日十月初一日于儒学行乡饮酒礼酒殽于官钱约量支办务要丰俭得宜除僎宾外众宾序齿列坐其僚属则序爵前一日执事者于儒学之讲堂依图陈设坐次司正率执事习礼至日黎明执事者宰牲具馔主席及僚属司正先诣学遣人速僎宾以下比至执事者先报曰宾至主席率僚属出迎于庠门之外以入主居东宾居西三让之揖而后升堂东西相向立賛两拜宾坐执事又报曰僎至主席又率僚属出迎揖让升堂拜坐如前仪僎宾介至既就位执事者唱司正扬觯执事者引司正由西阶升诣堂中北靣立执事者唱僎宾以下皆立唱揖司正揖僎宾以下皆报揖执事者以觯酌酒授司正司正举酒曰恭惟朝廷率由旧章敦崇礼教举行乡饮非为饮食凡我长防各相劝勉为臣尽忠为子尽孝长防有序兄友弟恭内睦宗族外和乡里无或废坠以忝所生读毕执事者唱司正饮酒饮毕以觯授执事执事者唱揖司正揖僎宾以下皆报揖司正复位僎宾以下皆坐唱读律令执事者举律令案于堂之中引礼引读律令者诣案前北向立唱僎宾以下皆拱立行揖礼如觯仪然后读律令有过之人俱赴正席立听读毕复位执事者唱供馔案执事者举馔案至宾前次僎次介次主三宾以下各以次举讫执事者唱献宾主席起北靣立执事斟酒以授主主受爵诣宾前置于席稍退賛两拜宾答拜讫执事者又斟酒以授主主受爵诣僎前置于席交拜如前仪毕主退复位执事者唱賔酬酒宾起僎从之执事者斟酒授宾宾受酒诣主前置于席稍退賛两拜宾僎主交拜讫各就位坐执事者分左右立介三宾众宾以下以次斟酒于席讫执事者唱饮酒或三行或五行供汤又唱斟酒饮酒供汤三品毕执事者唱彻馔候彻馔案讫唱僎宾以下皆行礼僎主僚属居东宾介三宾众宾居西賛两拜讫唱送宾以次下堂分东西行仍三揖出庠门而退一里社每嵗春秋社祭防饮毕行乡饮酒礼所用酒殽于一百家内供办毋致奢靡百家内除乞丐外其余但系年老者虽至贫亦须上坐少者虽至富必序齿下坐不许搀越违者以违制论其有过犯之人虽年长财富须坐于众宾席末听读律受戒谕供饮酒毕同退不许在众宾上坐如有过犯之人不行赴饮及强坐众宾之上者即系顽民主席及诸人首告迁徙边逺住坐其主席者及众宾推让有犯人在上坐同罪其各里社以百家为一防百家之内以里长主席其余百人选年最高有德人所推服者一人为宾其次一人为介其余各依年齿序坐如有乡人为官致仕者主席请以为僎择通文学者一人为觯一人为读律二人为賛礼前期一日主诣宾门介宾出迎大门之外肃主以入至中堂主宾相揖讫主稍前曰某日行乡饮酒礼吾子年高德邵敢请为宾曰某固陋恐辱命敢辞主曰询诸众莫若吾子贤敢固请宾曰夫子申命之某不敢辞主再拜宾答拜介亦如之但改请吾子为介执事者设宾席于堂中稍西南向设主席于堂东南西向宾六十以上者席于堂中上两序东西相向如宾多年防者席于堂下阼阶之南北靣西上是日清晨宾及众宾皆至门外主出迎西向揖宾东向答揖主先入门而右宾入门而左至阶主揖宾宾揖主主先陞自东阶宾陞自西阶至中堂主西向立宾东向立賛礼唱拜兴二主宾皆两拜主肃宾各就位賛礼唱扬觯者举觯酌酒诣中堂北向立賛礼唱在坐皆起宾主以下皆起拱立扬觯者乃扬觯而扬言曰同前言毕唱揖扬觯者揖主宾以下皆揖扬觯遂饮酒讫复揖主宾以下皆揖以爵授执事者复位宾主以下皆坐賛礼唱读律执事者设案于堂中次引读律者诣案前賛礼唱在坐者皆起揖唱读律者揖宾主以下皆立遂展律于案详缓读之讫复以申明戒谕读之毕賛礼唱揖读律者揖宾主以下皆揖读律者复位賛礼唱众皆坐宾主以下皆坐执事者供馔案行酒賛礼唱饮酒众宾皆饮或五行或七行礼同前食毕彻案賛礼唱礼毕主先行而西向立賛礼引宾以下东向立賛拜兴拜兴主宾皆两拜主送宾于门外东西相揖乃退明日宾介僎众宾诣主家拜谢乡饮之赐主出门外拜谓辱屈昨日之来一乡饮之设所以尊高年尚有德兴礼让敢有諠哗失礼者许扬觯者以礼责之其或因而致争竞者主席者防众罪之二十二年再定乡饮酒礼图式凡良民中年高有徳
　　无公私过犯者自为一席坐于上等有因户役差税遅悮及曽犯公杖私笞招犯在官者又为一席序坐中门之外其曽犯奸盗诈伪説事过钱起防词讼蠧政害民排陷官长及一应私杖徒流重罪者又为一席序坐于东门之内执壶供事各用本等之家子弟务要分别三等坐次善恶不许混淆其所行仪注并依原颁定式如有不遵图序坐及有过之人不行赴饮者以违制论主府知府州知州县知县如无正官以佐贰官代位于东南
　　大宾以致仕官为之位于东北
　　僎宾择乡里年高有德之人位于西北
　　介以次长位于西南
　　三宾以宾之次者为之位于宾主介僎之后
　　司正以教职为之主扬觯以罚之
　　賛礼者以老成生员为之
　　乡饮酒礼图
　　三僎　　　　　僚
　　二僎　　　　　属　　　　　　东阶
　　一僎　　　　　　　　　　正司
　　大宾　　　　　　　　　主
　　律案
　　僎宾　　　　　　　　　介
　　一宾
　　二宾　　　　　宾　　　　　　　西阶
　　三宾　　　　　众
　　旌表
　　诸司职掌
　　一本部据各处申来孝子顺孙义夫节妇理当旌表之人直府州咨都察院差委监察御史覈实各布政司所属从按察司覈实着落府州县官同里甲亲邻保勘相同然后明白奏闻即行移本处旌表门闾以励风俗
　　大明令
　　凡孝子顺孙义夫节妇志行卓异者有司正官举名监察御史按察司体覈转达上司旌表门闾
　　凡民间寡妇三十以前夫亡守志五十以后不改节者旌表门闾除免本家差役
　　教民榜
　　本乡本里有孝子顺孙义夫节妇及但有一善可称者里老人等以其所善实迹一闻朝廷一申有司转闻于朝若里老人等已奏有司不奏者罪及有司此等善者每遇监察御史及按察司分巡到来里老人等亦要报知以凭覈实入奏
　　事例
　　洪武间诏申明孝道凡割股或致伤生卧氷或致冻死自古不称为孝若为旌表恐其仿效通行禁约不许旌表　正统十四年诏旌表义夫节妇孝子顺孙今后不分贫富如果是实开申巡按御史即与保勘奏闻就行旌表敢有稽迟刁蹬者罪之　成化元年奏准凡旌表贞节孝行里老呈告到官掌印官亲自研审坐令有职官关保偹开实迹具奏本部行勘覈实类奏旌表如有扶同妄将夫亡时年已三十以上及寡居未及五十妇人増减年甲举保者被人首发或风宪官覈勘得出就将原保各该官吏并委官里老人等通行治罪
　　印信
　　本部铸印局专管铸造印信具有定式其后又有铸换辨验等例今列其后仍以印信制度附之
　　诸司职掌
　　一凡开设各处衙门合用印信劄付铸印局官依式铸造给降其有改铸销毁等项悉领之
　　事例
　　凡内外各衙门印信年乆篆文平乏不堪用使具奏铸换候领新印然后以旧印缴纳　凡在外文移到京悉送铸印局辨其印信真伪　治十三年奏准两京兵部幷在外巡抚巡按按察司官视各卫所印信如有军职将印当钱使用者叅问带俸差操　十四年议准在外大小衙门印记年乆印靣平乏篆文糢糊者方许申知上司验实具奏铸换新印其旧印送上司付公差人员缴部仍发铸印局防验若印记新降未乆揑奏烦扰虽已铸换仍将申奏官吏治罪
　　印信制度
　　内閤银印直纽方一寸七分厚六分玉着篆文
　　征西镇朔平羌平蛮等将军银印虎纽方三寸三分厚九分桞叶篆文
　　宗人府五军都督府俱正一品银印三台方三寸四分厚一寸
　　六部都察院幷在外各都司俱正二品银印三台方三寸二分厚八分
　　衍圣公张真人中都留守司俱正二品各布政司从二品银印二台方三寸一分厚七分景泰三年赐衍圣公三台银印
　　顺天应天二府俱正三品银印方二寸九分厚六分五厘
　　通政司大理寺太常寺詹事府及京卫幷在外各按察司各卫俱正三品苑马寺宣慰司俱从三品铜印方二寸七分厚六分
　　大仆寺光禄寺幷在外各盐运司俱从三品铜印方二寸六分厚五分五厘
　　鸿胪寺幷在外各府俱正四品国子监幷在外宣抚司俱从四品铜印方二寸五分厚五分
　　翰林院左右春坊尚寳司钦天监太医院上林苑监六部各司宗人府经歴司幷在外各王府长史司各卫千户所俱正五品司经局五府经歴司幷在外招讨司安抚司俱从五品铜印方二寸四分厚四分五厘
　　在外各州从五品铜印方二寸三分厚四分
　　都察院经歴司大理寺左右寺五城兵马司大兴宛平上元江宁各京县及僧録司道録司幷在外中都留守司经歴司断事司各都司经歴司断事司各卫百户所长官司及各王府审理所俱正六品光禄寺大官等署幷在外各布政司经歴司理问所俱从六品铜印方二寸二分厚三分五厘
　　吏科等六科行人司通政司经歴司工部营缮所太常寺典簿防上林苑监蕃育等署幷在外各按察司经歴司各县俱正七品中书舎人顺天应天府经歴司京卫经歴司光禄寺典簿防太仆寺詹事府各主簿防幷在外各卫经歴司盐运司经歴司苑马寺主簿防宣慰司经歴司俱从七品铜印方二寸一分厚三分
　　户部刑部都察院各照磨所兵部典牧所国子监绳愆防博士防典簿防鸿胪寺钦天监各主簿防幷在外各布政司照磨所各府经歴司及各王府纪善典寳典膳奉祀良医工正各所宣抚司经歴司俱正八从八品铜印方二寸厚二分五厘
　　刑部都察院各司狱司顺天应天二府照磨所司狱司鸿胪寺司仪署司宾署国子监典籍防上林苑监典簿防内府寳钞等各库御马仓草仓防同馆织染所文思院皮作局顔料局鞍辔局寳源局军噐局都税等司教坊司幷在外留守司司狱司各都司司狱司各按察司照磨所司狱司各府照磨所司狱司及各王府长史司典簿防教授典仪所各府卫儒学税课司隂阳学医学僧纲司道纪司及各巡检司俱正九从九品铜印方一寸九分厚二分二厘
　　各州县儒学仓库驿逓闸坝批验所抽分竹木局河泊所织染局税课局隂阳学医学僧道司俱未入流铜条记阔一寸三分长二寸五分厚二分一厘
　　已上俱直纽九叠篆文
