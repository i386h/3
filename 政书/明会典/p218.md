<!-- { "loadSidebar": true } -->
　　国初置翰林院正三品衙门设学士承旨学士侍讲学士侍读学士直学士典簿待制修撰应奉编修典籍检阅等官职专制诰史册文翰等事洪武十四年改正五品衙门革承旨直学士待制应奉检阅典簿设孔目五经博士侍书待诏检讨十八年定设学士侍读学士侍讲学士为正官孔目为首领官侍读侍讲五经博士典籍侍书待诏为属官修撰编修检讨为史官又有秘书监文馆及起居注等官后皆不设又设华葢殿大学士武英殿大学士文华殿大学士文渊阁大学士东阁大学士俱正五品班在本院学士上永乐初简命编修等官于文渊阁参预机务谓之内阁渐陞至学士等官洪熙元年以辅导任重加陞至师保及各部尚书侍郎职衔仍兼学士大学士又添设谨身殿大学以后或由他官入阁办事者皆兼学士大学士或止以侍读等官入预阁事文渊阁别有印凡机宻文字钤封进至御前开拆若官吏职役俸粮等项行移各衙门者则用翰林院印学士一员掌之而凡讲读纂述考校等事各官皆预焉
　　事例
　　凡经筵钦命内阁学士知经筵事或同知经筵事班俱在尚书都御史上讲书展书等官及日讲官从内阁于本院及詹事府春坊司经局官内具名奏请其经筵讲章先送内阁看定封进日讲直解看定讲毕补进凡东宫出阁讲学内阁官提督讲读其讲读侍班及校书正字官从内阁于本院及詹事府春坊司经局官内具名奏请直解先送看定讲毕补进其正字例以制勑房官兼职
　　凡亲王出阁读书内阁官提督检讨等官讲读拟定经书起止所习仿字毎日送看
　　凡修实录史志等书内阁官充总裁本院学士等官充副总裁皆出钦定纂修从内阁于本院及詹事府春坊司经局官内具名奏请誊录催纂制勑诰勑房官皆预纂修完日进呈其实录草稿防司礼监官于内府烧燬凡玉牒十年一次内阁奏请学士等官二员纂修凡皇子名及各王府奏请子名亲王公主及郡王郡主县主郡君县君乡君封号俱内阁拟奏请旨用礼部抄出施行
　　凡亲王及文武大臣赐谥礼部奏准开具揭帖送内阁拟奏请旨用本部抄出施行
　　凡朝廷祭告祝文王府谥册圹志谕祭文及文武大臣谕祭文俱内阁拟撰其谥册等文礼部抄出施行凡内阁所掌文官诰正统间以学士专管后久不设治七年复设
　　凡内阁所掌制诏防诰命册表宝文玉牒讲章碑额及题奏揭帖等项一应机宻文书各王府符底簿制勑房书办文官诰勑及番译勑书并四夷来文揭帖兵部纪功勘合底簿等项诰勑房书办各用中书舍人等官于本院或各该衙门带俸遇有陞迁仍旧供职其有堪别用者亦从吏部推举
　　凡驾诣郊坛或巡狩行幸亲征内阁官扈从制勑房官随行书办遇有勑旨即时撰写
　　凡内阁收贮御制文字实录玉牒副本古今书籍及纸劄笔墨等项典籍等官收掌
　　凡内阁拟撰各王府册诰及文官诰勑进稿毕编类勘合中书舍人领出书写原稿缴纳奏捷并贺谢等致词鸿胪寺领出宣念
　　凡两京乡试及防试考试官礼部奏行内阁于大学士学士等官及詹事府春坊司经局官内具名奏请钦命其防试同考试官于本院侍读等官及春坊司经局官内与各衙门官相兼推选收掌试卷用制勑房官一员凡殿试读卷官内阁于大学士学士等官内具名从该部奏请至日与各衙门该读卷官详定试卷次日同赴文华殿内阁官将第一甲三卷以次进读俟御笔批定出将二甲三甲姓名填写黄榜又次日早同赴华葢殿内阁官进至御座前以次拆卷将姓名籍贯面奏司礼监官授制勑房官填榜毕开写传胪帖子内阁官一员捧榜出至奉天殿授礼部尚书制勑房官将帖子授鸿胪寺官传胪其受卷弥封掌卷官从内阁于本院及春坊等官并制勑房官内推选与各衙门官相兼执事凡颁诏内阁官一员捧诏自奉天殿左门入至华葢殿候驾兴捧出至奉天殿授于礼部尚书
　　凡圣节冬至正旦大朝贺及颁诏进实录等大礼本院修撰等官四员于奉天殿宝座东西向与中书舍人对立侍班
　　凡东宫千秋节及冬至正旦朝贺本院修撰等官二员于文华殿内与春坊司经局官对立侍班
　　凡考试嵗贡生员礼部奏请出题本部官赴内阁领题试毕送卷本院官批定去取送部奏请施行
　　凡考试愿就教职举人监生吏部奏请出题本部官赴内阁领题试毕送卷本院官批定中否送部奏请施行凡各处儒学训导九年考满吏部出题考试印封文卷送内阁委本院官批定去取送部奏请施行
　　凡庶吉士内阁奏请学士等官二员教习本院仍行户部给灯油钱兵部拨皁隷刑部给纸劄工部拨房屋顺天府给笔墨光禄寺给酒饭内阁按月考试俟有成效送吏部铨注本院并除各衙门职事
　　凡各处举到幼童奉防送院读书习字者月给食米内阁稽考课业俟有成效奏请擢用其愿科举出身者听凡四方畨国翻译文字永乐五年设四译馆内分八馆曰鞑靼女直西畨西天回回百夷髙昌缅甸选国子监生习译宣德元年兼选官民子弟委官为教师本院学士稽考课程后内阁委官提督治初奏准科目出身四品以上官二员提督其官生公防按月从本院印给仍缴送稽考及食粮授职从吏礼二部奏防内阁出题考试中否仍从该部奏请施行
　　凡四译馆习译监生子弟旧例月支米一石防官考试一年通习者与冠带全不通者黜退正统元年奏定考中一等者冠带为译字官又一年再考中授职治三年奏准子弟不许别图出身三年后考中食粮月给米一石又三年考中冠带为译字官又三年考中授序班职事初试不中者许再试三试不中者黜退为民监生初入馆照坐监例食粮三年考中食粮一石家小粮仍旧又三年考中冠带又三年考中授从八品职事三试不中者送回本监别用其曽习举业者非精通译字不准应试八年奏准子弟有愿习举者考送顺天府应试凡东宫及亲王冠礼内閤官充賔賛婚礼充纳征等使从礼部奏请钦命
　　凡朝鲜安南国颁诏及册封学士等官充正使从礼部奏请差
　　凡兵部清理武官贴黄奏请命学士等官一员同该部及法司堂上官于阙右门清理本院官专管撰述凡该继军丁告愿科举者兵部奏送本院出题考试批定中否送本部施行
　　凡内阁官光禄寺日逐支给料物拨厨役制造酒饭司礼监拨匠作装制书籍纸劄工部拨轮班匠供役本院官酒饭俱于光禄寺支给
　　凡内阁合用笔墨及雌黄硃墨俱于司礼监关给纸劄本监及刑部关给本炭惜薪司及工部关给
　　凡五府六部都察院等衙门关给内府精微文簿开写日行事务注销前件按月奏送本院稽考年终类送司礼监交收
　　凡各衙门领官员俱赴内阁防有书方赴鸿胪寺报名辞朝领
　　凡国子监生课簿按月送内阁稽考
　　凡一应官员闲杂人等不许擅入内阁违者治罪凡本院官吏及带俸官俸粮旧于礼部带支后奏准本院自行收支
　　南京翰林院事例
　　凡本院官永乐后止设学士一员掌印遇有员缺从内阁推举
　　凡南京各衙门遇朝廷册立大礼及上徽号等项合用庆贺表笺南京礼部行本院撰进
　　凡本院官吏俸粮与翰林院同
　　凡本院合用匠役于南京工部拨给






　　明防典卷一百七十四
　　钦定四库全书
　　明防典卷一百七十五
　　尚寳司
　　国初设符玺郎正七品后置尚寳司正三品衙门设卿少卿丞职专寳玺符牌等事洪武元年改正五品衙门御寳奉天之寳皇帝之寳皇帝行寳皇帝信寳天子之寳天子行寳天子信宝制诰之寳命之寳广运之寳御前之寳皇帝尊亲之寳皇帝亲亲之寳敬天勤民之寳
　　事例
　　凡诰等项写完合用某寳本司官防尚寳监官于奉天门用后俱同
　　凡诸王将军并文武官员诰写完本司官于御前奏请寳用
　　凡各衙门勘合用尽预编完某字号勘合并底簿用寳讫勘合本司收贮底簿付尚寳监官缴进
　　凡吏部选过文职贴黄三年一次底簿每年一次本司奏请用寳
　　凡兵部每年选过武职贴黄又毎三年清理武职大小贴黄簿本司奏请用寳
　　凡用御寳俱预编某字号勘合一百道底簿一扇用尽再编其勘合本司收贮底簿付尚寳监缴进
　　凡遇庆贺大礼先期一日本司官于御前奏请寳捧是日设寳案于华葢殿至期官二员各捧寳于御前分行至奉天殿东西相向立上陞座西立者过东各置寳于案礼毕仍捧寳分行至华葢殿置案上而出
　　凡毎嵗驾诣郊坛行大祀礼本司官例于承天门外乗马从寳后行礼毕仍从寳而回
　　凡寳色合用银硃奏行工部转行顺天府支给官钱买办其油蜜熟艾白芨皂荚等物俱于各该衙门关用凡毎年终本司奏行钦天监择日洗寳至期尚寳监官关香物入水捧寳于奉天门洗净入匣
　　凡毎年终本司具本年用过寳总数于御前奏进凡大祀天地社稷享太庙并看牲视学耕借田公侯伯勲卫锦衣卫并金吾等二十卫官扈驾巡绰各赴本司领金牌悬带
　　凡毎日五府都督一员及带刀千百户一员夜巡内皇城闸铺军各赴本司领金牌并申字十七号令牌一面
　　凡毎三日金吾等二十卫各轮官四员计毎班四十员领金牌随朝巡绰毕仍赴司闸
　　凡侯伯驸马一员专管府军前卫带刀官二十员每日上直又侯伯一员专管围子手将军每夜上宿又中军都督府都督一员专管大旗下五军官员将军六百二十五人又都督一员专管勇士又都指挥一员专管传令义刀手又侯伯驸马一员专管大汉将军又锦衣卫当驾官指挥一员千户二员百户十员三日轮班上直各赴本司关领金牌其金牌之制面上铸仁义礼智信五字号下铸守卫二篆字背铸凡守卫官军悬带此牌等二十四字
　　仁字一号至四十号上俱龙形公侯驸马伯领
　　义字一号至五十号俱虎形指挥勲卫领
　　礼字一号至一百五十三号俱麒麟形千户领
　　智字一号至三百三十号俱狮子形百户领
　　信字一号至一千六十九号俱祥云形将军领
　　凡金吾等二十卫守卫官夜巡各赴本司关领令牌午门指挥二员千户一员领申字一号至四号四面长安左右门各指挥二员千户一员东华门指挥一员千戸一员领申字五号至八号四面西华门指挥一员千户一员领申字九号至十二号四面武门指挥一员千户一员领申字十三号至十六号四面
　　凡留守五卫巡城官并金吾等二十卫守卫官各赴本司关领铜符留守五卫指挥领承字东字西字北字号四面其字号俱左半字金吾等二十卫端门承天门指挥二员千户一员领承字号一面东安门指挥一员千户一员领东字号一面西安门指挥一员千户一员领西字号一面北安门指挥一员千户一员领北字号一面其字号俱右半字已上俱与留守卫比对铜符字号相同方许闸
　　凡皇城九门守卫军与围子手各领勇字号铜牌计二万五十五面
