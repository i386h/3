<!-- { "loadSidebar": true } -->
　　鸣赞赞行釂礼礼部官啓皇太子诣醴席乐作礼部等官引皇太子降自东阶由西阶陞即醴席南向坐乐止光禄寺官举醴卓乐作引礼序班引賔賛诣盥洗所賔賛搢笏盥手讫出笏陞西阶賛者取爵诣司尊所酌醴授賔賔执爵诣席前立乐止祝曰防酒孔馨嘉荐载芳受天之福万世其昌毕賔跪进爵鸣讃賛皇太子搢圭受爵置于案教坊司啓乐奏喜千春之曲次啓进酒皇太子举爵饮讫奠爵于案乐止光禄寺官进馔乐作馔至案乐止馔讫賛出圭彻卓賔賛复位
　　受戒
　　鸣讃賛受勅戒礼部官啓请皇太子诣受勅戒位礼部等官引皇太子降自阶由东阶诣拜位乐作引礼礼序班引宣戒官诣皇太子拜位稍东西向立乐止称有制鸣讃賛跪皇太子跪宣勅戒曰孝事君亲友于兄弟亲贤爱民居仁由义毋怠毋骄荗隆万世乐作俯伏兴四拜兴平身乐止礼部官捧节出乐作礼部等官引皇太子送节至殿门外引还东序内侍引还宫持节及賔賛宣勅戒等官复命
　　谒见
　　当日皇太子具冕服谒祭奉先殿用乐行礼如常仪谒祭奉慈殿用乐行礼如常仪毕皇太子仍具冕服诣太皇太后前谢诣皇太后前谢诣上位前谢诣皇后前谢俱行五拜三叩头礼俱用乐
　　称贺
　　次日早上位具皮弁服御华盖殿鸿胪寺奏请陞殿文武百官具朝服称贺词曰皇太子冠礼既成礼当庆贺行五拜三叩头礼毕就诣文华殿行贺皇太子礼锦衣卫陈设仪仗如常仪


　　明会典卷六十一
　　钦定四库全书
　　明会典卷六十二
　　礼部二十一
　　冠礼
　　皇太孙冠礼
　　永乐九年定前期二日各执事官于本部习仪次日赴华葢殿习仪前期锦衣卫设幕次于华盖殿之东序鸿胪寺设掌賛宣戒等官位于殿内道之东北向西上设应行礼官属位于内道东西上设防卫武官位于内道之西东上设诸执事起居位于武官位之东北向设通賛典礼二人位于殿内东西相向内侍设皇太孙冠席于殿内东南西向设醴席于西上南向张帷幄于东席内陈设裀褥于幄中又张帷于序外内侍陈服于内内东领北上衮服九章翼善冠绛纱袍缁纚网巾犀簮三物同箱在服南栉实于箱又在南司尊实醴于侧尊加勺羃设于醴席之南设坫于尊东置二爵于坫进馔者实馔设于尊北诸执事者皆立于其所冕九旒翼善冠缁纚网巾各以箱盛是日早上御奉天殿传制遣官制词曰朕皇太孙某冠命卿等持节行礼传制毕掌冠官持节至华盖殿行礼节至礼部鸿胪寺等官诣东序啓皇太孙出迎殿门外赞礼导皇太孙迎节至殿置于中设香案乐作赞礼赞皇太孙行四拜礼毕礼部等官啓皇太孙诣冠席内侍二人夹侍皇太孙即席正南向乐止引礼引賔赞以次诣罍洗乐作搢笏盥手帨手讫出笏乐止自西阶执缁纚及网巾者升掌冠降一等受之进皇太孙席前北面立祝曰吉月令辰乃加元服懋敬是承永介景福毕供奉官束髪掌冠跪加网巾乐作賔兴席南北面立赞冠者北面跪正之兴立于掌冠后内使跪进服讫乐止掌冠啓皇太孙复坐执翼善冠者升掌冠降二等受之右执项左执前进皇太孙席前北面立祝曰冠礼申举以成令徳敬慎威仪惟民之式毕乃跪冠乐作掌冠兴席南北面立賛跪进席前面北跪正冠兴立于掌冠后皇太孙兴内使进绛纱袍服讫乐止掌冠啓皇太孙复坐赞冠进席前北面跪脱翼善冠置于箱兴内侍跪脱服亦置于席执衮冕者升賔降三等受之右执项左执前进皇太孙席前北面立祝曰章服咸加饬敬有防永固皇图于千万年毕乃跪冠乐作掌冠兴席南北向立赞冠者进席前北面跪簮结纮兴立于掌冠后内侍跪进衮服讫乐止礼部等官引皇太孙降自东阶乐作由西阶升即醴席南向坐乐止引礼引掌冠诣罍洗乐作搢笏盥手讫出笏升西阶乐止赞冠者取爵诣司罇所酌醴授掌冠掌冠受爵跪进于皇太孙席前北面祝曰防酒孔馨嘉荐载芳受天之福万世其昌毕皇太孙搢圭受爵乐奏喜千春之曲饮讫奠爵进馔者捧馔设于皇太孙席前皇太孙食讫出圭执事彻馔乐止礼部等官啓请引皇太孙降自西阶诣拜位乐作就位引礼引宣戒官诣皇太孙位稍东西向称有制赞皇太孙跪乐止聴宣戒词曰孝事君亲友于兄弟亲贤爱民居仁由义毋怠毋骄荗隆万世乐作俯伏兴拜兴拜兴拜兴拜兴平身乐止礼部官啓礼毕赞礼毕乐作礼部官引皇太孙送节至殿门外引还东序内侍引还宫乐止掌冠等官复命皇太孙当日谒庙毕就诣上位前谢及东宫前谢次日文武百官具朝服称贺词曰皇太孙冠礼既成当庆贺次诣文华殿称贺次诣皇太孙前行贺礼
　　亲王冠礼
　　诸司职掌
　　一前期三日各执事官于本部习仪至日传制遣官持节行礼一前期仪卫司先设王邸在东序张帷幄设防褥于序中又张帷于序仪制司设掌賛宣戒等官序立位于王邸东稍西向具九旒冕翼善冠绛纱袍等服并网簮金簮二物各以箱成持节者至礼部仪礼司等官啓王出迎门外賛礼导王行节入王邸置中庭乐作赞王诣香案前四拜毕礼部等官啓就冠席西南向内侍二人夹侍乐止引礼引賔赞以次诣罍洗乐作搢笏盥手乐止通赞典仪二人露防东西向冠席在东序南西向醴席在西南向行礼之时诸执事官陞自东阶稍西向掌冠者执网巾陞賔降一等受之进王席前稍北面立祝曰惟兹吉日冠以成人克敦孝友福禄来臻毕供奉官束髪掌冠跪进网巾乐作赞冠者跪正之兴立掌冠后内侍跪进服讫乐止掌冠啓王复坐执翼善冠陞賔降二等受之右手执冠后左手执冠前进如前仪祝曰冠礼斯举寔由成徳敬慎威仪惟民之则毕跪进冠兴乐作掌冠啓复坐赞冠进跪脱翼善冠兴内使跪脱袍服执衮冕者陞賔降三等受之进如前仪祝曰冠至三加命服用章敬神事上永固藩邦跪进服兴乐作赞冠跪簮结纮兴立掌冠后王兴内侍跪进衮服讫乐止礼部官引王降自东阶乐作由西阶陞醴席南向坐乐止引礼引掌冠诣罍洗乐作搢笏盥手讫陞西阶乐止赞冠者取爵诣司尊所酌醴授賔賔跪进席前北面祝曰防酒嘉荐载芬载芳受兹景福百世其昌毕王搢圭受爵乐奏喜千春之曲饮讫奠爵出圭进馔馔讫引王降自西阶诣东序易服讫乐止请王诣拜位乐作引礼引宣戒官至中庭西向立称有制王跪乐止宣戒曰孝于君亲友于兄弟亲贤爱民率由礼义毋溢毋骄永保富贵乐作俯伏兴四拜兴乐止礼部官啓礼毕引王还乐止掌冠等官复命王是日谒庙毕就诣父皇及东宫前谢次日百官称贺毕诣王府行叩头礼成化二十三年续定
　　习仪
　　前期各执事官于奉天门前东庑习仪三日
　　陈设
　　前期鸿胪寺设王冠所于奉天门前东庑左顺门之北设节案香案各一于庑内之北正中设冠席于东阶之上西向设醴席于西阶之上东向光禄寺设司尊所一于东阶之下稍南设盥洗所一于司尊所之南内侍设帷幄于香案之东冠席之后稍北俱西向帷中设坐椅几案各一别设案于东阶之南司尊所之北具翼善冠皮弁九旒冕皆以盘盛红袱覆之置于案具袍服皮弁服衮服圭带舄等物皆以箱盛置于幄中案上教坊司设乐于南
　　遣官
　　是日早皇上预告奉先殿毕具皮弁服御华盖殿鸿胪寺奏请陞殿传制遣官持节行礼文武百官各具朝服侍班如常仪
　　迎节
　　至期内侍导王先于帷幄中坐持节将至礼部官啓王迎节乐作礼部同鸿胪寺卿导王王出阶下节至持节官捧节入置于北正中案上乐止王随节入持节官立于节案之东賔及宣戒宣祝等官序立于东南盥洗所之次礼部官鸿胪寺卿导王诣香案前立乐作行四拜礼毕乐止
　　就冠席
　　礼部官啓王就冠席乐作礼部官同鸿胪寺卿导王诣冠席坐乐止内侍二人立于王左右
　　初加
　　鸿胪寺鸣赞赞行初加冠礼乐作引礼序班引賔诣盥洗所搢笏盥手讫乐止鸣赞二员稍南北向立賔陞自东阶稍西向乐作内侍掲盖袱以盘捧翼善冠陞賔降一等受之乐止賔右手执冠后左手执冠前诣王席前稍东面立赞宣祝宣祝官祝曰【祝辞与诸司职掌同】祝讫乐作賔跪进冠讫兴复位乐止礼部官啓易服王入帷幄易新袍服出礼部官啓复坐
　　再加
　　鸣赞赞行再加冠礼乐作内侍掲盖袱以盘捧皮弁陞賔降二等受之乐止賔以右手执弁后左手执弁前如前仪赞宣祝宣祝官祝曰【祝辞与诸司职掌同】祝讫乐作内侍释翼善冠賔跪进皮弁讫兴复位乐止礼部官啓易服王入帷幄易皮弁服舄出礼部官啓复坐
　　三加
　　鸣赞赞行三加冠礼乐作内侍掲盖袱以盘捧冕旒陞賔降三等受之乐止进如前仪赞宣祝宣祝官祝曰【祝辞与诸司职掌同】祝讫乐作内侍释皮弁賔跪进冕旒讫兴复位乐止礼部官啓易服王入帷幄易衮服出礼部官啓复坐
　　釂礼
　　鸣赞赞行釂礼礼部官啓王诣釂席乐作礼部官同鸿胪寺卿引王降自东阶由西阶陞醴席东向坐乐止光禄寺举醴卓置于前乐作引礼序班引賔诣盥洗所搢笏盥手讫取爵诣司尊所酌醴由西阶陞诣席前立乐止赞宣祝宣祝官祝曰【祝辞与诸司职掌同】祝讫賔跪进爵鸣赞赞王搢圭受爵置于案教坊司啓乐奏喜千春之曲次啓进酒王举爵饮讫奠爵于案賔兴乐止光禄寺官进馔大乐作馔至案乐止馔讫赞出圭彻卓賔复位
　　受戒
　　鸣赞赞受戒礼部官啓王诣受戒位礼部同鸿胪胪寺卿引王降自西阶由东阶诣拜位立乐作引礼序班引宣戒官至庭中西向立乐止称有制鸣赞赞王跪宣戒曰【戒辞与诸司职掌同】乐作王俯伏兴四拜兴乐止鸿胪寺卿啓礼毕持节官捧节出王送节出门外节行至阶下内侍引王还帷中释衮冕具翼善冠服回宫持节及賔赞宣戒等官复命
　　谒见
　　是日王具冕服谒祭奉先殿用乐行礼如常仪仍具冕服谒见皇太后毕谒见皇上皇后俱行五拜三叩头礼次谒皇妃东宫及妃各行四拜礼皆用乐
　　称贺
　　次日早上位常服陞金台百官常服称贺致词云皇子冠礼已成礼当称贺行五拜三叩头礼毕是日朝罢司礼监请皇子具常服诣奉天门前东庑坐百官常服行四拜礼














　　明防典卷六十二
　　钦定四库全书
　　明会典卷六十三
　　礼部二十二
　　冠礼
　　品官冠礼
　　明集礼
