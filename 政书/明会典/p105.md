<!-- { "loadSidebar": true } -->
　　予惟土谷兮造化功为民立命兮当报崇民歌且舞兮朝雍雍备筵率职兮候迓迎想圣来兮祥风生钦当稽首兮告拜年丰
　　初献
　　氤氲气合兮物遂防民之立命兮荷隂功予将玉帛兮献微衷初斟醴荐兮民福洪
　　亚献
　　予今乐舞兮再捧觞愿神昭格兮军民康思必穆穆兮灵洋洋感厚恩兮拜祥光
　　终献
　　干羽飞旋兮酒三行香烟缭绕兮云旌幢予今稽首兮忻且惶神顔悦兮霞彩彰
　　彻馔
　　俎陈微礼兮神喜将琅然丝竹兮乐舞扬愿祥普降兮遐迩方烝民率土兮尽安康
　　送神
　　氤氲氤氲兮祥光张龙车鳯辇兮驾飞扬遥瞻稽首兮去何方民福留兮时旸
　　望瘗
　　捧肴羞兮诣瘗方鸣鸾率舞兮声铿锵思神纳兮民福昻予今稽首兮谢恩光
　　事例
　　洪武元年议定社稷坛临祭若遇风雨于斋宫望祭三年于坛北建祭殿五间又北建拜殿五间以备风雨祭祀　四年定祭太社太稷正位用祝文配位不用十年本部议社稷合祭共为一坛皆设本主而丹漆之祭则设于坛上祭毕复奉贮于库






<史部,政书类,通制之属,明会典,卷八十二>
<史部,政书类,通制之属,明会典,卷八十二>








　　太祖太宗陈设同前







　　祭山川【仲秋】
　　国初建山川坛于天地坛之西正殿七间祭太嵗风云雷雨五岳五镇四海四渎钟山之神东西庑各十五间分祭京畿山川春夏秋冬四月将及都城隍之神坛西南有先农坛坛东有旗纛庙坛南有借田一所今京师山川坛建于永乐中位置陈设俱与南京旧制同惟正殿钟山之右添祭天寿山之神
　　诸司职掌
　　一斋戒
　　凡斋戒前一日太常司官宿于本司次日具奏本奏致斋二日次日进铜人
　　凡正祭前二日太常司官同本部官诣城隍庙发咨一省牲【礼与太庙同　牛十四今十五羊十三今十四豕十四今十五鹿一兔七】一正祭陈设
　　正殿七坛
　　太嵗
　　犊一　　羊一　　豕一　　豋一
　　铏二　　笾豆各十　　　　簠簋各二
　　帛一【白色礼神制帛】　　　酒盏三十
　　风云雷雨
　　陈设同　帛四【白色礼神制帛】
　　五岳
　　陈设同　帛五【五色礼神制帛各依方位下同】
　　五镇
　　陈设同　帛五【五色礼神制帛】
　　四海
　　陈设同　帛四【四色礼神制帛】
　　四渎
　　陈设同　帛四【黑色礼神制帛】
　　钟山
　　陈设同　帛一【白色礼神制帛】
　　天寿山【増】
　　陈设同　帛一【黑色礼神制帛】
　　共设酒尊三爵七篚七于殿东南西向【今爵篚各八】设祝文案于殿外正道西
　　东庑三坛
　　京畿山川
　　犊一　　羊一　　豕一　　豋一
　　铏二　　笾豆各十　　　　簠簋各二
　　帛一【白色礼神制帛】　　　酒盏三十
　　夏季月将
　　陈设同　帛三【白色礼神制帛】
　　冬季月将
　　陈设同　帛三【白色礼神制帛】
　　共设酒尊三爵三篚三于坛南北向
　　西庑三坛
　　春季月将
　　秋季月将
　　陈设同前
　　都城隍
　　陈设同　帛一【白色礼神制帛】
　　共设酒尊三爵三篚三于坛南北向
　　一仪注
　　典仪唱乐舞生就位执事官各司其事导引官引皇帝至御位内賛奏就位典仪唱迎神奏乐执事官各诣神位前斟第一层酒乐止内賛奏四拜【百官同】典仪唱奠帛行初献礼奏乐执事官各捧帛爵献于神位前读祝官取祝跪于皇帝左内賛奏跪典仪唱读祝读毕置于案上内賛奏俯伏兴平身【百官同】乐止典仪唱行亚献礼奏乐执事官各诣神位前斟第二层酒乐止典仪唱行终献礼执事官各诣神位前斟第三层酒乐止太常司卿立于殿东西向唱赐福胙典仪唱饮福受胙光禄司官捧福胙自神位前由正门左出至皇帝前内賛奏跪搢圭光禄司官以福酒跪进内賛奏饮福酒光禄司官以胙跪进内賛奏受胙出圭俯伏兴平身奏两拜【百官同】典仪唱彻馔奏乐执事官各于神位前彻馔乐止典仪唱送神奏乐内賛奏四拜【百官同】典仪唱读祝官捧祝掌祭官捧帛馔各诣燎位奏乐内賛奏礼毕
　　一祝文
　　维洪武某年某月某日皇帝　　致祭于太嵗之神风云雷雨之神岳镇海渎山川城隍之神惟神主司民物参賛天地化机发育有功歴代相承有秋报之礼今农事告成谨以牲帛醴齐粢盛庶品用伸报祭尚享
　　一乐章
　　迎神
　　吉日良辰祀典式陈太嵗尊神雷雨风云京畿山川城隍之神濯濯厥灵昭鉴我心以候以迎来格来歆
　　奠帛
　　灵其涖止有赫其威一念潜通幽明弗违有帛在篚物薄而微神兮安留尚祈享之
　　初献
　　神兮安留有荐必受享祀之初奠兹醴酒晨光初升祥徴应候何以侑觞乐陈雅奏
　　亚献
　　我祀维何奉兹牺牲爰酌醴齐二觞再升洋洋如在式燕以宁庶表微衷交于神明
　　终献
　　执事有严品物斯祭黍稷非馨式将其意荐兹酒醴成我常祀神其顾歆永言乐只
　　彻馔
　　春祈秋报率为我民我民之生赖于尔神维神佑之康宁是臻祭祀云毕神其乐歆
　　送神
　　三献礼终九成乐作神人以和既燕且乐云车风驭灵光昭灼瞻望以思邈彼寥廓
　　望燎
　　俎豆既彻礼乐已终神之云旋倐将焉从以望以燎庶几感通时和嵗丰惟神之功
　　事例
　　洪武二年封京都及天下城隍神　三年正岳镇海渎城隍诸神号　又命合祀太嵗四季月将风云雷岳镇海渎山川城隍旗纛诸神　又奏准自今遣官祭山川坛诸神春用惊蛰后三日秋用秋分后三日献官及陪祀执事官皆前期斋戒三日至日清晨上服皮弁服御奉天殿降香中严陞御座以待祭毕献官回奏解严还宫　七年令祭山川诸神于春秋仲月上旬择日后又以孟春郊祀时诸神既预祭坛内二定以仲秋祭社稷后择日祭之　十年令祭山川诸神上亲行中七坛礼余坛以功臣分祀


　　明防典卷八十二
<史部,政书类,通制之属,明会典>
　　钦定四库全书
　　明防典卷八十三
　　礼部四十二
　　祭祀四
　　陵寝【国初追封诸王及外戚坟附】
　　熙祖陵在今鳯阳府泗州蠙城之北洪武初尊号曰祖陵设泗州祠署置奉祀一员又望祭徳祖懿祖二陵置陵户二百九十三户供洒扫每岁正旦清明中元冬至及每月朔望本署官供祭行礼仁祖陵在中都鳯阳府太平乡洪武初尊号曰皇陵设皇陵卫并祠祭署署官奉祀一员祀丞三员俱勲旧世袭置陵户三千三百四十二户供直宿洒扫于内选礼生二十四名供祭祀执事每岁正旦清明中元孟冬冬至俱署官行礼朔望中都留守司官行礼治元年以来差内官一员奉勑监防凡官员以公事经过者俱谒陵
　　太祖髙皇帝陵曰孝陵在南京钟山之阳髙皇后马氏合葬设神宫监并孝陵卫及祠祭署每嵗正旦孟冬忌辰万寿圣节俱行香清明中元冬至俱祭祀特令勲旧大臣一员行礼南京各衙门文武官俱陪行礼若亲王之国过南京者谒陵官员以公事入城者谒陵出城者辞陵国有大事则遣大臣祭告太宗文皇帝陵曰长陵在京师昌平县之天寿山文皇后徐氏合葬仁宗昭皇帝陵曰献陵在天寿山昭皇后张氏合葬宣宗章皇帝陵曰景陵在天寿山章皇后孙氏合葬英宗睿皇帝陵曰裕陵在天寿山睿皇后钱氏合葬宪宗纯皇帝陵曰茂陵在天寿山孝穆皇后纪氏合葬诸陵各设神宫监并卫及祠祭署凡清明中元冬至祭祀俱分遣驸马都尉行礼各衙门文武官陪祭忌辰及正旦孟冬万寿圣节亦遣驸马都尉行礼亲王之国诣诸陵辞谒
　　祭陵仪注
　　典仪唱执事官各司其事賛引引献官由右门入至拜位賛就位执事捧香炉诣前跪进香于献官賛上香賛复位賛拜兴拜兴拜兴拜兴众官同典仪唱奠帛行初献礼执事捧帛捧爵自跪献賛跪众官皆跪賛读祝賛俯伏兴平身众官同典仪唱行亚献礼执事捧爵自跪献典仪唱跪俯伏兴平身众官同典仪唱行终献礼礼同亚献典仪唱拜兴拜兴拜兴拜兴平身众官同典仪唱读祝官捧祝进帛官捧帛诣燎位礼毕
　　祝文
　　维某年某月某朔某日孝曽孙嗣皇帝谨遣某官某昭告于某号某谥皇帝某谥皇后曰气序流迈时维【清明中元冬至】追念深恩伏増哀感谨用祭告伏惟尚享诸陵并同惟裕陵称孝孙嗣皇帝茂陵称孝子嗣皇帝懿文太子陵在孝陵之左四孟清明中元冬至岁暮及忌辰凡九祭俱孝陵祠祭署兼主之
　　祭仪同前
　　恭让章皇后陵在京师西山清明中元冬至及忌辰俱遣内官行礼
　　祭仪同前
　　祝文
　　维某年某月某朔某日孝曽孙嗣皇帝谨遣某昭告于恭让诚顺康穆静慈章皇后尊灵曰日月不居仙逝益逺兹遇某节不胜追慕谨用祭告伏惟尚序恭仁康定景皇帝陵在西山清明中元冬至及忌辰俱遣仪宾行礼
　　祭仪同前
　　祝文
　　维某年某月某朔某日侄孙嗣皇帝谨遣某官某昭告于叔祖恭仁康定景皇帝曰节序流迈时维某节追念亲亲良増伤感兹以牲醴用修时祭伏惟尚享孝陵诸妃俱陪塟惟二妃塟陵之东西长陵诸妃俱陪塟献陵诸妃俱陪塟惟三妃别塟金山景陵诸妃俱陪塟惟一妃别塟金山裕陵无陪塟者一塟绵山余俱塟金山茂陵无陪塟者一塟茂陵西南余俱塟金山
　　凡陪塟诸妃岁时俱享于殿内其别葬诸妃俱遣内官行礼
　　悼恭太子　怀献世子　蕲献王　滕怀王　忻穆王许悼王　卫恭王　贞烈妃杨氏　越靖王　贞惠
　　妃吴氏　秀怀王　妃黄氏　岐惠王　蔚悼王及永清公主　长泰公主　仙逰公主俱塟西山岁时遣内官行礼
　　诸王坟
　　寿春王　妃刘氏　霍丘王　妃翟氏　下蔡王　安丰王　妃赵氏　防城王　妃田氏　寳应王　六安王　来安王　都梁王　英山王
　　右俱国初追封坟在鳯阳府西北二十五里地名白塔设祠祭署陵户
　　南昌王　妃王氏　盱眙王　妃唐氏　临淮王　妃刘氏　山阳王　招信王
　　右俱国初追封附塟鳯阳皇陵有司岁时祭祀皆与享其分封诸王葬于本封之国者其子孙自主祭祀此不具列
　　外戚王坟
　　阳王坟在鳯阳府盱眙县津里镇洪武初设盱眙祠祭署置坟戸二百一十户徐王坟在鳯阳府宿州新丰里洪武初设宿州祠祭署置坟户九十三户滁阳王坟在直滁州洪武初立庙坟所置坟户以奉祭祀
　　事例
