<!-- { "loadSidebar": true } -->
　　凡经筵初开知经筵同知经筵侍班讲书展书等官例赐银币钞锭各有等第其日讲官或赐冠带衣服等件出自特恩
　　时节给赐
　　凡每嵗端午节文武百官俱赐扇并五防夀缕若大臣及经筵官或别赐扇并防绦艾虎等物各以品级为等
　　凡每嵗各处进贡时鲜如青梅枇杷杨梅雪梨藕笋鲥鱼诸物赐文武大臣及日讲官各以品级为等
　　公差
　　凡总兵镇守提督廵抚等官辞朝例赐银币寳钞等物各以事之轻重为等
　　凡文武大臣奉防勘事回还及督工选军审囚等项事毕例赐钞币羊酒等物各以事之轻重为等
　　考满
　　凡文职大臣考满有赐寳钞羊酒者以品级为等其有赐宴及勑谕者出自特恩
　　患病
　　凡文武大臣患病有赐羊酒米蔬等物者皆出特恩
　　省亲
　　凡在京官员给假省亲例赐路费钞锭各以品级为等
　　致仕
　　凡文职大臣致仕有赐勑及银币等物者皆出特恩
　　节令
　　洪武十六年令在京文武官吏人等正旦元宵节钱支与胡椒斤两不等　十七年令冬至节钱支钞不等二十二年重定赏例公侯伯钞十锭武职一品二品七锭三品至八品五锭文职二品至六品六锭七品至九品三锭未入流官二锭监生一锭排色长一锭乐工二贯乐舞生二贯各寺守座住持一锭众僧一贯　二十六年令自今圣节日在京官吏监生军民僧道并赐钞永乐二十二年令皇亲遇节令照例赐钞若大臣不
　　预宴公侯伯都督尚书赐钞一千贯侍五百贯　宣徳正统以后遇节令文武官及外夷人员并国师以下除有宴外其余官吏人等俱照例闗支节钱官并监生钞一锭儒士知印吏典僧道乐工二贯若奉防免宴闗与节钱大小官员各钞一锭
　　庆贺
　　凡各王府差来进表笺人员每人赐盘纒钞十锭南京并在外三司官及诸司差来人员各五锭各王府差来进礼物人员二十锭内外官员内府别给防叚一表里凤阳等处皇陵祠祭署官员社长土民陵户女户人等朝贺到京钞十锭南京并三司官进表囘辞朝别赐钞出自特恩

　　明防典卷一百
　　钦定四库全书
　　明防典卷一百一
　　礼部六十
　　给赐一
　　诸畨四夷土官人等一
　　事例
　　朝鲜国
　　洪武间赐国王金印并大统厯锦绣绒绮王母妃金绮纱罗相国等官防叚纱罗永乐间给国王冕服九章圭玉佩玉春秋防通大学衍义等书王父纻纱罗妃珠翠七翟冠红纻丝大衫素纻丝员领霞帔金坠又给绫绢茄蓝香防珠镀金银匣象牙犀角通鉴纲目列女传等书脑麝沉香白花蛇等药正统间给逺逰冠绛纱袍翼善冠龙衮玉带数各不等其品物同者不复具列又以本国奏乞弓材牛角特许嵗买五十枝
　　一常贡马匹方物例不给价
　　一差来进贡陪臣赏织金纻丝衣一套防叚四表里绢五疋书状通事押物等官毎人素纻丝衣一套二表里绢二疋布一疋从人绢衣一套布一疋俱靴袜一双一差来奏事陪臣赏织金罗衣一套二表里绢二疋通事毎人素罗衣一套一表里布二疋从人绢衣一套布一疋靴韈同前
　　暹罗国
　　洪武间赐国王大统厯织金纻丝纱罗等物永乐十五年给王锦四疋纻丝纱罗各十疋内各织金四疋王妃纻丝纱罗各六疋内各织金二疋宣徳间各减半以后俱照此例
　　一赏赐使臣正副使及通事总管客人畨伴初到赏及正赏衣服纻丝绢布靴袜及金银带纱防诸物有差一使臣人等进到物货例不抽分给与价钞
　　一给赏毕日出给告示许于会同馆开市除书籍及黄紫皂大花西畨莲叚疋并一应违禁之物不许收买其余听贸易
　　琉球国
　　洪武十六年赐国王镀金银印并文绮等物山南王亦如之后赐中山王山南王山北王纻丝纱罗冠服王妃纻丝罗王侄王相寨官绢公服
　　一赏赐差来正议大夫长史使者通事从人衣服纻丝布绢及差来王弟王男衣服冠带纻丝有差
　　一正贡例不给价附来货物官抽五分买五分
　　占城国
　　洪武二年赐国王镀金银印并大统厯使臣文绮纱罗各一疋仍给冠带永乐元年赐国王锦二疋纻丝六疋纱罗各四疋王妃纻丝四疋纱罗各三疋以后俱照此例
　　一贡物例不给价
　　一赏赐差来王弟王孙并通事总管火长从人衣服纻丝纱罗有差
　　真腊国
　　洪武六年赐国王大统厯并防叚等物景防三年赐王锦二叚纻丝六疋纱罗各四疋王妃纻丝四疋纱罗各三疋
　　一赏赐差来头目并通事总管火长衣服纻丝绢布有差
　　安南国
　　洪武元年赐国王镀金银印并大统厯防叚等物景泰二年照朝鲜国宣徳十年例给赐防叚十表里锦四叚一赏赐差来陪臣钞防叚织金衣服行人从人钞防叚纱罗衣服有差
　　一开市贸易与暹罗国同
　　日本国
　　永乐间赐国王冠服纻丝纱罗金银古器书画等物宣徳十年囬赐国王纻丝二十表里纱罗各八疋锦二疋银二百两妃银一百两以后俱照此例
　　一赏使差来正副使并僧人居座土官通事初到赏僧衣靴防及正赏纱罗纻丝绢布铜钱诸物有差
　　一正贡例不给价正副使自进并官收买附来物货俱给价不堪者令自贸易
　　哇国
　　永乐初赐东西王纻丝纱罗帐幔手巾羊酒器皿王妃纻丝纱罗手巾等物正统三年赐王纻丝十疋纱罗各三疋妃纻丝六疋纱罗各二疋以后回赐不为例景泰三年因王求讨给伞盖一把蟒龙衣服一领
　　一赏赐使臣通事头目人等初到赏织金素罗衣服靴袜正赏纻丝纱罗绢布女使并女头目俱同
　　一贡物例给价
　　里国
　　洪武五年赐国王大统厯及织金防叚纱罗各四疋使臣防叚纱罗各二疋傔从髙丽布各二疋
　　西洋里国
　　洪武三年以其国来朝渉海道逺赐赉甚厚永乐元年许来朝附载胡椒等物皆免税
　　三佛齐国
　　洪武四年赐国王大统厯及防叚纱罗使臣纱罗防叚有差六年赐国王二十四疋正使三人各二疋衣一套副使二人各一疋通事以下布帛有差十年给王及使臣织金防叚纱罗靴袜等物有差
　　浡泥国
　　洪武四年赐国王织金防叚纱罗及使者绮帛有差永乐六年给王冠带袭衣王子还国赐金厢玉带一条金百两银三千两及钱钞锦绮罗衾褥帐幔器皿等物王母王叔以下各有赐俱加厚
　　一正赏外附带物货俱给价
　　百花国
　　洪武十一年赐国王及使者织金防叚纱罗衣服有差
　　彭亨国
　　洪武十一年赐国王王妃纻丝纱罗共四十八疋使臣织金防叚衣服有差
　　淡巴国
　　洪武十年赐国王织金防叚纱罗使臣防叚袭衣等物有差
　　古里国
　　永乐间赐国王王妃纻丝纱罗等物
　　满剌加国
　　永乐三年赐国王防叚袭衣九年赐锦绣龙衣二套麒麟衣二套及金银器皿帷帐裀褥王妃及其子侄陪臣傔从防叚纱罗袭衣有差王还国给金厢玉带一条仪仗一副鞍马二疋金百两银五百两钞四十万贯铜钱二千六百贯锦绮纱罗三百疋绢一百疋金绮二疋织金文衣二件王妃冠服一副及银钞锦绮纱罗等物陪臣赏物有差其后给赏俱从厚
　　一正赏外附来货物皆给价其余货物许令贸易
　　娑罗国
　　永乐四年赐国王纻丝纱罗共十六疋织金大红锦手巾一副王妃纻丝纱罗共八疋正副使并从人钞纻丝罗并衣服靴袜
　　小葛兰国
　　永乐五年差内官给赐头目纻丝纱罗共十一疋
　　阿鲁国
　　永乐五年差内官给赐头目纻丝纱罗共十疋
　　榜葛剌国
　　永乐三年赐国王纻丝纱罗各四疋绢八疋王妃纻丝纱罗各三疋绢六疋十二年给国王锦四叚绫六十疋头目人等给赏有差
　　锡兰山国
　　宣徳八年赐国王纻丝十八疋纱四疋王妃纻丝八疋纱四疋正使正赏防叚八表里折钞绢十疋纱罗三疋织金纻丝衣一套副使正赏防叚四表里折钞绢七疋纱罗各二疋织金纻丝衣一套通事畨伴人等给赏有差
　　一使臣人等自进物俱给价
　　苏门荅剌国
　　永乐三年赐国王防叚袭衣宣徳六年赐锦二叚纱罗各四疋绢十三疋妃纻丝五疋纱罗各四疋绢六疋进马回赐防叚二十表里以后俱照此例正使赏防叚五表里纱罗各一疋折钞绢四疋通事头目使臣妻等各赏有差
　　一正贡外使臣人等自进物俱给价
　　苏禄国
　　永乐间赐国王纱防金厢玉带钑花金带金蟒龙等衣服金银钱钞珍珠锦纻丝纱罗器皿铺陈等物王妃冠服银钱钞纻丝等物王男女亲戚头目使女冠带衣服诸物各有差
　　一货物例给价免抽分
　　土官
　　永乐二年给赐土官衙门
　　木邦　　　　　　　八百大甸
　　麓川平缅　　　　　缅甸
　　车里　　　　　　　老□六宣慰使司
　　干崖　　　　　　　大候
　　里马　　　　　　　茶马四长官司
　　潞江安抚司　　　　孟艮
　　孟定　　　　　　　湾甸
　　镇康等府
　　各给信符勘合金字红牌其制铜铸信符五面内隂文者一面上有文行忠信四字与四面合编某字一号至一百号批文勘合底簿其字号如车里以车字为号缅甸以缅字为号隂文信符勘合俱付土官底簿付云南布政司其阳文信符四面及批文一百道藏之内府凡朝廷遣使则赍阳文信符及批文各一至布政司比同底簿方遣人送使者以往土官比同隂文信符及勘合即如命奉行信符之发一次以文字号二次行字号周而复始又置红牌镂金字勑书谕之凡有调发及当办诸事须慿信符乃行如越次及比字号不同或有信符而无批文有批文而无信符者即是诈伪许擒之赴京治以死罪又编勘合一百道付各衙门勘合底簿一扇付布政司凡有军民疾苦及奉信符办过事务进贡方物之类俱于勘合内填写遣人赍至布政司比号写底簿布政司都司遣官同赍所填勘合奏闻若边境声息及土人词讼从都司布政司按察司官防同计议行之其事已行及承行縁由并填写勘合奏闻如总兵官镇守遇有前事总兵官亦防三司计议仍用都司或布政司印信文书写总兵官处分之语方许奉行亦填写勘合具奏若朝廷命总兵官挂将军印征讨调遣军马不待三司文移即时发遣亦填写勘合差人奏闻填写勘合或字画错误明白圈注以本司印信钤盖凡所收底簿及勘合用之将尽具奏再颁或总兵官都司布政司等官新除到任及遇时节不许赍礼物相庆仍以纸写一道付之或有贪婪无借凌害者不待填写勘合止具本遣人赍勑不经总兵官及三司径赴京陈奏者治以重罪
　　一给赏差来到京土官弟男头目人等各照衙门品级髙下为差
　　三品四品钞一百锭防叚三表里
　　五品钞八十锭防叚三表里
　　六品七品钞六十锭防叚二表里
　　八品九品钞五十锭防叚一表里
　　杂职衙门并头目人等自进马匹方物钞四十锭防叚一表里
　　差来通把事头目每人钞二十锭防叚一表里随来土官弟男并把事头目人等每人钞二十锭从人伴吏每人钞一十锭
　　数内有进马一二疋与方物轻者止照杂职例赏
　　凡该赏半表里者折与濶生绢二疋钞锭并马价照旧
　　凡到京过期者减半给赏后或全赏治三年以后正月内到者亦全赏二月内到者减半迤北
