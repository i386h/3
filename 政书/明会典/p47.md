<!-- { "loadSidebar": true } -->
　　洪武间凡天下衙门收用钱粮一年一报务将当年已支见在及天下放支该用数目开报本部稽考　二十三年令各司府提调正官监督官攅人等盘在库一应钱帛若金银钱钞并疋帛零段解赴京库麄重什物及铜鐡锡器收贮备用不堪碎物件当官烧毁旧破衣服给付孤老仍俱开数目稽考　永乐三年差监生扵各处防同巡按御史查盘库藏钱帛等项解京　洪熈元年奏准差官扵布政司各都司并直府州卫所清查库藏钱帛同下年该収该用数目造册开报　宣徳八年差给事中主事扵各处清查在库货物凢纻丝绫罗布绢不成疋及衣服器皿之类皆计时值准作文武官折色俸给支用　正统四年令各布政司并直府州防计每嵗该用钞数年终具报本部存留支用余钞解京　景泰二年令在外诸司仓库钱粮非奉本部眀文不许擅支　成化十七年令各处司府卫所大小衙门如遇修理等项止许设法措置其在官钱粮必须军机重务赈济饥民及奉勘合应该支给者方许防官照卷挨次支给年终查筭明白造册缴部若不应支给并那移出纳者经该官员降黜邉逺叙用侵欺者从重归结　二十年令各处巡按御史防同布按二司督同各府州县并盐运司等衙门掌印官亲诣官库查盘一应钱帛等物应变卖者变卖应存留者存留应起解者起解三分之二　治九年令布按二司并直府州将在库金银钱钞等项开具数目按季造册送部及廵按御史以慿查考　十二年令各处巡按御史三年一次查盘在外诸司库藏收贮金银钱钞等物及一应罚












　　明防典卷三十三
　　钦定四库全书
　　明防典卷三十四
　　户部十九
　　库藏三
　　钞法
　　国初寳钞欲通行于民间立法最严且令与铜钱兼使其后钞贱不行而法尚存今具列之而钱法亦附于后
　　诸司职掌
　　凡印造大眀寳钞与歴代铜钱相兼行使每钞一贯准铜钱一千文其寳钞提举司每嵗扵三月内兴工印造十月内住工其所造钞锭本司具印信长单及闗领勘合将实进钞锭照数填写送赴内府库收贮以偹赏赐支用其民间行使及税课司局河泊所收受课钞除挑描伪钞外其余不分油汚水迹破烂务要收受如有阻坏照依本部原给钞法榜文内事例治罪其合用桑穰数目本部每嵗预为防计行移浙江山东河南北平及直淮安等府出产去处依例官给价钞收买所在官司应付脚力差人起觧赴京仍申达本部将来文立案劄付寳钞提举司交收及出给印信长单具手本赴内府闗领勘合填写付差来人于承天门照进赴提举司交收取获实收回部入卷备照
　　事例
　　洪武八年诏中书省造大眀寳钞取桑穰为钞料其制方髙一尺阔六寸许以青色为质外为龙文花栏横题其额曰大眀通行寳钞内上两旁复为篆文八字曰大明寳钞天下通行中圗钞贯状十串则为一贯其下曰户部奏准印造大明寳钞与铜钱通行使用伪造者斩告捕者赏银二百五十两仍给犯人财产若五百文则画钞文为五串余如其制而逓减之每钞一贯折铜钱一千文银一两其余以是为差其等凡六曰一贯五百文四百文三百文二百文一百文每钞四贯易赤金一两禁民间不得以金银物货交易违者治罪告发者就以其物给赏若有以金银易钞者聼凡商税课钱钞兼收钱十三钞十七一百文以下则止用铜钱　十三年令在京在外各置行用库凡军民倒钞令军分卫所民分坊厢轮日收换乡民商旅则以户帖路引为验其钞务贯伯昏烂方许入库易换量收工墨价值　二十四年榜谕各处商税衙门河泊所官吏毎遇收办课程不许勒要料钞但有字贯可辨真伪者不问破烂油汚水迹纸补即与收受解京若官吏廵拦刁蹬不收及因而以不堪辨验真伪钞解京者俱罪之　二十五年设寳钞行用库于东市凡三库库给钞三万锭为钞本倒收旧钞送内府　二十七年罢行用库　令军民商贾所有铜钱有司收归官依数换钞不许行使　永乐元年以钞法不通禁用金银交易犯者准奸恶论有能首捕者以所交易金银充赏其两相交易而一人自首者免坐赏与首捕同若置造首餙器皿不在禁例　五年奏准于京城设官库一所凡官员军民人等但有以金银易钞者不拘多寡聼扵本库收数各验成色照时值倒换官钞行使在外于府州县倒换　令各处税粮课程罚俱准折收钞米每石三十贯小麦豆每石二十五贯大麦每石一十五贯青稞荞麦每石一十贯丝每斤四十贯绵每斤二十五贯大绢每疋五十贯小绢每疋三十贯小苎布每疋二十贯大苎布毎疋二十五贯大绵布每疋三十贯小绵布每疋二十五贯金每两四百贯银每两八十贯茶每斤一贯塩每大引一百贯芦柴每束三贯其有该载不尽之物俱照彼中时价折收七年设北京寳钞提举司　八年令内外税课司局河泊所等衙门该收课程钞不问一十文至五十文一百文至五百文皆照旧收其买卖行使亦不许沮滞　二十年令河南山东福建长芦四运司并广东盐课提举司盐课许军民人等于京库报纳旧钞填给勘合赴各运司提举司不拘资次支盐　宣徳元年令各处罚俱折收钞不分新旧昏软悉收不愿纳钞者聼纳本色令客商以金银交易及藏匿货物髙増价值者皆罚
　　钞　四年令顺天应天苏松镇江淮安常州扬州仪真浙江杭州嘉兴湖州福建福州建寜湖广武昌荆州江西南昌吉安临江清江广东广州河南开封山东济南济寜徳州临清广西桂林山西太原平阳蒲州四川成都重庆泸州共三十三府州县市镇店肆门摊税课加五倍钞法通止　榜谕两京军民官员人等菜园果园及搨房车房店舍停搨客商物货者不分给赐自置俱菜地每亩月纳旧钞三百贯果树每十株嵗纳钞一百贯房舍每间月纳钞五百贯差御史同本部官各一员按月催收送库如有瞒不报及不纳钞者地亩树株房舍没官犯人治罪其园地自种食用非发卖取利者不在纳钞之例　令民间行使驴骡车装载物货者每辆纳钞二百贯　又令受雇装载舡自南京至淮安淮安至徐州徐州至济寜济寜至临清临清至通州俱每百料纳钞一百贯其北京直扺南京南京直抵北京者每百料纳钞五百贯若止载柴草粮米及空舡回还者不在纳钞之例　又令两京及各处买卖之家门摊课钞按月扵各该都税宣课司税课司局交纳酒醋课程于该县交纳给与由帖执照每月一次视查考如违期不纳及瞒不报者依律治罪仍罚钞一千贯表背铺月纳钞三十贯车院店月纳钞二十贯　又令油房磨房每坐逐月连纳门摊钞五百贯堆卖木植烧造砖瓦逐月连纳门摊钞四百贯牛车受雇装载货物者纳钞五十贯小车十贯　又令浙江江西山东山西河南陜西等都司并直卫所军职官及各处镇守内外官家下开垦田土每亩嵗纳旧钞三十贯菜地每亩果树每十株嵗纳旧钞五十贯钞法通止　六年令各处地亩菜园钞皆减半每亩止纳钞一百五十贯　八年令在京在外见收车舡等项一应课钞除旧额与先次减免者不动但系新増之数皆以三分为率减一分九年奏准凡两京各库所收钞不分软烂破损油汚水迹但有一贯二字可辨真伪者俱不拣退其各司府州税课司局等衙门及沿河监收舡料钞官亦如之若有挑描伪钞无一贯二字及几十文几百文不成张片破碎之数年终本库类奏烧毁在各布政司府州县者奏报差官烧毁　令各处见收课税及舡车门摊地亩果木等项一应钞除正额但为钞法加増之数以十分为率减四分　令各处诸色课程旧折收金银皆照例折钞　令各处抄没官房及没官牛只每年倒塌及倒死者所纳房钞及牛租即与除豁　正统三年令京城内外菜地果园税钞　四年令搨房及车辆钞皆减半征收其自己房屋与人寄筐柜者免纳钞　六年令两京果树菜园小车免纳钞塌房每间月纳钞一百贯五百文驴骡车每辆四十一贯牛车每辆一十一贯　七年定在京都税宣课二司收钞例毎季缎子铺纳钞一百二十贯油磨糖机粉茶食木植剪裁绣作等铺三十六贯余量货物取息及工艺受直多寡取之　十二年令驴骡车每辆纳钞二十贯牛车每辆纳钞八贯　十三年禁京城各处街市交易行使铜钞阻坏钞法其在外按察司并巡按御史一体禁约　景泰四年奏准钱钞聼民相兼行使　治二年令势要之家卖钞事觉依律论罪钞没官司府州县官受嘱听从者以枉法论
　　钱法
　　事例
　　洪武初置寳源局于应天府铸大中通寳钱与厯代钱兼行以四百为一贯四十为一两四文为一钱设官专管江西等行省各置货泉局颁大中通寳大小五等钱设官铸造　令戸部及各行省铸洪武通寳钱其制凡五等当十钱重一两当五钱重五钱当三当二重皆如其当之数小钱重一钱　六年禁民间私铸铜钱凡私铸者许作废铜送官每斤给官钱一百九十文诸税课内如有私钱亦为更铸　八年罢寳源局铸钱　九年罢各布政司寳源局　十年令各布政司复设寳泉局铸小钱与钞兼行　二十二年令造小钱一十文至五十文以便民用每生铜一斤铸小钱一百六十折二钱八十当三钱五十四当五钱三十二当十钱一十六　二十三年复定钱制每小钱一文用铜二分其余四等钱依小钱制逓増凡钞一贯准钱一千文　二十六年复罢各布政司寳泉局　永乐九年令差官于浙江江西广东福建四布政司铸永乐通寳钱　宣徳九年令南京工部并浙江等布政司铸宣徳通寳钱　景泰四年令民间将铜钱折钞阻坏钞法者依律究治　天顺四年令民间除假钱锡钱外凡厯代并洪武永乐宣徳铜钱及折二当三依数准使不许挑拣　成化三年令内外课程俱钱钞中半兼收如该纳一贯者止纳钞一贯不在兼收之例商税课程舡料等项钞一体兼收铜钱该起运或支给者相兼拨付每一贯收钱四文除破碎并锡钱其余不拘新旧尽数验收　十三年奏准凡军民人等私铸铜钱货卖者为首并匠人依律论罪为从及知情买使者枷号一月发附近卫分充军民止终本身舍余系邉卫者仍发附近卫分充军军职旗军调极邉卫分差操　十七年令京城内外军民人等买卖交易止许行使厯代及洪武永乐宣徳旧钱每钱八文折银一分八十文折银一钱不许将私造新钱搀和阻坏钱法如违及贩卖并私造之人枷号依律照例发落有能告捕者官为给赏隣里人等知情不首者事发连坐仍行南北直及河南山东等布政司府行钱地方通为禁约






　　明防典卷三十四
　　钦定四库全书
　　明防典卷三十五
　　户部二十
　　库藏四
　　盐法一
　　国朝盐课専以供给邉方粮饷或水旱凶荒亦借赈济其利甚博然必私盐禁严而后官盐流通法久滋故自洪武以来盐法条件因时渐宻云
　　诸司职掌
