<!-- { "loadSidebar": true } -->
　　凡私役弓兵者一人笞四十每三人加一等罪止杖八十每名计一日追雇工钱六十文入官当该官司应付者同罪罪坐所由
　　邮驿
　　明律
　　逓送公文
　　凡铺兵逓送公文昼夜须行三百里稽留三刻笞二十每三刻加一等罪止笞五十其公文到铺不问角数多少须要随即逓送不许等待后来文书违者铺司笞二十
　　凡铺兵逓送公文若磨擦及破壊封皮不动原封者一角笞二十每三角加一等罪止杖六十若损壊公文一角笞四十每二角加一等罪止杖八十若沈匿公文及拆动原封者一角杖六十每一角加一等罪止杖一百若事干军情机宻文书不拘角数即杖一百有所规避者各从重论其铺司不告举者与犯人同罪若已告举而所在官司不即受理施行者各减犯人罪二等凡各县铺长专一于防管铺分徃来巡视提调官吏每月一次亲临各铺刷勘若失于检举者通计公文稽留及磨擦破壊封皮不动原封十件以上铺长笞四十提调吏典笞三十官笞二十若损壊及沉匿公文若拆动原封者与铺兵同罪提调吏典减一等官又减一等府州提调官吏失于检举者各逓减一等
　　邀取实封公文
　　凡在外大小各衙门官但有入逓进呈实封公文至御前而上司官令人于中途急逓铺邀截取囘者不拘逺近从本铺铺司铺兵赴所在官司告举随即申呈上司转达该部追究得实斩其铺司铺兵容隠不告举者各杖一百若已告举而所在官司不即受理施行者罪亦如之　若邀取实封至五军都督府六部察院公文者各减二等
　　铺舍损壊
　　凡急逓铺舍损壊不为修理什物不完铺兵数少不为补置及令老弱之人当役者铺长笞五十有司提调官吏各笞四十
　　私役铺兵
　　凡各衙门一应公差人员不许差使铺兵挑送官物及私已行李违者笞四十毎名计一日追顾工钱六十文入官
　　驿使稽程
　　凡出使驰驿违限常事一日笞二十每三日加一等罪止杖六十军情重事加三等因而失误军机者斩若各驿官故将好马蔵匿推故不即应付以致违限者对问明白罪坐驿官其遇水涨路道阻碍经行者不坐　若驿使承受官司文书误不依题写去处错去他所而违限者减二等事干军务者不减若由公文题写错者罪坐题写之人驿使不坐
　　多乗驿马
　　凡出使人员应乗驿船驿马数外多乗一船一马者杖八十毎一船一马加一等若应乗驴而乗马及应乗中等下等马而勒要上等马者杖七十因而殴伤驿官者各加一等若驿官容情应付者各减犯人罪一等其应乗上等马而驿官却与中等下等马者罪坐驿官本驿如无上等马者勿论　若枉道驰驿及经驿不换船马者杖六十因而走死驿马者加一等追偿马疋还官其事非警急不曽枉道而走死驿马者偿而不坐　若军情警急及前驿无船马倒换者不坐不偿
　　多支廪给
　　凡出使人员多支廪给者计赃以不枉法论当该官吏与者减一等强取者以枉法论官吏不坐
　　文书应给驿而不给
　　凡朝廷调遣军马及报警急军务至将若将及各衙门飞报军情诣朝廷文书故不遣使给驿者杖一百因而失误军机者斩　若进贺表笺及赈救饥荒申报灾异取索军需之重事故不遣使给驿者杖八十若常事不应给驿而故给驿者笞四十
　　公事应行稽程
　　凡公事有应起解官物囚徒畜产差人管送而辄稽留及事有期限而违者一日笞二十每三日加一等罪止笞五十若起解军需随征供给而管送违限者各加二等罪止杖一百以致临敌缺乏失误军机者斩若承差人误不依题写去处错去他所以致违限者减二等事干军务者不减若由公文题写错者罪坐题写之人承差人不坐
　　占宿驿舍上房
　　凡公差人员出外干办公事占宿驿舍正上房者笞五十
　　乗驿马赍私物
　　凡出使人员应乗驿马除随身衣仗外赍带私物者十斤杖六十每十斤加一等罪止杖一百驿驴减一等私物入官
　　私役民夫轿
　　凡各衙门官吏及出使人员役使人民轿者杖六十有司应付者减一等若豪富之家役使佃客轿者罪亦如之每名计一日追给雇工钱六十文　其民间妇女若老疾之人及出钱雇工者不在禁限
　　病故官家属还乡
　　凡军民官在任以疾病故家属无力不能还乡者所在官司差人管领应付脚力随程验口官给行粮逓送还乡违而不送者杖六十
　　承差转雇寄人
　　凡承差起解官物囚徒畜产不亲管送而雇人寄人代领送者杖六十因而损失官物畜产及失囚者依律各从重论受寄受雇人各减一等　其同差人自相替放者各笞四十取财者计以不枉法论若事有损失者亦依损失官物及失囚律追防不在减等之限
　　乗官畜产车船附私物
　　凡因公差应乗官马牛驼骡驴者除随身衣仗外私防物不得过十斤违者五斤笞一十每十斤加一等罪止杖六十　其乗船车者私载物不得过三十斤违者十斤笞一十每二十斤加一等罪止杖七十家人随从者皆不坐若受寄私载他人物者寄物之人同罪其物并入官当该官司知而容纵者与同罪不知者不坐若应合逓运家小者不在此限
　　私借驿马
　　凡驿官将驿马私自借用或转借与人及借之者各杖八十驿驴减一等验日追雇赁钱入官若计雇赁钱重者各坐论加二等














　　明防典卷一百三十八
　　钦定四库全书
　　明会典卷一百三十九
　　刑部十四
　　军政
　　明律
　　擅调官军
　　凡将帅部领军马守御城池及屯驻边镇若所管地方遇有报到草贼生发即时差人体探缓急声息须先申报本管上司转达朝廷奏闻给降御寳圣防调遣官军征讨若无警急不先申上司虽已申上司不待囘报輙于所属擅调军马及所属擅发与者各杖一百罢职发边逺充军　其暴兵卒至欲来攻袭及城镇屯聚军马之处或有反叛或贼有内应事有警急及路程遥逺者并聴从便火速调拨军马乗机勦捕若寇贼滋蔓应合会捕者隣近卫所虽非所属亦得调发防应并即申报本管上司转达朝廷知会若不即调遣会合或不即申报上司及隣近卫所不即发兵防应者并与擅调发罪同　若亲王所封地面有警调兵已有定制其余上司及大臣将文书调遣将士提拨军马者非奉御寳圣防不得擅离信地若军官有改除别职或犯罪取发如无奏奉圣防亦不许擅动违者罪亦如之
　　申报军务
　　凡将帅参随总兵官征进如总兵官分调攻取城寨克平之后随将捷音差人飞报一申总兵官一申五军都督府一行兵部另具奏本实封御前　若贼人数多出没不常如所领军人不敷须要速申总兵官添拨军马设防勦捕不速飞申者从总兵官量事轻重治罪　若有来降之人即便送赴总兵官转达朝廷区处其贪取来降人财物因而杀伤人及中途逼勒逃者斩
　　飞报军情
　　凡飞报军情在外府州差人一申布政司一申都指挥使司及行移本道按察司其守御官差人行移都指挥使司都指挥使司差人一行本管都督府一具实封布政司一差人行移兵部一具实封俱至御前开拆按察司差人具实封直奏在内直军民官司并差人申本管都督府及兵部另具实封各自奏闻若互相知会隐匿不速奏闻者杖一百罢职不叙因而失误军机者斩
　　边境申索军需
　　凡守边将帅但有取索军器钱粮等物须要差人一行布政司一行都指挥使司再差人一行五军都督府一行合干部分及具奏本实封御前其公文若到该部五军都督府须要随即奏闻区处发遣差来人囘还若稽缓不即奏闻及各处不行依式申报者并杖一百罢职不叙因而失误军机者斩
　　失误军事
　　凡临军征讨应合供给军器行粮草料违期不完者当该官吏各杖一百罪坐所由　若临敌缺乏及领兵官已承调遣不依期进兵防应若承差告报军期而违限因而失误军机者并斩
　　从征违期
　　凡军官军人临当征讨已有起程日期而稽留不进者一日杖七十每三日加一等若故自伤残及诈为疾患之以避征役者各加一等并罪止杖一百仍发出征若军临敌境托故违期一日不至者杖一百三日不
　　至者斩若能立功赎罪者从总兵官区处
　　军人替役
　　凡军人不亲出征雇倩人冒名代替者替身杖八十収籍充军正身杖一百依旧充军若守御军人雇人冒名代替者各减二等其子孙弟侄及同居少壮亲属自愿代替者聴若果有老弱残疾赴本管官司陈告騐实与免军身　若医工承差関领官药随军征进转雇庸医冒名代替者各杖八十雇工钱入官
　　主将不固守
　　凡守边将帅被贼攻围城寨不行固守而輙弃去及守备不设为贼所掩袭因而失防城寨者斩若与贼临境其望髙巡哨之人失于飞报以致防城损军者亦斩若被贼侵入境内掳掠人民者杖一百发边逺充军　其官军临阵先退及围困敌城而逃者斩
　　纵军掳掠
　　凡守边将帅非奉调遣私自使令军人于外境掳掠人口财物者杖一百罢职充军所部聴使军官及总旗逓减一等并罪坐所由小旗军人不坐　若军人不曾经由本管头目私出外境掳掠者为首杖一百为从杖九十伤人为首者斩为从杖一百俱发边逺充军若本管头目钤束不严杖六十附过还职　其边境城邑有贼出没乗机领兵攻取者不在此限　若于已附地面掳掠者不分首从皆斩本管头目钤束不严各杖八十附过还职　知情故纵者各与犯人同罪
　　不操练军士
　　凡各处守御官不守纪律不操练军士及城池不完衣甲器仗不整者初犯杖八十附过还职再犯杖一百指挥使降充同知同知降充佥事佥事降充千户千户降充百户百户降充总旗总旗降充小旗小旗降充军役并发边逺守御　若隄备不严抚驭无方致有所部军人反叛者亲管指挥千户百户镇抚各杖一百追夺发边逺充军若弃城而逃者斩
　　激变良民
　　凡牧民之官失于抚字非法行事激变良民因而聚众反叛失陷城池者斩
　　私卖战马
　　凡军人出征获到马匹须要尽数报官若私下货卖者杖一百军官卖者罪同罢职充军买者笞四十马匹价钱并入官军官军人买者勿论
　　私卖军器
　　凡军人关给衣甲鎗刀旗帜一应军器私下货卖者杖一百发边逺充军军官卖者罪同罢职充军买者笞四十应禁者以私有论军器价钱并入官军官军人买者勿论
　　毁弃军器
　　凡将帅関拨一应军器征守事讫停留不囘纳还官者十日杖六十每十日加一等罪止杖一百　若輙弃毁者一件杖八十每一件加一等二十件以上斩遗失及误毁者各减三等军人各又减一等并验数追陪其曾经战阵而有损失者不坐不陪
　　私藏应禁军器
　　凡民间私有人马甲傍牌火筒火炮旗纛号带之应禁军器者一件杖八十每一件加一等私造者加私有罪一等各罪止杖一百流三千里非全成者并勿论许令纳官其弓箭鎗刀弩及鱼义禾义不在禁限
　　纵放军人歇役
