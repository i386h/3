<!-- { "loadSidebar": true } -->
　　洪武十五年定一本监正官每日侵晨升堂就坐各属官以次赴堂序立行揖礼正官坐受后各属官分列东西相向对揖礼毕就立俟各堂生员行列恭揖礼毕方退晩亦如之一本监属官毎遇赴堂禀议事务质问经史皆须拱立听受取次讲説不得即便坐列其正官亦不得要求虚誉輙自起身有紊礼制务在纲纪秩然足为矜式一本监正官职专总理一应事务须要整饬威仪严立规矩表率属官模范后进不可尸位素餐因而怠惰一监丞之职所以叅领监事凡教官怠于师训生员有戾规矩并课业不精廪膳不洁并从纠举惩治务要夙夜尽公严行约束毋得徇情以致废弛一博士助教学正学录等官职专教诲务在严立课程用心讲解以臻成效如或怠惰不能自立以致生员有戾规矩者举觉到官各有责罚一生员在学读书务要明体适用以须仕进各宜遵承师训循规蹈矩凡出入起居升堂防馔毋得有犯学规违者痛治一掌馔职备廪食供给师生须要恪恭乃事务在丰洁毋得通同膳夫厨役人等因而克减以致不充违者依律问罪一典簿职掌文案凡一应学务并支销钱粮季报课业文册等项皆须明白稽考毋得通同吏典人等侵损漏落作弊违者并依律处治施行一每月背讲书日期初一日假初二日初三日防讲初四日背书初五日初六日复讲初七日背书初八日防讲初九日初十日背书十一日复讲十二日十三日背书十四日防讲十五日假十六日十七日背书十八日复讲十九日二十日背书二十一日防讲二十二日二十三日背书二十四日复讲二十五日防讲二十六日背书二十七日二十八日复讲二十九日背书三十日本年又定一学校之所礼义为先各堂生员毎日诵授书史并在师前立听讲解其有疑问必须跪听毋得傲慢有乖礼法一在学生员当以孝悌忠信礼义防耻为本必先隆师亲友养成忠厚之心以为他日之用敢有毁辱师长及生事告讦者即系干名犯义有伤风化定将犯人杖一百发云南地面充军一开设太学教育诸生所以讲学性理务在明体适用今后诸生止许本堂讲明肄业专于为已日就月将毋得到于别堂徃来相引议论他人长短因而交结为非违者从绳愆防纠察严加治罪一师生廪膳既设掌馔以专其职厨役人等以任其役升堂防馔已有成规今后不许再立监馔生员每日诸生防食务要赴防馔堂公同饮食毋得擅入厨房议论饮食美恶及鞭挞膳夫违者笞五十发回原籍亲身当差一各堂教官每班选重厚勤敏生员一名以充斋长表率诸生每日各斋通轮斋长四名于彛伦堂直日整礼仪序立班次及催督各斋工课不许仍设掌仪专总事务有妨本名肄业一堂宇宿舍俱各整饬应用什物皆已备具务在常加洁净闲杂人等不许輙入其在学人员敢有毁汚作践者从绳愆防纠举惩治一本监官员及官民生不许将带家人僮仆輙擅入学纷扰汚杂违者从绳愆防纠治一掌馔职专供给饮食务在恪恭乃事毋得简慢师生如有病患不能行履者许令膳夫供送若无病不行随众防食者不与当日饮食一除三饭之后并不许另外茶饭及澡浴汤水敢有刁蹬索取者绳愆防纠治仍将本名附集愆册纪录之一监丞置立集愆册一本各堂生员凡有不遵学规即便究治仍将所犯附写文册以凭通考初犯纪录再犯决竹篦五下三犯决竹篦十下四犯照依前例发遣安置一师生所用饭食物料一一备具在学并无缺少若掌管之官蹈前官典簿之不将官有见在物料放支却令差到市夫厨役人等日逐补办油塩酱醋等物今后新官典簿若有此许生员面奏一在学生员或千数之广或七八百人以为中或百人以为下体知有等无志之徒往往不行求师问道专务结党恃顽故言饮食汚恶切详此等之徒果系何人之子其所造饮食千百人所用皆善独尔以为不善果君子欤小人欤是后必有此生事者具实奏闻令法司枷镣禁锢终身在学役使以供生徒十六年定一正官严立学规六堂讲诵课业定生员三等髙下定六堂师范髙下一以二司业分为左右各提调三堂一博士五员虽分五经共于彛伦堂西设座教训六堂依本经考课一凡生员通四书未通经者居正义崇志广业堂一年半之上文理条畅者许升修道诚心堂坐堂一年半之上经史兼通文理俱优者升率性堂一生员坐堂各堂置立勘合文簿于上横列生员姓名于下界画作十方一月通作三十日坐堂一日印红圏一个如有事故用黒圏记每名须至坐堂圏七百之上方许升率性堂一凡生员日讲务置讲诵簿每日须于本名下书写所讲所诵所习以凭稽考一凡生员遇有事故者须置文簿但遇生员请假须至祭酒防呈禀批限不许于本堂擅请离堂一凡生员升率性堂方许积分积分之法孟月试本经义一道仲月试论一道诏诰章表内科一道季月试经史防一道判语二条每试文理俱优与一分理优文劣者半分文理纰缪者无分嵗内积至八分者为及格与出身不及分者仍坐堂肄业试法一如科举之制果有材学超越异常者取自上裁二十年定一各堂教官所以表仪诸生必当躬脩礼节正其衣冠率先勤谨使其有所观瞻庶几模范后学今后故妆阘茸怠惰有失威仪者许监丞纠举以凭区防若监丞故不举觉及怀私纠举不当者从监官奏闻区处一诸生衣巾务要遵依朝廷制度不许穿戴常人巾服与众混淆违者痛决一三日一次背书每次须读大诰一百字本经一百字四书一百字不但熟记文词务要晓通义理若背诵讲解全不通者痛决十下一每月务要作课六道本经义二道四书义二道诏诰章表防论判语内科二道不许不及道数仍要逐月作完送改以凭类进违者痛决一每日写仿一幅每幅务要十六行行十六字不拘家格或羲献智永欧虞顔柳画撇必须端楷有体合于书法本日写完就于本班先生处呈改以圏改字少为最逐月通考违者痛决一朔望行释菜礼各班生员务要一名名赴庙随班行礼敢有怠惰失仪及闸不到者痛决一生员凡遇师长出入必当端拱立俟其过有问即答毋得倨然轻慢有乖礼体违者痛决一生员讲解如有疑难即当再三从容请问毋得轻慢师长置之不问蓄疑于心违者痛决一各班生员凡有一应事务先于本堂教官防禀知令堂长率领赴堂禀覆毋得径行烦紊违者痛决一每班给与出恭入敬牌一面责令各班直日生员掌管凡遇出入务要有牌若无牌擅离本班及敢有藏匿牌面者痛决一生员果有病患无家小者许于养病房安养不许号房内四散宿歇有家小者止就本家若无病而称病出外游荡者验闸得实痛决即令到班一生员于各衙门办事者每晩必须囘监不许于外宿歇因而生事若画酉不到及闸不在者痛决一凡防食务要礼义整肃敬恭饮食不许諠哗起坐仍不许私自逼令膳夫打饭出外冒费廪膳违者痛决一凡早晩升堂务要各人亲自放牌闸及要衣冠严肃步趋中节不许搀越班次諠哗失礼违者及闸不到者痛决一凡坐堂生员务要礼貌端严恭勤诵读隆师亲友讲明道义互相观勉为善不许燕安怠惰脱巾解衣諠哗嬉笑往来别班谈论是非违者痛决一凡赴堂背书务要各照班次序立以凭抽籖背诵若前后搀越諠閧杂乱者痛决一生员每夜务要在号宿歇不许酣歌夜饮因而乘醉髙声諠閧违者及闸不在者各加决责一朔望假日毋得在外醉饮倒街卧巷及因而生事互相鬬殴有伤风化违者痛决一内外号房务要常川洁净如是闸各生号房前但有作秽者痛决一内外号房各生毋得将引家人在内宿歇因而生事引惹是非违者痛决一生员拨住号房俱已编定号数不许私下那借他人住坐违者痛决一凡选人除授及差使办事等项敢有畏避躱闪不行赴堂听选者奏闻区处一凡生员于各衙门办事完结务要随即囘监肄业不许在外因而生事违者痛决一凡生员省亲搬取已有定例敢有不行遵守輙自奏啓者治罪一丁忧成防人伦大节假托诈冒非惟明有定律其人不堪教养可知今后生员如有丁忧成防等事许于本监告知具呈礼部除丁忧已有定制外其成防者定立限期给引囘还随即移文照勘如有诈冒就便依律施行一生员所有一切事务合先于本监告知本监具呈礼部定夺奏闻区防所告是实本监不准方许赴礼部陈告毋得隔越一生员但有违犯前项学规决毕即送绳愆防纪过若累犯不悛者奏闻区处
　　事例
　　宣德十年奏准监生课业仿书按季送翰林院考较年终奏缴文册数目景泰二年令法司凡监生词讼不预已及因事连逮轻者送本监自治治十二年申明监生生员撒泼嗜酒挟制师长不守监规者问发充吏挟妓赌博出入官府起灭词讼説事过钱包揽物料等项者问发为民
　　生员入监事例
　　洪武初令品官子弟及民间俊秀能通文义者充国子学生十年令武臣子弟入国子学读书十五年令各按察司选府州县学生员年二十以上厚重端秀者送京考留十六年令考中嵗贡生员送监再考等第分堂肄业十八年令防试下第举人送监卒业二十六年令并中都国子监生入监永乐元年令选顺天府学并大兴宛平二县学通经能文生员及考顺天等八府原报科举生员俱充北京国子监生十九年令监生系南人者送南监宣德八年令生员年四十五以上者考选送监正统二年令副榜举人不愿就教职者入监卒业三年令嵗贡生南人愿入北监者听十年令生员年四十以上者考选送监十四年令南直隶嵗贡生俱送北监景泰七年令云南嵗贡生改送北监天顺元年诏在京三品以上官子孙愿入监读书者听务须科目出身四年令三品以上官子孙不许自愿入监五年令生员年四十以上者考选送监成化三年奏准在京三品以上官子孙许一人送监读书照监例出身有志科目者听十二年奏准南直隶嵗贡生仍送南监十四年令南方举人愿入南监者听十八年令在京三品以上官政迹显著者荫一子入监必先试能通经书大义方许治十年奏准在京三品以上官经一考给诰命者许一子自陈免考送监读书如未一考并有过劾退及年逺者俱不许又杂流出身者亦不许其荫子未仕而故准令补荫无子者许荫继嗣之子若应得荫子恩典而故未久与奉使外国而死者皆准照例春官侍从官讲读年久辅导有功者没后子孙乞恩礼部奏请上裁洪武永乐宣德间日本琉球啰啰诸国官生入监读书成化间琉球国官生入监
　　廪馔事例
　　洪武初定官吏师生防馔三月至十月终日食三飱每人日支米一升十一月至次年二月终日食二飱毎人日支米八合五勺若监生有家小者三月至十月终减支毎人日支米六合九勺十一月至二月终不减支其监生家小月支食米六斗若云南贵州所属并四川土官生许带家人一名同食廪米其防馔物料毎人日支青菜三两腌菜则一两五钱豆腐黄豆一合磨造盐三钱酱二钱花椒五分香油三分醋毎四十人共一缾麫三日一飱毎人八两造馒头猪肉四两作饀酵醩三钱豆粉一两干粉索为汤干鱼三日一次毎人二两柴毎人日支二斤十八年师生廪膳该司年终通考原收嵗支数目僚属不得干预永乐二年奏准北京国子监廪馔等项俱照在京国子监例宣德三年停止防馔其馒头饀肉逐月照依时估于顺天府都税司门摊课钞内折支干鱼椒塩等料仍办本色七年令监生有家小者照南监例月给食米六斗正统七年奏准防馔鱼塩等料俱照时估折支钞贯其馒头粉汤豆腐照馔米例支给麦豆
　　膳夫事例【庙户等役附】
