<!-- { "loadSidebar": true } -->
　　雪梨二十斤
　　八月
　　茭白二十斤
　　九月
　　橙子二十斤
　　十月
　　柑子二十五斤
　　十一月
　　甘蔗一百三十根
　　余月无
　　凡本寺牺牲所牲口合用草料等物喂养计菉豆六百石
　　黄豆二百石
　　糯稻谷五十石
　　稻草一万五千包
　　酒糟七万五千斤
　　米糠九百五十石
　　麸皮九百五十石
　　凡各坛庙等处每月本寺督令铺排厨役打扫天地坛初二十二二十二日三次太庙初十十四二十三十日四次孝陵十三二十九日二次
　　凡天地坛原设坛夫一十五名俱应天府属县佥充凡各庙庙户十庙十名帝王功臣庙三名龙江庙三名蒋忠烈王等四庙各一名天妃宫十名
　　凡皇陵祖陵杨王坟徐王坟四祠祭署俱附籍本寺免附州县
　　凡皇陵朔望供祀洪武九年令用少牢
　　凡祭功臣洪武二十年令军官首领官陪拜
　　凡本寺原额铺排二十四名厨役二百四十名










　　明会典卷一百六十九
　　钦定四库全书
　　明会典卷一百七十
　　詹事府
　　国初设东宫官属有同知詹事院事副詹事左右詹事詹事丞左右率府使副使同知左右率府事谕徳賛善文学中舍正字侍正洗马庶子等官皆以勲旧大臣兼之不别设府僚又改賛善为賛善大夫设賛读洪武十年置通事司设司令司丞十四年设左右司直郎十五年置左右春坊设大学士又置司经局设洗马校书正字二十二年以各衙门无所统属始置詹事院二十三年设校书二十五年改院为府定设詹事少詹事府丞并主簿録事左右春坊大学士左右庶子左右谕徳左右中允左右賛善左右司直郎司经局洗马校书正字二十九年添设春坊左右清纪郎左右司谏通事舍人各官皆以东宫辅导侍从为职而凡事务俱统于本府
　　事例
　　洪武初置大本堂令皇太子亲王讲学设官授经后皇太子居文华殿各官分班入直并选秀才入充伴读天顺以后止令东宫官与翰林院官分班讲读
　　永乐初定讲读仪春坊官与翰林院官日分二员讲书以尚书春秋通鉴大学衍义贞观政要等书进讲须要纂其事之始终直述大义辑成篇章进呈御览毕然后赴文华殿讲说三师三少及詹事府官鸿胪寺并毎科给事中一员侍立进讲毕众官齐出及有召问亦须前项官员一同进出如有独进并独员留后者许给事中鸿胪寺官并司直郎清纪郎紏劾
　　凡讲读毕毎遇上位发落过五府军政六部紧要事务及抚谕四夷恩意其大经大法詹事府官同春坊官将縁由于文华殿讲书之后众官未退之时一　一敷陈焉凡东宫官属旧制与翰林院官互兼职事
　　凡遇正旦冬至节行庆贺礼并进厯进春等事本府例该啓皇太子知必先奏闻俟得防方具啓本进
　　凡遇皇太子千秋节行庆贺礼奏啓本同进
　　凡讲读纂修考试等事皆与翰林院同
　　凡本府官于午门内出入洪武二十六年令给牌为验后不给
　　凡本府合用纸劄毎月于刑部关给笔墨印色顺天府买办送用
　　南京詹事府
　　后不设官止设主簿一员
　　左春坊
　　右春坊
　　司经局
　　建置俱见詹事府
　　事例
　　凡正旦冬至皇太子千秋节两坊局官二员与翰林院官于文华殿侍班正旦冬至千秋节礼部官进笺并进厯进春通事二员举案
　　凡讲读纂修考试等事坊局官皆预详见翰林院凡坊局官吏俸粮旧于礼部带支后奏准俱从詹事府支给
　　凡纸劄印色等项俱于詹事府分给
　　南京左春坊
　　南京右春坊
　　南京司经局
　　后俱不设官
　　顺天府
　　永乐初改北平府为顺天府十年陞正三品衙门官制印信皆如应天府
　　事例
　　凡毎月朔日早朝府尹面奏老人坊厢长听宣谕承防出至承天门外传防宣谕
　　凡毎歳立春先一日本府官迎春于东直门外至日上御奉天殿府尹进春次诣东宫进春皆如仪太皇太后皇太后中宫亲王春俱捧在午门外司礼监官捧进凡亲耕耤田上秉耒行三推礼府尹捧青箱随播种于后
　　凡毎歳春遣祭先农春秋祭宋丞相文天祥及祭元世祖皆府尹行礼
　　凡清明节七月十五日十月初一日祭厉坛合用守坛官军本府官先期面奏于各营官军内差拨
　　凡乡饮酒礼旧制毎歳正月十五日十月初一日举行后以初一日时享太庙府尹府丞例该陪祭奏准移于初二日举行如仪
　　凡毎三年乡试本府奏请翰林院官为考试官先一日府丞与考试官及各执事官早朝面辞入院三塲题目皆府尹面进事毕府丞与考试等官面见捧乡试録进太皇太后皇太后中宫东宫亲王乡试録俱在午门外奏请司礼监官捧进仍奏各官及举人于本府筵宴明日引诸举人赴御前叩头
　　凡官吏监生人等告依亲省祭给假患病等项各该衙门开具手本送本府给与文引照回原籍
　　凡公侯驸马伯家人给过文引本府官毎季具揭帖于御前奏进
　　凡各处赴京奏诉之人应递解者法司送至本府解发凡所属都税宣课等司批验茶引等所毎年收到商税等钞按季解本府类解户部交纳取具批收附卷备照凡清理军役本府通判一员专管
　　凡清理匠役本府通判一员专管
　　凡太仆寺寄养马匹本府通判一员专管
　　凡易州厰柴炭本府通判一员专管
　　凡漕运河道自通州抵直沽本府通判一员专管凡光禄寺供用诸物在城两县给料制造或给价买办惟衍圣公张真人下程礼部行本府自送
　　凡各庙寺宫观庙户治十一年奏定除文庙城隍庙照旧其余六户以上者各存留十户增多者尽行裁革
　　应天府
　　国初改集庆路为应天府设知府同知通判及经歴知事照磨等官后添设治中推官洪武三年陞正三品衙门赐银印改知府为府尹同知为府丞二十七年添设检校本府官本府官职专亲民之事惟以京府事重品秩体貌视在外诸府特异云
　　事例
　　凡本府毎嵗祭歴代忠臣府尹不具祭服用便服行礼凡本府乡试永乐后不进题
　　凡本府迎春行礼毕其春牛春花等物永乐后俱进太庙内官收送至京
　　凡南京外罗城旧例俱南京工部修理景泰六年奏准行本府属县暂拨人夫兼用成化九年奏准自驯象门起八门属本府修理沧波门起八门属工部修理又令镇江宁国二府及广徳州每年各出银六十两送本府收贮以备修理之用
　　凡太仆寺官歳终比较马匹成化十四年奏准府尹府丞许纳米赎罪
　　凡南京户兵工三部官银俱寄收本府永丰库成化十八年设大使一员佥拨库子十名











　　明会典卷一百七十
<史部,政书类,通制之属,明会典>
　　钦定四库全书
　　明防典卷一百七十一
　　光禄寺
　　国初置尚食尚醴二局又置宣徽院设院使同知院判典簿以统二局又改光禄寺正四品衙门设卿少卿寺丞并主簿职专膳羞宴享等事又移太常司供需库之洪武四年又置法酒库设内酒坊大使副使八年改寺为司陞从三品衙门改主簿为典簿又设录事置大官珍羞良醖掌醢四署毎署设令丞监事又设孳牧所大使副使局库俱革三十年复改司为寺署令为署正又设司牲司仍改孳牧所为司牧局
　　事例
　　凡本寺供用牲口果菜等物上林苑四署照数进纳供用不足于民间买办洪武间令本寺买办比与民间交易价钱每多一分永乐间差内官一员同本寺署官厨役领钞于在京附近州县依时价两平收买洪熈宣德以来止差署官厨役照前收买成化四年令光禄寺买办物料委堂上官一员及户科给事中监察御史各一员防同估计时价钱钞兼支具数奏领收买如有奸弊科道官指实叅奏又令本寺每季预关内库钱钞专委堂上官一员收掌遇买物料听户科给事中及巡视御史批押印信小票委该署官一员赍领收买四年令本寺买办一应物料奸顽之徒称是保头等项名色在街强賖作弊害人者枷号三个月满日从重发落
　　凡买办钱钞每岁该钱一千八百万文钞四百万贯俱赴天财库领回收贮该科道官防同本寺委官每日买办各项杂物等用
　　凡本寺收纳一应物料堂上官一员防同户科给事中监察御史各一员于本寺大烹门内验收
　　凡本寺供应物料文卷每月监察御史一员照刷具奏凡各处解纳果品厨料有从南京光禄寺转送者正统九年令不拘先后送纳南京径拨马快船装送
　　凡每年冬月藏氷见礼部精膳司职掌
　　凡供用器皿俱该工部造办后因不敷本寺自行买料雇匠相兼造用
　　几扛擡物件永乐十八年奉防不许撞磕损坏违者治罪
　　凡本寺进一应食物并筵宴茶饭等件器皿正统二年令俱用印信揭帖明白开写件数照进仍写内官某长随内使某交领待用毕六尚司务要检如数交付尚膳监照原揭帖数发出收领若不如数随即具奏挨寻务见下落或有失误损坏亦要明白交还鉒销以凭稽考敢有隠瞒私用不发出及不举奏者一体治罪凡每月奉先殿荐新品物从太常寺转送供荐
　　凡祭天地社稷山川享太庙省牲先二日本寺卿与太常寺卿同于御前奏知省牲毕次日仍同复命
　　凡圣节正旦冬至或吉庆筵宴所用诸品膳羞酒醴从礼部提调本寺供办
　　凡诸蕃国朝贡等使客并四夷来降土官人等管待茶饭物料支送下程俱从礼部行本寺支送
　　凡郊祀时享祭山川等神陪祀官胙肉从本寺分给如庆成有宴胙肉供用不分
　　凡遇节令文武百官例有宴如遇立春日春饼正月元宵圆子四月八日不落荚五月端午凉糕粽子九月重阳糕腊月八日麫俱先期奏请至日早朝毕复奏办完凡修实录成赐宴进士恩荣宴及经筵日讲东驾讲读酒饭俱本寺造办
　　凡早朝文武官及各王府镇巡等官公差人员见辞奉防与酒饭俱本寺备办只待
　　凡大臣考满差使等项赏劳羊酒疾病赐米肉酱菜等物俱本寺办送
　　凡丧葬合用祭祀品物从礼部行本寺备办
　　凡厨役悬带双鱼铜牌本寺具手本于内府印绶监关领
　　凡厨役老疾代替逃亡勾补等项俱从礼部查行凡各王府缺典膳吏部行本寺于年深厨役内拣选送用
　　凡传奉圣防本寺附録文簿不补本覆奏
　　凡本寺官吏俸粮俱于礼部带支
　　大官署事例
　　凡每嵗浙江等处嘉兴等府解纳白熟粳米四万九千石粟米五万五千石收充每日造饭只待内府衙门官吏监生锦衣卫将军勇士及各监局等衙门军民等匠食用
　　凡直隶等处解纳粟谷八千石稻谷二千石黑豆五百五十石菉豆二百石收充餧养牲口等物用
　　凡野味毎嵗南直隶庐州等府额办活鹿八十四只解至工部转送收养供应上用
　　凡供用牲口每嵗浙江等处解纳鹅三万二千五十只收养供办奉先殿等处祭祀并各宫膳羞及外夷人员筵宴下程等用折色鹅一只银三钱
　　凡每嵗时节各坟并内承运库教塲马神庙等处祭祀本署出票于良醖掌醢珎羞三署支白麫六万七千三百五十斤饧糖五百三十四斤赤豆四十四石二斗五升造办祭物
　　凡旛竿蜡烛二寺饭堂济贫日逐给与粟米六石凡筵宴每嵗庆成宴该用上中下卓共二千五百卓千秋节并节令等项每宴共一千二百卓
　　凡每嵗该用木柴六百八十万斤木炭三万四千斤俱工部坐派台基厰日逐领用
