<!-- { "loadSidebar": true } -->
　　祠堂三间外为中门中门外为两阶皆三级东曰阼阶西曰西阶阶下随地广狭以屋覆之令可容家众叙立又为遗书衣物祭器库及神厨于其东缭以周垣别为外门常加扃闭祠堂之内以近北一架为四龛每龛内置一卓高祖居西曽祖次之祖次之父次之神主皆藏于椟中置于卓上南面龛外各垂小外设香卓于堂中置香炉香合于其上两阶之间又设香卓亦如之若家贫地狭则止为一间不立厨库而东西壁下置立两柜西藏遗书衣物东藏祭器亦可地狭则于防事之东亦可
　　品官享家庙仪
　　时日
　　凡四时之祭用仲月并于孟月下旬之首择仲月三旬各一日或丁或亥主祭盛服率兄弟子孙立于祠堂阶下北面置卓子于主祭之前设香炉香合环珓于其上主祭以下皆再拜讫主祭焚香薫珓祝曰某将以来月上旬某日祗荐岁事于祖考即以珓掷于地以一俯一仰为吉不吉更卜中旬之日又不吉则不复卜而直用下旬之日既得日乃复位再拜而退若腊日忌日俗节之荐享则不必卜
　　斋戒
　　前期三日主祭率众丈夫致斋于外主妇率众妇女致斋于内沐浴更衣饮酒不得至乱食肉不得茹荤不吊丧不聴乐凡防秽之事皆不得预
　　陈设
　　前一日主祭帅子弟及执事洒扫正寝洗拭椅卓务令蠲洁设高祖考妣位于堂西北壁下南向考西妣东各用一椅一卓而合之曽祖考妣祖考妣考妣以次而东皆如高祖之位世各为位不相连属别设旁亲无后及卑防先亡者袝食位于东西壁下凡伯叔祖考妣伯叔考妣兄弟嫂妻弟妇子侄子侄妇之属皆右男子左妇女东西相向以北为上【凡屋不问何向但以前为南后为北左为东右为西】设香案于堂中置香炉香合于其上束茅聚沙于香案前及逐位前地上设酒案于东阶上别置卓子于其东设酒注一酹酒盏一盐楪醋瓶于其上火炉汤瓶香匙火筯于西阶上别置卓子于其西设祝版于其上设盥盆帨巾各二于阼阶下之东又设陈馔大床于其东
　　省馔
　　前一日主祭率众丈夫省牲涖杀主妇帅众妇女涤濯祭器洁釜鼎具祭馔毎位果六品菜及脯醢各三品肉鱼馒头糕各一盘饭各一椀肝各一串肉各一串务令精洁未祭之前勿令人先食及为猫犬虫鼠所汚
　　行事
　　祭之日质明主祭以下各具服主祭者见居官则唐防束带妇人曽受封者则花钗翟衣士人未为官者则幅巾深衣庶人则巾衫结绦妇人大袄长裙首饰如制主祭以下具服讫盥手帨手诣正寝神位前设果酒馔设果楪于卓子上南端果脯醢相间次之设盏柈醋楪于北端盏西碟东匙筯居中设酒瓶于架上炽炭于炉主妇炊暖祭馔皆令极热以合盛出置东阶下大牀上次诣祠堂前阶下序立主祭位于东兄弟以下位于主祭之东少退子孙及外执事者以次重行列于主祭之后主妇位在西弟妇姊妹位于主妇之西少退女子子妇及内执事者亦以次重行列于主妇之后皆北向其有伯叔父母位次并居主祭主妇位稍前主祭有母则特位于主妇之前叙立讫主祭升自阼阶焚香告曰孝孙某今以仲春之月【夏秋冬同】有事于显高祖考某官府君显高祖妣某封某氏显曽祖考某官府君显曽祖妣某封某氏显祖考某官府君显祖妣某封某氏显考某官府君显妣某封某氏以某亲某官府君某亲某封某氏袝食敢请神主出就正寝防伸奠献告讫敛椟正位祔位各置一笥各以执事者一人捧之主祭前导主妇以下皆从至正寝置于西阶卓子上主祭啓椟奉诸考神主出就位主妇奉诸妣神主就位其祔位则各用子弟一人奉之既毕主祭以下皆降复位
　　叅神
　　主祭以下叙立如祠堂之仪立定俱拜若尊长老疾者则休于它所
　　降神
　　主祭升诣香案前焚香少退立执事者一人实酒于注一人取东阶卓子上盘盏立于主祭之左一人执注立于主祭之右主祭跪捧盘盏者亦跪进盘盏主祭受之执注者亦跪斟酒于盏【主祭者左手执盘右手执盏】灌于茅上以盘盏授执事者俯伏兴再拜降复位
　　进馔
　　主祭升主妇从之执事者【一人以盘奉鱼肉一人以盘奉米麫食一人以盘奉饭】从升至高祖位前主祭奉肉奠于盘盏之南主妇奉麫食奠于肉西主祭奉鱼奠于醋楪之南主妇奉米食奠于鱼东主祭奉奠于醋楪之东主妇奉饭奠于盘盏之西以次设诸正位使诸子弟妇女各设祔位皆毕主祭以下皆降复位
　　酌献
　　主祭升诣高祖位前执事者一人执酒注立于其右冬月即先暖之主祭奉高祖考盘盏位前东向立执事者西向斟酒于盏主祭奉之奠于故处次奉高祖妣盘盏亦如之奠讫位前北向立执事者二人举高祖考妣盘盏立于主祭之左右主祭跪执事者亦跪主祭受高祖考盘盏右手取盏祭之茅上以盘盏授执事者反之故处受高祖妣盘盏亦如之俛伏兴少退立执事者炙肝于炉以楪盛之兄弟之长一人奉之奠于高祖考妣前匙筯之南祝取版立于主祭之左跪读曰某年某月某朔某日孝孙某官某敢昭告于显高祖考某官府君显高祖妣某封某氏气序流易时维仲春追感嵗时不胜永慕敢以洁牲柔毛粢盛醴齐祗荐嵗事以某亲某官府君某亲某封某氏祔食尚享毕兴主祭再拜退诣诸位献祝如初毎逐位读祝毕即兄弟众男之不为亚终献者以次分诣本位所祔之位酌献如仪但不读祝献毕皆降复位执事者以它器撤酒及肝置盏于故处曽祖前称孝曽孙祖前称孝孙考前称孝子改不胜永慕为昊天罔极凡祔者伯叔祖父祔于高祖伯叔父祔于曽祖兄弟祔于祖子孙祔于考余皆仿此如本位无即不言以某亲祔食亚献则主妇为之诸妇女奉炙肉及分献如初献仪但不读祝终献则兄弟之长或长男或亲賔为之众子弟奉炙肉及分献如亚献仪
　　侑食
　　主祭升执注就斟诸位之酒皆满立于香案之东南主妇升扱匙饭中西柄正筯立于香案之西南皆北向再拜降复位
　　阖门
　　主祭以下皆出祝阖门无门处即降可也主祭立于门东西向众丈夫在其后主妇立于门西东向众妇女在其后如有尊长则少休于它所此所谓厌也
　　啓门
　　祝声三噫歆乃啓门主祭以下皆入其尊长先休于它所者亦入就位主祭主妇奉茶分进于考妣之前祔位使诸子弟妇女进之
　　受胙
　　执事者设席于香案前主祭就席北靣祝诣高祖考前举酒盘盏诣主祭之右主祭跪祝亦跪主祭受盘盏祭酒啐酒祝取匙并盘抄取诸位之饭各少许奉以诣主祭之左嘏于主祭曰祖考命工祝承致多福于汝孝孙使汝受禄于天宜稼于田眉寿永年勿替引之主祭置酒于席前俛伏兴再拜跪受饭尝之实于左袂挂袂于季指取酒卒饮执事者受盏自右置注旁受饭亦如之主祭俛伏兴立于东阶上西向祝立于西阶上东向告利成降复位与在位者皆再拜主祭不拜降复位
　　辞神
　　主祭者以下皆再拜
　　纳主
　　主祭者与主妇皆升各奉主纳于椟主祭以笥敛椟奉归祠堂如来仪
　　彻
　　主妇还监彻酒之在盏注它器中者皆入于瓶缄封之所谓福酒果肉食并传之燕器主妇监涤祭器而藏之
　　馂
　　是日设席男女异处尊行自为一列南面自堂中东西分首若止一人则当中而坐其余以次相对分东西向就坐行酒荐食酒馔不足则以它酒它馔益之将罢主祭颁胙于内执事者徧及微贱其日皆尽







　　明防典卷八十八
　　钦定四库全书
　　明防典卷八十九
　　礼部四十八
　　丧服
　　国初颁降大明令凡丧服等差多因前代之旧后更定服制着为孝慈録复图列于大明律今具载于后
　　大明令
　　斩衰三年【斩衰者用至粗麻布不缝下边谓之斩衰】
　　子为父
　　嫡孙为祖后者为祖【为曽高后者亦同】
　　女在室为父【已许嫁同】
　　女嫁反在父室为父【谓父防期年内被出者】
　　父为嫡子
　　妻为夫
　　妾为主
　　为夫之父
　　为人后者为所后父【过房与人做孩儿的为后父】
　　齐衰三年【齐衰者亦用稍粗麻布缝下边谓之齐衰】
　　子为母【父在同】
　　女在室为母【已许嫁同】
　　为祖后者祖卒为祖母【为曽高后者亦同】
　　母为长子
　　女嫁反在室为母【谓母丧期年内被出者】
　　妇为夫之母　继母与母同慈母与母同
　　继母为长子
　　妾为主之长子
　　为人后者为所后母【过房与人做孙儿的为后母】
　　齐衰杖期
　　父卒母嫁及出妻之子为母【报服亦同】
　　为祖后者祖在为祖母【为曽高后者亦同】
　　父卒嫡继慈飬母归宗为之服若改嫁从者为之服【报服亦同】
　　夫为妻
　　齐衰期年
　　为祖父母【父所生庶母亦同】
　　为伯叔父母
　　为兄弟
　　为众子
　　为兄弟之子【女在室者】
　　为嫡孙
　　为姑姊妺女在室者【适人无夫子者同】
　　女在室者为兄弟侄【侄女在室同】
　　妇人无夫子者为兄弟侄【侄女及姊妺在室同】
　　女为祖父母【出嫁同】
　　妾为其子
　　妾为其父母
　　庶子为其母【谓嫡母在室】
　　女适人为兄弟之为父后者
　　为人后者为其父母【报服亦同】
　　女适人者为父母
　　妾为嫡妻
　　为继父之同居者
　　妾为主之众子
　　舅姑为嫡妇
　　为夫亲兄弟之子【男女同】
　　齐衰五月
　　为曽祖父母
　　女为曽祖父母【出嫁同】
　　齐衰三月
　　为高祖父母
　　女为高祖父母【出嫁同】
　　为继父不同居【谓先曽同居今不同居】
　　大功九月【大功者以粗熟布　长殇九月　中殇七月】
　　为同堂兄弟【姊妹在室同】
　　为众孙【女在室同】
　　为女适人者
　　为姑姊妹适人者
　　女适人为兄弟侄【姑姊妹及侄女在室者同】
　　出母为女
　　为人后者为其兄弟【报服亦同】
　　女适人者为伯叔父母【报服亦同】
　　为人后者为其姑姊妺在室者【报服亦同】
　　为夫之祖父母
　　为夫之伯叔父母
　　为兄弟子之父
　　为夫兄弟子之妇
　　夫为人后者其妻为本生舅姑
　　为众子妇
　　为子之长殇中殇【男女同】
　　为叔父之长殇中殇
　　为姑姊妺之长殇中殇
　　为兄弟之长殇中殇
　　为嫡孙之长殇中殇【嫡曽孙同】
　　为兄弟之子长殇中殇
　　为夫兄弟之子长殇中殇【男女同】
　　小功五月【小功者以稍粗熟布】
　　为伯叔祖父母
　　为兄弟之孙
　　为兄弟之孙女在室者
　　为同堂伯叔父母
　　为同堂兄弟之子
　　为同堂兄弟之女在室者
　　为从祖姑姊妺之在室者【报服亦同】
　　为从祖祖姑在室者【报服亦同】
　　为再从兄弟
　　为外祖父母
　　为同堂姊妹在室者【报服亦同】
　　为母之兄弟姊妺【报服亦同】
　　为孙女适人者
　　妯娌相为服
　　为人后者为其姑姊妹适人者【报服亦同】
　　为夫同堂兄弟之子
　　为夫兄弟之孙
　　为夫之姑姊妺在室者【适人同报服亦同之】
　　为庶母慈已者
　　为同母异父兄弟姊妹
　　为嫡孙之妇
　　为嫡母之父母兄弟姊妺
　　母出为继母之父母兄弟姊妹
