<!-- { "loadSidebar": true } -->
　　一侍従五府都督各一员首领官一员吏六人吏部堂上官一员文选等四司官五员办事官二十员歴事监生四十人人材五十人吏十人户部堂上官一员北京等十二司官十三员办事官十员吏二十四人礼部堂上官二员仪制等四司官七员办事官十员吏十二人铸印局官一员吏一人匠六人兵部堂上官一员武选等四司官七员办事官五员吏十五人刑部堂上官一员浙江等十二司官十二员办事官五员吏十三人工部堂上官二员营缮等四司官十员办事官二十员吏十五人都察院堂上官一员浙江等十二道监察御史二十四员办事官五员吏二十四人通政司堂上官二员首领官一员吏六人大理寺堂上官一员左右寺官六员吏十人太常寺堂上官二员首领官一员吏二人赞礼郎四员协律郎一员司乐一员乐舞生二十人厨子五十人光禄寺堂上官三员首领官一员署官十七员办事官六员吏三人厨子一千人鸿胪寺堂上官四员首领官一员司賔司仪二署各一员序班四十员鸣赞四员及通晓夷语者斟酌帯去翰林院内阁官三员侍讲修撰典籍等官六员书制秀才八人及译写四夷文字监生十三人尚寳司官二员吏科给事中三员户科给事中三员礼科给事中四员兵科给事中三员刑科给事中三员工科给事中三员中书舎人四员写诰秀才五人行人司行人十员太医院堂上官二员御医二员生药库官一员医士摘选三分之二吏三人钦天监官三员天文生十五人教坊司奉銮韶舞司乐各一员俳长色长乐工斟酌用之
　　一扈従文武官军人等陆路文武官员一等写制诰秀才译字监生用供应医士天文生及厨役人等俱给马骡驴匹马官给外脚力驴给钞六十锭令自备办事官监生人材吏典及医士厨役等非用者人给脚力钞二十锭随伍官员将军校尉力士旗军每二人给驴一匹如不敷亦给钞六十锭自备水路俱应付船只遇陆路应付车辆
　　一縁途各站每站増马二十匹令附近卫所马军内差拨仍令附近有司备车一百辆无车之处起夫五百人听候
　　一经过处所支给粮草扈従官员人等人日给行粮二升马日给料四升草一束驴料一升草一束
　　一车驾将发宴在京文武羣臣赐扈従文武官员军校人等钞公五十锭侯四十锭伯三十锭一品二品二十锭三品四品十五锭五品十二锭六品七品十锭八品九品八锭未入流及办事官将军总小旗人钞七锭将军及各卫总小旗人钞六锭监生秀才吏典人材医士乐舞生军校力士厨子工匠人钞五锭军伴皂乐工人等钞四锭在外卫所扈従及各处驻劄官军依京卫官军例给赏
　　一车驾至北京宴文武羣臣耆老赐官员人等及命妇钞其尝守城命妇论次行赏
　　一恭遇万夀圣节公侯驸马伯文武官四品以上近侍官及监察御史预宴五品以下并办事官监生秀才吏典军民工匠人等依例赐钞一锭
　　一五军六部都察院大理寺锦衣卫各铸印信通政司鸿胪寺各铸闗防
　　一扈従官员有牙牌者随身悬帯以慿闗防出入一经过郡县分遣廷臣考覈守令贤否即加黜陟分令给事中监察御史存问髙年赐币帛酒肉
　　一经过凤阳陵户及亲戚人赐钞六锭耆老迎见者人钞三锭泗州陵户亲戚耆老迎见者赏如之
　　亲征
　　明集礼
　　国朝亲征祭告天地宗庙社稷祃祭旗纛所过山川皆行祭告师还奏凯献俘于庙社以露布诏天下然后论功行赏诸将既受封赏皆具表笺称谢
　　类于上帝
　　前期择日祭告天地服武弁乗革辂备六军以牲犊币帛作乐行三献之礼
　　造于太庙
　　前期择日皇帝服武弁乗革辂备六军祭告太庙每庙用牲币行三献之礼其仪皆同时享但凯还则陈俘奏凯扵庙南门外
　　宜于大社
　　前期择日皇帝服武弁乗革辂备六军以牲犊币帛作乐行三献之礼其仪同春秋祭社稷之仪但凯还则陈俘奏凯于社北门外
　　祃祭仪
　　斋戒
　　皇帝清斋一日大将陪祭官以下皆清斋一日
　　省牲
　　前期二日设皇帝大次扵庙庭之东皇太子次扵大次之东皇帝省牲位扵南门外前一日导驾官同太常卿导引车驾诣大次太常卿奏中严皇帝服通天冠绛纱袍太常卿奏外办导驾官同太常卿导引皇帝至省牲位执事者各执事廪牺令率其属率牲自东西行过御前省讫率诣神厨太常卿奏请诣神厨导驾官同太常卿导引皇帝至神厨太常卿奏请视鼎镬请视涤溉遂烹牲导驾官同太常卿导引皇帝还大次
　　陈设
　　前一日所司洒扫庙之内外执事设军牙六纛于庙殿中之北置军牙神位在东六纛神位在西设笾十有二于神位之东为三行西上豆十有二于神位之西为三行东上簠簋各二于笾豆之间簠在东簋在西钘三登三于笾豆之前俎三于登钘之前香案于俎之前爵坫于香案之前沙池于爵坫之前设酒尊所于庙庭之东币篚位于酒尊之北爵洗位于酒尊之南御洗位于爵洗之南瘗坎位于神位之西北设席扵坎位之前上置酒碗五事及斟酒器具雄鸡五只以伺酧神设御位于庙庭之南正中北向大将及陪祭官位于御位之南异等重行文东武西皆北向司尊司爵洗司盥洗执爵司币执事各于其位设御史位于香案前左右赞礼位于御史之南东西相向传赞位于赞礼之南
　　正祭
　　祭日清晨建牙旗六纛于神位之后牙旗在东六纛在西太常少卿率执事者各实尊罍笾豆簠簋登钘实币于篚置于酒尊所置祝版于神位之右斋郎举牲俎入陈于案乐工执事官各服其服入就位陪祭官及诸将官服其服入就位太常卿奏请中严皇帝服武弁服太常卿奏外办导驾官同太常卿导引皇帝自左南门入至位北向立
　　迎神
　　赞礼唱迎神大乐作赞礼唱请行礼太常卿奏有司谨具请行事太常卿奏鞠躬拜兴拜兴平身皇帝鞠躬乐作拜兴拜兴平身乐止赞礼唱在位官皆再拜传赞唱鞠躬拜兴拜兴平身在位官皆鞠躬拜兴拜兴平身
　　奠币行初献礼
　　赞礼唱奠币行初献礼太常卿奏诣盥洗位导驾官同太常卿导引皇帝至盥洗位太常卿奏搢圭皇帝搢圭太常卿奏盥手司盥洗者酌水皇帝盥手太常卿奏帨手司巾者以巾进皇帝帨手太常卿奏出圭皇帝出圭太常卿奏请诣爵洗位导驾官同太常卿导引皇帝至爵洗位太常卿奏搢圭皇帝搢圭执爵官以爵进太常卿奏受爵皇帝受爵司爵洗者酌水太常卿奏涤爵皇帝涤爵司巾者以巾进太常卿奏拭爵皇帝拭爵太常卿奏以爵授执事者皇帝以爵授执爵官再以爵进太常卿奏受爵皇帝受爵司爵洗者酌水太常卿奏涤爵皇帝涤爵司巾者以巾进太常卿奏拭爵皇帝拭爵太常卿奏以爵授执事者皇帝以爵授执爵官太常卿奏出圭皇帝出圭太常卿奏请诣酒尊所导驾官同太常卿导引皇帝诣酒尊所执爵官捧爵従行至酒尊所太常卿奏搢圭皇帝搢圭执爵官以爵进太常卿奏受爵皇帝受爵司尊者举羃酌醴齐太常卿奏以爵授执事者皇帝以爵授执爵官执爵官复以爵进太常卿奏受爵皇帝受爵司尊者酌醴齐太常卿奏以爵授执事者皇帝以爵授执爵官太常卿奏出圭皇帝出圭太常卿奏请诣军牙神位前执爵官捧爵司币者捧币前行导驾官同太常卿导引皇帝升庙坛乐作至神位前太常卿奏跪搢圭皇帝跪搢圭司香官奉香跪进于皇帝之左太常卿奏上香上香三上香皇帝上香上香三上香司币者奉币跪进于皇帝之右皇帝受币司币者兴还本位太常卿奏奠币皇帝奠币执爵官奉爵跪进于皇帝之右皇帝受爵执爵官兴还本位太常卿奏祭酒祭酒三祭酒奠爵皇帝祭酒祭酒三祭酒奠爵太常卿奏出圭皇帝出圭乐止读祝官取祝版于神之右跪读讫兴以祝版复置于坫退还位太常卿奏俯伏兴拜兴拜兴平身乐止太常卿奏请诣六纛神位前导驾官同太常卿导引皇帝诣六纛神位前司币者捧币执爵官捧爵前行至神位前乐作其上香奠币祭酒读祝并如军牙神位前之仪太常卿奏复位导驾官同太常卿导引皇帝复位
　　亚献
　　赞礼唱行亚献礼其仪与初献同但不奠币读祝酒酌醴齐
　　终献
　　赞礼唱行终献礼其仪与亚献同
　　饮福
　　赞礼唱饮福受胙执事者酌福酒减神前胙肉太常卿奏诣饮福位导驾官同太常卿导引皇帝至牙纛神位前饮福位北向立太常卿奏鞠躬拜兴拜兴平身乐止太常卿奏跪搢圭皇帝跪搢圭执事奉福酒跪进于皇帝之右太常卿奏饮福酒皇帝受爵祭酒少许饮福酒太常卿奏奠爵皇帝奠爵讫捧胙官捧胙跪进于皇帝之右太常卿奏受胙皇帝受胙以胙授左右左右跪受胙太常卿奏出圭皇帝出圭太常卿奏俯伏兴拜兴拜平身皇帝俯伏兴乐作拜兴拜兴平身乐止太常卿奏请复位导驾官同太常卿导引皇帝复位
　　彻豆
　　赞礼唱彻豆乐作掌祭官各彻豆乐止赞礼唱赐胙太常卿奏皇帝饮福受胙免拜赞礼唱在位陪祭官皆再拜传赞唱鞠躬拜兴拜兴平身在位陪祭官皆鞠躬拜兴拜兴平身
　　送神
　　赞礼官唱送神太常卿奏鞠躬拜兴拜兴平身皇帝鞠躬乐作拜兴拜兴平身乐止赞礼唱在位陪祭官皆再拜传赞唱鞠躬拜兴拜兴平身在位陪祭官皆鞠躬拜兴拜兴平身
　　望燎
　　赞礼唱望燎读祝官取祝捧币官取币掌祭官取馔诣望燎所太常卿奏诣望燎位导驾官同太常卿导引皇帝至望燎位赞礼唱可燎东西面各二人以炬燎执事杀鸡刺血扵酒碗中酧神讫掷鸡扵西下燎将半太常卿奏礼毕导驾官同太常卿导引皇帝还大次解严
　　祭所过山川仪
　　斋戒
　　皇帝斋戒一日陪祭官及执事官皆斋戒一日前期命有司具牢馔【岳镇海渎用太牢中山用少牢山川用特牲若行速则用酒脯而已】
　　省牲
　　前次设皇帝大次扵庙庭之东设皇帝省牲位于庙南门外前一日导驾官同引礼官导引车驾诣大次引礼官奏中严皇帝服通天冠绛纱袍引礼官奏外办导驾官同引礼官导引皇帝至省牲位执事官各执事廪牺令率其属牵牲自东西行过御前省讫牵诣神厨引礼官奏请诣神厨导驾官同引礼官导引皇帝至神厨引礼官奏请视鼎镬请视涤溉讫遂烹牲导驾官同引礼官导引皇帝还大次
　　陈设
　　前祭设笾豆各一于神前【笾实鹿脯豆实鹿臡】设牲馔于神位之前设香案于牲馔之前设爵坫于香案之前沙池于爵坫之前设酒尊所于庙庭之东西向爵洗扵酒尊之南御洗于爵洗之南设御位于庙庭之南北向陪祭官位御位之南异位重行文东武西北向司币司尊司爵洗执爵执事各于其位设典仪位于庙庭之南东西相向传赞位于典仪之南东西相向
　　正祭
　　祭日清晨掌祭官各实酒馔脯臡扵器实币扵篚置酒尊所置祝版扵神位之右陈牲于神位之前执事各服其服入就位陪祭官服其服入就位引礼官奏请中严皇帝服武弁引礼官奏外办导驾官同引礼官导引皇帝自左南门入至位北向立
　　迎神
　　典仪唱迎神大乐作典仪唱行礼引礼官奏有司谨具请行事奏鞠躬拜兴拜兴平身皇帝鞠躬乐作拜兴拜兴平身在位官皆鞠躬拜兴拜兴平身
　　奠币行酌献礼
