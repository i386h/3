<!-- { "loadSidebar": true } -->
　　洪武初令文武百官朝防奏事有未闲礼仪者凡新任官及诸武臣侍仪司官每日于午门外演习御史二人监视有不如仪者纠举百官入朝失仪者亦纠举如律凡早朝文官自左掖门入武官自右掖门入如奉天门朝至金水桥南各依品级东西序立候鸣鞭讫以次随行至丹墀内东西相向序立守卫官先行礼毕东西序立文武官入班行礼有事者以次进奏无事奏者随即入班朝退卷班分东西出如华盖殿朝至鹿顶外东西序立鸣鞭讫守卫官至鹿顶内行礼讫就侍立位各衙门官以次行礼讫有事奏者入奏无事奏者四品以上及应陞殿者入殿内侍立五品以下官出至鹿顶外列班北向立候鸣鞭以次出如奉天殿朝俱于华盖殿行礼奏事毕五品以下官诣丹墀依品级列班重行北向立四品以上及翰林院官给事中监察御史等官于中左中右门伺候鸣鞭各诣殿内序立候朝退卷班以次出如先于奉天殿朝后却奏事者文武官于丹墀内依品级重行北向立候鸣鞭行礼讫四品以上及翰林院官给事中监察御史等官陞殿侍立五品以下仍前序立候谢恩见辞人员行礼讫鸣鞭卷班退有事奏者于奉天门或华盖殿进奏无事奏者以次出　凡朝班每日都察院轮委监察御史二员侍班纠察失仪　凡百官早朝入班行礼及朝退卷班俱分文东武西不许径越御道东西行走如在奉天门朝其有事东西往来者出至金水桥南行过　凡官员人等入内府合行门道须从边行不得当中行如东门近东边行西门近西边行其门东西相向者近南边行　凡百官遇雪免朝有事奏者不拘此限入朝遇雪许服衣　凡百官旣具朝服公服之后毋举笏行私揖礼　凡朝退燕闲及行幸处文职三品以上武职二品以上及勲旧文学之臣赐坐其余非奉特防不许辄坐　凡赐坐不许推让坐后遇有顾问初时跪对毕即坐若复有所问坐朝上对不必更起同列侍坐或被顾问一人奏对余皆静聴毋搀言勦说如各有所见候其人言毕方许前陈凡入朝行立坐食去处不许谈笑諠哗指画窥望　凡朝防近侍病嗽者许即退班或一时晕及感疾不能侍立者许同列官掖出　凡执政大臣年髙者取自特防免朝倘有顾问于便殿赐坐　凡奉天殿丹陛中三道阶级并奉天门中三道阶级皆不许人行百官由东西阶行传制遣使持节进表等仪皆由东阶出入随驾伞扇仪仗由正门中道两旁出入　凡殿廷颁降诏书册命从中道中门出近东而行其内外官员赍捧御制文字及御用之物进呈不许直行中道或左或右取便以行至御前正中跪进光禄寺进御膳等物亦不可当中道直行许于正道边左以进　凡御坐处即为正道如上御奉天门则于正门边东入将至御前正中供具膳毕而出亦如之若上常所往来处其奉御内侍捧执御用之物聴使令者皆须近后取便左右行不许随后径驰中道　二十二年诏奉天殿常朝五府六部都察院通政司锦衣卫大理寺等官于殿内侍立奏事止于华盖殿　二十四年定侍班官员凡文武官除分诣文华殿啓事外如遇陞殿各用履鞋照依品级侍班有违越失仪者从监察御史仪礼司纠劾东班则六部堂上官各子部掌印官都察院堂上官十二道掌印御史通政使司大理寺太常寺太仆寺应天府翰林院春坊光禄司钦天监尚宝司太医院五军防事官及京县官西班则五军都督及首领官锦衣卫指挥各卫掌印指挥给事中中书舍人　又令本部置百官朝班序牌大书品级列丹墀左右木栅之上文武百官照品序立侍班又令凡朝防将军先入近侍官员次之公侯驸马伯
　　又次之五府六部又次之应天府及在京杂职官员又次之有不如仪从监察御史及仪礼司纠劾　二十九年令凡有宣谕大小百官于丹陛前或奉天门各照品级序立候上御座跪聴圣训　永乐初令内阁官员侍朝立在金台东锦衣卫在西后移下贴御道东西对立景泰三年令师保兼官品同者立班以衙门为次
　　天顺三年奏准凡方面官入朝递降京官一班序立成化十三年奏准文武官员入朝大臣常川许带官吏头目每人二名若遇阴大臣添一人小官许带一人各执雨具　十四年令朝防官员遇鼓起之时俱于左右掖门外拱候东西班次照依衙门品级序立其进士各照办事衙门次序立于见任官后
　　午朝仪
　　事例
　　景泰初定凡午朝上御左顺门先期内官设御座于左顺门之北设案稍南文武执事奏事等项官员俱于左掖门内伺候驾出视朝各官照班次序立内阁并五府六部奏事官六科侍班官俱于案西序立侍班御史二员序班二员将军四员俱于案南面北立鸿胪寺鸣讃一员于案东面西立锦衣卫鸿胪寺堂上官于奏事官班以次面东立管将军官并侍卫官立于将军之西五府六部等衙门官照依衙门次第出班奏事通政司官照依常例引人奏事三法司官遇有奏事俱随班其常日答应内刑部大理寺郎中等官各一员答应都察院侍班御史答应其余衙门官有事者分管答应鸿胪寺官賛奏事毕彻案各官退各衙门如有机密重事许赴御前具奏
　　朔朢朝仪
　　事例
　　洪武三年定凡朔朢日上皮弁服御奉天殿百官公服于丹墀东西对立俟引班引合班北面立再拜班首诣前同百官鞠躬唱某官臣某起居賛礼唱圣躬万福班首平身复立同百官皆再拜引班引百官分班仍对立省府台部官诸衙门有事奏者由西阶陞殿奏事毕降自西阶引班引百官以次出如无事奏则侍仪由西阶陛殿跪奏知之俟侍仪降阶引班导百官出　十四年定凡朔朢日文武百官各具朝服俟鼓三严公侯一品二品官入东西角门俟其余三品以下先于丹墀内班横行序立钟三鸣公侯一品二品以次入班序立钟鸣毕仪礼司奏外办导驾官导上位陞御座鸣鞭讫鸣賛唱班齐通賛诣中道班首臣某等起居圣躬万福毕百官行五拜礼仪礼司奏礼毕而退　十七年令凡遇朔朢免行起居礼　后更定凡朔朢日上御奉天殿陞座鸣鞭文武百官各具公服于丹墀内侍立鸿胪寺官賛排班乐作百官行一拜三叩头礼毕乐止分东西侍立俟鸿胪寺奏谢恩见辞礼毕鸣鞭驾退　凡朔朢日文武百官朝退诣文华殿门外分东西侍立俟皇太子陞殿乐作百官行一拜礼其谢恩见辞官员人等亦随班行礼礼毕以次出
　　百官朝见礼仪
　　诸司职掌
　　一凡朝见稽首顿首五拜乃臣下见君上之礼先拜手稽首四拜后一拜叩头成礼稽首四拜者百官见东宫亲王之礼其见父母亦行四拜礼其余官长及亲戚朋友相见止行两拜礼
　　常朝君父之礼
　　诸司职掌
　　一凡各王大朝行八拜礼常朝一拜叩头礼凡伯叔兄见天子在朝行君臣礼于便殿内行家人礼伯叔兄坐东面西坐受天子四拜伯叔兄就于受礼位坐天子居正中南面坐所以尚亲亲之义以存君臣之礼
　　一皇后父见上行君臣礼后见父母行家人礼皇太子见皇后父母皇后父母立于东西向皇太子立于西东向行四拜礼皇后父母立受两拜答两拜
　　事例
　　洪武二十九年定凡各王来朝具冕服见天子毕次见东宫引礼官导王由文华门东门入至文华殿前西向立东宫冕服执大圭詹事府等官六员导驾出陞座东宫官左右侍从引礼官引王就拜位賛礼官賛四拜礼东宫坐受毕东宫及王俱衣常服叙家人礼引礼官请王由殿东门入至后殿各王东坐西向东宫面东賛礼官賛四拜礼王坐受如东宫与王叙坐东宫正中南面坐各王东西叙坐　凡诸王见皇后父母亦行四拜礼皇后父母立受　凡王于妃父母前行礼王立于东西向妃父母立于西东向王行四拜礼妃父母立受两拜答两拜其余亲属见王行四拜礼王皆坐受妃于父母前行四拜礼父母正面立受其余亲属见妃各叙家人礼
　　官员人等谢恩见辞仪
　　事例
　　洪武间定
　　谢恩
　　除授文武官员
　　文武官员调除
　　文武官员为事免罪
　　文武官员钦赏钞物等件
　　文武官员给亲完聚
　　旗军奏准给亲完聚
　　旗军钦赐钞物等件
　　文武官员钦蒙赐祭安葬
　　武官替职钦依放回官员
　　嵗贡生员入监
　　试职官实授
　　文武官钦免税粮
　　军人陞充总小旗
　　文武官员患病钦赐医治
　　官吏准免重役放回
　　文武官钦授诰勑
　　免谢恩
　　拨过各衙门吏典
　　旗军调拨别卫
　　见
　　钦取致仕官员
　　在外文武官员到京公干
　　在京文武官员公干回还
　　外国进贡人员
　　各处举到孝亷人材秀才
　　嵗贡生员
　　各处粮长进图册等项
　　各处官吏生员起复
　　各处文官给由
　　各处军官到京聴差
　　各处吏典承差礼生到京公干
　　各处耆宿粮长军民人等奏事
　　在京武官征进取回
　　文武官员为事降调到京
　　各处僧道医术举到
　　官员监生毕姻省亲病痊回还
　　舍人监生旗军差往各处公干回还复命
　　免见
　　在京文武官员患病痊可
　　各处取到农吏土民
　　各衙门吏典承差考满
　　佥补校尉力士厨役
　　外卫旗军管解人物到京
　　辞
　　文武官员赴任
　　文武官员到京公干回还
　　文武官员往各处公干
　　文武官员回家祭祀迁葬
　　武官替职回还
　　外国官军听差回卫
　　外国进贡人员回还
　　官员监生回家毕姻省亲
　　行人舍人监生差往各处公干
　　免辞
　　各处粮长进图册回还
　　外卫旗军听差回卫
　　旗军差往各处公干
　　各处吏典承差礼生到京公干回还
　　凡早朝谢恩见辞人员都察院轮委监察御史二员侍班凡谢恩者居先见者次之辞者又次之俱行五拜三叩
　　头礼　凡内外诸司文武官员已入流者谢恩见辞必具公服行礼　凡朝觐进表笺官员见辞谢恩俱用公服如面除而不及具服即时谢恩者勿拘其或常服见者缀班后如以军务逺来及承制使还即时引见者不在此例凡在外诸司遣人来朝及朝使还京者俱先朝见后诣所司否者以违制论　永乐六年奏准在外军民官司及各王府公差人员在京公侯驸马伯都督及内官出使随带人员并各卫所等衙门公差人等到京除例该引见者照旧外其不在常例者俱赴鸿胪寺报名谢恩见辞本寺将各人姓名附簿仍将各起总数每日早另具题本进呈及引各人于承天门外行叩头礼　二十二年令凡方面大臣来朝鸿胪寺即皆引见　宣徳九年令在外各衙门官吏人等该谢恩者许在本处望阙谢恩其有事赴京朝见待有明文方许　成化间奏准凡谢恩见辞应该鸿胪寺报名官员俱用报单或亲自赴寺或差人递报各从其便　凡病痊官员旧例免见以后惟文官四品以上及翰林院学士尚宝司六科都给事中武官公侯伯都督及驸马仪賔锦衣卫指挥等官患病过三日者俱公服于午门外行朝见礼若大臣曽蒙遣医调治并赐物慰问者行礼后仍面谢大臣考满有赐者同
　　诸司奏事仪
　　事例
　　洪武三年定凡百官奏事皆跪有防令起即起进退皆以次无得搀越　凡诸儒臣于御前奏事或进呈文字恐有口气体气须退立二三步毋辄近御案立须于东西隅不得直前　凡上位行立去处诸人不得辄便奏事跪拜必俟坐定方许奏事行礼俱要取便北向　十年令羣臣自今大小政事先啓皇太子处分然后奏闻十四年定啓事东宫者皆称臣　二十五年令凡差
