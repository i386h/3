<!-- { "loadSidebar": true } -->
　　四川都布按三司行都司并府州县卫所云南都布按三司并府州县卫所
　　贵州都布按三司并府州县卫所
　　河南都布按三司并府州县卫所
　　陜西都布按三司行都司并府州县卫所山东都布按三司并府州县卫所
　　山西都布按三司行都司并府州县卫所
　　边卫　　　　　　　外译
　　永乐七年以来凡两法司囚犯大理寺官毎月引赴承天门外行人司持节传防会同五府六部通政司六科等官审録输情服罪者如原拟发遣其或称寃有词则仍令有司照勘推鞫　十四年遣御史分按各道罪囚罪重者送京令大理寺详谳　十七年谕都察院等官布政司按察司所拟刑名其间多人命重狱恐有差误所以俱令具奏转达刑部都察院叅考仍发大理寺审刑司详拟已着为令今后直府州县所拟刑名令一体具奏　十九年奏准刑部都察院问拟囚犯仍照洪武年间定制送本寺审録发遣　天顺二年令毎年霜降后该决重囚刑部都察院及本寺会官审録　八年诏一应囚犯有奉防推问者必须经由本寺审录无得径自叅奏致有枉人　成化十四年奏准毎年会官审録之时各该原问衙门将见审重囚姓名开报本寺原审并接管官会审如囚人称寃即按原卷从众叅详十七年命司礼监太监一员会同三法司堂上官于本寺审録罪囚以后毎五年一次着为令　治三年奏准两法司囚犯有奉防来说者问拟明白仍具本发本寺审録奏请若系机密重情不可漏泄者径自开具招由奏讫仍发本寺审録
　　凡两法司发审罪囚本寺承行歴事监生即于来文上粘小方纸一幅横列本寺少卿寺丞之姓于上寺正寺副及该掌行评事之姓于其下若奏本粘于护纸上连囚犯先送评事看详审覆若情词不悖议拟相符囚犯服辩文移停当即书允字于其姓之下其或情词有异议拟未当囚犯畨异文移舛错则直随其事明白批之次以传于寺正寺副各批讫承行监生呈于卿少卿寺丞复各看详若可允即各书行于其姓之下不然亦随事批下该寺附案候圆审相同或叅驳或调问各依诸司职掌定制施行
　　请防发落
　　诸司职掌
　　凡律内该载请防发落者本寺开写犯由罪名奏闻取自上裁即将奉到防意于奏本年月后批写讫就写某官批于下押字其余有奉防意者亦同此例批写讫回寺立案备云前项防意于平允内开写回报于各衙门施行
　　详拟罪名
　　诸司职掌
　　凡在外都司布政司按察司并直卫所府州一应刑名问拟完备将犯人就彼监收具由申达合干上司都司并卫所申都督府布政司并直府州申呈刑部按察司呈都察院其各衙门备开招罪转行到寺详拟凡罪名合律者回报如拟施行内有犯该重刑本寺奏闻回报不合律者驳回再拟中间或有招词事情含糊不明者驳回再问
　　事例
　　治元年奏准内外问刑衙门议拟囚犯律无正条情犯深重者引律比附奏请定夺不得一概俱拟不应供招之外不许妄加叅语违者在内科道官紏劾在外廵按御史叅究御史有违者本寺查究
　　月报囚数
　　诸司职掌
　　凡本寺毎月审过刑部等衙门一应囚数分豁死罪徒流杖笞等项罪名置立印信文着令架阁库典吏日逐明白附写至月终通类具本奏闻
　　事例
　　毎半月本寺将审过囚犯并刑部都察院原来奏本通类封裹属官赍捧堂上官于御前面奏详审过审拟合律若干名先行回报原问衙门依律照例发落某人等若干名照依钦奉圣防发落问招不明驳回再问拟罪不当照驳再拟若干名并本寺日报囚数奏本送科治十五年奏准本寺将在内审録囚犯并在外转详罪名各自具本封进以便查看
　　类奏南京罪囚
　　事例
　　永乐以后南京大理寺所审徒流已上罪囚先移文回报原问衙门毎季差官类奏请防发落成化六年以后俱经本寺复详其情罪允当者通类奏请回报该寺施行其不当者照例驳回再问
　　处决重囚
　　诸司职掌
　　凡本寺审过刑部等衙门死罪囚人犯该十恶决不待时者毎月具本覆奏闻讫移文回报各该衙门处决不系十恶者待秋分后覆奏处决
　　事例
　　洪武十九年诏应死重囚俱令本寺覆奏听决　永乐三年令处决重囚既覆奏仍録所犯情词封进四封进之后再得防然后处决
　　凡发审罪囚有事情重大执词称寃不肯服辩者具由奏请会同刑部都察院或锦衣卫堂上官于京畿道问理奏请发落
　　审録在外罪囚
　　事例
　　正统六年令本寺选差属官与刑部都察院官请勑于南北直各布政司会官审録罪囚　成化四年奏准差本寺寺正及刑部郎中等官往南北直会同巡按御史审録　八年定为常例毎五年一次法司请勑差官往两直各布政司审録见监一应重囚真犯死罪情真无词者仍令原问衙门监呈详待报处决果有寃枉即与辩理情可矜疑者陆续奏请定夺杂犯死罪以下审无寃枉即便发落
　　南京大理寺
　　事例
　　本寺左右二寺带管衙门与在京同
　　凡本寺详审过轻重罪囚毎三月一次类奏圣防就于本寺奏本上批出钦遵发落成化六年以后奏本俱经大理寺覆奏得防发落
　　凡会审囚犯毎五年守备太监奉勑会同南京刑部都察院于本寺审録毎年霜降后本寺会同南京五府六部都察院通政司科道等官于京畿道审録若京畿道有刷卷御史亦在本寺会审
　　凡本寺毎日审过囚犯平允勘合仰贯城铺铺兵领送通政司挂号分送刑部都察院衙门大理寺平允勘合本寺差办事吏送通政司挂号施行






　　明防典卷一百六十八
　　钦定四库全书
　　明会典卷一百六十九
　　太常寺
　　国初置太常司正三品衙门设卿少卿司丞博士典簿协律郎賛礼郎司乐大祝等官职专祭祀之事洪武三年又置神牲所设廪牺令大使副使等官四年神牲所革七年设典乐二十四年设奉祀祀丞三十年改司为寺司丞为寺丞三十五年大祝革
　　事例
　　凡每歳祭祀日期本寺官预于旧歳十一月初一日奉天殿具奏
　　凡毎歳十二月初一日驾诣郊坛看牲本寺官与礼部官导行自后各堂上官以次看牲本寺预取职名具奏仍各具手本知会
　　凡大祀天地先于奉先殿恭请太祖高皇帝太宗文皇帝配享前四日本寺官进祝板及铜人并上殿奏斋戒是日同礼部官诣城隍庙发咨文次日同复命
　　凡大祀天地各坛分献官本寺预取职名具奏请防照定各具手本知会仍揭榜于神乐观前通知
　　凡时享太庙前三日本寺官进铜人并上殿奏斋戒前一日同光禄寺官奏省牲次日同复命
　　凡祀社稷前四日本寺官进祝板铜人奏斋戒前三日同光禄寺奏省牲次日同复命
　　凡祀山川等神前三日本寺官进铜人奏斋戒同礼部官诣城隍庙发咨文次日同复命仍同光禄寺奏省牲次日同复命
　　凡奏斋戒日即于长安左右门出告示知会
　　已上祭祀仪注俱见礼部祠祭清吏司职掌
　　凡荐新品物毎月本寺官于御前奏过送光禄寺供荐品物数目见礼部祠祭司
　　凡各陵寝宫观等处如遇祭祀供养日期合遣官行礼本寺官先期具奏
　　凡册立册封冠婚等项祭告天地太庙社稷本寺俱先具奏至期遣官行礼
　　凡亲王之国并来京还国俱告祭于承天门外谒辞陵寝并合祀旗纛等神各有祭祀俱本寺掌行
　　凡营造宫殿等项祭告天地山川太庙社稷后土司工立木告成及修造在京庙宇桥梁各有祭祀俱本寺掌行
　　凡歳时旱潦及命将出师等项祭告天地山川太庙社稷俱本寺掌行
　　计牺牲所喂养各坛毎年合用牲口
　　牛犊一百六十五只
　　北羊三百五十二只
　　山羊九十九只
　　猪五百口
　　鹿二十五只
　　兎一百五十只
　　计养牲草料
　　菉豆九百石
　　黑豆六百五十石
　　黄豆一百石
　　糯稻谷二百石
　　细草五万包
　　豆稭二万五千斤
　　计各坛毎年合用香帛等项
　　各色制帛九百五十六段
　　降真等香三千九百五斤
　　黄蜡三千斤
　　木柴四万四千七百斤
　　钞三十万贯
　　铜钱六十万文
　　计毎年各坛合用柴炭
　　天地坛柴二万五千斤烧香炭一千一百斤太庙毎祭柴一万三千斤【嵗暮加一千斤】社稷坛每祭柴三千斤
　　山川坛柴一万一千斤
　　文庙柴二千八百斤
　　凡毎年给赏乐舞生并厨役物件本寺俱先期面奏乐舞生该给净衣布绢白绵数目具神乐观
　　计厨役该给
　　濶生绢七百疋
　　濶绵布七百疋
　　白绵三百五十斤
　　钞二万一百四十贯
　　凡毎日督令坛戸于天地坛内外巡视至天库神库斋宫及西天门各三名守宿并毎月初二十二二十二日三次令厨役打扫殿宇等处
　　凡本寺官吏俸粮旧于礼部带支后奏准本寺自行收支
　　南京太常寺
　　事例
　　凡毎嵗祭祀孝陵三祭并行香四次懿文陵九祭五祀六祭歴代帝王庙一祭先师孔子二祭并朔望行释菜礼中山武宁王五祭功臣庙五祭忠烈武顺昭灵嘉佑王等庙五祭普济禅师一祭真武庙二祭天妃宫二祭祠山广惠王庙蒋忠烈王旧庙寿亭侯庙俱二祭五显灵顺庙一祭
　　凡合用祭品
　　香烛帛本寺库支
　　牛羊等牲南京牺牲所支
　　时果豆粉等应天府买办
　　麫酱醋等耤田祠祭署支
　　酒南京光禄寺支
　　凡各处解到荐新品物
　　计送南京光禄寺供荐
　　正月
　　韭菜一十斤　　　生菜一十斤
　　荠菜一十斤　　　鸡子三百个
　　鸭子三百个
　　二月
　　芹菜七斤　　　　薹菜一十五斤
　　蒌蒿七斤　　　　子鹅二十二只
　　三月
　　茶　　　　　　　笋一十五斤
　　鲤鱼二十五斤
　　四月
　　樱桃一十五斤　　杏子一十八斤
　　青梅二十斤　　　王一百八十个雉鸡一十只　　　猪二只
　　五月
　　桃子一十五斤　　李子一十五斤
　　又夏至李子五十斤　来禽一十五斤茄子二十五个　　　大麦仁四斗
　　小麦麫八十斤　　　小麦仁五斗
　　嫩鸡二十只
　　六月
　　莲蓬一百六十个　　甜三十个
　　西三十个　　　　冬一十八个
　　七月
　　枣子一十二斤　　　葡萄一十二斤
　　雪梨二十斤　　　　鲜菱一十二斤芡实一十斤
　　八月
　　藕三十枝　　　　　芋苖二十斤
　　茭白二十斤　　　　嫩姜二十五斤
　　粳米三斗　　　　　粟米一斗
　　穄米二斗　　　　　鳜鱼一十五斤
　　九月
　　橙子二十斤　　　　栗子二十斤
　　小红豆三斗　　　　砂糖一斤八两鳊鱼一十五斤
　　十月
　　柑子二十五斤　　　橘子二十五斤
　　山药四十斤　　　　活兔一十只
　　蜜一斤
　　十一月
　　甘蔗一百三十根　　鹿一只
　　獐一只　　　　　　鴈一十五只
　　荞麦麫四十斤　　　小红豆一斗一升黑砂糖一斤四两
　　十二月
　　菠菜二十五斤　　　芥菜二十五斤白鱼四十斤
　　计解送太常寺转送光禄寺供荐
　　二月
　　子鹅二十只
　　三月
　　笋一十五斤
　　四月
　　青梅二十斤
　　七月
