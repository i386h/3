<!-- { "loadSidebar": true } -->
　　洪武七年给天下诸司典吏俸　十三年奏定吏员月俸一品二品衙门提控都吏月支米二石五斗掾史令史二斗二斗知印承差典史一石二斗三品四品衙门令史书吏司吏月支米二石承差典吏一石五品衙门司吏月支米一石二斗典吏八斗六品至杂职司吏月支米一石光禄司等典吏六斗　又奏定在京三品以下衙门典吏月俸一石六品以下衙门典吏六斗　又令在外各衙门吏典俸一石折钞二贯五百文　三十一年奏准在京吏典有家小原支一石以上者每石减支二斗无家小减支五斗提控都吏胥掾令史等项不分有无家小原支米二石者减支五斗原支二石五斗者减支八斗各处布政司并直隶所属府州县及各都司卫所吏全支钞　永乐九年令在京各衙门吏典不分有无家小俱全支米　十六年令在京各衙门吏月支米一石余折钞南京各衙门办事吏旧支食米五斗者住支　十九年令在京各衙门吏有家小者月支米六斗无者四斗五升余折钞南京各衙门吏照旧支给每米一石折钞二十五贯　二十二年令在京各衙门吏有家小者月增米四斗无者一斗五升其折色钞亦照文武官例给胡椒苏木　宣徳三年革各衙门办事吏月支食米　正统元年令南京各衙门吏月支米有家小者增二斗无家小者增一斗五升　又令在京刷卷人吏俸照各衙门吏典例支给　六年令在京令典知印有家小者月支米一石无者六斗　七年奏准在外大小衙门通吏令史司吏月支米三斗余折钞　八年令各处都布按三司知印承差月支米三斗余折钞成化四年令在京吏典折色俸照文武官例钱钞兼
　　支　十六年令户部书算月支米五斗
　　已上吏员知印承差俸粮书算附
　　永乐八年奏准安挿来降达官每大口月支粮四斗小口二斗三岁以下及续生者不支　宣徳三年令在京达官俸不拘品级月支米二石余于南京仓支其折钞照文武官例　十年令在京逹官俸旧全支者减半半支者减十之三四新降附达官自指挥而下逓减　又令辽东安乐自在州达官头目俸粮该支半俸二石四斗而减支者添本色米一石该支半俸二石而减支者添本色米八斗余折钞　景泰元年奏准来降达官俸本色三分俱于在京支给　五年令安挿达官人等病故无子孙承袭者家属仍月支米二石
　　已上外夷归附官员俸粮
　　洪武初令官吏俸给旗军月粮按月关支每月不过初五　永乐元年令各衙门官吏监生人等凡关过俸粮五斗以下者俱免还官　宣徳二年令俸粮过期不关者改折钞　四年奏准公差官员无家小者明白开报回日补支其余见在者务依期关支不许出月如过三月不关者扣除　八年令各衙门官吏俸粮文书至仓一月已上不关者扣除　九年奏准各都司卫所官军俸粮若过三月不关者俱折支钞　正统元年令在京军官折俸银本部按季取数类奏赴该库官出于午门里会同司礼监官及给事中御史唱名给散　八年令在京官吏月支米本部每岁扣算一年该用之数定拨各衙门径自委官收放仍每岁各将所收粮数造册送部类送户科每月计支过数注销其积出余粮岁终本部委官盘量作数　十年令在京官吏等项俸粮折色各具手本送本部查明另具手本送天财库知会各衙门自行关支　十二年奏准顺天府及大兴宛平二县都税司等衙门官吏俸粮照五府六部例于儧运糙粳米内拨发本府收支　景泰二年令各卫所官军俸粮折色如上半年钞延至次年正月下半年苏木延至次年七月终者俱住支口外官军不在此例　三年令詹事府左右春坊司经局太仆寺官吏俸粮照太常寺例于本衙门收放五城兵马司大通关会同舘官吏及京卫武学师生俸粮按月造册定拨京仓关支　又令南京各衙门见收官吏人等俸粮照在京例开立年分造册送科放支按月具手本委官赴科注销正粮支尽仍令南京户部委官查盘　四年令光禄寺官吏俸粮于礼部带支尚宝司于通政司带支　五年令在京军卫有司衙门官吏旗军俸粮折钞若过半年不行造册关支者住支如有依期造册而该库无钞者方准补给　又令各卫所官军俸粮折色委官赍册赴部转送该府会关该府仍不拘卫所多寡就为赴库关领　天顺元年令上林苑监官吏俸粮于本监收放　成化八年令在京文武官折色俸粮自文书到日经五个月不关者扣除　十七年令在京各卫所掌印军政官及各邉廵抚镇守把总等官督属造册及委官关支俸粮折色仍先具委官职名呈报本部及各处管粮官员如过四十五日不造册关支及关支不尽者粮米扣除委官俸粮亦依所违月日住支若各卫所不以委官职名开报者掌印军政把总官一体住支　十八年奏准天津等二十四卫官军俸粮折色每岁先行造册委官亲赍上半年限三月内下半年限九月内赴府投文转送内府库关支如过一年不到者照例扣除关出钞绢等物本府仍委官押运至彼令管粮郎中等官公同该卫官给散　又令两京营缮所文思院官员俸粮工部并南京工部按季造册缴送南京户部照在京各卫经歴等官例定拨南京卫仓支给其有册到一十五个月不赴部告支者扣除　二十年令两京各卫关支官吏人等折色俸粮俱自本部比号日爲始定限三个月以里务委官依数赴该库关出送卫所公同掌印管事并首领官给散具数回报本部查考如有刁蹬留难及用强准折私债听委官与被害之人指实呈告依律追究如委官通同掌印管事及买头人等包买折债不行给散或违限不赴该库官领有赃者以赃论无赃者叅问毕俱带俸差操其积年买头包买之人照包揽钱钞例发落治元年奏准在外并各邉卫所军官折色俸令各
　　分廵分守官督该掌印官按季造册每岁上半年限次年六月以里下半年限次年十一月以里送赴合干司府关给存留在库钞贯如不敷凡赃罚布货器皿衣服头畜之类皆计钞折支每银一两折钞七百贯若该卫所过期不造册其折色照例扣除　十一年令各邉官军俸粮每遇春间米贵支与本色秋间收成照时价支折色其余月分银米间支如或米贱愿折银者亦不许过支六个月　十三年奏准官员监生吏典旗军人等关过俸粮及预支应得粮米遇有事故调用等项五斗以上失于还官者事发止问不应追粮还官
　　已上收支俸粮













　　明会典卷三十
　　钦定四库全书
　　明会典卷三十一
　　户部十六
　　廪禄三
　　廪给
　　诸司职掌
　　凡公差人员廪给已有定例其驿传并府州县应合支用去处必湏照依文慿验日支给仍将岁支数目通类开报合干上司以慿稽考
　　明令
　　凡经过使客正官一名支分例米三升从人一名支米二升宿顿使客正官支米五升从人支米三升水路俱支经过分例陆路遇晩关宿顿分例
　　凡各站有分例去处所在有司于商税及诸色课程内拨留粮米差防有役人员掌管遇有使客依例支给不许稽停支过数开申合干上同
　　事例
　　正统四年令镇守廵抚甘肃内外官员不支廪给每月支食米三石　六年令跟随甘肃总兵官指挥千百户等官每人月给口粮四斗五升　成化十三年令延绥廵抚官照甘肃例出廵每日支廪米五升在仓支五升囬日通在仓支一斗　十六年兵部奏准凡使客该支廪给者多系有职之人如便道经过非公干去处每驿则支三升宿亦支三升如本等公干去处经过每驿亦支三升宿支五升一日经过两三驿以上俱许支给但止宿者次日起程不许巧立名色多支起关廪米从征把总领军官并跟随头目例支廪给日行一程止许关支一次使客该支口粮者不拘便道经过止宿去处及本等公干经过止宿去处每驿一例俱支一升五合一日经过两三驿以上俱许支给跟随廵抚廵按清军刷卷廵盐廵河盘粮勘事等项有役之人支廪给南京大理寺差来官请防待报发落罪囚支廪给若非官者支口粮南京各衙门差郎中主事御史给事中等官并各处镇守总兵廵抚廵视抚治廵按副叅逰击等官差官赴京奏事公干等项囬还俱支廪给若非官者支口粮赍捧诏勅制谕飞报军务重事及奉特防差使人员支廪给公侯驸马伯都督各许带从人一名支口粮其公差廵按清军刷卷廵盐廵河盘粮勘事廵捕等项官员并旗校一体支廪给各处王府并镇守总兵廵抚廵按三司等官差仪宾千百户等官进表笺进贡缴勅谢恩并奏机宻贼情紧急声息等项重事及乞恩囬奏缴册缴图军器粮草烧荒等项不急常事俱支廪给非官者支口粮衍圣公并顔孟二氏五经博士年例赴京往回及衍圣公差来掌书俱支廪给医兽家人庙丁支口粮正一嗣教大真人并随行法师人等自贵溪县起至南京俱支廪给琉球安南占城朝鲜国差来使臣支廪给南京各衙门差进表笺官支廪给来降夷人支廪给在京各衙门差郎中员外郎主事御史等官不及百里廵视仓塲等项支廪给亲王郡王差仪宾千百户等官回还支廪给总小旗军校支口粮云南贵州都布按三司四川陜西行都司差进表笺官支廪给留守司并各处都布按三司等官及行太仆寺苑马寺差人赴京奏事公干回还系官者支廪给非官者支口粮口外走回人口不堪收充勇士者及妇女送囬原籍者一体支口粮在京在外病故官员遗下家口还乡者支口粮哈宻竒木嘉色棱赤斤防古等地面差来使臣人等朶顔三卫建州等卫差来进贡人员四川云南贵州湖广乌思藏董卜韩胡土官通事把事畨僧人等陜西岷州洮州西寜畨人畨僧人等俱支廪给贵州湖广土官衙门头目舍人官族土人从人土民人等支口粮南京太常寺差官赴京关领香帛等项支廪给　二十年令寜夏廵抚官照甘肃延绥例关支廪米
　　行粮马草
　　诸司职掌
　　凡遇行军马匹日支粮草已有定例其应付一节该卫先具军马数目开呈本部立案出给批文差官赍领经过官司并驿分照依坐去军人马匹数目照例验程支给其有为事编发应支行粮人数亦合照例关支仍仰所在官司将支过数目申达上司作数其所赍批文至所止地方随即赴官告缴逓囬本部于原编底簿内销注
　　明祖训
　　凡亲王每岁来朝自偹饮膳其随从官员军士盘费马疋草料俱各自备毋得干预有司恐惹事端
　　事例
