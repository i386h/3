<!-- { "loadSidebar": true } -->
　　洪武二年定前期执事者于王宫正殿南向陈香烛案于阙廷前王拜位于殿中褥位于香案前众官拜位于王之后俱北向司礼司賛于王拜位之北司香二人于香案前俱东西相向是日陈军仗于王宫门之外乐工陈乐于拜位之后众官先具朝服引班于王宫门外东西执事俱就位王于后殿具冕服未赐者服其服众官入俟立于殿庭东西王出乐作由西陛升至拜位乐止众官就拜位賛拜乐作王兴众官皆四拜乐止王由东门入乐作至褥位乐止賛跪王与众官皆跪王三上香俯伏兴众官皆兴王由东门出乐作还位乐止賛拜乐作王与众官皆四拜乐止賛搢笏三舞跪三拱手加额呼万歳出笏俯伏兴賛四拜礼毕王与众官以次出
　　蕃国遣使进表仪
　　洪武二年定前期所司于王宫内外及国内街巷结彩设阙亭于殿上正中表笺案于阙庭前香案于表笺案前司香二人于香案左右王拜位于殿中众官位王后俱北向司礼二人于王位北引礼二人扵王位左右引班四人于众官左右俱东西相向使者立位于香案东捧表笺二人扵香案西设乐于众官拜位之后龙亭于殿南正中仪仗鼓乐于龙亭前是日清晨司印者陈印案扵殿中涤印讫以表笺及印俱置于案王具冕服众官具朝服诣案前用印毕用黄袱裹表红袱裹笺各置于匣中仍各以袱裹之捧表笺官捧置于案使者与捧表笺官各就位引王引王及众官俱入就拜位賛拜乐作再拜乐止王诣香案前跪众官皆跪王三上香讫捧表官取表东向跪进王受表以进于使者使者西向跪受兴置于案賛兴王复位賛拜乐作王与众官皆四拜乐止礼毕捧表笺官捧表前行置扵龙亭中金鼓仪吹鼓乐前导王送至宫门外还众官朝服送至国外使者乃行
　　蕃国迎诏仪
　　洪武十八年定使者入蕃国境先遣人驰报于王王遣官逺接诏前期令有司扵国门外公馆设幄结彩设龙亭扵正中设香案于龙亭之南备金鼓仪仗鼓乐伺迎引又于国城内街巷结防王宫内设阙亭扵殿上正中设香案于阙廷之前设司香二人扵香案之左右设诏使立位于香案之东设开读案于殿陛之东北设蕃王拜位于中道北向设蕃国众官拜位于蕃王拜位之南异立重行北向设宣读官位于开读案之北展诏官二人于宣读官之南俱西司司礼二人位于蕃王拜位之北东西相向引礼二人位扵司礼之南东西相向引班四人于众官拜位之北东西相向陈仪仗于殿廷之东西设乐位于众官拜位之南北向逺接官接见诏书迎至馆中安诏于龙亭中遣人驰报王王即率国人众官及耆儒僧道出迎于国门外至馆中具冕服众官具朝服行五拜礼讫迎诏出馆至国门金鼓在前次僧道耆儒次众官次众次仪仗鼓乐次诏书龙亭使者常服行于龙亭后迎至殿中金鼓分列门外之左右置龙亭于殿上正中使者立扵东引礼引王入就拜位引班引众官人等各就拜位司賛唱开读诏展诏授捧诏官对展宣诏官称有制賛跪蕃王及众官跪宣读毕捧诏官捧诏至龙亭前授使者仍置于龙亭中賛俯伏兴平身乐作賛鞠躬乐作四拜乐止唱搢圭鞠躬三舞蹈跪唱山呼百官拱手加额曰万万歳凡呼万歳乐工军校击鼓齐声应之唱出笏俯伏兴乐作四拜兴平身乐止礼毕引礼引蕃王退引班引众官以次退蕃王及众官释服使者以诏书付所司颁行蕃王与使者分宾主行礼















　　明防典卷五十五
　　钦定四库全书
　　明防典卷五十六
　　礼部十五
　　官员拜礼
　　礼仪定式
　　凡公侯驸马相见各行两拜礼一品官见公侯驸马一品官居右行两拜礼公侯驸马居左答礼二品见一品二品居右行两拜礼一品居左答礼三品见二品三品居右行两拜礼二品居左答礼四品见三品四品居右行两拜礼三品居左答拜五品见四品五品居右行两拜礼四品居左答礼六品以下仿此如三品见一品四品见二品行两拜礼一品二品官答受从宜余品仿此如有亲戚尊卑之分从行私礼
　　事例
　　洪武四年令凡官员奏事聴宣诏进物受赐及祭祀上香奠帛祭酒读祝等事行跪礼如常仪凡揖礼下见上躬身举手齐眼为敬上官随坐随立无答其次下官举手齐口上官举手齐心答之　二十九年令凡王府将军与驸马仪賔公侯相见将军居左驸马等居右皆再拜与文武一品至三品官相见将军居中各官拜将军答礼与四品以下官相见各官拜将军坐受　三十年令凡百官以品秩髙下分尊卑其品级近者相见行礼则东西对立稍卑者居西髙者居东其品级相越二三等者卑者居下尊者居上其相越四等者则卑者拜下尊者坐而受礼有事则跪白如一品与二品相见二品居西行礼一品官居东答礼与三品四品相见三品四品居下行礼一品居中答礼与五品以下相见一品坐受禀事则跪余仿此凡司属官品级亚扵上司官者禀事则跪凡近待官员难拘品级行跪拜礼亦不许与外官交接凡同僚官品级有髙下者不拘凡大小官员于内府相见不许跪拜　治十二年议准王府长史不许行走三司中门若相见之际须以礼待之　十五年奏准陜西行太仆寺卿与御史相见比辽东山西等处例出入行走中门正道
　　官员公座
　　礼仪定式
　　凡大小衙门官员每日公座行肃揖礼佐贰官揖长官长官答礼首领官揖长官佐贰官长官佐贰官拱手
　　属官见上司官
　　礼仪定式
　　凡属官见上司官必序立于堂阶之上总行一揖上官拱手首领官答揖其公干节序见上司官皆行两拜礼长官拱手首领官答礼
　　事例
　　洪武五年令凡内外掾史令史书吏宣使奏差人等晨谒长官必序立阶下一揖乃退长官不答礼幕官拱手如节序及公参或差遣辞见俱两拜长官不答礼凡吏典见幕官亦序立阶下肃揖幕官不答礼如时节公参或差遣辞见俱两拜长官不答礼凡吏典见幕官亦序立阶下肃揖幕官不答礼如时节公参差遣辞见行两拜礼幕官拱手　十五年令所属卑官参见者不答品级等者答拜所属官品级髙者与上司官卑者均礼
　　公聚序坐
　　礼仪定式
　　凡文武官公聚各依品级序坐若资品相同者各照衙门次第若王府官属与朝官坐立各照品级俱在朝官之次
　　事例
　　洪武二十四年令凡学官位于杂职之上　二十五年令王府筵宴按察司佥事入殿坐于长史之上　宣徳三年令御史给事中照品级坐　景泰三年令六科都左右给事中内外序坐书衔俱居御史之左　成化二年奏准凡镇守总兵廵抚等官列坐总兵系伯爵以上者居左廵抚系佥都御史以上者居右若总督提督军务等官自佥都御史以上俱坐扵总兵官侯伯之左列名于前　五年奏准在京法司防官审囚俱于承天门外东西重行列位公侯驸马伯列于东班都督等官列于东班后行尚书都御史侍郎等官列于西班通政司大理寺佐贰官并六科掌科给事中列于西班后行礼部防议民情俱于阙左门东直房序坐尚书左右都御史等官上坐侍郎副都御史等官对坐通政司议大理寺寺丞等官列于东傍六科掌科都给事中列扵西傍南京文武衙门公事防集序坐亦如之　八年奏准御史郎中贠外郎主事奉勑同差者俱照新差职名先后序坐若郎中等官奉勑防同御史或御史奉勑防同郎中等官行事当以奉之人坐左次者居右其各衙门一应公差有关防御史者俱让御史居左若不系同差别处政务相关止依品级序坐　十四年定在外总兵廵抚官位次左右都督与左右都御史并都督同知与副都御史并都督佥事与佥都御史并俱文东武西伯以上则坐扵左　十五年奏准都御史系总督及提督军务者不分左右副佥俱坐扵左总兵官俱坐于右
　　官员相遇廻避等第
　　礼仪定式
　　凡驸马遇公侯分路而行一品二品遇公侯驸马引马侧立须其过二品见一品二品趋右让道而行三品遇公侯驸马引马廻避遇一品引马侧立遇二品趋右让道而行四品遇一品以上官引马廻避遇二品引马侧立遇三品趋右让道而行五品遇二品以上官引马廻避遇三品引马侧立遇四品趋左让道而行六品遇三品以上官引马廻避遇四品引马侧立遇五品趋右譲道而行七品遇四品以上官引马廻避遇五品引马侧立遇六品趋右让道而行八品遇五品以上官引马廻避遇六品引马侧立遇七品趋右让道而行九品遇六品以上官引马廻避遇七品引马侧立遇八品趋右让道而行品级相等者分路而行如有亲戚尊卑之分聴从廻避　凡内官遇驸马扵道必须下马遇公侯一品二品官引马侧立遇三品四品官分路而行　凡公侯驸马一品二品随从火者人等非跟随本官而私自出入者凡遇文武百官必须下马违者治罪　凡所属官遇上司官引马廻避所属官品级髙者遇上司官卑者分路而行　凡官员应合廻避而路窄不可廻避者则下马拱立应分路者不得占中道　凡文武官员出入应合开道而自不开道致令应廻避官员不曽廻避者不问若因而生事者止问上官　凡街市军民人等买卖及乗坐驴马出入者遥见公侯驸马一品以下至四等官过往即便下马让道　凡官员当避路者若承宣召及祠祭官诣祠所并有捕逐者在道虽遇应避之官不避
　　事例
　　洪武二十九年令凡遇王府将军于道驸马仪宾公侯让左文武一品至三品官引马侧立四品以下官下马三十年令凡军民人等扵街市遇见官员引道经过
　　即须下马却避不许冲突违者论罪
　　官员仪从
　　礼仪定式
　　凡文武百官自四品以上仪从并依旧制从宜五品官止许引导一人六品以下不许引导其出郊在外仪从仍依旧制不拘此例
　　事例
　　洪武二十四年更定官员仪从公十人侯八人伯六人一品至三品六人四品至六品四人七品至九品二人其役使奴婢公侯之家不过二十人一品不过十二人二品不过十人三品不过八人　成化元年令凡京官出外四品以上引导三对用锡槊钢义藤棍七品以上引导二对用锡槊藤棍在外方面堂上官引导三对用锡槊钢义藤棍各府及塩运司等衙门四品以上官引导二对用锡槊藤棍七品以上引导一对用藤棍八品九品用竹箆一对引导杂职不许引导若府州县官催徴用竹箆荆杖廵捕用义刀之类导引者不在禁限其京官回还乡里本府州县并不许引导及责罚吏民违者从廵按御史按察司官究治若风宪官僣用亦许诸司指实具奏
　　新官到任仪
　　事例
