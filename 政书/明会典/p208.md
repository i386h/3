<!-- { "loadSidebar": true } -->
　　一照刷兵房勾补军役文卷先看本府何年月日承奉兵部劄付或都司布政司各卫公文坐勾补役军丁若干名若当日立案行移各该州县立定限期解府各该州县照依坐下名数随即解到卷内见有原获合干上司实收事无施行则于刷尾批以照过若或当日立案照依名数行下各该州县或全不解到已经节次移文催并差人坐守起解虽已尽絶而无实收则批以通照又或经违三五日甚至十数日才方立案行移虽各该州县依数起解未见实收则批事属稽迟若行移不迟名数不缺中间原坐张某今解李某案内不见审实縁由及驳问所司官吏虽有实收则亦批事属不明其或已承上司明文虽已立案经年不见催举间或行移如勾十名止解到五六名已解者不见实收未到者又不举问显有窥避则批曰事属埋没照刷州县兵房卷同一照刷刑房贪赃坏法文卷先看本府何年月日据某人所告词状当日曽无立案将本人引审或监或保若监收原告要见为何縁故明白立案取具司狱司收管在卷若或保在原告要见立案批差皂取获保状附卷其状内合问人数查照曽无立案分豁被告干连着落所司提解又当防本府何年月日据所司依限解到坐提人数要见当日立案将各人引问责与原告对理且如甲告乙受丙赃五十贯乙招如告又告丁赃四十贯丁供明白甲自招虚又当看甲乙丙之招词丁之供状同甲乙丙之服辨曽无题押入卷乙招赃钞曽无立案追征既已追征曽无纳足有无该库收贮领状又防有无立案引律拟罪发落又于发落案内先防原发事由中间曽无増减原状闗情节查批解到月日有无淹禁次于问拟招罪项下详看乙所招受赃情节比甲所告是否同异却于前件议得项下参详甲乙丙之罪名比律允当并无招涉依例疎放又于照行事理要见准工者差人起解的决者立案摘断免科者疎放宁家追足乙名下招受赃钞责令该库收贮取获领状在卷如原发事由内无増减原状闗情节问拟招罪内无故失出入人罪前件议得下比照律条所拟允当照行事理内无人赃埋没之俱已完结事无施行则批以照过若或已提未到人数累催不到原追赃钞催促未足则批以通照其或受状不即立案已经数日方才施行以致提人未到则批曰事属稽迟若案内字样不同粘连颠倒以致月日参差官不题押吏不书名之类事已完结而无窥避则批事属差错若或囚人招出人赃照行事理内不照追提以致经年不行显有窥避则批曰事属埋没照刷州县刑房卷同
　　一照刷工房成造船只文卷先防何年月日承奉工部劄付坐下本府该造船若干只每只计用丁线大小不等若干斤桐油若干斤麻穰若干斤其价照依时值对物收买仰于官钱内放支合用木植着落人夫采所当日立案定限行移所属州县起集人夫采办木植要见囘报起解人夫若干名并所诣处所及已收买丁线等物时价差委何人带领各匠若干名前来塲所兴造次将引各行具领状支钞依数收买物料成造船只查筭原估与收买价钞相同已用与原计物料无异船只已起限期不违事无施行俱有各行收买物料领状在卷则批以照过若或行移不迟兴工不后物料不缺人匠不少支用物料未尽原定限期不违舡只未起事有施行则批以通照其或经违数日才方立案行移其所属州县合办物料人匠虽已不缺而船只亦起终是怠慢则批云事属稽迟若或派料或多或少用工或众或寡且如每船合办五寸丁线二百斤却买二百五十斤合办三寸丁线三百斤却买二百五十斤之类以致船只未起又违限期中间收买价钞并无尅落查考各行领状在卷文案明白别无窥避则批事属差错其或船只已完不见各船已用物料花销余下丁线等物不见责令是何库分收贮原计料数多已收买数少显有窥避则批云事属埋没照刷州县工房卷同
　　宪纲
　　凡在京大小有印信衙门并直卫所府州县等衙门在外各都司布政司按察司文卷除干碍军机重事不刷外其余卷宗从监察御史每嵗一次或二嵗三嵗一次照刷五军都督府六部大理寺令该吏具报事目太常寺通政司太仆寺光禄寺鸿胪寺国子监翰林院各卫令首领官吏具报其余衙门正官首领官通署呈报以凭查刷都察院堂上及各道文卷俱照例送刷中间干碍追究改正事理照依已定行移体式施行如有迟错其经该官员应请防者奏请取问其余官吏就便依照刷文卷律治罪其各都司布政司按察司所属卫所府州县等衙门文卷从本处按察分司照刷若有迟错一体依例施行其照刷之际务要尽心若有狱讼淹滞刑名违错钱粮埋没赋役不均等项依律究问迟者举行错者改正合追理者即与追理务要明白立案催督结絶不能尽职者监察御史从都察院按察分司从总司体察奏闻究治
　　计各处按察司并分司
　　浙江按察司
　　浙东道【宁绍台金衢温处】浙西道【杭严嘉湖】
　　江西按察司
　　南昌道　　　　湖东道
　　湖西道　　　　九江道
　　岭北道
　　福建按察司
　　福宁道　　　　建宁道
　　武平道　　　　漳南道
　　广东按察司
　　岭南道　　　　岭东道
　　岭西道　　　　海南道
　　海北道
　　广西按察司
　　桂林道　　　　苍梧道
　　左江道　　　　右江道
　　四川按察司
　　川东道　　　　川西道
　　川南道　　　　川北道
　　湖广按察司
　　武昌道　　　　湖南道　【上下二道】
　　湖北道　　　　荆南道　【上下二道】
　　山东按察司
　　济南道　　　　东兖道
　　海右道　　　　辽海东宁道
　　河南按察司
　　河南道　　　　河北道
　　大梁道　　　　汝南道
　　陜西按察司
　　闗内道　　　　闗南道
　　闗西道　　　　陇右道
　　西宁道　　　　河西道
　　山西按察司
　　冀宁道　　　　冀南道
　　冀北道　　　　河东道
　　口北道
　　云南按察司
　　普安道　　　　临元道
　　金沧道　　　　洱海道
　　贵州按察司
　　贵宁道　　　　新镇道
　　安平道　　　　思仁道















　　明防典卷一百六十五
<史部,政书类,通制之属,明会典>
　　钦定四库全书
　　明会典卷一百六十六
　　都察院三
　　追问
　　诸司职掌
　　凡在外军民人等赴京或击登闻鼓或通政司投状陈告一应不公寃枉等事钦差监察御史出巡追问照出合问流品官员就便请防挐问带同原告一到追问处所着令原告供报被告干连人姓名住址立案令所在官司抄案提人案验后仍要抄行该吏书名画字如后呈解原提被告人到不详停滞即于来解内立案将原被告当官引问取讫招供服辩判押入卷明立文案开具原发事由问拟招罪照行事理除无招笞杖轻罪就彼摘断徒流死罪连人卷带回审拟奏闻发落【余并与问拟刑名相同】
　　宪纲
　　凡监察御史按察司官有追问诸衙门官员取受不公刑名等事除军官京官幷勲旧之臣及在外文职五品以上官具奏请防方许取问其余六品以下取问明白从公决断之后仍具奏闻若奉特防委问者湏将始终縁由议罪回奏取自上裁
　　凡有告争户婚田土钱粮鬭讼等事须于本管衙门自下而上陈告归问如理断不公或寃抑不理者直赴巡按监察御史在外赴按察司或分司及巡按监察御史处陈告即与受理推问如果得实将原问官吏依律究治其应请防者具实奏闻若见问未经结絶又赴本管上司告理不许辄便受状追卷变易是非须要即时附簿发下原问官司立限归结如理断不当及应合归结而不归结者即便究问违者监察御史按察司体察究治如不系分巡时月及巡歴已过所按地面却有陈告官吏不公不法者随即受理追问
　　凡监察御史按察司官分巡去处如有陈告官吏取受不公等事须要亲行追问不许转委违者杖一百凡有军民相干词讼等事移文到日其应该会问官员随即前去若无故不即会问及偏徇占恡者从监察御史按察司官按问其应请防者具实奏闻
　　审録
　　诸司职掌
　　凡在外布政司按察司都司幷直府州刑名有犯死罪囚人收监在彼止开招罪申逹合干上司详议允当移文本院通类具奏差监察御史会同刑部委官按临审决其到所在官司随即令首领官吏抄案各该衙门追吊原行人卷赴官详招罪果无出入及审取犯人服辩无异就令所司抄案差委狱卒将犯人押赴法各照原拟处决将原吊卷宗发还该衙门收照却行具本开坐决过犯人花名回奏仍呈原委官司知会若囚人畨异原招即合辨理重提一干人证到官从公对问明白带回审録发落其原问官吏果有受赃出入人罪情通行具奏挐问
　　宪纲
　　凡各都司布政司所属幷直府州县军民诸衙门应有罪囚追问完备杖罪以下依律决断徒流死罪议拟备申上司详审直隶聴刑部巡按监察御史在外聴按察司幷分司审録无异徒流罪名就便断遣至死罪者议拟奏闻事内干连人数先行摘断不须对问者发落寜家必合存留待对者知在聴直隶去处从刑部委官与巡按监察御史在外从都司布政司按察司及巡按监察御史公同审録处决如畨异原招事有寃抑者即与从公辩理若果寃抑幷将原问原审官吏按问其应请防者奏闻区处若审録无异故延不决及明称寃枉不与伸理者并依律罪之
　　清军
　　事例
　　宣徳二年勅六科掌科给事中各道掌道监察御史推举亷能给事中御史各十四员具奏差往各处清理军役正统五年议准在京在外都司卫所不许差人勾军
　　止将逃故等项造册送部选差能干御史一十七员分定地方请勅前去浙江等布政司幷直保定等府州清理每年八月终仍具清解过军数回京具奏　天顺二年奏准清军御史三年一次赴京查考更替治十年奏准清军御史三年满日敢有枉道回家及年限未满揑造册籍回京本院严加考察奏请黜退　十五年奏准清军御史自到地方日为始扣至三年满日赴京复命
　　提学
　　事例
　　正统元年选差监察御史才行兼备者二员提督南北直学校其考试生员黜退为吏及蠲免差役追徴食粮等项俱聴照例施行　成化十三年奏准各处军民嵗贡生员俱聴提督学校官考试
　　巡城
　　事例
　　正统十三年令巡视京城等项御史凡事有奸弊聴其依法受理送问　成化四年令锦衣卫五城兵马司禁约赌博缉捕强盗巡城御史通行提调　五年奏准巡视五城监察御史不许监收各塲草束二十一年奏准京城坐铺火夫除官员二门幷无丁外其余勇士力士将军校尉人匠等项家人余丁例不优免敢有投托内府及在外各衙门分付优免者聴该城兵马司呈送廵城御史送问　治元年奏准在京捕盗官兵人等遇有地方刦杀人财不行用心缉捕聴锦衣卫堂上幷巡城御史指实参奏拏问七年奏准京城九门守门官吏如有私立小班多勒客商车辆等项财物巡城御史拏问
　　巡闗
　　事例
