<!-- { "loadSidebar": true } -->
　　各府牒长史司文移同
　　牒上式
　　某处守御千户所为某事【云　云】合行牒上请
　　照騐施行须至牒者
　　右　牒　上
　　某　　　府
　　洪武　年【印】月　日
　　【某事】
　　副千户押
　　牒正千户押
　　副千户押
　　兵马指挥司牒上各外府同
　　故牒式
　　某卫指挥使司为某事【云　云】合行故牒可照騐施行须至故牒者
　　右　故　牒
　　某　　　府
　　洪武　年【印】月　日
　　【某事】
　　同知押　佥事押
　　牒指挥使押
　　同知押　佥事押
　　都指挥使司故牒各卫及应天府塩运司故牒各府应天府故牒外府并兵马指挥司同
　　下帖式
　　某府为某事【云　云】合下仰照騐【云　云】须至帖者
　　右下某县准此
　　洪武　年【印】月　日
　　【某事】
　　同知押　推官押
　　帖知府押
　　通判押
　　某州为某事【云　云】合下仰照騐【云　云】须至帖者
　　右下某【仓库】准此
　　洪武　年【印】月　日
　　【某事】
　　同知押
　　帖知州押
　　判官押



　　明防典卷七十五
　　钦定四库全书
　　明防典卷七十六
　　礼部三十五
　　贡举
　　举保
　　旧例举保俱隶本部凡有司起送至者咨发吏部听用以后径送吏部而本部所掌惟岁贡生员
　　诸司职掌
　　一凡举保孝防人才秀才及山林隠逸本部即行所属委自正官选求民间果系名实相副素无过犯之人有司起送到部咨发吏部听用
　　岁贡
　　诸司职掌
　　一岁贡生员到部本部奏闻送翰林院考试如果中式者送国子监读书其入学五年以上及二次不中者发充吏典提调官吏及教官训导照例决罚
　　事例
　　洪武十六年奏准天下府州县学自明年为始岁贡生员各一人俱限正月至京从翰林院试经义四书义各一道判语一条中式者入国子监不中者罚充吏　十八年令岁贡不中式者遣复学肄业提调官吏论以贡举非其人律教官训导罚俸一年贡不如期者以违制论　二十一年令岁贡府学一年州学二年县学三年各贡一人必性资纯厚学业有成年二十以上者方许二十二年令云南选贡送监　二十四年奏准岁贡
　　不中者有司官任及三年者照例论罪二年者住俸半年一年者住俸三个月学官无分久近照例责罚生员食廪五年者充吏不及者复学次年复不中者虽未及五年亦充吏　二十五年令岁贡府学一年二人州学二年三人县学一年一人　二十六年令四川土官衙门岁贡生员免考送监　二十八年奏准岁贡初试不中者遣复学停廪肄业提调官教官训导取招生员限次年再试两广四川限两年再试复不中者照例充吏提调官教官训导仍旧责罚　三十年令岁贡不中复学者免停廪　永乐元年令广西土官衙门照云南例生员有成材者不拘常例从便举贡如十年之上学业无成者就准本处充吏　二年令岁贡照洪武二十五年例直隶浙江河南限正月到部山东山西陜西湖广福建江西限二月四川广西广东限三月　八年令凡州县户不及五里者州一年县二年各贡一人　十八年令贵州选贡送监　十九年令岁贡照洪武二十一年例　又令岁贡生员起送到部遇有事故不许补贡其在家或中途事故者勘明准另次考补贡若丁忧及患病勘明仍补该年之贡如托故延至三年之外者亦不准收有司朦胧送补者各治罪　宣德二年令贵州府学照县学例三年一贡　七年令岁贡照洪武二十五年例　八年令天下州不及二十里岁贡一人　正统四年奏准生员科举停支廪米准作食粮月日充贡六年令府学一年贡一人州学三年贡二人县学二
　　年贡一人　七年令岁贡精选端重有文及通书算者起送仍限正月到部　十三年奏准州学四年贡三人天顺六年令岁贡照例将食粮年深者严加考试务
　　要通晓文理方许起送　又令岁贡生员取考科贡开除廪米月日准作食粮之数其余俱作虚旷若同案食粮则以籍名先后为次仍将考过试卷粘连批文亲赍赴部　成化元年令三氏学三年贡一人提学官考试起送　二年奏准卫学照县学例二年贡一人　四年令云南贵州选贡仍照旧例考送　又令岁贡已起送或在家中途事故过一年之上不许补贡　又令岁贡生员丁忧起服月日准作实数其养病侍亲及服阕不复学皆作虚旷　十六年令岁贡不分军民生俱听提学官考试其卫学在布政司地方布政司给批起送在两直隶地方各府起送在各边都司起送　凡京学二年贡三人军民指挥使司卫学照府学例军民生相间一年贡一人都司及土官学照州学例三年贡二人治八年奏准自九年起至十三年止顺天应天二府四年各该贡六名者许贡一十二名其余府学每年该贡一名者许贡二名州学三年该贡二名者二年许贡三名县学卫学二年该贡一名者每年各贡一名以后仍照见行例　十三年奏准自十四年为始各处州学俱四年三贡其云南四川贵州等处除军民指挥使司儒学军民相间一年一贡其余土官及都司学各照先年奏准事例三年二贡　凡广西云贵湖广四川等处但有冒籍生员食粮起贡及买到土人倒过所司起送公文顶名赴吏部投考者俱发口外为民卖与者行移所在官司追问罪若已授职依律问以诈假官死罪卖者发边卫充军其提调经该官吏朦胧起送者各治以罪　十四年奏准万全都司照府学例一年一贡其余都司所属卫分少者不许滥比　又令今后各处送到岁贡生员愿授教职者虽系南监人数亦送北监坐监一年本监按季考试能通三塲文字委系家贫亲老者方许告送吏部严加考试中者方送廷试取中选用不中仍送回本监肄业本部仍行提学官今后务严考贡之法不许姑息起送
　　学校一
　　国朝学校之设徧于天下为作养人材之地本部职掌所重者若科举乃学校中事而其防约有不止于礼射书算者今载于后
　　诸司职掌
　　一在京国子监中都国子监及天下府州县学校本部悉掌之
　　一科举凡遇子午卯酉年则乡试辰戌丑未则防试毕则殿试其取中举人咨发吏部听用
　　一礼射书算既有定式各处学校生员务要讲习精熟以备考试
　　国子监【两京同】
　　事例【见本衙门】
　　中都国子监后裁革
　　府州县儒学
　　选补生员
　　事例
　　洪武初令在京府学生员六十人在外府学四十人州学三十人县学二十人日给廪膳生员听于民间选补仍免其家差徭二丁　二十年令増广生员不拘额数二十七年令武官舍余年十五以下许入府州县学
　　读书　宣德三年定増广生员在京府学六十人在外府学四十人州学三十人县学二十人照例优免差徭七年令卫所官舍军余俊秀者许入附近府州县学
　　听赴本处乡试　正统元年生员名缺许本处官员军民之家及社学俊秀无过犯子弟选补　十二年奏准生员常额之外军民子弟愿入学者提调教官考选俊秀待补増广名缺一体考送应试　天顺六年令廪膳有缺于増广内考选学问优等者幇补増广有缺于本处官员军民之家选聪敏俊秀子弟补充　景泰二年令云南贵州军民生相兼廪膳照例科贡　三年各处军生许考补廪膳照例科贡　成化三年令卫学四卫以上军生八十人三卫以上军生六十人二卫一卫军生四十人不及者不拘有司儒学军生二十人　十七年土官嫡子许入附近儒学　治七年奏准廪膳有缺务于増广内考补不许将别学増广调补
　　学规
　　事例
