<!-- { "loadSidebar": true } -->
　　凡典买田宅不税契者笞五十仍追田宅价钱一半入官不过割者一畆至五畆笞四十每五畆加一等罪止杖一百其田入官　若将已典卖与人田宅防胧重复典卖者以所得价钱计赃准窃盗论免刺追价还主田宅从原典买主为业若重复典买之人及牙保知情者与犯人同罪追价入官不知者不坐　其所典田宅园林碾磨等物年限已满业主备价取赎若典主托故不肯放赎者笞四十限外年所得花利追徴给主依价取赎其年限虽满业主无力取赎者不拘此律
　　盗耕种官民田
　　凡盗耕种他人田者一畆以下笞三十每五畆加一等罪止杖八十荒田减一等强者各加一等系官者各又加二等花利归官主
　　荒芜田地
　　凡里长部内已入籍纳粮当役田地无故荒芜及应课种桑麻之而不种者俱以十分为率一分笞二十每一分加一等罪止杖八十县官各减二等长官为首佐职为从人户亦计荒芜田地及不种桑麻之以五分为率一分笞二十每一分加一等追徴合纳税粮还官
　　弃毁器物稼穑等
　　凡弃毁人器物及毁伐树木稼穑者计准窃盗论免刺官物加二等若遗失及误毁官物者各减三等并騐数追偿私物者偿而不坐罪　若毁人坟茔内碑碣石兽者杖八十毁人神主者杖九十若毁损人房屋垣墙之者计合用修造雇工钱坐赃论各令修立官屋加二等误毁者但令修立不坐罪
　　擅食田园果
　　凡于他人田园擅食果之坐赃论弃毁者罪亦如之其擅将去及食系官田园果若官造酒食者加二等主守之人给与及知而不举者与同罪若主守私自将去者并以监守自盗论
　　私借官车船
　　凡监临主守将系官车船店舍碾磨之私自借用或转借与人及借之者各笞五十验日追雇赁钱入官若讨雇赁钱重者各坐赃论加一等










　　明防典卷一百三十四
　　钦定四库全书
　　明防典卷一百三十五
　　刑部十
　　仓库
　　明律
　　钞法
　　凡印造寳钞与洪武大中通寳及歴代铜钱相兼行使其民间买卖诸物及茶塩商税诸色课程并聼收受违者杖一百　若诸人将寳钞赴仓塲库务折纳诸色课程中买塩货及各衙门起解赃罚须要于钞背用使姓名私记以凭稽考若有不行用心辨騐收受伪钞及挑剜描辏钞贯在内者经手之人杖一百倍追所纳钞贯伪挑钞贯烧毁其民间关市交易亦许用使私记若有不行仔细辨验误相行使者杖一百倍追钞贯止问见使之人若知情行使者并依本律
　　钱法
　　凡钱法设立寳源等局鼓铸洪武通寳铜钱与大中通寳及歴代铜钱相兼行使折二当三当五当十依数准筭民间金银米麦布帛诸物价钱并依时直听从民便若阻滞不即行使者杖六十　其军民之家除镜子军器及寺观庵院钟磬铙钹外其余应有废铜并听赴官中卖每斤给价铜钱一百五十文若私相买卖及收匿在家不赴官中卖者各笞四十
　　收粮违限
　　凡收夏税于五月十五日开仓七月终齐足秋粮十月初一日开仓十二月终齐足如早收去处预先收受者不拘此律若夏税违限至八月终秋粮违限至次年正月终不足者其提调部粮官吏典分催里长欠粮人户各以十分为率一分不足者杖六十每一分加一等罪止杖一百受财者计以枉法从重论若违限一年之上不足者人户里长杖一百迁徙提调部粮官吏典处绞
　　多收税粮斛靣
　　凡各仓收受税粮听令纳户亲自行槪平斛交收作数支销依令准除折耗若仓官斗级不令纳户行槪跌斛淋尖多收斛面者杖六十若以附余粮数计重者坐论罪止杖一百提调官吏知而不举与同罪不知者不坐
　　隠匿费用税粮课物
　　凡送本户应纳税粮课物及应入官之物而隠匿费用不纳或诈作损失欺妄官司者并计所亏欠物数准窃盗论免刺其部运官吏知情与同罪不知者不坐
　　揽纳税粮
　　凡揽纳税粮者杖六十着落赴仓纳足再于犯人名下追罚一半入官　若监临主守揽纳者加罪二等　其小户畸零米麦因便辏数于纳粮人户处附纳者勿论
　　虚出通关硃钞
　　凡仓库收受一应系官钱粮等物不足而监临主守通同有司提调官吏虚出通关者计所虚出之数并皆以监守自盗论　若委官盘钱粮数本不足符同申报足备者罪亦如之受财者计以枉法从重论　其监守不收本色折收财物虚出硃钞者亦以监守自盗论纳户知情减二等免刺原与之入官不知者不坐其还主　同僚知而不举者与犯人同罪不知及不同署文案者不坐
　　附余钱粮私下补数
　　凡各衙门及仓库但有附余钱粮须要尽实报官明白正收作数若监临主守将増出钱粮私下销补别项事故亏折之数瞒官作弊者并计以监守自盗论　若内府承运库收受金帛当日交割未完者许令附簿寄库若有余剰之物本库明白立案正收开申户部作数若防胧擅将金帛等物出外者斩守门官失于盘获搜检者杖一百
　　私借钱粮
　　凡监临主守将系官钱粮等物私自借用或转借与人者虽有文字并计以监守自盗论其非监守之人借者以常人盗仓库钱粮论　若将自已物件抵换官物者罪亦如之
　　私借官物
　　凡监临主守将系官什物衣服氊褥器玩之私自借用或转借与人及借之者各笞五十过十日各坐论减二等若有损失者依毁失官物律坐罪追陪
　　那移出纳
　　凡各衙门收支钱粮等物已有文案勘合若监临主守不正收正支那移出纳还充官用者并计准监守自盗论罪止杖一百流三千里免刺　若不给半印勘合擅出权帖或给勘合不立文案放支及仓库不勘合或已奉勘合不附簿放支者罪亦如之　其出征镇守军马经过去处行粮草料明立文案即时应付具数开申合干上司准除不在擅支之限违者杖六十
　　库秤雇役侵欺
　　凡仓库务塲局院库秤斗级若雇役之人侵欺借贷移易系官钱粮并以监守自盗论若雇主同情分受物者罪亦如之其知情不曽分而符同申报瞒官及不首告者减一等罪止杖一百不知情者不坐
　　冐支官粮
　　凡管军官吏总旗小旗冐支军粮入己者计准窃盗论免刺
　　钱粮互相觉察
　　凡仓库务塲官吏攅拦库子斗级皆得互相觉察若知侵欺盗用借贷系官钱粮已出仓库匿而不举及故纵者并与犯人同罪失觉察者减三等罪止杖一百　若官吏虚立文案那移出纳及虚出通关其斗级库子拦头不知者不坐
　　仓库不觉被盗
　　凡有人从仓库中出守把之人不搜检者笞二十因不搜检以致盗物出仓库而不觉者减盗罪二等若夜直更之人不觉盗者减三等仓库直宿官攅斗级库子不觉盗者减五等并罪止杖一百故纵者各与盗同罪若被强盗者勿论
　　守支钱粮及擅开官封
　　凡仓库官攅斗级库子役满得代所收钱粮官物并令守支尽絶若无短少方许给由其有应合相沿交割之物聼提调官吏监临盘见数不得指厫指库交割违者各杖一百　若官物有印封记其主典不请原封官司而擅开者杖六十
　　出纳官物有违
　　凡仓库出纳官物当出陈物而出新物应受上物而受下物之及有司和雇和买不即给价若给价有增减不实者计所亏欠及多余之价坐论　若应给俸禄未及期而预给者罪亦如之　其监临官吏知而不举与同罪不知者不坐
　　收支留难
　　凡收受支给官物其当该官吏无故留难刁蹬不即收支者一日笞五十每三日加一等罪止杖六十徒一年守门人留难者罪亦如之　若领物纳物之人到有
　　先后主司不依次序收支者笞四十
　　起解金银足色
　　凡收受诸色课程变卖物货起觧金银须要足色如成色不及分数提调官吏人匠各笞四十着落均陪还官
　　损壊仓库财物
　　凡仓库及积聚财物主守之人安置不如法晒晾不以时致有损壊者计所损壊之物坐论著落均陪还官若卒遇水冲激失火延烧盗贼刼夺事出不测而有损失者委官保勘覆实显迹明白免罪不陪其监临主守若将侵欺借贷那移之数乗其水火盗贼虚揑文案及扣换交单籍册申报瞒官者并计以监守自盗论同僚知而不举者与同罪不知者不坐
　　转解官物
　　凡各处徴收钱帛买办军需成造军器等物所在州县交收差有职役人员陆续解本府若本府不即交收差人转觧勒令人户就解布政司者当该提调正官首领官吏典各杖八十若布政司不即交收勒令各府就解部者首领官令典罪亦如之　其起运官物长押官及觧物人安置不如法致有损失者计所损失之物坐论著落均陪还官若船行卒遇风浪及失火延烧或盗贼刼夺事出不测而有损失者申告所在官司委官保勘覆实显迹明白免罪不陪若有侵欺者计以监守自盗论　若起运官物不运本色而輙赍财货于所纳去处收买纳官者亦计以监守自盗论
　　拟断罚不当
　　凡拟断罚财物应入官而给主及应给主而入官者坐论罪止杖一百
　　守掌在官财物
　　凡官物当应给付与人已出仓库而未给付若私物当供官用已送在官而未入仓库但有人守掌在官若有侵欺借贷者并计以监守自盗论
　　隠瞒入官家产
　　凡抄没人口财产除谋反谋叛及奸党系在十恶依律抄没其余有犯律不该载者妻子财产不在抄没入官之限违者依故入人流罪论　若抄劄入官家产而隠瞒人口不报者计口以隠漏丁口论若隠瞒田土者计田以欺隠田粮论若隠瞒财物房屋孳畜者坐论各罪止杖一百所隠人口财产并入官罪坐供报之人若里长同情隠瞒及当该官吏知情者并与同罪计所隠重者坐论全科　受财者计以枉法各从重论失觉举者减三等罪止笞五十
　　课程
　　明律
　　塩法
　　凡犯私塩者杖一百徒三年若有军器者加一等诬指平人者加三等拒捕者斩塩货车船头匹并入官引领牙人及窝蔵寄顿者杖九十徒二年半挑担防载者杖八十徒二年非应捕人告获者就将所获私塩给付告人充赏有能自首者免罪一体给赏　若事发止理见获人塩当该官司不许辗转攀指违者以故入人罪论凡塩塲灶丁人等除正额塩外夹带余塩出塲及私煎货卖者同私塩法百夫长知情故纵及通同货卖者与犯人同罪
　　凡妇人有犯私塩若夫在家或子知情罪坐夫男其虽有夫而逺出或有子防弱罪坐本妇
　　凡买食私塩者杖一百因而货卖者杖一百徒三年凡守御官司及塩运司巡检司巡获私塩即发有司归勘各衙门不许擅问若有司官吏通同脱放者与犯人同罪受财者计以枉法从重论
　　凡守御官司及有司巡检司设法差人于概管地面并附塲关去处常川巡禁私塩若有透漏者关津把截官及所委巡塩人员初犯笞四十再犯笞五十三犯杖六十并附过还职如知情故纵及容令军兵随同贩卖者与犯人同罪受财者计以枉法从重论
　　其巡获私塩入已不觧官者杖一百徒三年若装诬平人者加三等
　　凡军人有犯私塩本管千百户有失钤束者百户初犯笞五十再犯杖六十三犯杖七十减半给俸千户初犯笞四十再犯笞五十三犯杖六十减半给俸并附过还职若知情容纵及通同贩卖者与犯人同罪
