<!-- { "loadSidebar": true } -->
　　十年令天下一应课程俱照洪武年间旧额征收不许妄自增添　又令各税课司添收麻油等物料　正统元年裁革各处税课司局收钞不及三万贯者其该收钱粮令有司带管　四年令各处有客商数少税课亏欠累民包纳者所在有司按察司及廵按御史踏勘从实征收　七年奏准各处州县额办商税酒纸等课于各州县收贮以备岁造叚疋祭祀及官吏俸给等项支用　九年置官房于彰义门收税商课钞　十一年令各处课税照永乐七年额例收办其见办课钞比旧增多者以见办之数为额若办课一万五千贯与市镇买卖处所相离有司路逺及军卫相叅者复设税课司局云南贵州原无闸办之处令所司收办一年为额所收课钞皆存留为官吏旗军俸粮等项支用　十二年令廵视塌房御史及顺天府堂上官一员估计物货直钞若干造册发都税等司官攅收掌照价收税　令本部差主事二员于淮安临清闸办商税课钞一年更代令顺天府委官一员于张家湾宣课司闸办商税一年更代　十三年奏准各处开张铺店及卖酒醋之家户絶者除其税　十四年令内外门摊商税课止照洪武年间旧额收受不许过多　景泰元年奏准各处商税课仍照正统年间见行事例收办　二年令大兴宛平二县于和逺店等塌房每塌房佥殷实大户二名或四名看管顺天府及二县拘集各行依时估计物货价直照旧折收钞贯仍造册二本一本发都税司一本送部查考廵视塌房御史务禁管店小脚不得揽纳客商课程以不堪钞抵数送官及邀截客货骗害商人其收税则例上等罗叚每疋税钞二十五贯牙钱钞二十五贯塌房钞二十五贯中等罗叚每疋税钞一十五贯牙钱钞一十五贯塌房钞一十五贯下等罗叚每疋税钞一十贯牙钱钞一十贯塌房钞一十贯上等纱绫锦每疋青红纸每一千张篦子每一千个税钞六贯七百文牙钱钞六贯七百文塌房钞六贯七百文中等纱绫锦毎疋细羊羔皮袄每领黄牛真皮每张扇骨每一千把税钞五贯牙钱钞五贯塌房钞五贯青三梭布毎疋红油纸每八千张防衣纸每四千张鐡锅每套四口藤黄每斤税钞四贯牙钱钞四贯塌房钞四贯褐子绵防毎疋毛皮袄氊衫毎领干鹿每个税钞三贯四百文牙钱钞三贯四百文塌房钞三贯四百文官绢官三梭布每疋绒线每斤五色纸每四千五百张高头黄纸每四千张税钞三贯牙钱钞三贯塌房钞三贯小绢白中布青匾线夏布每疋手帕每连三个手巾每十条皮裤每件小靴每套三防板门每合响铜每斤连五纸每千张连七纸每一百五拾张税钞一贯牙钱钞一贯塌房钞一贯青大碗每二十五个青中碗每三十个青大碟每五十个税钞七百四十文牙钱钞七百四十文塌房钞七百四十文洗白夏布青绿红中串二布每疋包头每连二十个氊条每条大碌铜青碌枝条碌生熟铜苏木胡椒川椒黄蜡蘑菇香蕈木耳毎斤酒壜土酒海每个青中碟每五十个白大盘每十个书房纸每四篓笔管每五百个油防每副税钞六百七十文牙钱钞六百七十文塌房钞六百七十文青小碟每五十个白中盘每十五个税钞六百文牙钱钞六百文塌房钞六百文花布被面每叚白中串二布每疋靛花青红花针条每斤青靛银杏菱米莲肉软枣石榴每十斤青大盘每十二个青盘每十五个青小盘每二十个青小碗每三十个干鵞天鵞等野味每只南丰大篓纸每四块竹椅每把税钞五百文牙钱钞五百文塌房钞五百文喜红小绢每疋税钞四百七十文牙钱钞四百七十文塌房钞四百七十文麻布每疋花椒水牛底皮每斤土青盘每十五个土青碗小白盘每二十个土青碟每五十个青茶钟毎七个税钞四百文牙钱钞四百文塌房钞四百文小麄绵布每疋氊袜每双土降香白砂糖每斤草蓆每领雨伞每把翠花每朶草花每十朶刷印马纸每四块土尺八纸每块南丰篓纸每六块连三纸每一千张毛邉纸中夹纸每一百张酒麯每十块税钞三百四十文牙钱钞三百四十文塌房钞三百四十文灯草每斤土青酒钟土青茶钟每十二个土青香炉大白碗每十个中白碗每十五个白大碟每二十个白小碟每二十五个税钞三百文牙钱钞三百文塌房钞三百文马牙速香鱼胶每斤税钞二百四十文牙钱钞二百四十文塌房钞二百四十文药材每斤白小碗每十五个税钞二百文牙钱钞二百文塌房钞二百文荔枝圆眼冬笋松子桐油桕油黑砂糖蜂蜜每斤蜡胭脂每两土粉土硝鹻松香墨煤麻肥皂末香槐花胶枣鸡头螃蠏蛤蜊每十斤干免鸡鸭每只白茶钟每六个甘蔗藕每十根竹筯每一百双竹扫箒每十把蒲蓆每领杂毛小皮每张氊防每个草鞋每十双税钞一百七十文牙钱钞一百七十文塌房钞一百七十文明干笋蒲桃海菜金橘橄榄牙枣苎麻每斤税钞一百四十文牙钱钞一百四十文塌房钞一百四十文绵花香油紫草红曲紫粉黄丹定粉云香柿饼栗子核桃林檎甘橘雪梨红枣杨梅枇杷榛子杏仁蜜香橙乌梅五倍子咸弹黑干笋茶叶生姜石花菜鰕米鲜干鱼鲜猪羊肉黑铅水胶黄白麻纲熟鐡每斤绵絮每套芦蓆每领绵胭脂每帖西每十个税钞一百文牙钱钞一百文塌房钞一百文干梨皮荸荠芋头鲜菱乌菱鲜梨鲜桃杏子李子鲜柿柿花焰硝皂白矾沥青生鐡每斤干葱胡萝卜每十斤冬每十个萝卜菠芥等菜四十斤税钞六十五文牙钱钞六十五文塌房钞六十五文其余估计未尽物货俱照价直相等则例收纳其进塌房钞并抽分布疋及按月该纳房钞俱为除免三年令辽阳税课司税课减半　四年令张家湾宣
　　课司并在京都税司凡遇客商淮麯投税每百分取二送光禄寺准塌房条税课钞每岁所送止十五万斤如有余存留下半年支用　令张家湾宣课司课钞减半　五年令正阳门等宣课司一应杂货轮日挨次于条由内开写普安等三店缷卖其给赐各官福顺等店亦照例每店佥大户二名看管按季更替该抽货物各官亲属斟酌抽取不许容留亲戚诈称家人在店搅扰仍行廵视塌房御史访察禁革但有更易姓名营求看店及私充牙行者军发邉卫充军民发口外为民　七年令京城九门收钞铺户每季各门止役三人　天顺元年令各处税课司局该办课程照永乐年间旧额征收其课钞不及万贯者俱革罢令所在有司带管　成化元年令京城九门并都税宣课等司及各处商税等项课俱钱钞中半兼收每钞一贯折收铜钱四文　六年令每钞一贯折收铜钱二文　又令商税课照旧收钞　十五年令京城九门监收钱钞内官及各处抽分厰不许将不该抽货物违例抽分　又令廵城御史会同本部委官凡遇九门每月检收钞钱进库合用纸笔芦席车脚等项于所收钱钞内扣出易卖其崇文宣武朝阳东直四门每门添拨办事吏一名正阳等五门添拨办事吏一名助收钱钞　二十一年令顺天府委佐贰官一员于正阳门税课司崇文门宣课分司监收商税课钞　治元年令差御史主事各一员于崇文门宣课分司监收商税　又令在京崇文等九门上新河张家湾临清淮安州苏州杭州刘家隔正阳镇各税课司局每钞一贯折收银三厘每钱七文折收银一分解京库其存留者折支官军俸粮每银一两折钞七百贯　又令官吏监生军校家下供送车辆不系客商串同带货者免收税　又令客商贩到诸货若系张家湾发卖者省令赴局投税若系京城发卖者以十分为率张家湾起条三分崇文门收税七分如张家湾不曾起条崇文门全收　令顺天府委官二员于草桥及卢沟桥宣课司监收商税　五年令在京宣课司监收商税止照旧例不许分外搜求有伤治体　六年令差官于江西浙江苏州州淮安临清税课司局查照旧例定为则例收税按月稽考自后不许再委隔别衙门官员侵管重复扰民仍各照额办岁办之数年终通照钞关事例造册奏缴　又令崇文门宣课司商税止差主事监收不必御史廵察　十三年奏准在京在外税课司局批验茶引所但系一应税纳钱钞去处省令客商人等自纳若权豪无借之徒结党把持拦截生事及将烂钞低钱搪塞搅扰商税者问罪枷号三个月发落已上商税课程俱载国初以来着令今见行者其宣徳及正统间为钞法不通加増之数见钞法项下
　　宣徳四年令南京至北京沿河漷县临清济寜徐州淮安州上新河客商辏集处设立钞关差御史及本部官照钞法例监收船料钞如隠匿及倚势不纳钞者船没入官犯人治罪惟装载自已米粮薪刍及纳官物者免纳　正统四年令取回监收船钞御史止令原设官员收受　又令罢徐州济寜州收船料钞临清淮安令差去收粮官兼管原差收钞官取回每船一百料纳钞四十贯　六年令罢上新河监收船钞官　十一年令移漷县钞关于河西务本部委官监收其所收钞武清县按季差人解送京库　又差主事二员于临清淮安监收船料钞　景泰元年差主事二员于湖广金沙洲江西九江监收船料钞一年更代每船一百料纳钞十五贯所收钞九江运湖广布政司备用金沙洲运贵州辰沅常徳等府以备贵州军职俸给　又差主事二员于苏杭二府监收船料钞　六年差南京户部主事一员于上新河监收船料钞　令河西务临清淮苏杭及九江金沙洲监收船钞主事俱取回各府委佐贰官一员每岁轮收仍行各处廵河或廵按御史提督兼管成化元年令各处船料钞俱钱钞中半兼收每钱四
　　文折钞一贯　又令罢苏杭淮临清九江金沙洲等处收船料钞　二年差主事二员于九江金沙洲监收钱钞定为则例一年满日该府各委佐贰官一员照例轮收　三年令苏杭二府各委佐贰官监收钱钞四年罢苏杭金沙洲九江四处钞关　五年令河西务监收船钞官凡载官粮物并运粮河船有卫所名号往回俱不在收钞之例　六年复设金沙洲钞关令该府官轮收　七年复设九江苏杭三府钞关并河西务各差主事一员监收　治六年令河西务苏州九江临清钱粮多处户部各差官一员淮安州杭州钱粮少处南京户部各差官一员照彼中则例每钞一贯折银三厘每钱七文折银一分　七年令九江船料折色铜钱准收银　又令河西务收钞委官及各处钞关凡经过官民粮米剥船俱免纳钱钞　十四年取回临清收钞主事令委府州佐贰官管理仍令管仓主事监督
　　以上船料钞
