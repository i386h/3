<!-- { "loadSidebar": true } -->
　　本司每引官给米四斗　七年奏准凡势豪军民人等聚众兴贩私盐者径解兵部发铁岭卫充军其巡捕巡司官兵人等受财故縦及令军兵用强防送者罪亦如之　天顺六年云南诺邓盐井大井盐井盐课司各裁革副使一员顺荡盐井盐课司裁减流官副使一员存留土官副使一员　八年裁革河间长芦运司佐贰官一员盐厯司佐贰官一员盐仓副使一员　成化二年令军民人等有驾使遮洋大船摆列军器兴贩私盐者邉卫充军　三年奏准凡越境夹兴贩官私盐至二千斤以上者不拘军民舍余俱充军舍余系腹里者发邉卫系邉卫者发鐡岭卫其经过官司及四邻里老俱照例问罪若马快粮舡夹帯者一体究治　四年令内外官员之家不许占中盐引其报中客商引数不许过多并转卖与人及聼人包揽如违在内从本部并户科叅奏在外从巡抚巡按等官究治　又令两淮各塲每遇年终选差有司官查盘盐课每三年巡盐御史亲诣各塲查盘　七年令两淮两浙运司各塲存积盐课仍旧止作四分常股増为六分　又令两淮乡村灶戸所在有司连家小发遣各塲煎办不许冐名代替及卖放逃回　又令山东郯城县每嵗委官秤掣清洛塲商盐　九年令两淮运司凡盘获一应私盐并没官掣割等项商盐俱运至仪真批验所并本所掣割余盐通至二万引以上开报差官变卖给邉　又令两浙巡盐御史督同布按二司分巡分守官并运司分司官清查各塲灶丁备开海濵谙晓煎办者若干毎丁嵗办盐若干准折盐课若干其絶户及寡妇盐课照数开豁以清出多余殷实卤丁顶替有余丁照例办课若有幼丁长成办盐俱造册偹照仍类造册送部查考自后每十年一次清查其水郷不谙煎盐灶戸每引纳工夲银三钱五分解送运司给散灶丁或年终类解本部转送太仓银库及各邉支用　十年修筑河东盐池垣墙置东门以为出入设解盐东塲分司于安邑县路村地界捞办东塲盐课设解盐西塲分司于解州捞办西塲盐课每嵗运司轮委佐贰官二员各领印住彼量帯官攅秤斗及提督巡检司官兵人等巡视兼捕获盐徒修理垣墙　十一年令长芦运司凡收割余盐积至一千引以上即申报本部变卖　十二年奏准河东运司盐丁除正役里甲该办粮草外其余柴夫弓兵皂一应杂泛差役丁少者俱蠲免丁多者亦量减除　令客商支出官盐并包夹者即同私盐俱没入官　十六年奏准凡灶丁逃亡事故者运司官公同有司佥补其灶丁拖欠盐课并盐价者运司并分司官催征拖欠税粮者府县官催征各不相干预　又令永乐宣徳正统年间客商所中引盐全未支者各造册送部于原籍有司闗给资本钞每引三十锭景奉元年以后未支引盐愿闗资本钞者聼愿守支兊换者两淮兊福建山东两浙兊广东俱每引加半引不愿者聼照旧守支　十七年奏准西安府人民不许兴贩灵州盐课以南阳汝寜二府属河东运司行盐地方与淮盐兼卖　十八年令各处开中盐粮户部行南京户部编造勘合底簿之后仍行各运司等衙门查取客商姓名并原奉某号勘合于某年月日奉某例该支盐若干开报该部查考其该衙门闗领引目之日偹开勘合字号客商姓名比对相同依数给领其客商须过引目盐斤各运司提举司务开支过某年项下若干事故者开除年终通类分豁旧管收除实在数目造册一様三本一本送南京户部查对一本送户部一本送本处巡盐御史并风宪官处若有一应奸弊聼该部叅究　开设天赐沟塲并大使副使二员以莞渎塲原额盐课拨三分之二煎办　裁革安寜盐课提举司提举一员　令巡捕官员兴贩私盐至二千斤以上发邉卫充军　十九年奏准正统十四年以前客商中盐未支者淮盐每引给资本钞三十锭两浙广东四川云南每引二十五锭河东长芦福建山东每引二十锭其景泰元年以后愿关者及今告代支故商引盐者亦照此例　令南京户部给发引目其年月日俱一一镇定封发各运司等衙门收掌给与商人支盐敢有新旧那移者官吏坐以枉法赃罪　又令客商支盐皆令上下塲分三七分常股存积正收正支如违商人治罪盐货入官官吏坐以枉法罪　又令客商典当引目与人名为伙支或转卖有势之人名为卖支及以假引卖与商人冐顶真引并以旧引转赁与人影射私盐者俱问罪引目盐货入官　又令客商定塲分守支完即打引出塲若无见盐者止许扵本塲买补若将已完盐课揑作未完遗留空引侵盗影射私盐者盐货价钱并入官官吏纵容以枉法论　又令仪真淮安批验所运盐客商不拘官军民俱依法掣割其掣割余盐除放支南京各衙门食盐外巡盐御史按季督同运司掌印盐掣等官变卖时价类解本部　又令各运司拨商人下塲单帖及引目俱送该管分司验实印封倒文转发该塲封收在官聼令守支毕将引截角照盐出塲　又令运司于客商赍到勘合连底簿俱送巡盐御史处比对相同挂号明白方与塲其运司闗引之时该部亦要查数明白如法印封给与领回运司办验引真数足另封收贮逐起给散若商人不到者听令领不许混同收放新旧那移及纵容通同盗卖　又令客商伪造印引诡名货卖者枭首示众乆住盐塲拨置害人者逓发原籍当差　又令各盐运司提举司征解商人引纸每一百张收银三钱委官运南京户部转发应天官库凡遇本部缺纸先期防计行令该府拘集铺行收买送用积有余银准折官军俸粮　又令两浙盐课浙西塲分每正盐一引折银七钱浙东塲分每正盐一引折银五钱解送太仓银库余盐支尽仍纳本色添设两淮运司副使一员　二十一年奏准各运司提举司盐课但有奏讨者许户部并科道官紏举治罪二十二年添设河东解盐中塲仓设大使副使各一员増嵗办盐课一十一万六十引共为四十二万引　二十三年奏准庆阳府每嵗委佐贰官一员监支灵州盐课司商人纳马官盐及民间食盐皆以次相兼给放移萌城批验所于红徳城堡令黒城干沟二路盐车俱抵庆阳府城市闗厢卸载商人同卸载店主赍执引目赴府验过赴行盐地方货卖毕引目赴店主销缴　令各邉开中引盐粮草俱不许势要及内外官员之家求讨占窝领价上纳违者从巡按御史紏举　治元年令各处军卫舍余兴贩私盐该管官通同縦容者问罪革去见任　又令两浙盐课折银浙西塲分每引原定七钱者减为六钱浙东塲分每引原定五钱者减为三钱五分盐法通如旧征纳　又令支盐客商每盐一引劝借米一斗或麦一斗五升其无盐自买补者免劝借又令上纳引盐客商病故无子父母见在兄弟同居
　　同防不系别籍异财妻能守志不愿适人孙非乞飬过继者保勘明白俱准代支妻若改嫁仍追还官其伯叔妾侄并在室出嫁之女及逺族异防之人不许代支二年奏准各处掣过引盐出给水程坐与行盐地方发卖毕将引目径赴所在官司告缴运司提举司每一年一次造册备开各商贯址并违限月日送部转发该管司府卫所提问责限追销　令两淮运司于各盐塲每总催一名出通闗一纸编立内外号簿用印钤盖责付分司发各塲如遇总催名下并该管盐课纳完分司官查筭归并仓口别无亏欠方照名填缴仍委官覆盘不许指仓指囤通同揑作亏折如违该塲分司总司官吏总催委官俱发邉逺充军户部该司仍立该年盐课文卷一宗已完未完按季照刷户科立上下半年注销添销之法查考各运司提举司以每嵗办完盐课实数年终造册奏缴即差吏赴户科注销　又令两淮各塲盐囤地方皆东西南北为界如南北为门为路则东堆存积西堆常股定立石牌每囤止一千引如总催名下有一千五百引者一千为大囤五百为小囤先尽存积足数然后收常股一年盐课皆完方征收下年者委官盘盐务逐引秤盘不许丈量堆垜查　又令各处盐塲总催灶丁有犯三年五年徒罪并加役等项每日令煎盐三斤通计若干折作引盐每一小引追银二钱类总解京　又令各盐塲该支客商如有见盐者运司具查同引目手本付客商赍至巡盐御史防告投比对数目相同亲笔责限分司官支给如过期不与支给者问罪又令两浙水郷灶丁每盐一引纳银六钱煎办灶丁
