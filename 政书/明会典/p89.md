<!-- { "loadSidebar": true } -->
　　其日内官先于王官设王座于东西向设妃座于西东向各设拜位于座之南设酒案于正中稍南置两爵两卺于案上执事者啓请王具皮弁服讫赞引导王与妃至宫门赞引二人导王前陞二人导妃后陞赞请就拜位王与妃各就拜位赞两拜王与妃皆两拜讫赞请陞座王与妃皆陞座执事者二人举馔案进于王及妃之前女官司尊者取金爵盏酌酒以进王与妃各受爵饮讫女官进馔王与妃皆举馔讫女官再以金爵进酒王与妃皆饮讫女官进馔王与妃皆举馔讫女官再以巹盏酌酒合和以进王与妃皆饮讫又进馔王与妃皆举馔凡三举酒馔毕执事者彻馔案赞王与妃兴就拜位相向赞两拜礼毕王从者馂妃之馔妃从者馂王之馔
　　朝见仪注
　　第二日清晨王冕服妃翟衣赞引各啓请出宫至宫门外以俟皇帝服皮弁服中宫服燕居服陞座赞引引王及妃自东门入王先入妃从之赞礼赞诣皇帝前王立于东妃立于西宫人以枣栗盘立于妃之右赞王与妃皆四拜执事者二人举案至皇帝前宫人以枣栗盘授妃妃捧枣栗盘置于案上执事者举案妃随捧进至皇帝前妃复位赞礼赞王与妃皆四拜兴赞引引王及妃诣皇后前宫人以腵脩盘立于妃左赞王与妃皆四拜兴执事者二人举案至皇后前正中宫人以腵修盘授妃妃捧腵修盘置于案上执事者举案妃随举进至皇后前妃复位赞四拜王与妃皆四拜兴执事者以皇帝前枣栗案彻于东皇后前腵修案彻于西赞礼毕赞引引王及妃出是日赐王与妃宴
　　盥馈
　　第三日清晨妃服翟衣赞引引妃出陞舆将至宫内门降舆由东门入俟膳至赞引引妃诣皇帝前赞四拜尚食以膳授妃妃捧膳置于案复位又赞四拜赞引引妃诣皇后前礼同赞引引妃退立于西南俟膳毕赞引引妃出
　　王与妃见东宫仪注
　　是日王与妃朝见讫王具皮弁服妃服翟衣诣东宫前行四拜礼东宫皮弁服坐受东宫妃翟衣立受两拜答两拜
　　回门礼物
　　花银三百两重
　　杂色纻丝三十二疋【红緑罗销金束子九十六个】北羊四牵【红緑绢销金盖袱四条红麻索四条】
　　酒四十瓶【红緑罗销金盖袱四十个】
　　果四合
　　回门仪注
　　其日内官先将礼物至妃家王与妃仪仗导从如常仪王先行至妃府妃父出迎王先入妃父从之至正防王立东西向妃父立于西东向王于妃父母前行四拜礼妃父母立受两拜答两拜礼毕王中坐其余亲属见王行四拜礼王皆坐受妃至入中堂于父母前行四拜礼父母正面坐受其余亲属见妃各序家人礼
　　王府供用器皿
　　金器
　　壶瓶一对六十两重
　　酒注一对六十两重
　　盂子一对二十两重
　　贽礼盘二面六十两重
　　盘盏二副二十两重
　　托里胡桃木椀四个六十四两重
　　楞边胡桃木托子四个五两重
　　托里胡桃木钟子一对一十一两重
　　撒盏一对八两重
　　葫芦盘盏一副一十两重
　　茶匙一双一两重
　　匙一双五两重
　　筯一双五两重
　　银器
　　果合一对一百六十两重
　　汁瓶二对一百两重
　　茶瓶一对五十两重
　　汤鼓四个八十两重
　　按酒楪一十二个四十二两重
　　果楪一十二个三十两重
　　菜楪一十二个二十四两重
　　漆器
　　硃红戗金大托盘二面【红纱罩二】
　　硃红戗金馒头肉盘四个【红纱罩二】
　　小车子一乘贴金钉铰全并顶上抹金铜火珠一个四角铜凤四个
　　红纻丝车衣一副顶裙水顶里紫罗带全
　　锦坐褥一个黄绵布骨子黄绢里绵花装
　　红平罗车衣一副顶裙水顶里绢紫罗带全锦靠褥二个緑纻丝边黄绵布骨子黄绢里绵花装红素油绢衣一副
　　红油仪仗木架二座








　　明防典卷六十六
　　钦定四库全书
　　明防典卷六十七
　　礼部二十六
　　婚礼二
　　洪武二十七年更定凡亲王纳妃预择亲迎日期别择日行定亲纳徴发册催妆等礼其礼物仍依节次名数同日给送
　　纳徴发册催妆
　　前期一日内官监礼部仪礼司设冠服首饰金银叚疋等仪物于文楼下设玉帛案册案并节于奉天殿内至日早礼部设防舆教坊司设乐于午门外内官设王妃鳯轿仪仗于防舆之南皇帝具皮弁服陞殿百官侍班正副使先行四拜礼执事官举节及玉帛案册案至丹墀置案于中道持节俟立传制官宣制曰今聘某官某女为某王妃令卿等行纳徴发册等礼正副使又四拜礼毕执事官以节授正使引礼引节并玉帛案册案冠服等物至午门外置册及玉帛于防舆冠服等物以次陈列而行
　　妃家受聘
　　前期一日妃家设香案节案于正堂中玉帛案册案左右相向至日礼物至妃家主婚者出迎引礼引正使持节副使捧册执事者捧玉帛至正堂各置于案正副使立于案左右冠服等物以次陈列礼官一员立于左主婚者立于右礼官曰奉制命正使某官某副使某官某为某王行纳徴发册等礼引礼引主婚者诣香案前行四拜礼执事官捧玉圭纁主婚者先受玉圭次受纁各授执事再行四拜礼毕内官先以冠服进于妃具服讫内官诣册案跪捧册入中堂置于案引礼女官引妃出至册案前行四拜礼跪女官宣册讫妃受册以授执事者行四拜礼毕执事者设妃座引礼请妃陞座妃家应贺者行四拜礼正副使俟内官出告行礼毕持节出主婚者送至门外正副使囘朝复命妃家囘奉礼物従午门入内官监官奏闻
　　醮戒
　　其日皇帝具皮弁服执膳内官备金爵酒果王具冕服行四拜礼执事者斟酒立授王王跪饮聴戒命讫行四拜礼复诣皇后前礼同
　　亲迎
　　前一日妃家令亲人铺房至日王亲迎仪卫司先设王仪仗教坊司设乐于长安门外妃家先设王幕次于中门之外香案帛案于中堂是日王受戒命讫具皮弁服陞辇至妃家幕次礼官先入正防立于东主婚者立于西礼官曰某王奉制行亲迎礼主婚者诣幕次迎王王前行主婚者后随至中堂内官捧礼物入中堂主婚者立于左妃母立于右女执事二人引妃出立于妃母之下内官以帛进王王受帛置于案王立于案左賛礼引主婚者诣帛案前行八拜礼毕引礼内官引王先出中门外诣妃轿所揭帘妃陞轿王陞辇前行妃具仪従后行王至长安门外降辇妃至揭帘妃降轿王先行至内释皮弁服具衮冕与妃诣奉先殿行礼
　　庙见
　　是日内官先于奉先殿陈设牲醴祝帛讫引礼引王与妃诣四庙帝后神御前行四拜礼献帛献爵读祝讫又行四拜礼毕还宫
　　合巹
　　其日内官先于王宫设王座妃座东西相向各设拜位于座之南王具皮弁服妃服鞠衣行拜礼王再拜妃侠拜执事者设酒案于正中馔案于左右置两爵两巹于酒案王与妃陞座执事者举馔案进于王及妃之前女官以爵进酒王与妃饮讫进馔馔讫再进酒馔如前仪又以巹盏斟酒进皆饮讫进馔皆馔讫彻案王从者馂妃之馔妃从者馂王之馔
　　朝见
　　次日早王具冕服妃具霞帔禙子皇帝服皮弁服引礼引王与妃诣御前宫人以枣栗立于王妃之右王与妃各行四拜礼执事二人举案妃随捧进至御前王与妃又行四拜礼复诣皇后前献服修如前仪礼毕赐王与妃宴
　　回门
　　其日内官先以礼物至妃家王与妃导従如常仪王先至妃家妃父出迎至正防王于妃父母前行四拜礼妃父母立受两拜荅两拜王至中堂坐其余亲属见王行四拜礼妃至入中堂于父母前行四拜礼其余亲属于妃前行家人礼
　　治中续増醮戒等仪其纳徴日上先具衮冕诣奉先殿用乐祭告礼毕然后易皮弁服制其醮戒仪是日内执事设太皇太后皇太后御座于宫中设大乐仪仗于丹陛之东西执膳内官先备酒金爵果合以俟太皇太后具燕居服乐作陞座乐止王服衮冕賛引引王由东门入诣太皇太后前賛鞠躬乐作賛四拜兴平身乐止执事者以爵斟酒立于东賛礼賛王诣前跪賛搢圭賛受爵执事者以爵立授王王受爵饮讫以爵授执事者执事者跪受以退賛出圭恭听戒命往迎尔相用成厥家勉率以敬为国之光王聴戒辞讫賛俯伏兴平身賛复位賛鞠恭乐作賛四拜兴平身乐止賛礼毕賛礼引王诣皇太后宫门外由东门入诣皇太后前賛鞠躬乐作賛四拜兴平身乐止执事者以爵斟酒立于东賛礼賛王诣前跪賛搢圭賛受爵执事者以爵立授王王受爵饮讫以爵授执事者执事者跪受以退賛礼賛出圭恭聴戒命往迎尔相承厥家事勉率以敬无忝戒命王聴讫賛俯伏兴平身賛复位賛鞠躬乐作賛四拜兴平身乐止賛礼毕賛礼引王诣上位宫门外上具常服皇后具燕居服陞座賛礼引王诣上位前行五拜三叩头礼毕引王出释衮冕具皮弁服行亲迎礼其妃受醮戒仪亲迎日妃家先于祠堂陈设祭物妃服燕居冠服妃父母同妃诣祖宗前行礼奠酒读祝礼毕执事者具酒馔于内进妃饮食讫父母坐于正堂女执事引妃诣父母前各四拜父母随意致戒辞妃聴受讫次诣诸尊长行礼毕改服翟衣以俟亲迎其朝见仪第二日清辰王冕服妃翟衣賛引各启请出宫至皇城内宫门外以俟太皇太后燕居服陞座賛引引王及妃自东门入王先入妃従之賛礼賛引诣太皇太后前王立于东妃立于西宫人以腵脩立于妃之左賛王与妃皆四拜执事二人举案至太皇太后前宫人以腵脩盘授妃妃捧腵脩置于案执事者举案妃随案进至太皇太后前妃复位賛王与妃皆四拜兴执事者彻腵脩案于东賛礼毕引王与妃出诣皇太后宫前俟皇太后燕居服陞座引礼引王及妃自东门入诣皇太后前进腵脩盘行礼同前毕出诣上位宫前俟上具常服陞座賛引引王及妃自东门诣上位前进枣栗皇后前进腵脩行礼同前毕賛引引王及妃出是日赐王与妃宴王与妃见东宫是日王与妃朝见讫王具皮弁服妃服翟衣诣东宫前行四拜礼东宫皮弁服坐受其盥馈仪第三日清晨妃服翟衣賛引引妃出陞舆将至宫内门降舆由东门入俟膳至賛引引妃诣太皇太后前賛四拜尚食以膳授妃妃捧膳置于案复位又賛四拜賛引引妃退立于西南俟膳毕引妃出诣皇太后前行礼同复诣上位前皇后前行礼同









　　明防典卷六十七
　　钦定四库全书
　　明防典卷六十八
　　礼部二十七
　　婚礼四
　　公主婚礼
　　诸司职掌
　　册公主
　　前期告奉先殿【用祝帛猪羊行礼如常仪】
　　册文
　　维洪武某年嵗次某某月某日皇帝制曰古之君天下者有女必封尔【长次】女今已成人未有封号特以某郡为尔之号配某官某之子彼为驸马尔为公主既入某官之门恪遵妇道以奉舅姑闺门整肃内助长佳毋累父母生身之恩尔惟敬哉
　　谒庙
　　受册次日引礼引公主谒奉先殿【用香烛】
　　驸马受诰
　　其日驸马受诰如常仪
　　诰文
　　夫妇之道人之大伦婚姻以时礼之所重帝女下嫁必择勲旧为姻此古今通义也朕今命尔为驸马都尉当坚夫道毋宠毋慢永肃其家以称亲亲之意恪遵朕言勿怠
　　公主受醮戒
