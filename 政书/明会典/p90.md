<!-- { "loadSidebar": true } -->
　　其日早公主具礼服辞奉先殿申时内官陈设仪仗于正宫内丹陛之东西大乐陈于丹墀执事女官备金爵酒壶果合以俟内賛女官二员于殿之东西皇帝常服皇后燕居服陞座公主具礼服引礼女官引公主诣皇帝前賛拜乐作四拜乐止賛跪賛受爵女官以爵斟酒立授公主公主受酒饮讫以爵授执事者执事者跪受虚爵退复位賛恭聴戒命【随防意训戒】公主聴受讫賛兴賛复位賛拜乐作四拜兴乐止引礼女官又引公主诣皇后前賛拜乐作四拜兴乐止賛跪賛受爵执事女官斟酒立授公主公主受酒饮讫以爵授执事者跪受虚爵以退賛恭聴戒命【随防意训戒】公主聴受讫賛兴賛复位賛拜乐作四拜兴乐止礼毕公主换燕居冠服命妇送至宫门引礼引公主由宫门东门出过宫门西上陞辇至右门内公主降辇驸马揭帘公主陞轿内使备仪仗鼓乐前导合女乐三十六人接引至府公侯百官命妇送至府各囬家
　　驸马受醮戒
　　其日早驸马父与驸马具家用祭服告祠堂毕至午后驸马父坐于正堂驸马具见尊长服引礼引驸马至拜位賛鞠躬两拜兴平身賛跪賛搢笏賛受爵执事者斟酒授驸马驸马受酒饮讫以爵授执事者賛聴训戒【驸马父随意致戒辞】驸马聴讫賛出笏俯伏兴賛复位賛鞠躬两拜兴平身礼毕驸马便服上马行亲迎礼【若驸马父母俱存则父母同坐于正堂行礼如前仪】
　　亲迎
　　其日驸马受醮戒讫具仪従鼓乐前导至午门西下马至朝房具朝服申时序班二人具服引驸马由午门西角门入至右红门内官二员具服接引驸马至内使监前报公主醮戒将毕引驸马至右门西东向立公主至驸马揭帘公主陞轿驸马先由午门西角门出至上马处上马先至府公主至揭帘公主降轿同谒祠堂
　　谒祠堂
　　执事者先于祠堂设祭物毕引礼女使引驸马及公主至祠堂拜位驸马立于东公主立于西賛礼賛鞠躬拜驸马公主皆两拜引礼引驸马诣高祖考妣神位前公主仍立于拜位賛跪驸马跪公主亦跪賛搢笏驸马搢笏賛进爵执事者以爵跪进于驸马右賛受爵驸马受爵以授执事者賛献爵执事者以爵奠于高祖考神位前賛进爵执事者以爵进賛受爵驸马受爵以授执事者賛献爵执事者以爵奠于高祖妣神位前賛出笏俯伏兴公主亦兴引礼又引驸马诣曽祖考妣祖考妣各神位前如前仪讫賛诣读祝位驸马至读祝位賛跪驸马跪公主亦跪读祝讫俯伏兴公主亦兴賛复拜位賛拜驸马公主俱两拜礼毕导还府行合巹礼
　　合巹
　　其日女使陈设驸马座于室东西向公主座于室西东向各设拜位于座之南设酒案于室中稍南置两盏两巹【即葫芦盏】于案上案二于室中賛引二人导驸马二人导公主就拜位賛两拜驸马公主相向皆两拜请就位驸马公主各就位执事者奉案置于驸马公主前执事者二人以二盏斟酒以进驸马公主皆饮酒执执事者进驸马公主皆举筯执事者斟酒驸马公主皆饮酒执事者进馔驸马公主皆举筯执事者以两巹盏斟酒合和以进驸马公主皆饮讫执事者又进馔驸马公主皆举筯执事者彻案賛驸马公主兴就拜位驸马公主相向皆两拜礼毕
　　见舅姑
　　一公主见舅姑舅姑坐于东西向公主立于西东向行四拜礼舅姑荅两拜
　　赐驸马冠带衣服
　　纱防一　　　　　金带一【后以玉带】
　　纻丝罗衣各一袭　斜皮靴一双
　　鞍马二







　　明防典卷六十八
　　钦定四库全书
　　明防典卷六十九
　　礼部二十八
　　婚礼五
　　品官纳妇
　　明集礼
　　几品官婚娶或为子聘妇先遣媒氏通书次遣使及媒氏行六礼妇至婿家主人飨宴送者明日谒见祖祢讫次见舅姑行盥馈之礼舅姑飨妇如家人之仪
　　纳采
　　前一日主婚者设賔次于大门外賔席于防事至日设鴈及礼物于防及庭媒氏省视讫执事者举礼物进賔及媒氏従其后质明主婚者具祝版告庙以行賔至女第媒氏入告賛者延賔入次执事者各陈礼物于大门内女氏主婚者公服出迎于大门外賛者引賔出次主婚者揖賔入賔及媒氏陞自东阶主婚者陞自西阶至防賔立于左主婚者立于右媒氏立于賔之南执事者各陈其物于防及庭賔及主婚者皆拜賔诣主人曰某官以伉俪之重施于某某率循礼典谨使某纳采主婚者曰某之子弗闲姆训既辱采择敢不拜嘉主婚者揖賔就西向坐主婚者东向坐执事者彻礼物讫賔复入陈鴈及礼物于防賔诣主婚者曰某官慎重婚礼将加卜筮请问名主婚者进曰某第几女某氏出或以红罗或以销金纸书女第行年嵗賔辞将降出主婚者曰请礼従者賔复就坐遂行饮食之礼毕賔降自东阶出主婚者送至大门外
　　纳吉
　　礼如纳采仪賔致辞曰某官承嘉命稽诸卜筮龟筮恊従使某告吉主婚者曰某未教之女既以吉告其何敢辞
　　纳征
　　礼如纳吉仪加纁束帛函书賔致辞曰某官以伉俪之重加惠某官率循典礼有不腆之币敢请纳徴主婚者曰某官贶某以重礼某敢不拜受辞毕賔即函书授主婚者主婚者受书以授执事者主婚者之従者亦以函书进授主婚者主婚者受以授賔賔受书以授左右讫主婚者揖就席主婚者之执事者各彻礼物
　　请期
　　亦与纳吉同
　　迎亲
　　前一日主婚者设次于大门外其日婿父公服告于祢庙质明婿具公服亲迎执事者设婿父位于防之正中婿父即座賛者引婿陞自西阶至父座前北面拜进立父位前父命之曰躬迎嘉偶厘尔内治婚进曰敢不奉命退复位拜媒氏导婿之女家其日女氏主婚者公服吿庙讫宴防亲戚醴女如家人礼婿至门外下马媒氏入告賛者引婿就次女从者请女盛服就门内南坐賛者引婿出次主婚者出迎婿于大门之东西面揖婿入主婚者入门而右婿入门而左执鴈者従婿后至户前北面立主婚者立于户之东西向执鴈者陈鴈于庭婿拜婿出就次主婚者不降送婿既出女父母就正防南向坐保姆引女就父母座前北面四拜父命之曰往之女家以顺为正无忘肃恭母命之曰必恭必戒毋违舅姑之命庻母申之曰尔悦聴于训言毋作父母羞保母及侍女导従女出门陞车仪卫导前应送者乗车从后婿先还以俟
　　同牢仪
　　女将至婿家执事者设座于室内婿东妇西设婿洗一于室之东南妇洗一于西北酒案于室之南楹正中设四爵两巹于酒尊之北食案二于酒案之北初婚妇车至门保姆请下车賛者引婿出迎于大门内婿妇同入及门婿先陞阶保姆等导妇后陞入室婿盥于南洗妇従者执巾进水以沃之盥毕从者请婿妇各就座执事者各举食案于婿妇之前司尊者注酒侍女以酒置于案上婿妇饮讫彻司馔者进馔侍女供馔于案婿妇馔讫彻馔饮再馔如初侍女以巹注酒进于婿妇前各饮毕賛者请皆兴立于座南东西相向賛拜婿妇皆拜侍従引婿妇入室易服婿从者馂妇之余妇从者馂妇之余
　　庙见
　　妇至之明日见宗庙设主婚者拜位于东阶下婿拜位于其后主妇拜位于西阶下妇拜位于其后诸亲拜位男女各于主婚者及主妇后其日妇夙兴沐浴盛服主婚者及主妇皆盛服各就位拜賛者引妇进诣庭中北面立主婚者陞自东阶诣神位前跪三上香三祭酒读祝兴主婚者立于神位西妇四拜退复位主婚者降自东阶就拜位主婚者以下皆拜礼毕
　　见舅姑
　　妇既谒庙见舅姑执事者先设舅姑位于堂上舅在东姑在西妇沐浴盛服立于堂下俟舅姑即座賛者引妇就拜位四拜保姆引自西阶至舅前侍女捧枣栗授于妇妇受之置位前案上降阶复四拜讫诣姑前奉腵脩如舅前仪执事者各彻讫妇退降自西阶至庭下拜四拜礼毕妇退舅姑醴妇如家人礼
　　盥馈
　　妇见舅姑之明日行盥馈礼其日妇家备盛馔至婿家妇従者设舅姑位于堂上食案于堂中妇夙兴沐浴盛服立于庭下舅姑即座妇四拜保姆引妇陞自西阶至舅位之南妇从者举食案于舅前执事以馔授妇妇奉馔置于舅前执事者加筯进馔于姑亦如之食讫妇従者彻馔妇降阶就拜位四拜礼毕舅姑醴妇如初见礼
　　舅飨丈夫送者
　　其日质明主婚者命执事者设賔席于正防东西相向其席位従其賔之数设酒案于防之南楹设食案于酒案之北賔至掌次者引賔先就次主婚者出迎于大门之外引礼者引賔出次主婚者揖賔入賔升东阶主婚者升西阶至防分东西相向立賛礼唱鞠躬拜賔主皆再拜平身主婚者揖賔各就座执事者举食案进供于賔客主婚者之前进酒进馔如常仪防毕賔主俱兴賔立于东阶上西向主婚者立于西阶上东向执事者奉币以授主婚者主婚者以授賔賔受以授左右降自东阶従者受币以从賔出主婚者送于大门之外
　　姑飨妇人送者
　　其日主婚者之执事者设女賔次于中门之内设女賔席于后堂东西相向设女賔亲党位于女賔之南西向设主妇亲党位于主妇之南东向设酒案于堂之南楹设食案于酒案之北女賔至掌次者引就次主妇出迎于次外引賛引女賔出次主妇接女賔同入女賔升东阶主妇升西阶至防分东西相向立女賛唱拜女賔及主妇皆拜主妇请女賔皆就位坐侍女举食案进供于女賔主妇之前进酒进馔如常仪防毕女賔及主妇皆兴执事者奉币以授主妇主妇受币以授女賔女賔授币降自西阶以授从者从者奉币以从女賔出主妇送于门外
　　庶人纳妇
　　明集礼
　　凡男年十六女年十四以上并聴婚娶先遣媒氏通言女氏许之次命媒氏纳采纳币至期婿盛服亲迎主婚者礼賔明日妇见祖祢毕次见舅姑婿往见妇父母
　　纳采
　　是日夙兴主婚者告于祠堂云某人之子某年已长成未有伉俪已议娶某郡某之女今日纳采不胜感怆【若宗子自昏则自告】媒氏奉书及礼物往女家至大门外主婚者出迎媒氏媒氏入门而右主婚者入门而左升堂东西相向立执事陈礼物于堂上及庭中媒氏进诣主婚者曰吾子有惠贶室于某某亲某有先人之礼使某请纳采主婚者对曰某之子蠢愚又弗能教吾子命之某不敢辞从者以书进授媒氏媒氏奉书以授主婚者主婚者受书以授左右讫延媒氏就次执事者各彻礼物主婚者遂奉书告于祠堂讫出迎媒氏升堂从者以复书进授主婚者主婚者以授媒氏媒氏受书以授执事讫请退主人请媒氏以酒馔请从者于别室皆酬以币使者复命婿家婿家复告祠堂
　　纳币请期【古有问名纳吉朱子家礼止用纳采纳币以从简便】
　　其日婿氏主婚者备书及礼物于庭媒氏省视讫遂奉书及礼物至女家主婚者出迎媒氏入门而右主婚者入门而左升堂东西相向立从者陈礼物于堂及庭中媒氏进诣主婚者前曰吾子既修好于某某使某来成主婚者曰备礼有加敢不重拜从者以函书授媒氏媒氏以授主婚者主婚者受书以授左右讫左右以复书进授主婚者以授媒氏媒氏受书复致命曰某使某请吉日主婚者曰某固聴命媒氏曰请以某甲子主婚者曰敢不承命媒氏请退主婚者留媒氏宴飨如纳采之仪
　　亲迎【有故聴以媒氏往迎】
