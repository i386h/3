<!-- { "loadSidebar": true } -->
　　万全都司所属宣府前等十六衞所共牛一千一百二十八只
　　宣府前衞　　　　　宣府左衞
　　宣府右衞　　　　　怀来衞
　　隆庆左衞　　　　　隆庆右衞
　　美峪守御千户所　　保安右衞
　　永宁衞　　　　　　永宁后所
　　龙门守御千戸所　　开平衞
　　长安岭堡　　　　　云州堡
　　兴和守御千户所　　龙门衞
　　四川都司所属成都右等二十三衞所共牛一万三千三百三十五只
　　成都右衞　　　　　成都中衞
　　成都前衞　　　　　成都后衞
　　宁川衞　　　　　　叙南衞
　　泸州衞　　　　　　重庆衞
　　利州衞　　　　　　松潘衞
　　茂州衞　　　　　　保宁守御千户所青州守御千户所　　大渡河守御千户所雅州守御千户所　　黔江守御千户所灌县守御千户所　　建昌衞
　　宁番衞　　　　　　盐井衞
　　建昌前衞　　　　　越隽衞
　　会川衞
　　辽东都司所属定辽左等二十四衞共牛五千一百八只
　　定辽左衞　　　　　定辽中衞
　　定辽前衞　　　　　定辽后衞
　　东宁衞　　　　　　沈阳中衞
　　铁岭衞　　　　　　三万衞
　　辽海衞　　　　　　海州衞
　　盖州衞　　　　　　复州衞
　　金州衞　　　　　　广宁衞
　　广宁左衞　　　　　广宁右衞
　　广宁中衞　　　　　广宁左屯衞
　　广宁右屯衞　　　　广宁中屯衞
　　广宁前屯衞　　　　广宁后屯衞
　　义州衞　　　　　　宁远衞
　　福建都司所属汀州等十三衞共牛五千二百八十四只
　　汀州衞　　　　　　建宁衞
　　延平衞　　　　　　邵武衞
　　永宁衞　　　　　　鎭东衞
　　漳州衞　　　　　　福州左衞
　　福州右衞　　　　　福州中衞
　　平海衞　　　　　　泉州衞
　　兴化衞
　　直永清等三衞共牛三千一百一十七只
　　永清衞　　　　　　宁山衞
　　兴州后屯衞
　　中都留守司所属凤阳等九衞所共牛一万二百一十九只
　　凤阳衞　　　　　　凤阳中衞
　　凤阳右衞　　　　　留守左衞
　　留守中衞　　　　　怀远衞
　　长淮衞　　　　　　洪塘湖屯田千户所皇陵衞
　　事例
　　永乐二年令太仆寺给山东屯牛　又令陜西兰州等衞屯牛凡百人官共给牛一只　宣德以后各处衞分牛只数目俱由五军都督府照会本部立案备照倒死者着令买补孳生者查勘明白年终依例造册奏送该府转行本部知会
　　坟茔
　　礼部丧项内有咨工部造坟安之条而本部职掌所载职官坟茔止开武职今以王府坟茔制度具列于前而文职事例附见于后
　　王府坟茔
　　事例
　　永乐八年定亲王坟茔享堂七间广十丈九尺五寸高二丈九尺深四丈三尺五寸中门三间广四丈五尺八寸高二丈一尺深二丈五尺五寸外门三间广四丈一尺九寸高深与中门同神厨五间广六丈七尺五寸高一丈六尺二寸五分深二丈一尺五寸神库同东西厢及宰牲房各三间广四丈一尺二寸高深与神厨同焚帛亭一方七尺高一丈一尺祭器亭一方八尺高与焚帛亭同碑亭一方二丈一尺高三丈四尺五寸周围墙二百九十丈墙外爲奉祠等房十有二间　正綂十三年定王府坟茔亲王地五十亩房十五间郡王地三十亩房九间郡王之子地二十亩房三间郡主县主地十亩房三间　天顺二年奏准亲王以下依文武大臣例或王或妃有先故者并造其圹后者止令所在官司起倩夫匠开圹安继妃则附其旁同一享堂不许另造　成化十三年令亲王并妃照旧差官开圹郡王以下止令所在官司量备工料开圹　十八年定王府造坟夫匠物料价银郡王并妃三百五十两镇国将军并夫人二百四十五两辅国将军并夫人郡主各二百二十五两县主二百一十五两郡君一百九十六两县君一百八十五两分派有司办纳自造　又令王府擅奏重修坟茔者先将辅导官参　十九年定将军以下造坟价银奉国将军一百四十七两一钱二厘二毫中尉一百二十三两七钱二分五厘八毫郡王并妃冥器八十两郡主六十两　二十一年定郡王并妃开圹价银一百两镇国将军并夫人八十两辅国将军并夫人七十两自开安　治五年令亲王郡王镇国将军各于始封父祖茔序昭穆郡县等主于仪宾父祖茔安　六年令王府自郡王以下造坟并开圹悉照修府事例价银减半送用　十三年奏准凡发掘王府将军夫人郡主县主及歴代帝王名臣先贤坟冢开棺爲从及发见棺椁者不分首从俱发边衞发而未至棺椁者首者发附近各充军　十四年奏准郡王开圹价银五十两止送四十两余皆递减其镇国将军以下坟茔仍照房价事例行勘明白方与请给亲王及世子郡王镇国将军至郡王长子斋粮麻布通革免
　　职官坟茔
　　诸司职掌
　　凡武职官员或殁于矢石或死于任所先由礼部定夺应合造坟者移咨知会仍审安去处若在京者与择坟地会计工程照例应拨囚徒砖灰造坟中间有公侯伯合用硃红椁冥器志石砖灰人工别无定例审度支拨其椁具冥器行下宝源军器营缮针工鞍辔局所依例料造应付若有旨许令祖坟或就任所安及造享堂者临期定夺施行
　　造椁并冥器砖灰
　　公　　　　　　　侯
　　伯
　　造椁无冥器
　　都督同知佥事　　　　指挥使
　　红漆椁　　　　　　志石
　　砖四千五百个　　　石灰四千五百斤囚五十名
　　指挥同知佥事
　　黒漆椁　　　　　　志石
　　砖三千四百五十个
　　石灰三千四百五十斤
　　囚二十名
　　正副致仕千户衞镇抚
　　砖一千五百个
　　石灰一千五百斤
　　囚一十二名
　　百户所镇抚
　　砖二百四十个
　　石灰二百四十斤
　　囚六名
　　千百户所鎭抚骨殖安砖灰囚减半
　　宝源局造
　　公侯伯都督冥器内用
　　小铜釡一面　　　　小铜灶一个
　　小铜筯一双　　　　小铜火盆一个
　　椁志事件
　　铁束二道　　　　　铁□二个
　　两尖钉二百个　　　鈠环一副
　　军器局锡造
　　水盆一　　　　　　台盏一
　　杓一　　　　　　　壶瓶一
　　酒瓮一　　　　　　唾盂一
　　水罐一　　　　　　香炉一
　　香盒一　　　　　　烛台一对
　　香匙筯连瓶一副
　　茶钟一　　　　　　茶盏一
　　碗二　　　　　　　槖二
　　灯台盏一副　　　　碟十二
　　油瓶一　　　　　　匙筯连瓶一副
　　营缮所木造
　　牙仗二　　　　　　骨朶二
　　交椅一　　　　　　脚踏一
　　交床一　　　　　　马杌一
　　诞马二　　　　　　食卓一
　　香卓一　　　　　　床一
　　拄杖一　　　　　　箱一
　　凳一　　　　　　　枕一
　　挥一　　　　　　　清道一对
　　乐人八　　　　　　控士二
　　门神二　　　　　　仪仗人十二
　　女使八　　　　　　武士四
　　翣六　　　　　　　五谷仓二
　　凉浆瓶二　　　　　鎗二
　　斧二　　　　　　　班劒一
　　红旗二　　　　　　金一
　　鼓一　　　　　　　箭三
　　弓一　　　　　　　甲一
　　盔一　　　　　　　弩一
　　锅灶一副　　　　　火炉一
　　针工局造
　　青罗椁罩一　　　　红纻丝暖帐一红销金纱厨一　　　茶褐罗伞一
　　红绢旗二　　　　　枕头一
　　红纻丝绵被一　　　红绢夹被一
　　绵衣卧单一　　　　纻丝褥一
　　布手巾一　　　　　衿一
　　鞶一
　　鞍辔局造
　　小鞍笼一　　　　　小弓箭袋一副
　　明令
　　坟茔石兽
　　职官一品茔地九十步坟高一丈八尺二品茔地八十步坟高一丈四尺三品茔地七十步坟高一丈二尺以上石兽并六四品五品茔地六十步坟高八尺以上石兽并四六品茔地四十步七品以下二十步坟高六尺以上步法皆从茔心各数至边五品以上许用碑龟趺螭首六品以下许用碣方趺圆碣庶人茔地九步穿心一十八步止用圹志
　　稽古定制
　　坟茔
　　公侯茔地周围一百步坟高二丈围墙高一丈一品茔地周围九十步坟高一丈八尺围墙高九尺二品茔地周围八十步坟高一丈六尺围墙高八尺三品茔地周围七十步坟高一丈四尺围墙高七尺四品茔地周围六十步坟高一丈二尺围墙高六尺五品茔地周围五十步坟高一丈围墙高四尺六品茔地周围四十步坟高八尺七品以下茔地周围三十步坟高六尺
　　碑碣石兽
　　公侯石碑螭首高三尺二寸碑身高九尺濶三尺六寸龟趺高三尺八寸
　　石人二　　　　　　石马二
　　石羊二　　　　　　石虎二
　　石望柱二
　　一品石碑螭首高三尺碑身高八尺五寸濶三尺四寸龟趺高三尺六寸
　　石人二　　　　　　石马二
　　石羊二　　　　　　石虎二
　　石望柱二
　　二品石碑盖用麒麟高二尺八寸碑身高八尺濶三尺二寸龟趺高三尺二寸
　　石人二　　　　　　石虎二
　　石羊二　　　　　　石马二
　　石望柱二
　　三品石碑盖用天禄辟邪高二尺六寸碑身高七尺五寸濶三尺龟趺高三尺二寸
　　石虎二　　　　　　石羊二
　　石马二　　　　　　石望柱二
　　四品石碑圆首高二尺四寸碑身高七尺濶二尺八寸方趺高三尺
　　石虎二　　　　　　石马二
　　石望柱二
　　五品石碑圆首高二尺二寸碑身高六尺五寸濶二尺六寸方趺高二尺八寸
　　石羊二　　　　　　石马二
　　石望柱二
　　六品石碑圆首高二尺碑身高六尺濶六尺四寸方趺高一尺六寸
　　七品石碑圆首高一尺八寸碑身高五尺五寸濶二尺二寸方趺高二尺四寸
　　事例
　　洪武三年定功臣守墓人户各以封爵官品之差等给之其合用石碑石兽之类亦令有司俱依品秩成造二十六年诏自今凡功臣故不建享堂其坟茔具皆令自备惟殁于战阵者官给之　天顺二年奏准文武大臣官爲造坟者夫故在前并造妻圹妻故在前并造夫圹后者止令所在官司起倩夫匠开圹安继室则附其旁同一享堂不许另造　成化十三年奏准开圹者就令本家自开　治十年仍令有司开圹















　　明会典卷一百六十二
　　钦定四库全书
　　明会典卷一百六十三
　　工部十七
　　抽分
　　客商兴贩竹木等项抽分各有分数以防过取今备载于后
　　诸司职掌
　　凡龙江大胜港俱设立抽分竹木局如遇客商兴贩竹木柴炭等项照例抽分及令军衞自设场分收贮柴薪按月给与禁军孤老等烧用竹木等物堆垜在场今各局按旬奏申知数目有用度以凭计料拣定数目度量关塡勘合支拨如是营造数多抽分不敷定夺奏闻给价收买或差人砍办
　　三分取一
　　芦柴　　　　　　　茅草
　　稻草　　　　　　　茭苗草
　　蔂草
　　三十分取二
　　杉木　　　　　　　软篾
