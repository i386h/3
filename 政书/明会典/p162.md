<!-- { "loadSidebar": true } -->
　　凡应八议者之祖父母父母妻及子孙犯罪实封奏闻取防不许擅自勾问若奉防推问者开具所犯及应议之状先奏请议议定奏闻取自上裁　若皇亲国戚及功臣之外祖父母伯叔父母姑兄弟姊妹女壻兄弟之子若四品五品官之父母妻及应合袭廕子孙犯罪从有司依律追问议拟奏闻取自上裁　其犯十恶反逆缘坐及奸盗杀人受财枉法者不用此律　其余亲属奴仆管庄佃甲倚势虐害良民陵犯官府者加常人罪一等止坐犯人不在上请之律　若各衙门追问之际占恡不者并听当该官司实封奏闻区处
　　军官军人犯罪免徒流
　　凡军官军人犯罪律该徒流者各决杖一百徒五等皆二千里内卫分充军流三等照依地里逺近各卫充军该边逺充军者依律遣并免刺字　若军丁军吏及校尉犯罪俱准军人拟断亦免徒流刺字
　　犯罪得累减
　　凡一人犯罪应减者若为从减自首减故失减公罪逓减之类并得累减
　　以理去官
　　凡任满得代改除致仕等官与见任同封赠官与正官同其妇人犯夫及义絶者得与其子之品官同犯者并依职官犯罪律拟断
　　无官犯罪
　　凡无官犯罪有官事公罪亦得収赎纪録　卑官犯罪迁官事在任犯罪去任事犯公罪笞以下勿论杖以上纪録通考为事黜革笞杖以上皆勿论若事干埋没钱粮遗失官物罪虽纪録勿论事须追究明白但犯一应私罪并论如律其吏典有犯公罪罪名亦依上拟断
　　除名当差
　　凡职官犯罪罢职不叙追夺除名者官爵皆除僧道犯罪曾经决罚者并令还俗军民匠灶各从本色还原籍当差
　　流囚家属
　　凡犯流者妻妾从之父祖子孙欲随者聴迁徙安置人家口亦准此若流徒人身死家口虽经附籍愿还乡者放还其谋反逆叛及造畜蛊毒若采生折割人杀一家三人防赦犹流者家口不在听还之律
　　常赦所不原
　　凡犯十恶杀人盗系官财物及强盗窃盗放火塜受枉法不枉法诈伪犯奸畧人畧卖和诱人口若奸党及谗言左使杀人故出入人罪若知情故纵聴行藏匿引送説事过钱之类一应真犯虽防赦并不原宥其过误犯罪及因人连累致罪若官吏有犯公罪并从赦原其赦书临时定罪名特免及减降从轻者不在此限
　　徒流人在道防赦
　　凡徒流人在道防赦计行程过限者不得以赦放有故者不用此律若曽在逃虽在程限内亦不放免其逃者身死所随家口愿还者听迁徙安置人准此　其徒流迁徙安置人已至配所及犯谋反逆叛縁坐应流若造畜蛊毒采生拆割人杀一家三人防赦犹流者并不在赦放之限
　　犯罪存留养亲
　　凡犯死罪非常赦所不原者而祖父母父母老疾应侍家无以次成丁者开具所犯罪名奏闻取自上裁若犯徒流者止杖一百余罪收赎存留养亲
　　工乐戸及妇人犯罪
　　凡工匠乐戸犯流罪者三流并决杖一百留住拘四年若钦天监天文生习业已成能专其事犯流及徒者各决杖一百余罪收赎　其妇人犯罪应决杖者奸罪去衣受刑余罪单衣决罚皆免刺字若犯徒流者决杖一百余罪收赎
　　徒流人又犯罪
　　凡犯罪已又犯罪者从重科断已徒已流者又犯罪者依律再科后犯之罪其重犯流者依留住法三流并决杖一百于配所拘役四年若犯徒者依所犯杖数该徒年限决讫应役亦总不得过四年其杖罪以下亦各依数决之其应加杖者亦如之
　　老小废疾收赎
　　凡年七十以上十五以下及废疾犯流罪以下收赎八十以上十嵗以下及笃疾犯反逆杀人应死者议拟奏闻取自上裁盗及伤人者亦收赎余皆勿论九十以上七嵗以下虽有死罪不加刑其有人教令坐其令者若有赃应偿受赃者偿之
　　犯罪时未老疾
　　凡犯罪时虽未老疾而事时老疾者依老疾论若在徒年限内老疾亦如之犯罪时幼小事时长大依幼小论
　　给没赃物
　　凡彼此俱罪之赃及犯禁之物则入官若取与不和用强生事逼取求索之并还主其犯罪应合籍没财产赦书到后罪虽决讫未曽抄劄入官者并从赦免其已抄劄入官守掌及犯谋反逆叛者并从赦免若罪未处决物虽送官未经分配者犹为未入其縁坐人家口虽已入官罪人得免者亦从免放　若以赃入罪正赃见在者还官主已费用者若犯人身死勿徴余皆徴之若计雇工赁钱为者亦勿徴　其估者皆据犯处当时中等物价估计定罪若计雇工钱者一人一日为铜钱六十文其牛马驼骡驴车船碾磨店舍之类照依犯时雇工赁直赁钱虽多各不得过其本价　其罚金银并照犯人原供成色从实追徴入官给主若已费用无存者追征足色
　　犯罪自首
　　凡犯罪未而自首者免其罪犹徴正其轻罪虽因首重罪者免其重罪若因问被告之事而别言余罪者亦如之其遣人代首若于法得相容隐者为首及相告言者各听如罪人身自首法若自首不实及不尽者以不实不尽之罪罪之至死者聴减一等其知人欲告及逃叛而自首者减罪二等坐之其逃叛者虽不自首能还归本所者减罪二等　其损伤于人于物不可陪偿事在逃若私越度闗及奸并私习天文者并不在自首之律　若强窃盗诈欺取人财物而于事主处首服及受人枉法不枉法悔过回付还主者与经官司自首同皆得免罪若知人欲告而于财主处首还者亦得减罪一等其强窃盗若能捕获同伴解官者亦得免罪又依常人一体给赏
　　二罪俱以重论
　　凡二罪以上俱发以重者论罪各等者从一等科断若罪先已经论决余罪后其轻若等勿论重者更论之通计前罪以充后数其应入官陪偿刺字罢职罪止者各尽本法
　　犯罪共逃
　　凡犯罪共逃亡其轻罪囚能捕获重罪囚而首告及轻重罪相等但获一半以上首告者皆免其罪其因人连累致罪而罪人自死者听减本罪二等若罪人自首告及遇赦原免或防特恩减罪收赎者亦准罪人原免减等赎罪法
　　同僚犯公罪
　　凡同僚犯公罪者并以吏典为首首领官减吏典一等佐贰官减首领官一等长官减佐贰官一等　若同僚官一人有私自依故出入人罪论其余不知情者止依失出入人罪论　若申上司不觉失错准行者各逓减下司官吏罪二等若上司行下所属依错施行者各逓减上司官吏罪三等亦各以吏典为首
　　公事失错
　　凡公事失错自觉举者免罪其同僚官吏应连坐者一人自觉举余人皆免罪其断罪失错已行论决者不用此律　其官文书稽程应连坐者一人自觉举余人亦免罪主典不免若主典自举者并减二等
　　共犯罪分首重
　　凡共犯罪者以造意为首随从者减一等　若家人共犯止坐尊长若尊长年八十以上及笃疾归罪于共犯罪以次尊长侵损于人者以凡人首从论　若共犯罪而首从本罪各别者各依本律首从论　若本条言皆者罪无首从不言皆者依首从法　其犯擅入皇城宫殿等门及私越度闗若避役在逃及犯奸者亦无首从
　　犯罪事在逃
　　凡二人共犯罪而有一人在逃见获者称逃者为首更无证佐则决其从罪从获逃者称前人为首鞫问是实还依首论通计前罪以充后数　若犯罪事发而在逃者众证明白即同狱成不须对问
　　亲属相为容隠
　　凡同居若大功以上亲及外祖父母外孙妻之父母女壻若孙之妇夫之兄弟及兄弟妻有罪相为容隠奴婢雇工人为家长隠者皆勿论若漏泄其事及通报消息致令罪人隠匿逃避者亦不坐其小功以下相容隠及漏泄其事者减凡人三等无服之亲减一等若犯谋叛以上者不用此律
　　吏卒犯死罪
　　凡在外各衙门吏典祗禁子有犯死罪从各衙门长官鞫问明白不须申禀依律处决然后具由申报本管上司转达刑部奏闻知防
　　处决叛军
　　凡边境城池若有军人谋叛守御官捕获到官显迹证佐明白鞫问招承行移都指挥使司委官审问无寃随即依律处治具由申达五军都督府奏闻知防若有布政司按察司去处公同审问处治如在军前临阵擒杀者不在此限
　　杀害军人
　　凡杀死军人者依律处死仍将正犯人余丁抵数充军
　　在京犯罪军民
　　凡在京军民若犯杖八十以上者军外卫充军民别郡为民
　　化外人有犯
　　凡化外人有犯罪者并依律拟断
　　本条别有罪名
　　凡本条自有罪名与名例罪不同者依本条科断若本条虽有罪名其有所规避罪重者自从重论其本应罪重而犯时不知者依凡人论本应轻者听木本法
　　加减罪例
　　凡称加者就本罪上加重称减者就本罪上减轻唯二死三流各同为一减加者数满乃坐又加罪止于杖一百流三千里不得加至于死本条加入死者依本条
　　称乗舆车驾
　　凡称乗舆车驾及御者太皇太后皇太后皇后并同称制者太皇太后皇太后皇太子令并同
　　称期亲祖父母
　　凡称期亲及称祖父母者曽高同称孙者曽同嫡孙承祖与父母同其嫡母继母慈母养母与亲母同称子者男女同
　　称与同罪
　　凡称与同罪者止坐其罪至死者减一等罪止杖一百流三千里不在刺字绞斩之律若受财故纵与同罪者全料其故纵谋反逆叛者自依本律　称准枉法论准盗论之类但准其罪亦罪止杖一百流三千里并免刺字　称以枉法论及以盗论之类皆与真犯同刺字绞斩皆依本律科断
　　称监临主守
　　凡称监临者内外诸司统摄所属有文案相闗涉及虽非所管百姓但有事在手者即为监临称主守者该管文案吏典专主掌其事及守掌仓库狱囚杂物之类官吏库子斗级攒拦禁子并为主守其职虽非统属但临时差遣管领提调者亦是监临主守
　　称日者以百刻
　　凡称一日者以百刻计工者从朝至暮称一年者以三百六十日称人年者以籍为定称众者三人以上称谋者二人以上
　　称道士女冠
　　凡称道士女冠者僧尼同若于其受业师与伯叔父母同其于弟子与兄弟之子同
　　断罪依新颁律
　　凡律自颁降日为始若犯在已前者并依新律拟断
　　断罪无正条
　　凡律令该载不尽事理若断罪而无正条者引律比附应加应减定拟罪名转达刑部议定奏闻若辄断决致罪有出入者以故失论
　　徒流迁徙地方
　　徒役各照所徒年限并以到配所之日为始塩塲者每日煎盐三斤铁冶者每日炒铁三斤另项结课
　　直府州
　　江南发山东塩塲
　　江北河间塩塲
　　福建布政使府分两淮盐塲
　　浙江布政司府分山东盐塲
　　江西布政司府分泰安莱芜等处鐡治湖广布政司府分广东海北盐塲
　　河南布政司府分发浙东盐塲
　　山东布政司府分发浙东盐塲
　　山西布政司府分巩昌铁冶
　　北平布政司府分平阳铁冶
　　陜西布政司府分大寜绵州盐井
　　广西布政司府分两淮盐塲
　　广东布政司府分浙西盐塲
　　海北海南府分进贤新喻铁冶
　　四川布政司府分黄梅兴国铁冶
　　流三等照依地里逺近定各处荒芜及濒海县安置
　　直府州流陜西
　　福建布政司府分流山东北平
　　浙江布政司府分流山东北平
　　江西布政司府分流广西
　　湖广布政司府分流山东
　　河南布政司府分流福建
　　山东布政司府分流福建
　　山西布政司府分流福建
