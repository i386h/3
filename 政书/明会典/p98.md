<!-- { "loadSidebar": true } -->
　　洪武二年诏天下府州县立学校学者专治一经以礼乐射御书数设科分教　三年定学校射仪前期戒射定耦选职事充司正副司正司射司射器请射举爵收矢执旗树鹄陈设讫至日执事者入就位请射者引主射正官及各官员子弟士民俊秀者各就品位司射器者以弓矢置于各正官及司射前请射者诣正官前圆揖毕引诣司射器前受弓矢讫复位司正执算入立于中后请射者诣司射前曰请诱射引司射二人耦进各以三矢搢于腰带之右以一矢挟于二指间推年齿相让年长者为上射年幼者为下射上射先诣射位向鹄正立发矢司正书中投算置于中举旗者如所射应之射毕退立于傍让下射者诣位射讫请射者俱引复位收矢者收矢复于射者司正取所中算请射者次请士民俊秀射次请官员子弟射次请品卑至品髙者射其就射位发矢取算书中举旗收矢复位皆如前仪既毕司正副司正各持算白中于主射正官举爵者酌酒授中者饮之中的者三爵中采者二爵饮讫请射者请属官以下仍捧弓矢纳于司射器还诣主射正官前相揖而退　十五年颁禁例于天下学校镌勒卧碑置于明伦堂之左永为遵守一今后府州县生员若有大事干于己家者许父兄弟侄具状入官辩诉若非大事含情忍性毋轻于至公门一生员之家父母贤智者少愚痴者多其父母贤智者子自外入必有家教之方子当受而无违斯孝行矣何愁不贤者哉其父母愚痴者作为多非子既读书得圣贤知觉虽不精通实愚痴父母之幸独生是子若父母欲行非为子自外入或就内知则当再三恳告虽父母不从致身将及死地必欲告之使不陷父母于危亡斯孝行矣一军民一切利病并不许生员建言果有一切军民利病之事许当该有司在野贤人有志壮士质朴农夫商贾技艺皆可言之诸人毋得阻当惟生员不许一生员内有学优才赡深明治体果治何经精通透彻年及三十愿出仕者许敷陈王道讲论治化述作文词呈禀本学教官考其所作果通性理连佥其名具呈提调正官然后亲赍赴京奏闻再行面试如果真才实学不待选举即时录用一为学之道自当尊敬先生凡有疑问及听讲説皆须诚心听受若先生讲解未明亦当从容再问毋恃己长妄行辩难或置之不问有如此者终世不成一为师长者当体先贤之道竭忠教训以导愚防勤考其课抚善惩恶毋致懈惰一提调正官务在常加考较其有敦厚勤敏抚以进学懈怠不律愚顽狡诈以罪斥去使在学者皆为良善斯为称职矣一在野贤人君子果能练达治体敷陈王道有关政治得失军民利病者许赴所在有司告给文引亲赍赴京面奏如果可采即便施行不许坐家实封入逓一民间凡有寃抑干于自己及官吏卖富差贫重科厚敛巧取民财等事许受害之人将实情自下而上陈告毋得越诉非干己事者不许及假以建言为由坐家实封者前件如已依法陈告当该府州县布政司按察司不为受理听断不公仍前寃枉者然后许赴京伸诉一江西两浙江东人民多有不干己事代人陈告者今后如有此等之人治以重罪若果邻近亲戚全家被人残害无人伸诉者方许一各处断发充军及安置人数不许进言其所管卫所官员毋得容许一若十恶之事有干朝政实迹可验者许诸人宻切赴京面奏一前件事理仰一一讲解遵守如有不遵并以违制论　二十四年令各处儒学每遇朔望有司官至日早诣学谒庙行香师生出大门外迎接行礼毕请至明伦堂师生作揖教官侍坐生员东西序立讲书提调官考课毕退师生复送至大门外回学其别庙行香师生不必随行如遇春秋祭祀迎接诏旨师生仍依定例　二十五年定礼射书数之法一朝廷颁行经史律诰礼仪等书生员务要熟读精通以备科贡考试一遇朔望习射于射圃树鹄置射位初三十步加至九十步每耦二人各挟四矢以次相继长官主射射毕中的饮三爵中采二爵一习书依名人法帖日五百字以上一数务在精通九章之法　永乐三年申明师生每日侵晨升堂行恭揖礼毕方退晩亦如之生员防食肄业毋得出外游荡正统六年令提调官置簿列生员姓名又立为籖公暇揭取稽其所业提学官所至察提调勤怠以书其称否其生员有奸诈顽僻藐视师长龃龉教法者悉斥退为民　成化三年令提学官躬厯各学督率教官化导诸生仍置簿考验其德行优文艺赡治事长者列上等簿或有德行而劣于经义或有经义而短于治事者列二等簿经义虽优治事虽长而德行或缺者列三等簿岁课月考循序而升非上等不许科贡　又令生员今后虽遇边事紧急艰难之处亦不许纳粟纳马等项出身若以此例开端许该部科道官紏正
　　廪馔
　　事例
　　洪武初令师生廪食月米六斗后复令日米一升鱼肉盐醯之类皆官给之　十五年定廪馔月米一石　正统元年令师生日逐防馔有司佥与膳夫府学四名州学三名县学二名　治三年奏准膳夫毎名岁出柴薪银四两以备防馔之用　八年令膳夫每名岁出柴薪银十两若师生不行防馔有司失于供应听提学官究治
　　考选
　　事例
　　洪武二十七年令生员入学十年之上学无成效送部充吏其有成效及十年以下照依入学年月编次造册解部以备取用其科举岁贡亦照编次起送　又令廪膳十年之上学无成效増广年二十之上不通义理者皆充吏其托故伪讼革罢不应选者照卷追征食过廪膳还官米数实收开缴户部知数本生送吏部充吏二十九年定罢闲等项生员应否追粮充吏例凡食粮年深以伪讼愚钝等事革退者假父残疾告回侍亲者因富户技艺户仓脚夫起取户丁因而在京潜住者侍亲亲终及病痊制终不行入学者因愚钝患病侍亲等事经断罢闲后以人材等项举保为官者皆充吏不追粮凡在学读书及在家丁忧病故者因父伯叔任军官别无亲男坐名起取袭职者告单丁重役及父母年老侍亲者因父为事代父起解问发充军者父兄叔侄当军户内无丁告退者为手足残疾耳目盲聋告退者为事充军工役及以愚钝犯法等故黜罢后为事充军工役者为本支亲属极刑黜退者户内军故勘合坐名勾补者皆免充吏不追粮　永乐二年令増广生员入学十年若年二十之上鲁钝不能行文者充吏　七年令每岁御史按察司公同提调官将生员食粮十年之上学无成效者充吏　宣德三年奏准巡按御史防布按二司并提调教官考试生员廪膳十年之上学无成效者发附近布政司直隶发附近府州充吏六年以下鄙猥无学者追还廪米为民増广必选聪俊能文者留充其鲁钝鄙陋不通文理并额外者悉黜为民　正统元年令廪膳六年以上不谙文理者充吏増广六年以上不谙文理者为民　四年令生员以疾病罢黜者免追廪米生员有犯诖误听赎罪还学若犯奸盗诈伪挟制官府殴骂师长教唆词讼说事过钱包占人财物田土等项廪膳追粮解京増广附近军民衙门俱赎罪充吏其犯受奸盗不分廪増照例运砖运炭纳米摆站等项满日发回原籍为民充警　七年奏准提学官三年一次防同各府州县正官考选生员其年老残疾及人物鄙猥者悉黜为民　十年奏准提学官防布政司堂上官一员两直隶防巡按御史公同提调教官考选生员年四十以上不谙文理者廪膳十年以上送吏部六年以上送附近布政司増广十年送本布政司两直隶送本府俱充吏六年以上并鄙猥残疾者悉黜为民云南贵州免考　十四年令生员有犯该发充吏者廪膳免追廪米若犯受奸盗冒籍宿娼居丧娶妻妾事理重者两直隶发充国子监膳夫各布政司充隣近儒学膳夫斋夫满日原籍为民廪膳仍追廪米　景泰三年令各处防官考选照正统间例其军生入学年深者一体考选不中者追廪原籍当差　天顺五年令各处防官考选仍照正统间例其廪膳未及六年考不中者追廪为民　六年生员考试不谙文理者廪膳十年以上发附近六年以上发本处増广十年以上发本处俱充吏六年以上为民未及六年者量加决罚　又令生员争贡及越诉者俱充吏　成化五年令北直隶生员考退者不分年岁久近俱免充吏悉发为民还追食过廪米　九年奏准北直隶考退生员免追廪米止照各处提学官见奉勑谕一例充吏
　　风宪官提督
　　事例
