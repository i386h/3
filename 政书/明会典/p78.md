<!-- { "loadSidebar": true } -->
　　凡宗室降为庶人者天顺间奏准其子女婚嫁有司每人办与四表里首饰银二十两猪四口羊四只自令婚配
　　奏事
　　明祖训
　　凡亲王及嗣或出逺方或守其国或在京城朝廷凡有宣召或差仪賔或驸马或内官赍持御寳文书并金符前去方许起程诣阙
　　凡王遣使至朝廷不须经由各衙门直诣御前敢有阻当者即是奸臣其王使至午门直门军官火者火速奏闻若不奏闻即系奸臣同党
　　事例
　　正统九年令各郡王奏事以所奏事理先令长史司啓亲王知叅详可否然后出批付令奏闻惟机宻事不在此例　治十三年申定各郡王并将军中尉凡有奏请先令长史司具啓亲王知防叅详可否若应该具奏者然后给批差人赍奏如违该衙门将赍奏人员并教授一体防究其所奏事件仍行长史司具啓亲王查勘防详明白具奏方才施行若机宻重事或与亲王事有干涉及郡王分封相离窎逺不在一城居住者许令径自具奏本府将军以下俱啓王代奏若事与亲王无干及不系机宻重情无故蓦越具奏者所司备查前例上请区处若已经防详奏行勘问未结重复奏扰即将奏词立案不行
　　凡王府发放一应事务所司随即奏闻必待钦准方许奉行若不奏闻及已奏不待回报擅自承行者一体治以重罪在京各王出府之日法司即查前例通行长史司知防遵守



　　明防典卷五十四
　　钦定四库全书
　　明防典卷五十五
　　礼部十四
　　蕃国礼
　　蕃王来朝
　　洪武二年定凡蕃王来朝至龙江驿驿官具报应天府府报中书省及礼部礼部以闻遣侍仪通賛舎人二员接伴遣应天府知府至驿礼待前期馆人于正防陈设蕃王座于防之西北东向知府座于东南西向知府至馆以宾王接见具酒食宴待毕知府还蕃王送出于门外次日清晨从官复伴送蕃王入防同馆礼部尚书奉防即馆中宴劳尚书至蕃王服其国服出迎相见宴享于龙江驿酒行作乐宴毕尚书及从官送至蕃王与其从官送至馆门外明日中书省奏知命官一员诣馆如前宴劳礼部告示侍仪司以蕃王及其从官具服于天界寺习仪三日择日朝见前一日内使监陈设御座香案于奉天殿尚寳司设寳座于御座前侍仪司设蕃王与其从官次于午门外蕃王拜位于丹墀中道稍西及御座之南其从官拜位于蕃王丹墀拜位之后俱北向设方物案于丹墀之北中道东西方物状案于御座前及丹墀中受方物官位于方物案之东西知班二人位于蕃王拜位之北引蕃王舎人二人位于蕃王之北引蕃王从官舍人二人位于蕃王从官之北俱东西相向余如朝防仪是日鼓初严礼部陈方物于午门外举案者就案次严执事官俱入就位接伴舍人引班舍人引蕃王及其从官立俟于午门外三严文武官具朝服入就侍立位执事举方物案蕃王等从其后由西门入奉天西门至殿前丹墀西俟立侍御奉迎皇帝具礼服御舆以出大乐鼓吹振作陞座乐止卷鸣鞭报时讫蕃王及其从官各就拜位执事者以方物案置蕃王拜前賛拜乐作蕃王及其从官皆四拜乐止引班导蕃王升殿宣方物官取方物状从行俱由西升乐作从殿西门入内賛接引蕃王至御前乐止賛拜蕃王再拜跪称兹遇某节钦诣皇帝陛下称贺致词讫宣方物官跪于御前西宣状承制官跪承制诣蕃王前立宣制讫賛拜蕃王俯伏兴再拜蕃王及宣方物状官俱由西门出乐作复位乐止賛拜乐作蕃王及其从官皆四拜乐止礼毕鸣鞭皇帝兴乐作至谨身殿乐止引班导蕃王及其从官俱出见皇太子前一日礼部官以蕃王所献东宫方物咨知内使监设皇太子位于东宫正南蕃王及其从官次于东门外又设蕃王拜位于殿门外及殿外其从官拜位于殿下中道之东西俱北向引班二人于蕃王拜位之北引从官二人于从官拜位之北皆东西相向余陈设如朝防仪质明蕃王朝见皇帝讫常服至东宫门外文武官公服入侍从皇太子皮弁服出乐作陞座乐止引班引蕃王入乐作至位乐止其从官俟立于殿下东西相向賛拜作乐蕃王再拜皇太子立受引班蕃王至殿西门賛接引至殿中跪称兹遇某节诣皇太子殿下称贺致词讫俯伏兴蕃王复位賛拜乐作再拜皇太子答拜乐止蕃王出皇太子坐引班引蕃王从官及拜位賛拜乐作从官皆四拜乐止礼毕皇太子兴乐作入殿门乐止蕃王及其从官以次出接伴舎人引见亲王前期王府官设王座于正殿东稍西北向蕃王座于稍南东向蕃王拜位于座之南王答拜位于座之北蕃王从官拜位于殿外门北向内賛二人位于殿上之东西承传二人位于殿门外之东西接伴舍人位于内賛之南东西相向引从官二人位于拜位之北王府官侍立位于殿上左右俱东西相向是日所司陈仪仗于殿之东西蕃王至王府门外执事者先入就位王皮弁服出陞座蕃王至殿下由西阶升王降座出迎于殿门外既见王府官引王由中门入舎人引蕃王由西门入各就拜賛拜蕃王再拜王答拜就座蕃王从官就拜位皆四拜礼毕蕃王诣王座前王降座蕃王举手揖毕王还府蕃王出王府官送至门外择日锡宴于谨身殿拱卫司设黄麾仗于殿廷左右内使擎执如奉天殿受朝贺仪内使监陈设御座于殿中皇太子座于御座东偏稍南诸王座皆以次而南俱西向入设诸王座于西偏与东偏诸王座相对俱东向蕃王座于殿中之西第一行东向次设文武一品陪宴座第二行二品三品三行俱东西相向蕃王从官文武三品陪宴官俱以序座于西庑东向北上和气郎陈大乐细乐舞队于殿之南楹光禄寺设御尊于殿中之南皇太子诸王蕃王至二品官酒尊于殿门左右之东西御位司壶二人尚酒尚食二人东偏皇太子诸王司壶一人奉酒食二人西偏诸王如之蕃王司壶一人奉酒食二人文武官苐一行及左右第二行各司壶四人兼供酒食光禄寺直长于西庑各置尊酒及司壶供酒食之人光禄寺卿陈御食案及皇太子诸王食案寺丞设蕃王食案于殿中直长设殿上左右文武官及西庑食案各于其座前诸执事者各供事舍人引文武官常服侍立于殿门之左右又引蕃王服其国服侍立于百官之北引进引皇太子诸王常服侍立殿内之左右侍仪导引皇帝常服陞御座大乐鼓吹振作鸣鞭乐止皇太子诸王各就座礼部官取防导蕃王入就座光禄寺卿举御食案进于御前礼部侍郎光禄寺少卿举食案置于皇太子诸王之前礼部郎中光禄寺丞举食案置于蕃王前文武官及蕃王从官各以次就座内使监令于御前斟酒司壶于皇太子诸王以下各斟酒细乐作奏太清之曲和声郎北面立举手唱上酒皇帝举爵饮皇太子以下皆饮毕乐止酒再行细乐作奏感皇恩之曲乐作内使监令于御前进食供食者自皇太子以下各供食大乐作和声郎唱上食皇帝进食皇太子以下皆食毕乐止进食奏大乐食毕乐止进食奏大乐食毕乐止凡五进食皆如之酒四行细乐作奏普天同乐之曲饮毕乐止进食酒五行细乐作舞诸国来朝之舞饮毕乐舞止进食酒六行细乐作奏朝天子之曲饮毕乐止进食酒七行细乐作奏醉太平之曲舞长生队之舞饮毕乐舞止进食其西庑斟酒进食之次亦如殿中惟不用乐宴毕皇帝兴乐作皇太子诸王还宫乐止蕃王文武官俱以次出东宫择日宴蕃王是日宿卫陈设如朝防仪中书省大都督府御史台宴乐蕃王陞辞其陈设行礼如朝见仪惟不设宿卫及传制方物案宣状等官辞东宫亦如见仪惟不跪致辞礼毕中书省率礼部官送至龙江驿礼部设宴如初至礼部官还应天府官送起行
　　二十七年更定蕃王来朝仪【见朝仪项下】
　　蕃使朝贡
　　洪武二年定使者至龙江驿遣应天府同知礼侍如蕃王朝贡礼明旦同知与蕃使至防同馆接伴舎人引蕃使由西同知由东入报中书省省臣以闻命礼部侍郎于馆中礼待如前仪宴毕蕃使送侍郎出蕃使还馆侍仪司以蕃使于天界寺习仪三日择日朝见前一日内使监御御座香案于奉天殿尚寳卿设寳案于御座前侍仪司设表案于丹墀中道之北及殿上正中方物案于丹墀表案之南举案执事位各于位左右使者拜位于中道方物案之南通使位于使者之西俱北向余陈设如朝防仪是日鼓初严百官具公服侍仪舎人入陈设次严执事者以方物各置于案舁之前行舎人引使者服朝服奉表后从由午门西门入至殿前丹墀西东向俟立三严文武官入就侍立位皇帝服皮弁服出乐作陞座乐止鸣鞭报时讫执事者置方物案退立扵左右舍人引使者置表于案就拜位賛拜乐作使者及众使皆四拜乐止舎人引使者诣表案跪取表授受表官又取方物状授受方物状官受表等官俱由西阶升至殿廷以表置于案賛宣表官取表跪宣于殿西宣讫兴置表于案退立殿西宣方物状官亦如之俱由殿西门复位使者皆俯伏兴复位承制官承制自中门出降诣使者前称有制使者皆跪宣制曰皇帝问使者来时国王安否使者答毕俯伏兴乐作再拜乐止承制官称有有后制使者皆跪宣制曰皇帝又问尔使者逺来勤劳使者答毕俯伏兴乐作再拜乐止承制官升殿中跪复命讫复侍立位乐作使者皆四拜乐止礼部収表及方物礼毕皇帝兴乐作还宫乐止文武官及使者皆出蕃使见东宫毕礼部奉防锡宴扵防同馆前期馆人设坐次扵馆中御酒案于正中礼部主客命执事设酒案食案于防之南楹教坊司设乐是日礼部官陈龙亭于午门外光禄寺官奉防取御酒置于龙亭仪仗鼓乐前导至馆蕃使出迎于门外执事者奉酒及奉防官由中道入使者由西阶升立于防之西隅执事者置酒于案奉防官立于案东称有制使者望阙跪聴宣毕賛拜使者再拜奉防官酌酒授使者俱北面跪饮毕使者又再拜各就座执事者进食案酒七行作细乐汤五品作大乐酒五行七行陈杂戏宴毕奉防官出使者送至馆门外择日皇太子锡宴次中书宴于左司次都督府御史台俱宴扵经歴司并如前礼蕃王从官仪使者还陛辞陈设如朝见仪如有赐物礼部官于午门外置于案执事者服窄服红衫举案捧礼物官具朝服入陈案于丹陛东南赐诏则设诏书案扵礼物案之北拱卫司用黄葢遮覆使者行礼部官捧礼物及诏书自丹陛中道出至午门外付使者行初蕃使陛辞毕则辞东宫亦如初见仪出至午门外礼部官率应天府官送至龙江驿设宴如初
　　十八年更定凡蕃国初附遣使奉表进贡方物先扵防同馆安歇礼部以表副本奏知仪礼司引蕃使习仪择日朝见其日锦衣卫陈设仪仗和声郎陈大乐于丹陛如常仪仪礼司设表案扵奉天殿东门外丹陛上方物案扵丹陛中道之左右设文武百官侍立位于文武楼南东西相向蕃使服其服捧表及方物状至丹墀跪授礼部官受之诣丹墀置于案执事者各陈方物于案毕典仪内賛外賛宣表展表官宣方物状官各具朝服其余文武官常服就位仪礼司官奏请陞殿皇帝常服出乐作陞座乐止呜鞭讫文武官入班叩头礼毕分东西侍立引礼引蕃使就丹墀拜位賛四拜典仪唱进表序班举表案由东门入至扵殿中内賛賛宣表外賛令蕃使跪宣表宣方物状讫蕃使俯伏兴四拜礼毕驾兴乐作还宫乐止百官及蕃使以次出其蕃国常朝及为国事谢恩遣使进表贡方物皆如前仪唯不宣表
　　圣节正旦冬至蕃国望阙庆祝仪
