<!-- { "loadSidebar": true } -->
　　宿州
　　两浙盐运司
　　杭州府　　　　　　　绍兴府
　　寜波府　　　　　　　台州府
　　温州府　　　　　　　苏州府
　　衢州府　　　　　　　处州府
　　徽州府　　　　　　　嘉兴府
　　湖州府　　　　　　　松江府
　　严州府　　　　　　　常州府
　　镇江府　　　　　　　广信府
　　金华府　　　　　　　广徳州
　　两淮盐运州
　　应天府　　　　　　　寜国府
　　太平府　　　　　　　州府
　　凤阳府　　　　　　　庐州府
　　安庆府　　　　　　　池州府
　　淮安府　　　　　　　和州
　　南昌府　　　　　　　九江府
　　南康府　　　　　　　建昌府
　　贑州府　　　　　　　南安府
　　临江府　　　　　　　抚州府
　　吉安府　　　　　　　袁州府
　　瑞州府　　　　　　　饶州府
　　武昌府　　　　　　　黄州府
　　阳州　　　　　　　岳州府
　　夷陵州　　　　　　　荆州府
　　常徳府　　　　　　　长沙府
　　澧州　　　　　　　　沅州
　　衡州府　　　　　　　徳安府
　　辰州府　　　　　　　安陆州
　　靖州　　　　　　　　襄阳府
　　寳庆府
　　广东盐课提举司
　　广州府　　　　　　　肇庆府
　　惠州府　　　　　　　韶州府
　　南雄府　　　　　　　潮州府
　　徳庆府
　　海北盐课提举司
　　雷州府　　　　　　　髙州府
　　亷州府　　　　　　　桂林府
　　栁州府　　　　　　　梧州府
　　浔州府　　　　　　　庆逺府
　　南寜府　　　　　　　平乐府
　　琼州府　　　　　　　永州府
　　郴州　　　　　　　　太平府
　　田州府　　　　　　　思明府
　　镇安府　　　　　　　龙州
　　泗城州　　　　　　　奉议州
　　利州　　　　　　　　桂阳州
　　四川盐课提举司
　　成都府　　　　　　　嘉定府【今为州】
　　叙州府　　　　　　　潼川州
　　顺庆府　　　　　　　保寜府
　　广元县　　　　　　　防州府
　　广安州　　　　　　　雅州
　　福建盐运司
　　福州府　　　　　　　兴化府
　　泉州府　　　　　　　汀州府
　　漳州府　　　　　　　邵武府
　　建寜府　　　　　　　延平府
　　陜西漳县西和二县
　　巩昌府　　　　　　　临洮府
　　河州
　　云南布政司
　　五井盐课提举司
　　黒盐井盐课提举司
　　安寜盐井盐课提举司
　　白盐井盐课提举司
　　长芦盐运司【后增】
　　顺天府　　　　　　　真定府
　　保定府　　　　　　　顺徳府
　　广平府　　　　　　　大名府
　　永平府　　　　　　　河间府
　　隆庆州　　　　　　　保安州
　　彰徳府　　　　　　　卫辉府
　　河东盐运司【后增】
　　西安府　　　　　　　汉中府
　　延安府　　　　　　　凤翔府
　　懐庆府　　　　　　　河南府
　　汝寜府　　　　　　　南阳府
　　平阳府　　　　　　　潞州
　　泽州　　　　　　　　沁州
　　辽州










　　明防典卷三十五
<史部,政书类,通制之属,明会典>
　　钦定四库全书
　　明防典卷三十六
　　户部二十一
　　盐法二
　　事例
　　洪武初定盐引目内条例凡两淮运司遇客商贩卖盐货每盐二百斤为一引给与半印引目每引纳官本米若干收米入仓随即给引支盐凡各塲灶丁人等除正额盐外将煎到余塩夹带出盐塲及私盐货卖者绞百夫长知情容纵或通同货卖者同罪两邻知私煎盐货不首者杖一百充军凡守御官吏巡检司巡获私盐俱发有司归问犯人绞有军器者斩盐货车舡头匹没官引领牙人及窝藏寄放者杖一百发烟瘴地面充军挑挑担防载者杖一百充军有能自首者免罪常人捉获者赏银一十两仍须追究是何塲分灶戸所卖盐货依律处断盐运司拿获私盐随发有司追断不许擅问有司通同作脱放与犯人私盐同罪凡起运官盐每引四百斤帯耗盐一十斤为二袋客盐每引二百斤为一袋经过批验所依数掣摰官盐自扬子江至湖南防邓俱系经过官司辨验盐引如无批验掣摰印记者笞五十押回盘验凡诸色军民权豪势要人等乗坐无引私盐舡只不伏盘验者杖一百军民俱发烟瘴地面充军有官者依上断罪罢职凡将官运盐货偷取或将沙土挿和抵换者计比常盗加一等如系客商盐货以常盗论客商将买到官盐挿和沙土货卖者杖八十凡客商兴贩盐货不许盐引相离违者同私盐追防如卖盐了毕五日之内不行缴纳退引者杖六十将旧引影射盐货同私盐论罪伪造盐引者处斩凡起运官盐并塲户徃来舡载上仓将帯军器者并行处斩凡诸人买私盐食用者减贩私盐人罪一等因而贩卖者处绞凡各处盐运司运载官盐许用官舡转运如灶户盐丁却用别舡装载即同私盐科断　置两淮都转运盐使司定嵗办盐数每引四百斤官给工本米一石　置两浙都转运盐使司定嵗办盐其引之斤重亦如两淮　二年置山东北平河间都转运盐使司及灵州盐课司广东海北提举司嵗办盐课每引四百斤置河东都转运盐使司嵗办盐课每引二百斤　十五年置云南盐课提举司　十七年定两淮两浙盐工本钞每引二贯五百文河间广东海北山东福建四川每引俱二贯　二十三年定两淮两浙各灶戸每丁嵗办小引盐十六引引重二百斤复盐工丁半之其余工丁四引　令两淮两浙引盐斤重复如旧　二十七年令优免盐丁杂泛差役　令两浙两淮灶戸有犯笞杖断决徒流迁徙杂犯死罪者止杖一百仍发煎盐其事故灶丁勘实以附近有田粮丁力相应人戸拨补　凡公侯伯及文武四品以上官不得令家人奴仆行商中盐侵夺民利　二十八年令各处邉方缺粮本部奏请开中纳米定为则例出榜召商于缺粮仓分上纳仍先编置勘合并底簿发各该布政司并都司卫分及收粮衙门收掌如遇客商纳完粮填写所纳粮并该支引盐数目付客商赍各该运司及盐课提举司照数支盐其底簿发各运司及盐课提举司收掌中盐客商纳米完赍执勘合到比对硃墨字号相同照数行塲支盐　又令两淮两浙盐运司煎盐工本照各塲额办盐数闗钞遣监生管运给散山东福建河东止扵官库内闗领给散　永乐十七年令各处客商原中不拘资次盐引遇到即支　又令中盐客商赍仓钞赴运司运司查原来印信比对明白即与塲支盐　宣徳四年令各运司提举司查勘中盐客商土民年逺事故者行原籍官司每引给资本钞二十锭　五年罢差监生扵两淮两浙给散煎盐工本钞每嵗照山东例扵官库内闗领给散　令徃来内官内使官军人等夹帯私盐者许应捕官军人等盘拿　九年令各防运司并盐课司但有客商夹帯私盐者原支引盐俱没入官　十年令各处总兵镇守及沿河捕盗锦衣卫官监察御史浙江等布政司直府州县各巡按监察御史及按察司官俱设法缉捕私盐如巡检司捉获私盐者准作事迹若虽获盗而不获私盐者不准陞用其各处军官纵家人兴贩者家人问罪正犯发本卫充军若所管旗军余丁兴贩者该管官旗一体坐罪又令各运司提举司查勘过限未缴盐引及客商贯
　　址造册送部行各处巡按御史及各按察司追究销缴又令灶戸犯该徒罪有力者准纳米赎罪　正统元
　　年令各处有首获私盐者盐入官以钞照时值给赏又令两淮运司灶戸有死絶充军者有司于有力民户内佥补若有清出防丁亦照旧额收补　二年令灶丁逃移者盐课勘实停征　令两淮官盐听客商于贵州地方货卖盐引扵镇逺府告销　又令两淮两浙贫难灶丁除原额盐课照旧收纳其有余盐者不许私卖俱收贮本塲运司造册发附近州县每一小引官给米麦二斗　又令各该中盐卫分造册一本具客商名数径缴本部其盐运司仍将该司额办盐数申报每年终支过引盐及客商姓名另具总数径申本部注销　又令各处灶丁有犯俱免纳米及调塲笞杖者的决杂犯死罪与徒流罪者除嵗办额盐外令每日煎盐三斤死罪准工五年流罪准工四年徒五等各照年限俱计日煎盐赎罪　裁革寜波府岱山芦花二塲盐课司盐课归并大嵩塲塩课司催办　令两淮运司永乐年间客商该支引盐以十分为率支与淮盐四分其六分兊与山东运司支给不愿兊者听令守支　三年奏准召商纳马中盐每上等马一疋一百二十引中等马一匹一百引　令灶户起运官盐运司给批总填数目用印钤盖定限给付执照各处批验所巡检所巡检司照数掣挚盘验送纳毕在京于戸部在外于本衙门送缴批发运司查销　又令各运司给客商引目每引目每引纳中夹纸一张至闗引之时类解户部倒引　又令两淮运司云南盐课提举司官盐客商中纳支给不敷者准扵河东陜西福建广东各提举司兊支　又令河间长芦及河东陜西运司官盐客商中纳支给不敷者准于广东海北盐课司兊支　又令长芦运司商盐愿发卖别处者聼于所在官司告验转给文慿改易地方其退引水程仍照例告　又令各邉召商中纳盐粮淮浙兼中如以十分为率淮盐八分浙盐二分或淮盐七分浙盐三分淮盐止米麦二色浙盐杂粮皆准　又令陜西四川云南中盐客商免纳引纸　又令贩卖私盐军民人等有能捕获百斤以上至二千斤以上为止每盐一斤赏钞一贯其近海近塲穷军贫民有以肩挑易米者不必具奏径自问结　四年令两淮贫难灶丁戸下该征税粮于本州县存收免令逺运　五年裁革昌国正监塲其盐课归并附近穿山塲管理添设下砂二塲三塲盐课司官吏皆如下砂塲设置　令两淮两浙长芦运司每嵗额办盐课以十分为率八分给与守支客商二分另为收积在官邉方急缺粮储召中以所积见盐人到即支谓之存积其八分年终挨次给守支客商谓之常股凡中常股价轻存积价重　又令年逺客商中盐未支者每引给资给资本钞三十锭愿守支者聼六年令两淮两浙劝借支盐客商米麦收积该塲赈
