<!-- { "loadSidebar": true } -->
　　洪武初凡公侯驸马伯禄米皆给官田令量其原定官粮私租之数依主佃分数収取　二十五年令公侯伯皆给禄米论功定数旧赐田还官与驸马仪賔禄米俱全支本色　永乐二年令公侯驸马伯禄米照文武官例米钞兼支五千石至三千五百石者支米二千石二千五百石者支米一千五百石二千石者支米一千石一千五百石至一千一百石者支米八百石一千石者支米七百石九百石者支米六百石八百石者支米五百石四百石者支米二百五十石其余折钞二百以下全支米　二十二年令公侯驸马伯禄米折钞俱于南京支麦　洪熙元年令公侯驸马伯折钞禄米米麦兼支　宣徳六年令以承运库生绢准给公侯伯禄米一半每疋折米二石　正统元年令仍照旧米麦兼支十一年令公侯驸马以南京该支三分本色照在京军职折支绢者听　十二年奏准公侯伯禄米有自愿分与族亲者听不愿与者亲族不许争讼分夺　景泰元年令公侯伯禄米仍米钞兼支　六年令以龙江盐仓盐照文武官例准支南京公侯驸马伯禄米　七年令以太仓库折草银准支公侯驸马伯折色钞每银一两准钞七百贯　成化十九年奏准公侯伯禄米本色折色之数子孙承袭之时俱照旧该部奏请取自上裁二十年令公侯驸马伯本色禄米每石暂折银七钱以后仍照旧例　治元年令公侯驸马伯本色禄米仍折支银　十年令两京公侯驸马伯本色禄米自后每石折银七钱









　　明防典卷二十八
　　钦定四库全书
　　明会典卷二十九
　　户部十四
　　廪禄二
　　俸给一
　　诸司职掌
　　凡在京五军都督府首领官吏并六部通政司大理寺等衙门官吏俸给本部每岁于秋粮内会定数目起运拨赴各衙门仓内收贮按月造册照依品从等第分豁该支粮数委官验名支给其各卫军官俸给已将人户对定编给勘合自行依期送纳供给其首领官吏俸给该卫造册到部定仓放支年终通为稽考及在外各布政司府州县官吏俸给照例每米一石折钞二贯五百文按月于系官钱钞内支给其支过数目通行岁报本部以慿查考
　　正一品每员月支米八十七石岁该一千四十四石五军左右都督
　　从一品每员月支米七十四石岁该八百八十八石五军左右都督同知
　　正二品每员月支米六十一石岁该七百三十二石
　　六部尚书　　　　　　左右都御史
　　五军佥都督　　　　　中都留守正
　　都指挥使
　　从二品每员月支米四十八石岁该五百七十六石
　　左右布政使　　　　　都司指挥同知
　　正三品每员月支米三十五石岁该四百二十石
　　六部侍郎　　　　　　副都御史
　　通政使　　　　　　　太常司卿
　　大理寺卿　　　　　　按察使
　　应天府尹　　　　　　都司指挥佥事
　　各卫指挥使　　　　　中都留守副
　　从三品每员月支米二十六石岁该三百一十二石
　　光禄司卿　　　　　　太仆寺卿
　　布政司叅政　　　　　盐运使
　　宣慰使　　　　　　　各卫指挥同知
　　正四品每员月支米二十四石岁该二百八十八石
　　佥都御史　　　　　　太常司少卿
　　左右通政　　　　　　大理寺少卿
　　太仆寺少卿　　　　　应天府丞
　　按察司副使　　　　　各府知府
　　宣慰司同知　　　　　各卫指挥佥事
　　从四品每员月支米二十一石岁该二百五十二石
　　国子监祭酒　　　　　布政司叅议
　　盐运司同知　　　　　宣慰司副使
　　宣抚司宣抚　　　　　中都国子监祭酒
　　正五品每员月支米一十六石岁该一百九十二石
　　宗人府经歴　　　　　尚寳司卿
　　六部郎中　　　　　　通政司叅议
　　太医院使　　　　　　光禄司少卿
　　钦天监正　　　　　　钦天回回监正
　　大理寺丞　　　　　　翰林院学士
　　左右春坊大学士　　　左右春坊左右庶子
　　应天府治中　　　　　按察司佥事
　　各府同知　　　　　　宣抚司同知
　　五军断事官　　　　　各千户所正千户
　　王府长史
　　从五品每员月支米一十四石岁该一百六十八石
　　尚寳司少卿　　　　　五军都督府经歴
　　六部员外郎　　　　　侍读学士
　　侍讲学士　　　　　　盐运司副使
　　各州知州　　　　　　盐课司提举
　　宣慰司佥事　　　　　宣抚司副使
　　招讨司招讨　　　　　安抚司安抚
　　左右春坊左右谕徳　　各卫镇抚
　　各千户所副千户　　　司经局洗马
　　正六品每员月支米一十石岁该一百二十石
　　尚寳司丞　　　　　　六部主事
　　太常司丞　　　　　　太仆寺丞
　　钦天监副　　　　　　钦天监五官正
　　钦天回回监副　　　　钦天回回监五官正
　　翰林侍读　　　　　　翰林侍讲
　　大理寺正　　　　　　太医院判
　　都察院经歴　　　　　兵马指挥
　　国子监司业　　　　　京县知县
　　各府通判　　　　　　都司经歴
　　断事司断事　　　　　安抚司同知
　　各长官司长官　　　　宣抚司佥事
　　招讨司副招讨　　　　留守司经歴
　　左右春坊左右中允　　中都国子监司业
　　王府审理正　　　　　各百户所百户
　　仪卫司仪卫正
　　从六品每员月支米八石岁该九十六石
　　大理寺副　　　　　　光禄司丞
　　翰林修撰　　　　　　光禄司各署正
　　应天府推官　　　　　布政司经歴
　　理问所理问　　　　　盐运司判官
　　各州同知　　　　　　盐课司同提举
　　安抚司副使　　　　　各长官司副长官
　　左右春坊左右司直郎　左右赞善
　　各千户所镇抚
　　正七品每员月支米七石五斗岁该九十石
　　太常司博士　　　　　太常司典簿
　　五军都督府都事　　　都察院都事
　　监察御史　　　　　　通政司经歴
　　大理寺评事　　　　　翰林编修
　　营缮所正　　　　　　兵马司副指挥
　　京县县丞　　　　　　各县知县
　　王府审理副　　　　　按察司经歴
　　各府推官　　　　　　安抚司佥事
　　都司都事　　　　　　断事司副断事
　　各卫经歴　　　　　　煎盐提举
　　中都留守司都事
　　五军断事司【稽仁稽义稽礼稽智稽信并同】
　　从七品每员月支米七石岁该八十四石
　　中书舍人　　　　　　翰林检讨
　　光禄司典簿　　　　　光禄司各署丞
　　光禄司各署奉祀
　　钦天监五官灵台郎【钦天回回监同】
　　应天府经歴　　　　　太仆寺主簿
　　布政司都事　　　　　理问所副理问
　　各州判官　　　　　　盐运司经歴
　　宣慰司经歴　　　　　仪卫司仪卫副
　　盐课提举司副提举
　　正八品每员月支米六石五斗岁该七十八石
　　都给事中　　　　　　太常司恊律郎
　　通政司知事　　　　　翰林院五经博士
　　太医院御医　　　　　钦天监主簿
　　钦天监五官保章正　　京县主簿
　　国子监丞　　　　　　典牧所提领
　　寳钞提举司提举　　　龙江提举司提举
　　各府经歴　　　　　　各县县丞
　　按察司知事　　　　　宣慰司都事
　　中都国子监丞　　　　各卫知事
　　辽东煎盐同提举　　　王府典膳正
　　典寳正　　　　　　　奉祠正
　　纪善　　　　　　　　良医正
　　照磨所照磨　　　　　营缮所副
　　从八品每员月支米六石岁该七十二石
　　左右给事中　　　　　国子监典簿
　　国子监博士　　　　　助教
　　光禄司录事　　　　　各署监事
　　翰林典籍　　　　　　仪礼司正
　　五官挈壸正　　　　　各署祀丞
　　王府典膳副　　　　　典寳副
　　奉祠副　　　　　　　良医副
　　应天府知事　　　　　盐运司知事
　　宣抚司经歴　　　　　仪卫司典仗
　　正九品每员月支米五石五斗岁该六十六石
　　太常司赞礼郎　　　　翰林侍书
　　仪礼司副司丞　　　　国子监学正
　　行人司正　　　　　　宝钞提举司副提举
　　五官监　　　　　　文思院大使
　　会同舘大使　　　　　寳源局大使
　　给事中　　　　　　　太仆寺各牧监正
　　鞍辔局大使　　　　　皮作局大使
　　应天府织染局大使　　龙江提举司副提举
　　各府知事　　　　　　各县主簿
　　茶马司大使　　　　　宣抚司知事
　　典牧所大使　　　　　安抚司知事
　　王府典簿　　　　　　典乐
　　典仪正　　　　　　　教坊司奉銮
　　五官司厯　　　　　　内府库大使
　　甲乙丙丁戊字等库大使
　　承运库大使　　　　　照磨所检校
　　寳钞广源广惠广积赃罚等库大使
　　营缮所丞
　　从九品每员月支米五石岁该六十石
　　太常司司乐　　　　　翰林待诏
　　五官司辰　　　　　　漏刻博士
　　行人司副　　　　　　国子监学录
　　典籍　　　　　　　　司经局校书
　　正字　　　　　　　　仪礼司鸣赞
　　序班　　　　　　　　都税司大使
　　会同舘副使　　　　　典牧所副使
　　宣课司大使　　　　　文思院副使
　　宝源局副使　　　　　鞍辔局副使
　　军储仓副使　　　　　皮作局副使
　　各牧监副　　　　　　监丞
　　驭良　　　　　　　　司牧局大使
　　司牲局大使　　　　　寳泉局大使
　　军器局大使　　　　　断事官提控案牍
　　王府典仪副　　　　　各布政司库大使
　　府学教授　　　　　　各府司狱
　　廵检　　　　　　　　杂造局大使
　　应天府织染局副　　　府仓大使
　　茶马司副使　　　　　吏目
　　教坊司韶舞　　　　　教坊司司乐
　　内府库副使　　　　　甲乙丙丁戊字库副使寳钞广源广惠广积赃罚等库副使
　　承运库副使
　　后改定并添革官员已详见吏部官制项下
　　事例
　　洪武二十三年令六部都察院所属歴事官三年无私过者给全俸一年者给半俸　永乐元年令在京文武官一品二品四分支米六分支钞三品四品米钞中半兼支五品六品六分米四分钞七品八品八分米二分钞每新钞二锭折米一石该衙门按月自赴该库关支九年令在京文武官九品至七品八分米二分钞六
