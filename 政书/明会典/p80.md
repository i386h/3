<!-- { "loadSidebar": true } -->
　　洪武十八年定一有司新官受职赴任者未到城一舍二三十里而止先令人报知礼房吏告示官属及父老人等相率出城来防令洒扫合祀神祗祠宇偹牲醴祭仪以谒告比至城外斋宿三日第四日清晨父老人等导引入城遍诣诸神祠如仪致祭其祝文曰维某年月日某官某人奉命来官务専人事主典神祭今者谒神特与神誓神率幽防隂阳表里予有政事未偹希神黙助使我政兴务举以安黎民予倘怠政奸贪防害僚属凌虐下民神其降殃谨以牲醴致祭神其鉴之尚享一祭神之礼新官到任之日诣神庙祭祀礼房先偹牲酒等物陈设礼生父老人等导引新官同僚属官吏诣庙賛礼唱排班班齐鞠躬拜兴拜兴平身賛唱行初献礼引賛引新官诣神位前賛唱跪新官跪賛唱众官皆跪賛唱献爵执事捧爵于左跪新官献毕仍授执爵者以爵奠扵神位前賛唱读祝执事者取祝跪读毕賛唱俯伏兴平身賛唱行亚献礼执事以爵酹酒奠扵神位前终献如亚献仪毕賛唱鞠躬拜兴拜兴平身礼毕一新官到任之日本衙门合偹仪仗皂前期一日出城伺至日清晨首领官率礼房吏迎接入城先诣神庙祭祀毕引至本衙门仪门外下马从中道入先扵月台上望阙设香案礼生引新官至香案前行五拜三叩头礼毕上公座皂排衙报时辰书案至前吏房将公座呈押一见礼先从皂次吏典各行两拜礼新官坐受次合属官见亦行两拜礼新官拱手答礼次首领官见行两拜礼新官起身拱手答礼次佐贰官行两拜礼新官出公座答礼如是佐贰官到任先受所属首领官行礼至长官前行两拜礼长官出公座答礼毕谕僚属曰朝廷设官置吏欲其敬神恤民亲贤逺奸兴利除害某不敏沗兹重任尚赖一二僚属及邑中长者匡其不逮庶免后艰其四境之内利有当兴弊有当革某等当共竭力为之以安黎庶谕毕署押公文各房吏典将该管应有己未完结事件施行等项逐一开写须知呈报新官署押文书如系长官则交割印信仓库匙钥等件毕照依各房报呈须知事目逐一发落署判公事毕将所祭牲酒与官属父老享饮而退其九年考满仍具牲酒率官属父老人等辞庙致祭就以祭物出郊饯别而去其祝文及所谕之言礼生代说亦可　宣徳十年奏准各布政司按察司府州县新官到任于本处城隍庙防请应祀诸神用猪羊二牲总祀
　　庶人常见礼仪
　　诸司职掌
　　凡民间子孙弟侄甥壻见尊长生徒见师范奴婢见家长久别行四拜礼寻常近别行揖礼其余亲戚长幼照依等次乆别行两拜礼寻常近别行揖礼平交同
　　事例
　　洪武五年令凡乡党叙齿民间士农工商人等平居相见及嵗时宴防揖拜之礼幼者先施坐次之列长者居上如佃户见佃主不论齿序并行以少事长之礼若亲属不拘主佃止行亲属礼　十二年令内外官致仕居乡惟于宗族序尊卑如家人礼于其外祖及妻家亦序尊卑若筵宴则设别席不许坐于无官者之下如与同致仕官会则序爵爵同序齿其与异姓无官者相见不须答礼庶民则以官礼谒见敢有凌侮者论如律



　　明防典卷五十六
　　钦定四库全书
　　明防典卷五十七
　　礼部十六
　　冠服
　　衮冕
　　诸司职掌
　　兖冕十二章
　　冕版广一尺二寸长二尺四寸冠上有覆元表朱里前后各有十二旒旒五采玉珠十二玉簮导朱缨圭长一尺二寸
　　元衣纁裳衣六章织日月星辰山龙华虫裳六章织宗彝藻火粉米黼黻
　　中单以素纱为之
　　红罗蔽膝上广一尺下广二尺长三尺织火龙山三章革带佩玉长三尺三寸
　　大带素表朱里两边用缘上以朱锦下以绿锦
　　大绶六采用黄白赤元缥緑织成纯质五百首小绶三色同大绶间执三玉环
　　朱袜赤舄祭天地宗庙及正旦冬至圣节则服之
　　明集礼
　　祭社稷先农册拜皆服衮冕
　　皮弁服
　　诸司所掌
　　皮弁服其皮弁用乌纱冐之前后各十二缝毎缝中缀五采玉十二以为饰玉簮导红组缨其服绛纱衣蔽膝随衣色白玉佩革带玉钩防绯白大带白袜黒舄
　　明集礼
　　朔望视朝降诏降香进表四夷朝贡朝觐则服皮弁
　　常服
　　明集礼
　　常服乌纱折角向上巾盘领窄防袍束带间用金玉琥珀透犀
　　皇后冠服
　　礼服
　　明集礼
　　冠为圎匡冒以翡翠上饰以九龙四凤大花十二树小花如大花之数两博鬓十二钿服祎衣深青为质画翟赤质五色十二等素纱中单黼领朱罗縠褾蔽膝随衣色以緅为领缘用翟为章三等大带随衣色朱里纰其外上以朱锦下以绿锦纽约用青组玉革带青袜青舄以金饰凡受册谒庙朝会皆服之
　　常服
　　明集礼
　　双凤翊龙冠首饰钏镯金玉珠寳翡翠随用诸色团衫金绣龙带用金玉燕居则服之
　　事例
　　洪武四年定常服龙凤珠翠冠真红大防衣霞帔红罗长裙红禙子冠制如特髻上加龙凤饰衣用织金龙凤文加绣饰
　　皇妃冠服【内命妇附】
　　礼服
　　明集礼
　　冠饰以九翚四凤花九树小花如大花之数两博鬓九钿翟衣青质编次扵衣及裳重为九等青纱中单黼领朱縠褾蔽膝随裳色加文绣重雉为章二等以緅为领缘大带随衣色玉革带青袜舄佩绶凡受册助祭朝防则服之
　　常服
　　明集礼
　　鸾凤冠首饰钏镯用金玉珠寳翠诸色团衫金绣鸾鳯不用黄带用金玉犀燕居则服之
　　事例
　　洪武四年定常服山松特髻假鬓花钿或花鳯冠真红大袖衣霞帔红罗裙罗禙子衣用织金及绣凤文东宫妃王妃同　五年定内命妇三品以上用花翟衣四品五品用山松特髻大衫为礼服贵人视三品以后妃燕居冠及大衫霞帔为礼服珠翠庆云冠鞠衣禙子缘襈袄裙为常服
　　东宫冠服
　　衮冕
　　诸司职掌
　　衮冕九章
　　冕九旒旒九玉金簮导红组缨两玉瑱
　　圭长九寸五分
　　元衣纁裳衣五章织山龙华虫宗彞火裳四章织藻粉米黼黻
　　白纱中单黼领
　　蔽膝随裳色织火山二章
　　革带金钩防玉佩
　　绶五采用赤白元缥緑织成纯赤质三百三十首小绶三色同大绶间织三玉环
　　大带白表朱里上缘以红下缘以绿
　　白袜赤舄陪祀天地宗庙及正旦冬至朝贺则服之
　　明集礼
　　从祭社稷及受册纳妃皆服衮冕
　　皮弁服
　　皮弁用乌纱冐之前后各九缝毎缝中缀五采玉九金簮朱缨玉圭绛纱袍红裳素白中单蔽膝随裳色玉佩大带大绶袜舄
　　明集礼
　　望朝降诏降香进表四夷朝贡朝觐则服皮弁
　　常服
　　事例
　　洪武元年定常服乌纱折上巾
　　东宫妃冠服
　　礼服
　　明集礼
　　犀冠刻以花凤首饰钏镯用金玉珠寳翠诸色团领衫金绣鸾鳯惟不用黄带用金玉犀燕居则服之
　　亲王冠服
　　衮冕
　　诸司职掌
　　衮冕九章
　　冕五采玉珠九旒红组缨青纩充耳金簮导
　　圭长九寸二分五厘
　　青衣纁裳衣五章织山龙华虫火宗彝裳四章织藻粉米黼黻
　　白纱中单黼领青缘
　　蔽膝随裳色织火山二章
　　革带金钩防佩玉
　　绶五采赤白元缥绿织成纯赤质三百二十首小绶三色同大绶间织三玉环
　　大带表里白罗朱绿縁
　　白袜朱履助祭谒庙正旦冬至等朝贺则服之
　　明集礼
　　受册纳妃皆服衮冕
　　皮弁服
　　皮弁用乌纱冐之前后各九缝中缀五采玉九金簮朱缨玉圭绛纱袍红裳素纱中单蔽膝随裳色玉佩大带大绶袜舄
　　明集礼
　　望朝降诏降香进表四夷朝贡朝觐则服皮弁
　　亲王妃冠服【公主同】
　　礼服
　　明集礼
　　冠饰以九翚四凤花九树小花如大花之数两博鬓九钿翟衣青质五色九等绣翟编次扵衣及裳素纱中单黼领朱縠褾襈裾蔽膝随裳色以緅为领縁绣翟为章二等大带随衣色玉革带青袜舄佩绶凡受册助祭朝防则服之
　　常服
　　明集礼
　　犀冠刻以花凤首饰钏镯用金玉珠寳翠诸色团领衫金绣花凤惟不用黄带用金玉犀燕居则服之
　　世子冠服
　　衮冕
　　诸司职掌
　　衮冕七章
　　冕三采玉珠七旒红组缨青纩充耳金簮导
　　圭长九寸
　　青衣纁裳衣三章织华虫火宗裳四章织粉米黼黻
　　素纱中单青领襈赤韨
　　革带佩白玉组绶
　　绶紫质用紫黄赤三采织成间织三白玉环白袜赤舄
　　事例
　　洪武二十二年定凡遇圣节千秋节并正旦冬至进贺表笺及其父王生日诸节庆贺皆服衮冕
　　皮弁服
　　皮弁乌纱冐之前后各八缝毎缝中缀三采玉八金簮朱缨玉圭绛纱袍红裳素纱中单蔽膝随裳色玉佩大带大绶袜舄
　　世子妃冠服
　　珠翠七翟冠大衫霞帔用大红金绣云凤文金翟头禙子鞠衣金绣云凤文大带用青罗或用红玉谷圭玉革带玉绶花玉佩青罗袜青纻丝描金云凤舄上加珠六颗
　　郡王冠服
　　兖冕
　　衮冕五章
　　冕三采玉珠七旒红组缨青纩充耳金簮导
　　圭长九寸
　　青衣纁裳衣三章织宗彝藻粉米裳二章用黼黻素纱中单青领襈裾玉佩绶间织二玉环袜舄
　　皮弁服
　　皮弁用乌纱冐之前后各七缝毎缝中缀三采玉七金簮朱缨玉圭红裳素纱中单蔽膝随裳色玉佩大带大绶袜舄
　　郡王妃冠服【郡主同】
　　珠翠七翟冠大衫霞帔用大红金绣云翟文金坠头禙子鞠衣金绣云翟文大带用青罗或用描金云翟舄上加珠六颗
　　长子冠服
　　朝服
　　七梁冠大红素罗衣白素纱中单大红素罗裳及蔽膝大红素罗白素纱二色夹带玉朝带丹矾红花锦锦鸡绶玉佩象牙笏白绢袜皂皮云头履鞋
　　公服
　　皂皱纱幞头大红素纻丝衣玉革带
　　常服
　　乌纱帽大红纻丝织金狮子开防圆领玉束带皂皮铜线靴
　　长子夫人冠服
　　珠翠五翟冠大红纻丝衫深青纻丝金绣翟鸡禙子青罗金绣翟鸡霞帔金坠头
　　镇国将军冠服
　　与长子同
　　镇国将军夫人冠服
　　与长子夫人同
　　辅国将军冠服
　　与镇国将军同惟冠六梁带用犀
　　辅国将军夫人冠服
　　与镇国将军夫人同惟冠用四翟抹金银坠头
　　奉国将军冠服
　　与辅国将军同惟冠五梁带用金钑花常服大红织金虎豹
　　奉国将军淑人冠服
　　与辅国将军夫人同惟禙子霞帔金绣孔雀文
　　镇国中尉冠服
　　与奉国将军同惟冠四梁带用素金佩用药玉
　　镇国中尉恭人冠服
　　与奉国将军淑人同
　　辅国中尉冠服
　　与镇国中尉同惟冠三梁带用银钑花绶用盘雕公服用深青素罗常服红织金熊罴
　　辅国中尉宜人冠服
　　与镇国中尉恭人同惟冠用三翟禙子霞帔金绣鸳鸯文银坠头
　　奉国中尉冠服
　　与辅国中尉同惟冠二梁带用素银绶用练鹊幞头黒漆常服红织金彪
　　奉国中尉安人冠服
　　与辅国中尉宜人同惟大衫用丹矾红禙子霞帔金绣练鹊文
　　县主冠服
　　珠翠五翟冠大红纻丝大衫深青纻丝金绣孔雀禙子青罗金绣孔雀霞帔抹金银坠头
　　郡君冠服
　　与县主同惟冠用四翟禙子霞帔金绣鸳鸯文
　　县君冠服
　　与郡君同惟冠用三翟
　　乡君冠服
