<!-- { "loadSidebar": true } -->
　　景祐中天下岁收商税钱四百五十余万缗酒课四百二十八万余缗盐课三百五十五万余缗和买绢二百万匹
　　庆厯中商税钱一千九百七十五万余缗酒课一千七百一十余万缗盐课七百一十五万余缗和买绢三百万匹
　　绍兴末东南及四川酒课一千四百余万缗盐课二千一百余万缗折帛绢三百余万匹
　　淳熈中临安府城内外及诸县一年共收税钱一百二万缗已当景祐四分之一
　　两浙岁入数
　　祖宗盛时两浙岁入钱三百三十余万缗而盐酒茶税十居其八郡国支计皆在其间时以为承钱氏横敛之政故赋入视他路已厚淳熙末两浙岁输左内藏库钱至千二百万缗【浙东四百二十八万浙西七百五十余万】而茶盐之利于朝廷者不与焉
　　东南折帛钱
　　东南折帛钱者张本于建炎而加重于绍兴祖宗时民戸夏秋输钱米而已未以绢折也咸平三年度支计殿前诸军及府界色人春冬衣一应布帛之数计百数始令诸路曹司将出产地土应输布帛诸州军于夏秋税输钱帛物料辇运上京自此始以秋钱米料而于夏折绵绢料输之闻诸父老川陜四路大扺以税钱三百文折绢料一匹此乃咸平之实直也又有所谓和买绢者而祥符九年内帑灾乃发镪下三司预市防绢是时青齐间绢直八百防六百官给钱率増二百民甚便之寳元后西边用兵国用颇屈于是改给盐七分钱三分至崇宁三年改钞法则盐不复支而所谓三分本钱州县亦无从出矣建炎初苗刘作乱两浙转运副使王宗言本路上供和买防绢毎岁为一百七十余万匹乞令民戸每匹折纳钱二千朱藏一为相许之东南折帛钱盖自此始【三年三月壬辰】绍兴二年秦桧为相吕元直督军于外戸部请诸路上供丝帛并半折钱如两浙例又许之【二年五月甲申】是时行都月费钱百余万缗财无所从出四年梁汝嘉在戸部乃令民输帛毎匹纳钱四千或六千【防以十分为率二分折四千八分折六千绢以十分为率折纳五分其二分折四千三分折六千】折帛钱自此愈重【四年十一月甲午】九年复河南赦遂减折帛钱匹一千【九年正月丙戌】其后又増之十七年始诏两浙绢防匹减作七千和买六千半绵每两四百江东防绢毎匹六千绵每两三百时东南诸路岁起三十九万匹【浙东上供八万淮衣福衣八千浙西上供九万二千淮衣万六千江东上供九万淮衣福衣二万七千江西上供五万二千淮衣福衣五千湖北上供三百皆有竒】绢二百六十六万匹【浙东三万六千淮衣福衣五万三千天申大礼八千浙西上供八万一千淮衣福衣十三万八千天申大礼万匹江东上供四十万六千淮衣福衣十三万九千天申大礼八千江西上供三十万五千淮衣福衣六万七千天申大礼八千以上皆有竒淮东天申大礼四万九百五十淮西天申大礼三千七百湖南天申大礼四百广东天申大礼四千六百广西天申大礼六千五百】绫罗絁三万余匹【浙西绫八千七百婺州罗二万湖南平絁三千】其淮衣福衣天申大礼与绫罗防总五十二万匹有奇皆起正色其他绢防二百五十六万余匹约折钱一千七百余万缗而绵不与焉
　　两川畸零绢估钱
　　两川畸零绢估钱者本三路纲也方承平时东西两川每岁于二税及和买畸零绢内起正色绢三十万匹应副陜西京西河东支遣谓之三路纲运建炎三年张魏公出使川陜改理估钱以给军食西川每匹至为钱十一千东川每匹十千绍兴二十五年钟世明奉诏裕民每匹减一千【二十五年七月丙辰】二十五年萧德起为帅又减一千【二十七年三月甲申】其后节次减免今犹输七千或七千有半绍熈末杨侍郎辅总计又权减一千至今为例两路见额里绢估钱二百余万实理钱一百七十余万
　　四川上供绢防绫绵绮
　　四川上供绢防七万四千匹【西路天申大礼绢一万三千东路上供一万一千天申大礼万六百防路上供绢二万二千防一百三十天申大礼七千利路天申大礼绢八千三百】绫三万四千余匹【东川二万六千三百西川七千八百】绵锦绮一千八百余匹叚【成都路】皆正色也
　　两川激赏绢
　　两川激赏绢者于建炎四年宣抚处置使度量宜于四川民户劝谕令其等第输纳以助给赏凡三十三万余匹俟边事宁息即罢不为永例自后不复减绍兴十六年郑亨仲为宣抚副使始利路绢二万匹【十二月戊戌】二十年钟郎中奉诏裕民复减夔路绢九千余匹淮东西二川独存至今遂为常赋旧例皆理正色绍熙末杨嗣勲总计每匹但取估钱引三千民甚便之庆元中司农少卿河间权安节总计又权减一千今以为例凡两川激赏绢三千万匹实理缗钱六十万焉
　　两川绵估钱
　　两川绵估钱者旧例上三等戸皆理正色而下戸每两估钱半千所以优之也杨嗣勲总计始令当输正色者毎两估钱引二分而旧输钱者如故是上戸反轻下戸反重矣至今犹然其他防丝绫凡旧本三路正色纲视此而输其直
　　四川布估钱
　　四川布估钱者始天圣中薛田帅蜀于成都府卭蜀彭汉州永康军产麻六郡岁市官布毎匹给钱三百以起上供及三路纲运是时价值颇优民乐与官为市至熙宁间物已贵于是每匹増价至四百然始以等配率及军兴以来遂改理估钱以赡大军每匹至为钱三千后节次减免至庆元初每匹犹理二千或一千七百三年袁起岩为帅与诸司议毎年减其半制置司成都府抱五万缗总领所三千万缗转运司五万缗每年春正月乞降度牒百五十下制司抱纳九月癸亥以闻今四川布估钱实理缗钱六十五万缗
　　广西布钱
　　广西折布钱者旧有之独桂昭二州岁产布九万二千二百有竒毎匹折钱五百绍兴五年张魏公为都督每匹増至一千五百文二十年骆彬为广西提刑还奏减三之一上恱从之擢彬直秘阁【二十年正月丙午】今实理缗钱九万
　　总论国朝盐荚
　　国朝盐荚旧有三路解盐行于闗中东北盐行于东西畿甸东南盐行于江淮东南盐者通泰煎海也旧为江湖六路漕计蔡京为政始行钞法取其钱以赡中都自是淮浙之盐则官给亭戸本钱诸州置仓许商人买钞筭请闽广盐则官撇官卖以助岁计其后亦行钞法然罢复不常旧淮盐息钱岁八百余万缗绍兴初才三十五万缗而已以后朝廷益修其政至绍兴末年东南岁产盐二万七千八百十六万斤【浙西路临安平江嘉兴三府凢一百十三万七千一百四十五石六斗七升七勺东路绍兴庆元府温台州凡八十四万八千二百八十三石九升二勺淮东路通泰楚三州凡二百六十八万三千七百十一石六斗二升五合广东路广惠南恩州凡三十三万一千六十石三斗四升广西路亷髙钦化雷五州凡二十三万一千六百八十九石福建路福泉漳三州兴化军凡二千六百五十九万九千四百十五斤十三两六钱】自福建外每五十斤为一石淮浙盐六石为一袋钞钱十有八千绍兴四年正月増三千九月以入纳迟罢之今六路十二州收息钱约一千九百二十余万【绍兴中东产盐毎年二万七千三百七十余斤】
　　淮浙盐
　　淮浙盐额最多者泰州岁产盐一百六十一万石嘉兴八十一万石通州七十八万石庆元三十九万石淮浙盐一塲十灶每灶昼夜煎盐六盘一盘三百斤两淳熙末议者谓总辖甲头权制亭灶惧其赴愬纵令私煎且如一日雨乃妄作三日申若一季之间十日雨则一塲私煎三十六万斤矣而又有所谓镬子盐亭戸小大一灶之下无二十家家皆有镬一家通夜一镬煎出得盐六十斤丁灶二百家以季计之则镬子盐又百余万斤矣一塲之数而如此则诸路可知也十三年九月己未遂罢总辖令亭戸自请本钱焉
　　广盐
　　广盐旧从官卖建炎四年春以淮盐道不通戸部侍郎叶芬乞通蛮广盐于诸路侍郎髙卫因请即处州货务鬻南广盐钞二十万缗以供行宫之用许之【四年正月辛亥】未几即止是时恩州未有盐绍兴初以咸土生发如田一顷二十四畆置灶二十七岁产七十万有竒【元年二月壬子】后收净息钱三万余缗九年罢官卖盐许通商于岭外其钱助鄂州飬兵之费十二年冬议者以钦州咸土生发岁产盐三十余万斤商人不通请复官卖许之【十月辛巳】已而广东转运判官范正国亦言本路上供及经费皆仰于盐息钱客钞旣行遂或阙乏请得官卖如广西不许自后广西官卖之法又改为钞法乾道四年罢盐钞令漕司自认钞钱岭南极以为患淳熈初张钦夫为帅始与漕臣詹体仁叶议立为定额价直且条上之邕州官卖盐每斤百钱二人旣去漕臣赵公瀚増其六十钦州岁卖盐千斛公瀚五増之六年秋侍御史江以为言上黜公瀚遂诏闽广发卖盐自有旧额及定直自今毋得擅有増添【九月癸未】九年上命奉议郎胡廷直奉使岭南详议盐法廷直言运以钞法为便诏罢官卖复通商【九年十月己未】擢廷直太府寺丞【十二月壬寅】寻出提举广南东路常平茶盐同措置广西盐事使行其法明年春降诏谕二广官吏以更法之故【十年正月己未】夏又廵湖广广西转运判官兼提举盐事同措置广东盐事【四月己酉】胡本詹体仁所荐体仁时为吏部侍郎即命知静江府【四月庚戌】其后又置都提举广南盐事一员俾掌其政淳熈末体仁坐改法不当抵罪如是官搬如故焉
　　福建盐
　　福建盐自祖宗以来漕司官搬官卖岁产盐一千一百万斤收课钱四十万建炎末以淮盐不通权改钞法未几与广盐皆罢之【四年四月辛巳】苐令漕司岁认钞钱二十万缗赴行在绍兴中闽盐旣増倍朝廷以其多羡息十二年又増钞钱十万缗【正月辛亥】时漕司悉贮盐于海仓令上四州取而鬻之以供岁用后吏縁为奸盐恶不可售即按籍而缴号口食盐不理贫民无一免者人甚苦之民多私鬻以给飬而官亦不问二十六年汤中丞鹏举以为言诏提刑崇安吴逵覈实【七月甲子】逵遂约郡县岁费除二税所入外即分盐纲补之凡上四郡岁搬千有六百万斤视旧直损其三毋得敷于民戸旧漕司取増盐钱提举司吏禄钱皆损三之一【増盐钱每斤二十八令损其九吏禄钱每斤一文令损三分】又率漕二司毋得鬻盐以侵州县上悉许之【十七年三月庚申】由是力稍寛然郡邑无以供百费且繁非漕司之便故众论摇之朝廷遂从吴守鼎命诸司相度更定其令诸司请运盐如逵数而増其直【官司盐直止减一分漕司盐本钱毎斤为二十五钱】上命辅臣计之防提举常平官张汝桢奏行钞法陈枢宻诚之言于上曰闽中山溪之险细民冒法私贩禁之不可恐不尽请钞则课入愈亏上是之乃减钞钱十万【十一月癸亥】自此漕司及州县稍舒不复仰售于民矣乾道初陈正献刘忠肃公在二府有言福建盐者诏戸部侍郎沈度陈弥祚相度二人请量减钞钱之半岁令漕司于八州増盐钱及桩钱留盐本钱内那融十一万缗起发四年春遂减钞钱十五万苐令漕司抱七万缗以充上供于是宿弊稍去忠肃与三公皆闽人云【四年正月壬辰罢盐钱】
　　蜀盐
