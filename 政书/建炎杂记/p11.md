<!-- { "loadSidebar": true } -->
　　绍兴初王刚中居正独员为中书舎人时适当三制一其弟居修改京官二甥壻刘立道除起居舎人三本身磨勘刚中引嫌自言乃命左司郎官周纲权舎人命词行下其后李舎人谊兼直学士院属李丞相伯纪辞免潭帅有诏不允而李尝劾伯纪伯纪免章畧曰当时言路公肆诋诬李亦以为言乃命刘舎人一正草制焉都司行制词閤下草批荅二事皆东都所未有也先是胡尚书交修直学士院其侄丞公请祠不许胡当为荅诏引嫌于朝乃命胡明仲舎人为之遂为故事
　　舎人草内制
　　近嵗翰苑止防员淳熈五年学士周洪道为御试详定官直院范致能除参知政事本院阙官得防遇有撰直文字依例权送中书舎人十四年学士洪景卢知贡举直院李献之出使主待制诏孔目官李植请于朝遂用五年例云
　　检正读录黄
　　绍兴二年十二月韩世忠赏功文字给事中贾安宅除部侍郎门下后省阙官乃诏检正李与权书读此事亦前所未有
　　宻白
　　旧制枢宻院事并过下省乾道元年十二月癸夘言者请自今枢宻院已被防文书并关中书门下依三省式书黄书读以示钦重出命之意从之然宻院机速事则不由中书直关门下省谓之宻白庆元三年枢宻院以宻白迁补潜邸医官二人给事中许深父以非旧典争之遂寝其命
　　给舎不许列御奏事
　　自元丰分三省中书舎人于制敕有误许其论奏而给事中乃所以驳正中书违失绍兴以来间有驳正或给事中中书舎人列御同奏乾道五年二月辛亥中书舎人汪养源言神宗官制以中书为出令之地而门下审驳覆正然后付之尚书三省皆置官属以便相弥缝可否分守甚严无碍侵越今给舎列衔同奏则是中书门下混而为一非神宗所以明职分防阙失之意上以为然诏复从旧例
　　礼官学士争诏纸
　　乾道中李仁父为礼部郎中洪景卢直学士院时占城入贡诏学院荅敕景卢引故事乞用金花白藤帋写诏而仁父上言当从绍兴旧例用白藤帋作敕书景卢以为侵官论奏其事上曰礼官议礼岂可谓侵官近例可凭止从绍兴可也景卢不怿其后仁父修四朝列传垂就而卒上命景卢续成之景卢笔削旧史乃无完篇盖素不相乐也扵是上促进书甚急而新书未毕王称季平以东都事畧来献遂取用焉或者但见新书疎畧舛误甚多而不知仓卒之间乃不暇考择也书成进御景卢援季平于朝得直秘阁云
　　官告式
　　自建炎后侍从及宗室南班官迁除始给告大卿监防御使以下止用黄勅其后以绢代绫罗缬罗代锦【监察御史以上用锦】绍兴四年始命职事官监司以上并给告十四年始用锦其后又诏内命妇及外命妇郡夫人以上乃得用网袋销金其余则否淳熈十三年李叔永昌图为工部侍官南郊恩赠其父用宾官私命文思院工阎谅以销金绫纸为告陈子荣侍御劾于朝坐落职奉祠
　　前后官许服红带
　　故事从官不带待制已上职名而罢者止服黒带佩鱼淳熈中王仲行自吏部尚书除端明殿学士知绍兴府未行以言章夺王仲行朝辞上殿服金带垂鱼而入閤门吏止之仲行即解所佩鱼閤门犹以为不可乃从小吏假黒带以见仲行殊不平十年十月始有防权侍郎以上罢任不带职许服金鞓排方黒犀带仍佩鱼自是始为定例
　　紫衫
　　自军兴士大夫始衣紫窄衫上下如一绍兴九年八月甲子诏公卿长吏毋得以戎服临民复用官带然迄不行秦防之死魏道弼秉政复举行之论者以为扰士人贫者尤患苦之未防道弼为台谏所攻遂罢政章中数事此其一也于是紫衫既废士大夫皆服凉衫乾道中李献之为学士为上言防聚之际顔色可憎今陛下上奉两宫宜服紫衫为便上从之盖渡江以来人情日趋简便不可复故矣
　　国防服凉衫
　　孝宗之丧赵子直当国始令羣臣服白凉衫皂带以治事逮终丧乃止论者以为是及光宗之丧礼部侍郎陈宗召复请百官以日易月禫除毕服紫衫皂带以治事从之
　　渡江后赐墓碑额
　　渡江后大臣未有赐墓碑额者绍兴初上始书韩文定神道曰世济厚徳之碑其后得此赐者亦不多秦丞相父【清徳启庆】秦丞相【决防元功精忠全徳】陈文恭【旌忠显徳】杨和王【安民定功佐运兴徳】刘忠显【旌忠褒节】呉信王【安民保蜀定国同徳】韩蕲王【中兴佐命定国元勲】史太师【纯诚厚徳元老】周益公【忠文耆徳】
　　大臣諡之极美者
　　大臣諡之极美者有二本勲劳则忠献为大论徳业则文正为美有国二百年諡忠献者才三人赵韩王韩魏王张魏公是也諡文正者亦才三人王沂公范汝南司马温公是也其品可知矣李司空王太尉皆諡文贞宣政间蔡卞郑居中亦諡文正终不足录渡江后秦惠諡忠献寔博士曹冠为之
　　定諡不许更易
　　庆元来京丞相薨赐諡文穆既而其子沆请避家讳改文忠于是言者以为杨亿巨儒既諡曰文议者欲加一忠字竟不之与夫加一字犹不可况諡以二字又欲极美乎望勅攸司自今议諡务当其寔其或不然当准古法以选举不寔论若定諡已下其子孙请再更易者以违制论从之
　　渡江后改諡
　　渡江后公卿諡号王仲言挥麈录有之但殊脱畧今不能尽记记其更易者韩师朴丞相初请諡王刚中为博士曰文礼【諡法奉议顺曰礼】取其为礼官时不主王荆公坐讲之议也而韩氏子谓自来未有以礼为諡者以白时相范觉民觉民语刚中刚中不为改于是用吏部覆议改为文定【左选侍郎李长民】京东帅曽季序之死博士钱叶諡曰刚愍执政嫌之乃改威韩都尉嘉彦之请諡也博士华权定为夷节而方庭实在考功以端节易之司马侍郎朴之赐諡也博士林彦宗定以忠肃而张敬夫在吏部以忠防易之四者皆于諡未定之前更易者也代州王忠植之死事也太常諡为义节而秦丞相以无忠字疑之再令别议太常谓若以忠为諡则子孙诵之非易名之义遂已孝宗初立命有司为岳飞作諡太常议危身奉上曰忠使民悲伤曰愍孝宗以为用愍则于上皇为失政却之乃改为武穆此二者皆于諡以定未下之前有所退却者也刘萃老丞相初諡正肃当矣而正字犯丞相父名为忠肃赵崇公叔寓初諡敦简美矣而敦字与光宗御名同音其曽孙徳老请于朝改諡清简此二者皆出于諡号已下之后然迫于名讳不容不避者也葢自绍兴至淳熈六十余年之间改諡才六七皆有所为非京丞相之比矣张参政初諡文定汪圣锡为吏部尚书驳之乃改章简后其孙贵竟复諡文定焉















　　建炎杂记甲集卷九
　　钦定四库全书
　　建炎杂记甲集卷十
　　宋　李心传　撰
　　官制一
　　丞相【总论建隆至乾道相名更易】
　　丞相秦官也自汉末改为大司徒歴代不能正国初循唐制以三公至曹侍郎同平章事为宰相首相带昭文馆大学士亚相带监修国史末相带集贤殿大学士神宗新官制于三省置侍中中书二令虚而不除以尚书左右仆射兼门下中书侍郎为两相然中书揆而议之门下审而复之尚书承而行之则是首相不复与朝廷议论矣庆元初司马公相乃请令三省合班奏事分省治事自绍圣以后皆因之时议者谓门下相凡事既同进呈则不应自驳已行之命是省审之职可废也政和时蔡京以太师总领三省号公相乃废尚书令改侍中中书令为左辅右弼亦虚而不除改左右仆射为太宰少宰仍兼两省侍郎靖康中何文缜将拜相夜梦神持弓矢射中其仆乃先乞复太少宰为仆射呉正仲当制请更为丞相不从建炎三年吕元直初相议者请三省为一于是元直解中书侍郎改同中书门下平章事乾道八年孝宗稽古改左右仆射为左右丞相去侍中两令之名遂为定制云
　　御营使【御营宿卫使】
　　御营使者建炎元年六月始命宰相李伯纪为之本以行幸总齐军中之政其后遂专兵柄枢宻院防无所预吕元直在位专恣尤甚台官赵元镇等以为言元直遂免时议者以为宰相之职无所不统本朝沿五代之制政事分为两府兵权付于枢宻本年又置御营使是政出于三也请罢御营司以兵权付之枢宻院而以宰相兼知庶防可以收兵柄一赏罚节财用四年六月甲戌遂以宰相范觉民兼知枢宻院事罢御营使及官属以其事归宻院为机速房焉【御营使一员或二人以宰相兼副使一员以执政官兼参賛军事以从官兼提举一行事务以大将兼其将佐有都统制一员及五军统制已下官】绍兴三十一年金海陵入冦上将临江视师其冬以和义郡王杨存中为御营宿卫使防平复免明年孝宗即位又以御营使命之然但自名一司掌殿前忠勇等军非复建炎之比矣
　　都督军马【同都督】
　　都督古官也晋宋间有之唐以后不置绍兴初吕元直复相谋进取秦桧亦欲夺其权乃共议令元直以左仆射都督江淮荆浙诸军事置司镇江元直觉之遽归而命孟富文以参知政事权同都督已而落权字四年赵元镇自知枢宻院事为川陜宣抚防置使元镇以与呉玠共事为嫌乃改都督川陜荆襄诸军事五年春元镇与张徳逺并相遂带兼都督诸军马入卫七年秋徳逺将罢先废都督府隆兴初徳逺再入乃命以枢宻使都督江淮军马焉二年徳逺去位都督府复废其秋赫舎哩志宁入冦诏汤进之以左仆射为之进之逗遛不行乃命王瞻叔以参知政事为同都督瞻叔亦乞免于是遂命和义王杨存中代为都督府非宰相而为都督自存中始
　　都督行府
　　张魏公之初为都督也以行府为名凡事干朝廷则关三省枢宻院孟富文时在政府大不平曰三省宻院乃奉行行府文书耶因称疾求去隆兴初魏公再为都督时宰相陈鲁公汤庆公皆主和议故朝廷所行多与都督府异魏公乃言臣节制江淮军马其进退调发当从督府取防施行近日主兵官及师守监司輙以军期事务径申朝廷已而劄下依本府指挥仍取责当行人军令状外谨具奏知上曰岂有不申朝廷之理十月辛巳乃诏江淮军马调发应援都督府取防施行其余事务并令申奏如旧
　　督视军马
　　督视军马者绍兴三十一年冬十一月叶审言始以知枢宻院事为之朝议以审言非相臣故其名下都督一等葢不考赵丰公故事失之也隆兴初张魏公既为江淮都督乃命汪明逺澈以参知政事督视湖北京西军马焉其方城失守汪谪台州遂拜令魏公督之
　　制国用使【同知国用事】
　　制国用使旧未有隆兴初言者请法有唐之制命宰相兼领三司使职事财谷出纳之大纲宰相领之于上而户部治其详上是之命秘省讨论来上乾道二年冬遂命宰相兼制国用使参知政事同知国用事五年二月戊申罢国用司八年正丞相官名夏四月诏丞相事无不统所有兼制国用事与参知政更不入衔云
　　参知政事
　　参知政事自太祖朝始置元丰官制改为门下中书侍郎尚书左右丞建炎三年合三省之政于是李汉老自尚书右丞改除参知政事复旧制也故事丞相谒告则参预政事之臣例不得进拟差除惟丞相梦锡罢上未得人则参知政事行相事多不逾年少者才旬月独淳熈初叶梦锡罢相龚寔之行丞相事近三年言者以为懐私擅政遂有英州之祸焉
　　枢宻使
