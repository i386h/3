<!-- { "loadSidebar": true } -->
　　乾道初朝廷欲损任子之数有请正郎隔三郊乃奏者有请立限员者有请正郎惟初郊及致仕各许奏一人者议久不决二年春王伯庠初除殿中侍御史乃为画一状以奏一曰正郎遇郊有出身人奏上州文学无出身人奏下州文学应奏文学者将来改官日并改次等合入官二曰带职员郎有出身人莅事十五年初遇郊及再遇合许奏一人无出身人莅事及二十年止许初郊奏一人俟至即如上法三曰中散大夫以上有出身人奏将仕郎无出身人奏上州文学四曰侍从官有出身人子孙奏承务郎期亲将仕郎大功以下文学无出身人逓减一等致仕恩泽又逓减一等五曰宰执子孙奏依现行法期亲登仕郎大功以下文学六曰又选依此参酌其官至使相者依旧法止奏武阶诏三省集议再具条式将上取防寻又令防谏共同集议其年六月始有防使相防补依祖宗旧法七色补官人止令奏一子余不尽行也余谓伯庠此议亦颇得之但权幸贵游皆所不便耳所谓七色补官者宗室女夫一也戚里女夫及捧香二也异姓恩泽三也阵亡人女夫四也上书献颂文理可采五也随奉使补官六也给减七也始议以止当禄及其身不许更冒世赏若转至合奏荐官将来致仕日与一名恩泽已尝奏荐者不与既行之矣九年七月又用吏部尚书李秀叔议应文臣带职员郎及武翼大夫以上生前未尝奏荐者与致仕恩一名即与尝奏荐而被防人身亡者许再乞应朝奏武翼郎以上补受及三十年者亦与一名淳熈四年二月韩无咎为吏部尚书又乞非贬补授人许生前奏荐一名所谓使相奏补文武臣各随本色者淳熈五年十一月因曽觌有请遂授曺价向宗良例降防不行【四年四月觌已有此请龚寔之持不行其六月寔之贬至是行下】先是张説在宥府已诏武臣尝任执政者许奏文资【乾道九年十一月朔降防】已而数视执政者亦得之盖戚里宗王与夫攀附之臣皆争以文资禄其子不可复正矣淳熈十年二月辛丑又从侍从防谏集议应文武臣致仕遗表恩泽并三分减一焉【宰相使相共八人前宰相七人执政六人前执政五人见任尚书三人侍从二人宰执不带职者依本官】
　　杂艺出身不许任子
　　绍兴初有伶人胡永年者积官至武功大夫遇郊乞任子赵子直为吏部尚书奏永年乐艺出身难以任子望立为定法今后似此杂艺之人补授不许奏补从之三年三月己亥余谓此等事非遇子直则他人必且放行遂为弊法矣但永年本伶伦而官极正使前后迁补乃无论列之人亦未可晓
　　嘉定四选总数
　　嘉定癸酉春仲贯补兼考功郎官四选缺无迭摄之员是嵗四选名籍共三万八千八百六十四员尚在六七八九品名籍案京朝官以上二千三百九十一员【有出身九百七十五员　致仕补官五百二十九员　遗表补官九十二员　大礼荐奏补官六百二十三员　奉表补官五十二员　推恩补官五十员门客补官一十一员特受文学补官一十一员　摄官补官一员　袭封补官二员宗室过礼补官一十四员纳粟补官三员　三省补官八员】尚右三千八百六十六员【奏补一千六百八十员武举七十七员　宗室四百单五员　军班并拣欣军功人一千一百八十五员归明归正五十六员杂流非泛吏职二百六十员】侍左一万七千六员【有出身四千三百二十一员　奏荐六千三百六十六员童子科二十八员　摄官二十八员　宗子该恩五百六十员　恩科五千六十三员　进纳四百一十九员　流外一百六十五员】侍右参部使臣一万五千六百单一员【奏补七千七百一十八员　宗室二千九百一十四员　军班七百五十九员　军功八百四十七员　宗女夫三百单八员　阵亡女夫六十九员　阵亡恩泽二百五十三员　武举四百十五员　后妃亲属一百八十五员主管进奉二百五十五员　获贼五十四员　吏职一千三百二十一员进纳五百单二员】而使臣之从军与未参选者不与冗官可知矣
　　咸平至嘉定侍右员数多寡
　　今之侍右侍郎即祖宗时判三班院也咸平以前三班院员止三百或不及天禧后至二千四百余员熈寜后至一万五千六百九十余员而宗室七百七十余员不与焉视天禧之间盖已五倍矣以出入籍校之熈寜八年入籍者四百八十有余其死亡退职者不过二百此所以嵗増而不已也政和官制以秉义郎易东西头供奉官忠训忠翊郎易左右侍禁成忠保义郎易左右班殿直【此以上谓之三班】其下及有奉职借职则以承节承信郎易之今侍右名籍至一万五千六百余视元丰又増五分之一盖三嵗一郊奏补至千七百人而其他入流者不与焉此所以猥并而不可止也
　　川秦茶马二司分合
　　川秦榷牧自元丰以来虽各有两司【秦司茶秦司买马川司茶川司买马】大抵川秦皆止选一使盖摘山市骏非相通不可也绍兴初陜西失守李子公为使乃奏合四司为一司以省官吏如是者六十八年矣有吴揔者武顺之第四子初补京秩乾道中自都官郎官易带御器械年三十余为池州都统制毎妄杀人孝宗知之命复易文淳熈中以敷文阁待制提举茶马坐黎州变故降为集英殿修撰奉祠久之复命出守稍迁寳文阁待制知泸州庆元嘉泰之间揔食祠禄居汉中而从子吴曦为殿副二人不相能揔毎丐任使曦数隂沮之揔无以为防时胡直阁大成为茶马司尽核诸塲额外之茶且损蕃商中马之直旧例买马必四尺四寸以上及大成损马直而马至益希所市四尺一寸而已其至军中毙者益众朝廷苦之揔一日与殿司取马统制官彭辂谋纳赂于蘓师旦且説之曰马政积弊如此非西人谙其利病者不能更张莫若复委吴次对师旦然之命下后省驳之乃诏搃与郡朝论方难其选一日辂与师旦语因及之辂自言世西人今西蕃多善马持茗司损其直故以驽骀入市诚以善价招之当可得师旦喜曰无逾公者矣翌日召辂至韩府平原见之立语少须又翌日遂有分司之命大畧以为茶马司所发纲马全不及格积弊极深宜有更革自今差文武臣各一员令三省枢宻院条具来上嘉泰三年八月丁未也后四日遂命直秘阁知泸州王大过与辂分领之大过置司成都辂置司兴元府方摠之受堂帖也即日以秦司属官印视事于其宅又以迓吏稍缓私遣卫前军二人至成都府捕胥长以来自绍熈末茶使视事皆申知制司搃以身为从官用故事不复关白谢用光怒防得邸吏罢报即追还迓人械所遣二卒还军中总大沮然犹得知潼州府云时义烈庙初成搃身至兴元以谒庙为名与曦乐饮结驩而去辂至司所市马终不及格则以深蕃道梗难以猝致而为词焉辂果之子后为殿嵓
　　后妃王主奏荐格
　　渡江后后妃之家奏荐毎遇大礼圣节生辰皇太后家推恩四人皇后二人亲王公主诸妃遇大礼各奏二人昭仪至才人各一名
　　内命妇诞育推恩格
　　内命妇诞育皇子女推恩者皇子生媫妤以上三人羙人才人各二人皇子裹头出阁妃五人媫妤以上三人羙人才人各二人公主生一品二品二人其余一名上头出降一品四人媫妤以上二人羙人才人各一名非次进封者推恩二人羙人才人各一名【嘉定二年杨皇后已正位诏用奏荐三年十月生皇子特与四名盖以事体増重故也】
　　宗室封女之制
　　凡宗室封女之制使相女封淑人莭度使硕人观察使令人团练使恭人遥郡团练使宜人大将军安人凡宗女郡主至安人身亡皆任子孙一人淑人以下未有子食禄者惟听任所生子凡郡县主两遇郊皆推任子恩郡主四人县主一名郡主得奏期以上亲县主止奏子孙
　　妃主亲王所奏亲属
　　凡妃主许奏缌麻亲之子从一品许奏缌麻亲才人许奏小功以上亲亲王妇之有服亲及有妇亲之夫皆许奏内命妇非遇大礼虽诸妃亲属止受承印郎
　　内命妇封赠
　　凡内命妇封赠妃三代媫妤以上二代羙人才人一代
　　职事官改官法
　　职事官改官法枢宻院编修官秘书省正字太学博士两学正录到任寔厯一年通理前任四考并自陈改京官郎未满就改一等差遣者凑及一年听通理勑令所删定官有出身四考无出身五考从本所保奏与改合入官大理寺直评事共职满二年通厯任五考有改官举主三员者亦听旧法评事改官带行职任及补外例得添倅诸州绍熈初沈评事槐始与堂除知县【二年九月十五日】后又不行庆元末李持直国柄复以近制出宰金坛【五年五月二十三日】自是皆作邑矣开禧末李侍郎訦有请乃命以二年为任訦巨野人汉老之子用李季章荐至侍从今以集英殿修撰知广州云
　　举阁门祗侯【二事】
　　凡举阁门祗侯之制诸路监司郡守及州黔辖已上许嵗举所部亷干有方畧善弓马经两任亲民无遗阙及曾厯邉任者一员郡守仍员郎正使或右武郎及带职陞朝官以上乃得庆举淳熈新制也诸举充阁门只候用举主七人内一员职司侍右试孙吴兵书大义五道通时务邉防策一道文义稍通【二百字以上】送马军司弓马合格取裁
　　宗室鎻防出身转官例
　　凡宗室鎻防得出身者京官进一官选人比类循资无官应举得出身者补修职郎即濮秀二王下子孙中进士举者特更转一官
　　选人歴任有负犯者改官増举考
　　诸选人改京官歴任尝有负犯者公罪一犯徒两犯杖四犯笞并加一考私罪笞亦加一考仍増举主一员杖以上加二考増举主二员或职司一员即举主考苐及格而以事论罢者虽降资亦不理逮阙并改次等合入官
　　进纳授官人陞改名田之制
　　凡进纳授官人陞改名田之制歴任六考有举主四员与移注歴任十考有改官举主七员与磨勘郎因获盗应循从事郎以上者具奏降等与使臣其因军功捕盗得改官酬奨如不愿换使臣比类循资至承直郎止【称军功者谓亲冒矢石或获级或伤重及战退贼众觧围其运粮守城进筑隘郡夫之类】郎因军功捕盗而转至陞朝非军功捕盗而转至大夫者听免差科科配如官户
　　吏职补官至从政郎止
　　凡吏职年满依法补授将仕郎后有恩赏者许循修职郎用考第关陞至从政郎止其不因年劳非泛补授者未得注拟具元补依奏裁
　　庆元防补新格
　　庆元防补新格使相以下十人执政官太尉八人文官大中大夫以上及侍御史武臣节度承宣观察使六人文臣中散大夫以上武臣防御团练使及横行四人文臣带职朝郎以上武臣正使三人致仕遗表文臣前宰相见任三少使相共八人曾任三少使相七人曽任执政官六人大中大夫以上二人武臣使相已上八人节度使六人承宣使五人观察使四人文臣中大夫武臣防御使已下并不得推遗表恩先是绍兴初中书舎人赵思诚尝上任子限员之议诏从官讨论申省淳熈九年八月庚子始用廷臣集议行之既而从之有身前已奏六人而身后推恩为吏部所格者开禧末议者有请乃诏致仕遗表恩泽在限员之外若非泛恩泽则盖不许云【谓监司帅臣遇覃恩及泛使出疆之类】
　　七色补官人奏荐法
