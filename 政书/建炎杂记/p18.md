<!-- { "loadSidebar": true } -->
　　新进士廷射旧未有淳熙初孝宗常论大臣欲令文士能射御武臣知诗书二年詹晋卿榜上特御射殿引晋卿以下一百三十九人按射翼日引第五甲及特奏名一百五十一人皆具襴笏入殿起居易戎服射讫乃退正奏名中的中帖上垜者推恩有差特奏名五等人射合格者与文学其他例赐束帛凡用三千匹云绍兴初黄丞相奏言射以观德旣不合格而复赐之帛则似无为此例可削去亦省费之一端也上从之
　　廷试赐烛
　　旧例廷试举人至暮者许赐烛然殿深易黑日昃则殿上烛出矣庆元五年上初防士江西正奏名进士黄实严州特奏名进士黄甫鉴纳卷最后亷州特奏名进士刘嘉猷赐烛至一更四防御药院言故事赐烛正奏名降一甲如在五甲降充本甲末特奏名降一等如在第五甲与摄助教诏如故事世传张子韶尝扣殿陛赐烛纳卷最后上亲取其策观之叹其鲜亮遂擢为榜首其实不然
　　殿试详定官别立等
　　祖宗旧制殿试初考官既定等乃定封印以送覆考复定等第而详定所或从初或从覆考不许别自立等嘉祐间王荆公为详定官始乞不用初覆考两处等第别自立后遂为例绍兴五年八月孙叔诣为学士上言如此则髙下陞黜尽出于详考官而初覆考殆为虚设请复旧制如初覆考皆未当乃许奏禀复置等第从之是嵗殿试两考立等不同详定所以闻诏编排官定夺赵公时陈议以为非是请用崇令【阙】隔二等累及五人各开具合陞降因依以闻诏可然自绍兴乾道淳熙绍熙之际殿榜上三名多人主亲擢云
　　谅闇罢殿试
　　自咸平以来人主有三年之防则罢殿试而以省元为榜首真宗朝孙仅仁宗朝宋效英宗朝彭汝砺神宗朝许安世徽宗朝李釡髙宗朝黄公度孝宗朝朱待问今上朝莫子纯傅行简是也旧制止除职官惟天圣二年宋元宪独除京官通判绍兴八年黄公度复补京官遂自为故事
　　四川数省试榜首恩数隆杀
　　四川数省试第一恩数视殿试第三人盖绍兴五年以军兴道梗十一月戊子有防川陕数省试第一人赐进士及第与依行在第三人恩例余并同进士出身其后何道夫耕对以蜀人才策为丞相所怒乃令礼部奏云数试髙第人多在道途迁延不肯即赴令皇上拭目而望自今第一等人并赐进士出身奏可【十八年八月癸巳】自是无有不赴御试者惟上不亲策则数试第一人恩数如旧第二第三人皆附第一甲九名以上附第二甲云
　　宗室锁试迁官
　　宗室有官锁试无官应举者唱第日皆迁一官若濮王子孙则加一等旧解省皆七人而取一淳熙中诏省试十人乃取一人又有取应宗子者同进士出身余补承信郎而已宣和六年沈元用榜宗室始不入五等至今以为例焉
　　武举【换文】
　　武举者自仁宗以来有之诸路州军旧无解额但只就兵部取解率以七十人赴省试前期军头引见司于内弓箭库试验弓马于别所附试文以七书义五道兵机第二道上又临轩亲策翼日阅弓马焉榜首补保义郎与其廵检差遣并注监当渡江后乃试弓马于殿前司焉每举登第者率二十人淳熙后増至四十人自淳熙三年四川数省试始试武士四路共解四十二人省额凡六人乾道六年正月刘孺文在礼曹尝请复武举制科而不果淳熙初上以武举授官与文士不类二年三月乙巳诏武举第一人补秉义郎堂除诸军计议官使得预军中谋议序位在机宜之上他并于进士恩数为差令吏部前一年阙依黄甲注授七年三月丙辰诏武举愿从军者殿试第一名与御前同正将三名以上同副将五名以上及省试为魁者同守备将旧制监察御史以上许保任武举一员后増为二防阁门舍人林宗臣请寛保任之法増其人数是月辛未又诏通直郎武翼大夫以上皆得举二人四月己酉诏小使臣系武举出身者遭家艰并解官持服用吏部侍郎程函煇国噐请也十年十月乙亥诏邉县注武举出身人凡武人射两石弓马射九斗谓之絶伦苟絶伦虽程文不合格并赐第绍兴二十九年赵梦熊武艺絶伦又省殿试皆第一即令为閤职焉乾道淳熈间太学诸生久不第皆去从武举已乃锁其应进士第时王卿月请叙首应二科后官至修注近岁江伯虎君用陈续嗣功亦连中二科伯虎淳熈八年武举第一人十一年进士第四甲遂换承事郎恩数与状元等朝廷靳之十六年十月因知归州林秀建言遂罢锁防之令江后通判泉州而卒陈今知永康军
　　童子举【三朝推恩人数】
　　童子举者自真庙以来有之髙宗一朝童子求试者三十有六人授官者五人【万顷彭兴张宗柔朱虎臣刘毂】永免文解者一人【晏章】免文解者一人【林佐国】绍兴三年始赐帛罢遣者九人【绍兴三年四月】兄弟童子三人【邵国州江安松戴滋又张嵓叟岩卿未知何许人】惟朱虎臣者能排陈歩射及读七书故补承信郎刘毂以小校子五岁善骑射故补校尉虎臣浮梁人旣召见特又赐金帯以宠异之此亦前所未有孝宗一朝童子求试者七十四人而命官者七人有吕嗣兴者衢州人也四嵗能诵书切韵变四声书八卦上召见面俾吟诗遂授従政郎赐钱三百缗令伴皇孙荣国公诵读乾道八年春也又有临川王克勤尤为警敏初命右従事郎卢陵李如圭三山林公洽何擢并右迪功郎三山何致逺将仕郎庐陵郭洵直下州文学光宗一朝童子求试者十七人无补官者惟従仕郎吴纲年九嵗能诵六经语孟以夀圣亲侄孙特改承务郎仍依补法壬子四月也
　　童子赐出身【秘书省读书】
　　晏元献初以童子召试遂赐出身令秘阁读书久之即以为正字乾道末上踵故事以临川王克勤敏叔为秘书省读书制禄视正字之半淳熙初上幸秘阁馆职皆迁官选人改京秩有司言克勤优于学上诏以文林郎久之台官有言其过者遂除初等职官后复以锁防中第为太学博士之职自来未有继之者
　　特奏名试
　　特奏名试自仁宗朝始其后寖寛凡监学生二举皆免解【一作免请同】举人特举年四十五五十以上者皆赴殿试取其半授官年六十以上试入四等者与岳庙建炎二年髙宗登极时诏入五等者并调官至今以为例故事恩试等第一人赐进士出身除诸州教授第二人同出身渡江后川陕特奏名人就试于制置司三十年又降敇差监试考试官近岁朝廷以其冗滥患之乃诏三人而取一由是恩收之员少减矣
　　太学养士最盛
　　太学飬士最盛于崇观间绍兴中诏以七百人为额正舍生三十员内舍生百员外舍生五百七十员每三年科塲率四人而取一若即行校艺而升上舍者则不待选举而竟释褐焉时王防知临安府括民间冐占白地钱岁入十二万缗有竒为太学飬士之费十六年诏外舍生以千人为额其后三舍生率八百余人云旧两学覃恩无免解法孝宗即位始创之自是每有覃庆辄复举行省额动増数十人遂为定例矣
　　国子监试法
　　国子监生员皆胄子也旧制行在职事官同姓缌麻亲厘务官太功亲聼补试入学每三年科塲率三人而取一若二补中则七十而取一焉然太学生皆得以公私试积校定公数升舍惟国子生以父兄嫌但寄理而已湏父兄外补乃移入太学而后得升庆元二年三月傅景仁在翰苑建言国子生员多伪滥请自今职事官期亲厘务官子孙乃得试补从之凡监学生皆给绫牒若谒生在外遇科举则试于漕司旧公私试皆学官主之自淳熈后公试乃锁院降敇差官学官盖不得预
　　武学
　　武学自祖宗以来京师有之乾道七年七月庚寅诏学该赴解试人以五十人为额然郡国未之建也庆元五年六月乙亥言者请即诸州州学置武士齐舍选官按其武艺且籍在官荒田以备饩廪从之然后亦不克行
　　释褐状元恩例
　　旧制太学生舍生积校以优而舍试又入优等者就化原堂释褐号释元例补承事郎太学正录淳熙初郑自明由此选不数年而为著作郎补郡自明数言事上甚喜乆而稍厌之六年刘纯叟尧夫复以解褐除国子正时王仲行为兵部尚书奏言今两优释褐初除京秩即授学官视状元制科恩数过之事理不当乞先与外任时知滁州张商卿亦言今中上舍为学官不数年便可作监司郡守狱讼财赋非所素习岂能保其不缪乞先注职官上然之十月丙申诏与殿试第二人恩例
　　太学补试
　　太学补弟子员故例每三嵗科举候朝廷差官销院凡四方举人皆得就试取合格者补入之谓之混补淳熙后朝议以就试者多欲为之限制乃立待补之法诸路漕司及州军皆以解试终埸人为准每百人取六人许赴补试率开院后十日揭榜然逺方士人多不能则为他人取其公据代之冒滥滋甚庆元中遂罢之嘉泰二年复行混补就试者至三万七千余人分六埸十八日引试云
　　蜀学
　　郡国之学最盛于成都学官二人皆朝廷遴选
　　弟子员至四百人他学者亦数百人然未有校
　　试选贡之法淳熈中胡长文为蜀帅尝议仿太学别立解额防有沮之者不果行庆元三年春士人王正则等诉于朝请以漕司解额移于成都府学事下制置司后亦寝今蜀士之年少者多聚成都若精择师儒稍立月书季考之令又量取诸路漕司之余额以予之俾有所欣慕而成其才庶乎其有益也
　　宗学
　　宗学东都盛时有之绍兴十四年春惠国公士和同知大宗正事始请建学于临安学生以百员为额太学生五十人小学生四十人职事各五人署诸王宫大小学敎授一员在学者皆南宫北宅子孙也若亲贤宅近属则别置敎授兼以馆职不在宗学之列
　　释奠宗子侍祠
　　郡国释奠先圣宗子侍祠旧制无之自从绍兴十五年始州县文臣诣学谒先圣乃许视事旧制亦无之自于绍兴十四年始改诸王宫教授陈孝恭知永州罗长源建此二议而朝廷行之
　　文宣王镇圭
　　绍兴十四年国学初建内出镇圭以奉文宣王庆元三年上将行大礼而内府无圭乃于国子监借文宣王圭用之
　　乡饮酒
　　乡饮酒者绍兴二年四月林待制保为礼部郎中请命太常草具其礼下郡邑行之又诏非常与乡饮酒者毋得应举其仪有肃賔祭酒主献賔酬主人酬介介酬众賔修爵无算沃洗扬觯拜送拜既凡十二节又有约束凡事主人以守令其酒食噐用卿大夫士之有力者共为之行之十余年士人不以为便二十六年四月新通判抚州陈洙之请虽不遇乡饮酒者许应举又诏乡饮酒聼人自为之公家毋得预自是不复讲焉








　　建炎杂记甲集卷十三
<史部,政书类,通制之属,建炎杂记>
　　钦定四库全书
　　建炎杂记甲集卷十四
　　宋　李心传　撰
　　财赋一
　　国初至绍熙天下岁收数
　　国朝混一之初天下岁入缗钱千六百余万太宗皇帝以为极盛两倍唐室矣天禧之末所入又増至二千六百五十余万缗嘉祐间又増至三千六百八十余万缗其外月増岁广至熙丰间合苖役易税等钱所入乃至六千余万元祐之初除其苛急岁入尚四千八百余万渡江之初东南岁入不满千万淳熙末遂増六千五百三十余万令东南岁入之数独上供钱二百万缗此祖宗之正赋也其六百六十余万缗号经制盖吕元谊在戸部时复之七百八十余万缗号縂制盖孟富文秉政创之四百余万缗号月桩钱盖朱藏一当国时取之自经制以下钱皆増赋合茶盐酒算坑冶货籴本和买之入又四千四百九十余万缗宜民力之困矣
　　景祐庆厯绍兴淳熙盐酒税绢数
