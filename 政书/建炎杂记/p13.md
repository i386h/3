<!-- { "loadSidebar": true } -->
　　閤门者左列之清选也旧时有知阁门事同知閤门事多以外戚勲贵人为之其下又有閤门宣赞舍人乃掌赞唱书命閤门只候掌侍卫班列于乾道间孝宗始访昔时儒臣馆閤之制度乃増置閤门舎人以待武举之入官者先召试而后有命又许转对如职事官供职满二年者与其邉郡遂为戎帅部刺之选云近嵗熊提刑飞谯知閤门熈载姜节使特立之进皆自此阶故武臣以舎人爲清要绍熈之初蒋介有召试之命葛楚辅丞相言介武举苐一人乞免试上从之【二月九日丁夘降防】













　　建炎杂记甲集卷十
<史部,政书类,通制之属,建炎杂记>
　　钦定四库全书
　　建炎杂记甲集卷十一
　　宋　李心传　撰
　　官制二
　　宣抚使
　　宣抚使祖宗时不常置有军旅大事则命执政大臣爲之累朝但除向文简范文正富文忠文忠烈韩献肃五人仁宗征侬智髙以狄青爲宣抚使武臣为宣抚使自此始熈宁末神宗命郭逵讨交趾逵前执政然但以招讨使爲名惜之也建炎三年张魏公以知枢宻院事为宣抚防置使其后杜丞相周仲弼孟富文赵元镇虞并父王公明郑仲一沈得之軰皆自二府出爲之虞公始以元枢除资政殿大学士矣止恐未足为重后二日乃复带知枢宻院事焉若前宰相爲宣抚者则自渡江以后亦止除李伯纪吕元直朱藏一三人绍兴元年刘光世以使相宣抚淮南武臣非执政而为宣抚使自此始二年李大发以端明殿学士爲寿州等宣抚使文臣非执政而为宣抚使自此始然绍兴至嘉防武臣止刘光世韩世忠张俊呉玠岳飞呉璘六人从官止大发王伯召二人葢重之也绍兴末诏以杨存中爲江淮宣抚使刘恭父不书录黄遂寝其命时又诏虞并甫以兵部尚书为湖北京西宣抚副使会存中命格于是复改川陜宣谕使而存中措置两淮焉
　　宣抚处置使
　　宣抚处置使旧无有张魏公始爲之其行移于六曹寺监帅司皆用劄子而六曹于宣司用申状绍兴四年赵忠简使川陜六年韩忠武使京东淮东皆带处置字入衔然忠简后不行而韩在山阳特隆其名而已非魏公处置之比也故事大臣爲宣抚使者于三省枢宻院皆用申状若建都督府则止用关而已隆兴初魏公以少傅为江淮宣抚使顷之拜枢宻使都督江淮军马及符离师溃内外纷然公上表待罪上曰罢枢宻使宰相陈鲁公曰如此则是罢政乃降特进复爲宣抚使陈正献公时参賛军事言于孝宗曰降官示罚自古所有今虽张浚自请然人情观望徒使号令不行请复正其名上不从周元持时爲侍御史亦言官爵者人臣一已之私其人有罪随即贬降则可也若都督之名则国家用人之权柄岂亦行逓减上纳其言遂复督府之名矣凡前两府及从官爲宣抚使于六部用申状总领所用公牒监帅司及所部郡县用劄子云【魏公爲江淮宣抚使申明行移除三省枢宻院外并用劄子葢以少傅劄六部也】
　　宣抚副使
　　宣抚副使旧时有之建炎二年周仲弼宣抚两浙以郭太尉仲荀副之武臣爲宣抚自此始其后福建韩世忠川陜呉玠皆有此授绍兴二年张忠献既被谗将召归先爲置副命王伯召卢立之爲之文臣为宣抚自此始其后邵泽民踵爲之然但带权字绍兴中胡丞公郑亨仲在川陜岳鹏举在荆襄杨存中在淮此皆不置宣抚使而数人者第以副使爲名葢靳之也久之鹏举落副字其余则否
　　宣抚判官
　　宣抚判官昔熈宁初韩康公使陜李邦直以知制诰爲判官实上幙也绍兴中刘彦冲尝受张魏公便宜之命爲宣抚判其后张宗元吕祉亦为之十年杨和王以太尉爲淮北宣抚副使刘信叔以节度使爲判官二帅礼抗权均犹转运副使判官之比非复熈宁之制矣
　　宣抚使官属
　　宣抚使官属昔张魏公出使张通夫深以端明殿学士程纯老庶以宝文阁学士王子尚庶以龙图阁待制并爲谋议官刘彦冲子羽以徽猷阁待制爲参賛军事赵应祥开以秘阁修撰爲随军转运使傅彦济冯元通康国以尚书干办公事皆非常制也绍兴四年始着令参谋事提防刑狱参议视转运判官机干在知州通判之上至今不改
　　招讨司
　　招讨司古官也熈宁间始命郭宣徽一人建炎四年李成围江州诏以张循王爲招讨使于江西位在宣抚使下制置使之上着为令绍兴五年以岳鹏举为湖北襄阳招讨使鹏举请州县官不法害民者许移罢从之十年乌珠犯三京以韩张岳三帅兼河南河北招讨使三十一年海陵南牧以呉璘刘锜成闵呉拱李显忠兼陜西河东北京东西招讨使葢遥领其地非张岳之比也隆兴元年以显忠为淮南京畿京东河北招讨使邵宏渊副之未领职即罢
　　招抚使【招抚处置使】
　　招抚使古未有淳化末李顺据成都赵景肃昌言以参知政事爲川陜招抚使后不复置建炎初李伯纪奏以张龙圗所为河北招抚使所益都人尝爲监察御史喜言兵汪廷俊等恶之未及出师而废绍兴十年金复攻河南地制以刘雍公光世为三京招抚处置使以援刘锜防乌珠败去乃驻军太平州逾年复罢三十一年孝宗即位以成闵张子益李显忠三大将爲湖北京西淮东西招抚使子益死刘宝代之及和议成乃罢
　　制置大使
　　制置大使古未有绍兴三年赵忠简始为江西制置大使其后席大光帅潭益李伯纪帅江西呉元直帅湖南皆领之大光在成都得防位宣抚副使上凡监司不法许举按八年李大法爲江西帅以前执政亦带安抚制置大使是嵗大光以忧去胡丞公自给事中代之始去大字至今不改
　　制置使
　　制置使自熈丰后多以武臣为之建炎元年郭太尉仲荀制置东南盗贼请监帅司并听节制许之其后王襄闵渊刘武僖光世韩忠武世忠张忠烈俊岳武穆飞呉武安玠关毅勇师古刘忠武锜皆爲制置使掌兵事建炎末议者令帅臣悉带制置使张达为江州帅以便宜竭取属郡之财上闻之诏除用兵听依便宜余悉禁止其他刑狱财赋事归之监司焉【三年八月辛亥十一月辛亥诏防】四年遂罢制置使之名惟统兵官如故自休兵后独成都守臣带四川安抚制置使掌节制御前军马官员陞改于散类省试举人铨量郡守举避邉州守贰其权略视宣抚司惟财计茶马不与又有沿海制置使以明州守领之然其职止肃清海道节制水军非四川之比也
　　宣谕制置使
　　宣谕制置使旧无有绍兴元年上以江淖冦盗多贡赋不继乃命孟富文以户部尚书充江东西湖南宣谕制置使理财治盗富文未行而秉政遂以为福建宣抚使焉
　　宣谕使
　　宣谕使旧有之以宣谕徳意为职而已不与军事渡江后所遣尤数绍兴二年冬分遣御史五人宣谕东南诸路观风问俗平反狱讼宣布徳意逾年乃还六年又遣范右司真方宣谕川陜九年又遣方察院廷实宣谕三京皆使者职也时李察院寀被防宣谕江西乃专督捕盗遂罢为广西提刑是年新复陜西诏仲辉以签书枢宻院事徃永兴宣谕郑亨仲以秘书少监为参谋予卫卒千人又因制置移屯等事宣谕之权自此重矣十一年郑亨仲宣谕川陜始建使名得与边事三十一年江中丞澈宣谕京西湖北抚劳将士体访事宜三十二年虞雍公宣谕川陜乃专招军买马其年王瞻叔代之亦参军政葢自郑亨仲后其权任直宣抚之亚焉
　　抚谕使
　　抚谕使建炎元年以路公弼耿伯顺为京城抚谕副使始建使名四年以中书舎人李正民为江浙湖南抚谕使且令按察官吏能否伸理民间屈抑绍兴元年以吏部侍郎傅寂卿为淮东抚谕使采访民间利病及措置营田等事后不复置建炎初又命御史马伸等八人抚谕东南两河川陜三年命吏部郎中方闻抚谕淮东绍兴二年命吏部郎中周随亨驾部员外郎李愿二人抚谕川陜皆不带使字其余如建炎末周文若太博劳使李成赐以器币绍兴初胡丞公察院督捕闽盗亦皆以抚谕司爲名云
　　镇抚使
　　镇抚使旧无有建炎四年上自海道还防稽时江湖荆浙皆爲金人所蹂而群盗连衡以据州郡大者至十余万朝廷不能制范觉民为参知政事谓此皆乌合之众急之则并死以拒官军莫若析地以处之盗有所归则可以渐制乃言于上请稍复藩镇之制少与之地而专付以权择人久住以屏王室羣臣多以为不可觉民曰今诸郡为盗据者已十数曷若朝廷为之使防有所归上亦决意行文其五月觉民为仆射是月甲子觉民请以淮南京东西湖南北诸路并分为镇除茶盐之利仍归朝廷置官提举外他监司并罢上供财赋权免三年余听帅臣移用更不从朝廷应副遇军兴听从便宜仍许世袭上曰便令世袭恐太重当俟其别立大功然后许之时剧盗李成在舒蕲桑仲在襄邓郭仲威在维扬薛庆在高邮皆即以爲镇抚使其后河南翟兴山阳赵立厯阳刘莅东海李彦先与薛庆皆战死而淮宁冯长宁以地降刘豫绍兴初诸镇或亡或死遂不复除久之但余荆南解潜而已五年赵元镇相召潜主管马军遂罢镇抚使之有声者文臣惟陈规武臣惟岳飞葢王彦解潜李横耳
　　发运使
　　发运使祖宗盛时有之置司真州嵗漕江湖粟六百万斛以赡中都渡江后江湖冦盗多发运使苐职籴买而已绍兴二年正月遂罢发运司以其钱帛赴行在八年起居舎人勾龙如渊建言户部非生财之地请置诸路水陆度支转运等使置司蘓杭户部侍郎李弥逊因请复置发运司别给籴本钱数百万缗广行储积分毫不得取供近用以待恢复之需徽猷阁待制程迈爲江淮京浙闽广经制发运使专掌籴事迈入辞上疏言唐刘晏为九使财赋悉归于一国朝始分爲二而三司使居中发运使居外相爲表里今租庸分于转运司常平分于提举司盐鐡分于茶盐司以至鼓铸则有坑冶司平凖则有市易司总之以户部而发运司徒有其名因辤不行上不许已右谏议大夫李谊请令检察营田市易等事俾总陆路而制其盈虚亦不行苐令和籴而已其冬李防发秉政以爲虚靡廪禄请罢发运而复常平九年正月遂废发运司以户部侍郎梁汝嘉爲经制使乾道六年虞丞相当国三月奏复发运司以户部侍郎史正志爲淮浙京湖淮广福建等路都大发运使朝论不以爲宜汪圣锡黄通老二尚书言之尤力执政皆不之听然正志寔无能爲但峻督诸司州郡多取美财而已其年十二月正志以奏课诞谩贬乃复废发运使焉
　　经制使
　　经制使者宣和间陈亨伯资政始以大漕兼之亨伯创比较酒务及以公家出纳钱粮取其赢以佐用度其后翁端朝中丞爲之绍兴初与发运俱罢九年正月复置以户部侍郎梁汝嘉爲使司农少卿霍蠡爲判官以检察内外失防钱粮举催未到纲运措置籴买总领常平爲职未防曽谏议统言其无益而多费遂省之十三年八月上谕大臣曰今漕司各掌一路有无不能相通可仿发运署都转运使一员通掌诸路粜籴选其中晓财谷者爲之上虽有是言然亦不克久也绍兴中又有总制司以执政官领其事先是经制司既废诸路贡赋或不时至五年闰二月孟富文以参知政事提领措置财用富文请以总制司爲名许之其职畧视经制司七月富文罢诏沈忠敏与求权领六年三月忠敏罢政诏总制司候除报政日取防既而不除后二年乃复置经制发运使凡二司钱谷本末语在财赋事建炎初又以马忠爲河北经制使王爕傅亮爲河东经制副使名虽同然实掌兵事云
　　都转运使
