<!-- { "loadSidebar": true } -->
　　蜀盐自祖宗以来皆民间自煮之岁输课利钱银绢总为八十万缗绍兴二年秋赵应祥总计始变盐法尽之仿蔡京东南东北钞盐条约置合同塲以稽其出入毎斤纳引钱二十五土产税及増添约九钱四分所过税七分除税一钱有半毎引别输提勘钱六千其后又増贴纳等钱凡四处二十州四千九百余井岁产盐约六千余万斤引法初行每百斤为一担又许増十斤勿算以优之其后逓増至四百余万缗休兵后数减之今犹存三百余万始赵应祥立权法也令商人入钱请引井戸但如额煮盐赴官输土产税而已然咸脉盈缩不常乆之井戸月额不敷则官但以虚钞付之而收其算引法由是壊井戸旣为商人所要因増其斤量以予之每担増至有六十斤者又有逃废絶没之井许人増其额以承认小民利于得井每界逓増盐课益多遂不可售而引息土产之输无所从出由是刎缢相寻公私皆病绍熙三年夏赵子直为吏部尚书奏言赵开盐法最为精宻今井戸多凿私井务以斤重多寡相髙故盐日多价日贱而其法大壊乞下总领所叅照旧法施行从之时杨嗣勲总计因是遣官覈去虚额栈闭助筒二千有竒申严合同塲旧法禁斤量之逾格者而重私贩之罪直由是顿昂嘉泰二年陈郎中总计又尽除官井所増之额焉自庆元后州县及井戸稍舒而民始有盐矣
　　蜀中官盐
　　蜀中之官盐有隆州之仙井卭州之蒲井江之心井大宁富顺之井监西河南州之盐官长宁军之淯井皆大井也若荣等十七州民间所煎则皆卓筒小井而已其用力甚难惟大宁之井咸泉出于山窦间有垂瀑民间分而引之又有彭山之瑞应井其味近硝得隆荣卤饼杂煎然后成盐元丰崇宁两处尝禁止以食者多病故也绍兴末总领弛其禁隆简嘉荣之人病其侵射商贩因代输课息而行栈闭今谓之石脚钱然彭山之民私煎如故仙井岁产盐二百余万斤转运司蒲江亚之总领所大宁盐二百五十余万斤岁取其四分【一百三万七十余斤】计值九万余缗亦总领所【毎斤旧为三百绍兴十七年宣司减五十二十二年辛酉又减二十钱】淯井四十余万斤岁取其赢五万余缗为军食之用【旧额四十九万二百斤取拨钱引四万八千八百五道五百七十文应副总所绍兴十六年实产盐四万一千九百四十斤内三万三千六百斤稿设七千八百斤赡学三万斤锅本外余三十四万七千九百斤毎斤二百五十文计七万七千三百十九贯五百文而本军计应用二万三千八十七贯八百十二文余折官价钱引三万七千六百八十三引而已毎歳大科二万三千余缗漕司施其半尚亏一万一千余缗二十二年十二月乃悉除之】盐官岁产盐计羡缗钱三万为利州钱监铸本云然官盐多恶杂不可食往往仰售于民州郡苐令其赢无能正之者
　　解盐
　　解池盐今金中置解盐使以掌之池周百里开畦灌水遇风即成不假人力故味厚而直亷边人多盗贩者往往十百为羣遇廵尉出逻则踏开生路以避之有司亦不敢问第遥防之出境而已今边上杂行盐官盐其盐官岁课七十余万斤半为官吏柴茆之费半鬻于西河成凤州岁得钱七万缗为铸钱之本【绍兴十五年始】盐多地狭人甚苦之绍兴二十九年秋诏减其直之半【九月丙戌】今毎斤犹为二百云
　　矾【白矾青胆黄胆】
　　矾国朝旧制晋相矾行河北京畿淮南矾行于东南九路今独无为军昆山塲为盛岁额白矾六十万觔【租额一百二十万觔绍兴十四年始有此额】韶州岑水塲十万斤信州鈆山塲青胆黄矾无定额其法自权货务给引赴塲许客人算请每百为一大引输引钱十二千头子市利雇人工墨钱二百七十六又许二十觔勿算以优之五十觔为中引三十觔为小引钱及加货以是为差三十年以商贩利薄减为十千【六月戊午】十四年又増一千【十一月丙寅】昆山矾则民间自煮官置场买纳【绍兴初每觔本钱十三文至二十文十四年十一月増为三十文】岁收息钱四万缗有竒【二十九年闰六月以四万二千五百八十五文为额】鈆山矾则官自煎以十分为率四分充工本六分赴货务焉
　　总论东南茶法
　　东南茶旧法官买官卖天禧三年合六货务十三处山场所收茶钱十二万缗除买茶本钱外止有息钱三万缗而已【六货务乃荆南府汉阳军蕲州蕲口无为军直州海州也】天圣中稍改其法岁所得亦不过数十万缗人多盗贩抵罪上下苦之嘉祐中韩魏公当国遂弛其禁但收茶租净利钱三十三万八千余缗时以为便元丰后辇致都下即汴流水磨官自鬻之政和初蔡京欲尽笼天下钱实中都乃剏引法即汴京置都茶塲印卖茶引许商人赴官算请就园戸市茶赴所在合同场秤发岁收息钱至四百余万缗建炎渡江不改其法至绍兴末年东南十路六十州二百四十二县嵗产茶一千五百九十余万斤【浙东绍兴庆元府温台衢婺处州八万三千二十一斤三两浙西临安平江府湖严常州共四百四十八万四千五百斤十二两江东宁国府徽饶池信太平州南康广徳军共三百七十五万九千一百二十九斤十四两江西隆兴府贑吉袁抚江筠建昌兴国临江南安军共四百四十五万三千一百九十七斤十四两四钱湖南路衡潭永邵全彬桂阳武昌军共一百十三万五千三百四十八斤七两湖北江陵常徳府沣辰沅归峡鄂兵州荆门军凡九十万五千七百四十一斤十四两福建路建宁府福汀南剑州邵武军共九十八万一千六百六十九斤半淮西芦蕲舒州安丰军共一万九千三百五十八斤一两广东南雄循州二千六百斤广西静江府融浔賔照欝林州共八万九千七百九十六斤六两已上总计茶一千五百九十一万四千三百七十九斤十两四钱系绍兴三十二年数】收钞钱二百七十余万【淳熈初岁收四百二十万】
　　江茶
　　江茶在东南草茶内最为上品岁产一百四十六万斤其茶行于东南诸路士大夫贵之隆兴亦产茶二百二十八万斤临安二百九十万斤严州二百十二万斤徽州二百十万斤宁国一百十二万斤潭州一百三万斤其他皆不登此数目江南产茶旣盛民多盗贩数百为羣稍诘之则起而为盗淳熈二年茶冦赖文政反于湖北转入湖南江西侵犯广东官军数为所败辛弃疾防安时江西提刑督诸军讨捕命属吏黄倬钱之望诱致旣而杀之江州都统制皇甫倜因招降其党中军今东南茶皆自场转入金中亦有私渡于辽海而去者虽严为讥禁而终不免于透漏焉
　　建茶
　　建茶岁产九十五万斤其为团胯者号为茶腊乆为人所贵旧制岁贡片茶二十一万斤建炎二年叶侬之乱园丁亡散遂罢之绍兴四年明堂始命市五万斤为大礼赏五年都督府请如旧额发赴建康召商人持往淮北捡察福建财用章杰以片茶为市请市末茶许之转运司言其不经乆乃止而官给长引许商贩渡淮十二年六月兴塲遂取为塲本九月禁私贩官尽之上京之余许通商官收息三倍又诏私载建茶入海者斩【此五年正月辛未诏防】议者因请鬻建茶于临安十月移茶事司于建州专一买发十三年闰月以失防引钱复令通商今上供龙凤及京铤茶岁额视承平才半盖髙宗以锡赉既少惧伤民力故裁损其数云
　　蜀茶
　　蜀茶旧无禁熙宁间始令官买官卖置提举司以专收之政每岁收课三十万李稷为提举増至五十万缗其后岁益多至百缗乆之不能敷其数而蜀人以为病建炎初赵应祥为提都漕司上言茶买马五害请用嘉祐故事罢茶仍令漕司买马或未能然亦当痛减额以苏园戸轻立价以惠行商如此则私贩少而盗贼息矣朝廷然之擢应祥同主管川陜买马三年十一月应祥至官遂大更茶法官买官卖茶法罢仿蔡京都茶塲法印给茶引使商人即园戸市茶置合同塲以讥其出入重私商之禁其法每斤引钱春七十夏五十市利头子在外所过征一钱住征一钱五分每百斤勿筭自后引息钱乃复至一百五万缗绍兴后提举官又旋増引钱至十四年每引收十二道三百文比应祥初立法又増一倍于是茶司一年遂收二百万而买马之数不复加多故当此时茶马之富甲于天下也以其岁剰者上供他司不问也自乾道末青作乱茶司为之増长细马名色等钱约三十万淳熈六年以后又屡减园戸重额钱岁约十六万至绍兴初杨嗣勲为使遂定以为例焉【绍熙元年减】今成都府利州路二十三处茶塲岁产二千一百二万斤【一千六百十七万系成都府路九州军凡二十塲四百八十四万系利州路二州三塲】通博马物帛岁收钱约二百四十九万三千余缗【川茶司岁收一百七十八万有竒秦口茶司岁收十八万有竒川秦两马司岁收诸州博马物帛并杂货收钱共五十二万有竒】朝廷岁拨其一百十三万缗总领所赡军【宣抚司先取拨四十万绍兴二十五年七月其裕民所又増拨七十三万】然茶马司率多难之乾道以后岁拨或止一二十万缗至淳熙十年遂以五十万缗为凖盖茶司自言岁用二百四十六万余缗以为比收有剰钱二万余缗故也然川秦八塲额市马一万二千九百九十四匹而比岁所市未尝及焉则其言盖未足慿而岁剰之缗可以坐计矣自元丰以来茶事官出诸司之上淳熙十四年议者请令置制司检防奏可后亦不果行旧博马皆以粗茶乾道末赵彦博为提举始以细茶遣之今雅州徼外夷人亦有即山种茶者由是纲茶遂为夷人所贱然蜀茶之细其品视南方已下惟广汉之赵坡合州之水南峨眉之白芽雅安之防顶士人亦自珍之但所产甚微非江建之比也
　　防州茶
　　防路自祖宗以来不茶政和中有司请卖引者议以民夷不便罢之绍兴中韩球美成同提举茶马始忠达州茶即防合广安置合同塲岁收以八万斤为额然商人以利薄不通但以引钱敷民间耳民甚苦之二十七年冬忠守董如敏以为言事下茶马司时许觉民侍郎为主管官不肯蠲乃止后三年王瞻叔以漕副摄事遂除之先是美成在茶司尽取园戸加饶之茶为正额有一塲而増至二十万斤者【韩以十七年十二月领茶事十九年五月移防】民知输官不补所得于是起为私贩二十六年六月秘书省正字张震真甫以为言遂命茶司裁损今茶塲每百斤加饶率过半若茶官稍加裁抑而贩者遂转而之他宜量减引钱而禁其搭带又因地之逺近不同而稍为低昂之则庶乎其可矣
　　东南酒课
