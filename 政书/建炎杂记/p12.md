<!-- { "loadSidebar": true } -->
　　枢宻使自唐以来率二员并用魏仁浦呉延祚并为之国初仁浦拜集贤相自是止除一使至太平兴国初曹武惠【彬】楚景襄【昭辅】始复并用后未有继之者及真宗时以王文穆陈文忠并为枢宻使由是遂为故事迄仁宗不改英宗地平四年文忠烈吕惠穆并用神宗熈宁五年文忠烈陈秀公并使枢庭用此故事髙宗绍兴十年张循王【俊】韩蕲王【世忠】既罢兵乃并除枢宻使十二年张循王犹在位时以孟信安王【忠厚】为山陵使乃亦暂拜枢宻使焉渡江后元枢并除葢有所爲也
　　知枢宻院事
　　知枢宻院事太宗淳化二年始置以张逊爲之然使与知院未尝并除熈宁元年文潞公吕宣徽为使陈秀公自防稽召为知院非故事也元丰官制行废枢宻使故政和末邓萃公官至少保犹止为知院焉其后郑居中蔡攸童贯之徒既位三公乃更领枢宻院事绍兴七年秦申王为使沈忠敏自同知迁知院事葢张魏公既荐秦相未欲其与已并又以故相不可除他官乃先白髙宗降防以本兵之地事权宜重依祖宗故事置枢宻使而知院同知院亦皆仍旧由是并除自后则否
　　枢宻副使
　　祖宗故事枢府置使则除副使置知院则除同知院淳化二年太宗既以张逊知宻院于是冦忠愍温恭肃皆自副使改同知院事康定元年仁宗用晏元献公为枢宻院使扵是王邓公杜正献郑天休皆自同知改除副使自后皆然元丰末废副使渡江后秦申王首复除枢宻使王敏节副之既而张韩二大将并除枢宻使岳武穆副之合故典矣近嵗张魏公汪明逺虞并父王公明王季海周洪道王谦仲赵子直继除枢宻使而其副止称同知葢相承之误
　　签书枢宻院事
　　签书枢宻院事太平兴国四年置是时石元懿公以兵部员外郎充枢宻直学士止用本官职签自是初除皆带宻直及罢乃拜端明殿学士焉【太宗至真宗朝文臣签枢才五人其四人还枢副张文定以本官罢至神宗时曽令绅以忧去免丧乃除端明元祐后王彦霜刘仲逢皆以端明罢遂为故事】元丰官制废签枢其后童贯以使相为之以贯官至三司乃更为领院事靖康初李参政【回】首拜延康殿学士签书延康今爲端明自是遂为故事
　　同签书枢宻院事
　　同签书枢宻院事自郭宣徽后不置明受末李汉老郑致刚尝并拜未及谢而上反正李迁右丞郑落同事绍兴九年王伦交割地界亦命带焉其后不复置隆兴末虞雍公一为之
　　陞朝官除签枢
　　签书枢宻故事有以员外郎为之而无三丞以下为之者元祐初王彦霖以承议郎龙图阁待制除受乃除迁朝奉郎建炎初张全真富季申皆自奉议郎御史中丞除签枢亦用此制靖康二年曹忠逹【辅】绍兴十四年李资政【文防】皆以陞朝官为之【曹承议郎李奉议郎】盖中书失之而舎人无正之者
　　枢宻参用文武【张说本末】
　　自建炎以来枢宻使副参用文武仁宗亲政以后但除夏守斌王贻永王徳用狄青数人英宗朝郭逵一人而已元丰改官制武臣不为二府政和末始命童贯签书河西北面两房事后遂领院事焉靖康用兵乃除种忠宪师道建炎中复除王襄愍渊时苗傅等不平遂有明受之变自是武臣不复典枢宻矣绍兴九年秦丞相将罢三大将兵柄乃以枢宻使副授之葢自童贯后皆因事用人非常典也乾道七年张说为明州观察使枢宻都承防说娶夀圣皇后女弟上厚眷之时为政乃除说签书枢宻院事制下朝论閧然说辞不果拜遂以安庆军节度使还第焉逾时复以是命之说亦不辞又逾年遂进知枢宻院事淳熈元年秋罢爲太尉寻降观察使居抚州三年冬许自便七年秋卒上念之诏复承宣使陈给事【岘】封还录黄乃止说子荐文州刺史说败亦贬彬州葭明观察使
　　外戚典枢宻
　　祖宗盛时率用外戚典兵马而无枢使者惟庆厯中王邓公贻永以主壻爲之然议者不以为忝元祐中韩文定在枢筦其弟端节既选尚爲台谏所攻旋亦罢去绍兴初枢宻都承防阙执政请以保静军承宣使谢焕爲之焕懿节后父也防朕不欲戚里任朝廷官乃不许上受禅韩平原侂胄自知閤门事除承防亦固辞自请奉祠云【绍兴中孟仁仲使枢宻葢以典山陵故事已即罢】
　　枢宻院属
　　枢宻院属官旧有都副承防以武臣爲之编修官二员以文臣爲之熈宁中始以文臣爲都承防元祐后又诏防数如权侍郎绍圣初废髙宗在防稽武臣辛道宗为都承防颇用事绍兴初道宗既免乃诏用两制为之【元年十二月丙寅】然但闻用一二人而已淳熈中王抃用事久孝宗恶焉遂复士人今上初立薛象先以户部侍郎兼都承防何自然以爲非祖宗成宪斥去之建炎中又用元丰故事置检详一员禄赐与都司外郎等【三年六月庚午】时御营司既废宻院置干办官四员既而以其名不雅驯改爲计议官在编修官之上【建炎四年十一月乙夘】绍兴十一年始省【四月庚寅】
　　三省枢宻院赏考司
　　建炎初李伯纪为政始于三省枢宻院置赏功司吕元直初相遂省之及范觉民以宰相兼枢宻院乃于枢宻置机速房绍兴二十九年又罢辛巳用兵复置乾道六年始罢凡钱粮事归三省邉防兵政归宻院焉
　　拾遗补阙
　　拾遗唐官也太宗以正言司谏易之淳熙十五年正月兵部侍郎林栗言国家累年以来宰执百寮职无虚位御史三院亦不乏人独谏诤之官尚有阙员居其位者往徃分其御史之职至于箴规阙失寂无闻焉原依唐制置拾遗补阙左右各一员皆三年爲任仍加训谕官以遗补爲名不任纠弹之职孝宗从之以许深夫薛象先充其职班着监察御史上请给之人从依监察御史例光宗立复省
　　直学士院【权直学士院　行宫直院　学士权直院　翰林权直】
　　直学士院自开宝二年卢丞相【多逊】始权直学士院自开宝六年张舎人【澹】始翰林权直自乾道九年崔舎人【敦诗】始学士院权直自淳熙五年崔舎人【敦诗】始国朝故事率以从官兼直院若左右史少卿监之类则止称权直院焉近嵗崔大雅以枢宻院编修官赵大本以校书郎陈内翰宗召以著作佐郎兼直葢特命也绍兴末髙宗视师建康时何内翰【溥】属疾不能从而直院虞并父使两淮乃命唐立夫以起居郎兼行宫直院车驾还复省
　　庶官兼侍读
　　故事经筵官自两省台端以上兼侍讲若大卿监以下则止兼崇政殿说书元祐中司马公休以著作佐郎兼侍读时朝议以文正公之贤故有此命乾道末张敬夫以吏部员外入侍经幄用公休故事亦兼侍讲焉自改官制后庶官非二史而兼侍讲者才数人范纯甫司马公休张敬夫是【国朝经筵非进士出身者三人呉传正吕源明张敬夫】
　　翰林讲读学士
　　翰林讲读学士真宗朝始置元丰官制去翰字及学士名元祐复之以命蘓子瞻赵元考而已渡江后独范元长常一爲之
　　史馆专官【陆务观本末】
　　自真庙以来史馆无专官神宗尝欲付曾子固以五朝史事乃命爲史馆修撰使专典领其事子固所草俱不当神宗意书不克成孝宗修五朝史而列传久未毕遂召李仁父洪景卢踵爲之皆奉京祠不兼他职者数年而史始毕乃自开院至成书凡二十有八年秉笔者百有余人时景卢请通修九朝正史上许之景卢复言制作之事已经先正名臣之手是非褒贬皆有据依乞命后来史官无得辄将成书擅行删改然书未就而景卢去国淳熈末修髙宗实录但以他官兼之至绍熈末年而功未及半陈君举直学士院建请以右文殿秘阁二修撰并旧史馆校勘三等为史官自校勘供职稍迁秘阁修撰又迁右文殿修撰在院三五年如有劳绩就对庻防有专官之効无冷局之嫌然亦不克行明年但増检官三员而限一年毕其后又七年而髙录始成时当修髙宗正史孝宗光宗实录朝论觉无专官始外召傅景仁陆务观爲在京宫观免奉朝请令修史于是务观还政久矣乃落致仕以为同修国史兼实录院同修撰焉务观山隂人时年七十有八
　　提举秘书省
　　提举秘书省者官制以来无之政和初制以命蔡攸其后秦伯阳继居是任绍兴末髙宗召信安孟王忠厚爲醴泉观察使乃命提举秘书省以宠之月过局如宰执例孟王薨亦省
　　提举太史局
　　提举太史局者旧率以近臣兼之熈丰间司马公王和甫继居是任后不复置绍熈五年十月复置以命薛象先明年何自然以非旧典爲言遂罢去葢务反赵子直之政而详考也太史局日官旧止于五官正孝宗时始増春夏秋冬中五官大夫
　　六院官
　　六院官检皷粮审官告奏进也例以京官知县有政绩者为之亦有自郡守除者则继即除郎如鹿伯可是也故恩数略视职事官而不入杂压绍兴十一年胡如明以料院除监察御史遂迁副端乾道后相继入台者有宋敦书萧之敏陈升卿傅淇等数人而六院弥重号爲察官之储矣淳熈初龚实之秉政其内弟林宓干办审计司遇郊防而林上京秩乃白上以六院官班寺监承之林用事得封赠父母龚后爲谢朗然所紏而南此其一事也绍兴二年夏六院官始复入杂压在九寺簿之下焉【五月庚戌降防】
　　环卫官
　　环卫官者唐有之领宿卫兵若今之三衙祖宗时其官不废然无职事但以处藩师代还及宗室除拜而已元丰官制改外臣皆不除惟宗室则如故隆兴中孝宗始命学士洪景严等讨论故事因复制以授武臣其法正任除上将军【承宣使至刺史为正任】遥郡大将军【皆以官领刺史至承宣使为遥郡】正使除将军【武翼大夫以上是也】使臣以下左右郎将【训武郎以下】皆有添给及从人而无职事若除军则解或领閤门皇城司之类则仍带焉惟戚里子弟不除是时李太尉显忠首除左金吾卫上将军上谕汤庆公曰此文臣馆阁耳平时在环卫中庻见得人才近嵗郭太尉果自右骁卫郎将受知孝宗以本官职事不二三年遂至邉帅矣迄至环卫官皆爲戎师之储云
　　内侍两省
　　入内内侍省皆宦官之职也旧号前后省绍兴三十年九月以前省无职事废之今入内内侍省此旧后省也吏额三十五人分五房所掌内殿引对羣臣发金字逓收接邉奏赐臣寮到阙茶药新除执政御史中丞支赐宗室节度使以下夏葛药春旛胜新火喜雪御筵每月奉香表徃宫忌辰酌献防经设狱太庙荐新并奏告差宫闱令太礼执事并王进衮冕祈祷降御封香车驾行幸差官应奉人使在道及到阙燕赐宣召学士及试一行事务圣节宰臣以下斋筵皇太子等乳香执政官酒果辨騐迎奉到御容赐蕃夷晏大朝防差应等官皆其职也其官有都知副都知押班等名渡江后又掌藏金国誓书及八宝内东门司内侍省属也掌机宻门户合同慿由司掌御前及宫禁取索金帛御药院掌应奉礼仪衣服汤药旧制内侍御诞节许进子十二试以墨义即中程者候三年引见供职绍兴三十三年冬张真甫爲殿中侍御史以宦者员众为上言之孝宗曰朕有此意久矣祖宗时止许一人进一子朕意欲依祖宗法真甫奏事毕防言此曹人多则党盛今人数已不少若平时无事犹可设使当母后少主之时岂不能为祸汉唐之事是已遂命内使省开具见在人数闻奏元年防庆节权免进子于是定以二百人爲额焉
　　閤门
