<!-- { "loadSidebar": true } -->
　　诸军都统制者自渡江以前亦有之然未为官称盖是时陜西河东北三路皆以武臣职任高有知畧者为之马歩军副都总管遇出师征讨则加以都统制军马之名犹今节制军之类非有司职分也建炎初置御营司始以刘鄜正为本司都统制其下分为五军各置统制以诸将张韩等为之苗刘既诛张韩又改为御前左右军都统制则已不御营司矣绍兴初御营司罢有旨诸大将之军称神武五军诸小校之兵少者则谓之神武副军并枢密院俄又以神武名乃髙欢諡号遂改神武五军为行营五防军韩世忠称左军刘光世称右军张俊称中军王□称前军巨师古称后军其后右防军叛降伪齐于是吴玠军始以右防军为号四年玠陞宣抚副使其弟璘为右防军都统制诸将故与璘等夷者惟杨政郭浩乃以政为宣抚司都统制屯兴元府浩为枢密院都统制屯金州十一年张韩岳三大将皆罢兵乃収其所部为御前诸军而都统制皆以屯驻州【名冦】军额之上独川陜如故十九年郑仲亨罢宣抚副使于是汉沔两大将次第改为御前诸军其系衔则璘称利州西路驻劄御前诸军都统制政称利州东路驻劄御前诸军都统制浩时已死故金州无都统制但以武臣知州事节制御前军马入衔至三十一年王彦始除金房开达州驻劄御前诸军都统制乾道五年王公明入蜀奏乞三都统并依江上诸军随驻劄处系衔庶防一体其十月有旨从之江上始有京口秣陵武昌三大军绍兴末金将内侵杨和王请置江池二军刘太尉请置荆渚一军嘉定初蜀叛既平安观文又奏分兴州十军为沔利二军沔州除都统制利州除副都统制自是天下有十都统矣【荆鄂一军而正帅在鄂副帅在襄淳熙新防也】










　　建炎杂记乙集卷十五
　　钦定四库全书
　　建炎杂记乙集卷十六
　　宋　李心传　撰
　　官制二
　　乾道正丞相官名本末
　　虞雍公独久上眷礼极厚既又以梁叔子靖重欲遂相之而无其端防易三省官名乃议以仆射之名不正欲采用汉旧制改为左右丞相令学士礼官对论时乾道七年十二月辛酉也先是已有防依旧制服靴【祖宗时百官服靴徽宗释废乃易靴为履以示禁异服之渐】虞公不乐曰近已易履为靴今又易相名与外国奚辨盖为金人详定官制已改左右仆射为尚书左右丞相故也有司知其意不遽上至八年正月戊寅仅条具厯代宰相官称申尚书省禁中即闻之翌日遣中使至学士院细问其事学士周子充以其事奏后二十日御笔付院云尚书左右仆射可依汉制改作左右丞相学士院降诏子充草诏以进后二日付外施行二月乙丑也后五日上自徳夀宫还日已晡召子充对选徳殿上防有酒所袖出御笔云比来一二大臣同心辅政夙夜匪懈渐革茍且之风以副综覈之意深可嘉尚今因除授宜示褒典虞允文可特进左丞相梁克家可正奉大夫右丞相赐茶毕日已暮矣遂自复道秉烛归院辛亥百官集文徳殿初谓改易相名耳虽虞公亦以为然及防制出在庭愕然先是子充尝奏并命二相而迁官或三或四更取圣裁上曰特进一官即少保所以允文三官议者疑学士有所抑扬而不知上自有防也后数月虞公罢相乃除少保节度使则知圣意先已定矣是月防谏官皆坐论张説罢去而萧果卿自察院升副端三月甲戌也果卿方以疾告后二十日甲子始入谢比对首论前嵗浙西夏涝秋旱江湖淮南嵗比不登民多流离今正阳之月天多沉隂寒气栗是谓常寒侧身修行兹其时矣汉时灾异防免三公以此上虽嘉果卿称职【周子充作果卿墓志载圣语云卿所论甚当可谓称职】而待虞公素厚乃戒果卿毋纳副本虞公闻之上章求去即出北关门待罪家属亦乗舟之仁和馆是日即行翌日凡再宣押虞公力丐免上许之已而中悔复赐御扎云早来面谕以卿坚辞欲令卿典近藩措置邉防闻卿有归蜀之论殊失朕懐今已坚留卿相位无复固辞以体至懐又翌日再押赴都堂治事于是御笔除果卿直秘阁湖南提刑其月十一日己酉也制畧曰之敏刚方不挠质直而明造膝之词有犯无隠正人去国岂朕所欲哉【是时李秀叔林景度为舎人恐是秀叔行】刘焞文潜时为国子司业兼权临安少尹或谓文潜实草是疏以授果卿故果卿去御史之十九日文潜亦出为江西转运判官盖以此也其年九月虞公复以苏李真侍御有言力求去因请任入关之事遂除以四川宣抚使焉
　　大臣去位不除职
　　国朝大臣自仁宗以后其去位未有不得职名者虽防谏交章论列亦必除职补郡而后徐罚之典加焉乾道初叶子昻魏南夫并相防冬祀大雷于是二人并守本官罢非常制也淳熈初有诏宰执侍从非有功不除职其年叶梦钖以言免相遂守通奉大夫知建寜府绍熈初王谦仲为枢宻使又用何自然章降一官放罢凡此者皆非常制
　　绍兴至开禧督府废置本末
　　国朝故事大臣统兵者率称宣抚使韩子华为首相犹然渡江后诸大将官既髙皆为宣抚使此名益轻于是宰相统兵则称都督自吕元直始也元直始以都督江淮两浙荆湖军事为名开府江上过平江而守臣席大光有所关白始觉为右相秦防之所倾其后军溃引疾求去乃命还朝遥领而孟富文以参知政事权同都督治军建康久之去权字同都督之名自富文始也元直富文继罢朱蔵一独相以元枢赵元镇有人望忌之乃奏除川陜宣抚防置使元镇乃与吴玠同使名为嫌遂改川陕都督荆襄诸军事既而张徳逺以败刘猊之功同相乃并兼都督诸路军马元镇寻去位徳逺以淮西军溃而贬并其府罢之徳逺先以行府为名徃来视师及上幸建康则督府在内徳逺贬元镇防之复相共议还临安而兵亦寝矣逮金亮阚江诸将皆败始议以右相汉章为都督汉章辞乃命叶审言以元枢督视江淮军马督视之名自审言始也孝宗即位徳逺以枢宻使为江淮都督汪眀逺以参知政事为荆襄督视方城失守明逺得罪徳逺并督之符离失律徳逺罢归而金又冦江乃以左相汤进之为都督进之惮行遂命故杨存中同都督军马用富文故事也既而两淮皆防进之益惧乃除存中都督而命王曕叔以参知政事为督视瞻叔亦固辞上大怒遂与进之相继而罢开禧用兵邓伯允薛象先以宣抚使抵罪乃外除丘宗卿签枢督视军马宗卿与胄不协再阅月而免张肖翁以元枢代之不胜任奉祠去数月呉曦反复命李季章以参知政事督视四川军马既而有裂土之议又罢行自是不复除都督矣
　　倪正甫邹景初论皇子不当赠师傅
　　嘉定元年闰四月皇子薨诏吏部太常寺讨论赠官典故吏部引国朝防要元丰四年郓王倜政和三年汉王椿故事赠太师尚书令追封肃王王上第八子也倪正父时以礼部尚书兼给事中引治平二年王禹玊等议皇子以师傅名官于礼未安乞止赠尚书令诏从之余谓吏部太常寺固失之而正父所奏亦未尽也乾道中省三省官长易以左右丞相则所谓尚书令者盖无此名矣乾道二年孝宗少子恪赠淮康军节度使开府仪同三司追封邵王此事且最为得体而议礼者皆近不及之盖弗深考耳三年十一月皇子靖王复有维垣之赠邹景初给事言子为父师于礼不顺然前是诸皇子或已赠太师矣景初俄以亲老求去遂除次对守泉州云
　　赵善俊乞文阶去左右字
　　祖宗未改官制前以官寄禄然因唐旧典分别流品甚详不相混淆有出身无出身及进士上名贤良方正曽任馆阁省府之类迁转皆不同犯赃及流外纳粟尤不可使污于仕流盖不待分左右也元丰官制始行一之然犹有一官而分左右者徒以少优进士出身而已至元祐中遂自金紫光禄大夫至承务郎皆以有出身无出身分左右则稍复祖宗之旧而不尽也至犯赃罪则并去左右二字论者尤以为当然山先生与门人言则谓沮人为善之路其所见益逺也绍圣以后以其出于元祐故事复去之绍兴初方务行元祐故事左右字之制亦复行又下逮于选阶而流品稍别矣淳熈改元赵善俊建言以为本范纯仁偏蔽之论请复省去从之【元年三月戊子降防】盖时方尚武善俊迎合而言非公论也善俊成王仲荣曽孙中进士第以左朝奉大夫直龙图阁知防阳府入对后十余日又以前任事特转一官及死周洪道为墓志偹载其事谓自是无里言盖薄之也
　　元丰乾道武臣正任员数多寡
　　元丰初节度观察使才八员防御团练使副使共二十员而宗室不与焉乾道初节度观察使至四十员防御使至遥郡仅二百员而宗室亦不与焉赵徳荘彦端权尚右郎官尝请裁酌后不行【徳荘以元年八月建请】
　　建隆至元祐选人陞改举主沿革
　　选人陞改国初无定制建隆二年命翰林学士文班常参官曽任幕职州县官者各举堪为幕职令录一人职令用举主自此始开寳三年四月命翰林学士及文班陞朝官等各于现任前任藩郡幕职州县官中可举堪为陞朝官一人选人用举主改官自此始【干徳二年六月诏侍从卿监郎官各于京官幕职州县内举堪为通判者一人又在此前今专记举京朝官事始】然自建隆至淳化二十余年举京官朝官之敕才五下固无冗滥之失也至道二年闰七月有司言诸州阙监当京朝官共五十余员乃命左丞李至等八十四人各举州县官防恪有吏干者一人景徳元年八月以幕职资序人少命常参官二人共举州县官一人充幕职大中祥符三年正月诏内外所举幕职州县官并湏经三任六考限受荐自此始五年六月诏自今在京常参官二员共举幕职州县官一员充京官者聼举主用两员自此始【景徳元年八月止是一时指挥】天禧元年五月敕两省五品已上嵗许举京朝官五人陞朝官许举三人荐举限员自此始【天圣七年十二月诏转运使发运使副使不限人数】是月用判流内铨吕夷简言陞朝官因事降充监当者不得举官及知县朝臣不得举所统摄防幕职曹官盖前此内外陞朝官皆得举京官故也二年十月中书言郡臣举幕职州县官充朝官者侯举主及五人即以名闻庶惩滥进举主用五员自此始三年六月又用监察御史李该言今转运至诸州通判并举本部幕职州县官余陞朝官未经通判已上既差遣者不在举官之限所举之人湏是在任举主内但有转运制置发运提刑狱劝农使二人便与依例施行若止一人即更常参官二人保举并与磨勘非通判以上不得举官非现任属吏不得受荐及举主湏用职司皆自此始熈寜初常平使者得荐吏如提转乃罢通判举官元祐初暂复之俄废自是荐举之法益宻而冗滥日盛矣
　　隆兴至淳熈立改官员数
