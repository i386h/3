<!-- { "loadSidebar": true } -->
　　平章军国事开僖元年初置以命韩侂胄国朝旧相特命平章军国事者凡四人天僖初王文正公以首相吿老拜太尉兼侍中五日一朝遇军国大事不以时入参决公恳辞不拜庆歴初吕文靖公亦以首相求罢拜司空平章军国重事公卒辞之元祐初文忠烈公自太师致仕除平章军国重事未防吕正献公以右揆求去亦除司空同平章军国事潞公五日一朝申公两日一朝非朝日不至都堂盖祖宗所以优待元勲重徳之意非他相比也王吕二公所平章重事之目不可得而考潞公所谓重事者则大典礼大刑政及进退侍从官军三京尹三路帅臣已上乃与闻之比申公去重字则政事无所不关苐省其常程细务而已及侂胄将拜平章仪曹萧景伯讨论典礼乃请三日一朝因至都堂议事大率皆用申公故事而损益焉其后边事起又命一日一朝尚书省印亦纳于其第宰相仅比参知政事不复知印矣始时礼官议广左丞相府以为侂胄第又议仍给节度使俸侂胄引义控辞有诏褒纳而止盖侂胄系衔比申公省同字则其体尤尊比潞公省重字则其所与者广此当时讨论之本意
　　参知政事并除三员
　　参知政事自干徳以来止除二员或一员而已嘉泰三年春谢子萧初免相许深甫为参知政事既命陈勉之以枢长兼权俄又除袁起嵓盖三员也时朝廷未置相故勉之以员外兼此亦国朝所未有嘉定时又命雷季仲娄彦发娄大防亦三员遂为故事
　　权提举编修玉牒
　　权提举编修玉牒者自乾道元年钱处和始故事玉牒以首相领之绍兴十二年初复玉牒所重其事既以秦防之提举十四年五月又命执政程元吁同兼非常制也自后相府阙则以首参兼仍帯权字淳熙十五年五月王丞相去位周益公以右揆兼领时敕令才罢而首参留仲至无兼局理益公以奏乞以仲至权提举玉牒许之宰相在位而执政权领寳牒自此始
　　权监修国史
　　权监修国史亦自钱处和始时当隆兴二年十二月汤进之去位陈长卿未至故以执政官领之其后曽令之郑仲一姚令则蔡梦锡龚实之李秀叔范致能赵温叔皆用此例淳熙五年十一月温叔为右丞相兼提举国史院钱景魏代为监修国史内批不带权字景魏免牍有曰丞相兼领止加承摄之名忽冒真除蔑近闻比周益公在翰林当为答照援故事乞带权字许之盖一时直笔者偶失契勘故景魏以为疑自后率带权字
　　权提举国史院
　　权提举国史院自乾道元年三月虞并甫始时以相阙故与钱处和分领两史院其后魏南老李秀叔施圣与皆以执政官暂权阙相故也南老遄入相落权字秀叔圣与皆以命相免兼该监修国史者指日厯也提举国史院指正史也绍兴中秦防之以监修兼提举二十六年五月并命沈守约万俟元忠二相始分领焉时左相领日厯右相领史院若止命一相则参知政事权提举国史如是有年乾道九年十月曽钦道以右揆提举国史院而郑仲一以参政权监修国史日厯盖循例以史院命相而非以史院为重自是并置二相则复旧制以监修国史命首相止置一相则宰相领史院所谓监修国史者以首参权领焉迄今遂为永制
　　权提举实録院
　　权提举实录院者自乾道二年十二月魏南老始其后李秀叔亦为之皆以无相故也绍兴以后置二相则右相仍领实录院无次辅后则以执政官权
　　庶官除同修国史
　　同修国史故事未有以庶官为之者隆兴初胡邦衡以起居郎兼权中书舍人始特命焉乾道二年冬洪景卢亦以起居舍人兼同修盖用此例四月胡长文自右司除起居舍人明年有旨陞带长文引故事力辞乃命兼编修如旧自赵温叔已后无复兼同修者矣
　　权同修国史【权实录院同修撰】
　　权同修国史权实録院同修撰自淳熙三年正月李文简始故事修史修撰皆从官为之惟胡邦衡尝以起居郎兼同修撰后无继者及是文简再还朝为秘书监上欲付以史事故特命焉后两月迁礼部侍郎遂落权字嘉泰后陆务观李季章皆踵为之近制修撰同修撰通止四员检讨六员嘉定二年十二月曽君锡自起居郎兼检讨官除权侍郎当陞带而员数已溢乃降防权以检讨官系衔候有阙日陞带从官为史讨自此始
　　翰林权直【学士院权直】
　　翰林权直学士院权直皆自崔大雅敦诗始故事直院必以侍从若左右史为之其间沈虚中以少司臣莫子济王经伯王季海以宗正太常少卿兼权直院盖殊命也乾道九年十二月孝宗初命大雅秘书正字兼翰林权直逾年以忧去淳熙五年九月复诏为枢密院编修官始议以翰林乃书艺应奉者所居非专指词臣也遂改兼学士院权直自是葛楚甫赵大本熊子复皆以学士院权直为名十六年正月倪正甫始复兼翰林权直绍熙后或称学士院或称翰林盖不常云
　　直舍人院
　　直舍人院祖宗时有之官制行以中书舍人为宰相属官号后省故以他官兼摄者但为之权舍人而已嘉泰四年李季章以宗正少卿权中书舍人而中字犯祖讳季章辞有防除公移外权以直舍人院系衔季章乃受命不知舍人院废已久盖大臣失于讨论也
　　侍立修注官
　　侍立修注官者自罗春伯始祖宗时以起居舍人寄禄而更命他官领其事谓之同修起居注官制行复为郎舍人淳熙十五年十月春伯自户部员外郎除右史避曽祖讳乃以为太常少卿兼侍立修注官其后两史或阙则降防以某人权侍立官盖自此始
　　庶官兼侍讲
　　侍讲自去学士后秩止正七品然率以侍从官兼之绍兴五年闰二月范元长以宗卿朱子发以秘少并兼之盖殊命也乾道六年十一月张敬夫始复以吏部员外郎兼侍讲盖中兴后庶官兼侍讲者惟此三人若绍兴二十五年十月张扶以祭酒隆兴二年八月王宣子以检正乾元七年九月林景度以宗卿入经筵亦兼侍讲者盖扶本以言路兼説书就陞其秩宣子时摄版曹景度当为右史且有敬夫旧例故稍优之皆有以也近歳陈正仲朱仲文以谏官兼侍讲后迁少常因而不去盖用胡邦衡例其余庶寮无复兼者矣
　　祖宗时台谏不兼经筵
　　祖宗时台谏例不兼讲读盖以宰执间侍经筵避嫌也神宗用吕正献亦止命时赴讲筵去学士职中兴后王尚书賔为御史中丞建请复开经筵遂命兼侍讲自后十五年间继之者惟王唐公徐师川二人皆上意也绍兴十二年春万俟中丞卨罗谏议擑并兼讲读盖秦楚材是时已兼说书便于传导自后继之每除言路必兼经筵矣桧死遂罢兼【自二十五年十月至三十二年台丞谏长兼经筵者止三人】庆元后台丞谏长洎副端正言司谏已上无不预经筵者未及兼者惟张伯子李景和二人云
　　非台丞谏长而兼侍讲
　　正言兼説书自巫端明伋始副端兼説书自余端明尧弼始察官兼说书自陈少卿虁始绍兴二十五年春董殿院徳元王正言珉并兼侍讲非台丞谏长而以侍讲为称又自此始其后犹或兼説书台官自尹穯【隆兴二年五月】谏官自元宗【乾道九年十二月】后并以侍讲为称不复兼説书矣
　　修注官以史院易经筵非故典
　　自朱子发后修注官多得兼侍讲嘉泰二年八月林伯玉自殿中侍御史兼侍讲除起居郎其年閠十二月邓伯允自右正言兼侍讲除起居舍人伯玉改兼权刑侍伯允改兼史编检讨实非故典也开禧元年八月娄彦开自言路徙奉常兼权中书舍人亦以史院易经筵遂为定例三年十月朱仲文自司谏改奉常兼讲如故意者以其兼权史侍故也十一月王简卿去谏院为左史仍兼崇政殿説书言者犹以为不可罢之嘉定元年春黄伯庸自右正言兼侍讲除起居舍人兼如旧合故典矣【自渡江后惟王枢密论以右史兼説书其他无此之比也】
　　博士正字兼説书
　　崇政殿説书渡江后自尹彦明始彦明初以秘书郎兼之后多以命卿监察官中间王龟龄范致能王与正皆以郎官兼亦殊命也若绍兴中陈少南以博士兼説书乾道末崔大雅以正字兼説书此则国朝所未有也
　　非科目而兼讲读者或滥吹
　　中兴后非科目进身而侍讲读者自徐师川始其后陈防叟苏仲虎孙太冲尹少稷王能甫姚令则苏季真继之议者谓亦无不滥吹若钱处和伯同父子则弟以为执政兼官非诸人比耳
　　太常除卿
　　太常卿正四品自元丰改官制后虚而不除嘉泰三年十一月陈正仲自江西提刑赴召除太常卿吿谢日赐三品服非常制也不数日改权兵部侍郎疑大臣失于讨论故亟迁之耳
　　馆阁校理
　　馆阁校理未改官制前有之嘉定初留舍人元刚召试除秘书省正字元刚仲至之孙也以祖讳辞乃命权以馆阁校理系衔此亦元丰以来所未有
　　宰相兼东宫三少
　　东宫三少在祖宗时为散秩前宰相及执政官吿老者例得之仁宗在春宫李文定公以参知政事兼賔客及陞相位遂进兼少傅此宰相兼宫僚之所从始也天禧末皇太子同听政乃以首相丁谓兼少师枢使曹利用兼少保而参枢诸人并兼賔客自从神宗钦宗孝宗光宗在东宫皆不复置开禧三年十一月韩侂胄既诛史同知自詹事入枢府乃进兼賔客已而太子侍立遂以钱丞相兼太子少傅明年并置二相左相改兼少师右相兼少傅未防右相丁内艰左相亦去位又明年右相起复遂进兼少师焉
　　东宫讲官
　　东宫讲官者旧无有嘉定乙已春侍讲徐文子少卿接伴北使乃命馆职刘仲则时暂兼权仲则名榘莆田人时为著作郎
　　太子舍人
　　太子舍人渡江以前有之绍兴乾道间皆不置嘉定初始置除王舍人元实后以馆职任伯起兼之庆元令太子舍人与中书舍人皆从七品而中书舍人又在舍人之上然故事亦尝除
　　皇太子宫小学教授
　　皇太子宫小学教授旧无有绍兴三十年孝宗为建王王龄以校书郎兼小学教授时光宗与庄文太子魏惠宪王皆就傅故也淳熙七年今上为英国公年十三未就传其年正月大理正王尚之面对乞依故事择儒臣为东宫小学教授遂命杨嗣勲兼之【上命宰相精择其人赵丞相言杨甫儒雅蕴借操守甚正遂命之继之刘徳修也】
　　资善堂翊善讃读
　　资善堂翊善讃读绍兴五年六月初置以命朱子开范元长时孝宗以建国公就傅故也其后孝宗出阁就第而信王幼亦命近臣踵为之开禧元年七月皇子初封荣王命程少逸左史兼侍读少逸以祖讳辞乃命军器监赵子中兼领其不称王府而以资善击衔盖以未出阁之故子中江阴人名梦极嘉定初卒于给事中
　　资善堂直讲
　　资善堂直讲绍兴中无有开禧元年七月初置以命邹景初皇子之未王也景初以著作郎兼小学教授故就用之
　　资善堂小学教授
　　资善堂小学教授者旧无有庆元六年四月始初以命萧国博景伯时东宫才封卫国公未正名故也旧制资善堂称翊善若皇孙则为皇太子宫小学教授至是参用之景伯名逵新喻人父燧淳熙中执政景伯淳熙十四年廷试第四名庆元四年冬除太学博士明年迁国子又明年春兼实录院检讨官遂为学官之选数月除秘书郎不数年累迁至礼部尚书云
　　资善堂説书
　　资善堂説书者开禧元年七月初置以命张声之声道时太子初就傅李谏议伯珍建请増置讲官用嘉祐故事以説书为名从之然嘉祐间英宗止除防御使故官僚以皇子位伴读説书为称自绍兴初已置资善堂翊善賛读其后王府又置直讲官属之名甚备至是乃沿袭故名盖伯珍失于讨论也
　　皇子位说书
