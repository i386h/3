<!-- { "loadSidebar": true } -->
　　太祖干德二年始置叅知政事自是凡十三年止四人而已仁宗在位四十二年参知政事凡三十七人徽宗在位二十六年凡三十四人高宗在位三十六年凡四十八人孝宗在位二十八年凡三十四人以累朝较之而高宗朝除人防多盖秦丞相专权不欲其久在位故耳
　　小两制除执政
　　故事小两制未有除执政者乾道二年蒋子和始自中书舎人除佥书枢宻院事
　　中兴左揆数
　　中兴左相十六人髙宗朝七孝宗朝六光宗及庆元嘉泰三朝外若范觉民洪景伯蒋子礼叶梦锡赵温叔皆独相而止居右朱藏一张德逺史直翁梁叔子皆再入而亦止为右揆焉
　　本朝执政父在恩数
　　本朝执政父在者若王文康【溥】章雷州【惇】张文孝【观】呉正肃【奎】安观文【焘】何开府【防】朝廷皆因其入践二府而峻加恩命然但除四品寄禄官致仕尔徽宗用李太宰【邦彦】秉政眷遇甚渥其父浦始特除右文殿修撰迁寳文阁待制奉朝请及死又赠杂学士諡宣简云浦懐州人以鍜银为生其除拜皆非故事然当时无正之者政和初林彦正【摅】自翰林擢为执政其父邵以寳文阁待制迁直学士盖异之也近嵗程参政【松】为谏长其父九万以子在台省日久自直敷文阁除秘阁修撰嘉泰中以程入两地两除华文阁待制提举醴泉观奉朝请视政和恩数为优云
　　国朝父子祖孙兄弟宰执数
　　国朝父子宰相二家吕许公【申公】韩魏公【仪公】祖孙宰相一家曽鲁公【钦道】兄弟宰相一家韩康公【庄敏】父子执政十三家曹武惠【子武穆】韩忠献【子献肃持国庄敏】石元懿【子文定】陈晋公【子防公】王仲明【子忠简】王惠献【子安简】吕文靖【子恵穆正献】范文正【子忠宣防献】曽宣靖【子令绰】蔡新州【子彦清】蔡儋州【子居安】秦申王【子伯阳】王毓节【子能甫】祖孙执政八家张师黯【孙简冀】王文献【孙康靖】梁康肃【孙才甫】富文忠【孙季申】张章简【孙元量】张荣僖【曽孙忠文】钱文僖【元孙防和】蒋頴叔【曽孙子礼】兄弟执政十一家吕镇南【弟正恵】陈文忠【弟文恵】任康懿【弟安恵】吕正肃【弟正献】呉恵穆【弟正献】韩献肃【弟持国庄敏】王文公【弟和甫】蔡儋州【弟元度】邓子能【弟文简】洪文惠【弟文安】宇文仲理【弟肃政】叔侄执政四家胡文防【从子修简】林文节【从子彦振】史签枢【从子文惠】章文献【从孙质夫子厚】三世宰相一家吕文穆【从子文靖从孙正献】三世执政二家韩魏公【子仪公曽孙似夫】曽鲁公【子令绰孙钦道】四世执政一家吕许公【从父文穆子惠穆正献曽孙舜徒】
　　渡江后父子兄弟建节数【三世四世五世建节】
　　渡江后父子建节十一家刘光世【子景庆】钱忱【子景臻】邢焕【子孝扬】韦渊【子谦】呉玠【子栱】郭浩【孙果】杨存中【子倓】刘锜【父武仲】呉益【子琚珽】呉葢【子懐】呉挺【子仪】兄弟建节七家呉玠【璘】钱忱【愐】韦谦【谠】呉益【盖】呉挺【拱】呉琚【懐挺】李友文【孝纯】三世节度使一家呉璘【子挺孙曦】四世节度使二家钱忱【髙祖俶曽祖惟演父景臻】郑藻【大父绅父成之从子兴裔】五世节度使一家韩侂胄【曽祖从子邈从孙同忠献卿从曽孙竣】
　　本朝未三十知制诰未四十拜相者
　　本朝未三十知制诰者蘓文简【二十六】呉元忠【二十七】晏元献宗宣献王懿恪张安国【皆二十八】王文正夏文荘【皆三十】未四十执政防莱公【三十】张魏公【三十三】晏元献【三十五】蘓文简钱宣靖韩魏公【皆三十六】赵韩王王沂公【皆三十九】富韩公【四十】未四十拜相者范觉民【三十一】呉元中何文缜【皆三十八】张魏公【三十九】
　　中兴学士秉政者
　　中兴学士自建炎丁未至嘉泰壬戌凡七十人承防直院权直并系大拜者十一人朱忠靖【胜非】沈特进【该】汤庆公【思退】虞雍公【允文】史魏公【浩】洪文惠【适】蒋观文【芾】梁郑公【克家】周益公【必大】王鲁公【淮】葛开府【邲】执政者又二十九人可谓盛矣
　　渡江后学士再入三入者
　　渡江后学士三入者二人胡端明【交修】王端明【曮】再入者十六人张文靖【宇】綦寳学【宗山礼】沈忠献【与求】陈资政【与乂】孙资政【近】刘阁学【才邵】李侍郎【椿年】洪文安【遵】钱给事【周材】洪文敏【迈】刘忠肃【珙】郑资政【闻】周益公【必大】王鲁公【淮】倪侍郎【思】
　　国朝学士久任再入三入者
　　学士久次者晁文渊【逈】十六年王文恭【珪】十三年王文忠【克臣】十二年宋文安【白】章文献【得防】赵清献【抃】杨中翰【伟】皆十一年陶尚书【谷】丁文简【度】皆十年扈尚书【防】蘓叅政【易简】贾参政【黄中】李昌武【宗锷】孙文懿【忭】胡文恭【宿】皆九年徐常侍【铉】杨文恭【亿】皆八年欧阳常侍【逈】宋宣猷【绶】欧阳公【修】皆七年梁给事【周翰】李相州【维】晏元献【殊】冯宣靖【元】皆六年熈宁后学士率一二年即迁久次者三四年而已髙宗朝汤庆公孝宗朝周益公始皆六年学士再入三入者宋文安两入凡二十年李相州孙文懿皆十二年杨文公范仲文皆九年曽宣靖冯文简皆七年叶道卿张文定皆六年宋景文杨宣懿皆三入而止五年渡江后周益公再入凡九年胡端明二入跨六年久次者止此二公而已
　　父子兄弟入院数
　　钱文僖公记父子入院一家李文武【昌武】兄弟入院三家二萧【可象望之】二李【文靖相之】二钱【希白师圣】以为极盛矣其后父子入院者又四家钱希白【子飞】梁仲素【庄肃】蘓仪甫【子容】洪忠宣【景白景严景卢】兄弟入院者又九家二陈【文惠康肃】二呉【正肃正宪】二韩【康公持国】二蘓【文忠文定】二曾【文肃文昭】二蔡【元长元度】二宇文【仲理仲通】三洪【文恵文安景卢】然冯氏父子兄弟入翰苑者四人古今所未有也
　　西閤久次
　　祖宗时西閤久次者王晋公再入凡十六年朱公巽十二年卢崖相十一年扈日用李孟雍皆十年张尚贤石文定皆九年钱文僖宋宣献李仪父皆八年李相州王沂公刘子仪张文孝皆七年盛文肃钱希白丁文简晁文庄皆六年
　　非进士除内外制台谏经筵史馆事始
　　国朝非进士出身除学士自林彦振始【韩持国已省试合格但避嫌不赴廷试】除舎人自顔夷仲始除讲官自呉传正始除谏官自徐师川始除台官自曽统始除史官自邵博始【任甲先已先赐出身除修注后乃入史院】
　　中兴讲读官节料
　　中兴讲读官三大节料大观文【钱一百五十千酒十瓶】大资政以上【钱百千酒十瓶】从官【钱五十千酒六瓶】余官【钱三十千酒三瓶】绍兴十五年冬所着令也
　　制科宰执数
　　国朝制防登科四十人至宰相者一人而已富文忠【弼】执政者九人夏文庄【竦】呉正肃【育】张文定【方平】田宣简【况】呉文肃【奎】邵安简【元】蘓文定【辙】李黄门【清臣】范荣公【百禄】
　　词科宰执数
　　自绍圣乙亥至绍熈癸丑以宏词中选者凡七十二人其后至宰执者十一人孙忠定【傅】滕枢宻【康】卢左丞【益】张文靖【守】范参政【同】秦忠献【桧】周枢宻【麟之】洪文恵【适】洪文安【遵】汤庆公【思退】周益公【必大】入翰苑者呉龙学【升】卢左丞【益】孙尚书【觌】张文靖【守】滕枢宻【康】胡尚书【友修】范参政【同】刘侍郎【才邵】王端明【曮】汤丞相【思退】周枢宻【麟之】洪丞相【适】洪枢宻【遵】洪内翰【迈】莫直院【济】周丞相【必大】赵舎人【彦中】李尚书【巘】陈侍郎【岘】陈内翰【宗召】
　　状元大拜数
　　建隆以来状元已没者六十九人而大拜者七人而已吕文穆【防正】王文正【曽】李文定【迪】宋元宪【庠】何开府【防】梁文靖【克家】赵银青【汝愚】是也执政凡十一人杨枢宻【□】王景庄【嗣宗】蘓参政【易简】陈文忠【尧叟】张文孝【观】蔡文忠【齐】王文忠【尧臣】冯文简【京】许黄门【将】陈枢宻【诚之】郑枢宻【侨】是也节度使二人陈康肃【尧咨】王懿恪【拱辰】是也
　　父子兄弟祖孙状元父子兄弟贤良
　　国朝父子状元三家张去华【子师徳】安徳裕【子守亮】梁灏【子固】祖孙状元一家沈遘【孙晦】兄弟状元二家二陈【文忠康肃】二孙【汉公邻防】父子贤良一家钱希白【子明逸彦逺】兄弟贤良二家二钱【子商子飞】二蘓【文忠文定】
　　状元举制科
　　唐贞元中魏简以状元举贤良自是无继之者至国朝而状元举制防者复二人孙舎人【何】孙学士【暨】二公咸平初连榜冠多士咸平四年同以贤良方正登科近古所未有也
　　状元年三十以下数
　　状元年三十以下者王宣徽【拱辰】汪端明【应辰】年十八沈内翰【遘】年二十莫内翰【俦】二十二梁内翰【颢】张舎人【孝祥】王尚书【优】皆二十三杨枢宻【砺】蘓参政【易简】木尚书【待问】皆二十四王丞相【曽】王参政【尧臣】张监丞【唐卿】贾内翰【黯】彭尚书【汝砺】卫舎人【经】皆二十五何仆射【防】赵丞相【汝愚】皆二十七蔡枢宻【宻齐】宋丞相【庠】冯枢使【京】杨监丞【寘】姚秘书【颖】王叔兴【昂】皆二十九陈枢相【尧叟】张参政【观】詹舎人【驳】许佥判【奕】皆年三十
　　状元十年执政五年持槖人数
　　状元及第不出十年而执政者吕许公【防正】丁丑榜癸未年参知政事凡七年董资政【徳元】丁邜榜甲戌年参知政事凡八年梁郑公【克家】庚辰榜己丑年签书枢宻院事凡十年状元及第不出五年为侍从者何给事【防】自及第至给事中凡二年蘓参知【易简】霍侍郎【端友】自及第至知制诰凡四年陈英公【尧咨】自及第至知制诰凡五年此外吕许公何文缜自登第至大拜十二年梁郑公自登第至大拜十三年而王文正冯文简赵庄叔自登第至知制诰亦止六年赵温叔自登第至为中书舎人亦止八年
　　状元三年执政二年持槖者
　　秦伯阳绍兴十二年以右通直郎登第一年而为礼部侍郎三年而知枢宻院事其子埙绍兴二十四年登第明年为礼郎古今所未有也
　　状元特任子
　　仁宗时状元孙暨杨寘死于京官皆得官一子绍兴元年六月利州通判何洙言其弟涣死于承事郎太学博士请予一子官许之其后黄司业定终于承议郎直显谟阁【淳熈中】余校书复终于奉议郎【庆元中】皆特官其子一人用此故事
　　近臣举御史
　　祖宗故事御史有阙例命两制【学士舎人为两制】给舎中承知杂【知杂京侍御史】同举一二人自官制行朝廷直除而已淳熈初孝宗始复故事命近臣参举然从官皆畏避鲜敢以闻故此制又废至绍熈末才一举行耳
　　南班宗室及堂后官台参事始
　　中兴后南班宗室赴台参自士移等始【绍兴四年二月朔】堂后官赴台参自魏彦弼等始【绍兴三年九月丙】皆本台所请也
　　舎人引嫌不草制
