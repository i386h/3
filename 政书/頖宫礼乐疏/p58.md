<!-- { "loadSidebar": true } -->
　　通賛唱行乡射礼又唱鸣鼓【执事者击鼔三通】又唱司马以下各就位【立如图】通唱司射请射【司射适堂西袒决遂乃取弓于阶西左执弣右执挟四矢左镞升自西阶及楹北靣疑立】司射告宾弓矢既具有司请射【賔对云某不能为二三子许诺司射适阼阶】司射告主人请射于賔賔许【告讫主人举手揖司射西阶降】通唱命纳射器【司射从西降西靣向賔之弟子】命纳射器【命讫司射复位弟子执事者过堂东各执射器降自阼阶升自西阶纳于堂西内二人执丹垩画物于堂上两楹间其賔大夫之弓倚于西序矢在弓下北括主人之弓仍在东序之东众弓倚于堂下西廉矢在其上及设决拾旌中筹楅丰于西方】通唱比三耦【三耦先俟于堂西南靣而立以东为上此时司射不释弓矢往选次之就三耦之南北靣而立】命上耦某御于子【命讫相揖】命下耦子与某子射【命讫相揖次耦三耦以次比之命讫复位】














　　通賛唱司马命张侯【司马出位至两阶间南向】司马命张侯【侯去堂五十弓先时虽张侯于植然未系左下纲而中掩左厢向东以俟至此执事者解脱其东将左下纲系之于植】司马命获者获者系旌于侯【执事者由西方取旌倚于侯中退立乏南】通唱司马延射【司马南靣立命】唱偾军之将亡国之大夫与为人后者不入其余皆入【延讫复位】通唱觯【一人取觯下篚升自西阶北靣而立】觯云幼壮孝弟耆耄好礼不从流俗修身以俟死者不【句】在此位【讫賔以下皆揖觯者西阶降又一人升如前】觯云好学不勌好礼不变旄期称道不乱者不【句】在此位【讫揖如前西阶降】通唱乐正命迁乐【乐正适西阶靣西命弟子】云迁乐于堂下【执事者相工迁堂上之乐于阼阶东南九尺磬县之西先歌次瑟北上乐正立于其南北靣】













　　通賛唱司射诱射【司射挟弓矢北靣向三耦立】命三耦各与耦让取弓矢拾【司射退立于将设中位之西南东靣立三耦皆袒决遂执事者以弓矢次第授之三耦各执弓搢三矢挟一矢进由司射之西立于其西南是为射位东靣北上而俟】賛唱司射揖进升射【司射东靣搢三挟一由三耦之北进当阶北靣揖及阶揖升堂揖当左物北靣揖及物揖先以左足履物次足未并旋视侯中俯正其足乃以两足并立于物横画之上】通唱发矢【司射连发四矢左执弓右执南靣揖阶上向西及西阶向南揖降阶揖出于其位南转西揖乃北适堂西改取一矢挟之适阶西取扑搢之司射之弓矢及扑先时倚于西阶之西】
　　以上比耦觯诱射
















　　通賛唱行初射礼【司马就于本位转身南向命获】云获者执旌负侯【获者适侯执旌负侯而俟】通唱司射作射【司射又转身西向对上耦举弓矢命之】云三耦以次升射【命讫相揖反位上耦乃揖而进上射在左与下射并行当阶北靣揖及阶揖上射先升三等下射随之间一等上射升堂少左下射亦升与上射揖并行皆当其物北靣揖及物揖皆以左足履物旋视侯中合足而俟如诱射者】通唱司马扬弓命侯【司马适堂西执弓绕出司射之南自西阶升钩楹由上射之后立于物间西南向右手执弓弰左手执弓弣南弓命之】云去侯【获者执旌应曰诺声不絶以至于乏司马出下射之南转东旋于其后降自西阶反由司射之南上至堂西释弓而袭以复其位其获者将至于乏通賛即唱命射】通唱司射命射【司射进与司马交于阶前相左揖由堂下西阶之东视上射而命之】云无射获无猎获【上射揖司揖反位】
　　【右言负侯者令射者得见之有志于中也言去侯者将射故令获者离去侯位以避之】





















　　通賛唱发矢【上耦乃射递发四矢毎中一矢则获者举旌唱曰获其声皆举旌以宫偃旌以商射讫皆执弓南靣而揖如升射之礼上射先降阶下射出上射之后进而西居其右并行遇升射者相交于阶前则揖于是南出司马之南转而北适堂之西释其弓脱其决拾袭而俟皆南靣以东为上二耦三耦升降亦如之司射去扑倚堂西升堂告賔】云三耦卒射【賔揖司射乃降搢扑反位】通唱命取矢【司马适堂西袒执弓听司射告卒射即自其位南进与司射交于阶前相左升自西阶钩楹自右物之后立于物间西南靣揖弓以命】云取矢【获者执旌应诺其声不絶以旌负侯而俟】通唱命设楅【司马出左物之南绕其后降自西阶遂适堂前北靣立于所设楅南】命云设楅【执事者自堂西横举楅出于司射之南适司马所立之北南靣设楅于中庭司马亦由司射之南而北释弓于堂西袭而反位执事者取矢由侯道进至楅前北靣委矢于交蛇韦当之上矢羽向北乃揖而退立于西方司马袭进当楅北靣跪左右手抚矢四四分之置于韦当兴若矢不备则执弓仍升钩楹立于物间】云取矢不索【执事者自西方应诺复求矢加于楅】
　　以上再射












　　通賛唱行再射礼【司射将扑倚于阶西升阶请射于賔】云有司请再射【賔许云某虽不能愿学礼乐乃相揖司射适阼阶】告主人云请再射于賔賔许【揖讫复靣遵请】云敢请再射【遵答如賔答讫相揖复以告主】云遵賔皆与射请与賔射【请讫相揖】复告宾云主与賔为耦【请讫相揖】复告遵云士某御于遵【请讫相揖】复告众宾云众賔继射【西阶告之告讫揖降而搢扑众賔皆降立堂西司射由司马之南适堂西立比众耦】命士云子与遵射命众宾云某子与某子为耦【众耦皆执弓矢继三耦而立南靣以东为上遵之耦在于上主賔遵皆未降司射比耦已徧遂命三耦】云三耦以次取矢【命讫相揖复位三耦袒决遂执弓以次继立于司马之西南射位司射又左旋向上耦命之】云取矢于楅【司射反位上耦揖当楅北靣揖及楅揖左右转身上射东靣下射西靣上射揖进坐横弓却手自弓下取一矢兼诸弣兴执而左旋退反位东靣以揖下射令取矢　下射进坐横弓覆手自弓上取一矢余如上射乃相继逓取四矢相揖左旋南靣而揖少进当楅南左旋北靣揖搢三挟一揖左旋南行上射在右转而西与进者相左相揖反位三耦以次取矢亦如之后耦取诱射之矢兼乗矢而取之以授有司于西方而后反位众賔亦袒决遂执弓搢三挟一由堂西进继三耦之南而立东靣北上遵之耦为上】司射命上耦云升射【命讫揖复位一耦揖升履物立定司马如前升至物间扬弓而命】云去侯【获者诺执旌退立乏南偃旌俟司马降反位】








　　司射告宾请释获以校胜负【司射挟一矢去扑与司马交于阶前乃请释获賔答云别贤否昭赏罚揖司射降司射搢扑西靣立于中位之东北靣命释获者】云设中【遂视而教之释获者执鹿中一人执筹以从俱自堂西绕司马之南而北至中位释获者跪而设中东首南当楅西当西序东靣兴旋北靣受算于执筹者反东靣坐实八筹于中其余横置于中西南末兴拱而俟司射遂进由堂下北面而命上射】云不贯不释【上射揖司射反位释获者坐取中之八筹右手改实八筹于中兴执所取之筹而俟】通唱发矢【乃发矢毎中一矢则释获者置一筹于地上射于中之南下射于中之北若有余筹则反委于中之西改实八筹于中兴而俟】

<史部,政书类,仪制之属,頖宫礼乐疏,卷十>
　　通賛唱賔主降射【三耦射讫请賔主射司射去扑升西楹间揖】云请降【遂前导降西阶賔主僎皆揖各由其阶降主人就堂东袒决遂有司授弓搢三矢挟一矢賔就堂西亦如之皆由其阶阶下揖升堂揖主人为下射賔为上射当物北靣揖及物揖乃射射讫南靣揖皆由其阶阶上揖降阶揖賔于序西主人于序东皆释弓脱决拾而袭反位升及阶揖升堂揖皆就席】通唱僎士众賔行射【司射适堂西靣遵而揖】云请射【大夫止于西阶袒决遂执弓搢挟由堂西出于司射之南就其耦大夫为下射揖而进其耦少退以让大夫揖如三耦及阶则耦先升既卒射揖如升射耦先降降阶耦少退皆释弓于堂西袭耦则止于堂西大夫则升就席以上皆司射相之既就席司射降搢扑反位众賔继射升降释获皆如三耦射讫释获者以所执余获升自西阶尽阶不升堂】告宾云左右卒射【揖降反位坐委余获于中西兴拱而俟】通唱司马约矢【司马袒执弓命取矢如初获者许诺以旌负侯如初司马释弓反位弟子委矢如初惟别束大夫矢以茅司马乗之如初】通賛唱司射视算













　　通賛唱饮不胜者【司射适堂西】命子弟云设丰【执事者奉丰升设于西楹之西南靣乃降司射在堂西】命胜党云洗觯升酌【执事者南行东转洗觯由阼阶升酌酒于觯适丰南靣坐奠于丰上兴司射降自西阶袒执弓反位遂挟一矢搢扑北靣于三耦之南命三耦及众賔】云胜者执张弓不胜者执弛弓【众耦皆降执张弓者袒决遂执弛弓者脱决拾而袭司射先反位众射者耦耦同进南立于射位北上司射西靣命】云胜者揖不胜者升饮【命讫复位一耦进揖如射揖及阶则胜者先升堂少右北靣立于觯东不胜者进北靣跪左执弓右手取丰上之觯兴少退立饮卒觯仍跪奠觯于丰兴揖不胜者先降胜者稍后与升饮者相左交于阶前相揖出司马南适堂西袭而俟执爵者再实觯奠于丰上升饮者如初三耦卒饮若賔主大夫不胜则不执弓执爵者取觯降洗升实之授于席前当饮者受其觯仍适西阶上北靣立饮卒觯授执爵者反就席若大夫饮则耦不升若大夫之耦不胜则亦执弛弓特升饮众賔继饮讫设丰者反丰于堂西执爵者反觯于篚】













　　通賛唱司马献获者【司马洗爵升酌酒降自西阶从侯道南行献获者于侯获者受爵北靣拜司马西靣拜】通唱荐脯醢设折俎三祭【获者负侯北靣受爵司马西南送爵俱揖获者遂执爵适侯右介其设荐俎者执荐与俎从之设笾在东豆在西俎在北获者南向跪左手执爵右手祭脯醢执爵兴取肺跪祭遂祭酒兴次就左个祭次就中祭皆如其仪又于左个西北三步东靣设荐俎获者就其荐右立饮司马受其爵以奠下篚复位获者执其荐设俎者从之避于乏南获者负侯而俟】通唱司射献释获者【司射适阶西释弓矢去扑脱决拾袭适洗洗爵升酌酒降自西阶献释获者于其位】随唱献脯醢设折俎【设讫释获者荐右东靣受爵司射北靣送爵俱揖释获者跪祭同获者而立饮于司射之西北靣司射受其爵奠下篚释获者稍西避荐反位】
　　【按此献获者古礼也今时不用俎豆亦不祭肺则此礼可省】
　　以上皆再射之事













