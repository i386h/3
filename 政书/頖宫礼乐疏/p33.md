<!-- { "loadSidebar": true } -->
　　古者造琴削以峄阳之桐絙以檿桑之丝徽以丽水之金轸以昆山之玉其名则有临岳承露龙池龙龈鳯沼鳯翅咮舌鴈足其品则有绿绮焦尾玉牀响泉韵磬清音其调则有缦角清商正调缦宫羽其曲则尧有神人畅舜有思亲操禹有襄阳汤有训佃文有拘幽周公越裳成王仪鳯孔子之将归猗兰曽子之归耕残形以至诗三百篇大抵皆可可歌之诗也其制以律为尺通长五尺五寸合于河图全数龈岳中间五尺以当大衍首广九寸为太阳数尾广六寸为太隂数肩广一尺为中央全数刳其中则太虚之理具其外则妙应之用该而陈乐书谓长三尺六寸六分象朞日也广六寸象六合也有五象五行也腰广四寸象四时也前广后狭象尊卑也上圆下方象天地也徽十有三象十二律也余一以象闰也其形象鳯天文朱鸟南方之禽乐之主也五分其身以三为上二为下参天二地之义也葢圣人之制其义广大无所不可附而合焉至谓中琴三尺六寸六分大琴八尺一寸然则前所比象谓何况中琴不及大琴之半而音律安协耶彼葢不知大者黄钟之尺中者大蔟之尺小者姑洗之尺各用正律之管为度周礼所谓以十二律为之度数是也维瑟亦然明乎律度之尺而三等琴制大抵不甚相逺是故中声可求而诸调皆可和也有七以五音兼二少肇自太古而扬雄谓陶唐氏始加二以防君臣之恩桓谭谓文王加少宫少商释知匠谓文武各加一为文武又有谓颂琴十蔡邕九孙登一郭璞二十七乃至有宋郊庙燕享増以两仪十二律益复樊然异制总之非诞则迂不足具论惟是舜歌南风琴取五太音希声亦自一时之制而李照陈遂欲去二只存五然则七音八十四声将安寄乎有七故有七音七乘十二故有八十四声理数自然未可摈为塞曲辄弃不用至于七宫位迁史谓居中央世俗则谓一为宫次为商三为角而征而羽而少宫少商以次序列五音清浊大抵其序如是然而旋宫之法固不可以若是拘也音以分律随徽定虽体无陵犯大律常在大小律常在小然而旋宫无定位则黄钟亦无定在俗谓一黄钟二太蔟三姑洗而蕤林南应以次列之又不可以若是拘也琴有大中小三等律有正倍半三律调有正平清瑟四调虽改而调可换顾宫旋而律不旋黄钟者万事之根本亦诸调清浊髙下之权衡也故定律正调先求黄钟为本转缓急审定其声汉志有之以缓急清浊然而清浊之序协律最难吹律以定古人之本法也按笙以定今人之捷法也虽有八十四音而笙之七簧足以定之此执简驭繁之道也律有十二当用惟七是为七始不用有五是为五降孰为均主而以相生之法推之其数可得此正雅者所必究也乃徽则更有可论者矣自宋以来以自龈至中徽为浊声中徽至四徽为中声上至一徽为清声故姜夔有上中下准之说以配黄钟正倍半律之度而每准各具十二律声按附木取之求中声于七徽以为一七徽中声之始以定黄钟不知丝音尚宫古乐和缓所谓中声乃在十徽九徽之间葢有说焉十徽于琴体得四之一九徽得三之一黄钟损益上下相生此其正位是以琴道尚之必求黄钟于此七徽以左正合正律七徽以右乃合半律七徽者正半之中非黄钟之所寓也左氏曰先王之乐以节百事故有五节迟速本末以相及中声以降五降之后不容弹矣琴从十徽至五徽凡五节亦曰五降降也者自浊渐清之谓也十而九九而八八而七七而六六而五此谓五节五节而外浊益浊清益清中声不寓焉虽有余徽非雅乐之所用也唐人纪琴先以管色合字定宫乃以宫下生徴徴上生商上下相生终于少商下生隔二上生隔一而朱子亦取其说分定十二律五声之位吹管传琴先吹黄钟以琴合之声合无差以次徧合诸声又谓七隔一调之六皆应于第十徽惟第三独应于十一徽备论其理今以相生位置依法推求有了然于指下者按十徽弹一吹笙以求黄钟之律而得焉其散音即林钟是黄钟之子也按九徽则林钟之子所谓太簇者也而黄钟之本位固在第三之散声是故三散声尝与初十徽实音应三当五音琴中为君故七之音不易焉三按十徽吹上字即仲吕是为黄钟母按九而得所生之林钟故黄林二律一与三相应也二四之相应亦然三按十为太簇按九为姑洗散声为南吕四散声为太簇按十为林钟按九为南吕故求太南者多于三四之间鼓之皆应而三与五则不相应五散音姑洗也二按九亦姑洗也改三而用二徽改十而用九一为宫二为商三为角凡角音必按九而后叶也而姑洗之母南吕则五按十姑洗之子应钟则五按九故姑洗南吕皆于二五求之至于太夹蕤夷无五律则又在十九两徽之间一大吕二夹钟三蕤宾四夷则五无射而其散音则大吕三【应钟同】夹钟四蕤宾五【仲吕同】夷则六无射七皆相应也而又有紧其以十一徽定者一实黄散夷【二同】二实太散无三实仲散大【四同】四实林散夹五实南散仲皆下一律而六与一七与二同焉所谓一合二四三上四尺五工六合七四者皆吹笙可定者也而又有仍取十徽苐更吹管色定之者一五吹凡皆实应而散蕤二三吹一皆实姑而散应调有髙下故有缦而协律者因焉总其大端以自一至七次第定之则十徽之序黄太仲林南黄太也九徽之序太姑林南应太姑也十九之间大夹蕤夷无大夹也小中则大倍大中则小清其大较也八徽以下十二徽以上仿此皆可推定而十二以上过浊歌则声咽七徽以下过清歌则渐焦是故雅音不用焉谱色有十六然太常所恒用者则黄钟之合太蔟之四姑洗之一仲吕之上蕤宾之勾林钟之尺南吕之工应钟之凡清黄之六清太之五而已其余设而不用犹隋之所谓哑钟也然而太古琴音并勾六五鲜用絙而尚清繁而有节大声不喧哗而流漫小声不湮灭而不闻其要归于雅澹平中使人听之而欲心平躁心释故足术也黄钟大吕之均正调也三十一徽实音与五之散音应者也【取琴二张一按十徽一按十一徽每依前吹笙定之下者即黄钟髙者即大吕】林钟夷则之均缦角调也一六按十一徽与三散应三为角也【黄钟调缦三即林钟调大吕调缦三即夷则调】太蔟夹钟之均缦宫调也四按十一徽与一六散声应一六为宫也【林钟调缦一六即太蔟调夷则调缦一六即夹钟调】姑仲蕤三均羽调也五按十一徽与二七散声应五为羽也【黄钟调五即仲吕调大吕调五即蕤宾调别定一琴每九徽实音与蕤宾十徽实音同即姑洗调】南无应三均清商调也二七按十一徽与散四应二七为商也【姑洗调二七即南吕调仲吕调二七即无射调蕤宾调二七即应钟调】而黄大二均宫在三散声太夹二均宫在四散声姑仲蕤之宫在五林夷之宫在六南无应之宫在七皆取散声以为均主而一二则苐取实音应和而已不取散声故不名为均主也大抵琴主散声实音次之泛音郑声君子弗贵是以左手绰注吟猱右手疾徐轻重雅乐禁焉琴理虽渊雅音尚简指法大畧可得而论右中指向内为勾向外为剔食指向内为抹向外为挑大指向内为托向外为擘一勾一挑同声为撮抹擘同声亦为撮上生者撮三中隔一名小间勾下生者撮四中隔二名大间勾递互鼓之散实相应若散声在大按声在小则左大指按之散声在小按声在大则左中指按之而其要在于习操缦学记曰不学操缦不能安操缦者操持歌声令极缓缦歌永言声依永是也声不依琴瑟则不永丝音短促无操缦之法以为之节且不能逐匏竹何以永歌声永歌声则未有不寻操缦者矣古操缦法有十六字者有十三字者皆以二段为之章以一章为歌声之准每段以首字为金声为玉振以提其纲又间字而为之节节有八象八卦也段有二象两仪也总为一章隂阳一太极也金以钟玉以磬节以拊拊不欲其有声是故韦表而穅裹凡十六字者倍之三十二凡十三字者倍之二十六而八节无改焉歌于是乎永矣依也者依此节也操缦二段配歌一声众乐从之记所谓啴谐缦易之音其法如是而俗琴乃一字为一弹吟揉防擘伦龊绰璅之音出而雅道逺矣此可登歌清庙与金石并奏乎哉今取十三字谱着于篇俟初学者习焉张鹗乐谱乃谓按徽声短莫若散弹则声洪而长夫散音之长也与有几不与按徽实音相应则意味索然况所谓散音亦似是而非者乎




















　　桐木为之唇以梓髹以硃漆古穪氷玉轸漆质金徽身通长五尺五寸首广九寸尾广六寸肩广一尺龈岳中间五尺首通足中髙二寸七分傍髙二寸尾通足中髙二寸傍髙一寸五分岳以枣鴈足以黄杨腹下龙池八寸鳯沼四寸中藏天地二柱天柱圆厚七分居四五徽界地柱方厚六分居八九徽界若定位小差近上则损上声近下则损下声









　　初学琴依此法用纸三条第一条黄太仲林南对十徽下诸贴之第二条太姑林南应对九徽下第三条太夹蕤夷无对十徽九徽之间各贴之按弹之其第六与第一同第七与第二同
　　鼓琴定法
　　郑世子论琴专以十徽九徽为主其说曰凡各散声为本律之正音第十徽为散声之母能生本律第九徽实音为散声之子本律所生也惟此两徽雅乐尚之不用余徽者恶其乱雅也一十徽实音为宫二十徽实音为商三十一徽实音为角四十徽实音为征五十徽实音为羽六十徽实音为少宫七十徽实音为少商此古所谓正调也俗以散声为正调非也解更张吹律定之不能得合律之管当以笙代俗笙取新防者亦可拔出笙簧而单吹之【朱子曰每疑七隔一调之六皆应于第十徽而第三独应于第十一徽调之乃应及思而得之七散声为五声之正而大十二律之位又众散声之所取正也故逐之五声皆自东而西相为次第其大防于十徽则一与三者角与散角应也二与四者徴与散征应也四与六者宫与散少宫应也五与七者商与散少商应也其第三第五防于十一徽则羽与散羽应也义各有当初不相须故不同防于一徽也旋宫诸调之法古人随月用律今乃谓不必转轸促但依旋宫法抑按之恐难如此泛论当每宫指定各以何声取何为倡各以何取何律为均乃见详实又以礼运正义推之则每律各为一宫每宫各有五调而其每调用律取声亦各有法此为琴之纲领而説者罕及乃阙典也按此所论十徽十一徽与旋宫转最切琴理特以四为宫则取七之中然七琴之宫即是五之宫当在三也蔡元定之律亦取第四为宫此古夹钟调俗呼清征调者也老者歌之则掲不起失之太髙冷谦改用第二为宫音乃古无射调俗呼清商调者也童子歌之则拽不出失之太下今以第三为宫音比冷髙一律比蔡低一律古之正调俗呼清角调欲求轩辕之乐当必由此不拘老幼皆可歌也试之自见】
　　吹合字上第一按第十徽弹之令与笙音同是为黄钟其散音即林钟
　　次吹四字上第二按第十徽弹之令与笙音同是为太簇其散音即南吕
　　次吹上字上第三按第十徽弹之令与笙音同是为仲吕散音即黄钟
　　次吹尺字上第四按第十徽弹之令与笙音同是为林钟散音即太蔟
