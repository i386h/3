<!-- { "loadSidebar": true } -->
　　东三十位申子【枨】　　　　　　　　西三十位琴子【张】东三十一位顔子【哙此下改杞一位孔鲤黜一位荀况】西三十一位步叔子【乘以上先贤但仍旧东西递进不敢更】东三十二位左丘子【明此下位次更　定故改黜不悉注】西三十二位公羊子【髙】东三十三位谷梁子【赤　　　以上周末】西三十三位伏子【胜】
　　东三十四位髙堂子【生　　　　　以上秦汉间人】西三十四位董子【仲舒汉景帝博士】
　　东三十五位子国子【安国】　　　　　西三十五位毛子【苌以上武帝时人】东三十六位后子【苍　　　宣帝时人】西三十六位杜子【子春哀平至明帝时人】
　　东三十七位王子【通　隋人】　　　　　　西三十七位韩子【愈唐人】
　　东三十八位胡子【瑗　　　　　　　生宋太宗淳化癸巳】西三十八位欧阳子【修　　　　　　生真宗景徳丁未】
　　东三十九位邵子【雍　　　　　　生大中祥符辛亥】西三十九位周子【惇頥生天禧丁巳】
　　东四十位司马子【光　　　　生天禧己未】西四十位张子【载生天禧庚申】
　　东四十一位程子【颢　　　　　　生仁宗明道壬申】西四十一位程子【顺生明道癸酉】
　　东四十二位杨子【时　　　　生皇祐癸巳】　西四十二位胡子【安国　　　　　生神宗熈宁甲寅】东四十三位罗子【从彦　生元丰】　西四十三位李子【侗生哲宗元祐癸巳】
　　东四十四位朱子【熹　　　　　　生髙宗建炎庚戌】西四十四位张子【栻生绍兴乙夘】东四十五位吕子【祖谦　　　生绍兴丁巳】西四十五位陆子【九渊生绍兴己未】
　　东四十六位蔡子【沈　　　　　　生孝宗乾道丁亥】西四十六位真子【徳秀】
　　东四十七位许子【衡　　　　　生宋宁宗嘉定】西四十七位薛子【瑄　　　　　　生皇明洪武己巳】东四十八位陈子【献章　　　生宣徳戊申】西四十八位胡子【居仁生宣徳甲寅】东四十九位王子【守仁生成化壬辰】
　　从祀先贤辩
　　仲尼弟子子贡拟于辩士贻乱齐霸越之讥宰我溷于阚止蒙作乱见诛之谤以彼谊存宗国忠卫其君乃受厚诬若此抑或者赐不受命予訿何诛圣人固豫卜其后而教敕之若所拟于行行之由者乎然才辩所使义激之过固当异于中行观过知仁不足深辩前人亦曽辩之其姓名承误者以薛邦为郑国以邦选为邽巽考之家语薛邦字徒邦选字子敛纪载甚明而司马贞史记索隠亦为之辩曰汉人讳邦为国也又曰文翁图作国选亦避讳也以字绎之讹薛为郑缘以左作右邑文之误今两庑未改尚称郑邽业有知其误者亦不足辩独是公孙子石家语称公孙宠卫人史记则称公孙龙俱不详其事实然俱载少孔子五十三嵗史记孟轲传附及赵有公孙龙为坚白同异之辩而继之云或曰并孔子时或云在其后则坚白同异之公孙龙亦未敢信谓受业孔氏之公孙龙也至索隐则直以为仲尼弟子矣而又曰此云赵人弟子传作卫人郑云楚人各不能知其真似犹有传疑之意焉乃宋人不复置疑大加排诋近儒尊宋遂谓当黜其祀以理论之坚白同异俶诡不伦盗名惑世允为吾道之贼但子石躬事圣人身通六艺不应任诞乃尔循循善诱亦岂其无所取裁而置不屑教以至于是即流弊不同如吴起初事曾子荀卿出子夏诚不可知然亦圣逺言湮壊于再传数传之后未有身亲受业而末路诙衺诐淫畔道如白马非马之谈者又孔子孙穿与公孙龙论臧三耳龙不能屈既与孙同时其去孔子必逺何缘得及门墙而与游夏之徒并称弟子乎于稽其年龙少孔子五十三嵗孔子生于周灵王二十一年庚戌则龙生敬王二十二年癸夘距周赧王之立已一百八十四年而龙为赵公子平原君之客平原君以赧王五十七年合楚魏之师以存邯郸而龙于是时沮虞卿之请封夫使其为仲尼弟子子石也者夀殆二百四十余嵗恐无是理家语弟子籍出孔子古文当可信所纪公孙宠卫人者良是宠与龙其名既异卫楚又异春秋战国又异明系先后两人而以迁史一字之谬索隠因合为一人以误后学事之可哂莫过于此即云子石少事孔子晩年及与穿游然孔子殁于敬王四十年壬戌距是时亦二百余年子思孔子问答儒者尚疑未信而况穿又七世之孙哉抑或彼子石者延龄乆视有出常理之外亦安得龙钟垂暮之年而尚曳裾侯门与后生辈竞其齿吻若谓子石实龙非宠家语误载然古今人同名者亦自不乏漫焉讹以传讹正如诡簒夏之羿于陶唐诧杀人之参于曾母疑叩马之伯夷复典礼于虞廷称尧命之羲和经迎防于黄帝流言止于智者此之谓矣犹幸嵗月不磨史册可据如法言之扬雄毕竟非剧秦美新之扬雄士人忽考究轻诋訿又易随声附防遂使吾孔氏之徒与衍奭尸恔慎到淳于髠之流同类而蒙诟者一千六百余年岂不悲哉张守节正义公孙龙子十四篇顔师古云即为坚白之辩者盖亦未敢执为仲尼弟子也盖其诬自小司马始
　　啓圣祠原始
　　宋真宗大中祥符元年十一月封泰山幸曲阜谒文宣王庙幸叔梁纥堂命官分奠追封齐国公顔氏鲁国太夫人伯鱼母幵官氏郓国夫人
　　【封文宣王父母诏曰朕以只陟岱宗亲廵鲁甸永懐宣圣之徳躬造阙里之庭奠献周旋钦崇至惟降灵之所自亦锡羡之有初像设具存名称斯阙宜加追命以焕典章叔梁纥宜追封齐国公顔氏宜追封鲁国太夫人遣都官员外郎王励精防祭告封郓国夫人诏曰朕时廵鲁躬诣孔堂顾风教之所尊举典章而既渥眷惟令淑作合圣灵载籍简册之文尚阙封崇之数属兹咸秩特示追崇垂厥方来式昭遗范幵官氏宜追封郓国夫人仍令兖州遣官诣曲阜庙祭告】
　　元仁宗延祐三年七月追封孟子父为邾国公母为邾国宣献夫人
　　文宗至顺二年九月加封叔梁纥启圣王顔氏启圣王太夫人幵官氏为大成至圣文宣王夫人
　　【诏曰阙里有家系出神明之胄尼山请祷天启圣人之生聿观人文敷求往哲维孔氏之有作集羣圣之大成原道统则尧授舜传至周文王论世家则契至汤下逮正考父其明徳也逺矣故生知者出焉有开必先克昌厥后如太极之生天地如巨海之有夲源云仍既袭于上公之封考妣宜眎夫素王之爵于戯君子之道考而不谬建而不悖于以敦典而叙伦宗庙之礼爱其所亲敬其所尊于以报功而崇徳尚笃其庆以相斯文齐国公叔梁纥加封为启圣王鲁国太夫人顔氏加封启圣王太夫人加封大成至圣文宣王夫人诏曰我国家惇典礼以弥文本闺门而成教乃睠素王之庙尚虚元嫓之封有其举之斯为盛矣大成至圣文宣王妻幵官氏来嫔圣室垂裕世家笾豆出房自流风于殷礼琴瑟在御存燕乐于鲁堂工言邈若于遗闻仪范俨乎其合徳作尔袆衣之像称其命鼎之名窻秩秩彜伦吾欲广闗雎鹊巢之化皇皇文治天其兴河圗凤鸟之祥可特封大成至圣文宣王夫人】
　　顺帝元统三年五月赠顔子父无繇为杞国文裕公母齐姜氏为齐国端献夫人妻宋戴氏为兖国贞素夫人改塑杞国公像冕九旒服九章杞兖二夫人各建殿祀于曲阜
　　国朝世宗肃皇帝嘉靖九年令两京国子监及天下学校通建启圣祠祀孔子父叔梁纥以先贤顔无繇曾防孔鲤及孟子父激公宜配享堂上宋儒程珦朱松蔡元定俱从祀两庑
　　【先是治元年吏部尚书王恕请立祠庙祀启圣王以杞国公顔无繇莱芜侯曾防泗水侯孔鲤邾国公孟孙氏配享永平伯程珦献靖公朱松从祀大扺因侍讲学士程敏政之议礼官持不可遂已十四年侍郎鲁铎复议如前亦不合至是从辅臣张璁之请诏天下学校俱建启圣祠其配享从祀俱如前疏又用桂华议并蔡元定从祀程桂议见前厘正疏】
　　今上万厯二十二年増周辅成从祀启圣祠
　　【从湖广抚按郭惟贤等议也　藻按孔庭从祀贤儒盖有三等亲炙圣门身通六艺其一道徳着闻人伦师表其二综述遗经发明圣教其三即今见在祀典诸儒固无论已罢祀若郑郑众卢植服防范皆经师也吴澄人师也而嘉靖厘正惠罢而祀于其乡周氏辅成品防经术视诸子不知何如而从祀启圣乃徧于天下之学校议礼者似严于孔庭之侑食而稍寛于启圣之锡类也末学不敢妄议苐谓人师经师若康成草庐者而已祀复罢又如唐之孔頴达宋之游吕胡杨国朝之吴曹罗湛诸君子允为一代儒英率能阐翼遗经绍明圣统然而不得与程朱周三子之父共歆秩祀万世学者傥亦有入庙兴感而致疑于轩轾之未审者乎】
　　位次
　　正祀
　　啓圣公孔氏
　　【叔梁纥鄹大夫黄帝之后至帝喾生契封于啇赐姓子氏以帝乙之长子微子启受周封为宋公四传至湣公共生弗父何让国于弟而世为宋卿其曽孙正考父三命滋益恭者也生孔父嘉始以孔为氏嘉生木金父避华督之难奔于鲁金父生祈父祈父生孔防叔为防大夫是生伯夏伯夏生叔梁纥纥九女而无子其妾生长子曰孟皮有足疾不任继祀乃求婚于顔氏顔氏祷于尼山以鲁襄公二十二年十一月庚子生孔子即周灵王之二十一年也宋大中祥符元年封孔子父叔梁纥为齐国公元大徳十一年加封启圣王国朝因之嘉靖九年改今称　圣门志赞水精庆祚勇力长驱神监尼阜瑞吐玉书丹山威凤沧海明珠启圣百代天壤与俱】
　　配享
　　先贤顔氏【东一位】
　　【史记顔无繇字路家语作顔繇字季路为鲁卿士孔子始教于阙里而受学焉娶齐姜氏生子回为圣门髙弟唐开元赠杞伯从祀孔庭宋大中祥符加封曲阜侯元元统加封杞国公谥文裕嘉靖九年改今称祀启圣祠　宋髙宗御制赞人谁无子尔嗣标竒行为世范学为人师请车诚非顾匪其私千载之下足以示慈　丁谓赞素王将圣实为我师顔子殆庶趋庭学诗请车无媿陋巷安卑追荣侯服逢此上仪】
　　先贤曾氏【西一位】
　　【家语曽防曽参父字子晢史记作曾蒧字晢唐赠宿伯从祀孔庭宋大中祥符加封莱芜侯嘉靖改从今祀　宋髙宗御制赞惟时义方有子诚孝怡怡圣域俱膺是道暮春舞雩咏歌至教师故与之和恱宜绍丁谓赞侍坐鲁堂各言其志舍瑟而对超乎冉季浴乎舞雩咏歌道义遇我庆成锡壤进位】
　　先贤孔氏【东二位】
　　【鲤字伯鱼孔子年十七娶宋之幵官氏二十仕鲁委吏生伯鱼适昭公以鲤鱼赐孔子遂名鲤荣君赐也先孔子卒宋崇宁赠泗水侯咸淳从祀孔庭嘉靖改从今祀　圣门志赞商王启祚微子开先周召是训诗礼并父作至圣子述上贤天伦庆殖奕叶万年】
　　先贤孟孙氏【西二位】
　　【激公宜鲁公族也娶仉氏生轲三嵗而孤母有三迁之教今邹县孟庙有断机堂祠焉元延祐中封亚圣父邾国公母邾国宣献夫人嘉靖从祀孟孙氏于启圣祠　髙士传孟母赞母何圣善能教则然墓市学宫非可屡迁女士若休示学靡全成此名儒莫由已焉】
　　两庑从祀
　　先儒程氏【东一位】
　　【珦字伯温洛阳人颢頥之父也克己为义内行惇饬崇正辟邪倅南安军识周茂叔于狱掾而友之使二子受学焉熈宁时以诋新法罢仕终大中大夫赠永年伯嘉靖九年祀　明张朝瑞赞束身饬行啬已宠义歴官一介成子两骥清节表世新法抗议甲防熈恬公参其四】
　　先儒朱氏【西一位】
