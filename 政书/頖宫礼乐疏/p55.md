<!-- { "loadSidebar": true } -->
　　乃席賔南靣东上众賔之席继而西席主人于阼阶上西靣尊于賔席之东两壶斯禁左酒【靣北而设尊故以西为左】皆加勺篚在其南东肆设洗于阼阶东南南北以堂深东西当东荣水在洗东篚在洗西南肆
　　县于洗东北西靣【县磬悬也县于东方避射位】
　　乃张侯下纲不及地武【侯所射布也纲所以系侯于植者武足迹也中人之迹尺二寸】不系左下纲中掩束之【射事未至故西半不系而中掩左厢向东以俟】乏参侯道居侯党之一西五步【容谓之乏所以为获者御矢也侯道五十步此乏去侯北十丈西三丈以上言设席乐县张侯之事】
　　羮定主人朝服乃速賔賔朝服出迎再拜主人答再拜退賔送再拜【朝服冠端缁带素韠白屦】
　　賔及众賔遂从之及门主人一相出迎于门外再拜賔答再拜揖众賔主人以賔揖先入賔厌众賔众賔皆入门左东靣北上賔少进主人以賔三揖皆行及阶三让主人升一等賔升【以上迎賔】
　　主人阼阶上当楣北靣再拜賔西阶上当楣北靣答再拜主人坐取爵于上篚以降賔降主人阼阶前西靣坐奠爵兴辞降賔对主人坐取爵兴适洗南靣坐奠爵于篚下盥洗賔进东北靣辞洗主人坐奠爵于篚兴对賔反位主人卒洗壹揖壹让以賔升賔西阶上北靣拜洗主人阼阶上北靣奠爵遂答拜乃降賔降主人辞降賔对主人卒盥壹揖壹让升賔升西阶上疑立
　　主人坐取爵实之賔席之前西北靣献賔賔西阶上北面拜主人少退賔进受爵于席前复位主人阼阶上拜送爵賔少退荐脯醢賔升席自西方乃设折俎主人阼阶东疑立
　　賔坐左执爵右祭脯醢奠爵于荐西兴取肺坐絶祭尚左手哜之兴加于俎坐捝手执爵遂祭酒兴席末坐啐酒降席坐奠爵拜告防执爵兴主人阼阶上答拜賔西阶上北靣坐卒爵兴坐奠爵遂拜执爵兴主人阼阶上答拜【以上献賔】
　　賔以虚爵降主人降賔西阶前东靣坐奠爵兴辞降主人对賔坐取爵适洗北靣坐奠爵于篚下兴盥洗主人阼阶之东南靣辞洗賔坐奠爵于篚兴对主人反位賔卒洗揖让如初升主人拜洗賔答拜兴降盥如主人之礼賔升实爵主人之席前东南面酢主人主人阼阶上拜賔少退主人进受爵复位賔西阶上拜送爵荐脯醢主人升席自北方乃设折俎祭如賔礼不告防
　　自席前适阼阶上北靣坐卒爵兴坐奠爵遂拜执爵兴賔西阶上北靣答拜主人坐奠爵于序端阼阶上再拜崇酒賔西阶上答再拜【以上賔酢主人】
　　主人坐取觯于篚以降賔降主人奠觯辞降賔对东靣立主人坐取觯洗賔不辞洗卒洗揖让升賔西阶上疑立主人实觯酬之阼阶上北靣坐奠觯遂拜执觯兴賔西阶上北靣答拜主人坐祭遂饮卒觯兴坐奠觯遂拜执觯兴賔西阶上北靣答拜
　　主人降洗賔降辞如献礼升不拜洗賔西阶上立主人实觯賔之席前北靣賔西阶上拜主人坐奠觯于荐西賔辞坐取觯以兴反位主人阼阶上拜送賔北靣坐奠觯于荐东反位【以上主人酬賔】
　　主人揖降賔降东靣立于西阶西当西序
　　主人西南靣三拜众賔众賔皆答壹拜主人揖升坐取爵于序端降洗升实爵西阶上献众賔众賔之长升拜受者三人主人拜送坐祭立饮不拜既爵授主人爵降复位众賔皆不拜受爵坐祭立饮每一人献则荐诸其席众賔辩有脯醢主人以虚爵降奠于篚揖让升賔厌众賔升众賔皆升就席【以上主人献众賔】
　　一人洗举觯于賔升实觯西阶上坐奠觯拜执觯兴賔席末答拜举觯者坐祭遂饮卒觯兴坐奠觯拜执觯兴賔答拜降洗升实之西阶上北靣賔拜举觯者进坐奠觯于荐西賔辞坐取以兴举觯者西阶上拜送賔反奠于其所举觯者降【以上举觯】
　　大夫若有遵者则入门左主人降賔及众賔皆降复初位主人揖让以大夫升拜至大夫答拜【以上迎僎】
　　主人以爵降大夫降主人辞降大夫辞洗如賔礼席于尊东升不拜洗主人实爵席前献于大夫大夫西阶上拜进受爵反位主人大夫之右拜送大夫辞加席主人对不去加席乃荐脯醢大夫升席设折俎祭如賔礼不哜肺不啐酒不告防西阶上卒爵拜主人答拜【以上主人献僎】大夫降洗主人复阼阶降辞如初卒洗主人盥揖让升大夫授主人爵于两楹间复位主人实爵以酢于西阶上坐奠爵拜大夫答拜坐祭卒爵拜大夫答拜主人坐奠爵于西楹南再拜崇酒大夫答拜【以上僎酢主人】
　　主人复阼阶揖降大夫降立于賔南主人揖让以賔升大夫及众賔皆升就席【以上升賔】
　　席工于西阶上少东乐正先升北靣立于其西工四人二瑟瑟先相者皆左何瑟靣鼓执越内右手相入升自西阶北靣东上工坐相者坐授瑟乃降
　　笙入立于县中西面【县中者磬县之东也笙与磬俱在洗东北而靣西堂下乐相从也】乃合乐周南关睢葛覃卷耳召南鹊巢采蘩采苹工不兴告于乐正曰正歌备乐正告于賔乃降
　　主人取爵于上篚献工大师则为之洗賔降主人辞降【大夫不降尊也】工不辞洗卒洗升实爵工不兴左瑟一人拜受爵主人阼阶上拜送爵荐脯醢使人相祭工饮不拜既爵授主人爵众工不拜受爵祭饮辩有脯醢不祭不洗遂献笙于西阶上笙一人拜于下尽阶不升堂受爵主人拜送爵阶前坐祭立饮不拜既爵升授主人爵众笙不拜受爵坐祭立饮辩有脯醢不祭主人以爵降奠于篚反升就席【亦揖让以賔及众賔就席以上作乐献工献笙】
　　主人降席自南方侧降作相为司正司正礼辞许诺主人再拜司正答拜主人升就席
　　司正洗觯升自西阶由楹内适阼阶上北靣受命于主人西阶上北靣请安于賔賔礼辞许司正告于主人遂立于楹间以相拜主人阼阶上再拜賔西阶上答再拜皆揖就席司正实觯降自西阶中庭北靣坐奠觯兴退少立进坐取觯兴反坐不祭遂卒觯兴坐奠觯拜执觯兴洗北靣坐奠于其所兴少退北靣立于觯南【觯南者其故摈位】未旅【旅酬则礼毕此时将射故未旅以上言立司正】
　　三耦俟于堂西南靣东上【司正既立司射乃选弟子之中徳行道艺之髙者为三耦于此俟射】
　　司射适堂西袒【左免衣也】决【象骨为之着右大指以钩阖射】遂【射韝也韦为之亦谓之拾拾敛也所以蔽肤敛衣也】取弓于阶西兼挟乘矢【四矢】升自西阶阶上北靣告于賔曰弓矢既具有司请射賔对曰某不能【句】爲二三子许诺司射适阼阶上东北靣告于主人曰请射于賔賔许司射降自西阶阶前西靣命弟子纳射器【弟子賔党之年少者賔党东靣故司射西靣命之射器弓矢决拾旌中筹楅丰也】乃纳射器皆在堂西賔与大夫之弓倚于西序矢在弓下北括众弓倚于堂西矢在其上【上者堂西廉也】主人之弓在东序东【两序皆在堂上矢皆北括】
　　司射不释弓矢遂以比【选也】三耦于堂西三耦之南北靣命上射曰某御于子命下射曰子与某子射
　　司正为司马【涖酒为司正涖射为司马兼官也】司马命张侯弟子说【脱】束遂系左下纲【系于植将射也】
　　司马又命获者倚旌于侯中【获者弟子为之射者中则举旌唱获此为下文负侯张本】获者由西方坐取旌倚于侯中乃退
　　乐正适西方命弟子賛工迁乐于下【避射也】弟子相工如初入【左何瑟靣鼓内同前】降自西阶阼阶下之东南堂前三笴【矢干曰笴笴三尺是去堂九尺】西靣北上坐乐正北靣立于其南司射犹挟乘矢以命三耦各与其耦让取弓矢拾三耦皆袒决遂有司在执弣右执而授弓【有司司射噐者】遂授矢三耦皆执弓搢三【挿三矢于带右】而挟一个
　　司射先立于所设中之西南东靣三耦皆进由司射之西立于其西南东靣北上而俟司射东靣立于三耦之北搢三而挟一个【将诱射】揖进当阶北靣揖及阶揖升堂揖豫则钩楹内堂则由楹外【豫序也读如榭钩楹者行绕楹也序无室可以深物近北故由楹内北过而东记云序则物当栋故也庠则有堂有室物近南故由楹外东行记云堂则物当楣故也】当左物【物事也有事于射所履之矩也梓人画之】北靣揖及物揖左足履物不方足还视侯中俯正足【方并也志在于射左足至右足旋故不并足先南靣视侯之中而后正足以立】不去旌【拟唱获也】
　　诱射【诱教也】将乘矢【将者发也】执弓不挟【矢发尽故不挟】右执南靣揖揖如升射降出于其位南适堂西改作一个挟之【别挟一矢示有事也】遂适阶西取扑搢之以反位【扑所以挞犯教者以上诱射】司马命获者执旌以负侯【令射者见侯与旌以志于中】获者适侯执旌负侯而俟
　　司射还当上耦西靣作上耦射【还左旋而东也当对也上耦位在司射西南东靣故此旋向而使之射】司射反位上耦揖进上射在左并行当阶北靣揖及阶揖上射先升三等下射从之【句】中等【犹间等也】上射升堂少左【让下射路】下射升上射揖并行皆当其物北靣揖及物揖皆左足履物还视侯中合足而俟
　　司马适堂西不决遂【因不射故不备】袒执弓出于司射之南升自西阶钩楹由上射之后西南靣立于物间【钩楹者绕西楹而北东行由上射后当物间取向侯弓之便也】右执箫【弓末】南弓命去侯获者执旌许诺声不絶以至于乏坐东靣偃旌而俟司马出于下射之南还【旋】其后【既绕上射亦绕下射明为二人命去侯也】降自西阶反由司射之南适堂西释弓袭反位立于司射之南司射进与司马交于阶前相左【司马由北而西行司射由南而东行交于西阶之西各以左相近故云相左】由堂下西阶之东北靣视上射命曰无射获【毋射人也】无猎获【猎矢从旁】上射揖司射退反位
　　乃射上射既发挟弓矢而后下射射拾发以将乘矢获者坐而获举旌以宫偃旌以商获而未释获【唱获之声中于宫商然此时报获而已未及算也】卒射皆执弓不挟南靣揖揖如升射上射降三等下射少右从之中等并行上射于左【句】与升射者相左交于阶前相揖由司马之南适堂西释弓说决拾袭而俟于堂西南靣东上
　　三耦卒射亦如之司射去扑倚于西阶之西【不敢将扑而近尊者】升堂北靣告于賔曰三耦卒射賔揖【以上堂下三耦之射乃第一畨射也】司射降搢扑反位司马适堂西袒执弓由其位南进与司射交于阶前相左升自西阶钩楹自右物之后立于物间西南靣揖弓【推弓而揖】命取矢获者执旌许诺声不絶以旌负侯而俟【俟弟子取矢以旌指导之】司马出于左物之南还其后【句】降自西阶
