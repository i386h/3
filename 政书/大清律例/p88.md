<!-- { "loadSidebar": true } -->
妇女有犯殴差哄堂之案罪至军流以上者实发驻防为奴犯徒罪者若与夫男同犯一体随同实发亦不准收赎若妇女专犯徒罪者仍照律收赎
20.03
各直省审理妇女翻控之案实系挟嫌挟忿图诈图赖或恃系妇女自行翻控审明实系虚诬罪应军流以上及妇女犯盗后经发觉致纵容袒护之祖父母父母并夫之祖父母父母畏罪自尽例应问拟云贵两广极边烟瘴充军者堩免其实发驻防为奴各监禁三年限满由有狱管狱官察看情形实知改悔据实结报即予释放傥在监复行滋事犯该笞杖者仍准收赎犯该徒罪以上加监禁半年军流以上加监禁一年再行释放若官吏狱卒故意陵虐者照陵虐罪囚例加等治罪其妇女翻控讯明实因伊夫及尊长被害并痛子情切怀疑具控及听从主使出名诬控到官后供出主使之人俱准其收赎一次如不将主使之人供明仍照例监禁俟三年限满再分别禁释
20.04
京城奸媒有犯诱奸诱拐罪坐本妇之案如犯该军流俱实发各省驻防为奴其罪止徒杖者准其收赎徒罪所得杖罪即照妇女犯奸之例一体的决不准收赎
20.05
妇女犯军流等罪除例载实发驻防为奴[按此应实发者]及酌量监禁免其实发各条外[按此应监禁者见上条]若系积匪并窝留盗犯多名及屡次行凶讹诈罪应外遣者实发驻防给官兵为奴罪应军流者准其收赎一次仍详记档案如不知悛改复犯前罪即行实发驻防不准收赎犯该徒罪以下者仍准收赎不得加重实发

『律』21.00徒流人又犯罪
犯罪已发[未论决]又犯罪者从重科断已徒已流而又犯罪者依律再科后犯之罪[不在从重科断之限]其重犯流者三流并决杖一百于配所拘役四年若[徒而又]犯徒者依后所犯杖数该徒年限[议拟明白照数]决讫[仍令]应役[通前]亦总不得过四年[谓先犯徒三年已役一年又犯徒三年者止加杖一百徒一年之类则总徒不得过四年三流虽并杖一百俱役四年若先犯徒年未满者亦止总役四年]其[徒流人又犯]杖罪以下[者]亦各依[后犯笞杖]数决之[充军又犯罪亦准此]其应加杖者亦如之[谓天文生及妇人犯者亦依律科之]
条例
21.01
先犯杂犯死罪纳赎未完及准徒年限未满又犯杂犯死罪者决杖一百除杖过数目准银七分五厘再收赎银四钱五分又犯徒流笞杖罪者决其应得杖数五徒三流各依律收赎银数仍照先拟发落若三次俱犯杂犯死罪者奏请定夺
21.02
免死减等发遣新疆08古塔黑龙江等处盗犯除脱逃被获仍照定例斩决外如在配所杀人及犯别项无关人罪应斩绞监候者该将军等奏咨到部刑部查明原案定拟斩决分别题奏行文该将军于众人前即行正法犯该徒罪以上者拟斩监候犯该笞杖者枷号三个月鞭一百至平常发遣人犯在配杀人仍分别谋故斗殴按律定拟如犯该遣罪者在配所枷号六个月犯该军流者枷号三个月该犯徒罪者枷号二个月俱鞭一百犯该笞杖者各照应得之数鞭责发落
21.03
闽省沿海府属如有金刃伤人问拟杖徒之犯或在配所或徒满回籍仍执持金刃伤人者俱发近边充军
21.04
军犯在配复犯徒罪者分别枷号徒一年者于配所枷号一个月每等递加五日[按一年半三十五日二年四十日二年半四十五日三年五十日]复犯流罪及复犯军罪轻于原犯罪名或与原犯罪名相等者即照原犯罪名加等调发若复犯军罪重于原犯罪名者即照复犯罪名加等调发各加枷号一个月罪至极边烟瘴者发遣新疆酌拨种地当差[按无论原犯复犯也]
21.05
寻常窃盗问拟军流徒罪到配后除犯非偷窃及所犯罪重者仍各照律例办理外其有在配在逃行窃审系一二次赃未至满贯者徒罪复犯拟以满流军流复犯俱改发云贵两广极边烟瘴充军若犯至三次者徒罪复犯亦改发云贵两广极边烟瘴充军军流复犯发遣新疆酌拨种地当差计赃满贯者仍照律拟绞监候
21.06
旗下另户人等因犯逃人匪类及别项罪名发遣黑龙江等处并奉天08古塔黑龙江等处旗人发遣各处驻防当差者三年后果能悔罪改过即入本地丁册择其善者挑选匠役披甲给与钱粮三年内不行改过及已过三年造入丁册后复行犯罪即销除旗档改发云贵两广令地方官与民一人体严加管束奉天08古塔黑龙江等处人犯解送刑部转发其各省驻防人犯就近移交该省督抚解往应发省分充配该将军于汇题一年内收到人犯数目本内一并汇题至奉旨发遣旗下另户内如有行凶为匪者该将军另行请旨办理
21.07
改发极边烟瘴充军之窃盗在配复犯行窃计赃满贯者仍照寻常窃盗问拟军流人犯复窃满贯例拟绞监候若在配复窃赃未满贯审系一时掏摸计赃无几及偷摘蔬果罪止杖责者即于配所枷号三个月[按此处枷号三月与上免死盗犯同]计赃复犯徒罪者枷号一年复犯流罪者枷号二年复犯军罪者枷号三年[按枷号并不以三月为限矣]令地方官按月点卯验封发市示众若在逃复窃赃未满贯应仍系烟瘴人犯脱逃例改发新疆酌拨种地当差傥发遣后复犯行窃即照军犯在配复窃例分别办理
21.08
凡发遣人犯于经过处所辱官诈财生事不法者无论满汉军民如系原拟斩罪免死减等人犯该地方即行羁禁严审通详该上司核明具题将不法解犯即于经过处所照原犯斩罪正法示众傥州县官隐匿不报或该管上司不行转揭题参者俱交部照例分别议处如系平常发遣人犯俱照徒流人又犯罪律分别治罪
21.09
发遣吉林黑龙江等处免死盗犯在配偷窃官粮计赃八十两以上者为首拟斩立决其不柔八十两并为从之犯仍各照本例问拟
21.10
回民因行窃窝窃发遣复在配行窃初犯枷号二年再犯枷号三年三犯即永远枷号若在逃行窃被获亦递回配所照此例办理傥计赃逾贯及行窃时另犯应死罪名仍各从其重者论秋审概入情实拟枷人犯有年限者满日俱鞭一百遇赦俱不准授减
21.11
发遣黑龙江等处为奴人犯有被伊主图占其妻女因而致毙者将伊主照故杀奴婢例治罪傥为奴人犯有诬捏挟制伊主者照诬告家长律治罪
21.12
凡发遣新疆人犯并黑龙江等处为奴婢人犯在配行窃初犯者在配所枷号一年再犯者枷号二年三犯者枷号三年至四犯者即拟以永远枷号遇赦不准授免
21.13
乌鲁木齐地方遣犯如有在配滋事犯法及乘间脱逃并逃后另犯不法情事除罪应斩绞者仍照例办理外其因罪无可加例止枷责之犯核其所犯事由如系军流徒罪系带铁杆二年如系笞杖等罪系带铁杆一年果能安份限满开释仍令分别当差为奴傥释放后仍不悛改再系一年如有怙恶不悛即令永远系带地方官每办一案报明将军都统按季汇册咨部开释时亦报部查核如有挟嫌诬陷及徇隐不报者照例办理

名例律下之一
『律』22.00老小废疾收赎
凡年七十以上十五以下及废疾[瞎一目折一肢之类]犯流罪以下收赎[其犯死罪及犯谋反叛逆缘坐应流若造畜蛊毒采生折割人杀一家三人家人会赦犹流者不用此律其余侵损于人一应罪名并听收赎犯该充军者亦照流罪收赎]八十以上十岁以下及笃疾[瞎两目折两肢之类]犯杀人[谋故斗殴]应死[一应斩绞]者议拟奏闻[犯反逆者不用此律]取自上裁盗及伤人[罪不至死]者亦收赎[谓既侵损于人故不许全免亦令其收赎]余皆勿论[谓除杀人应死者上请盗及伤人者收赎之外其余有犯皆不坐罪]九十以上七岁以下虽有死罪不加刑[九十以上犯反逆者不用此律]其有人教令坐其教令者若有赃应偿受赃者偿之[谓九十以上七岁以下之人皆少智力若有教令之者罪坐教令之人或盗财物旁人受而将用受用者偿之若老小自用还着老小之人追征]
条例
22.01
凡老幼及废疾犯罪律该收赎者若例该枷号一体放免应得杖罪仍令收赎
22.02
内外现审人犯不应具题者若有老小废疾俱照律完结其直隶各省审拟具题案内人犯果有老小废疾者该督抚察明取具地方官印结具题照律收赎如实非老小废疾徇情题免事发者将出结转详官并督抚交部议处其到部人犯有告称年老及在中途成废疾者察明实系老疾亦得收赎
22.03
教令七岁小儿殴打父母者坐教令者以殴凡人之罪教令九十老人故杀子孙者亦坐教令者以杀凡人之罪
22.04
凡瞎一目之人有犯军流徒杖等罪俱不得以废疾论赎若殴人瞎一目者仍照律科罪
22.05
每年秋审人犯其犯罪时年十五以下及现在年逾七十经九卿拟以可矜蒙恩宥免减流者俱准其收赎朝审亦照此例行
22.06
凡笃疾犯一应死罪俱各照本律本例问拟毋庸随案声请俱入于秋审分别实缓办理其缓决之犯俟查办减等时核其情节应减军流者再行依律收赎
22.07
七岁以下致毙人命之案准其依律声请免罪至十岁以下斗殴毙命之案如死者长于凶犯四岁以上准其依律声请若所长止三岁以下一例拟绞监候不得概行双请至十五岁以下被长欺侮殴毙人命之案确查死者年岁亦系长于凶犯四岁以上而又理曲逞凶或无心戏杀者方准援照丁乞三仔之例声请恭候钦定
22.08
凡年七十以上十五以下及废疾犯流罪以下者准其收赎一次详记档案若收赎之后复行犯罪除因人连累过误入罪者仍准其照例收赎外如系有心再犯即各照应得罪名按律充配不准再行收赎
22.09
各直省审理年老废疾翻控之案实系挟嫌挟忿图诈图赖或恃系老疾自行翻控审明实系虚诬罪应军流以上者即行实发一概不准收赎傥讯明实因尊长被害并痛子情切怀疑具控及听从主使出名诬控到官后供出主使之人俱准其收赎一次若不将主使之人供明不准收赎

『律』23.00犯罪时未老疾
凡犯罪时虽未老疾而事发时老疾者依老疾论[谓如六十九以下犯罪年七十事发或无疾时犯罪有废疾后事发得依老疾收赎或七十九以下犯死罪八十事发或废疾时犯罪笃疾时事发得入上请八十九犯死罪九十事发得入勿论之内]若在徒年限内老疾亦如之[谓如六十九以下徒役三年役限未满年入七十或入徒时无病徒役年限内成废疾并听准老疾收赎以徒一年三百六十日为率验该杖徒若干应赎银若干俱照例折役收赎]犯罪时幼小事发时长大依幼小论[谓如七岁犯死罪八岁事发勿论十岁杀人十一岁事发仍得上请十五岁时作贼十六岁事发仍以赎论]

『律』24.00给没赃物
1凡彼此俱罪之赃[谓犯受财枉法不枉法计赃与受同罪者]及犯禁之物[谓如应禁兵器及禁书之类]则入官若取与不和用强生事逼取求索之赃并还主[谓恐吓诈欺强买卖有余利科敛及求索之类]
