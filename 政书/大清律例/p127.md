<!-- { "loadSidebar": true } -->
未经得免并计之犯因窃问拟军流徒罪在配释回不知悛改如为首纠伙垒窃至四次或虽未纠伙而被纠垒窃及独窃至六次者并初犯再犯之贼为首纠窃至六次或未纠伙而被纠垒窃及独窃至八次者堩照积匪猾贼例拟军其未经得免并计之犯因窃问拟军流徒罪在配释回为首纠窃三次或被纠垒窃及独窃四次并初犯再犯之贼为首纠窃四次或被纠垒窃及独窃六次同时并发者堩照积匪猾贼例量减一等拟以满徒其三犯及计赃重者仍按各本例从其重者论
269.18
贼匪偷窃衙署服物除罪应拟绞依律定拟外其余不论初犯再犯及赃数多寡俱改发云贵两广极边烟瘴地方充军若已行而未得财者照盗仓库钱粮未得财例杖一百徒三年仍分别首从问拟
269.19
两广两湖及云贵等省凡有匪徒明知窃情并不帮同鸣官反表里为奸逼令事主出钱赎赃俾贼匪获利以致肆无忌惮深为民害者照为贼探听事主消息通线引路者照强盗窝主不行又不分赃杖流律减一等杖一百徒三年如有贪图分肥但经得赃者不论多寡即照强盗窝主律杖一百流三千里
269.20
凡店家船户脚夫车夫有行窃商民及纠合匪类窃赃朋分者除分别首从计赃照常人科断外仍照捕役行窃例各加枷号两个月
269.21
窃盗逃走事主仓皇追捕失足身死及失财窘迫因而自尽者除拒捕伤人及赃银数多并积匪三犯等项罪在满徒以上仍照律例从重治罪外如赃少罪轻不至满徒者将贼犯照因奸酿命例杖一百徒三年
269.22
凡旗人初次犯窃即销除旗档除犯该徒罪以上者即照民人一体刺字发配外如罪止笞杖者照律科罪免其刺字后再行窃依民人以初犯论其有情同积匪及赃逾满贯者该犯子孙一并销除旗档各令为民除满贯之案于题本内声明外余俱按季汇题
269.23
窃赃数多罪应满流者改发附近充军
269.24
凡窃盗同居父兄伯叔与弟知情而又分赃者照本犯之罪减二等虽经得财而实系不知情者减三等父兄不能禁约子弟为窃盗者笞四十
269.25
凡现任官员奉差出使赴任赴省及接送眷属乘坐船只住宿公馆被窃财物除赃逾满贯仍依例定拟外其余各计赃照寻常窃盗例加一等分别首从治罪若寓居里巷民房及租赁寺观店铺与齐民杂处贼匪无从辨识乘间偷窃者仍依寻常窃盗例办理
269.26
凡捕役兵丁地保等项在官人役有稽查缉捕之责者除为匪及窝匪本罪应拟斩绞外遣各照本律本例定拟外如自行犯窃罪应军流徒杖无论首从各加枷号两个月兵丁仍插箭游营若勾通豢养窃贼及抢劫各匪坐地分赃或受贿包庇窝家者俱实发云贵两广极边烟瘴充军傥地方员弁平时不行稽查或知风查拏有意开脱不加严究止以借端责革照不实力奉行稽查盗贼例交部议处至别项在官人役尚无缉捕稽查之责者如串通窝顿窃匪贻害地方亦各于应得本罪上加一等治罪
269.27
随驾官员之跟役无论奴仆雇工如有偷盗马匹器械逃回者拟绞监候其不曾偷盗马匹器械逃回之跟役系奴仆讯问伊主情愿领回者鞭一百刺字给主领回不愿领回者发各省驻防给官员兵丁为奴若系雇工其所雇系旗下家奴枷号三个月鞭一百刺字交还本主如所雇系民人刺字解回原籍杖一百徒三年仍向各犯家属及中保人等追出原雇价值给还原主至在逃跟役令各该关津严行查拏如失察过关将该汛官兵照失察逃人例加等治罪
269.28
直隶省寻常窃盗除计赃计次罪应遣军流徒并初犯行窃不及四次再犯不及三次罪止杖枷讯无结伙携带凶器刀械者仍各依本律例问拟外如初犯再犯纠伙四名以下并带器械者各于所犯本罪上加枷号一个月如初犯行窃四次以上再犯三次以上结伙已有四名并持有凶器刀械计26罪止杖枷者于责刺后加系带铁杆一枝以四十斤为度定限一年释放如初犯系带铁杆限满释放后再行犯窃计26罪杖枷者仍系带铁杆一年释放若抢窃犯案拟徒于到配折责后锁带铁杆徒限届满开释递籍如在配逃脱被获讯无行凶为匪仍发原配从新拘役锁带铁杆其因抢窃拟徒限满释回后复行犯窃罪止杖枷者无论次数有无结伙携械于责刺后系带铁杆二年释放傥不悛改滋生事端再系一年释放此后盗风稍息该督察看情形奏明仍照旧例办理
269.29
山东省窃贼如有携带铁枪流星刀剑等物及倚众叠窃并凶横拒捕伤人本罪止于枷杖者酌加锁带铁杆石墩一二年如能悔罪自新或有亲族乡邻保领者地方官查实随时释放仍令该州县报明院司察考至安徽省罪止枷杖情节较重之窃盗亦照此例加系铁杆当数年后此风稍息奏明仍照旧例办理
269.30
湖南湖北两省抢窃及兴贩私盐各犯并福建广东二省抢窃匪徒除罪应军流以上者仍按本律本例定拟外如罪应拟徒之犯应刺字者先行刺字毋庸解配在籍锁带铁杆石墩五年[湖南湖北闽省各犯罪应拟杖者亦锁带铁杆石墩三年广东省拟杖以下人犯毋庸锁带]限满开释分别杖责如湖南湖北闽省各犯释放后复行犯案并广东省抢窃匪徒释后复犯罪止拟徒者即于锁带铁杆石墩年限上递加二年若犯案三次者即按例从重问拟至云南省纠窃不及四次罪止枷杖之犯亦于本地方系带铁杆一年限满开释分别枷责交保管束如不知改悛再系一年傥始终怙恶不悛即照棍徒扰害例分别严办该州县每办一案即录叙全案供招报明督抚臬司案季汇册咨部如同案人犯有问拟军流以上者仍项目分别题咨堩于限满开释时报部查核若该州县任听书役无弊朦混妄及无辜从严参究俟数年后此风稍息仍照旧例办理
269.31
四川陕西及甘省附近川境巩昌府属之洮州岷州西和并秦州阶州及所属秦安清水徽县礼县两当文县成县三岔白马关各厅州县匪徒携带刀械绺窃之案如结伙三人以上绺窃赃轻结伙不及三人而讯系再犯带有刀械按窃盗本例应拟徒罪者枷号三个月满日责四十板系带铁杆石墩三年应拟杖罪者枷号两个月满日责四十板系带铁杆石墩二年其并未窃物分赃而随行服役及带刀到处游荡者枷号一个月满日责四十板系带铁杆石墩一年释放时仍照例分别刺字免刺如不知悛改复敢带杆滋扰或毁杆潜逃持以逞凶拒捕除实犯死罪外其余罪应军流者堩于本罪上加一等仍加枷号两个月罪应拟徒者以大炼锁系巨石五年罪应拟杖者锁系巨石三年限满果能悔罪自新或有亲族乡邻甘结保领地方官查实随时开释详报傥解放后复敢带刀逞凶讹诈绺窃即锁系巨石不拘限期仍令该州县报明院司查核按季汇册报部如有妄拏无辜锁系巨石者该管上司访察严参俟数年后此风稍息仍复旧例办理
269.32
寻常窃盗除并无伙众持械及虽伙众持械而赃至满贯罪无可加或犯该军流发遣者堩仍照律例办理外其有纠伙十人以上但有一人执持器械者不计赃数次数为首之犯实发云贵两广极边烟瘴充军为从杖一百徒三年若纠伙十人以上并未持械及纠伙三人以上但有一人持械者不计赃数次数为首之犯杖一百徒三年为从杖九十徒二年半如行窃未得财各于军徒罪上递减一等问拟俟数年后此风稍息奏明仍复旧例

刑律
贼盗中之三
『律』270.00盗马牛畜产
1凡盗民间马牛驴鸁猪羊鸡犬Ｊ鸭者并计[所值之]赃以窃盗论若盗官畜产者以常人盗官物论
2若盗马牛[兼官私言]而杀者[不计赃即]杖一百徒三年驴鸁杖七十徒一年半若计赃[并从已杀计赃]重于[徒三年徒一年半]本罪者各加盗[窃盗常人盗]罪一等
条例
270.01
凡盗御用郭什哈马者首犯拟绞立决从犯拟绞监候[不论已宰未宰堩照止例办理]盗多罗马者枷号六个月发边远充军盗驽马者枷号三个月发近边充军牧马官兵盗卖者罪同
270.02
将自己及他人骑操官马盗卖者枷号一个月发落盗至三匹以上及再犯者不拘匹数俱免枷号发附近地方各充军五匹以上者发边远充军若养马人户盗卖官马至三匹以上者亦问发附近充军
270.03
凡冒领太仆寺官马至三匹者问罪于本寺门首枷号一个月发近边充军[若家长令家人冒领三匹不分首从俱问常人盗官物罪家长引例家人不引]
270.04
偷盗官马二匹以下仍以常人盗官物计赃论三匹以上杖一百流三千里十匹以上为首者拟绞监候为从者发云贵两广烟瘴地方充军二十匹以上者不分首从拟绞监候窝主及牧马人役自行盗卖者罪亦如之
270.05
察哈尔等处牧厂如有偷卖在官牲畜及宰食并作为私产者系官革职发往黑龙江等处当差系牧丁不分首从改发云贵两广极边烟瘴充军若至十匹以上者为首之犯拟绞监候为从分赃之犯实发云贵两广极边烟瘴充军如至二十匹以上者不分首从俱绞监候知情故买者系民人减本犯罪一等系蒙古照蒙古例办理不知者不坐
270.06
凡盗牛一只枷号一个月杖八十二只枷号三十五日杖九十三只号四十日杖一百[按枷杖并加]四只枷号四十日杖六十徒一年五只枷号四十日杖八十徒二年五只以上者枷号四十日杖一百徒三年[按加徒而不加枷]十只以上杖一百流三千里[按并无枷号]二十只以上不计赃数多寡拟绞监候其虽在二十只以下除计赃轻者分别枷杖徒流外如计赃至一百二十两以上者仍照律拟绞监候盗杀者枷号一个月发附近充军俱照窃盗例刺字其窝家知情分赃者与盗同罪知情不分赃者杖一百
270.07
驻答外边官兵及跟役等有偷盗蒙古马匹者审实即在本处正法其蒙古偷盗官兵马匹或官兵等自相偷盗马匹仍照旧例行
270.08
偷窃马匹案件除外藩蒙古仍照理藩院蒙古律拟罪外其察哈尔蒙古有犯偷窃马匹之案审明如系盗民间马牛者依律计赃以窃盗论如系盗御马及盗太仆寺等处官马者亦仍照律例治罪
270.09
右卫地方八旗官兵所养官马驼只被窃拏获除贼犯照偷盗蒙古四项牲畜新例办理外其窃盗之家主无论闲散兵丁如有知情纵容及分赃情事依律治罪系官员咨部查议
270.10
奉天旗民人等偷窃马匹案件俱照盗牛及宰杀例分别治罪旗人销除旗档与民人一例科断不准折枷
270.11
蒙古偷窃牲畜之案如一年内行窃二三次以上同时并发者仍照刑律以一主为重从一科断毋庸合计拟罪
270.12
行围巡幸地方如有偷窃马匹者不分蒙古民人五匹以上拟绞立决三匹至四匹者即发云贵两广烟瘴地方一二匹者发湖广福建江西浙江江南等处充军俱交驿地当苦差为从及知情故买者系民人减本犯一等系蒙古仍照蒙古例办理
270.13
