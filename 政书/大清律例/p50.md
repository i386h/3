<!-- { "loadSidebar": true } -->
有服卑幼发掘尊长坟冢未见棺椁者为首期亲卑幼发极边足四千里充军功缌卑幼发边远充军为从期亲卑幼发边远充军功缌卑幼发近边充军见棺椁者为首期亲卑幼实发云贵两广极边烟瘴充军功缌卑幼发极边足四千里充军为从期亲卑幼发极边足四千里充军功缌卑幼发边远充军如有尊长或外人为首为从分别服制凡人各以首从论开棺见尸并锯缝凿孔首从之卑幼无论期亲功缌堩照常人一例问拟
276.22
平治他人坟墓为田园未见棺椁止一冢者仍照律杖一百如平治多冢每三冢加一等罪止杖一百徒三年[按此比律加重者]卑幼于尊长有犯缌麻功服各加凡人一等期亲又加一等[按此二层无罪止之文加一等则罪止流二千里又加一等则罪止二千五百里矣]若子孙平治祖坟并奴仆雇工平治家长坟一冢者杖一百徒三年每一冢加一等仍照加不至死之例加至实发云贵两广极边烟瘴充军为止[按子孙与奴雇此处又一体科罪而上数条则轻重互异似嫌参差]其因平治而盗卖坟地[按盗卖坟地似系统他人卑幼而言]得财者堩按律计赃准窃论加一等赃轻者各加平治罪一等知情谋买者悉与犯人同罪[按律文卑幼弃尸卖坟地者斩买地人牙保知情者各杖八十与此不同知情谋买与犯同罪亦与私买坟树治罪有异应参看]不知者不坐如因平治而强占或盗卖计亩数多按例应拟徒流充军以至因平治而见棺见尸并弃毁尸骸按例应拟军遣斩绞凌迟者仍照各本例从其重者论其子孙因贫卖地留坟祭扫并未平治又非盗卖者不在此例
276.23
奴仆雇工人盗家长未殡未埋尸柩未开棺椁事属已行确有显亦者照发冢已行未见棺例为首绞监候为从发近边充军开棺见尸者照发冢见棺椁例为首绞立决为从绞监候其毁弃撇撒死尸者仍照旧例不分首从皆斩立决[按此较子孙治罪为轻因系照乾隆六年成案纂定故也]

『律』277.00夜无故入人家
凡夜无故入人家内者杖八十主家登时杀死者勿论其已就拘执而擅杀伤者减斗杀伤罪二等至死者杖一百徒三年
条例
277.01
邻佑人等因贼犯黑夜偷窃或白日入人家内院内偷窃携赃逃遁直前追捕或贼势强横不能力擒送官登时仓猝殴毙者杖一百徒三年余人杖八十若贼已弃赃及未得财辄复捕殴致毙并已被殴跌倒地及就拘获后辄复迭殴又捕人多于贼犯倚众共殴致毙者仍照擅杀罪人律拟绞监候余人杖一百其贼犯持仗拒捕登时格杀勿论
277.02
凡事主[奴仆雇工皆是]因贼犯黑夜例窃或白日入人家内院内偷窃财物并市野偷窃有人看守器物发时追捕殴打至死者不问是否已离盗所捕者人数多寡贼犯已未得财俱杖一百徒三年余人杖八十若贼犯已被殴跌倒地及已就拘获辄复迭殴致毙或事后殴打至死者堩照擅杀罪人律拟绞监候其旷野白日偷窃无人看守器物殴打至死者不问是否登时亦照擅杀罪人律拟绞监候余人堩杖一百如贼犯持仗拒捕被捕者登时格杀仍依律勿论[凡刀械石块皆是持仗事在顷刻势出仓猝谓之登时抵格而杀谓之格杀]
277.03
贼犯旷野白日盗田园谷麦蔬果柴草木石等类被事主邻佑殴打至死者不问是否登时有无看守各照擅杀罪人律拟绞监候其贼犯持仗拒捕登时格杀者仍勿论

『律』278.00盗贼窝主
1凡强盗窝主造意身虽不[同]行但分赃者斩[若行则不问分赃不分赃只依行而得财者不分首从皆斩若不知盗情只是暂时停歇者止问不应]若不[同]行又不分赃者杖一百流三千里共谋[其窝主不曾造谋但与贼人共知谋情]者行而不分赃及分赃而不行皆斩若不行又不分赃者杖一百
2窃盗窝主造意身虽不行但分赃者为首论若不行又不分赃者为从论[减一等]以临时主意上盗者为首其[窝主若不造意而但]为从者行而不分赃及分赃而不行[减造意一等]仍为从论若不行又不分赃笞四十
3若本不同谋[偶然]相遇共[为强窃]盗[其强盗固不分首从若窃盗则]以临时主意上盗者为首余为从论
4其知人略卖和诱人及强窃盗后而分[所卖所盗]赃者计所分赃准窃盗为从论免刺
5若知强窃盗赃而故买者计所买物坐赃论知而寄藏者减[故买]一等各罪止杖一百其不知情误买及受寄者俱不坐
条例
278.01
推鞫窝主窝藏分赃人犯必须审有造意共谋实情方许以窝主律论斩若止是勾引容留往夹住宿并无造意共谋情状者但当以窝藏例发遣毋得附会文致概坐窝主之罪
278.02
各处大户家人佃仆结构为盗杀官劫库劫狱放火许大户即送官追问若大户知情故纵除实犯死罪外杖徒流罪俱发附近充军
278.03
凡皇亲功臣管庄家仆佃户人等及诸色军民大户勾引来历不明之人窝藏强盗二名以上窃盗五名以上坐家分赃者俱问发近边充军若有造意共谋之情者各依律从重科断干碍皇亲功臣者参究治罪
278.04
凡强盗窝主之邻佑知而不首者杖一百
278.05
强窃盗窝家之同居父兄伯叔与弟自首者照例免罪本犯照强盗父兄自首例分别发落外至父兄人等知情而又分赃各照强窃盗为从例减一等治罪父兄不能禁约子弟窝者各照强窃盗父兄论
278.06
凡曾任职官及在籍职官窝藏窃盗强盗按平民窝主本律本例罪应斩决者加拟枭示罪应绞候者加拟绞立决罪应徒流充军者概行发遣黑龙江当差
278.07
漕船被盗船户舵工人等除勾留容隐分赃仍照例治罪外如失事时有频呼不应不力为救护者分别强窃照窝主不行不分赃例各减一等治罪失察之该管员弁分别议处其有拏获别帮盗首及窃盗积案巨窝者交部分别议叙
278.08
容留外省流棍者照勾引来历不明之人例发近边充军
278.09
编排保甲保正甲长牌头须选勤慎练达之人点充如豪横之徒藉名武断该管官严查究革从重治罪果实力查访盗贼据实举报照捕役获盗过半以半以上例按名给赏傥知有为盗窝盗之人瞻隐徇匿者杖八十如系窃盗分别贼情轻重惩警若牌头于保正甲长处举报而不行转报者甲长照牌头减一等保正减二等发落牌头免坐其一切户婚田土不得问及保甲惟人命重情取问地邻保甲赌博为盗贼渊薮仍令同盗贼一并查举再地方有堡子村庄聚族满百人以上保甲不能编查选族中有品望者立为族正若有匪类令其举报傥徇情容隐照保甲一体治罪
278.10
牌头所管内有为盗之人虽不知情而失察坐以不应轻律笞四十甲长保正递减科罪
278.11
凡来历不明游荡奸伪之徒潜居京城令五城司坊宛大两县不时稽查客店庵院取具并无容留甘结以凭各衙门查阅赁房居住者令房主询明保人来历并着两邻稽查傥有此等游棍协同斥逐若徇情受贿容留者除本犯照律治罪递回原籍外其容留之客店寺庙住持房主一并惩治该管官不行查出照例议处至编户居民住有常业及候补候选读书贸易诸色人等确有凭据者毋许驱逐傥有借諯勒索混扰良民者照吓诈例治罪
278.12
老瓜贼本处邻佑地保有知情容留者发近边充军若非知情容留止系失于稽查各照不应重律杖八十其邻佑地保及兵役平民能侦知瓜贼行踪赴地方官密禀该地方官即行严拏不许指出首人姓名俟拏获瓜贼审实将首人给赏如瓜贼将首人扳害立案不行首获之贼系首犯赏银五十两系伙犯赏银二十五两首获多者按名给赏在充公银两内动支有挟嫌诬首情弊仍照诬告例治罪
278.13
窝留积匪之家果有造意及同行分赃代卖改发极边烟瘴充军面刺「改发」二字如有脱逃被获即改发新疆酌拨种地当差其未经造意又不同行但经窝留分得些微财物或止代为卖赃者堩减本犯一等治罪至窝藏回民行窃犯至遣戍者亦照窝藏积匪例分别治罪
278.14
造意分赃之窝主不得照窃盗律以一主为重应统计各主之赃数在一百二十两以上者拟绞监候其在一百二十两以下亦统计各赃科罪
278.15
洋盗案内知情接买盗赃之犯不论赃数多寡一次杖一百徒三年二次发近边充军三次以上发新疆给官兵为奴
278.16
西宁地方拏获私歇家除审有不法重情实犯死罪外其但在山僻小路经年累月开设私歇家者为首照私通土苗例发边远充军为从杖一百徒三年
278.17
回民窝窃罪应极边烟瘴者改发新疆给官兵为奴
278.18
凡各处无籍之徒引贼劫掠以复私雠探报消息致贼逃窜者照奸细律处斩枭首示众
278.19
山东省匪徒有窝留捻幅匪犯者无论有无同行但其窝留之犯曾经抢夺讹索强当滋事者窝主悉照首犯一例治罪傥数年后此风稍息奏明仍照旧例办理
278.20
强盗案内知情买赃之犯照洋盗例分别次数定拟其知而寄藏及代为销赃者一次杖八十徒二年二次杖九十徒二年半三次以上杖一百徒三年
278.21
知窃盗赃而接买受寄若马鸁等畜至二头匹以上银货坐赃至满数者俱问罪不分初犯再犯枷号一个月发落若三犯以上不分赃数多寡俱免枷号发近边充军[接买盗赃至八十两为满数受寄盗赃至一百两为满数盗后分赃至一百二十两以上为满数]
278.22
广东广西二省如有不法奸徒窝藏匪类捉人关禁勒索坐地分赃者无论曾否得赃及所捉人数并次数多寡但经造意虽未同行即照苗人伏草捉人案内土哨奸民勾通取利造意例拟斩立决虽未造意但经事前同谋者即分别有无陵虐及致令自尽各情照捉人首犯分别拟以斩候发遣若先未造意同谋仅止事后窝留关禁勒索如捉人首犯罪应斩绞者窝留之犯发遣新疆给官兵为奴罪应拟遣者发极边足四千里充军傥由本犯自行关禁勒赃别无窝家者仍按本例从其重者论本犯父兄究明曾否分赃照盗案例分别发落邻佑牌保除受贿包庇从复位拟外若止知情不首亦照盗案例分别责惩窝留关禁之房屋如系房主知情者房屋一并入官傥数年后此风稍息仍随时奏明酌量办理
278.23
强盗窝主造意不行又不分赃改发新疆给官兵为奴若非造意又不同行分赃但知情存留一人发近边充军存留二人亦发新疆给官兵为奴存留三人以上于发遣处加枷号三个月五人以上加枷号六个月如知情而又分赃无论存留人数多寡仍照窝主律斩
278.24
顺天府五城及直隶山东二省窝藏窃盗一二名者杖一百徒三年三名以上者发近边充军五名以上者实发云贵两广极边烟瘴充军窝留积匪之家无论贼犯在彼行窃与否但经知情窝留亦实发云贵两广极边烟瘴充军若罪应拟死仍各从其重者论
278.25
凡窝线同行上盗得财者仍照强盗律定拟如不上盗又未得财但为贼探听事主消息通线引路照强盗窝主造意不行又不分赃改发新疆给官兵为奴

『律』279.00共谋为盗[此条专为共谋而临时不行者言]
