<!-- { "loadSidebar": true } -->
民人蒙古番子偷窃四项牲畜以蒙古内地界址为断如在内地犯窃即照刑律计赃分别首从办理若民人及打牲索伦呼伦贝尔旗分另户在蒙古地方并青海鄂尔多斯阿拉善毗连之番地以及青海等处蒙古番子互相偷窃者俱照蒙古例分别定拟仍各按窃盗本例刺字[按原奏云在内地犯窃照民人例计赃分别首从科罪在蒙古地方犯窃俱照蒙古例一二匹至九匹分别发遣十匹以上不分首从拟绞监候与现在蒙古例文大相悬殊]
270.14
新降之土尔扈特都尔博特额鲁特霍硕特辉特乌梁海六项蒙古人等在札萨克察哈尔及边陲新疆地方偷窃四项牲畜俱照偷窃蒙古牲畜例核计匹数多寡分别首从治罪
270.15
偷窃蒙古牛马驼羊四项牲畜[每羊四只作牛马驼一只计算]如数至三十匹以上者不分首从拟绞监候秋审时将首犯拟入情实从犯俱拟缓决秋审减等时发遣云贵两广烟瘴地方其为从未经同行仅于窃后分赃者减发云贵两广烟瘴地方二十匹以上者首从俱拟绞监候秋审时将首犯入于情实为从同窃分赃者入于缓决秋审减等时减发山东河南等处其虽曾共谋未经同行仅于窃后分赃者减发湖广福建等处十匹以上者首犯拟绞监候秋审时入于缓决减等时减发云贵两广烟瘴地方为从同窃分赃者发云贵两广烟瘴地方其虽曾共谋未经同行仅于窃后分赃者减发山东河南等处六匹至九匹者首犯发云贵两广烟瘴地方为从同窃分赃者发湖广福建江西浙江江南其虽曾共谋未经同行仅于窃后分赃者鞭一百三匹至五匹者首犯发湖广福建江西浙江江南为从同窃分赃者发山东╮B河南其虽曾共谋未经同行仅于窃后分赃者鞭一百一二匹者首犯发山东河南为从同窃分赃者鞭一百其虽曾共谋未经同行仅于窃后分赃者鞭九十窃羊不及四只者首犯鞭一百为从同窃分赃者鞭九十其虽曾共谋未经同行仅于窃后分赃者鞭八十以上应行发遣及减发各犯俱交驿地充当苦差毋庸佥妻发配应鞭责者蒙古照拟鞭责民人折责发落其蒙古地方强劫什物案内抢有四项牲畜在十匹以上者分别首从照蒙古则例治罪
270.16
民人在蒙古地方行窃民人牲畜之案仍照盗马牛畜产本律本例办理不得照蒙古例科断

『律』271.00盗田野谷麦
1凡盗田野谷麦菜果及无人看守器物[谓原不设守及不待守之物按此注本于笺释]者并计赃准窃盗论免刺
2若山野柴草木石之类他人已用工力砍伐积聚而擅取者罪亦如之[如柴草木石虽离本处未驮载间依不得财笞五十合上条有拒捕依罪人拒捕]
条例
271.01
凡盗掘金银铜锡水银等矿砂每金砂一斤折银二钱五分银砂一斤折银五分铜锡水银等砂一斤折银一分二厘五毫俱计赃准窃盗论若在山洞捉获持杖拒捕伤非金刃伤轻平复者不论人数砂数多寡及初犯再犯俱发边远充军若杀人及刃伤折伤为首者照窃盗拒捕杀伤人律斩为从并减一等不曾拒捕若聚至三十人以上者不论砂数多寡及初犯再犯为首发近边充军为从枷号三个月照窃盗发落若不曾拒捕又人数不及三十名者为首初犯枷号三个月照窃盗罪发落再犯亦发近边充军为从者止照窃盗罪发落非山洞捉获止是私家收藏道路背负者惟据见获论罪不许巡捕人员逼令展转扳指违者参究治罪
271.02
产矿山场山主违禁勾引矿徒潜行偷穵者照矿徒之例以为首论若系约练勾引接济伙同分利者照引领私盐律杖九十徒二年半得财者计赃准窃盗从重论如因官兵往拏漏信使逃及阴令拒捕者俱照官司追捕罪人而漏泄其事者减罪人所犯罪一等律治罪保甲地邻知情容隐不报者堩照强盗窝主之邻佑知而不首例杖一百发落
271.03
山海等关巡查人员如有搜获人参珠子该管官交部议叙如有搜查不力以及私带过关者将该管官照失察例议处巡查人等照不应重律治罪明知故纵者该管官革职巡查人等枷号一个月杖一百受贿卖放者计赃以枉法从重发落其失察偷出边关刨参至一百名者令催披甲人等鞭五十至二百名者鞭一百至五百名以上者枷号一个月鞭一百该守御官亦按失察名数分别议处如有自行拏获者免议
271.04
凡领票刨参人夫例给鸟鎗应查明人数多寡批给鸟鎗填明票上出口验放回山查核违例私带者照商民应用鸟鎗不报官私造例杖一百其将鸟鎗转给售卖刨参之人者比照军人将军器私卖与人发边远充军律减一等杖一百徒三年该管官不行查出交部议处
271.05
凡索伦达呼尔越界至松阿里鸟喇地方打牲滋事者令该将军查拏分别治罪其有私带米粮等物卖给刨参之人者照无引私盐律计米数多寡分别定拟吉林地方有越界私带米粮情事饬令吉林将军一体查拏照例定拟
271.06
凡三姓珲春等处商人官兵领票走08古塔船厂地方购买对象令其报官给票开明数目有违禁携带米石杂物易换人参及貂皮于未经交官以前私行换罪者该将军查明米不及五十石杂物值银不及五十两者杖一百徒三年逾前数者发云贵两广烟瘴地方安置旗人及官兵有犯各加民人罪一等其巡绰官兵知情故纵与本犯同罪得赃者计赃以枉法从重论失察者官交部议处兵丁照山海关搜查参珠不力例治罪其明知偷刨奸匪而容隐在家不即举报者照知人犯罪藏匿在家不告捕者减罪人一等律治罪
271.07
打珠人等私藏珠子不行交官者拏获不论珠数多寡分两轻重俱杖一百流三千里旗人销去旗档同民人一体发遣总领打珠之骁骑校并总管翼长堩交部分别议处
271.08
领票工人内如有偷窃领票商人之参者照刨参已得例按照得参数目分别徒流仍于面上刺窃盗字追赃给主
271.09
刨参官商私刻小票影射私参照私贩人参例分别治罪
271.10
凡旗民人等偷刨人参如有身充财主雇人刨采及积年在外逗遛已过三冬数未及四十名参数未至五十两者发云贵两广烟瘴地方管束若人至四十名以上参至五十两以上为首之财主及率领之头目并容留之窝家俱拟绞监候为从发云贵两广烟瘴地方所获牲畜等物给付拏获之人充赏参入官拟绞人犯遇赦减等者亦照为从例发遣其未得参者各减一等如并无财主实系一时鸟合各出资本及受雇偷采或只身潜往得参者俱按其得参数目一两以下杖六十徒一年一两以上至五两杖七十徒一年半一十两杖八十徒二年一十五两杖九十徒二年半二十两杖一百徒三年至二十两以上至三十两杖一百流二千里每十两递加一等罪止杖一百流三千里为从及未得参者各减一等代为运送米石者杖一百私贩照私刨人犯减一等罪得参人犯首从照例刺字未得参及私贩人犯俱免刺字刨参案内有犯军流徒罪者系旗人销去旗档照民人一体问拟若旗下家奴有犯罪应军流者发驻防给兵丁为奴徒罪照例发配限满释回仍交主家服役如伊主知情故纵者杖八十系官交部议处不知者不坐其潜匿禁山刨参被获拟徒人犯限满释回复行逃往禁山刨参者不分已得未得俱发附近充军旗下家奴发往驻防给兵丁为奴
271.11
私入围场偷打牲畜砍伐木植之犯无论枷杖徒流发遣堩在犯事地方审拟发落起解毋庸解部转发仍专咨报部其罪应徒流发遣者令热河都统年终汇奏罪止枷号人犯年终汇册咨部存案
271.12
民间农田如有于己业地内费用工力挑筑池塘潴蓄之水无论业主已未车戽入田而他人擅自窃放以灌己田者不问黑夜白日按其所灌田禾亩数照侵占他人田一亩以下笞五十每五亩加一等罪止杖八十徒二年有拒捕者依律以罪人拒捕科断如有被应捕之人杀伤者各依擅杀伤罪人问拟若于公共江河川泽沟渎筑成渠堰及于公共地内挑筑池塘占为己业者俱不得滥引此例如有杀伤仍各分别谋故斗殴定拟
271.13
盛京各处山场商人领票砍伐木植如有夹带偷砍果松者按照株数多寡定罪砍至数十根者笞五十百根者杖六十每百根加一等罪止杖一百徒三年所砍木植变价入官
271.14
刨参人夫不往所指山林刨采或将票张卖放别路飞扬者除交官参外余剩俱令入官仍杖八十枷号一个月
271.15
私刨人参贼犯在山林僻壤庄屯潜踪盘踞该处保正甲长如有飞包过付窝藏黑人不行首报除窝家照例治罪外保正甲长如审系知情不首照保甲知有为盗窝盗之人瞻徇隐匿例杖八十加枷号一个月如不知情照牌头所管内有为盗之人虽不知情而失察例笞四十
271.16
渔利之徒潜踪山林收买参秧栽种及贪利之人私行入山偷刨参秧货卖一经拏获堩照偷刨私卖收买私参例一体治罪
271.17
盛京各城守尉边门及卡伦官兵在边外拏获偷砍私运木植人犯其车马器物堩赏给原拏之人如仅止拏获车马等物而藉称人犯逃逸者除审明有无受贿故纵按例治罪外仍将所获对象入官若拏获人犯并无器物者该将军自行酌量赏给
271.18
在新疆地方偷穵金砂无论人数砂数多寡为首枷号三个月实发云贵两广极边烟瘴充军为从枷号三个月解回内地杖一百徒三年
271.19
在口外出钱雇人刨穵黄33首犯除有拒捕夺犯等情仍按罪人拒捕及夺犯殴差各本律本例分别定拟外如所雇人数未及十名者照违制律杖一百十人以上加枷号两个月五十人以上杖六十徒一年每十人加一等以次递加罪止杖一百徒三年为从各减一等受雇穵33之人照不应重律杖八十递籍管束如系割草民人不得妄拏滋事该处囤积黄33首犯数至十斤以上者亦照违制律杖一百五十斤以上者加枷号两个月百斤以上杖六十徒一年每百斤加一等以次递加罪止杖一百徒三年为从亦各减一等黄33入官至无业贫民零星穵有黄33进口售卖每次人数不得过十名每人携带不得过十斤违者以私贩论仍责成守口员役及各口关隘官弁实力稽查傥有贿纵情弊查出按例究办
271.20
在热河承德府所属地方偷穵金银矿砂无论人数砂数多寡为首俱枷号三个月系民人实发云贵两广极边烟瘴充军系蒙古人发四省驿站当差为从系民人枷号三个月解回内地杖一百徒三年系蒙古人枷号三个月调发邻盟严加管束如被获时有拒捕杀伤人者仍照盗掘矿砂本例分别科断其得钱招留之蒙古地主与首犯同罪地方官不行严拏者交部议处
271.21 
