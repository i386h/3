<!-- { "loadSidebar": true } -->
2若妻殴伤卑属与夫殴同[各以夫殴服制科断]至死者绞[监候][此夫之缌麻小功大功卑属也虽夫之堂侄侄孙及小功侄孙亦是]若殴杀夫之兄弟子杖一百流三千里[不得同夫拟徒]故杀者绞[监候][不得同夫拟流]妾犯者各从凡斗法[不言夫之自期以下弟妹者殴夫之弟妹但减凡一等则此当以凡论]
3若[期亲以下缌麻以上]尊长殴伤卑幼之妇减凡人一等妾又减一等至死者[不拘妻妾]绞[监候][故杀亦绞]
4若弟妹殴兄之妻加殴凡人一等[其不言妻殴夫兄之妻者与夫殴同]
5若兄姊殴弟之妻及妻殴夫之弟妹及夫弟之妻各减凡人一等若殴妾者各又减[殴妻]一等[不言妻殴夫兄之妾者亦与夫殴同不言弟妹殴兄之妾及殴大功以下兄弟妻妾者皆以凡论]
6其殴姊妹之夫妻之兄弟及妻殴夫之姊妹夫者[有亲无服皆为同辈]以凡斗论若妾犯者各加[夫殴妻殴]一等[加不至于绞]
7若妾殴夫之妾子减凡人二等[以其近于子也]殴妻之子以凡人论[所以别妻之子于妾子也]若妻之子殴伤父妾加凡人一等[所以尊父也]妾子殴伤父妾又加二等[为其近于母也共加凡人三等不加至于绞]至死者各依凡人论[此通承本节弟妹殴兄之妻以下而言也死者绞故杀者斩]
条例
320.01
妻之子殴伤生有子女之庶母者照弟妹殴兄姊律杖九十徒二年半妾之子殴伤庶母者加二等如殴至死者俱拟斩监候其谋故杀死亦拟斩监候于秋审时酌量情罪分别定拟
320.02
嫡孙众孙殴伤庶祖母者照殴伤庶母例减一等科断至死者拟绞监候谋故杀者拟斩监候秋审时酌量情节办理若庶母殴杀嫡孙者仍同凡论

『律』321.00殴妻前夫之子
1凡殴妻前夫之子者[谓先曾同居今不同居者其殴伤折伤]减凡人一等同居者又减一等至死者绞[监候]
2若殴继父者[亦谓先曾同居今不同居者]杖六十徒一年折伤以上加凡斗伤一等同居者又加一等[至笃疾罪止杖一百流三千里不加于死仍给财产一半养赡]至死者斩[监候]
3其故杀及自夹不曾同居者[不问父殴子子殴父]各以凡人论

『律』322.00妻妾殴故夫父母
1凡妻妾夫亡改嫁殴故夫之祖父母父母者并与殴舅姑罪同其旧舅姑殴已故子孙改嫁妻妾者亦与殴子孙妇同[妻妾被出不用此律义已絻也]
2若如婢殴旧家长及家长殴旧奴婢者各以凡人论[此亦自转卖与人者言之奴婢赎身不用此律义未絻也]

『律』323.00父祖被殴
1凡祖父母父母为人所殴子孙实时[少迟即以斗殴]救护而还殴[行凶之人]非折伤勿论至折伤以上减凡斗三等[虽笃疾亦得减流三千里为徒二年]至死者依常律
2若祖父母父母为人所杀而子孙[不告官]擅杀行凶人者杖六十其实时杀死者勿论[少迟即以擅杀论若与祖父母父母同谋共殴人自依凡人首从法又祖父母父母被大服亲属殴打止宜救解不得还殴若有还殴者仍依服制科罪父祖外其余亲属人等被人杀而擅杀行凶人审无别项情故依罪人本犯应死而擅杀律杖一百]
条例
323.01
人命案内如有祖父母父母及夫被人殴打实系事在危急其子孙及妻救护情切因而殴死人者于疏内声明分别减等援例两请候旨定夺其或祖父母父母及夫与人口角主令子孙及妻将人殴打致死或祖父母父母及夫先与人寻衅其子孙及妻踵至助势共殴毙命俱仍照各本律科断不得援危急救护之例概拟减等
323.02
祖父母父母为人所杀凶犯当时脱逃未经到官后被死者子孙撞遇杀死者照擅杀应死罪人律杖一百其凶犯虽经到官拟抵或于遇赦减等发配后辄敢潜逃回籍致被死者子孙擅杀者杖一百流三千里若本犯拟抵后援例减等问拟军流遇赦释回者国法已伸不当为雠如有子孙仍敢复雠杀害害者仍照谋故杀本律定拟入于缓决永远监禁至释回之犯复向死者子孙寻衅争闹或用言讥诮有心欺凌确有实据者即属怙恶不悛死者子孙忿激难堪因而起意复雠致毙者仍于谋故杀本律上减一等拟以杖一百流三千里
323.03
祖父母父母被本宗缌麻尊长及外姻小功缌麻尊长殴打实系事在危急卑幼情切救护因而殴死尊长者于疏内声明减为杖一百发边远充军照例两请候旨定夺若并非事在危急仍照律拟罪秋审时核其情节入于缓决至父母被卑幼殴打实系事在危急救护情切因而殴死卑幼罪应绞候者于疏内声明减为杖一百流三千里候旨定夺如殴杀卑幼罪不应抵者各于殴杀卑幼本律上减一等仍断给财产一半养赡若并非事在危急仍照殴杀卑幼各本律问拟堩不得滥引此例
323.04
救亲殴毙人命之案除听从父母主令将人殴死或父母先与人寻衅助势共殴及理曲肇衅累父母被殴己复逞凶致毙人命者虽死系犯亲卑幼父母业经受伤应仍将凶犯各照本律定拟不准声请减等外若无前项情节确由救亲起衅如死者系犯亲本宗外姻有服卑幼先将尊长殴伤其子目击父母受伤情急救护将其致毙不论是否实系事在危急及有无互殴情形定案时仍照本律定拟援引孟传冉案内钦奉谕旨声明照例两请候旨定夺其并非亲卑幼及父母并未受伤之案应仍分别是否事在危急照例定拟如案系谋故杀及火器杀人并死系凶犯有服尊长虽衅起救亲堩仍各照本律问拟不得援例声请

刑律
骂詈
『律』324.00骂人
凡骂人者笞一十互相骂者各笞一十

『律』325.00骂制使及本管长官
凡奉制命出使而官吏骂之者及部民骂本属知府知州知县军士骂本管官若吏卒骂本部五品以上长官杖一百若吏卒骂六品以下长官各[指六品至杂职各于杖一百上]减三等[军民吏卒]骂[本属本管本部之]佐贰官首领官又各递减一等并亲闻及坐
条例
325.01
凡毁骂公侯驸马伯及京省文职三品以上武职二碞以上官者杖一百枷号一个月发落
325.02
凡在长安门外等处妄叫冤枉辱骂原问官者杖一百用重枷枷号一个月发落妇人有犯罪坐夫男若不知情及无夫男者止坐本妇照常发落

『律』326.00佐职统属骂长官
凡首领官及统属官骂五品以上长官杖八十若骂六品以下长官减三等[笞五十]佐贰官骂长官者又各减二等[五品以上杖六十六品以下笞三十]并亲闻乃坐

『律』327.00奴婢骂家长
凡奴婢骂家长者绞[监候]骂家长之期亲及外祖父母者杖八十徒二年大功杖八十小功杖七十缌麻杖六十若雇工人骂家长者杖八十徒二年骂家长期亲及外祖父母杖一百大功杖六十小功笞五十缌麻笞四十并亲告乃坐[以分相临恐有谗间之言故须亲闻以情相与或有容隐之意故须亲告]

『律』328.00骂尊长
凡骂[内外]缌麻兄姊笞五十小功兄姊杖六十大功兄姊杖七十尊属[兼缌麻小功大功]各加一等若骂[期亲同胞]兄姊者杖一百伯叔父母姑外祖父母各加[骂兄姊]一等并须亲告乃坐[弟骂兄妻比照殴律加凡人一等]

『律』329.00骂祖父母父母
凡骂祖父母父母及妻妾骂夫之祖父母父母者并绞须亲告及坐
条例
329.01
凡毁骂祖父母父母及夫之祖父母父母告息词者奏请定夺再犯者虽有息词不与准理若祖父母父母听信后妻爱子蛊惑谋袭官职争夺财产等项捏告打骂者究问明白不拘所犯次数亦与办理

『律』330.00妻妾骂夫期亲尊长
凡妻妾骂夫之期亲以下缌麻以上[内外]尊长与夫骂罪同妾骂夫者杖八十妾骂妻者罪亦如之若骂妻之父母者杖六十并须亲告乃坐[律无妻骂夫之条者以闺门敌体之义恕之也若犯拟不应笞罪可也]

『律』331.00妻妾骂故夫父母
1凡妻妾夫亡改嫁[其义未絻]骂故夫之祖父母父母者并与骂舅姑罪同[按妻若夫在被出与夫义絻及姑妇俱改嫁者不用此律又子孙之妇守志在室而骂已改嫁之亲姑者与骂夫期亲尊属同若嫡继慈养母已嫁不在骂姑之例]
2若奴婢[转卖与人其义已絻]骂旧家长者以凡人论[其赎身奴婢骂旧家长者仍依骂家长本律论]

刑律
诉讼之一
『律』332.00越诉
1凡军民词讼皆须自下而上陈告若越本管官司辄赴上司称诉者[即实亦]笞五十[须本管官司不受理或受理而亏枉者方赴上司陈告]
2若迎车驾及击登闻鼓申诉而不实者杖一百[所诬不实之]事重[于杖一百]者从[诬告]重[罪]论得实者免罪[若冲突仪仗自有本律]
条例
332.01
凡车驾行幸瀛台等处有申诉者照迎车驾申诉律拟断车驾出郊行幸有申诉者照冲突仪仗律拟断
332.02
擅入午门长安等门内叫诉冤枉奉旨勘问得实者枷号一个月满日杖一百若涉虚者杖一百发边远地方充军其临时奉旨止拏犯人治罪者所诉情词不分虚实立案不行仍将本犯枷号一个月发落
332.03
凡跪午门长安等门及打长安门内石狮鸣冤者俱照擅入禁门诉冤例治罪若打正阳门外石狮者照损坏御桥例治罪[按枷一个月发落]
332.04
凡奸徒身藏金刃欲行叩阍擅入午门长安等门者不问所告虚实立案不行仍杖一百发近边充军若违禁入堂子跪告者杖一百
332.05
凡假以建言为由挟制官府及将暧昧不明奸赃事情污人名节报复私雠者文武官俱革职军民人等皆发附近充军其有曾经法司督抚等衙门问断明白意图翻异辄于登闻鼓下及长安左右门等处自刎自缢撒泼喧呼者或因小事纠集多人越墙进院突入鼓厅妄行击鼓谎告者拏送法司追究主使教唆之人与首犯俱杖一百徒三年余人各减一等如有捏开大款欲思报复并将已经法司督抚衙门断明事件意图翻异聚众击鼓者将首犯照擅入午门长安等门叫诉冤枉例发边远地方充军余人亦各减一等发落如究出教令主使之人身虽不行亦照首犯治罪至各省军民人等赴京控诉事件[按此未经断明赴京控诉者与上问断明白似有不同]如有在刑部都察院步军统领各衙门前故自伤残者拏获严追主使教唆之人与自伤未死之本犯堩照在登闻鼓下及长安左右门自刎缢例减一等杖九十徒二年半余人再减一等如自戕之犯身死亦究明主使教唆及预谋各犯分别治罪傥诬告之罪有重于本罪者仍各从其重者论
332.06
为事官吏生监军民人等赴京奏诉一应事情审系被人奏告曾经督抚或在京法司见问未结者仍行原问各该衙门并问归结若曾被人在督抚或在京法司具告事发却又蒙眬赴别衙门告理或未经督抚审结赴京奏诉希图延宕[按未经审结仍发原问衙门已见上层此处系属重复原例所无修改时何以添入]或隐下被人奏告缘由牵扯别事希图拖累赴京奏诉请行别衙门勘问者查审明白将奏告情词及审出诬控缘由连犯人转发原问衙门收问归结仍治以诬告之罪若已经督抚或在京法司问结发落人犯赴京奏诉冤枉者方许改调无碍衙门勘问办理
332.07
