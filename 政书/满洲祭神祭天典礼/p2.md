<!-- { "loadSidebar": true } -->
大内司俎官司俎等恭请
神位进宫是时
坤宁宫每日祭祀朝则于供
佛金亭幔帐之前夕则于架幔神位前祭祀康熙五十七年
圣祖仁皇帝
谕旨停止王等恭请
神位雍正元年
世宗宪皇帝
持命庄亲王怡亲王恭请
神位于其府内各祭一次凡满洲各姓祭神或用女司祝亦有用男司祝者自
大内以下闲散宗室觉罗以至伊尔根觉罗锡林觉罗姓之满洲人等俱用女司祝以祭从前
内廷主位及王等福晋皆有为司祝者今
大内祭祀仍拣择觉罗大臣官员之命妇为司祝以承祭事凡宫内居住皇子有
旨令在
坤宁宫祭神仍用觉罗司祝祭祀外若
紫禁城内居住之皇子祭神则于上三旗包衣佐领管领下之觉罗或异姓大臣官员闲散满洲人等妻室内选择为司祝令其承祭其已分府之皇子及王贝勒贝子公等俱于各该属旗包衣佐领管领下之觉罗或异姓大臣官员闲散满洲人等妻室内选择为司祝令其承祭如属下并无为司祝之人或于各属下包衣佐领管领下之满洲妇人内选择令其为司祝以祭或另请司祝以祭自公侯伯大臣官员以下以至闲散满洲用女司祝祭祀者俱于本族中选择以承祭事如实不能得人即于家内仿照司祝祭神之例整理祭物焚香献酒本家家长叩头省牲供肉叩头以祭其用男司祝祭祀之家各由本家请男司祝以祭自
大内以下闲散宗室觉罗以至伊尔根觉罗锡林觉罗姓之满洲人等祭祀均用猪
大内每日朝夕各用猪二祭天用猪一王以下入八分公以上立杵大祭日朝夕各用猪二至闲散宗室觉罗等常祭并报祭之日朝夕各用猪一祭天用猪一
大内春秋立杆祭神后祭马神二日各用猪二王公等祭马神一日各用猪一求福祭祀用鲤鱼二其余各姓满洲内有惟求福者亦有惟祭天者祭神祭天止用猪一或用羊一或用猪羊各一或用猪数口羊数牵或用小猪鹅鱼不等至于灌酒熟胙供献则大略相同
大内则
主位或以初次所获禽兽或以新得鹅鱼之类背镫以祭其王等以及满洲家亦有以鹅鸡与鱼并新获米谷等物背镫以祭者除祭神祭天树柳枝祭求福以及祭马神外满洲人等又有因子女出痘因避以猪餻祭天者谓之痘祭以餻祭天者谓之餻祭昏夜于室西山墙外以小猪祭天者谓之去祟田苗正长因生蟊或遇旱前往田间悬挂纸条如斿以细木夹之蒸餻与饭捧至田间以祭谓之祭田苗神至于秋收后蒸餻捧至场院以祭者谓之祭场院复有夜祭七星者谓之禳祭再满洲人等久居屯庄有欲祭神者于卧室内以绳贯于新衣饰如神幔照平日祭神之礼以酒餻与猪祭之是以
圣祖仁皇帝幸
畅春园
热河驻跸日久即在
畅春园
热河张挂神幔设
佛亭神位以祭今
圣主法
祖懿行于乾隆八年驻跸
盛京时亦曾悬挂神幔设
佛亭神位以祭焉至于祭天之礼满洲人等于所至之地皆可举行但寻洁净之木以为神杆或置祭斗或缚草把购猪洒米以祭自王贝勒贝子公等以至宗室觉罗满洲各姓大臣官员散闲满洲凡遇喜庆之事各以财物献神如有应祷祝之事亦以财物献神求福再大臣官员满洲人等聘女先期取婿家财物献于
神位以之献神祭天而满洲内亦有
神位前不设抽屉桌仅在神板上供献香碟者凡祭祀行礼时主祭之人皆免冠以致诚敬至于供餻之礼
大内每岁春秋二季立杆大祭则以打餻搓条饽饽供献正月以馓子供献五月以椴叶饽饽供献六月以苏叶饽饽供献七月以新黍蒸淋浆餻供献八月以新稷蒸饭用木榔头打熟作为饺子煠油供献余月俱以洒餻供献除淋浆餻搓条饽饽外俱用稷米王府亦如之至各姓满洲人家有同此供献者或有供献豆面饽饽者或以稷米蒸饭供献者或以新麦煮饭供献者复有以新获荍磨面作饼甚薄谓之煎饼以供献于
神位者至若江南各省驻防满洲人等因其地不产稷米即以江米代之在京之满洲人等或无庄头者其酿酒洒餻打餻即以所领俸米内江米代稷米用之其酿酒之法
大内春秋二季立杆大祭则于四十日前设缸蒸稷米饭和曲酿之谓之清酒每月常祭则三日前亦蒸稷米饭和曲酿之谓之醴酒王府亦如之若满洲人等酿酒或以稷米或以江米又有满洲人家或以粟米或以稷米或以苍耳烧酒以祭者凡满洲人等祭祀所用之酒与餻皆自酿造并不沽之于市是以
大内特立神厨每月祭祀酿醴酒制曲磨面蒸米煮豆炒菽作搓条饽饽馓子苏油俱于神厨造作其碓磨蒸笼锅缸木槽柳斗簸箩桶担筛箩簸箕之类皆专设一分以上器皿他处不准使用王府及勋旧满洲人家均各专设一分若单姓寒门并无另室之家于祭期之前整理祭品后洗涤锅缸封闭以备祭祀之用是以旧俗当此时或比邻或戚眷以整理祭品之家已封闭锅灶各备饭殽送往至祭神祭天之期凡送饭之人俱邀请共食祭肉在从前在本处祭祀时不得上好净纸是以各家或以夏布或以麻苎捣至熟烂入水浸泡拌以穅粃挂于帘幔以造纸焉至于满洲人等自昔遵行祭祀讳忌规条凡
神位必供于正室背镫祭祀之肉例得出门其朝祭之肉除皮骨外一概不准出户凡食祭肉虽奴仆经家长使役亦不得口含嚼咀以踰户阈必下咽方准出祭室之门亦有人家祭肉俱准出门者又有人家即背镫祭肉亦不准出门者其祭祀用猪之满洲人家如遇墓祭丧祭皆不用猪是以
世祖章皇帝
特命于
陵寝祭献所用之生牛羊猪内将猪易以牛一羊二凡满洲豢养牲畜人家不令猪入祭室院内倘有走入者即省其猪以祭之省者避宰割之辞猪死则谓之气息凡祭祀背镫所用之猪皆谓之牺牲祭祀时焚挂献之纸钱曰化之烧燎猪之头蹄削去其毛则不曰刮之而曰燖之若已整理祭品又以 【以：已】 酿酒则不入有服之家倘遇不得已之事必须往者已污其目则不即入祭室必俟新更月建后始入焉或易其衣冠沐浴过三日后亦可入满洲人等如本家遇有孝服者必请出
神位暂安于洁净之室若族中孝服则在大门外释去孝衣始入院内如无另室之家则净面洗目焚草越火而过之始入供
神位之板或以红紬方幅或以红毡或以红纸掩蔽之祭神之室及院不准持鞭以入祭室之内不准露置财帛不准妄行垂泪不缀缨纬者不淮 【淮：准】 其入不责处人不语伤心事不言忌讳恶语务择嘉祥吉庆事言之
圣祖仁皇帝屡降
谕旨于故老所谓讳忌之事
训戒严切仰惟
圣祖仁皇帝家训所载故旧满洲人等讳忌一事皆与古昔载籍相符今夫同一讳忌之事家有尊长者子孙则为尊长讳忌之若子孙众多之家尊长亦为子孙讳忌之此皆恤下敬上之意尔等当知之而奉行之也 
○坤宁宫元旦行礼仪注 
正月初一日三更司香于
坤宁宫朝祭夕祭
神位前俱点香
皇帝
皇后行礼司香铺毡如遇
皇帝率王贝勒贝子等于
坤宁宫朝祭夕祭
神位前行礼则司香照常点香铺
皇帝行礼之毡 
○堂子亭式殿元旦行礼仪注 
每岁正月初一日
皇帝恭谒
堂子行礼武备院卿于甬路中间铺拜褥
皇帝至
亭式殿前向上立鸿胪寺鸣赞赞行礼
皇帝三跪九叩行礼毕还宫预派内务府总管一员于
堂子亭式殿内高案下所立杉木柱上挂净纸钱二十七张自是诸王护卫等挨次各挂净纸钱二十七张司俎官点香 
○堂子亭式殿祭祀仪注 
正月初三日每月初一日于
堂子亭式殿祭祀是日司俎官一员司俎一人于
亭式殿内高案下所立杉木柱上挂纸钱二十七张案上供时食一盘醴酒一琖又于所设小桌上供椀二一盛酒一空设司香点香奏三弦琵琶之内监二人于
亭式殿外甬路上西首 【首：面】 向东鸣拍板拊掌之看守
堂子人东面向西俱坐司祝进跪司香举台琖授司祝司祝接受台琖献酒六次司俎官一员于
亭式殿外阶下东首立赞鸣拍板即奏三弦琵琶鸣拍板拊掌司俎 【俎：祝】 每一献将所献之酒注于空椀内复自盛醴酒椀内挹新酒注于二琖中献之每一献司俎官赞歌鄂啰罗看守
堂子人歌鄂啰罗六次献毕以台琖授于司香司祝一叩头兴合掌致敬司俎官赞停拍板其三弦琵琶拍板暂止司香举神刀授司祝司祝接受神刀进司俎官赞鸣拍板即奏三弦琵琶鸣拍板拊掌司祝一叩头兴司俎官赞歌鄂啰罗众歌鄂啰罗司祝擎神刀祷祝三次诵神歌一次擎神刀祷祝时则歌鄂啰罗诵神歌三次如前仪如是九次毕司祝一叩头兴复祷祝三次以神刀授于司香司俎官赞停拍板其三弦琵琶拍板皆止司祝跪祝一叩头兴合掌致敬退所供酒食分给看守
堂子之人
正月初三日每月初一日 
○堂子亭式殿祭祀祝辞 
上天之子纽欢台吉武笃本贝子某年生小子某年生小子 【为某人祭则呼某人本生年】 今敬祝者丰于首而仔于肩卫于后而护于前畀以嘉祥兮齿其儿而发其黄兮年其增而岁其长兮根其固而身其康兮神兮贶我神兮佑我永我年而寿我兮 
○尚锡神亭祭祀仪注 
每月初一日于
堂子内东南隅
尚锡神亭祭祀献时食一盘醴酒一琖于高案上司俎点香司俎满洲挂净纸于高案下所立杉木柱上自是诸王护卫等挨次挂净纸满洲管领一名挂斋戒数珠免冠脱褂解带入跪祝叩头叩头毕出司俎入将供献之酒注于桌前地上所设大椀内撤所供时食分给管领
每月初一日祭 
○尚锡神亭管领祝辞 
上天之子尚锡之神月已更矣建始维新某年生小子 【为某人祭则呼某人本生年】 敬备粢盛兮洁楮并陈惠我某年生小子 【为某人祭则呼某人本生年】 贶以嘉祥兮畀以康宁 
○恭请神位供于堂子仪注 
每岁十二月二十六日恭请
神位供于
堂子是日届时衣金黄缎衣内监十六人舁二黄缎
神舆进
内左门
近光左门
景和门预备于
坤宁宫门外衣黄缎衣司俎满洲二人恭请朝祭
神位夕祭
神位各安奉舆内衣金黄缎衣内监十六人舁二舆由
宫殿正门出前引杖四对羊角灯二对亦用衣金黄缎衣太监执之司俎官二员司俎二人司俎满洲二人由
宫内前引至
干清门外侍卫十员前导掌仪司官一员扈行出东长安门至
堂子于
飨殿内并舆奉安朝祭
神位于东夕祭
神位于西舆前各设大低桌一桌上各供香碟一看守
堂子人员每日朝夕点香二次 
○恭请神位入宫仪注 
每岁正月初二日自
堂子恭请
神位入宫是日届时衣金黄缎衣内监十六人入
飨殿内恭舁二黄缎
神舆前引仗四对羊角灯二对俱用衣金黄缎衣内监执之侍卫十员前导掌仪司官一员在后扈行仍入
东长安门由
宫殿正门至
干清门止司俎官二员司俎二人司俎满洲二人前导进
干清门至
坤宁宫门外衣黄缎衣司俎满洲二人由舆内恭请
神位至
坤宁宫各安奉于原
位 
○坤宁宫月祭仪注 
正月初三日每月初一日
坤宁宫祭朝祭
神预将镶红片金黄缎神幔用黄棉线绳穿系其上悬挂西山墙所钉之雕龙头髹金红漆三角架以净纸二张各四折镂钱四挂于神幔两端舁供
佛之髹金小亭连座奉安于南首启亭门次于神幔上悬
菩萨像又次悬
