<!-- { "loadSidebar": true } -->

满洲祭神祭天典礼
清乾隆十二年勅撰 
●目录 
上谕 
奏折 
职名 
卷一 
卷二 
卷三 
卷四 
卷五 
卷六 
●钦定满洲祭神祭天典礼 
上谕 
乾隆十二年七月初九日内阁钞出乾隆十二年七月初九日奉上谕我满洲禀性笃敬立念肫诚恭祀天佛与神厥礼均重惟姓氏各殊礼皆随俗凡祭神祭天背镫诸祭虽微有不同而大端不甚相远若我爱新觉罗姓之祭神则自大内以至王公之家皆以祝辞为重但昔时司祝之人俱生于本处幼习国语凡祭神祭天背镫献神报祭求福及以面猪祭天去祟祭田苗神祭马神无不斟酌事体编为吉祥之语以祷祝之厥后司祝者国语俱由学而能互相授受于赞祝之原字原音渐致淆舛不惟大内分出之王等累世相传家各异词即大内之祭神祭天诸祭赞祝之语亦有与原字原韵不相脗合者若不及今改正垂之于书恐日久讹漏滋甚爰命王大臣等敬谨详考分别编纂并绘祭器形式陆续呈览朕亲加详核酌定凡祝辞内字韵不符者或询之故老或访之土人朕复加改正至若器用内楠木等项原无国语者不得不以汉语读念今悉取其意译为国语共纂成六卷庶满洲享祀遗风永远遵行弗坠而朕尊崇祀典之意亦因之克展矣书既告竣名之曰满洲祭神祭天典礼所有承办王大臣官员等职名亦着叙入钦此 
●奏折 
经筵日讲起居注官太子太保武英殿大学士文渊阁领阁事御前大臣管理吏部事务掌翰林院事　领侍卫内大臣一等诚谋英勇公臣阿桂谨奏查满洲祭祀一书共六卷钦奉
谕旨令臣阿桂同于敏中译汉编入四库全书臣等业将卷一至卷四敬谨译出进
呈荷蒙
睿鉴其卷五系器用造作之法卷六系器用形式图久经译出今复加详细校对绘图恭呈
御览再原奉
谕旨令臣等将
坤宁宫所祭之
佛
菩萨
关帝以及
堂子所祭之
神并祭
天之处详细分别其不能详溯缘起及祝辞内相传旧语有其声而无其义者并以阙疑传信之意敬撰跋语缀于简末所有谨拟跋语一条附于汉本卷四之后黏贴黄签进
呈统俟
钦定发下时交馆编入四库全书以垂永久并缮写二分一分送懋勤殿陈设一分交
尚书房收贮为此谨
奏
乾隆四十五年七月初二日奉
旨知道了跋语即行翻出清文钦此
谨案
钦定满洲祭神祭天典礼一书稽考旧章厘正同异允足昭信而传远兹复仰承
谕旨令臣等译汉纂入四库全书臣等依据清文详加推译伏考坤宁宫所朝祭者为
释迦牟尼佛
观世音菩萨
关圣帝君所夕祭者为
穆哩罕
画像神
蒙古神其月祭大祭翌日则敬申报祀于
天神而祝辞所称乃有阿珲年锡安春阿雅喇穆哩穆哩哈纳丹岱珲纳尔珲轩初恩都哩僧固拜满章京纳丹威瑚哩恩都蒙鄂乐喀屯诺延诸号中惟纳丹岱珲即七星之祀其喀屯诺延即蒙古神以先世有德而祀其余则均无可考又树柳枝求福之神称为佛立佛多鄂谟锡玛玛者知为保婴而祀
堂子内尚锡之神知为田苗而祀而祝辞所称钮欢台吉武笃本贝子者则亦不得其缘起盖古者一方一国各有专祀或因灵应所著而报以馨香或因功德在人而申其荐飨故相沿旧俗昭事维虔祭法所谓有其举之莫敢废也洎
宝祚诞膺万灵申佑益着为令典用答
神庥虽世远年湮不能尽详其始末然考礼记文王世子称释奠于先师郑元所注不能举先师为谁但以周礼瞽宗及汉代经师为例知古人于相传祀典无从溯其本源者皆不妄引其人以实之致涉诬罔故今亦阙所不知不敢附会其辞以昭敬慎又祝辞之文有意义可寻绎者皆依类译汉至于卓尔欢锺依珠噜珠克特亨哲伊哷呼哲纳尔珲哲古依双宽斐孙安哲鄂啰罗诸字皆但有音声莫能训解盖自大金天兴甲午以后典籍散佚文献无征故老流传惟凭口授历年既远遂不甚可明考汉代乐府如临高台之收中吾有所思之妃呼豨皆有其声而无其义又宋书乐志载铎舞曲圣人制礼乐篇亦全篇皆取对音历代相传均阙疑而不敢改今亦恭录原文不敢强为窜易以存其本真焉
经筵日讲起居注官太子太保武英殿大学士文渊阁领阁事御前大臣管理吏部事务掌翰林院事　领侍卫内大臣一等诚谋英勇公臣阿桂
经筵日讲起居注官太子太保文华殿大学士文渊阁领阁事掌翰林 【林下脱院字】 事管理户部事务一等轻车都尉臣于敏中经筵日讲起居注官太子太保武英殿大学士文渊阁领阁事御前大臣管理吏部事务掌翰林院事　领侍卫内大臣一等诚谋英勇公臣阿桂谨奏所有满洲祭祀典礼跋语一条前经遵
旨恭拟进
呈钦奉
谕旨即行翻出清文钦此随率同翻书房官员敬谨翻出恭录呈览伏候
钦定发下时照依清本式样缮写交
武英殿补行刊刻缀于卷四之末为此谨
奏
乾隆四十五年七月二十三日奉
旨知道了钦此
钦定满洲祭神祭天典礼卷四 
●职名 
遵
旨总办承修监造监绘誊录
钦定满洲祭神祭天典礼之诸王大臣官员等职名
遵
旨总办
管理内务府事兼管正黄旗满洲都统事务纪录三次和硕庄亲王臣允禄
办理宗人府事务纪录六次和硕履亲王臣允祹
管理内务府事兼管镶黄旗满洲都统纪录三次和硕和亲王臣弘昼
经筵讲官太保大学士议政大臣领侍卫内大臣兼管吏部户部理藩院事总管内务府大臣管理三库事务忠勇公加三级军功加三级臣傅恒
太子太傅大学士议政大臣领侍卫内大臣兼管刑部尚书事总管内务府大臣臣来保
太子少保内大臣礼部尚书管理户部三库事总管内务府大臣臣海望
议政大臣工部尚书兼管奉宸院卿事总管内务府大臣臣三和
管理上虞备用处事兼管满洲火器营事务御前侍卫都统衔右翼前锋统领向导总管加一级军加 【加：功】 纪录一次寻常纪录三次臣阿岱
承修
总管广储司六库事务郎中纪录十四次臣官着
郎
中
纪
录
七
次臣色勒
掌仪司郎中兼佐领纪录八次臣察喇
员
外
郎
纪
录
十
次臣明善
司



俎



官臣六十
监造
总管广储司六库事务郎中兼佐领加二级纪录十五次臣宝善
管







　领臣升官保
监绘
营造司员外郎纪录三次臣保格誊录
掌仪司首领笔帖式加一级臣永泰
首
领
笔
帖
式臣宜廷彪
武英殿监造
管理三旗银两庄头处郎中兼佐领加六级纪录十七次臣永保
管理三旗银两庄头处员外郎兼佐领加一级纪录四次臣永忠
广
储
司
员
外
郎臣永泰
库 【库：广】 储司司库加一级纪录五次臣桑格
监
造
加
一
级臣李保
监
造
加
二
级臣姚文斌
库




　掌臣虎什泰
库




　掌臣高永仁 
●钦定满洲祭神祭天典礼卷一 
祭神祭天议 
献鲜背镫祭议 
汇记满洲祭祀故事 
坤宁宫元旦行礼仪注 
堂子亭式殿元旦行礼仪注 
堂子亭式殿祭祀仪注 
堂子亭式殿祭祀祝辞 
尚锡神亭祭祀仪注 
尚锡神亭管领祝辞 
恭请神位供于堂子仪注 
恭请神位入宫仪注 
坤宁宫月祭仪注 
祭神翌日祭天仪注 
祭神翌日祭天赞辞 
○祭神祭天议 
每日
坤宁宫朝祭夕祭每月祭天每岁春秋二季大祭四季献神每月于
堂子亭式殿
尚锡神亭内挂献净纸春秋二季
堂子立杆大祭一切礼仪俱行之已久灿然美备无可置议惟昔日司祝之人国语娴熟遇有喜庆之事均能应时编纂祷祝厥后司祝之清语不及前人复无典册记载惟口相授受于字句音韵之间不无差异即如祭天之赞辞挂献净纸之祷辞掌仪司俱载有册档是以无稍差遗所有司祝之祝祷辞章若不及时拟定载在册档诚如
圣谕音韵字句渐至讹舛今谨将
内廷司祝之一切祭神背镫祷祝赞祈等辞录出详阅不惟字句多有差谬即左右两翼承充
内廷司祝之赞辞亦彼此互异是以臣等令五旗王公等将各家祭神辞章录送并令从前司祝家内将伊等旧有祝祷辞章悉行录呈汇写一帙臣等公同敬谨复核订误补阙删复去宂又各就所见黏签恭呈
御览伏候
钦定再恭查
坤宁宫每日祭神至祭马神之时复于祭马神室内另祭所有祝祷之辞亦应更正臣等逐条缮写恭呈
御览如蒙
皇上训示谨遵缮成全部永远奉行请自王以下宗室觉罗以及奉祭觉罗
神之满洲人等有情愿钞录者俱准其钞录庶为臣仆者仰沐
皇仁满洲旧俗不致湮没而永远奉行矣谨此议
奏 
○献鲜背镫祭议 
我满洲之礼凡祭神祭天牺牲俱用整齐全备者稍有残缺即斥而不用是以祭祀之牺牲供献
神位不稍留剩即胆与蹄甲亦取置碟内陈于旁案初我满洲在本处围场既近所获之兽可乘其鲜好背镫以祭迨入京师围场既远或所获之兽已越昼夜或系多伤或已取去腑脏因其不全不敢祭献今臣等钦遵
上谕公同详议如
盛京等处畋猎
皇上亲射之兽既难送京祭献请仍照从前不献外现在
大内凡新得鲜果鲜蔬既恭献
神位而旧例曾以雏鸡鲜鱼等物背镫以祭王等以及各满洲等亦仍有以雏鸡鲜鱼之类背镫以祭者请嗣后南苑等处附近畋猎
皇上亲射狍鹿等兽内伤止一处尾蹄脏腑齐全者如有
旨令背镫以祭则所司恭赍交司俎人等敬谨修整祭献若伤多残缺不全者仍请勿用至时新鲜物臣等按其时令请每岁春季以雏鸡各二夏季以子鹅各一秋季以鱼各一冬季以雉各二背镫以祭其应献之雏鸡子鹅交会计司令庄头择肥美者交纳鱼雉交都虞司令网户猎户择鲜整者交纳均以生者由掌仪司官员详视交司俎官敬谨修整于
神位前背镫以祭等因议准施行 
○汇记满洲祭祀故事 
我
满洲国自昔敬
天与
佛与神出于至诚故创基
盛京即恭建
堂子以祀
天又于
寝宫正殿恭建
神位以祀
佛
菩萨
神及诸
祀位嗣虽建立
坛
庙分祀
天
佛暨神而旧俗未敢或改与祭祀之礼并行至我
列圣定鼎中原迁都京师祭祀仍遵昔日之制由来久矣而满洲各姓亦均以祭神为至重虽各姓祭祀皆随土俗微有差异大端亦不甚相远若
大内及王贝勒贝子公等均于
堂子内向南祭祀至若满洲人等均于各家院内向南以祭又有建立
神杆以祭者此皆祭
天也凡朝祭之
神皆系恭祀
佛
菩萨
关帝惟夕祭之
神则各姓微有不同原其祭祀所由盖以各尽诚敬以溯本源或受土地山川
神灵显佑默相之恩而报祭之也
大内每岁春秋二季于
堂子内立杆祭祀复于
宫内报祭除斋戒并禁止屠宰日期外每日祭神每月初二日祭天一次四季则有献神之祭分府之皇子与
宫内居住之皇子如奉
旨在
坤宁宫祭神每月于
皇上祭神祭天后各按次序祭神一日祭天一日其未分府在
紫禁城内居住之皇子每月各于所居之处祭神祭天王贝勒贝子公等每岁春秋二季挨次在
堂子内立杆祭祀并各于本家报祭每月祭神祭天公侯伯大臣官员以下至闲散满洲或每月或每岁或四季二季一季于本家内祭神先是每岁春秋二季
大内立杆祭神过二三日后亲王以下入八分公以上各按班次由
坤宁宫内恭请朝祭夕祭
神位至于各家届立杆祭祀之日恭请朝祭
神位在
堂子内祭毕仍请至家内夕间大祭于是挨次恭请神位祭祀俱照此至于月终
