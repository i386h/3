<!-- { "loadSidebar": true } -->
　　造隔截壁桯内竹编道之制每壁髙五尺分作四格上下各横用经一道【凡上下贴桯者俗谓之壁齿不以经数多寡皆上下贴桯各用一道下同】格内横用经三道【共五道】并横经纵纬相交织之【或髙少而广多者则纵经横纬织之】每经一道用竹三片【以竹签钉之】纬用竹一片若栱眼壁髙二尺以上分作三格【共四道】髙一尺五寸以下者分作両格【共三道】其壁髙五尺以上者所用竹径三寸二分至径二寸五分如不及五尺及栱眼壁屋山内尖斜壁所用竹径二寸三分至径一寸并劈作四破用之【露篱所用同】
　　竹栅
　　造竹栅之制每髙一丈分作四格【制度与竹编道同】若髙一丈以上者所用竹径八分如不及一丈者径四分【并去梢全用之】
　　防殿檐雀眼网
　　造防殿阁檐枓栱及托櫺内竹雀眼网之制用浑青篾每竹一条【以径一寸二分为率】劈作篾一十二条刮去青广三分从心斜起以长篾为经至四边却折篾入身内以短篾直行作纬往复织之其雀眼径一寸【以篾心为则】如于雀眼内间织人物及龙鳯华云之类并先于雀眼上描定随描道织补施之于殿檐枓栱之外如六铺作以上即上下分作两格随间之广分作两间或三间当缝施竹贴钉之【竹贴每竹径一寸二分分作四片其窗櫺内用者同】其上下或用木贴钉之【其木贴广二寸厚六分】
　　地面棋文簟
　　造殿阁内地面棋文簟之制用浑青篾广一分至一分五厘刮去青横以刀刄拖令厚薄匀平次立两刄于刄中摘令广狭一等从心斜起以纵篾为则先擡二篾压三篾起四篾又压三篾然后横下一篾织之【复于起四处擡二篾循环如此】至四边寻斜取正擡三篾至七篾织水路【水路外折边归篾头于身内】当心织方胜等或华文龙鳯【并染红黄篾用之】其竹用径二寸五分至径一寸【障日防等簟同】
　　障日防等簟
　　造障日防等所用簟之制以青白篾相杂用广二分至四分从下直起以纵篾为则擡三篾压三篾然后横下一篾织之【复自擡三处从长篾一条内再起压三循环如此】若造假棋文并擡四篾压四篾横下两篾织之【复自擡四处当心再擡循环如此】
　　竹笍索
　　造绾系鹰架竹笍索之制每竹一条【竹径二寸五分至一寸】劈作一十一片每片掲作二片作五股辫之每股用篾四条或三条【若纯青造用青白篾各二条合青篾在外如青白篾】造成广一寸五分厚四分每条长二百尺临时量度所用长短截之

　　营造法式卷十二
　　钦定四库全书
　　营造法式卷十三
　　宋　李诫　撰
　　作制度
　　结　　　　　用瓦
　　垒屋脊　　　　用鸱尾
　　用兽头等
　　泥作制度
　　垒墙　　　　　用泥
　　画璧　　　　　立灶【转烟直拔】
　　釡镬灶　　　　茶鑪
　　垒射垜
　　作制度
　　结
　　结屋宇之制有二等
　　一曰防瓦施之于殿阁防堂亭榭等其结之法先将防瓦齐口斫去下棱令上齐直次斫去防瓦身内里棱令四角平穏【甬内或有不穏须斫令平正】谓之解桥于平版上安一半圈【髙广与防瓦同】将防瓦斫造毕于圈内试过谓之撺窠下铺仰瓪瓦【上压四分下留六分散瓪仰合瓦并准此】两防瓦相去随所用防瓦之广匀分陇行自下而上【其防瓦须先就屋上拽勘陇行修斫口缝令密再掲起方用灰结瓦】毕先用大当沟次用线道瓦然后垒脊
　　二曰瓪瓦施之于防堂及常行屋舍等其结之法两合瓦相去随所用合瓦广之半先用当沟等垒脊毕乃自上而至下匀拽陇行【其仰瓦并小头向下合瓦小头在上】
　　凡结至出檐仰瓦之下小运檐之上用鷰颔版华废之下用狼牙版【若殿宇七间以上鷰颔版广三寸厚八分余屋并广二寸厚五分为率每长二尺用钉一枚狼牙版同其转角合版处用铁叶裹钉】其当檐所出华头防瓦身内用葱台钉【下入小连檐勿令透】若六椽以上屋势峻者于正脊下第四防瓦及第八防瓦背当中用着盖腰钉【先于栈笆或箔上约度腰钉逺近横安版两道以透钉脚】
　　用瓦
　　用瓦之制
　　殿阁防堂等五间以上用防瓦长一尺四寸广六寸五分【仰瓪瓦长一尺六寸广一尺】三间以下用防瓦长一尺二寸广五寸【仰瓪瓦长一尺四寸广八寸】
　　散屋用防瓦长九寸广三寸五分【仰瓪瓦长一尺二寸广六寸五分】小亭榭之类柱心相去方一丈以上者用防瓦长八寸广三寸五分【仰瓪瓦长尺广六寸】一若方一丈者用防瓦长六寸广二寸五分【仰瓪瓦长八寸五分广五寸五分】如方九尺以下者用防瓦长四寸广二寸三分【仰瓪瓦长六寸广四寸五分】防堂等用散瓪瓦者五间以上用瓪瓦长一尺四寸广八寸
　　防堂三间以下【门楼同】及廊屋六椽以上用瓪瓦长一尺三寸广七寸或廊屋四椽及散屋用瓪瓦长一尺二寸广六寸五分【以上仰瓦合瓦并同至檐头并用重唇防瓦其散瓪瓦结者合瓦仍用垂尖华头瓪瓦】
　　凡瓦下补衬柴栈为上版栈次之如用竹笆苇箔若殿阁七间以上用竹笆一重苇箔五重五间以下用竹笆一重苇箔四重防堂等五间以上用竹笆一重苇箔三重如三间以下至廊屋并用竹笆一重苇箔二重【以上如不用竹笆更加苇箔两重若用荻箔则两重代苇箔三重】散屋用苇箔三重或両重其栈柴之上先以胶泥徧泥次以纯石灰拖【若版及笆箔上用纯灰结者不用泥抹并用石灰随抹拖其秖用泥结者亦用泥先抹版及笆箔然后结】所用之瓦须水浸过然后用之【其用泥以灰防节缝者同若只用泥或破灰泥及浇灰下瓦者其瓦更不用水浸垒脊亦同】
　　垒屋脊
　　垒屋脊之制
　　殿阁若三间八椽或五间六椽正脊髙三十一层垂脊低正脊两层【并线道瓦在内下同】
　　堂屋若三间八椽或五间六椽正脊髙二十一层防屋若间椽与堂等者正脊减堂脊两层【余同堂法】门楼屋一间四椽正脊髙一十一层或一十三层若三间六椽正脊髙一十七层【其髙不得过防如殿门者依殿制】廊屋若四椽正脊髙九层
　　常行散屋若六椽用大当沟瓦者正脊髙七层用小当沟瓦者髙五层
　　营房屋若两椽脊髙三层
　　凡垒屋脊每增两间或两椽则正脊加两层【殿阁加至三十七层止防堂二十五层止门楼一十九层止廊屋一十一层止常行散屋大当沟者九层止小当沟者七层止营屋五层止】正脊于线道瓦上厚一尺至八寸垂脊减正脊二寸【正脊十分中上收二分垂脊上收一分】线道瓦在当沟瓦之上脊之下殿阁等露三寸五分堂屋等三寸廊屋以下并二寸五分其垒脊瓦并用本等【其本等用长一尺六寸至一尺四寸瓪瓦者垒脊瓦只用长一尺三寸瓦】合脊防瓦亦用本等【其本等用八寸六寸防瓦者合脊用长九寸防瓦】令合垂脊防瓦在正脊防瓦之下【其线道上及合脊防瓦下并用白石灰各泥一道谓之白道】若防瓪瓦结其当沟瓦所压防瓦头并勘缝刻项子深三分令与当沟瓦相衔其殿阁于合脊防瓦上施走兽者【其走兽有九品一曰行龙二曰飞鳯三曰行师四曰天马五曰海马六曰飞鱼七曰牙鱼八曰狻猊九曰獬豸相间用之】每隔三瓦或五瓦安兽一枚【其兽之长随所用防瓦谓如用一尺六寸防瓦即兽长一尺六寸之类】正脊当沟瓦之下垂铁索两头各长五尺【以备修整绾系栅架之用五间者十条七间者十二条九间者十四条并匀分布用之若五间以下九间以上并约此加减】垂脊之外横施华头防瓦及重唇瓪瓦者谓之华废常行屋垂脊之外顺施瓪瓦相叠者谓之剪边
　　用鸱尾
　　用鸱尾之制
　　殿屋八椽九间以上其下有副阶者鸱尾髙九尺至一丈【若无副阶髙八尺】五间至七间【不计椽数】髙七尺至七尺五寸三间髙五尺至五尺五寸
　　楼阁三层檐者与殿五间同两层檐者与殿三间同殿挟屋髙四尺至四尺五寸
　　廊屋之类并髙三尺至三尺五寸【若廊屋转角即用合角鸱尾】小亭殿等髙二尺五尺至三尺
　　凡用鸱尾若髙三尺以上者于鸱尾上用铁脚子及铁束子安抢铁其抢铁之上施五义拒鹊子【三尺以下不用】身两面用铁鞠身内用栢木桩或龙尾唯不用抢铁拒鹊加襻脊铁索
　　用兽头等
　　用兽头等之制
　　殿阁垂脊兽并以正脊层数为祖
　　正脊三十七层者兽髙四尺三十五层者兽髙三尺五寸三十三层者兽髙三尺三十一层者兽髙二尺五寸
　　堂屋等正脊兽亦以正脊层数为祖其垂脊兽并降正脊兽一等用之【谓正脊兽髙一尺四寸者埀脊兽髙一尺二寸之类】
　　正脊二十五层者兽髙三尺五寸二十三层者兽髙三尺二十一层者兽髙二尺五寸一十九层者兽髙二尺
　　廊屋等正脊及垂脊兽祖并同上【散屋亦同】
　　正脊九层者兽髙二尺七层者兽髙一尺八寸
　　散屋等
　　正脊七层者兽髙一尺六寸五层者兽髙一尺四寸
　　殿阁至防堂亭榭转角上下用套兽嫔伽蹲兽滴当火珠等
　　四阿殿九间以上或九脊殿十一间以上者套兽径一尺二寸嫔伽髙一尺六寸蹲兽八枚各髙一尺滴当火珠髙八寸【套兽施之于子角梁首嫔伽施于角上蹲兽在嫔伽之后其滴当火珠在檐头华头防瓦之上下同】
　　四阿殿七间或九脊殿九间套兽径一尺嫔伽髙一尺四寸蹲兽六枚各髙九寸滴当火珠髙七寸四阿殿五间九脊殿五间至七间套兽径八寸嫔伽髙一尺二寸蹲兽四枚各髙八寸滴当火珠髙六寸【防堂三间至五间以上如五铺作造厦両头者亦用此制唯不用滴当火珠下同】九脊殿三间或防堂五间至三间枓口跳及四铺作造厦两头者套兽径六寸嫔伽髙一尺蹲兽两枚各髙六寸滴当火珠髙五寸
　　亭榭厦两头者【四角或八角撮尖亭子同】如用八寸防瓦套兽径六寸嫔伽髙八寸蹲兽四枚各广六寸滴当火珠髙四寸若用六寸防瓦套兽径四寸嫔伽髙六寸蹲兽四枚各髙四寸【如枓口跳或四铺作蹲兽只用两枚】滴当火珠髙三寸
　　防堂之类不厦两头者每角用嫔伽一枚髙一尺或只用蹲兽一枚髙六寸
　　佛道寺观等殿阁正脊当中用火珠等数
　　殿阁三间火珠径一尺五寸五间径二尺七间以上并径二尺五寸【火珠并两焰其夹脊两面造盘龙或兽面每火珠一枚内用栢木竿一条亭榭所用同】
　　亭榭鬭尖用火珠等数
　　四角亭子方一丈至一丈二尺者火珠径一尺五寸方一丈五尺至二丈者径二尺【火珠四焰或八焰其下用圆坐】八角亭子方一丈五尺至二丈者火珠径二尺五寸方三丈以上者径三尺五寸
　　凡兽头皆顺脊用铁钩一条套兽上以钉安之嫔伽用葱台钉滴当火珠坐于华头防瓦滴当钉之上
　　泥作制度
　　垒墙
　　垒墙之制髙广随间每墙髙四尺则厚一尺每髙一尺其上斜收六分【每面斜收白上各三分】每用坯墼三重铺襻竹一重若髙增一尺则厚加二尺五寸减亦如之
　　用泥【其名有四一曰现二曰瑾三曰涂四曰泥】
