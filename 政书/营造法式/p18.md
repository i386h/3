<!-- { "loadSidebar": true } -->
　　铺地殿堂等地面塼之制用方塼先以两塼面相合磨令平次斫四边以曲尺较令方正其四侧斫令下棱收入一分殿堂等地面每柱心内方一丈者令当心髙二分方三丈者髙三分【如防堂廊舍等亦可以两椽为计】柱外阶广五尺以下每一尺令自柱心起至阶龈垂二分广六尺以上者垂三分其阶龈压防用召或亦用塼其阶外散水量檐上滴水逺近铺砌向外侧塼砌线道二周
　　墙下隔减
　　垒砌墙隔减之制殿阁外有副阶者其内墙下隔减长随墙广【下同】其广六尺至四尺五寸【自六尺以减五寸为法减至四尺五寸止】髙五尺至三尺四寸【自五尺以减六寸为法至三尺四寸止】如外无副阶者【防堂同】广四尺至三尺五寸髙三尺至二尺四寸若廊屋之类广三尺至二尺五寸髙二尺至一尺六寸其上收同阶基制度
　　踏道
　　造踏道之制广随间广每阶基髙一尺底长二尺五寸每一踏髙四寸广一尺两颊各广一尺二寸两颊内线道各厚二寸若阶基髙八塼其两颊内地栿柱子等平双转一周以次单转一周退入一寸又以次单转一周当心为象眼每阶基加三塼两颊内单转加一周若阶基髙二十塼以上者两颊内平双转加一周踏道下线道亦如之
　　慢道
　　垒砌慢道之制城门慢道每露台塼基髙一尺拽脚斜长五尺【其广减露台一尺】堂等慢道每阶基髙一尺拽脚斜长四尺作三瓣蝉翅当中随间之广【取宜约度两额及线道并同踏道之制】每斜长一尺加四寸为两侧翅瓣下之广若作五瓣蝉翅其两侧翅瓣下取斜长四分之三凡慢道面塼露龈皆深三分【如华塼即不露龈】
　　须弥坐
　　垒砌须弥坐之制共髙一十三砖以二砖相并以此为率自下一层与地平上施单混肚塼一层次上牙脚塼一层【比混肚塼下龈收入一寸】次上罨牙塼一层【比牙脚出三分】次上合莲砖一层【比罨牙收入一寸五分】次上束腰塼一层【比合莲下龈收入一寸】次上仰莲塼一层【比束腰出七分】次上壶门柱子塼三层【柱子比仰莲收入一寸五分壶门比柱子收入五分】次上罨澁塼一层【比柱子出五分】次上方澁平塼两层【比罨澁出五分】如髙下不同约此率随宜加减之【如殿阶作须弥坐砌垒者其出入并依角石柱制度或约此法加减】
　　塼墙
　　垒塼墙之制每髙一尺底广五寸每面斜收一寸若麤砌斜收一寸三分以此为率
　　露道
　　砌露道之制长广量地取宜两边各侧砌双线道其内平铺砌或侧塼虹面叠砌两边各侧砌四塼为线
　　城壁水道
　　垒城壁水道之制随城之髙匀分踏每踏髙二尺广六寸以三塼相并【用趄模塼】面与城平广四尺七寸水道广一尺一寸深六寸两边各广一尺八寸地下砌侧塼散水方六尺
　　卷輂河渠口
　　叠砌卷輂河渠塼口之制长广随所用单眼卷輂者先于渠底铺地面塼一重每河渠深一尺以二塼相并垒两壁塼髙五寸如深广五尺以上者心内以三砖相并其卷輂随圜分侧用塼【覆背塼同】其上缴背顺铺条塼如双眼卷輂者两壁塼以三塼相并心内以六塼相并余并同单眼卷輂之制
　　接甑口
　　垒接甑口之制口径随釡或锅先依口径圜様取逐层塼定様斫磨口径内以二塼相并上铺方塼一重为面【或只用条塼覆靣】其髙随所用【塼并倍用纯灰下】
　　马台
　　垒马台之制髙一尺六寸分作两踏上踏方二尺四寸下踏广一尺以此为率
　　马槽
　　垒马槽之制髙二尺六寸广三尺长随间广【或随所用之长】其下以五塼相并垒髙六塼其上四边垒塼一周髙三塼次于槽内四壁侧倚方塼一周【其方塼后随斜分斫贴垒三重】方塼之上铺条塼覆面一重次于槽底铺方塼一重为槽底面【塼并用纯灰下】
　　井
　　甃井之制以水面径四尺为法
　　用塼若长一尺二寸广六寸厚二寸条塼除抹角就圜实收长一尺视髙计之每深一丈以六百口垒五十层若深广尺寸不定皆积而计之
　　底盘版随水面径料每斤广八寸牙缝搭掌在外其厚二寸为定法
　　凡甃造井于所留水面径外四周各广二尺开掘其塼防用竹并芦蕟编夹垒及一丈闪下甃砌若旧井损缺艰于修补者即于径外各展掘一尺栊套接垒下甃
　　窰作制度
　　瓦【其名有二一曰瓦二曰防】
　　造瓦坯用细胶土不夹砂者前一日和泥造坯【鸱兽事件同】先于轮上安定札圈次套布筒以水搭泥拨圈打搭收光取札并布筒防曝【鸱兽事件捏造火珠之类用轮牀收托】其等第依下项
　　防瓦
　　长一尺四寸口径六寸厚六分【仍留曝干并烧变所缩分数下准此】长一尺二寸口径五寸厚五分
　　长一尺口径四寸厚四分
　　长八寸口径三寸五分厚三分五厘
　　长六寸口径三寸厚三分
　　长四寸口径二寸五分厚二分五厘
　　瓪瓦
　　长一尺六寸大头广九寸五分厚一寸小头广八寸五分厚八分
　　长一尺四寸大头广七寸厚七分小头广六寸厚六分
　　长一尺三寸大头广六寸五分厚六分小头广五寸五分厚五分五厘
　　长一尺二寸大头广六寸厚六分小头广五寸厚五分
　　长一尺大头广五寸厚五分小头广四寸厚四分长八寸大头广四寸五分厚四分小头广四寸厚三分五厘
　　长六寸大头广四寸【厚同上】小头广三寸五分厚三分
　　凡造瓦坯之类候曝微干用刀剺画每桶作四片【防瓦作二片线道瓦于每片中心画一道条子十字剺画】线道条子瓦仍以水饰露明处一边
　　塼【其名有四一曰甓二曰瓴甋三曰防四曰防甎】
　　造塼坯前一日和泥打造其等第依下项
　　方塼
　　二尺厚三寸
　　一尺七寸厚二寸八分
　　一尺五寸厚二寸七分
　　一尺三寸厚二寸五分
　　一尺二寸厚二寸
　　条塼
　　长一尺三寸广六寸五分厚二寸五分
　　长一尺二寸广六寸厚二寸
　　压阑塼长二尺一寸广一尺一寸厚二寸五分塼碇方一尺一寸五分厚四寸三分
　　牛头塼长一尺三寸广六寸五分一壁厚二寸五分一壁厚二寸二分
　　走趄塼长一尺二寸面广五寸五分底广六寸厚二寸
　　趄条塼面长一尺一寸五分底长一尺二寸广六寸厚二寸
　　镇子塼方六寸五分厚二寸
　　凡造塼坯之制皆先用灰衬隔模匣次入泥以杖刮脱曝令干
　　瑠璃瓦等【炒造黄丹附】
　　凡造瑠璃瓦等之制药以黄丹洛河石铜末用水调匀【冬月以汤】防瓦于背面鸱兽之类于安卓露明处【青掍同】并遍浇刷瓪瓦于仰面内中心【重唇瓪瓦仍于背上浇大头其线道条子瓦浇唇一壁】凡合瑠璃药所用黄丹阙炒造之制以黒锡盆硝等入镬煎一日为麤渣出候冷捣罗作末次日再炒煿盖罨第三日炒成
　　青掍瓦【滑石掍茶土掍】
　　青掍瓦等之制以干坯用瓦石磨擦【防瓦于背瓪瓦于仰面磨去布文】次用水湿布揩拭候干次以洛河石掍砑次掺滑石末令匀【用茶土掍者淮先掺茶土次以石掍砑】
　　烧变次序
　　凡烧变塼瓦等之制素白窰前一日装窰次日下火烧变又次日土水窨更三日开候冷通及七日出窰青掍窰【装窰烧变出窰日分准上法】先烧芟草【茶土掍者止于曝窰内搭带烧变不用紫草羊粪油籸】次蒿草次松栢柴羊粪麻籸浓油盖罨不令透烟瑠璃窰前一日装窰次日下火烧变一日开窰天候冷至第五日出窰
　　垒造窰
　　垒窰之制大窰髙二丈二尺四寸径一丈八尺【外围地在外曝窰同】门髙五尺六寸广二尺六寸【曝窰髙一丈五尺四寸径一丈二尺八寸门髙同大窰广二尺四寸】
　　平坐髙五尺六寸径一丈八尺【曝窰一丈二尺八寸】垒二十八层【曝窰同】其上垒五帀髙七尺【曝窰垒三帀髙四尺二寸】垒七层【曝窰同】收顶七帀髙九尺八寸垒四十九层【曝窰四帀髙五尺六寸垒二十八层逐层各收入五寸递减半塼】
　　殻窰眼暗突底脚长一丈五尺【上留空分方四尺二寸盖暗突收长二尺四寸曝窰同】广五寸垒二十层【曝窰长一丈八寸广同大窰垒一十五层】牀长一丈五尺髙一尺四寸垒七层【曝窰长一丈八尺髙一尺六寸垒八层】
　　壁长一丈五尺髙一丈一尺四寸垒五十七层【下作出烟口子承重托柱其曝窰长一丈八寸髙一丈垒五十层】
　　门两壁各广五尺四寸髙五尺六寸垒二十八层仍垒脊【子门同曝窰广四尺八寸髙同大窰】
　　子门两壁各广五尺二寸髙八尺垒四十层
　　外围径二丈九尺髙二丈垒一百层【曝窰径二丈二寸髙一丈八寸垒五十四层】
　　池径一丈髙二尺垒一十层【曝窰径八尺髙一尺垒五层】
　　踏道长三丈八尺四寸【曝窰长二丈】
　　凡垒窰用长一尺二寸广六寸厚二寸条塼平坐并窰门子门窰牀外围踏道皆并二砌其窰池下面作蛾眉垒砌承重上侧使暗突出烟












　　营造法式卷十五
　　钦定四库全书
　　营造法式卷十六
　　宋　李诫　撰
　　壕寨功限
　　总杂功　　　　　筑基
　　筑城　　　　　　筑墙
　　穿井　　　　　　般运功
　　供诸作功
　　石作功限
　　总造作功　　　　　柱础
　　角石【角柱】　　　　　殿阶基
　　地面石【压防石】　　　　殿阶螭首
　　殿内鬬八　　　　　踏道
　　单钩防【重台钩阑】　　　　螭子石
　　门砧限【卧立柣　　　将军石止扉石】
　　地栿石　　　　　　流杯渠
　　坛　　　　　　　卷輂水
　　水槽　　　　　　马台
　　井口石　　　　　山棚鋜脚石
　　幡竿颊　　　　　赑屃碑
　　笏头碣
　　壕寨功限
　　总杂功
　　诸土干重六十斤为一担【诸物准此】如麤重物用八人以上石段用五人以上可举者或瑠璃瓦名件等每重五十斤为一担
　　诸石每方一尺重一百四十三斤七两五钱【方一寸二两三钱】塼八十七斤八两【方一寸一两四钱】瓦九十斤六两二钱五分【方一寸一两四钱五分】
　　诸木每方一尺重依下项
　　黄松【寒松赤申松同】二十五斤【方一寸四钱】
　　白松二十斤【方一寸三钱二分】
　　山杂木【谓海枣榆槐木之类】三十斤【方一寸四钱八分】
　　诸于三十里外般运物一担往复一功若一百二十歩以上纽计每往复共一里六十担亦如之【牵拽舟车栰地里准此】诸功作般运物若于六十歩外往复者【谓七十歩以下者】并秖用本作供作功或无供作功者每一百八十担一功或不及六十歩者每短一歩加一担
　　诸于六十歩内掘土般供者每七十尺一功【如地坚硬或砂礓相杂者减二十尺】
　　诸自下就土供坛基墙等用本功如加膊版髙一丈以上用者以一百五十担一功
　　诸掘土装车及篮每三百三十担一功【如地坚硬或砂礓相杂者装一百三十担】
　　诸磨褫石段每石面二尺一功
　　诸磨褫二尺方塼每六口一功【一尺五寸方塼八口压阑塼一十口一尺三寸方塼一十八口一尺二寸方塼二十三口一尺三寸条塼三十五口同】
　　诸脱造垒墙条墼长一尺二寸广六寸厚二寸【干重十斤】每二百口一功【和泥起压在内】
　　筑基
