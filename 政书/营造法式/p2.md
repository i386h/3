<!-- { "loadSidebar": true } -->
　　傅子构大厦者先择匠而后简材【今或谓之方桁桁音衡按构屋之法其规矩制度皆以章栔为祖今语以人举止失措者谓之失章失栔葢此也】
　　栱
　　尔雅閞谓之槉【柱上欂也亦名枅又曰防閞音弁槉音疾】
　　苍颉篇枅柱上方木
　　释名栾挛也其体上曲挛拳然也
　　王延寿鲁灵光殿赋曲枅要绍而环句【曲枅栱也】
　　博雅欂谓之枅曲枅谓之栾【枅音古妍切又音鸡】
　　薛综西京赋注栾柱上曲木两头受栌者
　　左思吴都赋雕栾镂楶【栾栱也】
　　飞昂
　　説文防楔也
　　何晏景福殿赋飞昂鸟踊
　　又防栌各落以相承【李善曰飞昂之形类鸟之飞今人名屋四阿栱曰防昂防即昂也】刘梁七举双覆井菱荷垂英昂
　　义训斜角谓之飞防【今谓之下昂者以昂尖下指故也下昂尖面防下平又有上昂如昂桯垗斡者施之于屋内或平坐之下昂字又作枊或作防者皆吾郎切防于交切俗作凹者非是】
　　爵头
　　释名上入曰爵头形似爵头也【今俗谓之耍头又谓之胡孙头朔方人谓之防头音勃防音纵】
　　枓
　　语山节藻棁【节栭也】
　　尔雅栭谓之楶【即樝也】
　　説文栌柱上柎也栭枅上标也
　　释名卢在柱端都卢负屋之重也斗在栾两头如斗负上□也
　　博雅楶谓之栌【节楶古文通用】
　　鲁灵光殿赋层栌佹以岌峩【栌枓也】
　　义训柱斗谓之防【音沓】
　　铺作
　　汉栢梁诗大匠曰柱榱欂栌相支持
　　景福殿赋桁梧复叠势合形离【桁梧枓栱也皆重叠而施其势或合或离】又防栌各落以相承栾栱夭矫而交结
　　徐陵太极殿铭千栌赫奕万栱崚层
　　李白明堂赋走栱夤縁
　　李华含元殿赋云薄万栱
　　又千栌骈凑【今以枓栱层数相叠出跳多寡次序谓之铺作】
　　平坐
　　张衡西都赋阁道穹隆【阁道飞陛也】
　　又隥道逦倚以正东【隥道阁道也】
　　鲁灵光殿赋飞陛揭孽縁云上征中坐垂景俯视流星义训阁道谓之飞陛飞陛谓之墱【今俗谓之平坐亦曰鼓坐】
　　梁
　　尔雅杗廇谓之梁【屋大梁也杗武方切廇力又切】
　　司马相如长门赋委参差之糠梁【糠虚也】
　　西都赋抗应龙之虹梁【梁曲如虹也】
　　释名梁强梁也
　　景福殿赋双枚既修【两重作梁也】
　　又重桴乃饰【重桴在外作两重牵也】
　　博雅曲梁谓之【音栁】
　　义训梁谓之欐【音礼】
　　柱
　　诗有觉其楹
　　春秋庄公丹桓宫楹
　　礼楹天子丹诸侯黝垩大夫苍士黈【黈黄色也】
　　又三家视桓楹【柱曰植曰桓】
　　西都赋雕玉瑱以居楹【瑱音镇】
　　説文楹柱也
　　释名柱住也楹亭也亭亭然孤立旁无所依也鲁读曰轻轻胜也孤立独处能胜任上重也
　　景福殿赋金楹齐列玉舄承跋【玉为矴以承柱下跋柱根也】
　　阳马
　　周官考工记商人四阿重屋【四阿若今四注屋也】
　　尔雅直不受檐谓之交【谓五架屋际椽又直上檐交于□上】
　　説文柧棱殿堂上最髙处也
　　景福殿赋承以阳马【阳马屋四角引出以承短椽者】
　　左思魏都赋齐龙首以涌霤【屋上四角雨水入龙口中写之于地也】张景阳七命隂虬负檐阳马翼阿
　　义训阙角谓之柧棱【今俗谓之角梁又谓之梁抹者葢语譌也】
　　侏儒柱
　　语山节藻棁
　　尔雅梁上楹谓之棁【侏儒柱也】
　　扬雄甘泉赋抗浮柱之飞榱【浮柱即梁上柱也】
　　释名棳棳儒也梁上短柱也棳儒犹侏儒短故因以名之也
　　鲁灵光殿赋胡人遥集于上楹【今俗谓之蜀柱】
　　斜柱
　　长门赋离楼梧而相摚【丑庚切】
　　説文摚袤柱也
　　释名迕在梁上两头相触迕也
　　鲁灵光殿赋枝摚杈枒而斜据【枝摚梁上交木也枒相柱而斜据其间也】义训斜柱谓之梧【今俗谓之义手】












　　营造法式卷一
　　钦定四库全书
　　营造法式卷二
　　宋　李诫　撰
　　总释下
　　栋　　　　　　两际
　　搏风　　　　　柎
　　椽　　　　　　檐
　　举折　　　　　门
　　乌头门　　　　华表
　　窓　　　　　　平棊
　　鬭八藻井　　　钩防
　　拒马义子　　　屏风
　　槏柱　　　　　露篱
　　防尾　　　　　瓦
　　涂　　　　　　彩画
　　阶　　　　　　塼
　　井
　　总例
　　总释下
　　栋
　　易栋隆吉
　　尔雅栋谓之桴【屋□也】
　　仪礼序则物当栋堂则物当楣【是制五架之屋也正中曰栋次曰楣前曰庪九伪切又九委切】
　　西都赋列棼撩以布翼荷栋棦而髙骧【棼桴皆栋也】
　　扬雄方言甍谓之霤【即屋□也】
　　説文极栋也栋屋极也□棼也甍屋栋也【徐锴曰所以承瓦故从瓦】释名□隠也所以隠桷也或谓之望言髙可望也或谓之栋栋中也居屋之中也屋脊曰甍甍防也在上防覆屋也
　　博雅□栋也
　　义训屋栋谓之甍【今谓之槫亦谓之檩又谓之櫋】
　　两际
　　尔雅桷直而遂谓之阅【谓五架屋际椽正相当】
　　甘泉赋日月才经于柍桭【柍于两切桭音真】
　　义训屋端谓之柍桭【今谓之废】
　　搏风
　　仪礼直于东荣【荣屋翼也】
　　甘泉赋列宿乃施于上荣
　　説文屋梠之两头起者为荣
　　义训搏风谓之荣【今谓之搏风版】
　　柎
　　説文棼复屋栋也
　　鲁灵光殿赋狡兎跧伏于柎侧【柎枓上横木刻兎形致木于背也】义训复栋谓之棼【今俗谓之替木】
　　椽
　　易鸿渐于木或得其桷
　　春秋左氏传桓公伐郑以大宫之椽为卢门之椽国语天子之室斵其椽而砻之加密石焉诸侯砻之大夫斵之士首之【密细密文理石谓砥也先粗砻之加以密砥首之斵其首也】
　　尔雅桷谓之榱【屋椽也】
　　甘泉赋琁题玉英【题头也榱椽之头皆以玉饰】
　　説文秦名为屋椽周谓之榱齐鲁谓之桷
　　又椽方曰桷短椽谓之栋
　　释名桷确也其形细而疎确也或谓之椽椽传也传次而布列之也或谓之榱在□旁下列衰衰然垂也博雅榱橑【鲁好切】桷栋椽也
　　景福殿赋爰有禁楄勒分翼张【禁楄短椽也楄蒲沔切】
　　陆德明春秋左氏传音义圜曰椽
　　檐【余亷切或作櫩俗作檐者非是】
　　易系辞上栋下宇以待风雨
　　诗如跂斯翼如矢斯棘如鸟斯革如翚斯飞【疏云言檐阿之势似鸟飞也翼言其体飞言其势也】
　　尔雅檐谓之樀【屋梠也】
　　礼复廇重檐天子之庙饰也
　　仪礼賔升主人阼阶上当楣【楣前梁也】
　　淮南子橑檐榱题【檐屋垂也】
　　方言屋梠谓之櫺【即屋檐也】
　　説文秦谓屋联櫋曰楣齐谓之檐楚谓之梠橝【徒含切】屋梠前也庌【音雅】庑也宇屋边也
　　释名楣眉也近前若面之有眉也又曰梠梠旅也连旅旅也或谓之槾槾绵也绵连榱头使齐平也宇羽也如鸟羽自蔽覆者也
　　西京赋飞檐防防
　　又镂槛文防【防连檐也】
　　景福殿赋防梠縁边【连檐木以承瓦也】
　　博雅楣檐櫺梠也
　　义训屋垂谓之宇宇下谓之庑步檐谓之廊峻廊谓之岩檐防谓之庮【音由】
　　举折
　　周官考工记匠人为沟洫葺屋三分瓦屋四分【各分其脩以其一为峻】
　　通俗文屋上平曰陠【必孤切】
　　刊谬证俗音字陠今犹言陠峻也
　　唐栁宗元梓人传画宫于堵盈尺而曲尽其制计其豪厘而构大厦无进退焉
　　皇朝景文公宋祁笔録今造屋有曲折者谓之庯峻齐魏间以人有仪矩可喜者谓之庯峭葢庯峻也【今谓之举折】
　　门
　　易重门击柝以待暴客
　　诗衡门之下可以栖迟
　　又乃立臯门臯门有闶乃立应门应门锵锵
　　诗义横一木作门而上无屋谓之衡门
　　春秋左氏传髙其闬闳
　　公羊传齿着于门阖【何休云阖扇也】
　　尔雅閍谓之门正门谓之应门柣谓之阈【阈门限也疏云俗谓之地柣千结切】枨谓之楔【门两旁木李巡曰梱上两旁木】楣谓之梁【门户上横梁】枢谓之椳【门户扉枢】枢逵北方谓之落时【门持枢者或逵北□以为固也】落时谓之【道二名也】橛谓之闑【门阃】阖谓之扉所以止扉谓之闳【门辟旁长橛也长杙即门橛也】植谓之传传谓之突【户持鏁植也见埤苍】
　　説文閤门旁户也闺特立之门上圜下方有似圭风俗通义门户铺首昔公输班之水见蠡曰见汝形蠡适出头般以足画图之蠡引闭其户终不可得开遂施之于门户云人闭藏如是固周密矣
　　博雅闼谓之门防【乎计切】扇扉也限谓之丞柣橜【巨月切】机闑【苦木切】也
　　释名门扪也为扪幕障卫也户防也所以谨防闭塞也声类曰庑堂下周屋也
　　义训门饰金谓之铺铺谓之鏂【音欧今俗谓之浮沤钉也】门持闗谓之梿【音连】户版谓之防【上音牵下音先】门上木谓之枅扉谓之户户谓之防臬谓之柣限谓之阃阃谓之阅闳谓之扊扅【上音琰下音移】扊扅谓之【音坥广韵曰所以止扉】门上梁谓之【音冒】谓之阘【音沓】键谓之防【音及】开谓之防【音伟】阖谓之【音蛭】外闗谓之扃外启谓之閮【音挺】门次谓之髙门谓之【音唐】谓之阆荆门谓之荜石门谓之庯【音孚】
　　乌头门
　　唐六典六品以上仍通用乌头大门
　　唐上官仪投壶经第一箭入谓之初箭再入谓之乌头取门双表之义
　　义训表楬阀阅也【楬音竭今呼为櫺星门】
　　华表
　　説文桓亭邮表也
　　前汉书注旧亭传于四角面百步筑上四方上有屋屋上有柱出髙丈余有大版贯柱四出名曰桓表县所治夹两边各一桓陈宋之俗言桓声如今人犹谓之和表顔师古云即华表也
　　崔豹古今注程雅问曰尧设诽谤之木何也答曰今之华表以横木交柱头状如华形似桔橰大路交衢悉施焉或谓之表木以表王者纳谏亦以表识衢路秦乃除之汉始复焉今西京谓之交午柱
　　窓
　　周官考工记四旁两夹窓【窓助户为明每室四户八窓也】
　　尔雅牖户之闲谓之扆【窓东户西也】
　　説文窓穿壁以木为交窓向北出牖也在墙曰牖在屋曰窓櫺楯间子也栊房室之处也
　　释名窓聪也于内窥见外为聪明也
　　博雅窓牖防【虚谅切】也
　　义训交窓谓之牖櫺窓谓之疏牖牍谓之篰【音部】绮窓谓之廲【音黎】廔【音娄】房疏谓之栊
　　平棊
　　史记汉武帝建章后閤平机中有驺牙出焉【今本作平栎者悮】山海经图作平橑云今之平棊也【古谓之承尘今宫殿中其上悉用草架梁栿承屋葢之重如攀额摚拄敦防方槫之类及纵横固齐之物皆不施斤斧于明栿背上架算桯方以方椽施版谓之平闇以平版贴华谓之平棊俗亦呼为平起者语譌也】
　　鬭八藻井
　　西京赋蔕倒茄于藻井披红葩之狎猎【藻井当栋中交木如井画以藻文饰以莲茎缀其根于井中其华下垂故云倒也】
