<!-- { "loadSidebar": true } -->
　　凡开临流岸口修筑屋基之制开深一丈八尺广随屋间数之广其外分作两摆手斜随马头布柴梢令厚一丈五尺每岸长五尺钉桩一条【长一丈七尺径五寸至六寸皆可用】梢上用胶土打筑令实【若造桥两岸马头准此】
　　石作制度
　　造作次序
　　造石作次序之制有六一曰打剥【用錾揭剥髙处】二曰粗搏【稀布錾凿令深浅齐匀】三曰细漉【密布錾凿渐令就平】四曰褊棱【用褊錾镌棱角令四边周正】五曰斫砟【用斧刄斫砟令面平正】六曰磨礲【用砂石水磨去其斫文】其雕镌制度有四等一曰剔地起突二曰压地隠起华三曰减地平钑四曰素平【如素平及减地平钑并斫砟三遍然后磨礲压地隠起两遍剔地起突一遍并随所用抽华文】如减地平钑磨礲毕先用墨蜡后描华文钑造若压地隠起及剔地起突造毕并用翎刷细砂刷之令华文之内石色青润其所造华文制度有十一品一曰海石榴花二曰宝相华三曰牡丹华四曰蕙草五曰云文六曰水浪七曰宝山八曰宝阶【以上并通用】九曰铺地莲华十曰仰覆莲华十一曰宝装莲华【以上并施之于柱础】或于华文之内间以龙凤狮兽及化生之类者随其所宜分布用之
　　柱础【其名有六一曰础二曰櫍三曰磶四曰填五曰磩六曰磉今谓之石碇】
　　造柱础之制其方倍柱之径【谓柱径二尺即础方四尺之类】方一尺四寸以下者每方一尺厚八寸方三尺以上者厚减方之半方四尺以上者以厚三尺为率若造覆盆【铺地莲华同】每方一尺覆盆髙一寸每覆盆髙一寸盆唇厚一分如仰覆莲华其髙加覆盆一倍如素平及覆盆用减地平钑压地隠起华剔地起突亦有施减地平钑及压地隠起于莲华瓣上者谓之宝装莲华
　　角石
　　造角石之制方二尺每方一尺则厚四寸角石之下别用角柱【防堂之类或不用】
　　角柱
　　造角柱之制其长视阶髙每长一尺则方四寸柱虽加长至方一尺六寸止其柱首接角石处合缝令与角石通平若殿宇阶基用塼作叠涩坐者其角柱以长五尺为率每长一尺则方三寸五分其上下叠涩并随塼坐逐层出入制度造内版柱上造剔地起突云皆随两面转角
　　殿阶基
　　造殿阶基之制长随间广其广随间深阶头随柱心外阶之广以石段长三尺广二尺厚六寸四周并叠澁垒数令髙五尺下施土衬石其叠澁每层露棱五寸束腰露身一尺用隔身版柱柱内平面作起突壶门造
　　压防石【地面石】
　　造压防石之制长三尺广二尺厚六寸【地面石司】
　　殿阶螭首
　　造殿阶螭首之制施之于殿阶对柱及四角随阶斜出其长七尺每长一尺则广二寸六分厚一寸七分其长以十分为率头长四分身长六分其螭首令举向上二分
　　殿内鬭八
　　造殿堂内地面心石鬭八之制方一丈二尺匀分作二十九窠当心施云棬棬内用单盘或双盘龙凤或作水地飞鱼牙鱼或作莲荷等华诸窠内并以诸华间杂其制作或用压地隠起华或剔地起突华
　　踏道
　　造踏道之制长随间之广每阶髙一尺作二踏每踏厚五寸广一尺两边副子各广一尺八寸【厚与第一层象眼同】两头象眼如阶髙四尺五寸至五尺者三层【第一层与副子平厚五寸第二层厚四寸半第三层厚四寸】髙六尺至八尺者五层【第一层厚六寸每一层各递减一寸】或六层【第一层第二层厚同上第三层以下每一层各递减半寸】皆以外周为第一层其内深二寸又为一层【逐层准此】至平地施土衬石其广同踏【两头安望柱石坐】
　　重台钩防【单钩防望柱】
　　造钩防之制重台钩防每段髙四尺长七尺寻杖下用云栱瘿项次用盆唇中用束腰下施地栿其盆唇之下束腰之上内作剔地起突华版束腰之下地栿之上亦如之单钩防每段髙三尺五寸长六尺上用寻杖中用盆唇下用地栿其盆唇地栿之内作万字【或透空或不透空】或作压地隠起诸华【如寻杖逺皆于每间当中施单托神或相背双托神】若施之于慢道皆随其拽脚令斜髙与正钩防身齐其名件广厚皆以钩防每尺之髙积而为法
　　望柱长视髙每髙一尺则加三寸【径一尺作八瓣柱头上师子髙一尺五寸柱下石坐作覆盆莲华其方倍柱之径】
　　蜀柱长同上广二寸厚一寸其盆唇之上方一寸六分刻为瘿项以承云栱【其项下细比上减半下留尖髙十分之二两肩各留十分中四厘如单钩防即撮项造】
　　云栱长二寸七分广一寸三分五厘厚八分【单钩防长三寸二分广一寸六分厚一寸】
　　寻杖长随片广方八分【单钩防方一寸】
　　盆唇长同上广一寸八分厚六分【单钩防广二寸】
　　束腰长同上广一寸厚九分【及华盆大小华版皆单钩防不用】华盆地霞长六寸五分广一寸五分厚三分大华版长随蜀柱内其广一寸九分厚同上小华版长随华盆内长一寸三分五厘广一寸五分厚同上
　　万字版长随蜀柱内其广三寸四分厚同上【重防钩防不用】
　　地栿长同寻杖其广一寸八分厚一寸六分【单钩防厚一寸】
　　凡石钩防每段两边云拱蜀柱各作一半令逐段相接
　　螭子石
　　造螭子石之制施之于阶棱钩防蜀柱卯之下其长一尺广四寸厚七寸上开方口其广随钩防卯
　　门砧限
　　造门砧之制长三尺五寸每长一尺则广四寸四分厚三寸八分
　　门限长随间广【用三段相接】其方二寸【如砧长三尺五寸即方七寸之类】若阶断砌即卧柣长二尺广一尺厚六寸【凿卯口与立柣合角造】其立柣长三尺广厚同上【侧面分心凿金口一道】如相连一段造者谓之曲柣
　　城门心将军石方直混棱造其长三尺方一尺【上露一尺下栽二尺入地】
　　止扉石其长二尺方八寸【上露一尺下栽一尺入地】
　　地栿
　　造城门石地栿之制先于地面上安土衬石【以长三尺广二尺厚六寸为率】上面露棱广五寸下髙四寸其上施地栿每段长五尺广一尺五寸厚一尺一寸上外棱混二寸混内一寸凿眼立排义柱
　　流杯渠【剜凿流杯垒造流杯】
　　造流杯石渠之制方一丈五尺【用方三尺石二十五段造】其石厚一尺二寸剜凿渠道广一尺深九寸【其渠道盘屈或作风字或作国字若用底版垒造则心内施看盘一段长四尺广三尺五寸外盘渠道石并长三尺广二尺厚一尺底版长广同上厚六寸余并同剜凿之制】出入水项子石二段各长三尺广二尺厚一尺二寸【剜凿与身内同若垒造则厚一尺其下又用底版石厚六寸】出入水斗子二枚各方二尺五寸厚一尺二寸其内凿池方一尺八寸深一尺【垒造同】
　　坛
　　造坛之制共三层髙广以石段层数自土衬上至平面为髙每头子各露明五寸束腰露一尺格身版柱造作平面或起突作壶门造【石段里用塼填后心内用土填筑】
　　卷輂水窓
　　造卷輂水窓之制用长三尺广二尺厚六寸石造随渠河之广如单眼卷輂自下两壁开掘至硬地各用地钉【木橛也】打筑入地【留出卯】上铺衬石方三路用碎塼瓦打筑空处令与衬石方平方上并二横砌石澁一重澁上随岸顺砌并二厢壁版铺垒令与岸平【如骑河者每段用熟铁鼓卯二枚仍以锡灌如并三以上厢壁版者每二层铺铁叶一重】于水窓当心平铺石地面一重于上下出入水处侧砌线道三重其前密钉擗石桩二路于两边厢壁上相对卷輂【随渠河之广取半圜为卷輂棬内圜势】用斧刄石鬭卷合又于斧刄石上用缴背一重其背上又平铺石段二重两边用石随棬势补填令平【若双卷眼造则于渠河心依两岸用地钉打筑二渠之间补填同上】若当河道卷輂其当心平铺地面石一重用连二厚六寸石【其缝上用熟铁鼓卯与厢壁同】及于卷輂之外上下水随河岸斜分四摆手亦砌地面令与厢壁平【摆手内亦砌地面一重亦用熟铁鼓卯】地面之外侧砌线道石三重其前密钉擗石桩三路
　　水槽子
　　造水槽之制长七尺方二尺每广一尺唇厚二寸每髙一尺底厚二寸五分唇内底上并为槽内广深
　　马台
　　造马台之制髙二尺二寸长三尺八寸广二尺二寸其面方外余一尺八寸下面分作两踏身内或通素或叠澁造随宜雕镌华文
　　井口石【并葢子】
　　造井口石之制每方二尺五寸则厚一尺心内开凿井口径一尺或素平面或作素覆盆或作起突莲华瓣造葢子径一尺二寸【下作子口径同井口】上凿二窍每窍径五分【两窍之间开渠子深五分安讹角铁手把】
　　山棚鋜脚石
　　造山棚鋜脚石之制方二尺厚七寸中心凿窍方一尺二寸
　　幡竿颊
　　造幡竿颊之制两颊各长一丈五寸广二尺厚一尺二寸【笋在内】下埋四尺五寸其石颊下出笋以穿鋜脚其鋜脚长四尺广二尺厚六寸
　　赑屃鼇坐碑
　　造赑屃鼇坐碑之制其首为赑屃盘龙下施鼇坐于土衬之外自坐至首共髙一丈八尺其名件广厚皆以碑身每尺之长积而为法
　　碑身每长一尺则广四寸厚一寸五分【上下有卯随身棱并破办】
　　鼇坐长倍碑身之广其髙四寸四分驼峯广三分余作文造
　　碑首方四寸四分厚一寸八分下为云盘【每碑广一尺则髙一寸半】上作盘龙六条相交其心内刻出篆额天宫【其长广计字数随宜造】
　　土衬二段各长六寸广三寸厚一寸心内刻出鼇坐版【长五尺广四尺】外周四侧作起突宝山面上作出没水地
　　笏头碣
　　造笏头碣之制上为笏首下为方坐共髙九尺六寸碑广厚并准石碑制度【笏首在内】其坐每碑身髙一尺则长【阙】髙二寸坐身之内或作方直或作垒澁随宜雕镌华文











　　营造法式卷三
　　钦定四库全书
　　营造法式卷四
　　宋　李诫　撰
　　大木作制度一
　　材　　　　　　栱
　　飞昂　　　　　爵头
　　枓　　　　　　总铺作次序
　　平坐
　　材【其名有三一曰章二曰材三曰方桁】
　　凡构屋之制皆以材为祖材有八等度屋之大小因而用之
　　第一等广九寸厚六寸【以六分为一分】
　　右殿身九间至十一间则用之【若副阶并殿挟屋材分减殿身一等廊屋减挟屋一等余准此】
　　第二等广八寸二分五厘厚五寸五分【以五分五厘为一分】
　　右殿身五间至七间则用之
　　第三等广七寸五分厚五寸【以五分为一分】
　　右殿身三间至殿五间或堂七间则用之
　　第四等广七寸二分厚四寸八分【以四分八厘为一分】
　　右殿三间防堂五间则用之
　　第五等广六寸六分厚四寸四分【以四分四厘为一分】
　　右殿小三间防堂大三间则用之
　　第六等广六寸厚四寸【以四分为一分】
　　右亭榭或小防堂皆用之
　　第七等广五寸二分五厘厚三寸五分【以二分五厘为一分】
　　右小殿及亭榭等用之
　　第八等广四寸五分厚三寸【以三分为一分】
　　右殿内藻井或小亭榭施铺作多则用之
　　栔广六分厚四分材上加栔者谓之足材【施之栱眼内两枓之间者谓之闇栔】
　　各以其材之广分为十五分以十分为其厚凡屋宇之髙深名物之短长曲直举折之势规矩绳墨之宜皆以所用材之分以为制度焉【凡分寸之分皆如字材分之分音符问切余准此】
