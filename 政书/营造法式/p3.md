<!-- { "loadSidebar": true } -->
　　鲁灵光殿赋圜渊方井反植荷蕖【为方井图以圜渊及芙蓉华叶向下故云反植】
　　风俗通义殿堂象东井形刻作荷蓤蓤水物也所以厌火
　　沈约宋书殿屋之为圜泉方井兼荷华者以厌火祥【今以四方造者谓之鬭四】
　　钩防
　　西都赋舍櫺槛而却倚若颠坠而复稽
　　鲁灵光殿赋长涂升降轩槛曼延【轩槛钩防也】
　　博雅防槛防梐牢也
　　景福殿赋櫺槛披张钩错矩成楯类螣蛇槢似琼英如螭之蟠如虬之停【櫺槛钩防也言钩防中错为方斜之文楯钩防上横木】
　　汉书朱云忠谏攀槛槛折及治槛上曰勿易因而辑之以旌直臣【今殿钩防当中两栱不施寻杖谓之折槛亦谓之龙池】
　　义训防楯谓之柃阶槛谓之防
　　拒马义子
　　周礼天官掌舍设梐枑再重【故书枑为拒郑司农云梐榱梐也拒受居溜水涑槖者也行马再重者以周衞有内外列杜子读为梐枑谓行马也】
　　义训梐枑行马也【今谓之拒马义子】
　　屏风
　　周礼掌次设皇邸【邸后版也其屏风邸染羽象凤皇以为饰】
　　礼记天子当扆而立又天子负斧扆南乡而立【扆屏风也斧扆为斧文屏风于户牖之间】
　　尔雅牖户之间谓之扆其内谓之家【今人称家义出于此】
　　释名屏风可以障风也扆倚也在后所依倚也
　　槏柱
　　义训牖边柱谓之槏【苦减切今梁或槫及额之下施柱以安门窓者谓之柱葢语譌也俗音蘸字书不载】
　　露篱
　　释名防离也以柴竹作之疎离离也青徐曰裾裾居也居其中也栅迹也以木作之上平迹然也又谓之撤撤紧也诜诜然紧也
　　博雅据【巨于切】栫【在见切】藩筚【音必】椤落【音落】杝篱也栅谓之防【音朔】
　　义训篱谓之藩【今谓之露篱】
　　防尾
　　汉记栢梁殿灾后越巫言海中有鱼虬尾似鸱激浪即降雨遂作其象于屋以厌火祥时人或谓之防吻非也谭賔録东海有鱼虬尾似鸱鼓浪即降雨遂设象于屋脊
　　瓦
　　诗乃生女子载弄之瓦
　　説文瓦土器已烧之总名也瓬周家塼埴之工也【瓬分两切】古史考昆吾氏作瓦
　　释名瓦踝也踝确坚貌也亦言腂也在外腂见之也博物志桀作瓦
　　义训瓦谓之防【音縠】半瓦谓之防【音浃】防谓之防【音爽】牝瓦谓之瓪【音敢】瓪谓之防【音还】牡瓦谓之【音皆】谓之【音雷】小瓦谓之【音横】
　　涂
　　尚书梓材篇若作室家既勤垣墉惟其涂塈茨
　　周官守祧职其祧则守祧黝垩之
　　诗塞向墐户【墐涂也】
　　论语粪土之墙不可杇也
　　尔雅镘谓之杇地谓之黝墙谓之垩【泥镘也一名杇涂工之作具也以黒饰地谓之黝以白饰墙谓之垩】
　　説文垷【胡典切】墐【渠吝切】涂也杇所以涂也秦谓之杇闗东谓之槾
　　释名泥迩近也以水沃土使相黏近也塈犹煟煟细泽貌也
　　博雅黝垩【乌故切】垷【岘又乎典切】墐墀塈懮【奴回切】防【力奉切】【古湛切】防【莫典切】培【音裴】封涂也
　　义训涂谓之塓【音覔】塓谓之防【音垅】仰涂谓之塈【音洎】
　　彩画
　　周官以猷鬼神祗【猷谓图画也】
　　世本史皇作图【宋衷曰史皇黄帝臣图谓图画形象也】
　　尔雅猷图也画形也
　　西都赋绣栭云楣镂槛文防【五臣曰画为绣云之饰防连檐也皆饰为文彩】故其馆室次舍彩饰纎缛裛以藻绣文以朱緑【馆室之上缠饰藻绣朱緑之文】
　　吴都赋青琐丹楹图以云气画以仙灵【青琐画为琐文染以青色及画云气神仙灵竒之物】
　　谢赫画品夫图者画之权舆缋者画之末迹总而名之为画苍颉造文字其体有六一曰鸟书书端象鸟头此即图画之类尚标书称未受画名逮史皇作图犹畧体物有虞作缋始备象形今画之法葢兴于重华之世也穷神测幽于用甚博【今以施之于缣素之类者谓之画布彩于梁栋枓栱或素象什物之类者俗谓之装銮以粉朱丹三色为屋宇门窓之饰者谓之刷染】
　　阶
　　説文除殿陛也阶陛也阼主阶也陞升髙阶也陔阶次也
　　释名阶陛也陛卑也有髙卑也天子殿谓之纳陛以纳人之言也阶梯也如梯有等差也
　　博雅戺【仕已切】橉【力忍切】砌也
　　义训殿基谓之隚【音堂】殿阶次序谓之陔除谓之阶阶谓之墑【音的】阶下齿谓之墄【七仄切】东阶谓之阼霤外砌谓之戺
　　塼
　　诗中唐有甓
　　尔雅瓴甋谓之甓【防甎也今江东呼为瓴甓】
　　博雅防【音潘】瓳【音胡】防【音亭】治甄【音真】【力佳切】【夷耳切】瓴【音零】甋【音的】甓防甎也
　　义训井甓谓之防【音侗】涂甓谓之防【音哭】大塼谓之防瓳
　　井
　　周书黄帝穿井
　　世本化益作井【宋衷曰化益伯益也尧臣】
　　易传井通也物所通用也
　　説文甃井壁也
　　释名井清也泉之清洁者也
　　风俗通义井者法也节也言法制居人令节其饮食无穷竭也久不渫涤为井泥【易云井泥不食渫息列切】不停汚曰井渫涤井曰浚井水清曰冽【易曰井渫不食又曰井冽寒泉】
　　总例
　　诸取圜者以规方者以矩直者抨绳取则立者垂绳取正横者定水取平
　　诸径围斜长依下项
　　圜径七其围二十有二
　　方一百其斜一百四十有一
　　八棱径六十每面二十有五其斜六十有五
　　六棱径八十有七每面五十其斜一百
　　圜径内取方一百中得七十一
　　方内取圜径一得一【八棱六棱取圜准此】
　　诸称广厚者谓孰材称长者皆别计出卯
　　诸称长功者谓四月五月六月七月中功谓二月三月八月九月短功谓十月十一月十二月正月
　　诸称功者谓中功以十分为率长功加一分短功减一分
　　诸式内功限并以军工计定若和雇人造作者即减军工三分之一【谓如军工应计三功即和雇人计二功之类】
　　诸称本功者以本等所得功十分为率
　　诸称増髙广之类而加功者减亦如之
　　诸功称尺者皆以方计若土功或材木则厚亦如之诸造作功并以生材即名件之类或有收旧及已造堪就用而不须更改者并计数于元料帐内除豁
　　诸造作并依功限即长广各有増减法者各随所用细计如不载増减者各以本等合得功限内计分数増减诸营缮计料并于式内指定一等随法算计若非泛抛降或制度有异应与式不同及该载不尽名色等第者并比类増减【其完葺増修之类准此】











　　营造法式卷二
　　钦定四库全书
　　营造法式卷三
　　宋　李诫　撰
　　壕寨制度
　　取正　　　　　定平
　　立基　　　　　筑基
　　城　　　　　　墙
　　筑临水基
　　石作制度
　　造作次序　　　柱础
　　角石　　　　　角柱
　　殿阶基　　　　压阑石【地面石】
　　殿阶螭首　　　殿内鬭八
　　踏道　　　　　重台钩防【单钩防望柱】
　　螭子石　　　　门砧限
　　地袱　　　　　流杯渠【剜凿流杯垒造流杯】
　　坛　　　　　　卷輂水窓
　　水槽子　　　　马台
　　井口石【井盖子】　山棚鋜脚石
　　幡竿颊　　　　赑屃鼇座碑
　　笏头碣
　　壕寨制度
　　取正
　　取正之制先于基址中央日内置圜版径一尺三寸六分当心立表髙四寸径一分画表景之端记日中最短之景次施望筒于其上望日星以正四方
　　望筒长一尺八寸方三寸【用版合造】两罨头开圜眼径五分筒身当中两壁用轴安于两立颊之内其立颊自轴至地髙三尺广三寸厚二寸昼望以筒指南令日景透北夜望以筒指北于筒南望令前后两窍内正见北辰极星然后各垂绳坠下记望筒两窍心于地以为南则四方正
　　若地势偏衺既以景表望筒取正四方或有可疑处则更以水池景表较之其立表髙八尺广八寸厚四寸上齐【后斜向下三寸】安于池版之上其池版长一丈三尺中广一尺于一尺之内随表之广刻线两道一尺之外开水道环四周广深各八分用水定平令日景两边不出刻线以池版所指及立表心为南则四方正【安置令立表在南池版在北其景夏至顺线长三尺冬至长一丈二尺其立表内向池版处用曲尺较令方正】
　　定平
　　定平之制既正四方据其位置于四角各立一表当心安水平其水平长二尺四寸广二寸五分髙二寸下施立桩长四尺【安在内】上面横坐水平两头各开池方一寸七分深一寸三分【或中心更开池者方深同】身内开槽子广深各五分令水通过于两头池子内各用水浮子一枚【用三池者水浮子或亦用三枚】方一寸五分髙一寸二分刻上头令侧薄其厚一分浮于池内望两头水浮子之首遥对立表处于表身内画记即知地之髙下【若槽内如有不可用水处即于桩子当心施墨线一道上垂绳坠下令绳对墨线心则上槽自平与用水同其槽底与墨线两边用曲尺较令方正】
　　凡定柱础取平须更用真尺较之其真尺长一丈八尺广四寸厚二寸五分当心上立表髙四尺【广厚同上】于立表当心自上至下施墨线一道垂绳坠下令绳对墨线心则其下地面自平【其真尺身上平处与立表上墨线两边亦用曲尺校令方正】
　　立基
　　立基之制其髙与材五倍【材分在大木作制度内】如东西广者又加五分至十分
　　若殿堂中庭修广者量其位置随宜加髙所加虽髙不过与材六倍
　　筑基
　　筑基之制每方一尺用土二檐隔层用碎塼瓦及石札等亦二檐每次布土厚五寸先打六杵【二人相对毎窝子内各打三杵】次打四杵【一人相对每窝子内各打二杵】次打两杵【二人相对每窝子内各打一杵】以上并各打平土头然后碎用杵辗蹑令平再攅杵扇扑重细辗蹑每布土厚五寸筑实厚三寸每布碎塼瓦及石札等厚三寸筑实厚一寸五分
　　凡开基址须相视地脉虚实其深不过一丈浅止于五尺或四尺并用碎塼瓦石札等每土三分内添碎塼瓦等一分
　　城
　　筑城之制每髙四十尺则厚加髙二十尺其上斜收减髙之半若髙増一尺则其下厚亦加一尺其上斜收亦减髙之半或髙减者亦如之
　　城基开地深五尺其广随城之厚每城身长七尺五寸栽永定柱【长视城髙径一尺至一尺二寸】夜义木【径同上其长比上减四尺】各二条每筑髙五尺横用絍木一条【长一丈至一丈二尺径五寸至七寸防门瓮城及马面之类准此】每膊椽长三尺用草葽一条【长五尺径一寸重四两】木橛子一枚【头径一寸长一尺】
　　墙【其名有五一曰墙二曰墉三曰垣四曰防五曰壁】
　　筑墙之制每墙厚三尺则髙九尺其上斜收比厚减半若髙増三尺则厚加一尺减亦如之
　　凡露墙每墙髙一丈则厚减髙之半其上收面之广比髙五分之一若髙増一尺其厚加三寸减亦如之【其用葽橛并准筑城制度】
　　凡抽絍墙髙厚同上其上收面之广比髙四分之一若髙増一尺其厚加二寸五分【如在屋下只加二寸刬削并准筑城制度】
　　筑临水基
