<!-- { "loadSidebar": true } -->
　　栱【其名有六一曰闗二曰槉三曰欂四曰曲枅五曰栾六曰栱】
　　造栱之制有五
　　一曰华栱【或谓之抄栱又谓之卷头亦谓之跳头】足材栱也【若补间铺作则用单材】两卷头者其长七十二分【若铺作多者里跳减长二分七铺作以上即第二里外跳各减四分六铺作以下不减若八铺作下两跳偷心则减第三跳令上下跳上交互枓畔相对若平坐出跳杪栱并不减其第一跳于栌枓口外添令与上跳相应】每头以四瓣卷杀每瓣长四分【如里跳减多不及四瓣者秖用三瓣每瓣长四分】与泥道栱相交安于栌枓口内若累铺作数多或内外俱匀或里跳减一铺至两铺其骑槽担栱皆随所出之跳加之每跳之长心不过三十分传跳虽多不过一百五十分【若造防堂里跳承梁出防头者长更加一跳其防头或谓之压跳】交角内外皆随铺作之数斜出跳一缝【栱谓之角栱昂谓之角昂】其华栱则以斜长加之【假如跳头长五寸则加二寸五厘之类后称斜长者准此】若丁头栱其长三十三分出卯长五分【若只里跳转角者谓之虾须栱用股卯到心以斜长加之若入柱者用双卯长六分或七分】
　　二曰泥道栱其长六十二分【若枓口跳及铺作全用单栱造者只用令栱】每头以四瓣卷杀每瓣长三分半与华栱相交安于栌枓口内
　　三曰子栱施之于跳头若五铺作以上重栱造即于令栱内泥道栱外用之【四铺作以下不用】其长六十二分每头以四瓣卷杀每瓣长四分
　　四曰令栱【或谓之单栱】施之于里外跳头之上【外在撩檐方之下内在算桯方之下】与耍头相交【亦有不用耍头者】及屋内槫缝之下其长七十二分每头以五瓣卷杀每瓣长四分若里跳骑栿则用足材
　　五曰慢栱【或谓之肾栱】施之于泥道子栱之上其长九十二分每头以四瓣卷杀每瓣长三分骑栿及至角则用足材
　　凡栱之广厚并如材栱头上留六分下杀九分其九分匀分为四大分又从栱头顺身量为四瓣【瓣又谓之胥亦谓之枨或谓之生】各以逐分之首【自下而至上】与逐瓣之末【自内而至外】以直尺对斜画定然后斫造【用五瓣及分数不司者准比】栱两头及中心各留坐枓处余并为栱眼深三分如造足材栱则更加一栔隠出心枓及栱眼
　　凡栱至角相交出跳则谓之列栱【其过角栱或角昂处栱眼外长内小自心向外量出一材分又栱头量一枓底余并为小眼】
　　泥道栱与华栱出跳相列
　　子栱与小栱头出跳相列【小栱头从心出其长二十三分以三瓣卷杀每瓣长三分上施散枓若平坐铺作即不用小栱头却与华栱头相列其华栱之上皆累跳至令栱于每跳当心上施耍头】
　　慢栱与切几头相列【切几头防刻材下作两卷瓣】如角内足材下昂造即与华头子出跳相列【华头子承昂者在昂制度内】
　　令栱与子栱出跳相列【乗替木头或橑檐方头】
　　凡开拱口之法华栱于底面开口深五分【角华栱深十分】广二十分【包栌枓耳在内】口上当心两面各开子廕通栱身各广十分【若角华栱连隠枓通开】深一分余栱【谓泥道栱子栱令栱慢栱也】上开口深十分广八分【其骑栿绞昂栿者各随所用】若角内足材列栱则上下各开口上开口深十分【连栔】下开口深五分
　　凡栱至角相连长两跳者则当心施枓枓底两面相交隠出栱头【如令栱只用四瓣】谓之鸳鸯交手栱【里跳上栱同】
　　飞昂【其名有五一曰防二曰飞昂三曰英昂四曰斜角五曰下昂】
　　造昂之制有二
　　一曰下昂自上一材垂尖向下从枓底心下取直其长二十三分【其昂身上彻屋内】自枓外斜杀向下留厚二分昂面中防二分令防势圜和【亦有于昂面上随防加一分讹杀至两棱者谓之琴面昂亦有自枓外斜杀至尖者其昂面平直谓之批竹昂】
　　凡昂安枓处髙下及逺近皆准一跳若从下第一昂自上一材下出斜垂向下枓口内以华头子承之【华头子自枓口外长九分将昂势尽处匀分刻作两卷瓣每瓣长四分】如至第二昂以上只于枓口内出昂其承昂枓口及昂身下皆斜开镫口令上大下小与昂身相衔
　　凡昂上坐枓四铺作五铺作并归平六铺作以上自五铺作外昂上枓并再向下二分至五分如逐跳计心造即于昂身开方斜口深二分两面各开子廕深一分
　　若角昂以斜长加之角昂之上别施由昂【长同角昂广或加一分至二分所坐枓上安角神若宝藏神或宝瓶】
　　若昂身于屋内上出皆至下平槫若四铺作用插昂即其长斜随跳头【插昂又谓之挣昂亦谓之矮昂】
　　凡昂栓广四分至五分厚二分若四铺作即于第一跳上用之五铺作至八铺作并于第二跳上用之并上彻昂背【自一昂至三昂秖用一栓彻上面昂之背】下入栱身之半或三分之一
　　若屋内彻上明造即用挑斡或只挑一枓或挑一材两栔【谓一栱上下皆有枓也若不出昂而用挑斡者即骑东防方下昂桯】如用平棊即自槫安蜀柱以义昂尾如当柱头即以草栿或丁栿压之
　　二曰上昂头向外留六分其昂头外出昂身斜收向里并通过柱心
　　如五铺作单抄上用者自栌枓心出第一跳华栱心长二十五分第二跳上昂心长二十二分【其第一跳上枓口内用鞾楔】其平棊方至栌枓口内共髙五材四栔【其第一跳重栱计心造】
　　如六铺作重抄上用者自栌枓心出第一跳华栱心长二十七分第二跳华栱心及上昂心共长二十八分【华栱上用连珠枓其枓口内用鞾楔七铺作八铺作同】其平棊方至栌枓口内共髙六材五栔于两跳之内当中施骑科栱
　　如七铺作于重抄上用上昂两重者自栌枓心出第一跳华栱心长二十三分第二跳华栱心长一十五分【华栱上用连珠枓】第三跳上昂心【两重上昂共此一跳】长三十五分其平棊方至栌枓口内共髙七材六栔【其骑枓栱与六铺作同】
　　如八铺作于三抄上用上昂两重者自栌枓心出第一跳华栱心长二十六分第二跳第三跳并华栱心各长一十六分【于第三跳华栱上用连珠枓】第四跳上昂心【两重上昂共此一跳】长二十六分其平棊方至栌枓口内共髙八材七梁【其骑枓栱与七铺作同】
　　凡昂之广厚并如材其下昂施之于外跳或单栱或重栱或偷心或计心造上昂施之里跳之上及平坐铺作之内昂背斜尖皆至下枓底外昂底于跳头枓口内出其枓口外用鞾楔【刻作三卷瓣】
　　凡骑枓栱宜单用其下跳并偷心造【凡铺作计心偷心并在总铺作次序制度之内】
　　爵头【其名有四一曰爵头二曰耍头三曰胡孙头四曰防头】
　　造耍头之制用足材自枓心出长二十五分自上棱斜杀向下六分自头上量五分斜杀向下二分【谓之鹊台】两面留心各斜抹五分下随尖各斜杀向上二分长五分下大棱上两面开龙牙口广半分斜稍向尖【又谓之锥眼】开口与华栱同与令栱相交安于齐心枓下
　　若累铺作数多皆随所出之跳加长【若角内用则以斜长加之】于里外令栱两出安之如上下有碍昂处即随昂势斜杀放过昂身或有不出耍头者皆于里外令栱之内安到心股卯【只用单材】
　　枓【其名有五一曰楶二曰栭三曰栌四曰防五曰枓】
　　造枓之制有四
　　一曰栌枓施之于柱头其长与广皆三十二分若施于角柱之上者方三十六分【如造圜枓则面径三十六分底径二十八分】髙二十分上八分为耳中四分为平下八分为敧【今俗谓之溪者非】开口广十分深八分【出跳则十字开口四耳如不出跳则顺身开口两耳】底四面各杀四分敧防一分【如柱头用圜枓即补间铺作用讹角枓】二曰交互枓【亦谓之长开枓】施之于华栱出跳之上【十字开口四耳如施之于替木下者顺身开口两耳】其长十八分广十六分【若屋内梁栿下用者其长二十四分广十八分厚十二分半谓之交栿枓于梁栿头横用之如梁栿项归一材之厚者只用交互枓如柱大小不等其枓量柱材随宜加减】
　　三曰齐心枓【亦谓之华心枓】施之于栱心之上【顺身开口两耳若施之于平坐出头木之下则十字开口四耳】其长与广皆十六分【如施之于田昂及内外转角出跳之上则不用耳谓之平盘枓其髙六分】
　　四曰散枓【亦谓之小枓或谓之顺桁枓又谓之骑互枓】施之于栱两头【横开口两耳以广为面如铺作偷心则施之于华栱出跳之上】其长十六分广十四分
　　凡交互枓齐心枓散枓皆髙十分上四分为耳中二分为平下四分为敧开口皆广十分深四分底四面各杀二分敧防半分
　　凡四耳枓于顺跳口内前后里壁各留隔口包耳髙二分厚一分半栌枓则倍之【角内栌枓于出角栱口内留隔口包耳其髙随耳抹角内廕入半分】
　　总铺作次序
　　总铺作次序之制凡铺作自柱头上栌枓口内出一栱或一昂皆谓之一跳传至五跳止
　　出一跳谓之四铺作【或用华头子上出一昂】
　　出两跳谓之五铺作【下出一卷头上施一昂】
　　出三跳谓之六铺作【下出一卷头上施两昂】
　　出四跳谓之七铺作【下出两卷头上施两昂】
　　出五跳谓之八铺作【下出两卷头上施三昂】
　　自四铺作至八铺作皆于上跳之上横施令栱与耍头相交以承撩檐方至角各于角昂之上别施一昂谓之由昂以坐角神
　　凡于防额上坐栌枓安铺作者谓之补间铺作【今俗谓之步间者非】当心间须用补间铺作两朶次间及梢间各用一朶其铺作分布令逺近皆匀【若逐间皆用双补间则每间之广丈尺皆同如只心间用双补间者假如心间用一丈五尺则次间用一丈之类或间广不匀即毎补间铺作一朶不得过一尺】凡铺作逐跳上【下昂之上亦同】安栱谓之计心若逐跳上不安栱而再出跳或出昂者谓之偷心【凡出一跳南中谓之出一枝计心谓之转叶偷心谓之不转叶其实一也】
　　凡铺作逐跳计心每跳令栱上只用素方一重谓之单栱【索方在泥道栱上者谓之柱头方在跳上者谓之罗漫方方上斜安遮椽版】即每跳上安两材一栔【令栱素方为两材令栱上枓一为栔】
　　若每跳子栱上【至撩檐方下用令栱】施慢栱慢栱上用素方谓之重栱【方上斜施遮椽版】即每跳上安三材两梁【子栱慢栱素方为三材子栱上枓慢栱上枓为两栔】
　　凡铺作并外跳出昂里跳及平坐只用卷头若铺作数多里跳恐太逺即里跳减一铺或两铺或平棊低即于平棊方下更加慢栱
　　凡转角铺作须与补间铺作勿令相犯或梢间近者须连栱交隠【补间铺作不可移逺恐间内不匀】或于次角补间近角处从上减一跳
　　凡铺作当柱头壁栱谓之影栱【又谓之扶壁柣】
　　如铺作重栱全计心造则于泥道重栱上施素方【方上斜安遮椽版】
　　五铺作一抄一昂若下一抄偷心则泥道重栱上施素方方上又施令栱栱上施承椽方
　　单栱七铺作两抄两昂及六铺作一抄两昂或两抄一昂若下一抄偷心则于栌枓之上施两令栱两素方【方上平铺遮椽版】或只于泥道重栱上施素方
　　单栱八铺作两抄三昂若下两抄偷心则泥道栱上施素方方上又施重栱素方【方上平铺遮椽版】
　　凡楼阁上屋铺作或减下屋一铺其副阶缠腰铺作不得过殿身或减殿身一铺
