<!-- { "loadSidebar": true } -->
　　积谷仓颍上石银两钱分厘，钱千文城仓霍邱石斗升合社仓亳州余石钱余千文；市房价银两，钱千文义仓涡阳太和石斗升合勺银两，钱千文社仓蒙城石斗升合勺石升合勺钱千文永丰仓广德州并属石斤英洋元角分厘丰备仓建平石英洋元丰备仓续表 
　　滁州并属钱千文全椒石斗升合本洋元城仓来安石斗升本洋元角分厘万宝仓和州并属石斗升钱千文城仓含山石斗升本洋元角厘丰备仓六安州并属英山霍山泗州并属石斗升合石斗升合钱千文社仓盱眙石斗合英洋元，钱千文社仓天长石斗合座五河石斗勺钱千文社仓皖省仓谷旧额表 
　　常平仓额储积 
　　谷数（石）储备仓储谷 
　　（石）社仓储谷 
　　（石）安庆府属怀宁加储，归并府仓，加储桐城潜山太湖宿松望江徽州府属歙县休宁婺源祁门黟县绩溪宁国府属宣城宁国泾县太平旌德南陵池州府属贵池， 
　　归并府仓青阳铜陵石埭建德东流 
　　续表 
　　太平府属当涂， 
　　归并府仓芜湖繁昌庐州府属合肥， 
　　归并府仓庐江舒城无为巢县凤阳府属凤阳，归并府仓，又归并临淮仓怀远麦定远寿州凤台麦宿州小麦灵璧颍州府属阜阳小麦颍上霍邱亳州小麦太和小麦蒙城小麦广德直隶州并属建平续表 
　　滁州直隶州并属全椒来安和州直隶州并属含山六安直隶州并属英山霍山泗州直隶州并属，归并虹乡 
　　归并虹乡盱眙天长五河 
　　附：万亿仓 
　　万亿仓在省城康济门内，建自前明，国朝因之，以为屯储漕米之地。安庆府属六县皆建仓分储。万亿仓系归怀宁，房屋独广于他仓，各县仓所屯漕米不敷亦借该仓暂屯，又名曰府仓。咸丰三年，粤匪陷安庆，此仓未毁，借以屯粮。兵燹后漕米折色，各仓皆废。同治初年，总督曾国藩驻军皖省，仍以该仓屯军粮。光绪六年，善后局裁撤，该仓归并军需局，即今支应局。派员兼管。自后军需、赈米等项皆储于此，共计二十九廒一百二十三间。建字一廒至九廒止，满字一廒至八廒止，平字一廒至九廒止，收字一廒，定字两廒。积存仓谷至三十二年计三万七千石有奇。凡遇歉年，发谷平粜，谷贱再行买谷还仓。附省贫民，借资生活。储谷之法，晒晾以时。向例新稻入仓，每年晒晾二次；陈稻每年晒晾一次，掀抄一次。挑稻入仓，每石十二文，灰印一文；晒稻每石八文；抄稻每日每名一百四十文。员薪、月支湘平银二十二两，后减为十七两六钱。役食杂支、月共支九五钱三十三千文岁修每季二十千文，每年共八十千文。皆归支应局给发。又康济门内关帝庙旁有多宝仓一所，同治年间江督曾国藩建。计九廒共四十五间，年久失修，仓无存储。光绪三十二年拟改为府中学堂，未果。附志。据支应局、谷米局卷。 
　　附：巡抚邓华熙复奏皖省遵办积谷情形折 内称：伏查王政经邦，养民为重，圣贤论政，足食为先。后世设立社仓，本于《周礼》委积之意，大抵乡村分积，期收发之便宜，典守在民，无吏胥之滋弊。备荒之计，莫善于斯。安徽省前遇军兴，仓储空匮，承平以后，经前任各抚臣定章、举办，劝谕量力捐输。只因水旱偏灾，罕逢乐岁，闾阎生计未克复原，富而好义之人又复不可多得。是以通省积谷，除官款购存之外，其民捐、民办者皖南各属无多，皖北各局较胜。近年凤、颍、泗等属连遇灾荒，所储稻谷、杂粮皆已于官赈外分别动放，平粜出借，余存甚属寥寥。正逢谷少价昂，未能即行筹补，其余亦或因粜因借，筹用未还，实存仓为数无几。此次通行各属后，据陆续议章禀复各有不同，未能划一，仍尚多未复之处。迭经勒限严催，若待复齐，亦必参差不一。臣督同司道再四议商，现将旧有章程重加厘订，谨举大略分晰陈之。 
　　一定谷数。各州县地方广狭、户口繁简、产谷多寡均不相同，自应分别等差，酌定额数：大州县以三万石为率，中州县以二万石为率，小州县以一万石为率。照此捐集，确实存仓，方可备豫不虞，有合图匮于丰之义。 
　　一立捐法。从前泛劝富户，大率推诿迁延，不如按田均捐，方见大公平允。诚以备荒善举与别项派捐不同：别项派捐大率输钱于官，为法令所宜禁止；备荒善举则仍藏谷于民，为舆情所共乐从。且田多者力皆有余，多捐而不为累；田少者力虽非裕，少捐而亦无难。拟无论有无原存与所存多少，统自光绪二十五年起，俟届秋成，察看分等，大熟则每亩捐谷三升，中稔则每亩捐谷二升。由州县先期详定，出示通知，按数缴捐，不容短欠。倘有被水、受旱，保分田亩欠收，准于勘明后缓捐，以待来年照章捐纳。不论一二三年，总以定额满足而后停止。倘遇连年丰稔，愿再捐一二年者，亦听。 
　　一建仓座。各州县原设几处，先尽收储。如有不敷，量数增拓。其无仓之处，则宜各在四乡择形势高燥之区，酌远近适中之地，劝绅富、商贾有力之家从速捐集经费。官为之倡，务先建造告成。如届秋收仓未成就，则借民间公所或择宽大庙宇暂为收存。仍一面催办仓工，以资储积。 
　　一选仓董。捐谷皆由民力，管仓应协民心。仓设何乡即由本乡绅耆就近公举殷实、公正之人报官，派充董事。由官酌定人数、年限，轮流接管。不准把持朋充，挪移弊混。捐户姓名、谷数登列官发印册之中，每年限十月内捐集齐全，报候委验，并由官榜示，使各周知。凡遇限满交替，由接手董事核实验收，出具并无短少切结，由地方官加粘印结，详报查考。看守仓夫应准酌量雇用，由官捐廉给发工食。 
　　一慎出纳。储谷在仓，原为便民起见，遇有歉收之岁及青黄不接之时，粮价高昂，穷民艰食，即行减价平粜，或存七粜三或粜四存六，均由该州县察酌情形，随时禀办，借以推陈易新，免致日久腐朽。所得粜价，一俟新谷登场，照数买补还仓，不得借词延缓。倘遇灾荒情重，则于平粜之外不妨悉数充账用救阻饥，俟年谷顺成再行捐积复额。 
　　一勤稽察。各州县仓储、谷石分管之责在各董事，督察之责在地方官。每届年终由董分造管、收、除、在四柱清册送官汇造总册，出具并无亏短印结，分送督抚司道府州衙门以凭考核。各该州县每遇交接之时，由后任督董盘验一次，亦出具并无亏短印结，通禀备查。倘仓董不得其人，有挪亏侵蚀情弊，地方官或知情徇隐或漫无觉察并不报明查究，一经发觉，即行分别记过撤回。如地方官视为具文，办无成效，从严参处。 
　　一定劝惩。各州县绅士、商民志量各殊，视乎劝导有方，使之感发兴起。如有性情慷慨，见义勇为，捐谷至千石以上，捐建仓经费银至千两以上，均由地方官禀明藩司，专案详请奏恳建坊，给予"乐善好施"字样。其地方绅董分外出力劝捐，如能集数较多，确有明效，亦准禀司酌给奖叙。仓董年满，受代查知经管得宜，毫无亏短，并准详请发给匾额。如此分别奖劝，借为鼓励之资。而仓董假手营私，亦当预防其渐。如有经理不善，弊窦萌生，一经查知立时斥退更换。至于年终查验之期以及限满更代之日，查有霉变、亏挪情事，即当着落照赔，仍照监守自盗例予以应得之咎，以示惩儆而杜效尤。 
　　一悬禁令。积谷专备救荒，捐办之时概不折收钱文，致失本意。实储在仓之谷，地方别项要需均不许擅自挪移，致有耗散。或遇平粜变价，亦不得将钱存典生息，以致买补之际提用不能应时。并禁衙署吏役从中干预，以塞需索之门及地方劣董刁生夤缘管仓，以遏侵渔之弊。 
　　以上章程八条，但举大纲，其余未尽事宜，应再由各州县督同绅董因地制宜，妥议详细条款，禀明立案，以垂久远。据布政司汤寿铭详请具奏前来，臣察核章程均臻妥协，应即督饬各属一体实力举行，照额积储。必须满足得人管理，毋致销耗。有司认真奉行，不得虚应故事，务钩稽之得当，宜收放之及时。庶期各顾其民，有备无患，以仰副朝廷经画仓储康济群生之至意。谨会同两江督臣刘坤一恭折复陈谨奏。 
　　
　　一级目录：度支科·卷四十二·蠲赈一 
　　二级目录： 
　　卷四十二蠲赈一 
　　恩蠲发帑赈恤缓征光绪改元以来，蠲缓钱粮、漕米及发帑赈恤恭纪。元年三月，奉上谕："朕寅绍丕绪，抚乂万方，敬念列圣御极之初，蠲免积逋，覃敷开泽，诚以民为邦本，厚民生，正所以培元气也。允宜恪遵成宪，特沛恩纶，所有各直省民欠钱粮，即着户部酌核，奏请蠲免，用示子惠元元至意。钦此。"户部以同治六年以前民欠钱粮已于同治十一年奏准豁免，此次因将六年以后十年以前各直省民欠请蠲。奉旨照准由部通行遵照。旋由湖南巡抚王文韶以民欠芦课、学租、杂税及借给籽种、修费并因灾缓征漕项银米，应否随同蠲免。原奏未奉声叙，咨部核复，准照同治元年成案一律豁除，复经通行照办。皖省自克复后，恭奉蠲免恩旨，至同治十一年已阅六届，年分既久，其实欠在民，与征存在官者不易清理，此届饬造应免银米数目清册仍未据各州县造送。十年，恭逢皇太后五旬万寿，八月奉上谕："所有节年正耗民欠钱粮及因灾缓征、带征银谷并借给籽种、口粮、牛具及漕项、芦课、学租、杂税等项，着各该督抚、将军、府尹等将光绪五年以前实欠在民者详晰查明，该省所属某州、某县银谷若干速行开单具奏，候朕降旨全行豁免。钦此。"由户部通行，钦遵办理。皖省是年始由司设立豁免局，酌议章程册式，颁发各州、县、卫，连同前案分限造送，一时仍未造齐。十五年正月二十七日大婚礼成，钦奉恩诏，各直省民欠钱粮，由户部酌核请免。户部请将光绪九年以前各直省民欠及因灾缓征、带征地丁正耗银谷钱粮并借给籽种、口粮、牛具以及漕项、芦课、学租等项概行蠲免，奏准通行遵照。三月十五日崇上慈禧端佑康颐昭豫庄诚寿恭皇太后徽号曰慈禧端佑康颐昭豫庄诚寿恭钦献皇太后，十六日钦奉恩诏复由户部酌核，将光绪十三年以前民欠及缓征各项钱粮漕米援案请蠲题准，通行到皖，由司仍照前次章程分案查办。兹由元年至十五年，统计四届共免民欠、军欠及灾缓、荒缓丁驲、屯折、芦课、学租、商牙等税各项正银一千七百一十三万二千八百九十八两有奇，耗银一百五十七万一千三百八十八两有奇，兵南等米并麦、豆五十五万八千三百四十八石有奇，马囚籍谷二十三万三千一百四十一石有奇。以上恩蠲。 
