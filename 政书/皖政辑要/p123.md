<!-- { "loadSidebar": true } -->
　　光绪三十四年，劝业道童祥熊酌拟变通官荒缴价章程暨升科年限科则禀内称：窃维招垦官荒为振兴农业之先务。皖省各州县荒山田地所在皆是，多系无主官荒。经前垦牧树艺局定章招垦荒田，上等每亩缴价洋五元，中等四元，下等三元。荒山上等一元五角，下等一元。嗣因定价太重，领垦无人。经南局详请，荒田分年缴价。而北局又详准，荒田每亩上则减为一千六百文，中则一千二百文，下则八百文。荒山则又经总局详准，不必明定价目，按照本地时值酌缴。均各在案。乃迄今招垦有时，惟北路自减价以后，报领荒田一千六百余亩，而所领又多系下则。中南两路，仍以价昂无人过问。近据建平县禀称：有四维公司请领该县榨村保等处荒山，每亩只定价百文，未便批准。就此而论，价重则领垦无人，过轻则于公家无补，且不免有揽荒转卖之弊。至等则虽分，而领户必先取膏腴，缴价则均称下则，谁为估较？徒使董保等上下其手,于中取费。若荒山之不定价目，则其流弊，尤必至肥私瘠公，无所底止。职道再四思维，欲广招徕，非将价值酌从轻减不可；欲杜流弊，非将价目定为划一不可。而公家虽重在招垦，既令缴价，亦须稍有实际。拟请将荒山荒田不分等则，每田一亩定价钱二千文，山一亩钱八百文。领垦时先缴四分之一，略如佃户之羁庄押板，发给领垦执照。俟成熟升科之年起，再分三年递缴四分之三，换给管业执照。其给领垦照后迟至一年不垦者，即予注销。通省均一律办理。至升科年限，似亦宜稍从宽，田四年必可成熟，定第五年升科。山八年亦可成熟，定第九年升科。似此酌中定价，而缴价又多在成熟之后，领户较易为力，公家所得亦不过少。且宽限升科，人又乐从。但得各荒一律开垦，则民赋均足，有裨于全皖大局非浅，正不徒农业前途之可称发达也。如蒙照准，即由职道刊发告示，通饬各属一体遵办，等因。奉巡抚朱批准照办。 
　　附：物产 
　　皖省介于江淮，土产之美，南北兼备。而水陆四达，交通尤为便利。前经商务局专员调查，复参考志乘，所有物品分类表列如左。 
　　动 物 表 
　　天然 
　　鸡各属通产。 
　　乌鸡绿耳、绛冠、白毛、乌胫。治虚损诸病奇效。太和特产。 
　　鹅各属通产。 
　　鸭各属通产，合肥、舒城尤多。 
　　雉各属通产。 
　　凫各属通产，泗州、灵璧尤多。 
　　翠羽各属通产。 
　　鹭各属通产。 
　　鸬鹚各属通产。 
　　鹈鹕各属通产。 
　　鸲鹆池州、徽州、宁国、庐江均产。 
　　竹鸡潜山、望江、繁昌、舒城、六安均产。 
　　鸳鸯巢县、颍上、霍邱均产。 
　　画眉徽州、宁国、池州、太平均产。 
　　马各属通产，颍州府尤多。 
　　骡产颍州府属。 
　　驴产颍州府属。 
　　牛各属通产，庐州、颍州尤多。 
　　羊产皖北各属。 
　　豕各属通产。 
　　虎安庆、徽州、宁国均产。 
　　豹安庆、徽州、宁国均产。 
　　鹿各属通产，建德尤多。 
　　獐池州、太平、庐州均产。 
　　猿产池州府属。 
　　狐各属通产。 
　　貉各属通产。 
　　狼各属通产。 
　　豺各属通产。 
　　狸各属通产。 
　　玉面狸一名果子狸，徽州、宁国、太平均产，六安尤佳。 
　　穿山甲产宿松、繁昌。 
　　鳇鱼产长江。 
　　鲟鱼产长江。 
　　鱼产长江。 
　　鱼产长江。 
　　鲚鱼产长江。 
　　河豚产长江。 
　　比目鱼产长江。 
　　鳜鱼江淮各内湖均产。 
　　鳊鱼江淮各内湖均产。 
　　鲩鱼江淮各内湖均产。 
　　白鱼江淮各内湖均产。 
　　青鱼江淮各内湖均产。 
　　乌鱼江淮各内湖均产。 
　　鲤鱼各属均产，淮河尤佳。 
　　鲫鱼各属通产。 
　　鱼各属通产。 
　　鳙鱼各属通产。 
　　鲇鱼各属通产。 
　　鱼各属通产。 
　　鳝鱼有黄白二种，各属通产。 
　　鲦鱼各属通产。 
　　杜父鱼各属通产。 
　　黄鲴鱼各属通产。 
　　银鱼各内湖均产。 
　　冰鱼淮河特产。 
　　麦鱼产安庆、池州。 
　　琴鱼泾县特产。 
　　针鱼产和州。 
　　虾各属通产。 
　　蟹各属通产。 
　　鳖各属通产。 
　　蛤产怀远县。 
　　蚌产凤阳。 
　　绿螺产歙县。 
　　蚕各属通产。 
　　蜂蜜各属通产，徽州、颍州尤多。 
　　蝉蜕阜阳、太和为多。 
　　白蜡虫产安庆、六安。 
　　五倍子系虫所结，成可染皂，各属通产。 
　　制造 
　　风鸡天长、五河制。 
　　板鸭合肥、舒城、泗州为多。 
　　糟鱼安庆制。 
　　松花蛋皖北各属制。 
　　香肠芜湖制者佳。 
　　虎骨酒安庆制。 
　　鹿角胶建德县制。 
　　皮箱颍州府制最佳。 
　　皮枕亳州制。 
　　皮垫亳州制。 
　　皮袋亳州制。 
　　皮包亳州制。 
　　皮梁庐州、颍州均制。 
　　弓弦即弹棉弓，庐州府制。 
　　马鞯安庆制者佳。 
　　皮靴庐州、颍州、亳州均制。 
　　洋式皮靴安庆习艺所制。 
　　军队子药袋盒安庆习艺所制。 
　　毛毡颍州府属制。 
　　绒毡颍州府属制。 
　　毡帽颍州府属制。 
　　丝徽州、宁国为多。 
　　乱丝头徽州、宁国为多。 
　　绢寿州制。 
　　绸寿州制。 
　　绉蒙城县制。 
　　土绸河南野蚕丝制，出亳州。 
　　丝棉各属均制。 
　　丝线各属均制。 
　　丝带各属均制。 
　　丝绦各属均制。 
　　箩底生丝制，桑上野蚕丝尤佳，出徽州、颍州。 
　　黄蜡各属均制，徽州、颍州尤多。 
　　白蜡安庆、泗州均制。 
　　翠饰安庆制者佳。 
　　笔徽州制。 
　　明角灯芜湖制。 
　　骨角器具芜湖制。 
　　螺甸器具歙县制。 
　　植 物 表 
　　天然 
　　稻有早晚二种，有粳籼诸名，粘者为糯。安庆、徽州、宁国、池州、太平、庐州、滁州、和州均产。 
　　粟即小米，种类甚多，亦有粘者。产颍州府属。 
　　黍有赤白黄黑各种，产颍州府属。 
　　蜀黍有赤白黄黑各种，亦有粘者。产颍州府属。 
　　玉蜀黍有黄白二种，亦有粘者。各属通产。 
　　大麦各属通产。 
　　小麦各属通产，颍州白花麦尤佳。 
　　荞麦产颍州府属。 
　　胡麻有黑白二种，各属通产。 
　　豆有青黄红白黑斑各种。黄豆用最多，红白者名饭豆，青黑者可作腐或作豉，有斑点者名黎豆，或名酱豆。各属通产，池州、颍州为多。 
　　小豆有白赤二种，产颍州府属。 
　　绿豆有明绿豆、毛绿豆二种，各属通产。 
　　蚕豆各属通产。 
　　豇豆即菜豆，各属通产。 
　　豌豆有大小二种，各属通产。 
　　扁豆即眉豆。有红白黑斑各种，各属通产。 
　　云豆亦名青花豆。来自番舶，初种于云南永昌府，故名云豆。通行内地不过三十年，有科生蔓生二种。各属通产。 
　　刀豆产皖北各属。 
　　薏米产六安、舒城。 
　　菜瓜各属通产。 
　　瓠子各属通产。 
　　黄瓜各属通产。 
　　南瓜各属通产。 
　　玉瓜产皖北各属。 
　　冬瓜各属通产。 
　　丝瓜各属通产。 
　　葫芦产颍州府属。 
　　茄子各属通产。 
　　百合各属通产，滁州尤佳。 
　　山药池州、徽州、凤阳、颍州均产。 
　　甘薯切晒为粮，或酿酒，近或用制粉丝。各属通产。 
　　芋各属通产。 
　　萝卜种类甚多，产皖北者佳。 
　　蔓菁产皖北各属。 
　　菘有大小二种，有包头白、高脚青诸名。其细而长者，名箭白。各属通产，颍州府属尤佳。 
　　苔菜即油菜，各属通产。 
　　菠菜各属通产。 
　　莙荙俗名甜菜，产徽州府属。 
　　芥菜各属通产。 
　　茼蒿各属通产。 
　　苋菜各属通产，怀宁尤多。 
　　葵种类甚多，各属通产。 
　　葱各属通产，皖北尤佳。 
　　韭各属通产。 
　　薤各属通产。 
　　姜各属通产，青阳、铜陵尤多。 
　　蒜各属通产，青阳、铜陵尤多。 
　　莴苣各属通产。 
　　芫荽产颍州府属者佳。 
　　芹有水旱二种，各属通产。 
　　胡芹即茭菜，各属通产。 
　　莼产太平府属。 
　　荇产太平府属。 
　　椒各属通产。 
　　蕃椒即辣椒，各属通产。 
　　茴香各属通产。 
　　珍珠菜产六安、石埭。 
　　元修菜即野蚕豆，产石埭县。 
　　菌名类甚多，产青阳九华山者佳。 
　　石耳广德、六安均产，歙县黄山尤佳。 
　　木耳广德、六安均产。 
　　地耳各属通产。 
　　金针一名黄花菜，各属通产，皖北尤佳。 
　　荠菜各属通产。 
　　薇各属通产。 
　　蕨各属通产。 
　　竹笋种类甚多，各属通产，潜山、太湖尤佳。 
　　棕榈产安庆、徽州。 
　　木棉各属通产。 
　　苎麻各属通产，皖北尤多。 
　　苘麻产颍州府属。 
　　蓖麻各属通产。 
　　葛各属通产，徽州、宁国尤多。 
　　烟即烟草。各属通产，桐城、宿松尤佳。 
　　桑各属通产，徽州、宁国尤多。 
　　茶宁国、池州、太平、广德均产，徽州、六安尤盛。 
　　松各属通产，徽州、宁国尤多。 
　　柏各属通产。 
　　杉各属通产，徽州、宁国尤多。 
　　椐安庆、徽州、宁国、池州均产。 
　　椿各属通产，颍州尤多。 
　　樗各属通产，凤阳尤多。 
　　梓产颍州府属。 
　　楸产颍州府属。 
　　槐各属通产。 
　　榆各属通产。 
　　杨各属通产。 
　　柳各属通产。 
　　楮各属通产。 
　　檀安庆、徽州、宁国、池州、广德、六安均产。 
　　枫产安庆府属。 
　　樟产安庆府属。 
　　桦安庆、徽州、广德均产。 
　　乌桕各属通产，安庆、六安尤多。 
　　女贞即蜡树，产安庆、泗州。 
　　桐安庆、宁国、广德、颍州、泗州均产。 
　　婴子桐安庆、宁国、广德、颍州、泗州均产。 
　　漆安庆、徽州、宁国、池州、太平、庐州均产。 
　　皂荚产安庆府属。 
　　槲安庆、徽州、宁国、池州、广德、滁州均产。 
　　栎安庆、徽州、宁国、池州、广德、滁州均产。 
