<!-- { "loadSidebar": true } -->
　　楂正字作槎，橡栗之属。子可制油，俗呼为茶油。产徽州府属。 
　　柘各属通产。 
　　荆可制筐莒，泗州为多。 
　　梅产徽州府属。 
　　桃各属通产。 
　　李各属通产。 
　　杏各属通产，皖北尤多。 
　　梨产徽州、泗州者。 
　　枣各属通产，徽州、宁国尤多。 
　　柿无为、怀远、亳州、太和均产。 
　　山楂各属通产，宁国、泗州尤多。 
　　石榴各属通产，怀远尤佳。 
　　樱桃产颍州、泗州。 
　　核桃产皖北各属。 
　　枇杷产安庆、徽州。 
　　杨梅产徽州府属。 
　　金橘产婺源县。 
　　榧子徽州、宁国、广德均产。 
　　栗子各属通产，徽州、宁国尤多。 
　　木瓜宣城特产。 
　　银杏徽州、宁国、池州均产。 
　　花红宁国、滁州、庐州均产。 
　　苹果产颍州府属。 
　　文官果产蒙城、太和。 
　　葡萄徽州、广德、凤阳、泗州、颍州均产。 
　　甘蔗徽州、广德、滁州均产。 
　　落花生各属通产。 
　　猕猴桃产黟县。 
　　西瓜产颍州府属。 
　　甜瓜产颍州府属。 
　　荸荠各属通产。 
　　莲子藕各属通产。 
　　菱各属通产。 
　　芡各属通产。 
　　辛夷安庆、宁国、广德均产。 
　　玉兰安庆、宁国、广德均产。 
　　玫瑰产凤阳府属。 
　　栀子安庆、徽州、广德均产。 
　　珍珠兰安庆、徽州、池州均产。 
　　桂桐城县最多。 
　　茉莉徽州府属为多。 
　　青木香安庆、滁州、凤阳、泗州均产。 
　　枸杞各属通产，六安尤佳。 
　　金樱子各属通产。 
　　五加皮六安、和州均产，无为尤佳。 
　　兰安庆、池州、徽州、宁国、和州均产。 
　　蕙安庆、池州、徽州、宁国、和州均产。 
　　泽兰产盱眙都梁山。 
　　芍药产亳州者佳。 
　　牡丹宁国、滁州、和州、亳州均产。 
　　菊花产亳州、涡阳。 
　　金银花各属通产。 
　　半边莲产泗州。 
　　红花颍州、和州为多。 
　　蓝各属通产。 
　　紫草产颍州府属。 
　　芎产滁州、和州。 
　　沙参产安庆、滁州。 
　　元参产滁州、和州。 
　　桔梗各属通产。 
　　柴胡产寿州。 
　　远志产泗州、定远。 
　　黄芪产六安州。 
　　黄精各属通产，歙县黄山、青阳九华山尤佳。 
　　黄连产歙县黄山。 
　　地黄产颍州府属。 
　　白术祁门特产。 
　　茯苓产潜山、太湖者佳。 
　　半夏安庆、宁国、庐州、和州均产。 
　　天南星安庆、徽州、池州均产。 
　　何首乌安庆、徽州、池州、和州均产，六安尤佳。 
　　石斛安庆、庐州、凤阳、颍州均产，六安尤佳。 
　　贝母产宁国、六安。 
　　前胡产建德、寿州。 
　　豨莶草泗州为多。 
　　茜草各属通产。 
　　茵产滁州、和州。 
　　紫苏各属通产。 
　　薄荷各属通产。 
　　艾各属通产。 
　　龙须草产青阳九华山。 
　　菖蒲徽州、池州、太平、六安、滁州均产。 
　　蒲各属通产。 
　　芦各属通产。 
　　荻各属通产。 
　　制造 
　　炒米亦名冻米，各属均制。 
　　挂面徽州制者佳。 
　　面粉各属均制，芜湖尤佳。 
　　曲颍州府制。 
　　酱安庆制者佳。 
　　各色酱菜安庆制者佳。 
　　包瓜颍州府制。 
　　冬菜颍州府制。 
　　豆腐干芜湖制最有名。 
　　豆腐乳安庆制，有和虾子者。 
　　豆粉各属均制。 
　　粉皮各属均制。 
　　粉丝绿豆、红白豆、豌豆、高粱均制，但必须绿豆为。各属均制，皖北尤佳。 
　　藕粉各属均制。 
　　芡粉各属均制。 
　　葛粉徽州、宁国为多。 
　　杏仁粉皖北各属制。 
　　栗粉宁国府制。 
　　蕨粉徽州府制。 
　　米酒各属均制。 
　　高粱酒颍州府制。 
　　玫瑰酒安庆制。 
　　五加皮酒安庆制。 
　　木瓜酒宣城县制。 
　　麻油各属均制。 
　　菜子油各属均制。 
　　花生油各属均制。 
　　柏子油徽州府制。 
　　桕子油有清油、皮油二种。各属均制，安庆、六安尤多。 
　　桦烛安庆、徽州、广德均制。 
　　苎麻子油各属均制，皖北尤多。 
　　蓖麻子油各属均制。 
　　苘麻子油颍州府属制。 
　　棉子油各属均制。 
　　豆油各属均制，池州、颍州尤多。 
　　豆饼各属均制，池州、颍州尤多。 
　　茶油徽州府属制。 
　　茶饼徽州府属制。 
　　杏仁露安庆制。 
　　梨膏徽州府制者佳。 
　　桃脯皖北各属制。 
　　杏脯皖北各属制。 
　　樱桃脯颍州府属制。 
　　葡萄脯皖北各属制。 
　　木瓜糕宣城县制。 
　　山楂糕泗州制者佳。 
　　琥珀饼桐城县制。 
　　茯苓糕潜山县制。 
　　柿饼皖北为多。 
　　柿霜颍州府制者佳。 
　　乌梅徽州府制。 
　　蜜枣各属均制，桐城尤佳。 
　　糖姜铜陵县制。 
　　笋干各属均制。 
　　竹沥潜山、太湖制。 
　　烟丝各属均制，桐城、宿松为多。 
　　香末潜山、霍山制。 
　　棉线各属均制。 
　　棉布各属均制。 
　　冻绿布繁昌县制。 
　　线毯安庆习艺所制。 
　　麻布含山县制。 
　　麻袋泾县制。 
　　麻绳皖北制最多。 
　　竹布合肥县制。 
　　洋布安庆习艺所仿制。 
　　东洋花布安庆习艺所仿制。 
　　毛巾安庆习艺所制。 
　　草帽缏亳州制。 
　　草帽安庆习艺所制。 
　　草扇安庆习艺所制。 
　　蒲席滁州制。 
　　蒲扇六安州制。 
　　纸宣城特制，今出泾县。又广德州有仿制者，亦佳。 
　　楮纸贵池、青阳制。 
　　竹纸潜山、贵池、青阳、繁昌均制。 
　　棉纸潜山、贵池、青阳、繁昌均制。 
　　桑皮纸颍州府制。 
　　草纸泾县制。 
　　山纸六安州制。 
　　纸扇青阳特制，向充贡品。 
　　墨歙县特制。 
　　桐子油安庆、宁国、广德、颍州、泗州均制。 
　　生漆安庆、徽州、宁国、池州、太平、庐州均制。 
　　靛各属均制，颍州府属尤多。 
　　肥皂安庆制。 
　　雨伞宁国府制最多。 
　　雨布旌德制最多。 
　　漆器歙县、休宁制。 
　　竹床繁昌制最佳。 
　　竹椅繁昌制最佳。 
　　竹席潜山、舒城制者佳。 
　　竹枕潜山、舒城制者佳。 
　　竹帚六安州为多。 
　　竹篦太湖县为多。 
　　雕竹屏联建德特制。 
　　棕毯安庆制。 
　　棕绳徽州府制。 
　　棕帚徽州府制。 
　　藤床安庆习艺所制。 
　　藤椅安庆习艺所制。 
　　西式木器安庆习艺所仿制。 
　　宁波式木器安庆习艺所仿制。 
　　炭池州、徽州、六安为多。 
　　棕床安庆制。 
　　矿 物 表 
　　天然 
　　金产贵池县。 
　　银宁国、铜陵、定远、霍邱均产。 
　　铜南陵、铜陵、当涂、庐江、全椒均产。 
　　铅产庐江铅山。 
　　铁太湖、潜山、霍山均产。 
　　钢产芜湖县。 
　　锑产绩溪县。 
　　朱砂产铜陵县。 
　　水晶产徽州府属。 
　　金星石产凤阳县。 
　　磬石产灵璧县。 
　　云母石产凤阳云母山。 
　　白石英产寿州。 
　　矾石南陵、铜陵、繁昌均产，庐江尤多。 
　　滑石产凤阳县。 
　　寒水石即石膏，产芜湖荆山。 
　　长石产滁州。 
　　礞石产盱眙县。 
　　硝凤阳、颍州、泗州均产。 
　　瓷土产祁门县。 
　　煤有烟煤、柴煤二种。各属通产，池州、太平、广德尤多。 
　　制造 
　　金银器皿首饰安庆制者佳。 
　　铜器徽州、太平为多。 
　　水烟袋休宁特产。 
　　铁器各属均制。 
　　锅芜湖、霍山均制，绩溪尤佳。 
　　刀炼钢制，出黟县，又有牙镊亦佳。 
　　剪芜湖制。 
　　洋钉安庆仿制。 
　　铁花芜湖特制。 
　　锡器徽州、太平为多。 
　　锡箔徽州府属制。 
　　银朱芜湖制。 
　　磬灵璧特制。 
　　砚歙县特制。 
　　陶器繁昌县制。 
　　罗盘、日晷歙县特制，今出休宁。 
　　砖瓦各属均制，芜湖尤佳。 
　　石灰各属均制。 
　　按，通省土产以米为大宗。每年由芜湖出口，运赴直隶、山东、福建、广东等处，平均计算不下三百万石。其次莫如茶。北茶由六安运赴河南周家口，而分销于直隶、山东、山西等处。南茶则运赴汉口、上海、广东，而转售于外洋。近年，徽州、宁国二府于蚕事竭力讲求。所出之丝，除销浙江、江苏外，由上海出洋者亦复不少。至若泾县之纸、歙县之墨、芜湖之钢、庐江之矾、亳州之硝、舒城之漆、六安之麻、池州之棉、皖南之竹木、皖北之麦豆，皆为商品大宗，通行各省。而骨角、羽毛、皮革之属，亦且贩及于外洋。所惜输出者半皆生货，故输入者莫杜漏卮。现在，安庆、芜湖已有开办织布厂者，诚能广兴工艺，讲求制造，若烟、若酒、若糖、若烛、若火柴、若肥皂以及呢绒、绸缎，凡洋货之为日用所必需，而原料为皖产者，皆可渐次仿行，以保利源。其尤要者，沿江一带矿产充斥，虽经商部竭力提倡，而开采者仅用土法，苟且从事，徒劳罔功，以致外人垂涎，咸思出而攘夺。此不可不急起直追，合群策群力，以共为图维者也。至航路则以江淮为大纲，皖南之水附属于江，而皖南各属之商货，皆得沿江以利转运。皖北之水汇归于淮，而皖北各属之商货，皆得假淮以为委输。惟徽州一府，距江淮较远，而徽河、婺河、祁河发源万山中，数百里蜿蜒不绝。徽州六属之货，遂借以西出江西，而东抵浙江。综全皖航路计之，固已左萦右带，脉络贯穿，无滞塞不通之患矣。所患者，江淮二水不能交通，为皖省商务中一大阻隔。运河虽通江淮，路太迂折，与皖省商务无甚关系。适津浦铁路约成，皖绅乃以改道皖境为请，业经奏准派员勘测，不日可以开工。计自灵璧经凤阳、定远、滁州以达江浦，约五百余里。举向之航路所不能通者，一旦以铁路通之，且缘是而得直通天津，以与关内外铁路相间接，则皖省商务之发达，其以津浦铁路为嚆矢哉。据通志及商务局卷。 
　　
　　一级目录：农工商科·卷八十八·渔业 
　　二级目录： 
