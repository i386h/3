<!-- { "loadSidebar": true } -->
　　查棕毛一项，安省产地之宁国、池州、太平三府属棕树尚未种复，无棕可采，详明照案赴江西、湖北一带采办，运省捆扎，领咨解部。每斤例准照部价销银三分，每批共该正银一千五百两，又协贴价银二千六百余两，又部饭银一千二百两，并水脚银一千八百余两。光绪十四年奏准在于正耗项下动给，饬委领解动用造报。据司卷。 
　　
　　一级目录：礼科·卷四十七·典礼四 
　　二级目录： 
　　卷四十七典礼四 
　　印信凡文武官印信、关防、图记、条记有更建应改铸者，因模糊应换铸者，均详请巡抚题请，由部奏明铸造颁发。光绪二十七年八月奉上谕：嗣后除贺本外，均改"题"为"奏"。 
　　定制：凡印官有更建则给以新印，而废其故，敝亦如之。印成，付仪制司颁发。直省由督抚具题，文职由吏部，武职由兵部，现改陆军部。议准选拟字样到部。模糊换铸者，照原模字样，依限铸造。各省督、抚、藩、臬、提、镇俱派员赍文请领。各省道、府、副、参等官，统限接到部文四月内，或遇便员，或专差赍文请领。其需用紧急者，奏明，交兵部驿递，或交提塘赍送。同知、通判、游击以下，发交提塘。凡颁发印信、关防、图记、条记，四角无字处，各留一柱，仍用重纸密糊胶封印面，骑缝处钤盖司印，发本官去柱启封。旧印于印文正中镌一"缴"字，封固送部销毁。其文职佐杂及无兼管兵马、钱粮之武职所用木钤记，均由布政司发官匠刊给。各府州县僧道、阴阳、医官等钤记，亦如佐杂之例，由官匠镌刻正字给发。据《会典》。按，礼部铸印司已奉新章，归并内阁，暂依旧例列此。 
　　皖省历年文职颁发印信表 
　　官缺原颁事由开用新印年月布政使司咸丰四年年久模糊光绪二十四年四月提学使司奉旨添设光绪三十三年五月劝业道奉旨添设巡警道奉旨添设皖南道奏明改设皖北道奏明改设太平府兵燹遗失同治三年八月徽州府同知 兵燹遗失同治十二年二月六安直隶州咸丰十一年年久模糊光绪二年十二月泗州直隶州嘉庆十七年年久模糊光绪七年二月怀宁县道光十四年年久模糊光绪七年七月桐城县咸丰六年年久模糊光绪二十二年六月宿松县咸丰九年年久模糊光绪三十五年五月休宁县道光五年年久模糊光绪三十一年十月祁门县道光六年年久模糊光绪十四年五月宣城县兵燹遗失，嗣于土内掘获废置不用同治三年十月宁国县兵燹遗失同治六年南陵县年久模糊光绪三十年二月青阳县乾隆四十五年年久模糊光绪十年四月铜陵县兵燹遗失同治四年七月庐江县乾隆五十五年年久模糊光绪十年六月舒城县兵燹遗失同治二年六月无为州光绪七年年久模糊光绪三十一年正月巢县嘉庆十二年年久模糊光绪九年四月怀远县道光十五年年久模糊光绪九年八月阜阳县道光七年年久模糊光绪四年三月亳州道光二年年久模糊光绪九年四月 
　　续表 
　　建平县兵燹遗失同治四年二月全椒县嘉庆九年年久模糊光绪七年十二月英山县兵燹遗失同治四年七月五河县兵燹遗失同治四年九月藩经历司兵燹遗失同治四年六月钦天监时宪书兵燹遗失同治四年九月宁国府经历兵燹遗失光绪六年四月宿松县儒学乾隆十六年年久模糊光绪二十九年十月舒城县儒学兵燹遗失同治四年巢县儒学兵燹遗失同治四年十二月歙县街口巡检兵燹遗失同治六年七月铜陵县大通巡检兵燹遗失同治四年八月繁昌县荻港巡检同治六年三月合肥县青阳巡检木质同治六年三月官亭巡检兵燹遗失同治三年十月梁园巡检被火烧毁同治八年十二月霍邱县开顺巡检被匪砍损光绪七年十二月 
　　皖省历年武职颁发关防条记表武职旧颁及开用年月案卷不载 
　　营 官 缺事由颁发年月 关防、条记安庆都司兵燹遗失同治六年五月关防徽州参将年久模糊同治十二年十二月关防池州都司兵燹遗失同治六年四月关防芜采游击兵燹遗失同治八年十一月关防广德都司兵燹遗失同治六年四月关防寿右都司同治三年十月关防六安参将兵燹遗失同治六年九月关防中军守备兵燹遗失同治八年九月条记颍州艾亭集守备改设添铸同治五年正月条记龙山左军守备改设添铸同治十一年五月条记右军守备改设添铸同治十一年七月条记 
　　
　　一级目录：礼科·卷四十八·祀典一 
　　二级目录： 
　　卷四十八祀典一 
　　各 坛 庙凡祀典有通祀、专祀之分。通祀者，直省群祀之谓；专祀者，本省专祠之谓。分列如左。 
　　社稷坛 
　　顺治元年定直省府州县祭社稷坛，岁以春秋仲月上戊日致祭。雍正二年奏准祭社稷坛，府称府(灶)［社］之神、府稷之神，在州县则称州县。据《会典》。 
　　神祇坛 
　　顺治初年定直省府州县咸建神祇坛，有司岁以春秋仲月致祭。雍正三年议准神祇坛设云雨风雷位于中，设山川位于左，称某府州县境内山川之神，设城隍位于右，称某府州县城隍之神。又乾隆七年复准直省祈祷雨泽，各督抚转饬所属府州县，皆于孟夏择日行常雩礼，行礼之地，即于各处旧设坛内致祭，不必别立雩坛。据《会典》。 
　　先农坛 
　　雍正四年定直省督抚及所属府州县卫，各于所治地方，择洁净之地设立先农坛及籍田。自雍正五年始，每岁仲春亥日各率所属以及耆老、农夫致祭先农之神，照九卿耕籍行九推之礼。又议准由部每年预择次年耕籍吉期，奏闻行文直省督抚转饬所属，同日祭先农，礼成，行耕籍礼。据《会典》。 
　　先师庙 
　　定制：直省府州县释奠于先师，顺治初年定每岁春秋仲月上丁日府州县各行释奠礼。据《会典》。 
　　按，光绪三十二年十一月十五日奉旨升先师孔子为大祀，明年秋，安徽巡抚冯煦、提学使沈曾植创立礼乐公所，自江西、湖南各省聘致乐师，挑选省城学堂高材生肄习八佾，礼乐始备。 
　　附：录礼部奏准祀典二十三条 
　　一、先期祗告。查《会典》，国家大典均先期祗告天地宗社，致祭岳镇海渎、前代帝王陵寝、先师阙里。先师升为大祀，系属大典，拟请特派亲王先期祗告天地、太庙、社稷及太学先师庙，并遣官致祭岳镇海渎、帝王陵寝、先师阙里。 
　　一、庙制。街门三间，大成门五间，大成殿七间，暨御碑亭十四座。旧制皆覆黄瓦，余覆绿瓦，今拟改为通覆黄瓦。 
　　一、神牌。旧制朱地金书，今拟金地青书。 
　　一、神幄及案衣。旧制销金红缎，今拟改用黄云缎。 
　　一、爵。旧制用铜，亲临释奠，增设鎏金银爵一，鎏金铜爵二，今拟均改用玉。 
　　一、祭品。旧制十笾十豆，今加二笾二豆，为十二笾十二豆。 
　　一、乐舞。旧制六佾，今拟用八佾。旧制专用文舞，今拟添用武舞。 
　　一、释奠。旧制遣官时多，今拟春秋丁祭，请皇帝亲诣行礼，以昭隆重。有事则亲王恭代。 
　　一、分献。旧制亲诣释奠分献，四配以尚书分献，十二哲及两庑以侍郎。今拟分献，四配以大学士分献，十二哲及两庑以尚书，如亲王恭代，则分献四配以尚书，分献十二哲及两庑以侍郎。 
　　一、视牲。旧制先二日礼部尚书一人视牲，今拟改先三日视牲。 
　　一、斋戒牌铜人。旧制先二日太常寺进设于乾清门，今拟先三日进设。 
　　一、致斋。旧制皇帝斋于大内二日，今拟请致斋三日。 
　　一、入庙升殿。旧制赞引对引恭导皇帝由中门入大成门，中门升阶进殿，中门至拜位。今拟请由左门入大成门，左门升阶进殿，左门至拜位。祭毕礼成出殿门亦如之。如遣亲王恭代，旧制入左门，今拟改入右门。旧制出左门，今拟改出右门。 
　　一、迎神送神。旧制皇上行二跪六拜礼，今拟行三跪九拜礼。 
　　一、上香。旧制皇上立而不跪，查《会典》，大祀皆跪，上香日、月，中祀亦跪上香，先师既升大祀，拟请皇帝跪上香。 
　　一、跪奠帛爵，亲行三献。光绪二十年八月丁祭亲临释奠，业已遵行，今请著为令。 
　　一、饮酒受胙。光绪二十年亲祭始行此礼，请著为令。惟查二十年礼节谢福胙行二跪六拜礼，今拟谢福胙行三跪九拜礼。又查《会典》大祀赞礼郎赞赐福胙，中祀赞答福胙，今拟赞赐福胙。旧制遣官饮福受胙，今拟如亲王恭代，不饮福受胙。 
　　一、太学及直省祭文既升大祀，拟请交翰林院另行恭撰。 
　　一、临文称引先师，旧制双抬，今拟改为三抬。 
　　一、立碑。先师既升大祀，拟请御制碑文，立石国学，以垂久远。 
　　一、崇圣祠正位祭品。旧制羊一、豕一、笾八、豆八，今拟加牛一、加笾二、豆二。 
　　一、崇圣祠承祭官。旧制亲祭先师之年，崇圣祠以大学士承祭。今拟亲临释奠，崇圣祠以亲王承祭。如遣亲王释奠，则崇圣祠以大学士承祭。 
　　一、直省府厅州县文庙规制供奉礼器乐舞，暨崇圣祠祭品，拟并同太学行礼仪节，仍遵旧制。惟承祭官出入向，例由左侧门，今拟改由右侧门，不饮福受胙。 
　　又录奏定祭器款式 
　　登。旧制用铜，口为回纹，中为雷纹，柱为饕餮形，足为垂云纹，盖上为星纹，中为垂云纹，口为回纹，与天、地、社稷登纹同。地坛、太庙、社稷、农、蚕、地祇登均黄色瓷。今拟文庙登亦改用黄色瓷，纹仍旧。 
　　铏。旧制用铜，与太庙(用)［同］。两耳为牺形，口为藻纹、次回纹，腹为贝纹，盖为藻纹、回纹、云纹，上有三峰为云纹，三足亦为云纹，俱与太庙铏纹同。惟太庙铏耳及缘饰金，文庙铏耳及缘不饰金。先师既升大祀，今拟铏纹仍旧耳缘饰金。 
　　簠簋及豆。旧制用铜，各坛用陶，太庙用木髹漆涂金。簠簋四面饰玉，豆三方饰玉，太庙两庑制同，惟不饰玉。今拟文庙簠簋及豆亦用木髹漆涂金而饰以玉，以昭示天子尊师之意。 
　　笾。旧制编以竹丝，以绢饰里，顶及缘皆髹以漆，红色，地坛、太庙、社稷、农、蚕均饰黄色，太庙笾口加饰云纹。今拟文庙笾亦饰黄色，口绘云纹。 
　　篚。竹丝编造，四周髹以漆，旧制红色，地坛、太庙、社稷、农、蚕篚均黄色。今拟文庙篚亦改黄色。 
　　俎。用木，锡里，外髹红色，中区为三，外铜环四，八足，有跗。太庙、社稷、日、月、农、蚕制同。今拟仍旧制。 
　　尊。用铜，纯素，两耳为牺首形，各坛用陶，太庙用铜。今拟仍旧制。 
　　以上各器大小高深，拟仍旧制。 
　　又录部颁丁祭文 
