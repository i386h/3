<!-- { "loadSidebar": true } -->
　　三十二年，自夏徂秋，雨潦为害，至寒露节后积水未消，沿江灾区尚不甚广，皖北则凤属之寿州、怀远、凤台、灵璧、［宿州］，颍属之(宿州)、颍上、涡阳，泗州并所属之五河，一律被灾，而以五河、宿州、涡阳为尤重，其次若泗州、灵璧、颍上，又次若怀远、寿州、凤台，民情均甚困苦。按赈款册内尚有定远、阜阳、蒙城、盱眙四县亦均被灾。巡抚恩铭奏奉恩旨，准拨藩库正款银十万两以资赈抚，一面刊刻募捐文册，分咨各省督抚及皖籍官绅、上海善士，并驻沪办理商约大臣吕海寰、盛宣怀，共襄劝募，并请筹垫济急，旋复奏奉恩准，饬派在籍皖绅、前贵州巡抚李经羲总理皖北劝捐事宜。其放赈办法：先设赈抚局于凤阳，派委前署凤颍六泗道卞绪昌会同现任道玉山，督办各属查赈放赈事件。继设官、义赈抚局于省城，派委藩臬两司，督同提调各员，专司接收各处官款、义捐，调度转运。另派员绅，会同各州县，清查户口，核实散放：曰急赈，曰普赈，曰冬赈，曰春赈。四者之中又有官赈、义赈之别。官赈责成印委，按灾户以普及；义赈兼任绅士，择极贫以酌加。复因粮缺价昂，于十月间电奏，请将皖北进口粮食免收税厘三个月，借以招徕商贩，嗣又两次请展限期，其由省城、皖北两局派员分赴皖南及豫、鄂等处采购之米麦、杂粮，并请饬下豫、鄂两省，免收税厘。均奉谕旨照准。及官办米粮陆续运到，并饬兼办平粜，市价得以渐平。次年麦熟，始将春赈截止，另筹善后办法。巡抚冯煦以皖北被灾之由，固因洪泽湖久淤，宣泄无路，亦由各州县境内水利不修，既无消受容纳之区，遂有顶托漫淹之害，一遇伏秋淫雨，不免昏垫成灾，导淮之策，工艰费大，猝难举办。因饬各州县印委，会同公正绅耆，于春赈毕后，各就本境原有之沟洫、河渠、堤涵、闸坝，加意考查，或应深浚，或应开通，或应改移，或应建筑，务使蓄泄得法，抵御有资，以去水患而收水利。所需经费，即以办赈所余，先尽济用，不敷之款，由司设法筹垫，仍以现办赈捐及七项常捐，收数归还。当于三十三年六月奏明有案，综计三十二三两年，省城赈捐局收放各款除暂存不计外，实收奏拨正款银十万两，各省协助银二十五万九千二百九十五两有奇，内奉天溢捐银二十万两，广东善后局二万三千四百七十五两有奇，土药统税局二万两，江苏藩库三千两，山东工赈局一万两，江西筹赈局二千八百二十两。义捐银二十九万三千一百两有奇，内本省自督、抚、藩、臬以次在任及候补有差之道、府、州、县并武职各员，或扣廉薪，或另行捐募，共银十万五千九百十八两有奇，皖籍暨外省官绅、商界、学界共募银十八万七千一百九十两有奇。摊捐银四万两，内藩司一万两，芜湖关道二万两，奏明不分正署，以十年摊捐。筹垫银四十四万一千两有奇，内广东候补道赵、徐垫银四千八百八十二两有奇，善后局一万九千五百六十九两有奇，直隶筹赈局九千七百九十四两有奇，司局二万两，纲商一万两，运司三万九千一百二十四两有奇，河南藩库一万九千二百五十一两有奇，山东藩库五万两，湖南绅士、祭酒王先谦、候选道张祖同二千八百五十三两有奇，善后局二千八百五十四两有奇，司局九千五百三十九两有奇，四州藩库四万两，山西河东道二千九百九十四两有奇，江苏盐运司三万八千九百五十三两有奇，淮南盐局三千九百六两有奇，上海义赈所绅士施子英、曾少卿五万九千二百九十三两有奇，湖北汉口绅士孙燮一万四千一百五十两有奇，方锡悌一万八千七百二十两，皖绅、前贵州巡抚李经羲七万五千四百一十两有奇。以上筹垫各款或由皖局核奖，或俟赈捐、常捐收款归还。共放官赈银六十四万四千四百三十三两有奇，由省转运北局分交委员会同寿州、怀远、凤台、灵璧、宿州、颍上、涡阳、泗州、五河及定远、蒙城、阜阳、盱眙等州县查放。义赈银二十一万三千九十四两有奇，由绅查放。采购赈米银十四万三千八百八十四两有奇，平粜折耗银五万七千九十九两有奇，备荒买谷银三万五百六十九两有奇，系由支应局照会宋、胡两绅买谷存仓。工赈银一万二千七百二十两有奇，系赈怀宁、桐城、潜山、合肥等县。川资运脚及经费杂支银二万六千八百八十三两有奇，于三十三年十一月造报。按册内收放两抵，尚有余存，另有平粜缴回，及凤阳道库赈余存款，冯抚奏明，以办赈所余兴修皖北水利，其实须经费若干，此次报销册内未经开列。据抚院及赈抚赈局两局卷册。 
　　
　　一级目录：度支科·卷二十二·田赋一 
　　二级目录： 
　　卷二十二田赋一 
　　田额皖省成熟折实田三十三万一千八百七十七顷二十八亩八分有奇。 
　　沿革原额田三十三万二千二十七顷三十一亩一分有奇，省志。道光十年升增庐州府庐江县垦熟田六顷四分四厘有奇，奉准部咨。节年开除安庆府太湖县抛荒田四顷五十四亩有奇，池州府贵池县抛荒田四十二亩二分八厘有奇，铜陵县抛荒田二十二顷三十一亩二分七厘有奇，庐州府无为州抛荒田一百二十四顷一十五亩三分二厘有奇，泗州盱眙县抛荒田四顷五十九亩八分七厘有奇，以上抛荒田共一百五十六顷二亩七分四厘有奇，奉准部咨。实在成熟田三十三万一千八百七十七顷二十八亩八分有奇。光绪三十三年奏销册。 
　　又云雾荒山一十六顷三亩九分。 
　　又草山三千二十里有奇。 
　　又归并屯田八千七百五十九顷一亩九分三厘有奇。 
　　以上民田暨归并屯田三十四万六百三十六顷三十亩七分三厘有奇，云雾荒山一十六顷三亩九分，草山三千二十里有奇。 
　　安庆府属成熟折实田二万一千五百一十二顷六十七亩三厘有奇。 
　　沿革原额田二万一千五百一十七顷二十一亩三厘，省志。太湖县嘉庆十八年山水泛涨，沙压田亩豁除田四顷五十四亩有奇，道光六年奉准部咨。现在成熟田二万一千五百一十二顷六十七亩三厘有奇。光绪三十三年奏销册。 
　　怀宁县田三千四百九十三顷六十六亩二分六厘有奇。 
　　桐城县田、塘折实田四千一百七顷四十五亩二分九厘有奇。 
　　潜山县田二千八百三十五顷三十八亩二分六厘有奇。 
　　太湖县田三千九百八十六顷八十三亩一分一厘有奇。 
　　宿松县田四千四百一十八顷八十七亩五分九厘有奇。 
　　望江县田二千六百七十顷四十六亩五分。 
　　徽州府属成熟折实田二万五百五十九顷七十三亩五厘有奇。 
　　歙县田地、山塘折实田四千九百六顷一十八亩六分三厘有奇。 
　　休宁县田地、山塘折实田四千八百二顷九十六亩二分二厘有奇。 
　　婺源县田地、山塘折实田五千三十顷九十九亩一分七厘有奇。 
　　祁门县田地、山塘折实田二千一百四十顷五十九亩二分二厘有奇。 
　　黟县田地、山塘折实田一千六百四十顷四十九亩二分有奇。 
　　绩溪县田地、山塘折实田二千三十八顷五十亩五分八厘有奇。 
　　宁国府属成熟折实田二万七千七百九十七顷四十六亩六分二厘有奇。 
　　宣城县田地、山滩地折实田一万二千四百二十二顷八十一亩一分八厘有奇。 
　　宁国县田地、山折实田二千七百四十八顷三十七亩一厘有奇。 
　　泾县田地、山荡陂折实田三千三百六十四顷七十六亩一分九厘有奇。 
　　太平县田地、山折实田一千四百一十顷四十六亩三分八厘有奇。《赋役全书》作一千四百一十顷四十四亩九分七厘有奇。 
　　旌德县田地、山塘折实田二千一百七十七顷一十三亩四分一厘有奇。 
　　南陵县田地、山塘折实田五千六百七十三顷九十二亩四分三厘有奇。 
　　池州府属成熟折实田七千一百一十二顷一十九亩四分五厘有奇。 
　　沿革原额田七千一百三十四顷九十三亩有奇。省志。贵池县嘉庆二十四年蛟水为灾，沙压田亩豁除田四十二亩二分八厘有奇，道光十一年奉准部咨。铜陵县道光十二、十四、十九、二十一等年修筑江坝，挖废田亩共豁除田二十二顷三十一亩二分七厘有奇，道光十八、二十五等年奉准部咨。现在成熟田七千一百一十二顷一十九亩四分五厘有奇。光绪三十三年奏销册。 
　　又建德县云雾荒山一十六顷三亩九分。 
　　又建、东二县归并江西南、抚、饶三卫所屯田五百三十九顷一十四亩九分二厘有奇。 
　　以上民田暨归并屯田共七千六百五十一顷三十四亩三分七厘有奇，云雾荒山一十六顷三亩九分。 
　　贵池县田地、山塘、基地折实田二千二百二十五顷三十亩三分七厘有奇。 
　　青阳县田地、山塘、基地折实田一千六百三十七顷三十九亩六分一厘有奇。 
　　铜陵县田地、山塘、基地、芦洲折实田一千三百七十六顷六十七亩三分四厘有奇。 
　　石埭县田地、山塘、池折实田六百一十八顷二十三亩八分四厘有奇。 
　　建德县田地、塘基地折实田七百八十七顷一十三亩三厘有奇，又云雾荒山一十六顷三亩九分，又归并南、抚、饶三卫所屯田五百一十四顷八十一亩二分四厘有奇。 
　　东流县田池、山塘折实田四百六十七顷四十五亩二分四厘有奇，又归并南昌卫前屯屯田二十四顷三十三亩六分八厘有奇。 
　　太平府属成熟折实田一万四千六百八顷七亩一分三厘。 
　　当涂县田地、滩湖、山塘、池荡折实田九千五百九十五顷二十四亩四分三厘有奇。 
　　芜湖县田地、山塘折实田三千六十八顷三十二亩三分三厘有奇。 
　　繁昌县田地、山塘折实田一千九百四十四顷五十亩三分六厘有奇。 
　　庐州府属成熟折实田六万六千三百五十九顷九十一亩六分二厘有奇。按，雍正三年分六安州为直隶州，领英山、霍山二县，拨出田亩应列入六安州并属，兹不载。 
　　沿革原额田六万六千四百七十八顷六亩五分有奇。省志。庐江县道光十年民人马联辉等垦熟灵台圩溢额田六顷四分四厘有奇，道光十七年奉准部咨。无为州嘉庆十七、二十五，道光二、三等年建堤挑河，挖废田亩共豁除田一百二十四顷一十五亩三分二厘有奇，嘉庆二十四、道光十等年奉准部咨。现在成熟田六万六千三百五十九顷九十一亩六分二厘有奇。光绪二十三年奏销册。 
　　又舒城县草山三千二十里有奇。 
　　以上民田六万六千三百五十九顷九十一亩六分二厘有奇，草山三千二十里有奇。 
　　合肥县田、塘折实田二万九千五百六十顷七十四亩七分二厘有奇。 
