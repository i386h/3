<!-- { "loadSidebar": true } -->
　　一、择用书差。州县接管军屯，开办之始，事体极其繁重，拟准择用卫所勤慎书差，以资熟手而免观望。 
　　一、官给印照。钦奉上谕，令屯户报官税契。查屯田典卖，有契自业，无契拟一概由藩司粮道会给印照，以凭投税管业，税宜从轻，尤应严禁苛索。 
　　一、酌定钱粮。钦奉上谕，屯饷改为丁粮，拟按照田地等则，酌定两忙征银及漕米。应征之数，其未定以前，仍暂照旧制征收。 
　　一、定赏罚。卫官交代、州县接收，如能依限竣事，拟请量予奖励，逾限有罚。其督催官考成，视所属官为断。 
　　一、分别归标。所裁实缺卫官，自应即留原省，惟候补人数甚多，当此裁改兵制之际，势难悉归漕标，即江南各标，亦必不能尽用，拟将候补卫所人员，分发向有卫缺各省收标，以免壅滞。 
　　以上各条，臣系忖度事理，酌拟办法，非敢谓尽属可行。况各省情形不同，各卫繁简亦异，既将军屯归并州县，亦须因地制宜，斟酌尽善，定为经久之规，固不敢稍涉因循，亦未可操切从事。其间如有应行变通之处以及一切未尽事宜，非臣所能遥度，均由各省督抚臣督同司道妥议办理，臣仍尽心会商，随时奏请圣训，总期有裨赋税，无扰军民，以冀副朝廷裕课恤民之至意。 
　　附：清赋纪略 
　　皖省民卫屯田共计三十八万二千余顷，额征丁漕、屯折等项正耗银一百七十余万两。自兵燹后鳞册散失，版籍无征，豪强侵蚀，捏熟作荒，数至六万顷以上，皖南约占十之六，皖北约占十之四，正赋出入，渐不可支。光绪二十二年布政使于荫麟、按察使赵尔巽建议清丈，条陈办法，其要之在外者有三：一、筹款，二、用人，三、执法；其要之在内者亦有三：一、宽文法，二、定民志，三、励人才。痛陈利弊，详经巡抚福润会同两江总督刘坤一联衔具奏，奉旨俞允，乃于省城设局，派藩臬两司督办，剀切晓谕，至再至三，以示不成不止之意。一时官吏绅民，咸惧而勉，原续清出隐熟、新垦计田二万余顷，复额银一十余万两，成效昭然，诚皖省田赋改革之一大原因也。惜乎原奏既云清丈，又许绅户、民户实报免查，各州县率从简易，不事复勘，悉令民间自报，顺庄鱼（麟）［鳞］册，各里总分图，迄未成书，惟闻宣城有（麟）［鳞］册可凭，其余各属，仅有大块册式，后之官斯土者，欲分别荒熟，苦无根据，以致滑吏奸民，飞洒诡脱，势所必至。光绪三十三、四年全省财政统计，丁漕、屯折熟征不过一百三四十万两上下，短于原额约四十万两有奇，向之荒欺，今则灾隐，向之缺额，今则缓征，一弊甫除，一弊又起，正供亏欠，逾于旧额，官吏敷衍，绅民把持，然后知前贤清赋之勤劳，诚不可没也。爰就民卫田赋、荒熟之数，分表列左。 
　　皖省清赋调查民田荒熟顷亩银粮一览表 
　　田单位一亩银单位一两粮单位一石 
　　类别地方田（亩）银（两）粮（石）原荒已熟原荒已熟原荒已熟安庆府属怀宁桐城潜山太湖宿松望江计 
　　续表 
　　徽 州 府 属歙县绩溪计宁国府属宣城 
　　续查 
　　 
　　续查 
　　 
　　续查 
　　宁国泾县 
　　续查 
　　 
　　续查 
　　 
　　续查 
　　太平旌德 
　　续查 
　　 
　　续查 
　　 
　　续查 
　　南陵 
　　续查 
　　 
　　续查 
　　 
　　续查 
　　计池州府属贵池青阳铜陵石埭建德东流计续表 
　　太平府属当涂 
　　续查 
　　 
　　续查 
　　 
　　续查 
　　芜湖 
　　续查 
　　 
　　续查 
　　 
　　续查 
　　繁昌 
　　续查 
　　 
　　续查 
　　 
　　续查 
　　计庐州府属合肥舒城庐江巢县计凤阳府属凤阳怀远定远 
　　续查 
　　 
　　续查 
　　 
　　续查 
　　寿州凤台宿州.计续表 
　　颍州府属颍上霍邱亳州蒙城计广德州并属广德 
　　续查 
　　 
　　续查 
　　 
　　续查 
　　建平计滁州并属滁州全椒 
　　续查 
　　 
　　续查 
　　来安计和州并属和州 
　　续查 
　　 
　　续查 
　　 
　　续查 
　　含山计 
　　续表 
　　六安州并属六安英山计泗州并属泗州盱眙天长计统计 
　　备考 
　　一、查宿、东等州县，清赋册报仅有（恳）［垦］熟数目，并未将原荒分别开列，此表荒数无从统计，姑付阙疑之列，以俟参考。 
　　一、查光绪二十二年奏办清赋，次年各属一律告竣，嗣宣、泾等州县又续报清出田亩若干，新垦、隐熟，分年升科，而司册统计究归一案办理。故此表于各属续查，则特别标明，于统计则合并计算，以符奏案。 
　　皖省清赋调查省卫荒熟顷亩银粮一览表 
　　田单位一亩银单位一两粮单位一石 
　　类别地方田银粮原荒（亩）已熟（亩）原荒（两）已熟（两）原荒（石）已熟（石）池州府属建德计太平府属芜湖繁昌运田 
　　计续表 
　　凤阳府属定远寿州运田 
　　计颍 州 府 属霍邱运田 
　　计滁州并属滁州全椒来安计和州并属和州含山计泗州属天长计统计皖省清赋调查外卫荒熟顷亩银数一览表 
　　田单位一亩银单位一两 
　　类别地方田银原荒（亩）已熟（亩）原荒（两）已熟（两）凤阳府属凤阳怀远定远寿州凤台计颍 州 府 属霍邱亳州计六安州属六安计泗州属天长计统计皖省清赋调查新宣九卫荒熟银粮一览表 
　　田单位一亩银单位一两粮单位一石 
　　类别卫名田银粮原荒（亩）已熟（亩）原荒（两）已熟（两）原荒（石）已熟（石）新安宣州建阳安庆庐州凤阳长淮泗州滁州统计 
　　附：安徽巡抚福润会同两江总督刘坤一奏清丈安徽通省田亩折略 
　　安徽省民卫、屯田共计三十八万二千一百四十顷有零，每年额征丁、漕、屯折等项正耗共一百七十余万两。光绪十三年以前民欠未完荒灾业经豁免不计外，自十四年至二十年共荒缺二百四十六万八千余两，灾缓二百四万六千余两，共短四百五十余万两。缺额之巨，异乎寻常，若不彻底清查，更恐日亏日甚，本省岁入之款，渐不可支。请先缕晰言之： 
　　溯自发、捻削平垂三十年，地利所在，人争趋之，岂有任其抛荒之理皖北间有土硗获薄因而废置者，皖南间有地旷人稀未全垦种者，然皆什不逾一也，面询各属，多称目中实少荒田，而册内确有荒数。推原其故，缘兵燹后鳞册既失，版籍不清，绅族豪宗，交相侵占，以多报少，以熟报荒，地方官明知之而不敢过问，平民习见之而相率效尤，积而愈多，官恐激而生事，未收核实清厘之效，先蹈办理不善之愆，亦遂隐忍不发。然平民可以欺官府，而不能朦猾吏刁徒，若辈执持其短，需索其费，既得暗中分肥，即便扶同徇隐。而乡民之狡健者，又复乘间假冒，互占混争，飞洒诡脱，无所不至。又有一种无家客民，春种秋收，虚来实返，地非本主，册无户名，直与行窃相同，官吏无从究诘。此弊之在荒者然也。 
　　荒熟既不清晰，灾蠲因多混淆，圣朝轸恤祲灾，从无惜费，章奏朝入，恩泽夕施，本望穷檐均沾实惠，而有不尽然者。州县之地，大率高低参半，或此丰而彼歉，或水稔而旱荒，所遭诚有不同，然亦什不逾一也。其始已垦之田，匿而不报，尚未敢讳熟作灾，瓜分使费，捏完作欠，留券抵官。迨光绪八年，潜山等十数州县同被水灾，蠲缓兼行，及于宽典，自是向不报灾者有灾矣。又十二年创行民欠征信册，畸零逋赋，上下昭彰，自是向无民欠者，有欠矣。每岁例查秋成，不肖绅董惯与吏役因缘为奸，先期设簿卖灾，平民必先出费乃得入册，无钱者虽真灾而仍须完粮，有势者既免粮而且食灾费，州县稍事诘驳，辄以民瘼为词，联名上控，甚或聚众滋闹，阻遏输将，必求餍其灾数而后已。名则为民请命，实则为己婪财。豪右蠹胥，先借以鱼肉乡民，刁生劣监，更借以朘割书吏，此其弊本不在州县，而州县既不能禁，又各自顾考成，或且阴利其资，辄据情具报请勘。无论年谷丰歉，灾例率是为常。先是藩司署内，设有豁免局专办因灾递缓、恩诏豁免之钱粮，积少成多，大亏正赋。此弊之在灾者然也。 
　　荒弊矣，灾弊矣，更有纠葛愈深，颠倒愈乱者。各州县本未实办垦务，虚词报熟，则其应纳之课，遂于歉灾案内设计弥缝，是其弊在官。民间持征信册为凭，苟所纳租赋已及上年，即于未完之款，任催罔应，短数视为应欠，缓户误作免征，是其弊在民。二弊维均，犹非其甚者也。绅富倚势恃符，每遇开征，随意封送银两，谓本年之所应完，就此了结，余欠概置不理。此外有全不投纳者，有包揽多户总纳者，有以漕平交纳者，有但完正项而无火耗者。州县畏其势力，弗与为难，故必预捏灾情，为腾挪缓征之地，至来岁丰稔，例应带征，仍以偏灾虚报，请缓带征，积岁累年，祗候覃恩豁免。莠民榜样，蠹吏护符，胥于是乎在。纵使荒土尽辟，仍于国课无补，此又非荒非灾，迫之捏荒捏灾之弊然也。 
