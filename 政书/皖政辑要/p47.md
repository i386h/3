<!-- { "loadSidebar": true } -->
　　户部议复巡抚乔松年会同两江总督曾国藩、漕运总督吴棠奏本年漕粮仍拟折征，并上年征漕实在情形折略安徽巡抚乔松年奏皖省本年漕粮仍拟折征一折，同治四年十一月十四日，军机大臣奉旨："户部速议具奏，钦此。"钦遵由军机处交出到部。又乔松年奏皖省上年征漕实在情形一折，同日奉旨："户部知道。钦此。"钦遵由内阁抄出到部，臣等当将该抚两折公同阅看，其本年仍拟折漕一折，据称：安省有漕之处，计四十六州县，额征北漕正、耗米二十五万八千八百七十三石零，又赠、行、月、南米并和州南抚米六万二千八百二十一石零，又本色、兵、南等米二万六千三百二十四石零，北漕分正兑、改兑、加耗、行、月、赠六款，南米分兵、局、恤三款，向系征收本色。咸丰三年奉部行令变价解部，每石折银一两三钱。本年漕仓、漕船均未修复，势难征收本色，拟请仍照上年皖省折漕章程办理。查上年折征系照部价每石提银一两三钱，以备解部。另提北漕兑费、南粮备拨银四钱，捐摊公费银五钱，分别充饷充公。今请均以上年饬提二两二钱之数为成规，通饬照数征收，分款批解至州县以钱折征，仍照上年定数办理，不许再有丝毫加增。除解部、解司之外，如有盈余，即留为各属办公之用，严禁浮收，革除冗员，以期踊跃输将，统归司库提解，事竣仍会同粮道造报。再本年各属间有被水、被兵，征收未能如额，容俟勘定，另行奏报。等语。其上年折漕情形一折，据称：皖省久未办漕，上年试办折色，每米一石统以二两二钱解司，内以一两三钱解部，以四钱留充本省军饷，以五钱留充公用，至征之于民者，即以二两二钱为率。民间以钱抵银完纳，其折钱之数，各州县自四千至六千五百不等，各就地方之沃瘠、银米价值之低昂，分别酌定章程，宽其征数定价，所以难于划一。至二两二钱之内，除例价一两三钱解部外，尚有酌提解司者曰北漕兑费、曰南漕备拨、曰捐款公用。兑费为从前河运固有之款，备拨为向来灾缺借资拨补。其捐款公用，从前多系州县自行捐解，今各属均处艰难，势难再捐，故定以提银四钱，其本给北漕兑费者，则暂充军饷，其本给南漕备拨者，则仍补荒缺。又提五钱以抵摊捐及通省经费盈余，所以必须请留，所定折收之数，在州县犹可略有盈余，以免借口赔累，别作侵渔。在小民不至苦其繁重，亦能努力输将，尚称踊跃。再所征细数已分晰开单，咨部查核。等语。臣等伏查，安徽漕粮例征本色起运，军兴以来，议令查照江、广等省成案，折银解部。上年皖境肃清，该抚奏请试办漕粮仍征折色，分别解支存留。经臣部核议奏准。本届新漕经臣部于本年八月间奏，令迅速奏明办理。兹据该抚奏称漕仓、漕船，均未修复，势难征收本色。请仍办折漕等因。查该省停运多年，骤难规复旧制，自系实情。所有本届安徽漕粮，应请仍准折征，统归司库提解，仍会同粮道造报。惟是漕粮系维正之供，漕折银两即系折放俸甲专款，近来仓储支绌异常，开放时虞匮乏，该抚务饬所属迅速征收，按应解部库漕折银数扫数起解，毋稍迟延蒂欠。倘再借端率请截留，即由臣部奏参。至该省上年折漕章程，据另折奏称：每米一石，统以二两二钱解司，以一两三钱解部，以四钱留充军饷，以五钱留充公用。征之于民者即以二两二钱为率，民间以钱抵完，自四千至六千五百不等。等语。并据奏请本年折漕仍照上年章程办理各等因。查该省漕价，原应将实征银两全数报解，既据沥陈充饷充公皆系必不可少之款，且免州县借口赔累，别作侵渔，尚属实在情形。本年收漕应准其查照上年章程，每石折征银二两二钱，统解司库，分别解部留支。惟查上年十月间，该抚奏称，各属正、改兑正米及交仓耗米提存报解，其向系兑交丁船随运，耗米留备停征州县公用。又行、月、赠三款提存酌拨，彼时未据该省将实征银数和盘托出，是以臣部核议准行。兹据陈明，每石实征银二两二钱，是无论正、耗、行、月、赠等米，除解部例价外，每石皆盈余九钱，而州县以钱抵银兑收，其盈余之数尚不在内，该省军饷、公用取给于漕者，业已绰有余裕。所有正兑、改兑、行、月、赠各米以及加四、加三、加二五各耗米，无论给丁、交仓，凡在北漕项下者，皆应按每石一两三钱之数折银解部，不得仍引上年之案，分别款项起解、留支，以昭核实而示限制。其北漕、南米各款，仍令分晰名目，将实征、起解、留支各数目开单报部，以凭稽核。 
　　
　　一级目录：度支科·卷二十七·田赋六 
　　二级目录： 
　　卷二十七田赋六 
　　学租皖省原额学田二百三十二顷一十八亩一分二厘。 
　　学租银一千五百四十三两四钱五分二厘。 
　　地丁存留项下征解银四十五两二钱七分九厘。 
　　廉惠仓银五十三两三钱四分三厘。 
　　沿革学田租银原编征解学院以为给廪、赈贫、修学之用，三年会计、造册、报部。乾隆九年奉准部咨改解司库，其给廪、赈贫、修理学宫等项按季由司库支领，年终报销。光绪三十一年，大学士孙家鼐等奏学务紧要请提科场款项一折，以赈给贫生，久成具文，徒归胥吏中饱，咨行督抚切实调查，留办本省师范或高等小学堂经费。皖省学田统计二百三十顷有奇，军兴后大半灾荒，岁入银仅一千余两。各州县前办学堂皆就地筹款，此项仍解司库，迄未咨部动拨也。爰就旧额条列于后。 
　　安庆府属原额学田六顷七十六亩九分。 
　　学租银一百一十二两一钱四分。 
　　安庆府学学田四十八亩六分，学租银一十八两七钱。 
　　怀宁县学田八十七亩，学租银二十二两七钱。 
　　桐城县学田六十五亩五分，学租银一十九两五分。 
　　潜山县学田二十八亩六分，学租银一十三两八分。 
　　太湖县学田八十二亩一分，学租银一十两五钱。 
　　宿松县学田二顷九十四亩五分，学租银一十两四钱六分。 
　　望江县学田七十亩六分，学租银一十七两六钱五分。 
　　徽州府属原额学田八顷一十五亩八分九厘，学租银四百一十两八分一厘。 
　　廉惠仓银五十三两三钱四分三厘。 
　　徽州府学学田二百四亩八分五厘，学租银一百九两三钱四分六厘。 
　　歙县学田二顷五十五亩七分七厘，学租银一百二十三两三钱五分六厘。 
　　休宁县学田九十五亩一分三厘，学租银五十九两九钱三分。 
　　婺源县学田八十九亩七分一厘，学租银三十八两六钱九分二厘。 
　　祁门县学田四十九亩一分五厘，学租银二十两七钱九分。 
　　黟县学田七十一亩七厘，学租银三十七两七钱六分七厘。 
　　绩溪县学田五十亩二分一厘，学租银二十两二钱，廉惠仓银五十三两三钱四分三厘。 
　　宁国府属原额学田一十三顷五十五亩三分三厘，学租银二百三十五两九钱七分。 
　　宁国府学学田六十八亩一分五厘，学租银一十八两八钱。 
　　宣城县学田六顷四十八亩一分四厘，学租银四十一两八钱六分六厘。 
　　宁国县学田七十六亩七分八厘，学租银三十四两五钱五分。 
　　泾县学田一顷四十一亩九分，学租银四十五两六钱四分三厘。 
　　太平县学田八十九亩九分，学租银二十一两四钱六分二厘。 
　　旌德县学田八十四亩六分三厘，学租银二十六两七钱。 
　　南陵县学田二顷四十五亩八分三厘，学租银四十六两九钱四分九厘。 
　　池州府属原额学田一顷七十三亩八分八厘，学租银七十二两一钱八分三厘。 
　　池州府学学田一十五亩八分，学租银六两四钱。 
　　贵池县学田二十三亩八分九厘，学租银八两六钱八分。 
　　青阳县学田四十三亩六分七厘，学租银一十七两八钱五分。 
　　铜陵县学田一十五亩七分六厘，学租银一十一两六钱。 
　　石埭县学田八亩四分六厘，学租银八两。 
　　建德县学田五十八亩七分，学租银一十四两五钱三分三厘。 
　　东流县学田七亩六分，学租银五两一钱二分。 
　　太平府属原额学田二顷一十四亩五分二厘，学租银六十二两六钱五分二厘。 
　　太平府学学田八十八亩，学租银二十六两四钱。 
　　当涂县学田五十六亩，学租银一十六两八钱。 
　　芜湖县学田二十八亩二分二厘，学租银七两七钱五分二厘。 
　　繁昌县学田四十二亩三分，学租银一十一两六钱。 
　　庐州府属原额学田三十一顷四十七亩八分一厘，学租银一百五十二两三钱一分。 
　　庐州府学学田一十二顷六十二亩六分四厘，学租银四十三两四钱七厘。 
　　合肥县学田六顷四十七亩八分，学租银一十八两三钱四厘。 
　　舒城县学田一顷八十亩五分四厘，学租银一十九两一钱一分。 
　　庐江县学田四顷一十五亩四分五厘，学租银二十七两三钱四厘。 
　　无为州学田三顷八亩二分，学租银二十九两五钱八分一厘。 
　　巢县学田三顷三十三亩一分八厘，学租银一十四两六钱四厘。 
　　凤阳府属原额学田一百二顷四分六厘，学租银一百八十九两五钱八分六厘。 
　　凤阳府学学田五顷六十六亩九厘，学租银一十两一钱九分。 
　　凤阳县学田六十顷三十亩三分七厘，学租银一百一十八两二钱八厘。 
　　怀远县学田二十五顷五亩七分，小亩。学租银二十两四分六厘。 
　　定远县学田四顷八十三亩，学租银二十一两九钱一分二厘。 
　　寿州学田一顷七十二亩，学租银三两三钱四分四厘。 
　　凤台县学田九十一亩，学租银二两二钱三分。 
　　宿州学田二顷四十七亩三分，学租银八两六钱五分六厘。 
　　灵璧县学田一顷五亩，学租银五两。 
　　颍州府属原额学田二十一顷七十二亩五厘，学租银四十九两九钱五分九厘。 
　　阜阳县学田四顷三十四亩三分六厘，学租银七两八钱八分五厘。 
　　颍上县学田三顷二十一亩五分，学租银二两四厘。 
　　霍邱县学田二十四亩一分二厘，学租银七两二钱。 
　　亳州学田一顷五十亩，学租银八两七钱。 
　　太和县学田三顷八十亩九分五厘，小亩。学租银五两五钱六分。 
　　蒙城县学田八顷六十一亩一分二厘，学租银一十八两六钱一分。 
　　广德州并属原额学田三顷九十一亩四分，学租银四十六两二分一厘。 
　　广德州学田三顷四十八亩七分七厘，学租银三十九两八钱四分一厘。 
　　建平县学田四十二亩六分三厘，学租银六两一钱八分。 
