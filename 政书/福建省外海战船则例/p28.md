<!-- { "loadSidebar": true } -->
　　船尾用樟木橹通板二块，各长一丈四尺；橹门枋一块、橹床二块，各长五尺：均宽一尺五寸、厚三寸。双头蛇一块，长四尺、宽一尺二寸、厚三寸。橹通板，做净每折见方尺八十尺，用舰匠一工；橹门枋、橹床、双头蛇每四十尺，用舰匠一工。橹床每块用长八寸钉十二个。橹通板钉缝凑长二丈八尺，每丈用长六寸钉三十个。橹床、橹通板艌缝凑长七丈六尺。共核用宽一尺五寸、厚三寸樟木枋四丈六尺九寸八分，长八寸钉二十四个，长六寸钉八十四个，灰七斤十两，桐油三斤六钱，网纱二斤十三两六钱，竹丝二斤十三两六钱，舰匠二工九分一厘，艌匠一工九厘，舂灰夫二分七厘。

　　水仙门两旁用浮溪木边柱二根、中柱二根，各长四尺、围大一尺七寸。水仙门板十四块，各长四尺，凑宽七尺四寸二分，用宽五寸、厚二寸板五丈九尺三寸六分。樟极百子■〈舟包〉十六块，各长六尺、围大一尺。水仙门柱、百子■〈舟包〉，做净每折见方尺四十尺，用舰匠一工；门板八十尺，用舰匠一工。百子■〈舟包〉钉缝凑长九丈六尺，每丈用长六寸钉三十个。百子■〈舟包〉艌缝凑长十九丈二尺。共核用围大二尺、净长三丈二尺浮溪木一根三尺八寸，围大一尺樟木极九丈九尺二寸，长六寸钉二百八十八个，灰十九斤三两，桐油七斤十两九钱，网纱七斤三两二钱，竹丝七斤三两二钱，舰匠四工一分二厘，锯匠五分九厘，艌匠二工七分四厘，舂灰夫六分七厘。

　　大桅座一块，长八尺、见方二尺四寸；头桅座一块，长五尺六寸、围大四尺六寸。做净每折见方尺三十尺，用舰匠一工。共核用见方二尺四寸、长八尺二寸樟木一块，围大四尺六寸、长五尺八寸樟木一段，舰匠三工四分二厘。

　　大鹿耳二块，各长一丈二尺、宽二尺二寸、厚一尺一寸；头鹿耳二块，各长九尺八寸、宽一尺八寸、厚八寸；硬木棍鹿耳夹二块，各长一丈三尺、围大八寸；柯■〈木匋〉木目里鞋一块，长三尺、宽一尺、厚三寸。做净每折见方尺四十尺，用舰匠一工。共核用宽二尺二寸、厚一尺一寸、长一丈二尺二寸樟木二块，宽一尺八寸、厚八寸、长一丈樟木二块，围大八寸长一丈三尺硬木棍二根，宽一尺、厚三寸柯■〈木匋〉木枋三尺一寸，舰匠七工二分二厘。

　　大桅一根，长六丈二尺、围大四尺九寸；头桅一根，长五丈、围大四尺三寸。做净每折见方尺四十尺，用舰匠一工。共核用围大四尺九寸、长六丈二尺桅木一根，围大四尺三寸、长五丈桅木一根，舰匠十二工九分七厘。

　　桅尾用柯■〈木匋〉木马面二块，各长三丈五尺、宽一尺五寸、厚三寸。樟木大桅笠一块，长二尺、宽一尺二寸；头桅笠一块，长一尺六寸、宽一尺；大桅琵琶一块，长三尺、宽一尺；头桅琵琶一块，长二尺、宽八寸：均厚三寸。木段大桅伫一根，长一丈二尺；头桅伫一根，长九尺：均围大三尺二寸。马面，做净每折见方尺八十尺，用舰匠一工；桅笠、桅伫、琵琶四十尺，用舰匠一工。马面钉缝凑长七丈，每丈用长六寸钉二十个。共核用宽一尺五寸、厚三寸柯■〈木匋〉木枋七丈四寸，宽一尺五寸、厚三寸樟木枋六尺，围大三尺五寸木段二丈一尺四寸，长六寸钉一百四十个，舰匠五工三分九厘。

　　大风篷一扇，长五丈、宽二丈七尺八寸；头风篷一扇，长二丈八尺、宽一丈四尺。浮溪木大篷担二根，各长二丈七尺八寸；头篷担二根，各长一丈四尺：围大一尺七寸。樟木极小篷踏一块，长三尺五寸、围大一尺。做净每折见方尺四十尺，用舰匠一工。共核用宽二丈七尺八寸、长五丈风篷一扇，宽一丈四尺、长二丈八尺风篷一扇，围大二尺、净长三丈二尺浮溪木二根一丈九尺六寸，围大一尺樟木极三尺六寸。舰匠三工六分四厘。

　　大篷架用木段横梁一根，长一丈四尺；头篷架横梁一根、架针三根，各长七尺：均宽一尺、厚八寸。做净每折见方尺三十二尺，用舰匠一工。共核用围大三尺五寸木段四丈三尺，舰匠四工七分三厘，锯匠一工八厘。

　　大篷车员一根，用中吉木长一丈六尺；半车员一根、斗头车员一根，各长一丈；椗车员一根，长一丈五尺：均围大二尺二寸。浮溪木车脚直板四块，各长一丈；斜板四块，各长七尺：均宽五寸、厚二寸。硬木棍车子四十五根，各长一丈三尺、围大八寸。车员，做净每折见方尺三十二尺，用舰匠一工；斜直板八十尺，用舰匠一工。共核用围大二尺五寸、净长三丈六尺中吉木一根一丈五尺，围大二尺、净长三丈二尺浮溪木二丈二尺七寸，围大八寸、长一丈三尺硬木棍四十五根，舰匠四工七分，锯匠六分八厘。

　　水柜用樟木牛头四块，各长五尺、宽一尺五寸、厚三寸；木段水柜柱四根，各长七尺、围大三尺二寸；水柜闸四块，各长七尺、见方八寸；水柜板三十六块，各长四尺六寸、宽八寸、厚二寸五分。水柜柱、闸、牛头，做净每折见方尺四十尺，用舰匠一工；水柜板八十尺，用舰匠一工。水柜柱每根用长六寸钉二十个。牛头钉缝凑长二丈，每丈用长六寸钉三十个；水柜板钉缝凑长十六丈五尺六寸，每丈用长五寸钉三十个。艌缝凑长四十八丈三尺二寸。共核用宽一尺五寸、厚三寸樟木枋二丈四寸，围大三尺五寸木段九丈九尺九寸，长六寸钉一百四十个，长五寸钉四百九十七个，灰四十八斤五两，桐油十九斤五两二钱，网纱十八斤一两九钱，竹丝十八斤一两九钱，舰匠十工六分三厘，锯匠三工一分二厘，艌匠六工九分，舂灰夫一名六分九厘。

　　妈祖龛用杉木板二十四丈，尾楼剑、刀、鎗■〈舟皮〉边炮眼等项用板十丈：均宽六寸、厚一寸。做净每折见方尺八十尺，用舰匠一工。妈祖龛板钉缝凑长二十四丈，每丈用长四寸钉三十个。艌缝凑长四十八丈。共核用宽六寸、厚一寸杉木板三十四丈六尺八寸，长四寸钉七百二十个，灰四十八斤，桐油十九斤三两二钱，网纱十八斤，竹丝十八斤，舰匠五工九分五厘，艌匠六工八分六厘，舂灰夫一名六分八厘。

　　船面两旁炮架六个并盖，每个用长四尺六寸、宽八寸、厚二寸五分木段板六块。做净每折见方尺八十尺，用舰匠一工。共核用围大三尺五寸木段四丈二尺三寸，舰匠四工三分五厘，锯匠二工四分八厘。

　　船头用中吉木■〈木超〉一根，长三丈六尺、围大二尺二寸。做净每折见方尺四十尺，用舰匠一工。共核用围大二尺五寸、净长三丈六尺中吉木一根，舰匠一工九分八厘。

　　船尾舵一门，用楮木舵栏一根，长一丈八尺、宽一尺四寸、厚八寸；中吉木舵闪板三块，各长一丈八尺，凑宽一尺九寸八分，用宽五寸八分、厚二寸五分板六丈一尺四寸五分；樟木极舵夹十四块，各长四尺、围大一尺；硬木棍舵牙扼二根，各长一丈三尺、围大八寸。舵栏，做净每折见方尺三十尺，用舰匠一工；舵夹、舵牙四十尺，用舰匠一工；舵闪板八十尺，用舰匠一工。舵夹钉缝凑长五丈六尺，每丈用长八寸钉五十个。舵夹、舵闪板艌缝凑长二十三丈四尺九寸。共核用宽一尺四寸、厚八寸、长一丈八尺二寸楮木一根，围大二尺五寸、净长三丈六尺中吉木二丈四寸八分，围大一尺樟木极五丈七尺四寸，围大八寸、长一丈三尺硬木棍二根，长八寸钉二百八十个，灰二十三斤八两，桐油九斤六两三钱，网纱八斤十二两九钱，竹丝八斤十二两九钱，舰匠五工八分四厘，锯匠七分三厘，艌匠三工三分六厘，舂灰夫八分二厘。

　　跟随战船舢板船用柯■〈木匋〉木龙骨一根，长一丈四尺；斗盖一块，长六尺；托浪板一块，长五尺：均宽一尺、厚三寸。浮溪木水底板十块，各长一丈六尺，凑宽五尺三寸；■〈舟皮〉板六块，各长一丈八尺，凑宽三尺一寸八分；堵板十四块，各长六尺，凑宽七尺四寸二分：用宽五寸、厚二寸板三十七丈三尺一寸二分。龙骨，做净每折见方尺四十尺，用舰匠一工；斗盖各板八十尺，用舰匠一工。龙骨用长六寸钉十二个。托浪板、水底板、■〈舟皮〉板钉缝凑长二十八丈九尺八分，每丈用长五寸钉三十个。托浪板、水底板、■〈舟皮〉板艌缝凑长五十七丈八尺一寸六分。共核用宽一尺、厚三寸柯■〈木匋〉木枋二丈五尺五寸，围大二尺、净长三丈二尺浮溪木三根二丈八尺四寸，长六寸钉十二个，长五寸钉八百六十七个，灰五十七斤十三两，桐油二十三斤二两，网纱二十一斤十两九钱，竹丝二十一斤十两九钱，舰匠七工八分，锯匠三工七分三厘，艌匠八工二分六厘，舂灰夫二名二厘。

　　舢板船两旁水蛇二根、水戗二根，各长一丈六尺；压板二块，各长一丈八尺：均宽五寸、厚二寸。做净每折见方尺八十尺，用舰匠一工。水蛇钉缝凑长三丈二尺，每四尺用长八寸钉三个；压板、水戗钉缝凑长六丈八尺，每丈用长五寸钉三十个。艌缝凑长二十丈。共核用围大二尺、净长三丈二尺浮溪木一根一尺三寸，长八寸钉二十四个，长五寸钉二百四个，灰二十斤，桐油八斤，网纱七斤八两，竹丝七斤八两，舰匠一工七分五厘，锯匠一工，艌匠二工八分六厘，舂灰夫七分。

　　舢板船用樟木舢板■〈舟包〉三个，各长四尺、宽五寸、厚三寸。樟木极舢板梁四块，各长四尺四寸；牛仔极十五个，各长二尺；冲天极二块、牛头极八块，各长二尺五寸：均围大一尺。做净每折见方尺四十尺，用舰匠一工。舢板■〈舟包〉、梁钉缝凑长二丈九尺六寸，每丈用长六寸钉三十个。冲天极、牛头极每块用长六寸钉二个。舢板■〈舟包〉、梁、冲天极、牛头极艌缝凑长十丈九尺二寸。共核用宽一尺五寸、厚三寸樟木枋四尺一寸，围大一尺樟木极七丈五尺五寸，长六寸钉一百九个，灰十斤十五两，桐油四斤五两九钱，网纱四斤一两五钱，竹丝四斤一两五钱，舰匠二工三分，艌匠一工五分六厘，舂灰夫三分八厘。

　　大桅铁篐十个，各长五尺；头桅篐四个，各长四尺四寸；舵头篐三个，各长四尺七寸；■〈木超〉篐二个，各长三尺三寸：俱宽二寸、厚五分。椗齿四个，各长一尺、宽七寸、厚五分；橹篐四个，各长二尺七寸、宽一寸、厚三分；铁镮四个，各围大六寸。以上铁料，共净重二百二十六斤八两；每正铁一斤，加耗铁一斤。每正铁五斤，用铁匠一工；每正、耗铁一斤，用炭三斤。共核用生铁四百五十三斤，炭一千三百五十九斤，铁匠四十五工三分。

　　油画前船，共享乌烟三斤五两，广红五斤，铜碌四两，京红四两，南粉二斤，银朱一两，螣黄四两，蓝粉四两，杭粉一两，松香八两，水胶六两，墨二块，桐油四斤，淡底一斤，油画匠十工。

