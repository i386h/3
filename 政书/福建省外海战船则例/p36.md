<!-- { "loadSidebar": true } -->
　　尾楼上用浮溪木铺板十块，各长四尺；尾座板四块，各长一丈二尺；■〈舟皮〉边寄菜板二块，各长一丈四尺；碗格二块，各长一丈一尺：均宽五寸、厚二寸。高洋木尾楼挑二根，各长一丈八尺、围大一尺三寸；橹棚一根，长一丈八尺、宽四寸、厚二寸。楼挑，做净每折见方尺四十尺，用舰匠一工；铺板各板八十尺，用舰匠一工。尾楼铺板钉缝凑长四丈，每丈用长五寸钉三十个。共核用围大二尺、净长三丈二尺浮溪木一根一丈四尺，围大一尺六寸、净长二丈八尺高洋木一根一丈七尺，长五寸钉一百二十个，舰匠三工八分六厘，锯匠一工五分三厘。

　　船尾用樟木橹通板三块，各长一丈六尺；橹门枋一根、橹床二块，各长五尺：均宽一尺五寸、厚三寸。双头蛇一个，长四尺、宽一尺二寸、厚三寸。橹通板，做净每折见方尺八十尺，用舰匠一工；橹门枋、橹床、双头蛇四十尺，用舰匠一工。橹床每块用长八寸钉十二个。橹通板钉缝凑长四丈八尺，每丈用长六寸钉三十个。橹床、橹通板艌缝凑长十一丈六尺。共核用宽一尺五寸、厚三寸樟木枋六丈七尺一寸八分，长八寸钉二十四个，长六寸钉一百四十四个，灰十一斤十两，桐油四斤十两二钱，网纱四斤五两六钱，竹丝四斤五两六钱，舰匠三工八分一厘，艌匠一工六分六厘，舂灰夫四分一厘。

　　水仙门两旁用浮溪木边柱二根、中柱二根，各长四尺、围大一尺七寸。水仙门板十四块，各长四尺，凑宽七尺四寸二分，用宽五寸、厚二寸板五丈九尺三寸六分。樟木极百子■〈舟包〉十六块，各长六尺、围大一尺；■〈舟皮〉边柯■〈木匋〉朴竹二根，各长六尺、宽一尺、厚三寸。水仙门柱、百子■〈舟包〉，做净每折见方尺四十尺，用舰匠一工；门板、朴竹八十尺，用舰匠一工。百子■〈舟包〉钉缝凑长九丈六尺，每丈用长六寸钉三十个。艌缝凑长十九丈二尺。共核用围大二尺、净长三丈二尺浮溪木一根三尺八寸，围大一尺樟木极九丈九尺二寸，宽一尺、厚三寸柯■〈木匋〉木枋一丈二尺四寸，长六寸钉二百八十八个，灰十九斤三两，桐油七斤十两九钱，网纱七斤三两二钱，竹丝七斤三两二钱，舰匠四工五分一厘，锯匠五分九厘，艌匠二工七分四厘，舂灰夫六分七厘。

　　大桅座一块，长八尺、见方二尺四寸；头桅座一块，长五尺六寸、围大四尺六寸。做净每折见方尺三十尺，用舰匠一工。共核用见方二尺四寸、长八尺二寸樟木一块，围大四尺六寸、长五尺八寸樟木一段，舰匠三工四分二厘。

　　大鹿耳二块，各长一丈二尺、宽二尺二寸、厚一尺一寸；头鹿耳二块，各长九尺八寸、宽一尺八寸、厚八寸；硬木棍鹿耳夹二根，各长一丈三尺、围大八寸。做净每折见方尺四十尺，用舰匠一工。共核用宽二尺二寸、厚一尺一寸、长一丈二尺二寸樟木二块，宽一尺八寸、厚八寸、长一丈樟木二块，围大八寸、长一丈三尺硬木棍二根，舰匠七工三厘。

　　大桅一根，长七丈二尺、围大五尺七寸；头桅一根，长五丈、围大四尺三寸。做净每折见方尺四十尺，用舰匠一工。共核用围大五尺七寸、长七丈二尺桅木一根，围大四尺三寸、长五丈桅木一根，舰匠十五工六分四厘。

　　桅尾用柯■〈木匋〉木马面二块，各长三丈五尺、宽一尺五寸、厚三寸。樟木大桅笠一块，长二尺、宽一尺五寸；头桅笠一块，长一尺六寸、宽一尺二寸：均厚三寸。木段大桅伫一根，长一丈四尺；头桅伫一根，长一丈二尺：均围大三尺二寸。马面，做净每折见方尺八十尺，用舰匠一工；桅笠、桅伫四十尺，用舰匠一工。马面钉缝凑长七丈，每丈用长六寸钉二十个。共核用宽一尺五寸、厚三寸柯■〈木匋〉木枋七丈四寸，宽一尺五寸、厚三寸樟木枋三尺四寸六分，围大三尺五寸木段二丈六尺四寸，长六寸钉一百四十个，舰匠五工五分三厘。

　　大风篷一扇，长六丈、宽二丈七尺八寸；头风篷一扇，长二丈八尺、宽一丈四尺。浮溪木大篷担二根，各长二丈七尺八寸；头篷担二根，各长一丈四尺：围大一尺七寸。做净每折见方尺四十尺，用舰匠一工。共核用宽二丈七尺八寸、长六丈风篷一扇，宽一丈四尺、长二丈八尺风篷一扇，围大二尺、净长三丈二尺浮溪木二根一丈九尺六寸，舰匠三工五分五厘。

　　大篷架用木段横梁一根，长一丈四尺；头篷架横梁一根、架针三根，各长七尺：均宽一尺、厚八寸。做净每折见方尺三十二尺，用舰匠一工。共核用围大三尺五寸木段四丈三尺，舰匠四工七分三厘，锯匠一工八厘。

　　大篷车员一根、椗车员一根，用中吉木各长一丈六尺；大篷半车员一根、斗头车员一根，各长一丈：均围大二尺二寸。高洋木车耳八个，各长六尺；车脚直板十二块、斜板四块，各长二丈八尺；均宽四寸、厚二寸。硬木棍车子四十五根，各长一丈三尺、围大八寸。车员、车耳，做净每折见方尺三十二尺，用舰匠一工；车脚斜、直板八十尺，用舰匠一工。共核用围大二尺五寸、净长三丈六尺中吉木一根一丈六尺，围大一尺六寸、净长二丈八尺高洋木八根二丈四尺，围大八寸、长一丈三尺硬木棍四十五根，舰匠十二工一分，锯匠四工二分五厘。

　　水柜用樟木牛头四块，各长五尺、宽一尺五寸、厚三寸；木段水柜柱四根，各长七尺、围大三尺二寸；水柜闸四块，各长七尺、见方八寸；水柜板三十六块，各长四尺六寸、宽八寸、厚二寸五分。水柜柱、闸、牛头，做净每折见方尺四十尺，用舰匠一工；水柜板八十尺，用舰匠一工。水柜柱每根用长六寸钉二十个。牛头钉缝凑长二丈，每丈用长六寸钉三十个；水柜板钉缝凑长十六丈五尺六寸，每丈用长五寸钉三十个。艌缝凑长四十八丈三尺二寸。共核用宽一尺五寸、厚三寸樟木枋二丈四寸，围大三尺五寸木段九丈九尺九寸，长六寸钉一百四十个，长五寸钉四百九十七个，灰四十八斤五两，桐油十九斤五两二钱，网纱十八斤一两九钱，竹丝十八斤一两九钱，舰匠十工六分三厘，锯匠三工一分二厘，艌匠六工九分，舂灰夫一名六分九厘。

　　妈祖龛用杉木板二十四丈，尾后番仔板、画鹰板、顺风板及刀、剑、炮眼用板十五丈，均宽六寸、厚一寸。高洋木妈祖旗杆一根，长二丈二尺、围大一尺三寸。旗杆，做净每折见方尺四十尺，用舰匠一工；妈祖龛各板八十尺，用舰匠一工。龛板钉缝凑长二十四丈，每丈用长四寸钉三十个。艌缝凑长四十八丈。共核用宽六寸、厚一寸杉木板三十九丈七尺八寸，围大一尺六寸、净长二丈八尺高洋木二丈二寸，长四寸钉七百二十个，灰四十八斤，桐油十九斤三两二钱，网纱十八斤，竹丝十八斤，舰匠七工五分四厘，艌匠六工八分六厘，舂灰夫一名六分八厘。

　　船面两旁炮架六个并盖，每个用长四尺六寸、宽八寸、厚二寸五分木段板六块。做净每折见方尺八十尺，用舰匠一工。共核用围大三尺五寸木段四丈二尺三寸，舰匠四工三分五厘，锯匠二工四分八厘。

　　船头用大吉木■〈木超〉一根，长四丈二尺、围大二尺九寸；樟木■〈木超〉牙一块，长五尺、宽一尺五寸、厚三寸。做净每折见方尺四十尺，用舰匠一工。■〈木超〉牙用长八寸钉六个。共核用围大三尺二寸、净长四丈二尺大吉木一根，宽一尺五寸、厚三寸樟木枋五尺一寸，长八寸钉六个，舰匠三工五分。

　　船尾舵一门，用楮木舵栏一根，长一丈八尺、宽一尺四寸、厚八寸；中吉木舵闪板三块，各长二丈、凑宽一尺九寸八分，用宽五寸八分、厚二寸五分板六丈八尺二寸八分；樟木极舵夹八块，各长四尺、围大一尺；硬木棍舵牙扼一根，各长一丈三尺、围大八寸。舵栏，做净每折见方尺三十尺，用舰匠一工；舵夹、舵牙四十尺，用舰匠一工；舵闪板八十尺，用舰匠一工。舵夹钉缝凑长三丈二尺，每丈用长八寸钉五十个。舵夹、舵闪板艌缝凑长二十丈五寸六分。共核用宽一尺四寸、厚八寸、长一丈八尺二寸楮木一根，围大二尺五寸、净长三丈六尺中吉木二丈二尺七寸六分，围大一尺樟木极三丈二尺八寸，围大八寸、长一丈三尺硬木棍二根，长八寸钉一百六十个，灰二十斤一两，桐油八斤四钱，网纱七斤八两三钱，竹丝七斤八两三钱，舰匠五工三分八厘，锯匠八分一厘，艌匠二工八分七厘，舂灰夫七分。

　　跟随战船舢板船用柯■〈木匋〉木龙骨一根，长一丈七尺；斗盖一块，长六尺；托浪板二块，各长五尺六寸：均宽一尺、厚三寸。浮溪木水底板十块，各长一丈八尺，凑宽五尺三寸；■〈舟皮〉板四块，各长二丈，凑宽二尺一寸二分；堵板十二块，各长六尺五寸，凑宽六尺三寸六分：用宽五寸、厚二寸板三十五丈八尺二寸八分。龙骨，做净每折见方尺四十尺，用舰匠一工；斗盖各板八十尺，用舰匠一工。龙骨用长六寸钉十二个。托浪板、水底板、■〈舟皮〉板钉缝凑长二十八丈六尺八寸，每丈用长五寸钉三十个。托浪板、水底板、■〈舟皮〉板艌缝凑长五十七丈三尺六寸。共核用宽一尺、厚三寸柯■〈木匋〉木枋三丈五尺，围大二尺、净长三丈二尺浮溪木三根二丈三尺四寸，长六寸钉十二个，长五寸钉八百六十个，灰五十七斤六两，桐油二十二斤十五两一钱，网纱二十一斤八两二钱，竹丝二十一斤八两二钱，舰匠七工九分四厘，锯匠三工五分八厘，匠八工一分九厘，舂灰夫二名一厘。

　　舢板船两旁水蛇二根，各长一丈八尺；压板二块，各长二丈；水戗二根，各长一丈七尺：均宽五寸、厚二寸。做净每折见方尺八十尺，用舰匠一工。水蛇钉缝凑长三丈六尺，每四尺用长八寸钉三个；压板、水戗钉缝凑长七丈四尺，每丈用长五寸钉三十个。艌缝凑长二十二丈。共核用围大二尺、净长三丈二尺浮溪木一根四尺七寸，长八寸钉二十七个，长五寸钉二百二十二个，灰二十二斤，桐油八斤十二两八钱，网纱八斤四两，竹丝八斤四两，舰匠一工九分三厘，锯匠一工一分，艌匠三工一分四厘，舂灰夫七分七厘。

