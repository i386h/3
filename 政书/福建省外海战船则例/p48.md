<!-- { "loadSidebar": true } -->
　　船头斗盖用樟木一块，长一丈五尺、围大四尺七寸。虾篐梁一块，长八尺五寸；斗盖下兔耳一块，长八尺；鹿肚勒一个，长四尺：均宽一尺五寸、宽三寸。托浪板二块，各长八尺、宽一尺、厚三寸。斗盖、虾篐梁、兔耳、鹿肚勒，做净每折见方尺四十尺，用舰匠一工；托浪板八十尺，用舰匠一工。斗盖用长八寸钉十二个。虾篐梁、托浪板钉缝凑长二丈四尺五寸，每丈用长六寸钉三十个；兔耳、鹿肚勒钉缝凑长一丈二尺，每丈用长五寸钉三十个。虾篐梁、托浪板、兔耳、鹿肚勒艌缝凑长七丈三尺。共核用围大四尺七寸、长一丈五尺五寸樟木一根，宽一尺五寸、厚三寸樟木枋二丈一尺，宽一尺、厚三寸、长八尺二寸樟木板二块，长八寸钉十二个，长六寸钉七十四个，长五寸钉三十六个，灰七斤五两，桐油二斤十四两七钱，网纱二斤十一两八钱，竹丝二斤十一两八钱，舰匠四工一分三厘，艌匠一工四厘，舂灰夫二分六厘。

　　中含檀一块，长一丈八尺、围大七尺；头含檀一块，长一丈五尺、围大五尺三寸。含檀梁一块，长一丈二尺；头含檀闸一块，长八尺：均宽一尺五寸、厚三寸。做净每折见方尺三十尺，用舰匠一工。含檀梁钉缝长一丈二尺，每丈用长六寸钉三十个。含檀、含檀梁艌缝凑长九丈。共核用围大七尺、长一丈八尺五寸樟木一根，围大五尺三寸、长一丈五尺五寸樟木一根，宽一尺五寸、宽三寸樟木枋二丈四寸，长六寸钉三十六个，灰九斤，桐油三斤九两六钱，网纱三斤六两，竹丝三斤六两，舰匠九工二分五厘，艌匠一工二分九厘，舂灰夫三分二厘。

　　中转水二块，各长一丈六尺、宽二尺、厚九寸五分；樟木极转水鞋二块，各长七尺、围大一尺。做净每折见方尺四十尺，用舰匠一工。转水每块用长一尺钉二个，转水鞋每块用长六寸钉七个。艌缝凑长九丈二尺。共核用宽二尺、厚九寸五分长一丈六尺二寸樟木二块，围大一尺樟木极一丈四尺四寸，长一尺钉四个，长六寸钉十四个，灰九斤三两，桐油三斤十两九钱，网纱三斤七两二钱，竹丝三斤七两二钱，舰匠五工七厘，艌匠一工三分一厘，舂灰夫三分二厘。

　　船尾用浮溪木拜棚杠三根，各长一丈二尺；尾楼柱六根，各长四尺：均围大一尺七寸。木段拜棚板八块、尾■〈舟皮〉板八块，各长一丈四尺、宽八寸、厚二寸五分。拜棚杠、尾■〈舟皮〉柱，做净每折见方尺四十尺，用舰匠一工；拜棚板、尾■〈舟皮〉板八十尺，用舰匠一工。■〈舟皮〉板、拜棚板钉缝凑长二十二丈四尺，每丈用丈五寸钉三十个。拜棚板艌缝凑长二十二丈四尺。共核用围大二尺、净长三丈二尺浮溪木一根二丈八尺，围大三尺五寸木段五丈六尺八寸，长五寸钉六百七十二个，灰二十二斤六两，桐油八斤十五两四钱，网纱八斤六两四钱，竹丝八斤六两四钱，舰匠八工四分三厘，锯匠三工三分六厘，艌匠三工二分，舂灰夫七分八厘。

　　船尾用樟木下金一块，长七尺五寸、围大七尺五寸；缭牛一副，长七尺五寸、宽二尺四寸、厚六寸；尾楼上金一块，长一丈七尺、宽二尺一寸、厚八寸；七星冠一块，长一丈八尺、宽一尺二寸、厚六寸。硬木棍下金拴二根、缭牛■〈舟敢〉二根，各长六尺五寸、围大八寸；木段缭牛杠二根，各长七尺、围大三尺二寸。下金、缭牛、上金、七星冠，做净每折见方尺三十尺，用舰匠一工；下金拴、缭牛■〈舟敢〉、缭牛杠四十尺，用舰匠一工。下金用长八寸钉十八个，缭牛用长八寸钉二十二个，上金用长一尺钉十八个。缭牛■〈舟敢〉钉缝凑长一丈三尺，每丈用长五寸钉三十个。下金艌缝凑长七尺五寸。共核用围大七尺五寸、长七尺七寸樟木一段，宽二尺四寸、厚六寸、长七尺七寸樟木一块，宽二尺一寸、厚八寸、长一丈七尺二寸樟木一块，宽一尺二寸、厚六寸、长一丈八尺二寸樟木一块，围大八寸、长一丈三尺硬木棍二根，围大三尺五寸木段一丈四尺四寸，长一尺钉十八个，长八寸钉四十个，长五寸钉三十九个，灰十二两，桐油四两八钱，网纱四两五钱，竹丝四两五钱，舰匠十工七分六厘，艌匠一分一厘，舂灰夫三分。

　　船尾舵边用木段硬筋二根，各长一丈四尺、围大三尺二寸；尾楼鲂鱼翅四块，各长七尺、宽一尺、厚四寸；纱帽匙二块、鸡母宿一块、尾燕板一块，各长一丈四尺、宽八寸、厚二寸五分。柯■〈木匋〉木软筋二块，各长一丈二尺、宽一尺、厚三寸。硬筋、鲂鱼翅、软筋，做净每折见方尺四十尺，用舰匠一工；纱帽匙各板八十尺，用舰匠一工。硬筋头尾用长六寸钉十二个。共核用围大三尺五寸木段五丈七尺，宽一尺、厚三寸柯■〈木匋〉木枋二丈四尺四寸，长六寸钉十二个，舰匠七工二分三厘，锯匠一工四分。

　　尾楼上用浮溪木铺板十二块，各长四尺；尾座板四块，各长一丈二尺；■〈舟皮〉边寄菜板二块，各长一丈四尺；碗格二块，各长一丈一尺：均宽五寸、厚二寸。高洋木尾楼挑二块、橹棚一块，各长一丈八尺、宽四寸、厚二寸。做净每折见方尺八十尺，用舰匠一工。尾楼铺板钉缝凑长四丈八尺，每丈用长五寸钉三十个。共核用围大二尺、净长三丈二尺浮溪木一根一丈六尺七寸，围大一尺六寸、净长二丈八尺高洋木二丈七尺，长五寸钉一百四十四个，舰匠三工三分七厘，锯匠一工九分二厘。

　　船尾用樟木橹通板三块，各长一丈六尺；橹门枋一块、橹床二块，各长五尺：均宽一尺五寸、厚三寸。尾楼双头蛇一个，长四尺、宽一尺、厚三寸。橹通板，做净每折见方尺八十尺，用舰匠一工；橹门板、橹床、双头蛇四十尺，用舰匠一工。橹床每块用长八寸钉十二个。橹通板钉缝凑长四丈八尺，每丈用长六寸钉三十个。橹床、橹通板艌缝凑长十一丈六尺。共核用宽一尺五寸、厚三寸樟木枋六丈六尺六寸三分，长八寸钉二十四个，长六寸钉一百四十四个，灰十一斤十两，桐油四斤十两二钱，网纱四斤五两六钱，竹丝四斤五两六钱，舰匠三工七分七厘，艌匠一工六分六厘，舂灰夫四分一厘。

　　水仙门两旁用浮溪木边柱四根、中柱二根，各长四尺、围大一尺一寸；水仙门板十四块，各长四尺，凑宽七尺四寸二分，用宽五寸、厚二寸板五丈九尺三寸六分。樟木极百子■〈舟包〉十六块，各长六尺、围大一尺；■〈舟皮〉边柯■〈木匋〉木朴竹四块，各长八尺、宽一尺、厚三寸。水仙门柱、百子■〈舟包〉，做净每折见方尺四十尺，用舰匠一工；门板、朴竹八十尺，用舰匠一工。百子■〈舟包〉钉缝凑长九丈六尺，每丈用长六寸钉三十个。艌缝凑长十九丈二尺。共核用围大二尺、净长三丈二尺浮溪木一根一丈一尺八寸，围大一尺樟木极九丈九尺二寸，宽一尺、厚三寸柯■〈木匋〉木板三丈二尺八寸，长六寸钉二百八十八个，灰十九斤三两，桐油七斤十两九钱，网纱七斤三两二钱，竹丝七斤三两二钱，舰匠五工五分，锯匠五分九厘，艌匠二工七分四厘，舂灰夫六分七厘。

　　大桅座一块，长八尺、见方二尺四寸；头桅座一块，长五尺六寸、围大四尺六寸。做净每折见方尺三十尺，用舰匠一工。共核用见方二尺四寸、长八尺二寸樟木一块，围大四尺六寸、长五尺八寸樟木一段，舰匠三工四分二厘。

　　大鹿耳二块，各长一丈二尺、宽二尺二寸、厚一尺一寸；头鹿耳二块，各长九尺八寸、宽一尺八寸、厚八寸。硬木棍鹿耳夹二根，各长一丈三尺、围大八寸。做净每折见方尺四十尺，用舰匠一工。共核用宽二尺二寸、厚一尺一寸、长一丈二尺二寸樟木二块，宽一尺八寸、厚八寸、长一丈樟木二块，围大八寸、长一丈三尺硬木棍二根，舰匠七工三厘。

　　大桅一根，长七丈二尺、围大五尺七寸；头桅一根，长五丈、围大四尺三寸。做净每折见方尺四十尺，用舰匠一工。共核用围大五尺七寸、长七丈二尺桅木一根，围大四尺三寸、长五丈桅木一根，艌匠十五工六分四厘。

　　桅尾柯■〈木匋〉木马面二块，各长三丈五尺、宽一尺五寸、厚三寸。樟木大桅笠一个，长二尺、宽一尺五寸；头桅笠一根，长一尺六寸、宽一尺二寸：均厚三寸。木段大桅伫一根，长一丈四尺；头桅伫一根，长一丈二尺：均围大三尺二寸。马面，做净每折见方尺八十尺，用舰匠一工；桅伫、桅笠四十尺，用舰匠一工。马面钉缝凑长七丈，每丈用长六寸钉二十个。共核用宽一尺五寸、厚三寸柯■〈木匋〉木枋七丈四寸，宽一尺五寸、厚三寸樟木枋三尺四寸六分，围大三尺五寸木段二丈六尺四寸，长六寸钉一百四十个，舰匠五工五分三厘。

　　大风篷一扇，长六丈、宽三丈二尺；头风篷一扇，长三丈、宽一丈六尺。浮溪木大篷担二根，各长三丈二尺；头篷担二根，各长一丈六尺：均围大一尺七寸。做净每折见方尺四十尺，用舰匠一工。共核用宽三丈二尺、长六丈风篷一扇，宽一丈六尺、长三丈风篷一扇，围大二尺、净长三丈二尺浮溪木三根，舰匠四工八厘。

　　大篷架用木段横梁一根，长一丈四尺；头篷架横梁一根、架针三根，各长七尺：均宽一尺、厚八寸。做净每折见方尺三十二尺，用舰匠一工。共核用围大三尺五寸木段四丈三尺，舰匠四工七分三厘，锯匠一工八厘。

　　大篷车员一根，用中吉木长二丈；椗车员一根，长一丈六尺：均围大二尺二寸。浮溪木大篷半车员一根、斗头车员一根，各长一丈；尾楼车员一根，长一丈二尺：均围大一尺七寸。高洋木车耳八个，各长七尺；车脚直板十二块、斜板四块，各长二丈八尺：均宽四寸、厚二寸。硬木棍车子四十五根，各长一丈三尺，围大八寸。车员、车耳，做净每折见方尺三十二尺，用舰匠一工；车脚斜、直板八十尺，用舰匠一工。共核用围大二尺五寸、净长三丈六尺中吉木一根，围大二尺、净长三丈二尺浮溪木一根，围大一尺六寸、净长二丈八尺高洋木九根，围大八寸、长一丈三尺硬木棍四十五根，舰匠十三工，锯匠四工三分二厘。

