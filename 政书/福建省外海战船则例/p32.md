<!-- { "loadSidebar": true } -->
　　水仙门两旁用浮溪木边柱四根，各长四尺、围大一尺七寸。水仙门板十四块，各长四尺，凑宽七尺四寸二分，用宽五寸、厚二寸板五丈九尺三寸六分。樟木极百子■〈舟包〉十六块，各长六尺、围大一尺；边柯■〈木匋〉木朴竹二块，各长六尺、宽一尺、厚三寸。水仙门柱、百子■〈舟包〉，做净每折见方尺四十尺，用舰匠一工；门板、朴竹八十尺，用舰匠一工。百子■〈舟包〉钉缝凑长九丈六尺，每丈用长六寸钉三十个。艌缝凑长十九丈二尺。共核用围大二尺、净长三丈二尺浮溪木一根三尺八寸，围大一尺樟木极九丈九尺二寸，宽一尺、厚三寸柯■〈木匋〉木枋一丈二尺四寸，长六寸钉二百八十八个，灰十九斤三两，桐油七斤十两九钱，网纱七斤三两二钱，竹丝七斤三两二钱，舰匠四工五分一厘，锯匠五分九厘，艌匠二工七分四厘，舂灰夫六分七厘。

　　大桅座一块，长八尺、见方二尺四寸；头桅座一块，长五尺六寸、围大肆尺六寸。做净每折见方尺三十尺，用舰匠一工。共核用见方二尺四寸、长八尺二寸樟木一块，围大四尺六寸、长五尺八寸樟木一段，舰匠三工四分二厘。

　　大鹿耳二块，各长一丈二尺、宽二尺二寸、厚一尺一寸；头鹿耳二块，各长九尺八寸、宽一尺八寸、厚八寸；硬木棍鹿耳夹二块，各长一丈三尺、围大八寸。做净每折见方尺四十尺，用舰匠一工。共核用宽二尺二寸、厚一尺一寸、长一丈二尺二寸樟木二块，宽一尺八寸、厚八寸、长一丈樟木二块，围大八寸、长一丈三尺硬木棍二根，舰匠七工三厘。

　　大桅一根，长七丈二尺、围大五尺七寸；头桅一根，长五丈、围大四尺三寸。做净每折见方尺四十尺，用舰匠一工。共核用围大五尺七寸、长七丈二尺桅木一根，围大四尺三寸、长五丈桅木一根，舰匠十五工六分四厘。

　　桅尾用柯■〈木匋〉木马面二块，各长三丈五尺、宽一尺五寸、厚三寸。樟木大桅笠一块，长二尺、宽一尺五寸；头桅笠一块，长一尺六寸、宽一尺二寸；大桅琵琶一块，长三尺、宽一尺；头桅琶琵一块，长二尺、宽八寸：均厚三寸。木段大桅伫一根，长一丈二尺；头桅伫一根，长九尺：均围大三尺二寸。马面，做净每折见方尺八十尺，用舰匠壹工；桅笠、桅伫、琵琶四十尺，用舰匠一工。马面钉缝凑长七丈，每丈用长陆寸钉二十个。共核用宽一尺五寸、厚三寸柯■〈木匋〉木枋七丈四寸，宽一尺五寸、厚三寸樟木枋六尺六寸五分，围大三尺五寸木段二丈一尺四寸，长六寸钉一百四十个，舰匠五工四分四厘。

　　大风篷一扇，长六丈、宽二丈七尺八寸；头风篷一扇，长二丈八尺、宽一丈四尺。浮溪木大篷担二根，各长二丈七尺八寸；头篷担二根，各长一丈四尺：围大一尺七寸。做净每折见方尺四十尺，用舰匠一工。共核用宽二丈七尺八寸、长六丈风篷一扇，宽一丈四尺、长二丈八尺风篷一扇，围大二尺、净长三丈二尺浮溪木二根一丈九尺六寸，舰匠三工五分五厘。

　　大篷架用木段横梁一根，长一丈四尺；头篷架横梁一根、架针三根，各长七尺：均宽一尺、厚八寸。做净每折见方尺三十二尺，用舰匠一工。共核用围大三尺五寸木段四丈三尺，舰匠四工七分三厘，锯匠一工八厘。

　　大篷车员一根，用中吉木长一丈六尺；半车员一根、斗头车员一根，各长一丈；椗车员一根，长一丈五尺：均围大二尺二寸。浮溪木车耳六个，各长六尺；车脚直板八块，各长一丈五尺；斜板四块，各长一丈一尺：均宽五寸、厚二寸。硬木棍车子四十五根，各长一丈三尺、围大八寸。车员、车耳，做净每折见方尺三十二尺，用舰匠一工。车脚斜、直板八十尺，用舰匠一工。共核用围大二尺五寸、净长三丈六尺中吉木一根一丈五尺，围大二尺、净长三丈二尺浮溪木二根二尺七寸，围大八寸、长一丈三尺硬木棍四十五根，舰匠七工九分五厘，锯匠二工。

　　水柜用樟木牛头四块，各长五尺、宽一尺五寸、厚三寸；木段水柜柱四根，各长六尺五寸、围大三尺二寸；水柜闸四块，各长七尺、见方八寸；水柜板三十六块，各长四尺六寸、宽八寸、厚二寸五分。水柜柱、闸、牛头，做净每折见方尺四十尺，用舰匠一工；水柜板八十尺，用舰匠一工。水柜柱每根用长六寸钉二十个。牛头钉缝凑长二丈，每丈用长六寸钉三十个；水柜板钉缝凑长十六丈五尺六寸，每丈用长五寸钉三十个。艌缝凑长四十七丈九尺二寸。共核用宽一尺五寸、厚三寸樟木枋二丈四寸，围大三尺五寸木段九丈七尺九寸，长六寸钉一百四十个，长五寸钉四百九十七个，灰四十七斤十五两，桐油十九斤二两七钱，网纱十七斤十五两五钱，竹丝十七斤十五两五钱，舰匠十工四分七厘，锯匠三工一分二厘，艌匠六工八分五厘，舂灰夫一名六分八厘。

　　妈祖龛用杉木板二十四丈，尾楼刀、剑■〈舟皮〉边炮眼等项用板十二丈，均宽六寸、厚一寸。做净每折见方尺八十尺，用舰匠一工。钉缝凑长二十四丈，每丈用长四寸钉三十个。艌缝凑长四十八丈。共核用宽六寸、厚一寸杉木板三十六丈七尺二寸，长四寸钉七百二十个，灰四十八斤，桐油十九斤三两二钱，网纱十八斤，竹丝十八斤，舰匠六工三分，艌匠六工八分六厘，舂灰夫一名六分八厘。

　　船面两旁炮架六个并盖，每个用长四尺六寸、宽八寸、厚二寸五分木段板六块。做净每折见方尺八十尺，用舰匠一工。共核用围大三尺五寸木段四丈二尺三寸，舰匠四工三分五厘，锯匠二工四分八厘。

　　船头用中吉木■〈木超〉一根，长三丈六尺、围大二尺二寸。做净每折见方尺四十尺，用舰匠一工。共核用围大二尺五寸、净长三丈六尺中吉木一根，舰匠一工九分八厘。

　　船尾舵一门，用楮木舵栏一根，长一丈八尺、宽一尺四寸、厚八寸；中吉木舵闪板三块，各长一丈八尺，凑宽一尺九寸八分，用宽五寸八分、厚二寸五分板六丈一尺四寸五分；樟木极舵夹八块，各长四尺、围大一尺；硬木棍舵牙扼二根，各长一丈三尺、围大八寸。舵栏，做净每折见方尺三十尺，用舰匠一工；舵夹、舵牙四十尺，用舰匠一工；舵闪板八十尺，用舰匠一工。舵夹钉缝凑长三丈二尺，每丈用长八寸钉五十个。舵夹、舵闪板艌缝凑长十八丈六尺九寸。共核用宽一尺四寸、厚八寸、长一丈八尺二寸楮木一根，围大二尺五寸、净长三丈六尺中吉木二丈四寸八分，围大一尺樟木极三丈二尺八寸，围大八寸、长一丈三尺硬木棍二根，长八寸钉一百六十个，灰十八斤十一两，桐油七斤七两六钱，网纱七斤一钱，竹丝七斤一钱，舰匠五工二分四厘，锯匠七分三厘，艌匠二工六分七厘，舂灰夫六分五厘。

　　跟随战船舢板用柯■〈木匋〉木龙骨一根，长一丈七尺；斗盖一块，长六尺；托浪板二块，各长五尺六寸：均宽一尺、厚三寸。浮溪木水底板十块，各长一丈六尺，凑宽五尺三寸；■〈舟皮〉板六块，各长一丈八尺，凑宽三尺一寸八分；堵板十四块，各长六尺，凑宽七尺四寸二分：用宽五寸、厚二寸板三十七丈三尺一寸二分。龙骨，做净每折见方尺四十尺，用舰匠一工；斗盖各板八十尺，用舰匠一工。龙骨用长六寸钉十二个。托浪板、水底板、■〈舟皮〉板钉缝凑长二十九丈五尺二寸八分，每丈用长五寸钉三十个。托浪板、水底板、■〈舟皮〉板艌缝凑长五十九丈五寸六分。共核用宽一尺、厚三寸柯■〈木匋〉木三丈五尺，围大二尺、净长三丈二尺浮溪木三根二丈八尺四寸，长六寸钉十二个，长五寸钉八百八十六个，灰五十九斤一两，桐油二十三斤十两，网纱二十二斤二两三钱，竹丝二十二斤二两三钱，舰匠八工二分，锯匠三工七分三厘，艌匠八工四分四厘，舂灰夫二名七厘。

　　舢板船两旁水蛇二根、水戗二根，各长一丈六尺；压板二块，各长一丈八尺：均宽五寸、厚二寸。做净每折见方尺八十尺，用舰匠一工。水蛇钉缝凑长三丈二尺，每四尺用长八寸钉三个；压板、水戗钉缝凑长六丈八尺，每丈用长五寸钉三十个。艌缝凑长二十丈。共核用围大二尺、净长三丈二尺浮溪木一根一尺三寸，长八寸钉二十四个，长五寸钉二百四个，灰二十斤，桐油八斤，网纱七斤八两，竹丝七斤八两，舰匠一工七分五厘，锯匠一工，艌匠二工八分六厘，舂灰夫七分。

　　舢板船用樟木舢板■〈舟包〉三个，各长四尺、宽五寸、厚三寸。樟木极舢板梁四块，各长四尺四寸；牛头仔极十五个，各长二尺；冲天极二块、牛头极六块，各长二尺八寸：均围大一尺。做净每折见方尺四十尺，用舰匠一工。舢板■〈舟包〉、梁钉缝凑长二丈九尺六寸，每丈用长六寸钉三十个。冲天极、牛头极每块用长六寸钉二个。舢板■〈舟包〉、梁、冲天极、牛头极艌缝凑长十丈四尺。共核用宽一尺五寸、厚三寸樟木枋四尺一寸，围大一尺樟木极七丈二尺七寸，长六寸钉一百五个，灰十斤六两，桐油四斤二两六钱，网纱三斤十四两四钱，竹丝三斤十四两四钱，舰匠二工二分三厘，艌匠一工四分九厘，舂灰夫三分六厘。

　　大桅铁篐八个，各长五尺八寸；头桅篐四个，各长四尺四寸；舵篐三个，各长四尺七寸；■〈木超〉篐二个，各长三尺三寸：俱宽二寸、厚五分。椗齿三个，各长一尺、宽七寸、厚五分；橹篐四个，各长二尺七寸、宽一寸、厚三分；铁镮四个，各围大六寸。以上铁料，共净重二百四十二斤十二两；每正铁一斤，加耗铁一斤。每正铁五斤，用铁匠一工；每正、耗铁一斤，用炭三斤。共核用生铁四百八十五斤八两，炭一千四百五十六斤八两，铁匠四十八工五分五厘。

　　油画前船，共享乌烟三斤五两，广红五斤，铜碌四两，京红四两，南粉二斤，银朱一两，螣黄四两，蓝粉四两，杭粉一两，水胶六两，松香八两，墨二块，桐油四斤，淡底一斤，油画匠十工。

　　麻大桅■〈纟聿〉索二条，各长八丈五尺、大七寸五分；头桅■〈纟聿〉索二条，各长七丈一尺、大四寸五分；大踏索二条，各长七丈一尺、大五寸；小踏索二条，各长五丈、大三寸；大缭母一条，长四丈二尺、大七寸；小缭母一条，长二丈五尺、大四寸；大帮衬六条，各长一丈六尺、大二寸；小帮衬九条，各长五尺五寸、大一寸六分。以上麻绳，共重五百六十斤。每百斤用绳匠三工六分。共核用麻五百六十斤，绳匠二十工一分六厘。

