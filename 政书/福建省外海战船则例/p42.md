<!-- { "loadSidebar": true } -->
　　查原送成规内开：一则至十七则，每则用樟木含檀等料十二款，所开价值逐款核计，俱属参差；均匀计算，每折见方一尺，需银九分三厘九毫六丝。今照九分三厘九毫六丝之数一律核定。

　　宽一尺四寸、厚八寸、长一丈八尺二寸楮木一根，计银十六两。

　　围大五尺七寸、长七丈二尺桅木一根，计银三十二两。

　　围大四尺三寸、长五丈桅木一根，计银七两。

　　长一尺钉三百五十三个，每二个重一斤，计重一百七十六斤八两；长八寸钉二百六十九个，每五个重一斤，计重五十三斤十二两八钱；长六寸钉一万六千三百五十五个，每十五个重一斤，计重一千九十斤五两三钱；长五寸钉一万二千二百十一个，每二十个重一斤，计长六百十斤八两八钱；长四寸钉七百五十个，每三十个重一斤，计重二十五斤。以上铁钉，共重一千九百五十六斤二两九钱；除选用旧钉九百四十斤三两外，添新一千十五斤十五两九钱（每斤银二分二厘），计银二十二两三钱五分二厘。

　　灰二千三百四十斤十两（每百斤银二钱），计银四两六钱八分一厘。

　　桐油九百四十斤三两八钱（每斤银三分），计银二十八两二钱七厘。

　　网纱七百六十五斤七两四钱（每斤银一分二厘），计银九两一钱八分六厘。

　　竹丝七百六十五斤七两四钱（每斤银六厘），计银四两五钱九分三厘。

　　生铁五百二十七斤（每斤银一分），计银五两二钱七分。

　　炭一千五百八十一斤（每百斤银一钱六分），计银二两五钱三分。

　　乌烟三斤五两（每斤银一分五厘），计银五分。

　　广红五斤（每斤银五分），计银二钱五分。

　　铜碌四两（每斤银三钱），计银七分五厘。

　　京红四两（每斤银八分），计银二分。

　　南纷二斤（每斤银一分），计银二分。

　　银朱一两（每斤银六钱四分），计银四分。

　　螣黄四两（每斤银二钱），计银五分。

　　蓝粉四两（每斤银八分），计银二分。

　　杭粉一两（每斤银一钱六分），计银一分。

　　水胶六两（每斤银四分），计银一分五厘。

　　松香八两（每斤银二分），计银一分。

　　墨二块（每块银一分），计银二分。

　　淡底一斤，计银五分。

　　麻五百八十斤（每斤银一分五厘），计银八两七钱。

　　棕六百斤（每斤银三分），计银十八两。

　　幅宽一尺色布五十丈（每丈银一钱），计银五两。

　　苎线十两（每斤银一钱二分），计银七分五厘。

　　椗二门（齿全），各长二丈一尺、宽一尺二寸、厚六寸（每门银一两五钱七分八厘），计银三两一钱五分六厘。

　　中橹二枝，各长四丈八尺、宽八寸、厚五寸（每枝银一两九钱五分七厘），计银三两九钱一分四厘。

　　舢板橹一枝，长二丈九尺、宽七寸、厚四寸，计银三钱七分二厘。

　　大风篷一扇，长六丈、宽三丈二尺，计银五两九钱八分七厘。

　　头风篷一扇，长三丈、宽一丈六尺，计银一两四钱九分七厘。

　　查原送成规内开：一则至十七则，大篷每扇银五两五钱，头篷每扇银一两五钱。所开丈尺，大篷长自四丈八尺至七丈、宽自二丈六尺至三丈三尺不等，头篷长自二丈四尺至三丈五尺、宽自一丈四尺至一丈六尺五寸不等，俱属参差。均匀核计，每折见方一丈需银三钱一分一厘八毫。今照三钱一分一厘八毫之数分别核定。

　　大、小桅饼七个（每个银七分），计银四钱九分。

　　大、小无底升六百五十个（每百个银八分），计银五钱二分。

　　竹篾五百八十斤（每百斤银一钱六分），计银九钱二分八厘。

　　草心六百斤（每百斤银七分），计银四钱二分。

　　櫆藤二十九斤（每斤银二分五厘），计银七钱二分五厘。

　　舰匠五百十六工二分七厘、安装匠五十一工六分三厘、锯匠一百四十工二分八厘、艌匠三百三十三工五分一厘、铁匠五十二工七分、油画匠十工、绳匠五十六工七分六厘、棕匠三十工、裁缝匠五工、藤匠五工八分、刻字匠三工、壮夫二百三十五名五分二厘；以上匠夫共一千四百四十工四分七厘（每工银五分），计银七十二两二分四厘。

　　又置备物件开后：

　　木桶二十七件（每件银三分），计银八钱一分。

　　铁锅三口换新（每口贴工料银一钱二分），计银三钱六分。

　　鼓一面修理换皮，计银四钱八分。

　　金一面重四斤换新（每斤贴工料银七分），计银二钱八分。

　　以上拆造前船成规内开：共需工料银五百九十四两二钱一分六厘；内部价银二百八十二两九钱六分，加八津贴并另加三分银三百十一两二钱五分六厘，台厂运费银五十六两五钱九分二厘。今按条查核，分别增减更正，需用工料银五百九十七两八钱四分四厘；内部价银二百八十四两六钱八分七厘，加八津贴并另加三分银三百十三两一钱五分七厘，台厂运费银五十六两九钱三分七厘。计加增工料银三两六钱二分八厘，运费银三钱四分五厘，行令该抚于前船届应拆造之期，将加增银两在于各则节减银内支领。

　　至大、小修理成规内开：大修工料银四百九两六钱四分；内部价银一百八十六两二钱，加九津贴并另加三分银二百二十三两四钱四分，台厂运费银三十七两二钱四分。小修工料银二百九十一两一钱五分七厘；内部价银一百二十六两五钱九分，加十津贴并另加三分银一百六十四两五钱六分七厘，台厂运费银二十五两三钱一分八厘。

　　其余六船仿此。  
　 
卷九

　　——福建省外海战船做法（九）

　　第九则赶缯船，二只。内台湾协标中营「平」字五号船一只：身长六丈九尺，头起■〈乔亢〉四尺八寸、尾起■〈乔亢〉三尺五寸。船头长二丈四尺，面匀宽一丈二尺三寸、底匀宽一丈六寸；船中长二丈四尺、面匀宽一丈八尺五寸、底匀宽一丈三尺六寸；船尾长二丈一尺，面匀宽一丈七尺五寸、底匀宽一丈三尺。两边■〈舟皮〉长七丈七尺。计十九舱。深六尺一寸四分。

　　今将拆造前船需用工料、价值细数开后。计开：

　　船底松木龙骨一道，计三节：船头一节，长二丈一尺；船中一节，连交接匙头长三丈五尺；船尾一节，长一丈：凑长六丈六尺，均宽一尺、厚八寸。做净每折见方尺二十尺，用舰匠一工。交接匙头二处，每处用长一尺钉八个；又，每边用长六寸钉十二个。共核用宽一尺、厚八寸松木枋六丈六尺六寸（查成规内开：大吉、中吉、浮溪、高洋四项木植，俱截去尖梢，作栏杆、灶柜、签子、木牌等项之用。其本身木料毋庸另加长荒外，一切枋段各料有截去一二尺至三五尺不等者，亦有未加荒者，参差不一。今将枋段各料每件长五尺以内者加长荒一寸，五尺以外者如长荒二寸；圆径樟木长一丈以内者每根加长荒二寸，长一丈以外者每根加长荒五寸一律核定），长一尺钉十六个，长六寸钉二十四个，舰匠十一工八分八厘。

　　船底板连起■〈乔亢〉长六丈九尺。内：船底匀宽一丈三尺，两站各匀高七尺二寸一分，用长四丈二尺、宽八寸、厚三寸大吉木板五十九块一丈一尺四寸五分。做净每折见方尺八十尺，用舰匠一工。锯板折宽一尺、长七丈，用锯匠一工（以下锯板用工仿此）。钉缝凑长二百四十八丈九尺四寸五分，每丈用长六寸钉三十个。艌缝凑长四百九十七丈八尺九寸，每丈用灰一斤、桐油六两四钱、网纱竹丝各六两；每七丈用艌匠二工。舂制油灰每四十斤，用舂灰夫一名（以下艌缝用工、用料仿此）。共核用围大三尺二寸、净长四丈二尺大吉木十九根三丈一尺八寸，长六寸钉六千四百六十八个，灰四百九十七斤十四两，桐油一百九十九斤二两五钱，网纱一百八十六斤十一两三钱，竹丝一百八十六斤十一两三钱，舰匠六十八工四分六厘，锯匠三十九工一分二厘，艌匠七十一工一分三厘，舂灰夫十七名四分三厘。

　　各舱用樟木梁座二十九块。内：船头配用十块，凑长十五丈；船中十块，凑长十七丈；船尾九块，凑长十五丈三尺。舱梁二十二块。内：船头七块，凑长十丈五尺；船中七块，凑长十一丈九尺；船尾八块，凑长十三丈六尺：均宽一尺五寸、厚三寸。松木梁头四十五块。〔内〕：船头十五块，凑长二十四丈；船中十五块，凑长二十五丈五尺；船尾十五块，凑长二十五丈五尺：均宽一尺二寸、厚三寸。硬木棍稳吊九根，各长一丈三尺、围大八寸。梁座、梁头，做净每折见方尺八十尺，用舰匠一工；稳吊四十尺，用舰匠一工。钉缝凑长一百七十丈，每丈用长六寸钉三十个。艌缝凑长三百四十丈。共核用宽一尺五寸、厚三寸樟木枋八十四丈三尺二寸，宽一尺二寸、厚三寸松木枋七十五丈九尺，围大八寸、长一丈三尺硬木棍九根，长六寸钉五千一百个，灰三百四十斤，桐油一百三十六斤，网纱一百二十七斤八两，竹丝一百二十七斤八两，舰匠六十七工九分五厘，艌匠四十八工五分七厘，舂灰夫十一名九分。

　　各舱配用樟木极四十四块。内：虎头舱极二块、冲天极二块、油婆前极二块、各舱极十二块、中转水极二块、鳅鱼极二块、舵工舱极二块，各长一丈二尺；头转水极二块、尾里极四块，各长一丈一尺；八字极二块、官厅前后极四块，各长九尺五寸；水柜舱极二块、尾堵极二块、拜棚极二块，各长九尺；尾楼极二块，各长六尺五寸：均围大一尺。做净每折见方尺四十尺，用舰匠一工。每块用长六寸钉二个。艌缝凑长九十五丈六尺。共核用围大一尺樟木极四十八丈六尺八寸，长六寸钉八十八个，灰九十五斤十两，桐油三十八斤三两八钱，网纱三十五斤十三两六钱，竹丝三十五斤十三两六钱，舰匠十一工九分五厘，艌匠十三工六分六厘，舂灰夫三名三分五厘。

　　船身两旁走马二条、水蛇二条抽换，各长四丈二尺、宽八寸、厚四寸。做净每折见方尺四十尺，用舰匠一工。走马钉缝凑长八丈四尺，每丈用长一尺钉三十个；水蛇钉缝凑长八丈四尺，每四尺用长一尺钉三个。艌缝凑长三十三丈六尺。共核用围大三尺二寸、净长四丈二尺大吉木二根，长一尺钉三百十五个，灰三十三斤十两，桐油十三斤七两，网纱十二斤九两六钱，竹丝十二斤九两六钱，舰匠十工八厘，锯匠二工八分八厘，艌匠四工八分，舂灰夫一名一分八厘。

