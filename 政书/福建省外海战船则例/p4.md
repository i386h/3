<!-- { "loadSidebar": true } -->
　　船尾硬筋二根，用木段各长一丈四尺、围大三尺二寸。尾楼鲂鱼翅二块，各长七尺；尾楼■〈舟皮〉板六块，各长一丈四尺：均宽八寸、厚四寸。猴袋板四块、纱帽匙二块、鸡母宿一块、尾燕板四块，各长一丈四尺、宽八寸、厚二寸五分。浮溪木寄菜板四块、尾座板四块，各长一丈二尺、宽五寸、厚二寸。硬筋、鲂鱼翅、尾■〈舟皮〉板，做净每折见方尺四十尺，用舰匠一工；猴袋各板八十尺，用舰匠一工。硬筋头尾用长六寸钉十二个。尾■〈舟皮〉板钉缝凑长八丈四尺，每丈用长五寸钉三十个。共核用围大三尺五寸木段十一丈七尺三寸，围大二尺净长三丈二尺浮溪木一根，长六寸钉十二个，长五寸钉二百五十二个，舰匠十三工八分四厘，锯匠四工九分五厘。

　　船尾软筋二块，各长一丈二尺；目里鞋二块，各长三尺；朴竹四块，各长一丈四尺：均宽一尺。太平牛头四块，各长四尺、宽一尺五寸。俱厚三寸。软筋、目里鞋、牛头，做净每折见方尺四十尺，用舰匠一工；朴竹八十尺，用舰匠一工。牛头每块用长六寸钉八个。共核用宽一尺、厚三寸柯■〈木匋〉木枋八丈七尺四寸，宽一尺五寸、厚三寸柯■〈木匋〉木枋一丈六尺四寸，长六寸钉三十二个，舰匠五工二分一厘。

　　船尾橹通板四块，各长一丈二尺；橹门枋二块，各长一丈；橹床二块，各长七尺；双头蛇二块，各长四尺：均宽一尺五寸、厚三寸。橹通板，做净每折见方尺八十尺，用舰匠一工；橹门枋、橹床、双头蛇四十尺，用舰匠一工。橹床每块用长八寸钉十二个。橹通板钉缝凑长四丈八尺，每丈用长六寸钉三十个。橹床、橹通板艌缝凑长十二丈四尺。共核用宽一尺五寸、厚三寸樟木枋九丈一尺八寸，长八寸钉二十四个，长六寸钉一百四十四个，灰十二斤六两，桐油四斤十五两四钱，网纱四斤十两四钱，竹丝四斤十两四钱，舰匠五工九分四厘，艌匠一工七分七厘，舂灰夫四分三厘。

　　大桅座一块，长八尺；头桅座一块，长五尺六寸：俱见方二尺五寸。做净每折见方尺三十尺，用舰匠一工。共核用见方二尺五寸、长八尺二寸樟木一块，见方二尺五寸、长五尺八寸樟木一块，舰匠四工五分三厘。

　　大鹿耳二块，用樟木各长一丈五尺、宽二尺四寸、厚一尺六寸；头鹿耳二块，各长一丈一尺、宽一尺五寸、厚九寸。硬木棍鹿耳夹二根，各长一丈二尺、围大八寸。做净每折见方尺四十尺，用舰匠一工。共核用宽二尺四寸、厚一尺六寸、长一丈五尺二寸樟木二块，宽一尺五寸、厚九寸、长一丈一尺二寸樟木二块，围大八寸、长一丈三尺硬木棍二根，舰匠九工一分二厘。

　　大桅一根，长八丈二尺、围大七尺；头桅一根，长五丈五尺、围大四尺五寸。做净每折见方尺四十尺，用舰匠一工。共核用围大七尺、长八丈二尺桅木一根，围大四尺五寸、长五丈五尺桅木一根，舰匠二十工五分四厘。

　　桅尾用柯■〈木匋〉木马面三块，各长三丈五尺、宽一尺五寸、厚三寸。樟木大桅笠一块，长二尺；头桅笠一块，长一尺六寸：均宽一尺五寸。中吉木大桅琵琶二块，各长三尺；头桅琵琶一块，长二尺：均宽六寸。俱厚三寸。大桅伫一根，长一丈四尺、围大二尺二寸；高洋木头桅伫一根，长八尺、围大一尺三寸。马面，做净每折见方尺八十尺，用舰匠一工；桅笠、琵琶、桅伫四十尺，用舰匠一工。马面钉缝凑长十丈五尺，每丈用长六寸钉二十个。共核用宽一尺五寸、厚三寸柯■〈木匋〉木枋十丈五尺六寸，宽一尺五寸、厚三寸樟木枋三尺八寸，围大二尺五寸、净长三丈六尺中吉木一丈八尺，围大一尺六寸、净长二丈八尺高洋木八尺，长六寸钉二百十个，舰匠六工四分四厘，锯匠一分。

　　大篷担二根，用浮溪木各长三丈二尺；头篷担二根，各长一丈六尺：均围大一尺七寸。大小篷匙二块，凑长一丈二尺；篷踏二块，凑长一丈四尺：均宽一尺二寸、厚三寸，用宽五寸、厚三寸板六丈二尺四寸。做净每折见方尺四十尺，用舰匠一工。篷匙、篷踏钉缝凑长六丈二尺四寸，每丈用长五寸钉三十个。共核用围大二尺、净长三丈二尺浮溪木三根三丈一尺二寸，长五寸钉一百八十七个，舰匠六工五分八厘，锯匠七分一厘。

　　大篷车员一根，用中吉木长二丈；椗车员一根，长一丈六尺：均围大二尺二寸。大篷半车员一根、斗头车员一根、尾楼车员一根，用浮溪木凑长三丈二尺，围大一尺七寸。樟木车耳十块，各长八尺五寸、宽一尺七寸、厚五寸；浮溪木船头车脚板二十四块，各长二丈八尺、宽五寸、厚二寸；硬木棍车子七十根，各长一丈三尺、围大八寸。车员、车耳，做净每折见方尺三十二尺，用舰匠一工；车脚板八十尺，用舰匠一工。共核用围大二尺五寸、净长三丈六尺中吉木一根，围大二尺、净长三丈二尺浮溪木八根，宽一尺七寸、厚五寸、长八尺七寸樟木八块，围大八寸、长一丈三尺硬木棍七十根，舰匠二十七工六分三厘，锯匠六工七分二厘。

　　大小篷架梁三根，凑长二丈七尺；架柱六根，凑长四丈二尺；架针三根，凑长二丈一尺：均宽一尺、厚八寸。做净每折见方尺三十二尺，用舰匠一工。共核用围大三尺五寸木段九丈二尺四寸，舰匠十工一分三厘，锯匠二工三分一厘。

　　水柜四个，用樟木牛头八块，各长五尺、宽一尺五寸、厚三寸。木段水柜板一百六十八块，各长四尺六寸、宽八寸、厚二寸五分。水柜柱四根，各长六尺五寸；水仙门柱二根，各长四尺六寸：俱围大三尺二寸。牛头柱木，做净每折见方尺四十尺，用舰匠一工；水柜板八十尺，用舰匠一工。牛头、水仙门柱钉缝凑长四丈九尺二寸，每丈用长六寸钉三十个；水柜柱钉缝凑长二丈六尺，每丈用长六寸钉二十个；水柜板钉缝凑长七十七丈二尺八寸，每丈用长五寸钉三十个。水柜半头柱板艌缝凑长一百六十七丈七尺六寸。共核用宽一尺五寸、厚三寸樟木枋四丈八寸，围大三尺五寸木段二十三丈三尺六寸，长六寸钉二百个，长五寸钉二千三百十八个，灰一百六十七斤十二两，桐油六十七斤一两七钱，网纱六十二斤十四两六钱，竹丝六十二斤十四两六钱，舰匠二十六工七分，锯匠十一工五分九厘，艌匠二十三工九分七厘，舂灰夫五名八分七厘。

　　妈祖龛用杉木板十二块、鹰板二块、番仔板四块、顺风板二块，各长二丈五尺、宽六寸、厚一寸。高洋木妈祖旗杆一根，长二丈、围大一尺三寸。旗杆，做净每折见方尺四十尺，用舰匠一工；龛板各板八十尺，用舰匠一工。龛板钉缝凑长三十丈，每丈用长四寸钉三十个。艌缝凑长六十丈。共核用宽六寸、厚一寸杉木板五十丈四尺，围大一尺六寸、净长二丈八尺高洋木二丈，长四寸钉九百个，灰六十斤，桐油二十四斤，网纱二十二斤八两，竹丝二十二斤八两，舰匠九工四分，艌匠八工五分七厘，舂灰夫二名一分。

　　船尾横栏杆一面，宽一丈七尺、高五尺，用横枋三根，各长一丈七尺；直枋四根，各长五尺。两旁栏杆二面，各宽二丈三尺、高五尺，共享横枋八根，各长二丈三尺；直枋十六根，各长五尺：均见方四寸。签子九十条，各长五尺、宽四寸、厚二寸；剑、刀、鎗四十二条，各长三尺、宽三寸、厚二寸：各料系截下梢尖内选用。做净每折见方尺四十尺，用舰匠一工。锭栏栏用长六寸钉二百四十个，签子、剑、刀、鎗用长四寸钉一百二十六个。共核用长六寸钉二百四十个，长四寸钉一百二十六个，舰匠三十工五厘，锯匠八工五分九厘。

　　船面两旁炮架盖八个，每个用长四尺六寸、宽八寸、厚二寸五分板七块。做净每折见方尺八十尺，用舰匠一工。共核用围大三尺五寸木段六丈五尺八寸，舰匠六工七分六厘，锯匠三工八分六厘。

　　船头用大吉木■〈木超〉一枝，长四丈二尺、围大二尺九寸；樟木■〈木超〉牙一块，长五尺、宽一尺五寸、厚三寸。做净每折见方尺四十尺，用舰匠一工。■〈木超〉牙用长八寸钉六个。共核用围大三尺二寸、净长四丈二尺大吉木一根，宽一尺五寸、厚三寸樟木枋五尺一寸，长八寸钉六个，舰匠三工五分。

　　船尾舵一门，用棪木舵栏一根，长二丈九尺、宽二尺、厚一尺。舵闪板六块，各长一丈八尺，凑宽三尺九寸六分，用宽五寸八分、厚二寸五分中吉木板十二丈二尺九寸。樟木极舵夹八块，各长四尺；橹尖二个，各长一尺五寸：俱围大一尺。硬木棍舵牙二根，各长一丈三尺、围大八寸。舵栏，做净每折见方尺三十尺，用舰匠一工；舵夹、橹尖、舵牙四十尺，用舰匠一工；舵闪板八十尺，用舰匠一工。舵夹钉缝凑长三丈二尺，每丈用长八寸钉五十个。舵夹、舵闪板艌缝凑长三十丈九尺八寸。共核用宽二尺、厚一尺、长二丈九尺二寸棪木一块，围大二尺五寸、净长三丈六尺中吉木一块五尺，围大一尺樟木极三丈六尺，围大八尺、长一丈三尺硬木棍二根，长八寸钉一百六十个，灰三十一斤，桐油十二斤六两三钱，网纱十一斤九两九钱，竹丝十一斤九两九钱，舰匠九工七分四厘，锯匠一工四分六厘，艌匠四工四分三厘，舂灰夫一名八厘。

　　跟随战船舢板船一只，长二丈、宽七尺四寸、深三尺五寸。计四舱。

　　舢板船龙骨一根，用柯■〈木匋〉木长一丈七尺。托浪二块，各长五尺六寸；斗盖一块，长六尺：均宽一尺、厚三寸。水底板〔□块〕，长一丈八尺，凑宽一丈二尺；■〈舟皮〉板八块，各长二丈，凑宽四尺二寸四分；堵板二十四块，各长六尺五寸，凑宽一丈二尺七寸二分：用宽五寸、厚二寸浮溪木板七十六丈七尺。龙骨，做净每折见方尺四十尺，用舰匠一工；斗盖各板八十尺，用舰匠一工。龙骨用长六寸钉十二个。托浪板、水底板、■〈舟皮〉板钉缝凑长六十一丈二尺八寸，每丈用长五寸钉三十个。艌缝凑长一百二十二丈五尺六寸。共核用宽一尺、厚三寸柯■〈木匋〉木枋三丈五尺，围大二尺、净长三丈二尺浮溪木七根三丈一尺七寸，长六寸钉十二个，长五寸钉一千八百三十八个，灰一百二十二斤九两，桐油四十九斤四钱，网纱十五斤十五两四钱，竹丝四十五斤十五两四钱，舰匠十五工八厘，锯匠七工六分七厘，艌匠十七工五分一厘，舂灰夫四名二分九厘。

