<!-- { "loadSidebar": true } -->
　　舢板船两旁水蛇二根、水戗二根，各长一丈六尺；压板二块，各长一丈八尺：均宽五寸、厚二寸。做净每折见方尺八十尺，用舰匠一工。水蛇钉缝凑长三丈二尺，每四尺用长八寸钉三个；压板、水戗钉缝凑长六丈八尺，每丈用长五寸钉三十个。艌缝凑长二十丈。共核用围大二尺、净长三丈二尺浮溪木一根一尺三寸，长八寸钉二十四个，长五寸钉二百四个，灰二十斤，桐油八斤，网纱七斤八两，竹丝七斤八两，舰匠一工七分五厘，锯匠一工，艌匠二工八分六厘，舂灰夫七分。

　　舢板船用樟木舢板■〈舟包〉五个，各长四尺、宽五寸、厚三寸。樟木极舢板梁四块，各长四尺四寸；牛头仔极十五个，各长二尺；冲天极二块，各长二尺八寸：均围大一尺。做净每折见方尺四十尺，用舰匠一工。舢板■〈舟包〉、梁钉缝凑长三丈七尺六寸，每丈用长六寸钉三十个。冲天极每块用长六寸钉二个。舢板■〈舟包〉、梁、冲天极艌缝凑长八丈六尺四寸。共核用宽一尺五寸、厚三寸樟木枋六尺八寸，围大一尺樟木极五丈五尺三寸，长六寸钉一百十七个，灰八斤十两，桐油三斤七两三钱，网纱三斤三两八钱，竹丝三斤三两八钱，舰匠二工一分三厘，艌匠一工二分三厘，舂灰夫三分。

　　大桅铁篐六个，各长四尺六寸；头桅篐四个，各长四尺四寸；舵头篐四个，各长四尺七寸；■〈木超〉篐三个，各长三尺四寸：俱宽二寸、厚五分。椗齿四个，各长一尺、宽七寸、厚五分；橹篐六个，各长二尺七寸、宽一寸、厚三分；铁镮六个，各围大六寸。以上铁料，共净重一百九十六斤八两；每正铁一斤，加耗铁一斤。每正铁五斤，用铁匠一工；每正、耗铁一斤，用炭三斤。共核用生铁三百九十三斤，炭一千一百七十九斤，铁匠三十九工三分。

　　油画前船，共享乌烟三斤五两，广红五斤，铜碌四两，京红四两，南粉二斤，银朱一两，螣黄四两，蓝粉四两，杭粉一两，水胶六两，松香八两，墨二块，桐油四斤，淡底一斤，油画匠十工。

　　麻大桅索二条，各长七丈二尺、大七寸；头桅索二条，各长六丈、大四寸五分；大踏索二条，各长六丈、大五寸；小踏索二条，各长五丈、大三寸；大缭母一条，长四丈、大七寸；小缭母一条，长二丈四尺、大四寸；大帮衬六条，各长一丈六尺、大二寸；小帮衬九条，各长五尺、大一寸五分。以上〔麻绳〕，共重四百四十斤。每百斤用绳匠三工六分。共核用麻四百四十斤，绳匠十五工八分四厘。

　　棕正椗■〈纟聿〉索一条，长四十二丈、大八寸二分；副椗■〈纟聿〉索一条，长四十丈、大七寸五分；大篷筋一条，长六丈六尺、大二寸；小篷筋一条，长三丈三尺、大一寸；缭仔、缭耳共十八条，各长二丈、大二寸；椗奴二条，各长一丈五尺、大七寸；大、小摘尾二条，共长十二丈、大五寸；舵吊一条，长三丈、大六寸。以上〔棕绳〕，共重四百七十斤。每撕棕四十斤，用匠一工；成绳四十斤，用匠一工。共核用棕四百七十斤，撕棕匠十一工七分五厘，成绳匠十一工七分五厘。

　　冲风旗一面，长、宽各一丈六尺；一条龙旗一面，长六丈、宽三尺；妈祖旗一面，长、宽各五尺；大小定风旗三面，内一面长六尺、二面各长四尺五寸：均宽一尺。共核用幅宽一尺色布五十丈，苎线十两，裁缝匠五工。

　　中椗二门（齿全）各长一丈八尺、宽一尺、厚六寸。

　　中橹二枝，各长四丈二尺、宽八寸、厚五寸。

　　舢板橹一枝，长二丈五尺、宽七寸、厚四寸。

　　大、小桅饼七个。

　　大、小无底升五百个。

　　椗舵上配用竹绳、草绳，共享竹篾四百二十斤，绳匠十五工一分二厘，草心三百九十二斤，绳匠九工八分（查原送成规内开：打造竹绳、草绳所用匠工，多寡不齐。今照棕、麻绳索用工之例一律核定）。

　　篷上配用大小缭球、摄子、兔耳，共享櫆藤二十五斤，藤匠五工。

　　刻字用，刻字匠三工。

　　竖大、小桅用，壮夫三十五名。

　　前船共享大小铁钉二万四千五十三个，刷抹钉头每百个用灰一斤、桐油六两四钱。每油灰十斤，用艌匠一工。共核用灰二百四十斤八两，桐油九十六斤三两四钱，艌匠三十三工六分七厘，舂灰夫八名四分二厘。

　　前船共享舰匠四百二工二分三厘，系照杉、松木植核定；内有樟、柯等硬料用匠九十五工三分，每工外加匠二分，计加匠十九工六厘：共匠四百二十一工二分九厘。每百工加安装匠十工，计安装匠四十二工一分三厘。每舰匠、安装匠一百工，加随匠壮夫二十名，计壮夫九十二名六分八厘。

　　以上拆造前船，共享：

　　宽一尺、厚八寸松木六丈六寸（每丈银四钱一分四厘），计银二两五钱九厘。

　　查原送成规内开：松木按依十六则丈尺计算，每丈核银四钱八分一厘至三钱四分一厘不等，多寡参差。均匀核计，每丈需银四钱一分四厘。今照四钱一分四厘之数一律核定。

　　围大三尺二寸、净长四丈二尺大吉木十八根一丈四尺（每根银二两七钱），计银四十九两五钱。

　　查原送成规内开：大吉木二十二根。今按丈尺做法核算，应减三根二丈八尺。

　　围大二尺五寸、净长三丈六尺中吉木二十四根六尺七寸三分（每根银一两五钱），计银三十六两二钱八分。

　　查原送成规内开：中吉木二十二根。今按丈尺做法核算，应增二根六尺七寸三分。

　　围大二尺、净长三丈二尺浮溪木二十四根一丈六寸（每根银五钱），计银十二两一钱六分六厘。

　　查原送成规内开：浮溪木二十二根。今按丈尺做法核算，应增二根一丈六寸。

　　围大一尺六寸、净长二丈八尺高洋木二十四根（每块银二钱），计银四两八钱。

　　围大三尺五寸木段六十一丈九尺八寸，核长一丈四尺段料四十四根三尺八寸（每根银六钱），计银二十六两五钱六分三厘。

　　查原送成规内开：木段四十四根。今按丈尺做法核算，应增三尺八寸。

　　宽一尺五寸、厚三寸樟木枋六十八丈四尺，核长一丈七尺枋料四十块四尺（每块银一两三钱），计银五十二两三钱六厘。

　　查原送成规内开：樟枋四十一块。今按丈尺做法核算，应减一丈三尺。

　　宽一尺、厚三寸、长八尺二寸樟木板四块（每块银四钱一分八厘），计银一两六钱七分二厘。

　　查原送成规内开：樟木梁座、梁头，一则至十七则各长一丈七尺、宽一尺五寸、厚三寸，每块银一两三钱。托浪樟木板，第一则长六尺五寸、宽一尺、厚三寸，每块开银五钱；第二则至十七则各长八尺、宽一尺、厚三寸，每块亦开银三钱，价值参差。今俱照梁座、梁头之价一律核定。

　　宽一尺二寸、厚三寸松木枋六十八丈九尺六寸，核长一丈七尺枋料四十块九尺六寸（每块银三钱五分），计银十四两一钱九分八厘。

　　查原送成规内开：松枋四十块。今按丈尺做法核算，应增九尺六寸。

　　围大一尺樟木极五十四丈四尺一寸，核长一丈二尺樟极四十五块四尺一寸（每块银二钱），计银九两六分八厘。

　　查原送成规内开：樟极五十块。今按丈尺做法核算，应减四块七尺九寸。

　　宽一尺五寸、厚三寸柯■〈木匋〉木枋七丈四寸（每丈银五钱七分一厘五毫），计银四两二分三厘。

　　宽一尺、厚三寸柯■〈木匋〉木枋五丈一尺（每丈银三钱八分一厘），计银一两九钱四分三厘。

　　查原送成规内开：柯■〈木匋〉木马面，一则至十七则各长三丈五尺、宽一尺五寸、厚三寸，每块开银二两。软筋及舢板龙骨等料，一则至五则各长二丈五尺、宽一尺、厚三寸，每块开银一两；六则至十七则各长三丈五尺、宽一尺、厚三寸，每块开银二两，价值参差。今俱照马面之价一律核定。

　　围大八寸、长一丈三尺硬木棍四十根（每根银八分），计银三两二钱。

　　宽六寸、厚一寸杉木板三十二丈六尺四寸（每丈银四钱），计银十三两五分六厘。

　　围大七尺、长一丈八尺五寸樟木一根，计银七两九分八厘。

　　围大五尺三寸、长一丈五尺五寸樟木一根，计银三两四钱九厘。

　　见方二尺四寸、长八尺二寸樟木一块，计银四两四钱三分八厘。

　　围大四尺六寸、长五尺八寸樟木一段，计银九钱六分。

　　宽二尺一寸、厚八寸、长一丈七尺二寸樟木一块，计银二两七钱一分四厘。

　　围大七尺五寸、长七尺七寸樟木一段，计银三两三钱九分一厘。

　　宽二尺二寸、厚一尺一寸、长一丈二尺二寸樟木二块（每块银二两七钱七分三厘），计银五两五钱四分六厘。

　　宽一尺八寸、厚八寸、长一丈樟木二块（每块银一两三钱五分三厘），计银二两七钱六厘。

　　宽二尺、厚九寸五分、长一丈六尺二寸樟木二块（每块银二两八钱九分二厘），计银五两七钱八分四厘。

　　围大四尺七寸、长一丈五尺五寸樟木一根，计银二两六钱八分一厘。

　　宽一尺二寸、厚六寸、长一丈八尺二寸樟木一块，计银一两二钱三分一厘。

　　宽二尺四寸、厚六寸、长七尺七寸樟木一块，计银一两四分二厘。

　　查原送成规内开：一则至十七则，每则用樟木含檀等料十二款，所开价值逐款核计，俱属参差；均匀计算，每折见方尺一尺需银九分三厘九毫六丝。今照九分三厘九毫六丝之数一律核定。

　　宽一尺四寸、厚八寸、长一丈八尺二寸楮木一根，计银十六两。

　　围大四尺五寸、长六丈桅木一根，计银二十三两。

　　围大四尺三寸、长五丈桅木一根，计银七两。

　　长一尺钉三百五十三个，每二个重一斤，计重一百七十六斤八两；长八寸钉二百六十个，每五个重一斤，计重五十二斤；长六寸钉一万一千八百三十八个，每十五个重一斤，计重七百八十九斤三两二钱；长五寸钉一万六百四十二个，每二十个重一斤，计重五百三十二斤一两六钱；长四寸钉九百六十个，每三十个重一斤，计重三十二斤。以上铁钉，共重一千五百八十一斤十二两八钱；内除选用旧钉七百九十二斤十四两外，添新七百八十八斤十四两八钱（每斤银二分二厘），计银十七两三钱五分六厘。

　　灰一千八百四十七斤十四两（每百斤银二钱），计银三两六钱九分六厘。

　　桐油七百四十三斤二两六钱（每斤银三分），计银二十二两二钱九分五厘。

　　网纱六百二斤十二两三钱（每斤银一分二厘），计银七两二钱三分三厘。

