<!-- { "loadSidebar": true } -->
　　凡商之征责之运使盐道引之行责之州县官课登引疏通者予叙课有逋负引有稽滞者劾议各计其分数而殿最之
　　凡无引而私行及越禁私贩者有禁民或犯令由地方文武官缉治之疎纵者论若老弱孤独担负四十斤以下者免几
　　钦定大清防典卷十五
　　钦定四库全书
　　钦定大清会典卷十六
　　户部
　　关税
　　凡天下水陆衢会舟车之所辐辏商旅之所聚集设闗置尹掌其治禁以安行旅以通货贿爰系之税以便诇几以佐
　　国家经费
　　凡直省闗税以乾隆十八年奏销册计之税入四百三十二万四千有五两有竒
　　京师崇文门税入十万二千百七十五两左翼右翼均万两通州万二千六百四十七两直隶天津闗七万四千五百六十九两山海闗三万二千二百两龙泉紫荆独石等闗口四千三百有六两张家口二万两杀虎口万六千九百十有九两【内工闗银七千六百四十两税解本部考覈由工部凡工闗同】潘桃口七千六百四十五两古北口二千六百六十九两胡纳胡河二千三十两辉发莫钦二百八十两白都讷二百有七两【均工闗】奉天四千八十八两中江三千二百九十四两山东临清闗四万三千三百有五两【内工闗四千五百七十二两】山西武元城千二百三十一两【工闗】江苏海闗七万七千五百有九两浒墅闗四十九万五千二百二十六两淮安闗三十二万五千一百六十三两【内宿迁工闗四万八千八百八十四两系淮安闗兼管】扬州闗二十万一千九百有八两西新闗十有二万九千九百十有五两【内龙江工闗五万七千六百有七两系西新闗兼管】安徽鳯阳闗二十八万七千九百二十两芜湖闗三十一万六千八百二十五两【内工闗七万一百四十六两】江西九江闗三十五万四千二百三十四两贑闗九万六百八十二两福建海闗三十一万四千四百四十八两闽安闗二万三千三百六十五两浙江海闗八万七千六百五十四两北新闗二十一万六千五百六十二两【内南新工闗三万二百四十七两系北新闗兼管】湖北武昌厂五万三千九百六十七两荆闗四万一千六百十有七两【工闗】湖南辰闗万六千四百二十二两【工闗】四川防闗【旧名渝闗】十有六万三千一百十有四两【内工闗五千两】打箭鑪一万九千六百七十五两广东海闗五十一万五千一百八十八两太平闗十有三万七千二百九十七两广西梧厂六万三千有八两寻厂四万五千八百二十两各有竒
　　凡直省闗务或差京官监督或以督抚总理或以将军织造盐政兼理京差由部疏请嵗周更代督抚委所属道府专司之具疏以
　　闻
　　凡货财之经过闗津者必行商大贾挟赀货殖以牟利者廼征之物有精麤直有贵贱利有厚薄各按其时地以定应征之数部设科条颁于各闗刋之木榜俾商贾周知而吏不能欺其有匿应税之物者论如法至小民日用所需担负竒零之物皆不在征之条
　　凡海舶贸易外洋者给之照以稽察之其出洋归港皆慿照为信因按其照税之有藏匿奸匪私带违禁之物者论如法
　　凡内江内河赁载客货之船经辽旷阅险阻皆给之照抵闗投验以辨奸良各闗税货税船各随其地之宜有私冒越渡者论如法
　　凡闗津之征每嵗豫作空白册申部部于册内编定年月钤印发还一曰亲填簿商贾到闗输税令揭其货物按次月日亲书于册不得假手吏胥一曰循环簿一留署一发闗据商贾所书货物分析其应税之数亦按次月日备书于册循发则环留环发则循留司闗者随时计度而钩考之一曰稽考簿以循环簿所书一嵗征收之数分记而总结之亦按次月日备书于册一送部一存闗一自收执亲填簿循环簿于嵗终缴部稽考簿于任满缴部由部覆覈之以待奏销
　　凡商贩米谷往被灾地方售儥者所在官司给照过闗毋许羁留及各省鼓铸铜铅官仓营汛所籴米谷验其文符并免输税
　　凡闗税考成监督一嵗差满条析经征之数具疏专逹其隶督抚总理者嵗周疏报亦如之皆以册逹部部受其要而会之定其殿最以
　　闻惟闗隶工部者赋输部库考覈则由工部



　　钦定大清会典卷十六
　　钦定四库全书
　　钦定大清会典卷十七
　　戸部
　　杂赋
　　周礼山泽之赋供之大府金玉锡石之地卝人守之絘布总布质布廛人敛之盖利用通财而薄征之以便民也前代以来杂赋繁重
　　国家宽政频施复除殆徧矣惟其治于有司者系之赋籍俾在官者有稽焉
　　凡濒江沙淤成洲之地小民植芦为业或治阡陌种麦稻与良田等均曰洲田其输赋于官均曰芦课以乾隆十八年奏销册计之江苏安徽江西湖北湖南所属芦洲共七万九千九百四十六顷四十六亩赋入十有九万八千二百五十两三钱各有竒○芦洲夹大江两岸沙随水性迁移不常此落彼淤民以闻于官州县官随时亲勘以申布政使司逹于巡抚备书之籍阅五年巡抚选道员防能者按籍履亩而覆覈之辨其坍于水者除赋水落沙长者分年起征以方田之法度其丈尺周知其坍长之数而征除之○征除之法以新淤之地补其坍者如有余地别给民工筑其隔江对岸地分两属则令所治牧令会勘酌其盈缩以定抵补之数有不以实者官劾民论如律○清厘芦洲以嵗十月水涸为始次年四月竣事巡抚疏
　　闻下部部受其要而覆覈之其报竣逾期者论○芦课之征各随其地之宜以定轻重之等其分隶两江湖广者各制上中下三则冬时开征至次年嵗终乃综其簿籍而申于部民有逋负者经理之官论
　　凡山乡宜茶之地土人树艺为业者无征惟商贾转运而售之民者征其商曰茶课○茶之法由部颁引州县官暨茶马司【甘肃五司以道府同知兼之】批验茶引所【江苏设大使一人】受而布之商商采茶于山及经过闗津居积待售于各府州县运行于边界土司皆凭引以为信无引冒行者为私茶私茶之禁与私盐同○茶引之颁于各省者江苏安徽江西浙江湖北湖南陜西甘肃四川云南贵州嵗行三十六万四千九百四十有九已行之引由所司照验截角更颁新引○茶课之专入奏销者陜甘嵗征银六千二百六十六两有竒茶十有三万六千四百八十箆【十斤为箆】四川嵗征银五万九千七十两有竒商有逋负者经理之官论若江苏安徽浙江所属茶课由经过闗津验引征收归入闗税江西湖北湖南及贵州仁怀一县归入杂税云南归入田赋其他直省不产茶及虽产茶不颁引者皆听民贩运赋归闗市不列茶课○陜甘茶商受引于本省市茶于湖南囘经河南由陜州照验出闗均不征课惟行于陜甘有征其所赋箆茶初制于边外互市以易番马后停易马之令所赋箆茶贮库发售○四川茶引行于内地州县者为内引行于沿边者为边引行于土司者为土引其赋入不同各酌土俗之宜以定其征输之等
　　凡五金之产为器用所必需其藏于山岩土石之中者曰矿小民入山开采以资生计有司者治之因赋其什一曰矿课○广西云南贵州产黄金白金赤金锡铅铁水银丹砂雄黄山西四川广东产赤金锡铅铁湖南产赤金锡铅铁水银丹砂雄黄皆召商试采矿旺则开竭则闭各省赋入视出产之众寡嵗无常数○深山穷谷资斧不能继及近民墓宅田地均不开采承商鸠工必用土著辨奸良四方客民走集者禁争讼滋事者禁以牧令丞倅掌其戒令戍之弁兵以防奸宄其经理之不善者论如法
　　凡泽国多鱼其渔者有税曰鱼课明代多设河泊所大使以几其征
　　国朝弛泽梁之禁惟留江西二所广东三所余皆裁革嵗课江南江西福建浙江湖广广东共二万四千四百十有二两有竒
　　凡民间卖买田宅皆凭书契纳税于官以成其质剂曰契税○税契之法布政使司作契帖钤以司印颁之州县民之卖买田宅者领契帖于官征其税书其姓名揭其物数并原契予之以防诈伪以治诉讼其税输藩库布政使司覆覈之以逹于部嵗无常数
　　凡城厢衢市山场镇集舟车所辏货财所聚择民之良者授之帖以为牙侩使辨物平价以通贸易而税其帖曰牙税质库商行操竒赢以逐利者有行铺税牲畜之鬻于市者防其暴盗有马牛税猪羊税水陆之珍自逺至者有落地税若夫阛阓旗亭日陈百物贩夫贩妇担负竒零皆无征其征于有司者嵗终则会与田赋合疏以
　　闻以乾隆十八年奏销之数计之直省嵗课共百有
　　五万二千七百有六两有竒









　　钦定大清防典卷十七
　　钦定四库全书
　　钦定大清会典卷十八
　　戸部
　　俸饷
　　凡颁禄亲王嵗支俸银万两世子六千两郡王五千两长子三千两贝勒二千五百两贝子千三百两镇国公七百两辅国公五百两一等镇国将军至奉恩将军凡十有三等禄自四百十两每降一等减二十五两宗室云尉八十五两授云尉品级者八十两○固伦公主四百两和硕公主三百两郡主至乡君凡五等禄自二百五十两递减三十两固伦公主额驸二百八十两和硕公主额驸二百五十五两郡主额驸二百三十两县主额驸百八十两郡君额驸百五十五两县君额驸百三十两乡君额驸百有五两○一等公七百两二等公至云尉凡二十五等禄自六百八十五两递减二十五两恩尉四十五两不入等次之公侯伯子男及授轻车都尉都尉云尉品级者自二百五十五两递减至八十两亦以二十五两为差○在京文职八旗武职一品官百八十两二品百五十五两三品百三十两四品百有五两五品八十两六品六十两七品四十五两八品四十两均正从同禄九品三十三两从九品三十一两各有竒未入流与从九品同笔帖式七品三十三两八品二十八两九品二十一两文职于正俸外加增一倍曰
　　恩俸又一品至九品月给银五两至一两有差曰公费【每银一两折制钱九百文】○禄米自王公至文武官弁均以俸定数每俸银一两支米一斛○
　　盛京五部及
　　陵寝文武各官俸银与京官正俸同○王公公主额驸领俸以旗册呈宗人府满世爵暨文武官由本旗汉文官由本部院册送吏兵二部覈实咨部嵗以春二月秋八月给发○外文职自一品至未入流颁禄与内文职正俸同○中外緑旗武职正一品嵗支俸银九十五两从一品八十一两正二品六十七两从二品五十三两各有竒薪银均百四十四两三品俸银三十九两薪银百二十两四品俸银二十七两薪银七十二两五品俸银十有八两薪银四十八两六品俸银十有四两薪银三十三两各有竒正从相同七品俸银十有二两有竒薪银与六品同○
　　京营緑旗武职领俸由歩军统领册送兵部覈实咨部给发外省文武各官册送布政使司给发○外藩喀尔喀杜尔伯特等汗科尔沁亲王嵗支俸银二千五百两俸币四十各亲王均银二千两币二十有五世子银千五百两币二十科尔沁扎萨克图郡王同各郡王均银千二百两币十有五长子银八百两币十有三贝勒同贝子银五百两币十镇国公银三百两币九辅国公银二百两币七扎萨克台吉等银百两币四下嫁外藩固伦公主银千两币三十和硕公主银二百两币十有二郡主银百五十两币十县主银百两币八郡君银五十两币六县君银四十两币五乡君银三十两币四固伦公主额驸银三百两和硕公主额驸银二百两均币九郡主额驸银百两币八县主额驸银五十两币五郡君额驸银四十两币四县君额驸银三十两币三
