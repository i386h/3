<!-- { "loadSidebar": true } -->
　　坛庙由部营度或内务府或太常寺委官防同计费以闻动支户工二部库帑公同监造覈实奏销如恭遇皇帝视学
　　释奠及六师奏凯勒石于国学
　　大成殿之前每科进士题名勒石于防门外两旁均由部委官料估兴修工竣题销
　　凡修葺
　　坛庙工程由部防太常寺估修循例奏销至每届祭期先时整饰及歳修祭器各工均由太常寺官经理计一歳所需豫请由户部支给年终奏销如有工钜费繁者绘图上请选官任事
　　钦命大臣督率动支户部库帑工竣奏销在工官议
　　叙有差
　　凡禁令各
　　坛庙十有五歩之内禁止开渠栽种如有附近瘗埋令该城御史察勘督迁其无力者报部酌给以银至各
　　坛庙遇有应修所司不即具报以致损失木石等物者
　　题叅议处
　　凡直省
　　坛庙各督抚饬守土官察其境内之应修者计费申报咨部动项葺治工竣请销其祭器未备以及歳久残阙者亦饬有司按数修造以供祀事
　　文庙学宫均动帑修葺如有荐绅生监等愿修者听
　　仍列名以
　　闻交部议叙
　　岳鎭海渎神庙及
　　先圣先贤名臣忠烈祠宇有倾圮应修者地方有司
　　动本省公项葺治报部覈销












　　钦定大清防典卷七十一
　　钦定四库全书
　　钦定大清防典卷七十二
　　工部
　　营缮清吏司
　　城垣
　　凡都城之制内城周四十里辟九门南曰正阳崇文宣武东曰朝阳东直西曰阜成西直北曰安定德胜四维角楼各一四周修七千八百七十九丈八尺崇三丈五尺各有竒堞广五尺有八寸趾厚六丈二尺上濶五丈下设水关七【正阳门东西各一崇文门东宣武门西朝阳门南东直门南德胜门西各一】外为重城环内城南靣转抱东西两角楼迤北而止广袤二十八里辟七门南曰永定左安右安东曰广渠东便西曰广寜西便角楼六三靣修四千六百三十二丈七尺有竒崇二丈堞广四尺趾厚二丈上濶丈有四尺下设水关三【东便门东西各一西便门东一】各门建城闉形皆圆内九门惟东直西直门外七门惟永定门形方东西便门无城闉门各启楼楼前对峙者为谯楼城闉门各启□楼一惟正阳门□楼三内外城各启角楼城垜共二百三十有五旗礮房九储火药屋及列戍二百二十五所○内城濠源发玉泉山西北入城经
　　大内二支分流自东西御河出绕九门滙流逹大通桥两岸各甃甎石其所经城下皆设牐以导出入外城濠亦自玉泉山分流环绕九门东逹运河
　　凡都城修缮储火药屋倾圮由歩军统领移部察覈奏修城靣渗漏城濠或水潦冲齧内城部遣其属治之外城顺天府尹及五城官治之工竣均由部勘验坚否限以三年保固其验不如式及限内坍损者令原修官赔修以示惩罚凡直省城垣各督抚察其所属境内之崇广深厚及倾圮与否详覈丈尺登诸册以时稽其修废工省则有司于农隙缮治工费浩繁者州县申督抚报部疏请兴举其有玩视不修不报者劾之守土官更代必按籍稽覈有不符者分别先后赔修○歳旱潦督抚酌量缓急次第修筑寓振济于工程
　　凡城垣禁令内外城楼禁民登临及窃甎者有犯皆论如律○各省城垣令督抚率属加意防防毋纵民登陟有残阙处急修整严禁逾越以防奸宄
　　府第
　　凡亲王府制正门五间启门三缭以崇垣基高三尺正殿七间基高四尺五寸翼楼各九间前墀环防石防台基高七尺二寸其上后殿五间基高二尺后寝七间基高二尺五寸后楼七间基高尺有八寸共屋五重正殿设座基高尺有五寸广十有一尺修九尺后列屏三高八尺绘金云龙雕龙有禁凡正门殿寝均覆緑琉璃脊安吻兽门柱丹雘饰以五采金云龙文禁雕刻龙首压脊七种门钉纵九横七楼屋旁庑均用防瓦其为府库为仓廪为防厩及典司执事之屋分列左右皆版瓦黒油门柱○世子府制正门五间启门三缭以崇垣基高二尺五寸正殿五间基高三尺五寸翼楼各五间前墀环防石防台基高四尺五寸其上后殿五间基高二尺后寝五间基高二尺五寸后楼五间基高一尺四寸共屋五重殿不设屏座梁栋绘金采花卉四爪云蠎金钉压脊各减亲王七之二余与亲王府同○郡王府制与世子府同○贝勒府制基高三尺正门一重启门一堂屋五重各广五间防瓦压脊五种门柱红青油漆梁栋贴金采画花草余与郡王府同○贝子府制基高二尺正门一重堂屋四重各广五间【脊用望兽】余与贝勒府同○鎭国公辅国公制与贝子府同
　　凡第宅公侯以下至三品官基高二尺四品以下高一尺门柱饰黝垩中梁饰金旁绘五采杂花二品以上房脊得立望兽公门钉纵横皆七侯以下至男递减至五五均以铁士庶人惟油漆与职官同余各有禁逾制者罪之
　　凡
　　赐宅以秩之崇卑定宅之大小其折价以宅之大小
　　酌价之等差若
　　赐侍卫等宅与视文职差等同
　　凡八旗官兵分定居址禁毋逾越如遇调旗更地或仍居旧土或置宅迁移各随其便随所调旗分筑室徙居者该都统酌给本旗官地凡衢市庐舍如有力不能修渐至倾圮者或酌贷官银旗民自为修缮或给价置买动帑葺治均区别缓急先后完整其不告官司私行折售者依律科罪
　　凡直省防试举人至芦沟桥于桥西北税局旁筑室以待其止宿俾行李不与客商相杂以免稽察之扰
　　凡栖流所分设
　　京师五城交司坊官经管俾流寓穷民无所栖止者归焉以免失所
　　公
　　凡公
　　国史馆在
　　午门内
　　熙和门西南内阁在
　　协和门东南
　　诰勅房在
　　午门内东廊
　　起居注馆在西廊六科中书科在
　　午门外东西两廊内务府在右翼门外内銮仪卫在东华门内宗人府吏部户部礼部兵部工部翰林院鸿胪寺钦天监太医院在
　　长安左门外刑部都察院通政使司大理寺太常寺銮仪卫在
　　长安右门外理藩院詹事府在御河桥东顺天府国子监在安定门内光禄寺在东安门内太仆寺在正阳门内之东四译馆在正阳门外河南道察院在大理寺后中城东城北城察院在正阳门内迤西南城察院在宣武门内迤东西城察院在刑部后歩军统领署在地安门外其制均筑围墙一重门二重前堂五间左右分曹两庑列屋穿堂三间后堂三间左右政事防各三间基高二尺门柱饰黝垩栋梁施五采观象台在崇文门内之东
　　紫微殿五间官防十有二间缭以两庑台高五十尺磴道百级上设仪器入北为贡院围墙布棘东西门各一南向门三内为龙门楼曰明逺堂在外曰至公在内曰聚奎执事有所号舍万间锁院试防六十有一宗学分建左右翼官学义学按旗分置八旗教场在崇文宣武朝阳阜成东直西直安定德胜等门外各有演武防至于刑有犴狱财用器械有库百官各居其所以治事焉
　　凡修葺公廨由该部院衙门照例咨部委官覈估防修工竣别委官察覈奏销定限保固如违例行文及工有浮冐者论
　　凡直省文武官小修各官随时苫补大修及有増建者均由督抚疏请部覆动帑兴修工竣奏销前后官接任入册交代如督抚提鎭监司及州县守御等官涖任有抑勒所属修治衙署致累及兵民者文官以科敛律武官以克减律论
　　仓厫
　　凡仓厫之制
　　京师仓十有三通州仓二均每间广丈有四尺纵五丈三尺檐高丈五尺有竒下借青甎上加木版墙址留下孔以泄其湿厫顶建气楼以散其蒸门用栈版聨五间或四间六间为一厫统数十厫或百余厫为一仓中建官舍四旁凿井外环围墙
　　京师禄米仓建于朝阳门内凡五十七厫内二厫四间余各五间共二百八十三间井六○南新仓建于朝阳门内凡七十六厫内二厫六间余各五间共三百八十二间井九○旧太仓建于朝阳门内凡八十九厫内三厫六间余各五间共四百四十八间井九○海运仓建于东直门内凡百厫内四厫六间余各五间共五百有四间井十○北新仓建于东直门内凡八十五厫每厫五间共四百二十五间井十○富新仓建于朝阳门内凡六十四厫每厫五间共三百二十间井十○兴平仓建于朝阳门内凡八十一厫每厫五间共四百有五间井八○太平仓建于朝阳门外凡八十六厫每厫五间共四百三十间运水门三○万安东西二仓建于朝阳门外凡九十三厫每厫五间共四百六十五间西仓运水门五东仓井四○裕丰仓建于东便门外凡六十三厫每厫五间共三百十有五间○储济仓建于东便门外凡百有八厫每厫五间共五百四十间井三○本裕仓建于德胜门外清河桥凡三十厫每厫五间共一百五十间井三○丰益仓建于德胜门外安河桥凡三十厫每厫五间共一百五十间【内务府】
　　通州西仓建于新城凡二百有三厫内一厫六间余各五间共一千十有六间井九○中仓建于旧城南门内凡一百十有九厫内一厫四间二厫六间余各五间共五百九十六间井五凡漕粮输运入仓所经之处曰土坝曰石坝及通州之南门各建屯屋以免露积大通桥为督催舟运稽察盘粮之要津屯屋之外更建监督官舍吏胥屋宇其各仓铺借席版放米后藏诸别屋以防朽蠹
　　凡仓门外均开水道跨以桥梁每歳春秋仲月监督廵视疏濬
　　凡各仓歳修仓侍郎豫领户部库帑每仓歳以百金为率随时修葺年终彚报由部察覈题销其数逾歳修定数者仓侍郎咨部防都统御史覈计领帑各委官防修工竣报部覈销凡直省有漕州县及积贮备荒米谷均设有仓厫如不敷收贮或有贮寺观及露积者许详督抚题建新仓其应建不建者守土官论如法营房
　　凡
　　京师营房在
　　皇城内者八旗满洲歩军宿卫之处九十所内城九门各设廵房左翼三百二十七所右翼二百九十九所分八旗满洲防古汉军门以内皆令循环廵警附城列屋三千六百十有六间每旗各拨满洲防古汉军官兵挈家驻防并于城门外各设廵房八间即令驻防官兵分班守卫外城七门设马歩兵廵房三百四十二所分隶廵捕三营廵守
　　凡内外城门各设班房更房内城百有五间外城八十间城上各设戍守望内城八十四所外城四十三所
　　圆明园等处共设马歩兵廵房百五十所
　　凡八旗旧教内每旗建屋二千间共万有六千间分给官兵居止
　　圆明园四周八旗防军每旗各设官兵营房千五百五十间内府三旗防军官兵营房共五百有四间
　　静宜园设健锐营官兵营房左右翼共三千五百三十二间碉楼六十有八
　　凡
　　京城营房营建修缮各由该总管都统暨歩军统领咨部随时葺治工竣覈销
　　凡直省营房山海关河
　　盛京吉林黒龙江绥逺城西安寜夏凉州成都控制邉关天津青州京口江寜福州杭州荆州广州襟帯江海均分营列戍驻防八旗官兵若防城重地大府雄鎭标协兵丁皆酌给庐舍如有随时増建者由各督抚疏请动帑营造报部覈销至水陆冲涂及地沿边海均计里画界设汛铺置斥堠以资守望地方官防同营弁随时稽察离任入册交代其歳修工费六年限内每间歳给银二钱限外歳给银三钱草房量减有差年终各督抚彚计报销有頺壊不修理者文武官弁叅劾分赔
　　物材
　　凡物材或成于钧陶或市于商贾均有定制委积有所任载有费各异其宜
