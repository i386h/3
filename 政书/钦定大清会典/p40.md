<!-- { "loadSidebar": true } -->
　　皇帝跪奏上香
　　皇帝上柱香次三上瓣香兴次诣
　　太稷位前上香仪同奏复位
　　皇帝复位司香官二人以次升坛诣东西
　　配位前上香毕退賛引官奏跪拜兴【以下跪拜兴皆有奏】
　　皇帝行三跪九拜礼王公百官均随行礼奠玉帛行初献礼司玉帛官奉篚司爵官奉爵各升坛诣
　　太社
　　太稷位前奏茂平之章舞干戚之舞司玊帛官跪奠
　　玊帛三叩司爵官跪献爵奠正中
　　配位前奠帛献爵仪同皆退司祝至祝案前跪三叩奉祝版兴升坛稍西跪乐暂止
　　皇帝跪羣臣皆跪司祝读祝毕诣
　　太社位前跪安于案三叩退乐作
　　皇帝率羣臣行三拜礼兴乐止武功之舞退文舞八佾进行亚献礼奏育平之章舞羽籥之舞司爵官诣
　　神位前跪献爵奠于左仪如初献行终献礼奏敦平之章【舞同亚献】司爵官跪献爵奠于右仪如亚献乐止文徳之舞退太常官賛
　　赐福胙光禄卿二人自坛下西案奉福胙升坛进至神位前拱举降阶出内壝北门立
　　皇帝拜位之右侍卫二人进立于左
　　皇帝跪左右执事官皆跪右官进福酒
　　皇帝受爵拱举授左官进胙受胙亦如之三拜兴率羣臣行三跪九拜礼彻馔奏博平之章有司奉方珪退送
　　神奏乐平之章
　　皇帝率羣臣行三跪九拜礼有司奉祝次帛次馔次
　　香恭送瘗所
　　皇帝转立拜位旁西向祝帛过复位乃望瘗奏征
　　平之章恭导
　　皇帝诣望瘗位望瘗奏礼成恭导
　　皇帝由防门出礼部尚书率太常官恭请
　　神位还御
　　皇帝至坛北门外神路右陞礼舆法驾卤簿前导导
　　迎乐作奏祐平之章
　　皇帝回銮王公从各官以次退不陪祀王公百官朝
　　服于
　　午门外跪迎
　　午门鸣钟王公随
　　驾入至内金水桥恭
　　皇帝还宫各退○因事祗告遣官将事太常卿率所
　　属恭请
　　太社
　　太稷神位奉安坛上陈帛二尊爵鑪镫如常祭荐脯醢果实太常賛礼郎二人引遣官入社稷街门由坛南门入循内壝西行至内壝北门外拜位行礼余仪均与常祭同○嵗孟夏常雩后不雨既祈
　　神只
　　太嵗如未应越七日乃祈于
　　太社
　　太稷并设
　　配位荐玉遣官素服将事作乐行礼乐章迎
　　神奏延丰奠玊帛初献奏介丰亚献奏滋丰终献奏
　　霈丰彻馔奏绥丰送
　　神奏贻丰望瘗奏溥丰文武官应陪祭者咸与祈祷其仪物与因事祗告同得雨报祭与常祭同水潦祈晴冬旱祈雪礼亦如之○直省府州县各择爽垲之地建
　　社稷坛均北向嵗以春秋仲月上戊日为民祈报会城则总督若廵抚主之道官分治各府者于所治主其祭其余府州县皆正官将事以各学教官紏仪生员充礼生会城以丞倅府州县以掾史执事
　　社
　　稷位前各帛一铏二簠二簋二笾四豆四爵三共羊一豕一尊一祭日鸡初鸣承祭官以下咸朝服齐集黎明賛引礼生二人引承祭官诣盥洗所盥洗通賛礼生賛执事者各司其事【以下自迎神至望瘗皆唱賛】賛引礼生賛就位引承祭官至阶前拜位立引班礼生二人分引陪祭官文东武西【班与外省朝贺同】各就拜位序立乃迎
　　神賛引賛升坛引承祭官升坛诣香案前司香跪奉香賛引賛上香承祭官三上香賛复位引承祭官降复位賛跪叩兴【以下行礼皆有賛】承祭官行三跪九叩礼陪祭各官皆随行礼奠帛初献爵司帛奉篚进跪奠篚司爵奉爵进献爵奠正中皆退司祝礼生至祝案前跪承祭官暨陪祭各官皆跪司祝读祝毕诣
　　神位前跪安于案叩如初退承祭官暨陪祭各官行三叩礼亚献爵奠于左终献爵奠于右均仪如初献乃彻馔送
　　神承祭官行三跪九叩礼陪祭各官皆随行礼司祝奉祝司帛奉帛恭送瘗所承祭官转立拜位西旁东面候祝帛过复位引至望瘗位望瘗賛引告礼成引退众皆退




　　钦定大清会典卷四十三
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
　　钦定四库全书
　　钦定大清会典卷四十四
　　礼部
　　祠祭清吏司
　　中祀一
　　凡朝
　　日之礼兆阳位于东郊其制一成嵗以春分迎日出祀
　　大明甲丙戊庚壬年
　　皇帝亲朝
　　日奉
　　大明位西向赤璧一帛一牛一羊一豕一登一铏二簠簋各二笾豆各十尊一爵三琖三十鑪一镫二先祀一日乐部设中和韶乐于坛下分左右悬祀日銮仪衞陈法驾卤簿于
　　午门外日出前八刻太常卿诣
　　乾清门告时
　　皇帝御礼服乘礼舆出宫前引后扈如常仪
　　驾发警跸
　　午门鸣钟法驾卤簿前导不陪祀王公百官咸朝服跪送导迎鼔吹设而不作銮仪衞校鸣坛内钟
　　皇帝至坛北门外降舆賛引太常卿二人恭导皇帝由坛北门中门入诣具服殿更祭服礼部尚书
　　率太常官恭请
　　神位安奉坛上毕太常卿奏请行礼
　　皇帝出具服殿盥洗賛引太常卿恭导
　　皇帝入内壝左门由中阶陞坛至黄幄次拜位前东向立鸿胪官引陪祀王公入内壝门位阶下百官位内壝门外左右序立均东面典仪官賛乐舞生登歌执事官各共乃职【以下迎神至送神皆典仪官唱賛】武舞八佾进賛引官奏就位
　　皇帝就拜位立乃迎
　　神司香官奉香盘进司乐官賛举迎
　　神乐奏寅曦之章【凡举乐皆司乐官唱賛】賛引官奏就上香位
　　恭导
　　皇帝诣香案前司香官跪进香賛引官奏跪
　　皇帝跪奏上香
　　皇帝上柱香次三上瓣香兴奏复位
　　皇帝复位奏跪拜兴【以下行礼皆有奏】
　　皇帝行三跪九拜礼王公百官均随行礼乃奠玊帛司玉帛官奉篚进奏朝曦之章司玊帛官跪奠玊帛三叩退行初献礼司爵官奉爵进奏清曦之章舞干戚之舞司爵官立献爵奠正中司祝至祝案前跪三叩奉祝版跪案左乐暂止
　　皇帝跪羣臣皆跪司祝读祝毕诣
　　神位前跪安于案三叩退乐作
　　皇帝率羣臣行三拜礼兴乐止武功之舞退文舞八佾进行亚献礼奏咸曦之章舞羽籥之舞司爵官献爵奠于左仪如初献行终献礼奏纯曦之章【舞与亚献同】司爵官献爵奠于右仪如亚献乐止文徳之舞退太常官賛答福胙光禄卿二人就南案奉福胙至
　　神位前拱举降立于
　　皇帝拜位之右侍衞二人进立于左
　　皇帝跪左右执事官皆跪右官进福酒
　　皇帝受爵拱举授左官进胙受胙亦如之三拜兴率羣臣行二跪六拜礼彻馔奏延曦之章有司诣
　　神位前奉赤璧退送
　　神奏归曦之章
　　皇帝率羣臣行三跪九拜礼有司奉祝次帛次馔次
　　香恭送燎所
　　皇帝转立拜位旁北向候祝帛过复位乐作祝帛燎
　　半奏礼成恭导
　　皇帝出内壝左门入具服殿更衣礼部尚书率太常
　　官恭请
　　神位还御
　　皇帝出至坛北门外陞舆法驾卤簿前导导迎乐作
　　奏祐平之章
　　皇帝回銮王公从各官以次退不陪祀王公百官于午门外跪迎
　　午门鸣钟王公随
　　驾入至内金水桥恭
　　皇帝还宫各退○遣官行礼由北门左门入内壝门右门行礼于坛下上香升坛升降均由右阶賛引以太常賛礼郎祝帛送燎位避立右旁王公不陪祀百官陪祀如仪



　　凡夕
　　月之礼兆隂位于西郊其制一成嵗以秋分迎月出祀
　　夜明以
　　北斗五星二十八宿周天星辰配丑辰未戍年
　　皇帝亲夕
　　月奉
　　夜明位东向
　　配位南向均设玉色幄
　　夜明位白璧一帛一牛一羊一豕一豋一铏二簠簋各二笾豆各十尊一爵三琖三十鑪一镫二
　　配位帛十有一牛一羊一豕一豋一铏二簠簋各二笾豆各十尊一爵三琖三十鑪一镫二祀日乐部豫设中和韶乐于坛下分左右悬銮仪衞陈法驾卤簿于
　　午门外日入前四刻太常卿诣
　　乾清门告时
　　皇帝御礼服乘礼舆出宫前引后扈如常仪
　　驾发警跸
　　午门鸣钟法驾卤簿前导不陪祀王公百官咸朝服跪送导迎鼔吹设而不作銮仪衞校鸣坛内钟
　　皇帝至坛北门外降舆賛引太常卿二人恭导皇帝由坛北门中门入诣具服殿更祭服礼部尚书
　　率太常官恭请
　　神位安奉坛上毕太常卿奏请行礼
　　皇帝出具服殿盥洗賛引太常卿恭导
　　皇帝入内壝左门由中阶陞坛至黄幄次拜位前西向立太常賛礼郎引分献官入内壝右门至阶前甬道北立鸿胪官引陪祀王公入内壝门位阶下百官位内壝门外左右序立均西面典仪官賛乐舞生登歌执事官各共乃职【以下迎神至送神皆典仪官唱賛】武舞八佾进賛引官奏就位
　　皇帝就拜位立乃迎
　　神司香官各奉香盘进司乐官賛举迎
　　神乐奏迎光之章【几举乐皆司乐官唱賛】賛引官奏就上香位
　　恭导
　　皇帝诣
　　正位香案前司香官跪进香賛引官奏跪
　　皇帝跪奏上香
　　皇帝上柱香次三上瓣香兴奏复位
　　皇帝复位太常賛礼郎引分献官由北阶升坛诣配位前上香毕降阶退立原位奏跪拜兴【以下行礼皆有奏】
　　皇帝行二跪六拜礼分献官王公百官均随行礼奠帛行初献礼司玊帛官各奉篚司爵官各奉爵进奏升光之章舞干戚之舞司玊帛官各奠玊帛行三叩礼司爵官各献爵奠正中退司祝至祝案前跪三叩奉祝版跪案左乐暂止
　　皇帝跪羣臣皆跪司祝读祝毕诣
　　正位前跪安于案三叩退乐作
　　皇帝率羣臣行三拜礼兴乐止武功之舞退文舞八佾进行亚献礼奏瑶光之章舞羽籥之舞司爵官献爵奠于左仪如初献行终献礼奏瑞光之章【舞与亚献同】司爵官献爵奠于右仪如亚献
　　配位献爵仪均同乐止文徳之舞退太常官賛答福胙光禄卿二人就北案奉福胙至
　　正位前拱举降立于
　　皇帝拜位之右侍衞二人进立于左
　　皇帝跪左右执事官皆跪右官进福酒
　　皇帝受爵拱举授左官进胙受胙亦如之三拜兴率羣臣行二跪六拜礼彻馔奏涵光之章有司诣
　　正位前奉白璧退送
　　神奏保光之章
　　皇帝率羣臣行二跪六拜礼有司奉祝次帛次馔次
　　香恭送燎所
　　皇帝转立拜位旁南向候祝帛过复位乐作祝帛燎
　　半奏礼成恭导
　　皇帝出内壝左门入具服殿更衣礼部尚书率太常
　　官恭请
　　神位还御
　　皇帝至坛北门外陞舆法驾卤簿前导导迎乐作奏
　　祐平之章
　　皇帝回銮王公从各官以次退不陪祀王公百官于午门外跪迎
　　午门鸣钟王公随
　　驾入至内金水桥恭候
　　皇帝还宫各退○遣官行礼由坛北门左门入内壝门右门上香时升降由右阶分献官位在遣官后之左升降由左阶行二跪六叩礼余仪与朝
　　日遣官同














　　钦定大清会典卷四十四
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
