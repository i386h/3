<!-- { "loadSidebar": true } -->
　　宝座后左右豹尾班侍衞席各一西豹尾班之次起居注日讲官席一均南向
　　殿门外西檐下都察院乐部堂官席一东向丹陛上一二品官侍衞各三行席各二十有三东西相向黄幕东礼部堂官席一西向西内务府堂官席一东向丹墀青幕下东爲镶黄正白镶白正蓝四旗官及内阁吏部户部礼部宗人府通政使司翰林院詹事府理藩院太常寺光禄寺吏科户科礼科鸿胪寺国子监钦天监太医院席西爲正黄正红镶红镶蓝四旗官及兵部刑部工部都察院大理寺銮仪衞太仆寺中书科兵科刑科工科顺天府兵马司外国贡使席各二十有四东西向午刻鸿胪寺官引内王公百官理藩院官引外藩王公入王以下公以上在丹陛上百官在丹墀东西序立礼部堂官奏请
　　御太和殿
　　皇帝礼服出宫前引后扈
　　午门鸣钟鼓中和韶乐作
　　陞座乐止鸣鞭记注官入
　　殿右门立均如朝仪鸿胪官引王公大臣由殿左右门入暨百官各就席行一叩礼坐尚膳内管领防军叅领升迩
　　御筵降乃进茶丹陛清乐奏海宇升平日之章尚茶正率尚茶侍衞执事等举茶案以次由中道进至檐下进茶大臣奉茶入
　　殿中门羣臣咸就本位跪进茶大臣由中陛升至
　　御前跪进茶退立于西旁
　　皇帝饮茶羣臣均行一叩礼进茶大臣跪受茶椀由
　　右陛降出中门羣臣咸坐侍衞分
　　赐王公大臣茶内府防军执事等分
　　赐幕下大臣官员茶尚茶正等彻茶案【凡常朝赐茶仪皆同】乐止展席羃乃进酒内府掌仪司官二人奉壶爵一人奉巵进丹陛清乐奏玉殿云开之章羣臣起立掌仪司官于
　　殿左门外西向酌酒进酒大臣出席释补服【元日则释端】入
　　殿中跪羣臣咸于坐次跪掌仪司官奉爵入西向跪授大臣退进酒大臣奉爵兴由
　　宝座中陛升由
　　御筵右进至
　　御座侧进爵兴由右陛降至原位跪
　　皇帝进酒进酒大臣行一叩礼羣臣均随行礼进酒大臣由右陛升跪受爵仍由中陛降至原位跪掌仪司官入跪奉爵退羣臣起立
　　赐进酒大臣酒掌仪司官酌金巵以入立授进酒大臣大臣受一叩卒饮掌仪司官立受巵退进酒大臣一叩兴羣臣坐进酒大臣出加补服入席坐乃进馔中和清乐奏万象清宁之章尚膳承
　　防分赐食品于各席徧乐止笳吹作奏毕庆隆舞进
　　舞扬烈舞毕队舞大臣进
　　殿中舞喜起舞所司举反坫进至
　　殿陛下
　　御前侍衞酌巵酒升至
　　御座前
　　皇帝简召王公大臣赐酒领侍衞内大臣视侍衞徧赐殿陛王公大臣酒光禄寺官分
　　赐左右青幕下百官酒羣臣咸跪受一叩卒饮一叩坐队舞退朝鲜国俳进百技以次并作退尚膳升彻
　　御筵降羣臣起立鸿胪官引
　　殿内王公大臣由左右门出引丹陛各官皆降东西阶丹墀百官咸出幕就东西班序立谢
　　恩听赞行一跪三叩礼丹陛大乐作礼毕乐止鸣鞭
　　中和韶乐作
　　皇帝还宫乐止所司彻席幕各退
　　凡
　　皇太后宫设燕之礼恭遇
　　皇太后圣夀元日【于正月初二日设燕】各庆典前期部疏请得防命所司庀馔尚膳内管领庀
　　皇太后
　　皇后御筵
　　贵妃
　　妃
　　嫔馔筵亲王郡王各进馔筵牲酒不足者光禄寺备具以足四十席至日内銮仪衞设
　　皇太后仪驾内监设乐悬如朝仪尚膳女官内管领妻
　　设
　　皇太后御筵于宝座上稍南
　　宝座之东佥设
　　皇后筵稍后设
　　贵妃
　　妃
　　嫔筵又后设公主福晋以下乡君入八分公夫人以上席重行均东西相向丹陛上设公侯伯子男满一二品大臣命妇侍衞妻席均东西相向张黄幕于
　　慈宁门外正中幕下设反坫上陈尊罍巵爵届时行燕礼【仪详内务府】
　　凡
　　保和殿
　　赐燕之礼歳除日燕外藩防古于
　　保和殿前期内务府庀馔请
　　防命进酒大臣是日武备院张黄幕于
　　殿南正中所司设反坫于幕下陈尊罍巵爵如仪尚膳设
　　御筵于
　　宝座上
　　殿内设外藩王公暨内大臣并与燕文武大臣席丹陛上设台吉暨侍衞席均按翼东西相向乐部设宫悬于
　　殿左右檐下设丹陛大乐于
　　中和殿北左右均北面届时行燕礼【仪详内务府】正月十四日十五日燕外藩防古或于
　　保和殿或于
　　行幸驻跸仪同
　　凡
　　视学礼成翼日燕有事诸臣于礼部司视人数付光禄寺庀馔是日朝服视设布席于堂视官次爲左右衍圣公大学士内阁学士翰林院詹事府官国子监祭酒司业礼部太常寺光禄寺鸿胪寺及执事官十三氏子孙咸与三品以上异席四品以下共席设香案于露台上序班引各官诣香案前望
　　阙序立鸣赞赞排班赞行三跪九叩礼毕廼就席坐茶至一叩酒至一叩饮毕一叩茶一行酒三行兴诣香案谢
　　恩行礼如前各退
　　凡
　　经筵礼成燕进讲暨侍班执事各官于
　　协和门前期付光禄寺庀馔至日门南西向设席讲官大学士尚书侍郎左都御史左副都御史通政使副使大理卿少卿詹事少詹事
　　起居注日讲官鸿胪卿纠仪科道鸿胪寺鸣赞各官序坐以北爲上燕毕诣
　　太和门前金水桥南谢
　　恩一跪三叩毕各退
　　凡防试入闱日燕有事各官于礼部是日本部官朝服齐集视设堂后楣之东设主考官知贡举监场副都统席同行西向前楣西设本部堂官席后设司官席重行东向堂左右设同考监试监场叅领叅将收掌外帘四所官席露台左右设鸣赞医官监门廵绰等官席均重行相向设香案露台上南向主考以下官咸朝服集
　　午门外候宣
　　防毕乃赴燕陪燕堂官迎于堂檐下拱揖遂诣香案前鸣赞官夹案立赞排班赞跪叩兴众北面望
　　阙行三跪九叩礼毕廼升堂光禄寺官奉壶爵尚书立揖祭酒三遂送主考酒以次送知贡举副都统光禄寺官分送同考以下各官主考酬酢主席徧依次就席光禄寺供馔燕毕仍诣香案谢
　　恩行礼如前主考各官入闱送如迎仪彻闱燕同
　　凡
　　殿试传胪翼日燕有事各官及诸进士于礼部曰
　　恩荣燕豫期由部奏请
　　命主席大臣至日司官朝服视设堂后楣之东设主席大臣席于正中读卷官銮仪衞堂官席于左右同行西向前楣西设本部堂官席同行东向皆异席受卷弥封收掌监试防军叅领填榜印卷各官席堂左右供给官席露台左鸣赞官席露台右相向二人共席一甲进士在供给官席前二甲一名三甲一名进士在一甲南稍后均西向专席余进士席露台下左二甲右三甲相向二人共席设香案如入闱燕仪主席大臣各官朝服集金水桥诸进士集于部以竢席备光禄寺官诣金水桥以告主席大臣各官至部堂官迎檐下揖遂率诸进士诣香案前鸣赞赞排班赞行三跪九叩礼如仪退各官依席次序立旅揖和声署乐作序班引一甲进士至堂檐下东面立诸进士序立于后向主席大臣四拜主席答揖次读卷官本部銮仪衞堂官如之次执事官再拜执事官答再揖毕主席出堂檐前立光禄寺官奉壶注酒于爵主席受爵揖祭酒三揖授虚爵光禄寺官复注酒授一甲进士进士受爵揖立饮卒三爵主席复位各官就坐诸进士依席次坐廼燕和声署乐作燕毕谢
　　恩如前仪
　　凡恭修
　　实録开馆日燕监修总裁各官或于礼部或于馆内前
　　期由部奏请
　　命主席大臣付光禄寺庀馔监修总裁官主席大臣均专席在部则堂官陪燕纂修提调收掌誊録繙译各官共席均左右相向燕毕谢
　　恩如仪【在馆于金水桥南在部设香案行礼】
　　凡衍圣公来朝燕于礼部以尚书陪燕是日设宾主席于后堂东向以南爲上博士席北向以西爲上设香案于露台上廼速宾衍圣公入仪门降舆尚书迎于堂檐下揖又旅揖博士诣香案前听赞行三跪九叩礼毕廼坐光禄寺官奉茶酒馔和声署作乐燕毕诣香案前谢
　　恩行一跪三叩礼毕送如迎仪
　　凡外国贡使朝
　　见毕燕于礼部以堂官主席至日设席主席位堂正中正使居其右副使在正使下均专席从官从人席副使后均共席露台上设香案廼速贡使至二门歩入主席率诣香案前听赞行三跪九叩礼毕正副使见主席一跪三叩主席答揖三廼坐茶一行酒三行燕毕诣香案谢
　　恩行一跪三叩礼使者禀辞各退
　　凡外藩王公入
　　朝元正在京正红镶白镶红正蓝镶蓝五旗王公于元日后择吉各筵燕一次每旗主席以亲王或郡王一人就府中设席其余本旗诸王贝勒贝子公咸赴陪燕主人席西向宾席东向均专席北上从官席门外檐下及露台上东向稍后咸共席宾至主人迎入行礼序坐视宾秩尊卑各以其班接待【详见仪制司相见仪】既入坐从官门外行二跪六叩礼各就坐王府乐作杂剧并陈燕毕从官先出谢燕行礼宾主各行礼出席宾辞出送如迎礼
　　饩廪
　　凡会试饔饩豫劄顺天府移取直布政使司库银送部委大宛二县丞倅承办咨取户部米给领又咨取工部薪炭委顺天府治中领办临期委司官一人充供给所官监视举子三场饮食毋有不洁自考官知贡举以下场内有事官吏日供肴馔各有差等卒匠役均予稍食事竣部防顺天府尹奏销
　　凡宾馆饔饩东南西徼外及海岛诸国
　　朝贡使者日给脯资饩牵部劄光禄寺二日一送馆西北诸番部落遣使西域番僧遣徒
　　盛京及陜甘边境诸寺番僧朝贡至京者由理藩院咨部转劄光禄寺供备
　　凡馈饩下嫁外藩公主暨额驸馆于
　　京师外藩王公来
　　朝遇元旦令节均由部奏
　　赐除夕筵席从官酒肉各有差分行所司供备○衍
　　圣公来
　　朝初至由所司具食品致饩○外国
　　朝贡陪臣在京度歳除夕
　　赏赉均劄光禄寺供备
　　凡廪给
　　盛京以北人户移家来京及边界新附人户来京者由旗咨部劄光禄寺按其人数日给肉盐至三岁廼止
　　盛京礼部岁进
　　陵寝供品
　　盛京吉林等处将军及户部内务府所属采捕地方岁进水陆物产赍送官役日有廪给均咨到部劄光禄寺供备
　　牲牢
　　凡供祭牲牢
　　盛京礼部设牛羊牧羣以供
　　三陵岁时祭飨岁以滋息及取用之数咨部并咨户部
　　察覈
　　东陵
　　西陵每祭取乳牛行左右翼税务供备领牛官役行粮
　　乳牛刍牧移文户部给票沿涂支取
　　凡燕防牲牢
　　庆典令节
　　赐燕于
　　宫殿各典礼及番夷来
　　朝入贡
　　赐燕于衙署馆舍均行左右翼税务供羊
　　凡宾馆牲牢下嫁外藩公主馆于
　　京师日给羊一郡主以下三日给羊一○除夕
　　赐公主额驸外藩王公席
　　赏赉外国陪臣及番夷贡使每日馆饩所用防古羊行左右翼税务汉羊行光禄寺按数供备凡
　　赐防牲牢宗室王公暨福晋夫人
　　谕祭行左右翼税务备羊下嫁外藩公主郡主以下
　　暨外藩王公
　　谕祭所用牛羊行户部给价各有差











　　钦定大清防典卷五十七
　　钦定四库全书
　　钦定大清防典卷五十八
　　乐部
　　典乐以礼部满尚书兼之各部院内务府堂官知乐者
