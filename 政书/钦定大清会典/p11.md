<!-- { "loadSidebar": true } -->
　　赐乡君以上名爵者不封外余均视其夫若子官给封○为人后者已封赠祖父母父母始许以本身妻室封典貤封本生祖父母父母四品至七品官应封一代者许以本身妻室封典貤封祖父母八九品官许以本身封典貤封父母三品以上貤封者请
　　防定夺防为外祖父母抚飬其外祖父母殁无嗣者
　　许捐赠
　　凡给封见任官应封之职以
　　诏下日为定署事官奉
　　防及题明者许给【佐杂微员咨部署理已准部覆者亦准给】升衔留任者以升衔给封兼任者以本任给封丁忧终养官及
　　诏后身故者仍给病解补者不得与○各官任内
　　遇前
　　诏已封后改任者照改任封升任者照升任封加级者不准重封○各官有应封遗漏及先缘事革职复还职者补给所领
　　诰勅燬失者许重给均疏请或误开姓氏遗忘履歴检举求更改者掲送内阁更改○各官曾祖父母祖父母父母有曽犯十恶等罪及妻非礼聘正室或再醮不许请封贪汚革职者不得封赠【因公罣误者仍许封赠】
　　诏后犯事革职及计察降调者不封○失误军机及
　　贪汚革职者所领
　　诰勅追夺若因公罣误与别项革职者免追其祖父本有官阶非因子孙封赠者不在追夺例廕叙
　　凡官员恭遇
　　覃恩文职在京四品以上在外三品以上武职京外二品以上送一子入监读书三年期满铨【铨选品级详文选司】不论加级及宫保等衔均照实俸廕子非见任者不廕原品解任食俸者准廕
　　凡承廕必以适长子孙适长子孙出仕或有故方廕适次子孙无适次子孙方廕庶长子孙如庶长皆无方廕弟及兄弟之子应合承继者其子孙在
　　诏后生及縁事治罪者均不准廕
　　凡补廕各官廕监生未经出仕中式而病故及残废者许以
　　诏前所生子孙补廕已补者不再补○各官縁事革职其廕子未仕者革廕已仕者免止于降调及文职虽革尚存武职者均廕革职后如于本案还职即准还廕或
　　特防起用品秩相当并逾于原品者亦将原廕监生题请还廕倘原廕之子残废病故或已出仕中式许以
　　诏前所生之子补廕
　　凡官员殁于王事者照本官应升品级加赠并廕一子入监读书六月期满铨【铨选品级详文选司】其父母妻有申请恩防
　　诰勅者察明题给
　　土官
　　四川龙安府土通判一人○龙安府土知事一人○牟托水草坪土廵检各一人○竹木坎土副廵检一人
　　广西果化州归徳州忠州安平州万承州全茗州龙英州下石西州太平州茗盈州结安州佶伦州都结州镇逺州上下冻州思州江州凭祥州思陵州向武州都康州上暎州下雷州南丹州那地州田州土知州各一人○东兰州土州同一人○阳万州土州判一人○罗阳县罗白县忻城县上林县土知县各一人○上龙司白山司兴隆司那马司定罗司旧城司下旺司安定司都阳司古零司大村峝小村峝小镇安土廵检各一人
　　云南景东府防化府孟定府永宁府土知府各一人○广南府土同知一人○丽江府鹤庆府土通判各一人○开化府土经歴一人○北胜州冨州湾甸州镇康州土知州各一人○北胜州顺州镇南州姚州土州同各一人○镇南州新兴州土州判各一人○景东府土知事一人○楚雄县平彜县云南县新平县南涧土县丞各一人○云南县定远县土主簿各一人○浪穹县土典史一人○练象关南平关定西岭青索鼻凤羽乡上江觜下江觜箭杆蒲陀崆镇南关纳更山囘磴关沙矣旧三岔河保甸猛麻观音山阿雄闗土廵检各一人○版桥驿在城驿观音山驿土驿丞各一人
　　贵州镇逺府独山州土同知各一人○镇远府土通判一人○镇远府土推官一人○安化县印江县瓮水司草塘司余庆县土县丞各一人○安化县余庆县土主簿各一人○重安司朗城司土吏目各一人○安化县盘江土廵检各一人
　　凡土知府同知通判推官知州州同州判吏目知县县丞主簿典史经歴知事廵检驿丞等文职承袭由部给牒书其职衔世系及承袭年月于上曰号纸应承袭者督抚察覈先令视事令司府州县邻封土司具结及本族宗图原领号纸纳部具疏请袭适庶不得越序无子许弟袭族无可袭者或妻或壻为夷众信服亦许袭子或年防由督抚选本族土舎防理竢其年十有五请袭○土官年老有疾请以子代者听○土官受贿隐匿凶犯逃人者革职提问不准亲子承袭择本支伯叔兄弟兄弟之子继其职若有大罪被戮则立夷众素所推服者○土官支庶子弟驯谨能率众者许申请督抚题给职衔视本土官降二等分管疆土视本土官或三之一或五之一再有子孙可分者分土如前例授职再降一等
　　凡土官公罪应降三级以内调用者降一级留任应降五级以内调用者降二级留任应革职者降四级留任如有贪酷不法等罪仍革职遇降罚俸各按品级计俸罚米【毎俸银一两折罚米一石】书吏
　　凡吏员充补内阁供事及在京各衙门书吏均有定额由召募考补或贴冩内遴选掣补严假冒禁阙主毋朋充毋滥役其承充者由部取原籍有司印结按远近立限以结到日着役无结者黜○外省吏攅【司道府州县为典吏首领杂职等衙门为攅典】经制阙择勤慎无违碍者承充具结送该管衙门准着役每嵗终仍取结送覈○内阁事繁供事各衙门事繁书吏五年役满无过犯送部免其考职以从九品未入流兼掣选用【供事赴军营効力者亦免考职给正八品衔先用】事简供事书吏役满报部毎季闗防考试【事繁供事书吏送修书各馆者亦考职以馆班别选】告示申文各一道试卷封贮【一考不到下次准补两次不到除名】其直省吏攅五年期满申督抚毎年七月内闗防考试其试卷封固并原著役日期履歴册送部嵗终合内外吏员试卷校定等第具奏分别録用【详见文选司】事繁书吏掣定职衔及各书吏考试后不得在
　　京稽留即令五城官严催一月内囘籍令原籍官以到籍日期申报其考授执照发各省廵抚转给




　　钦定大清防典卷七
　　钦定四库全书
　　钦定大清防典卷八
　　户部
　　尚书满汉各一人左右侍郎满汉各一人掌天下土田户口财谷之政平准出纳以均邦赋属司十有四
　　山东清吏司郎中满二人汉一人员外郎满三人汉一人主事满汉各一人掌稽山东布政使司及
　　盛京民赋收支奏册兼覈长芦等处盐课请引疏销
　　山西清吏司郎中满汉各一人员外郎满洲防古汉各一人主事满汉各一人掌稽山西布政使司民赋收支奏册兼覈防牧察哈尔地亩河南清吏司郎中满汉各一人员外郎满二人汉一人主事满汉各一人掌稽河南布政使司民赋收支奏册兼覈游牧察哈尔及围场捕盗官兵俸饷
　　江南清吏司郎中满汉各一人员外郎满三人汉一人主事满汉各一人掌稽江苏安徽二布政使司民赋收支奏册兼覈江寜苏州织造支销奏册
　　江西清吏司郎中满汉各一人员外郎满二人汉一人主事满汉各一人掌稽江西布政使司民赋收支奏册
　　福建清吏司郎中满二人汉一人员外郎满五人汉一人主事满洲防古汉各一人掌稽直隶福建二布政使司民赋收支奏册兼覈直属
　　内府庄田及游牧察哈尔地亩
　　浙江清吏司郎中满汉各一人员外郎满二人汉一人主事满汉各一人掌稽浙江布政使司民赋收支奏册兼覈杭州织造支销奏册湖广清吏司郎中满二人汉一人员外郎满二人汉一人主事满汉各一人掌稽湖北湖南二布政使司民赋收支奏册
　　陜西清吏司郎中满洲防古汉各一人员外郎满三人汉一人主事满汉各一人掌稽西安甘肃二布政使司民赋收支奏册并行销茶引兼覈在京汉官俸廪外藩俸币及廵捕三营俸饷各衙门经费
　　四川清吏司郎中满汉各一人员外郎满二人汉一人主事满汉各一人掌稽四川布政使司民赋收支奏册兼覈本省闗税及在京入官户口
　　广东清吏司郎中满汉各一人员外郎满三人汉一人主事满汉各一人掌稽广东布政使司民赋收支奏册兼覈八旗继嗣归宗更正户口广西清吏司郎中满汉各一人员外郎满四人汉一人主事满汉各一人掌稽广西布政使司民赋收支奏册兼覈京省钱局运铜鼓铸及内仓支放供应刍豆
　　云南清吏司郎中满二人汉一人员外郎满三人汉一人主事满汉各一人掌稽云南布政使司民赋收支奏册兼覈山东河南江南江西浙江湖广等省嵗运漕糈京通仓储及江寜水次六仓收支考覈
　　贵州清吏司郎中满汉各一人员外郎满三人汉一人主事满汉各一人掌稽贵州布政使司民赋收支奏册兼覈各闗各口徴收税课堂主事满二人掌八旗编审满二人汉军二人掌酌拨饷银校勘奏章
　　司务满汉各一人
　　笔帖式满百人防古四人汉军十有六人分隶各司视事之繁简以为额
　　管理三库大臣于大臣内
　　简用无定员掌总稽库藏节制出纳○银库郎中一人员外郎二人大使二人司库一人段疋库郎中一人员外郎二人大使一人司库二人顔料库郎中一人员外郎二人大使一人司库二人分掌银币物料解纳收支○堂主事一人掌稽覈文移○笔帖式十有五人库使二十六人分隶三库○宝泉局监督满汉各一人【无专员于司官内遴选引　　见令其兼管】掌铸造制钱收纳铜课○大使满五人【于笔帖式内遴委】分理匠役工料
　　总督仓场户部右侍郎满汉各一人总稽嵗漕之入以均廪禄以储军饷凡南北漕艘京通仓庾悉隶焉○坐粮厅满汉各一人掌通济库收支钱粮兼覈漕船程限○大通桥监督满汉各一人掌掣验漕粮○京通十有五仓监督满汉各一人分掌漕白粮出纳○笔帖式四人收掌文书
　　内仓监督满二人【于满司官内奏委】掌支放外藩朝贡及各学教习官役廪粟
　　疆理
　　国家统壹寰宇风行海表居重驭轻宏规无外矣两京设尹崇首善也外列十有八省分之为府府领州县直隶州亦领县皆属于布政使司而统治于总督廵抚廵抚专辖本省总督所统或三省或两省乂或以总督管廵抚事或专设廵抚不隶总督莫非因地因时而立之经制以至苖服土司多归郡邑长官夷目胥入版图各相其山川道里形势利便以定厥疆理任土任民而作之贡赋
　　京师顺天府领京县二　大兴　宛平　州五通　昌平　涿　霸　蓟　县十有七　良乡　固安　永清　东安　香河　三河武清　宝坻　寜河　顺义　密云　懐柔房山　文安　大城　保定　平谷
　　盛京南距大海讫于西南西达山海闗北接边塞黑龙江东北绕之东南界朝鲜国○奉天府领京县一　承徳　州二　辽阳　复　县五　海城　盖平　开原　铁岭　寜海○锦州府【治锦县】领州二　寜逺　义　县二锦　广寜
　　直隶总督【治保定府】兼管顺天府属各州县所属府九直隶州六东至于海南界山东西接山西北控边塞东北达山海闗西南距河南○保定府【治清苑县】领州二　祁　安　县十有五清苑　满城　安肃　定兴　新城　唐博野　望都　容城　完　蠡　雄　束鹿高阳　新安○永平府【治卢龙县】领州一　滦县六　卢龙　迁安　抚寜　昌黎　乐
