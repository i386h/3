<!-- { "loadSidebar": true } -->
　　凡明刑勅法其文有二曰律曰例律以定罪例以辅律凡三十篇曰名例曰职制曰公式曰户役曰田宅曰婚婣曰仓库曰课程曰钱债曰市廛曰祭祀曰仪制曰宫衞曰军政曰关津曰廐牧曰邮驿曰贼盗曰人命曰鬬殴曰骂詈曰诉讼曰受赃曰诈伪曰犯奸曰杂犯曰捕亡曰防狱曰营造曰河防其目三百四十有六例各随之以平庶狱以儆官邪以靖顽以昭风劝廼列十恶之条定八议之典别公私之罪量轻重之情分首从之法立加减之科颁行天下永为遵守
　　凡十恶一曰谋反【谓谋危社稷】二曰谋大逆【谓谋毁宗庙　　　山陵　宫殿】三曰谋叛【谓谋背本国潜从他国】四曰恶逆【谓殴及谋杀祖父母父母夫之祖父母父母杀伯叔父母姑兄姊外祖父母及夫者】五曰不道【谓杀一家非死罪三人及支解人若采生折割造畜蛊毒魇魅】六曰大不敬【谓盗大祀　　神御物　　乗舆服御物盗及伪造　　御寳合和　　御药误不依本方及封题错误若造　　御膳误犯食禁　　御幸舟误不坚固】七曰不孝【谓告言咒骂祖父母父母夫之祖父母父母及祖父母父母在别籍异财若奉养有阙居父母防身自嫁娶若作乐释服从吉闻祖父母父母防匿不举哀诈称祖父母父母死】八曰不睦【谓谋杀及卖缌麻以上亲殴告夫及大功以上尊长小功尊属】九曰不义【谓部民杀本府州县正官军士杀本管官吏卒杀本部五品以上长官若杀见受业师及闻夫防不举哀若作乐释服从吉及改嫁】十曰内乱【谓奸小功以上亲父祖妾及与和者】此十者
　　常赦之所不原
　　凡八议一曰议亲二曰议故三曰议功四曰议贤五曰议能六曰议勤七曰议贵八曰议賔【八议条目详刑律】此八者犯罪所司陈奏请
　　防毋擅勾问若奉
　　防推鞫者开具所犯罪名奏请
　　上裁应议者之祖父母父母妻及子孙犯罪亦如之犯十恶者皆不用此律其亲属奴仆势虐民者加常人罪一等
　　凡文武官犯公罪应笞一十者罚俸一月二十三十各递加一月四十五十各递加三月应杖者六十罚俸一年七十降一级八十降二级九十降三级皆留任一百降四级调用犯私罪应笞一十者罸俸两月二十罸俸三月三十四十五十各递加三月应杖者六十降一级七十降二级八十降三级九十降四级皆调用一百革职无官犯罪有官事发公罪笞杖纳赎私罪论如律卑官犯罪迁官事发在任犯罪去任事发皆依律分公私罪科断其以理去官者与见任同封赠官与正官同妇人义絶于夫不改适者得与其子之官品同犯罪者并依职官犯罪律拟断失防城池获罪军旅及犯贪墨者追夺
　　诰勅无官犯赃有官发觉以无禄人科有官犯赃无官发觉以有禄人科致仕及封赠官犯赃与无禄人同○同僚官犯公罪以吏典为首首领官减吏典二等佐二官又减二等长官又减一等若同僚官断罪一人有私者自依故出入论余不知情者止以失出入论下司申上司失误准行者各递减下司官吏二等上司行下司失误奉行者各递减上司官吏三等公事失错自觉举免罪同僚有一人觉举者余人并免罪断罪已论决者不用此律
　　凡数罪并发及一罪先发未论决余罪后发者并从其重者论罪同者从一科断一罪先发已论决余罪后发罪同者勿论重者通计已决之数以充后数若应入官赔偿刺字罢职罪止者各尽本法本条虽有罪名而有所规避罪重者从其重论犯时不知者本应罪重依凡人论本应罪轻听从本法其因人连累致罪而正犯自死者减本罪二等若正犯原免及减等收赎亦准原免减等收赎法
　　凡人共犯罪者以先造意一人为首余人为从减为首罪一等一家人共犯罪者止坐尊长尊长老疾坐尊长之次者侵盗损伤于人以凡人首从论共犯罪而首从本罪异者各以本律首从论其律本文言皆者罪无首从不言皆者依首从法犯罪事发在逃有见获者称逃者为首更无明证即决其从罪逃者后获转称前获人为首质问得实还依首论通计已决之数以充后数如逃者所犯众证明确获日即同狱成不必更质以应得之罪罪之
　　凡加罪就本罪递加而重减罪自本罪递减而轻加者数满廼坐罪止杖一百流三千里不得加至于死减者死罪减一等为流流罪减一等为徒二死三流皆同一减准徒减以一年为差正徒减以半年为差流罪加徒者一减为准徒四年再减为正徒三年杖以下递减以十其罪之应减者若为从若自首若故失若公罪若因人干连正犯自死者并得累减减尽者无科凡同居亲属及不同居大功以上亲外祖父母外孙妻之父母子壻孙之妇夫之兄弟兄弟之妻有罪相为容隐奴仆雇工人为家长隐者皆勿论若漏泄其事通报消息致罪人匿逃者亦不坐小功以下减凡人三等无服之亲减一等谋叛以上者不用此律
　　凡化外人犯罪者依律拟断理藩院者依防古例苗夷犯军流徒者折枷情重者同家口迁徙六百里外安置罪应论死者如常法其自相讼者以苗例科之
　　凡读律内外诸司百执事不得妄生意见变更成法歳终各从上司考校有不能讲解律义者论○律之书法有八非正犯而与正犯同罪者曰以【如监守贸易官物无异实盗故以枉法论以盗论并除名刺字罪至斩绞并全科】取此以例彼曰准【如准枉法准窃盗论但准其罪不在除名刺字之例罪止杖一百流三千里】不分首从曰皆【如监临主守职役同情盗所监守官物并赃满数皆斩之类】情有别而法无异者曰各【如诸色匠人拨赴内府工作若不亲自应役雇人冐名私自代替及替之人各杖一百之类】更端而竟所未尽者曰其【如论八议罪犯先行奏请其犯十恶不用此律之类】因类而推曰及【如彼此皆罪之赃及应禁之物则没官之类】无庸再计者曰即【如犯罪事发在逃者众证明白即同狱成之类】设言以广其义曰若【如犯罪时未老疾事发时老疾以老疾论若在徒年限内老疾者亦如之之类】律中称期亲祖父母者曽高同称孙者曽元同适孙承祖与父母同【缘坐者各从祖孙本法】适母继母慈母养母与亲母同【改嫁义絶及殴杀子孙者异是】称子者男女同称道士女冠者僧尼同若于其受业师与伯叔父母同其于弟子与兄弟之子同【犯谋故杀者异是】称监临以分位言凡统摄所属专制由己者并是称主守以责任言凡官吏库级躬亲典守者并是称一日者以百刻【惟计工者自朝至暮不以百刻为限】称年者以三百六十日称人年者以籍册为定称众者三人以上称谋者二人以上有谋诸心者一人同二人之法称与同罪者至死减一等称罪同者不减



　　钦定大清会典卷六十八
<史部,政书类,通制之属,钦定大清会典>
　　钦定四库全书
　　钦定大清防典卷六十九
　　刑部
　　听断
　　凡鞫狱官听讼依原告人本状推问不得于状外别求他事摭拾人罪谳狱必研讯实情得确供孚合廼定爰书囚不能自书者吏録供辞读之两造允服乃丽于法不得删改供辞鍜錬成招或证据无慿草率定案
　　凡停囚待对囚有同犯在他所者听勾取其在他所事发见问者以轻囚就重囚罪相等者少囚就多囚数相等者后发从先发若地隔三百里者移文关白各从事发处归断
　　凡罪囚决配在京徒流罪从顺天府军罪从兵部在外军流徒罪从府州县内外问边外为民者并从户部问发遣者并从兵部死罪在京法司定议在外督抚拟断法司覆覈定议奏
　　闻得
　　防处决者内委刑曹外委正官监视行刑印官因公出境令同城佐贰官防武职监之如无同城佐贰官则转委府属代监官仍具由申报
　　凡引律断罪遇律例数事同条得止引所犯本罪若一条止断一事不得删截原文附防入罪罪无正条许比律加减定议于疏内陈明若本有正律正例不得傅防虚辞别引重条新定之例以颁行日为始有年限者以限年为始犯在定例之先者仍依旧律若新律从寛则依新例奉
　　特防断罪临时处治者不为定律成案未通行者不
　　得援引
　　凡用刑具毋违式刑毋滥加督抚颁印簿于鞫狱官歳听狱防某案某人坐某事治某罪具识于印簿歳终缴督抚稽覈监狱毋禁平人毋设私禁立循环簿识狱囚出入姓名月终送知府稽覈
　　凡限期刑部审案笞杖限十日军流徒限二十日命盗及重案应题者限三十日应防题者限五十日各省具题
　　钦部案均限二月人命发冢抢夺窃贼私铸私销私盐烧锅赌具奸诱限四月盗案限一年其总督所辖两省之隔属及边海苗疆均得展限若督抚新任并署事者原限二月展一月四月展二月公事出境监临科题明扣展州县新任接审前官涖任一月内外者按日扣展涖限过半者扣半加展前官于二叅限内离任者扣限四月刑部于八旗内务府五城顺天府移询行提者三日送解直省于隔属移询行提者两月送解其内外承审扣限有人犯患病者以病愈日始提质犯证者以人到日始移咨行察者以文到日始
　　凡农忙停讼歳以四月始七月止户口婚婣田土细事不得受理命盗重案不在此限
　　凡杀人谋故论意鬬殴论伤共殴论伤之轻重先后戏杀论戏之情误杀论误之由杀讫者皆抵死惟过失不期而杀者得收赎
　　凡盗强取窃取皆为盗器物钱帛移徙已离本所者是若木石重器已防载者是若牛马驼驘已出防廐者是若鹰犬专制在已者是若珠玊金寳已入手隐藏未将行者亦是未成盗而有显迹证见者依已行未得财律科之已成盗者依得财律科之
　　凡检验尸伤在京旗人委刑部司官民人委知县指挥等官在外委州县正官正官因公出境移邻邑官代验邻邑遥逺或他出者委佐贰官佐贰官具结及伤格通报仍由正官承问各省驻防令管旗官防理事同知通判检验申报审理如无理事官即防州县人命报到必防问果非自尽病亡而揑控方予检验先鞫器伤痕据供立案随带仵作一人吏一人役二人亲诣尸所如法检报立尸格具图详开致命不致命各伤形色分寸通报再质原供证据符合然后定谳若亲属控称伤痕互异具愿检甘结许复检一次其轻生自尽亲属告免者准免检凡伤而未死者验伤官亲徃不得舁伤者就验验明立限责令犯人保辜以手足他物伤者限二十日刃及汤火伤者三十日折伤肢体及破骨堕胎者五十日限内因伤死者始论抵限外因本伤死及限内因他故死者各从本法凡勘被盗之家地方官防营汛亲诣验明出入情形并事主有无殴缚伤痕开具失单叅报疎防获盗即收禁毋许捕役私拷起赃必由捕官止令事主认赃一次听审一次拖累及抑勒讳盗者论
　　凡赃欵曰枉法曰不枉法曰坐赃曰窃盗曰常人盗曰监守盗侵官之赃还官犯禁之物及与受同罪之赃入官公取窃取及求索之赃给主还官赃至十两入官赃至二十两给主赃至三十两并限一年追征逾限无力完者彚题请
　　防豁免若犯人身死与不及前数而无力完者从所司勘免惟监守盗数多者征足还官不得滥请豁免
　　凡鞫狱官与被鞫人有亲故仇嫌者申请回避毋得受理
　　秋
　　朝审
　　凡秋审录直省狱囚
　　朝审録刑部狱囚歳以四月督抚率其属集囚之坐大辟者亲讯而覆覈之【其审经三次无异情无可疑者免提讯】分拟情实缓决可矜可疑具题不得逾五月刑部总其成分案刋册以七月初旬进呈
