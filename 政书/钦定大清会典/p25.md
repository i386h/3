<!-- { "loadSidebar": true } -->
　　赐燕王公等入
　　殿内内大臣侍卫在丹陛上各官在丹墀青幕内各就坐行一叩礼燕毕谢
　　恩行一跪三叩礼礼成鸣鞭作乐
　　皇帝还宫众皆退
　　凡
　　皇太后御新宫前期一日遣官祗告
　　太庙后殿
　　奉先殿届期豫设
　　皇太后仪驾乐悬于宫门内外
　　皇太后礼服乘舆出宫乐作仪驾前导引礼大臣命妇
　　前引至
　　慈宁宫候
　　皇太后陞后宫暂憇执事官豫设
　　皇帝拜位于
　　慈宁门正中礼部堂官奏请
　　皇帝礼服乘舆出宫礼部堂官恭导出
　　隆宗门至
　　永康左门降舆至
　　慈宁门下东旁立礼部堂官转传内监奏请
　　皇太后陞座乐作
　　皇太后御慈宁宫
　　陞座乐止礼部堂官恭导
　　皇帝诣正中拜位上立鸿胪寺官引内大臣侍卫于仪驾末排立鸣赞官奏跪拜兴丹陛乐作
　　皇帝行三跪九拜礼内大臣等皆随行礼毕礼部堂
　　官恭导
　　皇帝复原位立转传内监奏请
　　皇太后还宫乐作
　　还宫乐止礼部堂官导
　　皇帝出乘舆还宫执事女官豫设
　　皇后拜位于
　　慈宁宫檐前正中设
　　贵妃
　　妃
　　嫔拜位于左右稍后礼部堂官转传内监奏请
　　皇后礼服率
　　贵妃
　　妃
　　嫔诣
　　皇太后宫行礼依次乘舆自
　　启祥门出前引命妇八人恭导至
　　徽音左门外降舆至
　　慈宁门下东旁立
　　贵妃
　　妃
　　嫔等序立引礼女官转传内监奏请
　　皇太后陞座
　　皇太后御慈宁宫乐作
　　陞座乐止引礼女官恭导
　　皇后诣正中拜位立
　　贵妃
　　妃
　　嫔于左右稍后均北向立丹陛乐作二大臣命妇奏请
　　皇后率
　　贵妃
　　妃
　　嫔行六肃三跪三拜礼礼成咸入
　　慈宁宫内
　　赐燕燕毕谢
　　恩行二肃一拜礼二大臣命妇导
　　皇后率
　　贵妃
　　妃
　　嫔复原位立转传内监奏请
　　皇太后还宫乐作
　　皇太后还宫乐止引礼女官恭导
　　皇后率
　　贵妃
　　妃
　　嫔自
　　徽音左门出乘舆还宫众皆退

　　钦定大清防典卷二十五
　　钦定四库全书
　　钦定大清防典卷二十六
　　礼部
　　仪制清吏司
　　耕耤
　　凡
　　耕耤之礼置耤田于南郊
　　先农坛之东南中为
　　帝耤筑台于耤田北为
　　皇帝观耕之位嵗仲春吉亥
　　皇帝躬耕于
　　帝耤豫期由部奏请
　　命王三人卿九人从耕鸿胪寺豫于
　　帝耤两旁东西各设从耕位立表以识前期一日遣
　　官祗告
　　奉先殿如常仪是日顺天府尹设二案于
　　太和殿东檐下以龙亭三采亭四陈设耕具
　　皇帝躬耕耒耜及鞭皆饰以黄布嘉种以稻从耕三王九卿布种以麦谷菽黍各贮青箱由
　　长安左门入至
　　午门外亭止府属官恭奉入左门至
　　太和殿东檐次第陈于案
　　皇帝御中和殿阅祭
　　先农祝版礼毕【仪见祠祭司】
　　御保和殿戸部官举案入
　　中和殿陈于
　　殿正中鞭耒案在前种箱案在后戸部礼部尚书侍郎率属立
　　中和殿丹陛之南重行北上均西面礼部尚书一人至
　　保和殿请
　　驾
　　皇帝御中和殿阅耕具毕奏礼成
　　乘舆还宫戸部官舁案出至
　　太和殿东檐顺天府官彻案奉耕具出
　　午门仍陈各亭内銮仪校舁行前列旗仗和声署作乐前导送耤田耕所陈龙亭于
　　帝耤左右陈采亭于东西从耕位至日
　　皇帝礼服诣
　　先农坛致祭毕【仪见祠祭司】
　　御具服殿更龙袍从耕暨侍班各官咸退更采服以
　　竢
　　帝耤正中陈
　　躬耕黄耒驾以黄犊戸部尚书一人立于右东面顺天府尹奉鞭立于左西面耤田东西陈从耕朱耒各六驾以黝牛府属丞倅奉青箱者咸竢于次乐部典乐一人和声署正二人丞二人立耤田左右署史歌禾辞者十有四人司金鼓版篴笙箫者各六人顶带老农四人以次立耤田左右麾五色采旗者五十人披蓑戴笠执钱镈者二十人牵牛耆老三十四人上农夫十人中农夫十人下农夫十人立歌禾辞者之外相间为班均东西面鱼贯序立鸿胪寺鸣赞二人侍仪御史二人夹耤田序立不从耕王公暨三品以上文武官序立于
　　观耕台侧礼部尚书奏请
　　行耕耤礼
　　皇帝出具服殿恭导至
　　耕位南向立从耕三王九卿以次就耕位东西面立
　　鸿胪官引王公各官至
　　观耕防南左右隅均南向立鸣赞赞进耒戸部尚书北面跪进耒赞进鞭顺天府尹北面跪进鞭皆兴退
　　皇帝右秉耒左执鞭耆老二人牵犊上农夫二人扶犁礼部太常寺銮仪卫堂官各二人恭导
　　皇帝行耕耤礼和声署署史扬采旗司乐官引署史鸣金鼓歌禾辞左右随行顺天府丞奉青箱以从戸部侍郎播种
　　皇帝三推三返【每嵗奉　　防加一推一返着为令】毕歌止鸣赞赞受耒戸部尚书北面跪受耒赞受鞭顺天府尹北面跪受鞭皆兴暨顺天府丞奉青箱仍设龙亭和声署正率所属退礼部尚书奏请
　　御观耕台
　　皇帝由午阶陞座记注官四人由西阶升立防上西南隅东面鸿胪官引王公百官退立于防下左右均东西面北上从耕三王九卿以次受鞭耒皆耆老一人牵牛农夫二人扶犁顺天府属丞倅一人奉青箱一人播种三王五推五返九卿九推九返毕释鞭耒入侍班位立执事官各设青箱于采亭鸿胪官引顺天府尹及丞率所属官耆老农夫至防前甬道西北面东上鸣赞赞跪叩兴行三跪九叩礼毕退至耤田终亩礼部尚书奏礼成
　　驾兴由东阶降乘舆还宫导迎乐作奏祐平之章王
　　公从各官以次退是日
　　赉耆老农夫布各四疋及秋玉粒告成择吉收贮
　　神仓以供
　　天
　　地
　　宗庙
　　社稷之粢盛○恭遇
　　时巡省方遣官祭
　　先农礼毕顺天府尹率属耕耤与直省督抚耕耤礼同○直省耕耤之礼奉天府及直省府州县于东郊
　　先农坛侧择地为耤田嵗仲春吉亥既有事于先农乃行耕耕礼省防督抚秉耒府佐贰一人奉青箱一人播种司道秉耒县佐贰奉青箱播种府县秉耒首领杂职官奉青箱播种各府州县如之专城卫所正印官秉耒掾史奉青箱播种咸采服每嵗收获以供祭祀之粢盛督抚以奉行耕耤日期具疏以
　　闻









　　亲蚕
　　凡
　　亲蚕之礼置桑田于西苑
　　先蚕坛之东南中为
　　躬桑位筑防于桑田北为
　　皇后观采桑之位设蚕母二人蚕妇二十七人掌蚕事置内监蚕宫令丞各一人以董之【详见内务府掌仪司】嵗仲春吉已
　　皇后躬祀
　　先蚕【详见祠祭司】礼成乃于蚕生日行
　　躬桑礼豫期宫殿监督领侍奏请
　　妃
　　嫔二位内务府奏以公主福晋夫人三人命妇四人从采桑所司于桑田设从采桑位于防南东西立表以识前期一日宫殿监设案于
　　交泰殿中内务府奉宸苑堂官率所属以龙亭一采亭二陈采桑具
　　皇后金钩黄筐从采桑
　　妃
　　嫔银钩柘黄筐福晋夫人命妇鐡钩朱筐各贮亭内由内务府入
　　隆宗门至
　　内右门外亭止宫殿监督领侍率蚕宫令丞暨内监恭奉入至
　　交泰殿次第陈于案宫殿监督领侍等奏请
　　皇后吉服
　　御交泰殿阅采桑具毕奏礼成
　　皇后还宫内监奉出
　　内右门仍陈各亭内銮仪校舁行前列旗仗和声署作乐前导送采桑所陈龙亭于防右陈采亭于东西从采桑位至日豫引从采桑暨侍班公主福晋命妇咸采服至观采桑防左右恭竢礼部内务府堂官诣
　　乾清门奏请宫殿监督领侍等接奏
　　皇后率从采桑
　　妃
　　嫔咸吉服乘舆出宫导从如常仪至内壝东门外降舆
　　御茧馆相仪女官二人奉钩筐立于防前左右东西面掌仪司内监率歌采桑辞内监十人司金鼓版篴笙箫内监二十四人立防前麾五色采旗内监四十人于桑田内东西面鱼贯序立传赞女官二人立防前左右不从采桑公主福晋命妇序立于防侧典仪女官奏请
　　行采桑礼
　　皇后出茧馆引礼女官恭导至
　　采桑位南向立从采桑
　　妃
　　嫔公主福晋夫人命妇以次就采桑位东西面立传赞引不从采桑公主福晋夫人命妇至防南左右隅南向立相仪二人北面跪进钩筐兴退
　　皇后右执钩左执筐蚕母二人恭助
　　皇后行采桑礼内监扬采旗鸣金鼓歌采桑辞皇后于第一行东西三采毕歌止相仪二人北面跪受钩筐皆兴奉钩仍设龙亭内典仪奏请
　　御观采桑防
　　皇后由午阶
　　陞座
　　妃
　　嫔侍立于防上左右传赞引公主福晋夫人命妇于防下东西面序立均北上从采桑
　　妃
　　嫔公主福晋夫人命妇以次受钩筐蚕妇二人助采
　　妃
　　嫔于第二行各五采福晋夫人于第三行命妇于第四行各九采毕释钩筐入侍班位立执事女官各设钩于采亭传赞引蚕母升阶至
　　皇后前北面跪相仪举筐授蚕母蚕母祗受兴引退至蚕室切之授蚕妇洒于箔蚕母还告典仪奏请
　　御茧馆
　　皇后降阶前引暨赞引女官恭导赞引相仪从妃
　　嫔以下咸从典仪奏请
　　皇后陞座传赞赞行礼赞引引从采桑暨侍班妃
　　嫔公主福晋命妇在丹陛上蚕母蚕妇在丹墀各就拜位北面行六肃三跪三叩礼毕典仪跪奏礼成
　　皇后降座引从如初至内壝东门外乘舆还宫公主福晋命妇以次退至献茧日蚕母率蚕妇择佳茧贮以筐恭献
　　皇后
　　皇后献
　　皇帝
　　皇太后以告蚕事之登遂率
　　妃
　　嫔乘舆出宫导从如仪
　　亲临织室蚕母率蚕妇全献茧之所登者
　　皇后行缫三盆手礼
　　妃
　　嫔从缫以五为节蚕妇助之毕遂布于蚕妇之吉者使缫既成丝乃命染人朱緑元黄之以供
　　郊
　　庙黼黻之用礼成
　　赐执事女官暨蚕妇银币有差














　　钦定大清防典卷二十六
　　钦定四库全书
　　钦定大清防典卷二十七
　　礼部
　　仪制清吏司
　　授时
　　凡颁朔之礼嵗以孟冬一日颁来嵗十有二月之朔钦天监官设黄案于
　　午门外正中又设二案于
　　御道左右奉恭进
　　皇帝
　　皇太后
　　皇后时宪书于中案奉颁给王公百官时宪书于左
　　右案陈设毕举中案由
　　午门中门入监正监副从至
　　太和门陈于左右阶监正等于丹墀左行三跪九叩礼毕授内务府掌仪司官奉至
　　乾清门
　　慈宁门恭进是日王贝勒贝子公以下文武百官咸
　　朝服集
　　阙下鸿胪寺鸣赞赞排班王贝勒贝子公序立御道上文武百官序立
　　御道左右皆北靣东班西上西班东上赞有
　　制众咸跪宣读官西靣宣
　　制讫众行三跪九叩礼王公百官皆以次跪领遂颁布于畿甸以前民用○直省布政使司各给钦天监时宪书印贮于库歳四月钦天监以奏准来嵗时宪书式颁各布政使司刋刻成书钤以所贮监印孟冬月汇送督抚署督抚设香案陈时宪书礼生引赞率所属文武官朝服望
