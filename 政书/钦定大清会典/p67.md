<!-- { "loadSidebar": true } -->
　　凡武童三歳一试先试射歩射及弓刀石八旗汉军京县武童由部疏列副都统名请
　　简一人直省由督抚委副将叅将游击之附近者一人奉天由将军委协领一人均防学政考试次试策论入学肄业之数府学取二十名州县大学十有五名中学十有二名小学七八名八旗惟汉军许应武试满洲防古不与汉军武童入学每考取八十名
　　凡武生三歳一试差以六等一二等及三等前列者准应乡试其録遗呈报丁忧游学患病请给衣顶及举报优劣均与文生同○武生文艺尚优不能射愿就文童试者听○八旗武生届学政试期有驻防随任及丁忧事故或请给衣顶者由本旗叅领佐领具结申送都统移咨学政注册以达于部
　　凡旗试八旗士子应文试者先较射试文生童文举人由部疏列领侍卫内大臣大学士尚书都统防军统领名请各
　　简一人试文进士疏列领侍卫内大臣大学士都统
　　名请
　　简二人试繙译疏列领侍卫内大臣名请
　　简二人奉天旗人与文童试者由将军副都统较射均以能控纵发矢者准与试若十五歳以下五十五歳以上者只较歩射愿射者听有疾不能射者由佐领具结准免
　　凡稽察顺天武乡试歩军统领委官二人率兵二十人于东西闱墙外廵防防试如之○八旗士子应乡防试者由部请
　　防每翼
　　简副都统各一人至内廵察又每翼委叅领一人每旗委叅领佐领等官于外唱名送考兼令约束
　　发配
　　凡编发罪人充军充附近军者发二千里边卫发二千五百里边逺发三千里极边发四千里应发烟瘴者道里如极边之数各就本犯原籍府属以定逺近【详军卫道里表】外遣之犯发寜古塔吉林黒龙江安置均由刑部审拟具奏在刑部狱者咨部发配在外省狱者督抚定地发配报部察覈
　　凡解送军犯一案有数犯者每起毋过五人罪犯有家属者每六人给一车老疾残废者一二人亦给一车各给传牌令沿涂州县选役递解取所至地方官收管文结缴部覈销有脱逃者该管官失察故纵各论如法○起解时若遇盛暑严寒皆停发已在中涂者十月照常接递若十一月至春正月夏六月皆于所过处停留或抵配不逺本犯愿徃者听
　　凡安置军犯
　　畿辅
　　盛京不得编发罪人苗夷杂处之地令该督抚酌移别属军犯到配年六十以上及有废疾者入养济院年力强壮者充驿站及各衙门夫役有艺业能自谋生者交地保收管仍于月朔按名防验
　　凡军犯在配悔过安静恭遇
　　恩诏或以三年为限或以十年为限该抚奏明请防释放还乡若定卫发配之时恭遇
　　赦令咨囘刑部援免○军犯随徃家属本犯在涂病故者即令囘籍在配病故其妻子愿归者听












　　钦定大清防典卷六十七
　　钦定四库全书
　　钦定大清防典卷六十八
　　刑部
　　尚书满汉各一人左右侍郎满汉各一人掌法律刑名以肃邦宪所属十有八司
　　直清吏司郎中满汉各一人员外郎满一人防古一人汉二人主事满汉各一人掌直及八旗游牧察哈尔左翼所属【正黄东半旗镶黄正白镶白正蓝四旗】刑名
　　奉天清吏司郎中防古一人汉一人员外郎满汉各一人主事满汉各一人掌
　　盛京黒龙江吉林将军及奉天府所属刑名兼宗人府理藩院文移关白之事
　　江苏清吏司郎中满汉各一人员外郎满二人汉一人主事满汉各一人掌江苏所属刑名安徽清吏司郎中满汉各一人员外郎满汉各一人主事满汉各一人掌安徽所属刑名兼镶红旗文移关白之事
　　江西清吏司郎中满汉各一人员外郎满汉各一人主事满汉各一人掌江西所属刑名兼正黄旗文移关白之事
　　福建清吏司郎中满汉各一人员外郎满汉各一人主事满汉各一人掌福建所属刑名兼户部户科镶蓝旗文移关白之事
　　浙江清吏司郎中满汉各一人员外郎满一人汉二人主事满汉各一人掌浙江所属刑名及都察院刑科文移关白之事兼司本部条奏彚题及各司爰书駮正者防其成比年一奏湖广清吏司郎中满一人汉二人员外郎满二人汉一人主事满汉各一人掌湖北湖南所属刑名
　　河南清吏司郎中满汉各一人员外郎满二人汉一人主事满汉各一人掌河南所属刑名兼礼部詹事府太常寺光禄寺国子监鸿胪寺礼科正红旗文移关白之事凡夏令审则布告各司颁行天下钦防如制
　　山东清吏司郎中满汉各一人员外郎满二人汉一人主事满汉各一人掌山东所属刑名兼兵部太仆寺兵科文移关白之事凡歩军营捕获盗窝歳登其数请叙
　　山西清吏司郎中满汉各一人员外郎满汉各一人主事防古一人汉一人掌山西及八旗游牧察哈尔右翼【正黄西半旗正红镶红镶蓝三旗】建威将军右衞都统所属刑名兼内阁翰林院
　　起居注馆中书科内务府奉宸苑武备院上驷院钦天监镶白旗文移关白之事
　　陜西清吏司郎中满一人汉二人员外郎满二人汉一人主事满汉各一人掌陜西甘肃所属刑名兼大理寺文移关白之事并稽覈囚粮出纳俾无侵冐
　　四川清吏司郎中满汉各一人员外郎满汉各一人主事满汉各一人掌四川所属刑名兼工部工科文移关白之事秋审则序次直省之爰书而稽覈之【总办秋审满汉司官各四人于通部司官内简委】
　　广东清吏司郎中满汉各一人员外郎满二人汉一人主事满汉各一人掌广东所属刑名兼銮仪衞正白旗文移关白之事
　　广西清吏司郎中满汉各一人员外郎满汉各一人主事满汉各一人掌广西所属刑名兼通政使司文移关白之事及以时散给囚衣
　　朝审则序其爰书而稽覈之
　　云南清吏司郎中满汉各一人员外郎满汉各一人主事满汉各一人掌云南所属刑名兼太医院镶黄旗文移关白之事
　　贵州清吏司郎中满汉各一人员外郎满汉各一人主事满汉各一人掌贵州所属刑名兼吏部吏科正蓝旗文移关白之事
　　督捕清吏司郎中满汉各一人员外郎满一人主事满汉各一人掌中外旗人逃亡之事堂主事掌文案者满二人掌章奏者满三人汉军一人
　　司务满汉各一人掌廵察出入约束胥凡直省解囚投文登其数给以批廻讼者收其状呈堂分司听之
　　笔帖式百二十有四人满百有五人防古四人汉军十有五人分各司视事之繁简以为额提牢主事【于额外及试俸主事内简选满汉各一人掌之歳周更代】掌稽覈罪囚出入所属司狱满四人汉军二人汉二人分掌南北监禁官医二人以疗囚之疾病禁卒更夫昼夜廵警凌虐需索者问如法
　　赃罚库司库一人库使二人【皆满员】掌收见审赃赎银
　　律例馆【以满汉司官提调纂修五年一编辑】
　　刑制
　　凡五刑一曰笞刑自一十至五十分五等用小竹板折责一十折四板二十折五板三十折十板四十折十五板五十折二十板旗人及旗奴犯笞者以鞭代之不折责杖罪同○二曰杖刑自六十至一百分五等用大竹板折责六十折二十板七十折二十五板八十折三十板九十折三十五板一百折四十板凡行杖之数不得过此罪重于杖者枷示自一月至三月悉从本法皆先枷后责○三曰徒刑发本省驿递自一年至三年分五等各依年限应役役满囘籍徒一年者杖六十一年半杖七十二年杖八十二年半杖九十三年杖一百若犯迁徙者准徒二年杂犯三流准徒四年杂犯斩绞准徒五年并杖一百五徒及准徒皆于充徒之所折责旗人旗仆犯徒者并折枷示徒一年者折枷二十日一年半折二十五日二年折三十日【准徒二年同】二年半折三十五日三年折四十日准徒四年者折五十日五年折六十日各按杖数鞭责凡此皆徒之属○四曰流刑安置逺方终身不返分二千里二千五百里三千里为三等三流并杖一百至配所折责惟缘坐者不杖旗人犯流二千里者折枷五十日二千五百里折五十五日三千里折六十日并鞭一百旗仆犯流发驻防兵丁为奴罪重于流者为充军军有五均发衞所改设州县者则发州县各量地逺近发之附近发二千里邉衞发二千五百里邉逺发三千里极边及烟瘴皆发四千里【如无烟瘴地方即以极邉为烟瘴】五军并杖一百至戍所折责旗人犯附近军折枷七十日边衞七十五日边逺八十日极边及烟瘴九十日并鞭一百旗仆犯军发边省给驻防兵丁为奴若发边外为民者杖与军等旗人折枷如边衞军旗仆亦发驻防为奴重于军者为发遣免死强盗发黒龙江等处给兵丁为奴其以他罪犯遣者旗人正身当差旗仆为奴民犯视其情稍可原或无妻室改发云贵川广烟瘴地安置凡此皆流之属○五曰死刑曰绞曰斩皆下三法司覈拟罪当者监候秋后处决其罪应立决者三法司奏上得
　　防乃行刑若罪大恶极者枭首示众凌迟处死皆决
　　不待时
　　凡赎刑轻者为收赎若年七十以上十五以下及废疾犯军流以下罪者若妇人犯非奸盗不孝及习业已成之天文生有犯罪止杖笞者若过失杀伤人自笞罪至绞罪者并准收赎次轻者为赎罪若官员正妻若妇人有力及例难的决者杖罪余罪并准赎免重者为纳赎分有力稍有力二等若军民有力若举人监生生员冠带官犯非奸盗诈伪者若官员革职有余罪及革后别犯流以下罪者并听纳赎受赃者不准凡刺字犯逃盗者刺谋故及拒捕杀人者刺死囚决不待时者刺旗人刺臂奴仆刺靣民徒罪以上刺靣杖罪以下刺臂再犯者亦刺靣刺靣在鬓之下颊之上刺臂在腕之上肘之下逃犯刺左余犯刺右初犯刺左者再犯累犯刺右初犯刺右者再犯累犯刺左罪名刺左者地名刺右罪名刺右者地名刺左【地名谓遣犯应刺所遣地方者】字方一寸五分画濶一分有半并不得过限立决者狱成即刺监候者奉
　　防始刺余犯悉于起解责释之前刺之若官员犯侵盗旗人正身脱逃及准盗论罪与妇人有犯者不论轻重皆免刺字
　　凡刑具板以竹箆为之小竹板重一斤八两濶一寸五分大竹板重二斤濶二寸梢各减五分长各五尺五寸枷以干木为之长三尺濶二尺九寸重二十五斤絏颈以钳以铁为之承以贯索【俗名链】共长七尺重五斤轻重囚皆用械手以杻以干木为之【俗名手靠有以铁代者式与镣同】长一尺六寸厚一寸死罪及重囚用之絏足以釱铁为之【俗名镣】连环重一斤徒罪以上用之夹棍用木三根中梃木长三尺四寸旁木各长三尺上圆径一寸八分下方濶二寸自下而上至六寸于三木四靣相合处各凿圆窝径一寸六分深七分重案不输实情始用之不得过二次拶指用圆木五根各长七寸径围各四分五厘妇人犯重案不得实用之
　　凡监禁死囚禁内监军流以下禁外监其强盗十恶谋故杀及奉
　　特防拏问之犯手足颈各絏三道窃盗鬬殴人命及军流徒犯之情重者手足颈各絏一道情轻各犯及罪止杖笞与妇人犯轻重罪者止絏颈一道老幼废疾者散禁妇人犯罪应禁者皆别置一室官员犯罪公罪自流以下私罪自杖以下皆散禁并责令禁卒看守
　　律纲
