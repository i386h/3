<!-- { "loadSidebar": true } -->
　　宣皇后曰兹逢元旦岁序方新岁事更始谨以香帛醴齐粢盛庶品特修祀礼用申追慕之情伏惟尚
　　飨
　　皇太后圣夀
　　后殿祝文
　　维乾隆　　　年岁次　　十一月　　朔越二十五日　　孝孙嗣皇帝御名谨遣　　敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰兹逢
　　皇太后圣节仰荷
　　恩佑追慕良深谨以香帛醴齐粢盛庶品特修祀礼用
　　申报忱伏惟尚
　　飨
　　万夀圣节
　　后殿祝文
　　维乾隆　　　年岁次　　八月　　朔越十三日　　孝孙嗣皇帝御名谨遣　　敢昭告于
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后曰兹臣诞辰深承
　　启佑莫罄报私谨以香帛醴齐粢盛庶品特修祀礼用
　　展微忱伏惟尚
　　飨
　　春秋上戊祈谢
　　社稷坛祝文
　　维乾隆　　　年岁次　　【二八】月　　朔越日戊
　　皇帝御名敢昭告于
　　社
　　稷之神曰惟
　　神赞辅
　　【皇天皇只】生嘉谷粒我烝民万世永赖兹当仲【春秋】谨以玉
　　帛牲醴庶品【致祭报谢】配以
　　后土句龙氏
　　后稷氏尚
　　飨
　　春秋祭
　　帝王庙祝文
　　维乾隆　　　年岁次　　【二八】月　　朔越日
　　皇帝遣　　致祭于
　　太昊伏羲氏
　　炎帝神农氏
　　黄帝轩辕氏
　　帝金天氏
　　帝髙阳氏
　　帝髙辛氏
　　帝陶唐氏
　　帝有虞氏
　　夏十四王
　　商二十六王
　　周三十二王
　　汉二十一帝
　　唐十五帝
　　辽六帝
　　宋十四帝
　　金五帝
　　元十一帝
　　明十三帝曰仰惟
　　诸帝应运代兴作君作师抚育黎烝创治维艰基业用宏守文不易谟烈是承风敎既逺功德可称报于仲【春秋】
　　神其式慿尚
　　飨
　　春秋上丁释奠
　　先师祝文
　　维乾隆　　　年岁次　　【二八】月　　朔越日丁
　　皇帝遣　　致祭于
　　至圣先师孔子曰惟
　　师德配
　　天地道冠古今删述六经垂宪万世兹当仲【春秋】祗奉旧
　　章谨以牲帛酒果致祭配以
　　复圣顔子
　　宗圣曾子
　　述圣子思子
　　亚圣孟子尚
　　飨
　　崇圣祠祝文
　　维乾隆　　　年岁次　　【二八】月　　朔越日
　　皇帝遣　　致祭于
　　肇圣王
　　裕圣王
　　诒圣王
　　昌圣王
　　启圣王曰惟
　　王诞生至圣爲万世王者之师功德显著兹因仲【春秋】
　　谨以庶品之仪致祭配以
　　先贤顔氏
　　先贤曽氏
　　先贤孔氏
　　先贤孟孙氏尚
　　飨
　　春秋
　　经筵祭告
　　传心殿祝文
　　维乾隆　　　年岁次　　【二八】月　　朔越日
　　皇帝遣　　致祭于
　　皇师伏羲氏
　　皇师神农氏
　　皇师轩辕氏
　　帝师陶唐氏
　　帝师有虞氏
　　王师夏禹王
　　王师商汤王
　　王师周文王
　　王师周武王
　　先圣周公
　　先师孔子神位前曰两仪既辟开治统道统之原干圣同归建作君作师之极自上古鸿蒙而降迄一中授受以来
　　五帝开天乗时而迭运
　　三王治世异尚而同功制作大备于
　　元公删述集成于
　　宣圣继修明之后仰溯传心综道法之详缅惟典学羮墙如见防列圣于一堂俎豆用馨绍斯文于万禩惟启承之永赖冀陟降之匪遥肃荐明禋伏祈
　　歆格尚
　　飨
　　仲春吉亥飨
　　先农坛祝文
　　维乾隆　　　年岁次　　【二三】月　　朔越日　亥
　　皇帝致祭于
　　先农之神曰惟
　　神肇兴农事万世永赖兹当东作之时躬耕耤田祈诸物丰茂爲民立命谨以牲帛酒醴庶品之仪致祭尚
　　飨
　　太岁祝文
　　维乾隆　　　年岁次　　【正十二】月　　朔越日
　　皇帝遣　　致祭于某甲
　　太岁之神曰兹当孟春【歳暮祭岁既云暮节届新春】谨以牲帛酒
　　果庶品之仪致祭尚
　　飨
　　显佑宫祝文
　　维乾隆　　　年岁次　　八月　　朔越十三日
　　皇帝遣　　致祭于
　　北极佑圣真君曰兹朕诞辰惟
　　神永垂黙佑谨以茶果庶品之仪致祭尚
　　飨
　　火神庙祝文
　　维乾隆　　　年岁次　　六月　　朔越二十三日
　　皇帝遣　　致祭于
　　司火之神曰惟
　　神令司赤帝德炳离明届此良辰爰修专祀鉴兹特典绥我烝民尚
　　飨
　　季秋朔祭
　　礮神祝文
　　维乾隆　　　年岁次　　九月　　朔
　　皇帝遣　　致祭于
　　神威无敌大将军
　　神功将军
　　制胜将军
　　神威将军之神曰惟
　　神钦
　　天命而无私助扬威武有功国家兹当季秋之时特以
　　牲醴遣官致祭
　　神其鉴之尚
　　飨
　　都城隍祝文
　　维乾隆　　　年岁次　　九月　　朔越日
　　皇帝遣　　致祭于
　　都城隍之神曰惟
　　神正直实赞灵化捍御之功都邑所赖只严岁祀用答
　　神庥尚其歆兹永福黎庶尚
　　飨
　　万夀节致祭祝文
　　维乾隆　　　年岁次　　八月　　朔越十三日
　　皇帝遣　　致祭于
　　都城隍之神曰兹予初度之辰仰荷
　　神庥永垂防佑谨以牲醴致祭尚
　　飨
　　东岳庙祝文
　　维乾隆　　　年岁次　　八月　　朔越十三日
　　皇帝遣　　致祭于
　　东岳防山之神曰兹朕诞辰惟
　　神永垂黙佑谨以牲醴庶品之仪致祭尚
　　飨
　　黒龙潭
　　龙神庙祝文
　　维乾隆　　　年岁次　　【二八】月　　朔越日
　　皇帝遣　　致祭于
　　昭灵沛泽龙王之神曰惟
　　神泽润生民膏流甸服雨旸时若夙彰孚应之灵年谷顺成溥被盈宁之福念
　　神庥之丕着惟典祀之宜崇兹值仲【春秋】用申时飨尚其歆格鉴此精诚尚
　　飨
　　玉泉
　　龙神祠祝文
　　维乾隆　　　年岁次　　【二八】月　　朔越日
　　皇帝遣　　致祭于
　　惠济慈佑龙王之神曰惟
　　神润下流膏应时泽物珠泉涌地毓灵脉于山林玉液成川畅清流于畿甸滋畇畇之绣壤允资灌注之功通翼翼之漕艘长助挽输之利聿昭灵贶宜奉明禋蠲二仲以荐馨洁粢表敬永千秋而崇报备物明防
　　神式凭依尚其歆格
　　仲春仲冬甲日飨
　　先医庙祝文
　　维乾隆　　　年岁次　　【二十一】月　　朔越日
　　皇帝遣　　致祭于
　　太昊伏羲氏
　　炎帝神农氏
　　黄帝轩辕氏曰古昔圣人德泽深宏创治医药拯济斯世仁夀庶民兹当【春冬】时谨以牲醴致祭惟
　　神慈惠蠲除疾疢笃佑朕躬致和天下配以
　　句芒氏之神
　　祝融氏之神
　　风后氏之神
　　力牧氏之神尚
　　飨
　　五月十三日致祭
　　闗帝庙前殿祝文
　　维乾隆　　　年岁次　　五月　　朔越十三日
　　皇帝遣　　致祭于
　　闗圣大帝曰惟
　　帝纯心取义亮节成仁允文允武乃圣乃神功高当世德被生民两仪正气歴代明禋英灵丕着封号聿新敬修岁事显佑千春尚
　　飨
　　后殿祝文
　　维乾隆　　　年岁次　　五月　　朔越十三日
　　皇帝遣　　致祭于
　　闗帝之
　　曾祖光昭公
　　祖裕昌公
　　父成忠公曰礼隆报祀谊重推恩当崧生岳降之期溯木本水源之始辉煌栋宇凭依已妥于上公修洁豆笾将飨告防于仲夏惟
　　神昭鉴尚其格歆
　　春秋祭前殿祝文
　　维乾隆　　　年岁次　　【二八】月　　朔越日
　　皇帝遣　　致祭于
　　闗圣大帝曰惟
　　神秀毓河山名垂今古英风正气世歴乆而弥新大节纯心史相传而莫匹念神灵之显著命典礼以优隆兹当仲【春秋】用昭时飨尚其歆格鉴此精虔尚
　　飨
　　后殿祝文
　　维乾隆　　　年岁次　　【二八】月　　朔越日
　　皇帝遣　　致祭于
　　闗帝之
　　曾祖光昭公
　　祖裕昌公
　　父成忠公曰惟
　　公盛德相承令仪足式歴数传之积累遂钟河岳精灵储旷代之威名堪作岩廊矩矱殊恩既沛于三世时飨宜锡于上公兹当仲【春秋】用昭祀事豆笾致洁典礼加隆尚
　　飨
　　春秋致祭
　　昭忠祠祝文
　　维乾隆　　　年岁次　　【二八】月　　朔越日
　　皇帝遣
　　谕祭八旗直省尽节立功之和硕敬谨亲王等之灵曰周礼有司勲之职名勒旂常祭法载勤事之文光生俎豆盖舍生取义臣子抒报国之忱而服德酬庸朝廷示作忠之典英标如在渥泽宜颁尔和硕敬谨亲王等丹心自励正气挺生果敢本于性成见危授命忠诚矢于敌忾视死如归生当开创之年执鋭披坚实赖干城之佐运际承平之日安边除暴亦资御侮之才或陷阵以争先或守土而尽职或被诱不辱乃授首以从容或深入无援遂致身于仓卒虽天戈所指如振槁而摧枯乃大义爲昭可凌霄而贯日我
　　皇考轸懐曩烈诞贲殊荣命立专祠俾膺特典王公将帅跻正宇之辉煌士卒偏裨列两庑而陪侍盖所以表忠贞于既往昭节义于无穷朕洪绍丕基遵行常祀功书竹帛既扬乆逺之芳徽礼荐牲牢勿替春秋之血食苾芬在列灵爽歆承
　　贤良祠祝文
　　维乾隆　　　年岁次　　【二八】月　　朔越日
　　皇帝遣
　　谕祭贤良祠王大臣和硕怡贤亲王大学士榜式达海等之灵曰功铭钟鼎尚书崇元祀之文德冠岩廊周礼着大烝之典盖旂常载绩本臣子之素懐而俎豆荐馨乃朝廷之崇报尔和硕怡贤亲王望重亲贤粹钟川岳竭忠诚而体国着勲德于当年大学士榜式达海等或当
　　列祖开基之日佐命立功或际熙朝极盛之时宣猷赞化或驱除暴乱定疆宇于域中或震耀声灵收版图于海外内则台星卿月奏亮工熙载之勲外则赐钺授麾襄阜物安民之治老成谋国者进黄髪之嘉猷清白持身者表素丝之高节纯勤尽职则夙夜匪躬密勿承休则堂亷一德我
　　皇考追思前迹特焕褒纶崇庙宇于神京布几筵而时祭盖以表扬既往沛酬庸褒德之恩激劝将来励懐古钦风之志朕寅承丕绪嗣举旧章抚节物以懐贤洁牲牢而致飨英灵如在尚克歆承
　　双忠祠祝文
　　维乾隆　　　年岁次　　【二八】月　　朔越日
　　皇帝遣
　　谕祭于襄烈伯傅清壮果伯拉布敦之灵曰臣子効匪躬之节报礼斯隆国家昭异数之恩褒忠罔替既旂常之永勒宜俎豆之世延惓抚流光长懐往绩尔傅清拉布敦共矢精诚同宣义烈捐生絶塞已铭殊绩于钟镛晋爵崇阶用妥贞魂于庙食兹当【春秋】仲爰命祠官载考彞章聿修秩祀馨香申荐阅日月以如新琬琰扬芳与山河而共乆尔灵不昧尚克歆承
　　定南武壮王祠祝文
　　维乾隆　　　年岁次　　【二八】月　　朔越日
　　皇帝遣
