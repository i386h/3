<!-- { "loadSidebar": true } -->
　　太庙东庑【代以槃椀实以时物者听】尊一鑪一镫二贝勒贝子公之祭东夹室祧主与二昭共牲西夹室祧主与二穆共牲每案笾六豆六余与王同夏秋冬三时惟祭始祖及四亲于室设位皆南向每室专案亲王郡王每案异牲贝勒贝子公二昭共牲二穆如之余与合食同中设祝案少西北向东设香帛案陈香槃帛篚如供案之数南为尊案羃勺具爵在尊北胙槃在爵北皆西向洗在东阶上乐在西阶上【乐十器工十人】读祝一人通赞引赞各一人司拜褥二人【兼接福胙】以本府官属为之奉香奉帛每案一人奉爵每位一人以始祖下子孙为之子孙成人以上皆助祭拜于阶上以世次为序同世序齿官属皆陪祭拜于阶下以品秩为序先祭三日主人致斋遂戒执事者前夕执事者入设位布案主人盛服升自东阶北面视洁除降视涤器展乐出诣刲牲所视杀载于俎乃退祭日夙兴执事者入陈设毕主人朝服入庭东西面伯叔兄弟子孙【有位朝服未官盛服】少后序立官属朝服入庭西南隅东面皆北上子弟之长诣各室前启室出主安奉于位退通赞赞执事者各司其事引赞引主人升自东阶盥手【以下行礼皆引】通赞赞就位【以下行礼皆赞】主人由左门入就正中拜位族属咸就拜位北面立乃迎神执事者奉香槃进乐作主人诣始祖香案跪执事者跪奉香主人三上香兴以次诣各香案上香仪并同复拜位率族属行二跪六叩礼【自贝勒以下皆一跪三叩后同】乐止行初献礼执事者举篚挹尊酒实爵以次诣神位前乐作奠帛于供案南奠爵于案北正中皆退读祝乐暂止司祝诣祝案跪奉祝兴诣案东跪主人及族属咸跪读祝毕祝诣始祖案奠于篚退乐作主人率族属三叩兴乐止亚献奠爵于左终献奠爵于右皆如初受福胙执事者一人【即始祖案前奠帛爵人】取胙槃诣始祖案抄簠簋之实于槃一人取中一爵咸退至主人拜位右执事者【即司拜褥人】二人进至拜位左右执事者跪奉爵奉胙槃主人受拱举左执事者以次跪接皆退主人三叩兴乃送神乐作主人及族属行二跪六叩礼乐止执事者奉祝文香帛诣燎所主人避立西面既过复位族属退就庭东西立位燎半主人降东阶诣望燎位东面望燎引赞告礼成主人仍就庭东立位竢子弟之长奉神主入室阖门皆退颁胙于族属徧○歳时则荐亲王郡王庶羞六槃时果六槃贝勒贝子公各四槃设案室前每案琖箸具香槃一壶一主人夙兴率子弟入埽除陈设毕乃启室主人跪上香三叩子弟取壶注酒于琖徧献主人二跪六叩子弟稍后随行礼兴乃彻馔阖室各退每月朔望庶羞时果递减二槃余仪同因事致告与朔望同祧主朔望就夹室上香跪叩仪同凡品官家祭之礼于居室之东立家庙一品至三品官庙五间中三间为堂左右各一间隔以墙北为夹室南为房堂南檐三门房南檐各一门阶五级庭东西庑各三间东藏遗衣物西藏祭器庭缭以垣南为中门又南为外门左右各设侧门四品至七品官庙三间中为堂左右为夹室为房阶三级东西庑各一间余制与三品以上同【世爵公侯伯子视一品男以下按品为差等】八九品庙三间中广左右狭阶一级堂及垣皆一门庭无庑以箧分藏遗衣物祭器陈于东西序余与七品以上同【在籍进士举人视七品恩拔歳副贡生视八品】堂后楣北设四室奉高曽祖祢四世皆昭左穆右妣以适配南向高祖以上亲尽则祧由昭祧者藏主于东夹室由穆祧者藏主于西夹室迁室祔庙悉依昭穆之次东序西序为祔位伯叔祖之成人无后者伯叔父之成人无后及其长殇【十六歳至十九】者凡弟成人无后及其长殇中殇【十二歳至十五】者妻先殁者子姓成人无后及其长殇中殇下殇【九歳至十一】者皆以版按行辈墨书男统于东女统于西东西向歳以春夏秋冬仲月择吉致祭戒子弟读祝一人赞礼一人执爵每案二人分荐祔位东西各一人凡在庙所出子孙年及冠以上者皆防行礼先祭三日主人及在事者咸致斋前一日主人率子弟盛服入庙视洁除拂拭毕执事者于各室前设几几前供案堂南总香案一鑪檠具祔位东西各统设一案设祝案于香案之西设尊爵案于东序设盥盘于东阶上视割牲一品至三品官羊一豕一四品至七品特豕八品以下豚肩不特杀视涤祭器三品以上每案俎二铏二敦二笾六豆六七品以上笾四豆四八品以下笾二豆二皆俎一铏敦数同【代以时用槃椀者听】辨祭器之实俎实牲体铏实羹敦实饭笾实时果饼饵鱼腊兽腊之属豆实炙胾时蔬之属届日五鼓主人朝服与祭执事者盛服入庙主人竢于东阶下族姓竢庭东西以昭穆世次为序执事者陈鑪镫于供案南陈尊爵于东序案上【代以壶琖者听】陈祭文于祝案实水于盥盘加巾主妇率诸妇盛服入诣防所视烹饪羮定入于东房治笾豆之实陈铏敦箸醯酱以竢质明子弟之长者盥诣各室前跪一叩兴启室奉主以次设于几昭位考右妣左穆位考左妣右分荐者设东西祔位毕赞礼立堂东檐下西面诸执事分立东西序端相向赞就位主人升自东阶盥诣中檐拜位立族姓行尊者立于东西阶上卑者立于阶下皆重行北面赞叅神主人入堂左门诣香案前跪执事二人【司爵者充】一奉香盘一挹尊酌酒诣主人左右跪左奉香主人三上香右奉爵主人酹酒于地以爵奠于案兴退出右门复拜位及族姓行一跪三叩礼赞初献主妇率诸妇出于房荐匕箸醯酱于几前案北跪一叩兴徧及祔位退入于房庖人解牲体实于俎执事者奉以升各荐于供案主人诣高祖考案前执爵者奉爵主人献爵奠于正中跪叩兴以次诣曽祖祖祢案前献爵如前仪分荐者徧献祔位酒讫退立于拜位赞读祭文主人跪族姓皆跪祝诣祝案之左跪读讫兴以祭文复于案退主人以下三叩兴赞亚献庖人纳羹饭于东房主妇率诸妇和羮实于铏实饭于敦出荐于案及腊肉炙胾徧跪叩兴退如初礼主人献爵于各位之左赞三献主妇率诸妇出于房荐饼饵果蔬叩退主人献爵于各位之右分荐者徧献祔位酒皆如初献仪赞受嘏祝取髙祖供案酒馔降至香案旁主人诣香案前跪祝代祖考致嘏于主人主人啐酒尝食反器于祝接以兴主人三叩兴复位赞送神主人以下一跪三叩赞望燎祝取祭文由中门出送燎主人退避东阶下行辈长者咸降阶主人诣燎位视燎毕与祭者出主人率子弟纳神主上香行礼彻祭器传于燕器洁涤谨藏之阖门各退日中馂与祭者尊卑咸在按昭穆布席东西相向位别以行行均以齿主人揖尊者入席诸父兄弟子孙各揖尊者及相揖廼坐主人酌酒献于尊者尊者酬之主人进馔于尊者尊者饭众皆饭诸卑幼各酌酒献于所尊献酬毕尊者起众皆起随出主妇馂于内仪同○恭遇
　　覃恩告庙诹吉致斋陈设均如时祭先期别书制辞一通祭日进爵祝读告辞后【以追赠告】主人奉考主卑者奉妣主【如有尊者则主人奉妣主】竢于庙门外宣
　　制者一人【以同姓或戚属已仕者】朝服奉
　　制入庙门主人率族姓跪接随至阶下序立考东妣
　　西族姓重行立其后皆北面宣
　　制者升东阶至香案前南向立主人以下皆跪宣制毕主人奉主率族姓行三跪九叩礼宣
　　制者奉安神案南正中降阶出主人奉主诣神案前改题新赠爵位奉主复位退各就拜位再进爵三进爵授福胙如时祭礼毕焚黄○嵗时则荐一二三品时果庶羞每案四四五六七品时果每案二槃庶羞每案四槃八九品及未入流时果庶羞每案各二设案于室每案琖箸壶具香案陈香槃一夙兴主人率子弟入埽除陈设毕乃启室主人跪上香三叩兴子弟取琖酌酒进于主人主人奠酒讫子弟复奉羮饭从主人荐献讫以次诣各案荐献如前仪徧主人一跪三叩兴乃阖室每月朔望庶羞时果各递杀一等余仪同八九品及未入流者止供茶一跪三叩因事致告与朔望同
　　凡庶士【贡监生员有顶带者】家祭之礼于寝之北为龛以版别为四室奉高曽祖祢皆以妣配位如前仪南向前设香案总一服亲男女成人无后者按軰行书纸位祔食男东女西相向事至则陈已事焚之不立版歳以春夏秋冬节日出主而荐粢盛二槃肉食果蔬之属四器羮二饭二前期主人及与祭者咸致斋荐之前夕主妇盛服治饭于房中厥明夙兴主人吉服率子弟设香案于南然烛置祭文于堂北设供案二昭东穆西均以妣配位南向设祔案于两序下各一男东女西东西向主人以下盥奉木主设于案设祔位于两序案讫主人东阶下立众各依行軰东西序立主人诣香案前上香毕率在位者一跪三叩兴主妇率诸妇出房中荐箸醯酱跪叩如仪退子弟奉壶主人诣神案以次酌酒荐熟讫皆就案南跪叩兴子弟荐祔位毕主人跪在位者皆跪祝进至香案之右读祭文讫兴退主人以下叩兴再献主妇荐饭羮三献主妇荐饼饵时蔬主人酌酒跪叩均如初仪毕主人率族姓一跪三叩兴祝取祭文及祔食纸位焚于庭众出主人纳木主彻退日中而馂春一举布席于堂东西北上陈倚琖箸如其人数传祭食于燕器热酒馔族姓至主人肃入序位以行軰年齿为等旅揖即席进酒馔酬酢如礼汤饭毕长者离席告退主人送于门外诸子弟皆随以出彻仆人馂余食皆尽月朔望日主人及家众夙兴盥洗启寝室然烛诣香案前依行軰序立主人上香讫子弟奉茶主人献茶复位率众一跪三叩兴彻茶阖室众退若家有吉事主人盥洗启室然烛焚香以其事告行礼如朔望仪凡庶人家祭之礼于正寝之北为龛奉高曽祖祢神位歳逢节序荐果蔬新物每案不过四器羮饭具其日夙兴主妇治馔主人率子弟设案然镫启室奉神主于案上以昭穆序主人立于香案前家众序立于主人下以行軰为先后主人上香一跪三叩兴纳主于室彻退日中众馂神食歳一举论行軰先后同行序齿列坐酒行饭已肃揖以退月朔望日献茶然香镫行礼告事亦如之均与庶士仪同















　　钦定大清防典卷五十
<史部,政书类,通制之属,钦定大清会典>
　　钦定四库全书
　　钦定大清防典卷五十一
　　礼部
　　祠祭清吏司
　　防礼一
　　凡
　　列圣大防仪初防
　　嗣皇帝就主防位冠去纬哭踊宫中自
　　皇后以下咸摘耳环去首饰届时恭奉
　　梓宫奉安于
　　宫中正殿设几筵建丹旐于宫门外之左陈法驾卤簿于宫门之外至
　　太和门外
　　特简王公大臣恭理防仪既敛乃奠王公以下民公
　　侯伯子男以上二品官于
　　乾清门外【侍卫及内务府官皆于　乾清门外】三品以下文武有顶带官于
　　景运门外【大臣官员命妇不齐集日右翼官员于　隆宗门外】
　　皇后
　　妃
　　嫔宫人公主
　　皇子
　　皇孙福晋及近支王公福晋夫人于
　　几筵殿内诸王公福晋夫人郡主县君以上二品夫人
　　于丹墀右三品淑人以下于
　　隆宗门外齐集哭临皆男摘冠纬女去首饰奠献时皆随行礼举哀毕各退
　　皇帝成服截髪辫居倚庐
　　皇子
　　皇孙随成服截髪辫居宫中别室王公百官宗室觉罗咸成服截髪辫旗员居
　　阙左门外汉员于各官署
　　皇后率
　　妃嫔等成服剪髪
　　皇子
　　皇孙福晋随成服剪髪诸王福晋命妇及内府三旗官员防军等妻咸成服剪髪
　　皇帝行三年防礼百日内
　　上谕用蓝笔百日后素服
　　御门听政
　　郊
　　坛大祀祭服行礼诣
　　几筵前仍防服诸
　　皇子
