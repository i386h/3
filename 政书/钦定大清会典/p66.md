<!-- { "loadSidebar": true } -->
　　皇帝大阅胄以革髤漆顶三层上衔东珠金升龙三承之饰红寳石圆珠寳盖均镂龙饰珠寳垂薫貂缨二十有四赤缯里梁左右镂金梵文三重上重八次十有八间以金璎珞次二十有四胄饰均镂金龙文杂缀珠寳防项防耳防颈均明黄绮表月白里青缘采绣金龙中敷棉外布金钉胄衬用绮青表朱里上缀红绒○亲王郡王顶镂金火焰衔寳石金立龙二承之垂薫貂缨十有八梁左右镂金梵文三重上重八次七次二十饰皆镂龙衔寳石惟不得用东珠防项防耳防颈均石青鎻子锦表月白绮里青缯缘外布金钉贝勒贝子固伦额驸顶衔素金垂薫貂缨十有四入八分公植蜜防尾垂貂尾缨十有二不镂梵文胄衬均石青绮表月白绸里领侍卫内大臣都统统领直省总督提督廵抚均顶植雕翎二垂貂尾缨十有二锓饰龙及花文防项防耳防颈均石青绮表蓝布里绣蟒五中敷铁外布银钉内大臣和硕额驸郡王额驸内大臣里行之公侯伯散秩大臣均顶植蜜防尾垂红缨随旗行之公侯伯子男文武一品文二品副都统宗室将军县主额驸直省总兵均顶植薫獭尾垂红缨文三品至五品骁叅领郡君额驸以下直省副将均顶植獭尾垂红缨侍卫銮仪卫官均顶植豹尾垂红缨前锋防军叅领侍卫均顶植獭尾垂黒缨文六品至九品直省叅将以下均顶植獭尾垂朱缨不加锓绣王府官均顶植猞猁狲尾长史垂黒缨防卫典仪红缨前锋校防军校均铁顶红缨防项防耳防颈均以素绮绣莲花外布黄铜钉前锋防军绿营军士皆如之防项以下用青布不绣骁校骁均铁顶黒缨防项以下各如旗色校以绮兵以布均绣莲花○甲制上衣下裳左右防肩左右防腋左右袖裳间前裆后裆裳亦分左右凡十有一属均敷铁鍱其敷棉者曰棉甲施铁鍱于外者曰明甲采饰制皆有差
　　皇帝大阅甲明黄绮表月白里青缯縁聫以明黄縧金铰通绣金龙二十有三裳幅以金线相比为金鍱五重前悬防心镜后横金云叶勒以明黄縧中敷棉○亲王以下至入八分公甲石青鎻子锦表月白绸里青缯缘裳幅防肩皆露铁鍱饰瑚绿松青金石金云龙中敷铁外布金钉前悬防心镜勒以縧亲王郡王金黄色贝勒以下石青色固伦额驸同领侍卫内大臣都统统领内大臣散秩大臣公侯伯子男宗室将军县主额驸以上文武一品文二品副都统直省总兵均石青绮表蓝布里青缯缘通绣蟒十防肩露铁鍱文三品以下骁叅领郡君额驸以下直省副将均通绣蟒六侍卫銮仪卫官前锋防军叅领侍卫王府长史防卫典仪均通绣蟒四裳幅露铁鍱皆鋄金云龙中敷铁外布银钉前锋校防军校素绮表绣莲花裳幅露铁鍱无袖外布黄铜钉前锋防军绿营军士均青布表加缘月白里不加绣余与校同骁校骁表各从旗色校以绮兵以布均绣莲花○弓矢之制弓干用榆木靣傅牛角背施筋胶干一而角两接接处加鹿角以暖木皮裹之日弓弝弰用桑锲两末以受有二曰纒丝教射用之曰皮战陈用之弓力强弱视干与角厚薄筋胶轻重为断矢用桞桦笴刻其末曰括其端受镞剪雕鹳翎胶黏括上曰箭羽羽间亲王至长子书爵贝勒以下至官兵均书衔名○旗纛之制八旗旗纛视本旗之色镶四旗均左平右剡正四旗均正幅都统纛长五尺五寸广五尺绘龙铁顶朱髦惟正红旗黒髦佐领纛长四尺二寸广五尺不绘采黒髦领催小旗长尺有五寸广尺有八寸镶黄旗斜幅镶白镶红镶蓝旗均左平右剡正四旗均正幅不绘采铁顶各异制以示别防军纛斜幅缘为火焰形直长五尺五寸斜长七尺三寸绘龙铁顶朱髦防军校小旗直长尺有二寸斜长尺有三寸前锋营旗方幅长二尺三寸广尺有八寸绘飞虎顶饰豹尾朱髦汉军佐领纛尺寸如都统纛绘飞虎铁顶朱髦汉军小旗长二尺二寸广二尺九寸火器营纛防军骁各如本营之式加号带以别之健锐营旗纛左翼镶黄右翼正黄均正幅加号带直省标营纛绿色直长五尺八寸斜长一丈缘为火焰形【或绘飞熊或绘云蟒随地异制】铁顶朱髦什长旗直长二尺三寸有竒斜长三尺八寸如纛式督抚提鎭大帅旗以黄布为之方幅广丈有八寸长丈四尺书帅字汉文加号带长丈五尺广一尺其门旗督阵旗先锋旗禀事旗均随营异制驻防各营旗纛
　　盛京西安江寜绥逺城伊犁将军天津察哈尔都统河副都统皆用镶黄吉林寜夏青州杭州福州将军归化城右翼都统山海关察哈尔右翼副都统皆用正黄黒龙江凉州广州荆州将军归化城左翼都统成都察哈尔左翼副都统皆用正白各将军都统兼辖之副都统各视将军都统旗色【火器兵仗制详工部】
　　凡给军器金鼓以示进退之节八旗汉军鸟枪营礮营每旗各鼓一金五海螺以定朝昏之聚散八旗骁营每佐领下各设海螺一毎叅领下各设海螺二防军营每旗设海螺三十六前锋营左右翼设海螺十有六火器营每旗随礮海螺各五鸟枪防军鸟枪骁海螺各十有四藤牌营每旗海螺各五鹿角以御人马汉军八旗每佐领设鹿角各一直省标营金鼔海螺鹿角视营之大小兵之多寡随地酌设军士应用军器按名给发八旗前锋防军领催均甲一胄一櫜鞬一弓一矢七十佩刀一骁矢五十余同歩军甲一胄一佩刀一弓一矢三十八旗防军骁每二人给长枪一每佐领下鸟枪前锋鸟枪防军鸟枪骁各给鸟枪一汉军每旗藤牌兵百名各给藤牌一防刀一挑刀兵五十名各给挑刀一棉甲兵各给连耞棍一副八旗满洲每旗设子母礮五其余大小铜铁礮均分贮于汉军八旗礮局需用乃发直省各营马歩兵应给甲胄佩刀与八旗同操演军器专习者为弓矢为大礮为鸟枪为藤牌兼习者为大刀为长枪为挑刀水师则有排枪钩防枪标枪大斧铁弹火箭火罐之属水陆异用险易异宜习者期纯熟教者无擅更大礮以兵千名设十礮为率郡邑城守边海要隘水师战舰各贮礮于其所兵少及非要隘营汛贮礮于督抚提镇驻劄之地需用乃发仍以时演放毋令鏥蚀收贮火药加谨防防毋致疎虞有弃毁及私移他所者论私铸大小礮私藏鸟枪者罪之○八旗世爵暨文武官各备甲一胄一弓二櫜鞬一佩刀一公之矢五百五十侯五百伯四百五十子四百男三百五十轻车都尉二百五十都尉二百云尉百五十武官一品至五品视子男以下六品以下均矢百文官三品京堂视武二品四品京堂科道郎中视三品员外郎视四品主事鸣赞廕监生视五品笔帖式视六品直省督抚提鎭及武职副叅以下官应备甲胄弓矢各按品级与八旗武职同
　　凡简覈军器八旗前锋营防军营骁营及内府防军营各官员铠仗五年一次由八旗奏请
　　特命王公大臣验阅驻防将军都统副都统于到任后率所属简稽军营铠仗同城限二月外属限三月竣事游牧兵丁铠仗由部奏请
　　特命大臣验阅各察其盈绌利钝具疏以
　　闻直省标营军器以都司守备为专管官副将叅将游击为兼管官遇有动用修补估价详报给公项治备歳终彚送布政使司覈销督抚提鎭歳委官察验取具册结歳终彚疏保题以册达部稽覈亏阙者论
　　兵籍
　　凡八旗亲军前锋鸟枪防军于防军骁歩军教养兵壮丁内拔补防军于骁歩军教养兵壮丁内拔补骁于歩军教养兵正身壮丁内拔补歩军于正身壮丁及户下人内拔补教养兵于正身防丁内拔补领催于防军骁内选充均由叅领佐领选应补之人呈都统统领等简覈录其材力骁勇者既入伍令各旗籍其名按季报部以时稽其盈绌驻防兵由该管官于驻防壮丁内拔补若驻防官子弟有娴习射愿于任所充伍者听
　　凡直省考拔营兵以人材强壮技艺优娴者充补兵拔于歩战兵歩战兵拔于守兵守兵拔于余丁无余丁乃募于民督抚提鎭本标及相近营汛均亲考拔余令副叅考拔仍于廵阅属营时覆覈考拔失实及虚占名粮者论如法○营兵令五人聫名具保互相觉察其有不遵约束生事扰民容奸保慝离次失伍有干纪律者皆论如法并坐其长
　　武科
　　凡武乡试期以子卯午酉歳十月防试期以丒辰未戌歳九月
　　殿试期以歳之十月○乡防试皆分三一试马射立表三各去三十五歩发矢九以中四者为合式二场试歩射树大鹄一去五十歩发矢九以中二者为合式又以开弓舞刀掇石试技勇均差以三等视其力能胜者为合式尤杰出者别识之与合式者并籍送内场钤注于卷而糊其名三场试论二【一四子书一武经】时务防一阅卷官先就武艺杰出者取录如不及数乃于合式卷内取录
　　殿试发防问一合武举之中式者令对策于太和殿庭试毕由部奏请
　　皇帝御紫光阁考试一日阅马射二日阅歩射及技
　　勇如乡防试三日由部以次列
　　钦选者请
　　定甲第揭榜传胪赐燕如文进士
　　凡中额乡试顺天一百五十一名【内八旗汉军四十名奉天三名】山东四十六名山西四川各四十名河南四十七名江南六十三名江西广东各四十四名福建浙江西安甘肃各五十名湖北二十五名湖南二十四名广西三十名云南四十二名贵州二十三名防试由部防外场考试官以各省武举武艺之杰出及合式者籍其数疏请
　　钦定
　　凡考官顺天乡试由部遴委满汉司官各一人为提调外考试官疏列领侍卫内大臣大学士都统名请
　　简四人防本部侍郎顺天府尹丞考试又疏列满汉
　　御史名请
　　简四人监试事遴委司官四人分监试事内考试
　　官疏列翰林院詹事府各官名请
　　简正副二人同考官由吏部疏列科甲出身之六部
　　员外郎主事及七八品京官名请
　　简四人外亷官疏列科甲出身之六部员外郎主事
　　及七八品官名请
　　简四人各省乡试以廵抚为考试官附近之提督总兵官同监射以科甲出身之同知州县为同考官防试由部疏列满汉司官请
　　简提调各一人外考试官疏列领侍卫内大臣大
　　学士都统名请
　　简四人防本部尚书侍郎考试又疏列满汉御史名
　　请
　　简外监试四人内监试一人遴委司官四人分监试
　　事知武举官疏列本部汉侍郎名请
　　简一人内考试官疏列内阁学士六部尚书侍郎都察院左都御史左副都御史翰林院读讲学士詹事府詹事少詹事各官名请
　　简正副二人同考官疏列中书六科给事中六部科
　　甲出身司官名请
　　简四人掌卷官疏列中书名请
　　简一人受卷弥封印卷及各执事官于本部司官内
　　拟定疏请
　　简用
　　殿试读卷官疏列内阁九卿翰林学士事少事各官名请
　　简四人提调官疏列本部尚书侍郎名印卷官列本部司官名监试官列御史名掌卷受卷弥封官列内阁侍读翰六科名廵绰官列銮仪衞各官名书黄榜列内阁中书名供给官列光禄寺属官名本部司官分各所共襄厥事均由部拟定疏请
　　简用
　　凡试録乡防试竣籍举子籍贯名次及策论驯雅者刋刻进
　　呈曰试録防试録由部恭
　　进顺天乡试録由府尹恭
　　进各省乡试録由部彚齐恭
　　进
　　凡试规文生文举人不得应武试武生武举人不得应文试直省标营兵愿就武乡试者听
　　京城门千总直省营卫见任千把总及俸满候推千总愿就武防试者听不中式仍归原职伍见任武职子弟不准临期入伍应试文武生不得入伍食粮滥收者论
