<!-- { "loadSidebar": true } -->
　　见各部院属官毕退内阁侍读学士二人升东阶诣案前跪奉奏疏退降阶翰林科道暨侍卫皆退大学士学士升自东阶以次跪
　　御榻之左西面北上记注官进立
　　御榻之右满内阁学士一人奉折本至黄案前北面
　　跪奏每奏一事
　　皇帝降防大学士学士承
　　防讫兴由东阶降记注官由西阶降
　　皇帝还宫皆退




　　钦定大清防典卷二十一
　　钦定四库全书
　　钦定大清防典卷二十二
　　礼部
　　仪制清吏司
　　朝防三
　　凡元日长至次日
　　皇太后圣夀节直省文武官豫期进表称贺至日五鼔
　　内銮仪卫陈仪驾于
　　慈宁门阶下至
　　长信门外【详见銮仪卫】东西向内监陈中和韶乐于
　　慈宁宫檐下陈丹陛大乐于
　　长庆门内左右均北向鸿胪官设表案于
　　慈宁门东鸿胪官引王以下入八分公以上诣隆宗门外祗竢引不入八分公以下暨二品以上官于
　　长信门外引三品以下文武各官于
　　午门外各序立内阁学士自内阁奉表大学士随行内阁官二人前导至
　　永康左门外学士奉表授大学士礼部堂官前引升
　　慈宁门东阶陈表于案内监四人舁案二人前导由
　　左门入陈于
　　慈宁宫
　　宝座之东武备院卿设
　　皇帝拜位于
　　慈宁门正中质明礼部堂官诣
　　乾清门奏时
　　皇帝礼服乘舆出宫扈卫如常仪礼部堂官恭导出隆宗门至
　　永康左门外降舆入王公随入
　　皇帝升东阶至
　　慈宁门左西向立王公等阶下左右立前引十大臣及侍卫立仪驾外御史二人鸣赞官四人郤立
　　慈宁门东西檐下御史礼部鸿胪官各二人立长信门外又二人立
　　午门外均东西面北上鸿胪官八人分立于永康左门
　　右翼门
　　熙和门
　　午门内外传示礼部尚书奏请
　　皇太后御慈宁宫内监接奏
　　皇太后礼服出宫中和韶乐作奏豫平之章
　　皇太后陞座乐止礼部尚书奏行礼恭导
　　皇帝就拜位北向立丹陛乐作奏益平之章鸿胪官引羣臣各就拜位立鸿胪官由内接传逹
　　午门外【凡传如之】羣臣各就拜位立左翼西上右翼东上均北面鸣赞官奏跪拜兴
　　皇帝率羣臣行三跪九叩礼毕乐止恭导
　　皇帝复位立羣臣各复位立礼部尚书奏请
　　皇太后还宫内监接奏中和韶乐作奏履平之章皇太后还宫乐止礼部尚书奏礼成恭导
　　皇帝降阶出
　　永康左门外陞舆还宫王公百官各退内监移设丹陛乐于
　　慈宁门内檐下左右北向女官设
　　皇后拜位于
　　慈宁宫檐前正中设
　　贵妃
　　妃
　　嫔拜位于左右稍后公主福晋以下二品命妇以上自
　　永康右门入进
　　慈宁门序立东西丹墀礼部堂官奏请
　　皇后行礼内监接奏
　　皇后率
　　贵妃
　　妃
　　嫔礼服乘舆出
　　启祥门前引女官八人恭导至
　　徽音左门外降舆入
　　皇后陞丹陛至檐前西向立
　　贵妃
　　妃
　　嫔东西序立公主福晋命妇按翼于丹陛上立均东西面北上引礼女官四人立丹陛上左右东西面引礼女官奏请
　　皇太后御慈宁宫内监接奏
　　皇太后礼服出宫中和韶乐作【乐章同前后仿此】
　　皇太后陞座乐止引礼女官恭导
　　皇后
　　贵妃
　　妃
　　嫔就拜位北向立公主福晋命妇各就拜位立左班西上右班东上均北面丹陛乐作奏雝平之章引礼女官奏行礼
　　皇后率
　　贵妃
　　妃
　　嫔行六肃三跪三拜礼公主福晋命妇随行礼毕乐止引礼女官恭导
　　皇后
　　贵妃
　　妃
　　嫔复位立公主福晋命妇各复位立引礼女官奏请
　　皇太后还宫内监接奏中和韶乐作
　　皇太后还宫乐止奏礼成恭导
　　皇后
　　贵妃
　　妃
　　嫔降阶出
　　徽音左门外陞舆还宫公主福晋命妇皆退内监引
　　皇子诣
　　皇太后宫行礼如仪○
　　万夀圣节
　　皇帝率王公百官于
　　皇太后宫行礼
　　皇后千秋节
　　皇后率
　　贵妃
　　妃
　　嫔公主福晋以下二品命妇以上于
　　皇太后宫行礼均与前仪同○恭遇
　　皇太后圣夀大庆
　　皇帝行庆贺礼大学士恭奉
　　御制表文诣
　　慈宁门东陈于案退竢于东檐宣表官稍后立大学
　　士一人竢于西檐丹陛大乐作
　　皇帝就拜位北向跪宣表官奉表至正中北面跪大学士二人同进左右跪展表乐暂止宣表官宣讫兴奉表还于案乐作
　　皇帝率羣臣行三跪九拜礼礼成
　　皇帝还宫礼部堂官奉表授内监恭奉入
　　宫余同前仪
　　凡元日长至次日
　　皇后千秋节内外文武官皆豫期进笺称贺是日皇后朝于
　　皇太后
　　皇帝礼毕
　　御交泰殿行庆贺礼内銮仪卫豫陈仪驾于
　　殿前陈车舆于
　　乾清门外均东西相向内监陈中和韶乐于交泰殿檐下陈丹陛大乐于仪驾之南均左右北向设
　　贵妃
　　妃
　　嫔拜位于
　　殿门内公主福晋以下二品命妇以上咸朝服集隆宗门外至时
　　贵妃率
　　妃
　　嫔具礼服诣
　　交泰殿陞丹陛序立于
　　殿前东西向内监引公主福晋命妇由
　　隆宗门
　　内右门入序立于丹陛左班西面右班东面均北上引礼女官奏请
　　皇后御殿内监接奏中和韶乐作奏淑平之章皇后礼服陞座乐止引礼女官引
　　贵妃
　　妃
　　嫔就拜位立公主福晋命妇各就拜位立左班西上右班东上均北面丹陛乐作奏正平之章行六肃三跪三叩礼毕乐止引礼女官引
　　贵妃
　　妃
　　嫔复位立公主福晋命妇各复位立引礼女官奏礼成中和韶乐作奏顺平之章
　　皇后还宫乐止
　　贵妃
　　妃
　　嫔各还宫公主福晋命妇咸出内监引
　　皇子诣
　　皇后宫行礼如仪










　　钦定大清防典卷二十二
　　钦定四库全书
　　钦定大清防典卷二十三
　　礼部
　　仪制清吏司
　　登极
　　凡
　　登极之礼先期分遣官祗告
　　天
　　地
　　太庙
　　社稷至日五鼓各执事官入
　　太和殿设
　　宝案于
　　御座前正中设
　　诏案笔砚案表案陈法驾卤簿乐悬均如仪内阁学
　　士一人奉
　　诏书礼部仪制司官奉表内阁中书奉笔砚均陈于
　　案大学士一人率学士诣
　　乾清门恭奉
　　皇帝之宝至
　　太和殿奉安
　　宝案正中质明
　　皇帝诣
　　几筵前行祗告受
　　命礼毕至侧殿更礼服诣
　　皇太后宫
　　皇太后更吉服陞座
　　皇帝行三跪九拜礼至时礼部堂官二人诣
　　乾清门告时
　　皇帝由
　　乾清门左旁门出乘舆导引扈卫如仪
　　午门鸣钟鼓
　　皇帝御中和殿内大臣侍卫内阁礼部都察院执事
　　各官于
　　殿前行礼毕各共执事礼部尚书一人进至檐下跪奏请即
　　皇帝位
　　皇帝御太和殿陞座鸣鞭王公百官行三跪九叩礼
　　毕大学士奉诏诣
　　宝案恭视学士用宝讫廼
　　颁诏布告天下　　【详见颁诏仪】礼成鸣鞭
　　皇帝退朝至
　　乾清门外降舆仍由左旁门入更衣还苫次大学士率学士奉
　　宝至
　　乾清门交贮
　　大内是日宫悬大乐皆设而不作表陈而不宣余仪均与大朝同
　　尊崇
　　凡恭上
　　皇太后
　　尊号
　　徽号之礼遇
　　国有大庆加晋
　　鸿称则有
　　尊崇之仪均先期
　　勅所司备仪物制
　　册
　　寳既诹吉分遣官祗告
　　天
　　地
　　太庙后殿
　　奉先殿
　　社稷前期一日恭上
　　皇太后奏书所司陈
　　皇太后仪驾乐悬如常仪设案于
　　中和殿及
　　慈宁门均正中南向大学士朝服奉奏书至
　　中和殿陈于案礼部堂官二人奏请
　　阅奏书
　　皇帝礼服乘舆出宫导引扈卫如常仪礼部堂官恭
　　导至
　　保和殿北阶降舆诣
　　中和殿奏书案前北向立祗阅讫大学士一人恭奉奏书礼部堂官二人前导诣
　　慈宁宫
　　皇帝乘舆从至
　　永康左门外降舆入奉奏书大学士由
　　慈宁门中阶升郤立左门之东西面
　　皇帝陞自东阶西向立大学士一人由西阶升立于西檐下宣读官一人从升稍后立鸿胪寺鸣赞二人分立于东西檐下礼部尚书奏请
　　皇太后御慈宁宫内监接奏
　　皇太后礼服出宫中和韶乐作【乐章与三大节同】
　　皇太后陞座乐止礼部尚书奏行礼恭导
　　皇帝诣案南北向立大学士进至案前左右立鸣赞
　　官奏跪
　　皇帝跪大学士跪进奏书于右
　　皇帝受奏书恭献授于左大学士跪接奉奏书诣案跪陈兴皆退自东西阶降赞宣奏书宣读官进至案前北面奉奏书跪宣讫陈于案兴退自西阶降奏拜兴丹陛大乐作【乐章与三大节同】
　　皇帝行三跪九拜礼乐止复位立中和韶乐作【乐章与三
　　大节同】
　　皇太后还宫乐止礼部尚书奏礼成恭导
　　皇帝降阶出
　　永康左门乘舆还宫大学士以下皆退○至日五鼓所司陈法驾卤簿乐悬陈
　　皇太后仪驾乐悬皆如仪设案于
　　太和殿内又设案于
　　慈宁门外暨阶下均正中南向又设案于左门之东
　　西向质明礼部堂官诣内阁奉
　　金册
　　金宝并
　　册宝文于龙亭銮仪校舁行礼部官前导至
　　太和殿设
　　册亭于案东
　　宝亭于案西奉
　　册宝陈于案皆退鸿胪官引王公由
　　太和门左右门入序立丹陛上引公侯伯子男文武一二品官序立
　　右翼门外三品以下各官序立
　　午门外咸朝服届时礼部堂官奏请进
　　册
　　宝
　　皇帝礼服乘舆出宫导引扈卫如常仪礼部堂官二
　　人恭导至
　　太和殿北阶降舆诣
　　册宝案前北向立祗阅讫奉
　　册宝官奉安于龙亭銮仪校舁行诣
　　慈宁宫
　　皇帝乘舆从礼部堂官前导王公暨文武二品以上
　　官各于所立位跪候
　　册宝龙亭
　　御驾过兴以次从至
　　永康左门外
　　皇帝降舆入龙亭至
　　慈宁门东阶下止奉
　　册宝官恭奉
　　金册宝陈于阶下案大学士二人奉
　　册文
　　宝文由中阶升陈于门左案退立于案东西面
　　皇帝陞自东阶西向立大学士二人由西阶升立于西檐下宣读官二人从升稍后立均东面鸿胪寺鸣赞二人立东西檐下王公文武二品以上官记注纠仪传赞各官序立均与三大节同礼部尚书奏请
　　皇太后御慈宁宫内监接奏
　　皇太后礼服出宫乐作【乐章与三大节同】
　　皇太后陞座乐止奉
　　册宝官就案奉
　　金册宝升中阶陈于中案退自西阶降礼部堂官恭导皇帝诣拜位北向立羣臣各就拜位大学士进至中
　　案前左右立鸣赞官奏跪
　　皇帝跪羣臣皆跪奏进
　　册大学士跪进
　　册文于右
　　皇帝受
　　册恭献授于左大学士跪接诣中案跪陈兴皆退奏进宝
　　皇帝恭献大学士跪进跪接如之皆退自东西阶降
