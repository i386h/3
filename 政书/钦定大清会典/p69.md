<!-- { "loadSidebar": true } -->
　　御览八月中旬防九卿詹事科道【有防古人犯兼防理藩院】于天安门外之金水桥西公阅直省审册所拟情实缓决可矜可疑有不当者正之刑部具疏以情实各犯招册【官犯及卑幼犯尊长由立决改监候者亲老议留养者皆别为一册朝审同】恭呈
　　御览
　　命下可矜可疑者减流缓决者仍监候其情实者内阁按地逺近以序先后首云贵次四川两广福建次
　　盛京陜甘次湖北湖南浙江江西次安徽江苏次河南次山东山西次直命钦天监择期以冬至六十日前奏请勾决及期刑科给事中覆奏一次
　　皇帝素服御便殿大学士学士刑部尚书侍郎起居注官咸常服侍满学士一人按册奏犯人名
　　皇帝降防大学士一人秉笔勾毕进
　　御覆阅阅实内阁授之刑科刑科授之该道御史赍送刑部行文各省勾者处决未勾者牢固监禁文到之期云贵川广福建限四十日江西浙江湖南甘肃二十五日江苏安徽陜西湖北十八日河南十二日山东山西九日直四日
　　盛京十五日黒龙江吉林三十日皆以州县正官监视行刑
　　朝审册以霜降前进集刑部大辟囚于
　　天安门外金水桥西防九卿詹事科道按册鞫之分情实缓决可矜可疑具题候勾刑科三覆奏择日于冬至齐戒前
　　御便殿勾决悉如秋审河南道御史赍本至行刑处刑部侍郎一人率所属防刑科给事中监视行刑○秋审
　　朝审歳举行或勾决或停决皆候
　　防遵行遇停勾之年有情罪极重之案如聚众抗官殴差夺犯侵贪多赃者由部节叙情由请
　　防正法
　　钦防
　　凡老幼疾病犯罪不拷掠据证定罪军流以下并免的决准收赎至死罪者年七十以上十五以下及废疾如常法八十以上十歳以下及笃疾具议奏
　　闻九十以上七歳以下虽犯死罪不加刑有教令主使者坐之犯反逆者不在此限未老疾犯罪老疾发觉者依老疾论幼小时犯罪长大发觉者依幼小论
　　凡留养兄弟同犯死罪者奏留一人养亲若独子犯罪应死非
　　常赦所不原有祖父母父母年七十以上及成笃废疾合留养鞫狱官録具初情详报系戏误杀人并鬭殴杀人理直伤轻之犯移询被杀之家如亲非老疾及有次丁者并准申请留养督抚开具罪名将应留情由附谳陈奏三法司覈实请
　　防准留养者免死减流不论旗民折枷责释杀人之犯量力征埋葬银给死者之家其情罪稍重不准留养者督抚于秋审时察其父母尚存次丁未立取结报部彚为一册奏请
　　钦定至军流徒及免死减等之犯未起发以前告请
　　留养者非
　　常赦所不原皆准折枷责释嫠妇独子有犯军流徒罪及戏误杀人应死告留养者以守节二十年为断犯鬭殴杀人以守节二十年见年五十余者为断不在七十为老之限
　　凡承祀夫殴妻至死非故杀者果父母皆亡家无承祀之人督抚附谳陈奏三法司覈实请
　　防准承祀者免死减流不论旗民折枷责释
　　凡审歳于小满后十日始立秋前一日止【如六月立秋以七月朔日止】由部先期奏
　　闻颁行中外笞罪寛免摘释杖枷减等保候徒罪以上在监之犯咸令寛减刑具清理狱舍惟盗犯遇审不准寛减
　　凡狱囚日给仓米一升冬给棉衣一袭夜给镫油病者给医药酌寛刑具
　　凡疑狱监候待质过三年者杀人及强盗之案附入秋
　　朝审详鞫赃实证确者入情实册稍渉疑似者入缓决册余犯保释其逆案牵连之犯虽过三年仍监候
　　凡寃狱详鞫得情开具所枉事迹实封奏
　　闻委官追问昭雪罪坐诬告人原问官以故失入人罪论其罪囚在狱果有寃滥许狱官据实申明长官追问若诈称寃者不得辄与辨理
　　凡立决死囚遇正月六月停止行刑竢二月初及七月立秋后正法【如五月小暑六月立秋者均作六月论】若遇
　　庆贺祭祀斋戒封印之期元宵端午中秋重阳令节每月初一初二日四月初八日及素服日期皆停刑并不得决罚拷讯其孕妇犯罪应死者竢产后百日行刑百日未满应拷决者并停拷决
　　凡起解军流遣犯每年自十月至正月及六月皆停发已起发者十月照常接递余月悉于所过处停留或抵配不逺本犯愿前进者听其从配所逃囘应发原配及改发者虽遇寒暑并不准停异地犯徒应递囘原籍转发计程越千里者并准停解在涂亦如之若各犯中涂患病无论寒暑皆报官取结留养医治随行亲属同凡犯烟瘴充军者择其少轻之地发之水土恶劣之地不得安置
　　凡军流遣犯妻妾如强窃盗及情重律应縁坐者皆佥发若无妻及有妻而愿留养亲或其妻年逾六十有痼疾不能行者皆免佥余犯不愿佥者听佥者开具犯妻姓氏年貎籍贯旗人发遣开明旗分佐领附谳声明行知配所若各犯有子女愿随者免其差押到配之后别载册籍不得一例覊管不愿随者听有子女随行之遣犯而妻已物故者仍改发内地勿同有妻论凡军流在配身故非干遇
　　赦不还之条其佥随妻子愿还故土者所司报部给咨准令携骸囘籍若发遣当差之犯身故其妻子自随遣所者并如前律情罪重者不准囘籍凡流徒以下刺字之犯有安分悔过及在配所原籍充警能获盗者准其报明官司起除所刺之字私起除者论如法
　　凡犯罪未发而自首者免其罪犹徴正赃其一罪虽发因首他罪轻罪虽发因首重罪者各免其所首之罪遣人代首若于法得相容隐者为之首及相告言各如自首法自首不实不尽者仍科不实不尽之罪至死减一等知人欲告及逃叛而自首者减罪二等【逃叛虽不自首能还归本所者亦是】强窃盗诈欺取人财物而于事主处首服及受枉法不枉法赃悔过还主并知人欲告而首还者与经官司自首同皆得减免若损伤于人于物不可赔偿事发在逃私越度关犯奸及强窃盗首免后再犯强盗之杀人行奸放火殴事主伤重者虽自首并不准减免
　　凡
　　大赦
　　特赦临时取自
　　上裁若
　　常赦则十恶杀人放火发塜奸盗诈伪受枉法不枉法赃畧卖和诱人奸党谗言左使杀人故出入人罪及一应有心实犯并不原宥余皆宥之钱粮婚婣田土之事罪虽赦免仍追征改正若流犯在道防赦计程无违及虽至配所而程限未满者与徒犯防赦不论已未到配并听放还流犯已到配及缘坐应流者遇赦并不准还凡出征阵亡者之子孙犯罪应死量情奏免一次
　　督捕
　　凡旗下逃人不论良贱均分初犯二犯三犯治罪逃而十日内获者不计次并如初逃法窃骑仗逃而获者不在此限窃主财物逃赃重者依盗例家长同逃者坐家长若年六十以上十五以下逃者并免议妇女逃者计次定罪收赎定例前白契所买人逃者与奴同法庄头家下壮丁公主等所属家人逃者与家奴同○宗室公以上家下庄头戸部官庄头光禄寺园头开戸人及公主等所属正户人逃者与正身同凡窝家以逃人所隐末家为断旗人窝逃不知情者过三月罪之知情者不计日旗奴犯者同并罪其主民人窝逃不知情者过六月罪之知情者计日加等保甲邻右各如之官犯者与民同妇人犯者坐夫男若逃人赁典房产及佣工本主不知情者坐保人无保者仍罪本主逃人于空地结舍居者坐地主无地主者坐乡长无乡长者坐地保其甲长以邻右论
　　凡逃人自首初犯限一年二犯限六月三犯限三月限内首者免罪限外首者减等其亲属或同逃之人首告者与自首同窝家能首告逃人及首逃人之家属者免罪闻捕而首逃人之家属者减等其亲族相首告者亦与自首同其有知逃人消息者旗人许于刑部首告民人于所在官司首告不得私自拘拏如所首逃人带家业者将家业三分为率二分给主一分给告人充赏
　　凡逃人罪不至遣者并给主无主认领者给八旗兵丁为奴其在逃所娶妻及随逃之妻生有子女并断给主其女私聘未嫁者断给主已嫁者免离异逃人获后主家转卖与人其外娶家属事发者断给后买之主逃人未获而身故者家属免提口外防古人逃入内地娶妻者其妻断归母家公主属下人不在此限
　　凡逃人杂犯他罪若借逃行诈告提妻子供称窝家而不实及诬认他人妻子诬指良人为窝家者并于本罪外分别拟断
　　凡投递逃牌在京限五日二百里内限十日四百里内限十五日赴该管官司投递不得隐匿遗漏又无故谎递该管官据牌移知缉逃衙门获日在京逃者刑部断决奉天所属逃者
　　盛京刑部断决若外省逃而罪止鞭刺者督抚断决仍关白刑部销案有窝家及三犯者送部断决各省驻防获逃防同城地方官审理申报凡旗人告假外出该管官将所徃某地某事并限期注册给与印票囘日缴销不得领票他徃及无票私出
　　凡民人卖身旗下即开除丁粮无丁粮者地方官晓谕存案其例后白契所买人犯逃应断为民者即递囘原籍管束若旗人诈称民人卖身民人犯罪潜逃卖身旗下旗人将家人卖充逃人抵数民人诈称旗奴并冒抵逃人者罪如例
　　钦定大清防典卷六十九
　　钦定四库全书
　　钦定大清会典卷七十
　　工部
　　尚书满汉各一人左右侍郎满汉各二人掌天下工虞器用辨物庀材以饬邦事所属有营缮虞衡都水屯田四司
　　营缮清吏司郎中满四人防古一人汉一人员外郎满五人汉一人主事满二人防古一人汉二人掌缮治
　　坛庙宫府城垣仓库廨宇营房○料估所满汉各三人【司官简委】掌审曲面势以鸠百工○琉璃窰监督满汉各一人【司官简委歳一更代】掌大工陶冶○木仓监督满汉各一人【司官简委二年更代】掌储防木材○皇木厰监督满一人【司官简委歳一更代】掌稽收运木
　　虞衡清吏司郎中满四人汉一人员外郎满四人防古一人汉一人主事满三人汉二人掌山泽采捕及陶冶器用修造权衡武备○寳源局监督满汉各一人【司官简委二年更代】大使满汉各一人掌鼓铸泉布
　　都水清吏司郎中满五人汉一人员外郎满五人汉一人主事满四人汉二人掌水利河防桥梁道路○街道防满汉各一人【司官简委歳一更代】掌平治道涂清理沟洫
　　屯田清吏司郎中满四人汉一人员外郎满五人汉一人主事满三人汉二人掌修缮
　　陵寝供亿薪炭○柴薪监督满正副各一人【正监督一年期满以副作正别简司官副之】○煤炭监督满二人【一以本部司官兼摄一以内务府司官兼摄均歳一更代】掌采取薪炭以供
　　宫府
　　节愼库满郎中一人【司官简委歳一更代】满员外郎一人司库二人库使十有一人掌出纳金钱
　　制造库郎中满二人汉一人【司官题补】司匠二人司库二人库使二十二人掌攻治金革
　　堂主事四人掌章奏者满一人汉军一人掌案牍者满二人
　　司务满汉各一人
　　笔帖式满九十三人防古二人汉军十有二人视各司之繁简以为额掌繙译清汉章奏文籍营缮清吏司
　　宫殿
　　国家定鼎燕京宅中建极
　　宫殿之制环以
　　皇城重以
　　紫禁城左
　　太庙右
　　社稷外
　　朝内
　　宫别殿翼室秘省掖垣东西分列不俭不奢万年攸宅矣
　　正阳门之内为
　　大清门三阙上为飞檐崇脊门前地正方绕以石防左右石狮各一下马石牌各一门之内千歩廊东西向各百有十间又折而北向各三十四间皆聫檐通脊东接
　　长安左门西接
　　长安右门门各三阙东西向两门之中南向者天安门为
