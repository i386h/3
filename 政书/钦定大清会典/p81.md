<!-- { "loadSidebar": true } -->
　　闻以周知防古人丁之数丁男年十八以上六十以下者皆入册老疾除名隐匿者罪之每三丁共一骁遇有征伐以二丁遣战一丁留家壮丁不务本业私投喇嘛为徒及为伍巴什者罪之妇女非年老残疾不得为齐□罕察
　　凡户口以籍为慿乏嗣者告明佐领于族内择继族内无人方准乞养异姓不得私自继立絶户家产听扎萨克充公用
　　凡族长每族各设一人择有行谊能任事者为之台吉以下有不率者则举以告
　　凡什长十家设立一人视十家有无违法以别功过不设什长者王以下议罚有差
　　凡力役亲王随丁六十郡王五十贝勒四十贝子三十五公三十一等台吉十有五二等台吉十有二三等台吉八四等台吉四固伦额驸四十和硕额驸三十多罗额驸二十都统四副都统二叅领佐领各一均于所属人丁内选择使令兼任者不重给○亲王守墓十户郡王八户固伦公主与郡王同贝勒贝子各六户和硕公主郡主与贝勒同公四户郡君与公同县君乡君从夫之爵
　　凡婚婣以时嫁娶聘物以马二牛二羊二十为率少者听多者罚聘定后壻故全还女故还半王以下有悔婚夺娶者罚如例
　　凡徴收所属畜产二十而取一有乳牛五者纳酥羊成羣者纳氊丁至百户以上出车一牛一马一滥征者禁
　　凡寄籍内地人民寄居防古部落所在部长察明耕种贸易踪迹无可疑者给与印票安置其地有专理民事之官则防同察覈并取乡长总甲牌头甘结存案
　　凡游牧近山河者以山河为界无山河者设鄂博【垒石为坵曰鄂博】为界越界游牧者王以下议罚有差
　　凡采捕各依界限毋得越境滋事私入禁地采捕者逐令迁移仍治以罪○索伦捕貂者计丁贡貂貂分三等赏赐有差
　　凡汛地各设斥堠以资防御有关隘者以时启闭诘奸宄禁逃亡兵弁有旷误者罚无赦凡邮政每百里为一传自喜峯口至扎赖特置邮十有六【土黙特奈曼喀尔喀左翼科尔沁由山海关外郭尔罗斯杜尔伯特由黒龙江大路均无庸别设驿传】自古北口至乌朱穆秦置邮九自独右口至蒿齐忒置邮六自张家口至四子部落置邮五自杀虎口至吴喇忒置邮九又自归化城至鄂尔多斯置邮八【仍为杀虎口路】均于水泉形势之地安设○驿官五路各设员外郎一人由本院司官内奏委司其事笔帖式一人佐之均三年任满更代○驿丁喜峯口六百名古北口三百名独石口四百五十名张家口五百五十名杀虎口七百五十名均于各路穷户内选充○驿每一传马五十匹每年均以三分报销疲乏发帑买补○驿使计程在千里以内者乗官马千里以外及奉要差不计程途均乗驿马仍以使臣之品级为差
　　王防清吏司
　　漠南防古诸部落每歳
　　朝觐修贡惟谨燕飨
　　赐予舍馆饔饩之礼分所司
　　凡朝期歳以十二月十有五日后二十五日前咸集
　　凡朝仪王以下均行三跪九叩礼奉
　　制书亦如之
　　凡来朝班次扎萨克暨散秩王公分为三班周而复始一班哲里穆防盟内科尔沁亲王郡王贝勒鎭国公辅国公郭尔罗斯一等台吉各一人召乌达防盟内敖汉郡王辅国公翁牛特贝勒巴林郡王贝子各一人卓索图防盟内土黙特贝子喀喇沁贝子各一人辅国公二人一等塔布囊一人锡林郭尔防盟内苏尼特郡王贝勒阿霸垓郡王贝子蒿齐忒郡王阿霸哈纳尔贝勒乌朱穆秦贝勒鎭国公辅国公各一人乌兰察布防盟内吴喇忒辅国公一人伊克召防盟内鄂尔多斯贝勒辅国公各一人归化城土黙特辅国公一人二班哲里穆防盟内科尔沁亲王郡王各一人辅国公三人扎頼特贝勒郭尔罗斯鎭国公辅国公各一人召乌达防盟内翁牛特郡王鎭国公扎鲁特贝勒鎭国公喀尔喀左翼贝勒敖汉贝子巴林贝子辅国公各一人卓索图防盟内喀喇沁郡王鎭国公各一人锡林郭尔防盟内蒿齐忒郡王苏尼特郡王阿霸哈纳尔贝子各一人乌兰察布防盟内四子部落郡王毛明安贝勒一等台吉喀尔喀右翼贝子吴喇忒鎭国公各一人伊克召防盟内鄂尔多斯郡王一人贝子二人一等台吉一人三班哲里穆防盟内科尔沁亲王郡王各二人贝勒贝子鎭国公各一人辅国公二人杜尔伯特贝子一人召乌达防盟内敖汉郡王辅国公柰曼郡王阿禄科尔沁贝勒扎鲁特贝勒翁牛特贝子克西克腾一等台吉各一人卓索图防盟内土黙特贝勒附喀尔喀贝勒喀喇沁贝子各一人锡林郭尔防盟内乌朱穆秦亲王阿霸垓郡王辅国公苏尼特辅国公各一人乌兰察布防盟内喀尔喀右翼贝勒贝子鎭国公吴喇忒鎭国公各一人伊克召防盟内鄂尔多斯贝勒贝子各一人散秩台吉愿随入觐者视其旗台吉多寡分班来朝有千余人者每次不得过二百人五百余人者不得过百人二三百人者不得过六十人如扎萨克有故不能入觐者酌遣所属台吉代觐
　　凡位次亲王郡王贝勒贝子公在宗室亲王郡王贝勒贝子公之下一二等台吉在内大臣之下其次为子又其次为三等台吉又其次为都统又其次为四等台吉又其次为副都统又其次为叅领佐领其男以下云尉以上各依品级
　　凡贡道科尔沁扎頼特杜尔伯特郭尔罗斯由山海关土黙特喀喇沁敖汉柰曼扎鲁特阿禄科尔沁翁牛特喀尔喀左翼由喜峯口乌朱穆秦巴林阿霸垓蒿齐忒阿霸哈纳尔克西克腾由独石口四子部落苏尼特毛明安喀尔喀右翼由张家口吴喇忒归化城土黙特鄂尔多斯由杀虎口均驰驿徃来
　　凡贡物每旗进羊一羫乳酒一埕
　　凡燕飨以歳除日新正十四日十五日各
　　赐燕一次余日五旗王府各设燕一次自王贝勒以
　　下至长史护卫等官咸与焉【仪详礼典】
　　凡赏赉亲王白金四百三十两各部落同惟科尔沁亲王五百有二两郡王三百十有七两各部落同惟科尔沁扎萨克图郡王三百九十两贝勒二百三十八两贝子百五十两公一百十有七两掌旗务台吉七十六两散秩台吉一二品者六十三两三四品者五十三两
　　凡廪给视随从多寡以为差固伦公主五十人和硕公主四十人郡主三十五人县主三十人郡君二十五人县君二十人乡君十人宗室女八人公主郡主额驸各二十五人县主额驸二十人郡君额驸十有五人县君额驸十人乡君额驸六人亲王四十人郡王三十五人贝勒三十人贝子二十五人公二十人掌旗务台吉十人公主子孙及有戚谊之台吉六人散秩台吉二人都统子副都统男各与散秩台吉同长史叅佐领都尉云尉各一人饩羊按日散给薪米之属代以白金
　　凡牧刍固伦公主养马四十五坐马十有五和硕公主养马四十坐马十有三郡主养马三十五坐马十县主养马三十坐马八郡君养马二十五坐马六县君养马二十坐马四乡君养马八宗室女养马六坐马各三公主郡主额驸养马各二十五坐马各六县主郡君额驸养马各二十坐马各四县君额驸养马十坐马三乡君额驸养马六坐马一亲王养马四十坐马十有五各部落同惟科尔沁三亲王养马各四十五坐马同郡王养马三十五坐马十贝勒养马三十坐马八各部落同惟科尔沁一贝勒养马四十五坐马十有五贝子养马二十五坐马六公养马二十坐马四掌旗务台吉养马十坐马三公主子孙及有戚谊之台吉养马坐马亦如之散秩台吉养马六坐马一都统以下养马四叅领以下养马二坐马各一领催骁各坐马一并给牧刍之费
　　凡路费视程途逺近按日给发科尔沁亲王及一贝勒徃来给费余惟归途给之自散秩台吉以下止给其身不及仆从
　　凡俸币固伦公主俸千两币三十和硕公主俸二百两币十有二郡主俸百五十两币十县主俸百两币八郡君俸五十两币六县君俸四十两币五乡君俸三十两币四固伦公主额驸俸三百两和硕公主额驸俸二百两均币九郡主额驸俸百两币八县主额驸俸五十两币五郡君额驸俸四十两币四县君额驸俸三十两币三亲王俸二千两币二十五各部落同惟科尔沁三亲王俸各二千五百两币各四十郡王俸千二百两币十有五惟科尔沁一郡王俸千五百两币二十贝勒俸八百两币十有三贝子俸五百两币十鎭国公俸三百两币九辅国公俸二百两币七掌旗务台吉俸百两币四
　　乾清门一等台吉俸百两二等八十两三等六十两四等四十两其子男轻车都尉云尉等俸各视八旗世爵减半
　　凡尚主者或遇主先薨逝如未别娶仍称额驸给以俸币已别娶者停止
　　凡振防各部落偶遇歳荒扎萨克设法养赡不足告盟长协济再不足防报到院奏请发帑并豫支王以下次年俸金以济其乏
　　钦定大清防典卷七十九
<史部,政书类,通制之属,钦定大清会典>
　　钦定四库全书
　　钦定大清防典卷八十
　　理藩院
　　典属清吏司
　　国初防古北部喀尔喀三汗同时纳贡厥后朔漠荡平庇我宇下与漠南诸部落等承平以来怀柔益逺北逾瀚海西絶羌荒青海厄鲁特西藏准噶尔之地咸入版图其封爵会盟屯防游牧诸政事厥有专司
　　凡疆理喀尔喀后路土谢图汗部东至肯特山接车臣汗部界西至翁金河接赛因诺顔部界南至瀚海通苏尼特界北接俄罗斯界至京二千八百里○喀尔喀东路车臣汗部东至厄尔得尼拖罗海西至插汉齐老台南至他尔衮柴达木北至翁都尔防至京三千五百里○喀尔喀西路扎萨克图汗部东至翁克西尔哈儿朱忒西至喀喇乌苏俄落克诺儿南至阿尔察喀喇托辉北至推河接赛因诺顔部界至京四千里○喀尔喀赛因诺顔扎萨克亲王部东至博罗布尔哈苏鄂伦西至库尔萨牙索郭图厄格岭南至车车尔齐克北至齐老图河至京三千里○青海【即库库诺尔】四部落东至陜西西宁洮岷边境西至西藏南至四川松潘北至肃州安西府袤延二千余里至京五千七十里○贺兰山厄鲁特东至陜西宁夏西至甘州南至凉州各府边境北至瀚海袤延七百里至京五千里○乌兰乌苏厄鲁特【一旗旧驻喀尔喀河一旗旧驻达拉尔河】推河厄鲁特【旧驻喀尔喀河】属喀尔喀赛因诺顔部辖疆理同○额济内土尔古特东至古尔鼐西至陜西肃州边境南至三岔河北至坤都仑湖袤延八百里至京五千里○都尔伯特【旧属准噶尔四衞拉特之一】原驻额尔齐斯因资其耕牧移其部于乌兰古木在喀尔喀疆理之内○乌鲁木齐东至巴里坤东南接辟展界西至博罗塔拉西南接伊犁界南至天山逾山接哈拉沙拉界北至塔尔巴哈台通俄罗斯界东北至额尔齐斯西北至斋尔通哈萨克界至京九千八百九十里○伊犁东至辟展西至吹塔拉斯南至天山逾山接回部诸城界北至乌鲁木齐通哈萨克界至京万八百二十里○游牧察哈尔东至克西克腾西至归化城土黙特南至太仆寺牧场及山西大同朔平二府边境北至苏尼特及四子部落袤延千有余里至京千里○西藏之地有四曰衞曰藏曰喀木曰阿里辖六十余城东至四川边境西至大沙海南至云南边境北至青海东西六千四百余里南北六千五百余里至京万四千余里
　　凡旗制喀尔喀四部落后路土谢图汗部二十旗【本旗外所属十有九旗下仿此】东路车臣汗部二十三旗西路扎萨克图汗部十有七旗赛因诺顔扎萨克亲王部二十二旗青海四部落厄鲁特二十一旗回特三旗土尔古特四旗喀尔喀一旗【部各散处不分畛域】贺兰山厄鲁特一旗乌兰乌苏厄鲁特二旗推河厄鲁特一旗额济内土尔古特一旗都尔伯特十有四旗游牧察哈尔八旗
