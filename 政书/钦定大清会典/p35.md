<!-- { "loadSidebar": true } -->
　　神位前跪安于案叩如初退遣官行三叩礼仍降西阶复位次亚献奠爵于左次终献奠爵于右仪并同乃送
　　神遣官行三跪九叩礼有司奉祝次帛次香恭送燎所遣官转立拜位西旁东面过复位引诣内壝南右门外望燎位望燎告礼成引由外壝南右门出太常卿率所属恭请
　　神位还御皆退
　　凡祈谷之礼于
　　南郊
　　圜丘之北为坛三成上覆以
　　殿曰
　　祈年嵗以月正上辛祀
　　上帝为民祈谷
　　皇天上帝位第一成殿中南向奉
　　太祖髙皇帝
　　太宗文皇帝
　　世祖章皇帝
　　圣祖仁皇帝
　　世宗宪皇帝配飨东西向先祀一日
　　皇帝诣
　　南郊斋宿至
　　祈谷坛外壝南门右降辇赞引太常卿二人恭导皇帝入祈年门左门诣
　　皇干殿上香行礼诣
　　祈年殿恭视
　　坛位毕由东门出诣
　　神库视笾豆并视牲牢毕乃诣
　　斋宫祀日设
　　皇帝拜位于第一成
　　殿门内设读祝受福胙位于拜位之前
　　皇帝由祈年门左门入陞左阶进
　　殿左门至拜位行礼陪祀王公位殿外第一成阶上文武百官位第三成阶下礼部尚书率太常官诣
　　皇干殿恭请
　　神位安奉
　　祈年殿
　　上帝前用帛一乐章燔柴迎
　　帝神奏祈平奠玉帛奏绥平进爼奏万平初献奏寳平亚献奏穰平终献奏瑞平彻馔奏渥平送
　　帝神奏滋平望燎奏谷平礼成礼部尚书率太常官恭
　　请
　　神位还御
　　皇干殿余仪均与
　　圜丘同
　　凡常雩之礼嵗以已月龙见卜日祀
　　皇天上帝于
　　圜丘为百谷祈膏雨先祀一日
　　皇帝斋宿于
　　南郊诣
　　皇穹宇上香诣
　　圜丘视
　　坛位
　　神库视笾豆并视牲牢祀日设
　　皇天上帝位
　　配位
　　从位均与冬日至大祀同
　　上帝前用帛一与
　　祈谷同乐章燔柴迎
　　帝神奏霭平奠玉帛奏云平进爼奏需平初献奏霖平亚献奏露平终献奏霑平彻馔奏灵平送
　　帝神奏霮平望燎奏霈平余仪均与冬日至大祀同凡大雩之礼嵗孟夏常雩之后如不雨遣官祗告
　　天神
　　地只
　　太嵗越七日不雨告
　　社稷仍不雨复告
　　神只太歳三复不雨乃大雩先祀一日以举行大雩
　　遣官祗告
　　太庙是日巳刻
　　皇帝御常服诣斋宫不作乐不除道不设卤簿祀日
　　雨冠素服
　　躬祷于
　　圜丘设
　　皇天上帝位
　　四从位陪祀王公以下咸雨冠素服三献礼终乐阕列舞童十有六人为皇舞衣元衣执羽翳歌
　　御制云汉诗八章以祈优渥余仪及乐章均与
　　常雩同雨则报祀遣官朝服行礼如常仪已斋末祈而
　　雨报祀亦如之【谨按】
　　【列圣家法念切民天偶遇亢旸辄先期竭诚祈请顺治康熙年间皆尝歩祷郊坛迄致屡丰之庆】
　　【皇帝稽古定制特命礼臣议常雩大雩典礼以昭至敬乾隆九年定议后每遇雨泽稍愆有祷辄应二十四年自春徂夏望雨甚殷】
　　【圣心宵旰靡宁皇帝亲制祭文行大雩礼先期防斋由】
　　【斋宫歩祷圜丘始斋油云四布大祀夕霡霂方施自是连旦滂沱田畴沾足会典殷礼攸闗敬谨备载常雩之次以垂永久】




　　钦定大清会典卷三十七
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
　　钦定四库全书
　　钦定大清会典卷三十八
　　礼部
　　祠祭清吏司
　　大祀二
　　凡祭
　　地之礼兆隂位于
　　北郊曰
　　方泽其制二成四周以方坎蓄水嵗以夏日至祭皇地只奉
　　太祖高皇帝
　　太宗文皇帝
　　世祖章皇帝
　　圣祖仁皇帝
　　世宗宪皇帝配以
　　五岳
　　五镇
　　四海
　　四渎
　　啓运
　　天柱
　　隆业
　　昌瑞
　　永宁五陵山从祭
　　皇地只位第一成北向
　　列圣东西向
　　四从位第二成
　　五岳
　　啓运
　　天柱
　　永宁三山西向
　　四海在其次
　　五镇
　　隆业
　　昌瑞二山东向
　　四渎在其次均设黄幄
　　皇地只黄琮一帛一犊一登一簠二簋二笾豆各十有
　　二尊一爵三鑪一镫四
　　列圣均帛一犊一登一簠簋各二笾豆各十有二尊一
　　爵三鑪一镫四
　　从位各帛一每幄均牛一羊一豕一登一铏二簠簋各二笾豆各十尊一爵三琖三十鑪一镫二玊帛实于篚牲载于俎尊实酒疏布羃勺具先祭一日乐部设中和韶乐于坛下分左右悬銮仪衞陈法驾卤簿于
　　午门外金辇于
　　太和门阶下巳刻太常卿诣
　　乾清门奏请
　　皇帝诣斋宫
　　皇帝御龙袍衮服乘礼舆出宫内大臣侍衞前引后
　　扈如常仪至
　　太和门阶下降舆乗辇
　　驾警跸
　　午门鸣钟法驾卤簿前导不陪祀王公文武各官咸朝服跪送导迎鼓吹设而不作銮仪衞校鸣
　　斋宫钟
　　皇帝入坛西门至
　　方泽北门外降辇赞引太常卿二人恭导
　　皇帝由右门入诣
　　皇只室于
　　皇地只
　　列圣前上香毕行三跪九拜礼
　　从位遣分献官上香行礼
　　皇帝诣
　　方泽视
　　坛位诣
　　神库视笾豆并视牲牢毕由内壝北右门出外壝北右门至神路左陞辇诣
　　斋宫陪祀王公百官咸采服分班集
　　斋宫门外恭候
　　皇帝入乃退祭日日出前七刻太常卿诣
　　斋宫告时
　　皇帝御祭服乗礼舆出降舆乗辇銮仪衞校鸣斋宫钟
　　皇帝至外壝北门外神路左降辇赞引太常卿二人恭导入大次竢礼部尚书率太常官诣
　　皇只室恭请
　　神位安奉黄幄毕太常卿奏请行礼
　　皇帝出大次盥洗赞引太常卿恭导
　　皇帝由外壝北右门入内壝北右门陞子阶至二成黄幄次拜位前立太常赞礼郎引分献官四人由北左门入至阶前夹甬道立鸿胪官引陪祀王公位阶下百官位外壝门外均就位左右序立均南向典仪官赞乐舞生登歌执事官各共乃职【以下自瘗毛血至彻馔皆典仪官唱赞】武舞八佾进赞引官奏就位
　　皇帝就拜位立乃瘗毛血迎
　　神司乐官赞举迎
　　神乐奏中平之章【凡举乐皆司乐官唱赞后同】赞引官奏跪拜兴皇帝行三跪九拜礼王公百官均随行礼司香官各奉香盘司玉帛官各奉篚进奏广平之章赞引官奏陞
　　坛恭导
　　皇帝诣第一成
　　皇地只位前司香官跪进香赞引官奏跪
　　皇帝跪奏上香
　　皇帝上柱香次三上瓣香兴
　　皇帝诣玊帛案前司玉帛官跪进篚
　　皇帝跪受篚奠玉帛兴以次诣
　　列圣配位前上香奠帛仪同赞引官奏复位【凡陞坛行礼复位皆
　　有奏后同】
　　皇帝复位乃进俎
　　皇帝转立拜位旁西向有司贮羮于壶恭执自坛下
　　陟子阶升诣
　　皇地只位
　　列圣位前各跪拱举兴以羮沃俎者三皆退由西阶降皇帝复位奏含平之章
　　皇帝陞
　　坛诣
　　皇地只位
　　配位前跪进俎兴复位行初献礼司爵官各奉爵进奏
　　大平之章舞干戚之舞
　　皇帝陞
　　坛诣
　　皇地只位前司爵官跪进爵
　　皇帝跪献爵奠正中兴退就读祝拜位立司祝至祝
　　案前跪三叩奉祝版跪案左乐暂止
　　皇帝跪羣臣皆跪司祝读祝毕奉祝版诣
　　皇地只位前跪安于案三叩退乐作
　　皇帝率羣臣行三拜礼兴诣
　　配位前以次献爵仪同赞礼郎引分献官由东西阶升
　　坛各诣
　　从位前上香奠帛以次献爵毕降阶退立原位乐止武功之舞退文舞八佾进行亚献礼奏安平之章舞羽籥之舞
　　皇帝陞
　　坛以次献爵奠于左仪如初献复位行终献礼奏时平
　　之章【舞与亚献同】
　　皇帝陞
　　坛以次献爵奠于右仪如亚献复位分献官献爵均如
　　初乐止文德之舞退太常官赞
　　赐福胙光禄卿二人就西案奉福胙进至
　　皇地只位前拱举
　　皇帝诣饮福受胙拜位立侍衞二人进立于左奉福
　　胙官降立于右
　　皇帝跪左右执事官咸跪右官进福酒
　　皇帝受爵拱举授左官进胙受胙亦如之三拜兴复位率羣臣行三跪九拜礼彻馔奏贞平之章有司诣
　　皇地只位前奉黄琮退送
　　神奏宁平之章
　　皇帝率羣臣行三跪九拜礼有司奉祝次帛次馔次
　　香恭送瘗坎奉
　　配位前帛馔香恭送燎所
　　皇帝转立拜位旁西向候祝帛过复位
　　从位香帛均由东西阶奉送各瘗所乐作
　　配位帛燎半奏望瘗恭导
　　皇帝由内壝北右门出至望瘗位望瘗引分献官各
　　诣左右门外望瘗奏礼成恭导
　　皇帝由外壝北右门出入大次更衣礼部尚书率太
　　常官恭请
　　神位还御
　　皇只室
　　皇帝出至北门外陞礼舆法驾卤簿前导导迎乐作
　　奏祐平之章
　　皇帝回銮王公从各官以次退不陪祀王公百官仍
　　朝服于
　　午门外跪迎
　　午门鸣钟王公随
　　驾入至内金水桥恭候
　　皇帝还宫各退○因事祗告遣官将事太常寺设黄
　　幄于
　　方泽太常卿率所属恭请
　　皇地只神位安奉幄内太常赞礼郎引遣官入
　　方泽北门左门由外壝北左门入内壝北左门诣方泽第二成子阶下拜位行礼上香奠献均升自西阶读祝由第一成子阶右降至第二成读祝拜位仍降西阶复位余仪均与
　　圜丘祗告同






　　钦定大清防典卷三十八
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
<史部,政书类,通制之属,钦定大清会典,[图]>
　　钦定四库全书
　　钦定大清防典卷三十九
　　礼部
　　祠祭清吏司
　　升配
　　凡
　　列圣升配之礼
　　勅工部敬制
　　升配神牌
　　南郊于
　　昭亨门外
　　北郊于
　　坛北门外
　　祈年殿于
　　坛西门内之左各设恭制
　　神牌黄幄内阁翰林院官书字大学士二人上香行礼
　　既成先配
　　南郊后配
　　北郊均前期分遣官祗告
　　天
　　地
　　宗庙
　　社稷如仪○升配
　　圜丘先一日太常寺官豫设
　　升配青幄寳座几案于
　　坛銮仪衞设龙亭黄盖御仗于
　　昭亨门外之左恭制
　　神牌黄幄前是日
　　皇帝诣
　　南郊斋宿先诣
