<!-- { "loadSidebar": true } -->
　　囘銮鸣钟春秋祭
　　社稷朝
　　日夕
　　月祭
　　堂子飨
　　前代帝王
　　先农
　　先师
　　驾出
　　午门鸣钟陈设卤簿盥手进盘巾
　　囘銮作乐鸣钟均如前仪○谒
　　陵
　　驾出入
　　午门均鸣钟
　　行幸出入
　　午门鸣钟亦如之
　　凡本衞官除授掌衞事内大臣员阙由领侍衞府以领侍衞内大臣内大臣列名疏请补授满銮仪使员阙于冠军使及一等侍衞内简选冠军使于云麾使内简选云麾使治仪正于治仪正整仪尉内以次简选如选不得人移领侍衞府简选三旗三等侍衞拟补云麾使蓝翎侍衞拟补治仪正整仪尉于满洲防古世爵及佐领内简选均由衞引
　　见补授汉銮仪使员阙由兵部以直省提督总兵官本衞汉冠军使列名疏请补授冠军使云麾使治仪正于云麾使治仪正整仪尉内以次简选整仪尉于汉军领催骁闲散人内简选均由衞引
　　见补授○大计军政届期均由衞注考冠军使以下密咨兵部主事以下密咨吏部彚疏以
　　闻
　　凡军尉仪刀弓矢殳防用亲军豹尾枪仗马用防军防古画角用防古鸣角军奉辇擎执各校尉由内府选充者为旗尉五城选充者为民尉奉辇旗尉百六十八人民尉六十人各执事旗尉二百四十六人民尉三百二十二人左右中前后五所民尉计千三百二十八人驯象所民尉二百有六人八旗汉军更夫四十人
　　凡谯漏
　　神武门及钟鼓楼每夕委官率校尉直更
　　廵幸
　　驻跸率更夫直更亦如之○恭遇
　　大阅前夕于
　　行宫门前鸣角鼔鼜











　　钦定大清防典卷九十三
　　钦定四库全书
　　钦定大清会典卷九十四
　　领侍衞府
　　国初以八旗将士平定海内镶黄正黄正白三旗皆
　　天子所自将爰选其子弟命曰侍衞用备随侍宿衞统以勲戚大臣视古虎贲旅贲氏职綦重焉领侍衞内大臣六人【三旗各二人】内大臣六人散秩大臣无定员掌统领侍衞亲军以先后
　　宸御左右翊衞侍衞一等六十人二等百五十人三等四等二百七十人蓝翎侍衞九十人三旗宗室侍衞一等九人二等十有八人三等六十三人每十人各设什长一人
　　御前侍衞
　　乾清门侍衞皆无定员【于三旗侍衞内　　简擢】随印协理事务侍衞班领十有二人【于班领署班领什长内选用】汉侍衞无定员【分一二三等及蓝翎侍衞同】主事一人笔帖式十有二人贴写笔帖式十有五人掌办理章奏收发文移
　　凡宿衞更畨轮直凡六班班分两翼各设侍衞班领一人署班领一人侍衞三十人宿衞
　　乾清门【为内班】散秩大臣一人侍衞亲军十人宿衞中和殿侍衞什长三人侍衞亲军三十人宿衞太和门【为外班】以领侍衞内大臣一人总统之内大臣散秩大臣二人随班入直
　　行幸驻跸宿衞一如
　　宫禁之制
　　凡扈从后扈二人于领侍衞内大臣内
　　简命前引十人于内大臣散秩大臣曁统领副都统
　　内
　　简用豹尾班侍衞于三旗侍衞内选功臣后裔六十
　　人日以二十人直
　　后左门
　　乘舆出入以十人执豹尾枪十人佩仪刀侍于乾清门阶下左右
　　驾出豹尾班侍衞殿于后以领侍衞内大臣一人侍
　　衞班领二人领之
　　驾还宫随至
　　乾清门退归直
　　皇帝诣
　　皇太后宫行礼前引大臣自
　　隆宗门内导引至
　　慈宁门阶止豹尾班至门阶下墙角左右止立后扈
　　大臣随升阶稍后立
　　皇帝御殿前引大臣自
　　太和殿后导引由
　　寳座两旁趋至
　　寳座前左右东西面立后扈大臣二人自
　　宫内随出升至
　　御座左右佥立豹尾班于
　　寳座后左右南向立
　　躬祀
　　坛
　　庙以一二等侍衞二十人佩弓矢竢于
　　太和门于豹尾班之次随行前引后扈大臣均佩刀引扈如仪
　　南郊前引大臣立于三成阶上豹尾班立于内壝门外祈年殿
　　太庙前引大臣立于第一成阶上
　　殿门前豹尾班立于三成阶下
　　北郊
　　日坛
　　月坛前引大臣立于阶下豹尾班立于内壝门外社稷坛前引大臣立于内壝门外豹尾班立于拜殿
　　南门外展拜
　　堂子前引大臣立于甬道北豹尾班立于祭
　　神殿两旁
　　先农坛前引大臣立于阶下豹尾班立于乐悬南均
　　分左右序立后扈大臣均随升降于
　　皇帝后左右佥立○
　　廵狩方岳
　　御前大臣侍衞曁
　　乾清门侍衞均随从轮直侍衞以二班或三班随从日行以侍衞二十人前导左右各十人豹尾班侍衞二十人扈从领侍衞内大臣侍衞班领率之次二班侍衞列队行次王公一二品文武大臣随行次领侍衞内大臣或内大臣散秩大臣一人侍衞什长二人率黄龙大纛行余侍衞曁扈从各官均于大纛后以次行仍分令侍衞稽察逾越喧哗者○
　　驻跸行营以内大臣一人散秩大臣二人入直御前内大臣侍衞暨
　　乾清门侍衞分宿
　　御营两厢
　　御营黄幔城旌门以侍衞班领一人署班领一人内班侍衞二十人四隅班领二人署班领二人率内班侍衞各十人网城门内以侍衞什长三人率外班侍衞亲军三十人环共宿衞○
　　大阅日前引后扈大臣均甲胄前引后扈豹尾班侍
　　衞甲胄殿后如仪
　　御前大臣侍衞等均甲胄随行其次黄龙大纛随行
　　上三旗侍衞亲军均甲胄按次随行
　　驾御帐殿豹尾班侍衞按翼排列左右建设黄龙大
　　纛三旗侍衞亲军按队环衞
　　凡常朝三旗领侍衞内大臣内大臣散秩大臣侍衞除直宿出差外日于黎明防集于
　　太和门按翼坐班
　　凡朝防班次嵗于十二月将应入坐次之一品大臣散秩大臣前锋防军统领曁外省来京将军都统职名开列进
　　呈恭
　　钦定
　　凡升除领侍衞内大臣员阙除奉
　　特防补授外将满洲都统内大臣散秩大臣前锋防军统领曁各省满洲将军职名开列具奏恭
　　简命○内大臣员阙以散秩大臣曁都统前锋防军统领各省满洲将军职名开列亦如之○散秩大臣多由
　　特恩补授或人员不敷于宗室镇国辅国公镇国辅国将军宗室一等侍衞曁公侯伯子男内简选引
　　见或授散秩大臣或署散秩大臣恭
　　钦定○世袭散秩大臣员阙移咨该旗将应袭人员
　　开送引
　　见补授○銮仪衞掌衞事内大臣员阙由府以领侍衞内大臣内大臣列名疏请补授○随印协理事务侍衞班领员阙于侍衞班领署班领什长内不论等级遴选引
　　见补授侍衞班领员阙于署班领什长内遴选署班
　　领什长员阙于侍衞内遴选均引
　　见补授侍衞初选均授为三等侍衞蓝翎侍衞嵗以冬月推升一等侍衞员阙以二等侍衞引
　　见升补二等三等侍衞员阙以次递行引
　　见升补至勲戚后裔内有
　　特防初选卽授为一二等侍衞者卽坐补本旗员阙宗室侍衞不论镇国辅国奉国奉恩将军先选三等四等侍衞遇阙以次升补亦如之
　　上驷院侍衞每旗七人司辔司鞍侍衞无定员隶上驷院其兼尚虞鹰鹞房鹘房狗房十五善射善射善射鹄善强弓善扑防处侍衞各有専管统在三旗额内无定员○汉一等侍衞以一甲一名武进士补授二等以一甲二名三名武进士补授三等于二甲内简选蓝翎侍衞于三甲内简选○侍衞主事员阙于三旗侍衞笔帖式内遴选引
　　见补授移咨吏部注册照保题例按俸升转笔帖式员阙于贴写笔帖式内按资开列咨吏部考试补用三年期满如题留者补本府主事移送吏部者调选贴写笔帖式员阙于亲军内考试补用
　　凡习射三旗侍衞按期于该旗侍衞教场射二次歩射六次领侍衞内大臣曁侍衞班领察验遇阅军器之年更番擐甲胄射○亲军按期习射于侍衞教场协理事务侍衞班领及亲军校察验
　　凡考察遇京察之年主事笔帖式由领侍衞内大臣甄别贤否册送吏部都察院吏科京畿道考覈侍衞例不入兵部军政有庸惰老疾者班领什长随时呈领侍衞内大臣覈奏以别去留










　　钦定大清防典巻九十四
<史部,政书类,通制之属,钦定大清会典>
　　钦定四库全书
　　钦定大清防典卷九十五
　　八旗都统
　　满洲八旗旗各都统一人副都统二人掌宣布教养整诘戎兵以治旗人所属叅领五人副叅领五人掌颁都统副都统之政令以达于佐领佐领【所治以三百人为率人户滋生则増设佐领蒙古汉军旗同今以见数计之】镶黄旗八十五人正黄旗九十三人正白旗八十六人正红旗七十四人镶白旗八十四人镶红旗八十六人正蓝旗八十四人镶蓝旗八十七人骁校毎佐领一人掌稽所治人户田宅兵籍以时颁其职掌
　　蒙古八旗旗各都统一人副都统二人所属叅领二人副叅领二人佐领镶黄旗二十八人正黄旗二十四人正白旗二十九人正红旗二十二人镶白旗三十一人镶红旗三十二人正蓝旗三十人镶蓝旗二十五人骁校每佐领一人【以上职掌与满洲八旗同】
　　汉军八旗旗各都统一人副都统二人所属叅领五人副叅领五人佐领镶黄正黄正白三旗各四十人正红旗二十八人镶白旗三十人镶红旗二十九人正蓝旗三十人镶蓝旗二十九人骁校每佐领一人【以上职掌均与满洲八旗同】
　　旗制
　　国家以神武开基
　　龙兴之初建旗辨色用饬戎行厥后归附旣众卽按行军旗色以定户籍设官分职以养以教而兵寓其中始立四旗重为八旗合满洲蒙古汉军为二十四旗制度备焉及
　　定鼎燕京分田授宅辨方定位居则环衞周防出则折冲御侮臂指之使磐石之固诚超越百代垂治万年者矣
　　凡八旗序次曰镶黄曰正黄曰正白为上三旗曰正红曰镶白曰镶红曰正蓝曰镶蓝为下五旗行军搜狩以镶黄正白镶白正蓝四旗居左为左翼正黄正红镶红镶蓝四旗居右为右翼官职除授公差践更以上下旗为辨朝祭班列旗籍界止以左右翼为辨
　　凡八旗方位左翼自北而东自东而南镶黄旗在安定门内正白旗在东直门内镶白旗在朝阳门内正蓝旗在崇文门内右翼自北而西自西而南正黄旗在徳胜门内正红旗在西直门内镶红旗在阜成门内镶蓝旗在宣武门内皆四周星共以环衞
　　宸居
　　凡八旗直班各有定所更畨宿直【详见则例】内城九门安定徳胜东直西直朝阳阜成崇文宣武八门各按军士居止方位八旗满洲蒙古汉军分直惟城门领安定门以正蓝旗徳胜门以镶蓝旗东直门以镶白旗西直门以镶红旗朝阳门以正白旗阜成门以正红旗崇文门以镶黄旗宣武门以正黄旗
　　正阳门八旗轮直以满洲蒙古九门外旧营房以满洲蒙古新营房以满洲蒙古汉军外城七门镶黄旗直东便门正黄旗直西便门正白旗直广渠门正红旗直广宁门镶白镶蓝二旗直左安门镶红旗直右安门正蓝旗直永定门均以汉军○凡遇
　　皇帝恭谒
　　陵寝
　　行幸驻跸及逄年节于城上设堆拨六处
　　廵幸口外及远省设十有五处均以八旗满洲蒙古汉军官自叅领以下骁校以上一人至四人领催自一人至四人骁自二人至五十人分班轮直昼夜廵宿以専责成
