<!-- { "loadSidebar": true } -->
　　皇城正门○
　　皇城之制广袤三千六百五十六丈五尺高一丈八尺下广六尺五寸上广五尺三寸甃以甎朱涂之上覆黄琉璃城四门南即
　　天安北曰地安东曰东安西曰西安
　　天安门五阙上覆重楼九间彤扉三十有六门前环御河跨石梁五【即外金水桥】石桥前立华表二门之内立华表二东西两庑各二十六间东庑正中为
　　太庙街门西庑正中为
　　社稷街门两庑之北正中南向者为
　　端门门制与
　　天安门同门之内东西两庑各五间其北东有
　　太庙右门西有
　　社稷左门迤北两庑各四十二间均聫檐通脊为六科垣舍及部院府寺监朝房又北东出者为
　　阙左门西出者为
　　阙右门门北东西庑各三间为王公朝集之所中午门为
　　紫禁城正门门前左设嘉量右设日圭○
　　紫禁城之制南北长二百三十六丈二尺东西长三百有二丈九尺五寸高三丈堞高四尺五寸五分下广二丈五尺上广二丈一尺二寸五分城四门南即
　　午门北曰
　　神武东曰
　　东华西曰
　　西华四维角楼各一
　　午门三阙上覆重楼九间南北彤扉各三十有六左右设钟鼔明廊翼以两观杰阁四耸左右各一阙西向者曰
　　左掖东向者曰
　　右掖○
　　外朝之制
　　午门内东西两庑各二十二间皆崇基东庑之中为
　　协和门西庑之中为
　　熙和门门各五间东西向两庑之北正中南向者为
　　太和门九间三门重檐崇基石防前后陛各三出左右陛各一出门前列铜狮二其南环以金水河跨石梁五【即内金水桥】左右各一门皆南向左曰
　　昭德右曰
　　贞度门各三间门之内东西两庑各三十二间东庑之中为
　　体仁阁西庑之中为
　　义阁东庑之北为
　　左翼门西庑之北为
　　右翼门各五间皆东西向其正中南向者为太和殿基高二丈殿高十有一丈广十有一间纵五间上为重檐垂脊正吻二旁吻四前后金扉四十金琐牕十有六殿正中一间设
　　御座殿前为丹陛环以白石防陛五出各三成列鼎十有八铜铜鹤各二日圭嘉量各一丹墀为文武官行礼位范铜为山形防正从一品至九品清汉文东西各二行行十有八列于
　　御道两旁殿左右各一门左曰
　　中左右曰
　　中右皆三间南向殿之后东西两庑又各三十间正中南向者为
　　中和殿纵广各三间方檐圆顶金扉琐牕各二十有四南北陛各三出东西陛各一出殿之后为
　　保和殿九间前陛各三出与
　　太和殿丹陛相属
　　中和殿左右陛各三成东西出
　　保和殿后陛三成三出北向殿左右各一门左曰后左右曰
　　后右皆三间南向前后出陛其北东为
　　景运门西为
　　隆宗门三门五间前后出陛东西向正中
　　乾清门为
　　内宫正门○
　　内宫之制
　　乾清门南向五间三门前三出陛环以石防陛前列金狮二门内左右陛北出者二正中南向者为
　　乾清宫广九间纵五间中设
　　宝座前为丹陛列宝鼎鹤日圭嘉量丹陛中道与乾清门相属左右陛南出者二东西出者各一宫之东为
　　昭仁殿西为
　　德殿皆南向东庑为
　　端凝殿西向其南东出者为
　　日精门西庑为
　　懋勤殿东向其南西出者为
　　月华门宫之北正中为
　　交泰殿金顶制与
　　中和殿同殿后为
　　坤寜宫宫之东为
　　东暖殿西为
　　西暖殿宫后正中北向者为
　　坤寜门门后正中南向者为
　　天一门后为
　　钦安殿殿后北向者为
　　承光门门之后左曰
　　延和门右曰
　　集福门中为
　　顺贞门后曰
　　神武门为
　　紫禁城北门【以上宫殿门庑皆崇基上覆黄琉璃门设金钉阑柱牕扉丹壁青琐咸雕镂绘采】○由
　　日精门而东南出者曰
　　内左门门之北南向者曰
　　近光左门自是而北为东一长街街东以次列三宫前为
　　景仁宫其北为
　　承干宫又北为
　　钟粹宫三宫之东为东二长街街东以次列三宫前为
　　延禧宫其北为
　　永和宫又北为
　　景阳宫
　　日精门之东为
　　斋宫殿曰
　　孚颙殿斋宫之东为
　　毓庆宫殿曰
　　惇本殿前为
　　祥旭门外为
　　前星门宫垣东向之门为
　　昭华门又东为
　　苍震门由
　　月华门而西南出者曰
　　内右门门之北南向者曰
　　近光右门自是而北为西一长街街西以次列三宫前为
　　永夀宫其北为
　　翊坤宫又北为
　　储秀宫三宫之西为西二长街街西以次列三宫前为
　　启祥宫其北为
　　长春宫又北为
　　咸福宫三宫之北为
　　重华宫殿曰
　　崇敬殿宫之西为
　　建福宫殿曰
　　抚宸殿宫之南为
　　延庆殿
　　月华门之西为
　　养心殿宫垣西向之门为
　　启祥门又西为
　　长庚门○
　　景运门之东为
　　奉先殿西门曰
　　诚肃门正门曰
　　奉先门中为
　　正殿后为
　　寝殿皆九间南向如
　　太庙寝制左列
　　神库前列
　　神防
　　奉先殿之东为
　　寜夀宫其北为
　　景福宫南为
　　撷芳殿由
　　协和门东出为
　　文华殿后为
　　主敬殿东为
　　传心殿门曰
　　景行门后列祭库
　　神防其前稍东东出者
　　东华门为
　　紫禁城东门○
　　隆宗门之西为
　　慈寜宫前为
　　慈寜门门东为
　　永康左门西为
　　永康右门前为
　　长信门又前为
　　长庆门东为
　　慈祥门宫之西为
　　夀康宫北为
　　夀安宫宫之东为
　　中正殿殿之西为
　　英华殿由
　　熙和门西出为
　　武英殿前跨石梁三西为
　　咸安宫南为
　　南薫殿西出者
　　西华门为
　　紫禁城西门
　　凡营建
　　宫殿皆先期上请
　　钦命大臣防部督建至
　　午门以内
　　乾清门以外及
　　皇城
　　紫禁城有应修葺者报部会估如工钜则冬庀材春举工事竣题销其随时修缮银数至百两以上者管工官具其工直之实于御史御史赴工勘验防部覈销不符者劾之
　　凡
　　皇城垣部遣官以时廵视补其阙损与丹雘之剥落者去草之蔓生者其南歳一茀治东西北五歳一茀治
　　凡修建
　　宫殿所需物材攻石炼灰皆于京西山麓枏木采于湖南福建四川广东杉木采于江南江西浙江湖北金甎取备于江苏城甎取备于临清琉璃甎甓取备于京窰五金之用采色之需悉取给于户部工竣皆由部覈实题销
　　凡
　　宫殿工成在工员役均别久暂叙赏有差












　　钦定大清防典卷七十
　　钦定四库全书
　　钦定大清会典卷七十一
　　工部
　　营缮清吏司
　　坛庙
　　凡
　　坛庙规制
　　圜丘在正阳门外南郊形圆象天南向三成上成径九丈高五尺七寸二成径十有五丈高五尺二寸三成径二十一丈高五尺上成石靣九重自一九环甃递加至九九二成自九十递加至百六十有二三成自百七十有一递加至二百四十有三合一三五七九阳数每成四出陛皆白石九级上成石防七十有二二成百有八三成百八十合三百六十周天之度柱如之内壝形圆周百有六丈四尺高五尺九寸壝门四皆六柱三门柱及楣阈皆白石扉皆朱櫺壝外东南丙地燔柴鑪一高九尺径七尺甃以绿琉璃瘗坎一东南燎鑪五西南镫杆三外壝形方周二百十丈一尺高八尺六寸门制与内壝同燎鑪四分设于壝东西门之左右壝北门后为
　　皇穹宇南向环转八柱圆檐上安金顶基高九尺径五丈九尺九寸石防四十有九东西南三出陛各十有四级左右庑各五间一出陛殿庑覆瓦均青色琉璃围垣形圆周五十六丈六尺八寸高丈有八寸南设三门崇基石防前后三出陛各五级外壝东门外东北隅
　　神库
　　神防各五间井亭一祭器库乐器库椶荐库各三间又东为宰牲亭井亭各一壝外内垣门四东曰泰元南曰昭亨西曰广利北曰成贞皆朱扉金钉纵横各九昭亨门外东西石坊各一
　　祈年殿在成贞门北坛圆三成南向上成径二十一丈五尺二成径二十三丈二尺六寸三成径二十五丈靣甃金甎围以石石防四百二十南北三出陛东西一出陛上成二成各九级三成十级坛上建
　　祈年殿制圆内外柱各十有二中龙井柱四檐三重上安金顶左右庑各九间均覆青琉璃前为
　　祈年门崇基石防前后三出陛各十有一级门外东
　　南燔柴鑪一瘗坎一燎鑪五制如
　　圜丘内壝周百九十丈七尺二寸门四北门后为皇干殿五间上覆青琉璃南向正靣三出陛东西一出陛各九级石防五十有九内壝东门外长廊七十二间二十七间至
　　神防井亭又四十五间至宰牲亭为祭时进俎豆避雨雪之用壝外围垣东西北三靣各有门南接成贞门成贞门外西北为
　　斋宫东向正殿五间崇基石防三出陛陛前左设斋戒铜人石亭一右设时辰牌石亭一后殿五间左右配殿各三间内宫墙方百二十三丈九尺九寸中三门左右各一门墙外环池前跨石梁三左右各一东北隅钟楼一外宫墙方一百九十八丈二尺环以廻廊一百六十三间复绕以深池宫门石梁均与内同广利门外西北为神乐署东向大门三间中凝禧殿五间后显佑殿七间凡奉祀协律各舍均连檐通脊分设廊庑中西为牺牲所大门三间南向房九十三间中祀
　　牺牲之神后为官署东西列屋以饲牲牵外垣内西南钟楼一
　　圜丘
　　祈年殿共围垣二重内垣高丈一尺址厚九尺顶厚七尺周千二百八十六丈一尺五寸外垣高丈一尺五寸址厚八尺顶厚六尺周千九百八十七丈五尺西向门二南北并列南入
　　圜丘北入
　　祈年殿皆三门角门一○
　　方泽在安定门外北郊形方象地方折四十九丈四尺四寸深八尺六寸濶六尺泽中贮水方丘北向二成上成方六丈下成方十丈六尺均高六尺上成正中六六方甃外八方均以八八积成纵横各二十四路二成倍上成八方八八之数半径各八路以合六八隂数皆甃以黄色琉璃每成四出陛各八级皆白石二成上南左右设五岳五鎭五
　　陵山石座凿山形北左右设四海四渎石座凿水形均东西向水形座下凿池贮水以祭内壝方二十七丈二尺高六尺厚二尺壝北三门六柱东西南各一门二柱柱及阈皆白石扉皆朱櫺壝北门外东北镫杆一西北瘗坎一燎鑪五外壝方四十二丈高八尺厚二尺四寸门制与内壝同东西门内从坛瘗坎南北各二壝南门后
　　皇只室五间北向覆黄琉璃围垣正方周四十四丈八尺高丈一尺北向设一门外壝西门外
　　神库
　　神防祭器库乐器库各五间井亭二又西为宰牲亭亭前井亭左右各一西北为
　　斋宫东向正殿七间崇基石防五出陛左右配殿各七间内宫门三间左右门各一外宫墙周百有十丈二尺门三东向门东北钟楼一坛内垣周五百四十九丈四尺北西各三门东南各一门外垣周七百六十五丈西向门三角门一○
　　太庙在
　　阙左南向朱门丹壁覆以黄琉璃卫以崇垣大门三左右门各一
