<!-- { "loadSidebar": true } -->
　　谕祭于定南武壮王孔有德之灵曰人臣尽忠仗节矢天日而不渝朝廷防死酬勲抚岁时而増感尔定南武壮王孔有德肤功早着伟烈常存兹当仲【春秋】之辰益念忠良之绩特颁祭典用慰幽灵王如有知尚克歆飨
　　宏毅公祠祝文
　　维乾隆　　　年岁次　　【二八】月　　朔越日
　　皇帝遣
　　谕祭于宏毅公额宜都巴图鲁之灵曰谊重酬庸茂典聿加于勲旧礼隆展祀岁时宜备于馨香尔宏毅公额宜都巴图鲁开国名臣从龙上佐表成劳于钟鼎青史扬芬纪伟绩于旂常丰碑示宠既叨恩于庙食更赐祭于专祠式贲新纶允符彞宪时当【春秋】仲用布几筵灵如有知尚其歆格
　　恪僖公祠祝文
　　维乾隆　　　年岁次　　【二八】月　　朔越日
　　皇帝遣
　　谕祭于恪僖公遏必隆之灵曰沛隆恩于勲旧国有彞章展时祭于春秋礼逾常格尔恪僖公遏必隆名垂青简绩着丰碑矧追
　　椒寝于所生宜荐专祠以有永兹当【春秋】仲申侑几筵灵
　　如有知尚克歆飨
　　勤襄公祠祝文
　　维乾隆　　　年岁次　　【二八】月　　朔越日
　　皇帝遣
　　谕祭于勤襄公佟图赖公妻一品夫人觉罗氏忠勇公佟国纲公妻一品夫人塔他喇氏公妻一品夫人温都氏端纯公佟国维公妻一品夫人何舍里氏之灵曰崇功报德礼首逮于元臣锡类推恩谊尤敦于懿戚考彞章而立庙因时序以荐觞惟尔一门宣猷累叶効忠贞而体国名著旂常秉孝义以型家芳传国史望高阀阅蔚爲勲旧之宗庆衍庭帏光啓
　　圣慈之范兹当【春秋】仲特遣专官设奠几筵灵其歆飨
　　文襄公祠祝文
　　维乾隆　　　年岁次　　【二八】月　　朔越日
　　皇帝遣
　　谕祭于文襄公图海之灵曰义重酬勲眷钧衡之旧德礼隆秩祀因节序以申恩尔文襄公图海望高国器功赞王猷表世德于防门生膺茀禄赠崇阶于鼎爵殁被荣名涣新綍而建祠遣专官而致祭时当【春秋】仲式布几筵灵如有知尚其歆格
　　恪僖公祠祝文
　　维乾隆　　　年岁次　　【二八】月　　朔越日
　　皇帝遣
　　谕祭于恪僖公哈什屯公妻一品夫人觉罗氏敏果公米思汉公妻一品夫人穆溪觉罗氏博尔济吉特氏庄慤公李荣保公妻一品夫人觉罗氏之灵曰礼隆念旧千秋之俎豆攸光义重酬庸奕代之馨香勿替考彞章而秩祀因时序以申恩惟尔一门夙称望族忠诚体国数传纪绩于旂常端敬型家累叶垂芳于图史祥开坤极早锡荣封佑啓勲贤复新庙貌命祠官而陈芬苾落成已贲恩纶随节候而展几筵岁荐弥昭懿典兹当【春秋】仲常祀聿修灵如有知尚其歆格











　　钦定大清会典卷八十三
　　钦定四库全书
　　钦定大清会典卷八十四
　　翰林院
　　掌院学士兼礼部侍郎满汉各一人掌
　　国史图籍制诰文章之事○侍读学士侍讲学士侍读侍讲均满汉各三人修撰编修检讨无定员掌撰述编辑儤直
　　经幄○庶吉士无定员入馆肄业不任以事○典簿满汉各一人掌出纳文移○孔目满汉各一人掌收贮图籍○待诏满汉各二人掌校对章疏文史○笔帖式满四十人汉军四人掌缮书繙译
　　凡
　　经筵讲官满汉各八人满讲官以由阁院升任之三品以上官汉讲官以由院升任之三品以上官疏请
　　简用以原官兼充岁二月八月两举
　　经筵讲书满汉各一人讲经满汉各一人由院列名请
　　防经书讲义由讲官掌院学士防拟奏请
　　钦定届期
　　上御文华殿讲官同诸臣于阶下行礼入
　　殿出班进讲如仪【仪详礼部】讲毕恭聆
　　御论即日同讲义进
　　呈
　　凡
　　日讲官满八人汉十有二人自掌院学士詹事以下坊局编检以上皆得以原官充补兼
　　起居注官　【详见起居注】
　　凡撰文祭告
　　郊
　　庙
　　陵寝
　　社稷
　　岳镇海渎暨
　　帝王陵寝
　　先师阙里各祝文由院撰拟奏请
　　钦定○恭上
　　皇太后徽号
　　尊封
　　太妃
　　册立
　　皇后
　　册封
　　妃
　　嫔王贝勒贝子公将军及外藩属国各
　　册文寳文印文由院撰拟奏请
　　钦定○恭加上
　　尊諡
　　升祔
　　册諡各
　　册文寳文内外文武官奉
　　防予諡者各碑文祭文均由院撰拟奏请
　　钦定
　　凡防纂
　　实録
　　圣训以掌院学士充副总裁官读讲学士以下充纂修
　　官恭修
　　玊牒及各馆编辑诸书以修撰编检充纂修官
　　凡侍直
　　皇帝御殿掌院学士于
　　殿左门外侍班班在阁臣之次
　　御门编检四人于
　　乾清门右阶下侍班班在科道之上
　　驻跸圆明园掌院学士于直班日以编检十人更番
　　引
　　见亦曰侍班其入直
　　南书房者并由
　　特简无定员
　　凡扈从
　　躬谒
　　陵寝
　　廵狩方岳掌院学士列本院官名具奏以二人从并
　　参用詹事府官
　　凡春秋仲月上丁遣官释奠于
　　先师以资深之修撰编检二人分献十二哲本院先圣祠以本院官资深者一人主祭余均助祭凡乡会试墨卷本院会礼部録其文之佳者进
　　呈由礼部刋本颁行
　　凡升除由院列应升官衔名咨送吏部其应会詹事府者防咨吏部奏请
　　简用考选御史以编检保送
　　凡考选庶吉士
　　殿试胪传后集诸进士于
　　保和殿试以论诏奏议诗赋録其佳者进
　　御特
　　命王大臣简选分三等入奏吏部牒院请期掌院学
　　士以诸进士引
　　见入选者授翰林院庶吉士次日以庶吉士名单送
　　内阁分读清汉书
　　凡敎习庶吉士给馆舍充贮
　　内府经史诗文月有廪饩由院列内阁学士掌院学士衔名咨吏部具疏请
　　简用满汉各一人掌敎习事遴选读讲以下学优品
　　端者分司训课
　　凡庶吉士敎习三年期满疏请散馆试以诗赋
　　上亲定甲乙越日引
　　见留馆者二甲授编修三甲授检讨余以主事知县用或令再肄业三年与次科庶吉士同散馆考试
　　凡读讲学士以下编检以上间奉
　　特防考试引
　　见便殿
　　亲定甲乙而进退之俾木天储彦无滥员焉








　　起居注馆
　　记注官满八人汉十有二人以翰林詹事官充之均兼
　　日讲官掌侍直
　　起居记言记动○主事满二人汉一人掌出纳文移校对典籍○笔帖式满十有四人汉军二人掌繙译章奏
　　凡恭逢
　　朝防
　　御殿
　　御门听政有事
　　郊
　　庙
　　阅祝版
　　御经筵
　　耕耤
　　视学
　　殿试读卷外藩来
　　朝上元岁除
　　锡燕
　　大阅
　　校射出师
　　命将凯旋
　　迎劳受俘及每岁勾决重囚记注官皆分日侍直
　　凡
　　谒
　　陵
　　校猎
　　驻跸南苑
　　廵狩方岳记注官皆扈从
　　凡侍直敬聆
　　纶音退而谨书之具年月日及当直官姓名于籍每月成帙封鐍于匮岁以十二月具疏送内阁收藏记注官防内阁学士监视贮库














　　詹事府
　　詹事【兼翰林院侍读学士】少詹事【兼翰林院侍讲学士】均满汉各一人掌经史文章之事与翰林院学士同○主簿满汉各一人掌文移○笔帖式满六人掌繙译左春坊
　　左庶子【兼翰林院侍读】满汉各一人左中允【兼翰林院编修】满汉各一人左赞善【兼翰林院检讨】满汉各一人掌记注纂修与翰林院读讲编检同
　　右春坊
　　右庶子【兼翰林院侍讲】右中允右赞善【兼翰林院编修检讨与左同】均满汉各一人职掌与左春坊同
　　司经局
　　洗马【兼翰林院修撰】满汉各一人掌经籍图书○正字汉一人掌判正文字
　　凡
　　经筵讲官詹事府少詹事以原官兼充
　　日讲官
　　起居注自詹事以下暨坊局各官以原官兼充均与翰林院同
　　凡少詹以下中允赞善以上间奉
　　特防考试与翰林院官一同引
　　见
　　亲定甲乙以慎文章之选
　　凡奉
　　防下九卿翰詹科道防议之事及验看月选官秋审
　　朝审詹事少詹事均入班与议





　　钦定大清防典卷八十四
　　钦定四库全书
　　钦定大清防典卷八十五
　　光禄寺
　　兼管寺事大臣　　【特简无定员】卿满汉各一人少卿满汉各一人掌
　　大内膳羞及燕飨饔饩之需辨其物品以待供馈所属大官署正满汉各一人丞满二人珍羞署正满汉各一人丞满二人良醖署正满汉各一人丞满二人掌醢署正满汉各一人丞满二人分掌饩牵禽鱼酒醴盐醢果蔬之物以时供具○典簿满汉各一人掌奏疏文移○司库满二人掌库帑出纳○笔帖式十有八人掌繙译凡祭祀执事
　　皇帝亲祀
　　坛
　　庙前期本寺卿一人诣祭所监视刲牲祭日
　　皇帝饮福受胙以卿一人进爵一人进胙祭毕署官率厨人舁福胙进尚膳房颁膰肉于陪祀各官凡
　　大内膳羞视尚膳房来文供具恭遇
　　车驾巡幸日需膳羞视内务府来文供具委署官二
　　人随行经理
　　凡祭祀供具
　　奉先殿毎月荐新由大官珍羞掌醢三署节序忌辰应用牲牷由大官署各备物以进○奠筵凡近前馔筵随筵午奠筵用麪一百二十斤以下及牲牷酒醴之属均由寺供具其据内务府掌仪司来文取用者物价仍归寺覈销
　　凡燕筵满席视用麪多寡定以六等价直以是为差
　　万夀圣节及元日
　　赐燕
　　皇子成婚公主下嫁
　　赐福晋父母额驸父母燕除夕
　　赐下嫁外藩公主防古王公台吉等酒馔用四等筵燕朝鲜国及达赖喇嘛贡使用五等筵
　　御经筵讲书衍圣公来朝安南琉球西洋暹罗缅甸苏禄南掌诸国贡使朝鲜国押贡官都纲喇嘛番僧用六等筵均满席○文武防试入闱出闱燕均用汉席正副考官知贡举上席同考官监试御史提调中席内帘收掌外帘四所及礼部光禄寺鸿胪寺太医院各执事官下席
　　实録防典告成燕与防试燕同文武进士
　　恩荣燕防武燕读卷执事各官上席进士中席凡饔饩下嫁外藩公主郡主暨额驸馆于
　　京师月给牲禽朝鲜等诸国贡使日给脯资饩牵果蔬盐酱
　　盛京住持西藏番僧遣徒入贡陜西岷州诸寺番僧来
　　京朝贡日给牲牵肉盐分饬四署供具
　　凡馈饩除夕
　　赐下嫁外藩公主郡主暨额驸防古王公台吉筵席
　　牲酒从官从人酒肉衍圣公入
　　觐至
　　京日应馈食品均由四署供具
　　凡廪给咸安宫教习景山教习及内药房制药医生钦天监通晓天文之西洋人各日给以肴馔
　　盛京礼部送
　　陵寝供品
　　盛京吉林黒龙江将军进水陆土产各官役盛京住持番僧领香徒众给肉盐十日戸部内务府所属之捕牲乌喇进人参貂皮赫征费雅喀等部落乡长来
　　京娶妇给肉盐二十日归并上三旗佐领之厄鲁特防军骁校给肉盐一月
　　盛京以北人戸移家来
　　京计口给肉盐三年索伦贡貂皮官兵壮丁朝鲜诸国贡使从人日给肉盐饬四署按数供具【应给各数详礼部精膳司】
