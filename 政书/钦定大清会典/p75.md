<!-- { "loadSidebar": true } -->
　　凡直省水陆通衢有浮梁【亦名桥船】有渡船或岁修或限年修各省不同更造率以十年惟浙江尖山浮梁以二年四川通西藏渡船以三年福建广东海口渡船修造与战船同并准动帑办理由部覈销
　　藏冰
　　凡伐冰取诸
　　御河及龙王堂莲花池岁以冬至后半月部委司官一人募夫伐冰取其明净坚厚者以方尺有五寸为块
　　凡纳冰
　　紫禁城内窖五藏冰二万五千块
　　景山西门外窖六藏冰五万四千块徳胜门外窖三藏冰二万六千七百块以供各
　　坛
　　庙祭祀暨
　　内廷之用徳胜门外土窖二藏冰四万块
　　正阳门外土窖二藏冰六万块以供公廨官学及各门各监狱官设暑汤之用
　　凡工费计块酬直以纳于
　　紫禁城内及各门外为差如藏冰不敷用从市采买以夏月及秋月为差均由部给发
　　凡畿辅藏冰以供
　　陵寝祭祀
　　昭西陵由遵化州蓟州
　　孝陵
　　孝东陵由丰润县
　　景陵由遵化州
　　妃园寝由蓟州
　　泰陵由易州
　　孝贤皇后陵寝由丰润县均豫年伐藏
　　凡
　　车驾廵幸直省均由地方有司供用无常数惟河定冰二千块喀喇河屯三百块巴克什营两间房长山峪桦榆沟中关小营波罗河屯各百块均豫年伐藏








　　钦定大清防典卷七十四
　　钦定四库全书
　　钦定大清防典卷七十五
　　工部
　　都水清吏司
　　器用
　　凡表函
　　皇帝恭进
　　皇太后表文函髙三寸长尺有六寸广六寸杉木质黄
　　髤绘金云龙文上
　　皇太后奏书函髙二寸一分长尺有一寸五分广五寸八分杉木质糊以黄云龙绮王公百官恭进
　　皇帝表文函髙六寸长尺有八寸广五寸五分杉木
　　质糊以黄绫恭进
　　皇太后表文
　　皇后笺文同
　　凡尊藏
　　实录金匮髙四尺五寸广四尺一寸五分纵二尺二寸枏木质裹以铜涂金琢云龙文内贮格四及裹均糊以黄缯
　　凡尊藏
　　玉牒匮广四尺深三尺九寸箱广三尺一寸深尺有九寸髙视卷帙以为度每届纂修之年各依成式增髙六寸杉木质黄髤者匮二箱四朱髤者匮二箱六均绘金云龙文
　　凡岁藏
　　记注匮髙二尺长二尺五寸广尺有六寸松木质朱髤
　　凡啣
　　诏金鳯髙二尺一寸五分承以朶云广三尺四寸均
　　铜制涂金
　　凡
　　诏
　　勅均用黄纸
　　诏书表里二层
　　勅书三等龙香笺表里四层画龙笺三层印龙笺二
　　层
　　殿试金榜与
　　诏书同
　　凡世袭佐领印轴黄纸制表里二层髙尺有五寸五分长数丈至数十丈有差四周作螭文缘以色绫轴端用紫榆木
　　凡功牌五等均白纸制表里二层一等功牌长三尺六寸五分二等三尺三寸五分三等三尺有五分四等二尺八寸五分五等二尺六寸五分均髙尺有五寸五分余制与印轴同
　　凡糊饰
　　太和殿
　　保和殿
　　中和殿
　　文华殿牕牖用朝鲜贡纸岁一糊饰博缝用黄绫二年一糊饰各
　　坛
　　庙牕牖路镫由太常寺移文外藩王公外国贡使馆舍
　　由礼部理藩院移文到部委官糊饰
　　凡设案
　　朝防庆贺诸典礼设
　　表案
　　经筵设
　　御书案讲案
　　颁赏设赏案
　　赐燕设食案考试设阅卷案准各该衙门移文供用
　　凡簪花进士赴
　　恩荣燕用金饰银花一枝采花五百枝各筵燕及安吻上梁需用银花均准礼部移文置造供用凡公署馆舍日用器物及
　　钦差官恭赍
　　诏
　　勅筩箱锁钥之属均详具明目由部覈给○造作器用需用竹木砂石由部行直省出产州县采买解送
　　织造
　　凡祭帛七等曰郊祀制帛曰告祀制帛其色青黄曰奉先制帛色白曰礼神制帛青赤黄白黒五色曰展亲制帛曰报功制帛均色白各制帛名皆织清汉文于帛端曰素帛无文岁由江宁织造入贡输部以供太常祭祀之用
　　凡诰勅轴
　　诰曰奉天诰命
　　勅曰奉天勅命皆织清汉文于轴端绕以龙文诰命四品以上用五色纻丝五品以下三色
　　勅命用白绫一品玉轴鹤锦面二品犀轴螭锦面三四品裹金轴五品角轴均花锦面六品以下轴同五品小团花锦面
　　凡校尉服色供
　　坛庙及
　　宫殿之役者服逊衣舁辇舆用防执事用绢色赤织团花文
　　凡采绘织染五色以供
　　国家庆典
　　耕耤
　　亲蚕祭祀筵燕及各公署典礼张幔结采之用
　　关税
　　凡天下关津务戸部掌之其隶工部者专税竹木商旅辐辏之地间船货皆因地制宜凡直省工关应征木税悉收折色惟
　　盛京宁古塔或十五取一以供工作或十取其一变价解京
　　凡工关税额以乾隆十八年奏销册计之岁入二十七万千五百四十六两有奇潘桃口七千六百四十五两古北口千十有二两杀虎口七千六百四十六两武元城千二百三十一两宁古塔辉发穆钦等处三百七十两各有奇甎版牐四千五百七十二两【临清关兼管】龙江关五万七千六百有七两【西新关兼管】宿迁关四万八千八百八十四两【淮关兼管】仪由牐七千六百六十六两【扬关兼管】芜湖关七万一百四十六两南新关三万二百四十七两【北新关兼管】荆关万七千十有九两辰关万二千五百两渝关五千两【防关兼管】
　　凡工关解饷潘桃口古北口杀虎口岁入节慎库余输戸部岁要其成定殿最以
　　闻
　　凡司务或戸关并摄或由部疏请京差监督或督抚奏
　　闻委官专司或以将军织造兼管制如戸部
　　凡竹木经过关津验量得实各按时地以权征之平部颁科则规条诸关刋榜昭示俾吏不能欺有匿税者论如法
　　凡司关岁领部册曰循环簿亲填簿稽考簿皆排次月日按实备书条析无遗岁终申部以待覆覈法与戸部各关同







　　钦定大清防典卷七十五
　　钦定四库全书
　　钦定大清会典卷七十六
　　工部
　　屯田清吏司
　　山陵
　　永陵在
　　兴京启运山距
　　盛京二百四十里
　　福陵在
　　盛京天柱山距
　　盛京二十里
　　昭陵在
　　盛京隆业山距
　　盛京十里【规制见　盛京工部】
　　孝陵在遵化州昌瑞山距
　　京师二百四十里
　　孝陵居中东南
　　昭西陵东
　　孝东陵又东
　　景陵
　　泰陵在易州永宁山距
　　京师二百八十里
　　孝贤皇后陵寝在遵化州昌瑞山
　　孝陵之西
　　凡
　　山陵规制甃石为地宫筑以黄土环以
　　宝城前起方城覆以崇楼上题
　　陵名内碑一鑴
　　庙号方城阶下设祭台上陈石香鑪一烛台花缾各二祭台前二石柱一门朱櫺又前琉璃花门三为
　　陵寝门前为
　　隆恩殿重檐五间殿中设暖阁
　　寝室如
　　太庙制东西庑各五间左右燎鑪各一前为
　　隆恩门五间三门缭以朱垣门外东西厢各五间守防
　　官军班房东西各三间前为
　　神道碑备鑴
　　尊諡庙号覆以亭皆绘五采饰金亭前石桥三桥左右下马石牌各一宰牲亭神厨神库井亭皆绘采桥南神路正中龙凤门门外两旁班房各三间文臣武士及麒麟狮象马驼等石像左右序列前为望柱二又前石桥一桥前
　　圣徳神功碑覆以崇楼擎天柱前后各二
　　神路前为
　　大红门门三绘采脊四下左右角门二门南石坊一东西石坊二左右下马石牌一大红门内左为
　　具服殿三间缭以周垣门一殿三间均西向皆覆以黄琉璃为
　　乗舆更衣之所
　　凡
　　神路两旁封以树十株为行各间二丈周垣之外植红柱以为界限禁樵采耕种
　　凡
　　园寝规制
　　妃
　　皇太子均以石
　　嫔贵人以甎为圹均砌月台上筑土为塜各以位次序列前为琉璃花门三前
　　飨殿五间东西庑各五间燎鑪一前为门三间均覆绿琉璃绘五采饰金缭以周垣大门外东西厢各五间官军班房各三间朱饰门前石桥一凡
　　陵寝工部设郎中员外郎专司岁时祭飨之事先期赴
　　部请领库帑覈给供应事竣报销
　　凡
　　陵工修葺总理贝勒大臣等岁以冬十月察明应修之所彚疏下部委官确勘计费以闻春融部遣官会修工竣覈实题销其有急需葺治者随时专案疏请部遣官估修亦如之
　　凡
　　陵工岁需甎瓦灰石悉于去山遥逺无关龙脉之地酌
　　定处所烧造采取以资修造之用
　　凡
　　陵寝廨舍营房
　　昭西陵
　　孝陵
　　孝东陵
　　景陵
　　孝贤皇后陵寝及
　　妃园寝守衞贝勒公官员执事人役共府第舍宇三千八百三十三间八旗官兵营房千三百五十九间马兰镇官兵营房千三百有八间
　　泰陵及
　　妃园寝守衞贝子公官员执事人役共府第舍宇千二百七十八间八旗官兵营房三百七十三间泰宁镇官兵营房二千有五十五间遇有应修两镇由直督余由
　　皇陵工部皆确估咨部工竣覈销
　　坟茔
　　凡坟茔飨堂亲王五间世子以下至辅国公皆三间亲王世子郡王门三贝勒以下门一亲王绘五采饰以金覆以绿琉璃世子郡王止绘五采皆覆绿琉璃瓦贝勒以下施朱不绘用防瓦凡墓碑亲王至辅国公皆交龙首趺惟郡王以上得建碑亭镇国将军螭首辅国将军麒麟首奉国将军天禄辟邪首皆趺奉恩将军圆首方趺
　　凡坟院亲王周百丈世子郡王八十丈贝勒贝子七十丈镇国辅国公六十丈镇国辅国将军三十五丈奉国奉恩将军均三十丈
　　凡守塜人亲王十戸世子郡王八戸贝勒贝子六戸镇国辅国公四戸镇国辅国将军二戸凡固伦公主坟茔规制视世子郡王和硕公主郡主视贝勒贝子县主郡君县君视镇国公凡公侯伯墓碑视镇国将军坟院四十丈守塜人视辅国公一品官墓碑视镇国将军二品官视辅国将军坟院守塜均视镇国将军三品官墓碑视奉国将军四五品视奉恩将军坟院同守塜皆一戸
　　凡建坟立碑自宗室王公将军五等世爵至一二品官皆给费由本家营造以爵秩为差三品官以下殁于王事者视加赠官品给与
　　凡古昔帝王圣贤忠烈陵墓令直省督抚饬所在州县官防防修葺岁终册报由部覆覈以
　　闻
　　薪炭
　　凡
　　内廷岁需薪炭各设厂委官豫期给价以时储备递年盈缩由内务府经理部稽其出入岁终彚覈奏销
　　凡
　　车驾廵幸行营所需薪炭先期定数饬知地方有司
　　动帑豫备事竣报部覈销
　　凡
　　坛
　　庙需用薪炭太常寺随时咨部取给
　　凡
　　陵寝岁需薪炭守土官以时供应彚数报销
　　凡在京衙署及文武会试外藩宾馆需用薪炭均按经制定数凭文支给
　　凡薪炭两厰各设监督铸给关防以董其事岁周更代
　　凡开采煤窰如出边关隘口者均酌指处所报部给票与内地官山各输常课民业听之其不遵禁约私擅开采者论如法
　　匠役
　　凡
　　内廷工程需用匠役监工官选朴实有身家者为夫头召募匠夫责令具结备案人给腰牌稽察出入不奉法者惩逐有窃匪隐藏工所夫头不举者论如法
