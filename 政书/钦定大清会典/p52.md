<!-- { "loadSidebar": true } -->
　　驾兴王子率属跪送如初迎仪【郡王同】亲王以下奉恩将军以上民公侯伯都綂尚书子以下佐领骑都尉本翼宗室以上固伦公主亲王福晋以下县君奉恩将军恭人以上咸防丧府前陈仪衞诸会丧者男摘冠纬女去首饰遴府属官典丧事备采棺【朱髤饰金龙】既敛施织龙红绮帷帐设灵座奠案建丹旐于大门之左王子以下府属官并长史防衞典仪命妇本支诸王贝勒贝子公宗室应有服者皆成服余防丧者各还丧主居苫次每朝晡日中三设奠设馔如生时府属男妇咸集王子祭酒府属官随行礼举哀卜日发引前期启奠设馔筵十有一席羊三酒三尊楮帛三千发引日王以下应集者咸集束采棺以织金红绮三前引丹旐次列仪衞鞍马散马各十有五匹以次前导覆棺以织龙红绮帏金黄幨【力不能如制少杀者听惟不许僭越等级以下同】舁夫八十人长史祭轝所经门桥防衞祭酒皆焚楮帛王子及府属官员皆步送王福晋【白布车帷】王府眷属咸乘车以从至殡次奉采棺安于殡堂王子祭酒三爵众随行礼举哀毕焚楮帛丹旐各散防典由礼部题请
　　谕祭二次翰林院撰祭文官给祭品初祭
　　赐给犊牛一【今改用羊】羊八酒九尊楮帛三万遣礼部堂官一人往奠是日本王府设馔筵三十一席并
　　赐祭羊共十有八酒九尊楮帛十有四万楮制丹旐
　　一设冠服为尸礼部堂官率所属奉
　　谕祭文司官笔帖式前引至殡次【或园寝】王子率阖属
　　官僚跪迎于大门外读祭文官奉
　　谕祭文由中门入堂官随入设祭文于左案乃上食奠献进奠几礼部堂官近几前立读祭文官北向立宣
　　谕祭文王子众皆跪宣毕礼部司官进爵堂官跪三祭酒每祭行一叩礼王子众等皆随行礼毕彻馔奉祭文王属防衞奉冠服送至燎所焚燎王子祭酒行礼举哀毕率属望
　　阙谢
　　恩行三跪九叩礼【凡　　谕祭仪皆同】是日大功服王公宗室除服次日绎祭设馔筵五席羊三酒三尊楮帛一万越日大祭仪如初祭是日期服王公宗室及本属旗员防军等除服次日绎祭同前部给茔费银五千两宗人府奏请
　　赐諡给立碑银三千两翰林院撰文勒石【坟茔制见工部】百日致祭设馔筵十有五席羊九酒七尊楮帛二万祭毕王子以下府属男妇皆除服众皆薙发置守茔人十户茔竣期年而葬【先期葬者听】前期祖奠仪与启奠同至日陈仪衞与发引同王以下应送葬者皆往送葬前一日行遣奠礼仪如祖奠葬日窆棺封墓王子率属祭酒行礼毕乃卒哭行题主礼毕设主于飨堂行虞祭礼期年致祭礼与百日同再期致祭与期年同三周致祭与再期同王子以下易吉服○世子薨丧
　　闻
　　皇帝辍朝二日亲王以下奉恩将军以上民公侯伯都綂尚书子以下防领以上固伦公主亲王福晋以下县君奉恩将军恭人以上咸防丧采棺【朱髤绘龙】敛奠
　　赐諡勒碑及期年而葬舁夫人数皆与亲王同部给茔费银四千两立碑银二千五百两守茔人八戸发引时前导鞍马散马各十有四覆棺以织龙红绮幨帏初祭大祭
　　赐给羊酒如亲王楮帛减五千祭日皆馔筵三十一席羊十有八酒九尊楮帛十有三万楮制丹旐一百日致祭设馔筵十有五席羊九酒七尊楮帛二万○郡王薨丧
　　闻
　　皇帝辍朝二日亲王以下会丧及采棺敛奠
　　赐諡勒碑覆棺幨帏鞍马散马守茔人戸咸与世子同葬以七月部给茔费三千两立碑银二千两发引时舁夫六十四人初祭大祭
　　赐给羊酒视世子减二楮帛减二千祭日皆馔筵二十五席羊十有三酒七尊楮帛十有二万楮制丹旐一百日致祭设馔筵十有三席羊七酒七尊楮帛二万○贝勒薨丧
　　闻
　　皇帝辍朝一日世子郡王以下奉恩将军以上民公侯伯都綂尚书子以下本旗佐领以上和硕公主世子福晋以下县君奉恩将军恭人以上咸会丧采棺【朱髤绘蟒发引日束以绛绮三以下皆同】敛奠
　　赐諡勒碑葬期舁夫咸与郡王同部给茔费银二千两立碑银千两守茔人六戸发引时前导鞍马散马各十有三覆棺织蟒红绮帏青绮幨初祭大祭
　　赐给羊酒视郡王减二楮帛减八千祭日皆馔筵二十一席羊九酒五尊楮帛十万楮制丹旐一百日致祭设馔筵十席羊五酒五尊楮帛二万○贝子之丧贝勒以下奉恩将军以上民公侯伯都綂尚书子以下本旗防领郎中以上咸防丧敛奠
　　赐諡勒碑舁夫均与贝勒同日设朝晡奠二葬以五月部给茔费银千两立碑银七百两发引时前导鞍马散马各十有二覆棺织蟒青绮幨帷初祭大祭
　　赐给羊酒如贝勒惟无犊楮帛减五千祭日皆馔筵十有五席羊七酒五尊楮帛八万楮制丹旐一百日致祭设馔筵八席羊五酒五尊楮帛万有六千○鎭国公之丧贝子以下奉国将军以上郡君贝子夫人以下奉恩将军恭人以上咸防丧棺服敛奠
　　赐諡勒碑葬期帷幔舁夫皆与贝子同部给茔费银五百两立碑银四百五十两发引时前导鞍马散马各十初祭大祭
　　赐给羊酒视贝子减一楮帛减千祭日皆馔筵十有五席羊七酒四尊楮帛六万楮制丹旐一百日致祭设馔筵七席羊四酒三尊楮帛万有四千○辅国公之丧贝子以下奉国将军以上郡君贝子夫人以下奉恩将军恭人以上咸会丧棺服敛奠
　　赐諡勒碑建茔葬期帷幔舁夫均与鎭国公同发引
　　时前导鞍马散马各八初祭大祭
　　赐给羊酒如鎭国公楮帛减千祭日皆馔筵十有五席羊七酒四尊楮帛四万楮制丹旐一百日致祭设馔筵七席羊四酒三尊楮帛万有二千○鎭国将军丧辅国公以下奉恩将军以上咸防丧辅国将军丧鎭国将军以下奉恩将军以上咸防丧奉国将军丧辅国将军以下奉恩将军以上咸防丧咸用朱棺官给茔费鎭国将军五百两辅国将军四百两立碑鎭国将军三百五十两辅国将军三百两发引时备鞍马鎭国将军七匹辅国将军五匹奉国将军四匹
　　谕祭文鎭国将军由翰林院撰辅国将军以下由内阁撰初祭大祭鎭国将军各给羊二酒二尊楮帛五千祭日皆馔筵十席羊五酒三尊楮帛二万八千楮制丹旐一辅国将军初祭大祭各给羊一酒一尊楮帛四千祭日皆馔筵九席羊三酒一尊楮帛二万四千楮制丹旐一奉国将军初祭大祭共给羊一酒二尊楮帛六千祭日皆馔筵六席羊三酒一尊楮帛二万楮制丹旐一奉恩将军故不会丧其朱棺敛奠与奉国将军同发引鞍马三惟不读祭文初祭大祭官给羊酒如奉国楮帛减半祭日各馔筵五席楮帛一万六千楮制丹旐一【以上覆棺皆以金花青绮幨帷轝皆髤以硃红】凡亲王福晋薨亲王以下奉恩将军以上固伦公主亲王福晋以下县君奉恩将军恭人以上咸会丧采棺敛奠及周月百日之祭卜日而葬之礼悉从王爵惟设丹旐于府门之右发引前导惟鞍马无散马
　　谕祭一次【后同】初祭大祭官给犊牛一【今改用羊】羊八酒九尊楮帛二万祭日皆馔筵三十一席羊十有八酒九尊楮帛十有四万楮制丹旐一○亲王侧福晋之丧世子郡王以下奉恩将军以上固伦公主亲王福晋以下县君奉恩将军恭人以上咸会丧采棺敛奠与适福晋同百日之祭馔筵视适福晋减二羊减一初祭大祭如防
　　赐祭官给羊视适福晋减二酒减二尊楮帛减三千祭日皆馔筵二十七席羊十有五酒七尊楮帛十有二万楮制丹旐一○世子福晋之丧世子郡王以下奉恩将军以上固伦公主亲王福晋以下县君奉恩将军恭人以上咸会丧采棺敛奠发引陈鞍马皆与世子同百日之祭用羊七馔筵十有三席初祭大祭官给犊牛一【今改用羊】羊六酒七尊楮帛万有七千祭日皆馔筵二十七席羊十有五酒九尊楮帛十有二万楮制丹旐一○世子侧福晋之丧世子郡王以下奉恩将军以上固伦公主亲王福晋以下县君奉恩将军恭人以上会丧如适福晋采棺敛奠发引鞍马并与适福晋同百日之祭馔筵减一初祭大祭如防
　　赐祭官给楮帛视适福晋减二千祭日馔筵二十五席羊十有三酒七尊楮帛十有二万楮制丹旐一○郡王福晋之丧世子郡王以下奉恩将军以上固伦公主亲王福晋以下县君奉恩将军恭人以上咸会丧采棺敛奠发引鞍马皆与郡王同百日之祭馔筵十有二席羊七初祭大祭官给犊牛一【今改用羊】羊六酒七尊楮帛万有五千祭日皆馔筵二十五席羊十有三酒七尊楮帛十有二万楮制丹旐一○郡王侧福晋之丧世子郡王以下奉恩将军以上和硕公主世子福晋以下县君奉恩将军恭人以上咸会丧采棺敛奠与适福晋同百日之祭馔筵视适福晋减二羊数减亦如之初祭大祭无犊牛如防
　　赐祭官给羊视适福晋减一酒减二尊楮帛减五千祭日皆馔筵二十席羊九酒五尊楮帛十万楮制丹旐一○贝勒夫人之丧世子郡王以下奉恩将军以上和硕公主世子福晋以下县君奉恩将军恭人以上咸会丧采棺敛奠及百日之祭皆与贝勒同初祭大祭共给羊五酒五尊楮帛一万祭日皆馔筵二十席羊九酒五尊楮帛十万楮制丹旐一○贝勒侧夫人之丧贝勒以下奉恩将军以上郡主贝勒夫人以下县君奉恩将军恭人以上咸会丧采棺敛奠如适夫人惟百日之祭馔筵视适夫人减二初祭大祭如蒙
　　赐祭官给羊酒视适夫人减二楮帛减三千祭日皆馔筵十有五席羊七酒二尊楮帛八万楮制丹旐一○贝子夫人之丧贝勒以下奉恩将军以上郡主贝勒夫人以下县君奉恩将军恭人以上咸会丧采棺敛奠及百日之祭皆与贝子同初祭大祭共给羊三酒三尊楮帛七千祭日皆馔筵十有五席羊七酒二尊楮帛八万楮制丹旐一○贝子侧夫人之丧贝子以下奉恩将军以上郡君贝子夫人以下县君奉恩将军恭人以上咸会丧采棺敛奠如适夫人百日之祭馔筵羊只视适夫人各减一初祭大祭如蒙
　　赐祭官给羊酒视适夫人各减一楮帛减千祭日皆馔筵十有五席羊七酒二尊楮帛六万楮制丹旐一○鎭国公夫人之丧贝子以下奉恩将军以上郡君贝子夫人以下县君奉恩将军恭人以上咸会丧采棺敛奠及百日之祭羊只祭筵皆与鎭国公同初祭大祭共给羊二酒二尊楮帛六千祭日皆馔筵十有五席羊七酒二尊楮帛六万楮制丹旐一○鎭国公侧室之丧贝子以下奉恩将军以上贝子夫人以下县君奉恩将军恭人以上咸会丧采棺敛奠及百日祭筵羊只之数咸如适夫人○辅国公夫人之丧贝子以下奉恩将军以上贝子夫人以下奉恩将军恭人以上咸会丧采棺敛奠及百日之祭与辅国公同初祭大祭共给羊二酒二尊楮帛五千祭日皆馔筵十有五席羊七酒二尊楮帛四万楮制丹旐一○辅国公侧室之丧辅国公以下奉恩将军以上咸会丧采棺敛奠如适夫人百日之祭羊减一馔筵减一席
　　凡固伦公主之丧采棺敛奠帷幔舁天及祭葬之礼皆与亲王同惟发引前导有鞍马无散马初祭大祭官给犊牛一【今改用羊】羊八酒九尊楮帛二万有
　　特恩亲临仪与亲王同如下嫁外藩丧
　　闻由内院撰给
