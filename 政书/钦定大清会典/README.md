<!-- { "loadSidebar": true } -->
　　大清会典序
　　自
　　郊
　　庙朝廷放之千百国徼荒服属之伦而莫之偝
　　创业守文绳之亿万叶矩矱训行之久而勿之渝非会典
　　奚由哉顾惟自
　　圣作
　　明述政府粲陈其间有因者即不能无损与益而要之悉损益以善厥因则方策所丽乃一成不易之书非阅世递辑之书也国家膺
　　大寳命
　　列圣肇兴礼乐明备
　　皇祖圣祖仁皇帝康熙二十三年
　　始勑厘定会典则以时当大业甫成实永肩我
　　太祖
　　太宗
　　世祖三朝之统绪不可以无述而述固兼作矣
　　皇考世宗宪皇帝雍正五年
　　申谕阁臣敬奉
　　成编攷衷条系则以累洽重熙更兼
　　皇祖景祚延洪化成久道不可以无述而述且未遑言作
　　矣暨朕寅绍
　　丕基只只翼翼壹惟法
　　祖宗之法心
　　祖宗之心册披图罔或偭隃尺寸会西陲大功告蒇幸
　　纉承
　　祖宗欲竟之
　　志事而凡职方官制郡县营戍屯堡觐飨贡赋钱币诸大
　　政于六曹庶司之掌无所不且我
　　皇考励精图治十三年之间立纲陈纪复不可无纪以垂永世爰咨馆局次苐具草乙夜手批是正而谂之曰向者凡排篹率用原议旧仪连篇并载是典与例无辨也夫例可通典不可变今将缘典而傅例后或摭例以殽典其可乎于是区会典则例各为之部而辅以行诸臣皆谓若网在纲咸正无缺而朕弗敢専也盖此日所辑之会典犹是我
　　皇祖
　　皇考所辑之会典而俛焉从事于兹者岂直义取述而不作云尔哉良以抱不得不述之深衷更推明不容轻述之防指稽典者当了然知宰世驭物所由来无自疑毎朝迭脩为故事耳若夫治法心法表里兼赅精之而贯彻天人扩之而范围今古如徃牒所称惟睢麟足以行官礼者是又数典之原嘉防之本也朕其敢不懋诸敢不与子孙臣民交朂诸
　　乾隆甲申春御制



　　钦定四库全书
　　钦定大清会典
　　凡例
　　一会典以典章会要为义所载必经久常行之制兹编于
　　国家大经大法官司所守朝野所遵皆总括纲领勒为完书其诸司事例随时损益凡颁之
　　纶綍议自羣寮旧制新裁与夫微文末义缕析条分并详则例以典为纲以则为目庶详畧有体一会典旧本每遇大典礼必胪序
　　列朝行事即一事之更定一节之沿流亦必分年备书
　　诚有如
　　圣谕所云原议旧仪连篇并载反掩正文者兹谨裒集旧典所载并取到各衙门册籍通行校订自
　　本朝开国以来及见修会典告成以前一应典制荟萃源流斟酌详备于
　　朝
　　庙典礼各定为一仪于官司事例各定为一则化参差之迹成画一之规嗣后如间有因时损益之处其畸零节目止于则例内増改即有关大体者亦止刋补一二条无烦全书更动庶一劳永逸以便遵循
　　一旧典分别在京文武衙门文职计四十有八武职惟銮仪衞一官谨按八旗都统经理兵马钱粮戸口田土世爵佐领等事多与戸兵两部关会实有本职专行又领侍衞内大臣护军统领前锋统领居则周庐环卫出则折冲御侮歩军统领提督京营掌管门禁廵捕郊畿皆职任重大今并增辑以备武职之考
　　一会典采取羣书折衷参定凡
　　列圣
　　实録内有应登载者皆从
　　皇史宬敬谨钞録以为全书纲领他若吏部品级考戸部赋役全书漕运新书关税则例礼部礼书学政全书科塲条例兵部中枢政考军衞道里表刑部律例全书督捕则例三流道里表工部河防一览军器则例工程做法钦天监数理精蕴乐部律吕正义
　　大清一统志
　　盛京通志诸书皆已刋刻颁行祗备参考无庸复载至于分门编类槩以各衙门送到册籍为凭或无册可稽者则行移各省督抚据咨覆载入一编纂之体因官分职因职分事因事分门因门分条每条冠以凡字其事本相类毋庸别立专条者则隔圏以书之其设官定制事有原委非条目所能尽者则于每门简端畧叙数语以见大槩
　　一部院诸司事多关渉惟于专掌衙门备载其关渉衙门止摘其要领略见顚末仍于本条内注明详见某典某则
　　一会典不书年分惟戸部丁赋税每年增减不一仍遵照旧典覈得乾隆十八年额数登载工部税仿此
　　一衙门次第皆按品级遵照旧典序列其四译馆改隶礼曹行人司已经裁汰僧録道録两司已详礼典皆毋庸开载至增入之领侍衞内大臣八旗都统前锋防军歩军统领与銮仪衞共为一卷依次列于文职衙门之后
　　一全书告成于乾隆二十三年凡在告成以后续定之例槩不登载惟理藩院职掌藩服恭遇西陲平定规制详备展辑条例至乾隆二十七年其余各衙门典则有奉
　　特防增入者皆不拘年限
　　一图式凡
　　坛
　　庙规制职方舆地莫不有图其五刑之具丧服之制皆
　　具列以垂万世章程













　　会典馆总裁和硕履亲王臣允祹等恭承
　　勅防纂修
　　大清会典告成谨上
　　表恭
　　进者伏以
　　帝治光昭官礼溥睢麟之意
　　皇图郁炳文明开黼黻之休
　　作者圣而述者明协创垂之极轨
　　声为律而身为度昭法守于鸿编载籍聿新规模大备窃惟王者致太平必自典章尽善而圣朝有成宪每于简策昭垂在昔唐虞首着典谟夏商亦传誓诰周则监于二代纪乃六官凡以悬象魏以成一代之治功必当布方防以昭万世之道法钦惟我
　　皇上
　　乘六以御
　　奉三无私
　　陈纪立纲观人文以化天下
　　绥猷建极考礼乐以等百王爰以
　　勅几省度之余穆乎绳武绍庭之意
　　谓本朝之典礼经
　　列圣之训行溯自
　　肇迹丰岐已具经纶草昧洎乎握符华夏尤徴创制显
　　庸
　　圣祖仁皇帝化协裁成道隆制作既登郅治旋润鸿猷于康熈二十有九年成会典百六十二卷
　　世宗宪皇帝复加研阅
　　申命纂修固已美善必究其归敷锡咸要于极矣顾时更廿载或轻重异宜事阅两朝或质文异用虽大经大法固已酌今古而定厥中而尽制尽伦有当观会通以神其变况或当时珥笔诸臣有未曾窥之蕴奥或向日分编众手有不及订之异同徒袭成编每虞胶柱我
　　皇上几余观览洞瞩源流
　　特谕纂修
　　亲为指授既定全书之体式幷
　　示旧本之舛讹凡有指归悉经
　　宸断间多更正咸禀
　　睿裁于是发凡起例若网在纲州次部居如裘挈领为繁为简既损益之得中有革有因亦推行之尽利煌煌乎理器之兼贯洵宜古而宜今郁郁乎经曲之毕该皆有伦而有要继志述事聿成缵绪之休衣德绍闻幷着贻谋之美布之明堂而会归有极传之天下而曲成不遗以正百官以正万民礼乐兴而刑讼息行乎州里达乎闾巷道德一而风俗同猗欤休哉莫可尚已【臣】等职忝校讐才惭润色幸借编摩之役仰窥
　　制作之精愧尸素以频年敢谓恪勤将事惟勾稽于众籍尚虞挂漏贻讥完书具而法制详咸快覩于致太平之迹大典昭而休明备敬拜手以庆王道之成【臣】等无任瞻
　　天仰
　　圣激切屏营之至谨奉
　　表随
　　进以
　　闻








　　总裁
　　和　　硕　　履　　亲　　王【臣】允　祹





　　协办大学士吏部尚书【臣】孙嘉淦
　　【臣】舒赫德
　　【臣】班　第
　　太　子　太　师　吏　部　尚　书【臣】汪由敦吏　　　部　　　尚　　　书【臣】王安国
　　副总裁
　　刑　　部　　左　　侍　　郎【臣】钱陈羣原　任　吏　部　右　侍　郎【臣】王防汾
　　经　筵　讲　官　户　部　左　侍　郎【臣】裘曰修刑　　部　　右　　侍　　郎【臣】蔡鸿业内　阁　学　士　兼礼部侍郎【臣】李宗文
　　提调
　　都察院左副都御史世袭一等子【臣】积　德内阁学士兼礼　部　侍　郎　【臣】吴达善
　　【臣】鹤　年
　　【臣】世　臣
　　【臣】雅　德
　　内　　　阁　　侍　　　　读【臣】辅　德
　　【臣】来　朝
　　【臣】巴延三
　　【臣】富察善
　　【臣】富勒浑
　　【臣】赛尚阿
　　满纂修
　　翰　林　院　侍　读　学　士【臣】文　保
　　【臣】朱兰泰
　　【臣】宏　亮
　　翰　　林　　院　　侍　　读【臣】吴尔泰翰　　林　　院　　侍　　讲【臣】官　保翰　　林　　院　　编　　修【臣】僧格勒詹　　事　府　少　詹　　事【臣】德尔泰詹　事　府　　左　庶　　子【臣】世　贵詹　事　府　　右　中　　允【臣】法　亮詹　事　　府　右　赞　　善【臣】武极理戸　科　掌　印　给　事　中【臣】傅　参兵　　科　　给　　事　　中【臣】常　福掌江南道　监　察　　御　史【臣】□　柱吏　　　部　　　郎　　中　【臣】葛尔福礼　　　部　　郎　　　中　【臣】宁　福
　　【臣】阿成峩
　　工　　　部　　　郎　　　中【臣】洙兰泰
　　【臣】辅　德
　　内　　　阁　　　侍　　　读【臣】马明阿
　　【臣】杜成章
　　【臣】赵　锳
　　吏　　部　　员　　外　　郎【臣】绰克托
　　【臣】常　泰
　　兵　　部　　员　　外　　郎【臣】朱章阿
　　【臣】安　福
　　刑　　部　　员　　外　　郎【臣】阿林泰太　仆　　寺　　员　外　郎【臣】方　泰吏　　　部　　　主　　　事【臣】迈拉逊太　　仆　　寺　　主　　事【臣】常　奇内　　　阁　　　中　　　书【臣】唐　讷
　　【臣】宁　昌
　　【臣】舒　宾
　　太　　常　　寺　　博　　士【臣】明　泰
　　汉纂修
　　翰　林　院　侍　读　学　士【臣】顾汝修翰　林　院　侍　讲　学　士【臣】吴履泰翰　　林　　院　　编　　修【臣】朱佩莲
　　【臣】储麟趾
　　【臣】诸　锦
　　【臣】李清时
　　【臣】郑虎文
　　【臣】秦　鐄
　　【臣】汪廷璵
　　【臣】王居正
　　翰　　林　　院　　检　　讨【臣】阮学浩
　　【臣】陈兆仑
　　【臣】程　恂
　　【臣】程　岩
　　吏　科　掌　印　给　事　中【臣】陈作梅戸　科　掌　印　给　事　中【臣】程盛修掌　京　畿　道　监　察御史【臣】陈大复福　建　道　监　察　御　史【臣】金　相吏　　　部　　　郎　　　中【臣】陈　锷
　　【臣】姚成烈
　　戸　　　部　　　郎　　　中【臣】李清载兵　　　部　　　郎　　　中【臣】张若溎刑　　　部　　　郎　　　中【臣】尹嘉铨工　　　部　　　郎　　　中【臣】张忠震
　　【臣】张曾政
　　吏　　部　　员　　外　　郎【臣】王秉鉴
　　【臣】赵春福
　　【臣】冯成修
　　【臣】孔毓文
　　戸　　部　　员　　外　　郎【臣】徐　熊
　　【臣】金祖静
　　【臣】王　铤
　　礼　　部　　员　　外　　郎【臣】郑肇奎吏　　　部　　　主　　　事【臣】何曰熈礼　　　部　　　主　　　事【臣】秦朝釪
　　【臣】沈清任
