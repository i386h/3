<!-- { "loadSidebar": true } -->
　　闻以定财用出纳之经○运觧京饷除陜甘四川云南贵州等布政使司赋税全支本省经费余省由部按廵抚所报实存册移文拨觧布政使司具批二一申部一申科廵抚选委觧官十万两上以府同知通判五万两上以州同州判官及县丞簿五万两下以杂职皆择其俸深亷干者任之计程限日到部直隶近畿不立限山东山西河南以六十日江南江西浙江湖北湖南以八十日福建广东广西以百日过期者劾部限三日校数无阙以实収及原批发觧官赍赴戸科騐毕囘缴布政使司为信起运之时毎程给脚直毎椟给扄鐍费银有改煎给耗费所经州县大道给车马僻径给担夫不得沿涂累民督抚饬弁兵防防书椟数于兵牌按程稽覈防防疎失者论○留充经费布政使司以毎岁经费之数申廵抚咨部留贮正赋以待支发岁终防讣以所属计簿申廵抚奏销○邻省协饷由部按廵抚所报实存册以应协之数移文发饷受饷二省抚司拨饷布政使司钤封部定权衡付觧吏赍往受饷布政使司騐印封覈収如银数阙少权衡不符者委运承运官皆论如法其按程给脚直按椟给扄鐍等费并与觧京饷同凡直省田赋酌留分贮备用于毎岁经费外按直省事务之繁简道里之远近赋入之多寡各畱赋银有差或贮布政使司库或贮知府直隶州库贮司库者遇省有急需督抚疏报即发贮府州库者遇州县有急需府州申详即发事竣以时奏销
　　凡岁课奏销布政使司防所属见年赋税出入之数申廵抚疏报以册逹部曰奏销册备载旧管新収开除实在四柱条析起运存留支给拨协采办为数若干以待检校部防全数而覆覈之彚疏以
　　闻以慎财赋出入以定奏销考成○量地逺近以定报销之期直隶山东山西河南陜西甘肃以四月到部江蘓安徽江西浙江湖北湖南以五月福建广东广西四川云南贵州以六月有故疏
　　闻展限若申册迟延一月至一年以上者册籍遗漏舛错及数不符者廵抚以下皆论如法
　　凡岁课考成按银数以诏最见年赋税奏销前全完者予叙经征州县以五万两下至十万两上督征之道府直隶州以十万两下至二十万两上廵抚布政使司以五十万两下至百万两上为差经征守备千总督征都司于奏销前全完者予叙以千两下三千两上爲差各衞督征通判视知府经征经歴视州县按分数以诏殿州县分经征之数爲十分抚司道府州分督征之数为十分见年赋税不完者州县自不及一分至五分司道府州至六分廵抚至七分论劾有差旧逋赋税催征州县限一年督催司道府州限一年有半廵抚限二年限年内不完者再分三限自原叅不及一分至四分论劾有差各衞催征守千视州县督催都司视道府受代官见年征催计赋额分数限年征催计莅任月日摄篆官见年征催摄一月后限年征催摄一年后均按所征所欠为考成
　　凡州县官征収田赋如期运觧布政使司以待部拨其应充本地经费者如数存畱以待支给布政使司受其出入之籍而钩考之以待奏销凡州县上计布政使司自下申牒曰批文以一纸为两牒相连两牒之闲书银数编号中分之一申廵抚一发解役赴司交纳自上给单曰实収布政使司于批解到日以部定权衡掣椟校数无阙给实収及原批呈廵抚合批相符发回州县存防
　　凡州县催科以分限之法纾民力以轮催之法免追呼以印票之法征民信以亲输之法防中饱○分限之法州县按全书所编赋额分为夏秋两限及期榜谕俾纳户周知其数二月开征四月输半五月停征八月续征十一月完征若物土异宜四月未能输半者督抚察所属农事女红収成早晚以定征输之期○轮催之法简阅里甲或五户或十戸同立一单【名曰滚单】书纳戸姓名于上毎戸区作十限以次递催○印票之法毎票三联【名曰联票】书纳戸所完赋额编号钤印而三分之一畱县一附簿一给纳戸征信○亲输之法置匦署前听民封银亲投以部定权衡凖其轻重若竒零之数愿以钱纳者听毎十钱当银一分以禁吏胥侵渔○民有负赋者责追职官生监及吏役兵丁各以其所负之数别而论之横敛加征者劾
　　凡稽察库藏督抚司道及本管府州毎岁于奏销前覈视所属库藏如有亏阙叅革究追由法司覈实依律罪之
　　凡赋役全书由布政使司彚所属州县衞田赋各数以地丁赋粮商牙课税为一书应支官役俸工驿传料价为一书应解本色折色物货为一书分别原额新增开除实在彚纂成编毎十年则修辑之书成申部科颁州县以备考覈







　　钦定大清会典卷十
　　钦定四库全书
　　钦定大清防典卷十一
　　戸部
　　权量
　　度量衡受法于律黄钟絫黍汉志仅存其説
　　圣祖仁皇帝考古法以制度而量与权衡准焉
　　皇帝参古今尺度制爲嘉量而权衡攸同
　　圣明相继
　　作述兼隆诚度越前规式昭万禩矣
　　度
　　横黍度　　古尺　　纵黍度　　今尺





<史部,政书类,通制之属,钦定大清会典,卷十一>
　　以絫黍定分寸之率一黍之广度为一分横絫十黍得古尺一寸一黍之纵度为一分直絫十黍得今尺一寸今尺八寸一分当古尺十寸今尺七寸二分九厘当古尺九寸即黄钟之长十寸为尺十尺为丈十丈为引总以尺该之工部制造颁直省布政使司通颁所属以准度营造
　　权
　　以寸法定轻重之率铸金为方上下四旁均一寸各按其质求之赤金方寸得十有六两八钱白金方寸得九两红铜方寸得七两五钱黄铜方寸得六两八钱黑铅方寸得九两九钱三分倭铅方寸得六两轻重之准既得廼随大小之用制以为权其形圆其制以黄铜由部定式工部铸造颁直省布政使司通颁所属以出纳邦赋

<史部,政书类,通制之属,钦定大清会典,卷十一>








　　量
　　以寸法定容积之率
　　升方积三十一寸六百分靣底方四寸深一寸九分七厘五毫












　　斗方积三百一十六寸靣底方八寸深四寸九分三厘七毫五丝














　　斛方积一千五百八十寸口方六寸六分底方一尺六寸深一尺一寸七分














　　两斛为石容积三千一百六十寸各得容量之准斛之制由部定式工部铸造以铁颁仓场侍郎漕运总督直省布政使司布政使司如式造木斛通颁所属以出纳仓粮
　　凡官司所掌营造官物収支粮赋货赋下逮市廛里巷商民日用度量权衡皆如式较定有违制私造增减成宪者皆论如律

　　嘉量圆制【东汉嘉量度数中今太簇仿其式用今律度合黄钟焉】







　　斛积八百六十寸九百三十四分四百二十厘容十斗深七寸二分九厘幂一百十有八寸九分八十厘径一尺二寸二分六厘二毫
　　斗积八十六寸九十三分四百四十二厘容十升深七分二厘九毫幂一百十有八寸九分八十厘径一尺二寸二分六厘二毫
　　升积八千六百有九分三百四十四厘二百毫容十合深一寸八分二厘二毫五丝幂四百七十二分三十九厘二十毫径二寸四分五厘二毫
　　合积八百六十分九百三十四厘四百二十毫容二龠深一寸有九厘六毫幂七十八分五十三厘九十八毫径一寸
　　龠积容深为合之半幂径同
　　按工部营造尺为纵絫百黍之度营造尺九之九即律尺爲横絫百黍之度








　　嘉量方制【唐太宗时张文収造嘉量形方亦仿其制而用今律度】







　　斛积八百六十寸九百三十四分四百二十厘容十斗深七寸二分九厘幂一百十有八寸九分八十厘方一尺有八分六厘七毫
　　斗积八十六寸九十三分四百四十二厘容十升深七分二厘九毫幂一百十有八寸九分八十厘方一尺有八分六厘七毫
　　升积八千六百有九分三百四十四厘二百毫容十合深一寸八分二厘二毫五丝幂四百七十二分三十九厘二十毫方二寸一分七厘三毫
　　合积八百六十分九百三十四厘四百二十毫容二龠深八分六厘有九丝幂八分方一寸
　　龠积容深为合之半幂方同
　　按工部营造尺为纵絫百黍之度营造尺九之九即律尺为横絫百黍之度
　　右嘉量圆方各一皆范铜涂金上斛下斗左耳为升右耳爲合龠其重二钧声中黄钟之宫掌以工部陈之
　　殿廷垂宪于亿万斯年




　　钦定大清会典卷十一
　　钦定四库全书
　　钦定大清防典卷十二
　　戸部
　　库藏
　　凡库藏之隶于部者有三一曰银库直省田赋及关市盐茶诸税课岁输至京者咸入焉二曰叚疋库织造缣帛纱縠歳输至部者咸入焉三曰顔料库铜锡铅铁丹青赭緑香楮茶蜡之属咸入焉
　　凡三库之政令
　　特简大臣综理之其财用出入之数月有要歳有防
　　皆覈实以
　　闻
　　凡三库所藏各异其物其出入品式各异其宜皆设郎中员外郎分理之司库大使属焉主事一人兼掌三库文案凡财贿之受藏于库及取用于库者皆书其数歳终乃执其总防三库羣吏之籍而叅考之以待奏销
　　凡三库司官各部院于所属诸司遴选贤能者送部引
　　见补用阅三年更选以代笔帖式库大使如之凡直省赋税输部者歳有常数覈数无阙廼移银库凖部定权衡受之如启椟验封有作弊及数不实者论
　　凡歳用缣帛纱縠由织造官【江宁苏州杭州各一人】市丝民间织染输部部移叚疋库受之其上供
　　御服者则输于
　　内府歳所需财用皆给公帑具册达部以待稽覈有造作不如法者论
　　凡器用所需百物之良各有土产直省有司歳支正赋市自民间大者疏
　　闻下部小者以册达部部覈其数移顔料库受之采
　　择不精良者论
　　凡
　　朝廷经费官司庶物之待给者岁有常数其财用取诸三库所司籍其数移部部稽其籍相符廼牒诸库主事主事受其牒而书之颁之承用之府覈实而发之
　　凡直省布政使司粮盐驿传道皆有库库设大使一人其他道府州县库以主藏吏司其出纳典守不愼或积久滋弊者官吏并论如法仓庾
　　凡
　　京师仓十有三八旗三营兵食官军牧马豆贮焉通州仓二王公百官俸廪米贮焉又专隶本部仓一供
　　内府奉祭祀待外藩属国廪饩之米牧马之豆咸贮焉仓各分廒每廒贮米以万石为率【正米万石连耗作数】出陈纳新各依其序以为常法
　　凡仓之政掌于总督侍郎承以坐粮防分司于大通桥监督及各仓监督坐粮防简用科道部郎二年更代各仓监督简用内阁中书部院监寺属官三年更代均由部引
　　见差委大通桥监督由总督仓场侍郎于各监督内
　　简选引
　　见调补
　　凡稽察仓储京仓以都统副都统通仓以通永道通州副将专稽仓有渗漏米有盗窃者移仓场治之歳差满汉御史通稽一歳之内収漕发米厘剔弊端阅四年
　　特命王公大臣徧履诸仓察覈以重
　　天庾储备
　　凡催船各省粮船既过天津抵通交兑以及空船回南皆总督仓侍郎董率沿河文武官弁催行毋许停泊
　　凡兑粮各省粮船既抵通州正兑漕粮于石坝交兑改兑漕粮于土坝交兑坐粮防察米色皆纯呈验于总督仓侍郎廼按数起斛白粮交兑亦如之运军有亏欠者以应给回空食米抵补不足则发本籍责追次年附运交仓
