<!-- { "loadSidebar": true } -->
　　御制千尺雪诗【癸酉】　吴下寒山爱佳名热河田盘率仿作松涛泉或仿佛路遥岂得常凭托咫尺西苑传春明结构颇具林涧乐四百余年树石古峭蒨信佳究穿凿我书三字题檐端亦有雪花拂檐落揣称终疑未恰当雪后今来一斟酌人之称也徒彼哉天之然兮谁此若
　　御制题瀛台千尺雪诗【癸酉】　雨后瀑声鼓舞石春深波影涌沉花竹炉茗椀浑堪试内苑吴山本一家
　　御制千尺雪诗【丙子】　新年行乐小蓬瀛泉石天然爱淑清水阁向称千尺雪春朝喜值六花霙迷离上下喷珠玉应答琤琮奏管笙迟却寒山素梅约长官防误恤民情
　　御制千尺雪诗【甲戌】　借问真佳处端惟心畅时瀑声新雨壮夏日小年迟茗椀原堪瀹缣图偶慢披神游三即一区别亦奚为
　　御制题千尺雪诗【乙亥】　假山皴石黛迸水喷氷花小拟吴中雪兼陈恵上茶画情饶是秀春物盎惟嘉研浄瓯香处心田沃道芽
　　御制千尺雪作【戊寅】　悬流无定态千尺假名诸趂便来春晓偏宜是雪余隔松看冻鹤跃藻出飞鱼亦识绮言戒其如景起予
　　御制千尺雪诗【戊寅】　飞流不计尺计尺谩名千声是无声界色非有色天淙篁五音和潄石六花溅客歳寒山畔牵情属偶然
　　御制千尺雪诗【己夘】　寒山自昔曾题句临瀑三间教仿为清暇偶来防耳观原同听雪阁听时
　　御制千尺雪诗【庚辰】　信有仙家缩地方松泉呼欲出宦光楣间底借题千尺倚槛常欣满意凉
　　御制千尺雪诗【辛巳】　引流亦借天然势雨后峥嵘落激湍底识不辜盛名处坐来六月却生寒　又东为　鱼乐亭中横石刻
　　御书曰个中自有玉壶氷
　　御制鱼乐亭诗【己卯】　禽去絶骇惊涨生任潜跃岂必借濠梁今来识鱼乐　循池岸折而南为　日知阁阁建石梁上下为水闸太液池水从此出达于织女桥者也榜为
　　圣祖仁皇帝御书阁内
　　御笔扁曰潄玉飞珠聮曰秋月春风常得句山容水
　　态自成图
　　御制日知阁诗【己夘】　阁据飞淙表
　　璇题号日知机参贤者语情见
　　圣人辞既凛无防义又如黙识时曩予成荟説自审每慙斯　阁后左门穿石洞而东南为　春及轩
　　御制春及轩诗【己夘】　山复水之涯苔苏栁已丝熙春及节句触目防心时念彼西畴事厪吾东作思英英常荟蔚膏雨愿如期　轩左为　交芦馆
　　御制交芦馆诗【戊寅】　蜃恰对玲珑壁游目通明俯碧湖鸥鹭菰蒲都自在便因相见悟交芦
　　御制交芦馆诗【庚辰】　苍苍中若有人伊偶值凭亦玩之春去秋来一何似此芦才倒彼芦搘　又左为　芸斋
　　御制芸斋诗【己夘】　古芸馡馥小明研浄鸥闲道趣生曽是少年绩学处祗慙两字曰躬行　由芸斋折而稍南为　宾竹室室内聮曰自是林泉多蕴借依然书史得周旋
　　御制宾竹室诗【丙子】　月下檀栾影风前淅飒声箨兮吹汝和夷也圣之清等度真潇洒安排岂墄平便应延入幕底镇傲南荣
　　御制宾竹室诗【己夘】　风飒与烟凝相看总絶胜髙低均致逺疎宻自分层翰墨延嘉客松梅结古朋琅玕成实后惟待下金鹏　室南为　蕉雨轩聮曰春泉石罅淙声细新竹风前弄影娑
　　御制蕉雨轩诗【戊寅】　十笏幽居益洒然轴蕉簪石小庭前临恰称听春雨万琲骊珠摐緑天　又南有楼三层北向临水曰　云绘楼聮曰道堪因契真佳矣画岂能工有是夫又曰众皴峰如能变化太空云与作沉浮
　　御制云绘楼诗【庚辰】　棣通景物鬬韶妍又见鱼鳞皴逺天水墨丹青争献技东皇寜许一家専　楼西有室扁曰韵磬
　　御制韵磬居诗【辛巳】　风水相吞吐磬声出碧粼自成宫与角底辨主和宾似矣彭蠡口居然泗水滨东坡笑李渤盖是特欺人　又折而西南为　清音阁聮曰宫商之外有神解律吕以来无是过阁与云绘楼上下俱相通有门曰印月门外东南则船坞也
　　由　清音阁沿堤而南土山隆起山巅有门三北向入门崇基二层上为
　　同豫轩轩广五楹西与　寳月楼相望其东室聮曰鱼跃鸢飞防物理耕田凿井乐民和内一室扁曰大圆镜曰小方壶聮曰夏屋畅清吟风篁半岭春城通晓望烟树万家西室聮曰丽日和风春澹荡花香鸟语物昭苏
　　御制同豫轩得句【丁丑】　因逈为髙得轩榭蜃俯处见闾阎对时育物恒闗切士习民风借騐觇春色满皇州入咏后乐以天下同忺心殷保泰戒鸣豫周易分明注福谦
　　御制同豫轩得句【丁丑】　太和诘旦御胪传西苑更衣取静便雨后峯姿都沃若风前竹韵特悠然临阛阓民藏富治协刚柔志体干同豫端知在时若敢因怡肆益因防
　　御制题同豫轩诗【庚辰】　在卦坤遇震徳为顺以动利建侯行师其説备周孔此轩虽旧构此义实常竦作乐崇显承清刑服林总鸣防有必吝介吉无虚恐盱视迟则悔大得朋接踵贞疾防业安成渝致戒重六爻旁通情大易寜凿空于焉观玩辞如弗胜洞洞传讵借田丁防如读晁董庭前植碧梧吾将企萋菶
　　御制上已日同豫轩作诗【庚辰】　西苑将凯宴南轩先憩驾正逢袚除节韶光蔼相迓红紫入花径葱蒨笼岩榭同豫信同豫耆定筹邉罢然予敢肆志敬怠不少借髙谢晋永和宁云闗治化　轩后左右复道歴级而上为　鉴古堂西室聮曰心触清机亲翰墨目游润景足精神
　　御制鉴古堂诗【戊寅】　壁号图书聚筵惟翰墨摊常懐三鉴对寜棘一身安无逸凛明训与稽惬古欢顾名思义处所愧是贞观　轩左右各有别室左曰香逺聮曰鸢飞鱼跃天机锦秋月春风大块章
　　御制香逺室诗【庚辰】　可逺观犹不可亲色香一例净无尘山隂镜里如相访仿佛其人是贺循　右曰静柯聮曰防心多野趣契理谢言诠
　　御制静柯室诗【己夘】　书室萧然号静柯乔枝外自婆娑蓦思庾信方防笔兴寄东阳得几多
　　御制静柯室诗【庚辰】　古树扶疎户月罗春风秋月镇婆娑漆园未悟知鱼者祗道无端静在柯　香逺室之西有静室榜曰自在观山下有室榜曰鹭涛皆
　　御笔也
　　由　仁曜门而西有屋数楹为
　　圣祖仁皇帝养蚕之所又西有桥建亭其上榜为结秀
　　亭
　　御制结秀亭诗【戊寅】　亭临七月验豳风锄雨犁云凭览中环秀当年定逺近劭农今古意还同　亭西为
　　丰泽园向南门五楹门外一水横带前有稻畦数畆
　　圣祖仁皇帝每亲临劝相
　　世宗宪皇帝嵗耕耤田先期演耕于此我
　　皇上勤民务本举行旧典嵗以为常
　　御制丰泽园记　西苑宫室皆因元明旧制惟丰泽园为康间新建之所自勤政殿西行过小屋数间盖
　　皇祖养蚕处也复西行歴稻畦数畆折而北则为丰泽园园中殿宇制度惟朴不尚华丽园后种桑数十株闻之老监云
　　皇祖万几余暇则于此劝课农桑或
　　亲御耒耜逮我
　　皇父缵承丕业敬
　　天法
　　祖世徳作求数年以来屡行亲耕之礼皆预演礼于此
　　乃知
　　圣圣同规敦本重农用跻天下于熙皥之盛若瀛台之建于有明飞阁丹楼辉煌金碧较之此园故为美观而极土木之功无益于国计民生识者鄙之行一事而合于天心建一园而洽于民情身率先而天下丕变吾于是乎知
　　皇祖
　　皇父之为首出之圣也
　　御制辛亥仲春
　　上幸丰泽园演耕耤礼
　　上躬四推
　　命臣御名等终畆恭拟应制十韵诗【乐善堂集】　大地阳和淑景韶濳苏土脉应风条洪钧普扇百昌序大造均舒万物调
　　翠辇临耕旗闪烁
　　金舆载驾玉锼雕行行西苑停銮辂泛泛天池荡画桡帝耒四推膏壤沃
　　皇躬一墢甫田遥先期已见寅恭懋终畆还思
　　教泽饶种布期生连理穂垅开愿长九歧苗追思圣祖观耕地却值吾
　　皇演礼朝丰稔嵗功九有遍太和景象万方昭放勲久
　　颂
　　尧功茂协帝重瞻
　　舜徳超
　　御制丰泽园演耕耤礼诗【甲子】　千畆将临耤三推预习耕脉膏方起动节序过清明礼以勤农重诗因触念成犹思终畆教望歳倍闗情
　　御制丰泽园演耕耤礼诗【乙丑】　抚时维盎鬯覛土已滋融举趾良辰合习仪旧制同嘉生分稌黍公畆正南东祗盼盈畴緑何心夹岸红率先循
　　圣教懐永切微衷念彼服田者艰哉一歳中溺饥常在
　　抱勤勚敢辞躬寤寐无他愿祈
　　天绥我丰
　　御制丰泽园演耕诗【丁夘】　霁霭光烟向逺低演耕丰泽趯台西今年却先春三月前日欣霑雨一犁缅想
　　芳型农重也仰承渥泽志钦兮上林太液増新景黛耜
　　青箱凑好题
　　御制丰泽园嘉谷既获命大学士九卿观之兼成近体八韵诗【丁夘】　我
　　皇祖以农桑为重于瀛台之西别建一园黍髙稻下左右区分蚕屋桑畴后先相望验田功而重本讣贻训良深
　　皇考年举耤田之礼毎先期演耕于此予小子仰圣踪之同揆其敢弗蘉兹当万寳告成之际王畿遍览而旋越我弄田亦登嘉谷对时有喜防笔成章较晴量雨一年中家法厪农
　　圣圣同倬彼公田经
　　舜步钦兹本务对豳风三春于是青箱播九夏曽防玉穟芃实好实坚欣始遇维穈维芑类皆充茎茎尺穂真希见颗颗圆玑允化工快目稍酬祈国志因心敢懈凛渊衷勤耕时溉兼逢歳山左江南可遍丰鹭序传观休进颂先忧后乐事何穷
　　御制丰泽园演耕诗【己巳】　帝耤耕将举苑卿甸早治多因重稼穑讵止习威仪沃壤南东矣新犁往复之鸟鸣春欲半蠖屈土全滋农父荷锄立亲藩布种随淰云欣有渰膏泽被无私每以试耕日频思观礼时豳郊宛在目不必咏周诗
　　御制经畧大学士忠勇公傅恒奏凯金川率领诸将士还朝锡宴丰泽园用昭饮至之典即席得长律一首【己巳】　卡撒功成振旅归升平凯宴防晴晖两堦干羽钦虞典六律宫商奏采薇湛露应教颁幕殿甘膏更庆遍春畿持盈保泰咨同徳偃武修文凛勅几
　　御制丰泽园宴凖噶尔夷使诗【庚午】　光春嘉宴液池头席幕髙张恺泽流小部鱼龙陈角觝逺方玉帛逮渠搜薄来厚往遵经训戢武安邉表大猷瑞雪应时晴更好午暾意似为人留
　　御制丰泽园赐外藩小宴诗【辛未】　髙张黄幕矞云垂珀色流霞泛紫巵我谓嘉宾漫矜式羣称属国奉威仪零陵琯玉调双鳯少海骊珠灿九枝行庆发祥同宴衎一家中外保雍
　　御制丰泽园演耕诗【壬申】　春暮西园届演耕土膏动处物勾萌勤农知稼承
　　家法谩拟惟循典故行　夜雨虽防足浥尘润含烟栁緑丝新西山又见英英吐优泽惟期近逺匀　太液东风送画船到来京兆奉丝鞭盛仪畧较
　　农坛杀汉典由来有弄田　农夫农具错综陈意在毋防农苦辛瞥眼廻思成隔歳昨年江国为观民
　　御制丰泽园演耕诗【癸酉】　耕耤前辰例演耕无非民事厪躬行仗排上苑春风丽土润新犁时雨晴种布从教付林监耒陈不必命农卿
　　宪皇家法过周制肯播伊予敢懈诚
　　御制丰泽园诗【丙子】　轣辘氷牀度因临丰泽园试耕还有待问景畧堪存竹重琅玕节麦培饼饵根闾阎増富庶未可禁人喧
　　御制丰泽园演耕诗【戊寅】　丰泽春犁习良规
　　圣考留那防随种日忽作教耕秋无逸聪听
　　训知艰慎率猷陇头偶回顾殊似服先畴
　　御制丰泽园演耕诗【己夘】　嵗举何须习由来为重农
