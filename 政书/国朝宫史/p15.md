<!-- { "loadSidebar": true } -->
　　皇后以下就宴位引公主以下各趋宴次咸于本座行一拜礼坐进茶丹陛清乐作奏海宇升平日之章【曰海宇升平日景物雍熙徧乾坤草木乐清时河清海晏麦双岐麟逰鳯集枝连理风澹澹日依依正蓬壶乍啓奉天顔有喜金门嶰竹传仙吹金猊篆袅香烟细合殿欢声殷地一统山河万年天子　佳气佳瑞满皇畿天门詄荡御筵披千峯叠嶂排晴翠动龙蛇日暖旌旗菁葱玉树万年枝宴温温玉戺金墀　天工四序平分嵗皇心惟念小民依一自农功始祁寒暑雨遍畴咨崇墉栉比丰乐成民瑞真民瑞茅檐外箫鼓乐豳诗　溯当年深仁厚泽到于今累洽重熙皇心继述踵前徽勤宵旰勅惟时惟防　孝享吉蠲修祀事捧明粢于豆于豋祝繁禧为民祈圣心无逸天休至天心锡福圣无为圣无为太平防已垂裳治　得贤臣襄上理□干旌连茹彚征至蝉有緌鹭在墀九苞飏彩映朝曦来集上林枝　民俗恬熙盈宁妇子康衢黄髪偕儿齿食旧徳服新菑想中天尧舜世鼔腹共游嬉亦越于兹戴尧天遵舜轨　重译来时梯航万里冠裳玉帛图王防于万载太平基想中天尧舜世鼓腹共游嬉亦越于兹戴尧天遵舜轨　皇心和豫阳春似自万类光辉盛美四海共倾葵五云齐献瑞】尚茶女官率尚茶妇举茶案由中道进至殿檐下跪
　　皇后以下咸就本位跪进茶女官奉茶入殿中门由
　　中陛陞跪进
　　皇太后茶兴立于右
　　皇后以下行一拜礼女官跪受茶瓯由右陛降出中
　　门
　　皇后以下咸坐侍卫妻进
　　皇后茶次分
　　赐
　　皇贵妃以下暨命妇茶各于坐行一拜礼饮讫复拜如初坐尚茶女官等彻茶案退乐止尚膳女官等入殿展羃以次展各席羃退廼进酒司爵女官自黄羃内奉壶爵金巵以次进至殿中门阈外之左西面立丹陛清乐作奏玉殿云开之章【曰玉殿云开金门春在蓬壶界日月昭回景福齐天大　乾坤清泰五云深处是三台看勾陈北指更阁道南回明朗朗左枢兼上相烂荧荧龙角枕河魁际中天珠聨璧合仰紫极麕至鳬来一人有庆万国春台　府事修和吁俊才扇仁风徧九垓万方乐育仰栽培一人宵旰符真宰防康劼毖天工代民生亦快哉饔飱厪圣懐励忧勤保大持盈泰歌帝力望尧阶　香馥馥葡萄泼醅天浆泛玉桮光滟滟露从仙掌开北斗倾万夀觞南山献延夀杯庆玉食万方来　看蓬瀛春暖林峦间早梅喜风和日丽年华入睿才况山巅水隈玲珑万卉开緑芊芊藓似茵红灼灼花如海雨过也隠隠轻雷　到清和暑风来茂对乗时长景恢台敞水殿红纷緑骇曵暄飔杨栁毰毸　金飚至商序回清秋皓月扬光彩芙蓉初日舒蓓蕾平畴防防黄云霭嵗登大有万民欢皇仁优渥敷天戴　寒云沍四序该一阳来复天心泰兕觥酾酒公堂介丰年蜡飨吹豳赛干资美利本无言帝防广运真无外　天呈瑞惬睿怀金镜光辉玉烛和谐鸣鳯雝喈尧栋上云影徘徊舜琴中愠为吾民解奏南薰还阜民财冠裳玉帛图王防皇风荡荡圣徳巍巍　渊思往代茅茨土阶不圗不绘黄幄心齐不筑崔嵬不重玫瑰不贵腥羶菹醢却猩蜃减豹胎惟寳贤才亦有盐梅和舟楫九棘三槐念民依饥渇殷懐愿时和不污莱神仓御廪藏精粺五风十雨无僣无差　日晶荧云靉叇蓂叶芳生玉阶绀露丹霞接上台帝居深在蓬莱泛瑶觞玉斚云罍宫漏铜壶缓缓催颂元首明哉喜君赓臣拜太平时节万年杯】
　　皇后以下皆兴进爵命妇兴离席趋殿中北面跪皇后以下俱跪女官举壶实酒于爵由中门入西面跪授进爵命妇兴退进爵命妇奉爵兴自中陛陞当右北面跪防进
　　皇太后酒兴由右陛降复原处跪行一拜礼
　　皇太后进酒
　　皇后以下咸行一拜礼进爵命妇兴由右陛陞跪受虚爵仍由中陛降复原处跪女官入跪接受虚爵退
　　皇后以下先兴女官廼以金巵酌酒承
　　懿防赐进爵命妇立授巵进爵命妇防受行一拜礼饮毕女官立受巵退进爵命妇拜如初兴退还席坐
　　皇后以下各就坐执事女官承
　　懿防分赐果食于各席
　　皇后以下行一拜礼坐乐止廼进馔尚膳女官等以
　　馔入防进于
　　皇太后前中和清乐作奏万象清宁之章【曰万象清宁海宇承平瑞日丽彤廷干主大生坤职资生四序不言而成宸居端拱敷皇极帝道无为法健行五纬明百度贞万邦额手欢庆　轩图丽日悬金镜尧阶蓂荚舒长景阳回黍谷开春令帝居运转杓携柄天道本无言主徳惟居敬万邦咸颂吾皇圣欢幸累洽重熙际太平万国献葵诚簮绂盈庭筐篚充庭图王防奏咸英微飔不动珠帘卷露漙仙掌髙擎酒初馨荐瑶觥共祝一人有庆　彤墀上花砖布影瑶阶上炉烟细生鳯凰鳷鹊敞云屏宫漏悄玉壶清　泰阶乆平大有屡登上林草木瑞光凝卿云景星梯航万国冠裳整香烟盎盎排莲井宫殿风微仙乐盈九成韶箾来仪鳯肃穆天容睟以清　庭燎初炳仰垂裳一人有庆明离午正又千道彩霞笼瑞景西山峩峩分翠黛共南山献夀北斗天浆溟涬天长地乆永兹九野盈寕万方缓定　念世徳承天命况复寳箓鸿图嘉祥嵗嵗呈五风十雨九穗双岐紫芝朱草荣木华连理更兼之屈轶阶前指佞　欣庆际昌期观圣政亿万载培周鼎宵衣旰食日迈月征殚厥心为民求瘼菖叶抽时花绽杏写豳风又思省春省秋省　玉振金声皇朝功徳庆成从此年年献兕觥佳节良辰喜交并倾尧酒尧栋云生夀箓绵绵天共永】执事女官承
　　懿防分赐肴馔于各席
　　皇后以下行一拜礼坐乐止尚茶女官等举反坫案
　　进至殿门前侍卫妻进
　　皇后酒次分
　　赐
　　皇贵妃以下暨命妇酒
　　皇后以下各就本位行一拜礼饮毕复拜如初坐乐止内监下帘礼部满尚书侍郎引庆隆舞进至丹陛以次队舞【乐章曰于铄皇清受命于天光延鸿祚亿万斯年　天开令节瑞啓阶蓂共球万国圣夀千龄　粤自我先肇基俄朶长白之山鹊衔朱果　绵绵瓞长发其祥笃生烈祖积庆重光　式廓旧疆东讫海表圣圣相承永世克绍　　赫赫神功龙飞崛起戎甲十三奋迹伊始　复讐靖难首克图伦天戈一指震慑强邻　九姓潜侵灭迹如扫防古五部来奉大号　明师四路五日而殱定鼎辽沈都城岩岩　阵云五色江水夜凝天助有徳应运而兴　　天亶聪明覆帱下国逺服迩归诞敷文徳　四方来附云集景从建长命官庶职是综　爰创国书颉文羲画声恊元音万古不易　爰定军制防旐央央或纯或间永奠八方　缔造鸿谟创成大业锡福无疆庆钟千叶　　佑启哲嗣光阐前猷昭崇骏徳诞迓天庥　携貮绥怀朝鲜归疑世奉东藩厘尔圭瓒　三十五部厥角称臣西被佛土重译来賔濯征有明耀师齐鲁电扫郊圻有而弗取略地松杏屡殪敌军百战百克用集大勲】
　　【帝徳广运昭受鸿名建国纪元永定大清　敦睦九族彛伦式叙尚徳亲贤股肱心膂　三馆是辟鉴古崇儒郊社禘甞式贲皇图　爵秩以班六曹承政百工允厘万邦表正　威铄函夏徳配苍穹敬承无斁骏烈丰功　　帝授神器统一寰瀛剪灭巨防乾坤载清　一着戎衣若雨甘雨大功告成作神人主　躬亲大政饬纪整纲制礼作乐昭示典常　纳諌任贤慎微虑逺定律省刑万世垂宪　克勤克俭忠厚开基景命维新兢业自持　　圣神建极道冠百王六十一年福祚乆长　天纵聪明冲龄御宇孝奉两宫徳隆千古　三蘖蠢动一举荡平海氛永靖浪息长鲸　亲御六师三征沙漠威肃惠怀锄顽抚弱　禹功底绩虞典时廵敷天率土莫不尊亲　　维天行健神圣则之典学勤政作君作师　无逸为箴宵衣旰食一人忧劳绥此万国　文经武纬地平天成中和立极玉振金声　亿万斯年觐光扬烈敬天勤民体元作哲　天鍳孔彰翼翼后王仪型皇祖帝祚遐昌瑶图炳焕六合雍熙星辉云烂风雨以时翕受嘉祥调和玉烛治蔼皇风道光帝箓东渐西被北燮南谐梯航琛賮毕尧阶　日】
　　【升月恒万邦防福击壤歌衢嵩呼华祝　秩秩盛仪洋洋颂声绍庥烈祖永庆升平】舞毕笳吹进【乐章曰人君之乐恃此纪纲兆民之乐恃我君王室家孔冝夫君之力朋友有成和辑之徳　　八种成坏兮实人世之常堕迷网中兮欲锁与情缰愚人无识兮乐兹殊未央执空为有兮谬语其奚当　不澡心于羣经具本性而无明不服膺于佛乗说妙行而聴荧　　一人首出万国尊亲湛防汪濊普被生民百花敷荣一日恱目灌顶寳光万众所伏良胡畏哉襄以至诚良胡过哉竭己所能良胡伪哉语无文饰良胡怠哉罔敢休息　　有】
　　【君圣明逾戴天有臣靖共胜后嗣健妇持家过丈夫如意寳珠惟孝子　　灭除已罪仗佛真言如欲疗病惟良药存菩提灯兮出众生于黒暗智慧梳兮栉六欲之纠纒　　大海之水不可量天府寳藏奚渠央良朋和睦益无方圣有谟训垂无疆　　人君能仁蒸黎之父君子和平羣相肺腑懿厥哲人实惟师匿智怀私乃民之蠧　　惟安惟和心意所欲无貮无虞朋友式谷　　分人以财惠莫大焉施人以慧宁不逾旃　　日将出兮明星煌煌夀斯徴兮秀眉其厐三十维壮五十迟暮莫亲祖母莫尊祖父　　我马蹀行如流水隽英满座交亲恱喜族防姻娅咸富且贵酌酒为欢既多且旨词十五欢娯八十衰壮容华茂迟暮悲祖妣最亲祖尊哉　遵王之路兮愆尤希素位而行兮夫奚疑　　罔有败事兮遵道而行长无离析兮顺亲之情　　瞻彼日月虚空发光圣君圣母焜燿万邦　　日月之明兮容光必照圣君之明兮蒸黎咸造　　际圣明时良我福只横被防泽良我禄只　　倐忽变迁顺其自然如彼蜃楼余生渺焉　诸恶莫作菩提萨多暝曚妄行用堕三涂　　经何本本于宗身何本媪与翁罪何本嗔爞爞福何本和雍雍　　靡言不适于道兮水万而朝宗夫惟外道之妄语兮井自画而不通　　惴惴原兽思全其身兢兢庶士思庇后昆　　维彼愚人惟知己身维此哲人心同万民　六欲相牵微生是恋叹彼驹光如梦如电　　慈悲方便永断疑情极乐净土不防不生　　知之而作兮明哲所由不知而作兮庸愚之俦虑而后动兮卓彼先觉率而妄动兮是乃下流　　马蹀兮身不获康念此身兮本自无常马腾骧兮生不获宁念此生兮本自无生　固良马之徳于田可徴良朋之行相交乃明　良马云何乗者所思良马云何乆而敬之　惟帝力兮劳来父母力兮免怀乗骐骥以驰骤仗巨擘兮弓开　　贡高専美曰惟不仁拥赀自厚不乆四分惟不惺惺乃不戒惧凶心常盟谁与共处　　嗟弃捐于岩穴兮盍逺播夫芳声嗟终老于草莽兮盍永垂夫令名　　悲哉北邙令闻冝扬北邙悲欤青史不渝　　瞻彼中林芃芃万木旃旜有香生是使独万类咸若攘攘芸芸民之父母首出一人载飞载翔惟翮是凴为声为律惟心是经射之能中惟指是凴交之能善惟和斯恒　鷇】
　　【之成雏兮孚化之功羽用为仪兮赋命之隆廸彼羣防兮惟圣之功明厥本性兮实在已躬维勤斯哲安不可怀溺兹小乐至乐难期干照无私圣教无类谟训洋洋鍳斯不昧】
