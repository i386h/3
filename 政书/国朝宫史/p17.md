<!-- { "loadSidebar": true } -->
　　太监预进名籖既承
　　防按名交奏事官员宣召入宫只俟届时引入宫殿监预饬所司具茶果承应宴戏　懋勤殿首领太监等具笔墨纸研诸臣俱以次一叩列坐
　　御制诗下授简聨赓宴毕颁
　　赏诸臣跪领趋退其
　　防赐之物宫殿监临期防
　　钦定排列呈
　　览
　　瀛台锡宴仪
　　谨按乾隆十一年八月二十七日
　　赐王公宗室筵宴于瀛台丰泽园
　　钦命皇子及王公宗室等一百三人入宴宫殿监既
　　承
　　防饬所司供备先期宫殿监率所司于　崇雅殿【自
　　锡宴后易名惇叙殿】安设大地平防设
　　御宴寳座于正中设履亲王庄亲王慎郡王諴亲王康亲王宴席于地平上左右用髙桌椅坐【较御座稍低】设
　　皇子及王公等三十六人宴席于殿内左右设宗室大臣侍卫官员闲防六十二人宴席于东西两厢并髙桌椅坐庭中张演剧行台届日尚膳具馔尚茶具茶司乐陈乐悬如仪宴戏人等毕集只俟宫殿监设
　　防赏诸物于丰泽园宫门黎明
　　皇子及王公宗室俱蟒袍补服只俟于瀛台　勤政殿宫门外防
　　驾至跪迎随行至宴次【其入宴进酒作乐行礼诸仪节俱如常宴之仪】王公
　　宗室等遵
　　防长防列坐俱行家人礼
　　钦命和亲王果亲王
　　皇长子
　　皇三子
　　皇四子于殿内列坐之王公行酒
　　命和亲王率永璧阿哥永璸阿哥于两厢列坐之宗室行酒宴毕
　　驾还宫
　　皇子及王公宗室等跪送如仪宫殿监承
　　防带引王公宗室至淑清院流杯亭等处观览午刻
　　仍至丰泽园宫门内颁
　　赐蟒縀文绮茶果等物有差王公宗室跪领叩兴各
　　退
　　乾隆十一年八月二十八日
　　赐满汉大臣翰林筵宴于瀛台丰泽园
　　钦命大学士九卿翰詹官员等一百七十六人入宴
　　先期宫殿监承
　　防于瀛台　涵元殿设
　　御宴寳座于正中设大臣翰林等四十三人宴席于
　　左右用低桌于丰泽园　崇雅殿
　　御座两旁设大臣官员一百三十三人宴席于殿内左右及两厢并低桌届日诸司供备如前黎明入宴之大臣官员俱蟒袍补服于　勤政殿宫门外防
　　圣驾
　　驾至跪迎
　　钦命于　涵元殿筵宴之大臣翰林等四十三人随行入宴余俱诣　崇雅殿入宴以次列坐【其入宴进酒作乐行礼并如常仪】筵宴毕
　　驾幸淑清院曲水流觞设
　　寳座赋诗并
　　命从宴诸臣聨句既毕
　　驾还宫宫殿监承
　　防带引大臣官员等至瀛台淑清院等处观览赐酒果于流杯亭未刻仍诣勤政殿宫门内颁赐文绮绢笺茶果等物有差大臣官员等跪领叩兴
　　各退
　　丰泽园凯宴仪
　　谨按乾隆十四年平定金川乾隆二十五年平定回部凯旋礼成
　　皇帝幸丰泽园锡宴内务府承
　　防徧布诸司供备前期武备院设帐殿于丰泽园之北厥明张黄幕于帐殿南正中掌仪司陈反坫于幕内尊爵金巵壶勺具司乐以次陈乐悬如仪尚膳总领等设
　　御筵于寳座前加黄羃设王公宴席于帐殿内之左设凯旋大臣及
　　钦命入宴大臣宴席于帐殿内之右及帐殿外幕下两旁设入班侍卫凯旋侍卫防军宴席于左右青幕下皆有羃乐舞善扑【平定回部并陈回部伎乐】杂技百戏人等毕集入宴之王公大臣侍卫等俱蟒袍补服齐集只俟已刻
　　皇帝吉服乗舆出宫设卤簿涖宴次鸿胪寺卿引王
　　公大臣等分列左右跪迎
　　皇帝降舆中和韶乐作【平定金川奏隆平之章曰庆溢朝端霭祥云河山清晏铃旗迢递送归鞍赫元戎繄良翰靖献寸诚丹载干戈和佩鸾功名万里勒铭还遐迩共腾欢平定回部奏遂平之章曰阳回玉琯春华阙晴晖紫宸声教讫无垠烽燧长清玉塞尘絶域尽王臣安作息荷陶甄奉贽献灵珍超千古懋经纶】
　　陞座乐止鸿胪寺分引王公以下各就宴次行一叩礼坐进茶丹陛清乐作【平定金川奏景运乾坤泰之章曰景运乾坤泰八表归怀迅除戎玉垒阵云开一封笺表达尧阶天顔大霁宣寮寀抒壮略运竒才建肤功奏凯永敉宁边界锦江春色消烟霭人工健羡天工代方叔师干应赛绩着旂常荣褒圭玠　指授指授特宣差何殊吉甫颂平淮运筹帷幄成功快贺澄清宴啓蓬莱祥光爚煜袭罘罳暖融融瑞气南来　归而饮至垂方策平安火报乐无涯五服施章彩万方宁谧陟春台车书玉帛丕冒如天大同天大庆酬庸列爵耀三台　缅严冬旗麾色展喜今春笳鼓声谐都缘庙略圣亲裁移时节扫浮云浮埃　我武惟扬羣虎拜咏良哉来享来王亘纮垓贡金苔洗兵何必临鱼海作舟端借济川材济川材还资燮理调仙鼐　望前途戈倒载荷包防赦宥加寛贷驱兽防叶鳯喈用逷蛮方福孔皆琛賮喜盈堦　花雨轻筛香云结霭鸿钧气转阳和届拖杏颊晕桃腮睠盈筐嘉实来玉案早安排春并□长畅宸襟符帝赉　三殿欢谐千官乐恺尧樽舜乐欣重再知有喜永无猜睠盈筐嘉实采玉案早安排春并防长畅宸襟符帝赉　明良遭际光千载喜振振欢腾中外骏烈恊赓歌鸿猷标史册　　平定回部进圣武光昭世之章曰圣武光昭世品彚咸熙防平戎玉塞卷云霓开疆已轶汉闗西显承谟烈追前纪朝受暮鸣鼙正三军鼔吹便武成志喜论功青史应无比天心眷顾君心慰吉甫平淮逊美绩着鹰扬荣分龙卫　堪羡堪羡亚夫仪睛开细栁拂前麾英风扫尽楼兰垒扩车书万里丕基仙韶一绕彤墀御炉烟瑞霭霏霏　投戈解甲风云防伾伾士女乐和绥嘉乐承慈惠九重咫尺凛天威鸳班鹭队羣至如星缀如星缀尧阶上干羽舞龙墀　想前兹伊犁大定喜今朝回部全归铙歌齐唱耀旌旗回头望过东渐西被　庙算都缘天锡智相机冝乙夜勤勤檄亲披壮边陲月弓星劒皆精鋭邪氛绥靖斩鲸鲵斩鲸鲵从教斧钺驱民疠　聴风声同鹤唳倒前途草木皆兵骑迎箪食实缯绨前歌后舞尽倾葵回向仰光辉　笳鼓声催平安火递春台普徧祥光起纉伟绩志丰碑际升平扬盛美仙宴锡蓬池亿万斯年集皇图符帝轨　运应昌期师师济济御筵载啓瞻云日威赫赫徳巍巍际升平扬盛美仙宴锡蓬池亿万斯年集皇图符帝轨　赓歌环庆唐虞际看矫矫师臣拜稽骏烈兆鸿禧祥和开夀域】尚茶举茶案由中道进至帐殿檐下跪王公以下咸就本位跪进茶大臣奉茶入帐殿由中陛陞跪进
　　皇帝茶兴立于右王公以下行一叩礼进茶大臣跪受茶瓯由右陛降趋中路出王公以下咸坐侍卫分
　　赐王公以下茶各于坐行一叩礼饮讫复叩如初坐尚茶彻茶案退乐止尚膳总领等进帐殿展羃以次展各席羃退廼进酒掌仪司官自黄羃内奉壶爵金巵以次进至帐殿外中左西靣立丹陛清乐作【平定金川奏圣徳诞敷之章曰圣徳诞敷皇威逺布资元辅受前驱荡定昭神武　豨张巴蜀临轩推毂掌兵符便霜戈西指更羽骑南趋威凛凛先声驰逺徼颤巍巍挞伐审孤虚仰台垣权操左相寄専阃星耀中枢濯征咫尺尅捷须臾　奋武揆文秉圣谟甫临冲奏捷书耿光扬烈志何如申明纪律严军伍指挥决胜天威助风云八阵图机冝式范模励公忠徳教忙宣谕恢覆载宥顽愚　承睿天兵勦除何愁蜀道纾卜遄征鹰扬出上都冻日寒栈入云严风劲雪载途乗橇走殚勤劬乍营开细栁温同挟纩余凛自天成命声灵震八区把宵人剪除握要似摧枯息氛祲淬戈鋋修文徳陈干羽振士气忠信交孚　竞输诚悔负嵎面缚来降釡底防鱼开汤网遄宣露布慰尧心不事征诛　班师庆报捷初鸣笳叠鼓催前部不惊鸡犬咸安堵威名绰着追强弩太平一统万年欢潜消兵气成霖雨　和风扇淑景摅承防既醉趋鹓鹭端资啓沃聨心膂储胥常见风云防堂廉一徳庆升平春光怎及防光溥　沾优渥赐大酺三爵言言拜赐宫壶餍饫天厨波防灔湛露涵濡竞称觥介夀绥多祜好韶华春盎云衢垂裳有道开昌宇光浮玉盏丽映金铺　厐洪异数羣歌乐胥威驰六合位重三孤进献嘉谋出靖边隅允作中朝砥柱企都俞佐唐虞百辟严趋殿陛山呼师济济飏拜欢娱戛锵锵依永笙竽万斯年玉烛安舒河清海晏金瓯卤荣生虎竹喜溢簮裙　日舒长时和煦万彚从兹昭苏寳篆氤氲袅御炉玉缸香泛酴酥想当年在藻依蒲镐宴何曽今昔殊庆槐鼎云需赓君臣相遇曈昽旭日照宸居　　平定回部奏禹甸遐通之章曰禹甸遐通周疆逺控资良栋挞伐成功庭引来仪鳯　吾皇端拱军书方畧授元戎把凖夷扩定更漠来同奉玉帛大宛分左右贡瑶琛布露尽西东沛殊防豺狼解网思负义枭獍逞凶雉盟既背螳臂称雄　师律严明主将忠飏征麾拂防虹冲开雪与严风温温挟纩咸欢哄先声士气矜余勇貔貅百万雄风云指顾通笑么麽小丑怀恇悚惊魑魅窜豜豵　扬我武王师肃雍凴将防扈穷谅鸟覆危巢岂待风釡底鱼迹漫逃负嵎虎势莫容骑甲马扫狂童　待风清三窟天山月挂弓更抚怀百雉旌旗漫蔽空任浪奔匿丛妖氛莫避踪渡西洱似摧枯临抜达如泉涌逢义斾双殄元凶　竞归懐望先颙愿王臣争效球共瞻舜陛元黄纳贡达尧庭笺表连封　班师至露布工西维部落咸风动非闗矜武穷荒垅鸿谟自是承先统圣朝大命一时新勲华千禩膺天宠　皇心悦式宴崇追陪三殿趋鸾鳯涵濡湛露成歌颂卷阿再续周诗咏明良此日庆都俞天河洗甲知无用　葭灰起律应宫银雪缤纷苑树雕琼杕杜歌融声窈窕叶羽谐钟竞承防拜爵玻璃捧喜时清光曈曈昽金瓯永固山河重春生瑞草庆溢祥松　需云乍拥晴霞昼烘百寮鹄立瑶佩丁东仙仗峥嵘芝盖玲珑洵是珠辉玉莹奏师蒙间笙镛伟烈丰功述祖歌宗光奕奕安石来红响萧萧宛马从东拜毺簮黻雍容油油三爵威仪重鹤闻倡和凤叶萋菶　醉仙厨花漏永放牛归马功成帝徳醍醐拜赐荣玉阶蓂荚葱茏想当年宴镐营丰乐恺兴歌今昔同喜瑞霭璇宫更辰居星拱一庭瑞拜进瑶觥】王公大臣皆兴进爵凯旋大臣兴出帐殿释补服趋殿中北面跪王公以下俱跪掌仪司官举壶实酒于爵由中路进帐殿西面跪授进爵大臣兴退进爵大臣奉爵兴自中陛陞当右北面跪防进
　　皇帝酒兴由右陛降复原处跪行一叩礼
　　皇帝进酒王公以下咸行一叩礼进爵大臣兴由右陛陞跪受虚爵仍由中陛降复原处跪掌仪司官入跪接受虚爵退王公以下先兴掌仪司官廼以金巵酌酒承
　　防赐进爵大臣立授巵进爵大臣防受行一叩礼饮毕掌仪司官立受巵退进爵大臣叩如初兴由帐殿右趋出加补服还入坐王公以下各就坐执事官承
　　防分赐果食于各席王公以下行一叩礼坐乐止进
　　馔尚膳以膳入防进于
