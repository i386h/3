<!-- { "loadSidebar": true } -->
　　御制太液池泛舟诗【壬戌】　新水一篙深载舟犹力弱偶来弄澄碧沧浪意可乐天空鳬雁闲波静鲂鲤跃是时春始半夹岸夭桃灼旋惹东风吹红英贴波落韶华固不牢长歌兴所托
　　御制泛舟太液池作【癸亥】　黛染林西数朶峰分明倒浸玉芙蓉润含曲岸深深翠涨过平桥暗暗淙几队仙仪排控鹤一蓬岛泛防龙金堂十二非吾慕只有华胥欲问踪
　　御制太液池泛舟诗【甲子】　春信今年早去年花朝花事已堪怜漂桃留得三分色度柳分来几缕烟鸟语向人偏絮聒天光蘸水越澄鲜素懐雅契虚舟乐任泊青蒲白芷边
　　御制泛舟太液池作【乙丑】　跃有潜鱼飞有鸢轻舟平渡緑杨烟薰馨花事诚何似荏苒春光亦已然适去古人不知几盼来韶景又须怜玉壶澄澈无些滓却契天亲镜喻禅
　　御制太液池泛舟诗【丙寅】　菰蒲萧瑟飐秋烟玉蝀桥边偶放船俯数防鳞圆沼澈仰观回雁朔风剧怜西昊清凉胜读南华十七篇物物羲经真易简天机岂待悟鱼鸢
　　御制太液池泛舟诗【丁夘】　玉蝀桥头驻六骢溶溶太液一舟通苑花隄栁添烟景弱苇新蒲茁露丛烟中楼阁座中移雨后风光慰后思忧虑勾消
　　诗数首清和恰似昨年时　漭沆澄波叠翠涵天光云影适来参独舂依苇白逺嶂疎眉淡淡岚　树沃浓青花发红畴人占节报南风一般西望经行处却与前朝逈不同
　　御制初春太液池泛舟诗【戊辰】　新波泛防漾晴烟上苑韶光穉可怜几帧屏山全入镜一篙春水恰胜船　乍见轻黄上柳丝春来几度棹移时绘之诗句浑如画回雁髙飞太液池　冻解神池泛緑漪湖光山色发华滋蒸霞结绮无须盼好是含苞未放时
　　御制雨中太液池泛舟诗【己巳】　太液新蒲拂画船两行水树罨朝烟浥枝润叶知时雨列坐流觞上已天鸟奏繁音争管急鱼喁锦浪蹙纹圆前朝丰泽亲耕罢却喜甘膏渥弄田
　　御制太液池泛舟诗【癸酉】　翠銮停栁岸游龙荡兰渚岸芳已蔫緜渚禽亦容与作监念水舟对时思相辅御桥防蝀横团殿松杉古飞雨忽棼丝溟蒙迷处所
　　御制太液泛舟诗【甲戌】　宿雨初收晓露漙微风水面送轻寒新荷才防田田叶激石微添细细湍团殿平临紫虚表趯台南指緑云端泊舟底识添逰兴岸栁烟丝润未干
　　御制太液雨泛诗【甲戌】　玉蝀桥边防舟横流适可命黄头新蒲弱柳烟丝罥妙与方壶绘幻浮菜花结子麦抽芒畅好烟畦润露光谁识九天城阙里许多农景貌江乡　迎眸北岛复南台面面珠未卷开今日清逰余兴在波光防灔待晴来
　　御制太液池泛舟诗【丁丑】　朝晴夜雨果然宜淡沲紫霞泛液池底识甘膏南亩渥隄杨犹带露珠垂冬宜紫禁夏宜园还跸因抡新状元吁俊勅几
　　慰雨后趯台薰景便中论
　　御制太液池泛舟诗【己卯】　新涨轻黄酒似鹅兰舟太液漾晴和波间藻叶氷融展隄外杨丝日暖拖景美真如天上坐花迟讵拟雾中过棹讴不用黄头发鳬雁皆能水调歌
　　御制太液池泛舟即事诗【庚辰】　锡宴花门备礼容乗闲蓬岛泛防龙仍擕帕首俾同乐所喜葵心总致恭春水生来兰叶细霁烟低处栁条浓西瀛试问为何若道是奚如天上逢　半月韶光尔许殊氷消漭沆水平湖更逢雨霁祥晖可唤仙逰碧海图理趣鸢飞复鱼跃生机白芷与青蒲对时懐逺胥和顺益凛持盈奉化枢
　　御制赋得太液栁诗【壬申】　人字低临太液池栽培谁辨永宣时居然后老同彭祖未觉先零傲悦之春景青瞳仍望望秋风緑髪故丝丝世间松栢翻难并得地延年意可思
　　御制咏液池鳬雁诗【己卯】　匪因慕稻梁亦弗虑矰缴禽中大隠乎液池寄所托铩翮鹤立岸垂涎鳬雁乐造物本无私于何殊厚薄烟波任翺翔何异衡湘若设为子路共三嗅应必作
　　御制戏题液池荷诗【己卯】　池涸零星几朶花那看膏沃致光华因之有会昌黎语未得真源漫自夸
　　御制太液池观荷词【辛巳】　宿雨初收太液池红花总是出尘姿巧逢鸣跸旋清禁似向人言正好时迹久泥深花最稠西池原在帝王州人间若复
　　方君子应是八元八凯流　香霞难想檀兮麝文锦何妨緑与红却恨春明真梦语独教佳景让秋风　等闲未放撷芳船叶叶花花契静縁读遍三唐采莲曲阿谁不是爱妖妍
　　御制太液氷嬉诗十二韵【丙寅】　顺时陈国俗择地试雄观号令传河若威仪纪水官光凝玉浦声咽碎珠滩散处云驰宇纷来雪喷湍端因智独胜奚必力俱殚疾以徐斯疾安其危乃安御风列应让逐日夸无难迅似岩飞电温知犀辟寒超羣殊闪防作势更媻珊拟议催箭形容镜舞鸾一时夸夺帜独步早登坛妙义韬钤外凭人着眼看
　　御制氷嬉赋　陆行之疾者吾知其为马水行之疾者吾知其为舟为鱼云行之疾者吾知其为鹍鹏雕鹗至于氷则向之族莫不躄躠胶滞滑擦而莫能施其技国俗有氷嬉者防膝以芾牢鞵以韦或底含双齿使齧凌而人不踣焉或荐铁如刀使践氷而步逾疾焉较东坡志林所称更为轻利便防惜自古无赋者故为赋之其辞云　岁暮景穷和叔告冬隂凝北陆律中黄钟景长而土圭可测瑞兆而云物皆同抚序兮羣辟殷聘考时兮三农蒇功有厉疾之征鸟鲜求信之蛰虫呌严飚兮栗烈凛肃气兮穹窿于斯时也火井无燠温泉不热何水不凝何波不结阻平川之会海徒望潫勒奔峡之倾流惟闻幽咽澌盈九曲谢神禹之剔鬟冻合三山驻王乔之旌节跃鱼之表孝曽传覆鸟之昭祥见说则有镜呈太液璧写龙池占昏危之应宿值颛顼之司时沍而不流兮碍矜鳞之鲤凝而原澈兮疎倒影之梅皓皓皑皑兮暎白塔之孤矗溓溓泠泠兮隔玉蝀之横欹载取载藏兮顺彼月令以训以赉兮陈我氷嬉爰答岁华率循旧典陈旅集众既雷动而风行结部整行埒春搜而秋狝防受律戢水族与波臣蚩尤秉旗乃暴御而遣于是戎士凭怒武卒振拳渇思一试遑虑谁先齐撙撙其轇轕兮昈陆离以属聫骇营营其佖路兮纷偨傂以罗骈袒刘吕之左右兮各殊事以布班倐隂阳之闭阖兮期奏绩以勤宣衣短后膝蔽前鞾齿双利鞵刀两儇编伍森列齐队便旋于斯少息以待号令之传焉尔其屯万人于中坚兮属堪舆以壁垒奔八神以周卫兮招丁甲而发指亘长縆以节止兮羣总总而切儗驿防旌以传符兮看纵纵之立俟心无别营目不他视遂乃朱旂飐防步腾缇衣扬轻武耸擢布濩豗逐防趟踧沑波流蠭轶猋惊闪如曵电疾若奔星蹂蹈云衢扬挥玉京故其为声也軯礚隠訇礌硠激越硡砰殷辚杂防震叠謍振天枨响匉地臬慴波底之娵隅堕林间之巢鹘武缩殻而屏气烛龙守珠而闭阙起涌泉会奔物虽天之号窍比千钧于一髪其为状也似东皇整驾于若木之墟羲帝弭节于扶桑之津应真挂锡以凌虚茅君骖龙以羾天过羣而骏足抢捍上扶摇而鹏翼图南蠖略回翔演沲纠纷镜大圆而晶晶皛皛珠万琲而烂烂璘璘交差曼衍歴落皴鳞突都卢兮轻趫迅龙骧兮麟振奕六虬兮沛艾御八风兮穆旼首进者却视而小憩继至者错履而蹵跟虞后来之比肩更前往而擢身杰者得帜畴与比伦遗者失志第如逡巡复有革戯其名圆鞠汉家有执机之譬黄帝作练戎之俗武由是习兮其争也君子好谋而成兮如祭则受福申明誓兮众听无哗陈广兮各司其局乃其氷牀驻于琉璃之界豹尾扈于鸑鷟之隈千官俨立于悬圃万队伫待乎瑶阶歴天之旗影捎朶殿昭云之盖光熻趯台殆而容与惄若儃徊执事者中立而不倚争防者有前而无回珠毬一掷虎旅纷来思摘月兮广寒之窟齐趂星兮白榆之街未拂地兮上起忽从空兮下回突神龙之变化蕤翔鳯之防防鶣燕居姌嫋鸿猜怡情恱目有如是哉夫其伯仲分甲乙第并前行赏纵后亦逮勇者特旌任者均赐普被曰仁有差曰义则岂啻西苑饰红板之柁温泉设锦鞍之戱而已乎重曰仲尼有言射观德兮安不忘危旧是式兮惟岁之晏以休以息兮一日之乐匪赉曷得兮敬告后人无或逾则兮由　西苑门循池东岸度板桥折而西临池面北正门三楹榜曰德昌门左右朝房五楹门内正殿五楹亦北向
　　圣祖仁皇帝御笔扁曰勤政
　　御笔聫曰常切单心归宥宻每懐勅命凛几康殿后面南　正门榜曰　仁曜门由　仁曜门而南渡桥为
　　瀛台平堤石栏歴级而登有阁向北
　　圣祖仁皇帝御笔榜曰翔鸾阁阁广七楹建相风金鳯于屋极左右延楼回抱各十九楹阁后东西楼对耸阁道相通东曰　神辉楼西曰　瑞跃楼由阁而南为　涵元门门内东向为　庆云殿西向为　景星殿正中南向为　涵元殿
　　御笔扁曰天心月胁
　　御制冬日涵元殿诗【壬戌】　挿架三千玉帙陈明领略小阳春庭虚时听松风古香静还思梅蕚新阶草向暄犹织毯液波知暖尚拖银底縁未释中心闷多少茅檐失所人
　　御制初冬夜涵元殿作【甲子】　晚风息古树淡日归西岭重下虚堂良夜侵寻永香篆炧斜烟灯花落余影栖松鹤弹梵惊漏乌啼冷一卷尽我书半箭适兹静
　　御制冬至后一日涵元殿作【甲子】　墨沼芸编几席清云为栋宇玉为京阳回线晷依然永影到花櫺分外明瀑防氷光欺雪素梅知春意放寒英端居不为敲诗苦无限徘徊省岁情
　　御制冬夜涵元殿诗【戊辰】　下舂落金翼暮霭散曛黄温树穏栖鸦氷疏含夜光雪后景气清壶中松竹苍朶殿逈天半猊罏避朔凉玉琴静徽轸棐几堆缥缃居稽聊自得昼短欣夜长三复蟋蟀诗好乐期无荒　东室
　　御笔扁曰含经味道聨曰四面波光动襟袖三山烟霭防壶洲又曰风篁叶韶濩云树霭蓬壶殿之东为　藻韵楼西为　绮思楼正北相对为
　　香扆殿
　　御制香扆殿诗【己夘】　环瀛南面据崇基建置犹传胜国贻金界楼台思训画碧城鸾鹤义山诗茁庭只合三珠树漾牖宛同百子池未及澄懐淳朴也每因阅古率评时　香扆殿之东有室三楹北向扁曰溪光树色聫曰图画参生动诗书阅古芳北接三楹西向扁曰虚舟聫曰闲云入窓牖清露滴梧桐又曰心澹水木秀兴幽鱼鸟闲又曰罏香昼静芸编展花海春深竹槛清
　　御制赋得虚舟诗【戊寅】　芸斋临太液芝榜署虚舟趣味南华永迹惟胜国留洒然阅今古旷若忘沉浮秋月当牕印春波拍岸柔几曽虑风浪无碍侣鳬鸥我有济川意还殷作楫求　香扆殿之西有室三楹北向扁曰水一方
　　御制赋得水一方诗【戊寅】　趯台三面水书室敞南荣亭接迎薰近池临太液清画如展李赵境即是蓬瀛三复蒹葭什懐贤独泥清　北接东向者三楹扁曰兰室聫曰亭台涵月镜花木畅天机又曰过眼寸隂求日益闗心万姓祝年丰　香扆殿后南向崇基临下即趯台陂旧址
　　御笔扁曰瀛台左右有楼拱峙东为春明楼西为湛
　　虚楼中庭有木变石一株
　　御制瀛台观木变石诗【辛酉】　异质传何代天然挺一峰谁知三径石本是六朝松苔防犹疑叶云生欲化龙当年吟赏处借尔抚遐踪
