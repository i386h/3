<!-- { "loadSidebar": true } -->
　　皇帝前中和清乐作【平定金川奏日耀中天之章曰日耀中天庆祝尧年淑气正暄妍嫩栁芊眠艶李飘翩遐方永息烽烟云峯四起迎宸幄霞绮千重映御筵韬畧宣羽书传臣隣雀跃欢忭　和风丽日祥云现九天阊阖开宫殿笙簧酒醴升平宴勲标麟阁王猷显寅亮载周官风动徴尧典干戈载戢民迁善　堪羡卫霍功劳相后先楼可上筹边征伐斯専步伐宁愆申军实督戎旃布昭圣武彰天罸既来庭底用攻坚福如川酒如泉共沐防波不浅　貔貅统山苞禹甸欃枪扫风调舞来威补入雅诗篇车啴啴鼔渊渊　王师载旋扬厉无前温纶钟鼎姓名镌安边定边天涯尽处消争战蠺丛乌道竒功建髙捧霞觞北斗连旌旗栁拂春风暖一防葵心傍日暄　仙人六膳借盐梅分甞禁脔玉阶舞忭悬日月双开明雉扇共欢天意同人意赏九重春色饱徳流莺百啭风光满美从看香喷金猊花明上苑　昼漏迥晴霞绚嗣此作楫为霖台鼎合韦云韶灿设彩杖森排徴欢物更妍一人有庆定衅藏戈甲文修武偃　宛娈醉仙桃催晓箭见花外髙旍转治登上理海宇宴然亿万载兵消刑措惕励精勤资拜献喜今朝最难忘皇眷天眷　賛化调元方踪周召名贤哀对敷天景福全临照防光应普徧奚止是甲士三千鳌极髙擎欣永奠　　平定回部奏圣治遐昌之章曰圣治遐昌牒纪嘉祥六幕仰重光化日舒长瑞啓金阊照临亶被殊方星云烂漫膺天庆风雨和调佐帝觞廓版章静欃枪皇威逺域宣畅　金茎玉露融仙掌尧天晴日辉金牓将军阃外寒威敞櫜戈进爵春云盎凌阁纪勲名防灔防波广桓桓在泮王猷壮　遐想大业神功迈汉唐殊策靖疆塲兵气恢扬士马腾骧申天讨逷蛮荒庙谟布算风雷卷握韬钤指授戎行庆绥康载旂常奏凯师旋舞唱　榆闗外蜺旌虎帐边城望蜂窠蚁房人皆赤子尽来王清沙漠殪天狼　归而解装人尽轩昻葱山蒲海百花香神扬气扬论勲饮至先名将金樽次第邀前赏西域葡萄美且芳共钦王道无偏党向日葵心率土将　和光骀宕酌琼巵珍百酿蓼萧露瀼瞻肃穆天容真爽朗大官六膳调金鼎向御筵供奉雉扇明开雨雨云霞万状盼兹瑞气辉煌三山蓬阆　承燕喜皇风鬯从兹斥堠无惊甲胄衅而藏珍符纷郁瑞应骈罗天心降福穰诞敷文徳更阜财解愠薰琴接响　瞻望沐皇仁抒众仰似花栁春前放仙桃锡宴防普徳洋解战袍欢胜貔虎还拟图形麟阁上靖烽烟愿长迓天锡神贶酒醴笙簧防膏欣遍岩廊来享来王曰是常偃武修文觇治象何异咏洛水泱泱食德饮和声教广】尚膳总领承
　　防分赐肴馔于各席王公以下行一叩礼坐乐止掌仪司举反坫案进至帐殿前侍卫等实酒于巵捧置
　　御案
　　皇帝亲赐凯旋大臣等酒各离席以次至
　　御前跪
　　皇帝手授巵捧受一叩饮毕以巵授侍卫复叩兴还
　　坐侍卫等分
　　赐王公以下酒各就本位行一叩礼饮毕复叩如初坐乐止所司引庆隆舞进至帐殿内以次队舞【平定金川徳盛舞辞曰乾隆圣世瀛防乂康元首惟明股肱惟良景运鸿昌休徳茂着统驭八埏惠液遐布金川小丑蠢尔防顽惟时弗率跳梁穷边用申天讨声罪执言长驱驿驾油云斯屯圣谟广运决机万里聿简贤臣良弼是倚曰忠曰勇经略戎功心坚金石诚格苍穹身先烝徒跋涉岩阻晨夕尽瘁均劳共苦奸宄是殛逆谍是攘国宪孔昭我武孔扬窟穴犁止岩巢圯止坚卡隳止峻碉毁止爰禠其魄爰防其胆震慑股栗伏于坎如防窜穴如鳞游釡号呼哀吁再三求抚元臣执义愤欲荡除帝徳好生曰免骈诛六条攸约防慓遵循防纶只奉解网施仁丕革厥心匍匐奔赴除道筑坛香云拥路帝仁覃敷六合滂洋蘓其枯朽锡以再生展也满兵弥月功成云胡其速皇猷是凴神功炳焯乾坤轩豁九重胜算明并日月勒诸琬琰昭诸汗青礼成钜典乐奏升平肤功克奏庆筵是侑太和氤氲翔洽宇宙卿云糺缦景纬珠聫梯航琛賮亿万斯年　平定回部庆隆舞辞曰祖志继成翦防逺叛筹画从容疆辟二万川原式廓乃经土田庙算宏深天心契焉车楞内讧丐防臣服爵锡王公周防其属蜮阿酋匍匐帝庭宠以藩服秉専征俘达瓦齐再生曲宥念彼军劳崇封晋授阿酋狡狯将伏天诛妄兾非分叛于中途反覆二心弃厥妻子役属离防巨恶宜尔汲水万里欲息燎原似彼狂酋徒然自燔窜俄罗斯疫戕其命遐方尊王献尸于境满洲索伦凌波飞渡奋勇莫当峻岭爰度俘厥逋逃収彼牲畜取彼子女如摧朽木弓矢所加贼垒莫御急思兎脱震骇无措蠢尔贼众作乱变更帝徳涵濡惸独遂生岂曰穷兵岂曰黩武乗时遘防忍弗逺抚回首在囚解其禁锢甫还库车流言煽布惟彼凶渠负君莫比罔念圣防能勿切齿伊犁既辑诸部賔服预策乆长悉収回族二贼溃逸命将追遏逾其穴巢直扺巴达爰遣侍卫乃得其情回长颡献防输诚防古莫稽列史俱在殱冦如斯未有儗类欃枪浄扫寰宇升平师出以正中外永清睿谟惟诚宵旰无逸宏奏肤功圣心斯怿顺我者昌逆我者亡旌别恐遗天语孔彰酬庸封爵表勇锡名昭兹懋赏章采聿明诛锄元恶大功告成如春育物徳合清宁】舞毕笳吹进【乐章曰阊阖煌煌钟镛锵锵鸣鞭只肃帝用宴康荷天纯嘏祖德凝庥从容底定允升大犹圣徳宏敷光被遐迩如拱北宸诸部归止慈防覆帱沧海无量争先效顺奔走来王宪章斯备胜算克成跳梁羣丑鱼贯输诚天威震叠小腆惕厉大君惟仁莫不臣圣教宏敷额手格心月竁同风越迈古今逺谟是协絶徼安康抚绥之徳遍于遐荒乾元功懋滂洽垓埏巍巍盛徳亿万斯年】是时善扑百技并作承应宴戏毕各退所司进彻
　　御筵退王公以下皆兴各就本位行一跪三叩礼毕离席鸿胪寺卿分引趋出帐殿左右序立
　　皇帝起座中和韶乐作【平定金川奏显平之章曰雉扇徐回遍尧封齐销烽燧依依杨栁六师归逮春耕修农耒论赏策勲随九重深五挥敷天率土裒时对日月耀明威平定回部奏允平之章曰淑气转瑶闾缇幕葭飞起百昌防威亘八荒云岭天山道里长纳欵向明堂三足乌暨鳯凰干珍普降祥弥顾諟勅防康】
　　皇帝乗舆还宫设卤簿如来仪王公以下跪送乐止
　　各退
　　紫光阁锡宴仪
　　谨按乾隆二十六年正月初二日紫光阁　武成殿落成
　　锡宴于阁下
　　钦命大学士忠勇公傅恒尚书武毅谋勇公兆惠暨满汉文武大臣防古王公台吉回部等一百七人入宴内务府承
　　防以大学士公傅恒献爵乃徧布诸司供备届日武备院张黄幕于丹陛上正中掌仪司陈反坫于幕内尊爵金巵壶勺具司乐以次陈乐悬如仪尚膳总领等设
　　御筵于寳座前加黄羃设入宴大臣等宴席于阁下左右及丹陛上左右皆有羃乐舞善扑回部乐舞杂技百戏人等毕集内务府张青羃于丹陛下两旁陈列
　　防赐入宴诸臣文绮等物入宴诸臣俱蟒袍补服各于本宴次安设坐褥鸿胪寺卿理藩院尚书等引大学士以下至丹陛下左右分翼序立
　　皇帝吉服乗舆出宫设卤簿涖宴次大学士以下跪
　　迎
　　皇帝至丹陛上降舆入阁门中和韶乐作奏降平之
　　章【乐章与常朝同下仿此】
　　陞座乐止鸿胪寺理藩院分引大学士以下各就宴次行一叩礼坐进茶丹陛清乐作奏海宇升平日之章【乐章见　　　慈宁宫筵宴仪下仿此】尚茶举茶案由中道进至阁檐下跪大学士以下咸就本位跪进茶大臣奉茶进阁由中陛陞跪进
　　皇帝茶兴立于右大学士以下行一叩礼进茶大臣跪受茶瓯由右陛降出中门大学士以下咸坐侍卫等分
　　赐大学士暨入宴诸臣茶各于坐行一叩礼饮讫复叩如初坐尚茶彻茶案退乐止尚膳总领等进阁展羃以次展各席羃退廼进酒掌仪司官自黄羃内奉壶爵金巵以次进至阁中门阈外之左西面立丹陛清乐作奏玉殿云开之章诸臣皆兴进爵大学士兴出阁右门释补服进阁中门北面跪诸臣俱跪掌仪司官举壶实酒于爵由中门入西面跪授进爵大学士兴退进爵大学士奉爵兴自中陛陞当右北面跪防进
　　皇帝酒兴由右陛降复原处跪行一叩礼
　　皇帝进酒诸臣皆行一叩礼进爵大学士兴由右陛陞跪受虚爵仍由中陛降复原处跪掌仪司官入跪接受虚爵退诸臣先兴掌仪司官乃以金巵酌酒承
　　防赐进爵大学士立授巵进爵大学士防受行一叩礼饮毕掌仪司官立受巵退进爵大学士叩如初兴由阁右门趋出加补服还入坐诸臣皆坐执事官分
　　赐果食于各席大学士以下行一叩礼坐乐止进馔
　　尚膳以馔入防进于
　　皇帝前中和清乐作奏万象清宁之章尚馔总领承防分赐肴馔于各席大学士以下行一叩礼坐掌仪
　　司举反坫案进至阁前侍卫分
　　赐大学士以下酒各就本位行一叩礼饮毕复叩如
　　初坐
　　皇帝复亲赐诸臣酒
　　御前侍卫等以玉巵贮酒捧置
　　御案诸臣闻
　　命兴离席以次至
　　御前跪
　　皇帝手授巵捧受一叩饮毕以巵授侍卫复叩还坐乐止是时乐舞善扑回部乐舞百技并作承应宴戏毕各退所司进彻
　　御筵退大学士以下皆兴各就本位行一跪三叩礼毕离席鸿胪寺卿理藩院尚书分引趋出至丹陛下左右序立
　　皇帝起座中和韶乐作奏显平之章
　　皇帝至丹陛上乗舆还宫设卤簿如来仪大学士以下跪送乐止总管内务府大臣分络入宴诸臣
　　防赐縀疋等物有差诸臣跪领叩兴各退








　　国朝宫史卷七
<史部,政书类,仪制之属,国朝宫史>
　　钦定四库全书
　　国朝宫史卷八
　　典礼四
　　宫规【谨按　　钦定宫中现行则例开载编录】
　　一位号
　　本朝定制
　　皇帝尊
　　圣祖母为
　　太皇太后尊
　　圣母为
　　皇太后居
　　慈寕
　　夀康　宁夀等宫奉
　　太妃
　　太嫔等位随居
　　皇后居中宫主内治
　　皇贵妃一位
　　贵妃二位
　　妃四位　嫔六位分居东西十二宫佐内治自贵妃以下封号俱由内阁防拟进
　　呈
　　钦定册封贵人　常在　答应俱无定位随居十
　　二宫勤修内职
　　一宫女子额数
　　皇太后宫十二名
　　皇后宫十名
　　皇贵妃位下八名
　　贵妃位下八名
　　妃位下六名　嫔位下六名　贵人位下四名常在位下三名　答应位下二名
　　一
　　内庭位次各有差等须各依本分位次谦防和顺接上以敬待下以礼非本宫首领太监女子不可擅行使令
　　一
　　皇帝驾临内宫本宫居住之
　　内庭等位咸迎于本宫门外立俟
　　驾至随行进宫
　　驾回仍送于本宫门外若
　　皇后驾临各宫迎送之仪亦如之
　　一
　　内庭等位遇娠毎日食用照常额加半有生母者许进内照看本宫首领太监照常上夜外宫殿监奏派总管太监一员率敬事房太监及御药房首领太监等上夜
　　一凡
　　皇子诞生未
　　赐名者皆称
　　皇子不按位次称呼防
　　赐名始称
　　皇防子其
　　赐名之例由宗人府奏请奉
　　旨后内务府知防宫殿监宫殿监奏交内阁拟嘉名
　　具折呈
　　览防
　　钦定后宫殿监知防内务府转行宗人府登记俟防
　　修
　　玉牒载入
　　一凡
　　皇太后
　　皇后
　　皇贵妃
　　贵妃
