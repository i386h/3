<!-- { "loadSidebar": true } -->
　　御制春仲瀛台诗【戊辰】　几间清跸幸瀛台行乐熙春亦快哉镜里轩楼如画里秋回鳬雁到春廻鸟能言胜蛮弦谱花自裳非羯鼔催迩日西川闻凯报得教福地一徘徊
　　御制雨后瀛台诗【戊辰】　朝暾散曙光徂云在空宇趯坡花木樷太液鸢鱼聚润含草木馨涨溢瀑声怒山亭水榭间并辇同此所孑然成暂来怆尔独延伫景光迅与否瞥眼半年许
　　御制夏日瀛台襍诗八首【戊辰】　日永亭台爽且静雨余花木秀而鲜朝烟欲敛湖波澈荷芰香中一放船　红隄宛转接崇台步屧凌晨一朅来据坐忽如临百尺迎薰亭外镜光开　书屋桐隂依旧圆每因几暇此流连乐羣当日徘徊处瞥眼流光廿五年　春翘秋楚逓鲜新脆促都成世阅人赢得忘筌才片晌世间愁喜底为真　山含宿润澹烟光试散纡懐趂晓凉却爱水云最深处轻飔扑面藕花香　翰林直讲还陈史吏部分班为进材勤政清幽花漏杳鸟声纷自栁隂来　黍畴桑陌緑云深晴雨因时一酌斟丰泽园饶豳野意当年此日劭农心　窓纳竹风翻邺卷墨研荷露染涛笺安心未识安心竟每借清机虑暂蠲
　　御制孟冬上旬于瀛台赐经畧大学士傅恒及命往蜀西诸将士食并成是什【戊辰】　大清声教暨遐陬岂有来王稽蜀酋黩武开边非我志安良禁暴借卿谋行军吉值初阳复赐食恩同湛露流转瞬明年擒娑虏还教凯宴侑封侯
　　御制初冬瀛台即景诗【戊辰】　苍松夭矫石嶙峋景物初冬亦可人雀舫已収深坞里氷床未出冻溪濵　缥缃棐几惬澄观橘月菱窓暖不寒敬业乐羣当日事年来此景更逢难　菊芳已歇未开梅朔景灵台一朅来却忆前年淑清畔掞牋仙侣共流杯
　　御制仲春瀛台即景诗【己巳】　轻云迟日试耕天丰泽耕余一泛船镜里林花舒艳裔云边楼阁隠神仙智仁乐处山兮水飞跃呈来鱼与鸢书屋翛闲欧研净每教清跸为停延
　　御制雪后瀛台即景诗【己巳】　金碧楼台琼岛边崇情幽赏玉壶天三冬书史自娯耳一雪逰观亦偶然素积逺螺余冷峭明含牡蛎嫩阳鲜何人对此无佳会况我欢生卜麦田
　　御制腊日奉
　　皇太后逰瀛台诸胜诗【己巳】　今日嘉平景渐迟雪凝鳷鹊晃琉璃省农幸得逢真瑞酬节欣惟奉
　　圣慈蕉殿香花参梵相液池罴虎试氷嬉迎年腊鼔春
　　光近今昔评量有所思
　　御制雪后瀛台即景诗【己巳】　借问湖山底最宜最宜应是雪余时筠梢素积龙文织檐际氷明玉筯垂岁景峥嵘云暮矣壶天潇洒一过之贞元消息真无息即渐晴窓旭影迟
　　御制新正瀛台即景诗【庚午】　琼岛初归骀宕春行时步辇下枫宸户悬寳炬迎嘉夜缾亚珠禾正谷辰过籁竹敲金琐碎巡檐梅足玉精神昨来已是隔年事揽结从头物象新
　　御制瀛台小宴外藩诗【庚午】　行庆宜春嘉客来趯台曲宴例教陪晴开苑树媚韶景雪糁天街净薄埃乐奏雅寅初入律恩颁湛露满浮杯一家中外熙和际保泰孜孜日念哉
　　御制暮春瀛台泛舟诗【庚午】　逰龙捩舵镜中天太液春光剧可怜緑栁红桥原恰当落花流水自便娟图书左右怡情久翡翠兰苕浴浪鲜活泼泼真无尽藏化机岂待悟鱼鸢
　　御制夏初瀛台即目诗【庚午】　敬举
　　常雩蒇事回仙壶咫尺暂徘徊花含宿雨迎雕辇树张清隂覆曲台水濶鳬依宁北去堂深燕贺定南来载锡宴传佳话绘壁流连防徃廽
　　御制夏日瀛台诗【庚午】　雨足旋清禁诘旦将视朝勤政敢刻懈典礼期时昭取便憩瀛台波光漾绮寮涨添鱼鸟乐地静松栢乔图云延阁逈却暑凉风招补桐已森翠圑隂覆芳翘夏日读书处景光昔非遥
　　御制新秋瀛台诗【庚午】　新秋问景驻瀛台霁宇澄空镜影开杂卉环阶偏得意却从何处渡愁来
　　御制仲秋瀛台诗【庚午】　仙家楼阁逈宜秋瀛海瑶山翠欲流风月清华赢四季水天朗彻绕三洲露浮金掌凉初动雨过银河暑尽收尘世景光难入咏崇情只拟广寒逰
　　御制雪后瀛台即景诗【庚午】　积素林峦石径斜和晴才放早蒸霞三冬望泽忧勤切六出迎年景物嘉圆峤风微花破蕚蓝田烟暖玉生芽湖山韶秀清逰适书屋摛毫纪歳华
　　御制新春瀛台即景诗【辛未】　镜中结构学蓬莱行乐新春到趯台春入湖山韶且秀雪凝楼观净无埃　诘屈兰蹊竹柏清春烟融冶泮初晴书斋闲检前题句又觉新年景物迎　翰墨林中静六情収来雪水煮三清天街爆竹喧鸣处都是皇州报喜声
　　御制季秋瀛台诗【辛未】　素景仙壶异秋风太液多白轻烟敛浦黄重菊分科汲古希韩绠惜隂懐鲁戈池边人字栁霜意又婆娑
　　御制仲春瀛台即景二首【壬申】　氷开太液试防龙镜面楼台瑞霭重傍岸青含新芷刺隔林白引晓烟封都来几日因循过便觉芳春次第逢縁底行时今嵗乐东郊雪后土膏浓　栁生稊际花含蕊花栁相宜烂漫前緑渚浴鳬新乐趣玉梅落瓣旧韶妍轻寒不　萌青草细响才淙带碧泉与物同逰春浩荡春时布化协天权
　　御制暮春逰瀛台即景言志诗【壬申】　三壶何窈窕云在沧海中鞭石桥难就楼船路未通自此慕仙者骛望徒希踪何来液池内名境依稀同延楼既崔嵬假山亦玲珑四表达仙籁百世郁乔松作者殚其力来者享其逸仍不免经营要取善继述澄瀛漾白芷春风敷其芳瞻彼泱泱波有来回雁翔遵陆步兰蹊得我读书堂眄懐沂上防讵拟山隂王名教乐无斁匪事逞相羊
　　御制雨后瀛台揽景杂咏诗【壬申】　耤田耕罢视朝余上苑芳菲过雨初底觉景光今日好麦秋有望为懐舒　水増太液漾兰船汀芷溪芼意尽鲜恰似去年明圣畔栁舒花放暮春天　三千挿架有芸编占毕明窓忆向年旧学商量无寸进补桐书屋自依然　春隂琼岛纪春明十歳春天九遇晴今日喜逢真面目佳名始觉有余情　石来艮岳势嵚千载荆凡默鉴兹当日诚知为燕用壊人屋尔奚为　淑清瀑布旧曽传溪上三间颇静便便与新名千尺雪懐呉兼慕隠人贤　春烟淡沲羃平林陶冶湖山入静深最喜迎眸新緑润西峰又复作轻隂　时和每凛持盈戒心慰那无荗对诗因悟人情彼我一先忧后乐恕行之
　　御制瀛台揽景诗【壬申】　緑树全含润红楼逈纳凉帘旌疑燕羽轩网错花光湘管摛新会芸编发古香试耕丰泽所扑陇簇针秧
　　御制仲夏瀛台诗【壬申】　雨过河源爽籁轻秀林嘉防罨文楹三壶早识图经注九夏何来暑气生体道鸢鱼看活泼消闲书史挹菁英麦登更喜新禾茂庆慰还思戒满盈
　　御制人日瀛台即目诗【癸酉】　人日率逢齐法宫防端凝今年已
　　祈谷春雪况被塍令节气始和即事攀登宴赏例不举丘壑致可凭积素缬珠林喷流防玉崚一屏丝管閙转觉襟懐澂揽胜新景会勒壁旧题曽新旧信傥然流隂尔为能
　　御制雨后瀛台即景诗【癸酉】　内朝视事各区分雨后余闲意倍欣西苑行春因命驾仙壶如沐转氤氲　层楼延阁镜光里緑栁红桃烟霭中不负好春是今歳可无佳句答东风　君鳬官鴈戯文澜唼藻依蒲自在欢等是淀池惊缴物笑他择地得栖安　松篁深处润沾衣也觉浓隂渐渐肥便放轻舟剪烟景宻云又作雨丝飞
　　御制暮春瀛台诗【癸酉】　丰泽耕回揽好春雨余台榭净无尘先忧后乐常懐我八政九歌俱重民心触清机亲翰墨目逰润景足精神快晴更为吾农喜播种羣将恳萟畇
　　御制瀛台即景杂赋【癸酉】　花光艳裔鸟声谐雨后三春是处佳流览朅然思静憩澄懐堂里一澄懐湖山位置仿蓬瀛万事由来有志成二典三谟
　　眀式在望洋徒叹竟何情　流杯亭是胜朝迹从未临流泛羽杯却拟呉中千尺雪三间茶舍倚松开　旧时书屋今宣席便与佳名号补桐毎展芸编浑似昔五弦趐首慕薰风
　　御制仲夏瀛台即景杂咏六首【癸酉】　黄头舣棹待金鼇太液轻风送画艘明日致斋逰未得好因路便事清遨　红墙曲折镜光开芝字隄头耸趯台却笑刘郎虚费事遥从海上覔蓬莱　假山树子近天然阅世于今四百年恰似云中吠鸡犬略因津逮亦成仙　入夏松篁森静竹罏小试午风时三间静室无多子何事频来去毎迟　步出松门又放舟蕉园钟磬落声幽横从玉蝀桥边过白塔凌云更举头　楼台位置规浮玉为爱空明接水天壁上恰书江国咏一弹指顷向三年
　　御制秋日瀛台即景诗【癸酉】　髙秋霁景畅登临山色湖光效静深遐想贞观留治迹也教泉石一娯心　金碧楼台学峤壶假山松桧緑隂扶涵元殿里天香放胜赏明看画作图　丰泽当春忆演犁黄云今幸黍禾齐艰辛稼穑三时望曽未胼胝共兆黎　太液波澄镜影空兰舟沿泛韵秋风寻常想像称佳话那似当前体认工　琼岛峰峦翠岌峩浮图尊胜漾明波谁教日下传春景可识秋光不让多
　　御制新春瀛台即事诗【甲戌】　开正行乐合瀛蓬汉树唐花试冶融韶景几分春胜里朱楼一朶翠云中昨来岁序殊新旧资始乾元协雨风过眼寸隂求日益关心万姓祝年丰
　　御制冬日瀛台即景诗【甲戌】　金碧楼台望欲仙几余揽结自东旋盆梅芳已传冬节庭树蒸才别半年那得澄心延几席恰如过眼看云烟拟询葺筑曽何谓不觉难酬笑冁然
　　御制新春瀛台即事诗【乙亥】　步辇平明出趯台湖山气象已韶佳延楼绮画连三岛喜爆春声达六街报午莲筩明逓漏向阳芜毯隠留荄云客西北看来重拟缀天花防玉阶
　　御制晓春瀛台即景杂咏诗【乙亥】　春祈将届还清禁西苑因之路便临都为前朝甘雪足仙台物物恱予心　液池新水嫩鵞儿浮拍兰舟画里移却忆氷嬉曽几日迅于驹隙莫如时　檐间云是嵰山雪试问支硎更借无却喜收来仙露洁竹炉茗椀试斯须　明亭曲砌净无尘和淖昌昌报好春却上庆霄楼上望画屏直北玉嶙峋
　　御制暮春瀛台即景杂咏诗【乙亥】　花明柳暗暮春初韶秀青山过雨余不拟流觞修禊事龙跳为乏右军书　日知阁对流杯处觞咏当年集翰林鼓响舂音曽几载却成佳话壁间吟　松蕤石秀皆因旧茶舍三间自我成昨过田盘千尺雪耳声目色至今清　溶溶春水漾轻舠防防新蒲起鹭翿最好春隂琼岛望緑琼云上防轮髙　金源团殿记春明太液低临玉蝀横设使昆仑诚可到此间十二是曽城　堂俯漪澜翰墨清熙春风物总怡情一拈须一章诗就率易由人着语评
　　御制新秋瀛台杂咏诗【乙亥】　雨霁轻舆登趯台假山窈窕复崔嵬补桐书屋芸编展金井叶飘书案来　红楼翠树俯澄瀛砌下虫音似有情半月风光刚瞥眼几多秋意逼人清　緑船泛兰漪爽拂秋风太液池一带轻烟才傍岸露珠犹在栁丝垂　云闲天淡真佳夜雨朝晴最称心底事此中翻切切曰予无处可忘钦
　　御制立春日瀛台雪中春望诗二首【丙子】　初歳欣占第一祥缤纷瑞叶应勾芒延楼五雉皆成玉温树三花总是唐缅邈浑如连逺色氛氲真似艳韶光祈年诚慰慰还惧夏长秋収正尔长　经冬望泽每无眠庆值春朝吉事骈讶可行时向蓬岛真成举步踏琼田霏微瑞色扶仙木飒洒寒光映绮钱有喜得教近臣共重华文会例依前
　　御制正月晦日瀛台诗【丙子】　华镫排日度侵寻典学明禋要并钦敢事嬉逰御苑驻用因斋戒法宫临趯台路便聊留目霁雪泥融足慰心却笑湖山常自若先忧曽几畅清襟
