<!-- { "loadSidebar": true } -->
　　御制幸翰林院分韵诗帖一部
　　重葺翰林院落成
　　驾临锡宴送大学士掌院事卾尔防张廷玉进署命以张説东璧图书府五律为韵赋诗
　　御制赋东字音字二首诸臣以次各分一字为诗三
　　十八首臣张照奉
　　勅敬书乾隆九年勒石
　　御制新秋诗帖一卷
　　皇上御制新秋诗二十章
　　亲书成卷乾隆十一年勒石
　　惇叙殿锡宴聨句诗帖一部
　　皇上赐王公宗室宴于　惇叙殿用栢梁体聨句御制序文
　　亲书成帙
　　命庄亲王允禄书诗乾隆十一年勒石
　　瀛台锡宴聨句诗帖一部
　　皇上赐大学士九卿翰詹科道诸臣宴于　瀛台用
　　栢梁体聨句
　　御制序文
　　亲书成帙
　　命尚书臣汪由敦书诗乾隆十一年勒石
　　御制落叶诗帖一部
　　皇上御制落叶诗六首【臣】张照奉
　　勅敬书附录诸臣恭和诗于后乾隆六年勒石御制栁絮诗帖一部
　　皇上御制栁絮诗五首【臣】张照奉
　　勅敬书附录诸臣恭和诗于后乾隆八年勒石
　　各种聨句帖二十三部
　　皇上嵗时召大学士　内廷翰林曲宴聨句或廵幸名胜召扈从诸臣
　　锡宴聨句俱
　　命词臣之工书者敬录成册以次勒石元宵聨句癸
　　亥灯夕
　　锡宴聨句澄海楼聨句乙丑　重华宫聨句流杯亭
　　聨句爆竹聨句庚午灯夕
　　锡宴聨句赵州栢林寺阅殿壁画水聨句辛未上元行幄观灯聨句竝【臣】梁诗正敬书咏雪聨句雪狮聨句竝【臣】汪由敦敬书再登澄海楼聨句【臣】刘纶敬书丙寅　重华宫聨句鳌山聨句庚辰重华宫聨句　紫光阁落成
　　锡宴聨句观回部绳技聨句竝【臣】于敏中敬书氷灯聨句立春日雪聨句赵北口观灯聨句西山积雪聨句燕九日聨句竝【臣】钱汝诚敬书山庄灯夕聨句【臣】王际华敬书
　　御刻三希堂法帖一部
　　皇上以石渠寳笈旧藏王羲之快雪帖王献之中秋
　　帖王珣伯逺帖实为希世之珍贮之
　　三希堂竝
　　命钩橅上石自三代以下迄于明代诸家
　　内府所藏真迹
　　命内廷诸臣择其尤者钩临编次诸帖内
　　御笔题识敬谨恭摹以示书学大成凡三十二卷干
　　隆十二年勒石首冠
　　皇上谕防　书为防艺之一前代名迹流传令人兴懐珍慕是以好古者恒钩橅镌刻以垂诸奕禩宋淳化阁帖其最着矣厥后大观淳熙皆有续刻其他名家摹本至不可覼数我朝秘府初不以广购博收为尚而法书真迹积乆颇富朕曽命儒臣详慎审定编为石渠寳笈一书因思文人学士得佳迹数种即钩摹入石矜为珍玩今取羣玉之秘夀之贞珉足为墨寳大观以公天下着梁诗正汪由敦蒋溥覆加校勘择其尤者编次橅勒以昭书学之渊源以示临池之模范特谕
　　御刻墨妙轩法帖一部
　　三希堂法帖既成
　　皇上复取石渠寳笈续入名迹自唐褚遂良以下诸家凡三十余种钩橅编次凡四卷乾隆十九年勒石首冠
　　皇上谕旨　朕听政之暇翰墨自娱内府所藏书家真迹无虑数十百种展阅之余手自摹写品评题识至于再三丁卯嵗有三希堂之刻已骈罗其中艺林墨寳畧为大备近复披遗石渠得唐贤褚遂良以下若而人凡三十余则彚为四卷顔曰墨妙镌之贞石用广流传古泽发于行间新香流于字里不独使前人遗墨榘度长昭亦以畀后学临池津梁可逮以是为三希之续固非与淳化大观争多角胜也
　　钦定天瓶斋法帖一部
　　皇上以原任尚书张照书法特工
　　命内廷诸臣彚集所书
　　御制诗文及临摹旧迹择其尤者恭呈
　　钦定钩摹编次凡十卷即以其斋标名乾隆二十二
　　年勒石
　　钦定时晴斋法帖一部
　　皇上以原任尚书汪由敦书法特工
　　命内廷诸臣彚集所书
　　御制诗文及临摹旧迹择其尤者恭呈
　　钦定钩摹编次凡十卷即以其斋标名乾隆二十三
　　年勒石

　　国朝宫史卷三十六
