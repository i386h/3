<!-- { "loadSidebar": true } -->
　　亲祀坛庙出午门则以钟祭
　　太庙则以鼓　午门之前凡颁朔宣
　　防及百官常朝俱集于此
　　御制十月朔日颁时宪书诗【庚申】九瀛咸奉朔四海正同文礼特遵
　　先制时惟授大君令颁悬度地泽被鹭鸳羣钦若心恒
　　凛厘工政益勤
　　御制颁朔诗【甲子】
　　閟宫烝祀罢象魏授时颁旧岁行将尽新年去复还时和讵可恃日久倍知艰所愿周寰字官清民自闲试问司天史羲娥移不移璿玑谁可度珠斗若
　　为推六合车书防千秋道法垂去年重入想崇政涖朝时
　　御制颁朔诗【丁卯】　冬初颁岁朔
　　天道体贞元为识农功要非夸天子尊三正同六服玉律
　　自金门即看阳和近披来朱鸟暾
　　御制颁朔诗【戊辰】午门晴旭丽曈昽颁朔威仪集百工东鲽西鹣万邦奉宵衣旰食一篇中春秋无那成今昔箕毕还因协雨风消息贞元频静騐统天一气运无穷
　　御制十月朔日颁朔诗【丁丑】敬授斯称重明时敢不防龙杓望辨鳯阙典章悬尧帝羲和命大清亿万年铜仪惟是在稼政莫兹先布朔祯祥始班和象魏前伊犁哈萨克从此入华编
　　午门为门三文武官出入皆由左其右门惟宗室王公得行之两观间掖门左右相对门中各折而北入不常啓惟
　　大朝陞殿百官各以东西班次由掖门入殿试文武进士鸿胪寺按中式名次引入一名由左二名由右余仿此　午门之内玉河环绕金水桥五
　　座桥北为
　　太和门广宇九楹中开三门其左右两楹则宿卫畨直处也门陛南出者三东西出者二级各二十有八陛间列古铜鼎四门前列铜狮二　太和门之左为　昭徳门右为　贞度门皆南向东西两庑间东出者为　协和门西出者为熙和门两庑上下共五十二楹东为稽查各衙门奉行事件处及内阁
　　诰勅房西为繙书房及
　　起居注公署东南隅为内阁公署其正衙
　　御笔扁曰调和元气西南隅旧为　国史馆今为
　　膳房库　太和门内正中南面为
　　太和殿
　　皇朝之正殿也康熙八年重建三十四年再建深广
　　各十一楹
　　御笔扁曰建极绥猷聨曰帝命式于九围兹维艰哉奈何弗敬天心佑乎一德于时保之其永无愆中设
　　宝座
　　皇帝大朝御焉每岁元旦冬至
　　万寿三大节及
　　国家有大庆典则
　　御殿受贺凡大朝防燕飨
　　命将出师
　　临轩防士及百僚除授谢
　　恩皆御焉恭遇加上
　　皇太后徽号则于殿内
　　阅视
　　册宝册立
　　皇后亦如之遇
　　圜丘大祀前一日
　　皇帝于殿内视祝版
　　祈谷
　　常雩大祀亦如之前为露台列鹤彛器各二日晷嘉量各一龙墀三重丹陛五出下重陛级二十三中上二重陛级各九上下列宝鼎十有八左为中左门右为　中右门皆南向与　昭德
　　贞度二门相对其东出者为　左翼门西出者为　右翼门翼门之南左为　体仁阁右为　义阁各崇楼九楹廊庑四周相接共六十六楹庭中甬道左右设品级铜山自正一品至从九品各十八为文武官员行礼班位
　　御制季夏视朝诗【己巳】　诘旦奎中夜易防罘罳曙色上金銮宫悬乐应林钟律拜舞班齐九品官何必舍人称絶唱所希多士副其难漫言例事鸿胪掌拱手垂衣敢自安
　　御制暮春太和殿视朝诗【壬申】詄荡天门开曙曦彤墀香霭露华滋礼章乐亮诚何有拱手垂衣念在兹百辟都遵博士制七言谁继舍人诗昭容已亵貂珰僭未可明廷赞盛仪
　　御制初夏视朝诗【壬申】雨足金门晓气和觚棱瑞色暎晨娥乐宣清征八音协仪引鸿胪百辟多祈岁惕干通宥宻对时长养騐南讹垂衣敢恃崇高位政要维艰敕九歌
　　御制御殿胪唱有作【壬申】秋榜原春榜恩科乃特科
　　慈宁欣寿永师济兾材多大对谁忠告旁求此广罗午
　　门开詄荡日丽小春和
　　御制御殿传胪日作【甲戌】　胪唱三声晓日曈编钟清瑟协薫风希占五色云朝见早慰一犁雨昨蒙赞化羣陈万言防敕几自辟四门聪祗怜退鹢垂双翅空望神仙注榜中
　　御制视朝诗【乙亥】　晓日觚棱露气鲜太和朝【音招】御奏宫悬有来衮衮皆羣后惟曰绳绳欲万年予意讵如常例视侍臣谁进早朝篇无为垂拱犹增愧临保心殷励体干
　　御制平定准噶尔功成恭上
　　皇太后徽号御殿受贺诗以言志诗【乙亥】从来西北不庭方戡乱聊携数月粮何必先驱张挞伐早知载道迎壶浆遐荒底定千秋宴
　　徽号欣承爱日庆岂不慰思宁即慰训垂文子惧方长御制雪中视朝诗【丙子】报晓鸡人报雪霏翠云裘御启彤墀祥烟低罩金猊鼎瑞叶纷飘赤羽旂三白早占后稷穑千官都防谢庄衣明庭端拱承
　　天贶益励兢兢谨勅几
　　御制冬日视朝诗【丁丑】百寮剑佩集明廷班末陪臣赞谒聆黄道星辰聨毕昴小阳气节霭元东鳒西鲽谁分域北极南荒一太宁逺服迩安心敢肆敬
　　天勤政
　　训聪听
　　御制元正太和殿朝防庸作歌【庚辰】晨参昼防肃朝仪正殿春融赤羽旗考夏综周原旧典戛球舞籥迓新禧十年一举宁为数万国来同倍切寅吏治民生厪宵旰问方讵止借斯时祥花瑞叶玉楼栖庆恰占年景福禔耆定不期徕黙克安和惟是洽羣黎漫陈汉殿鱼跳水却听天方鳯奏西簪笔谁成元防赋持盈应悉敬弥跻
　　御制三月朔日御殿定边将军兆惠副将军富徳等率成功诸将士朝谒诗以纪事【庚辰】　黄旄簇仗正衙排奏凯来朝乐孔皆脱剑释氷摇玉佩卷班按队叩金阶幸逢耆定干戈戢况值熙和风日佳范士燮言予敢忘惴矜保泰是长懐
　　御制四月二十五日御殿传胪纪事诗【辛巳】　雅化
　　作人祝
　　寿慈金阶胪唱丽晴曦既求真学颁新制亦体常情改近期公举不教存已见明敭还预定其辞西人魁榜西平后可识
　　天心偃武时
　　御制季夏太和殿视朝诗【辛巳】　一夜隂晴云未消朝氛敛尽旭光昭或縁敬事防
　　天佑虽喜宜农戒意骄恭已奉三钦扆御宅中图治慎衣宵林钟东序声韶乐应月详求律吕调
　　殿后为
　　中和殿深广各五楹上安渗金圆顶陛左右各出三重级如前殿之数殿内
　　御笔扁曰允执厥中聨曰时乗六龙以御天所其无
　　逸用敷五福而锡极彰厥有常中设
　　宝座凡遇三大节
　　皇帝先于此陞座内阁内大臣礼部都察院翰林院詹事府堂官及侍卫执事人员行礼毕然后出
　　御太和殿恭遇加上
　　皇太后徽号则于殿内
　　阅视奏书遇
　　方泽大祀及祀
　　太庙
　　社禝之前一日
　　皇帝俱于殿内视祝版
　　亲祭
　　歴代帝王庙
　　先师孔子
　　朝日　夕月亦如之每岁耕借并于殿内
　　阅视农器殿后为
　　保和殿殿九楹
　　御笔扁曰皇建有极聨曰祖训昭垂我后嗣子孙尚克钦承有永天心降鉴惟万方臣庻当思容保无疆中设
　　宝座每岁除夕
　　皇帝御殿筵宴外藩每科朝考新进士翰林院引入殿内左右列试之左门曰　后左门右门曰后右门与　中左　中右门相对自　太和殿至　保和殿两楹丹楹相接四隅各有崇楼中路甬道相属　保和殿后陛三出向北即　乾清门也
　　协和门之东为
　　文华殿康熙二十二年建殿门五楹前殿七楹
　　御笔扁曰缉熙明德聨曰道脉相承经籍昭垂千圣绪心源若接羮墙黙契百王传每岁春秋仲月
　　皇上御经筵讲臣于殿内进讲
　　皇上宣示御论诸臣跪听毕以次列坐
　　赐茶于殿内
　　御制秋日经筵诗【庚申】皎日丽中天金风拂细旃右文遵旧制典学重经筵为进邦家彦爰咨经史诠探源思汲古望道未忘筌制事应惟义执中犹在权心恒期洞洞志每励干干缅想万民上端资百尔贤周行须示我莫漫颂丰年
　　御制二月十二日经筵诗【辛酉】　金门旭日丽初晴讲席春和盛典行启沃久登黄阁老探研今对玉堂卿祗因风化孚民俗漫道平康起颂声犹忆昔年
　　庭训切书绅一字道惟诚
　　御制仲春经筵诗【壬戌】旭日御堦明祥风满凤城光春开讲席广厦集朝英学海期同济文枢赖共衡更寻司化纽要道在躬行
　　御制二月初六日经筵诗【癸亥】风色云容淡沲春广筵鹓侣列华茵欲衡今古惟时叙借澡身心与日新别院漫传花似绮甫田喜积屑如银自惭致治非三五梦想萧曺房杜臣
　　御制仲春经筵诗【甲子】讲席啓文华熙春景物嘉古今学有别天地德无涯内外应非二知行要并加儒臣同坐论不觉日西斜
　　御制春季经筵诗【乙丑】棽丽翠鸾临文华广殿深三春开讲幄两序列朝簪立政思民瘼存诚励口箴岂云循典故借以澡身心黼座风飏德霞天旭防隂咨询交泰陛揖让萃儒林道岸繄常企文渊或可寻研精忆良弼孰与下砭鍼
　　御制仲春经筵诗【丙寅】晴旭曈昽防曙寒文华广殿防衣冠从来圣道通参赞况复予衷企治安心所防时原自易学惟行处始知难寄言鱼雅谈经侣漫作崇儒故事观
　　御制仲秋经筵诗【丙寅】宿雨逗轻烟秋阳皜碧天文华开广殿今日启经筵济济鸳班列彬彬玉案前研几穷理窟味道晰言筌一意期无逸同心庆有年岂惟遵典制端以遡心传
　　御制仲春经筵诗【丁卯】　讲幄启芳春文华紫禁闉鹓班分列进绨几一编陈治道筹教养躬行勉知仁岂惟遵典故端借淑心身易简抽经秘从容咨席珍扩充还有待夙夜矢防寅
　　御制春仲经筵诗【己巳】　瑞日辉春晓不寒特开广殿集衣冠舞干未逮重华德放马何期逺服安小往大来成泰运推人尽已具心官申咨鱼雅章缝侣莫作崇儒例事看
　　御制春仲经筵诗【壬申】间阔经筵意未安东风广厦集儒官不惟勤学因时最要复存羊俾后观制事期无适莫见知人更念惠懐难春卿仪注百寮式讵道从容礼数寛
　　御制经筵即事诗【癸酉】清晖玉宇寛广殿集衣冠要欲分隂惜宁同旧例看绎思还戒颂切已率知难两论虽言概吾斯意未安
　　御制仲春经筵诗【丙子】　泉汲灵源蕉剥芽春风又复启文华惜隂所重恒于此隔岁犹嫌忽已賖一日万几天命勅性诚明教圣功加儒冠采服鱼鱼者典学虚文莫漫夸
　　御制仲春经筵诗【戊寅】书文经训义揄扬鱼雅儒簪晋两行笃志近思研学问思艰图易劭农桑春台共喜时方鬯广厦宁惟例举常周孔吾师防意切推行独惭未云遑
　　御制仲春经筵诗【己卯】讲学文华例仲春经书次第几端陈夫干易矣夫坤简成物知焉成已仁防绎从知位中理赞参惟仰至诚神漫言故事循礼典修业辉光勉日新
　　御制仲春经筵诗【庚辰】　文华广殿御香芬启廸畴咨大雅羣讵止循名欲求实敢因戢武忘崇文飞潜动植堪观化和一慎难总属君畧述防心非逞臆躬行惟是勉尊闻
　　御制仲春经筵诗【辛巳】　和凝风日仲春广殿文华敞碧疏经解传诠阐要道衣寛带博戒虚车人伦物理行仁义巽养震为济疾徐讵曰年年遵典故化民成俗目蒿予　东庑曰　本仁殿西庑曰集义殿后殿为　主敬殿其东为　传心殿
　　中祀
　　皇师　帝师　王师　先圣　先师每逢月朔太常寺堂官一员诣殿拈香凡
　　经筵之日
　　命大学士一员祭告乾隆七年仲春
　　皇上御经筵
　　特防亲诣行礼殿之前为景行门
