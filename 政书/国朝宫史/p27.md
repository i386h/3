<!-- { "loadSidebar": true } -->
　　世宗宪皇帝御笔扁曰位正坤元右为　西暖殿御笔扁曰徳洽六宫二殿与　昭仁　徳二殿相对俱康熙三十六年建　东暖殿之东为　永祥门稍北为　基化门俱东出　西暖殿之西为　增瑞门稍北为　端则门俱西出　坤宁宫之后北向正中为
　　坤宁门门外即　御花园也
　　御制坤宁宫铭　万物致养是曰
　　厚坤安贞广大配
　　天为元昔在
　　盛京
　　清宁正寝建极熙鸿贞符义审思媚嗣徽松茂竹苞神罔时恫执豕酌匏广博无疆黄中正位以继以绳惟
　　曰欲至于万世
　　御制小除夕坤宁宫作诗【壬申】　喜气鬯宫寮迎除先颂椒从来称五祀不觉到今宵爆引云车上
　　天临绛节朝诚祈讵私祷六幕愿均调
　　御花园在　坤宁宫后左曰　琼苑东门右曰琼苑西门园中竒石罗布嘉禾郁葱有古柏藤萝皆数百年物
　　御制仲春御花园作【甲子】　秾春何处归来早堆秀山前绛雪轩已许游蜂依蕊簇未教新燕傍枝翻周阿玉树斜临榭放溜金波曲抱源渇望甘膏疎宴赏休言树背有丛萱
　　御制御花园花朝诗【丙寅】　堆秀山前景物芳更逢晴日霭烟光负氷锦鬛游文沼试暖文禽绕画堂防燕缤纷先社日青旛摇曳引韶阳莫嫌花事迟追赏通闰应知春倍长
　　御制御花园首夏诗【丁夘】　宿雨轻烟罨绮櫺尚余春色博山屏苍松四季曾无改也觉虬枝分外青一阵香风逓玉墀却縁锦绽墨辛夷几余防翰
　　消繁虑幸似去年倚槛时　婪春破夏日方永委砌筛帘絮正纷最是常年添闷处底教触目总成欣
　　御制咏御花园藤萝诗【丙寅】　禁松三百余年乆女萝施之因亦夀每防春色见薫风似顾杏桃开口或苍或艳虽不伦齐年恰比列仙真窥户小儿髪已雪双成绰约犹娇嫔蜂衙蝶阵年年判兎葵燕麦何须叹清和沐雨影亦鲜便入虾须上龙案昼长几暇倚玫除南畆初霑忧虑舒却忆风人善体物匪伊垂之带有余
　　御制御花园古柏行【己巳】　摛藻堂邉一株柏根盘厚地枝拏天八千春秋仅传説厥夀少当四百年御园古柏森森列居然巨擘标苍顔粗皮硉兀心不死倚壁如拍洪崖肩左日右月为两目春草秋花参四禅仙人炼气不炼肉形若槁木神乃全昔者公旦象六爻是为九二见在田又如瑶池防王母赤松子应领羣仙韦偃直干不可得而今谁者以神传洪宣承平此曾阅甲申桑海无还丹乔木颇与世臣类作歌讵止斐鸿篇　正中为　天一门前列金麟二门北南向为
　　钦安殿祀
　　元天上帝
　　御笔扁曰统握元枢顶安渗金寳瓶殿前方亭二其东稍北叠石为崇山山正中有石洞洞门顔曰堆秀左则镌刻
　　御笔云根二字山巅有亭曰　御景亭山之东为
　　摛藻堂堂内经史子集挿架四周
　　御笔扁曰摛藻抒华聨曰庭饶芳毯铺生意座有芸编结古欢西室门外联曰左右图书静中涵道妙春秋风月佳处得天和门内扁曰宿凤联曰从来多古意可以赋新诗
　　御制摛藻堂诗【己巳】　文轩搆琼苑仙柏防广宇题额纵自今考迹亦云古芸编贮万卷牙籖分四部淡泊以怡情节俭斯贻祜掞毫戒丽妍守器懐神巨卑兹力沟洫无间惟称禹
　　御制题摛藻堂诗【辛巳】　浮碧亭隂潇洒居春风绨几正怡如映黛鬰千年树插架芸芳四库书鉴在胜朝基命密游惟义府勅几余展编宁贵资摛藻二典三谟永企予　堂东为　凝香亭堂前有池池上为　浮碧亭亭之南为　万春亭再南向西者为　绛雪轩轩前多植海棠轩内
　　御笔扁曰视履考祥联曰东壁焕图书琳琅满目西清瞻典册经纬从心右室联曰树将暖旭轻笼牖花与香风并入帘又内室联曰花初经雨红犹浅树欲成隂緑渐稠皆
　　御笔轩南即　琼苑东门也
　　御制绛雪轩海棠诗【庚午】　丹砂炼就笑顔防开处春巡恰乍归暇日髙轩成小立东风绛雪未酣霏评香花国休嫌细选色唐宫不碍肥料量韶光思防惜珠帘四面巧成围
　　御制绛雪轩海棠诗【壬申】　耤典春行命跸回御园问景一徘徊似縁翠馆今朝幸不约东风特地开缀王有诗桃李蕊珠何处惹尘埃丁宁嵰雪枝头驻莫便寻常防緑苔
　　御制绛雪轩诗【辛巳】　名轩因对花取义縁体物酣春虽尚遥符甲机已鬰即看六霙积何异嵰山蔚金麦玉壶供银燕防屏拂休徴协雨旸宴息宥密勿　钦安殿之西稍北为　延晖阁阁上
　　御笔扁曰凝清室东间联曰雪朗西山送寒色花辉东壁发生馨楼下联曰丽日和风春淡荡花香鸟语物昭苏又联曰锦座凝香花敷春苑丽晴牕挹翠霞带晓屏舒
　　御制延晖阁春望诗【辛巳】　禁林崇阁枕红墙暇日登临喜载阳北户景山秀堪挹南墀古柏俨成行宫庭基业期恒固帝里枢机协大当累洽百年成富庶持盈惟是敬为防　阁前相对为四神祠阁西为　位育斋斋西为　毓翠亭斋前有池池上为　澄瑞亭即亭为　斗坛亭南为千秋亭又南为　养性斋斋东向者七楹南北向相对者各三楹皆有楼楼上正中
　　圣祖仁皇帝御笔扁曰飞龙在天左室联曰心迹只今偏爱淡诗情到此合添幽又联曰一室虚生无限白四时不改总常青右室联曰自是林泉多蕴借依然书史得周旋又联曰日永亭台爽且静雨余花木秀而鲜楼下正中
　　御笔扁曰居敬存诚联曰体道鸢鱼看活泼消闲书史挹菁英又联曰暇当绨几身聊憩景入纱疏意与存北楼下东向扁曰悦心颐神联曰古香研道秘新藻发春妍南楼下东向联曰四季风光无尽藏百城古帙有余馨皆
　　御笔斋之南即　琼苑西门也　钦安殿之后为承光门北向列金象二左为　延和门右为集福门东西向正中为　顺贞门其北相对为神武门门外有下马牌石即　紫禁城北门
　　也
　　日精门之东为东一长街南即　内左门中为近光左门北为　长寜左门稍北而西即
　　琼苑东门也由　近光左门而北向西之门凡三曰　咸和左门　广生左门　大成左门咸和左门之东相对为　景曜门中间南向者曰　景仁门门内为
　　景仁宫前殿
　　御笔扁曰赞徳宫闱　广生左门之东相对为　履和门中间南向者曰　承干门门内为
　　承干宫前殿
　　御笔扁曰徳成柔顺后殿联曰三秀草呈云彩焕万年枝茂露香凝　大成左门之东相对为　凝瑞门中间南向者曰　钟粹门门内为
　　钟粹宫前殿
　　御笔扁曰淑慎温和联曰篆袅猊炉知日永风清虬漏报春深以上三宫俱顺治十二年重建三宫之东为东二长街南则　麟趾门北则　千婴门也街东与　景曜门相对者曰　凝祥门再东为　昭华门中间南向者曰　延禧门门内为
　　延禧宫前殿
　　御笔扁曰慎赞徽音与　履和门相对者曰　徳阳门再东为　仁泽门中间南向者曰　永和门门内为
　　永和宫前殿
　　御笔扁曰仪昭淑慎与　凝瑞门相对者曰　昌祺门再东为　衍瑞门中间南向者曰　景阳门门内为
　　景阳宫前殿
　　御笔扁曰柔嘉肃敬殿后联曰古香披拂图书润元气冲融物象和东室联曰生机对物观其妙义府因心获所宁西室联曰蜃牕日朗兰喷雾鸡树风轻玉霭春又联曰书圃礼园无斁好瓯香研净有余欣以上三宫皆康熙二十五年重建此东六宫之叙置也六宫之东有小长街街南向东直出者为　苍震门街东为内库房其北向西者为　钦昊门门中向南为　天穹门门内为
　　天穹寳殿祀
　　昊天上帝
　　御笔联曰无言妙化资元始不已神功运穆清　千婴门之北有殿宇五所所谓干东五所也由日精门长街而南其东为　仁祥门再东相对为　阳曜门正中为
　　斋宫雍正九年建凡
　　南北郊及
　　祈谷常雩大祀
　　皇帝致斋于此前殿五楹中设
　　寳座
　　御笔扁曰敬天联曰克践厥犹聪聴祖考之彛训无斁康事先知稼穑之艰难　东暖阁联二一曰天道钦崇永保命万几敕毖屡省成一曰一念纯诚昭格本万縁清静旦明中　西暖阁联曰皓月空悬心镜朗妙云拥防智珠圎后殿
　　御笔扁曰孚颙殿又扁曰庄敬日强联曰慎独谨几旦明怀帝载思艰图易宵旰念民依东室联曰一编金鉴懐无逸五夜铜籖警未央西
　　寝宫扁曰敬止联曰午夜端居钦曰旦寅衷昭事格惟馨又联曰洗心宥密钦羲传致徳精明禀礼经又联曰吉蠲致敬先三日昭格惟诚矢一心
　　御制斋宫诗六章章十四句【壬戌】　有侐斋宫翼翼沉沉穆穆
　　皇考心
　　圣祖之心丕冒万宇
　　上帝是钦维日南至郊祀孔临迁坐变食在悬无音凝
　　祉受厘俨若
　　帝歆来戒来斋用凛难谌　龙塞之山储有良材乃浮于川达帝京不迟爰经爰营载筑载培命彼大匠绳尺是依其柱维楠其桷维柏不文不镂海望所作既底厥法载观其落　猗与煌与天辟之宇郁峍柧棱贝箔珠戸枚枚岩岩在乾清宫左有丹其楹有青其既深以严亦安而妥不敞不轩周庐绵绵曰维亿年利我后人　昔在
　　圣祖心斋肃肃
　　考建兹宫匪夸华屋致洁致诚毋疏毋黩律中黄钟一阳始复将事大祀心乎穆穆爰即而斋爰薰而沐瞻仰
　　昊穹以集厥福　自古建章万户千门亦有大夏嶊嶉成观彼何为兮此则可原匪以富而侈匪以饰而繁制朴而浑居兹敬存有堂则明有室则温我后子孙永保斯孔安　永言保之戒彼崇台我宅是宇心乎我思我
　　祖我
　　考廓此丕基我曷承之俾堂构是贻
　　天飨惟诚民归惟慈惟慈惟诚匪以伪为我后子孙尚
　　克念兹
　　世宗宪皇帝御制冬至斋居诗　晨曦炯炯洁斋宫一缕炉烟散绮栊暖气潜回葭管律早梅先绽玉阶风中孚黙契天人理来复明彰造化功漫道书云成故事精禋惟借寸心通　凌寒松柏耐严冬带月霜度禁钟午夜无眠思戒凛诘朝崇祀务斋恭初阳鼓动开三殿万象昭回映九重嘉节届临生意始防祈
　　上帝惠吾农
　　御制冬至斋宫偶阅旧稿志懐诗【戊午】　静聴迢迢宫漏长斋居暂屏万几忙那无诗句娱清景恰有梅梢送冷香案积陈编闲检防志期旧学重商量灰飞子夜调元律又喜天心复一阳
　　御制冬至斋居诗【庚申】　消息初阳复
　　南郊大祀临一衷思
　　帝载至日见
　　天心丙夜几常勅斋居念转深燔柴将对越惴惴敢忘
　　钦
　　御制冬至斋居诗【辛酉】　对越干干矢素衷更临
　　禋祀惕渊冲斋宫夜永添松漏缇室阳回协月筩省岁每期时不易占年惟望雪酬丰案头编简闲披阅旧学商量慎始终
　　御制夏日斋居诗【壬戌】　归鸦噪宫城暮景侵虚殿金戺罗夏卉芳被薫风扇而予适斋居志岂循物玩旷懐熙皥治未惬黔黎愿抚景每增惭披衣坐待旦
　　御制冬夜斋居诗【壬戌】　应节灰飞琯书斋金冩人扶阳思往圣省岁騐斯民斜景依南陆羣星拱北辰肯堂钦至教同此凛
　　明禋
　　御制上辛祈谷斋居诗【癸亥】　三朝度王正六日届上辛青阳霭彤墀海壖韶春万彚昭以苏昌昌答令辰惟予继百王祈谷遵先民涤志此斋居穆穆将
　　眀禋心乎曷思维政事有弗勤屋漏茍或愧其奚对昊天
　　祖宗廓丕基肯搆赖子孙彼野有遗贤何以拔茅抡彼民有窃叹何以咸聴闻凡此恭黙思愧怍流汗频尚希鉴予衷维
　　皇降康年
