<!-- { "loadSidebar": true } -->
　　圣人家法示吉亥祭期逢虽弄田惟敬不衡畆自从所
　　希膏泽溥寰宇兆崇墉
　　御制新春丰泽园诗【庚辰】　今春丰泽真丰泽珠有光辉玉有烟润蔚千塍物勾甲融调太蔟气规圜栁丝积素消垂雨檐筯条氷化滴泉亟待西来新使到蓼萧好与答韶年
　　御制丰泽园诗【庚辰】　黍髙稻下总登塲丰泽今秋实倍常九穂双歧何足献四方普熟是真祥
　　御制丰泽园小憩诗【辛巳】　朴斵
　　先朝制祈年今日同若时真是泽未获敢言丰惟此勤民计无他厪我衷晓凉复余暇暂憩瑞云丛
　　御制丰泽园得句【辛巳】　曲宴诸藩已牌晨间问景液池涯最欣积素乔松顶已有青回嫩草荄菜町竹篱堪学圃明几净拟萧斋迎眸润意防韶月丰泽今年兆实佳　入园门为　惇叙殿殿旧名崇雅乾隆壬戌仲秋宴王公宗室于此聮句赋诗赏锡欢宴因移崇雅额于别殿昜名　惇叙殿内扁曰睦亲九族聮曰彛训念贻谋本支百世仙源长笃庆华蕚一堂又曰玉水含波逺琼枝浥露荣皆
　　御笔也
　　御制惇叙殿栢梁体聮句诗序　乾隆丙寅秋八月式燕王公宗室于瀛台之惇叙殿法
　　皇祖也惟时朕诸叔父列王爵者四人皇弟封王者二人皇子三人宗室王公有爵者三十二人念我羣从子侄孙侄之同出自
　　皇祖者或俟封或爵不至与宴之列十年以来未举和防之典亲亲之谊疎焉则亦命入今日之座凡六十有二人其以事故是日未至者复五十余人于戏自黄虞以来有大徳者之得其位得其禄得其名夀如我
　　皇祖者其谁耶即子孙之繁衍虽文王不得尚之使目
　　前之振振揖揖我
　　皇祖
　　皇考式临式凭予与诸弟兄子侄孙侄称觞献夀于其间其愉悦鼓舞又当何如欢极而戚固情之所必至也然今日之宴防我
　　皇祖
　　皇考实式临之实式凭之诸伯叔父自当以予言为不谬也则又洒然以怡焉昔汉武帝柏梁之宴同姓者惟梁王武及宗正安国而已其余皆羣臣然尚以此留诗唐明皇改集仙殿为集贤吁俊之义尚矣而周亲未与亦阙典也朕今昜崇雅为惇叙以纪今日之事复倡为首句以俟众作之成凡今兹之掞藻得句者皆我
　　皇祖
　　皇考遗教之所垂也又何必举金谷之例乎
　　御制惇叙堂诗【丙子】　惇叙名堂始自予毎来欲去且徐徐齐家治国从来重木本水源未可疎琼璧聮吟七字在锦筵回首十年余防当歳美还几暇行苇和欢更继初　其东为菊香书屋殿后曰澄懐堂榜为
　　圣祖仁皇帝御笔康初年词臣常于此进讲堂内扁曰观众妙聮曰心田喜色良胜玉鼻观真香不数兰东室聮曰偶在防天一闲凭味道腴
　　御制澄懐堂诗【壬戌】　细草轻莎緑满堂荷风槐雨满新凉池塘澂澈鸥朋集帘幕萧闲燕子翔四壁图书鉴今古一庭花木验农桑金防篆袅澄懐永民事艰难子细商
　　御制秋日澄懐堂诗【甲子】　纳寥天此暂凭晓烟烘翠逺峯凝时寻六义因心净懐到三秋共景澄鳞集蓼矶欣得地松依菊圃作佳朋底须逸志托泉石延爽轩墀总絶胜
　　御制澄懐堂诗【己夘】　书堂构丰泽七十有余年佳景春光驻
　　圣人寳额悬席珍常接引义府足周旋讵止羮墙慕绍闻励勉防　又北有楼榜曰　遐瞩楼聮曰体物岂縁夸丽藻抚时端借励雄心又曰千叠云峯空外逈三农雨露望中深楼下聮曰通碧水苍山外人在光风霁月间东室聮曰拟景真无尽防心逈不同西室扁曰图史自娱聮曰防缀云峯留玉宇参差水榭引朱船
　　御制遐瞩楼诗【辛酉】　宇空千里近楼逈一虚坐久尘氛逺矌懐寄太初　溪田围緑野乐事在桑麻一幅豳风景凭髙玩嵗华　涵元朔气通松桧镜光中南望仙壶景蓬瀛不在东　雕甍焕蚪龙飞阁连云汉芸编散古香乐此不知倦　林空帷乍卷氷合镜逾明登览非娱目凭观万物情
　　御制遐瞩楼诗【丙子】　髙楼延逺称遐瞩讵为凭万景全欲效重瞳思广视还虞一指蔽当前　由丰泽园而西有亭曰荷风蕙露与亭相对有
　　门南面石刻扁曰静谷聮曰胜赏寄云岩万象总输竒秀青隂留竹柏四时不改茏葱北面石刻扁曰云窦聮曰月地云阶别向华林开静境屏山镜水时从芳径探幽踪入门即为　崇雅殿殿内东室聮曰乍雨乍晴春事好宜诗宜画物华殊西室聮曰翠合三山连阆苑波涵一镜俨蓬瀛又曰金猊霭入瑶编润玉树花均蔀屋香殿后东为　静憩轩西为懐逺斋又后有台北向临水榜曰歌舞升平聮曰水中楼阁浮青岛天上笙歌绕碧城其南隔水相对为　纯一斋扁为
　　圣祖仁皇帝御笔斋内聮曰烟景满前供妙墨芳洲随
　　处引清游
　　御制纯一斋诗【己夘】　过雨乘晨爽游园憩旧斋即今对景日仍
　　昔重农懐绨几披芸简松檐仰
　　古钗两言赅众义未易涉津涯　庭中引水为池左右有廊相通斋后脩竹万竿其西即　春耦斋也由　徳昌门折而西有门东向入门循山径纡曲而南为
　　春耦斋北向东室聮曰即事既多美托好有常因又曰晓露兰陔外香风麦陇间又曰心澹水木秀兴幽鱼鸟同西室聮曰林薄浓隂藏别院汀洲新水涨前津阁上聮曰萦洄水抱中和气平逺山如蕴借人又曰润浥云霞气真防泉石灵
　　御制春耦斋记　语云周过其厯秦不及期班固美其亲亲贤贤固本众建至鄙秦以子弟为匹夫骨月失籓卫其然岂其然哉夫秦之失贾谊论之详矣辟封建之议则莫过于栁宗元而周之所以过其厯后世鲜有发厥防者盖自后稷公刘世以重农为务惟土物爱知稼穑艰至于文武成康犹是道也立我烝民祈天永命诗书所叹畧同一轨国家龙兴东海较之周家艺荏菽廼埸疆者固有不同而天下初定礼乐未遑即举
　　祈谷之祭下力田之诏我
　　皇祖建此丰泽园于西苑以劭树艺而较晴雨至于皇考歳举耕耤之典必先演耕于园北弄田以视周家世业肯获者有过无弗及予小子聪聼
　　祖
　　考之彞训亦惟是无逸作所民本食天之念拳拳毋懈不敢以已之贵而忽万姓之穷不敢以四方之丰而防一隅之歉二十一年以来此物此志也园之内有斋兹以春耦名之而阐其説如右石渠寳笈中旧藏唐韩滉五牛图农部尚书蒋溥因进其父故大学士蒋廷锡仿项圣谟摹本继又得项圣谟卷古今名迹一时防合良称艺苑胜事夫服畴力穑牛之资用最钜竝贮斋中每一展观如见洪縻缥轭驯扰膏壤间然予知依务本之意所为在此不在彼耳
　　御制春耦斋诗【丁丑】　行春得余暇小憩临春耦举趾彼尚迟于耜吾何有不可无此意以身先黔首华镫悬绮缀丽景罗菱牖所乐讵在兹康年冀施厚
　　御制春耦斋诗【丁丑】　春耦邻丰泽田犁嵗演公代耕因展义即目每祈丰雨今年若黍禾夏日芃五牛致十五考牧可因通
　　御制泛舟过御河桥至春耦斋诗【戊寅】　荡桨轻舟漾镜空石桥新葺饮长虹芟除芦苇滋荷芰去恶兴贤意寓中　丰泽园西池上屋新名春耦每临之习耕罢固无多子较雨量晴到此时
　　御制春耦斋诗【己夘】　緑竹丛中诘径幽绮玉砌俯澄流每因耕礼于时憩试问农人得此不寳穑绥丰真胜赏墨林契要亦优游斋虽老屋额新署妙迹縁收十五牛
　　御制春耦斋漫题诗【己夘】　习耕罢偶憩闲斋扣砌纱疏清且佳念到茆檐力作者多慙愧那更纾懐斋之后楹
　　御笔榜曰云木含秀庭际为方池隔池相对有延楼数十楹榜曰聼鸿楼聮曰逺翠霭晴岚四山图画清风生爽万竹笙竽东室聮曰烟霞表里因心静天水空明触目新又曰每因物表延遥寄似与天游得静陶又曰风前竹韵金轻戛石罅泉声玉细潺西室扁曰神观萧爽聮曰境自逺尘皆入咏物含妙理总堪寻
　　御制聼鸿楼诗【丁丑】　太液轻氷未解池惟兆矣到来迟髙楼试可如斯聼春色何妨许共知
　　御制聼鸿楼诗【丁丑】　不必拘春不必秋长天目送响悠悠若于沈约诗中防拟合更名八咏楼　楼南山石峭蒨多岩洞环以竹林中涵小池数迳路盘纡亭榭间出西北有小竹亭由径南折而东面北为　植秀轩聮曰几羣鸾鹤随吟管四面芙蓉入緑纱
　　御制植秀轩诗【丁丑】　伏中移竹罢雨后到轩初清聼入牖疏观暎砌除寜惟将俗逺兼可学心虚设以菁莪拟育才亦起予
　　御制植秀轩诗【辛巳】　不栽杨栁不栽槐但植筼筜绕阁斋万玉晴烟敲秀色肩吾句里识真佳　又折而西为石池由池中步石而过穿石洞出为虚白室东向北室聮曰景向淡中真藻缋山
　　从老处见精神南室聮曰连林新緑间旧緑入戸泉音复鸟音
　　御制虚白室诗【丁丑】　石缝五丁开假山具真理夤缘步仄迳虚室壶天里谁谓既狭间旷望莫可揣读我西铭篇顔彼南华子底须辨异同吉祥受止止
　　御制虚白室诗【戊寅】　石缝夤縁峭蒨烟虚堂小坐宛壶天参差纵目琳琅宇潇洒怡情翰墨筵北戸真宜夏六月南华恰是第三篇个中应处防懐者我却先忧每惄然
　　御制虚白室诗【辛巳】　石缝若无路松巢别有天虚原白之母夏以日为年风度座抛扇雨过树噪蝉吟安每移步借悟不留连　又南有亭曰竹汀亭南为　爱翠楼
　　御制爱翠楼诗【丁丑】　种竹猗猗已作林髙楼出竹翠云侵虚不碍疎还宻诘迳何妨静以深岂止座来满清聼每宜望去惬幽襟河阳寄傲非吾事耐可薰风一抚琴　由竹汀过小池穿曲径有石洞折而西为棕亭又由楼南下穿石岩而出有佛宇一所北向临池扁曰大圆镜中殿内扁曰智珠慧照聮曰天花不碍一林落仙草真成四季芳其东稍北有石门门外横刻荟蔚适于幽处合其内横刻防岈每与望中深又外石刻聮曰悟物思遥托悟心非外縁内石刻聮曰芝径缭而曲云林秀以重石门以外即荷风蕙露亭也由荷风蕙露亭循池西岸而南为
　　茂对斋斋建山上东与　寳月楼相望聮曰舒卷天真任岚霭飞沉自得乐禽鱼
　　御制茂对斋诗【戊寅】　因迥得髙斋俯临见阛阓羲经可观象顔之曰茂对玩辞既呈外保泰亦殷内先王贵因性夫何劳智慧
　　御制茂对斋诗【辛巳】　御殿更衣此憩迟宣毫江硏雅相宜可知茂对熙恬处正是南薰长养时　其右有室曰涵春
　　御制涵春室诗【戊寅】　东皇弗偏党物物付以春此室名曰涵其意何所云譬如天地间人乃一粒存心则粒之粒量与天地均以此例吾室含春寜有垠享帚不为私与物常同仁　室内扁凡四曰花港曰渌净曰鱼乐曰晚春斋西有亭曰延赏
　　御制延赏亭诗【戊寅】　役情书史亦糟粕契理鸢鱼总道机试问亭中延赏者究于何处获心依　由春耦斋循池西岸而北树隂池影葱翠万状
　　有髙阁南向为　紫光阁
　　圣祖仁皇帝时每于仲秋集三旗侍卫大臣校射于此后于阁前殿试武进士至今循以为例
　　皇上圣武逺扬五年之间平定伊犁回部拓地二万余里实为矌古未有之功乾隆二十五年
　　上嘉在事诸臣之绩因葺　紫光阁而新之图功臣自大学士忠勇公傅恒定边将军戸部尚书武毅谋勇公兆恵以下五十人于阁上
　　亲为之赞竝弆藏得胜灵纛及俘获军器以志武成
　　阁扁为
　　御书聮曰干羽两阶崇礼乐车书万里集冠裳正中
　　面南石刻
　　上谕一道【已恭载宫殿一】其隂镌刻乾隆二十四年四月二
　　十五日
　　上谕朕今日恭阅
　　皇祖实録
　　谕议政大臣等曰
