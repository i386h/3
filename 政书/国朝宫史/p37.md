<!-- { "loadSidebar": true } -->
　　御制寳月楼记　文有神防落笔可以千言兴有时来待机不妨数岁寳月楼记之作迟速盖有如是是寳月楼者介于瀛台南岸适中北对迎薰亭亭与台皆胜国遗址岁时修葺増减无大营造顾液池南岸逼近皇城长以二百丈许阔以四丈许地既狭前朝未置宫室每临台南望嫌其直长鲜屏蔽则命奉宸既景既相约之椓之鸠工戊寅之春落成是岁之秋久欲为记辄以片时往来率即成咏罢辍兹始叙而记之盖是楼之经始也拟以三层既觉大侈则减其一延不过七间袤不过二丈据岸者十之四据池者百之一池不觉其窄岸不觉其长拾级而登布席而坐则云阁琼台诡峰古槐峭蒨巉岩耸翠流丹若三壶之隠现于镜海云天者北眺之胜概也凭窗下视逈出皇城三市五都隠赈纵横贾贸墆鬻列隧百重华盖珂马剑佩簮缨抚兹繁庶益切保泰与持盈此则南临之所会也于东则紫禁紫微左庙右社规天矩地因上因下授时顺乡玉堂金马慙茅茨于有虞法卑室乎大夏奉此宫室每同汉文恐羞之情也而其西则西山起伏连延朝岚夕霭气象万千春雨霂而农兴秋霜落而林殷是又神臯绣壤下视三都与两京也楼之义无穷而独名之曰寳月者池与月适当其前抑亦有肖乎广寒之庭也夫人之为记者或欣然于所得而予之为记常若自讼是宜已而不已予亦不知其何情也系以辞曰　楼之耸惕居髙以悚楼之廓坦吾心以乐乐与民同悚励已恭乐不忘悚乐斯益永谓悚匪乐悚不可药摛辞壁间因识意之所存
　　御制题寳月楼诗【己夘】　南岸嫌长因构楼楼临直北望瀛洲一水镜呈当面满魄氷轮映举头金掌夜盘流沆瀣玉街晨佩响琳球康家佳句谁能继处上常盈保泰谋
　　御制登寳月楼诗【庚辰】　耸出宫城五色云皇都佳气鬯氤氲居中揽外襟懐畅击毂摩肩职植殷正看银屏当七日且迟玉镜与平分近臣惟是知有喜那识持盈一念勤
　　御制题寳月楼诗【庚辰】　四时寳月最春秋秋较春还胜一筹看桂胜于看梅冷对晨饶却对宵留有云亦为管弦避便夕那资灯火稠韵语更因思白傅可能到此不登楼
　　御制寳月楼诗【庚辰】　轻舟遮莫岸边维衣染荷香坐片时叶屿花台云锦错广寒乍拟是瑶池
　　御制登寳月楼诗【庚辰】　树古延飔爽荷香净露晨舣舟登寳月拾级俯银沦首善皇州地兴贤蕊榜辰天街珂马客甫才退朝人
　　御制寳月楼题句【辛巳】　东北风吹律应条宻云微雪洒崇朝氷牀碾玉双轮朗月阁梯霞百级超胜启瑶筐逮人日灯悬松栋迓元宵御园灯火常年例分付髙楼自庆霄








　　国朝宫史卷十四
<史部,政书类,仪制之属,国朝宫史>
　　钦定四库全书
　　国朝宫史卷十五
　　宫殿五
　　西苑中
　　由　仁曜门折而东沿堤过昆仑石渡桥桥上有亭曰垂虹又沿堤东南一亭临水曰俯清泚稍北为
　　淑清院院建池中涟漪倒影栋宇浮碧
　　御书扁曰水流云在
　　御制淑清院见桃花始开泛杯有作【壬戌】　琤琮韵里繁枝斜才苞锦缬迟蒸霞如是色声堪静悟不必能听倩緑芭峭寒尚切披香殿青韶却酿淑清院天公濯垢认三生今朝却见春风面
　　御制淑清院诗【庚午】　石径度流泉竒探小有天树垂氷作雨砌暖玉生烟屈膝红墙绕蜵蜎紫阁连不如深翠处精舍足幽偏
　　御制冬日淑清院诗【丙子】　小阳节气喜暄姸深峭通幽曲径穿冻水落崕皆玉立假山阅歳似天然底须桃李芳争艳独爱松筠秀且娟又是年来冬矣氷牀早栁堤邉
　　御制淑清院诗【戊寅】　地是胜朝地名传昭代名假山如太古活水似横庚爱听禽音淑闲防花气清玩辞知取义仰见
　　圣人情
　　御制新春淑清院诗【庚辰】　西苑筵防恵逺人需传外办且逡廵石泉益峭縁经雪竹柏虽苍解媚春趂暇仙壶聊悦目防韶翰席越怡神土膏香润向阳草念到农田慰是真
　　御制淑清院诗【辛巳】　积素在乔松融落如细雨得径诘曲樷揽景神仙所飞泉不计寒带氷溅石屿春物虽未昌春意实已鼓散歩淑清闲日月缅上古
　　御制淑清院诗【辛巳】　金碧楼台琼岛望淑清山水瀑帘闻一般都是胜朝迹奢俭之间异所欣
　　御制淑清院诗【辛巳】　朝罢乘凉御苑归淑清咫尺换朝衣假山古即真仙境松籁生寒翠十围　石罅淙泉声益壮竹梢滴露翠犹深卅年前此徜徉者廻忆原无此日心　院东北隔水有室南向
　　圣祖仁皇帝御笔扁曰葆光
　　御制葆光室诗【戊寅】　假山阅世如太古穿幽乃造十笏所上有诡石耸云根下有渫泉淙神乳注焉不竭酌不穷两字葆光威鳯舞羮墙宛忆
　　神尧年艾蓬谁究防庄语　院左渡小桥有堂三楹旧为蓬瀛在望乾隆己卯平定回部捷音甫至适江右大吏以临江新获周镈钟十一枚上于
　　朝
　　功成作乐瑞器斯出
　　天人孚应之理有如此者
　　上考定为镈钟贮之堂内易名　韵古为文以记之御制韵古堂记　韵古堂因何而作也曰用旧堂而昜以新名是易也非作也然则因何而昜也曰以获古镈钟贮之斯堂昜其名亦可云作也钟之出以临江牧者物色坡陀间掘地而得古钟十一地方大吏以闻传至阙下辨其名知为周时所铸是宜羶芗其事而为之记也堂在淑清院南临液池可望瀛台故旧名曰蓬瀛在望而今易之为韵古也盖自黄帝命伶伦与荣将铸十二钟以和五音是钟之于乐为最古黄钟而下三分损益上下递生黄钟定而八音六律无不定以立均出度纪之以三平之以六成于十二以为万事根本故帝王制礼作乐莫不以是为棘或曰镈钟大小殊编钟大小同其説如何律钟之説又如何曰八音无非律磬亦律磬琴亦律琴其他诸乐无不皆然独钟云乎哉然金声而玉振之金为始故曰律钟非编镈之外别有所为律钟也云有律钟者笃古泥而不知音者也镈钟大小殊而厚薄同编钟大小同而厚薄殊其不同者正所为同也且如排箫长短殊而一孔长箫一器而六孔长箫编钟之説也排箫镈钟之説也故镈钟排箫先出而编钟长箫后出此首剏质朴椎轮大辂之义也律应十二钟缺其一为补成之以全厥初也聆其声颇不合于今律则以古器经乆而移其本音古人论之详也我
　　圣祖心天之心政古之政亲考律吕正齐量无不大当而独未及镈钟者岂以时将有待故引而未发耶今既得古镈钟于西师奏凯之时则阐
　　前防后备八音之正撰垂一代之鸿规在此时乎在此时乎故因记韵古堂而申其义如此也　左侧垣门石刻曲涧浮花四字为
　　圣祖仁皇帝御笔门东岩壑窈窕林树深幽有飞泉瀑布下注池中流绕细渠屈曲穿石间中为流杯亭牓曰流水音聮曰积素坠枝全作雨悬流落涧半成氷皆
　　御笔
　　御制过曲涧花香游流杯亭日知阁诸胜诗【乐善堂集】西苑旷且奥肇自明代作琼华万玉堆太液千夫凿平地起蓬瀛城市而林壑松篁几百年参天秀崖防秋深鸿鴈鸣春暖桃李灼肃庙求神僊林亭更开拓方士朝扶鸾虚皇夜飞鹤丞相冠莲花将军赤符缚鸡犬倐已升殿宇还如昨盛朝建邦畿旧制因城郭何独废西苑姑亦存其畧髙居非昔比偶幸行宫若雍正二年夏承
　　恩防讲幕避暑供游息胜迹频探索湛湛芳草青泼泼游鱼跃葱葱梧桐枝烂烂莲花蕚或宴水云榭佳景防芳酌或赋迎薰亭妙句随兴落师友得从容昆弟善笑谑是秋猎塞北竒峰峭天削回思此间山宛似日出爝因縁不复至抚景懐佳约时过玉蝀桥波光合漠漠烟际辨楼台松竹纷竽籥弹指十年间何异风鸣铎前日重来游未能穷其乐遥瞩淑清院冻岸不可泊今朝好风景迟日中天爚歩自瀛台桥踏氷行蹻蹻干芦寻曲径虚殿防金钥穿云洞户深步石川梁迮乃知洞里天自与寻常各冬深景寂寞翠剩琅玕箨闲坐流杯亭更登日知阁防心濠濮间呼朋嗒然噱其北乃假山巉岩何磊硌攀缘径絶处深涧戯腾踔时我径过之我童犹畏却其上挂瀑布结构俨庐霍飞沬杂氷流玉牙排龂防其池乃不冻疑有冯夷托当年观鱼亭尘土生珠箔归鞍适然返聊尔何住着我闻山水缘好者不为恶何必买山钱底须蜡芒屩前居水中萍兹游林里雀异日得清暇还教度畧彴
　　御制题瀛台流杯亭诗【甲子】　凭栏俯碧流佳景喜相酬素色因心净清音与耳谋仙人捧醇酎春鸟弄箜篌恶防思前戒盈科悟进修
　　御制燕九日游瀛台淑清院流杯亭诸胜诗【丙寅】青阳过月望谷风习以暄林鸟有佳音胜地无俗缘初正多清暇禁囿滋韶妍淑清峦谷幽一径引壶天其潭冬不氷飞泉坠潨然泉石相激越齿齿玉在悬入池原即水谁信履霜坚覩兹变幻竒使我心神蠲修褉事尚遥漫学永和年虚亭但少憩坐望孤松巅短墙接曲隄米牀犹可前渡彼琉璃浦来此蓬莱山楼阁五云中鸾鹤三珠间独爱书室清补桐我所顔几席无尘氛琴书与静便花櫺荡晴晖坐久觉旋迁闲听九市中爆竹余声喧歳华惜者谁皇州景物繁百年被熙和因思保泰难此日燕九日白云盛事传邈彼鳯城外车马纷溢填松月忽入懐十笏俨大千物物皆通宻与我相周旋
　　御制题瀛台流杯亭瀑布水诗【壬戌】　戛玉复摐金飞流下十寻回波能送酒缓溜似调琴信可兰亭乐依然濠濮心何须覔蓬阆城市有山林
　　御制淑清院流杯亭作【乙丑】　跳波下悬崖入池徐涎潆轇轕防虬枝泉石含淑清四柱架牝壑流杯学兰亭是处万景全结构如天成朱明镜无暑防涧不氷偶来对清泚翠跸輙为停匪骋浮觞欢聊结乐水情　由亭北水中步石而渡为　素尚斋
　　御制素尚斋诗【丙子】　瀛台金碧辉淑清泉石防泉石大家四金碧将军二画品有定评奚烦重致议所以临西苑淑清必一至倚岩架朴斵古树围蓊萃迸水流不氷诡峯飞欲坠斋名取山庄敬识
　　圣人意崇情返朴真浇习防浮伪两言契葛亮六防懐
　　贾谊用当座右铭浴徳期纯粹
　　御制素尚斋诗【己夘】　朴斵冠峥嵘云幽且明琴书无不备几研有余清春夏秋冬景飞潜动植情于斯设絜矩吾独取匡衡
　　御制素尚斋诗【己卯】　朴棁曽非藻幽斋雅欲仙松间覔云径石罅盼壶天雨足花喷麝风过鸟递弦愁中久抛置今得稍周旋
　　御制戏题素尚斋诗【庚辰】　宻云拖雨兴刚罢视朝曽可以换端冕聊因攀藤丹梯耐幽赏白屋合芳称屡着山龙入顾言底是能
　　御制素尚斋小憩诗【庚辰】　胪传蒇鸿仪夏凊询
　　慈履于焉返御园更衣取便迩黼芾入山林笑未能免矣雨后峭蒨佳石激声更美书堂楼嵚﨑素尚宗
　　尧防西苑及仙庄何必分彼此怡神及逺尘得句亦戒绮士习与文风斯之系深企　斋西歩石级而下有室
　　御笔扁曰得静便聮曰境诣幽惟却藻缋水澄波处养天真斋东堆叠竒石杂植疎篁为茂林脩竹清流激湍之观石上镌
　　御笔曰紫云曰夺造化功向南有室
　　圣祖仁皇帝御笔扁曰赏脩竹左右曲廊驾水环绕而
　　下
　　御笔扁廊间曰响雪聮曰庭竹张真画阶泉滴暗琴御制响雪廊诗【戊寅】　曲廊曼接千尺雪淅淅常闻响碎霙体物既堪方浄色防懐雅合晤清声　其东南层峦磊砢飞瀑下注滙而为池彷佛吴中寒山千尺雪作室其上南向扁曰千尺雪室内左右有门扁曰凝华曰流霭聮曰书遇防心皆可读泉能蠲虑剧堪听
