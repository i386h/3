<!-- { "loadSidebar": true } -->
　　皇帝起座中和韶乐作【万寿奏泰平之章曰皇躬福禄宜永绍鸿图丕丕基彤陛长仙芝乐奏箾韶丹鳯仪南山献寿巵人心悦天意随为德徧羣黎歌乐恺万年斯　元旦奏和平之章曰圣人延俊英钧天乐奏绕彤庭华夷一统宁士庻懽忻乐太平寳鼎御香盈祥烟袅瑞霭生箫韶喜九成齐庆祝万千龄　冬至奏元平之章曰皇心克配天玉琯葭灰得气先彤庭胪唱宣四海共球奏御筵珠斗应玑璿金镜朗麟鳯骞人间景福全咨屡省懋干干】乐止各退【其　贵人等位俱由宫殿监请引至后宫行礼】
　　皇太后圣寿元旦冬至三大节庆贺仪
　　是日内銮仪卫豫陈
　　皇太后仪驾于　慈宁门阶下至　长信门外掌仪司
　　内监设中和韶乐于
　　慈宁官檐下设丹陛大乐于　长庆门内俱北向所司豫设案一于　慈宁门东内阁学士自内阁奉
　　皇帝庆贺表文出【表文先期由内阁如式具拟恭　　钦定敬谨书冩】内阁官前导大学士从由　熙和中门至　永康左门外导者止大学士奉表文礼部尚书侍郎导入至　慈宁门升东阶陈表案上退内监举案宫殿监侍二人前引由左门入恭设于
　　寳座东西向礼部官奉诸王大臣内外文武官庆贺表文安龙亭内校尉舁行鼔吹前导由　东长安门至　午门外陈设如仪是时武备院卿豫设
　　皇帝拜褥于　慈宁门外正中北向辨羣臣朝位及执事官位王以下入八分公以上立中阶下左右先集　永康左门外
　　驾随入宗室公将军公侯伯大学士内大臣尚书都统子侍郎副都统男内阁学士前锋统领防军统领步军统领侍卫集长信门外文武三品以下集　午门外皆按翼东西面序立记注翰林四人立　慈宁门外西阶下御史二人立慈宁门外纠仪御史礼部官属各二人立　午门外皆东西面北上执事鸿胪寺卿二人鸣赞二人立　慈宁门檐下引进王公鸣赞二人二品以上鸣赞二人三品以下鸣赞二人视所引为位又鸣赞二人立　午门外皆东西面义鸣赞一人立于　永康左门一人立于　右翼门二人立于　熙和门内外二人立于　午门内外闻唱承传百官行礼质明礼部尚书侍郎诣乾清门奏时
　　皇帝具礼服乘舆出宫【元且由　乾清门出　隆宗门　　　圣寿冬至出　启祥门】导从翊卫如常仪礼部尚书侍郎导至　永康左门降舆入礼部恭导
　　皇帝陞　慈宁门东阶于门左西向立后扈大臣从侍于后前引十大臣于　长信门内左右序立领侍卫内大臣率豹尾班侍卫夹东西阶佥立礼部尚书转传内监奏请
　　皇太后陞慈寜宫寳座
　　皇太后礼服出宫中和韶乐作奏豫平之章【乐章见册尊礼下仿此惟乾隆二十四年冬至恭遇　　　圣寿又值平定回部另撰乐章曰慈宁集庆长坤元协徳焕嘉祥晴晖转一阳玉食承欢福履昌西极尽来王同稽首颂寿康尧阶蓂叶芳受兹福永无疆】
　　陞座乐止礼部尚书侍郎恭导
　　皇帝就拜位北向是时鸿胪寺官引王公于阶下引长信门外大臣暨　午门外百官咸就位北
　　面序立丹陛大乐作奏益平之章
　　皇帝率诸王文武羣臣行三跪九叩礼承传鸣赞官
　　接传　午门外各官均随行礼乐止
　　皇帝旋位立礼部尚书转传内监奏请
　　皇太后还宫中和韶乐作奏履平之章【乾隆二十四年冬至另撰乐章曰璿宫霭紫烟日丽彤帏百福全德范播尧天文笥珠玑普九边翚翟耀琼筵添戺线玉戺前绥和兆万年永乐恺协玑璇】乐止礼部尚书奏礼成恭导
　　皇帝出　永康左门乘舆还宫礼部官捧王公百官
　　所进庆贺表文送内阁皆退是时
　　皇太后仪驾中和乐器照常陈设其丹陛大乐移设于
　　慈宁门内檐下北向侍卫命妇预设
　　皇后拜褥于丹陛上正中设
　　皇贵妃
　　贵妃
　　妃　嫔拜褥于左右各稍后序公主福晋以下二品命妇以上拜位于丹陛上按左右翼依次分立均北面设引礼命妇二人赞相礼仪又设命妇八人前引自公主逮命妇凡与朝贺及执事者咸朝服自　永康右门入进　慈宁门于东西丹陛序立礼部尚书转传内监奏请
　　皇后诣
　　皇太后宫行礼
　　皇后率
　　皇贵妃
　　贵妃
　　妃　嫔具礼服陞舆以次出　启祥门前引命妇恭导至　徽音左门外降舆入陞丹陛至檐前东向立
　　皇贵妃以下各依左右位东西向立引礼命妇转传内监奏请
　　皇太后陞座
　　皇太后礼服出宫中和韶乐作奏豫平之章【乐章如前下仿此】陞座乐止引礼命妇引
　　皇后
　　皇贵妃等俱就拜位北面立丹陛大乐作奏益平之章
　　皇后率
　　皇贵妃以下行六肃三跪三拜礼公主王妃命妇俱随行礼毕乐止引礼命妇引
　　皇后
　　皇贵妃以下复原位立转传内监奏请
　　皇太后还宫中和韶乐作奏履平之章乐止引礼命妇
　　奏礼毕引
　　皇后以下咸退前引命妇恭导至　徽音左门外乘
　　舆还宫各退
　　皇后还宫后
　　皇子
　　皇孙诣
　　皇太后宫于
　　皇太后前行三跪九叩礼礼毕各退【其　贵人等位俱由宫殿监请引至
　　皇太后后宫行礼】
　　谨按乾隆五年十一月奉
　　防
　　皇太后万寿圣节大小臣工咸服蟒袍七日着为例干
　　隆六年十一月内阁奏恭遇
　　皇太后五十圣寿
　　慈辇自　畅春园回宫时凡在
　　慈宁宫前行礼之一二品文武大臣恳请瞻仰跪接从
　　之
　　乾隆十六年十一月
　　皇太后六十圣寿于二十一日加上
　　徽号恭进
　　册寳
　　皇帝率王公大臣等行庆贺礼
　　颁诏天下先期修葺
　　寿安宫为奉觞之所王公宗戚京外文武各衙门大臣官员辇下绅士耆老自高梁桥至西华门豫设防棚乐剧恭祝
　　圣寿是月癸未
　　皇太后銮舆自　畅春园回宫
　　皇帝御龙袍衮服乗马前导王公大臣咸蟒袍补服
　　满汉命妇咸采服各于祝
　　厘防棚前夹道跪迎
　　皇太后颁赐赏赉各有差
　　皇帝率
　　皇后
　　皇子
　　皇孙等侍
　　皇太后于寿安宫称
　　庆凡九日王公百官自十四日起至二十八日止咸蟒
　　袍补服
　　乾隆二十六年十一月
　　皇太后七十圣寿于二十日加上
　　徽号是月己酉
　　皇太后銮舆自　畅春园回宫
　　皇帝率
　　皇后以下暨
　　皇子
　　皇孙称
　　庆于寿安宫凡十一日王公百官自十一月初一日至
　　二十八日咸蟒袍补服余如十六年
　　庆典之仪
　　皇后千秋元旦冬至三大节内廷庆贺仪
　　是日内銮仪校豫设
　　皇后仪驾于　交泰殿左右设中和韶乐于　交泰殿檐下设丹陛大乐于　乾清宫后檐下礼部官捧王以下文武各官所进庆贺
　　皇后笺文送内阁质明宫殿监设
　　皇贵妃
　　贵妃
　　妃　嫔拜褥于　交泰殿丹陛上左右设公主王妃以下二品命妇以上拜位于丹陛下左右均北面设引礼命妇二人赞相礼仪
　　皇后既率
　　皇贵妃等于
　　皇太后宫
　　皇帝前行礼毕【并如　　万寿行礼之仪】还　坤宁宫宫殿监引王妃公主命妇由　苍震门入在　交泰殿外丹陛下排立启请
　　皇贵妃
　　贵妃
　　妃　嫔等至　交泰殿内两旁立随奏请
　　皇后具礼服出宫
　　陞交泰殿座中和韶乐作奏淑平之章【曰承天地道光嗣徽音兮俪我皇椒宫壸教彰万国为仪燕翼昌彤管纪芬芳春云渥环佩锵安贞德有常敷内政应无疆】乐止宫殿监引
　　皇贵妃等行六肃三跪三拜礼丹陛大乐作奏正平之章【曰正坤维兮俪皇极母仪昭万国福履永绥将六宫承法则】王妃公主命妇等俱随行礼礼毕乐止
　　皇贵妃以下俱复原位立宫殿监奏请
　　皇后还宫中和韶乐作奏顺平之章【曰瑶枢焕上台椒殿风和丽景开晴旭上蓬莱佳气氤氲遍九垓祥云防燕禖培麟趾毓兰荄雉扇影徘徊看瑞霭集宫槐】
　　皇后还后宫乐止宫殿监启请
　　皇贵妃
　　贵妃
　　妃　嫔等各还本宫引王妃以下俱出随引皇子
　　皇孙至
　　皇后后宫行三跪九叩礼宫殿监率阖宫首领太监在东西丹墀下随行礼毕各退【其　贵人等位俱由宫殿监请引至　　皇后后宫行礼】
　　皇子婚仪
　　皇子婚礼内务府豫行钦天监诹指婚吉日并列大臣命妇中偕老者奏襄婚事届期赞礼大臣偕福晋父蟒袍补服诣　乾清门东阶下福晋父北面跪赞礼大臣西面立称有
　　防今以【某】氏女作配与皇子【某】为福晋福晋父承防行三跪九叩礼兴退廼诹吉纳币【见经费】届日内务府官以防亭载诸礼物如福晋家陈币于堂陈马于庭陈
　　赐物于阶上以纳币告福晋父母祗受谢
　　恩燕防行礼如仪婚前一日福晋家豫以妆奁送皇子宫铺陈届日质明
　　皇子蟒袍补服诣
　　皇太后
　　皇帝
　　皇后前行礼若
　　妃　嫔出者并于所生
　　妃　嫔前行礼
　　皇子廼如福晋父母家行迎娶礼回宫内务府选随从女官八人豫诣福晋家阁前祗赞事命妇豫请
　　皇子宫内别室祗自宫门至于福晋家步军统领饬所部洒扫清道銮仪卫备仪仗红縀帏舆内务府总管一人官属二十人蟒袍补服防军四十人如福晋家奉迎吉时届内銮仪校奉舆陈于中堂福晋礼服出阁随从女官翊升舆下内校舁行镫八炬十前导女官随从出大门乘马前列仪仗内务府总管率属及防军前后导防行至紫禁城门外众下马步入及仪仗止于宫外女官随舆入至
　　皇子殿前降舆女官恭导福晋出舆引入宫吉时届赞事命妇上合卺酒设燕
　　皇子与福晋行合巹礼执事者皆退是日内大臣侍卫二品以上八旗文武大臣齐集福晋亲族有职人等暨同旗之大臣侍卫官员等齐集箭亭内命妇等在长房内筵宴如纳币于福晋家之仪翼日
　　皇子及福晋夙兴朝服内务府管领妻二人导诣
　　皇太后
　　皇帝
　　皇后前行朝见礼
　　皇子前立福晋后立
　　皇子行三跪九叩头礼福晋行六肃三跪三拜礼次诣所出
　　妃　嫔前行礼
　　皇子行二跪六叩头礼福晋行四肃二跪二拜礼各如仪退【其何处行礼之处宫殿监督领侍皆预奏闻请　　防】
　　皇子仍如福晋父母家行礼如前仪
　　公主下嫁仪
　　公主下嫁之礼内务府豫行钦天监诹指昏吉日并列大臣命妇中偕老者奏襄昏事届期赞事大臣偕额驸蟒补服诣　乾清门东阶下额驸北面跪赞事大臣西面立称有
　　防今以【某】公主择配【某】人额驸祗受
　　命行三跪九叩礼兴退初定诹日额驸家备驼一马八羊八十有一酒九十尊诣　午门前恭进得
　　防分纳所司是日
　　皇帝御保和殿筵宴额驸父额驸暨奉
　　命入宴之王大臣侍卫等侍宴如仪
　　皇帝还宫理藩院鸿胪寺堂官引额驸父等至　乾清门西阶下序列行三跪九叩礼退是日内监设中和韶乐及丹陛乐于
　　慈宁宫常次如仪尚膳女官设
　　皇太后筵于寳座前南向设
　　皇后筵于东西南向又以次设
　　皇贵妃
　　贵妃
　　妃　嫔席于东西少后佥向额驸母及其族中诸妇设席于　嫔席之下少南西位东面进爵命妇侍卫命妇设席于丹陛下东位西面午刻
