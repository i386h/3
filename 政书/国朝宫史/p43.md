<!-- { "loadSidebar": true } -->
　　御制赋得一房山诗【戊寅】　架楹玲峯上歩磴嵌岩底夤缘陟其巅仍在一房里开盼羣岭攒簇参席几秀色互映带妙趣无彼此炙毂辨难穷转物理若是　由房内南间石岩蟠旋而下为　蟠青室
　　御制蟠青室诗【戊寅】　落落亭前千歳松之而蟠屈俨青龙荆凡阅尽元明世依旧参天翠色浓　由悦心殿前循山西行有石桥南北坊楔各一
　　前后各有榜南向曰涵秀曰濯锦北向曰挹源曰艳雪渡桥有坊楔二座前后各有榜南向曰芳渌曰舞藻北向曰静游曰纫香其中为　琳光殿殿后为　甘露殿榜曰莲界慈缘聮曰不二启津梁同归法海大千空色相自覔心珠庭多竒石环绕皆水又后有殿榜曰水精域聮曰镇留岚气闲庭贮时落钟声下界闻　琳光殿北延楼二十五楹左右围抱相合
　　御笔匾曰阅古楼乾隆丁夘以内府所藏魏晋以下
　　名人墨迹
　　命儒臣择其尤者钩摹上石为
　　御定三希堂法帖三十二巻既成以石刻列嵌楼壁上下翰墨琳琅辉映廊庑楼后层有匾曰翠涌虹流
　　御制阅古楼诗【甲戌】　寳笈三希萃法珍好公天下夀贞珉楼飞四面开屏幛神聚千秋作主賔不杂嬴刘夸博广畧存魏晋要精真游丝灯影参元契大块文章沆瀣津
　　御制阅古楼诗【甲戌】　新题阅古署延楼每与前贤共倡酬一晌徘徊神别契士衡赋识卓千秋
　　御制阅古楼诗【乙亥】　精华四壁萃球琳通防参余怯背临独喜惜隂澄静照更因稽古契遐心
　　御制阅古楼诗【丙子】　目成此日吟中句身在前朝望里图着壁风华千古阅与稽岂止系斯须
　　御制题阅古楼诗【庚辰】　壁勒千年字架藏四部书每因暇来憩欣与古相于翰墨潄芳润云烟幻巻舒欲询陆司马所阅竟何如
　　御制题阅古楼静室诗【庚辰】　千秋法寳聚球琳三寸离钩妙义寻大士如如破顔笑威音那畔祗而今　楼之后楹平临山池建石亭于上镌
　　御笔匾曰烟云尽态其北为　畆鉴室先是乾隆癸
　　酉于山之西麓辟地得古井一
　　御制古井记以识其事因于　阅古楼北构朴室三楹周以歩櫩后临方塘引古井之水由石亭山池注之
　　御书顔其室曰畆鉴聮曰天光水态披襟袖岸芷汀兰入画图左室聮曰山容空外秀波态席前浮右室聮曰一水镜呈当面满魄氷轮映举头后室聮曰镜光呈朗照竽韵发清机
　　御制古井记　白塔永安寺葢就琼岛故地而建所谓广寒殿玉虹金露之亭皆湮没不可考适有所营葺工人于山之西麓掘地得废井一防甃木盘层累鳞祴寻丈以深灼灼有水不瀱以眢巽下坎上合羲经义辘轳绠汲可致山巅乃知辍耕录所称引金水河于山后转机运至山顶者舎近求逺妄也明矣不寜惟是所云岛土取自塞外者更妄也当时纵为厌胜或少取塞上之土置此则有之矣岂有凿掘辇致于数千里外以成是山之理意者疏浚液池不能移土于逺即就近成此岛耳夫显而易见者尚淆讹至此史氏之耳食影谈任好恶而颠倒是非吁可咤哉井不可幕而杜牧辟之顾谓废井之无水者或致伤人今得此于堙埋土封中不浚可汲导流助景事半功倍故乐从司工之请而存之琼华岛始于金至元时改称万夀山或讹为万歳山兹不具论惟是防防盘榦半千年物而人视之与今之木若甎无以异若夫宣徳成化之瓷则人寳之其初岂离土哉物之托质失尺寸而贵贱殊别与夫人之好恶逐目役髙下鲜定衡者吾以慨古澄照息其是非焉
　　御制畆鉴室诗【甲戌】　方塘防一畆朴室得三楣古井新成记春明昔费辞松头浴月影藻面漾风漪幽致今朝别当前水鉴宜
　　御制畆鉴室诗【甲戌】　古井方深浚天池讶逈成涟漪半畆澈风月四时清繁藻頳鱼跃新林黄鸟鸣寜惟斯用汲即事凛王明
　　御制畆鉴室诗【乙亥】　千年古井事新淘山半渟流学濮濠何必本来较髙下鑪峯还比瀑帘髙
　　御制畆鉴室诗【庚辰】　疏剔得古井事半功倍蒇居然一畆池岩腰镜光展小阁俯其上每来兴不浅爱临绮縠披那问辘轳转激行虽有时就下固无舛所以子舆氏示人曰性善
　　御制畆鉴室有防诗【庚辰】　山池凿半畆水贮泛防得秋气亦澄依临如披鉴江湖所鉴广畆鉴如盆防然当照物时明也原非暗大智所未知小智知堪念执两而用中服膺慎莫厌
　　御制畆鉴室诗【辛巳】　水浑成畆鉴池书斋池上对偏宜漫须致诮涸堪待且防常逢盈不亏一节之明皆自得无私而照即吾师设如水落原非鉴物意不留髙更竒
　　由　阅古楼而北为
　　漪澜堂据琼岛北麓略仿金山规制为之南瞻穹塔北俯液池正中北向为　碧照楼长廊六十楹左右环绕俱有楼东尽　倚晴楼西尽　分凉阁楼上聮曰空明爱天水飞跃任鸢鱼
　　御制雪后登碧照楼吟望诗【己夘】　昨已传宣琼岛游诘朝积雪景偏幽即防氷影银揩镜更胜波光碧照楼古木扬猗梅破蕚小山焕彩玉成丘向来粉壁无题句似为今畨清赏留　楼下为门榜曰湖天浮玉入门即
　　漪澜堂也聮曰萝迳因幽偏得趣云峯含润独超羣又曰动风满谷波澄月一奁　西暖阁聮曰四面波光动襟袖三山烟霭防壶洲堂后檐榜曰秀写蓬瀛
　　御制题漪澜堂诗【癸酉】　胜迹遥思琼岛隂每因余暇一登临云楼髙下规浮玉春树参差吐金出浪鱼喁披锦縠入松风籁谱瑶琴漪澜匪慕沧浪意舟水民情静防心
　　御制秋日漪澜堂诗【癸酉】　鴈塔凌青汉鸾堂枕碧涛色声归静域草木尽仙曹练影前饮虹光堤外韬微风防太液真觉九秋髙
　　御制暮春漪澜堂诗【甲戌】　岧嶤峙穹塔衍漾浮液湖画树叠峯棱绿縠周堂除白烟带嫩栁紫茸发新蒲缋藻潜游鳞梯浪起飞鳬妙趣上下察神诠动植俱三叹吾与防言志何伤乎
　　御制漪澜堂诗【甲戌】　弓様围楼镜様波中堂俨是影清娥慢言七寳琼居绮不借千枝桂树娑檐际光翻银液藻间声按羽衣歌独予水鉴因心切澄照何当惕对多
　　御制漪澜堂诗【丙子】　堂座漪澜澜未漪澄观恰得防心资气机理趣无多子好是端倪蕴酿时
　　御制漪澜堂诗【己夘】　春氷未泮湖春气已昭苏仙木吉祥御绮屏瑞霭扶获金不殊地浮玉宛成图比似新丰市胡寛底借乎
　　御制题漪澜堂诗【庚辰】　冻解碧澜漪凭又一时影翻横梠练色借蘸杨丝图画难容拟贞元谁所为髙斋设致语道是祗如斯
　　御制漪澜堂小憩诗【庚辰】　漭沆澄虚若镜空嬴他镜者漾防风有情鱼跃鸢飞共无定游丝灯影同琼岛隂含五云表液池秋满一中澡身浴徳时披对学海因之溯莫穷
　　御制漪澜堂诗【庚辰】　湖堂北向号漪澜太液秋风正好防月朗雅宜常对镜桂香那借更薰兰金山图画张京国白帝权衡御水官陡忆下河重被潦民艰戚戚倩谁寛
　　御制漪澜堂诗【辛巳】　山北读书堂液池俯楹旁因风常得态无月定何妨早识人情似惟惭笔阵方子舆观有术切已勉成章　碧照楼之左为　逺帆阁亦北向阁上聮曰水光山色澹容与云帆月舫常留连又曰涌金何事称图画浮玉端知在戸庭阁下南向匾曰层观上跻东室匾曰即事多美聮曰云卧天游无不可风清月白致多佳
　　御制逺帆阁诗【庚辰】　浮玉楼台似江天入企情虽殊石簰侧亦有布帆横颇觉宜风月而非为利名遥瞻无恙者疑过润州城
　　御制逺帆阁戏题诗【庚辰】　氐父见逺帆如梭织未己其景故入咏髙阁因成此十来偶一登十登偶一试舟无七八多行弗一二里水亦岂云濶帆亦何曾驶黄头已劼挶不觉其劳矣为官驱怯往为已禁难止一笑悟人情人情即至理　阁后为道寜斋聮曰风自凉经松越峭月原明映水逾清西室聮曰静参倪筦禽鱼适悦可襟懐翰墨凭阁上聮曰石古泉清轩爽且静风恬露润花竹秀而鲜
　　御制道寜斋诗【癸酉】　仲舒对制册道者治所繇诸葛戒中郎寜静匪外求是皆述公奭至论昭千秋虚斋顔道寜以道寜能不雕绘讵足尚澹泊有余休无益不可作自问殊难酬
　　御制道寜斋诗【乙亥】　液池氷已泮着处可桡停纳峯遥白阶含苔嫩青韶光才醖酿春物未薰馨静观孰无志艰哉以道寜
　　御制道寜斋诗【戊寅】　祓禊流觞两不须湖山趂便小游纡对时真惬农桑庆寜道非闗视聼娱风软栁条皆绾玉雨余花树尚编珠前拟谢芳菲节一巻言经静味腴　漪澜堂之右有堂匾曰晴栏花韵聮曰树将暖旭轻笼牖花与香风并入帘西室匾曰壶天东室匾曰宜雪前有台与堂相对堂右为　紫翠房
　　御制紫翠房诗【庚辰】　漪澜堂畔室假山围旧峭偨池互罗落嶙峋入窱紫翠幻万状朗朗延曦照生色画屏张谁能观徼妙　房之东为　莲华室聮曰相于明月清风际只在髙山流水间
　　御制莲华室诗【戊寅】　玉芙蓉上置精舎櫺上都摹君子花偶至不妨结清习炷香阅妙法莲华　相对有小室匾曰真如供梵王像聮曰黄花翠竹常住相仙露明珠自在心　漪澜堂之后竒石万叠巗壑玲珑石洞攀援出山顶有亭为折扇形匾曰延南薰聮曰五明招得薰风奏七寳修成璧月清其东山上有亭匾曰一壶天地
　　御制赋得一壶天地诗【庚辰】　十笏无余地一壶有别天虚足揽结诘径偶延縁寥落四禅表希夷万景全神谋惟妙逹俗虑不期蠲领要契元始入防得自然张申如蓦遇那拟问全编　亭东为环碧楼楼前有小石平台
　　御制环碧楼诗【丙子】　窈窕廽廊宛转通到来层构耸壶中讨源每以初艰致得趣因之转不穷座挹山光兼水态延秋月与春风凭髙望逺真空濶正借岩枝防欝葱
　　御制环碧楼诗【丁丑】　一楼一室各称名得概随方自防情着语再三率因便搜题左右不妨生重隂叠翠地无隙玉露金风天与清最喜近郊堪纵目村村寳穑望西成
　　御制环碧楼诗【庚辰】　危昻石笋矗崚嶒迥得云楼倚曲陵万碧丛中行不尽到来骋望更栏凭　由楼绕廊而下为　嵌岩室聮曰涧筑松涛相问答峯容波态总氤氲
　　御制嵌岩室诗【丙子】　见天于仙壶生树不土壤谷情有顾盼峯势自偃仰掲檐低可寻布席方容丈近歩虽萦纡遐视极寥朗王宰奚形容韩众或来往
　　御制嵌岩室诗【丁丑】　假山似真山嶻嶭亦岨峿结宇依峭蒨时时落花雨防之乃不穷即之复无所人境谁使然于斯难着语　西渡石桥有亭曰小昆丘由亭西南石磴委宛而上有平台石柱为铜仙承露即　道寜斋后也
　　承光殿之东与　蕉园门相对者为　桑园门入门循池东岸而北数百歩过　陟山门　誃门路西有水殿一区以藏
　　御舟路东门三楹西向入门循廊蹑山而北有堂据山巅北向者曰云岫聮曰风月清华赢四季水天朗彻绕三洲
　　御制云岫厂诗【己夘】　坐来怪底湿衣襟却见英英出碧岑一缕欲飞何处去定知琼岛作春隂
　　御制云岫诗【己夘】　湖水未増波岫树已回翠夏季景始佳雨后云生昜岩廊接芸室拾级深幽致逐歩荟蔚状惬懐苍茫意　西向者曰崇椒由崇椒长廊曲折北下有轩北向临池榜曰濠濮间轩内匾曰壶中云石聮曰眄林木清幽防心不逺对禽鱼翔泳乐意相闗又曰画意诗情景无尽春风秋月趣常殊
