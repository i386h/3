<!-- { "loadSidebar": true } -->
　　御制瀛台木变石歌效李长吉体【辛酉】　大山穹谷崇且盘山头鹤驻曽栖仙岑峦岖峿扶孱顔金堂玉室相钩连云兴霞蔚吐紫烟含嚢灵瑞如陶甄灵林防防冠其巅其幽樷杂多桂兰是为天宇宅天男乃有异木镇厚坤蚖菕杜松非其伦蔽亏天日无朝昏为舟十数皆其孙匠石却顾持斧奔水龙喷泉沃厥根啼蛄吊月星漏防干云负霜枝曲卷灵鸧振翅毛羽鲜老桂漫夸呉质眠白榆空足沈郎钱栉栉银云车盖翩挂以双丸绕魄渊寿比散木已有年女夷不敢司厥权付之圆盖全其天支离幻作秦女焉会观木石兹同坛为髪为身一体全亭亭杰竪无比肩暖春生玉疑蓝田磷磷烂烂出五源女娲炼石兹尚存傍林挿岩絶攀援竒礓讵妨山溜穿五丁不可夺其坚端州石工安足论移来曽受海神鞭五车能上束马牵都下倾城咸厌观方壶蓬岛资盘桓辞山不恋山木繁琼台璿室何丸丸罘罳风呌露掌寒汉唐池馆今依然为薪非火悟火传
　　御制题瀛台木变石六韵【庚辰】　香扆前墀屿棱棱胜国留莫稽来所自难悟是何由风雨长林里荆凡大海陬精华有独得气味本相投宁介荣枯意还辞斤斧修春明如续録文献此堪求　又南临水为　迎薰亭扁曰对时育物
　　圣祖仁皇帝御制夏日迎薰亭诗　苑启迎初夏亭隂午未阑雨过池藻碧日绽海榴丹水木含清景禽鱼得静观薰风能解愠试取玉琴弹　自　翔鸾阁至迎薰亭统名　瀛台三靣临水围置竒石杂
　　植花树层岩幽壑委曲曼回蓼渚芦湾参差掩暎其南即南海也
　　御制瀛台记　入西苑门有巨池相传曰太液循东岸南行折而西过木桥邃宇五间为勤政殿自勤政殿南行石隄可数十步阶而升有楼门向北扁曰瀛台门内有殿五间为香扆殿殿南飞阁环拱自殿至阁如履平地忽縁梯而降方知为上下楼楼前有亭临水曰迎薰亭东西竒石古木森列如屏自亭东行过石洞竒峰峭壁轇轕蓊蔚有天然山林之致盖瀛台惟北通一堤其三面皆临太液故自下视之宫室殿宇杂于山林之间如图画所谓海中蓬莱者名曰瀛台岂其意乎
　　圣祖仁皇帝御制瀛台偶作　蝉鸣槐叶緑鱼跃芰荷风太液临斜景参差更不同
　　圣祖仁皇帝御制瀛台诗　红防桥转白苹湾疉石参差积翠间画舸分流下水秋花倒影镜中山风微瑶岛归云近日落青霄舞鹤还乗兴欲成兰沼泳偶从几务得余闲
　　圣祖仁皇帝御制夏日瀛台许奏事诸臣网鱼擕归诗西苑颇幽防崇台俯畿甸鲜云防修廊南薰披广
　　殿水木既周遭卉物亦葱蒨岚光翠欲流林晖清可荐于兹涤烦暑敢曰恣防衍眺逺畅阳和居髙协灵撰朝来览封事洒洒意忘倦髙阁昼漏移彤墀集羣彦靖共往汝谐勤劬答予眷姑为池籞逰从容任所便投纶锦鬛飞举手纎鳞见委蛇退食心庶几娯式燕
　　圣祖仁皇帝御制瀛台诗　岁序开炎节离宫绕翠微莲香开讲席栁色暎垂衣物阜风光好时清奏牍稀罢朝鹓鹭散花下佩声归
　　世宗宪皇帝御制瀛台泛舟诗　春深逰上苑鼓柂荡中流波涌方壶岛林开翡翠楼落花飘两岸垂栁拂扁舟此日欢无极
　　君恩被特优　暮转西池棹风微锦浪平蜻蜒闲自得鸂递和鸣举网双鳞获停杯四韵成仙山何处访即此是蓬瀛
　　御制二月十三日恭侍
　　皇太后逰瀛台纪事诗【己未】
　　永康晓辟问
　　安回鳯辇晨逰重侍陪摇曵晴光看御柳分明春色遍宫梅西山翠暎屏风列太液氷融镜面开仰识
　　慈顔多恱豫熙熙万物乐春台
　　御制夏日题瀛台诗【壬戌】　文轩梧竹倍凄清座拥琳琅爽自生髙处近天无暑气人间此地是蓬瀛水涵银海月为镜苔防瑶阶石作枰草木敷荣鱼鸟适由来物物遂生成
　　御制雨中瀛台泛舟诗【壬戌】　云为栋宇玉为田草木懐新摠净妍自是方蓬难得到却教仙汉破轻烟
　　御制秋日瀛台诗【壬戌】　岚光波影鬪新晴楼观图云镜里明八月桂风天半馥西山晓翠座中横苔纹防砌排碁局霞缕飞空曵防旌更喜晶阳辉素宇诗情人意共秋清
　　御制冬日瀛台即事诗【壬戌】　禁城鸡树晓烟凝谿壑天然偶眺登积素坠枝全作雨悬流落涧半成氷丹楼翥鳯三洲外玉殿疏龙五色层淮浦灾余筹卒岁肯因清宴释心凭　馺娑青骢踏玉华镜中轩阁列仙家步来梅圃疑新昼坐久氷牀当小艖屈戌祥风浮篆细防晴霭入帘斜天心来复谁知觉有脚阳春已动葭
　　御制腊日侍
　　皇太后逰瀛台恭纪诗【壬戌】　腊雪才封扣玉除祥云
　　羣捧
　　太安舆眼前景物供吟笔镜里河山入绮疏梅蕊嫩还依日煦柳条秃不倩风梳春晖焕景仙壶永至乐优防奉
　　起居
　　御制夏日瀛台诗【癸亥】　文墀緑缛软莎茵镜水屏山尽逺尘风过横塘筠是佩雨余曲岸柳为人目穷碧落兴懐旧景艳朱明得句新犹忆丁年多暇豫扁舟时泛藕花濵　云锁林闗緑欲齐瀛洲一迳步芝隄披余芸帙香盈手坐久兰烟篆吐猊画里湖山空粉墨镜中楼阁印玻瓈南薰茂对澄懐永太液波涵万象低
　　御制题瀛台旧书舍诗【癸亥】　精舍遥看池屿连依然书带緑窻前那无逸兴如今日剩有残题忆昔年树色溪光成静赏花香鸟语絶尘縁旋临勤政咨时务郅理迟登愧古贤
　　御制新秋瀛台即景诗【癸亥】　霁后林峦翠黛横无边诗景座中生砌葩防缀丁星紫镜浦周环淡沲清漫说梯山隣北极喜看白帝酿西成桑畦稻陇均堪赏写出终年望歳情
　　御制瀛台独梧树诗【癸亥】　瀛台独梧树凌云势方上森森孙枝稠团团佳防广吟风入静思滴雨増幽赏鹪鹩不敢栖疑结九苞想抚摩緑玉质防倚懐畴曩
　　御制冬日瀛台诗【癸亥】　方蓬何必隔尘喧云拥糺卿紫凤垣傍圃珠悬新蕾笑垂崖玉溜涷澌防阳回晷线依然永人静风帘自解掀肯以羲娥资玩愒还将消息騐贞元
　　御制春日瀛台即事诗【乙丑】　云酿疑蒸雨花迟似驻春莫嫌时寂寞已觉景鲜新蝶栩红芳底鸥眠緑水濵舞雩曽防意忆昔一闲身　佳节含韶富闲愁触绪多也知春可乐常奈闷中过逐景聊复尔看花似若何维摩无说说身不着曼陀
　　御制初冬日瀛台诗【乙丑】　君雁回灵沼卿云拥趯台乾坤壶里永楼阁镜中开人字犹存柳珠妆欲试梅温暾明牖暖几暇一徘徊　书室俯清浔芸编默会心三余堪偃仰昔日此光隂波静观鱼乐枝空听鸟吟依然濠濮想不必问泉林
　　御制春正幸瀛台曲宴外藩诗【丙寅】　朗鬯璇霄霁景防春回别院柳将稊奉时南面酬东陆来贺西凉与北鞮瑞拥绮霞凝紫盖辉腾珠树暎丹梯一家中外康賔集湛露歌成更辑圭
　　御制正月十六日奉
　　皇太后瀛台看烟火即景灯词八首【丙寅】　夜珠东望
　　正圆规南极祥光暎座垂
　　王母瑶樽斟北斗由来西苑是西池　邹阳律里气初旋万岁山前春欲然簇簇鱼龙纷陆海离离琼玖积银田　谁遣微云防太清银蜍为让火蛾明上元此日有余乐宣德当年奚比衡　贤王列坐赐酥茶中外熙和久一家百道如虹朝贝阙万条似箭走金蛇　云霞锦绣灿瀛台花发何须殷七来百子池边麟卓荦万年枝上鳯毰毸　玉蝀金鳌亘夜光非烟馥郁袅风香殿前底事金莲撤归第羣看相是张　火里开花幻岂真轮中转法佛兮人乍从上苑观梅柳叶叶枝枝有脚春　瑞叶琼花镂上林东风又复作轻隂诗人漫道妒佳景农父多应比好霖
　　御制仲春瀛台诗【丙寅】　弥月迟临幸林亭已载阳氷溶开玉镜鸟哢按银簧莎阪轻添色梅丛渐怯香池边人字柳放眼盼韶光　欲向芳春问春从何处来贞而元复始生以息为胎水态缃纹动山容黛影开淑清枉渚畔上已待浮杯　胜地随縁赏新诗即景敲看松无改色抚竹有含苞回雁翔灵沼刍尼贺故巢轻云将作雨属念在青郊
　　御制初夏瀛台诗【丙寅】　趯台新緑窣朱阑一雨林塘顿改观婪尾风光浑似画鸭头甲煎絶胜兰乳巢新燕防纹鳬万物形形色色殊识得羲经真易简南风一曲想姚虞　凝黛夭容谁为洗湔尘花气却如蒸弄田尺泽霑丰泽念到皇畿喜倍増年来忧喜更如何六幕均调自恧多膏壤回蘓
　　生意满灵台欣此对清和
　　御制仲秋瀛台诗【丙寅】　风光澄碧宇秋意入新词花木自为景山川亦识时紫烟浮曲榭白日飏逰丝鹤顾梳翎影鱼吞在藻漪几闲方适趣年有更勤思独忆淮扬郡怦然心不怡
　　御制岁在丙寅序行金昊有秋叶庆景物咸和敬稽
　　皇祖时曾举瀛台锡宴之典宗亲咸与爰循旧制集王公宗室等于八月二十七日瀛台宴赏用展周亲因成三律　露色烟光霭禁垣昌辰佳宴会亲藩谷登万寳真成瑞菊先重阳已泛樽拂槛茏葱木有本拍堤汪濊水宗源何须礼数拘酬酢同是
　　神尧膝上孙　雁齿红桥玉影明壶天纵目俨蓬瀛拂招林牖风光美负带烟霞景物清笑语从容伯兮叔献酬交错弟于兄一堂敦睦家人吉却陋山河带砺盟　绮疏晴旭丽曈昽乐事天伦和气融徐进雕槃有瓞繁滋扣砌树连丛情抒共许飞吟管兴洽偏思驻漏筩行苇歌成欣既醉髙秋楼阁霭春风
　　御制我
　　皇祖时曽集大小臣工于瀛台宴赏甚盛典也兹因西成丰稔百物蕃昌于八月二十八日赐宴公卿庶僚于瀛台以昭继绳宣豫之意得诗四首【丙寅】趯陂鹓侣接鸣珂霁宇空澄气色和共喜向筵开早菊多縁纪岁得嘉禾柏梁台畔腾牋集仙蕚亭边载笔过缅想
　　虞廷传盛事飏言何以继歌　镜中楼阁五云稠皎日扬辉素景浮湛露诗成天酒下蓼萧乐作徴招流曲江早献千秋鉴梁国还登太液舟三世方明陪御赏从教佳话冠螭头　璇霄独覩晓蟾姢济济冠裳拥庆烟丹粟香中陈桂醑玉山颓处酌琼筵崇牙徐听钧天奏髙阁遥闻昼漏传此日含毫多沈宋昆明漫数景龙年　茏葱鸡树翠华留相悦君臣共唱酬镐上宴开惟卜昼楼前酺赐正登秋在隂鸣鹤方縻爵乐藻逰鱼不避钩试问彬彬玉堂客瀛台然否即瀛洲
　　御制秋日瀛台集臣工宴赏既仿柏梁体聨句复召大臣及内廷翰林等三十八人用唐臣李峤侍宴甘露殿诗为韵依前岁翰苑故事朕成首什及末章羣臣以次分赋【丙寅】　兰舟玉蝀风珂马金鳌月令日秩威仪文筵盍簮笏
　　皇祖垂芳型元臣会华发防酒于以柔晚香犹未歇拈诗得李峤成序懐王勃申咨山甫俦其何补衮阙白藏昌百嘉西苑驻重牙翔鳯馡香穗逰龙卷
　　浪花喜因歌黍稌政可问桑麻水影含桥直山容入座斜杯浮浆是瀣盘进枣如侍燕诗成处还看飞暖霞
　　御制暮春瀛台泛舟诗【丁夘】　緑栁丝丝暎画船沿洄如坐镜中天杏桃破蕚铺春色鳬雁乗波没晓烟锦防牙樯绮靡湖光云影得安便棹歌底借黄头发夹岸鸣禽胜管弦
　　御制晚秋瀛台即景诗【丁卯】　仗马排芳岸逰龙达玉津趯台宛蓬阆香扆重逡巡树态疎添紫波光皎叠银谁云秋色老兰戺镇涵春　绮砌黄花秀嘏帘朱鸟晶篆烟徐逓馥芸帙静含清岩峡犹飞瀑池亭可泛觥蓼萧逰豫处着壁画图成
　　御制瀛台揽景诗【戊辰】　春风习以和春水緑而鲜春苑既骀荡春人亦熙闲寄情蓬瀛地得句水云间昻首睋旸台回眸睎蓟川谿桃未吐霞陌栁已带烟向阳鹊补巢背雪雁下滩万物欣莩甲一心图治安无逸戒嬉逰有卷勉干
