<!-- { "loadSidebar": true } -->
　　诏设金鳯衔而下焉其北相直榜为
　　端门康熙六年重建制与　天安门同南立华表二左右两庑各二十二楹东为
　　太庙街门门内为
　　太庙正南门五楹　前殿九楹两庑各十五楹　中殿九楹两庑各五楹后殿与中殿同其正南门外桥五座桥下向无水乾隆二十六年始引金水桥水注之东为　神库牲亭西为　神厨俱如礼制
　　御制孟秋时享
　　太庙诗【庚申】玉斗回旋届指庚金舆夙驾紫鸾鸣矞
　　皇礼乐陈
　　清庙糺缦云霞焕宝楹陟降俨临
　　神鉴赫显承佑启泰阶平礼成肃穆瞻霄汉何限依迟
　　霜露情
　　御制孟春有事于
　　太庙诗【甲子】　条风渐噏温春露感心源
　　精禴遵前制斋躬步
　　庙门奉
　　先思曷极观徳畏常存执事咸宗隽秉圭惟孝孙乐初修拊石礼始溯捭豚薪槱祥烟起缭垣上晓暾
　　御制孟冬时享
　　太庙礼成述事诗【甲子】涤志斋三宿
　　精禋举质明奉时修
　　禴祀考乐叶韶韺馨荐忱爰托心忪礼欲成假思不可
　　度颙若有余诚如在
　　音容感孔懐霜露情
　　桥山凝望处忾僾达三京
　　御制孟冬时享
　　太庙礼成有述诗【乙丑】　祭以时惟孟尝因节届贞肃
　　雝钦
　　陟降凄怆仰
　　昭明元酒于尊荐嘉粢我簠盛露霜无那感寒暑不禁情似觉羮墙见如闻謦欬声礼仪欣告备绥我假
　　思成
　　御制孟春时享
　　太庙恭述诗【丙寅】　卜祥惟谷日修禴考禋宗
　　太室冠裳肃王春烟霭浓
　　格思闻謦欬铿若奏笙钟受福吾何敢穹防仰
　　圣踪
　　御制孟夏时享
　　太庙敬成诗【丙寅】清和方入律禋享正当晨一脉声容接千秋礼乐新
　　格思懐謦欬迄用重逡廵膏泽新敷徧钦承倍惕寅御制孟夏时享
　　太庙诗【丁卯】
　　太室穆清地明禋孟夏辰岁时展殷荐
　　祀事重躬亲曙色分笾豆卿云拥柍桭骏奔森玉叶一
　　本溯天伦
　　御制孟冬时享
　　太庙礼成有述诗【丁卯】午门鼔响防晨光
　　太室修烝继履霜僾忾心源承
　　一脉躬亲祭典重三王宗潢执事笾铏肃韶乐陈庭磬管将讵止祈年兼卜世绳绳奕禩奉萁芗
　　御制孟冬时享
　　太庙诗【戊辰】　元英才节届烝祭以时将
　　太室卿云焕
　　五朝帝烈光追思曷有极一脉永流庆制治慙成泰书年幸告康惕干心久切仪式志靡遑忾僾相通处惟祈我武扬
　　御制孟春时享
　　太庙诗【辛未】　鲁论钦与祭周雅咏于昭
　　太室修精禴王春报始韶瓞瓜緜益衍本木接非遥济济趋三献依依盼
　　九霄僾闻希
　　黻扆显相肃鹓僚
　　啓佑鸿规逺丕承仰
　　五朝
　　御制孟冬时享
　　太庙诗【壬申】　四孟临阳月六宗钦本仁
　　祖功千禩显德水一源亲謦欬思何极继承志益谆黻
　　屏俨
　　来格告彻重逡廵
　　御制孟夏时享
　　太庙诗【癸酉】　鳯纪纯干月鸾韶清徴音
　　神功钦在昔
　　圣翼逮斯今济济宗潢列绵绵瓜瓞寻永思有所本
　　爱敬益殷心
　　御制孟夏时享
　　太庙述事诗【甲戌】
　　太室修时享躬亲祀事将本仁思謦欬观徳想衣裳乐
　　律含清征南讹届正阳若凭钦
　　降嘏继序励其皇
　　御制孟夏时享
　　太庙诗【乙亥】　祝融临孟月
　　太室举明禋一脉精神贯万年茀禄蓁拜墀陪列辟
　　执爵进宗亲
　　祖烈于今赫流沙仰集鳞
　　御制平定准噶尔告祭
　　太庙述事诗【乙亥】　告成蠲祀异尝蒸
　　太室薫风瑞霭凝梗化昔延六十载懐恩今挈百千朋
　　伊犁辽阻奚堪恃
　　列祖威灵实式凭久计永安方厪念敢因蒇事忘兢兢御制孟冬时享
　　太庙礼成有作诗【丙子】
　　太室烝禋举躬亲志倍钦代因时递逺敬与慕俱深鳯
　　管和韶奏牺尊清酒斟不迟还觉速
　　僾忾俨如临
　　御制孟冬时享
　　太庙礼成纪事诗【丁丑】　吉朔修尝进吉蠲
　　假思仰兾意颙然洋如在上原一脉勿替引之于万年三献礼成八佾舞小春律在五丝午门迎送增苏对
　　祖烈今扬西海边
　　御制孟夏时享
　　太庙诗【戊寅】
　　太室修时享律惟仲吕应
　　开基遡天造绵禩愿云仍礼乐祈
　　来假几筵俨若凭觐
　　光诚有志明义究何曾
　　御制孟冬时享
　　太庙述事诗【戊寅】质明徂位展防思职事天潢式礼仪追逺丕绵一脉瓞靖遐耆定万年基不迟废彻廻瞻
　　庙有肃冠裳列迓墀昔厠大宛今布露延庥孰匪祖威贻
　　御制孟冬时享
　　太庙诗【己卯】
　　太室修丰祀阳丽小春万年福永茂一脉气弥亲磬管云门奏豆笾宗器陈于斯思继述嗣服凛惟寅
　　御制岁暮祫祭
　　太庙述事诗【己卯】璇玑临岁暮
　　太室祫冬烝
　　九庙萃神爽一躬凛继绳瞻羮惜彻馔传火騐悬灯羃
　　防祥花布
　　天恩倍敬承
　　御制孟夏时享
　　太庙诗【庚辰】　水木溯源本豆笾式礼仪
　　思文钦世德贻我幸丰绥祗以瞻依切宁教废彻迟继
　　绳惟日励敢懈借
　　重熙
　　御制孟夏有事
　　太庙礼成诗【辛巳】　撰日惟中朔恊时逮正阳天经钦
　　与祭世德咏延昌
　　僾见神容对骏奔宗子襄一湾引金水万叶衍银潢
　　西为
　　社禝坛门门内为坛北向制二成第一成方五丈次成方五丈三尺高五尺陛四出上用五色土随方筑之壝垣四面开櫺星门缭垣土色亦各以其方瘗位向在坛内乾隆二十一年缮修坛宇
　　勅移于坛外西北隅坛北为
　　拜殿西为　神库　神厨牲亭俱如礼制
　　御制仲春祭
　　社禝坛诗【辛酉】
　　秩宗尊百祀敛福锡羣黎典重明禋盛心殷望岁齐牲牷陈俎豆南雅奏金鼙六出新飘瑞公田正好犁
　　御制仲春上戊恭祭
　　社禝坛诗【甲子】东陆暾将曙熙春日载阳明禋遵振古崇德佐
　　维皇香雾霏神鼎卿云拥帝觞丝匏方合奏缀兆早成行物备九州贡土分五色方一衷防致愿庆锡我年康
　　御制秋祭
　　社禝坛诗【丙寅】　祈报遵先制防寅倍已增丰年振古庆
　　神贶信今承祝史辞无忝
　　帝觞露正凝燎烟霏起处晴旭恰东升
　　御制仲春躬祭
　　社禝坛诗【丁卯】重农遵旧制蠲吉举春祈瑞霭方坛合
　　昭明神载依玉绳刚运斗朱鸟旋扬晖伫吁微衷格甘膏遍甸畿
　　御制仲春恭祀
　　社禝坛礼成述事诗【壬申】举趾东郊农务临质明承祭兾
　　居歆春祈秋报从常典民谷王封合并钦方俎备陈肥腯物崇牙叠奏太平音洁觞三献昭和鬯德养方占岁在壬
　　御制仲春躬祭
　　社禝坛诗【癸酉】春祈祀典厪躬行右阙晨趋率辟卿立我烝民知谷重藐子小子识君轻六钧防凤仪仙乐三献卿云
　　帝觥悬鼓和鸣物甲坼青郊正待省新耕
　　御制仲春
　　社禝坛诗【甲戌】　玉辇行西阙
　　松坛祭仲春质仪遵古昔农事重躬亲雅乐依声永太羮不和醇拳拳何所愿绥我屡丰频
　　御制春祈
　　社禝坛诗【乙亥】　物土敷坛五色方祈殷亲诣练时良夏松殷栢对诚妄
　　后禝勾龙配克当八政农先诚国本四时春首祝年穰前朝甘雪霑优渥举趾东郊正叶祥
　　御制春祭
　　社禝坛礼成述志诗【丙子】鸾舆鳯阙向西旋敬举春祈吉戊防素积烟融雪以后阳烝脉发社之前于论钟鼔调宫征诞降秠穈荐豆笾更兾
　　厖禠锡昭格献俘指日外壝边
　　御制仲春
　　社禝坛亲祀诗【戊寅】展币由来例仲春百年
　　右社聿维新
　　鸿功今古垂厘永佐配馨香肸蠁均处陆什三司后土食艰稼穑立烝民戊朝祭喜戊年值丰楙殷希锡祉申
　　御制仲春祭
　　社禝坛诗【己卯】午门西转缭垣通吉戊春祈凛必躬五土封坛尊
　　社稷两珪有邸致钦崇乐宣太簇调元律
　　惠遍三农赞化工更兾
　　鸿庥锡保定献俘壝外报成功
　　御制
　　社禝坛祷雨诗【己卯】敢云久矣惄予心躬祷
　　灵坛重致忱加玊义缘祈芘荫升香敬用伫
　　居歆祝辞请命出衷曲皇乐调和兾答隂五日为期难更缓油云即待霈甘霖
　　御制仲春祭
　　社禝坛礼成志事诗【庚辰】春祈毖祀晓晖曈
　　社禝鸿庥
　　天地同鋭首两珪象生物方中五土表元功夏松殷栢
　　开宗古
　　后土
　　勾龙协飨崇
　　壝外馘俘献耆定每思
　　优贶惕深衷端门之内东朝房五楹为礼科公署西朝房五楹为工科公署礼科之北为
　　太庙神厨门工科之北为
　　社左门再北左右朝房各四十二楹内东二十三楹西二十楹为六部九卿朝房余吏科公署七楹户科公署九楹在东中书科公署六楹兵科公署七楹刑科公署七楹又六科公所二楹在西其吏科之北三楹敬安石刻
　　圣祖仁皇帝御制台省箴　台省之设言责斯专寄以耳目宁取具员通明无滞公正无偏党援宜化畛域宜捐洞达政体斯曰能贤古昔诤臣风规凛然訏谟谠论垂光简编朕每览绎如鉴在悬居是官者表里方直精白乃心充广其识国计民生臧否黜陟凡所敷陈敬将悃愊风霜之任以惩奸慝击之威以儆贪墨毋摭细务茍塞言责毋纷成宪妄逞胸臆书思入告当宁对扬沽名匪正营私孔伤或藏嫌怨谬为雌黄受人指嘱尤为不臧形诸奏牍有玷皂囊职司献替亟宜审详敬尔在公风纪岩廊词箴用朂诞告聨常康熙庚辰御制并书　又北东出者为　阙左门西出者为　阙右门门外各有下马碑石凡九卿防议拣选人员騐看月官俱集左门下八旗都统防议俱集右门下门北为诸王朝房左右各三楹甬道左有嘉量亭右有日景晷度
　　御制嘉量铭皇予
　　圣祖建极宪天度律钧钟洞契元声微显阐幽何天衢亨小子缵绪寰区抚临协时月正日同律度量衡制兹法器列于大廷匪作伊述
　　大猷敬承遵钟得度率度量成量为权舆律谐六英猗圣合
　　天
　　天心
　　圣明七政是齐为万世法程如衡无私如权不凝如度
　　制节如量祗平律得环中绍
　　天明命永宝用享子孙绳绳我日斯迈而月斯征中元
　　甲子乾隆御铭　正中南向为
　　午门顺治四年建即　紫禁城南门也东西两观对耸上覆崇楼五中楼深广各九楹东西四楼深广各五楹阁道十三楹南北相接崇宏壮丽即俗所谓五鳯楼也
　　国家有所征讨凯旋献俘
　　皇帝御午门楼行受俘礼
　　御制六月十八日午门受俘诗【乙亥】　雷霆申宿令阊阖受新俘讵乃恩全背安能诛竟逋缉凶新附奋宥命旧奸瞿白练陈班末防顽肆市衢快晴
　　天意顺大礼众情愉益切钦心镜永懐巩帝图
　　御制定北将军班第遣人解达瓦齐至御午门受俘诗【乙亥】鸳瓦缤纷积瑞银受俘军礼举重新丹墀羣辟齐肩侍白组名王系颈陈天徳好生还贷死海濵多蹇又逢屯刑曹宪典聊迟待指日欧刀剚叛臣
　　御制御午门受俘馘诗【庚辰】　函首霍占来月竁倾心素坦欵天阊理官淑问宁须试骠骑穷追实可臧西海永清武保定午门三御典昭详从今更愿无斯事休养吾民共乐康中楼左右有钟鼓亭
　　皇帝御大朝则鸣钟鼔以为节
