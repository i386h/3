<!-- { "loadSidebar": true } -->
　　盛京官员拏获偷参之人得财私放者革职交刑部治罪若偷参之人同屯居住知而不首者降一级罚俸六月其采捕人役将采捕之物隐藏私带者头领翼长守山海闗官员皆罚俸一月○十二年议准奴仆偷采人参其主知情者杖八十诈供不知者杖一百○十五年议准旗下民人越境采参已得者将出财之主并为首之人皆拟绞监闻拏投部不准自首为从系旗人枷一月鞭一百系奉天等处人枷两月责四十板牲畜等物入官系内地民人并妻入官奴仆偷采人参其主知情者系官交该部议处旗人鞭八十民责三十板偷采之人枷一月鞭一百人与牲畜皆入官若其主知情诈称不知者系旗人鞭一百民责四十板不知情不坐本犯枷两月鞭一百牲畜等物入官若未得参者出财之主并为首之人系旗人枷两月鞭一百民不分奉天内地皆枷一月责四十板同妻一并入官余皆照前例○十七年议准偷采人参为从者不分旗人民人皆枷两月○又议准偷采人参已得者出财之主为首之人拟斩监为从系旗人枷三月鞭一百牲畜等物入官民不论奉天内地皆枷三月责四十板妻子牲畜等物入官奴仆偷采人参其主知情者系官革职旗人枷两月鞭一百民枷两月责四十板不知情不坐本犯枷三月旗人鞭一百民责四十板未得参者出财之主并为首之人系旗人枷三月鞭一百民不分奉天内地皆枷三月责四十板妻子一并入官为从之人枷两月旗人鞭一百民责四十板其借称采取官参多带人数在界外偷采者为首之人照例处死其余照为从例治罪若采取蜂松子之人在自己界内山上偷采人参者率去之领催头目各枷两月鞭一百余各枷一月鞭一百人参入官至
　　盛京所属看坟及居住之人有偷采人参者将纵放之屯领催枷一月鞭一百失察者鞭一百各旗佐领下人有偷采人参者将纵放之佐领骁骑校革职领催革退枷一月鞭一百失察者佐领骁骑校罚俸一年领催鞭一百府属佐领下人有偷采人参者将纵放之府属佐领骁骑校领催皆照旗下例处分无品级管领领催各枷一月鞭一百失察者将领催鞭一百府属管领鞭八十民人有偷采人参者将纵容之百家长责四十板十家长枷一月责四十板失察者十家长责四十板百家长责三十板外藩王公主等所属之人有偷采人参者交理藩院议处凡拏获偷采人参皆交户部变价一半入官一半给赏拏获之人其廵察官兵见踪不追徇情纵放者官革职领催革退枷一月鞭一百骁骑鞭一百门尉笔帖式皆革职枷一月鞭一百其山海闗等边门不加盘察纵放偷带人参入闗者直日守尉都司骁骑校等皆革职领催革退枷一月鞭一百骁骑鞭一百其私买参卖参者各枷一月鞭一百○十九年议准凡违禁偷采人参仍照康熙十五年定例治罪为从之人各枷两月系旗人鞭一百民责四十板其邉外居住山海卫所属兵民及
　　盛京直隶山东沿海处所有偷载人参贸易者照偷采人参例治罪○二十年议准山海卫所属城堡民兵偷采人参者亦照康熙十五年定例治罪○又题准宁古塔乌喇人在禁河内采捕蛤蜊及采蜂水獭人偷采东珠者照偷采人参例为首者拟绞监为从者枷两月鞭一百○二十一年议准凡采取官参之人各给印票上三旗人用户部内务府印信下五旗人用户部印信该管主编号给票以便稽察如无信票私自行走或有信票越界行走并不照票内定数多带人畜者廵察官兵即拿送部治罪徇情纵放者官革职领催枷一月鞭一百骁骑鞭一百若得财纵放及将人参隠匿入已不全送官者官革职兵丁串通者一并交刑部计赃照律治罪有能出首者财物一半给赏一半入官官员一年内拏获百名以上者纪录一次二百名以上者纪录二次三百名以上者纪录三次四百名以上者凖加一级多者按数议叙拏获马匹一半入官一半给赏拏获之人人参尽行入官如诬告无辜之人官革职兵丁枷两月鞭一百如拏获之人揑情控告审虚者照诬告重律治罪若毁壊
　　盛京鳯凰城等处边栅私自出入官员领催兵丁守闗门门尉笔帖式不察拏及通同受贿者照廵察官兵例治罪○二十三年议准凡民人在口外居住者不论有无产业悉令移进口内如有违禁在村庄潜住及避居山谷中捕牲者令屯领催村庄头拏交守口官转解刑部治罪其喜峯口古北口外附近地方有别处人来捕牲或在山谷中搭窝铺捕牲者交管驿官长人等察拏呼搭哈山谷中有指称淘金聚集匪人者交与鹰手并喀尔沁王察拏波罗城附近村庄有匪人潜住者交与巴林翁牛特之各主驱逐不听驱逐者亦行拘拏此等拏获之人皆交送守口官转解刑部从重治罪如守口官推诿迟延日期所拏之人竟解刑部将守口官从重议处至内府走山之人并鹰手及采取木料之人悉照捕牲人例皆令于户部起票伐树烧炭之人令于工部起票其口外有地之人雇觅内地人民种地者亦令向户部起票方许出口若口外无票行走之人令所在地方察拏八旗口外居住庄头人等到别旗村口捕牲或在山谷中搭窝铺捕牲所在之人不行察拏或被旁人出首或被廵察人等拏获将失察之人交守口官一并解送刑部从重治罪庄头革去交其主更换如不更换一并治罪其屯领催庄头及驿站头领人役将应察拏之人不拏或互相推诿不与协拏者事发皆听刑部从重治罪若巴林翁牛特之庄头等将无票之人隐匿不逐又不察拏被人首发者庄头交理藩院治罪雅图沟黑山度山流河口波罗城等处地方有在彼处存住窝藏无票匪人者皆交附近居民察拏若有诈称伐树烧炭起票转卖及匪人私买假票潜藏居住并违禁放鸟枪行走者皆从重治罪○二十五年定偷刨人参之人着提解来京审拟具奏○二十八年定偷刨人参之人其马匹帐房等物着给与拏获兵丁○三十三年定偷刨人参之人事发将所出边口防守官员一并治罪○四十年议准刨参之人拏获后如有将无干人讐报者不论旗民皆枷责仍照为从例分别发遣○雍正二年议准山海闗等关口除搜获参须参末细小歪斜珠子及分两无多者无庸给赏外如有搜获人参至二十斤珠子至四两者该管官纪录一次廵察人等共赏银二十两搜获人参至四十斤珠子至八两者该管官纪录二次廵察人等共赏银四十两搜获人参至六十斤珠子至十二两者该管官纪录三次廵察人等共赏银六十两搜获人参至八十斤珠子至十六两者该管官加一级廵察人等共赏银八十两再有多获者照数递加赏给由户部给发至东珠有大小不同有光无光之分难以悬定如有拏获者临时酌量给赏倘搜察不力致私带人参珠子至闗者该管官照失察律降三级调用廵察人等照不应重律杖八十眀知故纵者该管官革职廵察人等杖一百枷一月受贿卖放者计赃以枉法论从重治罪其廵察踪迹官员兵丁应行赏给治罪之处仍照旧例行○又定偷采人参出财之主并为首之人其一人所放之人至百名以上所收之参至五百两以上者仍照旧例拟绞监人不满百名参不满五百两者出财之主并为首之人枷三月鞭一百为从之人枷两月鞭一百或一二人刨参所得不至十两者交与
　　盛京刑部旗人鞭一百民责四十板递囘原籍○九年奏准偷采人参财主及为首之人所放人至百名以上所收参至五百两以上者仍照例拟绞监人不满百名参不满五百两者杖一百流三千里○乾隆三年议准偷刨人参人不满百名参不满五百两者首犯既经减流为从应再减一等杖一百徒三年旗人及奉天民照例枷责发落仍分别刺字牲畜等物给拏获人充赏人参入官奴仆有犯其主知而遣去者杖八十知而诈供不知者杖一百系官交部议处不知者不坐若未得参者财主及为首之人系旗人枷两月鞭一百
　　盛京及内地民人皆枷一月杖一百并参送户部入官为从枷一月杖一百若一二人刨参所得参不至十两交与
　　盛京刑部系旗人鞭一百民杖一百仍照例刺字如一二人刨参未得者减二等旗人鞭八十民杖八十皆递囘原籍免刺○又奏准拏获贩参之犯所贩参至五百两以上者拟流不满五百两者拟徒不满十两者杖九十皆免刺字○七年议准旗人度越禁约处所偷采人参所放人自一二名至十名所收参自一二两至十两杖六十徒一年人以十名递加参以五十两递加分别拟以徒流人加至八十名参加至三百五十两以上仍拟满流其并无财主铺头一时乌合各出资本参系自得者人自十名至三十名参自十两至不满百两为首比财主铺头各减一等人至三十名以上参至百两以上为首照财主铺头定拟为从各减一等未得参各减二等皆免刺仍分别旗民照例枷责发落外省流民无论人数参数已得未得皆照例递囘原籍倘有人多参少参多人少者各从其少者治罪○九年议准额尔敏哈尔敏地方产参甚少刨夫人等偷越封禁山林有闗
　　长白山风水不便开采令严行封禁○十四年议准领票刨参人夫例给鸟枪应察眀人数多寡批给鸟枪填眀票内出口验放囘山稽察违例私带者照商民应用鸟枪不报官私造例杖一百其将鸟枪转给售卖偷刨之人比照军人将军器私卖与人发边远充军律减一等杖一百徒三年该管官不能察出交部议处



　　鼓铸
