<!-- { "loadSidebar": true } -->
　　祈谷之例凡陪祀执事各官均令在该衙门斋宿稽察斋戒大臣侍衞严行稽察○七年议准外省文职自督抚以下道府以上武职自将军都统副都统提镇以下协领叅将以上见任来京凡值祭祀耕耤之期各由吏部兵部先期取斋戒职名照例咨部及太常寺或偶因事故不能从祀者准于册内注明其陪祀之人于应斋戒日期均在附近地方斋宿仍于职名下声明斋所以便稽察届期投递职名○又议准大祀
　　天
　　地
　　皇帝于大内致斋二日
　　坛内斋宫致斋一日王以下公以上均于府第斋戒二
　　日
　　坛外斋宿一日宗室奉恩将军以上在该衙门斋戒二
　　日
　　坛外斋宿一日八旗满洲蒙古汉军轻车都尉佐领以上满汉文职员外郎并员外郎品级官以上汉武职冠军使叅将游击以上均在部院衙门及各该衙门斋宿二日外任来京官文职道府以上武职协领副将以上在附近地方斋宿二日前祀一日各赴
　　坛外斋宿如遣官恭代王公不斋戒各官在署致斋三
　　日○飨
　　太庙祭
　　社稷王公在府第致斋三日文官郎中并郎中品级官以上武官冠军使轻车都尉叅将游击以上在署斋戒三日
　　日
　　月
　　前代帝王
　　先师
　　先农之祭王公在府第致斋二日文武各官在私第斋戒二日遣官致祭王公均不致斋○乾隆七年初建
　　先蚕坛
　　皇后亲飨
　　先蚕之神致斋二日固伦公主福晋以下乡君镇国公夫人以上文官副都御史命妇武官二品大臣命妇以上无事故者均陪祀由内务府移各该衙门知照本人于前期二日斋戒届期诣
　　坛行礼○如遣
　　妃致祭公主福晋命妇致斋同○十四年
　　谕凡遇斋戒有衙署之大臣皆在各该衙门斋宿侍衞在侍衞教场斋宿此定例也近来有衙署之大臣内往往因兼别任不在该衙门斋宿而别防他处斋宿者侍衞等尚有稽察之人大臣等不在公所斋宿其他处则稽察所不到虽云防他处斋宿究与在家何异凡祭祀斋宿者特以将其洁敬之意所关甚钜此皆日久渐滋之陋习嗣后凡遇斋戒有衙署之大臣虽兼别职务着在各该衙门斋宿其无衙署之领侍衞内大臣散秩大臣等着在紫禁城内斋宿违者经朕察出定行治罪御前侍衞等亦着在紫禁城内斋宿钦此○十九年奏准大祀
　　天
　　地
　　颁勅羣臣在京各衙门豫书于版凡有事于
　　圜丘
　　方泽
　　祈谷
　　雩祭均前期三日陈设公署正堂各官致斋以竢陪祀
　　及恭与执事
　　一
　　御斋宫乾隆七年
　　谕朕惟
　　郊坛祭祀必致诚敬以荐明禋歴来前期斋戒悉遵旧
　　制往宿别殿今
　　郊坛建有斋宫若于致祭之期亲诣斋宫更为祗肃该
　　部详酌妥议具奏钦此○又
　　谕
　　天坛
　　地坛旧制建有斋宫年久倾圯未经缮修朕意于大祀前期致诚赴坛斋宿行礼其应如何修建之处该部即前往相视绘图呈览至兴修之时着委内务府熟谙工程之人仍会同工部太常寺委官一同监修钦此○又
　　谕
　　日
　　月坛旧有之具服殿该部亦前往相视应作如何修理详细妥议具奏钦此遵
　　旨议准
　　圜丘
　　祈谷二坛共有斋宫一所
　　方泽坛
　　先农坛各有斋宫一所
　　日
　　月坛各有具服殿一所
　　圜丘
　　祈谷
　　方泽如遇
　　亲诣行礼应于别殿斋戒二日
　　斋宫一日或遣官恭代亦令该承祭官诣坛斋宿
　　日
　　月
　　先农等坛均系中祀致斋二日如遇
　　亲诣行礼止于别殿斋戒至应行修葺之处交与该
　　衙门敬谨办理
　　一玉六等冬日至大祀
　　圜丘孟春
　　祈谷孟夏
　　常雩用苍璧夏日至大祭
　　方泽用黄琮朝
　　日赤璧夕
　　月白璧均贮太常寺库中祭
　　社黄珪祭
　　稷青珪贮本坛神库均祭则陈之旣事藏之
　　一制帛七等冬日至祀
　　天于
　　圜丘用郊祀制帛十有二遇告祀用告祀制帛一色均
　　青
　　配位奉先制帛各一色白
　　大明位礼神制帛一色赤
　　夜明位礼神制帛一色白
　　星辰位礼神制帛十有一色青赤黄黑各一白七云雨风雷位礼神制帛四色青白黑黄各一
　　祈谷
　　雩祀均用告祀制帛一色青
　　配位
　　从坛帛均与冬日至大祀同夏日至祭
　　地于
　　方泽用郊祀制帛一遇祭告用告祀制帛一色均黄配位奉先制帛各一色白
　　五岳
　　五鎭礼神制帛五青赤黄白黑各一
　　五陵山礼神制帛五色白
　　四海礼神制帛四各如其方色
　　四渎礼神制帛四色黑飨
　　太庙每位用奉先制帛一东庑每位展亲制帛一西庑
　　每位报功制帛一色皆白祭
　　社稷礼神制帛四色黑朝
　　日礼神制帛一色赤夕
　　月礼神制帛一色白
　　从坛礼神制帛十有一色青赤黄黑各一白七飨
　　前代帝王每位礼神制帛一色白两庑每位素帛一
　　飨
　　先师正位曁四配礼神制帛各一十二哲两庑均分
　　东西礼神制帛各一色皆白
　　崇圣祠正位每位用礼神制帛一配位东西共礼神制帛四两庑礼神制帛各一色皆白飨
　　先农
　　先蚕均礼神制帛一色青祀
　　天神祭
　　地只
　　云雨风雷为四坛礼神制帛四色青白黑黄各一岳鎭五陵山海渎为五坛
　　京畿名山大川及天下名山大川为四坛礼神制帛二十有七色青三赤三黄二黑七白十有二祀
　　太歳正位礼神制帛一两庑四坛每坛一案每案礼
　　神制帛三色皆白祭
　　先医正位礼神制帛三色皆白配位东西庑共素帛
　　四
　　关帝
　　城隍
　　北极佑圣眞君
　　东岳等庙各用礼神制帛一色皆白
　　火神庙用礼神制帛一色赤
　　贤良祠及配位均用素帛各一
　　昭忠祠
　　双忠祠
　　定南武壮王祠及配位用报功帛各一余均素帛各一
　　一牲四等冬日至大祀
　　圜丘夏日至大祭
　　方泽孟春
　　祈谷孟夏
　　雩祀均用犊
　　四从坛
　　大明
　　夜明用特
　　星辰
　　云雨风雷
　　岳鎭海渎用太牢
　　太庙正殿及东庑
　　社稷坛
　　日坛
　　月坛
　　前代帝王
　　先师
　　先农
　　先蚕
　　神只
　　太嵗
　　先医庙正位
　　关帝
　　城隍
　　火神
　　东岳均用太牢
　　太庙西庑
　　前代帝王庙两庑
　　文庙四配
　　崇圣祠
　　关帝庙后室
　　礮神
　　后土
　　司工之神
　　窰神
　　仓神
　　门神
　　贤良祠
　　昭忠祠
　　双忠祠
　　定南武壮王等祠均用少牢
　　一乐四等顺治元年奏准
　　圜丘九奏
　　方泽八奏
　　太庙六奏
　　社稷七奏
　　前代帝王
　　先师
　　太嵗各六奏均用平字为乐章佳名
　　日坛七奏用曦字
　　月坛六奏用光字
　　先农坛七奏用丰字○乾隆七年奏准
　　先蚕坛六奏乐章用平字○又奏准祈祷
　　社稷坛乐七奏
　　神只坛
　　太嵗殿乐六奏乐章均用丰字
　　一佾舞
　　天
　　地
　　太庙
　　社稷
　　日
　　月
　　前代帝王
　　先农
　　神只
　　太嵗舞皆八佾文舞生六十四人武舞生六十四人先师庙六佾文舞生三十六人
　　先蚕坛不用佾舞乐无钟磬余祭均无佾舞
　　一祝版
　　天坛纯青纸朱书
　　地坛黄纸黄缘墨书
　　太庙
　　社稷坛均白纸黄缘墨书
　　日坛纯朱纸朱书
　　月坛白纸黄缘墨书
　　前代帝王
　　先师
　　先农
　　先蚕
　　先医
　　太歳
　　关帝
　　城隍
　　火神
　　东岳
　　北极佑圣眞君等祭祀均白纸黄缘墨书
　　礮神
　　窰神
　　仓神
　　门神
　　贤良祠
　　昭忠祠
　　双忠祠
　　定南武壮王等祠均白纸墨书
　　一祭器乾隆十二年
　　谕国家敬
　　天尊
　　祖礼备乐和品物具陈告丰告洁所以将诚敬昭典则也考之前古笾豆簠簋诸祭器或用金玉以示贵重或用陶匏以崇质素各有精义存乎其间歴代相承去古寖逺至明洪武时更定旧章祭品祭器悉遵古而祭器以瓷代之惟存其名我朝
　　坛
　　庙陈设祭品器亦用瓷盖沿前明之旧
　　皇考世宗宪皇帝时考按经典范铜为器颁之
　　阙里俾为世守曾宣示廷臣穆然见古先遗则朕思
　　坛
　　庙祭品旣遵用古名则祭器亦应悉用古制以备隆仪着大学士会同该部稽覈经图审其名物度数制作款式折衷至当详议绘图以闻朕将亲为审定勅所司敬谨制造用光禋祀称朕意焉钦此遵
　　旨议准凡祭之笾以竹丝编造用绢为里髤漆
　　郊坛之笾纯漆
　　太庙画以文采豆登簠簋
　　郊坛用陶
　　太庙之豆与簠簋皆用木髤漆饰以金玉登亦用陶铏
　　则范铜而饰以金贮酒以尊
　　郊坛之尊用陶
　　太庙春用牺尊夏象尊秋着尊冬壶尊嵗暮大祫用山
　　尊均范铜为之献酌以爵
　　圜丘
　　祈谷
　　常雩
　　方泽诸大祀用匏因其自然承以檀香垫座如爵之制
　　不雕不琢以昭尚质之义
　　太庙爵用玉两庑用陶
　　社稷正位用玉爵一陶爵二配位用陶
　　日
　　月
　　先农
　　先蚕各坛之爵
　　社稷
　　日
　　月
　　先农
　　先蚕各坛豆登簠簋铏尊均用陶
　　前代帝王
　　先师及诸人鬼之祭所用豆及登铏簠簋尊爵用铜不加金饰笾之用木者皆以竹易之又祭器用陶必辨其色
　　圜丘
　　祈谷
　　常雩色用青
　　方泽色用黄
　　日坛用赤
　　月坛用白
　　社稷
　　先农用黄
　　太庙之登用陶黄质饰以华采其余应用陶器者色皆从白盛帛以篚竹丝编造髤以漆亦各如其器之色其铏式大小深广均仍其旧载牲以俎木制髤以丹漆毛血盘用陶各从其色皆由内务府办理
　　一祭品登一实以大羮铏二实以和羮簠二实以黍稷簋二实以稻粱笾十有二实以形盐薧鱼枣栗榛菱芡鹿脯白饼黒饼糗饵粉餈豆十有二实以韮菹酖醢菁菹鹿醢芹菹醢笋菹鱼醢脾析豚拍酏食糁食冬日至大祀
　　圜丘夏日至大祭
　　方泽孟春
　　祈谷孟夏
　　雩祀
　　正位
　　配位均大羮不和
　　太庙
　　社稷兼用太羮和羮皆备物
　　天
　　地从坛
　　大明
　　夜明用大羮
　　星辰
　　云雨风雷
　　岳鎭海渎
　　日
　　月
　　前代帝王
　　先师
　　先农
　　先蚕
　　太嵗皆兼用太羮和羮
　　太庙东庑
　　先医正配位用和羮均笾豆各十笾实无糗饵粉餈
　　豆实无配食糁食
　　文庙四配
　　崇圣祠笾豆各八笾实无白饼黑饼豆实无脾析豚拍
　　太庙西庑
　　帝王庙两庑
　　文庙十二哲无太羮
　　文庙两庑
　　崇圣祠配位两庑无太羮和羮均笾豆各四笾实无薧鱼榛菱芡豆实无韮菹醓醢笋菹鱼醢一祭服
　　圜丘
　　祈谷
　　雩祀前祀一日
　　皇帝御斋宫御龙袍衮服祀日御天青礼服祭
