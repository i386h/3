<!-- { "loadSidebar": true } -->
　　盛京边墙界北至翁牛特界至京七百六十里右翼驻劄席伯河北左翼驻劄牛心山增设一旗在二旗界内○乌朱穆秦二旗在古北口东北九百二十三里东西距三百六十里南北距四百二十五里东至索伦界西至蒿齐忒界南至巴林界北至瀚海至京千一百六十三里右翼驻劄巴克苏尔哈台山左翼驻劄魁苏拖罗海○阿霸垓二旗在张家口东北五百九十里东西距二百里南北距三百十里东至阿霸哈纳尔界西至苏尼特界南至正蓝旗游牧察哈尔界北至瀚海至京千里右翼驻劄科布尔泉左翼驻劄巴顔额隆○蒿齐忒二旗在独石口东北六百八十五里东西距百七十里南北距三百七十五里东与北均至乌朱穆秦界西至阿霸垓界南至克西克腾界至京千一百八十五里右翼驻劄特古力克呼都克井左翼驻劄呼黙赫泉○苏尼特二旗在张家口北五百五十里左翼东西距百六十里南北距三百里右翼东西距二百四十六里南北距二百八十里东至阿霸垓右翼界西至四子部落界南至正蓝旗游牧察哈尔界北至瀚海至京九百六十里右翼驻劄萨敏西勒山左翼驻劄俄材图察伯台冈○阿霸哈纳尔二旗在张家口北六百四十里东西距百八十里南北距四百三十六里东至蒿齐忒界西至阿霸垓右翼界南至正蓝旗游牧察哈尔界北至瀚海至京九百六十里○四子部落一旗驻劄乌蓝额尔吉坡在张家口西北五百五十里东西距二百三十五里南北距二百四十里东与北均至苏尼特界西至归化城土黙特及喀尔喀右翼界南至镶红旗游牧察哈尔界至京九百六十里○喀尔喀右翼一旗驻劄他鲁浑河在张家口西北七百十里东西距百二十里南北距百三十里东至四子部落界西至毛眀安界南至归化城土黙特界北至瀚海至京千一百三十里○吴喇忒前中后三旗均驻劄铁柱谷【防古名哈逹马尔】在归化城西三百六十里东西距二百十有五里南北距三百里东至毛眀安及归化城土黙特界西至鄂尔多斯界南至黄河及鄂尔多斯界北至喀尔喀右翼界至京千五百二十里○毛眀安一旗驻劄车突泉在张家口西北八百里东西距百里南北距百九十里东至喀尔喀右翼界西至吴喇忒界南至归化城土黙特界北至瀚海至京千二百四十里○鄂尔多斯六旗又增设一旗在归化城西二百八十五里沿黄河套内东至归化城土黙特界西至喀尔喀右翼界南至陜西长城界北至吴喇忒界东西北三面皆距黄河自山西偏头闗至陜西宁夏卫延长二千余里至京千一百里左翼前旗驻劄套内东南扎拉谷在湖滩河朔西北四十五里左翼中旗驻劄套内南近东敖锡喜峰在扎拉谷西百六十五里左翼后旗驻劄套内东北巴尔哈孙湖在黄河帽带津西百四十里右翼前旗驻劄套内巴哈池在敖锡喜峰西九十里右翼中旗驻劄套内正西近南锡喇布里都池在鄂尔吉虎泊西南二百六十里右翼后旗驻劄套内西北鄂尔吉虎泊在巴尔哈孙泊西百七十里增设一旗在游牧六旗界内
　　一归化城土黙特疆理左右二旗均驻劄归化城在杀虎口北二百里东西距四百有三里南北距三百七十里东至四子部落界西至鄂尔多斯左翼前旗界南至山西边城及镶蓝旗游牧察哈尔界北至喀尔喀右翼及毛眀安界至京千一百六十里
　　一旗制初科尔沁二十四部落及归化城土黙特定为四十九旗康熙四十四年喀喇沁增设一旗雍正九年鄂尔多斯增设一旗乾隆二十一年归化城土黙特增设一旗二十三年裁○科尔沁六旗右翼旗右翼前旗右翼后旗左翼旗左翼前旗左翼后旗○扎赖特一旗【属科尔沁右翼】○杜尔伯特一旗【属科尔沁右翼】○郭尔罗斯二旗前旗后旗【并属科尔○沁左翼】敖汉一旗○奈曼一旗○翁牛特二旗右翼旗左翼旗○巴林二旗右翼旗左翼旗○扎鲁特二旗右翼旗左翼旗○喀尔喀左翼一旗○阿禄科尔沁一旗○克西克腾一旗○土黙特二旗右翼旗左翼旗○喀喇沁三旗右翼旗左翼旗增设旗○乌朱穆秦二旗右翼旗左翼旗○阿霸垓二旗右翼旗左翼旗○蒿齐忒二旗右翼旗左翼旗○苏尼特二旗右翼旗左翼旗○阿霸哈纳尔二旗右翼旗左翼旗○四子部落一旗○喀尔喀右翼一旗○吴喇忒三旗中旗前旗后旗○毛眀安一旗○鄂尔多斯七旗左翼中旗左翼前旗左翼后旗右翼中旗右翼前旗右翼后旗增设旗○归化城土黙特二旗右翼旗左翼旗
　　一封爵有五等一和硕亲王二多罗郡王三多罗贝勒四固山贝子五镇国公及辅国公秩视在内王公世袭罔替其锡封各有根源○科尔沁【眀初为扶余外卫以元后乌梁海部长授都指挥掌卫事自立国号曰科尔沁】
　　国初以壤地相接结为婚婣后为察哈尔所侵台吉奥巴率其兄弟先诸防古来归
　　太祖髙皇帝赐以土谢图汗之号崇徳元年叙功封亲王郡王贝勒贝子镇国公辅国公有差并加土谢图卓里克图逹尔汉扎萨克圗等封号冠诸旗之首顺治康熙年间袭封勿替雍正六年封拉什色旺为辅国公十年封玛哈玛俞尔为辅国公乾隆三年封齐黙特多尔济为多罗郡王七年封诺滚逹拉为辅国公八年封索诺木色楞为辅国公十一年封拉忒那扎木素为多罗郡王十四年封那旺色布登为多罗郡王哈逹为辅国公十七年特封拉什那穆扎尔为辅国公十八年封班珠尔为固山贝子二十年封色旺诺尔布为和硕亲王二十二年封三音车衮为多罗贝勒敏珠尔多尔济为镇国公二十三年特封色布登巴尔珠尔为和硕亲王二十四年封吹扎卜为和硕亲王拉什噶尔□为多罗郡王固穆扎卜为多罗贝勒拉里逹为辅国公二十六年封贡格拉布坦为和硕亲王○扎赖特杜尔伯特郭尔罗斯【元时均为辽王分地明时为科尔沁所并后分与其弟乃于科尔沁之外分三部落】
　　国初奥巴之从叔台吉和硕齐阿都齐再从昆弟台吉古穆布木巴先后来归天命年间封和硕齐为固山贝子晋封多罗贝勒掌扎赖特旗顺治初封阿都齐之子塞冷为固山贝子掌杜尔伯特旗五年封古穆之弟桑阿尔塞为辅国公掌郭尔罗斯前旗康熙二十六年因隠匿贼情革去扎萨克将乌尔都那素图授为一等台吉掌郭尔罗斯前旗封布木巴为镇国公掌郭尔罗斯后旗雍正年间袭封勿替乾隆二十年封阿拉布坦为郭尔罗斯一等台吉二十一年封罗卜藏锡拉布为扎赖特贝勒二十二年封贡格拉布坦为郭尔罗斯辅国公二十四年封罗卜障为杜尔伯特贝子锡拉愽第为郭尔罗斯镇国公○敖汉【元时为辽王分地明为喀尔喀所据后分与其弟号曰敖汉服属于察哈尔】天聪元年贝勒塞臣卓里克图举部来归崇徳元年封其子班第为多罗郡王顺治康熙雍正年间袭封勿替乾隆十五年封吹济拉什为郡王十八年封吹济扎尔为贝子又特封桑济扎尔为辅国公二十二年封拉什拉布坦为郡王二十四年特封罗卜藏锡拉布为辅国公○奈曼【辽金为兴中府北境明为喀尔喀所据后分与其亲弟号曰奈曼】天聪元年其长衮楚克巴图鲁为察哈尔所侵来归崇徳元年叙功封为多罗逹尔汉郡王顺治康熙雍正年间袭封勿替乾隆二十二年封拉旺拉布坦为郡王○翁牛特【明初以乌梁海部长置卫为外藩后自称翁牛特服属于阿禄科尔沁】天聪七年济农索音偕贝勒东率部落来归崇徳元年叙功封音索为多罗杜棱郡王掌右翼封东为逹尔汉戴青贝勒掌左翼顺治康熙年间袭封勿替雍正八年封朋苏克为贝勒乾隆三年封卜逹扎布为郡王六年封贡格拉布坦为镇国公十一年特封巴尔丹为贝子○巴林【明初为乌梁海北境后为巴林所据巴林台吉者顺义王俺答第五子服属于察哈尔与喀尔喀为兄弟行】天命十一年以喀尔喀五部落叛盟私与眀和劫我使臣
　　太祖髙皇帝亲征戮巴林贝勒叶黑少子囊奴克尽收其畜产天聪二年察哈尔林丹汗复举兵破之贝勒塞特里偕台吉满朱习礼举部来降顺治五年封塞特里之子塞布腾为辅国公七年晋封多罗郡王掌右翼封满朱习礼为固山贝子掌左翼康熙雍正年间袭封勿替乾隆十二年封三品尔多尔济为贝子十七年封多尔济拉布坦为贝子二十一年封巴图为郡王又特封徳勒克为辅国公○扎鲁特【即元之上都路明初为扎鲁特所据服属于喀尔喀】天聪二年其汗内齐率贝勒色本马尼举部来归封内齐为多罗贝勒掌左翼封色本为多罗逹尔汉贝勒掌右翼顺治年间袭封勿替康熙四十七年封阿地沙为贝勒乾隆二十三年封那逊厄尔格图为镇国公二十五年封锡尔塔拉为贝勒○喀尔喀左翼【即金之北京路明为喀尔喀所据其长衮布伊尔登素服属于西路扎萨克图汗】康熙三年率部内附封为多罗贝勒雍正年间袭封勿替乾隆二十四年封阿俞尔为贝勒○阿禄科尔沁【明初于乌梁海地置卫为外藩后自号阿禄科尔沁】天聪六年部长逹赖为察哈尔所侵率其子穆章来归顺治五年封穆章为固山贝子后晋封多罗贝勒康熙年间袭封勿替雍正五年封逹克丹为贝勒○克西克腾【元属上都及应昌二路明为察哈尔所据】天聪八年
