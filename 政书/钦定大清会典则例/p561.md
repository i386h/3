<!-- { "loadSidebar": true } -->
　　月祀时坛内钟鸣引百官由坛门入至内壝门外左翼序于神路之东南上西向立右翼序于拜位西上北向立引王公于坛北门外左翼在西右翼在东均南上东西面序立
　　驾过各引就拜位南北上西面序立余仪与朝日同○飨
　　先农豫设王公拜位于坛下大镫之北左右重行设百官拜位于乐悬之南左右各四行均东西上北面坛内钟鸣引百官入右翼序神路西东面左翼序于甬道之南北面引王公于坛外垣东门内左翼在北右翼在南均东上南北面序立
　　驾过引随豹尾班后行至坛引王公百官各就拜位均东西上北面立送祝帛时不引避礼成引王公百官退出西门更衣从耕○乾隆六年覆准
　　皇帝亲祭
　　先农坛左班执亊陪祀各官先就甬道之南北面立日坛右班官先就甬道之西东向立
　　月坛左班官先就甬道之东西向立均竢
　　皇帝至拜位各趋就班次庶于典制更觉严肃至各
　　坛庙执事陪祀各官原毋庸辗转向于
　　皇帝未祭之前各按班次相向正立以昭诚恪帝王庙设王公拜位于阶上对左右石阑第二柱左右重行设百官拜位于阶下相对两庑第二楹左右各四行均东西上北面庙内钟鸣引百官各就拜位北上东西面序立引王公于庙门外左翼在门东西上南向右翼在门西北上东向序立
　　驾过随行由左右门入由中阶左右升各就拜位引百官各就拜位均东西上北面序立送祝帛时王公避立于中一间之东西礼成引王公退立于东西石防版之前引百官退立两庑前均北上东西靣序立
　　驾过引王公随行百官以次退
　　视学释奠于
　　先师引王公于庙街门外之西左翼在南右翼在北
　　东上南北靣序立
　　驾降舆由中门入引王公于左右门入设位行礼与帝王庙仪同
　　天神坛
　　地祗坛
　　太嵗殿祈雨报谢引百官于坛下分班陪祀
　　先医庙太医院医官陪祭
　　贤良
　　昭忠祠各后裔陪祭均鸣賛官引礼
　　驾诣兴京恭谒
　　永陵自下马处引王以下三品以上官进至
　　启运殿之左右均东西上北面序立随行礼毕引王公于殿后百官于左右均北上东西面立
　　皇帝祭酒时随行三叩礼兴
　　驾过随出至
　　盛京恭谒
　　福陵自下马处引王公三品以上官进至
　　隆恩殿之左右恭谒
　　孝陵自下马处引王公三品以上官随行左翼由隆恩门左门右翼由右门自
　　隆恩殿左右至
　　陵寝门王公于门外百官于
　　隆恩殿左右均东西上北面立随行礼毕引王公于门
　　外引百官于
　　隆恩殿左右均北上东西面立鸣赞二人进至左右门
　　外
　　皇帝祭酒时传示随行三叩礼毕退下引王公百官
　　近左右垣立
　　驾过随出祭日设王公拜位于
　　隆恩殿阶上铜鼎左右重行设百官拜位于阶下对两庑第二楹左右各三行引王公于东西厢之前百官于东西厢之南
　　驾至幄次豫引百官由左右门入至两庑前东西面
　　北上序立
　　驾过引王公随行左翼由左门随入右翼由右门入由正面左右阶升至阶上于左右石阑前北上东西面立献茶毕
　　皇帝就拜位引王公百官各就拜位东西上北面序立送祝帛时引王公避立于中一间之东西引百官避立于两庑前过引王公复原位立礼成引王公仍退立左右阑前序立
　　驾由东阶降引左翼王公由东阶引右翼王公由西
　　阶降至
　　陵寝门外东西面序立祭酒时行礼一如谒
　　陵仪各
　　陵礼同至
　　孝贤皇后陵寝引王公百官随行
　　驾乘舆进大门引王公于大门东西阶升至阶上虚神路引百官于桥南对东西厢前均东西上北面行三跪九叩礼毕引王公于门阶上百官于两厢前东西面北上序立鸣赞二人进至门下
　　皇帝祭酒时内监由内传出传示王公百官行三叩
　　礼毕引王公退至阶下序立
　　驾过随行
　　一
　　廵幸送迎
　　车驾顺治初年定
　　车驾廵狩省方由
　　午门出入均鸣钟左翼王公百官在左右翼王公百官在右跪送迎由
　　东华门出入左翼在北右翼在南由
　　西华门出入左翼在南右翼在北由
　　神武门出入左翼仍在左右翼仍在右咸蠎袍补服如设卤薄由寺传知王公百官咸朝服○又定凡
　　廵幸经过之处文官知县以上武官守偹以上咸于
　　百里内迎送由寺请
　　防传示各官咸朝服在路右百歩外跪
　　驾过将各官名籖启奏引至
　　行宫网城门外行三跪九叩礼【不赞】次日
　　驾启行仍朝服在路右百歩外跪送如有行礼失仪及送迎不到者由寺指名题叅交该部议处
　　驾回京日各官跪迎同○康熙五十一年奉
　　防朕出廵时武职千把总以上皆来迎接文职只有掌印官迎接嗣后朕出廵时同知通判州同州判以下皆令来迎○乾隆十六年
　　谕向例銮舆廵幸经过地方官员应行接驾由鸿胪寺具奏里数请防临时该寺率领接驾至驻跸后复奏闻行礼朕入疆考绩地方大吏随营行走不时召见即州县各官凡有承办差务者业已于道旁随便跪接此皆不在率领接驾行礼之列其率领行礼者非散员即武弁教职充数之人此何为者而鸿胪寺官员先期传示不免滋扰嗣后凡应接驾人员只令鸿胪寺在京奏请里数得防行知其一切繁文及接驾后赴鸿胪寺投递职名槩着停止以示朕行简务实之意钦此
　　一简选鸣赞序班顺治初年定考取满洲鸣赞由鸿胪寺唱试送礼部选择正陪仍由寺移送吏部选取序班由礼部行文直隶山东山西河南提学起送到部防同本寺堂官选择由礼部咨送吏部补授汉鸣赞员阙由见任序班内选送吏部题补其满汉鸣赞等官请假丁忧等事均由寺掌行○又定鸿胪寺官生阙礼部将应承袭之人劄寺肄业遇外国来使行礼该馆官生导引○康熙四十四年题准满汉鸣赞及汉序班员阙由寺选择拟定正陪径送吏部○雍正三年定选取满鸣赞由寺于八旗笔帖式候补笔帖式恩监生亲军校前锋校护军校骁骑校库使亲军前锋防军满洲举人副榜贡生内遴选引
　　见补授○六年覆准直隶山东山西河南四省生员具呈愿考序班者令取同乡京官印结注明委系亲身字様由寺騐明简选留寺学习竢有应补之阙移咨学政察取册结补用以杜冐滥其有迭催不赴考之各生由寺察出除名仍令归学肄业○乾隆二年奏准司宾序班并肄业官生一无所事均请裁汰○七年奏准本寺额设满鸣赞官十有六人汉鸣赞官四人序班六人以供唱赞引礼之用而典礼需用官员多少不一恭遇
　　万寿元日冬至三大节用官二十余人
　　躬耕耤田用官三十余人此外典礼用官无多额设之员尚可裁省汉鸣赞官四人应裁去二人序班六人应裁去二人共留汉官六人并满鸣赞官二十二人凡典礼执事已足敷用恭逄
　　大典需用多人之时本寺有学习生员即可与见任之人一例委用其所裁四人照例咨送吏部对品改补○九年议准在寺学习行走之四省生员以十有二名为定额不得额外多留以滋冐滥○十一年奏准在寺学习之四省生员十有二名应均平酌定直隶额取六名山东山西河南各二名○十七年奏准山东山西河南三省离京稍远在寺学习者行走维艰且声韵各别土语难变学习唱赞时虽极力教演究难合式惟直隶近居
　　京师该生等行走不致拮据其声音唱赞亦易合式应将山东等三省额设生员六名裁去四名止留二名合直隶原设六名共八名一并归于顺天学政咨取○二十年奉
　　防向来简选鸣赞等官新满洲乌喇齐等皆不与伊等国语纯熟字音准切将伊等简选尚属合宜着交该衙门嗣后简选鸣赞等官将东三省新满洲乌喇齐等一并简选













　　钦定大清防典则例卷一百五十六
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百五十七
　　国子监
　　一成均之敎顺治年间定彝伦堂乃
　　视学御讲之所本监堂上官不得中堂而坐及中门出入王以下文武各官亦不得由中门出入○又定恩贡生选拔贡生副榜贡生贡监生功贡生准贡生皆准入监肄业○又定生员俊秀援例入监事例不一由各该部题准遵行或入监肄业或在籍准作监生免其入监○又定满汉官员子弟或奉
　　防入监读书或遇
　　恩诏分别内外文武品级各准送一子入监读书○又定诸生入监日本堂严察年貎籍贯经书务取连名保结以防冒名顶替之弊○又定本监堂官每升堂就位助敎以下以次赴堂序揖次助敎以下分东西相向揖次各堂学生排列恭揖○又定满洲防古汉军汉人各肄业生入监日谒
　　先师毕赴彝伦堂露台上序立谒见祭酒司业行四拜礼随诣各堂师相见行二拜礼○又定满汉肄业生于朔望日随行释奠礼外有讲书覆讲上书覆背诸课程每月三次周而复始祭酒司业及六堂学官讲四书性理通鉴博士讲五经○又定肄业各生祭酒三月季考一次司业每月月课一次务期齐集不许托故规避○又定满洲防古汉军例监生入监限二十四月汉人防廕难廕考满各廕生限六阅月
　　恩廕生官生二十四月恩贡生恩拔贡生六阅月嵗贡生八阅月副榜贡生内廪膳六阅月増附八阅月选防贡生内廪膳十有四月増附十有六月准贡生三阅月例监生内廪膳十有四月増附十有六月俊秀二十四月○三年议准监生肄业资斧不继囘籍取费或各官子弟送亲随任及寒暑疾病量准给假日期作旷补○九年定恭遇
　　车驾诣学陪祀五氏生员准入监读书○十一年定觉罗廕生照各官例入监读书期满仍开送宗人府○十七年议准监生未经准假遽自私归者照例黜革○康熙三十一年覆准国子监季考月课虽有成例恐日久废弛嗣后考试务亲身督课分别奬励每月朔望令满汉肄业生齐集讲书如视为具文不实心奉行从重议处○三十三年定恭遇
　　东廵
　　躬诣阙里选五氏生员入监读书○五十二年定宗室官一品二品照满汉大臣例其未入八分公照民公例均
　　恩廕一子入监读书○雍正八年议准各省恩拔副歳贡生入监肄业者每旬以二五八三六九为期分为两班课其学业别其勤惰务必按期赴监不许一名托故不到凡于讲课之期每年赏银六千两以为饭食之费所余银以备诸生遇有事故实力不足者量加赒助○九年奏准将毗连国子监街南官房一所赏给本监令助敎及肄业人等居住○又奏准国子监六堂助敎有分司敎导之责向来系外省学官升转令祭酒司业秉公甄别年老衰惫者以原品休致学问平常者以应得之官改补所遗员阙令九卿于进士举人内各举所知送吏部引
　　见补用○十二年议准汉监丞典簿员阙于守部进士并学习期满举人内情愿简选者于吏部投具履厯引
　　见恭候
　　钦防补授○乾隆元年奏准八旗拔贡生肄业期满咨呈吏部以笔帖式分班铨选遇官学助敎员阙准与各部院咨送人员一同考选再汉军拔贡生仍准简选川广云贵四省州县佐贰官○二年覆准在外肄业诸生令祭酒司业严立课程时其考校俾恪守成规与在内肄业生一同讲习○又议准肄业贡监设立经义治事二条明经者或一经或兼经务取
