<!-- { "loadSidebar": true } -->
　　钦定○又奏准凡考试满教习由部行文八旗咨取繙译进士举人生员并恩拔嵗副贡生通晓繙译愿考者年逾三十以上造册送部奏请
　　钦命大臣在
　　午门内请题考取挨次补用○又奏准八旗废员及告退笔帖式并从前効力军前年老有疾就闲之人不无精于繙译而人品老成者嗣后考取满教习令与八旗举贡生员一并考试○又覆准义学之设原以成就无力读书之士令顺天府尹饬大宛二县清理义学旧址酌量修葺俾生徒得以聚处该府尹慎选文行兼优之士延请为师不论乡城老幼愿就学者皆聼肄业其中有贫乏无力者府尹酌给薪水至修建房屋师生膏火等费应于存公银内酌量奏请再造士之典务湏经久应令府尹量拨所属官地数顷以资逐年之用○又覆准社学之设着有成例其黔省地处偏僻或有未经设立之处应再行该督遵照雍正元年定例饬令州县官酌量举行至量加廪饩动何钱粮令该督随地酌办○二年奏准咸安宫汉教习仍于新进士内加以考试选取不足于举人内考取充补三年期满分别引
　　见进士以主事知县即用举人以知县教职即用○三年奏准两翼宗学各增设汉教习二人○四年
　　谕闻浙江敷文书院内生童众多每嵗帑金租息仅四百余两不敷廪饩着加赐帑金千两交该抚经理嵗取息银以资诸生膏火钦此○又议准通计宗室在学生徒按十名设教习一人其未满十名者即均分在各教习名下训课毋庸增设除见在教习十有四人外尚须增设满汉教习应令宗人府移咨礼部按数增补嗣后有应增设之处遵照办理○又覆准八旗义学师生终年课诵应酌量加
　　恩于每学每月各给银三两以为茶水煤炭之资○五年覆准稽察八旗义学礼部司官以生徒优劣定教习之勤惰于期满日照例出具考语引
　　见惰者即行退出○又覆准八旗义学功课除委礼部司官每月稽考外仍令诸生每季到部考课繙译经义背书冩字皆详登册籍嵗终分优劣以定去留○二十一年奏准裁宗学汉教习○二十三年裁本部义学
　　一执事奉祠康熙二十五年覆准圣贤适裔有充奉祀生者仍给衣顶确开名数报部○又覆准府州县卫学赞礼生不许滥用应照国子监例选择在学肄业文行兼优仪表端荘声音宏亮者补充大学六名小学四名考试时准为优等仍行报部○三十三年覆准凡地方大小各官惟
　　万夀圣节元旦长至春秋二丁祭用生员赞礼大中小学均不得过四名其准为优等之处着停止○雍正二年覆准先贤有祠宇处察明适裔给与印照为奉祀生但事久弊生无论有无祠宇是否贤裔称系同姓即给印照各省督抚及衍圣公并不将奉祠生名数报部致有假造印照冒滥充补行令衍圣公防同山东廵抚学政覈实察明其各省奉祀生令督抚学政通行严察果系先贤适裔建有祠宇将本生履歴造册咨部销毁原给印照换给礼部印照其冒滥者革除嗣后设立奉祀生闗渉衍圣公者衍圣公防同廵抚学政照例察覈报部换照其各省由督抚学政者亦确察咨部○五年覆准山东曲阜县乐舞生入学均于见在乐舞生考取该学政防同衍圣公将见在
　　文庙供事之乐舞生秉公详察其不谙音律者均令澄汰照数选补百五十四名造具年貌籍贯清册存案每学臣考试之前先将乐章音律当堂考验果能谙练通晓然后考其文理优长者酌取四名入曲阜县学充附其兖州府学充附之三十六名悉行裁停○十三年题准春秋祭祀例用乐舞应慎重选补令各州县防同教官将见在乐舞生详加考验择其实系本籍俊秀子弟通晓音律娴熟礼仪者仍行存留饬令教官勤加学习防供祀事如有冐滥悉行黜退将原给执照槩行追销其学政执照之处永行禁止嗣后如学政滥给印照该督抚即行严叅其乐舞生如有假冐朋充把持武断等情地方官一靣详革即行究治○乾隆五年奏准各府州县学乐舞生每学例用六佾即照佾舞之数额设三十六名外加四名以备疾病事故更替之用务令各州县防同教官考选本籍俊秀通晓音律娴习礼仪者方准充补遇阙别行考选足数此外不许浮充仍造册申报学政察覈每遇学臣按临免其府县两试由教官册送府县叙入考案之后申送院考凭文録取○六年覆准顺天府遴选乐舞生照考试儒童之例责令取具廪保甘结由教官加结送县审音委系本籍之人方准选补至考试时仍令教官察覈确实申送院考如有顶冐情弊将出结各官照例叅处○八年覆准嗣后乐舞生令州县于与考童生内畧知文义者取具邻族甘结防同教官选补送学臣察覈至院试时仍用廪保童生各结以防顶冐至学臣按临之时将该属册载之乐舞生饬令提调官按名考验实系应试儒童略知文义者方准永逺充补若系目不识丁之人即详明斥革别行选补将滥选州县学官察叅议处













　　钦定大清防典则例卷七十
<史部,政书类,通制之属,钦定大清会典则例>
　　钦定四库全书
　　钦定大清防典则例卷七十一
　　礼部
　　仪制清吏司
　　风教
　　一名宦郷贤崇祀顺治元年定名宦乡贤风教所关提学官遇有呈请务须覈实确据若有受人请求妄举者师生人等即以行止有亏论其从前冒滥者径自革除○雍正二年覆凖名宦乡贤相沿嵗久冒滥实多行令各省督抚学臣秉公详察如果功绩不愧名宦学行允协乡评者将姓名事实造册具结送部覈准仍许留祀若无实迹报部革除嗣后有呈请入祀者督抚学臣照例报部覈明如私自批行入祀事觉将请托与受托人等治罪出结具详地方官一并议处○三年覆凖名宦乡贤照旌表节妇嵗终彚题例令各省督抚学臣秉公察覈每年均于八月以前彚题并将事实册结送部详察庶免冒滥入祀之○乾隆十四年遵
　　防议凖名宦乡贤嗣后督抚题报到日该部务确覈事迹倘名实不能相副即秉公指駮将详报不实之地方官照例题叅庻名器不致滥邀而教化益臻纯备○二十年
　　谕直省建立名宦乡贤祠即古者瞽宗之祀所以崇徳尚贤与斯祀者必其人实可当之无愧方足以光俎豆而式乡闾其典綦重近时大臣中有以祖父得乡贤具奏谢恩者夫大臣身居九列部臣督抚谊属同官彼此瞻狥势所不免即使采访悉为公当而悠悠之口难保其必无遗议又况名实未必尽孚者乎且入祠既多朝贵先人则潜徳韬光之正士必且耻与为伍崇祀大典将不以为荣而以为辱至实在政绩茂着徳望皆隆者或子孙不能自振必转致湮没无传矣当其具呈公举虽托之舆论而主持为首者乃系婣族衿士贡谀征贿何所不有风励激劝之谓何不亦渎典章而亵名器乎朕亦非谓大臣祖父必不可入祀也果使政事人品足为矜式自必久而益彰何妨待之十数年后而必及其子之备位大僚亟亟题请以至公之举而冒至私之名乎嗣后见任九卿祖父槩不得题请入祠其身后乡评允当者听着为令钦此
　　一旌表节孝顺治五年题凖孝子顺孙义夫节妇自元年以后曽经具奏者仍行廵按再为覈实造册报部具题旌表○九年
　　谕诸王宗室觉罗内有孝友义顺及守节贞烈者宗人府覈实具奏交礼部题请旌表钦此○又题凖直省孝子顺孙义夫节妇州县官申府府申道道申廵按御史廵按御史覈实奏请下部察勘覆凖旌表满洲防古汉军孝子顺孙义夫节妇该管佐领骁骑校送参领参领送都统副都统都统副都统送部由部覈实奏请旌表○又题凖割股或致伤生卧氷或致冻死恐愚民仿效不凖旌表○十年题凖宗室内节孝者各依等第颁发
　　恩赐亲王固伦公主亲王适福晋给银百两段十六疋世子和硕公主亲王侧福晋世子福晋给银九十两段十四疋郡王郡主世子侧福晋郡王适福晋给银八十五两段十二疋贝勒县主郡王侧福晋贝勒适夫人给银八十两段十一疋贝子贝勒侧夫人郡君贝子适夫人给银七十五两段十疋镇国公贝子侧夫人县君镇国公夫人给银七十两段九疋辅国公镇国公侧室乡君辅国公夫人给银六十五两段八疋镇国将军辅国公侧室给银六十两段七疋辅国将军镇国将军夫人给银五十五两段六疋奉国将军辅国将军夫人给银五十两段五疋奉恩将军奉国将军淑人给银四十五两段四疋奉恩将军恭人给银四十两段三疋镇国将军辅国将军奉国将军奉恩将军女及闲散宗室并妻女给银三十五两段二疋以上均由戸部颁给由内院撰
　　勅一道奨谕凡旌表贞烈者自固伦公主亲王福晋
　　以下辅国公夫人以上
　　钦赐羊酒纸张内院撰文遣官致祭镇国将军夫人以下闲散宗室妻女以上部给羊酒纸张内院撰文遣官致祭凡觉罗内有节孝者给银三十两段一疋有贞烈者给羊酒纸张内院撰文遣官致祭○又题凖凡旌表节孝在直省府州县者官给银三十两满洲防古汉军支户部库银三十两听其自行建坊○十二年题凖各直省孝子顺孙义夫节妇各该督抚于每年十二月照例覈实具奏礼部覆覈分别题请旌表满洲蒙古汉军令叅佐领察实保送都统副都统再加覈实嵗终送部分别题请旌表○十三年题凖亲王薨妾媵殉节者礼部给羊酒纸张内院撰文遣官致祭○十四年题凖凡妇人已受
　　诰封者不更旌表○十五年定直省有实在孝子抚按确勘详开事实具题由部覆覈确实请
　　勅吏部考试酌量选授官职如有冒滥揑报将原举官叅处○十七年题凖广西殉难妇女有亲属者给银建坊无亲属者共支银六十两立碑通鑴姓氏以表贞烈○十八年
　　谕满汉节妇凖一体给米钦此○康熙六年议凖民妇三十嵗以前夫亡守节至五十歳以后完全节操者题请照例旌表○七年定贞节妇女实行逐一开明取具亲戚该管官保结详加覈实送部不得仅以年嵗已及草率滥送○十一年议凖强奸不从以致身死之烈妇照节妇例旌表地方官给银三十两听本家建坊○十四年题凖凡节妇已经覈实到部者虽病故亦凖彚题旌表○二十七年
　　谕夫亡从死前已屡行禁止近见京城及各省从死者尚多人命关系重大死亡亦属堪怜修短听其自然岂可妄捐躯体况轻生从死事属不经若复加褒扬恐益多摧折嗣后夫殁从死旌表之例应停止自王妃以下及小民妇人从死永行严禁如有必欲身殉者赴部及该管官司陈诉竢奏闻定夺钦此○三十五年题凖节妇自三十嵗以内守节至五十嵗者即行旌表过五十者将迟延縁由报部○三十七年
　　谕兴起教化鼓舞品行必以孝道为先孝子尤宜褒奨八旗贫人克尽孝道诚为非易如有尽孝于其父母者覈实奏闻钦此○五十一年题凖镶红旗有受聘未婚之女闻讣剪髪成服居夫墓侧守节三年从容自缢与寻常轻生者不同奉
　　防照例旌表○五十二年覆准民间贞女未婚闻讣矢志守节絶食自尽照例旌表○五十四年覆凖有孀妇抚子守志因亲属逼嫁投缳原非激烈轻生照五十二年贞女例旌表○五十九年覆凖节孝昭著所司不覈明详报者交部议处所属上司不转详题请旌表者交部一并议处通行八旗直省一例遵行○雍正元年
　　谕恩诏内开旌表节义乃彰善大典每见直省地方有力之家尚能上逹而乡村贫寠之人则多湮没无闻着该督抚学臣及有司遍加采访务使苦寒守节之家同沾恩泽至节妇年逾四十而身故计其守节已逾十五载以上者亦应酌量旌奬钦此遵
