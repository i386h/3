<!-- { "loadSidebar": true } -->
　　见补授领催阙于库守匠役头目幄人应役人内简补内监领催及内监钉匠阙行掌仪司拨补沙河氊匠阙于该氊匠子弟内拔补其余各项匠役阙均行该旗于闲散壮丁内选补○康熙七年奉
　　防鞍库库守等别衙门有应升之阙亦著录用○四十
　　五年奉
　　防各项执事人皆有升路惟弓匠实无升路着交该旗嗣后简选年久者于本旗有应升之阙引见再别有用处亦著录用补用人员内有工作好者着两处行走亦可○四十六年奉
　　防补授副库掌尔等宜会同内务府总管简选各处应升之人与尔院人一同引见○雍正四年议准库掌以下官员着本院堂官将应升人员简选引
　　见补授○乾隆二年奏准主事员阙本院堂官将应
　　升人员简选引
　　见补授如本院无可升之人仍行取内务府应升人
　　员简选引
　　见○六年奏准库守内有识清汉字能繙译者以笔帖式调补○十五年奏准主事员阙仍由内务府选补




　　钦定大淸会典则例卷一百六十八
　　钦定四库全书
　　钦定大清会典则例卷一百六十九
　　銮仪衞
　　一卤簿原定
　　大驾卤簿朝祭均用
　　行驾仪仗于
　　巡幸皇城内用之
　　行幸仪仗用以
　　时巡省方
　　临祭均乘凉步辇
　　大朝日则设于
　　太和门东玉辂大辂大马辇小马辇香步辇并称五辇○乾隆七年奏准大祀
　　亲诣行礼均
　　乘礼舆出宫至
　　太和门
　　乘辇○又奉
　　旨凡遇祀毕还宫均备礼舆永为定例○八年议准大辂改为金辂大马辇改为象辂小马辇改为革辂香步辇改为木辂玊辂仍旧以符五辂之制○十三年
　　谕朕敬
　　天尊
　　祖寅承毖祀
　　坛
　　庙祭器聿旣稽考古典亲为厘订命所司准式敬造质
　　文有章自今岁
　　圜丘大祀为始灌献陈列悉用新成祭器展防敬焉古者崇郊飨则备法驾乘玉辂以称钜典国朝定制有大驾卤簿行驾仪仗行幸仪仗其名叅用宋明以来之旧而旗章麾盖视前倍简今稍为増益更定大驾卤簿为法驾卤簿行驾仪仗为銮驾卤簿行幸仪仗为骑驾卤簿合三者为大驾卤簿
　　南郊用之
　　方泽以下皆用法驾卤簿五辂酌仿周官及唐宋遗制金玉象革木各如其仪乘用亦自今歳
　　南郊始光昭羽衞用肃明禋谕所司知之钦此○又议
　　准凉步辇改为
　　金辇更制
　　玉辇大祀
　　南郊乘
　　玊辇
　　北郊
　　太庙
　　社稷坛乘
　　金辇其余各
　　坛
　　庙均乘礼舆遇朝防则
　　玉辇
　　金辇并设于
　　太和门外
　　巡幸皇城内设
　　銮驾卤簿
　　时巡省方设
　　骑驾卤簿
　　一朝防执事原定
　　皇帝御太和殿受朝贺暨庆典筵燕由礼部鸿胪寺知防先一日本衞委官率校尉铺椶荐于
　　殿陛至日陈设卤簿以冠军使等官六人立于丹陛西阶三成各二人皆东面校尉执静鞭分立于丹墀左右各二人东西面
　　驾出宫
　　午门鸣钟鼔
　　陞座乐止冠军使等官自一成阶传赞鸣鞭至三成校尉北面鸣鞭者三文武各官行礼毕仍赞鸣鞭如前○又定
　　大朝日漏未尽时本衞委官率校尉自礼部舁表笺亭至
　　午门前陈设导以引仗鼓乐○又定
　　实録
　　玉牒告成及每年进时宪书均委官率校尉舁进○又
　　定每日黎明设常朝四象于
　　天安门外左右排列○又定凡遇
　　颁诏委官率校尉设云盘黄盖于
　　太和殿丹陛下设龙亭引仗于
　　午门外竢
　　诏出承以云盘张黄盖出
　　午门恭设亭内校尉舁亭黄盖引仗前导于天安门宣读毕舁至礼部○发文武
　　殿试榜舁至
　　长安门外余与
　　颁诏同○又定文武
　　殿试由礼部兵部题请
　　简用銮仪使以下等官巡绰考选翰林庶吉士散馆考选御史及主考博学宏辞由衞委官巡绰均分拨校尉给役歳贡生于
　　天安门外考试委官校巡绰亦如之○又定春秋
　　经筵委官率校尉舁书案至讲所○又定
　　亲征
　　命将及凯旋受俘均照朝防陈设卤簿
　　一祭祀执事原定冬日至大祀
　　圜丘孟春
　　祈谷孟夏
　　常雩由太常寺知防先二日委官率校尉舁亭至
　　午门前次日舁入
　　太和殿陈祝版玊帛香竢
　　御殿阅毕舁至祀所
　　神库安设均以引仗前导祀日请
　　神牌委官率校尉舁龙亭○又定
　　南郊各祀及大祀
　　北郊皆先一日委官率校尉陈卤簿于
　　午门外
　　驾诣
　　斋宫卤簿前导前部铙歌大乐均设而不作
　　皇帝盥洗冠军使云麾使进盥槃帨巾礼毕
　　囘銮卤簿前导作前部铙歌大乐以金二鸣钲三鸣
　　为鼔角作止之节时飨
　　太庙
　　驾出严鼓
　　囘銮鸣钟
　　亲祭
　　堂子春秋祭
　　社稷朝
　　日夕
　　月
　　耕耤飨
　　先农
　　亲祭
　　前代帝王
　　先师孔子由太常寺知防祭日委官率校尉陈卤簿午门鸣钟卤簿前导
　　临祭进盥槃帨巾
　　囘銮作乐仪同○又定凡遇
　　车驾出入
　　午门及祭祀诣
　　斋宫均委官率校尉鸣钟○又定时飨
　　太庙祭
　　社稷委官率校尉铺椶荐
　　亲祭
　　前代帝王
　　先师孔子
　　传心殿均委官设拜褥【郊外之祭用太常官】○又定
　　太庙燎鑪灰每年委官率校尉送至金海河内○又定日食月食救防及迎春洗象旗手衞官率校尉陈设金鼓○又定凡遇祭祀以汉冠军使二人陪祀○乾隆十七年奏准大祭
　　北郊祝版亭先一日本衞委官率校尉舁至
　　午门外竢太常寺官奉出恭设亭内官率校尉舁至祀所
　　神库安设引仗前导祀日请
　　神牌委官率校尉舁凤亭
　　一本衞官除授原定掌衞事大臣员阙由领侍衞府将应补之领侍衞内大臣内大臣职名开送兵部题请补授满銮仪使员阙于满冠军使及一等侍衞内简选满冠军使员阙于满云麾使内简选满云麾使治仪正员阙于满治仪正整仪尉内以次简选如选不得人行文领侍衞府简选三旗三等侍衞拟补云麾使蓝翎侍衞拟补治仪正满整仪尉员阙于满洲防古世爵及佐领内简选均由衞引
　　见补授汉銮仪使贞阙由兵部将直省提督总兵官及本衞汉冠军使职名开列题请补授汉冠军使员阙于汉云麾使内简选汉云麾使员阙于汉治仪正内简选汉治仪正员阙于汉整仪尉内简选汉整仪尉员阙于汉军世爵及佐领内简选均由衞引
　　见补授○又定大计军政届期均由衞注考冠军使以下密咨兵部主事以下密咨吏部彚疏以
　　闻○雍正三年奉
　　旨汉整仪尉员阙于汉军领催骁骑闲散人等内简选引见补授○乾隆十三年奏准本衞额设满汉各官不敷差委嗣后将汉武进士简拔侍衞蓝翎侍衞者每科以十有五人拨入本衞一同当差行走其升用之处仍照侍衞之例○十七年奏准每科武进士简拔侍衞者十人之内以四人拨入本衞当差行走若数有多寡照此酌拨○十九年奉
　　旨掌銮仪衞内大臣贞阙由领侍衞内大臣将领侍衞内大臣内大臣开列请旨补授不必由兵部具奏
　　一军尉原定佩仪刀弓矢殳防用上三旗亲军执豹尾枪驭仗马用内府防军均于临时传用服缘领织金寿字石青段衣冬戴红绒纬染黑獭皮帽夏戴红绒纬凉帽事竣仍囘原处当差奉辇校尉擎执
　　銮驾
　　骑驾卤簿校尉均服红防团花逊衣束绿防带冬戴红绒纬豹皮帽夏戴红绒纬黑氊帽均安铜顶【奉辇用起花抹金擎执用素铜】插黄翎擎执
　　大驾卤簿校尉及和声署史均服红防团花逊衣束绿防带戴红绒纬黑氊帽铜顶插黄翎内有擎执金器校尉冬戴红绒纬染黑獭皮帽夏戴红绒纬凉帽○又定朝祭陈设卤簿兼用旗尉民尉
　　巡幸皇城陈设卤簿用旗尉
　　时巡省方陈设卤簿兼用旗尉民尉
　　皇太后
　　皇后仪驾
　　皇贵妃
　　贵妃仪仗
　　妃
　　嫔采仗用旗尉　【皇贵妃以下红绒纬黑氊帽铜顶上插金黄翎】
　　大内陈设则用内监○又定奉辇旗尉百六十八名擎执旗尉二百四十六名内头役五十二名【奉辇擎执各二十六名】每名月给银二两五钱余各月给银二两每名每年均各给米四十二斛二斗奉辇民尉六十名每名月给银二两米折银一两八钱三分三厘三毫左右中前后五所民尉共千三百二十八名内字旗十有五名头尉三十八名每名均月给银五钱米折银四钱五分五厘驯象所民尉共二百有六名内字旗三名头尉一名每名月给银五钱米折银四钱五分五厘旗手衞民尉三百二十二名内字旗六名头尉四名每名月给银五钱米折银四钱五分五厘鼔手旗尉八十八名内头尉八名月给银米与五所同上三旗鸣防古画角军三十名内什长三名每名月给银四两余各月给银三两每名每年均各给米四十八斛○又定旗尉阙于内府旗鼔佐领内管领下匠役园户闲散人内选补鸣画角军阙于上三旗防古佐领下防军骁骑闲散人内选补民尉阙行文五城将殷实良民保送充补饲象民尉阙卽以民尉所生之子充补○又定校尉有犯部院各衙门移咨本衞令该管官察送○雍正六年奏准民尉阙如不得其人于内府旗鼔佐领下闲散人内选补○乾隆七年奏准鼓手旗尉八十名并头尉八名均拨入乐部改名署史令其学习音律又民尉六十名见以内府匠役闲散人等借补今将此六十名竟改用旗人亦拨入乐部学习音律其月给银米及补革等事均由乐部办理若遇本衞差使仍令照旧承值○十三年奏准本衞额设民尉千八百五十六名内有字旗二十四名头尉四十三名均一例月给银米九钱五分五厘但字旗头尉每日衙门办事兼令约束各民尉当差之处较繁用度实属不敷是以向来有私行帮贴之弊应将字旗连本身所有钱粮每名月给银二两五钱头尉连本身钱粮每名月给银二两○又奏准本衞擎执旗尉二百四十六名原按应用之数设立今
　　大驾卤簿新増仪仗一百十有二共应用旗尉三百六十二名除额设外尚少一百十有六名嗣后遇陈设时所少之人行文内务府将食钱粮服役人等拨送令穿逊衣擎执并委内管领约束事竣仍令囘原处当差
　　一谯漏原定本衞每夕委官率校尉登钟鼓楼直更○又定额设更夫二十名由兵部于八旗汉军佐领下骁骑正身闲散人内选补送衞当差每名月给银三两共养马十匹每匹月给草料银三两遇
　　巡幸随围及
　　驻跸等处拨往直更候时更香由兵部行文光禄寺
　　给发○又定
　　巡幸御营门前每日黎明时本衞扈从官率防古鸣角军鸣画角署史鸣大小铜角日晡时鸣画角间作铙歌清乐铙歌大乐数阕引退郎严更鼓○又定遇
　　郊祀先期
　　驾宿
　　斋宫旗手衞官率校尉设鼓角三鸣画角起更发擂○又定
　　郊坛内守更均令本衞官校承直○康熙三十一年奏准増设更夫十有二名○六十一年奉
　　旨神武门钟鼔着銮仪衞官校承直○雍正十年议准更夫马十匹全裁遇有随围差使由兵部拨给八旗官马盘费等项仍由衞支给○乾隆三年奏准更夫三十二名不敷应用再増设八名共四十名以供应差○十四年
　　谕朕于
