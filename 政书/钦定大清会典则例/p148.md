<!-- { "loadSidebar": true } -->
　　一办铜顺治二年题准崇文门天津临清淮安四关各动支税额银万两办铜解部以供鼓铸○四年题准芜湖掦州浒墅九江北新西新六关各增办铜银万两○七年题准临清淮安芜湖浒墅九江北新六关各增办铜银万两○九年题准减西新关办铜银五千两改增芜湖关银二千两浒墅关银三千两○康熙三年题准各关额税银少办铜银多不能增买又崇文门在京难以采买将芦课额税银十有六万四千五百十两有竒拨出采买○十二年题准浙江办铜每斤给价六分五厘外增脚价银五厘○十八年题准拨两淮盐课银三万两两浙长芦各万五千两河东五千两令各廵盐御史督催各运使遵部定价直买铜解部○十九年题准各关收买废铜旧器准以铜六铅四折算扣解不许搀和版块等铜○二十年题准停止盐差办铜○二十二年题准减临清关办铜银万两改令贑关太平关各支银五千两办铜又增芜湖关办铜银三千两鳯阳关办铜银万二千两○二十三年覆准各关办铜不拘版块及废铜器皿以堪用者解送不堪用者不收仍行治罪○二十四年议准西新关代龙江关办铜银五千两○二十五年题准各关办铜每斤增价银三分五厘共计每斤一钱○二十七年覆准芦课办铜价直亦照各关例每斤增银三分五厘共足一钱均于芦课内动支○四十二年题准长芦山东分办铜数动支盐课银照定价一钱外给水脚银五分○五十二年覆准将江苏安徽江西湖北湖南等处所办之铜交与内务府商人等承办每年节省银五万两再于两淮盐差增铜十七万斤河东广东盐差增铜各十万斤福建盐差增铜六万斤福建海关差增铜四万斤交内务府商人照定限全交如逾限迟延亏欠钱法侍郎指名题叅将保结之佐领一幷从重治罪其芦课银尽行解部○五十四年议准买铜令户部及钱法衙门专理停内务府商人采办○又议准每年额办铜铅以铜六铅四计算每年需铜四百四十三万五千一百九十九斤以五十五年为始均分与江苏安徽江西福建浙江湖北湖南广东八省督抚遴委贤能官动正项采办每斤定价银一钱二分五厘水脚银三分其向来各关差并有芦课地方官所捐每斤五分水脚银节省二分照数解部○五十五年覆准令内务府商人每年办旧器废铜一百三十三万斤每斤给价银一钱水脚银五分由部覈给一面交买一面纳钱局仍将所办旧器废铜以铜六铅四计算所用铜价水脚银行文办铜之江苏等省照数扣除减办其减办铜价水脚银彚齐解部○五十六年覆准停止钱局收买旧器废铜○又覆准江苏等各省办铜各节省二分价银仍照一钱五分有竒之数增买红铜解京○五十七年覆准嗣后买办次年之铜本年即豫支银给发再铜价既贵将节省银二分增入铜价一同给发采办八省额办铜内如红铜不足着于十分内兼买三分旧器废铜交纳其价及水脚每斤银一钱一分九厘九毫有竒○六十年议准八省分办之铜归幷江浙廵抚办解自六十一年为始江南办江苏安徽江西福建广东五省铜数浙江办本省及湖北湖南三省铜数○六十一年议准江浙二省办铜价银督抚务委贤能大员不时稽察如有侵那情即据实叅奏○又题准安南国产铜着云贵两广督抚行文安南国王凡客商买铜务令照常贸易毋得禁止阻遏○雍正元年议准铜政归并江浙二省总办令该督抚选贤能府佐家道殷实者领解停用杂职微员○又覆准浙江办铜动用南新等关税银永以为例○二年议准江南洋铜不敷照浙江之例承办江苏安徽江西三省铜数其余二省铜交福建广东廵抚仍照旧额采办其办铜官逐年更代永为定例○又议准浙江应办三省铜因海关洋铜不敷暂分出二省铜数交与湖北湖南承办○又覆准云南所产铜除供本省鼔铸外听从商贩毋得禁遏○又覆准旧器废铜照康熙五十五年之例收买接济搀用除远僻省分载运维艰毋庸知照并不足六成之低铜不准收买外令近京省分及原办铜等省出示晓谕无论旗民有愿将旧器废铜运送到局者钱法侍郎豫向银库领银贮局竢铜运一到随到随收照所收数目每斤给银一钱一分九厘九毫三丝竢外解红铜足用之日停止如各省采买额铜之外收有废铜亦准其解部照废铜给价○又覆准商人自备资本收买废铜交纳其自外省收买运送至局者每斤给银一钱五分在本京地方收买者照新定价直给与如有红铜每斤给银一钱七分五厘○四年覆准浙江旧欠铜亦交湖北湖南分办上运于四年十月下运于五年四月起解○又覆准八旗各佐领与五城御史报有黄铜器皿出售者令该旗都统都察院一面移咨钱法堂一面即着本人赴钱局交纳按照成色给发价直其旗人在直隶州县居住者令直督转饬各地方官收买给价汇行解部○五年覆准云南见产之铜除本省供铸外尚余二百数十余万斤令委官运至鎭江百数十万斤以备江南承办二省铜数运至汉口百余万斤以备湖广承办三省铜数至各省办铜定价毎百斤及水脚共银十有七两五钱今云南铜毎百斤价银九两二钱加以运至鎭江汉口江南湖广再由鎭江汉口递运至京每百斤水脚银三两令该督动用盐务盈余银六万两收铜发运卖价还项至将来所办云南铜均作雍正六年额办其江南雍正六年铜既可无借洋铜嗣后海口所收洋铜均抵节年旧欠倘再迟延推诿即行题叅治罪再办铜旧例均系豫年给价云南产铜盈缩难以悬拟令该督将云南所办之铜自雍正五年四月起扣满一年之期获铜若干即行题明知照江苏湖广二省以凭豫定曾否足额庶办解额铜不致有误其所运之铜遴委贤员察騐足色净铜不得夹杂低铜经过关津隘口毋得抽课验明放行○乂覆准商人办铜有外洋照票方许采买每张约银二三千两四五千两不等今将欠铜商人照票追出别招殷实者纳银给照所获照银即抵所欠铜如有不敷于从前承办官商勒追如无可追再于原委上司名下分赔完结○七年覆准嗣后凡有铜铅到关到厰令该管官察验批文如与原解数目相符免其输税倘有额铜之外多出斤数即系私贩令其照额输税○九年奉
　　旨知府等大员有地方之责嗣后解铜不必差委○又覆准令江浙督抚每年除发价采买洋铜外再豫发银徃云南采买如有成色不足平称短少者总以节省之银补算不得过十四两五钱之数其洋铜亦照定价给银采买○十二年覆准将湖广广东应办云南铜六十六万三千一百几十九斤有竒畱于云南令贵州办铅运至云南铸钱解京○十三年议准各省捐纳贡监职衔及
　　封典者准将生熟铜斤照数交纳熟铜每斤价银一钱一分九厘九毫生铜每斤价银九分五厘九毫四丝四忽如交铜不敷许其将银凑足额数至州县收铜彚解必需路费令上捐之人每铜百斤旱路加脚费银一钱水路加脚费银三分别交州县存库以备解费之用○乾隆元年奏准解京铜以四百万斤为率买自云南及东洋者各二百万斤自乾隆三年为始令分额承办又各省采买洋铜出口收口均由海关察验收税为办铜扼要之地将江浙海关监督官衔内加监督某处海关兼办铜务字样江南铜令监督江南海关道员招商承办浙闽两省铜令监督浙江海关道员招商承办将有倭照各商内确察身家殷实并无挂欠者吊验倭照取具连名互结册报该抚察覈承办○又奏准令江浙督抚招商办铜如有情愿自捐资本出洋买铜者许其呈明该管官听其出洋采买竢各商囘日官为收买以供鼔铸○二年奏准令江浙督抚将应办乾隆三年铜委官前赴云南采买解京照依二百万之数均匀分办各省办五十万斤倘云南铜偶有不敷即豫咨海关仍令采买以足额数办铜关系鼓铸宁多无阙如有商人情愿自携资本出洋买铜者准其报明海关给与倭照令该商赴洋采买竢铜囘到关之日管关官酌量官收余听其自行货卖○三年奏准各省商人出洋买铜者报明江浙督抚给与执照令其出洋购买如在
