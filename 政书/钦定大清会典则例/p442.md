<!-- { "loadSidebar": true } -->
　　斋宫在成贞门外西北东向正殿五间崇基石阑三出陛正面十有三级左右各十有五级陛前设斋戒铜人石亭一时辰牌石亭一后殿五间左右配殿各三间内宫墙方一百二十三丈九尺九寸中三门左右各一门宫门前跨三石梁左右各一梁钟楼一座回廊一百六十三间外宫墙方一百九十八丈二尺二寸宫门石梁均与内围同
　　祈年殿内垣南接
　　圜丘东西环转至北为圆形东西北坛门各三间西门南角门一坛内垣共周千二百八十六丈一尺五寸髙丈一尺趾厚九尺顶厚七尺坛门七座每座三间
　　神乐署【旧名神乐观乾隆二十年改今名】东向正中凝禧殿五间【旧名太和殿康熙十二年改今名】崇基三出陛各六级左右歩廊各二间后显佑殿七间左右各三间殿后袍服库二十三间典礼署奉祀堂南北各三间左右门各三间左门东通赞房恪恭堂各三间正伦堂候公堂各五间南转穆佾所三间右门东掌乐房协律堂各三间教师房伶伦堂各五间北转昭佾所三间前后均联檐通脊正门三间三出陛各四级围墙东西四十四丈四尺南北二十丈七尺二寸
　　牺牲所南向大门三间内花门一座正房十有一间中三间奉
　　牺牲之神左右牧夫房各二间牛房各二间后屋十有六间内满汉所牧房各三间所军房一间贮草房五间草夫房四间东边两重四十八间内贮料房二间贮草房三间牛房十有五间羊房五间鹿房二十间房三间西边一重十有五间内库房一间泡料房磨房各二间豕房五间牛房五间鹿槛牛枋均分列屋之左右西北隅官厅三间东向井一北门一间围墙东西五十二丈南北五十二丈五尺坛外垣前方后圆周千九百八十七丈五尺髙一丈一尺五寸趾厚八尺顶厚六尺西向门一三门角门一
　　方泽在安定门外制方泽周四十九丈四尺四寸深八尺六寸濶六尺祭日贮水水深以过龙口为度泽中方坛北向二成上成方六丈髙六尺二成方十丈六尺髙六尺二成坛面均用黄色琉璃合六八隂数外环砌白石每成四出陛各八级二成南左右设五岳五鎭五山北左右设四海四渎各石座分刻山形水形均东西向水形座周围凿池贮水以祭内壝方二十七丈二尺髙六尺厚二尺壝正北三门石柱六东西南各一门石柱二楔阈皆制以石朱扉有櫺壝北门外西北隅瘗坎一东西门外南北瘗坎各二外壝方四十二丈髙八尺厚二尺四寸门制如前
　　皇只室在
　　方泽后五间北向脊瓦均绿色琉璃围垣正方周四十
　　四丈八尺髙丈一尺正门一间
　　神库乐器库各五间均北向
　　神防祭器库各五间东西向井亭一东向四面闲以朱櫺垣一重门一北向宰牲亭三间北向井亭一东向四面闲以朱櫺垣一重门一北向西北为
　　斋宫东向正殿七门崇基石阑五出陛中九级左右各七级南北一出陛各七级左右配殿各七间侍直房南北各七间宫墙周百有十丈二尺正门一左右门各一均东向西北钟楼一祠祭署三间在内垣西门外东向左右各三间垣一重门一坛内垣周五百四十九丈四尺北门三间东西南门各一间东西角门各二间坛外垣周七百六十五丈西坛门三间西北角门一自坛外垣西门南北夹墙各七十一丈二尺直西为广厚街【旧名泰折雍正二年改今名】牌坊坊前界以朱栅长二十六丈
　　太庙在
　　阙左南向围垣一重琉璃甎门三间左右门各一防门五间崇基石阑中三间前后均三出陛中九级左右七级门内外列防百有二十左右门各三间前后均一出陛各五级
　　前殿十有一间重檐阶三成绕以石阑五出陛一成均四级二成均五级三成中十有一级左右九级东西庑各十有五间阶均八级燎鑪二
　　中殿九间
　　后殿九间两庑各十间
　　后殿东庑南燎鑪一
　　防门外石桥五桥北井亭二六角闲以朱櫺桥南神库五间西向
　　神防五间东向
　　庙门外之西南奉祠署三间东向左右房各三间垣一重门一北向东南宰牲亭三间前治牲房五间均西向垣一重门一西向井亭一六角闲以朱櫺西南为
　　太庙街门五间西北为
　　太庙右门三间均西向
　　社稷坛在
　　阙右北向坛制方二成髙四尺上成方五丈二成方五丈三尺四出陛皆白石各四级上成筑五色土中黄东青南赤西白北黑土由涿霸二州房山东安二县豫办解部同太常寺验用内壝四面各一门楔阈皆制以石朱扉有櫺门外各石柱二壝色亦各如其方壝北门内西北瘗坎二北为
　　拜殿又北为防门各五间防门内列防七十有二均覆黄琉璃崇基三出陛壝外西南
　　神库五间
　　神防五间井一均东向坛垣周百五十三丈四尺内外丹雘覆黄琉璃北门三间东西南门各一间循垣东北隅东向正门一左右门各一相对
　　阙右门为
　　乘舆躬祭出入之门坛西门外宰牲亭三间东向井一垣一重门一北向西南奉祀署东西各三间垣一重门一东向东遣官房一间南向东南为
　　社稷街门五间东北为
　　社稷左门三间均东向
　　日坛在朝阳门外制方西向一成方五丈髙五尺九寸坛面用红色琉璃四出陛皆白石各九级圆壝周七十六丈五尺髙八尺一寸厚二尺三寸壝正西三门石柱六东南北各一门石柱二楔阈皆制以石朱扉有櫺燎鑪一西南瘗坎一壝北门外东
　　神库三间西向
　　神防三间井亭一四面闲以朱櫺均南向垣一重门一西向宰牲亭三间垣一重门一西向北祭器库乐器库椶荐库各三间联檐通脊均南向
　　具服殿正殿三间左右配殿各三间周衞宫墙宫门三间南向西北钟楼一座祠祭署三间东向左右各三间坛西门北门各三间北门西角门一坛垣前方后圆周二百九十丈五尺外围墙西自坊西抵坛垣西南角长三百八十二丈四尺东自坊东抵坛垣东北角长三百十有二丈四尺直北为景升街【旧名礼神雍正二年改今名】牌坊坊前界以朱栅长十有五丈
　　月坛在阜成门外制方东向一成方四丈髙四尺六寸面用白色琉璃四出陛皆白石各六级方壝周九十四丈七尺髙八尺厚二尺二寸八分壝正东三门石柱六西南北各一门石柱二楔阈皆制以石朱扉有櫺燎鑪二东北瘗坎一壝南门外西
　　神库三间东向
　　神防三间井亭一四面闲以朱櫺均北向垣一重门一东向宰牲亭三间垣一重门一东向南祭器库乐器库各三间联檐通脊均北向
　　具服殿正殿三间左右配殿各三间周衞宫墙宫门三间南向祠祭署三间北向左右各三门东北钟楼一座坛东门北门各三间北门东角门一坛垣方二百三十五丈九尺五寸外围墙东自坊东抵坛垣东南角长二百六十丈西自坊西抵坛垣西北角长二百四十丈四尺直北为光恒街【旧名礼神雍正二年改今名】牌坊坊前界以朱栅长十有二丈八尺
　　帝王庙在阜成门内南向
　　庙门三间左右门各一前石梁三
　　景德门五间崇基石阑前后三出陛中十有一级左右各九级左右门各一
　　景德崇圣殿九间重檐崇基石防南三出陛中十有三级左右各十有一级东西一出陛各十有二级东西庑各七间一出陛均八级庑前燎鑪各一殿后祭器库五间南向殿西南碑亭一景德门外东
　　神库三间南向
　　神防三间宰牲亭三间均西向井亭一四面闲以朱櫺北向垣一重门一西向西遣官房五间斋宿房前后各五间庙门内东南钟楼一座围垣周一百八十六丈三尺八寸庙门外东西下马牌各一景德街牌坊各一
　　先师庙在安定门内太学之左南向街门三间西为持敬门一间西向
　　大成门五间崇基石防中三门前后三出陛门内列防二十有四石鼔十右石鼓音训碣一左右门各一东西列舍各十有一间北向
　　大成殿七间重檐崇基石阑三出陛正面十有二级东西各十有七级东西庑各十有九间东西列舍各十有一间南向西南燎鑪一西北瘗坎一殿后围垣一重门一西向
　　崇圣祠门三间南向
　　崇圣殿五间东西庑各三间东南燎鑪一防门外东
　　神防五间宰牲亭三间井亭一西向西
　　神库五间致斋所三间更衣亭一间东向街门外列木为栅涂以丹东西成贤街牌坊各一下马牌各一
　　先农坛在
　　正阳门外西南制方南向一成周四丈七尺髙四尺五寸四出陛各八级东南瘗坎一坛北
　　神库五间南向
　　神防五间西向乐器库五间东向左右井亭各一六角闲以朱櫺垣一重门一南向宰牲亭三间川井一均南向坛东南为
　　观耕台方广五丈髙五尺东南西三出陛各七级以木为之耕耤时由部安设【今改甃甎石】台前为
　　耤田一亩三分后为
　　具服殿五间南向殿台三出陛南九级东西各七级仪门一间东北为
　　神仓中圆廪一座收谷亭一座左右仓前后各三间垣一重门三间南向
　　旗纛殿五间南向后为祭器库五间左右庑各五间垣一重门三间南向北门外东北隅旗竿一【今彻去】
　　太岁殿在
　　先农坛之东北南向七间三出陛各六级东西庑各十有一间一出陛均四级前为拜殿七间拜殿东南燎鑪一坛内垣门四各三间
　　神只坛在
　　先农坛内垣南门外
　　神只坛门三间南向缭以周垣东为
　　天神坛制方南向一成方五丈髙四尺五寸五分四出陛各九级坛北刻云形青白石龛四座各髙九尺二寸五分方壝周二十四丈髙五尺五寸壝正南三门石柱六东西北各一门石柱二楔阈皆制以石朱扉有櫺东南燎鑪一西为
　　地只坛制方北向一成广十丈纵六丈髙四尺四出陛各六级坛南设青白石龛五刻山形者三均分五门刻水形者二均分四门各髙八尺二寸坛东从位石龛刻山水形各一西如之各髙七尺六寸凡水形龛均周围凿池贮水以祭方壝周二十四丈髙五尺五寸壝正北三门石柱六东西南各一门石柱二楔阈皆制以石朱扉有櫺西北瘗坎一
　　先农坛内垣东门外北为
　　庆成宫【乾隆二十年定】五间南向崇基石阑三出陛各九级后殿五间东西配殿各三间尚茶尚膳房各五间
　　正殿前时辰牌亭一殿西辇房五间内宫门三间南向东西掖门各一外缭以宫墙正门三间左右门各一宫门东南钟楼一座垣后祠祭署前后各五间南向左右各三间垣一重门一南向坛外垣周千三百六十八丈东向门二南北并列南入
　　先农坛北入
　　太岁殿皆三门角门一
　　灵明显佑宫在地安门外日中坊桥之东北南向庙甎门三间门内东西钟鼓楼各一显佑门三间
　　正殿五间崇基石阑三出陛中九级东西各七级东西庑各五间碑亭各一东南燎鑪一后殿五间庙门外元威圣烈牌坊一
　　火神庙在地安门外日中坊桥之西南向庙门一间左右门各一寿国僊林牌坊门三间均东向南北钟鼔楼各一
　　正殿三间南向西配殿三间南殿三间左右各三间东西庑各一间燎鑪一殿后阁五间东西配殿各三间阁后羣楼十有五间庙门外离徳昭明牌坊一
　　都城隍庙在宣武门内瞻云坊之西南向庙门顺德门阐威门三重均三间左右门各一顺德门外东西钟鼓楼各一中为甬道殿东碑亭一西燎鑪一
　　正殿五间东西庑各三间回廊各二十二间后殿五间阐威门外东治牲所三间井亭一西向大门外列木为栅涂以丹城隍庙牌坊一
