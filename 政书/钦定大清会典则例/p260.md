<!-- { "loadSidebar": true } -->
　　命都统为征南大将军统兵征讨江西赐之以
　　勅仪与元年同○是年
　　命固山贝子为平西大将军讨陜西叛赐
　　勅仪与元年同○十三年定
　　命大将军出征礼诸王贝勒贝子公于出师前一日将
　　例赏衣服马匹弓刀等物于
　　午门前颁给领赏毕出征防军校骁骑校等官以上诣
　　御前面谕行师方畧
　　赐燕及出师日出征各官咸征服候于
　　午门外是日卤簿全设不出征诸王贝勒贝子公咸朝服集
　　太和殿丹陛上文武各官咸朝服集
　　太和殿丹墀内分班序立颁给大将军
　　勅印设于
　　太和殿内东旁黄案上
　　圣驾御殿大将军近前跪领
　　勅印毕率出征官弁听鸣赞官赞行三跪九叩礼礼成赐茶遣行○康熙十三年正月
　　命多罗顺承郡王为宁南靖寇大将军帅师之湖广都统为安西将军帅师之四川是日卤簿大驾照常陈设出征王及各官咸征服齐集
　　午门外王以下文武各官咸蟒袍补服于常朝处分翼齐集内阁大臣设所颁
　　勅印于
　　太和殿外东旁黄案上鸿胪寺官引王贝勒贝子公等至
　　太和殿丹陛上文武各官在丹墀内分翼序立次引出征王至丹陛上各官至丹墀内仪仗末序立礼部堂官奏请
　　御殿乐作
　　陞座乐止銮仪衞官赞鸣鞭鸿胪寺官赞出征王及各
　　官跪大学士奉
　　勅印授王王跪受转授从征内阁官鸣赞官赞行三跪九叩礼毕鸿胪寺官引王贝勒贝子公等进
　　太和殿内都统以下营总以上在丹陛上叅领等官在八旗班首分翼序坐
　　赐茶毕
　　御中和殿卤簿大驾向
　　堂子排设出征王及诸王贝勒等在金水桥文武各官
　　在
　　午门外常朝处贝子公鎭国将军都统尚书等官及出征辅国将军都统防军统领副都统在
　　长安左门外均分翼序立礼部堂官奏请恭诣
　　堂子行礼王以下各官
　　圣驾至跪送出征王及诸王贝勒都统尚书等官出征
　　副都统以上各官咸随至
　　堂子礼部堂官恭导就位行礼王公大臣咸依次序立
　　鸣赞官奏跪拜兴
　　圣祖仁皇帝行三跪九拜礼王等均随行礼兴次吹螺于兵部所设纛前行三跪九拜礼不赞
　　圣驾出乐作进
　　长安左门至
　　天安门外桥前卤簿大驾向内陈设乐暂止
　　圣驾出长安右门外送行出征王以下副都统以上咸
　　佩弓矢上马随行至
　　驻马处出征王疾马趋过王啓行
　　圣驾还宫乐作
　　午门外齐集各官跪迎过皆退出征王及各官行至列兵处礼部豫设祖帐光禄寺备茶内大臣礼兵二部堂官奉茶饮毕鸿胪寺官导引望
　　阙谢
　　恩礼成啓行○是年八月
　　命王贝勒为大将军将军领兵出征不诣
　　堂子行礼不
　　亲送大将军等出
　　午门遣亲王内大臣出
　　长安右门往送余仪皆与正月同○十月
　　命和硕亲王为扬威大将军帅师之江宁和硕安亲
　　王为定逺平寇大将军帅师之广东
　　圣祖仁皇帝御太和殿赐以
　　勅印诣
　　堂子行礼拜纛还出
　　长安右门送之行○十四年三月以察哈尔布尔尼乘吴逆作乱欲谋刦其父阿布柰兴兵造反
　　命多罗信郡王为抚逺大将军大学士为副将军往征
　　○二十九年
　　命和硕裕亲王为抚逺大将军以
　　皇子为副
　　圣祖仁皇帝御太和门大学士二人一奉
　　勅一奉印授王王跪受毕
　　圣驾出东直门视大将军王等啓行○三十五年命领侍衞内大臣安北将军伯为抚逺大将军统西路大兵出征厄鲁特噶尔丹令先自归化城乘驿速赴
　　京师至日大
　　颁燕赉
　　圣祖仁皇帝御太和门陞座内大臣大学士等列坐两旁其出兵运米大臣官员按旗分坐于金水桥北之左绿旗提督总兵官等坐于金水桥北之右防军叅领防军校防军等亦分左右按旗坐于桥南効力官员鸟枪骁骑火器营兵礮手等依次坐于
　　午门外作乐陈百戏
　　命大将军进至
　　御座前
　　亲赐以巵酒大将军跪受退至阶叩首饮都统大臣等
　　均以次进前
　　亲赐巵酒副都统等亦近前侍衞赐酒自叅领以下防军校以上皆十人一班进至阶上跪饮又
　　命部院内务府大臣及侍衞等徧视众军士饮燕毕赐与燕大臣等
　　御用蟒币有差其官员及防军等
　　赐币有差营兵礮手等均
　　赐布毕大将军率众官兵进前谢
　　恩同叩首出遣大学士授大将军
　　勅印令自京复赴归化城择吉啓行○五十七年圣祖仁皇帝命将进勦防妄阿喇布坦大兵起程前期设卤簿率出征之王等以下咸戎服其不出征之王公以下俱蟒袍补服以从
　　圣祖仁皇帝亲诣
　　堂子行礼次鸣角拜纛礼成
　　还宫是日抚逺大将军王率兵啓程
　　命内阁大臣颁给大将军
　　勅印于
　　太和殿其出征之王贝子公等以下咸戎服齐集太和殿前其不出征之王贝勒贝子公并二品以上大臣等咸蟒袍补服齐集
　　午门外大将军上殿跪受
　　勅印谢
　　恩行礼毕随
　　勅印出
　　午门乗骑出
　　天安门由徳胜门前往诸王贝勒贝子公等并二品以上大臣送至列兵处大将军望
　　阙谢
　　恩毕肃队啓行○雍正七年议准
　　命将出师之前日应遣官行告
　　庙礼起行之日应遣官祗告
　　奉先殿其祝文均由翰林院撰拟○又议准
　　命将出师授大将军
　　勅印拜纛仪是日卤簿大驾全设出征大将军曁各
　　官咸征服齐集
　　午门外王以下文武各官咸蟒袍补服于常朝处分翼齐集内阁学士设颁给
　　勅印于
　　太和殿内东旁黄案上鸿胪寺官引王公等至太和殿丹陛上文武各官在丹墀内按翼序立次引出征大将军副将军叅赞副都统总兵官至丹陛上出征各官至丹墀内仪仗末序立辰时礼部堂官奏请
　　御殿乐作
　　陞座乐止銮仪衞官赞鸣鞭阶下三鸣鞭鸿胪寺官
　　引大将军至殿檐下
　　御道之东副将军叅赞副都统总兵官等于丹陛上分左右翼立鸿胪寺官赞跪大将军及从征各官皆跪大学士奉所设黄案上
　　勅印授大将军大将军跪受转授随印内阁官内阁官接受兴鸿胪寺官引大将军至丹陛左首班跪鸣赞官赞行三跪九叩礼毕大将军随奉
　　勅印官由丹陛左阶降从征各官随大将军出皇帝还宫王公百官各以次出卤簿大驾向
　　堂子陈设兵部设螺于
　　堂子街门外之东设八旗防军纛八于内门南文武各
　　官齐集
　　午门外常朝处大将军副将军及出征副都统以上曁王公鎭国将军大学士都统尚书等先至
　　堂子门外分翼序立未时礼部堂官奏请恭诣
　　堂子行礼文武各官于
　　午门外
　　驾至跪送
　　驾至
　　堂子吹螺大将军副将军及诸王贝勒大学士都统尚
　　书等官与出征副都统以上官跪
　　驾过随行申初刻
　　驾入螺止礼部堂官恭导就位行礼鸣赞官奏跪拜
　　兴
　　皇帝行三跪九拜礼大将军等皆随行礼毕吹螺于
　　兵部所设纛前行三跪九拜礼不赞
　　驾出螺止作乐至
　　长安坊街
　　皇帝陞黄幄
　　命大将军等上马大将军等上马啓行
　　驾入
　　长安左门乐作
　　午门外齐集各官跪迎
　　皇帝还宫众皆退大将军副将军及从征各官行至徳胜门外列兵处礼部豫设祖帐光禄寺备茶内务府备燕
　　钦命王大臣与大将军副将军奉茶酒礼兵二部堂官与叅赞大臣奉茶酒侍衞与出征各官奉茶酒毕鸿胪寺官导引望
　　阙谢
　　恩礼成啓行○又议准
　　命使赍送
　　勅印大将军于军中恭受仪先期内阁将应行开列
　　大臣恭请
　　钦命正使一人副使一人赍送
　　勅印由钦天监择吉遣往是日卤簿大驾全设正使副使咸征衣王以下文武各官咸蟒袍补服于常朝处分翼齐集内阁设颁给
　　勅印于
　　太和殿内东旁黄案上鸿胪寺官引王以下公以上至
　　太和殿丹陛上文武各官在丹墀内序立次引赍送
　　勅印官于丹墀卤簿下序立礼部堂官奏请
　　御殿乐作
　　陞座乐止銮仪衞官赞鸣鞭阶下三鸣鞭鸿胪寺官
　　引赍送
　　勅印正使副使至拜位赞行三跪九叩礼毕引至丹
　　陛上北面跪大学士二人一奉
　　勅授正使一奉印授副使次第恭受讫兴恭奉勅印由左阶降乐作
　　圣驾还宫
　　勅印将至军中择期戒事大将军率弁兵咸征服先
　　至敎场恭竢豫设
　　勅印黄案于听事南向设香案一于黄案之南正副
　　使奉
　　勅印陈于案大将军跪宣
　　勅官宣
　　勅文毕正使奉
　　勅授大将军大将军恭受转授左旁官宣印官宣印文毕副使奉印授大将军大将军恭受转授右旁官左右官均跪接起立大将军行三跪九叩礼成恭奉
　　勅印囘营○九年
　　命抚逺大将军出征以内阁学士随印遣中书翰林院
　　笔帖式等随征临行
　　世宗宪皇帝遣官祗告
　　奉先殿又遣官祭纛于徳胜门○乾隆十三年
　　命大学士为经畧统领大兵征讨金川择吉于十一月初三日出师先期十月二十七日授经畧
　　勅印是日经畧大学士及出征大臣官员咸蟒袍补
　　服出师之日仍征衣随
　　皇帝先诣
　　堂子鸣角吹螺行礼次祭
　　纛毕
　　驾至长安左门外
　　御黄幄陞座亲赐经畧巵酒遂啓行出阜城门至设
　　祖帐处
　　钦命大学士率侍衞等为经畧及出征大臣官员奉
　　茶饭毕望
　　阙谢
　　恩余均与雍正七年仪同○十四年议准
　　命将之仪三一曰授
　　勅印经畧大将军出师
　　皇帝临轩王公文武百官朝服侍班颁给
　　勅印于
　　太和殿经畧大将军率随征诸将于丹陛上跪受
　　勅印行礼如仪二曰祓社经畧大将军出师先期祗
　　告
　　奉先殿啓行之日
　　皇帝亲率经畧大将军诸王贝勒及随征诸将诣
　　堂子行礼鸣角吹螺祭
　　纛于门三曰祖道经畧大将军啓行
　　乘舆亲饯于
　　长安门外
　　赐巵酒属櫜鞬乘马文武大臣承
　　诏送至郊外有司具祖帐及燕礼部兵部堂官奉经
　　畧大将军茶望
　　阙谢
　　恩乃行【以上各仪经畧与大将军并设者礼同后仿此】○又定徂征之仪二
　　一曰整旅经畧大将军前队应列
　　上赐军械次令箭十二次
　　勅印防
