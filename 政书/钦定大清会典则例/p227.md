<!-- { "loadSidebar": true } -->
　　谕旨廵抚官阶虽属二品但系统属通省大员嗣后各省廵抚着一体穿用大红雨衣钦此○又奏准凡朝会随围齐集间遇雨雪服用雨冠雨衣旧例三品以下至军民雨冠均用青色宜有差别以示等威除雨衣仍旧穿用外一品至三品冠用红色四品至六品红色青缘七品以下有顶带人员靑色红缘均前濶二寸五分后濶五寸
　　御前侍衞乾清门侍衞
　　上书房翰林南书房翰林奏事处批本处行走人员不拘品级均得用红色军民止许用青色









　　钦定大清防典则例卷六十五
　　钦定四库全书
　　钦定大清会典则例卷六十六
　　礼部
　　仪制清吏司
　　贡举上
　　一试期顺治二年定秋八月举行乡试初九日第一十二日第二十五日第三均先一日防入次一日放出春二月举行防试三试期与乡试同夏四月初一日
　　殿试初五日传胪○又定嗣后以子卯午酉年八月乡试丑辰未戌年二月会试奉
　　特旨开科则随时定期○又定会试掲晓日期由考
　　官酌定礼部奏
　　闻○五十二年
　　圣祖仁皇帝六十万寿
　　特开乡会恩科题凖二月乡试八月会试十月初九日
　　殿试○雍正元年
　　恩旨开科议凖本年四月乡试九月会试十月二十七
　　日
　　殿试其癸卯甲辰乡会正科改期于雍正二年二月乡试八月会试十月
　　殿试○四年
　　谕明年乃会试之期春季适有闰月二月节天气尚寒凡应试举子次逺来及闱中考试诚恐寒苦着将明年二月入场之期改至三月令该部即行文各省谕令知悉若近京各省举子竢开春起送亦觉甚便嗣后防试之年遇有闰月该部先期奏闻钦此○
　　十三年九月
　　谕国家大典首重抡才我朝培养多年人才日盛是以
　　皇考御极之初于三年大比之外特开乡会恩科广罗俊乂所以鼔舞而振兴之者至为周备今朕缵承统绪照雍正元年特开恩科之例举行兹典乾隆元年系丙辰防试正科着于八月举行乡试乾隆二年二月举行会试以副朕兴贤育才之至意钦此○乾隆九年
　　谕明年二月会试天气尚未和暖着改期于三月举行钦此○十年
　　谕三载宾兴国家举贤右文之大典必诸弊悉去然后可以拔真才所谓稂莠不剪则嘉禾不生其理显然向来察弊之法不得不严者正慎重科名厚待良士之道昨岁朕亲临贡院遍观堂所周览号舍矮屋风檐备极辛苦深可轸念比赋四诗命刻堂壁可以知朕心矣今岁会试已展期三月以待春温嗣后即以为例兹特豫降明旨命礼臣知贡举俾得先期计议从容料理当严则严当寛则寛于剔除弊端之中寓优防士子之意知贡举者其善为之钦此○又
　　谕向来会试之期在二月则三月发榜四月初间殿试雍正五年乾隆二年会试改期三月则四月榜五月初间殿试朕思五月天气渐热向改殿试之期者因三月防试乃偶一举行之事今三月会试已着为定例则殿试之期自应酌量变通着自今科为始于四月二十六日殿试五月初一日传胪该部即通行晓谕知之钦此
　　一试艺顺治二年定第一四子书义三篇经义四篇第二场论一篇诏诰表各一道判五条第三策五道○又定四书第一题用论语第二题用中庸第三题用孟子如第一题用大学第二题用论语第三题仍用孟子○又定
　　殿试用时务策一道○又定策题以闗切事理明白正大为主不许搜寻僻事掩匿端倪必问者列款而示使对者可按牍而陈庶乎真才易辨○又定文有正体凡篇内字句务典雅纯粹不许故摭一家言饰为宏博○又定后场博雅通逹而前场稍未纯粹者亦得兼收○八年题凖八旗乡试满洲防古或繙译汉文一篇或作满文一篇汉军作汉文第一场四书文二篇经文一篇如未通经者作四书文三篇第二论一篇第三场策一道至次科第一场四书文三篇经文二篇第二场论一篇判五条第三场策三道以后应试均照汉人例行○十六年议凖中作判务宜随题剖断引律明确不专以骈丽为工○又议凖考官于后场论题间出孝经以励士尚○十七年议凖二三场原以觇士子经济凡坊间有时务表策名色槩行严禁○康熙七年题凖出题错字者正副主考官一次罚俸三月二次六月三次九月同考官一次罚俸六月二次九月三次一年自行检举者正副主考官罚俸三月同考官六月内帘官错出题目字様士子各习専经不禀明监临官传进内帘官改正照题纸错字誊録以致中式者罚停会试二科○九年题凖春秋止以单题合题酌量均出○二十年题凖第一文字每篇限六百五十字违例誊録取中照例议处○二十六年覆凖三场策题止宜简明发问不得过三百字○二十九年议凖乡会试二场孝经论题甚少嗣后将性理太极图说通书西铭正防一并命题○三十二年覆凖刋刻闱墨务照原卷若考官不照原卷发刻者交部议处○四十一年议凖诏诰二题令习五经者兼作阙者不録其习一经者仍如见行例○五十二年
　　谕近见乡会试皆择取冠冕吉祥语出题每多宿搆幸获致读书通经之士渐少今后闱中题目应不拘忌讳庶难豫作揣摩实学自出钦此○五十五年议准二表题不许出本年时拟近事○雍正元年覆凖考官若仍出熟习拟题交该部议处○十年
　　谕制科以四书文取士所以觇士子实学且和其声以鸣国家之盛也语云言为心声文章之道与政治通所闗钜矣韩愈论文云惟陈言之务去柳宗元云文者所以明道不徒务采色夸声音而以为能也况四书文号为经义原以阐明圣贤之义蕴而体裁格律先正具在典型可稽虽风尚日新华实并荗而理法辞气指归则一近科以来文风亦觉丕变但士子逞其才气辞华不免有冗长浮靡之习是以特颁此旨晓谕考官所拔之文务令雅正清真理法兼备虽尺幅不拘一律而支蔓浮夸之言所当屏去秋闱期近该部可行文传谕知之钦此○十一年
　　谕国家以制科取士原以觇士子所学而士子所学闗乎世道人心是文体之所系固甚重也士子读圣贤书果能讲求圣贤明体逹用之学则以平日之蕴蓄发为文章自然法正理纯得圣贤语气可以传世而行逺作后学之津梁此则有本之学有用之文为国家所重頼者若不于根柢讲求而但以华靡相尚则累牍连篇皆属浮辞圣贤精义全无发明圣贤语气又毫不相肖国家亦安用此浮夸浅薄之士哉至于二三策论尤足觇经济实学乃向来士子多不留心而衡文者又每以经义已经入彀遂将策论滥收恕取不复加意阅防殊非设科本意今防试伊迩着礼部先期晓谕应试士子于三场文义均应努力殚心毋得潦草完卷考试官如以限于时日不能细心校阅后不妨奏请展限务得真才以收实用若所取试卷中有经义可观而策论疵谬荒疎者朕惟于主考官是责钦此○十三年十月
　　谕文以载道与政治相通故二帝三王之盛在廷敷奏及宣谕众庶之言皆为谟为诰炳着六经西汉治犹近古人心淳朴故见于文者原本经术指事类情质实晓畅犹有周人之遗降及魏晋以文灭质渐就浮靡六朝尤甚姿态益工意格亦陋文运所闗非浅鲜也朕思学者修辞立诚言期有物必理为布帛菽粟之理文为布帛菽粟之文而后可以垂世行久若夫雕文逞辞以炫一时之耳目譬犹抟土掲木饰丹铅以为器物外虽可观不移时而剥落曷足贵耶国家累洽重熙之日务学绩文者正宜沐浴教化争自濯磨蕲近于大雅勿尚浮靡勿取姿媚斯于人心风俗有所禆益至于古人临文原无避讳诚以言取足志一存避讳之心则必辗转嗫嚅辞不逹意嗣后一切章疏以及考试诗文务期各展心思独抒杼轴从前避忌之习一概扫除尤宜禁者乡会两试考官每因避忌字様必择取经书中吉祥之语为题遂使士子易为揣摩倩人代作临钞冩以致薄植之少年得以幸取科名而绩学之老生无由展抒底蕴嗣后凡考试命题不得过于拘泥俾士子殚思用意各出手眼以觇实学钦此○乾隆元年覆凖乡会场之春秋合题槩行停止○四年
　　谕向来殿试策中皆用颂聨以致士子得以豫先撰拟分送请托致滋弊端况士子进身之始即习为献谀之辞尤非导之以正古人对策中无此体裁也今当殿试之期朕亲制策问不拘旧式以免诸生豫先揣摩诸生策内不许用四六颂聨但取文理明通敷陈切当不必泥于成格限于字数此次试期已近倘有不画一之处亦不必以此为去取将来如何酌定款式着大学士九卿会议具奏钦此遵
　　旨议凖
　　殿试试卷旧无横格嗣后贡士等果有通逹治体学问淹通者应聼其发抒不必限以字数惟最短者亦必以千字为率不及千字者不以入式者论至于四六颂聨并一应肤泛套语槩不凖复用其前幅策冒十四行后幅空白十四行原非古式不必拘泥惟承问逐条详对起处仍书臣对臣闻字様讫处仍书臣草茅新进云云字様以昭画一○十年
　　谕国家设制科取士首重者在四书文盖以六经精微尽于四子书设非读书穷理笃志潜心而欲握管挥毫先圣之义蕴不大相迳庭耶我
　　皇考有清真雅正之训朕题贡院诗云言孔孟言大是难乃古今之通论非一人之臆说也近今士子或故为艰深语或矜为俳俪辞争长角胜风檐锁院中偶有得售彼此仿效为夺帜争标良技不知文风日下文品益卑有闗国家抡才钜典非细故也夫古人论文以浑金璞玉不雕不琢为比未有穿凿支离可以传世行逺者至于诗赋掞藻敷华虽不免组织煊染然亦必有真气贯乎其中乃为佳作至于四书文采掇辞华以示淹博不啻于孔孟立言本意相去万里矣先正具在防识遵从习俗难化职此之由嗣自今其令各省督学诸臣时时训饬乡会考官加意区择凡有乖于先軰大家理法者摈弃勿録则诡遇之习可息士风还淳朕有厚望焉钦此○二十一年定乡试第一场四子书义三篇二场经义四篇三场策五道会试二加表一道【详见磨勘则例】○二十二年
　　谕前经降旨乡试第二场止试以经文四篇而会试则加试表文一道良以士子名列贤书将备明廷制作之选声韵对偶自宜留心研究也今思表文篇幅稍长难以责之风檐寸晷而其中一定字靣或偶有错落辄干贴例未免仍费检防且时事谢贺每科所拟不过数题在淹雅之士尚多出于夙搆而倩代强记以图侥幸者更无论矣究非覈实拔真之道嗣后会试第二场表文可易以五言八韵唐律一首夫诗虽易学而难工然宋之司马光尚自谓不能四六古有能赋诗而不能作表之人断无表文华赡可观而转不能成五字试帖者况篇什既简司试事者得从容校阅其工拙尤为易见其即以本年丁丑科防试为始见在各省防试举子将已陆续抵京该部即行晓谕知之钦此○又
　　谕会试人数众多如三江九佳等字数窄少之韵自不宜用以避雷同所应限者不过在东冬支虞阳庚等十数韵之内场中自有刻字人役可令将此限本韵删去小注刋刻一纸随题按号散给以便拈用钦此○是年覆凖乡试自乾隆己卯科为始于第二经文外一体试以五言八韵唐律一首其所出诗题限用官韵即照会试之例于中将本韵别刻一纸给○二十三年奏凖乡会试于四书文三篇外令作性理论一
