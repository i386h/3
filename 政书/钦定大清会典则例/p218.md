<!-- { "loadSidebar": true } -->
　　诏官一人附誊黄二道分颁南阳河北总兵官○两
　　江总督赍
　　诏官一人附誊黄八道分颁江苏安徽巡抚江寜京口将军江南提督狼山苏松寿春等处总兵官○漕运总督江南河道总督河南山东河道总督赍
　　诏官一人○江西巡抚兼提督赍
　　诏官一人附誊黄二道分颁南贑南昌总兵官○闽
　　浙总督赍
　　诏官一人附誊黄十二道分颁福建巡抚福州将军水师陆路提督金门汀州海坛台湾福寜漳州南澳建寜等处总兵官○浙江巡抚赍
　　诏官一人附誊黄八道分颁杭州将军乍浦副都统浙江提督定海黄岩温州处州衢州等处总兵官○湖广总督赍
　　诏官一人附誊黄八道分颁湖南湖北巡抚荆州将军湖广提督鎭筸宜昌永昌襄阳等处总兵官○陜甘总督赍
　　诏官一人附誊黄十五道分颁陜西甘肃巡抚西安寜夏凉州将军甘肃安西固原提督西寜延绥寜夏肃州凉州兴汉河州等处总兵官○四川总督赍
　　诏官一人附誊黄六道分颁成都副都统四川提督川北重庆建昌松潘等处总兵官○两广总督赍
　　诏官一人附誊黄九道分颁广东巡抚广州将军广东提督左翼右翼琼州潮州碣石高雷等处总兵官○广西巡抚赍
　　诏官一人附誊黄三道分颁广西提督左江右江总
　　兵官○云贵总督赍
　　诏官一人附誊黄十一道分颁云南巡抚提督开化鹤丽临元永北楚姚永顺曲防昭通普洱等处总兵官○贵州巡抚赍
　　诏官一人附誊黄五道分颁贵州提督安笼古州鎭
　　逺威寜等处总兵官
　　颁赏
　　一
　　恩诏
　　颁赏【详见各年诏款】
　　一
　　实録
　　玉牒告成
　　颁赏崇德二年
　　太祖髙皇帝实録成
　　赐大学士各鞍马一银五十两满学士各马一银四十两汉学士各银四十两笔帖式各银二十两○顺治十八年
　　玉牒成于康熙元年
　　赐总裁王各银二百两表里各十疋副总裁大学士各银百两表里各五疋侍郎学士啓心郎各银八十两表里各四疋纂修官侍读学士郎中各银四十两表里各二疋编修主事各银三十两表里各一疋誊録收掌官各银二十两供事各银十两纸匠各银五两均于戸工二部移取由部给发○九年
　　玊牒成
　　赐总裁王副总裁大学士等照元年例副总裁贝勒银百五十两表里各七疋纂修员外郎银三十五两表叚二疋里叚一疋其余纂修誊録收掌官供事匠役等均照元年例【十八年二十七年三十六年赏给银币皆同】○十一年
　　世祖章皇帝实録成
　　赐监修总裁各鞍马一匹银百两大蟒纱一疋大采叚表六疋里七疋副总裁各鞍马一匹银八十两大蟒纱一疋大采叚表五疋里六疋纂修官各银五十两纱一疋大采叚表四疋里五疋收掌繙译满誊録官防古誊録官各银三十两纱一疋大叚表二疋里三疋汉誊録廕监生监生生员各银十两叚表里各一疋执事人役供事官各银八两叚表里各一疋纺丝一疋纸匠各银五两布五疋于戸工二部太仆寺移取由部给发○二十一年
　　太宗文皇帝实録成
　　赐监修总裁纂修大小各官及执事人役均与十一
　　年同○雍正四年
　　玉牒成
　　赐副总裁大学士等与康熙九年同接修总裁贝勒银百两表叚五疋里五疋接修副总裁鎭国公银六十两表叚三疋里三疋其余纂修收掌誊録各官及供事人役均照九年例赏给○九年
　　圣祖仁皇帝实録成
　　赐监修总裁副总裁提调纂修收掌繙译各官及供事人等均照康熙十一年之例其汉誊録官旧例与赏满誊録官防古誊録官有别今以满汉効力维均亦照满誊録官例赏给又皂役照纸匠例各赏给银五两布五疋○乾隆元年
　　玊牒成
　　赐总裁王副总裁大学士等仍照康熙九年之例其接修总裁大学士应给半赏银七十五两表叚四疋里三疋提调官宗人府理事官奉国将军照纂修侍读学士郎中例银四十两表叚二疋里二疋余均与康熙九年同○六年
　　世宗宪皇帝实録成
　　赐监修总裁提调纂修收掌繙译誊録各官及供事
　　匠役人等均与雍正九年同○九年
　　玊牒成
　　赐总裁王副总裁大学士等仍照康熙九年例总裁大学士银百五十两表叚七疋里七疋又纂修官内阁侍读照员外郎例银三十五两表叚二疋里一疋内阁中书照主事例银三十两表里各一疋接修之纂修官翰林院典簿亦照主事例给与半赏余执事人员供事匠役等均与康熙九年同○十五年
　　玉牒成
　　赐总裁王等各银二百两表叚十疋里十疋总裁大学士银百五十两表叚七疋里七疋副总裁大学士银百两表叚五疋里五疋提调官监察御史照郎中例银四十两表叚二疋里二疋全修纂修官内阁侍读照员外郎例银三十五两表里各二疋宗人府理事官照郎中例银四十两表里各二疋接修纂修官詹事府赞善照主事例银十五两表叚一疋其余全修接修收掌誊録等官及供事匠役人等均照康熙九年例赏给
　　一
　　颁赐督抚提鎭服物顺治十六年定凡督抚赴任前
　　期令内务府
　　颁赐盔甲各一鞍马一櫜鞬一弓矢全蟒朝服一或
　　于常朝处或进
　　内谢
　　恩毕
　　赐馔临期请
　　防行○十八年定凡督抚赴任前期止奏起程日期
　　谢
　　恩不奏颁赏○康熙七年定凡督抚提鎭赴任由部
　　奏请
　　赐总督提督鞍马一櫜鞬一弓矢全总督加
　　赐蟒朝服一袭
　　赐巡抚总兵官鞍马一礼部官引至
　　午门前
　　颁赏○又定直省驻防将军都统副都统赏给鞍马弓矢等物照依督抚提鎭之例由部奏请
　　赐给○乾隆五年奏准各直省将军总督都统巡抚副都统提督总兵官赏给鞍马弓矢等物酬庸奬功实为
　　大典其曾任封疆已邀赏赐者不重给即初膺简命以及外省入
　　觐之人或见有降革等案或职衔尚未实授均应不
　　在赏之列至应赏之人由部具奏得
　　防后行文上驷院戸部工部备办赏物鸿胪寺委官
　　引礼届期礼部堂官一人具朝服于
　　午门前监赏该员朝服跪领谢
　　恩典礼所闗非可造次办理致滋冒滥应令请赏之
　　人在内于奉
　　命之日在外于入
　　觐到京日即将请领縁由及从前曾否赏给见在职衔曾否实授并有无降革之处一一开明督抚具掲吏部将军都统副都统提督总兵官具掲兵部该部检覈明晰移咨到部仍令该员等于引
　　见后即行赴部报明由部请
　　防恭
　　钦定
　　一卓荐
　　颁赏康熙六年定直省卓异官员引
　　见准其卓异注册囘任升者文职赏朝服武职赏蟒袍○乾隆五年覆准卓异官员文职知府以上赏蟒叚朝衣一袭同知以下教谕以上赏糚叚领袖云叚朝衣一袭武职二品以上赏大蟒叚袍一袭三品以下赏小蟒叚袍一袭均不必在京领竢造成之日由部交各该省提塘赍送各该督抚覈明转给仍将领到日期报部存案










　　钦定大清会典则例卷六十二
<史部,政书类,通制之属,钦定大清会典则例>
　　钦定四库全书
　　钦定大清防典则例卷六十三
　　礼部
　　仪制清吏司
　　进表
　　一进表笺顺治元年定
　　万寿元旦冬至三大节在京王公暨文武百官各进
　　贺
　　皇帝表文一通表文由内阁撰拟表袱表匣由工部
　　备造如遇
　　特典应进庆贺表笺则内阁临期撰拟在外直省文
　　武各官进贺表笺均
　　勅内阁撰拟定式颁发各布政使司按察使司都司直隶各府州各差官赍进○是年题准庆贺
　　皇帝万寿元旦冬至表式在京称某亲王【臣】某等诸王贝勒文武官等在外称某官【臣】某等诚懽诚忭稽首顿首上言伏以
　　徳统乾元首正六龙之位
　　建用皇极宏开五福之先恭惟
　　皇帝陛下
　　率育苍生
　　诞膺
　　景命寰区和协声教覃敷四海一而万国来王川岳
　　灵而俊乂斯出太平有象
　　厯服无疆【臣】等恭遇
　　熙朝欣逢
　　圣诞【元旦　长至　在外官于此下増身羁职业心恋阙廷二句】伏愿
　　玊烛长调庆雍熙于九牧
　　金瓯永固登仁夀于万年【臣】等无任瞻
　　天仰
　　圣懽忭之至谨奉
　　表称
　　贺以
　　闻○又题准庆贺
　　皇后千秋元旦长至笺式【具官至上言同前】伏以
　　祥凝璇室仰
　　内治之宏昭
　　瑞霭椒宫庆
　　母仪之光大敬惟
　　皇后殿下
　　安贞表范
　　恭俭垂型
　　博厚协载物之仁
　　恩隆逮下
　　肃雍赞齐家之化
　　徳茂承天【臣】等【以下式同前】欣逢
　　令节【元旦长至】伏愿
　　徽音益着弥増彤管之辉
　　景福骈臻永纪瑶编之盛【以下式同前】○又定凡表并用小字楷书表文前上面黏黄帖一方如印大帖下用印黄帖所书如
　　万寿书进贺
　　万寿表文元旦书进贺元旦表文冬至书进贺冬至表文末后年月日上亦用印束封上用黄帖上所书如前黄帖下用印印下书某官【臣某】上进谨封于上进谨封字上用印副本用手本小字楷书后年月日上用印黄绫裱褙袱匣笺文缮书印封皆与表同○八年定元旦冬至直省文武五品以上官各进贺
　　皇太后表文
　　皇帝表文
　　皇后笺文布政使及叅政叅议道等官每节共进表二笺一按察使及副使佥事道等官每节共进表二笺一盐运使各府直隶州衍圣公每节各进表二笺一总兵官副总兵叅将防击等官每节各进表二笺一都司行都司各卫每节各进表二笺一
　　万寿节秖进
　　皇帝表一总督廵抚不进表笺凡遇庆贺大典具本
　　庆贺○九年
　　谕贺表贺本体式不同近来贺本均用表体着撰拟本式颁通行钦此○十三年定
　　皇太后圣寿照元旦冬至例直省文武各官均进贺表
　　○康熙元年
　　圣祖仁皇帝尊上
　　太皇太后
　　两宫皇太后尊号礼成是日早礼部官设香亭表亭奉在京王以下文武各官所进清汉字表设表亭内校尉舁行鼓乐前导由
　　长安左门中门进
　　天安门左门至
　　午门前陈设礼部官自亭奉表入
　　午门左门设
　　太和殿前黄案上
　　陞殿王以下各官皆跪大学士奉表恭诣
　　御前跪读王以下文武各官均行三跪九叩礼毕颁诏天下各直省文武官五品以上诸司应进表文
　　差官赍进庆贺○又定嗣后遇
　　太皇太后
　　皇太后圣寿及元旦冬至各节均照例赍表入贺其贺表文式内院撰拟交与礼部颁依式赍进是年题准庆贺
　　皇帝万寿元旦冬至表式与顺治元年同○又题准
　　庆贺
　　太皇太后圣寿表式【具官至上言同前】伏以
　　坤徳无疆首立
　　母仪之极
　　天庥滋至聿彰
　　圣寿之隆庆积
　　重闱欢腾函夏恭惟
　　昭圣慈寿恭简安懿章庆敦惠太皇太后陛下
　　斋庄中正
　　光大含
　　开厯服亿万年燕
　　天昌后
　　迈春秋八千嵗锡类施仁兹当
　　寿岂之辰咸切尊亲之戴【臣】等【王等属在懿亲文官职守封圻武官职典
　　戎行土官职在边方】欣逢
　　盛节伏愿
　　瑞霭宫庭常集介睂之祜
