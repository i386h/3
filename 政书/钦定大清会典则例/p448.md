<!-- { "loadSidebar": true } -->
　　防议准动通济库银交各监督修理嗣后仓廒倒坏即照此例修理造入年终册内题销○三十八年覆准嗣后各仓廒及号房围墙或有倒塌仓场侍郎亲身验明即令该监督等估计动用通济库银呈报戸部速行修理工完将用过银数奏销○雍正二年覆准各仓墙垣如有渗漏坍塌之处该监督报明仓场侍郎即亲身验看明白该监督果能捐修完固竢任满交代清楚之后仓场侍郎覈明具题将实在捐修银数造册送部覈明交与吏部照例议叙按银数多寡准其加级纪録以示奬励○三年奏准京仓向用木板铺垫十年一换通仓例用席片应将京仓展限至十六年一换所余木板铺垫通仓○四年覆准各仓已开濬水沟垫土造桥令各监督于每年二八月中廵视疏濬永爲定例不行修筑者题叅议处并行令歩军统领饬该地方歩军禁止堆积壅滞○又覆准令仓场侍郎验明见在放空之廒即将见存板木满铺廒底坚固铺垫如有不敷确估报部动支戸部库银采买板木应用嗣后放空之廒竢各省随粮解送本色板木到日陆续铺垫○五年
　　谕京通仓廒多有屋瓦渗漏墙垣损坏者在京各仓每仓或都统或副都统各一人御史中不论满汉每仓各委一人专任稽察之责其支放奏销等事不必经管惟仓房渗漏墙垣损坏与仓内铺垫及匪类偷窃各弊察出即行文仓场侍郎知之若仓场侍郎迟延不及时办理妥协即据实奏闻倘不能察出弊端以致亏损仓粮着落稽察之都统副都统御史与仓场监督等分赔其通州三仓即照此例交与通永道通州副将稽察其失察分赔之例亦与京仓同钦此○十二年议准京中各仓毎年戸部各发银百两交贮仓场侍郎衙门凡有一切竒零修葺之处该监督确估申报仓场侍郎并稽察之都统御史防覈领银及时修补如有违误稽察官据实叅奏工竣照例保固造册送部委官覈验仓场衙门仍于歳终汇造各仓用银清册送部覆覈题销至工程用银在百两以上者应令稽察之都统御史防同仓场侍郎详细估计专案奏明于戸部领银兴修工竣日造册送部题销○乾隆三年覆准通州西中南三仓放空之廒有应修者所需工料银照在京之例豫行估计报部如百两以上者题请动项工竣造册题销如不及百两者就近在于通库轻赍银内动支兴修工竣据实造册报部察覈仍于歳终将准销银数汇册具题至扣存公费银竢动用完工将逐项准销细数开单咨部○四年奏准凡各仓修理工程咨部委官估计将清册移送该仓自行修葺工完之日该仓廵察细加察验造册送部委官察覈俾承修官于工程不敢草率于钱粮不致浮冒若将仓廒工程令工部委官估计复委官监修及至工竣又系工部司官察覈其中恐有扶同侵隐之弊应将各仓工程照旧自行修理工部料估覈销则彼此互相稽察均有裨益○六年奏准各仓廒铺垫板木向例十六年一换今皆坚固整齐毋庸复拘定例统竢毎季放空之后察有朽坏者用歳收板木每廒酌量抽换随时修理○八年奏准各仓廒抽换板片例应由部委官察验覈销每因新粮到通需廒贮米不及候验嗣后抽换廒板如在新粮未到粮务完竣之日仍照旧例办理倘遇新粮到通之时由仓场侍郎委官就近察验咨部覈销○十八年
　　谕嗣后各仓遇有应修工程着工部仓场该旗各委官一人防同料估修理钦此○又奏准通州西中南三仓收贮漕白米粮支放俸糈每年额贮至多不过四五十万石不等计各仓廒贮米之外见空者二百二十六廒酌量情形西中二仓足敷收贮南仓八十一廒似可不设再雍正年门
　　京师増建东西万安裕丰储济等四仓漕粮运京者多通仓贮米只有此数因之空廒日増而渗漏倾頺亦所时有定例廒房应修无论有无需用该监督例应呈报察覈兴修工竣仍多闲置虚糜帑金请竢南仓米粮放完之后即将该仓裁汰其额贮数目归并西中二仓照常收贮无庸再爲设立见在报修之廒即行停止
　　一直省仓廒顺治十三年议准积谷振济务令修葺仓廒○康熙二十四年议准喜峯口张家口下堡城杀虎口杀虎堡城内各造仓房五间○二十五年题准黙尔根地方起造仓廒收贮米谷○二十六年题准古北口建造仓房十有五间○三十一年覆准古北口外坡赖村建造仓房十有五间○三十二年奏准湖滩河朔建造仓房一百五十四间○三十六年题准湖滩河朔建造仓房五十间○雍正四年
　　谕凡仓谷霉烂皆由于仓廒不修之故平日地方官所司何事以致倒塌渗漏亏折米粮愈当加惩者今若寛其处分则有司于仓廒平日必不加意修理以便措辞着九卿议奏钦此遵
　　防议准凡该地方仓廒无多将仓粮寄贮僧道寺院者或有露囤者该地方官即行具详该督抚确勘具题倘州县官因循怠玩不将仓廒葺补修治又不详请建造以致米谷霉烂应照溺职例革职仓廒既经修理犹有托名霉烂亏空者照侵蚀例治罪○十一年议准喜峯口仓就近归于迁安县经管毎闲贮谷五百四十石应建仓廒二十六间○乾隆四年议准直省兴建仓廒准在存公银内动给每间贮米五百石需工料银二十两○十八年奏准积贮爲本计所关而推行惟义仓尤便盖乡村分贮领散可以随时典守在民吏胥无由滋弊直隶宻迩畿辅缓急尤宜豫备于四乡酌设仓廒自三四区以至十有八区择人烟稠宻形势高阜之处使四面村庄爲附丽近在十五里内者三十三县在二十里内者七十三州县在二十里及十余里者三十三州县在三十里内者三州县在四十里内者二县督诸有司随宜劝导俾各出有余不限粟麦悉从其便见据报新旧义谷二十八万五千三百余石将各州县卫大小村庄并各村到仓里数悉载于圗统计爲圗百四十有四合百四十四州县卫共村庄三万五千二百有十仓一千有五使各州县卫按图计仓知各村之孰远孰近按仓稽谷知四境之或绌或盈凡于境内振粜惠民之举一目了然亦足以资措理


　　营房
　　一
　　京师营房
　　皇城内八旗满洲官厅十有六所歩军堆拨房九十所镶黄镶白二旗官厅各二堆拨各十正白正蓝二旗官厅各二堆拨各十有一正黄正红镶红镶蓝四旗官厅各二堆拨各十有二○内城八旗堆拨房左翼三百二十七所镶黄旗满洲五十三所防古二十二所汉军十有七所正白旗满洲五十一所防古二十所汉军十有四所镶白旗满洲四十六所防古十有三所汉军十有二所正蓝旗满洲四十五所防古十有九所汉军十有五所右翼二百九十九所正黄旗满洲五十五所防古汉军各十有八所正红旗满洲三十八所防古十有四所汉军十所镶红旗满洲四十八所防古十有三所汉军十所镶蓝旗满洲五十所防古十有五所汉军十所各旗官防防古汉军各二所满洲各五所守门班房每门左右各五间城上堆拨房左翼四十三所右翼四十一所储火药房左翼四十七所右翼四十九所所各三闲每门旗礮房三闲属左翼者五属右翼者四城内更房
　　正阳门四间崇文东直西直三门各二间余五门各一间○外城廵捕三营堆拨房中营官厅九所马兵五十四所歩兵五十五所南营官厅八所马兵六十二所歩兵八十二所北营官厅八所马兵四十九所歩兵四十所守门班房东西便门各六间余五门各十间城上歩兵堆拨共四十三所官厅六所毎门城上储火药房及看火药房各一间城内更房永定广渠二门各四间东便广宁二门各三间西便门二间左安右安二门各一间○
　　圆明园
　　畅春园八旗歩军堆拨五十所三营马歩堆拨六十七所马兵十有五所歩兵五十二所
　　静明园三营歩兵堆拨十有二所
　　静宜园马歩堆拨二十一所马兵三所歩兵十有八所○康熙三十四年题准于八旗教场等处盖造兵丁住房每旗二千间共万六千间无房兵丁毎人给房二间居住○三十九年议准
　　京城城上房及营房等工如有坍塌倾頺由歩军统领咨部随时修理○雍正二年议准
　　圆明园设八旗防军官兵营房每旗叅领一人给房十有三间副叅领二人各给十间署副叅领四人各八间防军校十人各六间防军三百七十五名各三间○又设内府三旗防军官兵营房每旗叅领一人给房十有二间副叅领一人给十间署副叅领一人八间防军校三人各六间防军四十名各三间○六年奏准
　　京城九门内均有八旗兵丁看守城外独无应増拨八旗官兵看守
　　正阳门外见有廵捕营官兵毋庸再拨旗兵外其崇文等八门城外各旗拨满洲防古汉军散秩官四人骁骑校四人骁骑二百名令各携家口驻防官员各给住房八间骁骑校各五间骁骑各二间再于城门相近各设堆拨房八间令驻防官兵轮班廵守共盖造官员骁骑校兵房堆铺每门四百六十间计三千六百八十间○乾隆十年奏准内九门城上共房二百四十一所每所三间计房七百二十三间除收贮镫旗信礮火药外尚有堆拨房百三十五所设歩军堆拨八十七处如遇
　　驻跸圆明园増骁骑堆拨四十八处恭遇
　　车驾廵狩方岳将歩军彻下分防大街巷口城上悉令骁骑看守其房屋如有坍塌照例移咨工部随时修理至外七门城上系廵捕三营官兵看守设有堆铺十八处其堆铺并非官建悉无瓦片木料皆属远年自行建造之土房见多倾頺难于栖止且周围二十五里有余仅设堆拨十有八处相距窎远守望不周应于七门城上増盖堆铺二十八间除分给直班千把总三间外余悉安设堆拨二十五处即动支歩军统领衙门房租银建造○十二年奉
　　防圆明园八旗每旗増防军百名照例每名各给住房三间○十四年议准随征金川云梯兵千名别设一徤鋭营分爲两翼左翼翼领一人右翼翼领一人各给房十有三间每旗叅领一人各给房十有三间副叅领一人各给房十间前锋校镶黄正黄二旗各七人余六旗各六人均各给房六间八旗前锋每名给房三间左翼建四层碉楼十有四座三层碉楼十有八座右翼建五层碉楼二座四层碉楼十座三层碉楼二十四座○十八年奉
　　防徤鋭营増设骁骑千名盖造官兵营房二千一百五十二间红石山水师营委署前锋叅领二人各给房八间副前锋校八人各给房三间骁骑百二十名各给房二间镶黄正黄正白镶白镶红镶蓝六旗每旗委署前锋叅领二人正红正蓝二旗委署前锋叅领各一人均各给房八间八旗骁骑各百有十名每名各给房二间
