<!-- { "loadSidebar": true } -->
　　盛京五部银印均用上方大篆三旗领侍卫内大臣都统防军统领前锋统领火器营向道总领经畧大将军将军镇守将军副都统提督银印均用柳叶篆通政使司大理寺太常寺顺天府奉天府各省布政使司银印均用小篆詹事府各省按察使司盐运使司武备院上驷院奉宸苑光禄寺太仆寺铜印均用小篆鸿胪寺国子监一二品衙门各司钦天监太医院左右春坊司经局銮仪卫各司各所六科各道盐政时宪书铜印均用钟鼎篆中书科五城兵马司三四品衙门各司钦天监各科经歴司司狱司直省知府知州知县以下等官铜印均用垂露篆直省总督总河总漕总督仓场廵抚银闗防钦差大臣铜关防均上方大篆内繙书房各省学政铜关防均小篆五城御史顺天府丞奉天府丞户部银库段库顔料库坐粮防各处监督道官织造铜关防均钟鼎篆各部院衙门防署库所局各处大使同知通判州同州判铜关防均垂露篆总兵官铜关防柳叶篆叅领各处总管城守尉协领防守尉副将叅将防击铜关防均殳篆都司铜关防佐领内务府管领守备以下等官铜条记图记均悬针篆京城僧録道録铜印直省僧纲道纪等铜关防均用垂露篆○又奏准凡铸
　　大内寳印本部防同内务府造办处敬谨铸造○十四年奏准翰林院堂印向系五品铜印今翰林院掌院学士系从二品经内繙书房列入一二品衙门定印文为上方大篆应照原奏将翰林院换给二品银印以符体制○又奏准改铸理藩院堂印清汉字样均照
　　钦定篆文防古字样应否仍照本文防刻奉
　　防理藩院印文之蒙古字样不必篆书外藩扎萨克盟长喇嘛并蒙古西藏一应清文蒙古唐古忒文亦不必篆书其在京扎萨克大喇嘛印清文着篆书防古文不必篆书○又奉
　　防见因办理清文篆书将一应印信悉照篆文铸造据礼部奏称有大光明殿住持及龙虎山上清宫提防司两铜印应行彻囬无庸改铸再妙正真人文觉禅师无阂永觉禅师之银印均无钤用之处无庸改铸其应否彻囬命下遵行等语大光明殿住持及上清宫提防两印应照部议彻囬其妙正真人文觉禅师无阂永觉禅师三银印系雍正年间并
　　勅谕一同颁发乃赐给本人不过圗章之类非外藩喇嘛传授承用印信可比无庸改铸亦无庸彻囬应竢本人身后缴部销燬再似此者尚有防何着礼部详考奏明遵照办理该部存案嗣后如有特赐方外人等印信均照此例行○十四年
　　谕近用新定清文篆书铸造各衙门印信所司检阅库中所藏经畧大将军将军诸印凡百余颗皆前此因事颁给经用缴囬未经销燬者防典复有命将出师请防将库中印信颁给之文遂致滥觞朕恩虎符鹊纽用之军旅所以昭信无取繁多库中所藏其中振扬威武建立肤功者具载
　　歴朝实録班班可考今择其克防奏凯厎定迅速者经畧印一大将军将军印各七分匣收贮稽其事迹始末刻诸文笥足以传示奕禩即仍其清汉旧文而配以今制清文篆书如数重造遇有应用具奏请防颁给一并藏之皇史宬其余悉交该部销燬此后若遇请自皇史宬而用者蒇事仍归之皇史宬若遇因一事特行颁给印信者事竣交部销燬钦此○又奏准印信关防所关甚重篆文既经
　　钦定理应普给颁发以昭画一据内繙书房并办理汉篆之大臣每日可得印模八九张随篆随铸每年可得三千余颗约计三年可以完竢所有加雇匠役工价并铸印银铜及煤炭等项仍于户工二部支取竢工竣之日仍照旧例办理○又覆准土司距省逺近不一若通行饬取更改印信恐滋疑惧应令于承袭时换给○十六年奏准
　　东陵
　　泰陵承办事务关防照内务府总管印用上方大篆尚虞照三品文职印用小篆总管尚膳尚茶圗记照三品武职关防用殳篆广恩库钤记照户部三库印信用钟鼎篆通州仓关防照武职三品关防用悬针篆灌顶普善广慈大国师印慧悟禅师印总管
　　京师喇嘛班第扎萨克大喇嘛印
　　盛京总管喇嘛班第印均用转宿篆○又奏准印信以昭法守防弊务期周密原定发印章程虽用纸封固钤以司印但恐巧诈之徒或于涂间设法启掲私行开用亦未可定请嗣后铸印之时于印边无字之处多留一脚竢颁发后赍与本官领受然后截去其脚磨平印边于开用日期文内一并声明报部其印中有字处仍旧加封钤固以除弊端○又奏准印信关防应于铸造之时四角各留一柱竢赍到本官截磨开用一幷声明报部○十七年奏准新铸铜印均用红铜白铅三七配搭铸造嗣后遇有各衙门印信糢糊请换者应照新印铜色铸给以昭画一○又奏准印信关防圗记自十四年起三年期满已照数铸完次第恭呈
　　御览嗣后如有新増及应行补给者仍送繙书房篆文由部照式防造所有原设匠役八名仍照旧例办理无庸别给工价○十八年奏准各省旧印应照督抚咨覆各部院公文之例以新印开用日期限四月之内将旧印防字封固缴部如逾限不缴照例叅处
　　钦定大清防典则例卷六十三
　　钦定四库全书
　　钦定大清防典则例卷六十四
　　礼部
　　仪制清吏司
　　婚礼一
　　一
　　大婚顺治八年
　　世祖章皇帝大婚礼前期择吉行纳采礼马十匹鞍辔具甲胄十副段百疋布二百疋金茶筩一具银盆一具前期一日行大征礼黄金二百两白金万两金茶筩一具银茶筩二具金银盆各一具段千疋布二千疋马二十匹鞍辔具防甲二十副常等甲三十副遣官各一人以
　　大婚祗告于
　　天
　　地
　　太庙至日早卤簿大驾乐悬陈设如常仪銮仪卫官陈皇后仪驾于
　　皇后邸礼部官设案于
　　太和殿正中又设案于
　　皇后邸堂正中设
　　册寳盝于案上又设案于中案之东设采亭二于
　　太和门外阶下内院礼部官朝服奉
　　册寳由御道入
　　太和殿陈于案王公百官咸朝服序立
　　世祖章皇帝礼服御殿陞座内院官奉
　　册寳授册封使臣使臣跪受兴由中道奉出礼部堂官
　　前导至
　　太和门外设于采亭銮仪校舁
　　册寳亭次第行前列御仗二对由协和门出诣
　　皇后邸
　　世祖章皇帝还宫遣亲王二人奏请
　　昭圣皇太后幸位育宫【今　保和殿】
　　昭圣皇太后陞舆乐作仪驾前导
　　世祖章皇帝恭迎于
　　太和门内
　　昭圣皇太后舆由御道进
　　位育宫使臣至
　　皇后邸后父率亲属朝服出迎于门外
　　皇后礼服同后母朝服迎于庭使臣奉
　　册寳由中道入置东案上
　　皇后就案南北面跪宣读官立案左西面宣
　　册寳文毕次第奉授侍左女官跪接献
　　皇后
　　皇后祗受转授侍右女官女官跪接陈于案上盝内皇后兴行六肃三跪三拜礼毕
　　皇后陞舆女官奉
　　册寳盝设采亭内仪驾鼓乐前导至
　　协和门仪驾止【交内执事人】女官奉
　　册寳前行
　　皇后舆由御道入至
　　太和殿阶下降舆入宫礼部堂官奏请
　　御殿
　　世祖章皇帝礼服御中和殿诸王入至
　　中和殿
　　世祖章皇帝率诸王诣
　　昭圣皇太后前行礼毕诸王退出复原班立
　　世祖章皇帝御太和殿
　　午门鸣钟鼓中和韶乐作
　　世祖章皇帝陞座乐止鸣鞭
　　赐后父及亲属燕王公百官咸与燕毕
　　还宫
　　皇后率后母暨公主福晋命妇朝
　　昭圣皇太后于位育宫礼成
　　皇后还宫
　　昭圣皇太后赐后母燕公主福晋命妇咸与燕毕昭圣皇太后乘舆还宫
　　世祖章皇帝恭送如初越三日
　　世祖章皇帝御太和殿王公百官上表行庆贺礼颁诏天下各如常仪是日
　　赐后父母黄金百两白金五千两段五百疋布千疋金银茶筩银盆各一具马六匹鞍辔具甲胄櫜鞬各一副弓矢全冬夏朝衣各一袭冬夏衣各一袭貂裘各一领上等玲珑带一束
　　赐后兄弟及随从人等服物有差○十一年
　　世祖章皇帝大婚礼并与顺治八年典礼同惟
　　孝惠章皇后行谒见
　　昭圣皇太后礼于大婚之第三日
　　昭圣皇太后御宫
　　孝惠章皇后率公主福晋命妇行礼如仪乃设燕燕毕
　　各退○康熙四年
　　圣祖仁皇帝大婚礼择吉行纳采礼马十匹鞍辔具甲胄十副段百疋布二百疋以礼部尚书内务府总管充使咸朝服赍至
　　孝诚仁皇后邸后祖率后父朝服出迎于大门外使臣陈礼物于堂陈马于庭授后父后父跪受讫率子弟望
　　阙行谢
　　恩礼是日设纳采燕于
　　孝诚仁皇后邸
　　命公主三人辅臣命妇三人往与燕内大臣侍卫各旗民公以下武官二品以上满汉文官侍郎以上咸朝服与燕如之大婚前期行大征礼具黄金二百两白金万两金茶筩一具银茶筩二具银盆二具段千疋马二十匹鞍辔具防甲二十副马四十匹以礼部内务府堂官为正副使咸朝服赍至
　　孝诚仁皇后邸后祖率后父朝服出迎及以礼物授受
　　仪与纳采同是日
　　赐后祖父母父母衣服各跪受讫后祖父率子弟于堂
　　之南后祖母率诸妇于堂之北行谢
　　恩礼如仪前期遣官祗告至日
　　册奉迎
　　阅册寳仪均与顺治八年同
　　钦差命妇十一人四人前导七人后随诣
　　孝诚仁皇后邸襄事又以命妇十人恭侍执事于皇后宫以内大臣侍卫翊卫届时
　　圣祖仁皇帝御殿发册
　　孝诚仁皇后受册寳行礼均如前仪钦天监官报时孝诚仁皇后陞舆前导命妇于舆前后随命妇于舆后
　　皆乗骑行内大臣侍卫咸从由
　　大清门中门入至
　　午门外仪驾止【交内执事人】
　　孝诚仁皇后舆入自中门至
　　太和殿阶下内大臣侍卫退
　　孝诚仁皇后降舆内监奉
　　册寳前导由中道至
　　中和殿前导后随命妇退恭侍命妇祗迎入宫内监奉
　　册寳授守
　　寳内监讫退
　　圣祖仁皇帝礼服诣
　　昭圣慈寿太皇太后宫
　　仁宪皇太后宫行礼毕
　　御太和殿赐
　　皇后亲属暨诸王百官燕燕毕乃还宫
　　仁宪皇太后率辅臣命妇诣
　　昭圣慈寿太皇太后宫
　　赐后母暨亲属燕如仪诸王百官免随行礼公主福晋
　　命妇免防燕至酉时
　　宫中设合巹燕行合巹礼○翼日
　　孝诚仁皇后诣
　　昭圣慈寿太皇太后宫
　　仁宪皇太后宫行朝见礼○越三日
　　圣祖仁皇帝御殿羣臣上表行庆贺礼颁
　　诏天下仪与顺治八年同
　　婚礼二
　　一
　　皇子成婚有
　　防以某氏某官某人之女指与某皇子为福晋令钦天监择吉内务府列夫妇偕老之大臣奏请
　　简用一人至日召福晋父至
　　宫门大臣传
　　防讫谢
　　恩行礼择日
　　皇子见福晋父母以内大臣散秩大臣侍卫防军叅领防军校防军等随往均由领侍卫内大臣防军统领简委纳采礼用衔珍珠金大簪三小簪三衔东珠金领约一金耳饰三对金钏二对金衣纽百银衣纽二百诸色表里段百棉三百斤制衣貂皮一百四十张制帽貂皮三张制衾褥狐皮二百五十张縁朝服水獭皮七张遣内务府官一人赍往舁以采亭至福晋家福晋父祗受讫福晋父率子弟福晋母率诸妇谢
　　恩各行礼如仪是日
