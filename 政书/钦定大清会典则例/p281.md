<!-- { "loadSidebar": true } -->
　　皇后遣官致祭
　　先师阙里与十四年同○十六年
　　崇庆慈宣康惠敦和裕寿皇太后六十万寿加上徽号遣官致祭
　　先师阙里与十五年同○二十年
　　谕平定准噶尔防闻以数十年逋宼迅就廓清荒服敉宁中外防福乃我国家无疆之休缅惟
　　皇祖圣祖仁皇帝削平三孽于康熙二十三年诹吉东
　　廵
　　亲祭阙里武功文德彪炳简册朕仰承
　　先绪集此大勲保泰持盈弥深兢业亲告成功于太庙
　　郊
　　社岳渎诸祀次第遣官敬谨举行以昭茂典
　　先师孔子阙里应恪遵
　　成宪躬诣行礼用申诚敬且自瞻谒
　　林泉已逾六载仰止之念时切于怀拟于明嵗春月自京起銮恭诣曲阜翠华所经亦以体察吏治清问闾阎行庆施惠以称朕法
　　祖尊
　　师之至意所有应行豫备事宜该部详议以闻钦此
　　○二十一年
　　銮舆亲诣曲阜致祭
　　先师礼成
　　亲祭
　　元圣周公庙遣官分祭四配专祠礼仪与十三年同
　　○又覆准
　　孟庙配享从祀各主尚皆仍侯伯封号未协礼制应改书先贤先儒乐正克公孙丑万章公都子四人皆称先贤某子陈臻屋庐连陈代高子孟仲子充虞徐辟彭更咸邱防桃应季孙子叔浩生不害盆成括及从祀之唐臣韩愈宋臣孔道辅皆称先儒某氏某以昭画一
　　一直省府州县释奠于
　　先师之礼顺治初年定每嵗春秋仲月上丁日府州县各行释奠礼以地方正印官主祭陈设礼仪均与国子监丁祭同○康熙二十五年议准直省武官协领副将以上遇
　　圣庙祭祀照例文东武西陪祀行礼○四十九年
　　谕直省府州县春秋致祭
　　先师凡同城大小武官均照文官入庙行礼钦此
　　五十年题准我
　　朝乐章皆用平字因州县未曾颁发仍袭前明错用和字着直省各巡抚通行府州县儒学皆改和字为平字以归画一○雍正五年覆准每嵗春秋丁日致祭
　　先师大典攸闗今直属惟司道府州县官于丁日行礼其督抚学政则先期一日于阶下行九叩礼谓之祭丙典制所无且行礼前后仪节涤器视牲晋爵奠斚仪文隆备今但行九叩礼亦未允协嗣后省防之祭督抚学政于上丁日率司道府州县各官齐集致祭学政考试各府即于考试处
　　圣庙行礼各府州县守土正印官率属于本处圣庙行礼毋得简率从事均照典制遵行○十年覆
　　准
　　崇圣祠内五代
　　神牌遵照成式缮刋通行各省督抚改正画一制造安设○乾隆六年议准学宫从祀先贤先儒神位次序以
　　京师太学成式通行直省府州县遵照书题按东西先后次序安设
　　一直省祀名宦乡贤祠顺治初年定直省府州县建名宦乡贤二祠于学宫内毎嵗春秋释奠于
　　先师同日以少牢祀名宦乡贤皆地方官主祭行礼
　　一
　　先贤先儒后裔世袭五经博士顺治十二年覆准宋儒朱熹有功圣学应照先贤顔曾思孟后裔世袭之例考其宗谱适裔取具族长保结州县印结由部咨吏部给劄授为五经博士于江南婺源县原籍崇祀世袭罔替○康熙九年覆准宋儒程颢程颐照予朱子后裔世袭之例考其宗谱适裔各给劄授为五经博士一人奉祀祠庙○二十四年议准元圣后裔东野氏按照宗谱以其适裔一人授为世袭五经博士○又议准宋儒周敦颐后裔照二程朱子之例予以五经博士一人给劄世袭○二十六年覆准宋儒张载子孙照先儒周程朱三氏后裔之例予以世袭博士奉
　　防张载乃前代名儒其子孙既与官职必眞正适派方无负崇儒重道之意着该抚再行详察务得实据到日定议具奏钦此遵
　　防行令该抚详加察覈送到宗谱宗图果系适裔具题给劄授为世袭五经博士○二十九年议准先儒朱子后裔于福建崇安县奉祀授为世袭五经博士照例给劄与江南婺源县同○三十八年议准先贤闵氏子骞端木氏子贡后裔照仲氏子路后裔世袭例各按照宗谱以其适裔一人授为五经博士○四十一年议准宋儒邵雍后裔照周程朱张之例考其宗谱给劄授为世袭五经博士○五十一年覆准先贤言氏子游后裔照闵子子贡之例授为五经博士给劄世袭○五十九年议准先贤卜氏子夏按照宗谱以其适裔一人授为世袭五经博士○六十年议准先贤冉有后裔照各先贤后裔之例世袭五经博士一人○雍正二年奉
　　防先贤冉雍冉伯牛子张有若四人后裔均照增置五经博士一人予以世袭○是年议准博士子弟应承袭之人若不读诗书不识礼义滥膺承袭有玷先贤先儒殊负
　　圣朝崇儒重道之意应由该抚送部考试果文理通
　　晓照例注册竢袭职时具题给劄
　　一祭
　　传心殿康熙二十四年议准
　　文华殿之东建
　　传心殿奉
　　皇师伏羲氏
　　皇师神农氏
　　皇师轩辕氏
　　帝师陶唐氏
　　帝师有虞氏
　　王师夏禹王
　　王师商汤王
　　王师周文王
　　王师周武王均正位南向
　　先圣周公东位西向
　　先师孔子西位东向应用祭器照
　　帝王庙式样成造龛案等项酌量尺寸交工部备造
　　毎嵗
　　御经筵前期太常寺奏遣大学士一人行祗告礼皇帝御经筵
　　皇太子出阁讲书均祭告
　　奉先殿
　　传心殿○二十五年议准
　　御经筵前一日如
　　皇帝亲诣
　　传心殿祗告祝文由翰林院撰拟前期太常官奉祝版送至
　　传心殿祝版房安设祭日防香烛设铏一【实以和羮】笾二【实以龙眼栗实】豆二【实以醓醢鹿醢】奠帛爵读祝文致祭
　　皇帝御衮服行礼○又议准
　　传心殿奉安各
　　神牌应行致祭遣礼部尚书一人行礼○又
　　谕传心殿焚帛之处与屋檐相近遇风甚属可虞着该部会同太常寺议奏钦此遵
　　防议准传心殿垣内地面窄狭无可移置之处祭前一日将焚帛鑪移于东门外宽阔洁净之处竢焚帛毕仍移于内收贮○又议准毎嵗
　　御经筵后
　　皇太子春秋会讲均先诣
　　传心殿行祗告礼○又定毎月朔望太常寺堂官一人供酒果上香行礼○乾隆六年
　　谕春秋举行经筵例应先期祗告
　　传心殿当年
　　皇祖曾经亲诣行礼以昭诚敬今经筵届期朕亲诣传心殿行礼所有应行事宜着该衙门察例具奏钦此遵
　　防议准雍正四年经大学士等定议祗告之礼除嵗
　　暮祫祭
　　太庙有一定日期
　　躬耕耤田必用亥日仍前一日祗告外其余祭祀皆
　　于本日祗告等语今年二月
　　经筵应照例于本日祗告
　　传心殿
　　皇帝御衮服行礼一应事宜均照康熙二十五年之
　　礼

　　钦定大清防典则例卷八十二
<史部,政书类,通制之属,钦定大清会典则例>
　　钦定四库全书
　　钦定大清会典则例卷八十三
　　礼部
　　祠祭清吏司
　　中祀三
　　一飨
　　先农坛顺治十一年定嵗仲春亥日
　　皇帝躬行耕耤礼先期户部礼部堂官偕顺天府尹
　　进耕耤耒耜及穜稑种届期亲飨
　　先农之神行三献礼饮福受胙礼成乃
　　躬耕耤田○十二年题准每年春二月致祭
　　先农遣顺天府尹行礼大兴宛平二县官陪祀○康
　　熙十一年二月
　　圣祖仁皇帝行耕耤礼亲飨
　　先农坛前期遣官祗告
　　奉先殿一应礼仪与顺治十一年同○雍正元年奉防明嵗先农坛耕耤之礼朕理当亲行凡一应修理之处即行豫备○二年二月
　　世宗宪皇帝行耕耤礼亲飨
　　先农坛礼仪与康熙十一年同○三年奉
　　防今嵗朕仍亲耕耤田是年致祭
　　先农礼仪与二年同○四年奉
　　防朕今嵗亲耕耤田着礼部豫备是年致祭
　　先农礼仪与三年同以后每年耕耤
　　亲祭礼仪皆同○七年
　　谕明年祭
　　先农坛朕诣
　　太嵗殿上香不必请
　　神牌钦此○乾隆四年议准
　　先农坛饮福受胙礼照
　　日坛
　　月坛之例不必别设拜褥光禄寺堂官恭奉至行礼
　　处
　　皇帝跪受其
　　帝王庙饮福受胙礼同○五年礼部以三月初十日届耕耤之期正值闰嵗春寒奏请遣官致祭
　　先农其耕耤之礼令顺天府尹照直省督抚例办理
　　奉
　　防致祭
　　先农坛着遣亲王恭代行礼余依议钦此○八年谕向来
　　先农坛亲祭始用中和韶乐遣官则同小祀之例不用中和韶乐按
　　日
　　月坛中祀虽遣官仍用中和韶乐惟不饮福受胙朕思国家之大事在农
　　先农坛在中祀之列此次遣亲王恭代即着照日
　　月坛之例用中和韶乐永着为令钦此
　　一直省祭
　　先农坛雍正四年覆准奉天府尹直省督抚及所属府州县衞各于所治地方择洁净之地设立
　　先农坛及耤田自雍正五年为始每嵗仲春亥日各
　　率所属官以及耆老农夫致祭
　　先农之神照九卿耕耤行九推之礼其设立
　　先农坛并致祭
　　先农皆动支正项钱粮用过数目各该地方官报明户部察覈其耤田内所收米粟敬谨收贮供各该处祭祀之粢盛将各处设立耤田亩数令该抚报明户部存案○又议准由部每年于十月初一日
　　颁时宪书之后豫择次年
　　耕耤吉期奏
　　闻行文奉天府尹直省督抚转饬所属同日祭先农礼成行耕耤礼仍将遵行日期奏
　　闻○五年议准按春秋文义云
　　先农坛髙四尺二寸方广五丈其各省坛制应髙二
　　尺一寸广二丈五尺直省
　　先农神牌典制均照
　　京城式样恭造各于耤田后建
　　先农坛坛后酌建正房三间配房各一间正房中间
　　奉
　　先农神牌东间存贮祭器农具西间收贮耤田米谷配房东间置办祭器西间令看守农民居住坛之外周围筑土为墙启门南向○又题准祭祀陈设供品照各省祭
　　社稷之礼用羊一豕一帛一铏一簠二簋二笾四豆四主祭陪祭各官均于前期致斋二日祭日具朝服齐集
　　先农坛行礼如祭
　　社稷之仪○十三年覆准直省致祭
　　先农大小武职官应与文职官一同与祭俾知耕耤钜典○又覆准吉林黑龙江二处将军皆有民社之任应照直省督抚府州县衞之制建
　　先农坛致祭命该将军毎嵗举行以重农事
　　一飨
　　先蚕乾隆元年议准于安定门外北郊建立
　　先蚕祠遣太常卿一人祭以少牢○七年建
　　先蚕坛于
　　西苑之东北隅恭飨
　　先蚕之神○又议准每年季春之月
　　皇后亲飨
　　先蚕由礼部豫劄钦天监选择三月吉巳日致祭具
　　题请
　　防
　　皇后亲蚕先期致斋二日恭设斋戒牌铜人于交泰殿屇期以太牢飨
　　先蚕之神不读祝文行三献礼饮福受胙并与皇帝亲飨
　　先农礼同
　　妃
　　嫔公主福晋以下文武三品大臣命妇以上咸致斋陪祭女官执事者典仪一人赞引二人传赞三人奉香盘一人奠帛一人献爵一人奉福酒接福酒各一人奉福胙接福胙各一人【以上皆各备一】人前引十人相仪二人补阙八人诸执事有遗阙者补之均于宫人内选充如不敷用于内府及八旗命妇能国语者充之均由内务府遴选具奏宫殿监督领侍先期选委内监演礼其应用祭品及飨
　　先蚕乐章均由各该衙门敬谨办理并于内监中置蚕宫令一人丞一人专司蚕坛茧馆诸务○十一年
