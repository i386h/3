<!-- { "loadSidebar": true } -->
　　谕通州石路及两旁培土前已降防交地方官但恐伊等未必实心培垫着工部每季委司官前往察勘并谕地方官知之钦此○又奏准通州石路及两旁培垫土道交与地方官管理令沿涂保甲居民随时平垫车辙○又奏准直隶山东江南三省道路令各州县补栽柳树以庇行旅○又奏准外城房屋坍塌者多着五城御史会同街道防验勘凡系旧房见修者令照旧地不得侵占○十年题准芦沟桥琉璃河桥两边雁翅毋得搭盖房屋有碍行旅○十一年
　　谕由京师至江南道路往来行旅繁多朕于雍正七年特遣大臣官员前往督率地方官修理平治不惜帑金成功迅速又令道旁种树以为行人憇息之所比时河东总督董率河南官种树茂密较胜他省经过之人皆共见之凡此道路树木皆朕降防交与地方官随时留心保防者近闻官吏怠忽日渐废弛低洼之处每多积水桥梁亦渐折陷车辆难行道旁所种柳株残缺未补且有附近兵民砍伐为薪者此皆有司漫不经心而大吏又不稽察训戒之故着谕该督抚等转饬有司照旧修理务令平坦整齐或遇雨水泥潦随损随修不得迟缓其应补柳株之处按时补种并令文武官弁禁约兵民不得任意戕害倘有不遵将官弁题叅议处兵民从重治罪钦此○十二年覆准川省南北两路驿站北路之观音碥牛头山剑门关五侯坡南路之金鸡岭飞龙关大关山小关山大相岭飞越岭金钗碥大胡梯小胡梯等处山路坍损应动项修整凡遇陡壁临深之处建造偏桥增设扶防○十三年
　　恩诏各省要路桥梁间有损坏行人劳苦着地方有司申报各督抚奏明修理○乾隆二年议准京师朝阳广寜二门石道交地方官三年一次察勘如有圮塌报部修理○三年
　　谕川省逺在西陲道路之难甲于天下其中栈道偏桥更为险隘每年资借民力随时修补未能一劳永逸行旅艰辛深可轸念着四川廵抚会同西安廵抚委官确勘将应修之处分别南栈北栈两省分任修理即动该省存公银以为工费工竣之后交地方官不时稽察如遇暴雨大水冲塌过多仍准详报酌动公项修整俾永逺坚固以便行人钦此遵
　　防议准陜省栈道自凤翔府寳鸡县起经汉中府凤褒城沔宁羌等州县南接四川广逺县界绵长九百余里其咸宁县栈道偏路改田库峪口至旧县关镇安县旧县关偏路栈道改由关西折入西平峪至旧司川省栈道自剑州起至广元昭化一带长四百二十余里凡遇山水相逼纡折之处随势开凿増广偏路偏桥叠桥砌路增设木筏接渡悬岩峭壁大谷深渊建筑短墙并设木防保防○六年题报栈道工竣令地方官不时廵察其存剰各项铁器贮州县库内以为岁修之用遇地方官新旧交代造入册内以专责成○十二年奏修
　　畿辅低洼道路奉
　　防交地方官随时办理○十五年
　　恩诏各省要路桥梁有损坏者着地方有司申报该督抚动项修理○十六年
　　恩诏同○十九年
　　谕五城街道泥土歳久填积増髙行路居人均属不便着管理河道沟渠大臣等详悉察勘量其修理之费动支官帑除去积土堆置就近城外隙地此番官办后随时畚除自易为力并令该管衙门酌照从前煤车回空携带沙土之例善为经理勿仍壅积但不得任听兵役抑派滋扰钦此
　　一除道康熙四十年题准
　　京城内垫道交歩军统领城外令大宛二县分理○四十一年题准修桥垫道着动用道库杂项钱粮报戸部会同本部覈销○五十五年议准
　　车驾行辛沿涂修垫银交本部扈跸侍郎赍往沿涂给发事竣奏销○五十六年题准修垫营盘大营每座给夫八十名顿营四十名修垫道路每里日给夫五名每夫日给银六分○乾隆元年
　　谕时际东作方兴农事伊始毋得因朕谒
　　陵经过地方多覔人夫修垫道路妨农业钦此○又谕修理谒
　　陵道路着酌定一路修理毋得屡行改易以劳吾民钦
　　此○六年
　　谕哨鹿经由之路皆
　　皇祖所行旧路朕今年前往所由道路桥梁皆着畧为修理俾可行足矣断不可妄抉地方田亩扰累黎民至沿涂所有行宫如院宇墙垣有倒坏之处不必令工部官修理着勘明交内务府总管修理钦此○八年奏准修垫道路每里日给夫五名之外再加増二名大营每座八十名顿营每座四十名各加倍给夫○十一年议准喜峯口一带道路以山顶分界南属蓟州北属遵化州自山北至
　　昭西陵二拨红桩一带道路安设栅防归石门工部经理○十四年奏准直隶所属修垫道路诸费统于司库存公耗羡银内动用报销由部委官前往监修之例一槩停止○十六年奏准
　　廵幸未经
　　驻跸其大营顿营地基经向导大臣奏明指办者皆
　　令报部准其覈销○十八年奉
　　防嗣后有水之河搭桥干河不必搭盖○又
　　谕朕廵幸经过地方所有道路桥梁自应照例办理至道旁茶棚一项随从官员原无暇憇息徒供仆隶人等蹂躙作践而地方官又多此一番豫备甚属无谓着停止钦此○又奏准每次
　　廵辛供帐什物均由京中置偹赍往应用其由地方官偹办如大营顿营动用席片木橛等物亦皆动支公帑办理但存一取用名色即启将来借端讹索滥应冒销之渐应全行裁革嗣后令该管处大臣先期详定应用物件数目由京置偹赍往如阅时既久必须增补者呈报总理行营大臣奏
　　闻办理○又奏准大营盘每座新修地面给夫一百八十名旧地九十名顿营盘每座新修地面给夫百名旧地五十名修垫道路开荒每里给夫四十名熟地三十名
　　一
　　御道种树雍正二年奉
　　防自西直门徳胜门至畅春园沿涂皆着种柳岔道亦着栽种皆着动用钱粮栽完树木令人看守遵
　　防议准令西北二城大宛二县各该地方分为四叚看守○三年奏准种树令保活三年如三年内有枯焦者原种树官补种如各该地方官不敬谨看守以树木被人折坏牲畜啮伤及偷盗者并令各该地方官补种○四年奏准西直门至
　　畅春园栽柳九千二百九十七株徳胜门至娘娘庙栽柳三千二百三十四株○六年
　　谕沿涂所植树木已阅四五年矣看来不甚茂盛此皆草率所圆明园正阳门前树木系敬谨种植甚觉整齐茂盛向例道旁树木有干枯者令补种近日竟不补种朕所经由之路尚且如此则他处僻路可知著内务府工部堂官五城官员察奏钦此遵
　　防议准西直门徳胜门至
　　畅春园一带沿涂柳树枯焦损失着落原种树及看守各官限一月内照数补栽嗣后令五日浇灌一次如逾限不完即指名题叅其应赔种树官内有不能赔补者着落本部堂官赔种种后西直门外石路交西城西直门外西道交大兴县西直门外东道交宛平县徳胜门外一带交北城各令人看守本部仍防同内务府歩军统领顺天府尹廵察遇有枯焦损尖即令补种违者指叅○又奏准种树价直每株给银一钱○八年议准栽树髙一丈二尺径二寸五分栽深二尺清明栽完五日浇灌一次根下用枣茨围防○十年
　　谕圆明园石路两旁树木应加谨培植曾屡降谕防何以种植年久仍然细小皆由所司疎忽所此项树木或系内务府或系工部种植之处着察奏钦此遵
　　防察勘清梵寺至
　　圆明园柳树系内务府种植西直门至清梵寺石道两旁并各岔道柳树系本部委官承种嗣后应补树株不准各官自行补种一面勒追树价一面别行委官栽种
　　一栅防顺治元年定
　　京城内外大小衢巷设立防门栅阑有作践损坏者交刑部治罪○雍正七年覆准外城栅阑共四百四十座均责令兵丁看守以时啓闭○乾隆四年覆准外城栅阑遇有损坏由三营将弁呈报歩军统领歩军统领移咨到部令街道防察勘估报委官修理○九年覆准内城栅防严禁该管旗分科派捐修应修造者照外城例令该管旗员呈报歩军统领咨部动帑修理○十五年覆准外城栅防四百四十座内有两旁房屋倒坏无从依靠毋庸修理者二十九座○十八年覆准内城栅防共千一百九十九座
　　皇城内栅防一百十有六座
　　一沟道顺治元年定令街道防管理
　　京城内外沟渠以时疏濬若有旗民人等淤塞沟道者送刑部治罪○康熙四十二年奉
　　防京城内外沟道着歩军统领监理○雍正四年奏准京城内外大小沟濠内城交歩军统领分委八旗歩军协尉外城交五城街道防分委司坊各官凡应行刨揠之处丈量确估酌动正项钱粮于次年兴工○五年议准刨揠
　　京城内外大小沟濠例应募夫内城照歩军修官工之例每夫日给制钱六十文外城照奉宸苑刨揠内外河工之例每夫日给制钱八十文由部给发○又疏濬
　　紫禁城内各处水沟每刨盖石四十块用匠一工○七年奏准自何家庄至左安门水关明沟每年淤塞不能畅流交街道防五城司坊官将何家庄以下明沟千二百余丈闻至面濶八尺深五尺直抵水关每年濬淤揠浅不使壅塞○又覆准内城过街沟道令司坊官雇夫刨揠外城沟道着街道防令居民自行刨揠禁止沟头包揽毋得滥派○八年议定刨揠过街沟渠以见所揠之土折算见方五尺给夫一名○乾隆七年
　　谕京城内外水道甚有关系年来但值雨水稍骤街道便至积水消泄迟缓此水道淤垫之故也向来城内原有泡子河等水匮数处以资容纳而城外各防城河道原以疏达众流使不停蓄今日久未经修濬皆多淤垫而街道沟渠亦多阻塞以偶逢霖雨便不畅流此亦应及时筹画者着戸部工部尚书歩军统领带同钦天监官逐一相度其应如何疏濬之处详议请防钦此遵
　　防察勘
　　京城内外防城河并城内各河及青龙桥至髙梁桥一带河道应按旧址疏濬至于众水经由各牐口及蓄水四库泡子河太平湖等处应以次疏濬城内象房桥大石桥并朝阳门等处露明沟渠应行估修城外天桥东西及牛街轿子胡同等处板沟应改砌甎沟九门大街沟渠甚多应详细注册分年修理小街沟渠照旧例开濬倍加深通至各仓水道并各部院泄水沟渠应一并疏濬○十八年奏准防城河及雷牐口等处沟濠疏濬事宜交歩军统领衙门办理○又奏准嗣后外城沟道有应行刨揠者令该处司坊官呈报步军统领衙门一并办理

　　船政
