<!-- { "loadSidebar": true } -->
　　一公主等及公主之子国舅等之子囘国日
　　赐给果品米麫等物其未来公主等每年将果品米
　　麫等物各差人
　　赐给○康熙五十九年奏准令公主家人带去一每遇祈雨日禁止屠宰日素服日斋戒日不给筵席
　　一果园
　　国初定广宁果园壮丁无定额每年每丁征银三两○顺治初年定顺天保定河间永平等府所属州县设果园一百三十六所共陈丁七百有五丁给养赡家口地二百七十一顷二十亩有竒每丁岁征
　　盛京陈园丁三百五十一丁广宁陈园丁一百十有七丁均每丁岁征银三两共陈丁千一百七十三丁岁征银三千五百十有九两近
　　畿辅新园一百二十一所携地来投共地八百七十顷四十七亩有竒每亩征银五分岁征银四千三百七十三两有竒○又定
　　盛京广宁关内三旗果园每三年一次奏请委官比壮丁选女子将余丁编入册内充补壮丁增纳钱粮老者开除丁役关内果园新丁应入册者入册不令增纳钱粮○康熙十二年奏准
　　南苑内设果园五所各给地一顷十有九亩外各给养赡家口地二顷十亩每年交纳各种桃李不征收地亩钱粮○十六年奏准果房设掌果二人司果执事十有二人专司征收各色果品以备各处供献
　　内廷淸茶房之用○二十二年奏准园头等岁交果品数目覈定价直于地丁钱粮内抵除○三十九年奏准恭进
　　皇太后
　　皇帝
　　皇后所用果品据淸茶房所传交进各
　　宫暨诸
　　皇子公主自用果品各按定例随时交送○又奏准关内果园陈丁每园无得过六丁余丁照会计司都虞司例止载名于册不征丁银○四十五年奏准每年除本司官二人笔帖式二人直年办理果品登记簿籍增设委署掌果二人
　　盛京佐领下人员内选设笔帖式二人催长一人领催三人各食夲身钱粮催长阙于领催内选补领催阙于骁骑内选补再于果园壮丁内选设小领催六人各免应纳丁粮小领催阙于果园壮丁内选补广宁果园壮丁内选设催长一人领催三人均免应纳丁银催长阙于领催内选补领催阙于果园壮丁内选补令其承催各该处钱粮果品其应进榛子山樝花红香水梨等项照例抵销钱粮【榛子每斤斗三十六斤盛京价银五钱广寜四钱鲜山樝每斤三分蜜饯花红山樝每斤斗各一钱香水梨每个一分】每年共交野鸡三千只每只作银五分均准抵销钱粮○五十年奉
　　防菜园头果园头子孙皆准其考试○五十八年定下
　　嫁公主不来
　　京城之年应送给苹果柿子各二百梨三百栗子黑枣各一斤斗停止委官往送即交公主家人带去○六十一年奏准园头壮丁子弟内有愿考试者呈堂咨送各该旗一例考试○雍正二年奏准新陈各园头等子孙繁衍将入官地亩增设新园二十六所各给地五顷计地一百三十顷每岁按亩征银一钱岁征银一千三百两○四年奉
　　防水旱事属稀有庄头等如遇水旱皆准其豁免钱粮菜园果园不准豁免似属不均今将此项钱粮寛免嗣后倘遇水旱之年作何豁免之处定议具奏○又
　　奏准
　　盛京广宁捕牲乌喇宁古塔等处园头编丁选女子等事交
　　盛京三旗佐领办理【今归　盛京内务府总管】○七年奏准新园头二十六名每名分交甜桃二十筐抵销钱粮【旧例每筐二十个价银二钱】照旧例于三旗陈新园头内每旗选三人为承催各给壮丁一名免其本身应纳丁粮○八年定新园头二十六名分交核桃五石抵销钱粮【旧例每斤斗三十六斤价银六钱】○九年奏准每年应征钱粮数目编为十分其欠一分至十分者官员领催处分有差三年至六年全完者官员纪录加级亦有差均与粮庄例同【详见防计司】○十年奏准三旗果园头典卖与旗民人等之官地官房皆撤囘嗣后禁止私行典卖○十三年定
　　盛京等处园头壮丁等女子停选○乾隆二年奏准园头等交纳果品除
　　盛京广寜所出榛子山樝花红香水梨幷
　　京城所进
　　奉先殿荐新各色果品及桃李等项仍令交纳抵银外余照例征收地丁银交广储司库直年官于广储司领银办买以备
　　内廷应用○十年奏准园头等被灾地亩覈计应免钱粮即于本年应征上年地丁银内开除○十一年奏准园头等偶被偏灾即将顷亩数目一面呈府存案一面报地方官该地方官即详请附近大员委邻境州县及时监同履亩察勘按其分数详报该督该督取具印结咨府察对与原报相符其应免差务与应给口粮即行照例办理有涉虚者罪之如地方官隐讳徇私附近大员揭报该督叅劾○十三年定
　　盛京增新丁八十四名每丁征银三钱六分广寜增新丁三名每名征银四钱二分岁征银三十一两有竒
　　一内监品级顺治年间定内监按十三衙门给以品级○十八年裁内监品级○雍正四年
　　钦定宫殿监督领侍正四品宫殿监正侍从四品【即总管】宫殿监副侍正五品【即副总管】内廷侍从五品执事侍六品内廷待诏六品内廷供奉七品执守侍七品内廷供用八品侍监八品【均首领】内侍九品凡内监等升降黜陟皆据宫殿监督领侍来文呈堂移咨吏部
　　一本司补授首领内监康熙年间奏准首领内监阙于副首领内简选奏请交
　　干淸宫总管【今宫殿监督领侍】引
　　见补授副首领阙由司于内监内简选呈堂补授均移付会计司增给钱粮○雍正十一年定首领内监给以八品顶带
　　一内监公费乾隆七年奉
　　防掌仪司首领内监二名内监四十名皆着赏给公费银

　　钦定大淸防典则例卷一百六十二
　　钦定四库全书
　　钦定大淸会典则例卷一百六十三
　　内务府
　　掌仪司三
　　一停止祭神康熙六十一年
　　圣祖仁皇帝大事内务府总管
　　干淸宫总管内监率掌仪司官司俎官内监人等奉请
　　坤宁宫祭
　　神殿
　　神位恭送
　　堂子安奉百日内
　　坤宁宫停止祭
　　神
　　堂子停止挂纸释服后委官斋戒监绘
　　神像百日后选择吉期
　　坤寜宫安
　　神行祭祀礼百日内朔望祭
　　奉先殿素服行礼乐设而不作次年停止
　　保和殿等处筵燕○雍正元年元日
　　世宗宪皇帝素服缀冠缨于
　　寿皇殿大门外行礼○三月十八日
　　圣祖仁皇帝圣诞
　　世宗宪皇帝素服缀冠缨于
　　几筵前行礼百日后进
　　天镫不进
　　万寿镫【除服后进】次年
　　太和门
　　太和殿
　　中和殿
　　保和殿
　　坤寜宫张挂门神对联其余
　　宫殿皆不张挂○雍正十三年
　　世宗宪皇帝大事一应停止事宜均与康熙六十一年
　　同○康熙五十六年
　　仁宪皇太后大事
　　坤寜宫百日内停止祭
　　神
　　堂子百日内停止挂纸百日内朔望祭
　　奉先殿素服行礼乐设而不作次年停止
　　保和殿等处筵燕
　　天镫照常安设不设
　　万寿镫【除服后进】
　　太和门
　　太和殿
　　中和殿
　　保和殿
　　坤寜宫及供
　　佛处张挂门神对联其余
　　宫殿皆不张挂○康熙十三年
　　仁孝皇后大事内务府总管
　　干淸宫总管内监率掌仪司官司俎官内监奉请干淸宫祭
　　神殿
　　神位恭送
　　堂子安奉百日内停止祭
　　神
　　堂子停止挂纸百日后选择吉期
　　坤寜宫安
　　神行祭祀礼○雍正九年
　　孝敬宪皇后大事未曾移请
　　神位
　　堂子每月仍挂二十七日内朔望祭
　　奉先殿素服行礼乐设而不作百日后进
　　天镫及
　　万寿镫
　　宫殿均张挂门神对联诸
　　皇子处不挂
　　皇贵妃之事如十日内奉移
　　殡宫
　　大内十日停止祭
　　神十日后奉移则奉移前停止祭
　　神十日内奉移素服十日十日后奉移奉移以前皆素
　　服
　　贵妃之事
　　大内停止祭
　　神五日
　　妃三日
　　嫔二日○近支亲王丧
　　闻大内停止祭
　　神三日近支郡王
　　特防停止祭
　　神者遵行
　　一成服齐集康熙六十一年
　　圣祖仁皇帝大事
　　世宗宪皇帝截发辫成服二十七日除服百日后请发孝敬宪皇后剪发去耳环成服二十七日除服后带银
　　耳环百日后换金耳环
　　仁寿皇太后宫及宫眷
　　乾清宫内庭宫眷咸剪髪去耳环成服二十七日除服大葬后带银耳环仍素服二十七月后换金耳环近支王等系为子者截发辫成服二十七日除服百日剃头福晋剪发去耳环成服二十七日除服带耳环二十七月内皆素服
　　皇女公主剪发去耳环额驸截发辫成服二十七日除服带耳环百日剃头二十七月内皆素服
　　皇孙摘冠缨成服
　　皇孙福晋去耳环成服二十七日除服百日剃头带耳环二十七月内皆素服
　　皇孙女公主去耳环额驸摘冠缨成服二十七日除服百日带耳环剃头二十七月内皆素服
　　宫内女子内监等剪发去耳环截发辫成服二十七日除服带耳环百日剃头内府三旗官员防军领催各执事人等皆截发辫内府三旗官员人等妻室皆剪发去耳环成服二十七日除服带耳环百日剃头其恭理丧仪王公大臣及
　　几筵前内府执事官员人等男妇皆二十七日除服以
　　上人员二十七月至
　　几筵前仍素服守防
　　坛
　　庙
　　堂子
　　奉先殿
　　寿皇殿
　　坤宁宫祭
　　神殿各
　　陵寝官员内监人等停给孝服免摘冠缨仍百日剃头见有亲丧及家有出喜痘人等暂停给孝服仍百日剃头在京王以下有顶带官员以上百日内不嫁娶一年内不燕防不作乐直省文武各官一年内不作乐百日内不嫁娶军民人等百日内不作乐一月内不嫁娶初丧日起亲王以下有顶带官员以上每日三次齐集至二十七日止其致祭日仍齐集【下并同】近支王公福晋公主等二十七日内每日二次齐集以后分二班每日一次齐集至百日止外藩公主福晋以下佐领三等侍衞妻以上初丧三日内每日二次齐集三日后止内府三旗官员各执事男妇其齐集礼同○雍正十三年
　　世宗宪皇帝大事
　　皇帝截发辫成服百日内孝服百日后请发缀冠缨
　　素服至
　　几筵前仍去冠缨孝服二十七月行除服礼祭毕除服皇后剪发去耳环成服二十七日后带银耳环素服
　　至
　　几筵前仍孝服二十七月除服换金耳环
　　皇太后宫及宫眷
　　乾清宫内庭宫眷咸剪发去耳环成服二十七日除服带银耳环二十七月内皆素服行除服礼致祭毕换金耳环近支王等系为子者截发辫成服二十七日除服百日剃头仍素服至
　　几筵前不缀冠缨二十七月后缀冠缨福晋剪发去耳环成服二十七日除服带耳环二十七月内皆素服
　　皇女公主剪发去耳环额驸截发辫成服二十七日除服带耳环百日剃头二十七月内皆素服
　　皇孙摘冠缨
　　宫内女子内监等剪发去耳环截发辫成服二十七日除服带耳环百日剃头内府三旗官员防军领催各执事人等皆截发辫内府三旗官员人等妻室皆剪发去耳环成服二十七日除服带耳环百日剃头其恭理丧仪王公大臣及
　　几筵前内府执事官员人等男妇皆二十七日除服以
　　上人员二十七月至
