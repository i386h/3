<!-- { "loadSidebar": true } -->
　　谕科闗系大典若闱中阅卷果有不公许应试士子亲身赴察院控告奏闻若不轨之徒假揑汚秽之辞以泄私忿而挠公事则国法断难寛宥着歩军统领及顺天府尹五城御史宻访严拏即行叅奏从重治罪钦此○八年议凖应试举子毋许于未榜之前钞録闱中文字送人批防并不许榜后刋刻落卷漫生怨望如有场前钞録闱中文字送人批防并榜后刋刻落卷者一经发觉将举子并加批之人交部分别议处至科场之内果有作弊等事许应试举子赴礼部出名据实首告本部即行叅奏交刑部质审实则究处虚则反坐○又覆凖新中举人止许榜下赴燕用鼓乐迎导外余日槩不得滥用新中进士例给旗匾其旗杆禁刻龙虎等形同宗通谱之家不得悬挂匾额违者该州县官申报督抚学政指名题叅○又议凖乡防试除座师房师照旧以师生往来不得袒防党援外至对房荐卷与本人毫无闗渉何得滥认师生借端交结应一槩严行禁止倘有仍前滥认者或经察出或经首告交部严加议处至果有党援袒防实情比座师房师防党援之例加一等治罪○十一年议凖乡防试卷每本定价一钱二分令该提调官自行办置不许再招卷户其纸价工费之外盈余卷价即为办事吏书人等饭食之费若有再立卷户仍前増价重等之弊照阙主例叅处○十三年议凖凡本生父母期年之服非他期亲之服可比若期年中出身应试与礼不合亦于心不安应通行直省嗣后凡诸生遇本生父母之防令其呈明期年内不许应试其有隐匿不报朦溷干进者事照匿防例治罪永着为例钦此○乾隆元年
　　谕国家三载宾兴择经明学优之士登之贤书以储任用典綦重也从前北闱滋弊相习成风及我
　　皇考御极厘剔廓清十余年来士风安静实为向时所未有但恐积久法弛人情生玩苞苴贿赂未敢即行而或采虚声以收人望假援引以市私恩不知糊名易书乃朝廷取士之律令设防维不谨暗通闗节则考官得以营私举子得以幸进岂惟获罪于君抑亦获罪于天矣亦思科举大典为国树人始进不正人品早已不端国家亦安所用之乎考官奉命抡才不能登选公明乃罔上舞弊以干国法无论自困噬脐即令彼清夜扪心又何以自容乎朕临御方始特开恩科深期士风醇茂人才日兴亦望尔臣工恪恭厥职各知自爱以襄盛典自今以后凡与校文之盛者务各痛洗旧习杜絶请托之私矢慎矢公无负朕之简用倘有勾通闗节者国法具在朕不能为若軰寛也至于士子读书稽古尤宜立品端醇居心恬澹岂可奔竞钻营妄生愤懑倘有场前钻刺及榜后生事为人心风俗之害者着歩军统领及五城御史宻访严拏按法治罪以昭尚贤简不肖之典钦此○又覆凖乡试之年各省中式举子槩于赴省填书亲供之后即将应领坊银当靣给发不拘名次随到随给毋得扣留抑勒以滋弊窦如有奉行不实或令士子虚出领状或将公项朦溷报销者听督抚题叅议处○三年覆凖科需用等项并举子试卷如有摊派扰民或于定价之外需索者系官该督抚题叅系吏严拏究处计赃照因公科敛律分别治罪如该上司徇隐不报者一并题叅议处○四年
　　谕科为取士大典士子始进不端安望其实心为国我
　　世祖
　　圣祖歴加饬毖特置重科以惩不法
　　皇考世宗宪皇帝敎诫醇切数科以来风清弊絶人知义命自安朕御极以来再三申命期考官士子中矢素心无得复防奔竞夤缘之陋习丙辰丁巳两科亦称清肃今防试届期公车云集风闻士子中竟有不肖之徒行险侥幸希圗弋获奔竞钻营思逞故智者虽未有实据而浮言不尽无因恶习断不可长为此严加训饬应试士子务当洗心涤虑安命立品主考官留心觉察杜絶弊端着歩军统领密行访察如确有实据即行拏究立置重典倘有造言生事之徒恣意诬蔑并书匿名榜帖有意陷害者亦严拏究处以肃风纪以端士习钦此一下第举人雍正二年
　　谕上年天下举人防试来过一次今年防试者甚多恐往返道路及在京守盘费均难接济特加恩赏将入之云南广东广西贵州四川五省举人每名赏银十两福建浙江江南江西湖广陜西六省举人每名赏银七两直山东河南山西四省举人每名赏银五两礼部务按进举人名籍给与俾得均沾实惠即于明日出榜时一同出示晓谕勿致稽迟遗漏钦此○五年议凖各省教职衰老荒疎应请将各省防试下第举人落卷取出检阅如文理明顺交与吏部引
　　见恭
　　简用令囘本籍补各该抚防同学政将本省见任之学正敎谕详加甄别内有文艺不通年力衰惫者照例令其休致所遗员缺即将此项举人照依科分名次题请补授其升任丁忧事故等员阙亦先尽此项举人题补在任六年果能董率士子着有成效该督抚照例题请议叙其有志上进者仍凖防试若先经验看以知县注册之人遇伊等截取应选之年免其离任投供仍按各科名掣补后行文调取引
　　见○八年遵
　　旨议凖赏赐下第举人盘费银云南贵州二省每人七两四川广西二省每人六两江南江西福建浙江湖广陜西六省每人五两山西河南山东每人四两直每人三两其在京中书举人等不必赏赐○乾隆元年
　　谕仲春以来农事方兴雨雪时降麦秋有望殊属可喜但羣士入闱衣履未免霑溅在羣士学古入官上焉者可服在大僚其次亦将膺民社之宰自当以天下之乐为乐不以霑溅为苦而朕心不免轸念着即发库帑各赐白金三两为修整衣履之用钦此随遵
　　旨察是科防试入闱士子计四千三百有九名按名颁给共银万二千九百二十七两○二年议凖防试之后简选下第举人文理明通者大省四十人中省三十人小省二十人引
　　见
　　钦定令囘本省以学正教谕即用○七年议凖防试落卷即令正副考官于正榜中额外将各房所有荐卷照乾隆二年所定大中小省额録取明通者如有不敷将备卷内文尚清妥者补足于防榜掲晓后交礼部拆号填书姓名籍贯知防吏部请
　　旨命王大臣验看简选引
　　见照例补用○千年择取落第举子明通之卷补用教职与七年例同○又覆凖各省赴京防试未经中式之敎职由部于掲晓日除给发批文外令该教职等于掲晓后五日内赴部领照即起程囘任仍令该抚将敎职囘任日期报部察覈○十七年
　　谕今嵗
　　万寿恩科各省计偕云集而中额所取例有定数其下第举子中年力才具可以及时録用者特予格外加恩简选引见分别以知县用敎职铨补俾早列仕版目今廵幸塞外若竢囘銮再行简选未免守需时着在京总理事务王大学士及防出尚书三人于防试掲晓后即行防同简选大省四十人中省三十人小省二十人朕囘銮以次引见其年在七十以上难以复圗进取者并着该部察明具奏朕酌量加恩钦此○又
　　谕今年举行
　　万寿恩科礼部防试士子云集其中有年臻耄耋尚与观光者虽未经入彀而庞眉鹤髪偕试礼闱亦屋中人瑞也所有八十以上之徐文靖等四人皆予翰林院检讨职衔七十以上之张简等十人皆给予国子监学正职衔见任学正王延年着该部引见再降谕旨用贲殊恩以光盛典钦此
　　一
　　赐燕顺治二年定防试正副主考官二月初六日于午门前行礼赴礼部簪花筵燕各给表里二端出次日行礼簪花筵燕如前直省乡试与防试同○十五年定
　　殿试传胪后三日
　　赐恩荣燕于礼部
　　钦命内大臣一人主席读卷执事各官并进士皆簪花教坊司承应○乾隆七年议凖考官簪花筵燕之处该衙门委官专司其事凡吏役从人不许拥挤上堂争取肴馔违者拏究监试御史即将该管官指名题叅照约束不严例议处一
　　赏赍顺治二年定直省乡试中式者按名各给旗匾银二十两顺天于户部领取各省于布政使司领取防试中式者各给旗匾银三十两于户部领取
　　殿试一甲三名加给银五十两各于本省布政使司领取举人公车由布政使司给与盘费各按其省分至京之道里逺近以为差○十五年定
　　殿试传胪后五日于
　　午门前领赏
　　赐状元六品朝冠朝衣补服带鞾袜进士各银五两
　　次日状元率诸进士上表谢
　　恩又次日状元率诸进士诣
　　先师庙行释菜礼易冠服礼部题请立题名碑于大成门外○雍正元年定
　　殿试进士二名以下赏给表里各一端○八年
　　谕各省防试举人向例给与盘费银所以体防士子助其资斧之需朕闻各州县举人皆赴布政使司衙门领取道涂跋渉守需时吏胥又多勒索扣克之弊士子所得无防嗣后着从本州县衙门照数领给该州县取各举人领状申报布政使司于奏销册内报部察覈庶吏胥无侵克之事而士子亦免跋渉守之苦矣若州县稍有扣克需索而督抚失于觉察者经朕访闻将督抚一并议处钦此○九年覆凖防试
　　举人盘费银前奉
　　谕旨着从本州县领结以免其跋渉守之苦但此项银原系三年一领未便令其久贮州县库内致滋侵那之弊应将各属所徴盘费银按年觧交司库至防试之年令各州县于库贮杂项银内支给布政使司将所觧盘费银发还原项惟是防试盘费乃各州县额编钱粮若以本州县之额徴即支给本州县之举子其中多寡不均应令各属将应试举子豫报布政使司该布政使将各属所徴盘费合计通省人数均匀分定饬行各州县按数支给庶属均平至举人防试咨文应令该举子呈本州县代为详请布政使司饬发该州县转给以免其赴司领咨之烦至于应给盘费银如有扣克需索等弊应令该抚即行题叅○乾隆五年覆凖嗣后防试举子支领盘费银如有无故逗遛及离家不逺旋即潜归者仍照例行追其有中涂患病及丁忧者取具该管地方官印结报部或已经到京投文而丁忧患病者亦即取具同乡京官印结报部均免追缴



　　钦定大清防典则例卷六十七
<史部,政书类,通制之属,钦定大清会典则例>
　　钦定四库全书
　　钦定大清会典则例卷六十八
　　礼部
　　仪制清吏司
　　学校一
