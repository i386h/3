<!-- { "loadSidebar": true } -->
　　方泽御明黄礼服朝
　　日御大红礼服夕
　　月御玉色礼服其余各祀皆御明黄礼服○王公以下陪祀执事各官咸朝服○如遇雨雪太常寺奏请常服行礼
　　一祀期顺治元年定每嵗冬日至祀
　　天于
　　圜丘夏日至祭
　　地于
　　方泽正月上辛日祈谷于
　　上帝
　　太庙四孟时飨孟春择上旬吉日夏秋冬均以孟月一日嵗暮祫祭大建于十二月二十九日小建于二十八日春秋二仲月以上戊日祭
　　社稷孟春择日及嵗除前一日祀
　　太嵗春二月冬十一月以上甲日祭
　　先医○二年定
　　前代帝王以春秋二仲月择日致祭飨
　　先师孔子以春秋二仲上丁日○又定每年八月二
　　十七日致祭
　　都城隍之神○八年题准建
　　日坛于东郊
　　月坛于西郊以春分日卯时朝
　　日秋分日酉时夕
　　月○又题准
　　万寿圣节致祭
　　北极佑圣眞君
　　东岳
　　都城隍等庙○又定每年九月初一日祭
　　礮神○十一年定仲春亥日
　　亲行耕耤礼即以是日飨
　　先农○是年
　　勅建定南武壮王孔有徳祠春秋二仲太常寺堂官择
　　日致祭○十六年
　　谕致祭
　　天
　　地
　　太庙
　　社稷不可不虔嗣后凡祭
　　圜丘
　　方泽朕于五鼓出宫祭
　　太庙
　　社稷于黎明出宫尔部永着为例先期一日奏闻钦此○康熙二年定嵗六月二十三日祭
　　司火之神○十二年
　　谕礼部各
　　坛庙祭祀国家大典必仪文详备允符礼制乃可肃将诚敬昭格神明其致祭时辰及斋戒稽诸往代各有定制尔部宜察典例酌议妥确具奏钦此遵
　　旨议准凡祭
　　坛
　　庙均于黎明行礼惟夕
　　月用酉时○十九年
　　勅建恪僖公遏必隆祠嵗以春秋致祭○雍正二年勅建定南将军勤襄公佟图赖安北将军忠勇公佟国纲内大臣端纯公佟国维大学士文襄公图海等祠曁昭忠祠嵗以春秋致祭○三年题准
　　关帝庙除五月十三日致祭外更増春秋二祭○八年
　　勅建贤良祠嵗以春秋择吉致祭○乾隆二年
　　勅建宏毅公额宜都祠嵗遣太常寺堂官春秋致祭
　　○七年议准孟夏择日行
　　常雩礼于
　　圜丘○是年议准建
　　先蚕坛每嵗季春已日
　　皇后亲飨
　　先蚕○十四年
　　勅建内大臣恪僖公哈什屯尚书敏果公米思翰庄慤公李荣保祠嵗遣太常寺堂官春秋致祭○十六年
　　勅建都统傅清左都御史拉布敦双忠祠嵗遣太常
　　寺堂官春秋致祭
　　一视牲顺治十四年定大祀
　　郊坛前期五日
　　亲诣牺牲所视牲或遣官恭代视牲如遣官恭代行礼
　　即承祭官视牲○
　　圜丘
　　方泽
　　祈谷
　　雩祀照例前期五日遣官一人恭代视牲前期二日遣
　　礼部堂官一人省牲○飨
　　太庙祭
　　社稷前期三日
　　日月坛
　　帝王庙
　　先师
　　先农
　　先蚕之祭前期二日均礼部堂官率太常卿属至牺
　　牲所省牲
　　一省齍展器乾隆十四年议准向例各
　　坛
　　庙祭日太常寺陈簠簋笾豆礼部委官会同御史监视于典礼尚觉未协嗣后以礼部堂官一人敬率太常卿等将事以昭严恪
　　一视宰牲
　　国初定太常寺先期咨取礼部官都察院御史光禄寺等官职名届期知会大祀
　　天
　　地各官咸朝服于前期一日子时赴坛监视宰牲太庙
　　社稷坛
　　日月坛
　　前代帝王
　　先师庙
　　先农
　　先蚕坛均于黎明宰牲各官咸朝服监宰羣祀宰牲由太常寺官监视○乾隆十七年奏准古天子诸侯袒而割牲厥典甚钜今监视宰牲止沿旧例用御史礼部太常光禄寺司官嗣后大祀中祀拟増光禄卿一人上香监视以昭愼重之义一陪祀康熙二十五年
　　谕礼部朕惟敬
　　天奉
　　祖
　　郊祀庙飨必精白厥心竭诚致愼庶几有孚昭格用洽明禋朕于祭祀
　　坛庙每躬诣行礼未尝不斋明祗濯实图感通凡从事于祀典者皆宜表里精诚虔尽职掌近见执事陪祀各官间有因循怠忽视为具文不能尽心致慤共効昭事之忱殊为非礼嗣后务各秉诚心克恭祀事凡行礼仪节始终整肃毋得慢易用副朕敬奉
　　天
　　祖至意钦此○三十九年覆准陪祀官故违不到向有处分定例但日久事弛稽察不严以致怠玩嗣后凡遇祭祀着部院堂官该旗都统察明咨送太常寺若无事故假托不到都察院会同吏部叅处○雍正九年题准各
　　坛
　　庙祭祀御史礼部官照例稽察外饬令陪祀执事官各约束役从人等不得擅入栅阑仍令步军统领委官拨兵加谨巡察如有役从人等及轿夫车马喧拥者照例分别治罪其该管官故纵者亦按律定议○十二年议准祀
　　天祭
　　地
　　祈谷陪祀大臣官员均在衙署斋宿至飨
　　太庙及祭各
　　坛
　　庙陪祀官向皆在家斋宿但满汉官住居有城内城外之别若竢启城门趋赴行礼实有迟误不及入班之虞嗣后城内
　　坛
　　庙祭祀应令城外居住之大臣官员前期一日在各该
　　衙门斋宿其城外
　　坛
　　庙祭祀凡城内居住之大臣官员前期一日住城外附近处斋宿如有临期迟误不及入班者察出叅处○乾隆元年奏准陪祀官不应早入
　　坛
　　庙除礼部都察院并太常寺等衙门执事各官照旧先入各司其事外其陪祀大小官员均豫于门外齐集
　　太庙
　　午门严鼓
　　社稷
　　午门鸣钟
　　天坛
　　地坛各
　　坛
　　庙候
　　斋宫鸣钟时方许以次入内排班拱如有先入及登阶观望者察出叅劾○又奏准各祭祀之期令鸿胪寺于陪祀官行礼之处豫设品级木牌俾按次序立行礼不致错乱班次○四年奏准致祭城外城内
　　坛
　　庙太常寺行文步军统领早啓城门以便陪祀各官随班行礼○五年奏准每逢祭祀于陈设祭品之后即令御史会同太常寺官徧行巡察凡陪祀执事各官如有
　　坛
　　庙内涕唾咳谈笑喧哗者无论宗室觉罗大臣官员
　　即指名题叅○六年议准祀
　　日坛
　　皇帝入北门时北班陪祀各官就甬道之西东面立
　　祀
　　月坛北班陪祀各官就甬道之东西面立竢
　　皇帝向坛各就班次飨
　　先农坛东班陪祀各官于
　　皇帝入东门之前就甬道之南北面立竢
　　皇帝向坛各就班次○七年议准大祀
　　天
　　地先祀一日
　　皇帝御斋宫祀日亲王以下辅国公以上均于五鼓
　　具朝服赴
　　坛于降辇铺椶荐处候
　　驾未入八分公曁宗室鎭国将军以下奉恩将军以
　　上均五鼔具朝服赴
　　坛按翼排班序立八旗满洲防古汉军公侯伯以下轻车都尉佐领以上满汉尚书以下员外郎并员外郎品级官以上汉武官冠军使叅将游击以上外任来京官文职督抚以下道府以上武职将军都统以下协领副将以上均由坛外斋宿处赴
　　坛齐集陪祀如遣官恭代亲王以下入八分公以上曁内大臣侍衞不陪祀文武各官咸陪祀
　　太庙
　　社稷以下陪祀王公曁文官郎中并郎中品级官以上武官轻车都尉以上汉武官游击以上陪祀均如前例○八年议准
　　郊坛祭祀先期一日
　　皇帝诣斋宫是日申酉时并祭日五鼓应稽察斋戒
　　衙门均于
　　坛门外收职名陪祀官齐赴投递余祀本日于门外收
　　职名亦如之○十三年
　　谕致祭齐集之处向来皆收职名因日久茍且塞责并不按名稽察前往齐集之王公大小官员遂漫不为事怠惰成习嗣后如何委官按名严察不致遗漏着宗人府吏部兵部都察院会同详细妥议具奏钦此遵
　　旨议准王公由宗人府委官开列名单于齐集处稽察其已到者于名单内加圏鎭国将军以下至宗室官员由宗人府文职由吏部武职由兵部开列职名咨送都察院稽察吏部满汉官亦由都察院稽察宗人府吏部兵部都察院各缮名折具奏其因他处齐集不能到者于折内声明缘由无故不到者叅处若册内缘故不符或开列齐集而不投递职名稽察官呈明叅奏倘该员不行详察及察出瞻徇不呈叅者一并叅处至齐集之日临期有患病等情亦必声明缘由知照稽察衙门不陪祀之亲王以下宗室觉罗有顶带官员以上满汉文职京营武职有顶带官员以上外藩来京防古王以下台吉以上均于祀日五鼓朝服赴
　　午门外按翼齐集
　　驾出入跪送跪迎
　　一恭请
　　神牌顺治四年定恭奉
　　太庙
　　神牌用大学士尚书都统○康熙九年题准
　　太庙恭奉
　　神牌
　　后殿用觉罗官
　　前殿用侍衞○雍正十一年奏准飨
　　太庙奉
　　神牌请照
　　奉先殿用内务府官之例用太常寺官○乾隆元年奏
　　准各
　　坛
　　庙祭祀均于质明行事向来太常寺官于晓钟时即请神牌安设竢
　　皇帝驾至行礼嗣后祭
　　天
　　地
　　祈谷应竢
　　斋宫鸣钟时请
　　神牌各祭于
　　皇帝降舆时请
　　神牌
　　皇帝驾至均于幄次内恭候奉安
　　神位毕太常寺堂官奏请行礼○七年奏准向例各坛
　　庙供奉
　　神牌每月朔望奉祀官诣
　　殿上香嗣后凡
　　天坛
　　祈谷坛
　　地坛
　　太庙每月朔望前一日仍令看守各官啓
　　殿拂拭
　　神幄届期太常寺堂官各一人上香行礼以昭诚敬其
　　余
　　坛
　　庙均令奉祀官行礼○十四年奏准祭日请送
　　神牌向用太常祀官恭奉嗣后请令礼部尚书一人上
　　香行礼其恭奉
　　神牌仍用太常寺官
　　太庙神牌用宗室觉罗官恭奉其上香行礼令宗人府王公曁朔望上香之王公内每祭以二人将事一执事侍仪顺治八年定凡
　　亲祭
　　坛
　　庙恭接福胙均用侍衞○十六年定凡恭奉福胙均用
　　礼部官○康熙十年题准每飨
　　太庙
　　后殿献爵用觉罗官
　　亲诣致祭
　　前殿献爵接福胙用侍衞余执事用太常寺官其各坛
　　庙
　　皇帝亲祭接福胙均用侍衞余执事用太常寺满汉
　　官○又题准凡祭各
　　坛
　　庙
　　亲诣行礼应用光禄寺堂官恭奉福胙○雍正五年
　　奉
　　旨嗣后大祭祀太常寺官有不敷用移取鸿胪寺官○
　　七年
　　谕闻祭祀之先太常寺即于
　　坛
　　庙中演礼虽义取娴熟礼仪实非洁斋严肃之道嗣后应于何处演礼着礼部议奏遵
　　旨议准向来各祭祀皆于前二日赴
　　天坛凝禧殿演礼前期一日复至各
　　坛
　　庙中演礼嗣后应令执事等官均以前二日演礼于凝禧殿停其前一日赴
　　坛
　　庙演礼○十一年奏准向例
　　太庙献爵用侍衞献帛用太常寺官请照
　　奉先殿制飨
　　太庙献帛爵均用侍衞○乾隆元年议准
　　太庙奠帛献爵用宗室侍衞四十人宗室将军官员二十人分班奠帛献爵○三年奏准増宗室将军六人○九年议准
　　太庙后殿献爵用觉罗官二十四人○十年奏准朔望太庙上香
　　钦防王贝勒贝子公专司其事○十二年
　　谕向来祭飨
　　太庙献爵奠帛用侍衞及太常寺官朕御极后悉令用
