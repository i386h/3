<!-- { "loadSidebar": true } -->
　　几筵前执事男妇咸令成服革职宗室觉罗等亦令成服外藩额驸王公台吉公主福晋郡主等于服内来京者亦令其成服
　　皇后宫中侍女内监等令其剪髪截髪辫凡守
　　堂子官吏祭
　　神殿执事官员男妇内监
　　坛
　　庙
　　奉先殿官员内监
　　陵寝官员内监出征将军以下兵丁以上妻子汉官命妇皆停给孝服行文军前不摘冠缨本家见有出痘及父母新丧人等暂停给孝服朝鲜国人员于服内来京者亦令成服不必齐集每日三次奠献
　　皇子祭酒朝夕奠陈仪驾于
　　景运门外近支福晋公主郡主婣戚内之近支妇女于
　　长春宫内齐集诸王公福晋以下鄕君奉恩将军防人以上民公侯伯一品夫人以下侍郎男夫人以上于
　　长春宫西门外按次齐集内府佐领内管领下官员防军领催等妻在福晋等后齐集亲王以下二品大臣以上于
　　长春宫外角门外
　　中正殿二门外齐集举哀齐集之王以下有顶带官员以上早晩二次进前举哀王公大臣等十三日内朝晡二次奠献齐集举哀十三日后每朝奠齐集一次二十七日后停止遇祭仍齐集公主福晋以下男夫人以上三日每日二次齐集第四日朝奠时齐集初祭后停止遇祭仍齐集内府佐领内管领下官员防军领催等之妻三日内每日朝夕奠二次齐集举哀三日后日以一旗轮流齐集○又奏准
　　几筵前每日晨朝奠晡时夕奠日中午奠○自齐集日爲始王公各于该府第斋宿部院堂司官于各该部院旗下都统叅佐领及散秩官于本旗衙门斋宿凡二十七日○十九日奏准按会典内载
　　孝诚仁皇后丧仪经礼部题准移文直省免其齐集举哀制服遣官进香盖缘康熙十三年时値三藩叛逆大兵致讨恐在外各衙门举哀制服有惑观听是以礼部题明免直省官民治丧原属一时权宜嗣后相沿遂未更正考之周礼爲王后服齐衰注言诸侯诸臣皆齐衰是内外臣无异也明会典载皇后丧仪十三布政使司及直隶礼部请勅差官讣告在外文武官员军民人等制服与京师同今
　　大行皇后正位中宫母仪天下忽値崩逝正四海同
　　哀之日见已钦奉
　　谕防布告中外应竢在京王公百官成服之日将钦
　　奉
　　谕旨誊黄遣官颁下直省令在外文武各官于奉到谕旨爲始摘冠缨齐集公所哭临三日持服通前二十七日而除三日后照常办事二十七日内文武各官不嫁娶不作乐军民人等摘冠缨七日七日内不嫁娶不作乐其见在出征官军悉免举哀制服督抚以下仍照旧例免其遣官进香○又奏准礼称父在杖不上于堂
　　母后至贵不得不屈于所尊谨拟在京王公百官咸缟素二十七日百日剃头百日内有应行典礼及朝会坐班咸用礼服吉服入朝奏事皆素服冠缀缨纬百日外入朝奏事用常服二十七月以内遇
　　几筵致祭齐集仍素服去冠缨纬
　　皇子等制服遵
　　旨照百日丧服二十七月内素服诣
　　几筵前丧服行礼○二十二日
　　谕礼部
　　大行皇后諡爲
　　孝贤皇后所有应行典礼照例奏闻钦此遵
　　旨议准
　　册諡典礼悉遵康熙十三年遣使上
　　孝诚皇后尊諡礼举行○二十三日以奉移
　　梓宫行启奠礼是日仪驾全设陈冠服设祭品于几筵前列馔筵于
　　长春宫露台两旁陈楮帛于
　　景运门外箭亭之南所陈羊酒馔筵楮帛如数王以下有顶带官员以上公主福晋以下二品官命妇以上咸齐集行礼举哀皆如仪礼部堂官一人奉祭文二人前引由
　　干淸门西门入至
　　长春宫陈祭文于左檐下黄案是日
　　皇帝亲临上食毕读祭文时
　　皇子众皆跪哀暂止读祭文毕
　　皇帝旁坐祭酒三爵每祭
　　皇子众行一叩礼举哀彻祭案毕王以下各退礼部堂官引读祝官防奉祭文由
　　干淸门西门出至燎所付内监退内务府总管夫人内管领妻等防奉冠服送燎所
　　钦命之王福晋祭酒三爵众随行礼举哀各退○是
　　日奏准防奉
　　孝贤皇后冠服送燎时齐集妇女若皆随往自长春宫至
　　干淸门
　　宫内路径人多难行应令奏遣之福晋及内府妇女百人随冠服后行其余福晋以下咸令于
　　干淸门外西旁齐集冠服至跪候过随行○二十五日奉移
　　梓宫于景山观德殿是日仪驾全设陈丹旐于景运门外设
　　册宝于采亭至时
　　皇帝亲临祭酒三爵奉移
　　梓宫由
　　干淸门西门出王公及直班内大臣侍衞于干淸门前按翼列跪举哀
　　梓宫至
　　景运门外登大升轝
　　皇子于左旁随行奏遣近
　　灵驾行之王公及婣戚等各按翼行内府妇女一百
　　八十人于
　　东华门外乘马随行次稍间豹尾班随行次稍间王公内大臣侍衞随行所过门桥遣内大臣祭酒左翼大小官员于
　　东华门外右旁齐集汉官在满官之次齐集右翼大小官员于沙滩齐集均竢
　　灵驾至跪迎举哀候过随行
　　灵驾将至亲王以下三品官以上于
　　观德殿大门外齐集四品以下官及内府官员防军领催等于景山东门外齐集公主近支福晋等及婣戚近支妇女豫由景山后墙门入于
　　殿后两旁齐集诸王福晋以下一品夫人以上豫于
　　观德殿二门内齐集二品夫人以下及内府佐领官员防军领催等之妻于二门外齐集均竢
　　梓宫至跪迎举哀奉安
　　梓宫于
　　观德殿设
　　几筵陈仪驾于大门外设
　　册宝于
　　几筵左右
　　皇子祭酒三爵齐集王以下官员以上公主福晋以下官员妻以上皆随行礼举哀毕各退○是日以
　　大行皇后崩逝照例将
　　勅谕由礼部誊黄颁发直省遣官赍
　　勅谕讣闻于朝鲜国其内扎萨克众喀尔喀作六路遣官送往哈宻靑海等处作二路遣官送往○二十九日
　　皇帝亲临行初祭礼仪驾全设陈羊酒馔筵楮帛如数亲王以下有顶带官员以上公主福晋以下二品夫人以上齐集行礼举哀如仪是日祭毕
　　皇帝除服
　　命妃嫔宫人于二十七日除服○次日绎祭陈羊酒馔筵楮帛如数内务府礼工二部堂官办理丧仪大臣婣戚内府佐领内管领下男妇咸齐集致祭行礼如仪○四月初一日孟夏时飨
　　太庙照雍正九年之例承祭分献执事各官均照常斋戒素服致祭齐戒日不至齐集处举哀○是日奏准
　　梓宫照例于本月初七日起漆饰四十九次○初九
　　日行大祭礼
　　皇帝亲临祭酒陈设礼仪与初祭同是日
　　妃嫔宫人皆除服众皆除服○次日绎祭陈设礼仪与初祭次日绎祭同○十一日行周月致祭礼陈羊酒馔筵楮帛如数王以下有顶带官员以上公主福晋以下二品夫人以上咸齐集祭酒行礼举哀如前仪【凡月祭仪同】○二十七日
　　常雩遣官行礼分献执事各官咸朝服○五月二十一
　　日
　　册諡
　　大行皇后曰
　　孝贤皇后前期遣官一人祗告
　　太庙后殿
　　奉先殿至日
　　皇帝素服御太和门遣亲王郡王爲正副使赍册宝诣
　　观德殿行
　　册諡礼仪与康熙十三年同礼成正副使复
　　命次日
　　颁诏天下○又奏准是日
　　皇子丧服随班行礼○二十三日奏准帝后虽云俪体而地道臣道天泽昭然升殿视朝事关典制非燕乐可比
　　孝贤皇后丧制应遵用
　　国朝
　　祖制百日后
　　皇帝陞殿文武各官及外藩使臣行礼羣臣朝服均
　　如常仪其作乐之处并照常举行
　　皇帝两月除沐后卽应
　　御门听政羣臣常服不挂数珠礼毕仍素服百日后
　　如値
　　御门之期羣臣常服挂数珠庶于礼制分义皆爲允
　　协再防检
　　孝诚仁皇后丧仪案卷内载百日以后期年以内王公以下各官逢初五十五二十五等日咸朝服月朔初十二十等日补服皆挂数珠马悬繁缨寻常入内奏事常服不挂数珠马不悬繁缨等语今
　　孝贤皇后百日以后期年以前上朝坐班及入内奏事应悉遵此制至一切典礼应朝服采服之日仍如常仪所有原议入朝奏事用常服之处应通行改正本日奉
　　谕孝贤皇后大事一切典礼朕皆斟酌古今务协其宜盖皇后坤宁正位体制原尊然以天子之礼视之则节文亦自有别纵令伉俪恩笃亦不可事事从而加厚以致失之太过卽或情谊稍有未洽亦不宜事事从而贬抑以致失之不及盖皇后自有皇后之体制不可以夫妻之私情爲之增损于其间也朕于孝贤皇后情谊隆重固天下臣民所共知而经纪丧仪从不肯以一毫私意稍紊典常考明代嘉靖七年孝洁陈皇后之丧阁臣张璁援据古礼以爲丧服自期以下诸侯絶特爲旁期言若妻丧本自三年报杀爲期年固未尝絶上宜爲后服期等语其折衷颇爲允当今据大学士等议奏礼仪内如陞殿作乐一节凡属大朝祀典自当照例朕意今年内寻常陞殿但鸣钟鼓乐悬而不作庶爲合宜至来年正月将届期年一切典礼着照康熙十四年之例如常仪余依议钦此○六月十三日
　　谕山东沂州营都司姜兴汉奉天锦州府知府金文淳皆于孝贤皇后百日内剃头经巡抚及副都统叅奏已降旨交刑部问罪本朝定制遇有国恤百日以内皆不剃头倘违例私犯
　　祖制立卽处斩亦如进关时令汉人薙髪彼不薙髪者无不处斩之理此百余年人所共遵不待传谕而后晓是以会典律例皆无明文盖以修会典时不过增损明季之旧章明朝原无此制也又以其事本理法所必当然不必载之简册卽如子孙孝养父母当食进食当衣加衣岂待专立科条然后尽其子职亦岂得以律令不载遂爲不孝者解免至谓汉人遂可不遵百日之制茍有此心卽与不肯薙髪者同尤不容诛也伊等身爲臣子岂有不遵国朝定制之理若谓出于不知岂不见他人尚未剃头何以不推求其故安心违犯此卽立行正法以彰宪典亦无可恕然自朕思之律例会典实无明文而部文防未传谕其所以未经声明者亦因其爲众所共知今既显明正其违犯之罪又当曲体其愚昧犯法之情且或远方僻陋拘于二十七日除服之文遂有陷于不知或见他人有剃头者卽谓事属可行冐昧触网此等情节又不得不格外矜原更恐外省见有此两案谕旨虑蹈徇隐之愆纷纷叅奏国家亦无此体制可传谕各督抚提鎭学政钦差各官等此防未到之前或见在已经察出之案自当叅处不容废法姑纵其余未发觉者槩不必再行饬叅旗人本属当知若有丧心之徒不在此寛免之例嗣后将国恤百日内不得剃头违者立卽处斩之处载入会典律例令人共知遵守朕惟率由
　　祖制欲使法在必行并无从寛从严之见存乎其间钦此○二十一日行百日致祭礼陈冠服设仪驾陈羊酒馔筵楮帛如数王以下有顶带官员以上公主福晋以下二品夫人以上咸齐集
　　皇帝亲临祭酒仪与初祭同【是月十二日小暑适值禁火照常陈冠服祭酒
　　毕仍彻囘留至中元焚化】○七月初十日
