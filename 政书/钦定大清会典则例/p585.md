<!-- { "loadSidebar": true } -->
　　防议准将在京二十八岁以上男女造册存案遇有嫁娶之事该佐领内管领具保领到日较对原册相符呈堂将领文钤用闗防付该佐领内管领亲身赴库支领在庄园二十八岁以上男女册内遇有嫁娶之事防计司咨文到日该叅领较对防计司原册相符于五日内呈堂将领文钤用闗防付该内管领等亲身赴库支领○五年议准定例嫁女之家如父不在或叔与兄有承办其事者即照承办之人给与但伯与弟字样从前未经注明间有拘泥则办理不能画一应再传谕八旗叅佐领等嗣后伯叔兄弟承办其事者皆一例办理如并无适亲伯叔同胞兄弟或族中尊长亲戚承办者均照承办人之例赏给○七年奏准内府三旗佐领内管领下见有防军校一百三十二人防古防军校十有六人骁骑校三十五人防军一千三百二十名领催二百六十名骁骑五千二百五十名照八旗原奏借给防军校骁骑校银三十两防军领催二十两骁骑十有五两其每月坐扣十月一次找借均照八旗之例办理见今借给内府三旗银共十五万两通防军校骁骑校防军领催骁骑等计之止需银十有一万五千余两仍余三万四千余两如将此借给内府三旗食一两钱粮人除扣去本银所剩之银实无济于生计再食二两钱粮人内有官学生学艺人无紧要差使各执事人及旗下人均毋庸借给外其尚茶尚膳及鹰房狗房各项执事人名色虽与防军领催骁骑有间而効力无异计其所食钱粮酌量拟定食四两钱粮者借给银二十两食三两钱粮者十五两每月坐扣十月后找借均照例办理至食二两钱粮之执事人准借给银十两每月坐扣本银三钱至十月后找借给银三两均照八旗例作为五厘生息如内有指借钱粮认买入官房地者暂不准借竢扣满完项再行借给不愿支借者听遇有升迁仍入俸饷册内坐扣其支借此项银并坐扣之项照支领每月钱粮造册咨戸部办理所有银十五万两余应借给兵丁执事人等十四万八千余两仍余银千有余两交戸部存贮行之数年如又有增减再酌议具奏办理仍令该叅佐领内管领不时训示节用倘仍旧縻费致重利借债者察出从重治罪如借银人内有病故年老告退者照原议豁免如系获罪着落家产子孙赔补如实无产业子孙不能赔还者该叅佐领内管领察明具结一例寛免岁终将免过银数咨部汇奏亦将利银陆续抵还原项○十年议准孀妇病故其子幼小仍照旧例给养赡钱粮见给一两钱粮养赡之孀妇给一两钱粮养赡之独夫均以残疾废病不能当差或无子嗣或有子幼小本身及妻病故并子女婚嫁之事均照骁骑得赏之例一例给与○又议准定例内府佐领内管领下孀妇独子均给一两钱粮养赡嗣后三十内管领下幼丁遇有孀妇独子照例给一两钱粮竢其年至十三岁即补额数服役人方裁孀妇独子钱粮如年至十三岁不即补将内管领照例议处
　　一捕牲乌喇人员
　　国初设六品翼领二人笔帖式一人铁匠一名○顺治十年奏准增设笔帖式一人三旗各设领催一名拨给内府弓匠一名○十八年奏准设五品总管一人○康熙三十六年奏准增设笔帖式二人○三十七年奉
　　防捕牲乌喇总管定为正三品翼领定为正五品○又议准每珠轩设头目副头目各一人○三十八年奉
　　防增设骁骑校七人○又议准总管给壮丁三名翼领骁骑校各二名笔帖式领催珠轩头目弓匠铁匠各一名均免差徭不在珠轩额○雍正三年奏准增设笔帖式三人○六年奏准设副骁骑校七人委署领催十有一名○七年奏准捕牲乌喇总管员阙于在京四五品文武官内遴选引
　　见补授翼领员阙一于在京六品文武官内选拟正陪一由该总管保送骁骑校二人拟定正陪均引
　　见补授笔帖式员阙该总管于所属人员内遴选咨
　　报到司呈堂补用○十三年奉
　　防乌喇总管员阙于总管穆克登族人遴选补授○又奏准翼领员阙均于该处人员内遴选○乾隆十三年奉
　　防捕牲乌喇采人参事繁总管一人不能办理交吉林将军兼办○十六年覆准乌喇地方周城百四十七里甲该总管岁委官八人领催八名分四路廵察如有私采人参者察拏惩治并令吉林将军协同稽察
　　一采捕顺治十八年奏准将带地投充新丁分为三旗共计一千三百七十丁见今实在一千二百二十七丁每丁有地自三十亩至四十二顷不等共地一千七百七十二顷二十四亩一分内有水田二百四十一亩五分各有竒每水田六亩征银一两五分旱地六亩征银三钱五分再籍没入官无地牲丁三名各征丁银二两每年共征银八千八百八十五两三钱五分有竒均催交广储司内有纳牲者按则折银准抵正赋有被水者竢报到具奏停其征收有冲坏沟渠不能耕种水田尚可改种旱地者停其水田之赋照旱地征收冲成沟渠不能耕种者将应征之赋暂停征收均于每年秋收后委官察验○又议准
　　盛京牛庄等处网戸四十八丁每丁歳交鱼五百斤阙一斤者折交银三分鹰手八丁半每丁交雉百只阙一只者折交银一钱捕狐戸三百六十一丁每丁交狐皮四张阙一张者折交银五钱蜜戸三百五十五丁每丁交蜂蜜二缾半【每缾二十斤】阙一缾者折交银五钱王多罗树捕牲戸三十丁每丁交野豕二鹿腊九十束阙野豕一者折交鹿二无鹿折交银六两阙鹿腊三束者折交银一钱捕水獭户十有八丁每丁交水獭皮四张阙一张者折交银一两鹳戸十丁每丁交鹳翎十五副阙一副者折交银三钱细鳞鱼戸三十丁每丁交细鳞鱼五十尾阙一尾者折交银四分密云县等处枪手十有八丁每丁岁交鹿二阙一鹿者折交银三两鹰手八十九丁每丁交雉百有十只阙一雉者折交银一钱蓟州等处蜜戸六丁每丁岁交蜂蜜二缾阙一缾者折交银五钱永平府等处蜜戸十有一丁每丁岁交蜜三缾阙一缾者折交银五钱张家口鹰手六丁每丁岁交雉百只阙一雉者折交银一钱冷口鹰手七十丁每丁岁交雉百有六只阙一只者折交银一钱以上鱼雉鹿鹿腊交尚膳房鹳翎交武备院水獭狐皮交广储司蜂蜜交掌闗防内管领均照例准抵正赋所折银交广储司○又议准凡投充新丁有交海青者每架折银三十两仍赏银十两毛青布二十疋白鹰每架折银三十两一等鹰每架折银十有五两二等十两三等五两四等一两鸦鹘鹞子每架折银一两其余小鹰均每架折银五钱鹿折银二两四月至九月折银三两麅折银一两三钱活麅折银一两五钱兔折银一钱五分狐皮一张折银一两五钱芝麻雕翎一副折银一两五钱鸽折银五分喜鹊寒鸦各折银六分雀折银一分雉折银三分鹌鹑折银二分均抵销正赋○又奏准捕牲乌喇设三十三珠轩每珠轩设壮丁二十名至二十六名有差月给银各五钱由
　　盛京戸部支领○康熙十二年奏准奨赏乌喇采珠之例每独木船二人或三人不论珠之等第但得东珠一颗者赏毛青布十五疋二颗三十疋三颗赏防丁一名如赏逾幼丁至毛青布者增赏毛青布至幼丁者増赏幼丁如一连三年得幼丁三名及一二年内得幼丁三名者免一幼丁永不当差作为家丁此应给幼丁于籍没人口内拨给或买给其承管采珠之官员领催头目计所属珠轩得珠在十五颗以上分别珠之等第一等各赏备皮鞍马一二等各赏马一三等各赏蟒段缘领袖段袍一此内珠轩头目其本身采珠至应赏者仍照例给赏○二十二年奏准滦州乐亭县丰润县延庆州易州紫荆关等处捕鹰人等由司呈堂移咨兵部各给捕鹰印票○又奏准张家口鹰手六名头目一名密云县鹰手八十一名头目八名头目阙于鹰手内选补月给二两钱粮鹰手阙于幼丁内选补月给一两钱粮均由会计司支领○又议准
　　盛京右卫等处猎戸蜜戸鹳戸水獭戸狐皮戸每年更换信票由司呈堂咨戸部用堂印给仍掣囘旧票○二十五年奏准
　　盛京停采松子令乌喇壮丁岁交松子十五斤石每斤石合仓石三石六斗松塔千个赍送掌仪司○又奏准
　　奉先殿供用白鱼鲤鱼均于直隶网戸征取送交掌仪司○四十年奏准除无光东珠珠丁珍珠外其三十三珠轩各征一二等及有光东珠十六颗每年共额征东珠五百二十八颗各珠轩于额外多得一颗者赏毛青布二疋阙额一颗者鞭一十加于定额之外合计多得东珠三十颗者作为一分总管翼领各赏彭段一骁骑校赏防一催领等于各旗内多得东珠三十颗者各赏毛靑布四疋再有多得至数分者准此加赏如连年额征东珠至千颗总管翼领等各加一级骁骑校领催等仍按照分数给赏若于额征内少十颗者总管翼领骁骑校等各罚俸饷一月领催等于各旗内少额十颗者鞭一十再至阙少准此加责总管翼领骁骑校罚俸饷至一年者降一级领催等罪止鞭一百嗣后工部赏罚照此例行由内务府奬赏者仍照康熙二十年之例行○五十二年奏准乌喇采蜜壮丁令一年采蜜一年采人参○又奏准多交蜜二缾者赏毛青布一疋阙额者每二缾责五鞭合计该旗多交十一缾以上者该管领催亦以二缾计赏毛青布一疋至二十缾者赏彭段一疋再有多交准此加赏如一连三年得赏者赏糚段缘领袖彭段袍一领计阙额十缾以上者以一缾计责二鞭一连三年被责者革退领催鞭一百降充壮丁合计三旗多交三十缾以上六十缾以下者该管骁骑校赏糚段缘领袖彭段袍一领再多者以二十缾为一倍赏彭段一疋如一连三年得至段袍赏者赏狼皮端罩一阙额十六缾以上二十缾以下者罚饷一月二十一缾以上三十缾以下者罚饷两月再阙以十缾为一倍每一倍罚饷一月罚至一年降一级罚至三年者革职○五十六年奏准每丁额征人参一斤八两多交一两者赏毛青布一疋阙额者每人参二钱责一鞭○五十九年奏准
　　盛京牛庄网戸捕鱼岁委催长一人率领捕取○雍正二年奏准捕牲新旧人丁节年所欠钱粮甚多如应交正赋不足数者每银一钱责一鞭鞭至百者枷一月所欠豁免○四年奏准将内府三旗网戸尽数撤囘归各该佐领内管领下民网戸均归原籍籍没网戸交会计司拨给各庄充壮丁地亩交三旗银庄处每年祭祀所用白鱼鲤鱼令掌仪司给价采办○五年奏准每丁应交人参阙额一两以下者鞭五十二两以下鞭一百二两以上枷四十日鞭一百如每旗应交人参合计阙额六斤以上二十斤以下者督催之领催珠轩头目各鞭八十二十一斤以上三十斤以下各鞭一百阙额更多者各鞭一百革去领催头目降充壮丁三旗应交人参阙额二十一斤以上三十斤以下督率之翼领骁骑校各罚俸饷两月更有阙额者以二十斤为一倍每一倍罚俸饷二月阙额至百斤者各降一级罚俸饷一年○又奏准除王贝勒贝子应有之珠轩外其余珠轩均归于内府三旗○又议准每年捕牲乌喇委骁骑校二人率领催八名监视十六珠轩壮丁捕鱏鳇鱼尽所得送至
　　京师捕得之细鳞鱼该总管送交
