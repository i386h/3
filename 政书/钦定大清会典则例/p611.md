<!-- { "loadSidebar": true } -->
　　一吉林【即船厰乌喇】将军所属驻防兵制顺治十年设驻防寕古塔八旗满洲四百三十名○十八年増寕古塔驻防五百名设吉林水师营造斛船牛舌刬子等船以迁移人充水手○康熙三年増寕古塔驻防六十六名○十年调寕古塔驻防七百名库雅喇六百名移驻吉林○十三年移吉林水师营于黒龙江设四品五品管水手官○十五年以镇守寕古塔将军移驻吉林吉林副都统移驻寕古塔増副都统一人○十六年自索伦移驻吉林新满洲千二百二十一名○十七年増寕古塔驻防兵二百九十名○二十年调吉林驻防八十名移驻伊屯赫尔苏巴顔俄佛罗布尔图库苏巴尔汉四边门各二十名○二十六年设吉林运粮船八十号为运粮黒龙江等处之用以平定三藩所收汉军充水手二百五十八名修船匠四十五名○二十九年调吉林驻防八百名移驻黒龙江増吉林驻防满洲七百三十名汉军七十名席伯六十名以补其数调寕古塔驻防二百名移驻黒龙江増寕古塔驻防一百五十六名○三十一年设驻防白都讷席伯千四百名尔察六百名移吉林副都统于白都讷増吉林驻防席伯千名喀尔喀巴尔虎四百名増吉林桨船二十号为采东珠桦皮之用○三十八年移吉林驻防席伯千名于
　　京师移白都讷驻防席伯千四百名于
　　盛京及所属各营裁吉林运粮船五十号○四十年増白都讷驻防防古百名○五十二年増吉林驻防五百七十九名寕古塔驻防四百五十八名选吉林驻防余丁四百名移驻白都讷○五十三年调寕古塔驻防四十名移驻浑春仍以寕古塔余丁选补足数以浑春捕獭之库尔喀齐一百五十名三姓捕貂之新满洲二百名俱选充驻防兵○五十四年调吉林驻防八十名移驻三姓【即伊兰哈喇】地方仍以吉林余丁选补足数○雍正三年调吉林白都讷驻防各百名选吉林满洲余丁白都讷尔察余丁各百名移驻拉林阿尔楚哈裁吉林驻防巴尔虎五十名増汉军五十名○五年移江上捕鱼壮丁千名于吉林驻防増三姓驻防八百名以八姓壮丁千名选充驻防兵増阿尔楚哈一百十有二名○六年调吉林驻防百名开原驻防百名移驻伊屯○十一年设吉林驻防鸟枪营以官荘驿站边台水手各汉军余丁选充鸟枪兵千名○乾隆三年调吉林驻防百二十名移驻鄂黙黒索罗○五年撤吉林驻防千名仍归江上捕鱼处○九年设驻防拉林满洲千名自
　　京师选八旗余丁往合阿尔楚哈兵共千五百十有二名○十七年调三姓驻防六十名移驻浑春○十九年増拉林驻防满洲三千名始乾隆二十一年讫辛巳嵗选八旗余丁五百名由
　　京师陆续往○二十一年调三姓地方驻防兵三百名移往拉林又裁三姓驻防兵二百名○一黒龙江将军所属驻防兵制康熙十三年自吉林移驻水师营于黒龙江设齐齐哈尔等处水手千六十名○二十二年设驻防黒龙江八旗满洲千名○二十三年设驻防黒龙江索伦逹虎里五百名○二十七年设驻防黙尔根城索伦逹虎里四百八十名○二十八年设驻防黙尔根城汉军百名○二十九年移黒龙江驻防满洲五百名于黙尔根城又増黙尔根城索伦逹虎里四百二十名○三十年设驻防齐齐哈尔索伦逹虎里千名○三十一年设齐齐哈尔驻防满洲八十名増设黒龙江满洲八十名汉军百二十名増设黙尔根城汉军百二十名○三十八年移黙尔根城满洲五百名汉军二百二十名于齐齐哈尔○四十年増黙尔根城巴尔虎二百四十名○四十五年调黙尔根城巴尔虎二百四十名移驻齐齐哈尔○雍正二年増齐齐哈尔驻防满洲三百八十名黒龙江驻防满洲三百八十名○五年増黙尔根城汉军百名裁齐齐哈尔驻防逹虎里四十名汉军二十名黒龙江索伦逹虎里二十名汉军二十名○七年九年因出征准噶尔选驿站余丁千三百九十三名充齐齐哈尔驻防兵○十年设驻防呼伦布俞尔旧索伦巴尔虎三十名厄鲁特百名○十二年设驻防湖兰尔察百八十名满洲索伦逹虎里汉军三百二十名水手四十四名増驻防呼伦布俞尔新巴尔虎二千四百名○十三年以出征兵还归驻防裁驿站选充兵千三百四十名存五十三名充驿站哨兵○乾隆七年移原设驻防呼伦布俞尔旧索伦逹虎里八旗千四百三十四名于捕牲乌喇又裁汰一百二十六名均竢有阙开除○八年裁驻防呼伦布俞尔旧索伦逹虎里八旗四百八十名新巴尔虎八旗千四百四十名厄鲁特二十名均竢有阙开除○九年増驻防湖兰官屯领催一名
　　一各省驻防兵制顺治二年设驻防江南江寕府左翼四旗满洲防古二千名弓匠五十六名铁匠五十六名陜西西安府右翼四旗满洲防古二千名弓匠二十八名铁匠五十六名○六年设驻防山西太原府正蓝镶蓝二旗满洲防古六百十有二名游牧察哈尔二百四十八名弓匠二名铁匠二名○八年彻太原府驻防九十名还
　　京师○十一年设驻防山东徳州镶黄正黄二旗满洲防古领催三十四名骁骑三百有六名弓匠铁匠各二名○十四年彻驻防太原府察哈尔二百四十八名还游牧故地○十五年设驻防浙江杭州府八旗满洲防古骁骑九百六十九名歩军七百名弓匠二十四名铁匠四十六名四旗汉军骁骑一千三十一名歩军三百四十七名铁匠三十七名满洲汉军棉甲兵七百六十四名移太原府驻防二百五十名于杭州府移采育里东安县驻防一百二十七名于太原府○十六年设驻防江南京口八旗汉军领催四百二名骁骑千五百九十八名礮手四十名铜匠二名药匠二名弓匠铁匠各八名○十八年増江寕西安二府驻防歩军各千名○康熙十三年増江寕西安二府驻防骁骑各千名京口驻防歩军千名○十四年増太原府驻防六十四名○十五年设驻防陜西寕夏府八旗满洲防古领催一百四十四名骁骑二千五十六名歩军六百名弓匠二十四名铁匠四十八名○十七年増杭州府驻防满洲防古五百六十七名汉军四百三十三名裁棉甲兵七百六十四名○十九年设驻防福建福州府左翼四旗汉军领催二百四十二名骁骑千四百十有八名歩军三百四十七名铁匠十有九名裁杭州府驻防汉军歩军九十七名増满洲防古歩军五十名○二十年设驻防广东广州府镶黄正黄正白三旗汉军每旗领催十有五名骁骑三百六十名共千一百二十五名礮手三十名弓匠十有二名铁匠十有四名○二十二年移江寕府驻防左翼四旗西安府驻防右翼四旗满洲防古各千名于湖广荆州府增江寕府右翼四旗满洲防古二千名西安府左翼四旗满洲防古二千名八旗汉军二千名左翼满洲防古弓匠二十八名铁匠五十六名八旗汉军弓匠八名均自
　　京师调拨裁江寕府歩军三百名移西安府歩军三百名于荆州府各余歩军七百名分左右翼各三百五十名设驻防湖广荆州府八旗满洲防古领催三百三十六名骁骑三千二百有七名自
　　京师往千五百四十三名自江寕西安调拨二千名弓匠五十六名铁匠一百十有二名又于江寕杭州荆州西安寕夏等府驻防满洲防古内各设委前锋校十有六名前锋一百八十四名増广州府驻防正红镶白镶红正蓝镶蓝五旗汉军每旗领催骁骑如上三旗之数共千八百七十五名自
　　京师往○二十三年设驻防荆州府歩军七百名【内三百名于二十二年由西安府歩军移驻】裁杭州府驻防满洲防古歩军三百名増广州府驻防汉军领催每旗二十五名合前数各四十名八旗领催三百二十名骁骑二千六百八十名内鸟枪领催百六十名鸟枪骁骑千三百四十名领催百六十名骁骑千三百四十名○二十九年増荆州府驻防四百五十七名以足四千之数于福州府驻防内设鸟枪领催一百四十二名鸟枪骁骑九百五十四名领催百名骁骑四百六十四名○三十年于江寕荆州二府驻防骁骑内分鸟枪领催五十六名鸟枪骁骑七百四十四名领催二百八十名骁骑二千七百二十名京口驻防骁骑内分鸟枪领催二百名鸟枪骁骑八百名领催二百名骁骑八百名歩军内分鸟枪四百名弓箭二百名长枪二百名藤牌二百名増杭州府驻防满洲防古六十四名合前数共满洲骁骑千二百名防古四百名内分委前锋校前锋二百名鸟枪领催十有六名鸟枪骁骑一百八十四名领催一百六十名骁骑一千四十名増汉军骁骑一百三十六名合前数共千六百名内分鸟枪领催百名鸟枪骁骑七百名领催百名骁骑七百名于寕夏府驻防骁骑内分鸟枪领催四十八名鸟枪骁骑九百五十二名领催七十六名骁骑七百二十四名礮手领催四名礮手一百九十六名歩军内分鸟枪歩军四百名歩军二百名○三十一年设西安府驻防汉军礮手八十名杭州府驻防汉军礮手十有六名○三十三年设驻防山西右卫【雍正三年改右玉县】八旗满洲防古汉军领催四百三十二名骁骑二千一百七十二名铁匠一百十有二名○三十七年彻右衞驻防领催四十八名骁骑五百五十二名还
