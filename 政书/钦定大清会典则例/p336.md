<!-- { "loadSidebar": true } -->
　　于铄皇清受命于天光延鸿祚亿万斯年天开令节瑞启阶蓂共球万国圣寿千龄粤自我先肇基俄朶长白之山鹊衔朱果绵绵瓜瓞长发其祥笃生列祖积庆重光式廓旧疆东讫海表圣圣相承永世克绍
　　右第一章
　　赫赫神功龙飞崛起戎甲十三奋迹伊始复讐靖难首克图伦天戈一指震慑强邻九姓潜侵灭迹如扫防古五部来奉大号明师四路五日而殱定鼎辽沈都城岩岩阵云五色江冰夜凝天助有德应运而兴
　　右第二章
　　天亶聪明覆帱下国逺服迩归诞敷文德四方来附云集景从建长命官庶职是综爰创国书颉文羲画声协元音万古不易爰定军制防旐央央或纯或间永奠八方缔造鸿模创成大业锡福无疆庆钟千叶
　　右第三章
　　佑启哲嗣光阐前猷昭宗骏德诞迓天庥携贰绥怀朝鲜归欵世奉东藩厘尔圭瓉三十五部厥角称臣西被佛土重译来賔濯征有明耀师齐鲁电扫郊圻有而弗取畧地松杏屡殪敌军百战百克用集大勲
　　右第四章
　　帝德广运昭受鸿名建国纪元永定大清敦睦九族彝伦式叙尚德亲贤股肱心膂三舘是辟鉴古崇儒郊社禘尝式贲皇图爵秩以班六曹承政百工永厘万邦表正威铄函夏德配苍穹敬承无斁骏烈丰功
　　右第五章
　　帝授神器统一寰瀛剪灭巨寇乾坤载清一着戎衣若雨甘雨大告武成作神人主躬亲大政饬纪整纲制礼作乐昭示典常纳谏任贤慎防虑逺定律省刑万世垂宪克勤克俭忠厚开基景命维新兢业自持
　　右第六章
　　圣神建极道冠百王六十一年福祚久长天纵聪明冲龄御宇孝奉両宫德隆千古三孽蠢动一举荡平海氛永靖浪息长鲸亲御六师三征沙漠威肃惠怀锄顽抚弱禹功底绩虞典时廵敷天率土莫不尊亲
　　右第七章
　　惟天行健神圣则之典学勤政作君作师无逸为箴宵衣旰食一人忧劳绥此万国文经武纬地平天成中和立极玉振金声亿万斯年觐光扬烈敬天勤民体元作哲天鉴孔彰翼翼后王仪型皇祖帝祚遐昌
　　右第八章
　　瑶圗炳焕六合雍熙星煇云烂风雨以时翕受嘉祥调和玉烛治霭皇风道光帝箓东渐西被北燮南谐梯航琛賮毕致尧阶日升月恒万邦防福击壤歌衢嵩呼华祝秩秩盛仪洋洋颂声绍休列祖永庆升平
　　右第九章
　　一
　　驾幸
　　盛京大燕
　　御制世德舞乐章曰粤昔造清匪人伊天天女降思长白闼门是生我祖我弗敢名乃继乃承逮我元孙
　　右第一章
　　元孙累叶维祖之思我西云来我心东依歴兹故土仰溯始谋皇涧过涧缔此丕基
　　右第二章
　　于赫太祖肇命兴京哈达辉发数渝厥盟如龙田见有虎风生戎甲十三王业以兴
　　右第三章
　　爰度爰迁拓此沈阳方城周池太室明堂不寜不灵匪居匪康事异放桀何心底商
　　右第四章
　　丕承太宗允扬前烈倬彼松山明戈耀雪以寡敌众杵漂流血惜无故老为余详説
　　右第五章
　　余来故邦瞻仰桥山慰我追思梦寐之间崇政清寜载启南轩华而不侈巩哉孔安
　　右第六章
　　维我祖宗钦天敬神执豕酌匏咸秩无文帷幔再张尊俎重陈弗渝弗替遵我先民
　　右第七章
　　先民宅兹载色载笑今我来思圣日俯照爵我周亲荩臣并召亦有嘉宾欢言同乐
　　右第八章
　　懿兹东土允惟天府土厚水深周原膴膴南阳父老于是道古有登其歌有升其舞
　　右第九章
　　我歌既奏我舞亦陈故家遗俗曷敢弗因浑灏淳休被于无垠勿替引之告我后人
　　右第十章
　　一德胜舞乐章曰乾隆圣世瀛防乂康元首惟明股肱惟良景运鸿昌休德茂着统驭八埏惠液遐布金川小丑蠢尔顽惟时弗率跳梁穷边用申天讨声罪执言长驱驿驾油云斯屯圣谟广运决机万里聿简贤臣良弼是倚曰忠曰勇经畧戎功心坚金石诚格苍穹身先烝徒跋履岩阻晨夕尽瘁均劳共苦奸宄是殛逆谋是攘国宪孔昭我武孔扬窟穴犁止岩巢圯止坚卡堕止峻碉毁止爰褫其魄爰丧其胆震慑股栗潜伏于坎如鼠窜穴如鳞游釡号呼哀吁再三求抚元臣执义愤欲荡除帝德好生曰免骈诛六条攸约防栗遵循恩纶祗奉解网施仁丕革厥心匍匐奔赴除道筑坛香云拥路帝仁覃敷六合滂洋苏其枯朽赐以再生展也满兵弥月功成云何其速皇猷是凭神功炳焯乾坤轩豁九重胜算明并日月勒诸琬琰昭诸汗青礼成钜典乐奏升平肤功克奏庆筵是侑太和氤氲翔洽宇宙卿云糺缦景纬珠聨梯航琛賮亿万斯年
　　一笳吹乐章
　　牧马歌
　　人君之乐恃此纪纲兆民之乐恃我君王室家孔宜夫君之力朋友有成和辑之德
　　古歌
　　八种成坏兮实人世之常堕迷网中兮欲锁与情缰愚人无识兮乐兹殊未央执空为有兮谬语其奚当
　　如意寳
　　不澡心于羣经具本性而无明不服膺于佛乘説妙行而聴荧
　　佳兆
　　一人首出万国尊亲湛恩汪濊普被生民百花敷荣一日悦目灌顶寳光万众所伏
　　诚感辞
　　良胡畏哉襄以至诚良胡过哉竭已所能良胡伪哉语无文饰良胡怠哉罔敢休息
　　吉庆篇
　　有君圣明逾戴天有臣靖共胜后嗣健妇持家过丈夫如意寳珠惟孝子
　　肖者吟
　　灭除已罪仗佛真言如欲疗病惟良药存菩提镫兮出众生于黒暗智慧梳兮栉六欲之纠纒君马黄
　　大海之水不可量天府寳藏奚渠央良朋和睦益无方圣有谟训垂无疆
　　懿德吟
　　人君能仁蒸黎之父君子和平羣相胏附懿厥哲人实维师传匿智怀私乃民之蠧
　　善哉行
　　惟安惟和心意所欲无贰无虞朋友式谷乐土谣
　　分人以财惠莫大焉施人以慧寜不逾旃踏摇娘
　　日将出兮明星煌煌寿斯徴兮秀睂其庞三十维壮五十迟暮莫亲祖母莫尊祖父
　　颂祷辞
　　我马蹀行如流水隽英满座交亲悦喜族党婣娅咸富且贵酌酒为既多且防
　　慢歌
　　十五娱八十衰壮容华茂迟暮悲祖妣最亲祖尊哉
　　唐公主
　　遵王之路兮愆尤希素位而行兮夫奚疑丹诚曲
　　罔有败事兮遵道而行长无离析兮顺亲之情明光曲
　　瞻彼日月虚空发光圣君圣母焜燿万邦吉祥师
　　日月之明兮容光必照圣君之明兮蒸黎咸造圣明时
　　际圣明时良我福只横被恩泽良我禄只微言
　　倐忽变迁顺其自然如彼蜃楼余生焉际嘉平
　　诸恶莫作菩提萨多瞑朦妄行用堕三涂善政歌
　　经何本本于宗身何本媪与翁罪何本嗔爞爞福何本和雍雍
　　长命辞
　　靡言不适于道兮水万派而朝宗夫惟外道之妄语兮井自画而不通
　　窈窕娘
　　惴惴原兽思全其身竞竞庶士思庇后昆湛露
　　维彼愚人惟知已身维此哲人心周万民四贤吟
　　六欲相牵微生是恋叹彼驹光如梦如电贺圣朝
　　慈悲方便永断疑情极乐净土不灭不生英流行
　　知之而作兮明哲所由不知而作兮庸愚之俦虑而后动兮卓彼先觉率而妄动兮是乃下流坚固子
　　马蹀躞兮身不获康念此身兮本自无常马腾骧兮生不获寜念此生兮本自无生
　　月圎
　　良马之德于田可征良朋之行相交乃明缓歌
　　良马云何乘者所思良朋云何久而敬之至纯辞
　　惟帝力兮劳来父母力兮免怀乘骐骥兮驰骤仗巨擘兮弓开
　　羙封君
　　贡髙专羙曰惟不仁拥赀自厚不久四分惟不惺惺乃不戒惧凶心常萌谁与共处
　　少年行
　　嗟弃捐于岩穴兮盍逺播夫芳声嗟终老于草莾兮盍永垂夫令名
　　四天生吟
　　悲哉北邙令闻宜扬北邙悲欤青史不渝宛转辞
　　瞻彼中林芃芃万木旃檀有香生是使独万类咸若攘攘芸芸民之父母首出一人
　　铁骊
　　载飞载翔惟翮是凭为声为律惟心是经射之能中惟指是凭交之能善惟和是恒
　　木槵珠
　　鷇之成雏兮孚化之功羽用为仪兮赋命之隆迪彼愚防兮惟圣之功明厥本性兮实在已躬好合曲
　　维勤斯哲安不可怀溺兹小乐至乐难期童阜
　　干照无私圣教无类谟训洋洋鉴斯不昧天马吟
　　骐骥不羣蹇驴鸿鹄不偕斥鷃驺虞不迩狐狸圣哲不昵愚贱
　　大龙马吟
　　畴知幻躯秘此佛性畴不退转佛恩来证上德随落畴其知病下士顿超畴其知竞
　　始条理
　　福慧天亶诚哉难觏通人达士岂奚易逅追风赭马
　　葱兮蒨兮山有芳兰僮兮祁兮首有妙鬘回波辞
　　元首明哉首出股肱良哉罕匹贤夹辅兮王室莫执左道兮蟊贼
　　长豫
　　景行行止下民堪怜宜泛爱众母逆忠言平调
　　骐骥适我体櫜鞬卫我身嘉言资我道经史沃我心
　　游子吟
　　升彼高阜兮思我故乡有怀二人兮莫出戸堂陟彼崔嵬兮思我故乡有怀二人兮莫出垣墙平调曲
　　帝王无逸天地和寜辟公肤敏兆民阜成高士吟
　　日之升天为经民之行君为程水之流随坎盈牝之游驹之情
　　哉生明
　　非冒于货贿也感兄弟之敬心非贪于饮食也感父老之诚忱
　　髙哉行
　　云何致太平睾然望皇衢人生夫何常善保千金躯民之不能忘令名照神区子孙振绳绳百千万亿余
　　三章
　　敬遵佛勅如兹甘雨莫行邪恶种兹罪苦圆音
　　身无常花到秋名无常雷不留财无常蜂酿蜜业无常海发沤
　　阑杆
　　贤者斯贤贤不贤不贤贤蜜蜂见花驻蜻蜓去翩翩
　　思哉行
　　千金寳马不如先人之弊遗尝尽诸果不如母乳之甘兮
　　法座引
　　电可畏兮时届朱明霜可畏兮五谷将登祸可畏兮欢乐所成罔不可畏兮忆神魂之初降生接引辞
　　火宅无清凉苦涂无安乐鸟路谁能携阎浮难驻脚
　　化导辞
　　阎浮提界如彼髙山越之维艰尽却今时大海漫漫欲渡良难
　　七寳鞍
　　瞻彼隄岸水则不滥有君牧民当无畔防飞鸟虽疲寜甘堕地君子固穷之死不二
　　短歌
　　嗟余生之乐兮似黄离之盈昃感韶光之荏苒兮似叶上之青色及芳华之当齿兮且喜乐以永日
　　夕照
　　时乎时乎时外无时时其逝矣奚与乐为黄离既昃定少温暾天光既暮曀曀其隂
　　归国谣
　　皇矣圣世蔼如仁君怀哉怀哉日逺日分亦有良朋如兄如弟日远日离能不遥跂
　　僧寳吟
　　投诚皈命即安且吉如佛塔庙云胡远别和乐且耽手足提携如姊如娣云胡远离
　　婆罗门引
　　酪必成醐父将成祖沙必成邱母将成妪三部落
　　试观三界沤起沤灭如彼秋云乍兴乍没五部落
　　流水何汤汤吾生如是游虽有圣贤人谁能少滞留
　　一番部合奏乐章
　　大合曲
　　元縡是依明神是祗一心至诚昭事勤只巍巍大君永底蒸民中心爱戴稽首来臣念人生之无常兮合勤修夫善行信百行之咸善兮终和平而神聴
　　染丝曲
　　大君至圣教敷率土敉寜万邦拜跪奉主公莫
　　丕显元后惠怀万方国彦棐防协賛邦常率土之滨诚意漙将咸拜稽首依戴圣皇
　　雅政辞
　　皇皇圣明无远弗烛林林众庶无思不服元化惠心为善去恶圣人之邦长生永乐
　　凤凰鸣
　　承干体元惟我圣君光开草昧惟我圣君纲纪庶政惟我圣君父母万国惟我圣君惟我圣君兮覆帱如天惟我圣君兮自新新民惟我圣君兮中外乂安惟我圣君兮羣慝消沦拜手稽首兮颂溢兆民
　　乘驿使
