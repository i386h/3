<!-- { "loadSidebar": true } -->
　　谕差都统御史稽察仓务并非只令稽察仓廒防漏亦令其监察盗米等弊稽察之大臣官员仅察仓廒防漏其盗领私出等弊以为非其责任不行察看并非差徃本意着都统御史等严察盗领私出等弊毋得疎慢钦此○十七年奏准京通各仓每仓奏简御史或给事中一人不论满汉专司稽察年终更代将一年内并无短收多放搀越廒座之处据实奏明交户部存案
　　一廵漕顺治二年定专差御史一人催趱漕运○十四年停差廵漕○雍正七年
　　谕粮船过淮之时着差御史二人前往淮安专司稽察不许官吏人等向旗丁额外需索以致扰累其粮艘中携带物件除照例许带外该旗丁如有挟带私盐及违禁等物者亦着该御史稽察至粮船抵通之时其该管衙门官吏及经纪车户人等恐有额外需索亦着差御史二人前往稽察淮安廵漕着于二月初差往通州廵漕着于三四月内差往不必拘定满汉各一人着都察院按期开列请防钦此○乾隆二年议奏每年差往廵漕御史四人令一人驻劄淮安府廵察江南江口起至山东交界止令一人驻劄济宁州廵察山东台庄起至直交界止令一人驻劄天津府廵察天津起至山东交界止令一人驻劄通州仍廵察至天津府止各按所廵地方务使漕运遄行剔除诸弊如有不法弁丁即行题叅于三年为始照依驻劄地方各司稽察奉
　　防南漕两处皆给与驿马北漕不必给与驿马○三
　　年
　　谕向例漕运进京皆差御史前往山东江南廵视稽察今年十一月山东疏濬运河必须过完囘空粮艘方可兴工着都察院堂官将差往济宁廵漕之御史先行引见即令前往山东督押囘空尾帮南下一竢尾帮出山东境后即驻劄济宁协同河道总督办理筑坝濬河事务钦此○又议准驻劄济宁天津通州之廵漕御史应照驻劄淮安之例均给与
　　钦差官闗防○四年覆准除廵察北漕御史二人不给与驿马外其驻劄天津御史一人出廵以临清为界往返千有余里所用船及廪给口粮应照廵察南漕之例支给至驻劄通州御史一人出廵仅抵天津且有坐粮厅船可以乘坐毋容给船其廪给口粮一例给与○十年奉
　　防每年冬月差往山东廵漕御史兼有稽察疏濬河道之责着都察院即照例请防嗣后皆于十月内奏请差往钦此○十七年奉
　　防廵视通州漕务向例只委科道一人专司督催漕运而仓场事务则槩不与闻但通仓积弊甚多见委大臣盘验所有一应收兑新漕支放俸米均着该给事中等就近稽察○又
　　谕通仓收兑漕粮积弊甚多见已特差给事中御史等四人驻通稽察其水次盗卖搀和等弊向所不免淮安济宁天津廵察等官职所专司各有分地将来抵通交收倘有短少定当根究于何处盗卖以治其罪并将该廵察官严加议处钦此
　　一廵盐顺治元年定两淮两浙长芦河东各差御史一人廵视盐课○八年议准廵盐御史一年更代○又题准除长芦离都城甚近旧不立限期两淮定限五十日两浙六十日河东三十日在内以辞朝日为始在外以交代日为始计程往囘并不许枉道囘家如违限十日以上量行叅罚一月以上重加叅处两月以上题叅调用○康熙五年题准两淮两浙河东廵盐御史以到任日为始扣至九月足即行报满由院豫为题请新差御史照定期赴任接徴不得一日空悬○六年题准以后盐差御史遇闰之年应令连闰在任十三月算一年差满考覈○又题准盐差遇闰月之年照户部题定新例作十三月近差扣至十一月仍于两月前报满逺差扣至十月仍于三月前报满如无闰月之年照康熙五年旧例遵行○三十年议准福建两广各差廵盐御史○五十九年议准两广盐务交与总督兼管停差廵盐御史○雍正元年议准福建盐务交与总督兼理停差廵盐御史○四年奉
　　防两浙盐务交与廵抚兼理停差廵盐御史○又定两淮河东长芦盐政报满更代本院具揭内阁办理新
　　勅竢
　　勅书送到日该盐政即将旧
　　勅具揭恭缴院转送内阁
　　一廵察台湾康熙六十年
　　谕每年自京差御史一人前往台湾廵察此御史往来行走彼处一切消息可得速闻凡有应奏事宜亦可条奏彼处之人皆知畏惧至地方事务御史不必管理钦此遵
　　防议准每年差满汉御史各一人前往廵察一年更代如有应行条奏事件具本条奏○雍正五年
　　谕台湾逺隔海洋向来督学官员难以按临考试是以将学政交与台湾道兼管朕思道员管理地方之事又兼学政未免稍繁每年既差御史二人前往台湾廵察应将学政交与汉御史管理甚为妥协见今御史在彼着即办理台湾学政嗣后永着为例钦此○
　　九年
　　谕台湾地方闗系紧要廵察御史新旧兼用始为有益满御史已畱任一年汉御史亦着畱任一年钦此○
　　乾隆十二年
　　谕向因台湾为海外要区设立廵察御史原以表正风俗稽察弹压除剔弊端近防该抚奏该御史等于养防外又分派台凤诸彰四县轮直每季约需费三四百金其出廵南北两路供养夫车厨传赏给各社畨黎操阅犒兵皆令各县措备该衙门滥准辞讼差拘滋扰于额设胥役之外更有奸民挂名恃符生事该廵察既有专制一方之意而属官极意承应虽有情弊亦复上下相防等语大凡廵察之员或因一二事随时特设尚于地方有益至限年更换在该廵察等奉命逺行既已视为传舍及至彼处而积习相沿因循滋弊懦弱者茍幸无过坐待期喜事者擅作威福诸事多所掣肘夫御史所以稽察人者也今乃自作弊后先相袭恬不为怪岂朕差徃本意其乾隆五年以后廵台御史着交部严察议奏台湾本有总兵道府文武大员足资弹压一切案件原属本省督抚察覈可不必别差廵察以滋烦扰着大学士九卿详议具奏钦此遵
　　防议准台湾廵察自康熙年间设立以来迄今二十余载兵民均各安堵未便因海宇宁谧遽弛防范应仍旧设立毋庸撤囘台湾向分南北两路满汉廵察每年系一路廵察随从太多或致滋扰嗣后令其于每年农隙之时分路各廵察一次毋庸多带仆隶以省糜费○十七年
　　谕台湾文有道府武有镇营足资弹压廵察三年更代徒拥虚名事权则不如督抚切近又不如守令介在其间在有志向上者或以多事致败而循分供职者多致志气隳頺于公事殊无裨益所有廵察台湾御史着三年一次命往事竣即囘不必畱驻代着为例钦此
　　一廵察
　　盛京吉林黒龙江乾隆十二年
　　谕盛京等处廵察官员昨已降防撤囘令届三年该衙门将应否差往请防今思三年届期一时差遣未必得如许贤员应分别年分陆续差遣方为妥协其廵察所至将军以下倘有簠簋不饬政事失宜官兵扰累及案件有无逾限皆廵察分内应察之事游牧地方各有大员管理其是否实心任事选补属官有无屈抑并上驷院等衙门马羣事务是否妥协亦应一一体察于差竣之日据实奏闻既可悉彼处吏治民情广明目达聪之益而廵察人员之能否尽职即可定其殿最钦此遵
　　防议准廵察
　　盛京以十四年为始廵察吉林以十五年为始各三年一次请
　　防差遣○十七年
　　谕向来廵察盛京吉林均于科道内由都察院引见简用至廵察黒龙江则于科道部员内由吏部引见办理殊不画一嗣后廵察黒龙江亦着于科道内由都察院引见钦此
　　一考选御史顺治十一年定汉官由贡生出身者不准考选○十三年题准满汉见任三品以上堂官子弟不准考选○十五年议准凡试御史任事一年考覈实授如奉差在外差满考覈○康熙十九年议准汉官非正途出身者虽经保举不准考选○二十年议准捐纳歳贡不准作正途考选满汉督抚子弟亦不准考选○四十四年奉
　　防嗣后郎中补授御史停用试字员外主事照常用试字○雍正三年议准御史试俸如有一年期满未能
　　深信者再试一年考覈○七年
　　谕向日由员外郎以下授为御史者有试俸一年题请实授之例若奉差在外则不得与在京者一体题请深为未协嗣后出差御史试俸一年期满者具题请防着为例钦此○十三年议准满洲防古御史员阙照汉御史之例于郎中员外郎等官内保送引
　　见补授汉御史员阙由郎中员外郎编修检讨考选主事由中行评博升任者不拘食俸年限准其考选由别项升授者食俸二年方准考选中行评博由知县升任者准其考选○又议准汉军御史照满御史之例由郎中员外郎等官内保举引
　　见补授○乾隆三年
　　谕御史员阙向来皆系部院堂官将合例司官简选保送翰林编检亦在保送之列由吏部引见朕亲加简用此定例也但思部院司官及编检人数甚多各堂官保送皆就所见举出不过什之一二其余众员朕未遍览或有可任科道而不在保送之列者亦未可定朕意欲将翰林部属通行引见司官着该堂官出具考语引见编检毋庸出具考语着掌院学士引见记名之后续交吏部竢有御史员阙按其品级俸次开列引见防补授补用将完之日吏部再将如何考选别行请旨钦此○六年奏准汉军御史归并汉人内一例补授○七年
　　谕古者谏无专官故进言之路广三代而下始设官而责之以言然阳城马周之起布衣而为御史其事犹可风也着大学士九卿督抚择素所深知之人有骨鲠之气质朴之风而复明通政治者不拘资格列名封奏朕将录用焉钦此○八年奏定将部曹编检合例人员奏请考试后吏部引
　　见记名补用○十一年
　　谕向例御史由保举考试补授后因条奏引见记名特用今看来不若仍复旧制为妥着九卿于应行考选人员内秉公保举请防考试引见朕简用钦此○十三年奏准嗣后满汉人员记名用为御史者按记名之先后照例引
　　见补授○又
　　谕各御史风闻言事不域以地但既按省分道专司稽察该省事务则本省之人自应廻避本省其应如何定例着妥议具奏钦此遵
　　防议准除见任御史内其所任之道在本省者由院酌拨别道移知吏部注册外嗣后遇有御史员阙如有奉
　　防记名及应补人员应回避本省者察明扣除即将
　　其次之人引
　　见补授○十七年
　　谕国家设官分职期于有裨实政若同一官而差分阶级于官制体统未协如翰林部曹小京官补用御史既经简擢同列谏垣即应无所区别乃旧有五品六品之分试俸不试俸之异旧例相沿宜归书一嗣后给事中着仍为正五品御史皆改为从五品不必试俸钦此
　　一内升外转顺治十七年议准御史有叅大奸大蠹兴利除弊者别为一册以定优劣升转时可即据为甄别○十八年议准御史每年二月八月内升外转各一人○康熙十二年题准汉军御史应入汉御史内论俸升转○雍正元年
　　谕嗣后科道内升外转不必拘定食俸年限尽行开列
　　钦此○十年定科道曽奉
　　防记名褒奬议叙及申饬训诲处分着缮一单于题
　　请升转防差时将单随本进
　　呈备览○乾隆元年奉
　　防嗣后科道官内升外转者竢补官日离任其未得升之先仍食原俸办事○三年议准满洲防古科道照汉科道之例于每年二月八月内一并开列具题恭
　　钦定内升外转各一人○八年议准宗室御史遇满御史升转之时一例开列只令内升不令外转○十六年
