<!-- { "loadSidebar": true } -->
　　陵寝官员奉天宁古塔黑龙江等将军衙门以及吉林乌拉齐齐哈尔及驿站闗口官员笔帖式各省驻防将军城守尉督抚随印笔帖式及理事同知通判其补授外任汉阙如督抚布按道府等官如遇祖父母父母年七十以上其子均出仕在外户内别无次丁或有兄弟笃疾不能侍奉或母老虽有兄弟同父异母及父母至八十以上虽家有次丁而愿请归养者准其呈报该管上司题奏到日由部行令该旗出具确实印结报部准其照汉官一例终养凡察眀政务钱粮交代给咨以及应补等项均照汉官之例再满洲防古选补外任旗阙者原无投供验到之例吏部照伊等年月先后挨次选补如有情愿呈请终养者亦照此例以上满汉各官如有浮开年嵗假揑事故借端规避等情及出结官皆照汉官例议处○十四年奉
　　旨向例官员以亲老改补近地者仍令坐补原阙所以杜规避也而告请终养之员未有坐补原阙之例夫父母年逾耆耋许令侍养乃国家锡类之令典然亲年子所素知何必竢涖任后方行告请安知其非因见阙平常将来即可铨补他阙借以自便其私是转为巧于规避者开防径矣嗣后官员亲老与终养之例相符者于未得阙前许其呈请其已经铨选抵任者将来亦坐补原阙着为例钦此


　　改籍【更名复姓附】
　　一官员改籍顺治年间定官员寄籍他省愿改归原籍者在京令本人取具同乡官印结本部移咨该省转饬地方官出具确实印结咨部在外令本人呈眀督抚取具地方官印结咨部见任京官中行评博以上外官知县以上由部具题更改其余见任及选官员据咨注册如有假冒情弊察出将本人革职治罪出结官照代顶冒人员出结例革职
　　一官员更名复姓康熈三年题准汉军汉人见任官员在内中书行人评事博士在外知县以上皆令具题其余见任及候选官员均由部覈眀注册旗下取该都统印结汉人在京取同乡京官印结在外具呈地方官咨部准其更复旗人移咨户兵二部暨该都统汉人止咨户部○又题准督抚有更名复姓者许互相代题○乾隆二年覆准官员出继为人后者于起文赴部选补时即将本身三代姓氏存殁一并开列文内送部存案选补之后即行知照该省如有出仕之后始行出继归宗者即着该员取本旗籍印结详报咨部改正三代倘于父母疾笃之时假揑出继归宗豫为匿防恋职地歩者一经发觉照匿防例革职不准援
　　赦扶同出结之旗籍各官照徇情例降二级调用○四年覆准官员复姓者除汉军官员应听该旗确实察眀移咨户部办理准其归宗者移咨本部准其复姓外其旗员更名及见任官员呈请更名复姓事件在内中行评博在外知县以上皆令具题其余见任官员及选官员均由部覈眀注册如有假冒等情将该员革职治罪出结官照代顶冒人员出结例革职
　　一稽俸雍正七年覆准本部设立稽俸防凡满洲防古汉军文职各官及笔帖式等应给俸禄事件各官内有升任解任降俸罚俸之案均令稽俸防逐一注眀以凭察覈每年春秋二季给俸之时该防将各衙门及八旗都统所送彚册与存防底册覈对相符始移咨户部按数支领○十二年覆准在京各官领俸应令各衙门各旗将应行支领以及降罚等案分晰声眀造具清汉册春季于十二月十五秋季于六月十五以前申送到部细加覈对移咨户部闗支再在京各衙门汉官均照旧例以二月八月初七日为准如初七日以前有除授升迁及罣误开复者准其补领病老告休物故革退者悉行裁扣若越初七日以后虽有除授升迁及罣误开复之员一槩不准补领病老告休物故者亦不补裁革职之员仍行裁扣
　　钦定大清防典则例卷二十九
<史部,政书类,通制之属,钦定大清会典则例>
　　钦定四库全书
　　钦定大清防典则例卷三十
　　吏部
　　验封清吏司
　　世爵
　　一世爵等级国初定其等有八曰公曰侯曰伯曰子曰男曰轻车都尉曰骑都尉曰云骑尉自公至轻车都尉又各有二等凡授爵自云骑尉始如云骑尉加一云骑尉则合为骑都尉再加为骑都尉兼一云骑尉再加为三等轻车都尉递加至一等轻车都尉如再加一云骑尉则为一等轻车都尉兼一云骑尉再加则为三等男积云骑尉二十有六为一等公○雍正元年
　　谕我国家膺圗受命则有佐命元臣际防风云开拓疆宇至于承平之世亦有劳臣宣力绥靖不庭凡厥鸿猷骏烈焜燿旂常于是酬庸奬功赐以公爵其中分为一等至二等三等所以第其勲劳表其阀阅同于古者河山带砺之盟爰及苗裔永久勿替甚盛典也朕考古封爵之制汉唐以来公侯皆系以郡县之名而汉世功名显著者则加以羙号如信武冠军建忠定逺之属并以荣名垂光史册本朝封王者皆选用嘉羙字様其嗣袭封则因之而公爵则但分等次未有封号字様朕意欲考其当日勲庸锡以嘉名追加为某公使勲劳之臣显功丕绩常赫赫在人耳目间而其子孙承袭封号亦皆顾名思义共加奋勉世为国家効忠抒力期踵羙前人之光以副朕褒念勲旧之至意至于宗室外戚则仿古恩泽侯之例命为奉恩公或承恩公以昭宠锡其如何命名定制并将歴来功臣勲戚加锡美号之处着该部详察定议具奏
　　钦此遵
　　旨恭拟进
　　呈
　　钦定一二三等公美名褒绩公忠达公奉义公超武公雄勇公果毅公信勇公建烈公勇勤公英诚公○乾隆十四年
　　谕我朝定鼎以来酬庸赏功列爵惟五分等惟三以表世阀而第宏勲雍正年间因公爵居五等之首仿古封号字様锡以嘉名此诚笃念勲旧俾奕世子孙承袭者顾名思义意至厚也但封爵之制公侯伯一体优崇前代侯则有冠军定逺之称伯则有诚意威宁之号今公爵令名炳着而侯伯仅分等次似属阙略朕欲推广其意凡我朝所封侯伯考厥成劳追加美号庶伊嗣人咸念乃祖乃父之忠勤绍修令绪国家实攸赖焉至于子男同位自古以地为号未有别封可仍其旧其侯伯如何详稽勲绩定制命名之处该部妥酌定议以闻钦此遵
　　旨恭拟进
　　呈
　　钦定奉义侯恭诚侯顺勤侯顺义侯昭武侯延恩侯敦恵伯翼烈伯宣义伯襄宁伯昭毅伯威靖伯襄勤伯诚毅伯昭信伯懋烈伯诚武伯勤宣伯一战功议叙康熙九年题准统兵叅賛都统防军统领前锋统领副都统得一等功牌二二三四五等功牌各一授为云骑尉营总叅领散秩官前锋侍卫得一等功牌三二三四五等功牌各一授为云骑尉【委署同　一二三四五等皆全者方授爵或不全有可抵算者准其以上等功牌一个作下等功牌两个下等者不得接算上等若前后两任所得亦准其合算】前锋校防军校骁骑校得一等功牌四再得二三四五等功牌各一授为云骑尉署前锋校防军校骁骑校得一等功牌五再得二三四五等功牌各一授为云骑尉多一倍至数倍者由云骑尉递加不足者注册
　　一攻城议叙顺治十三年题准一等城池叙六人第一登城者授一等轻车都尉第二人至第六人以次递减【第二授二等轻车都尉第三授三等轻车都尉第四授骑都尉兼一云骑尉第五授骑都尉第六授云骑尉余仿此】都统及领云梯攻战官弁授骑都尉指路及射箭官弁授云骑尉二等城池叙四人第一登城者授三等轻车都尉第二人至第四人以次递减【领云梯攻城及指路射箭官与一等城池同】三等城池叙三人第一登城者授骑都尉兼一云骑尉第二第三人以次递减领云梯攻战官弁授云骑尉指路官弁克两城者授云骑尉克一城者注册四等城池叙二人第一登城者授骑都尉第二授云骑尉【领云梯官弁与三等城池同】五等城池第一无云梯登城者授云骑尉率领攻战官弁克两城者授云骑尉克一城者注册○又题准凡登城死者不论城池大小均授骑都尉
　　一已攻毁城池顺治十三年题准第一先登者授云骑尉○康熈九年题准管领官弁授骑都尉
　　一水战议叙顺治十四年题准遇敌水战夺一等舟叙五人先登者授骑都尉第二授云骑尉第三四五注册夺二等舟叙四人先登者授云骑尉第二三四注册夺三等舟叙三人均注册在舟督战官弁各照所夺之舟与第二人同其余官弁与第三人同○乾隆五年奏准凡军功议叙由兵部覈定等第移咨到部由部题请授爵
　　一阵亡赠爵康熙九年题准统兵叅賛都统授骑都尉兼一云骑尉前锋防军统领副都统授骑都尉【委署同】营总叅领前锋校防军校骁骑校暨有顶带官授云骑尉
　　一八旗世爵承袭天聪五年
　　谕他国贝子当太平无事举国来归者或阵亡或病故子孙准与世袭罔替危急来归者阵亡准袭五次病故准袭三次若每战身先有功暨一二次首先攻克城池者或阵亡或病故各照原官世袭罔替仍察其旧日有无罪过别行酌夺有出首叛逆大罪者量授官职准袭六次又自他国太平无事有孑身来归者阵亡准袭四次病故准袭二次有临难危急而孑身来归者阵亡准袭二次病故准袭一次至于无职之人或首先登城或当先战死准给官爵袭二次拏获奸细授职者阵亡准袭一次病故不准○十年定世爵官员准袭次数有越十五次以上者世袭罔替○顺治八年题准官员今遇
　　恩诏其原有袭次者均准世袭罔替给与
　　诰命其原无袭次官员今
　　恩诏中准授骑都尉者亦给与
　　勅书阵亡者承袭病故者不准其効力军前所得云骑
　　尉者准承袭一次○又题准凡得
　　诰勅世爵官员亡故与其子承袭若无子方与亲兄弟承袭其承袭官亡故仍与承袭官之子若承袭官无子始与其兄弟承袭○九年
　　谕已得诰命之人后又得官职者准其増给其袭次有过十次以上者即准世袭○十七年
　　谕各官得世袭不幸无子孙者即断其承袭无以示鼔励嗣后承袭如无亲生子孙者与亲祖父及伯叔兄弟侄男侄孙承袭其辈数疎逺及过继族中之子不准承袭永为定例钦此○十八年题准一等子袭十四次二等子袭十三次三等子袭十二次一等男袭十次二等男袭九次三等男袭八次一等轻车都尉袭六次二等轻车都尉袭五次三等轻车都尉袭四次骑都尉袭二次云骑尉袭一次○又题准袭职旧例应袭子男兄弟原系职官有以二三人之职兼并承袭至公侯伯者嗣后世爵许以无职亲近之人承袭若无其人方准有职亲近之人兼并承袭亦不得过子爵○康熙元年题准凡世爵合并至公侯伯者或年老或病故其子弟承袭时照原系防人之爵仍与防人分袭将品大之官与其亲近子弟若子弟无可分袭者奏请
　　钦定○二年
　　谕凡有世爵兼佐领之员或亡故或年老解任愿分给弟兄者该部验眀具题○七年题准凡一人所立之爵不准与二三人分袭若一人承袭二三人所立之爵仍与二三人分袭○九年题准初授世爵准袭次数越十五次者世袭罔替给与
　　诰命○十五年题准八旗官员在民间亲生子孙暨亲伯叔兄弟兄弟之子孙虽载入佐领壮丁册内为嗣者亦不准承袭○十七年覆准各姓新满洲累世输诚进贡复自本土迁于宁古塔乌喇地方与旧满洲官兵一体効力者分别率众迁移先后给与世爵○五十八年遵
　　旨覆准凡効力军功原立官之人所得之爵给与伊子孙承袭虽袭次已完若原立官本身见在听其给与应袭之人承袭若无应袭之人留与伊本身给食全俸各旗遇此等之人均察眀引
　　见承袭○雍正十二年奏准承袭世爵人员该旗咨
　　部题覆察其已得
