<!-- { "loadSidebar": true } -->
　　午门外颁朔行礼○是年题定每年十月初一日黎明钦天监官设黄案于
　　午门外正中设红案于
　　午门外两旁钦天监自署内设龙亭一采亭八奉恭进
　　皇帝
　　皇太后
　　皇后时宪书于龙亭奉颁给王以下各官时宪书于采亭陈设毕行一跪三叩礼校尉舁亭前设香亭和声署作导迎乐出钦天监署自
　　长安左门进至
　　午门外钦天监官奉恭进
　　皇帝
　　皇太后
　　皇后时宪书陈正中黄案上奉颁给王公百官时宪书陈两旁红案上陈设毕举黄案由中门入钦天监监正监副从随至
　　太和门陈于左右阶上监正等于丹墀左行三跪九叩礼授内府官奉时宪书入恭进
　　皇帝
　　皇太后
　　皇后钦天监官彻案各退是日黎明贝子公暨文武
　　百官咸朝服集
　　午门外鸣赞官赞排班贝子公立甬道上百官立甬道两旁均北面东班西上西班东上赞有
　　制众皆跪鸿胪寺官宣
　　制曰钦天监进某年时宪书其赐王公百官颁行天下宣毕羣臣行三跪九叩礼毕亲王郡王各令所属依次跪领贝子公亲跪领文武官各以其长一人跪领回署颁给所属官各退○十八年定朝鲜国每年十月朔遣使赍咨赴部恭领时宪书豫劄钦天监封送仪制司本司郎中朝服于司署颁发来使跪领赍回本国○康熙三十二年
　　颁时宪书于内扎萨克科尔沁等二十四部落均以
　　各来使请
　　安之便按名给发○五十三年
　　颁时宪书于外扎萨克喀尔喀等十有五部落与科尔沁等部落同○雍正三年定颁给青海扎萨克王台吉等时宪书于每年颁俸币时一同给发○七年议准定例钦天监每年给发各衙门时宪书外听匠役备纸刷印售卖以便民用今各省布政使司亦应照例请自八年为始每歳四月由钦天监颁发考定时宪书式令各布政使司敬谨刋刷钤盖库贮钦天监时宪书印信凡见任文武大小官及在籍有职官举人贡生等各给一本以彰敬授人时之意其刋刻纸墨工价各动用正项钱粮至于各省民户繁多势难遍给应将所刻书版发贮公所听匠役或书坊备纸刷印赴布政使司钤盖钦天监时宪书印发卖每本定价一分二厘俾深山僻壤咸知时序月令仍饬该地方官严禁伪造务使官书广布以便民用如有伪刻私书及揑称缴官于定价外需索等弊将该有司从重治罪督抚如不察究并严加议处○十二年覆准毎逢颁朔之日八旗都统各部院堂官各率所属并诸王府祗领属官咸朝服齐集
　　午门外行三跪九叩礼御史二人监礼部委满汉司官二人收职名如有公事不克亲赴豫行知会其无故不到及不朝服行礼者指名叅处务恪遵定制整齐敬谨以光大典至颁给百官时宪书三品以上官应仍于
　　午门外祗领其余满汉文武有顶带官员万三千余人一时难以遍给徃来拥挤恐无以肃观瞻而昭典礼应照向例于
　　午门外行礼后各赴钦天监祗领○乾隆二年覆准散给青海扎萨克王台吉等时宪书于每年五六月间同俸币给发似觉稍迟应先期于毎年十月将次年时宪书由兵部交驿站发徃青海散给○十六年奏准孟冬颁朔请由钦天监豫日行文至期贝子公以下至文武正贰各官咸朝服齐集依次跪领恭竢宣
　　制行三跪九叩礼如有无故不到者纠仪御史于次日叅奏照无故不朝叅律议处至直省时宪书颁到之日督抚亦应有接受之仪旧典未备请酌定仪注纂入会典通礼恭呈
　　御览颁发遵行以仰承
　　皇帝钦若时宪之至意○十九年定孟冬颁朔于午门亲王郡王贝勒亦令亲领行礼○是年
　　颁时宪书于杜尔伯特部落与喀尔喀部落同一迎春顺治初定毎年立春芒神春牛由顺天府豫备届期由部会同恭进前二十日劄钦天监选取导引之天文生八名造册送部取候时官二人于
　　午门前祗竢届期告时劄顺天学政选取生员七十五人各具顶带公服恭舁芒神春牛案送至
　　午门外同本部官恭进又行文内务府于立春日豫除内监恭进芒神春牛竢于
　　乾清门
　　慈寜门又行知歩军统领防军统领内务府于立春
　　日届时启
　　长安左门
　　天安门
　　端门
　　午门
　　协和门
　　永康左门之中门○又定凡遇立春时刻或在暮夜或在子丒等时均由部奏明择寅卯辰等时恭进○又定毎歳各省府州县官豫造芒神土牛于东郊外立春日各官朝服迎春于东郊陈芒神土牛设香烛酒果赞礼生赞排班赞跪叩兴各官行一跪三叩礼兴赞跪奠爵领班官奠酒三爵赞叩兴各官跪叩如前兴隶舁芒神土牛香亭鼓乐前导各官朝服后随回至署陈于堂前各官执采仗环立土牛两旁赞击鼓乐工擂鼓赞鞭春各官环击土牛三以示劝耕之义○康熙十三年覆准直省府州县迎春于东郊各官拜芒神土牛止用鼓吹采亭其勒令盐商当铺行户装演故事台阁排列金珠张鼓乐树旗帜并科里长提取车马优伶等项严行禁止如有前项糜费并各官借端累由督抚科道纠叅交该部议处








　　颁诏
　　一
　　颁诏顺治元年定
　　颁诏之日设卤簿大驾于
　　午门外设
　　御座于
　　皇极门【今　太和门】正中设
　　诏案于丹陛上东旁王以下文武各官咸集大学士
　　奏请
　　御门陞座鸣鞭执事各官行礼毕鸣赞官赞排班赞
　　进赞跪王以下文武各官皆跪赞
　　颁诏大学士自案上奉
　　诏书于丹陛上东旁立宣毕鸣赞官赞行三跪九叩
　　礼兴退复原班立
　　赐燕谢
　　恩礼成鸣鞭
　　驾还宫众皆退
　　诏书誊黄刋颁天下○八年定
　　颁诏之日设卤簿大驾于
　　太和殿前设黄盖云盘于丹墀内设龙亭香亭于午门外设宣
　　诏髙台于
　　天安门外鸿胪寺官设
　　诏案于
　　太和殿内之东又设黄案于丹陛上正中王以下公以上咸朝服齐集于
　　午门内满汉文武各官咸朝服齐集于
　　午门外领催外郎耆老等齐集于
　　天安门外内院官奉
　　诏书至
　　乾清门用
　　御寳毕奉至
　　太和殿内陈案上礼部官引王公等进至丹陛上引文武各官入
　　午门左右掖门至丹墀内各序立礼部堂官奏请
　　皇帝御礼服陞
　　太和殿鸣钟鼓作乐鸣鞭王以下各官上表行礼毕大学士进殿内案前奉
　　诏书至
　　太和殿檐下授礼部尚书礼部尚书跪受至丹陛正中陈于案行一跪三叩礼奉起由中阶防设云盘内礼部官奉云盘上覆黄盖由中道出文武各官后随王公等进殿内序坐
　　赐茶毕鸣鞭
　　驾还宫王公等各退礼部官至
　　午门外奉云盘设龙亭内行一跪三叩礼校尉舁亭香亭在前龙亭在后前列御仗导迎乐作至
　　天安门外桥南礼部官于龙亭前行一跪三叩礼奉
　　诏书设高台黄案上覆以黄盖鸿胪寺官赞排班赞
　　进众官各按班次立赞有
　　制众跪宣读官于台上西面立先宣清文次宣汉文毕鸣赞官赞各官行三跪九叩礼毕礼部官奉
　　诏书仍设龙亭内校尉舁亭作乐由
　　大清门出礼部堂官豫由
　　长安左门诣部恭候竢
　　诏至率所属跪迎于仪门甬道之右司官奉
　　诏至大堂陈于黄案礼部堂官率所属行三跪九叩
　　礼兴恭阅
　　诏书誊黄防刻颁行天下○又定如
　　驾不御殿文武百官咸朝服齐集于
　　天安门外金水桥前余奉
　　诏宣
　　诏等仪与
　　御殿同○十一年议准颁发外国及直省
　　诏书均由内院用
　　宝毕交与礼部外藩防古遣内院理藩院官各一人
　　朝鲜国遣正副使二人具题请
　　防命徃直省先委行人司如行人员少取中书科中书如中书科人数不敷于内院中书銮仪衞首领官国子监钦天监上林苑监四译馆酌量取用属官具题遣徃○是年题准
　　诏书所至地方官具龙亭采舆仪仗鼓乐出郭迎接
　　朝使下马奉
　　诏书设龙亭中南向朝使立于亭东地方官朝服北向行三跪九叩礼鼓乐前导朝使上马于亭后随行至公廨门外众官先入文武分东西序立龙亭至公庭中朝使立龙亭之东西向礼生赞排班乐作众行三跪九叩礼朝使奉
　　诏授展读官【以教官为之】展读官跪受诣开读案前宣读
　　众官皆跪宣读毕展读官奉
　　诏书授朝使朝使奉设龙亭中众官行三跪九叩礼毕皆退督抚即誊黄分颁司道府州县衞所○又题准凡
　　诏书经过地方官员军民人等咸跪路旁
　　诏过方起如出使在外官员遇
　　诏即出迎郊外至公庭中礼生先引出使官行三跪九叩礼后本处官行礼至开读时出使官仍随班跪听一同行礼○康熙二年题准凡
　　诏书经过地方五里以内府州县衞文武官咸出城
　　迎送违者或
　　颁诏官指名报部或督抚题叅皆降二级留任五里
　　以外者不必迎送○八年题准凡
　　颁诏汉督抚省分遣汉官满督抚省分遣内院礼部
　　笔帖式○十二年题准凡
　　颁诏赦及
　　恩赐徃朝鲜内大臣散秩大臣侍衞均
　　防命往仍将内阁侍读学士侍读翰林院侍读学士侍讲学士侍读侍讲礼部郎中员外郎主事照依职衔为正副使具题遣往○二十一年题准颁直省满汉督抚
　　诏书于内阁中书翰林院笔帖式行人司官内酌委
　　赍送其颁行将军提督等誊黄
　　诏书并付赍送督抚官员带往
　　诏书用
　　御宝誊黄不用赍
　　诏官由各衙门简选均赴礼部大堂掣签分遣赍送○二十七年题准颁行直省满汉督抚
　　诏书减去内阁中书一人翰林院笔帖式一人委礼
　　部笔帖式二人奉
　　防每处着一人去杂已通行禁止恐地方官假借颁诏妄行科着严行禁止○四十二年覆准各省颁诏官应于起程日起算往返直隶限十五日河道总督河南山西二十日山东二十五日漕运总督四十五日江南六十日江西浙江湖广陜西七十五日贵州九十日福建四川广东广西百有五日云南百二十日该省督抚即将
　　诏到日期报部察覈其
　　颁诏官如果江湖风阻疾病躭延取具经过地方官印结到部倘有故意迟延违限者交该部从重议处○四十八年奉
　　防颁诏官如有纡道行走及沿途生事扰累驿递者着该督抚即行指叅○雍正元年
　　谕颁发诏书礼部笔帖式人少不足以供各处之用且必得少知自爱材尚可用者方可差往着将各部院笔帖式令各该堂官与总理事务王大臣会同简选差往钦此○乾隆十四年奏准颁
　　诏仪节应增金凤朶云工部前期设金凤于
　　天安门上正中设宣
　　诏台于门上东第一楹
　　诏由
　　午门奉出至
　　天安门上听
　　诏百官耆老等分翼排班于金水桥南跪听宣诏官宣读毕鸿胪寺官赞行三跪九叩礼奉
　　诏官将
　　诏书啣以金凤承以朶云由
　　天安门上系下礼部官接受设采亭内迎出长安左门余如前仪○十七年定直隶总督赍
　　诏官一人附誊黄七道分颁天津都统直隶提督马兰泰寜天津宣化正定等处总兵官○山东巡抚兼提督赍
　　诏官一人附誊黄三道分颁青州将军登州兖州总
　　兵官○山西巡抚兼提督赍
　　诏官一人附誊黄三道分颁绥逺城将军太原大同
　　总兵官○河南巡抚兼提督赍
