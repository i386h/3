<!-- { "loadSidebar": true } -->
　　皇太后具礼服陞
　　慈寜宫座礼部堂官恭导
　　皇帝诣正中拜褥上立鸿胪寺官引内大臣侍衞于
　　仪驾末排立鸣赞官奏跪叩兴
　　皇帝行三跪九拜礼内大臣侍衞等皆随行礼此行
　　礼时设鸣赞官四员御史二员于
　　慈寜门檐下设御史二员礼部官二员于仪驾末侍仪鸣赞官奏礼成礼部堂官恭导
　　皇帝复原位立转传内监奏请
　　皇太后还宫
　　皇太后还宫礼部堂官恭导
　　皇帝出陞舆还宫礼部堂官转传内监奏请
　　皇后率
　　贵妃
　　妃
　　嫔等诣
　　皇太后宫行礼侍衞命妇豫设
　　皇后拜褥于月台上正中设
　　贵妃
　　妃
　　嫔拜褥于左右稍后
　　皇后率
　　贵妃
　　妃
　　嫔等具礼服乘舆依次由
　　启祥门出至
　　徽音左门降舆入大臣命妇前导
　　皇后前行
　　贵妃
　　妃
　　嫔等随行至
　　慈寜宫月台上西旁东向立
　　贵妃
　　妃
　　嫔等于
　　皇后稍后分班东西向立引礼二大臣命妇转传内
　　监奏请
　　皇太后陞座
　　皇太后礼服陞
　　慈寜宫座引礼二大臣命妇引
　　皇后于正中拜褥上立
　　贵妃在左
　　妃在右
　　嫔亦在右咸就拜位向上立
　　皇后率
　　贵妃
　　妃
　　嫔等行六肃三跪三拜礼引礼二大臣命妇奏礼成引
　　皇后
　　贵妃
　　妃
　　嫔等复原位立转传内监奏请
　　皇太后还宫
　　皇后率
　　贵妃
　　妃
　　嫔等竢奉
　　皇太后御
　　寿康宫是日停止公主福晋命妇齐集停止筵燕免
　　赐茶








　　钦定大清会典则例卷六十
<史部,政书类,通制之属,钦定大清会典则例>
　　钦定四库全书
　　钦定大清会典则例卷六十一
　　礼部
　　仪制清吏司
　　耕耤
　　一
　　耕耤顺治十一年
　　世祖章皇帝躬祭
　　先农坛行耕耤礼毕
　　御斋宫　【今为庆成宫】
　　赐羣臣燕曰劳酒○是年题准
　　耕耤前一日顺天府以龙亭三载
　　躬耕耒耜鞭稻种青箱以采亭四载诸王从耕麦种谷种青箱九卿从耕豆种黍种青箱至
　　午门外亭止顺天府官奉耒耜种箱由左门入陈设于
　　太和殿阶下竢
　　上御中和殿阅祭
　　先农祝版毕戸部官奉入
　　中和殿依次陈设
　　上御殿阅视毕还宫戸部官奉出
　　太和殿下授顺天府官奉出
　　午门置各亭内送耕耤所至日
　　上礼服诣
　　先农坛致祭毕
　　御具服殿更龙袍王以下文武各官更蟒袍补服顺天府官陈龙亭于采棚内左右陈采亭于采棚外东西从耕位礼部堂官奏请行
　　耕耤礼导驾官同太常卿导
　　上至耕位南向立从耕三王九卿各就耕位立不从耕王以下各官在席棚外序立鸿胪寺官赞进耒耜戸部尚书北面跪进耒耜赞进鞭顺天府尹北面跪进鞭礼部銮仪衞太常寺堂官导
　　上秉耒三推【黄耒驾以黄犊】教坊司【今为乐部和声署】乐工歌三十六禾辞顺天府丞奉青箱戸部侍郎播种耆老随后覆土毕鸿胪寺官赞受耒耜戸部尚书跪受耒耜赞受鞭顺天府尹跪受鞭各置亭内礼部太常寺堂官导
　　上御观耕台南向坐王以下文武各官按翼序立次三王各五推次九卿各九推【皆朱耒驾以黝牛】顺天府属官执青箱播种耆老随后覆土毕各就侍班位立礼部尚书奏耕耤礼成导
　　上由东阶降出先农门乘辇教坊司作导迎乐至斋宫门乐止
　　斋宫内大乐作
　　驾至斋宫檐前降辇
　　陞座乐止王公由左右门入文武各官由东西旁门入按翼序立丹陛乐作顺天府尹率所属官及耆老农夫行三跪九叩礼毕乐止由西门出率农夫终亩
　　赐王公坐候耕毕顺天府尹暨丞率大兴宛平县官
　　由东门入报终亩鸿胪卿进至
　　殿门外跪奏
　　亲耕既成礼当庆贺鸣赞赞排班王公于丹陛上文武各官于丹墀内各序立丹陛乐作赞跪叩兴各行三跪九叩礼乐止诸王由
　　殿左右门入贝勒以下各于原立位行一叩礼序坐
　　赐茶毕大乐作
　　上御后殿乐止光禄寺设燕毕礼部尚书奏请御前殿大乐作
　　上陞座乐止王以下文武各官皆就原位行一叩礼序坐进燕教坊司作乐进酒王以下文武各官咸于坐位跪一叩复坐教坊司承应用大乐队舞杂剧燕毕诸王出
　　殿门就原立位贝勒以下咸起立鸣赞赞排班行一跪三叩礼各出
　　斋宫门外祗
　　驾兴卤簿前导导迎乐作
　　上还宫王公从众皆退○又奏准耆老每人赏布一
　　疋○康熙十一年
　　圣祖仁皇帝亲行耕耤礼前期一日遣官祗告
　　奉先殿是年耕耤日因值
　　日坛斋戒停止行庆贺礼筵燕作乐○雍正二年
　　世宗宪皇帝祭
　　先农坛行耕耤礼前期一日祗告
　　奉先殿○是年题准
　　躬耕帝耤教坊司领乐官四人顶带老人四人工歌三十六禾辞者十有二人司金司鼓司版者各六人麾五色采旗者五十人执叉扒锄箒披簔戴笠者二十人顺天府耆老三十四人上农夫十人中农夫十人下农夫十人
　　皇帝右秉耒左执鞭耆老二人牵牛上农夫二人扶犁工鸣金鼓歌三十六禾辞招飐采旗唱和随行三推三返毕次从耕三王各耆老一人牵牛农夫二人扶犁五推五返毕次从耕九卿各耆老一人牵牛农夫二人扶犁九推九返
　　斋宫进燕丹陛乐作奏雨旸时若之章进酒管弦乐作笙箫合奏奏五谷丰登之章进馔清乐作奏家给人足之章余仪与顺治十一年同○又奉
　　防今年耕耤朕四推四返御斋宫赐王公大臣茶停止筵燕赏耆老农夫布各四疋钦此○八年奏准二月十二日行耕耤礼前一日遇素服日期停止
　　阅农器谷种至期行
　　亲耕礼如仪停止筵燕○乾隆三年
　　皇上举行
　　亲耕礼停止筵燕与雍正二年同○五年奏准三月初十日届耕种之期适逄闰歳节气尚寒此次令顺天府尹照直省督抚例行至来歳春和再请举行
　　亲耕之礼○八年
　　耕耤设乐用和声署正二人丞二人率署史歌禾辞者十有四人司金司鼓司版司篴司笙司箫者各六人麾采旗者五十人董以乐部典乐一人○九年
　　亲耕奉
　　防朕四推四返不御斋宫不赐茶三王一推一返后九卿即行从耕钦此○十三年
　　车驾东巡遣官致祭
　　先农坛其耕耤礼令顺天府尹照直省督抚例行○
　　二十年改
　　斋宫为
　　庆成宫○二十三年
　　谕吉亥耤亩所重劭农黛耜青箱畚镈蓑笠咸寓知民疾苦之意而设棚悬采以芘风雨义无取焉吾民凉雨犁而赤日耘虽袯襫之尚艰岂炎湿之能避且片时用而过期彻所费不啻数百金是中人数十家之产也其饬除之钦此
　　一直省耕耤雍正四年议准奉天直各省于该地方择地为耤田以雍正五年为始每歳仲春府尹督抚及府州县衞所等官率所属耆老农夫行耕耤礼该督抚将设立耤田亩数报明戸部礼部存案○五年议准直省各择东郊官地洁净丰腴者立为耤田如无官地动支帑银置买民田以四亩九分为耤田每歳耕耤之日祭
　　先农礼毕各官咸易蟒袍补服省城督抚秉耒知县执青箱知府播种府城知府秉耒佐贰执青箱知县播种州县正印官秉耒佐贰执青箱播种专城衞所正印官秉耒如无属员即选择耆老执青箱播种耕时用耆老一人牵牛农夫二人扶犁悉照九卿之例九推九返农夫终亩耕毕各率耆老农夫望
　　阙行三跪九叩礼其农具用赤色牛用黒色箱用青色所盛耔种各从其土之宜即着守
　　坛农夫灌溉耤田地方官不时劝课将每年所收米谷及用过粢盛数目造册报布政使司送戸部覈实至各省耕耤日期每歳十一月
　　颁时宪书后交钦天择日由部奏请
　　钦定通行奉天府府尹直各省督抚转饬所属同
　　日举行永着为令○是年
　　谕嗣后耕耤日尔部豫先择定日期奏明行文各省督抚同日一体遵行仍将遵行耕耤日期奏闻钦此○又覆准吉林黑龙江二处将军照各省督抚府州县衞所之例该将军毎歳举行耕耤之礼














　　亲蚕
　　一
　　亲蚕雍正十三年议准
　　京师于北郊择地建
　　先蚕坛每歳以季春已日遣礼部堂官一人承祭直
　　省各府州县均于北郊设立
　　先蚕坛以季春已日致祭一切礼仪均依祭
　　先农典礼○乾隆元年议准停止建立
　　先蚕坛改立
　　先蚕祠宇至期遣礼部堂官一人承祭其各省蚕坛
　　皆罢设○七年议准
　　皇后亲飨
　　先蚕暨
　　躬桑礼分两日举行每歳以季春之巳吉日祭先蚕
　　躬桑以蚕生未眠之前风日晴和为良日若致祭之明日蚕尚未生竢蚕生时内务府具奏若蚕已生即于是日进筐钩
　　皇后御交泰殿阅视又明日行
　　躬桑礼○又议准
　　皇后躬桑从采桑者九人
　　妃
　　嫔二位公主福晋以下辅国公夫人以上三人文官左副都御史等官以上武官副都统暨二品官以上命妇共四人公主福晋夫人等由宗人府开送大臣命妇由内务府开送均于前期一月移取无事故者奏请
　　钦防○又定设蚕宫令一人丞一人经理蚕务以首领内监充补由宫殿监督领侍遴选列名奏请
　　钦防○又定设蚕母二人于内外命妇中择年髙迪吉娴于礼仪者为之总理礼仪之事不必移居蚕室
　　皇后躬桑率蚕妇以从献茧奉茧以进
　　皇后缫三盆手相其仪蚕妇二十七人以旧经内苑育蚕熟悉蚕事者为之居蚕室朝夕饲养○又议准执事女官典仪二人掌奏请
　　皇后行礼之仪赞引二人掌恭导
　　皇后行礼之仪传赞六人掌分导从采暨蚕母受筐唱赞行礼之仪对引二人掌引导前引十人在对引前导引相仪二人在
　　皇后后随宜襄赞补阙八人凡执事有遗阙者补之前期三月内务府列应执事人名奏请
　　钦防
　　命下之日令内监监视习仪礼成之后分别赏赉临
　　期内务府请
　　防行○又议准
　　皇后采桑时照耕耤三十六禾辞之例唱采桑歌执采旗者四十人司金鼓版六人司笙箫篴十有八人歌者十人在桑林外东西序列咸以内监充之先期令内监监视演习○又议准茧成之日蚕妇报蚕宫令蚕宫令报内务府择献茧及缫丝吉期以
　　闻及期蚕母率蚕妇择茧之圆洁者贮筐献
　　皇后
　　皇后受茧以献
　　皇太后
　　皇帝仍分
　　赐
　　妃
　　嫔讫
　　皇后率
　　妃
　　嫔
　　亲临织室蚕母蚕妇全献茧之所登者相仪命妇奉
　　盆水蚕母纳茧于盆
　　皇后三缫
　　妃
　　嫔五缫毕遂布于蚕妇之吉者使缫而朱緑元黄之以供
　　郊
　　庙黼黻之用○九年奏准赏执事女官皆表里各二疋
　　蚕母各银二十两蚕妇各银十两







　　钦定大清会典则例卷六十一
　　钦定四库全书
　　钦定大清会典则例卷六十二
　　礼部
　　仪制清吏司
　　授时
　　一颁朔顺治二年时宪书成钦天监进呈
　　御览
　　世祖章皇帝御武英殿文武各官咸朝服齐集
