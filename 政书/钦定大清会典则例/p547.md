<!-- { "loadSidebar": true } -->
　　闻之设原以伸辨寃枉近有无赖棍徒本无寃枉或希图报复或受主使劈鼓抹项持刀诈害者明繋无赖刁徒嗣后如有此等除原状不准外将本人送刑部责四十板照例于
　　长安门外枷一月示众○凡设鼓原恐民间受屈于贪官汚吏及官民被陷重罪寃枉无伸俾得直达
　　天听近见复辩官职者纷纷见告事多虚防不惟长
　　嚣陵之风且原非
　　国家设鼓之初意也嗣后凡官员被革被降者既繋职官均应赴通政使司具奏庶蝇营之徒不致日集都门觊仕宦之防径矣至于奸民假托条陈希图幸进尤可痛恨并应严禁○凡告鼓状必明白开具情节不许黏列欵单如列欵单不与准理状后仍书代书人姓名如不书代书人姓名亦不与准理○凡民间寃抑必亲身赴告果本身羁禁亦应的亲正身确具籍贯年貌保结方准抱告违者不准其有奸徒代人撃鼓挟骗者即令直鼓官即时拏送五城严讯的实照光棍例治罪



　　大理寺
　　一具题重辟事件奉
　　防三法司覈拟者直省掲帖到寺左右寺官即据掲详覈察所拟罪名是否与律例相符出具谳语呈堂竢刑部定槀送寺画题时视其谳语意见相同无疑义者堂属一同画题或情罪未明律例未协将稾送还刑部再为叅酌若彼此意见仍有异同该左右寺官即拟稾别为一议呈堂送刑部都察院酌量议覆其在京见审重辟左右寺官司谳者诣刑部会御史及刑司听其狱狱成各质成于其长卿及少卿诣刑部会刑部都察院堂官听之务期平允乃画题会疏○顺治十年题准凡奉
　　防三法司覈拟事件刑部审明成招定罪注定谳语送都察院参覈都察院参覈既确送大理寺平反会稾具题三衙门议同者合具谳语不同者各出谳语具奏○十二年
　　谕三法司覈拟死罪在京者堂上官面同研审在外题奏者各将原招详察明白面同议覆当虚心商酌务期情罪适当律例允协钦此○十五年议准凡事闗三法司覈拟者刑部官悉备全招谳语与寺院官面相商议在外督抚题准事件各具册掲详覈
　　一会覈事件刑部将稾面钤盖司印注明縁由付督催所彚齐转交直日司分用印文移送法司衙门画题限十日内亦用印文送囘如稾内有酌议改易之处限五日内即将应酌议改易之处用印文声明縁由送囘刑部察覈定议刑部仍用印文将应否改易之处声明再送法司衙门
　　一会审事件刑部即知会都察院本寺堂官率属官至刑部衙门秉公会审定案画题倘饰辞推故竟无堂上官到部者交部议处
　　一会审限期限一月完结有应行提质及患病之犯以提到及病愈之日为始仍将应扣限期及三法司会审日期并于科道衙门注销册内声明倘三法司不即会审以致逾限吏役得以乘机舞弊者其会审迟延之堂司官交部分别议处
　　一重囚称寃原问官难辨理者许移文会三法司堂官覆审果有寃枉及情可矜疑者奏请
　　定夺
　　一秋审刑部随各省秋审重辟具题到部先后将原案贴黄及法司督抚谳语刋册进呈
　　御览仍分送本寺八月内本寺会同九卿詹事科道
　　于
　　天安门外金水桥西详覈情实缓决矜疑分拟具题
　　一
　　朝审刑部监秋决重囚每年于霜降前摘要情节刋册进呈
　　御览仍分送本寺霜降后十日本寺会同九卿詹事
　　科道于
　　天安门外金水桥西详覈其情实缓决矜疑分拟具题【详见刑部】
　　一热审每年于小满后十日起至立秋前一日止如立秋在六月内以七月初一日为止左右寺官同都察院掌道御史各就所管司分会刑部司官将刑部见审案件审拟呈堂枷责等轻罪人犯照例减等发落笞罪寛免十日一次彚题其人犯交该旗该地方官暂行保释竢立秋后送部发落如重囚内有可矜疑者请
　　防定夺【详见刑部】○每逢热审之期杖责人犯无论题达重案及一应事件统于减等之中递行八折发落
　　一永逺枷示之犯雍正六年
　　谕朕前曾降谕防在京在外有奉防永逺枷示之人令各衙门该管官于嵗底奏明今着各衙门将奏折交与大理寺大理寺彚齐开列名单开具所犯畧节进呈并将各案情由详细缮折随名单一并进呈均用汉字缮写钦此○十年
　　谕大理寺所奏永逺枷示人犯于嵗底彚奏时即将各该犯曾否改悔之处由该旗该管处保送开注该犯名下一并进呈若释放之后仍不知悛改生事妄行定将保送人员照徇庇欺罔例治罪钦此




　　钦定大清防典则例卷一百五十一
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百五十二
　　太常寺
　　一题奏祭祀冬夏日至大祀
　　圜丘
　　方泽孟春
　　祈谷孟夏
　　雩祀均前期二十五日具题恭请
　　皇帝亲诣行礼或遣官恭代并
　　钦定大飨
　　太庙祭
　　社稷甲丙戊庚壬年
　　亲朝
　　日丑辰未戌年
　　亲夕
　　月均前期二十日具题同余嵗及各中祀均前期二
　　十日题请遣官行礼羣祀惟祭
　　礮神前期具奏无定限各
　　功臣专祠由寺举行不具题余均前期十五日题请遣官行礼与中祀同清明七月望冬至嵗暮祭飨
　　永陵
　　福陵
　　昭陵前期四十日具题祭飨
　　昭西陵
　　孝陵
　　孝东陵
　　景陵
　　泰陵
　　孝贤皇后陵寝
　　端慧皇太子园寝前期二十日具题恭遇各
　　陵忌辰具题与四时祭飨同
　　万夀圣节孟冬朔日祭各
　　陵寝均前期十五日具题若因事祗告由寺行钦天监择日豫期具奏○康熙十年定每年祭祀本寺于豫年八月内行文钦天监择日送寺遇各祀期前以所定日期具题○乾隆十四年议准每年正祭由礼部恭选日期并诸祀之嵗有定日者于豫年题准劄寺豫期由寺照例题请一进斋戒牌铜人顺治四年定斋戒牌铜人由礼部官恭进安设于
　　武英殿○八年定改设于
　　太和殿○又定大祀
　　天
　　地祈谷于
　　上帝飨
　　太庙祭
　　社稷均前期三日进斋戒牌铜人
　　日
　　月
　　前代帝王
　　先农如恭遇
　　亲祭均前期二日进斋戒牌铜人如遣官惟
　　前代帝王庙仍进斋戒牌铜人余均停进○康熙九年题准斋戒牌铜人由礼部太常寺官恭设于
　　乾清门中门东第一楹前承以黄案○雍正二年奏准
　　天
　　地
　　宗
　　社大祭如遣官行礼奏请停进斋戒牌铜人
　　日
　　月
　　前代帝王庙等祭如遣官行礼停进斋戒牌铜人不
　　具奏至两祭相连止奏
　　皇帝亲诣之斋戒其遣官行礼亦不具奏○乾隆七
　　年奏准
　　圜丘
　　方泽
　　祈谷
　　雩祀前期四日太常寺具奏斋戒日期进斋戒牌铜人
　　于
　　乾清门安设二日
　　斋宫安设一日
　　太庙
　　社稷前期四日遇忌辰前期五日具奏于
　　乾清门安设三日
　　日
　　月
　　帝王
　　先农前期三日具奏于
　　乾清门安设二日均祭日彻囘
　　皇后亲飨
　　先蚕前期三日如遇忌辰前期四日具奏进斋戒牌
　　铜人于
　　乾清门转交内监于
　　交泰殿安设二日祭日彻囘如遣
　　妃恭代奏请停止
　　一阅祝版前期十五日本寺行文钦天监择
　　阅祝版吉时送寺缮入仪注并委时官二人前期一日赴寺豫备启奏时刻本寺官先期送祝版至内阁恭书前期十日行知工部銮仪卫于前期二日自
　　坛恭舁祝版亭至
　　午门前安奉次日送至祭所并行文兵部转咨歩军统领凡经行道路洒扫辟除前期二日本寺以
　　阅祝版具奏
　　圜丘
　　祈谷
　　雩祀
　　御太和殿
　　躬阅祝版玉帛香是日设黄案于
　　太和殿中
　　御座之南设香亭于殿内左楹之东设祝版亭玉帛香亭于殿内右楹之西太常寺各官奉玉帛香祗竢于
　　太和门外届时太常寺卿诣
　　乾清门奏请
　　皇帝御龙袍衮服乘舆出宫至
　　太和殿后降舆
　　御殿立左楹前西向司祝自内阁奉祝版入
　　太和门中门玉帛香随入前列提鑪二太常寺赞礼郎十人导引由中阶升至丹陛导引止司祝奉祝版各官奉玉帛香进殿中门以次陈于黄案三叩退太常卿展祝文袱执事官设拜褥
　　皇帝诣案前次第恭阅毕就拜位行一跪三拜礼兴复位立太常卿韬祝版执事官启拜褥司祝各官进至案前三叩防奉祝版玉帛香依次安设亭内三叩退司香官就香亭东奉香合立司拜褥官设拜褥于香亭前太常卿二人恭导
　　皇帝至香亭前立司香跪进香
　　皇帝立上香毕就拜位行一跪三叩礼兴复位司拜褥官启拜褥司香奉香合置亭内退銮仪卫官率校尉舁亭香亭在前祝版亭玉帛香亭以次由中道出前引如仪太常寺卿跪奏礼成
　　皇帝乘舆还宫太常寺卿随亭送
　　南郊恭安于
　　神库
　　方泽
　　太庙
　　社稷以下
　　御中和殿阅祝版是日设黄案于
　　中和殿中
　　御座之南设祝版亭于
　　午门外届时奏请
　　皇帝御中和殿立左楹前西向司祝奉祝版入陈案
　　上
　　皇帝恭阅毕行一跪三拜礼兴司祝奉祝版至午门外安设黄亭余仪同前如遣官恭代行礼本寺官由内阁恭奉至
　　午门外安设黄亭恭送祭所○顺治二年奏准各
　　坛
　　庙读祝止读清文停读汉文○四年奏准
　　太嵗
　　都城隍等祭均仍旧例遣官行礼其祝辞用清文承祭并赞礼均用满官○十六年奏准祝版应书
　　御名者先期送内阁敬书祀前一日
　　皇帝于
　　太和殿
　　中和殿阅毕奉往祭所安设○又奏准
　　皇帝阅祝版应增设祝版座安祝版于上不必用手
　　奉视○又定祀前二日本寺奏
　　阅祝版并奏
　　简读祝官及祀日行礼各仪注奏章用本色纸遇吉
　　庆日用红色纸○雍正二年奉
　　防据太常寺奏次年正月初八日时飨初七日遇素服日期应照例停阅祝版但大祭祝文朕不亲阅于心不安若素服阅祝于礼可行否着大学士九卿等会议具奏遵
　　防议准
　　躬阅祝版如适遇忌辰大祀
　　天
　　地祝文
　　皇帝仍御龙袍衮服执事官咸补服
　　太庙祝文
　　皇帝常服执事官咸常服不挂数珠
　　社稷坛春秋致祭祝文及
　　日
　　月坛
　　皇帝亲祭之年如遇忌辰均太常寺官由内阁恭奉
　　送祭所安设○四年奉
　　防嗣后视
　　太庙祝版遇素服之期仍以素服具奏○乾隆元年议
　　准
　　太庙祝文原备
　　列祖
　　列后尊諡庙号诚恐宣读失仪嗣后祝版仍备书列祖全諡
　　列后但书
　　尊諡
　　庙号○又奏准祗告各
　　坛
　　庙用香帛酒果脯醢旧时祝文内书牲帛粢盛等字应令翰林院随祭品更正改书谨以香帛庶羞之仪○四年覆准祭祀缮祝版时内阁委官先期在衙门斋宿恭书其太常寺糊饰祝版亦委官赴内阁敬谨办理○七年
　　谕阅祝版诣斋宫应御龙袍衮服随从人等咸吉服永着为例【详礼部则例】
　　一
　　御斋宫顺治十四年定
　　驾宿斋宫是日卤簿全设至
　　天坛昭亨门西降舆太常寺卿二人恭导入
　　昭亨门左门由神路左陞坛北向立太常卿跪奏
