<!-- { "loadSidebar": true } -->
　　防议定凡八旗直省督抚学臣令所在有司遍加采访凡有节义之人从前因无力不能上逹者悉行申报督抚学臣其守节十五载以上逾四十而身故者亦令各该地方官据实报明一例旌表直省督抚学臣覈实于嵗终彚题八旗都统于嵗终彚送礼部由部每年二月内将前一嵗八旗直省题送孝行节义彚题请旌永为定例○又
　　谕恩诏内开旌表节义给银建坊民间往往视为具文未曽建立恐日久仍至泯没不能使民有所观感着于地方公所设立祠宇将前后忠孝节义之人皆标姓氏于其中已故者则设牌位于祠中祭祀用阐幽光而埀永久其建坊银仍照旧支给钦此遵
　　防议凖设立祠宇应行顺天府奉天府直省府州县卫分别男女每处各建二祠一为忠义孝弟祠建于学宫之内祠门内立石碑一通将前后忠义孝弟之人刋刻姓氏于其上已故者设位祠中一为节孝祠别择地营建祠门外建大坊一座将前后节孝妇女标题姓氏于其上已故者设位祠中八旗分左右翼择地各建二祠一应碑坊刋题姓氏皆照此例每年春秋二次致祭直省交与各府州县衞守土官两翼交与大宛二县其建立祠宇碑坊银各省府州县衞动用正项钱粮修造仍报工部奏销左右两翼祠宇碑坊交与工部营造仍令各所在有司不时修葺○三年议准兵民节烈原宜一例旌表因事由学校以致营伍未经举报行令直省督抚提镇学臣宣谕该地方文武官弁详察营伍中有三十嵗以内守节至五十嵗以后及守节十五载以上年逾四十身故者出具印结移该学教官照民间取结之例加具印结申报州县转详督抚学臣具题由部彚请旌表永为定例如有隠漏不报及冒滥妄举等察出将该管官题叅处分○又覆凖孝女以父母未有子姓终身奉亲不嫁照孝子一例旌表○四年镶白旗贞女未婚闻壻病故自尽家人救苏至次日剪髪摘环哭徃壻家愿终身守墓该旗都统奏请旌表奉
　　防如此贞节甚属可嘉理应旌表○又覆凖云南总督具奏顺治十六年有监生遭流寇被害妻妾及女皆投崖而死至今无嗣照广西殉难妇女无亲属之例令该地方官支银六十两立碑通鑴姓氏又有民人妻妾投水自尽见遗一子照广西殉难妇女有亲属之例给银三十两自行建坊其节孝祠内设位题坊悉照
　　恩诏定例遵行○五年覆凖定例旌表孝子顺孙义夫节妇惟孝妇旌表未有成例但妇女孝行无亏宜邀旌典应准给建坊银三十两其节孝祠题坊照
　　恩诏遵行○又
　　谕各省建立忠义节孝祠表扬徳行着行文各省督抚详加察勘有无冒销果否坚固之处不得稍有朦溷并令各地方官将建立祠宇造入册内前后交代钦
　　此○六年
　　谕据福建廵抚奏称孝子李盛山割肝救其母者母病愈后孝子伤重自故请加旌表部议以割肝乃小民轻生愚孝向无旌表之例应不凖行朕念割肝疗疾事虽不经而其廹切救母之心实难得而可悯已加恩凖其旌表矣尝读韩愈之文曰母疾则止于烹粉药石以为事未闻毁伤肢体以为养茍不伤于义则圣贤当先众而为之矣又读朱子书曰割股固自不是若诚心为之不求人知亦庻防今乃有以此要誉者是先儒论及此者屡矣本朝顺治年间定例割股或致伤生卧氷或致冻死恐民仿效不凖旌表伏思我
　　世祖章皇帝
　　圣祖仁皇帝临御万方立教明伦与人为善而于此例慎于旌表者诚天地好生之盛心圣人觉世之至道视人命为至重不可以愚昧而误戕念孝道为至不可毁伤正理立法垂训实有深意存焉但向来地方有司未尝以圣贤经常之道与国家爱养之心明白晓谕开导编氓是以愚夫愚妇救亲而捐躯殉夫而殒命者往往有之既有其事若不予以旌表恐无以彰其苦志而慰其幽魂所以数十年来虽定不予旌表之例而仍许其奏闻且有邀恩于常格之外者仰见
　　圣祖皇帝哀矜下民之
　　圣心固如是之周详而委曲也孝经曰身体髪肤受之父母不敢毁伤孝之始也孟子曰事孰为大事亲为大守孰为大守身为大此皆言人子一身乃父母之遗体虽一髪一指不可偶有亏损以伤父母之所遗也孔子曰父母惟其疾之忧盖父母爱子之心无所不至偶有疾病尚以为忧设有不肖忤逆之子父母且恕而矜之其纯孝之子而父母之怜爱又当如何也岂有以已身患病之故割其子之肝肉充饮馔而和汤药其父母之心断无不惊忧怵惕不安之理若因此而至于伤生又岂所忍闻者乎夫父母有疾固人子所当尽心竭力之时而孝道多端实不容効命捐躯于一节孔子曰生事之以礼死之以礼祭之以礼是人生孺慕之诚原通百年而无间者也人子一人承先启后负荷甚钜若舍生殒命于仓卒之间而忘宗祀继续之重恐非所以为孝也况人子于亲本乎天性倘能尽至诚纯孝之实则亲病虽笃呼吁请祷力省一身之过誓愿为一正人如此必能感天地动鬼神何须割肝刲股以为回生之良剂乎家庭之行惟在至诚至敬善体亲心不必以惊世骇俗之为着竒于日用伦常之外也至若妇人从一之义醮而不改乃天下之正道而其间节妇烈妇亦有不同者烈妇以死殉夫慷慨相从于地下固为人所难能然烈妇难而节妇尤难盖从死者取决于一时而贞守者必阅夫永久从死者致命而遂已而守贞者备尝其艰难且烈妇之殉节捐躯其间情事亦有不同者或廹于贫窭而寡自全之计或出于愤激而不暇为日后之思不知夫亾之后妇职之当尽者更多上有翁姑则当奉养以代为子之道下有后嗣则当教育以代为父之道他如脩治苹蘩经理家业其事难以悉数安得以一死毕其责乎是以节妇之旌表载在典章而烈妇不在定例之内者诚以烈妇捐生与割肝刲股之愚孝其事相类假若仿效者多则戕生者众为上者之所不忍也向来未曾通行晓谕朕今特颁谕防着地方有司广为宣布务期僻壤荒村家谕戸晓俾愚民咸知孝子节妇之自有常道可行而保全生命之为正理则伦常之地皆合中庸不负国家教养矜全之徳矣倘训谕之后仍有不爱躯命蹈于危亡者朕亦不槩加旌表以成闾阎激烈之风长愚民轻生之习思之思之特谕钦此○八年江西廵抚以夫亡从死未婚烈女二人请旌经部具题请
　　防仍恩凖旌表○十一年议准河南商水县十二嵗防女娄氏拒奸致死当幼稚之年守正不汚实属贞烈应照例旌表以慰幽魂并令该地方官设位于祠○十三年
　　谕凡烈妇轻生从死昔年
　　圣祖仁皇帝曽降防禁止朕于雍正六年又降防晓谕至周至悉数年以来因各省奏请旌表烈妇者尚少朕是以格外加恩凖其旌表今数日之内题奏殉夫尽节烈妇烈女多至十数人直隶则有田氏等五名江苏则有许氏等四名可见地方官未将从前谕防剀切晓谕乡曲愚民尚未深悉
　　圣祖仁皇帝与朕重惜民命之至意以致民间妇女激烈捐躯者更多于前嗣后若槩予旌表恐转相则效易至戕生深可悯恻着地方有司将朕前防广为宣布俾遐陬僻壌家谕戸晓倘宣谕之后仍有不顾躯命轻生从死者不槩予旌表以长闾阎愤激之风钦此○是年十月覆凖妇人守节有受封在先夫死在后之命妇仍照例无庸旌表其三十嵗以前夫死守节迨抚孤成立之后因子显逹始获受封应一例旌表以发潜徳以广
　　皇仁○又议准举报节孝向例皆由生监具呈经县申府以至司抚其中衙门甚多胥吏辗转端百出应令各直省督抚饬所属州县将一应例合旌表之节妇并贞女孝子详悉条例遍示乡城士民令本家开载事实具呈并饬乡邻族长于具呈日一并据实投逓甘结该学该州县覈其事实确据即行加结详报该督抚确覈存案据实彚题无庸徃返駮诘致滋端至于给坊银亦应令本家具领当堂騐发不经吏胥之手庻潜徳幽光不致湮没而旌扬盛典亦无遗漏之处○乾隆元年顺天府尹以未婚之女自缢殉夫题请旌表经部定议节烈轻生事在奉
　　防禁止之后不便凖旌具题奉
　　防着加恩旌表○二年议凖举报节孝该州县学确覈加结径详督抚学政覈实彚题仍备文申报府司存案其各直省凡有节孝并令督抚主稾防同学政具题以昭画一○三年贵州廵抚以黄平州烈妇郭氏遇逆苗猖獗舅姑及夫皆被害氏激烈骂贼触石而死幼女二姑年十五嵗同母殉节家童关保年十二嵗背负家主幼子避难全生均应题请旌表经部覈议以烈妇母女例得旌表至家童向无旌表之例而幼童关保年仅十二似兹忠义实属可嘉可否凖予旌表以示风励具题请
　　防奉
　　防着加恩旌表○六年议凖道姑虽不在兵民妇女之列而御暴全贞实为贞烈应照例旌表○又议凖粤西遣妇以佥遣夫亡孤踪殉节与激烈轻生者有间应予旌表以阐幽贞○七年议凖童养之妻尚未成婚而能以礼自持坚拒夫之和奸因而致死应照例旌表令建坊于烈女父母之门○十年议准节孝于生前题坊至旌表后身故者应一例入祠以示风励○又议凖曽经旌表之节孝间有一二贫苦难以存立之人应令督抚分饬各州县覈实取具邻族及印官各结酌量给与口粮俾存活有赖不致失所○十一年议凖旗人已经开戸之节妇虽与见在戸下服役者不同究与良家子有间应止许给银建坊其节孝祠内题坊设位之处悉行停止以昭名分以别等威○十四年遵
　　旨议准旌表节孝乃
　　朝廷风化所关必视良有司奉行以实斯徳意及于闾阎而观感兴于众庶嗣后举报节孝请令直省督抚训示地方有司实心体访谘于学校询于舆论如繋夫亡守志舅姑年老无依妇兼子职奉养终身或宗祧所繋藐孤夐孑抚育有成以绵嗣续或外廹强暴毁形见志事近捐躯终保贞洁或境处单防甘心荼蓼饥寒并廹秉节念坚如斯之类孝义兼全阨穷堪悯允宜亟为表彰具结详报督抚学臣秉公覈定彚疏题请旌表给银建坊殁后致祭祠内以光俎豆其在荒村僻壤孤苦单寒举报无力易至隠没者尤宜搜访详报以昭显幽阐防之义如因仍故习委之隣族呈报胥役覆覈以致举报不实单寒遗漏均照定例叅处督抚不据实纠叅别经发觉亦交部议处至于寻常守节者原有表闾之例应令地方官于本家呈报时覈其年例相符详明督抚学臣酌量给匾嘉奨附疏彚题仍于祠内官为立石竢身殁之后镌题姓氏以免湮没无庸建坊祠祀八旗节孝亦照此例画一办理○十五年覆凖寻常守节之节妇于题凖后照
　　钦定清标彤管字様给与匾额
　　一旌表义行雍正二年覆凖湖广黄冈县民邓一隆八世同居家逾百口闺门雍睦给与建坊银三十两表其坊曰八世同居之门○十年题准湖南沅江县生员谯衿七世同居孝友敦笃给建坊银三十两于忠孝节义祠内题碑并奉
　　特赐
　　御书世笃仁风四字以彰义门○是年以陜西武功县生员李倬同州生员刘运惇七世同居具题请旌奉
　　防据陜西廵抚奏称武功县生员李倬同州生员刘运惇承家孝谨七传皆合族而居恳请旌扬以光盛典等语李倬刘运惇同居七世敦睦可风着照湖广谯衿例朕亲书匾额颁赐以示嘉奬其建坊题碑之处仍着照例行钦此
　　御书赐李倬敦睦可风四字刘运惇敦本厚俗四字○乾隆二年题凖山西翼城县生员李煊七世同居给银建坊于忠孝节义祠内题碑○是年奏凖民间有捐资周急惠济本乡者经该督抚旌表均应遵照
