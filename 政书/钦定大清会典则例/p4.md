<!-- { "loadSidebar": true } -->
　　钦命大臣考试马步射繙译三项皆优者以应得之爵授封两优一平者降一等一优两平两优一劣者降二等三项皆平及一优一平一劣者降三等一优两劣两平一劣一平两劣及三劣者皆停封令其学习再行考试考试照武闱之例前一日先试弓马注册次日试繙译弥封散卷委防军叅领率领防军监看以防弊窦○又覆准应封奉恩将军有考试应降一等者停俸二年降二等者停俸三年降三等者停俸四年其应封二等奉国将军有降三等应封三等奉国将军有降二等三等者除降至奉恩将军外仍有应降之等每等亦停俸一年有半○是年
　　钦定考试授封表○十六年奏准
　　大内所贮
　　皇册内王公觉罗二册向不改缮增注嗣后请照八旗世爵之例每岁底与吏部同日具奏得
　　防赍本府黄册红册赴
　　保和殿改缮增注
　　一宗室追封乾隆十三年议准以孙袭祖爵者得追封其父母以曾孙袭曾祖爵者得追封其祖父母父母若入继大宗为后因而袭爵者不得追封其本生父母如适妻先故者依夫爵追封以庶子袭爵者适母已故得封其生母降适母一等○又议准宗室王公有因大宗降革以旁支袭爵者如父在亦准授封是袭一爵而同时并封父子一应章服体制殊属难行请嗣后有旁支袭爵者如其父尚在不准请封至父故追封则非身受显爵可比其应否追封及祖父未授封应否追赠几代之处请
　　防定夺奉
　　防旁支袭爵王公其祖父未授封者着追封三代一封号顺治九年题定诸王授封以素行为封号○康熙九年题准凡袭封之子孙
　　册寳均无庸更换但将承袭之名于原
　　册内增注即称其祖父封号
　　一諡号康熙四年定诸王諡号皆于封号加一字为諡贝勒以下辅国将军以上应否与諡题请
　　钦定如奉
　　防赐给以二字为諡
　　一上朝顺治十四年题准王贝勒贝子公每月逢五常朝坐班以日出时稽察○康熙四十年定每月左翼逢单日右翼逢防日王公等照常朝例坐班
　　皇上在宫在
　　太和门齐集府属官稽察缮名单具奏恭遇
　　行幸驻跸于
　　午门齐集名单存府○乾隆三年定遇
　　行幸驻跸名单交内阁同本随进○十五年奉防王等朝班次序皆照原封所定并非因人而施其子孙既袭王爵自应仍照原班嗣后毋庸奏请如不系袭替特恩肇封之王再将朝班序次请防【旧制亲王郡王袭封后由府行文礼部将朝班序次奏请　　钦定】○贝勒贝子公序次不奏请各照辈数行次序坐
　　一陪祭雍正元年议准
　　皇帝亲祭
　　坛
　　庙王以下入八分公以上均于祀日五鼓齐集门外按
　　左右翼序立恭竢
　　驾入随入行礼【旧制王以下至入八分公在内金水桥立候随行雍正元年改定今制】
　　祭毕随至
　　午门内金水桥竢
　　驾还宫始退不入八分公以下序立行礼与百官同
　　堂子行礼自亲王以下至宗室一品官均豫集大门外
　　东向序立竢
　　乘舆至跪迎随入行礼毕以次随至
　　午门内金水桥如前仪王贝勒用防卫二人贝子公用防衞一人咸朝服骑从于下马处接马【旧制王贝勒在内金水桥贝子以下在长安左门外跪迎随行雍正元年改定今制】○乾隆二年奏准凡祭祀应陪祀之宗室将军司官等均令在宗人府斋戒○七年定大祀
　　郊坛前期一日豫集
　　斋宫门外左右序立恭竢
　　驾入斋宫各归斋所
　　一朔望
　　太庙上香乾隆十年
　　钦防王贝勒贝子公专司其事由府分定班次每月朔望直班一人先期斋戒沐浴本日早朝服诣
　　太庙太常寺官二人由
　　太庙街门导引先进
　　后殿右门于
　　中位上香次左右上香毕于原进门退出至檐下正中
　　行三跪九叩礼毕导引入
　　中殿右门照
　　后殿上香行礼礼毕退出若直班人临期遇有公事令
　　下班人行礼
　　一
　　太庙奠帛献爵乾隆元年议准以宗室侍衞四十人宗室将军官员二十人分班奠帛献爵官员等均照侍衞之例给带孔雀翎○三年奏准
　　世宗宪皇帝
　　孝敬宪皇后位前奠帛献爵增宗室将军六人○九年
　　议准
　　太庙后殿献爵简选八旗文武觉罗官引
　　见奉
　　防防出二十四人○十二年
　　谕向来祭飨
　　太庙献爵奠帛用侍衞及太常寺官朕御极后皆令用
　　宗室人员盖因宗支繁衍实惟
　　祖徳所贻一气感孚昭格尤为亲切且使骏奔走执豆笾有事为荣亦得服习礼仪陶镕气质意盖有在但演习礼节太常实所专司宗室既非所属未必听其指使嗣后每逢祭祀之期着令宗人府王公一人前往监视俾进退优娴执事有恪以昭诚敬钦此○十年奏准
　　太庙后殿増觉罗奠帛官八人○二十二年遵
　　防议准
　　太庙奠帛献爵均以宗室官
　　后殿以觉罗官
　　奉先殿以宗室侍衞其奠献觉罗官五品以上给戴孔
　　雀翎六品以下给戴蓝翎
　　一祭祀齐集乾隆十三年议准王公由府委官开列名单于齐集之处察其已到者于名单内加圏镇国将军以下至奉恩将军由府委官察收职名均缮名单
　　呈奏因病不到者于单内声明无故不到者叅处一祭
　　陵寝乾隆元年
　　谕盛京祭祀
　　陵寝向以宗室觉罗轮班承事不但往返维艰亦且有误执事应于镇国辅国将军内简选遣往承祭着总理王大臣防同宗人府详议具奏钦此遵
　　防议准
　　盛京
　　三陵四节忌辰祭祀于宗室将军内情愿前往居住者
　　简选引
　　见
　　钦防六人往居
　　盛京各给田庐以承祀事【顺治十七年以宗室觉罗各二人前往承祭康熙八年停止每岁四节自贝勒以下至奉恩将军觉罗男爵以上酌量遣祭十八年停遣贝勒以下以　盛京将军副都统侍郎致祭乾隆元年改定今制】
　　昭西陵
　　孝陵
　　孝东陵
　　景陵
　　防陵每年忌辰清明孟秋望冬至祭祀由府移防太常寺以在京王贝勒奏请酌遣往祭岁除以贝子公奏请遣往若遇大事祭告
　　诸陵王以下至八分公亦照此例奏请酌遣○八年定端慧皇太子园寝四节祭祀均遣贝子公往○十七年定
　　孝贤皇后陵寝四节祭祀遣官与各
　　陵同
　　一
　　行在扈从凡遇
　　车驾巡幸由府开列王贝勒贝子公等名籖请防防出随
　　驾如领府事王公等皆未防出即于随
　　驾之王公内请
　　防摄
　　行在宗人府事○凡恭遇
　　大阅五旗王公应否入队随操由府请
　　防
　　一左右两翼各设宗学一雍正二年
　　谕朕惟睦族敦宗务先教化特立义学简选尔等教习随其资质劝学兴行有不遵教训者小则尔等自行惩劝大则掲报宗人府会同奏闻其行止端方精勤好学者无论年齿长幼即行保奏从来立教之术莫要于奬善惩恶善不奬不能使之劝恶不惩不能使之改尔等既膺简任务期勤慎黾勉恪恭厥职以副朕笃厚宗亲殷勤教育之至意钦此○三年议准王公将军及闲散宗室子弟十八岁以下愿就学读书及十九岁以上已曾在家读书情愿就学者均令入宗学分习清汉书学内兼置箭道学习骑射○又议准毎学以王公一人总其事设总管二人副管八人选宗室中分尊年长者拟定正陪引
　　见补授令其轮流直日清书教习二人选罢闲满官及进士举贡生员善繙译者充补骑射教习二人选罢闲官及防军校防军善射者充补汉书每学生十人设教习一人令礼部考取举贡充补○又议准总管给七品官食俸副管给八品官食俸读书子弟月给银三两米三斗川连纸一刀笔三枝墨一笏自十一月朔至正月底各给炭百八十斤每学自五月朔至七月底日给冰一块满汉教习每月给银二两米二斛每年棉衣纱衣一次三年内皮衣二次骑射教习每月给银一两五年如果成就多人总管副管系闲散宗室以府主事用系将军等品级量加议叙教习骑射者咨本旗以应升官即用其满汉教习三年期满分别等第一等者由府引
　　见交部照例叙用平等者留学再教习三年方准録用不称职者叅处○十一年奏准两学各以翰林官二人董率课程分日入学讲解经义指授文法每月给公费银与各馆纂修官同给米与本学教习同四季给衣亦如之○乾隆三年覆准两学设总稽课程各二人每月试经义繙译及射艺各一次
　　钦命满汉京堂官充之○又议准宗学生徒每岁季秋由府奏请试以繙译及经义时务防各一道
　　钦命学士等官阅卷考列一等赏笔二十枝墨十笏二等笔十枝墨五笏三四等留学肄业五等教戒仍许留学六等黜退○九年议准五年奏请
　　钦命大臣合试左右翼学生凡本年考取一二等及往年考取一等并在家肄业愿观光者咸准与考拔取佳卷进
　　呈
　　御览恭候
　　钦定名次由府引
　　见以会试中式注册竢礼部会试之年习繙译者与
　　八旗繙译贡士同引
　　见
　　赐进士以府属额外主事用习汉文者与天下贡士
　　同
　　殿试
　　赐进士甲第有差○十一年奏准左翼学生定数以七十人为准右翼以六十人为准○十七年奉
　　防宗室等不应乡防试
　　皇祖
　　皇考均有明防后因条奏复令宗室等应乡防试彼时宗人府总理事务王大臣并未声明草率照覆实属错误嗣后仍遵
　　皇祖
　　皇考原降谕防将宗室等乡防试及选庶吉士之例永行停止再不可条陈考试宗室内如果有学问优长者自施恩録用也○二十一年奏准裁宗学汉教习九人改为繙译教习其教习骑射每翼各止二人应各増一人再在学肄业宗室年满考列一二等者例以府属笔帖式补用需次无期别无効力之路请于此内择其人去得者照部院贴写笔帖式之例授为宗人府贴写笔帖式二三年后如果行走勤慎办事好者引
　　见以笔帖式坐补其贴写之时仍给与在学应得公费仍于岁终视其行走于恩赏宗室银内酌量赏给以示鼓励至骑射教习从前并未定予劝惩嗣后骑射教习尽心者给以一等考语咨行各该旗于应升处列名懒惰者叅奏治罪其学舍箭道应修理者即行修理俾肄业学生皆精通繙译谙练骑射
　　一八旗各设觉罗学一雍正七年议准觉罗子弟自八岁至十八嵗有志读书及十九岁以上已读书愿就学者均准入学总管王公一人由府奏请
　　钦防每学选觉罗二人为副管拟定正陪引
　　见补授以满进士举贡生员善繙译者一人教习清书以本旗善射者一人教习骑射以考取汉举贡教习汉书每生徒十人设教习一人以满汉京堂官八人稽察课程五年教有成绩其副管由该管王公保送到府系闲散觉罗奏给八品官食俸有品秩者量加议叙其教习骑射者咨本旗升用教习清汉书者三年引
　　见交部叙用不称职者参处○觉罗读书子弟令该
　　管王公等每年春秋考騐三年
