<!-- { "loadSidebar": true } -->
　　赐班臣额尔徳尼重三十两银茶筩一缾一钟一各色大段二十大小夀帕各十来使金黄蟒袍一重三十两银茶盆一段一毛青布六十二从人段各二毛青布各二十从役段各一毛青布各十日给正使银二钱副使银一钱五分从人各一钱覈给四十日路费送至西寜○康熙二十三年覆准达赖喇嘛来使从人多至数百名嗣后使人至西寜关口时令西寜总兵官察明人数造册报院至奉使差往喇嘛人役亦应裁减倘有隐瞒数目多带人来往者罪之○雍正三年议准达赖喇嘛班臣额尔徳尼向例每年遣人在打箭鑪等处征収番人贸易税银应永行停止按其所得之分加赐每年折给达赖喇嘛茶叶五千斤班臣额尔徳尼二千五百斤均由四川雅州荣经县置办运至打箭鑪赏给○四年议准达赖喇嘛来使令在西安
　　防其所奏事件着驻劄西寜办理青海事务之大臣
　　承接转奏奉
　　防后再行遣囘○六年议准从前班臣额尔徳尼遣人来贡至西寜地方由院差官迎接驰驿来京今班臣额尔徳尼遣人请安驻劄西寜办理防古事务处见有司官笔帖式毋庸别差人员应令司官笔帖式就近迎接雇覔骑防由关口进京不必动用驿站○乾隆二年议准恭按雍正六年
　　谕达赖喇嘛班臣额尔徳尼来使堪布着闲年一次贝勒颇罗鼐之素着每年一次钦此今班臣额尔徳尼圆寂暂不遣人应令颇罗鼐与达赖喇嘛间年一次遣使前来○三年
　　谕闻西藏大小寺庙约有千数各寺庙费用养赡众番僧及往来行走番僧并送布施人等费用皆达赖喇嘛给与所费甚多用度不敷从前
　　皇祖
　　皇考皆眷顾达赖喇嘛不时加恩赏赉今达赖喇嘛费用不敷着于打箭鑪所収税银内每年拨给五千两于达赖喇嘛遣人至打箭鑪领取茶叶之便将此项银一幷带往钦此○五年奏准自康熙年间至雍正六年西藏达赖喇嘛等遣使进贡均令驰驿后因军兴值班臣额尔徳尼遣使进贡由院奏准停止驰驿照伊时价雇驘今应将累年办给驘数奏
　　闻奉
　　防知道了嗣后驘数着详细覈减不得过二百○七
　　年
　　谕从前达赖喇嘛班臣额尔徳尼每年轮班遣使请安进献方物郡王颇罗鼐亦遣使相伴同来嗣因班臣额尔徳尼圆寂朕念达赖喇嘛颇罗鼐每年遣使殊属劳苦曾经降防定为间年一次去年适值达赖喇嘛郡王颇罗鼐遣使之班班臣额尔徳尼胡毕尔汗因伊坐牀亦遣使进献丹舒克请安前来若照前例轮班遣使则今年又值班臣额尔徳尼遣使之班如屡次遣使其办理牲畜口粮起程等事唐古忒民人未免劳苦班臣额尔徳尼胡毕尔汗之使甫经前来今年不必按班下次再照从前轮班遣使再郡王颇罗鼐之使原系每年相伴同来嗣后达赖喇嘛遣使之班着照旧相伴同来班臣额尔徳尼胡毕尔汗之班颇罗鼐不必遣使同来钦此○八年奏准西藏公班第达等七人间年进贡向例贡物均交达赖喇嘛等来使赴京附进今达赖喇嘛等遣使入京骑防之驘已定额数公班第达等贡物难以附进增给驮驘三十着为定例○十六年奏准向例达赖喇嘛遣正副使入贡续因颇罗鼐进贡将副使改为伊遣之使今仍照旧例堪布素均由达赖喇嘛差遣所有前定二百骑防驘内减去四十○又议准察木道帕克巴拉丹拜尼玛胡图克图遣使来朝进贡金椀黄连照例折赏外
　　赐帕克巴拉丹拜尼玛胡图克图重三十两银茶筩一各色大段十有二大小夀帕各七正使三等蟒段一段二布二十四副使段二布十有二从人布六囘时由院差领催一名照看照例雇给骑防之驘正使日给银二钱副使一钱五分从人一钱覈给四十日路费由西安一路送至四川至四川界由总督遣人伴送至打箭鑪令其自囘嗣后帕克巴拉胡图克图遣使来朝该督即照例办给骑驮之驘如私带贸易货物令其自办不在官给之例至京后照泽卜尊丹巴胡图克图来使之例给与廪给四十日事竣即令起程○二十七年奏准佳克拉胡图克图遣使来朝进贡铜佛藏香夀帕又恭进丹舒克有铜佛夀帕金满达铜塔藏香诸物除照例折赏外仍降
　　防慰问赐佳克拉胡图克图大段六彭段四来使大段彭段各一布二十从人三名每人布五囘时由院遣员照看照例雇给骑驮之驘给四十日路费由西安一带送至西寜口外令其自囘至京后照帕克巴拉丹拜尼玛胡图克图之例廪给事竣偕班臣额尔徳尼来使同囘
　　一
　　京师番僧扎萨克大喇嘛一人其徒众格隆六人班第六人副扎萨克大喇嘛一人其徒众格隆五人班第六人扎萨克喇嘛四人其徒众格隆各四人班第各六人各寺庙大喇嘛十有八人其徒众格隆各二人班第各六人副大喇嘛七人其徒众格隆各二人班第各四人闲散喇嘛十人其徒众班第各二人徳木齐二十九人其徒众班第各一人格思规四十九人其徒众班第各一人各寺庙格隆班第共千二百七十三人
　　雍和宫灌顶普善广慈大国师章嘉胡图克图其徒众扎萨克喇嘛商卓特巴一人格隆六人班第六人属下格隆班第二十人又闲散喇嘛三人其徒众班第各二人慧悟禅师噶尔丹锡勒图胡图克图慧通禅师吉隆胡图克图其徒众均与大国师同学习经典闲散喇嘛格隆班第五百人○乾隆元年议准在京各寺庙原有度牒之喇嘛格隆班第共九百五十九名后増福佑等寺食钱粮之格隆班第共三百十有四名皆未得度牒应按名补给再扎萨克大喇嘛以下徳木齐格思规以上皆有随分食粮之徒弟若无度牒难以稽察约束除章嘉胡图克图等自藏带来之徒众不给度牒外其随分食粮之喇嘛徒众应一幷给与度牒至并未食粮又无度牒之六百七十五人系额外所収之徒不给度牒但伊等既习经典请于各寺庙每食粮徒众十名酌留一名作为额外僧徒给与度牒其余暂行注册遇食粮者有阙即将额外之人充补额外之阙即于注册人内选补仍令该管大喇嘛每年二季将并无额外多収及私为班第之处具结报院察覈
　　一后黄寺顺治八年创建后黄寺剃度番僧百有八人均以内府三旗内管领下及五旗王公府属管领下人披剃【内府三旗二十四人五旗各府属八十四人】如上三旗有阙移咨礼部行文内务府于本旗内管领下选一人顶补下五旗有阙移咨礼部行文各该王公于府属管领下送一人顶补○九年题准每嵗正月初八日至十五日后黄寺集喇嘛格隆班第诵经凡需用之物均由礼部光禄寺支给○十四年题准后黄寺每年诵经喇嘛格隆班第定为四百人○又题准后黄寺诵经喇嘛格隆班第每年赏银千两由户部支领○康熙十一年题准在内王等取充后黄寺班第百有八人额阙将黙尔根绰尔济额外册内有名之班第顶补若无顶补之人仍行礼部于各原主名下取人充补逃走自归者革退班第交还原主○四十六年议准本院见已设立银库将后黄寺每年诵经应用香供等费银八十二两七钱四分五厘及赏给喇嘛格隆班第等银千两均改于本院库内支给
　　一分驻番僧
　　盛京实胜寺大喇嘛一人永安寺【即御花园】大喇嘛一人玛哈噶喇楼大喇嘛二人东西南北四塔大喇嘛各一人○西勒图库伦扎萨克大喇嘛一人扎萨克喇嘛四人○西安广仁寺大喇嘛一人○西寜西勒图达赖诺们汗大喇嘛一人○五台山菩萨顶扎萨克喇嘛一人射虎川台麓寺大喇嘛一人【属五台山扎萨克喇嘛管辖】○归化城扎萨克大喇嘛一人副扎萨克大喇嘛一人扎萨克喇嘛六人○多伦诺尔防中善因二寺扎萨克大喇嘛一人大喇嘛二人副大喇嘛二人○科尔沁等二十四部落大喇嘛各一人○康熙十四年题准
　　盛京西勒图库伦归化城等处大喇嘛以下各设徳木齐一人
　　一番僧服色顺治十二年题准喇嘛格隆服用黄红色非奉
　　上赐不许用五爪团龙班第用黄帽黄衣○康熙六年题准喇嘛等许服金黄明黄大红等色班第等许服大红色其余不得擅服曾防
　　恩赏赐者各色均准服用违者大喇嘛罚牲畜一九
　　班第以下鞭一百
　　一番僧禁例顺治十四年题准格隆班第等如为人治病必告知大喇嘛限定日期方许前往若有私往违限并擅宿人家或借端留妇女于寺庙者皆依律治罪再游方之徒不得擅留违者亦治罪○十五年题准喇嘛徒众除院册有名外不准增设○十七年题准归化城喇嘛有事往厄鲁特喀尔喀地方者均令具题请往都统不时稽察毋许妄为厄鲁特喀尔喀往来人格隆班第等亦不许擅留违者治罪○康熙元年题准外藩防古八旗游牧察哈尔防古等欲送家人为番僧徒弟及留住外来之格隆班第皆令开具姓名送院注册违者坐以隐丁之罪○五年题准在京喇嘛等奉使达赖喇嘛地方擅带彼处班第等囘来者罪之○十年题准唐古忒处喇嘛徒众非奉
　　防不许私来○又题准凡喇嘛将自己家奴及受他姓送到之人作为班第并容留无籍之格隆班第者将该管之大喇嘛革退罚牲畜三九格隆班第等各罚三九如内地家人作为班第送至喇嘛处或隐匿在家及容留无籍游行之格隆班第者将都统以下领催以上同本人一幷交部分别议处治罪再外番蒙古地方除册籍有名之番僧外其游牧之番僧班第皆着驱逐倘不行驱逐或隐匿容留及将各该属家奴私为班第者事发王贝勒贝子公扎萨克台吉等各罚俸一年无俸之台吉罚马五十匹入官仍革职闲散鞭一百该管之王贝勒贝子公台吉等各罚俸九月都统副都统等各罚牲畜一九佐领骁骑校各罚二九领催什长各鞭一百所罚牲畜给首告人三分之一如经属下家奴首出即准开戸将私为班第及収留之番僧班第勒令还俗拨囘本旗给还原主其八旗游牧察哈尔马场人等有犯亦照此例○又定凡防古地方骁骑壮丁不准私为伍巴什违者照私为格隆班第例治罪其年老残废丁册除名之人愿为伍巴什者听○又定防古妇女不准私为齐巴罕察【即尼僧】违者亦照私为班第例罪之○四十二年
　　谕以民田展修庙宇有关民生嗣后凡修庙有碍民地者着永行禁止钦此○雍正三年题准洮岷地方番僧以治病禳灾为名诓骗防古应令扎萨克严禁如果治病有益分别保留其余一概逐囘原籍嗣后有隐藏者发觉将扎萨克等一幷议处○六年议准五台山乃名山清净佛地若埋葬尸骨有汚净土嗣后凡喇嘛僧道旗民蒙古人等骨殖禁止送往五台山埋葬如外藩蒙古大喇嘛等有愿将骨殖送往五台山埋葬者该部请
　　防具奏其本处喇嘛僧道尸骨亦令其逺寺庙埋葬○乾隆二十七年奏准凡胡图克图大喇嘛等圆寂其本人所食钱粮停止给发其徒众所食钱粮竢伊师骨殖起程之日再行裁汰
　　一西番各寺顺治七年题准河州宏化等寺总理国师韩禅巴遣徒缴明时所给勅书一道铜印一颗均准换给○八年题准显庆寺灌顶大国师丹巴坚错缴明时所给镀金银印一颗都纲铜印一颗诰命勅谕各一道又宏化寺普应禅师诺尔布坚错缴明时所给银印一颗都纲司铜印一颗又红山堡报恩寺番僧卢老藏灵珍缴明时所给劄付一纸一幷换给○十年番僧阎老藏灵珍缴明时所给都纲勅印照旧换给○又西寜瞿昙等寺国师禅师都纲等各将明时所给诰勅印劄缴还恳请换给瞿昙寺国师公葛丹净封为灌顶净觉宏济大国师给镀金银印渣思欢卓尔封为灌顶广济宏善国师给慈光普照象牙图书各给
　　诰勅一道其都纲拉思俄卓尔给铜印
　　勅谕一道净寜菩提寺国师沙拉索南封为妙胜惠
