<!-- { "loadSidebar": true } -->
　　谕今日见江宁协领员阙保送之佐领尚未剃头盖伊等以防到计日矣皇后大事满百日剃头皆当以事出之日爲始若以旨到日计之则极远省分益致迟久不齐从前会典未载入此条而礼部行文时并未明白指示以致外省人员非失之不及则转至矜持至于太过将此通行晓谕各省驻防处如有似此观望未剃头者皆令剃头纂修会典时详悉载入钦此○十五日行中元致祭礼设仪驾陈羊酒馔筵楮帛如数齐集读文行礼与初祭同○二十九日奏准八月十三日此一日
　　观德殿三次奠献如常内外照例停止举哀○八月初七日朝鲜国遣使进香
　　几筵前遣王一人主祭行礼如仪○十月初五日以
　　奉移
　　梓宫行启奠礼陈设礼仪与前奉移
　　观德殿启奠礼同○初七日奉移
　　梓宫于
　　静安庄是日仪驾全设陈
　　册宝于采亭王公百官及公主福晋命妇咸分班于观德殿
　　静安庄两处齐集至时奉移
　　梓宫
　　皇子祭酒三爵众随行礼举哀毕
　　梓宫登大升轝
　　皇子诣前祭酒三爵校尉舁行銮仪衞官更畨翼衞随行所过门桥遣内大臣祭酒近
　　灵驾随行王公婣戚等在
　　观德殿大门内跪举哀候
　　梓宫过
　　皇子于左旁随行次奏遣之王公随行次内务府妇女一百八十人乘马随行次稍间豹尾班侍衞随行次王公百官随行王以下奉恩将军以上内大臣侍衞内府官员于景山东门外按翼排跪举哀民公侯伯以下有顶带官员以上及闲散宗室觉罗等于景山后西旁东向跪举哀候
　　梓宫过随行
　　贵妃
　　妃
　　嫔及宫人豫赴
　　静安庄殡宫后左旁祗候公主近支王福晋等于殿内齐集诸王福晋以下二品夫人以上咸于二门内两旁序立内府官员防军领催等之妻于大臣命妇后序立均候
　　灵驾至跪迎举哀王公百官等于大门外排跪举哀
　　奉安
　　梓宫于殡殿
　　皇子祭酒三爵众随行礼毕各退○初九日行暂安致祭礼陈羊酒馔筵楮帛如数王公官员公主福晋命妇等咸齐集读文祭酒举哀行礼仪均与月祭同○初十日
　　谕旗人因孝贤皇后梓宫暂安观德殿不敢举行嫁娶亦未可定今皇后梓宫旣经安奉静安庄其有未经嫁娶者着照常举行钦此○二十五日行冬至致祭礼【十一月初二日冬至因直斋戒之朝豫于是日致祭】陈金银定五万楮钱楮帛各五万馔筵三十一席羊九酒十有五尊王公官员及公主福晋命妇皆齐集读文致祭行礼举哀仪与中元致祭礼同○十一月二十五日
　　几筵前三次奠献如常内外停止举哀婣戚妇女祭酒○又奏准王公大小官员兵丁人等仍照例于十二月二十日后张挂门神对联○十二月二十一日行岁暮致祭礼【因斋戒改期】陈羊酒馔筵楮帛如数齐集读文致祭仪与冬至同○又奏准乾隆十四年正月初一日
　　几筵前照常三次奠献停止举哀○十四年正月十一日月祭因逢斋戒移于十三日致祭行礼○二月十七日行淸明致祭礼不焚楮帛进挂楮钱宝花一座陈馔筵二十五席羊九酒十有三尊齐集行礼仪与岁暮同○二十六日奏准金川告防择吉于三月初九日祭告
　　几筵遣官及执事人员冠缀缨纬素服行礼○三月十一日行期年致祭礼陈羊酒馔筵楮帛如数王以下有顶带官员以上公主福晋以下三品官命妇以上内府官员男妇咸齐集读文致祭
　　皇帝亲诣祭酒众随行礼如仪○是日奉
　　旨孝贤皇后丧纪已周于明日起诸皇子前往静安庄着冠缀缨纬前往齐集人员并彼处执事人员亦着冠缀缨纬○七月十五日行中元致祭礼陈金银定五万楮钱五万楮帛一万馔筵十有一席羊五酒五尊仪与十三年致祭礼同○十一月初三日行冬至致祭礼陈金银定三万楮钱楮帛各万馔筵十有一席羊三酒五尊仪与十三年冬至致祭礼同○十二月二十五日行岁暮致祭礼陈设礼仪与冬至致祭礼同○十五年三月十一日行再期致祭礼陈羊酒馔筵楮帛如数读文致祭
　　皇帝亲诣祭酒仪与期年同○六月十一日行服阕致祭礼陈羊酒馔筵楮帛如数王以下有顶带官员以上公主福晋以下二品官命妇以上及婣戚内府官员男妇咸齐集读文致祭
　　皇帝亲诣祭酒众随行礼仪与百日致祭礼同是日
　　诸
　　皇子皆除服○是年中元冬至岁暮致祭咸与十四年致祭礼同○十二月初二日奏准先经奏定
　　孝贤皇后三周年后遵照
　　孝诚仁皇后在沙河致祭之礼停止毎日奠献及满月
　　致祭照
　　陵寝致祭例毎月朔望献羊酒果品防香烛四时大祭陈俎豆牲帛醴齐防香烛读祝文致祭凡遇
　　庆典致祭献酒桌防香烛读祝文致祭忌辰照周年礼奠羹饭肴膳馔筵焚楮定读文致祭雍正十一年奏准改用补服伏思
　　陵寝致祭是于神牌前与
　　几筵前致祭究属有别三年后若仍照常奠献又与
　　丧仪无殊谨拟
　　孝贤皇后三周年后应将满月致祭及毎日奠献皆停四时祭祀忌日致祭不陈冠服不设楮钱惟献肴膳馔筵读文行礼举哀寒食进挂楮钱宝花一座除夕陈楮钱二万金银楮定二万同宝花送燎祭酒于正中咸停齐集仍设仪驾恭遇
　　庆贺祭告仍照见今
　　静安庄祭告礼行毎月朔望献羊一馔筵一祭酒致祭停止举哀庶三年后之礼仪与神牌前祭奠皆有分别○又奏准
　　静安庄致祭遣诸
　　皇子轮流祭酒○十二日
　　谕次年正月十一日孝贤皇后满月礼致祭着于初七日次年三周年亦并于初七日读文致祭至三周年仍照常致祭钦此○十七年七月十七日奏准
　　地宫工程于九月内告竣谨择吉期于十月十三日
　　奉移
　　孝贤皇后梓宫于二十七日安葬
　　地宫○九月二十日
　　谕本年十月二十七日行孝贤皇后安奉地宫礼稽之国家旧典
　　皇祖圣祖仁皇帝于
　　孝诚仁皇后
　　孝昭仁皇后
　　孝懿仁皇后皆曾亲送自应谨遵
　　祖制但奉移梓宫距安葬地宫之期计逾旬日朕于十月十三日至静安庄临送后拟于二十二日自京起銮恭谒
　　祖陵礼毕届期诣孝贤皇后陵寝亲行视奠钦此○又
　　奏准
　　皇后恭送
　　孝贤皇后梓宫应于至
　　陵日先谒
　　四陵毕乃谒
　　孝贤皇后陵寝行礼○十月初八日行恭题
　　神主礼前期工部敬制
　　神主于静安庄
　　几筵殿之东庑缮字扫靑如仪至日陈仪驾于殡宫大门外设黄案于
　　几筵殿内正中设凤舆于阶上届期
　　钦命大臣一人诣东庑
　　神主前跪上香行三叩礼兴恭奉
　　神主礼部堂官导至
　　几筵殿奉安黄案上满汉大学士二人朝服盥手诣主案前行一跪三叩礼兴恭题
　　神主毕复行一跪三叩礼退
　　钦命大臣诣
　　主案前一跪三叩恭奉
　　神主安奉凤舆于舆前行一跪三叩礼校尉舁舆前
　　列仪驾如仪是日升祔
　　奉先殿【详升祔仪】○十一日行祖奠礼陈设礼仪与启奠同
　　○十三日奉移
　　梓宫仪驾全设陈
　　册宝于凤舆近
　　灵驾随行之王公等婣戚人员于二门外齐集亲王以下入八分公以上及送往之大学士内大臣侍衞于大门外两旁齐集不入八分公民公侯伯以下四品官以上及闲散宗室无执事之内府官员于大门外两厢前排班齐集近支福晋公主郡主等于殿内齐集在外福晋以下二品大臣夫人以上并婣戚夫人妇女咸于大门内右旁齐集内府佐领内管领下官员防军领催等妻于大臣官员命妇后齐集各于齐集处举哀
　　皇帝亲诣祭酒时
　　皇子行礼众随行礼进小轝奉
　　梓宫出大门外登大升轝礼部堂官祭轝三祭酒三
　　叩校尉舁轝
　　灵驾发
　　册宝舆前行校尉执仪驾乘马按次前导诸
　　皇子曁
　　简命近行王公婣戚及各执事官皆徒歩举哀随行次内务府妇女六十人乘马随后行次女侍车行恭理丧仪王公大臣内务府礼工二部銮仪衞堂官于左右巡视翼衞所过门桥遣内大臣祭酒至不送往王公跪送后
　　皇子众等乃止哀乘骑随行毎舁校更班时皆下马跪
　　灵驾发仍乘马舁夫日分三十班以内监十人轮流
　　于
　　灵驾前左右歩行诸王各官皆于豹尾班后以次乘
　　马随行沿涂分站豫设
　　芦殿绕以黄幔城网城百歩外下马柱左右各一汉官及年老王公百官先往
　　芦殿恭候随行之王公百官将至宿次相近处豫由别路先至
　　芦殿后网城门外排班举哀跪迎
　　灵驾至末班
　　皇子众皆下马举哀随行仪驾由黄幔城外两旁行至幔城南门前陈列王公百官候
　　灵驾入幔城后门乃由黄幔城绕至前门外按翼序
　　立举哀奉安
　　灵驾于芦殿校尉舁夫皆出乃行夕奠礼祭酒举哀
　　毕执事官奉
　　册宝交内监设于两旁阖门皆退恭理丧仪王公大臣戒所在官军祗严宿衞翼日昧爽陈仪驾出
　　册宝启正门各执事皆办
　　皇子行朝奠礼诣
　　灵驾前举哀祭酒三爵众随行礼举哀执事各官率
　　校尉舁夫进恭舁
　　灵驾发
　　皇子跪候过随行众举哀随行至首班众止哀乘马随行在涂朝夕奠举哀一如初日送往
　　山陵之王公百官日于殿外黄幔城网城外按翼序立所过五十里内守土官咸素服于道右序立候
　　灵驾至举哀跪迎至宿次诣网城门外行朝谒三跪九叩礼奠献时各于右翼班末随行礼举哀
　　妃
　　嫔等于早晨朝奠随行礼举哀瞻望
　　灵驾发由别路行不与晡奠毎程仪同　是日奉移慧贤皇贵妃
　　哲悯皇贵妃金棺一同送往○十七日
　　梓宫至
　　陵守
　　陵寝贝勒公大小官员皆于兴龙口之外跪迎举哀灵驾由红门西栅阑入由神路行至
　　陵寝大门外降大升轝升小轝由中门入奉安飨殿设
　　几筵陈
　　册宝于左右
　　皇子祭酒三爵众随行礼毕各退○是日遣官各一人祗告
　　后土
　　昌瑞山之神○十九日行暂安致祭礼仪驾全设陈羊酒馔筵楮帛如数送往之王以下大臣官员以上及
　　陵寝贝勒公大小官员执事人等咸于大门外齐集陵寝居住之贝勒公夫人官员命妇执事人等之妻咸齐集读文致祭行礼如仪○大葬前期三日遣官各一人祗告
　　天
　　地
　　太庙
　　社稷○二十五日行迁奠礼设仪驾陈羊酒馔筵楮
　　帛如数王以下大小官员
　　陵寝贝勒公大小官员执事人等
　　陵寝居住之贝勒公夫人官员命妇执事人等之妻
　　咸齐集读文致祭
　　皇帝亲临祭酒
　　皇子毎祭行一叩礼众随行礼举哀至时奉移
　　梓宫
　　皇子祭酒众皆随行礼举哀妇女等豫诣方城西旁候
　　梓宫过举哀跪迎
　　梓宫由方城入暂安
　　梓宫于芦殿正中登龙輴北向陈
　　册宝于前进馔筵
　　皇子祭酒三爵众随行礼举哀毕各退○是日仪驾皆焚讫○二十七日
　　皇帝亲临祭酒三爵
　　皇子行礼众随行礼举哀至时
　　钦命诸臣恭率校尉奉移龙輴由隧道入
　　地宫奉安于宝牀设
　　册宝于两旁石几
　　皇帝亲视奉安毕出乃掩闭
　　元宫
　　皇子于祭台前祭酒三爵三叩众皆举哀随行礼毕卒哭各退○是日恭移
　　慧贤皇贵妃
