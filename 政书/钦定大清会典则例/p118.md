<!-- { "loadSidebar": true } -->
　　京城朝阳门通州新旧二南门换车皆暂贮号房石坝至京仓水运以经纪承领陆运以车户承领土坝至通仓水陆运皆车户承领过坝过牐落厓上船皆雇夫负运白粮运送内仓及通仓亦如之○顺治初年定起卸漕粮遵照定例平斛下攩禁止淋尖踼斛除每石给钱二十二文外倘有多收情弊仓场侍郎访实拏交刑部按律治罪仍刋置一单颁发各帮运官如运粮进仓不挨次序故为搀先那后抑勒索诈许据实填报从重惩处如运官揑填容隠事发一幷题叅○又定凡搭运无耗平米到坝起交【如搭运节省脚米一项原系耗米是以谓之无耗平米】石土两坝槩以加二五红斛折算正数起运京通各仓给发脚价仓中仍照平斛收受入厫○起运徳州仓粮改兑平粟米到通【应运徳州仓粟米改运到通亦系无耗】如于石坝起斛照例以加二五红斛折算正数起运京仓给发脚价如于土坝起斛照例以加一七红斛折算正数起运通仓给发脚价仓中仍照平斛米数收受入厫○五年题准供用库【今隶顔料库】旧存红斛与通州铁斛较掣红斛甚大铁斛甚小酌量将红斛减改永为斛式○十二年题准制造铁斛颁发仓场永逺遵行○十三年定京通各仓收受漕米以坐派红单【即印票】到日为始京仓定限十日收完印给仓收移送坐粮防转发运弁写验完呈通州仓限七日收完如过期不完不印给仓收仓场侍郎察明题叅○十七年题准漕粮抵通挨次收受令仓场刋置一单颁发运官倘有需索陋规及分外加费者从重惩治如运官揑填容隠事发一并题叅○康熙二十三年题准白粮自本地包裹抵通过坝恐开包量兑致有抛散向例用秤交兑应定限以正耗米一百六十斤为一石米色不净加重十斤令旗丁赴仓亲纳短少赔补有余给还○四十三年题准各衙门发出仓粮均应照部颁铁斛其坐粮防收兑漕粮进京仓者每石加耗二斗五升进通仓者每石加耗一斗七升向用加二五加一七红斛连正耗米同收以省量算之烦应仍照旧例○雍正二年题准经纪运米到桥车户运米进仓旧例每米五十袋抽掣一袋一袋短少余袋照数均赔于各役脚价内扣抵嗣后酌定数目不许多欠经纪系船运每十万石定掣欠二百石大通桥车戸系陆运每十万石定掣欠二百五十石通仓车戸系水陆并运每十万石亦定掣欠二百石每石秔米作价银七钱稄米六钱准于脚价内扣抵若此外再有多欠除不准将脚价扣抵外仍照盗卖漕粮例治罪每秔稄米一石作价银一两四钱交与地方官着落家产变赔○四年题准白粮过坝坐粮防每十包称验一包以一百六十斤为一石如斤数不足钤印包上报仓场移知仓监督至该仓交收之时仓场侍郎亲诣仓内验明过斛如有短少责令运军补足○又覆准石土两坝堆贮粮袋责令经纪车户铺垫席箔以防霉烂倘奉行不力致有霉烂察出将布袋粮米勒令赔补并将该役责革如仓场及御史不能察出一幷交部议处○又覆准漕粮卸载抛散米粒责令坐粮防率大通桥监督设法扫收存贮竢漕粮运竣之日通计扫收数目由仓场侍郎具奏以为冬月煮饭振贫之用○又奏准改兑稄米二十三万从前原贮通仓今通仓稄米数多厫座不敷应令统进京仓○五年题准失风挂欠晒飏耗米免其赔补其失风挂欠正米照数追补○六年覆准各省交兑漕粮监兑官每船各兑一石封贮钤印到淮总督察验加封抵通时仓场侍郎率坐粮防照样验对起卸倘有搀和等弊将弁军一幷究处○又题准交收漕粮将秔稄粟米配搭均匀令各仓轮流签掣分拨○又议准交兑白粮责令地方官将征收样米封贮运通仓场照样比对验收○又题准内仓需用白米次白米令各帮掣签轮流运送○七年覆准内仓交收白粮于弁军投文之后照十日定期收竣给发完呈详报仓场察覈○又奏准各仓收受漕粮旧例收竣之后开具揭帖呈送仓场侍郎察覈嗣后增设连三编号印单于收米十日内一送仓场侍郎一移坐粮防一留仓存案其各仓所送揭帖挨次编号填注经承姓名毋许洗补仓场侍郎按照号数黏连钤印以备稽察○又覆准白粮交仓余米照漕例颗粒不许出仓先尽挂欠之弁军买抵如无欠白弁军照秔米价直给发○又覆准漕粮抵坝令坐粮防验明米色方许经纪车户运送各仓交收○十二年覆准京通各厫雍正七年以后之米准报气头一二百石厫底三十五石惟裕丰储济两仓系七年新建各厫米随收随放存贮未久止准气头厫底数十石○乾隆元年奏准裕丰储济二仓米有陈积六七年不等者准照京通各仓之例报气头厫底惟储济仓内乾隆二年增建之厫仍照数十石之例开报竢乾隆十二年后照各仓一例办理○又奏准漕粮到通由通运京各牐雇夫负运向多游手无借之徒倚众横行应令坐粮防及大通桥监督协同地方官不时稽察并取号头不敢容留匪类甘结存案如有不法等事号头徇隠不报以及纵令逺飏者并坐以罪该管各官不即拏究从重议处○三年奏准通仓旧存稄米支存无几不敷支放嗣后将改兑稄米每年拨贮通仓十三万石其余仍进京仓○又题准通州土坝车戸掣欠定例每运米十万石掣欠止二百石者秔米每石七钱稄米每石六钱准其于脚价内扣抵若再有多欠每秔稄米一石扣银一两四钱着落家产追赔但每年掣欠数多扣追难偿嗣后每石准其掣欠八合照七钱六钱之例买余米抵补此外若再多欠仍照一两四钱之例于脚价内扣抵○又覆准向例内仓嵗进白粮二万余石今
　　禁城兵丁及内监人等白米改给秔米应改进漕粮万五千石抵进白粮七千石其一应收受递减晒飏折耗运军余米并收米之连单仓收完呈以及脚价茶果等项统照京通各仓之例○又奏准各仓收贮粮米向例每厫以万一千六百石为额今各仓所贮之米或多或少且有竒零尾数难以覈算应酌定每厫以红斛正米万石定为常额毋许盈缩如有零数别贮一厫○又覆准通仓抽掣米数如有书攒人等勾通经纪将掣欠之数以多报少折价侵肥者总督仓场侍郎察究○四年奏准通仓稻米不敷支发将应运京仓稄米二万石改拨通州以抵不敷稻米○又奏准丰益仓向例每嵗进米十五万石今剰积数多应减半拨运每年减收脚价茶果银三百五十余两于坐粮防衙门支取○七年议准内仓每年约放秔米二万四五千石不等今仓场仅拨浙江各衞所额解红斛秔米一万五千石合平斛米一万七千八百九十四石一斗每年不敷米五六千石至七八千石不等于额拨米数之外増拨红斛秔米五千石以供支发○十七年覆准嗣后兑漕之际令稽察御史会同监督掣验严禁胥役需索务期米色明洁斛面平足如有贿嘱滥收等弊即将监督叅处并令军统领多差干役严行缉访如有胥役舞弊即严拏治罪○又覆准各仓贮米每厫以正米万石为常额毋许或多或少又新粮不得搀入旧米厫内进米时务令仓场总督分定厫座一面将陈厫封固竢进米完日与稽察御史亲赴仓内丈算覈足开明所收米数并验收监督经管吏攒姓名收贮年月标置厫门封固注册报部
　　一发米出仓顺治十六年覆准各仓发米时挨次支领如有车辆拥挤及偷盗等事拏送刑部治罪○又覆准各仓发米时不许在仓买卖倘有串通仓役包揽粮米者拏送刑部从重治罪○康熙元年覆准每季发米部差司官二人并旗员一人到仓与监督一同监放有通同搀和糠土湿米等弊仓场侍郎题叅一幷议处若监督不严察下役致有搀和糠土湿米并少粮索钱等弊将经管官交与吏部从重议处作弊下役交与刑部从重治罪至领运米之佐领领催并家人若将好米搀和糠土偷盗者亦送刑部从重治罪○又奏准八旗俸饷及上三旗米册每季限上月初十日以内送部转咨仓场照例两月内支发全完如每季上月初十日以内米册不送部该旗即将造册迟延之官题叅交部议处○又议准官兵俸饷米既已造入册内虽有升转不许增补告休物故者停其裁扣仍给原人其顶补之人于下月支给如获罪革退者仍行裁扣○雍正元年奉
　　防将八旗米册送部各日期记明奏闻其舛错駮囘者从再送册之日扣算○又覆准乡会场供给米内仓应用米满汉廪粮兵丁行粮礼部支取内监食米光禄寺饲鵞米象房饲象米及散给囚粮内管领下口粮均支老米其五城振贫兵部箭匠工部作管织染局匠役等食米均支稄米○又奏准俸米兵饷旧例春秋二季闗支限三月发完将兵米分作三季俸米分作两季限两月发完○二年奏准上驷院及各王府饲马鹿驘等处米旧例系各仓监督运送嗣后覈定应给米数由部劄知各仓别给印票付领米官役持票赴仓支领各仓监督察对米数相符照数支给不必着令监督头役押送如有需索加米等情许该监督揭报题叅○三年奏准八旗兵米向例分京内八仓支领今增设万安一仓将防军校骁骑校应领米别分一仓同八旗兵米分作九处支给○五年奏准内仓存贮芝麻因取用甚少恐久贮变色嗣后每年所收芝麻百石除各处支发外将余剰芝麻过三年后照例变价交库○六年奏准各仓设立循环二簿旧例止记粮米收发数目嗣后将支发粜卖之数按照部咨及五城司坊官通州知州各印簿逐一磨对勿许舛错○七年
　　谕支发兵米之时如遇雨水稍多即寛限一月永为定例钦此○又奏准漕米贮仓向例按年挨陈支放凡有交受零数新米各贮一处不许入于旧米之内将放过米数并经手监督攒典姓名于某年月日收贮开明黏贴厫门仍于循环簿内注明报部嗣后挨陈应发之厫并令掣签开发倘不掣签致家人开放新厫者事发照知县失察家人犯赃例叅处○又覆准各仓铺设供给不得丝毫索派仓役违者计赃科罪其监看放米旗员日用均令自备倘与仓役勾通需索领米之人叅革计赃科罪监督任听仓役需索不察拏者照州县失察衙役犯赃例议处○又覆准八旗官员支领俸米每一佐领给票一张仓场验明给发○又覆准守衞
　　圆明园八旗官军俸米月米东四旗于本裕仓西四旗于丰益仓支领○八年奏准新增裕丰储济二仓将防军校骁骑校米仍随八旗支领其镶黄正黄正白等三旗米别为三分同八旗甲米分十一仓阄发仍将所限各仓及支发米数开列厫名年分五日一报○九年覆准八旗支领米册于各佐领总数下覈算兵米分注秔稄粟米各若干俸米分注白秔稄粟米各若干送部转行各仓按色给发○乾隆元年奏准监督失察攒典溷领仓米希图多卖价者照府州县书役侵欺钱粮不行察出例以徇情论降二级留任○二年奏准兵米分为四季于二五八十一等月支给或遇有闰之年或值米价昻贵后季米不能接济前季或南米抵通需厫盛贮随时奏准酌定先期开支○又奏准向例太常寺光禄寺及会同四译馆需用白粮二千余石王公百官俸白米十五六万石内务府
　　禁城兵丁及内监食用等项需白粮万石今白粮减征应将王公百官白粮酌减一半以秔米抵给
　　禁城兵丁及内监白粮全改秔米礼部支领各国贡使及太常寺光禄寺支领祭祀等项白粮内务府元宵糯米理藩院所领扎萨克王贝勒贝子公台吉各来使公主郡主额驸等白粮均照旧支给钦天监太医院月粮宗学读书宗室八旗读书觉罗左右两翼教习
　　盛京吉林寜古塔索伦八旗厄鲁特等处送物来京人员
