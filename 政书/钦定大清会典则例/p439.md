<!-- { "loadSidebar": true } -->
　　谕明罚勅法国宪不可以已虽尝屡行矜防絶去烦苛终思尚徳缓刑乃为至治之极轨自康熙元年中外臣民习染浇风奸贪诈伪顽钝者恬弗知耻狡黠者愍不畏法以致是非乖谬纲纪陵夷朕亲政后洞悉奸弊加意厘剔务使骫律干纪之众人无遯情法无旁贷庶几禁遏顽豪杜塞侥幸近见罹罪罟者渐少但革面未能革心秖因法令严宻辄思茍免茍免之心切则弥缝之弊深巧伪滋多亦未可定今欲崇尚徳化务存惇大一切令之自新除前经审拟完结各案及关系工程钱粮不议外一应枉法得赃行贿与受人员仍革职免拟重辟照例追赃其未经发觉者悉予寛免有以谕前事叅讦者槩不准自谕以后中外臣民须洗心易虑省改前非守法奉公敦励廉耻以副朕使人寡过之至意钦此○三十年议准每年热审减等事件如遇七月立秋应以立秋前一日为限其六月立秋之年以六月底为限○三十一年题准本年四月初五日小满六月二十五日立秋相应照例将见审在监人犯详审军流徒杖罪减等发落笞罪豁免重囚内有可矜疑者请
　　防定夺嗣后均照此例行○三十八年
　　谕朕爱养生民慎重刑狱凡有奏谳时示矜全兹銮舆南巡见沿涂老穉男妇环跪欢迎心甚嘉悦念此编氓皆吾赤子原期生聚教训共底善良其或陷于刑章致困囹圄改过无路恻然伤之所经过山东江南两省见在监禁人犯除十恶死罪并官吏犯赃不宥外其余自康熙三十八年三月二十六日以前死罪及军流徒罪以下已结未结悉着寛释此朝廷巡幸所至欲使并生之至意可通行晓谕咸悉朕怀钦此
　　○又
　　谕朕巡视东南行次浙省留跸数日以慰喁喁奏请之情独念获罪人犯身淹刑狱一干法网无由自新兹乘舆经临恻然矜悯用沛好生之泽聿示格外之仁该省各属地方有罪犯见在监禁者令照山东江南例一体赦免钦此○四十二年奏准罪犯之父年五十以上例不留养其实系废疾者亦准留养○四十三年停止热审之例○五十年
　　谕为政惟以真诚为尚徒博矜悯之虚名遇热而审遇寒而审不时遣官防刑将督抚审谳案牍频饬駮改则贻累滋多互讦之端何所底止夫有司简清辞讼速结案件即为良吏虽不热审亦无所害着通行问刑衙门知之钦此○五十五年奉
　　防刑部缓决人犯长系囹圄殊属可悯令九卿防同按其年分乆远情属可矜者分别奏明减等○雍正元
　　年
　　谕直省大小狱讼各设按察司以专察之一切州县申详至尔司成狱督抚题达由尔司定案任岂不重欤
　　皇考好生之徳洽于民心六十余年于兹朕嗣守大训夙夜凛凛焉何道而能不滥不寃实尔司是赖朕惟国家考定律例所以弼教非以厉民故严立刑书防其或罹于法及于断狱又思曲全其生书曰钦哉钦哉惟刑之恤哉又曰与其杀不辜宁失不经此律例之本意也今或情例相违牵合文法以纳民于网或有两例并较上下其手以自遂其私安得无寃抑哉夫折狱凭口供而平反凭案卷今法吏不求得情只图完结州县之申详多锻链供招附于律例冀免尔司之駮诘尔司之详督抚督抚之揭部院又加文致焉汉路温舒所云奏当既成虽臯陶听之犹以为死有余辜者也今宜厘剔宿弊归于明允毋得因循故事自堕奸欺大计黜陟由尔司详报宜以用刑明慎执法不阿者为贤能地方豪猾若苖有莠不除不剪害我嘉禾至于良善巨室致政大臣滑吏或借端侵抑非所以称朕意也若纳贿出入人罪于法尤重国宪难逃天罚不免吕刑曰狱货非宝非听讼者之明训与尔司其正已率属使法无枉挠庶几刑措之风尚其朂诸钦此○又
　　谕热审减等旧有成例迨日乆弊生罪人妄希巧脱胥吏因缘为奸故延日期致逃法网是以停止我
　　圣祖仁皇帝如天好生每岁夏月必特沛恩纶监候者免其刑具枷责者缓至秋凉虽停热审之例仍寓减等之心泽至渥也朕仰体
　　圣慈时深钦防仍复热审减等旧例其监禁重犯亦量加寛防至情罪可疑及牵连待质人等暂予保释竢秋后再行拘禁凡内外一体详慎遵行其有故意迟延希图漏网者本犯不准减等官吏严加议罪钦此○又议准凡军流徒罪并旗人犯军流徒罪折枷示者皆不准减等其犯枷杖等轻罪人犯防同三法照例减等发落笞罪寛免○二年
　　谕刑名重务未能清理下伤民命即足上干天和朕于谳狱再三详慎法外从寛者不可胜数并未寃抑一人此亦可自信者尔等执法之官固宜外示严明亦须中存仁恕凡案件易结者毋执定限速行审理使轻罪早脱囹圄无辜亦免牵连倘任意躭延虽所告得伸亦多含怨即讯鞫罪人亦不可轻用重刑若云非夹讯不能定案此尤尔部之大谬矣录囚之际但求平允不可过当所谓如得其情则哀矜而勿喜也尔等讯狱动刑习为常事当思无负委任亦须自念子孙岂可疎忽致有后悔乎尚其同寅协恭速为办理毋恃才偏执毋推诿瞻徇以体朕心以防民命钦此○又定命案留养除故杀谋杀不准援请外其鬬殴杀人之犯以伤至数处及金刃致死者为重伤以伤非金刃又止一二处及戏杀误杀为轻伤如有祖父母父母老疾应侍者照例开具所犯情由请
　　防如准其存留养亲将该犯照免流犯例枷示两月责四十板仍令该地方官酌量该犯情重情轻如系有力之家情重者追银五十两情轻者追银三十两如果贫难无力之人情重者追银二十两情轻者追银十两给与死者家属仍于应侍疏内声明有力无力并取具邻保族长甘结地方官印结报部○又定杀人之犯有奏请存留养亲者覈明被杀之人有无父母是否独子于本内声明如被杀之人亦系独子亲老无人奉侍则杀人之犯不准留养○四年奉
　　防殴杀胞兄而父母尚存向有独子留养之例倘父母皆亡别无兄弟亦宜准其承祀若因争夺财产及谋杀故杀者不得援请○五年
　　谕刑名关系民命死者不可复生王制曰刑者侀也侀者成也一成而不可变故君子尽心焉朕于刑名更加慎重书曰天讨有罪五刑五用哉必轻重悉当天理乃为钦承天道若应严而寛便是逆天寛且不可而况严乎朕为人君尚不可稍失其平况人臣居法司之任乎盖鸱鸮不除无以致鸾凤稂莠不剪无以植嘉禾姑息养奸则小人无惩戒必不能改恶以从善故刑者使人迁善远罪所以辅教化者也居法司之任者务操至平至公之心时凛天监在兹之惧使寛严悉当轻重允孚则不愧明允之司而成无刑之治矣钦此○七年奉
　　防每日所进本内有拟以立决之犯虽其情罪重大律无可寛然朕心犹欲慎重而后置之于法嗣后遇此等本章已阅过票籖交与本房者着批本官进呈三次然后批发○九年奉
　　防清理刑狱除重罪候决人犯外凡有牵连待质及候审结轻罪之人着刑部覈明速行完结或暂予保释八旗髙墙拘禁人犯亦照此办理毋得稽迟枷示人犯除永远枷示者不宥外其有限期未满者照例保释于处暑后补枷其外省轻罪人犯亦酌量加恩将已经到部之案有拟徒杖准折赎者悉寛免之○十
　　年
　　谕凡疑狱监候待质人犯除强盗案件外如人命等案有正犯未获将牵连余犯监候已过三年者着取的保释放有私自逃匿者将本犯重治其罪令直省一例遵行钦此○十一年奏准夫殴妻死审无故杀别情其家如无次丁准留承祀○十三年九月钦奉
　　恩诏大赦天下○十月奉
　　防见今所犯罪重并拖欠银两数多之人因遇恩诏尚邀豁免其从前拖欠银两之人若以既入辛者库已经结案遂不得入于赦免之例实属可悯着交与内务府刑部将一应不能完交钱粮已入辛者库及犯罪入辛者库人等原案情由并伊等祖父原系何人之处皆着察明具奏再从前汉人犯罪入旗入辛者库安挿庄屯者亦令察明一并具奏○十一月钦奉
　　恩诏从前发徃各处安置人员查有情罪尚轻在外已过三年能安静悔过者具奏请防又军流人犯有本人身故其妻子愿回本籍者着该管官覈明报部即令回籍不得留难永着为令○十二月钦奉
　　恩诏除十恶不赦外犯法妇人尽行赦免○乾隆元
　　年
　　谕明罚勅法国之大典而肆赦所加原以昭法外之仁也恩诏之颁期以息事宁人使远迩咸知迁善改过共为良民以成太平之治乃闻各直省于一切案件仍行提审駮审严刑酷夹恣意株连使无辜之人困于囹圄细微之事刻为锻链含寃称屈所在多有夫罪名未定案情未协或有仍须审详者但既非犯在不赦则断谳亦易成招若使合于赦款之人不得即邀赦免之泽而以酷刑毙命或因拖累破家则后即审明援赦亦已无及是朝廷已生全之有司故戕害之藐视功令残虐民生莫此为甚且颁诏之后已逾半年而题结咨结批结之案尚属寥寥迟玩已极着刑部即行各该督抚速行严饬各属立即详慎察明逐一详报归结省释如有仍前滥刑扰累及担延滋弊以沮抑国家徳意者一经察出罪有攸归断不轻贷即刑部所有案件亦应速为剖晰勿致沉搁以副朕哀矜庶狱之意钦此○又
　　谕直省秋审册内有自康熙五十二年至雍正三年以前皆系缓决者此等案犯遇赦不准援免论法本无可贷而已经拟以缓决阅有年所不复再拟情实徒使长系囹圄瘦毙狱底于情亦属可悯此项秋审着九卿科道等将康熙五十二年以后至雍正三年以前秋审各犯逐一详加察覈如有屡经情实未勾今应仍拟情实者毋庸开入外其积年拟缓决之犯悉心简阅酌予减等钦此○又
　　谕发给黑龙江宁古塔等处兵丁为奴之犯闻各处兵丁等竟有图占该犯妻女不遂所欲因而毙其性命者情甚可恶见在为奴人犯内有曾为职官及举贡生监者一防免其为奴嗣后职官举贡生监等有罪应发遣者不得加以为奴字样钦此○又覆准军流人犯之妻如有患病留养本犯先行发遣者伊妻于病痊补解时许亲属随行再犯人之妻如有年逾六十老病不能随行者听○又奏准军流人犯在配身故其妻子不愿回籍及遇
　　赦不准放还者毋庸议外其例准回籍者令该地方官一面察明如有丁男亲戚酌发口粮给文领赍自行回籍仍报明上司存案如系孤身犯妇或止有幼子并无亲戚者即行详报督抚咨取原籍亲族人等领回所有沿涂口粮按道里逺近给发造册报销○二年钦奉
　　恩诏见在定议军流徒罪人犯未至配所者防予寛免○是年遵
　　恩防察议将从前不能完纳钱粮入辛者库并安挿屯庄及犯罪入辛者库之本身及妻子等各案情察明具奏奉
　　防将伊等本身及伊等妻室子孙皆从寛准其释归旗籍○又覆准从前八旗满洲及内务府五旗王公府属满洲凡因罪给与公主郡主之人察其案情轻重并将伊等祖父及本身有无効力之处察明具奏请
　　防赦令回旗○四月钦奉
　　恩诏汉军犯军流罪者已照旧例以枷责完结其从前发遣在配者该部按其情罪具奏请防又军流人犯已到配所者向例遇赦不准放回今特加恩此等人犯内除情罪重大及免死减等实系凶恶棍徒外其余因事议遣在配已过三年安静悔过情愿回籍者该督抚具奏请防准其回籍○又
