<!-- { "loadSidebar": true } -->
　　防公主福晋等着于十三日齐集见今天气寒冷嗣后每逢祭日齐集余日不必齐集○又奏准皇太子薨逝行文各省摘冠缨三日军营非各省可比应令军营官弁兵丁素服三日停摘冠缨又奏准上书房侍
　　皇太子读书大臣官员六人咸令成服○又议准十三日辰时
　　皇太子入金棺吉十六日卯时奉移吉金棺照例用枏木内衬采段素段七层发引日束以红织金段三道幨帷咸用秋香色龙段设
　　几筵陈银五供百日内朝夕奠献羮饭肴馔日中奠馔筵朝晡奠献时仪驾全设奉移以前王以下各官咸齐集十六日奉移
　　金棺于田村豫日行启奠礼设仪仗陈冠服几筵前设祭品列馔筵于露台两旁设祭文案于殿东檐下用金银定【以纸爲之后仿此】一万楮钱一万五色楮帛一万馔筵十有五席羊七酒九尊王以下有顶带官员以上公主福晋以下乡君大臣命妇以上咸齐集礼部堂官奉祭文入设檐下西案上是日
　　皇帝亲临祭酒竢上食毕读祝官奉祭文于阈外正中北向跪众皆跪哀暂止读祭文毕举哀祭酒三爵每祭遣官一叩众随行礼举哀毕各退读祭文官奉祭文内监奉冠服送至燎所燎毕各退奉移之日王公等于
　　东华门外闲散宗室觉罗于景山后左翼各官于骑河楼西口右翼各官于景山东栅防汉官于
　　地安门外齐集
　　皇帝亲临视送届时办理丧仪王公大臣内务府銮
　　仪衞工部堂官率校尉等奉移
　　皇太子金棺祭酒三爵每祭一叩
　　金棺由
　　东华门中门出登大轝礼部堂官祭轝祭酒三爵众随行礼
　　灵驾发前列仪驾鞍马二十七匹散马二十三匹驼十有八执事王大臣官员左右翼衞成服之王公随行侍衞班领率
　　皇太子豹尾班枪六仪刀四后随所过门桥遣散秩大臣一人祭酒
　　灵驾所至王以下各官各于齐集处举哀跪迎候过步送年老有疾王大臣及汉官豫往田村
　　殡宫大门外齐集公主福晋以下大臣命妇以上豫于大门内齐集成服妇女于命妇后齐集
　　灵驾至各举哀跪迎王公大小官员咸于
　　殡宫大门外分翼序立执事王大臣奉安
　　金棺设几筵祭酒三爵众随行礼毕各退百日内奠献不齐集成服之王公内有执事人员除服后分爲三班于奠献时入内举哀内府官员防军骁骑人内以五十人爲一班更番入内举哀祭文由翰林院撰拟馔筵尊酒由光禄寺羊只由庆丰司近前馔筵由内管领楮钱次幕等物由工部豫备○又奏准二十三日行初祭礼用金银定楮钱各十有一万画段一万楮帛五千馔筵六十三席羊二十一酒二十五尊
　　皇太子仪驾全设○是日
　　皇帝亲诣致奠亲王以下入八分公以上大学士内大臣于二门外齐集民公侯伯以下有顶带官员以上于大门外齐集近支王等福晋等于
　　殡殿内齐集和硕福晋以下大臣命妇以上于二门内西旁齐集
　　皇帝乗舆由中门入至月台上降舆入殡殿于东旁坐读祝官奉祭文至阈外正中跪读哀暂止众皆跪读毕竢进馔毕进奠几大臣进爵
　　皇帝于坐次祭酒三爵每祭众皆行一叩礼乃彻馔皇帝囘銮读祝官奉祭文送燎所遣官祭酒三爵众随举哀行礼毕各退【大祭及百日致祭皆遣亲王行礼】○是日成服人皆除服剃头
　　皇太子近前侍卫执事人内监等至百日后剃头次日绎祭用金银定楮钱各七千五百馔筵九席羊三酒三尊办理丧仪大臣暨礼工二部内务府光禄寺堂官及内府成服官员男妇齐集二十七日大祭礼与初祭同次日绎祭与前次绎祭同十一月行初周月礼适逢斋戒改期初七日用金银定楮钱各二万五千馔筵十有七席羊七酒七尊设仪驾齐集行礼二三周月皆用金银定一万楮钱一万一千馔筵十有一席羊五酒五尊百日致祭用金银定楮钱各三万楮帛一万馔筵十有九席羊七酒七尊设仪驾照例齐集百日后每日三次奠献周月致祭皆停止冬至歳暮清明中元皆设馔筵十有五席羊五酒五尊清明不焚楮帛进挂楮钱寳花一座中元冬至歳暮用金银定楮钱各一万五千皆不齐集期年致祭礼仪与百日同再
　　皇太子金棺漆饰三十五次照钦天监择吉于本年漆饰二三次竢明春再行漆饰○又奏准十一月初六日行
　　册諡礼
　　命亲王郡王爲正副使于前期一日遣官各一人祗
　　告
　　太庙后殿
　　奉先殿至日銮仪衞陈
　　皇太子仪驾于田村
　　殡宫大门外内府官设
　　册寳案各一于
　　几筵前左右设祀案于左鸿胪寺官设
　　册寳案于
　　太和门阶上正中设采亭于阶下正副使及执事各官咸素服于阶下东旁序立内阁学士奉绢
　　册寳大学士随行升中阶设各案上行一跪三叩礼退立阶下之东礼部堂官引正副使由东阶升诣
　　册寳案前行一跪三叩礼兴正使奉
　　册副使奉
　　寳由中道降阶设采亭内一跪三叩兴校尉舁亭前列黄盖御仗由中道出正副使后随内大臣侍衞于
　　午门内金水桥跪送王以下奉恩将军以上于午门外常朝处跪送侯过随行采亭由
　　长安右门出阜成门民公侯伯以下四品官以上豫往田村
　　殡宫大门外分翼齐集竢采亭至跪迎亭入中门至二门止正副使诣亭前一跪三叩兴奉绢
　　册寳进
　　殿陈设于案诣香案前上香宣
　　册寳官各宣
　　册寳如仪毕正副使行一跪三叩礼由
　　殿西门出次鸿胪寺官引王以下入八分公以上于二门外引民公以下四品官以上于大门外按翼序立太常官引承祭官就拜位上香读祝奠帛三献爵行礼如仪礼成奉祝文绢
　　册寳送燎所焚讫承祭官及众官皆退正副使复命奏
　　册諡礼成次日以
　　册諡
　　端慧皇太子礼成由部颁行各直省并行知朝鲜国王令该国王官员等于文到日素服三日军民人等三日内不嫁娶不作乐其进香之处照例停止○又奏准
　　端慧皇太子百日后应照明悼恭太子止用素羞之礼每月朔望献酒三爵供果实十有二盘防香烛行礼未葬之前每遇四时及周年礼仍照原议办理其朔望致祭请
　　防豫命内大臣散秩大臣数人轮流行礼四时及周年致祭由部奏遣王贝勒承祭○十一月行周月致祭礼
　　皇帝亲临祭酒仪与初祭同陈羊酒馔筵照原议行二三月奠皆承祭官将事○四年期年小祥照百日礼陈设羊酒馔筵楮帛如数陈仪驾众齐集
　　皇帝亲临祭酒仪与初月祭同○五年再期大祥设仪驾陈羊酒馔筵楮帛如数众照例齐集
　　皇帝亲临祭酒咸与期年仪同○六年
　　端慧皇太子忌辰一应祭仪与再期同○七年忌辰亲王以下奉恩将军以上及内府官员咸齐集民公侯伯以下三品官以上一半齐集公主福晋命妇停止齐集余仪与六年同○是年奏准
　　端慧皇太子
　　园寝卜吉于朱华山动土兴工遣工部堂官一人祗告
　　后土
　　司工之神○八年奏准
　　端慧皇太子金棺移送朱华山
　　园寝明年山向不宜安奉请于今年卜吉安葬见在
　　飨殿工程未竣请暂葢
　　芦殿致祭○是年十月忌辰祭仪与七年同○十一月初六日奉移
　　端慧皇太子金棺恭送朱华山安葬先期一日行祖奠礼设仪驾众齐集陈羊酒馔筵楮帛皆如启奠
　　皇帝亲临祭酒仪与期年同至日王以下奉恩将军以上民公侯伯以下有顶带官员以上于大门外齐集公主福晋以下尚书子一品夫人以上于栅阑内齐集竢
　　皇太子金棺过跪举哀金棺升大轝陈仪驾鞍马八匹于前礼部堂官祭轝祭酒三爵乃启行办理丧仪王公大臣礼工二部堂官内务府总管及奏遣往送之王公内大臣侍衞皆随行所过门桥皆礼部官祭酒沿途分爲四程每程豫盖
　　芦殿安奉金棺毕奠馔筵一祭酒三爵送往之王公大臣官员皆随行礼至
　　园寝日在
　　陵寝贝勒公及不直班之大小官员咸于朱华山附近
　　处道右跪迎举哀侯过随行
　　皇太子金棺入暂安
　　芦殿行遣奠礼奠馔筵一祭酒三爵送徃之王公大臣官员及齐集之贝勒公大小官员咸随行礼十一日质明陈太平车于隧道于金棺前行迁奠礼用金银定楮钱各一万楮帛一万馔筵十有五席羊七酒九尊设仪驾齐集行礼如仪届时祭酒三爵奉移金棺升太平车祭酒三爵移太平车由隧道入地劵奉安石床掩闭劵门祭酒三爵众举哀随行礼毕卒哭各退○九年
　　飨殿告竣制造
　　神主遣礼部工部堂官各一人朝服上香行礼由部行文内阁兼书清汉
　　端慧皇太子神位字样刻字塡青均内阁礼部大臣上香行礼塡青毕奉安
　　神主于椟内供于
　　飨殿东庑择吉行题主礼至日豫设
　　神座于
　　飨殿正中设奠案五供香几于座前设
　　主案于香案之东届期礼部堂官启椟恭奉神主于案大学士诣案前行一跪三叩礼兴西向题毕礼部堂官恭奉
　　神主跪安
　　神座行一跪三叩礼退题主毕陈牛一羊二帛一爵三承祭亲王上香奠帛读祝三献行礼如仪礼成内府执事官恭奉
　　皇太子神主安奉寝室四时行大飨礼
　　一
　　皇子丧礼顺治年间定
　　皇子荣亲王薨逝追封荣亲王治丧视亲王加厚卜葬于黄花山园寝歳时祭飨○康熙年间定凡
　　皇子初殇皆备小式朱棺袝葬于荣亲王园寝惟开墓穴平葬不封不树○雍正六年
　　皇八子怀亲王薨是日奏准
　　皇八子薨逝金棺照例用枏木内衬五层漆饰十五次
　　皇帝辍朝三日
　　大内咸素服三日不祭神是日亲王以下奉恩将军以上民公侯伯以下骑都尉品级官员以上公主福晋以下二品夫人以上咸齐集奉移前每日二次供献陈设亲王仪衞至暂安处于祭日陈设仪衞奉移大轝用舁夫八十人由五城选用金棺前陈列仪驾鞍马散马各十有五驼八后随豹尾枪四大刀四每过门桥皆祭酒金棺至东直门外外殡所奉安毕陈设五供祭酒三爵百日内日朝奠肴馔日晡奠馔筵各一初祭用金银定楮钱各七万馔筵三十有一席羊十有九酒十有九尊设仪衞遣官读文致祭祭文由翰林院撰拟次日绎祭用金银定楮钱各二千馔筵五席羊五酒五尊大祭如初祭次日绎祭如前绎祭周月致祭用金银定楮钱各一万馔筵十有五席羊九酒七尊百日致祭与月祭同未葬期年及中元冬至歳暮清明皆与月祭礼同惟清明不焚楮帛设挂楮钱寳花一座百日后停止月祭○十三年十一月
　　谕朕兄皇长子乃
　　皇妣孝敬皇后所生朕弟皇八子素爲
　　皇考所钟爱当日曾以亲王礼殡葬今朕眷念手足之谊均着追封亲王一切应行典礼着宗人府防同礼部察例具奏钦此遵
　　防议准追封亲王諡号由内阁拟字进呈恭候钦定应用纸册由工部制备册文由内阁翰林院撰书封諡日期由钦天监选择届期由部奏遣大臣各一人前往殡处读文致祭祭日设金银定楮钱各一万馔筵十有五席羊九酒七尊宣读
