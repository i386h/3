<!-- { "loadSidebar": true } -->
　　陵寝四时大飨本府官朝服随班行礼
　　一每月朔望
　　陵寝供献府尹朝服赴
　　陵前排班
　　一每年二八月上丁日致祭
　　文庙府尹率各官照例行礼
　　一治赋
　　国初定田赋每亩徴银三钱丁赋每丁徴银一钱五分至二钱不等○顺治八年定山海关外荒地甚多有愿出关垦地者令山海道造册报部分地居住○康熙五年定白旗堡小河西两处地亩令府尹给民耕种照熟地例输赋广宁宁逺两县旷地给民开垦○十七年定奉天府旗民错居清丈难以定限令地方官每年设法清厘许民自首不论多寡随勘随报○十九年奏准奉天地东自抚顺起西至宁逺州老君屯止南自盖平县拦石起北至开原县止共丈出民界内地五万二千七百二十六顷五十亩○又定奉天新来之民在民界安插缘边次第垦种其原在旗界内居民有愿移于民界垦种者有仍愿在旗界内垦种原地者听从其便至民人力不能开垦又复霸占者严察治罪○二十五年定锦州凤凰城等处荒地分拨民丁给牛屯垦与旗丁同○二十六年定奉天旷土甚多令府尹广置官庄多买牛种酌量发遣人足应差使外余尽令其屯种所收米谷依时丰歉照例输纳设立官仓收贮○二十八年议准嗣后民丁不许在旗界内垦种○三十二年定民田改徴米豆每亩二升五合至七升五合不等○三十三年定承徳等州县额徴米以秫黍及黑豆一斗五升折算一斗暂徴一年○五十二年
　　谕州县徴粮之官皆有考成盛京并无考成故每年拖欠嗣后盛京等处徴收米豆官员亦着考成钦此○又定奉天所属州县米豆存贮太多盖藏浩繁仍改为徴银○五十四年议准奉天州县旗民杂处年乆暂免其搬移嗣后卖房者在民界内之旗房令其卖与民丁违者照侵夺例治罪○五十五年定嗣后所勘民界内居住房屋不许卖给旗丁卖买时报明该管官违者严察治罪○又定承徳等州县仍照旧例徴收米豆○又定民丁开垦地亩仍在地方官处具呈转报
　　盛京户部将垦过亩数年终彚册报户部察覈○五十八年定奉天州县官如因公出差委所属吏目典史等监收民赋不得私委子弟书吏及私行借给违者令府尹题叅如府尹徇情不纠事发一并交部议处○雍正元年定奉天存贮米豆甚多仓廒不敷将每年地丁米豆暂于元二两年酌量徴银以作盖仓之费○二年定自四年为始地亩徴米人丁徴银所收银遇有盖仓州县题请动用余解
　　盛京户部充饷竢收贮黑豆需用将完题请照旧徴豆○四年定令府尹会
　　盛京将军户部侍郎同差徃勘丈地亩大臣将十四城界内民田公同委贤能属官勘丈倘有隐匿不清发觉日将勘文官从重治罪○六年定奉天文出新旧民地以五分徴收粟米以五分照三分一亩例徴银所徴银解交
　　盛京户部充饷仍将徴过银米数目造入每年奏销册内具题○八年定自本年为始将奉天所属每户下不拘新旧地亩统以十分计算分为三则以四分为上则三分为中则三分为下则按数徴收○又定辽阳等州县共收岫岩民地三百四十顷八十八亩一分又收凤凰城并附近岫岩民地六百二十二顷二十五亩九分离城遥逺自本年为始全数徴银○十一年定奉天所属州县俸工饩廪祭祀等项在于各属地丁银内存畱支销府属上司衙门俸工在于附近州县地丁银内动支所余地丁及房号杂税仍照例解
　　盛京户部充饷
　　一立学康熙二十八年定奉天满洲防古汉军考取生员令
　　盛京将军副都统等騐马歩射能射者交府丞考试○雍正五年定奉天所属见在满合字号生员一百十有九人其见于府城及承徳界居住者仍隶府学余着询明居址拨归各州县学每遇歳科两试由该学申送府丞考试一案发落按名次补廪补增出贡嗣后满童生考试先令该将军将居址开送府丞以慿拨入州县各学乾隆二年定
　　盛京照
　　京师设学以敎宗室觉罗子弟于见任司官笔帖式内选能繙译者分敎清书于奉天举贡内选有学问者分敎汉书于闲散官以下领催骁骑以上选谙练骑射者分敎马歩射令将军府尹会同本学总管稽察均以五年期满清书骑射敎习分别等第优者清书敎习交部议叙骑射敎习交本旗以应升遇阙即用汉敎习出具考语给咨赴宗人府引
　　见恭
　　钦定觉罗子弟将军府尹考试分等第奏请以盛京
　　陵寝各衙门笔帖式用宗室子弟人数众多应行考
　　试时由将军请
　　防○十五年定奉天生员向由府丞选拔应令会同
　　府尹在公所覆试騐看
　　一奉锦二府属生童均由府丞考试
　　一祠祀天聪三年建
　　先师庙于城东南隅殿三间防门三间庙门一座○
　　康熙元年重修
　　都城隍庙○五年增修学宫并建
　　啓圣祠○三十二年重修
　　啓圣祠三间○四十九年增修
　　大成殿为五间大成门一座啓圣门一座缭垣二百丈○雍正九年建
　　先农坛于徳盛门外东南隅○十一年建
　　社稷坛于天祐门外西南隅前建
　　风云雷雨山川坛









　　钦定大清会典则例卷一百五十五
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百五十六
　　鸿胪寺
　　一奏请
　　陞殿顺治九年定毎月初五十五二十五日为常朝日遇斋戒日期不请
　　陞殿余日由寺具题传知遇雨雪亦由寺具奏请防豫于初三十三二十三等日准各衙门移送应谢恩之王公各官承袭世爵陞迁兼衔加级纪録照旧供职降秩开复革职留任寛免解任各职名及百人具奏请
　　防如不及百人具奏不请
　　陞殿若遇
　　覃恩大典百官皆谢
　　恩各执事者多照三大节仪奏请
　　御中和殿执事各官先行礼五鼓将谢
　　恩官员职名缮清汉疏赍送内阁内阁官奉至殿内豫设黄案上本寺堂官诣
　　乾清门请
　　驾导引唱赞行礼均如仪○乾隆八年奏准嗣后奏
　　请
　　陞殿定于初一初十二十日具奏
　　一紏察顺治初年定三大节暨凡遇
　　庆典文武各官失误朝贺行礼失仪者由寺指名题叅常朝日谢
　　恩由寺委官于
　　午门外收取职名不到者指叅交吏兵二部议处○十四年议准凡遇常朝日各官有实因患病者由礼部劄知本寺如假托偷安由寺题叅○又定外任官员紧急赴任者具朝服本寺官引至
　　午门前行三跪九叩礼其新选外任官限于给凭十日内由寺委官引礼四品以上于
　　午门前五品以下于
　　天安门前辞谢赴任如无故逾期由寺指名题叅一演礼顺治初年定外国朝贡使臣至京由礼部先期知防本寺赴寺演习朝仪届期委官引礼遇庆贺日行礼鸣赞官由右掖门引入序于右翼之末以次行礼其
　　颁赏谢
　　恩均鸣赞序班赞引行礼
　　一朝防赞相礼仪元日冬至次日
　　万寿圣节
　　皇帝率羣臣朝于
　　皇太后宫是日五鼓本寺满堂官二人率鸣赞二人豫
　　至
　　慈宁门次间牖外檐下东西面避立设王公拜位于
　　阶下甬道左右设一二品官拜位于
　　长信门外甬道左右均各按班次引王公鸣赞二人引王以下入八分公以上诣
　　隆宗门外阶下左翼在北右翼在南祗竢引百官鸣赞二人引不入八分公以下公侯伯子男一品二品文武官自
　　长庆门入至
　　长信门外仗南鸣赞序班四人引三品以下文武各官于
　　午门外均按翼东西面北上序立又自
　　永康左门
　　熙和门
　　午门内外分设鸣赞传示百官行礼
　　驾出隆宗门候过引王公等随豹尾班后进
　　永康左门南门
　　皇帝陞阶引右翼王公自
　　长信门内仗南趋过西旁两翼王公均于仪驾后东西面北上序立
　　皇帝就拜位引王公百官各由仗南进就拜位东西
　　上北向立左班鸣赞一人奏跪拜兴
　　皇帝率羣臣行三跪九拜礼兴右班鸣赞一人奏礼
　　成
　　皇帝复位引右翼王公仍立原位引左翼王公于南垣下西上北面序立引百官仍复原班序立候
　　驾过引两翼王公随出均东上北向序立于
　　永康左门之南候
　　驾还宫
　　皇太后圣寿行礼与三大节同恭遇
　　圣寿大庆十年一次宣表设表案于
　　慈寜门左门外东旁西向
　　皇帝率羣臣跪宣表官宣表毕复表于案赞奏行礼
　　均如前仪○恭加上
　　皇太后徽号前期恭上奏书设奏书黄案一于
　　中和殿内正中一于
　　慈宁门阈外正中均南向至日设
　　册宝黄案一于
　　太和殿内
　　御座前正中设
　　册宝龙亭于案左右设黄案一于
　　慈宁门阶下一于门阈外正中均南向设宣读
　　册宝案于门外左门之东壁西向引三品以下官于午门外引王公于丹陛上引一二品官于右翼门外旁垣东西面南上序立
　　册宝龙亭至跪候
　　驾过随行至
　　慈宁宫各就班位行礼仪均与三大节同○恭奉慈舆廵幸遇
　　皇太后圣寿
　　皇帝率王公内大臣侍衞一二品官于行营黄幔城外三品以下官于网城外行礼本寺官赞引与在京礼同○三大节大朝
　　御殿由寺设表案于殿内左楹之南笔砚案于右楹
　　之南东西向是日
　　皇帝率羣臣朝于
　　皇太后宫礼成
　　还宫本寺官引王公暨二品以上官由右翼门入至太和殿前王公班于丹陛上一二品官于丹墀引百官由左右掖门
　　昭德门
　　贞度门入【外国使臣随右班】至丹墀各就班次东西面重行北上序立本寺执事各官赴
　　中和殿行礼毕趋出赞礼鸣赞东西各二人立殿门外第二楹前卿及鸣赞左右各一人序王贝勒于第四楹阶下贝子公于王后鸣赞序班各二人序百官于丹墀均北上东西面立
　　驾陞殿乐止阶下三鸣鞭毕右班鸣赞一人赞排班引礼鸣赞各引王公于丹陛卤簿防前进就椶荐稍后引百官由丹墀卤簿仗前进各就品级山稍后向上立班齐乃赞进引礼鸣赞进前引王等于椶荐上贝子等于椶荐后百官各就品级拜位退至仗内东西面立左班鸣赞赞跪王公百官咸跪赞进表宣表官奉表跪宣毕复表于案退赞王公百官行三跪九叩礼成右班鸣赞赞退班引礼鸣赞二人进前引王公百官退出仗外仍复原班立次引外国使臣行礼每国各为一班均序于右翼班末赞礼鸣赞四人退由左右阶降立于仗内对丹陛左右阶石防版第一柱东西面立赞礼引礼鸣赞引使臣自仗南进至九品品级山拜位行礼如仪礼成鸣鞭
　　驾还宫竢乐止各引王公由
　　太和门午门左右门百官由
　　昭德门贞度门午门左右掖门出○恭遇
　　庆典
　　颁诏设诏案一于殿内左槛之南一于丹陛正中引
　　王公集
　　太和殿丹陛上百官集丹墀内进表行礼一如元日竢礼部堂官受
　　诏降引百官由
　　昭德门贞度门
　　午门端门天安门左右门出至金水桥南东西甬道南北上东西面立赞排班引百官夹
　　御道北面序立赞有
　　制众皆跪宣
　　诏毕赞行三跪九叩礼兴赞退班引退如
　　驾不御殿王公不齐集引百官于
　　午门外两翼序立
　　诏至跪候过随行至
　　天安门外跪听行礼如仪○大燕日
