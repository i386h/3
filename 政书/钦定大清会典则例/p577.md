<!-- { "loadSidebar": true } -->
　　防议准神杆石座每翼作为六行每行列六座皇子神杆列前一行其次亲王郡王贝勒贝子公各按行排列见在左翼亲王七人郡王三人贝勒三人贝子一人公二人应将第七亲王神杆石座列于次行郡王之首余皆按次排列右翼亲王四人郡王六人贝勒二人贝子一人公十有七人人数多寡不齐应将亲王列于前其次郡王贝勒贝子公按一行六座之数通融序列谨绘图黏签进呈
　　御览嗣后遇有应那移神杆宗人府豫期行文礼部注册至年终礼部满堂官会同内务府总管赴
　　堂子敬阅将神杆石座修整一次再见在所有神杆石座原系各王贝勒贝子公本家设立石块大小不一亦不整齐应交工部选其堪用者修饰应用不堪用者别行制造均修饰洁净安设一月朔致祭崇德元年定每月朔亲王以下贝子以上每府委官一人前期斋戒是日诣
　　堂子供献【今自郡王以上供献】
　　一浴
　　佛崇德元年定每年四月初八日
　　大内并每旗王贝勒一人依次往
　　堂子供献【今惟亲王郡王供献】是日
　　大内及各旗佐领军民人等不祈祷不祭神禁屠宰不理刑名○顺治二年定浴
　　佛日赞祀所用朝衣及请
　　佛至
　　堂子用黄舆御仗衣帽于各处领取与春秋致祭同
　　一
　　大内祭
　　神顺治初年定
　　大内每日祭
　　神二次晨以寅卯时晩以未申时均用豕二月朔皆用时果九盘余日皆餻九盘一应造办均由祭
　　神殿司俎官率各执事首领内监率内监司香妇长率司香妇掌防妇碓房妇祗承其事由司掌行祭豕粢盛柴薪及造办祭品一应器皿均照司俎官呈报移文各该处敬谨办进祭
　　神所用安春香每年一次于口外采取移文会计司并
　　内管领○又定祭
　　神殿设司俎官五人【正六品】司俎执事十有八人宰牲十人掌籍三人服役二十人赞祀女官长二人赞祀女官十人【均于上三旗觉罗命妇内选取】司香妇长六人司香妇二十四人掌防妇长三人掌防妇十有六人碓房妇长六人碓房妇三十一人内监首领三人【正八品二人未入流一人】内监二十六人○又定每岁四孟月以牛二马二金十两银百两币十布四十敬献于
　　神豫期具奏交各该处备办及敬献毕付会计司计直办豕以供祭祀○康熙二十年定赞祀女官十有二人岁给官用段二疋纱绫防绢杭细各一疋其长二人加给官用素段一疋均以岁十月于广储司领取○又定
　　皇太子宫每日祭
　　神暨四季敬
　　神皆视
　　大内之半【四十七年停止归于　　大内】○又定
　　皇子分封后该府内安
　　神祭
　　神敬
　　神所用马牛金银段布及一切所用各项陈设祭品均按爵秩奏准移付各该处照例如数给○雍正四年奉
　　防祭
　　神殿执事妇人皆赏给银米遵
　　防议准司香妇长六人各月给银二两米二斛司香妇二十四人掌防妇长三人碓房妇长六人各月给银一两米一斛二斗五升掌防妇十有六人碓房妇三十一人各月给银五钱米一斛银于广储司米于内管领处支领如有增减据司俎官开报咨行○八年奉
　　防嗣后四孟敬
　　神于己午未三时内择定一时具奏○乾隆十六年奉防来年祭
　　神及敬
　　神均定于初四日遵
　　防议准正月祭
　　神选吉日请
　　防如年前立春将祭
　　神日及敬
　　神日一幷具奏如正月立春别选敬
　　神吉日具奏
　　一出师展拜
　　堂子崇德元年
　　太宗文皇帝亲征朝鲜是日恭诣
　　堂子行三跪九拜礼复于
　　堂子外建立八纛致祭行礼毕启行○二年班师恭诣堂子行礼○三年
　　命王贝勒等为大将军出征
　　圣驾亲诣
　　堂子行三跪九拜礼外立八纛行一跪三拜礼○康熙
　　十三年
　　圣祖仁皇帝命王为大将军率领大兵出征是日率出征王及诸王贝勒都统尚书等官出征副都统以上各官诣
　　堂子行三跪九拜礼次于纛前行三跪九拜礼○十四年抚逺大将军王副将军大学士等平定察哈尔大兵凯旋
　　圣祖仁皇帝率大将军暨在京诸王公大臣诣
　　堂子行礼○三十五年
　　圣祖仁皇帝亲率六军征讨厄鲁特噶尔丹率诸王大
　　臣诣
　　堂子行三跪九拜礼礼毕至内门外致礼于
　　旗纛之神毕乃启行○是年
　　圣祖仁皇帝自克勒和朔统军囘銮卤簿大驾全设诣堂子率皇太子诸皇子王公满大臣等行三跪九拜礼
　　○五十七年
　　圣祖仁皇帝命抚逺大将军王西征
　　躬率将士诣
　　堂子行礼拜纛如仪○雍正七年
　　世宗宪皇帝命定边大将军北征
　　躬率将士诣
　　堂子行礼拜纛如仪○乾隆十三年
　　命大学士经畧金川兵部建
　　御营黄龙大纛二八旗防军纛八于
　　堂子内门外之南
　　皇帝率经畧及从征二品大臣王公各官于
　　堂子行礼毕诣纛前行三跪九拜礼○十四年
　　谕
　　堂子之祭乃我朝先代循用通礼所祭之神即
　　天神也
　　列祖膺图御宇既稽古
　　郊禋而燔柴典重举必以时
　　堂子则旧俗相承遇大事及春秋季月上旬必祭天祈报岁首最先展礼定鼎以来恪遵罔怠且不易其名重旧制也考诸经训祭天有郊有类有祈谷祈年礼本不一兵戎国之大事故命遣大将必先有事于
　　堂子正类祭遗意而列纛行礼则祃也我
　　祖宗于行营中或别有征讨不及归告
　　堂子则望祭而列纛行事其诚敬如此朕思出师告遣
　　则凯旋当告至乃
　　天
　　地
　　宗
　　社皆已祝册致防且受成大学而
　　堂子则弗之及祠官疎畧如
　　神贶何祀典攸关彝章宜备着议政王大臣等详悉具
　　议朕亲为裁定载入会典钦此遵
　　防议准凡大兵凯旋致祭于
　　天
　　地
　　太庙
　　奉先殿
　　社稷
　　陵寝如常仪外
　　皇帝展拜于
　　堂子令钦天监择吉届期卤簿大驾全设凯旋将帅大
　　臣等在金水桥文武各官在
　　午门外常朝处王贝勒贝子公大学士都统尚书等一品官在
　　堂子内门外序立礼部堂官奏请
　　皇帝诣
　　堂子行礼不随行礼王以下各官候
　　驾过跪送凯旋将帅皆随行诸王贝勒贝子公大学
　　士都统尚书等一品官竢
　　驾至跪候过随入礼部堂官恭导
　　皇帝进
　　堂子就拜位凯旋将帅大臣等皆依次序立鸣赞官奏
　　跪拜兴
　　皇帝行三跪九拜礼凯旋将帅等均随行礼毕奏礼
　　成礼部堂官恭导
　　皇帝出至内门外乘舆
　　还宫【详见礼部军礼则例】
　　一祭
　　羣神之礼雍正元年奉
　　防以西苑紫光阁北前后殿改建为时应宫前殿奉
　　四海
　　四渎龙神后殿中奉
　　顺天佑畿时应龙神两旁左右奉十有七省龙神设住持道士以供香火每月六月十三日新正前后九日
　　万寿圣节前后三日皆启建道场○四年奏准建内城隍庙于
　　紫禁城内西北隅以奉
　　紫禁城城隍之神每岁
　　万寿圣节及季秋与
　　都城隍庙同日致祭祭品同遣内务府总管行礼○五年迁直省
　　龙神位奉于各省增修后殿以奉
　　八方龙神○六年
　　谕朕惟风雨时若百物繁昌皆由敬诚感格
　　天心用能福佑下民时和岁稔而司天号令长养阜成风神之贶厥功允懋频年以来朕虔祝龙神有祈必应其福庇苍生者歴有明验因思风神巽顺和煦茂时育物亦宜特隆祀典以答洪庥考之周礼大宗伯以槱燎祀风师虞书禋于六宗刘歆郑康成注咸谓六宗之内风神师其一也歴代各置坛兆至宋祥符间曾立风伯庙近代及本朝皆列
　　南郊四配之中典礼具备今欲于都城和会之地特建庙宇因时祷祝以展朕为民祈福之诚应如何考据礼仪相度营建之处着礼工二部会同内务府详议具奏钦此遵
　　防议准
　　风师为箕星经传考据既有明文箕星为苍龙之第七宿位在东北致祭方向自宜就其星位于都城内东北和会之地建立庙宇其庙宇规制仿
　　时应宫式营建其风神封号并庙名匾额交与内阁撰拟字様进呈
　　御览恭候
　　钦定刋刻神牌制造匾额竢庙成之日令钦天监选择吉日敬谨供奉悬挂礼部于都城道士内遴选住持其每年立春后丑日致祭以及朔望祭品每日香镫交内务府备办○是年
　　钦定风神封号曰应时显佑风伯之神庙曰宣仁庙○
　　七年
　　谕朕惟云雨风雷之神代天司令俾百昌万宝普含膏泽以锡福于烝民厥功并懋朕躬承
　　天眷恪修祀典为四海苍黎仰祈嘉佑已经特建庙宇崇祀龙神风伯而云师雷师尚阙专祠尝考虞书禋于六宗之文汉人以乾坤六子释六宗震雷巽风咸列禋祀而易曰雷以动之风以散之则风雷之发生万物功实相等礼记曰天降时雨山川出云周礼亦以五云辨年岁是云与雨皆运行造化同昭天祀者也前代及本朝
　　南郊大祀云雨风雷皆列从坛之次式隆配飨典礼亦既备矣迩年以来云物兆祥雷行应候茂育庶汇宣布阳和庇国佑民之德灵应显然今欲特建庙宇防奉云师雷师之神因时祷祀敬迓洪庥以展朕为民祈祷之意其考据礼仪相度营建之处着礼工二部详议具奏钦此遵
　　防议准大明集礼既称雷雨在西风云在东今雷师庙宇应建于西方雷师照古制于立夏后申日致祭惟云师古无专祀日期应依明会典合祭之期每岁于秋分后三日致祭其庙宇规制悉仿
　　宣仁庙式建造其封号并庙名匾额字様交与内阁撰拟进
　　呈
　　御览恭候
　　钦定刋刻神牌制造匾额竢庙成之日钦天监选择吉日敬谨供奉神像安设神牌悬挂匾额于都城道士内遴选住持云师庙于每岁秋分后三日致祭雷师庙于每岁立夏后申日致祭并朔望祭品每日香烛一如
　　宣仁庙祀风神礼○是年
　　钦定云师封号曰顺时普防云师之神庙曰凝和庙雷师封号曰资生发育雷师之神庙曰昭显庙○九
　　年奏准建庙于
　　皇城西安门内以奉
　　皇城城隍之神岁祭之期及祭品遣官均与内城隍庙同○是年
　　钦定皇城城隍庙曰永佑庙







　　钦定大淸防典则例卷一百六十一
<史部,政书类,通制之属,钦定大清会典则例>
　　钦定四库全书
　　钦定大淸会典则例卷一百六十二
　　内务府掌仪司二
　　一朝会设乐顺治初年定每年元日
　　干淸宫檐下陈设中和韶乐
　　干淸门内后檐下陈设丹陛大乐并元宵令节设乐均奏交
　　干淸宫总管内监率本司首领内监陈设用教坊司领乐官妻四人领教坊女乐于
　　宫门内排立奏乐○八年奉
　　防停止教坊女乐入宫承应更用内监
　　一赐茶康熙十六年奏准议政处所需淸茶以内管领下服役人六名承直○十七年奉
　　防内阁及太和门内大臣侍卫等皆着给淸茶遵防奏准以内管领下服役人承直内阁六名
　　太和门十有二名每月一次于广储司领茶日用芽茶四两○雍正七年定各处承直淸茶人役议政处裁三名内阁裁一名
　　太和门裁三名○乾隆六年奉
