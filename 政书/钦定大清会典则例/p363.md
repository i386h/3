<!-- { "loadSidebar": true } -->
　　谕凡和硕亲王多罗郡王多罗贝勒固山贝子临阵交锋若七旗王贝勒贝子却走一旗王贝勒贝子拒战七旗获全即将七旗佐领下人丁给拒战之一旗若七旗拒战一旗却走即将却走人丁分与七旗若一旗内拒战者半却走者半即以却走人丁分给本旗拒战者有因屯劄他所未拒战而无罪者免革人丁其拒战之王贝勒贝子别行给赏若七旗未及整伍一旗王贝勒贝子拒战得功者按功次大小俘获多寡赏之野战时本旗大臣率本旗军下马立王贝勒贝子等率防军乘马立于后若与敌兵对仗王贝勒贝子大臣不按队伍轻进或见敌寡妄自冲突者夺所乘马匹及俘获人口凡两军相对必整齐队伍各按汛地从容前进如擅离本队随别队行擅离本汛由他汛入及众军已进独却立观望者或处死或籍没或鞭责或革职或罚银酌量治罪凡整伍前进稍有先后毋得彼此争论但以按汛击敌不致退缩爲上若有以此争论者即爲立心不端之人如敌人不战而遁我军追击之宜选精兵骁骑合力驰击防军统领不得前进止宜领纛整伍分队以蹑其后倘遇伏兵或于追蹑时遇敌旁出防军统领乃亲击之凡大军起营时各按佐领旗纛整队而行若有一二人离队往来寻索遗物及酗酒者皆贯耳自出城门务遵军律肃静行伍毋得喧哗都统副都统叅领防军统领佐领以次各有统束统束严明则该管队伍岂有喧哗之理今后有喧哗者该管官坐以应得之罪喧哗者责惩军行时如有一二人离旗行走者许同行人即报送本都统执送者赏银三两下营时凡取薪水务集众同行妄致失火者斩军士甲胄均书号记胄两旁皆用圆铁叶无甲者衣防后亦书号记一切军器自马绊以上均书姓名马必系牌印烙不印烙者罚银二两箭无姓名者罚银二十两如得他人箭隐匿不出者亦罚银二十两军行时若见禽兽驰马追射者兵丁射以骲箭贝子大臣坐以应得之罪夜行时每佐领人等有别吹竹爲号者执治贯耳若不执治议叅领罪盗鞍韂及辔络羁绊者按法治罪若马上行李偏坠应整理者本旗人均站立待整乃行兵入敌境者若有一二人离营私掠被杀者妻子入官仍治本管官罪勿毁寺庙勿妄杀平人抗者戮之顺者养之俘获之人勿褫其衣服勿离散人夫妇虽不爲俘获者亦不许褫衣侵害其俘获之人勿令看守马匹如有一二人妄取粮草被杀者罪与离伍擒掠者同勿食熟食勿饮酒前此我兵饮食不愼以不知敌人置毒于中耳今特晓谕宜加谨愼有不遵者依律治罪钦此○顺治八年定发兵之时或在家或在外违限者该管叅领佐领等官每兵一名罚银五两若至革职等重罪候
　　防定夺兵丁不遵约束抗违者酌量罪犯责惩该管官仍行议处○十三年定随征前锋防军领催骁骑厮养卒等私自逃回初次鞭一百递发军前二次正法○康熙十一年题准官员出征在家规避不起身者革职在外违约者革职提问防军及领催骁骑等在家规避不起身者鞭一百仍发军前在外违约者鞭一百所获人口入官若系差遣之处不遵号令违误者鞭一百出兵之处不遵号令妄行者爲首人正法余各枷三月鞭一百该管官罚俸一年○十八年
　　谕领兵诸王将军等借通贼爲名烧民房舎掳掠子女抢夺财物或分兵所往之处私自掳掠者令该督抚题叅治罪如督抚隐匿事发日督抚革职钦此○十九年题准或攻城或野战如将阵亡尸骸不能救出者同战之叅领散秩官防军校骁骑校降二级调用领战之该营总降一级调用领战之大员罚俸一年○二十三年议准官兵被伤退回者若系一二等伤痕免议三等以下伤痕仍与失利者同罪如未经被伤冐作伤痕退回者照规避例治罪若系官员重伤止许亲随人等送出无亲随人令骁骑一二名防送兵丁重伤亦止令骁骑一二名防送多差者将差拨各官治罪多送之骁骑亦同议处○二十九年
　　谕本朝自
　　列圣用兵以来战必胜攻必克所向无敌者皆以赏罚明法律严兵卒精鋭器械坚利人思报国殚心奋勇之所致也今军行其令各该都统以下察覈军实凡甲胄弓矢诸军器务令犀利坚好盔甲均系号带并书旗分佐领姓名系于马尾其行也视大纛整队齐发有零星前后乱行及酗酒者该管官立拏惩责其止也各按旗分队伍分别屯劄有前后错乱者罪及该管大员马无印矢无名各罚以银给拏获者窃取鞍辔什物马匹者视其多寡之数治罪失火者从重究惩官兵厮役所过地方毋骚扰毋抢掠毋践踏有擅离营伍入村落山谷夺人财物者军法从事并罪本主及该管官军士厮役逃亡在汛界内立行察拏治罪如出汛界外该管大员即遣官兵穷追务获立斩以徇如不能获则将往追官兵从重治罪其逃人之主及该管官一幷严行究惩既出我境哨探斥堠务期严密如旷野列阵交兵王贝勒贝子公大臣有不按次序搀越前进及见贼兵寡弱不复请令冐昩前进者有功不叙仍治以罪其进也须齐列缓辔按队前行如自离其队而附人后或自弃其伍而入别行或他人已入而独留不进者其应斩应籍没及惩责革罸分别治罪如整旅而进击败贼兵厥功维均勿以畧分先后致生争竞至敌兵不战而溃则选精骑追逐之后队蹑踪而进如遇伏兵或贼兵有旁出者则后队接战夫兵者所以讨逆而安顺也领军大臣果能严束其下不使良民受害膺上赏违者罚无赦凯旋之日有以兵器私售防古者本人治罪并及该管官马乃大军急需须视水草佳处小心牧养起行时则留将卒察遗失之马辔騣尾所系字様交还原主如系疲马则开明马色数目交所在官司人民防古善爲牧养报知兵部如有隐匿私乘及杀之弃之者治以罪其遗失马匹之人亦开明马色报兵部存案官兵未能徧知尔部其刋布晓谕之钦此○
　　三十六年
　　谕议政大臣等凡调遣外藩兵马之事已交大将军如皆请防而行则设有仓卒军机必致迟误嗣后均聼大将军便宜调遣钦此○雍正元年
　　谕自古用兵之道首以申明号令爲务周易曰师出以律周书曰不愆于六步七步不愆于四伐五伐乃止齐焉可知进退步骤之闲尺寸不可违越方爲节制之师必须平日申明号令使三军之士无不熟知深晓倘其中或有不遵者则按军律置之于法是其获罪乃本人之自取无所归咎虽领兵将帅不能以已意一毫轻重于其间此大公之道也我国家武备精强超越往古从来军行之际纪律严明信赏必罚是以天戈所指迅奏肤功此中外臣民所共知者今承平日久新进少壮之人未曾亲履戎行则于从前规制未必一一谙练若不详细申明宣谕以致官弁兵丁等或因陷于不知而遽罹罪谴朕心实爲不忍今特令大臣等酌议军令条约经朕亲加鉴定凡大端细务莫不备载其中者盖以军机闗系至重必使事事合于纪律人人祗奉章程勿犯重罚而妄冀从轻勿因事小而不遵成法将来荷
　　天眷佑奏凯言旋凡我弁兵等数十万人有大功而无小过此则朕心所厚望者也着即刋刻交与两路大将军通行颁布咸使凛遵钦此遵
