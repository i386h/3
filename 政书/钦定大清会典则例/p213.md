<!-- { "loadSidebar": true } -->
　　赐衍圣公国子监祭酒以下与顺治九年同各氏后裔送监读书者十有五人国子监乡试广中额八名○雍正二年
　　谕帝王视学大典所以尊师重道为教化之本朕览史册所载多称幸学近日奏章仪注相沿未改此臣下尊君之辞朕心有所未安今释奠伊迩朕将亲诣行礼以后奏章仪注称幸非宜应改为诣学钦此　又
　　谕礼部朕于三月内举行视学释奠大典衍圣公例应陪祀闻孔传铎有疾且值守制之初可令伊子弟一人来京代伊行礼钦此遵
　　防行文衍圣公将候袭适长孙并伊子弟列名奏请奉防代衍圣公本应令伊适长孙行礼但年尚幼令伊等酌量一人乃以次子候袭五经博士孔继溥代行礼续由部奏请服色仍照本身品级坐次在一品官之末奉
　　防既代衍圣公行礼仍令在原班坐○是年
　　世宗宪皇帝诣学典礼与康熙八年同
　　赐衍圣公国子监祭酒以下皆如康熙八年其在京进
　　士举人与观礼者与贡监生同
　　赐白金各氏后裔送监读书者十有五人广国子监乡
　　试中额十有八名○乾隆二年
　　谕
　　先师孔子圣集大成教垂万世我
　　皇祖圣祖仁皇帝
　　皇考世宗宪皇帝
　　亲诣辟雍登堂释奠儒臣进讲经书诸生圜桥观听雍雍济济典至盛也朕祗承丕绪向慕心殷国学
　　文庙特命易盖黄瓦以展崇敬竢工程告竣之日朕躬诣释奠用昭重道隆
　　师作人造士至意钦此○是年奏准闵氏冉氏言氏卜氏颛孙氏端木氏世袭五经博士均照五氏之例行取陪祀并取闵冉等氏各二人赴京观礼○三年
　　皇帝视学典礼与雍正二年同重颁
　　勅谕一道四配十二哲后裔暨元圣周公裔东野氏来京观礼者三十一人均送监读书广国子监乡试中额十有八名○是年召
　　见衍圣公暨五经博士各氏后裔等十有八人奉谕尔等皆圣贤后裔因朕视学来京特行召见尔等既为圣贤之后即当心圣贤之心凡学圣贤者非徒读其书而已必当躬行实践事事求其无愧方为不负所学况身为圣贤子孙尤与凡人不同不能实加体验徒骛读书之名实与祖德家风不能无忝尔等务湏勤思勉励克绍先传以副朕谆切期望之意钦此
　　赐衍圣公国子监祭酒以下与雍正二年同加赐衍圣公
　　御制乐善堂文集徽墨二匣貂四至圣后裔五人各
　　貂三五经博士各貂二文集徽墨同
　　一阙里讲学康熙二十三年定宣讲经书以圣裔贤裔充进讲官以大学士充宣
　　勅官经书讲章由翰林院撰拟均先期奏请
　　钦定前期一日恭设
　　勅谕于大成门东诗礼堂内东旁案上设讲案于堂
　　西檐下陈经书讲章于案至日
　　圣祖仁皇帝致祭
　　先师孔子礼毕乃
　　御诗礼堂进讲讲毕宣
　　勅
　　勅曰至圣之道与日月并行与天地同运万世帝王咸所师法下逮公卿士庶罔不率由尔等逺承圣泽世守家法务期型仁讲义履中蹈和存忠恕以立心敦孝弟以修行斯湏勿去以奉先训以称朕怀尔等其祗遵毋替宣讫谢
　　恩毕
　　驾还行宫各退○是年
　　赐衍圣公蟒衣狐裘貂裘各一袭表里各五端知曲阜县事及五经博士各氏后裔进士举人贡监生生员各银币有差○乾隆十三年
　　车驾东巡致祭
　　先师孔子
　　御诗礼堂讲学典礼与康熙二十三年同○是年奏
　　准设
　　御案于诗礼堂
　　御座南陈讲章正本于
　　御案○又奏准东野氏闵氏冉氏言氏卜氏端木氏各后裔照孔顔曾孟仲五氏之例同赴讲堂听讲○是年
　　赐衍圣公蟒衣狐裘貂裘各一袭表里各五端御制乐善堂文集
　　御制日知荟説十三经二十一史明史唐宋文醇各一部曲阜县知县五经博士各采币一端衣一袭
　　御制日知荟説朱子全书各一部各氏后裔在仕籍者及进士举人各采币一端衣一袭贡监生员衣一袭○是年
　　谕
　　先师修道立教天下万世服习
　　圣训咸有以自善其身况为子孙者乎卿以宗裔奉祠绍封列爵既优崇矣当思渊源何自夙夜敬勉亲师向学以植始基慎言谨行以培德器循循诗礼之教异日卓然有所成就允孚令望表率族党俾当世知
　　圣人之后能守家传而勿替非徒章服之荣己也岂不休哉其祗遵罔斁钦此○又
　　谕朕东廵至曲阜敬礼
　　先师躬诣讲堂覩宗庙百官之盛衍圣公既优加赏赉其余圣贤后裔应一体加恩凡孔氏及十二氏子孙官员着加一级进士举人各赏银十两贡监生员各五两俾共沐荣恩钜典钦此○又
　　谕朕躬诣阙里释奠
　　庙堂车服礼器用慰仰止之思念鲁国诸生素传礼教应加恩黉序广励人材山东通省入学额数着加恩增广一次府学大学增取三名中学二名小学一名以广
　　圣泽以光文治钦此○又
　　谕朕此次东巡加恩士类已令增广入学名数复念十三氏子孙逺承世绪济济胶序其中当有文学可观读书立品之彦宜加甄防以广恩施其令该学政考验其文行兼优者数人咨送礼部贡入成均示鼓励焉钦此







　　钦定大清防典则例卷五十九
　　钦定四库全书
　　钦定大清会典则例卷六十
　　礼部
　　仪制清吏司
　　巡幸
　　一
　　巡幸顺治八年定
　　圣驾巡幸别造
　　香宝携行六部都察院銮仪卫等衙门官
　　行幸扈从各由礼部别铸一印加
　　行在二字携用其
　　特遣侍衞等均用銮仪卫印○又定
　　銮驾啓行卤簿乐器照常陈设内大臣侍衞等均于驾后分队随行毎队马首排齐前后相距丈许各队伍毋许越次遇狭隘处候前队过毕后队方行不得溷争若奉
　　防传后队侍衞等官由两旁进退不许冲入仪仗侍衞等官从人均在后队随行若侍衞等官易马至后队易毕驰入本队○又定
　　巡幸时王贝勒遇
　　乘舆即令执事回避候
　　驾过乘马随行扈从王贝勒随从人员各照定数于大清门外齐集候
　　驾出王等在旁稍后随行王等各随防衞三人按该王等左右翼随行其余防衞各依旗分次序排列于
　　驾后随行王贝勒若赴
　　御前止许亲身从旁入
　　召问则勒马稍后欠身恭对如易马至随从人员处
　　易毕随行或赴
　　驻跸所于三十余丈外下马○又定扈从大臣官员
　　候
　　驾过并王贝勒防衞过毕按各旗次序随行若召问时从旁入勒马稍后欠身恭对赴
　　驻跸所于六十余丈外下马○又定
　　乘舆行幸随
　　驾及不随
　　驾诸王贝勒咸盛服于
　　太和门齐集候
　　驾出宫于金水桥两旁序立
　　驾至跪候
　　驾过随行其不随
　　驾贝子以下文武各官及随
　　驾都统咸盛服于
　　午门外常朝处两旁序立
　　驾出
　　午门皆跪候
　　驾过扈从之都统随行不随
　　驾王以下都统以上送
　　驾候
　　防乃退随
　　驾防军统领副都统叅领等各率本旗官兵于驾出之门外排列跪候
　　驾过各照旗按队随行
　　回銮至
　　京城日在京诸王贝勒咸朝服于
　　午门外两旁序立贝子以下文武各官咸朝服于午门外常朝处两旁序立
　　驾入
　　端门王以下各官皆跪候
　　驾过王贝勒贝子公等随进
　　午门
　　驾还宫皆退○又定
　　行幸处外藩王公等来朝如设燕大臣会集鸣赞官赞礼不设燕则大臣不集行礼时不赞
　　命坐行一叩礼按品序坐○又定
　　乘舆经过地方文官知县以上武官守备以上在百里内者咸朝服于道右百歩外跪迎送百里外者免其迎送
　　驻跸处地方官不许进献违者治罪○又定
　　行幸时内外官员迎送
　　圣驾均由礼部具题请
　　防○康熙十年题准
　　圣驾巡幸官员迎送由鸿胪寺具题○十四年题准
　　恭迎
　　乘舆百里内官员一次不到者罚俸一年二次降二
　　级调用○二十三年
　　圣祖仁皇帝东巡前期颁
　　诏天下凡经过地方各有加
　　恩亲王以下觉罗宗室内大臣侍衞内务府武备院上驷院銮仪衞各官及各旗防军统领前锋统领等官均由
　　钦命扈从其各衙门扈从官内阁满汉大学士各一人满学士一人汉军侍读学士一人满侍读一人满中书九人汉中书二人翰林院掌院学士二人侍读学士满汉各一人詹事府满詹事一人起居注馆满主事一人吏部满尚书一人郎中二人戸部满郎中一人员外郎二人礼部满尚书一人满郎中二人员外郎二人兵部满郎中二人员外郎二人主事一人刑部满郎中一人员外郎一人工部满尚书一人满郎中一人员外郎四人主事二人都察院满左都御史一人御史二人吏工二科满给事中二人太常寺满卿一人汉寺丞一人满典簿一人读祝官二人赞礼郎六人光禄寺满少卿一人满署丞二人太仆寺满少卿一人鸿胪寺卿满汉各一人满少卿一人鸣赞四人国子监满祭酒一人汉助教一人钦天监满监正一人灵台郎一人汉五官正一人博士一人太医院御医二人吏目三人各衙门笔帖式及各执事人员均豫行委出按次随行
　　驾发京师日卤簿大驾照常陈设随从不随从王以下文武各官各跪送随行如常仪所过地方鸿胪寺官先期传知百里以内地方官率本地乡绅士民迎于十里之外本地镇守满汉官军整队伍亦于十里外恭迎
　　驾至跪迎跪送均如常仪至山东泰安州
　　躬祭
　　岱岳渡黄河遣官祭
　　河神至江南江寜府
　　亲祭
　　明太祖陵
　　谕江南督抚江南风俗奢华务令洁己爱民敦本尚实
　　勒碑于江寜苏州安庆三府
　　回銮至山东
　　躬诣阙里
　　亲制祝文致祭
　　先师孔子讲书于诗礼堂遣亲王致祭
　　元圣周公
　　驾还京师不随从王以下文武各官朝服跪迎如常仪
　　○二十八年
　　圣祖仁皇帝南巡
　　谕朕阅视河工巡省地方恐有司劳烦百姓着行令督抚严饬地方官所过道涂停止修治钦此又
　　命部院本章仍日送内阁内阁彚齐三日一次驿送行在办理至山东
　　躬率文武诸臣望祭
　　岱宗蠲山东二十九年正赋入江南境
　　阅视河工至浙江会稽山
　　躬祭
　　禹陵至江寜府
　　躬诣
　　明太祖陵致祭
　　回銮至淮安府
　　阅视髙家堰一带隄岸
　　指授河臣方畧
　　驾还京师○三十八年
　　圣祖仁皇帝南巡前期
　　谕朕抚驭寰区四方无事独淮黄两河为患屡遣大臣督理竟无成功今诸臣请朕亲临指示因命择吉南行亲加详勘至于吴越襟带江湖亦为省耕励俗凡来徃所需诸物皆由京师备办即沿涂日用亦令各该衙门照时价采买并无纎毫扰民倘官吏有私行取者察出即以军法从事其扈从官员随行仆从横生事端一并从重治罪所经地方百姓不必回避照常贸易耕耘行令该督抚示谕各府州县钦此
　　驾发京师奉
　　仁宪皇太后由水路行至清河
　　御舟前进
　　临阅髙家堰归仁堤等隄防毕回至清口迎
　　仁宪皇太后舟渡河复
　　临视隄防
　　命截留漕粮二十万石于被水地方减直发粜至苏州
　　府
