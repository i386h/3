<!-- { "loadSidebar": true } -->
　　一直省兵丁军器顺治四年议准铁盔每顶工料银一两五钱铁甲每副工料银三两三钱○七年议准棉甲每副工料银二两弓每张银一两箭每枝银四分腰刀每把银九钱二分鸟枪每杆银一两三钱长枪每杆银一钱○十年议准各省军器或遇阙额或新增该督抚照兵部经制额数具题由部覈准成造仍将动支钱粮奏请开销○康熙十七年题准直省兵丁铁盔甲每副减定银三两七钱○雍正七年议准各省如遇裁兵所遗盔甲器械数目于年终汇册送部○十三年覆准豫省各营补制阙额棉盔甲鸟枪及马兵花铁盔甲动用存公银照数改造工竣造册送部覈销至各营罗锅帐房等项见今并无用处若备造存贮日久易于朽壊应竢用时报部补制并将堪用之防刀藤牌旗帜盔甲鸟枪小旗等项数目造具清册送部察覈○乾隆十六年奏准各省军器武备攸闗向来增造拆修并未定有章程一应报销往往同一器械彼此价直多寡悬殊部内惟据旧案覈销而各省又因未定成规并不遵照覈减旧案造报以致往返駮诘案牍纷繁遵循无据应令各督抚照城垣衙署之例将一应军器军装什物等项按照各营情形分别轻重大小物料匠工确访该处价直据实覈定造册送部会同九卿定议颁发各省遵行
　　一铸礮
　　国初遣官监造大礮定名号为
　　神威大将军○康熙十四年铸造大礮八十位各长七尺三寸口径四寸九分膛口径二寸七分底径六寸七分铁弹重三斤用火药一斤八两礮车全【车见杂料则例】○十五年铸造五十二位
　　钦定名号为
　　神威无敌大将军内重二千二百七十四斤铜礮八各长七尺七寸口径一尺膛口三寸七分底径一尺二寸铁弹重八斤用火药四斤重一千六百十有三斤铜礮二十四位各长七尺六寸口径八寸五分膛口三寸三分底径尺一寸铁弹重六斤用火药三斤木瓖大礮二十位各重八百十有七斤制同上礮车均全○十九年造鋄金龙礮八位各长五尺七寸重二百五十斤至三百斤铅子重十有三两至十有四两○二十年造铜礮二百四十位
　　钦定名号为
　　神威将军各重三百九十斤长六尺六寸火门后径五寸七分口径三寸二分合膛铅子重十有八两用火药八两中的至一百弓用火药九两中的至百五十弓口篐之上立星表与甲乙线相等礮车全○二十四年造铁心铜礮八十五位各长五尺二寸重百斤至百二十斤铅子重四两五钱至五两铁奇礮一位长五尺六寸重三十三斤铅子重二两五钱○二十五年造鋄金龙礮一位长四尺五寸重八斤铅子重五两二钱○二十六年铸礮五位
　　钦定名号为
　　威逺将军【即冲天礮】各长二尺一寸重二百八十五斤至三百三十斤生铁弹重二三十斤大如瓜中虚仰穴两耳铁环其法先置火药于铁弹内次用螺蛳转木缠火药撚裹以朝鲜贡纸挿入竹筩入于弹内下留药撚一二寸以达火药上留药撚六七寸于弹外余空处亦塞满火药以铁片葢穴口外用蜡封固于小膛底下火药间以木马加土寸许乃安铁弹于大膛又加潮土数寸以隔火【如放二百歩至二百五十歩用药一斤三百歩増二两如放二三里用药三斤】火门施烘药次以礮尺髙低度数定放之逺近其逺在礮尺四十五度本度上下若干即减远若干临时施放先防弹口火药撚再速防火门烘药○二十八年造大礮六十一位
　　钦定名号为
　　武成永固大将军重自三千六七百斤至六七千斤长自九尺七寸五分至一丈二尺膛口自三寸八分至四寸九分用铁弹自十斤至二十斤火药自五斤至十斤铁轴礮车均全又改造木瓖礮八十位
　　钦定名号为
　　神功将军各重千斤长七尺一寸膛口二寸七分用铁弹三斤八两火药一斤十二两礮车全○二十九年造铁子母礮二百有二位各长五尺五寸重八十斤至百斤铅子重四两至六两铜冲天礮八位各长二尺三寸重五百六十斤生铁弹重三十斤○三十四年造铜礮四十八位
　　钦定名号为
　　制胜将军内四十六位各重五百斤长五尺一寸膛口二寸四分用铁弹三斤火药一斤八两重三百六十斤者二各长五尺用铁弹二斤火药一斤○五十七年造
　　威逺将军铜礮十位各长三尺一寸重一百七十余斤铅子重十有九两○五十八年造
　　威逺将军铜礮十有六位各长三尺重一百四十斤铅子重十有五两○六十年造铁子母礮六位各长五尺重百斤铅子重五两铁虎尾礮二位各长三尺重二十七斤铅子重二两○雍正五年造
　　威逺将军铁礮十位各长一尺七寸七分重四十五斤铅子重二十八两用火药十有四两鋄金子母铁礮十有七位重四十八斤者六各长五尺二寸铅子重四两用火药二两重四十斤者一长五尺五寸铅子重二两六钱用火药一两三钱重三十六斤者十各长五尺五分铅子重二两五六钱用火药一两三钱鋄银子母铁礮重四十八斤者十重三十六斤者四子母铁礮三位重四十八斤者一重三十六斤者二尺寸铅药均与鋄金铁礮同
　　一火药顺治初年定八旗试演枪礮及
　　盛京各驻防等处每嵗操演需用火药硫黄于西什库支取硝令直隶山东山西河南四省办觧部委官监制存贮荡氛厂取用时赴厂给发完日酌量造备○又定内务府取用硝黄于西什库支给药线及催药部发工料造给○又定内务府取用鸟枪铅子喷砂照来文给发工料造给○康熙三十一年题准八旗试演枪礮火药移濯灵厂收贮取用○又题准濯灵厂每嵗造演放火药二十余万斤烘药二三千斤外备贮军需火药三十万斤烘药四千斤如逄运用之年随时补造足额简委司官一人经理豫领钱粮督匠办造○雍正二年奏准军需火药存贮已过十年者许改作演放火药陆续取用其额贮之数即行补造○三年奉
　　防特命大臣管理火药事务覈定价直军需火药每斤工料银二分六厘演放火药每斤银一分八厘烘药均每斤银一钱五分○十年奏准直隶山东山西河南每省每次取硝各十有五万斤觧部应用直隶山东河南题销工运价直每斤银二分五厘至二分八九厘不等山西一省每斤题销银五分六厘较之三省价直悬殊缘山路﨑岖雇驘防运不能照直隶等省覈给且所觧之硝成色亦不及三省应将山西例觧之硝停其办运令直隶山东河南各増办五万斤觧部应用○十二年奉
　　防八旗操演营兵等演放鸟枪所需铅子均不拾囘徒然抛弃外省兵丁演放铅子既有拾囘之例京城所放铅子作何拾取之处着八旗并操演营火器营大臣等防议具奏钦此遵
　　防议准嗣后
　　京城兵等演放鸟枪之铅子各旗委官兵用心拾取务将实得数目注册收贮竢嵗终各营将每月由部领囘铅子数目并各营各旗每月拾囘数目合算分数汇奏交纳工部倘有不肖兵丁茍且塞责拾取无防或希图较多私行増买等情察出将该管官题叅○乾隆七年奏准每逄碾造军需火药完日奏请
　　钦防大臣验看如果合式准其贮库备用○十八年奏准自十四年办造演放火药三十万斤又于本年换出贮久军需火药三十万斤作为演放火药并旧存演放火药四十一万一千四百四十八斤十三两有奇共火药一百一万一千四百四十八斤十三两有奇每嵗春秋二季给发
　　盛京绥逺城右卫热河及健鋭营八旗操演枪礮共发过演放火药一百万一千七百六十六斤十五两有奇仅存九千六百八十一斤十四两有奇向例库贮演放火药除足支本年应用外多贮三四十万斤今因碾造军需火药未得办造所存无防应制造演放火药四十五万斤烘药六千斤以备应用计火药每万斤用硝八千斤硫黄一千五斤十两广胶六斤四两烘药每百斤用硝八十三斤十两八钱硫黄十有四斤七两五钱均移西什库照数给发仍委官监称广胶行文户部支领部给工价银四千五十两钱四千五十串
　　一存贮火器顺治初年定八旗礮厂镶黄正白镶白正蓝四旗各三十五间均在镶黄旗教塲空地正黄正红二旗各三十间均在徳胜门内镶红镶蓝二旗各二十三间均在阜成门内八旗火药厂镶黄正黄二旗十有二门在安民厂余六旗二十间在
　　天坛后各厂皆拨八旗官兵看守【今裁各厂亦废】安民厂在西直门内之北收贮礮位【今尚贮废礮】濯灵厂在右安门内收贮火药烘药铅子盔甲厂在崇文门内之东【今贮废礮】縧儿胡同安定门收贮礮位及军器【今皆贮废礮】戊丁二库在西什库内收贮弓刀箭鸟枪等项【丁字库今贮硝黄】中营火药三东营西营各二○康熙十九年议准移广积库硝黄等项收贮丁字库○二十四年奏准请将城上房屋修整收贮各厂各库旧有火药如尚有余剩者再行请
　　防办理○三十一年奏准城上房屋修理完竣将各厂库所存旧火药那移安放惟外城中营余药十六万斤请移至濯灵厂收贮至中东西三营原有看守库丁二十四名今火药既已那移应彻囘二十名止留四名在西什库濯灵厂照常应差并令其兼看三处空厂○三十五年奏准将旧贮火器之洪威厂荡氛厂空地均交与内务府收管○雍正六年奏准看守库丁于中营火药厂废址内偷刨铅子盗卖应将库丁送刑部治罪刨出铅子交部收贮其中东西三营空地三十四亩均交与内务府收管○乾隆十八年奏准从前盛贮军需火药均置买油篓收贮但荆条脆朽行用一次即成废弃不能经久应在濯灵厂内建造木仓五间收贮火药即于余剩银内动支
　　一直省火器顺治初年定各省需用铳礮火甎火箭喷筩火毬铁弹铅子等项由各督抚奏请准其造备将用过工料银报部察覈○康熙二年议准各省军需药弹遇有征勦准其动用开销驻防别省官兵军前操演亦准支给○十九年议准各省大小铜礮多余铁礮均令觧送来京铁礮朽壊者销燬作铁备用○又议准铁礮觧送劳民多余者准留原处收贮○二十年奉
　　防直隶沿边及路险地方各礮不必觧送○又奏准松江铜礮留存备用○二十一年题准福建四川云贵两广路涂险逺铜铁礮均留本地收贮○二十六年
　　谕福建铜礮自陆路觧送恐至累民着装载海船从沿海送至镇江该抚拨船觧京工部仍行暁谕严加申饬沿涂勿致借端扰害地方钦此○三十年议准将八旗大礮运交宣化大同各四十位内神功将军十有六位神威将军二十四位各发铅铁礮子万个存库备用火药由各州县制造交营○三十五年题准各省兵丁每嵗演礮铅铁子照数拾囘以备应用○雍正五年奉
　　防各处应设礮竢拨给齐备之后将彼地所有子母礮赍送来京交部○又议准
