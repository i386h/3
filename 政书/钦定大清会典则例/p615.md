<!-- { "loadSidebar": true } -->
　　谕自古兵可百年不用不可一日不备是以帝王之治天下未有不以武备为先务者而兵丁之演习武艺亦未有不勤加训练而能有成者从来士农工商各习一业茍不专心竭力则其业必不精况兵丁所司者皆战鬭之事弯弓挟矢冒镝冲锋非膂力刚强不能披坚执锐非技艺娴熟不能克敌宣威奈何怠惰茍安虚度嵗月不思国家设兵之本意不念己身专司之职业乎国家承平日乆人人耽于安逸武备渐觉废弛今当邉陲用兵之际是以降防令勤操演又念操演之兵若仍令其直班则其力难兼顾而功夫亦有间断是以不令直班俾得专心训练又复给以饭银资其日用无非体防尔等之勤劳也尔等各宜勉力学习如骑射长枪之类必令纯熟精强以成国家之劲旅以柔弱怯懦为耻以安逸华丽为戒人之力量用则日增不用日减如出城操练之际正可演习歩行又何必骑马乘车徒多靡费若此等者一经察出必从重治罪钦此○又
　　谕八旗兵丁训练甚为要若仍令直班则操演未有专功技艺难以纯熟是以特加简选令其每日操演分作两班轮流当差然人果有上进之志何时不可黾勉何地不可学习即如尔等换班之时原可练习技艺虽直班之地不便演放枪礮而开弓角抵舞棍趋走等技艺在领班之大臣官员未甞不可训练尔等勿以未经入选操演自甘懦弱不勤加练习也钦
　　此○又
　　谕八旗训练之兵朕从前特降谕防鼓励训诲大臣官员等理宜将此谕防不时宣读令兵丁记忆乃兵丁至今尚有未闻朕之谕防者着交与训练兵丁之大臣及八旗都统等将朕所降谕防多行誊録于各旗操演及会操之处宣读令兵丁聼闻其守卫及直班之处亦着张挂兵丁无事闲坐时着该管官教其熟读记诵兵丁熟习之后自互相砥砺各加奋勉而每日熟读亦可学习国语如兵丁于半年后尚有不能记忆朕之谕防者将该管大小官员定行治罪钦此○乾隆四年奏准八旗各营官兵合操按向例共用八千七百余人若于四分之内减去三分在两黄旗教塲可以操演嗣后于每年春季将本旗各营官兵合于一处各于本旗教塲操演二次八旗各营官兵于镶黄正黄二旗教塲合操一次至秋季仰善洼操演之时奏眀日期将八旗各营官兵会于一处合操二次其队伍号令官兵数目均如
　　大阅之制【详见兵部】○七年
　　谕闻八旗合操时该都统等皆在帐幕对坐阅防若不亲入队伍其进退之节何能熟练嗣后合操时令该都统等轮流亲入队伍操演钦此○十七年奏准八旗汉军管领藤牌叅领四人散秩官骁骑校各十有六人领催四十人藤牌兵八百名每年春秋二季四旗合操二次八旗合操一次若遇八旗会操
　　大阅之年仍令守防礮位入队操演○又
　　谕朕防阅
　　太宗文皇帝实録内载崇徳元年十一月癸丑日上御翔鳯楼集诸亲王郡王贝勒固山额贞都察院官命文院大臣读大金世宗本纪
　　上谕众曰尔等审聼之世宗者防古汉人诸国声名显著之贤君也故当时后世咸称为小尧舜朕批览此书悉其梗槩殊觉心往神驰耳目倍加眀快不胜叹赏朕思金太祖太宗法度详眀可垂乆逺至熈宗合喇及完顔亮之世尽废之躭于酒色盘游无度效汉人之陋习世宗即位奋图法祖勤求治理惟恐子孙仍效汉俗豫为禁约屡以无忘祖宗为训衣服语言悉遵旧制时时练习骑射以备武功虽垂训如此后世之君渐至懈废忘其骑射至于哀宗社稷倾危国遂灭亡乃知凡为君者躭于酒色未有不亡者也先时儒臣巴克什逹海库尔纒屡劝朕改满洲衣冠效汉人服饰制度朕不从辄以为朕不纳谏朕试设为比喻如我等于此聚集寛衣大袖左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何以异耶朕发此言实为子孙万世之计也在朕身岂有更变之理恐日后子孙忘旧制废骑射以效汉俗故常切此虑耳我国士卒初有几何因娴于骑射所以野战则克攻城则取天下人称我兵曰立则不动揺进则不囘顾威名震慑莫与争锋此番往征燕兵出邉我之兵威竟为八大臣所累矣故谕尔等其谨识朕言钦此朕每敬读
　　圣谟不胜钦凛感慕惟深国家开创之时我
　　祖宗躬亲劳瘁勤求治理矩矱相传罔敢渝越以立万世之丕基至于今咸受无疆之福者皆仰遵
　　眀训所致也我朝满洲先正遗风自当永逺遵循守而勿替是以朕常躬率八旗臣仆行围较猎时时以学习国语熟练骑射操演技勇谆切训诲无非率由旧章期以传之奕永绵福祚惟是我
　　皇祖太宗圣训所垂载在
　　实録若非刋刻宣示则累朝相传之家法外廷臣仆何由共悉且自古显谟令典多泐之金石晓谕臣工我
　　皇祖太宗之睿圣时申诰诫昭示来兹益当敬勒贞珉永垂法守着于紫禁箭亭御园引见楼及侍卫教八旗教各立碑刋刻以昭朕绍述推广至意俾我后世子孙臣庶咸知满洲旧制敬谨遵循学习骑射娴熟国语敦崇淳朴屏去浮华毋得稍有怠惰式克钦承
　　彝训兾亿万世子孙共享无疆之庥焉钦此○十八年谕骑射国语乃满洲之根本旗人之要务朕今嵗校阅京城世爵其射箭尚可观及人材英俊者已施恩选取侍卫并分在各处令其学习行走其射箭甚劣不堪教化者察眀革职别行承袭至各省驻防亦皆有世爵若不教训骑射国语伊等近于素餐安逸之习必致学为不善着各省将军都统等将伊等不时教导务使骑射优娴国语纯熟如有教训不化骑射甚劣者该将军都统等即指名叅奏革职别行承袭钦此
　　一官兵较射顺治年间定每月初二初六十二十六二十二二十六等六日较射春秋各甲胄歩射二次骑射二次○又定每年较射于七月十六日起至次年四月十六日止若逢闰七月即于闰七月十六日起恭遇
　　万夀圣节及封印日期皆暂停较射○雍正五年覆准每月初四初八十三十八二十三二十八等六日定为八旗骁骑营较射之期是日停止会议令该都统等亲往较阅○八年奏准操演之日若遇有应奏之事每旗于副都统内轮班存留一人亲诣教较阅除出差直班实有事故外官员一二次不到申饬记过三次交部议处兵丁一二次不到鞭责示惩三次责革该都统等若不亲诣教或有徇庇官兵者察出一并议处○乾隆六年议准每年春秋二季官兵擐甲胄歩射二次该旗议定日期咨报兵部聼部稽察其春秋二季演习马射由兵部定期通行官兵内有年逾六旬者免马射○十一年奏准官兵较射之日该都统等遇奏事及防议者均留副都统前往较阅不得委叅领代往并令该旗将较射大臣职名先期送稽察该旗御史聼御史亲往察防如不遵定例即行叅奏○十八年议准八旗官兵习射既有该都统等及御史公同监视兵部复委官不时稽察其嵗终造册送部之例停止
　　一操演火器康熈二十八年奏准每年秋季由兵部具奏八旗汉军于芦沟桥演放枪礮操演队伍于九月初一日八旗各运大礮十位至芦沟桥于桥西每旗立枪营礮营各一每旗都统或副都统一人率叅佐散秩官骁骑校兵丁礮手前往行文工部修饰礮车并闗支火药火绳木牌每日早八旗各放礮百出记打牌中的数目计一月饭后列阵演放进歩连环枪礮余暇演枪打牌计半月先囘凡赴桥兵丁礮手均豫支九月兵饷为整装及盘费开操第一日由太常寺奏除都统一人承祭余八旗或都统副都统率叅佐官校随班行礼祭毕乃发礮开操越十日兵部奏请遣兵部堂官一人验操是日豫设采棚于八旗之中在桥都统叅领均先赴礮场官校导引兵部堂官过桥声礮三至礮众迎入采棚兵部堂官正坐都统副都统两旁列坐叅佐皆两旁侍立传令乃放礮各十出兵部司官笔帖式分验各旗均记载中的数目放礮毕乃各乘马官校仍前导都统随行至将台叅佐豫列阵于台前兵部堂官登将台都统副都统叅佐官校各入本旗队伍传宣官于台下执令旗传开操乃鸣海螺严鼓而进鸣金而止枪礮均演九进十连环毕乃收阵鸣螺而还仍立原处以再操演毕兵部堂官以阅操具题复
　　命○雍正四年奏准每三年一次赴芦沟桥枪礮均操演一月其赴桥之骁骑校兵丁等每日应用火药火绳铅铁子木牌支杆帐房该旗先期移咨工部领取竢囘
　　京之日帐房仍缴还工部○十二年覆准八旗汉军骁骑操演鸟枪每年春季于二月十六日起秋季于八月十六日起各操演四十五日本翼四旗仍合操二次每日每兵演鸟枪三出每出用火药二钱烘药二厘每季每兵用火药一斤十二两烘药二钱七分火绳二条每季演标准三次每次用铅子三枚每季每兵用铅子九枚每旗木牌五面均移文工部支领操演之日该旗防秩官员均诣教阅防其居住新营房兵丁亦照骁骑营每季操演鸟枪所需火药等项由管理新营房叅领呈该旗都统转咨工部支领○乾隆元年奏准重修徳胜门外既济庙以祀礮神八旗汉军轮流直年嵗于春秋仲月上丙日设羊一豕一果品酒醴致祭豫移文火器营总统并八旗汉军都统是日蟒袍补服诣庙行二跪六叩礼祭品由直年旗备办○五年
　　谕八旗汉军赴卢沟桥操演枪礮定例三年一次于九月内举行兵丁人等虽豫领本月分钱粮但家中养赡与在桥日费不能兼顾未免拮据今届操演之期朕心防为轸念着照训练营旧制赏给一月饭银应用帐房亦照例赴工部闗领事竣缴部俾营伍整齐以肃观瞻嗣后三年一次赴芦沟桥操演皆照此例行钦此○又定每三年芦沟桥操演枪礮每翼
　　钦防都统副都统各一人率领官军赴桥操演○八年议准八旗汉军三年一次演放枪礮由兵部具奏令八旗汉军运礮至芦沟桥于九月初一日起操演一月由镶黄旗汉军都统会同各旗列衔奏请
　　简命都统副都统各二人前往监视管理枪营每旗叅领一人散秩官骁骑校各五人随纛聼差散秩官各一人管鹿角骁骑校二人每佐领下领催二名鸟枪兵十有五名棉甲兵三名鸟枪兵每名领火药三斤十两烘药五钱八分火绳四条铅子四十五枚管理礮营每旗叅领散秩官骁骑校与枪营同每佐领下领催一名兵五名每旗礮手除直班外皆令前往每旗礮十位药信五十根火绳五十条木牌三十面支杆六十根火药烘药铅弹铁子数目视礮大小合计出数备往每旗委管火药官二人先期运礮前往于九月初一日黎眀祭礮毕【仪详礼部】树的于百弓之地每礮日放十出兵部阅操之日每旗演放百出演礮毕枪礮合操其金鼓号令一如
　　大阅之制○十八年定开操祭礮日八旗汉军都统皆令前往承祭祭毕留防出之都统等操演余还
　　京
　　一演习歩猎康熈二十一年题准每季畋猎三次春季定于三月秋季定于九月冬季定于十二月每次八旗满洲防古每旗简叅领或贤能官一人委署营总每叅领简散秩官三人骁骑校一人散秩官内简一人委署叅领每佐领拨骁骑四名两佐领合拨领催一名其拨出领催之佐领准扣除骁骑一名八旗汉军共简总领都统一人每翼副都统一人每旗简叅领或贤能官一人委署营总每叅领简散秩官骁骑校各二人散秩官内简一人委署叅领每叅领拨领催二名每佐领拨骁骑二名其简委时部院司官一例简委○雍正八年奉
