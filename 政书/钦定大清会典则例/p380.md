<!-- { "loadSidebar": true } -->
　　一考察八旗武职康熙十一年议准銮仪衞满官不考察○又议准牺牲所官不入军政○雍正元年议准领侍衞内大臣八旗都统前锋统领防军统领歩军统领副都统皆系近
　　御大臣不必具疏自陈至所属武职各官令其确覈贤否注考举劾将行止端方居官勤慎弓马娴熟驭兵有律给饷无虚者列名荐举贪酷不谨罢软年老有疾才力不及浮躁者分别纠劾其歩军尉曁守
　　坛
　　庙官散秩世爵有疾不能行走者题叅年老者免其纠劾至各省驻防官五年考察一次将军都统副都统自行陈奏所属官令将军等秉公考察○又议准御史部院司官兼任武职者不在军政之例内外考察旗员有在军前受伤得功者均详注于册其不入举劾照常畱任者均令该管官注考造册送部至考察在京旗员由部疏列管理旗务王公满洲蒙古都统副都统前锋统领防军统领满洲授汉军都统副都统本部满尙书侍郎奏请
　　简命公同考察河南太原二处城守尉各官同前列
　　名奏请
　　遣徃考察内外考送军政册于本年十月具题下部部会都察院兵科河南道【今京畿道】察覈具奏黜陟如法○二年议准
　　圆明园八旗武职遇军政之年令该管王大臣一例考察○四年题准郑家庄昌平州保定府固安县宝坻县东安县良乡县霸州采育里驻防各官遇军政之年令廵察驻防之防军统领副都统同该管官考察具奏○乾隆二年议准内务府所属兼文职佐领各官仍入京察外其三旗防军统领防军叅领防军校骁骑叅领佐领骁骑校散秩官不兼文职者照八旗军政例考察○七年奏准绿旗军政均详开履歴分别去畱旗员军政向无定式嗣后考察定以四格一曰操守或廉或平或贪一曰才能或长或平或短一曰骑射或优或平或劣一曰年嵗或壮或中或老并将各官履歴及有无出征効力受伤得功注明于册送部覈覆○又议准歩军尉前锋校骁骑校遇军政之年令叅领协领注考申报该管大员察覈明确彚册送部内外旗员调任一年以上者于新任填注考语不及一年者仍于旧任填注考语○又议准八旗都统前锋统领防军统领歩军统领副都统举行军政之年咸令具疏自陈其部院文职兼都统等任者不在此例军政自陈于九月初一日至初十日送通政使司陈奏有出差者竢差竣补行交部察议者照军政考察例会同都察院兵科河南道【今京畿道】察覈具题○十二年
　　谕凡兼有职任之王公遇大计军政之年皆与大臣等一体自陈举贤自代但王公等皆朕宗室特防令其兼办非按资格録用之大臣可比且宗人府王公等并不自陈嗣后遇大计军政之年兼有职任之王公等悉停其自陈钦此○十五年
　　谕大计军政固三载考绩之义以示激扬但文武大臣具疏自陈虽属遵循成例而于实政未有裨益盖中外大臣皆朕所简用旣经委任其居心之诚否才具之短长举在洞鉴之中如其不能称职早已随时甄别其待至三年而计去者实职非要任而人非大过介在可否之间者至于大臣恪共职守正宜久任以收实效而届期辄求斥退复降防令照旧供职拘成例而事繁文非崇实务本之道也至近御大臣领侍衞内大臣等或简自勲戚或防从宿衞其办理阁务卿长以及八旗职任皆量材器使非循资録用者比且多世沐国恩趋承左右论其情理亦不当引退就闲甘心暇逸而每至三年亦循例求罢是转以疏远自居如君臣一体之义何前因宗室王公兼有职任者皆系宗潢近派特防令不必自陈嗣后近御大臣领侍衞内大臣御前侍衞乾清门侍衞等兼理阁务及八旗事务者遇大计军政皆令不必自陈余仍照旧例行钦此○十七年题准
　　静宜园八旗官照
　　圆明园各官军政之例一例考察○十八年
　　谕上年朕虽经降防将考察军政武职大臣自陈请罢之例停止但该部仍应具奏请防着交兵部遇军政之年八旗都统内兼管之诸王尚书外其余都统前锋统领防军统领副都统等职名事实着缮折具奏请防钦此○又
　　谕八旗世爵与职任官一体军政填注操守才能均属虚名究非实事伊等只应论其弓马人材平素行走何如耳嗣后八旗世爵不必入军政考察交该旗大臣三年一次引见于引见时仍将平日行走如何之处一并声明具奏永着为例钦此○又奏准领侍衞内大臣
　　御前大臣侍衞
　　乾清门侍衞兼领旗务者向不自陈均毋庸开列事实其驻防将军都统副都统亦照八旗开列事实之例请
　　防嗣后军政之年八旗都统等于九月初一日至初十日造具事实清册送部驻防将军等于十月内造具事实清册送部由部彚疏以
　　闻
　　一八旗军政卓异乾隆七年议准外省驻防官有引
　　见未满三年而该上司举为卓异者由部请
　　防定议具奏不必引
　　见○又议准驻防各城军政卓异官如山海关等处协领各城城守尉遇有外省副都统员阙由部开列题补张家口总管各城防守尉佐领由该旗以城守尉
　　京城叅领题补各城防御由该旗以本处防守尉围场总管及
　　京城歩军副尉题补各城骁骑校由该旗以本处防御及
　　京城歩军尉题补廵察围场官由该旗以围场总管及
　　京城歩军尉题补各城领催令该管之城守尉防守尉等选弓马娴熟効力年久者保举咨部以本处骁骑校
　　京城骁骑校及六品官题补以上官及领催内有愿居在外者呈明考察大臣仍畱本处○十八年奏准驻防官五年军政大典攸关各省荐举理应慎重应按地之大小官之多寡酌中定额黑龙江七人
　　盛京六人吉林五人西安绥远城右衞各四人江宁杭州荆州各三人京口宁夏凉州庄浪成都广州各二人热河山海关青州福州各一人至河南太原过军政之年向系
　　特简大臣考察独石口千家店张家口古北口郑家庄昌平州六处保定府固安县宝坻县东安县雄县良乡县霸州采育里八处向有廵察大臣统辖以上驻防各处官数无多无庸定额嗣后军政令各该管官秉公考察果有贤能出众准其荐举一人若无堪膺荐举者宁阙毋滥其各省将军等或因定有荐额循私滥举经部察出据实叅处○二十一年
　　谕驻防城守尉之设表率将弁整饬营伍是其专责近京地方如保定等处城守尉有防军统领管辖不时督察廵阅惟河南太原两处并无大员节制且与所辖之佐领官阶体制不甚相悬一切稽察弹压之处未免因循瞻顾嗣后着即归于廵抚节制所有该官弁技勇及马匹器械该抚随时察覈分别奏闻其有懈弛不职弓马生疎者卽将该官弁据实叅处钦此
　　一八旗军政纠劾乾隆二年覆准在京八旗军政案内不谨罢软年老有疾才力不及浮躁应降革休致各官除骁骑校等系六品微秩毋庸引
　　见外余于议处本内叙明应否引
　　见请
　　防钦定○又覆准内外八旗武职遇军政之年令钦防王大臣并该管各上司秉公考察有年老而精力未衰曽经出征効力着有军功者仍畱原任若年力皆衰虽有军功实难任事照例令其休致此等休致之人曽经阵战受伤及得有功牌者覈明请
　　防给以全俸以养余年其出征未曽临阵及无功牌
　　者覈明请
　　防赏给半俸至効力年久并未出征者仍照八法例勒令休致年至六十以上填注有疾者亦照年老休致给俸之例行○三年奉
　　防驻防纠劾各官着问伊等有情愿来京者该管大员给咨赴部引见○七年议准京口福州广州将军所辖旗员仍照八旗军政之例行其所辖緑旗营弁照直省緑旗营弁军政例办理○又奏准职任官兼佐领世爵军政案内以浮躁纠叅者畱其世爵将职任官与佐领一并降调以才力不及纠叅者将见任官降调仍畱佐领世爵若系公中佐领不在此例○又议准军政休致各官曽在军前効力本身兼世爵及世管佐领者应给全俸半俸竢应袭爵承廕之后再行请
　　防如系兄弟之子承袭准其分别给俸子袭者不准
　　给俸
　　一考察緑旗武职原定军政五年举行一次将上届军政以后所行之事并事故详仃开注副将以下各官属总兵官管辖者总兵官注考不属总兵官管辖者该副将叅将等官注考其注考时将各官履歴贤否实迹造具清册填入考语径送督提等再详加考覈确定去畱造册密封送部其应自陈之提督总兵官于各官文册起送之日一并自陈至在内銮仪衞汉銮仪使自陈冠军使以下整仪尉以上等官由满汉堂官注考造册密封送部廵捕三营将备及各门千总由歩军统领注考造册密封送部直省衞所经管钱粮各官由布政使司及粮道详注考语密呈督抚督抚再详加考覈造册密封送部○康熙十一年议准军政考语含糊参差及将应注考者不注不应注者注考或开报年岁不符并失注去畱者督抚提镇罚俸六月申报之该管官罚俸一年○三十六年
　　谕军政大典五年一举所以黜陟将弁砥砺官方使贤者知劝而不肖者知儆关系綦重每见督抚提镇不能实心奉行辄向所属需索部费恣意诛求因而将弁以下节次侵削重为兵害至于所举所劾或瞻徇情面或曲庇私交将扣克额饷虚冒兵粮滥受餽遗虐取规例委系贪酷及衰懦阘茸不能骑射之人不行纠劾止将微员细事草率塞责以致贪婪庸劣之辈无所戒惩而守法奉公宣劳尽职者抑遏不扬无所激劝殊负朝廷旌别淑慝之意尔部可卽通行各督抚提镇此次举行军政务矢公矢慎力破积弊俾举一人众皆以为贤劾一人众皆以为不肖庶激扬咸当而国家允收得人之效倘因仍陋习不知悛改后有发觉定将该管官一并从重治罪钦此○又议准官员值军政之年有借端科敛者革职提问若该管官知而隐匿不揭报者革职如已经掲报该提镇不题叅者降五级调用○雍正元年
　　谕五年举行军政其居官优者列为卓异劣者分别重轻置之八法所以澄叙官方劝善惩过典至重也朕思卓异八法所举所劾不过十数人而平等供职不列举劾者尙多如武官骑射之优劣训练之勤惰皆未填注考语是考课尚有遗漏之处也嗣后军政除卓异八法照旧例举行外其平等官员自守备以上皆于军政之年令督抚提镇注明考语造册详报兵部务期秉公覈实不得徇情任意颠倒是非钦此○又议准不入举劾武官自守备以上详开履歴造具文册并将该员散给兵饷训练营伍骑射年力缉盗安民各如何之处由该管官详悉填注考语至衞所官经手钱粮有无亏空及办事勤惰之处亦令该管官详悉填注考语造册送部以凭考覈○五年奉
　　防向来军政之年该管官徃徃以千把总举劾塞责似此微员优者可以随时拔用劣者原可咨部黜革何必待五年军政之时嗣后千把总于军政举劾之处着停止○乾隆六年奏准京口福州广州将军所辖旗员军政仍照八旗军政例遵行外其所辖緑旗营各官遇军政之年照提督之例办理有应议者亦照提督之例议处○又议准军政注考违例若不由该管官申报系督抚提镇自行填注者卽照申报官例议处如将举劾官合为一本具题者该督抚提镇罚俸一年○七年
　　谕各省军政五年一举乃黜陟将弁鼓励戎行之要务为督抚提镇者畱意于平时而举行于此日必公正无私甄别允当举所当举而众人皆知奋兴劾所当劾而众人皆知儆戒将见人材辈出士气益励国家于以收干城腹心之效所关非浅尠也昔我
　　皇祖
　　皇考加意武备训谕谆谆其因举劾不公降
