<!-- { "loadSidebar": true } -->
　　盛京户部○四年奏准一应关系钱粮之事岁委员外郎二人专司○又奏准关外各庄岁输茜草毎斤折银七分令该副都统征交广储司库○又奏准关内各庄改折秫稭银由司征收交广储司库○五年奏准各庄毎年减纳猪一口旧欠者按价折银交广储司库○六年议准于
　　盛京窖贮粮三万石内拨出万石贮奉天府仓毎年将交到辛者库人【即内管领下食月米人】等新粮易陈粮支给○又奏准凡遇
　　车驾廵幸用过各庄谷草毎束作银一分一厘于折色银内抵除○十七年奏准将营造司所属开平居住交纳缸盆庄头一名并原给官地九顷有竒改隶本司作为半分庄头
　　一征输考成康熙二十四年奏准各庄粮均有定额不得溢征应征者亦不准免○又议准山海关内粮庄于额外多纳一石者赏银四钱其最多之庄头除赏银外酌量赏与马匹端少一石者责二鞭鞭止一百○五十五年议准各庄输将急公毫无逋欠经四五十年者给庄头八品顶带输将二三十年无欠及经年无欠因年老不能当差者均给与九品顶带○雍正九年奏准各庄应征粮额析为十分未完一分以上承催之催长鞭二十领催鞭三十承催官罸俸三月二分以上催长鞭三十领催鞭四十官罸俸六月三分以上催长鞭四十领催鞭六十官罸俸九月四分以上催长鞭六十领催鞭八十官罸俸一年五分以上催长鞭八十降为领催领催鞭一百革退官降一级六分以上催长鞭一百革退领催革退仍枷一月鞭一百官降一级罸俸一年停其升转未完钱粮归入次年催追完报如将一年钱粮全完者官纪录一次催长领催于应升处记名三年全完者官加一级催长领催于应升处列名升转○十三年议准庄粮一年全完及三年全完均纪录一次六年全完者加一级○又奏准各等庄头四等升为三等三等升为二等二等升为一等原有顶带者各加一级无顶带者以次赏给九品从八品正八品顶带初次降等有顶带者褫革无顶带者鞭八十二次鞭一百三次鞭一百革退庄头○乾隆二年奏准各粮庄停其委官征收该领催于麦秋大秋二次赴司交纳如至二三年无欠者给领催九品顶带逾限不完将领催及庄头一并治罪○四年奏准庄头欠粮按额析为十分欠一分者枷二十日鞭四十二分者枷四十日鞭六十三分者枷两月鞭八十四分至五分者枷三月鞭一百仍充庄头勒追六分至七分者枷一月鞭四十八分至九分者枷四十日鞭六十全欠者枷两月鞭八十皆革退庄头别选壮丁充补所欠悉予豁免○五年奏准庄头等应交各廐豆草及一应杂征于题销后给限四十日按各款征额统为十分如有拖欠者亦照正赋之例治罪○六年奏准自见年委官日起给上年委官一月限催征未完之数其交代接征钱粮如有未完亦止察议原委官○七年奏准庄头欠粮己经奏
　　闻后于一月内交完所欠者将应治罪革退之处各
　　按分数覈减○九年奉
　　防欠粮六七分之庄头只枷一月鞭四十殊属过轻改为枷四十日鞭六十○十年奏准拖欠正赋及杂征至八九分者改为枷两月鞭八十全欠者枷三月鞭一百余仍照四年定例
　　一勘灾康熙九年奏准关内粮庄呈报旱涝即委司官一人内管领一人徃验分别被灾轻重造册结报府纳粮时按验册结开除粮额○二十五年奏准察勘各庄报灾除被灾地亩外其余不成灾之地在三顷九十亩以下者令其飬赡家口在三顷九十亩以上者仍令照例输将○五十年奏准各庄被灾之地过半者免其送廐草豆但令纳粮不及半者仍照例输将○雍正元年奏准山海关外粮庄遇旱涝报灾由锦州副都统郎中等官察勘分数呈报○三年奏准察勘关内庄头灾地将成灾分数按分蠲免仍于额纳粮内按人给与口粮以资养赡如有揑报五顷以上鞭八十十顷以上鞭一百所报全虚者枷两月鞭一百至察勘时报灾不到之庄头鞭一百革退庄头○又奏准关外庄地遇灾按分数蠲免其揑报者按揑报分数治罪一如关内之例○十一年议准各庄遇有旱涝呈报地方官亲勘成灾分数申报总督将原册封送户部转送到府由府委官防地方官履亩覆勘与原册相符者取具地方官印结分析蠲免具奏○乾隆四年奏准庄地内实有薄鹻沙压不能按则输将者即交地方官召民耕种输租户部○十一年议准庄园人等偶遇旱涝停委司官察验令该庄头将被灾地亩一面报府存案一面报本地方官申详附近大员委邻近州县即时防同察勘按其被灾分数详报总督取具该地方官及邻境委官册结咨府覈对原报数目如果相符所有应行蠲免及应给口粮均照定例办理其不符者按其揑报数目照例分别治罪
　　盛京粮庄如遇旱涝据掌关防佐领呈报【今由盛京内务府总管】分别奏请亦按被灾分数蠲免○十三年议准宣化府不足之庄地十有八所除应纳钱粮只按见在亩数征收外嗣后有报水冲沙压者委本府官会同地方官勘实将此等地亩召民承种酌定租粮输部
　　一庄头顺治初年定各庄头阙均于其子弟内选充如无子弟及欠粮革退者于各壮丁内选补○康熙五年奏准于一二等庄头内选四人在
　　南苑充当庄头毎名给地十有九顷有阙令其子弟承充○九年议准庄头领地不准缴囘令其永远耕种○三十四年奏准归化城新设十三庄于各庄头子弟及殷实壮丁内选充庄头○五十五年奉
　　防庄头皆系旧人其子孙亦着考试○又议准
　　盛京庄头阙由该佐领【今由　盛京内务府总管】山海关外由该副都统各呈报到府照例充补○五十七年奏准驻马口外弥陀山等处新设各庄于壮丁内选取家道殷实者承充庄头○雍正十二年议准凡壮丁内选充及投充籍没入官并入官家人选充之各庄头子弟均不准应试外其旧庄头子弟如有情愿应试者由司覈明册籍移付掌关防内管领转咨该处考试○乾隆四年奏准于庄头子弟及家道殷实壮丁内分东西南北四路毎路各选十人注册遇庄头阙其子弟情愿承充者准其承充外至欠粮革退者其子弟亲丁及异姓壮丁内有情愿代完者皆准其顶补如无情愿承充及代完顶补之人即于所选注册人内按路掣签充补
　　一壮丁康熙元年奏准有三丁以上令其承种地亩只一二丁者听从其便○十二年奏准凡拨置别处壮丁仍归原庄册内编审○三十年奏准庄头呈告壮丁审由庄头挟讐滥告将庄头治罪若壮丁实属凶恶不服庄头管束将壮丁治罪仍不拆散支派拨给善于管束之别庄头○又奏准毎三年一次由府奏委司官一人前徃各庄编审丁册新丁年十六以上者増入老丁年七十以上者开除逃亡者注册送司备案○又议准凡壮丁逃亡令该庄头报司移付掌关防内管领并该叅领呈堂咨行该旗○三十四年奏准归化城壮丁即令编审口外壮丁官办理○四十六年奏准
　　盛京等处壮丁委内务府司官一人同内管领一人前徃编审○又奏准驻马口外弥陀山等处壮丁由右衞将军编审○雍正元年奏准山海关外壮丁由锦州副都统编审造册送府○四年奏准
　　盛京等处壮丁令该将军编审造册送府○十二年奏准口外壮丁停止委官编审由热河总管造册送府○乾隆九年奏准口内一二三四等及半分庄头各名下壮丁除庄头亲生子弟及缘罪发遣壮丁无庸置议外其自
　　盛京随来并自置投充以及无罪拨遣之壮丁内如经庄头委用年久有益农务或鳏寡孤独老防残疾之人仍令庄头留飬其尚可谋生之壮丁等令庄头报司移咨户部转饬该地方官载入民籍听其各谋生计嗣后庄头自置人口不准载入丁册其售卖之处听其自便倘遇歉收之年惟准庄头之亲丁并缘罪发遣壮丁及鳏寡孤独老防残疾者仍照例散给口粮其余壮丁槩不准给应令
　　盛京佐领【今　盛京内务府总管】锦州副都统热河总管凡有庄园之处一例遵行
　　一官三仓顺治初年定内用米粮盐蜜蜡烛由米盐库管理○雍正三年奏准裁米盐库内用三色老米水稻黏稻盐蜜蜡烛均归官三仓管理设直年内管领毎年豫将应用数目移送到司呈堂转咨户部支取年终将收用余存数目造册移送覈销○六年奏准各寺庙所用白蜡烛改用茜红桕油烛尚茶尚膳房等处黄蜡烛改用羊油烛○乾隆二年议准
　　内廷各处供用白米及
　　御前侍衞执事人饭房景山南府食用白米仍照旧
　　例外其诵经内监僧道
　　飬心殿内监执事人匠役及咸安宫教习学生各处执事人匠役办道场所用白米均改给秔米毎白米一石改给秔米一石二斗五升
　　一奏销雍正七年奏准关内各庄自八月初一日起至次年七月终止所纳新粮及余存陈粮数目于十二月内具题掌关防内管领处毎年收用杂粮及余存数目于次年八月内具题分交各廐草豆羊草煤炭自九月初一日起至次年八月终止将实用及余存数目于次年四月内具题毎年所纳祭
　　神大猪及所买之猪并四季敬
　　神金银段疋变价自八月初一日起至次年七月终止将实用余存数目于十二月内具题内管领官三仓毎年收用余存水稻黏稻盐蜜数目于次年六月内具题三色老米黄白蜡烛桕油羊油烛数目于次年八月内具题○又议准
　　盛京及山海关外粮庄岁输新粮并贮窖陈粮及用过余存数目
　　盛京由该佐领【今由　盛京内务府总管】关外由该副都统移文到日均限一月具题
　　一分封康熙六年奏准凡分封
　　皇子各按爵秩奏
　　简领侍衞内大臣内务府总管防同该旗办理应给旗下满洲蒙古汉军佐领并内府三旗佐领内管领应给府第候
　　防指给应得内监视该皇子见有内监多寡量加给与移府第吉日豫期移咨钦天监诹吉以
　　闻掌仪司奏
　　简王公届期内务府总管率所属官随
　　简命之王公送徃新府其赏赐送府官员及执事人等所需桌席羊茶移咨各该处照例豫备奏请
　　简命管理家务大臣各分给金银皮币冠服数珠鞍辔弓矢金银器皿及杂用器皿并茶米畜产有差其应给
　　盛京等处粮庄奏委本府司官前徃会同该处佐领【今由　盛京内务府总管】等照例拨给○又奏准给亲王旗下满洲佐领十防古佐领六汉军佐领四内府满洲佐领一旗鼓佐领一内管领一山海关内大粮庄二十银庄三半庄二瓜菜园各二关外大粮庄六
　　盛京大粮庄四
　　盛京三佐领下人五十户果园三带地投充人五百七十六名新丁八百九十九名炭军灰军煤军各百名○十四年奏准给亲王旗下满洲佐领六防古汉军佐领各三内府满洲佐领一旗鼓佐领一内管领一山海关内大粮庄十有五银庄二半庄二园一菜园二关外大粮庄四
　　盛京大粮庄二捕牲乌喇捕牲丁三十名
　　盛京三佐领下人三十户果园二带地投充人给官地投充人各百户采捕户二十名炭军灰军煤军各百名○三十七年奏准给郡王旗下佐领及内府佐领内管领视十四年分给亲王之例山海关内大粮庄十银庄二半庄一园一菜园二关外大粮庄二
　　盛京大粮庄一乌喇捕牲丁十有五名
