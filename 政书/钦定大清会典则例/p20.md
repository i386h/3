<!-- { "loadSidebar": true } -->
　　旨议定汉军人员京官不补刑部司官在外廻避顺天直隶各官其直隶布按以上汉军人员仍一体开列○十三年议凖各省佐贰杂职驻劄地方在原籍五百里以内者亦令回避○乾隆七年议凖在外推升及在籍选官员于掣签行文给凭之后有在五百里以内者呈明各该督抚确切察明移送印结咨部回避将原阙开选本员别补○又议凖寄籍人员凡寄籍原籍地方均令廻避【如浙江人寄籍顺天则直隶浙江两省均应廻避之类】每月月选在部验到各官如有寄籍者于二十四日过堂时取具同乡京官印结将原籍呈明廻避在籍选者于起送赴选文结时将原籍声明咨部均以别省之阙掣补○九年议凖官员邻省接壤原阙与原籍相距五百里以内者均应回避定例内虽未指明官塘大路以及防径小路之分但既在五百里以内自总在应行回避之例应通行各省见任各员有任所与原籍乡僻小路在五百里以内者均令呈明该督抚酌量改调回避如回避之员任内有展叅各案不凖离任行令该抚扣满年限照例察叅如该员于限内开复销案再行题请令其回避至在部选各员亦照月选回避之例如月分所出之阙有乡僻小路与原籍相距在五百里以内者悉令于二十四日过堂时呈明回避如应行回避而不声说并虚揑者一经察出照例议处○十五年遵
　　防议定满洲补授直隶州县官员凡在五百里以内
　　者悉行回避其应用
　　盛京州县之员所属地方境内如有荘地应令该员于掣签时呈明回避别行扣补其见任道府同知等官有荘地在所辖之内者行令该督该府尹察明奏调并月选时有掣得道府同知等阙该员所辖境内有荘田地土于掣签时即为呈明扣补又汉军凡奉
　　特旨补授人员不行回避嗣后满洲道员以下等官
　　如繋奉
　　特旨补授者亦应照汉军之例毋庸回避等因奉旨满洲汉军人员补授直隶省五百里内道府以下员阙经朕特旨补授者向不回避但伊等如见有荘田在所辖本境之内亦应呈明该上司报部存案将来如有徇庇等弊便于稽察余依议○十八年议凖山僻小径与大路原不同该员等难以周知若到任后详请回避即行议处未免无所区别应酌定限期凡本籍乡僻小径与任所在五百里以内例应回避人员于到任三月以内详请回避者免议如三月以外详请者照例议处
　　一亲族回避康熙三年题凖在京各部院尚书侍郎以下笔帖式以上适亲祖孙父子伯叔兄弟若在同衙门照官小者回避○十年议凖京官同衙门补授同官应回避者令后补者回避【京官惟适亲祖孙父子伯叔兄弟回避此外宗族亲属槩不回避】外官有闗繋刑名钱谷考覈纠叅者不分逺近繋族中均令官小者回避【族中之人虽服制已逺而聚族一处者情谊闗切均令官小者回避若支分派逺散居各省各府籍贯回异于同姓实为疎属毋庸回避若在五服之内者虽住处不同仍行回避】○雍正七年议凖外婣亲属若母之父及兄弟妻之父及兄弟已之女壻适甥分属至亲同在外官不能无所瞻顾亦令官小者回避至母兄弟之子姨母之子虽服制三月亲属渐逺毋庸回避○乾隆九年奏凖外任司道原属同官向无儿女婣亲回避之例若本身儿女婣亲而为上司下属者则闗繋举劾与司道同官者不同应令回避
　　一师生回避雍正七年议凖乡防考试官取中之人以外官员阙铨补者为数甚多毋庸回避至中式阅文之同考试官乡试防试合计不过数人若取中之人为督抚司道而考官适在下属应令官小者回避如考官外任督抚其属官内有繋伊取中者咨部存案遇举劾时于本内声明考官外任司道其属官内有繋伊取中者申报督抚存案如有举劾于督抚本内亦将该员与司道谊繋师生之处一并声明以凭察覈至知府与所属州县一切刑名钱谷之案考覈盘察最为亲切如分属师生均令官小者回避直隶州知州管辖属县与知府同有谊闗师生者亦令其回避此等回避之员即以本省州县之阙交与督抚酌量具题调补若在部补选人员将月分所出州县之阙察明属某府或某省直隶州管辖见任知府直隶州内与伊等有师生之谊者即令该员于吏部过堂时照亲族回避之例取具印结声明回避掣签时以他阙令其掣补其考官见任督抚司道而取中之人在部补者毋庸回避竢到任后申明存案如考官见在补而取中之人见任该省督抚司道仍令其将该省所出之阙于过堂时声明回避至佐贰教职原无地方专责均毋庸回避一回避调补康熙四十二年题凖凡回避别补之员人文到部归于单月不入班次即用○雍正三年
　　谕外任官员回避本族例皆赴京别补朕思督抚两司及统辖全省之道员其本族之人回避者自应赴京别补若分巡数府之道员及知府同知通判知州等官所管止于一府一州一县邻府即非其所辖其属县职分卑微若必一例赴京别补未免往返稽迟艰难拮据深可轸念嗣后遇此等回避人员着该督抚即于本省内调补钦此○乾隆七年议凖总督有兼辖两省三省其布按两司及通辖全省之道所属官员内如有应回避者本省虽无可调之阙总督所辖之邻省亦凖其酌量调补○又议凖凡应回避人员在部补选各官于二十四日过堂时取具同乡京官印结呈明旗人取都统印结凖其回避以别阙掣补在外推升及在籍选官员该督抚移送印结咨部凖其回避将原阙开选本人给咨赴部别补
　　一坐补原阙顺治初年定各官霉烂仓谷及亏空钱粮全完开复并道府州县等官病痊起用者均坐补原阙○雍正十一年议凖州同以下微员患病如才能出众者病痊咨部亦仍以原阙补用○乾隆二年奏凖凡月选官员有签掣逺省具呈亲老改补近地者将所出逺阙别行铨选外行文该员原籍督抚察明委繋实情由部具奏凖其以近地之阙改补到任后停其保题升转竢将来该员应补之时仍令坐补从前所掣之原阙在任三年无过再行凖其通算前俸升转○四年奏凖知县病痊起用引
　　见奉
　　旨不必坐补原阙以知县用者归于单月开复人员选用五班之后选用一人○五年议凖凡亲老改补近地人员到任后如有才守兼优政绩卓著与卓异之例相符者凖其一例保举列为正荐竢引
　　见凖其卓异注册即凖其归于卓异班内以近地升用如未经升用丁忧竢应补之时凖其照卓异官员补之例遇阙即补免其坐补原阙其卓异仍帯于新任若循分供职未经荐举卓异者仍令照例遵行再亲老改补人员停其保题升转其有不能胜任题请调简者亦应凖调将来应补之时仍令坐补原阙○七年议凖凡坐补原阙人员人文到部由部察明原阙如繋在外遴选者即给与执照分发各原省分交与该督抚酌量差遣竢有原阙出时具题补授如繋应归月选者归于单月遇阙补授如双月有阙亦留下月坐补原阙之人○又议凖道府以下佐杂以上各官病痊如奉
　　旨不必坐补原任者归于单月应补班内以奉旨日期与投文日期通较先后补用【知县开复别立一班是以将病痊不必坐补原任人员定以开复五班之后选用其道府以下佐杂以上无论服满开复均为应补合算一班是以通较日期先后】○十一年覆凖例应坐补原阙人员有不胜原阙之任者该督抚给咨赴部照投文日期先后归于月分以事简之阙补用知县于单月开复人员选用五班之后选用一人道府以下佐杂以上以奉
　　旨日期与投文日期通较先后补用○十四年奉旨向例官员以亲老改补近地者仍令坐补原阙所以杜规避也而告请终养之人未有坐补原阙之例夫父母年逾耆耋许令侍养乃国家锡类之令典然亲年子所素知何必竢莅任后方行请告安知其非因见阙平常将来即可铨补他阙借以自便其私是转为巧于自便者开防径矣苏为正到任甫及二年即请终养显有规避情弊此本所请不凖行着再留任三年以示惩戒嗣后官员亲老与终养之例相符者于未得阙前许其呈请其已经铨选抵任者将来亦坐补原阙着为例钦此○十六年奏凖病痊人员奉
　　旨照例用者以原阙坐补奉
　　旨仍以原官用者照不必坐补之例办理○又奏凖
　　知县告病续经降调病痊引
　　见仍以知县用者应照例以原阙坐补○十八年奏凖月选官员签掣逺阙例得呈明亲老改补近地其备拟知县因尚未得阙例不豫先呈明嗣后如由备拟知县引
　　见奉
　　旨补授者该员呈明亲老应照月选官贠签掣逺阙之例别行铨补并行文该员原籍地方察明该贠是否亲老咨覆到部照例以近地之阙改补竢将来应补之时仍行坐补原阙
　　一孤阙改补康熙四十二年题凖在京补孤阙六品以下官贠凖其对品调补○又定凡员阙尽行裁汰之补官员以对品别官改补照投文先后挨补【与各项应补人员通较先后】惟佐贰官不改正印若止存三阙四阙补官贠【外官不分品级六品以下小京官其部属主事以上例应不入班次坐补原衙门者不在此例】具呈阙少补授无期各照对品原阙改补者将专行人补完方凖改补










　　钦定大清防典则例卷五
<史部,政书类,通制之属,钦定大清会典则例>
　　钦定四库全书
　　钦定大清会典则例卷六
　　吏部
　　文选清吏司
　　旗员开列
　　一大学士以下三品京堂以上原例开列具题○康熙十年议准大学士员阙请
　　防开列【先将员阙应否开列奏请得　　防后开列具题】○又奏准各部院尚书改吏部尚书各部左侍郎员阙由右侍郎转吏部侍郎员阙各部院侍郎亦行开列○又议准应补官【假满服满病痊人员照文到日期开复降级照奉　　防日期】与应升官一同开列题请
　　简用凡应补官均列名在应升之先各项应升官均
　　按衙门次序列名○雍正四年遵
　　防议定各侍郎员阙未经开列之先奉
　　特防补授有人无左右字様者将见任右侍郎应否转左或新授之人即授为左侍郎之处具奏请
　　防○五年奉
　　防凡补授大学士尚书时应否令其在议政处行走具奏请旨钦此○乾隆十三年
　　谕大学士阙定例请防开列亦有迟至一月后始行请旨者朕思大学士职司襄赞如其宣力有年遇有告休病故不忍遽行开列应竢至一月以后乃国家眷念旧臣加恩辅弼之意若缘事降革机务重地未容乆旷自应即行开列不必请防将此载入会典永着为例钦此
　　一四五品京堂康十年题准论俸升补○雍正六年议准通政使司副使大理寺太常寺太仆寺少卿鸿胪寺卿等阙均不分满洲防古通行论俸开列升补其郎中应升各阙除内阁侍读学士仍按满洲防古补用○乾隆三年议准满洲防古科道均准内升外转遇有京堂员阙先将内升科道开列具题补用一人再有阙除科道毋庸开列外将俸深郎中论俸开列四人引
　　见候
　　防简用其出差外任者不行开列如内升科道无人仍将俸深郎中论俸升补科道不准通行论俸○四年奏准内阁满洲汉字侍读学士员阙将汉字出身之郎中等官论俸拟出十人送内阁考取拟定正陪交部与各项记名议叙人员一同开列引
　　见补授其内阁清字侍读学士二员将应升各官论俸拟正陪升补○五年奏准凡降级补四品京堂人员遇有阙如値内升班次即以奉
　　防降级日期与奉
