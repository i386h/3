<!-- { "loadSidebar": true } -->
　　盛京朝鲜日食四分五分余者救防其日食二三分者皆不颁行○六十一年奏准本年十一月十五日月食凡无执事之九卿詹事科道等官咸素服前往太常寺行三跪九叩礼不作乐仍击金鼓救防○雍正十三年奏准本年九月初一日日食各官素服赴礼部救防与六十一年防月食仪同○乾隆二年奏准日月薄蚀官员齐集祗跪救防所以谨
　　天戒严对越也但自初亏以迄复圆爲时久暂不等每见应齐集各官多有因不能久跪推托事故不能齐集者或有年老衰病跪久委顿不能支持者又或徙倚蹲踞有碍观瞻事闗典礼岂容防越请将吏戸兵刑工五部分爲五班及文武各衙门亦各分配班次附于五部每班令礼部堂官一人领班祗跪礼部都察院监礼等官及鸿胪寺赞礼等官亦轮流更换初亏复圆行礼时五班官员咸就班行礼初亏行礼后五班官员内除年老不能久跪者退立外余均轮替其更替之人暂退祗候勿许讙哗笑语其祗跪官员务必整齐严肃敬谨从事倘有托故不到及怠玩失仪者监礼官即纠叅照例议处庶齐集各官无不祗畏恪恭始终无怠○七年四月十五日月食二分一秒照康熙六十年之例均不颁行○又议准救防日月食止击鼓鸣金毋庸作乐○十一年
　　谕月朔之期朝臣例具补服若值日食仍具补服殊非敬畏之意嗣后月朔如遇日食皆常服永着爲例钦此○十三年奏准月食爲月入地影本体失光故各省见食分秒皆同日食爲月体掩日日距地远月距地近人在地靣有东西南北之殊故各省见食分秒各异旧例月食三分以上按各省见食时刻颁行日食三分以上按各省见食分秒时刻颁行不及三分者均不颁行但日体光盛人难仰窥月体光清人所共覩或遇轻云薄雾日色亦有淡时若食在三分以内不豫行传知恐观者致生骇异请嗣后凡遇日月交食无论一分以下及二分三分皆由钦天监前期五月具题请
　　防勅部通行直省布政使司
　　盛京奉天府转行督抚提鎭将军所属各衙门并朝鲜国一体钦遵三分以上者救防不及三分者不行救防仍绘图进
　　呈○十四年
　　谕凡日月交食授时者原可推算而得而春秋之例又纪日而不纪月朕惟悬象着明人所共仰虽爲晷运之常有自不若光朗之恒度无事于讳不可不谨故禜社奏鼓自古重之旧制交食分秒时刻颁行各省不及一分者不行救防后定爲三分以上方行救防又经礼部奏定不见食省分并不及三分者皆不行知夫不先期行知则二三分者原可见食将致反生疑骇不以爲灵台失占即爲有司怠事非所以克谨
　　天戒也嗣后仍循曩制一分以上者即令救防前期五月具题请防无论见食不见食省分皆颁行其不见食省分不必救防钦此








　　方伎
　　一隂阳学康熙十三年议准在外隂阳学等官由该抚将应补之人咨部详察注册停其具题塡给劄付移咨该抚行令任事○雍正七年覆准各省星学等应责令隂阳学管辖由地方官遴选素行端方者咨部照例给劄
　　一医学由直省地方官遴选谙于医理者咨部给劄与隂阳学同
　　一僧道天聪六年定各庙僧道设僧录司道録司总之凡通晓经义恪守清规者给与度牒○又定僧道不许买人爲徒违者治罪○崇德五年题准新收僧人纳银送戸部覈收随给用印度牒令僧纲司分发○又定满洲蒙古汉军有爲巫师道士跳神驱鬼逐邪以惑民心者处死其延请逐邪者亦治罪○顺治二年定内外僧道均给度牒以防奸僞其纳银之例停止凡寺庙庵观若干处僧道若干名各令住持详询籍贯具结投僧道官僧道官加具总结在
　　京城内外者均令呈部在直省者赴所在地方官呈送彚申抚按解部颁给度牒不许冐充溷领事发罪坐经管官○又定内外僧道有不守清规及犯罪人爲僧道者令住持举首隐匿不举一幷治罪顶名冐领度牒者严究治罪○又定内外寺庙庵观凡有明朝旧勅尽令缴部不许隐藏又严禁
　　京城内外不许擅造寺庙佛像必报部方许建造其现在寺庙佛像亦不许私毁僧道住处不许私迁移出佛像及自置缘簿募化并不许私削发爲僧僧道官住持纵隐一幷治罪○三年定在京寺庙庵观不许僧尼道士溷处及闲杂人居住工部及五城察明僧道官有容隐者一例重惩○又定严禁
　　京城僧道沿街设置神像念诵经咒或持击梆磬募化者该管僧道官即行重治如住持募化罪及阖寺如散众募化罪坐住持及该管僧道官一幷治罪○六年题准内外僧道必有度牒方准住持焚修该部刋刻度牒印发各布政使司及顺天府察境内僧道素无过犯者每名纳银四两给与度牒一纸各州县于歳底申解该司彚解戸部仍报部考覈从前给过度牒一幷追缴○八年奉
　　防僧道均免纳银如有请给度牒者该州县察覈呈报司府呈礼部照数给发○是年定
　　皇城内不许作道场○九年
　　谕僧尼道士已领度牒者务恪守清规用本等衣防住居本寺庙如未领度牒私自爲僧尼道士及用番僧衣服往来者照例治罪钦此○十一年定禁止创建寺庙其修理頽坏寺庙听从其便但不得改建广大○十五年题准直省僧尼道士已经给过汉字度牒者尽令缴出送部照数换给淸汉字度牒并确覈先年已纳银者换给新牒未纳银者纳银给牒○十七年议准僧道度牒免其纳银令各该抚详开年貌籍贯及焚修寺庙备造清册并送纸张投部印给度牒○康熙元年定凡作道场者止许在本家院内其当家建设席棚扬旛悬榜及僧道张繖奉持香帛绕街行走取水画地开酆都穿戴甲胄等项悉行禁止违者僧道杖二十爲民该管僧道官革职其作道场之家系官交该部议处系民治以违禁之罪○又定凡有邪病请巫师道士医治者须领巫师道士禀知各都统副都统用印文报部方许医治违者将巫师道士交刑部正法其请医治之人交部议罪○四年题准
　　兴京
　　盛京及
　　京城寺庙僧道均遵
　　防建设外其前代勅建寺庙应各设僧道十名私建大寺庙各设八名次等寺庙各设六名小寺庙各设四名最小寺庙各设二名○又题准本戸不及三丁及十六歳以上不许出家违例者治罪僧道官及住持知而不举者一幷治罪罢职还俗○六年礼部通计直省勅建大寺庙共六千七十有三小寺庙共六千四百有九私建大寺庙共八千四百五十有八小寺庙共五万八千六百八十有二僧十有一万二百九十二名道二万一千二百八十六名尼八千六百十有五名共计寺庙七万九千六百二十有二僧尼道士十有四万一百九十三名○十二年议准无爲白莲焚香闻香混元龙元洪阳圆通大乗等邪教惑众聚会念经执旗鸣金聚众拈香者通行八旗直省严行禁饬违者照例惩责○十三年定僧录司善世阐教讲经觉义左右各二人左善世由右善世补右善世由左阐教补左阐教由右阐教补右阐教由左讲经补左讲经由右讲经补右讲经由左觉义补左觉义由右觉义补右觉义以候补僧官补道录司正一演法至灵至义左右各二人左正一由右正一补右正一由左演法补左演法由右演法补右演法由左至灵补左至灵由右至灵补右至灵由左至义补左至义由右至义补右至义以候补道官补如无候补之人行僧录道录司选取在京僧道送部部出题考试取经典谙熟并爲人端洁者十名或取二十名咨送吏部存案按名递补皆不支俸○又议准在外僧道府所属僧纲司道纪司州属僧正司道正司县属僧会司道会司均由各该抚将应补僧纲道纪之人咨部详察转咨吏部补授准其注册停止具题仍知会到部塡给劄付移咨该抚行令任事○又定内外僧道官专管天下僧道恪守戒律清规违者听其究治若所犯与军民相涉者在京申部酌审在外听有司断理○又定
　　京城内外寺院庵庙宫观祠宇不许容留无度牒僧道及闲杂人等居住歇宿○十五年题准凡僧尼道士不领度牒私自出家者杖八十爲民有将逃亡事故度牒顶名冐替者笞四十度牒入官该管僧道官皆革职还俗○又题准直省僧道停止给与度牒○十六年定
　　京城内寺庙庵院不许设教聚防男女溷杂并不许建设髙台演剧敛钱酬神赛防僧道录司及该管僧道官不时稽察有违禁者执送到部将本人及寺庙住持一幷治罪该管僧道官不行稽察由部处分○二十二年议准
　　盛京僧道仍给与度牒○二十三年议准福建台湾僧道旧牒追缴送部换给新度牒○二十六年覆准无頼狂徒假借僧道爲名或称祖师降乩或妄逞邪说托言前知或以虗妄之谈鼓动愚蒙至有羣相礼拜甘作徒从者嗣后此等邪教通行八旗五城各省督抚地方官令其严行禁止○四十八年覆准鸣金击鼓聚众烧香男女溷杂等弊曾经严禁在案恐相沿日久旧俗复炽再扶鸾书符招摇夤缘之辈皆应永行禁止嗣后如有仍前擅行者该地方官即行究治如不实心察究在京或经该部察出外省或经督抚察出将该管官指名题叅○五十年
　　谕直省创建寺庙多占据百姓田庐既成之后愚民又爲僧道日用纠集银钱购买田地给与以致民田渐少且游民充爲僧道藏匿逃亡罪犯行事不法实扰乱地方向原行禁止因日久渐弛着各督抚暨地方官除原有寺庙外其创建增造永行禁止钦此○又覆准直隶各省严饬地方官槩不许创造寺庙该僧道官不时稽察取具甘结呈报并不得容留外来可疑之人如有故违致生事端依律治罪○雍正元年覆准江南浙江等省禁止妇女游山入寺○二年覆准愚昩之徒纵令妇女成羣聚会往寺庙进香有坏风俗嗣后将寺庙进香起防之处严行禁止犯者照例治罪其住持及守门人不禁者同罪○又覆准寺庙禁军民妻女入庙烧香及扮神赛会其民闲春秋义社祈报者不在此例着都察院分晰出示并令司坊官明白晓谕○七年覆准游方僧道等责令僧道官管辖地方官遴选恪守清规者咨部照例给劄○十三年十一月
　　谕四民之中惟农夫作苦自食其力最爲无愧饬庀八材以利民用非百工莫备士则学大夫之学故禄其贤者能者至于商贾阜通货贿亦未尝无益于人而古昔圣王尚虑逐末者多令不得衣丝乗车推择爲吏以重抑之令僧之中有号爲应付者各分房头世守田宅饮酒食肉并无顾忌甚者且畜妻子道士之火居者亦然夫一夫不耕或受之饥一女不织或受之寒多一僧道则少一农民乃若辈不惟不耕而食食必精良不惟不织而衣且衣必细美室庐器用玩好百物争取华靡计上农夫三人肉袒深耕尚不足以给僧道一人不亦悖乎朕与二氏之学皆洞悉其源流今降此防并非博不尚佛老之名也盖见今之学佛人岂独如佛祖者无有即如近代髙僧实能外形骸清静超悟者亦稀今之道士岂独如老庄者无有即如前世山泽之癯实能凝神气养恬夀命者亦稀然茍能遵守戒律焚修于山林寂寞之区布衣粗食独善其身犹于民无害也今则不事作业甘食美衣十百爲羣农工商贾终身竭蹶以奉之而荡检逾闲于其师之说亦毫不能守是不独在国家爲游民即绳以佛老之教亦爲败类而可听其耗民财溷民俗乎着直省督抚饬各州县按籍稽察除名山古刹收接十方丛林及虽在城市而愿受度牒遵守戒律闭戸清修者不问外其余房头应付僧火居道士皆集众靣问愿还俗者听之愿守寺院者亦听之但身领度牒不得招受生徒所有资产如何量给还俗及守寺院者爲衣食计其余归公留爲地方养济穷民之用并道士亦给度牒之法该部详悉妥议具奏钦此○乾隆元年
