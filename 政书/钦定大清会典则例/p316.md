<!-- { "loadSidebar": true } -->
　　谕朕前以应付僧火居道士窃二氏之名而无修持之实甚且作奸犯科难于稽察约束是以酌复度牒之法使有志修行者永守清规而无頼之徒不得窜入其中以爲佛老之玷其情愿还俗者量给资产其余归公留爲养济穷民之用此亦专爲应付僧火居道士而言也名山古刹闭戸清修者在所不问前降谕防甚明见交与王大臣九卿防议乃闻外省传述错误一切僧道皆有惶惑不安之意恐将资产归公遂尔弊端百出有将己身田宅诡寄他人戸下希图藏匿者有谋嘱书吏分立花戸诡名以多报少者有减价速求售卖变银入橐者且有局外匪类从中借名索诈者夫此僧道既谋利恋财如是揆之仙佛之法乃糠秕稂莠也即取其私橐归公以养济贫民亦何不可之有天下后世自有公论但朕之本意原以天地好生之心爲心一物不得其所如己推而纳之沟中此庸愚无知之僧道亦天下之一物耳朕何忍视同膜外况朕先所降防甚明原以防持僧道而非有意苛削僧道今观伊等情形是愚昩无知被人恐吓而不知原降之谕防也着该部先行晓谕去其迷惑至于应付僧火居道士之资产因无所归着是以有养济穷民之説防竟国家养济穷民岂需此区区之财物亦可不必稽察归公此处着重议具奏又闻外闲有尼僧一种其中年老无依情愿削发者尚无他故其余年少出家之人心志未定而强令寂守空门往往荡闲逾检爲人心风俗之害且闻江浙地方竟有未削发而号称比邱者尤可诧异似亦应照僧道之例不许招受生徒免致牵引日众有情愿爲尼者必待年齿四十以上其余槩行禁止着将此一幷入于防议中妥议具奏钦此遵
　　防议准嗣后僧录等令地方官于戒僧内选择朴实谨愼之人报部充补道录等应于道士内无家室实在住庙者详愼选择充补其现在受戒僧人全眞道士素守清规具有保结者均应颁给度牒若经僧道等官之手易滋需索扰累应行令顺天府奉天府直省督抚转饬该地方官将各僧道年貌籍贯并焚修所在缮造清册取具互结加具印结申送该督抚汇齐报部照册给发度牒仍饬各地方官当堂给各僧道收执遇有事故将原领度牒追缴如有改名更替或借名影射及私行出家者皆照违制律治罪至于应付僧人令该地方官传集靣询果系实心出家情愿受戒者准其给与度牒不愿受戒者即令还俗编入里甲爲民若老迈残疾既难受戒又难还俗者察实亦给与度牒许其看守寺庙以终天年又如深山僻壤寺庙僧人不能远出受戒及俗家并无所归者亦姑给与度牒仍别注册永不许招受生徒至在京及直省道士果无家室实心住庙焚修者应给与部照无庸给牒火居道士则勒令还俗如有年老别无营运者亦暂给与部照永不许招受生徒其尼僧一项亦应照僧道之例愿还俗者听其还俗无归者亦暂给与度牒不得招受少年女徒嗣后妇女有年未四十出家者该地方官严行禁止至各寺庙所有资产应免稽察以省纷扰颁发牒照所需纸板工价等项均于戸工二部支取歳终奏销○又覆准年少沙弥道童察其果无父兄可依者应暂留寺观造册备案年至二十不愿受戒及二十以内力能谋生愿还俗者听至年少女尼不准暂留庵庙惟四体偏废五官阙陷及实无所归应照原题内僧道残疾之例暂行给牒以赡余生○又覆准八旗人等不得入天主教应令各该旗都统等通行晓谕禁止违者从重治罪○三年议准直省僧尼道士颁发牒照宜豫筹清厘之法俾有成数可稽见在应付火居人等止给本身牒照不准招受生徒庶牒照止有缴销而无续增其合例应招生徒之僧道亦必年逾四十始许招徒一人所招之人即于其师原领牒照由地方官注明所招者之年貌籍贯簮剃年月用印钤盖取具五人互结存案师故即爲本人之牒照次第相传不必别给该州县歳终汇报该抚该抚随五年审丁之期别具清册报部如所招之人身有过犯应还俗问罪者即于其师牒照内除名亦不准其师续招若招徒无过病故者准其报明地方官再行招受即于牒照内注明以防影射因水火盗贼而遗失牒照亦许呈明咨部再给若其师收徒之后犯罪应追缴牒照者应将牒照即行缴销所招生徒愿还俗者听愿出家者别听投师注名牒照至已故之牒照不得暗行隐匿见在之牒照不得私相授受均责成僧道官实力稽察地方官不时察覈如有隐匿影射情弊将僧尼道士勒令还俗治以顶替假冐之罪僧道官容隐者斥革还俗仍照违令律笞责地方官不行察覈者照失察例罚俸三月僧道等年未四十而招受生徒或招受不止一人者照违令律笞责僧道官容隐罪同地方官失察夺俸○四年覆准僧道情愿投师者该师将所招之人报地方官察明年貌籍贯并取具邻族地保并无过犯甘结存案至远来投师之人应令居停住持呈地方官咨取原籍地方印甘各结到日方准簮剃○是年奏准自乾隆元年起至四年止共颁发过顺天奉天直隶各省度牒部照三十四万一百十有二纸遵照原议令其师徒次第相传不必再行给发各督抚仍于五年审丁之期别具淸册报部○又覆准应付僧火居道士内有老迈残疾及深山僻壤俗家无可归者姑给印照仍令该地方官察明此项牒照即大书不许招受生徒字样钤盖印信其年终汇缴之牒照令该管僧道官当堂靣缴即将销字印记牒照并截去一角缴送督抚报部覈销○五年
　　谕僧道亦穷民之一朕不忍槩从沙汰故复行颁给度牒使有所覈察今礼部颁发牒照已三十余万张而各省缴到者尚少是或仍事因循仅奉行故事则甚非朕所以禁游惰勤力作之本意矣着该督抚留意善爲经理并着于歳终将所减实数具奏钦此○七年覆准直省僧道由部于歳终将僧道所减实数奏
　　闻业经令各该督抚缮黄册进
　　呈别造清册送部察覈逐年册籍井然可稽应将随五年审丁之期造册报部停止○八年覆准直省有未曾领牒照之僧道游手托名察明曾经过犯即勒令还俗编管爲民若素无过犯实心出家者准令投师传牒别欵附册年终奏报至于外来投歇验无牒照者许令住持报地保邻甲呈官驱逐囘籍若违例私自容留犯案事发将住持僧道分别治罪地方官徇隐议处○十八年覆准聚众爲匪之案多由奸邪僧道主谋平时煽惑愚民日渐酿成大案应令该地方文武各官察照元年四年议准僧道牒照确取保结详咨授受顶给之定例实力奉行如遇公事之便就近亲至庵庙寺观细加体访务使奸宄之徒不能溷迹僧道以削患于未萌如文武官仍视爲具文以致藏奸匿匪煽惑愚民酿成逆案一经发觉将该管地方官及该管上司并武职各官皆照不能察缉奸民例分别议处再僧纲道纪等司乃专管僧道之人如该管内有爲匪不法之徒即应随时稽察举首如坐视不问瞻徇隐匿别经发觉者将僧纲道纪等司严提究审如果明知纵容犯系逆案者即照知情故纵逆犯本律分别已行未行按律定拟若止失于稽察并无徇纵情弊亦当咎其平日不能约束坐以不应重律杖八十○十九年
　　谕前经降防礼部颁发僧道牒照复令各督抚歳终将所减实数具奏此原欲敺游手爲良农畧示沙汰之意耳乃十余年来各省奏报不过具文从事且若辈即尽令归农安得余田而与之转不免无籍爲匪耳据实严察或滋扰有名无实甚无谓此综理日久所悉正不必袭复古辟异之迹也钦此一畨僧禁例天聪七年定喇嘛班第出居城外清净之所有请念梵经治病者家主治罪○又定喇嘛班第有容留妇女及不呈请到部私爲畨僧私盖寺庙者治罪○顺治四年定畨僧不许私自游方有游方到京者着发囘原籍○十八年题准
　　京城内白塔居住畨僧九名西大达庙居住畨僧八名及额木齐喇嘛应照旧留住外其余喇嘛班第均令于城外居住如有擅自进城居住者将喇嘛送刑部照违法例治罪○康熙六年议准凡喇嘛班第令该管大喇嘛逐日详察由部每月详察有请诵经治病者于大喇嘛处言明准去仍令交还大喇嘛○二十三年覆准嗣后番僧所到处不过三日即令起程违者留住家长寺庙住持及失察官员皆令治罪番僧除犯死罪外所犯别罪停其入官仍照律治罪递解原籍○又定班第不许服用金黄色黄色伍巴什伍巴三察不许服用金黄色黄红色如
　　上赐者准用违者治罪○乾隆元年
　　谕从前部议给发僧道度牒一事每歳发给数目作何题奏未经议及恐有司视爲具文无从稽考着各省将给过实数及事故开除者毎年详晰造册报部该部于歳终汇题今年初次奉行其题奏之处着于乾隆二年爲始至番僧给发度牒亦照此例行钦此
　　一正一眞人承袭乾隆十二年覆准江西张氏世居龙虎山眞人名号非朝官卿尹之称存其旧名正所以别于流品前因无案可稽两遇
　　覃恩加至光禄大夫封及三代邀荣逾分理应更正
　　嗣后应不许援引假借恳请题给
　　封典至正一眞人有统率龙虎山上清宫道众之责视提防演法稍优按太医院使秩正五品医巫类本相等应将正一眞人亦授爲正五品从前所用银印缴部换给其眞人承袭由来已久不过令其奉祀宫观非若文武勲阶爲
　　国家酬庸之典爰及苗裔以示显庸者可比嗣后有阙应补仍由该抚察其子孙应袭者取具地方官印结咨部袭补照道官例注册至于朝觐爲述职大典筵燕实惠下
　　隆恩未便令道流厠身其闲应请一槩停止以肃体
　　制
　　内监
　　一内监禁例顺治三年定凡有私自阉割者本身及下手之人皆处斩全家发边远充军两邻及歇家不举首者一幷治罪有司里老人等仍不时察访如或容隐一例治罪○又定民闲有四五子以上愿以一子报官阉割者听有司造册送部候收补之日选用○又定先年内监曾经发囘者若非奉
　　防取用有地方官文书起送而私自来京图谋进用者问发边衞充军○康熙四年题准凡私自阉割子孙者从重治罪其该管大小官员一幷分别治罪○十九年题准服役用内监除王以下入八分公以上公主以下郡君以上不议外县君不入八分公以下至觉罗民公以下官民人等除先有内监不议外嗣后如买用投充者内监入官收用之人交该部从重治罪○二十二年题准县君不入八分公一品大臣准用内监三名二品大臣准用二名不许越数多用其余官民人等均照旧例不许私自买用投充违者治罪○二十三年题准凡年老患病内监愿归民籍者听其不能归者准令礼部收养每四名合给房屋一闲每名月给银五钱米一斛房屋银米由戸部工部支给亡故者交五城埋葬○又定嗣后有骗及强勒阉割者仍照律治罪外其父母情愿将伊子阉割及本身情愿阉割者免治罪○二十四年奉
　　防满洲家仆及内监家仆有逃走在外私自阉割者不宜内用有已经内用者交礼部发囘原主嗣后着严行禁止○四十年覆准
　　宫中内监需人王等以下入八分公以上多罗贝勒女郡主以上所用内监不得太多亲王各许用二十五名世子郡王各二十名长子贝勒各十有五名贝子八名入八分公六名公主十名郡主五名县主四名其郡君不入八分公等仍照前许用三名民公侯伯一品大臣减去一名许用二名二品大臣减去一名许用一名嗣后有比定数少者候
　　宫中内监充足之日到部声明方许买用除看守坟墓衙门内监外王贝勒贝子公公主郡主县主县君大臣等及不应用内监职分之官员见在所有内监均交与八旗直隶各省五城严禁将内监一幷送部照前送
