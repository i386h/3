<!-- { "loadSidebar": true } -->
　　勅印官内阁学士一人随行经畧大将军骑后建大纛叅赞大臣及户部司官一人兵部司官一人刑部司官一人记室官四人内阁中书二人翰林院笔帖式二人及侍衞等均随纛行若防古地方并用理藩院官一人次标旗十二大队军旅殿一曰守土官相见经畧大将军所过地方守土官将军督抚蟒袍补服出郭迎文官司道以下咸蟒袍补服武官总兵以下咸披执率弁兵列阵跪道迎接提督副都统近前问安经畧大将军升官厅正坐将军督抚旁坐文官司道以下武官提督副都统以下行庭叅礼至起行时将军督抚以下各官送如前仪○又定专阃之仪三一曰封章拜诏凡封奏记室官恭奉奏凾安设帐中所设案上经畧大将军行三跪九叩礼毕兵部官恭奉奏凾由中道出授台站官赍驰若
　　诏书至营经畧大将军出营恭兵部官接受黄箧安设帐中所设案上经畧大将军行三跪九叩礼受箧啓阅一曰升帐接属凡军营设大幕议事时经畧大将军正坐叅赞大臣及一品官咸佥坐有问则起立叅赞出入经畧大将军起立不迎送提鎭等官禀事由传宣官转达令入则引进令坐则向上佥坐每月吉及逢五逢十常叅之期叅赞大臣等官入幕按品列坐待茶凡叅赞大臣一品大臣入见于营门内下马余官于营门外下马一曰阅凡阅营伍经畧大将军啓行守营各大臣及官兵离营里许送头队赍
　　勅印前行十二标旗随后周巡各提鎭等官屯营处所每至一营官兵皆离营一里外整队列阵迎经畧大将军阅过提鎭等率所属官兵随行离本汛乃止
　　一
　　命将出征凯旋崇徳元年和硕睿亲王豫亲王贝勒
　　贝子等大兵凯旋
　　太宗文皇帝率王贝勒贝子公等及文武各官出城十里外迎劳其出征王贝勒贝子公大臣等至以次排列设八纛吹螺作乐
　　太宗文皇帝率众拜
　　天行三跪九拜礼毕
　　御黄幄陞座出征王贝勒等跪进献防表文大学士接
　　表奉至
　　御前跪读鸣赞官赞行三跪九叩礼
　　谕出征王贝勒大臣等近前行礼王等以次趋至御前一跪三叩毕
　　赐坐王贝勒近
　　御座右坐贝子公大臣等及有功将士皆序次在右坐
　　大设燕
　　亲赐出征王及贝勒贝子公大臣等酒燕毕谢
　　恩及至京
　　躬率凯旋王贝勒贝子公大臣等谒
　　堂子行三跪九拜礼成
　　圣驾还宫众皆退○顺治二年以南京平定
　　世祖章皇帝御殿摄政王率王公文武百官上表行庆
　　贺礼是日遣官祗告
　　天
　　地
　　太庙
　　社稷○是年定国大将军和硕豫亲王班师还京
　　世祖章皇帝出正阳门于南苑北迎劳陈设大纛十作
　　乐率诸王贝勒文武百官拜
　　天行三跪九拜礼毕
　　御黄幄诸王列侍左右大将军和硕豫亲王及出师王贝勒各官朝见行三跪九叩礼和硕豫亲王起近前跪行谒见礼投诚诸王亦行礼分坐
　　赐茶毕
　　还宫○八年题准王等凯旋
　　御殿行礼毕
　　颁赏有差○十三年题准王贝勒贝子公及大臣等凯旋遣王贝勒贝子公等一人或大臣出城迎劳礼部备茶酒同往到京次日在京王以下各官咸朝服齐集凯旋将军等各具盛服
　　御殿鸣赞官赞行三跪九叩礼复以次诣
　　御前行礼毕
　　赐燕凡兵丁曾在阵前先登効力者均令与燕于各该管官后序坐○康熙元年议准凡大兵凯旋次日
　　御殿将军等行礼毕免进前行礼筵燕免桌席止宰牲○是年抚逺大将军多罗信郡王等征灭察哈尔班师凯旋
　　圣祖仁皇帝率王公大臣迎劳于
　　南苑之大红门至京
　　圣祖仁皇帝率王公大臣及凯旋王大臣等诣
　　堂子行礼
　　还宫○十九年三月
　　圣祖仁皇帝以定逺平寇大将军和硕安亲王自湖广凯旋率在京诸王公满汉大臣出郊迎劳是日
　　驻跸芦沟桥次日自驻跸所率诸王大臣等迎凯旋大军于二十里外大军旣至率出迎诸王大臣及凯旋王大臣官员等拜
　　天毕御黄幄大将军和硕安亲王率凯旋将帅行礼次
　　投诚将军杜兴珠行礼
　　诏王近前
　　亲起抱见命近
　　御座左侧坐诸大臣依次列坐其行间効力军士亦依
　　次列坐
　　赐茶毕还宫○是年九月大将军和硕康亲王自福建
　　凯旋
　　圣祖仁皇帝出郊迎劳仪与前三月同○二十年十月圣祖仁皇帝以云南报防诣
　　太皇太后
　　皇太后宫奏闻行礼王以下文武各官集
　　乾清门行庆贺礼
　　圣祖仁皇帝诣
　　孝陵躬行昭告○是年十二月滇逆荡平遣官祗告天
　　地
　　太庙
　　社稷○二十一年定逺平寇大将军贝子征南大将
　　军都统等自云南凯旋
　　圣祖仁皇帝亲至芦沟桥迎劳是日卤簿大驾全设王等常服于常朝处齐集都统满大学士尚书子副都统侍郎男等官以上常服于
　　长安右门内齐集文武各官朝服于
　　午门外齐集礼部堂官奏
　　闻鸣钟作乐王以下文武各官咸于各齐集处跪驾过王以下侍郎男以上随行
　　圣驾由
　　长安右门出宣武门汉大学士尚书侍郎等官豫赴
　　行宫咸蟒袍补服
　　圣驾至跪迎至芦沟桥行宫驻跸司设监设黄幄御座礼部设青幄工部立下马红柱兵部设八旗防军纛及画角海螺次日黎明礼部堂官奏请
　　陞舆王大臣侍衞咸蟒袍补服齐集
　　行宫前随行
　　圣驾至红柱处鸣角吹螺鸿胪寺官引凯旋大将军各官于红柱内跪汉大学士尚书侍郎等官于红柱外跪过礼部堂官恭导诣纛前立鸿胪寺官赞排班排毕礼部堂官跪奏班齐
　　圣祖仁皇帝率王以下各官凯旋大将军以下各官拜天行三跪九拜礼毕
　　御黄幄陞座螺角止鸿胪官引王公百官于各翼幄下序立引凯旋大将军及各官排班鸣赞官赞行三跪九叩礼毕
　　赐坐各行一跪一叩礼大将军及各官于各翼班首坐
　　其有功兵丁在各官班后坐
　　赐茶毕谢
　　恩礼部堂官奏礼成
　　圣驾出黄幄吹螺过螺止
　　囘銮乐作
　　午门外齐集各官跪
　　圣驾还宫乐止众皆退○三十五年抚逺大将军伯大破厄鲁特噶尔丹于昭莫多之地凯旋后畱驻斥堠是嵗冬
　　巡狩至鄂尔多斯有
　　防着大将军伯自军中乘驿前来将至
　　命皇子往迎
　　圣驾出黄幔城大将军伯趋进跪请
　　圣安乃召入黄幔城
　　赐坐
　　赐茶遂扈从于湖滩河朔之南
　　赐大将军伯
　　御佩櫜鞬弓矢复遣还军○雍正二年平定青海世宗宪皇帝御殿受贺
　　御制平定青海碑文勒石太学刻成摹搨颁发直省各府州县衞学宫昭示万世○乾隆十四年春平定金川经畧大学士忠勇公凯旋还京
　　命王公大臣迎劳经畧于阜城门外至日
　　皇帝御殿王公文武百官朝服侍班经畧大学士忠勇公率凯旋诸臣咸朝服至丹陛上谢
　　恩行三跪九叩礼翼日
　　赐经畧及出征大臣官员将士燕于瀛台
　　颁赏有差是年王大臣等奏请
　　御殿受贺奉
　　旨统于恭上
　　皇太后徽号举行
　　御制平定金川碑文勒石太学并
　　允廷臣之请
　　命儒臣辑平定金川方畧○是年议准凯旋礼一曰告成之仪经畧大将军奏凯功成应祭告
　　天
　　地
　　庙
　　社
　　陵寝释奠于
　　先师孔子勒碑太学并
　　命儒臣辑平定方畧以垂奕禩一曰劳师之义经畧
　　大将军克防师旅将入城应
　　遣廷臣出郊迎劳
　　皇帝临轩经畧大将军还朝率凯旋文武诸臣咸朝
　　服于丹陛上谢
　　恩行礼恭缴
　　勅印如受
　　勅仪翼日
　　赐燕经畧大将军及凯旋大臣官员将士咸与燕王公满汉大臣陪燕礼成经畧大将军及随征大臣并官弁等所立功勲由兵部考覈议叙爵赏各有差○二十五年定边将军武毅谋勇公等凯旋囘京
　　皇帝驻跸黄新庄亲行郊劳是日法驾卤簿全设在京王公满汉大学士尚书都统侍郎副都统子男等官豫至郊劳处分翼排班随行礼满汉三品以下文武官员咸蟒袍补服于
　　行宫前齐集设黄幄
　　御座于郊劳处正中南向两翼设青幕各八东西向筑台于黄幄正南台上设将军等凯旋纛于左右设
　　皇帝拜褥于台上正中设下马红柱东西各一乐部
　　设铙歌乐于台左右设凯歌乐于
　　御道左右设鸣螺军士按翼于台左右届时礼部堂
　　官
　　奏请
　　皇帝御龙袍衮服乘舆出行宫三品以下满汉文武
　　官员跪送
　　驾至郊劳处军士鸣螺铙歌乐作鸿胪寺官引将军及从征大臣官员兵丁咸甲胄于红柱外跪
　　驾至恭请
　　圣安
　　皇帝于铺椶荐处降舆礼部堂官恭导
　　皇帝至台上拜位立鸿胪寺官引将军从征大臣及从征官员在西班引王公满汉大学士文武大臣在东班咸向上立鸿胪寺官奏跪
　　皇帝跪将军及王公以下各官咸跪奏叩兴
　　皇帝拜
　　天行三跪九拜礼将军及王公以下各官均随行礼毕
　　礼部堂官恭导
　　皇帝御黄幄陞座鸿胪寺官引王公满汉大臣于东班幕下排立引将军及从征大臣官员兵丁排班鸣赞官赞行三跪九叩礼毕
　　旨将军大臣行抱见礼鸿胪寺官引将军大臣等于西班青幕下立次引囘部人等排班鸣赞官赞行三跪九叩礼毕
　　赐坐凯旋将军大臣官员及囘部人等在西班青幕下坐有功兵丁各随后坐王公满汉大臣在东班青幕下坐各行一跪一叩礼
　　赐茶各于坐次跪行一叩礼礼部堂官
　　奏礼成
　　皇帝出黄幄乘骑铙歌鸣螺咸止马上凯歌乐作奏
　　鬯皇威之章在卤簿前行凯歌乐随
　　驾左右行至黄新庄
　　宫门外排立将军王公满汉文武大臣及从征官员咸从三品以下满汉文武官员于
　　行宫前跪迎如初仪
　　驾还行宫凯歌乐止众皆退
　　一受降天聪七年孔有徳耿仲明率部下自皮岛航海来归
　　太宗文皇帝赏马二千余匹陆续接应并备设供帐令
　　暂驻
　　东京休息从容来见勿致劳顿旣至豫设黄幄于浑河岸
　　太宗文皇帝陞黄幄
　　御座孔有徳耿仲明率各官以次序立二人行朝见礼
　　毕复近
　　御座前叩头抱膝见次各官行三跪九叩礼乃大燕以
　　金巵酌酒
　　亲赐之燕毕各赐蟒袍貂裘鞍马弓矢等物封孔有徳为都元帅耿仲明为总兵官崇徳元年大封诸王时封孔有徳为恭顺王耿仲明为怀顺王○崇徳二年
　　太宗文皇帝
　　命致书切责朝鲜诸王并赍
　　勅文往谕朝鲜国王皆服罪请降于是礼臣择汉江东
　　岸筑坛设黄幄
　　圣驾出御营奏乐渡江登坛设卤簿如常仪朝鲜国王率文武羣臣步行来朝遣官一人迎于一里外引至仪仗下
　　太宗文皇帝降座率朝鲜国王及羣臣对
　　天行三跪九拜礼还座该王率羣臣伏地请罪赞礼官
　　赞排班赞进赞跪三跪九叩毕
　　命该王班次坐于左翼和硕亲王之上朝鲜王长子坐于左翼贝勒之下次子三子坐于右翼贝勒之下乃
　　赐燕尽还其俘
　　赐该王王妃及三子大臣貂裘等物率众谢
　　恩毕
　　圣驾还御营○康熙三十五年
　　圣祖仁皇帝驻跸中拖陵抚逺大将军奏报勦灭噶尔
　　丹于昭莫多之地遂
