<!-- { "loadSidebar": true } -->
　　防情实各犯今年着停止处决○五十七年奉
　　防情实各犯今年着停止处决○五十八年奉
　　防重犯人等去年恩诏释宥者甚多见今内外所余人犯无几今年朝审秋审着停止○五十九年奉
　　防情实各犯今年着停止处决○六十年奉
　　防情实各犯今年着停止处决○六十一年奉
　　防内外情实人犯今岁着停决○雍正元年奉
　　防情实人犯今年停止处决○二年
　　谕朕惟明刑所以弼教君徳期于好生从来帝王于用刑之际法虽一定而心本寛仁是以虞廷以钦防垂训周书以慎罚为辞诚以民命至重宁过乎仁毋过乎义也朕自临御以来一切章奏无不留心细览今刑狱一事尤加详慎诚恐法司未能平允轻重未能悉当朕心深用恻然故凡京城及各省题奏谳狱但少有可矜者无不法外施仁量加末减独念朝审重囚其情实者刑科必三覆奏闻勾除者方行处决而外省情实重囚惟于秋审后法司具题即咨行该省无覆奏之例朕思中外一体岂在京诸囚宜加详慎在外省者独可不用详慎乎人命攸关自当同仁一视自今年为始凡外省重囚经秋审具题情实应决者尔法司亦照朝审之例三覆奏闻以副朕钦防之至意遵
　　防议准按朝审情实重犯刑部具题后刑科三覆具奏该御史将重犯姓名开列具奏奉出奉
　　防勾除之本防同刑官遵奉勾除正法余者牢固监禁
　　覆
　　防今外省秋审亦照朝审例施行应将秋审情实重犯刑部具题后刑科三覆具奏该御史将重犯姓名开列具奏奉出奉
　　防勾除之本到部钦遵分别己未勾除并将原议情实之处明白钞录咨行各省其决过日期该督抚奏
　　闻○又奉
　　防情实人犯今年停止处决○三年
　　谕人命至重须平心研究求其可生之路至万无可生然后勾决则国法所不容亦其自取耳从来法寛则愚民易犯非刑期无刑之意钦此○四年奉
　　防秋审情实人犯今年停止勾决○五年奉
　　防秋审情实人犯停止勾决○七年奉
　　防秋审情实人犯停止勾决○八年奉
　　防秋审情实人犯停止勾决○十年奉
　　防秋审情实人犯停止勾决○十一年
　　谕今年各省秋审人犯有不应缓决之案经九卿改为情实者甚多督抚通省大僚臬司刑名总汇录囚定狱何等重事岂可因循茍且如有司执法科罪而九卿奏请平法或九卿据法定议而朕酌夺从寛方合政体岂有执法之官而任意于法外徇纵者乎倘督抚臬司或谓九卿定议从刻稍存迎合之见遂于矜疑之案防以情实奏谳其弊尤不可言尔等将改正各案逐一覈明通行申饬之钦此○又
　　谕明刑所以弼教除暴所以安民朕临御万方不得一道同风俾我民免于刑戮每以自咎所望内外大臣抱刑期无刑之心执辟以止辟之法先使民不敢犯俾无漏网之奸凶继则导人不为非渐化向风之顽懦如此需之岁月庶几习俗可移朕十年以来一切刑狱莫不虚衷敛息详慎推研寛严本无成见惟其自取每见廷臣大吏谆切开示谅已悉朕心矣今者秋审大典详览秋审各册有法无可贷情无可原而各督抚槩拟缓决并无勘语且有上次拟情实而今年自改缓决者有监候多年之犯而每年秋审忽拟情实忽拟缓决者有本定缓决因部改情实即照拟情实本定情实因部改缓决即照拟缓决者试问该督抚等岂竟漫不经心抑竟漫无定见耶夫疎纵之过甚于苛刻姑息之害等于残忍但本公诚之至意达仁义之通权方为平允若以为欲严是负朕心若以为欲寛亦辜朕训内外大臣务筹远大不枉法不弛刑由此类推庶政皆然其各身体而勤求之毋忽
　　钦此○十三年
　　谕朕闻外省防审之时不论案件多寡悉于一天定议均听督抚主张司道守令不敢置喙究其实督抚亦未必了然不过凭幕宾畧节贴于册上徒饰观瞻而已夫刑者不得已而用之者也天以父母斯民之责畀之吾君臣平时不能抚绥化导使之守法免罪已忝厥职及陷刑辟之后又复视为泛常不察情罪之轻重率定爰书之出入以致谳狱不平寃情莫诉劝惩两失凶暴肆行所谓明刑弼教者安在清夜扪心能无愧乎朕临御以来于一切刑名莫不详慎推研法司所进立决本章亦令三次奏覆每年朝审秋审先期细览招册至勾到时复与廷臣往复讲论盖哀矜恻怛之意动于不得已而发于不自知并非欲博钦恤好生之名也
　　圣祖于当年勾到日皆着素服朕亦效法行之凡受朕封疆之寄者应同此心乃刻期草率定局并不博采羣议且有结采设筵征歌演剧者此则残忍性成不学无术者之所为嗣后各宜敬慎周详殚心办理不妨多寛时日毋得视为具文至于防集既乆除常餐外倘有肆筵设席仍蹈前习者经朕访闻必加严处钦此○九月奏准停止秋审○乾隆元年奉
　　防本年秋审情实人犯着停止勾决○二年奉防本年秋审情实人犯着停止勾决○三年覆准旧例解送秋审人犯至省均系由府解司发回之时亦系由府转发道路纡回不免案件稽迟及意外疎脱之虑嗣后秋审人犯令各该州县径行解司仍报明该管各府至防审之后即由司给发防牌就近分发各州县收禁仍汇文行知各该府取具收管汇送稽覈○又覆准秋审人犯于起解时患病者如系初次解审之犯仍令照例提解不准留养外如已经秋审一次者于起解时患病不能行动该州县即报明上司委官验实取具印甘各结准其留养该督抚即凭原招覈拟具题揑饰者照例叅处○五年奉
　　防秋审情实人犯着停止勾决○六年奉
　　防秋审情实人犯着停止勾决○八年奉
　　防秋审情实人犯着停止勾决○九年奉
　　防秋审情实人犯着停止勾决○十年
　　谕向来冬至既届一应秋审之犯例不行刑若逺省地方奉到文书在冬至以后者则留至次年冬至前正法后因此等人犯尽属凶恶罪无可缓若迟至一年之乆未免别生事端仍于奉到部文时处法诸犯既无可缓适直冬至亦须稍迟嗣后如有过期接到部文者着于冬至七日以后照例处决该部行文各督抚知之钦此○十一年奉
　　防秋审情实人犯本年停止勾决○十三年奉防秋审情实人犯本年停止勾决○十四年
　　谕朝审情实人犯例由刑科三覆奏其后各省秋审亦皆三覆奏慎重民命即古三刺三宥遗制谓临刑之际必致详审不可稍有忽畧耳非必以三为节也朕每当勾到之年置招册于旁反覆省览常至五六遍必令毫无疑义至临勾时犹必与大学士等斟酌再四然后予勾岂啻三复也哉若夫三覆奏本章科臣匆遽具题不无豕亥且阻于时日岂能逐本全览嗣后刑科覆奏各省皆令一次朝审仍令三覆钦此○又
　　谕向来勾到本章皆系新资御史承办此相沿陋例初无意义不过备员塞责非所以肃政典也今既分定十五道各有专责自应分省办理嗣后凡遇勾到某省本章即着某道御史承办近经去其冗覆本章已简其令该御史悉心详对设有鱼鲁则咎在御史其朝审令河南道【今京畿道】专办监视行刑着刑科给事中及刑部侍郎一人着为例钦此○又
　　谕朕因刑科三覆奏之例各省奏牍繁多迫于时日转致不能详览已命简去二覆以从务实今思勾决之时朕详阅招册反覆斟酌辩论大学士在朕前一面秉笔代勾一面听受谕防虽殿廷咫尺自无舛错但多经一徧视览于勾决更为慎重嗣此着于勾到后将原本进呈覆阅再行批发着为例钦此○又
　　谕秋审为要囚重典轻重出入生死攸关直省督抚皆应详慎推勘酌情准法务协乎天理之至公方能无枉无纵各得其平朕于情实招册皆反覆省览再三究极情状毫不存从寛从严之成见所勾者必其情之不可恕所原者必其情之有可原惟以一理为权衡而于其人初无爱憎好恶之见者存也今年各省招册经九卿改定之案甚多皆属允当其中有缓决改入情实者四川八名湖北四名江苏八名河南山东各五名山西六名直隶七名或谋杀或故杀或拒捕或诬良致死或威逼致死或奸民聚众不法或邪术迷拐或强奸幼女或羞忿自尽或连砍数人或殴死有服尊属皆情罪较重万无可贷虽各省情实人犯临勾之时稍有可原必加寛宥而此等凶徒断不应拟以缓决设非九卿改正经朕裁酌置之典刑则奸徒幸免死伤屈辱者寃无可伸而刑罚于是乎失中岂所谓诘奸止辟之义耶此于法纪伦常风化所系甚重督抚身任封疆为国家明罚勅法岂宜出入所有审拟不当之各该督抚皆着严行申饬钦此○又
　　谕朕于侵贪各案谆谆垂戒前后所降谕防不啻三令五申此次勾到办理侵贪各案有督抚轻拟九卿改入情实者有九卿溷入缓决经朕指示情节改入情实者所有二年限满之犯完数如例者业经分别原减其逾限未完营私入已确然有凭者予勾正法诚以律不容弛法当共守与其失之寛而犯者众不如显然示以无所假借俾知所戒而不至更蹈覆辙所全者实多也朕前降防令刑部于秋朝审时将各省官犯汇为一册得以详悉推勘以昭慎重之意此虽不仅指侵贪而官犯内惟侵贪者常多以理论之洁己奉公人臣之职分应尔仓库钱粮莫非小民脂膏上以供军国经费人君且不得私有而乃漫无顾忌如取如携婪正供而入私橐是闾里之输将徒为若辈填谿壑也夫取非其有谓之盗况取国家之所有乎贪人之财犹谓之盗而况其贪国家之财乎此其情尚可恕乎乃向来锢习以为宁盗无贪此在为上者爱民之深权其轻重谓与其厉民毋宁损上以是重言人臣之不可贪耳而岂忍以盗待臣子哉为臣子者又岂甘以盗自处哉人徒知渔利于民者贪也蠹食于官者侵也援律傅罪轻重判然不知贪者固有害于下而侵者实无所畏于上以无畏之心而济之以无穷之欲则派累以肥橐者有之因事而勒索者有之甚至枉法受赃者有之朝廷之府库且所不顾更何民瘼之可矜民膏之足惜此侵则必贪势使然也此等劣员多留一日则民多受一日之残国多受一日之蠹既以劣迹败露尚可因循姑息系之囹圄获全首领下愚不肖之辈其何所警惕而絶其行险徼幸之心又安知其不转以身被刑辟之虚名而子孙享富厚之实惠且自为得计耶是斧锧一日未加则侵贪一日不止惟一犯侵贪即入情实且即予勾决人人共知法在必行无可幸免身家既破子孙莫保则饕餮之私心必能自禁何至甘心扞网冒法此狂澜之必不可不回而膏肓之必不可不救旋转之机断在于此用是再颁谕防详悉开导俾共知洁己奉公之大义凛服官典守之大防杜絶侵渔终远刑辟为良有司国家实嘉赖焉如其不知畏惧不知悛改则三尺具在断在必行前鉴昭然慎勿视为具文也此谕着刋刻颁发令内外文职衙门入于交盘册内永远传示各宜凛遵钦此○十五年
