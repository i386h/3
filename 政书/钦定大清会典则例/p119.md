<!-- { "loadSidebar": true } -->
　　钦安殿道士内监各处番僧以及匠役口粮全改秔米蓟易二州每年截留白粮米亦减半以秔米抵给○三年奏准黑豆质坚多系随收随发并无消耗递减之数不准开销○又奏准旗人领得粟米粜卖不得过银五六钱今米价昂贵应将兵米内借拨代粟稄米十八万石交五城十厰平粜所卖之钱易银解部将来兵丁应支粟米内酌量丰收之年于秋冬二季每石折银八钱陆续分年扣还○又题准八旗兵丁四季领米每季均有零尾抄勺佐领总领分给每多折耗应将每年春夏秋三季所领三色米总数以斗为止散数以升合为止其抄勺零数归入第四季支领○又奏准
　　禁城兵丁及内监应支白粮改给秔米有折耗碾碓之费按原给白米一石改给秔米一石二斗五升○又议准每季领米时旗员察验米质如果不堪食用令于仓中封固即报仓场侍郎都统察明具奏○又奏准仓场侍郎于进米时分定厫名将陈厫封固进米完日赴仓将新米丈算覈足更换封条如进米之际适逢发米之期该监督将挨陈应发之厫开报仓场侍郎委官拆封监看倘有不遵挨陈发给者将监督题叅仓役究治○又奏准每年春秋二季支发俸米多有在通售卖者以致米局铺商贿托仓役有撞斛多量之弊应令仓场侍郎于发米时严行访察如有前弊拏送刑部治罪倘察拏不力别经发觉交部严加议处○又奏准每仓造具铁斛一张作为様斛各旗委放米之员以木斛较对样斛兑发以木攩打平严禁簸箕歪量之弊○又奏准修造斗斛均令呈报仓场侍郎较准记烙火印倘有不呈报较对烙印即行私用者题叅究治○四年奏准开仓时每旗委押旗叅领于发米前一日将应领米数及领米人数开单交与监督按数起票三张于领米后一日一交满监督一交汉监督一交监放监督稽察出仓其领米兵丁花名各旗开单钤用佐领图记带赴仓内交与押旗叅领防验进仓仍令严行稽察如监督所属人等作弊押旗叅领察出呈该管都统叅奏究处押旗叅领所属人等作弊监督察出呈仓场侍郎叅奏究处至米车出仓除叅领与监督等一同察对红簿外其闲散骁骑校等仍在仓门廵察令米车挨次排行严禁争挤○又奏准向例官俸米内有粟米一项以采买直隶营田稻米抵支但直属或遇歉收停止采买即不敷支发应以稄米抵稻米支给如直属稻米丰收采买运通仍支稻米○又奏准各衙门笔帖式俸米向例在通仓闗支但所领米数无多赴通有往还脚费着改于京仓给领○五年奏准各仓木斛三年一次建造于解通板木内取用工匠铁叶每张给银七钱于通济库银内支用○八年奏准八旗官兵马驼应需料豆从前原系给银采买但近京地方产豆无几每多阙乏应于河南山东二省粟米内改征黑豆拨运京仓于每年九月马驼囘场每匹月给黒豆一石以资刍秣至次年四月出场之日停止○又奏准恭遇
　　巡幸之年各旗马驼留养
　　京师自四月以后仍酌量支给本色黑豆其豆价照例扣除○又题准改铸小口铁斛颁发仓场并有漕各省照式铸造遵用旧存铁斛缴销○十年奏准八旗闗支马豆向未酌定送册限期以致迟早不一兵丁不得及时支领嗣后每月定于初十日以内支给于前月之杪造册送部劄仓如限内册不送部照造册迟延例议处○十二年奏准八旗官员俸米总以十二月十五日六月十五日兵丁米总以上月十五日作为过册定限各旗送册或因迟速不齐或因舛错駮囘校正以致逾限总以月之十五日为准分别闗支裁扣如官兵升转在定限以前准其支领新任俸饷在定限以后不准支领新任俸饷其告休物故在定限以后准其支领银米在定限以前不准支领银米其开仓发米总以每季孟月初一日作为定限如官兵降革在每季初一日以前其米槩行追缴如在初一日以后者免追至各旗兵丁逃亡将应交米折银暂存旗库于次年三月彚总交纳○十七年
　　谕向来八旗兵米皆按四季支发但发完之后因去下届发米之期尚逺铺戸得以乘机囤积米价日渐昻贵若将兵米陆续支发俾源源接续殊有裨益但就一季之中再为分次支发未免纷繁其应如何酌分旗分按月轮发着妥议具奏钦此遵
　　防议准兵米既按月轮发应分别旗分将镶黄正黄二旗分于四孟月正白正红镶白三旗分于四仲月镶红正蓝镶蓝三旗分于四季月各旗依酌定月分赴领则办理不致纷繁米粮时得接济于兵民均有裨益○又覆准各仓发米时满汉监督皆在官防检阅米册从不亲至厫口一任家人仓役在厫支发易滋弊端嗣后务令一人在厫口监看倘仍前偷安巡漕御史即行纠叅○又奏准向来各仓整厫系仓场总督封识其发过残厫即交该仓监督自封自开嗣后凡系残厫皆由都统御史封识发米之时验封启钥○又奏准各仓厫米务令挨陈开发报部察覈如王公等所差领米之人拣择新厫许监督禀报仓场侍郎及御史指名叅奏交部治罪监督如违成例越厫支发一并叅处○又覆准京通仓支发各旗米向系旗人自行载运乃希省脚费并图便卖于官局则官局于各旗领完后赴仓支领卖于民局则总票中分出小票自行支领其故不过串通书役花戸甲斗人等拣择好米斛面满足遂致仓储有阙无盈嗣后监督发米务照总票数目令该旗全运出仓听其自行售卖倘领催及领米之人仍前舞弊听稽察御史指名题叅将该领催等从重治罪并晓谕官民米局如有于总票中私分小票或于封仓后私赴支领者经军统领等衙门察出将卖米之人无论王公大臣官员皆即指名题叅其仓役及卖米人等照偷盗例究处所卖之米全数留仓○又奏准京仓米虽属挨陈支领但每季兵米各仓均开厫支发而新漕运京又湏分派兑收是一仓之中有新有旧有发有收牵溷不清错杂难覈应将京仓八旗兵米及官俸役食等米每月止开一仓先尽一仓发完再开一仓以次闗支其空出之厫挨次收贮新漕竢各仓支发全完之后仍照收漕先后挨陈发米再京仓既定先尽一仓以次支发则见在发米之仓即应委官稽察其余各仓无庸各差御史一人应以本年为始每年差满汉御史二人专察京仓凡遇收发之时该监督先期知会该御史等轮流稽察监看倘有违例出入等弊将该监督题叅治罪
　　一随粮耗米各省正兑漕粮抵通每石耗米二斗五升进仓时每正米一石收仓耗七升尖米四升二合又尖上加耗米二合九勺四抄又节省盘牐耗米三升内除尖米四升二合作三年递减外仍存三项米一斗二合九勺四抄均作正开销其余一斗五合六抄米内五牐盘运折耗米二升晒飏折耗米四升七合六抄给运军囘船食米三升八合改兑漕粮抵通每石耗米一斗七升进仓时每正米一石收耗米四升尖米四升二合又尖上加耗米一合六勺八抄以上三项米内除尖米四升二合作三年递减外仍存二项米四升一合六勺八抄均作正开销其余米八升六合三勺二抄内晒飏折耗米四升八合给运军囘船食米三升八合○顺治十六年覆准京通各仓所收漕米不及一月者不准递减一月之外每石每月于尖米内递减折耗米一合一勺六抄以三十六月为止此外不准递减至内仓白秔米糯米如耗米四升九合九勺七抄八撮八圭者每石每月准递减二合七勺七抄七撮七圭如耗米二升九合九勺九抄八撮八圭者每石每月准减米八勺三抄二撮三圭通州仓白秔米糯米每石每月准递减二合八勺三撮三圭糙秔米每石每月准递减三合七勺七撮余均作正支发各仓收贮黑豆照米例递减○雍正五年题准交收漕米停止晒飏将原备折耗米四升七合六抄令各监督于漕米进仓之时抽掣一二袋验看如有潮湿计其折耗将未验看之米照此计算余剰之米归入正项支销
