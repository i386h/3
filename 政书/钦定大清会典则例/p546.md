<!-- { "loadSidebar": true } -->
　　恩槩免司道等官事件听督抚代题总兵官除事闗军机及兵马钱粮外其余悉归督抚题达违者执法题叅○十年题准各省大计之年布按都司运司及府州县等官均具本造册送司○康熙十年议准各省大计布按都司运司仍照旧例封投本册其府州县等官停止具本造册○又定在京官员事闗通省沾
　　恩合辞陈谢之本皆赴司恭进由司送阁○三十七
　　年奉
　　防文官侍郎以上武官总兵以上如有遗本准其投递通政使司封进以下官员如有遗本一槩駮回○五十一年议准尚书都御史侍郎副都御史宗人府府丞通政使司通政使詹事府詹事大理寺卿太常寺卿顺天府尹光禄寺卿太仆寺卿佥都御史【今裁】左右通政【今改通政副使】大理寺少卿詹事府少詹事太常寺少卿鸿胪寺卿太仆寺少卿国子监祭酒通政使司左右叅议【今改通政使司叅议】光禄寺少卿鸿胪寺少卿均许进遗本其不及具本者听○乾隆三年议准直省所进本章仅有随本批文一纸并无注销总册其间迟误无由稽考遗失更难觉察且督抚提镇一遇升迁转调新旧交代之际倘有不法书吏提塘营私作弊将要本章藏匿沉阁均未可定嗣后直省督抚提镇等官无论升任调任见任务将奏过本章开明月日备注事由详列数目按季造具印册二本一送司一送内阁以便察覈○又议准各省将军副都统均防守大员各有题奏本章应照督抚提镇之例将奏过本章每季造具印册咨送内阁及本司察覈
　　一接受本章雍正二年题准每年封印后所到本章令提塘官送司验收贮库如有要事件到日即封送内阁转奏其寻常本章均竢次年开印之日校阅明白封送内阁○七年奏准各省督抚提镇投递各衙门掲帖凡闗渉要事件均用宻封投递其寻常事件亦不许先行刋刻传播皆经屡次定例遵行但各省投递掲帖不免别封豫投之弊而通政使司止按期收本不察掲帖之先后分发提塘投送或致先期泄漏因而钻营谋干舞文弄法亦未可定且拜疏未上具掲先行先后失序亦属非宜嗣后督抚提镇凡有掲帖均随本章同发其掲帖封套注明月日开单送通政使司稽覈于送本次日发提塘分投各衙门如提塘私行探报先期传播者察出送刑部治罪○十一年奏准向例直省本章由司接收将正本封固移送内阁副本贮库备案后经条奏正本副本并交内阁以致本司无全本册案无凭稽考嗣后直省本章除正本副本外亦照各部院之例随本开具掲帖送司存案○十二年奏准嗣后直省具题本章由司于交送内阁之后仍将各衙门掲帖加谨收贮竢送本五日后交各提塘分送则分送掲帖与本章进
　　呈之期相近各衙门办理事件既不迟延亦可杜书吏传誊漏泄之弊○十三年奏准各部院彚送本章尚非每日常有之事至直省本章交提塘官赍赴本司自行跪
　　呈至安设黄案于二堂当门亦属亵渎嗣后将黄案安设于大堂正中每日令经歴知事等官二人侍立案旁该堂官在二堂办事遇有送本人员立即传知堂官一人出立案旁敬谨接受○乾隆十一年奉
　　防通政使司堂官甚多而所司惟有接受本章之事嗣后每日着堂官一人在衙门直宿
　　一程途限期康熙二十四年覆准一应本章均令原题衙门计算道里逺近豫定程限掲帖内并令填注日期其年月上所用印信改钤于日期之上以便稽察其提塘承差赍送本章原题衙门给发火牌向来沿涂驿递止填注并无需索等弊字様钤盖印信嗣后经过驿递用印时即令一并増注各驿所到起发日时同本章投司由司察明有违限者将堤塘承差交该部治罪如有情弊从重科断至原题衙门本章掲帖批廻内不填日期到京后方于印文上加注者除提塘承差交部治罪外原题之督抚提镇等官由司题叅交该部议处○雍正三年议准直省督抚提镇盐政等官遇有要本章连站星驰外其寻常本章由该处至京各有一定限期兵部及司存案均于批廻内注明同本章投司将批廻限期按站察覈涂中或猝遇大雨或隂雨连绵河水暴涨路涂泥泞繋专差送进者取具经过地方官印结随本批呈明繋驿递驰送者由地方官出具印结甲报到司免其迟延处分倘有故意稽留及提塘沉压情弊察出交该部治罪○乾隆十九年覆准嗣后本章督抚等务遵兵部定例差遣二人给骑二匹倘遇中涂患病等事即令管驿官于火牌内注明扣除骑马一匹令一人按限驰送其庆贺表笺均令豫期办理封发提塘立限递送毋庸专差滋扰至赍送本章人有揑饰患病等情地方官不察遽行出结者事发罚俸一年○直总督兼理总河驻劄保定古北口提督宣化镇天津镇均限三日到京马兰镇泰宁镇均限二日正定镇长芦盐政驻劄天津暨天津都统均限四日热河副都统限五日山海闗监督限六日
　　盛京将军限八日吉林将军限十二日黑龙江将军限十八日奉天府尹限八日河东总河驻劄山东济宁州限七日山东廵抚兼提督驻劄济南府限五日青州将军限六日登州镇五六七八月限二十二日余月限十六日兖州镇五六七八月限十六日余月限十二日山西廵抚兼提督驻劄太原府限六日大同镇暨右卫副都统均限四日归化城都统限五日建威将军驻劄右卫限六日太原镇驻劄平阳府限九日河东盐政驻劄安邑限二十日河南廵抚兼提督驻劄开封府限八日七时河北镇驻劄懐庆限八日十时南阳镇限十一日二时两江总督驻劄江宁府暨江宁将军均限十三日四时镇海将军驻劄镇江府限十三日漕运总督驻劄淮安府限十二日江苏廵抚驻劄苏州府限十四日四时安徽廵抚驻劄安庆府限十五日狼山镇驻劄通州限十三日苏松镇驻劄崇明夀春镇驻劄夀州均限十四日江南提督驻劄松江限十七日两淮盐政驻劄扬州府限十六日江南河道总督驻劄清江浦限十日嵗报兵马奏销册籍繁多限十二日江西廵抚驻劄南昌府暨南昌镇均限十八日南贑镇驻劄贑州府限二十二日六时闽浙总督福建廵抚均驻劄福州府暨福州将军均限二十七日建宁镇限二十三日汀州镇海坛镇驻劄福清县均限二十八日福建陆路提督驻劄泉州府限二十九日水师提督驻劄同安县限三十日台湾镇扣除过海日期自大轮驿起限三十日金门镇驻劄同安自大轮驿起限三十日漳州镇限三十一日南澳镇驻劄广东潮州府南澳限三十二日福宁镇限三十三日浙江廵抚兼理盐政驻劄杭州府暨杭州将军均限十七日乍浦副都统限十六日浙江提督驻劄宁波府暨衢州镇均限二十日定海镇限二十二日黄岩镇处州镇均限二十五日温州镇限二十七日湖广总督湖北廵抚均驻劄武昌府限十四日六时襄阳镇限十四日荆州将军暨宜昌镇均限十六日湖南廵抚驻劄长沙府限十八日九时湖广提督驻劄常徳府限十八日永州镇限二十一日一时有半镇筸镇驻劄五寨司城限二十二日陜甘总督陜西廵抚均驻劄西安府暨西安将军均限十三日延绥镇驻劄榆林镇城暨河州镇均限十五日凉州将军庄浪副都统均限十六日甘肃廵抚驻劄兰州暨固原提督均限十七日兴汉镇限十八日宁夏将军暨宁夏镇均限二十三日凉州镇西宁镇均限二十四日甘肃提督驻劄甘州府限二十八日肃州镇限三十一日安西提督限三十四日四川总督兼廵抚提督松潘镇均驻劄成都府暨成都副都统均限二十四日川北镇驻劄保寜府限二十三日重庆镇限二十九日建昌镇驻劄宁逺府限三十四日两广总督驻劄肇庆府广东廵抚驻劄广州府暨广州将军均限三十二日左翼镇驻劄顺徳县限三十二日六时右翼镇驻劄韶州府限二十六日广东提督驻劄恵州府限三十四日碣石镇限三十五日六时髙雷镇驻劄髙州府限三十七日潮州镇限三十八日六时琼州镇限四十四日广西廵抚驻劄桂林府限二十三日十一时有半广西提督驻劄柳州府限二十六日十时有半左江镇驻劄南宁府限三十一日十一时有半右江镇驻劄百色地方限三十八日云贵总督云南廵抚均驻劄云南府临元镇驻劄临安府暨昭通镇均限四十日曲浔镇限三十三日楚姚镇驻劄楚雄府限四十二日云南提督驻劄大理府暨开化镇均限四十五日鹤丽镇驻劄鹤庆府暨永北镇均限四十八日永顺镇驻劄永昌府限四十九日普洱镇限五十日贵州廵抚驻劄贵阳府限二十八日镇逺镇限二十五日古州镇驻劄黎平府限二十七日贵州提督驻劄安顺府安笼镇驻劄南笼府均限三十日威宁镇限三十五日如督抚提镇出廵涂次暨总河察勘工程学院按试各府随处拜
　　进本章各按道里逺近増减限期
　　一本章违式顺治八年题准本内擡头错误应擡书不擡书不应擡书而擡书本面揠补折皱沾汚破损讹字遗字接缝处遗漏背印空白空幅头行官衔双列年月下遗书官衔前后官衔不符本内仅书某官不书名者均属违式由司掲送内阁叅处○又定贴黄违式一并掲叅○康熙四十七年议准本章有不合式者由司駮囘于每月终将駮囘防件所駮何事彚本具奏○雍正二年停止駮囘本章○乾隆三年议准直省本章除要事件停止駮囘外其谢
　　恩陈情等本或本官品级未到或
　　赏赐物件不应奏谢者由内阁交司转駮仍详载册籍按季彚奏○七年议准直省将军都统督抚提镇副都统一应本章如有奉
　　防饬行者仍遵
　　防饬行其奉
　　特防交部议处者均照在京各衙门错误本章之例
　　议处
　　一登
　　闻鼓防顺治元年设登
　　闻鼓于都察院门首每日御史一人轮流监直○十
　　三年将鼓防衙门移设于
　　长安右门外满汉科道轮流监直○康熙十二年题准在外民人告旗人及旗下家人告主强压霸占者均令赴刑部具告审结后果属寃枉仍向原问衙门覆告如不与准理许告状人开明年月日期案情始末并审駮言辞赴司告理详察情节取阅原案寃枉属实方准具疏其余仍照例用印送该衙门覆审○六十年停差科道将鼓防事务交司管理其旧设笔帖式二人书吏六名皂六名并焉○雍正八年题准鼓防衙门旧有科道轮流廵直自归并通政使司管理以来因未有专管之员致有越过防墙妄行撃鼓等事嗣后鼔防衙门应令通政使司每日令叅议一人轮流掌管并令该衙门知事委役昼夜廵察遇有撃鼓之人由司讯取口供果有寃抑确据奏
　　闻请
　　防交部昭雪若有诬妄越诉等情即送部按例治罪加一等发落如有揑开大欵欲思泄忿并将法司督抚衙门已结事件辄图翻案聚众撃鼓谎告者将首犯照擅入
　　午门长安等门内呌诉寃枉例发邉卫充军余人减一等发落如究出教令主使之人身虽不行亦照首犯治罪
　　附登
　　闻鼓木榜条例顺治十七年
　　谕刑部民间果有寃抑自当据实呈告以求伸理乃近来刁风日炽常有持刀抹项故为情急以图幸准深为可恶以后再有此等除所告不与准理本人按法究惩其妻子流尚阳堡尔部即遵谕传饬钦此○凡状内事情必闗繋军国重务大贪大恶奇寃异惨方许撃鼓其户婚田土鬭殴等细事及在内未经该衙门告理在外未经督抚按三处告理与已经告理尚未结案者并不准封
　　进仍重责三十板如繋职官送刑部折赎举人送礼部监生送国子监生员发顺天府责治○凡登
