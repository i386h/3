<!-- { "loadSidebar": true } -->
　　哲悯皇贵妃金棺同葬○是日以奉安
　　地宫礼成遣官各一人祗告
　　后土
　　昌瑞山之神


　　钦定大淸会典则例卷八十八
<史部,政书类,通制之属,钦定大清会典则例>
　　钦定四库全书
　　钦定大清会典则例卷八十九
　　礼部
　　祠祭清吏司
　　丧礼三
　　太妃丧仪顺治十八年正月初七日
　　皇考贞妃薨一切祭仪悉从妃礼○康熙四年十二月
　　二十五日
　　皇曾祖夀康太妃薨奉
　　防致祭奉安事宜皆于满百日后举行自薨逝日爲始圣祖仁皇帝辍朝三日
　　大内以下宗室以上三日内咸素服不祭神王以下奉恩将军以上民公侯伯都统尚书以下佐领骑都尉以上公主福晋以下奉恩将军恭人以上咸齐集初祭用引旛【以楮爲之】一金银定【以楮爲之】七万楮钱七万画段万端馔筵三十一席牛一羊十有八酒九尊读文致祭次日绎祭金银定五千楮钱五千馔筵五席羊三酒三尊大祭与初祭同奉移豫日致祭用金银定楮钱各万馔筵十有三席羊五酒五尊至日启送
　　盛京
　　福陵妃园寝期年歳暮淸明之祭一应礼仪悉从
　　妃例○六年十一月三十日
　　皇考恪妃薨
　　圣祖仁皇帝辍朝三日
　　大内以下宗室以上三日内咸素服不祭神王以下奉恩将军以上民公侯伯都统尚书子以下佐领骑都尉以上公主福晋以下奉恩将军恭人以上照例齐集初祭大祭绎祭及奉移豫日致祭皆与
　　夀康太妃丧礼同
　　皇祖康惠淑妃薨
　　圣祖仁皇帝辍朝三日
　　大内以下宗室以上三日内咸素服不祭神王以下各官公主福晋命妇照例齐集初祭大祭绎祭奉移豫日致祭及期年淸明歳暮之祭皆与
　　夀康太妃丧礼同○十三年十一月二十日
　　皇祖懿静大贵妃薨
　　圣祖仁皇帝亲诣冠摘缨纬祭酒行礼辍朝三日大内以下宗室以上咸素服不祭神王以下奉恩将军以上满汉民公侯伯以下四品官以上公主以下镇国将军夫人以上民公侯伯夫人以下一品夫人以上咸齐集初祭大祭绎祭羊酒楮帛馔筵之数皆与
　　康惠淑妃同百日致祭用金银定楮钱各二万五千馔筵十有五席羊七酒七尊奉移
　　盛京豫日致祭用金银定楮钱各一万八千五百馔筵十有五席羊七酒七尊期年致祭与奉移礼同清明歳暮之祭皆与祭
　　康惠淑妃礼同○二十八年四月初三日
　　皇考恭靖妃薨
　　圣祖仁皇帝辍朝三日
　　大内以下宗室以上三日内素服不祭神王以下一品官以上公主福晋以下一品夫人以上咸齐集初祭大祭周月百日清明中元冬至歳暮及奉移奉安致祭一应礼仪与六年
　　恪妃丧礼同○三十三年六月二十一日
　　皇考宁慤妃薨
　　圣祖仁皇帝亲诣冠摘缨纬祭酒行礼余仪与二十八
　　年
　　恭靖妃丧礼同○四十八年六月二十六日
　　皇考端顺妃薨一应礼仪与三十三年
　　宁慤妃丧礼同○五十二年十月三十日
　　皇考淑惠妃薨
　　圣祖仁皇帝亲诣冠摘缨纬祭酒行礼余仪与四十八
　　年
　　端顺妃丧礼同○雍正五年闰三月初六日
　　皇考荣妃薨○十年四月初七日
　　皇考惠妃薨○十一年八月二十五日
　　皇考宜妃薨○乾隆元年八月初八日
　　皇祖宣妃薨一应礼仪皆与康熙五十二年
　　淑惠妃丧礼同○二年正月初二日
　　皇祖熙嫔薨照例辍朝三日一应礼仪悉从
　　嫔例○是年四月初七日
　　皇考齐妃薨
　　皇帝亲诣冠摘缨纬祭酒行礼余仪与元年
　　宣妃丧礼同○四年三月十六日
　　皇祖谨嫔薨一应礼仪与二年
　　熙嫔丧礼同○五年十月三十日
　　皇祖成妃薨一应礼仪与元年
　　宣妃丧礼同○八年四月初一日
　　皇祖慤惠太妃皇贵妃薨由部以辍朝五日具奏奉防辍朝十日
　　皇帝亲诣冠摘缨纬祭酒行礼一应礼仪与雍正三
　　年
　　敦肃皇贵妃丧礼同○九年四月十八日
　　皇祖顺懿密太妃薨奉
　　防除事出之日不计外辍朝三日
　　皇帝亲诣冠摘缨纬祭酒行礼余仪与五年
　　成妃丧礼同○是年六月二十三日
　　皇祖通嫔薨○十一年六月二十八日
　　皇祖襄妃薨一应礼仪与四年
　　谨嫔丧礼同○十八年十二月二十日
　　皇祖纯裕勤太妃薨
　　皇帝亲诣冠摘缨纬祭酒行礼○二十二年四月初
　　七日
　　皇祖定妃薨
　　皇帝亲诣冠摘缨纬祭酒行礼余仪皆与九年顺懿密太妃丧礼同













　　一
　　皇贵妃丧仪雍正三年十一月二十三日
　　敦肃皇贵妃薨
　　世宗宪皇帝辍朝五日
　　大内以下宗室以上十日内咸素服不祭神所生皇子摘冠缨截发辫成服二十七日除服百日剃头
　　皇贵妃宫中女子内监皆剪发截发辫成服婣戚人等成服皆大祭日除服百日剃头
　　特公大臣办理丧仪奏遣近支王公七人内务府总管一人散秩大臣三人侍衞九十人成服大祭日除服剃头尚茶尚膳人等成服皆大祭日除服百日剃头内府三旗佐领内管领下官员男妇以三分之一成服大祭日除服剃头执事内管领下人员大祭日除服百日剃头皆停止截发辫剪发○初薨日亲王以下奉恩将军以上民公侯伯以下四品官以上朝夕日中三次设奠咸齐集公主福晋以下县君一品夫人以上朝夕奠齐集至奉移后惟祭日齐集百日内三次奠献百日后至未葬以前每日中一次奠献朔望仍三次皆内府官及内府佐领内管领下成服男妇齐集每奠献遣内管领妻祭酒三爵每祭一叩众随行礼毕各退○二十八日奉移金棺于阜成门外十里庄先期行奉移礼致祭金银定七千五百楮钱七千五百馔筵七席羊二酒五尊设仪仗读文致祭齐集行礼奉移日礼部堂官祭轝金棺启行王以下各官咸随行所过门桥礼部堂官祭酒公主福晋命妇等皆先往
　　殡宫祗候奉安祭酒行礼毕各退○越日行初祭礼用金银定楮钱各九万画段千端楮帛九千馔筵三十五席羊二十一酒二十一尊设仪仗齐集行礼与奉移致祭同次日绎祭金银定楮钱各七千五百馔筵七席羊三酒三尊礼部工部内务府光禄寺堂官及内务府成服之官员执事人等男妇齐集行礼大祭礼与初祭同次日绎祭如前绎祭仪○又奏准
　　贵妃晋封
　　皇贵妃于未受
　　册封之前薨金
　　册寳停其铸造照例制绢
　　册寳备书諡号择日遣正副使二人读文致祭先期
　　一日遣官祗告
　　太庙后殿
　　奉先殿告祭事宜由各该衙门办理绢
　　册寳由工部制造
　　册文祭文由翰林院撰拟
　　册諡吉期由钦天监选择
　　皇贵妃先封
　　贵妃之金
　　册寳交内务府收贮至日行
　　册諡礼王以下四品官以上公主福晋命妇等咸齐
　　集銮仪衞豫设采亭于
　　午门外正副使二人诣内阁于
　　册寳案前一跪三叩恭奉
　　册寳由
　　午门中门出安采亭内一跪三叩兴校尉舁亭
　　册前
　　寳后黄盖御仗前导执事官员随行至
　　殡宫大门外亭止正副使于亭前一跪三叩恭奉
　　册寳由
　　殡宫中门入陈于案
　　册左
　　寳右正使诣香案前三上香毕宣读官以次宣读
　　册文
　　寳文毕复于案退读文祭酒致祭行礼如仪○初周月致祭用金银定一万楮钱一万一千馔筵十有一席羊五酒五尊设仪仗齐集行礼【二三周月致祭同】○百日内遇清明致祭不焚楮钱用挂楮钱寳花【即佛朶】一座中元冬至歳暮致祭用金银定楮钱各一万五千皆馔筵十有五席羊五酒五尊设仪仗齐集行礼百日后清明用挂楮钱寳花一座中元冬至歳暮金银定一万楮钱一万一千皆馔筵九席羊三酒三尊○四年三月行百日致祭礼用金银定楮钱各二万五千馔筵十有五席羊七酒七尊设仪仗齐集行礼仪与大祭同○是年十一月期年致祭用金银定楮钱各一万八千五百馔筵十有五席羊七酒七尊设仪仗齐集行礼仪与百日致祭同○五年再期致祭用金银定二万楮钱一万馔筵九席羊五酒五尊设仪仗齐集行礼仪与期年同○六年奏准
　　皇贵妃在殡已逾三年所有朔望三时奠献毎日中奠馔筵应行停止每月朔望奠馔筵一席羊一四时致祭用金银定楮钱各一万馔筵十有一席羊五酒五尊清明用挂楮钱寳花一座忌日用金银定楮钱各一万八千五百馔筵十有五席羊七酒七尊不设仪仗内管领下官员执事人等齐集每致祭时办理丧仪公大臣及礼部工部内务府光禄寺堂官各一人前往监视致祭令内管领妻祭酒朔望祭祀令宫殿监领侍祭酒掌仪司官一人监视奠献○乾隆二年奉移
　　金棺随
　　孝敬宪皇后送往
　　泰陵先期行奉移礼用金银定楮钱各一万八千五百馔筵十有五席羊七酒七尊设仪仗齐集行礼沿涂驻宿奉安于芦殿左闲奠馔筵一席至日奉安于
　　隆恩殿西芦殿次日行奉安礼致祭用金银定楮钱各一万五千馔筵十有三席羊五酒五尊设仪仗办理丧仪王大臣暨送往之公大臣官员在
　　陵之贝勒大臣官员暨贝勒夫人大臣官员妻等咸齐集礼毕各退至葬日先期行奉移礼致祭与前奉安致祭仪同届期恭移金棺升太平车从葬
　　泰陵○十年正月二十六日
　　慧贤皇贵妃薨是日
　　谕皇贵妃髙氏着晋封慧贤皇贵妃钦此遵
　　防敬稽典礼请照
　　册諡敦肃皇贵妃之例制造绢
　　册寳书奉
　　防加封字样遣正副使二人行
　　册諡礼前期遣官各一人祗告
　　太庙后殿
　　奉先殿届期陈设仪仗读文致祭王公各官齐集行礼
　　仪与雍正三年同○又奏准
　　慧贤皇贵妃薨
　　皇上辍朝五日王以下四品官员以上公主福晋以下一品夫人以上咸照例齐集发引日先期行奉移礼百日内三设奠初祭大祭次日绎祭周月百日致祭安葬以前清明及中元冬至歳暮致祭期年再期并三年后致祭一应礼仪皆与雍正三年
　　敦肃皇贵妃丧礼同○是年正月二十五日
　　谕皇长子生母哲妃富察氏着追封皇贵妃所有应行典礼该部察例具奏钦此二十六日
　　谕皇贵妃富察氏着追封哲悯皇贵妃钦此遵防议准请将追封字样书于绢
　　册寳前期遣官祗告
　　太庙后殿
　　奉先殿届期遣正副使读文致祭行
　　册諡礼与
　　册諡
　　慧贤皇贵妃仪同○十六年奉移
　　慧贤皇贵妃
　　哲悯皇贵妃金棺随
　　孝贤皇后梓宫送往
　　陵寝前期行奉移礼沿涂奠馔筵至
　　陵寝之次日安葬前一日行奉安奉移礼致祭一应
　　礼仪皆与乾隆二年
　　敦肃皇贵妃安葬礼同○二十年十一月十六日嘉贵妃薨追諡
　　淑嘉皇贵妃一应礼仪与
　　慧贤皇贵妃丧礼同
　　一
　　贵妃丧仪康熙三十三年十一月初三日
　　温僖贵妃薨是日奏
　　贵妃薨应辍朝三日
　　大内以下宗室以上三日内咸素服不祭神奉
　　防着辍朝五日
　　贵妃所生
　　皇子截发辫摘冠缨成服至大祭日除服百日剃头
　　贵妃宫内女子及内监咸剪发截发辫成服至大祭日除服百日剃头婣戚人等成服大祭日除服百日剃头
