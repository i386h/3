<!-- { "loadSidebar": true } -->
　　朝考拔贡试以书艺一诗一各省考试岁贡亦改判为诗以符体制其优生保题到部由部具奏请
　　旨除已经具题之优生照在部考试拔贡例试以书
　　艺二篇外嗣后保送者均照拔贡
　　朝考之例试以书艺一诗一文理明通者升入太学荒疎者发囘原学将学臣议处并令各省学政豫于考试优生时即兼试诗题以昭画一一考试文艺康熙三十六年覆准考试童生出四书题一令作时文小学题一令作论通行直省遵行○三十九年覆准嗣后学臣考试生童有将经书小学实能精熟及成诵三经五经者酌量优録其孝经论题原少嗣后将太极图説通书西铭正防一幷命题○四十五年覆准儒童正考时仍四书文二篇覆试四书文一小学论一○雍正二年覆准嗣后学政岁考用四书文二篇科考则用四书文二篇加经文一篇如遇冬月日短则用四书文一篇经文一篇其有经旨不明摭拾陈文希图侥幸不得滥取○六年议准岁试士子令作两书一经遇冬日一书一经科考令作一书一经一策遇冬日一书一策若草率塞责者岁试不准拔在优等科试不准録送○又覆准嗣后令该学政严饬教官季考月课时于书文一篇外或试以策或试以论务期切近时务通达政治严立课程分别优劣以示劝惩倘教官不实心奉行该学政题叅议处○又奏准选拔考试分为两场首场四书文两篇经文一篇二场策一道论一篇判一条两场全佳再细访其品行端方应予选拔即首场文艺仅属平通而策论果能晓畅古今切中时务再细访其品行端方亦准选拔若策论品行两无足取首场文艺纵极优长亦不准选拔考竣将原卷彚送到部细加磨对○又覆准旧例儒童正考时四书文二篇覆试则四书文一篇小学论一篇今按小学乃朱子纂辑虽于幼童有裨究不如圣经言简意该广大悉备应令学臣嗣后覆试儒童将论题小学改作孝经○乾隆元年
　　谕
　　圣祖仁皇帝四经之纂实综自汉迄明二千余年羣儒之説而折其中视前明大全之编仅辑宋元讲解未免肤杂者相去悬殊直省学政职在劝课实学则莫要于宣扬
　　圣教以立士子之根柢每岁科按临时豫饬各该学确
　　访生童中有诵读
　　御纂诸经者或专一经或兼他经皆明册报竢考试文艺之后就四经中斟酌旧説异同之处摘取数条另期发问只令依义条对不必责以文采有能答不失指者所试文稍平顺童子即予入泮生员即予补廪以示鼓励务宜实力奉行以副朕尊经育才之至意钦此○又覆准小学一书与性理相为表里令该学臣嗣后儒童正考时仍四书题二道覆试时四书题一道其论题一道孝经与小学兼出○八年议准各学政岁科两试及府试县试于覆试时用小学命题作论一篇必通晓明顺者方准收取○十七年覆准嗣后令学政案临之初即将该提调册报能对经解之生童总试一场有能答不失指者于正试卷面上加以经解印记以便阅正试之文艺即可覈对经解之卷照例办理○二十三年覆准各省岁试书艺一经艺一科试书艺一策一均增五言八韵诗一考试时学政官豫备韵本以便士子检阅自定议之后岁科两周如诗不佳者岁试不得拔取优等科试不准録送乡试
　　一厘正文体顺治八年题准学政岁科考各分四次解卷到部防同礼科磨勘所取生童文字以纯正典雅为主如诡怪舛谬者本生黜革学政叅处凡解卷一次磨勘出四卷以下每卷罚俸三月至五卷以上每二巻降职一级十卷以上革职○九年题准説书以宋儒传注为宗行文以典实纯正为尚其有剽窃异端邪説矜竒立异者不得取録○又题准岁科试卷优等以大学五名小学三名解部磨勘其有诡僻幽险割裂补缀者磨勘出照题定卷数分别叅处解卷时必用原本实卷不许改誊润色解期务照题定次数不许迟延违者叅处○康熙二年题准学政每一次解卷内磨勘出一巻者罚俸六月二卷九月三卷一年四卷降职一级五卷二级六卷革职○七年题准学政考完两府即将原卷解部○八年题准学政行考事后每六月解卷一次○十二年议准生童试卷停其解部磨勘○乾隆元年
　　谕国家以经义取士将使士子沉潜于四子五经之书含英咀华发摅文采因以觇学力之浅深与器识之淳薄而风会所趋即有闗于气运诚以人心士习之端倪呈露者甚微而征应者甚钜也顾时文之风尚屡变不一茍非明示以准的使海内士子于从违去取之介晓然知所别择则大比之期主司何凭操绳尺以度羣材士子岂能合矩矱以中程式有明制举之业体备各种如王唐归胡金陈章黄诸大家卓然可传本朝文运昌明英才辈出熊伯龙刘子壮以后作者接踵莫不根柢经史自成杼轴足为后学之津梁制艺之科律自坊选之禁垂诸功令而大家名作不得通行士子无由覩斯文之炳蔚率多因陋就简剽窃陈言间以此幸获科名又转相仿效驯致先正名家之风味邈乎难寻所系非浅鲜也朕特命词臣裒集有明及本朝诸大家时艺精选数百篇颁示天下以为举业指南并将入选之文批抉其精微奥窔之处俾学者了然于心目间用以服膺摩拟再弛坊间刻文之禁不拘乡会墨卷房行试牍准其照前选刻但不得徇情滥觞狂言横议致酿恶俗朕实嘉惠士子望各精勤厥业以底大成尚敬体朕意共相黾勉钦此○又覆凖嗣后学政岁科两试前列十名试卷仍解送部科磨勘能否文教兴起即凭请
　　旨议叙议处○三年覆凖雍正十年
　　世宗宪皇帝谕考官所防之文务期清眞雅正理法兼备【详科举则例】十三年
　　皇上谕学者修辞立诚言期有物必理为布帛菽栗之理文为布帛菽粟之文而后可行世垂久【详科举则例】皆钦遵奉行在案今考官所取之文或不按题义摭拾子书中怪僻之语以新竒致薄植之人私相仿效而置实学根柢于不问其弊非小应再饬考官凡岁科两试及乡会衡文务取雅正清眞法不诡于先型辞不悖于经义者防置前茅以为多士程式如仍有题理毫无发明但为险僻怪异不可解之语辄得诡遇者经磨勘官察出即据实叅处磨勘官亦务严加校阅毋得稍有瞻徇○十年
　　谕国家设科取士首重者在四书文葢以六经精微尽于四子书设非读书穷理笃志潜心而欲握管挥毫发先圣之义蕴不大相迳庭乎我
　　皇考有清眞雅正之训朕题贡院诗曰言孔孟言大是难乃古今之通论非一人之臆説也近今士子以科名难幸获或故作坚深语或矜为俳俪辞争长角胜风檐锁院中偶有得售彼此仿效为夺帜争标长技不知文风日卑文品日下有闗国家抡才钜典非细故也夫古人论文以浑金璞玉不雕不琢为比未有穿凿支离可以传世行逺者至于诗赋掞藻敷华虽不免组织渲染然亦必有眞气贯乎其中乃为佳作今于四书文采缀辞华以示淹博不啻于孔孟立言本意相去万里矣先正具在罔识遵从习俗难化职此之故自今其令各省督学诸臣时时训饬乡会考官加意区择凡有乖于先辈大家理法者摈弃不録则诡遇之习可除士风还淳朕有厚望焉钦此
　　一颁行书籍顺治九年题准今后直省学政将四子书五经性理大全资治通鉴纲目大学衍义歴代名臣奏议文章正宗等书责成提调教官课令生儒诵习讲解务俾淹贯三场通晓古今适于世用坊间书贾止许刋行理学政治有益文业诸书其他琐语淫辞通行严禁○康熙四十五年
　　谕朕制古文渊鉴资治通鉴纲目等书皆已刷印颁赐大臣此等书籍特为士子学习有益而制可速颁行直省凡坊间书贾有情愿刋刻售卖者听其传布钦
　　此○五十二年
　　御纂朱子全书成颁发两京及直省刋版通行○五十
　　三年
　　谕朕惟治天下以人心风俗为本而欲正人心厚风俗必崇尚经学严絶非圣之书近见坊肆间多卖小説淫辞鄙亵荒唐渎乱伦理不但诱惑愚民即搢绅子弟未免游目而蛊心伤风败俗所闗非细着该部通行中外严禁所在书坊仍卖小説淫辞者从重治罪
　　钦此○五十四年
　　御纂周易折中成颁发中外听其重刋以广诵习○雍
　　正元年覆准
　　圣祖仁皇帝钦定孝经衍义一书照康熙五十四年颁朱子全书例发直省刋版通行　三年奏准
　　圣祖仁皇帝御制律书渊源百卷照周易折中例颁发
　　中外有情愿重刋者听○八年奏准
　　圣祖仁皇帝御纂性理精义书诗春秋三经传説彚纂每省每书各发二部一部令其重刋流布一部以备校对○乾隆元年
　　谕闻
　　皇祖圣祖仁皇帝
　　御纂周易折中尚书诗春秋三经彚纂诸书直省虽已鑴版但士子赴司具呈竢批已不免守候又一人所请止于一部势难鸠工刷印是以得书者寥寥着直省抚藩招募坊贾自备纸墨刷印通行售卖严禁胥吏阻抑需索但使坊贾皆乐于刋刷则士子自易于购买庶几家传户诵足以大广厥传钦此○又覆准淫辞秽説最为人心风俗之害例禁綦严但地方奉行不力致向存旧刻销燬不尽甚至收买各种叠架盈箱列诸市肆租赁与人观看若不严行禁絶不但旧版仍然刷印且新版接踵刋行实非拔本塞源之道应再通行直省督抚转饬地方官凡民间淫辞小説有收存旧本限文到三月悉令销燬如过期不销燬及铺租赁者均照定例治罪又定例如有违禁造作刋行者该管官失于觉察者一次罚俸六月二次一年三次降职一级调用嗣后地方官若任其收存租赁明知故纵者照禁止邪教不能察缉例降二级调用○三年
　　谕从前颁发
　　圣祖仁皇帝御纂经史诸书交直省布政使司敬谨刋版准人刷印并听坊贾刷卖原欲士子人人诵习以广教泽近闻书版收藏藩库士子及坊间刷印者甚少着直省督抚将书版重加修整俾士民易于刷印坊间有情愿翻刻者听其自便无庸禁止如
　　御纂诸书内有为士子所宜诵习着该督抚奏请颁发刋版流布至武英殿翰林院国子监皆有存贮书版亦听人刷印从前内务府所藏各书如满汉官有愿购觅诵览者槩准刷印钦此











　　钦定大清会典则例卷六十九
<史部,政书类,通制之属,钦定大清会典则例>
　　钦定四库全书
　　钦定大清防典则例卷七十
　　礼部
　　仪制清吏司
　　学校三
