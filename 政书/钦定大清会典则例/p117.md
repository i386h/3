<!-- { "loadSidebar": true } -->
　　一各仓监督除丰益仓由内务府委官管理外在京十二仓通州二仓每仓设满汉监督各一人管理漕白二粮交纳上仓及收贮支放等事○禄米仓看仓旗员五人兵七十名经制吏二名攒典二名皂隶五名花戸二十九名小甲二名○南新仓看仓旗员四人兵四十名经制吏二名攒典二名皂隶四名铺军三名花戸二十六名小甲二名○旧太仓看仓旗员六人兵四十名经制吏二名攒典二名皂隶六名铺军二名花戸二十四名小甲二名○海运仓看仓旗员二人兵四十名经制吏二名攒典二名皂隶六名铺军二名花戸二十五名小甲二名○北新仓看仓旗员二人兵四十名经制吏二名攒典二名皂隶六名铺军二名花戸二十六名小甲二名○富新仓看仓旗员四人兵四十名经制吏二名攒典二名皂隶七名铺军二名花戸十有八名小甲二名○兴平仓看仓旗员四人兵四十名经制吏二名攒典二名皂隶六名铺军二名花戸二十四名小甲二名○太平仓看仓旗员四人兵四十九名经制吏二名攒典二名皂隶四名花戸二十八名小甲二名○万安仓看仓旗员四人兵三十九名经制吏二名攒典二名皂隶六名花戸二十四名小甲四名○本裕仓看仓旗员四人兵六十名经制吏二名攒典二名皂隶四名铺军花戸小甲均以在京八仓各役轮流承直○裕丰仓看仓旗员二人兵四十名经制吏二名攒典二名皂隶六名铺军二名花戸二十四名小甲二名○储济仓看仓旗员四人兵七十名经制吏二名攒典二名皂隶六名铺军二名花戸三十名小甲二名○丰益仓监督系内务府委官管理书攒四名贴写二名皂隶四名铺军二名花戸二十六名小甲二名看白二名○通州西仓看仓旗员二人兵百名经制吏三名攒典三名铺军二名花戸十有八名甲斗二十四名舍人十有八名○中仓看仓旗员二人兵七十名经制吏二名攒典五名舍人九名铺军一名花戸九名甲斗十有二名○顺治元年定通仓监督一年更代○十八年定两翼满汉监督一年更代○康熙三年题准京通各仓监督二年更代○六年议准各仓均令三年更代○乾隆元年覆准大通桥及京通各仓满汉监督向系任满之时行各部院保送引
　　见补授未免有需时日恐致贻误仓务嗣后豫行内阁简送满汉官各二人吏礼兵工四部大理寺满汉官各一人戸刑二部满官各二人汉官各三人宗人府理藩院国子监太常寺太仆寺鸿胪寺满官各一人光禄寺满汉官各一人中书科汉官一人送部引
　　见
　　防记名注册遇有员阙掣签补授○又覆准大通桥监督员阙令仓场总督于各仓监督内简引
　　见调补○又覆准京通各仓监督任满之期向例一年二年三年不等嗣后均以二年为满满汉一年一人更代如二年内有俸满应升者照常升转仍竢差满更代○又覆准各仓监督差满向例按赢余米多寡议叙应行停止如二年之内出入公平粮储无亏仓厫不致渗漏米色不致霉变任满时仓场侍郎即保题议叙加级如有亏空题叅议处○又覆准京通各仓额设满汉监督各一人每逢收支粮米之时不能兼事稽察嗣后收支之时由仓场移咨戸部于记名补监督人员内拨赴仓场分委各仓监看并不时檄委收支事竣仍囘本衙门办事○四年议准各仓花户经管啓闭仓厫收支粮米出入量兑非诚实良民充役难免需索窃盗之虞且恐积年占据习久弊生应限五年役满别择土著良民充补取具里邻甘结及聨名互结报仓场咨部存案○十七年奏准各仓监督二年一换未免太促应改为三年更代
　　一内仓监督本部满司官二人司其出纳之事每年粮船到通由总督仓场侍郎拨运漕白二粮进仓又直隶布政使司嵗解芝麻屯豆由部交仓供支内务府太常寺光禄寺理藩院会同四译馆白粮钦天监太医院宗学旗学内监等秔米并内务府油房芝麻宾馆牧马黑豆专隶本部不属仓场设经制吏一名皂隶四名斗级十名○顺治初年定专委本部广西司满汉司官经管○康熙三十二年题准在于应除小差之满洲防古汉军年久司官内挨次除用一人管理任满照京通各仓之例新旧交代考覈○雍正元年奉
　　防内仓监督于戸都满司官内委用二人○十一年覆准内仓满监督二人向系二年更代若一时并更接任之人恐未谙练嗣后内仓监督错综更代以慎仓储
　　一稽察仓储雍正五年
　　谕在京各仓每仓或都统或副都统各一人御史中不论满汉每仓各委一人专任稽察之责其支放奏销等事不必经管惟仓房渗漏墙垣损壊与仓内铺垫及匪类盗窃各弊察出即行文仓场侍郎知之若仓场侍郎等迟延不及时办理妥协即据实奏闻倘不能察出弊端以致亏损仓粮着落稽察之都统副都统御史与仓场监督等官分赔其通州三仓即照此例交与通永道通州副将稽察其失察分赔之例亦与京仓同钦此○五年覆准各仓积弊每于收米发米之时胥役串通家人少进多出监督失于觉察渐成亏空嗣后如亏空发觉将胥役照侵盗钱粮例比监督减一等治罪其亏空之米着落监督赔六分书攒赔二分头役花户合赔二分照例勒限一年全完限内不完着地方官将家产变赔○十二年奉
　　防巡仓都统御史定为三年一次更代○乾隆元年奏
　　准向例各仓监督三年差满题请
　　钦防王公大臣会同仓场逐厫察验今监督差满定以二年错综更代若陆续奏请察验不免纷繁应限以四年奏请察验一次○三年奏准各仓存贮粮米向例以算法二五覈算每多错误嗣后以积方之法酌定二年以内见方一尺照三斗一升六合之法三年以外者每见方一尺照三斗四升之法其二年以外三年以内者每见方一尺照三斗二升八合之法丈算铸造铁尺分交户部仓场并各仓嗣后均照此尺丈量折算如违叅究○十六年奏准新漕进仓若厫门全不上板直至深秋始行封闭恐生弊端应令收一厫即封一厫如恐米质蒸变应于厫门上檐空出厫板四五尺宣通蒸气以下所上厫板即行加封以防弊端统竢深秋风髙物燥之时即全行上板封闭严密至收贮封闭日期仍令各仓呈报稽察之都统御史察覈○十七年
　　谕巡视通州漕务向例止差科道一人专司催督漕运而仓场事务则槩不与闻但通仓积弊甚多见委大臣盘验着增差科道四人前往巡视漕务凡收兑新漕支发仓米皆着就近稽察至在京各仓虽经委有专员亦着一同留心稽察务期诸弊肃清以副委任钦此○又奏准京仓向以都统一人御史一人专司稽察但都统因有旗务不能亲身赴仓多系委官代理御史间日一至亦不能每日赴仓稽察未为周宻嗣后除都统直班御史在城理讼日期外酌量轮流到仓稽察如或疎畧令巡漕御史纠叅○又覆准京通各仓每仓差御史一人稽察年终更代将一年内并无短收多发搀越厫座之弊据实奏明交部存案如奏报不实别经察出将御史一并交部议处其各仓收漕整厫仓场总督标封封固稽察御史加封各厫鎻匙交仓场衙门收贮于防厫发米时发仓啓厫封固之厫每于夏冬两季验看一次重加封条新旧监督交代时整厫验封零廒抽盘如有搀杂短少即指定某厫搀杂某厫短少揭报仓场总督及御史公同盘验亏阙果实治罪勒赔其监督新旧交代限两月交完出结出结之后经仓场总督及御史盘出亏阙即将新监督指名叅处○十八年覆准各仓钥匙向系监督收存遇有察验之处呈请给发封条继因筹办稽察仓场事务议令钥匙交仓场总督收执于防厫放米时发仓支放每于夏冬二季验看一次重加新封但未明定章程难以遵守嗣后新漕进仓每年四五六七八月间将各厫钥匙暂给监督收执一遇大雨时行通仓即呈请总督御史京仓即呈请都统御史如有一人到仓即行开封及时察看修补后即时封固以谨防范余月仍交仓场总督收存倘该监督等不即时察看渗漏致有浥烂等弊咎在总督一收粮上仓各省粮船到通正兑米于石坝交兑改兑米于土坝交兑坐粮防察看米色呈总督仓场侍郎验定起解上袋用駮船转运正兑米由石坝里河经普济平下平上庆丰四牐每牐换船至
　　京城东便门外大通桥掣袋验米应交太平仓者仍水运应交内仓及裕丰储济东万安仓者换车陆运应交西万安禄米南新旧太北新海运富新兴平本裕丰益各仓者水运至朝阳门外换车陆运均分送各仓掣验交收改兑米由土坝里河应交通州西仓者至新城南门外换车应交通州中仓者至旧城南门外换车均陆运至仓掣验交收其石土两坝起斛大通桥掣验
