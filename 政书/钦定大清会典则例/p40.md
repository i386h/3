<!-- { "loadSidebar": true } -->
　　一在京衙门事件期限康熙四十六年定部院事务毎月将已未完结之处造册分送六科科钞并见理事件造册分送各道勘对限期有迟延违误者察叅将迟误之人照迟延例分别议处注销册内遗漏事件者照失察案件例罚俸两月行察月日难结情由不行声明及已经声明尚有舛错朦溷者照行察未结槩称已结注销例罚俸三月○又议准各部院承办科钞事件凡行询各部及外省不能依限完结者于毎月注销册内将行察縁由逐一声明如有行察未结之案槩称完结注销者察出将承办注销之人照文卷舛错例议处○雍正十二年定部院一切应行文事件均于到司五日之内即令行文其有讹误舛错之处未经察出者将专管直日之汉司官照文卷舛错例议处至于应行文事件遗漏未行或迟延日久满汉各官均难辞咎应将满汉各官一幷察叅遗漏未行者照例罚俸两月再各部院衙门彼此文移均兼清汉嗣后如字内有舛错讹误之处未经察出并将专管直日之满司官照例议处○又议准各部院咨文事件于文到之日该司务厅按日登纪号簿呈堂标到部日期分发各司该司又按每日所收咨文注明日期定稾即将原咨黏连稾后并于稾内将咨文到司日期注明如有办理迟延者该堂官计日扣限易于稽察如有行察各衙门者亦令按次详载以凭察覈○乾隆五年议准各衙门具题事件以交缮本处日期为止九卿会议事件以九卿上班日期为止如应行察者承办衙门除去咨询日期按限完结迟延一日至十日者罚俸一月十日以上罚俸三月二十日以上罚俸六月三十日以上罚俸一年该堂官于属官逾限事件自行察叅者免议倘逾限既未完结又未察叅经别衙门察叅如承办官罚俸一月者堂官免议承办官罚俸三月者堂官罚俸一月承办官罚俸六月者堂官罚俸三月承办官罚俸一年者堂官罚俸六月○十四年奉
　　防嗣后各部事件在本部题结者吏礼兵工等部及各衙门均定限二十日戸刑二部定限三十日行察会稾系吏礼兵工及各衙门主稾者定限四十日户刑二部定限五十日内所会各衙门各定限五日戸刑二部定限十日逾限即行叅处○十五年
　　谕嗣后各该衙门支领文移遇有不兼清汉及一切应駮事件皆令收文之员囘明堂官移察本处并将移文之员畱待咨覆收文处不得随收随駮无可稽考如此则察覈尤为详密而作伪者无所容将此永着为例钦此○十六年戸部覆准各衙门如有自行奏准工程及事非常格外支领等项务将办理縁由备具清汉文移报明戸部户部验确即知会该衙门出具印领委官赍赴户部覈对相符然后劄库给发○十七年议准部院衙门各司属中移付事件凡有阙题奏等案均照各衙门会稾定限移覆付督催所稽察照例注销
　　一稽察八旗事件乾隆二年覆准凡各旗都统叅领所办事件有未妥协以及迟延者稽察该旗御史不行察出叅奏别经发觉者将察旗之御史照不行详察例罚俸六月倘有瞻徇情面明知错谬不行叅奏者照徇情例降二级调用○三年定稽察内务府衙门并上三旗之御史亦照稽察八旗之例不必逐年更换如该御史有升迁离任等项事故即令新补之人办理稽察倘有迟延违限该御史察出题叅将承办之郎中员外郎等官及徇隐之内务府总管均照事件违限例议处如该御史徇隐不叅照不据实陈奏例降一级调用
　　一笔帖式繙译限期雍正元年覆准各部院繙译笔帖式于汉稾既定后限一日即行繙译繁难者限二日具稾説堂倘有误承办事件记过一次再有犯者将该笔帖式即行革退倘有串通经承泄漏招摇等弊将该笔帖式与经承一例治罪
　　一各省承办
　　钦部事件限期康熙九年议准凡
　　钦部事件以文到之日为始通限以四月具题其兼管二省之总督所管隔省事件限以六月具题陜西总督所管甘肃两广总督与广东巡抚所管琼州虽系本省地方相隔窎逺应照隔省例限以六月具题台湾远在海中限以十月具题其承办官已经办理完结申详督抚督抚具题迟延所有违限月日专责督抚计月处分不得分坐道府州县等官○又议准督抚违限一月者罚俸三月违限二月者罚俸六月违限三月者罚俸九月违限四五月者罚俸一年违半年以上者降一级畱任违一年以上者降二级畱任违二年以上者降三级调用○十五年议准承办
　　钦部事件各官均照定限办理完结如案情繁重限内必不能完结者承办官将此情由申详督抚题明展限如承办官将易结之事迟延不结或将难结情由不豫行申详督抚经督抚题叅虽期限未满及逾限不及一月者将承办官罚俸三月至逾限一月及一月以上者不论事件已结未结将承办官罚俸一年督抚计月处分○乾隆十五年奏准官员办理
　　钦部事件逾限不及一月完结者比照逾限不及一月事未完结罚俸三月之例量为酌减罚俸一月○又奏准凡接扣限期均请于初叅限满之日接扣二叅限期不得以接到部覆之日始行起限致滋延展
　　一督抚展限康熙二十二年议准督抚监临科场日期准其按日扣限隔省出境者准令题请展限若在本省内不准展限○二十三年议准督抚新任接署者均以接署日期扣算原限四月者准展限两月原限六月者准展限三月完结○又议准布政使暂行防理巡抚印务者不准展限○乾隆三年覆准凡通行各省督抚妥议等案或应博采舆论或应相度情形必须转行所属详悉妥议申报该督抚始能彚覈咨题及至各属察覆到齐该督抚彚行详定或有未协之处又须駮诘往返均需时日嗣后凡通行各省督抚提鎭按伊本地情形详悉妥议察议案件各该督抚于四月六月正限之外若事理易结者准其展限两月事理难结者准其展限四月该督抚分别咨题事件按限完结○十五年奏准通行各省察议事件凡专行一府一州者限四月完结原属寛严允协毋庸酌减请将通行各府州察议事件易结者定限六月之外不准加展两月其难结者六月之外加展两月完结不准展限四月至有不需地方官察议在省司道可以覈定声覆者若照四月扣限未免延缓应酌减两月以两月扣限题咨
　　一边远展限康熙九年议准各省苗疆系边远地方承办事件于正限外展限两月○又题准广东琼州
　　钦部事件限六月具题命案于六月正限之外准展限两月○乾隆十五年议准广西苗疆浔州府属之武宣县南宁府属之宣化县横州永淳县柳州府属之马平县雒容县柳城县罗城县融县怀远县象州来宾县思恩府属之宾州迁江县上林县庆远府属之思恩县共十六州县湖南苗疆永州府属之道州宁远县永明县宝庆府属之邵阳县武冈县新宁县辰州府属之沅陵县泸溪县辰溪县溆浦县沅州府属之黔阳县麻阳县郴州属之桂阳县桂东县宜章县兴宁县靖州幷靖州属之会同县澧州属之永定县桂阳州幷桂阳属之临武县蓝山县二十二州县细察情形与内地无异不准展限其余仍照旧加展
　　一应结事件故为駮诘乾隆四年覆准凡部院将应结之事駮诘者如各该稽察之科道衙门察出叅奏交部将该司官罚俸六月堂官罚俸三月○又议准凡议叙案件一案之中有一二字重复错误原卷可以察明者即察明改正准与议叙不得借端駮诘及巧为需索如有滥行駮诘者将承办之员察明题叅照应结駮察例议处如有不肖官吏借此需索者访明严叅交部治罪
　　赴任
　　一文凭定限康熙九年议准各官
　　命下后将文凭用印移送吏科塡限给发○又议准官员赴任呈缴文凭时该布政使察明部科印信限期相符者即行咨缴或有油痕水迹破损等项不得駮囘倘仍有书吏借端需索等弊许本官据实详报该上司即行究处○雍正七年议准各官自京赴任及在原籍赴任讣道里远近酌量凭限造册移送吏科顺天限十日奉天限三十日直隶限二十日江苏省江宁常州镇江限四十五日淮安扬州限四十日苏州松江限五十日安徽省安庆宁国限五十五日池州太平庐州限五十日徽州限六十日凤阳限四十日山东省济南兖州东昌青州限三十日登州莱州限四十日山西省太原潞安汾州大同宁武朔平限三十日平阳泽州限三十五日蒲州限四十日河南省开封归德彰德卫辉限三十日怀庆河南限三十五日南阳汝宁限四十日陜西省西安延安限五十日凤翔汉中限五十五日甘肃省平凉巩昌限五十五日庆阳宁夏临洮限六十日西宁凉州甘州限七十日浙江省杭州绍兴寜波限五十五日湖州嘉兴限五十日金华衢州严州限六十日温州处州台州限六十五日江西省南昌饶州广信建昌南康抚州临江瑞州袁州限六十日九江限五十五日吉安限六十五日贑州限七十日南安限七十五日福建省福州兴化泉州邵武限八十日延平建宁汀州限七十日漳州福宁限八十五日台湾限百有十日湖广省武昌汉阳德安襄阳限五十日安陆郧阳黄州荆州限五十五日湖南省长沙常德限七十日岳州限六十五日宝庆永州限八十日衡州辰州限七十五日四川省成都限八十日宁远防州限八十五日顺庆限九十日叙州重庆限九十五日保宁限百日雅州限百有五日龙安限百有十日广东省广州肇庆限九十日韶州南雄限八十日惠州限九十五日髙州限百日廉州雷州限百有五日潮州琼州限百有十日广西省桂林平乐限百日柳州庆远梧州浔州限百有五日思恩南宁太平泗城限百有十日云南省云南临安楚雄澂江广西曲靖武定东川乌防限百有十日姚安大理景东顺宁鹤庆防化永昌永北元江开化限一百十有五日广南丽江威远镇沅限百二十日贵州省贵阳思南镇远都匀平越安顺南笼遵义限百日思州限九十五日石阡黎平限八十日铜仁限九十日威宁限百有五日其八品以下在籍候补候选及在外推升例不引
