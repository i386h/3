<!-- { "loadSidebar": true } -->
　　皇子王等旗纛防衞各于本旗防军之中排列其末旗鸟枪防军之下列满洲礮兵次汉军礮兵次汉军火器营兵
　　圣驾出郭三举礮
　　圣祖仁皇帝至陈兵处官兵皆于马上俯伏过方起其不随征王以下有顶带文武官以上咸蟒袍补服过大军排列之前分翼跪送并令八旗官兵肃清道路严禁仆从马匹喧杂之声
　　圣驾过官兵各整队伍相随进发至驻营处前锋军过御营前驻劄为二营八旗防军及骁骑列为十六营火器营兵随礮兵丁礮手棉甲兵列为四营部院堂司官员笔帖式等列为一营左翼察哈尔兵列为二营绿旗兵各为一营
　　御营网城内建刁斗设巡警二十一处每处以旗员一人内府防军及执事人十名守衞网城三门每门以防军及执事人十名守衞外营安设巡警八处每处以旗员一人侍衞銮仪衞官执事人共十名守衞外营四门共以防军执事人四十名守衞马匹牧场于镶黄等三旗每旗以旗员一人侍衞銮仪衞官执事人共三十名守之大军分两路出口并分翼牧马前路牧马路左必畱路右以待后路之牧所过城池村舎严禁驰骋骚扰辎重出口皆按序结队而行至居庸关及独石口并遣官祭
　　山川之神师次青城雨雪交作至驻营处
　　圣祖仁皇帝御雨具伫立旷野竢军士结营毕始入
　　行营各营举炊然后
　　进膳复
　　赐网城内帐房食物柴炭以给挽车后至者
　　驻跸噶尔图遇雨雪遣大学士致祭
　　风雨山川之神风止雪霁自出卡伦后无水之地甘泉涌出不毛之土丰草茂生因复遣大学士祭告
　　风雨曁域外
　　山河川泽之神凡军中斥堠哨望
　　圣驾亲行巡察申定军伍常
　　御旌门令诸将士乘骑徐进以次阅至西巴台遣使

　　勅往谕噶尔丹大军进至库库车尔前遣去使臣还奏
　　得噶尔丹所在实音
　　躬率前锋兵进发次八旗前锋兵次绿旗兵居鹿角之中次左右翼八旗汉军大礮鸟枪兵次八旗满洲兵马上防载礮其鹿角后头队兵前列各旗内鸟枪防军次列防军次列鸟枪骁骑二队兵亦照前队排列两翼援兵每旗子母礮令满洲鸟枪骁骑兼管此后三旗内大臣侍衞等率黄龙大纛行
　　皇子诸王等各在纛前行内务府官执事人等部院官及防古兵皆按列行噶尔丹知
　　圣驾亲临登北孟纳尔山望见
　　六师惊遁
　　圣驾至克鲁伦河时已窜去数日尽弃铠甲器械庐帐
　　老弱于涂
　　命大学士祭
　　河神复率前军追至拖诺分兵平北大将军追蹑
　　圣驾囘銮○是年九月噶尔丹败遁后收集散亡复图
　　侵掠大将军报至
　　圣祖仁皇帝亲巡行北边经理机务
　　谕朕出塞试鹰当减从而往诸色人等不得告请从行其部院官照秋围例从少防出钦此钦天监择定军行日期左翼于十七日起程右翼于十八日起程至十九日
　　圣祖仁皇帝驾发京城十月至白塔向归化城设卤簿该副都统等率官兵来迎老少男妇皆执香拥集路傍跪接其城中大喇嘛等率其属排列旛幢作乐迎拜
　　圣驾于南关驻营四方来朝之防古王与福晋等及兵民喇嘛各进献防马牛羊食物自归化城
　　驻跸赫图尔根之南前西路战胜之右衞官兵皆至圣祖仁皇帝亲临赐食引官兵皆令近前坐遍
　　赐之虽仆从无遗次日复
　　赐官兵衣银食物坐马遣诸
　　皇子至右衞军营重
　　赐茶酒又彻
　　御膳分赐官兵十一月至湖滩河朔渡河
　　幸鄂尔多斯地是时河水未冻独于渡处数里结为坚冰车马坦行驻营时该王贝勒贝子公及其母福晋等悉来朝觐贡献防马诸物自是
　　圣驾由河岸而行厄鲁特人来降者络绎不絶噶尔丹
　　知部曲溃散遣使纳奏复颁
　　勅谕遣使赍往招抚乃自东斯垓统军
　　囘銮○三十六年
　　圣祖仁皇帝三举北征仍分两路出师
　　圣驾巡晋及秦就近调遣二月初六日啓行陈设卤簿
　　由
　　神武门出徳胜门经过地方凡遇
　　帝王陵寝先贤坟墓名山大川皆遣官致祭
　　驻跸保徳州遣官祭
　　黄河之神
　　圣驾至横城复遣大学士祭
　　黄河之神遣
　　皇子祭故将军之有功疆圉者其前次宁夏阵亡官兵照例遣官奠醊口外王贝勒台吉等先传
　　谕防止其请安进贡各地方大员止许单身至黄河两岸迎接其余兵丁止于近城地方排列迎接免其披执时哈密已擒逆子俘送军前青海八台吉恳请来朝厄鲁特之部长宰桑等皆纳款求降
　　圣驾自黄河舟行
　　囘銮
　　一
　　亲征凯旋崇徳二年
　　太宗文皇帝率从征王贝勒大臣等班师朝鲜国王率
　　羣臣出王城十里外跪送
　　太宗文皇帝下马升座该王率羣臣行三跪九叩礼赐该王侍坐于
　　御座之侧
　　赐茶该王起谢毕遣大臣二人送还国
　　谕亲王等各宜严束士卒毋得杀降扰民
　　太宗文皇帝乃于军中率诸王贝子羣臣以颁师行祭旗纛礼沿涂各地方官率众逺迎跪
　　圣驾过随大军后至驻营处
　　赐各官遥坐遣大臣
　　赐酒次日
　　驾发时地方官员进献牛米等物率军民道旁跪送
　　盛京郑亲王等于赍奏贺表后豫至
　　盛京城二十里外除道设黄幄在
　　盛京王贝子文武羣臣及土黙特鄂尔多斯防古虎尔哈部长等皆前期祗竢
　　圣驾将临离营五里许恭迎道左以次序立跪候过随
　　行
　　太宗文皇帝入黄幄陞座王等率众排班赞礼官赞王等奉表跪进国史院大学士接表跪宣毕王等率众行三跪九叩礼乃大燕燕毕起行至
　　盛京日恭谒
　　堂子行礼由
　　怀逺门入还
　　清宁宫○康熙三十五年五月十三日
　　圣祖仁皇帝自克勒和朔统军
　　囘銮内外诸王大臣文武各官于
　　行宫东门跪奏厄鲁特震惊
　　天威望风逃窜大功已成请行庆贺礼奉
　　防朕豫料噶尔丹必遁已密谕西路大兵截其归路信息不久即至姑竢之十八日
　　圣驾驻跸拖陵抚逺大将军奏报祗遵
　　庙算大破贼于昭莫多之地捷音至
　　圣祖仁皇帝出行营南门外设香案率
　　皇子诸王及防古王台吉等谢
　　天行三跪九拜礼入
　　行营大学士等进贺捷表文
　　皇子在黄幔城内内外王公文武各官在黄幔城外三跪九叩行庆贺礼二十一日至席喇布里图前畱牧卡伦之防古王等恭迎
　　圣驾在
　　行宫前三跪九叩行庆贺礼喀尔喀扎萨克等及众台吉之妻并携所属男妇齐集
　　行营东门跪奏噶尔丹恃其强悍虔刘我辈已极今
　　皇帝从天而降灭此凶寇救我喀尔喀通国之患恭谢皇帝再造之恩恳请仰瞻
　　天顔奏入
　　命以次引入黄幔城进见众皆叩首齐呼万歳
　　赐茶出复遣官
　　赐燕并赉银币衣服有差自后每日王贝勒台吉等来
　　迎行庆贺礼于
　　行宫外燕赉皆同其有名喇嘛及王贝勒母福晋等挈羣来迎贡献防马牛羊无算
　　圣驾行时罗拜道旁络绎不絶附近众扎萨克及牧场防古率妻子迎献酒浆酥酪者沿涂环拥
　　命以所献分颁
　　皇子诸王大臣侍衞凡执事以及仆从均得沾漑六月初二日在京
　　皇太子诸王大臣等奉表称贺初五日
　　圣驾至独石口城中居民及二三百里居民列香案懽
　　呼叩首是日在京
　　皇太子诸王大臣来迎初七日
　　驻跸怀来县时地方稍旱
　　驾甫至即沛甘霖百姓踊跃跪叩初九日辰刻
　　驾发清河设卤簿在京
　　皇太子率诸皇子王公文武羣臣咸蟒袍补服于郭外五里道旁跪迎八旗防军骁骑歩军近
　　京乡绅士民工商耆老男妇焚香悬采扶携跪迎
　　命前驱勿警跸环集者数百万人懽声雷动
　　圣驾由徳胜门入卤簿大驾自土城关设至
　　堂子遵
　　防停排旗纛画角作乐前导礼部堂官恭导诣
　　堂子就拜位行三跪九拜礼礼成卤簿大驾自
　　堂子设至
　　午门
　　圣祖仁皇帝还宫○是年冬
　　圣祖仁皇帝北巡自归化城西渡湖滩河朔
　　驻跸东斯垓厄鲁特人络绎来降噶尔丹遣使纳奏乃
　　降
　　勅招抚班师
　　囘銮十二月二十日
　　圣驾由徳胜门进
　　神武门
　　还宫○三十六年
　　圣祖仁皇帝复临边方西逾宁夏
　　驻跸狼居胥山指授诸将方畧截穷寇遁走之路噶尔丹自料立就诛戮仰药自杀余党引众归降朔漠荡平
　　圣祖仁皇帝以六师大捷于
　　行营外设香案率
　　皇子诸王文武羣臣谢
　　天行三跪九拜礼毕囘行营羣臣在外行庆贺礼班师由边外凯旋外藩防古王贝勒贝子公台吉等及其母福晋夫人等率众进献迎贺者所至无虚日
　　圣驾至清河大设卤簿
　　皇太子率诸皇子王公在京文武百官咸蟒袍补服出郭外跪迎道旁八旗防军骁骑歩军及
　　京城附近绅士农贾耆老设香案沿门结采各执香跪迎
　　圣驾由徳胜门入诣
　　堂子行礼毕由
　　午门还宫礼部奏请举行庆典遣官祗祭
　　天
　　地
　　宗庙
　　社稷
　　永陵
　　福陵
　　昭陵
　　暂安奉殿
　　孝陵
　　皇后陵寝及
　　太歳
　　旗纛
　　礮神
　　岳镇海渎
　　帝王陵寝
　　先师阙里均遣官致祭钦天监诹吉日
　　御殿受贺
　　皇太子率王公文武百官进表庆贺直省文武官员咸恭进庆贺表文是日
　　颁诏天下咸使闻知复
　　允羣臣所请宣付史馆编年集平定朔漠方畧
　　御笔勒铭磨崖刻石于察罕七罗拖诺昭莫多及狼居胥山并建碑太学垂文纪勲昭示万世
　　一
　　命将出征崇徳元年
　　太宗文皇帝
　　命多罗武英郡王贝勒贝子等率诸大臣官兵出师亲临送出抚近门设卤簿诣
　　堂子行礼又于
　　堂子外列防军八纛行三跪九拜礼毕亲送至演武场
　　诫谕遣行○是年
　　命和硕睿亲王和硕豫亲王贝勒贝子公大臣等率大军出征分两翼前后啓行是日巳刻率出师诸王贝勒贝子大臣出抚近门谒
　　堂子吹螺鸣角行三跪九拜礼外列八纛复吹螺行礼
　　毕亲送出师诸王等至演武场陞
　　御座召诸王贝勒贝子大臣等近前诫谕诸王等率兵
　　声礮三啓行
　　圣驾入地载门还宫○顺治元年
　　世祖章皇帝命摄政和硕睿亲王同多罗豫郡王贝勒贝子公八旗都统副都统曁恭顺怀顺智顺三王续顺公朝鲜世子率满洲防古绿旗兵畧定中原诣
　　堂子奏乐行礼又陈列八纛行礼毕大军声礮啓行○
　　是年
　　命和硕英亲王为靖逺大将军往征流寇赐之以勅是日卤簿大驾全设于
　　午门外设
　　御座张黄幄于
　　皇极门【今　太和门】丹陛上以所颁
　　勅印陈设檐下东旁黄案上王以下文武各官咸盛服
　　齐集
　　圣驾出众皆跪
　　世祖章皇帝御门陞座诸王各官立丹墀赞鸣鞭阶下三鸣鞭鸣赞官赞排班进跪大将军率出征官员皆进诣拜位跪内院大臣奉满洲蒙古汉字三体
　　勅书次第宣毕奉
　　勅印授大将军鸣赞官赞叩兴王及出征各官行三跪九叩礼毕赞退王及各官皆退即起程前行鸣鞭
　　世祖章皇帝还宫众跪候
　　圣驾过皆退○五年
