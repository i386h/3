<!-- { "loadSidebar": true } -->
　　圣祖仁皇帝至巩华城驻跸翼日行百日致祭礼仪驾全设陈金银定五万楮钱四万五千楮帛二万馔筵二十五席羊九酒十有三尊王以下奉恩将军以上民公侯伯以下男以上齐集致祭自百日后至期年毎日仍三次奠献期年外日一次奠献三年后朔望献酒果○十三日朝鲜国王遣官进香致祭仪驾全设王以下奉恩将军以上民公侯伯以下满汉四品官以上齐集朝鲜使臣于右翼末立陈设祭品上香鸣赞官赞使臣于仗南行三跪九叩礼毕退立原班读文遣官一人祭酒三爵王以下各官皆跪引朝鲜使臣至拜位跪随行三叩礼举哀兴复赞行二跪六叩礼毕彻馔焚祭文各退○岁暮致祭仪驾全设陈金银定五万楮钱楮帛各五万馔筵三十一席羊九酒十有五尊民公侯伯以下四品官以上公主福晋以下大臣命妇以上咸齐集读文祭酒行礼○十四年正月行题
　　主礼大学士一人诣沙河于奉安升祔
　　奉先殿神主前防香烛一跪三叩恭奉
　　神主礼部官前导至黄案前奉安案上防香烛一跪三叩满汉大学士各一人朝服盥手诣香案前行一跪三叩礼毕敬防
　　神主复行三叩礼大学士一人诣黄案前一跪三叩恭
　　奉
　　神主奉安凤舆内一跪三叩兴校尉舁舆仪驾全设出
　　巩华城南门至
　　东华门仪驾止御仗黄盖前导至
　　奉先殿诚肃门外止王以下文武各官咸于
　　东华门外齐集跪候过各退礼部太常官十人导引内阁大臣随舆至
　　城肃门是日升祔
　　奉先殿奉安行礼致祭【详见掌仪司】○淸明日不焚楮帛进
　　挂楮钱宝花一座【卽佛朶】于
　　几筵殿内左旁是日因
　　皇太子出痘照
　　陵寝四时大祭例遣官读祝奠帛三献行礼仪驾全设觉罗民公侯伯以下三品官以上齐集素服陪祭停止举哀○期年致祭仪驾全设陈金银定五万楮钱楮帛各五万馔筵三十一席羊九酒十有五尊王以下奉恩将军以上民公侯伯以下满汉四品官以上公主福晋以下大臣命妇以上咸齐集读文祭酒行礼○期年后毎日奠献如常仪毎满月致祭陈金银定五千楮钱五千馔筵五席羊三酒三尊○再期致祭陈金银定三万楮帛楮钱各万馔筵十有一席羊三酒一尊王以下奉恩将军以上民公侯伯以下三品官以上公主福晋以下大臣命妇以上咸齐集读文祭酒行礼如期年仪○淸明日齐集致祭如再周仪不读文○七月十五日行中元致祭礼王以下辅国将军以上民公侯伯以下男以上公主福晋以下子一品夫人以上齐集读文祭酒行礼○岁暮日直飨
　　太庙王以下公以上皆免齐集鎭国将军以下四品官以上一半齐集公主福晋以下大臣夫人以上咸齐集读文祭酒行礼○三周年后毎月朔望
　　圣节忌辰十月朔并淸明中元冬至岁暮四大祭及遇
　　庆典照常致祭均照
　　陵寝致祭例遣官朝服行礼○二十年三月奉移梓宫与
　　孝昭仁皇后同日安葬【一应礼仪详见于后】






　　孝昭仁皇后丧仪康熙十七年二月二十六日
　　孝昭皇后崩奉安
　　梓宫于
　　宫中正殿设
　　几筵建丹旐于
　　宫门外之右
　　圣祖仁皇帝辍朝成服
　　妃
　　嫔以下宫人
　　皇太子诸皇子皆成服诸王以下文武官员公主福晋以下八旗二品夫人以上咸齐集举哀持服二十七日凡守
　　堂子官吏祭
　　神殿执事官员内监
　　坛
　　庙
　　奉先殿官员内监
　　陵寝官员内监出征将军以下兵丁以上妻子汉官命妇皆停给孝服本家见有出痘及父母新丧人等暂停给孝服以军兴免直隶各省文武官齐集举哀制服及遣官进香
　　梓宫前一应陈设行礼致祭皆与
　　仁孝皇后同惟衍圣公五经博士在京亦给孝服一例
　　齐集○二十八日奉移
　　梓宫于
　　武英殿是日仪驾全设奉移时内大臣侍衞于景运门内西向序立王以下各官于
　　西华门内东向序立候
　　梓宫至皆跪举哀候过兴公主福晋以下大臣命妇以
　　上先至
　　武英殿门内两庑阶下按翼序立候
　　梓宫至跪举哀候过兴奉安毕祭酒三爵各退是日圣祖仁皇帝亲临【二十九日三十日皆　　　亲临】诸王以下文武各
　　官毎日早晚两次集
　　武英殿门外随行礼举哀○是日题准春分日原定
　　亲诣
　　日坛行礼今请停进斋戒牌铜入改遣官行礼祀日用乐承祭执事各官咸朝服百官免陪祀○三月初二日奉
　　防拟上
　　大行皇后諡号遵
　　防议准
　　册諡典礼应照康熙十三年遣使
　　册諡礼交各该衙门照例办理敬谨举行○初六日祭帝王庙承祭分献执事各官咸朝服用乐汉官陪祀
　　满官不陪祀○初七日行殷奠礼
　　圣祖仁皇帝亲临陈设礼仪与
　　仁孝皇后殷奠礼同○十三日淸明遣官致祭不焚楮帛豫日进挂楮钱宝花一座至日仪驾全设陈羊酒祭筵如数王以下文武各官公主福晋以下男夫人以上咸齐集祭酒三爵毎祭一叩举哀毕各退○十五日行初祭礼与
　　仁孝皇后初祭礼同是日
　　圣祖仁皇帝妃嫔除服○次日绎祭陈设礼仪与祭仁孝皇后礼同○二十五日奉移
　　梓宫于沙河巩华城前期行启奠礼并遣大臣于仁孝皇后几筵前祭告至日奉移齐集行礼
　　灵驾启行往巩华城皆与
　　仁孝皇后同安于
　　殡殿左间
　　圣祖仁皇帝亲临送王公满汉文武大小官员咸齐集西安门外举哀跪送其往送王公大臣官员等至巩华城奉安毕举哀行礼是日
　　圣祖仁皇帝驻跸巩华城○二十六日行大祭礼圣祖仁皇帝亲临陈设礼仪与
　　仁孝皇后大祭礼同诸王以下文武官员咸齐集举哀
　　祭毕
　　皇太子诸皇子除服众皆除服○次日绎祭齐集行礼○二十八日行满月致祭礼齐集举哀如仪以后月祭同○闰三月初九日行
　　册諡礼
　　圣祖仁皇帝素服御太和门
　　阅册宝遣官诣巩华城
　　册諡
　　大行皇后曰
　　孝昭皇后仪与册諡
　　仁孝皇后礼同○四月初一日孟夏时飨
　　太庙遣官行礼朝服作乐○五月初三日大祭
　　方泽遣官行礼朝服作乐○初七日行百日致祭礼圣祖仁皇帝亲临陈设礼仪与十三年
　　仁孝皇后百日致祭礼同百日后期年内仍毎日奠献三次期年外日奠献一次三年后朔望献酒果○七月十五日行中元致祭礼如仪○岁暮因
　　皇太子出痘照
　　陵寝例遣官素服行礼读祝奠献行礼仍陈设仪驾不焚楮帛停举哀○十八年正月因岁暮未行大祭特举大祭如仪○期年致祭及期年以后月祭淸明中元岁暮再期之祭将葬先期行题主礼均如
　　仁孝皇后仪○二十年二月
　　陵寝地宫成于十七日以奉移
　　仁孝皇后
　　孝昭皇后梓宫行启奠礼仪驾各全设陈金银定各五万楮钱各五万楮帛各五万馔筵各三十一席羊各九酒各十有五尊祭文各一道遣
　　皇子致祭读文祭酒行礼王以下四品官以上公主福晋以下大臣命妇以上齐集皆随行礼祭毕读祝官奉祭文送燎所各退○十九日奉移
　　仁孝皇后
　　孝昭皇后梓宫于
　　陵寝设
　　仁孝皇后仪驾于左
　　孝昭皇后仪驾于右
　　册宝各陈鳯舆内前行舁大升轝校尉民夫各一百二十八人【首班末班用校尉余用近畿民夫】毎日分六十班毎班备四人计夫役七千九百二十人直隶巡抚【今改总督】率司道府州县各官会同在京三品堂官以下科道主事以上八旗遴选公侯伯以下云骑尉以上及前锋叅领防军叅领上三旗一等侍衞下五旗王府长史散骑郎一等防衞等官毎班各四人更番管束工部夫头四人豫备四人分爲两班轮司响尺銮仪衞官节示进退【后仿此】届时祭酒三爵
　　圣祖仁皇帝亲临送内大臣侍衞于沙河巩华城外王以下奉恩将军以上于西窦家庄西觉罗民公侯伯以下满汉各官于西窦家庄东齐集公主福晋以下奉恩将军恭人以上民公侯伯一品夫人以下男夫人以上于东窦家庄东齐集候
　　灵驾至王以下各官公主福晋以下大臣命妇等按翼序跪举哀候过各退往送之王以下各官及内大臣侍衞按旗乘马随行过门桥祭酒至宿次奉安
　　灵驾于
　　芦殿内奠献祭酒三爵王以下各官排班行礼举哀各退毎早起行时祭酒三爵所过地方五十里内文武官员于道右百歩外跪迎至宿次于网城外行三跪九叩礼奠献时在旗末随举哀行礼次早于道右排跪举哀候过二十六日至
　　陵时暂奉安
　　芦殿内祭酒三爵王以下各官随行礼举哀各退毎日照常奠献祭酒○大葬前期三日遣官各一人祗告
　　天
　　地
　　太庙
　　社稷是日遣官祗告
　　孝陵后土
　　昌瑞山之神○三月初八日奉移
　　梓宫安葬地宫前期一日行迁奠礼读文祭酒致祭是日仪驾全设陈金银定各三万楮钱楮帛各三万馔筵各二十五席羊各七酒各十有五尊王以下各官咸齐集祭酒行礼举哀奉移
　　梓宫王以下各官在围棚外按翼排跪举哀候过随后
　　歩行奉安
　　梓宫于方城前芦殿内升龙輴奠馔筵祭酒三爵王以下各官随行礼举哀毕各退是日仪驾焚讫至日
　　圣祖仁皇帝亲临王以下满汉大臣齐集屇吉时祭酒三爵奉移龙輴由隧道入地宫奉安宝牀
　　仁孝皇后梓宫在左
　　孝昭皇后梓宫在右香
　　册宝均照左右奉安奉安时
　　皇后婣戚大臣及内务府礼部工部堂官
　　钦命者得入奉安毕掩闭
　　元宫于方城前祭酒三爵齐集王公百官皆举哀随行
　　礼毕卒哭各退○是日遣官诣
　　孝陵致祭并祭
　　后土
　　昌瑞山之神彼时飨殿尚未告成于
　　宝顶方城前平台上盖造
　　芦殿自四月朔日起四时各大祭毎月朔望十月朔
　　忌辰皆照沙河例致祭













　　孝懿仁皇后丧仪康熙二十八年七月初十日
　　孝懿皇后崩○前初八日
　　谕朕钦奉
　　皇太后谕防皇贵妃佟佳氏孝敬性成淑仪素着鞠育皇子备极恩勤今忽尔遘疾势在濒危予心深爲轸惜应卽立爲皇后以示崇褒钦此前者九卿诸臣屡以册立中宫上请朕迁延未许今祗遵
　　慈谕立皇贵妃佟佳氏爲皇后应行典礼该部卽议以闻初九日行
　　册立礼布告中外至初十日
　　皇后崩奉安
　　梓宫于
　　承干宫正殿设
　　几筵建丹旐于
　　宫门外之右
　　圣祖仁皇帝辍朝成服
　　妃
　　嫔宫人
　　皇太子皇子皆成服○是日爲始陈设仪驾王公内大臣侍衞大学士上三旗都统副都统等一日三次齐集举哀满汉文武官员一日二次齐集举哀公主福晋以下八旗大臣命妇官员等之妻以上一日一次齐集举哀咸服白布服于朝夕奠时随行礼官员等持服二十七日凡守
　　堂子官吏祭
　　神殿执事官员男妇内监
　　坛
　　庙
　　奉先殿官员内监
　　陵寝官员内监出征将军以下兵丁以上妻子汉官命妇皆停给孝服本家见有出痘及父母新丧人等暂停给孝服移文直省督抚提鎭及文武官免其制服举哀遣官进香○十三日行奉移礼仪驾全设王以下入八分公以上于
　　东华门内内大臣侍衞大学士学士等于
