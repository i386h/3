<!-- { "loadSidebar": true } -->
　　天
　　地
　　太庙
　　社稷遣官及执事各官咸朝服
　　奉先殿补服
　　几筵前奉
　　册
　　寳大臣执事官员及齐集王公大臣官员皆素服行礼○二十三日行百日致祭礼陈羊酒祭筵各祭物如数王公大小官员咸齐集仪与初祭同三月初一日行清明致祭礼不焚楮帛进挂楮钱寳花一座陈祭筵二十五席羊九酒十有三尊和硕亲王以下鎭国将军以上民公侯伯以下子以上咸齐集行礼祭酒如仪○十七日朝鲜所贡祭品香烛设
　　几筵前楮帛积燎位王以下满汉文武四品官以上在夀皇殿大门外齐集按翼排班朝鲜使臣戴展翅乌纱防素服角带鸿胪官引立右翼班末祭时引来使于仗南北向立赞行三跪九叩礼退立原处读祝官读祝文王公各官咸跪引使臣至拜位北向跪遣官于祭案末正中奠案前跪读祭文毕三祭酒每祭行一叩礼王公各官及使臣咸举哀随行礼复赞来使行二跪六叩礼退立原处举哀读祝官奉祭文送至燎位众皆退○是日大学士等谨拟
　　圣祖仁皇帝陵名六字进呈
　　御览恭定爲
　　景陵○二十五日于
　　几筵前行祖奠礼陈羊酒祭筵各祭物如数齐集行礼仪与启奠同○是夕复陈果馔并随筵二十七席
　　世宗宪皇帝诣
　　几筵前跪献举哀○二十六日礼部奏称钦奉
　　上谕详考题主礼仪今按礼书既葬藏明器下志石复土坚筑乃题主奉神主升车反室盖未葬之前事以生礼既葬之后奉以神道谨议于
　　梓宫奉安于地宫之后恭题
　　太庙神主礼成奉安黄舆令亲王大臣等敬奉回京奉防明季帝王皆不亲送梓宫故令亲王大臣奉主回京朕既亲往若不亲奉
　　神主而归于心何安竢
　　山陵事毕题
　　主礼成朕亲奉
　　皇考神主还京○发引日奏除近
　　灵驾行走王公婣戚○大葬前期开列有执事王公大臣并礼工二部内务府总管及婣戚大臣职名请
　　防钦命者方得入
　　地宫执事并开列管押匠夫官四人职名及匠夫人数具奏其执香镫内监交总管内监等奏除内监十人此外不得擅入○二十七日恭移
　　梓宫送往
　　陵寝沿涂分定五程每宿次盖造
　　芦殿缭以黄幔城城前设旌门张黄次于百步外三面设网城连帐前左右设下马黄柱各一第六日至
　　陵寝暂安奉于
　　陵寝飨殿前期三日遣官各一人祗告
　　天
　　地
　　太庙
　　社稷
　　皇陵后土
　　昌瑞山神是日卤簿全设舁大升轝校尉民夫一百二十八人【首班末班用校尉余用近畿民夫】共分六十班日用三十班每班备四人计夫役七千九百二十人【城夫乡夫除给衣履盘费外仍免其本身一年丁银】第一日仍用八十人直隶总督率司道府州县等官管辖防同在京三品京堂以下科道主事以上八旗遴选公侯伯以下云骑尉以上及前锋叅领防军叅领副防军叅领副叅领上三旗一等侍衞下五旗王府长史散骑郎一等防衞等官每班各四人管辖工部夫头四人备四人分爲两班轮击响尺节示进退銮仪衞官更番指示【后皆仿此】奉
　　册寳于采亭内王以下内大臣侍衞满汉大学士以上
　　及内务府官在
　　夀皇殿大门外齐集满汉二三品官在景山东门外齐集四品以下有顶带官在城外闗厢内齐集在内公主近支福晋等在
　　夀皇殿内齐集诸王福晋以下一品夫人以上在夀皇殿大门内西墙齐集内府妇女在
　　夀皇殿大门外西墙齐集至时
　　世宗宪皇帝诣
　　梓宫前祭酒三爵毎祭行一拜礼众皆随行礼举哀礼
　　毕奉移
　　梓宫
　　世宗宪皇帝先诣大门东旁立候
　　梓宫出跪举哀兴
　　梓宫登大升轝
　　世宗宪皇帝跪于左礼部尚书祭轝三祭三叩兴灵驾发
　　世宗宪皇帝随出景山东门先诣宿次祗候
　　仁夀皇太后
　　孝敬宪皇后
　　妃
　　嫔以下皆出景山西门由别道先至宿次祗候应留京王以下大小官员等随行出城外闗厢在齐集处按翼排班跪送举哀候
　　灵驾过各退应随送王以下大臣官员等于过闗厢后乗马随行内监毎班十人侍衞每班二十人咸更番在
　　灵驾两旁随行近行王大臣侍衞内监等皆近
　　灵驾随行恭理丧仪王大臣内务府工部銮仪衞堂官
　　在
　　灵驾前后两旁廵察随行每校尉更班时随行王大臣侍衞内监等皆下马跪竢更班毕仍在原处随行其次随
　　灵驾豹尾班内大臣侍衞随行其次二班侍衞随行其次王以下大小官员随行沿涂过门桥遣内大臣二人轮流祭酒焚楮钱
　　灵驾将至
　　芦殿王以下各官至第七班豫往序立恭竢
　　灵驾至宿次
　　世宗宪皇帝于黄幔城北门外跪迎举哀王以下各官
　　咸排班跪迎举哀
　　灵驾由北门进
　　芦殿众于黄幔城左右绕至大门外分翼序立陈卤
　　簿于门前安奉
　　灵驾列
　　册寳于左右乃行夕奠礼
　　世宗宪皇帝祭酒众随行礼举哀毕各退○在涂每日
　　早陈设仪仗王公百官齐集恭奉
　　册寳安奉亭内行朝奠礼
　　世宗宪皇帝祭酒三爵众随行礼举哀跪送
　　灵驾发王以下大小官员等分翼跪举哀候过随行世宗宪皇帝仍先诣宿次至
　　芦殿敬视陈设跪迎安奉
　　灵驾行夕奠礼仪与初启行同○沿途百里以内文武官在路右百步外跪迎举哀候过随至宿次于黄幔城门外行三跪九叩礼夕奠时文官在正蓝旗末武官在镶蓝旗末序立随班行礼举哀○四月初二日
　　灵驾将至
　　景陵
　　世宗宪皇帝先恭谒
　　暂安奉殿
　　孝陵
　　孝东陵
　　孝诚仁皇后
　　孝昭仁皇后
　　孝懿仁皇后陵寝行礼毕至红门内更衣殿祗竢仁夀皇太后率
　　孝敬宪皇后
　　贵妃等次第谒
　　陵礼毕于
　　陵寝大门之西所设黄幔城内祗竢是日凡
　　皇陵不直班官员咸于兴龙口之外排班跪迎
　　灵驾至举哀候过随后行
　　世宗宪皇帝于红门外跪迎举哀候过徒步随行灵驾入东门东栅门由甬道行至七洞桥北由
　　景陵甬道至三洞桥南
　　降大升轝时跪于左旁候
　　梓宫陞小轝豫进大门内东旁跪候过兴
　　梓宫安奉设
　　几筵毕内务府礼部堂官奉
　　册寳列于左右
　　世宗宪皇帝祭酒行三拜礼众随行礼举哀毕各退○
　　是日
　　谕扈从诸王满汉大臣前在京师原议明日祭毕囘京朕亲送
　　梓宫沿涂于大礼虽获免阙遗而思慕未有穷期哀痛何能自已若明日即叩别
　　梓宫实爲不忍朕欲留住
　　山陵数日然后囘京尔诸王大臣务体朕意再议具奏
　　诸王大臣等合辞固请奏称
　　圣驾奉
　　皇太后在此若不囘銮
　　皇太后亦必愈加哀恸所闗甚重恳请仍照原议○初三日行暂安奉致祭礼陈羊酒祭筵各祭物如数卤簿全设扈从王公大小官员及外藩诸臣咸齐集排班行礼读文致祭
　　世宗宪皇帝恭送冠服于燎所祭酒尽哀是日
　　囘銮○初九日总理事务王大臣奏请
　　御门听政奉
　　防诸王大臣所奏虽是我
　　皇考梓宫尚在飨殿朕即临御正门听政心实不安念皇考付托重大节养朕身至一切礼仪多有未尽每以天下万民事闗紧要勉强照常办理亦无贻误临御正门听政竢
　　梓宫奉安地宫后举行钦此○十一日王大臣等复合辞固请以礼制情择期听政用慰中外臣民之望乃勉从众请○十五日恭奉
　　圣祖仁皇帝御容于
　　夀皇殿凡平日图书器用服御之物悉陈左右自是每
　　逢朔望及四时节序
　　世宗宪皇帝必亲诣行礼○先是
　　仁夀皇太后自
　　圣祖仁皇帝升遐哀痛过甚
　　体常违豫及
　　亲送
　　圣祖仁皇帝梓宫至
　　陵事毕
　　囘宫积哀莫解至是疾大渐五月二十三日
　　慈驭上宾
　　世宗宪皇帝擗踊号痛连辰逹旦奉安
　　梓宫于
　　宁夀宫中在苍震门内设倚庐以居【丧仪别载】○七月十五
　　日遣官诣
　　景陵飨殿行中元致祭礼陈设礼仪与顺治十八年中
　　元致祭仪同○八月十八日奉移
　　孝恭仁皇后梓宫
　　世宗宪皇帝亲送至
　　景陵○二十四日
　　世宗宪皇帝恭谒
　　暂安奉殿
　　孝陵
　　孝东陵行礼祭酒举哀遂诣
　　景陵至
　　飨殿几筵前行礼祭酒举哀毕至黄幄内恭候
　　孝恭仁皇后梓宫安奉毕乃出○二十五日
　　世宗宪皇帝诣
　　景陵先于
　　圣祖仁皇帝几筵前上食奠献旋诣
　　孝恭仁皇后几筵前行暂安奉礼读文致祭毕乃出传防翼日仍诣
　　景陵
　　景陵飨殿内原奉
　　孝诚仁皇后
　　孝昭仁皇后
　　孝懿仁皇后神位暂移于东一间暖阁恭修加上尊諡庙号
　　圣祖仁皇帝梓宫奉安殿中于殿左恭造
　　芦殿奉安
　　孝恭仁皇后梓宫陈设几筵咸如仪○二十八日谕大学士等防主一事所闗甚重古人必取名望素着德性纯粹者充此职今尔等位既贵显人品皆优故简命尔等当体朕敬重之诚勿视爲差委故事诚意所聚俨若
　　圣祖神灵洋洋如在笔间方副朕一片孝思钦此○二
　　十九日行祗告大葬致祭礼
　　圣祖仁皇帝卤簿全设
　　孝恭仁皇后仪驾全设扈从王以下官员及守
　　陵大臣官员大臣命妇官员妻等咸齐集至时
　　世宗宪皇帝诣
　　飨殿于
　　圣祖仁皇帝几筵前读文致祭奠献行礼毕诣
　　孝恭仁皇后几筵前读文致祭奠献行礼毕乃暂出至隆恩门外幄次竢彻祭品少顷复入于
　　圣祖仁皇帝梓宫前祭酒奉移时
　　圣驾前行至
　　明楼前
　　芦殿恭奉
　　圣祖仁皇帝梓宫奉安于龙輴毕复至
　　孝恭仁皇后梓宫前祭酒举哀奉安于
　　圣祖仁皇帝梓宫之右均北向
　　册寳各设于
　　梓宫两旁行奠献礼是日
　　命凡
　　圣祖仁皇帝诸皇子皇孙及向日亲近大小臣工皆得
　　入
　　芦殿瞻仰
　　梓宫○是日焚卤簿仪驾○九月初一日恭奉
　　梓宫安葬
　　景陵是日早
　　世宗宪皇帝诣
　　景陵行奠献礼凡
　　圣祖仁皇帝皇子皇孙及向日亲近大小臣工皆命至
　　芦殿内瞻仰
　　梓宫
　　驾至
　　芦殿内跪抚
　　梓宫擗踊哀痛钦天监奏报吉时乃于
　　圣祖仁皇帝梓宫前祭酒三爵次于
　　孝恭仁皇后梓宫前祭酒三爵各行三拜礼毕至陵寝门外向北跪哭以竢诸臣恭率校尉先奉
　　圣祖仁皇帝龙輴入
　　地宫次奉
　　孝恭仁皇后龙輴入
　　地宫奉安
　　梓宫于寳牀陈
　　册寳于各石案毕掩闭
　　元宫石门毕
　　世宗宪皇帝于祭台前祭酒三爵行三拜礼众随行礼
　　举哀毕乃出至幄次竢
　　隆恩殿陈设俎豆牲牢毕礼部堂官奏请诣
　　隆恩殿行恭题
　　神主礼銮仪衞豫设黄舆二于
　　隆恩殿前丹陛之下内府官设奉
　　神主龙凤寳座各一于
　　隆恩殿内一正中一居右前设供案又前设香案均南
　　向设恭题
　　神主案二于香案之旁一在东西向一在西东向设安神主椟案于寳座两旁南向设
　　御拜褥于正中至时
