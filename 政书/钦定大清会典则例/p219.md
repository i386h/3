<!-- { "loadSidebar": true } -->
　　化行寰海永昭恒月之辉【臣】等无任瞻
　　天仰
　　圣懽忭之至谨奉
　　表称
　　贺以
　　闻○又题准庆贺
　　太皇太后元旦表式【具官至上言式同前】伏以
　　乾元啓瑞
　　坤厚凝禧欣瞻四序囬春永赖
　　重闱有庆恭惟
　　昭圣慈寿恭简安懿章庆敦惠太皇太后陛下
　　敬孚壸范
　　徳着徽音
　　慈恩笃祜升平
　　圣善宏开景运化日舒长于万国太和光被于昌辰
　　【臣】等【以下式同前】恭逢
　　元旦转璇枢而献颂望切瞻云祝嵩寿以陈辞诚抒拱极【以下式同前】○又题准庆贺
　　太皇太后冬至表式【具官至上言式同前】伏以
　　初阳来复
　　六宇升平
　　龙楼瑞霭昌时
　　凤厯和舒化日恭惟
　　昭圣慈夀恭简安懿章庆敦惠太皇太后陛下
　　肃雍叶庆
　　纯敬昭徽
　　配徳端位于
　　重闱
　　启后着功于
　　皇极安贞体顺
　　尊养凝庥　　　　　　　　　【臣】等【以下式同前】欣逢
　　长至诵孝慈之则四海囬暄见
　　天地之心万灵受泰【以下式同前】○又题准庆贺
　　皇太后圣夀表式【具官至上言式同前】伏以
　　坤徳宏昭啓
　　一人之有庆
　　天庥茂集绵
　　万寿以无疆喜溢宫闱欢腾海宇恭惟
　　仁宪皇太后陛下
　　恩隆锡类
　　化着慈徽开奕叶之灵长
　　仁膏普被介千秋之纯祜
　　福履骈臻兹当
　　夀岂之辰咸切尊亲之戴【臣】等【以下式同前】恭逢
　　盛节伏愿
　　瑞霭彤闱
　　算益増昌炽
　　祥呈瑶牒
　　洪禧永并升恒【以下式同前】○又题准庆贺
　　皇太后元旦表式【具官至上言式同前】伏以
　　乾元肇瑞
　　坤厚凝禧天工合隂教以咸亨嵗序庆阳和而成泰恭惟
　　仁宪皇太后陛下
　　仁宏育物
　　徳懋嗣音泽流时夏知化日之方长世济如春适昌辰之初啓【臣】等【以下式同前】恭逢
　　元旦望
　　椒殿而称觥愿膺纯嘏喜
　　瑶阶之増防茂对清时【以下式同前】○又题准庆贺
　　皇太后长至表式【具官至上言式同前】伏以
　　一阳初复
　　万彚昭苏
　　泰阶共际升平
　　福履弥増昌炽恭惟
　　仁宪皇太后陛下
　　恩隆祚嗣
　　化洽宫庭象
　　坤道以安贞惟徳用懋集
　　天庥而永固与时偕亨【臣】等【以下式同前】欣逢
　　长至祥呈云物瞻
　　化日之舒长颂献升恒祝
　　纯禧之茂集【以下式同前】○又题准庆贺
　　皇后千秋元旦长至笺式与顺治元年同○八年定文官表笺布政使司彚进卫所表笺都司彚进武官表笺提督彚进无提督之省总兵官彚进○康熙十四年题准
　　皇太子千秋节元旦长至笺式【具官至上言式同前】伏以
　　天心眷佑绵万世之洪图
　　国本茂隆介
　　千秋之景福敬惟
　　皇太子殿下
　　元良徳裕
　　英敏性成膺
　　有道之昌期臣民懽戴奉无疆之
　　寳箓
　　宗社奠安【臣】等【以下式同前】欣逢
　　令旦【正旦长至】伏愿永承
　　泰运合宇宙以諴和大集
　　祥符跻升恒于悠久【臣】等无任懽忭踊跃之至谨奉
　　笺称
　　贺以
　　闻　以上书写封印皆与表同但易笺文并红绫袱
　　匣○十六年题准
　　皇后千秋笺文照例赍进○二十七年覆准正定縂兵官既裁嗣后紫荆等协营路庆贺表笺令该抚彚进○二十九年议准庆贺表笺讹书遗漏并颠倒违式交部议处其表笺发还令照式再缮补进○三十一年定直隶各省文武官凡遇庆贺表笺停其専官赍送按节统于总督衙门彚齐与总督庆贺表章同由驿逓送进无总督之省由廵抚彚送○三十二年题准各省文武官庆贺表笺通省统用火牌専遣承差赍送○又覆准衍圣公庆贺表笺按节仍令专差赍送○四十四年议准朝鲜国王庆贺表笺每嵗更换辞句不尽合式应颁发定式令照式缮进以省繁文○五十五年议准表笺事关大典自五十六年
　　万夀圣节为始文官按察使以上武官副将以上准其进表仍照例该督抚彚齐由驿递投礼部转送内阁如有借进表名色派敛需索该督抚科道覈明治罪○六十一年十二月题准庆贺
　　皇帝万寿元旦长至表式【具官至上言式同前】伏以
　　徳统乾元首正六龙之位
　　建用皇极宏开五福之先恭惟
　　皇帝陛下
　　率育苍生
　　诞膺
　　景命
　　抚时出政八风顺而嘉谷蕃昌
　　受箓敷猷万国宁而俊民乐育太平有象
　　厯服无疆【臣】等恭遇
　　熙朝欣逢
　　圣诞【元旦长至】伏愿
　　玊烛长调庆雍熙于九牧
　　金瓯永固登仁夀于万年【以下式同前】○又题凖庆贺
　　皇太后圣寿表式【具官至上言式同前】伏以
　　坤徳宏昭啓
　　一人之有庆
　　天庥茂集绵
　　圣夀以无疆喜溢宫闱欢腾海宇恭惟
　　仁夀皇太后陛下
　　恩隆锡类
　　化着慈徽
　　长乐春晖备古今之遐福
　　万安日永迎
　　天地之瑞符兹当
　　寿岂之辰咸切尊亲之戴【以下式同前】○又题准庆贺
　　皇太后元旦表式【具官至上言式同前】伏以
　　乾元肇瑞
　　厚徳凝禧天工合隂教以咸亨嵗序应阳和而成泰恭惟
　　仁寿皇太后陛下
　　仁宏育物
　　徳懋嗣音化日舒和三百六旬之始春台降祉七十二之期【以下式同前】○又题准庆贺
　　皇太后冬至表式【具官至上言式同前】伏以
　　一阳初啓
　　万彚昭苏
　　泰阶共际升平
　　福履弥増昌炽恭惟
　　仁寿皇太后陛下
　　恩隆祚嗣
　　化洽宫庭值斗柄之方旋光辉南极见葭灰之初动瑞应融风【以下式同前】○又奉
　　防元旦冬至贺表皆竢雍正二年举行万寿表文竢过二十七月颁○雍正元年题准庆贺
　　皇后千秋笺式【具官至上言式同前】伏以
　　祥开盛序啓福履之咸绥
　　节介寿祺合宫闱而称庆敬惟
　　皇后殿下
　　温恭成性
　　雍肃垂型
　　懋柔顺之徽音承天徳盛
　　迈幽闲之美化逮下恩隆【臣】等【以下式同前】欣逢令节伏愿
　　含益着协地道之无疆
　　光大弥昭赞干行于不息【以下式同前】○又题准庆贺
　　皇后元旦笺式【具官至上言式同前】伏以
　　璇宫瑞霭应嵗序以咸亨
　　椒室祥凝迓
　　天庥而同永敬惟
　　皇后殿下
　　关睢孝敬
　　芣苢和平
　　徳合两仪庆昌辰之初啓
　　光同二曜逢春日之方长【臣】等【以下式同前】欣逢元旦
　　鸿禧丕懋益増彤管之辉
　　景福长新永纪瑶编之盛【以下式同前】○又题准庆贺
　　皇后长至笺式【具官至上言式同前】伏以
　　乾元肇瑞初飞玊管之灰
　　坤厚凝禧弥衍椒涂之庆敬惟
　　皇后殿下
　　静専体顺
　　孝敬昭徽
　　配徳端位于宫闱
　　基化着功于中外昌辰霭瑞化日舒长【臣】等【以下式同前】欣逢
　　长至伏愿
　　日星恒照开万禩之宏庥
　　福禄益増介千秋之纯嘏【以下式同前】○十三年十月题准庆贺
　　皇帝三大节表式【具官至上言式同前】伏以
　　徳统乾元首正六龙之位
　　建用皇极肇开五福之先恭惟
　　皇帝陛下
　　率育苍生
　　诞膺
　　景命
　　顺时熙绩百昌遂而万国和宁
　　御宇绥猷四序调而兆民乐利太平有象
　　福祚无疆【臣】等恭遇
　　熙朝欣逢
　　圣诞【元旦则书元旦冬至则书长至】伏愿
　　玊烛长调庆时雍于九牧
　　金瓯永固绵泰运于万年【以下式同前】○又题准庆贺
　　皇太后三大节表式【具官至上言式同前】伏以
　　慈范宏昭洽嘉祥于万国
　　天庥滋至介寿岂于千春钦惟
　　崇庆皇太后陛下
　　道轶汤莘
　　徳超周姒
　　璇宫毓瑞永贻燕翼之祥
　　华渚呈符肇启鸿圗之庆覃仁慈之广被备尊养之兼隆【臣】等幸际昌期欣逢
　　圣寿【元旦长至书式同前】伏愿
　　徽音逺嗣啓昌炽以弥増
　　福履长绥偕升恒而并久【以下式同前】○乾隆二年题准庆贺
　　皇后三大节笺式【具官至上言式同前】伏以
　　龙符叶瑞正中壸以延禧
　　凤葆増华统六宫以衍庆敬惟
　　皇后殿下
　　仁宣雅化
　　孝嗣徽音
　　厚徳承天四序协顺成之运
　　光明俪日万方同久照之功【臣】等幸际昌期欣逢令节【元旦长至书式同前】伏愿
　　纯庥茂集绵福祚于千春
　　内治丕昭播芳猷于奕禩【以下式同前】○十五年题准庆贺
　　皇后三大节笺式【具官至上言式同前】伏以
　　祥开玊宇椒宫集多祜之庥
　　瑞啓璇霄兰掖迓无疆之福敬惟
　　皇后殿下
　　仁符厚载
　　徳协安贞
　　茂育垂型承健行而不息
　　温恭表范并丽照以常眀【臣】等幸际昌期恭逢令节【元旦长至书式同前】伏愿
　　坤仪丕着绵景福而庆衍鸿图
　　内治弥隆播芳猷而辉生彤管【以下式同前】○十八年
　　谕元旦长至万夀三大节外省文官臬司以上武官副将以上例得随进表笺称贺朕思督抚提镇封疆大吏事皆专达表贺为宜藩司副将既不得专达章疏其由督抚附进表笺亦可不必且不过由部送阁存贮并不呈览此亦向来虚文陋习甚无取焉其槩行停止钦此
　　进书
　　一恭进
　　实録康熙十一年
　　世祖章皇帝实録成择吉恭进前期一日礼部鸿胪寺
　　官设表案于
　　太和殿丹陛之东设
　　实録案于阶下正中设表亭香亭采亭于
　　实録馆内是日早卤簿大驾鼓乐设于
　　太和殿前王以下公以上朝服齐集于
　　太和门外文武各官朝服齐集于
　　午门前监修总裁纂修等官咸朝服齐集扵
　　实録馆前监修官奉表设表亭纂修官奉
　　实録设采亭各官于采亭前行一跪三叩礼校尉以次舁行前张黄盖列御仗二礼部官前引和声署作乐香亭
　　实録亭由金水桥道中行表亭由道左行监修等官后
　　随入
　　太和门香亭
　　实録亭由中门入表亭由左门入齐集王公文武百官
　　分翼跪迎过至
　　太和门内按翼排立各亭至
　　太和殿丹墀内监修等官自表亭内奉表内阁官前引由左阶升陈于表案纂修官自采亭内奉
　　实録陈
　　太和殿阶下正中案上各亭彻退鸿胪寺卿奏请
　　圣祖仁皇帝礼服出宫
　　御中和殿内大臣侍卫内阁礼部都察院鸿胪寺执事各官行三跪九叩礼【不赞】毕鸿胪寺官导
　　驾前行
　　圣祖仁皇帝御太和殿鸣钟鼓作乐
　　陞座鸣鞭如常仪鸿胪寺官奏进
　　实録丹陛乐作礼部官举
　　实録案鸿胪寺堂官二人前引由中道升至殿门外圣祖仁皇帝兴案由中门入至
　　寳座左乐止侍卫举以入
　　圣祖仁皇帝乃坐侍卫举
　　实録案鸿胪寺堂官引至
