<!-- { "loadSidebar": true } -->
　　防不用乐悬应别拟乐章比羣祀庆神欢加隆○又奏准贤良等祠系本朝臣子祭时槩不用乐至其他羣祀虽与大祀中祀有差然非天神地只即古圣先贤故仍旧用乐但不用乐悬仍奏庆神欢曲以别于大祀中祀所奏之曲当照导迎乐例不登歌而止载其辞于书三献三奏辞谱皆同再前以祭城隍神议不用乐今按城隍在地只从坛仍应用乐○八年
　　谕向来
　　先农坛亲祭始用中和韶乐遣官则同羣祀之例不用中和韶乐按
　　日
　　月坛中祀虽遣官仍用中和韶乐惟不饮福受胙朕思国之大事在农
　　先农坛在中祀之列此次遣亲王恭代即着照日
　　月坛之例用中和韶乐永着为令钦此○十三年驾幸山左
　　躬祭
　　岱岳乐章六奏用丰字与祭
　　地只同乐人用太常寺乐生自京随往乐器于阙里文庙移用○十五年
　　驾幸中州
　　躬祭
　　嵩岳乐章六奏用丰字与祭
　　岱宗同○十八年奏准祷祀
　　社稷乐章七奏用丰字祈雨以夹钟为宫报祭以南
　　吕为宫○又奏准祷祀
　　太嵗祈雨报祭乐章均六奏用丰字
　　一佾舞顺治初年定凡
　　坛
　　庙祭祀初献用武舞干戚六十有四亚献终献均用文舞羽籥六十有四引舞旗节四舞皆八佾惟
　　文庙止用文舞六佾引舞旌节二○乾隆七年议准大雩礼用舞童十有六人分八列执羽翳为皇舞○八年具奏武舞干上有字其字止五种而分八佾必不齐一又多互异必系年乆遗失以讹传讹谨撰拟八句恭
　　钦定奉
　　防改定雨旸时若四海永清仓箱大有八方敉宁奉三永奠得一为正百神受职万国来庭
　　一
　　坛
　　庙乐器顺治元年定祭祀乐章有九奏有八奏有七奏有六奏所奏乐器均金钟十有六玉磬十有六琴十瑟四排箫二箫十篴十笙十壎二篪六建鼓一搏拊二柷一敔一司乐章者所执木笏十○十四年
　　谕祭祀关国家大典应用乐器尤所以感格神明必精美完好始足肃将诚悃朕观各坛所用其中尚有敝损非朕只事
　　天
　　地
　　祖宗
　　社稷及致敬告古帝王圣贤之意尔部即详行察验应加修整者节次开列奏请以便修整更换钦此
　　康熙五十二年重造各
　　坛
　　庙中和韶乐○五十四年改造
　　圜丘坛金钟玉磬各十有六○是年乐器告成太常寺
　　题请载入
　　典训奉
　　防太常寺为乐器告成请载典训具奏此乐器原系明朝所载制度原佳但年乆失真不免音律未协之处朕因再为修理并未创造今以制作之功全归于朕似属不可大学士九卿詹事科道议奏遵
　　防议准前代乐器并未穷究根源厘定矩度今中声既得损益咸宜若不垂载典册恐嵗乆仍复失传将起造告成年月一并宣付史馆○五十五年造
　　祈谷坛金钟十有六玉磬十有六
　　一
　　坛
　　庙设乐冬至大祀孟夏常雩祀
　　天于
　　圜丘乐部率太常协律郎等设中和韶乐于坛三成阶下金编钟在东玉编磬在西均十有六悬以笋簴设建鼓一于钟悬之次左麾一柷一笙五搏拊一西向右敔一笙五搏拊一东向左右执笏司歌章者各五人立于笙前东西向左右分列琴十瑟四排箫二箫十篴十壎二篪六均北向陈武功文徳之舞各八佾于阶下引舞旌节四干戚羽籥各六十有四孟春祈谷于
　　祈年殿乐部率太常协律郎等设中和韶乐于殿外丹陛上分左右悬陈武功文徳佾舞于乐悬之次与
　　圜丘同夏至祭
　　地于
　　方泽乐部率太常协律郎等设中和韶乐于坛二成阶下编钟在西编磬在东建鼓设钟悬之次左麾一柷一笙五搏拊一东向右敔一笙五搏拊一西向琴瑟箫篴壎篪依数分比均南向旌节干戚羽籥之属东西分列与
　　南郊同
　　太庙时飨大祫均乐部率太常协律郎等设中和韶乐于殿外阶上分左右悬陈佾舞于乐悬之次并如
　　郊祀仪春秋二仲月祈报
　　社稷乐部率太常协律郎等设中和韶乐于
　　坛下内壝门内分左右悬南向陈佾舞于乐悬之次
　　如
　　北郊仪春分朝
　　日乐部率太常协律郎等设中和韶乐及佾舞于坛下南北分列东向秋分夕
　　月乐部率太常协律郎等设乐悬佾舞西向仲春吉
　　亥飨
　　先农乐部率太常协律郎等设中和韶乐及佾舞于坛下东西分列北向器数并同季春吉已飨
　　先蚕乐部率掌仪司内监陈乐于坛下左右六合鼓一方响十有六云璈二琴四瑟二箫六篴六笙六杖鼓二拍版二均北向春秋二仲月诹吉祭
　　帝王庙乐部率太常协律郎等设中和韶乐于殿外阶土分左右悬北向陈佾舞于乐悬之次如常仪春秋上丁释奠于
　　先师乐部率太常协律郎等设中和韶乐于殿外阶上编钟在东编磬在西皆十有六悬以笋簴设建鼓一于钟悬之次左麾一柷一搏拊一笙三西向右敔一笙三搏拊一东向东西分列琴六瑟四排箫二箫六篴六壎二篪四均北向陈文舞六佾于殿外引舞旌节二羽籥三十有六岁旱祈雨于
　　天神乐部率太常协律郎等设乐悬于阶下之南陈佾舞于乐悬之次均北向如式报祀同祈雨于
　　地只乐部率太常协律郎等设乐悬于阶下之北陈佾舞于乐悬之次均南向如式报祭同【祭方岳并同惟无佾舞】孟春上旬诹吉及嵗除前一日祀
　　太嵗乐部率太常协律郎等设中和韶乐于殿内分左右悬北向陈佾舞于乐悬之次嵗旱祈雨报祀同每嵗祭
　　先医于景惠殿和声署官设庆神欢乐于西阶下云
　　璈一笙二管二篴二鼓一拍版一
　　火神庙设乐于西阶下
　　显佑宫
　　关帝庙
　　城隍庙
　　东岳庙
　　黑龙潭龙神祠
　　玉泉龙神祠均设乐于西阶上兴工祭
　　后土
　　司工之神和声署设乐于祭所西序迎吻祭窰神
　　门神和声署设乐于各坛前西序器数均与祭
　　先医同
　　一朝防燕飨之乐顺治初年定元日长至
　　万寿圣节及常朝皆用中和韶乐羣臣行礼用丹陛
　　大乐
　　躬祀
　　坛
　　庙礼成回銮
　　乘舆出入一切庆典用导迎乐乐章均用平字燕飨侑食殿廷清乐以乐辞之首句为章名部燕衍圣公及文进士恩荣武进士鹰扬燕乡饮酒于顺天府学皆教坊司作乐承应○又定
　　皇太后宫三大节朝贺均用丹陛大乐○康熙十六年
　　增设
　　太皇太后宫中和韶乐○二十五年增设
　　皇太后宫中和韶乐○乾隆六年
　　谕殿陛中和韶乐音律节奏与乐章字句觉有未协可即奏试察明具奏钦此遵
　　防议准
　　殿陛中和韶乐关朝防之隆仪宜情文之悉备协诸声韵而定乐章被之管以成音律要必人声既和而后从之谨按见在三大节奏乐十二成惟淑平顺平二成每章八句其元平和平遂平允平干平泰平怡平升平豫平履平十成乐章均每章十句每句四字而按之音律节奏则每章八句每句六七八字不等以十句四字之乐章和以八句六七八字之音律其长短抑扬宜有不尽调协应将乐章字句按音律之节奏以调和之章酌从八句句无拘四字令翰林院酌拟乐章十二成交内务府详细按律奏试务期调协尽善进呈
　　御览以昭依永和声八音克谐之盛○七年奏准朝防乐章字句太多廷臣礼毕则乐工随意止乐亦属非体应用七言四句以排班趋进立定之节候为第一句完奏以节鼓下三句每一跪三叩起立之节候各完一句奏以节鼓九叩礼成恰完四句至
　　皇帝于
　　皇太后前行礼不便与臣下辞同应为五言四句节奏
　　如前谨拟乐章进
　　呈竢
　　钦定后行文礼部内务府令乐工演习奉
　　防所奏五言七言近于诗句乐章仍以长短句为是准其字数相与彷佛可也○又议准三大节廷臣行礼惟于叩首时奏乐实属无义可寻且亦不便于用请嗣后定丹陛乐为五节于赞排班声止之后乐作赞退后羣臣趋至仗末之时乐止以一节为趋进三节为三跪九叩一节为趋退如有进表宣表礼仪则于第一节乐阕羣臣已跪之后进表宣表毕乐再作如此则节奏既分迟速合度乐之始终条理与礼之进退趋跄适相比附○又奏准丹陛乐与中和韶乐音节不同因丹陛乐有章而不歌故乐章字句旧未审详与中和韶乐一例四字为句按诸音律不相符合自应改正○又奏准
　　皇后宫三大节升座还宫均用中和韶乐行礼用丹陛大乐○又奏准和声署导迎乐奏佑平禧平之章向例均系奉銮以汉语赞奏嗣后请用赞礼郎以国语赞奏庶与各赞相之礼画一○是年具奏
　　内廷行礼丹陛大乐未载章名谨拟定章名恭候
　　钦定奉
　　防用雝平○又遵
　　防议准元日冬至
　　万寿三大节并以黄钟为宫
　　朝防燕飨各以其月之律为宫
　　皇太后
　　皇后宫三大节均以南吕为宫○八年奉
　　防嗣后闰月常朝所用乐章视时宪书所载交节之前用上月宫调交节之后用下月宫调永着为例○十七年奏准导迎乐章凡
　　躬祭回銮皆奏祐平一应庆典皆奏禧平
　　一队舞崇徳二年元日乐舞人等分别伎艺赏银有差○顺治十年元日舞官十有六人每人给赐朝衣乐舞人等每名赏银有差○十一年元日舞官各赏蟒叚乐舞人等各赏银有差○康熙四年元日舞官各赏蟒叚鞍马乐舞人等各赏马叚防布有差○十二年定舞官各赏蟒叚大叚乐舞人等各赏防叚布疋有差○乾隆八年奏准队舞名色总名庆隆舞介胄骑射为扬烈舞大臣朝服队舞为喜起舞竹马为禺马所戴□面为面具绰尔多密什帮总名为防古乐曲绰尔多密为笳吹什帮为番部合奏跳摆索为绳技瓦尔喀队舞为瓦尔喀部乐伎歌章为司章骑竹马为司舞弹琵琶为司琵琶弹三为司三搊筝为司筝拉胡琴为司阮划箕为司节拍版为司拍拍掌人为司抃髙丽觔斗总名为朝鲜国俳击鼓人为朝鲜鼓伎吹篴为朝鲜篴伎头领为朝鲜俳长掌仪司觔斗人奉
　　防改为掷倒伎瓦尔喀总名为瓦尔喀部舞者为瓦尔喀部舞人楪子为击缶伎竹口琴人为瓦尔喀觱栗伎胡琴为瓦尔喀阮伎糚合子人为火树童子唱秧歌人为禾辞伎○十四年平定金川凯旋
　　赐宴奏德胜舞
　　一乐器顺治初年定中和韶乐麾一金编钟十有六玉编磬十有六琴四瑟二排箫二箫二篴二笙四壎二篪二建鼓一搏拊二柷一敔一丹陛大乐戏竹二方响二云璈二篴四管四笙四大鼓二杖鼓一拍版一清乐二部一
　　殿廷清乐一丹陛清乐均云璈二篴二管二笙二小鼓一杖鼓一拍版一导迎乐戏竹二云璈二篴四管六笙二大鼓一拍版一○铙歌鼓吹画角二十有四防鼓四十有八应角鼓八杖鼓二拍版二金二钲四篴十有二大铜角八小铜角八○前部大乐【旧名大罕波】大铜角四小铜角四金口角四○铙歌大乐大铜角八小铜角八金口角八铜鼓四金二钹一防一鼓一○铙歌清乐云璈二篴二管二笙二鼓一钹一防一○部燕乐云璈二篴二管二笙二鼓一拍版一○雍正二年定
　　耕耤三十六禾辞乐金鼓箫篴笙拍各六领乐官六
　　人○乾隆七年定
　　先蚕坛采桑歌乐金鼓拍版各二箫篴笙各六○又
　　奏准恭按
　　太和殿
