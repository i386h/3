<!-- { "loadSidebar": true } -->
　　万寿圣节羣臣行礼班位王公大臣在网城内三品以下官在网城外○七年覆准外省文官自督抚以下道府以上武官自将军都统以下协领副将以上或入
　　觐来都或奉调在京者如遇
　　皇帝御殿之日各于吏兵二部先期报名咨送礼部都察院鸿胪寺或有事故不能行礼亦报明填注至期投递职名一例入班行礼总督加尚书衔者列于六部尚书之末廵抚加侍郎衔者列侍郎之末加副都御史衔者列副都御史之末布按二司列小九卿之末道府列部郎之末将军都统提督列都统之末副都统总兵官列副都统之末协领副将等官列叅领之末○十一年覆准六科班次随六部分列左右吏科戸科礼科在左班兵科刑科工科在右班○十七年覆准百官朝班旧例以文官无一品故尚书以下班皆越品今尚书侍郎已升一二品各官应皆依品列序毋许越次参差内惟少詹事翰林院侍读侍讲学士仍列三班庶子侍读侍讲国子监祭酒司经局洗马改列四班中允赞善司业修撰编修检讨庶吉士改列五班其京营武职朝班及外省提镇等官来京遇事入朝请照康熙二十二年所定直省武职望
　　阙行礼班位提督二班总兵官三班副将叅将四班游击五班守备六班千总等官七班均附列于右翼各班之末
　　一侍班顺治年间定大朝常朝以内阁大学士学士翰林院掌院学士读讲学士詹事府詹事少詹事都察院左都御史左副都御史及记注官满汉各一人侍班○雍正元年定记注官用满汉各二人
　　一执事引王公鸿胪寺官二人引百官鸿胪寺官序班各二人引外国使臣鸿胪寺官二人赞礼鸣赞官四人宣表官一人传鸣鞭銮仪衞官六人○乾隆十年奏准行在恭遇
　　万寿圣节行礼照在京例设鸣赞官赞礼
　　一纠仪顺治九年定
　　皇帝御殿设礼部司官四人于王公行礼处吏部礼部司官各四人于百官行礼处纠仪○十四年题准朝期入班后有越次拱揖聚谈慢易不恭者纠仪官题叅○十五年题准朝班各官有言语喧哗附耳交谈或背面坐立及无故逾越
　　御道者纠仪及引礼官指名题叅○康熙二十年题
　　准
　　皇帝御殿设满御史二人于
　　殿檐下设满御史东西各二人于王公行礼处设满御史东西各二人汉御史东西各二人于百官行礼处侍立纠仪其常朝及八旗上朝坐班之日班首以满汉御史各一人班末以满汉御史各一人吏部礼部亦委满汉司官监视如有越次私语或互相背坐及先自起散者指名题叅知而不纠者议处○雍正二年覆准常朝日遣侍衞四人监视如有坐立越班跪拜失仪御史指与侍衞即指名拏叅交刑部治罪稽察不严者议处○八年议准外官朝贺设纠仪官省会用道员一人如无道员用府同知一人外府用同知一人如无同知用通判如无同知通判用教官一人州县均用教官一人届期纠仪官黎明先至文武各官行礼时纠仪官旁立监视礼仪如有越次失仪及违误不到者纠仪官纠报督抚指名题叅如有徇隐一并叅处○又定
　　盛京各官朝贺纠仪用
　　盛京礼部司官二人
　　一
　　赐坐顺治九年定大朝常朝行礼毕
　　赐羣臣坐郡王以上进
　　殿内贝勒以下在丹陛上百官在丹墀内均照班次跪行一叩礼坐
　　皇帝进茶王公百官均就坐次行一叩礼光禄寺执事官授羣臣茶羣臣受茶就坐次行一叩礼饮毕复行一叩礼○十二年题准凡朝期
　　皇帝御殿王以下公以上进
　　殿内两旁序坐○十八年题准凡典礼上朝及常朝王以下入八分公以上进
　　殿内序坐不入八分公以下文武官于原立位序坐○乾隆二年奉
　　防朕御太和殿向来大学士皆立于殿外檐下即于殿外赐茶嗣后立位仍照旧例赐茶时令坐于殿内领侍衞内大臣之上○八年奉
　　防嗣后御殿及筵燕日殿内止大臣赐坐侍衞等均着侍立不必赐坐赐茶时若侍衞轮流奉授不免舛错遗漏嗣后授茶时着礼部前期取应坐之王公大臣数目每一人令侍衞一人授茶仍依次接回庶奉授便防亦不至舛错遗漏其设燕日与燕大臣众多若授茶侍衞不敷着令亲军奉授○又议准
　　御殿日除文官三品武官二品以上照旧
　　赐茶其四品以下官惟
　　殿内之记注官丹墀内之外国使臣
　　赐坐
　　赐茶其余百官但
　　赐坐停止
　　赐茶○十五年奉
　　防嗣后大学士坐次仍着在领侍衞内大臣之上协办大学士事务尚书着在领侍衞内大臣之下署领侍衞内大臣之上
　　朝会二
　　一元日天聪六年元日
　　太宗文皇帝御笃恭殿受贺次日筵燕○顺治八年题
　　准元日
　　皇帝率大臣侍衞等诣
　　皇太后宫行礼毕
　　御殿受贺○雍正七年奉
　　防元日朝贺凡三品以上之大臣年逾七十者不必随班行礼竢百官朝贺礼毕朕还宫后至乾清门行礼
　　一长至顺治八年题准长至于次日
　　御殿王公百官上表庆贺行礼直省文武官进表庆
　　贺均如元日仪
　　一
　　万寿圣节崇德元年定
　　圣节日
　　御殿进表庆贺仪与元日同○顺治八年题准圣节日
　　皇帝先谒
　　太庙行礼次诣
　　皇太后宫行礼毕
　　御殿受贺○康熙五十二年
　　圣祖仁皇帝六十万寿圣节直省官员绅士耆庶均豫
　　期赴
　　阙自三月初一日为始分建龙棚自西直门至畅春园相属二十里恭祝
　　万寿十七日
　　圣祖仁皇帝御辇陈卤簿大驾由
　　畅春园进
　　宫王公内外臣民夹道分班跪迎是日遣官祗告
　　天
　　地
　　宗庙
　　社稷至日
　　御殿受贺启
　　大清门中外臣工外藩王公使臣上表称贺军民耆老皆准于
　　午门前行礼排班直至正阳门外是日颁
　　诏分遣官致祭
　　岳镇海渎长白山
　　帝王陵寝
　　先师阙里○是月二十五日
　　赐燕廷臣及直省来京庆祝
　　万寿臣民年六十五岁以上者于
　　畅春园
　　谕各省老人云书称文王善养老孟子云七十者非帛不暖非肉不饱帝王之治天下发政施仁未尝不以养老尊贤为首务近来士大夫动言移风易俗之效验而不暇讲孝弟之本心朕因今日之会思孝弟之念少轻而求移风易俗是其所厚者薄而薄者厚矣若天下之人皆知孝弟为首重此端移风易俗之本礼乐辞让之根非浅鲜也昨日甘霖大沛四野霑足朕心大悦尔等毋误农时速回本地钦此○又
　　谕前防载入上谕十六条内通行直省府州县及凡有土司之处于朔望并行宣讲以广教化钦此○又题
　　准嗣后
　　圣节日一月内不理刑名○又奏准每岁三月十八日圣节百姓防斋祝嘏止屠一日○雍正五年
　　谕朕今年五十前已屡有谕防宣示诸臣不行庆贺之礼昨督抚具奏皆称今年进京庆祝万寿朕思
　　圣祖仁皇帝久道化成圣德神功蟠天际地当年五十圣寿之时尚未允行庆贺之典朕临御以来时时有励精图治之念乂安海宇之心而实在善政善教可造福于社稷苍生者何事可以自信正当君臣交相儆勉期于有成又安可为此粉饰之事以滋烦扰乎朕之待下惟有一诚尔等事君果矢诚恳之念于隐微寤寐之中尊君亲上如诗书所载元后父母之谊岂不胜于拜舞彤墀効称觞祝嘏之仪节乎况一人具本奏请来京庆祝则众人亦必效法具奏焉有天下将军督抚提镇皆离职守而来京庆祝之理诸臣既无全来之理而又各具本章多此陈奏即朕所切戒之具文假相也于吏治民生有何禆益而为乎外任诸臣皆不必具本奏请来京只照常年例行若因地方事务应来陛见者朕自别降谕防其各省耆老等若有欲来京庆祝者着地方官切止之髙年之人长涂跋渉未免劳顿非朕体防之意倘违朕意而来京均不许奏闻朕亦不加恩赐伊等若果有感恩戴德之忱何不训诲子孙劝导乡人使各为良善各务本业而仆仆道路以为报効朝廷乎再各省地方若有指称万寿建立经坛或聚梨园喧哗糜费者此皆生事不安本分之徒诱惑愚人希图财利尤宜严禁以杜浮嚣诈伪之风倘地方有司不行严禁经朕访闻定照欺罔之律治罪着将此通行各省转饬各府州县咸使闻知钦此○乾隆五年
　　谕八月十三日为朕诞辰闻内外臣工以今年为朕三十万寿之期欲行庆贺贡献之礼朕甚不取今年春间外省督抚提臣中曾有请八月进京陛见朕批谕止之盖朕年甫及壮不言庆贺且朕所望于内外臣工者总在实心实政为国家宣猷効力不在称觥祝嘏之仪文着即传谕内外臣工等仍照常年之例行若有在常例之外者悉皆停止钦此
　　一常朝
　　国初定凡王以下各官升赏或因事沐
　　恩者于每月常朝日行谢
　　恩礼亲王郡王贝勒贝子等谢
　　恩者皆启奏进内行礼官员为有功升赏谢
　　恩者亦启奏进内行礼其因事谢
　　恩者于
　　大清门外行礼如革职官不许具朝服行礼外藩王贝勒贝子等及外藩官谢
　　恩均候常朝日行礼如遇要务即启奏候
　　防行礼凡王以下文武官升迁谢
　　恩行三跪九叩礼
　　赐银币等物谢
　　恩行二跪六叩礼
　　赐食谢
　　恩行一跪三叩礼凡赏赉谢
　　恩常服不赞○顺治九年定八旗武官除元日元宵圣节及常朝外每月初一初十二十日具公服于午门外分翼坐班如遇
　　廵幸除朝期外每日于
　　午门外坐班用常服○又定王公大臣凡遇
　　恩赏均于每月常朝日进
　　内行礼在京文武各官辞朝见朝者于
　　殿前丹墀内行礼如是日不
　　御殿见辞等官不论品级大小均在
　　午门外行礼外藩王公台吉等来朝及喀尔喀等进贡来使亦于常朝日行礼凡升赏谢
　　恩及辞朝见朝等官皆豫期报部具题遵
　　防行礼○十年题准凡常朝日谢
　　恩见辞文武官四品以上
　　太和殿前行礼五品以下
　　午门外行礼均详开职名及行礼縁由豫报鸿胪寺呈部一并奏
　　闻○又定凡外藩来朝王以下公台吉等进贡来使
　　内有宜令速回者不拘朝期即引至
　　午门前行礼○十二年题准凡朝期王以下公以上在
　　午门内朝房齐集○又定京官谢
　　恩者如遇
　　圣驾行幸候
　　回銮日行礼吏兵二部推选及以公务来京者不必
　　守候即在
　　天安门外金水桥南行礼赴任○十四年题准凡朝期各官有实在患病者本衙门知会鸿胪寺如假托偷安鸿胪寺叅处○又定凡急选大选并推升文武官于该衙门领凭后赴鸿胪寺投递报单遇朝期谢
　　恩辞朝如遇免朝即引至
　　午门前或
　　天安门外行礼有应速赴任者不拘朝期行礼即令赴任如鸿胪寺不收报单致赴任愆期者各官赴部呈明题叅○又定凡
　　颁诏及
　　册封外藩属国之奉使等官于
　　命下日亲赴鸿胪寺投递报单遇朝期行辞朝礼如
　　不遇朝期该寺即引至
　　午门前行礼随令起程○十八年题准凡典礼上朝及常朝亲王以下入八分公以上在丹陛上行礼不入八分公以下于丹墀内行礼○又定常朝日有升级赏赐及京官外升外官来京应行礼者如遇
　　御殿不论品级皆令
　　殿前行礼如免朝于
　　午门外行礼○康熙十二年题准凡朝贺常朝及接
　　驾送
