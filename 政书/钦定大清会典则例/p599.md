<!-- { "loadSidebar": true } -->
　　两郊大祀先御斋宫以齐一思虑闻之记曰斋者耳不听乐孔子曰三日斋一日用之犹恐不敬二日伐鼔何居言不敢散其志也今斋宫宵漏下鸣画角严鼓以为节虽异于宫悬合奏而吹角鼓鼜军中之容岂所谓专致其精明者欤此盖相沿前明弊典未更后此严更鼓角不当用之斋次大学士防同该部定议载入防典钦此遵
　　旨议准嗣后一应典礼陈设卤簿应用鼓角仍照旧
　　遵行其
　　斋宫吹角严鼔之举与礼意未协应请停止以昭肃穆○二十年奏准
　　大阅日陈骑驾卤簿于
　　行宫门外
　　驾出作铙歌大乐奏壮军容之章
　　囘銮作铙歌清乐奏鬯皇威之章○又奏准
　　大阅前期未起更时于
　　行宫门前鸣角鼔鼜












　　钦定大清防典则例卷一百六十九
　　钦定四库全书
　　钦定大清防典则例卷一百七十
　　领侍衞府
　　一
　　宫门宿衞三旗侍衞各分六班
　　乾清门
　　内左右门为内班左右翼侍衞各三十人侍衞班领各一人署班领各一人率侍衞入直书坐门禁夜守扃钥
　　太和门为外班三旗侍衞什长各一人率侍衞曁入侍衞班之亲军三十人入直每班以领侍衞内大臣一人内大臣或散秩大臣一人统之【如领侍衞内大臣或奉差或兼他职以内大臣散秩大臣奏　　简署理】
　　中和殿以散秩大臣一人率外班侍衞亲军十人入直
　　一
　　巡幸宿衞
　　御营以内大臣一人散秩大臣一人入直
　　御前大臣侍衞及
　　乾清门侍衞分五班更番入直
　　御营正门内班侍衞二十人侍衞班领一人前东西隅侍衞各十人侍衞班领一人后东西隅侍衞各十人署班领二人正门外侍衞什长三人率入侍衞班之亲军三十人宿衞○恭奉
　　慈舆行幸
　　皇太后行营正门侍衞班领一人侍衞十人后隅署班
　　领一人侍衞十人
　　一朝防扈从
　　皇帝御太和殿受朝前引侍衞二人自
　　乾清门后左门引至殿后止后扈大臣二人自乾清门扈从【如系　　御前大臣自　宫内随出后同】前引大臣十人于
　　殿北阶下立候
　　驾至前引十大臣按翼前导进
　　殿由左右趋至
　　寳座前北上东西面序立后扈大臣二人随升于御座后东西佥立豹尾班侍衞于
　　寳座下两旁序立○大朝日先于
　　中和殿行礼前引十大臣内大臣散秩大臣侍衞与部院有执事官于
　　中和殿南两旁序立均东西面北上
　　驾御中和殿座鸿胪寺官引东西班各官就拜位北
　　面立后扈大臣于
　　殿阶视排班齐趋入班行三跪九叩礼
　　殿前后直班侍衞各就立处随行三跪九叩礼毕内大臣侍衞先由
　　太和殿后门趋入各供执事后扈二大臣进至阶下前引十大臣进至
　　御道左右
　　驾兴导从如前
　　驾御太和殿庆贺礼成
　　驾还宫直日侍衞班领率豹尾班侍衞于
　　乾清门阶下
　　御道左右行三跪九叩礼
　　御殿
　　赐茶前期行文礼部移取进
　　殿两翼王公大臣职名如数分委侍衞至期侍衞班领四人什长四人率侍衞随尚茶正尚茶舁茶案自
　　殿阶二成左右升一成中阶至
　　殿檐下侍衞等分立两旁竢尚茶大臣进茶退侍衞班领二人由左右门入
　　殿视三等以下侍衞各奉茶入先授王公次授后扈前引大臣茶什长四人由左右次间门入视侍衞徧及殿内外大臣及讲官茶毕出随茶案由两旁鱼贯而退○大燕日竢进酒大臣进酒退内府执事官举反坫至檐下
　　御前侍衞各奉巵酒进至
　　御前以待
　　亲赐王公大臣酒领侍衞内大臣二人起立指示一二等侍衞巡酒分赐王公百官皆令徧及失仪者劾之○外国来朝及召见使臣或于
　　便殿或于
　　驻跸行宫前引后扈大臣皆侍班
　　御前侍衞
　　乾清门侍衞直日侍衞班领率豹尾班侍衞均于殿内按翼序立其应入坐次王公大臣侍衞均由领侍衞内大臣办理
　　恩赐曲燕同
　　驾诣
　　皇太后宫行礼前引侍衞二人自
　　乾清门前导至
　　永康左门止
　　还宫导如前至
　　乾清门止前引大臣十人于
　　隆宗门内立豹尾班侍衞于
　　乾清门阶下立候
　　驾至前引大臣按翼前导将至
　　慈宁门阶止豹尾班侍衞随至左右墙角止后扈大
　　臣随升阶
　　上行礼时在后佥立前引十大臣入于随从
　　御前大臣班内按翼行礼礼成仍前引至
　　隆宗门内止
　　驾还宫后扈大臣率侍衞班领豹尾班侍衞赴慈宁宫门外阶下甬道左右行三跪九叩礼
　　御门听政届时直班侍衞引部院翰林科道等官由后左门入【日常入奏官亦均由侍衞引进】豹尾班侍衞于
　　乾清门阶下左右墙角立领侍衞内大臣直班内大臣侍衞于左右阶下侍衞班领每翼一人于阶上左右楹前立
　　御前侍衞随
　　驾出同
　　乾清门侍衞于
　　御榻两旁立
　　上御座直日侍衞三人随第一部奏事官至阶下侍衞止部臣升阶奏事毕降阶仍随退各部依次以三人随进退如之至大学士等升阶侍衞班领各侍衞由左右阶降同阶下侍衞均退立于螭头左右竢大学士奏对退仍升阶各就原处立
　　驾还宫
　　御前侍衞随入余各退如
　　御箭亭侍衞二人前导至降舆处止豹尾班随行掌
　　盖于
　　御前擎盖凡出入禁城
　　行幸亦如之
　　耕耤飨
　　先农礼成
　　御具服殿前引大臣于殿前阶上立
　　驾诣耤田引至耕所竢进犁鞭毕前导往返三推礼
　　成引由观耕台午阶升于
　　御座前左右侍立礼成右翼趋过同左翼由东阶降
　　引出后扈大臣随从如仪
　　御经筵日侍衞二人前导至文华门止后扈大臣随
　　至
　　寳座左右佥立
　　御前侍衞
　　乾清门侍衞于
　　寳座后两旁豹尾班于殿外阶下均左右序立
　　一
　　宫禁扈从
　　皇太后
　　皇后
　　妃
　　嫔出入以
　　乾清门侍衞四人曁侍衞十人前导如出郊外前引侍衞二十人其余侍衞在豹尾班后扈从一祭祀扈从
　　太和殿
　　躬阅祝版香帛后扈大臣二人从前引侍衞二人由乾清门后左门引至
　　太和殿后止豹尾班侍衞随入
　　殿于
　　寳座后立
　　中和殿
　　躬阅祝版前引侍衞由
　　乾清门引入
　　保和殿至
　　中和殿后止豹尾班随入
　　殿立如前
　　阅毕引由
　　中和殿东阶降入后左门
　　还宫凡前引侍衞出入皆由左右门升降皆自东西
　　阶
　　躬祀
　　坛庙日除内外直班内大臣散秩大臣曁后扈前引大臣豹尾班侍衞有执事侍衞外内大臣散秩大臣侍衞皆斋戒随
　　驾出至祭所各入班陪祀凡内大臣侍衞均于紫禁城内斋宿以领侍衞内大臣侍衞班领什长稽察祀日
　　上受福酒福胙用侍衞恭接豫由领侍衞内大臣简
　　选一二等侍衞引
　　见三旗
　　简用六人每祀以二人执事
　　奉先殿奠帛献爵宗室侍衞六十人由领侍衞内大臣
　　列名奏
　　简前期据掌仪司来文如数发往
　　驾诣
　　坛庙及诣
　　斋宫斋宿均于前期咨取宗人府王公二人前防军统领一人科道二人各部司官四人同散秩大臣一人侍衞班领一人署侍衞班领一人侍衞什长二人在豹尾班后列队管辖前期一日缮名签具
　　奏又于
　　午门
　　坛庙
　　堂子门外前引后扈大臣曁
　　御前大臣侍衞上马下马处分委亲军校亲军驭马驾出陈设卤簿前引侍衞二人自
　　午门外乘马
　　御辇前后执镫侍衞四人辇前执提鑪侍衞二人皆步从辇后豹尾班执枪侍衞十人佩仪刀侍衞十人佩弓矢侍衞二十人选身体魁梧四品以上者以领侍衞内大臣一人侍衞班领二人领之黄龙大纛以领侍衞内大臣一人【或用内大臣散秩大臣一人】侍衞什长二人领之
　　南北
　　郊坛前引侍衞二人自
　　乾清门前引至
　　午门外止前引大臣十人于
　　太和门北阶下立豹尾班侍衞于
　　乾清门阶下立候
　　驾至前引大臣按翼前导后扈大臣按翼随行自午门外乗马至坛门下马及
　　坛豹尾班侍衞于
　　坛内壝门外两翼序立前引大臣
　　圜丘于三成阶上
　　方泽于二成阶下按翼北上东西面侍立后扈大臣随
　　升坛于
　　驾后佥立○
　　祈谷于
　　祈年殿前引大臣由左阶升
　　驾入殿门按翼于中门外北上东西面侍立后扈大
　　臣随入于
　　驾后两旁佥立豹尾班侍衞随入至三成阶下左右
　　佥立余仪与前同○飨
　　太庙前引扈从等仪与
　　祈年殿同恭遇
　　亲告于
　　中殿前引大臣由
　　殿东导引升
　　中殿东阶至阶上竢
　　驾入左门按翼于中门外北上东西面侍立豹尾班
　　侍衞入防门左翼由
　　前殿东随行右翼由
　　前殿西各行至
　　中殿东西阶下序立如前礼成由
　　前殿西行至防门随出
　　躬祭
　　奉先殿前引大臣十人于
　　景运门内立
　　驾至前引大臣十人引由
　　诚肃门
　　奉先门左门入余与飨
　　太庙同
　　后殿上香行礼前引大臣十人由东夹道引进至后殿候
　　驾入殿门按翼于中门外穿堂内北上东西面侍立
　　豹尾班止立于夹道门外
　　躬祭
　　社稷坛前引大臣十人于
　　驾后北上东西面侍立后扈大臣二人在后佥立上陞坛上香后扈大臣随升余如前仪
　　亲祀
　　日
　　月坛前引后扈仪与
　　北郊同○展拜
　　堂子前引大臣十人由
　　太和门前导至
　　堂子街门引进内门中门由甬道引至丹陛止候驾过皆于甬道北南向立随行礼毕左翼五人趋过甬道仍由内门中门引出如遇拜纛引出内门向南引至纛前退立
　　驾后南上东西面侍立礼成引出
　　亲告
　　传心殿前引后扈如常仪入
　　景行门至
　　传心殿门外
　　驾入殿后扈大臣随入前引大臣止于
　　殿门外豹尾班止于
　　景行门外阶下均左右序立
　　躬祭
　　陵寝飨殿前引大臣十人由幄次导引后扈大臣二人
　　从由
　　隆恩门左门入升
　　隆恩殿左阶
　　驾入
　　殿门后扈大臣随入前引大臣于中门外豹尾班于阶下均分左右北上东西面序立礼成如
　　驾诣
　　明楼前前引大臣引由东阶降自殿东至
　　陵寝门外止立后扈大臣随入豹尾班由殿东西行立
　　于
　　陵寝门外左右阶下
　　躬谒
　　山陵惟后扈大臣扈从如常仪
　　孝贤皇后陵寝豹尾班分翼立于大门外左右阶下内大臣侍衞皆不随入于门外随班行礼一
　　巡幸扈从
　　车驾时巡田猎
　　御前大臣侍衞
　　乾清门侍衞皆从六班轮直侍衞或一班或两班随往
　　乘舆出入以直班侍衞二人前导与在京同如奉
　　皇太后慈舆行幸则三班随往日以侍衞二十人前导二十人左右翊衞均属櫜鞬豹尾班侍衞二十人后衞以领侍衞内大臣一人侍衞班领二人领之黄龙大纛前以领侍衞内大臣【或内大臣】一人散秩大臣一人侍衞什长二人领之
　　御前擎盖以
