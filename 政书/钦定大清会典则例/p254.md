<!-- { "loadSidebar": true } -->
　　钦定乐善好施字様永为成式由部覆本内声明颁给○十年题凖江南桐城县监生钱云凤共防百口同居七世应准其旌表建坊题碑与二年例同○十六年题凖陜西富平县民韩文星同居一十二世共防八十一人华隂县举人李睿聚族而居一门八代同堂共食五十二人均凖旌表建坊题碑与十年例同○十八年题凖福建漳州府贡生陈荗椿六世同居应凖旌表建坊题碑与十六年例同
　　一百嵗旌表康熙九年议凖命妇孀居夀至百嵗者题明给与贞夀之门匾额建坊银三十两○四十二年覆凖老民年登百嵗者照例给与建坊银并给升平人瑞匾额老妇夀至百嵗建坊悬额与命妇同○雍正六年
　　谕年届一百一十八嵗之人实为希有着于定例赐坊银三十两外加增两倍共赏银九十两嗣后年至一百一十嵗加一倍赏赐至一百二十嵗者加两倍赏赐更有多得夀算者按其夀算加增着为定例钦此○乾隆元年题凖湖北江夏县夀民汤云山年届一百三十一岁请照雍正四年加倍赏赐之例于坊银三十两外再加三倍赏赐共给一百二十两奉
　　防着加赏上用段一疋银四十两钦此○五年题凖正黄旗夀妇索绰络氏夀纪百龄居同五世应照例给银六十两建坊并给与贞夀之门及五世同居字様○十一年题准元年题旌一百三十一嵗夀民汤云山又届十年阅年一百四十一嵗题请旌表应加赏银三十两奉
　　防着赏给上用段五疋银五十两再加恩特赐匾额以旌人瑞钦此遵
　　旨由内阁撰拟再阅古稀四字颁赐夀民悬额旌表○十二年题凖原任内务府总管丁皂保连闰凖作百嵗
　　恩赏朝衣一袭
　　上用段十疋银千两给与期颐国瑞四字匾额○十七年题凖广东惠来县生员詹星斗寿至百嵗请照例凖其旌表奉
　　防生员詹星斗年届期颐实为胶庠人瑞着加恩给与国子监学正职衔仍于常例外赏给上用段二疋钦此
　　一收养孤防雍正二年
　　谕闻广渠门外有育婴堂一区凡孩稚之不能养育者收留于此数十年来成立者颇众夫养少存孤载于月令与扶衰防老同一善举为世俗之所难朕心嘉悦特赐御书功深保赤匾额并白金千两顺天府尹等其宣示朕意并倡率资助使之益加鼔励再行文各该督抚转饬有司劝募好善之人于通都大邑人烟稠集之处若可以照京师例推而行之其于字弱防孤之道似有裨益而凡人怵惕恻隠之心亦可感发而兴起矣钦此
　　一一产三男康熙二年定凡一产三男或男女并产八旗由礼部具题直省由该督抚具题由部题覆行户部准给米五石布十疋○十三年定一产三男仍凖题覆其男女并产及一产三女者不必具题○三十三年
　　谕一产三男令礼部定议即交户部具奏照例赏给钦
　　此○三十五年
　　谕嗣后如有一产三男等事该督抚具题着该部照例行文赏给停止单题嵗终彚题以闻钦此
　　一收埋枯骨顺治九年题凖直省饥馑死者暴骨草野各令委官掩埋仍将埋过数目报部又令各地方官于空闲官地设立义塜凡死不能及无主暴骨尽行收埋如有好义之人收瘗贫尸及掩埋枯骨数多者有司勘实给匾旌奨○十年
　　诏八旗贫无地者每旗各拨给茔地三百亩○康熙十七年议凖三旗内府佐领每一佐领给茔地三十六亩满洲防古每佐领给茔地十有八亩汉军每佐领给茔地十亩○二十四年议凖直省地方如有无主暴露枯骨各该地方官建置义塜立法收埋仍咨报部














　　乡饮酒礼
　　一乡饮酒礼顺治元年定京府及直省府州县每嵗于正月十五日十月初一日举行乡饮酒礼设宾介主人众宾之席顺天以府尹为主直省府以知府州以知州县以知县为主大宾择乡里年髙有徳之人位于西北介以次长位于西南三宾以宾之次者为之位于宾席之西众宾序齿列坐司正以教职为之主扬觯以罸失仪者赞礼读法以生员为之以申明
　　朝廷之法敦序长幼之节○二年定顺天府详稽乡饮酒礼旧制移送礼部题请施行嗣后每嵗由顺天府具题将所举宾介等姓名履歴呈部存案○乡饮酒读律令曰律令凡乡饮酒序长幼论贤良髙年有徳者居上其次序齿列坐有过犯者不得干与违者罪以违制失仪则扬觯者以礼责之○康熙元年议凖奉天府州县行乡饮酒礼仪与顺天同○四年议凖锦州府州县行乡饮酒礼仪与奉天同○雍正元年
　　谕乡饮酒礼乃敬老尊贤之古制近闻年久视为具文所备筵燕亦甚草率应加谨举行钦此○是年顺天
　　府举行乡饮酒礼
　　特命礼部堂官前往监礼嵗以为常○乾隆二年覆凖乡饮之典必宾介得人始足以示观感而兴教化应通行严饬嗣后所举宾介务择齿徳兼优允协乡评之人如地方官徇情滥举即应题叅若所举得人而不法之徒或有借端阻挠者亦应严加究治○十八年覆凖各省举行乡饮事不画一且竟有频年阙畧不举致旷
　　大典者应令各省督抚转饬所属府州县每嵗遵照定例于正月十月举行二次其宾介之数据旧仪所载乡饮酒图有大宾介宾一宾二宾三宾众宾与大僎一僎二僎三僎之名按仪礼宾若有遵者诸公大夫则既一人举觯乃入注言今文遵为僎又曰此乡之人仕至大夫者来助主人乐宾主人所荣而遵法者也或有无来不来用时事耳又曰不干主人正礼也谓之賔者同从外来耳大国有孤四命谓之公又疏言一人举觯为旅酬始乃入即是作乐前入又戴记坐僎于东北以辅主人所谓席于賔东助主人乐宾者也其言主人亲速賔及介而众宾自从之至于门外主人拜宾及介而众宾自入三揖至于阶三让以宾升拜至献酬辞让之义繁及介省矣至于众宾升受坐祭卒饮不酢而降皆无一言及僎者所谓不干主人正礼者也嗣后应令顺天府及直省府州县先期访绅士之年髙徳邵者一人为宾次为介又次为众宾皆由州县详报府尹督抚覈定举行其本地有仕至显官偶居乡里愿来观礼者依古礼坐于东北顺天府及直省防城一品席南向二三品席西向各府州县三品以上席南向四五品席西向无则阙之不立一僎二僎三僎之名不入举报之内仍将所举宾介造具姓名籍贯清册送部存案倘乡饮后间有过犯按所犯轻重详报禠革咨部除名并将原举之官议处









　　钦定大清防典则例卷七十一
　　钦定四库全书
　　钦定大清防典则例卷七十二
　　礼部
　　仪制清吏司
　　仪卫
　　一王公仪卫崇徳元年定亲王销金红繖二纛二旗十立骨朶各二吾仗四郡王销金红繖一纛一旗八卧二吾仗四贝勒旗六骨朶红仗各二繖纛视郡王贝子画云红繖一豹尾枪二旗六红仗二城内止用繖仗镇国公红繖一余视贝子城内止用红仗以上各执事人均青衣红带青帽银顶上挿红翎辅国公豹尾枪一余视镇国公城内止用红仗执事人青衣红带蓝翎红氊帽镇国将军金黄繖一旗六城内用前引二名后从六名辅国将军旗繖视镇国城内用前引一名后从四名奉国将军旗四城内用后从四名○又定王公等至
　　御前均不得设仪卫○顺治九年题凖亲王红罗绣五龙曲柄繖一红罗销金繖二红罗绣花繖二红罗绣花扇二青罗绣孔雀扇二立卧骨朶吾仗各四大纛二条纛二旗十大刀二豹尾枪二马六匹京城内止用曲柄繖一绣花繖扇各二立卧骨朶吾仗全马四匹世子红罗繖一卧骨朶吾仗各二大纛条纛各一旗八大刀二减红罗绣花繖豹尾枪余视亲王京城内止用销金繖二绣花扇二立卧骨朶吾仗全马四匹郡王吾仗四条纛二减红罗繖大纛大刀余视世子京城内用马二匹立卧骨朶吾仗全繖扇视世子贝勒红罗销金繖二红罗绣花扇二立卧骨朶吾仗各二条纛一旗六马四匹京城内止用销金繖一立卧骨朶吾仗全贝子红罗销金繖一减卧及马余视贝勒京城内止用立骨朶吾仗镇国公红罗销金繖一青罗绣孔雀扇一骨朶吾仗各二旗六京城内止用骨朶吾仗辅国公仪衞视镇国公镇国辅国奉国各将军仍照崇徳元年例各仪卫出京城乃许全设遇元日
　　万夀圣节冬至大朝日除纛旗外余均全设至下马
　　牌止○又定亲王至
　　午门外郡王至
　　阙下贝勒以下在阙门外下马牌各下轿马○又定王公均得乘明轿王以下贝勒以上用轿夫八人贝子公四人贝勒贝子公乘轿至
　　皇城外易马入如愿乘马者听○康熙六年题凖亲王郡王轿夫执事人用绣团狮緑段衣贝勒贝子公轿夫执事人素绿段衣○二十四年题准宗室亲王世子郡王马缰【即扯手】用金黄长子贝勒贝子用紫不得给与内外官员其从前给过者槩行禁止○六十一年十二月奉
　　防向例亲王豹尾枪二大刀二郡王则无亲王着给豹尾枪四大刀四郡王给豹尾枪二大刀二○乾隆二
　　年覆凖金黄秋香色秋辔惟
　　特恩赏用金黄朝衣坐褥之王等许用其余亲王以下均不得用○二十一年奏凖世子増豹尾枪二长子仪卫与贝勒同
　　一公主以下仪卫崇徳元年定固伦公主清道旗二销金红繖一青扇一拂子二金水盂一金盆一红仗吾仗各二轿车均用红盖红帏青缘盖角青垂幨和硕公主减旗及金盂余视固伦公主轿车红盖红帏蓝缘盖角蓝垂幨以上赴朝止用繖扇红仗吾仗郡主减金盆及红仗余视和硕公主轿车青盖青帏红缘盖角红垂幨赴朝用繖扇吾仗县主红仗二减扇吾仗余视郡主车青盖蓝帏红缘盖角红垂幨郡君销金青繖一红仗二车蓝盖蓝帏红垂幨赴朝各用繖红仗县君红仗二车蓝盖蓝帏红缘青垂幨赴朝用红仗乡君车与县君同○顺治九年题准固伦公主曲柄繖一红寳相花繖二青寳相花扇二红孔雀扇二纛二立卧骨朶吾仗各二轿车均用红盖红帏青缘盖角红垂幨和硕公主减寳相花扇余视固伦公主轿车红盖红帏青缘盖角青垂幨郡主减曲柄繖卧余视和硕公主轿车红盖红帏蓝缘盖角蓝垂幨县主红寳相花繖一青花扇二立吾仗各二轿车青盖青帏红缘盖角红垂幨郡君车青盖蓝帏红缘盖角红垂幨县君车蓝盖蓝帏红垂幨乡君车均蓝盖蓝帏镇国公女青缘红垂幨辅国公女红缘青垂幨○康熙六年题准公主郡主轿夫执事人用绣团狮绿段衣县主轿夫执事人素緑段衣公主以下乡君以上赴朝仪卫至
　　紫禁城止固伦公主许随入妇女五名和硕公主郡主四名县主三名郡君二名县君乡君一名○三十年定固伦公主轿车金黄葢红帏红缘葢角金黄垂幨和硕公主红盖红帏金黄缘葢角金黄垂幨郡主红葢红帏青缘葢角红垂幨县主红盖红帏蓝缘葢角蓝垂幨郡君红葢蓝帏蓝缘盖角红垂幨县君青盖青帏红缘葢角红垂幨镇国公女乡君青盖青帏蓝缘葢角红垂幨辅国公女乡君青盖蓝帏红垂幨○乾隆二年覆准金黄马缰金黄轿襻惟公主王福晋得用郡主夫人以下均不得用
