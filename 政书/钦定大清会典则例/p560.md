<!-- { "loadSidebar": true } -->
　　御道上西面立赞排班引王公于
　　御道上左右百官于
　　御道下均北向立赞进引各就位赞有
　　制众皆跪宣制官宣
　　制曰钦天监进某年时宪书其赐王公百官颁行天下宣毕退赞行三跪九叩礼成赞退班引退钦天监依次颁给时宪书王公以下皆跪领各退○
　　命将出师设
　　勅印案于
　　太和殿内左楹之南引大将军【王公于丹陛上大臣于丹墀内】行三跪九叩礼毕引由左阶升至
　　殿檐下左旁北面跪大学士授
　　勅印大将军恭受转授随印学士等恭奉由
　　御道左旁降引大将军随行凯旋恭缴
　　勅印仪同○出师战胜露布至
　　京师内阁学士奉防疏至
　　午门外本寺官引王公百官按翼东西上北面序立宣制官进至门东西向立赞有
　　制众皆跪乃宣防疏云云奉
　　防宣示王公百官中外臣工咸使闻知众祗领讫兴
　　各引退○受俘于
　　午门楼鸣赞官左右各二人立两观第六楹对午门楼第二楹夹
　　御道立引王公于
　　午门前丹陛卤簿外文武各官于丹墀卤簿外按翼北上东西面序立引兵刑二部堂官立于阙右门右翼丹墀卤簿外兵部官率进俘将校立于右翼金鼔外押俘立将校后刑部官立于兵部之次竢
　　驾御午门楼陞座鸣鞭毕鸣赞官赞排班引解俘将
　　校进至仗南
　　御道西北面立赞行三跪九叩礼宣
　　防后将校引俘退引王公于两观相对自南第二楹引百官于仗南各就拜位王等于椶荐上贝子等于椶荐后赞行三跪九叩礼○
　　颁赐直省将军都统督抚提镇朝衣鞍马引至午门前恭受文东武西鸣赞指行三跪九叩礼【不赞】朝鲜等国朝贡使臣
　　颁赏谢恩均于
　　御道之右唱赞行礼仪同○救防日月食鸣赞四人立于礼部太常寺露台上初亏时赞众官行三跪九叩礼毕复赞跪众皆跪赞击鼓救防至钦天监报复圆赞行三跪九叩礼各退
　　一
　　堂子赞相礼仪元日卿二人鸣赞二人于
　　堂子圜殿北对左右阶夹甬道侍立鸣赞各二人引两
　　翼王公一品满大臣官员于
　　堂子街门内北上东向序立
　　驾至跪候过随行由内门右门入引左翼王公大臣
　　由祭
　　神殿后绕至阶上均东西上南向序立鸣赞奏跪拜兴皇帝行三跪九拜礼诸王羣臣随行礼毕奏礼成引左翼王公大臣于殿前各随行至内门立竢
　　皇帝陞舆由左右门引出随行○出师日
　　纛前两旁鸣赞四人东西面序立
　　驾诣
　　堂子圜殿行礼引大将军于
　　皇帝后与贝子公同行余同元日仪至
　　纛前行礼引王公大将军如前引从征将士于王公后鸣赞奏行三跪九拜礼毕奏礼成引王公将士退立于内门之北两旁南上东西面序立候
　　驾过随出○康熙十一年
　　谕人君对越神只务尽其诚敬之心礼仪节文宜臻明备每年元旦恭诣
　　堂子展拜可令鸣赞赞礼永着为令钦此○十二年奉防嗣后
　　堂子行礼汉官不必随徃○元日展拜
　　堂子
　　乘舆出入鸣赞序班分引不与行礼百官防古王公
　　及外国使臣均于
　　午门外各按翼序班跪候迎送
　　一祭祀赞相礼仪冬日至大祀
　　圜丘设王贝勒拜位于第三成阶上左右对第二成午阶阑版第二柱贝子公拜位于三成阶下左右嵌设拜石百官拜位于外壝门外嵌设品级拜石左右各五行
　　驾宿斋宫日坛内钟鸣豫引陪祀王公百官由坛内
　　垣西门入至
　　斋宫门外左翼对
　　斋宫北廊第三楹王贝勒为一班贝子公二班百官各依品级为三四五六班东上南向立右翼南上东面序立竢
　　驾入
　　坛门亦引至南廊第三楹东上皆对降辇椶荐东边立驾到时东面
　　驾过仍东上北面立竢
　　驾入斋宫各引退祀日引两翼王公至
　　降辇处设椶荐之西第二路镫东上去甬道五尺南北面序立引陪祀百官于外壝门外北上东西面序立
　　驾过引王公于豹尾班后行将至大次少立竢盥洗毕引左翼随进外壝门左门右翼进外壝门右门至内壝门豹尾班止引左翼王公随进内壝门左门右翼王公进内壝门右门至阶下引贝子公止引王等由午阶左右升贝子公于阶下各就拜位引百官各就拜位均东西上北面序立进爼及送祝帛时引王等避立于两旁防版第四柱北上东西面过仍复原班立贝子公同过复位礼成引王等退立于第五柱东西面均北上引贝子公退立于大镫之南引百官退立于两旁均北上东西面
　　驾过引王等仍由午阶左右降至内壝门少立竢望燎礼成出外壝门引王公随豹尾班后行引百官以次退如
　　驾至斋宫引王公百官豫出至坛内垣西门外左翼
　　于门南右翼于门北东上序立
　　驾过王公从百官以次退王公随至
　　午门内同不陪祀王公均序于内金水桥南如
　　驾不宿斋宫祀日引百官各就拜位引王等于昭亨门西红柱左右引贝勒贝子公于石牌坊左右均东上南北面序立
　　驾过随行行礼如仪孟夏行
　　常雩礼同如
　　皇帝歩祷是日引王公于
　　斋宫门外按翼西上南北面序立
　　驾过随豹尾班后行余均同其不陪祀王公于午门外对东西观第六楹东西对
　　午门班房中一间北上东西面序立
　　驾出
　　午门跪豹尾班过兴礼成
　　囘銮仍于原班序立
　　驾至阙门跪候进
　　午门兴同陪祀王公进
　　午门左右门至内金水桥南按翼列于仗末侯
　　驾入太和门各退不陪祀各官各于本旗本衙门班位均北上东西面序立跪送跪迎如仪凡祭祀迎送仪均同惟
　　躬祭
　　社稷坛不陪祀王公仍于
　　午门外两观跪迎送外不陪祀各官于
　　阙左右门南卤簿外夹
　　御道东西上北向跪迎送○遣官恭代行礼豫引百官入至外壝门外拜位分翼东西面序立遣官进内壝门至行礼位引百官北面立礼成引百官仍东西面立遣官出各引退○正月上辛祈谷于
　　祈年殿设王公拜位于第一成阶上左右对石阑版第三柱乐悬之后重行百官拜位于阶下嵌设品级拜右左右各五行
　　驾宿斋宫坛内钟鸣豫引陪祀王公百官进坛内垣
　　西门至
　　斋宫门外右翼王公仍照前北面序立左翼王公东上北面序立
　　驾入
　　祈年门引至原位立
　　驾到时均东面
　　驾过仍东上南向立余如前仪祀日引王公于降辇处设椶荐之西阶下第二路镫东上南北面序
　　立引陪祀百官豫由西甎门进至
　　祈年殿两庑前对第四楹北上东西面序立
　　驾过引王公随行左翼由左门随进右翼由右门进由左右阶升百官于阶下各就拜位均东西上北靣序立进俎时引王公避立于钟磬之南候过引复位送祝帛时王公同前引百官于两庑之前过引王公复位礼成引王公于柷敔之前均北上东西面序立
　　驾过引王公仍由左右阶降至
　　祈年门竢望燎礼成出甎门引王公随豹尾班行引
　　百官以次退○夏日至大祭
　　方泽设王公拜位于坛前嵌设拜石左右重行百官拜位于外壝门外嵌设品级拜石左右各五行
　　驾宿斋宫坛内钟鸣豫引陪祀王公百官由坛内外
　　垣西门入至
　　斋宫门外左翼在北右翼在南各对角门南北上东面立竢
　　驾入坛引至相对降辇椶荐两边均东上东面立驾过南北面立
　　驾入斋宫各引退祭日引王公至
　　降辇处设椶荐之西第二路镫东引百官至外壝门
　　外拜位左右均南上东西面序立
　　驾过引王公随豹尾班后行右翼至内壝门石门相
　　对止左翼至神路左止竢
　　驾出更衣大次引左翼王公随进内壝门左门右翼王公进内壝门右门至堦下各就拜位引百官各就拜位均东西上南向序立进俎送祝帛时引王公避立于两旁大镫左右礼成引王公避立于
　　坛北左右角竢望瘗礼成出外壝门引王公随出百官
　　以次退如
　　驾至斋宫引王公百官豫出至外垣西门外左翼于
　　门北右翼于门南东上序立
　　驾过王公从百官以次退如
　　驾不宿斋宫祭日引百官各就拜位引王公等于坛
　　内垣北门外
　　降辇处设椶荐之西左翼在北右翼在南均东上序
　　立候
　　驾过引左翼王公随入左门右翼王公入右门各进内外壝左右门至拜位行礼礼成引王公仍于原进各门出○遣官引百官仪同
　　南郊○飨
　　太庙设王公拜位于阶上对第一成东西防版第二柱左右重行百官拜位于阶下对两庑南第四楹左右名四行
　　午门鼔严引百官先入于两庑前北上东西面序立引王公于
　　庙街门外左翼在南右翼在北各对朝房第二楹均东
　　上左翼北面右翼西面立
　　驾至南北面立
　　驾过由街门左门引进左翼随豹尾班后行进左门
　　右翼进右门至桥南立
　　驾入防门引王公随进由东西阶升至一成阶上各就拜位引百官各就拜位均东西上北面立送祝帛时引王公避立于中一间之东西过复位引百官避立两庑前礼成引王公于东西防版前北上东西面序立
　　驾过引随行仍由原进门引出遣官引百官同如遇
　　雨引王公于
　　防门内百官于左右门均东西上北面随行礼礼成引王公于门两旁防前
　　驾过由左右门引出○恭遇
　　皇帝亲祗告于
　　中殿王公陪祭百官均于
　　午门外朝服祗送迎豫日设王公拜位于
　　中殿前阶上左右重行祭日引王公等随入防门左翼
　　随豹尾班后行由
　　前殿左升东阶引右翼相对左翼行由
　　前殿右升西阶各就拜位东西上北面立随行礼送祝帛时避立两旁礼成引两翼王公于东西阶之南均北上东西面立
　　驾过随行仍由原路引出○祭
　　社稷坛设王公拜位于拜殿之南嵌设拜石左右重行百官拜位于拜殿两旁嵌设品级拜石左右各四行
　　午门钟鸣前豫引百官由
　　社稷街门南门入至拜殿两旁左翼在左右翼在右
　　南上东西面序立引王公于
　　阙右门外左翼在南右翼在北西上对靣序立
　　驾过随豹尾班后行由坛北门入左翼随进东门由防门拜殿东右翼进西门由防门拜殿西至拜位引百官各就拜位均南向序立送祝帛时引左翼王公避立东旁引右翼王公退立拜殿阶下过引复位望燎时引左翼王公退立于内壝左墙角右翼王公于拜殿西百官之前立望燎礼成
　　驾过引王公随行引百官以次由原路出遣官及祷
　　雨祈谢引百官行礼同○春分朝
　　日豫设王公拜位于内壝门内阶下对第一红镫左翼在南右翼在北左右重行设百官拜位于内壝门外左右各四行祀日坛内钟鸣引百官由坛门入至内壝门外左翼序于拜位东上北向立右翼序于神路之东南上西向立引王公于坛北门外左翼左西右翼在东均南上东西面序立
　　驾过引随豹尾班后行左翼王公随进内壝门左门右翼王公进内壝门右门至堦下各引就拜位引百官各就拜位均南北上东面序立送祝帛时引王公避立于两旁南北面立侯过仍引复位立礼成引王公退立于坛左右角百官退立于内壝墙角
　　驾过引王公随行引百官以次退○秋分夕
