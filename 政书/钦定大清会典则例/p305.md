<!-- { "loadSidebar": true } -->
　　东华门外左翼民公侯伯以下有顶带官员以上于红庙大路口右翼民公侯伯以下有顶带官员以上于镫市口各齐集候
　　灵驾至举哀跪迎
　　圣祖仁皇帝亲临送至
　　朝阳门外奉安于
　　殡宫随送
　　灵驾之王以下官员于
　　殡宫墙外公主福晋以下豫至二门外举哀跪迎奉安
　　于
　　殡宫毕奠献行礼众随行礼举哀○十五日行殷奠礼
　　陈羊酒馔筵楮帛如数
　　圣祖仁皇帝亲临祭酒读文行礼诸王以下官员以上公主福晋以下大臣命妇以上齐集举哀是日奉
　　防拟上
　　大行皇后諡号遵
　　防议准
　　册諡典礼应照康熙十七年遣使
　　册諡礼交各该衙门照例办理敬谨举行　十八日圣祖仁皇帝诣
　　殡宫祭酒举哀毕卽
　　驻跸朝阳门外○二十一日行初祭礼陈羊酒馔筵楮帛如数王以下官员福晋以下命妇照常齐集
　　亲祭酒读文致祭众随行礼举哀是日
　　圣祖仁皇帝妃嫔除服○二十二日绎祭陈设齐集如
　　仪○八月初七日
　　圣祖仁皇帝亲临行大祭礼读文致祭王以下官员福晋以下命妇咸齐集陈设礼仪与初祭同祭毕
　　皇太子诸皇子除服众皆除服○初八日绎祭
　　圣祖仁皇帝亲临祭酒礼仪与初祭次日绎祭同○初九日行月祭礼陈羊酒馔筵楮帛如数齐集行礼如常仪○是月初四日祭
　　文庙初五日祭
　　社稷坛改期于十四日十五日致祭初十日夕月二十八日飨
　　帝王庙咸朝服行礼○九月十三日行月祭礼仪与
　　前月祭同○二十二日
　　命亲王恭赍
　　册宝诣
　　殡宫行礼
　　諡
　　大行皇后曰
　　孝懿皇后仪与十七年册諡礼同○十月初一日孟冬
　　朔时飨
　　太庙遣官朝服行礼○初五日行月祭礼仪与前月祭
　　同○初七日行百日致祭礼
　　圣祖仁皇帝亲临陈羊酒馔筵楮帛如数读文致祭如仪自百日后至期年仍每日三次奠献期年外日一次奠献三年后朔望献酒果○初九日以奉移
　　梓宫往山陵行啓奠礼
　　圣祖仁皇帝亲临举哀陈羊酒馔筵楮帛如数读文致祭仪与殷奠同○是月以大葬屇期行题主礼升祔
　　奉先殿仪与
　　孝昭皇后题主礼同○十一日奉移
　　孝懿皇后梓宫于
　　陵寝仪驾全设王以下奉恩将军以上民公侯伯以下满汉官员以上公主福晋以下奉恩将军恭人以上民公侯伯夫人以下男夫人以上咸按翼齐集举哀
　　圣祖仁皇帝亲临送祭酒行礼举哀毕
　　灵驾发不随送王以下各官于跪送后各退随送王以下各官按旗乘马随行所过门桥遣内大臣祭酒至宿次奉安
　　梓宫于芦殿陈设
　　册宝于左右行夕奠礼祭酒王以下各官排班行礼举哀次早奠献毕启行沿涂五十里内文武官员照例跪迎于旗末排班行礼○十七日
　　圣祖仁皇帝先诣
　　暂安奉殿
　　孝陵行礼祭酒举哀次至
　　皇后陵寝祭酒举哀是日
　　圣驾驻跸陵左○十九日行奉移礼陈羊酒馔筵楮帛
　　如数遣
　　皇子读文致祭是日
　　圣驾驻跸行宫○二十日行大葬礼
　　圣祖仁皇帝亲奠献视安葬毕
　　圣驾驻跸温泉○三十日
　　圣祖仁皇帝至
　　暂安奉殿
　　孝陵祭酒举哀仍至
　　皇后陵寝祭酒举哀毕
　　圣驾还京○嗣后淸明中元冬至岁暮四大祭及朔望圣节忌辰致祭行礼与
　　仁孝皇后
　　孝昭皇后同





　　孝敬宪皇后大丧仪雍正九年九月二十九日
　　孝敬皇后崩奉
　　梓宫于
　　畅春园正殿设
　　几筵建丹旐于
　　内门外之右
　　世宗宪皇帝成服缟素【十三日】
　　妃嫔
　　皇子福晋咸成服
　　简命王公大臣办理丧仪是日和硕亲王以下奉恩将军以上民公侯伯以下有顶带官员以上公主福晋以下县君奉恩将军恭人以上民公侯伯一品夫人以下侍郎男夫人以上
　　孝敬皇后婣戚男女皆成服内府三旗佐领防军领催等妻及内管领下执事男妇咸成服革职宗室觉罗官亦令成服
　　孝敬皇后之宫女内监等均令截髪辫剪发成服凡二十七日而除王以下各官不嫁娶不作乐凡二十七日民间七日凡守
　　堂子官吏祭
　　神殿执事官员内监
　　坛
　　庙
　　奉先殿官员内监
　　陵寝官员内监出征将军以下兵丁以上妻子汉官命妇皆停给孝服本家见有出痘及父母新丧人等暂停给孝服移文直省督抚提鎭免其制服举哀遣官进香○外藩额驸王公台吉等公主福晋郡主等有在服内来京者亦准其成服朝鲜国使臣于服内来京者照例给孝服不必齐集○每日三次奠献皆
　　皇子祭酒行礼朝奠夕奠设仪驾于
　　畅春园大门外公主福晋以下奉恩将军恭人以上民公侯伯一品夫人以下侍郎男夫人以上于
　　畅春园大门内两旁分班齐集内府官员防军领催等妻于
　　几筵殿阶下两旁齐集亲王以下奉恩将军以上民公侯伯以下有顶带官员以上及内府官员防军领催等皆于
　　畅春园大门外两旁齐集各于齐集处举哀祭酒时随行礼每日二次齐集凡三日止至第四日王以下各官每日早齐集一次○十月初一日孟冬时飨
　　太庙遣官素服行礼乐设而不作○初六日以奉移梓宫行启奠礼是日仪驾全设王以下有顶带官员以上公主福晋以下大臣官员命妇以上咸齐集读文致祭承祭官祭酒三爵行礼举哀众随行礼举哀如仪○初七日奉移
　　梓宫于田村是日仪驾全设陈
　　册宝于采亭王以下奉恩将军以上内大臣侍衞等曁皇后婣戚内府官员咸于
　　畅春园大门外按翼齐集民公侯伯以下有顶带官员以上于万泉庄寛濶处齐集汉大臣官员等均豫往田村
　　殡宫大门外齐集公主近支福晋等豫于
　　殡殿后福晋以下及成服命妇内府佐领内管领下官员防军领催等妻于二门外分翼齐集奉移时
　　皇子祭酒三爵行礼举哀众随行礼举哀
　　灵驾发
　　皇子于左侧徒行奏派近
　　灵驾行走之王公及婣戚等皆于两旁随行内府妇女
　　一百二十人乘马以次随行凡
　　灵驾所经之处齐集官咸跪举哀所过门桥遣内大臣
　　祭酒
　　灵驾至田村奉安
　　梓宫于殡殿设
　　几筵
　　皇子祭酒三爵众随行礼毕各退○十一日行初祭礼仪驾全设陈羊酒馔筵楮帛如数亲王以下奉恩将军以上民公侯伯以下侍郎男以上公主福晋以下奉恩将军恭人以上民公侯伯一品夫人以下副都统侍郎男夫人以上咸齐集读文祭酒行礼举哀等仪与前奉移祗告礼同是日
　　世宗宪皇帝除服
　　妃嫔等咸除服○次日绎祭礼部工部内务府堂官及内府男妇齐集奠献内务府总管夫人祭酒众随行礼如仪○是日奉
　　防公主福晋郡主及大臣命妇释服以后天气寒冷凡于祭日不必齐集○自是日始
　　梓宫照例漆饰四十九次○二十三日行大祭礼陈设
　　礼仪与初祭同祭毕
　　皇子皇子福晋除服众皆除服○次日绎祭陈设礼仪与初祭次日绎祭同○二十七日行周月致祭礼陈设羊酒馔筵楮帛如数亲王以下侍郎男以上咸齐集祭酒行礼如仪百日内凡月祭仪同百日外月祭止内府佐领内管领下官员男妇齐集○十一月初五日行冬至致祭礼陈羊酒馔筵楮帛如数王以下三品官以上咸齐集祭酒行礼○十二月初十日諡
　　大行皇后曰
　　孝敬皇后前期遣官祗告
　　天
　　地
　　太庙后殿
　　奉先殿
　　社稷届期遣正副使赍
　　册宝诣田村行册諡礼仪与康熙十三年同次日颁诏天下○二十五日行百日致祭礼陈羊酒馔筵楮帛如数亲王以下三品官以上咸齐集读文致祭
　　皇子祭酒行礼如仪自百日后至期年日仍三次奠献期年外日一次奠献三年后惟朔望献酒果○二十八日行岁暮致祭礼陈羊酒馔筵楮帛如数亲王以下奉恩将军以上民公侯伯以下有顶带官员以上因直斋戒照例一半齐集读文祭酒行礼如仪○十年三月初十日行淸明致祭礼不焚楮帛进挂楮钱宝花一座陈羊酒馔筵如数王以下三品官以上齐集读文祭酒行礼仪与冬至同○七月十五日行中元致祭礼陈羊酒馔筵楮帛如数王以下三品官以上齐集读文祭酒行礼仪与岁暮同○九月二十九日适直孟冬时飨斋戒之期于前二十五日行期年致祭礼陈羊酒馔筵楮帛如数王以下三品官以上齐集读文祭酒行礼○十一年九月行再期致祭礼陈羊酒馔筵楮帛如数王以下三品官以上齐集读文祭酒行礼仪与期年同三年致祭仪同三年内淸明中元冬至岁暮各祭仪均与期年内礼同三年后四时大祭朔望上香行礼皆与
　　孝诚仁皇后沙河殡宫礼同惟承祭执事官改用补服
　　○十三年十一月恭上
　　孝敬宪皇后尊諡○乾隆元年二月奉移
　　孝敬宪皇后梓宫合葬
　　泰陵一应礼仪详载
　　世宗宪皇帝大丧仪

　　孝贤皇后丧仪乾隆十三年三月十一日
　　孝贤皇后崩十二日
　　谕皇后同朕奉
　　皇太后东巡诸礼已毕忽在济南微感寒疾将息数天
　　已觉渐愈诚恐久驻劳众重廑
　　圣母之念劝朕囘銮朕以肤疴已痊涂次亦可将息因命车驾还京今至德州小程忽遭变故言念大行皇后乃
　　皇考恩命作配朕躬二十二年以来诚敬
　　皇考孝奉
　　圣母事朕尽礼待下极仁此亦宫中府中所尽知者今在舟行値此事故永失内佐痛何忍言昔古帝王尚有因巡方而殂落在外者况皇后随朕事
　　圣母膝下仙逝于此亦所愉快一应典礼至京举行布告天下咸使闻知钦此○十六日防奉
　　孝贤皇后灵驾由
　　芦殿入京是日仪驾全设王以下三品官以上于芦殿门外齐集
　　皇子诣前祭酒三爵众皆随行礼
　　灵驾发
　　皇子于左旁随行
　　皇后婣戚近轝随行次稍间
　　妃嫔宫人车随行又次稍间豹尾班随行所过门桥遣内大臣祭酒
　　灵驾至京四品以下官豫于
　　朝阳门外齐集公主近支王福晋等于
　　储秀宫两旁齐集诸王福晋夫人县君乡君婣戚命妇妇女咸于
　　东华门内桥西齐集大臣官员命妇及内府佐领内管领下妇女于
　　东华门内齐集咸丧服跪迎
　　灵驾由
　　东华门入自
　　宁寿宫西行入
　　苍震门至
　　长春宫奉安于正殿设
　　几筵建丹旐于宫门外之右王以下二品官以上于内左门
　　内右门外按翼齐集三品官以下于
　　景运门外齐集
　　皇帝亲临视安奉
　　梓宫毕
　　皇子祭酒三爵众随行礼毕各退是日
　　命王公大臣防理丧仪○又奏准
　　皇帝成服应用素防孝服
　　妃嫔以下
　　皇子皇子福晋咸用白布孝服
　　皇子截髪辫
　　皇子福晋剪髪○又奏准
　　皇帝九日不办事王以下宗室以上满汉文武有顶带官员停止嫁娶作乐二十七日军民七日男摘冠缨女去耳饰王以下有顶带官员以上百日致祭后剃头亲王以下奉恩将军以上民公侯伯以下有顶带官员以上公主福晋以下鄕君奉恩将军恭人以上民公侯伯一品夫人以下侍郎男夫人以上
　　皇后婣戚男妇内府三旗佐领内管领下官员防军
　　领催等之妻内管领下
