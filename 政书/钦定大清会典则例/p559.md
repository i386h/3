<!-- { "loadSidebar": true } -->
　　殿中陈设毕引内外王公大学士内大臣暨入殿侍燕大臣并丹陛上侍燕台吉侍衞等立丹陛上引百官按翼班于丹墀内各青幕下竢
　　驾御殿陞座乐止引王公暨
　　殿内侍燕大臣等进
　　殿各序坐进茶进酒均如仪鸣赞等分立于丹陛三成
　　皇帝进茶进酒时均举手传示百官行礼燕毕引王公大臣出序王公于丹陛上百官于丹墀内鸣赞四人进至檐下东西面立赞排班引王公百官各就拜位赞进赞行一跪三叩礼成引复原班立
　　驾还宫竢乐止引出如仪○公主纳征及下嫁日燕
　　于
　　保和殿是日卿二人鸣赞二人豫引额驸暨族人蒙古王公台吉等诣
　　皇太后宫于门外行三跪九叩礼毕引至
　　殿前右翼序立鸣赞四人立于檐下
　　皇帝御殿乐止引额驸暨族中防古王公台吉等至御道西东上北面立听赞行三跪九叩礼毕引侍燕王公大臣侍卫由左门入引额驸暨族人防古王公台吉等由右门入均北上东西面序立进酒大臣进酒时引额驸族人出至
　　御道右东上北面跪侍燕王公大臣于本位跪均随
　　进酒大臣行一叩礼毕仍引入
　　殿各序坐燕毕引额驸暨族人出至
　　御道右听赞行一跪三叩礼余仪与大燕同
　　皇子婚礼纳采设燕于福晋父第成婚设燕于皇子所居宫外均结采是日鸣赞二人引福晋父及族人之有官者暨本旗大臣二品以上官序于东席引应入燕大臣二品以上官序于西席均北上东西面就席一叩坐
　　赐茶廵酒各一叩跪饮毕仍一叩燕毕引各官望阙行三跪九叩礼○下嫁防古之固伦公主和硕公主暨科尔沁三亲王一贝勒喀尔喀泽卜尊丹巴胡图克图来朝还国均于朝阳门或东直门外接官防迎送由寺鸣赞官二人引公主防古王等于防内东在内王公于防内西均北上东西面序坐引内大臣侍衞一品文武官按翼坐于防外两旁青幕尚茶携茶出
　　赐茶毕引公主于防内望
　　阙行六肃三跪三叩礼引防古王贝勒于防外望阙行三跪九叩礼【不赞】
　　车驾廵幸恭遇
　　万寿圣节本寺官引扈从王公各官随
　　皇帝诣
　　皇太后行宫黄幔城前行礼鸣赞四人于黄幔城门外
　　左右立奏行三跪九拜礼成
　　皇上御行殿鸣赞四人左右各二人于旌门外序立本寺官引王公一二品官于黄幔城外三品官以下于网城外听赞行三跪九叩礼○逢五日常朝
　　皇帝御殿不具表如王公谢
　　恩行礼鸣赞左右四人立于
　　殿檐下百官谢
　　恩行礼鸣赞序班左右四人立于仗内均如大朝仪
　　外国使臣行礼同礼成
　　赐茶鸣赞二人引王公进
　　殿列坐如朝鲜国正使有职衔称君者行礼毕自仗外引自西阶升由
　　殿右门入序坐于右翼辅国公之下
　　皇帝进茶时鸣赞分立三成举手传示百官行礼○御殿
　　册立前一日设节案于
　　太和殿内御座前正中设
　　册案于御座左宝案于右引王公百官侍班一如大
　　朝仪宣制官奉
　　制立于殿檐下第三柱鸣赞二人引正副使于丹墀内听赞行三跪九叩礼毕引由右阶升至丹陛
　　御道之左西上北面立宣制官进至中门之东西面
　　立赞有
　　制正副使跪宣制官宣
　　制毕退大学士授
　　节引正副使由中阶降引举
　　册宝案各官于左右门入举
　　册宝案由中门出随行并彻节案由左门出引王公
　　进殿
　　赐茶如仪
　　尊封
　　太妃设
　　册宝印案于御座之南中门两旁
　　册封
　　妃嫔设节案于
　　太和殿宝座前正中设
　　册宝印案于宝座左右两旁引正副使入殿授节前徃
　　册封王贝勒设节案于
　　太和殿丹陛正中
　　册宝印采亭于丹墀左右引正副使诣案前授节前徃恭遇
　　亲行尊封礼是日
　　御太和殿南面立
　　阅册宝印讫诣
　　太妃宫鸣赞左右各二人豫立
　　宫门檐下奏进
　　册进
　　宝印宣读官宣
　　册宝印文奏跪拜兴
　　皇帝行二跪六拜礼
　　视学释奠于
　　先师礼成本寺官引两翼王公均由防门右门出至庙门外舆前东上南北面序立引百官均由持敬门出豫诣太学彝伦堂阶下左右北上东西面序立候
　　驾是日豫设御书案于彝伦堂内
　　御幄前正中稍南设祭酒讲书案于中门内之左设
　　司业讲书案于右东西向
　　皇帝御彝伦堂移御书案近
　　御座引王公三品以上官入堂内四品以下官于阶上东西面序立鸣赞左右各二人立阶上引礼鸣赞引国子监祭酒司业等官率太学诸生于庭听赞行三跪九叩礼毕
　　赐王公大臣坐引祭酒司业由左右门入至讲席引诸生环立于露台上听讲祭酒司业一叩就席坐讲经书毕退出立于原班礼部尚书奉
　　制出授宣制官宣制官跪受鸣赞序班引诸生各就
　　拜位赞有
　　制众咸跪宣制官宣
　　制讫赞行三跪九叩礼毕豫引祭酒以下官及诸生
　　趋至太学外西旁南向排跪送
　　驾王公从百官以次退○春秋二季
　　经筵先期由寺设御书案于
　　文华殿内
　　御座前稍南设讲案于殿内正中是日鸣赞二人引讲官暨大学士九卿科道各官至丹墀内东西面序立
　　皇帝御经筵陞座引各官于丹墀鸣赞四人立殿檐下东西第二楹前赞行二跪六叩礼引复原班满汉卿引讲官暨各官由东西阶升进
　　殿内九卿科道两旁佥立讲官东西面序立鸣赞一人进至殿檐下东第二楹赞进讲讲官行礼进讲毕候
　　皇帝阐发经义羣臣跪聆讫满汉卿引各官出至丹墀原班立鸣赞赞行二跪六叩礼成引入
　　赐坐
　　赐茶毕引出退立原班候
　　驾还宫引各官出至协和门
　　赐燕燕毕引各官至
　　太和门外谢
　　恩行一跪三叩礼【不赞】○恭进
　　实録
　　圣训前期设书案于
　　保和殿内
　　御座前正中设表案于
　　殿门外稍东均南向本寺堂官鸣赞十人于纂修馆前引至
　　太和殿阶下亭止监修以下官行一跪三叩礼纂修官恭奉
　　实录
　　圣训卿二人引由中阶升入
　　太和殿中门陈于案监修以下官于丹陛东行三跪九叩礼鸣赞官引王公入
　　太和门左右门至丹陛上文武各官入
　　昭德门贞度门至丹墀内均按翼序立
　　皇帝御保和殿恭受
　　实録
　　圣训行礼毕
　　御中和殿执事各官行三跪九叩礼【不赞】
　　驾兴
　　御太和殿本寺官引监修总裁纂修提调各官入百官班内序立鸣赞赞排班班齐赞进众进赞跪王以下各官咸跪宣表官一人进至
　　殿中门外西面跪代致辞曰和硕亲王臣某等文武羣臣奏言恭惟
　　先帝神功圣德纂修
　　实録成书昭垂万世羣臣懽忭礼当庆贺奏毕鸿胪卿
　　宣
　　制曰
　　实录告成朕心懽庆与卿等同之宣毕鸣赞官赞羣臣行三跪九叩礼成本寺堂官引王公入殿内百官各就坐
　　赐茶
　　驾还宫各退○恭进
　　玉牒不宣
　　制余仪与恭进
　　实録同○文武乡会试宣
　　防于
　　午门外鸣赞官二人引正副主考官同考各官于
　　御道左右行三跪九叩礼【不赞】发榜后次日中式者随
　　各考试官于
　　午门前赞行三跪九叩礼礼兵二部上马下马燕于本部露台上望
　　阙设香案赞行三跪九叩礼燕毕行一跪三叩礼如仪
　　殿试日设题案一于殿内左楹之南西向一于丹陛正中南向至时引读卷执事各官至丹墀唱赞行礼毕竢礼部堂官受题置丹陛中黄案引诸贡士于品级山南鸣赞四人于丹陛上赞行三跪九叩礼○传胪日设置榜黄案一于殿内左楹之南一于丹陛正中引王公百官侍班如仪引读卷执事各官于左翼仗后引贡士于仗南左右三传官三人分立于三成阶上东立西向鸣赞四人侍立如仪
　　皇帝御殿鸣鞭毕赞排班引读卷等官行三跪九叩礼毕赞退班引退竢礼部堂官奉榜设于丹陛中黄案退赞排班引诸贡士由仗南进至品级山前北面序立赞有
　　制诸贡士跪宣制官立丹陛上东旁宣
　　制曰某年月日防试天下贡士某等若干人第一甲赐进士及第第二甲赐进士出身第三甲赐同进士出身宣毕乃唱第一甲第一名某人三传官以次唱名三成传胪毕引第一名进至左班正六品品级山跪再唱第一甲第二名某人三唱毕引第二名进至右班正七品品级山跪唱第一甲第三名某人三唱毕引第三名进至左班从七品品级山跪又唱第二甲第一名某人等若干名三甲第一名某人等若干名均三唱毕赞叩兴诸进士行三跪九叩礼毕引复原位立鸣赞赞举榜礼部堂官举榜自中阶降榜至
　　太和门引第一甲三人随榜后出引诸进士由昭德门贞度门
　　午门左右门出武传胪同如
　　驾不御殿王公百官不齐集余仪均同○传胪后越
　　三日状元率诸进士进表设表案于
　　午门外相对两观第五楹正中本寺卿及鸣赞夹
　　御道立引诸进士于阙门之南北上东西面序立赞排班引诸进士于阙门之内东西上北面立序班一人引状元奉表由
　　御道左进至黄案前正中跪陈表于案行三跪九叩礼【不赞】引复原位赞行三跪九叩礼毕同礼部官奉表恭送内阁
　　颁赏日引诸进士于原立处
　　颁赏表里行礼侍班与进表同○考试庶吉士未散
　　卷前引至
　　太和殿丹墀行三跪九叩礼【不赞】
　　躬耕耤田祭
　　先农礼成
　　驾入
　　太岁殿行礼本寺官引王公百官出坛西门外更衣引礼鸣赞二人引左翼王公百官于观耕台之左二人引右翼王公百官于台右均北上东西面序立引从耕三王九卿各就从耕所东西面立鸣赞二人进至耤田左右东西面立竢
　　驾出具服殿至耕耤所赞进耒耜赞进鞭引王公百
　　官至台前东西上南向立
　　躬耕礼成引王公百官仍复原位立候
　　驾御观耕台引王公百官于台下左右北上佥立三王一推毕九卿从耕三王五推九卿九推礼成各引复位鸣赞四人进至台南东西面立赞排班引礼鸣赞序班引顺天府府尹府丞为一班治中通判大兴宛平二县官为二班佐杂三班耆老农夫四班均由台西引至台前东上北面序立班齐赞进众进赞跪叩兴众行三跪九叩礼毕赞退班仍由台西引至耤田外东面序立礼成引左翼王公百官于甬道南西上北面序立候
　　驾过引右翼王公自台南共随行百官以次退如御庆成宫引王公随自南门左右门入百官由左右门东西门入王公序立阶上百官序立阶下均北上东西面立候
　　皇帝御座本寺满卿一人进至殿中门之左西面跪
　　致辞云
　　躬耕礼成羣臣庆贺鸣赞官赞羣臣行三跪九叩礼
　　如仪礼成
　　赐坐引王公于阶上百官于阶下均北上东西面列
　　坐
　　皇帝进茶鸣赞于阶上传示阶下百官行一叩礼赐茶毕各兴候
　　驾过引王公随行百官以次退○孟冬
　　颁朔日本寺堂官率鸣赞四人于
　　午门外两观第五楹夹
　　御道东西立传制官一人于
　　午门外
　　御道下左旁奉
　　制立竢钦天监恭进
　　御览时宪书毕引王公于
　　午门外左右观自南第二楹下引百官于阙门相对均北上东西面立宣制官进至
