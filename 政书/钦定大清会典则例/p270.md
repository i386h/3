<!-- { "loadSidebar": true } -->
　　太庙兴工请先缮修
　　后殿若遇时飨恭请
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后神牌奉安于
　　中殿寳座祭飨恭请
　　太祖高皇帝
　　孝慈高皇后
　　太宗文皇帝
　　孝端文皇后
　　孝庄文皇后
　　世祖章皇帝
　　孝惠章皇后
　　孝康章皇后
　　圣祖仁皇帝
　　孝诚仁皇后
　　孝昭仁皇后
　　孝懿仁皇后
　　孝恭仁皇后
　　世宗宪皇帝
　　孝敬宪皇后神牌奉安于
　　前殿寳座祭飨礼成仍恭请
　　列圣
　　列后神牌奉安于
　　前殿黄幄竢
　　后殿工竣恭请
　　神牌还御
　　后殿次修
　　中殿竢工竣再修
　　前殿庻祭祀可以按时举行其兴工及工竣并迎吻
　　插剑等日均照例遣官祗告
　　后殿工竣恭请
　　列圣
　　列后神牌还御
　　中殿凡请
　　神牌皆太常寺堂官率属恭奉先期祗告
　　皇帝皆亲诣行礼○三年奏准缮修
　　太庙后殿迎吻时遣官致祭
　　琉璃窑之神并
　　正阳门
　　大清门
　　太庙街门之神安吻插剑合龙门遣官致祭
　　司工之神一应事宜均与修理
　　奉先殿礼同○又奏准
　　太庙中殿迎吻安吻插剑合龙门照例遣官致祭一应
　　事宜均与缮修
　　后殿礼同○四年奏准缮修
　　前殿兴工前一日令太常寺官奉
　　前殿两庑配飨牌位暂移于
　　中殿东西庑以次安设竢工竣仍奉牌位安设前殿两庑○又奏准缮修
　　太庙前殿迎吻插剑合龙门遣官致祭一应事宜均与
　　缮修
　　中殿礼同○又奏准缮修
　　太庙前殿工程未竣孟夏时飨请遣官于
　　中殿致祭各官免其陪祀如孟秋时飨工尚未竣照
　　例奏请○又奏准
　　太庙工竣择吉于九月二十六日致祭请照嵗暮祫祭
　　之仪
　　皇帝亲诣
　　太庙行礼前期三日斋戒王公文武百官咸陪祀先期
　　一日遣官祗告○又议准
　　太庙毎日上香均守庙官行礼朔望上香太常寺堂官
　　行礼但毎月朔望分诣
　　天坛
　　地坛
　　祈谷坛上香行礼若不敷用
　　太庙仍系守庙官上香嗣后请于宗室王公内奏请钦防王贝勒贝子公二十五人专司其事由宗人府分定班次毎月朔望一人直班朝服上香行礼十三年议准时飨
　　太庙陈设乐舞亦照祫祭例移于殿外丹陛两旁○又谕朕自太和门乘辇恭诣
　　太庙祭毕乘礼舆还宫钦此○十四年遵
　　防奏准
　　太庙中殿
　　列圣神龛寳牀恭照
　　奉先殿式敬谨修造竢造成谨择吉恭请
　　神牌暂奉
　　前殿以便安装工竣仍请
　　神位还御○十六年奏准
　　太庙中殿
　　列圣神龛寳牀敬谨造成应照例遣官一人于
　　中殿行祗告礼恭请
　　神牌暂奉
　　前殿朔望上香之王公二人分诣
　　神位前上香行礼宗室官恭奉
　　列圣
　　列后神牌王公礼部太常寺堂属官前导由中路行至前殿安奉于各黄幄内上香行三跪九叩礼退毎日即于黄幄前上香其祗告事宜由太常寺奏办祝文由翰林院撰拟黄幄由工部豫备○又奏准
　　中殿神龛寳牀已经安装工竣谨择吉恭请
　　神位还御
　　中殿遣官祗告并王公上香宗室官恭奉
　　神牌均如恭请
　　神牌暂奉
　　前殿仪礼成
　　皇帝亲诣上香行礼○十七年奏准
　　太庙后殿奠帛献爵一如
　　前殿用宗室官之制均用觉罗官○又奏准飨
　　太庙日遇雨雪分献官陪祀王公仍遵二年
　　谕防于两庑廊下防门行礼其陪祀百官于左右门
　　行礼


　　钦定大清防典则例卷七十八
　　钦定四库全书
　　钦定大清防典则例卷七十九
　　礼部
　　祠祭清吏司
　　升祔
　　一升祔
　　神主入
　　庙顺治元年定鼎燕京奉
　　太祖高皇帝
　　孝慈高皇后
　　太宗文皇帝神主奉安
　　太庙遣官行礼如时飨仪○五年奉
　　肇祖原皇帝
　　原皇后
　　兴祖直皇帝
　　直皇后
　　景祖翼皇帝
　　翼皇后
　　显祖宣皇帝
　　宣皇后神主入
　　太庙
　　世祖章皇帝亲诣
　　太庙后殿奉安
　　神位行大飨礼如仪○八年奉
　　孝端文皇后神主升祔
　　太庙前期一日遣官祗告
　　太庙届期
　　世祖章皇帝亲诣行礼先奉
　　神主祗见
　　太祖高皇帝
　　孝慈高皇后
　　太宗文皇帝
　　世祖章皇帝恭代行三跪九拜礼兴恭奉
　　神主奉安于
　　太宗文皇帝之次行一跪三拜礼毕行大飨礼如仪
　　十八年奉
　　世祖章皇帝神主升祔
　　太庙前期一日遣官祗告
　　太庙届期
　　圣祖仁皇帝亲诣行礼先奉
　　神主祗见
　　太祖高皇帝
　　孝慈高皇后
　　太宗文皇帝
　　孝端文皇后
　　圣祖仁皇帝恭代行三跪九拜礼兴恭奉
　　神主奉安于
　　太祖高皇帝神位之西旁东向行一跪三拜礼乃行大
　　飨礼
　　后殿遣官行礼均如时飨仪○康熈九年奉
　　孝康章皇后神主升祔
　　太庙行祗见
　　列圣
　　列后礼次行大飨礼与顺治八年仪同○二十七年奉孝庄文皇后神主升祔
　　太庙前期遣官祗告
　　太庙届期大臣二人恭奉
　　世祖章皇帝
　　孝康章皇后神主避立于旁
　　圣祖仁皇帝防奉
　　神主奉安于拜位恭代行祗见
　　太祖高皇帝
　　孝慈高皇后
　　太宗文皇帝礼三跪九拜兴恭奉
　　神主奉安于
　　孝端文皇后之次行一跪三拜礼兴大臣二人恭奉世祖章皇帝
　　孝康章皇后神主奉安于拜位
　　圣祖仁皇帝恭代行祗见
　　孝庄文皇后礼三跪九拜兴大臣二人奉安
　　世祖章皇帝
　　孝康章皇后神主于寳座一跪三叩退行大飨礼与九
　　年同○五十七年奉
　　孝惠章皇后神主升祔
　　太庙时
　　圣祖仁皇帝圣体违和遣
　　皇子亲王恭代行礼王公百官陪祀与
　　亲诣同先是恭议升祔位次
　　圣祖仁皇帝谕曰
　　皇太后乃朕适母应奉安于
　　孝康章皇后之上钦此至日
　　太庙前殿设
　　孝惠章皇后寳座于
　　世祖章皇帝寳座之次
　　孝康章皇后寳座设于
　　孝惠章皇后寳座之次至
　　中殿安奉
　　世祖章皇帝神位居中
　　孝惠章皇后神位居左
　　孝康章皇后神位居右均南向先奉
　　神主行祗见
　　列圣
　　列后礼次行大飨礼与九年同○雍正元年由部具奏古帝王升祔太庙必以皇后配飨夏商而后遵为定制其或不同入庙者周人有閟宫之祀汉世有别寝之飨爰至唐宋有坤仪奉慈之殿所以推广尊亲之义申展无尽之孝思也自是配祔太庙者皇后字上一字与庙諡同奉祀别庙者则但有諡号而不加庙諡累代相因其配祔之位或一帝一后或一帝二后宋太宗徽宗则四后先后升祔礼制不同
　　本朝
　　太祖高皇帝三后惟
　　孝慈皇后称高皇后升祔
　　太庙
　　太宗文皇帝二后
　　孝端皇后
　　孝庄皇后并称文皇后先后升祔
　　太庙
　　世祖章皇帝三后
　　孝惠皇后
　　孝康皇后并称章皇后先后升祔
　　太庙
　　孝献皇后则但于
　　孝陵飨殿奉祀此我
　　朝之定制也前内阁九卿等恭议加上
　　圣祖仁皇帝
　　三皇后尊諡因未定配飨之仪故皇后字上未敢加以
　　仁字今谨择于九月初四日
　　圣祖仁皇帝升祔
　　太庙则
　　先皇后配飨之礼理宜详定前奉
　　上谕
　　仁孝皇后作配
　　皇考孝敬寛仁坤仪懋着钦遵
　　谕防谨按典礼
　　仁孝皇后允宜
　　配位太室同飨玉筵应于皇字上加以
　　庙諡仁字但与
　　尊諡仁字重复恭请改题
　　神主曰
　　孝诚恭肃正惠安和俪天襄圣仁皇后神位择吉升祔太庙
　　孝恭仁皇后性成慈孝德着谦和体坤道以承干备母
　　仪而启
　　圣允宜齐登
　　清庙并奉烝尝阁臣议上
　　尊諡即具加
　　庙諡与
　　孝诚仁皇后同祔
　　太庙此天地之经义不易之常典无庸更议
　　孝懿皇后徽音淑德着羙彤闱慈爱
　　圣躬勤劳笃摰
　　孝昭皇后流辉椒掖正号璇宫其应否升祔
　　太庙事闗钜典宜合廷臣详考古制稽覈正典确议以
　　定奉
　　防总理事务王大臣内阁九卿翰林詹事科道防同详稽典礼确议具奏遵
　　防议准前代祔庙之制各有不同自夏商以及六朝太庙神主皆一帝一后至唐睿宗昭成肃明二后并祔太庙宋之太祖则三后并祔太宗四后并祔朱子及有宋诸儒皆无异説钦惟
　　孝诚仁皇后作配
　　宸极懋着坤仪
　　孝恭仁皇后德茂承
　　干祥毓
　　圣慈仁孝俭为天下母允宜如礼臣所奏同祔
　　太庙钦惟
　　孝懿皇后
　　孝昭皇后前奉
　　谕防
　　孝昭皇后恪恭温顺树范宫闱
　　孝懿皇后徽音淑德慈抚朕躬恩勤备至均应恭上尊諡以昭示万年仰惟
　　皇帝大孝不匮之圣心谨按宋代四后祔庙之大典谨
　　于
　　孝懿温诚端仁宪穆奉天佐圣皇后
　　孝昭静淑明惠正和钦天顺圣皇后并加上
　　尊諡
　　庙諡仁字均称
　　仁皇后恭造
　　神主同祔
　　太庙○又奏准恭按
　　孝诚仁皇后
　　孝昭仁皇后
　　孝懿仁皇后安奉
　　奉先殿神牌曾于
　　殡宫行题主礼升祔
　　奉先殿今恭上
　　尊諡同祔
　　太庙礼应于庙中改题请将
　　三后升祔
　　奉先殿业经题主神牌诹吉恭请至
　　太庙恭制
　　神主处照改题之例饰漆涂金备书
　　尊諡升祔前期遣大学士二人恭行改题扫青礼竢圣祖仁皇帝神主祔
　　庙之日恭奉
　　三后神主依次升祔
　　太庙祔
　　奉先殿神主别于
　　奉先殿神库敬制恭题同日升祔○又奉
　　防朕惟
　　母后升祔
　　太庙大典攸闗欲伸臣子之孝思必准前代之成宪务得情理允恊乃可昭示万年
　　孝昭仁皇后
　　孝懿仁皇后继位中宫
　　孝恭仁皇后诞育朕躬母仪天下按先儒祔庙之议一元后一继立一本生以次并列今
　　母后升祔位次当首奉
　　孝诚仁皇后次奉
　　孝昭仁皇后次奉
　　孝懿仁皇后次奉
　　孝恭仁皇后庻于古礼符合而朕心亦安钦此○是年
　　九月初一日
　　圣祖仁皇帝
　　孝恭仁皇后山陵事竣是日行题
　　主礼毕
　　世宗宪皇帝恭奉
　　圣祖仁皇帝神主亲王一人恭奉
　　孝恭仁皇后神主安奉黄舆按程恭设黄幄行朝夕奠初四日行升祔礼前期三日遣官祗告
　　天
　　地
　　太庙
　　社稷至日在京文武大小官员咸朝服跪迎于大清门外
　　世宗宪皇帝御祭服率王公内大臣侍衞等朝服跪迎
　　于
　　端门外
　　圣祖仁皇帝神主黄舆将至
　　太庙街门恭奉
　　三后神主亲王三人诣恭奉
　　神主处于
　　孝诚仁皇后
