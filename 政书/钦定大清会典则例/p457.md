<!-- { "loadSidebar": true } -->
　　一鼓铸局钱顺治元年置工部宝源局鼓铸京钱○康熙二十三年议准宝源局每月分二卯鼓铸每卯铸铜五万斤每铸钱万串支给匠工物料钱二千二百串有奇○四十三年议准每卯铸铜六万斤○五十四年议准宝源局每年铸钱定限三十六卯每卯需铜三万六千斤铅二万四千斤○雍正元年议准宝源局加铸钱四卯○四年奏准宝源局照宝泉局于旧例四十卯外加铸一卯○六年奏准觧部潮铜覈定成色减价报销其钱按照估定成色分别搭配如九成铜以铜六铅四配铸每百斤加铜二十斤九五铜以铜五五铅四五配铸每百斤加铜十斤○乾隆元年奏准铸钱之法以八成至十成配为五等如铜系十成者以铜铅各半九五者以铜五五铅四五九成者以铜六铅四八五者以铜六五铅三五八成者以铜七铅三搭配鼓铸○四年奏准宝源局铸钱每年应给工料钱四万串有奇嗣后每串折银一两于正四七十等月由户部按季于扣存兵饷银内颁发监督按数按名分给○五年议准改铸青钱其铜铅防锡照数配合则铜锡正当较准未便仍照黄钱旧例应将各省办觧色铜总以十成覈算除净铜按铜铅百斤内用红铜五十斤白铅四十一斤八两黑铅六斤八两防铜锡二斤配铸外九五铜向系铜每百斤加铜十斤今加五斤九成铜向加二十斤今加十斤八五八成皆照此递行覈给其加给铜即于本铜内动给亦系色铜自宜详细覈算每五斤应加铜各四两去铅四両则合配均匀与改铸数目画一较之从前配数尚有节省嗣后觧部铜九成以上者照定例寛裕折算应作九五即以所加之耗铜八斤加给五斤合作十成其加给之铜每五斤仍加铜四两去铅四两给发鼓铸每百斤应节省二斤十二两宝源局见存库铜二十四万九千三百余斤内除十成铜外其九五九成八五八成可节省铜七千余斤归入正项增铸再云南觧京铜五百七十余万斤内交宝源局一百九十余万斤以每百斤节省二斤十二两覈算约节省铜五万余斤年终将节省确数入于新收项下搭配鼓铸使青钱不致高下搀杂○六年奏准将云南应觧宝源局加运铜五十六万八千余斤加铸二十卯得钱十有一万三千余串○又奏准宝源局工价仍令鑪头领钱照市价易银给发匠人○十年议准宝泉局乾隆十年额铸钱六十九万余串系畱放兵饷之用宝源局额铸钱三十四万五千余串除各工应用钱六万串余钱二十八万五千四百余串为数无多请将宝源宝泉二局于本年额铸外带铸五卯加铸二十二卯共可得钱四十五万八千六百三十串有奇流通民间以平钱价○十六年奏准宝源局嵗收云南铜二百有五万余斤除每年额铸六十一卯用铜一百六十九万余斤存铜三十五万余斤黑白铅锡亦有余剩见在库存铜锡铅等项本年额铸之外约共存二百七十余万斤应请照户部例每年加铸十卯需用铜二十七万七千余斤白铅十有九万二千余斤黑铅三万三千余斤锡一万余斤每年可得净钱五万六千六百余串以利民用
　　一管理鼓铸顺治初年设满汉监督官三人専司出纳○十七年题准差满汉司官各一人笔帖式一人一年更代○康熙十五年题准不论满汉止差司官一人笔帖式一人○二十七年覆准仍差满汉司官各一人笔帖式一人一年更代○四十四年题准宝源局监督由部保举满汉才能司官引
　　见补用三年更代○五十三年覆准嗣后钱法率以正月为始年终为止次年五月奏销不计閠满汉监督于奏销后更换铜不交完责在商人卯不足数责在监督或商人限内交铜甚少逾限始觧足者卯数不足咎不在监督统于奏销疏内声眀完欠照各省州县征收正项钱粮未完分数之例交吏部议处其监督有升迁事故离任者接任官以六月为准不足六月再接一年多于六月者即于奏销后报满更代○雍正元年题准满汉监督仍一年更代○七年奏准宝源局仅有笔帖式一人局吏数人管理局事并未设有大使应照宝泉局例设立大使二人于本部笔帖式内简选补授○乾隆十一年奏准宝源局大使请照刑部司狱定例年满囘部在额外笔帖式上行走遇有本部及各该旗笔帖式员阙照例移咨吏部陆续坐补嗣后补用大使之笔帖式员阙亦毋庸别选竢五年期满后仍囘原任升○十二年奏准宝泉宝源两大概画一惟宝源尚未给有印信不免互异请铸给工部督理京省钱法字様闗防以専责成○又奏准宝泉宝源二监督嗣后每年新旧满汉互相更代
　　一出钱顺治初年定宝源鼓铸制钱按卯报部运赴节慎库验收以备给发各工之用○雍正元年议准户部给发兵饷每月约放银三十四五万两不等银八钱二搭放每次约需钱七万串每年两月搭放一次共需钱四十二万串有奇除宝泉嵗铸交库钱四十万五千一百六十八串尽数搭放尚少制钱一万五千余串应将宝源给发工匠余剩制钱每年咨取二万串增放兵饷户部二八月对搭制钱放饷之例改为每两月银八钱二搭放一次○又奏准部存额定铜铅即着宝源如数铸钱可得二十一万一百九十余串除留给匠役工价一万一百九十串余钱二十万串移送户部为每年春秋二季给发兵饷之用○四年议准本部每年留钱万余串实不敷用嗣后每年二八月只交户部二万串配给兵饷其余仍留工部支用○五年议准宝源嵗铸钱二十余万串计应支工价每年存留十万串以备各工取用若本年有余剩之钱留足次年十万串之数其余全交户部搭放兵饷倘遇大工需钱至十万串不能足用者别行奏请○十二年议准从前鼓铸制钱重一钱四分宝泉每卯用铜铅十有二万斤得钱一万二千四百八十串宝源每卯用铜铅六万斤得钱六千二百四十串今制钱改铸一钱二分每卯两共节省铜铅二万五千七百十有四斤有奇其煤罐等物价值自应一例裁减宝泉嵗减物料钱六千五十一串五百五十九文按卯觧户部搭放兵饷宝源嵗减物料钱二千七百三十串五百六十三文觧交节慎库支用○乾隆三年议准钱价昻贵照米厂例设立官钱将节慎库余钱八万串于
　　京城内外设十处委官分任其钱房屋及内需用天平法马等物由部咨取○十年议准
　　京师钱价昻贵拨运官钱不敷接济应将宝泉宝源二于本年额铸六十一卯之外各带铸五卯加铸二十二卯并工部见在余钱二十八万五千四百余串共可得钱七十三万八千六百三十串增给钱发市易银令管官官员照数交纳户部○十九年奏准宝源额铸卯钱每年除给发各工工价及户部搭放兵饷外约余钱六七万串不等见存库钱三十七万串有奇加以每年新收额铸积贮日多与其久贮库中不若随时支放庶免壅滞户部搭放兵饷每月二成约需钱七万余串户部用至五万余串本部仅用二万串为数过少嗣后工部制钱搭放兵饷以三万串为率再见在兴修
　　先农坛
