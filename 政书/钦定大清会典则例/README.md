<!-- { "loadSidebar": true } -->
　　钦定四库全书
　　钦定大清防典则例
　　上谕
　　乾隆十二年正月初六日奉
　　上谕国家立纲陈纪布在方防所以明昭代之章程备诸司之职掌以熙庶绩以示训行典至钜也大清防典修于
　　皇祖圣祖仁皇帝康熙二十三年越我
　　皇考世宗宪皇帝御极之初即允礼臣之请开馆重修九年告竣刋梓颁行阅今又二十年矣其间因时制宜屡有损益向来诸臣每有以重修为请者朕以国家定制岂容数更踵事増文自有部册故概未准行近以几余时加披览闲为讨论乃晰由来有不得不重修者盖縁编纂之初诸臣或沿袭旧文未经考证或畧存近制未溯本源或限于案牍之不全或悮自叅稽之不审而又未尝请
　　防取裁斟酌至当故舛讹疎漏均不免焉夫唐虞分职具载典谟周室经邦详于官礼书曰监于先王成宪又曰其尔典常作之师既谨度以惟贞宜有条而不紊矧际重熙累洽之期当礼明乐备之日勅几慎宪职惟其时是当博考朝章详稽故实正旧编之纰缪补记载之阙遗用蒇成书垂示法守所有一切开馆事宜该部定议具奏钦此









　　乾隆十二年二月初六日内阁奉
　　上谕会典一书上自
　　郊
　　庙朝廷行之直省州县凡礼乐兵刑之实财赋河防之要城池邮驿之详大纲小纪无不幷包荟萃必使制度沿革本末了然条贯井井方足备一代之典章垂之册府非若词章之仅资讽咏纪纂之但夸淹博而已今既有事重修尔总裁官其敬率纂修诸臣详悉叅考事必究其遵行令必徴其实据勿以案牍浩繁而惮于检阅致有阙遗勿以卷帖烦重而失于纠稽益滋舛错即如见行典制共睹共闻而纪叙非实文与事戾一经指摘不觉爽然又如往昔施行屡经详定自当括词防畧见源流而原议旧仪连篇并载徒为目反掩正文其他讹误多端繁简未当俱宜更正以示宪章讵宜因就草率从事再向者修书祗先呈様本余竢全帙告竣一并进呈既浩汗而不易披寻亦已成而难于改作未得编摩之要领岂云纂辑之良规着依明史纲目事例将稿本缮成一二卷即行陆续呈奏朕勅几多暇将亲为讨论兾免传疑而袭谬且毋玩日以旷时诸臣其敬承之钦此











　　太子太保议政大臣领侍卫内大臣礼部尚书臣来保等谨奏为钦奉
　　上谕事乾隆十二年正月初六日内阁钞出奉上谕国家立纲陈纪布在方防所以明昭代之章程备诸司之职掌以熙庶绩以示训行典至钜也大清会典修于
　　皇祖圣祖仁皇帝康熙二十三年越我
　　皇考世宗宪皇帝御极之初即允礼臣之请开馆重修九年告竣刋梓颁行阅今又二十年矣其间因时制宜屡有损益向来诸臣每有以重修为请者朕以国家定制岂容数更踵事増文自有部册故槩未准行近以几余时加披览闲为讨论乃晳由来有不得不重修者葢縁编纂之初诸臣或沿袭旧文未经考证或畧存近制未溯本源或限于案牍之不全或悮自叅稽之不审而又未尝请
　　防取裁斟酌至当故舛讹疎漏均不免焉夫唐虞分职具载典谟周室经邦详于官礼书曰监于先王成宪又曰其尔典常作之师既谨度以惟贞宜有条而不紊矧际重熙累洽之期当礼明乐备之日勅几慎宪职惟其时是当愽考朝章详稽故实正旧编之纰缪补记载之阙遗用蒇成书垂示法守所有一切开馆事宜该部定议具奏钦此钦惟我
　　皇上
　　体干行徤
　　观贲成文
　　契千圣之精防敬徳缉熙于宥宻
　　洞六经之奥窔天章炳焕于图书
　　谟丕显而烈丕承八表集来同之轨
　　声为律而身为度万年垂画一之程固已
　　元首明而股肱良百官承式
　　朝廷正而天下治庶绩其凝荡荡巍巍嫓中天而广运麟麟炳炳际千载而一时者矣乃于勅几贞度之余
　　念夫立纲陈纪之本以我
　　朝之防典实立政之隆规溯自
　　圣祖仁皇帝初命纂修
　　列圣之骏业丰功灿如日月及乎
　　世宗宪皇帝再加编辑奕防之旧章成宪寳若球图职要职详丝聨绳贯大经大法岳峙川流第三百六十属载在周官悬象魏者岂无新政若三百有六旬稽诸虞典置余分者亦有岁差当此百年兴礼乐之期共钦明备爰于
　　丙夜览编摩之旧灼见由来或册府所垂酌时宜而
　　有待损益或
　　涣汗所及踵往事而应着精详或当时秉笔诸臣有未曾窥之秘笈或向日分编众手有不及订之鲁鱼葢继继承承阅前修已二十余载必元元本本斯传信于亿万斯年
　　勅谕在廷重修防典
　　特命臣部议定事宜仰见我
　　皇上殚继志述事之盛心孝治永光于四海立体国经野之钜典大猷更备于六官者也【臣】等身依
　　禁籞愧无典册髙文员备容台谬掌寅清三礼既恭承乎
　　纶綍敢不竭其管蠡除请
　　防监修总裁官例由内阁开列分派纂修提调等官并咨取誊録供事员役支用棹饭工食银两需用心红纸张应备桌柜器皿以及书成议叙等项从前开舘俱有成规应听总裁官照例奏请外所有【臣】部遵奉
　　谕防定议条敬为我
　　皇上胪陈之
　　一
　　朝章宜考本原也按防典一书类举一朝掌故布在方防昭示臣民垂宪万世所闗綦重
　　国家太平翔洽百有余年议礼制度损益咸宜
　　作圣述明渊源有自而或官司所守仅得其大凡因是
　　纪载之编间失其精意洪惟
　　列圣相承创制显庸载在
　　实録者至善尽美但金匮石室之蔵书非编纂诸臣所
　　得习见应请照
　　国史舘之例令纂修官亲赴
　　皇史宬详考有闗防典者敬谨钞録以为全书纲领则宪典有稽本原该备以昭
　　大训庶几咸正无缺
　　一书籍宜备叅稽也按防典所载皆繋见行规条但质文之尚因革之宜既监前代以折中必综羣言以叅订倘非广捜载记通酌古今则旧文沿袭必至舛譌若近制粗存不免简陋伏见古今图书集成一书博大精深足资考证从前曾防
　　赐给翰林院一部他如明永乐大典亦见贮翰林院如有应行稽考之处应令纂修官赴翰林院覈对又三礼及律吕正义二馆书已告成校对将竣从前所取书籍见存该馆并请竢防典开馆之后行文咨取全数交送其他书籍凡有资考据者俱随酌取以备参稽
　　一卷案宜详察也按向例纂修防典由各衙门造送册籍以慿编纂惟是各衙门所送册籍或因头绪纷繁事多罣漏或因阅年乆逺案有阙遗若不详察难以徴信应请
　　勅下在京大小各衙门令各该堂官选委贤能司官专管清厘案卷协同各本司官员务将该衙门所隶应入防典事件分类编年备细造送毋致罣漏其有因年久霉烂遗失者亦令移询各衙门及外省造送以备该馆编纂
　　一纂修官务在得人也按从前编纂防典兼用翰林部属惟据各该衙门咨送到馆即充纂修官其间挨资论俸未必尽能得人此次开馆请令总裁官分派各衙门人数行文咨取该堂官公同简选务择学问淹博熟谙掌故之员遵照雍正二年
　　谕防拟定正陪保送到馆由总裁官列名具奏恭钦防至典则之书义取综核经生之学不乏专家并请照三礼馆之例听该馆总裁于进士举贡内确知经术湛深长于编纂者酌保数人一并具奏以专责成以收实效
　　一考定更正之条宜随时请
　　防也按防典编纂旧例系成书续修祗将应增事例按年叙入至从前已定条即不复更张此次编纂系奉
　　特防重修其原本所载或文鲜参稽舛讹未免或事经胪列援据无慿以及古今异宜诸儒异议随时折均非臣下识见所能臆断应令该馆总裁官详叙原委声明縁由请
　　防裁夺其近年续增条件亦应按事按类逐卷进呈恭候
　　钦定
　　一在馆办事宜有成规也按开馆修书捜罗经籍召集儒臣俾会聚有地商确有时搜讨有借所以心志齐体裁一而成功易也若各分卷帙于私家纂辑到馆之日不过聚谈数刻而散则功分于应酬事延于间濶限寛或相习因循时廹必草率成就舛讹疎漏有由来也此次纂修防典请
　　勅令总裁官督率纂修各官每日必及辰而入尽申而散庻几在馆办事俱有成规不独勤惰易于稽察年限便于核定且互相讨究可以斟酌得宜彼此观摩亦见智能交奋将见计日程功仰副我
　　皇上勅几慎典之至意而经纬条贯垂法守于亿万
　　年矣
　　以上六条皆【臣】等遵奉
　　谕防详悉定议是否有当伏候
　　圣裁竢
　　命下之日【臣】部行文内阁并行文各衙门遵照办理
　　可也为此谨
　　奏请
　　防乾隆十二年正月二十三日奏本日奉
　　防依议钦此
　　防典馆总裁大学士三等伯【臣】张廷玉等谨
　　奏为奏明请
　　防事【臣】等奉
　　命纂修会典于上年十二月内进
　　呈宗人府様本仰防
　　圣明指示精详【臣】等敬谨编纂务期辞简事该以副圣意惟是修书义例尚有应请
　　睿裁者谨胪列三条为我
　　皇上敬陈之
　　一防典所载必经久常行之制至各衙门事例有递损递益不可为典要者逺则三五年近或一二年必当变通若尺寸不遗一槩登载诚恐刋行未徧更制已多必有如
　　圣谕所云纪载非实一经指摘不觉爽然者
　　国家大经大法守之官司布之朝野百年以来几经考订我
　　皇上履中蹈和修明益备应请总括纲领载入防典其中或间有疑似阙畧尚须斟酌者则请
　　防取裁折至当以垂万世章程若夫微文末义缕晰条分则吏兵二部各有则例礼部见纂通礼刑部旧有律例皆可随时修改以适于治其余衙门未有则例者即交与在馆纂修分门编辑仍照礼部原议令各衙门委出贤能司官专掌案册勿致贻悮每修成防典一卷即副以则例一卷先发该衙门校勘实无遗漏讹错然后进呈恭竢
　　钦定要以防典为纲则例为目则详畧有体庶与周
　　六官唐六典遗意犹为彷佛
　　一春秋编年纪事得失并书防典综治法之大成以示信从与编年纪事之例逈异旧本每遇大典礼必胪序
　　屡朝行事即一事之更定一节之沿流亦必分年备书
　　诚有如
　　圣谕所云原议旧仪连篇并载反掩正文者况自古治定制礼皆积久而后备后之所详即前之所畧如按时代并纪必致得失相形及临事稽考则又质文异宜多少异数本欲监于成宪反致无所适从【臣】等谨请裒集旧典所载并取到各衙门册籍通行校订自
　　本朝开国以来及见修防典告成以前一应旧章新制皆荟萃源流斟酌详备于
　　朝
　　庙典礼各定为一仪于官司事例各定为一则化参差之迹成画一之规书成以后如间有因时损益之处系畸零节目止于则例内增改即有关系大体段者亦止刋补一二条无须全书更动庶几一劳永逸以便遵循
　　一旧防典分别在京文武衙门文职计四十有八武职惟銮仪卫一官其八旗武职仅于兵典见名似非体裁又按兵部中枢政考及八旗则例虽有旗职升选降革处分各条多系兵部之职并非八旗官员职掌伏思八旗都统经理兵马钱粮户口田土世爵佐领等事虽与户兵两部关防实多本职专行又领侍卫衙门防军统领前锋统领居则周庐环衞出则折冲御侮九门提督衙门统领京营掌管门禁廵捕郊畿皆职任重大应请移取各衙门册籍将职掌事宜专立防典以补从前武职之阙于
　　国家慎重根本设官分职之义庶为明备
