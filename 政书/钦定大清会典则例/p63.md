<!-- { "loadSidebar": true } -->
　　行在兵部察覈仍令地方官确察实在情形于结内声明送部准其免议外其余遇雨泥泞马惊堕跌等情槩不得援请寛免○十八年覆准凡马递公文马夫因马惊跌毙或渡河溺毙等项实有显迹难以托辞狡饰与无故迟延者有间请嗣后凡马夫跌毙溺毙等情覈验明确取有印结报部亦准其免议其无故迟延及因别项情由迟延至三刻以上者仍照定例察议






　　钦定大清防典则例卷二十三
　　钦定四库全书
　　钦定大淸会典则例卷二十四
　　吏部
　　考功淸吏司
　　边禁
　　一边禁康熙十二年题准外国之人私自进口该管地方官不行察报者降一级调用该管上司罚俸一年○十四年议准土官地方失事止限年缉拏限满不获降一级畱任如斩绞重犯脱逃亦限年缉拏限满不获应降一级二级三级调用者止降一级畱任应降四级五级调用者止降二级畱任应革职者止降四级畱任如遇贪酷不法等罪所犯重大仍行革职如讳盗因公罣误例应革职等罪者皆免革职亦降四级畱任○二十一年议准土司地方将逃人失察一名或被别土司拏觧或逃出之人供在某土司处将该土司降一级若在伊该地方明知故行隐讳不行出首者照隐匿逃人例革职○二十二年议准滇黔土司无论逃人逃兵有拏解六十名者准加一级如多获者亦照此数递加不及加级者令该督抚酌量奬赏○三十年题准土官凡有
　　钦部案件奏销钱粮及迟误
　　表笺等项皆应照处分流官定例一例处分但土官不食俸禄如有罚俸降俸等事皆照其品级计俸罚米每俸银一两罚米一石移贮就近常平仓以备赈荒○四十二年题准湖广鎭筸红苖旣设同知通判分界管理苗务其五寨司土官土民应听该厅管辖遇有逃盗等事照例将土官一幷处分○四十三年题准红苗归诚纳粮特设土官管辖除苗人有犯轻罪者仍听土官自行发落外若有犯杀死人命强盗掳掠人口抢夺财物及捉拏人口索银勒赎等情责令土官将犯罪之苗拏解道厅治罪如土官将犯罪之人藏匿不卽行解送者革职○又题准红苗捉人勒银取赎者令土官将犯罪之苖解送道厅衙门审理治罪外其该管土官虽不知情但平日不严行约束有一起者将土知府知州罚俸三月有二起者罚俸半年有三起者罚俸一年若该管官知情不行禁止者皆革职不准折赎责四十板若系敎令或通同取利者革职不准折赎枷示三月○又题准黔楚相接之苗每因小忿动輙撡戈杀掳彼此拏人其该管土官虽不知情但平日不严行约束以致彼此互相搆衅聚众不及五十人者将土知府知州罚俸三月至五十人者罚俸半年至百人者罚俸一年百人以上者革职若系知情不行禁止者革职不准折赎枷示一月责四十板若系敎令或通同商谋希圗均分财物者皆照首犯一例治罪○四十七年覆准民人擅入苗地民苗结亲往来该管各官失于觉察者降一级调用该管上司罚俸一年○又议准各省地方遇有民苗争讼事件该督抚严饬该管各官作速察审完结如地界两省或有关提之人或有会勘之处两省大吏务须和衷办理不得互相推诿如不肖有司托故稽迟巧爲推卸者该督抚指名题叅照例分别议处若该督抚任其迟延推卸不行题叅亦照例议处○雍正二年
　　谕四川陜西湖广广东广西云南贵州督抚提鎭朕闻各处土司鲜知法纪所属土民每年科派较之有司征收正课不啻倍蓰甚至取其马牛夺其子女生杀任性土民受其鱼肉敢怒而不敢言莫非朕之赤子天下共享乐利而土民独使向隅朕心深为不忍然土司之敢于恣肆者大率皆汉奸爲之指使或缘事犯法避罪藏身或积恶生奸倚势横行此辈粗知文义爲之主文办事敎之爲非无所不至诚可痛恨嗣后督抚提鎭宜严饬所属土官爱惜土民毋得视爲鱼肉毋得滥行科派如申饬之后不改前非一有事犯土司叅革从重究拟汉奸立置重典切勿姑容寛纵以副朕子惠元元遐迩一体之至意钦此○三年覆准凡土官病故限六月内具题承袭其该督抚未经具题之先亦卽令应袭之人照署事官例用印管事地方官如有抑勒沉阁畱难者将该管上司皆照违限例议处其支庻子弟中有驯谨能办事者许本土官详报督抚具题请
　　旨酌量给与职衔令其分管地方事务其所授职衔视本土官降二等如夲土官系知府则所分者给与通判衔系通判则所分者给与县丞衔照土官承袭之例一例颁给
　　勅印号纸其所分管地方视本土官多不过三分之一少则五分之一此后再有子孙可分者亦再许其详报督抚具题请
　　旨照例分管地方再降一等给与职衔印信号纸○
　　四年遵
