<!-- { "loadSidebar": true } -->
　　谕见在刑部办理秋审案件其中缓决人犯阅时既乆为数益多爰书日觉纷繁囹圄徒滋淹系朕心深为悯恻着该部察明朝审秋审各犯酌其情罪稍轻缓决至三次以上者分别请防减等发落至此外有情罪本重累年办理未经寛减而定案在康熙雍正年间缓决十余次至数十次内有一线可原者亦着察明分别请防钦此○十九年
　　谕从前各省寻常鬭殴情罪稍重之案经部定议不准留养后因此等人犯秋审时原不至入情实徒使淹禁囹圄而穷老孤孀无所倚頼于乾隆十五年特颁谕防令各该督抚秋审时另册办理但十五年以前此等亲老丁单之犯间有原题内未经声叙者遂不得一例邀恩情亦可悯着该部传谕各该督抚将从前虽未附声明确有成招原案可凭者据实覈明准其一例入册量予末减以示矜防钦此○又
　　谕仰惟
　　列祖创业东土光启万年景运
　　山陵永峙
　　福佑灵长我
　　皇祖圣祖仁皇帝三诣陪京
　　躬亲展谒礼成行庆典册昭埀朕寅绍丕基时深景慕
　　缅自乾隆八年秋瞻仰
　　桥山迄今已逾十载追远之诚常如一日本年七月恭
　　奉
　　皇太后安舆由热河起銮取道吉林巡歴辽沈车驾所至兵民各安本业风俗淳朴辇路欢迎扶携恐后具着忠爱悃忱仰见
　　先泽留贻乆而益懋朕心深用欣慰兹于九月初五等
　　日谒祭
　　三陵大礼告成宜敷恺泽其将奉天所属府州县乾隆十九年地丁正项钱粮通行蠲免经过地方前防所免十分之三及被水地亩应蠲钱粮仍于明年应征额内补行豁除自山海关以外及宁古塔等处官吏军民人等除十恶死罪外其余已结未结一应死罪皆着减等发落军流以下悉予寛免凡我留都士庶尚其敬念根本重地益务敦庞毋忘先民矩矱共享升平之福永承乐利之休用称朕嘉惠优防至意钦此○二十年钦奉
　　恩诏除谋杀故杀外如原无雠隙偶因一时忿激相殴伤重致死者将凶犯免死决杖一百照例追银四十两给死者家属军流以下人犯槩予减等










　　督捕【治罪各条详督捕则例】
　　一督捕顺治十年设督捕衙门专理缉逃捕盗事务○康熙十五年
　　谕兵部督捕衙门逃人事情关系旗下重大前恐百姓株连困苦故将条例屡行更改减定期于兵民两益近见各该地方官奉行疎玩缉获日少旗下民生深为未便应遣部院大臣防同尔衙门将新旧条例逐一详定务俾永远可行钦此○三十八年督捕衙门改隶刑部为督捕司先是督捕衙门隶兵部设侍郎一人理事官一人及郎中员外郎主事各官至是裁侍郎理事官○乾隆八年奏准督捕则例自康熙十五年编纂以来阅今七十余年未经修辑其间先后改定条例援引易于错误谨将旧刻条例与见行条例删定为一百三条名曰督捕则例于律例外别为一集分上下二卷















　　钦定大清防典则例卷一百二十五
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百二十六
　　工部
　　营缮清吏司
　　宫殿
　　一营建
　　宫殿顺治元年
　　定鼎燕京上
　　大清门牌额○二年定正中三殿名殿前曰太和门门之左曰昭德门右曰贞度门东庑之中曰协和门西庑之中曰雍和门
　　太和门之后曰
　　太和殿殿之左曰中左门右曰中右门东庑之中曰体仁阁西庑之中曰义阁体仁阁之北曰左翼门义阁之北曰右翼门
　　太和殿后曰
　　中和殿
　　中和殿后曰
　　保和殿殿之左曰后左门右曰后右门○四年建午门翼以两观中三门东西为左右掖门○八年建
　　承天门工成改为
　　天安门○十年建
　　慈宁宫○十二年重建内宫前曰
　　乾清门东垣之中曰景运门西垣之中曰隆宗门乾清门之内曰
　　乾清宫宫后曰
　　交泰殿殿后曰
　　坤宁宫宫后曰
　　坤宁门
　　坤宁宫之东曰
　　景仁宫
　　承干宫
　　钟粹宫西曰
　　永寿宫
　　翊坤宫
　　储秀宫○十四年建
　　奉先殿○康熙六年建
　　端门○八年重建
　　太和殿
　　乾清宫○是年迎
　　坤宁宫吻安
　　交泰殿金顶○十八年重建
　　奉先殿○二十一年建
　　咸安宫○二十二年建
　　文华殿○是年建
　　啓祥宫
　　长春宫
　　咸福宫○二十五年建
　　延禧宫
　　永和宫
　　景阳宫○二十七年建
　　宁寿宫○三十四年重建
　　太和殿○三十六年重建
　　东暖殿
　　西暖殿
　　承干宫
　　永寿宫○乾隆元年改雍和门曰熙和门○十六年改
　　咸安宫为
　　寿安宫
　　一监修
　　宫殿顺治十二年覆准凡建造
　　宫殿所司先期具工程上请
　　勅下工部会同科道估计以防侵冒○又定修造宫殿竪柱上梁合龙悬匾均请
　　旨遣大臣祭告需用花红戸工二部支给迎吻遣官
　　一人祭吻于琉璃窰并遣官四人于
　　正阳门
　　大清门
　　午门
　　太和门祭告文官四品以上武官三品以上及科道官排班迎吻各
　　坛庙等工迎吻及祭经由之门均如之○是年重建乾清宫坤宁宫交泰殿令八旗满洲防古汉军每佐领下出工匠一名夫四名管押各匠夫满洲每旗差管工官一人骁骑校一人每防领差领催一名防古汉军每旗差骁骑校一人每叅领差领催一名由部委满司官四人汉军司官二人汉司官二人笔帖式五人○又题准增委内务府官一人同部委司官笔帖式及内监通事等协同管理○又题准五城匠役各委司坊官一人察管其直隶山东山西解到匠役顺天府委佐贰官一人协同本部监督官稽察○康熙十年题准
　　内廷应用匠夫物料据内务府印文照数给发其紫禁城
　　皇城内一应工程由部确估具题修理如不及千两由部酌定修理开明物料及需用钱粮行文内务府委官会部监修○十八年
　　谕修建宫殿工程紧要每处应差官五人监造工部官员不敷差遣于五部各取贤能官五人及少卿科员开列引见钦此○雍正九年奉
　　旨修理
　　紫禁城等工
　　钦防王大臣督率内务府工部官员监造○乾隆二年
　　修
　　奉先殿○五年覆准修造
　　宫殿及
　　紫禁城
　　皇城其工料银百两以上管工官将兴工日期知防科道开工后将所用物料匠夫数目十日一开单移送陜西道御史不时赴工亲勘工完总册报部细册移送陜西道会同工部察验如物料丈尺不符科道会部题叅科道亦不得徇名失实倘兴工之日身不亲到工完之后又不据实详察由部会同都察院叅奏再工程销算或有不能依限完结縁由照例呈明展限由部移会科道察覈○八年奉
　　旨南面皇城并长安左右门上蒿草蔓生瓦片亦有脱损者着委官每年拔草苫补一次其东西北三面皇城着五年苫补一次○十一年奏准一切工程惟
　　午门以内
　　乾清门以外
　　殿宇并
　　紫禁城
　　皇城内外城垣有应修之处令各该处察勘报部其应急修者会同估计修理稍缓者于伏雨后确估覈修如工程过多一时难竣于冬季备料春融兴工工完报部题销○十八年奏准
　　皇城墙垣观瞻所系自应修葺完固向来虽间有随时苫补之处因阅年久远西南二面尚不甚至剥落东北二面损裂甚多若不加修补将来坍塌益滋糜费应逐段勘估分别修整再永定左安右安等门城墙亦多鹻损虽与城垣根基尚属无碍但见有鹻入三四进者恐渐至坍塌则费用益多应一幷勘估随委官详勘
　　皇城四面内外拆裂者二千三百二十三丈三尺剥落者一千三百二十三丈七尺如按寻常修造其应行拆砌者已至三分之二葺补段落仅止三分之一约覈工料银二十七万六千九百余两但葺补之处终属新旧参差未能一式坚整犹恐数年后又将有坍塌之虞是应全行拆造约估工料银三十一万六千余两请于冬令备料分限四五年次第兴修所需钱粮陆续由戸部支领工竣据实覈销至永定左安右安等门城墙竢
　　皇城工竣再行奏明办理
　　一工成
　　恩赉顺治三年
　　太和殿告成在事满汉官员各加职衔在工人员各赏朝衣皮裘鞾帽银币有差○十年以
　　慈宁宫告成照例叙赏有差○十三年以
　　乾清宫
　　坤宁宫告成在事满汉官员各加职衔○康熙九年重修
　　太和殿
　　乾清宫告成满汉各官分别在工久暂赏给鞍马蟒段表里匠役赏给银布有差○三十七年重建
　　太和殿告成照九年例官员匠役赏给有差○雍正十年修理
　　紫禁城工竣监造王大臣官员纪录有差○乾隆三年重修
　　奉先殿告成在工王大小官员加级纪录各有差匠役
　　由内务府工部量加赏给



　　坛庙
　　一规制
　　圜丘在正阳门外制圆南向三成上成面径五丈九尺高九尺二成面径九丈高八尺一寸三成面径十有二丈高八尺一寸每成面甎用一九七五阳数周围防版及柱皆青色琉璃四出陛各九级白石为之内壝周九十七丈七尺五寸高八尺一寸厚二尺七寸五分四面皆三门楔阈皆制以石朱扉有櫺门外各石柱二绿色琉璃燔柴鑪一瘗坎一外壝方二百四丈八尺五寸高九尺一寸厚二尺七寸门制如前【高用周尺余用今尺下同】
　　皇穹宇在
　　圜丘后制圆八柱旋转重檐上安金顶基周十有三丈七寸高九尺防版高三尺六寸东西南三出陛各十有四级左右庑各五间一出陛皆七级殿庑阑槛均青色琉璃围垣周五十六丈六尺八寸高丈有八寸门三南向坛外壝门外东北为
　　神库五间南向
　　神防五间井亭一六角闲以朱櫺均西向垣一重间一南向祭器库乐器库椶荐库各三门西向垣一重间一南向宰牲亭三门南向井亭一六角闲以朱櫺西向垣一重门一南向坛内垣东西南皆方正北为圆形设四门东曰泰元南曰昭亨西曰广利北曰成贞皆三门广利门南角门一昭亨门外东西石牌坊各一成贞门西大门一左右门各一为
　　车驾诣坛宿
　　斋宫出入之门
　　祈年殿【旧名大享殿乾隆十六年改今名】在
　　圜丘北制圆南向外柱十有二内柱十有二中龙井柱四圆顶三层上覆青色中黄色下绿色琉璃上安金顶殿基三成衞以白石阑版南北各三出陛东西各一出陛上二成各九级三成各十级东西两庑二重前各九间后各七间均覆绿琉璃前为
　　祈年门【旧为大享门乾隆十六年改今名】五间亦覆绿琉璃崇基石阑前后三出陛各十有一级门东南绿色琉璃燔柴鑪一瘗坎一南向内壝方一百九十丈七尺二寸东西南甎门三各三门北琉璃门三座后为
　　皇干殿南向五间上覆青琉璃下衞石阑五出陛各九级东甎门外廊房七十二间联檐通脊北为
　　神库五间南向左右
　　神防各五间东西向井亭一六角闲以朱櫺西向垣一重门一东为宰牲亭五间南向井亭一六角闲以朱櫺西向垣一重门一均南向
