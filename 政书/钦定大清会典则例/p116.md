<!-- { "loadSidebar": true } -->
　　一畱贮雍正五年议准各省布政使司库贮钱粮悉令造入春秋二季报册拨至冬季大拨时又将各省应存及次年额征悉行拨充兵饷司库几无余剰倘有急需鞭长莫及应按地方之逺近存剰之多寡酌畱数十万两令该督抚公同封贮藩库如有动用之处题明动用除直隶近京无庸畱贮外山东藩库畱贮十万两山西河南湖北陜西广东各二十万两江苏安徽江西福建浙江湖南甘肃四川广西云南贵州各三十万两封贮备用每年入季册报部察覈一分贮雍正八年
　　谕向来大宛二县常有速办之公事不得不那库银以济用而上司察知每以亏空题叅至于罢黜治罪实为可悯用沛特恩于大宛二县各发帑银万两存贮该县倘遇有速办之公事准其详明府尹动支近思办理军需之州县其急切应付之处刻不容缓而该州县并无存贮备用之项朕意欲于办理军需及事务繁剧之州县亦仿大宛之例酌畱帑银以备急切之用其如何举行俾办公有頼而弊窦不生着大学士等悉心定议具奏钦此遵
　　防议准按省分之大小直隶山东山西河南各存留十有五万两江苏安徽江西各十万两福建二十万两浙江湖北湖南各十万两西安甘肃四川各三十万两广东十万两广西十有五万两云南贵州各二十万两均分贮府库直隶州库如有急切公务具文请领该府州立即给发该州县办理之后据实开报该府州转申布政使督抚覈实嵗终造册咨部察覈○乾隆五年议准各省分贮急需银有因军需动用者亦有始终未经动用者若不随时酌宜或久贮不加察覈恐日后渐啓侵亏于急切需用时转多贻误令该督抚酌量地方情形是否仍应分贮抑或归并司库酌留项下备用妥议报部○又覆准直省分贮府州库内急需银经各该督抚就地方情形定议咨部直隶原分贮银十五万两仍分贮道府库十一万两余四万两提囘司库拨山东原分贮十五万两均归入司库酌留项下封贮山西原分贮十五万两仍分贮各府四万两余十一万两提囘司库河南原分贮十五万两仍分贮府州二万两余十三万两归入司库江苏原分贮十万两仍分贮府库二万两道库运司库六万两余二万两归入司库安徽原分贮十万两仍分贮府库五万两余五万两归入司库江西原分贮十万两仍分贮府库三万两余七万两归入司库福建原分贮二十万两浙江湖南广东原分贮十万两均仍分贮各府州库湖北原分贮十万两仍分贮府州库五万两余五万两归入司库陜西原分贮三十万两仍分贮府州库十万两余二十万两归入司库甘肃原分贮三十万两仍令分贮府州库二十二万两余八万两归入司库四川原分贮三十万两仍分贮府州库叙永松潘二同知库二十万七千两余九万三千两归入司库广西原分贮十五万两仍分贮府库六万六千两余八万四千两归入司库云南原分贮二十万两仍分贮各府库万八千两余十有八万二千两归入司库贵州原分贮二十万两仍分贮道府库台拱八寨同知库都江丹江清江通判库三万六千两余十有六万四千两归入司库各开造酌留项下封贮备用【每年入季册报部察覈】
　　一寄贮雍正十年覆准各省沿边营汛去省窎逺兵丁得饷甚迟且逐季赴藩库请领更多盘纒运脚之费若两季兼领饷一到营全数给发又恐兵丁任意花费请将官兵所领两季饷银寄贮同城文官库内武弁拨兵看守按月给发于兵丁有益但各省支放不同营制不一令各督抚各据该省情形详悉议定直隶贵州二省仍按季支给山东河南二省分拨附近州县按月支给其山西之潞安泽州大同等营江南之潜山徽州等营及河标各营江西之吉安等营福建之台澎南澳延平建寜等营浙江之象协各营湖广之谷城彞陵等营陜西之固原等营四川之松潘等营广东之琼州一镇及水师营广西之永寜等营云南之昭通永北永顺各镇营均离省遥逺所需兵饷准赴藩库总领两季领囘之日寄贮同城府州县库仍照例按季按月散给






　　钦定大清会典则例卷三十八
<史部,政书类,通制之属,钦定大清会典则例>
　　钦定四库全书
　　钦定大清会典则例卷三十九
　　户部
　　仓庾
　　一
　　京师十有三仓禄米仓五十七厫南新仓七十六厫旧太仓八十九厫富新仓六十四厫兴平仓八十一厫均在朝阳门内海运仓百厫北新仓八十五厫在东直门内太平仓八十六厫在朝阳门外【均　国初建】本裕仓三十厫在徳胜门外清河【康熙四十五年建】万安仓九十三厫在朝阳门外【雍正元年建】储济仓百有八厫裕丰仓六十三厫在东便门外【雍正六年建】丰益仓三十厫在徳胜门外安河桥【雍正七年建】大通桥号房四十八间朝阳门号房五十八间【旧设大通桥号房六十四间朝阳门号房二十八间雍正五年朝阳门增建十四间又移大通桥河东十六间于朝阳门】
　　通州二仓西仓二百厫在新城中仓一百十有九厫在旧城南门内【均　国初建旧有南仓八十一厫乾隆十八年奏裁】○通州石坝号房百有六间【旧设六十八间被燬十二间雍正五年动支通济库银增建五十间】土坝号房二十五间旧城南门外号房十间新城南门外号房二十五间○康熙五十四年覆准凡修造仓厫照一应修建例三年内如有坍塌渗漏木料损坏着落原监造官赔修○雍正三年奏准通仓向有席片铺垫例无板木京仓以板木铺垫十年一换应将京仓木板展限至十六年一换所余木板铺垫通仓○四年题准京仓旧例每厫用松板五十块楞木五根给锯板工价银八两四钱嗣后每厫满铺用松板百有十块并将松板锯一为四以代楞木应用松板五十二块锯板工价每厫准给银十二两九钱三分七厘○十二年覆准建造京仓看仓旗员兵丁等房铺共四十一处定限三年保固并令仓场侍郎随时察验修补各仓置造木斛每张例给工料价直银七钱限三年一造○乾隆六年奏准各仓厫铺垫板木定例十六年一换今皆属坚固整齐毋庸拘定十六年之限统竢每季放空之后察有朽坏者动用每年所收板木随时修理每厫抽换数片至数十片不等其工价照满铺之例覈算于轻赍项内给发○又奏准仓中竹席板木向繋收贮各仓空厫今积贮充实并无空厫收贮应于仓厫相间之处依两边厫墙下用柱脚上加檩椽盖瓦前檐砌墙后檐用牐板每仓修盖三五处以资收贮○七年奏准各仓厫上设气楼牕槅每致鸟雀出入伤耗粮米嗣后均用竹篾编成隔孔钉于牕牖之上○又奏准
　　京城内外各仓有安设博缝者惟富新等仓向未安设照式加增○八年奏准各仓厫抽换板片例应工部委官察验覈销每因新粮到通需厫贮米不及验嗣后抽换厫板新粮未到之先及粮务完竣之后仍咨工部委官察验如遇新粮到通之时由仓场侍郎委官就近察验咨部覈销
　　一总督仓场戸部右侍郎顺治十五年定满汉各一人驻劄通州新城总理京通各仓粮务其漕运总督各该督抚及沿河文武衙门凡漕运文册应报仓场者均照报部体式应举劾者照例举劾各项应行事宜仓场造册报部察覈○又覆准每年春间出巡阅看牐河防验石土两坝经纪车戸駮船督令坐粮防催置布袋以备新粮到坝起运○又覆准漕白粮船抵天津督率沿河文武官弁往来催运并察验北河浅阻令坐粮防督夫疏濬深通毋致粮艘阻滞○又议准重运粮船到通督令坐粮防起卸过坝腾空漕船颁给限单催令囘空○又覆准各仓收粮完竣分晰各帮完欠数目造册具题交部察覈○又覆准轻赍由牐等银仓场侍郎督催各省粮道按年越漕先解嵗终将收放银数造册题销各省未经解完者将巡抚粮道题叅仍催补解○康熙二年题准仓场督收各省漕粮除带运米不算外其扣收余米抵欠算入正运数内总作十分考覈未完五厘以上至一分者罚俸一年三年连欠五厘以上至一分者降一级督催○雍正三年覆准漕白粮船抵通日期及起过粮数囘空船数并石坝外河水势深浅五日一次具奏○七年题准漕白二粮及通济库钱粮奏销向未定有限期酌定于次年五月内造册具题
　　一坐粮防满汉各一人管理北河濬浅修筑隄岸牐坝催趱漕船抵坝囘空督令经纪车戸转运交仓兼管通济库银出纳及抽收通州税课事务由各部院简贤能科道司官送部引
　　见差委二年更代所属通济库大使一人通流庆丰牐官各一人经管石坝军粮经纪百名白粮经纪二十五名土坝车戸二十名【旧设五十名康熙二十五年裁二十五名雍正十二年又裁五名】普济牐平下牐军粮水脚各二十六名平上牐庆丰牐各十有三名白粮水脚每牐二名【旧设石土二坝外河船戸三十五名康熙二十九年裁并白粮经纪土坝车戸又有石坝里河水脚二十六名雍正五年裁归漕粮经纪】各役十年践更由通州知州殷实良民承充不许旗人充役并不许父子兄弟同充○康熙二年题准坐粮防经管漕粮除带运米不算外其扣收余米抵欠算入正运数内总作十分考覈未完六厘以上不及一分者罚俸六月一分以上不及二分者罚俸一年
　　一大通桥监督满汉各一人管理石坝运到漕白二粮抽验斛面督催车戸分运京仓兼收随粮松板经管军粮车戸三十二名水脚十有三名【旧设军粮车戸二十八名白粮车戸十三名水脚二名雍正十年裁白粮车戸水脚增军粮车戸四名归并着役】
