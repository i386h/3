<!-- { "loadSidebar": true } -->
　　谕定例州县等官捕蝗不力借口邻封希图卸罪者革职拏问该管上司不速催扑捕者降级留任向来督抚往往以该道府前经节次督催见在掲报情由于本内声叙遂得邀免处分以致道府玩视民瘼并不留心督察今嵗直隶自春徂秋捕蝗未尽者即由于此嗣后州县捕蝗不力应拏问者皆应将道府一并题叅交部议处该督抚等不得有心姑息于本内滥为声叙以为寛贷之地钦此一失火康熙二十二年议准五城所属地方如有失火延烧房屋至十间以下者即行扑灭各官免议其延烧不能扑灭十一间以上至三十间者将该管官罚俸九月吏目所管地方以吏目为该管官副指挥所管地方以副指挥为该管官廵城御史罚俸三月延烧三十间以上者将该管官罚俸一年廵城御史罚俸六月延烧三百间以上者该管官降一级调用廵城御史罚俸一年延烧四百间以上者该管官降二级调用廵城御史降一级留任延烧六百间以上者该管官降三级调用廵城御史降一级调用○又议准官员该管地方失火烧燬房屋者罚俸三月如不能救援以致延烧文卷及官仓米粮者罚俸一年如将钱粮文册不贮公所妄藏私家或交衙役以致被焚者降一级调用○乾隆十年议准外省该管地方延烧民间房屋如系城内将该管之州县官照五城失火议处吏目副指挥之例按其延烧房屋间数分别议处同城府道照议处廵城御史之例分别察议如烧燬民房又烧燬文卷仓粮及钱粮文册妄藏私家或交衙役被焚者事属相因而致应照例从重归结其城外之村荘失火延烧民屋除该管道府统辖各属事务纷繁僻逺村荘势难兼顾应免察议外至于州县官有专管地方之责虽城乡相隔窎逺扑救不及然既经失火延烧自应与佐杂等官一例议处但该处官弁无多兵役有限应酌减处分嗣后村荘失火延烧民房十间以下即行扑灭该管之州县佐杂等官免其议处延烧十一间以上至百间者州县佐杂等官照城内失火延烧境内十一间以上至三十间例罚俸九月延烧百间以上照城内延烧三十一间以上例罚俸一年延烧五百间以上者照城内延烧三百间以上例降一级调用











　　钦定大清防典则例卷十九
　　钦定四库全书
　　钦定大清防典则例卷二十
　　吏部
　　考功清吏司
　　仪制
　　一朝防祭祀康熈十二年题准官员朝贺接
　　驾不到及常朝之日不朝或朝服之日不具朝服或违例错服者皆罚俸一月○又题准官员未经上朝诈称上朝者罚俸一年揑供同上朝之官罚俸两月其已注病而不在家者察出罚俸一年○又题准凡
　　坛
　　庙祭祀
　　车驾出入并
　　陞殿之日上朝官员跟役肆行喧哗争竞将聚集官员冲突拥挤者其主罚俸三月其常朝之日官员跟役肆行喧哗争竞将聚集官员冲突拥挤其主罚俸一月其内府人并大臣侍衞之跟役犯者各交与该管大臣治罪○十四年题准外官不辞朝赴任者罚俸一年○又题准恭遇
　　车驾行幸所过地方应几里以内官员迎接者该衙
　　门具奏请
　　防若所定里数之内一次迎接不到者罚俸一年二次不到者降二级调用○又题准官员不照部定仪注行文彼此文移舛错者罚俸六月○又题准凡
　　坛
　　庙等处赞礼舛错者罚俸六月○乾隆二年议准各衙门应陪祀官员务各斋戒陪祀于太常寺文到令该堂官严行稽察务令住宿衙署斋戒陪祀不得借端规避其实有疾病事故者亦令该堂官秉公稽察声明縁由行文都察院至齐集处都察院收取职名倘并无事故不行斋戒或已开斋戒职名不至齐集处者将该员照违令私罪律议处该管官不行察出照不行详察例议处
　　一迎送
　　诏书康熈二年题准颁送
　　诏书经过五里以内官员别无公事在城不行迎送诏书者降二级留任若不探聼颁
　　诏官经过实信以致迎送路涂差错者罚俸一年颁诏官不遵限缴
　　诏迟延三月以上者罚俸一年半年以上者降一级调用一年以上者革职○四十二年覆准各省颁
　　诏官员于起程之日计算徃返直限十五日山东限二十五日河南山西河道总督限三十日漕运总督限四十五日江南限六十日江西浙江陜西湖广限七十五日贵州限九十日福建四川广东广西限一百五日云南限一百二十日该督抚将
　　诏到日期报部察覈其颁
　　诏官员如果江湖风阻疾病躭延取具经过地方官印结报部倘有故意迟延违限者照颁
　　诏官不遵限缴
　　诏例分别议处
　　一玩误耕耤乾隆二年议准各省管理耤田官员如有将耤田荒芜或聼民佃种及工程祭器等项并不留心经理者将该管官题叅革軄仍令该员逐一修治整理无阙始令囬籍○九年议准各省耕耤凡建造置备悉关动用钱粮嗣后各直省地方官倘仍有因循玩忽以致
　　坛宇倾圯祭器阙失除州县仍照例议处外所有徇隐失察之各该上司如不据实掲报题将徇隐之府道照徇情例降二级调用失察之抚司照失于详察例罚俸一年
　　文禁【附僧道度牒】
　　一揑造钞报康熈五十三年议准各省报房在京探聼事件任意揑造言语録报系官革职该管官不行察出一次罚俸六月二次罚俸一年三次降一级调用五城监察御史及五城司坊官大宛二县不时稽察倘有前项违禁之徒从重治罪该管官不行察出后经发觉照例议处在京大臣贵近亦湏戒饬家人子弟不得滥交匪类倘有前项事发将滥交匪类之家人子弟并不行约束之家主一并照例议处治罪○又议准奸棍等匿名掲帖妄行诈害不系两造对理布散部院衙门投送者槩不准行出首送掲之人缉拏移送刑部照例治罪不行拏送降四级调用若接受具题审理者将接受具题审理官革軄若不肖之官唆使劣棍黏贴掲帖或令布散投送亦照黏贴布散掲贴之人例治罪其匿名掲帖不系两造对理掲帖布散黏贴之人该管地方官不行严加访拏发觉将司坊官罚俸一年廵城御史罚俸半年○雍正元年议准在京书吏提塘人等串通图利讹造无影小钞借端吓诈交与都察院给事中五城廵城御史司坊官顺天府大宛二县不时严行访拏若不行严拏事发该廵城给事中御史各罚俸一年司坊两县官员各降二级调用
　　一严禁讼师雍正三年奏准凡写呈辞之人止令写録实情控告若教唆辞讼増减情罪诬告并驾辞越告以致伤财害俗者令地方官严拏照律例从重治罪若地方官失于觉察该督抚访闻题将不报之地方官照生监包揽钱粮该管官不行察出例罚俸一年若明知讼师诱惑愚民教唆诬揑等事仍复徇畏不报经上司访拿将该地方官照奸棍不行察拏例降一级调用
　　一严禁滛辞乾隆三年议准坊肆内一应小说滛辞严行禁絶将版与书一并尽行销燬如有违禁造作刻印者系官革职买者系官罚俸一年若该管官员不行察出一次者罚俸六月二次者罚俸一年三次者降一级调用仍不准借端出首讹诈
　　一僧道度牒乾隆四年奏准僧尼道士凡有事故将原领牒照追缴勿许改名更替但恐地方官漫无觉察以致不肖僧道将已故之牒照暗行隐匿将见在之牒照私相授受应责成地方官不时稽察其应缴牒照年终汇缴不得遗漏如有隐匿影射情地方官不行察出照失察例罚俸三月僧道勒令还俗僧道必年逾四十方准招受生徒一人如年未四十即行招受及招受不止一人地方官不行察明照失察例罚俸三月所招生徒勒令还俗○又奏准各省地方官遇有眞人府法官度散帖之事不行拏究及溷行详请咨部者府州县官罚俸一年督抚司道罚俸六月至嗣教真人如有差委法官前徃各省开坛度之处咨部请示礼部堂司官溷行咨准者将该司官罚俸一年堂官罚俸六月
　　服饰
　　一服饰违例康熈十一年议准凡违例越分僭用服色者系官革职其违禁之物入官如该管官不行稽察被旁人获首到官审实将违禁之物给与获首之人其族长系官罚俸三月若家下奴仆违禁者奴仆之主系官罚俸三月其五城司坊官失察者每事罚俸三月该城满汉御史失察者每事犯二次罚俸三月直各省军民违禁该督抚失察三次罚俸三月司道失察二次罚俸三月府州县官每事罚俸三月○雍正五年议准凡属员谒见上司遇公服之日止用补服不许擅用朝衣违者皆照错误仪注例议处○七年
　　谕百官章服皆有一定之制所以辨等威昭品秩也向来屡申禁约不许逾分滥用以开僭越之端定例昭然各宜遵奉闻近来服色顶帯及坐褥顶马繁缨之属又有不按定例任意僭越者御史有稽察部院之责而各御史中即有参差不齐之处是己身先有逾分违例之咎又何以弹劾他人嗣后紫禁城内着三旗侍衞稽察大城内着歩军统领稽察外城着五城御史稽察倘有违例僭越之人而侍衞统领御史不行奏别经发觉者将稽察之员一并处分钦此
　　八年
　　谕大小官帽顶补服坐褥等项各宜遵照见任品级不得僭越从前已降谕防后因御史等察奏文武官员内有补服与顶带不相符者朕又降防顶带等项各按本分品级不得计算加级所颁谕防甚明近闻文武官员仍有越制擅用者又该管官察问时则引从前推算加级之例掩饰支吾甚属不合嗣后内外文武大小官员顶带补服坐褥悉照本身见在品级不得指称加级以开僭越之端在京着有稽察之责者严行稽察在外着该管上司稽察倘仍复不遵除将本人议处外其失察之员亦一并处分钦此○乾隆二年议准各省官民服饰自定制之后凡有违者王公由宗人府稽察处文武大臣由吏部兵部稽察处各衙门官员由该管官察按其情罪轻重分别处分违式之物入官○四年覆准官员违例错用防顶补服坐褥者皆罚俸六月○五年奏准京官礼部司务太常博士典簿读祝官赞礼郎鸿胪寺鸣赞光禄寺署正署丞国子监监丞博士助教学正学録等官恭遇
　　坛
　　庙执事
　　殿陛侍仪之时准其悬挂数珠其平常在署仍按防典定制遵行不得越分擅用如有防常无事之日悬挂数珠者一经科道察叅照违制律议处○十年覆准吏员僭用补服干谒地方官照违制例革去軄衔至州县佐杂等官均有地方之责理宜闗防严肃如有与在籍吏员徃来请托有玷官箴者事发照因事嘱托例革职




　　钦定大清防典则例卷二十
　　钦定四库全书
　　钦定大清防典则例卷二十一
　　吏部
　　考功清吏司
　　本章
　　一本章违误康熈六年题准本章被墨汚者将墨汚本章之员罚俸一月○又议准本章内错写官衔或从旁添字或错字者将不加详对之主事罚俸一月错写之笔帖式罚俸两月堂官免议○九年议准官员将题本遗漏印信者罚俸一月○又议准批写票籖如将工部知道错批兵部知道等类者大学士罚俸一月学士罚俸两月○又题准督抚将奉
