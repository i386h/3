<!-- { "loadSidebar": true } -->
　　册文祭毕同祭文送燎祭文由翰林院撰拟祭品由各该衙门备办见今修造园寝竢安葬后照封諡字样制造神牌遣大臣往祭安设飨堂每年清明中元歳暮皆照例祭祀○乾隆三年黄花山端亲王金棺皇三子金棺于十月二十二日移送东直门外怀亲王金棺于二十六日移送陈设仪衞随行沿涂各盖芦棚咸于十一月初五日安葬○又议准端亲王怀亲王皇三子既葬后每年中元歳暮致祭各用金银定二千楮钱一千清明用挂楮钱寳花皆肴馔一馔筵一羊一酒一尊○十三年正月初一日
　　悼敏皇七子薨逝是日
　　谕皇七子永琮毓粹中宫性成夙慧甫及两周岐嶷表异
　　圣母皇太后因其出自正适聪頴殊常钟爱最笃朕亦深望教养成立可属承祧今不意以出痘薨逝深爲轸悼建储之意虽朕衷黙定而未似端慧皇太子之书防封贮又尚在襁褓非其兄可比且中宫所出于古亦无遭殇追赠槩称储贰之理但念皇后名门淑质在
　　皇考时虽未久承孝养而十余年来侍奉
　　皇太后承欢致孝备极恭顺作配朕躬恭俭寛仁可称贤后乃诞毓佳儿再遭夭折殊难爲怀皇七子丧仪应视皇子从优着该衙门遵防办理送入朱华山园寝钦此○又议准
　　皇七子薨逝择吉于初二日奉入金棺照怀亲王之例金棺用枏木执事官员内监等摘冠缨不成服除斋戒王公不齐集外其余王大臣公主福晋照例齐集初四日奉移曹八里屯暂安设亲王仪衞鞍马散马各十有五匹驼八百日内遣散秩大臣一人侍衞三十人在丧次大祭后执事人员皆缀冠缨百日后剃头初祭大祭皆读文致奠百日内日奠肴馔馔筵皆照怀亲王例办理再
　　皇七子系出痘薨逝所有应焚楮帛暂存贮统于百日致祭时送燎○初六日由内阁钞出追赠
　　皇七子諡曰
　　悼敏皇子○十一日行初祭礼用金银定一万楮钱一万馔筵三十一席羊十有九酒九尊亲王以下奉恩将军以上民公侯伯以下四品官以上公主福晋以下大臣命妇以上咸齐集读文祭酒行礼如仪次日绎祭用金银定楮钱各二千馔筵五席羊五酒五尊内务府官员齐集行礼○二十三日行大祭礼
　　皇帝亲诣祭酒三爵余与初祭同次日绎祭与前绎祭同○二十七日行周月奠献礼用金银定楮钱各一万馔筵十有五席羊九酒七尊众齐集行礼与初祭同【二三周月致祭仪同】○四月初七日行百日致祭礼陈金银定楮钱各一万馔筵十有五席羊九酒七尊齐集行礼与周月同○又奏准本月十七日奉移
　　悼敏皇子金棺于朱华山
　　园寝二门外暂安版房内先期于十五日行礼奠礼用金银定楮钱各一万馔筵十有五席羊九酒五尊陈仪衞众齐集至日亲王以下四品官以上咸于大门外齐集公主福晋命妇于二门内齐集内管领祭酒三爵奉金棺升大轝众咸于齐集处候过立举哀内务府堂官祭轝祭酒三爵金棺启行前列校尉于马上陈仪衞鞍马八匹金棺后内监等随行次内府防军叅领防军校领执豹尾枪佩仪刀防军随行过门桥礼部官祭酒礼工二部堂官各一人及在丧次行走之散秩大臣侍衞等咸送往八旗官各一人兵八十名左右翼副都统二人随往防衞沿涂分爲四站豫盖芦棚毎站分爲三十班每班夫八十名各备夫四名及夫头等咸服绿段绣狮花衣各城御史司坊等官照例前往约束各部院郎中以下主事小京官以上各旗叅领以下散秩官员以上每班各四人銮仪衞官四人更番指引进退金棺至芦棚奠馔筵一内管领祭酒三爵众随行礼每日驻宿处皆如初将至
　　园寝在
　　陵贝勒公大臣及不直班之官员咸于朱华山附近处候迎金棺于道右立举哀候过随行至朱华山园寝安奉版房奠馔筵内管领祭酒三爵送往之王大臣官员并在
　　陵齐集之贝勒公大臣官员咸随行礼二十三日行暂安礼致祭陈设礼仪与前奉移礼同礼毕众各退入劵以前四时致祭照怀亲王例期年内歳暮清明及中元冬至皆照周月礼用金银定楮钱各一万馔筵十有五席羊九酒七尊清明设挂楮钱寳花一座期年适逢歳暮改期于二十七日照百日礼致祭见在劵工未竣毎祭应用馔筵羊只楮帛等物交
　　陵寝礼部工部内务府总管办理祭日以
　　陵寝官祭酒○九月二十五日奉
　　悼敏皇子金棺安葬先期行奉安礼用金银定楮钱各一万馔筵十有五席羊九酒五尊在
　　陵之贝勒公大臣官员咸齐集祭毕祭酒三爵移金棺近隧道届时祭酒三爵移金棺入地劵安奉石牀掩闭墓门毕祭酒三爵众随行礼各退是日仪衞皆焚讫○又奏准
　　悼敏皇子金棺安葬后制造
　　神主于
　　端慧皇太子龛内东旁安设四时之祭增爵三帛一不请
　　神主出龛祝文内增书
　　悼敏皇子諡号于
　　端慧皇太子之次○又奏准
　　悼敏皇子神主工竣于十一月初二日刻字初三日填青初五日题主奉
　　防命内阁学士一人礼部侍郎一人题主○十五年
　　三月十五日
　　皇长子定安亲王薨是日
　　谕皇长子诞自青宫齿序居长且年逾弱冠诞育皇孙今遘疾薨逝朕心深爲悲悼宜备成人之礼着追封亲王一切丧仪该部详察典礼具奏至弥留之际迁移外所以便殡敛虽属内廷向例但当沉绵疾亟令其远迁朕心实有所不忍况园亭不同大内着即于皇长子所居别室治丧其亲王爵即令皇长孙绵德承袭朕近年屡遭哀悼之事于至情实不能已侍奉
　　慈闱自当以礼节情且皇长子幼而质弱朕加恩顾复念其未能承受厚福原非端慧皇太子悼敏皇子望其可属承祧者比虽父子至情实不能忍而轻重所系朕岂不知明谕至此诸王大臣可不必爲朕过虑矣钦此○是日奏准
　　皇长子薨逝金棺照例用杉木漆饰十五次内衬锦绮五层
　　皇帝辍朝三日众素服三日和硕亲王以下奉恩将军以上民公侯伯以下骑都尉品级官员以上公主福晋以下二品官命妇以上咸齐集男摘冠缨女去首饰
　　皇长子福晋侧福晋及所生皇孙皇孙女咸成服剪髪摘耳环至百日除服剃头二十七月内素服所属妇女内监近侍皆成服剪髪摘耳环百日除服剃头奏遣近支王公成服于大祭日除服剃头散秩大臣三人侍衞六十人及内管领二人内务府委出佐领下男妇成服于大祭日除服百日剃头每日奠献二次设仪衞至十七日奉移以后停止奉移之日众齐集金棺前列仪衞鞍马散马后以内府防军叅领率内府防军执豹尾枪四佩大刀四随行礼部官祭酒三爵乃启行所过门桥礼部官祭酒至
　　静安庄暂安处礼部堂官祭酒三爵安奉毕众各退百日内日朝奠肴馔筵晡奠果馔筵各一皆内管领祭酒初祭大祭满月百日等致祭皆礼部堂官一人祭酒初祭用金银定楮钱各七万画段一千各色楮帛九千馔筵三十一席羊九酒九尊读文致祭众齐集祭文由翰林院撰拟次日绎祭用金银定楮钱各二千馔筵五席羊五酒五尊大祭如初祭礼次日绎祭如前绎祭礼周月百日四时期年等祭咸照怀亲王例百日后四时之祭不齐集不设仪衞奉
　　防发引着于十九日移送以前着三次奠献○十六
　　日
　　谕内务府礼部等议皇长子和硕亲王丧于第三日移殡静安庄东园辍朝三日等语定议之意想因皇长子别室近在御园之内不欲延留恐伤朕心其辍朝之期亦照亲王定例但三日移殡爲时太速朕实有所不忍且齿序居长理当从优着改于第五日发引殡既未移亦不忍遽易常服视事着辍朝素服五日钦此○十八日遵
　　防奏准
　　皇长子薨逝钦奉
　　谕防追封亲王应请封号嘉名交与内阁撰拟諡号
　　由宗人府具题请
　　防交内阁撰拟均进呈
　　钦定令钦天监择日追封翰林院内阁撰拟册文祭文制造纸册各衙门备办祭品由部奏遣大臣一人前往读文致祭宣读册文陈设仪衞照例齐集是祭用金银定楮钱各一万馔筵十有五席羊九酒七尊祭毕册文同祭文送燎至建立神主事宜于相度寝园已定后交各该衙门照例办理其皇长孙袭封亲王之处应竢受封日将应行典礼再行具奏○又议准
　　皇长子丧礼五日素服以后初祭以前大臣官员咸常服不挂素珠初祭以后挂素珠四月初一日起照常用补服○二十三日行初祭礼
　　皇帝亲诣致祭于东旁坐祭酒三爵每祭
　　皇孙及众行一叩礼余仪悉照原议○二十七日
　　谕皇长子定安亲王之事大臣官员等皆未剃头是因皇子尚未分封向无成例众人皆欲于大祭后剃头此意固是但未遇斋戒可以过大祭剃头今遇大祀陪祀大臣官员等若不剃头于斋戒之意不符执事并陪祀大臣官员等皆着于四月初一日剃头其余照常于大祭后再行剃头钦此○又奏准四月初五日
　　皇子等致祭
　　和硕定安亲王一次羊酒祭筵祭物咸与周月礼同二十五日近支亲王等致祭五月初三日公主等致祭礼同是日皆陈设仪衞王公官员福晋命妇等咸齐集○初六日奏准谨按
　　册封亲王定例均
　　颁给册寳遣正副使持节往封而追封之礼从前谨备纸册遣官承祭仪式稍属参差今此次追封和硕定安亲王应于纸册外增设纸寳塡写
　　钦定封号嘉名以昭备物竣追封日遣正副使同册文恭送前往宣读致祭所需纸寳交该衙门制备
　　初九日行大祭礼
　　皇帝亲诣祭酒仪与初祭同○二十三日奏准本月
　　二十九日遣正副使诣
　　定安亲王殡前追封致祭是日王公官员福晋命妇照例齐集设亲王仪衞于殡所大门外内府官设
　　册寳案于左右设香案于正中设祭文案于东檐下
　　銮仪衞设采亭于
　　午门前正副使素服诣内阁
　　册寳前一跪三叩恭奉由
　　午门中门出置于亭跪叩如前校尉舁亭前列御仗黄盖执事官素服随行由
　　端门天安门长安左门中门出由东直门至静安庄入正门至殡所大门外亭止正副使诣亭前一跪三叩正使奉
　　册副使奉寳由中门入陈于案行一跪三叩礼退至门内向上立读祝官奉祭文设于案正使诣香案前上香复位立宣
　　册寳官各诣案前以次宣
　　册寳毕复于案正副使行一跪三叩礼由左门出立于左旁乃进馔读祝官奉祭文诣正中跪正使诣奠几前跪众皆跪读文毕正使祭酒三爵每奠一叩众随行礼毕彻馔恭奉祭文
　　册寳送燎祭用金银定楮钱各一万馔筵十有五席羊九酒七尊祭文内书正使之名正副使由部将领侍衞内大臣散秩大臣内阁学士礼部堂官职名具奏恭候
　　钦命○又奏准五月十五日月祭适逢
　　北郊斋戒之期应改于十三日○又奏准六月十五日月祭二十五日百日致祭皆适逢小暑应照例于奠毕时将楮钱同衣冠收贮竢中元日送燎○又奏准
　　定安亲王丧仪自百日至期年每月朔望增馔筵一羊一再期及三年皆照期年礼期年后安葬以前四时致祭皆馔筵七席金银定楮钱各二千五百羊三酒三尊清明设挂楮钱寳花一座二十七月照百日礼致祭期年之祭陈仪衞众齐集四时之祭不设仪衞停止齐集王福晋等皇孙等咸遵
　　防于百日除服○十七年二十七周月适逢小暑照例将楮钱收贮于中元送燎余悉照原议如百日礼○是年九月奏准本月十七日
