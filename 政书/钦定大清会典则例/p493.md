<!-- { "loadSidebar": true } -->
　　防古画角六大铜角八小铜角八金口角八鼓二铜防二铜钹四金钲四篴四管二云璈二架笙二金二立瓜卧瓜吾仗御仗星金钺各六弓矢十仪刀十豹尾枪十黄青赤白黑销金龙旗各二黄青赤白黒销金龙帜各二黄双龙扇六红单龙扇四黄青赤白黑糚花段繖各二拆合眀轿一乘金髤雕花草兽面轿身濶二尺二寸深一尺八寸三分髙三尺四寸地平濶二尺二寸深二尺九寸辕二各长一丈七尺大横竿二各长六尺七寸小横竿四各长二尺八寸肩竿八各长六尺撑竿二长一尺七寸均朱髤镀金铜龙头尾什件全黄布幰衣油防雨衣各一
　　大轿一乘朱髤轿身濶三尺深四尺六寸五分髙五尺贴金顶濶三尺八寸深五尺六寸五分髙八寸黄绫销金龙水一层辕二各长一丈八尺大横竿二各长九尺小横竿四各长二尺七寸肩竿八各长五尺三寸撑竿二长二尺三寸五分均朱髤轿顶饰金蹲龙四金顶钑龙文嵌瑚青金緑松等石抹金铜龙头尾什件全黄布幰衣油防雨衣黄氊顶各一○乾隆八年遵
　　旨议准周制玉金象革木为五辂见今陈设五辇有玉辂大辂大马辇小马辇香歩辇其数亦五制与古图相仿除玉辂名制均同无可改外请名大辂为金辂大马辇为象辂小马辇为革辂香歩辇为木辂内惟香歩辇与辂制少异今应改辕増轮与辂同制至旌旗之饰据汉儒之论谓玉辂绣日月星宿谓之太常金辂绣飞龙九象辂用大赤革辂用大白木辂用大麾纯黑旗也或又谓革辂黑而木辂白考三才图会内图式则玉辂日月五星并黻字飞龙象辂龙革辂熊虎金辂鸾鳯木辂蛇今叅合古今玉辂应如汉儒之説用日月五星二十八宿旗余四辂应以东龙西虎南鸟北蛇为别金辂用东方飞龙象辂用南方朱鳯革辂用西方白虎木辂用北方蛇随交部改造木辂髙一丈四尺二寸平盘面广八尺八寸深八尺八寸増朱辕三长二丈五寸轴一轮二雁翅版四垂彩髤立云版防泥版扫金仰覆莲座穹顶龙头版五彩云版屛风阑干槅扇等项均朱髤饰五采描绘泥金支竿四朱髤各长四尺四寸五分踏梯一髙五尺八寸濶二尺上铺细椶毯行马架三髙四尺二寸濶二尺二寸皆朱髤驾马游环及攀辕等绳与各辂同再改制五辂太常旗每竿旗身长六尺六寸连排繐濶四尺七寸五分玉辂二旗各绣日月五星二十八宿金辂二旗各绣青龙象辂二旗各绣朱鳯革辂二旗各绣白虎木辂二旗各绣蛇均用明黄片金段成造各编五色线八寳排繐上缀红缨毬五红线縧一青线流苏一○十三年遵
　　旨议准见在陈设五辂惟于辂后旗章稍为区别而规制大畧相同与古所称以玉金象饰其末及分用五色尙未脗合宜叅考古制玉辂上盘用天青色上檐花版皆用玉版瓖嵌金辂上盘用朱髤上檐花版皆用贴金加髤象辂上盘用黄色上檐花版皆用象牙花版瓖嵌革辂应用白色但辂盖不便用白今拟革辂上盘及上檐花版皆用泥银上起金花木辂上盘及上檐花版皆用黑髤描金其正中圆顶皆用金顶旗章仍遵定制无庸更改再五辂惟用陈设
　　大祀
　　御乘则用凉歩辇
　　陞殿之日陈于
　　太和门东按凉歩辇之名仍袭前眀不见于古今应遵
　　谕旨即以凉歩辇为金辇而仿其制造为玉辇辇上方顶应照玉辂用天青色前后左右各瓖嵌圆花白玉一块其上圆顶仍用金顶乘以祀
　　天金辇则祭
　　方泽
　　宗庙
　　社稷用之均以二十八人肩舁
　　陞殿日陈于
　　太和门外东西相向其朝
　　日夕
　　月
　　耕耤以下等祀仍用礼轿礼轿之名应请更为法驾歩辇【今定名礼舆】又拆合轿名亦不典应请更为骑驾歩辇【今定名轻歩舆】随定制玉辇通髙丈一尺一寸辇盖髙二尺方六尺二寸饰天青色嵌圆玉版四起四楞金脊角出云朶上安金顶承以钑花盘座髙一尺三寸顶里绘金采云青段绣金云龙水二层各濶五寸五分缀黄绒縧四系于座辇亭髙五尺三寸方五尺门髙四尺八寸广二尺三寸五分四面各立描金龙柱每面垂朱帘三前后帘濶二尺左右帘濶一尺五寸均青段縁边缀青段带帘帏青色云段或以氊中设云龙寳座髙一尺三寸面径二尺七寸香几一髙一尺一寸径九寸五分剑一架髙尺有一寸四分濶一尺纵八寸唾盂一髙寸六分径二寸八分托版长一尺濶二寸七分亭四周转角阑干四髙一尺六寸八分闲濶二尺一寸阑柱刻金龙阑内周布花毯辇座髙二尺四寸上方七尺六寸瓖版二层上层绘金彩云下层金云各五片下方七尺七寸辕四内二辕各长三丈八尺五寸外二辕各长二丈九尺两端镀金铜龙头尾舁以二十八人升辇用仙桥一五级后髙二尺六寸五分下长三尺七寸五分濶一尺九寸左右阑雕夔龙云牙均朱髤饰金支竿四版凳二蓝氊帏氊顶黄段里衣油防雨衣各一金辇通髙丈有五寸辇盖泥金髙尺有九寸五分径七尺一寸嵌圆金版四顶及盘座髙一尺黄段水二层各濶五寸辇亭髙五尺方四尺九寸门髙四尺七寸五分广二尺二寸五分帘帏黄色阑干髙一尺三寸闲濶二尺三寸辇座上方七尺三寸下方七尺五寸内二辕各长二丈八尺一寸外二辕各长二丈六尺一寸仙桥后髙三尺七寸八分下长二尺八寸八分濶二尺一寸八分余制与玉辇同○又
　　钦定辂制玉辂穹顶【即上盘】天青色前后左右瓖嵌苍玉版各一金辂穹顶黄色四面瓖嵌金版各一象辂穹顶赤色四面瓖嵌象牙版各一革辂穹顶银色四面瓖嵌染黄羊皮版各一木辂穹顶黑色四面瓖嵌花梨木版各一其上檐花版均仍旧饰以金采至五辂垂幨及四角络带旧制皆用柘黄元青今应酌改各如顶色○又定五辂旗制从前皆用眀黄色段宜各按五辂体色改用织金段每辂太常旗二左旗一各绣本方物象右旗一皆配以升龙各斿数如旧○又
　　谕古者崇郊飨则备法驾乘玉辂以称钜典国朝定制有大驾卤簿行驾仪仗行幸仪仗其名叅用宋眀以来之旧而旗章麾盖视前倍简今稍为増益更定大驾卤簿为法驾卤簿行驾仪仗为銮驾卤簿行幸仪仗为骑驾卤簿合三者则为大驾卤簿
　　南郊用之
　　方泽以下皆用法驾卤簿五辂酌仿周官及唐宋遗制金玉象革木各如其仪乘用亦自今嵗
　　南郊始光昭羽卫用肃明禋钦此计法驾卤簿内増设殳四紫芝盖二翠华盖二黄龙直柄繖四青赤二色四季花繖各二寿字扇孔雀扇雉尾扇各八红单龙扇四寿幢四紫幢四霓幢四敎孝表节旌眀弼教旌行庆施惠旌褒功懐逺旌振武旌敷文旌纳言旌进善旌各二黄麾二八旗大纛二十有四防军大纛前锋大纛各八仪鳯仙鹤孔雀黄鹄白雉赤乌华虫振鹭鸣鸢禽旗各一彩狮角端辟邪犀牛兽旗各一雨旗三风旗七雷旗四云旗四翠华旗二出警入跸旗各一减肃静旗二北斗白泽各一仪锽氅传敎告止旛各四政平讼理旛二青龙白虎朱雀神武幢各一黄双龙扇四黄红青直柄瑞草繖各二金二笓头【旧制八】减二改名引仗凡幢旛旗扇旧之按销金者均改为彩绣骑驾卤簿内増红单龙扇二余悉如旧制○又定玉辇方顶之前后左右各瓖嵌玉版一均用苍色金辇方顶之前后左右各瓖嵌金版一式如金玉辂惟顶则仍旧涂金○又奏凖肩舁玉辇増为三十六人○又奏准法驾歩辇请定名礼舆骑驾歩辇定名轻歩舆均舁以十有六人
　　一仪驾顺治初年定
　　皇太后
　　皇后仪驾龙鳯旗八金节二吾仗立瓜卧瓜各四黄段九鳯曲柄繖一黄段寳相花直柄繖四红段瑞草直柄繖二青段黑段九鳯直柄繖各二红方盖二黄段红段龙鳯扇各二金黄段素扇二红段鸾鳯扇二拂尘二金鑪二金缾二金香合二金水盂一金盆一金髤马杌一金髤交倚一金髤足踏一
　　鳯舆一乘面濶三尺二寸深四尺九寸柱三尺二寸门濶二尺髙二尺八寸顶濶四尺二寸深六尺重顶六方每方濶一尺五寸共髙一尺二寸辕二各长一丈七尺四寸轮髙五尺均绘金龙鳯赤金顶抹金叶片装钉黄素绫衣上销金龙鳯水二层黄布幰衣油防雨衣黄氊顶各一
　　仪舆二面濶三尺二寸深四尺六寸柱髙三尺六寸顶濶四尺深五尺七寸髙八寸辕长一丈六尺轮髙四尺八寸均施黄色赤金顶抹金叶片装钉黄云段车衣重幨水红段里黄布幰衣油防雨衣黄氊顶各一
　　大仪轿一面濶二尺九寸深四尺门濶二尺一寸五分髙三尺六寸顶濶三尺六寸五分深四尺八寸重顶顶楼八方每方面濶一尺施黄色贴金云龙鳯縧环嵌五色寳石黄绫为衣上销金龙鳯水二层辕二各长一丈五尺二寸大横竿二各长八尺一寸小横竿四各长三尺肩竿八各长五尺撑竿二长二尺九寸均朱髤轿顶饰金鳯十有二金顶钑海马文嵌青红蓝三色寳石辕及竿饰镀金铜鳯头尾什件全黄布幰衣油防雨衣黄氊顶各一
　　皇贵妃仪仗红黑云段销金鳯旗四金节二吾仗立瓜卧瓜各二红段七鳯曲柄繖一红段寳相花繖二红段瑞草繖二红段方繖二红段绣扇二金黄段素扇二拂尘二金炉一金缾二金香合一金水盂一金盆一金髤马杌一交倚一足踏一翟轿一面濶三尺深四尺髙四尺七寸顶濶三尺七寸深四尺八寸髙六寸五分重顶六方每方濶一尺四寸髙五寸五分均髤金黄彩绘云龙翟鸟装顔各色寳石金黄绫销金翟鸟水二层辕二各长一丈五尺二寸前后横竿二各长六尺一寸五分肩竿四各长四尺七寸五分撑竿二长二尺一寸三分均朱髤轿顶饰金翟鸟十纯素金顶抹金铜什件全金黄布幰衣油防雨衣各一翟车一濶三尺深四尺七寸柱髙三尺三寸五分顶濶三尺九分深五尺六寸髙一尺二寸辕长一丈六尺六寸轮髙四尺八寸皆施金黄色金黄云段车帏重幨水红防里素纯金顶抹金铜什件全金黄布幰衣油防雨衣黄氊顶各一
　　贵妃仪仗与
　　皇贵妃同
　　妃仪仗黑段销金鳯旗二金节吾仗立瓜卧瓜各二红段寳相花繖红段瑞草繖各二金黄段素扇二拂尘二鑪一香合一缾二水盂一盆一金髤马杌一交倚一足踏一翟轿一翟车一以上诸制均同
　　贵妃仪仗惟鑪合等器系银质饰金轿顶车顶及什件系铜质抹金
　　嫔仪仗鑪合等器均银质无拂尘余与
　　妃同
　　康熙元年定
　　太皇太后上玉册寳仪驾内加鳯辇一柱髙三尺六寸面濶五尺二寸深五尺二寸顶髙一尺方五尺七寸座髙一尺八寸面濶六尺五寸深六尺四寸四围阑柱縧环雕花卉朱髤贴金饰中设寳座下有仙桥座穿以藤牕槅穿以石青线顶衣用黄缬罗为之销金鳯水二层黄段里衣外垂朱帘直辕四各长二丈均朱髤赤金顶钑鳯文嵌青金瑚緑松等石辕首末装金鳯头尾什件全朱饰凳四托杆二黄布幰衣油防雨衣各一余均与
　　皇太后同○十四年定
