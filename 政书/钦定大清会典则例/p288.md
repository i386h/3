<!-- { "loadSidebar": true } -->
　　钦定一例入祠致祭其每嵗春秋祭品均照各省名宦祠之例令地方官偹办入于祭祀银内开销一功臣専祠顺治十一年
　　勅建祠于广宁门外嵗以春秋仲月致祭定南王諡武壮孔有徳并妃白氏李氏每祭素帛三羊一豕一果品五盘尊一爵九○康熙十九年
　　勅建祠于安定门外嵗以春秋仲月致祭宏毅公諡恪僖遏必隆并县主一品夫人舒舒觉罗氏祭品用素帛二余与武壮王祠同○雍正二年
　　勅建祠于朝阳门外嵗以春秋仲月致祭太师定南将军一等公諡勤襄佟图頼并一品夫人觉罗氏次太傅安北将军内大臣都统一等公諡忠勇佟国纲并一品夫人他塔喇氏温都氏次太傅领侍衞内大臣一等公諡端纯佟国维并一品夫人赫舎里氏每祭用素帛七羊三豕三果品十有五盘尊三爵二十有一○是年
　　勅建祠于徳胜门外嵗以春秋仲月致祭少保兼太子太傅一等公中和殿大学士諡文襄图海并一品夫人觉尔禅氏钮祜禄氏每祭用素帛三羊一豕一果品五盘尊一爵九○乾隆二年
　　勅建祠于安定门外嵗以春秋仲月致祭光禄大夫宏毅公额宜都祭用素帛一爵三牲醴果品与各祠同○十四年
　　勅建祠于东安门内嵗以春秋仲月致祭太子太保内大臣议政大臣内务府总管一等男兼一云骑尉追封一等承恩公諡恪僖哈世屯并一品夫人觉罗氏次户部尚书内务府总管一等男兼一云骑尉追封一等承恩公諡敏果米思翰并一品夫人穆溪觉罗氏博尔济吉特氏次一等男兼一云骑尉兼察哈尔总管追赠一等承恩公諡庄慤李荣保并一品夫人觉罗氏祭用素帛七羊三豕三果品十有五盘尊三爵二十有一
　　一双忠祠乾隆十六年
　　谕驻藏大臣等奏朱尔墨特那木扎尔自立名号潜遣其心腹坚叅扎锡等通欵凖噶酒称防旺多尔济那木扎尔为汗且求其发兵至拉逹克地方以为声援幸值凖夷内溃所遣使人回藏被获得其逆书并餽献诸物是其隂蓄异志勾结凖夷罪不容诛设非都统傅清左都御史拉布敦协力同心决计先发则其贻害藏地将不可言是二臣之心甚苦而有功于国家甚大应特建双忠祠合祀二人春秋致祭丕昭劝忠令典傅清既有専祀着不必从祀家庙该部会同内务府酌拨官房营度以闻钦此遵
　　防建双忠祠于崇文门内合祀都统一等伯諡襄烈傅清左都御史一等伯諡壮果拉布敦照例安设牌位春秋致祭每祭用帛二羊一豕一果品五盘尊一爵六
　　一春秋致祭八旗左右翼及直省府州县忠义孝弟祠节孝祠雍正二年
　　谕旌表节义给银建坊民间徃往视为具文未曾建立恐日乆仍至泯没不能使民间有所观感着于学宫内建忠义祠一所立石碑一通于学宫附近处购买基址建节孝祠一所立大牌坊一座其石碑牌坊将前后忠孝节义之人悉标姓氏于其上已故者设牌位于祠中春秋祭祀用阐幽光以垂永乆钦此遵
　　防议凖行令顺天府奉天府直各省府州县衞分别男女各建二祠一为忠义孝弟之祠建于学宫之内祠门内立石碑一通将前后忠义孝弟之人刋刻姓氏于其上已故者设牌位于祠中一为节孝之祠别择地营建祠门外建大坊一座将前后节孝妇女标题姓氏于其上已故者设牌位于祠中每年春秋二次令直省各府州县卫守土官致祭其建立祠宇碑坊银动用正项钱粮报工部奏销
　　一直省祭厉坛顺治初年定直省府州县各立厉坛于北郊每年清眀日七月十五日十月朔日用羊三豕三米饭三石并香烛酒醴棉帛以祭本境无祀鬼神府称郡厉县称邑厉咸以有司承祭祭日豫设
　　城隍神位于坛行









　　家祭
　　一王公家祭崇徳元年定宗室封王者立家庙致祭○顺治五年定宗室封王无嗣者于
　　太庙后殿两庑祔祭有嗣者令其子孙立庙致祭○庙制正殿七间台基髙二尺一寸院内东西房三间贮祭噐及祭献等项西厢房三间贮乐噐台基皆髙一尺六寸大门三间台基髙一尺六寸院内西旁门一座院内东旁设燎鑪一座大门外西旁设宰牲房三间其正殿厢房大门皆五色彩画花草上用緑琉璃瓦殿门墙外用红土内用白垩院墙用红土緑瓦盖顶帛鑪亦用緑瓦牌位髙二尺濶四寸朱红色上刻追封諡号墨书安于朱红木龛内设红片金帐幔其庙中王位以居中为尊余分列左右如止一王正设中间每于正月四月七月十月歳暮日前期三日斋戒飨
　　太庙诸王陪祭礼成各囘府致祭凡有荐新品物如太庙未献之先不许家庙荐献如王有事不得亲祭令子弟代祭如无子弟令防衞代祭其奠帛祭品该王自行偹办引賛人于所属官员内选充其祝文内阁撰给体式○又定庄亲王立一庙礼亲王巽亲王谦郡王共立一庙肃亲王立一庙饶余郡王端重亲王共立一庙頴亲王顺承郡王共立一庙豫郡王立一庙克勤郡王衍禧郡王共立一庙○雍正九年定怡贤亲王立一庙






　　钦定大淸防典则例卷八十四
<史部,政书类,通制之属,钦定大清会典则例>
　　钦定四库全书
　　钦定大清会典则例卷八十五
　　礼部
　　祠祭清吏司
　　丧礼一【上】
　　太宗文皇帝大丧礼崇德八年八月初九日
　　太宗文皇帝崩是日卤簿全设内外亲王以下佐领以上及朝鲜国世子和领福晋以下佐领命妇以上咸成服○王以下奉国将军以上公主和硕福晋以下县君奉国将军淑人以上齐集
　　清宁宫前举哀都统尚书以下各官齐集
　　崇政殿前命妇等齐集
　　大清门外各按旗序立举哀○次日作乐奉安
　　梓宫于崇政殿设
　　几筵乐止王以下各官每日入临二次上香奠献祭酒三爵三叩兴举哀凡三日止○第四日王公各于府第斋宿部院官各于衙门斋宿闲散官于
　　笃恭殿前斋宿凡十八日止○诸王以下各官不祈祷不祭祀不燕会凡百日止军民人等凡十八日止禁屠宰凡十三日止外省官民人等以
　　诏到日摘冠缨成服各官于本衙门齐集每晨夕上香三跪九叩兴举哀凡三日止至二十七日除服○初祭礼王以下佐领以上固伦公主和硕福晋以下佐领恭人以上齐集行礼○大祭礼卤簿全设读文致祭王以下各官公主福晋及官员命妇齐集行礼与初祭同○满月致祭礼王以下各官公主福晋及官员命妇齐集行礼与初祭同○九月恭奉
　　寳位诣
　　昭陵前期于
　　几筵前祗告祭酒三爵卤簿全设作乐前引公主福晋
　　等皆在城门迤北序立候
　　灵驾至跪举哀候过随行都统尚书以下佐领以上及佐领恭人以上并外藩喀尔喀鄂尔多斯土黙特索伦萨哈尔察等分翼按旗序立候
　　灵驾至跪举哀候过随行恭送至
　　陵竢安设毕行奉安礼亲王以下佐领以上固伦公主和硕福晋以下副都统夫人以上齐集读文致祭○是日亲王以下佐领以上和硕福晋以下佐领恭人以上咸除服○凡初祭大祭之次日绎祭礼内大臣侍卫齐集○朝鲜国王遣官进表呈送龙烛祭品等物致祭○百日致祭礼亲王以下叅领以上固伦公主和硕福晋以下副都统夫人以上齐集○歳暮致祭礼卤簿全设亲王以下佐领以上固伦公主和硕福晋以下固山夫人以上齐集○清明致祭礼卤簿全设亲王以下叅领以上固伦公主和硕福晋以下县主以上齐集○期年致祭礼亲王以下佐领以上固伦公主和硕福晋以下奉国将军淑人都统尚书一品夫人以上齐集读文致祭○奉安
　　寳位致祭礼亲王以下佐领以上固伦公主和硕福晋以下县主奉国将军淑人都统尚书一品夫人以上于
　　殿阶西齐集
　　孝端文皇后率公主等诣奉安
　　寳位处举哀跪祭酒三爵毕内大臣辅国将军奉寳位由中阶陞至
　　殿内奉安正中位上乃于
　　寳位前恭献祭品祭酒行礼如仪○康熙二年九月改
　　建
　　昭陵十二月安葬
　　寳城地宫祭酒行礼如仪

　　世祖章皇帝大丧礼顺治十八年正月初七日
　　世祖章皇帝崩是日卤簿大驾全设
　　圣祖仁皇帝截发辫成服王以下文武各官固伦公主和硕福晋以下宗女佐领三等侍衞命妇以上皆成服男摘冠缨截发辫女去首饰剪发○恭奉
　　梓宫安奉
　　乾清宫张绣九龙黄绮帐幔建丹旐于
　　乾清门外之左设
　　几筵朝晡日中三设奠
　　圣祖仁皇帝亲诣尚食哀恸不已
　　太皇太后挥泪抚慰左右无不感动王贝勒贝子公大臣等公主和硕福晋以下县君宗室公夫人以上每日二次诣
　　几筵前
　　圣祖仁皇帝亲视奠祭酒三叩立举哀副都统以上在乾清门外序立每日二次举哀【命妇皆免齐集】在京汉文官依次赴
　　乾清门
　　景运门外齐集武职各官依次赴
　　隆宗门外齐集每日二次举哀凡三日止外藩进贡官员各给白布服三日而除汉文武候选候补等官及监生吏典僧道等官咸缟素赴顺天府署朝夕哭临凡三日止○第四日王贝勒贝子公等公主福晋等各于府第斋宿部院官于各衙门斋宿闲散官于
　　午门外斋宿凡二十七日○二十七日后王以下奉恩将军以上都统内大臣尚书子以上每日一次入宫前丹陛上序立副都统男侍郎侍衞每日一次入宫前丹墀序立举哀其余各官在
　　乾清门外按翼序立举哀○王以下文武官员不作乐不嫁娶凡百日在京军民人等摘冠缨服缟素二十七日而除不嫁娶凡一月不作乐凡百日禁屠宰凡四十九日不祈祷不祭神凡二十七日专司
　　太庙
　　奉先殿祭
　　神殿
　　陵寝祭祀事务男妇内监及出征在军营官兵家属皆停给孝服本人父母新丧儿女出痘暂免成服○未除服前票本用蓝笔各部院衙门文移用蓝印各衙门本章于十五日后进奏用硃印在京各寺观自大丧日始各声钟三万杵○初八日颁
　　遗诏自宫中奉出至
　　乾清门外礼部尚书跪接由中道奉至
　　午门外奉安层台上张黄盖满汉文武各官素服三跪九叩兴复跪听宣
　　诏毕立举哀行三跪九叩礼礼部官奉
　　诏设龙亭内由中道出
　　大清门至礼部誊黄遣官颁行天下○初九日
　　谕朕惟自古圣贤之君必有显号徽称用昭功德之隆垂于万世此国家不易之钜典也仰惟我
　　皇考大行皇帝缵绍鸿緖统一寰区十有八年敬天尊
　　祖勤政爱民奉侍
　　慈闱克谐孝道敦睦宗族攸叙彝伦典学日新修身思永制礼作乐振武崇文勅法明立纲陈纪盛德之事不一而足朕方与天下臣民均切怙戴不幸
　　龙驭上宾顾予冲人嗣膺大统仰承佑启之恩敢后显扬之礼谨考彝章宜升
　　尊諡该部详察典礼具奏钦此○外省领兵王公大小
　　各官
　　遗诏到日咸摘冠缨服缟素跪候过至衙门内安设行
　　三跪九叩礼跪听宣
　　诏毕立举哀行三跪九叩礼兴官兵摘冠缨三日至第
　　四日照常供事○直省文武各官
　　诏到日咸摘冠缨服缟素跪候过至衙门内安设行三
　　跪九叩礼跪听宣
　　诏毕立举哀行三跪九叩礼朝夕哭临凡三日至二十七日除服官员命妇亦素服二十七日而除军民人等及妻素服十三日而除不嫁娶凡一月不作乐凡百日督抚提鎭及三司官皆免进香○十一日孟春时飨
　　太庙遣官素服行礼乐设而不作各官咸不陪祀○十
　　九日
　　几筵前行殷奠礼
