<!-- { "loadSidebar": true } -->
　　见进士举人授为教授恩拔副榜岁贡授为训导令其每月将八旗生员考试一次并以时教令骑射如有文理不通行止不端者该教官申详学政即行革退如该教官怠惰废弛有玷厥职许顺天学政指名题叅○又覆准外省府州县衞以儒学教官兼理武学京衞大宛二县武生亦令儒学教官训诲约束裁汰原设武学官役其见任武学教授训导令离任照原品别用○又覆准凡计典教官贤否皆由知府具报则知府原有稽察之责恐以教官闲员微职不无优容行令各省督抚转饬各府必从公考覈如有姑息容隐将各该知府照徇庇例题叅议处○七年议准教官之职专司训迪士子除钱粮拆封比较生员拖欠钱粮并州县会审案件有闗戒饬生员之处仍令赴州县衙门公同办理外其一切地方事务均不得干与倘州县不遵定例仍传教官同办地方事务教官违例前徃干与者州县官照将事务交与不应交之人例议处教官照不应得为之律分别议处○乾隆元年
　　谕教职乃师儒之官有督课士子之责素防
　　皇考世宗宪皇帝加恩优待屡次训勉且与有司一体赏给封典朕即位以来念其官职卑防恐以宂散自居不思殚心尽职特加品级以鼓励之按旧例教职两官同食一俸未免不敷养廉着从乾隆元年春季为始各照品级给与全俸永着为例钦此○三年覆准教官为多士之楷模宜洁清自爱不得因循旧习令吏胥门斗索取生员贽见节仪至举报优劣乃甄别大典倘有寃滥于士品士习闗系匪轻嗣后各省教官倘有仍前勒索贽见规礼以致举报优劣不公者令督抚学政覈实严叅照借师生名色私相餽送例革职倘别经发觉将督抚学政照例议处书役门斗家人有索诈等事防明本官是否知情分别照例议处书役门斗家人按律以枉法论计赃分别治罪○六年
　　谕古者党有庠术有序民生八岁入小学十五入大学不独秀而为士者羣居乐业天下实无不教之民是以教化兴而风俗厚后世设立教官专以课士已非先王有教无类之意而近来教职多系衰老庸劣之辈不但不能以道德礼义化导齐民并其课士之职亦不克举则安用此官为也朕御极之初念其薄俸不足自赡特命增给乃望其修举职业助兴教化非以廪饩为养老之具各教职亦不当以司铎为养老之官也着该督抚会同学政严饬所属教官务以实心实力劝学兴文恪尽课士之责其有年力衰頺及庸劣不称师儒之席者秉公甄别咨部罢斥庶训迪得人而于造士育才之道实有裨益各督抚学政仍当时刻留心永久奉行不可茍且塞责钦此○十八年
　　谕向例各省教职六年俸满该督抚学政公同甄别堪膺荐举者保题送部引见年力衰迈者咨部休致但督抚陋习既不肯轻荐举亦不肯多咨退是以保题者固属寥寥而休致者亦不多见盖视教职为无足重轻初不计其为造士之根本也前以选拔贡生为教职之阶曾谕督抚学政令其加意愼重嗣后教职除有劣迹者随时叅劾外至六年俸满堪膺民社者保题其年力未衰可以留任者出具考语送部引见如准留任竢后六年再满仍如是甄别年老之员即咨部休致有愿来京引见者照大计之例该督抚声明给咨引见至训导例止得升县佐该上司尤多忽畧嗣后甄别之例与教职同着为令钦此
　　一童生入学顺治四年定直省各儒学视人文多寡分大中小学取进童生大学四十名中学三十名小学二十名○八年题准满洲防古汉军子弟归顺天府考试取进童生满洲百二十名防古六十名汉军百二十名其满洲防古子弟内院礼部会同考试通清汉文者繙译汉字文一篇通清文者作清字文一篇汉军子弟令顺天学院与民童同出题考试○十一年题准商籍入学长芦所属在直隶者照大学例取进在山东者与陜西所属宁夏府均照小学例取进河东所属照大学例取进两淮及两浙所属照大学例取进○十三年题准减定童生入学名数满洲取八十名防古四十名汉军百名○又题准辽阳府照外府大学例取四十名辽海二县各取十有二名○十五年题准直省取进童生大府二十名大州县十有五名小学四五名○又题准土司子弟有稍通文理者听土官具申本县转申提学收试以示鼓舞入学名数提学慿文酌定○十六年题准顺天府取进童生二十五名大兴宛平二县各二十名○又题准直隶怀来永宁保安昌平四衞及龙门所既经归幷应试童生取州县官印结廪生保结不必别立衞册凡各衞学归并府州县者皆照此例○又题准湖南辰州五寨照例设学取进童生七名○又题准贵州省属大学取进苖生五名中学三名小学二名均附各学肄业○康熙四年题准奉天府取进童生承德锦县各七名辽阳宁逺海城各五名盖平铁岭广宁各二名锦州府学四名竢人文渐充照大中小学定数再议○六年题准八旗有愿作汉文考试者各都统开送到部移送顺天学院满洲防古别编一号汉军与汉人同场考试文优者即入顺天府汉生员额数内○九年题准各直省取进童生大府州县仍旧中学十有二名小学或八名或七名○又题准八旗满洲防古取进童生四十名汉军四十名满洲防古汉军应试者照汉童生例由部转劄顺天府丞先行录取移送学院考试○十二年题准
　　盛京八旗子弟通习汉文者与民童同试汉文满洲防古编满字号取进三名汉军编合字号取进二名○十五年议准停止八旗考试○二十二年题准贵州云南各土官族属子弟及土人应试贵州附于贵阳等府云南附于云南等府各三年一次共取二十五名皆附各府学册后照例解部察覈其土司无用流官之例考取土生不准科举补廪出贡如不愿考试亦不必勒令应考○二十六年
　　恩诏八旗准同汉人考试取进童生满洲防古照旧例
　　四十名汉军减去二十名
　　盛京八旗满洲防古照旧例三名汉军减去一名○又覆准直隶怀来永宁保安三衞仍各取进童生八名○二十八年议准增广江南浙江入学名数小学十有二名中学十有六名大学二十名府学二十五名○又覆准贵州贵筑县照小学例取进童生八名至永宁独山麻哈普定平越都匀鎭逺安化龙泉铜仁永从十一州县向未设学应试之人于附近州县考试入学额数仍于各原额内考取册内注明何州县人报部○又议准四川奉节县学照小学例取进童生八名○三十年覆准奉天满洲防古考取童生增三名共六名汉军増二名共三名○三十一年覆准贵州安化县照小学例取进童生八名云南马龙州宁州呈贡县各照中学取进十有二名师宗州定边县元谋县各照小学取进八名○三十二年覆准湖广五开衞照中学例考取童生十有二名○三十三年覆准宣化府学取进童生酌增二名宣化怀安二县照大学取十有五名怀来万全蔚三县照中学取十有二名西宁龙门赤城三县照小学取八名○又题准满洲防古原取进童生四十名今将上三旗内府满洲佐领内管领及五旗王公府属满洲佐领子弟归并考试应量增二十名共取进六十名汉军原取二十名今将上三旗内府旗鼓佐领及五旗王公府属旗鼓佐领子弟归并考试应量增十名共取进三十名○三十四年题准
　　盛京考试今增八旗内府佐领子弟满洲防古原取童生六名量增四名共十名旗鼓佐领原取三名量增二名共五名○三十五年题准守
　　陵千丁家有佐领品级者有监生部用以年满考职者
　　其子弟许入于
　　盛京八旗汉军内考试○三十六年题准
　　盛京内府佐领子弟嗣后停其考取生员其三十四年所增名数悉行裁去○又覆准贵州平府文武生员七十四名除三名实系民籍与部册相符余皆为土司族属即系土司照黔省例将平府每考应取土司生员额属抵算完日再行考取○三十八年
　　谕江南浙江人文称盛入学名数前已加增今着于府学大学中学小学各增取五名举行一次以示奬励钦此○四十二年覆准河南考城柘城温登封四县本系小学改为中学取进童生十有二名○四十三年覆准湖南各府州县熟苖童生许同民籍应试其取进名数即入该学定额○四十四年题准湖广黄梅县改复大学云梦桂阳二县改复中学照例考取○又议准贵州苖民照湖广例即以民籍应试进额不必加增卷面不必分别土官土目子弟广西土司之民人子弟亦照此例○又议准贵州仲家苖民子弟一同入学肄业考试仕进○又覆准陜西平凉衞原无专学应将平凉府学改为大学加取进童生八名专取拨平凉衞童生不必别立衞学○四十八年覆准陜州叶县改为大学照例取进○又覆准福建兴化府学但拨取莆田童生不拨仙游与例不符嗣后将莆田仙游二县童生同酌量拨取○五十年覆准广西西隆州科岁两考各取童生六名○五十三年覆准湖广鎭溪所照五寨司例取进童生八名○五十四年覆准直隶入学额数除顺天府学大兴宛平县学名数与江浙同无庸加增外其余府学原额二十名今加三名共二十三名州县衞大学原十有五名今加三名共十有八名中学原十有二名今加三名共十有五名小学原八名今加二名共十名○又覆准贵州南龙厅照鎭溪所例取进童生八名○又题准湖南衡永宝辰郴靖六府州属苖猺别编字号于正额外量取二三名○五十五年覆准湖广岳州府湖西六属限隔洞庭嗣后于澧州别建考院将府学训导改驻澧州考试时湖东四属令教授造册送考西六属令训导造册送考学臣拨进府童即于本地发案○又覆准
　　昭陵千丁子弟照三十五年
　　福陵千丁子弟例在
　　盛京八旗汉军内考试○又覆准奉天合字号童生额进三名今汉军人数渐多量加一名○又覆准广东之广州前右南海清逺肇庆惠州碣石潮州八衞及南雄龙州二所各取进童生二名其余三十六衞所各取进一名不必设学设官拨入各府学官督率○五十七年覆准江南南陵县改为大学取进童生二十名○又覆准
　　永陵千丁子弟入奉天汉军内考试○五十八年覆准浙江武义县改为中学照例考取○又覆准江西兴国县改为中学取进童生十有二名○五十九年题准浙江西安县孔氏本
　　至圣适裔自宋南渡时迁浙今读书人众嗣后于岁科正额外取进二名○又覆准河南襄城县山西太平县皆改为大学取进童生十有五名山西浮山县改为中学取进童生十有二名○又覆准贵州黄平州向与兴隆衞爲两中学因裁衞学归幷黄平为一中学今应试人多将黄平改为大学取进童生十有五名○又覆准四川东川府自六十年为始取进童生十有五名○又覆准陜西凉州并古浪所取进童生十有二名人多额少嗣后增取八名即附凉州衞学○六十年覆准江南铜陵县改为中学照例考取○又覆准广东盐商子弟岁科各取进二十名分拨府学及南海番禺二县学○六十一年
　　恩诏直省各儒学大学加取七名中学加五名小学加三名举行一次○雍正元年覆准各直省府学亦遵
　　恩诏入学例加七名又
　　盛京奉锦二府满合字号六名者加六名四名者加四名其余各学并视原额加取一倍后不为例
　　盛京内府佐领下子弟仍准同满洲防古汉军考试应照康熙三十四年加额例满洲防古共取十名汉军共取五名合五十五年所增千丁子弟入学一名共六名○又覆准广西太平土州自雍正二年为始考取童生四名○二年
　　谕我
