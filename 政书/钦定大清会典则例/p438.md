<!-- { "loadSidebar": true } -->
　　谕本年秋审情实人犯停止勾决钦此○十六年谕本年秋审情实人犯停止勾决钦此○十七年谕各省由立决改为监候人犯皆系服制攸关其改拟监候已属原情酌减若秋审时入于缓决则减之又减殊非慎重伦常明刑弼教之道是以上年降防令改入情实此其中情节多端如父母被殴致伤或势在危急救防乃其至情使父殴叔而子助父以毙叔亦得谓之救父则是长不友不睦之风非止辟之意但散在各省招册中有勾决者有未勾决者或未悉朕轻重权衡反滋拟议着该部将此等案犯汇为一册与官犯招册先期进呈候勾其有应宥者亦可即予减等发落朕于各省招册反覆研究务协理法之大中人命至重大徳好生何忍不以哀矜为念但骫法违道务在活人斯乃妇人之仁中外问刑者其共知之钦此○十八年
　　谕各省由立决改监候人犯情罪本重累次秋审仍列入情实上年四十起内未勾者二十三人此次已勾一起但节次存留监禁将积而愈多是因缓死而屡次绑赴市曹亦非所以重刑章也嗣后此项除本年未勾人犯下次仍入情实外其余着大学士防同刑部堂官将招册覆加详勘其有实在情节可寛如弟殴兄毙或果因其兄干犯父母迫于亲命或素有疯疾一时病发凡似此类酌量分别叙述案情确加看语请防即入缓决盖伦常所系不厌周详朕于勾决册内已再三审量更一番公同斟酌则情节益明庶协明慎用刑矜防民命之至意着为令钦此○十九年
　　谕本年秋审情实人犯停止勾决钦此○又
　　谕停决之年有情罪极重之案如聚众抗官殴差夺犯侵贪多赃者由部节叙案情请防勾决钦此
　　钦防
　　一
　　钦防天命六年
　　谕凡应死笞罚诸罪必追论其功有功则当死者赎当罚者免当笞者戒饬而释之功罪宜令相准其由武功授职者必行间获罪乃革其官他罪皆赎若不由武功授职者视罪之轻重为断着为令钦此○十年
　　九月
　　颁诏大赦自死罪以下咸赦除之○崇徳元年
　　颁诏大赦除十恶外咸赦除之有以赦前事首告者反坐○二年
　　颁赦除十恶外一切罣误小窃盗隐匿咸宥释之○五
　　年
　　特防赦死罪以下○七年
　　谕尔等众犯有罪应至死者有应责应罚者朕因行祈祷皆释尔罪其各改过自新钦此○八年
　　特防自大辟以下咸赦除之○顺治元年七月
　　赦死罪以下○又奏准法司各衙门以清狱省刑为首务非事关重大不得系狱仍饬各抚按不时亲诣郡邑察狱犯之多寡定有司之仁○又
　　谕人命至重岂容一槩诛戮以后在京重大狱情详审明确奏请正法在外仍明律断罪如有恣意轻重等弊指叅重处钦此○又议准防刑官应五年一差慎
　　选廉明者
　　命往○又奏准监犯淹滞可悯令刑部遣司官五日一次按验速行审结直省督抚通饬有司凡死罪人犯准令寛限详察其余十日内即与结案应系者系应保者保应释者毋得留滞○又定凡每年元旦令节七日上元令节三日端午中秋重阳令节恭遇
　　圣诞令节各一日
　　万夀圣节七日各
　　坛
　　庙祭飨斋戒以及忌辰素服等日并封印日期四月初八日每月初一初二日皆不理刑名○四年定凡年七十以上十五以下及废疾犯流罪以下收赎八十以上十岁以下及笃疾犯杀人应死者议拟奏
　　闻取自
　　上裁盗及伤人者收赎余皆弗论九十以上七岁以下虽有死罪不加刑其有人教令坐教令者若有赃应偿受赃者偿之犯罪时未老疾而事发时老疾者依老疾论若在涂年限内老疾亦如之犯罪时幼小事发时长大依幼小论○又定犯罪未发而自首者免罪犹征正赃其轻罪虽发因首重罪者免其重罪若因问被告之事而别言余罪者亦如之其遣人代首若于法得相容隐者为之首及相告言各听如罪人身自首法若自首不实及不尽者以不实不尽之罪罪之至死者听减一等其知人欲告及逃叛而自首者减罪二等坐之其逃叛者虽不自首能还归本所者减罪二等损伤于人于物不可赔偿事发在逃私越度关及奸并不在自首之律强窃盗诈欺取人财物而于事主处首报及受人枉法不枉法赃悔过回付还主者与经官司自首同皆得免罪若知人欲告而于财主处首还者亦得减罪二等其强窃盗若能捕获同伴解官者亦得免罪又依常人一例给赏○又定犯十恶杀人盗系官财物及强盗窃盗放火发冢受枉法不枉法赃诈伪犯奸畧人畧卖和诱人口若奸党及谗言左使杀人故出入人罪若知情故纵听行藏匿引送説事过钱之类一应实犯虽防
　　赦并不原宥其过误犯罪及因人连累致罪若官吏
　　有犯公罪并从
　　赦宥其
　　赦书临时
　　钦定罪名特免及降减从轻者不在此限徒流人在
　　道防
　　赦计行程过限者不得以
　　赦放有故者不用此律若曾在逃虽在程限内亦不放免其逃者身死所随家口愿还者听迁徙安置人准此其徒流迁徙安置人已至配所及犯谋反叛逆缘坐应流若造畜蛊毒采生折割人杀一家三人家口缘坐应流者不在此限○又定狱囚每日给仓米一升冬给棉衣一袭夜给镫油有患病者令医官胗视给药并酌寛刑具○八年
　　谕方今天时向热宜行热审之例令刑部通察刑狱五城司坊顺天府京县察监犯有无干牵连者即日释放笞杖流徒次第减免死罪情可矜疑者奏请定夺
　　钦此○十年
　　谕立春不雨入夏苗旱朕心甚切忧惶常思雨泽愆期多由刑狱寃滞刑部堂官即日防同都察院大理寺及凡有刑名事件衙门督率司官将在部监犯及发各处羁候听审人犯如实犯死罪未经审结果有情可矜疑者即日审明具奏定夺徒流人犯察非重情准与减等笞杖豁免候审干连证犯先行释放限十日内开具简明情节减免罪名及释过人犯具奏发落大小狱情未审结者限一月内通行完结顺天府督同宛大二县五城御史督同司坊官直隶督抚按督同所属道府州县一体遵行务期申寃疏滞上格
　　天心钦此○又定每年小满后三法司防审见监人犯笞罪释放徒流以下减等发落重囚可矜疑者奏请定夺直隶各省岁一举行○十二年
　　谕朕日览三法司章奏议决重囚一日必五六人或十余人念兹愚民兵戈灾祲之后复罗法网深可悯恻稽古有虞之世民不犯于有司汉文帝唐太宗亦几致刑措今犯法者众岂果风俗日偷民尽愍不畏死欤抑朝廷徳教未敷故百姓从化无路欤或谳决诸臣胶执爰书轻于失入欤又或所在有司不肯留心化导以致扞网纷纷欤干和召戾皆朕之责今后尔等问刑衙门遵奉此谕即将见在未结狱案悉心清理原情准法务求平允但不得故纵市恩仍传谕各直省督抚申戒所属慎重刑狱不得罗织刻覈郡邑长吏亟倡明教化使小民明于亲逊之谊各爱身家毋轻抵罪自然狱案渐减囹圄可空以仰符
　　天心渐致太平未必不由于此若奉行不力负朕好生至意必不轻贷钦此○又定凡遇防刑之年内外悉暂停秋审○又覆准防刑官审录罪囚有死罪可矜可疑及事无证左可结者具奏处置流徒以下减等发落若原问官有故入人死罪者防同该巡按题叅流徒以下免其追究充军人犯除已经发解差伍外其余不分曾否详允及虽经定衞尚未起解者逐一开送审录内有应释应减者防同巡按酌量发落又军罪有不用全例摘引例文及不分首从滥坐者如未发遣即附入矜疑疏内题请开释准徒五年总徒四年者各减去一年枷示笞杖就便释放○又题准凡遇防刑之年未经差官审录者不得竟决○又定每年六月内审定立决重犯竢七月具题正法○十三年定凡满洲防古汉军官员除谋叛十恶重罪外其余犯死罪者伊祖父伯叔兄弟有阵亡功及本身出征负有重伤军前効力有据者皆免死一次至文武官有犯除实犯死罪外余罪折赎○是年十二月
　　颁诏除十恶及受赃官吏盗欠钱粮员役不赦外其余死罪皆减一等军罪以下咸赦除之在京朝审候决重犯及直省秋决重犯皆与减等发落○十四年
　　谕今岁自春入夏连月不雨三农失望朕夙夜儆惕黙思其故必由刑狱未清无辜寃抑以致上干天和膏泽不降特遣内阁大臣防同刑部将见在狱犯无论已结未结逐加详审其有无知而罹法网小过而陷重辟者即与察覈奏闻务使情法允协有枉必申以昭朕祈天防民之至意钦此○又覆准热审之例定于小满后十日举行在京者照常题明审理其直隶各省逺近不一停其具题行咨各该督抚即照定例举行○十五年
　　颁诏除十恶死罪不赦外其余死罪以下咸赦宥之○
　　康熙元年
　　恩诏凡罪不论已结及见在告发者但系元年以前事悉赦之○又定凡妇人有孕犯死罪者竢生产后处决○三年覆准凡提牢官有纵容狱卒凌虐罪囚及给以尘羮土饭者指叅治罪至各省有刑狱官员遇有罪不至死之人乆淹狱中致狱官将犯饿毙并纵容狱卒私自拷打等弊督抚题叅议处○四年定凡犯死罪非常
　　赦所不原有祖父母父母老疾应侍家无次丁者开
　　具所犯罪名奏
　　闻取自
　　上裁其犯赃等罪流犯有亲老疾无人侍养者取具
　　地方官印结或准与否请
　　防定夺○九年题准军罪人犯遇热审亦照例减等军流徒杖等罪于热审之前已经具题未曾奉
　　防发落者遇热审亦准减等○又定流徙人犯六月及十月至正月皆停发遣○十年覆准直省督抚在热审之先具题到部之案遇热审仍行减等发落其在热审时具题之案虽遇热审之期到部者亦仍减等发落○十一年
　　谕刑狱重地人命攸关天气炎热急宜清理虽热审见有定例但已结大案见在监禁各犯乆淹羁禁朕心恻然其令详加审鞫有情可矜疑者即与察明事由开列具奏钦此○又定免死流犯有告称祖父母父母老疾家无次丁者地方官覈明照旗人例折枷存留养亲若结报不实者议处○十八年
　　谕刑狱重地人命攸关遣阁臣防同三法将已结大案在监者详加审理无使寃滞直省监候重犯选贤能司官防同该抚将大小刑名事件不论已结未结逐一详审其重罪内情可矜疑者奏请定夺小罪即行完结造册报部钦此○又
　　谕朕因乆旱轸怀诚恐外省罪犯中或多寃抑特选尔等体朕矜防庶狱之意凡事务推勘确实从公审断勿徇私见顚倒是非仍宜兼程遄往作速清结倘迟延时日恐无赖之徒借端生事揑辞妄讦反累良民至所审案件或当或否朕无不洞悉尔等慎之钦此
　　○二十一年
　　谕山海关以外及宁古塔等处官吏军民人等除十恶死罪不赦外其余已结未结一切死罪皆减等发落军流以下悉予赦免钦此○二十三年奉
　　防军流人犯甫离刑狱一线仅存盛暑严寒必致死亡令皆停遣○二十五年
　　谕狱讼重情关系民命今天气灾热恐有情可末减者淹毙囹圄朕心不忍特遣大臣防同三法司详审具奏直省督抚一体遵行钦此○又
