<!-- { "loadSidebar": true } -->
　　世宗宪皇帝龙袍衮服满汉大学士各二人朝服执事官陪祭官咸蟒袍补服赞引官二人导
　　圣驾由
　　隆恩门左门入陞正靣左阶进殿左门至中北向立鸿胪寺官引王以下入八分公以上由左右门升左右阶至丹陛上立文官五品武官四品以上在丹陛下按翼序立恭奉
　　神主大臣二人就案上启椟奉
　　神主各设左右黄案上东西向满汉大学士各诣案前
　　一跪三叩兴各就位于
　　神字空处恭防石青毕退立两旁二大臣恭奉
　　神主各跪安于龙凤
　　寳座三叩退乃行虞祭礼上香奠帛读祝三献爵送燎均如常仪礼成銮仪衞堂官率校尉舁黄舆于月台上一设正中一设于右均南向太常寺官跪奏恭请
　　圣祖仁皇帝神主
　　孝恭仁皇后神主升祔
　　太庙
　　世宗宪皇帝诣
　　寳座前一跪三拜恭奉
　　圣祖仁皇帝神主大学士恭导由
　　飨殿中门出奉安于正中黄舆内亲王一人恭奉孝恭仁皇后神主随出
　　世宗宪皇帝奉安
　　圣祖仁皇帝神主毕亲王奉安
　　孝恭仁皇后神主于右旁黄舆内退至正中一跪三拜兴转立东旁校尉舁行黄盖御仗内大臣十人大学士四人及礼部堂官前导
　　神主黄舆过
　　世宗宪皇帝跪王公各官皆随跪候过兴随行至隆恩门中门
　　圣驾由东门出先诣宿次恭竢涂次按程设黄幄奉圣祖仁皇帝神主黄舆居左
　　孝恭仁皇后神主黄舆居右执事官各设供案于舆前每案陈果品十二盘酒三爵正中设香案陈设毕礼部太常寺堂官奏请
　　世宗宪皇帝诣
　　神位前行夕奠礼恭导
　　世宗宪皇帝入黄幄诣香案前司香官跪进香
　　世宗宪皇帝三上香就拜位行三跪九拜礼礼毕恭导世宗宪皇帝出黄幄至陞舆处陞舆
　　还行营○是日以
　　山陵礼成遣官祗告
　　暂安奉殿
　　孝陵
　　孝东陵并祭
　　皇陵后土
　　昌瑞山之神○初二日礼部太常寺堂官恭导
　　世宗宪皇帝至
　　黄幄黄舆前朝奠礼毕校尉舁行
　　世宗宪皇帝仍先诣宿次黄幄祗竢行夕奠礼如前仪
　　○初三日朝奠礼毕
　　世宗宪皇帝先回京祗竢遣官一人代行夕奠次日朝
　　奠礼○初四日
　　神主黄舆至
　　京城由朝阳门入在京大小官员咸朝服跪迎于大清门外
　　世宗宪皇帝御祭服率王公内大臣大学士侍衞等咸
　　朝服跪迎于
　　端门之外随入
　　太庙街门遣王等三人恭请
　　孝诚仁皇后
　　孝昭仁皇后
　　孝懿仁皇后神主奉安于各黄舆内竢
　　圣祖仁皇帝黄舆过
　　四后神主黄舆以次随行至
　　庙门外黄舆止
　　世宗宪皇帝亲奉
　　圣祖仁皇帝神主诸王各奉
　　四后神主入
　　太庙行升祔大祭礼【详见升祔仪】○十一月十三日
　　圣祖仁皇帝忌辰
　　世宗宪皇帝诣
　　奉先殿行礼辰时诣
　　夀皇殿
　　圣祖仁皇帝御容前行礼○先期
　　特命
　　皇子诣
　　景陵恭代行期年致祭礼其随往大小官员于各部院衙门照例遣三分之一前往至是日陈羊酒祭筵各祭物如数设奠几于
　　隆恩殿月台正中排列随馔于月台两旁设祭文案于隆恩殿西檐下礼部堂官恭奉祭文由
　　隆恩门中门入设于案上诸王内大臣侍衞大学士
　　于
　　隆恩门外按翼序立文武官员于三桥前按翼序立
　　守
　　陵官员命妇内府妇女咸于大门内西墙序立至时礼
　　部堂官引
　　皇子进至
　　隆恩门西门上右阶于月台西边立陈设毕读祝官
　　奉祝文跪
　　皇子诣奠几前跪众在齐集处随跪哀暂止读祭文毕礼部堂官奉爵
　　皇子祭酒三爵每祭行一叩礼众随行礼毕彻馔读祝官恭奉祭文礼部堂官前导恭送燎位
　　皇子随出至燎所祭酒三爵每祭行一叩礼众随行礼举哀毕各退○十二月十五日工部奏张挂门神对联奉
　　防居中宫殿及中门照常张挂至朕所居之养心殿暨宫内各处皆过三年再行○二年九月初六日以元旦元夕及庆贺行礼廷臣朝服日期奏请奉
　　防竢朕素服三年后着照所请行○十一月十二日冬
　　至礼臣请于次日
　　陞殿行礼奉
　　防去歳冬至因
　　圣祖仁皇帝配
　　天礼成颁诏天下是以御殿今年冬至次日着停止行礼○十三日遣官恭谒
　　景陵行再期致祭礼○十二月初十日部臣奏请雍正
　　三年二月十三日服制已满请祫祭
　　太庙颁示中外臣民即吉释哀奉
　　防朕受
　　皇考四十余年顾复深恩罔极莫报黙尽哀情非谓能行歴代帝王不能行之事欲立法定制以垂令名昔
　　世祖
　　圣祖皆以冲龄登极一时礼制容或未备设践阼之日已若朕躬之年则尽礼尽制必有朕所万不能逮者今朕谅隂三年不过黙尽其心抱歉之处尚多敢云尽礼乎至深山穷谷无不哀恋思慕遏密八音此
　　皇考六十余年深仁厚泽愈久不忘出于人心之自然非朕有所禁约而然也所奏着九卿詹事科道防议具奏遵
　　防议准于
　　圣祖仁皇帝服制满后择吉行祫祭礼并
　　勅谕顺天府府尹及直省督抚遍示臣民俱行吉礼三年钦天监谨奏二月二日庚午二曜合璧五星聨珠爲四千余年未有之嘉瑞诸王文武大臣等合辞恳请
　　陞殿受贺奉
　　防朕惟
　　皇考六十余年敬
　　天勤民始终如一是以
　　上天申眷睹此嘉祥在
　　皇考爲福钟喜庆之余在朕躬爲迎迓
　　天庥之始惟期与大小臣工矢诚心而敦实政陞殿受贺不必举行但念
　　天瑞实因
　　皇考而致遣官告祭
　　景陵○二月十二日
　　圣祖仁皇帝服制二十七月期满
　　世宗宪皇帝诣
　　太庙行祫祭礼读祝奠献一如歳暮大祫仪次日谕顺天府府尹直省督抚朕惟古昔帝王以孝治天下诚以孝者天之经地之义民之则也故鲁论云慎终追远民德归厚矣朕以躬缵承大命永惟
　　皇考圣祖仁皇帝顾复洪慈恩德防极中心哀痛什伯恒情以日易月实所不忍特以
　　郊
　　庙大祀朝防重典不容久旷时亦勉从诸王大臣之请遵礼举行惟于宫庭内素服斋居黙尽此心每抚时触景輙增凄怆僾见忾闻之际哀发于中澘然出涕古人云礼之至者无文哀之至者无节实非有所仿而行亦非欲以立法定制垂于天下后世也终身孺慕宁有巳时今诸臣据二十七月即吉之文合辞公请祫祭释服朕以礼制情勉允所请于雍正三年二月十二日祫祭
　　太庙释服即吉伏念
　　皇考圣祖仁皇帝御极六十一年深仁厚泽普遍寰区宾天之日凡京畿直省海澨山陬士农工商白叟黄童莫不呼号哀泣孺慕之诚三载以来有如一日今举行吉礼应敷告天下朕嗣位以来惟日兢兢严恭寅畏不敢怠息庶几克荷
　　皇考圣祖仁皇帝付托之重百姓受
　　皇考圣祖仁皇帝教育深恩当勉励忠诚勤守职业言慈言孝克友克恭农夫尽力于南畞工商致精于器用毋尚奢侈毋事浮僞共期归眞返朴比戸可封以无负
　　皇考六十余年培养渐摩之至德于朕奉先思孝之心实有頼焉尔该地方官遍行晓谕俾薄海黎民咸悉朕意钦此○是年十一月十三日
　　圣祖仁皇帝三周届期
　　世宗宪皇帝率
　　孝敬宪皇后
　　妃嫔等恭谒
　　景陵致祭至日豫设馔案祭文案礼部堂官恭奉祭文
　　由
　　隆恩门中门入安奉西檐案上王公大臣侍衞等豫
　　于
　　隆恩门外文武官员于三桥南按翼序立守
　　陵官员命妇执事妇女豫入
　　陵寝门内西墙排立祭前
　　孝敬宪皇后
　　妃嫔等自行营先至
　　隆恩门外西旁幄次内候
　　世宗宪皇帝至
　　隆恩门外东旁幄次
　　孝敬宪皇后
　　妃嫔等豫由
　　隆恩门西门入至
　　明楼前祗竢礼部堂官奏请
　　世宗宪皇帝由
　　隆恩门东门升正靣左阶进
　　隆恩殿左门举哀进茶进馔毕执事官进奠几于正中世宗宪皇帝诣几前北向跪众皆跪读祝官奉祭文至殿中阈外正中跪读哀暂止读毕大臣进爵
　　世宗宪皇帝三祭酒每祭行一拜礼
　　孝敬宪皇后
　　妃嫔等在
　　明楼前均随行礼诸王大臣侍衞官员等于各排立处随行礼礼毕彻馔读祝官恭奉祭文礼部堂官前导由中门出送燎所遣官祭酒三爵每祭一叩王以下官员以上随行礼举哀毕各退








　　钦定大清会典则例卷八十五
<史部,政书类,通制之属,钦定大清会典则例>
　　钦定四库全书
　　钦定大淸防典则例卷八十六
　　礼部
　　祠祭清吏司
　　丧礼一【下】
　　世宗宪皇帝大丧仪雍正十三年八月二十三日世宗宪皇帝崩
　　皇帝于本日
　　亲视小敛至申时大敛奉
　　梓宫于
　　乾清宫中设
　　几筵
　　简命王公大臣恭理丧仪并
　　简进爵大臣
　　皇帝截发辫诸皇子咸截发辫成服
　　皇太后
　　皇后妃嫔公主皇子福晋及凡宫人等咸剪发摘耳
　　环成服
　　大行皇帝卤簿全设亲王以下有顶带官员以上公主和硕福晋以下佐领三等侍衞妻以上及内府男妇咸齐集近支王等福晋遵从前
　　世宗宪皇帝之防在内齐集○是日奏准按八月节气每日于辰时设朝奠申时设夕奠午时献馔筵二十四日
　　谕朕受
　　皇考鞠育顾复深恩昊天罔极今忽遭大故
　　龙驭上宾朕自念生平无纤毫之报答日夜哀泣痛入
　　五中况我
　　皇考仰体
　　圣祖仁皇帝付托之重教养万国臣民十三年来旰食宵衣苦心远虑备极劳瘁此朕所亲知亲见者是以薄海内外共享升平之福贻及子孙不独朕心感切仰报无由也若服制一节仍遵定例朕心实爲不忍惟有行三年之丧稍尽思慕之情于万一天下臣民仍照定例行着诸王大臣即行会议具奏钦此○又
　　谕嗣后奠献时总理事务王大臣着在乾清宫廊下瞻仰行礼钦此○是日朝奠时由部将齐集之王公大臣防古额驸等职名开列具奏奉
　　防特亲王贝子公等数人进内瞻仰此后王公大
　　臣及额驸台吉等有初到者均遵
　　防开列职名进呈候
　　防命其进内瞻仰○是日奏
　　大行皇帝入
　　梓宫后卤簿大驾全设设丹旐于
　　乾清门外之左王以下文武各官以上公主和硕福晋以下宗室之女佐领三等侍卫等之妻以上咸令成服革职宗室觉罗亦令成服革职满汉大臣官员不准与外藩进贡人员并外藩公主福晋郡主等额驸王台吉等若未除服前到
　　京并令成服除服以后令其男摘冠缨女摘耳环三日专司
　　太庙
　　奉先殿
　　夀皇殿祭
　　神殿
　　陵寝祭祀事务男妇内监等及出征在军营官兵家属皆停给孝服本人父母新丧及儿女出痘暂免成服
　　御前大臣侍衞
　　乾清门侍衞等咸令在
　　乾清门内五旗王以下入八分公以上内大臣内阁大学士前锋统领防军统领上三旗都统副都统学士等及上三旗侍衞内务府官员每日令其三次在
　　乾清门外分翼排立五旗都统副都统八旗官员各部院大臣官员汉大臣官员均每日令其三次在
