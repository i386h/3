<!-- { "loadSidebar": true } -->
　　南苑北墙止南营外南二守备汛内所辖至西红门三官庙止均接旧州营界西二汛南营外南三守备汛内所辖至大井村止外南一守备汛内所辖至田村府君庙止均接拱极营界北二汛北营外正北守备汛内所辖至淸河利水桥河沿止接巩华营界又外东北守备汛内所辖至羊房村止接沙河汛界以上各汛统以南北中三营叅将各一人中营所属马兵汛五十四歩兵汛五十五栅阑百九十三鸟枪百激筩五南营所属马兵汛六十二歩兵汛八十二栅阑百四十五鸟枪百激筩十有一北营所属马兵汛四十九歩兵汛四十栅阑百有二鸟枪百激筩八
　　圆明园三汛界址东自刘村五道庙起西至京山口与宛平县接界南自黄庄马兵汛路北起北至树村中营后街与昌平州接界○捕盗歩军尉每旗五人以满洲旗地方分为三分令满洲捕盗歩军尉三人分管其防古汉军地方令防古汉军之捕盗歩军尉管辖以专责成南城外地方遇有失火之事统领即率所属弁兵启城门往救左右歩军翼尉率弁兵于城门防守仍报兵部存案○康熙三十一年定凡遇
　　圣驾行幸
　　皇城内外要地方增置堆拨每旗増歩军协尉一人直宿其巡察堆拨栅阑弁兵及捕盗歩军尉等亦严加巡防至正阳崇文宣武三门外巡捕营叅将游击各率该管守备千把总坐班看守再将八旗歩军编设二十堆拨增置于营兵堆拨两间处夜间传筹委歩军尉十有六人更番管辖协尉四人轮流稽察其余各门外守备在各该门外坐班千把等在闗厢坐班十六门城门领等均令近堆直宿各严守衞竢
　　圣驾囘銮彻囘○又定
　　圣驾恭谒
　　陵寝奏委歩军翼尉协尉笔帖式各一人捕盗歩军尉八人守备千把总各一人健歩官十人番役捕役各四名捕盗歩军二十八名马兵八名随往如
　　圣驾出哨奏委翼尉笔帖式各一人协尉二人捕盗歩军尉八人守备千把总各一人健歩官十人番役捕役马兵各八名捕盗歩军四十八名随往
　　皇子未分封者奉
　　差奏委捕盗歩军尉二人千总一人马兵歩军番役各二名捕盗歩军六名随行○三十三年奏准歩军统领増设令箭十二枝以备随时调遣及宣传号令之用○雍正元年定
　　圆明园附近处设八旗歩军汛凡五十所激筩八歩军协尉四人歩军尉十有二人每汛领催三名歩军十名昼夜巡逻又设三营马兵汛十有五歩兵汛五十二○乾隆九年定
　　静明园附近处设三营歩兵汛十有二
　　静宜园附近处设三营马兵汛一歩兵汛十西山小屯村及冷泉附近处各设三营马兵汛一歩兵汛四【每汛设兵或三四人或四五人】如遇
　　车驾巡幸以叅将一人于淸梵寺前驻劄各汛守备在通衢大街千把总等在偏街小巷防守严加稽察昼夜巡逻○十年奏准内九门城上共房二百四十一所每所三间计房七百二十三间除收贮镫旗信礮火药外尚有堆拨房百三十五所设歩军堆拨八十七处如遇
　　驻跸圆明园增骁骑堆拨四十八处恭遇
　　车驾巡狩方岳将歩军撤下分防大街巷口城上悉令骁骑看守其房屋如有坍塌照例移咨工部随时修理至外七门城上并无官建堆房其看守系巡捕营兵上设堆拨十有八所每所歩兵三名共千把总三人管辖每堆拨房一间皆逺年葢造悉多倾頺难于栖止且外七门周围二十五里有余只设堆拨十八处相隔窎逺呼应不灵请增葢堆拨房二十八间除分给直班千把总三间外其余二十五间设堆拨二十五处所需工料即于统领衙门房租银内动支搆办一训练康熙十三年定八旗歩军统计二万一千余名内八旗汉军乌枪歩军千六百十有七名正黄正红两旗朝鲜佐领下鸟枪歩军百二十名共鸟枪歩军千七百三十七名每嵗操演应用火药等物均由工部支领○雍正七年议准统领衙门会同工部官将内九门城上旧有火药二十六万斤陆续更换新药备贮○十二年奏准鸟枪歩军千七百余名虽有枪手名色而实能施放者百无一二縁歩军差使繁杂实属无暇操演况原因看守街道而设鸟枪并非需用器械与其虚设不若改为箭手演习歩射较为有益所存鸟枪撤交工部再九门最闗要每门额设守门骁骑二十名礮手二名向无乌枪今拟将守门骁骑令其学习鸟枪每年自二月起至立夏日止立秋日起至立冬日止共演枪六月每月逢五逢九日演枪六次每次每人演枪六出凡开操之时均令该翼歩军翼尉督率该城门领等轮番察阅务期熟练其所用鸟枪即于前项撤交数内拣选堪用者如数给发需用演枪火药火绳等项按月照例于工部支领再防验军器时歩营弁兵亦应一例察验今歩军甲胄残阙者多固应如数补造但全分盔甲歩军披服不甚便利今酌议甲袖甲裙毋庸补制止令制造头盔甲褂称体适用○乾隆六年议准巡捕三营防衞
　　畿甸武备自宜整齐今三营盔甲旗帜等项日久敝坏且马兵有盔甲歩兵并无盔甲体制未协请动支朋扣余银照数制备工竣造报工部核销再鸟枪为兵丁所必需帐房为兵丁所栖息今三营两项皆无请于每营设立鸟枪百杆帐房八十架共需鸟枪三百杆帐房二百四十架在于工部库贮项内拣选拨给统领转饬该管各官将所给帐房加谨収贮其鸟枪督率兵丁勤加练习每年自二月十六日起至立夏日止立秋日起至立冬日止每兵每日演枪五出应用火药行文工部按季领取并令三营叅游每月逢三逢八日考阅弁兵弓箭守备每月逢一逢六日操演本汛兵丁务使技艺精熟以整戎行○七年议准内外各门拱衞
　　紫禁防范理宜严肃今内城九门外城永定东便二门旧设大小铜铁礮共一千九百余位残阙不全者居多至广宁广渠左安右安西便五门向未设有礮位其多寡有无不等之故阅年久逺难以稽考见据工部会同兵部各委司官带领匠作逐细防验除不堪用大小礮九十二位外堪用之大小铜铁礮共一千八百七十有二均系存贮年久之物其堪以施放与否无从深知若一并试演为数过多运送车价及火药礮子铅弹等项未免繁费请竢八旗演礮之日将各城门堪用礮位交与工部拣选二百随同八旗之礮运至芦沟桥演放验看即于此内拣择一百六十位内外十有六门各安设十位以备捍衞所需礮车交与工部照数造给其每次演放应需脚费于户部拨给应备铁子火药等项见在各城存贮火药二十六万斤系雍正七年陆续更换之新药东直门大楼内见存大小铁礮子一千八百分拨各门均足敷用无庸再行备办其演礮所需烘药火药铅弹白布等物应照八旗之例于户工二部支领至所需礮手内城九门每门原额设二名于守门兵丁内选补其外城七门并无礮手应照例令歩军统领亦于见在守门兵丁内各选补礮手二名令其学习放礮以供将来演放之用再八旗汉军礮位系三年一次演放原为操演火器营兵丁而设此项城门贮礮与八旗不同如亦以三年演放一次为期太速请以九年为期照例运至芦沟桥随八旗礮位令汉军火器营协同演放运送车费及火药礮子等项临期令统领酌量办理至此外未经演放之各门存礮仍照旧谨慎収贮各门城上○九年奏准内外各城门安设礮位原议将各城礮内拣选百六十位每门各安设十位嗣经工部委官验明可以成就礮车者只有七十九位余均小礮不堪应用随于八旗礮局余存铜铁大礮拨给一百十有九位以敷安设今届八旗演礮之时将各城门存贮大礮并八旗礮局拨给余存大礮共一百九十八位运至芦沟桥设放拣选堪用者仅一百四十二若仍照原议之数安设不敷分布应酌请内城九门仍照原议各安设十位外城非内城可比七门各安设五位其余剩堪用礮十有七位与各旗礮局存贮如有应用之处再行动拨其废礮五十有六亦交与八旗存贮礮局○十八年奏准各城门礮仍照旧例停止演放
　　一缉捕康熙二十四年议准歩军所管汛地有犯私铸私燬及搀和小钱行使事发该管官知情者革职照例治罪失察者歩军尉降一级罚俸一年协尉副尉降一级留任翼尉统领各罚俸一月有能拏获者不论年月逺近皆免议系本衙门官拏获者该汛失察官免议若经别衙门拏获失察之该管官仍议处○又定歩军营兵并无私仇别故因公事敎训将该管官杀死者统领翼尉罚俸六月协尉副尉罚俸一年歩军尉罚俸二年记讐杀死或因公挟仇刀伤该管官者统领翼尉罚俸三月协尉副尉罚俸六月歩军尉罚俸一年○又定城内黏贴匿名揭帖该歩军尉等官不行缉拏别经发觉歩军尉罚俸一年协尉副尉各罚俸六月翼尉罚俸三月统领罚俸一月○又定番役兵丁私用非刑害人该管官不约束者革职○又定歩军尉汛内有违禁开设店面容留来路不明之匪类者将歩军尉罚俸一年协尉副尉各罚俸六月翼尉罚俸三月统领罚俸两月○二十五年题准旗下逃人若歩军尉拏获至六十名者加一级协尉督率歩军尉拏获百二十名者加一级翼尉统计所管四旗歩军督率拏获至四百八十名者加一级统领督率八旗歩军尉及番役拏获至九百六十名者加一级数多者照此递加议叙○又议准歩军尉等所管汛地内有在路身死者歩军尉不将情由申报刑部罚俸六月○又定歩军营兵有犯鬭殴致死者统领翼尉罚俸三月协尉副尉罚俸六月歩军尉罚俸一年○又定旗员将歩军拏至家中禁打者审实革职如禁打损伤者审实革职交部治罪若延医祭祀嫁娶燕会因而夜行歩军勒索不肯放行者歩军鞭五十因被歩军勒索即责打有伤者罚俸六月○又题准歩军尉于一年内拏获强盗五名者纪録一次十名纪録二次十五名加一级三十名加二级协尉副尉所管歩军尉等一年内拏获强盗十名者纪録一次二十名纪録二次三十名加一级翼尉所管一翼歩军尉等一年内拏获强盗二十名者纪録一次四十名纪録二次六十名加一级统领所管八旗歩军尉与番役等一年内拏获强盗四十名者纪録一次八十名纪録二次百二十名加一级其所获多者各照本管应得议叙按数递加歩军尉于一年内拏获窃贼及强恶六十名以上者纪録一次百二十名以上者加一级二百四十名以上者加二级协尉副尉所管歩军尉等一年内拏获窃贼及强恶百二十名以上者纪録一次二百四十名以上者加一级翼尉所管一翼歩军尉等一年内拏获窃贼及强恶二百四十名以上者纪録一次四百八十名以上者加一级统领所管八旗步军尉及番役等一年内拏获窃贼及强恶四百八十名以上者纪録一次九百六十名以上者加一级拏获多者均照数议叙如系协尉副尉翼尉亲身拏获者照歩军尉议叙至歩军尉名下所获之数虽不及纪録其统领翼尉仍总计议叙拏获强盗窃贼恶徒均由刑部定拟彚咨兵部议叙○二十六年覆准拏获持刃伤人之贼首先擒拏之人赏银十五两第二人赏银十两第三人赏银五两若所获系但持刃而未至伤人者不给赏○三十七年议准
　　京城内遇有强盗白昼伤人抢夺财物该汛歩军尉等将贼犯当场拏获及一月之内全获者免议如一月内拏获一半歩军尉罚俸一年协尉副尉罚俸六月贼犯照案缉拏如一月内不严缉致贼逺逸者歩军尉降二级调用协尉副尉降一级调用所有加级纪録不准抵销翼尉罚俸一年统领罚俸六月汛地歩军等各鞭一百贼犯交与接管官照案缉拏○又议准步军领催等将拏获贼犯得财私放该管歩军尉失于觉察其赃在十两以下者罚俸一年十两以上者降一级留任知情故纵者革职○四十一年议准
