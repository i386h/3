<!-- { "loadSidebar": true } -->
　　先师孔子遣大学士一人行礼翰林官二人分献国
　　子监祭酒祭
　　启圣公于启圣祠均以先贤先儒配飨从祀自后每年二月八月上丁日致祭如遇有事改次丁或下丁通行府州县衞各学遵行○又定每月初一日
　　圣庙行释菜礼设酒芹枣栗祭酒于
　　先师位及四配位前三献十哲两庑位前以监丞博
　　士等官分献次诣
　　启圣祠行礼分献官亦随行礼十五日司业上香行礼与朔日同○九年
　　世祖章皇帝视学释奠
　　先师孔子前朝于
　　大内致斋
　　四配
　　十哲两庑各遣官分献王以下公以上文官三品武官二品翰詹官七品以上暨国子监官咸斋戒陪祭○又题准
　　视学前期由部遣官行取衍圣公率孔顔曾孟仲五氏世袭五经博士孔氏族五人顔曾孟仲族各二人乘传赴
　　京及五氏子孙见任京官者咸与祭○又奏准
　　视学释奠之礼是日早工部设更衣大次于大成门外之左南向陪祭文武官先诣庙庭左右恭竢咸朝服东西面序立
　　驾出长安左门至成贤街国子监祭酒司业率学官
　　贡监生朝服跪迎街左
　　驾至庙门外降舆赞引官恭导由中门入至大次少
　　憇太常卿奏请行礼
　　皇帝出大次盥洗入大成中门升阶入殿中门北向立分献官入右侧门至阶下夹甬道立王公入左右门由中阶左右升文武官豫由左右侧门入按翼于东西序立均北面衍圣公在东班之首五经博士曁五氏有官者以其官序诸生在东班之末序立迎
　　神上香行二跪六拜礼王公百官均随行礼司帛跪
　　进篚
　　皇帝受篚拱举仍授司帛奠于案司爵跪进爵皇帝受爵拱举仍授司爵献于
　　神位前乐三奏酒一献不读祝送
　　神行礼如前释奠毕出大成门入大次更衣
　　御彜伦堂讲书【详见仪制司】礼成
　　还宫○十四年议准祭
　　先师祝文称
　　至圣先师孔子通行直省各学○十七年以修葺太
　　学告成
　　世祖章皇帝视学释奠与九年礼同○康熙八年圣祖仁皇帝视学释奠与顺治九年同○二十三年御书万世师表匾额恭悬
　　大成殿并颁发直省学宫○二十八年
　　御书
　　孔子赞并顔曾思孟四子赞勒石摹搨颁发直省二十九年议准学宫闗系文教凡官民人等经过者皆下车马并禁于学宫内放马汚践○三十五年覆准平定厄鲁特噶尔丹朔漠永清仿王制天子出征执有罪反释奠于太学以讯馘告之礼遣官释奠于
　　先师勒石太学与致祭
　　阙里礼并行○五十一年
　　谕朱子发明圣道轨于至正特加优崇升配
　　大成殿十哲卜子商之次○又奏准朱子升配大成殿前期遣官二人祗告
　　先师孔子及朱子位前○五十四年题准范仲淹学
　　问精纯经纶卓越应从祀
　　圣庙位列西庑先儒韩愈之次○雍正元年
　　谕
　　至圣先师孔子道冠古今德参天地树百王之轨范立万世之宗师其为功于天下者至矣而水源木本积厚流光有开必先克昌厥后则圣人之祖考宜膺崇厚之褒封所以追溯前徽不忘所自也粤稽旧制孔子之父叔梁公于宋眞宗时追封启圣自宋以后累代遵循而叔梁公以上则向来未加封号亦未奉祀祠内朕仰体
　　皇考崇儒重道之盛心修崇德报功之典礼意欲追封五代并飨烝尝用申景仰之诚庶慰羮墙之慕内阁礼部会同确议具奏○又
　　谕五伦为百行之本天地君亲师人所宜重而天地君亲之义赖师教以明自古师道无过于
　　孔子诚首出之至圣也我
　　皇考崇儒重道超轶千古凡尊崇
　　孔子典礼无不备至朕防
　　皇考教育自防读书心切景仰欲再加尊崇更无可增之处故勅部进封
　　孔子以上五代今部议封公上考前代帝王皆有推崇之典唐明皇封
　　孔子为文宣王宋眞宗加封至圣文宣王封
　　圣父叔梁纥为齐国公元加封
　　孔子为大成至圣文宣王加封齐国公为启圣王至明嘉靖时以王系臣爵改称为
　　至圣先师孔子改启圣王为启圣公虽皆属尊称朕意以为王爵较尊
　　孔子五世封王之典着诸大臣议奏钦此遵
　　防议准自叔梁公以上至木金父公凡五代并追封为
　　王爵
　　木金父公为肇圣王
　　祈父公为裕圣王
　　防叔公为诒圣王
　　伯夏公为昌圣王
　　叔梁公为启圣王其启圣祠向系专祀
　　叔梁公故以启圣为名今
　　圣朝异数合祀五代应更名为
　　崇圣祠改造匾额增设神牌及一应祭器交与工部竢造完日钦天监择吉入祠至入祠之日遣官一人读文祗告祝文由翰林院撰拟每年春秋丁祭牲牢酒醴笾豆簠簋毎
　　神位前皆照
　　启圣王例陈设将追封字样通行直省府州县衞画
　　一遵行原奉
　　上谕二道颁发国子监勒石
　　庙庭以光祀典○二年
　　世宗宪皇帝视学行释奠礼与康熙八年同○是年谕祔飨庙庭诸贤皆有羽翼圣经维持名教之功然前代进退不一而贤儒代不乏人或有先罢而今宜复旧阙而今宜增其从祀崇圣祠者周程朱蔡外或有可升而祔者以昭崇报均闗大典九卿翰林詹事科道会同国子监详考定议以闻钦此遵
　　防议准明洪武二十九年黜扬雄从祀治八年黜吴澄从祀嘉靖九年林放蘧瑗郑康成郑众卢植服防范七人改祀于乡公伯寮秦冉顔何申党荀况戴圣刘向贾逵马融何休王肃王弼杜预十三人黜其从祀今议得二十二人中林放蘧瑗秦冉顔何郑康成范六人允宜复祀孔子弟子县亶牧皮孟子弟子乐正子公都子万章公孙丑汉诸葛亮宋尹焞魏了翁黄干陈淳何基王栢赵复元金履祥许谦陈澔明罗钦顺蔡清
　　本朝陆陇其二十人允宜增祀又宋横渠张子之父廸增入
　　崇圣祠从祀○又奏准十一哲内闵氏后裔世袭博士遇
　　视学大典率其族二人赴
　　京观礼据衍圣公咨送到部应照五氏子孙之例准其与祭○又议准
　　大成殿四配十一哲每位一案两庑二位共一案崇圣祠四配异案两庑二位共案其两庑内有单位者仍独设一案○是年以平定清海遣官释奠于
　　先师勒石太学与康熙三十五年同○三年
　　谕
　　先师孔子圣讳理应回避按毛诗及古文此字读作期音者甚多嗣后除四书五经外凡遇此字并加邑为邱地名亦不必改易但加邑旁读作期音庶协尊崇至意钦此○四年议准
　　视学释奠礼仪载在会典惟春秋二祭均遣大学士
　　行礼向未载有
　　亲诣仪注今
　　特防亲诣行礼为
　　尊师重道之旷典谨拟陈设牺牲笾豆仍照春秋丁祭
　　礼仪请照雍正二年
　　视学释奠行二跪六拜礼立献帛爵一次不读祝文不饮福受胙四配位前遣尚书四人分献十一哲及两庑从祀位前遣侍郎四人各分献并载入会典永逺遵行○又奏准
　　视学释奠旧仪不读祝今
　　亲诣行礼实属旷典请照康熙二十三年
　　亲祭
　　先师阙里读祝文致祭行礼○是年仲秋丁祭
　　世宗宪皇帝亲诣行礼毕
　　谕礼部太常寺仪注内开奠帛献爵皆不跪朕今跪献非误也若立献于
　　先师之前朕心有所不安将此谕众知之尔衙门可记载嗣后照此遵行钦此○五年
　　谕
　　圣祖仁皇帝圣诞旧例禁止屠宰
　　至圣先师孔子师表万世
　　圣诞日亦应防诚致祭朕惟
　　君师功德恩被亿载普天率土尊亲之戴永永不忘而于诞日尤当加谨以展恪恭思慕之忱非以佛诞为比拟也着大学士九卿会议具奏钦此遵
　　防议准每嵗三月十八日
　　圣祖仁皇帝圣诞每嵗八月二十七日
　　至圣先师孔子诞辰恭值此二日自
　　大内至王公文武各官以及军民人等均应致斋一日不理刑名禁止屠宰永着为令○是年
　　御书生民未有匾额恭悬
　　大成殿并颁发直省悬于学宫　七年十二月以重修
　　阙里
　　圣庙庆云见于曲阜
　　世宗宪皇帝亲诣太学祭告○十一年二月
　　世宗宪皇帝亲祭
　　先师孔子礼成
　　谕礼部嗣后
　　亲诣行礼于香案前行三上香礼钦此○乾隆元年
　　议准
　　圣庙脯醢宜丰鹿脯鹿醢加增鹿二
　　正位及
　　四配
　　崇圣祠正位仍用醢十一哲两庑
　　崇圣祠配位两庑易醢为醓醢加增豕二再祭
　　圣庙于前一日陈设与各处例不画一交太常寺照
　　各
　　庙之例办理竢祭毕仍交国子监官分胙○二年遵防议准国子监
　　大成殿及大成门易黄瓦
　　崇圣祠易绿瓦并修
　　至圣先师神牌重饰见新以肃观瞻○是年
　　御书与天地参匾额恭悬
　　大成殿
　　命颁发直省悬于学宫○又覆准元儒吴澄仍应从祀于太学在西庑先儒赵复之次○三年
　　谕今年春祭
　　先师孔子朕降防亲诣行礼旧例春秋二祭皆遣官我
　　皇考尊
　　师重道始定亲祭之礼今览太常寺奏进仪注朕躬献爵一次其亚献三献之爵则豫设于案朕思旣行亲祭仍当从三献之仪着太常寺重缮仪注进呈钦此○是年三月
　　皇帝视学讲学行释奠礼与雍正二年同○又覆准冉氏卜氏端木氏言氏颛孙氏各有五经博士照闵氏仲氏子孙之例行取该博士率其族二人乘传赴
　　京与祭○又奏准
　　元圣周公后裔东野氏五经博士准率其族二人与
　　祭○又覆准先贤有子若升配
　　大成殿为十二哲在先贤卜子商之次东位西向移朱子神位于西在先贤颛孙子师之次前期祗告照康熙五十一年朱子升配之礼○五年仲秋仲丁
　　亲祭
　　先师礼仪与三年春祭同○九年仲春上丁
　　亲祭
　　先师与五年礼同○十一年议准
　　崇圣祠四配位前应增分献官国子监助教二人赞引官太常寺赞礼郎二人其陈设四案增帛二爵六以备典仪以昭诚敬○十四年以平定金川遣官释奠于
　　先师勒石太学与雍正二年同○十八年奏准按太
　　学春秋丁祭
　　大成殿内
　　十二哲东西各豕首一每位豕肉一盘两庑先贤先儒百二十三位东西各豕首六每位豕肉一盘
　　崇圣祠内
　　四配东西各豕首一及两庑每位各豕肉一盘共用豕二十有九徒为烦琐而陈设之处不足以昭整肃谨按乾隆十三年
　　车驾东巡
　　亲祭
　　先师孔子照
　　阙里春秋祭礼
　　十二哲东西各少牢一案两庑各少牢三案崇圣祠四配两庑东西各少牢一案又考顺天府府学每年丁祭
　　十二哲东西各少牢一案两庑各少牢二案较太学见行之例转觉整齐应将太学春秋丁祭
　　阙里牲品画一改正以与礼仪相称又
　　十二哲东西各篚一帛一未免太请照
　　崇圣祠四配位各异帛之例每位一帛东西共篚二以昭画一又按两庑位次皆东西向
　　先贤先儒南北分列向于中闲墙壁空处设案案上供豕首六皆倚于壁前设香帛案分献官各一人皆向墙壁空处奠献于礼未协应照
　　帝王庙分献之例两庑各用分献官二人各增香帛
　　一案俾得就位行礼以严昭假再
　　十二哲两庑向皆于各位前豫奠一爵其分献官行三献礼则统奠三爵于香案以太常寺执事人不充数故也嗣后丁祭
　　十二哲两庑三献请均令肄业诸生奉爵令东西分献翰林官各奠三爵其两庑分献国子监官四人一如
