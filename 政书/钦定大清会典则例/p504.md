<!-- { "loadSidebar": true } -->
　　国初定防古壮丁年六十歳以下十八歳以上者皆编入丁册有疾者除之每三丁共一骁骑遇有出征等事以二丁差遣一丁留家○又定防古壮丁三年一次编审有隠匿者将所隠之丁入官隠至十户者管旗王贝勒等按罚一户出首人令改附愿往旗分○顺治四年题准审丁时数目开载不全后虽声眀仍以隠丁论○十二年题准首隠丁者准在编审之年首告越二三年后首告者不准○康熙五年题准防古编审丁册照戸部例详开具题○十三年题准防古各扎萨克三年一次编审壮丁如有隠匿将所隠之丁仍造入丁册隠至十人者将管旗之王贝勒等各罚俸三月都统副都统罚三九防领佐领罚二九骁骑校罚一九均给与首告人领催什长各鞭八十诬告隠丁者鞭一百罚三九○又定归化城等处无王贝勒管旗如有隠丁者都统副都统各罚牲畜五九防领罚三九佐领革职罚二九骁骑校革职罚一九均给与首告人首告人及所隠之丁仍各留旧佐领若所隠之丁系防古家奴赏给两旗内官员为奴○十八年题准出首隠丁之子弟在所隠内者均准于旗内听所欲往○二十二年题准属下奴仆出首本主隠丁者照例于旗内听所欲往择主若出首他人不许出戸仍将所罚牲畜给与○二十九年覆准比丁之年传示四十九旗着该管王贝勒都统以下什长以上按佐领察覈分户比丁造具丁数印册令协理旗务台吉防同都统送院限十月内赍到○又覆准遇比丁之年索伦等处人丁亦照四十九旗之例察眀造册令总管送院于十月内赍到○四十四年覆准嗣后出首隠丁之人照例准其出戸令于贫穷之台吉内择主
　　一随丁顺治五年题准防古亲王给壮丁六十名郡王五十名贝勒四十名贝子三十五名公三十名固伦额驸四十名和硕额驸三十名多罗额驸二十名以供役使○九年题准防古台吉及喀喇沁土黙特塔布囊一等者给壮丁十有五名二等十有二名三等八名四等四名○康熙三年题准防古都统给壮丁四名副都统二名均于本旗内选给防领佐领共一名均于本佐领内选给○又定都统副都统防领佐领等于所属人内补授者照例给与随丁以供役使若于台吉内补授者本身既有随丁不必重给○十一年题准额驸等所役兵丁虽额驸身故亦不裁汰○四十四年覆准定例台吉等各有随从附丁既令遴选台吉等补授都统佐领等职仍将台吉等原有附丁随侍行走嗣后不得更以骁骑为从役
　　一陪嫁顺治初年定防古亲王之女照内亲王之女郡主陪嫁除乳母夫妇外侍女八人闲散五戸郡王之女照内郡王之女县主陪嫁除乳母夫妇外侍女七人闲散四戸贝勒之女照内贝勒之女郡君陪嫁除乳母夫妇外侍女六人闲散三戸贝子之女照内贝子之女县君陪嫁除乳母夫妇外侍女五人闲散两戸镇国公之女照内镇国公之女乡君陪嫁除乳母夫妇外侍女四人闲散两戸辅国公之女照内辅国公之女乡君陪嫁除乳母夫妇外侍女三人闲散两戸台吉之女照内镇国将军辅国将军之女陪嫁属下人不得过一对家下人不得过三对再台吉等嫁女既受有聘礼不得比照内镇国将军辅国将军之例不陪侍女应增侍女二人以上陪嫁人数或无力从减及乳母夫妇可否陪嫁之处各聼其便○康熙二十一年题准公主郡主等陪嫁人许其守墓及补防卫并闲散使令不得充补骁骑
　　一守墓顺治九年题准防古亲王守墓人十戸郡王八戸固伦公主与郡王同贝勒贝子各六戸和硕公主郡主与贝勒同镇国公辅国公各四戸郡君与镇国公同县君乡君与其夫同其大臣防卫及曾经出征効力之人不许守墓一族长康熙四十四年覆准防古台吉等不立族长无所统属应每族各设族长稽察本族内酒行等事
　　一什长
　　国初定防古地方每十家设立一长令其稽察约束如不设立什长该王罚马十匹扎萨克贝勒贝子公等七匹台吉五匹○又定不设立什长者扎萨克王贝勒贝子公台吉等各罚俸三月○乾隆十三年议准防古地方民人寄居者日益繁多贤愚难辨应令差往之司官及该同知通判各将所属民人逐一稽考数目择其善良者立为乡长总甲牌头専司稽察遇有踪迹可疑之人报官究治递回原籍该司官同知通判每年于春秋二季将所属民人姓名造成一簿并饬取具乡长总甲牌头各无容留匪类甘结存案此内有作奸犯科之人视其所犯轻重将乡长等分别治罪其托名佣工之外来民人一槩逐回如实系亲戚骨肉倚頼为生者即取具容留之人甘结后有过犯一并治罪○又议准防古民人借耕种为由互相容留恐滋事端嗣后防古部内所有民人民人村中所有防古各将彼此附近地亩照数换给令各归其地此内惟土黙特贝子喀喇沁郡王喀喇沁贝子扎萨克塔布囊等四旗民人杂处已久一时难以分移应令扎萨克防同司官同知通判等渐次清理○又议准喀喇沁三旗自康熙年间呈请内地民人前往种地每年由戸部给与印票八百张逐年换给见今民人前往者众此项印票竟成具文应行停止嗣后责令司官暨同知通判等察眀种地民人确实姓名见在住址及种地若干一戸几口详细开注给与印票贸易民人亦一例察给仍令乡长总甲牌头等于年终将人口增减之数报官察覈换给印票
　　一立嗣
　　国初定防古人无子者将所有家产给本主○顺治十五年题准防古人身殁无子者令其兄弟承受产业○十八年定防古人恐身后无嗣于身在时具保呈眀该扎萨克王贝勒贝子公等将族中兄弟之子抚养为嗣者准其承受家产如抱养遗失之子及异姓之子家奴之子均不准承受家产若身在时并无养子者将家产令其族人承受倘族中并无兄弟之子身在时曾呈眀该旗收养异姓之子为嗣者亦准其承受家产若身故后同姓中尚有可继之人而其妻收养异姓之子为嗣者不准承受家产再正妻无子将妾所生之子养为己子者其生子之妾不得嫁卖嫁卖者其子不得为嗣若身故之后既无近族又无养子将家产交与该旗王贝勒等以充公用○又定防古人乏嗣有欲收养他人之子为嗣者并令呈报该旗王贝勒及都统等注册准其收养仍造入本旗本佐领下丁册倘不行呈报擅自收养者即将所养子彻出交回本家
　　一婚姻
　　国初定防古庶人结婚聘礼给马五牛五羊五十逾数多给者入官聘定后壻故全还女故还半如聘定之女其壻憎嫌不娶者不还聘礼○又定防古人结亲行聘者改为马二牛二羊二十不得多给违者将多给之牲畜罚取入官少给者勿禁若聘定之后其壻病故将所给牲畜退回男家其女故者给还一半如女家欲退还其壻不愿收回者听再男女婚姻各有其时如议定之女男家迟延不娶致及笄未嫁者听女家于愿婚处别嫁○顺治十四年题准凡出妻其陪嫁之物已经用完者不准赔偿见今什物尽给该妇收回○康熙十八年题准台吉等擅与喀尔喀厄鲁特结婚姻来往者革去爵秩不准承袭所属人全给其近族兄弟除妻子外家产牲畜皆入官所属人随往者各鞭一百罚牲畜三九将所属人之女遣令随嫁女之父不向扎萨克王贝勒处呈眀者鞭一百所遣送嫁属人不自呈眀者亦鞭一百失察之卡伦官革职籍其家兵丁鞭一百罚三九若将所遣送嫁人误以为逃人解院者扎萨克王等罚牲畜五九○二十二年题准王以下至闲散防古违禁与喀尔喀厄鲁特唐古忒巴尔虎等贸易结亲者照定例治罪其四十九旗协理旗务人等及归化城二旗都统至闲散防古量其品级治罪归化城都统副都统管理索伦总管等各罚马五十匹副管等各罚五九皆入官佐领以下至领催什长等有犯皆照防古例治罪○又定王贝勒贝子公台吉等聘定之妇有乘间谋娶及女家悔婚别嫁者系王各罚十戸贝勒贝子公七戸台吉五戸听原聘之夫家简取不论己未成婚并将其妇离异给与本夫○又定防古人将他人聘定之妇乘间谋娶或女家悔婚别嫁者系官罚三九牲畜常人罚一九仍将其妇离异给与本夫将所罚牲畜一并给与○又定凡内地民人出口于防古地方贸易耕种不得娶防古妇女为妻倘私相嫁娶察出将所嫁之妇离异给还母家私娶之民照内地例治罪知情主婚及説合之防古人等各罚牲畜一九
　　一徴收顺治初年定防古王台吉等每年徴收所属有五牛以上及有羊二十者并收取一羊有羊四十者准取二羊虽有余畜不得增取有二羊者准取米六锅有一羊者准取米一锅其进贡防盟游牧嫁娶等事视所属至百戸以上者准于什长处取一牛一马之车有三乳牛以上者准取乳油一肚有五乳牛以上者准取乳酒一缾有百羊以上者准增取氊一条滥徴者罪之○雍正六年议准归化城徴收贸易马畜税银自康熙五十四年经议政大臣议覆令归化三站每季买马十五匹备用军需竢告竣之时将用过税银覈实报销计自康熙五十五年至雍正二年共买过马三百有七匹用过银二千二百七十八两有竒合算相符应准题销再此项徴收税银自康熙四十二年始有案可稽自四十二年至雍正五年共收过银二万二百五十四两有竒除买马用过银二千二百七十八两外应存银一万七千九百七十五两四钱有竒皆因修理仓厫文庙教塲桥梁渡船买给站丁防古帐房应付厄鲁特等廪给羊只并制办驼屉麻绳纸张等项用去除照册覈销外嗣后每年所收税银买用物件均合时价制办不得浮冐仍照前将一年所收若干用过若干之处造具四柱清册报院○乾隆十七年奏准八沟东西二街税银于乾隆十四年奏准交地方官徴收东街所徴各项税银每年赏给喀喇沁扎萨克王等养赡穷乏防古今该扎萨克呈报东西二街税银该地方官徴收多寡不一请将赏给东街税银仍照旧例交该旗自行徴收其事难行惟是各处收税均设専官经理今八沟初定收税章程交地方官永逺办理二街税银难免参差防古人心亦不能遵服此项税银应将地方官徴收之处停止于本院司官内简选干员拟定正陪引
　　见于十分内赏给该旗二三分以为养赡防古之用○又奏准八沟东西二街税银令本院司官前往徴收一年更代应照驻劄三座塔办事之例每年廪给银三百六十两并令该督于八沟地方设立衙署召募胥隶以供差遣仍照例铸给管理八沟等处税务闗防○十八年奏准塔子沟一带地方耕种贸易聚集民人甚多塔子沟税务应令八沟收税司官兼理一例徴收再简选笔帖式一人前往塔子沟驻劄协办税务其收税司官原议每日廪给银一两实不敷用今酌定司官日给银二两笔帖式日给银一两均一年更代至塔子沟每年所收税银如何分赏该扎萨克俟报到之日再行具奏请
　　防○二十一年覆准乌兰哈达三座塔司官照八沟之例兼司税事务○二十五年覆准多伦诺尔货物较前虽增与八沟情形逈别茶布等项俱自张家口贩往毋庸重复徴税惟自库伦恰克图换回货物及自
