<!-- { "loadSidebar": true } -->
　　世宗宪皇帝急呼哭者止声于是内外寂然少顷圣祖仁皇帝始苏诸皇子内大臣环跪叩劝乃强舁榻
　　退至侧殿
　　圣祖仁皇帝仍哀哭不止传
　　防朕事
　　圣母皇太后六十年慈孝无间前疾革朕坐榻省安皇太后虽不能言犹能认视今朕虽患足疾艰于动履得于榻上照常祭奠朕心庶得稍安尔等自夜逹旦不可止哀内大臣侍衞分爲三班轮流举哀八旗大臣官员分爲四班按左右翼于王公后轮流举哀宗室觉罗汉大臣官员等亦轮流举哀其宁寿宫宫女内监等举哀至明日朝奠后再止
　　皇子诸王大臣再四叩请
　　圣祖仁皇帝乃还苍震门内以
　　延禧宫爲苫次
　　简命贝子大臣恭理丧仪并除进爵大臣○次日公主福晋以下奉恩将军恭人以上内府官员执事人等妻皆成服王以下奉恩将军以上民公侯伯以下有顶带官员以上内府官员执事人等皆成服革退之宗室觉罗等亦准成服王以下文武各官不嫁娶不作乐凡二十七日军民人等凡七日出兵将军以下兵丁以上摘冠缨三日专司
　　太庙
　　奉先殿祭
　　神殿执事内监男妇及出征军营官兵家属皆停给孝服本人父母新丧儿女出痘暂免成服外藩公主福晋等额驸王台吉等未除服内至者成服除服后至者摘冠缨去耳环三日朝鲜国使臣在京者亦给孝服免其齐集移文各省督抚提鎭三司官员免其遣官进香告假四品以上官员免来京叩谒毎日仪驾陈设二次早晚上食及日中奠馔筵皆
　　皇子数人轮流祭酒和硕福晋以下入八分公夫人
　　以上于
　　宁夀门东门外齐集内务府官妻于命妇之次齐集【王福晋等乘马命妇等歩行皆自　神武门进】王以下入八分公以上内大臣侍衞满汉大学士等于
　　宁夀门外齐集不入八分公民公侯伯以下满汉文
　　武官员以上于
　　宁寿门西门外齐集内府官员于
　　宁寿门外西墙下齐集【皆由　东华门出入】三日内皆在各齐集处随举哀行礼三日后王公大小官员等毎日早齐集一次福晋以下命妇等于祭祀奉移等日照常齐集三旗内府官员等妻毎日一旗轮流齐集○颁
　　仁宪皇太后遗诰于直省及朝鲜国
　　诰到日各照例成服凡二十七日○十六日行奉移启奠礼陈羊酒馔筵楮帛如数前期礼部奏呈仪注请
　　皇子恭代行礼奉
　　圣祖仁皇帝谕防此乃初祭朕虽艰于动履务必亲诣祭酒宁寿宫中复能得行礼乎从此永诀矣诸皇子及大臣等勿拂朕意是日陈冠服遣
　　皇子恭代行礼
　　圣祖仁皇帝仍御软榻诣
　　几筵前西旁跪于榻上举哀设俎豆于
　　几筵前设馔筵于丹陛两旁设祭文案于殿西檐下礼
　　部堂官奉祭文进
　　宁寿宫中门安设于西檐下案上内府官陈设祭品
　　毕读祝官奉祭文跪恭代行礼之
　　皇子诣奠几前跪众随跪哀暂止读祝毕举哀祭酒三爵毎祭一叩
　　圣祖仁皇帝随行三拜礼众随行礼举哀彻馔筵王公以下皆出读祝官奉祭文礼部堂官前导出中门送至燎所交内监接奉女官奉
　　仁宪皇太后冠服出
　　圣祖仁皇帝皆一一顶戴跪送至燎所遣公主祭酒三
　　爵
　　圣祖仁皇帝在内随行三拜礼举哀毕
　　还宫众妇女咸至燎所随行礼毕各退○十七日奉移梓宫于朝阳门外
　　殡宫暂行安奉王以下贝子以上年老者外藩亲王台
　　吉年老者爲公主之子孙者于
　　协和门外东北齐集王以下奉恩将军以上外藩王以下台吉以上在
　　东华门外路口齐集左翼民公侯伯以下官员以上在镫市口齐集右翼民公侯伯以下官员以上在红庙大街口齐集奉移时
　　圣祖仁皇帝祭酒三爵攀号不已
　　梓宫啓行舁榻哭送出
　　宁寿门西门举哀跪送
　　灵驾发仰望不见始止哀还苫次王以下各于齐集处
　　跪迎举哀候过仪驾前列
　　徽号册宝奉安采亭校尉舁举在黄盖前行凡
　　仁宪皇太后御用器物均恭奉在仪驾两旁随行次妃嫔等车【皆用靑幨帷】随行次内府妇女一百八十人乗马随行少间豹尾班随行次王公大小官员等按班随行毎过门桥遣内大臣祭酒公主和硕福晋以下官员命妇以上豫至
　　殡宫二门外大门内序立王以下八旗大小官员皆于
　　大门外序立候
　　灵驾至跪迎举哀恭奉
　　梓宫入
　　殡殿内府官陈
　　册宝于左右设
　　几筵
　　皇子祭酒三爵毎祭行一叩礼众随行礼毕焚楮钱丹旐各退○奉移后
　　皇子等轮流祭酒毎日照常三次设奠绎祭以内务府总管命妇祭酒一月前仪驾日设二次满月后停止陈设【遇大祭日仍设】二十七日内内府官员等妻在内举哀内府官员在外举哀百日内内府官员及妻日以四十人二次轮流举哀　二十一日行初祭礼仪驾全设陈羊酒馔筵祭物各如数公主福晋以下入八分公夫人以上于二门内不入八分公民公侯伯夫人以下官员妻以上于内墙外序立王以下奉恩将军以上外藩王公台吉内大臣侍衞二品大臣以上于二门外内府官于大臣后各序立礼部堂官奉祭文陈设毕恭代行礼之
　　皇子跪众随跪读文毕
　　皇子祭酒三爵毎祭行一叩礼众随行礼举哀兴彻馔毕读祝官奉祭文至燎所
　　钦命亲王福晋祭酒三爵众妇女皆随行礼毕各退次日绎祭礼部工部内务府光禄寺官及内府官员男妇等齐集内务府总管命妇祭酒举哀行礼○是日奏准
　　梓宫照例漆饰○二十六日奉
　　防二十一二十二日朕本欲亲诣致奠因二十七日欲亲往除服是以未去自二十三二十四日以后朕躬较前少愈尽可前往诸皇子大臣屡次劝止倘朕今可以去而不去他日囘想岂非遗憾今朕亲往将此谕众知之是日
　　圣祖仁皇帝诣
　　几筵前亲奠上食祭酒举哀○二十七日行大祭礼王以下文武官员外藩王台吉等公主福晋及大臣命妇内务府官员及妻照前齐集陈设毕读祝官奉祭文跪进奠几
　　圣祖仁皇帝诣奠几前跪众随跪哀暂止读文毕圣祖仁皇帝举哀祭酒三爵毎祭行一拜礼众随行礼举哀兴读祝官奉祭文礼部堂官前引送燎所齐集王以下皆出女官恭奉
　　仁宪皇太后冠服送燎所公主福晋以下妇女皆送至
　　燎所
　　钦命亲王福晋祭酒众随行礼大门外齐集人等亦随
　　行礼毕
　　圣祖仁皇帝于
　　几筵前拜跪除服众于是日皆除服○次日绎祭如前绎祭仪○二十九日行岁暮致祭礼陈金银定五万楮钱楮帛各五万馔筵三十一席羊九酒十有五尊和硕亲王以下奉恩将军以上民公侯伯以下文武三品官以上公主和硕福晋以下奉恩将军恭人以上民公侯伯夫人以下子夫人以上齐集举哀行礼与大祭同○五十七年元日王以下内外辍哭一日○初五日
　　圣祖仁皇帝亲诣
　　几筵前行周月致祭礼陈羊酒祭筵祭物如数齐集举哀祭酒行礼如仪○期年以前毎周月致祭同○二月二十一日
　　圣祖仁皇帝亲诣
　　几筵前行淸明致祭礼陈羊酒馔筵如数是日不焚楮帛进挂楮钱宝花【卽佛朶一座】众齐集行礼如仪○三月十二日恭上
　　仁宪皇太后尊諡曰
　　孝惠仁宪端懿纯德顺天翼圣章皇后前期遣官各一
　　人只告
　　天
　　地
　　太庙后殿
　　奉先殿
　　社稷前期一日早内务府官于
　　殡殿
　　几筵前设
　　册案于香案之左
　　宝案于香案之右鸿胪寺官于
　　太和门阶上正中并设
　　册案于左
　　宝案于右銮仪衞官于
　　太和门阶下正中设采亭二
　　册亭在前
　　宝亭在后内阁礼部官豫奉绢
　　册宝奉安各亭内奉
　　册宝官及执事官在
　　太和门阶下左旁齐集大学士二人自内阁奉香
　　册宝由中阶升设各案上行一跪三叩礼兴
　　圣祖仁皇帝以足疾不能
　　躬阅奉
　　册宝官至
　　册宝案前行一跪三叩礼兴奉
　　册宝由中阶降安设各亭内行一跪三叩礼兴校尉舁
　　亭黄盖御仗前导奉
　　册宝官执事官随行自
　　午门中门出王以下满汉文武四品官以上于午门前齐集候
　　册宝亭至皆跪候过兴奉
　　册宝官执事官随采亭至
　　长安左门外乗马随行至
　　殡宫围墙外下马歩随由大门中门入至二门外黄盖
　　御仗采亭止礼部内府官奉绢
　　册宝豫安各案上奉
　　册宝官至采亭前行一跪三叩礼兴恭奉香
　　册宝礼部堂官前导奉
　　册官在东奉
　　宝官在西由甬道两旁进至
　　几筵前安设各案上行一跪三叩礼兴内府官恭奉金册宝出贮藏内库是日
　　仁宪皇太后仪驾全设
　　几筵前陈设香烛果品如仪王以下入八分公以上内大臣侍衞满汉大学士于大门内民公侯伯以下满汉文武四品官以上于大门外按翼序立赞引官引承祭
　　皇子自西角门入至
　　殡殿外北向立典仪官赞执事官各共乃职赞引官赞
　　跪叩兴
　　皇子行三跪九叩礼兴赞引官导
　　皇子由西门入至中门阈内立赞跪
　　皇子跪赞进
　　册奉
　　册官至
　　册案前恭奉香
　　册跪献
　　皇子接
　　册恭献毕仍授奉
　　册官跪受兴奉设案上一跪三叩退赞进
　　宝奉
　　宝官至
　　宝案前恭奉香
　　宝跪献
　　皇子接
　　宝恭献毕仍授奉
　　宝官跪受兴奉设案上一跪三叩退典仪官赞宣册宣
　　册官至
　　册案前跪奉绢
　　册宣毕赞宣
　　宝宣
　　宝官至
　　宝案前跪奉绢
　　宝宣毕同设各匣内行一跪三叩礼退赞引官导皇子仍由西门出至原位立赞引官赞跪叩兴皇子行三跪九叩礼兴次行奠献读祝致祭礼如仪奠献皆用内监礼成恭奉祝帛绢
　　册宝送燎所焚燎○十五日
　　圣祖仁皇帝亲诣
　　几筵前行百日致祭礼陈羊酒祭筵楮帛各如数王以下外藩王等及公主福晋以下大臣命妇以上齐集举哀读文致祭如大祭仪○是日
　　谕不送
　　梓宫之人亦竢四月初七日后始行剃头钦此○二十一日行启奠礼陈羊酒祭筵楮帛如数王以下子以上并内府官员公主福晋以下子夫人以上并内府官员妻齐集举哀读文致祭仪与大祭同○二十三日恭移
　　梓宫于
　　孝东陵时值
　　圣躬初愈欲亲往送诸王大臣等奏请勉抑哀情保防圣躬停止亲诣不允再四敦劝有
　　防勿复陈奏顺天府耆民数百人合辞泣恳乃勉从众
　　请启送日仍
　　亲诣
　　殡宫于
　　梓宫前祭酒举哀至时
　　皇子内大臣跪劝扶出至
　　殡宫门外跪候
　　梓宫过至登大升轝犹从别道歩至百歩外跪候灵驾过时攀恋哀慕卽舁轝夫校不忍仰视竢
　　灵驾渐远始乗舆还宫是日王公以下奉恩将军以上外藩王台吉等于土城关外齐集民公侯伯以下满汉文武有顶带官员以上于八里庄两旁齐集内大臣侍衞等于
　　殡宫大门外齐集内府官员执事人等于内大臣侍衞后齐集内监等于大门外两旁齐集公主福晋以下入八分公夫人以上于
　　殡宫二门内齐集不入八分公民公侯伯夫人以下男夫人以上于二门外齐集内府官员妻于大臣命妇后齐集于奉移时跪送举哀候过
　　梓宫登大升轝礼部堂官祭轝行礼
