<!-- { "loadSidebar": true } -->
　　贵人婣戚成服二十七日除服带耳环百日剃头如有
　　皇子成服奏派近支王公等成服内务府总管一人成服皆二十七日除服剃头派委本属内管领一人及内管领下男妇内一半成服二十七日除服百日剃头初丧日起贝勒以下一品官以上贝勒夫人以下一品命妇以上内务府官员妇人等每日一次齐集奉移后止致祭日仍齐集【下同】男不摘冠缨女不去耳环内务府成服官员各执事男妇每日一次齐集奉移后除男妇各十人每日一次齐集至百日止
　　一
　　梓宫以枏木为之漆四十九次浑饰以金寳牀以杉木为之髤以黄黄糚龙叚套上设织九龙黄叚褥糚龙叚褥闪叚褥各一织金梵字陀罗尼黄叚衾绣九龙黄叚衾各一内衬织金五色梵字陀罗尼叚五各色织金龙采叚八凡十有三层
　　梓宫套用织龙黄叚发引日束以红片金叚三帷帐用黄叚绣九龙沥水用天青叚绣行龙顶幨用天青叚绣九龙
　　几筵设花梨木寳榻黄糚龙叚套上设黄叚绣龙褥寳榻前设花梨木供案白绫案衣上设银香鼎烛台花缾前设花梨木香几一黄龙叚几衣设银博山鑪香合匕箸缾左右设花梨木几二设银烛檠羊角镫又左右设把莲花缾几二制如前设簮金把莲缾各一次设
　　册寳几各一备陈
　　册寳凡馔案承案牲几皆髤以黄用黄糚龙叚引旛用织九龙片金叚大升轝幨帷咸用织金五采龙黄叚轝髤以黄用黄绒防舁尉一百二十八人【城内仍用八十人】舁旛用三十二人咸服红绢花逊衣戴插黄翎氊防
　　列后衾褥用明黄织金五采九凤叚内衬梵字陀罗
　　尼叚五各色糚龙采叚四凡九层
　　梓宫套用织凤帷帐绣穿花九凤榻缛绣穿花凤引
　　旛大升轝幨帷皆织九凤余并同
　　皇贵妃金棺亦以枏木为之漆三十五次髤以黄绘金云龙文大牀髤以黄黄云叚套上设织龙叚糚叚闪叚等褥三梵字陀罗尼衾织龙叚衾各一内衬五色梵字陀罗尼叚五糚龙采叚二凡七层金棺套用明黄行龙糚叚发引日束以红片金叚三帷帐沥水皆用黄云叚顶幨用天青倭叚榻髤以黄设褥用糚龙黄叚榻前设供案陈银鼎五供羊角镫博山鑪馔筵案衣皆用黄云叚引旛用红片金叚【以下皆同】大轝幨帷皆用明黄云叚轝髤以黄用金黄绒防舁夫九十六人【城内仍用八十人】舁旛用三十二人【以下皆同】服逊衣同帽插秋香色翎
　　贵妃金棺以杉木为之漆十有五次【以下皆同】髤以金黄绘金云龙大牀髤以金黄上设金黄龙叚糚叚闪叚等褥梵字陀罗尼衾糚叚衾各一内衬三色梵字陀罗尼叚三采叚二凡五层金棺套用香色糚龙叚发引日束以红片金叚三帷帐用香色五采襴龙叚沥水用天青行龙糚叚顶幨用天青倭叚榻髤以金黄金黄糚叚套上设香色糚龙叚褥供案陈方鑪一方烛台方花缾各二闷镫一博山鑪香合匕箸缾馔筵案衣皆用金黄糚花叚大轝顶幨用香色襴龙叚轝髤以金黄用金黄绒防舁夫八十人防插金黄翎【以下同】
　　妃金棺髤以金黄大牀髤以金黄金黄糚花叚套设金黄龙叚糚叚闪叚等褥三梵字陀罗尼衾糚叚衾各一内衬三色梵字陀罗尼叚三采叚二凡五层金棺套用金黄龙叚发引日束以红云叚三【以下同】帷帐用金黄五采襴龙叚沥水用天青行龙糚叚顶幨用天青倭叚榻褥用金黄糚龙叚供案陈设及馔筵案衣皆与
　　贵妃同大轝顶幔用金黄五采襴龙叚轝髤以金黄用金黄绒防舁夫用八十人
　　嫔金棺髤以金黄套用金黄云叚帷帐用金黄云叚沥水用石青行龙糚叚顶幨用天青倭叚榻褥用金黄糚叚馔筵案衣皆用金黄云叚大轝幨帷用金黄云叚沥水用天青行龙糚叚轝髤以金黄用金黄丝绳舁夫用六十四人余与
　　妃同
　　贵人以下梵字陀罗尼衾陀罗尼叚
　　钦赐金棺髤以朱内衬采叚三层金棺套用红叚发引日束红叚三帷帐用红五采襴龙叚沥水用天青行龙糚叚榻褥用红糚花叚馔筵案衣用红叚大轝顶幔用红襴龙叚沥水用天青行龙糚叚大轝髤以朱红丝绳舁夫六十四人服緑布绘团花衣戴插红翎防
　　常在采棺以杉木为之髤以朱引日束红叚三帷帐沥水榻褥皆用青云叚顶幨用青倭叚馔筵案衣用红叚答应以下用蓝叚大轝顶幔皆用青云叚答应用蓝云叚引日束以红防三大轝髤以朱红丝绳舁夫四十八人舁旛夫八人插红翎防緑布衣答应以下皆用青素叚舁夫同
　　皇太子金棺以枏木为之漆三十五次髤以黄绘金云龙文大牀髤以秋香色秋香色糚叚套设织龙叚糚叚闪叚等褥三织金梵字陀罗尼衾秋香色龙叚衾各一内衬梵字陀罗尼叚五采叚二凡七层金棺套用秋香色龙叚引日束以红片金叚三帷帐用秋香色五采襴龙叚沥水用天青行龙糚叚顶幨用天青倭叚榻褥用秋香色龙叚大轝幨帷皆用秋香色襴龙叚沥水用秋香色行龙糚叚轝髤以秋香色用秋香色绒绳舁夫用九十六人【城内仍用八十人】舁旛用三十二人服红逊衣戴插秋香色翎防
　　皇子采棺以杉木为之漆十有五次髤以朱绘金云龙大牀髤以朱红叚套设糚龙叚闪叚等褥织金梵字陀罗尼衾糚龙叚衾各一内衬梵字陀罗尼叚采叚凡五层采棺套用红襴龙叚发引日束红叚三帷帐用红襴龙叚沥水用金黄行龙糚叚顶幨用天青倭叚榻褥用金黄糚叚大轝幨帷用红襴龙叚沥水用金黄行龙叚轝髤以朱用红绒绳舁夫八十人服緑绣狮花衣戴插红翎帽
　　一祗告
　　列圣大丧是日遣官素服祗告于
　　奉先殿后殿祝版内书孝孙皇太子御名
　　一启奠
　　列圣奉移前期晩夕于
　　几筵前设果馔一筵并列果馔二十七席于丹陛左右皇帝诣
　　几筵前献酒祭酒行礼其近支王公大臣
　　御前大臣侍衞等有
　　防令入者方得入与
　　列后奉移前期晩夕于
　　几筵前设果馔一筵献酒祭酒行礼同
　　一奠献防香烛
　　列圣
　　列后初周内每朝晡日中三设奠昼夜防香烛初周后至三周日设午奠一次防香烛三次每月朔望仍三奠
　　皇贵妃百日内三设奠昼夜防香烛百日后至三周日一奠朔望仍三奠防香烛三次三周后至奉移
　　园寝月朔望一奠防香烛一次
　　贵妃三周月内日三设奠昼夜防香烛百日内朝晡二设奠防香烛二次初周内朔望一奠防香烛一次
　　妃二周月内日三设奠昼夜防香烛百日内朝晡二设奠防香烛二次百日后至初周朔望防香烛一次
　　嫔初周月内日三设奠昼夜防香烛百日朝晡二设奠防香烛二次
　　贵人大祭以前朝晡二设奠昼夜防香烛百日内日中一奠防香烛一次如遇道场日二设奠防香烛二次○凡三设奠午奠均以午时三刻朝晡奠正月雨水日起每朝以辰时二刻晡以申时二刻二月春分日起朝以辰时初刻晡以申时初刻三月谷雨日起朝以辰时初刻晡以申时初刻四月小满日起朝以卯时三刻晡以申时一刻五月夏至日起朝以卯时二刻晡以申时二刻六月大暑日起朝以卯时三刻晡以申时一刻七月处暑日起朝以辰时初刻晡以申时初刻八月秋分日起朝以辰时一刻晡以申时三刻九月霜降日起朝以辰时二刻晡以申时二刻十月小雪日起朝以辰时三刻晡以申时一刻十一月冬至日起朝以辰时初刻晡以申时初刻十二月大寒日起朝以辰时三刻晡以申时一刻凡二设奠朝以辰刻晡以未刻一设奠以午刻凡设奠时如值日月交食则相时之早晩或移于前数刻或移于后数刻
　　一
　　梓宫大事发引日由
　　宫中起至
　　殡宫内府佐领官员撒飏纸钱
　　皇贵妃
　　妃
　　嫔由
　　紫禁城外
　　贵人以下由
　　皇城外起至殡所皆内府官员防军执事人撒飏纸钱奉移
　　陵寝沿涂撒飏至
　　芦殿大葬日撒飏至
　　寳城亦如之



　　官学
　　一景山官学康熙二十四年奉
　　防看来内府竟无能书射之人应设学房简选材堪书射者令其学习视其所学简选好者录用顽劣不及者即行革退其学房着在朕常见处设立学习人等自然尽心应在何处设立着即议奏钦此遵
　　防议凖北上门两旁有官房三十间设立清汉书官学将内府佐领内管领下闲散幼童简选三百六十名分定清书三房汉书三房清书三房每房各设教习三人于内府执事人及闲散人内选取老成可为师范者补授汉书三房每房各设教习四人移咨礼部于生员内考取文理优通者补授再委府属司官五人管理学房事务督率骁骑四名看守六房设服役人十有二名以备洒扫凡内府人有家贫不能读书者听其入学肄业应用噐物于各该处支取○二十九年奉
　　防简选内阁善书射之中书三人补授满教习令教清书照常食俸其内府选取之教习给以执事人钱粮○三十四年奏准内府三旗每满洲佐领下各选取学生八人旗鼓佐领下四人内管领下六人共定为三百八十八人○五十二年奉
　　防于新科进士内简选老成者充教习○雍正元年议准将记名之新进士挨次充补并令一人充万善殿教习○三年议准教习阙由礼部移咨吏部将选举人并移咨国子监将选防副榜贡生具奏
　　钦命大臣考取充补三年期满由内务府总管引见得
　　防咨送吏部分班铨选○九年议准于满教习额内委署主事一人再于学生内简选四人办理册籍文移之事○乾隆四年覆准兼管官学司官五人内专委二人令其每日在学稽察学务除应办司务外停其外差○又覆准学生月给银一两三年一次奏委官考试一等以笔帖式用二等以库使库守用三等仍防学读书四等革退
　　一万善殿官学康熙三十五年奉
　　防交出内监十三人着学习汉书其教习之人于云南带来人内简选通晓汉文者令其教授再委掌仪司内监二名照管其读书之处于蕉园内闲房酌量敷用修理给与○五十一年奉
　　防蕉园教习着于景山官学教习内简选一人令其教授○五十二年奏准蕉园教习移于万善殿照景山
　　官学例给与钱粮等物
　　一咸安宫官学雍正七年奏准设立咸安宫官学汉书十二房每房设汉教习一人清书四房每房设满教习一人再设教射三人教国语三人按各房教授其简选学生于八旗及内府三旗满洲贡监生员官学生及闲散人内择其俊秀者充补每旗不得过十人所用满汉教习如景山官学考取之例○乾隆二年奉
　　防以新进士充补咸安宫教习○四年奏准咸安宫汉教习阙于新进士及举人内考取充补○又议准咸安宫学生三年考试一次除考列一二等奉
　　防以七品八品笔帖式补用外其余考列一等者赏官用叚一疋笔二十枝墨十笏二等官用叚半疋笔十枝墨五笏○十年奉
　　防改为五年考试一次○十二年奉
　　防嗣后考列一二等者着照前例减半赏给



　　药房
　　一职掌顺治十年置内药房属总管首领内监经理设繙译笔帖式八人书吏四名领催四名聼事碾药服役人三十名太医院合药医生二十名○康熙十年奉
