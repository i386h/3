<!-- { "loadSidebar": true } -->
　　一计屯贴运直隶通州天津各所屯地每军分给五十亩其通州所原存地亩未足者将天津门地拨补○山东徳州衞屯地每军均分四顷七亩七分有竒轮流耕种每嵗除纳正项钱粮外每亩公出银二分一毫津贴运军徳州左衞拨徳州衞屯地五百七十一顷三十二亩有竒给军贴运其地仍归徳州衞承种每亩除正项钱粮外津贴左衞运军银二分七厘济寜衞每船分给赡运田五顷四十亩任城衞每军额征起科地七十六亩有竒轮流承种济运东平所每船给地五顷自为开垦以作赡运免其起科平山衞每船分给赡运地二顷四十五亩不等东昌衞每船分给赡运地五顷临清衞每军原赡地五十亩或二三十亩不等皆分派济运又徳州所屯地按军分给钱粮不征不解坐抵安家月粮之用每船该地四顷五亩有竒濮郓等州县每船给地三顷赡运○江南江安粮道所属江寜等衞原编屯丁运戸两项其屯地照亩纳粮额供兵饷运军给以行月钱粮不给屯田安庆衞每军授田五百二十余亩分为上下两运新安衞屯田额征银五千一百十有六两二钱四分有竒匀分给军凡帮贴散戸不论军民管佃每年每亩津赡银一钱宣州衞每船分田千四百二十二亩有竒嵗津运银一百四十两有竒续又每亩加津贴银三分建阳衞每军旧给额田四十亩今以实在田数分别等次均匀尽分无分屯军运戸按船授田轮流领运庐凤淮徐等衞屯田均系分别等次品搭均匀给军赡运其民种军田者按亩津贴苏松粮道所属苏松等衞所屯田分上中下三等各照领运船分别给军○浙江各衞所屯田每船均给百有二亩八分六厘有竒计屯起运凡有屯领运衞所即以原额田津派本衞所应运之船其分剰屯田分别等次津贴有衞无屯衞所按船分给至有屯无运衞所田亩征租解道照则贴派无屯衞所之军○江西各衞所屯田照各衞原额漕船及屯军数目均匀分拨每船编拨屯田六百二十九亩募佃耕种令佃戸完粮之外每亩每年运军收租银八分其民垦成熟转售卖者除完正课外照民田则例按亩折征解道津贴本衞所运军其有减存之船将该船应得屯田地亩租息除完粮外所余耔粒折价归公○湖北湖南各衞所屯田按亩科粮给军其运弁俸薪等项并军三小料及运军安家粮银均于屯田内照数征解支给○乾隆二年奏准各省屯田如有佃种不清者自应一并清理但民间相沿日久必湏办理妥协方无烦扰应令总漕各该省督抚酌量办理○又题准湖南长沙等三十七州县统计闲丁一千八百九十五名每丁征银二钱共征丁银三百七十九两因各丁内有无产穷丁无力完纳议令照依人丁匠班之例摊入各州县地粮征收○三年
　　谕朕思惠养斯民之道以轻徭薄赋为先凡各省田粮稍有偏重之处悉已陆续豁免以纾民力今安徽所属怀逺衞军田十三顷每亩征银八分八厘有奇较之民田未免稍重着照防城县民田之例每亩征银二分一厘有奇共免银九十八两八钱七分又武平衞军田五千二百九十一顷每亩加征银七厘三毫有奇除见在请禁衞田之私典等事案内每亩应留赡运银一厘七毫外每亩着减去加征银五厘五毫有奇共免银二千九百六十二两六钱五分该部即遵谕行文该督抚自乾隆三年为始永着为例钦此○五年奏准屯田租与民人耕种该运军止许得当年租银如加别年租银立劵私交者照私典军田例与受皆行治罪其田追入新运之军租价入官○又题准浙江温州衞屯田三万一千二百三十四亩内拨派本卫二帮田万六千二百九十三亩该衞各军均交亲属管收外其余田万四千九百四十亩找派寜绍处三衞之军从前原因相隔遥逺未经执业未几又值兵燹屯民垦熟为业以致军民争讼今议定按照上田一亩收谷三石中田二石下田一石六斗各半平分之数输津给军其佃户输津完饷之处令该衞征比该管府道催征分别解饷给军衞备征解不全照例叅处佃户不能完纳别召良佃耕种私自典卖者治罪○又题准各省屯田彻底清厘将实在数目造具清册送部倘不实力奉行该督抚一并题叅○八年题准湖北武昌等衞所屯田清出原额有屯清屯无屯清费每年徳安所额船三十三号每船得帮银百六十二两襄阳衞三十船每船给银百七十两武昌衞五十六船武左衞五十五船每船得银一百四十七两三钱黄州衞二十六船每船给银一百二十五两蕲州衞三十二船每船给银一百三十五两各有奇○又题准湖北荆左衞成熟并新垦升科屯田二千二百五十五顷八十五亩有奇荆右衞成熟运操屯田二千二百二十五顷三十二亩有奇沔阳衞屯田千九十六顷三十亩有奇又军操田八十四顷有奇荆州左右中前后五所屯田六百十有二顷十有四亩操田千三百十有五顷五十八亩各有奇应令运军民佃照粮一例分派凡军田典卖在民及顶絶垦荒年久造有房屋坟墓愿当军差者即将本人编入军户当差军置军产田差均去者亦准其当差管业其田不准囘赎如民买军田不愿当差及军买军产田去差存而原戸贫乏不能囘赎者分别津贴以赡漕运○九年题准江西屯田清出原额新增田地基山塘堰除豁除坍塌外见在成熟者五千三百三十七顷七十八亩有竒内南昌前左抚州铅山饶州等衞所随田地基山塘堰并建徳县补军屯田铅山所运军隠匿入官屯田袁州屯田塘五百七十六顷六十亩不征余租九江广信铅山等衞所成熟屯田二千四百二十七顷七十五亩有奇应征余租军丁利于自取赡运外其南昌等衞所军民管业屯田二千三百三十三顷四十二亩有奇每亩派征余租不等每年征租银九千五百九两有竒吉安所坐落龙泉县丈出余屯改升民田六十一亩每年征租谷折价银四十两九分有奇均由县征收解道转给各衞所运军匀分济运○十年题准山东衞所屯田除东昌濮州东平三衞所并无什军分种均系见运之军执业外其济寜临清平山三衞所地亩什军一例领地一军驾运九军津贴临清衞贴运山东前帮河南前后两帮每年每亩津银三分济寜衞贴运济寜前后两帮按地定肥瘠照收成分数折给东昌衞之平山前后两帮每年每亩津银八分其典卖地亩逐渐赎囘归轮运之军亦令同赎田租轮收嗣后若再典卖与受一幷治罪追田给运典卖地内葬有坟墓者酌给亩数永行津贴什军应赎地亩未赎之前应令一例津运各帮永减船及闲运军田内有粮地亩每年每亩津银八分以二分完粮六分津运每嵗津银令各衞彚齐按原减原歇帮次匀给见运各军久荒屯田军民费本开垦者给照执业议津每年每亩津银六分以二分完粮四分津运○又题准浙江屯田除康熙二十五年裁减驾军田亩外按各衞所出运千四百四十一船每船给田百有二亩八分六厘有奇运军有自能执业者即令运军完纳收租有因坐落遥逺以及零星硗瘠不能自执业者归屯佃管办即令屯佃完饷输津赡运其津银数目照依地土随时酌定令衞所印官征解给军○又题准徳州正左二衞赡运屯田坐落直隶山东二省从前原系军民承种贴租各军自讨襄运或有或无有名无实今清出地二千四百二十九顷有奇每年每亩以一分起租共银二千四百二十九两有奇分给运军五十六名每名年给银十两什军五百四名每名年给银三两七钱有奇如隶本衞者由衞征租如隶直隶者每年造册咨直督转饬州县代征闗解衞备一例分给各丁承领任城帮四十七船并无额产仍照向例每船每年给赡军银十两于地丁内动给彚入漕项奏销○十二年题准各省赡运屯田典卖与民照例备价囘赎由衞所移明州县饬令民人收价退田倘地方官不即饬退即将该州县照承办迟延例叅处如该军不即备价妄控退田以及一时草率不行详察旋即更正者将该衞所官弁罚俸一年若实系民田故作军田揑报诈冒者将该衞所官弁降一级调用倘各衙门书识人等有隠占屯田情弊该管官弁皆照失察衙役犯赃例议处该役照侵盗官粮例治罪○十三年题准湖北荆右沔阳三衞有贫乏赤丁按照原派输帮银数减免帮贴其枝彝长逺四所既隶荆州衞其旧存成熟田地千二百顷十亩有竒改照民田起科虽非运产究属同衞运军亦令津贴以重漕运
　　一优防运军康熙二十年议准漕船冻阻将通济库银借给仍令总漕将应给漕赠银照数扣解补还原项○三十五年题准江淮兴武二衞漕船冻阻不能囘南动支通济库银每船给银二十两速催囘次仍令总漕于漕赠银内扣解还款○四十六年议准各省领运运军限内过淮抵通照数全完者令总漕赏给花红以示鼓励如抵通交粮于额粮之外有领运三年陆续多交米至百石者仓场咨部注册领运六年多交米至二百石者给以九品顶带荣身如有运军运米至二十年虽无多交之米并无挂欠及过犯事故者仓场侍郎咨部亦给以九品顶带荣身○六十年议准漕船囘空冻阻暂动东省藩库银每船借给八两于六十一年各该粮道应给运军月粮内坐扣移解东省还项○又议准到淮各帮漕船因雇募民船诸费浩繁借给河库帑银作民船口粮水脚之用江安漕船每船借银五十两苏松漕白船每船借银四十两江西漕船每船借银三十两浙江漕白船每船借银五十两均于次年运军应领行月银米内扣还○雍正元年议准各省完粮各军并守冻完粮军船每船正军一名赏给银二两又山东张秋临清一带地方浙江江西江南等省帮船运军头舵工等守冻不能囘次量支藩库银四千两每船给银六两○六年奏准囘空漕船过淮安闗头工舵工水手人等零星稍带梨六十石以下者免其报税其余货物仍照例签量按货纳税经浒墅闗稍带梨及应上税之物仍令输税○七年
　　谕运军驾运辛苦若就粮艘之便顺带货物至京贸易以获利益亦情理可行之事着于旧例六十石之外加增四十石永着为例钦此○八年题准各船头工舵工二人每人准带土宜三石水手无论人数每船带土宜二十石合算每船准带土宜共百二十六石○九年议准河东二省截留存剰漕米三十万石议令原船运通挽输上下倍为劳苦按道里之逺近时日之多寡酌议在徳州往返者每船给银二十八两三钱八分在临清往返者每船给银三十九两三钱五分有奇共四百十有九船应给银万四千九百四十二两一钱有奇再在徳州往返各船先经两次借给每船共银三十八两今每船多给银九两六钱二分有奇共多给银千三百五十六两一钱六分免其扣追○十三年
　　谕湖南明嵗应运漕粮已经截留为黔省振济之用定例漕船停运之年给运军一半月粮以为养赡朕思各船水手均由运军雇募多系别省贫民今湖南漕运既停各水手等在异乡乏业未免归费无资着湖南廵抚于本年囘空漕船抵次之日就近验明各水手内有别处民人即量给盘费资助令囘原籍勿令逗遛滋事钦此○乾隆三年奏准囘空漕船舵水人等零星稍带梨枣六十石免其输税○四年题准各省重运粮船例带土宜百二十六石向因各项货物粗细不同按石计算漫无一定嗣后分别货物粗细酌量捆束大小定数作石于过淮处立榜晓谕如有违例装载以及书役人等稽延勒索严加究处○七年奏准安徽苏松浙江三省截留漕船于定例停给一半月粮项内再照浙例减半赏给○又
