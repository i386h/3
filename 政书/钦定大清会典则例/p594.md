<!-- { "loadSidebar": true } -->
　　见补授廐丁牧丁阙咨会计司将内府佐领内管领下闲散人咨送本院简选拔补各廐草夫等阙于草夫本戸子弟内拔补如本戸子弟不敷咨会计司于原佐领下丁册内人丁送院拔补百总等阙于草夫内拔补○雍正十年定廐长员阙于廐副内简选引
　　见补授○乾隆五年定驾车马廐骁骑阙咨都虞司
　　于各内管领下骁骑内照数补送
　　一游牧羣官役升补康熙年间定上都掌闗防总管员阙于内务府官及本院侍衞司官内简选由院引
　　见补授翼领员阙该总管于防古笔帖式牧丁内简
　　选保送由院引
　　见补授防古笔帖式员阙于该处牧丁内牧长员阙于该处牧副内牧副阙于该处牧丁内牧丁阙于该处牧羣人等子弟内均由该总管拔补効力笔帖式阙于廐丁牧丁内简补三年期满该总管保送由院咨内务府以笔帖式补用○康熙三十七年定大凌河总管及笔帖式牧长牧副阙均照上都例办理牧丁阙于义州锦州广宁等处骁骑及闲散人内由该总管拔补○三十九年定达里冈崖翼领笔帖式牧长牧副牧丁升补之例与上都同○四十一年定上都防古副管员阙于该处翼领内简选由该总管送院引
　　见补授○四十五年定上都达里冈崖翼领员阙于
　　署翼领内该总管简选送院引
　　见补授署翼领员阙于防古笔帖式牧长内由该总管简补○雍正五年定大凌河翼领员阙于廐长牧长内由该总管简补○十三年定大凌河牧长于副牧长内副牧长于牧副内牧副于署牧副内简选由该总管送院引
　　见补授署牧副于该处牧丁内简补○乾隆元年奏准大凌河効力笔帖式照上都例年满保送补用○又奏准大凌河翼领定为行走六年期满换囘咨该处对品题补○八年奏准大凌河等处翼领员阙照上都例于该处牧长内简选引
　　见补授不准戴蓝翎○十年奏准达里冈崖効力笔帖式向来原于廐丁内简选効力行走嗣后补人员内有愿往効力者定以年半期满更换来京补用此等効力之人如食钱粮者仍给原食钱粮未食钱粮者无论内管领佐领下人均准暂补该处廐丁额阙食钱粮効力年满之日照例分别补用补用之日准其将効力年分一并计算
　　一防牧官兵升补乾隆元年奏准各游牧羣防御员阙于骁骑校防军校内简选骁骑校防军校员阙于骁骑领催内简选均由该总管送院引
　　见补授防军由总管于牧丁内拔补如该羣牧长阙即令防军校兼充牧丁阙即令防军兼充一俸饷公费本院官应得俸糈及廐副牧副廐丁牧丁司辔领催各医人等应得饷银系旗人移该旗内府人移内务府汉人移戸部各支领其司鞍司辔内行走之厄鲁特每岁冬季来京当差至次年春遣囘内有兼侍衞者于当差日月给公费与侍衞同游牧羣各总管应得俸糈系旗人由该旗内府人由内务府颁给防古副管毎季俸银五十二两五钱翼领防御每季四十两骁骑校防军校每季各三十两署翼领牧长防军领催月给饷银各二两牧副一两五钱牧丁一两防古笔帖式如之由防军拔补之牧丁与牧长同上都达布逊诺尔岁春秋二季达里冈崖岁春季由该总管具册送院移戸部颁给大凌河岁春秋二季由该总管移
　　盛京戸部给领
　　一草夫地粮石橊庄草夫一百四十名内百总一人牌坊庄草夫四十二名内百总一人大坝草夫一百三十六名内百总一人外郎四人东坝草夫一百四十五名内百总一人外郎四人杨家庄草夫六十三名内百总一人外郎二人通州草夫二十八名内百总外郎各一人各给地三十亩月给银五钱米一斛其银米于内府三旗各佐领内管领下支给○康熙三十九年奏准石橊牌坊各庄草夫每名月增给银五钱米一斛○雍正五年奏准发遣瓮山马廐防草内监每名日给老米一仓升木柴一斤每月移戸部营造司支给○乾隆二年奏准大坝东坝杨家庄通州草夫毎名月增给银五钱
　　一游牧羣典牧官田庐康熙三十八年奏准大凌河牧羣所设总管副管笔帖式均照各省驻防例给与房屋地亩房屋移工部地亩移戸部各照例拨给○又定初给地亩未经收获以前给一年口粮并迁移家眷涂次每日应用口粮草豆移戸部给票按站支给其所用车及出闗路引移兵部给发○乾隆八年奏准大凌河牧羣翼领既由该处牧长内选补给六品俸糈给官房居住从前所得官地交该地方官应得一年口粮草豆悉行裁汰












　　钦定大清会典则例卷一百六十六
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百六十七
　　内务府
　　奉宸苑
　　一建置康熙二十三年设奉宸苑铸给印信
　　简内务府总管一人掌之管理一切苑囿事务凡有题奏照上驷院武备院例自行题奏设郎中一人员外郎四人主事一人笔帖式九人○四十年奏准増设笔帖式一人○雍正元年奏准增设笔帖式二人○六年奏准奉宸苑卿定为三品○十三年奏准增设笔帖式二人○乾隆十四年奉
　　防奉宸苑卿定为二人由侍衞内务府官各简一人补授仍简大臣兼管院事○十六年奏准増设郎中一人笔帖式二人
　　一奉宸苑所
　　景山
　　瀛台
　　蚕坛
　　阐福寺
　　永安寺南花园河道
　　万寿寺髙亮桥
　　行宫各设八品苑丞未入流苑副各一人乐善园行宫八品苑丞未入流苑副各三人翰林花园未入流苑副一人○初设八品催长二人领催十有二名○康熙二十五年増设八品催长四人○雍正二年增设八品催长二人○乾隆四年增设催长一人领催四名○十一年
　　阐福寺增设催长一人领催一名○十六年奏准增设八品催长三人领催六名以八品催长改为八品苑丞其由领催委署之副催长改为未入流苑副领催改为执事人
　　一
　　南苑设官顺治十八年设员外郎二人○康熙八年于员外郎二人内改一人为郎中○二十三年设笔帖式六人○二十四年奏准苑内原有大红门小红门东红门南红门西红门五门又增设正国寺门黄村门廻城门双桥门共为九门大红门设四品总领一人领催二名骁骑十有八名其余八门每门各设五品防御一人领催一名骁骑九名并属南苑郎中管辖○三十年奏准新旧
　　行宫各设未入流苑丞一人苑副二人○三十六年奏准南红门
　　行宫设未入流苑丞一人苑副二人○五十二年奏准南红门
　　行宫增设苑副一人○雍正元年奏准增设员外郎一人又于笔帖式内委署主事一人○乾隆元年增设主事一人○十八年增设八品催长一人听差人十有五名
　　一
　　畅春园设官康熙年间定设郎中一人八品苑丞三人未入流苑丞十人笔帖式十人○四十三年设
　　西花园八品苑丞二人未入流苑副八人笔帖式二人
　　一
　　圆明园设官雍正元年奉
　　防圆明园设笔帖式四人○又增设笔帖式四人○二年设苑丞六人苑副十有二人○五年增设笔帖式四人○七年奉
　　防苑丞六人着授为六品赏戴蓝翎苑副十二人以六人授为七品六人授为八品○乾隆六年奏准于笔帖式内委署苑副二人增设学习笔帖式二人○八年设主事一人增设七品八品苑副各一人○十六年奏准设七品库掌一人于笔帖式内委署苑副五人○又奏准
　　长春园设六品苑丞一人七品八品苑副各一人○二十年奏准
　　圆明园协理事务郎中员外郎阙即于本处主事及六品苑丞内简选引
　　见补授
　　一
　　静明园设官康熙三十一年奉
　　防澄心园着改名静明园设未入流苑丞一人未入流苑副三人笔帖式一人○乾隆五年奏准由
　　西花园拨往八品苑丞一人未入流苑副一人○十八年奏准苑丞二人授为七品苑副四人授为八品
　　一
　　静宜园设官乾隆九年奉
　　防着于西花园静明园二处苑副内各简选一人在香山行宫行走○又奉
　　防设管理事务员外郎一人○十年奏准设八品苑丞一人未入流苑副一人笔帖式一人○十二年奉
　　防以香山行宫为静宜园增设八品苑丞一人未入流苑副一人笔帖式一人○十六年奏准八品苑丞二人改为七品未入流苑副四人授为八品又增设七品苑丞一人八品苑副一人笔帖式一人于七品苑丞内简选一人协理事务○十七年奉
　　防祭祀所用鹿交静宜园餧养
　　一
　　清漪园设官乾隆十六年奉
　　防以万寿山行宫为清漪园○又奏准设六品苑丞一人七品苑副二人八品苑副二人笔帖式四人八品催长一人由奉宸院拨往未入流催长一人○十八年奉
　　防由上驷院拨送七品牧掌六人改为七品苑副副牧掌六人改为委署苑副○十九年増设六品苑丞二人
　　一汤山
　　行宫设官康熙五十四年题准设八品苑丞一人未入流苑副二人効力笔帖式二人○乾隆四年增设未入流苑副一人
　　一升除本苑郎中员外郎主事及管理
　　畅春园事务郎中
　　畅春园西花园汤山等处八品苑丞阙均由内务府简选应升人员引
　　见补授稻田六品库掌
　　景山
　　瀛台等处八品苑丞阙均由苑简选应升人员引
　　见补授
　　畅春园西花园等处未入流苑副阙均由内务府简选人员补授
　　景山
　　瀛台等处未入流苑副执事人
　　静明园未入流苑丞苑副汤山未入流苑副阙均由苑简选补授总管
　　圆明园事务大臣奉
　　特防简任协理园内事务官员或该园总管大臣等
　　奏委或奉
　　特防除授其六品苑丞七品八品苑副员阙均由该
　　园总管大臣等选应升人员引
　　见补授本苑
　　圆明园
　　畅春园
　　静宜园稻田等处笔帖式员阙均由内务府掣籖补授
　　一园园戸
　　畅春园等处园隶共八十九名
　　瀛台长工九名花匠二名瓦匠一名
　　丰泽园长工十有三名花匠三名瓦匠一名勤政殿长工六名花匠二名
　　淑清院长工一名服役人一名花匠一名
　　紫光阁长工五名服役人七名花匠一名
　　五龙亭长工三名服役人二名花匠一名
　　承光殿原有长工四名复于所属长工花匠内简选长工十有八名花匠二名
　　景山长工十有四名东果园长工五名服役人六名花匠一名外虎城长工三名服役人一名水车房长工八名南花园长工十名服役人十有四名花匠三十名中海长工十名花匠四名南海长工十名北海长工十名凡扫除所需箕箒辘轳等物及水车房所需水具花匠所需盆盎均移咨各该处支取○康熙年间定
　　景山
　　瀛台
　　静明园南花园等处园戸匠役每名各给养赡家口地六十亩月支银一两各园园戸匠役各给地三十亩月支银一两米一斛功徳寺园头一名花匠二名种花地二十亩丰台园头一名花匠二名种花地六十亩将容城房山等县取租地二十顷分给二处园头备办正阳门外三里河金鱼池投充园头一名月支银一两米一斛长工二名每名各给地六十亩月支银一两附于旗鼓佐领下支领其园头长工阙各以其子弟充补○乾隆二十年奏准増设之园戸各给地三十亩月支银一两○凡园隶阙于管领下闲散人内选补园戸阙于旗鼓佐领下闲散人选补匠役阙于旗鼓佐领下选补不得其人于五城召募民人充补仍附旗鼓佐领下支领钱粮地亩○乾隆七年奉
