<!-- { "loadSidebar": true } -->
　　防议准左翼给镫市口官房百有三间右翼给瞻云坊官房九十二间○又题准増给八旗官学房舍八十三间○又议准八旗教场各造演武防一座镶黄正黄旗各五间余六旗各三间看守房各三间○四年奏准将安定门内大街官房六十七间爲歩军统领衙署○七年奏准五城司坊官惟东城正指挥旧有衙署余皆赁屋治事请酌拨官房十有四处赏给各城司坊作爲官廨○十二年奏准歩军统领所辖捕盗旗员三营将备以及番役人等拏获人犯向无公所羁禁系原差领囘看守待质是以蠹役得以借端索诈多方恐吓拟于衙署之内设立羁禁审犯之所仍请照监犯例支领柴米别委弁兵看守以杜兵丁番役人等需索恐吓之弊但见有公署既无羁禁审犯之地且问事处所宻迩街衢未爲允当请将瞻云坊内务府官房九十四间给爲歩军统领官廨旧有安定门大街公署仍交与内务府收管○又议准贡院地既寛大房屋号舍甚多一应房舍什物等项应设立专官管理将顺天府属照磨移驻贡院于贡院西辕门内空基盖造房屋十有二间令照磨居住掌管贡院并经管一应存贮官物○又议准歩军统领所辖廵捕三营游守向无衙署本汛紧要地方无可赁房屋内汛皆然其外汛落乡更难得堪作衙署之屋均于关厢附近租赁民房实不便稽察廵缉应照五城司坊之例于该汛适中紧要地面给与官房以爲衙署见在官房之内可作衙署者共五十处但房间多寡不等难以画一分拨今拟给游击二十余间守备十余间无官房处量给官地令其起盖衙署其需用工料于歩军统领衙门存公房租银内动用仍令该统领委官据实确估工竣之日造册咨部覈销○十三年覆准増设贡院号舍千六百八十五间与前八千三百十有五间统成万间之数如式建造工完造册题销○乾隆二十一年奏准将
　　地安门外礼部防同馆宇改爲歩军统领公廨旧有宣武门内瞻云坊公廨即改爲礼部防同馆一各省分廨雍正二年覆准凡督抚提鎭及有属员之官涖任其属官科累兵民修理衙署备办器皿及州县守御等官到任属下人役铺设修理累及兵民者悉严行禁止不肖有司指称修饰衙署等项科累兵民该上司即据实指名题叅文职照科敛律武弁照克扣律治罪如该上司徇庇或勒令属官修理衙署者发觉之日将该上司一并交部分别议处再官员离任署内在官一应物件移交接任官倘物件被家人毁盗将家人照毁盗官物律治罪其毁盗物件仍着旧任官照数赔补○又议准地方有司遇有修理衙署及一应官事所用工料器物务照时价给发铺戸工役买备其设立总甲出票官买派工伺候之处严行禁止倘有不肖官员肆行科敛扰累小民者该管上司即指名题叅从重治罪如该上司隐匿徇庇或别经发觉或被旁人首告或被科道紏叅将该管上司一并交部议处○乾隆元年
　　谕各省州县与民最亲凡大小案件无不始终于州县衙门是以旧制钱粮刑名等项分委承办设有六房即附于州县公堂之左右使经制胥吏居处其中既专一其心志亦愼重其防闲立法最善乃闻近年以来多有六房倾圮不加修葺胥吏栖身无所往往挟其卷牍收藏于家每遇急需检阅之案无以存贮悉以胥吏之口爲慿而隐匿抽换之弊不可枚举前后印官虽心知其弊而因循茍且或修理无资遂沿习而不知整理此亦有关吏治之一端也着各省督抚通行所属州县验明六房屋宇或有未备者各于旧基如式建造将一应案牍愼宻收藏并分别号件登记总簿以备稽考倘胥吏换班有私带文卷出署者从重治罪若本官失察一并议处其修造之费着该督抚藩司于本省公用银内确估给发钦此○五年奏准各省文武衙署照仓库营房之例造入交盘册内前后交代如有些小渗漏坍塌令该官弁随时黏补修理如实系年久倾圮必须拆卸大修需费浩繁者亦照城垣之例该官弁详明督抚委官勘估取具并无浮开印结该督抚确覈具题议覆兴修○十六年奏准云南督抚学政藩臬粮盐及迤西道各衙门因地处邉陲山髙风烈房屋皆用防瓦灰泥胶砌一处渗漏拆修通体皆须苫盖且梁柱椽枋易于折蛀亦须不时更换工多费繁先系敛自里民总名公件嗣后覈实清厘按衙署之大小定修费之多寡督抚二衙门每年各修理银八百两藩司六百两臬司四百两粮盐二道各二百四十两迤西道及学政衙门各二百两按年听其自行支销相沿已久乾隆十三年厘定章程未准戸部议及但滇省屋宇情形与他省迥异实在必需况迤东道衙署因向无额设循照迤西道之例年给修署银二百两业经列入章程则各该衙门自应一例准其支给应将此项修署银在乾隆十三年未定章程以前者免其造册报销已定章程以后者仍准按年于公件项下照数动给○又奏准云南督抚学政司道衙署该抚以该省屋宇情形与他省迥异实在必需随时修理奏请按年照数支给惟是一切工程定例由部覈销今按年自行支给有余不敷无慿稽察且官署既经修理自可以保固数年何至歳需葺治请自乾隆五年至十一年在未定章程以前者应遵
　　防免其造册报销至乾隆十三年以后动支银数章程案内既无议给之款应令该抚将十三四五等年修理之项转饬造册报部覈销嗣后该省督抚学政藩臬粮盐及迤西道各官衙署未便按年支修如果勘明渗漏坍塌必须修葺仍令该抚随时奏明动款兴修实用实销毋得浮于从前酌定之数并将确估工料细数据实报部覈销







　　仓廒
　　一仓廒营建顺治初年定
　　京城八仓通州三仓每仓以五间爲一廒每间七檩六椽濶丈四尺深五丈三尺山柱高二丈二尺五寸檐柱高丈五尺五寸每廒顶各开气楼一座廒底甎砌上铺木板廒门及墙下均开窦穴以泄地气○京仓禄米仓共二十五廒官厅三间官舍七间科房三间井一○南新仓共三十廒官厅一座官舍八间科房四间井一○旧太仓共四十二廒官厅三间科房三间井二○海运仓共三十八廒官厅三间科房三间井一○北新仓共四十九廒官厅三间科房四间井二○富新仓共二十八廒官厅三间官舍八间科房三间井二○兴平仓共三十廒官厅三间科房二间班房一间井一○太平仓共十有五廒水门三道官厅三间官舍四间科房三间○通州西仓共一百十有二廒仓西门官厅三间后房一间仓南门官厅三间后房一间井三○中仓共六十四廒仓南门官厅三间仓东门官厅三间仓北门官厅三间科房三间井一○南仓共四十五廒仓东门官厅三间仓北门官厅三间官舍六间科房一间井一【乾隆十八年奏裁】○石坝号房五十六间大通桥盘粮厅三间号房六十四间朝阳门外号房二十八间
　　一仓廒増建顺治十七年覆准各仓场基囤基均用甎铺砌○康熙六年题准増设京仓廒房由部确估移咨戸部转行仓场动支通济库轻赍银如不足用戸部补给○二十二年题准増造海运禄米等仓八十一廒○三十二年题准旧太南新等六仓増三十六廒通仓増十廒○四十一年题准通州増建看守三仓官房四十八间兵房二百四十间○四十二年题准富新太平等仓増四十一廒通仓増二十四廒○四十四年议准太平仓廒归并禄米仓别建三十新廒○四十六年题准建本裕仓三十廒号房五间井一○四十九年题准大通桥号房十间归并太平仓改建十廒○五十二年议准通州中南大西三仓増建百廒○五十五年题准旧太海运太平等仓増四十六廒○五十六年题准兴平南新等仓増三十一廒通仓増二十四廒○雍正元年议准建万安仓四十二廒官厅三间官舍十间科房三间○又议准太平仓南増二十五廒海运等仓増三十九廒通仓増二十四廒○二年奏准重修石坝号房三十间建造土坝号房三十间増造通州新旧二城号房各十有五间○四年议准万安仓照太平仓之例増立东水门二道○五年议准大通桥河东号房十有六间移建于朝阳门外○又议准石坝号房见有五十六间外増建五十间朝阳门外见有号房二十八间外増建十有四间○六年议准増建裕丰仓共六十三廒官厅三间官舎十有五间科房六间又増建储济仓共百有八廒官厅三间后厅三间科房三间井一○七年奏准北新海运南新旧太富新兴平禄米七仓共建堆房三十三所太平万安二仓共建堆房八所交与该仓监修官盖造照例保固三年○是年议准増建丰益仓共三十廒官厅三间官舍二十间科房四间号房十间退堂房三间【皆由内务府经理】○又议准各仓附近之处拨给官房三间以爲收贮文卷办事之所如无官房可拨即于本仓茶果银内动用建造○八年奉
　　防本裕仓围墙下用甎砌水道别仓亦照此例○乾隆元年议准在京各仓积贮充盈新粮不敷收受禄米裕丰富新三仓并无隙地无庸増建南新仓増一廒旧太仓増九廒海运仓増二十廒北新仓増五廒兴平仓増一廒太平仓増六廒万安仓増三廒储济仓増四十八廒○二年题准万安仓东水门二道移建太平仓○四年议准分储济仓四十八廒建万安东仓増建官厅三间科房三间以旧万安仓爲万安西仓○六年议准京通各仓各就廒房之多寡地基之广狭酌増井以备缓急太平裕丰二仓取水近便毋庸掘井禄米仓増井五南新富新北新三仓各増井八旧太兴平二仓増井七海运仓増井九储济本裕二仓各増井二万安西仓开建东水门五道万安东仓掘井四通州西仓増井六中仓増科房十间井四南仓増井三○又议准仓中竹席板木因积贮充实并无空廒堆贮应于廒座相间处依墙下柱上加椽瓦后用牐版毎仓修盖三五处以资收贮计禄米南新旧太海运富新兴平太平东西万安储济十仓各建贮席板房三间北新裕丰二仓各建贮席板房五间
　　一修葺仓廒顺治初年定三年一小修五年一大修工价属戸部办料属工部自钱粮归并戸部所需料价银并咨戸部给发○又覆准守仓夫役每名月给米六斗毎歳额修仓廒七十五间如遇工作每名日给米一升○九年题准京通仓廒小修属仓场侍郎酌量委监督随时修理于戸部支银如遇大修时由部确察勘估措办物料戸部给发工匠价直○十三年题准修理仓廒所估应用物料工价经管官造册移送廵仓御史察覈如有取用旧材开销新价及虚报浮估者听廵仓御史纠叅○十六年议准修造仓廒三年内损坏者令原修官役赔修一年内坍塌者除原修官役赔修外仍照例治罪○康熙五年题准停止仓廒歳修之例如遇漕粮壅积阙廒收贮或有坍坏应修者仓场侍郎具题
　　勅部防同戸部暨仓场侍郎察验确估具题修理○六年议准通仓应修廒房仓场侍郎具题由部防同戸部公同验估动支通济库轻赍银发通惠河分司鸠举○十八年题准京仓差本部官督修通仓交通惠河分司修理仍差戸部官一人公同估计其通济库轻赍银截充兵饷应用银于戸部支取○二十五年
　　谕闻得仓廒年久渗漏米粮浥烂深厚仓粮军民所需关系綦重毁坏漏雨应修廒房仓场侍郎亲身逐一细察具题钦此遵
