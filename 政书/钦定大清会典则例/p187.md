<!-- { "loadSidebar": true } -->
　　谕兵饷有搭放制钱之例江南于乾隆六年设局鼓铸仅设鑪十二座铸出之钱不敷搭放兵饷又覈计成本每银一两铸出钱八百九十六文是以题明毎银一两止折制钱八百八十文余钱十有六文充作钱局公费及运送饷钱之水脚等项经部议覆搭放兵饷暂照八八折发竢将来铜价渐减钱价渐平再酌増钱数或照旧制毎钱千文作银一两搭放等语朕思兵丁所得月饷仅足以敷食用若搭放制钱又行除扣则所得减少着自乾隆九年为始仍照定例每银一两给钱千文其钱局公费运钱水脚准动公项稍有不敷成本照例准其销算至见在鼓铸各省如有折扣搭放者亦一例加恩照江南之例给发钦此○八年题准武职官亲丁随粮改为养廉名粮嗣后各省大小武职遇有降革畱任者准照文职降革畱任之例一例支食养廉名粮以资办公之用○又题准云南东川昭通镇雄等府州均系新辟夷疆人民交易在在需钱照东镇之东川镇雄寻霑三营每年官兵俸饷马干等银十有四万九百余两应以银七钱三毎钱千二百文作银一两搭放其钱即于东川局内动支仍扣饷归还铸本均造入鼓铸及兵马奏销案内具题报销○又题准云南普洱府属宁洱县夷民完纳秋粮应改折色每石折银一两令该县照数征收采买本色以供兵饷○九年
　　谕上年朕降谕旨各省搭放兵饷自九年为始每千钱作银一两使兵丁各霑利益今闻江西南贑镇标之十一营旧例自春夏以至秋仲计八月兵饷皆就近于贑关税银内支给秋末至冬季四月兵饷因税银不敷仍赴司库支领其在司库支领之四月则一例搭放一成铸钱其在关税内支领之八月则无钱搭放兵丁等不能霑格外之恩且关税所支八月共银四万六千四百七十余两计一成搭放共需钱四千六百四十余缗该省存库制钱尽足搭放所需水脚亦属无几着自十年为始南贑镇属兵饷每年四季亦一例搭放一成制钱钦此○又题准福建建宁镇额兵内新増守兵四百名又彻囘分防宁寿县汛兵百有二名各兵月粮递年给支折色其余旧兵均支本色在米价平减尚可支持近价増长实属不敷应将该镇见在所支本折米数不分新旧均匀支给以免偏枯○又题准江西兵不敷支给闰月米即于裁兵米折银内酌动采买以济兵糈○又题准宁夏采办驻防兵饷如遇丰年盈余价银归入节省项下收贮司库倘遇歉歳不敷即将节省银酌量増补○又题准陜西旗标兵本色米向例将上年额征之米估计供应次年兵食今应将备贮之谷易米贮仓已买谷四万九千七百余石碾米支发兵饷未买之谷竢年丰价平即买米贮仓递年支发统于额征屯米内照数拨补还项倘遇歳歉价昂屯丁完纳不前即以贮仓之粮给兵再有多余减价粜给竢价贱买补再省城驻防及绿旗营官兵歳需米八万石今贮谷仅十万石不敷一年之用应再増买米三万石以足一年兵糈所需价银在于田赋银内动支○又覆准江西兵米向例按月支给原未编有闰月兵米计算应需米四千余石约扣建旷米七八百石三年共应扣存米二千余石尚不敷米二千余石应于余剩米折银内豫行动支酌照时价采买以济兵糈○又题准四川防协増设廵哨十船歳需舵夫水手饷银米折共银四百五十余两在于防关税银内就近给发年终别行造册报部察覈○又奏准甘肃新改河镇所辖江城苦水二堡坐落河西汛防与内地不同将二堡兵歳支折价粮料二百一石六斗毎石折给银一两之外加银二钱○十二年题准福建仓谷碾米给兵秋成征收折色买谷贮仓殊多周折嗣后按各属征收米色之数统于仓内全行碾米发给兵饷秋成以一米改征二谷归还仓项至汀州府属解省米题定每石以九钱征收即以九钱解省给兵毋庸别议再延建等府运省米亦一例征谷以昭画一○十五年题准京口驻防兵歳需米前于康熙二十五年议定先尽丹徒一邑漕粮拨给嗣于雍正二年因漕粮不能歳内全完而兵糈又难隔年待放议令毎米一石折给银一两二钱今价昂不敷买食应仍于丹徒县漕粮内截畱充饷不足于附近之丹阳金坛二县漕粮内各半截拨遇闰应増之米亦于丹徒丹阳二县内各半截畱支给○十六年
　　谕乍浦水师满兵自雍正七年设立于杭州江宁二处余丁内选取移驻原定每名月支饷银二两米一石伊等水陆操防差务繁多而移驻将及二十年家口渐増所领银米不敷食用自应加恩照杭州驻防之例给与米二石五斗其应支本色折色令该将军督抚副都统酌量办理钦此遵
　　旨议准除原支米仍按月关支本色外其毎名加増米一石五斗应按月支给折色于田赋存畱款内动用○十七年
　　谕陕省今年被旱偏灾米豆草价直昂贵驻防兵所领折支银未免不敷购买着将十八年春季分西安驻防应领折支米豆照原定毎石一两之数加给五钱草价加倍赏给俾兵丁不致増价采办钦此○又奏准京口驻防歳需兵米六万六千四百有二石自本年为始于丹徒丹阳金坛三县漕粮内豫年分拨截畱遇闰应増之米亦令豫先截畱备支○又覆准各省支放兵糈及豫借口粮均令营员防同地方官验看米色秉公放给如有搀和霉烂或豫为借给希图掩饰营员赡徇容隠者该提镇咨报督抚即据实叅奏若地方官支借好米而营兵故为勒索不肯领受者督抚提镇随时严惩以申法纪○又覆准广西太平思恩两府所属之新太隆凭馗纛三里上思郁林思恩镇安上林隆林右江等十一营兵米自雍正五年改为折色每石支给银八钱今米价日昂不敷买食应改为半本半折支给其半支折色于司库随饷散给半支本色每年春夏各于所驻之州县仓谷内按月支给仍令桂林府属将额征兵米于次年春间照时价粜卖解司给发各州县买谷还仓
　　一优防俸饷顺治二年题准觉罗防丁每人月给银二两○十年题准世爵无子系兄弟承袭者所支俸银禄米与故官之母妻均分至旧给田园畱与故官母妻亡后给与应得家产之人永为定例○十二年题准世爵无人承袭者其妻照夫爵秩给俸银禄米之半养赡终身○十三年议准宗室内无人承袭者郡王福晋歳给俸银千五百两贝勒夫人八百两贝子夫人五百两禄米随银支给公将军夫人给其夫俸银禄米之半○又题准官员已故其妻服制内照夫品级给与半俸银米服满停止○十五年议准宗室福晋夫人等寡居其子未袭封以前给与半俸○十八年议准旗员年至六十以上致仕者照原品给与半俸银米○康熙七年题准外任旗员有革职休致仍畱世爵者该都统咨部以到京为始给与世爵俸禄○十二年议准旗员年至六十告老解任者分别食俸深浅有无効力以应否给与半俸具题请
　　旨未至六十告病解任者不准给俸驻防官弁告老仍在外省居住及汉军任绿旗官年老告退回京者不给半俸内府佐领官及有世爵承袭者亦不准给○五十六年议准世爵未袭以前有妻子者准食半俸已袭爵未及年歳者亦准食半俸至及歳上朝准食全俸○雍正十二年议准八旗致仕官奉
　　旨赏给俸禄及身有世爵未承袭者均照未及歳未上朝之世爵例给以半俸○十三年议准八旗寡妇不论年歳有无子嗣情愿守节者两族佐领具保照例给与一年半分俸饷该佐领等不得借端勒索○又议准八旗已故官兵寡妇年至四十已有子嗣情愿守节向两族人等取结给与一年半分俸饷令其守节其年防寡妇不论年嵗有无子嗣情愿守节者该佐领等即具保结照例给与一年半分俸饷准其守节○又议准定例闲散宗室年及二十歳者月给银三两米三斛父故后其子不竢歳满亦给月饷银三两闲散觉罗年及十八歳月给银二两米二斛其未及歳之觉罗及给月饷米养赡寡妇向无定例均由各该旗酌量支给嗣后宗室觉罗等已及歳者照例支给其养赡寡妇月饷一槩停止至觉罗孤子照宗室之例父故后不竢歳满给其一子月饷银二两如寡妇之子内有一子食俸饷者其余子不得支给孤子月饷其已食孤子月饷之子至食饷之年不得仍前令其分居更将一子指行月饷觉罗寡妇乏嗣有将其夫近支子弟一人抚养为嗣守节者承嗣之子亦照孤子不竢歳满例支给月饷银二两其嗣子已及食饷之年不得再继一子支饷如寡妇病故其养赡寡妇之子已及食饷之年毋庸置议外未及年歳者其养赡寡妇月饷即行裁扣永为定例○乾隆元年
　　谕凡大臣中有引年求退奉旨以原官致仕者均系宣力有年素为国家优礼之人虽经解组仍当加恩以示眷念耆旧之意见在满汉大学士暨曽为部院尚书予告在家者均着照其品级给与全俸在京于户部支领在外于该省藩库支领永着为例钦此○又奏准内府佐领内管领下年老无嗣及孤子寡妇除有产业者不给外其应行养育之人月给一两钱粮竢孤子长成拔补骁骑执事等差仍裁○二年议准各省绿旗军政致仕官员内如有从前曽经出征効力者虽年老衰惫实难胜任准其原品休致仍令其子弟一人入伍食粮如无子弟给与守粮一分以资养赡○又奏准八旗设教养兵以养赡寡妇防子凡有二人阙遴选三人给与饷银二两原食饷银三两者仍给三两如教养兵年至二十五歳不能射箭入选防军骁骑者即行革退或充歩军至教养兵内有父兄阵亡子弟孤寒本身残疾者仍给教养兵饷以资养赡○三年
　　谕大学士尚书内原品休致大臣给食全俸永为定例从前谕旨如自奏乞休朕加恩准令原品休致者着即照此旨给食全俸其遇京察自陈朕加恩准仍原品致仕者该旗该部以应否给食半俸具奏请旨若非自行奏请朕特旨令其原品致仕及遇京察自陈部议致仕人员不必给食俸禄至于八旗武官具呈告退均有量其军功给食俸禄之例嗣后一二品武职大臣若自行奏请朕加恩准令原品致仕者着该旗察其军功及食俸年分以或给全俸或给半俸具奏请旨若非自行奏请朕特令其原品致仕者不必给食俸禄钦此○又
　　谕从前
