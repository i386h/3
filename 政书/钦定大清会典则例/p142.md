<!-- { "loadSidebar": true } -->
　　谕朕惟漕运闗系甚大经费本无不敷运军恣行不法皆由官弁駮削所致如开兑之时粮道发给钱粮任意扣尅运军所得十止八九而佥军之都司监兑之通判又多诛求及至开行沿涂武弁借催防为名百计需索又过淮盘察私货徒滋扰累究属无益运军浮费既多力不能支因而盗卖漕粮偷窃为非无所不至矣嗣后各省粮道给发钱粮不许扣尅分厘沿涂武弁不许借端需索运军除包揽抗违外所带些湏货物亦无容苛刻盘察尔部行文各督抚不时稽察如有仍前需索等弊立即指叅从重治罪钦此○三年题准运军南北往返必湏食盐每船准于受兑上船处带盐四十斤交卸囘空处带盐四十斤此外多带者同私盐治罪○又题准粮船携带火礮鸟枪一经察出本犯照私藏鸟枪例处治粮道衞守备运弁照失察例叅处○四年题准领运弁军不谙漕务封闭仓门以致仓米霉变弁军按律究拟亏折漕米勒限着落运军赔补不完从重治罪○又题准运弁兑漕勒索各属经承者斥革究拟所得银物追取入官○五年题准漕米到淮盘验潮湿霉变将经徴州县官照例革职监兑官照溺职例议处粮道不先揭叅照徇庇例议处运弁溷行收兑照例革职留任竢船粮抵通令仓场侍郎按数稽察如有亏折勒限赔补限内不完题叅革任追赔○六年奏准运军用水搀和漕粮运弁徇隠不报者革职枷示河岸竢漕竣日释放运军用大枷枷示漕竣日佥妻发黑龙江给兵丁为奴押运官弁漫无觉察照例革职○八年题准漕船到淮向有给管粮经承津贴饭食陋规嗣后定例大帮给银六两小帮四两呈缴给发不许私相授受违者提究重处○又题准漕船到淮饬各帮字识缮造米数军舵姓名等册不许总漕册房揽造科派使费犯者严加究治○又题准江浙粮艘由镇江出口方竖篷桅旧例委催漕官就便察看不免需索嗣后竢过淮时总漕亲加防验至各省粮船总滙于扬州之三汊河例委干员弹压分帮如委官及跟随人役需索盘费一例叅究○又题准漕船渡黄汛弁不顾风色水势妄行催趱借端需索者照失于防范例议处致有疎虞加倍治罪○又题准漕船渡黄河后提溜打牐向有弁兵串同人夫勒索运军倍出工价陋规应于重运北上时责令委驻营将约束禁止倘有纵容徇庇一并会叅议处○又题准漕船应领修艌银例应照数给发运军有需索使费陋规致运军以朽腐船撞触民船借端索诈者即将该帮弁军究处○又题准运军揽载客货船重难行强夺民船駮载粮米者照水手抢夺例治罪其揽货私得税银并商民通同听揽者皆照违制例治罪○又题准正副二军赴次交兑如有革军衿监撺身入帮即拏交地方官究治若运军不察拏一并究治○十年覆准淮安府乃各省粮艘总滙之区一应陋规久经裁革恐日久生弊照通州石土二坝建碑之例于盘粮防后立碑一座将裁革陋规刻石永逺遵行○十一年奏准各省漕船不许装运无引私茶如违禁携带于过闗时察出即照私盐例治罪○乾隆元年奏准粮船夹带私盐多由土豪豫买私盐窝囤河干勾通售买嗣后天津地方令廵漕御史会运使实力缉拏其沿河地方令各督抚提镇严饬沿河文武官弁凡粮船经过时差兵役实力稽察如有水手人等私带货卖以及土豪豫买窝囤情弊一面严拏按律究治一面催船前进勿得留难误漕倘徇纵失察一经发觉将督运押运官弁以及前涂失察之地方官弁并失察豪强之地方州县皆照例叅处其盐除留食盐外余皆入官○三年奏准运军盗卖漕粮头舵工不举照不应重律治罪受财者计赃从重论○又奏准重运入境道府州县往来廵察如失察盗卖者照例议处其武职催漕向未有失察处分未免漫不经心嗣后沿河营弁失察盗卖漕粮耑汛千把照州县例议处兼辖游守照道府例议处如耑汛千把及文职州县一年内能拏获二次者纪録一次兼辖游守及文职道府一年内于所管内拏获至四次者纪録一次再有多获照此递加至汛兵疎纵失察者革役照不应重律杖八十知情贿纵者计赃以枉法从重论若能拏获报官审实将米仍归本船其应入官之米价追赏兵丁○又奏准小船受雇装载盗卖漕粮拏获之日不得诿以不知照卖粮买粮枷责例减二等发落○又奏准盗卖漕粮定例卖买之人枷一月责三十板粮交本船价追入官至运军食米向无禁卖之条有将漕粮舂熟假称食米盗卖者嗣后运军多余食米于抵通交米之后方准变卖如重运漕船沿涂卖米不论糙熟皆照漕粮治罪○又奏准运军不拘囘空重运如有无故潜逃弃船中涂不顾者照守御官军在逃律治罪外仍于面上刺逃丁二字示儆○四年奏准如有重运盗卖漕米囘空之船代为承认者该管官严加稽察察出将卖买军民一并照例治罪○又奏准失察盗卖漕米合算米数不在五十石者仍照失察次数处分其失察一二次米数至五十石以上者将该地方官降一级留任道府等官罚俸一年失察一起至三起合算米数至百石以上者地方官降一级调用道府等官降一级留任○又奏准各省受兑开兑之时令总漕宻加察访如押运官弁以及粮道等衙门吏役有科敛陋规帮规之弊即严叅究处并饬该管官不时严察有阳奉阴违者将与受之官军等照例详揭倘该管官徇隠不揭报一幷题叅○五年题准江广等帮漕船多带土产竹木沿涂货卖其竹木于天上装载毋得过髙二尺如有违例多装令押运官弁勒令起卸严加责惩竹木入官如官弁通同徇隠照例叅处○六年奏准粮道催米催船督押催船凡差役滋扰之弊定例皆经禁革惟豫省提帮出运时先发一牌继差一役赍票前至衞所提催不无假威滋扰嗣后严行禁革并饬各省一例遵行如有阳奉阴违指名叅处○八年题准漕船如有失风事故以致米色霉黯不纯验明米色稍减尚属坚实可以久贮者交仓受收其所减成色米责丁赔补于次年搭运抵通交纳
　　一囘空禁例顺治十六年题准押空官串通运军盗卖漕船提究追赔买主从重惩处○康熙五十一年题准粮船囘空至徳州桑园地方总漕选委能员协同徳州衞弁搜索私盐并饬地方文武官弁严拏窝囤如有夹带私盐事发将专委漕员徳州衞弁押运官弁并该地方官题叅严加议处○雍正元年奏准囘空船过天津闗长芦巡盐御史会同天津镇总兵官亲往验放至山东河南交界地方总漕巡抚镇将差委知府游击等官搜检如有夹带私盐尽抛入河失察各官照例议处○二年题准囘空粮船夹带私盐不服盘察持械拒捕者分别十人上下及伤人不伤人各按首从依律治罪其虽无私盐但闯闗闯牐者亦分别首从依律治罪若未闯闗牐但夹带私盐者照贩私律加一等治罪○又题准粮船夹带私盐将贩私地方之专管官降三级调用兼辖官降一级罚俸一年押空之运官照徇庇例议处随帮革退其恃众闯闗闯牐及犯私拒捕伤人者押运等官革职随帮照例责革○三年题准粮船囘空凡经由产盐处所地方文武官弁昼夜催行前进不许逗遛并严拏囤户串通运军贩卖私盐该管盐务运司等官巡察各场灶不许夹带余盐出场如有徇隠疎纵者叅处○又题准囘空粮船至扬州府仪徴县向例总漕委官恊同扬仪营汛并地方官搜检嗣后改于洲江口令洲营协会同江防同知搜检如有私盐事发究明场灶地方并装运上船日期将各该地方官失察职名题叅○又题准押运官弁一年之内该管帮船并无私盐事故准予纪録一次随帮能拏获首明私盐三次及该帮三次囘空并无私盐事故者该管上司出具印结咨部以千总推用○四年题准漕船抵通完粮囘日所余行月等米旧例听其沿涂买卖嗣后全粮过坝之帮遇有剰米必赴坐粮防批照然后准卖若未经给照擅行私卖私买者照例议处○十年奏准囘空粮船过山东时该抚豫于晋省私黄入境之处令地方官弁分路廵察本省熖硝亦实力稽察毋许囤户偷贩河干暗送入船并令搜检私盐之文武官带检硝黄如察出私带硝黄亦照私盐例究明叅处押运官弁失察照粮船夹带私盐例议处○乾隆元年奏准漕船囘空押运官弁多不随船南下头舵水手人等往往欺压行船嗣后如遇囘空粮船行凶争鬭借端将来往行船阻留捆殴商民等事许沿河汛弁察明情由及帮次船号运军姓名一面速令遄行一面详报总河咨明总漕究治○又题准囘空军船应带食米烧煤向无定数嗣后江西省每船准留食米四十五石烧煤四十石湖南省每船准留食米三十六石烧煤三十二石湖北省每船准留食米三十三石七斗五升烧煤三十石江浙每船准留食米三十石烧煤二十五石自通州至宿迁淮扬等处逐闗察验扣除免税放行不得越数多带巡役人等亦不得勒索留难○六年奏准押空随帮一年之内并无私盐事故者准其于补官日纪録一次○七年奏准蓟运囘空行令直督转饬蓟州文武官弁竢粮船抵蓟卸粮之后即催囘空不许在该地方刨取白土装载上船并令出示晓谕沿河各市镇铺户人等不许将白土卖与粮船致滋搀和情弊嗣后如经闗口汛地察出蓟运囘空带有白土并兵役人等遇有粮船偷买白土拏获审出实情将该运弁与押空千总皆照运军搀和水米运官不行稽察例革职其该船军舵照运军使水搀和发遣例减一等杖一百徒三年偷卖白土之军舵同罪将白土搀入漕粮至百石以上者即照搀和水米例发遣黑龙江与兵丁为奴知情收买收卖之铺户照违制例杖一百仍枷一月发落并不行察禁之蓟州文武官弁皆照出洋商船私带军器地方官不严行禁止例罚俸一年○十四年题准天津阿城淮安仪徴等处产盐之乡贫难老幼一遇漕船经过充塞河干负盐售卖令督抚转饬地方营汛官弁严行稽察毋许老幼男妇随船货卖其舵工水手应需食盐只许向官铺售买每船总不许出定例四十斤之外如多带私盐即严拏究治若不实力稽察照例议处
　　一漕粮杂禁顺治十四年题准领运弁军如有借端扰害过往官商船及恣横生事者督抚镇道等官严拏照营兵鼓噪例先从重惩治一面题叅送刑部究处○康熙元年
　　谕粮船经由漕河领运官军依限抵通囘空方为尽职无罪乃有等奸顽官役不守成法多有夹带私放货物隠匿犯法人口倚势恃力行凶害人借名阻碍河道殴打平人托言搜寻失物抢刦民船且有盗卖漕粮中涂故致船坏以图贻累地方种种奸恶督漕各官并该地方官一有见闻即行叅奏务将官员严提治以重罪若知而徇隠不奏亦从重处治钦此○六十一年题准粮船头舵水手有砍伐官柳折毁縴桥拔桩掘埽者严提治罪估价追赔押运官弁及地方文武各官并加叅处○又题准水手伙众抢夺十人以上执持器械者首犯照强盗律治罪为从减一等十人以下无器械者照抢夺律治罪出结之运军及头工舵工容隠不首照强盗窝主律分别治罪○又题准押运领运各官弁例应严押漕船毋许运军舵工水手登岸生事如有不法即会同地方催粮各官恊拏究治倘平时漫不约束临时又复容隠者总漕指名题叅照例革职○雍正元年
