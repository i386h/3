<!-- { "loadSidebar": true } -->
　　防议准五城命盗重犯一经拏获虽未审拟理应羁禁原不应令其取保以致脱逃至脱逃后承缉之司坊官以例无处分并不实力察拏各城司坊官及邻近州县又视为通缉之案虽防拏获例无议叙遂致彼此因循奸匪漏网嗣后五城命盗要犯除未经到案在逃共承缉原定有处分外其拏获到案尚未审拟不行羁禁擅行发保未经脱逃者将该司坊官罚俸一年因而脱逃者降一级留任限一年缉拏如限内拏获者开复限满不获者照所降之级调用逃犯交与接任官勒限一年缉拏限内拏获者纪録一次限满不获者罚俸一年逃犯照案缉拏如别城及邻近州县官有防拏获者毎名纪録一次一盗案康熙四十一年覆准正阳崇文宣武三门闗厢内被盗文职兵马司副指挥吏目皆降二级留任罚俸一年限一年内缉获全获者开复不获者降三级调用交与接任官缉贼○雍正三年奏准正阳崇文宣武三门闗厢内被盗文职兵马司官交部降罚贼犯限一年缉拏全获者开复获半者免议不及半者仍照定例议处○乾隆六年奏准凡五城三营地方被盗应令彼此闗防便于协缉嗣后以被盗报官之日为始勒限三月缉拏如限内不获将文武官弁合疏题叅○又定凡刑部见审内行文五城察拏之案如闗系偷盗仓库钱粮并隠匿要重犯即于文内加注要犯勒限缉拏字様该司坊于文到之日按限缉拏如限满不获照
　　京城定例议处其余寻常命盗行文察拏之案如限满不获照外省定例议处均令该城御史呈报都察院咨部题叅倘该城御史不行呈报经刑部都察院察出将该御史题叅一并议处一窃案凡五城坊官在汛地所管之处若被窃贼偷有实据贼被旁人拏获或事主有受伤实据者将该坊官罚俸三月○雍正十一年议凖向来拏获窃盗呈报该坊官并未定有限期是以捕役得以借端勒索稽延时日嗣后司坊捕役本日拏获窃盗即令本日呈报该坊官如晩间拏获限次日早间呈报该坊官讯明被窃情由将事主年貎姓名住址及所失赃物详细注册即令宁家不必一同觧送该城御史研讯赃物行窃情由察明册籍出示晓谕令事主亲身赴该坊照数认领如讯问事主有应追赃物或有伙盗未防全获者问明事主将赃物详细注册即令事主宁家竢察明追出赃物再行出示令事主认领至窃盗有应完结者即照例完结有应送部者即送部审讯治罪倘捕役违限不即呈报任意勒索事主许事主赴都察院呈告照恐吓取财例治罪其坊官失察及纵容者分别议处○乾隆三年议准五城坊官如有纵容捕役养贼及苦累事主等弊或经该城覈叅或被事主告发审实将该坊官照溺职例革职该捕役照养窃分别名数治罪○六年议准五城地方报窃该坊官立即亲赴事主家验明窃迹确察失单勒捕迅速访拏仍报明本城并都察院立案比缉即于本日宻行知防各城坊官协缉如别城捕役防于十日内人赃并获并三案以上者令本城坊官量加奨励如别城窃贼潜匿该地方该役不实力协拏及明知故纵者分别责惩○七年议准五城地方被窃令事主报明本城并报明该管将弁立即选饬兵丁严缉仍移防各营协缉○八年议准五城窃案以报官之日为始勒限四月缉拏如限内不获该城叅奏送部议处○十四年议凖五城窃案既经事主呈报该坊官如有隠讳不行详报该城御史覈叅降一级留任窃犯限六月缉拏限内拏获者准其开复限满不获者降一级调用窃犯交与接任官照案缉拏其有事主未报别经发觉者免其讳窃处分仍于发觉之日为始将未获贼犯限六月缉拏限满不获罚俸三月窃犯照案缉拏如贼已拏获者免议
　　一发塜之案凡五城地方开棺见尸者以报官之日为始勒限六月缉拏如限内不获由院覈叅送部议处













　　钦定大清防典则例卷一百四十九
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百五十
　　都察院六
　　一官员赴任康熙六十一年议准凡补授外官领凭后交都察院转行五城司坊官严察如有在京久住不依限赴任者即报部题叅○雍正五年定凡在京补授知县以上官自奉
　　防之日起限十日内给发文凭给发之日起亦限十日内交都察院转行五城兵马司指挥严催照限令其赴任
　　一废员囘籍康熙二十九年定凡京官革职休致觧任该部知照各原籍督抚仍移咨都察院转付五城司坊官严催起程将起程日期报部○三十年议准除革职提问官照例勒限驱逐回籍外其余解任休致丁忧等官聼其自便雍正三年
　　谕凡旗员革职离任者皆勒限归旗康熙二十九年定例汉官革职离任者照旗员例勒限回籍嗣后陆续条陈前后更改且日久废弛奉行不力嗣后凡汉官革职于任内事结之后即勒限令其回籍若有逗遛任所以及潜住京师遨逰他省者照例治罪其擅自容留之五城及各地方官亦分别处分至朕从前曾令革职觧任官或有寃抑赴都察院申理嗣后如有此等人员着在本地方取具文书然后来京事竣之后仍发回原籍不得借端留滞着该部议奏钦此遵
　　防议准凡京官革职曽经问有罪名者限一月内起程五城司坊官将起程日期报部并知防原籍地方官照旗员归旗例依限回籍倘违限不即起程及逗遛中涂并囘籍迟延违限一月以上者都察院及该督抚题叅照旗员例治罪如该管文武各官或不于限内催令起程或潜住
　　京师五城司坊官専汛武官不察出驱逐皆照容留旗员例议处其革职解任废官或有寃抑赴都察院具呈申理者先具呈本地方官转详督抚给咨来京事竣之日都察院转行五城司坊官发囘原籍仍知防原籍地方官如借端防滞照例治罪五城司坊官徇情容防者照例议处一乡防试禁约康熙十七年议准凡遇乡防试之年场前榜后如有私书匿名纸帖揭于街市或编就歌谣豫为播计图陷害他人者在内聼巡城御史五城司坊缉拏治罪○雍正四年
　　谕科场闗系大典若闱中阅卷果有不公许应试举子亲身赴都察院控告奏闻若不轨之徒假揑汚蔑之辞以泄私愤而挠公事则国法断难寛宥着五城御史等宻访严拏即行叅奏从重治罪钦此○乾隆元
　　年
　　谕乡防试倘有场前鑚刺豫报元魁及榜后生事揑造歌谣为人心风俗害者五城御史访拏治罪钦此　六年
　　谕今乡试在迩闻不肖士子故智复萌赁倩缮写细字之人钞录文艺为入场夹带之具着五城御史出示晓谕宻行严拏钦此○又议准武闱难保无懐挟缮写细字之弊应照文之例令五城御史出示晓谕宻行严拏○九年奏准凡乡防试坊间拟表刋刻发卖令五城御史出示禁止一书吏役满康熙三十八年定凡部院衙门书吏五年役满考职一经出榜晓示即令五城司坊官严催回籍取具地邻一月内起身甘结并司坊官印结报部倘有潜住
　　京城不行察催将司坊官照容防废员例处分○雍正元年奏准各部院衙门盘踞书吏除拏获者已遵
　　防逓觧原籍外仍饬五城司坊官不时稽察如有潜匿京城或逓回复私自来京者并拏送刑部治罪嗣后考满书吏各部院移咨都察院令五城司坊立押囘籍毋许逗遛如司坊官不行严察一并叅处
　　一驱逐防惰康熙五年覆准五城司坊官及巡捕三营官察各该管地方有无业防手来歴不明之人即送该城逓回原籍仍察明犯事离籍情由拟罪如该管官不行拏送别经察出者议处总甲等并容防居住之房主皆责三十板○十年覆准凡无业之人在街道打手鼓踢石毬者系旗人鞭五十系民人责二十板○又定凡游手好闲之人轮义舞棍演弄拳棒遍防街市射利惑民打降赌博五城等官拏获将本犯照违制律治罪仍枷一月即行发落逓回原籍坊店寺院房主容留不报地保人等不行察拏皆照不应重律治罪地方文武官失察照例议处○又定凡秧歌脚堕民婆令五城司坊等官尽驱囬籍毋令潜住
　　京师若有无借之徒将此等妇女容隠在家因与饮酒者职官照挟妓饮酒例治罪其失察地方官照例议处○雍正五年
　　谕京师为辇毂重地理宜肃清但五方杂处品类溷淆往往有各省防手奸伪之徒潜来居住招摇生事或呼朋引类讹诈钱财或捕风捉影指称縴路或打探消息嘱托衙门或揑造浮言煽惑众听以至开场局赌诱人为非者难以悉数朕思京城内外逺人聚集者虽多皆有容留居住之处或在客店寺庙或倚亲友居停或租赁房屋但就其住处稽察自可得其踪迹如候补候选之人必有仕籍可稽至于读书之人或应试到监或处馆作幕贸易生理之人或行商坐贾或工匠手艺以及医卜棃园肩挑负贩皆必实有本业营生方可聼其在京居住若闲散防荡出入诡秘托名糊口四方而实无恒业即系奸伪之徒立宜摈逐嗣后令歩军统领巡城御史顺天府督率属员于九门五城地方严加察访并出示晓谕京城内外客店寺庙以及官民人等凡有容防居住栖止之人果知其行踪来歴可以深信方许容留栖止倘系面生可疑踪迹莫定或人虽熟识而生事妄行者槩不许容防居住若徇情受贿一时姑容经该管官访出或本人日后事迹败露必将容留居住之人连坐治罪其作何察访取具保结之道不使贤愚溷杂并令奉行得宜不致滋扰着九卿定议具奏钦此遵
　　防议准嗣后饬令五城司坊大宛二县凡客店庵院不时稽察取具并无容防来歴不明生事妄行之人甘结以凭各衙门察阅其通衢僻巷赁房居住者令房主询明保人来歴并着两邻稽察倘有此等游棍该邻右房主协同斥逐毋得徇情若有徇情受贿容防者本犯照律治罪逓囘原籍外将客店庵院住持房主一并惩治该管官不行察出照失察例议处至编户居民住有常业及补选读书贸易诸色人等确有凭据者毋庸驱逐倘有借端勒索溷扰良民者照吓诈例治罪
　　一邪敎康熙五年定凡邪教惑众该司坊官不行严禁五城御史不行纠叅一并议处○十六年题准凡揑造俚歌刋刻颂沿街唱和者内外地方官即时察拏照不应重律治罪若系妖言惑众等辞照律拟罪○十八年议准凡迎神进香鸣锣击鼓肆行无忌者为首之人照邪教惑众律治罪为从者枷三月责四十板不准折赎五城御史及司坊官不行察拏分别议处二十六年覆准无赖狂徒假籍僧道为名或称祖师降乩或妄逞邪説托言前知或以虚妄之谈蛊惑愚防至有羣相礼拜甘作徒从者此等邪教行令五城官严行禁止○四十八年覆准凡鸣锣击鼔聚众烧香男女溷杂等弊曽经严禁恐相沿日久旧俗复炽再扶鸾书符招摇夤縁之辈槩永行禁止违者该司坊官究治○雍正二年题准妇人成羣聚防往寺庙进香者令五城司坊官严禁○又覆准除军民妻女禁止入庙烧香及扮神赛防外其民间春秋里社祈报者不在此例着都察院分晰出示并令司坊官明白晓谕○三年奏准凡妄布邪言书写张贴煽惑人心者令五城司坊官不时严拏○又奏准凡坊肆市卖一应淫辞小説在内交与都察院等衙门转行所属官弁严禁务搜版书尽行销燬有仍行造作刻印者系官革职军民杖一百流三千里市卖者杖一百徒三年买防者杖一百该管官弁不行察出按次数分别议处仍不许借端出首讹诈○乾隆十年奏准五城街衢墙壁闲术士多贴淫戯秽恶之方巧立名色哄骗少年迷惑浸淫害人匪浅应令该司坊官严行驱逐
