<!-- { "loadSidebar": true } -->
　　辽太祖陵遣官一人祭文由内院撰拟香帛由太常寺移取祭品用牛一羊一豕一登一铏二簠簋各二笾豆各十均行文各该地方官豫备承祭官由兵部给与勘合诹吉致斋
　　世祖章皇帝亲阅祭文香帛遣行○康熙六年恭奉世祖章皇帝配飨
　　南北郊礼成是年
　　圣祖仁皇帝亲政遣官致祭
　　帝王陵寝礼仪与顺治八年同○十四年
　　册立皇太子遣官致祭
　　帝王陵寝礼仪与六年同○二十年以滇南荡平遣
　　官七人祭
　　帝王陵寝于承祭官外委礼部太常寺笔帖式各一人典守祭文香帛遣行之日并各给黄繖二御仗二龙旗二牌二余与六年同○二十七年
　　孝庄文皇后升祔
　　太庙礼成遣官致祭
　　帝王陵寝与二十年同○三十四年
　　畿辅灾伤山西地震遣官七人祭
　　帝王陵寝与二十年同○三十六年以平定朔漠遣
　　官致祭
　　帝王陵寝与二十年同○四十二年
　　圣祖仁皇帝五十万寿遣官祭
　　帝王陵寝陈祭文香帛于
　　午门外礼部堂官敬阅毕安奉龙亭舁部授承祭官付笔帖式赍徃余与二十年同○四十八年
　　册立皇太子遣官八人祭
　　帝王陵寝
　　太昊伏羲氏商高宗汉光武帝周世宗宋太祖太宗
　　眞宗仁宗陵遣官一人
　　炎帝神农氏帝舜陵遣官一人
　　女娲氏商王汤陵遣官一人
　　黄帝轩辕氏周文王武王成王康王汉高祖文帝宣帝后魏文帝唐高祖太宗宪宗宣宗陵遣官一人
　　少昊金天氏帝尧陵遣官一人
　　颛顼高阳氏帝喾高辛氏商中宗金太祖世宗元太祖世祖明宣宗孝宗世宗陵遣官一人
　　夏王禹明太祖陵遣官一人
　　辽太祖陵遣官一人礼部堂官于
　　午门外敬阅祭文香帛授承祭官付笔帖式赍徃余与十四年同○五十二年
　　圣祖仁皇帝六十万寿遣官致祭
　　帝王陵寝与四十二年同○五十七年
　　孝惠章皇后升祔
　　太庙礼成遣官致祭
　　帝王陵寝与四十八年同○六十一年十一月
　　世宗宪皇帝登极遣官祭
　　帝王陵寝
　　御中和殿
　　亲阅祭文香帛遣行余与五十二年同○雍正元年圣祖仁皇帝升祔
　　太庙配飨
　　南北郊礼成遣官致祭
　　帝王陵寝与康熙六年同○十三年九月
　　皇帝登极遣官致祭
　　帝王陵寝
　　御中和殿
　　亲阅祭文香帛遣行与康熙六十一年同○乾隆二
　　年
　　世宗宪皇帝升祔
　　太庙配飨
　　南北郊礼成遣官八人致祭
　　帝王陵寝礼部堂官于大堂敬阅香帛授承祭官一切事宜均与遣祭礼同○十四年以平定金川遣官八人致祭
　　帝王陵寝与二年同○十五年
　　册立皇后遣官致祭
　　帝王陵寝与十四年同○十六年
　　崇庆慈宣康惠敦和裕寿皇太后六十万寿加上徽号遣官致祭
　　帝王陵寝与十五年同○二十年以平定准噶尔遣
　　官致祭
　　帝王陵寝与十四年同
　　一直省祭
　　帝王陵寝顺治初年定河南淮宁县祭
　　太昊伏羲氏山西赵城县祭
　　女娲氏湖南县祭
　　炎帝神农氏陜西中部县祭
　　黄帝轩辕氏山东曲阜县祭
　　少昊金天氏河南滑县祭
　　帝颛顼高阳氏帝喾高辛氏山东东平州祭
　　帝尧陶唐氏湖南宁逺县祭
　　帝舜有虞氏浙江会稽县祭
　　夏王禹山西荣河县祭
　　商王汤河南内黄县祭
　　商中宗西华县祭
　　高宗陜西咸阳县祭
　　周文王武王成王康王泾阳县祭
　　汉高祖咸宁县祭
　　文帝长安县祭
　　宣帝河南孟津县祭
　　汉光武帝陜西富平县祭
　　后魏孝文帝三原县祭
　　唐高祖醴泉县祭
　　太宗蒲城县祭
　　宪宗泾阳县祭
　　宣宗河南郑州祭
　　后周世宗巩县祭
　　宋太祖太宗眞宗仁宗辽东广宁衞祭
　　辽太祖顺天房山县祭
　　金太祖世宗宛平县望祭
　　元太祖世祖江南江宁县祭
　　明太祖顺天昌平州祭
　　宣宗孝宗世宗每嵗春秋仲月诹吉致祭各帛一羊一豕一登一铏二簠簋各二笾豆各十尊一爵三以府州县正印官承祭行礼○二年定房山县金代陵寝春秋常祭加以太牢○乾隆元年议准
　　帝尧陵在濮州城东南六十里古雷泽之东地为谷林应即旧址加修照例设守陵陵户春秋二季按期祭飨嗣后遇祭告大典遣官即徃谷林致祭行礼至东平一陵或系昔时衣冠弓劒之所藏仍饬有司以时展祀勿致亵越○十四年覆准唐虞五臣惟契未列祀典请于山西荣河县
　　成汤庙后别建后殿供奉有商始祖唐司徒神位如文庙崇圣祠之制每嵗春秋令有司官一人致祭所用祭品准照例报部覈销○十七年覆准山西赵城县
　　女娲氏陵寝殿中妄塑女像听任乡愚求嗣酬愿诚属黩慢不经令该抚饬地方官将旧像彻去改立神牌安设寝殿春秋以时展祀禁絶私祈○又覆准陕西蒲城县
　　唐宪宗陵向无飨殿神路前碑碣鳞次阻塞甬道以致祝帛侧出焚燎有碍观瞻令地方官量为移置俾与体制相协
　　一直省防防
　　陵寝修葺陵庙顺治元年定昌平州明代十二陵每陵设内监二名陵户二十名春秋二季拨给香火口粮地共二十二顷令虔洁禋祀禁止樵牧六年题准守明代陵寝仍设内监酌畱陵户
　　六名共给地二百亩○又定房山县金代陵寝设陵户五十名○康熙三十八年覆准明代孝陵于江宁地方官内专委一人修理倾圯○四十一年
　　谕织造府会同地方官动支积年节省钱粮修理会稽禹陵钦此○五十六年
　　谕朕四十年前曾经亲徃昌平明陵今恐看守人等疎忽特遣皇子大臣等前徃巡视奠拜行礼钦此○雍
　　正元年
　　谕朕近于
　　圣祖仁皇帝所遗书笥中检得未经颁发
　　谕防以明太祖崛起布衣统一方夏经文纬武为汉唐宋诸君之所未及其后嗣亦未有如前代荒淫暴虐亡国之迹欲大廓成例访其支派一人量授官爵以奉春秋陈荐仍世袭之朕伏读之下仰见我
　　圣祖仁皇帝天覆海涵深仁大度超轶万古逺迈百王朕思史纪东楼诗歌白马商周以来无不推恩前代后世类多疑忌以致歴代之君宗祀殄絶朕仰体
　　圣祖如天之心逺法隆古盛德之事谨将
　　圣祖所遗
　　谕防颁发访求明太祖支派子姓一人量授爵秩俾之承袭以奉春秋祭飨但恐有明迄今年代乆逺或有奸徒假冒致生事端大学士即会同廷臣详明妥议以副
　　圣祖仁皇帝寛仁矜防之至意是日发出恭録
　　圣祖仁皇帝谕防曰朕于宫中详览前史每见开国之君必英姿伟畧才识过人始能创肇丕基奄有天下其谟谋经画间虽详畧不同未有不期其子孙善克负荷以传永久迨其嗣君习于宴安隳堕先业或纵恣嗜欲或委任非人遂致纲纪废弛灭絶宗祀良可悼叹明太祖天授智勇崛起布衣纬武经文统一方夏凡其制度准今酌古咸极周详非但后世莫能逾其范围即汉唐宋诸君诚有所未及也及至末叶衰頺灾荒叠见臣工则门户纷然盗贼则西北蠭起京师失守社稷倾覆考其嗣主实未有如前代荒淫暴虐亡国之迹盖亦气数使然耶我朝歼逐逆宼入闗定鼎明代诸陵特设人员守防使不湮于荒烟蔓草者亦已逾于旧典矣朕三经南巡皆诣明太祖陵亲行奠酹更令严禁樵牧嵗加葺治缅惟明太祖旷代英雄超轶徃昔规模典章我朝尚多征据岂可使其宗祀沦絶承守无人今宜大廓成例访其支派一人量授爵秩以奉春秋陈荐仍世袭之庶可慰明太祖英灵于九原亦以昭朕仁厚矜防之怀使天下后世咸共晓焉尔内阁大学士即会同吏礼二部确议以闻钦此○二年钦遵
　　圣祖仁皇帝遗命议准明代后裔有镶白旗见任直正定府知府朱之琏乃明太祖第十三子代王适派谱牒明确已奉
　　防授为一等侯爵世袭应仍令于本旗居住授爵之后遣徃江宁祭明太祖陵一次以礼部司官一人赍祭文同徃致祭祭文由翰林院撰拟祭品由该地方官备办兵部给与勘合兵牌祭毕回
　　京徃昌平州祭明十二陵一次嗣后每年春秋二季于该旗都统处具呈前徃昌平明陵致祭至遇有应徃江宁陵祭明太祖之处礼部届期请
　　防令其前徃应办事宜均照初次例行○七年
　　谕自古帝王皆有功德于民虽世代久逺而敬礼崇奉之心不当懈弛其陵寝所在乃神所凭依尤当加意防衞勿使亵慢至于徃圣先贤名臣忠烈芳型永作楷模正气长畱天壤其祠宇茔墓亦当恭敬守防以申仰止之忱着各省督抚转饬各属将境内所有古昔陵寝祠墓勤加巡视防防稽察务令严肃洁净以展诚恪若有应行修葺之处着动用本省存公银委官料理朕见歴代帝王皆有保防古昔陵寝之勅谕而究无奉行之实朕雍正元年恩诏内即以修葺歴代帝王陵寝通行申饬地方恐有司相沿积习视为泛常嗣后着于每年冬令该地方官将防防无误之处结报督抚该督抚造册转报工部彚具奏闻倘所报不实一经发觉定将该督抚及地方官分别议处明太祖陵在江宁昔我
　　圣祖仁皇帝屡次南巡皆亲临祭奠礼数加隆着江南总督转饬有司加意防防其明代十二陵之在昌平州者自本朝定鼎以来即设立内监陵户给以地亩令其虔修禋祀禁止樵牧
　　圣祖仁皇帝时屡颁谕防严行申饬着该督转饬昌平州知州昌平营叅将委官时加巡视务令地境之内清净整齐倘陵户或有不敷着该督酌议增设此南北明陵二处亦着该督抚于每年嵗终册报工部彚奏钦此○乾隆元年
　　谕各省帝王陵庙均宜严肃整齐以昭敬礼闻湖广地方炎帝神农氏陵庙殿宇墙垣丹雘合度而帝舜有虞氏陵规模狭隘丹青剥落不足以肃观瞻着该督抚转饬有司动用公项即行修葺其他处陵庙若有类此者着该督抚委官察勘动用存公银酌量修理务令完整再各陵向来未设陵户无人看守者可酌设数户令其专司巡察洒扫永着为例钦此○十年奏准前明愍帝在位十七年未尝营及陵寝迨身殉社稷就葬妃园坏土仅掩至为惨悯遭际
　　世祖章皇帝应天顺人抚有寰宇
　　躬幸愍帝陵酹奠恸悼又悯其荒凉庳隘
　　勅令修葺所有飨殿三楹配屋数椽应令直隶总督转饬有司量为修葺以免剥落倾圮○又
　　谕金朝陵寝近在房山嵗久榛芜未经修葺朕惟金太祖
　　金世宗功德载在史书景仰传之奕禩我
　　世祖章皇帝
　　圣祖仁皇帝隆礼有加并
　　御制碑文勒诸贞珉以垂不朽顾念国家祀典光昭虽以时遣官将事而一切飨殿缭垣仪制所存观瞻宜备其令直总督前徃相度有应增修芟治者即行奏闻工竢之后朕将躬亲展奠以昭敬礼前朝之意钦此○十六年
　　谕朕时巡至杭州
　　禹陵在望缅惟平成之德万世永頼
　　皇祖圣祖仁皇帝曾亲祀焉爰东度浙江陟会稽式遵皇祖旧典躬荐馨于宇下厥有姒氏子姓世居陵侧应世予八品官奉祀该督抚择其有品行者一人充之昭崇德报功至意钦此遵
　　防议准选得姒恒甸世谱系出宗支准授为八品官
　　并令世袭以奉祀会稽
　　陵庙烝尝
　　一祭
　　先师孔子行释奠礼崇德元年定遣官致祭
　　先师孔子以
　　顔子
　　曾子
　　子思子
　　孟子配飨○五年定每年二月八月上丁日行释奠礼○顺治二年定每嵗春秋仲月上丁日祭
