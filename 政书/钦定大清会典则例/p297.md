<!-- { "loadSidebar": true } -->
　　孝敬宪皇后梓宫至
　　泰陵是日辰时奏请
　　皇帝诣
　　梓宫前祭酒三爵
　　皇太后于
　　梓宫旁祭酒三爵
　　皇太后宫眷
　　皇后宫眷瞻望
　　梓宫启行
　　梓宫由殡殿出
　　皇帝豫诣大门外东旁跪视
　　梓宫登大升轝兴在左随行至下马红柱处候
　　灵驾过
　　乘舆由别路豫往
　　芦殿祗竢
　　皇太后
　　皇后宫眷由
　　御路往行营宿次
　　灵驾将至
　　皇帝跪迎候过随行安奉
　　芦殿毕供献果馔
　　皇帝行夕奠礼毕由东南角门出翼日早
　　皇帝诣
　　芦殿前行朝奠礼
　　皇太后
　　皇后宫眷退于
　　芦殿东间瞻望
　　灵驾启行每日恭迎行礼之处皆照此例行至
　　陵之日
　　皇帝
　　皇太后
　　皇后皆先诣
　　世宗宪皇帝几筵前恭谒毕
　　皇帝至红门内东更衣殿内恭竢
　　灵驾至红门外桥东跪迎候过随行竢奉安毕于梓宫前行奠献礼乃还行营众皆退
　　皇太后
　　皇后宫眷均诣
　　殿内祭酒三爵毕囘行营○又奏准
　　世宗宪皇帝梓宫奉安
　　地宫应将香
　　册香
　　寳一同安设
　　孝敬宪皇后合葬应将全书恭上
　　尊諡之
　　册
　　寳安设
　　地宫内其从前
　　册
　　寳于祖奠致祭日焚化○二十五日遣官诣
　　泰陵于
　　世宗宪皇帝几筵前行歳暮致祭礼陈羊酒祭筵各祭
　　物如数在
　　陵贝勒公大臣贝勒夫人公大臣官员命妇内府男妇等咸齐集承祭官行礼如常仪○乾隆二年二月二十一日于
　　孝敬宪皇后几筵前行奉移礼陈羊酒祭筵各祭物如数王以下大小官员咸齐集仪与奉移
　　世宗宪皇帝梓宫祖奠礼同○二十二日奉移
　　孝敬宪皇后梓宫于
　　泰陵是日由田村启行仪驾全设亲王以下内大臣侍衞满汉大学士四品官以上及三旗内府官咸于田村
　　殡殿大门外按翼齐集五品以下有顶带官员以上及内府佐领人等皆于二班齐集近支王福晋公主郡主等于
　　殡殿内齐集诸王福晋以下命妇以上于
　　殡殿二门内两旁齐集三旗内府佐领内管领下官员各执事人等防军领催男妇在二门外两旁齐集各于齐集之处举哀竢奉移祭酒时随行礼
　　皇帝诣
　　梓宫前祭酒三爵众随行礼举哀毕恭理丧仪王公大
　　臣等率夫奉
　　梓宫升小轝至大门外登大升轝乃启行送往之王公百官由别路先往不送往者豫诣二班跪举哀候过各退校尉陈仪驾于马上分队前行
　　册寳凤舆于黄盖后行
　　灵驾左右内监每班各十人在旁随从步行次宫女车随行次内府妇女六十人乘马随行次掌仪司遴内监二十人乘马随行次近行王公婣戚随
　　灵驾豹尾班侍衞随行次二班侍卫行次稍间王公大小官员乘马随行所过门桥遣内大臣二人轮流祭酒沿涂分爲四程每程豫盖
　　芦殿
　　灵驾将至送往之王公百官豫诣
　　芦殿之黄幔城外按翼序立候至
　　皇帝跪迎举哀随入众跪举哀竢入由黄幔城外绕至大门前排立校尉等下马设仪驾于大门外
　　灵驾奉安时乘车宫女于北门外恭候奉安后校尉出毕下车入六十妇人在黄幔城外下马随入送往之婣戚妇女豫往
　　芦殿幔城内祗候
　　皇帝祭酒行礼举哀众随行礼举哀毕各退翼日陈设仪驾众照常齐集启行沿涂五十里内地方文武各官在道右跪举哀候过至宿次于黄幔城外叩谒行三跪九叩礼奠献时文武官各分立两蓝旗末随行礼举哀○是日奉移
　　敦肃皇贵妃金棺一同送往○二十三日
　　谕据礼部奏称向来防
　　主有具采服之例今
　　世宗宪皇帝防
　　主日期在二十七月服制之内除命防
　　主之大学士具朝服外朕与羣臣皆素服不缀冠缨等
　　语朕思服制之内固素服爲是但防
　　主乃系
　　皇考万年崇祀之吉礼朕与臣工在
　　隆恩殿行礼时咸应从吉服冠缀缨纬可传谕礼部知
　　之钦此○又
　　谕防
　　主大礼攸闗必取其人品名望素优老成端慤者俾之敬谨将事方克称尊奉之隆仪卿等皆国家大臣夙荷
　　皇考恩遇倚任有年名望素着故借卿等襄此钜典其体朕哀慕悃忱斋庄俨恪静虑凝神以对越
　　皇考在天之灵庶得仰邀
　　皇考歆鉴朕有厚望焉钦此○二十五日奉
　　防众蒙古王等因
　　皇考梓宫奉安
　　地宫恳请叩谒前来将伊等分作三班每日令一班入隆恩门随行礼○又奉
　　防随朕恭谒
　　泰陵之大小官员有年老不能骑马及汉大臣官员皆
　　着先往祗候○二十六日
　　孝敬宪皇后梓宫至
　　泰陵
　　皇帝先诣
　　世宗宪皇帝几筵前行朝谒礼毕乃于红门内更衣殿
　　祗竢跪迎
　　陵寝贝勒公侍衞官员内府佐领下官员人等咸于神
　　石山牌坊外跪迎举哀候过随行
　　梓宫入
　　隆恩殿左旁芦殿内设
　　几筵陈
　　册寳于左右
　　皇帝祭酒举哀行礼众随行礼举哀毕各退○二十
　　七日于
　　孝敬宪皇后几筵前行暂安奉礼陈设礼仪与
　　世宗宪皇帝奉安礼同○二十九日遣官各一人以安
　　葬
　　泰陵祗告
　　天
　　地
　　太庙
　　社稷○三月初一日行迁奠礼
　　世宗宪皇帝几筵前
　　皇帝亲诣行礼
　　孝敬宪皇后几筵前遣官恭代送往之王以下大小官
　　员并
　　陵寝大小官员执事人咸于
　　隆恩门外齐集在
　　陵之贝勒公夫人大小官员命妇执事人等之妻咸于孝敬宪皇后芦殿前齐集
　　世宗宪皇帝卤簿
　　孝敬宪皇后仪驾全设祭文一同奉入各安设于案祭毕恭送冠服于燎所祭酒毕众皆退至吉时奉移
　　梓宫升龙輴后卤簿仪驾与楮帛一同焚化○是日祭
　　毕奉移
　　世宗宪皇帝梓宫
　　孝敬宪皇后梓宫各祭酒三爵众皆于大门外齐集祭酒时众皆随行礼妇女等豫往方城西旁立竢
　　梓宫至跪候过序立举哀奉
　　世宗宪皇帝梓宫升方城前所造
　　芦殿内正中龙輴上奉
　　孝敬宪皇后梓宫于
　　芦殿内左旁均北向设
　　册
　　寳于
　　梓宫两旁黄案各奠果馔一筵祭酒三爵众皆随行礼
　　举哀毕各退○初二日辰刻恭奉
　　梓宫安葬
　　泰陵是日早行大葬礼
　　梓宫前各祭酒三爵众随行礼谨奉移
　　世宗宪皇帝梓宫龙輴由隧道入
　　地宫安奉
　　寳牀次奉
　　孝敬宪皇后梓宫升龙輴入
　　地宫安奉
　　寳牀
　　皇帝亲视安奉又特命和亲王随入
　　皇帝号痛不已诸臣再四叩请方出
　　册
　　寳各设于两旁石案乃掩闭
　　元宫石门毕
　　皇帝于祭台祭酒三爵举哀行礼众随行礼举哀毕乃卒哭退是日遣官各一人以大葬礼成告祭
　　泰陵后土之神
　　永宁山神○是日以
　　敦肃皇贵妃金棺从葬
　　梓宫安奉
　　地宫礼成
　　皇帝出至幄次更衣竢
　　隆恩殿陈设俎豆牲牢毕礼部堂官奏请诣
　　隆恩殿行恭题
　　神主礼銮仪衞豫设黄舆二于
　　隆恩殿前丹陛之下设奉
　　神主龙凤寳座各一于
　　隆恩殿内正中左右各一前设供案又前设香案均南
　　向设恭题
　　神主案二于香案之旁一在东西向一在西东向设安神主椟案于寳座两旁南向设
　　御拜褥于正中至时
　　皇帝御龙袍衮服满汉大学士各二人朝服执事官陪祭官咸蠎袍补服赞引官二人恭导
　　驾由
　　隆恩门左门入陞正面左阶进殿左门至中北向立鸿胪寺官引王以下入八分公以上由左右门陞左右阶至丹陛上立文官五品武官四品以上于丹陛下按翼序立恭奉
　　神主大臣二人就案上启椟奉
　　神主各设左右黄案上东西向满汉大学士各诣案前
　　一跪三叩兴各就位于
　　神字空处恭防石青毕退立两旁二大臣恭奉
　　神主各跪安于龙凤
　　寳座三叩退乃行虞祭礼上香奠帛读祝三献爵送燎均如常仪礼成銮仪衞堂官率校尉舁黄舆升丹陛左右设均南向太常寺官跪奏恭请
　　世宗宪皇帝神主
　　孝敬宪皇后神主升祔
　　太庙
　　皇帝诣
　　寳座前一跪三拜恭奉
　　世宗宪皇帝神主大学士恭导由
　　飨殿中门出奉安于正中黄舆内亲王一人恭奉
　　孝敬宪皇后神主随出
　　皇帝奉安
　　世宗宪皇帝神主毕奉
　　孝敬宪皇后神主亲王奉至黄舆右旁立
　　皇帝恭接奉
　　孝敬宪皇后神主跪安于右黄舆内兴就拜位行一跪三拜礼退立东旁校尉舁黄舆行黄盖御仗内大臣十人大学士四人及礼部堂官前导
　　神主黄舆过
　　皇帝跪王以下各官皆跪候过随行至
　　隆恩门中门
　　驾由东门出跪候过兴先诣宿次恭竢涂次按程设
　　黄幄安奉
　　世宗宪皇帝神主黄舆居左
　　孝敬宪皇后神主黄舆居右执事官各设供案于舆前每案陈果品十二盘酒三爵前正中设香案陈设毕礼部太常寺堂官奏请
　　皇帝于
　　神位前行夕奠礼恭导
　　驾入黄幄诣香案前司香官跪进香
　　皇帝三上香就拜位行三跪九拜礼毕恭导
　　驾出黄幄至升舆处升舆还
　　行营是奠百官不随行礼翼日早设酒三爵奏请
　　皇帝行朝奠礼上香一跪三拜余如前仪礼部太常
　　寺官恭导
　　皇帝出黄幄立东旁执事官彻案銮仪衞官引校尉进黄幄舁舆仍前列黄盖御仗十大臣豫至网城南门外上马处恭候礼部太常寺堂司官十人前引至网城南门外退
　　神主黄舆出
　　皇帝跪候过兴至升舆处升舆王公百官于网城外按翼跪候过随行每日朝夕奠仪同百里内文武各官咸朝服于百步外跪迎路右至晚诣黄幄前三跪九叩行谒见礼按日分爲三站至第四日还京升祔
　　太庙【仪别载】○八月二十三日遣官诣
　　泰陵行再期致祭礼陈羊酒祭筵各祭物如数
　　寳城前设黄幄几筵遣官于祭台前祭酒行礼仪与期
　　年祭礼同○十一月十九日
　　皇帝恭诣
　　泰陵行释服礼在京王公大小官员奏遣一半随往于寳城前设黄幄几筵读文致祭陈设礼仪与期年致祭同是日王以下大小官员咸素服不缀冠缨于
　　隆恩门外齐集
　　陵寝居住之贝勒公夫人大臣官员命妇内府佐领妇
　　女于
　　方城前月台西旁齐集
　　皇帝行礼时鸿胪寺官引王以下公以上大学士内
　　大臣侍衞在
　　陵寝门外民公以下文武各官在
　　隆恩门外东西厢前按翼序立祭时随行礼举哀祭
　　毕
　　皇帝释缟素缀冠缨众皆缀冠缨礼部堂官恭导驾出乘舆囘銮○三年八月二十三日
　　世宗宪皇帝三周届期
　　皇帝躬诣
　　泰陵于
　　宝城前致祭行礼如仪








　　钦定大清会典则例卷八十六
<史部,政书类,通制之属,钦定大清会典则例>
　　钦定四库全书
　　钦定大淸会典则例卷八十七
　　礼部
　　祠祭淸吏司
　　丧礼二上
　　孝端文皇后大丧仪顺治六年四月十七日
　　孝端文皇后崩恭奉
