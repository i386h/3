<!-- { "loadSidebar": true } -->
　　圣祖仁皇帝亲诣陈金银定【以楮爲之后仿此】三万楮钱楮帛各三万祭筵二十一席羊九酒十有一尊是日黎明王以下满汉文武各官以上县君奉恩将军恭人以下民公侯伯都统内大臣尚书子命妇以上齐集读祭文时
　　圣祖仁皇帝跪众皆跪读毕祭酒三爵立举哀祭毕读祭文官奉至燎位焚毕众皆退○二月初一日奉移
　　梓宫行启奠礼
　　圣祖仁皇帝亲诣陈设礼仪与殷奠同○初二日奉移梓宫至景山
　　夀皇殿是日卤簿大驾全设奉移时祭酒三爵经过门桥皆祭酒焚楮钱三旗侍衞舁轝出宫舁轝夫校分设八班首班末班以銮仪衞校尉八十人余班每班八十人选五城民夫给以衣履令其澡沐服红防团花逊衣戴插黄翎氊帽又以民公侯伯一等侍衞以下叅领轻车都尉以上给事中御史郎中以下员外郎等官以上每班八人管辖銮仪衞官四人更番指示进退舁丹旐每班三十二人以部院官四人内府官四人管辖王以下奉恩将军以上内大臣侍衞在
　　乾清门外按翼序立候
　　灵驾至跪举哀候过随行觉罗民公侯伯以下满汉文
　　武各官在
　　东华门外按翼齐集候
　　灵驾至跪举哀候过各按旗排列随行将至景山时王以下男以上先趋进至门内其余文武各官先趋至门外按翼序立公主福晋以下县君奉恩将军恭人以上都统内大臣尚书子等命妇咸于门内副都统侍郎命妇以下佐领三等侍衞命妇宗室女以上在门外按翼序立候
　　灵驾至皆跪举哀候过
　　圣祖仁皇帝恭随
　　灵驾步行号泣王以下满汉文武官员伏地悲恸既至夀皇殿奉安
　　梓宫设
　　几筵
　　圣祖仁皇帝祭酒三爵【每一祭酒一叩后同】哀恋不已
　　太皇太后再三慰谕始
　　还宫众皆退乃焚丹旐楮钱○初三日行初祭礼圣祖仁皇帝亲诣陈冠服楮制丹旐一金银定二十万五千楮钱十有四万五千各色画段【以楮爲之】万端楮帛五万祭筵八十一席羊二十有七酒四十一尊卤簿大驾全设于
　　夀皇殿大门前王以下各官公主福晋以下四品官三等侍衞命妇以上齐集读祭文众皆跪读毕
　　圣祖仁皇帝祭酒三爵众皆三叩立举哀祭毕读祭文官奉至燎所祭酒三爵焚毕众皆退是日满二十七日
　　圣祖仁皇帝除服众皆除服○次日绎祭金银定二万楮钱一万祭筵十有一席羊五酒五尊内大臣侍衞礼部工部堂官齐集致祭
　　圣祖仁皇帝亲祭酒行礼○初七日行满月致祭礼金银定五万楮钱五万祭筵二十一席羊九酒九尊是日王以下鎭国将军以上公侯伯以下侍衞文武三品官以上公主福晋以下鎭国将军夫人都统内大臣尚书子命妇以上齐集
　　圣祖仁皇帝亲祭行礼余与初祭同○以后百日内满月致祭与初满月同期年内满月致祭金银定二万楮钱一万祭筵十有一席羊五酒五尊不读文○清明日不读文不焚楮钱进挂纸钱寳花一座
　　圣祖仁皇帝亲诣祭酒举哀行礼众皆齐集余与初满
　　月同○三月工部敬制
　　庙号尊諡册寳成送内阁刻字塡靑大学士礼部堂官行一跪三叩礼塡靑毕敬贮内阁择吉恭上
　　尊諡曰
　　体天隆运英睿钦文大德功至仁纯孝章皇帝庙号
　　世祖前期三日斋戒如常仪前期一日遣官各一人祗
　　告
　　天
　　地
　　太庙
　　社稷至日銮仪衞官于
　　夀皇殿大门前陈设卤簿大驾作乐内礼仪院设册寳黄案二于
　　殿门外一设正中一设左旁鸿胪寺设
　　册寳黄案二于
　　太和门阶上正中设采舆二于阶下大学士二人奉
　　册寳奉安黄案上一跪三叩兴
　　圣祖仁皇帝素服
　　御太和门大学士二人各诣黄案前一跪三叩奉册寳奉安各亭内复一跪三叩退校尉舁行
　　册前
　　寳后黄盖一柄御仗二对前导鸿胪寺官恭导
　　圣祖仁皇帝降阶陞舆随亭后行亲王以下奉恩将军
　　以上于
　　协和门外两旁序立竢亭至跪候过随行文武四品官以上于
　　东华门外序立竢亭至跪候过随行亭由景山东门入至
　　夀皇殿大门外
　　圣祖仁皇帝降舆
　　册寳亭由中门入至檐前左旁安设导引官恭导圣祖仁皇帝由左门入至
　　殿门外左旁立王以下公以上咸序立于大门内两旁文武四品官以上序立于大门外两旁大学士二人至
　　册寳亭前一跪三叩各奉
　　册寳设左旁案上先奉绢
　　册寳设正中案上太常典仪官唱执事官各共乃职导
　　引官恭导
　　圣祖仁皇帝就拜位立赞引官奏跪拜兴
　　圣祖仁皇帝行三跪九拜礼兴王以下各官皆随行礼
　　赞引官奏跪
　　圣祖仁皇帝跪奏进
　　册奉
　　册大学士从左案恭奉跪进
　　圣祖仁皇帝奉
　　册恭献毕授右旁大学士跪接设于正中案上奏进寳奉
　　寳大学士从左案恭奉跪进
　　圣祖仁皇帝奉
　　寳恭献毕授右旁大学士跪接设于正中案上奏宣册宣
　　册官诣
　　册案奉绢
　　册跪宣毕仍设案上三叩退奏宣
　　寳宣
　　寳官诣
　　寳案奉绢
　　寳跪宣毕仍设案上三叩退赞引官奏跪拜兴
　　圣祖仁皇帝行三跪九拜礼王以下各官皆随行礼次
　　于
　　几筵前致祭赞引官奏行三跪九拜礼王以下各官皆随行礼赞行初献礼司帛官司爵官诣
　　几筵前恭献赞引官奏跪
　　圣祖仁皇帝跪众皆跪赞读祝读祝官一跪三叩从案上奉祝文跪读毕陈帛案上一跪三叩退赞引官奏行三拜礼王以下各官皆随行礼赞行亚献礼司爵官进献于左如初献仪赞行终献礼进献于右如亚献仪奏行三跪九拜礼王以下各官皆随行礼赞恭送祝帛诣燎位奉绢
　　册寳官奉祝帛官皆诣案前一跪三叩以次奉至燎所焚讫大学士二人各行一跪三叩礼奉香
　　册寳赞引官恭导
　　圣祖仁皇帝诣
　　几筵前奉安奏行一跪三拜礼礼成
　　圣驾还宫次日
　　颁诏天下○四月十七日行百日致祭礼金银定五万楮钱四万五千楮帛二万祭筵二十五席羊九酒十有三尊王以下各官公主福晋以下县君奉国将军淑人都统内大臣尚书子命妇以上齐集读文祭酒行礼○是日行恭题
　　神主礼内阁大学士一人进
　　观德殿内于升祔
　　太庙
　　神主前上香一跪三叩恭奉
　　神主礼部官导至
　　夀皇殿门外所设黄幄内奉安黄案上上香一跪三叩退内阁满汉大学士各一人咸朝服盥手诣
　　神主香案前一跪三叩兴于
　　神主神字空处恭防石靑毕一跪三叩奉安黄幄内王
　　以下文武各官齐集
　　东华门外按翼序立大学士诣
　　神主香案前一跪三叩奉安黄舆内一跪三叩卤簿全设校尉舁舆前行内大臣侍衞随后至
　　观德殿前舆暂止大学士一人进
　　殿内于升祔
　　奉先殿
　　神主前一跪三叩恭奉
　　神主安舆内一跪三叩校尉舁行礼部官前导随升祔太庙
　　神主舆后由景山东门出将至
　　东华门齐集王以下文武各官皆跪候过舆进东华门王以下各官退内阁礼部堂官均随舆行至
　　景运门
　　圣祖仁皇帝素服跪迎于门内随舆后行内务府官前
　　导至
　　乾清门舆止
　　圣祖仁皇帝先诣升祔
　　太庙
　　神主前行一跪三拜礼恭奉
　　神主奉安
　　干淸宫所设黄案上行一跪三拜礼兴于升祔
　　奉先殿
　　神主舆前行一跪三拜礼恭奉
　　神主奉安于升祔
　　太庙
　　神主之右行一跪三拜礼兴内务府官供果品防香烛
　　献酒三爵
　　圣祖仁皇帝行三跪九拜礼礼成择吉升祔
　　太庙
　　奉先殿【仪别载】○二十一日行奉安
　　寳位致祭礼
　　圣祖仁皇帝亲诣祭酒举哀行礼王以下各官公主福晋大臣命妇齐集读文祭酒行礼与百日致祭同○百日后满月致祭止内大臣侍衞礼部工部堂官齐集○五月初三日行大祭礼
　　圣祖仁皇帝亲诣祭酒举哀行礼陈设礼仪与初祭礼同○次日绎祭与前绎祭同○六月礼部题准丧礼百日期满大祭礼毕恭请
　　皇帝陞殿文武各官见朝辞朝谢
　　恩等礼照旧举行○建造
　　飨殿
　　地宫精选识地理人等内院礼部工部都察院科道官员率往防拟○朝鲜国王遣使进香恭进祭文一道沉香三两芙蓉香二十柱银香合一刻画龙烛二铜烛檠二白金三百两白细棉防二百白细苎布一百白棉纸二十万白纸二十万榛子柏子黄栗银杏大枣核桃各十斗清蜜十有五斗祭文由内阁繙译礼部恭书贡物付所司陈设祭品白金交内务府礼部置办馔筵牲醴是日遣官一人祭酒行礼【凡进香同】王以下奉国将军文武三品官侍衞以上齐集陈设祭品鸣赞官赞来使行礼读文致祭奉祭文送燎毕众皆退○七月十五日行中元致祭礼金银定十万楮钱七万画段一万端楮帛二万祭筵三十有一席羊九酒九尊卤簿全设王以下宗室公以上民公以下文武三品官以上内大臣都统尚书子命妇以上齐集
　　圣祖仁皇帝亲诣读文祭酒致祭礼毕读祭文官奉送
　　焚燎众皆退○十月朔
　　圣祖仁皇帝亲诣
　　几筵奠献行礼○十二月行歳暮致祭礼金银定五万楮钱楮帛各五万祭筵三十一席羊九酒十有五尊王以下奉恩将军文武四品官以上公主和硕福晋以下县君固山夫人以上齐集
　　圣祖仁皇帝亲诣祭酒行礼礼毕读祭文官奉送焚燎
　　众皆退○康熙元年正月朔
　　圣祖仁皇帝诣
　　几筵前行礼○期年致祭
　　圣祖仁皇帝亲诣祭酒行礼是日陈羊酒祭筵各祭物与歳暮礼同卤簿全设王以下奉恩将军文武四品官以上公主和硕福晋以下县君鎭国将军夫人都统内大臣尚书子命妇以上齐集读文祭酒行礼礼毕读祭文官奉送焚燎众皆退○七月十五日行中元致祭礼○十二月行歳暮致祭礼○二年正月行再期致祭礼金银定三万楮钱楮帛各一万祭筵十有一席羊三酒三尊仪与期年致祭同○五月恭奉
　　世祖章皇帝寳位移送
　　孝陵前期三日各遣官一人祗告
　　天
　　地
　　太庙
　　社稷如仪○大葬前期开列有执事王公大臣并礼工二部内务府总管及婣戚大臣职名请
　　防钦命者方得入
　　地宫执事并开列管押匠夫官四人职名及匠夫人数具奏其执香镫内监交总管内监等奏除内监十人此外不得擅入○前期一日行祖奠礼金银定五万楮钱楮帛各五万祭筵三十一席羊九酒十有五尊卤簿全设王以下鎭国将军内大臣侍衞都统尚书子以上齐集
　　圣祖仁皇帝亲诣读文祭酒行礼举哀礼毕读祭文官奉送焚燎众皆退○先是诸王大臣引古礼止
　　驾远送未允至是
　　太皇太后懿防谆切
　　圣祖仁皇帝不得已勉遵
　　慈命○是日早卤簿全设公主福晋以下县君奉恩将
　　军恭人副都统侍郎男命妇以上在
　　夀皇殿前分翼齐集侍衞文武四品官以上命妇在景山东门外齐集王以下奉恩将军以上内大臣侍衞在
　　夀皇殿大门外分翼齐集香
　　册寳先设舆内恭设
　　灵舆于阶上正中舁以校尉十六人届时
　　圣祖仁皇帝祭酒哀恸悲不自胜众随行礼毕辅臣恭
　　奉
　　寳位奉安舆内
　　灵舆在前
　　册寳舆在后
　　灵舆启行时
