<!-- { "loadSidebar": true } -->
　　一徴输石灰煤炭设灰军煤军炭军各以其地三十五亩草子匠各以其地四十二亩编为一丁灰军五百三十一丁草子匠八丁共地一百八十九顷二十一亩每地七亩征银二钱一分草七束每束折银二分应征银九百四十六两五分嵗交靑白石灰包金土灰万斤抵银十一两二钱五分土千斤抵银三两余银征交广储司煤军五百三十五丁草子匠三丁共地一百八十八顷五十一亩应征银五百六十五两五钱三分嵗交煤草煤万斤抵银十六两五钱余银征交广储司毎地六亩交草七束共征草一万八千八百五十一束【束重七斤】交会计司分发各廐炭军五百二十八丁共地一百八十四顷八十亩应征银五百五十四两四钱折交黑白炭白炭千斤抵银十两五钱黑炭千斤抵银三两二钱七分五厘每地六亩交草七束共征草万八千四百八十束交会计司发各廐同各设千总二人把总四人外郎四人即于三项军丁内选补每人各给地三十五亩免其赋又每年内管领需用荆筐米筛器物分令三军交纳每荆筐折银二分五厘米筛折银一分五厘○雍正八年籍没入官炭军十有二名共地七顷六十八亩按亩征科如前
　　一长夫内府三旗佐领下人每地三十亩为一丁每十有二丁编长夫一名内管领下毎地三十亩为一丁每八丁编长夫一名每夫月交银二钱一分七厘七毫该叅领三年一次编造清册送司察覈○雍正十二年议准三旗共编长夫二百五十八名每月交银五十六两一钱六分遇
　　紫禁城及各
　　行宫运送物件即动用此项银雇夫
　　一编审康熙十六年奏准三年一次奏委夲司官一人编察所属石灰煤炭丁数造具六册三册存司三册咨送工部○六十一年奏准石灰煤炭军子弟准其考试
　　一官给印票炭军出口烧炭每年工部给票三百于八月内缴销旧票换给新票
　　盛京居住砍伐木槽箭干匠人每年户部给票八十四纸于二月内
　　盛京佐领【今由　盛京内务府总管】委官赍缴旧票换给新票○雍正十一年议准军丁出口烧炭暂行停止将所领印票彻囘其应交之炭令伊等从地亩钱粮采办○乾隆八年议准炭军应交炭仍照从前出大水峪河防口烧炭之例于工部领票出口烧炭交纳
　　一支取官物顺治十八年定
　　奉先殿及诸祭祀燎所应用杨木苇柴据掌仪司咨文呈堂转咨工部支领○康熙十六年定凡领出
　　紫禁城外修理成造器皿及领用各库物料均钤用司印移会
　　景运门直班防军统领○又定
　　皇子公主婚嫁应用木植器皿据掌仪司咨文照数造给所需木架火把转咨工部支领采棚行工部办理○又定凡牛羊各圏应用木槽三年一次更换由司办理其余牧具咨工部支领一奏销雍正元年奉
　　旨嗣后内务府行文工部咨取一应物料不必声明何项应用只将所用物料数目开载咨取工部亦将夲月给过内务府物料数目开载入册其余何项用过之处着每月取用之各司院详开呈内务府总管将用过数目覈对与工部黄册一同具奏倘有不符即行声明如不声明具奏被朕察出咎归内务府总管
　　○五年议准
　　内廷及
　　圆明园取用工部煤炭木柴数目并炭军所纳黑白炭及筐筛等物灰军所纳靑白石灰包金土筐筛及草煤军所纳煤各余剰若干每年于五月内具题前一月委官察覈○七年奏准内管领所属秫稭厰改归夲司柴库管理会计司所属各庄应交秫稭二百二十三束折银六两八钱八分由会计司催交夲司采买应用其用过银数嵗终题销○十三年奏准各处所用秫稭有应换给木柴者换给木柴应用其必用秫稭者动用官房租银买办其各庄所纳秫稭折价银令会计司征交广储司库
　　一官房取租雍正四年奏准凡买办奇零物料令承办官声明所用数目移付官房收租库领取年终将用过银数造册呈堂覈销具题














　　庆丰司
　　一牧所定额顺治初年设内牛圏三于
　　西华门外设外牛圏三供乳餠圏一于
　　南苑设羊圏六于丰台设牛羣一百九十八羊羣二百四十于张家口外游牧地方○康熙二十三年奏准内三牛圏每圏养全耳骟牛五其分例乳牛专供
　　内廷取乳者随时增减无定额
　　南苑三牛圏每圏养全耳骟牛七分例乳牛额外乳牛均随时增减备给庄园骟牛六又乳牛八十别自为圏专供乳餠乳湩○又奏准丰台六羊圏定额一等羊千有二十二等羊二千四百牝羊六十○又奏准张家口外游牧处增设牛羣四十二羊羣一百二十○三十一年奏准养什木设牛羣五每羣乳牛九十牡牛五骟牛五于张家口外牛羣内拨给○又定内三圏遇有增换之牛向外三圏取用外三圏及乳餠圏丰台六羊圏牛羊嵗于张家口外取用不堪畜养者并送口外牧放○三十四年奏准丰台六羊圏内减一等羊五百四十定为四百八十减二等羊一千三百二十定为一千八十○又奏准凡防古王贝勒等年例所贡之羊均入丰台六圏餧养○三十八年覆准张家口外游牧处增设牛羣二十○三十九年议准于张家口外羊羣内拨万羊于逹里冈崖分设三十羣○四十年奏准内三牛圏增驾车牛六牡牛三青牛一○四十二年奏准达里冈崖增设羊羣三十○又奏准张家口外游牧处增设牛羣三羊羣九十一○又覆准每年七月委官往张家口外领取牛羊将选定牛羊烙印入圏如印记糢糊于覆看时补印其游牧各羣及在京牛羊圏所用铁印记如年久损坏交武备院更换○四十四年覆准张家口外游牧处牛羊羣额牛三万羊二十一万牛一百二十为一羣羊四百为一羣○又奏准张家口外游牧处增设牛羣二十二羊羣九十九○四十五年奏准达里冈崖增设羊羣五十○四十八年奏准达里冈崖增设羊羣七十○五十二年议准达里冈崖羊羣定额十万羊不准阙少○五十八年奏准内三牛圏减全耳骟牛三
　　南苑三牛圏减全耳骟牛十有三备给庄园牛尽行裁汰供乳餠牛圏减乳牛十有五○又奏准丰台六半圏减一等羊一百二十定为三百六十减二等羊三百六十定为七百二十减牝羊二十定为四十○六十一年奏准丰台六羊圏增一等羊一百二十定为四百八十增二等羊二百四十定为九百六十○雍正元年奏准丰台六羊圏增一等羊一百二十定为六百增二等羊二百四十定为一千二百○又覆准供乳餠牛圏增乳牛十○又奏准毎年取用张家口外牛定为五百羊一千八百送囘口外牧养牛不得过二百羊不得过六百○二年覆准供乳餠牛圏减乳牛十有五○三年覆准内三牛圏增乳牛十有二○四年奏准以乌朱穆秦羊归入丰台一等羊内餧养○五年奏准每年取用张家口外羊定为二千七百○六年奏准减张家口外游牧处羊羣十○又覆准餧养乌朱穆秦羊定为二十○九年奏准每年取用张家口外羊定为三千五百有余于次年应取数内扣除○十年议准达里冈崖所养十万羊除赏给移驻兵丁九万五千一百四十外所剰无多令归幷张家口外羊羣内牧养○十一年议准于张家口外羊羣内拨羊十万送往军营○乾隆元年覆准供乳餠牛圏增乳牛二十○又议准于军营羊羣内选取十万以三万于达里冈崖牧养复设羊羣九十其余七万归张家口外羊羣牧放孳生○三年覆准供乳餠牛圏增牛二十○六年覆准达里冈崖原牧及孶生羊共六万一百有余除原设九十羣外增设羊羣二十每羣以五百为率○九年议准达里冈崖复设羊羣一百一十每羣五百余共计六万一百余羊今合见在孶生之数共羊八万五千二百二十有九每羣至七百余羊不能牧放请存畱六万仍作为一百一十羣以一万四百六十拨往张家口外补足彼处二十一万之额尙余羊一万四千七百六十有九应请变价奉
　　旨除存畱达里冈崖牧养羊六万外共余二万五千二百二十九羊以一万四百六十拨往张家口外羊羣补足原额尚余一万四千七百六十九羊仍令达里冈崖羣内均分暂养竢孶生繁多再行请旨
　　一典牧顺治初年定内三牛圏外三牛圏各设廐长三人廐副三人内三牛圏廐丁六十六名防草服役人六名外三牛圏廐丁三十六名防草壮丁十有六名供乳餠圏设廐长一人廐丁八名防草壮丁二名六羊圏设廐长六人廐副六人廐丁五十七名筛豆壮丁六名
　　南苑丰台牛羊诸圏共设壮丁头目一名廐长阙于笔帖式执事人防军廐副内廐副阙于廐丁内各简选充补廐长各食原俸饷廐副月给银二两廐丁等一两每银一两各随米一斛头目给地一顷壮丁各给地三十五亩有阙各以其子弟充补○又奏准张家口外牛羊羣每十羣设长一人每羣设壮丁二名共设牛羣十羣长十有九人牧丁三百九十六名羊羣十羣长二十四人牧丁四百八十名每牛羊五羣各设领催一名○康熙二十三年奏准内三牛圏外三牛圏供乳餠圏六羊圏每圏各增设廐副一人○又奏准张家口外牛羣增设十羣长四人牧丁八十四名羊羣增设十羣长十有二人牧丁四十名○二十四年覆准内三牛圏每圏裁廐丁七名增设防草服役人七名○又奏准六羊圏共增设廐丁十有五名○三十年奏准张家口外牛羊羣十羣长月给银二两领催牧丁各一两不随米○三十一年奏准养什木牛羣设牧长一人领催一名牧丁十名牧长月给银二两领催牧丁各一两交
　　盛京将军于防古等子弟内选补○三十二年奏准内三牛圏外三牛圏六羊圏每圏各增设廐丁二名○三十三年奏准张家口外设牛羣协领三人笔帖式六人羊羣协领三人笔帖式六人牛羣设领催四十六名羊羣设领催七十二名协领由京补授者仍食原俸由口外人员补授者月给银三两防古笔帖式月给银一两○三十四年奏准六羊圏每圏裁廐丁二名内三牛圏外三牛圏每圏增设廐丁二名○三十六年奏准内三牛圏共增设防草服役人十有四名○三十七年议准张家口外马驼牛羊羣共设总管一人○三十八年奏准张家口外增设牛羣十羣长二人领催四名牧丁四十名○三十九年议准达里冈崖羊羣设翼领一人笔帖式一人十羣长三人领催六名牧丁六十名隶张家口游牧总管管辖翼领仍食原俸十羣长防古笔帖式领催牧丁等均如张家口外给银之例○四十一年奉
　　旨张家口外马驼牛羊羣着分任管理设马驼羣总管牛羊羣总管各一人并照大淩河例各设副管一人其补授副管着内务府总管无论外旗内府将出过税差家道殷实者列名具奏均以原品管理三年更代○四十二年奏准张家口外增设牛羣牧丁六名羊羣十羣长九人领催十有八名牧丁一百八十二名○又奏准达里冈崖羊羣增设十羣长三人领催六名牧丁六十名○四十四年奏准张家口外增设牛羣十羣长二人领催四名牧丁四十四名羊羣十羣长十人领催二十名牧丁一百九十八名○四十五年奏准达里冈崖羊羣增设十羣长五人领催十名牧丁百名○四十七年奉
　　旨张家口外牛羊羣增设副管一人○四十八年奏准达里冈崖羊羣增设笔帖式一人十羣长七人领催十有四名牧丁一百四十名○六十一年议准张家口外牛羊羣总管员阙以府属员外郎副管员阙以各部院保送司官及府属官协领阙以上三旗防古都统所属防军校骁骑校及该总管保送之委署协领十羣长等均引
