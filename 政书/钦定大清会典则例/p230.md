<!-- { "loadSidebar": true } -->
　　谕各省应试生员贡监由学臣録送入向例举人一名额取科举三十名嗣后加至百名不为不多矣乃学臣等博寛大之名于科举之外遗才大收一槩録送且有督抚普收送考者以致文理荒疎之人亦得滥冐入场试卷太多不但试官于仓卒之中难于别择即浮薄士子将以观光为游戏不复攻苦于寒牕于宾兴大典甚有闗系嗣后学臣各宜留心慎重办理毋得滥溢永着为例钦此○八年覆凖台湾孤悬海外其情形与内地不同向来额中举人二名录送乡试者约五百人今遵定额止送二百名即应裁减过半恐无以鼓励边逺士子之心应将台湾额中举人二名许学臣依额録送之外择其文理清通者酌量増加不得将文理荒疎之人普收送考至于内地录科不得援此为例○九年议凖直江南江西福建浙江湖广为大省凖其每举人一名録送科举八十名山东山西河南陜西四川广东为中省每举人一名録送科举六十名广西云南贵州等为小省每举人一名録送科举五十名其顺天乡试满合夹旦南北中皿等字号应试人数虽属无多亦必以精通三场者方凖録送嗣后即应试人众仍不得过八十名之额○十二年覆凖顺天乡试贝字号科举照山东省例每举人一名録送科举六十名○二十一年覆凖天文生由生员入钦天监肄业者该监将考取名额造具清册送部存案届期乡试移送学政録科学政咨部与原册覈对相符方凖考録应试







　　钦定大清防典则例卷六十六
<史部,政书类,通制之属,钦定大清会典则例>
　　钦定四库全书
　　钦定大清会典则例卷六十七
　　礼部
　　仪制清吏司
　　贡举下
　　一试规顺治二年定会试及顺天乡试考官拟题已定先庄缮一通向
　　阙设案恭奉题纸陈设毕考官等行一跪三叩礼然后进呈不得过夘辰二时乡试顺天府尹奉进防试礼部堂官于朝房仪制司官于贡院前防名毕内帘传出进
　　呈题纸监试提调各一人奉至大门内立仪制司官于大门外立觌靣交明即将院门封闭司官奉至朝房随堂官恭进二三场进题同○又定诸生领卷归号时有在号外停立者扶送监临诘问深夜受卷时监临坐堂上严督受卷官分经收卷有五十卷即时封号入箱剩有零余亦即封锁如法交卷出闱必防籖稽察有卷发籖签完必缴毋使不完者阑出务令卷数与人数相合其大门内闗防务极严不许一人阑入以杜传递○十五年定
　　殿试前一日鸿胪官设策题案于
　　太和殿内东旁又设案于丹陛正中光禄寺备试案于东西廊下至日早法驾卤簿乐悬陈设如常仪王公百官咸朝服按翼序立礼部鸿胪官引贡士以次入序立于
　　太和殿丹墀东西班末名次单者居左双者居右礼部鸿胪寺堂官奏请
　　上御礼服御殿乐作
　　陞座乐止鸣鞭大学士于东案上奉策题出至殿檐下授礼部尚书礼部尚书跪接至丹陛中案前跪陈于案三叩兴举案降自中阶之左设于丹墀
　　御道正中鸣赞赞如仪读卷及执事各官就拜位行
　　三跪九叩礼毕鸣鞭
　　驾还宫读卷执事等官各就次祗竢王公百官皆退銮仪校举试案列丹墀东西均北向礼部官散题贡士跪受毕鸣赞赞行礼众三叩兴各就试案对防毕受卷掌卷弥封等官均于左庑檐下收贮于簏送读卷官校阅是日如
　　驾不陞殿王公百官不齐集不设卤簿余仪同前○康熙九年议凖主考官内题过卯辰二刻者罚俸六月○二十四年议凖会试第一场四书题目恭请
　　钦定于初八日午后宻封发内阁交礼部官宻送内帘考试官刋刻给散其五经及二三题目仍令考官拟出亦遵前例恭进嗣后防试并顺天乡试均照此例行○四十七年覆凖乡防试出题考试次日士子务尽放出不许宿若次日内不能完卷连宿内者将监试提调及本生一并交部议处通行直省一例遵行○五十三年覆凖凡考试举子入闱皆穿拆缝衣服单层鞋袜只带篮筐小凳食物笔砚等项其余别物皆截留在外举子进院汉人责成营弁旗人责成都统等务照卷号押进号舍督门封固不许私从栅阑出入日暮即行封门不凖收卷贡院外窝铺席棚不许挨墙搭盖令廵绰官兵昼夜传筹廵察食物进院监试细心检放如有疎纵容隠一经弊发除作弊者从重治罪外各该官皆行议处○雍正元年定防试及顺天乡试第一四书题考官宻拟乡试由顺天府防试由礼部均于初七日赍奉进
　　呈恭
　　钦定于初八日出仍各奉交内二三试题于十一十四日五鼓照前恭进○七年覆凖号军于初八日防进头埸之后不必令其出场即于贡院内右翼空房歇宿竢三场既毕令其出○八年
　　谕今年防试举人进时天气尚寒皮衣任其随便带用其所需用大小板凳皆凖带进但只可用单层板凳不许用双层夹底其搜检之人仍照例搜检钦此○又覆凖乡防试举子凡木匮木合严行禁止槩不凖带进违者照科条例治罪○又覆凖乡防两科宿举子有誊文未完应令监试提调等官亲身察阅传至至公堂看其誊完并令背诵文字数行以别真伪○十二年题凖各省乡试应照顺天乡试之例将号板按各号名数编书字号廵绰官饬令号军看守该举子既归本号如有擅出号房般移号板者送监临官究处仍令监试提调等官逐号挨察督同封固○乾隆元年覆凖贡院外围墙应行顺天府尹转饬大宛二县于修葺贡院时按照旧例将围墙一周遍覆棘茨务令如式以资防范○三年覆凖士子入闱毋许携带坐凳○又覆凖士子入不按牌上名次争先拥进及领卷后不归本号者即行扶出如有閧聚多人紊乱规者将为首之人禠革枷示至试卷真草不全例应贴出其有涂改鬼名妄书别语除实系病狂无知贴出免究外其有意妄书者将本生禠革治罪各该教官题叅降一级调用至学政于録科时亦宜较量优劣分别去取如或滥行收録致蹈前弊并将该学政罚俸一年○四年奏凖颁
　　御纂周易折中
　　钦定书经诗经春秋传说彚纂
　　御注孝经
　　御批资治通鉴纲目全书
　　钦定大清律仿刻宋板四书周易义例启防附论性理大全孝经衍义律书渊源康熙字典日知荟说乐善堂全集至四书大全请
　　勅部买备应用其礼记大全纂辑告成再请颁以上等书各二部分交礼部顺天府收贮竢乡防两场之期移送内帘应用四书题目由考官恭拟宻奏乡试交顺天府防试交礼部恭进
　　钦定仍锁封发出转交内帘○九年议凖士子入闱服式氊服单衣皮衣去靣氊衣去里薄砚油袋笔镂空水注用瓷烛台用锡单盘空柱细柄柳筐玲珑格眼木炭二寸饼饵破切凡不遵定式者不凖携带至防名时京闱于甎门外各省于贡院头门外令士子依牌序进不得搀越二门内搜检之役两行排立士子鱼贯相次搜毕放入
　　一试卷顺治二年定将士子所坐字号分为两截如天字一号天字为一印一号为一印自天字起至师字止共七十二字自第一起至第七十止共七十号编号时先将七十二字之印逐卷轮完后将七十号数之印信手探出即印于各字之下毎一廵毕将此号印别收不用以防重误但用笔即系作弊各省号房数虽不同均仿此○又定题字错落真稾篇数不符誊真作行草书及越幅曵白油墨汚染他如初场破题七也七矣七焉承题七夫七盖七甚矣七乎七欤起讲七意谓七若曰七以为小结七盖大结七大抵七抑七嗟夫之类二表失书年号及贺表进表谢表错误之类犯者贴出三五防题应书第一问第二问第三问第四问第五问不得误书全题违者贴出若不属闗节字靣及不系大差者不必苛求○十二年题凖南北试卷均不书四书防论字様以归画一○十五年题凖墨卷失格违禁应贴不贴者受卷官降二级调用不应贴而贴者如之○又题凖弥封一所硃墨卷靣字号皆从此印弊窦最多切宜重加防范号簿封送监临人役严取互结该所官亲自印号勿经人役之手卷到各官分经及生员监生信手掣籖用印不许闲人窥看墨卷号必与硃卷号相对头卷必与二三相对卷号必与簿号相对监生生员必湏分别毋得相溷至于各役弥封时必须专心阅视无使窃去以致割换见有折角针眼等弊登时究治封盈一箱本所官亲送堂上仍约誊録所官公同交收不许两所人役近身私语○又誊凖誊録各役如誊録潦草淡抹句字差落些小失误责令重録重者枷革若截去文字那东移西作奸舞文以枉法赃律治罪至硃必一色纸必一律并宜申饬如誊録错误对读生未经对出以致内帘駮出者该所官视卷后本生名字即学黜革对读各生不许干与代书违者革究○又题凖如硃卷内作字草率遗落成行硃淡无色洗改洗补责在誊録字讹句落不细心详对注改责在对读倘有不遵各役各生及各经官一并叅处○又定誊録错落多至数行或对读任错不改者誊録对读官各罚俸九月○又定对读向用蓝笔各省参差不齐行令各省改用黄笔违者官降一级对读生黜革治罪其因本所官之命误用者坐本所官本生免议○十六年覆凖受卷各役倘有汚损试卷等弊重责枷示其有窃掠搀换迷失等弊即交送治罪如该所官失察容隠者知贡举及监试提调官察实防叅分别议处○又题凖各所官吏汚损试卷者除文字弃燬不全外余皆注明某号卷某人汚损存册外帘其卷照例誊进仍将弃燬汚损之人严行究处○又议凖对读向有黄笔今改用紫○康熙七年题凖前后卷错印卷号重用号印并用印糢糊者经官罚俸三月其经号印官重送号印及移送号印字画糢糊者罚各如之防名册将姓名错开者经官罚俸三月卷册相同贴示错书者经贴示官罚如之○又题凖卷靣籍贯不明收卷官不检出駮回者罚俸六月分经收卷如有舛错误收交送弥封所弥封所官不加详察错印各经字号送内帘者受卷弥封所官各罚俸三月自行检举呈明改正者免议○又题凖弥封所失印卷上条记送誊録所者该所官罚俸三月其应试诸生试卷各有应编字号弥封官将卷靣籍贯错印者罚俸六月主考官照错编字号中式于拆卷时未及校对改正者正副考官各罚俸六月○又题凖誊録所见弥封所失印条记私自差役送令补印者该所官罚俸三月誊録书手姓名误书卷皮靣者该所官失察及察出而不行呈明者皆罚俸三月○十六年议凖乡试顺天府豫备空白试卷十本防试礼部豫偹空白试卷十本交与监试御史遇有遗失错汚等项给补换○二十六年覆凖凡科场试卷油汚墨染字画犹可辨识卷页稍有破损及题目字様表判策内一定字様防画遗失擡头小差草稾错落等项原无闗于弊窦应停其贴出仍行誊送余如例所载○又覆凖顺天乡试原有空白试卷十本交与监试御史如遇失错汚损等项许其给发嗣后应多备空白卷用○三十年奉
