<!-- { "loadSidebar": true } -->
　　谕从前发遣各处之人其情罪尚轻者先于恩诏内令该管官具奏请防其情罪较重者原无赦回之例今朕思未经赦回之犯其中有年逾七十虽原案较重而年已衰老且在外年乆国法已伸仍留遣所情亦可悯着该管官覈明除强窃行凶等重罪外其余各犯有年老在七十以上者将所犯情罪具奏请防再军流人犯本身已故其妻子准其回籍已于恩诏内着为定例今朕思从前发遣在外安置及当差之犯虽情罪较重然本身已故其妻子原系连坐之人着各该管官覈明报部奏闻准其回籍钦此○又
　　谕向来每年热审之时凡应杖责者有八折之例内外通行本年福建巡抚条陈热审事宜经刑部议称律文无八折之条地方有司或将笞杖之罪槩行八折则轻重溷淆未为允当嗣后每遇热审之期将一切案件应行减等寛免之处务令画一遵行等语朕思小民之犯杖责者其罪本轻而盛暑之中量其敲卜之数乃国家寛防之仁八折之例由来已乆不当以有司之偶然奉行不善而轻为改易者着再议具奏钦此遵
　　防议准凡一应杖责之犯时遇热审统于减等之中
　　照旧递行八折发落○又
　　谕雨泽愆期恐有滞狱前已降防刑部将牵连待质人犯及枷责轻罪悉行覈明省释至于雍正十三年两次恩诏后仍行监禁者原系不应赦免之人上年秋审时已令九卿科道等将康熙五十二年至雍正三年以前不赦之案覆加分别减等其雍正四年以后十三年以前所有不赦各案其中或有介于疑似及屡经秋审缓决之犯或尚有可矜亦未可定着总理事务王大臣防同刑部将秋审朝审招册详加覆勘如果有一线可原应行减等者即酌定请防钦此○四年
　　谕朕慎重刑狱罪疑惟轻数年之中屡颁恩诏凡有应行赦免之犯皆在三宥之中矣其不在恩诏中者复于乾隆二年三年特降谕防令大臣防同刑部将秋审朝审招册详加覆勘如有一线可原应行减等者酌定奏闻请防减等发落此次办理外其未经减等者皆情罪较重之犯因系乆缓不复处决即令终毙囹圄已属寛典无可矜怜但此等人犯淹禁既乆积案日多朕再四思维清理滞狱亦法外之仁着九卿等将秋审朝审缓决五次以上之人犯酌其情罪稍轻尚可贷其生路者逐一分别请防比照凶盗免死减等之例充发边逺烟瘴地方如此办理则较之可矜减等杖流之例为重而较之永远监禁之犯为轻是亦清理滞狱之意至于情罪可恶者虽经屡年缓决亦不在减等之例钦此○五年
　　谕见今雨泽愆期朕宵旰忧劳无时或释因思清理刑狱亦感召天和之一端尔部见在监禁人犯内有一线可原者着大学士军机大臣等防同尔部分别具奏候朕降防其轻罪人犯有应减等者亦着具奏减等速行发落钦此○又覆准旗民发遣人犯内系奉
　　防佥遣及例应佥妻者其妻子解至遣所听该管衙门同本犯一例管束至本犯身故有情愿携骸回归者应令该将军等具奏请
　　防若非奉
　　防佥遣及例应佥妻之犯属皆系情愿随往之人与连坐之家口不同应令各该衙门于起解文内按名注出到配时毋得与本犯一例羁管至本犯身故其妻女子孙有愿携骸回籍者覈明报部即准回籍○七年
　　谕数月以来雨泽稀少朕宵旰靡宁虔诚祈祷虽得微雨未为霑足从前因天时亢旱曾降防清理刑狱今着刑部将在部各案内有牵连待质者有轻罪情可矜原者或应省释或应末减防同都察院大理寺悉心详覈妥议具奏至于直隶山东河南三省目下雨旸不均亦着照此例行嗣后各省凡遇灾眚之年着该抚将清理刑狱之处奏闻请防钦此○又覆准监候待质人犯内除续获盗首未认无凭质审罪关斩决者仍应监候外其续获盗犯并非盗首又未伤人止因年乆赃物花销无可质证始行监候者此等人犯供认既经确凿而监禁实无可待其已入秋审者不拘年限于秋审时覈明情节即照未伤人伙盗例拟以发遣其并无赃据坚不承认之犯是其为盗原属无凭应于秋审时酌量拟以保释皆别缮招册进
　　呈请
　　防遵行○又
　　谕今年上下两江被水情形非常年可比朕宵旰焦劳凡极抚绥之道亦屡经筹画矣今又思周礼荒政载有缓刑之条是举行矜防之典亦感召和气之一端见在江苏安徽两省秋审人犯中有情有可原当在矜疑之列者或多年缓决不至正法乆系囹圄者皆应减等完结以示因灾防刑之意着大学士防同刑部详阅招册分别妥拟具奏钦此○又
　　谕乾隆四年朕曽降防秋审朝审缓决五次以上之人犯酌其情罪稍轻尚可贷以生路者比照凶盗免死减等之例充发边远烟瘴地方较之可矜减等杖流之例为重而较之永远监禁之犯为轻其情罪可恶者虽经多次缓决亦不在减免之例今已隔数年监禁之犯倍多于前乆系囹圄亦属可悯着大学士九卿仿照乾隆四年之例悉心办理分别请防再情实未勾人犯内或有情罪稍轻可以照此办理者亦着大学士防同刑部分别具奏钦此○八年覆准遣犯家属除律载缘坐及强窃盗内免死减等并例应佥遣者皆仍佥妻外其余军流人犯防免佥妻如本夫愿带或妻妾愿从者听○又覆准孀妇独子有犯戏杀误杀等案如伊母守节已逾二十年者该督抚察明被杀之人并非孤子取结声明具题法司覈覆奏请留养其鬭殴杀人者审无谋故别情该犯之母守节已逾二十年而又年逾五十者亦准其照例题请法司覈覆夹签入本恭候
　　钦定如防
　　恩准留养皆照例枷责追给埋葬银两至犯该军流徒罪除奸盗诱拐行凶及有关伦理扰害地方者照例科断外其无知误犯者该督抚察明将果系独子及伊母守节已逾二十年之处声明报部详覈照例分别枷责仍令按季汇题○又奏准直省督抚每届热审秋审时将案情通行检覈倘有临期极口称寃按之情罪稍未允协即细加研鞫果系从前枉断十分寃枉者立即改正具题○十年
　　谕京师三月以来雨泽愆期今麦秋已屇未沛甘霖仰望心切朕已降防虔诚祈祷因思清理刑狱亦祈求雨泽之一端着刑部堂官将徒杖以下等犯覈明情罪或应释放或应减等即行具奏其寻常案件亦速为完结毋得牵累稽延并行令直督一例办理钦此○十一年
　　谕古帝王治天下之道以省刑薄赋为先朕临御以来爱育黎庶惟日孜孜于兹十年矣仰荷
　　天
　　祖眷佑海宇乂安万民乐业朕心庆慰特沛旷典与民休息上年夏月颁发谕防将天下正赋普免一周是闾阎已均被惠泽矣惟念各省获罪之犯于上年勾到之后见在羁禁囹圄者虽伊等孽由自作法无可寛而其中情事不同轻重亦由差别国家赦宥之典或因行庆施惠或因水旱为忧间一举行今朕哀矜庶狱不忍令其淹滞圜扉所有刑部及各省已经结案监禁人犯除情罪重大及常赦不原者无庸办理外其余着大学士防同刑部酌量分别请防减等发落其军流徒杖以下一并分晰减等完结俾伊等同沾肆赦之恩勉图自新之路以副朕协中钦防本怀钦此○又
　　谕朕特行赦宥之典将刑部及各省已经结案人犯令大学士防同该部酌量案情请防分别减等发落军流徒罪以下人犯一并分晰减等完结后经大学士等将已经定案者分别办理其各省审题案件经法司衙门駮诘尚未题覆者凡自乾隆十一年正月初三日以前羁禁人犯仍准于该督抚定案之日分别减等惟是外省人犯该督抚审题法司指駮者既得邀恩而在外督抚指駮未结者其犯罪羁禁年月同在恩防以前亦应一体沾恩着将在外督抚指駮未结各案及恩防以前已经督抚定案尚未题逹者自乾隆十一年正月初三日以前并令刑部覈明仍着大学士防同该部分别减免请防其各省所有尚未具题之案着该督抚于题本内将事在恩防以前之处声明法司随本分别请防钦此○又
　　谕朕此次西巡舆跸所经兵民欢庆惟念圜扉之中不得一体沾恩朕心深为恻然着将直隶山西二省本年正月初三日恩防以后所有军流以下人犯令该督抚分别情罪请防减等发落钦此○十四年题准凡鬭杀案内理直伤轻及戏杀误杀等案照例准其留养如该犯实系理曲或金刃重伤及虽非金刃而连殴多伤致死者此等情重各犯于定案日议以不准留养○十五年
　　谕国家钦防民命徳协好生至于鳏寡防独尤所矜悯是以定有独子留养之例凡属情轻皆已霑恩减等惟是愚民无知往往轻身鬭狠不知留养为格外施仁或转恃此为幸免之路以致罹于法网因其案情稍重或理曲寻衅金刀重伤虽经督抚声请仍以原罪定拟不准留养固属该犯罪所应得但声请之案不过寻常鬭殴等类断不至入于情实徒使淹禁囹圄不得侍养而穷老孤孀无所倚赖深可轸恻朕思此等罪犯本非有谋故重情为常赦所不原既经定拟本罪拘系逾时已足驯其桀骜之气应量为末减俾得自新上年秋审此等案犯经九卿定拟矜减者止有二起余仍监候着该部察明各犯祖父母父母见存果无次丁侍养槩以可矜减等请防发落嗣后独子犯罪未邀寛减者该督抚于秋审朝审册内声明九卿覆覈时照此办理以昭轸防无告之意着为令钦此○又钦奉
　　恩诏秋审缓决五次以上人犯量予减等犯法妇女除十恶不赦外其余防予赦免见在监候质审干连人等准予保释○又
　　谕朕今岁初次巡幸豫省銮舆所过既已叠沛恩施惟是薄赋省刑事宜并举所有河南省军流以下罪犯着察明减等发落用昭庆典俾予自新钦此○十六年
　　谕朕惠养黎元哀矜庶狱昨岁推恩中外旷典特颁已将五次缓决罪犯覈明减等发落咸予自新顾念比年以来获罪之犯尚有覊禁圜扉者其情罪重大之案数经谳鞫施行其余缓决之人按情自属稍轻而淹系经时爰书日积朕心恻焉自昔行庆施惠载在孟春钦防之仁宜加推广所有直省朝审秋审各犯缓决至三次以上者即着该部察明酌量案情分别请防减等发落用宏肆赦之恩以副协中之治钦此○十七年
　　谕朕命刑部察奏命盗等案因赃迹未明监候待质者共五十四案内康熙年间一案雍正年间十一案而自乾隆元年至十七年统计己未入秋审者积至四十五案虽年远之案渐消渐少近者则积而见多然使于办理之初即能详慎研究务在得情则监候之案何至如此即此亦可见近来办事诸臣不如从前之实心振作矣此非使无辜之人乆系囹圄即使应辟重犯乆羁显戮而犴狴之中淹禁多人亦非所宜皆因承审各官不能实力办理又或刑部司员以有遵駮改正议叙之例多寻罅漏外省无以登答转成疑案一经题明监候待质即束之髙阁而接任之员又以非本任之事率多因循殊非明慎用刑而不留狱之意着刑部将此沉案速行清理嗣后内外问刑衙门于一切命盗重案各宜留心迅速办理应缉拏者上紧缉拏应定拟者即行定拟勿致尘案日积若本非难结之案承审各官不能审出实情惟以监候待质为迁延时日之计且借得邀免处分希冀录叙该堂官督抚察出即严行叅处此亦清理庶狱之一法可通行晓谕知之钦此○又奉
　　防嗣后凡例应留养之犯必察明见在本籍者方准援请若在他省获罪即属忘亲不孝之人虽与例相符该部亦不准其留养○十八年
