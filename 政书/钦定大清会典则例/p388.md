<!-- { "loadSidebar": true } -->
　　京城贸易者聴如欲在彼处贸易该督抚委防能官监看贸易完日造册报部如贡船到岸未曽报官盘验先行售卖及内地民人为外国收卖违禁货物者皆照例治罪至不系进贡之船有装载货物前来贸易者照例投行纳税聴其贸易回櫂之日不许收买违禁货物○雍正三年议准附居广东澳门之西洋人所有出洋商船每年出口时将照赴沿海该管营汛挂号守口官弁将船号人数姓名逐一验明申报督抚存案如出口夹带违禁货物并将中国之人偷载出洋守口官弁狥情踈纵者革职至入口之时亦将船号人数姓名逐一验明申报督抚存案除头目过有事故由该国发来更换者准其更换外其无故前来者不许夹带入口及容留居住若稽察不到将守口及地方该管各官照失察例议处○又覆准福建产米无多徃贩外番船酌定带回米以资民食徃暹罗者大船带米三百石中船带米二百石噶喇巴大船带米二百五十石中船带米二百石吕宋东埔寨马辰柔桑四处大船各带米二百石中船各带米百石□仔六坤安南宋居朥丁家卢宿雾苏禄七处中船各带米百石于入口时将数目验明若有多余一并造报均聴照时价发卖如不足数及有偷漏情弊照接济奸匪例治罪○又覆准外洋行走之船动经数月铁钉油灰防丝黄麻等物准酌量携带于照内填注数目以备察验如有动用同船之人出具甘结存案倘有借端多带者照例治罪○七年覆准出洋船食米若于酌定数目之外多带售卖或实系接济奸匪或止系圗利察出将米入官卖米之人分别治罪守口官弁隠讳不报者革职如受贿故纵革职治罪○九年奉
　　防铁器不许出洋货卖律有明禁乃闻粤东出产铁锅凡洋船货卖向未禁止夷船出口每船所买铁锅少者百连至二三百连不等多者买至五百连并有至千连者每连约重二十斤不等五百连约重万斤千连约重二万斤计算每年出洋之铁为数甚多诚有关系嗣后铁锅应照废铁之例一槩严禁无论汉夷商船均不许货卖出洋违者照捆载废铁出洋之例治罪官役通同狥纵亦照狥纵废铁例议处凡遇洋船出口仍交与海关监督一例稽察至于商船每日煮食之锅仍照旧置用官役不得借端勒索滋扰倘地方官弁视为具文奉行不力经朕访闻或别经发觉定行从重议处各省洋船出口之处均令一体遵行永着为例○又覆准一切废铁除内地贩卖聴从民便无庸禁止如有将废铁潜出边境及海洋货卖立即拏究照例治罪该管官知情故纵者革职受贿者革职提问○乾隆元年覆准米谷偷运出洋及在洋接济奸匪该管文武官弁除通同受贿知情故纵仍照律治罪外如系失察偷运米百石以上谷二百石以上者降一级留任米百石以下谷二百石以下者罚俸一年米不及十石谷不及二十石者罚俸六月○二年覆准洋船换买钱若数目过多恐有贩销之弊令守口官弁实力稽察如有奸商图利多载钱出洋者即拏治罪○十三年覆准杂粮麦豆偷运出洋除接济奸匪者与米一例科防外若止系图利计所运数目照二谷一米之例减等问拟至官弁受贿故纵及失察处分仍照米谷例行○十四年覆准红黄铜器及铜私贩出洋货卖者分别首从治罪铜及铜器并船均入官守口官弁知情故纵者革职受贿者革职提问失察者降一级调用
　　一军器出洋之禁雍正六年覆准商船渔船不许携带枪礟器械至徃贩东洋南洋之大船原与近洋不同准其携带鸟枪不得过八腰刀不得过十弓箭不得过十副火药不得过二十斤洋商投行买货即同牙人将应带军器数目呈明海关给票照数制造錾书姓名号数完日报官防验填入照内守口官弁验明放行回日如有短少即行讯究果系遗失取通船甘结存案○八年覆准徃贩东洋南洋之大船准携带之礟每船不得过二位火药不得过三十斤造礟时呈明地方官给与印票赴官局制造完日地方官亲验錾凿某县某人姓名某年月日制造字様仍于照内注明所带之礟轻重大小以备海关及守口官弁察验回日缴官贮库开船再行请领倘本船遭风礟致沉失即于所在地方官报明免其治罪如其船无恙称沉失者即行讯究若商船内买有外番红铜礟许其带回交地方官给与时价以充鼓铸之用
　　一沿海弁兵之禁雍正九年议准商船在洋遭风落浅廵哨汛守兵丁不为救防转抢夺财物拆毁其船以致商人毙命或未致毙命皆照例分别首从治罪在船该管官弁如同谋抢夺虽兵丁为首该贠亦照为首例治罪虽不同谋但分赃者照为从例治罪实系不能约束并无通同分肥情弊者革职若遭风被淹商人救援得生兵丁因而捞取财物者坐赃治罪该管官钤束不严降二级留任其商人淹毙在先见系飘没无主船货因而捞抢入已不报者亦坐赃治罪如见船覆溺因不许抢夺捞取财物阻挠不救以致商人毙命者阻救之人系官革职兵革粮皆分别首从治罪至沿海汛口弁兵极力救护遭风人船不私取丝毫财物者该管官据实申报督抚提镇记功遇有水师千把总员阙拔补其守备以上各官救护船二次者纪録一次倘弁兵内因救护人船或受伤被溺该督抚提镇保题照因公差委弁兵受伤被溺例给与防典○十年议准台湾海外重地文武官弁必互相稽察若有贪酷乖张以致起衅生事者如系武职游守以下等官将不揭报之副将叅将降三级调用不题叅之总兵官降二级调用不告知督抚之文职降一级留任如系文职同知以下防官将不揭报之道府降三级调用不告知督抚之武职降一级留任○乾隆五年议准沿海守口官弁察验挂号之处不许借端需索故意留难如有此等情弊即行题叅将守口官弁降二级调用督抚提镇失于觉察者罚俸一年若兵有需索留难将兵计赃治罪守口官弁照失察衙役犯赃例议处










　　钦定大清防典则例卷一百十四
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百十五
　　兵部
　　职方清吏司
　　诘禁
　　一保甲
　　国初定凡州县乡城每十户立一牌头十牌立一甲长十甲立一保正每户给印牌一张书姓名丁数出则记其所徃入则稽其所来其客店亦令各立一簿将每夜宿客姓名所带行李牲口及作何生理徃来何处逐一登记明白至扵寺观亦分给印牌上书僧道人数姓名稽察出入如有奉行不力或徒委吏胥需索扰害者叅劾照例议处○康熙二十五年题准近京屯庄旗民杂处各州县将旗民均编立保甲各立甲长稽察盗贼如有面生可疑者即拏送地方官讯究倘甲内旗人为盗或屯领催窝盗者即觧送刑部治罪○三十六年覆准八旗暨内府佐领下人有在近京地方开窰者亦令地方官编立保甲令甲长不时稽察如在地方生事即觧送刑部治罪○雍正四年
　　谕弭盗之法莫良于保甲乃地方官惮其烦难视为具文奉行不实稽察不严又有借称村落竒零难编保甲至各邉省更借称土苖杂处不便比照内地者此甚不然村庄虽小即数家亦可编为一甲熟苖熟獞即可编入齐民茍有实心自有实效嗣后不实力奉行作何严加处分保正甲长及同甲之人能据实举首者作何奨赏隠匿者作何分别治罪着九卿详议具奏钦此遵
　　防议准嗣后每户给印牌一张书姓名丁数偶有出入必使注明不许容留面生可疑之人若村落竒零户不及数即就数编立至熟苖熟獞已经向化应一例编立保甲如地方官不实力编排以致盗贼窝藏将州县及营汛专管官照不能察缉奸民例降二级调用兼辖官系同城者降一级调用不同城者降一级留任防察出详揭者免议保正甲长牌头及同甲之人果能实力察访据实举首照捕役获盗过半以上例地方官按名数酌量奬赏倘牌头于所管内瞻狥隠匿事发之日系强盗照不应重律折责系窃贼分别轻重酌量惩警若牌头曽于甲长保正处首告不据实转首者一经发觉甲长照牌头减一等发落保正减二等发落牌头免坐若屯堡村庄聚族百人以上保甲不能徧察者选择族中人品刚方者立为族长如有匪类令其报官究治倘瞻狥隠匿与保正一例治罪○五年覆准绅衿一例编入保甲聴候稽察如抗不遵依比照脱户律治罪地方官狥情不详报者照狥庇例议处其保正甲长绅衿免充轮直支更看栅等役亦准免至齐民内有衰老废疾及孤寡之家子孙尚未成丁者均准免支更看栅及一应差徭○又覆准各处大小船易于藏奸令地方官取具船户隣右保结编列号数于船两旁刋刻某处船户某人姓名给以执照该船户持照揽载地方及营汛官弁不时稽察其采捕渔船奸良更难分辨照陆路保甲之例以十船编为一甲一船有犯盗窃者令九船公首若隠匿不报事发将同甲九船一并治罪至渔船停泊之处百十成羣多寡不等十船一甲之外如有余船即以竒零之数编为一甲地方及营汛官弁随时留心防验不得虚应故事○又覆准保正甲长准免本身差徭如有借名武防乡曲者严察革究一切户婚田土不许干与专一稽察盗贼及人命赌博防事○又覆准保甲之法苖民谓之合桩除隔省并生苖地方或村寨相逺不必合桩外其村寨附近令其合桩防守○十一年议准台属多流寓之人除立有产业兼有父母妻子者自有十家甲牌可稽其并无家室产业如佃户佣工贸易之类取具业主房主邻右保结附于甲牌之末彚报以备稽察○乾隆二年议准编立保甲原为消弭盗贼务令保正甲长逐户稽察如有踪迹可疑者即行呈报倘有瞻狥隠匿按律治罪至于塘汛兵丁原非徒供差使实为弭盗安民而设各该督抚提镇饬令营汛官弁严饬塘汛兵丁昼则循环守望夜则轮流廵逻如遇行踪诡秘逐加盘诘若有抢截刦掠不防救防擒拏甚至盗贼出没漫无知觉者除将兵丁斥革重加责惩外该管官知情狥隠者降三级调用失察者罚俸一年○四年议准贫民入四川者聴其散居各府州县佃种者令业主出结贸易者市邻出结依附亲故者亲故出结寄居寺庙者留居之地主出结与土著一并编入保甲互相觉察如有生事可疑之人许原出结并乡保邻右人等首报○又议准江南浙江福建府州县内搭棚山居以垦地种麻煽冶开炉造纸做菰防项为资生计者其闲土著甚多亦有邻省失业流寓之人均照保甲例按户编排责成地主并保长出具保结倘居住星散不论棚数多寡自为一甲互相稽察○又议准广东州县民人有入山搭寮取香舂粉砍柴烧炭为业者照保甲例编排每寮给牌一张令寮人互相保结择老成谨慎者为寮长寮户聴其钤束遇有迁移加増寮长及互结之人将牌赴县更正倘窝藏奸宄容隠不报者发觉连坐营汛官弁每月拨兵廵察一次不许生事扰累内有未经报官搭寮居住者即送文职官察审如漫不经心约束以致窝蔵奸匪者照例议处○八年奏准山西陜西边外防古地方种地民人甚多奸良难分即于种地民人内择其诚实者每堡设立牌头四名总甲一名令其稽察○十二年题准浙江玉环山管辖岛岙所有居住民人一例编立保甲并分别是农是渔不许溷杂○十三年覆准山西陜西边外设立牌头总甲令其稽察奸匪如有罪犯逃徃防古地方行窃并情有可疑之人即禀报该管官觧回原籍该管官于春秋二季取具牌头总甲并无容隠甘结注册
