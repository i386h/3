<!-- { "loadSidebar": true } -->
　　诏后致仕病故官准照原官封赠○八年议准应封武职各官祖父母品级大于子孙者祖与父祖母与母各照祖父原官封赠【祖父父系文职移咨吏部】祖父品级小者各照子孙官封赠命妇因子孙品级受封并加太字若已故及曾祖祖父在者不加○又题准袭伯叔之爵者准封赠伯叔父母袭祖爵者仍封赠其父母凡封母者止封适母生母【继妻所生子谓其母曰生母】继母不准受封适母在所生母不得并封【庶母之子谓其母曰所生母】适母殁准封若适母已受封所生先殁者准其追赠父官大于子者适母以父官封所生母以子官封封妻者止封正妻一人正妻未封而殁应封继妻者正妻准追赠继妻止封一人○九年议准
　　诏后縁事革职后经还职者准给封赠○十四年议
　　准受封官将
　　诰勅质当者革职如收藏不慎以致蠹蚀损伤或破壊污及者皆罚俸六月其因水火盗贼燬失者免议均题准请补给○十六年题准受封官因军机获罪及贪赃革职者所给
　　诰勅皆追夺若祖父原有官未经受封后因子孙封赠者不追夺其因公罣误革职者止追夺本身
　　诰勅○二十七年奏准各官受封每任内止封一次如受封后改任者照所改之职封赠升职加衔者照升职加衔封赠其受封之后并未升转者虽有加级不准重封八旗武职升转在
　　诏前者不分己未到任均准封赠緑旗营武职不在此例○四十二年议准因公罣误革职官原领
　　诰勅免其追夺○雍正二年奏准緑旗营正七品官封奋力校尉妻封孺人○二年覆准适母继母生母准其并封其四品以下应封父母及本身妻室各官有愿将本身妻室封典貤封祖父母者准其貤封二三品官貤封曾祖父母者请
　　防定夺○又议准八九品官止封本身不封妻室如愿将本身封典貤封父母者准父母并封八品官母封八品孺人九品官母封九品孺人○十三年十月
　　谕朕登极恩诏内凡内外满汉官自一品至九品均予封赠所以锡类敷恩遂臣子显扬之愿励移孝作忠之风也旧例丁忧官不得均邀封典朕思丁忧之人乃恪遵朝廷定制自尽其为子之情与废黜在家告假回籍者不同况在任守制者皆得沾恩而丁忧之人转不邀恩以荣显其亲情既可悯而理亦未协着该部各按其原官品级一并给与封典以成孝思钦此○又
　　谕凡官员丁忧守制者遇有恩诏例不准封朕前已降防加恩给与封典其养亲回籍之人皆因父母年髙弃官归养幸逮亲存适逢旷典而亦格于成例不得请封情属可悯着将回籍终养人员照原官品级一并给与封典遂其孝思钦此○乾隆元年奏准各省额设提塘由武进士遴选充补者准予封赠○又覆准升迁卓异荐举各官恭遇
　　恩诏之日已离原任未到新任者均照原官品级给
　　予封典○七年议准八旗休致官
　　恩准食俸者照原官封赠○二十年
　　谕向来武职封阶自二品至五品均得授为将军此沿袭汉唐以来散官名号之谬也国家制度名实必取相孚今授钺专征膺阃外之寄者始称将军而各省驻防则一品大员也乃以加之都守等弁名不正则言不顺此甚无谓考宋制武职原有武功大夫武功郎等阶今一品武臣既封大夫其二品至四品宜亦改称大夫五品以下则皆改称为郎但各冠以武字可耳令军机大臣等拟定字样朕酌定载入会典以昭典制其从前已领诰勅亦不必追改钦此遵
　　防拟定武职封阶七等正一品从一品仍均封荣禄大夫正二品原封骠骑将军今改为武显大夫从二品原封骁骑将军今改为武功大夫正三品原封昭勇将军今改为武义大夫从三品原封怀远将军今改为武翼大夫正四品原封明威将军今改为昭武大夫从四品原封宣武将军今改为宣武大夫正五品原封武徳将军今改为武徳郎从五品原封武畧将军今改为武畧郎正六品原封昭信校尉今改为武信郎从六品原封忠显校尉今改为武信佐郎正七品原封奋力校尉今改为奋武郎○二十八年
　　谕旗员武职有封承徳郎文林郎者名义亦觉未当应照汉官武职之例六品改为武信郎七品改为奋武郎但汉官武职至七品而止所有旗员之八九品武职仍照旧制为修职郎登仕郎钦此一土司封赠康熙二十七年议准土司各官请封各督抚覆明具题各按品级准予封赠一廕叙顺治年间定凡遇
　　恩诏锡廕领侍卫内大臣内大臣都统民公侯伯子男前锋防军步军各统领副都统銮仪使散秩大臣外省将军都统副都统提督总兵官及加一品衔管副将事都督佥事管副将事副将管副将事者各廕一子入监读书其廕监生未仕而殁或病废者准其补廕补廕之后又殁及病废者不准再补○十八年议准凡应廕各官不在现任者不准予廕○康熙三年议准凡廕子入监必以适长子如无适长子或有而病废及有别项职事则廕适长孙无适长孙则廕次子次孙无次子次孙则廕期亲兄弟及期亲兄弟之子孙无亲兄弟及亲兄弟子孙则递及于功服缌麻兄弟及功服缌麻兄弟之子孙均按其伦序以次承廕该管官取具承廕之人年貌姓名文册及亲供印结送部题廕得
　　防后给以执照○十年题准承廕子孙所生在诏前者准廕在后及族派疎远者不准若本官曾遇恩诏已送子入监读书后经升任又遇
　　恩诏欲改廕者未仕监生准其改廕其先得
　　恩监准其别送一子入监读书至本官先遇
　　恩诏廕子后縁事革职其所廕之子未仕停止已仕者不停止本身尚有微职及世爵者所得廕生亦不停止廕监生于承袭之后别授他职及中科目者不准补廕○又题准八旗廕监必开明履歴送部察覈有因叛逆牵连革职及永不叙用者皆不准廕○雍正元年议准廕监生十五嵗以上者送国子监读书二十嵗以上者咨送吏部分部学习有愿在武职行走者照所得廕生品级随旗行走外省各官廕生监生有愿在家读书者该衙门奏明仍报部注册○又覆准武官将不应廕监之人送为廕监或廕监已经袭爵复行补送廕监或将年嵗未满廕监生揑称年满咨送者皆罚俸一年该管佐领骁骑校各六月叅领副叅领各三月都统副都统各两月○二年议准八旗游牧察哈尔应得廕监生一例准廕有愿在武职者准照品级食俸○乾隆四年奏准补廕监生亦照承廕例准以
　　诏前所生子孙题廕又
　　诏后革职官复还原职者仍准还廕其别授他职者不论品级均准还廕凡原廕人别无事故者仍给原廕人如残废病故或别经出仕中式准将
　　诏前所生子孙题请承廕○五年议准奉天黒龙江宁古塔及游牧察哈尔廕生情愿来京者令其随旗行走不愿来京者准在本处行走仍令该管官管辖各省驻防廕生不得援以为例○七年议准八旗廕监不能以情由准其选子承袭次承袭者声明承继之子孙覈明承继日月在
　　诏前者准予题廕在
　　诏后者不准
　　一阵亡官防典顺治年间定八旗阵亡各官应得赠廕由部开列官阶移咨吏部按品赠爵予廕应得祭葬移咨礼部照例议给○康熙十三年题准緑旗营武职阵亡均给以加赠提督总兵官各加赠三级副将防将各加赠二级游击都司守备各加赠一级应得祭葬行文礼部议给○雍正十二年议准緑旗营武职阵亡给廕向例三品以上均廕以守备四品至把总均廕以卫千总似无区别应将阵亡之提督总兵官廕子弟一人以都司用副将叅将游击廕子弟一人以守备用都司守备廕子弟一人以卫千总用千总把总廕子弟一人以把总用○又议准阵亡各官应得难廕或因子残废不能承袭其孙虽生于题廕之后该督抚将未经请廕縁由覈实声明取具地方印甘各结送部准其补廕○乾隆十四年覆准武职阵亡自提督至守备皆有加赠惟千总把总并无加赠同一捐躯死节应一例优防以励戎行千总把总阵亡者照守备例加赠一级
　　一故官防典顺治年间定内大臣将军都统前锋防军各统领副都统散秩大臣并休致一二品官病故具有遗本奉
　　防交部察例具奏者移咨礼部议防无遗本者据咨转行○九年议准提镇任满三年勤劳死事者均准加赠一级请
　　防定夺其未经任满及休致后病故者不准加赠移咨礼部议给祭葬○康熙三年议准提镇病故未经奉
　　防察例具奏者其加赠祭葬均无庸议如奉
　　防交部议奏者由部覈明该提镇任满三年有无降
　　罚之案逐一叙明应否加赠题请
　　钦定副将充提督总兵官赠署都督佥事署都督佥事充提督总兵官赠都督佥事都督佥事充提督总兵官赠署都督同知署都督同知充提督总兵官赠都督同知都督同知充提督总兵官赠右都督右都督充提督总兵官赠左都督○雍正二年题准左都督充提督总兵官者无可加赠其奉
　　防交部议防者由部将应否加赠宫保之处恭请钦定○乾隆十八年议准凡武职加衔均行停止其
　　故官应得加赠并准其加一级
