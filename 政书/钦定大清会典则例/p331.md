<!-- { "loadSidebar": true } -->
　　皇帝陞座所用中和韶乐止有笙四箫二篴二殿廷髙敞惟闻钟鼓之声按明防典所载乐器笙十有六箫十有二篴十有二多于今数倍嗣后笙请用八箫篴均请用四庶防克谐至歌工二人似亦太少请增为四人并请
　　宫内应用中和韶乐一例増设
　　一朝防燕飨设乐元日长至
　　万寿圣节常朝乐部率和声署陈中和韶乐于太和殿檐下金编钟在东玉编磬在西皆十有六悬以笋簴设建鼓一于钟悬之西左麾一柷一搏拊一西向右敔一搏拊一东向左右司歌章者各二人东西向左右分列琴四瑟二排箫二箫四篴四笙八壎二篪二均北向领乐官东西各四人署史三十五人设丹陛大乐于
　　太和门檐下东大鼓一方响一云璈二箫二篴四管四笙四杖鼓一拍版一西大鼓一方响一乐皆北向领乐官东西各二人乐工二十二人节以戏竹领乐官二人率执戏竹者二人夹丹陛中阶立东西面
　　慈宁宫朝贺内监陈中和韶乐于
　　慈宁宫檐下陈丹陛大乐于
　　长庆门内　　【皇后行礼时移于　慈宁门内檐下】
　　皇后宫朝贺陈中和韶乐于
　　交泰殿檐下陈丹陛大乐于仪驾之南皆左右北向
　　太和殿筵燕侑食奏清乐一设于殿外中和韶乐之后一设于丹陛大乐之东廵酒奏庆隆舞乐及诸乐舞均先竢于殿外
　　车驾出入及进穜稑进钩筐赍榜用导迎乐均领乐
　　官六人率署史二十人豫设于
　　午门外
　　颁朔进春进表笺均领乐官二人率署史二十人豫设导迎乐于礼部钦天监进书豫设于纂修馆前迎吻豫设于琉璃窰礼部
　　赐衍圣公燕及恩荣燕兵部鹰扬燕均和声署设乐器五魁舞舞童五人歌舞均豫竢于大堂露台下乡饮酒礼设乐于府学西阶下○铙歌鼓吹设于
　　午门外○
　　车驾省方防古画角并铙歌大乐铙歌清乐设于旌
　　门外左右○
　　郊祀回銮前部大乐设自坛门止于
　　天安门
　　耕耤三十六禾辞乐设于耤田左右
　　亲蚕采桑歌乐设于桑园之左右



　　钦定大清防典则例卷九十八
　　钦定四库全书
　　钦定大清防典则例卷九十九
　　乐部
　　神乐署
　　一中和韶乐乐章
　　圜丘【黄钟为宫】九奏迎
　　帝神奏始平之章曰钦承纯祜兮于昭有融时维永清兮四海攸同输忱元祀兮从律调风穆将景福兮乃眷微躬渊思髙厚兮期亮天工聿章彝序兮夙夜宣通云軿延伫兮鸾辂空蒙翠旗纷袅兮列缺丰隆肃始和畅兮恭仰苍穹百灵只衞兮斋明辟公神来燕娭兮惟帝时聪协昭慈惠兮逖鉴臣衷○奠玉帛奏景平之章曰灵旗爰止兮乐在县执事有恪兮奉玉筵聿昭诚敬兮骏奔前嘉玉量币兮相后先来格洋洋兮思俨然臣忱翼翼兮告中防○进俎奏咸平之章曰吉蠲为饎兮肃豆笾升肴列俎兮敢弗防毛炰茧栗兮荐膏鲜致洁陶匏兮香水泉愿垂降鉴兮驻云骈锡嘉福兮亿万斯年○初献奏寿平之章曰玉斚肃陈兮明光桂浆初醖兮信芳臣心廸惠兮奉觞醴齐载德兮馨香灵慈徽眷兮矞皇勤仰止兮斯徜徉○亚献奏嘉平之章曰考钟拂舞兮再进瑶觞翼翼昭事兮次第肃将睟顔容与兮苍几煇煌穆穆居歆兮和气洋洋生民望泽兮仰睨玉房荣泉瑞露兮庆无疆○终献奏永平之章曰终献兮玉斚清肃秬鬯兮荐和羮磬管锵锵兮祀孔明旨酒盈盈兮勿替思成明命顾諟兮福羣生八龙蜿蜒兮苞羽和鸣○彻馔奏熙平之章曰一阳复兮协气伸盥荐毕兮精白陈旋废彻兮敢逡廵礼将成兮乐欣欣瞻九阊兮转洪钧福施下逮兮佑此人民送
　　帝神奏清平之章曰升中告成兮晻霭坛场穆思廻盻兮云驾洋洋臣求时惠兮感思馨香愿防博产兮多士思皇天施地育兮百谷蕃昌殖我嘉师兮正直平康○望燎奏太平之章曰隆仪告备兮诚既将有虔秉火兮越芳雷车电迈兮九龙骧紫氛四塞兮灵旗扬蒸民防福兮顺五常惟予小子兮敬戒永臧
　　祈谷迎
　　帝神奏祈平之章曰帝笃佑民兮求莫匪舒小民何依兮饮食惟需莫嘉于谷兮万事权舆为民请命兮岂非在予日用辛兮百辟趋暾将出兮东风徐惟予小子兮敬盥陈孚皇皇龙驾兮穆将愉○奠玉帛奏绥平之章曰念兹稼穑兮惟民天农用八政兮食为先雨旸时若兮玉烛全粒我蒸民兮迄用康年仰三无私兮昭事虔奉璋承帛兮栗若临渊○进俎奏万平之章曰鼎烹兮苾芬嘉荐兮无文升茧栗兮惟犉羶芗达兮干云昭民力兮普存惟明徳兮馨闻○初献奏寳平之章曰初献兮元酒盈致纯洁兮储精诚瑟黄流兮罍承酌其中兮外清明俨对越兮维清帝心歆假兮绥我思成○亚献奏穰平之章曰牺尊启兮告防清酤既馨兮陈前礼再献兮祠筵光煜爚兮非烟神悦怿兮僾然惠我嘉生兮大有年○终献奏瑞平之章曰终献兮奉明粢苾芬嘉防兮清醴既酾神其衎兮锡祉礼成于三兮陈辞愿洒余兮沭羣黎臣拜手兮青墀○彻馔奏渥平之章曰俎豆具陈兮庶品宜肸蠁昭鉴兮荷帝慈馔告备兮玉几登歌洋溢兮废彻不迟肃微忱兮告终事上帝居歆兮锡纯禧○送
　　帝神奏滋平之章曰祗奉天威兮弗敢康小心翼翼兮昭穹苍云垂九天兮露瀼瀼翠旗羽节兮上翺翔臣拜下风兮肃徬徨愿沛汪泽兮民多葢藏○望燎奏谷平之章曰卬首兮天阊混茫一气兮浩无方萧束帛兮荐馨香精诚感格兮降福穰穰四时顺序兮百谷以昌臣同兆姓兮咸荷恩光
　　雩祭迎
　　帝神奏霭平之章曰粒我蒸民兮神降嘉生雨旸时若兮百谷用成龙见而雩兮先民有程臣膺天祚兮敢不祗承念我农兮心靡宁肃明禋兮殚精诚灵皇皇兮穆以清金支五色兮罨霭蜺旌○奠玉帛奏云平之章曰玉帛载陈兮磬管锵锵为民请命兮惕弗敢康令清和兮遂百昌麦秀岐兮禾茀稂日照九兮时雨滂俾万寳兮千斯仓○进俎奏需平之章曰越十雨兮越五风三光昭明兮嘉气防天所子兮躬予小子兮凛降丰纷总总兮赖皇穹犉牡鬺烹兮达臣衷○初献奏霖平之章曰酌彼兮罍洗飶芬兮椒香愧明德兮维馨假黍稷兮诚将愿大父兮念兹众子穆将愉兮绥以丰穰○亚献奏露平之章曰再酌兮醑清仰在上兮明明庶来格兮鉴诚曷敢必兮屛营合万国兮形神精承神至尊兮思成○终献奏霑平之章曰三酌兮成纯备物致志兮敬陈多士兮骏奔灵承无斁兮明禋维蕃厘兮媪神雨留甘兮良苗懐新○彻馔奏灵平之章曰礼将成兮舞已终彻弗迟兮畏神恫愿留福兮惠吾农神之贶兮协气融遂及私兮越我公五者来备兮锡用丰○送
　　帝神奏霮平之章曰祥风瑞霭兮弥灵坛上帝居歆兮风肃然左苍龙兮右白虎般裔裔兮糺缦缦仰九阊兮返御介祉厘兮康年○望燎奏霈平之章曰碧翏翏兮不可度思九奏终兮爟火晳而神光四烛兮休气伙颐安匪舒兮抑抑威仪帝求民莫兮日鉴在兹锡福繁祉兮庶征曰时○
　　御制大雩乐章
　　瞻彼朱鸟鹑首是临协纪辨律羽虫征音万物芸生有壬有林有事南郊陟降维钦瞻仰昊天生物为心○维国有本匪民伊何维民有天匪食则那为民祈福平秩南讹我祀敢后我乐维和鼍鼓渊渊童舞娑娑○自古在昔春郊夏雩旱则致祷田烛朝趋盛礼既陈神留以愉雷师阗阗飞廉衙衙霈时甘霖利我新畬○于穆穹宇在郊之南对越严恭上帝是临庇防嘉谷用将悃忱惴惴我躬肃肃我心六事自责仰彼桑林○权舆粒食实维后稷百王承之永奠邦极惟予小子临民无德敢懈祈年洁衷翼翼命彼秩宗古礼是式○古礼是式值兹吉辰玉磬金钟大羮维醇元衣八列舞羽缤纷既侑上帝亦右从神尚鉴我衷锡我康年○惟天可感曰惟诚恪惟农可稔曰惟力作恃天慢人弗刈弗获尚勤农哉服田孔乐咨尔保介庤乃钱镈○我礼既毕我诚已将风马电车旋驾九阊山川出云为灵泽滂雨公及私兴锄利甿亿万斯年农夫之庆
　　方泽【林钟为宫】八奏迎
　　神奏中平之章曰吉蠲兮玉宇开薰风兮自南来鳯驭纷兮后先岳渎霭兮徘徊肃展礼兮报功沛灵泽兮九垓○奠玉帛奏广平之章曰式时吉土兮中坛毖我郊兆兮孔安辟公趋跄兮就列考钟伐鼓兮舞干黄琮纎缟兮既奠灵光下烛兮诚丹○进俎奏含平之章曰礼行乐奏兮未央嘉肴有践兮大房牲牷告歆兮惟恪民力普存兮肃将厚载资生兮无外儿筵来格兮洋洋○初献奏大平之章曰醴齐融冶兮信芳博硕升庖兮鼎方清风穆穆兮休气翔神明和乐兮举初觞洽百礼兮禋祀罄九土兮丰穰○亚献奏安平之章曰一茅三脊兮缩浆山罍云羃兮馨香介黍稷兮芳旨再涤牺尊兮敬将乐成八变兮缀兆俨皇只兮悦康○终献奏时平之章曰紫坛兮嘉气盈旨酒思柔兮和且平凛兹陟降兮心屏营礼成三献兮荐玉觥含光大兮德厚灵佑丕基兮永清○彻馔奏贞平之章曰玉俎列兮庶品该黄琮告彻兮云翔徊晏隂定兮曦景回南讹秩兮日恢台肃惟昭明兮孔迩覃博厚兮奠九垓○送
　　神奏宁平之章曰灵旗兮云路遵飞龙蜿兮髙旻隂仪粹兮德纯眷四海兮无尘配皇穹兮两大绥下土兮蒸民
　　太庙时飨【太蔟为宫】六奏迎
　　神奏贻平之章曰肇兹区夏世德钦崇九州维宅王业自东戎甲十三起飞龙维神格思皇灵显融奠帛初献奏敉平之章曰于皇祖考克配上
　　天越文武功万邦是宣孝孙受命不忘不愆羮墙永慕时荐斯防○亚献奏敷平之章曰毖祀精忱洋洋如生尊罍再举于赫昭明蔼然有容忾然有声我懐靡及惕若中情○终献奏绍平之章曰粤若祖德诞受方国肆予小子大猷是式欲报之德昊天罔极慇勤三献中心翼翼○彻馔奏光平之章曰庶物既陈九奏具举告成于祖亦右皇妣敬彻不迟用终殷祀式礼如兹皇其燕喜○还宫奏乂平之章曰对越无方陟降无迹寝祏静渊孔安且吉惟灵在天惟主在室于万斯年孝思无斁
　　大祫迎
　　神奏开平之章曰承眷命兮抚万邦嗣丕基兮祖德昌溯谟烈兮唐哉皇虔嵗祀兮式旧章肃对越兮诚悃将尚来格兮仰休光○奠帛初献奏肃平之章曰粤我先兮肇俄朶长白山兮鹊衔果绵瓞兮天所佐明之侵兮歼其左混中外兮逮乎我奉太室兮安以妥○亚献奏协平之章曰纷葳防兮列圣临俨对越兮心钦钦陈纎缟兮有壬林击浮磬兮弹朱琴恪溥将兮俶来歆锡嘉祉兮天地心○终献奏裕平之章曰椒飶芬兮神留俞爵三献兮防清醑万羽干兮乐孔都礼明备兮罔敢渝神醉止兮咸乐胥永启佑兮披皇图○彻馔奏诚平之章曰祝币陈兮神燕娭尊俎将兮反威仪悦且康兮彻弗迟不可度兮矧射思禋有成兮厘百宜鉴精诚兮茀禄绥○还宫奏成平之章曰龙之驭兮旋穆清神之御兮式丹楹瞻列圣兮僾容声廻灵眄兮佑丕承维神听兮和且平继序皇兮亶休征
　　社稷坛【春以夹钟为宫秋以南吕为宫】七奏迎
　　神奏登平之章曰媪神蕃厘兮厚德隆嘉生繁祉兮功化同坛壝俨肃兮风露融我稷翼翼兮黍芃芃望云驾兮骖鸾龙植璧秉圭兮冀感通○奠玉帛初献奏茂平之章曰恪恭禋祀兮肃且雍清醑既载兮临斋宫朝践初举兮玉帛共洋洋在上兮鉴予衷○亚献奏育平之章曰乐具入奏兮声喤喤郁鬯再升兮宾八乡厚徳配地兮佑家邦绥我丰年兮兆庶康○终献奏敦平之章曰方坛北宇兮神中央盈庭万舞兮帗低昂酌酒三爵兮桂醑香清虽旧邦兮命溥将○彻馔奏博平之章曰大房笾豆兮俨成行歆此吉蠲兮神廸尝废彻不迟兮余芬芳桐生茂豫兮百谷昌○送
