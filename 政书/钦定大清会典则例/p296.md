<!-- { "loadSidebar": true } -->
　　山陵后举行今乾隆元年元旦已在
　　世宗宪皇帝大事百日之后而
　　山陵工程尚未告竣奉移之期尚早歳暮新正一应坛
　　庙祭祀大典
　　皇帝亲诣行礼之处甚多时有不同礼以义起应请皇帝于二十九日请发十二月初一日后
　　御门听政于礼允洽○是日奉
　　防王大臣议奏乾隆元年正月初一日朕躬若往
　　雍和宫行礼不便具礼服亦不便摘冠缨于初二日再往行礼等语正月初一日朕躬若不往
　　雍和宫行礼朕心如何得安况有雍正元年正月初一
　　日
　　皇考素服往
　　夀皇殿门下行礼之例乾隆元年正月初一日朕躬前
　　往
　　夀皇殿行礼毕在
　　观德殿更素服往
　　雍和门下行礼○二十九日行百日致祭礼陈羊酒祭筵各祭物如数王以下大小官员咸齐集仪与初祭同○十二月初九日奏准本月二十三日乃周月致祭之期是日适逢立春应移于豫期二十一日致祭○二十一日奏准
　　太庙祫祭
　　皇帝亲诣行礼自二十六日爲始斋戒三日
　　世宗宪皇帝歳暮致祭礼应移于二十五日○二十五日行歳暮致祭礼陈羊酒祭筵各祭物如数王以下大小官员咸齐集仪与初祭同○二十九日奏准乾隆元年正月初一日
　　雍和宫照常三次奠献此一日停止举哀○乾隆元年二月十四日奏准朝鲜国王遣陪臣恭诣
　　世宗宪皇帝几筵前进香于十七日行礼是日设世宗宪皇帝卤簿于
　　雍和门外读祝官恭奉朝鲜国祭文进
　　雍和门豫设于
　　永佑殿檐下黄案上王以下奉恩将军以上民公侯伯以下满汉文武四品官以上咸齐集按翼序立朝鲜国陪臣等官戴展翅乌纱防素服角带鸿胪寺官引立于右翼之末内府官陈设祭品防朝鲜国所进香烛毕鸿胪寺官引朝鲜国陪臣等官至仪仗之南向北立听赞行礼仪与雍正元年同○二十四日行清明致祭礼陈羊酒祭筵如数此日不焚楮帛豫日进挂纸钱寳花一座于
　　几筵之左旁设祭品案于
　　永佑殿月台两旁设奠几于月台正中王以下一品大
　　臣以上于
　　雍和门外按翼序立二品以下官于
　　昭防门外按翼序立至时奏
　　闻
　　皇帝诣
　　几筵前举哀献茶上食毕
　　皇帝诣奠几前跪众各于序立处随跪
　　皇帝祭酒三爵每祭行一拜礼众随行礼毕
　　皇帝兴退立原位举哀众随举哀毕
　　皇帝乘舆还宫○六月二十二日奏准本月二十三日系周月致祭之期适值大暑禁焚楮帛之时
　　几筵前请停止安设衣冠○七月十五日行中元致祭礼陈羊酒祭筵各祭物如数王以下大臣官员以上咸齐集仪与初祭礼同○八月初十日
　　谕本月十三日诣
　　雍和宫行礼据礼部仪注奏称请照今年元旦之例雍和门行礼朕思元旦乃天下臣民公共之大节只得勉从所请今朕一人诞辰非元年歳朝可比朕仍诣
　　几筵前行礼钦此○二十日奏准恭按
　　世祖章皇帝于二周年后安奉
　　地宫彼时自期年后每日一次奠献每月馔五筵羊三
　　酒三尊楮钱五千楮帛五千致祭
　　圣祖仁皇帝于期年内安奉
　　地宫于安奉前每日仍三次奠献每月馔十有一筵羊五酒五尊楮钱二万楮帛一万致祭本月二十三日于
　　世宗宪皇帝前行期年致祭礼至十月十一日奉移梓宫于
　　泰陵至次年三月初二日安奉
　　地宫奉移之前请照
　　圣祖仁皇帝前奠献之例每日三次至奉移
　　泰陵安奉
　　地宫之前请照
　　世祖章皇帝前奠献之例每日一次其月祭所用馔筵羊酒楮钱楮帛等项仍照见行例致祭○二十三日行期年致祭礼陈羊酒祭筵各祭物如数王以下大小官员以上咸齐集仪与初祭同○九月初四日
　　谕礼部议奏恭送
　　梓宫仪注内称奉移
　　梓宫发引时朕随出寰宇尊亲牌坊门跪于街南恭候过后朕乘舆出西直门前往恭候至于
　　灵驾到
　　泰陵三洞桥更换小轝时朕先至
　　隆恩门恭候到
　　陵后安奉次日祭毕即行还京等语
　　雍和宫奉移之日朕不忍于城内乘舆前往应步送出城再乘舆由别路前往以便跪接至三洞桥更换小轝时朕仍在旁跪候不必先至
　　隆恩门安奉次日祭毕即回朕心实爲不安朕欲在彼居住数日以申哀慕之忱着总理事务王大臣议奏十月初九日行奉移礼毕朕即在
　　雍和宫居住恭候发引钦此遵
　　防议准谨按前代帝王亲送梓宫者少无成宪可稽礼曰既葬反而卒哭又曰既反哭主人与有司视虞牲有司以几筵舍奠于墓左反日中而虞是安奉既毕原无复行居住之文应请
　　皇帝遵照雍正元年
　　世宗宪皇帝恭送
　　圣祖仁皇帝梓宫祭毕回銮之例于次日祭后
　　囘銮实属允洽○初六日
　　谕总理事务王大臣等所议奉移
　　皇考梓宫送至
　　陵寝照从前
　　世宗宪皇帝
　　孝恭仁皇后恭送
　　圣祖仁皇帝梓宫之例内称
　　皇太后宫眷于每日早晨先行由别修道路豫至芦殿驻次于朕黄幔城之右等语虽云天子行营宜居正中但朕心实不安伏思
　　皇太后恭送
　　梓宫宜瞻望
　　灵驾起行后稍间在后随行驻次亦应于
　　灵驾营内至回京时
　　皇太后仍由原行路囘京则既与理相合亦不致劳民动众修垫三道着总理事务王大臣会同再议具奏钦此遵
　　防议准奉移
　　世宗宪皇帝梓宫日
　　皇帝于
　　梓宫前祭酒三爵
　　皇太后于
　　梓宫旁祭酒三爵
　　皇太后宫眷
　　皇后宫眷瞻望
　　灵驾起行后由阜成门出候
　　灵驾过随行驻次请于
　　芦殿大营东边稍后建立行营设
　　皇太后黄幔城每日早晨瞻望
　　灵驾起行后稍间随行晚门停止进谒至日由驻次所
　　修新路先至
　　隆恩门西所设黄幔城恭候
　　囘銮时仍由去时所行道路还京○十八日奏准
　　世宗宪皇帝梓宫于十一月十一日奉移
　　陵寝前期三日各遣官一人祗告
　　天
　　地
　　太庙
　　社稷暨
　　孝敬宪皇后几筵至
　　陵寝前期一日各遣官一人祗告
　　泰陵后土之神
　　永宁山神○十月初九日于
　　世宗宪皇帝几筵前行祖奠礼陈羊酒祭筵各祭物如数王以下大小官员咸齐集仪与初祭同○十一日奉移
　　梓宫于
　　泰陵沿涂分定五程每宿次盖造
　　芦殿第六日至
　　陵寝暂安奉于
　　陵寝飨殿前期三日遣官各一人祗告
　　天
　　地
　　太庙
　　社稷
　　皇陵后土之神
　　永宁山神是日卤簿全设王以下内大臣侍衞满汉
　　大学士民公侯伯三品官以上在
　　昭防门外按翼齐集四品以下有顶带官员以上及年老不能步行之大小各官皆于城外闗厢内齐集在内公主王福晋郡主等于
　　永佑殿内齐集在外诸王福晋以下一品夫人以上在雍和门内齐集内府男妇于
　　雍和门外齐集至时
　　皇帝诣
　　梓宫前举哀祭酒三爵每祭行一拜礼众皆随行礼礼
　　毕奉移
　　梓宫升小轝
　　皇帝先诣大门外东旁立
　　梓宫出跪举哀兴随出大门
　　梓宫登大升轝
　　皇帝跪于左礼部尚书祭轝三祭三叩兴
　　灵驾发
　　皇帝随出步送出安定门外先诣宿次祗候
　　皇太后
　　皇后妃嫔以下瞻望
　　梓宫启行后均由别路先至宿次祗候不随送之王以下大小官员等随行出城外闗厢在齐集处按翼排班跪送举哀候
　　灵驾过后各退应随送王以下大小官员等于过闗厢后乘马随行内监每班十人侍衞每班二十人咸更番在
　　灵驾两旁随行近行王大臣侍衞内监等皆近
　　灵驾随行恭理丧仪王公大臣内务府工部銮仪衞堂
　　官在
　　灵驾前后两旁廵察随行每校尉更班时随行王公大臣侍衞内监等皆下马跪竢更班毕仍在原处随行其次随
　　灵驾豹尾班内大臣侍衞随行其次二班侍衞随行其次王以下大小官员随行沿涂所过门桥遣内大臣二人轮流祭酒
　　灵驾将至
　　芦殿
　　皇帝于黄幔城北门外跪迎举哀王以下各官咸排
　　班跪迎举哀
　　灵驾由北门进
　　芦殿众于黄幔城左右绕至大门外按翼序立陈卤
　　簿于门前安奉
　　灵驾列
　　册寳于左右乃行夕奠礼
　　皇帝亲祭酒众随行礼举哀毕各退○在涂每日早
　　陈设卤簿王公百官齐集恭奉
　　册寳安奉亭内行朝奠礼
　　皇帝祭酒三爵众随行礼举哀跪送
　　灵驾王以下大小官员等分翼跪举哀候过随行皇帝步送至第二班仍先诣宿次至
　　芦殿敬视陈设跪迎安奉
　　灵驾行夕奠礼仪与初启行同○沿涂百里以内文武官在路右百步外跪迎举哀候过随至宿次在黄幔城门外行三跪九叩礼夕奠时文官在正蓝旗末武官在镶蓝旗末序立随班行礼举哀○十二日
　　谕此番恭送
　　皇考梓宫随从侍衞官员及内监执事人兵丁校尉等皆应加防赏赉其夫役人等虽系雇覔且免丁差一年但今日涂中遇雨衣履未免沾湿亦着一体加恩赏赉钦此○十六日
　　世宗宪皇帝灵驾至
　　陵送往王公百官及
　　陵寝官员皆于神石山牌坊外排班跪迎竢
　　灵驾至举哀候过随行
　　皇帝于红门外跪迎举哀候过随行
　　灵驾自红门东栅阑入由甬路中道行至三洞桥皇帝跪候
　　梓宫降大升轝登小轝暂安奉
　　隆恩殿设
　　几筵内府官恭奉
　　册寳设
　　几筵左右
　　皇帝祭酒三爵众随行礼举哀各退○是日奏准
　　世宗宪皇帝梓宫至
　　泰陵安奉
　　隆恩殿每日三次防香烛晡时奠果馔一筵
　　陵寝之贝勒公大臣侍衞等分作二班轮流齐集安奉地宫以前
　　隆恩门令大臣侍衞等守衞周围内外令总管率八旗官兵总兵率緑旗官兵各轮班守防每月二十三日周月致祭由部奏遣亲王承祭行礼举哀如仪○十七日
　　驾诣
　　隆恩殿行暂安奉礼陈设礼仪与雍正元年
　　景陵安奉礼同○十一月初八日遵
　　防议准各
　　陵大祭遇清明中元歳暮忌辰皆朝服行礼祭毕更素服举哀冬至日惟朝服致祭不更素服举哀是以会典丧仪内未载有冬至之祭今奉
　　防以冬至祭祀闗系大典请于
　　世宗宪皇帝几筵前供牲帛三献读祝致祭令赞礼官
　　赞礼但
　　梓宫尚未安奉
　　地宫且在二十七月以内所有承祭执事各官应不缀
　　冠缨素服行礼祭品由
　　泰陵礼部内府掌闗防奉祀等官敬谨制办牲帛由太
　　常寺送往祭文由翰林院照
　　陵寝冬至祭文体式撰拟○十二月初十日
　　谕明年二月二十二日朕亲送
　　孝敬宪皇后梓宫前往
　　泰陵前已颁发谕防今因礼部奏进仪注奉
　　皇太后懿防届期亦欲亲送朕思奉移之日距安奉地宫之期尚远
　　皇太后慈舆可以迟数日启行少节劳勚再三奏恳未
　　防
　　俞允又降
　　懿防
　　孝敬宪皇后梓宫奉移大事若不亲送于礼未尽于心未安钦此传谕总理事务王大臣礼部工部内务府将一切仪注及涂次行走事宜一幷详议具奏钦此遵
　　防议准乾隆二年二月二十二日奉移
