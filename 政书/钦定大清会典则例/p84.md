<!-- { "loadSidebar": true } -->
　　谕凡官员丁忧守制者遇有恩诏例不准封朕前降旨加恩给与封典其养亲囘籍之员皆因父母年髙弃官归养幸逮亲存适逢旷典而亦格于成例不得请封情殊可悯着将囘籍终养人员照伊等原官品级一并给与封典遂其孝思钦此
　　一封典不重给旧例官员遇
　　覃恩每任中止封赠一次
　　一补给顺治初年定凡各官有应封遗漏者准其彚题补给○又定各官领过
　　诰敕偶因水火盗贼燬失者许重给○康熈九年题准官员先縁事革职后若还职者仍准其具题补给
　　一改给顺治十年题准官员封赠或误写姓氏遗忘履歴检举求更改者由部掲送内阁改给○康熙元年题准内外官员有请改新衔者掲送内阁改给不必具题其初次未领再遇
　　恩诏者仍改给新衔已领者缴还原轴亦准改给一停给顺治初年定各官曾祖父母祖父母父母有犯十恶及妻非礼聘正室或再醮不许请封○十六年题准各官凡失误军机及犯贪汚事革职者不得封赠【因公罣误者仍许封赠】其
　　诏后犯事革职及大计
　　京察降调亦不准给封
　　一追夺国初定各官封赠后但犯赃私者并行追夺其祖父有官阶非因子孙封赠者不在追夺例○又定妇人因夫与子得封者不许再嫁违者
　　诰勅追夺治如律○顺治九年题准八旗职官之妻已经受封其夫亡故愿囘母家者许其父母领囘缴还
　　诰勅○康熙二十年题准凡失误军机贪汚革职者追夺若因公罣误与别项革职者永免追夺一土官请封乾隆三年议准凡土官请封该督抚覈眀具题一面出咨径由提塘递送投部部限三月彚题得
　　旨后掲送内阁限四十日汇齐用
　　寳限十日本省提塘赴部具领颁发
　　廕叙
　　一官员恩廕顺治十八年
　　恩诏满汉官员文职在京四品以上在外三品以上武职京外二品以上送一子入监读书三年期满铨【铨选品级详文选司】
　　一承廕顺治初年定凡承廕先廕适长子孙适长子孙出仕或有故方廕适次子孙无适次子孙方廕庶长子孙庶长皆无方廕弟暨兄弟之子应合承继者其子孙在
　　诏后生者不准廕○十八年题准官员非见任者不准廕○又题准廕监生未承廕之先曾经縁事治罪者不准廕○康熙三年题准各官廕监生其父縁事革职其廕子未仕者革廕已仕者免止于降调者仍留廕○六年议准各官不论品级暨宫保等衔均照实俸廕子○十年题准文职虽革尚存武职者仍留廕○十二年题准原品解任食俸者准廕
　　一补廕顺治初年定廕生未仕而故准补一人患病残废者验眀退廕别补已补而又故者不准再补○康熈三年题准各官廕监生已得官职暨科目中式者不准补廕○六年题准凡遇
　　诏各官廕子均察眀准廕以后称遗忘补请者不准○乾隆四年奏准各官廕监生未经出仕中式暨病故残废者均以颁
　　诏日期定为限制许以
　　诏前所生子孙补廕已补而又病故残废者不再补○又奏准官员复职还廕时如原廕有人别无事故仍给还原廕之人如退廕之人残废病故别经出仕中式者准其别将并无事故
　　诏前所生子孙复还原廕再还职之官照旧还廕其革职后别行起用者不论文武职衔如品秩相当及在原品以上皆准复还原廕如革职官后经开复例应降级调用者亦准其复还原廕○又奏准补廕还廕均题眀准给
　　一官员加赠顺治三年题准官员殁于王事者均照本官应升品级加赠并廕一子入监读书六月期满侯铨【铨选品级详文选司】○四年题准巡抚加副都御史衔者赠右都御史道员赠光禄寺卿知府赠太仆寺卿同知知州通判赠道主簿赠卫经歴典史赠主簿○六年题准州同赠知州训导赠国子监学録○七年题准按察使司照磨赠按察使司知事布政使司都事赠都司经歴敎谕赠国子监助敎州判赠都司经歴○八年题准总督加尚书衔者赠太子少保○十二年题准殁于王事各官其父母妻有申请恩防
　　诰勅者察眀题给○康熙二十三年题准按察使司
　　赠太常寺卿
　　土官
　　一土官承袭顺治初年定土知府同知通判知州州同州判吏目知县县丞主簿典史经歴知事巡检驿丞等文职承袭由部给牒书其职衔世系及承袭年月名曰号纸其应袭职者督抚察实先令视事令司府州县邻封土司具结及本族宗圗原领号纸咨部具题请袭○又定承袭之土官适庶不得越序无子许弟袭族无可袭者或妻或壻为夷众信服亦许袭子或年幼由督抚题眀注册选本族土舍防理竢其年十五嵗请袭○又定土官年老有疾请以子代者听○又定土官亲生之子未满十五嵗者该督抚题眀注册将土司事务委族人防理竢其子长成具题承袭如土官叛逆被戮即推夷众所素爱者以继其职○康熙二十一年议准土官受贿隠匿凶犯逃人者革职提问不准亲子承袭择本支伯叔兄弟兄弟之子继其职○三十年覆准土官公罪应降三级以内调用者降一级留任应降五级以内调用者降二级留任应革职者降四级留任如有贪酷不法等罪仍革职遇罚俸各按品级计俸罚米【每俸银一两折罸米一石】○雍正三年覆准土官支庶子弟中有驯谨能率众者许本土官申请督抚题给职衔令其分管地方事务其所授职衔视本土官降二等其分管疆土视本土官或三分之一或五分之一再有子孙可分者分土如前例授职再降一等书吏
　　一供事书役额数内阁供事六十二人稽察钦奉
　　上谕事件处供事五人中书科供事八人吏部书吏九十一人户部书吏一百有六人三库书吏八人钱法堂书吏四人寳泉局书吏九人禄米海运富新兴平裕丰储济旧太太平万安北新南新等十一仓书吏各二人攅典各二人本裕仓书吏一人攅典一人通州西仓书吏三人攅典五人中仓书吏二人攅典五人大通桥书吏二人总督仓场书吏九人坐粮厅书吏十有四人崇文门书吏四人左翼书吏三人右翼书吏三人河税科书吏三人礼部书吏五十九人东西
　　陵礼部书吏各二人乐部书吏四人兵部书吏八十人刑部书吏九十八人律例馆供事十有六人工部书吏八十二人钱法堂书吏五人东西
　　陵工部书吏各二人宗人府供事十有二人理藩院书吏二十五人都察院书吏三十八人吏科书吏十人户科书吏十有三人礼科书吏八人兵科书吏十人刑科书吏十有二人工科书吏十人京畿道书吏九人河南道书吏五人江南山西山东道书吏各四人浙江福建云南道书吏各三人陜西湖广江西四川广东广西贵州道书吏各二人宗室御史书吏三人稽察内务府御史书吏六人五城察院书吏各四人中城兵马司书吏七人东城兵马司书吏八人南城西城北城兵马司书吏各九人内务府书吏三十八人上驷院书吏六人武备院书吏四人奉宸苑书吏四人通政使司书吏十有七人鼓防书吏六人大理寺书吏三十人翰林院供事十有六人詹事府供事十人太常寺书吏八人光禄寺书吏三十一人太仆寺书吏十人顺天府书吏三十人崇文门分司副使攅典一人大兴县书吏十有四人攅典六人宛平县书吏十有四人攅典八人满汉儒学书吏各一人鸿胪寺书吏八人国子监书吏九人钦天监书吏八人太医院书吏四人銮仪卫书吏一人歩军统领衙门书吏四人
　　一书吏着役康熙六年覆准内阁供事各衙门书吏召募考补或贴写内遴选掣补察眀并无投充重役假揑姓名暨文武生员等弊取具原籍地方官印结方准着役咨部注册外省吏攅【司道府州县为典吏首领杂职等衙门为攅典】经制阙择勤慎无违碍者承充具结送该管衙门着役每嵗终仍取结送部察覈○二十八年覆准有愿充各部院衙门书吏者令其具呈考试选择文理眀通者掣籖着役将补完再行考取如有私行索取阙银或被顶阙之人首告或被本官察出送刑部治罪○雍正二年覆准各省督抚所属文武大小衙门内有挂名吏员及革除食粮之兵丁改易姓名潜充挂名吏员者尽行革去察验实在正身吏役方令充补至贴写帮差人等亦择忠诚朴实之人充役如有不堪供役者即行黜革该管官有徇庇容留奸民指称吏胥躱避差徭扰害地方者将该管官照例议处挂名吏役严加治罪○四年覆准各衙门书吏宗人府令府丞六部令汉右侍郎都察院令副都御史通政使司令汉右叅议内阁令典籍翰林院令典簿詹事府令汉少詹国子监令汉司业京堂衙门均令汉少卿钦天监令汉监副太医院令汉右院判六科令汉给事中中书科令汉掌印中书専管稽察其内务府理藩院令内务府总管理藩院右侍郎専管○乾隆元年覆准书吏着役务令报眀实在籍贯居址地方三代姓氏该衙门于十日内咨部转行该省严饬地方官出具印结顺天限四十日直隶奉天山东山西河南限三月江苏安徽江西浙江湖北湖南陜西甘肃限四月福建四川广东广西云南贵州限六月均于限内送部转送各该衙门以结到之日着役连闰计算五年期满
　　一吏员考职康熙三年题准吏员考职分为四等一等正八品二等正九品三等从九品四等未入流○十二年覆准吏员送考时或有丁忧事故者令各部院该督抚确察如果勤劳无过取具印结并着役及役满月日年貌籍贯造册该部院督抚出印文保送到部据册结为凭准其收考○雍正十二年议准直省吏攅五年期满该管衙门申送督抚每年七月内闗防考试其试卷封固并原著役日期履歴册送部限每年十月内到部歳终合内外吏员试卷校定等第将授职执照封发原籍省分给发○乾隆二年题准内阁事繁供事各衙门事繁书吏五年役满无过犯者送部免其考职以从九品未入流兼掣选用【供事赴军营効力者亦免考职给正八品衔先用】其事简供事书吏役满报部考试【事繁供事书吏送修书各馆者亦考职以馆班别选】告示申文各一道论文义优劣分别等第○十五年议准嗣后京外吏攅役满仍照例考试年终彚齐一并校阅分别去取不准全録以示慎重○又奏准嗣后京外吏攅试卷于年终彚齐校阅时将九卿翰林等官职名开列请
　　旨钦防数人在
　　朝房内秉公校阅分别去取按其等第名次奏
　　闻后交部拆封填写姓名掲榜晓示注册铨选○二十年奏准书吏役满报部彚至三月考试一次考试后知照都察院饬五城司坊官勒令囘籍其试卷封固存贮竢年终各省吏员试卷到齐一并校阅将考定品级执照封发原籍给领一考不到者下次准补两考不到者除名
　　一各衙门调补书吏乾隆五年议准各衙门调补书吏除以繁调繁仍以原著役日期接算外若由简调繁其着役未过二年调补者以原著役之日接算年满即用如已过二年调补者以简额着役之日接算役满考职不得溷入即用





　　钦定大清防典则例卷三十
　　钦定四库全书
　　钦定大清防典则例卷三十一
　　户部
　　疆理
　　一
　　京师顺天府京县二州五县十有七顺治初年定顺天府领大兴宛平京县二通州昌平州涿州霸州蓟州等州五良乡固安永清东安香河三河武清宝坻顺义密云怀柔房山文安大城保定平谷遵化玉田丰润等县十有九○康熙十五年升遵化县为州仍隶顺天府○雍正四年以玉田丰润二县改隶永平府○乾隆八年改遵化州为直隶州领玉田丰润二县属直隶○雍正九年设寜河县隶顺天府
　　一
　　盛京奉天府府一京县一州四县七天命十年自辽阳迁都
