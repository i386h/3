<!-- { "loadSidebar": true } -->
　　两郊大祀先御斋宫以齐一思虑记曰斋者耳不听乐孔子曰三日斋一日用之犹恐不敬二日伐鼓何居言不敢散其志也今斋宫宵漏下鸣画角严鼓以为节虽异于宫悬合奏而吹角鼓鼙军中之容岂所谓专致其精明者与此盖相沿前明典未更后此严更鼓角不当用之斋次大学士其会同该部定议以闻钦此遵
　　旨议准斋戒以交神明防外声之感乃以肃内心之敬鼓本乐器而用兼施于军角为军乐而后遂设于卤簿斋坛之夕严更鼓吹画角其义诚无所取请嗣后
　　斋宫吹角严鼓悉行停止以昭肃穆○又议准
　　两郊坛宇嵗修向有着令而金碧采章或日久不鲜阶级甎甓间有损阙垩赤间有漫漶均应敬谨修理俾可经阅久远其
　　坛内供器用物亦遵定制增饰见新再兴工前期应恭
　　请
　　神版于别殿安奉
　　天坛大飨殿地处尊严应于缮修
　　皇穹宇时恭请
　　皇天上帝神版
　　列圣神牌于殿内安奉两庑安设
　　从坛神位竢工竣还御后乃节修
　　皇干殿○又
　　谕
　　圜丘张幄次及陈器品处过窄既议鼎新可将
　　圜丘三成台面仍九五之数量加展寛则职事者得以从容进退益昭诚敬尔等详议具奏钦此遵
　　旨议准
　　圜丘旧制照明官司尺一成径广五丈零九寸当九五之数稍涉牵合而三成用十二丈则于奇义无取今拟照律吕正义所载古尺制度一成面径九丈为一九二成面径十五丈为三五三成面径二十一丈为三七则天数一三五七九于此而全合三成径数共四十五丈脗合九五之义幄次亦可加展广深陈设器物职事人员咸得从容进退以昭诚敬其
　　坛面甎块原制上成圆面九重二成七重三成五重未
　　免参差今
　　坛面既加展寛应请均用九重递加环砌一成自一九递至九九二成自九十至一百六十二三成自一百七十一至二百四十三体制庶为整齐计毎块长三尺六寸有竒上广三尺五寸有竒下广一尺势难用甎应取用艾叶青色石庶质性坚良可以经久至毎成四陛之外阑版围绕毎成四面一成毎面十八扇二成毎面二十有七三成毎面四十有五总计三百六十扇亦与周天度数相符以上三成台面并阑板长阔高厚阶级广深均按古尺略加增减悉与九数相合以上应乾元之法象○十五年奏准
　　圜丘展寛幄次应请更新
　　皇穹宇
　　皇干殿内供奉
　　神龛内外帷幔并供奉各案外帷均应用青色织金龙
　　段以符体制
　　圜丘坛面既改用青石其张设幄次所需柱木应即于坛面凿眼安设无事更用拴绊石鼓致碍进退趋跄其
　　皇穹宇台面前檐砌墁旧制杂用石与琉璃并请照圜丘坛制均用青白石铺墁以昭画一○又奏准圜丘内外壝墙
　　皇穹宇门楼围垣向覆緑瓦均请改用青色琉璃以符
　　体制又
　　皇穹宇扇面墙垣上截旧饰青灰并改用青色琉璃砌
　　墁○又奏准
　　天坛内供奉
　　神龛宝座一切器用涂饰丹漆并盖袱等物布帛色杂用青黄均请照制礼从类辨色从方之义将
　　天坛陈设器物色皆用青○又奏准
　　郊坛陪祀官行礼虽有定位但皆临时设立版位恐就
　　列不免参差难以整肃请仿
　　殿陛朝仪于行礼处安设品级拜石按班就次庶免陨越其内壝门内东西陈设乐器亦于地面立石俾方位昭然○又奏准
　　天坛兴工应先于
　　祈谷坛经始竢缮修完竣乃节修
　　皇穹宇
　　圜丘○又奏准
　　圜丘
　　祈谷坛
　　方泽台阶上下陈设铜鼎成式不一体制亦粗应将旧鼎各按方圆改铸又舟以承尊各坛所设尊案体制不齐请
　　三坛正位设案一可受一尊
　　东配位共设一案可受三尊
　　西配位共设一案可受二尊以昭画一○十七年奏准
　　修理
　　圜丘
　　皇穹宇择吉兴工前期遣官祗告
　　天
　　地
　　太庙后殿
　　奉先殿
　　社稷届期诣
　　皇穹宇以奉请
　　神位祗告
　　皇天上帝
　　列圣
　　从坛神位礼部尚书率太常官恭奉各
　　神版至
　　祈年殿敬谨安设兴工之日各遣官祭
　　后土
　　司工之神仪均与
　　祈谷坛礼同○十八年奏凖
　　南郊工竣遣官祭
　　后土
　　司工之神择吉恭请
　　神位还御前期一日遵照原议遣官祗告
　　天
　　地
　　太庙后殿
　　奉先殿
　　社稷至日恭诣
　　祈年殿奉请
　　神位还御太常寺銮仪衞官率校尉设龙亭于
　　祈年殿前礼部尚书诣
　　殿内上香行三跪九叩礼毕太常官诣各
　　神位前一跪三叩恭请
　　神版安奉各龙亭内跪叩如初舁亭依次行出
　　祈年门进
　　成贞门至
　　皇穹宇恭奉
　　上帝神版
　　配位
　　从位神牌奉安
　　皇穹宇上香行礼如前
　　一孟春
　　祈谷顺治元年定毎嵗正月上辛日祀
　　上帝于
　　南郊为民祈谷○十四年题准顺治十五年正月初四
　　日上辛
　　祈谷之期前三日斋戒正值元旦改期于十四日次辛
　　行礼○十七年
　　谕帝王奉
　　天子民礼隆禋祀飨
　　帝大典所关尤重必仪物克备乃足昭对越之诚向来郊祀惟冬至用燔柴礼
　　祈谷未经举行虽祀典原有差等而同为祀
　　上帝典礼不宜有异嗣后
　　祈谷皆行燔柴钦此○康熙二十八年
　　谕祈谷祝文毎年皆用定式既为民祈求宜直抒情事去岁直隶亢旱已经蠲免振济但三冬雨雪甚少朕心仍切焦劳此祝文该衙门将朕肫恳防民之意切实撰拟进览钦此○三十七年
　　谕大祀
　　圜丘乐舞生班次与王等行礼之处相逺观瞻甚属整齐惟
　　祈谷坛陪祀王等向来序立于乐舞之前乐舞生或因地狭而动不合礼应将乐舞生移列于前王等在后行礼尔等详防议奏钦此遵
　　旨议准量看
　　祈谷坛地面自
　　大飨殿门槛南至台阶纵六丈五尺原设乐舞位去石阶一丈今移列于前去石阶二丈其余二丈为诸王行礼之地乐舞生去殿门三丈有竒前引大臣序立于檐下左右与奏乐处相去一丈余庶观瞻整肃而佾舞位次亦不致以地狭越礼○五十四年
　　谕据太常寺奏春祭
　　祈谷坛于初十日上辛致祭但次年正月初十日虽系上辛尚未立春从前亦有于次辛下辛致祭之时大学士会同太常寺议奏钦此遵
　　旨议准于正月三十日下辛行礼○雍正七年
　　谕定例正月上辛日祈谷于
　　上帝若上辛在正月初五以前则于次辛行祈谷之礼雍正三年五年均以次辛祈谷由旧章也但思元旦朝贺者朕躬之礼仪上辛祈谷者祀
　　天之大典明年正月初二日上辛礼部题请于十二日中辛行祈谷礼朕思若以正月而论则十二日为中辛若以立春后而论则十二日为下辛矣因元旦朝贺筵燕而展祈谷之期朕心深有未安着定于初二日上辛行礼先期照例敬谨斋戒停止朝贺筵燕嗣后若元旦逢上辛之期则于次辛祈谷如在初五以前或值初七日
　　世祖章皇帝忌辰着该部两奏请防钦此○九年奏准
　　正月十七日
　　祈谷行礼时朝服仍用縁貂朝服○十二年
　　谕前据太常寺奏请于雍正十三年正月初十日恭祀祈谷坛今据顺天府尹奏于雍正十三年正月十二日进春朕思祈谷乃新春典礼似不应在立春以前着该部会同太常寺悉心定议具奏钦此遵
　　旨议准孟春
　　祈谷国家大典谨按礼经月令立春之日天子迎春于
　　东郊嗣乃祈谷于
　　上帝是祈谷之礼原应在立春之后所以顺时令而召农祥也雍正十三年祈谷应照康熙五十四年改期下辛祈谷之例择于正月二十日致祭并请嗣后毎年
　　祈谷均在立春后上辛日举行永着为例○乾隆元年
　　奏准正月上辛恭祀
　　上帝为民祈谷其三献仍令进爵官跪进于
　　皇帝恭
　　亲献○三年题准乾隆四年正月初四日乃上辛
　　祈谷之期前三日斋戒时值元旦仍遵照次辛祈谷之例改期于十四日行祈谷礼○十四年议准
　　祈谷坛有当修整者应及时鸠工敬谨办理其
　　坛内器用亦依定制增饰见新再兴工前期应恭请神位于别殿安奉缮修
　　皇干殿殿内所奉
　　上帝神版
　　列圣神位应恭请于
　　大飨殿内安奉竢工竣还
　　御后乃节修
　　大飨殿○十五年题准乾隆十六年正月初九日立春初三日上辛系在立春以前改期于十三日次辛行祈谷礼○又奏准
　　皇干殿内供奉
　　神龛内外帏幔及供案帷均照式改用天青色织金龙
　　段制与
　　皇穹宇同○又奏准
　　祈谷坛
　　大飨殿外三成台面屡经修补甎色不一应请改用金甎墁砌既堪经久于体制亦为宜称○又奏准
　　皇干殿正位供案较
　　配位供案高一尺高低甚属悬殊拟照
　　地坛仅高一寸之制将
　　祈谷坛
　　配位供案加高九寸○又奏准
　　皇干殿门围垣旧系緑色请亦改为青色琉璃以符体
　　制○又奏准
　　祈谷坛内一切陈设器用均照
　　圜丘色用青○又奏准修整
　　祈谷坛择吉自
　　皇干殿兴工前期各遣官一人祗告
　　天
　　地
　　太庙后殿
　　奉先殿
　　社稷兴工日祭
　　后土
　　司工之神恭请
　　皇干殿神版奉安
　　大飨殿遣官诣
　　皇干殿祗告
　　皇天上帝
　　列圣配位祀毕礼部尚书诣
　　神位前上香行三跪九叩礼太常官恭奉各
　　神版敬谨安设于龙亭行一跪三叩礼校尉舁亭太常
　　官十人前引由中门出至
　　大飨殿前以次排列太常官诣龙亭前一跪三叩恭奉神版奉安
　　大飨殿内礼部尚书诣
　　神位前上香行礼如前祗告事宜由内务府太常寺奏办祝文由翰林院撰拟○十六年覆准
　　祈谷坛匾额旧书
　　大飨殿字殿与门名相同按大飨之名礼经皆指季秋报祀而言与孟春祈谷稍异应请别荐嘉名以昭盛典奉
　　旨改
　　大飨殿为
　　祈年殿
　　大飨门为
　　祈年门○又奏准
　　祈年殿旧制系三覆檐上覆青瓦中覆黄瓦下覆緑瓦
　　三色互异请将
　　殿上琉璃覆瓦改用一色纯青其大门及两庑均用青
　　色○又奏准
　　皇干殿兴工将次告竣择吉迎吻吻上应照例用裹金银花二对红段二方龙旗御仗各一对和声署作乐前引礼部工部内务府大常寺官均迎接由
　　祈年门进照例遣官致祭
　　琉璃窰并
　　祈年门之神其承祭官暨礼部工部内务府太常寺堂官并在工执事各官均照例簪花披红行礼其安吻插剑合龙门悬匾额照例遣官祭
　　司工之神祭文由翰林院撰拟承祭官由太常寺奏遣龙旗御仗裹金银花等项由工部制造段绢等物由戸部移取○又奏准
　　皇干殿工竣恭奉
　　神位还御遣官祗告礼部尚书率太常官恭奉
　　神版还御仪与缮修
　　皇干殿先期奉请礼同
　　一
　　雩祀顺治十四年四月
　　世祖章皇帝以亢旱
　　躬诣
　　圜丘祈雨前期致斋三日王以下陪祀各官皆致斋三日官民人等咸衣浅淡色服禁屠宰至期太常寺豫设酒果脯醢荐熟牛一
　　世祖章皇帝素服行歩祷礼不设卤簿不除道不奏乐
　　不设
