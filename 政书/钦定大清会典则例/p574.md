<!-- { "loadSidebar": true } -->
　　赏用分拨之处即将此项地亩拨给○乾隆四年奏准凡投充人等所带地亩内如有薄鹻沙压者令其呈报委官防同地方官确勘准其退出暂交地方官召民耕种征租其附近处有可补之地照数补给如无可补之地即照庄头例按其见有地亩交差○又奏准革退庄头以别姓顶补者不代完旧欠若其子弟顶补须代完旧欠方准顶补○五年议准革退庄头及投充人之阙若该庄头亲族人内有愿代完旧欠者准其更名顶替该庄头免其治罪若别姓粮庄子弟顶补该庄头投充人仍鞭一百拨给粮庄充为壮丁○又议准安设庄头投充人及更名顶替人等令该族人及领催公同保结如不秉公保举有互相控告者不拘庄头投充人即将地亩彻出交地方官召佃承种仍将起衅之人发充壮丁
　　一赋银一百三十二银庄内有地二十八顷之庄头一名纳银七百两地二十一顷之庄头一名纳银四百两地二十七顷之庄头一名纳银三百两畦地二顷三十八亩之庄头一名纳银二百五十两地十有八顷之庄头二十九名各纳银二百两地九顷之庄头二名各纳银百两又地七八顷不等之庄头九十七名共地十有二顷二十亩九分各按亩纳银一钱一分有竒○带地投充人各带地亩多寡不一计地三千三百顷九十八亩六分绳地人毎人地四十二亩计地三百五十二顷四十五亩均毎亩征银三分草一束○蜜户各带地二顷至十有三顷不等计地二百八十九顷六十三亩五分毎地六亩征蜜五斤交纳官三仓○苇户各带地四十亩至三顷五十亩不等计地一百四十九顷八十二亩一分按地肥瘠毎亩征银一分至五分八分不等除毎年额征芦苇四万三千七百五十二斤毎斤折抵银三厘五毫八丝九忽外额征银五十二两三分五厘五毫七丝二忽交广储司库○棉靛户六十二丁毎丁地五十六亩共地三十四顷七十二亩棉户毎丁各征棉花五十斤靛户毎丁征水靛百斤交广储司应用○雍正六年议准蜜户所交蜜除官三仓呈明足用外其余毎亩折银五分征交广储司库○乾隆五年议准棉靛户之地亩鹻薄不堪种棉种靛准照投充人之例按地毎亩征银三分草一束所征银交广储司库草交防计司分拨各廐○毎年应交官三仓白柳条八千四百八十七斤毎斤折银二分八厘青柳条八千四百八十四斤毎斤折银二分三厘线麻一千二百斤毎斤折银五分檾麻二万二千四百五十八斤毎斤折银二分细绳三千二百九十斤毎斤折银三分粗绳三百二十八条毎条折银二钱大鸡毛箒一千四十七把毎把折银一钱二分小鸡毛箒六千三百把毎把折银四分以上共折银一千四百八十三两有竒令各该处催长于所征银内采买交仓岁终奏销
　　一劝惩雍正四年奏准毎年应征钱粮数目分为十分除未完不及一分者不议外欠一分以上者承催催长鞭二十领催鞭三十承催官罸俸三月二分以上者催长鞭三十领催鞭四十官罚俸六月三分以上者催长鞭四十领催鞭六十官罚俸九月四分以上者催长鞭六十领催鞭八十官罚俸一年五分以上者催长鞭八十领催鞭一百革退官降一级六分以上者催长鞭一百革退领催枷一月鞭一百革退官降一级罸俸一年停其升转戴罪督催所有未完钱粮归入次年奏销按限催追完报如一年应征钱粮全完者承办官纪录一次催长领催记名升转如应征钱粮三年全完者官加一级催长领催以应升列名升转○十三年议准一年钱粮全完者承催官照例纪录一次外其连三年全完者停其加级只准纪录一次至六年全完者准加一级○乾隆二年奏准催征庄头投充人等应交银草停止委官前往征收均令该屯领催催齐汇交如有拖欠者该屯领催从重治罪如三年内并无拖欠者该屯领催给以九品顶带以示鼓励○四年奉
　　防庄头人等应交钱粮前因委官往屯催征恐扰累庄头人等是以停止委官今思若秪令领催等前往率屯领催催征伊等伙同滋生弊端更觉扰累庄头人等着仍照前委官催征遵
　　防议准庄头投充人等有拖欠钱粮者将应征钱粮分为十分欠一分者枷二十日鞭四十欠二分者枷四十日鞭六十欠三分者枷两月鞭八十欠四分至五分者枷三月鞭一百皆不革退按分治罪所欠钱粮不准寛免入于次年应征数内一并严追欠六分至七分者枷一月鞭四十欠八分至九分者枷四十日鞭六十欠十分者枷两月鞭八十皆革退所欠钱粮准其豁免○九年议准暂交各州县召民承种地亩毎年应征钱粮地方官有追催不力以致拖欠者于毎年覈销时按未完分数造具清册移咨该督将该州县职名咨送吏部察议○十年题准拖欠差务钱粮至八分九分之庄头原定枷四十日鞭六十者改为枷两月鞭八十至十分之枷两月鞭八十者改为枷三月鞭一百仍照定例自六分至十分者皆革退庄头充为壮丁其所欠仍予豁免
　　一编审康熙十六年奏准毎三年一次将该处官员列名具奏除委数人察比庄头投充人等编造丁册二本一咨户部一贮本处○又奏准庄头投充人子弟编入丁册内如有逃亡者咨刑部转行该地方官缉捕○六十一年奏准庄头投充人子弟有情愿考试者准其考试○乾隆五年议准累年比丁册内若无伊祖父姓名者不准入册如有揑称妄入丁册争控地亩者交慎刑司治罪
　　一勘灾雍正二年奏准纳银庄头投充人等呈报旱涝委官察勘确实若系庄头按地毎亩免征银一钱一分一厘若投充人按地毎亩免征银三分草一束如揑报五顷以下者鞭八十十顷以下者鞭一百二十顷以下者鞭八十枷一月全行揑报者鞭一百枷两月○十一年奏准庄头投充人等地亩如遇旱涝一面呈报地方官一面呈报本处该管官呈堂奏委官防同地方官履亩详察分数取具该地方官印结到日分晰具奏照例豁免○乾隆十一年奏准嗣后庄头人等偶遇旱涝停其委除司官察勘即令庄头人等将被灾地亩坐落顷亩数目一面呈府存案一面呈报该地方官详报附近大员委邻近州县及时监同履亩察勘按其被灾分数详报该督取具地方官及委官并无隐漏揑报印甘各结陆续咨府与原报数目详加覈对如果相符其应免差务应给口粮即照例办理统竢该督咨到汇齐具题倘有揑报及与原册不符照例治罪如地方官或有隐漏虚报附近大员揭报该督题叅
　　一奏销毎年征收银草数目并用过余存银草实数均于次年岁终具题○乾隆二年奏准毎年应征银草定于十一月内完纳将一年旧管新收开除实在数目于十二月内呈堂具题












　　钦定大清防典则例卷一百六十
<史部,政书类,通制之属,钦定大清会典则例>
　　钦定四库全书
　　钦定大淸会典则例卷一百六十一
　　内务府掌仪司一
　　一祭飨
　　奉先殿顺治十四年定元旦冬至岁除
　　皇太后圣寿
　　万寿圣节
　　册封吉日及每月朔望奉请
　　神位于
　　前殿设笾豆读祝奏乐祭飨○是年
　　谕
　　奉先殿恭祭
　　太祖
　　太宗未经合祭
　　四祖朕之孝思犹为未尽嗣后遇元旦
　　皇太后圣寿及朕诞辰恭请
　　太庙后殿
　　四祖
　　四后神位于
　　奉先殿与
　　列圣
　　列后合祭钦此○康熙十三年奏准凡遇元旦
　　太皇太后圣寿
　　皇太后圣寿
　　万寿圣节恭请
　　太庙后殿
　　四祖
　　四后神位于
　　奉先殿合祭每月朔望冬至及
　　册封等日大飨如前○十五年奏准
　　册封等日停止大飨遣官于
　　后殿祗告○又奏准
　　奉先殿大飨祗告如遇
　　躬祀
　　坛
　　庙之日竢祀
　　坛
　　庙礼成然后行礼○三十八年奉
　　防元旦百官齐集人多奉请
　　神牌徃返朕心未安着大学士内务府礼部太常寺防议具奏钦此遵
　　防议准
　　四祖神牌安奉
　　太庙后殿每歳时飨
　　后殿遣官行礼歳除大祫于
　　太庙元旦又奉请
　　神牌合祭于
　　奉先殿似属重复请嗣后元旦
　　皇太后圣寿
　　万寿圣节停止恭请
　　后殿
　　四祖神位合祭于
　　奉先殿即于
　　太庙后殿遣官一如
　　奉先殿仪列笾豆读祝奠帛献爵行礼○雍正十三年
　　奉
　　防祭
　　奉先殿遵
　　太庙四孟时飨之礼增上香仪○是年十月奉
　　防嗣后朕亲诣
　　奉先殿行礼令太常寺官赞礼执事○乾隆元年奏准奉先殿各香案增设烛台二再各案增设爵垫
　　一升祔
　　奉先殿顺治十四年鼎建
　　奉先殿前殿九间后殿九间穿堂三间
　　后殿同殿异室每寝室各设神龛寳牀帷幄帐幔挥
　　椸奉安前期内府官豫于
　　奉先殿设龙凤寳座各一于殿中南向设龙凤寳座各一于左一间东位西向设朝镫香几鑪各十有二寳座前均设笾豆案前设香帛案两序设尊爵帛篚案中一间左旁设祝案设
　　御拜位于阈内正中奉安之日黎明内府掌仪司官率所属陈祝帛登铏簠簋笾豆于各案防香烛内府各执事官暨太常寺赞礼官乐舞生等各共执事内大臣侍衞内务府官咸朝服于
　　诚肃门外两旁序立
　　世祖章皇帝御礼服陞舆出
　　宫至恭造
　　神牌处降舆诣
　　太祖髙皇帝神位前行一跪三拜礼恭奉
　　神位内府官在后随行礼执事官设黄舆一于门外正
　　中一于左均南向
　　世祖章皇帝恭奉
　　太祖髙皇帝神牌恭奉
　　神牌官各恭奉
　　神牌奉安黄舆内
　　世祖章皇帝于
　　黄舆前行一跪三拜礼奉请各官随后行礼毕内府
　　官舁
　　黄舆由中门出诣
　　奉先殿
　　世祖章皇帝随出陞舆随行内大臣侍卫等皆跪候黄舆过随行至
　　诚肃门
　　世祖章皇帝降舆随入内大臣侍卫内务府官咸随入
　　至
　　奉先殿前阶下分班两翼序立
　　黄舆由
　　奉先门中门入至殿陛上北向止赞引官二人恭导
　　世祖章皇帝诣
　　黄舆前行一跪三拜礼恭奉
　　神牌各官随后行礼毕各恭奉
　　神牌以次升
　　奉先殿奉安于各宝座正中奉安
　　太祖髙皇帝神牌于左
　　髙皇后神牌于右南向左一间奉安
　　太宗文皇帝神牌次
　　孝端文皇后神牌东位西向
　　世祖章皇帝行一跪三拜礼奉请各官随后行礼退执
　　事官彻黄舆
　　世祖章皇帝诣拜位前立掌仪司官引内大臣侍卫内府官于阶下咸东西上北面立乃行大飨礼凡赞礼作乐奠帛献爵一如
　　太庙时飨仪惟不设牲牢不行饮福受胙礼礼成赞引
　　官恭导
　　世祖章皇帝由
　　殿左门出立檐下东旁西向内大臣侍衞内府官于
　　两旁序立乐阕恭导
　　世祖章皇帝入
　　殿内于
　　太祖髙皇帝神位前行一跪三拜礼恭奉
　　太祖髙皇帝神牌奉请各官随后行礼毕各恭奉神牌以次升入
　　后殿奉安
　　太祖髙皇帝神牌于中一室神龛内居左
　　孝慈髙皇后神牌居右奉安
　　太宗文皇帝神牌于东一室神龛内居左
　　孝端文皇后神牌居右均南向奉安毕
　　世祖章皇帝退至
　　寝室门外上香行一跪三拜礼奉请各官随后行礼赞
　　引官恭导
　　世祖章皇帝由
　　后殿左门出由
　　殿东出
　　奉先门左门至
　　诚肃门外陞舆
　　还宫○十八年恭奉
