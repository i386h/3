<!-- { "loadSidebar": true } -->
　　谕朝鲜归顺我朝恪守藩封之职累世恭谨向来八旗台站官兵于每年二八月带货物前往中江与朝鲜贸易朕思旗人皆有看守巡察之责无暇贸易且亦不谙贸易之事逺人到边恐致稽迟守候多有未便嗣后着内地商民与朝鲜国人贸易即令中江管税官实力稽察务须均平交易毋得需索滋扰钦此○二年朝鲜国王奏请中江贸易令内地商民多有未便恳照旧例奉
　　防着照所请仍循旧例与兵丁按期交易○八年谕上年九月间暹罗商人运米至闽朕曽降防免徴货船税银闻今嵗仍复带米来闽贸易似此源源而来其加恩之处自当着为常例着自乾隆八年为始嗣后凡遇外洋货船来闽粤等省贸易带米万石以上者着免其船货税银十分之五带米五千石以上者免其十分之三其米听照市价公平发粜若民间米多不需籴买即着官为收买以补常社等仓或散给沿海各标营兵粮之用俾外洋商人得沾实惠不致有粜卖之艰钦此
　　一禁令崇徳二年定凡内地人口逃往朝鲜者行令该国王解送○顺治元年议准外国餽送该督抚礼物永行禁止○又议准朝鲜一应事宜不许越奏
　　御前叙功等事申吏部地亩仓库钱粮等事申戸部朝贺贡献婚娶等事申礼部军务逃盗等事申兵部辞讼告首等事申刑部修理城池边闗等事申工部其应申各部之文均由部转发○又议准凡外国贸易不许收买史书黒黄紫皂大花西畨莲段并一应违禁兵器熖硝牛角等物各行户人等将货物入馆交易染作布绢等项立限交还如有賖买及故意迟延欺诈致外国人久候并私相交易者会同馆内外四邻军民人等有代外国人收买违禁货物及将一应兵器铜铁违禁等物卖与外国人图利者各问罪贸易时由部出示晓谕○又定外国贡使归国伴送人员不许将违禁货物私相贸易○康熙五年定凡外国奏疏不得交遣往使臣带来令専差官交该督抚转奏○又遣学士赍
　　勅谕朝鲜王所与奉使臣礼物先已减免今虑仍烦百姓特再酌减永为定例【正使银五百两棉防布二百疋苎布六十疋豹皮十獭皮三十青鼠皮十五鹿皮七大纸五十卷小纸百卷花席二十顺刀二把小刀十把被褥一副靴袜各一双鞍马闲马各一匹副使减银百两余同一等人役银百两棉防四十疋布百疋小纸八十卷二等人役银六十两棉防二十六疋布八十疋小纸八十卷三等人役银四十两棉防二十疋布五十疋小纸六十卷各被褥一副】○又议准安南国给送奉使官路费银布绢等物令其收受余物槩不准收○六年议准外国投文各省该督抚即开阅原文议题○又覆准督抚提镇等官不许擅自移文外国○又题准荷兰国违例从福建入贡除今次不议外嗣后遇进贡之年务由广东别道不许放入○二十四年覆准贸易番船回国除禁物外不许附载内地人口及潜运造船大木铁钉油麻等物粮米止准酌带口粮不许多贩贸易毕回国时该督抚委官察禁○又覆准内地人口有流落外国愿附船回籍者听其归还具报该地方官察明准回原籍○又覆准内地贸易商人来往大洋所带防身军器火礮等项应照船之大小人之多寡该督抚酌量定数起程时给与照票令海口防守及收税等官稽察数目准其带往回时仍照原数验入○三十年议朝鲜国进贡正使及通官私买一统志书通官革职发其国边界充军正副使书状官奉
　　防从寛免议书贮库○四十年覆准渔采船并贸易人等至朝鲜国侵扰地方令察验船票人数姓名籍贯开明报部转行该地方官从重治罪并行文各该抚严饬沿海地方官有以海上贸易渔采为名往来外国贩卖违禁货物肆行侵扰者严行禁止○四十三年
　　谕朝鲜国王敬慎夙着其国人越境行刦随经拏获监禁奏请勘断不必遣大臣察审即令该国王审明拟结具奏钦此○又覆准朝鲜国人二次越境过江杀人掠取段帛人参等物除各犯正法外其地方官各革职免其发遣该国王能即行拏获勘断奏请从寛免议○四十八年朝鲜贡使行至玉田县被盗窃去本章副本将该地方驻防官员议处其朝鲜正使奉
　　防从寛免交该国王治罪○四十九年
　　谕海贼被勦余党散走恐朝鲜不知情由谓大国之人不敢设备反受侵掠着晓谕该国沿海地方用心防守钦此○五十年覆准朝鲜国与奉天府金州复州
　　海州盖州相近地方令
　　盛京将军奉天府尹严禁沿海居民不许往朝鲜近洋渔采或别地渔采人到朝鲜境亦令捕获解送若违禁渔采及不能捕获者从重治罪该地方官一幷议处○五十一年
　　谕朝鲜海洋渔采船曾经申饬严缉今尚有船至朝鲜边界捕渔是即海宼嗣后许该国即行追勦如有生擒者即速解送毋因内地之人以致迟疑钦此○又具奏朝鲜国民越江杀人掠取人参等物差官往鳯凰城会同该国陪臣审明各犯交该国王拟罪正法奉
　　防本朝例兄弟皆拟正法者存留一人养亲此案罪犯有亲兄弟三四人亦照此例存留一人养亲可传谕该国王遵行○五十四年覆准严禁渔采及私行越
　　江之人行文
　　盛京将军奉天府尹及山东江南福建浙江广东督抚申饬沿海水师营严拏治罪并咨朝鲜国王亦令严饬该国沿边官兵不时巡察如有犯越民人即行拏获解送○又覆准浑春之库尔喀齐等住处与朝鲜止隔土门江居人太近恐往来生事将安都立他木努房室窝铺即行拆毁与宁古塔移去官兵之屯庄皆令离江稍逺居住嗣后沿边近处盖屋种地严行禁止如有违禁兵民从重治罪该管官题叅议处移咨寜古塔将军并知会朝鲜国王○又覆准朝鲜解到越江人一名除照越度闗塞例治罪外移咨
　　盛京将军察明此处巡逻官兵交部议处○又朝鲜贡使回国从人违禁潜买黒角弓材至鳯凰城搜出该国即行呈报奉
　　防交该国王审明具奏○五十六年覆准内地人民嗣后或飘风至朝鲜国有票文未生事者仍照例送回若并无票文私自越江生事许该国王缉拏照其国法审拟咨明礼部请
　　防竢
　　命下日行文该国即于彼处完结仍报部存案○六十一年覆准暹罗国奏称彼国有二红皮船前因禁洋被留令广东督抚察明交贡使带回其在广驾船水手人等系内地者各发原籍安插系暹罗夷人令随船回国○雍正二年
　　谕暹罗国来船梢目虽系广东福建江西等省人民然住居该国已经数代各有亲属妻子实难勒令还归着照所请仍令回国居住钦此○六年
　　谕据朝鲜国王咨礼部文称本国贼党恐有潜逃恳饬闗口防汛诇察等语朝鲜世効恭顺彼国逆犯即系朝廷法所应诛之人着行文盛京山东等处边界地方官员朝鲜语言衣服与内地迥别易于稽察倘有此等罪犯潜逃者着即严拏解京如有窝留藏匿等情是明知故犯定将本人从重治罪十家一幷连坐
　　钦此○七年
　　谕据礼部奏朝鲜国王咨称其国居民七人冐越疆界将节度等官革职拏问定罪等语愚民图利冐越疆界即内地之人亦间有此该管官失于觉察其过尚小今该国王拟以革职拏问处分太重嗣后凡遇刑罚案件务期准情酌理轻重允当着行文该国王知之钦此○又暹罗国贡使呈称
　　京师为万国所景仰国王意欲令伊等观光上国遍览名胜回述以广见闻奉
　　防不必禁止着贤能司官带领行走仍赏银千两若所喜物件听其购买又呈称奉国王命本国所产马匹
　　甚小久慕
　　天朝所产马驼驘驴髙大请各买三四疋回国奉
　　防着照所请准其购买所买价值着内库支给○又福建抚臣奏称暹罗国王令贡使采买东京弓二十张红铜线十担应否准其采买部议以违禁不准具奏奉
　　防暹罗逺隔重洋恭顺修职歴有年所其请采买物件该抚采买赏给○九年
　　盛京将军奏请于草河靉河汇流入江之莽牛哨设立水路防汛奉
　　防朕思该将军所奏设立水路防汛之处既与朝鲜连界着该部行文询问该国有无未便之处竢奏到日再议嗣据朝鲜国王咨称恳请仍遵旧例经部转奏
　　奉
　　防前据盛京将军奏请设立水路防汛于草河靉河等处朕因与朝鲜连界降防询问今着照该国王所请不必增设防汛○十三年十二月
　　谕朝鲜感戴我朝之恩虔修贡职甚为恭敬凡大臣官员差往彼国者向有餽送旧例朕以厚往薄来为念着从此次诏使始凡餽送白金仪物等项悉按旧裁减一半永着为例钦此○是月议准朝鲜国人越境抢刦人参杀伤人命照例令该国王分别定议治罪除首犯三人奉
　　防正法余犯及纠束不严之官员皆援本年九月初
　　三日
　　恩诏赦免释放该国王将凶犯多人全数拏获免其
　　议处○乾隆元年
　　谕嗣后凡出差朝鲜使臣回京路经奉天及山海闗等处着该将军及监督稽察倘有于正礼外多带仪物者即行叅奏若代为隐匿将来发觉一幷议处钦此○又
　　谕朝鲜归顺我朝恪守藩封之职蒙我
　　列祖
　　皇考怙冐深恩至优至渥即如贡献一节屡经裁减厚往薄来无非加惠逺人之至意朕即位以来又将该国餽送使臣仪物谕令减半以示体防乃使臣等于正礼外复照旧日陋规开都请别请两单私相授受其罪固不可逭而该国王即照陋例应付亦属不合若能体朕心自当以恪遵谕防为恭不当以私厚使臣为顺也着礼部行文该国王嗣后凡有奉差彼国务宜遵朕前防将餽送正礼裁减一半至陋规等项悉行禁止不得私与既干功令复负朕懐逺之恩钦此○是年暹罗国贡使呈称铜器自奉禁后彼国乏用恳
　　恩许其赴粤采办奉
　　防该国呈称铜系造福送寺之用部议照例禁止固是今特加恩赏给八百斤后不为例○二年议准安南国餽送封使礼物令奏明收受○四年覆准朝鲜国使臣出入闗口通事及迎送守闗等官不得索取土物陋规及沿涂抑勒不令在大庄寛房住宿该将军严行督禁如有犯者叅奏治罪○五年题准朝鲜国民金时宗虽系私越疆界与内地民人王高士等彼此往来结幕住宿有犯禁限但尚无刦杀重情应将金时宗等照越度縁边闗塞因而交通外境者律拟绞监候秋后处决○又定朝鲜人犯经刑部拟监候者行文该国王照例监候竢明嵗由刑部入于秋审册内覈拟具奏○又题准宁古塔将军咨称拏获越界朝鲜人西嫩达伊年等二十五名均系觅食穷人解交
　　盛京将军竢朝鲜贡使带回○又题准朝鲜国王咨称拏获越边民人郑世弼宣明等既该国王严加质讯皆系觅食穷民并无采参及越边情弊应免其治罪○七年
　　谕朝鲜国民人越境犯法屡荷寛典乃朕格外之恩若无知之人见屡次从寛渐流于纵肆则犯法者转多非朕保全外藩民人之本意矣该国王当严加约束不时稽察俾各安分不致再罹法网钦此○九年
　　谕内地人民违禁冐出朝鲜地方生事原奉
　　皇祖
　　皇考谕防准该国王即行追拏擒送使匪类知惧今据该国王咨称昨年春间有撑船人等成羣出来幸将军遣兵追捕不意今夏又复采猎行走此等违禁越境之人即应遵奉
　　皇祖
　　皇考谕防于此时擒拏解送或即飞咨盛京将军严拏务获乃国王自行疎纵但具文咨部恳请转奏以致旷日持久匪类逺飏殊属不合该部可传防该国王并行文盛京将军严拏务获毋得忽视钦此○十一年朝鲜国王奏称莽牛哨增设汛兵并栅外起垦恳请停止等因奉
