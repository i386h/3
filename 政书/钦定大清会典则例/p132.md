<!-- { "loadSidebar": true } -->
　　一截留事例康熙三十三年题准截留武清永平等处漕米每石收耗米一斗八升三合九勺四抄○又题准直隶永平等处截留漕粮每石耗米皆以一斗八升三合九勺四抄作正兑收○三十八年题准江西湖广漕粮截留江南山东等处每石耗米均以二斗五升作正交兑○四十一年题准江南山东截留漕米出入交收准其每石加耗米三升○五十八年题准江西湖广漕粮截留江南安庆等处将加四耗米全数作正交兑○十六年题准江西粮米截留直隶大名等处照三十八年之例每石以二斗五升作正交兑应交蓆木板片行文扣追应给防羡红駮等银停其支给○雍正三年题准截留漕粮仍照旧例正兑以加二五改兑以加一七耗米作正交收○又题准江西粮米截留直隶保定等处每红斛米一石给耗米一斗其平斛米每石原有耗米二斗五升均令运通交仓所有水脚计运程逺近给发○六年题准江西截留漕米十万石存贮本省备用出入盘量请照江南旋收旋粜之例每年准其加耗三升于截漕赠军耗米内扣抵其粜过米价银存贮司库竢秋收照数买补还仓○七年咨准天津水师营截留漕米照蓟沧之例每正兑正米一石外加耗米七升尖米四升二合尖耗米二合九勺四抄又新耗米六升九合改兑正米一石外加耗米四升尖米四升二合尖耗米一合六勺八抄又新耗米四升四合折正兑交○九年题准截留天津北仓漕米四十万石从前截收之时未有正兑耗米及晒飏入仓准照天津水师营截留漕粮之例每月每石递减米二合一年统计共减耗米九千六百石○又题准天津截留漕粮每百石给地方官耗米一升以作折耗○又题准湖广江西截留山东漕米除耗米二五一七作正截留外将所余盘耗米按程计算折耗给还运军其余作正截留○又议准截留直隶山东河南豫备振济漕米务须随到随收不得稽迟时日致误回空其一应水陆运价及苫盖露囤等费均动用公项钱粮○十二年题准截留山东漕粮每石除原给加耗一升外每月每石仍准递减米二合至一年后再有亏折令各官照数赔补○乾隆元年题准各省截留漕船介于起运停运之间行粮月粮应给应追向未定有成例应酌定成规以归画一嗣后江苏安徽浙江截留漕船应支本折月粮三修银准其照数全给至行粮盘耗赠银负重等项各随多寡分作十分自水次抵通按程涂逺近亦作十分计算行一分程涂给一分银米如行一两站未及一分者即按一两站扣算支给赠米一项如米到州县半月放清者按已行之程扣给其未行之程追缴半月以外每石给米一升满一月者给米二升满二月者给米四升满三月者全给若帮船截留本次或旋兑旋卸或数月后收清赠米亦按月计算江西漕船较大装米数多每年额领三修银不敷取办于行月兼之水次开行逐节浅阻起駮长江守风过淮修艌一应费用较江浙不同遇有截留将原领折耗行月赠银赠米斛面米均免扣追又每米一石徴耗米四斗为交通仓及沿涂折耗之费副耗米一斗三升为水次开行抵淮折耗如在淮安以南截留者将四耗米令其随正交纳一三副米免其追缴如过淮截留者将四耗米内正兑米随交二斗五升改兑米随交一斗七升并每石别交一升赠米外其余米按由淮到通程涂作为十分计算行一分程涂即给一分耗米湖北湖南漕船湾泊岳州府濵临洞庭风波不测截留漕船于例给一半月粮之外每船酌留头舵水手四名防防每名日给口粮一升减去水手人等每名每站给盘费银三分米一升均照时价折给○二年
　　谕各省截留漕船例有应追银米但念运军近年以来尚属急公効力其从前挂欠之项事隔数年此时责令完补未免艰难着漕运总督详悉覈明将雍正十二年以前各省截留漕船应追行粮漕赠盘耗等项除已完外其未完者一槩寛免钦此○又奏准山东截留漕船应支三修月粮及任城帮赡运银准其照旧支给其本折行粮及润耗银各按多寡准作十分水次抵通程涂亦作十分计算行一分程涂准销一分银米如行未及一分者按程扣算支给润耗米五升即如江南之五米嗣后米到截留州县半月内收清者按已行之程扣给其未行之程追缴如过半月给米一升满一月者给米二升满二月者给米四升满三月者全给其截留在本次者虽船未开行而粮已装载与中涂截留者折耗相同润耗米亦按月支给河南漕船皆系别省协运除不议三修外倘遇截留之年月粮一项全数支给如船虽抵次尚未装载者河南亦无庸议给至润耗行粮银米各随多寡计作十分其程涂亦作十分计算行一分程涂给一分银米如行一两站未及一分者即按站支给官役俸工亦照额支给如本船开行已及十数站奉文截留仍回原次交卸者往返程涂皆照重运程涂计算将所领前项银米按程扣给其不足十分程涂之数按程计追润耗米一项亦照东省例支给至盘駮银截留船粮已抵临清者全数支给如未抵临清将所领盘駮银作为十分自卫辉水次至临清亦作十分程涂扣算计给○四年题准湖北湖南运军所领钱粮比别省较少截留漕船所领三修行月二耗并州县津贴京脚银米均免扣追惟所领四斗耗米视其船未出境在本省截留者均令随正交收若已出境者内一五耗米按已行未行程涂分别追给○五年题准各省截留漕船有到次尚未受兑及已兑未开行者原议未经议及作何支给钱粮嗣后未兑之船照停运例给与减半月粮已兑未开之船于减半月粮之外将三修一项照数全给各省画一办理○六年题准各省漕船截留北仓少给余米折耗等项与抵通应交茶果个儿钱费用足以相抵但船截北仓较之抵通少行程涂约三百里可省人工饭食駮浅杂费应将领过行粮漕赠盘耗银米一例按照程涂扣追其截留沧州船粮比北仓尤近天津水师营船粮与北仓仅逺数十里亦应按程分别扣追惟运蓟军船由天津海口入蓟绵长九百余里又运易军船自天津抵次水程三百余里领过银米一槩免其追缴再各省凡遇截留如已兑开行之船所领一半月粮同行粮等项应匀作十分计算一并照例按程扣追○七年题准各省截留漕船已兑开行按照定例扣追运军多有苦累应酌量加给使军力寛裕按各军在次费用需银并无需米之处今分别程涂逺近船粮多寡山东河南每船酌给银五十两江南浙江每船酌给银六十两江西湖广程涂均逺于江浙江西装载正粮每船又较湖广多至二三百石湖广每船酌给银七十两江西每船酌给银九十两以敷各军在次修船置备什物及雇募舵头水手安家养赡之用其应给之银即于行月折色银内扣给所有存剩行月等项银米山东河南江南浙江仍照旧按程分别追给再江广二省程涂遥逺兼渉长江大河非他省可比其未经过江以前截留者除在次酌量给银外其余剩余米一例按程涂分别追给如已过长江尚未渡河截留者应给与四分之三至渡河以北至临徳等处截留者将各项银米照抵通例准其全给○八年题准湖南截拨广东漕米每石加耗米三合于截漕减存里纳二耗米内兑给○九年题准江西截拨湖南漕粮每石准折耗米四合江浙二省截拨福建漕粮每石加耗米五合○又题准截留平粜所卖之钱系漕项钱粮或易银解部或搭放兵饷将原给款项扣解以抵留漕费
　　钦定大清防典则例卷四十一
<史部,政书类,通制之属,钦定大清会典则例>
　　钦定四库全书
　　钦定大清防典则例卷四十二
　　戸部
　　漕运二
　　一漕粮徴收顺治九年题准各省漕粮向系军民交兑军彊民弱每多勒索嗣后定为官收官兑酌定赠贴银米随漕徴收官为支给民间交完粮米即截给印串归农军民两不相见一应浮费槩行革除○雍正二年
　　谕地丁漕米徴收之时劣生劣监迟延拖欠不即输纳大干法纪该督抚立即严察晓谕粮戸除去儒戸官戸名目如再有抗顽不肖生监即行重处毋得姑徇倘有瞻顾不力革此弊者题叅治罪钦此○四年议准苏松二府所收仓粮交兑之外果有赢余该州县报明存贮公所以为修理仓厫及振济之用倘有借赢余名色加收斛面及该道扶同徇隐察出从重治罪○六年
　　谕江浙徴收漕米但择干洁不必较论米色准令赤白兼收籼秔并纳永着为例钦此○八年题准州县徴收粮米豫将各里各甲花戸额数的名塡定连三版串一给纳戸执照一发经承销册一存州县校对按戸徴收对册完纳即行截给归农其未经截给者印官摘戸追比若遇有粮无票有票无粮即系吏胥侵蚀监禁严追○十年咨准江南句容县地处山陬多产籼稻岁额漕粮四万有竒向来徴兑悉系粜籼易秔于民未便嗣后着将土产籼米完漕输纳毋庸粜籼易秔○乾隆元年题准农民完纳漕米到仓州县验明米色随到随收严禁蠹书留难等弊违者叅处○二年题准州县漕粮原额田地向有荒阙凡遇报垦升科于漕粮正耗内加入升科兑运如无荒阙漕粮足额遇有升科漕米皆解司充饷倘有误将足漕州县升科应行解司之项造入漕项奏销者题明改正○三年题准河南漕粮向止合邑总额并无每亩应徴定数今酌定祥符等州县各照见额漕米数目按实在行粮熟地除原不徴漕之更名等地外无论仓口新升一例均派覈明某则地每亩徴米若干徴银若干遇闰加增银米若干载在全书遇有升除按则增减其改徴黒豆全书内统以米数开造○四年
　　谕湖北每年额徴粮米运通仓者名曰北漕给荆州官兵者名曰南漕二项合收分解永逺遵行如有分项徴收零星多取者该督抚严治罪倘别省收漕地方有分收者该督抚酌量察禁钦此○五年覆准各省漕耗等项乆经酌定成规而不肖有司竟有立名需索苦累民间者应令督抚力为厘剔道府密行访察州县有不按定例需索加派私行改折及纵容胥吏舞弊侵蚀道府即行揭叅治罪倘有徇隐督抚觉察将道府一并题究处○又题准江南苏松粮道所属漕粮按照区图派厫收纳河南江西浙江湖南不分区图随厫收纳江南江安粮道所属及山东湖北粮多之处按照区图粮少之处不分区图收纳毋致粮戸拥挤守候○又咨准江南海州漕米官折官办为数无多令该州购买白色干洁好米交兑不准红白兼收○六年
　　谕江南下江地方秋雨连绵米色稍减从前原有赤白兼收之例该地方官酌量可收即日收兑抵通之后或虑不能乆贮即发为俸饷之用钦此○八年题准各省收兑漕粮斛式向来底面尺寸相等因口大边濶易于浮溢应改铸小口铁斛颁发仓场并有漕各省一例遵用其从前原颁大口铁斛缴销○又题准徴收漕粮令督抚严饬州县于开仓时亲诣稽察若因公他出暂委佐贰官监收其州县在仓看守之亲戚人等以及经手吏役如有包揽浮收交通舞弊即行揭报严究处监收佐贰官扶同隐匿一并究○十年
　　谕闻江南下江漕粮紧兑之时印官不能处处亲騐吏胥等遂多方刁难小民不能等候情愿议扣自九五折至九折不等向来徴收漕粮弊窦甚多江苏之漕甲于诸省尤为积弊之薮着有漕地方大小官员严行厘剔如有仍蹈故辙者经朕闻知或被御史劾必重加处分钦此○十三年题准豫省粟米向例黄白兼收其额徴之麦无论黄白浅深耔粒大小均许兼收
