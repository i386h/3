<!-- { "loadSidebar": true } -->
　　社稷坛之例于
　　坛下别设神龛以备风雨并香鑪上增设鑪盖○干
　　隆十一年奏准向例
　　日坛如遇
　　皇帝亲诣行礼之年于坛北门内甬道西设更衣大次今具服殿已经告成请停设更衣大次一秋分夕
　　月顺治八年题准
　　夜明之神从祀
　　圜丘外更立
　　月坛毎年于秋分日酉时致祭以
　　北斗七星木火土金水五星二十八宿周天星辰配飨○又定祭
　　月坛凡遇丑辰未戍年
　　亲诣行礼余年遣官行礼○乾隆三年
　　谕今年夕
　　月旧例乃遣官之年但朕即吉之后凡祭祀典礼初次举行朕皆欲躬亲以展诚敬八月初十日夕
　　月朕亲诣行礼钦此○四年奏准
　　月坛旧于酉时致祭
　　皇帝亲诣行礼于酉时前六刻申时三刻请
　　驾至
　　坛尚隔酉时二刻此次
　　皇帝亲诣
　　月坛行礼谨拟于酉时前四刻申时五刻请
　　驾至
　　坛适合致祭之时○十三年奏准
　　皇帝亲诣
　　月坛具服殿亦已告成请照
　　日坛之例停设更衣大次





　　中祀二
　　一祭
　　前代帝王庙顺治二年定每嵗春秋仲月诹日遣官祭帝王庙増
　　辽太祖
　　金太祖
　　金世宗
　　元太祖
　　明太祖五帝増金代功臣斡鲁宗翰宗望明代功臣
　　徐达刘基等从祀○康熈六十一年
　　谕歴代帝王每朝不过崇祀一二君或庙飨其子而不及其父或配食其臣而不及其君应将凡曽在位除无道被弑亡国之主外尽宜入庙崇祀○又
　　谕明愍帝无甚过失国亡乃伊祖所致愍帝不可与亡国者例论神宗光宗哲宗三君不应入祀其歴代配飨功臣有治安之世辅佐有功者应量加増补钦此○十二月
　　世宗宪皇帝只遵
　　圣祖仁皇帝谕防増祀帝王各立神牌每代合原祀为一龛増祀功臣亦各立牌位合原祀入两庑依次安设○正殿原祀
　　太昊伏羲氏炎帝神农氏黄帝轩辕氏为一龛帝少昊金天氏帝颛顼髙阳氏帝喾髙辛氏帝尧陶唐氏帝舜有虞氏为一龛
　　夏王禹商王汤周武王汉髙祖光武为一龛
　　唐太宗辽太祖金太祖世宗为一龛
　　宋太祖元太祖世祖明太祖为一龛东庑原祀风后臯陶龙伯益傅说召公奭召穆公虎张良曹参周勃冯异房元龄李靖李晟许逺韩世忠斡鲁宗望巴延刘基西庑原祀力牧防伯夷伊尹周公旦太公望方叔萧何陈平邓禹诸葛亮杜如晦郭子仪张巡
　　曹彬岳飞宗翰穆呼哩徐达正殿増祀
　　夏王启仲康少康杼槐芒泄不降扃厪孔甲臯商王太甲沃丁太庚小甲雍已太戊仲丁外壬河亶甲祖乙祖辛沃甲祖丁南庚阳甲盘庚小辛小乙武丁祖庚祖甲廪辛庚丁太丁帝乙合原祀夏共十有四王商共二十六王为一龛
　　周成王康王昭王穆王共王懿王孝王夷王宣王平王桓王庄王僖王惠王襄王顷王匡王定王简王灵王景王悼王敬王元王贞定王考王威烈王安王烈王显王慎靓王合原祀三十二王为一龛
　　汉惠帝文帝景帝武帝昭帝宣帝元帝成帝哀帝明帝章帝和帝殇帝安帝顺帝冲帝桓帝灵帝昭烈帝
　　唐髙祖髙宗睿宗元宗肃宗代宗徳宗顺宗穆宗文宗武宗宣宗懿宗僖宗合原祀汉共二十一帝唐共十有五帝为一龛
　　辽太宗景宗圣宗兴宗道宗
　　宋太宗真宗仁宗英宗神宗哲宗髙宗孝宗光宗宁
　　宗理宗度宗端宗
　　金太宗章宗宣宗合原祀辽共六帝宋共十有四帝
　　金共五帝为一龛
　　元太宗定宗宪宗成宗武宗仁宗泰定帝文宗宁宗明太宗仁宗宣宗英宗景帝宪宗孝宗武宗世宗穆宗愍帝合原祀元共十有一帝明共十有二帝为一龛共増祀一百四十三君原祀五龛増二龛共七龛东庑増祀功臣仓颉毕公髙仲山甫魏相耿弇宋璟裴度李沆王曽富弼文彦博李纲文天祥布呼密常遇春杨士奇于谦刘大夏十有八人合原祀风后傅説召公奭召穆公虎张良曹参周勃房元龄李靖许逺李晟韩世忠十有二人并原祀西庑蘷伯夷伊尹邓禹诸葛亮郭子仪曹彬宗翰穆呼哩徐达十人移入东庑按朝代序次共四十人西庑増祀仲虺吕侯尹吉甫刘章丙吉马援赵云狄仁杰姚崇李泌陆贽斡鲁吕防正冦准范仲淹韩琦司马光赵鼎托克托李文忠杨荣李贤二十二人合原祀力牧周公旦太公望方叔萧何陈平杜如晦张巡兵飞九人并原祀东庑臯陶龙伯益冯异耶律赫噜宗望巴延刘基八人移入西庑按朝代序次共三十有九人东西共増祀四十人合原祀以次分列共七十有九人○又定正殿每代设笾豆一案【原每位一案】五帝龛统改三案共十六案其礼神制帛仍每位一端每案设帛篚一两庑四位共一案末案三位一案素帛每位一端两庑各増帛篚二并増香案二鑪二其上香仪
　　皇上亲祭一上香遣官致祭
　　三皇位前三上香○雍正二年
　　世宗宪皇帝亲祭
　　帝王庙改从三上香仪○乾隆元年六月遵
　　防议准諡明建文帝为恭闵惠皇帝入于
　　帝王庙设位于明大祖之下○又议准
　　帝王庙脯醢宜丰加増鹿脯鹿醢鹿一
　　正殿仍用兔醢两庑易兔醢为醢醢加増豕一乾隆四十九年大学士九卿遵
　　防议増入祀晋元帝晋明帝晋成帝晋康帝晋穆帝晋哀帝晋简文帝宋文帝宋孝武帝宋明帝齐武帝陈文帝陈宣帝元魏道武帝元魏明元帝元魏太武帝元魏文成帝元魏献文帝元魏孝文帝元魏宣武帝元魏孝明帝唐宪宗后唐明宗后周世宗金哀宗撤出汉桓帝汉灵帝一
　　巡幸祭
　　帝王陵寝顺治十六年
　　世祖章皇帝巡幸畿辅遣官各一人祭明代十二陵各礼神制帛一牛一羊一豕一陈香烛酒果遣官上香奠帛献爵读祝行礼如仪○康熈十三年
　　圣祖仁皇帝巡幸畿辅道经昌平遣官各一人致祭明代十二陵陈设祭品及行礼仪与顺治十六年同○二十三年
　　圣祖仁皇帝南廵至苏州
　　谕明太祖一代开创令主功德并隆朕巡省方域将及江宁钟山之麓陵寝斯在朕优礼前代况于其君实贤可遣祀如礼钦此○又奉
　　防明太祖陵已遣官致祭但朕既抵江宁其亲为拜奠
　　○是年
　　躬诣
　　明太祖陵祭酒行礼○二十八年
　　圣祖仁皇帝南巡至会稽有
　　防议祭
　　禹陵礼部以遣官致祭后恭请
　　亲诣祭酒具奏奉
　　防尧舜禹汤文武皆前代圣君遣官致祭后方行亲诣祭酒未为允协
　　禹陵朕将亲祭之祭文内可书朕名○又
　　谕祭以敬为主禹陵僻处荒村恐滋防慢凡供献粢盛礼仪诸事着都察院同徃省视钦此○是年
　　亲撰祭文
　　躬诣行礼祭日自门外降舆歩入率扈从文武各官行
　　三跪九拜礼又颁发
　　御书地平天成匾额悬于飨殿是年
　　圣祖仁皇帝驾至江宁
　　亲诣
　　明太祖陵致祭至大门前降舆歩入飨殿行三跪九拜礼至陵前祭酒三爵行一跪三拜礼○四十二年
　　圣祖仁皇帝西巡狩遵
　　防议定
　　銮辂所经有应祭之
　　帝王陵寝与
　　御路相近在三十里内者奏闻【详　地祗则例】○又题准
　　女娲氏陵在平阳府属赵城县与
　　御路所经相距止八里应照例遣官致祭祭文由翰林院撰拟香帛由太常寺祭品由地方官备办遣祭官于扈从大臣内开列具奏恭候
　　钦命一人徃祭行礼仪与因事遣祭同○是年
　　圣驾至陜西分遣官祭
　　周文王武王成王康王汉高祖文帝宣帝唐高祖太
　　宗宣宗陵仪均与祭
　　女娲氏同○又
　　谕文王武王皆古之圣君非他帝王可比且向以孔子圣人已书朕名致祭矣此祭文内亦须书名钦
　　此○又议准
　　圣驾回銮经过豫省孟津县
　　汉光武陵与
　　御路相近十有五里遣官致祭礼仪与祭陜西汉陵同○乾隆十年
　　谕从前
　　皇祖巡幸路经昌平曾遣官致祭明陵此次进口路过昌平应如何遣官致祭之处该部察例具奏钦此遵
　　防议准照例遣大臣各一人徃明代十二陵致祭其应用祭品行文该地方官先期豫备承祭官应将扈从之满汉文武大臣职名开列具奏恭候
　　钦命前徃○十三年
　　谕上古圣皇神灵天亶道法渊源所自曲阜为少昊金天氏旧都有陵在焉朕东巡所歴瞻眺松楸情殷仰止宜躬亲祀事祗荐馨香以展诚敬钦此○是年
　　车驾东巡幸鲁
　　亲祭
　　少昊金天氏陵
　　御龙袍衮服扈从守土各官咸蟒袍补服陪祀驾至陵门前降舆由中门入飨殿陈设祭品及行礼
　　仪均与祭
　　帝王庙同○十四年议准
　　车驾巡省中州
　　御道所经在郑州有
　　周世宗陵相离一里有竒在汤阴县有
　　周文王庙相离二里在孟津县有
　　汉光武帝陵相离十余里经该抚察明在
　　御道三十里内应循例遣官展虔○十五年议准帝王陵寝凡遇
　　庆典遣官秩祭礼有常经
　　圣祖仁皇帝
　　圣德如天
　　銮舆所届特于会稽
　　禹陵江宁
　　明太祖陵
　　亲诣奠献
　　皇帝南巡狩由江南至浙江理合请
　　防照康熙二十八年
　　亲祭之例举行一应礼神香帛祝版及祭器等项应带徃者由太常寺带徃应豫备者由太常寺如式开明行文该地方官敬谨制办以光祭典○又奏准
　　皇帝亲祭
　　禹陵
　　明太祖陵应行礼仪请照
　　亲祭
　　少昊金天氏陵之例祭日
　　御龙袍衮服行二跪六拜礼扈从大小官员及守土官文官知府武官副将以上咸蟒袍补服齐集陪祀不陪祀各官咸蟒袍补服跪候送迎均由太常寺行文吏兵二部转传文武各官并行知江南浙江各督抚一例钦遵奉
　　防行三跪九拜礼○又奏准
　　皇帝亲祭
　　禹陵驻跸处距陵十有三里
　　亲祭
　　明太祖陵驻跸处距陵九里应于日出前防刻请驾载入仪注均奉
　　防着于日出前四刻○十八年奏准
　　皇帝恭谒
　　泰陵礼毕回
　　銮道经房山
　　亲诣
　　金陵致祭扈跸内大臣侍衞文官郎中武官参领轻车都尉以上守土官文官知府武官副将以上及金代后裔完顔氏在
　　京官员咸蟒袍补服陪祀其不陪祀之扈从各官咸蟒袍补服于
　　行宫前跪送不陪祀守土各官及陪祀完顔氏官于
　　金陵大门外道右跪迎
　　皇帝御龙袍衮服乘舆出
　　行宫至
　　金陵内垣门外降舆入大门中门诣飨殿行二跪六拜礼上香奠帛献爵读祝致祭仪均与祭
　　少昊金天氏礼同○是日遣官祭
　　金世宗陵祭毕
　　赐完顔氏官员币各有差○二十一年
　　车驾东巡诣
　　少昊金天氏陵上香行礼仪与十三年同
　　一因事遣官祭
　　帝王陵寝顺治八年
　　世祖章皇帝亲政遣各部院侍郎以下四品以上堂官
　　致祭
　　帝王陵寝分为七处遣官共七人
　　黄帝轩辕氏周文王武王成王康王汉高祖文帝宣帝后魏文帝唐高祖太宗宪宗宣宗陵遣官一人
　　少昊金天氏帝尧陵遣官一人
　　太昊伏羲氏商高宗汉光武帝周世宗宋太祖太宗
　　眞宗仁宗陵遣官一人
　　炎帝神农氏帝舜明太祖陵遣官一人
　　夏王禹陵遣官一人
　　女娲氏颛顼高阳氏帝喾高辛氏商王汤中宗金太祖世宗元太祖世祖明宣宗孝宗世宗陵遣官一人
