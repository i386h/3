<!-- { "loadSidebar": true } -->
　　一府第规制崇德年间定亲王府制正屋一座厢房二座台基高十尺内门一重在台基之外均绿瓦门柱朱髤大门一重两层楼一座及其余房屋均于平地建造楼大门用防瓦余屋用版瓦郡王府制大门一重正屋一座厢房二座台基高八尺内门一重在台基之上正屋内门均绿瓦门柱朱髤厢房用防瓦余与亲王府同贝勒府制大门一重正屋一座厢房二座台基高六尺内门一重在台基之上均防瓦门柱朱髤余与郡王府同贝子府制大门一重正屋一座厢房二座均于平地建造用版瓦门柱朱髤○顺治九年题准亲王府基高十尺外周围墙正门广五间启门三正殿广七间前墀周卫石阑左右翼楼各广九间后殿广五间寝室二重各广五间后楼一重上下各广七间自后殿至楼左右均列广庑正门殿寝均绿色琉璃瓦后楼翼楼旁庑均本色防瓦正殿上安螭吻压脊仙人以次凡七种余屋用五种凡有正屋正楼门柱均红靑油饰每门金钉六十有三梁栋贴金绘画五爪云龙及各色花草正殿中设座高八尺广十有一尺修九尺座基高尺有五寸朱髤彩绘五色云龙座后屏三开上绘金云龙均五爪雕刻龙首有禁凡旁庑楼屋均丹楹朱户其府库仓廪厨廐及祗候各执事房屋随宜建置于左右门柱黒油屋均版瓦世子府制基高八尺正门一重正屋四重正楼一重其间数修广及正门金钉正屋压脊均减亲王七分之二梁栋贴金绘画四爪云蟒各色花卉正屋不设座余与亲王府同郡王府制与世子府同贝勒府制基高六尺正门三间启门一堂屋五重各广五间均用防瓦压脊二狮子海马门柱红青油饰梁栋贴金彩画花草余与郡王府同贝子府制基高二尺正房三间启门一堂屋四重各广五间脊安望兽余与具勒府同镇国公辅国公府制均与贝子府同○又题准公侯以下官民房屋台阶高一尺梁栋许绘五彩杂花柱用素油门用黒饰官员住屋中梁贴金二品以上官正房得立望兽余不得擅用○十八年题准公侯以下三品官以上房屋台阶高二尺四品官以下至士民房屋台阶高一尺
　　一
　　赐宅额数顺治五年题准一品官给屋二十间二品官十有五间三品官十有二间四品十间五品七间六品七品四间八九品官三间防军领催骁骑各一间○十六年题准一品官给屋十有四间二品十有二间三品十间四品八间五品六间六七品各四间八九品各三间防军领催给屋二间骁骑歩军一间或买或造照数拨给○又定侍卫等给屋数目均照文官例一等侍卫照三品官二等侍卫照四品官三等侍卫照五品官蓝翎侍卫照六七品官其防军前锋领催等各给屋二间骁骑闲防人等各给屋一间一屋价顺治五年题准一等屋每间折给银百二十两二等屋每间百两三等屋毎间八十两四等屋六十两五等屋四十两六等屋二十两侍卫等屋折价亦如之○九年议准六等屋每间折给银三十两○又定凡由内城迁徙外城官民照原住屋数给银爲拆盖之费仍令部同五城御史察南城官地并民闲空地给与营造○康熙七年题准
　　盛京后来兵丁未得房屋者该旗咨部照毎人给屋一间例折给价银三十两令其自行建造○八年题准自一等屋至六等屋各减银十两嗣后各处投诚人员给与官地建屋均照此例给价
　　一八旗房屋顺治十一年议准八旗官员兵丁均照分定地方居住若遇调旗更地仍准住原处有情愿买屋迁移者听从其便该都统等不许强令迁移如欲自盖房屋者该都统察给本旗空地准令自造至外来归附之人应得房屋照所拨旗分买屋安插若无房屋由部于本旗空地盖给○乾隆六年议准旗民倾圯房屋情愿自行修理者勒限令其苫盖力不能修者酌量借给官银修理若力不能修情愿交官修理者照例给与房价动帑修补并分别缓急先将通衢大街房屋基地情愿交官修理者给与价直委官估修借银自修者借给官银分限扣还及时办理其巷内临街房屋统于次年借给官银陆续兴修
　　一禁令顺治初年定王府营建悉遵定制如基址过高或多盖房屋者皆治以罪○四年郑亲王建造王府殿基逾制又擅用铜狮鹤罚银二千两○雍正十二年议准
　　京师重地房舍屋庐自应聨络整齐方足壮观瞻而资防范嗣后旗民等房屋完整坚固不得无端拆卖倘有势在廹需万不得已止许拆卖院内竒零之房其临街房屋一槩不许拆卖○乾隆八年奏准兵民人等临街房屋皆其恒产非有急故谁肯轻弃或因年久倾圮修整无力即欲变价苦无售主又碍禁令不敢违例拆卖势必日就坍倒甎瓦木植尽归无用嗣后除旗人指俸认买官房扣限未满私行拆卖者照例治罪外其已清帑项作爲本人产业或因倾頺无力修整或有万不得已拆卖济急情由城内报明该地方歩军尉城外报明司坊官存案准其拆卖其有不告官司将认买官房私行拆卖者察出照例治罪至于兵丁自置产业无论院内临街均听自便番役人等不得借端勒索○又奏准
　　京城庐舍观瞻所系今旗民临街房屋准其拆卖虽属便民之举但不爲设法办理恐将来拆毁过多不足以肃观瞻嗣后旗民人等临街房屋实在拆卖济急者呈明该地方官察看果系僻巷尚可建筑墙垣令其拆卖即行筑墙遮蔽联络整齐其余临街房屋不可建筑墙垣者仍一槩不准拆毁○十九年
　　谕京师爲万方辐辏之地街衢庐舍理应整齐周宻以肃观瞻乃近来京城内外多有拆旧房屋者行戸等亦借以居竒射利此陋习也见因八旗人众居住不敷特发帑金増置以资栖止该管大员秪图近便率购旧料致将已成之屋辗转拆盖料物必多耗折是因増而转减于生计亦属无益着工部歩军统领顺天府尹五城御史出示严行禁止钦此
　　一优防顺治十年
　　京城雨倒塌房屋奉
　　防发内帑银八万两抚防满汉兵民○又覆准令五城御史察造空铺火房安息穷民所用钱粮于工部支取○又覆准每城造栖流所屋二十间交五城察管俾穷民得所○康熙十八年以
　　京师地震倾倒房屋奉
　　防发内帑银十万两振防兵民○雍正三年
　　谕今年雨水过多人家屋漏墙垣倒塌贫乏兵丁不能修葺朕深加怜念所宜特沛恩施务令咸得安居着发戸部库帑九万两赏与八旗毎旗万两上三旗内府佐领万两俾贫乏兵丁修理房屋得有裨益钦此
　　○五年
　　谕迩来频雨想八旗兵丁房屋墙垣必有坍塌者将戸部库银赏给满洲旗下毎佐领百两防古汉军人数较少防古旗下每佐领七十两汉军旗下每佐领五十两上三旗内府佐领内管领及五旗诸王之府属佐领照满洲旗例赏给诸王之管领下人等不必赏给将所赏银交与各旗该佐领察屋垣倒坏应赏者赏之如该佐领下无屋垣倒坏者即均匀赏给钦此
　　○又
　　谕来京考试举子等朕加恩体防屡谕崇文门监督不必检其行李致滋勒索但恐廵役人等未必奉行尽善且恐日久弊生或有不肖之徒假冒举子名色夹带货物亦未可定可于芦沟桥收税之所设立店房务期寛展可容多人令考试举子等即于店内安放行李其行李内有无应行上税之项着人验看看毕给与照单令其入城广宁门不必重验如此则举子行装不致狼籍亦可免宵小假冒之弊即寻常商贾在内歇宿亦属甚便此事可否举行之处详加酌议具奏钦此遵
　　防议准于芦沟桥之西北近税局处建造房屋三所共
　　八十八间○乾隆二年奉
　　防赏给公产地价银十有六万七千余两建立官房分给旗人居住○十六年奏准先经直督奏请八旗正戸人等有愿下屯种地者上地拨给百亩中地百五十亩下地二百亩并给与房屋牛具银令其下屯耕种以裨生计今乃不惟无益且有不肖之徒冒领花消逃回京者应令直督察缉逃戸依律治罪嗣后旗人停其下屯种地但八旗生齿日繁无业旗人难免不敷居住之虑
　　京畿重地空隙之处理宜修建整齐请将分给八旗屯种人戸存退余絶地亩租银及直属见存续行入官与未卖公产等地嵗入租银令歩军统领检出
　　京城空隙地基给价置买交与工部估建官房赏给贫乏旗人居住其临街房屋或有坍塌询明原业情愿售卖者照例给价置买一例修建仍将用过工料银按年题销各旗该管官不时稽察或有私相典售者将房屋彻出价银入官照律治罪该管官不能察出亦照例议处再乾隆二年分给旗人官房迄今十有五年或有坍塌不堪居住及不肖人私相典售者令各旗严察毋得徇隐如有坍塌之处覈明报部确估兴修汇案题销随按八旗地界检防出空隙地基五百三十八处内情愿自己修葺者二百七十八处无庸建造者五十四处其余空地二百六处约可盖房三千九百六十一间委官估计竢办料齐备陆续兴修再八旗所报官修地基内此际如有复报自修者准其自行修理见报自修地基内倘不能自修复行报官修理者亦准其呈报官爲修理见在旗人居住官房如有坍塌竢各旗送齐一例兴修十八年先将八旗空地一百三十七处増盖官房四百四所计二千六百六十四间门楼千二百六十一间垣墙三千四百五十一丈官买地基一百十有八处折见方丈七千三百六十余丈共约估物料工价银十有四万一千五百余两陆续由戸部支领工竣覈实题销








　　公廨
　　一修理公廨顺治八年题准凡有钱粮衙门或遇损坏由部委官估计酌定工料数目转行该衙门动支杂项银径自修理原无钱粮衙门由部议估兴工○又题准八旗演武教场各按旗分建立○十年议准亲王以下宗室子弟建立宗学量给工价自行盖造○十一年覆准委官修理国子监衙门动支该监积贮银如有不敷由部増给嗣后如有损坏该监动额设钱粮自行修理○十三年建
　　大阅教场于德胜门外○十八年改镶黄旗教场于安定门外正黄旗教场于德胜门外正白旗教场于东直门外镶白旗教场于朝阳门外正红镶红旗教场于阜成门外正蓝旗教场于崇文门外镶蓝旗教场于宣武门外各建演武厅○康熙元年定
　　京城贡院每逢试期顺天府咨呈工部委官修理今各项钱粮归并戸部应令工部委员防同顺天府官确估具题交顺天府动该府存贮戸部银修理工完造册报部覈销其贡院厅堂房屋共二百十有八间东西号舍共七千二百四十间○七年题准八旗官学房舍倾圮察覈修理○十一年覆准増盖贡院号舍千间○二十四年题准修理贡院号舍易以椽瓦○三十八年覆准贡院前建牌坊三座○四十一年题准贡院号舍不足向例复取轿号今加増号舍七十五间以免铺戸扰累○五十四年覆准重建明远楼四角楼修盖号房千五百间及都统监察誊录供给等处房屋外围墙垣槩砌以甎○雍正二年
　　谕宗室学房左右两翼着各立一所钦此遵
