<!-- { "loadSidebar": true } -->
　　圣祖仁皇帝时曽将阵亡兵丁之寡妇无依者永食半俸钱粮今八旗寡妇无子嗣又无家下食钱粮可依之人皆各加恩赏给钱粮况阵亡兵丁之妻其夫为国捐躯又守贞节其情更属可悯宜格外加恩着交与八旗将阵亡官兵之寡妇等除有子嗣当差或家下奴仆有食钱粮可依者不议外如无子嗣或子年防又无家下食钱粮可依之人各照其夫原官给与半分俸银俸米若系兵丁给与半分钱粮俾永逺受恩阵亡之人无妻止有父母者果无子嗣又无可依钱粮亦照此例给与钦此○又奏准八旗赏给半俸半饷官兵寡妇悉照其夫所食正俸正饷折半给与一年又八旗原食半俸饷阵亡官兵寡妇即有子选为教养兵者仍准照数给与以资养赡竢其子长成或充各执事其所得银米计足抵寡妇所食一半俸饷银米时再行停止○又议准八旗兵丁病故后其妻寡居向支一年半分钱粮惟前防军领催骁骑曽在军前効力又经得有军功后因病或残疾告退及年六十以上告退者不论有无房屋可倚并有无子孙见在食饷每月给银一两米一斛若在军前未立军功者无房屋又无见在子孙可倚者每月止给银一两此等人年老病故之后其妻寡居更属可悯应照其夫食过钱粮之数给与一年银米其无米者亦月给银一两○又议准凡八旗病故官员其妻例应支食周年半俸惟世爵未领周年半俸之前一经承袭不准请领嗣后未及支领周年半俸世爵已经承袭者系子孙及亲兄弟承袭不准给领外如旁支承袭族分较逺其寡妇周年半俸仍准支领○又议准八旗未经上朝之世爵凡有承袭絶嗣之云骑尉或因年防未上朝者照依应食半俸之数支领○五年
　　谕今各部院将不能办事年老官察奏休致朕思旗人皆赖俸饷度日一经休致必致失所殊非朕爱养旗人之意向例武职官因老病不能行走休致者视其劳绩或赏全俸或赏半俸以养余年今休致文官皆见在行走之人虽不能在部办事若委以旗下看守直班之任尚能行走且借此得俸养赡可以不致穷困将此等休致文官交与各该旗大臣照依原品官级与武职官一例给食俸禄暂令在旗行走竢其本旗歩军尉及守防
　　坛庙尉吏城门领员阙即对品坐补钦此○又
　　谕朕思兵丁捐躯行阵情实可悯其豫支银理应豁免若必待特降谕旨恐其中不无一二遗漏着为定例凡遇有此等事件该部援例请免庶恩防之典可垂久逺钦此○又覆准八旗官兵物故其妻守节者均照例给食半分俸禄钱粮一年其户兵丁之妻不准支给如户人等内有出兵中伤得功牌阵亡者亦照正户人等之例给赏周年钱粮○六年议准驻防官兵身故寡妻愿归旗者竢到京后照在京八旗之例支给半俸半饷其正户官兵之寡妇愿畱彼处倚靠子侄亲族养赡守节者照在京八旗之例不论年歳及有无子嗣该管官具保给与半俸半饷一年如系年老告退因有军功食半俸半饷之寡妇亦照在京之例仍按其夫所食半俸半饷之数给与如原系世爵子孙已经承袭领俸者寡妇半俸停其支领○又奏准八旗无依寡妇给与教养兵钱粮养赡终身○七年议准八旗游牧察哈尔内有已故官兵之寡妇情愿守节者均照在内八旗之例支给半俸半饷一年○又议准下五旗入于公中府属佐领下无力养赡之孤寡人等照上三旗内府佐领内管领下之例每月给与一两月饷如人口稀少者月给银一两不给米○十一年议准定例宗室年二十者月给饷银三两虽足养赡家口间有子息众多未及歳者一分月饷难以敷用嗣后十歳以上之宗室均月给银二两竢年至二十仍给银三两○十二年议准外省囘旗寡妇俸饷在外支领本色者回京后照其夫原食之数给与一半本色在外支领折色者回京后给与一半折色如系半本半折者亦照半本半折给与○十四年奏准嗣后亲王以下宗室公以上其福晋夫人遇有寡居其子未袭封以前毋庸给与周年半俸至镇国将军以下爵秩与品官相同仍照旧例支给半俸一年○十五年议准八旗世爵因病停俸虽与见任不同但病痊即得起用病故亦准承袭应给其妻半俸一年若革职畱任虽期满开复究非无事故者可比其妻不便支给半俸至降级畱任之员病故仍照所降之级支给其妻半俸一年○十八年奏准八旗革职官未完罚俸银前经奏准照外官之例一例追缴但该员无力交纳催追终属无益嗣后如有未完罚俸银暂行注册有复原职及再行起用者照数扣缴○又奏准八旗世爵官未及歳者例支半俸嗣后如年防世爵随其父兄外任其半俸槩行停止竢囘京后给与○又奏准八旗外任营员以老病告休归旗因有军功给与全俸半俸者照在外原食俸银支给较之在京旗员不及十分之五似觉有名无实若照在京旗员之例一例按品支俸又未免过优嗣后八旗外任营员告休有军功赏给全俸半俸者按其原品酌减一等照在京旗员之例支给俸银俸米外任告休文职有因军功赏俸者亦如之又奏准嗣后八旗教养兵阙每原额三名増
　　设一名各给银一两五钱○又奏准八旗驻防官因老病告休归旗遇有军功赏给全俸半俸者其俸米照在外之数关支较在京旗员应支俸米为数转多应照在京之例给与○又奏准定例闲散宗室十歳以上者月给银二两二十歳者三两闲散觉罗十八歳者月给银二两今宗室觉罗有升任外省者其随任子弟应否支领银米例无明条嗣后宗室觉罗有升授
　　陵寝及
　　盛京等处官者非外省可比其随任子弟仍准支领余皆停止竢回京后给与○二十一年奉
　　旨王公薨逝无子袭封者亲王郡王福晋歳给银千五百两贝勒贝子夫人五百两俸米如之



　　钦定大清防典则例卷五十二
<史部,政书类,通制之属,钦定大清会典则例>
　　钦定四库全书
　　钦定大清防典则例卷五十三
　　户部
　　蠲防一
　　一赐复顺治元年定京城遭明末宼贼蹂躙之后迁徙之家免赋役三年房舍被毁者免一年大兵经由地方田禾被践者免本年租税之半河北府州县卫租赋屯粮免本年三分之一○二年定山西地方初复免本年田租之半○三年覆准江南各府漕米折价于
　　恩诏外再免三分之一江隂漕白二粮亦如之潜山太湖英山霍山等县尽予蠲免○五年覆准湖广岳州等处大兵经过附郭钱粮免半余免三分之一衡永等处大兵驻劄颇乆辰靖等处残破附郭免十分之七余免半○十一年
　　诏顺治六七两年直省地丁本折钱粮积欠在民者悉予豁免○十三年
　　诏顺治八九两年直省地丁本折钱粮积欠在民者悉予豁免○又题准蠲荒流抵恐民间不得实惠令百姓亲填布政使司原簿以禁滥征○十八年覆准江南之江都如臯海州三州县修理烽墩马路各免一年差徭○康熙元年议准江西南昌府属之寕州及南昌新建丰城进贤奉新靖安等六县浮米折银十有九万五千一百二十二两浮本色米十有四万九千一百三十一石各有竒悉予豁免○三年
　　诏直省顺治十五年以前民欠各项银米药材防绢布疋等项钱粮槩行蠲免○四年
　　诏直省顺治十六十七十八等年各项民欠钱粮均予蠲免○八年议准陜西平凉临洮巩昌三府所属各州县田赋积欠七万八千三百余两粮十有六万三千余石槩准豁免○十年
　　诏巡幸经歴通州以东至山海闗地丁钱粮蠲免一年○十九年覆准江南财赋繁多旧欠追比累民康熙十二年以前钱粮均予蠲免○二十三年
　　恩诏江南江西浙江湖广等省自用兵以来供应繁苦宜加恩防二十四年所运漕粮着免三分之一自十三年起至二十二年积欠漕项钱粮着自康熙二十三年起每年带征一年○二十四年
　　谕河南湖北康熙二十五年钱粮蠲免一半其二十四年钱粮全免直隶江南被灾地方二十四年下半年二十五年上半年钱粮均予豁免钦此○二十五年
　　谕直隶顺永保河四府四川贵州二省康熙二十六年地丁各项钱粮及二十四年未完钱粮湖南福建两省二十六年下半年二十七年上半年地丁各项钱粮及二十五年未完钱粮尽行蠲免钦此○又
　　谕直隶正顺广大四府康熙二十六年地丁各项钱粮一例蠲免钦此○二十六年
　　恩诏自用兵以来一应动用钱粮累年未清者槩行豁免○又
　　谕除漕项钱粮外江苏陜西省康熙二十七年应征地丁各项钱粮均着蠲免二十六年未完钱粮亦悉予豁免钦此○二十七年
　　诏免江南安徽府属二十六年地丁漕粮○又
　　谕康熙十七年以前民欠漕项银及米麦均着蠲免钦
　　此○又
　　谕朕南巡至江南境上所经宿迁诸处民生风景较前次南巡稍加富庶朕念江南积年带征钱粮恐为民累出京时曽询户部知全省积欠约有二百二十万除江南正项钱粮已与直隶各省节次蠲免外再将江南全省积年民欠地丁一应钱粮屯粮芦课米麦豆杂税槩予蠲除钦此○乂
　　谕云南百姓供亿王师运送劳瘁着将二十一年至二十七年所欠屯赋银及米麦等项尽行蠲免钦此○二十九年覆准山东省本年地丁钱粮尽行蠲免○三十年题准江西南昌等五府自二十二年起至二十七年止累年积欠分年带征钱粮免其追征○又奉
　　防蠲免湖南三十一年漕粮○又覆准江西吉水县二十七年以前民欠地丁银悉予蠲免○又
　　谕朕抚御区宇三十年以来夙夜图维惟以爱育苍生俾咸臻安阜为念比嵗各省额征钱粮业已次第蠲豁草岁运漕米向来未经议免朕时切轸懐所有京通各仓米谷撙节支给数载于兹今观近年储积之粟恰足供用应将起运漕粮逐省蠲免以纾民力除河南省明嵗漕粮已颁谕免徴外湖广江西浙江江苏安徽山东应输漕米自康熙三十一年为始以次各蠲一年至江寕京口杭州荆州大兵驻防地方亦应豫行积贮将康熙三十一年起运三十年漕米各截留十万石存贮仓厫以备需用钦此○三十一年覆准广东化州琼山等四州县自十八年至二十九年民欠槩予豁免○三十二年
　　谕朕念广西四川贵州云南四省皆属邉地土壤硗瘠民生艰苦与腹内舟车辐辏得以广资生计者不同朕时切轸懐数嵗以来屡施恩泽广西省康熙十六年通省钱粮十七十八年民欠钱粮贵州省二十二年秋冬及二十三年春夏地丁钱粮又贵州四川二省二十五年未完及二十六年应征钱粮云南省二十七年以前屯地积欠钱粮皆经次第蠲豁兹念育民之道无如寛赋矧邉省地方非再沛优防之恩则闾阎无由充裕所有康熙三十三年四省应徴地丁银米着通行蠲免钦此○三十三年
　　谕邳州二十四年至二十七年积欠租银悉令蠲免钦
　　此○又
　　谕直隶安州等十一州县康熙三十四年地丁钱粮均予蠲免钦此○三十四年
　　恩诏凢应追赔赃私如果家产尽絶力不能完者凖予豁免○又
　　诏免河南三十二三四等年民欠○三十五年
　　谕漕项累年积欠及带征未完银米均着豁免钦此○
　　又
　　谕直隶宣化府比年以来大兵供亿殊劳民力着将三十六年地丁银米全予豁免钦此○又
　　谕比年以来军前需用马匹在大同府属牧养者甚多措办刍豆等项虽皆支用帑项而供亿浩繁殊劳民力康熙三十六年大同府属州县卫所应征地丁银米着全予豁免钦此○又覆准陜西地方大兵往来供应劳苦其三十六年全省地丁并草折银悉予蠲免○又奉
　　防免浙江台州卫所未完三十二年存留银○三十六
