<!-- { "loadSidebar": true } -->
　　简用○九年奏准每月注销己未完旗务并补授各官均于每月十五日以前册送该御史察覈如有逾限者承办注销官叅处○十二年奏准八旗公产地价银系五限交纳之案毋庸注销外其余一切公产地亩之事均入注销移稽察
　　上谕处及该御史察覈遗漏迟延者叅处○十六年谕八旗都统等办事每每迟延虽有直月都统等彚总承办均推诿成习惟茍且过此一月移于下旗便完伊等之事并不实力奉行此风甚陋于事无益嗣后八旗按旗直月着停止朕特简数人一年一次轮流直年不必论旗将八旗都统副都统职名该部全列朕酌量简用令伊等各于旗员内选其优者八旗应彚办事务令其承办岁终将一年内所完事几何未完事几何逐欵缮折奏闻伊等实力奉行不奉行之处即可槩见将此永着为例钦此○又议准凡奉
　　防交议及画一定议之事由直年处防八旗都统等公议直年处定稾集八旗都统等念槀同听有应改者即改正画题其有不得防议者直年处交该旗官送阅画题即缴送直年处具奏完结一关支俸饷康熙元年奏准八旗俸饷册每季以上月初十日送戸部逾限者造册官题叅交部议处○三十九年议准八旗官兵俸饷按限造册送部转劄该库该仓至期赴领马银亦照此办理统于岁终缮黄册进
　　呈○雍正二年奏准各佐领下支领银米册将该佐领下实在兵丁额数填写其拔补入别佐领下者即归见补之佐领册内支领○七年奉
　　防八旗官员俸米一佐领给与一票按票支放兵丁仍照旧例支放○八年奏准八旗各设左右司银库令右司办理○十二年议准凡在京文武官降罚之案奉
　　防后吏兵二部行知户部领俸时令各该处将各官有无事故造具清册春季于上年十二月十五日秋季于六月十五日以前咨吏兵二部其外官调补京职所有随带降罚之案亦令本人呈报该衙门一例造送由吏兵二部覈实行戸部关支○又议准八旗文武各官于俸册过部之后告休身故者不行裁扣革职者裁扣○又奏准支放库银令八旗叅领佐领骁骑校防库官公同称兊收领领囘该官校监视散给○又奏准八旗休致身故官员未完罚俸银免其追缴如世爵及休致有俸者不在此例○十三年奉
　　防裁左右二司银库令印房叅领管理○又议准八旗外任官调补京职于俸册过部后囘京者该员原俸已经离任截支又不得造入旗册支领与在京升补之官殊不画一嗣后此等人员如遇俸册过部之后该旗将其原任职衔造册送部○乾隆元年
　　谕八旗防军校骁骑校等多由兵丁拔补原系微末之员遇有罚俸着每月扣除一半支领一半俾伊等稍资用度以示朕体防旗员之至意钦此○又奏准册过部后新补官员如系闲散人无原俸原饷可支在春秋季孟月三十日前奉
　　防补授者准其具册补领縁事开复官亦照此例行○二年覆准八旗兵米定为四季于二五八十一等月放给○又议准各旗支领俸银俸米定有成限所造册内或有数目舛错駮囘改正未免稽延应令戸部传该旗承办之官赴部与该司官公同改正该司官即具稾备劄仍令该旗员领囘钤印限三日内送部劄库支领○又奏准俸饷各册无论有无駮改俸册总以六月十二月之十五日饷册以每月之十五日为过部定限官兵升转在限前者准支新任俸饷在限后者不与告休身故在限后者准其攴领在限前者裁扣各仓米以每季孟月初一日为限如官兵降革在限前者米追缴限后者免追其或不遵例按月报部及送册逾限者承办官叅处○三年奏准在京八旗世爵系造入旗册关支而外省文职各官向照地丁额编数目支领今以世爵而为外省文职者若在任所关支不但该省编额项下数目不敷且各省奏销亦无开销俸米之例若竟随旗支领如遇外任内扣荒罚俸等项必致无慿扣除嗣后除外任俸银若干行文任所支领外其余银米均留京支领其世爵之俸与外俸相等或外浮于内者均令在任所支领俸米仍全数留京○又议准
　　盛京官员有父母年老或家口不能携徃任所愿将俸禄留于
　　京师以资养赡者令该旗覈实具印结咨部准其银米一并留京○四年覆准八旗世爵为各省驻防官者支领俸银照乾隆二年世爵为外省文职例办理俸米照俸银例办理○十三年议准八旗设立银库一应官银该叅佐领呈报都统等暂贮旗库委叅领专管拨兵轮班看守其应交部库者该都统分案具批委官解部具印簿二本记出纳细数遇该叅领接任时盘察交代如有侵那等由该都统叅追○十七年
　　谕向来八旗兵米皆按四季支放但放完之后去下次放米之期尚逺铺戸得以乘机囤积米价日昂若将兵米陆续支放未免纷繁其应如何酌分旗色按月轮放之处妥议具奏钦此遵
　　防覆准镶黄正黄二旗兵米于正四七十月支放正白正红镶白三旗于二五八十一月支放镶红正蓝镶蓝三旗于三六九十二月支放○十八年定闲散觉罗有随任子弟至十八岁者系在
　　陵寝地方及
　　盛京者准其在
　　京城支领银米若随任各省者均停支囘京后报明旗部按数补给
　　一出入符信顺治十五年题准旗人出关该都统咨兵部给票采木人工部咨兵部给票○康熙五十一年覆准山海关行走旗人甚多侍卫官员前锋防军骁骑各执事人等徃
　　盛京吉林黒龙江等处与祖父上坟探亲般取家眷或有将诱卖之人买去杂入役从内带至彼处转卖者亦未可定嗣后八旗官兵及闲散人等前徃
　　盛京吉林黒龙江等处所属地方者系侍卫令领侍卫内大臣系前锋防军令前锋防军统领系骁骑校领催骁骑闲散人等令都统副都统均逐一验明令其领取部票前徃如有将此等人隐漏多行夹带者各该管大员题叅交部治罪○乾隆五年奏准八旗官员有事告假徃
　　盛京游牧地方及近京等处系官该都统具结咨兵部给以路引系领催骁骑人等由该佐领报叅领给与关防印票前锋防军各执事人慿来文给票如之闲散人给以图记印票票各注限期与所徃之地均呈该都统存案其告假徃外省者官兵均咨部给引其引票囘日缴销不缴销引票及逾限不囘者鞭五十不告假而私徃或徃非所指之地者鞭一百兵革退以上所犯系有职人交部议处○又议准驻防旗人因考试袭爵承廕赴选省亲等事来京该管官取具本人三代年貌册送该旗再具印文并将年貌注明给本人赍投其外省随任子弟有事来京者大臣子弟该父兄具册咨旗余官子弟该父兄册呈该管上司转咨各具印文给本人赍投并如前例至来京事毕各仍囘原处者呈该旗行知该地方具咨给本人赍呈该管官覈验如不咨私来及私囘或领咨而徃他处并所司留难不给咨者皆交部议处○七年奏准旗人为地畆事及收租告假下屯按道里逺近酌量给假俾得从容料理○八年奏准夜行传事例用执照嗣后务将月日注明临时给与传事人次日缴销不得豫行给发以滋假冐如执照月日不符者拏究并将给发之该管官议处一禁令康熙六十一年定丧家备礼自宜量力除能自备者照定例【详礼部】备用外其无力者止许赁棺罩执事等项至租赁鞍马衣箱徒滋糜费反渉欺诳应行禁止○雍正元年
　　谕凡旗员为外吏者每为该旗都统叅领各官所制自司道以至州县于将选之时必勒索重贿方肯出结咨部及得官后复遣人徃其任所或称平日受恩勒令酬报或称家有婚丧等事缓急求助或以旧日私事要挟至五旗诸王不体下情分外勒取或纵管事人肆意贪求种种勒索不可枚举以致该员竭蹶餽送不能洁己自好凡亏空公帑罹罪罢黜者多由于此嗣后如有仍蹈前辙恣意需索等弊许该员据实封章宻详督抚转奏督抚即据详宻奏倘督抚瞻顾容隐即许该员封章宻揭都察院转为宻奏倘不为奏闻即各御史亦得据揭宻奏务得通逹下情以除积弊外任旗员勿得隐忍畏惧朕不治以干犯举首之罪钦此○又
　　谕八旗各佐领下私行科敛殊非善事贫乏兵丁所恃以为生者惟在钱粮嗣后凡佐领下一应公中事务槩不许私行科敛若有不遵者即以作治罪钦此○又议准官民婚娶止许照定例【详礼部】行纳采成婚礼不许行挿戴等礼其财礼用金银妇舆用采结楼亭者悉令禁止○又议准驻防官兵除
　　盛京等处外余省官兵故者令送柩囘京不准在彼立坟○又覆准兵丁每遇喜丧事向富室借贷令立文契以七两为十两或以二十两为三十两将米充为利息名为借银其实暗典兵米嗣后以米为利借给银者槩不准还如仍有借放之人或经事发将叅佐领骁骑校领催及借放中保人等一并交部议处○二年覆准不肖之领催骁骑校等于该佐领下借放私债名曰印子银每月坐扣兵饷嗣后除兵丁等自相借贷不禁外其佐领等借放印子银坐扣兵饷之习槩行禁止每月关支兵饷令佐领骁骑校亲身验放并饬各该叅领稽察如有犯者将失察之叅领等一并议处○又奏请八旗兵丁聚饮园馆者责革系官叅劾治罪奉
　　防着八旗都统等照依所奏实心奉行不时稽察敎训若视为具文茍且塞责经朕察出将该都统等从重治罪○七年
　　谕闻盛京之部属旗员兵丁等每遇升转迁移及喜庆等事均攅集分金彼此餽送而无力之微员及兵丁人等亦不得不勉强从事徃徃日用不敷而此例不能废甚以为陋礼云贫者不以货财为礼盛京此等陋习皆由于生事结纳之人偶倡率于先遂致相沿成习莫知省改此亦风俗之所当禁约者着该管各官通行晓谕嗣后除吉凶大礼本人情谊敦笃情愿自行餽送外倘遇寻常升转喜庆之事不许攅集分金务虚文而耗实用如或不遵该管官察出将本人及为首邀约者一并照例治惩钦此○八年具奏八旗遇婚丧事均豫行报知该佐领等照例遵行若有违例僭用者该佐领族长呈报都统送刑部治罪若有徇隐该佐领族长交兵部议处奉
　　防依议着该都统察旗御史叅领侍卫及歩军统领一同稽察果有违例僭越者即行叅奏若该旗都统察旗御史叅领侍卫歩军统领有一处察出具奏余皆免其议处若经他处察出将该旗都统察旗御史叅领侍卫歩军统领等一并议处○九年议准八旗疯病之人其亲属人等即报该佐领令其亲属鎻锢看守如无亲属即交族长人等如法看守如亲属族长隐匿不报不行看守或已报而佐领不饬令亲属人等看守致病人自杀或杀他人者该佐领议处亲属族长按律治罪○十三年
