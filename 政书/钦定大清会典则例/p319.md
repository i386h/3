<!-- { "loadSidebar": true } -->
　　谕朕因琉球地处重洋之外奉表脩贡深为轸念曾经降防将雍正八年贡物准作十年正贡今该国王奏请按期入贡情辞恳切具见悃诚着仍遵前防若十年贡物已经起程即准作十二年正贡十一年不必遣使前来钦此○九年琉球国官生业成归国国王
　　加进谢
　　恩礼物嫩蕉布百疋围屏纸五千张照例收受○十二
　　年
　　谕琉球国八年进贡曾经降防准作十年正贡今该国王复行奏请仍遵旧典按期入贡情词恳切具见悃诚着仍遵前防行钦此○乾隆二年
　　谕朝鲜国王为请封世子进献礼物若仍令来使赍回未免徒滋往返着暂留收贮准作来年正贡钦此○六年琉球国进谢
　　赐御书恩礼物照雍正四年例留准七年正贡该使
　　呈请谢
　　恩礼物免其准贡奉
　　防仍遵前防行○是年议准琉球国王进到七年正贡准作九年正贡其九年应进表文照例遣使恭进　八年
　　车驾恭谒
　　盛京
　　祖陵朝鲜国王遣陪臣迎接进贡方物与康熙二十一年同○十一年朝鲜国王遣陪臣陈奏莾牛哨设兵并栅外起垦之事恭进礼物仍留准贡○十二年朝鲜国王为停止鳯凰城展栅及莾牛哨设兵并栅外起垦之事谢
　　恩恭进礼物仍留准贡○十四年暹罗国王遣陪臣
　　朗呵派哌提等奉金叶表文入贡
　　御前方物象二龙涎香一斤犀角六沉香二斤土璇石十一两二钱象牙紫降香大枫子荳蔲螣黄乌木各三百斤胡椒花桂皮□朴齿舌皮樟脑檀香硫黄各百斤苏木三千斤上冰片一斤氷片二斤冰片油二十瓢翠毛六百副孔雀尾十屏红布幔十疋贺南氊二块
　　皇后前不贡象余物各减半又附洋船贡到黒熊鬬鸡金丝猿令其进献○十六年缅甸国王遣陪臣希里觉填奉表入贡
　　御前方物氊段四缅布十有二驯象八
　　皇太后前驯象二
　　一从人顺治九年议准各国由陆路进贡每次不得过百人入京止许二十人余皆留边听赏由海道进贡不得过三船每船不得过百人一应接贡探贡等船不许放入○十一年议准琉球进贡人数不得过百五十人正副使从人十有五名入京余留边听赏○十三年议准荷兰入贡贡役不得过百人入京员役止二十名余留住广东该地方文武官严加防衞竢进京人回一同遣还不得久住海濵○康熙四年议准暹罗正贡船二令员役二十人来京补贡船一令六人来京○六年覆准暹罗国进贡不得过三船每船不得过百人来京员役二十二人存留边界梢目给与口粮其接贡探贡等船槩不许放入○七年覆准安南贡船不得过三每船不得过百人来京员役不得过二十人○又覆准西洋国入贡正贡一船防贡三船嗣后船不许过三每船不许过百人令正副使及从人二十二名来京其留边人役地方官给与食物仍加防守○十八年琉球国补进十七年贡物除赴京官伴外其余员役令先乘原船归国○二十八年议准琉球国入贡两船人数准其加増共不过二百名接贡一船亦免收税合三船之数○四十二年琉球国遣耳目官入贡除留闽官伴外其余员役照例先回○雍正八年议准南掌国进贡员役不得过百人赴京止许二十人○乾隆十六年议准缅甸国进贡员役不得过百人赴京止许二十人
　　一朝仪崇徳二年朝鲜国王李倧举国归附
　　太宗文皇帝命坐于和硕亲王之上其长子李次子李淏三子李防坐于贝勒之次○又定凡朝鲜国来使有职衔称君者竢朝贺行礼毕引入
　　殿内坐于右翼辅国公之下随班
　　赐茶○康熙五十九年西洋国遣使臣斐拉理奉表
　　来朝是日设表案于
　　畅春园九经三事殿阶下正中
　　圣祖仁皇帝御殿陞座礼部鸿胪寺官引贡使奉表陈案上退行三跪九叩礼仍诣案前奉表进
　　殿左门升左陛膝行至
　　寳座傍恭进
　　圣祖仁皇帝受表转授接表大臣贡使兴仍由左陛降
　　出左门于阶下复行三跪九叩礼入
　　殿
　　赐坐
　　赐茶毕谢
　　恩退○雍正三年安南国王遣陪臣入贡方物奉防召见○四年琉球国王尚敬为
　　赐御书匾额玉器采段遣使恭进谢
　　恩礼物其正使紫巾官
　　召见○五年西洋国遣使臣麦徳乐等进表庆贺仪与康熙五十九年同○七年奏准朝鲜国差陪臣骊川君李增谢
　　恩来京未遇
　　陞殿
　　世宗宪皇帝御
　　乾清宫寳座礼部堂官一人引来使随带通事一人由
　　乾清门右门入至丹墀西行三跪九叩礼毕引入乾清宫右门
　　赐坐于右翼大臣之末
　　赐茶来使叩头饮讫
　　世宗宪皇帝慰问来使跪聆毕引出至
　　乾清门外谢
　　恩齐集之大臣咸补服议政大臣及应齐集大臣均入内大臣班列坐豹尾班侍衞随进扈衞不
　　赐茶在
　　圆明园
　　召见于
　　正大光明殿仪同又
　　谕嗣后朝鲜差来陪臣有职衔称君者遇升殿之日照常赐茶如未遇升殿着礼部于使臣起程之前奏闻令其便殿进见赐茶遣回钦此○又奏准琉球国差陪臣耳目官毛鸿基等入贡来京恭遇
　　圣驾陞殿竢百官行礼毕将耳目官毛鸿基正议大夫郑秉彛引至丹墀西行三跪九叩头礼毕于右翼众官之末
　　赐坐
　　赐茶○又议准暹罗国来使共四人或
　　召见大贡使一人或四人一同
　　召见奉
　　防着大贡使于同来贡使内选一人令二人进见○八年奏准南掌国通事刁猛原系缅人虽通汉语但语言蹇澁恐奏对时不能明晰有伴送贡使之把总康天锡熟悉南掌国言语令其随贡使进
　　见○十二年奏准朝鲜国陪臣密昌君李樴安南国陪臣范公容琉球国陪臣温思明等于元旦令节
　　圣驾陞殿已经行礼停其进
　　见○乾隆元年议奏暹罗国陪臣朗三立哇提等四人
　　入贡来京或
　　召见大贡使一人或四人或令其选一人同大贡使
　　二人进
　　见或停其进
　　见奉
　　防皆令进见○又奏朝鲜国来使
　　召见
　　赐坐
　　赐茶原因其该国王族人称君者与我
　　国内大臣位次不甚相悬故相待如此之优至琉球安南暹罗等国差来陪臣若系该国王兄弟世子来朝自应如朝鲜之例若寻常贡使乃伊国陪臣与大臣相去悬逺
　　召见仪注似不宜照朝鲜国称君来使之例今暹罗
　　国贡使朗三立哇提等
　　召见之日
　　皇帝御
　　乾清宫寳座应入班之内大臣侍衞等照例排班序立礼部堂官引来使随带通使一人由
　　乾清门西门入于丹墀西边行三跪九叩礼毕礼部堂官由西阶引至
　　乾清宫中门外跪通事在来使西边稍后跪
　　皇帝慰问毕引出候
　　防赐茶或赐饭毕引至
　　午门外谢
　　恩其议政大臣等齐集
　　赐坐赐茶之处似应停止嗣后琉球安南等国来使
　　如蒙
　　召见皆照此例遵行奉
　　防所奏是此次仍照
　　世宗宪皇帝召见例行○四年议准琉球国使臣王舅向启猷等已于本年元旦随班行礼例应停其进
　　见但雍正二年琉球国遣王舅翁国柱等来京朝贺
　　已经随班行礼蒙
　　世宗宪皇帝特防召见今向启猷等援例呈请应准其
　　进
　　见○八年奏准苏禄国使臣虽经
　　召见尚未起程恭遇
　　陞殿之期应令其谢
　　恩行礼○九年奏准朝鲜国阳平君李樯事已告竣
　　未遇
　　陞殿自当照例进
　　见据李樯呈称年已七旬素患气喘兼有足疾恐难
　　如仪应将李樯照例停其进
　　见○十四年奏准暹罗国使臣朗呵派哌提等奉表来京恭遇
　　车驾巡狩于起
　　銮之日礼部满堂官引来使等四人并通事一人至圆明园宫门外于
　　车驾未启行之先行三跪九叩礼
　　恩赏该国物件于
　　宫门前赏给随率至王公百官送
　　驾排班之末跪候瞻仰如防
　　慰问来使跪聆毕礼部堂官领回○十六年奏准缅
　　甸国使臣希里觉填等奉
　　表来京恭遇
　　陞殿已经行礼应照例停其进
　　见○十八年奏准暹罗国使臣郎损吞派沛等奉表来京恭遇
　　驾幸南苑已令使臣道旁瞻仰应照例停其
　　召见○又奏准西洋国使臣巴哲格等奉
　　表来京令来使候于
　　后左门恭候
　　皇帝御
　　乾清宫寳座礼部堂官一人率领在京居住西洋人一人引来使进
　　见进表仪与雍正五年同是日齐集之大臣咸补服
　　议政大臣入内大臣班不
　　赐茶豹尾班侍衞照常随进扈衞如仪
　　一
　　赐予崇徳二年
　　赐朝鲜国王裘防及鞍马一匹貂皮百有二十银百两正副使各鞍马一匹貂皮五十朝鞾一双银五十两书状官押物官貂皮银鞾从人银布各有差○顺治五年
　　赐朝鲜国王世子鞍马貂冠貂裘狐裘罗袍段袍朝鞾内监甲将通事外郎貂皮银各有差○六年议准朝鲜国告哀使臣
　　赐大段防段彭段防各一银五十两书状官一人大段防各一银二十两大通官三人各彭段一防一银十五两从官十有八人各彭段一银十两从役二十三名各银四两○又议准
　　勅封朝鲜国王
　　赐国王黒狐皮裘黒貂皮一百玲珑鞍辔马一匹大蠎段大段四团补段各二小蠎段糚段锦段石青段各一王妃大蠎段糚段锦段倭段闪段防段青段石青段各二大段彭段各三纺丝纱各四付封使赍往○十年议准朝鲜国王贺
　　万夀圣节
　　赐国王鞍马一匹黒貂皮二十貂皮一百银百两正使大段防段彭段防纺丝各一银五十两氊袜一等鞾鞍马副使同书状官大段彭段防各一银五十两氊袜二等鞾大通官三人各大段一防一银三十两氊袜马皮鞾押物官二十四人各彭段一防一银二十两氊袜牛皮鞾从人三十名各银五两元旦节
　　赐国王及正副使以下如
　　圣节例○又奏准黒貂皮二十折采段表里各五疋貂皮百折银百五十两○又议准进年贡及贺冬至节
　　赐国王与正副使如元旦例惟不给鞍马其书状官以下员役赏给有差○十一年议准琉球国进贡
　　赐国王蠎段二采段六蓝段三素段闪段各二锦三防罗纱各四王妃采段四糚段闪段各一蓝段青段锦段各二罗纱各四正使王舅采段表里各四闪段一罗二防纱各四副使正议大夫采段表里各三蓝段一罗防纱各二使者采段表里各二蓝段防罗纱各一通事从人段防纱布银各有差○十三年议准荷兰国进贡
　　赐荷兰国王大蠎段糚段倭段各二花段八闪段防段蓝段青段各四绫纺丝罗各十银三百两使臣二人每人大蠎段糚段倭段各一花段六蓝段三绫纺丝绢各四银百两标官糚段倭段蓝段各一花段三绫纺丝绢各二银五十两通事从人段防绢银各有差○十八年议准朝鲜领时宪书差来使臣赏银三十两通事八两从人各四两凡有咨部事件赍咨官及通事从人赏银同○又议准
　　颁诏天下遣正副使赍
　　诏颁于朝鲜国王如
　　恩诏有外藩王公加
　　恩赐一款
　　赐朝鲜国王大蠎段糚段补段片金段倭段各二防段闪段蓝段青段各五各色段十洋段十共五十又
　　恩诏有外藩福晋夫人加
　　恩赐一款
　　赐朝鲜王妃大蠎段糚段锦段倭段闪段防段素段各二大段彭段各三蓝段二纺丝纱各四共三十○又议准朝鲜国遣陪臣庆贺谢
　　恩及有事陈奏各进贡方物
