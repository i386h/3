<!-- { "loadSidebar": true } -->
　　京城内盗贼伤人刼去财物将该汛歩军协尉副尉各罚俸九月翼尉罚俸六月统领罚俸三月盗案照数缉拏该汛直宿歩军尉降二级留任罚俸一年限一年缉获本汛管街领催歩军及本汛看守栅阑歩军各鞭一百如一年内拏贼一半歩军尉准其开复一年限满获不及半无别案失事者歩军尉降二级调用本汛领催歩军看守栅阑歩军皆枷一月鞭八十一年不获又失事者歩军尉降三级调用本汛领催歩军看守栅阑歩军枷四十日鞭一百革退未获逸犯交接任官照案缉拏骁骑堆拨相近处失事该直班官罚俸一年骁骑照歩军例治罪○又议准恶徒在街肆行无忌或借端挟诈勒骗财物公然抢夺搅扰市肆行者责成该汛歩军尉并歩军翼尉协尉副尉不时缉捕有失察者歩军尉罚俸六月协尉副尉罚俸两月翼尉罚俸一月领催歩军鞭一百倘明知恶徒不缉拏者革职如得财私纵谎称逃脱者革职并领催歩军皆交刑部治罪若领催歩军得财私纵谎称逃脱该歩军尉并不知情者照失察歩军犯赃例议处
　　一断狱康熙九年定
　　京城内有奸细放火不察拏者该管歩军尉降四级调用协尉副尉降二级调用翼尉降一级留任统领罚俸一年○又定看守城门官弁纵令奴仆依城搭葢蓆棚赁人取租者罚俸六月奴仆鞭八十如容闲杂人等近门歇宿将直班城门领城门吏门千总罚俸六月若纵容闲杂人近门向火致延烧城门者直班城门领城门吏门千总革职领催歩军交刑部治罪若将蓄髪僧人不行察拏致入城门者将直班城门领城门吏门千总各罚俸一月领催歩军鞭四十若蓄髪僧人入城栖止该汛歩军尉拏获者免议如被旁人拏获者将该汛歩军尉罚俸一月○十三年定凡审理八旗三营拏获违禁犯法奸匪逃盗一应案件审系轻罪歩军统领衙门自行完结徒罪以上録供送刑部定拟○雍正二年议准崇文宣武朝阳阜成东直西直安定德胜八门每门各设监狱凡旗人获罪刑部定议枷示或统领衙门奏明永逺枷示人犯皆发门监羁禁如封印后统领衙门监内人犯过多亦发门监羁禁【崇文门监镶白旗人宣武门镶红旗人朝阳门正蓝旗人阜成门镶蓝旗人东直门镶黄旗人西直门正黄旗人安定门正白旗人德胜门正红旗人】○又定旗人命案已经验明令其擡送如有勒索拦阻者该堆拨及城门直班官兵拏送刑部治罪若知而不拏将直班官罚俸一年兵丁鞭五十○六年议准在京奉
　　防捕缉人犯及殴毙人命并闗系要案人犯脱逃在城内者责成该汛歩军尉住俸限一年缉拏如于一月内拏获者免议一年限满不获降一级调用人犯令接管官缉获若非经管应捕之官并该上司大员能于一月以内拏获一名纪録二次一月以外拏获一名纪録一次○八年议准
　　京城内有失窃之案汛地歩军尉等于事主呈报被窃之日即报统领衙门勒限半年缉贼限内拏获免议逾限无获该汛歩军尉罚俸三月协尉副尉各罚俸两月直日领催歩军各鞭五十夜间行窃被获供由何处栅阑走出者将该处守栅歩军鞭一百如别汛歩军尉能于限内拏获贼犯者纪録一次○十二年议准凡开防鹑圏鬭鸡坑蟋蟀盆互相赌鬭者照开局赌博例治罪其该管官亦照失察赌博例议处○乾隆元年议准操演射鹄者准其演射外倘有特开赌抽头及容留不射箭买局卖局之人并大赌银钱者即行拏送刑部照开赌钱律治罪○四年议准歩军营弁各有分管地方如有赌博赌具等案失察缉获皆照标营武职例将歩军统领翼尉照提督总兵例定议协尉副尉照兼辖之副将叅将游击都司守备例定议歩军尉照专管之都司守备千总把总例定议【标营定例详见兵部】○五年奏准直月捕盗歩军尉遇强盗案于事主呈报之日起勒限半年缉贼限内拏获免议逾限不获者降一级留任罚俸六月仍限一年缉贼一年内缉贼一半准其开复不及一半将捕盗歩军尉照所降之一级调用捕盗歩军鞭八十如遇窃案亦于事主报窃日起勒限半年缉贼逾限不获捕盗歩军尉罚俸三月捕盗歩军鞭三十限内缉获者免议○又覆准
　　京城内强窃之案捕盗歩军尉于承缉限内将贼犯拏获者专汛歩军尉等皆免议若经别管官缉获者捕盗歩军尉免议其专汛歩军尉等仍行处分○七年议准
　　京城内盗案该汛歩军尉隐讳不报或以强为窃以多为少或贿嘱事主通同隐匿者将该汛歩军尉革职歩军协尉副尉翼尉扶同循隐者皆降三级调用失于察报者降二级调用统领知情降一级留任不知情罚俸一年如贼已全获皆免议若事主未报失事无实据别经发觉者仍照承缉例定议免其讳盗处分讳窃不报该汛歩军尉降一级留任限半年缉贼限内拏获准其开复限满不获降一级调用窃犯交接管官照案缉拏协尉副尉明知被窃扶同隐讳者照歩军尉例议处失察者罚俸六月勒限半年缉拏限满无获罚俸一年窃犯照案缉拏有能察出揭报者仍照承缉例定议其事主未报该汛歩军尉无从察缉别经发觉者免其讳窃处分仍于发觉之日为始将未获贼犯限半年缉获限满不获罚俸三月窃贼照案缉拏已拏获者免议○又定八旗满洲防古汉军正身犯奸案件流罪以下歩军统领审理以淸字文案自行完结其因奸罪至死者歩军统领防同三法司满堂官审明定拟用淸字具奏○八年议准三营地方缉案照五城司坊之例凡遇失窃巡捕营専汛武軄于失事之日起勒限四月缉拏限内全获及拏获得半者皆免察叅如四月限满贼未全获获不及半皆由统领衙门叅送兵部将専汛官住俸勒限一年缉拏限内全获或缉拏及半准其开复逾限不获按限劾叅将専汛官罚俸一年贼犯照案缉拏○九年议准巡捕三营失窃之案叅送议处各弁皆免其停陞遇有应陞仍准其一例遴选陞拔所有原叅之案带于新任令其加意协缉务获限满不获扣限叅送照离任官例察议完结
　　一优防养亷名粮歩军统领给营额马军粮九分左右翼尉二人各给营额马军粮四分歩军协尉二十四人各给歩军粮三分副尉二十四人捕盗歩军尉四十人各给歩军粮二分歩军尉三百三十六人委署歩军尉七十二人各给歩军粮一分三营叅将三人每人各给马粮八分歩粮十有二分游击三人各给马粮六分歩粮九分守备十有九人各给马粮三分歩粮五分千总十有五人各给马粮一分歩粮四分把总三十人各给马粮一分歩粮三分外委千把总四十一人各给歩兵随粮一分○康熙三十三年定巡捕三营马匹嵗需豆草户部每年确访时价给发召买采办供应每豆一石外加折耗四升脚价银三分每草一束外加堆积人工银四厘○又定歩军统领衙门监禁人犯应需口粮于户部支领煤炭于工部支领○雍正元年奏准三营马匹每年需豆三万六千余石谷草六十一万余束照采买价直折银连闰按季支给官兵不令召买采办嵗计节省升合脚价人工银五千余两仍于时价内每两扣银一钱节存银库○又定豆草价直令五城司坊官确访时价造报户部依所访价直扣除一成折给三营官兵自行采买○四年奏准安定门大街草厰胡同入官房一所共六十七间作为歩军统领衙署○五年奉
　　防城外所有官房千四百三十四间地四百亩有竒着交巡捕三营官弁取租存于歩军统领衙门以为赏赉番役之用○九年奏准将官房租银内嵗支八百
　　两以为各官养亷之费○十年
　　谕见今天气炎热着歩军统领于各门设立氷水解暑汤药以解行人烦渴即于工部所窖冰块应用如尚不敷动用崇文门宣课司余粮采买办理永着为例其解暑汤药交太医院官定方配制钦此○又奏准巡捕三营额设马歩兵丁五千名马兵一千四百四十名守兵三千五百六十名内除统领坐粮九分翼尉坐粮各四分叅将游守千把等共亲丁名粮三百八十五分外实在充差马歩兵番四千五百九十八名经制官弁及马歩兵番每年共扣朋银三千一百四十六两四钱向因办理公务无项可动是以将所准马价作为各项公费之用年终以验准马匹开销而兵丁之倒马者令停迟二三月以马干银买补相沿已久此虽以公完公但徒有朋银虚名究无给价实迹令将应行裁革之费一槩革除其必需公项在于官房租银内动补至办理乡会武场及每月兵部堂考各省武弁八旗生童骑射处垫筑马道搭葢棚厰置备公案旗筹箭垜修理堆拨器械激筩救火器具等项嵗需银八九百两千两不等实属无项动支请照各省营汛设立公费名粮之例将巡捕三营额兵内每营准设公费名粮十分马歩各半每年约饷干银千余两足敷公用至于兵丁马匹已过五年倒毙与例相符者即动朋扣银照例每马定价银九两买补足额仍赴兵部验看印烙○十二年奏准歩军统领衙门捕盗官员三营将备以及番役等拏获人犯向无公所羁禁皆原差领囘看守听侯审拟是以蠹役人等借口守候待质饮食盘费之需致滋窦弊拟以衙署之内设立羁禁审犯之所仍请照监犯例支领柴米别委弁兵看守以杜兵番之借端勒索但见有公署既无余地且问事之处密迩街衢亦多未便请以瞻云坊官房一所计九十四间作为衙署旧有之官房六十七间仍交与内务府察収○又奏准巡捕三营游守向无官给衙署是以随地出资僦居不得于本汛要地方居住见在内汛皆然其外汛落乡更难得堪作官之所皆于闗厢附近租赁民房既不便稽察巡缉且措办房租实属拮据请照五城坊官之例于该汛适中地方给与官房以为衙署似于汛守有益见在
　　京城官房可作衙署者共五十处其房间多寡不等应酌量分拨将阡儿胡同官房一所拟用二十九间拨给中营游击棉花胡同一所拨给西南一守备上三条胡同一所拨给东南二守备各十有七间朝阳门外大街一所计十有七间拨给外正东守备左安门外石佛庵一所拨给外正南守备十有四间左安门外兴隆寺一所拨给
　　南苑墙守备十有六间烂麪胡同一所拨给南营游击二十九间小市一所拨给东南一守备牛街口一所拨给西南二守备各十有八间西直门外闗厢西计二十间拨给外南一守备东河沿一所拨给内北东守备延寿寺街一所拨给内北西守备各十有六间东直门外一所拨给外东北守备十有七间徳胜门外十有二间拨给外西北守备朝阳门外一所拨给外西一守备十有六间再中营外东南汛内及北营游击驻劄之处皆无官房南营外南二外南三汛内虽有房屋而间数不敷请将安定门外官地二亩有竒拨给北营游击广渠门外马馆地内拨给外东南守备一亩令其起葢衙署右安门外官房七间增盖四五间拨给外南二守备广宁门外官房五间增葢六七间拨给外南三守备其所需工料银即于本衙门存公房租内动用工竣日造册咨送工部覈销○十三年奏准增设司务一人笔帖式四人请于房租银内酌给三百两以为养亷饭食之费○又奏准八旗满洲防古汉军协尉各增养亷歩甲三分副尉捕盗歩军尉各增养亷歩甲二分歩军尉委署歩军尉各增养亷歩甲一分○乾隆三年奏准本衙门设有员外郎二人主事二人司务一人笔帖式十有二人书吏四名每年司官支领饭银百两笔帖式支领饭银五十两均于房租银内给发但笔帖式差务繁杂所得饭银实不敷衣食鞍马之用至书吏向无饭银供役维艰往往悬阙召募乏人应请笔帖式每人嵗增银三十两书吏每月各给银四两统于房租银内给发○六年奉
