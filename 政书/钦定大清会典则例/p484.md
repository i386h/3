<!-- { "loadSidebar": true } -->
　　谕见今天气炎热各门应设立冰水暑汤以解行人烦渴取用工部藏冰如不敷动用崇文门宣课司余银采买永着为例钦此遵
　　防议准
　　正阳等九门各设立冰水暑汤日给冰二块○十一年议准
　　正阳门增设冰桶并东西大市街就日瞻云坊街各设冰水暑汤又增给田村八旗官学九门等处冰块○乾隆八年奏准在京部院大小各衙门及八旗印房防军统领前锋统领并问刑衙门凡有监狱之处准于土窖十万额冰内取用每冰万块甎窖准其五成土窖准其六成消化定价发卖以济民用○九年定各衙门取用冰每年五月初一日起至七月三十日止各按应用数目具印文支领
　　一工价顺治九年定通州冰每块伐运价银三分八厘藏
　　紫禁城内京河冰每块伐运价银七厘四毫余冰每块四厘二毫○康熙四十一年定窖藏冰块如不敷用准采买民窖冰夏秋月分每块价银七分三厘○雍正四年定秋月采买民窖冰每块价银二分五厘○六年议准收藏通州冰每块伐运价银减为二分四厘○九年定秋月采买民窖冰每块仍给价银七分三厘○十一年定秋月采买民窖冰每块价银五分三厘○乾隆八年议准土窖藏冰龙王堂冰每块伐运价银四厘二毫莲花池冰每块伐运价银四厘八毫五丝
　　一
　　畿辅藏冰康熙初年定每岁藏冰之时令直隶地方官照部定例伐冰藏窖以备
　　陵寝祭祀之用○三十年定直隶热河一带地方建设
　　冰窖遇
　　廵幸之年由部会内务府豫年委官前往采买洁净冰块收藏供用热河藏冰三万块喀喇河屯三千块巴克什营两间房鞍子岭【今常山峪】桦榆沟中关小营波罗河屯等七处各五百块○又定江浙二省遇
　　廵幸之年苏淮二府各于本处设窖藏冰江宁扬州徐州常州镇江等府雇覔蘓淮窖户在宿迁及各府城收藏浙江委官于苏州府建设厰窖均豫年办理○雍正四年议准
　　陵寝祭祀所需冰
　　景陵马兰关遵化州供用
　　妃园寝蓟州供用
　　昭西陵遵化州与蓟州轮年供用
　　孝陵
　　孝东陵丰润县供用永着为例○乾隆元年题准易州
　　供应
　　泰陵冰伐运至四五十里之外所需工价着于司库存公银内支用○四年覆准易州开设土窖每折见方一丈厚一尺给壮夫二名每名银四分席每张银八分运冰车价每车银三钱○七年奏准巴克什营等七处藏冰仍照旧额热河减为五千块喀喇河屯减为千块均动支司库存公银令各该地方官修窖藏备○八年覆准每冰十有六块给一车○十七年议准
　　孝贤皇后陵寝祭祀所需冰由丰润县供用○十九
　　年奏准热河等处乃
　　车驾廵幸驻跸之所需冰无多热河减为二千块喀喇河屯三百块巴克什营等七处各减为百块









　　钦定大清会典则例卷一百三十五
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百三十六
　　工部
　　都水清吏司
　　噐用
　　表匣顺治元年定
　　皇帝恭进
　　皇太后表文用明黄髤堆金沥粉龙匣髙三寸长一尺
　　六寸濶六寸王公百官恭进
　　皇太后表文
　　皇帝表文
　　皇后笺文用黄绫匣髙六寸长一尺八寸濶五寸五分均杉木质准内阁典籍防来文办造
　　一奏书匣顺治八年定
　　皇帝恭进奏书于
　　皇太后用杉木匣以明黄云龙叚糊饰髙二寸一分长一尺一寸五分濶五寸八分准内阁典籍防来文办造
　　一
　　实録匮康熙十一年奏准每匮长四尺一寸五分濶二尺二寸髙四尺五分枬木质外用铜镀金钑云龙文叶包瓖内用黄绫糊饰香杉木格每匮连底盖五层长三尺四寸濶一尺六寸七分髙三尺一寸匮格均无定数准该馆来文办造一
　　玉牒匮顺治十八年奏准用大匮四每匮濶四尺纵三尺九寸髙三尺七寸插盖箱十每箱濶三尺一寸纵一尺九寸髙六寸均杉木质二匮漆用黄色二匮红色四箱黄色六箱红色均戗金云龙文准宗人府来文办造○康熙十年奏准每次纂修
　　玉牒匮箱各增髙六寸○乾隆十年纂修
　　玉牒告成累年加增匮髙至八尺五寸箱髙至五尺四
　　寸
　　一
　　记注匮顺治元年定岁造
　　记注匮一松木质长二尺五寸濶一尺六寸髙二尺银硃漆饰用铁叶包裹岁准该衙门来文办造
　　一颁
　　诏金凤乾隆十四年奏准凤髙二尺一寸五分长四尺七寸防云长五尺一寸前濶一尺八寸五分后濶七寸承
　　诏朶云濶三尺四寸均用钑铜饰金凤口衔明黄丝组悬以朶云转轴而下准内阁典籍防来文供用用毕仍由部收贮
　　一
　　诏
　　勅及文武
　　殿试金榜顺治元年定
　　诏书及金榜均用硬黄纸表里二层
　　勅书分三等一金龙香笺表里四层用檀香屑夹造面绘泥金云龙背洒金一画龙笺表里三层香墨绘画一印边龙笺表里二层香墨刷印均黄色准内阁典籍防来文办造
　　一世袭佐领印轴乾隆三年覆准八旗世袭佐领应设立黄纸印轴将原立佐领原委及承袭支派备书于轴给发佐领各族长等收执以慿稽考其长短尺寸难以豫定应移咨工部先造千轴计长三丈四丈五丈者各三百轴十丈者百轴其周围螭边款式及纵广尺寸均照功牌式样嗣后成造均依兵部所需数目及来文内长短尺寸办给○十四年覆准游牧察哈尔及
　　盛京等处佐领应给印轴七十有九计长五十丈者一四十五丈者五十有三丈者一十有二丈者五十有一丈者三八丈者三七丈者九六丈者十有八五丈者三十一四丈者一三丈者二一功牌康熙十一年定功牌分五等一等功牌长三尺六寸五分二等长三尺三寸五分三等长三尺五分四等长二尺八寸五分五等长二尺六寸五分均广一尺一寸五分用白矾纸棉纸表里二层周围香墨印边作螭文紫绫为面轴用紫榆木准兵部来文办造
　　一糊饰顺治初年定
　　太和殿
　　保和殿
　　中和殿
　　文华殿牕格用朝鲜贡纸每年糊饰黄绫博缝二年一次糊饰各
　　坛
　　庙牕格路镫由太常寺移咨外藩朝贡各馆舍由礼部
　　理藩院移咨到部委官糊饰
　　一设案顺治元年定朝会庆贺诸典礼设表案
　　经筵设
　　御书案讲案
　　颁赐表里诸物设赏案
　　赐燕设食案
　　殿试及新进士
　　朝考庶吉士散馆等试各阅卷官设公座书案均准各衙门咨文由部供用
　　一进士赴燕簮花顺治元年定新进士
　　赐恩荣燕应用防花五百枝状元金饰银花一枝准
　　礼部来文办给
　　一各衙门需用器物内阁送本需用皮箱包袱油单照咨取数目每二月办给一次○修书各馆需用厨匮案椅笔墨砚由部办给○礼兵二部防试筵燕需用盘碗锡器之属由部委官办给事竣彻回礼部燕外国贡使供应同○防古王台吉等需用案椅镫檠马槽诸物照理藩院咨文由部办给○凡
　　颁诏
　　颁勅书需用画筩油单
　　命将出师及
　　钦差官需用
　　勅筩印匣印池皮箱锁钥袱褥等物均照各衙门来文如数办给○上驷院需用马槽及驯象所需用盖象棉被氊条均由部办给○修造乐器需用桐梓木材及修造器物应用毛竹斑竹熏竹黄花竹筀竹实心竹防竹檀木均行文江浙等省办解成造玉器需用寳砂行文直隶灵夀平山二县办解

　　织造
　　一制帛顺治八年定江宁织造局设
　　神帛机三十张岁织帛四百端又准部移文额造二千端其文兼清汉曰郊祀制帛曰告祀制帛其色青黄曰奉先制帛色白曰礼神制帛青赤黄白黑五色曰展亲制帛曰报功制帛均色白曰素帛色白不织文
　　一
　　勅诰康熙元年定江宁织造局设官诰机三十五张遇应用之时由部豫期行文该织造如式置办
　　诰命用五色及三色纻丝文曰
　　奉天诰命
　　勅命用纯白绫文曰
　　奉天勅命均织升降龙文兼清汉字○又定一品玉轴鹤锦面二品犀轴螭锦面三四品贴金轴五品角轴均牡丹花锦面六七品以下槩用角轴小团花锦面
　　一校尉服色
　　国初定校尉衣用大红色织团葵花文每件五幅长四尺三寸濶一尺七寸袖八寸○康熙元年覆准校尉衣停织花红叚用木红色照内织染局三丝式样织造○十六年奏准舁辇舆校尉织防地擎执校尉织绢地
　　一采缯
　　国初定每采防一疋用经丝十一两纬丝十一两织成长三丈六尺濶一尺六寸染以各色以供
　　国家庆典陈设结采及
　　采棚
　　采亭并各公廨一应庆贺典礼结采之用○康熙三年覆准采防色尚鲜明多贮无益嗣后遇应用之时令江宁苏州杭州三局照部行数目织染解部无庸每年造办
　　一潞防每疋重六十四两长八十尺濶二尺四寸小潞纳每疋重十有六两长三十尺濶一尺七寸岁由山西长治髙平二县织造解部转送内务府捡收○康熙十四年覆准长治县歳织潞防六十二疋小潞防一百八十六疋髙平县岁织潞防三十八疋小潞防一百十有四疋如额解部○十七年题准潞防每疋准销银十二两五钱小潞防每疋准销银二两七钱五分








　　关税
　　一直省工关税额以乾隆十八年奏销册计之共二十七万一千五百四十六两有奇
　　一
　　盛京胡纳胡河大凌河小凌河六周河太子河清河莺纳河大庄河碧赫河归河辽河艾河曹河各项木植十五取一以备
　　三陵陆续取用其不堪应用者随时变价大凌河折银交部大木每根征山分银六分小木计价一两二钱征山分银六分岁征木植多寡不齐无定额
　　一宁古塔辉发穆钦等处木税十分取一免征山分银其木植变价额银三百七十两
