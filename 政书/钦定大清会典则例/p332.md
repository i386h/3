<!-- { "loadSidebar": true } -->
　　神奏乐平之章曰孔盖翠旌兮随风飏龙辀容与兮指天阊咫尺神灵兮隔穹苍愿流景祚兮贶皇章○望瘗奏征平之章曰玉既陈兮延景光礼既洽兮恭瘗藏愿神聼兮时予匡垂神佑兮永无疆
　　祈雨报谢【祈雨以夹钟为宫报祀以南吕为宫】六奏迎
　　神奏延丰之章曰九土博厚兮阜嘉生方坛五色兮祀孔明甿力穑兮服耕仰甘膏兮百谷用成熙云路兮瞻翠旌殷闿泽兮展精诚○奠玉帛初献奏介丰之章曰神来格兮宜我黍稷两圭有邸兮馨明德罍尊湛湛兮干羽饬油云澍雨兮溥下国○亚献奏滋丰之章曰奏齍明兮申载觞龙出泉兮灵安翔周寰宇兮滂洋载神庥兮悦康○三献奏霈丰之章曰帗容与兮奋皇舞声逺姚兮震灵鼓爵三奏兮缩桂醑号屏来御兮德施普○彻馔奏绥丰之章曰协笙磬兮告吉蠲神廸尝兮礼莫愆心斋肃兮増惕干咨田畯兮其乐有年○送
　　神奏贻丰之章曰抚懐心兮神聿归华盖郅偈兮骖虬騑洪厘渥兮雨祁祁公私霑足兮孰知所为望瘗奏溥丰之章曰宣祝嘏兮列瘗缯贶允
　　答兮时钦承髙原下隰兮以莫不兴歌率育兮庆三登
　　日坛【太蔟为宫】七奏迎
　　神奏寅曦之章曰曦驭兮寅宾光煜爚兮红轮春已融兮交泰循典礼兮明禋严大采兮祗肃神之来兮如云○奠玉帛奏明曦之章曰杲黄道兮暾出东肃将享兮玉帛同美齐翼兮王君公盥以荐兮昭格通○初献奏清曦之章曰御景风兮下帝扄酌黄目兮椒其馨爵方举兮歌且舞漾和盎兮龙旗青○亚献奏咸曦之章曰再举勺兮郁金香嘉乐合兮舞洋洋徳恢大兮神在沛澹容与兮进霞觞○终献奏纯曦之章曰式礼莫愆兮昭清终以告防兮休成愿神且留兮鉴茹以妥以侑兮忱诚○彻馔奏延曦之章曰物之备兮希德馨神欲起兮景杳防彻不迟兮咸肃穆照临下土兮瞻曜灵○送
　　神奏归曦之章曰云车征兮风马翔猋万里兮临万方报神功兮以时享祈神祐兮永无疆
　　月坛【南吕为宫】六奏迎
　　神奏迎光之章曰继日代明兮象丽天式遵九道兮临八埏玉律分秋兮西颢躔聿修毖祀兮乐在县○奠玉帛初献奏升光之章曰少采兮将事玉帛兮载陈式举黄流兮挹牺尊笾豆静嘉兮肴核芬○亚献奏瑶光之章曰齐醍兮载献神之来兮肃然仰肸蠁兮鉴顾挹清光兮几筵○终献奏瑞光之章曰戞瑟鸣琴兮鋗玉锵神嘉虞兮申三觞金波穆穆兮珠焆黄休嘉砰隐兮溢四方○彻馔奏涵光之章曰对越在天兮礼成彻登豆兮湛露零神悦怿兮德馨世曼夀兮安以宁○送
　　神奏保光之章曰驾卿云兮景星御和风兮霞軿神
　　留俞兮坛宇福率土之黄丁
　　帝王庙【春以夹钟为宫秋以南吕为宫】六奏迎
　　神奏肇平之章曰抚时兮极隆造经纶兮显庸总古今兮一揆贻大寳兮微躬仰徽猷兮有严閟宫予稽首兮下风○奠帛初献奏兴平之章曰莽若云兮神之行予仰止兮在廷承筐篚兮既登偃灵盖兮翠旌鉴予情兮歆享荐芳馨兮肃成○亚献奏崇平之章曰贰觞兮酒行念昔致治兮永清瞻龙衮兮若英愿绍锡兮嘉平○终献奏恬平之章曰郁鬯兮献终万舞洋洋兮沭清风龙鸾徐整兮企予示周行兮廸予衷○彻馔奏淳平之章曰盍肴蒸兮毕升五音防兮满盈礼将彻兮防告鉴孔忱兮载翼载登○送
　　神奏匡平之章曰羽幢缭绕兮动回风和鸾并驭兮归天宫五云拥兮髙驰翔愿回灵盼兮锡年丰驾羣龙兮一气中焄蒿芬烈兮实防通望神光兮遥烛惟终古兮是崇
　　文庙【春以夹钟为宫秋以南吕为宫】六奏迎
　　神奏昭平之章曰大哉至圣徳盛道隆生民未有百王是崇典则昭垂式兹辟雍载虔簠簋载严鼓钟○奠帛初献奏宣平之章曰觉我生民陶铸贤圣巍巍泰山实予景行礼备乐和豆笾嘉静既述六经爰斟三正○亚献奏秩平之章曰至哉圣师克明明德木铎万年惟民之则清酒既醑言观秉翟太和常流英材斯植○终献奏叙平之章曰猗欤素王示予物轨瞻之在前师表万祀酌彼金罍我酒惟旨登献虽终弗遐有喜○彻馔奏懿平之章曰璧水渊渊芹芳藻洁既歆宣圣亦仪十哲声金振玉告兹将彻鬷假有成日月昭揭○送
　　神奏德平之章曰煌煌辟雍四方来宗既陶乐育多士景从如土斯埴如金在镕佐予敷治俗美时雍
　　直省
　　文庙六奏迎
　　神奏昭平之章曰大哉孔子先觉先知与天地参万世之师祥征麟绂韵答金丝日月既揭乾坤清夷○初献奏宣平之章曰予懐明徳玉振金声生民未有展也大成俎豆千古春秋上丁清酒既载其香始升○亚献奏秩平之章曰式礼莫愆升堂再献响协鼖镛诚孚罍甗肃肃雍雍誉髦斯彦礼陶乐淑相观而善○终献奏叙平之章曰自古在昔先民有作皮弁祭菜于论斯乐惟天牖民惟圣时若彝伦攸叙至今木铎○彻馔奏懿平之章曰先师有言祭则受福四海黉宫畴敢不肃礼成告彻母疏母渎乐所自生中原有菽○送
　　神奏德平之章曰鳬绎峩峩洙泗洋洋景行行止流泽无疆聿昭祀事祀事孔明化我蒸民育我胶庠
　　先农坛【姑洗为宫】七奏迎
　　神奏永丰之章曰先农播谷克配彼天粒我蒸民于万斯年农祥晨正协风满旜曰予小子宜稼于田○奠帛初献奏时丰之章曰厥初生民万彚莫辨神锡之庥嘉种乃诞斯德曷酬何名可赞我酒惟旨是用初献○亚献奏咸丰之章曰无物称徳惟诚有孚载升玉瓒神肯留虞惟兹兆庶岂异古初神曾子之今其食诸○终献奏大丰之章曰秬秠穈芑皆神所贻以之飨神式食庶防神其丕佑佑我黔黎万方大有此三推○彻馔奏屡丰之章曰青只司职土膏脉起日涓吉亥举耕耤礼神安留俞不我遐弃执事告彻予将举趾○送
　　神奏报丰之章曰匪且有且匪今斯今灵雨崇朝田稼万金考钟伐鼓戞瑟鸣琴神归何所大地秧鍼○望瘗奏庆丰之章曰肃肃灵坛昭昭上天神下神归其风肃然玉版苍币瘗埋告虔神之听之锡大有年
　　先蚕坛【仲吕为宫】六奏迎
　　神奏庥平之章曰轩辕御箓时西陵位正妃柔桑沃载阳迟黼黻元黄共祀事称茧更缲丝龙精报贶椒室宗师○初献奏承平之章曰春隄栁绽金仓庚有好音衣袆翟致精忱后月躬应教织絍柘馆式斋心黄流初荐肸蠁如临○亚献奏均平之章曰清和日正长灵坛水一方纡香陌执籧筐桑叶隂浓风澹荡八育普嘉祥黄流再荐降福穰穰○终献奏齐平之章曰神臯接上园葭芦翠浪翻莺声滑藕花繁天棘丝丝初引蔓三荐洁苹蘩云依宝鼎露浥旗旛○彻馔奏柔平之章曰公宫吉礼成有斋奉豆登僮僮被肃肃升废彻毋迟咸祗敬法坎不常盈万方衣被百福其朋○送
　　神奏洽平之章曰神风拂广筵灵香下肃然仪不礼无愆禺马流星相炳绚玉蝀亘平川万方衣被瑞茧登编
　　神只坛祈雨报谢【天神黄钟为宫地只林钟为宫】六奏迎
　　神奏祈丰之章曰云车驰兮风斾征雷阗阗兮雨防防表六合兮穹青横大川兮扬灵纷总总兮来防穆予心兮斋明○奠帛初献奏华丰之章曰束帛戋戋兮筐篚将昭诚素兮鬯馨香瘼此下民兮候有望神垂鸿祐兮未渠央○亚献奏兴丰之章曰疏羃兮再启芳齐兮载陈惠邀兮神贶福我兮民人○终献奏仪丰之章曰牺尊兮三涤防酒兮思柔诚无斁兮嘉荐神燕娭兮降休○彻馔奏和丰之章曰礼旣成兮孔殷洁明粢兮苾芬废彻兮不迟至敬兮无文○送
　　神奏锡丰之章曰流形兮露生苞符兮孕灵介我黍稷兮曰雨而雨神之格思兮祀事孔明
　　岱庙【林钟为宫】六奏迎
　　神奏祈丰之章曰资元气兮镇青阳鼓橐籥兮孕灵祥行时令兮东廵式展礼兮诚将○奠帛初献奏华丰之章曰金坛肃穆兮黼帷张瑟黄流兮茅缩浆昭诚素兮举初觞神斯陟降兮格馨香○亚献奏兴丰之章曰日观兮鸡鸣天门兮鳯翔牺尊兮再献维神兮降康○终献奏仪丰之章曰醴齐兮三荐金牒兮煇煌申至敬兮无祈鉴予诚兮斋庄○彻馔奏和丰之章曰瞻石闾兮在望实笾豆兮大房黍稷兮非馨明徳兮是将○送
　　神奏锡丰之章曰礼成兮孔臧神驾兮龙骧肤寸而合兮触石而起弥于六合兮降福穰穰
　　嵩庙【林钟为宫】六奏迎
　　神奏祈丰之章曰维灵岳兮镇中央展时廵兮洛之阳虔望秩兮懐柔俨对越兮神光○奠帛初献奏华丰之章曰石阙岧嶤兮鸣鳯翔奏瑶笙兮肃祼将初奉斚兮陈篚筐至诚昭格兮福无疆○亚献奏兴丰之章曰颍水兮安怡维岭兮青苍黄琮兮告荐椒醑兮芬芳○终献奏仪丰之章曰香升兮华黍三涤兮嘉觞答灵响兮嵩门登万寳兮咸昌○彻馔奏和丰之章曰三台蔚兮峻极二室郁兮相望告彻兮维时懐徳兮靡忘○送
　　神奏锡丰之章曰云车兮龙骧仰止兮髙阊玉浆含滋兮金璧呈瑞配天作镇兮长发其祥
　　望祭
　　长白山六奏迎
　　神奏祈丰之章曰天作髙山兮作而康钟王气兮应期昌廵丰沛兮来望躬禋祀兮虔将○初献奏华丰之章曰飶黄流兮进初觞缅仙源兮心遫庄霭佳气兮郁苍苍欣来格兮惠无疆○亚献奏兴丰之章曰朱果兮实蕃灵渊兮泽滂清尊兮再献绵祚兮纯常○终献奏仪丰之章曰具荐兮玉馔三酌兮琼浆思王迹兮弥钦清缉熙兮敢忘○彻馔奏和丰之章曰松花水兮汤汤鸭缘波兮泱泱神饫兮锡厘如川至兮莫量○送
　　神奏锡丰之章曰祀事兮孔臧昭假兮永明迈周岐
　　兮越殷土万有千嵗兮长发其祥
　　太嵗殿【太蔟为宫】六奏迎
　　神奏保平之章曰协兹五纪嵗月日辰天惟显思神职攸分于赫太嵗统驭百神承天之徳隂隲下民○奠帛初献奏定平之章曰礼崇明祀涓选休成洁斋涤志量币告诚祈福维何福我苍生陈馈奉酎瞻仰云旌○亚献奏嘏平之章曰百末兰生有毖其香升歌清越磬管锵锵牲牷肥腯嘉荐令芳神其歆止在上洋洋○终献奏富平之章曰执事有严再拜稽首三爵既升以妥以侑盥荐有孚肃兹笾豆神其歆止人民曼寿○彻馔奏盈平之章曰王省惟嵗有报有祈六气无易平衡正玑嘉生蕃祉泽及蜎飞百礼以洽承神吉辉○送
　　神奏丰平之章曰神兮旋驭肃瞻景光灵飇上下无体无方嘉承惠和亿兆溥将嵗嵗大有神其廸尝
　　祈雨报谢迎
　　神奏需丰之章曰持元化兮富媪神秉嵗籥兮六气均驰云车兮风旗殷阗阗兮天门情徬徨兮孔殷神之来兮康我民○奠帛初献奏宜丰之章曰荐嘉币兮芳醴清练予素兮升飶馨纷肸蠁兮格歆甘膏沃兮神所令○亚献奏晋丰之章曰启山罍兮摄椒浆侑神宫兮灵洋洋族云兴兮使我心若惠嘉生兮降康○终献奏协丰之章曰清斚兮三防扬翟籥兮载愉灵回翔兮六幕泽霶霈兮遍八区○彻馔奏应丰之章曰礼仪备兮孔时音繁防兮彻不迟昭灵贶兮迓蕃祉田多稼兮汜濩之○送
　　神奏洽丰之章曰顾亿兆兮诚求渥甘澍兮神之休庆时若兮百昌遂惠我无疆兮嵗有秋








　　钦定大清防典则例卷九十九
<史部,政书类,通制之属,钦定大清会典则例>
　　钦定四库全书
　　钦定大清会典则例卷一百
　　乐部
　　和声署
　　一中和韶乐乐章元日【黄钟为宫】
　　御殿陞座奏元平之章曰维天眷我皇四海升平泰运昌嵗首肇三阳万国朝正拜帝阊云物奏嘉祥乘鸾路建太常时和化日长重九译尽梯航
　　还宫奏和平之章曰圣人延俊英钧天乐奏绕彤廷华夷一统寜士庶懽忻乐太平寳鼎御香盈祥烟嬝瑞霭生箾韶喜九成齐庆祝万年龄长至【黄钟为宫】
