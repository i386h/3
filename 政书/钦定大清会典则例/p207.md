<!-- { "loadSidebar": true } -->
　　防议准每口每程给银六分其间有老病不能行走者每口每程加给三分以为脚力之费委官防送一面行文直隶山东河南廵抚饬令地方官逐程出具收给转送至原籍若有中涂患病者令地方官留养医治竢病痊之日再行转送毋致失所○九年议准直隶山东河南穷民因秋成无望渡河而南以图就食令沿河州县于各渡口详加察询所过地方有力不能自达者量给路费仍知照各州县安插如有亲朋可依得以佣工易食者听其自便其乞食者用截漕米粮照例计口振给其闻家乡得雨欲囘本籍者即资给遣回不愿即归者于来春耕种之候仍皆给以资粮令其回籍凡资给之费照例动用存留公项造册送部如有浮冒扣克等弊指名题叅○乾隆四年
　　谕今歳河南被灾颇重江南亦有歉收之州县闻豫省及上江民人贫苦乞食转徙道路有前往九江口而官吏禁止不许渡渉者此虽得之传闻未必不确着河南安徽廵抚悉心体察安辑抚绥毋致流移失所倘已离本乡行至他省彼地督抚即应饬令有司设法救济免于冻馁于春暖时资送回籍毋得膜视或他处有似此出境觅食人民亦照此办理钦此○七年
　　谕今年上下两江水灾甚重朕宵旰忧劳百端筹画以拯吾民之困阨但思此等穷民在本地引领待振者固多而挈家四出觅食于邻省邻郡者亦复不少着江南及河南山东江西湖广等省督抚各严饬地方有司凡遇江南灾民所到之地即随地安顿留养或借寺庙或盖篷厰使有栖止之所动用该处常平仓谷计口受粮据实报销并训谕约束不得借端生事至于灾民聚集众多之处则更委道府大员专行督察及冬月水消春初耕种之时有愿归本乡者即资送回籍知照本籍照例安插并给以麦种俾得及时赶种其不愿回籍者亦不必强悉遵前谕行钦此○十一年议准奉天流寓乏食穷民照资送流民回籍之例办理将支给花名动用银数报部察覈○十三年
　　谕向来外省有资送流民之例盖因地方小有旱涝而愚民轻去其乡以致抛弃室庐荒芜地亩是以国家施恩格外酌道路之逺近计人口之大小差委官役防送还家使复故业用意良厚然至饥馑洊臻本处米粮实已乏絶而邻封尚可觅食不得不扶携奔赴茍延性命此等嗷嗷待哺之氓若必驱还故里岂能坐以待毙势又将顾而之他南北东西辗转资送在邻省既不胜其烦劳而于灾民转益流离失所廷臣中尝有以此入告者朕思灾轻之地不可令其抛弃失业自当照例资送倘遇积歉之年本处无以糊口转徙他乡或倚托亲旧以济其乏或佣工种佃以食其力且其中极无倚赖者国家复有留养之例是惟在地方官悯其流移之苦无分畛域随宜安插竢灾氛平复土地可耕然后使回故里劳徕安集加意抚绥亦未始非权宜之道惟在权其轻重相其缓急斟酌办理未可执一而论山东去年被灾甚重朕屡次加恩振防发帑截漕费已不赀而尚免流移若近省督抚仍复拘例饬令资送实于灾民无益应令地方有司就所至之境酌量妥协办理如有亲旧可依者听其自为谋食其或无所倚靠即为抚留设法安插不必拘定成例嗣后凡有灾重之区饥氓外出为督抚者皆当体朕痌瘝一体之意善为安辑俾令得所依归可即行文各督抚等知之钦此○十八年
　　谕御史奏请勅谕江南邻省督抚照旧例留养流民春融资送回籍等语留养流民之法前曽行之有名无实转滋多事且于灾民实无裨益导之使轻去其乡耳近日廵抚已经具奏故未准行盖与其留养于异方何如厚加振防使不流移转徙之为愈今年淮徐等处被水朕叠次降防多方筹济截漕拨饷不惜数百万帑金加恩抚防以留养资送之费计之何啻百分之一二岂有爱焉若以留养资送所需增为本地振济岂不更霑实惠乎夫以灾地专委多员挨戸察振尚恐不能一无遗溢邻省州县各有应办事务又何从辨其灾黎徒滋奸民在本地则乗机溷冒及资送则聚众强抢去而复返日不暇给而实在被灾流民或依傍亲属或佣工糊口又必逐一稽留安插于伊等生计益致拘碍故停止此例钦此










　　钦定大清会典则例卷五十五
<史部,政书类,通制之属,钦定大清会典则例>
　　钦定四库全书
　　钦定大清会典则例卷五十六
　　礼部
　　仪制清吏司
　　嘉礼
　　朝会一
　　一
　　御殿受朝天聪年间定元日行朝贺礼○崇德元年
　　定元日进庆贺表笺长至
　　万寿圣节进表庆贺与元日同惟长至不设燕○又
　　定每月初五十五二十五日
　　皇帝御殿听政○顺治八年定元日长至
　　万寿圣节为三大节○又定岁遇三大节在外直省
　　文武官均设香案朝服望
　　阙行礼与京朝官同○九年定每月初五十五二十五日
　　皇帝御殿文武百官上朝
　　一临朝章服崇德元年定元日前三日起至第九日止上元节十四日起至十六日止各官咸朝服○顺治二年定元日前后七日王公百官咸朝服○十一年题准上元前后三日王公百官朝服不理刑名不办事遇有要务仍办理○康熙十年议准凡遇应具朝服补服日奏事官咸朝服补服违者本部指叅○十二年议准官员宜具朝服日而服不如制者罚俸一月○十四年题准每月常朝日
　　御殿行礼后羣臣入
　　内奏事止具补服如不
　　御殿仍具朝服其应具补服之日咸补服○二十二
　　年题准
　　万寿圣节前后七日羣臣咸朝服不理刑名照常办事○五十二年奏每年三月十八日恭逢
　　万寿圣节王以下文武百官朝服七日在
　　畅春园蟒袍补服但今岁恭逢
　　皇帝六十大庆非寻常可比应自三月初一日起至月终咸朝服蟒袍补服后每遇十年照此例行奉
　　防着自初一日至二十日○乾隆元年
　　谕嗣后御门听政若遇逢五朝期各官咸补服奏事不必用朝服永着为令
　　一陈设崇德八年定元日陈设卤簿长至
　　万寿圣节同○顺治元年
　　定鼎燕京
　　御皇极门【今太和门】受羣臣朝鸿胪寺设
　　御座于皇极门正中设表案于门东檐下○九年定
　　大朝常朝銮仪衞陈卤簿于
　　太和殿前陈歩辇于
　　太和门外陈大驾于
　　午门外陈驯象于大驾之南陈仗马于丹墀中道左右均东西相向○乾隆六年奉
　　防太和殿内所设笔砚案着于东边居中安设御殿之日若有表则移案于西设表案于东若无表仍于东边居中安设
　　一乐悬崇德元年定元日庆贺奏乐长至
　　万寿圣节亦如之○顺治八年定大朝常朝教坊司
　　设中和韶乐于
　　太和殿东西檐下设丹陛大乐于
　　太和门内均北向○康熙八年定
　　皇帝御座大朝奏元平之章常朝奏隆平之章还宫大朝奏和平之章常朝奏显平之章均用中和韶乐王公百官行礼奏庆平之章外藩使臣行礼奏治平之章均用丹陛大乐大朝常朝同○二十二年题准长至
　　御座改奏遂平之章
　　还宫改奏允平之章
　　万寿圣节
　　御座改奏干平之章
　　还宫改奏太平之章余如前
　　一班位顺治十八年定亲王世子郡王长子贝勒贝子入八分镇国公辅国公等在丹陛上序立○康熙元年题准凡典礼上朝及常朝齐集不入八分公民公侯伯镇国将军都统子尚书第一班辅国将军防军统领副都统前锋统领侍郎男歩军翼尉大九卿第二班奉国将军一等侍衞防衞叅领轻车都尉歩军协尉小九卿郎中第三班奉恩将军二等侍衞防衞骑都尉佐领员外郎科道官第四班三等侍衞防衞云骑尉鸣赞官主事歩军尉第五班防军校骁骑校笔帖式第六班其次各照职衔不论加级违者察出送部议处○十六年题准每朝期及大朝齐集满官公侯伯镇国将军都统尚书左都御史子及凡一品官第一班辅国将军防军统领前锋统领歩军统领副都统侍郎学士左副都御史通政使司通政使大理寺卿詹事府詹事男及凡二品官第二班奉国将军歩军翼尉长史叅领一等侍衞防衞太常寺卿太仆寺卿光禄寺卿祭酒通政使司副使大理寺少卿少詹事侍读学士侍讲学士侍读侍讲庶子洗马鸿胪寺卿理事官郎中给事中监察御史太常寺少卿太仆寺少卿轻车都尉及凡三品官第三班奉恩将军歩军协尉佐领司仪长二等侍衞防衞钦天监正内阁侍读司业光禄寺少卿鸿胪寺少卿通政使司叅议中允员外郎骑都尉及凡四品官第四班三等侍衞防衞云骑尉歩军尉赞善钦天监副太常寺丞主事大理寺正光禄寺署正都察院经歴及凡五品官第五班防军校骁骑校通政使司知事大理寺评事鸣赞司务司库等各职掌官及六品笔帖式第六班七品官及七品笔帖式第七班八品官八品笔帖式第八班九品官第九班汉官尚书左都御史第一班侍郎学士左副都御史宗人府府丞通政使大理寺卿詹事第二班太常寺卿顺天府尹太仆寺卿光禄寺卿通政使司副使大理寺少卿少詹事读讲学士祭酒庶子侍读侍讲洗马太常寺少卿鸿胪寺卿太仆寺少卿顺天府丞第三班通政使司叅议大理寺丞中允赞善司业光禄寺少卿鸿胪寺少卿修撰编修检讨庶吉士给事中御史吏部司官五部郎中第四班五部员外郎宗人府经歴顺天府治中钦天监正太医院使光禄寺丞第五班五部主事都察院经歴都事理藩院判大理寺正钦天监副太医院判太常寺丞京府通判京县知县兵马司指挥钦天监五官正鸿胪寺丞大理寺副光禄寺署正第六班大理寺评事太常寺博士中书科中书内阁典籍撰文中书办事中书各部司务大理寺司务通政使司经歴太常寺典簿京县丞兵马司副指挥銮仪衞经歴詹事府主簿正字録事翰林院典簿待诏京衞经歴钦天监五官灵台郎祠祭署奉祀等官第七班五经博士国子监丞博士典簿助教学正学録典籍理藩院知事钦天监主簿五官保章正太医院御医太常寺协律郎等八品官第八班理藩院副使太常寺赞礼郎鸿胪寺鸣赞等九品官第九班武职叅将游击在三班守备等官在四班千总等官在五班随旗上朝官照在部院衙门职掌品级其降级上朝官照所降品级部院衙门官有兼衔则从其衔之大者倘有不遵序次者由吏部礼部科道题叅议处八旗官由都统送部叅处如该管官徇情不察送者一并议处○二十二年题准直省行庆贺礼将军总督加将军衔提督为一班廵抚副都统提督加左右都督衔【乾隆十八年裁加衔】总兵官为二班加都督同知以下衔总兵官协领叅领廵盐御史织造郎中督关郎中布政使按察使各道为三班佐领督关员外郎知府副将叅将为四班防御督关主事司库同知通判游击都司为五班骁骑校知州知县守备为六班有品级笔帖式有品级库使经歴州同州判县丞千总等官为七班满洲防古汉军官分两翼汉官分文东武西○雍正二年覆准汉官照八旗官分左右两班将吏礼刑三部宗人府通政使司翰林院詹事府太常寺光禄寺鸿胪寺国子监吏科礼科刑科内阁中书钦天监太医院分为左班将戸兵工三部都察院大理寺銮仪衞太仆寺四译馆中书科戸科兵科工科行人司【乾隆十三年裁】顺天府大兴县宛平县五城兵马司三营为右班均立于銮驾之末听赞唱依次排班行礼○六年定
　　盛京文武各官朝贺照在京文武官品级序定班次○乾隆二年覆准以吏戸礼翰詹通政等衙门为左班兵刑工都察院大理寺等衙门为右班○六年奏准行在恭遇
