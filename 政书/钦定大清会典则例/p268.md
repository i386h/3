<!-- { "loadSidebar": true } -->
　　北郊陈设一应器用均从方色用明黄○又奏准南郊设请
　　神位龙亭十
　　祈谷坛设请
　　神位龙亭六以备祭祀时迎送之用惟
　　北郊系职事官奉请不设亭应增造请
　　神位凤亭十座以昭画一○十六年奏准修理
　　北郊
　　皇只室择吉兴工前期遣官告祭
　　天
　　地
　　太庙后殿
　　奉先殿
　　社稷届期诣
　　皇只室以奉请
　　神位祗告
　　皇地只
　　列圣
　　从坛神位礼部尚书率太常官恭奉各
　　神版至暂奉
　　神位所敬谨安设于新制平台上兴工之日各遣官祭
　　后土
　　司工之神仪均与修
　　祈谷坛礼同○十七年奏准
　　北郊工竣除祗告
　　天
　　地
　　宗
　　社请竢
　　南郊工竣日举行至择吉恭请
　　神位还御
　　皇只室应遣官诣暂奉
　　神位所祗告
　　皇地只
　　列圣
　　从坛神位礼部尚书率太常寺官恭奉各
　　神版还御奉安毕行一跪三叩礼并于是日遣官祭
　　后土
　　司工之神均与兴工礼同







　　钦定大清会典则例卷七十六
　　钦定四库全书
　　钦定大清会典则例卷七十七
　　礼部
　　祠祭清吏司
　　升配
　　一
　　列圣升配顺治五年冬日至恭奉
　　太祖高皇帝配飨
　　圜丘前期遣官各一人祗告
　　天
　　地
　　宗
　　社至日
　　世祖章皇帝恭奉
　　神牌奉安于第一成
　　上帝幄左旁青幄跪安毕兴至香案前行一跪三拜礼
　　复位乃行大祀礼
　　神位前上香奠帛进俎三献均与
　　上帝位前同○十四年
　　谕礼莫重于事
　　天孝莫大于尊
　　亲朕缵承鸿绪恪修祀典
　　郊祀皆奉
　　太祖武皇帝配飨今思
　　太祖受命
　　上天肇兴帝业
　　太宗继志述事丕振皇猷功徳并隆咸宜崇祀以后冬至祈谷祭
　　天均奉
　　太宗同
　　太祖配飨夏至祭
　　地均奉
　　太祖
　　太宗配飨着为定例其应行仪节尔部卽详议具奏钦
　　此遵
　　旨议准配飨事宜今夏至在迩冬至尚远肇举配飨之
　　典先
　　方泽而后
　　圜丘于序少紊若竢冬至
　　太宗配
　　天之后明岁举行
　　方泽配飨礼为期太逺应不竢冬至夏至令恭制太祖
　　太宗神牌及宝座几案择吉先行
　　太宗配飨
　　圜丘
　　祈谷之礼随行
　　太祖
　　太宗配飨
　　方泽之礼前期遣官祗告
　　天
　　地
　　宗
　　社届期恭奉
　　神牌配飨
　　圜丘
　　方泽
　　大飨殿一切礼仪均如
　　南北郊仪大礼告成布告天下○是年正月上辛祈谷奉
　　太祖高皇帝配飨
　　世祖章皇帝恭奉
　　神牌由
　　大飨殿左门入奉安于
　　上帝位左旁宝座一应礼仪均与五年升配
　　圜丘礼同○是年三月奉
　　太宗文皇帝配飨
　　圜丘并
　　大飨殿祀日
　　世祖章皇帝先诣
　　圜丘奉安
　　神牌于
　　上帝幄之右旁青幄礼成诣
　　大飨殿恭奉
　　神牌奉安于
　　上帝位右旁宝座一应礼仪均与恭奉
　　太祖高皇帝配飨礼同○是年夏至奉
　　太祖高皇帝
　　太宗文皇帝配飨
　　方泽祭日
　　世祖章皇帝恭奉
　　神牌奉安于
　　皇地只幄旁东西配位黄幄一应礼仪与升配
　　圜丘同○康熈六年
　　谕朕惟自古帝王建极绥猷保民图治莫不以懋昭先徳祗尽孝诚为务朕缵承丕基躬亲庶政恭惟
　　世祖章皇帝功徳兼隆当崇配飨是用上稽前典下协舆情谨告
　　天
　　地
　　宗
　　社率诸王贝勒文武羣臣于康熙六年十一月七日冬至大祀
　　天于
　　圜丘奉
　　世祖章皇帝配飨钦此祀日
　　圣祖仁皇帝恭奉
　　神牌奉安于
　　上帝幄之左旁
　　太祖高皇帝之次第二青幄一应礼仪均与顺治十四
　　年同○是年十一月十六日奉
　　世祖章皇帝配飨
　　方泽祭日
　　圣祖仁皇帝恭奉
　　神牌奉安于
　　皇地只幄之左旁
　　太祖高皇帝之次第二黄幄礼仪与顺治十四年同○
　　九年正月奉
　　世祖章皇帝配飨
　　大飨殿祀日
　　圣祖仁皇帝恭奉
　　神牌奉安于
　　上帝位之左旁
　　太祖高皇帝之次礼仪与顺治十四年同○雍正元年
　　九月初五日
　　谕自古祖功宗徳制在不祧飨帝飨亲祀应并举仰惟皇考圣祖仁皇帝六十一年丰功厚泽深洽人心四千余年哲后贤君难侔歴服朕缵承丕绪永念前徽
　　皇考圣祖仁皇帝允宜崇祀
　　郊坛克配
　　上帝以后冬至祈谷祀
　　天祗奉
　　圣祖仁皇帝同
　　太祖高皇帝
　　太宗文皇帝
　　世祖章皇帝配飨夏至祭
　　地亦如南郊祈谷祗奉配飨其应行礼仪尔部详议具奏钦此○是年冬至大祀
　　天于
　　圜丘奉
　　圣祖仁皇帝配飨前期遣官祗告如常仪祀日
　　世宗宪皇帝恭奉
　　神牌奉安于
　　上帝幄之右旁
　　太宗文皇帝之次第二青幄一应礼仪均与康熙六年
　　同○二年正月上辛
　　祈谷恭奉
　　圣祖仁皇帝配飨
　　大飨殿祀日
　　世宗宪皇帝恭奉
　　神牌奉安于
　　上帝位之右旁
　　太宗文皇帝之次礼仪与康熙九年同○是年夏至奉圣祖仁皇帝配飨
　　方泽祭日
　　世宗宪皇帝恭奉
　　神牌奉安于
　　皇地只幄之右旁
　　太宗文皇帝之次第二黄幄礼仪与康熙六年同○十
　　三年十一月二十日
　　谕自古圣君哲后为
　　上天笃生以乂安寰宇嘉惠元元功徳之盛侔于造化
　　厥后追崇之典必合
　　天并飨以隆祀典诗载思文之什易垂殷荐之文皇哉
　　大矣仰惟我
　　皇考世宗宪皇帝值重熙累洽之后统御乾纲诞敷膏
　　泽显承
　　帝命黙契
　　天心殚继述之孝思裕经纶之要道由是宣之为政教饬之为法纪励百尔之廉能防万民之疾苦蠲逋赋饬军威静桁杨筹水旱劝课农桑砥砺风俗惓惓恳恳心勤宵旰之中而虑周垓埏之表至若隆师重道取士増科文徳着焉辑宁边塞抚乂蛮陬武烈彰焉洋洋
　　圣谟俨如
　　天语煌煌
　　睿藻焕若
　　天文至治光华格于上下如日月之行运无不照临如
　　雨露之沾濡无不周溥用能合撰
　　帝载协应
　　苍穹嘉祥毕集朕惟本天本祖之义尚徳尚功之典我皇考世宗宪皇帝允宜崇祀
　　郊坛克配
　　上帝以昭
　　天眷然必舆情允协众议佥同嗣后冬至祈谷祀天祗奉
　　世宗宪皇帝同
　　太祖高皇帝
　　太宗文皇帝
　　世祖章皇帝
　　圣祖仁皇帝配飨夏至祭
　　地亦如南郊祈谷礼祗奉配飨所有应行典礼尔部防
　　同九卿翰詹科道详议具奏钦此遵
　　旨议准应于乾隆二年冬至奉
　　世宗宪皇帝配飨
　　圜丘乾隆三年孟春上辛奉
　　世宗宪皇帝配飨
　　大飨殿乾隆三年夏至奉
　　世宗宪皇帝配飨
　　方泽其各
　　坛増设供奉
　　世宗宪皇帝神牌及
　　天坛
　　地坛幄次
　　大飨殿奉安
　　神位宝座并
　　神位前一切陈设器用礼部会同太常寺相度地基详晰妥议交与工部敬谨制造○乾隆元年十二月初九日
　　谕仰惟
　　皇考世宗宪皇帝徳并高深恩覃海宇骏烈鸿功垂裕
　　万世允宜配飨
　　郊坛永崇禋祀朕思来年三月之吉升祔
　　太庙之后配飨之礼理宜敬谨举行第其时夏至伊迩
　　冬至尚遥若先奉配
　　方泽恐前后之未协若竢冬至
　　南郊然后举行又觉时日之久旷敬稽我朝顺治十四
　　年三月
　　世祖章皇帝恭奉
　　太宗配飨
　　圜丘翼日配飨
　　方泽康熙六年十一月丁未时届
　　南郊
　　圣祖仁皇帝恭奉
　　世祖配飨越十日配飨
　　方泽两朝典制均系特行礼隆仪备灿垂史册且稽之经传成周郊祀后稷以配天宗祀文王于明堂以配上帝卽月令所谓季秋大飨帝也召诰载三月丁巳用牲于郊释者谓非常祀而祭天以告卽位也又宋仁宗皇祐二年以大庆殿为明堂合祭天地三圣并侑一如南郊圜丘之仪则是古来因事南郊之礼不必定在二至之时明矣我朝旧制尽孝尽诚与古符合来年
　　世宗宪皇帝配
　　天大礼宜遵照举行其应行典礼尔部会同总理事务王大臣内阁九卿敬谨详议具奏钦此遵
　　旨议准乾隆二年三月初五日
　　世宗宪皇帝升祔
　　太庙后其时夏至伊迩冬至尚遥谨遵
　　两朝旧制于夏至之前钦天监敬选吉日恭奉
　　世宗宪皇帝配飨
　　圜丘乾隆二年夏至配飨
　　方泽仍照原题于乾隆三年孟春上辛日配飨
　　大飨殿恭按
　　太祖
　　太宗配飨时所造青幄规模阔大至
　　世祖
　　圣祖配飨增设青幄照式制造今若仍遵旧制则地势
　　稍狭应将
　　配位青幄均酌量改造其青幄内供案亦稍加收改配位青幄既经重造
　　上帝青幄亦宜重饰见新○二年四月十三日具
　　奏
　　世宗宪皇帝升配
　　圜丘仪奉
　　旨尔部具奏
　　皇考配飨
　　天坛仪注朕敬谨详阅内称配飨时朕恭奉
　　皇考神牌升坛奉安于东三青幄等语并未议及祗见上天之仪朕思
　　皇考升祔
　　太庙时先行祗见
　　列祖
　　列后礼毕然后陞座今配飨
　　圜丘亦应先行祗见
　　上帝礼然后陞座于理方协着总理事务王大臣会同
　　尔部敬谨详议具奏钦此遵
　　旨议准
　　神牌至内壝门外龙亭止
　　皇帝诣龙亭前行一跪三拜礼恭奉
　　神牌进内壝左门升坛向上立太常寺官豫设
　　世宗宪皇帝神拜褥于正中赞引官跪奏
　　世宗宪皇帝配飨
　　天坛祗见
　　皇天上帝
　　皇帝恭奉
　　神牌跪安于拜位赞引官引
　　皇帝退就拜位立赞引官奏跪拜兴
　　皇帝恭代行三跪九拜礼毕赞引官跪奏请
　　世宗宪皇帝升座
　　皇帝进前跪奉
　　世宗宪皇帝神牌兴奉安于
　　上帝幄之左旁第三青幄退至香案前行一跪三拜礼
　　太常寺官起
　　世宗宪皇帝神拜褥退此行礼时众官不随行礼余均
　　如原奏仪其夏至配飨
　　方泽均如前仪至明岁正月上辛配飨
　　大飨殿已在配
　　天之后不必再行祗见之礼○二年四月十六日皇帝恭奉
　　世宗宪皇帝配飨
　　圜丘前期一日遣官祗告如常仪祀日
　　皇帝恭奉
　　神牌祗见
　　上帝礼毕奉安
　　神牌于
　　上帝幄之左旁
　　世祖章皇帝之次第三青幄大祀礼仪与雍正元年同
　　是年夏至
　　亲大祭
　　地于
　　方泽恭奉
　　世宗宪皇帝配飨前期一日遣官祗告如常仪祭日皇帝恭奉
　　神牌祗见
　　皇地只礼毕奉安
　　神牌于
　　皇地只幄之东旁
　　世祖章皇帝之次第三黄幄大祭仪与雍正二年大飨殿礼同○三年正月初六日上辛
　　亲祈谷于
　　上帝恭奉
