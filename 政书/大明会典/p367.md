<!-- { "loadSidebar": true } -->
○嘉靖七年题准、每月终、山东司行司狱司、通查将见在开除病故名数、具本开坐奏闻
○近例、凡刑部问过送工部运灰运炭做工罪囚、每五日一次问报该科、填写精微。每月终轮报一科

计赃时估

洪武元年令、凡计赃者、皆据犯处当时物价。若佣赁器物為赃者、亦依犯时价值。其佣赁虽
多、不得过其本物之价
一金银铜锡之类
金一两四百贯
银一两八十贯
铜钱一千文八十贯
生熟铜一斤四贯
铁一斤一贯
锡一斤四贯
黑铅一斤三贯
一珠玉之类
玉一斤长二寸阔一寸厚五分八十贯
珍珠一颗重一分十六贯
宝石一粒重一分八贯
翠一箇一十贯
一罗(土商)布绢丝绵之类
纱一疋八十贯
綾一疋一百二十贯
紵丝一疋二百五十贯
罗一疋一百六十贯
改机一疋一百六十贯
锦一尺八贯
高丽布一疋三十贯
大青三梭布一疋五十五贯
大白三梭布一疋四十贯
中细白绵布一疋二十贯
麤绵布一疋一十贯
麤苧布一疋二十二贯
细苧布一疋二十四贯
麤褐一疋四十贯
绵细一疋五十贯
大绵布一疋二十贯
麻布一疋八贯
葛布一疋二十贯
大绢一疋五十贯
小绢一疋二十贯
细绒褐一疋二百四十贯
毡(土商)一(土商)五十贯
氆氌一(土商)五十贯
丝绵一斤二十四贯
净绵花一斤三贯
麻一斤五百文
一米麦之类
粳糯米每一石二十五贯
小麦一石二十贯
大麦一石一十贯
芝麻一石二十五贯
蜀林一石一十二贯
黄黑菉豌豆每一石一十八贯
粟米黄米每一石一十八贯
麵一斤五百文
一畜產之类
马一匹八百贯
骡一头五百贯
驴一头二百五十贯
驼一头一千贯
水牛一隻三百贯
黄牛一隻二百五十贯
大猪一口八十贯
羊一隻四十贯
鹿一隻八十贯
小猪一口一十二贯
犬一隻一十贯
獐一隻二十贯
猫一箇三贯
兔一隻四贯
虎豹皮每张四十贯
马皮一张一十六贯
牛皮一张二十四贯
鹿皮一张二十贯
马骡牛驴猪羊獐鹿肉一斤一贯
鹅一隻八贯
鸭一隻四贯
鸡野鸡每一隻三贯
鸽鵪鶉每一隻五百文
天鹅一隻二十贯
鱼鱉虾蟹每一斤一贯
一蔬果之类
核桃榛子每一斤一贯
枣栗柿饼每一斤一贯
菱芡一斤一贯
松子一斤一贯
葡萄一斤一贯
杨梅一斤一贯
西□一十箇四贯
桃梨每一百箇二贯
杏李林檎每一百箇一贯
柑橙橘石榴每二十箇一贯
柿子每三十箇一贯
菜一百斤二贯
薑一十斤一贯
藕一十支二贯
莲房二十箇一贯
冬□一箇五百文
蒜头一百箇五百文
一巾帽衣服之类
纱帽一顶二十贯
胡帽一顶八贯
貂鼠披肩一顶四十贯
棕草帽一顶八贯
儒吏等巾每一顶八贯
紵丝罗帽每一顶六贯
毡帽一顶四贯
絛一条一贯
毡袜一双四贯
毡衫一领四十贯
鹿皮靴一双二十四贯
麂皮靴一双四十贯
牛皮靴一双一十贯
(革翁)鞋一双二贯
靸鞋一双一贯五百文
紵丝罗荷包每一箇一贯
包头一方一贯
手帕一方二贯
网巾一顶三贯
绵紵丝被每一床一百贯
綾被一床四十贯
紬绢被每一床二十贯
毡条一条四十贯
花毯一条八十贯
绵紵丝褥一床八十贯
布褥一床十六贯
细布绵花被一床三十贯
麤布绵花被一床二十贯
旧紵丝衣服一件三十贯
新紵丝衣服一件八十贯
旧罗衣服一件二十四贯
新罗衣服一件七十贯
旧纱衣服一件二十贯
新纱衣服一件六十贯
旧绵布衣服一件五贯
新绵布衣服一件一十六贯
旧紵丝小袄一件二十贯
新紵丝小袄一件四十贯
旧纱罗小衫每一件一十贯
新纱罗小衫每一件三十贯
旧紵丝裙一条二十五贯
新紵丝裙一条五十贯
旧罗纱裙每一条二十贯
新罗纱裙每一条四十贯
綾紬衣服每一件二十贯
綾紬小袄每一件一十贯
绒褐衣服一件八十贯
旧夏布衣服一件五贯
新夏布衣服一件一十贯
绵布小衫一件五贯
绵布裙一件五贯
绵布裤一腰四贯
一器用之类
门一扇五贯
板壁一扇一十贯
窗一扇三贯
木板一片阔一尺长五尺厚五寸四贯
卓一张一十贯
凳一条四贯
杌一面二贯
交椅一把二十四贯
琴一张六十贯
扇一把一文
木箱一箇八贯
大屏风一箇二十四贯
竹帘一箇二贯
棕簑衣一件三十贯
笠一顶一贯
雨伞二把一贯
雨笼一箇一贯
墙壁篱笆一丈一十贯
大瓷瓶一箇一贯
大瓷缸一箇一十贯
漆盘一箇四贯
漆楪碗每一箇一贯
乌木莇十双四贯
竹莇十双五百文
瓷楪碗每十箇二贯
大木桶一隻五贯
大木盆一箇三贯
斛一张五贯
斗一量二贯
升一箇五百文
大铁锅一口八贯
铜锅一口二十贯
铁锄一把二贯
铁犁一把二贯
铁锹一把二贯
大车一辆三百贯
小车一辆二十四贯
船一隻计料一百石五百贯
马鞍一副六十贯
鼓一面五贯
碾磨每一副三十贯
女轿一顶八十贯
秤一把五百文
铁索一条一贯
锁头一箇五百文
弓一张八贯
箭一十枝四贯
鎗一根四贯
大刀一把五贯
小刀一把二贯
弩一张八贯
鱼□一把一贯
禾□一把一贯
大罄一口二十贯
鐃鈸一副四贯
柴草一小车一十五贯
木柴一百斤八贯
灰炭每十斤一贯
煤一石八贯
瓦一百片一十贯
砖一百箇一十六贯
木一根围一尺长一丈六贯
椽一根四贯
猫竹一根二贯
芦席一领一贯
笔竹一根五百文
秫秸穀草每一大车四十贯
白蜡一斤一十贯
黄蜡一斤二贯
香油一斤一贯
茶一斤一贯
酒醋每一瓶一贯
真粉一斤五百文
盐每十斤二贯五百文
蜂蜜沙糖每斤一贯
苏木一斤三贯
胡椒一斤八贯
花椒一斤一贯
银硃一斤一十贯
矾一斤五百文
硃砂一两四贯
硫黄一斤一贯
榜纸一百张四十贯
中夹纸一百张一十贯
奏本纸一百张一十六贯
手本纸一百张七贯
各色大笺纸一百张二十贯
墨一斤八贯
笔一十枝二贯

类进职物

凡问拟囚人一应赃罚、刑部类进
内府、收贮备用。今俱付湖广司、照各项公费、作正支销。其收赎钱钞、仍年终类进。若非民间所用之物、及抄没之赃、亦进
内府收贮。亦间有送户部工部者。事例详后
洪武二十六年定、各布政司、并直隶府州、应有追到赃物、彼处官司、用印鈐封、批差长解人、管解到部。照依地方发下该部承行、仍照来文内开到金银钞贯(土商)疋紬绢等项数目、案呈刑部、具手本差官齎赴
内府、关领进物勘合回部、照数填写明白。又具长单一样二纸、编写字号、用使半印勘合、堂上官押字用印、对查无差。将前项赃物、原封不动、就原差解人、同将勘合长单进赴
内府该库。各门守卫官并门吏、各於长单书名画字、用讫照进关防、放进到库。库官眼同长解人、拆开原封、照依原进数目、检闸无欠、交收入库、将勘合并长单一纸、本库收留存照。外有长单一纸、本库官吏、出给实收、押字用印、交付原解人收齎。仍於各门打讫照出关防、回部附卷。仍将长解原批上、批写解到金银钞贯等项赃物、已於某年月日、进赴
内府某库纳讫、某部批迴、原解人将批文齎回该衙门备照。其刑部问拟犯人、除恐吓诈欺、强买卖有餘利、科歛求索、係取与不和、用强生事、逼抑取受之赃、并还物主外。餘有接受枉法、不枉法、彼此俱罪之赃、并应合抄札犯人家财、俱各见数、责付库子收领下库、听候类解。取讫领状附卷。每年春夏秋冬四季、库子将收过各部一应赃物、备细开写、自某年某月某日為始、至某年某月终、收到某部某部追抄犯人某人等名下金银钞贯(土商)疋等项若干。开呈湖广部。照数案呈本部。关给勘合、出具长单、如前进纳。湖广部照依批迴、移付各部知会。各部又於原卷查照相同、然后附卷备照
○二十八年、令各部将原收各布政司、直隶府州、解到赃银等项、自行送进
内府该库交收
○永乐二年、令各司按季通付湖广司类进
○三年、令各处官司解到并追收银两、俱各行取银匠、辩验成色、会官煎销洁净。其钞贯(土商)疋衣服等项、亦各行取铺户检验堪中、进纳
○二十一年、令各处官司通查在库赃银、类解刑部转送
内承运库交收
○宣德四年、改送随
驾司礼监
○十年、仍送承运库
○成化十三年令、法司赃罚金银、俱要会官煎成足色、送库交收其承行该吏、敢有增减成色、抵换侵欺者、查究治罪
○弘治十年奏准、刑部赃罚银两、支与吏户礼兵工五部、及大理寺、买办纸札笔墨硃炭等项
○十四年议准、囚犯赎罪钞贯、俱折银、或折铜钱、按季类送户部
○正德元年题准、赎罪钞贯、折纳银钱、及变卖入官赃物银两、许支给刑部、并各衙门、每岁公用。其赃银仍煎销解
内府收贮
○二年题准、囚犯钱钞、并入官赃银、照旧类送该库。其一应入官绢布、衣服、器皿、牛马、驴骡变卖银两、量准各衙门每岁笔纸墨炭等项公用支销
○十四年题准、本部见问徒杖、笞罪、无力折纳工价银两、干内以十分為率。扣留七分修理衙门三分仍送工部、备各监局年例之用
○又令刑部造囚饭煤价、运囚粮脚价、疗囚病药价、狱中灯油、修理狱具、俱许支入官赃物银。山东司办理
○嘉靖二年议准、刑部合用印色、原於顺天府支给官钱买办者、四川司支赃罚银两、自行买办
○六年议准、刑部例支与各衙门买办纸札笔墨硃炭等银、先儘赃物变卖银两支给。其不敷之数、将入官赃银补支
○七年议准、每年审录重囚、合用刊刻招由、及纸札笔墨等费、俱许於入官银内支用。事毕、将支过银两、并使过数目、呈缴查考
○九年议准、法司收过钱钞本色、依旧类进
内府天财库。其收赎钞贯折银、候年终、与赃罚银两、类进
内府承运库交收
○二十五年题准、每年
庆成筵宴、礼部该用进呈
御览图本揭帖、
中宫
东宫图本揭帖、知会
内府、通行各该与宴衙门文移、刊给与宴官员名宴图。合用黄红綾、及各项纸张笔墨刊刻板木烟煤木炭等件物料、刊字裱褙刷印界画等匠工食。於刑部湖广司支赃罚纸价银二十二两应用
○又题准、原给吏户礼兵工五部纸札笔墨炭等项、改给与中前左右四军都督府、及通政司支用
○隆庆元年题准、一应赃赎、俱半年一次送户部、接济边用。如有修理公费、咨工部题请。两京各衙门但有赃罚、俱照此例行。户部仍於年终、通将各衙门、送到银两开数具奏
○二年题准、各衙门纸札笔炭、及刑部热审朝审、并提牢厅囚衣煤油医药、写本抄呈工食、各官到任上
陵等项公侯俱许本部扣留赃赎银两措办。年终、将用过数目、造册奏缴。其餘剩银两、仍旧类解户部交纳
○万历六年题准、中左右前四军都督府笔炭、改派於顺天府富户银内支给。通政司、大理寺笔炭、改派一半於东西南兵马司房号银内支给

类填勘合

