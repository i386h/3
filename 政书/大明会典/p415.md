<!-- { "loadSidebar": true } -->
皇城铜符令牌合用皮套、
内府巡城、五城夜巡牌套、旗手等十三卫守卫牌絛牌柜、后湖查册官生人等卓椅床帐器物、俱本司料造
凡南京酒醋麵局装酒瓦瓶、水竹箬叶、俱本司派直隶寧国、太平等府烧造採办。南京光禄寺封酒水竹箬、石灰、麦稳、行应天府上元江寧二县买办
凡南京锦衣等卫乌龙潭等仓、斛斗升筹秤尺等件损坏、本部造完。各仓领送户部较勘、印烙应用
凡直隶寧国等府、岁解茭苖苕帚、并竹扫帚、俱送南京供用库交纳
凡南京鞍轡局、岁造蝇拂蜡布包指等物、守备官差人齎至
御前进收

屯田清吏司

凡各处岁办牛隻数目、本司类造文册缴报
凡公侯伯、并夫人造坟物料、俱本司出办
凡南京惜薪司抬柴。洪武间定、夫三千名、俱应天府上元江寧二县起取
○宣德间议准、止存三百名、常川於龙江瓦屑二处、挑运柴炭
○后上元江寧二县、止差雇夫坊长。其脚价、句容、溧阳、溧水三县出办
凡龙江瓦屑坝二抽分竹木局、抽分收贮放支之事、本司主事一员、会同御史一员监督。每月朔朢、呈报本部。年终造册奏缴
○成化十五年奏准、二抽分竹木局、抽取在场竹木等物、每年南京工部都察院、各委官一员、会同监督抽分官员、查盘见数、听候领用变卖、造册奏缴。局官考满事故、交盘明白、方许离任。惜薪司柴炭、供应大庖厨、照旧用洁净杂木。其餘俱於所抽柴炭内支放。或朽烂木植内定数折支。各衙门造作、该用物料、具印信领状关领、不许冒支多派
○正德二年奏准、二抽分竹木局、遇到小样杉条、折收价银、补各衙门柴薪不足之数
○嘉靖四年奏准、抽取在场木植、三年一次卖银、解工部贮用
○隆庆二年奏准、南京芜湖抽分、照依荆杭二处钞关条件、每年置立印信文簿十二扇、内四扇发本地方有司登记所抽料价。四扇该厂主事收掌。四扇填报南京工部稽查该厂主事、仍督同原委该府佐贰官、抽验登记
凡沿江芦课、本部委主事一员、提督清理
○景泰间奏准、应天等处岁办芦柴、以十分為率、减免四分。三分折钞。三分本色。折钞、每束二贯五百文。每钞一万贯、折收银二十二两五钱
○成化九年、令於芦柴三分本色内、以一半折银、每束二分、俱送应天府官库收贮支用。年终造册具奏。其折纳木柴者、每百斤折银四分
○弘治元年奏准、沿江一带芦洲、除
钦赐钦拨、并内外衙门旧额、及先年军民人等开垦起科纳银、曾经黄册造定者、照依所拨纳粮数目、定立界至、给与明文管业。其餘有人曾告承佃、而旧额洲场坍塌者、即将新佃柴课、依数凑补本处旧额。见在或有新生别洲、许令拨补附近坍塌不敷之数。其灊山、太湖等县、不近大江、原无芦洲、而有柴额者、准令每束折银二分
○三年、令芦柴每束、连脚耗、徵银四分
○五年奏准、九江、安庆、每亩好芦地科银三分二釐。稀芦地二分二釐。池州、好地三分五釐。稀地二分五釐。应天、扬州、太平、镇江、庐州、和州等府州、好地四分。稀地二分七釐。各处每亩、熟地三分五釐。军屯熟地、并滩田滩地、各三分。低洼熟地二分五釐。荻草地二分。草塌一分五釐。草荡一分。其起科纳粮者、免徵柴课。有愿徵粮、不愿纳课者听
○嘉靖二十七年奏准、一应芦洲、除洪武永乐间、
钦赐功臣、僧、道等处不动外。其餘行巡江御史、逐一查出。委官丈量明白、召民承佃。度地定课、量收租银、十分之三。各该附近府县徵完、係本部原额者、照旧解部收贮支销。多餘银两、尽数解送户部、以充边用
计各处岁办芦课银
应天府、上元等五县、江淮等巡检司六千七百七十六两四钱
龙江左卫一百六两八钱三分四釐二毫
横海卫一百四十六两七钱七分九釐二毫三丝七忽
江阴卫六两五钱九釐三毫四丝二忽
水军左卫五钱五分二釐
镇江府、金坛等三县、包港等巡检司三千一百九两六钱六分八釐二毫四丝一忽
太平府、繁昌等三县、三山等巡检司二千九百五十一两二钱二分一釐六毫九微
扬州府、仪真等三县、旧江口等巡检司一千三百二十三两四分四釐八毫二丝五忽三微一杪
安庆府、怀寧等六县、小孤等巡检司三千三百七十七两三钱三分三釐五毫八丝三忽六微
安庆卫七百三十五两一分三釐一毫八丝七忽四微
庐州府无為州、泥汉河巡检司二千三十五两二钱三分三釐六丝四忽七微七尘
池州府、贵池等六县二千九十三两四钱五分九釐八毫七丝
和州浮沙口等巡检司一千一百二十九两八钱一分一釐六丝一忽五尘
仪真卫一十六两七钱三分三釐九毫二丝一忽九微
九江府湖口等三县、龙门等巡检司一千一百十八两七钱六分六釐七毫九丝
九江卫一百八十四两七钱二分五釐四毫五丝
南昌卫一百六十三两六钱八分二釐七毫二丝
黄州府黄梅等县二十六两三钱四分九釐二毫
蘄州卫三百四两七钱七分四毫八丝
凡南京光禄寺合用柴薪、每年呈会本部、行龙江瓦屑坝二抽分局关支。应天府僉差坊长二名、督夫运纳
凡南京神乐观乐舞生合用柴薪、本部於南京司礼监、关填勘合、行龙江抽分竹木局关支
凡南京内外各衙门合用柴炭、俱由本司、行龙江瓦屑坝二抽分局关支
计该支柴炭
南京内织染局练染丝料、顺木长柴、杂木(土商)柴四十万斤。烘机木炭一万九千一百七十斤
南京惜薪司供应
大庖造办膳羞等项木柴四十万斤
南京供用库等衙门打油造酒等项。并各衙门、内官内使人等、烧用、江东门等三处饭堂賑济、把柴三百二十二万四千一百斤。炭二十万斤
南京供应机房织挽等匠、每月支柴七万六千三百八十斤。炭七百四十四斤
南京中军都督府炮炼调治患病军士药饵、每季柴三千斤。炭二千斤
南京礼部成造历日木柴一百六十六斤
南京太常寺各项祭祀木柴五万七千二百斤。五尺围芦柴一百三十四束
牺牲所养牲旗军九十九名、每名月支柴一百斤
琉球国就学官生、每名日支柴五斤。炭二斤
凡各处解纳丁字库物料、俱由本司给单转送
计该纳物料
庐州府、生漆一千八百七十五斤
池州府、生漆一千二百五十斤
漆园、生漆一千七百三十六斤一十四两六钱
棕园、棕毛四千五百四十九斤八两
【以上、俱三年一纳】
桐园、桐油二千二百八十一斤四两六钱
【一年一纳】
凡营缮等司、送到上元、江寧二县铺户、纳过各色物料数目、係
内府上纳者、本司会同科道官、係本部上纳者、会同各司掌印官、照依时价、估计明白。动支芦课等银给还。月给、开数呈堂查考
凡营缮等司、会支龙江瓦屑坝二抽分局竹木等料、俱由本司比对原发号纸、及原会数目相同。发该局覆查无异、方与关支
凡本部料造南京巾帽局起运板箱、及造办南京印綬监起运板箱雨罩等项、俱由本司给单送纳。其巾帽局工价、於轻齎等银内支纳凡应天府收买南京内官监供应纸札、南京司礼监年例纸札、俱由本司转行收买。完日、仍与给单送纳
凡各处查解宝钞提举司纸匠、俱由本司转发、遇缺收补。无缺、仍送本司批迴听候
凡本部各司类行浙江等布政司、并直隶苏州等府勘合、俱由本司承行
凡四司银两。嘉靖十二年议准、建节慎库一所、收支清查、俱同工部

都察院

国初、置御史臺。从一品衙门。设左右御史大夫、御史中丞、侍御史、治书侍御史、殿中侍御史、经歷、都事、照磨、管勾、监察御史、译事、引进使等官。洪武十三年、改正二品衙门。止设左右中丞。十四年、改都察院。正七品衙门。止设监察御史。分设浙江、江西、福建、北平、广西、四川、山东、广东、河南、陕西、湖广、山西、十二道。铸监察御史印。文曰绳愆纠繆。十六年、陞正三品衙门。设司务。十七年、始定為正二品衙门。设左右都御史、左右副都御史、左右僉都御史、经歷、都事、十二道监察御史。二十九年、置照磨所照磨、检校。永乐元年、改北平道為北京道。十九年、北京道革。添设贵州、交阯、云南、三道。宣德十年、交阯道革。定為十三道

大明会典卷之二百九
风宪总例

在京都察院、及十三道、在外按察司、俱称风宪衙门、以肃政飭法為职。见诸司职掌、及正统中所定宪纲、条例甚备、各以类分列。其通行难附者、载此
洪武二十六年定
左右都御史、副都御史、僉都御史。职专纠劾百司、辩明冤枉、提督各道、及一应不公不法等事。其属有十二道监察御史。凡遇刑名、各照道分送问发落。其有差委监察御史、出巡追问审理刷卷等事。各具事目、请
旨点差
正统四年定
凡都察院、并监察御史、按察司、纲纪所繫、其任非轻。行事之际、一应诸衙门官员人等、不许挟私沮坏。违者杖八十。若有干碍合问人数、敢无故占吝不发者、与犯人同罪
凡都察院官、及监察御史、按察司官吏人等。不许於各衙门嘱託公事。违者比常人加三等。有赃者从重论
凡监察御史、行过文卷。从都察院磨勘。按察分司、行过文卷。听总司磨勘。如有迟错、即便举正。中间果有枉问事理、应请
旨者。具实奏闻
凡监察御史、按察司官、巡歷去处。所问公事、有拟断不当者、都察院、按察总司、随即改正。当该吏典、罪之如律。仍将原问御史、及分司官、拟断不当事理、具奏得
旨、方许取问
凡告有司官吏人等取受、或出首赃私等事。直隶赴巡按监察御史、在外赴按察司、并分司、及巡按监察御史处陈告。追问明白、依律施行。其应请
旨者、奏闻拏问。若军官有犯、在京从都察院、在外从巡按监察御史、按察司、并分司、密切奏请施行。其各都司、及卫所首领官、有犯。即便拏问
凡监察御史、按察司官、巡歷去处。所闻有司等官、守法奉公、廉能昭著、随即举闻。若奸贪废事、蠹政害民者、即便拏问。其应请
旨者、具实奏闻。若知善不举、见恶不拏、杖一百、发烟瘴地面安置。有赃、从重论
凡
国家政令得失、军民利病、一切兴利除害等事。并听监察御史、按察司官、各陈所见、直言无隐。若建言创行事理。必须公同评议。互相可否、务在得宜。方许实封陈奏
凡按察司官、断理不公不法等事、果有冤枉者、许赴巡按监察御史处声冤。监察御史枉问、许赴通政司递状、送都察院伸理。都察院不与理断、或枉问者、许击登闻鼓陈诉
凡都察院、及按察司吏典、须於考退生员、与应取吏员、相参补用。不许用曾犯奸贪罪名之人
凡都察院合用笔墨心红、具奏札付京府。按察司合用笔墨心红纸札、行移附郭府分。监察御史、按察分司、巡歷去处、合用纸笔硃墨灯油柴炭、行移所在有司。并支给官钞、收买应用。具实销算


大明会典 督抚

督抚建置

