<!-- { "loadSidebar": true } -->
凡选锋。嘉靖三十九年、令京营将官、有曾任边方者、每员准家丁二十名。每名月给米二石□给犒赏银五两。於太僕寺马价、或本营子粒银内动支
○四十五年、令家丁俱随营操。仍择其堪為选锋者、方月给米二石
○万历五年题准、革去家丁名色。通将各营精壮军丁选验、改為选锋。六副将、各与三百名。十战兵营、每营增设三百名。车兵十营、每营各增二百名。每月给双粮。各统以把总、时常训练。总协科道不时简阅
○又令添设选锋把总、转送该营、管领操务凡军伴。嘉靖四十三年题准、副将、军伴二十名。参、游、佐击、坐营、一十八名。大号头、十名。中军、千总、五名。把总、四名。俱班价内给与。不分营官大小、每军伴一名、每月给银四钱
○隆庆三年题准、总督、跟伴不过二十四名、书算二名。副将、不过二十名。参将、不得过十八名。号头、不得过十名。以上各书算一名。中军、千总、不得过五名。把总、不得过四名。违者、听总协及巡视官参奏。多五名、降一级。十名以上、降三级。二十名以上、罢职不叙、仍发边卫充军。卖放包纳、悉准此例。勋臣应袭、难同见任、一体裁革★近年每季於班价内题请支给☆凡听征人马。弘治十四年、令选团营官军三万员名。以将官二员、管马队、二员、管步队、听候调遣

○正德十一年、令举曾经战阵、谋勇兼著将官一员、假以副都督名目、公同提督团营大臣、挑选人马、如法训练、以备缓急
○又令於团营内、拣选官军一万员名、在东官厅操练
○嘉靖六年、令以参将二员、统领新选官军三千员名、在东官厅操练。总兵官一员调度
○二十八年题准、行巡视京营科道、会同提督听征等官、将营军简选精锐强壮、以备出战。在十二团营者、选作八阵。以四阵為正兵。四阵為奇兵。专备紧急、防卫京城。在东西二官厅者、分作十二枝。六枝出征、六枝休息。更番节力
○三十年议准、听征军士、分為三等、食粮有差。膂力过人、骑射精熟者、為上等、月粮外、加米五斗。年力强壮、技艺通晓者、為中等、月粮外、加米三斗。三等者、照常米一石
○又议准、出征在逃、临阵退缩者、俱送刑部、查照律例问拟。应瞭哨者、编发宣府独石等处、沿边瞭哨。再犯、及因而失误军机者、俱拟死罪。仍查一伍中逃至二人、一堡中逃至五人以上、千把总官不行检举、通行连坐
○三十七年题准、听征官军三万五千员名、防秋三箇月。每员名行粮、每月四斗五升
○又议准、三大营听征官军有逃故者、就於本营取补。如本营无精壮者、取之各卫餘丁、及解到新军。不许隔营充调、以滋影射。致使钱粮马匹、难以稽查
○三十九年议准、三大营官军拣选精壮者、五军营十二枝。神枢营、神机营、各四枝。每枝三千员名。共六万餘名。俱免做工、听候调遣。每枝用中军官一员。千总二员。把总十二员。军有年老者、听以精壮儿男、摘牌收伍。免行该卫取结
○四十三年议准、京营不宜远调外出。今后有警、以车营兵十枝、分布东西便门。去城各一二里。其城之东西南北、各屯战兵一枝、紧在关厢之外。餘下战兵二枝、随戎政二臣、驻适中去处。外壮车营声势。内助都城防守
○又题准、一等官军一万八千员名、照旧每名月支口粮六斗。车兵三万员名、总协、巡视科道、随征官军一千六百员名、月支三斗。守城四万二千一百十四员名、月支一斗
○万历二年议准、行总协大臣、防秋之时、将三大营战车二兵、各调拨一枝。就令本管将官统领、赴蓟镇军门、听派相应处所屯驻。遇有虏变、与边兵併力截杀。事竣、撤回
○九年议准、将京营轮流出防蓟镇、车战兵二枝、每岁秋防、俱暂停止。听在京训练
凡行军号令。永乐十二年令、凡交锋之际、突入贼阵、透出其背、杀败贼眾者。敢勇入阵、斩将搴旗者。本队已败贼眾。别队胜?未决、而能救援克敌者。受命能任其事、出奇破贼成功者。皆為奇功。齐力进前、首先败贼者。前队交锋未决后队向前杀败贼眾者。皆為头功
○凡建立奇功头功者、其亲管头目、即為报知。妄报者、治以重罪。行营及下营之时、擒获奸细者、陞赏准头功。哨马生擒虏贼一人者、赏银三十两。斩首一级者、二十两
○凡行营之时、遇有鞍马衣服器械不同者、衣甲器械相同、而喝问答号不问者、皆即擒之。来降虏贼、所携人口财畜、分毫不许侵犯、即时来报
○凡与贼对阵、须齐力杀贼。不许聚為一处、掣拽空缺。如力不能支、不能决胜、无勇无谋、及不尽力杀贼者、全伍皆斩
○凡队伍已定、不许马军入步队、步军入马队。违者重罪。如临阵混战、失其本队、插入别队者不拘
○凡杀败虏贼、须尽力进勦、不许抢掠人畜财物。违者重罪。如所乘马困乏、许以所擒贼马换乘
○凡对敌之际、一队递看一队。有不齐力前进者、战胜之后、许连队之人首告、治以重罪。容情不首者罪同
○凡管军头目、须爱恤军士。军士听令、不许怠慢。如伍中有一人不在、小旗报总旗、总旗报百户、以次报至总兵官、总兵官奏知。从征官军、有在逃者斩。该管头目不报者、重罪
○凡军士须人马相应、不许以软弱不堪者、插入队伍。如人壮马弱、或马壮人弱者、许弱者以马与壮者。若自已有马、临战之际、能借与驍勇者、杀贼有功、许借马人分赏。不愿分者听。其战马、临敌许骑、无事骑者、治罪。各营马驴、须爱恤驮载。该管官时常点阅。有故违、及将军器拋失、或盗卖者、俱重罪
○凡军士行粮、该管官旗时行点闸。有过用、及遗弃者、并该管头目皆斩
○凡军行、及下营之时、须各认队伍、不许擅离、及杂入别营别队。违者、併该管头目俱重罪
○凡夜行相遇即喝问。有答号不得者、擒送辩验、果是奸细、照例陞赏。故不答号、及见而不擒者、事觉、俱治以重罪
○凡军中遇夜、以各样大小铜角笛声為号、不许声音相同。各听号声、识认队伍、不许叫营。违者论罪。但夜间有喧譁者、即问所起之处、及左右应声之人、与该管头目、皆治以重罪
○凡行营、须待大营旗纛起行、或听
驾前铜角声、各营方许起行。每日下营、量拨步军或五队十队。马军五队、或三四队。步军披甲、马军不摘鞍、伺候长围、及架砲者、布列已定、方许入营休息。有盗人衣粮诸物、及盗驴马宰杀、并检括隐藏人遗失物者、俱斩。知情实首者、给赏。知而不首者、同罪。若收得马驴骡垛者、即送该军、转送大营、召人识认。如有遗失、被后哨官军收获者、收后官治以重罪
○凡各营有失火者、即是与贼递送消息、并该管头目、俱重罪。其每日行营、不许在途炊饭。违者、并本管头目皆斩。下营掘井、必令人监守、不许作践、及占藏自用
○凡军中有病者、管队官旗、即令医疗。掌药料官、及医士、常加巡视、不许勒取财物。违者重罪
○凡长围、及坐冷者、须昼夜关防。各营架炮者、务依方瞭望。有灰尘扬起、人马往来、若闻哨马营、及四面砲响、即时传报。其管事官、遇有事、随即飞报。不许顷刻迟慢
○凡掠阵官、临敌时、视有畏避退后者、即斩之。纪功过官、遇有功者、即纪之。有过者、即录之。以凭赏罚
○凡临阵、令内官持象牙牌、视有勇敢当先杀贼、能立奇功头功者、即与牙牌收执。径赴大营、给与勘合。以凭陞赏
○凡军中有妄谈灾异、及妖言、或漏洩军机者、皆斩知情不首者、罪同。首实者、重赏
○凡见鹿、及野马黄羊诸物、惊走突入营伍、及望见尘起、及旋风扬沙、野兽腾踏、及见死马牛羊、与牛羊驼马遗秽踪跡、或拾得一应物件、若男女衣服首饰、并文字等项、不论久近、随即报知
○凡军行在道、不许围猎。或远望似马非马、似鹿非鹿、似人非人、白日见烟、入夜见火、不论是非即报
○凡功次务须实报。有虚誑者、重罪。所报实者、给与勘合。无勘合者、不准陞赏
○凡号令、总兵官告都指挥。都指挥告指挥。指挥告千户。千户告百户。百户告总旗。总旗告小旗。小旗告军士。务令遵守
○正统十四年令、每队伍中、立公正掌令官二人。务令头目军士、死生相顾、临阵有进无退。若头目不顾军士、先自退怯者掌令官即斩其首、别选头目代之。若军士不顾头目、先自退怯者、许后队斩前队、准常功陞赏。军士不勇不进、致头目失陷者、斩其全队。头目不勇不进、致军士失陷十人者、斩首。至二十人者、斩首、不与承袭。至三十人、及全队者、斩首、籍没其家。凡军士头目、应斩而有奇功者、量与赎免。其总兵官申令不明不严、致一队退怯者、罚俸一年。至三十队者、降二级。至五十队以上者、罢职。全军退怯者、斩。但降敌者、全家斩首、籍没财產。行军之际、有敢抢掳民财、至十贯以上者、斩首示眾。头目纵容军士、抢掳至十人者、罢职充军。二十人以上、至全队者、梟首营门。军士并皆处死。军中、及召募新来之人、不知军法、敢有造言惑乱人心、阻挠号令、致坏事机者、凌迟处死、籍没其家、临阵在逃、及不听总兵号令者、斩
○成化元年、令总兵官出师临敌、军士有违犯号令者、听以军法从事。寻常出哨等项不许
○弘治十三年奏准、凡官军遇有征调、点选已定、避难在逃者、依律问断。若征期已过、发宣府独石等处、沿边哨瞭、半年满日回卫。若仍发出征及哨瞭、而復逃者、依从征私逃再犯者律、处绞
凡优处官军。嘉靖三十六年题准、五城兵马司、凡遇在京各衙门词讼、係干营操官军、除人命强盗重情外。其餘小事轻犯、或干证应审、俱要具申该营、散拘审问、早為发落。毋得轻易监禁、致妨差操。违者、听兵部及戎政大臣参究
○四十二年题准、五城、及在外附近府州县、以后京营官军、正身免其民差。户下餘丁、照丁派差。如犯人命强盗重情、及户婚田土、正犯应该对理者、一面提问、一面行营、转行户部暂扣月粮、听候发落。若止因牵告干证、不许一概监禁
○又议准、京营将官有犯奸赃、各该衙门、会同戎政衙门、查究明白、方许参提
○四十三年题准、京营军士、刁泼成风、藐视将领、投帖訐告。甚至兵马司輒行拘执、弓兵番子凌虐百端。今后军士敢有仍蹈前非者、拏问重究。将领贪婪失职、戎政大臣、巡视科道、不时论劾。不得轻准军士告词、有伤大体
○万历三年题准、京营号头指挥等官、但有干连官军、及承告军官不公不法等事、须要密切实封奏闻。不许擅自勾问。其军职并土官、有犯强盗人命等项、真犯死罪者、先行该管衙门拘繫、备由奏提
