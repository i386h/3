<!-- { "loadSidebar": true } -->
洪武二十六年定、本司置立出入文簿、令各房令典分掌。内外衙门、公文到司、必须辨验允当、随即於簿内编号、註写某衙门行某处為某事。公文、用日照之记。勘合、用验正之记。关防毕。令铺兵於文簿内书名画字递送。若行移不当、及违式差错洗补、互相推调等项。事重者、入奏区处。常事、照依
钦定事例、在外、贴送当该衙门如律、在京衙门、退回改正。将发过公文、并差错件数、月终类奏。文簿缴进。若各处公文、事干军情灾异机密重事。随即入奏。送该科给事中收。如呈稟五府六部都察院等衙门公文紧要者入奏。仍用
钦降勘合、用使本衙门印信、云写
旨意、贴送当该衙门、覆奏施行。若误递到有施行者、奏讫、亦贴送当该衙门。无施行者、亦入奏。送该科给事中收照
○宣德四年令、在京诸司行移、在外三司军卫府州县催办事务、悉听本衙门自行分管办理。有輒差掌印正官、及坐名差官者、通政司纠举、处以重罪

月奏

凡本司发过五府六部都察院、及内外诸司衙门公文、并照驳各衙门差错公文实封等件。及行移勘合原告文状、拏人起数、给由人员。每月类奏。年终通行类数开奏
凡每月终、五府等衙门、出入公文等项数目、
面奏送科外。其给由起復官员、仍奏令吏部查理

杂行

凡天下府州县、奏到本年雨泽。本年终
面奏、类送户科 【万历六年革】
凡本司日逐收下奏本夹板。年终
面奏、令锦衣卫差人、运送司礼监交收
凡本司合用纸札、於刑部见收囚人纸札内关用。印色等项、原从顺天府买用。后奏准、於刑部支给官钱买用。今仍於顺天府关用
凡
命官会议大事。会问大狱。秋后审录重囚。及会推文职大臣、总兵官、本司官皆预
凡六科、中书舍人、行移各衙门。俱经本司转行
凡尚宝司、六科、中书舍人、官员俸粮。俱从本司带支。今自行关支

南京通政使司

凡南京军民人等、陈告状词。置立底簿、将状编号、用使关防、明立前件。连人状送各该衙门整理。弘治十三年奏准、南京词讼、干係地方者、许内外守备官员受理。其餘一应词讼、悉遵旧制、赴南京通政司、告送法司问理。其在外军卫有司、不係掌印官、不许受词讼
凡南京各衙门公文出入。俱赴本司掛号
凡每月朔望日、各衙门堂上官会议、本司掌印官预
凡每岁秋后、法司会各衙门官、审录重囚。本司掌印官预
凡南京六科、中书舍人、行移各衙门、俱从本司转行
凡南京尚宝司、六科、中书舍人、俸粮。俱於本司带支

中书舍人

国初、中书省设直省舍人。从八品。洪武九年、改中书舍人。正七品。后中书省革、更定為从七品。职专书写
誥敕册符铁券等事。共额设二十员。无正副、例推年深者一人掌印。其恩廕带俸、及
文华
武英东西二房。
内阁
誥敕
制敕二房分直者、无常员。
文华殿门东房、别设中书舍人分直、职专奉
旨书写书籍等项。
武英殿门西房、别设中书舍人分直、职专奉
旨写篆
册宝图书等项。
凡
亲王之国、
敕符事号。赴
内阁誊写。其底簿、付印綬监照收
凡
亲王、
郡王、并妃。初授封号、合授金册银册。俱从银作局造。册文写完、仍送本局鐫刻
凡
王府自
郡王以下、至奉国中尉、自
王夫人以下、至乡君及仪宾、合给
誥命。公侯駙马伯、内外文武官、及蕃王土官、合给
誥敕命。俱从该部奏准送写
凡公侯伯初授封爵、合给铁券。从工部造完、送写
誥文、并券阴则例毕。转送银作局鐫刻填金。仍领回、以右一面颁给。左一面、年终奏送古今通集库收贮
凡内外文武官、应给
誥敕。俱於翰林院领写。其新製武官
誥命。自有织定誥文。请誥、续誥、俱从兵部径自送黄填写
凡
誥敕轴。俱南京织染局织造。齎送工部、转送印綬监、会同掌印官、检选收贮。或不堪用、仍会同参奏
凡
王府誥轴。旧製、
王云龙、
王夫人云凤、轴嵌七宝。后
亲郡王俱用册。惟
亲郡王生母封夫人者、仍给
誥命如旧製。镇国将军、及夫人、用玊轴。辅国将军、及夫人、犀轴。奉国将军、及淑人、镇国中尉、及恭人、俱金轴。辅国中尉、及宜人、奉国中尉、及安人、俱角轴。郡主、及郡主仪宾、犀轴。县主、及县主仪宾、郡君、及郡君仪宾、俱金轴。县君、及县君仪宾、乡君、及乡君仪宾、俱角轴



大明会典 誥敕 六科 九卿 　五军都督府

凡文武官
誥敕轴。旧製、官一品、云鹤锦、夫人、云鸞锦、俱玉轴。二品、狮子、夫人、鸂鶒、俱犀轴。三品、四品、瑞荷、淑人、恭人、芙蓉、俱金轴。五品、瑞草、宜人、四季花、俱角轴。六品、七品、安人、孺人、俱葵花、乌木轴。及八品九品官同。文用玉箸篆。武用柳叶篆。品级花样引首同。新製、武官誥轴、一品至七品、俱鎧甲葵花引首。抹金轴。仍用柳叶篆文。今兼用之
凡该用
誥敕轴。俱於
御前奏过。将原领印綬监勘合号纸、备细填写各该给
誥敕职名流品轴数、缴进该监比对、登记内号底簿。照数领用。其号纸、文官、并
王府、蕃王、土官与武职。旧製俱用智字号。武官、新製用仁字号
凡写
誥敕。成化二十三年、奉
旨、照奏准年月填写
凡写完
誥敕轴、类编勘合底簿。公侯伯、内外文武官、旧用二十八宿。后更定。公侯伯本身、并追封、用仁义礼智字。蕃王、及文官一品二品本身同。三品以下、用十二支字。追封、用文行忠信等字。武官新製。续誥用千字文。请誥仍用二十八宿。永乐以后、请誥用急就章。蛮夷土官、各从文武类编。每字编满一千道、仍从前续编。若
王府、并駙马都尉、俱不编号。其底簿。
王府、及仪宾、共一扇。駙马都尉、蕃王、土官、各一扇。公侯伯、共一扇。文官、一品二品各一扇。三品至五品共一扇。六品至九品共一扇。武官、请誥续誥各一扇。外官、品级虽与京官相同、俱列於后。用宝完备、收候每年终、於
御前奏过、送古今通集库收贮
凡编完誥敕轴。会同该部该司该科官、与尚宝司官、於
皇极门用宝讫。仍领回收贮。候该部请
旨颁给
凡吏部、兵部、奏过应该拘收追夺
誥敕。俱会掌印官收贮烧燬。仍於勘合底簿内、明白开註
凡颁
赐文武官扇。从司礼监办完送写
凡大祀
天地。分官二员、随
驾供事
凡
万寿圣节、正旦、冬至、及传
制传臚等项。分官四员、於
皇极殿侍班
凡
东宫千秋令节、并正旦、冬至、分官二员、於
文华殿侍班
凡册封
宗室。例充副使
凡会试。委官一员、与
制敕房官、收掌试卷
凡武举。正德十三年题准、委官一员、与兵部属官、收掌试卷
凡写武官
誥敕、并誊黄监生、旧用八十名。后定為四十名。俱从兵部送用。天顺八年、令会同兵部堂上官选取。成化十三年题准、以二十五名写誥、十五名转送通政司誊黄
凡行移各衙门。俱从通政司转行
凡各官俸、通政司关支。今自行关支。监生月粮、兵部关支
凡每日各官并监生酒饭。俱光禄寺供给
凡写
誥敕、合用纸札笔墨。具奏、於司礼监关支。其武官
誥敕、合用纸札笔墨。该兵部具奏。行顺天府买用
凡裱装用
宝勘合底簿等项、合用裱背等匠八名。工部每季差拨应用

南京中书舍人

后不设

六科　南京六科
大明会典卷之二百十三
六科

国初、设给事中。正五品。洪武四年、改正七品。六年、始分吏、户、礼、兵、刑、工、六科。各设给事中二员。秩从七品。推年长者一人掌科事。寻隶承敕监。隶通政司。十三年、置諫院。设左右司諫各一人。左右正言各二人。已改名元士。又曰士源。或增至八十一人。二十四年、始更定六科给事中品秩。每科设都给事中一人。正八品。左右给事中二人从八品。给事中、吏科四人。户科八人。礼科六人。兵科十人。刑科八人。工科四人。俱正九品。三十三年定、都给事中正七品。给事中从七品。而不置左右。永乐间、仍设左右给事中。亦从七品。正统七年、更铸六科印。万历八年、裁户科给事中四员。兵科五员。刑科四员。礼科二员。十一年、復户兵刑科给事中各二员。礼科一员。今共為五十员。职专主封驳纠劾等事
凡每日早朝。六科轮官一员、於
殿廷左右、执笔纪录
圣旨。仍於文簿内、註写某日某官某钦记相同、以防壅蔽
凡各衙门题奏本状、奉
旨发落事件。开坐具本。户礼兵工刑五科、俱送吏科。每日早朝。六科掌科官、同於
御前进呈
凡内官内使传
旨。各该衙门补本覆奏。再得
旨、然后施行
凡六科每日收到各衙门题奏本状、奉有
圣旨者。各具奏目送司礼监交收。又置文簿陆续编号、开具本状、俱送监交收
凡六科每日接到各衙门题奏本章、逐一抄写书册。五日一送
内阁、以备编纂
凡礼仪边务等事。及军民人等陈言有关大体者。掌科官奉
旨同文武大臣会议。弘治元年题准、假以陈言希进、市恩报怨、及纷更旧法者。参驳究治
凡
内阁、及吏兵二部尚书、在外总督总兵、奉
旨会推。掌科官皆预
凡两京大臣方面等官、有不识者、俱得劾奏或大班
面劾。及诸人有不公不法等事、俱得劾奏。正德元年题准、若係重事、
特旨令科道记著者、即时纠举。不得隐漏
凡三年天下诸司官朝覲、除考察黜退外。其存留官员、公事未完等项。大班露章
面奏。嘉靖六年题准、被诬夺职者。各科即时论辩
凡一应题奏本。成化十三年题准、若有违碍事情、及字样差讹、洗补跡污等项。参出该衙门抄行
凡各衙门、援不為例事奏请者。正德三年、令该科指实劾奏
凡各衙门抄出该科参语。正德十六年题准、俱要写入本内覆奏。及行在外勘事衙门。若任情增减削去者。指实劾奏
凡文武官、违例乘轿、及武职上马用交床、出入乘小轿者。嘉靖五年题准、听六科纠劾、从重罚治降调
凡各衙门题奏本奉到
圣旨。堂上官一员、随赴本科、批押于后
凡各衙门题奏过本状、俱附写文簿。后五日。各衙门具发落日期、赴科註销。过期延缓者参奏
凡在外司府衙门、每年将完销过两京六部行移勘合、填写底簿。送各科收贮、以备查考
凡内外一应章奏。该部院题覆、行各抚按官、俱立限奏报。仍具考成簿二扇。每月赴科倒换。并开已未完手本註销。每上下半年、各科将过限未完事件、并抚按职名、先行该部查明、类送应题科分、查覆欠数多寡、具本题参
凡登闻鼓楼。每日各科轮官一员。如有申诉冤枉、并陈告机密重情者、受状具题本封进。其诉状人先自残伤者、参奏。如决囚之日、有诉冤者。受状后、批校尉手、传令停决候
