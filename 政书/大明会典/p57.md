<!-- { "loadSidebar": true } -->
○又议准、各司府州县卫所问刑衙门、凡有例该纳米者、每石折穀一石五斗、收贮各预备仓
○四年议准、湖广原留賑济支剩银两、著糴买米穀上仓、以备荒年
○五年奏准、司府州县卫所预备仓分、添设土仓官、尽行革退。照旧令州县正官、或管粮佐贰官收放
○七年、令在外问刑衙门、凡问拟囚犯该纳纸札者、二分纳纸、八分折米穀上仓、不许折收银两
○又议准、陜西所属问刑衙门、将一应该收人犯赎罪纸价、准其收纳粟米穀麦等项上仓
○八年议准、辽东遇有本镇犯该立功官员、免其立功、纳穀一百石、收贮预备仓。其别处发来立功者、照旧行
○十四年、令辽东比照宣大事例、将巡按并大小衙门问过一应赎罪银两、存留本处、以备买粮賑济
○嘉靖三年、令各处抚按官、督各该司府州县官、於岁收之时、多方处置预备仓粮。其一应问完罪犯纳赎纳纸、俱令折收穀米。每季具数开报抚按衙门、以积粮多少、為考绩殿最。如各官任内三年六年全无蓄积者、考满到京、户部参送法司问罪
○四年、令各处抚按官、通查积穀备荒前后议处过事宜、翻刊成册、分发所属、著落掌印等官、时常检阅、永远遵守。抚按清军官、每年春季、各将所属上年收过穀石实数、奏报户部、时常稽考、以凭赏罚
○六年、令抚按二司、督责有司设法多积米穀以备救荒。仍倣古人平糴常平之法、春间放賑贫民、秋成抵斗还官、不取其息。如见在米穀数少、各将贮库官钱、并问过赎罪折纸银两、趁秋成时、委贤能官一员糴买、比时估量添二三文。府以一万石、州以四五千石、县以二三千石為率。明立簿籍查考。岁荒减价、糶与穷民。仍禁姦豪、不许隐情捏名、多买罔利。事发重治
○八年题准、各处抚按官设立义仓。令本土人民、每二三十家、约為一会。每会共推家道殷实、素有德行一人、為社首。处事公平一人為社正。会书算一人為社副。每朔□一会。分别等第。上等之家、出米四斗、中等二斗、下等一斗、每斗加耗五合入仓。上等之家主之。但遇荒年、上户不足者量贷、丰年照数还仓。中下户酌量賑给、不復还仓。各府州县造册送抚按查考、一年查算仓米一次。若虚、即罚会首出一年之米
○又令各处抚按官督所属官将赃罚、税契、引钱、一应无碍官钱、糴买稻穀。或从宜收受杂粮、以备荒歉。各该官员、果能积穀及数、听抚按官覈实旌异。若不用心举行、照例住俸
○又奏准、州县积粮之法。如十里以下、积粮一万五千石、二十里以下、二万石、三十里以下、二万五千石、五十里以下、三万石、百里以下、五万石、二百里以下、七万石、三百里以下、九万石、四百里以下、一十一万石、五百里以下、一十三万石、六百里以下、一十五万石、七百里以下、一十八万石、八百里以下、一十九万石、三年之内、务彀一年之用。如数為称职。过数、或倍增、听抚按奏旌、不次陞用。不及数者、以十分為率、少三分者、罚俸半年。少五分者、罚俸一年。少六分以上者為不职、送部降用。知府视所属州县积粮多寡、以為劝惩。其军卫三年之内、每一百户所、各积穀三百。数外多积百石以上者、军政等官、俱给花红羊酒激劝。不及数者、住俸
○九年、令天下各府州县、有积久米粟、尽数平糶、以济贫穷。候收成买贮新穀、务足前数
○二十四年议准、徒杖笞罪审有力者、俱令照例纳米入预备仓。不许以稻黍杂粮、准折上纳
○万历五年议准、行各抚按、详查地方难易、酌定上中下三等、為积穀等差。如上州县、每岁以千石為準、多或至三二千石。下州县以数百石為準、少或至百石。务求官民两便、经久可行。自本年為始、著為定额。每年终、分别蓄积多寡為赏罚。其不及数者、查照近例、以十分為率、少三分者、罚俸三箇月。少五分者、半年。六分者、八箇月。八分以上者、一年。仍咨吏部劣处。全无者、降俸二级、亦咨部停止行取推陞、待有成效、抚按酌议题请復俸。若仍前怠玩、参究革职
○七年题准、各省直抚按、督各州县掌印官、将库贮自理纸赎、并抚按等衙门所留二分赃罚、尽数糴穀。其追赎事例、春夏折银。秋冬纳米。如年久穀多、酌量出陈易新、以免浥烂
○又议准、各省直抚按、酌量所属知府地方繁简贫富、定拟积穀分数。其积不及数者、与州县一体查参。其陞迁离任者、照在任一体参究
○八年题准、各抚按官、查盘积穀实数、分别府州县总撒、填注主守职名、每年终奏报。其更代官、候交盘明白、方准离任
○又题准、各有司积穀、除遵照原议外、不许妄行科罚、剥民利己。果有水旱灾伤、具奏减免其賑济穀数、即申报开销、不必復令饥民抵还
○十一年题准、各省直抚按官、会同司道、各查所属、除富庶州县、仍照原额积穀。其疲敝灾伤、及里分虽多、词讼原少者、酌量裁减。以后照例查参、俱以三年為期、通融计算、分别蓄积实在之数、照例旌奖参罚。如三年之内、偶遇陞迁事故、抚按官行该司道按年考覈积穀如数、方许离任。果有灾荒事故、委不能及原数者、明白具奏、方免参罚。其考满朝覲、俱照例行

大明会典卷之二十三
仓庾三
马房等仓 【草场附】

在京
御马监、及各马房、皆有仓场、储蓄草料、以供饲秣之用。其商价俱於山东河南粮道支给。今裁两道、改于银库关领。五草场商价亦如之。每上下半年、户部山东河南等司官、九门盐法等委官、会同科道、照时岁丰歉、估定价值。今见行。以皆京仓、故列于仓庾之后、而草场牧地附焉。其牧地额数、详见田土

二十三马房仓并象房牛羊房仓

御马仓 【永乐初设】 　　　　中府外场 【永乐初设】
天师菴草场 【正统年间设】
坝上北马房仓 【宣德年设】
坝上南马房仓 【宣德年為城】
坝上马房仓 【宣德年设在通州】
坝上　　 【永乐年间设在顺义县】
坝上东马房仓 【宣德年设】
北高仓 【永乐四年设在通州】
湖渠马房仓 【成化十一年修】
金盏儿甸仓 【永乐五年设在通州】
义河仓 【永乐年间设在通州】
北草场仓 【永乐年设在顺义县】
黄土仓 【永乐年设在昌平州】
南石渠西仓 【景泰年设在三河县】
南石渠仓 【永乐二年设】
(汀去丁改旱)石桥仓
(汀去丁改旱)石桥南仓 【二仓在顺义县】
汤山草场仓 【永乐年设在昌平州】
郑家庄马房仓 【宣德年设在昌平州】
峪口杨家桥马房仓
峪口官庄马房仓 【二仓宣德八年设在三河县】
峪口张家庄马房仓 【在三河县】
司牲司 【景泰元年设】 　司牧局
锦衣卫驯象所内象房仓
锦衣卫驯象所外象房仓
东直门里牛房仓 【永乐五年设】
东直门外牛房仓 【永乐五年设】
吴家驼牛房仓 【永乐五年设在昌平州】

京草场五处

明智坊草场 【永乐年间设。旧有东安门草场、万历八年併此】
安仁坊草场 【天顺五年设】
北新草场 【成化二十二年设】
西城坊草场 【永乐年间设】
臺基厂草场 【原在东直门外。嘉靖二十九年、改西直门内】

边草场六处

宣府在城草场　　　鸡鸣山草场
怀安等处草场　　　赤城等处草场
永寧等处草场　　　万全左等卫草场

马房牧地

宛平县
郑村坝大马房　　北高马房
大兴县
坝大马房　　　　驹于马房
通州
郑村坝大马房上场
坝东马房上场　　驹子马房上场
金盏马房上场　　北高马房上场
义河马房上场
蓟州
北草场马房下场　兔东马房下场
兔西马房下场　　张家庄马房下场
杨家桥马房下场
玉田县
兔南马房下场　　官庄马房下场
湖渠马房下场
宝坻县
驹子马房下场　　金盏马房下场
义河马房下场　　北高马房下场
天柱马房下场 【二处】 汤山马房下场 【二处】
兔南马房下场 【二处】 兔北马房下场
昌平州
黄土马房上场　　郑家庄马房上场 【一处】
汤山马房上场 【二处】 湖渠马房上场
顺义县
天柱马房上场　　北草场马房上场
兔北马房上场
三河县
兔东马房上场　　兔西马房上场
兔南马房上场　　张家庄马房上场
峪口杨家桥马房上场
峪口官庄马房上场
香河县
金盏马房下场　　兔北马房下场
漷县
马房
武清县
在监大马房下场　坝大马房下场
坝东马房下场　　坝北马房下场
金盏马房下场　　义河马房下场
天柱马房下场　　黄土马房下场
郑家庄马房下场　汤山马房下场
北草场马房下场
东安县
坝大马房下场　　坝北马房下场
御马监马神庙香火地


大明会典 马房仓场通例 税粮 会计

马房仓场通例

宣德九年、令监察御史、并户部主事、於象马牛羊等房仓场、监督收受草料。仍令内官一员、通政使司通政一员、往来提督
○十年、令坝上等马房马、不必散俵。马、与黄牛、水牛、交与兵部、著民人领养耕种。偏牛、野牛、野马、交与内官、南海子撒放。峪口原设官庄等三房马、及马房地方、著
御马监拨官军牧养。黄土牛房孳生挤乳黄牛并犊六百五十隻、冷泉、德胜门里二处羊房。见在羊二千餘隻、连牛羊房田地、俱交与良牧署掌管。
东直门里吴家驼牛房牛、拣好乳牛并犊留一千四百隻。牯牛留一百隻。其供用库拽磨牛驴、只留二百隻。其餘都退出兵部、与军民耕种。养牛官军、各留四百名。餘俱还原卫所差操。清河猪房、见养花猪、黑猪、照旧听光禄寺取用
○又令在京花园、并象房草场、各设办事官二员。千百户二员。率领军餘人等看守
○正统元年、令都察院榜示坝上大马房草场内外官员人等、不许私役官军、占种、交通擅借、及纵容官豪建立窑座、创盖寺庙等项。每岁秋后、遣给事中御史等官巡视。其有仍前不悛者、处以重刑
○十四年、以防虏、移马房草於城里收积。设明智坊草场。北新草场。并旧臺基厂草场。每场銓拨大使副使各一员、攒典二名、办事官二员。顺天府每处拨脚夫十名。兵部拨致仕武官一员、军餘四名。守支草束。巡视把门
○又题准、各场地势窄狭、积草不多。将旧吏户二部、改為安仁坊草场。行吏部选大使副使各一员、拨攒典二名。顺天府僉库秤十名、製造大秤四连。兵部拨致仕军官、并老军守门
○景泰三年、令御史一员、巡视草场。禁约附近军民之家、并管马内外官家人、不许兜揽纳户草料、通同作弊
○天顺六年题准、安仁坊草场倒塌。查得驯象所草场宽阔、堪為两场。将西边三十七丈、并墻外空地十二丈、拨与安仁坊官攒收受新草
