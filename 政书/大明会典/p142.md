<!-- { "loadSidebar": true } -->
郊庙。行翰林院撰文。太常寺办祭品。中捷以下、止宣捷。不行祭告庆贺礼

大明会典卷之五十四
东宫监国

皇帝有巡狩。然后令
皇太子或
皇孙监国。故其仪止见於永乐嘉靖间
永乐七年定 【时驾幸北京】
一朝仪。凡常朝於
午门左视事。其左右侍卫、及在京各衙门官员人等、合啟事务、如常仪。若
皇太子御
文华殿。官员人等、承
旨召入者、方许入
○凡在京文武衙门。遇有内外军机。及
王府切要事务。悉奏请处分。其有各处啟报声息。即调边军勦捕。仍遣人驰赴行在所奏闻。
皇城四门、各城门守卫围宿。比常时皆须增拨官军。仍每日操阅军马。如各衙门称奉
令旨调遣官军、及处分事务、所司须覆、啟施行
○一庆贺。凡遇
万寿圣节。正旦、冬至、先期
皇太子率文武百官於
文华殿前拜进表文。是日早、设龙亭於
文华殿中丹陛上。设驾、大乐、鸣鐘鼓。
皇太子具冕服于
丹陛上。百官具朝服於丹墀内。行十二拜、如常仪。礼毕。仪仗鼓乐导表由中门出
皇太子由左门送至
午门。还宫。文武百官导至
长安右门外。文官五品以上。武官四品以上。及近侍官、监察御史。俱乘马导至三山门外。以表授进表官。百官各回。至期、行告
天祝寿礼。是日早、设香案於
文华殿丹陛上。设驾、大乐、鸣鐘鼓。如常仪。
皇太子具冕服於
丹陛上。文武百官具朝服於丹墀内。行八拜、如常仪。其在京文武衙门、遇
万寿圣节。礼部同文职衙门、共进表一通。中军都督府、同公侯駙马伯、武职衙门、共进表一通。正旦冬至亦如之。其正旦冬至
千秋节。文武百官於文华殿行庆贺礼如常仪。其有
王府遣人诣
东宫前行礼、即纳其礼物、宴赏差来人。其应答礼者、奏闻处分
○一祭祀。凡遇享
太庙、祭
社稷风云雷雨山川之神、预期
敕皇太子摄祭。其祀典神祇、太常寺预期於行在所奏闻、遣官行礼
○一宴赏。凡四夷来朝。循例宴之。
皇太子命礼部遣人送行在所、正使人给钞十锭、从人五锭、為道里费。其每日赏赐、有例者循例。无例者、临时斟酌赏之。其京卫军士冬夏布绢、及边卫军士冬衣绵布、循例给赏。其有折赏物色、该部定拟具啟施行
○一选法。凡文选。六部、都察院、翰林院、太医院、钦天监堂上官、尚宝司、通政司、大理寺、太常寺、光禄寺、鸿臚寺、国子监、堂上掌印官、六科都给事中、并在外布政使、王府长史有缺、吏部奏请擢用。其考满黜陟、并復职改用等项、常选官员、俱循例具啟銓注。其武选。除在京五府都督、在外各都司都指挥缺员者、及土官衙门奏保土人任职者、兵部奏请擢用。其餘袭替优给、及例应陞降改调官员、具啟銓注。其土官例应袭替、及保用通事把事随司办事长官、该部具啟裁度。餘悉奏请处分。其内外大小文武官员、俱从行在吏部兵部奏请銓选。其有开设大小衙门、该部奏请定夺
○一刑名。凡内外文武大小官员有犯、所司具啟、准问者问之。若
皇亲犯小事、令其在家听候、具由奏请待报。若所犯重情、及干谋逆者、即时拘执在官、先命
皇亲会问、若事有未当及犯人不服、乃命公侯伯五府六部都察院大理寺会
皇亲再问。毕。将所服情犯及拟议罪名具啟、候
车驾回京、奏请处分。其在外
王府护卫指挥、并长史、及土官有犯、事干恶逆、先行收问、然后奏闻。其餘所犯预奏待报提问。其法司问拟罪合决死罪者、奏请待报。其餘所犯、悉具啟决放。如特奉
令旨原免者、不拘此例
○一迎
詔。凡詔书至。礼部设龙亭。锦衣卫设仪仗。教坊司设大乐。文武百官、各具朝服、出三山门外奉迎使者到三山门外下马、候龙亭来、捧置
詔书於龙亭中。使者立於龙亭之东。百官行五拜三叩头礼讫。眾官乘马前导。使者上马、在龙亭后东边行。至长安右门下马。随龙亭后东、由中门入。文武百官於
承天门外桥南侍立。
东宫殿下具冕服、於
午门前五丈餘地奉迎。至
文华殿、置龙亭於正中。使者立於东。
东宫殿下於殿前臺上。乐作。行五拜三叩头礼。毕。乐止。陞殿。
殿下展
詔读讫。使者捧
詔置龙亭中。
殿下送至
午门内。锦衣卫先设云舆於
午门外正中。礼部官置
詔书於云舆中。文武二品以上官迎至
承天门。鸿臚寺先设开读案於
承天门稍东。文武百官入班。赞礼唱排班、班齐、鞠躬。乐作。四拜、平身。乐止。赞开读。使者取
詔授开读官跪受。使者復立位所。赞跪。眾官皆跪。开读讫。开读官捧
詔授使者、復至云舆中。赞俯伏。乐作。四拜、平身。乐止。赞搢笏、鞠躬、三舞蹈。赞跪。唱山呼万岁者三。赞出笏、俯伏。乐作。四拜、兴、平身。乐止。赞礼毕。百官以次退。使者捧
詔书出
承天门外、腹置龙亭中。鼓乐送至会同馆。使者见
东宫殿下、行四拜礼。毕。其日宴。使臣於礼部、本部官待宴
十二奏定 【时驾北征】
凡常朝於
文华殿视事。其在京文武衙门、几有应合奏啟事件奏本、俱达北京。敢有隐匿者、治以重罪。其在京衙门合具啟事务、仍依常例。若係应奏、随即具奏待报。其
东宫发落事件、六科按月差人类进北京。敢有於题本上增减改写
旨意者、凌迟处死。全家籍没。其各衙门差人出外干办公事、仍将所办事务、开具奏银
○凡祀典神祇、合应遣官祭者、太常寺预期具啟、遣官行礼
○凡
皇亲并军职、王府护卫指挥长史等官、与各处土官有犯者、俱奏请提问。在京文武衙门官员有犯者、堂上官具奏待报发落。五品以下者、具啟挐问。在外文职衙门官员有犯者、方面及四品以上、该衙门奏请提问。五品以下、具啟挐问
十三年奏定
凡京卫军士冬衣布绢、及边卫军士冬衣布花袄、俱行在户部、奏请施行
○凡进春。其日早、文武百官各穿顏色衣服於
文华殿门外侍班、如常仪。应天府置春案於
文华门丹墀中道之东。候
东宫殿下陞座。引礼引府县官举春案、由东陛陞置於殿门外中道。各就拜位。赞鞠躬、四拜、平身。礼毕。文武百官庆贺、行叩头礼
嘉靖十八年定 【时驾南巡】
○一
东宫朝驾仪仗等件。
敕内府各该衙门、先行造办
○一请
敕钦命辅臣一员、居守京师、保护
皇储。一应军国机务、悉听啟行
○一在京文武衙门、遇有内外军机、各
王府紧要重大事务、悉奏请处分。其有各处啟报声息、即调边军勦捕。仍遣人驰赴行在所奏闻
○一
皇城四门、京城九门、比常皆增拨官军守护。留守武职大臣、同参赞尚书、仍每日操阅军马。各卫门称奉
令旨调遣官军、及处分事务、所司须覆啟施行
○一五府九卿各衙门、凡有紧要重事、俱达行在所奏闻。其每月进缴精微、监生考勤、宴赏钞锭、官军俸粮、及五府比试等项、俱照常啟行
○一祭祀。凡遇
忌辰
陵祭、各常典祭、至期、太常寺啟请取
令旨、遣官行礼。
郊
庙
社稷之祭、候
敕命行
○一各处拜进表笺特贺大礼、不係常典者、原差人恭诣行在所投进。其进贺
中宫
东宫笺文、俱在京礼部类收、司礼监官捧进
○一各
王府进
慈孝献皇后香、并南京进香官、朝鲜国吊使、礼部啟请
命司礼监官捧进
几筵。照例给赏綵(土商)钞锭
○一吏部会推在京堂上官、六科都给事中、在外方面官知府、俱行在吏部奏请擢用。其大选、急选、并取选远方监生、及考满復职等项、俱循例啟行
○一各
王府请给
誥命、勋臣袭爵、歿后追封、两京堂上官赠謚、公侯伯内外文职官员请给
誥敕、两京三品以上官廕子、各处土官袭职、俱行在吏部奏行。其官吏人等丁忧查放、起復官员付选、查题散官等项、俱照常啟行
○一兵部推补两京五府、锦衣卫、在外总兵参将、各都司掌印僉书、俱奏请擢用。其大选军职、查黄续黄、官舍袭替优给、土官袭替、及保用通事把事随司办事长官等项、俱具啟裁度
○一各处奏报边功、应该覈勘、及勘明应该陞赏等项、俱啟请行
○一在外抚按官劾奏不职文武官。文官方面以上、武官参将以上。奏闻待报
○一京卫军士冬夏布绢、及边卫军士冬衣布花袄、但係年例给赏等项钱粮、该衙门啟请行
○一在京各边镇遇有紧急、调用马匹。啟请调取兑用
○一在京各衙门赴行在奏事人、俱兵部啟请给关应付
○一各
王府奏诉重情、辩復爵位禄米者、俱诣行在所奏闻。其请名请封请婚等项、在京具啟行
○一天下岁贡生员到部者、该部查照事例啟行
○一四夷朝贡人员到京、一应赏宴、该部照例啟行
○一法司问拟罪犯、除重囚奏请待报、其餘悉具啟决放。
敕諭审录矜疑罪囚、例该覆题、及京官军职犯人、例该参提、俱奏请定夺
○一刑名。凡内外大小官员有犯、具啟准问者问之。若所犯情重、该衙门具由奏请待报
○一都察院点差各处巡按御史、具奏行在。餘差、及考察公差回道御史、俱啟行。中间有推姦避事、赃滥不职者、具奏
○一通政司每日收过奏题本、照常封进、下科发抄各衙门啟行。其有疑碍难行者、差人赴行在取
旨
○一大理寺审录罪囚。详拟罪名、干係生杀、并提问大小京官、具奏。其每月缴刑部都察院问过囚犯奏本、照常啟行。俱送科备照

皇太孙监国

永乐八年 【时驾北征。皇太子监国于南。皇长孙监国于北。后皇长孙行冠礼。始尊称皇太孙云】
一每日
皇长孙於
奉天门左视事。侍卫如常仪。诸司有事具啟施行。若军机及
王府要务。一啟
皇太子处分、一奏闻行在所
○一遇
万寿圣节。设香案於
奉天殿丹陛上。
皇长孙具色服於
丹陛上、行礼。文武官具朝服於北京行部行礼、如常仪。天下诸司表文、俱诣北京进贺。四夷朝贡、俱送南京礼部、啟
皇太子施行
○一文选。行在六部都察院等衙门、及北京行部所属衙门、如有缺员应除补者、五品以上、行在吏部、移咨南京吏部、啟
皇太子选补。六品以下、及考满起復、例应陞降復职、及对品改用常选官、拨用吏典、俱循例啟
皇长孙施行
○一武选。行在五军都督府、及行在后军都督府所属衙门、例应袭替优给降陞者、行在兵部、亦循例啟
皇长孙施行。其餘非常选者、啟
皇太子斟酌行之
○一内外官吏军民有犯、所司啟
皇长孙施行。若
皇亲有犯、小事令其在家听候、所司啟
皇太子待报施行。若所犯情重、及干谋逆者、即时拘执。先
命皇亲会问。若事未当、及犯人不服、乃
命公侯伯五府六部都察院大理寺会
皇亲再问。将所伏情犯、啟
皇太子候
车驾回京、奏请处分。其
王府护卫指挥、及长史、有犯干恶逆者、先行收问、然后啟
皇太子。其餘有犯、啟
