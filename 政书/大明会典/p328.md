<!-- { "loadSidebar": true } -->
刑科　　　　　神策卫
留守中卫　　　和阳卫
广洋卫　　　　金吾前卫
腾驤左卫　　　武功右卫
瀋阳右卫　　　涿鹿中左二卫
蕃牧千户所　　直隶和州

江西清吏司

专管
江西布政司　　江西按察司
江西都司
带管
淮府
益府
弋阳府
建安府
乐安府　　　　前军都督府
御马监　　　　酒醋局
火药局　　　　麵觔局
留守前卫　　　燕山左卫
宽河卫　　　　永清右卫
忠义前后二卫　龙驤卫
府军前卫　　　龙江左右二卫
直隶庐州府　　庐州卫
六安卫　　　　九江卫
武清卫　　　　龙门卫
宣府前卫

福建清吏司

专管
福建布政司　　福建按察司
福建都司　　　福建行都司
福建盐运司
带管
户部　　　　　户科
太僕寺　　　　都知监
印綬监　　　　甲字等十库
宝钞提举司
孝陵卫
献陵卫
景陵卫
裕陵卫
泰陵卫　　　　金吾后卫
应天卫　　　　武功中卫
武成中卫　　　会州卫
牧马千户所　　美峪千户所
留守左中二卫　直隶定边卫
开平中屯卫　　直隶常州府
直隶广德州

山东清吏司

专管
山东布政司　　山东按察司
山东都司　　　山东盐运司
带管
鲁府
德府
衡府
涇府　　　　　　　　　左军都督府
宗人府　　　　兵部
兵科　　　　　尚宝司
供用库　　　　戈戟司
司苑局　　　　典牧所
会同馆　　　　东直门外牛房
皇陵卫
长陵卫　　　　羽林右卫
瀋阳左卫　　　金山口
奠靖所　　　　潮河川守御千户所
寧靖千户所　　直隶保定后卫
德州左卫　　　龙门千户所
中都留守司　　　　　　直隶凤阳府
凤阳卫　　　　泗州卫
寿州卫　　　　长淮卫
滁州　　　　　滁州卫
沂州卫　　　　安东中护卫
辽东都司　　　辽东行太僕寺

四川清吏司

专管
四川布政司　　四川按察司
四川都司　　　四川行都司
带管
蜀府　　　　　工部
工科　　　　　巾帽局
织染局　　　　僧录司
道录司　　　　府军卫
武驤右卫　　　永清左卫
大寧前卫　　　金吾左卫
济州卫　　　　蔚州左卫
广武卫　　　　万全怀来卫
怀安卫　　　　直隶大名府
直隶松江府　　金山卫
神木千户所

山西清吏司

专管
山西布政司　　山西按察司
山西都司　　　山西行都司
带管
晋府
代府
瀋府
怀仁府
庆成府　　　　翰林院
钦天监　　　　上林苑监
甜食房　　　　混堂司
南城兵马指挥司
北城兵马指挥司
旗手卫　　　　金吾右卫
驍骑右卫　　　大寧中卫
义勇前后二卫　龙虎卫
英武卫　　　　瀋阳中屯卫
瀋阳中护卫　　直隶镇江府
镇江卫　　　　直隶徐州
徐州卫　　　　平定千户所
倒马关

湖广清吏司

专管
湖广布政司　　湖广按察司
湖广都司　　　湖广行都司
兴都留守司
带管
楚府
岷府
吉府
荣府
辽府　　　　　右军都督府
司礼监　　　　尚膳监
尚宝监　　　　神宫监
天财库
茂陵卫
永陵卫　　　　武功左卫
虎賁右卫　　　留守右卫
忠义右卫　　　神武中卫
济川卫　　　　南京水军右卫
江淮卫　　　　直隶定州卫
茂山卫　　　　保安左右二卫
直隶池州府　　直隶寧国府
宣州卫　　　　渤海千户所

广东清吏司

专管
广东布政司　　广东按察司
广东都司
带管
应天府　　　　锦衣卫
府军左卫　　　留守左卫
虎賁左卫　　　济阳卫
水军左卫　　　飞熊卫
直隶延庆州　　怀来千户所

广西清吏司

专管
广西布政司　　广西按察司
广西都司
带管
靖江王府　　　通政使司
宝钞局　　　　银作局
中兵马指挥司　大兴左卫
燕山前右二卫　羽林前后二卫
富峪卫　　　　镇南卫
武驤左卫　　　直隶徽州府
新安卫　　　　直隶安庆府
安庆卫　　　　直隶通州卫
通州左右二卫　延庆卫
延庆左右二卫　通州巡捕指挥

河南清吏司

专管
河南布政司　　河南按察司
河南都司
带管
周府
唐府
赵府
郑府
徽府
伊府
汝府　　　　　礼部
詹事府　　　　太常寺
光禄寺　　　　鸿臚寺
国子监　　　　礼科
中书捨人　　　兵仗局
灵臺司　　　　鐘鼓司
神乐观　　　　牺牲所
东城兵马指挥司
教坊司　　　　神武左右前三卫
府军右卫　　　羽林左卫
留守后卫　　　武德卫
两淮盐运司　　直隶扬州府
扬州卫　　　　高邮卫
仪真卫　　　　直隶淮安府
淮安卫　　　　大河卫
邳州卫　　　　宿州卫
武平卫　　　　彭城卫
归德卫　　　　直隶寧山卫
通州守御所　　海州守御所
盐城守御所　　汝寧守御所
提督真定等处指挥

陜西清吏司

专管
陜西布政司　　陜西按察司
陜西都司　　　陜西行都司
带管
秦府
韩府
庆府
肃府　　　　　后军都督府
南和伯　　　　大理寺
行人司　　　　尚衣监
针工局　　　　西城兵马指挥司
康陵卫
昭陵卫　　　　府军后卫
豹韜卫　　　　兴武卫
鹰扬卫　　　　腾驤右卫
义勇右卫　　　横海卫
江阴卫　　　　陜西行太僕寺
甘肃行太僕寺　河东陜西盐运司
平凉中护卫　　直隶太平府
建阳卫
直隶保定中前左右四卫

云南清吏司

专管
云南布政司　　云南按察司
云南都司
带管
承运库　　　　惜薪司
仪卫司　　　　顺天府 【二十七州县】
太医院　　　　密云中后二卫
营州五屯卫　　东胜左右二卫
蓟州守备都指挥
直隶广平府　　直隶永平府
永平卫　　　　山海卫
抚寧卫　　　　卢龙卫
大同中屯卫　　真定卫
万全左右二卫　潼关卫
镇海卫　　　　宽河千户所
武定千户所　　蒲州千户所

贵州清吏司

专管
贵州布政司　　贵州按察司
贵州都司
带管
吏部　　　　　吏科
司菜局　　　　长芦盐运司
忠义中卫　　　蓟州卫
镇朔卫　　　　涿鹿卫
遵化卫　　　　兴州五屯卫
永寧卫　　　　直隶保定府
大寧都司　　　直隶河间府
河间卫　　　　天津卫
天津左右二卫　直隶真定府
直隶顺德府　　直隶苏州府
苏州卫　　　　太仓卫
直隶保安司　　保安卫
德州卫　　　　万全都司
宣府左右二卫　开平卫
蔚州卫　　　　梁城千户所
兴和千户所　　广昌千户所
涿州巡捕指挥

大明会典卷之一百六十
律例一

按
祖训有云。守成之君、止守律与大誥。并不许用黥剌剕劓之刑。臣下敢有奏用此刑者、文武群臣即时劾奏。故颁令制律、永為遵守。其后以累减从轻、无
復流罪。杂犯幸免、不足示惩。
累朝间有损益、因事定例。皆推广律意、补所未备。弘治中、会官详议、定為问刑条例、颁布有司。嘉靖中、又以事例繁多、引拟夫当、重加删正。近復将新旧条例、参订画一、题请颁行。今备载
大明律文、而以条例各附本律之下 【例俱以一字冠别於律文】

大明会典 名例

名例上
五刑

笞刑五
一十　　　　　　二十
三十　　　　　　四十
五十
杖刑五
六十　　　　　　七十
八十　　　　　　九十
一百
徒刑五
一年杖六十　　　一年半杖七十
二年杖八十　　　二年半杖九十
三年杖一百
流刑三
二千里杖一百　　二千五百里杖一百
三千里杖一百
死刑二
绞　　　　　　　斩
一凡军民诸色人役、及舍餘总小旗、审有力者。与文武官吏、举人、监生、生员、冠带官、知印、承差、阴阳生、医生、老人、舍人。不分笞杖徒流、杂犯死罪、俱令运炭、运灰、运砖、纳米纳料等项赎罪。若官吏人等、例该革去职役。与舍餘、总小旗、军民人等、审无力者。笞杖罪的决。徒流杂犯死罪、各做工摆站哨瞭。情重者煎盐炒铁、死罪五年。流罪四年。徒罪照徒年限。其在京军丁人等、无差占者、与例难的决之人、笞杖亦令做工
一赎罪囚犯、除在京已有旧例外。其在外审有力、稍有力二项、俱照原行则例拟断。不许妄引别例、致有轻重。其有钱钞不行去处、若妇人审有力、与命妇军职正妻、及例难的决之人、赎罪应该兼收钱钞者。笞杖每一十、折收银一钱。其老幼废疾、及妇人、天文生、餘罪收赎钞贯者。每钞一贯、折收银一分二釐五毫。若钱钞通行去处、仍照旧例收纳、不在此限
一凡在京在外、运炭纳米赎罪等项囚犯、监追两月之上。如果贫难、改拨做工、摆站、的决等项发落。若军职监追三箇月之上、及守卫上直旗军人等、纳钞赎罪、监追一月之上、各不完者。俱先发还职著役、扣俸粮月粮准抵完官。其一应纳纸囚犯、追至三月不能完者、放免
一凡囚犯、遇蒙
恩例、通减二等者。罪虽遇例减等、若律应仍尽本法及例该充军、為民、立功、调卫等项者。仍依律例、一体拟断发遣
一问刑衙门、以赃入罪。若奏行时估则例、该载未尽、及虽係开载、而货物不等、难照原估者。仍各照时值估钞拟断
一在外军卫有司、但有差遣、及供送人来京犯罪、审无力者。笞杖的决、徒罪以上、递回原籍官司、各照彼中事例发落

十恶

一曰、谋反 【谓谋危　社稷】
二曰、谋大逆 【谓谋毁　宗庙　山陵及宫闕】
三曰、谋叛 【谓谋背本国、潜从他国】
四曰、恶逆 【谓殴、及谋杀祖父母父母、夫之祖父母父母、杀伯叔父母姑兄姊外祖父母及夫者】
五曰、不道 【谓杀一家非死罪三人、及支解人、若採生造畜蛊毒魘魅】
六曰、大不敬 【谓盗　大祀神御之物、　累与服御物、盗、及偽造　御宝、合和　御药误不依本方、及封题错误、若造　御膳误犯食禁、　御幸舟船误不坚固】
七曰、不孝 【谓告言咒骂祖父母父母夫之祖父母父母、及祖父母父母在别籍异财、若奉养有缺、居父母丧身自嫁娶、若作乐释服从吉、闻祖父母父母丧匿不举哀、诈称祖父母父母死】
八曰、不睦 【谓谋杀、及卖緦麻以上亲、殴告夫、及大功以上尊长小功尊属】
九曰、不义 【谓部民杀本属知府知州知县、军士杀本管指挥千户百户、吏卒杀本部五品以上长官、若杀见受业师、及闻夫丧匿不举哀、若作乐释服从吉及嫁娶】
十曰、内乱 【谓姦小功以上亲父祖妾、及与和者】

八议

一曰、议亲 【谓　皇家袒免以上亲、及　太皇太后皇太后緦麻以上亲、　皇后小功以上亲、　皇太子妃大功以上亲】
二曰、议故 【谓　皇家故旧之人、素得侍见、特蒙恩待日久者】
三曰、议功 【谓能斩将夺旗、摧锋万里。或率眾来归、寧济一时。或开拓疆宇、有大勋劳、铭功太常者】
