<!-- { "loadSidebar": true } -->
○一买办管待物料钞贯、若支销尽绝。本部照例具奏依数关领钞锭回部、收贮在库、听候买办。如支销已尽、依上关用

筵宴【凡　钦赐酒饭附】
郊祀庆成

永乐二年、上卓、按酒五般。果子五般。茶食五般。烧煠五般。汤三品。双下馒头。马肉饭。酒五钟。中卓、按酒四般。果子四般。汤三品。双下馒头。马猪羊肉饭。酒五钟。随驾将军、按酒一般。粉汤。双下馒头猪肉饭。酒一钟。金鎗甲士象奴校尉、双下馒头。教坊司。乐人、按酒一般。粉汤双下馒头。酒一钟
○天顺元年、上卓、宝粧茶食。向糖缠碗八箇。棒子骨二块。大银锭油酥八箇。花头二箇。凤鸭一隻。菜四色。按酒五般。汤三品。小银锭笑靨二楪。鸳鸯饭二块。大馒头一分。果子五般。黑白饼一楪。鮓一楪。每人酒五钟。上中卓、宝粧茶食。向糖缠碗八箇。棒子骨二块。大银锭油酥八箇。花头二箇。甘露饼四箇。菜四色。按酒五般。小银锭笑靨二楪。汤三品。鸳鸯饭二块。大馒头二分。果子五般。每人酒五钟。中卓、宝粧茶食。云子麻叶二楪。甘露饼四箇。大银锭油酥八箇。煠鱼二块。小银锭笑靨二楪。果子按酒各五般。菜四色。花头二箇。汤三品。鸳鸯饭二块。大馒头四分。每人酒五钟。下卓、宝粧茶食。大银锭油酥八箇。煠鱼二块。果子四般。按酒四般。菜四色。汤三品。马肉饭二块。大馒头二分。每人酒五钟
○隆庆四年、题准领宴规则。殿内将军、每名猪肉二斤。白麵一斤。酒三钟。乐舞生、每名猪肉一斤。羊肉一斤。白麵一斤。酒三钟。教坊司乐工、每名猪肉四两。白米八合。酒三钟。其殿外将军金鎗甲士旗校等、行礼科查给钞锭

圣节

永乐十三年、上卓、按酒五般。果子五般。茶食。烧煠凤鸡。双棒子骨。大银锭。大油饼。汤三品。双下馒头。马肉饭。酒五钟。上中卓、按酒四般。果子四般。烧煠。银锭油饼。双棒子骨。汤三品。双下馒头。马肉饭。酒三钟。中卓、按酒四般。果子四般。烧煠。茶食。汤二品。双下馒头。羊肉饭。酒三钟。僧官等用素卓、按酒五般。果子。茶食。烧煠。汤三品。双下馒头。蜂糖糕饭。将军、按酒一般。寿麵。双下馒头。马肉饭。酒一钟。金鎗甲士象奴校尉、双下馒头。酒一钟。教坊司乐人、按酒一般。粉汤。双下馒头。酒一钟。给俵内官内使、上卓、按酒五般。果子。汤二品。小馒头。酒三钟。中卓、按酒四般。果子。汤二品。小馒头

正旦节

永乐间、上卓、茶食像生小花。果子五般。烧煠五般。凤鸡。双棒子骨。大银锭。大油饼。按酒五般。菜四色。汤三品。簇二大馒头。马牛羊胙肉饭。酒五钟。上中卓、茶食像生小花。果子五般。按酒五般。菜四色。汤三品。簇二大馒头。马牛羊胙肉饭。酒五钟。中卓、果子五般。按酒四般。菜四色。汤二品。簇二馒头。马猪牛羊胙肉饭。酒三钟。随驾将军、按酒。细粉汤。椒醋肉并头蹄。簇二馒头。猪肉饭。酒一钟。金鎗甲士象奴校尉双下馒头。教坊司乐人、按酒。熝牛肉。双下馒头。细粉汤。酒一钟

冬至节

永乐间、上卓、按酒五般。果子五般。茶食。汤三品双下馒头。马羊肉饭。酒五钟。中卓、按酒四般。果子四般。茶食。汤三品。双下馒头。酒五钟。将军、按酒一般。双下馒头。粉汤。酒一钟。金鎗甲士象奴校尉、双下馒头。教坊司乐人按酒一般。双下馒头。粉汤。酒一钟

皇太后圣旦节
皇后令旦节

正统间、上卓、按酒四般。菜四色。点心一楪。寿麵一碗。酒三钟。中合卓同。寿麵二碗。酒六钟

东宫千秋节

宣德间、上卓、按酒四般。菜四色。点心一楪。寿麵一碗。酒三钟。中合卓、按酒五般。菜四色。寿麵二碗。酒六钟

立春节

永乐间、上卓、按酒四般。春饼一楪。菜四色。汤一碗。酒三钟。中合卓、按酒四般。春饼二楪。菜四色。汤二碗。酒六钟

元宵节

永乐间、上卓、按酒四般。果子。茶食。小馒头。菜四色。粉汤。圆子一碗。酒三钟。中合卓、按酒四般果子。茶食。小馒头。菜四色。粉汤。圆子二碗。酒六钟

四月八节 【嘉靖十四年、改用四月五日】

永乐间、上卓、按酒二般。不落荚一楪。凉糕一楪。小点心一楪。菜四色。汤一碗。酒三钟。中合卓、按酒二般。不落荚一楪。凉糕一楪。小点心一楪。菜四色。汤二碗。酒六钟 【嘉靖十四年、改不落荚為麵饼】

端午节

永乐间、上卓、按酒五般。果子。小馒头。汤三品。糕一楪。粽子一楪。菜四色。酒五钟。中卓、按酒四般。果子。小馒头。汤三品。糕一楪。粽子一楪。菜四色。酒五钟。教坊司乐人、按酒一般。汤饭。酒一钟

重阳节

永乐间、上卓、按酒二般。糕二楪。小点心一楪。菜四色。汤一碗。酒三钟。中合卓、按酒二般。小点心一楪。糕二楪。菜四色。汤二碗。酒六钟

腊八节

永乐间、上卓、按酒四般。菜四色。腊麵一碗。酒三钟。中合卓、按酒四般。菜四色。腊麵二碗。酒六钟

祭　太庙享胙

永乐元年、上卓、按酒五般。果子五般。小馒头。粉汤。酒三钟。中卓、按酒四般。果子四般。小馒头。粉汤。酒四钟

祭　社稷享胙

永乐二年、上卓、按酒五般。果子五般。茶食五般。汤三品。双下馒头。马猪羊肉饭。酒五钟。中卓、按酒四般。果子四般。汤三品。双下馒头。猪肉饭。酒五钟

祭　先农享胙

永乐元年、上卓、按酒四般。簇四小馒头。粉汤。酒六钟

大祀　圜丘文武百官汤饭

嘉靖间定、上卓、按酒四般。点心一楪。汤饭一分。小菜四色。中合卓、按酒四般。点心一楪。汤饭二分。小菜四色

孟春祈穀夏至　方泽春分　朝日秋分　夕月祭毕内外官酒饭

嘉靖间、定、上卓、按酒四般。小馒头一楪。汤饭一分。酒五钟。中合卓、按酒馒头同。汤饭二分。酒十钟。遇遣官代祭、免办

耕耤三公九卿执事等官酒饭

嘉靖间定、上卓、按酒四般。小馒头一楪。汤饭一分。酒三钟。中合卓、按酒四般。小馒头一楪。汤饭二分。酒六钟。乐舞生下合卓、与中合卓同。但减猪肉二斤。耆老及乐人、各领酸麻汤一碗。馒头一楪。肉一楪

蚕坛酒饭

嘉靖间定、夫人秀才、每卓按酒五般。点心二楪。添换烧割全。汤三品。菜四色。饭一分。酒三钟。内女乐、并外蚕母合卓、每卓按酒四般。点心一楪。添换烧割全。菜四色。每人汤三品。饭一分。酒三钟。命妇中卓、每卓按酒四般。点心一楪。汤三品。菜四色。饭一分。酒三钟
○九年奏准、坛内係禁密处所、光禄寺厨役难以造办、令尚膳监管理祗待

驾幸太学筵宴

弘治元年、上卓、按酒五般。果子五般。大银锭。大油酥。宝粧凤鸭。小点心。棒子骨。汤三品。菜四色。大馒头。羊背皮。酒五钟。中卓、按酒五般。果子五般。茶食五般。烧鱼。小点心。汤三品。菜四色。大馒头。羊脚子饭。酒五钟 【成化间免、改礼部待宴。嘉靖於礼部止宴三氏子孙、及祭酒等官】

进士恩荣宴

永乐十三年、上卓、按酒烧煠四般宝粧茶食。果子五般。软按酒五般。菜四色。汤三品。双下大馒头。羊肉饭。酒五钟。上中卓、按酒烧煠四般。宝粧。茶食。果子四般。软按酒四般。菜四色。汤三品。双下馒头。羊肉饭。酒五钟
○天顺元年、每卓煠鱼。大银锭堆花。双棒子骨。宝粧云子麻叶。甘露饼。大油饼。凤鸡。(火贵)猪肉。(火贵)羊肉。小银锭。笑靨儿。椒醋猪肉。椒末牛马。椒醋鸡并鱼。汤三品。果子五般。小馒头。双下大馒头。牛羊肉饭。酒五钟
○弘治三年、上卓、按酒五般。果子五般。宝粧。茶食五般。凤鸭一隻。小馒头一楪。小银锭笑靨二楪。棒子骨二块。羊背皮一箇。花头二箇。汤五品。菜四色。大馒头一分。添换羊肉一楪。酒七钟。上中卓、按酒果子宝粧茶食各五般。凤鸭一隻。小馒头一楪。小银锭笑靨二楪。煠鱼二楪。羊脚子饭二块。花头二箇。汤五品。菜四色。大馒头二分。添换羊肉一楪。酒七钟。中卓、按酒果子茶食各五般。甘露饼一楪。小馒头一楪。小银锭笑靨二楪。煠鱼二楪。牛肉饭二块。花头二箇。汤三品。菜四色。大馒头二分。添换羊肉一楪。酒七钟

纂修宴　　　　武举宴

二宴俱与恩荣宴同。但无中卓

经筵酒饭

每卓、细茶食四楪。(食散)子一楪。果子五楪。按酒五般。点心一楪。攒菜一楪。汤三品。菜四色。饭一分。酒六钟

日讲酒饭

每卓、按酒五般。汤三品。菜四色。饭一分。酒五钟。随卓酒一瓶

殿试酒饭

每卓、茶食五楪。果子五楪。按酒五般。点心一楪。汤二品。饭一分。菜四色。酒五钟。进士、每名馒头二箇。汤一碗。礼部晚宴并早粥、用鹿一隻。猪二口。羊三隻。鹅十二隻。熝猪肉八十斤。粳米三斗。火熏三腿。鸡弹一百箇。豆腐五十连。煮粥猪肉五斤。油醋各二瓶。酱六斤。盐十斤。细粉五十斤。花椒十两七钱。胡椒五两。香蕈麻菇各五两。香油六斤。酒九十瓶

文华殿读卷官宴

每卓、茶食五楪。果子五楪。按酒五般。点心二楪。汤三品。添换猪羊肉各五斤。鸡肉二斤半。烧割猪羊肉各二斤。鹅一斤。菜四色。酒二瓶

吏部兵部选官酒饭

每卓、按酒五般。小点心一楪。蒸(□卷)一楪。饭一分。汤三品。 【兵部只二品】 酒三钟。吏部加午饭一顿

朝贡见辞酒饭

上卓、茶食五般。按酒五般。果子五般。汤饭一分。酒三钟。中卓、茶食。按酒果子各四般。汤饭一分。酒三钟

管待番夷土官筵宴
夷土官筵宴及四夷使臣土官人等进贡、例有
钦赐筵宴一次二次。礼部预开筵宴日期、奏请大臣一员待宴。及行光禄寺备办、於会同馆管待。教坊司用乐。鸿臚寺令通事及鸣赞供事。仪制司领宴花、人一枝。若使臣数多、分二日宴。如遇禁屠斋戒、移后三四日举行。回还之日、差官伴送、沿途备办饭食。经过去处、茶饭管待、各有次数。
许镇守总兵、或三司、或府卫正官二三员陪席
朝鲜国、筵宴二次。宣德三年、使臣回还、蓟州永平府茶饭管待
占城国、琉球国、爪哇国、暹罗国、各筵宴二次。使臣回还、至广东布政司茶饭管待一次
哈密、筵宴二次。使臣回还、至良乡汤饭。陜西布政司茶饭管待一次
瓦剌、筵宴二次。正统间、使臣进贡、至大同茶饭管待一次。回还、良乡汤饭。至真定府陜西布攻司甘肃、各茶饭管待
亦力把力、筵宴二次。正统间、使臣回还、至真定府陜西布政司甘肃、各茶饭管待
○今例、至良乡汤饭。陜西布政司管待一次
撒马儿罕、筵宴二次。永乐间、使臣回还、至甘肃管待一次
