<!-- { "loadSidebar": true } -->
○隆庆四年题准、新旧官舍、年未及二十、愿比者、或袭替在部、许其径自告比。或公差赴京、许其呈卫起送、一体比试。不愿者、照旧例行。未及六十、子孙弟姪告替者、与大选官同比。违限五年之内者、照例住俸。五年之外、各计道路远近、如南北直隶、湖广、陜西、山东、山西、辽东、过限十二年。云南、贵州、四川、广东、广西、福建、江西、浙江、过限十五年者。照新例革发。别选应袭之人承袭
凡武职自来不曾比试者。弘治十二年、令子孙袭职、俱住俸三年
○正德六年议准、祖父一辈未比试者、子孙袭职、住俸三年。二辈、三辈、住俸四年。四辈以上、止於五年。不必递加。虽遇革不免
凡比试引疾。五府官、俱於该选月初十以后、二十以前、各行奏请。照例将比试引疾缘由、及奉过
钦依、如期送回、以便查审入选

旗役陞用　★【併鎗附】☆

总小旗补役。以併鎗胜?為陞降。遇有应併人役到部、照比试例、行移会官、於中军都督府前监併。其分别胜?、亦与比试同
凡总小旗併鎗。洪武二十六年定、总小旗併鎗陞用、须凭各府照会开缴当该卫所保结文状到部、然后类写具奏、请
旨准用。仍咨呈该府、行下各该卫所收补。或奉
旨取用年深总旗除授。须自各卫取勘从军脚色保结、呈送到部、仍审实来歷相同、具本引奏选用。其附选、出榜、抄榜、给凭、催任、一如除授官员施行
○又定、总小旗缺、务选年深精壮勇敢军人小旗併鎗、军人併鎗得胜、陞小旗。小旗併鎗得胜、陞总旗
○二十八年、令异姓併鎗得胜者、授役年月、从本身始。不胜者、总旗子、降小旗。小旗子、降充军。异姓者、不分总小旗名下、俱充军。但不胜者、俱不许再併
○永乐二年、令总小旗儿男关粮纪录者、至十六岁、准出幼著役
○成化六年、令奉
天征讨小旗、未经类引、获功二级、该陞试百户者、准未併鎗例、减一级、实授总旗。其本身获功陞授者、不在此例
○弘治十三年奏准、凡谋故杀死总小旗者、就於犯人户内、勾取壮丁、抵充军数其旗役、仍令本户餘丁补当
○正德八年奏准、各卫总小旗户绝、即将名伍开除、不许义男女婿外甥告补
○嘉靖十二年题准、在京、在外、各都司卫所。将总小旗行拘到官、审取各役从军立功陞旗继补併鎗备细来歷亲供、攒造文册。内有老疾不堪应役之人、即将名伍开除。就令应该替役弟姪儿男、保送併鎗。文册一年一次、依期造报
○二十七年题准、阵亡总旗儿男、奉
钦依陞袭者、虽出十年之外、亦准併补。仍加阵亡一级
○又例、凡总小旗老疾亡故、亲男幼小者、将弟姪等项收支军粮应役。亲男长壮、併鎗代补。如无亲男、方许弟姪等项併补
○凡总小旗年老疾故、该嫡长子孙併补。如幼小残疾、将次房子孙、暂併旗役。因获功陞授一级、应将祖父原役、退还嫡长子孙併补。其次房子孙功陞一级、照军餘例、准充小旗。若祖总旗、暂补之人功陞百户者、亦将总旗退还嫡长子孙。暂补之人准充小旗
○凡民人犯事充军、有功陞小旗、遇赦该放、不许放回、仍留原卫
凡锦衣卫旗役。弘治十三年议准、锦衣卫总小旗犯一应行止有亏罪名者、俱调卫充原役
○正德八年题准、锦衣卫旗役力士、如在逃一年之内、听其首告。查无情弊、初犯准令復役。再犯调卫充军。若一年之外、曾经攒造逃故文册清勾者、不许首告。听原籍官司拘解。如正身病故、取该管官吏里老甘结、解户丁补役
○十六年詔、诸色人等冒认锦衣卫户丁舍丁、致陞官旗者、限三箇月内、准自首免罪。止革去职役。过限不首者、事发治罪发遣
○又例、凡锦衣卫冠带总旗犯该徒罪以上、及教场点闸不到三次者、革去冠带。待有功之日、仍与冠带、一体加赏
○嘉靖四十二年题准、锦衣卫官、除军功世袭、
皇亲廕授外。或冒籍充役、夤缘陞官、或京卫随藩乞
恩、或奏带陞官、或报捷填註、行本卫逐一清查、具奏裁革
○隆庆元年、查革一百二十餘员
○二年查革四百三十餘员。又兵部节议、查革一千一百一十五员
○万历八年议准、革锦衣卫提督象房千百户等官、军奴等役、其事务归併本卫
○十三年题准、行锦衣卫掌印官、查革该卫兄冒官员
凡
王府护卫总小旗。洪武初、令从
王所补授
凡太常寺牺牲所旗军。但有过名、不分轻重、改调在京别卫。拣选无过之人补当。其為事立功、遇赦回卫者、亦调别卫
凡各处监併。洪武二十五年、令总小旗亡故、亲男弟姪、及义男女婿、能併鎗者、俱准併。胜者、补原役。★义男女婿、正德以后不准併。☆护卫总小旗併鎗、免赴京。云贵、四川、两广、从本都司官监併。后奏准、福建、辽东、陜西都司、山西行都司、俱照此例
○正统二年奏准、南京直隶卫所总小旗、从守备、及兵部堂上官会併。湖广、浙江、江西、山东、河南、万全、山西、大寧都司、福建行都司、中都留守司、具由申部。转行各司、会同巡按按察司官监併。四川行都司所属、布按二司、同本司正官监併
○成化三年题准、各卫所总小旗户丁併鎗补役、会彼处镇守抚按、并布按二司官、亲诣监併。四川行都司、建昌等六卫、相离四川路远、及无镇守等官、有总小旗户丁曾经保申兵部、准併鎗者。就令本处首领官、会官本都司掌印官监併回报
○六年、令延绥等处守边总小旗、依湖广等处例、申部转行、就本处会官监併
凡例免併鎗。洪武二十八年、令阵亡失陷伤故残疾出海运粮覆没者、补役、免併鎗
○永乐间、令奉
天征讨有功者、免併鎗一次
○正统十二年、令凡阵亡征伤残疾旗役、例免併鎗者、以十年為率。若替役十年之外、不经告明者、不准
凡功准併鎗。正统八年、令总旗代役、未併鎗、获功一级、该陞试百户者。以功准併鎗。补实授总旗。奇功一次、头功二次、该陞实授百户者。各除一级、准併鎗。陞试百户
○十二年、令併鎗违限立功者、在立功限内、获功一级、准免併。即与实授
凡併鎗违限。正统十二年、令应併鎗之人、违限十年、或年过三十、例该收军者。发沿边立功五年。满日併补
○隆庆六年
詔、总小旗併鎗、年及三十岁、十年外人文不到都者。量照武职袭替例。南北直隶、湖广、陜西、河南、山东、山西、辽东、俱限十二年之内。江西、浙江、广东、广西、福建、四川、云南、贵州、俱限十五年之外。免其查革。此外再有耽延、不行告併者。方行革充军役
○又例、凡总小旗弟男子姪、父祖不曾併鎗者、係是隔辈、不准併鎗。革充军役

土夷袭替

凡土官袭替。洪武二十七年、令土官无子、许弟袭
○三十年、令土官无子弟、而其妻、或婿、為夷民信服者。许令一人袭
○永乐十五年、令土官告袭、虽出十年、亦准袭
○正统二年奏准、土官应袭者。预為勘定、造册在官。依次承袭
○弘治二年、令土官应袭子孙、年五岁以上者、勘定立案。年十五以上、许令袭。如年未及、暂令协同流官管事
○五年、令土官袭职后、习礼三月、回任管事
○嘉靖六年奏准、土官袭替、及土舍年久不得承袭者、镇守抚按、严督三司等官、从公作急勘明具奏。若展转推託、及贪官作弊者、指实参究
○二十九年题准、土舍袭替、查无违碍、即与照例起送。年终、抚按镇守官、将告袭土舍姓名、并行查年月日期缘由、经该官员职名、奏报。虽有陞迁、必待事完、呈请抚按衙门详允、方许离任。如再故违、留难阻滞、展转驳勘、致啟边衅者。抚按指实参奏处治
凡土官就彼袭替。天顺八年、令土官告袭、勘明会奏。就彼冠带
○嘉靖二年、令土官衙门、设在荒远、兼因争竞讎杀等项、不能赴京者。抚按等官勘实代奏。就彼袭替。仍依先年户部原拟等级、令其纳穀备賑
○六年奏准、地方有事调遣镇守抚按等官查明具奏。就彼袭替
○十五年议准、纳穀冠带土舍、曾经兵部题奉
钦依者。不必再勘。其止曾纳获实收、未奉
钦命、本布政司径札冠带者。备勘明白、免赴京。类具供结、兵部查照、上请降给凭札、方许实授管事。其有不服起送、与擅自冠带管事者。听抚按从重参究革职。另取应袭之人、赴部袭职
○十八年、令安南都统使子孙袭替、照土官例。听镇巡官勘实具奏。就彼承袭
○二十八年题准、应袭土舍、曾经调遣、效有功劳、暂免赴京。就彼冠带署职。管束夷民。待后功劳显著、方许实授。其餘不曾调遣、及无功可录者、照例起送赴京袭替。各官授职之后、若能建立奇功、平定大盗、应合重加赏賚。或
誥敕褒奖。如有骄纵违误、征调愆期。听镇巡官临时议拟、奏请
明旨、遵奉施行
○三十三年议准、云贵土舍应袭、令照品纳米。抚按查明具奏。就彼袭替
○万历九年题准、停止云贵土舍输纳事例。凡土司告袭。所司作速勘明、具呈抚按、覆实批允。布政司即為代奏。该部题选。填凭转给、就彼冠带袭职。有愿赴京亲袭者、听。其效忠进献驯象土物、并疏奏闻。抚按仍设告袭文簿、将土舍告袭、藩司代奏日期、登记明白、年终报部备考
凡土官袭替禁例。弘治十三年奏准、土官袭替、其通事把事人等、及各处逃流军囚客人、拨置不该承袭之人、争夺仇杀者。俱问发极边烟瘴地面充军
○嘉靖十年议准、各边军职、及勘事人员、索取土夷财物、致生他变者。依激变良民律例
○十四年议准、云南、四川、两省土官、各照旧分管地方。如有不遵断案、互相仇杀、及借兵助恶、残害军民、并经断未久、輒復奏扰变乱者。土官子孙、不许承袭。所争村寨、平毁入官。仍追究主使扛帮教唆积年通把人役、问以重罪
○三十三年题准、土官土舍嫁娶、止许本境本类。不许越省、并与外夷交结往来、遣害地方。每季兵备道取具重甘结状。如再故违、听抚按官从实具奏。兵部查究、量情轻重、或削夺官阶。或革职閒住。子孙永不许承袭
凡夷人袭替。洪武永乐间、降附达官亡故者。子孙袭替、降一级
○正统间、令海西建州等女直、袭替授职二十五年、陞一级。★各降陞例、今俱不行。☆
○成化间、令达官袭替免降。新迁安插者、许就卫所袭替。係流官者、仍减袭。其海西等女直、袭替乞陞、不拘父子、但乞一次者、不许再乞
○弘治六年、令海西等夷人告袭者、查原齎
敕书、除天顺以前陞授职事、俱仍旧。成化以后乞陞者、都指挥、行大通事勘明、即与袭替。都督、仍行镇巡等官勘奏定夺
○凡哈密等处使臣求袭父职者、查有原降
誥敕、照例袭替换给。其餘外夷乞讨官封、俱临时奏请定夺
○嘉靖元年题准、达官承袭、照土官例。不拘十年之限
