<!-- { "loadSidebar": true } -->
皇乾。甘露降山川。万邦来朝贡。奇珍摆布全。玉阶下鸣鞭。仰
圣主陞金殿。丹墀列英贤。讚吾
皇丰稔年
奏百戏承应

九奏乐清寧之曲

普天乐
万邦寧。
皇图正。
父君
母后、天下咸钦。
君治外、永圣明。
后治内、长安静。
御圣从乾皆从正。德相传
圣子神孙。
天威浩荡。江山永固。洪福无穷
沽美酒
和气生。满
玉京。祥烟起、映
皇宫。
明圣开基整万民。风云会
帝庭。奏簫韶、九韵成
太平令
紫雾隐金鑾彩凤。祥光罩良将贤臣。玉案列珍羞美酝。宝鼎爇龙涎香喷。
至遵永寧。
储嗣守成。贺万万岁、
一人有庆
奏鱼跃于渊承应

设立大乐
乐器

笙二　　　　笛二
头管二　　　(上□下秦)二
鼓一　　　　板一
杖鼓八

陞殿　　还宫　　百官行礼

乐章

万岁乐　　朝天子 【与前同】
进膳
水龙吟 【与前同】

奉天门宴百官、止用本太初、仰大明、民初生、三奏乐章。进酒进膳乐同。惟百官行叩头礼、用朝天子乐章。宴毕、导
驾还宫用御鑾歌

嘉靖间仁寿宫落成宴乐章
侑食
一奏本太初之曲

朝天子
帝诚。
帝明。宝位基昌命。僊苑开筵歌鹿鸣。亭殿
天章映。我有嘉宾、鼓瑟吹笙。示周行、昭德音。日升。月恒。万载
皇图正

二奏仰大明之曲

殿前欢
天保定
圣人。多寿多男庆。修和礼乐协中兴。
丽正重明、如山阜、如冈陵、如川方至莫不增。协气生、禎祥应。百神受命、万国来庭

三奏民初生之曲

沽美酒
黄河清。宝露凝。瑞麦呈。灵鹊鸣。诸福来同仰
圣明。喜万宝告成。占景纬、泰阶平
太平令
念农桑衣食之本。仰
君德独厚民生。事耕凿群黎百姓。歌鹿鸣神人胥庆。
明主燕嘉宾。承筐鼓瑟笙。继自今福增天定

四奏品物亨之曲、

醉太平
瑶宫怡
圣顏。閬苑隔人寰。吹笙鼓瑟
宾。旨酒
天开宴。鹿鸣歌舞黄金殿。赖吾
皇锡福万民安。醉歌天保欢

五奏御六龙六曲

清江引
圣王有道乐昇平。燕会延休庆。务本軫民生。弘化凝
天命。忻落成、万载开
鸿运
碧玉簫
帝重农桑。
法驾起明光。鳞游凤翔。宴陈天保章。开玳筵、荐瑶觴。既醉颂洋洋。
圣德巍、
皇恩荡。世际唐虞上

进膳

水龙吟
宝瑟瑶笙鼓吹喧。
圣天子御华筵。南山万寿、瑞日正中天。百穀丰年、八方珍膳。人乐昇平宴
太清歌
瑞麦嘉□臻瑞。仰荷
尧舜主、爱育群黎。感
天意。五风十雨、秋报春祈。遍尔德、劝农桑日用衣食。嘉宾和乐开筵地。红云捧、雕盘珍味。山呼万岁福无疆。日升川至
上清歌
仰赖吾
皇。参
天两地凝和气。四三王、六五帝。四三王、六五帝。
国家兴、贤才為上瑞。养万民九域熙。百禄咸宜
开天门
宝殿辉。龙虎风云会。瞻
丹陛、覲
紫微。周诗歌既醉。螽斯麟趾开祥瑞。仰
飞龙、在天位

豳风亭宴讲官乐章
侑食
一奏本太初之曲

朝天子
九重詔传。殿阁开秋宴。授衣时节肃霜天。禾稼登场遍。鼓瑟吹笙、昇平重见。工歌七月篇。春酒当筵献。愿吾
皇万年。岁岁临
西苑

二奏仰大明之曲

殿前欢
凤苑
御筵开。黄花映玉阶。鹿鸣天保歌三代。古调新裁。奉
君王万寿杯。日月明、乾坤大。看年年秋报赛。太平有象。
元首明哉

三奏民初生之曲

沽美酒
熙春阳。化日长。执懿筐。采柔桑。拾茧繰丝有万箱。染红黄孔阳。為公子、製衣裳
太平令
勤树艺、岁年丰穰。九十月、禾黍登场。為春酒、瓮浮新酿。村田乐、齐歌齐唱。饗公堂、杀羊举觴。继进著兕觥。祝
圣寿、万灵扶相

四奏品物亨之曲

醉大平
纳嘉禾满场。酿
御酒盈缸。公桑蚕绩製玄黄。服
龙衣袞裳。螽斯蟋蟀谐清唱。水光山色明僊仗。
豳风亭殿进霞觴。祝
圣寿无疆

五奏御六龙之曲

清江引
九月风光何处有。
凤苑在
龙池右。农夫稼已登。公子衣方授
万岁君王频进酒
碧玉簫
凡我生民。农桑最苦辛。终岁经营、气候变冬春。田畯欣。妇子勤。咏豳诗。仰化钓。场圃新。风雨顺。宴
御墀、
龙顏近

进膳

水龙吟
养老休农敞
御筵。泻春酒、介耆年。刲羊剪韭、社鼓正闐闐。香粳米颗升堂拜献。此乐真堪羡
太清歌
九月天开
西苑。
宸居无逸殿。
讲幄张筵。集儒流、云蒸星炫、璧纬珠躔。睹
御製焕
天章、昭回云汉。尧天舜日民安晏。
御廩神仓百穀登。金辉玉灿休徵见。大有丰年
上清歌
凤苑宸居。公桑
帝耤今方举。躬耕蚕劝士女。躬耕蚕劝士女。献羊羔、升堂奏乐舞。葵菽枣壶上珍厨。
万寿山呼
开天门
豳风亭。共仰吾
皇圣。百穀登、万国咸寧。民康物阜禎祥应。仰
乾运、俯坤灵

皇后亲蚕宴内外命妇乐章
陞座

天香凤韶之曲
春云繚绕芳郊曙。喜乾坤万象咸舒。兰皋蕙圃迎
仙驭。采柔条、攀茂树。蚕宫茧馆
亲临御。璧月珠星照太虚。开筵还驻
翠销旟。万载垂
贞誉

进膳

沽美酒
蚕礼成。
凤輦停。荐霞觴、列云屏。
宫妃世妇仰
坤寧。祥云映紫冥。同祝颂、耀
前星

回宫

御鑾歌
惟
天啟
圣皇。
君耕耤、
后躬桑。身先田织率万邦。
天清地寧民阜康。百穀用成、四夷来王。治化登虞唐。世发禎祥

东宫宴乐

永乐间定

乐器

簫四　　　　笙四
(上□下秦)二

乐章
一奏喜千春之曲

贺圣朝
开国承
天。圣感极多。总一统封疆阔、百姓快活、万物荣光、共沐恩波。仙音韵合、讚昇平咏歌。齐朝拜千千岁
东宫、满国春和

二奏永南山之曲

水僊子
洪基永固海波清。盛世明时礼乐兴。华夷一统江山静。民通和、乐太平。讚
东宫仁孝贤明。秉钓衡端正。顺乾坤泰亨。坐中华、万世昌寧
奏百戏承应

三奏桂枝香之曲

蟾宫曲
晓光融。燕享
春宫。日朗风和、喜气葱葱。镇领台枢、规宏纲宪、礼节至公。事
圣上柔声婉容。问安寧、勤孝虔恭。果断宽洪。刚健文明、
圣德合同
奏百戏承应

四奏初春晓之曲

小梁州
端拱
严宸事
紫微。秉运璇璣。四时百物总相宜。仰赖
明君德。大业胜磐石。
皇储仁孝明忠义。美遐方、顺化朝仪。孝能欢慈爱心。敬篤上尊卑意。礼上和下睦。民鼓舞、乐雍熙
奏百戏承应

五奏乾坤泰之曲

满庭芳
春和玳筵。安邦兴国。钦
圣尊贤。文英武烈於民便。礼乐成全。享大业、中庸不偏。顺天常节俭為先。达文献、严仪训典。孝敬亿千年
奏百戏承应

六奏昌运颂之曲

喜秋风
文武安、军民乐、宴
文华、会班僚。五云齐动钓天乐、贺
春宫、讚
皇朝
奏百戏承应

七奏泰道开之曲

沽美酒
布春风、满画楼。对嘉景、凤凰洲。高捧金坡碧玉甌。设威仪左右。分品从、列公侯
太平令
效
圣上、诚心勤厚。主宗器、严备春秋。谐律吕、僊音齐奏。钦王政、
皇天保佑。拜舞顿首。讚祝进酒。千千岁、康寧福寿

迎膳乐
乐器

戏竹二　　　笙四
笛四　　　　头管四
(上□下秦)二　　　　琵琶二
鼓三　　　　拍板二
杖鼓四

乐章

水龙吟
方响笙(上□下秦)鼓乐喧。排宝器、开玳筵。鸞仪旌节、锦绣景相连。簪缨趋进、皆来朝见。春满
文华殿
陞殿　　还宫
乐章
千秋岁 【与前同】

大明会典卷之七十四
传制仪

国初、大祀
天地。前三日、誓戒百官、及遣官摄祭、皆
御殿传制。具仪如左

誓戒仪

洪武二十六年定
凡大祀前三日、陈设如常仪。文武官各具朝服、诣丹墀拜位。鐘声止。仪礼司跪奏请陞殿。乐作。
皇帝御华盖殿。具皮弁服。出陞座。乐止。鸣鞭讫。赞四拜。传制官诣
御前跪、传
制、由东门出、至传制位。称有
制。赞跪。宣
制云、洪武某年正月某日、大祀
天地於南郊。尔文武百官、自某日為始、致斋三日。当敬慎之。传讫。赞俯伏、兴。乐作。又四拜、平身。乐止。奏礼毕
嘉靖九年续定
制曰、某年十一月某日、祗行大祀
皇天礼於圜丘。尔文武百官、自今日為始、致斋三日。其宜精白乃心、益加敬慎之哉

遣祭仪

洪武二十六年定
凡遣官祭祀。前一日、陈设如常仪。次日、各官具朝服於丹墀北向立。
皇帝御华盖殿。具皮弁服。鐘声止。执事官行一拜叩头礼讫。仪礼司跪奏请陞殿。乐作。陞殿。乐止。捲帘鸣鞭讫。唱排班、班齐、百官一拜叩头毕、分东西立。引礼引献官诣拜位。赞四拜、平身。传制官诣
御前跪奏传
制。俯伏、兴。由东门靠东出、至
丹陛东、西向立。称有
制。唱跪。宣
制。 【祭孔子、则曰、某年月日祭先师孔子大成至圣文宣王。祭帝王、则曰、先圣歷代帝王】 命卿行礼。赞俯伏、兴。乐作。四拜。乐止。礼毕
凡传
制遣官、代祀
歷代帝王、并旗纛孔子等庙。前一日、沐浴更衣、处於斋宫。次日、还宫
嘉靖间、更定祭孔子
制云、某年某月某日、祭
至圣先师孔子、命卿行礼。每三年、遣道士齎祝文香帛。诣所在陵寝致祭。
制云、某年某月某日、祭
先圣歷代帝王。遣尔等齎捧祝文香帛、诣陵寝致祭。命所在有司行礼

传制乐 【与朝贺同】

乐章
典祀之曲
氤氳满庭香。八音丝竹弄笙簧。金石音韵彰。匏土革木度鏗鏘。高捧降明香。吾
皇诚念诣神方。神不佞、祸淫福善理之常

进春礼【有司鞭春仪附】

凡进春、先期数日奏闻。钦天监遣官、至顺天府候气、届期奏进。旧仪与见行微有不同。备列於左
洪武二十六年定
是日早、文武百官各具朝服於丹墀北向立。应
天府官置春案於丹墀中道之东。引礼引府县官就拜位。赞鞠躬。乐作。四拜、平身。乐止。典仪唱进春。引府县官举春案。乐作。由东阶陞、跪置於丹墀中道。俯伏、兴。平身。乐作。又四拜。礼毕。鸣赞唱排班。引礼引文武官北向立。赞班齐。致词官诣中道之东、跪奏云、新春吉辰、礼当庆贺。赞鞠躬。乐作。赞五拜三叩头讫。乐止。仪礼司奏礼毕
万历八年定
先一日、鸿臚寺执事官、设春案一张於
皇极殿外东
王门簷下。是日、文武百官各具朝服侍班。执事官先诣
中极殿行礼如常仪。鸿臚寺堂上官跪奏请陞殿。导驾官前导。教坊司乐作。
上御皇极殿。陞座。乐止。锦衣卫传鸣鞭。引人序班、引顺天府等官先就拜位。鸣赞赞鞠躬。乐作。四拜、兴。平身。乐止。内赞立於东
王门外、赞进春。引人序班、引顺天府府尹至东
