<!-- { "loadSidebar": true } -->
祖宗。气体则同。呼吸相通。来格来崇。
皇灵显融
初献 【寿和之曲、武功之舞】
思皇
先祖。燿灵于天。源衍庆流。繇高逮玄。玄孙受命。追远其先。明禋世崇。亿万斯年
亚献 【豫和之曲、文德之舞】
对越至亲。儼然如生。其气昭明。感格在庭。如见其形。如闻其声。爱而敬之。发乎中情终献 【熙和之曲、文德之舞】
承前人之德、化家為国。毋曰予小子。基命成绩。 【今云、惟前人之功。肇膺天历。延及予小子。爰受方国】 欲报其德。昊天罔极。慇懃三献。我心悦懌
彻饌 【雍和之曲】
乐奏仪肃。神其燕娱。告成于
祖。亦佑
皇妣。敬彻不迟、以终祀礼。祥光焕扬。锡以嘉祉
还宫 【安和之曲】
显兮幽兮。神运无跡。鸞驭逍遥。安其所适。其
灵在天。其
主在室。子子孙孙。孝思无斁
南京
太庙图
（见图）
今
太庙总图
（见图）
太庙时享图
（见图）
时享陈设图
（见图）
嘉靖十年定孟春特享仪 【后罢】
一前期二日、太常寺卿同光禄寺卿
面奏省牲、如常仪。次日復
命。太常寺陈设、如图仪
一正祭日、
上乘舆由
庙街门入。至灵星门西、降舆。导引官导
上由灵星左门入。
上至戟门东帷幕。具祭服出。导引官导
上由戟门左门入。至
寝殿。同捧主官 【帝主以大臣恭捧。后主以内臣恭捧】 出
主陞
太庙。至
太祖室安主。次至
太宗以下昭庙安主。次至
仁宗以下穆庙安主讫。典仪唱乐舞生就位。执事官各司其事。导引官导
上至御拜位。内赞奏就位。典仪唱迎神。乐作。乐止、内赞奏四拜平身。 【传赞百官同】 典仪唱奠帛行初献礼。乐作、内赞导
上至
太祖前。奏跪、奏搢圭。奏上香。司香官捧香跪于
上左。
上三上香、讫。执事者捧帛跪于
上右、奏献帛。
上献帛。执事者捧爵跪于
上右、奏献爵。
上献
太祖前爵。奏出圭、
上出圭、致恭讫。奏搢圭。捧爵者跪于
上左、奏献爵、
上献
高后前爵。奏出圭、奏诣读祝位、
上至中室读祝位。乐暂止、奏跪。 【传赞眾官皆跪】 内赞赞读祝。读祝官跪读讫。乐復作。奏俯伏、兴、平身。 【传赞百官同】 内赞导
上至
太宗以下昭庙前。奏跪、奏搢圭、奏上香、奏献帛、献爵。 【仪同】 奏出圭。内赞导
上至
仁宗以下穆庙前。奏跪、奏搢圭。奏上香、奏献帛、献爵 【仪同】 奏出圭。奏诣读祝位。内赞导
上至
太宗前读祝位。奏跪。 【传赞眾官皆跪】 乐暂止、内赞赞读祝。
七庙读祝官跪齐读讫。乐復作、奏俯伏、兴、平身。 【传赞百官同】 奏復位。内赞导
上復位。乐止、典仪唱行亚献礼。乐作、内赞导
上至
太祖前。奏搢圭。奏献爵、
上献
太祖
高后前爵讫。奏出圭、奏復位。
太宗
仁宗以下、捧主官献爵讫。乐止、典仪唱行终献礼。乐作。 【仪同亚献】 乐止、太常卿于殿左西向立。唱赐福胙。内赞奏跪。奏搢圭。光禄卿捧酒跪于
上右。奏饮福酒。
上饮讫。光禄官捧胙跪于
上右。奏受胙。
受讫。奏出圭、俯伏、兴、平身。奏四拜。 【传赞百官同】 典仪唱
彻饌。乐作。乐止、太常卿至中室向上跪。奏礼毕请还宫。乐作、内赞奏四拜。 【传赞百官同】 乐止、典仪唱读祝官捧祝、进帛官捧帛、各诣燎位。
上转立拜位之东。乐作、捧祝帛官出殿门。内赞奏礼毕。
上纳
穆庙主。次纳
昭庙主。至
太祖
高后前纳主讫。率捧主官各捧至
寝殿安讫。易服还宫
一祝文
维嘉靖　年岁次　　月　朔　日
孝玄孙嗣皇帝御名敢昭告于
皇祖太祖高皇帝。
孝慈高皇后。曰、时维孟春。礼严特祀。谨以牲帛庶品。用申追慕。伏惟
鉴歆。尚
享
各庙文同。但随
庙异称
一乐章 【与时享同】
嘉靖十年定时祫仪 【后罢】
一前一日、太常寺陈设、如图仪
一正祭日、仪同前。惟祝文总一读。
各庙以下上香献帛献爵、俱捧主官代行
一祝文
维嘉靖　年岁次　　月　朔　日
孝玄孙嗣皇帝御名敢昭告于
六庙皇祖考妣太皇太后。
皇伯考孝宗敬皇帝。
皇伯妣孝康敬皇后。
皇兄武宗毅皇帝。曰、节序流迈、时维孟秋。气序若流、时当孟夏。气序云迈、时维孟冬。谨以牲醴庶品、用荐时祫之礼。以申追慕之情。伏惟尚
享
一乐章 【与时享同】
嘉靖十五年定
九庙特享仪 【后罢】
一前期、太常寺奏请
钦定捧主官、及斋戒省牲、俱如常仪
一前期一日、太常寺官诣
各庙陈设如仪
一正祭日、仪同前、惟祝文总一读。
各庙俱捧主官行礼
一祝文 【与前孟春时享同】
一乐章
太庙
迎神 【太和之曲】
於皇於皇兮。仰我
圣祖。乃武乃文。攘夷正华。為天下大君。粤比隆於古、越彼放勛。肇造王业。佑啟予小孙。功德超迈。
太室攸尊。首称春祀。诚敬用申。维
神格思。万世如存
初献 【寿和之曲】
荐帛於篚。洁牲於俎。嘉我稷黍。酌我清酤。愚孙毖祀。奠献初举。翼翼精诚。对越我
皇祖。居然顾歆。永锡纯祐
亚献 【豫和之曲】
籥舞既迁。八音洋洋。工歌喤喤。醇醴载羞。齐明其将之。永佑于子孙。岁事其承之。俾嗣续克承。百世其保之
终献 【寧和之曲】
三爵既崇。礼秩有终。盈溢孚顒。显相肃雍。维
皇祖格哉。以绎以融。申锡无穷。暨于臣民。万福攸同
彻饌 【豫和之曲】
礼毕乐成。神悦人宜。籩豆静嘉。敬彻不迟。穆穆有容。秩秩其仪。益祗以严。矧敢斁于斯
还宫 【安和之曲】
於皇我
祖。陟降在天。清庙翼翼。禋祀首虔。
明神既留。寝祏静渊。介福绥禄。锡胤绵绵。以惠我家邦。於万斯年
太宗庙
迎神 【太和之曲】
於维
文皇。重光是宣。克戡内难。转坤旋乾。外讋百蛮。威行八埏。詒典则于子孙。不忘不愆。
圣德神功。格于
皇天。作庙奕奕。百世不迁。祀事孔明。亿万斯年
初献亚献终献彻饌还宫 【俱与　太庙同】
仁庙
迎神 【太和之曲】
明明我
祖。盛德天成。至治訏謨。遹骏有声。专奠致享。维古经是程。春祀有严。以迓
圣灵。维陟降在庭。以賚我思成
初献 【寿和之曲】
币牲载陈。金石在悬。清酒方献。百执事有虔。
明神洋洋。降歆自天。俾我孝孙。德音孔宣
亚献 【豫和之曲】
中诚方殷。
明神如存。酝齐孔醇。再举罍尊。福禄穰穰。攸介攸臻。追远报酬。罔极之恩
终献 【寧和之曲】
乐比声歌。佾舞婆娑。称彼玉爵。酒旨且多。献享维终、
神听以和。孝孙在位。受福不那
彻饌 【雍和之曲】
牷牲在俎。稷黍在簠。孝享多仪。格我
□□。称歌进彻。髦士膴膴。孝孙受福。以敷锡於下上还宫 【安和之曲】
犆享孔明。物备礼成。於昭在天。以莫不听。
明神即安。维华寝是凭。肇祀迄今。百世祗承
宣庙
英庙
宪庙 【俱与　仁庙同】
孝庙
迎神 【太和之曲】
列祖垂统。景运重熙。於惟
孝皇。敬德允持。用光于大烈。化被烝黎。专庙以享。经礼攸宜。俎豆式陈。庶几来思
初献 【寿和之曲】
粢盛孔蠲。腯肥牲牷。考鼓鼘鼘。万舞躚躚。清醑初酌。对越在天。
明神居歆。式昭厥虔
亚献 【豫和之曲】
祀事孔勤。精意未分。乐感凤仪。礼虔骏奔。酝齐挹清。载奠瑶尊。
神其格思。福禄来臻
终献 【寧和之曲】
乐舞既成。献享维终。明明对越。弥篤其恭。篤恭维何。明德是崇。
神之听之。万福来同
彻饌 【雍和之曲】
牲牢醴陈。我享我将。黍稷苹藻、洁白馨香。彻以告成、降禧穰穰。
神锡无疆。祐我万方
还宫 【安和之曲】
礼享既洽。
神御聿兴。庙寝煌煌。以凭以寧。维神匪遐。上下在庭。于寝孔安。永底我烝民之生
睿庙
迎神 【太和之曲】
於穆
神皇。秉德凝道。仁厚积累。配于
穹昊。流庆显休。萃于眇躬。施于无穷。以似以续、以光绍我
皇宗。维兹气始、俎豆是共。循厥典礼。式敬式崇。
神其至止、以鉴愚衷
初献 【寿和之曲】
制帛牲牢。庶羞芬膫。玉戚朱干。协于韶簫。清醑在筵。中情缠绵。
神之格思。仪形僾然
亚献 【豫和之曲】
瑶爵再陈。侑以工歌。籥舞蹌蹌。八音谐和。孝思肫肫。感格
圣灵。致愨则存。如闻其声
终献 【寧和之曲】
仪式弗踰。奠爵维三。乐舞雍容。以雅以南。仰仁源德泽。岳崇海渊。愿啟我子孙。缉熙光明。维两仪是参
彻饌 【雍和之曲】
嘉饌甘只。亦既歆只。登歌迅彻。敬终惟始。维
神孔昭。賚永成于孝矣
还宫 【安和之曲】
幽显莫测。神之无方。祀事既成。
神返诸
帝乡。申发休祥。俾胤嗣蕃昌。宜君兮宜王。歷世无疆
武庙
迎神 【太和之曲】
列祖垂统。景运重熙。於惟
武皇。昭德敕威。用剪除姦兇。大业弗隳。专庙以享。经礼攸宜。俎豆式陈。庶几来思
初献亚献终献彻饌还宫 【俱与　孝庙同】
嘉靖十五年定
九庙时祫仪 【与前时祫仪祝俱同】
乐章
孟夏
迎神 【太和之曲】
序屇夏首兮风气薰。礼严时祫兮、戛击鐘鼖。迎
群主来。合享交欣。於皇
列圣、正南面、以申崇报
皇勋
初献 【寿和之曲】
瞻曙色方昕。仰
列圣在上、奠金觥而捧币纹。小孙执盈兮、敢不惧慇
亚献 【豫和之曲】
思
皇祖、仰
圣神。来
列主。会太宸。时祫修。循古伦。惟
圣鉴歆。愚孙忱恂
终献 【寧和之曲】
齐醴清兮麦熟新。籩豆洁兮孝念申。仰
祖功兮
宗德。愿降佑兮后人
彻饌 【雍和之曲】
乐终兮礼成。告玉振兮讫金声。彻之弗违。以肃精诚。
还宫 【安和之曲】
三献就兮、
祖宗鉴享。一诚露兮念惟长。思弗尽兮思弗忘。深荷德泽之啟佑。小孙惟赖以餘光。
神返宫永安。保家国益昌
孟秋
迎神 【太和之曲】
时兮孟秋火西流。感时毖祀兮爽气回。喜金风兮飘来。仰
祖宗兮永慕哉。秋祫是举兮希鉴歆。小孙躬迓兮捧素裁
初献 【寿和之曲】
皇祖降筵。
列圣灵联。执事恐蹎。乐舞蹁躚。小孙捧盈兮敢弗虔
亚献 【豫和之曲】
再酌兮玉浆。洁净兮馨香。
祖宗垂享兮锡胤昌。万岁兮此礼行
终献 【寧和之曲】
进酒三觥。歌舞雍韺。鐘鼓轰錚。
皇祖
列圣、永享愚诚
彻饌 【雍和之曲】
秋尝是举。稌黍丰农。三献既周。
圣灵显容。小孙时思恩德兮惟(□虫)
还宫 【安和之曲】
仰
皇祖兮圣神功。祀典陈兮报莫穷。尝祫告竣。
鸞驭旋宫。
皇灵在天主在室。万祀陟降何有终
孟冬
迎神 【太和之曲】
时兮孟冬凛以凄。感时毖祀兮气潜回。溯朔风兮北来。仰
