<!-- { "loadSidebar": true } -->
亲王配享於东壁。功臣配享於西壁。孟春择上旬吉日。孟夏、孟秋、孟冬、俱用朔日。岁暮、用除日。俱行合享之礼。奏
德庙乐。罢特享礼、及
各庙。乐。三十一年、奉祔
太祖神主於寝殿西第二室、南向。正殿神座右第二位、东向。永乐中、定都北京。建庙一如南京之制。洪熙元年、奉祔
太宗神主於寝殿东第三室、南向。止殿神座左第三位、西向。宣德元年、奉祔
仁宗神主於寝殿西第三室、南向。正殿神座右第三位、东向。十年、奉祔
宣宗神主於寝殿东第四室、南向。正殿神座左第四位、西向。天顺八年、奉祔
英宗神主於寝殿西第四室、南向。正殿神座右第四位、东向。成化二十三年、
宪宗将升祔。而九室已备。始奉祧
懿祖。
熙祖而下、皆以次奉迁。迺奉祔
宪宗神主於寝殿西第四室、南向。正殿神座右第四位、东向。弘治初、始即岁除日行祫祭礼。十八年、奉祧
熙祖。
仁祖而下、皆以次奉迁。迺祔
孝宗神主於寝殿西第四室、南向。正殿神座右第四位、东向。正德十六年、奉祧
仁祖。
太祖而下、皆以次奉迁。迺奉祔
武宗神主於寝殿西第四室、南向。正殿神座右第四位、东向。嘉靖十年、
敕諭礼部、以
太祖高皇帝重闢宇宙。肇运开基。四时享祭、压於
德祖、不得正南面之位。
命祧
德祖、而奉
太祖神主居寝殿中一室、為不迁之祖。
太宗而下、皆以次奉迁。每岁孟春特享。夏秋冬合享。改择季冬中旬大祫。而以岁除為节祭。归之
奉先殿。特享、则奉
太祖居中。
太宗而下、以次居左右。各设一幄南向。奉
主於神座。设冠服及舄於座之左右。祭毕、藏之。合享、则奉
太祖居中南向。
太宗而下、以次东西向。大祫、则奉
德祖於
太庙、居中南向。
懿祖而下、皆以次东西向。其
亲王功臣、移配食於两廡。又以丙辛年孟夏行大
禘礼於
太庙。奉
皇初祖南向。
太祖西向配享。十四年、更建
世室及
昭穆群庙於
太庙之左右。其制皆正殿五间。寝殿三间。各有门垣。以次而南。统於都宫。
太庙专奉
太祖居之。
世室在左三昭之上、奉
太宗居之。题曰
太宗庙。
仁宗昭第一庙、曰仁庙。
宣宗穆第一庙、曰宣庙。
英宗昭第二庙、曰英庙。
宪宗穆第二庙、曰宪庙。
孝宗昭第三庙、曰孝庙。
武宗穆第三庙、曰武庙。以立春日、行特享礼於
各庙。立夏立秋立冬日、行时祫礼於
太庙。奉
太祖南向。
太宗居东、西向、稍近上。
仁宗而下、东西序列相向。季冬大祫、则
德祖居中。
懿祖
熙祖
仁祖
太祖以次居於左右。俱南向。
太宗而下、如时祫之序。十七年、改上
太宗庙号曰
成祖。加上
皇考献皇帝庙号曰
睿宗。先是特建
世庙以祀
皇考。后改建
献皇帝庙。又改题曰
睿宗庙。特享、则於本庙行礼。时祫、则奉
主合享於
太庙。二十四年、重建
太庙成奉
睿宗升祔、而罢
睿宗庙祭。寝殿神主、则
太祖居中。
成祖
宣宗
宪宗
睿宗序於左
仁宗
英宗
孝宗
武宗序於右。皆南向。时享於正殿、则
太祖仍居中、南向。
成祖而下、以序东西相向。孟春仍於上旬择日。孟夏、孟秋、孟冬、仍用朔日、俱合享。祫祭仍以岁除日、凡仪节俱如旧。大禘礼亦罢。二十八年、奉
孝烈皇后祔享
太庙。藏主
献皇后之侧。遇享居本次。止设位仪品而祝不及。二十九年、奉祧
仁宗
宣宗而下、皆以次奉迁。迺奉祔
孝烈皇后神主於寝殿西第四室、南向。正殿、神座右第四位、东向。祝仍不及。隆庆元年、
世宗升祔。礼部议、庙享惟一
帝一
后。后必元配。乃奉
孝洁皇后祔享。而迁
孝烈皇后神主於别殿。六年、奉祧
宣宗。
英宗而下、皆以次奉迁。迺奉祔
穆宗神主於寝殿西第四室、南向。正殿神座右第四位、东向

庙号

洪武元年、上
高祖考尊諡曰
玄皇帝。庙号
德祖。
妣曰
玄皇后。
曾祖考尊諡曰
恒皇帝。庙号
懿祖。
妣曰
恒皇后。
祖考尊諡曰
裕皇帝。庙号
熙祖。
妣曰
裕皇后。
考尊諡曰
淳皇帝。庙号
仁祖。
妣陈氏曰
淳皇后。
永乐元年、上
高庙尊諡、曰
圣神文武钦明啟运俊德成功统天大孝高皇帝。庙号
太祖。
后马氏曰
孝慈昭宪至仁文德承天顺圣高皇后。嘉靖十七年、加上
高庙尊諡、曰
太祖开天行道肇纪立极大圣至神仁文义武俊德
成功高皇帝。
高皇后曰
孝慈贞化哲顺仁徽成天育圣至德高皇后。
永乐二十二年、上
文庙尊諡、曰
体天弘道高明广运圣武神功纯仁至孝文皇帝。庙号
太宗。
后徐氏曰
仁孝慈懿诚明庄献配天齐圣文皇后。嘉靖十七年、加上
文庙尊諡、曰
啟天弘道高明肇运圣武神功纯仁至孝文皇帝。庙号
成祖。
洪熙元年、上
仁庙尊諡、曰
敬天体道纯诚至德弘文钦武章圣达孝昭皇帝。庙号
仁宗。正统七年、上
后张氏曰
诚孝恭肃明德弘仁顺天啟圣昭皇后。
宣德十年、上
宣庙尊諡、曰
宪天崇道英明神圣钦文昭武宽仁纯孝章皇帝。庙号
宣宗。天顺六年、上
后孙氏曰
孝恭懿宪慈仁庄烈齐天配圣章皇后。
天顺八年、上
英庙尊諡、曰
法天立道仁明诚敬昭文宪武至德广孝睿皇帝。庙号
英宗。成化四年、上
□钱氏曰
孝庄宪穆弘惠显仁恭天钦圣睿皇后。
成化二十三年、上
宪庙尊諡、曰
继天凝道诚明仁敬崇文肃武宏德圣孝纯皇帝。庙号
宪宗。正德十三年、上
后王氏曰
孝贞庄懿恭靖仁慈钦天辅圣纯皇后。
弘治十八年、上
孝庙尊諡、曰
建天明道诚纯中正圣文神武至仁大德敬皇帝。庙号
孝宗。嘉靖二十年、上
后张氏曰
孝康靖肃庄慈哲懿翊天赞圣敬皇后。
正德十六年、上
武庙尊諡、曰
承天达道英肃睿哲昭德显功宏文思孝毅皇帝。庙号
武宗。嘉靖十四年、上后夏氏曰
孝静庄惠安肃温诚顺天偕圣毅皇后。
嘉靖三年、上
献皇帝尊諡、曰
恭穆献皇帝。七年、加上曰
恭睿渊仁宽穆纯圣献皇帝。十七年、加上曰
知天守道洪德渊仁宽穆纯圣恭俭敬文献皇帝。庙号
睿宗。嘉靖十八年、上
后蒋氏曰
慈孝贞顺仁敬诚一安天诞圣献皇后。
隆庆元年、上
世庙尊諡、曰
钦天履道英毅圣神宣文广武洪仁大孝肃皇帝。庙号
世宗。
后陈氏曰
孝洁恭懿慈睿安庄相天翊圣肃皇后。
隆庆六年、上
穆庙尊諡、曰
契天隆道渊懿宽仁显文光武纯德弘孝庄皇帝。庙号
穆宗。
后李氏曰
孝懿贞惠顺哲恭仁儷天襄圣庄皇后

时享

洪武二十六年初定仪
一斋戒。前一日、太常司官宿于本司。次日具本奏致斋三日次日进铜人
一省牲。 【牛九。羊八。山羊十。豕十九。鹿一。兔四。今时享犊十五。北羊十四。山羊十七。豕三十一。鹿一。兔十三。祫祭犊十九。北羊十八。豕三十五。兔十五。山羊鹿不加】
正祭前二日、太常司官奏明日与光禄司官省牲。至次日省牲毕同復
命
一陈设
皇高祖前
犊一　　　羊一　　豕一　　豋二
鉶二　　　籩豆各十二　　　簠簋各二
帛二 【白色、奉先制帛】
上曾祖
陈设同
皇祖
陈设同
皇考
陈设同
共设酒尊三、金爵八、瓷爵十六、篚四、于殿东。祝文案一、于殿西
后奉祧
四祖。
太祖而下、诸庙陈设并同。嘉靖二十九年、奉祧
仁宗。升祔
孝烈皇后。后前止设金爵一、瓷爵二、通设酒尊九、金爵十七、瓷爵三十四、篚九。祫祭则尊加五、金爵加十、瓷爵加二十、篚加五
亲王配享四坛 【共二十一位】
第一坛
寿春王　妃刘氏
犊一　　　羊一　　豕一　　豋二
鉶二　　　籩豆各十　　　　簠簋各二
爵六　　　帛二 【展亲制帛】
第二坛
霍丘王　妃翟氏
下蔡王
安丰王　妃赵氏
南昌王
犊一　　　羊一　　　豕一　　豋六
鉶六　　　籩豆各十　　　　　簠簋各二
爵十八　　帛六 【展亲制帛】
第三坛
蒙城王　妃田氏
旴(日台)王　妃唐氏
临淮王　妃刘氏
陈设与二坛同
第四坛
宝应王
六安王
来安王
都梁王
英山王
山阳王
招信王
犊一　　　羊一　　豕一　　豋七
鉶七　　　籩豆各十　　　　　簠簋各二
爵二十一　帛七 【展亲制帛】
共设酒尊三、篚四、于殿东南、北向
功臣配享十坛 【今十七坛】
中山武寧王徐达
开平忠武王常遇春
岐阳武靖王李文忠
寧河武顺王邓愈
东甌襄武王汤和
黔寧昭靖王沐英
虢国忠烈公俞通海
蔡国忠毅公张德胜
越国武庄公胡大海
梁国武桓公赵德胜
泗国武庄公耿再成
永义侯桑世杰
河间忠武王张玉 【以下四坛、俱洪熙元年增】
东平武烈王朱能
寧国忠庄公王真
荣国恭靖公姚广孝 【嘉靖九年、迁于大隆兴寺】
诚意伯刘基 【嘉靖十年增】
荣国威襄公郭英 【嘉靖十六年增】
每坛
羊一　　　豕一　　鉶一　　籩豆各二
簠簋各一　帛一 【报功制帛】 　　爵三
篚一
共设酒尊三、于殿西南、北向
一正祭。典仪唱乐舞生就位。执事官各司其事。导引官导引
皇帝至御拜位。内赞奏就位。典仪唱迎神。奏乐。乐止。内赞奏四拜。 【百官同】 典仪唱奠帛行初献礼。奏乐。执事官各捧帛。金爵受酒。献于
神御前。读祝官取祝跪于
神御右。内赞奏跪、典仪唱读祝。读讫、奉安于
神御前。内赞奏俯伏、兴、平身。 【百官同】 乐止、典仪唱行亚献礼。执事官以瓷爵受酒。献于
神御前。乐止、典仪唱行终献礼。 【仪同亚献】 乐止、太常司卿进立殿东西向、唱赐福胙。光禄司官捧福酒胙自
神御前中门左出。至
皇帝前。内赞奏跪。搢圭。光禄司官以福酒跪进。内赞奏饮福酒。光禄司官以胙跪进。内赞奏受胙。出圭、俯伏、兴、平身。内赞奏四拜。 【百官同】 典仪唱彻饌。奏乐。执事官彻饌。乐止、太常卿诣
神御前跪奏礼毕、请
还宫。奏乐、内赞奏四拜。 【百官同】 乐止、典仪唱读祝官捧祝、进帛官捧帛、各诣燎位。奏乐、内赞奏礼毕
一祝文
维洪武　年岁次　　月　朔　日
孝玄孙皇帝御名敢昭告于
高曾祖考四庙太皇太后
时维孟春、夏、秋、冬礼严祭祀。谨以牲醴庶品。用申追慕之情。尚
享
嘉靖间、称
六庙皇祖考妣太皇帝后。
皇伯考孝宗敬皇帝。
皇伯妣孝康敬皇后。
皇考睿宗献皇帝。
皇妣慈孝献皇后。
皇兄武宗毅皇帝。
孝静毅皇后。万历七年、以概称几庙。
祖妣未明。更定祝文、通列
九庙帝后圣号
一乐章
迎神 【中和之曲】
庆源发祥。世德惟崇。致我眇躬。 【今云助我　祖宗】 开基建功。京都之内、
亲庙在东。维我子孙。永怀
