<!-- { "loadSidebar": true } -->
妃於父母前行四拜礼。父母正面立受。其余亲属见
妃、各叙家人礼
靖江王府
洪武二十八年令、
靖江王庶子称王子。发放言语称裔旨。一应官员人等参见、并时节庆贺常服行四拜礼。常见、行一拜礼、不叩头

庆祝【表笺进贡附】

国初
亲王间以庆贺入
朝。其后至有出城之禁。凡遇三大节、止於府中行遥祝礼。有进贺表、有进贡礼物、
中宫
东宫寿日、有贺笺、各有定式。
郡王将军行礼、各有序次。备列于后
凡庆祝礼仪。洪武六年定、凡遇
天子寿日、
王於殿前臺上、设香案、具冕服、率文武官具朝服、行祝
天地礼。若遇正旦、拜
天地后、即诣
祖庙行礼。毕。陞正殿。出使官便服行四拜礼。文武官具服行八拜礼
○十八年定、凡遇
圣节、及正旦、冬至节日、行告祝
天地礼。其日设香案於露臺上。设
王拜位於案前。文武官拜位於丹墀之东西。
王冕服就位。各官具朝服随班四拜。
玉诣香案前跪。眾官皆跪。
王致词讫。 【随意致词】 俯伏、兴、復位、眾官皆俯伏、兴、又四拜、礼毕
○凡遇
中宫寿日。
王冕服、
妃具礼服、设香案於内宫门露臺上、行告祝
天地礼。先四拜、兴。
王诣香案前跪、告祝讫、俯伏、兴、復位、又四拜、礼毕。不用乐。百官不随班
○凡遇
东宫寿日、行告祝礼。
王皮弁服。百官具朝服、随班行礼。 【仪同前】 
○弘治五年奏准、
郡王将军、凡遇拜贺
圣节等项、各照爵职崇卑、立班行礼
○嘉靖六年题准、
郡王管理府事者、凡遇
圣旦、正旦、冬至等节、镇?等官於布政司行礼。其管理府事
郡王、率各
郡王、将军、中尉、仪宾、教授等官、於本府行礼

表笺

凡进贺表笺。洪武十八年定、凡遇正旦、冬至、预期进贺表笺、
万寿圣节、预期进贺表文、俱行十二拜礼。其日清晨、设龙亭於正殿中。设仪仗大乐於露臺西。设表笺案於龙亭前。设香案於表笺案前。进表笺使者立於香案东。捧表笺官立於香案西。设香案亭於承运门中道。设
王拜位於露臺上。百官拜位於丹墀。
王冕服就位。百官朝服随班。班齐。赞鞠躬、乐作。四拜、平身、乐止。引礼啟请
王诣香案前跪。赞百官皆跪。执事者以表笺跪授
王。王受、以授使者。使者跪受。置龙亭讫。俯伏、乐作。兴、乐止。復位。赞鞠躬、乐作。四拜、平身、乐止。啟请
王搢圭。赞百官搢笏。鞠躬、三舞蹈、跪、山呼者三。啟出圭。赞百官出笏。俯伏、乐作。兴、又四拜、乐止。礼毕。仪仗鼓乐前导。百官朝服送至郊外。
王送至宫城门、就回。护卫官从
王还宫
○凡遇特进中宫笺文。
王冕服。百官朝服随班。行十二拜礼。陈设如前仪。班齐。四拜。啟请
王诣香案前跪。百官皆跪。执事者以笺跪授
王。王受、以授使者。使者跪受。置龙亭讫。俯伏、兴、復位。再行八拜礼。毕。不必舞蹈山呼
○凡遇特进
东宫笺文。陈设如前仪。
王具皮弁服。百官具朝服。随班。行四拜礼。啟请
王诣香案前跪。百官皆跪。执事者以笺跪授
王。王受、以授使者。使者跪受。置龙亭讫。俯伏、兴、復位。又四拜。礼毕
○天顺六年奏准、
郡王同居一城者、从尊属拜进表笺。卑属随班行礼。其另居一城者、照例各自拜进
○嘉靖十六年题准、凡
王府奏进庆贺谢
恩疏、及表文、但称
圣号。不许用家人礼

进贡

凡进贡礼物。弘治十七年题准、凡遇
万寿圣节、千秋、正旦、冬至节、各
王府许进礼物马匹庆贺。每节差人止许一起其餘如扇鮓之类、俱不必进。如差人过多、自备脚力回还、不许应付
○正德四年议准、各府庶人、不许越分进贡
○嘉靖八年奏准、各
王府、及总镇内外、进贡马匹、务将毛色齿岁、备细造册送部。礼部委官一员、照册看验、分别等第、送鸿臚寺类进

迎詔【迎祭受历附】

王府迎接
詔敕赦书。各有处所。
郡王、将军、中尉、及文武官、随从行礼、各有班次。今备书之。而以迎祭受历礼附后
凡迎接
詔赦。洪武六年定、凡遇
詔赦至
王国、武官随
王侍卫、不出郊外。文官具朝服出郊外奉迎。安奉
詔赦於龙亭。乘马前导。
王具冕服、於王城门外五丈餘地奉迎。至
王宫、置龙亭於正殿中。
王於殿前臺上、先行五拜礼。毕。陞殿、侍立於龙亭东侧。武官护卫。文官於臺下自行十二拜礼。跪听开读
○又定、凡使者钦齎
詔书至
王府、至王城门外一裡远下马、随龙亭由中门靠东边入。龙亭至殿中。使者立於殿外、东序西向。候行礼毕。使者见
王、行四拜礼
○十八年定、凡有
特旨御笔至
王所、则遣官於郊外迎接。设香案於殿中。候使者至
王宫门外。
王出迎。使者以
圣旨置殿上香案。导引啟
王四拜、兴。诣香案前。使者以
圣旨授
王。王跪看毕、仍置於案。俯伏、兴、復位。又四拜。礼毕。各官不必陪班
○嘉靖二十七年题准、
郡王同居一城者、迎接
詔敕礼仪、轮递从尊行。著為定式
○万历十年议准、行礼次序。凡遇迎接
詔赦。
亲王先率
郡王、将军、中尉、於殿前臺上、行五拜礼。毕。
亲王侍立於龙亭之傍。
郡王等爵分班侍立於臺上。俟文武官先行四拜礼。毕。
郡王等爵俱同各官跪听宣读。读毕。仍復原班。候各官再行八拜礼。毕。以次而退。 【万历六年例】 若
郡王管理
亲王府事、及另城
郡王管理府事者、迎接
詔赦。文武官俱於本布政司府州衙门行礼。抄黄送管理
郡王、自率宗仪行礼。 【嘉靖六年例】 其拜贺
圣节等项、亦照爵职崇卑、立班行礼。如有错乱失序、及倨慢不恭者、许典仪等官纠举。听
本王参治
凡代行礼仪。万历十年议准、各
王府迎接
詔赦、及庆贺等项礼仪。如
亲郡王年老有疾、不能行礼者、先期奏请。
世子长子代行。其府中诸务、仍自行管理、不许
世子长子干预、以起衅端。若
王果患篤废之疾、势难管理者、具奏行勘明白、请
敕世子长子代理。【正德四年例】 至於
王已老疾、
世子长子先故者、亦许世孙长孙代行。若以世孙行礼、请给世子冠服者、请
旨定夺

迎祭

凡迎祭。万历二年议准、凡
朝廷遣祭各
王府、若
龙亭至本府、於大门外降阶跪迎入庙。迁主于傍。宣读毕。復降阶叩谢

受历

凡受历。洪武十八年定、每岁九月初一日、钦天监进次年历日、颁讫。即遣使者齎历至
王国。长史司官先啟闻。设香案於殿上。
王常服出殿门迎接。使者捧历诣殿上置於案。退立於案东。引礼引
王诣前。赞四拜。赞跪。使者取历立授
王。王受讫、以授执事者、復置於案。赞
王俯伏、兴、再四拜。礼毕 【后颁历以十月初一日。其王府历日、亦不遣使。但附於各府齎捧进贺冬表人员、顺齎颁授】

来朝

国初
诸王朝覲。在朝堂、行君臣礼。在便殿、行家人礼。见
东宫亦然。后不行
凡
亲王来朝。洪武六年定、
亲王每岁朝覲、不许一时同至。务要一
王来朝、还国无虞、信报别
王、方许来朝。
诸王不拘岁月。自长至幼、以嫡先至。嫡者朝毕。方及庶者、亦分长幼而至。週而復始。毋得失序。
诸王居边者、无警、则依期来朝。有警、则从便、不拘朝期
○凡
天子与
亲王、虽有长幼之分。在
朝廷必讲君臣之礼。盖
天子之位、即
祖宗之位。宜以
祖宗所执大圭、於上辕字题曰。奉
天法
祖。世世相传。凡遇
亲王来朝。虽长於
天子者、
天子执相传之圭也受礼。盖见此圭、如见
祖考也
○凡
诸王来朝祭祀与未办、先常服见
天子、三叩头不拜。
奉先殿见毕、不拘何殿楼阁门下、
天子执大圭
王具冕服、叙君臣礼。行五拜三叩头。见毕。
诸王係尊长。
夫子係姪孙。引
王至后便殿。
王坐东面西。
天子衣常服叙家人礼、行四拜、不叩头。
王坐受。然虽行家人礼。君臣之分、不可不谨。
天子居正中南面坐、以待尊长。次见
东宫、行四拜礼。如
王係尊长。
东宫答拜
○凡
亲王係
天子伯叔之类、年踰五十、则不朝。孙姪之类、年踰六十、则不朝。俱
世子代之
○凡
亲王来朝。若遇大宴会、
诸王不入筵宴中。若欲筵宴、於便殿去处、精洁茶饭、叙家人礼。群臣大会宴中、
王并不入席
○凡
亲王每岁来朝。自备饮膳。其随从官员军士、盘费马匹草料、俱各自备。毋得干预有司、恐惹事端
○凡
亲王入朝。以王子监国。其随侍文武官员马步旗军、不拘数目。若
王恐供给繁重、斟酌从行者听。其军士仪卫旗帜甲仗、务要鲜明整肃、以壮臣民之观
○凡
亲王及嗣子、或出远方。或守其国。或在京城。
朝廷或有宣召。或差仪宾、或駙马、或内官、齎持
御宝文书、并金符前去。方许起程诣
〔闕〕
○二十九年定、
亲王见
天子毕。次见
东宫。引礼官导
王由
文华门东门入、至
文华殿前西向立。
东宫冕服执大圭。詹事府等官六员、导驾出陞座。东宫官左右侍从。引礼官引
王就拜位。赞礼官赞四拜礼。
东宫坐受。毕。
东宫及
王俱衣常服、叙家人礼。引礼官请
王由殿东门入、至后殿。
各王东坐向西。
东宫面东。赞礼官赞四拜礼。
王坐受。 【时诸王皆东宫叔】 如
东宫与
王叙坐。
东宫正中南面坐。
各王东西叙坐
○凡
诸王见
皇后父母、亦行四拜礼。
皇后父母立受
○隆庆元年令、
亲王朝覲礼久不行、今后不必具奏。礼部通行各
王府知会

奏事

宗室非机密重情、不得径奏。
郡王以下、有事非啟
亲王、不敢奏。袭爵请名封等事、非长史等官啟
王、不敢类奏。仪宾不敢託郡县主君名陈奏。有越关奏扰者、罚无赦。光宗藩要例
凡
王府奏事。洪武六年定、
王遣使至
朝廷。不须经由各衙门、直诣
御前。敢有阻当、即是姦臣。其
王使至
午门、直门军官火者、火速奏闻。若不奏闻、即係姦臣同党
○永乐元年令、
王府有事发行、三司等衙门、随即奏闻。必待
钦准、方许奉行。敢有擅行者治罪。如遇在京
各王出府之日、法司即查前例、通行长史知会遵守
○弘治五年奏准、各
王府一城居住者。凡有婚丧等事、每年春秋二季、总啟大府类奏
○十六年奏准、仪宾应奏事情。不许假託郡县主君名目。除机密重情、及与
亲王干涉外。合照
郡王将军中尉事例、令长史司具啟
亲王、参详代奏
○正德元年奏准、
王府除机密重情、及袭王爵外。其餘奏请名封选婚等项。听该长史等官、参详明白、啟
王知会。一年春秋两季类奏。谢
