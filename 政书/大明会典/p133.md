<!-- { "loadSidebar": true } -->
皇太子位于东宫正殿、如常仪。侍仪司设笺案位于殿下、及殿上正中。文武官拜位于殿下、文东武西。异位重行、北向。设宣笺官位于殿下笺案之西。展笺官位于宣笺官之下。知班二人位于文武官拜位之北。赞礼二人位于知班之北。内赞二人位于殿上。引文武班舍人四人位于文武班之北、稍后、俱东西相向。是日宿卫陈兵仗于
东宫门外之东西。陈旗仗于中门外、东西相向。将军六人于殿门之东西。拱卫司陈仪仗于殿庭阶上下之东西。和声郎陈乐于文武官拜位之南。内使擎执于殿上之左右。文武官进笺至
午门前。礼部以笺(左汀去丁右佩去人)置于案。舍人举入
东宫门外、恭候行礼。文武官于
奉天殿行贺礼毕。常服诣
东宫文东武西、分立于门外。受笺官赞礼等执事各就位。引进啟外备。
皇太子常服出宫。至殿门。乐作。陞殿。乐止。舍人举笺案入。宣笺官展笺官押案置于庭、各就位。引班引文武官亦入就位。知班唱班齐。赞礼唱鞠躬、拜。乐作。丞相以下皆鞠躬、四拜、兴。平身。乐止。赞礼唱进笺。受笺官进至案之东北。引班引丞相至案前。丞相跪捧笺兴、与宣笺官、展笺官、由西陛陞西门入至殿内。置于案。退立于殿南正中。内赞唱跪。赞礼唱眾官皆跪。丞相与眾官皆跪。内赞唱宣笺。宣笺官诣案前取笺跪宣于殿西。展笺官同跪展笺。宣毕。俯伏、兴。退立于西。展笺官以笺復置于案。退立于西。内赞赞礼同唱俯伏、兴。丞相与百官皆俯伏、兴、平身。丞相与宣笺官展笺官由殿西门出西陛降復位。赞礼唱鞠躬、拜。乐作。丞相以下皆鞠躬、四拜、兴、平身。乐止。赞礼唱礼毕。引进啟礼毕。舍人举笺案出。
皇太子兴。乐作。还宫。乐止。百官以次出

内外命妇庆贺中宫

至日、司宾引内外命妇各服其服、俟于
中宫门外之左右。俟
皇太子入行朝谢毕。内使监官啟闻。司宾二人先引外命妇由西门入、序立于庭中。左右二人引内命妇入就拜位。司赞唱班齐。拜。乐作。内命妇以下皆四拜、兴。乐止。司宾引班首由西阶陞西门入。乐作。至
御座前。乐止。内赞司赞同唱跪。班首以下皆跪。班首称某封某妾某等、兹遇
皇太子荣膺
册命。恭诣
皇后殿下称贺。贺毕。内赞司赞同唱兴。班首以下皆兴。司宾引班首由西门出西陛降復位。司赞唱拜。乐作。班首以下皆四拜、兴。乐止。司宾二人引外命妇入就拜位。赞拜。乐作。班首以下皆四拜、兴。乐止。司宾引班首由西陛陞西门入。乐作。至
御座前。乐止。内赞司赞同唱跪。班首以下皆跪。班首称贺曰。某封某妾某氏等、兹遇
皇太子荣膺
册命。恭诣
皇后殿下称贺。贺毕。内赞司赞同唱兴。班首以下皆兴。司宾引班首由西门出西陛降。司赞唱拜。乐作。班首以下皆四拜。兴。乐止。司宾唱礼毕。
皇后兴。乐作。还宫。乐止。命妇以次出

謁庙

皇太子择日恭謁
太庙
永乐二年续定
先期三日斋戒。遣官祭告
天地
宗庙。用香帛酒脯。行一献礼。前一日。礼部同鸿臚寺官设
詔案于
奉天殿中。设节册宝案于
詔案之南。节中、册东、宝西。各以次陈列。设册宝綵舆于
丹陛之东。尚宝司设宝案。锦衣卫设卤簿仪仗。教坊司设中和韶乐、如常仪。至日、鸿臚寺设
皇太子拜位于
丹陛正中。设持节等官拜位于丹墀内。引礼啟请
皇太子具冕服于文楼下以俟。
上服袞冕。御华盖殿。翰林院官捧
詔。尚宝司官用宝讫。礼部官捧置于案。执事官行五拜礼毕。鸿臚寺官奏请陞殿。导驾官前导。乐作。
上御奉天殿。乐止。尚宝司官以宝置于案。鸣鞭。文武百官朝服行叩头礼侍班引礼官六人导
皇太子由东阶陞。至
丹陛。赞就位。持节等官各就丹墀拜位。赞鞠躬。乐作。四拜。乐止。传制官跪奏传
制。俯伏、兴。由左门出。西向立。称有
制。赞礼赞跪。
皇太子及持节等官皆跪。宣
制讫。赞俯伏、兴、平身。引礼导
皇太子由殿东门入。至册宝案前。内赞赞跪。赞宣册。捧册官跪捧册授宣册官。宣册官立宣于
皇太子之右。宣讫。赞搢圭。赞受册。捧册官捧册授
皇太子受讫以授内侍。内侍跪受。立于西。赞受宝。一如授册仪。赞出圭、俯伏、兴、平身。赞復位。引礼导
皇太子由殿东门出就位。内侍捧册宝前导、置綵舆中、内赞赞鞠躬。乐作。四拜。乐止。执事者各舁册宝以次前行。引礼导
皇太子由东阶降。持节等官随之。乐作。至
奉天门。乐止。用仪仗鼓乐迎册宝至
文华殿。行礼毕。持节官持节復
命。是日礼部官候节册宝啟行毕。奉
詔书至
承天门开读、颁示天下。
皇太子受册宝毕。具冕服仪仗。引礼导引诣
太庙行謁告礼、如常仪。礼毕。释服。引礼导引至
左顺门。具冕服谢
恩。
上具皮弁服。御奉天殿。引礼导
皇太子至
上前谢
恩。乐作。行八拜礼。毕。乐止。导还至
右顺门。内官导诣
内殿前。
皇后服燕居冠服。陞内殿。
皇太子于
内殿丹陛行八拜礼毕。
亲王见
东宫。先是、内官设
皇太子座于
文华殿。鸿臚寺设
亲王
世子
郡王拜位于殿陛上。教坊司设乐。锦衣卫设仪仗。候
亲王
世子
郡王贺
中宫礼毕。引礼导
亲王
世子
郡王具冕服。其未冕者便服。序列于
文华殿门外以俟。导引官导
皇太子冕服陞座。引礼导
亲王
世子
郡王由东阶陞。乐作。就殿陛上拜位。乐止。赞鞠躬、四拜。
亲王
世子
郡王皆鞠躬、四拜、兴、平身。赞跪。
亲王
世子
郡王皆跪。鸿臚寺官一人诣殿门外正中跪、致词曰。某王某等、兹遇
皇太子殿下荣膺
册命。礼当庆贺。致词毕。赞俯伏、兴。四拜。乐作。
亲王
世子
郡王皆俯伏、兴、四拜、平身。
皇太子驾兴。
亲王
世子
郡王以次出。是日、
皇太子诣
武英殿见
诸叔。行家人礼。四拜。
诸叔西向坐受。见
诸兄行家人礼。二拜。
诸兄西向立受。次日、文武百官进表笺庆贺、如常仪

○二十二年十月册立。乐设而不作。明日
奉先殿行礼毕。仍诣
凡筵謁告、如常仪 【□时文皇帝梓宫在殯】
宣德二年、续定
前期、祭告
天地
宗庙
社稷。鸿臚寺锦衣卫陈设、如常仪。
上服皮弁服。御华盖殿。执事官行五拜、叩头礼、毕。鸿臚寺官请陞殿。导驾官前导。
上陞座。尚宝司以宝置于案。鸣鞭。文武百官具朝服行叩头礼。左右侍班。引礼引正副使入就拜位。赞四拜。传制官跪奏传
制。俯伏、兴。执事官举节册宝案、由殿左门出、置
御道中。传制官由左门出、称有
制。赞正副使跪。宣
制曰。某年某月某日、册立长子某為
皇太子。命卿等持节行礼。赞俯伏、兴。又四拜。礼毕执事官举节册宝置于綵舆中。黄盖送至
左顺门外。正副使朝北立。内官捧节册宝由正门入、至
文华殿。内侍引
皇太子出迎。至
文华殿。内官以节册宝置于案。内赞赞四拜。赞宣册。赞诣册案前。赞跪。宣册。内官立宣讫。赞受册。捧册官以册授
皇太子、受讫。以册授内侍。内侍跪受。立于西。赞受宝。捧宝内官捧宝如授册之仪。赞俯伏、兴、平身。復位。赞四拜、礼毕。内官持节、由正门出、至
左顺门外。以节授正副使、报礼毕。正副使得报。持节復
命。其颁
詔、如常仪。
皇太子受册宝毕。内使引诣
奉先殿謁告如常仪、毕。内使引
皇太子诣
皇太后前行八拜礼。次诣上前
皇后前、皆行八拜礼。次诣
皇妃前、行四拜礼、毕。还宫。 【时上以皇太子尚幼。册使捧册宝至左顺门授内臣捧入。免贺】 次日、文武百官具朝服上表贺。陈设如常仪。
上具袞冕、御华盖殿。
亲王先行八拜礼贺。次执事官行五拜三叩头礼、毕。鸿臚寺奏请陞殿。导驾官前导。进表行礼、如正旦仪。
亲王于
上前行贺礼、毕。次诣
内殿
皇太后前贺、行八拜礼、毕。诣
皇后前贺、行八拜礼、毕。又诣
皇妃前贺、行四拜礼。
皇太后
皇后各于内殿、
皇妃于宫中、受内外命妇贺礼。外命妇进笺。陈设俱如常仪。文武百官进笺贺
皇太子。陈设亦如常仪
嘉靖十八年续定
前期三日斋戒。至日
上躬诣
南郊、以册立
皇太子奏告
皇天上帝。
驾回。恭诣
太庙告闻
皇祖。命大臣祭告
北郊、
列圣宗庙、
太社稷、
帝社稷、
朝日、
夕月、
天神、
地祇、行事俱用祭服。太常寺办祭品、通用酒果脯醢。三献。
上帝
皇祇加一牛。翰林院撰告文。
圜丘祭告、文武陪祀官、各具祭服陪拜。百官各具吉服、并耆老生儒、俱于
昭亨门外陪拜。其分遣祭告
北郊等官、俱诣
圜丘陪拜毕。方各诣祭所。
宗庙祭告、文官五品以上、武官四品以上、
皇亲指挥等官、六科都给事中、俱照例具服陪拜。
郊
庙祭告毕。
上具常服。以册立告闻于
母后。前期、鸿臚寺设节册宝案于
奉天殿中。节中、册东、宝西。设册宝綵舆于
丹陛之东。教坊司设中和韶乐、及大乐、如常仪。内使设节案于
文华殿正中。设册宝案于节案前。设香案于册宝案前。设
皇太子拜位于香案前。至日、锦衣卫设大驾卤簿。百官各具朝服。入丹墀内侍立。
上具冕服御华?殿。鸿臚寺官引执事官进至
华盖殿。就次行五拜三叩头礼。赞各供事。鸿臚寺官奏请陞殿。乐作。导驾官前导。
上陞座。乐止。鸣鞭、报时、鸡唱、定时鼓讫。唱排班。文武百官及生儒耆老人等入班。鸿臚寺官赞四拜。乐作。兴。乐止。左右侍班。引礼引正副使入就拜位。赞四拜。传制官跪奏传
制。俯伏兴。执事官举节册宝案由殿左门出、置
御道中。传制官由左门出、称有
制。赞跪。正副使跪。传制官宣
制曰。嘉靖十八年、二月初一日、册立元子某為
皇太子。命卿等持节行礼。赞俯伏、兴。又四拜。礼毕。执事官举节册宝置于綵舆中。黄盖遮送。教坊司鼓乐前导。至
文华殿。正副使由中门入。至
丹陛下停止。保姆奉
皇太子迎于
文华殿门内。正副使各捧节册宝置于案。节中、册东、宝西。内赞导保姆奉
皇太子就拜位。赞四拜。保姆奉
皇太子拜、兴。赞宣册。赞跪。保姆奉
皇太子跪。鸿臚寺宣册官、取册立宣于
皇太子之左。宣讫。赞受册。捧册官以册授
皇太子。内侍官跪代受。以册授捧册官。置于册案。赞宣宝。鸿臚寺宣宝官、取宝立宣于
皇太子之右。宣讫。赞受宝。捧宝官以宝授
皇太子。内侍官跪代受。以宝授捧宝官。置于宝案。赞俯伏、兴。保姆奉
皇太子兴。赞四拜。保姆奉
皇太子拜、兴、礼毕。正副使捧节由正门出。于
奉天门具本復
命。册立之明日、
上恭诣
宗庙、捧
德祖神主。
