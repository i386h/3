<!-- { "loadSidebar": true } -->
凡齎发贡夷赏赐。万历七年题准、各贡夷庆贺事完、即行颁给赏赐、齎发回还、毋令稽留久住、致惹事端
○又议准、每夷人到馆、该馆官先将各夷数目、一体报知户工衙门、该司一面知会
内府衙门、俱各预為整理赐物、候礼部咨文到日、即照数检点、及回咨掛号、各须上紧定限半月以里、通行关领。礼部一面题给、一面知会兵部、查发勘合、速令起程。其该边奏报、并礼部题行各衙门关领日期、即於散赏奏内题知、以便稽考
凡赐物折价。嘉靖六年议准、女直夷人、及番僧番人、给赐綵(土商)、自愿折银者、织金、每疋折给银三两八钱。素者三两五钱
○隆庆三年议准、西番贡夷全赏者、礼部照例分别。题请颁给。减赏者、每名给银三两。绢二疋、每疋折银三钱。於本布政司库贮银内支给
○万历六年题准、各夷来京应赏人数、凡折衣折(土商)银两、行工部俱给以见贮银两、不必转行该省。其支茶勘合、及在边半赏人数银两、礼部先咨巡抚衙门、转行布政司、仍另给夷人為照、待到日、将夷人领去勘合、与礼部先发咨文对同、方准支给。其存留在边全赏人数银两、礼部验封明白、亦咨巡抚衙门、与夷人所执公文、查对相同、给发。仍将各项银(土商)、及食茶数目、行都督府、填入过关勘合、以便互校。差去通事官、令守取巡抚回咨、备开散过齎去存留银(土商)若干、支过食茶、及半赏银两若干、以免誆骗沉匿等弊。如咨内数目不合、及无回咨、将通事从重参问
凡贡夷病故在中途者、例不给赏。万历六年题准、各镇清查病故夷人赏物、留充下年给赏之数
凡投降夷人、每名赏素紵丝衣一套、绵布十疋、钞一百锭、米三石、牛二隻、羊五隻、柴五百斤。随来妇人、每口绵布三疋、钞十锭
凡入官货物。洪武二十六年定、凡远夷之人、或有长行头匹、及诸般物货、不係贡献之数、附带到京、愿入官者、照依官例具奏关给钞锭、酬其价值
○弘治间定、凡番国进贡、内国王王妃及使臣人等、附至货物、以十分為率、五分抽分人官、五分给还价值、必以钱钞相兼。国王王妃、钱六分、钞四分。使臣人等、钱四分、钞六分。又以物折还、如钞一百贯、铜钱五串、九十五贯折物、以次加增、皆如其数。如奉
旨特免抽分者、不為例
○凡番国进贡船内搜出私货、照例入官、俱不给价。其奉
旨给与者、不為例
凡番货价值。弘治间定、回回并番使人等进贡宝石等项、
内府估验定价例、赤金、每两直钞五十贯。足色银、每两十五贯。锡、每斤五百文。 【琉球八贯、】 铁、每斤三百文。腰刀、每把三贯。番弓、每张二贯。番箭、每枝一百文。鹤顶、每箇一贯。玳瑁盒、每箇一贯。玳瑁盂、每箇一贯。珊瑚枝、每斤三十贯。珊瑚珠、每两二贯。大玻璃瓶碗、每箇三贯。小玻璃瓶碗、每箇二贯。玻璃灯甌、每箇二贯。粟米珠、每两五贯。象牙、每斤五百文。 【暹罗十贯。】 翠毛、每斤三百文。古剌水、内大合一贯。小合五百文。回回石青、每斤一贯。乌爹泥、每斤五百文。油血石、每两二贯。番砂、每斤二百文。胆矾、每斤二贯。妥剔牙、每斤一贯。黄蜡、每斤五百文。雄黄、每斤五百文。阿魏、每斤二贯。蓽茇、每斤二贯。没药、每斤五贯。 【满剌加十贯、】 肉荳蔻、每斤五百文。 【暹罗白荳蔻十贯。】 荳蔻花、每斤五百文。蓽澄茄、每斤一贯。闷虫药、每斤二百文。大枫子、每斤一百文。 【暹罗十贯。】 木鱉子、每斤三百文。血竭、每斤一十五贯。龙涎、每两三贯。苏合油、每斤三贯。乳香、每斤五贯。 【暹罗四十贯。】 沉香、每斤三贯。速香、每斤二贯。丁香、每斤一贯。木香、每斤三贯。金银香、每斤五百文。降真香、每斤五百文。 【暹罗十贯。】 黄熟香、每斤一贯。 【暹罗十贯。】 安息香、每斤五百文。梔子花、每斤一贯。丁皮、每斤五百文。 【暹罗二贯。】 苏木、每斤五百文。 【琉球十贯。暹罗五贯。】 乌木、每斤五百文。 【暹罗满剌加俱四十贯。】 紫坛木、每斤五百文。胡椒、每斤三贯。 【琉球三十贯。暹罗二十五贯。满剌加二十贯。】 盐、每斤一百文。籐竭里襄、每斤一贯。夕牙吸荅纳、每斤五百文。八的阿纳、每斤四百文。三额阿剌必、每斤五百文。别模剌、每斤五百文。厥枯露、每斤二百文。加定、每斤五百文。哈都味思、每斤五百文。阿思模达涂儿气、每斤五百文。苏麻达、每斤二百文。花毡单、每条一十贯。大花手巾、每条二贯。小花手巾、每条一贯。丝手巾、每条二贯。红纹节知被、每条五贯。苾布、每疋一十五贯。撒哈剌、每疋一百贯。兜罗布、每(土商)一十贯。油红布、每(土商)一贯五百文。青布、每(土商)一贯五百文。花布、每(土商)一贯。暗花打布、每(土商)一贯。沙连布、每(土商)一贯。青查礼布、每(土商)一贯。加笼宜布、每(土商)一贯。乌连布、每(土商)一贯。勿那朱布、每(土商)一贯。各样麤布、每(土商)一贯 【日本国附进刀剑、每把钞三贯。内一分与钱、九分支绢。每钞一百贯、该绢一疋。其名檀香、每十斤、银一两、折钱七百文。暹罗满剌加檀香、俱每斤钞十贯。暹罗籐黄、每斤钞十五贯。紫茎、每斤钞三十贯。琉球暹罗满剌加、每钞二百贯、折绢一疋】
凡折还物价。弘治间定、各色紵丝、每疋折钞五百贯。各色綾子、每疋三百贯。各色纱、每疋三百贯。各色绢、每疋一百贯。青绒氁子、每疋六百贯。驼褐氁子、每疋六百贯。青花白瓷盘、每箇五百贯。碗、每箇三百贯。瓶、每箇五百贯。酒海、每箇一千五百贯。豆青瓷盘、每箇一百五十贯。碗、每箇一百贯。瓶、每箇一百五十贯。麝香、每斤一千五百贯。樟脑、每斤一百贯。良薑、每斤二十五贯。大黄、每斤三十贯。铁锅、三尺阔面、每口一百五十贯

岁进

旧例岁进茶芽、及木瓜药材、俱从土產去处起解、转送该衙门供用、各有定数。其后又有川扇及诸时鲜等物
茶芽
各处岁进茶芽。弘治十三年奏准、俱限穀雨后十日、差解赴部、送光禄寺交收。违限一月以上送问、虽有公文、不与准理
计茶芽四千斤、内一百二十斤、南京纳
直隶五百斤
常州府宜兴县一百斤。内二十斤、南京礼部纳。限四十六日
庐州府六安州三百斤。限二十五日
广德州七十五斤。建平县二十五斤。限四十六日
浙江五百斤
湖州府长兴县三十斤。南京纳
绍兴府嵊县八斤。会稽县三十二斤。限五十五日
温州府永嘉县一十斤。乐清县一十斤。限七十七日
杭州府临安县二十斤。富阳县二十斤。限五十二日
寧波府慈谿县二百六十斤。限六十一日
处州府丽水县一十五斤。縉云县六斤。青田县六斤。遂昌县六斤。限七十日
金华府金华等县共二十二斤。限六十四日
衢州府龙游等县共二十斤。限六十七日
台州府临海等县共一十五斤。限七十一日
严州府建德县五斤。淳安县四斤。遂安县三斤。寿昌县三斤。桐庐县二斤。分水县一斤限五十八日
江西四百五十斤
南昌府七十五斤。限六十日
南康府二十五斤。限五十一日
赣州府一十一斤。限八十三日
袁州府一十八斤。限七十九日
临江府四十七斤。限六十五日
九江府一百二十斤。限五十五日
瑞州府三十斤。限六十四日
建昌府二十三斤。限七十五日
抚州府二十四斤。限七十三日
吉安府一十八斤。限七十一日
广信府二十二斤。限七十五日
饶州府二十七斤。限六十一日
南安府一十斤。限九十日
湖广二百斤。内十八斤、南京纳
武昌府兴国州六十斤。限五十四日
岳州府临湘县十六斤。限七十一日
宝庆府武岗州二十四斤。邵阳县二十斤。新化县十八斤。限五十九日
长沙府安化县二十二斤。寧乡县二十斤。益阳县二十斤。限八十一日
福建二千三百五十斤。内五十二斤、南京纳
建寧府建安县一千三百六十斤。内探春二十七斤。先春六百四十三斤。次春二百六十二斤。紫笋二百二十七斤。荐新二百一斤。崇安县九百九十斤。内探春三十二斤。先春三百八十斤。次春一百五十斤。荐新四百二十八斤。限七十八日
木瓜
直隶寧国府宣城县、岁进木瓜、二千三百箇。内上瓜、一千八百箇。中瓜、五百箇
药材
广西思明府、岁进解毒药五方三十四味、共三十八斤。内锦地萝一味、重二斤。消食药十味、重十二斤。消毒药十八味、重十九斤。大衝药一味、重一斤。塞住药四味、重四斤
四川成都府岁进药材七味、内天雄二十对。附子五十对。川乌三十对。漏蓝二十斤。仙茅二十一斤。补骨脂十五斤。巴豆四斤
黄鱼
浙江嘉兴府岁进黄鱼三百尾。俱行乍浦河泊所、小满时节採捕、沿途换冰、接救到京通政使司投本。尚膳监交收。礼部批迴
鱼鮓
湖广布政司、岁进鱘鱼鰉鱼鲤鱼鮓、各四桶糟鰣鱼(鱼扁)鱼、各四桶。酱子鮓、一十二桶。乾鲤鱼五十斤。鱘鰉鱼筋并面肉四十把。鱘鰉鱼肚四十箇。并代镇守衙门原进鱘鱼鰉鱼鮓、各十桶。酱子鮓、二十桶。俱行武汉黄岳常沔六府州造办、咨呈礼部、转送光禄寺交收。礼部批迴
川扇
四川布政司造、抚臣奏进、岁例扇一万一千五百四十把。嘉靖三十年、加造备用扇二千一百把。四十三年、又加造小式细巧扇八百把。共一万四千四百四十把。初起镇守中官、后以為常。又
蜀王府别有奏进

精膳清吏司
大明会典卷之一百十四

郎中、员外郎、主事、掌宴享牲豆酒膳之事、会其品数、程其出纳

膳羞一

旧制、凡大筵宴、膳司提调光禄寺官供办。其待诸番茶饭及下程、膳司自行办送。后革主事厅一应皆属光禄寺、礼部止行文照会。以其事皆礼部掌行、故列於此
洪武二十六年定、凡遇正旦、
圣节、冬至、或吉庆筵宴、所用诸品膳羞酒醴、并须提调光禄寺供办。若管待诸番国朝贡等使客、并外国来降土官人等茶饭物料、礼部自行备办。其宴之日、赴会同馆管待。令教坊司供应。若奉
旨管待之人、俱於本部筵宴。正官主席
○一土官使客至会同馆、除柴米铺陈本馆应付外。本部照依正从名数、每五日一次支送下程
○一管待物料。先期一日、本部札委膳部、照依时价收买。仍令物户亲齎赴部、对物给价。其合用羊隻、主事厅具手本、赴光禄寺关领原编羊隻字号勘合、於司牧局照号关取造办。管待毕日、仍回呈本部、开具买过物件、同支过价钞数目。主事厅回呈关过羊隻字号毛色斤重。本部判送立案、通类开销
