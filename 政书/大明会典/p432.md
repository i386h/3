<!-- { "loadSidebar": true } -->
凡祭祀牛犊。旧例、各处解纳本色、发牺牲所喂养。嘉靖九年、令召商收买。每隻、价银四两五钱。十年议准、各处解纳牛犊。除和州、江浦等处、仍解本色。其河南、及保定、真定、永平、河间等府、俱照召商价银则例、改收折色解寺、会官验秤、候收买供用
凡每岁孟冬上旬、择日涤牲。用羊一、豕一、致祭司牲等神 【牺牲在涤疾伤事例、见礼部祠祭司】
凡本寺合用祭器。从工部造成。损坏、呈请修理
凡祭祀粢盛。旧取给於耤田祠祭署。嘉靖十年议准、每岁耤田所出者、藏之
神仓。以供
圜丘、
祈榖、
先农、
神祇坛、各
陵寝、
歷代帝王、及百神之祀。西苑所出者、藏之
恒裕仓。以供
方泽、
朝日、
夕月、
宗庙、
社稷、
先蚕、
先师孔子之祀。隆庆元年、罢西苑耕种。诸祀仍取给於耤田
凡每岁给赏乐舞生、并厨役物件。本寺俱先期
面奏
凡登坛厨役、铺排、各给袍服巾帽鞋袜、及净衣。厨役袍服、旧俱红色。铺排皂色。从工部成造、送本寺库收贮领用。其净衣。每名预给白绵布一疋、阔生绢一疋、白绵八两、自行製造。嘉靖九年、令凡祭
天地、
日月、袍服各按其色。其净衣、各随时寒暖。俱工部造送本寺、收贮给用
凡各坛内外
神库、
斋宫、及各天门、坛门、巡视守宿。每日、每处、派拨坛户三名
凡
郊坛墻垣内外、每年十月内、奏行兵部、拨军士二千名、委官管领爬沙。及於各坛洒扫。合用扫帚柳箕木(木欣)荆筐等项、俱顺天府出办
凡本寺官吏俸粮。旧於礼部带支。后奏准、本寺自行收支、今於禄米仓关支
凡本寺厨役食粮。每月六斗。有家小者一石。其逃故等项。先年、开呈礼部、行原籍清解。后议准、许令餘丁替补。其本寺铺排、就於厨役内选充。各坛坛户、庙户、顺天府属县僉充
凡牺牲所旗役犯罪。正德十六年奏准、不问过犯轻重。俱改调、另於别卫选补
计每年合用香帛诸物
各色制帛、九百五十六?。续添四百三十四?。今添至二千一百五十? 【司礼监领】
降香、二千斤
黄熟香、四百一十斤
马牙香、一百二十五斤
檀香、五斤 【俱供用库领】
烧香香饼 【内府领】
黄蜡、三千斤。续添四千五百斤 【丁字库领】
果品物料 【宛大二县铺户买办】
芡实、二百斤 【任丘河间二县採用】
鮓鱼、稿鱼 【宛大二县办用】
粢盛 【神仓　恆裕仓支用、今仍旧耕田祠祭署办用】
芹、韭、葱、菜、酱、醋 【耤田祠祭署办用】
木柴、五万五千斤 【工部屯田司招商上纳】
计牺牲所喂养各坛每年祭祀牲口
牛犊、二百零四隻 【和州江浦县河间真定等府解用】
北羊、八百零六隻 【旧用三百五十二隻、续添至今数。山东山西淮安凤阳等府解用】
山羊、一百零九隻 【大名顺德广平三府解用】
猪、九百七十九口 【旧用五百口。续添至今数。三课司抽分解用、及於太仓关银给铺户办纳】
鹿、二十四隻 【工部派取解用】
兔、二百一十六隻 【旧用一百五十隻。续添至今数。上林苑监办纳、及昌平丰润等州县解寺给铺户办纳】
计养牲草料
菉豆、一千八十石五斗六升 【牛犊每隻。日一升五合、北羊、山羊、日各五合。旧用九百石。续添至今数】
黑豆、七百八十三石八斗五升 【牛犊每隻。日一升五合。旧用六百五十石。续添至今数】
黄豆九十石 【鹿每隻。日二升、旧一百石。今减】
糯稻榖、二百五十石 【北羊每隻、日三合。旧用二百石。续添至今数】
细草、五万包 【牛犊每隻、日一包。北羊山羊四隻、日一包】
豆秸、一万五千斤 【鹿每隻。日三斤。旧用二万五千斤。今减】
糠麩、七百五十六石 【猪每口、日五升。续添】
计每年各坛合用柴炭
圜丘、柴、一万二千五百斤。烧香炭、二百斤
方泽、柴、一万斤。烧香炭、一百斤
祈榖、柴、三千斤。烧香炭、一百斤 【俱尽减】
朝日坛、柴、二千斤。烧香炭、五十斤
夕月坛、柴、四千斤。烧香炭、五十斤
神祇坛、柴、一万一千斤 【尽减】
太庙时享、并岁暮行袷祭礼、共柴七万八千斤 【减柴三千斤】
社稷坛春秋二祭、共柴、六千斤
帝社帝稷坛春秋二祭、共柴、六千斤 【减柴一千斤】
先师孔子庙春秋二祭、共柴、五千六百斤
歷代帝王庙春秋二祭、共柴、一万四千斤
太岁、月将等神、孟秋季冬二祭、共柴、八千斤。烧香炭、七十斤
先农坛、柴、一千斤
先蚕坛、柴、一千斤
经筵开讲春秋二祭、共柴、一千斤
啟圣公孔氏春秋二祭、共柴、四百斤
都城隍等神、并姚恭靖公影堂、共柴、一千六百斤
佐圣夫人等处、并灵济宫等宫、共柴、五万五千二百斤 【以上柴、俱工部招商。炭、宛大二县铺户送纳】
计先年登坛厨役该给製造净衣物件
阔生绢、七百疋 【承运库领】
阔白绵布、七百疋 【甲字库领】
白绵、三百五十斤 【丙字库领】
钞、二万一百四十贯 【天财库领】
乐舞生该给数目具神乐观
计增製四郊登坛厨役袍服净衣数目
袍服
圜丘用天青色、
方泽用黑绿色、各三百套
朝日、坛用红色、
夕月坛用玉色、各二百套
净衣
冬至、用绵袄绵裤布裙、夏至、用苧、各三百套春分、秋分、俱用绢夹袄布裙布裤、各二百套
计各项人役名数
厨役、旧一千二百二十一名。今一千三百名。内铺排、八十八名
圜丘、坛户二十五名
方泽、
祈榖、
朝日、
夕月、
先农、太岁等坛、各坛户二十名
歷代帝王庙、庙户二十名
城隍庙、庙户四名
牺牲所、养牲军三百二十名
计各坛庙每月洒扫日期
圜丘、
方泽、
朝日、
夕月、
神祇、
太岁等坛、月朔日
宗庙、
社稷、初十、十四、二十、二十九日

南京太常寺

凡南京各
陵、庙、岁时祭祀。俱本寺掌行
凡遇
登极、及灾异、及修理
坛、
陵、
庙、
社、城垣、祭告诸神。俱本寺掌行
凡
皇陵、
祖陵、
扬王坟、
徐王坟、四祠祭署。俱附籍本寺
凡
皇陵朔望供祀。洪武九年、令用少牢
凡祭
孝陵。文武官俱陪
凡祭
帝王文官五品以上、武官四品以上陪
凡祭功臣。洪武二十年、令军官首领官陪
凡本寺铺排、岁於厨役内点充。坛夫、应天府属县均徭僉充。陵户、应天府附近民人拨充。庙户、坛户、京卫革役老军僉充、许户下餘丁替役凡乐舞生。旧额三百名。嘉靖三十二年、裁革十名。三十六年、裁革二十名。今止存二百七十名凡厨役。初每名月给粮一石、景泰元年、有家小者、月支米六斗。无家小者、支米三斗。弘治十一年、奏添二斗、实支八斗。十五年、仍减二斗。正德二年、又復支八斗。七年、又减二斗、今实支米六斗
凡旗军。每名月给米一石。岁给冬夏布三疋。官盐一十二斤。钞七十五贯
计每岁本寺职行祭祀
孝陵、三祭。并行香四次
懿文陵、九祭
五祀、六祭
歷代帝王庙、一祭 【嘉靖九年罢】
先师孔子、二祭。并朔望、行释菜礼
中山武寧王、五祭
功臣庙、五祭
忠烈武顺昭灵嘉佑王等庙、五祭
普济禪师、一祭
真武庙、二祭
天妃宫、二祭
祠山广惠王庙、二祭
蒋忠烈王庙、二祭
汉寿亭侯庙、二祭
五显灵顺庙、一祭
计牺牲所喂养每年合用牲隻
牛犊、一十五隻 【和州江浦县解】
北羊、四十隻 【陕西西安府解】
山羊、一百四十隻 【湖州府解一百隻、寧国府解四十隻】
猪、二百一十四口 【宣课司抽分】
鹿、三隻 【寧国府解】
兔、四十六隻 【应天府属县猎户纳】
计每年合用香帛诸物
降香、一百六十斤二两
速香、四十九斤
马牙香、二斤八两
浇烛黄蜡、二百斤 【以上俱太常寺关领】
浇烛香油、五百七十七斤五两 【上元江寧县纳】
各色制帛、二百九十五? 【南京司礼监领】
时果椒笋粉糖等项 【上元江寧县买办】
麵酱醋等 【耤田祠祭署支】
酒用一千三百七十一瓶 【南京光禄寺支】
计送南京光禄寺供荐品物
正月
韭菜、一十斤　　　生米、一十斤
薺菜、一十斤　　　鸡子、三百箇
鸭子、三百箇
二月
芹菜、七斤　　　　薹菜、一十五斤
蔞蒿、七斤　　　　子鹅、二十二隻
三月
茶　　　　　　　笋、一十五斤
鲤鱼、二十五斤
四月
樱桃、一十五斤　　杏子、一十八斤
青梅、二十斤　　　王?、一百八十箇
雉鸡、六隻　　　　猪、二口
五月
桃子、一十五斤　　李子、一十五斤
又夏至、李子五十斤
来禽、一十五斤　　茄子、二百五十箇
大麦仁、四斗　　　小麦麵、八十斤
小麦仁、五斗　　　嫩鸡、二十隻
六月
莲蓬、一百六十箇　甜瓜、三十箇
西瓜、三十箇　　　冬瓜、一十八箇
七月
枣子、一十二斤　　葡萄、一十二斤
雪梨、二十斤　　　鲜菱、一十二斤
芡实、一十斤
八月
藕、三十枝　　　　芋苗、二十斤
茭白、二十斤　　　嫩薑、二十五斤
粳米、三斗　　　　粟米、一斗
穄米、二斗　　　　鱖鱼、一十五斤
九月
橙子、二十斤　　　栗子、二十斤
小红豆、三斗　　　砂糖、一斤八两
(鱼扁)鱼、一十五斤
十月
柑子、二十五斤　　橘子、二十五斤
山药、四十斤　　　活兔、六隻
蜜、一斤
十一月
甘蔗、一百三十根　鹿、一隻
獐、一隻　　　　　鴈、六隻
蕎麦麵、四十斤　　小红豆、一斗一升
黑砂糖、一斤四两
十二月
菠菜、二十五斤　　芥菜、二十五斤
白鱼、四十斤　　　鯽鱼、二十五斤
计解送太常寺转送光禄寺供荐品物
二月
子鹅、二十二隻
三月
笋、一十五斤
四月
青梅、二十斤
七月
雪梨、二十斤
八月
茭白、二十斤
九月
橙子、二十斤
十月
柑子、二十五斤
十一月
甘蔗、一百三十根
餘月无
计本寺牺牲所喂养牲口草料等物
菉豆、六百石 【近查每岁约用三百餘石。见有餘积、议暂徵折色】
黄豆、二百石 【近查每岁约用八十餘石。见有餘积、议暂徵折色】
糯稻榖、五十石 【近查每岁约用三十餘石。见有餘积、议暂徵折色】
稻草、一万五千包 【每岁约用八千餘包。原徵折色】
豆秸、七千斤
酒糟、七万五千斤
米糠、九百五十石
麩皮、九百五十石
计每月督令铺排厨役打扫
坛庙日期
天地坛、初二、十二、二十二日
太庙、初十、十四、二十、三十日
孝陵、十三、二十九日
计诸色人役数
厨役、旧额三百餘名。今裁革、止存一百六十名
铺排、二十四名
天地坛、坛夫一十五名
山川坛、坛夫一十五名
孝陵、陵户二十名
帝王功臣等十庙、庙户一十五名
龙江坛、坛户三名
