<!-- { "loadSidebar": true } -->
南京供用库。原额芽茶一千斤。今二千斤。黄蜡五百七十五斤。今五百斤
南京光禄寺。原额蜂蜜三百斤。今四百斤。黑砂糖一百一十斤
南京定场马草、三万包

太平府

南京御马监。黑豆五百石。菉豆二百石。细稻草一万包。今俱停徵
南京各卫仓。原额米二千六百石。今本折米共三千七百六十九石。黄豆二千石。无徵。黑豆一千六百三十八石四斗七升。今一千一百八十石
南京神乐观。原额黄豆一百六十石。今一百二十二石五斗
南京光禄寺。原额菉豆四百四十石。今二十石
南京牺牲所。黄豆二百豆。今停徵
南京各卫仓。原额小麦二千五百石。今一千九百石
南京酒醋麵局。原额小麦一百石。今一百五十石
南京库、农桑绢、一百一十六疋二丈六尺三寸九分四釐
南京定场马草、一十一万包
南京供用库。原额芝麻一百石。今三百石
南京国子监。菉豆一百石

安庆府

南京各卫仓。秋粮米一万四千石。内派剩米二百一十石。折银解太仓银库
南京光禄寺司牲司马草、原额三万包。今四千包
南京御马监。细稻草五千包。今无徵
南京定场马草、原额三万包。今五万五千包

广德州

南京各卫仓。原额米五千石。今一千八百八十四石。黑豆一千六十石。原额小麦二千五百石。每石、折银四钱
南京神乐观。原额芝麻三十石。今二十二石六斗
南京供用库。黄豆三百石。今无徵。菉豆三百石。原额黄蜡八百三十斤。今五百斤。叶茶八百斤。今三百斤
南京承运库。夏税丝一百一十六斤二钱九分六釐二毫。农桑绢一十九疋一丈六尺七寸
南京光禄寺。细稻草、原额二万五千包。今一千三百八十五包
南京各场草、原额二万包。今四万二千三百二十包

徐州

南京库折银草、五万包。今停徵
南京供用库。黄蜡二百斤。叶茶二百斤

滁州

南京牺牲所。原额糙粳米七百三十石。今五百八十石。稻穀五十石、准米二十五石
南京供用库。芝麻七百名。今停徵。黄蜡三百斤
南京各卫仓。原额米二十石。今黑豆四百五十二石
南京库折银草、一万一千包。每包、折银三分。今停徵
南京定场马草、一万包
南京酒醋麵局。原额黄豆六百石。今四百八石
南京牺牲所。细稻草一万五千包
南京御马监。黑豆五十石。菉豆五十石。叶茶二百斤。今俱无徵

和州

南京牺牲所。糙粳米七百二十石
南京供用库。原额黄蜡一百七十斤。今二百斤。叶茶二百斤。今三百斤
南京定场草。一千四百四十包

南京锦衣卫驯象千户所

南京光禄寺。夏税番麦、六十石四斗八升四合六勺

粮长勘合

永乐十九年、令各处粮长勘合、暂於本部宣諭、给与勘合。每岁先於上年十二月终、咨户部奏请
敕諭、齎赴本部宣諭讫、具本差官齎缴。其勘合待各粮长粮完之日、具本销缴
○正统二年、令各处所差吏、於本部关领粮长勘合。关毕、即以原齎本投南京通政司、转送通政司类奏
○嘉靖十一年题准、宣諭
敕书、本部预期、责差的当官员、或付顺差人员、齎赴各布政司、分投差官、转齎宣諭。粮长勘合、随
敕发领。取具各该官司依拟结状缴照。不必再令粮长吏典赴京听候、有误徵解。仍行浙江、江西二布政司、查照施行

草场

中军都督府中和桥马草场 【正德八年革】
金川门马草场 【正德八年革】
清凉门马草场 【正德八年添设】
锦衣卫通济门马草场
锦衣卫通济门象草场 【成化六年革】
宣德八年议准、南京锦衣等卫所草场、令各卫所、每处拨军餘五名、办事官吏各一员名、专一守门、关防出入。都督府及本部、各委官一员提督。御史主事各一员巡视
○十年、令都察院副都御史一员、总理南京各仓、并各象马房草场。其江北应天等五卫、及凤阳府、各差郎中、或员外郎、或主事一员、御史一员、专一提督收放。其郎中等官三年一代。御史、一年一代
○正德八年奏准、中和桥金川门草场、每草一万包、该竹一百根、止收竹价银三两八钱。每一坊基、用银三十六两、买杉篙六百根铺垫。所堆支尽、仍留以后铺垫。朽则依数易换。餘剩银两、发应天府收贮、以备修仓支用
○十三年题准、南京锦衣卫、原拨牧象太平寧国高淳等府县湖地。除太平府地、办纳河泊所、并北京
内府丁字库课料外。其餘委官踏勘。已成田者、每亩徵银一分五釐。係草滩者、砍草卖银、通解本部、预备该卫賑济、并修理
鑾驾等库

草料

凡南京各卫所马草、每年二月、本部查勘会计该用数目、五月咨户部定夺
○凡南京锦衣卫驯象所、养象芦根茭草。应天等府於岁粮额内、改拨大小麦、随粮运赴本卫象房、与稻草相兼支用
○嘉靖六年、令浙江应天苏州等司府州县、徵解户部定场马草、每包随草席、并脚价、徵银一分八釐解部
○十年议准、南京
御马监料豆稻草、自本年為始。将收到空地租银一千一十两二钱五分内、除九百三十三两一钱二分、与买办草料养马。餘听该监修理马监支用。其太平苏州等府、原派纳该监料豆、六百石、稻草六万包、改派定场草项下输纳
○又题准、浦子口马疋草料、将武德卫仓基、改作草场。其原派南京草料、改拨彼处上纳。仍将横海应天二仓官攒、推委一员带管、依期收放
○又题准、苏常等府起解草价、照依安庆等府定场草、每包、徵银一分八釐。细稻草、每包徵银二分
○十二年题准、南京
御马监钱粮有餘、其原派黄菉二豆、照例徵银贮库、以备缺乏收买
○十六年题准、池河营马疋草料豆料、比照浦子口事例、每年於额派南京各卫仓数内、改拨飞熊卫屯仓上纳。草束照例、行监督凤阳仓粮委官、召商收买。就令该卫屯仓攒典带管
○十七年议准、南京
御马监地亩租银一千七百八十一两五钱一分零。管理草场官、督令各卫所、徵解本部、转发银库收贮。每年本部委官、会同科道官、覈实该监马疋、合用草料若干、行令铺户、於该监仓场四季上纳价银、先儘租银支放。不足、就将本部原收该监改派草价银輳给。若各卫所委官佃户、及该监管事人等、有隐漏侵欺等项情弊、听巡视科道、及本部委官参治
○三十五年题准、南京各营卫骑操马匹、将中和清凉二场、见在草、一百八十餘万、每月给放本色十五包。折色十五包。每包折银一分。其各营卫、每年会计、共该草九十餘万。分派应天等府、浙江布政司、徵银解部。召商买纳。以后年分召买量减一半
○三十九年题准、马匹草料、下场收放、以上操日為始。上操以本部明文到日為始。内分三班、头班者四七月。二班者五八月。三班者六九月。仍候中府照会粮单到部、将分定班次下场。又买补骑操马匹。每年遇年操倒死、兵部车驾司行文马户买补。会同科道验讫、印发各军领养。其草料亦听兵部明文、以验准之日為始、收帮
○四十三年、令寧国、池州、太平三府、将额派黑豆二万二千石、自嘉靖四十三年為始、照旧徵收本色解纳、听候支放

银库

弘治八年题准、本部将折俸、并纸价等银、修盖库藏一所、收贮银两。每年委主事一员、监督收放。上元等县僉点门子一十二名看守
○嘉靖四十一年题准、南京户部银库收银、止照正数。不得以备解等项加添。管库官差满、与接管官交盘、行御史给事中各一员、公同查盘
○隆庆二年题准、南京户部库贮赃罚成色金、减存办料银、听漕运衙门取用。石灰山关餘钞银、茶引银、并飞熊等卫屯仓折席、总督衙门赃罚、及羡餘银两。俱听该部存留、以备修理衙门、并各项公用。卷送京畿道查刷。管库主事、比照太仓事例、每十日轮流郎中一员、协同收放。收贮各项银两、照依年分、挨次放支
○万历四年题准、添铸南京户部监督银库关防一颗。该部将在库银两、行委陪库郎中、接管主事、会同巡视科道官、公同秤盘。先儘大锭、另一百万两。每二千两装盛一匣、收入库中、作為老库封贮。差满秤盘交代。其餘并新收银两、听备支放。积有羡餘、尽数报部、作正支销

派纳绢布

嘉靖八年题准、各司派纳南京布疋、除
内府库照旧徵解本色外。其餘绵布一疋、折徵银三钱。苧布一疋、折收银二钱。类解本部、贮库放支
○二十八年议准、南京户部、自嘉靖二十九年為始。查照原议承运库绢。除湖广浙江原坐本色、及福建窵远、照旧折价外。其应天、并直隶徽州、松江、苏州、寧国、太平府、广德州、折色绢、於内量改一半本色。五千五百六十九疋。甲字库湖广江西折色绵布、各於内量改本色一万疋。丙字库湖广绵花绒、於内量改本色二万五千斤。其餘照旧折价解部。以备文武官四八月折俸。并赏赐军士等项支用
○四十年议准、江西布政司、并徽州府、各本色苧布。应天、苏州、徽州、松江四府、各本色绢。自四十為始年、暂徵本色。送南京户部、以备年例供应
○又议准、南京官军绢布折银自四十一年為始。仍旧例、每绢一疋、折银七钱。苧布一疋、折银二钱
○四十五年、令南京户部、每年会计绵苧二布岁额、共该若干。
内府应用若干。照旧解纳本色。给赏军士若干。悉令改解折色。收贮户部听用
○隆庆元年、令南京甲字库绵苧二布。承运库绢疋。亦暂照前派徵折色三年。议定银数上纳
○三年、令浙江绍兴府、隆庆三年、额解承运库白绢六百三十餘疋、每岁仍徵本色解纳。仍行该省、并江西、湖广、福建、应天、苏、松、各司府、将嘉靖四十五年以前拖欠、并隆庆三年以后、见徵承运库黄绢、甲字库苧布、俱徵完解部。与库贮本色绢疋间支
○五年、令浙江、江西、湖广、南直隶各司府、将隆庆五年应解绢疋、俱改徵本色。解送南京户部。转送承运库、染造袍服等项应用。以后绢疋、候隆庆六年会派另徵。若该库本色有餘、折色不敷、临期该部再行题请
○万历三年、令以后应徵绢疋、仍旧徵解本色。听候支用。南京户部、将拣下不堪丝绢、并各铜钱、斟酌搭放各官未支折俸。自隆庆四年正月起、至万历元年十二月终止、挨年补给。其万历三年应支折俸。将见在折色银两先给。不足者、照旧例、给与本色

内库课钞

凡各处额办南京一应钱帛物料、俱送甲乙丙丁等库。差御史主事各一员、公同内官库官人等验收
○凡各处额办商税鱼茶课钞解部。运送南京宝钞广惠库交纳
○凡上新河钞关船料钞、按月解部。转送南京
内府天财库交纳
○凡甲字等九库、季报文册。每季本部咨缴户部查照
