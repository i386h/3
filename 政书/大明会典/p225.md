<!-- { "loadSidebar": true } -->
郎中、员外郎、主事、分掌诸番朝贡、接待给赐之事。简其译伴。明其禁令。凡百官
恩賚、各省土贡、亦隶焉

朝贡一

国初诸番国及四夷土官朝贡、具载职掌。其后慕化者眾。事例日增。土官衙门添设、别见兵部。而事关朝贡者附此

东南夷上【见祖训、及职掌□二子】

祖训列不征诸夷、朝鲜、日本、大小琉球、安南、真腊、暹罗、占城、苏门荅剌、西洋、爪哇、彭亨、百花、三佛齐、浡泥、凡十五国。职掌所载、又有琐里、西洋琐里、览邦、淡巴、须文达那诸国、与
祖训稍有不同。洪武初、分遣使臣奉
詔往諭诸番以平定四海之意。多随使来朝贡者。八年、
諭安南、高丽占城等国。每三年一朝贡、国王嗣立则世见。永乐中、数有事于西洋。遣中使以舟师三万、齎金帛
諭赐之。随使朝贡者十有六

朝鲜国

祖训、朝鲜国即高丽。其李仁人、及子李成桂今名旦者、自洪武六年、至洪武二十八年、首尾凡弒王氏四王。姑待之。按高丽併有扶餘、新罗、百济、其国分八道。洪武二年、国王王顓遣使奉表贺即位、请封、贡方物。
詔封為高丽国王。
赐龟钮金印誥命。五年、以高丽贡使烦数。
諭令三岁、或岁一来。二十五年、李成桂代王氏、请更其国号。
詔更号朝鲜。永乐初
赐印誥。自后每岁
圣节、正旦、 【嘉靖十年。外夷朝正旦者、俱改冬至】
皇太子千秋节。皆遣使奉表朝贺、贡方物。其餘庆慰谢
恩无常期。若
朝廷有大事、则遣使颁
詔於其国。国王请封、亦遣使行礼。其岁时朝贡、视诸国最為恭慎。嘉靖二十六年、特许其使臣同书状官、及从人二三名、於
郊坛、及国子监游观。礼部札委通事一员伴行、拨馆夫防护、以示优异云。贡道由鸭绿江歷辽阳广寧、入山海关、达京师。又中国漂流人口至本国者、量给衣粮送回。先是永乐元年、其国王具奏世系不係李仁人之后、以辩明
祖训所载弒逆事。
詔许改正。正德嘉靖中、屡以為请。皆
赐敕奖諭焉。万历三年、使臣復申前请。
詔付史馆编辑。今录於后
李成桂、系出本国全州。远祖翰、仕新罗為司空。六代孙兢休、入高丽。十三代孙安社。生行裡。行裡生椿。椿生子春。是為成桂之父。李仁人者、京山府吏长庚裔也。始王氏恭愍王顓无子。养宠臣辛旽子(社去土改禺)為子。恭愍王為嬖臣洪伦等所弒。李仁人当国、诛伦等、立(社去土改禺)。(社去土改禺)嗣位十六年。遣将入犯辽东。成桂為副将在遣中。至鸭绿江、与诸将合谋回兵。(社去土改禺)惧、传位於其子昌。时恭愍妃安氏以国人黜昌。立王氏孙定昌君瑶。诛(社去土改禺)昌。逐仁人。已而瑶妄杀戮、国人不附。共推成桂署国事。表闻。
高皇帝命為国王。遂更名旦。赡瑶别邸终其身
贡物
金银器皿　　　螺鈿梳函
白绵紬　　　　各色苧布
龙文帘席　　　各色细花席
豹皮　　　　　獭皮
黄毛笔　　　　白绵纸
人参
种马每三年五十匹 【近有加贡、不在种马之数】

日本国

祖训、日本国虽朝实诈。暗通奸臣胡惟庸、谋為不轨。故绝之。按日本古倭奴国。世以王為姓。其国有五畿、七道、及属国百餘。时寇海上。洪武五年、始令浙江福建造海舟防倭。七年、其国王良怀遣僧朝贡。以无表文却之。其臣亦遣僧贡马及茶布刀扇等物。以其私贡却之。又以频年為寇、令中书省移文詰责。自后屡却其贡。并安置所遣僧于川陜番寺。十四年、从其请遣还。十六年、筑登莱至浙并海五十九城。二十年、筑福建并海十六城。各置卫所。永乐初、復来朝贡。
赐龟钮金印誥命。封為日本国王。名其国镇山曰寿安镇国之山。
御製碑文赐之。给勘合百道。始令十年一贡。贡道由浙江寧波府。每贡正副使等毋过二百人。若贡非期、人船踰数、夹带刀鎗、并以寇论。宣德初、遣贡不如约。
諭使臣自今贡毋过三船。人毋过三百。刀剑毋过三十。嘉靖六年奏准、凡贡非期、及人过百、船过三、多挟兵器皆阻回。二十九年、定日本贡船每船水夫七十名。三船共计水夫二百一十名。正副使二员。居坐六员。土官五员。从僧七员。从商不过六十人。三十年后、时入寇掠、自是朝贡未有至者
贡物
马　　　　　　盔
鎧　　　　　　剑
腰刀　　　　　鎗
涂金装綵屏风　洒金厨子
洒金文臺　　　洒金手箱
描金粉匣　　　描金笔匣
抹金铜提銚　　洒金木銚角盥
贴金扇　　　　玛瑙
水晶数珠　　　琉黄
苏木　　　　　牛皮

琉球国

祖训、大琉球国朝贡不时。王子、及陪臣之子、皆入太学读书。礼待甚厚。小琉球国不通往来、不曾朝贡。按琉球国有三王。洪武初、中山王察度、山南王承察度、山北王帕尼芝、皆遣使奉表笺贡马及方物。十六年、各
赐镀金银印。二十五年、中山王遣子姪入国学。以其国往来朝贡、
赐闽人三十六姓善操舟者。永乐以来、国王嗣立、皆请
命册封。后惟中山王至。中山王世称尚氏。
諭令二年一贡。每船百人。多不过百五十人。贡道由福建闽县
贡物
马　　　　　　刀
金银酒海　　　金银粉匣
玛瑙　　　　　象牙
螺壳　　　　　海巴
擢子扇　　　　泥金扇
生红铜　　　　锡
生熟夏布　　　牛皮
降香　　　　　木香
速香　　　　　丁香
檀香　　　　　黄熟香
苏木　　　　　乌木
胡椒　　　　　琉黄
磨刀石
右象牙等物进收。硫黄苏木胡椒运送南京该库。马就於福建发缺马骡站走递。磨刀石发福建官库收贮

安南国

祖训、安南国三年一贡。按安南古交趾地。洪武二年、其国王陈日煃、遣使朝贡请封。
詔封為安南国王。赐镀金银印誥命。未至而日煃卒。以封其弟日(□火)。后其臣陈叔明专国、黎季犛篡立、俱降
詔詰责。季犛诡言陈氏无后、请署国事。已而日煃弟天平来诉。季犛又跪迎天平还国、伏兵杀之。永乐四年、发兵讨平。俘季犛父子。郡县其地。寻有季扩之乱、甫定而黎利復叛。宣德间、遣使谢罪请
命。因宥而封之。嗣后朝贡如常。别有进
中宫
东宫方物。其餘庆慰谢
恩无常期。
朝廷有大事、则遣使颁
詔於其国。国王请封、亦遣使行礼。嘉靖十九年、其臣莫登庸篡立。发兵讨之。明年登庸降。
詔革王封、止授都统使。其所辖海阳等十三路、各改设安抚司。每司设安抚一员、同知一员、听自行陞黜。遇朝贡之年、以陞黜过官员总数奏闻后登庸子莫福海嗣、朝贡不常。万历四年、都统使莫茂洽、遣使庆贺、并补贡二次。九年復来贡、亦补二次。贡道由广西凭祥州
贡物
金银器皿　　　犀角
象牙　　　　　白绢
薰衣香　　　　降真香
沉香　　　　　速香
木香　　　　　黑线香
纸扇

真腊国

真腊本扶南属国。其国滨海。后併有扶南。洪武四年、其国巴山王忽儿那、遣使贡方物贺正旦。六年復来贡。贡道由广东。后朝贡不常
贡物
象　　　　　　象牙
犀角　　　　　孔雀翎
宝石　　　　　土降香
苏木　　　　　乌木
黄花木　　　　胡椒
黄蜡

暹罗国

国滨海。本暹与罗斛二国。后併為一。洪武四年、其国王参烈照毘牙、遣使奉金叶表来朝、贡方物、贺正旦。六年、参烈宝毘牙復遣贡。併献其国地图。十年、遣人齎
詔及印往
赐之。十六年、给文册。永乐元年、遣使乞量衡為国中式。自后定三年一朝贡。贡道由广东。万历七年、遣使具金叶表文入贡
贡物
象　　　　　　象牙
犀角　　　　　孔雀尾
翠毛　　　　　龟筒
六足龟　　　　宝石
珊瑚　　　　　金戒指
片脑　　　　　米脑
糠脑　　　　　脑油
脑柴　　　　　檀香
速香　　　　　安息香
黄熟香　　　　降真香
罗斛香　　　　乳香
树香　　　　　木香
乌香　　　　　丁香
蔷薇水　　　　碗石
丁皮　　　　　阿魏
紫梗　　　　　藤竭
藤黄　　　　　硫黄
没药　　　　　乌爹泥
肉豆蔻　　　　胡椒
白豆蔻　　　　蓽茇
苏木　　　　　乌木
大枫子　　　　苾布
油红布　　　　白缠头布
红撒哈剌布　　红地纹节智布
红杜花头巾　　红边白暗花布
乍连花布　　　乌边葱白暗花布
细棋子花布　　织人象花文打布
西洋布　　　　织花红丝打布
织杂丝打布　　红花丝手巾
剪绒丝杂色红花被面
织人象杂色红花文丝縵

占城国

祖训、自占城以下 【苏门答剌西洋爪哇彭亨百花三佛齐浡泥】 诸国来朝时、内带行商、多行譎诈。故沮之。自洪武八年、沮至洪武十二年、方乃得止。按占城国滨海。即古越裳林邑。洪武二年、其国王阿答阿者、遣使朝贡。
詔封為占城国王。
赐镀金银印。四年、遣使奉金叶表朝贡。十六年、復遣子来贺
圣节。乃齎与勘合文册。二十四年、復来朝贡。以其臣弒立、
命绝之。永乐后、其国与诸国皆来朝贡。始定三年一贡。贡道由广东。正统后、其国袭封、遣使行礼
贡物
象　　　　　　象牙
犀　　　　　　犀角
孔雀　　　　　孔雀尾
橘皮抹身香　　薰衣香
奇南香　　　　金银香
土降香　　　　烧碎香
檀香　　　　　柏香
花藤香　　　　龙脑
乌木　　　　　苏木
花梨木　　　　芜蔓番沙
红印花布　　　油红绵布
白绵布　　　　乌绵布
圆壁花布　　　花红边縵
杂色縵　　　　番花手巾
番花手帕　　　兜罗绵被
洗白布泥

爪哇国

国滨海。即古闍婆。有东西二王。洪武五年、其国王昔里八达剌八剌蒲、遣使奉金叶表贡方物。并纳元所授宣敕。十四年来贡如初。有黑奴三百人。后绝其贡。永乐二年、其国东王孛、令达哈遣使朝贡请印。
赐涂金银印。五年、西王都马板灭东王、遣使谢罪。正统八年、令三年一贡。后朝贡无常
贡物
火鸡　　　　　鸚鵡
孔雀　　　　　孔雀尾
翠毛　　　　　鹤顶
犀角　　　　　象牙
玳瑁　　　　　龟筒
宝石　　　　　珍珠
蔷薇露　　　　奇南香
檀香　　　　　麻藤香
速香　　　　　降香
木香　　　　　乳香
黄熟香　　　　安息香
乌香　　　　　龙脑
丁皮　　　　　没药
肉豆蔻　　　　白豆蔻
藤竭　　　　　血竭
芦薈　　　　　阿魏
大枫子　　　　番木鱉子
蓽澄茄　　　　蓽茇
闷虫药　　　　黄蜡
番红土　　　　乌爹泥
金刚子　　　　碗石
锡　　　　　　西洋铁
摺铁刀　　　　铁鎗
苾布　　　　　红油布
苏木　　　　　乌木
胡椒

彭亨国

国滨海。洪武十一年、其王麻哈剌惹荅饶、遣使奉金叶表、贡番奴、及方物。永乐十二年、復遣使朝贡
贡物
