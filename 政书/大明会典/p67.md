<!-- { "loadSidebar": true } -->
折银草、七万一千包。每包、折银三分
户口盐钞银、三百五两五分八釐
漕运兑军米、八万石
徐、淮、二仓、改兑米、二万二千石
扬州仓、米、一万石

庐州府

夏税
京库、派剩折银麦、二百九石。每石、折银一两
农桑丝折绢、六百八十七疋一丈三尺三寸一分零
光禄寺、小麦、一千三百九十石
凤阳、扬州、仓、小麦、二千四百一石
秋粮
京库、折银草、五万包。每包、折银三分
户口盐钞银、七百四十两七钱九分九毫
漕运兑军米、一万石
凤阳仓、米、二万五千石

凤阳府

夏税
京库、派剩折银麦、七百二十石。每石、折银一两
农桑丝折绢、一千三十五疋四尺一寸五分
税丝折绢、一千三百八十疋一丈八尺七寸五分零
光禄寺、小麦、一千六百八十石
徐州、仓、小麦、一万石
秋粮
京库、折银草、一十一万八千包。每包、折银三分
户口盐钞银、一千八百六十八两三钱九分二毫
漕运兑军米、三万石
徐州、仓、改兑米、三万三百石

淮安府

夏税
京库、派剩折银麦、五百六十二石三斗二升。每石、折银一两
农桑丝折绢、一千四百六十一疋一丈九尺七寸七分零
凤阳等仓、小麦、四万二千五百八十九石
秋粮
京库、派剩折银米、五百二十五石。每石、折银六钱
折银草、二十三万七千包。每包、折银三分
户口盐钞银、一千九百九十两七钱九分四釐
光禄寺、稻穀、二千石、淮米一千石
漕运兑军米、二万五千石
徐、淮、二仓、改兑米、七万九千一百五十石
凤阳仓、米、二万八千石

扬州府

夏税
京库、农桑丝折绢、八百四十二疋二丈四尺
淮安等仓、小麦、一万三百九十石
秋粮
京库、折银草、二十万六千包。每包、折银三分
户口盐钞银、一千四百六十五两三钱一分一釐一毫
漕运兑军米、六万石
徐州、仓、改兑米、三万七千石
凤阳仓、米、五万四千石

安庆府

夏税
京库、农桑丝折绢、三百五十三疋二丈九尺
凤阳等仓、小麦、一万五千石
秋粮
京库、派剩折银米、二百一十石。每石、折银六钱
折银草、一十二万六千包。每包、折银三分
户口盐钞银、五百五十两四钱四分一釐六毫
漕运兑军米、六万石

徽州府

夏税
京库、折银麦、二万二千石。每石、折银二钱五分
派剩折银麦、六百石。每石、折银一两
秋粮
京库、折银米、七万一千石。每石、折银二钱五分
派剩折银米、二千一十六石。每石、折银六钱
户口盐钞银、七百八十五两五钱四分三釐
安庆仓、米、二千三百石

寧国府

夏税
拨运庐、凤、等仓、小麦、一万八千石
秋粮
京库、派剩折银米、三千三百四十三石。每石、折银六钱
折银草、五十七万包。每包、折银三分
户口盐钞银、一千一百四十两五钱三分六釐
漕运兑军米、三万石
滁州仓、米、一万石

池州府

夏税
京库、派剩折银麦、八百三十石。每石、折银一两
农桑丝折绢、一百九十九疋
税丝折绢、一十六疋
扬州仓、小麦、四千石
秋粮
京库、派剩折银米、四千六百六十八石。
内三千石、每石、折银七钱。餘、每石、折银六钱
折银草、六万二千包。每包、折银三分
户口盐钞银、二百二十七两九钱四分八釐一毫
漕运兑军米、二万五千石

大平府

夏税
京库、派剩折银麦、五百五十石。每石、折银一两
丝绵折绢、一百二疋九尺六寸四分零
扬州、凤阳、仓、小麦、一万二千石
秋粮
京库、派剩折银米、六百八石五斗。每石、折银六钱
折银草、二十三万包。每包、折银三分
户口盐钞银、三百八两六钱九分一釐
漕运兑军米、一万七千石

广德州

夏税
扬州府、仓、小麦、一千石
秋粮
京库、派剩折银米、一百五十九石四斗。每石、折银六钱
折银草、二十三万一千二百九十五包。每包、折银三分
户口盐钞银、一千六百八十二两七钱四分八釐
淮安仓、改兑米、八千石

滁州

夏税
京库、农桑丝折绢、二百一十七疋五尺四寸四分零
凤阳府、仓、小麦、二千石
秋粮
京库、折银草、一万一千包。每包、折银三分
户口盐钞银、一百五两三钱九分二釐

徐州

夏税
京库、派剩折银麦、一千五十九石。每石、折银一两
税丝折绢、三千二十五疋二丈四尺五寸二分零
农桑丝折绢、二千五百三十八疋二尺六寸九分零
扬州、亳州、等仓、小麦、二万二千四十一石
秋粮
京库、折银草、五万包。每包、折银三分
户口盐钞银、一千二十九两九钱二分五釐八毫
漕运兑军米、三万石
本州仓、改兑米、一万八千石

和州

夏税
京库、农桑丝折绢、九十九疋二丈七尺二寸六分
秋粮
京库、折银草、一万一千包。每包、折银三分
户口盐钞银、一百九两一分四釐
滁州、仓、米、八千石

大明会典卷之二十七
会计三
漕运

国朝自永乐定都於北。军国之需、皆仰给东南。漕运之法、日益详备。诸凡事例禁令、具列于后
洪武五年、
命率舟师海运、以餉辽、岁七十万石
○永乐元年、令於淮安、用船可载三百石以上者、运粮入淮河、沙河、至陈州潁岐口跌坡下。用浅船可载二百石以上者、运至跌坡上。别以大船载入黄河、至八柳树等处、令河南车夫、运赴卫河、转输北京
○二年、令海运粮到直沽。用三板划船装运至通州等处交卸。海船回还、又以水路阁浅迟误。令於小直沽起盖芦囤二百八座、约收粮一十万四千石。河西务起盖仓囤一百六十间、约收粮一十四万五千石。转运北京
○三年、令总督粮储官於天津城北、造露囤一千四百所
○五年、令山东布政司、量起夫车、将济南府并济寧州仓粮、送德州仓。候卫河船接运
○六年、令海运船运粮八十万石於京师。其会通河、卫河、以浅河船相兼转运
○八年、令湖广、江西、浙江、三处仓粮、除本处支用。其餘粮、本部差官、督各该司府起运
○十二年、令湖广造浅船二千隻。岁於淮安仓支粮、运赴北京。其旧纳太仓粮、悉改纳淮安仓收贮
○又令北京、山东、山西、河南、中都、直隶徐州等卫、俱选官军运粮 【此漕运之始】 
○十三年、濬復会通河。奏罢海运。令浙江嘉湖、杭、与直隶苏、松、常、镇等府秋粮。除存留、并起运南京及供给
内府等项外。其餘尽拨运赴淮安仓。扬州、凤阳、淮安三府秋粮内、每岁定拨六十万石。徐州、并山东兗州府秋粮内、每岁定拨三十万石。俱运赴济寧仓。以浅河船三千隻、支淮安粮、运至济寧。二千隻支济寧粮、运赴通州仓。每岁通运四次。其天津并通州等卫官军、於通州接运至北京
○又令浙江都司、并直隶卫分官军、於淮安运粮至徐州、置仓收囤。京卫官军、於徐州运粮至德州、置仓收囤。山东、河南都司官军、於德州运粮至通州交收
○十六年、令浙江、湖广、江西布政司、并直隶苏、松、常、镇等府税粮、坐派二百五十万石。令粮里自备船隻、运赴通州河西务等处上仓
○二十一年奏准、每岁漕运、以两运赴京仓。一运赴通州仓交收
○宣德二年、令浙江、江西、湖广、并直隶苏松等府、起运淮安徐州仓粮、拨民自运赴通州仓。其运粮军士、於淮安南京仓支运
○四年、仍令江西、湖广、浙江、民运粮一百五十万石。贮淮安仓。苏、松、寧国、池州、庐州、安庆、广德、民运粮二百七十四万石。贮徐州仓、应天、镇江、常州、太平、淮安、扬州、凤阳、及滁和二州、民运粮二百二十万石。贮临清仓。令官军支运山东、河南、北直隶府州县粮、径赴北京。其儹运军船、量地远近、与粮多寡。如淮安上粮民船十抽其一。徐州十三抽一。临清十五抽一。给与官军、兼旧船运载赴京
○五年、令河南南阳、怀庆、汝寧、三府粮运於临清仓、开封、彰德、卫辉、三府粮运於德州仓、交收
○又令江南民粮、兑拨附近卫所官军、运载至京 【此兑运之始】 
○六年奏准、浙江、江西、湖广、苏、松、常、镇、太平等府、僉拨民丁、及军多卫所、添拨军士、与见运军士、通二十四万。分两班、更替儹运
○七年议准、民运多失农月、及官军空船往还艰苦。著例、民粮加耗脚、各於附近水次、兑与军运
○九年、令官军运粮五百万石。以三分為率。通州仓收二分。京仓收一分。各该兑军处、布政司委堂上官二员、按察司一员总理
○正统元年、令民运粮至□淮。就令扬州淮安府卫委官、并该仓官攒、见数交兑
○六年、令各卫兑军民粮、兑完、就出通关。如路途窵远卫所、於本都司出给通关、填给勘合
○九年、令各处民粮、每岁该起运京师之数、先儘本都司卫所兑运。其不尽者、布政司坐拨各府州县、轮流运送於淮安、徐州、临清、德州等仓、交收
○十三年、令兑军粮料、於
东安等门、并五府、六部、都察院等衙门、及京仓收六分。通州仓收四分。支军粮料、於淮安、徐州、临清、德州等仓关支、於通州仓收。遮洋船运、於东店仓收十万石。林南仓收五万石
○又奏准、各处原坐兑军京粮。或有灾伤免徵者、许於原坐徐州、淮安、南京、该纳粮。改拨輳兑
○十四年、令运粮旗军、留京操练。明年粮、改委有司官、督粮里人等上纳
○又令苏州府委官、督粮里、及殷实大户人等、自运京储。退回旗军操守
○天顺三年议淮、兑运粮米。不许以一州县、分作三四卫。亦不许一卫、分作三四州县。以近派远、以远派近
○成化六年、奏罢苏松等府民运粮。仍旧军运
○八年、定岁运米四百万石 【岁额至是始定】 
○又以扬州河道乾浅、恐迟粮运。奏准募车支运通州仓粮、以完京仓之数。待粮船到日、将该运京粮、照数补还通仓
○十一年、罢民运淮、徐、临、德等仓粮。令军船径赴水次领兑、运送京通二仓交纳 【此改兑之始】 
○二十年奏准、河道浅阻、粮运迟滞。运到京者、悉免晒颺。每石加耗米四升。未到者、令在京各卫所官军人等、於通州张家湾等处地方、临仓预支三箇月。每石加脚价米三升。河西务七升。其所兑粮、每石兑运该收耗米五升、并免晒颺米四升、俱作正数支放。如无本色者、每斗折银五分、送太仓库。其兑支未尽者、俱送通州仓上纳
○二十三年、令改造遮洋运船為浅船。从新河攒运。其运粮并人夫、亦照浅船例均派、每船旗军十名
○正德元年奏准、遮洋总下额运粮三十万石。内改兑粮六万石、免徵本色。每石折银六钱、解太仓银库交收
○三年以庐州府原起解凤阳仓米二万五千石。山路崎嶇、不通漕运。令照旧於凤阳仓上纳
