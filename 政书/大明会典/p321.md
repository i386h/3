<!-- { "loadSidebar": true } -->
保定中卫、柴八万二千五百十七斤八两、价银三百三十两七分。炭三万三百四十四斤四两、价银二百四十二两七钱五分四釐
保定前卫、柴六万五千七百三斤八两、价银二百六十两二钱九分四釐。炭二万五千一百九十七斤四两、价银二百一两五钱七分八釐
保定后卫、柴八万二千三百八十四斤、价银三百二十九两五钱三分六釐。炭二万九千四百八斤八两、价银二百三十五两二钱六分八釐
茂山卫、柴三万五千八百七十三斤八两、价银一百四十三两四钱九分四釐。炭三万二千六百二十八斤四两、价银二百六十一两二分六釐
井陘兵备
真定守备
真定卫、柴五万三千九百七十二斤十四两、价银二百十五两八钱九分一釐五毫。炭三万八千九百九斤一两、价银三百一十一两二钱七分二釐五毫
寧山卫、柴八万五千七百二十七斤四两、价银三百四十二两九钱九分。炭九万七千三百六斤、价银七百七十八两四钱四分八釐
定州卫、柴七万二千二百八十四斤八两、价银二百八十九两一钱三分八釐。炭五万四千一百七十六斤十二两、价银四百三十三两四钱一分四釐
平定所、柴六千三百三斤八两、价银一十五两二钱一分四釐。炭八千七百二斤十二两、价银六十九两六钱二分二釐
神武右卫、柴三万六千四百五十二斤、价银一百四十五两八钱八釐。炭二万七千九百七十四斤、价银二百二十三两七钱九分二釐
天津兵备
天津守备
天津卫、柴一万九千斤、价银一百五十二两
天津左卫、柴一万七千五百斤、价银一百四十两
天津右卫、柴一万六千斤、价银一百二十八两
河间守备
河间卫、柴七万一千六十六斤、价银二百八十四两二钱六分四釐。炭八万一千二十斤、价银六百四十八两一钱六分
瀋阳中屯卫、柴四万七千五百五十二斤八两、价银一百九十两二钱一分。炭四万四千二百四十二斤十二两、价银三百五十三两九钱四分二釐
大同中屯卫、柴一万五千七百七斤八两、价银六十二两八钱三分。炭一万六百四十五斤十二两、价银八十五两一钱六分六釐
沧州所、炭三千五百斤、价银二十八两
大名兵备
德州守备
德州卫、柴六万七千九百八十四斤、价银二百七十一两九钱三分六釐。炭七万一千二百八斤六两、价银五百六十九两六钱六分七釐
德州左卫、柴八万七千五斤、价银三百四十八两二分。炭九万二千四十二斤八两、价银七百三十六两三钱四分
武定所、柴一万一千七百斤、价银四十六两八钱。炭一万一千二十八斤八两、价银八十八两二钱二分八釐
山西巡抚所属
山西都司
冀寧兵备
太原左卫、柴二万七千一百八十二斤、价银一百八两七钱二分八釐。炭二万四千四百九斤、价银一百九十五两二钱七分二釐
太原右卫、柴二万七千一百八十二斤、价银一百八两七钱二分八釐。炭二万四千四百九斤、价银一百九十五两二钱七分二釐
太原前卫、柴二万六千一百三十六斤八两、价银一百四两五钱四分六釐。炭二万三千六百八十一斤十二两、价银一百八十九两四钱五分四釐
岢嵐兵备
镇西守备
镇西卫、柴三万三百五十三斤八两、价银一百二十一两四钱一分四釐。炭三万四千九十八斤四两、价银二百七十二两七钱八分六釐
河曲参将
保德所、柴一万四千九斤、价银五十六两三分三釐。炭七千三百四十五斤八两、价银五十八两七钱六分四釐
鴈门兵备
广武守备
鴈门所、柴九千六十斤八两、价银三十六两二钱四分二釐。炭五千四百十五斤四两、价银四十三两三钱二分二釐
代州参将
振武卫、柴三万三千二百八十斤八两、价银一百三十三两一钱二分二釐。炭三万六千一百三十四斤十二两、价银二百八十九两七分八釐
潞安兵备
潞州卫、柴三万四百九十二斤八两、价银一百二十一两九钱七分。炭三万三千一百二十八斤十二两、价银二百六十五两三分
磁州所、柴九千七百六十四斤、价银三十九两五分六釐。炭六千五百七十三斤、价银五十二两五钱八分四釐
沁州所、柴一万三千六十八斤、价银五十二两二钱七分二釐。炭九千三百九十一斤、价银七十五两一钱二分八釐
汾州守备
汾州卫、柴一万一千一百五十斤十二两、价银四十四两六分三釐。炭八千二百七十四斤十两、价银六十六两一钱九分七釐
寧武道
寧武守备
寧化所、柴一万四千四百六十一斤十二两、价银五十七两八钱四分七釐。炭九千八百五十四斤二两、价银七十八两八钱三分三釐
河东道
平阳卫、柴三万三千九百七十七斤八两、价银一百三十五两九钱一分。炭三万五千八百八十六斤四两、价银二百八十七两九分
万历十年议准、商人办纳柴炭事宜、一商人审编繁扰、当復
祖宗召商之法、多方存卹、不得侵虐滥索
○一商人纳炭、每年九厂半。每一厂、该价银二千四百两、其半厂、该银一千六百两。纳柴、每年七厂半。每□厂、该价银一千二百两。其半厂、该银八百两。纳荆条、每年一万斤、该价银七十两。应该价银即行预给商人。候办纳已完、惜薪司实收到部次日即将下厂应该价银预给。以后每年分為两次、上半年于正月初五日、下半年于七月初五日、各预给四千六百两、不得过期短少、以累商人
○一上供顺柴、出马水口一带、山中道路险远、採办艰难。行该口守备官、如遇商人到彼、照旧於石港等口、可通水路、听其就近採运、不得故行刁难
○一筏柴经过卢沟桥地方、总甲巡拦等役、验有兵部印信、听其随到随起、不得秤验
○一该司秤兑筏柴、止收正数。不得多收秤头
○一设立公所、听各商堆放柴炭、每彀一厂上纳之数、商人报知该司、令管理并监工官、择拣合式、即押运该司秤盘进库。不必重復择拣、致拆卸亏折、及搬出劳费
○一商人办纳柴炭、其父兄弟男应听寧家协办。永免别役。不许各衙门别报商人
○又题准、筏夫银两、每年分上下半年、武库司给印信手本领状、令商人赴京营科道掛号、径赴太仓银库兑支
○又题准、预给商人银两、恐各卫所额解、一时不齐。合於本司餘剩柴薪银两、每岁先动九千两。另贮在库。如遇支放正数不敷、即将此银接济。各卫所解到、扣还。仍另贮在库、以备下年接济
○十三年题准、召商办纳、查復先年旧额。或四名之外、量增六名。有消乏者、不妨更替。不许改易姓名冒充、那移拖欠

大明会典卷之一百五十七
皂隶

国初皂隶、取刑部笞杖囚人应役。后照人户差点、尚是正身应当。后復令不愿当者、解柴薪银两。凡僉徵有程。拨补有额。又有减免裁革之令。具载於后
凡额数。洪武初、丞相大都督准侯例、仪从十五人。从一品十三人。五从二品九人。三品七人。四品五人。五品四人。六品七品二人。八品九品一人。中书省御史臺公使各二十六人。六部各十人。断事司察院各八人。应天府十五人。上元江寧二县各十人。其武官随从人。指挥使至僉事各四人。寻加二人。千户以下三人。百户以下二人。俱在正伍取用。三日一易。卫所直厅六人。守门二人守监四人。守库一人。俱选老军充役。一月一易
○宣德间、令给翰林院庶吉士每员皂隶一名
○正统间、定官员随从皂隶。文职一品一品十二名。三品十名。四品六名。五品六品四名。七品至九品二名。内翰林院编修、检讨、六科给事中、中书舍人、监察御史、俱近侍、各加一名知县係亲民正官、
钦与四名。国子监博士、助教、学正、学录二名。翰林院译字官一名。武职五府管事都督、锦衣卫管事指挥、镇抚司管事镇抚、俱照文武品级例。带俸都督各六名。锦衣卫带俸都指挥、指挥、各四名。
长陵卫指挥使并同知、各六名。僉事四名。则出
特恩。其文武衙门公使皂隶。六部、都察院、通政使司、大理寺、直堂皂隶各三十名。鸿臚寺、翰林院、直堂各十五名。宗人府、太常寺、国子监、直堂各十名。詹事府、左春坊、直堂各八名。右春坊直堂七名。司经局直堂六名。太僕寺、钦天监、太医院、直堂各六名。光禄寺、尚宝司、六科、中书舍人、
制誥敕房、係
内府衙门、各用看朝房皂隶四名。上林苑监、行人司、各直厅四名。六部各司、都察院各道、大理寺左右二寺、各直厅四名。刑部各司、都察院各道、大理寺左右二寺、係理刑衙门、各用把门二名。都察院经歷司、通政司经歷司、各直厅四名。户部、刑部、都察院照磨所、及各衙门司务厅、各直厅二名。通政使司有奏诉冤枉人等。户部山西清吏司、兵部职方武库二清吏司、俱有军囚人等、各用看监四名。宗人府经歷司、直厅二名。詹事府主簿厅、直厅一名。鸿臚寺司宾署、司仪署、主簿厅、太常寺博士厅、典簿厅、太僕寺主簿厅、各二名。钦天监主簿厅二名。看书五名。观星臺把门四名。国子监绳愆厅、直厅三名。典簿厅、直厅二名。刑部看监、一百三十九名。都察院看监、一百二十八名。五军都督府直堂各八名。府经歷司直厅各四名。锦衣卫直堂二十名。镇抚司直厅五名。看监三十二名。经歷司直厅四名。在外司府州县官员、随从皂隶、照京官品级僉拨。其公使皂隶弓兵、并看监禁子、各照原额僉点。布政司、按察司、直堂皂隶各三十名。把门各六名。各司经歷司、照磨所、直厅各四名。都司断事司、布政司理问所、各八名。把门各二名。各府直堂皂隶十六名。把门四名。各州直堂皂隶十二名。把门二名。各县直堂皂隶八名。把门二名。各府经歷司、照磨所、直厅各四名。各州吏目厅、各县典史厅、各二名
○弘治八年题准、锦衣卫乞陞带俸指挥等官、经年閒住、比与见任管事操练官员不同。除已往外。自弘治八年九月以后、但有此等新陞官员、俱暂拨与皂隶二名应役
○九年题准、
内府监生誊黄房屋五间、每年量拨空閒直堂皂隶四名、送武选司转送应役、一年满日、照例拨替、看守河下房屋
○十五年令、
郡王将军府、教授、典膳、每员皂隶一名。
郡王府教授典膳皂隶、民间僉拨二名。每名止许办柴薪银八两。将军下教授、係吏部除授、由学校出身者、仍与皂隶一名、许办柴薪价银一十二两。係本处军民舍餘出身者、不与
○又题准、各
王府典膳典乐引礼捨人等项官员、正途常选出身照旧外。但係遇例纳银补缺、照依将军下教授事例、止支本等俸银。不许僉与皂隶。其已徵者、附寄各该官库、作正支销。未徵者停止
○十六年题准、凡织染所大使、营缮所所丞、俱九品官员、照例僉与皂隶一名。若係带傣、不许奏讨
○正德十年题准、太僕寺常盈库大使、照顺天府库大使事例、给与柴薪二名
