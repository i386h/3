<!-- { "loadSidebar": true } -->
御前。鸿臚寺官引见。如遇是日免朝、各官止于外班行礼、候
御朝之日、仍补行引见礼。二十五日以后、例该常朝。除两京府尹、照京官品级一体行礼序立外、其行太僕寺、苑马寺卿、布按二司、入至
皇极门前、随班行礼毕。于文班内、序立于京官之下。各以次递降一等。知府知州知县、及诸司首领官吏、土官衙门把事土吏人等、
午门外行礼毕。东西分班序立。正旦朝贺、各官俱入殿前行礼。其餘陞殿日期、行太僕寺苑马寺卿布按二司、仍于殿前随班、各降一等序立。盐运司知府以下、于金水桥北东西序立。其行礼俱如常仪
○凡朝覲官见辞谢
恩、不论已未入流、各具公服行礼。正旦朝贺、各具朝服。但不许僣著朱履。凡遇常朝、俱穿本等锦绣服色
○凡奖赏廉能。先期、内官设
御座于会极门之北。设赏案稍东。文武执事奏事等项官员、各具吉服、并序班引廉能官员、各具青锦绣服。至期、俱于
左掖门内斜廊面北序立。管将军官、侍卫官、俱于会极门礓(石察)下立。候
驾出。
上陞御座。听传呼。
内阁并执事奏事等项官员、由大礓(石察)下、序班引廉能官、由斜廊行至东廊小礓(石察)下、面东立。候管将军官并侍卫官鸿臚寺掌印官、以次立于
御座东、西向。鸣赞一员立于
御座东、西向。将军四员、分立于
御座南、北向。各立定。
内阁并执事奏事等项官员至大礓(石察)上。鸿臚寺掌印官赞入班。各官照班次序立。鸣赞赞鞠躬。行一拜三叩头礼毕。
内阁并吏部都察院堂上官、礼部锦衣卫掌印官、吏科都给事中、掌河南道御史、礼部郎中、俱于
御座西、面东序立。侍班御史二员、序班二员、俱于
御座南、面北立。执事序班四员、于赏案稍南、面西立。鸿臚寺掌印官赞奏事。赞起案。序班举赏案置于
御前稍南。赞引廉能官。序班引廉能官立于案南。照班次序立。鸣赞赞跪。廉能官跪。鸿臚寺掌印官赞吏部等衙门过。吏部都察院吏科都给事中掌河南道御史过中跪。吏部堂上官奏、后面跪的、是廉能官、见在应朝、某省某等官某等若干员、奉
旨引来听候奖赏。奏知。奏毕。起身一躬。入班鸣赞赞叩头。廉能官叩头。候
天语奖諭。承
旨叩头。
上与他每赏赐。还与酒饭喫。鸿臚寺掌印官、并礼部郎中承
旨毕。鸣赞赞叩头。廉能官叩头毕。起身一揖一躬。序班引下。鸿臚寺掌印官赞起案。序班举案置于原所。吏部都察院堂上官、吏科都给事中、掌河南道御史过中跪致词。仰惟
皇上留心吏治。泽被生民。臣等不胜庆忭。叩头称贺。鸣赞赞叩头。吏部等官叩头毕。起身一揖一躬、入班。鸿臚寺掌印官过中跪奏奏事毕。候
驾兴。各官退
○凡大班纠劾朝覲官考察存留者。鸿臚寺官引上
御路跪。法司及科道官、各露章纠劾怠职之罪。朝覲官俱俯伏免冠待罪候
旨。如奉
旨免宥、随即加冠叩头。连呼万岁。次日谢恩。仍前朝参
○凡朝覲官事完辞朝。两京府尹行太僕寺苑马寺卿布按二司外班行礼毕。仍照前引见
面辞。盐运司知府以下等官、止于外班行礼
○七年諭、张真人方外之流、无民社寄。其朝覲免行

入朝门禁

洪武十一年
詔、朝参文武官给领牙牌、悬带出入。无牌者依律论罪。借者、及借与者、罪同。在外来朝官、于各门附名出入
○又令、守门指挥千百户、日一更代、士卒三日一更代、凡内官内使出入、皆用号牌。若有以兵器杂药进者论如律。守门军士失于觉察者、罪如之。若奉
驾出入、则以御史一员临门察视
○二十一年、令朝参官员门籍、各衙门自置
○景泰三年令、官员人等至
皇城四门下马牌边横过、俱下马。其顺行、不係横过。不在禁例
○成化间令、文武官员公差患病等项、呈堂出印信手本填註门籍。候病痊、及公差回还之日、仍用手本开註
○又令、文武大小官员入朝、跟随办事官吏人等、照出
午门例、于
长安左右门、
承天门、端门、各下小木牌进入。出则收回
○嘉靖九年题准、各文武衙门公差官员、奉有
敕书责限完事、及公所窵远、不便趋朝者、方许于门籍註差。仍开奉何
敕书、公所係在何处、以便查考。其患病若止係咳嗽等小疾、于朝仪有碍者、量许註门籍五日。若病非旦夕可愈者、必须堂上官印信手本开写明白。其有累月不朝、及全司称病者、文官听吏科、武官听兵科、每月终将门籍查出纠举。其屡经纠劾文官至三次、武官至五次。吏兵二部、径自奏闻区处
东宫朝仪

洪武间定
凡朔望日。文武百官朝退。诣
文华殿门外、分东西侍立。俟
皇太子陞殿。乐作、百官行一拜礼。其谢
恩见辞官员人等、亦随班行礼。礼毕、以次出
○十四年、令啟事
东宫者皆称臣
○永乐二年令、文武官员常朝、行叩头礼。三师、三少、詹事府官左右春坊、司经局官、翰林院官、鸿臚寺官、六科给事中、锦衣卫官左右序立于
文华殿门之外。鸿臚寺序班、通事舍人、引文武百官于
丹陛下丹墀内、东西序立。照依衙门资次啟事。监察御史二员、司直郎、清纪郎、日轮二员北向侍立纠仪。啟事毕、百官齐退。遇有召问、亦须前项官员一同进出。如独进、并独员留后者、许监察御史鸿臚寺官、司直郎、清纪郎纠劾
○合啟事务。在京衙门、止用奏本。在外衙门、务要奏本一本、啟本一本。其詹事府主簿录事、同春坊、司直郎、清纪郎、司諫、分為六科、于司礼监共关揭帖、开写逐日啟过本内事件略节缘由、及
令旨所发落大略。六科给事中亦具题帖、各另奏进
○詹事府主簿录事、同左右春坊、司直郎、清纪郎、司諫等官、遇啟事。各纪
皇太子令旨。如所啟事或差讹、随即纠劾。啟事毕、同詹事府详审事之可否。可行者、令该司批所得
令旨。或事不可行、及啟本内与说帖不同、不问事之大小、悉以奏闻

大明会典卷之四十五
登极仪

国初登极礼仪。吴元年所定。用王礼、颇略。故不载。至洪武元年
高皇正大位。其仪始详。
昭皇以储宫嗣立、稍有所更定。
累朝因之。惟
肃皇自藩国入继大统、与嗣皇异。其仪各备载於后
高皇帝登极仪
洪武元年、
圜丘告祭礼成。校尉设金椅於
郊坛前之东、南向。设冕服案於金椅前。候望瘞毕。丞相诸大臣率百官於望瘞位跪奏曰。告祭礼成、请即
皇帝位。群臣扶拥至金椅上坐。百官先排班。执事官举冕服案宝案至前。丞相诸大臣奉袞冕跪进置於案上。丞相等就取袞冕加於
圣躬。丞相等入班。通赞唱排班。班齐。鞠躬。乐作。拜兴、拜兴、拜兴、拜兴。平身。乐止。百官拜兴如之。通赞唱班首诣前。引礼引丞相至
上位前。通赞唱跪、搢笏。丞相跪搢笏。承传唱眾官皆跪。百官跪。捧宝官开盝、取
玉宝跪授丞相。丞相捧宝。上言
皇帝进登大位。臣等谨上
御宝。尚宝卿受宝、收入盝内。通赞唱就位、拜、兴、平身。百官拜兴如之。通赞唱復位。引礼官引丞相自西降復位。通赞唱鞠躬。拜兴、拜兴、平身。搢笏。鞠躬、三舞蹈。跪左膝。三叩头。山呼、山呼、再山呼。跪右膝。出笏。赞俯伏兴平身。鞠躬、拜兴、拜兴、拜兴、拜兴、平身。
皇帝解严。通赞唱捲班。百官退。礼毕。具卤簿导从、诣
太庙、奉上册宝。追尊
四代考妣。仍告祀
社稷。还具袞冕
御奉天殿。百官上表称贺。前期、侍仪司设表案於丹墀中内道之西北。设丞相以下百官拜位於内道上下之东西。每等异位重行。北面。捧表官宣表官展表官位於表案之西、东向。纠仪御史二人位於表案之南、东西相向。宿卫镇抚二人位於东西陛下。护卫百户二十四人位於宿卫镇抚之南、稍后。知班二人位於文武官拜位之北、东西相向。通赞赞礼二人位於知班之北。通赞在西。赞礼在东。引文武班四人位於文武官拜位之北、稍后。皆东西相向。引殿前班二人位於引武班之南。举表案二人位於引武班之北。举殿上表案二人位於西阶之下、东向。其
丹陛上、设殿前班指挥司官三员、侍立位於陛上之西、东向。宣徽院官三员、侍立位於陛上之东、西向。仪鸞司官位於殿中门之左右。护卫千户八人位於殿东西门之左右。俱东西相向。鸣鞭四人、列於殿前班之南、北向。将军六人位於殿门之左右。天武将军四人位於陛上之四隅。皆东西相向。殿上尚宝司设宝案於正中。侍仪司设表案於宝案之南。文官侍从班。起居注、给事中、殿中侍御史、尚宝卿位於殿上之东、西向。武官侍从班、悬刀指挥位於殿上之西、东向。受表官位於文官侍从班之南、西向。内赞二人位於受表官之南。捲帘将军二人位於帘前。俱东西相向。是日清晨、拱卫司陈设卤簿列甲士子
午门外之东西。列旗仗於
奉天门外之东西。龙旗十二、分左右、用甲士十二人。北斗旗一、纛一居前、豹尾一居后、俱用甲士三人。虎豹各二。驯象六。分左右。左右布旗六十四。门旗、日旗、月旗、青龙白虎旗、风云雷雨江河淮济旗、天马天禄白泽朱雀玄武等旗、木火土金水五星、五岳旗、熊旗、鸞旗、及二十八宿旗、各六行。每旗用甲士五人。一人执旗。四人执弓弩。设五輅於
奉天门外。玉輅居中。左金輅。次革輅。右象輅。次木輅。俱并列丹墀左右。布黄麾仗、黄盖、华盖、曲盖、紫方伞、红方伞、雉扇、朱团扇、羽葆幢、豹尾龙头竿、信旛、传教旛、告止旛、絳引旛、戟氅、戈氅、仪鍠氅等各三行。
丹陛左右、陈幢节、响节、金节、烛笼、青龙白虎幢、班剑、吾杖、立□、卧□、仪刀、鎧杖戟骨朵、朱雀玄武幢等各三行。殿门左右、设圆盖一。金交椅、金脚踏、水盆、水罐、团黄扇、红扇、皆校尉擎执。侍仪捨人二人举表案入就殿上。鼓初严。百官具朝服。次严。各依品从齐班於
午门外、以北為上、东西相向。通班赞礼。及宿卫镇抚等官入就位。诸侍卫官各服其器服。及尚宝卿侍从官入。鼓三严。丞相以下文武官以次入各就位。
