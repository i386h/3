<!-- { "loadSidebar": true } -->
洪武二十六年定、凡本衙门遇有追赃提人、合行下各布政司、直隶府州、追问刑名、并取招断决等项。开写犯人姓名乡贯住址赃物名项、并备细缘由、移付广东部、置立文簿、逐件附写。每布政司府州、类至四五件、六七件、案呈本部、照依原编定字号勘合文簿。将案呈事件、通具手本。差官於原编底簿内、附写明白、前赴
内府刑科、关填勘合完备、领回本部、押字用印。照会布政司、札付直隶府州施行
○二十九年、令刑部每司各设勘合卷。其各项卷内、遇有应行下各布政司、及直隶府州者、俱付该司自行类填勘合。其有不係所隶地方。开付该隶司分转行
○三十二年、令本部各司勘合、仍付广东清吏司类填。每年终、各布政司、直隶府州、将奉到勘合、开立前件、责差该吏齎捧赴部註销

收买纸札

刑部纸札、旧例收买应用。后令囚人上纳。近又折价、僉铺户买办。其各衙门春秋二季、从本部关给者、准动支赃赎买补。事例详后
洪武二十六年定、凡本衙门合用奏啟本、案验行移簿籍、囚人写招服辩、一应纸札。山西部掌行。每季会计合用奏啟本纸各若干、估计合用钞若干、本部明立文案。开付湖广部。於赃罚钞内照数关支。差官前去街市、及客商贩卖去处、照依时价、两平收买。数足到部。堂上官用印封鈐、责付库子收领在库。听候各部将各季用纸数目呈堂、判送湖广部立案、照数关支。候至季终、销用尽绝。各部开称為某事用过某色纸若干、逐一开付本部、将各部花销纸数、查理明白、将来付附卷。其餘季分、如前施行
○二十七年奏准、问过罪囚、除逃军逃囚、全家抄札起发、并劫贼外。其餘官吏军民人等、俱各办纳纸札一分。每年春夏秋冬四季、本衙门置立文簿一扇、轮流管掌。各部追到纸札、俱送该管部分、附簿明白、著令管库典吏库子收贮。每月各部分合用纸札、赴该部关支应用餘剩之数、季终该部呈缴本部、出给长单、送赴
内府该库交收、取获长单附卷
○天顺二年、令刑部囚人官民纸札、俱收贮在库。每季札委主事一员、轮流掌管放支。及令照磨所置立印信文簿。将日逐大理寺审允回报犯人姓名、备写以凭稽考。其浙江等十三司、亦各立文簿一扇、公同收纸令史、将囚人纸札、每名追收附簿。每日一次、将有纸犯人、开具手本二本。一本送照磨所、查明勾销。一本连纸送管库主事收库、以备各衙门关支。其管库主事收放纸札、一季满日、将纸数呈堂、批送山西司查照
○成化二年奏准、囚人有力者、该折奏本手本榜纸中夹纸张、照依时估、两平折纳、收受入库。候各衙门关用。每官纸一分、榜纸四十张。告纸一分、勘合纸二十张、中夹纸三十张。军民纸一分、中夹纸五十张、奏本纸十张、手本纸五张。内中夹纸、每张折纳手本纸二张。每五张、折纳榜纸一张。每二张半、折纳奏本纸一张
○十三年奏准、各司囚人纸札、各立文案一宗。就令收纸令史承行。收过并送过纸数、明白附写。每五日一次、具印信手本、仍送管库主事处交收。守取印信实收、附卷备照。其承委管库主事、置立收放纸数文卷一宗。收过某司纸札若干、放过某衙门纸札若干、明白立案附卷。候管库满日、连卷呈堂、发下照磨所照刷。批送山西司收照。其各司纸札文卷、亦每月一次、送所照刷。如有隐漏不报、增减纸数者、呈堂究问
○凡问过囚人、发审有名者、各纳纸一分。文武职官正妻、监生生员吏典总小旗知印承差僧道僧道官医生天文生应袭舍人里老、俱官纸。军校灶匠厨役勇士力士及各餘数阴阳人民人妇女、俱民纸。原告及诉人、该纳官纸者、仍纳官纸。该纳民纸者、俱纳告纸。供明亦照例纳纸
○凡窃盗死罪逃军民匠囚犯充军、遇革释放者、并免纳纸
○凡囚犯纸札、照依时估、听其自行买纳。若无藉之徒及管押典吏人等、通同作弊、分外增骗钱物者。问罪、枷号一箇月发落。若监追纸札、三箇月之上、不能完纳者、放免
○弘治十年奏准、吏户礼兵工五部、及大理寺、岁用纸札、刑部关支不敷。於都察院见收类解纸札内关用。如有不敷、并刑部题奏本纸、俱於两法司各赃罚银买办。有餘、作次年之用
○十三年议准、杂犯死罪、准徒五年者、除例该充军外。其餘赎罪运炭做工摆站充役立功哨瞭等犯、俱一体纳纸
○十七年议准、在京内外大小衙门、及纂修书籍等项、该支纸札、每年春秋二季、俱赴刑部。夏冬二季、俱赴都察院。
各照数关用
计开支给纸张衙门
内阁　　　　　　　　翰林院
吏户礼兵工五部　通政使司
大理寺　　　　　六科
宗人府　　　　　詹事府
五军都督府　　　鸿臚寺
尚宝司　　　　　光禄寺
国子监　　　　　太医院
四夷馆　　　　　行人司
戎政府　　　　　户部提督仓场
司礼监　　　　　印綬监
御用监　　　　　管仓少监
尚宝监　　　　　尚膳监
尚衣监　　　　　内官监
司设监　　　　　都知监
御马监　　　　　司钥局
鍼工局　　　　　银作局
司苑局　　　　　酒醋局
织染局　　　　　巾帽局
承运库　　　　　供用库
王府讲读官　　　　　兵仗局

申明诫諭

洪武二十六年定、凡贪官污吏、玩法顽民、有犯罪名。各该部分、取问明白、议拟审允、依律发落外。将各人所犯情由罪名、开付广西部、明立文案、照依原犯情罪、备榜差人、发去各囚原籍张掛、申明诫諭。其
钦依戴罪官员、各该部分、自行备榜、发去原籍任所、张掛晓諭。取各囚原籍任所官司回文、到部完卷
○万历七年题准、凡决过斩、绞、罪犯、将招罪略节、刊刻榜文、行五城张掛晓諭

官吏过名

洪武二十三年
詔、有司官、凡犯过误者、初犯、至三犯、皆问罪復职、许令改过自新
○二十六年定、凡本部十二部、遇有问失出入人罪、耽误公事、含糊行移等项、一应犯该公罪官吏、该笞者、官收赎吏移付广西部纪录。候一季终、照数类决。杖罪以上、并取到各衙门官公罪招状、各部亦开付广西部明立文案。候年终、案呈通咨吏部纪录、通考黜陟
○三十二年奏准、官吏行移错误、果有害於事者、官收赎。吏每季类决。不必附过
○永乐二十二年、令内外官贪赃者、并录其罪名於官以便稽考
○正统九年、
敕礼部三法司、春阳肇序、万物咸新、在京文武官员、除赃罪外。自正统九年十二月二十日以前所犯过名、纪录在官者、悉与湔除、俾奉公守法 【自后岁以為常】 
○成化十七年奏准、各处吏典有犯公罪、问该还役者、係在京衙门、仍行查抄招由。在外各衙门、备抄原问略节招由。俱转行本处布政司、及直隶府州、年终造册类缴两京吏部。以凭查考

朝覲纠劾

凡官员来朝、考察事毕、刑部将应该纠劾缘由、并日期、具本题知。先期本司开报鸿臚寺、请
上陞殿。及行移春坊、吏科、仪制司、浙江道各知会。至日早、
上视朝本部会同六部都察院、纠论各官旷职误事、请
旨拏问。来朝官员、跪於丹墀内、俯伏候
旨。有
旨免问、俱免冠叩头谢
恩

漕运理刑

理刑主事一员、驻淮安、专理漕运词讼。凡刑名、俱遵依总督衙门节年题准议单事理、问拟发落。不得輒受军民他词。旧例每三年差满员缺、刑部移咨吏部选补。隆庆三年、刑部题准、但遇漕运理刑更替之期、本部选差刑名疏通主事一员、前去接管、不必移咨另补。其题差始正统间。后时或停復。至万历八年又革、以其事属督粮参政带管。十一年復设

南京刑部 【建置见吏部官制】
大明会典卷之一百八十
十三司带管衙门
浙江清吏司

魏国公　　　　　英国公
寧阳侯　　　　　广寧伯
襄城伯　　　　　新寧伯
兴安伯　　　　　南京中军都督府
南京神策卫　　　南京留守中卫
南京广洋卫　　　南京和阳卫
南京瀋阳右卫　　南京金吾前卫

江西清吏司

南京前军都督府　南京都察院
南京龙驤卫　　　南京天策卫
南京龙江左右二卫
直隶庐州府　　　直隶武清卫
直隶宣州卫　　　直隶庐州卫
直隶九江卫　　　直隶六安卫
万全都司龙门卫

福建清吏司

南京户部　　　　南京太僕寺
南京应天卫
孝陵卫　　　　　　　　　南京金吾后卫
南京牧马千户所　直隶常州府
直隶广德州　　　直隶定边卫
直隶开平中屯卫
万全都司美谷千户所

山东清吏司

阳武侯　　　　　彭城伯
南京兵部　　　　南京尚宝司
南京会同馆　　　南京左军都督府
南京羽林右卫　　南京瀋阳左卫
皇陵卫　　　　　　　　　直隶凤阳府
直隶滁州　　　　直隶滁州卫
直隶沂州卫　　　直隶宿州卫
直隶泗州卫　　　直隶寿州卫
直隶怀远卫
中都留守司　　　　　　凤阳卫
长淮卫　　　　　留守中左二卫
大寧都司保定后卫
万全都司龙门千户所

四川清吏司

南京工部　　　　南京僧录司
南京道录司　　　南京府军卫
南京广武卫　　　南京金吾左卫
直隶大名府　　　直隶松江府
直隶金山卫　　　万全都司怀来卫
怀远卫

山西清吏司

南京翰林院　　　南京钦天监
南京南城兵马司　南京北城兵马司
南京旗手卫　　　南京龙虎卫
南京英武卫　　　南京龙虎左卫
南京金吾右卫　　南京驍骑右卫
直隶镇江府　　　直隶徐州
直隶徐州卫　　　直隶瀋阳中屯卫
直隶镇江卫

湖广清吏司

成国公　　　　　保定侯
隆平侯　　　　　镇远侯
永康侯　　　　　丰城侯
成山伯　　　　　忻城伯
南京右军都督府　南京虎賁右卫
南京留守右卫　　南京水军右卫
南京江淮卫　　　南京济川卫
直隶池州府　　　直隶寧国府
直隶宣州卫　　　直隶定州卫
大寧都司茂山卫
万全都司保安左右二卫

广东清吏司

应天府　　　　　南京锦衣卫
南京飞熊卫　　　南京府军左卫
南京水军左卫　　南京虎賁左卫
南京留守左卫　　直隶隆庆州 【今改延庆】

广西清吏司

南京通政使司　　南京中兵马司
南京羽林前后二卫
南京镇南卫　　　直隶徽州府
直隶安庆府　　　直隶安庆卫
直隶新安卫　　　直隶通州卫
直隶延庆卫　　　直隶通州左右二卫
万全都司延庆左右二卫

河南清吏司

南京礼部　　　　南京光禄寺
南京太常寺　　　南京鸿臚寺
南京中书舍人　　南京国子监
南京东城兵马司　南京武德卫
南京羽林左卫　　南京留守后卫
南京府军右卫　　南京教坊司
直隶扬州府　　　直隶扬州卫
直隶淮安府　　　直隶淮安卫
直隶仪真卫　　　直隶高邮卫
直隶寧山卫

陕西清吏司

