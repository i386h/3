<!-- { "loadSidebar": true } -->
头管十二　　(上□下秦)八
琵琶八　　　二十絃八
方响二　　　鼓一
拍板六　　　杖鼓十二

乐章

陞座　还宫
乐章
万岁乐 【与洪武间同】
百官行礼
乐章
朝天子 【与洪武间同】

导膳乐
乐器

戏竹二　　　笙六
笛六　　　　头管六
(上□下秦)四　　　　鼓一
拍板二　　　杖鼓八

乐章

水龙吟 【与洪武间同】

迎膳乐
乐器

笙四　　　　笛四
头管四　　　(上□下秦)二
方响一　　　大鼓一
拍板一　　　杖鼓四

乐章 【与导膳同】

进膳乐
乐器

笙四　　　　笛四
头管四　　　(上□下秦)二
方响一　　　鼓一
拍板一　　　杖鼓四

乐章

太清歌
上清歌
开天门
【俱与洪武间同】

太祀庆成。缨鞭得胜蛮夷队舞
万寿圣节。九夷进宝队舞
冬至节。讚圣喜队舞
正旦节。百戏莲盆队舞

嘉靖间续定庆成宴乐章

陞座
万岁乐
五百昌期嘉庆会。啟
圣皇、龙飞天位。九州四海重华日。
大明朝、万万世
百官行礼
朝天子
满前瑞烟。香遶蓬莱殿。风回韶律鼓渊渊。列陛上旌旗绚。日至朱躔。阳生赤甸。气和融彻
上玄。歷年万千。长庆天宫宴
上护衣上花
水龙吟
宝殿金炉瑞靄浮。陈玉案、列珍羞。天花炫彩、照耀翠云裘。鸞歌凤舞、虞庭乐奏。
万岁君王寿

一奏上万岁之曲

圣主垂衣裳。兴礼乐、迈虞唐。簫韶九成仪凤凰。日月中天照八荒。民安物阜、时和岁康。上奉
万年觴。胤祚无疆
奏平定天下之舞
四边静
天啟嘉祥。
圣主中兴振纪纲。颂洋洋。功荡荡。
国运隆昌。万岁
皇图壮
凤鸞吟
维皇
上天、佑
圣明景命宣。五云辉、三台润、七纬光悬。协气生、嘉祥见。正万民、用群贤。
垂袞御经筵。宵衣勤政殿。礼
圜丘
大祀精虔。明水洁、苍璧圆。秉周文、承殷荐。眷
皇家、亿万斯年

二奏仰天恩之曲

皇穹啟
圣神。钦
乾运。祗
郊禋。一阳初动靄先春。万福来同仰至仁。祥开日月、瑞见星辰。礼乐协
神人。宇宙咸新
迎膳
水龙吟
春满雕盘献玉桃。葭管动、日轮高。熹微霽色、遥映
袞龙袍。千官舞蹈、钓韶迭奏、曲度昇平调
进膳
水龙吟
紫禁琼筵煖应冬。驂八螭、乘六龙。玉卮琼斝、黻座献
重瞳。尧天广运、舜云飞动、喜听賡歌颂
进汤
太清歌
长至日开黄道。喜乾坤佳气、阳长阴消。奏钓韶。音调凤軫、律协鸞簫。仰
龙顏天日表、如舜如尧。金炉烟煖御香飘。玉墀晴霽祥光遶。宫梅苑柳迎春好。燕乐蓬莱岛
上清歌
云捧宸居。五星光映三台丽。仰日月层霄霽。仰日月层霄霽。
中兴重见唐虞际。太和元气自阳回。兆姓欢愉
开天门
九重霄。日转
皇州晓。燕
天家、共歌鱼藻。龙鳞雉尾高。祝
圣寿、庆清朝
奏黄童白叟鼓腹謳歌承应
御鑾歌
雅奏乐昇平。瞻
絳闕、集
瑶京。黄童白叟喜气盈。謳歌鼓舞四海寧。金枝结秀、玉树含英。听康衢击壤声。
帝力难名

三奏感昊德之曲

帝德运光明。一阳动。万物生。升中
大报苍璧陈。礼崇乐畅歆太清。星悬紫极、日丽璇庭。乾坤瑞气盈。海宇安寧
奏抚安四夷之舞
贺圣朝
华夷一统、万国来同。献方物、修庭贡、远慕
皇风。自南自北、自西自东。望
天宫。佳气鬱重重。四灵毕至、麟凤龟龙
殿前欢
瑞云晴靄浮官殿。一脉阳和转。礼成交泰开周宴。凤笙调、
龙幄展。
天心感格人欢忭。四海謳歌遍
庆丰年
赖
皇天。锡丰年。勤禹稼。力舜田。喜慰三农愿。嘉禾秀、瑞麦鲜。赋九州、贡八埏。
神仓御廩盛充满。养民以养贤
新水令
圣德精禋格
昊穹。大一统、四夷来贡。玉帛捧、文轨同。世际昌隆、共听舆人颂
太平令
诞明禋
天监
元后。光四表惠泽周流。来四裔趋前拥后。献万宝充庭满囿。稽首顿首
天高地厚。祝
圣人、多男福寿

四奏民乐生之曲

大报礼初成。象
乾德、运
皇诚。神州赤县永清寧。灵雨和风乐太平。阴阳交畅、品物咸亨。元化自流行。允殖群生
迎膳
水龙吟
五色祥云捧
玉皇。开閶闔、坐明光。钓天乐奏、冬日
御筵张。文恬武熙、太平气象、人在唐虞上
进膳
水龙吟
玉律阳回景运新。燕镐京、蔼
皇仁。光昭云汉、一气沸韶韺。锦瑟和声、瑶琴清韵、瞻仰
天顏近
进汤
太清歌
万方民乐时雍。鼓舞荷
天工。雷行风动。喜今逢。南蛮北貊、东夷西戎。来朝贡
大明宫、星罗斗拱。
九重天上六飞龙。五色云间双彩凤。普天率土效华封。允协河清颂
奏车书会同之舞
新水令
五云深护
九重城。感
洪恩、
一人有庆。阳初长、礼方行。
帝德文明、表率邦家正
水僊子
万方安堵乐康寧。九域同仁荷
圣明。千年抚运承
天命。露垂甘、河献清。见双岐秀麦连茎。喜灵雪随冬应。睹祥云拂曙生。神与化、并运同行

五奏感皇恩之曲

双闕五星光。霓旌树、紫盖张。璇臺玉历转新阳。钓天广乐谐宫商。
恩深露湛、喜溢霞觴。日月焕
龙章。地久天长
奏表正万邦之舞
庆太平
维
天眷我
圣明。礼
圜丘
至德精诚。
乾元永清。洪膺
景命。休徵应、泰阶平
千秋岁
圣主乘龙御万邦。庆云翔化日重光。群臣拜舞称
寿觴。载歌天保章
滚绣毬
五云车、度
九重利见飞龙。耀
袞章火藻华虫。击虎敔者。鳧鐘。鼉鼓逢逢。八珍列、九鼎丰隆。
尧眉扬彩舜重瞳。万国咸熙四海雍。齐歌颂
圣德神功
殿前欢
万年礼乐
中兴日。大化睹重熙。河清海宴臻祥瑞。五行顺、七政齐。超三迈五贞元会。既醉颂鳧鷖
天下乐
万灵朝拱接清都。享
南郊钦
天法
祖。愿
圣人承乾纳祜。中和位育。龟献范、马陈图
醉太平
礼乐万年规。謳歌四海熙。衣冠蹈舞
九龙墀。
丽正仰南离。紫云高捧
唐虞帝。垂衣天下文明治。镐□岐凤呈嘉瑞。真箇是人在成周世

六奏庆丰年之曲

圣人懋承乾。绥万邦、屡丰年。
神仓御廩登天田、明粢鬱鬯祀孔虔。舆情咸豫。协气用宣。万古
帝图传。璧合珠联

七奏集禎应之曲

天保泰阶平。宝露降、浑河清。嘉禾秀麦集休禎。遐陬绝域喜气盈。
一人有庆。百度惟贞。万国颂咸寧。
丽正重明

八奏永皇图之曲

镐燕集天京。颂鱼藻、歌鹿鸣。边陲安堵万国寧。重译来庭四海清。咸池日曙、昧谷云征。
帝座仰
前星。豫大丰亨

九奏乐太平之曲

皇极永登祥。乾符啟、泰运昌。玉管回春动一阳。金鑾锡燕歌九章。虞庭兽舞。岐山。凤翔。日丽
袞龙裳。
主圣臣良
迎膳
水龙吟
香雾氤氳紫阁重。仰
天德。瞻
帝容。星辉海润、甘雨间和风。乐比鳶鱼、瑞呈麟凤。永献卷阿颂
进膳
水龙吟
万户千门啟建章。台阶峻、
帝座张。三垣九道、北斗玉衡光。元气调和、雅韵鏗鏘。
昭代庆明良
太清歌
万方国尽来庭。稽首歌
帝仁、仰荷生成。振乾纲、阴阳顺序、民物乐生。逢
明圣。万年春永膺
休命。华夷蛮獠咸归正。苍生至老不知兵。鼓腹捨哺囿太平。九有享清寧
奏天命有德之舞
万岁乐
太平
天子兴隆日。履初长阳回元吉。醴泉芝草休徵集。曾闻道五星聚室
贺圣朝
一人元良。百度维新。握赤符、凝玄应。享太清。大礼方行。祀事孔明。感
天心亿载恆承庆。
明王慎德、四夷咸宾
奏缨鞭得胜蛮夷队舞承应
醉太平
星华紫殿高。云气彤楼遶。九夷重译梯航到。
皇图光八表。玉宇无尘明月皎。银河自转扶桑晓。平平荡荡归王道。百兽舞、凤鸣簫韶
看花会
普天下都赖吾
皇至圣。看玉关频款、天山已定。四夷效顺归
王命。天保歌群黎百姓
天下乐
九重乐奏万花开。望
龙楼云蒸雾靄。仰
天工雍熙
帝载。臣民欢戴。溥仁恩。遍九垓
清江引
黄钟既奏阳和。长德盛
天心貺。人文日月明。
国势山河壮。衢室民谣频击壤
奏致语
万民安乐　　天下太平
嵩呼万岁　　再动乐声
清江引
钓天毕奏日方中。既醉欢声动。云章傍
袞龙。飆势翔威凤。万方安乐兴嘉颂
千秋岁
上下交欢燕礼成。一阳奋万汇咸亨。风云会合开
明运。紫极转璇衡
宴毕百官行礼
朝天子
文班。武班。欢动承明殿。礼成乐备颂声喧。真咫尺、仰
天顏。日照龙筵、风回雉扇。翠(豕生)旋、奉僊鑾。云间。斗间。五色金章灿
还宫
万岁乐
天回北极云成瑞。望层霄重华日丽。九垓八极乐雍熙。祝
圣寿万万岁

小宴乐
永乐间定
侑食乐
乐器

簫二　　　　笙二
(上□下秦)二

乐章
一奏本太初之曲

朝天子
混兮。沌兮。水土成元气。不分南北与东西。未辨天和地。万象包涵、其中秘密、难穷造化机。是阴阳本体。乃為之太极。两仪因而立

二奏仰大明之曲

归朝欢
太极分。混然方始见仪形。清浮浊偃乾坤定。日月齐兴。照青霄万象明。阳须动、阴须静。阴与阳皆相应。流行二气。万物俱生
奏百戏承应

三奏民初生之曲

沽美酒
乾坤清。宇宙寧。六合净。四维正。万象原来一气生。定三才五行。民与物共成群
太平令
為一类、不分人品。竟生食、岂晓庖烹。避寒暑、巢居穴遁。披树叶相寻趁。如何是爱亲。世情治生。虽混然、各安其性
奏百戏承应

四奏品物亨之曲

醉太平
黎民生世间。万物长尘寰。阴阳交运转循环。久远时庶繁。相传气候应无间。品物交错凭谁鉴。望
圣人出世整江山。主万民得安
奏百戏承应

五奏御六龙之曲

清江引
人心久仰生
圣君。
天使人生圣。
圣人受
天机。体
天居中正。
御六龙。
圣明登九重。
碧玉簫
君坐神京。海岳共从新。民仰
君恩。
圣治有人伦。人品分。万物增。
圣承乾。百福臻。垂法明。尊
天命。兴后朝。皆从正
奏百戏承应

六奏泰阶平之曲

十二月
圣乃有言天。
天是无言圣。
圣人临正。万物亨通恩威盛。
社稷安、仁德感、江山定。选用英贤兴
王政。分善恶、赏罚均平。三公九卿。左右股肱。庶事康寧
奏百戏承应

七奏君德成之曲

十二月
皇基以兴。
圣帝修身。奉
天体道。
圣德愈明。敬
天地、勤劳万民。立法度、上下咸寧
尧民歌
风俗礼乐厚彝伦。爱兴学校进儒经。贤臣良将保
朝廷。四野人民颂欢声。用的是贤英。贤英定太平。寰海皆归正
奏百戏承应

八奏圣道行之曲

金殿万年欢
三纲既定、九畴復兴。
圣道如天。嘉禾齐秀、寒暑和平。
圣威无边。
皇基稳胜磐石。庆云生、景星长现。三光辉耀。百穀收成。万姓安寧
得胜令
圣德感
