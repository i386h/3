<!-- { "loadSidebar": true } -->
白熟粳米、八万二千四百五十二石四升七合。菉豆、一千六百三石一斗。黑豆、一千九百三十九石一斗。黄豆、一百五十四石九斗三升。芝麻、八千二百二十三石一斗。黄蜡、一十一万斤。白蜡、三万五千八百一十六斤。芽茶、四万七千九百五十九斤一十一两。叶茶、四万九十三斤。穀草、五万七千九百七十束。灯草、二千斤。蒲杖、三千五百斤。盐、二十四万一千六百六十六斤一十一两。折色黄蜡、九万斤、共银一万八千两。折色白蜡、一十二万五千八百一十二斤、共银五万三百二十四两八钱 【折色解太仓银库济边】

甲字库

凡浙江、江西、福建、广东、四川、湖广、河南、山东、山西、陜西等布政司、应天、直隶苏、松、常、镇、庐、凤、淮、扬、徽、寧、池、太、安庆等府、滁、徐、和、广德等州、解到绵布、银硃、蜜陀僧、百药煎、黑铅、二硃、梔子、五倍子、乌梅、紫草、姜黄、藤黄、明矾、蓝靛、红花、槐花、水胶、黄丹、白芨、光粉、绿矾、茜草、靛花青、俱送本库收
顏料、四十一万二千二百二十二斤五两。内银硃、三万四千一百二十二斤三两。乌梅、三万九千三百九斤一两。靛花、二万九十斤五两。黄丹、四万二千斤。绿矾、一万五千斤。紫草、一千四百斤。明矾、四万二百斤。光粉、一万四千六百斤十二两。黑铅、二万一千斤。水胶、八万斤。槐花、七万斤。蓝靛、三万一千斤。五倍子、三千五百斤。阔白三梭布、三万三千疋。阔白绵布、三十六万四百一十一疋。苧布、四万七千七百七十四疋。红花、三万斤。水银、二百二十九斤

丙字库

凡浙江、河南、山东、并北直隶真定府解到丝绵花绒、南直隶池州、扬州、岁解土丝、俱送本库收
丝绵、三十一万四千六十四两。丝、二百二十四斤一两一钱三分。绵花绒、三十七万四千八百七十五斤六十二两

丁字库

凡浙江、福建、广东、四川、江西、湖广、河南、山东、山西、布政司、并应天、直隶苏、松、常、镇、庐、凤、淮、扬、徽、寧、池、太、安庆等府、滁、徐、和、广德等州、解到铜、铁、生漆、桐油、皮张、水牛角、牛觔、黄蜡、黄白麻、翎毛、鱼线胶等料、及工部召买苏木、俱送本库收
顏料、三十万二千六百八十七斤八两。内生漆、一十万七千五百六十一斤八两。桐油、九万四千七百三十五斤七两。黄蜡、一万八千九百六十二斤三两。黄熟铜、二万二千六百一十六斤一两。红熟铜、二万四千四百八斤五两。锡、一万九千五百三斤。牛觔、四千斤。黄牛皮、九百八十三张。生铜、九千八百七十八斤

广惠库

凡临清、河西务、苏州、扬州、杭州、淮安、九江等钞关、及五府六部等衙门、官吏盐钞、并各处地亩枣株钞贯、俱送本库收
河西务等七钞关、轮解本色钞、二千九百二十万四千四百餘贯。折色铜钱、五千九百七十七万七千一百餘文。燕山右、府军前等四卫、树株屯钞、五万六千九百四十贯

天财库

凡正阳等九门、并各钞关本折钞钱、及
皇城各门锁钥、俱送本库收

赃罚库

凡各处解到钱钞、并紵丝、綾、罗、紬、绢、氆氌、铁力绵、布衣服、花绒等物、俱送本库收
凡各处官民犯法、律合籍没家财、及有不才官吏、接受赃私、追没到金银钱钞衣服等项、俱各札付本库交收。其行移次第、照依课程事例施行

内官监

白熟细粳米、一千七百石。白熟粳米、一万一千一百二十五石。槁荐稻草、五万斤。草纸稻草、一十万斤。青白盐、一十三万四千五百斤

尚膳监

川椒、一千一斤四两。粟穀、一百石。蜀秫、一百一十六石

酒醋麵局

白熟糯米、一万一千五百石。小麦、七千三百石。黄豆、四千六百石。黑豆、一千八百石。菉豆、七百石。穀草、四万四千束。稻皮、五百石。曲、一十万八千八百斤

司苑局

黑豆、一千九百五十石。穀草、七万二百七十二束

惜薪司

白熟糯米、一十五石一斗。红枣、一万五千五百七十斤

宝钞司

稻草、二十四万五千斤。香油、四十五斤一十五两

凡解纳、洪武二十六年定、凡府州县税课司局、河泊所、岁办商税鱼课、并引由契本等项课程、已有定额。其办课衙门、所办钱钞金银布绢等物、不动原封、年终具印信文解、明白分豁存留起解数目、解赴所管州县。其州县转解於府、府解布政司、布政司通类委官起解、於次年三月以里到京。户部将解到金银钱钞布绢等物、不动原封照依来文、分豁明白、札付该库交收。出给印信长单、及具手本、关领勘合回部、照数填写、责付原。解官收执。将所解物件、同原领长单、并勘合、於
内府各门照进。且如铜钱布疋、赴甲字库交纳。钞锭、广惠库交纳。金银绢疋、承运库交纳。其勘合、既於各门照进、该库收讫、就於长单后、批写实收数目、用印鈐盖、仍付原解官、齎赴户部告缴立案附卷备照。仍令该部主事厅、於原解官差批内、将实收过数目批迴。候进课毕日、将已解、并存用课数、通行比对原额。如有亏兑。照依所亏数目、具本奏闻。类行各司府州县、著落办课衙门、经该官吏人等、追理足备、差人解赴京库交纳【凡十三布政司、并直隶府州、遇有起解税粮、折收金银钱钞、并赃罚物件、应进内府收纳者、其行移次第、皆倣此】
○又令拣各处解纳布绢。如泥污水跡、堪染顏色、及稍破坏者、皆不必陪。塺烂破损、不堪用者、准陪补。亦不治罪
○又定各处折纳布绢则例。每丝二十两、及十八两、折绢一疋、长三丈二尺、阔二尺。白绵布每疋、长三丈二尺、阔一尺八寸、重三斤
○永乐十年、令在京在外、起解一应钱粮、务委官看验堪中实数、起解合干上司解部。户部委官、看验相同、关填勘合进纳。仍於勘合内、开各委官职名。如解物与勘合不同者、许门吏指实具奏
○十五年、令在外各司府州等衙门、进纳岁办、并闸办课程等项金银?疋、俱解
内府库
○宣德五年、令纳官布绢不如法者、加倍追陪。原解人送问
○七年、差户部主事一员、同拣钞御史、给事中、巡视甲字等库。凡各处解到布绢丝绵、即督官攒人等、照洪武年间所定长阔丈尺收受。若有兜揽作弊者、具奏拏问
○十年、令各处岁造?疋、委御史同该司官、辩验堪中送该库交纳
○正统元年、令各处解纳折粮布绢、选退不堪中者、该库出给印信票帖、退还解人。户部差人押追纳完、仍送问罪。不许再科百姓补纳
○四年、令各处解到
内府库物料、俱於六科领给勘合填数、照进交纳
○景泰元年奏准、各处解京布钞等项、先从户部看验堪中、方许送库交纳。取长单付缴
○令各处解纳绢疋、若验不中度。百疋以上者、侵剋解人、发口外充军。绢疋责各犯家下追陪。承行官吏、行巡按御史提问
○又令苏松等府运纳供用库粳糯米。差御史一员、同本库官监收
○成化十六年奏准、各处额徵丝绵折绢、户口食盐钞钱、司府掌印官、务严加督责各该州县官、监收本处织造绢疋、堪中钱钞。责令大户领解。委官管押。仍先於内、混取绢一疋、钞五十贯、钱五十文、包封印记、顺附公差人役、送部收候比验。仍作正数送纳。其解到钱钞绢疋比验、以十分為率。如一分不堪者、罪坐州县。三分不堪者罪坐本府。五分以上不堪者、罪坐布政司各经该官吏。若委官大户抵换者、依律问罪。不堪钱钞绢疋、尽数没官
○二十三年奏准、各处解到钱钞绢疋。户部该司拣验堪中之数。该库不许重復看验、刁蹬留难。其餘阔布皮张物料等项、但係十库钱粮、俱会同科道部官辨验。果係地道真正本色物件、即与收完、出给批单通关、不许推调延挨。及供用库所收粮、如有多收、盗卖虚出、及包揽作弊者、擎送法司问罪
○弘治三年、令各处纳绢、验出稀紕、刷浆、丝经麻纬、及单经等项低绢、布政司以验退十州县、及千疋以上者、住俸三箇月。府以验退三州县、及二千四百疋以上者、住俸半年。州县验退八百疋以上者、住俸一年
○八年、令各处解纳布绢、该府掌印官、用印两头鈐记。每色取式样一疋、印封交所委官吏解部。看验送部。仍於起解批文内、开验中数目、用印鈐记。若不如法者、先将领解官吏送问。司府州县提调掌印官及吏、行巡按御史提问。拣退布绢、加倍追陪。解户揽头、通同侵欺盗卖者、发边远充军
○十四年题准、各司府州县、今后起解钱钞绢布等项、赴部交纳、其中拣退者、听解户从便买补。不能自买者、当官估价、责令铺户变卖银两、收买补纳。若铺户刁蹬不行买补者、照依在京坑陷纳户事例问罪。其有无籍光棍打揽者、照依在京打搅仓场事例、拏送法司、问发充军
○令各处解纳折粮布疋赴部该部委官、於本衙门验中。送付该库、并巡视科道官、及户部委官收受。不必再拣
○又令各处起解两京绢疋、不及五十疋者、送赴该府类解户部。验退五十疋以上者、该府经管官、参究治罪
○十七年、令各处百姓输纳钱粮到京、凡遇收放。

内府各监局、各库及各衙门管事内使家人、有掯勒巧取财物。及纵容下人、通同作弊。致使揭债、经年累月、不得完结者。许缉事衙门体访。并被害之人、指实陈奏。治以重罪
○嘉靖八年、令每年差给事中、御史、各一员、於
内府内承运等库、并各监局、巡视监收、禁革姦弊。先将各衙门见在各项钱粮、会同该管人员、逐一查盘明白、作為旧管。每年终、通将旧管收除实在数目、磨算无差、造册奏缴
○十年题准、今后各处起解京库物料、果係本地无產者、许於批文内、明开某物若干、折徵价银若干、到京召商上纳。如有餘银、通融帮补。再有餘剩、送太仓银库交收、以备支用
○十五年议准、今后
长安等门、守门人员、敢有故违明禁、仍前科索解户财物、准折军士直米者、访出、或告发、照例参问
○十七年题准、今后十库内官、不许增添
○四十二年题准、凡差官起解供用等库钱粮、到京、即同歇家、赴部领单上纳。若潜住十日不赴部者、参送法司。歇家问以包揽解官治以重罪
○四十三年题准、凡起解京库钱粮、不拘本折、悉解该府类总。轮选佐贰官管解。给以路费水脚。由布政司倒文。直隶各府、径自起文解部。定限先季徵完。次季起解
○又题准、验粮厅验进钱粮、定以三六九日為期。先开验中数目、知会科道官、公同亲收。一切内收之弊、尽行杜绝。其实收完单、随即给发
○四十四年题准、凡起解
