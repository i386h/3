<!-- { "loadSidebar": true } -->
上举酒。各官以次举饮讫。乐止。尚膳监进汤。鼓吹响节前导、至殿门外、鼓吹止。乐作。各官起立。尚膳监官捧汤进
御前。各官復位。乐止。教坊司跪奏进汤。乐作。候
上举箸。各官举讫。赞饌成。乐止。尚膳监进第三爵酒。乐作。教坊司跪奏进酒。
上饮讫。乐止。其第四爵、第五爵、俱如第三爵之仪。尚膳监进膳。鼓吹响节前导、至殿外、鼓吹止。乐作。各官起立。尚膳监捧膳进
御前。各官復位。教坊司跪奏进膳。乐作。候
上举箸。各官以次举讫。乐止。鸿臚寺官唱撤案。尚膳监撤
御案讫。赞宴成。各官入班。赞行四拜礼毕、分东西立。鸿臚寺奏礼毕。
上乘舆还宫。大乐作。各官以次出
豳风亭宴讲官仪 【与仁寿宫宴仪同】
嘉靖十五年进呈重书
宝训
实录宴监录等官於
谨身殿仪
是日、监录等官各具吉服於
华盖殿东西门外候。
上陞殿。乐作。陞座。乐止。眾官入。鸿臚寺官赞眾官入班。乐作。四拜。兴。平身。乐止。内官捧
御案。乐作。设案毕。乐止。簪花。教坊司官跪奏、一奏本太初之曲。管絃乐作。内官斟酒捧爵至
御案前。鸿臚寺官赞跪。监录等官跪。教坊司官跪奏进酒。鸿臚寺官赞俯伏。兴。平身。乐止。赞各就坐。眾官各就坐。教坊司跪奏圣喜功臣庆贺之舞。舞毕。教坊司跪奏、二奏仰大明之曲。乐作。内官斟酒捧爵至
御案前。教坊司跪奏进酒。毕。乐止。殿外导汤、乐作。至殿内、迎汤、乐作。内官捧汤至
御案前。教坊司跪奏进汤。乐作。鸿臚寺官赞饌成。内官撤汤。乐止。教坊司跪奏宾鸿翱翔之舞。舞毕。群僊朝圣队承应。教坊司跪奏、三奏民初生之曲。乐作。进酒如前仪。乐止。教坊司跪奏二十八将封侯之舞。舞毕。教坊司跪奏、四奏品物享之曲。乐作。进酒如前仪。乐止。殿外导汤、乐作。至殿内、迎汤、乐作。内官捧汤至
御案前。教坊司跪奏进汤。乐作。鸿臚寺官赞饌成。内官撤汤。乐止。教坊司跪奏感洪恩之舞。舞毕。教坊司跪奏、五奏御六龙之曲。乐作。进酒如前仪。乐止。殿外导汤膳、乐作。至殿内、迎汤膳、乐作。内官捧汤膳至
御案前。教坊司跪奏进膳。鸿臚寺官赞饌成。内官撤汤并
御案。乐止。教坊司跪奏金安之舞。舞毕。朝圣队舞承应。随奏赞语毕。鸿臚寺官復赞四拜。兴。平身。乐止。鸿臚寺官跪奏礼毕。
上还宫

诸宴通例

凡大祀
天地。次日庆成。大宴文武百官、及四夷使臣土官人等。其位次、公侯駙马伯、文职四品以上、及学士、武职都指挥使以上、陞殿东西侍坐。学士坐於文职四品官之上。翰林院左右春坊经筵官、六科都给事中、左右给事中、尚宝司卿、少卿、司丞、通政司参议、大理寺寺丞、国子监司业、翰林院带俸参议、太常寺寺丞、鸿臚寺少卿、寺丞、顺天府治中、钦天监监正、监副、太医院院使、院判、神乐观提点、道录司知观等官、
中左门序坐。
皇亲都指挥同知僉事、达官都指挥同知僉事署都指挥僉事、
皇亲正副千户百所镇抚兵马副指挥、外国副使野人女直都指挥等官、
中右门序坐。翰林院修撰等官、六科给事中、监察御史、中书舍人、陪祀郎中、员外郎、五府经歷、都察院经歷、都事、照磨、检校、司务、翰林院带俸官、太常寺典簿博士等官、牺牲所千百户、詹事府主簿、通事舍人、鸿臚寺署丞、主簿、序班、钦天监五官等官、太医院御医、达官指挥使同知僉事正千户副千户百户所镇抚、外国四夷人等、丹墀东序坐。指挥使、指挥同知、陪祀指挥同知僉事、外国四夷人等、丹墀西序坐。其遇朝覲、各布政司方面、行太僕寺卿、运使、知府官员陪祀者、与宴。方面官、列於
中左门班次。卿运使知府、列於东丹墀班次。衍圣公张真人与宴、列於二品文官班次。其餘真人领宴。及以事故者亦领宴。其法王佛子国师禪师僧官剌麻、俱於大慈恩寺宴、内官一员待宴。先期、礼部行各衙门、开与宴官员职名、画位次进呈。仍悬
长安门示眾。宴之日、纠仪御史四人。二人立於殿东西、二人立於丹墀。锦衣卫、鸿臚寺、礼科、亦各委官纠举
○宣德八年、
命朝鲜黑娄琉球陪臣、列于殿内东西班后侍坐
○天顺三年、令张真人不必与宴。
赐饌与之
○四年、令女直都督、列于殿内西班后侍坐
○六年、令安南陪臣迤北使臣、列于殿内东西班后侍坐
○成化四年、令修撰等官、给事中、御史、中书舍人、及锦衣卫堂上官、凡近侍风宪者、另列于
丹陛下之东西、稍北。其陪祀官郎中员外郎以下、及各衙门官、分列于
丹陛下之南
○嘉靖十年奏准、行取坐营在外都指挥、许与宴
○二十五年奏准、进呈
庆成宴图揭帖纸札工费、於刑部支取
凡正旦、冬至、
万寿圣节、洪武永乐间大宴、并如
庆成仪。宣德正统间、朝官不与宴者、给
赐节钱钞锭。各处进表官亦令与宴。免宴、则通
赐节钱
凡立春、元宵、四月八、端阳、重阳腊八等节。永乐。间、俱於
奉天门通
赐百官宴。用乐。其后
赐宴日、早朝毕、光禄寺
面奏百官入班行叩头礼。
驾还宫。百官出宴於
午门外。不用乐。宴毕。復向闕行叩头礼、乃退
凡
皇太后寿旦。正统四年、
赐百官宴于
午门外
凡
东宫千秋节。永乐间、
赐五府六部等衙门堂上官、左右春坊、科道、近侍、锦衣卫随
驾带刀指挥千户等官、及天下进笺官、宴於
文华殿、并
文华门东西廊。
王府进笺官、并外国使臣、宴於礼部。宣德以后、通宴於
午门外
凡纂修校勘书籍总裁等官。嘉靖八年奏准、以开馆前一日、
赐宴於礼部。
命勋臣一员主席
凡纂修书籍进呈。
赐宴於礼部。嘉靖十五年题准、纂修官虽已陞迁去任、许一体与宴
凡
内阁大臣一品九年考满。
赐宴於礼部。
六部尚书侍郎都察院都御史待宴
凡进士、
赐恩荣宴於礼部。
命勋臣一员待宴。 【嘉靖间、内阁四品、特赐坐於二品之末】
凡武举、
赐会武宴於中府。
命内阁大臣一员主席
凡
午门外
钦赐筵宴。嘉靖二十五年题准、光禄寺将与宴官员、各照衙门官品、开写职衔姓名贴註席上。务於候朝处所整齐班行、俟叩头毕、候大臣就坐、方许以次照名就席、不得预先入坐、及越次失仪。其各官宴餘卓面、许令量带一二人收领、不得带领多人跟随、有紊朝仪。违者听纠仪御史、及鸿臚寺、指名纠奏。跟随人役混挤者、缉事衙门官校拏问
凡文武官遇筵宴。洪武初、令四品以上官、文东武西、各照品级上殿侍坐。五品以下、于殿下丹墀内文东武西、各照品级序坐。其。奉
特旨赐殿内坐者、不在此限。如在
奉天门、则四品以上官坐于门上、五品以下官坐于丹墀内。务要容止恭肃、不许搀越喧譁
○二十年、令百官于
奉天华盖谨身武英等殿筵宴奏事、须穿履鞋、方许上殿。违者从礼部官监察御史仪礼司纠举、送法司如律
○嘉靖二十五年题准、光禄寺专掌贴註该宴职名。鸿臚寺专掌序列贴註班次。每遇筵宴、先期三日、光禄寺行鸿臚寺查取与宴官班次贴註。若贴註不明、品物不备、责在光禄寺。若班次或混、礼度有乖、责在鸿臚寺

大明会典卷之七十三
大宴乐
洪武间定
殿内侑食乐
乐器

麾竿一　　　柷一
敔一　　　　搏拊一
琴四　　　　瑟二
簫四　　　　笙四
笛四　　　　塤二
箎二　　　　排簫一
鐘一　　　　磬一
应鐘一

乐章
一奏炎精开运之曲

炎精开运。篤生
圣皇。
大明御极。远绍虞唐。河清海晏。物阜民康。威加夷獠。德被戎羌。八珍有荐。九鼎馨香。鐘鼓(金黄)(金黄)。宫徵洋洋。怡神养寿。理阴顺畅。保兹遐福。地久天长

二奏皇风之曲

皇风被八表。熙熙声教宣。时和景象明。紫宸开绣筵。龙袞曜朝日。金炉裊祥烟。济济公与侯。被服丽且鲜。列座侍
丹扆。磬折在周旋。羔豚升华俎。工饌充方圆。初筵奏南风。继歌賡载篇。瑶觴欣再举。拜俯礼无愆。同乐及斯辰。於皇千万年
奏平定天下之舞
舞士三十二人。皆左执干。干长三尺五寸、上阔一尺、下广六寸。朱质、上画雉羽、中画升龙云气。右秉戚。戚长二尺五寸。硃红漆柄、金妆戚斧。分為四行。每行八人。舞作发扬蹈厉坐作击剌之状。皆冠黄金束髮冠、紫粉缨。青罗生色画舞鹤花窄袖衫。白生绢衬衫。锦领。红罗销金大袖窄袍。红罗销金裙。皂生色画衣沿(衿去今改巽)。白罗销全汗裤。蓝青罗销金沿。红绢拥项。红结子。红绢束腰。涂金束带。青丝大絛。锦臂韝。绿云头皂靴。舞师二人、执旌以引之。旌长七尺五寸。硃红漆柄、金龙吞口。悬五色羽九层、每层用涂金宝盖红丝絛穿、末垂丝结子。皆冠黄金束髮冠、紫纷缨。青罗大袖衫。白绢衬衫。锦领。涂金束带。绿云头皂靴
乐章
清海宇
拔剑起淮土。策马定寰区。王气开天统。宝历应乾符。武略文謨。龙虎风云刱业初。将军星绕弁。勇士月弯弧。选骑平南楚。结阵下东吴。跨蜀驱胡。万里山河壮
帝居

三奏眷皇明之曲

赫赫
上帝。眷我
皇明。大命既集。本固支荣。厥本伊何。育德
春宫。厥支伊何。藩邦以寧。庆延百世。泽被群生。及时為乐。天禄是膺。千秋万岁。永观厥成
奏抚安四夷之舞
舞士十六人。东夷四人、椎髻於后。繫红销金头绳。红罗销金抹额中缀涂金博山、两旁缀涂金环。明金耳环。青罗生色画衣大袖衫。红生色领袖。红罗销金裙。青销金裙沿。红生绢衬衫。锦领。涂金束带。乌皮鞋。西戎四人、间道锦缠头。明金耳环。红紵丝细褶袄子。大红罗生色云肩。绿生色沿。蓝青罗销金汗裤。红销金沿。繫腰合钵。十字泥金数珠。五色销金罗香囊。红绢拥项。红结子。赤皮靴。南蛮四人、綰朝天髻。繫红罗生色银锭。红销金抹额。明金耳环。红织金短袄子。绿织金细褶短裙。绒绵裤子。间道紵丝手巾。泥金项牌。金珠缨络。缀小金铃。锦行缠。泥金狮蛮带。绿销金拥项。红结子。赤皮靴。北狄四人、戴单于冠。貂鼠皮簷。双垂髻。红销金头绳。红罗销金抹额。诸色细褶袄子。蓝青生色云肩。红结子。红销金汗裤。繫腰合钵。皂皮靴。四夷各為一行。舞作拜跪朝謁喜跃俯伏之状。舞师二人、执幢以引之。幢长七尺五寸。硃红漆柄、金龙吞口。悬五綵罗幢五层、每层缀五色销金吹带、末垂红粉结子。皆戴白捲簷毡帽。涂金帽顶。一撒红缨。紫罗帽襻。红绿金绣袄子。白销金汗裤。蓝青销金沿。涂金束带。绿拥项。红结子。赤皮靴
乐章
小将军
大明君。定宇寰。
圣恩宽。掌江山。东虏西戎。北狄南蛮。手高擎、宝贝盘
殿前欢
