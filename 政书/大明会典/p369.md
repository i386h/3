<!-- { "loadSidebar": true } -->
定国公　　　　　定远侯
西寧侯　　　　　武安侯
泰寧侯　　　　　清平伯
遂安伯　　　　　应城伯
安乡伯　　　　　南京后军都督府
南京大理寺　　　南京行人司
南京西城兵马司　南京豹韜卫
南京横海卫　　　南京兴武卫
南京府军后卫　　南京鹰扬卫
南京豹韜左卫　　南京江阴卫
直隶太平府　　　直隶建阳卫

贵州清吏司

南京吏部　　　　直隶苏州府
直隶顺德府　　　直隶保定府
直隶河间府　　　直隶真定府
直隶太仓卫　　　直隶河间卫
直隶天津卫　　　直隶苏州卫
直隶开平卫　　　直隶遵化卫
直隶蓟州卫　　　直隶镇朔卫
直隶德州卫　　　直隶涿鹿卫
直隶天津左右卫
直隶兴州中左右前后五卫
直隶忠义中卫　　直隶梁城千户所
万全都司保安卫　永寧卫
宣府左右二卫　　广昌千户所

云南清吏司

黔国公　　　　　顺天府
南京太医院　　　直隶广平府
直隶永平府　　　直隶潼关卫
直隶镇海卫　　　直隶真定卫
直隶永平卫　　　直隶抚寧卫
直隶东胜左右卫　直隶卢龙卫
直隶大同中屯卫
大寧都司营州左右中前后五屯卫
宽河千户所
万全都司万全左右卫

凡南京法司、问拟该决重囚。永乐间、连人卷类解北京、该部审奏裁决。宣德以后、免解京。止送南京大理寺审允。本寺类奏。奉
钦依回文到部。其决不待时者、本部即行覆奏。秋后处决者、监候秋分后覆奏。各会官审决。不三覆具奏
凡审录重囚、本部照天顺二年事例、每岁霜降后、但有该决重囚、会南京五府、六部、都察院、通政司、大理寺、锦衣卫堂上官、并六科、於太平门外、法司公馆审录。其情真矜疑等项、俱奏请裁决
凡处决重囚、不及十名者、具本回奏。十名以上照旧令本部及御史锦衣卫监决官。赴京復
命
凡南京法司提问职官、不论品级、俱具奏请
旨。其有革爵者之子孙、径自拘问凡南京法司问理刑名。宣德二年、令止理京城军民词讼。在外者、不许准理
○弘治元年奏准、但有附近常镇等府县、滁州等州卫、人証干连、必须提对者。量提紧关人犯、责对归结
凡本部问完强盗得财斩罪人犯。弘治二年奏准、照在京事例、霜降以后、一体会官审录。仍在类奏待报处决。若有矜疑、奏请定夺
凡囚人赃罚银钞物件、旧类解刑部送
内库收贮。景泰元年、令俱送应天府官库收贮、委官估计、追买物料、成造军器
○五年、令委官一员、会同户部委官点收赃罚。除金银煎销类解、及器皿不堪收贮者、变卖外。其铜铁锡蜡紵丝綾罗绢布皮张等项、及追到解户多科物料、送赴南京
内库收贮
○六年以后、令将钞贯送南京
内库交收。其金银、仍追解京转送
内府收贮
○成化二年、令法司及应天府赃罚银两货物、暂免解京、俱送南京户部收买米麦、以备賑济
○弘治六年、令将金银珠翠宝石、暂送南京
内库收贮。候蓄积数多、仍照旧解京。其见在未曾糴买米麦金银等项、并以后赃罚衣服铜钱绢布等物、仍送应天府收贮糴米。自后每遇年终、各司赃罚金银钞贯等项、如前类送南京
内库交收凡南京各卫巡捕人员。弘治八年题准、若捕获强盗、止许追本犯赃仗用讯杖、并拶指常刑。及暂送兵马司收监、小事三日、大事五日、径送法司收问。并不许私置监房、滥用夹棍等刑、逼招平人。仍不许将有赃窃盗、不送法司、展转引稟守备衙门发落。违者、听南京科道指实举奏
凡提人勘事、检验尸伤等项、俱照兵部奏准事例、係军卫管束者、责成军卫。有司管束者、责成有司。若係外处来京买卖浮住者、方许责成兵马司干理
凡决杖罪囚。弘治八年议准、照在京法司常例、御史主事、公同督令地方火甲打断。其决囚相视、照旧会南京锦衣卫官
凡南京各衙门文武官员过名。弘治十一年奏准、年终照在京事例湔除
凡江淮、济川二卫马船水夫。弘治十三年奏准、有犯笞杖罪的决、免其纳纸。徒罪者、送南京工部做工、满日送回著役
凡夏月录囚。正德元年议准、照在京事例、每岁夏月、南京三法司堂上官、将见监罪囚、公同详审。矜疑等项、会奏定夺
○嘉靖四年题准、枷号人犯、照在京
恩例、暂免枷号、依原拟发落、不必具奏
凡南京内官内使有犯。弘治三年奏准、情轻者、暂发南京锦衣卫知在
凡守卫军士、见在直、有罪犯深重者。法司行该管衙门、押送问罪。不许擅拏。其该管官司、亦不许占吝迟误、以致脱逃
凡南京内外守备衙门军民词讼。景泰六年奏准、除所属军卫、及各营厂、不係紧关重事、许令受理。量情发落。及有旧例应该准理者、照旧准理外。若事情颇重、及干碍民间、或原无事例者、俱不许一概滥受、侵夺职掌、悉令经由南京通政司告送法司施行。法司亦不许发。应天府问理。其应受词讼、若告二事以上、内一事该理者、止理一事。其不该理者、立案不行。若原告在守备衙门告理、未曾审断、而被告又赴法司告理者、案候併问。或原告在法司未结、而被告又赴守备衙门告理者、亦就连人通送法司问结
○弘治十五年奏准、守备衙门、有不该受理词讼、而輒与准行者、设奉行衙门参奏。如或转相容隐、听南京科道官纠举

工部

尚书、左右侍郎、掌天下百工营作、山泽採捕、窑冶、屯种、榷税、河渠、织造之政令。其属、初曰营部、曰虞部、曰水部、曰屯部。后改营部為营缮、虞部為虞衡、水部為都水、屯部為屯田。俱称清吏司

营缮清吏司

郎中、员外郎、主事、分掌宫府器仗、城垣坛庙、经营兴造之事



大明会典 营造

大明会典卷之一百八十一
营造一
内府

内府造作、大者莫如
宫殿门楼。然职掌未载。今略纪名额规制可考者、以备典式。并营建事宜、具列於后。其
累朝增建、若南城西苑宫殿、旧无常制。以名额繁多、不能悉载云
宫殿门楼规制
皇极殿 【旧為　奉天殿】
中极殿 【旧為　华盖殿、在　皇极殿后】
建极殿 【旧為　谨身殿。在　中宫殿后】
【以上三殿名、嘉靖中更定】
中左门 【在　皇极殿左】
中右门 【在　皇极殿右】
后左门 【在　建极殿左】
后右门 【在　建极殿右】
文昭阁 【旧為文楼、在　皇极殿丹墀之东】
武成阁 【旧為武楼、在　皇极殿丹墀之西】
【以上二阁名、嘉靖中更定】
皇极门 【旧為　奉天门、在　皇极殿之南正东。前有金水桥】
【常朝御此】
弘政门 【旧為东角门、在　皇极门左】
宣治门 【旧為西角门、在　皇极门右】
会极门 【旧為左顺门、在　皇极门东廡】
归极门 【旧為右顺门、在　皇极门西廡】
【以上五门名、皆嘉靖中更定】
乾清宫 【在　大朝三殿之后。按　祖训云、乾清宫為正寝】
坤寧宫 【在　乾清宫后□宫所居】
交泰殿 【在　乾清坤寧两宫之间】
慈庆宫 【　先朝有　清寧宫。嘉靖中、即其后半地更建、以奉　皇太后。今仍旧名】
慈寧宫 【　先朝有　仁寿宫。后燬。嘉靖中即其故址更建、以奉　皇太后。今仍旧名】
文华殿 【在　会极门东稍北。　东宫讲学受朝之所。嘉靖中、易黄尾。　上讲学致斋、则御此】
武英殿 【在　归极门西稍北　上斋戒、则御此】
宝善门 【在　文华殿右稍北】
思善门 【在　武英殿左稍北】
仁智殿 【在　武英殿后。　中宫受朝贺之所】
午门 【在　皇极门金水桥□。中三门、翼以两观、门观各有楼】
左掖门 【　午门左】
右掖门 【　午门右】
东华门 【　文华殿东稍南】
西华门 【　武英殿西稍南】
玄武门 【　宫后门】
【自午门至玄武门、俱宫城门】
闕左门 【　午门左稍南、又有神厨门内為　太庙】
闕右门 【　午门右稍南、又有社左门内為　太社稷坛】
端门 【　午门正南、门有楼。东有庙街门、即　太庙右门。西有社街门、即　太社稷坛南左门】
承天门 【　端门正南、南有五石桥】
大明门 【　承天门正南、中為驰道。东西长廊。名千步廊。折而左右】
长安左门 【　大明门内稍北折而东】
长安右门 【　大明门内稍北折而西】
东安门
西安门
北安门
【以上六门、俱皇城门】
东上门
东上北门
东上南门
东中门
西上门
西上北门
西上南门
西中门
北上门
北上东门
北上西门
北中门
【以上十二门、在皇城宫城外】
吴元年、作新内。正□
奉天殿。前為
奉天门。殿之后曰
华盖殿。华盖殿之后曰
谨身殿。皆翼以廊廡。
奉天殿之左右各建楼、左曰文楼。右曰武楼。
谨身殿之后為宫、前曰
乾清宫。后曰
坤寧宫。六宫以次序列、周以
皇城。城之门、南曰
午门。东曰东华。西曰西华。北曰玄武
○洪武十年、改作
大内宫殿。闕门曰
午门。翼以两观。中三门东西為左右掖门。午门内曰
奉天门。门之左右為东西角门。门内正殿曰
奉天殿。
御以受朝贺。殿之左右有门、左曰中左门。右曰中右门。两廡之间、左曰文楼。右曰武楼。
奉天殿之后曰
华盖殿。华盖殿之后曰
谨身殿。殿后、则后宫正门。
奉天门外两廡之间有门、左曰左顺门右曰右顺门。左顺门之外為东华门。内有殿曰
文华殿、為
东宫视事之所。右顺门之外為西华门。内有殿曰
武英殿、為
上斋戒时所居
○二十五年、改建
大内金水桥。又建
端门承天门、楼各五间。及长安东西二门
○永乐十五年、作
西宫於北京。中為
奉天殿。殿之侧、為左右二殿。
奉天殿之南為
奉天门。左右為东西角门
奉天门之南為
午门。午门之南為
承天门。
奉天殿之北、有后殿、凉殿、暖殿、及仁寿、景福、仁和、万春、永寿、长春等宫 【今在西城、各殿门俱更别名】 
○十八名营建北京宫殿门闕、悉如洪武初旧制
○正统六年、重建
奉天华盖谨身三殿成 【三殿自永乐十九年灾。至是年始成】 
○嘉靖十五年、以清寧宫后半地、建
慈庆宫。以仁寿宫故址、并撤大善殿、建
慈寧宫
○三十七年、重建
奉天门成、更名曰大朝门 【三十六年、三殿门楼灾。次年、门楼先成】 
○四十一年、重建
三殿工完、更名
奉天殿曰皇极殿。
华盖殿曰中极殿。
谨身殿曰建极殿。文楼曰文昭阁。武楼曰武成阁。大朝门曰皇极门。左顺门曰会极门。右顺门曰归极门。东角门曰弘政门。西角门曰宣治门凡
内府造作。洪武二十六年定、凡
宫殿门捨墙垣、如奉
