<!-- { "loadSidebar": true } -->
○隆庆四年题准、暂免辽东参将领兵入卫。以广寧右营兵代之。以后递年更番
○万历元年题准、辽东寧前中前所、孤危尤甚。将入卫游击兵马、除前留五百名外、再留三百名。仍於密云标下辽兵一千名内、量撤二百名。共凑一千名之数。令中前所游击、统领操练、以备战守
○五年题准、辽东入卫兵、留寧前防工。将真定标营一枝、代辽入卫
一车营。隆庆四年题准、辽镇设立车营
○五年题准、造车二百辆。发前屯、寧远、挽赴城外衝口堵截
一贡市。成化十四年、令辽东马市、许海西、并朵顏三卫夷人、卖买开原。每月初一日、至初五日、十六日、至二十日、开二次。各夷止将马匹、并土產货物、赴彼处委官验放入市。许齎有货物者、与彼两平交易。不许通事交易人等、将各夷欺(巾夫)愚弄、亏少马价、及偷盗货物。亦不许拨置夷人、指以失物為由、扶同诈骗财物分用。敢有擅放夷人入城、及纵容官军人等、无货者任意入市、有货者在内过宿、规取市利、透漏边情。事发、俱发两广烟瘴地面充军。遇赦不宥
○十七年题准、广寧、开原、二处俱开马市。其通事、三年一换
○嘉靖四十二年题准、甜水站之东、旧有连山关一座。指挥把守。凡朝鲜陪臣入贡。赴关报名。指挥驰报辽东都司。方许入关。彼中护送兵马、从此回国。待陪臣事竣回还。彼中兵马、仍於此迎接
○隆庆五年、令海西夷人入市、务遵旧规、从广顺镇北二关、鱼贯而进。更照广寧规制、筑高圈墻、以防出入
○又题准、寧前如遇夷人到边讨赏。传报得实动支山海关税银、量加提赏、以羈其心。如诡言互市、聚眾入抢。即整兵固守、不復与通
○又题准、海西属夷、俱在开原东北分寨住牧。三万库客税盐课、免解广寧。准留开原抚赏
○万历四年、令永奠堡北、准开一市。许宽奠等处往牧东夷、易换米布猪盐。即以市税充抚赏
○又题准、开原夷人入市。在一二百名之内者、各备御径自防抚。如至三四百名之外、参将亲去弹压
一抚夷。嘉靖二十二年题准、建州毛怜三大卫夷人、如有送回抢掳男妇者、止许给赏。不愿赏者、量陞千百户指挥。存留都督名色、以待能杀犯顺夷首、及执縳為恶夷人、与报事引路杀贼有功者
○隆庆五年、令投降真夷、俱解广寧、分投安插。不必再留彼中、潜為向导
○六年题准、回乡人口、及投降真夷、除有家者发回原卫外。其愿留操备、及真夷投充家丁者。分為三等。於总兵衙门之东、置房地一处、以处家丁之亲密者。又於寺前官地、建受降所、以处真夷之稍弱、有家口者。又於城外关厢内、建房二百餘间、以处新来之未信者。选立队长。各责千总官、管理操练。监其出入
○万历二年题准、招过山东登莱各海岛潜住辽东逋逃人、尽数回镇安插。岛中房屋、尽行烧燬。仍令金州都司、每遇三六九月、会同登川都司、带兵遍诣各岛、严加搜捕一次。仍每月委官一次。如有在岛潜住、即拏到官、照谋叛未行律。如拒捕官兵。登时杀死弗论。其石城广鹿长山三岛、係金復两卫额地。见有军餘住种、办纳粮差。男妇不及一千。仍旧留住。令金川都司、於三岛内、各建公馆一所。选委本卫廉干官、在内鈐束。仍禁私船往来

保定

国初、自紫荆西、抵故关、修筑以备虏。在保定境内。永乐中、移大寧都司于此。然以宣大山西為外蔽。虏患稍缓。正统己巳之变。尝遣京营兵驻守诸关隘。寻罢。弘治正德以后。渐设参将副总兵分守。至嘉靖中、改副总兵分守為镇守。已改设镇守总兵、统制三关。大寧都司附近卫所、俱隶之。环翼京师。始称重镇云
一城堡。见存边城一百三十一座。城堡十六座。空心敌臺三百五十九座。旧敌臺二百九十一座。墩臺七百五十七座
○嘉靖二十二年题准、於倒马龙泉故关等处、增置墩臺。使烽火相望
○万历元年题准、马水口紫荆倒马等关地方、建空心敌臺、三百五十六座
一兵马。原额官军二万九千三百八员名。见额三万四千六百九十七员名。原额马一千一百九十九匹。见额马驴四千七百九十一匹头一达军。嘉靖三十一年题准、达军生齿日繁。骄悍成风。又有无藉窜籍。躲差冒粮。令各兵备严行查选。在保定者、责达官都司管领。河间等卫、各委达官指挥管领。训练鈐束听调。一应顶冒人役、通行革回
○隆庆二年、改各达官军舍為忠顺官军
一防守。嘉靖四十年题准、紫荆关之盘石烟董?。居庸之小岭向闸。原设防守内口官军。移浮图峪、八达岭、外口防御
○四十三年议准、保定入援兵马二枝。果有虏贼拥眾入塞。总兵不必候调。径自随贼截勦。如贼自宣大而入、渐近紫荆马水等处。总督官仍当调蓟兵接应
○万历十年议准、真保六营兵马、岁轮赴蓟、保镇空虚、合将本镇巡抚总兵标下两营兵马、留镇操练。止令保定车骑真定车民四营、轮流赴蓟、防守石门
一车营。万历元年题准、保定各立车营。配以精兵壮马。每营务足三千
○二年题准、立车骑二

大明会典卷之一百三十
镇戍五
各镇分例二
宣府

国初、逐虏漠北。即元上都、设开平卫守之。置八驛。东接大寧。西接独石。边境无事。后以大寧畀虏。兴和亦废。开平孤立难守。宣德中、乃移卫于独石。土木之变、独石八城皆破。旋亦收復。虽地势险狭、旧称易守。然去京师不四百里、迫近
陵寝、寔肩背重地。近年以虏款、边境稍寧。兵马墩墻始渐次整飭云
一城堡。嘉靖二十八年、令宣府东路、起四海冶镇南墩、西至永寧尽界。北路、起滴水崖、而北、而东、而南、至龙门城尽界。為边凡七百里。创修石墻。添设墩臺
○四十二年题准、四海冶迤南、渤海所迤北、建墩防守
○隆庆元年题准、宣大挑修边濠。盖造营房。砌独石马营二城
○二年题准、宣府北路、龙门所自盘道墩起、迄靖胡堡大衙口止。建设外边一道。益以墩臺。东北二路有
径道。互相应援。且拓地百里、以资屯牧★见存城堡七十一座☆
一兵马。原额官军一十五万一千四百五十二员名。见额七万九千二百五十八员名。原额马、五万五千二百七十四匹。见额马驼骡驴三万三千一百四十七匹头
一入卫兵。本镇官军、每年二千五百员名入卫　防守。嘉靖三十年题准、今后防秋之期。总督领标兵、驻宣府东路、不拘保安、怀来、总摄诸军。巡抚领标兵、车兵、游兵、督同兵备副使、驻岔道、或隆庆、以防南窥
陵京。总兵官统领镇兵、仍在镇城。防东西有警、以便策应。奇兵驻顺圣川东城、以防蔚州等处南下紫荆之路
○三十四年题准、行宣大总督、如贼犯居庸紫荆、则宣大兵追躡於外。蓟辽兵拒於内。贼犯古北口、则倚墻拒守
一车营。嘉靖三十八年题准、令宣府置兵车。选老成废将管领
○四十年题准、宣府製双轮兵车。各将官将步兵训练。各為一营。给火器。防守本路
一贡市。嘉靖三十一年议准、龙门所、距滴水崖、仅七十里。俱虏衝捷径。不许开市
○又题准、龙门所永寧城抚赏夷人。每年六月十五日一次。十月二十日一次。仍宣諭大头目。每年止二次大赏。此外不许零贼窃偷骚扰。能约束如命者临赏时、大头目另加花(土商)一疋
○隆庆五年题准、宣大、山西、俱於五月进贡马匹。其新平得胜张家口市期。俱依原期、定于六月毕事
一抚夷。隆庆二年题准、宣大两镇、各边城外、盖造抚夷房屋。凡夷人传报声息、及求索。赏齎者。令在彼安歇。惟许头目进见。出境之时。官军搜检、不许挟带铁器硝黄违禁等物。其馆伴人等、不许诱引生事。违者、督抚官拏究

大同

大同川原平衍。尤当虏衝。
国初、于镇城外、分东中西三路。北设大边、二边。远近联络。岁久多圯、不能捍虏骑。遂弃不守。二边以内、殆為虏巢。大同势益急。嘉靖中、虽再更兵变。而五堡竟成。备御亦少固焉。今大虏款塞。贡市不绝。内备渐修飭。以直虏庭。故禁令特详云一城堡。六十四座。敌臺、八十九座。墩臺、七百八十八座
○嘉靖二十七年、令创修大同(上□下糸)要边墻。其原有墻、该帮修者。每年借用防秋兵力、於行粮外、量给盐菜犒赏。不必另议支费
○三十二年议准。大同边墻通贼衝口、一百五十餘处。添造空心砖臺三百座
○隆庆三年题准、大同原设大边、二边、三边。近来大边尽废。该镇总督镇巡、严督各参将守操等官帮筑沿边墩臺、上盖墩房。多备火器铁锅瓮薪水。每墩、拨精壮军十名防守。每十墩、设提督官一员点查。如有夹带私货。失误传报。依律问罪。私下墩臺者、监瞭官拏问枷号。逃回私家、四邻不首者、一体连坐一兵马。原额马步官军一十三万五千七百七十八员名。见额八万五千三百一十一员名。原额马骡驴、五万一千六百五十四匹头。见额三万五千八百七十匹头
一入卫兵。嘉靖三十年题准、大同兵马四枝。每年轮流二枝入卫
○万历三年题准、留一枝、暂免入卫
一防守。嘉靖四十年题准、大同闔镇、各该卫所营堡官军。不拘马步、通行挑选二万名。春夏无事、仍在各路防守。防秋之时、调集镇城。统以驍将。与同正游二兵、专备征战。仍选精壮步军二千名、拨发兵车营、专习火器。俱听总兵官稽查训练
一车营。嘉靖三十七年题准、大同製造兵车
○三十八年题准、令大同将左右卫原製兵车、移于镇城
一贡市。嘉靖三十年题准、北虏求开马市。每岁止许二次。各边务要协力战守。如有姦顽之徒、指称宗室家人、及军民生儒闲杂人等。乘机入市、潜相交通。听总督等官严拏、照例问罪发遣
○又题准、非奉
旨开市、敢有私自出边、与虏交通者。巡按御史指实参奏
○隆庆五年议准、进贡夷使、不过一百五十名。马不过五百匹。夷使通留边城夷馆。不必赴京。应贡
御前上马三十匹。督抚差官代进。贡期、定于二月之后。市马、止许用?绢紬布鍼线。其铁锅、并硝黄钢铁、俱行严禁。市场、定于大同镇。每年一市。每市不过二日
○又议准、三镇互市。俺答、於大同得胜堡。黄台吉等、於朔州新平堡。昆都力哈等、於宣府张家口堡。多罗土蛮委兀慎、於山西水泉营
○又题准、每年互市一次。其马市二次停止
○万历二年、令宣大山西督抚官、宣諭虏酋。以后鈐束诸夷、各要将好马入市。督抚预置马牌、立為号印。令其悬带赴市
一抚夷★与宣镇同☆

山西

山西、在诸镇稍称内地。
