<!-- { "loadSidebar": true } -->
神、安养护卫、各著厥功。兹当岁暮、特以牲醴报祭。
神其鉴知。尚
享


大明会典 群祀三


大明会典卷之九十三
群祀三
京都祀典

按职掌载南京十一庙、皆在鸡鸣山之阳。后增汉寿亭候。又於都城增京都太仓天妃、凡三庙。今先京师诸庙、而在南京者、以类列焉

京师

北极佑圣宫 【即真武庙、　开国靖难、神□□灵、砭祀之。每岁元旦、　圣旦、三月三日、元月九日、每月朔朢日、选用素寿遣太常寺堂上官行礼。国有大事、则告】
东岳泰山庙 【洪武三年春秋合祀于山川坛。二十一年后、春附祭于郊、秋祭仍旧。今罢。惟每岁　圣旦、及三月二十八日、用牛一、羊一、豕一、果品五、帛一。遣太常寺堂上官、祭于其庙】
都城隍庙 【旧从祀于　郊坛　圣旦、及五月十一日、遣太常寺官祭于其庙。嘉靖九年罢从祀、增庙祭一坛。每岁仲秋祭神祇日、用犊一、羊一、豕一、鉶二、簠簋各二、籩豆各十、帛一、遣官诣庙致祭。国有大事、则告】
京都太仓神庙 【洪武初建於南京。永乐陵、京师祭如之、每岁春秋仲月择日、用羊一、豕一、饼□果品馒头糕各五、帛一、遣户部堂上官祭】
司马马祖先牧神庙 【国初筑坛於南京后湖并祀。今立庙如之。每岁二八月中旬择日、遣太僕寺官祭】
弘济神祠 【西海子源、出西山、达瓮山后、东入都城、南出玉河、入于大通漕渠。嘉靖十五年、建金海神祠于　大内西苑涌泉亭、以祀宣灵弘济之神、水府之神、司舟之神。三十二年改今名。每岁仲春秋上壬日、用羊一、豕一、鉶二、簠簋二、籩豆各六、帛七、遣太常寺卿行礼】
灵济宫 【福州闽县旧有宫、祀南唐徐知鐙知諤兄弟。永乐十五年、　上寝疾、药罔效、祷之即瘳。於是建宫京师、封金闕玉闕真人。十六年、改封真君。每岁元旦、冬至、二真君仙妃生辰、用帛素羞。遣太常寺堂上官行礼。每月朔朢、本宫住持行礼。国有大事。则告。而福州旧例、每六年掛袍、太常寺遣官齎送。万历四年奏罢遣官、止预行本省如式织造。即令布政司堂上官、祭告掛换】
元世祖庙 【洪武初年建。每岁二八月中旬择日、遣顺天府官祭。嘉靖二十四年罢】
汉前将军汉寿亭侯关公庙 【旧称寿亭侯。嘉靖十年、始正今称。每岁五月十三日、以侯生辰、用牛一、羊一、豕一、果品五、帛一、遣太常寺堂上官行礼。国有大事、则□】
宋文丞相祠 【永乐六年建。每岁春秋仲月、用羊一、豕一、果品五、帛一、遣顺天府尹行礼】
荣国恭靖公姚广孝祠 【旧配享于　太庙。嘉靖九年、移祀大兴隆寺。后寺殿、移崇国寺每岁春秋、用羊一、豕一、果品五、帛一、遣太常寺堂上官行礼】

南京

北极真武庙 【每岁三月三日、九月九日、用素羞、遣南京太常寺官祭】
都城隍庙 【洪武二年、封京都城隍祀之。三年、正城隍号、命从祀于山川坛。二十年、改建庙。二十一年后、春附祭于郊、秋祭仍旧。今罢。惟每岁八月祭帝王后一日、遣南京太常寺官祭】
京都太仓神庙 【每岁二八月十五日、遣南京户部官祭】
天妃宫 【宫在龙江关。永乐五年建。每岁以正月十五日、三月二十三日、遣南京太常寺官致祭】
五显灵顺庙 【每岁四月八日。九月二十八日、遣南京太常寺官祭】
道林真觉普济禪师庙 【即宝誌公。洪武初建塔庙于鸡鸣山上。每岁三月十八日、用素羞、遣南京太常寺官祭】
祠山广惠庙 【祀张渤。每岁二月十八日、遣南京太常寺官祭】
汉前将军汉寿亭侯关公庙 【洪武二十七年、自玄津桥改建于鸡鸣山、与真武城隍五显祠山、及蒋卞曹刘卫国、共称十庙。每岁四孟及岁暮、遣应天府官祭。五月十三日、又遣南京太常寺官祭】
汉秣陵尉蒋忠烈庙
晋成阳卞忠贞公庙
宋济阳曹武惠王庙
南唐刘忠肃王庙
元卫国忠肃公庙
【五庙、祀汉蒋子文、晋卞壶、宋曹彬、南唐刘仁瞻、元福寿、俱洪武二十年改建。岁以四孟朔、及除日、遣应天府官祭。永乐七年、进封子文忠烈武顺昭灵嘉佑王。忠烈旧庙、四月二十八日、以生辰加一祭】
功臣庙 【洪武二年建。每四孟岁暮、遣勋戚大臣祭】
殿中正位
中山武寧王徐达
开平忠武王常遇春
岐阳武靖王李文忠
寧河武顺王邓愈
东甌襄武王汤和
黔寧昭靖王沐英
东序西向
都指挥使冯国用郢国公
僉都督耿再成西海武庄公
僉都督丁德兴济国公
都督同知张德胜蔡国忠毅公
靖海侯吴禾?贞海国襄毅公
平章康茂才蘄国武义公
副使茅成东海郡公
西序东向
参政胡大海越国武庄公
都督同知赵德胜梁国公
广德侯华高巢国武庄公
都督同知俞通海虢国忠烈公
江阴侯吴良江国襄烈公
宣寧侯曹良臣安国忠烈公
安陆侯吴復黔国威毅公
副使孙兴祖燕山忠愍侯
两廡各设牌一总书
故功臣指挥千百户卫所镇抚之灵
【又大功坊中山王家庙。永乐三年、令每岁正旦、清明、中元、十月朔、冬至、遣太常寺官祭以少牢】

有司祀典上

旧典、杂列各处山川土神、古今圣贤、忠臣烈士、能御大灾、能捍大患、以劳定国、以死勤事、或奉
特敕建庙赐额、或沿前代
降敕护持者、皆著祀典、秩在有司、不可胜列。惟岳镇海瀆、及歷代帝王陵寝、凡遇
登极、必遣官分投祭告、特重其礼。故备列之

岳镇海瀆

东岳泰山、山东泰安州祭
西岳。华山、陜西。华阴县祭
中岳嵩山、河南河南府祭
南岳衡山、湖广衡州府祭
北岳恒山、直隶真定府祭
东镇沂山、山东青州府祭
西镇吴山、陜西陇州祭
中镇霍山、山西平阳府祭
南镇会稽山、浙江绍兴府祭
北镇医巫閭山、辽东祭
东海、山东莱州府祭
西海、山西蒲州祭
南海、广东广州府祭
北海、河南怀庆府祭
江瀆、四川成都府祭
河瀆、山西蒲州祭
淮瀆、河南南阳府祭
济瀆、河南怀庆府祭

帝王陵寝

伏羲氏、河南陈州祭
媧皇氏、山西赵城县祭
神农氏、湖广酃县祭
轩辕氏、陜西延安府祭
少昊氏、山东曲阜县祭
高阳氏、
高辛氏、　直隶滑县祭
尧帝、山东东平州祭
舜帝、湖广寧远县祭
夏禹王、浙江会稽县祭
商汤王、山西荣河县祭
商中宗、直隶内黄县祭
商高宗、河南陈州祭
周文王、
周武王、
周成王、
周康王、
汉高祖、俱陜西西安府祭
汉文帝、陜西咸寧县祭
汉景帝、陜西西安府祭
汉武帝、陜西兴平县祭
汉宣帝、陜西长安县祭
汉光武、河南孟津县祭
后魏文帝、陜西富平县祭
隋高祖、陜西扶风县祭 【有司自祭、不在三十六陵内】
唐高祖、陜西三原县祭
唐太宗、陜西醴泉县祭
唐宪宗、陜西蒲城县祭
唐宣宗、陜西涇阳县祭
周世宗、河南郑州祭
宋太祖、
宋太宗、
宋真宗、
宋仁宗、俱河南巩县祭
宋孝宗、
宋理宗、俱浙江会稽县祭
元世祖、顺天府祭 【嘉靖中罢】
凡应祀神祇。洪武元年、令郡县访求应祀神祇、名山大川、圣帝明王、忠臣烈士、凡有功於国家、及惠爱在民者、具实以闻、著於祀典、有司岁时致祭
○二年、令有司时祀祀典神祇。其不在祀典、而尝有功德於民、事蹟昭著者、虽不祭、其祠宇禁人毁撤
○三年、遣官访歷代帝王陵庙、令具图以进
○四年、遣使祭歷代帝王陵寝。始罢天下府州县祀三皇
○又令歷代帝王但在中原安养人民者、俱春秋祭祀。虽贤而在偏方、与在中原而昏愚者、俱不祭、亦不禁樵采
○七年、
令礼部颁祭岳镇海瀆仪於所在有司
○九年遣官行视歷代帝王陵寝、凡三十六陵、令百步内禁樵采、设陵户二人看守、有司督近陵之民、以时封培。每三年一降香致祭
○二十六年定、各处圣帝明王、忠臣烈士、载在祀典、不係淫祠者、其庙宇陵寝、皆要备知其处、每年定夺日期、或差官往祭、或令有司自祭。礼部悉理之
凡前代陵寝。天顺八年、令各处帝王陵寝、被人毁发者、所在有司、即时修理如旧、仍令附近人民一丁看护、免其差役
凡神祇坛庙。嘉靖九年、令各处应祀神祇帝王、忠臣孝子、功利一方者、其坛场庙宇、有司修葺、依期斋祀、勿褻勿怠
凡靖难革除间被罪诸臣。隆庆六年、令各地方官、查其生长乡邑、或特為建祠、或即附本处名贤忠节祠、岁时以礼致祭
凡各处乡贤名宦祠。万历二年、令各抚按官查勘釐正、有不应入祀者、即行革黜

大明会典卷之九十四
群祀四
有司祀典下

洪武二十六年著令、天下府州县合祭风云雷雨山川社稷城隍孔子、及无祀鬼神等、有司务要每岁依期致祭。其坛墠庙宇制度、牲醴祭器体式、具载洪武礼制。今列于后

社稷 【府州县同】

坛制。东西二丈五尺。南北二丈五尺。高三尺。 【俱用营造尺】 四出陛、各三级。坛下前十二丈、或九丈五
尺。东西南各五丈。繚以周墻。四门红油。北门入
石主。长二尺五寸方一尺。埋於坛南正中。去坛二尺五寸。止露圆尖。餘埋土中
神号 【各布政司寓治之所。虽係布政司官致祭。亦合称府社府稷】
府、称府社之神、府稷之神
州、称州社之神、州稷之神
县、称县社之神、县稷之神
神牌二、以木為之、朱漆青字。身高二尺二寸、阔四寸五分、厚九分。座高四寸五分、阔八寸五分、厚四寸五分 【临祭设於坛上、以矮车盛顿祭毕、藏之】
房屋
神厨三间、用过梁通连。深二丈四尺。中一间、阔一丈五尺九寸。傍两间、每一间阔一丈二尺五寸
锅五口每口二尺五寸
库房间架与神厨同 【内用壁不通连】
宰牲房三间、深二丈二尺五寸、三间通连。中一间、阔一丈七尺五寸九分。傍二间、各阔一丈。於中一间正中、凿宰牲小池、长七尺、深二尺、阔三尺、砖砌四面、安顿木案於上。宰牲血水、聚於池内。祭毕、担去、仍用盖。房门用锁
【宰牲房前旧有小池者、仍旧制、不必更改。无者不必凿池、止於井内取水】
涤牲桶四隻 【宽木可以容牲】
祝版、以木為之。白纸写文贴其上。祭毕、焚之
祭器
牲匣四、以木為之、朱漆底盖、各高六寸、长三尺三寸、阔二尺二寸。盖两头用铜鐶二箇。底两傍用铜鐶四箇籩豆簠簋、俱用瓷楪 【簠簋楪稍大】
酒尊三、用瓷尊。每尊用盖布巾一、酌酒杓一、
爵六、用瓷爵
鉶一、用瓷碗
香罏二 【设於坛之左右】
案卓
神牌案二、高一尺一寸。阔一尺九寸。长三尺三寸
籩豆簠簋案四、高一尺一寸。阔一尺九寸。长三尺三寸
牲匣案四、高六寸。阔二尺四寸。长三尺五寸
祝案二、高一尺一寸。阔一尺九寸。长三尺三寸
