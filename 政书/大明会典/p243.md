<!-- { "loadSidebar": true } -->
凡神机营四惠军药局提调医士未冠带者、三年无过、赴部告明、给与冠带。九年积有功劳者咨送南京吏部、起送吏部、奏除署吏目、仍支医士月粮、在局提调。遇有
恩例实授。三年照例给由
凡南京惠民药局大使员缺。嘉靖七年奏准、南京吏礼二部於医士内考选、转咨吏部銓补
凡遇年终、神乐观将在观官道、僧录司、将各庵寺僧人、道禄司将各宫观道士、三茅山元符宫将本宫道士、教坊司将六院乐户男妇户口、各造册送部、差人类送礼部收查
凡南京僧道录司申到各寺观住持名缺、本部覆勘明白、咨礼部给札住持
凡南京教坊司官、及俳长色长名缺、本部查勘明白、咨礼部奏补
凡南京赴任、及经过官员。弘治十七年奏准、进城出城、俱赴
孝陵见辞。违者参奏　隆庆三年题准、辞謁
孝陵官员、先期赴南京鸿臚寺报名、定差序班二员赞礼。行礼以黎明為期。如有不到及失仪者、听赞礼官纠举、呈报本部、季终类参罚治

主客清吏司

凡浙江湖州府长兴县、直隶常州府宜兴县、湖广宝庆府新化县、每年送至荐新茶芽。福建建寧府建安县、每年送至茶芽紫笋。直隶滁州卫、每年二次送至天鹅鴈鶿(老鸟)鵪鶉鯽鱼。俱本部收送南京光禄寺供廌、及类进
凡直隶寧国府宣城县雪梨、苏州府吴县柑橘、浙江杭州府钱塘仁和二县甘蔗、俱本部收送南京太常寺供廌、及类进
凡福建广东等布政司解到番国所贡硫黄苏木胡椒番锡等物、俱本部送南京
内府广积等库收贮

精膳清吏司

凡各处解到南京太常寺光禄寺在逃厨役、本部送南京刑部问发该寺收役。若厨役告称有疾、愿将报册弟姪儿男替役者、本部行该寺勘结、发令替役。其告鰥寡老疾、无丁者、行该寺勘结、送应天府给引寧家。行令原籍於相应民户内僉补

行人司

洪武十三年、置行人司、正九品衙门。设行人左右行人、职专奉使。后改行人為司正、左右行人為司副、更设行人三百四十五员。二十七年、陞正七品衙门。嘉靖中、存三十七员。万历九年、革五员。今為三十二员。其出使礼仪、详见礼部仪制司。兹不载
凡差文武大臣往各
王府持节行册封礼、本司官例充副使
凡开读
詔赦、奉使四夷、諭劳、赏赐、賑济、徵聘贤才、整点大军、及军务祭祀等事、例该本衙门官差遣、不许别衙门侵夺。如临时乏人、方许别官兼差
○嘉靖十七年题准、今后除册封宗藩、照例於翰林六科等衙门行取相兼上请点用外。其餘一应差遣、先儘行人。如行人不敷、然后访取各衙门空间官、量情借差。凡原有专职衙门、并办事进士、通行禁革。其行人出差、照原定地方水程、严立限期。亦不许枉道过家、迁延久住
○二十四年、令出使外国官、务选仪度脩伟。不许一概轮差。或所用非人、著该科纠举
凡行人公差在外。洪武间定、如遇旦节庆贺、有职者随品序列。若係齎
詔敕使臣、则於月臺上先行五拜三叩头礼、退
凡行人奉
旨公差在外。洪武间定、与本处官东西坐、行人居东。如在州县、则居中靠东坐。非
特旨差使、齎各衙门印信公文、止许投下公文、随即入馆。不许在厅与在职官列坐
凡审諭罪囚。洪武三十年、置政平讼理二旛。除武臣死罪、
上亲鞫问。其餘法司以所犯具奏后、引罪囚至
承天门、本司官持讼理旛传
旨諭之。其无罪应释者、持政平旛宣
德意遣之。后不行
凡刑部都察院问过充军犯人、送五军都督府编发者、每五日、各开报本司、本司歷事监生填写精微文簿、填满缴进
内府
凡本司官出使外国、俱
赐给品服
凡本司合用纸札、於刑部关用。印色、於顺天府买用

南京行人司

本司、今止左司副一员署印

兵部

尚书、左右侍郎、掌天下武街官军选授简练镇戍厩牧邮传舆皂之政令。其属初曰司马、曰职方、曰驾部、曰库部。后改司马為武选、驾部為车驾、库部為武库、职方仍旧、俱称清吏司

武选清吏司

郎中、员外郎、主事、分掌武官陞调袭替优给
誥敕功赏之事

大明会典卷之一百十八
銓选一
官制　★□□□☆

凡内外大小军职衙门官员。具在职掌、俱有额数、及原定资格。其后武职陞授渐多、不復能拘额数。但有见任带俸之别。其资格仍旧
武官额员及资格
都督府
左都督★正一品☆　　右都督★正一品☆
都督同知★从一品☆　都督僉事★正二品☆
留守司★洪武初、置中都留守司。嘉靖十八年、增置兴都留守司。次中都而序。设官同☆
正留守★正二品☆　　副留守★正三品☆
指挥同知★从三品☆
都指挥使司
都指挥使二员★正一品☆都指挥同知二员★从二品☆
都指挥僉事四员★正三品☆
卫
指挥使一员★正三品☆指挥同知二员★从三品☆
指挥僉事四员★正四品☆卫镇抚二员★从五品☆
所
正千户一员★正五品☆副千户二员★从五品☆
所镇抚二员★从六品☆百户一十员★正六品☆
仪卫司
仪卫正一员★正五品☆仪卫副二员★从五品☆
典仗六员★正六品☆
百户所镇抚、各有试职试职起永乐十五年。作一级。支半俸
都督同知、都督僉事、都指挥使、同知、僉事、指挥使、同知、僉事、正副千户、试百户、试所镇抚、各有署职。★凡署职、递加本职一级。署副千户。以实授百户。署试百户。试所镇抚。俱以冠带总旗。☆署职起景泰元年。作半级。不支俸
土官额数及资格★旧属吏部文选司。洪武三十年。改属兵部☆
宣慰使司
宣慰使一员★从三品☆同知一员★正四品☆
副使一员★从四品☆　僉事一员★正五品☆
宣抚司
宣抚一员★从四品☆　同知一员★正五品☆
副使一员★从五品☆　僉事一员☆★正六品☆
安抚司
安抚一员★从五品☆　同知一员★正六品☆
副使一员★从六品☆　僉事一员★正七品☆
招讨司
招讨★从五品☆　　　副招讨★正六品☆
长官司
长官★正六品☆　　　副长官★从七品☆
蛮夷官、苗民官、千夫长、副千夫长、土官中头目、原无专职品级

勋禄

凡武官勋禄、具在职掌。一品至六品、所授上柱国至武骑尉。曰勋。岁支俸米、曰禄。遇有除授官员、须要明白照品定拟★大明令。洪武礼制。正一品勋、有上柱国。后更定☆
正一品。勋、左柱国、右柱国。月支禄米八十七石。岁该一千四十四石
从一品。勋、柱国。月支禄米七十四石。岁该八百八十八石
正二品。勋、上护军。月支禄米六十一石。岁该七百三十二石
从二品。勋、护军。月支禄米四十八石。岁该五百七十六石
正三品。勋、上轻车都尉。月支禄米三十五石。岁该四百二十石
从三品。勋、轻车都尉。月支禄米二十六石。岁该三百一十二石
正四品。勋、上骑都尉。月支禄米二十四石。岁该二百八十八石
从四品。勋、骑都尉。月支禄米二十一石。岁该二百五十二石
正五品。勋、驍骑尉。月支禄米一十六石。岁该一百九十二石
从五品。勋、飞骑尉。月支禄米一十四石。岁该一百六十八石
正六品。勋、云骑尉。月支禄米一十石。岁该一百二十石
从六品。勋、武骑尉。月支禄米八石。岁该九十六石
武官原无七八品。土官有从七品。亦不支俸
凡有军功陞俸、后又有功陞级者。若与所陞俸级相同。即将原陞俸住支。止支本等职俸
凡五府带俸都督僉事俸粮。嘉靖三十六年题准、除原係军功陞授、及
皇亲特陞实授者、俱照旧关支外。其餘推陞署职、止照原职指挥等官、於原卫所关支。其柴薪银两、於本府关支
○又题准、京营各带府衔署职俸粮、只照原职、於本府关支。其各处总兵官、俱照前例、於原卫关支
○万历十年题准、各处总兵官以南京府衔陞出者、改註北府。支给柴薪凡各处閒住都督指挥等官、但係功陞者、与支本等俸粮、其餘推陞遇例等项、不拘养病回籍听勘、只支祖职俸粮。有废弃起用者、虽署流官职衔、其俸粮仍照祖职支给
凡在京都指挥等官、推选各都司管事。其有愿留俸粮养亲者。兵部行移户部、查照各都司该得本等俸粮、并以三分為率、止存一分、原卫关支。其餘二分、并折色、俱在见任都司关支
○嘉靖九年题准、外卫选调别卫者、亦得分俸
凡閒住指挥千百户等官。隆庆四年题准、京卫报五府兵部。外卫报守巡兵道。三年阅视一次。弓马习熟、谋勇兼资、素行无议、列為上等。准食全俸录用。次则骑射多中、而无大过、亦准支俸。其有下等庸惰自废、而骑射无能者、与支半俸。若三年不与阅试、而卫所通同冒支俸银者、一体坐赃治罪
○万历九年议准、考选退閒武职、分為三等。平常、及稚少者、准与全俸。候缺取补、老疾者、止支半俸。贪残不法者、月支俸一石。餘俸住支。不许管军管事。衰老庸劣、不堪操备者、即行住俸。勒令承替
凡军官侵盗钱粮、监追未完、子孙袭职者、扣俸还官
○万历八年议准、武职犯该监守自盗等罪、问拟永远充军者、追赃不论年月久近、赃数多寡、务要追完。方许保送应袭之人袭职。不许扣俸抵补。其犯该因公科索等罪、问拟立功降调以下、赃百两以上、监追一年之外、不能完官者、许扣俸抵补。如赃少家富、仍追併完纳。有正犯子孙故绝、而别枝子孙当袭者、先准袭职。然后扣俸抵补。如或赃银至数百两、米至数百石以上、而承袭之人、官卑俸薄、不能补完。当先儘正犯家產估赔。并将俸扣十分之五。其餘应否开豁、勘明奏请
凡立功未满身故、子孙袭替者、与支半俸。扣至限满全支。其立功遇宥官。正德二年题准、行该卫所拟集合到彼立功、及遇宥回卫、已过五年之上、又能改过自新者、照例与支全俸。其未及五年、全未及立功者、亦须扣算五年之数、方许收支。若长恶不悛、虽及年限、亦不准与。该卫所有朦朧收支者、参问枉法赃罪
凡武举中式、应加米数、月支三石。万历元年题准、中式武举官生、若委用之后、已经革任、后復推用。虽在年限之内、不得復支武举米石。告养病者、病痊之后、如係支过五年之外、才力虽堪、但许听候推用。所加米石、难復开支。其餘未经推委、或回部听候别用者、与无荐举同。俱扣至十年而止
○十二年题准、考选革退武职。除世职照旧准支原俸外。其他效劳、传奉、武举、及缉捕有功、或冒袭冒陞、已经考革者、查照文官考察革任事例。不分在京在外、俱不许復支俸粮

陞除

武职官每岁六选。与文选同。官有流、有世。世官、指挥使、同知、僉事、正副千户、卫镇抚、实授试百户、所镇抚、凡九等。流官、都督、同知、僉事、都指挥使、同知、僉事、各三等。正副留守、二等、流官以世职陞授、后以武举兼用云
