<!-- { "loadSidebar": true } -->
○三年、添设山东按察司僉事一员、总理登莱青三府沿海仓粮。其各仓旧隶卫所者、俱改隶有司
○又添设陜西布政司参议、按察司僉事各一员、於甘肃监收仓粮
○又令御史一员、巡视陜西行都司边卫仓粮
○又令陜西延安府阜益、广有、永盈、常积、寧塞五仓并庆阳府定边仓、户部差主事一员、提督收放
○又令陜西巡抚都御史提督各边仓粮。巡按御史巡察。取回提督主事等官
○又令添设陜西按察司僉事一员、专管收粮
○六年、令巡抚南直隶都御史、兼理浙江嘉兴湖州二府税粮
○九年、添设四川布政司参议一员、提督盐井等卫边仓
○十一年、添设山西按察司副使一员、管理大同粮储
○又添设蔚州同知一员、提督柴沟堡仓收支
○十三年、添设山东日照县佐贰官一员、管本县备倭一所、及安东卫守城二所仓粮
○又添设陜西按察司副使二员、与见任副使僉事、轮流於甘肃寧夏等仓、监督收放
○景泰三年、添设山东布按二司佐贰官各一员、於辽东管理定辽左等二十五卫粮储
○又令各司府州县起运南京仓粮、各委堂上官一员总领
○四年、添设陜西按察司副使一员、监收粮草
○五年、添设山西潞州管粮同知一员
○天顺二年、令湖广布按二司、每年轮委堂上官一员、监督铜鼓等一十四仓粮
○又令添设登莱青三府、及胶州潞州文登等州县、通判同知判官县丞各一员、管粮
○又令陜西布政司右参议一员、督理粮草
○成化元年、令陜西按察司副使一员、巡察延绥榆林等处边仓。三年更代
○二年、令辽东管粮山东布按二司官、三年一代
○三年、添设陜西临洮府同知一员、於兰县监督收放粮草
○五年、添设广东广州府通判一员管粮
○又添设陜西布政司参议一员、於甘肃等六仓、监收粮斛。其按察司收粮副使僉事、仍兼巡歷地方
○八年、添设陜西庆阳府通判一员、分管定边便利、寧塞、利益、臣积、宏阜、常积、七仓。延安府添设通判二员。一员、分管广盈、永充、广有、永益、广足、永盈、富有、七仓。一员、分管府谷县仓、并清水、广济、丰盈、神木、柏林、阜益、常盈、七仓
○又添设浙江寧绍台温四府通判各一员、专管沿海卫所仓
○又添设河南开封、怀庆、江西袁州、福建福州等府、通判各一员、管粮
○又添设山西尉州判官一员、专管收支天城阳和二处仓场粮草。浑源州判官一员、专管收支大同右卫仓场粮草
○又添设陜西静寧州判官三员、分管甘州、肃州、山丹、三仓。秦州判官三员、分管凉州、镇番、永昌、三仓。河州判官二员、分管西寧、庄浪、二仓。兰县县丞二员、分管镇夷、高臺、二仓。金县县丞一员、分管古浪仓。布按二司监收官、照旧监督
○九年、添设广西布政司参政一员、管粮
○十一年、添设河南布政司右参议一员、管粮
○又添设四川重庆府通判、潼川州同知、内江、仁寿、南溪、岳池、邻水、大竹、夹江、遂寧等县主簿各一员、专管收粮
○又题准、大同粮草缺官收放、添除判官五员、俱隶蔚州等州带俸
○十二年、令户部郎中一员、总理辽东粮储。其山东布按二司官、仍旧监督
○又添设陜西巩昌府阶州判官一员、收放岷州仓粮。徽州判官一员、收放洮州食粮。陇西县县丞一员、收放西固城仓粮
○十三年、令四川福建布政司、於堂上官内、各委一员管粮
○又添设陕西庆阳府通判一员、管粮
○十五年、令山东布政司、於见任参议内、推委一员管粮
○又取回辽东总理粮储郎中、令巡抚都御史督同山东布按二司官、禁革姦弊
○十六年、添设贵州布政司右参政一员、管粮
○又令仍差郎中二员、分理辽东大同粮草
○又添设山西泽州代州同知各一员、管粮
○十八年、添设湖广郴州同知一员、管粮
○二十年、添设陜西平凉府通判一员、专管粮草
○又添设巩昌府通判一员、管理靖虏卫广盈仓、打剌赤堡安定会寧二仓
○又题准、金復海盖等卫、添设监收粮斛州同知各一员、於济南府属州带俸
○二十二年、差给事中查盘边储
○二十三年、添设大同判官一员、收放平虏卫仓场粮草。吏目一员、收放井坪所仓场粮草。俱於大同所属州支俸
○又添设四川布政司参政一员、管粮
○弘治一年题准、陜西布政司参议、移驻凉州、管理西寧、庄浪、广储、常盈、丰盈等五仓。按察司委副使或僉事一员、前去甘州、管理甘肃、永丰、永昌、镇夷、富积、肃州等六仓。请
敕分投监督收放
○五年奏准、陜西都行二司所属四十七卫所地方广阔、一僉事不能周遍。将前设僉事一员、仍照前项分辖地方、整理粮储、提督行都司甘州等一十五卫屯田。一员、专管都司所属三十七卫所屯田粮草
○十四年、添设山西大同府通判三员。一员於东路天城阳和二城、一员於左右威远三城、一员於平虏井坪朔州三城、专管各仓场粮草。仍令巡抚都御史、及管粮郎中提督。各卫原设判官吏目、尽行裁革
○十五年奏准、固原洮岷等卫屯田、仍令固原管粮僉事专一管理、请
敕行事
○十六年、添除通判二员、於巩昌府带俸。一驻札甘州、管西自永昌至肃州仓场。一驻札凉州、管东自红城子堡至镇番仓场。专一往来监督收放
○又添设辽东通判一员、分管锦义、寧远、广寧等前后中右屯七卫。令自在州知州、带管定边左右中、金州、復州、海州、盖州、七卫。安乐州知州、带管定辽前后、瀋阳、铁岭、辽海、三万、东寧、七卫。各仓粮
○正德二年、将原裁革添设山西按察司僉事、照旧另选一员、前去管理
○六年、令山东沿海军粮、查照安东事例、青登莱三府、各专委通判一员、监督收放。依时催徵
○九年议准、四川巡抚每年坐委布政司堂上官一员、亲诣江油龙州等处驻札、督催各该府州委官运纳松潘钱粮
○十年、添设湖广铜鼓、五开、大庸、永定等边卫、管粮通判共二员。裁革澧州管粮判官
○十二年、准给甘肃管粮僉事一员关防
○又题准、令云南管理盐法参政兼管粮储
○十三年、命铸延绥管粮僉事二员关防印记
○又添设寧夏邻近府、分通判一员、管理粮草
○又令於平凉府添注通判一员、管理本镇东西中三路粮草
○嘉靖元年、题设辽东分守道、以山东布政司参政或参议一员、总理粮储
○又议准、松茂二边军粮、除添设通判一员、专在松潘驻札外。其江油灌县粮运可通去处、於各府同知通判员内、每内轮差一员、前往二县驻札管理
○七年、令原驻凉州布政司分守官、移驻庄浪、分管庄浪镇羌一带仓粮。原驻甘州按察司分巡官、移驻凉州、分管凉州永昌镇番古浪千户所仓粮。甘州管粮僉事、照旧管理甘州等五卫、并山丹卫高臺千户所仓粮。肃州兵备副使、就近管理肃州卫镇夷千户所仓粮。西寧兵备副使、就近管理西寧卫仓粮
○八年奏准、差都御史一员、领
敕整理甘肃地方粮草。修举屯政。三边一应钱粮俱听提督
○又题准、甘肃镇仍设郎中一员、专在兰州驻札、验收西凤等府解运甘肃一应钱粮。三年满日、具奏更替
○九年议准、陜西三边、仍设管仓管屯参政僉事二员、遵奉原领
敕书、各照旧管理民屯粮草。不许干预别事
○十年、令湖广添设参议一员、专管钱粮
○十一年题准、陜西抚按官定委布按二司堂上官一员、照依河南山东总部事例、前去延绥等处驻札、专一催儹钱粮、以备接济
○十四年、添设四川成都府通判一员、驻札茂州、监督收放威茂等处南路一带仓场粮料草束
○裁革甘肃管粮僉事一员。止用一员、专管分巡、并西路粮储。其东路粮储、令分守参议管理
○十五年奏准、甘肃照宣大事例、岁差部官一员、往兰州驻札、查验陜西八府民运粮餉
○又添设江西右参政一员、专管钱粮
○又议准、差主事一员、总理山西三关粮储、在寧武关适中处所驻札。三年满日更替
○十六年、令户部委官专管河西十五仓。其河东十五仓、惟兰州一仓、照旧督理。餘者、俱听兵备副使管辖。州县仓场等官、俱听本部委官从宜差委
○又添设平凉府通判一员、於寧夏西路地方、监督收放粮草
○十七年、添设四川叙州府通判一员、驻札瀘州嘉明镇、专督该州钱粮
○十八年议准、添设郎中一员、前去花马池驻札、专一整理各边镇客兵粮草、及催督各镇民屯税粮。三年满日更替
○十九年、令陜西分守陇右道参议、移驻兰州、不妨原务、管理西安等府解运甘肃钱粮
○二十四年、銓除主事一员、收放山西北楼口仓粮
○二十七年题准、铸给宣大二镇五路管粮通判关防
○三十七年、令冀北道参议、於冬春二季、前赴代州驻札、会同该省管粮参政、巡歷府运州县转行催徵本镇军储禄米
○又令分守口北道参议、请
敕於十月前赴山西地方驻札、会同该道守巡等官、徵收新旧钱粮。限次月回镇、料理防秋事宜
○三十八年、题设通判二员。一驻广寧、一驻辽阳、俱山东济南府列衔。听委稽查钱粮
○四十二年、题设通判一员、驻札岫巖堡、列衔济南府。专一追徵钱粮
○四十五年、添设贵州程番府管粮通判一员、於省城驻札
○隆庆元年奏准、颁给延绥所属各县仓印记、令该县典史掌管收放
○四年题准、花马池管粮郎中、移延绥镇驻札、总理该镇钱粮。其寧固二镇主兵钱粮、并寧夏镇客兵盐引、仍听稽查。兼理盐引勘合、送抚臣填给
○五年题准、铸给辽东通判关防三颗。在西路者、分管广寧前锦义高平、在东路者、分管辽阳开原、在岫巖者、分管金海盖、各仓库
○万历元年议准、山西屯田僉事、移驻应州、专管山西三关大同一镇屯务。兼清浑应山场、北楼营伍、各军民田地
○二年、铸给监收肃州仓临洮府带衔通判、固原州仓平凉府带衔通判、靖虏甘州凉州庄浪西寧洮州六仓巩昌府带衔通判、监收永丰仓同知、各关防
○八年、裁革山东河南京粮道参政二员
○又裁山西屯粮参政、山东督粮参政、河南督粮参议、广东管粮参议、贵州督粮参议、广西管粮参政、福建督粮参政、四州督粮参政、云南督粮参政、各一员。其粮务归併右参政管理
○十一年、復设山东陜西督粮左参政、福建山西督粮右参政、各一员凡在仓员役。正德三年、令辽东各卫经歷、听巡抚官差委、监督各卫所仓官攒收受粮斛
○七年议准、沿边关营卫所把总指挥等官、不许擅将仓库原委官员、及看守库斗人役、别项差委。如违参究
○十二年奏准、辽东中固城添设仓官攒典各一员名。带管柴河定远二堡
○嘉靖十二年题准、四川永寧仓官攒考满丁忧等项、务要申请贵州抚按衙门、转行守巡等官、稽查经手钱粮无碍、转报四川守巡道起送
