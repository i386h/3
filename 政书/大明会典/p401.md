<!-- { "loadSidebar": true } -->
○十五年议准、凡故决厉山湖安山积水湖堤岸者、照故决南旺等湖事例、用草捲阁板盗洩水利得财、该徒罪以上者、照盗决河防事例、各问罪
○嘉靖十五年奏准、山东河南南北直隶凡临河州县、各造上中下三等船隻、并置铁扒尖锄、疏濬淤浅
○又议准、昭阳诸湖各该管河官员、将一应湖陂、逐一查勘、果係小民侵占、就令退出还官。其餘堤岸淤浅、从宜修濬。合用工料、於河道银内支给
○二十年、令於沙湾龙冈陆家墎武家营等浅、置木闸四座
○又奏准、野鸡冈孙继口等处、各置船隻器具、管河官於河水未发之前、督率人夫挑濬。若推调误事、听总理河道都御史究问
○隆庆元年题准、河南辉县苏门山百门等泉、乃卫河发源、及小滩一带运河、赖以接济。如有豪横、阻绝泉源、引灌私田、照依山东阻绝泉源事例问罪
○五年题准、徐邳上下盗决故决河防、比照河南山东河防事例问罪
凡闸坝禁令。宣德四年令、凡运粮及解送官物、并官员军民商贾等船到闸、务积水至六七板、方许开放。若公差内外官员人等、乘坐马快船、或站船、紧急公务、就於所在驛分给与马驴过去、不许违例开闸、进贡紧要、不在此例
○成化十年令、凡闸、惟进鲜船隻随到随开。其餘务待积水。若豪强擅开、走洩水利、及闸开不依帮次争斗者、听闸官拏送管闸并巡河官究问。因而阁坏船隻、损失进贡官物、及漂流官粮、并伤人者、各依律例从重问罪。干碍豪势官员、参奏究治。其闸内船已过、下闸已闭、积水已满、而闸官大牌、故意不开、勒取客船钱物者、亦治以罪
○万历七年题准、往来船隻、俱照例筑坝盘坝。如有势豪人等阻挠者、拏问治罪、於该地方枷号三箇月发落。干碍职官、参奏处治

大明会典卷之一百九十九
河渠四
水利

洪武二十六年定、凡各处闸坝陂池、引水可灌田亩以利农民者、务要时常整理疏濬。如有河水横流泛滥、损坏房屋田地禾稼者、须要设法隄防止遏。或所司呈稟、或人民告诉、即便定夺奏闻。若隶各布政司者、照会各司。直隶者、札付各府州。或差官直抵处所踏勘丈尺阔狭、度量用工多寡。若本处人民足完其事、就便差遗。儻有不敷、著令邻近县分添助人力。所用木石等项、於官见有去处支用。或发遣人夫、於附近山场採取。务在农隙之时兴工、毋妨民业。如水患急於害民、其功可卒成者、随时修筑以御其患
○二十七年
敕諭、凡天下陂塘湖堰、可瀦畜以备旱熯、宣洩以防霖潦者、皆因其地势修治之。勿妄兴工役、掊剋吾民。又遣监生及人材、分诣天下、督吏民修治水利

卢沟河

卢沟河、出太原之天池。伏流至朔州马邑。从雷山发為浑泉。会桑乾河、及云中诸水。经太行山入宛平县界。东南至看丹口、分為二派。一东流至通州高丽庄入白河。一南流至霸州合易水、又南至丁字沽入运河。东岸自庞村回龙庙等处至卢沟桥、堤岸长二十五裡。宣德以后、时决时修。正统元年、决狼窝口。弘治二年、决杨木厂。正德元年、又决狼窝口。俱
敕大臣督修。嘉靖三十五年题准、共修东岸狼窝口等决口一十八处。凡筑堤二千三百九十二丈、甃以条石。四十一年水决西岸、復
命修筑。东西两岸各分八区、每区约五十丈。凡為石堤九百六十丈

滹沱河

滹沱河、源出山西繁峙县泰戏山。歷代崞等州县、东流、经真定府城南、至武邑县合漳水。又东北至岔河口入运河。天顺成化间、屡决晋州紫城口。束鹿深州、俱受水患。弘治二年、
命真定等府卫发军民相兼筑塞。嘉靖九年、决真定城南。
命大臣相勘、行顺天保定各抚臣修筑大小旧堤

桑乾河

桑乾河、发源马邑之金龙池百斛涌泉、迤邐东下、南至卢沟、会於天津。北达宣府之保安州。本元运道。保安而西、直达大同之古定桥、皆可舟行。中有山石二处、湍险為阻。大约水程七百二十七里。陆止八十八里

胡良河　　琉璃河

胡良河、在涿州。自拒马河分流至通州、东入浑河。琉璃河、在良乡县。自磁家务发源、潜流地中、至良乡、东入浑河。浑河水势汹涌、工力难施。二河下流沙壅处、各不过四五里、疏濬甚易。嘉靖十一年题准、每年四五月间、该州县官督责疏濬

蓟州河

国初用、遮洋船、从直沽出□转餉蓟州、时有漂没。天顺二年、以海口新开沽、与近州之水套沽正相值、中间止隔陆地十里。遂
命凿通。五年淤塞、仍濬之。弘治初、议发军夫万人、凿河四十里以免海运。每三年一挑濬。嘉靖初、定额夫八千名、二年一次、令工部官一员、会同巡按御史、及天津兵备、督工挑督


昌平河

昌平河、在巩华城外安济桥起至通州(汀去丁改庶)口止、长一百四十五里。中有淤浅难行者三十里。隆庆六年题准、量加挑濬、帮筑堤岸、遂成通流

密云河

密云城西有白河故道、自牛栏山而下与潮河交会。水势深广。嘉靖三十四年题准、於杨家庄筑塞新口、疏濬故道。舟楫通行

天津海口新河

天津海口新河、长一十里四十八步。内王家浅至冀家窝、关係运道、每三年两次挑穵。万历六年题准、每年秋开濬一次。其附近宝坻武清香河三县、天津天津左右营州前武清五卫、梁城一所、额夫一千一百五十四名。其餘窵远州府卫所五十处、该夫五千七百二十九名、俱免力役、每名减半徵银五钱或四钱、解送工部寄库。俟八月间、分司差官於附近处所募夫、每日给银六分。每年九月初一日计里分工、二十日毕工。管理河道郎中、会同天津兵备往来提督。其挑穵泥沙、不许堆积河边。工完、造册送部查考

浙西诸水

浙西诸水、太湖為大。纳杭湖宣歙常镇六府溪涧港瀆之水、以成巨浸。注于江湖、以会於海。每天雨浸淫、水道壅塞。长洲吴江常熟崑山诸县、多被渰没。永乐二年、
命官往治。乃凿吴淞江南北岸滩涂、及濬安亭等浦、引湖水、由嘉定县刘家港入海。又濬导阳城昆承诸湖水、由常熟县白茆港入江。又濬淞江府范家滨、至南蹌浦口、上接大黄浦、引湖泖之水入海。弘治七年、復
命发民夫二十万、濬吴江长桥诸茭芦之地、导太湖之水、散入淀山阳城昆承等湖。而开吴淞并大石赵屯等浦、洩淀山湖水、由吴淞江以达於海。开白茆港、并白鱼洪鯰鱼口等处、洩昆承湖水以注于江。开七浦盐铁等塘、洩阳城湖水以达於海。开湖州府漊涇、洩天目诸山之水、自西南入於太湖。开常州府百瀆、洩荆溪之水、自西北入於太湖。开各斗门、洩运河之水、由江阴县以入於江。正德十六年、復
命官发军民夫六十餘万、起常熟东仓至双庙、濬白茆港故道一万三千八百二十餘丈。起双庙至海口、改凿新河三千五百五十餘丈。又濬尚湖昆承阳城等湖支河一十九道。吴淞江下流六千三百三十餘丈。并吴江长桥大石赵屯大盈道褐等四浦。常州府乌涇等瀆六十三。桃花等港市河等河各四。湖州府大钱小梅等河、及漊港七十二。俾上源下委、递相容洩。六年、濬丹阳至京口驛诸处淤浅、令运船避孟瀆风涛之险。二十四年题准、濬臧村以溉金坛、澡港以溉武进、艾祁通波以溉青浦、顾浦吴塘以溉嘉定。又濬大瓦等浦以溉崑山之东、许浦等塘以溉常熟之北。凡冈垄支河湮塞不治者、皆濬之深广、使復其旧。隆庆三年、復
命开白茆港刘家河黄浦港诸海口、及湖浦涇漊、并浙直交界湮塞处所、备濬深阔。五年、又题准通修吴淞江白茆塘丹阳县练湖隄岸、悉令完固。万历三年、又开黄浦白茆吴江诸湮塞口、及修浙江海寧海盐等县衝坏海塘。其海盐石塘、南环澉浦、北接金山上海等界、尤為要害。越三年、工成。四年、丹阳一带运道浅阻。议准、挑復练湖上下、并濬孟瀆河通江
凡水利职官。弘治八年、令浙江按察司管屯田官、带管浙西七府水利。仍设主事或郎中一员专管、三年更代
○正德九年、设郎中一员、专管苏松等府水利
○十二年、遣都御史一员、专管苏松等七府水利
○十六年、遣工部尚书一员、巡抚应天等府地方、兴修苏松等七府水利。浙江管水利僉事、听其节制。寻设郎中二员、於白茆港吴淞江分理开濬
○嘉靖三年、罢苏松等府管水利郎中。仍行浙江管水利僉事带管
○四年奏准、贵州水利、委官屯僉事带管、年终具所修濬陂塘坝堰丈尺造册送部查考
○五年奏准、云贵水利、委管屯副使带管、年终具所修濬圩岸陂塘坝堰闸洞沟渠丈尺、造册送部查考
○六年、令巡抚官督同水利僉事、用心整理苏松水利、毋得虚应故事
○十三年、令各处按察司屯田官兼管水利
○四十五年题准、东南水利、不必专设御史。令两浙巡盐御史兼管
○隆庆元年题准、四川水利茶法屯盐、併归一道
○六年、特降
敕书、以东南水利专责成巡抚
○万历三年、令巡江御史督理江南水利
○四年、添设淮安水利僉事一员、於河南按察司带衔【今革】
凡水利禁令。正统二年、令有司秋成时、修筑圩岸、疏濬陂塘、以便农作。仍具疏缴报、俟考满以凭黜陟
○弘治十八年、令各府州县治农官、不得别项差占年终、具所辖水道通塞濬否缘由、造册奏缴、考覈黜陟
○嘉靖七年、令陕西河南山东抚按等官、严督守令、疏濬河水、设法隄防、以备旱潦。能修举者、照例旌擢
○又令各处抚按守巡官、严督所属、以时修濬圩岸坝堰陂塘沟渠之在境内者
○十年、令决河上紧修筑、疏通粮运。户工二部多方从长计议、责令刻期报完
○二十五年、令南直隶巡抚都御史、督属修濬太仓州常熟崑山等县七浦白茆新涇等河、盐铁许浦等塘。仍令巡按御史验勘
○二十六年题准、琉璃胡良滹沱等河、各下流壅塞、渰没民田。令顺天保定各巡抚官、亲诣查勘、作速开濬
○隆庆三年题准、凡河南等处霸占源头阻绝河道者、各该巡抚衙门、查照故决泉源条律、為首者发附近卫所、係军调发边卫、各充军。著為例

大明会典卷之二百
河渠五
桥道

洪武二十六年定、凡各处河津、合置桥梁者、所在官司起造。若当用渡船去处、须要置造船隻、僉点水手。其通行驛道、或有损坏、须於农隙之时修理。所用桩木灰石等项、於本处丁多户内起夫、附近山场採办。若在京桥梁道路、本部自行随时计工成造修理。果有千係动眾、具奏施行
○永乐七年、令海子桥至西湖一路水道、差办事官十员、给与行粮、往来巡察、不许作践
○正统四年、令各府州县提调官、时常巡视桥梁道路。但有损坏、随时修理坚完、毋阻经行
○成化二年、令京城街道沟渠、锦衣卫官校、并□城兵马、时常巡视。如有怠慢、许巡街御史、参奏拏问。若御史不言、一体治罪
○六年令、
