<!-- { "loadSidebar": true } -->
一起栽种香稻筛簸、用船二隻
南京御用监
一起水木樨与梧桐子、併用船一隻
南京司礼监
一起
制帛、用船三隻
南京织染局
一起年例
龙衣、各色花素紵丝纱綾等件、用船四隻
南京印綬监
一起
誥制等轴、用船一隻
南京鍼工局
一起每年起运白销麂皮、麂皮、与阔苧布三项、併用船四隻
南京内官监
一起彩漆云龙膳卓、铜铁火盆等器、皆係坚久之物、停候缺乏议造、临时验数装载
一起竹器、停候缺乏议造、临时验数装载
一起杨梅、用船四隻
南京供应机房
一起各色(土商)一千六百疋、用船七隻
南京太常寺
一起二月分子鹅、并食用稻穀、装小黄船一隻
一起三月分笋、装小黄船一隻
一起四分青梅、装小黄船一隻
一起七月分雪梨、装小黄船一隻
一起八月分茭白、装小黄船一隻
一起九月分橙子、装小黄船一隻
一起十月分柑子、橘子、十一月分甘蔗三项、共装小黄船一隻
南京工部
一起戧金朱红膳合御杖等、用船一十五隻
南京守备厅
一起年例季报四次、岁报一次、改从水路站船、陆路马匹、原用船停革
一起石榴柿子、改从光禄寺供应、原用船停革
南京尚膳监
一起鶿(老鸟)鴈鵪鶉、改从光禄寺供应、原用船停革
孝陵神宫监
一起太子天寧等洲、採斫芦柴、原装船六隻、尽数停革
孝陵卫
一起黑沙洲採斫芦柴、原装船二十隻、尽数停革
南京兵仗局
一起神器、先於弘治年间停止


○三十一年题准、会同内外守备、礼工二部、并科道等官、将南京各衙门起运品物、共四十七起、逐一查议某项原额若干。续添若干。某项相应照旧供运。某项应併。某项应省。先论物数轻重。次计用扛多寡。后定船隻数目。如
制帛
龙衣等扛、则宽以计之。其餘则稍加多载。内官监戧金膳卓铜器等件、约二三年起运一次。巾帽局苧布等物、就於原来箱内带回、添造新箱、应当查革、如竹器节年供造已多、可以会计暂停、将快船四十隻、改造平船、以便装载板枋竹木。自后一应取用物料、俱由该科抄出、兵部咨送本部、转行各该衙门、查照供应。即将议过船隻则例、刻石记载、永為遵守
凡黄马快船禁例。南京一应进贡、该用黄马快船、先期半月、行文南京兵部拨船。装运之后、限五日以里起程。如停船招商揽货、许验装及巡城御史等官、拏送法司、连小甲客商、俱照例问军、货物入官。若非应捕之人捕获者、货物给赏。仍将管运内官、参奏定夺
○弘治十三年议准、凡黄船附撘客货、及夹带私物者、小甲客商人等、俱问发极边卫分永远充军。若止是空身附撘者、连小甲、俱发附近充军。马快船附撘客货、及夹带私物者、小甲客商人等、俱发口外充军、货物入官。若客商人等、止是空身附撘、照常发落
○嘉靖七年奏准、南京进贡器皿、务须满载。不许假以膳卓等项、多分船隻、因带客货、沿途多索人夫。违者听科道抚按等官、盘詰参究
○隆庆二年题准、南京进贡船隻、虚冒数多、今后内外守备并科道官、务要公同详验。箱必满装。船必满载。其淮扬济寧巡抚、及管河管闸等衙门、如遇马快船经过、即委官查验。如有私货、尽数入官、照例问遣
凡马快船应拨通州听候者、江淮济川二卫轮流委官、给精微批管送
凡马快船公差、出给勘合。里河者、往回限三箇月。限外又过三箇月、小甲参问、兵部留候听差、以批迴日期扣算。上江限五十日、限外过五十日、小甲参问、过半年者、并船夫军餘参问
凡马政。南京各营骑操马匹有缺、行令照例支租银、及朋合桩头银两买补。完日行南京太僕寺、委官印烙给操
○嘉靖元年奏准、南京大小教场、并新江口骑操马匹、倒失未补者、许照兵部奏定价银收买、赴部验看、给价印烙、发与官军领操。每月终具数、呈报内外守备官查考
○九年题准、南京各营倒失被盗马匹、照京营事例、追收桩朋银两。老弱瘸瞎者、会官看验。如果骑操十年以上、免追桩银、照旧送应天府变卖银两解部
○又议准、南京锦衣卫后千户等所操备官旗、如遇倒失马匹、照各卫事体、经由本部告相、变卖肉臟、出办桩头、通融支给草场租银、相兼买补
○又议准、印烙南京各营马匹、大教场用大字、小教场用小字、新江口用新字、神机营用中字、浦子口用正字為记、以便查考。遇有买补等项马匹、及印烙年久、痕跡不存者、听其重印。南京兵仗局、铸造大小新中正字号火印五把、发本寺职掌印烙
○十六年议准、飞熊、广武、英武三卫官军、防御马匹、本部动支在库草场地租银两、添买一百五十五匹。行太僕寺印烙给发。草料行南京户部关支。如遇倒失、照例追补
○三十一年题准、各营缺马数多、将江南应天等府州县、每岁解京折色马内、量借二十分之一、改派本色、兑解本部。计九十七匹。转发各营骑操
○又题准、各营马匹、洪武旧例、自四月至十月、量存八百匹在营骑操。其餘尽数下圩牧放。至正德二年、添设守备三员。奏加马四百匹、滥费草料不貲。今添设官既革、其加添存操马匹、应尽数查出牧放。以后内外守备衙门、不许仍旧多占听差。违者、科道官参奏
○又题准、原编马户、自嘉靖十五年至今、役久消乏。宜照上江二县铺户事例、该司会同科道、将原编及新报马户、从公研审、照依事產、分别上中下三等。令其更班买补马匹。以后每十年一次编审
○又题准、各营操马弱小、量於原价每匹一十二两外、加银一两。责令原编马户、选买高大马匹、给军骑操
○又题准、南京各营牧放马匹、往年俱在镇南等卫和尚港铜井地方、各圩滨江旷野、人马不便。查得各营教场、并京城内外三条街鸡鸣山等场地、俱係空閒、与各军住居相近。宜将各营马匹、除见居江北军人、尽令下圩外。其餘分為三班。一班存留操备。餘两班各随分定场地牧放。每两月一更、至九而周、次年復始。其铜井等处草场、俱丈量明白、召人佃种、照例徵租在官、以备买马支用
○隆庆二年、令南京各营马、减去八十三匹、以甦上江二县民困
凡每年春冬二季、本部委官一员、前往浦子口池河二营、照验操马、并应天卫种马。开具臕息分数回报
○每年四月、各营马匹、下圩牧放。本部咨行南京都察院、委御史一员、前去各牧放地方查点、每年春冬二季、本司管马官、会同南京兵科给事中、查验各营马匹、有老弱不堪者、即行变价、輳备买马支用
凡牧马草场。弘治十七年题准、凡佃种应天等府地方、并各该军卫牧马草场、每亩徵租银七分、以备买马支用
○十八年题准、南京应天卫牧马草场、查勘原额明白。中间若有军民住种、已成家业、难於迁发、情愿出办租银者、明立文案照例徵收
○又议准、南京锦衣等卫、应天等府、直隶滁州等州县、草场地亩租银、各径赴所属马政官处交纳、转解本部。其各该佃地人户。俱照彼处屯田事例、编立户由、转发收执。仍令该卫有司、将佃户花名籍贯、及草场顷亩、坐落某府州县若干、军旗舍餘民人佃种各若干、备造文册三本、一本送部、二本发该卫有司备照。以后仍三年一次攒造
○正德十三年题准、庐凤等府州县牧马草场、堪否耕种地土、督令养马人户耕种。俱免起科、听其出办备用马匹。但不係养马人户、原佃耕种地土、照旧起科徵银解部、发寺买马支用。若係承种不堪地土、俱令退出还官牧马、免纳租银。其养马人户名下地土、不许私自典卖与人承种。不係养马人户、该退出还官地上、亦不许朦朧隐占、事发从重究治
○嘉靖十年议准、庐凤淮杨四府、徐滁和三州、一应草场、除马户自种者、照前免徵。其小民承种该纳租银、自本年為始、俱免解部、每年徵收在官、遇派到备用并骑操马匹、或本折色、查将前银先儘扣作无田养马人户、并逃亡之家、各所办之数。有餘、方许摊助有田马户。仍督府州县正官、稽查吏裡人等、不许隐匿捏报、通同作弊。每年终、各府州县将所属收支过缘由、开列旧管□收、开除实在总撒数目、造册缴部
○十一年议准、应天、太平、镇江、寧国四府、广德州、建平县、牧马草场、租银未徵收者、自本年為始、悉照庐凤淮杨等府事例行
○三十一年题准、各卫草场租银、自嘉靖九年等清查造册。至今年久、姦民欺隐、豪右侵占、及各卫委官侵剋科歛。有司又无责成。行委御史一员、会同本部司官一员、亲诣各卫草场、查照原册四至、勘实改正。其应徵租银、行令该司、每年正月於各卫及有司官内、各选委一员管理。如至次年正月不完者、一体住俸。至三月不完、应参奏者参奏、提问者径自提问
○三十五年题准、南京各草场场地土、行委御史、会本部属官。查勘完日、将地亩租银数目、造册奏缴。以后查地催银、及一切应行事务、就行本司主事专一管理。仍给不坐名
敕书一道、令其钦遵行事
○四十一年题准、草田地、逐一丈量。通计锦衣等卫所、并太平、建阳卫、共二十八卫所、及滁和二州、江寧、江浦、六合、全椒、来安、含山、当涂、芜湖、繁昌九县、新增并旧管租银、共一万九千一百九十一两。内将新增租银六千七百七十餘两、尽数除免。续议前地内有原荒今熟、係各佃愿告陞科者、难以尽除。止将量出多餘、并加陞科则者、减免三千一百三十三两。餘三千六百四十二两、仍存留徵纳。并旧管租银、实共计一万六千一百八两
○隆庆二年题准、将御用监租银八百三十一两、归併该部。以后节年坍洗逃荒开垦陞科不一、今实在额银一万五千三十两。每五年、行各军卫有司、清查一次。每岁将前一年额徵灾免、并徵完数目、造册奏报
凡南京每季大小营操操练赏赐军士、及各都督下家丁、每岁犒赏银两、俱本司草场银内支给
凡各项地土租银。正德十四年奏准、典牧所牧养
孝陵神宫监牛隻地土、并大小教场、芦地水塘、本部收租輳买马匹支用。年终造册奏缴
○嘉靖十年议准、南京典牧所草场、并守备衙门、退出地土、每亩岁徵租银七分。其草场芦地花利照旧三分。通将前项地土顷亩、并每年该徵租银数目、及承佃人户姓名、造册二本。一本存留本部、每年照册收租。一本缴送兵部查考
○十一年议准、南京退出营房地基、并各卫沿城仓基教场等项地土租银、俱贮库、听南京各卫所造册支用。其歇荒草地、另召军民管业、量收草脚银两、亦送本部收贮、以备买马支用
○又议准、内外守备官员、每年新收芦洲银贮库、作正支销。不许仍前滥费。年终、各将收过银两数目、送部查考
