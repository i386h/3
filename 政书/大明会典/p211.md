<!-- { "loadSidebar": true } -->
神帛舆、
真亭、
铭旌、以次而行。内导引官导
皇帝由殿左门出、
后妃、
皇太子、
亲王、及宫眷后随、 【后妃宫眷哭於幃中】 至
午门内、设遣奠如祖奠仪。内侍于
梓宫前跪奏、请
灵驾进发。司礼监官率仪卫
謚册宝舆等前行。
皇帝、
后妃、
皇太子、
亲王以下、皆哭尽哀。内侍于
皇帝前跪奏、请还宫。内侍导引
皇帝还宫。
后妃以下俱还宫。 【隆庆初　皇子同还】 执事官舁
梓宫由中门出、至午门外。礼官跪奏请
梓宫陞大昇舆。执事官奉
梓宫陞舆、讫。 【隆庆初、即午门内内侍官跪奏、请　梓宫陞大昇舆、安置讫、始行遣奠礼】 礼官跪奏、请
灵驾进发。司礼监、礼部、锦衣卫整视葬仪、以次前行。
皇太子、
亲王以下、哭送 【天顺八年、弘治十八年、俱　亲王护丧行礼。隆庆初、遣駙马都尉。沿途至　陵往返、俱遣官行礼】
灵驾出、至端门外、行辞
祖礼。 【后改為朝　祖】 执事官预设褥位于
太庙中香案前。 【太常寺设香烛】
梓宫至端门外、礼官跪奏、请辞
祖。导引官导
皇太子易常服、诣
神帛舆前跪。礼官奉
神帛授
皇太子、
皇太子捧
神帛由
庙街左门入、 【隆庆初、　梓宫至端门外少驻。导引官导遣官易浅淡色服、请　神帛舆前跪、太常寺官跪于遣官之左、奏请　世宗肃皇帝朝　祖。太常寺官兴。遣官俯伏、兴、诣舆、捧　神帛、由　庙街左门入】 至
太庙褥位、跪置
神帛于褥、兴。
皇太子正立于
神帛后。赞礼赞跪。
皇太子跪。礼官跪于
皇太子之左、奏
太宗文皇帝謁辞。礼官兴。赞礼赞俯伏、兴。
皇太子俯伏、兴。赞五拜三叩头礼毕。
皇太子跪捧
神帛兴、仍由
庙左门出、至舆前、以
神帛授礼官、礼官跪受
神帛、安奉舆中、讫。 【隆庆初、遣官自奉安讫、太常寺官跪奏、请　灵驾进发】 跪奏请
灵驾进发。
皇太子仍丧服、 【遣官易衰服】 及
亲王以下随行。
梓宫由承天门大明中门出。
皇太子、
亲王以下、俱由左门出、步送至德胜门外、骑送至
陵。 【隆庆初、遣官及各衙门分定送葬官、俱步送至德胜门外、骑送至　天寿山红门外、仍步送至　陵。是日俱免辞、还仍朝见】 在途并至
陵、俱朝夕奠哭临
诸王皇亲駙马公侯伯、及文武百官、军民耆老、四品以上命妇、以序沿途设次致祭。 【皇亲命妇、及文武官三品以上命妇、共祭一坛于顺天府前。公侯伯、及文武官员耆老人等、共祭一坛于土城外。禪师僧道、共祭一坛于清河。　皇亲及駙马、共祭一坛于沙河】 祭毕、文武官不係
山陵执事及分送者、并命妇耆老、悉还。
大昇舆行、沿途每程预设校尉舁送、选委内官同锦衣卫官、专一提督、务在起止有节、行步安徐。沿途宿顿之处、预先搭盖席殿、仍量搭席房以贮仪仗等物。至
陵、执事官先陈龙輴于
献殿门外、候
大昇舆至、礼官诣
大昇舆前、跪奏、请
灵驾降舆升龙輴、诣献殿。执事官奉
梓宫陞龙輴、由中门入、
皇太子、
亲王、俱由左门入、 【遣官亦由左门入】 诣
献殿安奉讫。
謚册宝等舆、仍陈于前。行安神礼。执事官陈醴饌如常仪。设
皇太子拜位于
梓宫前。内侍导
皇太子诣拜位。赞四拜、兴。赞跪、奠酒、读祝、俯伏、兴。赞四拜。举哀、兴。哀止。赞礼毕。
亲王以下、陪拜如常仪。 【百官俱于　献殿前。鸿臚官传赞同】 遣官祀
后土、并
天寿山。 【各陈设酒饌。赞再拜、兴、酹酒、读祝、再拜、兴、礼毕。洪熙以后、俱同日别遣官祭　各陵、仪同前。但前后各四拜】 俟掩
玄宫时至、设迁奠。执事官陈醴饌如常仪。设
皇太子拜位于
梓宫前。内侍导
皇太子诣拜位。赞四拜、兴。赞跪、奠帛、奠酒、读祝、讫。俯伏、兴。赞四拜、举哀、兴。哀止、望瘞。
亲王以下、陪拜如常仪。 【百官俱于献殿前。鸿臚官传赞同】 退。将掩
玄宫。内侍导
皇太子、
亲王以下、诣
梓宫前跪。内侍跪奏请
灵驾赴玄宫。俯伏、兴。执事官陞奉迁
梓宫入皇堂安奉讫。内侍捧
謚册宝置于前、陈列冥器等毕。行赠礼。 【内侍官仍设　灵座于献殿上、候安　神主】 执事官陈醴饌于
皇堂门外。奉玉帛安置于香案前。设
皇太子拜位于前。内侍导
皇太子诣拜位。赞四拜、兴。赞跪。赞奠酒。赞进赠。执事官捧玉帛跪进于
皇太子之右、
皇太子受玉帛献毕、以授内执事、捧入
皇堂安置讫。赞俯伏、兴。
皇太子俯伏、兴。赞四拜、举哀、兴。哀止。赞赠事毕。内侍出、遂掩
玄宫。掩毕、行享礼于
玄宫前、如迁奠仪。遣官祀
后土、及祭
天寿山。 【后称告谢】 掩
玄宫将毕、内侍设香案于
玄宫门外、陈醴饌如仪。设题主案于香案前、西向。设
皇太子拜位于前、北向。内侍盥手出
主于案上。题主官盥手西向题
主毕。内侍奉
主置于神座。藏
神帛于箱中、置其后。内侍跪奏、请
太宗文皇帝神灵上神主。 【隆庆初全具　尊号】 奏讫。赞四拜、兴。赞跪、献酒、读祝、俯伏、兴。赞四拜。举哀、兴、哀止。 【焚祝文】 内侍啟櫝受
主讫。跪奏请
神主降座陞舆、奉
神主陞灵舆、至献殿上。内侍跪奏请
神主降舆陞座、奉
神主即座讫 【隆庆初　神主即座讫、先行安神礼如前仪。将回京、别遣官以葬毕告　各陵】 行初虞礼。执事官陈醴饌于
神主前。设
皇太子拜位于香案前。内侍引
皇太子就拜位。赞四拜、兴。赞行初献礼。赞跪。
皇太子跪、奠帛、奠酒、读祝毕。俯伏兴亚献。终献。赞四拜。举哀、兴、哀止、望瘞、礼毕。内侍捧
神帛箱埋于殿前屏处洁地。焚凶器于野。葬日初虞、柔日再虞、刚日三虞、后间日一虞、至九虞止。在途、
皇太子行礼。还京、
皇帝亲行礼。 【隆庆初、自初虞至七虞在途、八虞在城外、俱护丧官行礼。九虞还京、　上亲行礼】
神主啟行将还、内侍于
神主前跪、奏请
神主降座升舆还京、奏讫、俯伏、兴。于
灵座上奉
神主升灵舆进行、仪仗侍卫如仪。
皇太子后随。在途、仍朝夕奠。
神主还京、先於城外置幄次。锦衣卫备仪卫。教坊司备鼓吹不作。百官衰服奉候城外。
神主至、入幄次。百官序列于前、行五拜三叩头礼毕。候
神主进行、百官后从至
午门外、仪卫等退。导引官导
皇帝衰服奉迎于午门内。
神主至、举哀、步导 【隆庆初。　世庙妃　皇后　皇子王妃公主及宫眷等、俱迎　神主于宫门内、举哀、以次后随】
神主陞几筵殿内。
皇帝立于殿上稍东、西向。内侍于
灵舆前跪奏请
神主降舆陞座。奏讫、捧
神主安奉于灵座讫。 【隆庆初上亲捧】 行安神礼。执事官陈设如常仪。内导引官导
皇帝诣拜位。奏四拜兴。奏跪、奠酒、读祝、俯伏兴。奏四拜、举哀、兴、哀止。 【焚祝文】 奏礼毕。
皇太子、
亲王以下、陪拜如常仪。百官于
思善门外随班行礼、传唱如仪。 【隆庆初安神毕、　世庙妃　皇后　皇子以下、以次如拜位举哀、各行謁见四拜礼】 明日、百官行奉慰礼。 【隆庆】 几筵殿内稍东、西向立。
皇太子、
亲王以下
丹陛上稍东西向立。执事者陞彻帷幕等物、拂拭
梓宫毕。内侍彻啟奠。内执事官进龙輴于
几筵殿下。设
真亭
神帛舆
謚册宝舆于丹陛上。设祖奠如啟奠仪。毕。内导引官导
皇帝诣
梓宫前稍东西向立。导
皇太子由殿左门入、立于
皇帝之南稍东、西向。
亲王以下、俱于
丹陛上稍东、西向立。内侍于
梓宫前跪奏、请
灵驾进发内侍捧
鎰册宝、次捧
帛、由殿中门出、各置舆内。次捧
神主升座讫。内导引官导
皇帝由殿左门入、行安神礼如前仪。礼毕、
皇帝释服还宫。明日、百官素服乌纱帽黑角带、行奉慰礼
凡
大丧内朝贺祭祀等礼、洪熙元年、
仁宗既祔
庙、
上仍素服御西角门视朝。遇行时享等礼、太常寺奏祭祀、其日早朝鸣鐘鼓、服黄袍、
御奉天门视朝。祭毕、仍如前。至禫祭后、始释素服
○成化二十三年、
宪宗丧服既除、
上仍素翼善冠麻布袍腰絰视朝。不鸣鐘鼓。文武百官素服乌纱帽黑角带皂靴朝参。至百日后、始变服如常。是年冬至节、
詔免行贺
○弘治元年正旦、以
宪宗服制未及小祥、
上服黄袍御奉天殿、鸣鐘鼓、鸣鞭、作堂下乐、文武官具公服行五拜三叩头礼。次日至十五日、具黑翼善冠浅淡袍服犀带、
御奉天门。文武官具常服朝参。至禫祭、免朝一日。遣官诣
陵致祭
○正德十六年、
肃皇帝万寿圣节、以
武宗山陵未毕、令天下齎进表文、并公侯駙马伯仪宾进贺綵?、俱免宣读陈设、逕送司礼监承运库交收
○嘉靖四十五年岁暮
大祫、隆庆元年孟春时享
太庙、以
世宗丧礼、尚在二十七日之内、礼部题准照弘治十八年例、暂遣官行礼。乐设而不作。免陞殿奏祭祀。斋戒之日、
上于丧次致斋。陪祀官俱暂免
○隆庆元年正旦后、
世宗丧礼成服毕、
上始服衰服御宣治门视事。百官素冠服腰絰、行奉慰礼。以后朝参并同。至二十七日满
上易素翼善冠麻布袍腰絰、御宣治门视事。俱不鸣鐘鼓。百官素服乌纱帽黑角带皂靴朝参办事。二月祭
先师孔子、及
朝日坛、
歷代帝王、以
梓宫在殯、议准照弘治十八年例、免请陞殿、及传
制、令太常寺具本奏知、仍各遣官行礼。乐设而不作。致斋之日、照天顺八年例、
上具黄素袍翼善冠。百官具浅淡色服朝参。陪祀执事官、至期、仍各祭服行礼。本月祭
太社、
太稷、议准仍请
上亲祭。餘并同前例。三月、
世宗祔
庙毕、次日免朝。百官乌纱帽黑角带青圆领办事。又次日、
上具黑翼善冠黑犀带浅淡袍服、御皇极门。百官仍乌纱帽黑角带浅淡色服、行奉慰礼。以后俱
皇极门视事、鸣鞭、鸣鐘鼓、如
累朝例。是年孟夏时享
太庙、以
世宗神主尚在几筵、照正德元年例、先一日、
上具常服祭告
几筵、祗请诣
庙享祀。以后遇
太庙时享祫祭、大祥内皆如之。其鸿臚寺奏请陞殿、太常寺奏致斋、及祭毕
圣驾回宫、俱乐设而不作

大明会典卷之九十七
丧礼二
皇太后

正统七年
诚孝皇太后丧礼
遗詔。丧服以日易月、二十七日而除哭临三日即止。君臣皆同。
皇帝成服三日后、即听政。
天地、
宗庙、
社稷、及百神之祀、皆勿停。宗室诸王、但遣官进香、不必送丧。在外大小文武衙门、并免进香。臣民之家、勿禁音乐嫁娶
部议。一自闻丧日為始、不鸣鐘鼓
○一
