<!-- { "loadSidebar": true } -->
凡寄养马户。旧例计地编户、户养一马。初年五万六百餘户、十年一编。嘉靖间、改五年一编。减存三万户。后又减止存二万五千户。★近年止实编二万一千八百五十八户☆
○嘉靖十三年议准、寄养马匹地方、查照原坐马匹数目。先儘富户地多者、一人养一匹。其尤多者、兼养二三四。地少者、二人朋养一匹。务令不失原数。若编派不公、遗累贫户、许抚按官、及印马御史、拏问重治
○隆庆四年议准、寄养州县各掌印官、将养马人户、审别上中户领养。单丁寡妇残疾者、不得一概僉派
○六年题准、昌平州派养马匹、尽数豁免
○万历二年、以霸州永清等九州县水灾。议准各边题讨马匹。先将被灾州县、分别重轻调兑。其餘空户、暂免俵发
○又议准、於额户二万五千内、将通州、良乡、涿州、漷县、共减去一千四百户、免发寄养。十年满日仍旧。其应减见养马匹、每匹变价十两解用
计各府寄养马户数
顺天府二十七州县、原额寄养马四万一千一百六户、除嘉靖等年奏减外。今实编一万七千二百九十六户★内昌平州豁免、止二十六州县☆
保定府七州县、原额寄养马六千四百七十六户。除嘉靖等年奏减外。今实编三十一百二户
河间府三县、原额寄养马三千三十六户。除嘉靖等年奏减外。今实编一千四百六十户
凡查点寄养马匹。隆庆二年题准、各府州县寄养马匹、每年止许查点十二次。兵备道以二月、八月、御史以四月、或五月、少卿十月、或十一月、凡四次。其餘月分、该州县掌印官自行点视、凡八次。通判等官、不必再查
凡变卖寄养马匹。正德十六年
詔、顺天保定河间三府各州县。自正德三年以来、寄养马匹、俱各年齿衰老、节次兑军、拣退不堪、?累小民餵养。兵部行文太僕寺分管官、督同该府州县管马官、勘实。果係老马、变卖价银、转解太僕寺贮库、輳补买马支用
○嘉靖七年奏准、差太僕寺、少卿、督同该府州县掌印管马官、查审寄养马匹。领养年浅、臕壮堪用者、遇调则先与交兑。派则后与俵领。其瘦弱不堪兑军者、分别所养年分变卖。若七八年以上、价银八九两。十数年以上、六七两。各从便招人交易。瘸瞎者、亦量宜酌估。以后每十年一次、奏请施行、定為常例

大明会典卷之一百五十一
马政二
营卫放牧

洪武二十三年、令五军都督府、锦衣、旗手、虎賁左右、兴武、鹰扬、金吾前后、羽林左右、龙驤、豹韜、天策、神策、府君前后左右等卫、各置草场於江北汤泉滁州等处、牧放马匹
○二十五年、罢民间岁纳马草。凡军官马、令自养。军士马、令管马官择水草丰茂之所、屯营牧放
○永乐十一年、令御史同锦衣卫官、巡视官军牧放马匹。以后锦衣、旗手等卫、五军等营、各置草场於顺天等府。每岁春末夏初、各营马匹、除例该存留听用外。其餘兵部推举坐营官一员、具奏请
敕、管领下各该草场牧放。至九月终回营。其牧马、每三日演习一次。下场之后、兵部行移该科及都察院、具奏差官点闸马匹例死、官军逃亡、领敕官按月造报。如有纳贿卖閒、不行提督、致马瘦损者、点闸官指实参奏。其在边者、以四月中出牧、九月初回营
○嘉靖九年议准、每年牧放马匹。放操之时、下场者、科官官照旧查究。其在营者行内外提督大臣。在巡捕者、行巡捕提督通行查究。若把总官用心提督、倒失数少者、具奏旌赏。若全不用心。致令倒失数多、径自参奏提问甚者、坐营者一体参究
○二十二年奏准、团营并神机等营马匹、量存操练。其餘并东西官厅马匹、趁今放青之期、悉照旧例下场牧放
○三十四年题准、京营除挑选听征马匹、照旧关支草料外。其餘瘦弱马、暂委坐营官一员带领、於近京随便牧放


牧马草场

南北两太僕寺、及京营、各边、孳牧马匹、皆有草场。其后场地多為豪强所侵。成化末、乃以不堪种者牧马。堪种者徵租。具列於后

南京太僕寺所属孳牧草场

应天府八县、原额草场地、共一千四百四十五顷五十亩八釐七丝一忽二微。内堪种地三百九十四顷七十九亩八分八釐五毫三丝。岁徵银一千七百一十四两二钱一分九釐八丝二忽八微
南直隶镇江府三县、原额草场地、共一百五十一顷八十一亩六分八釐九毫。内堪种地八十七顷四十五亩八分五釐二毫。岁徵银三百八十一两七钱三分七釐六毫四丝
太平府三县、原额草场地、共六百二十二顷六十亩九分八釐七毫四丝。内堪种地二百七十顷七十亩九毫六丝。岁徵银一千七十三两一钱七分二釐五毫二丝四忽
凤阳府五州十三县、原额草场地、共四百八十顷七十七亩六釐四毫八丝。内堪种地二百七顷六十六亩二分七釐九毫八丝。岁徵银六百五十一两七钱六分三釐二毫三丝八忽
庐州府二州五县、原额草场地、共六百七十顷五十八亩六分九毫四丝三忽六微。内堪种地二百四顷八十一亩四分七釐八毫五丝五忽四微。岁徵银八百六十二两二钱一分四釐六毫四丝九忽九微六纤
淮安府二州九县、原额草场地、共七百九十二顷八十四亩四分三毫三丝。内堪种地六十四顷五十九亩七分五釐四毫。岁徵银一百八两九分二毫五丝
扬州府三州五县、原额草场地、共一千三百六十七顷七十六亩二分七釐五毫五丝一忽五微。内堪种地一千一百八十四顷五十六亩五分六釐一毫五丝一忽五微。岁徵银二千七百五十九两五钱九分八釐七毫二丝六忽五微
★以上嘉靖十年勘定数。其后歷年开垦加增不等。每岁各府共徵银一万九千一百九十一两。復　题准减免三千一百三十三两。至隆庆二年、实徵银一万五千三十两☆
弘治二年、选差御史清查立界刻石
○六年、始议分三等课租。大约江南府州、上亩七分。次五分。又次四分。江北、每等各杀其二
○正德中、议勘係马户自种者免徵
○嘉靖十年、又差御史勘定顷亩
○十二年议准、於场地应徵银内、各照起俵马数、每匹扣留一两、以备灾伤逃移支给。餘悉解部发寺、以备不时买马
○三十五年议准、题请
敕书关防、专委南京兵部主事一员、清查管理
○隆庆二年题准、每五年行各军卫有司清查造册奏报
○万历四年议准、扣留备灾者、各解南京太僕寺收贮。照灾酌助、以免欺隐

太僕寺所属孳牧草场★养马餘地附☆

顺天府二十七州县、原额草场地、共一千八百四十六顷四十四顷四分六釐一毫。内堪种地一千四百九十六顷八十九亩一分一釐一毫。岁徵银一万一千四百四十七两九钱五分六釐三毫七丝
北直隶大名府十一州县、原额草场地、共三千一十四顷二十五亩八分八釐二毫。内堪种地八百五十四顷九十六亩三分八釐七毫。岁徵银除例减外。实徵一千一百二十四两八钱八分二毫五丝。★长垣县后增子粒银七两三钱八分三釐三毫☆养马餘地一万五千八百六十一顷八十二亩三分一釐。岁徵银除例减外。实徵二万六千一百五十四两九钱二分八釐二毫二丝四忽
保定府十三州县、原额草场地、共三千九百七十三顷九十四亩四分五釐一毫八忽。内堪种地一千一百三十二顷四亩一分四釐九毫。岁徵银除告豁拨给外。实徵二千五百一
十九两四钱七分四釐四毫。★后增子粒银二千三百七两有零。嘉靖四十一年、改解户部☆
易州等七州县、原额草场子粒地、共二千二百一十八顷八十四亩三分一釐。除告豁拨给外。仍该草场地一千三百四十二顷三十七亩六分七釐。内堪种地六百四十顷七十六亩二分八釐。岁徵银一千一十九两一钱七
分九釐八毫六丝。★后增子粒银一千七百二十七两七钱六釐九丝。苇草子粒银一百八十八两七钱九分二丝☆
养马餘地一千七百六十六顷五十二亩有零。岁徵银二千三十八两有零。万历二年、题准免徵
顺德府九县、原额草场地、三千六百四十二顷一十三亩六分。内堪种地一千四十五顷四十四亩九分。岁徵银二千五百六十四两二钱七毫六丝五微。★后增子粒银一千六百五十六两有零。改解户部☆养马餘地二千四百一十顷五十八亩有零。岁徵银四千九百一十两有零。正德十六年题准免徵
广平府九县、原额草场地、一千八百八十二顷七十六亩二分。内堪种地五百五顷六十五亩六分。岁徵银一千四百四十二两八钱五釐★后增子粒银七百一十四两有零。改解户部☆
养马餘地四千九百五十顷二十七亩有零。岁徵银九千九百两有零。嘉靖一十七年、奏准免徵
真定府三十一州县、原额草场地、五千四百六十四顷一亩四分二釐五毫。内堪种地二千六百八十六顷四十六亩二分七釐八毫。岁徵银六千五百八十八两二钱九分八釐八毫一丝五忽★后增子粒银四千七百八十六两有零。改解户部☆
养马餘地一千三百七十四顷八十四亩四分七釐三毫一丝。岁徵银二千八百一十三两四钱四分二釐三毫七丝九忽
河间府十五州县、原额草场地、一千九百七十五顷六十亩三分七釐。内堪种地七百九十二顷九十亩一分四釐九毫。岁徵银除奏减外。实徵一千六百五十三两九钱八分九釐二毫四丝★后增子粒银二千二百四十六两有零。改解户部☆
静海等三县、原额草场地、共一百二十六顷七十二亩六分五釐。内堪种地共七十顷一十亩八分三釐。每年徵银二百一两七钱九分六釐五毫★后增子粒银五百一十六两有零。改解户部☆
养马餘地三千一百五十八顷八十三亩有零。岁徵银六千四百六十五两有零。万历二年、题准免徵
永平府六州县、原额草场地、一百七十五顷八十八亩五分。岁徵银四百三十二两四钱七分五釐五毫★后增子粒银二百六十七两有零。改解户部☆
养马餘地一千八百四十四顷七十七亩有零。岁徵银三千三百一十七两有零。嘉靖十年、议准免徵
河南开封府七州县、原额草场子粒地、八顷二十三亩四分八釐二毫。岁徵银三十二两九钱三分九釐三毫二丝
归德府考城县四州县、原额草场地、四十亩。岁徵银一两六钱八分
山东济南府二十九州县、原额草场地、四顷四十八亩一分六釐五毫一丝二渺。岁徵银六两八钱九分三釐二毫五丝
兗州府二十五州县、原额草场地、一百八顷三十六亩五分八釐。内堪种地六十四顷九十三亩六分。岁徵银二百七十八两四钱四分七釐八毫
东昌府十八州县、原额草场地、八十七顷六十九亩五分八釐。内堪种地七十四顷五十五亩五分八釐。岁徵银二百九十二两六钱六分三釐六毫
成化四年令、北直隶京师附近係官草场、不许内外官豪势要妄指求讨、託故投献。违者许科道纠劾、及各该衙门追究治罪
