<!-- { "loadSidebar": true } -->
詔、所在湖池河泊地里、所在从古至今、办集课程一定不易之所。邇年以来、姦邪小人受任。将从古以来不係办课所在、小沟小港山涧去处。下流虽通办课去处、其小沟小港山涧、及灌概塘池、民间自养鱼鲜池泽、皆已照地起科。并不係办课去处。小人生事、贪心无厌、搜求扰民。将农民小沟小港山涧灌溉池塘、养鱼池泽、取鱼罾网罩笼之类。一概搜拏。声言要奏。如此(上雨下□)民。今后敢有仍前夺民取採虾鱼器具者、许民人拏赴有司。有司不理、拏赴京来、议罪梟令
○又令所在湖池、民舟经涉。其河泊之官、敢有妄取水面钱者、罪不赦
○又令各处鱼课、有湖池堙塞坍塌、无从採捕、累民包纳者。所在官司、申按察司、及巡按御史、踏勘分豁

大明会典卷之三十七
课程六
茶课

国初招商中茶。上引五千斤。中引四千斤。下引三千斤。每七斤、蒸晒一篦。运至茶司。官商对分、官茶易马。商茶给卖。每上引、仍给附茶一百篦。中引、八十篦。下引、六十篦。名曰酬劳。经过地方、责令掌印官盘验。佐贰官催运。若陜之汉中、川之夔保、私茶之禁甚严。凡中茶有引由。出茶地方有税。贮放有茶仓。巡茶有御史。分理有茶马司、茶课司。验茶有批验所。其例具后
茶马司
陜西 【旧有巩昌府骆驼巷梢子堡、高桥火钻峪、临洮府伏羌、寧远、四茶运所、嘉靖十四年革】
河州 【洪武七年建】 洮州 【永乐元年建】
西寧 【洪武三十年自秦州改建】 甘州 【正统八年裁、嘉靖四十二年復建】
四川
碉门
批验茶引所
陜西
徽州 【永乐六年设於火钻峪。嘉靖三十六年、改移白水江。就近管辖】

茶课数

陜西茶课、初二万六千八百六十二斤一十五两五钱。弘治十八年、新增二万四千一百六十四斤。共五万一千二十六斤一十五两五钱。见今茶课五万一千三百八十
四斤一十三两四钱 【係汉中府属金州、紫阳、石泉、汉阴、西乡、五州县岁办。分解各茶马司】
四川茶课、初一百万斤。后减為八十四万三千六十斤。正统九年、减半儹运。景泰二年停止。成化十九年奏准、每岁运十万斤。见今茶课、本色、一十五万八千八百五十九斤零。存彼处衙门听候支用 【係石泉建始长寧等县、并建昌天全乌蒙镇雄永寧九姓土司办纳】 折色、三十三万六千九百六十三斤。共徵银四千七百二两八分。内三千一百五两五钱五分、存本省赏番。实解陜西巡茶衙门易马银、一千五百
九十六两五钱三分 【係保寧府属巴州通江广元南江四州县解纳。万历六年、巡茶御史册报、新收银一千六百九十四两六钱九分五釐】

各处茶课钞数

应天府江东□埠巡检司、钞一十万贯
苏州府、钞二千九百一十五贯一百五十文
常州府、钞四千一百二十九贯铜钱八千二百五十八文
镇江府、钞一千六百二贯六百二十文
徽州府钞、七万五百六十八贯七百五十文
广德州、钞五十万三千二百八十贯九百六十文
浙江、钞二千一百三十四贯二十文
河南、钞一千二百八十贯
广西、钞一千一百八十三锭一十五贯五百九十二文
云南、银一十七两三钱一分四釐
贵州、钞八十一贯三百七十一文

凡引由。洪武初议定、官给茶引、付產茶府州县。凡商人买茶、具数赴官、纳钱给引。方许出境货卖。每引照茶一百斤。茶不及引者、谓之畸零。别置由帖付之。仍量地远近、定以程限、於经过地方执照。若茶无由引、及茶引相离者、听人告捕。其有茶引不相当、或有餘茶者、并听拏问。卖茶毕、即以原给引由、赴住卖官司告缴。该府州县俱各委官一员管理
○又定、一凡茶引一道、纳铜钱一千文。照茶一百斤、茶由一道、纳铜钱六百文。照茶六十斤。诸人但犯私茶、与私盐一体治罪。如将已批验截角退引、入山影射照茶者、同私茶论。一出园茶主、将茶卖与无引由客兴贩者、初犯笞三十、仍追原价没官。再犯笞五十、三犯杖八十、倍追原价没官。一客商贩到茶货、经过批验所、须要依例批验。将引由截角。别无夹带、方许放行。违越者、笞二十。一偽造茶引者、处死。籍没当房家產。告捉人赏银二十两
○景泰五年、令将引由照茶、依例批验截角。卖毕、随赴住卖所在官司告缴。封送各该批验所。类解本部查销。若有过期不缴者、批验茶引所、每季查出商名贯址、引由数目、开报合干上司、转行各该巡按监察御史、按察司、提问追缴。仍行各府州、查勘前项茶商原领未缴引由、照例送销。其批验茶引所、今后给散引由、务籍记茶商姓名籍贯、茶斤引数。每引由一道、纳钞一贯。中夹纸一张、送部。钞送库交收。纸存印引
○嘉靖二十一年、令凡商人报中四川茶引、茶法道取具年甲籍贯、并文引字号、一样关帖六本。印鈐关送重夔等道、帖下各地方委官收掌。候各商至日、查审相同、如数验放、秤盘番易。各将截角茶引类缴。各道查明、即转关茶法道验。如或缴到截角不及数、并盘放不及时者、悉听茶法道举正。依律查究
○又议准、掣割餘茶、四川年例茶引五万道。旧额黎雅一万道。松潘二千道。腹里三万八千道。今加黎雅一万道。松潘二千道。餘二万六千道、仍令腹里照常报中。此外若有买食零茶、不及百斤者。分给由帖、照例收税。截角类缴
凡徵课。洪武初定、凡卖茶去处、赴宣课司依例三十分抽一分。芽茶叶茶、各验价直纳课。贩茶不拘地方
○四年奏准、陜西汉中府金州、石泉、汉阴、平利、西乡县茶园、每十株、官取一分。其民所收茶、官给价买。无主者令守城军士薅培。及时採取、以十分為率。官取八分。军收二分。每五十斤為一包。二包為一引。令有司收贮、於西蕃易马
○五年、令四川產茶地方、照例每十株官取一分。徵茶二两。其无主者、令人薅种、以十分為率。官取八分。有司收贮
○又令四川碉门永寧筠连诸处、所產剪刀麤叶茶、立局徵税。易换红缨、毡衫、米、布、椒、蜡、以备官用。其民所收茶、照江南茶法、於所在官司给引贩卖
○二十一年、令差人闸办四川天全六蕃招讨司茶课、以為定额
○永乐十年、令四川安县茶课折收钞
○宣德四年、令免四川茶户徭役
○又令四川保寧府巴县官地茶、照民地例起科
○正统四年、革四川播州宣慰司茶仓。其茶折钞、贮本司永丰仓
○八年、令筠连高珙宜宾等县茶课、每斤折钞一贯。各於该县徵收支用
○景泰二年、仍令筠连高珙三县茶课、折办本色、於本府仓收乌蒙军民府茶课、运纳於叙州府收。每斤折钞一贯。准给各卫官军俸粮
○五年、令各处批验茶引所、秤掣餘茶、年终类解该府。运赴本部。转送光禄寺收用
○成化三年奏准、西寧洮河茶马司、积多餘茶、年久湿烂。今后麤茶、每百斤收银五钱。芽茶三十五斤、亦量收五钱。无银、收丝绢等项。俱解本省有司收候、以补收买茶课支用
○五年、令陜西布政司、将金州等处茶课、自成化六年為始、仍收本色。其原折收银布、候丰年收买茶斤、送各茶马司收贮、以备易马
○弘治八年、令四川布政司、将所属茶课、俱自弘治二年為始。以后年分、各拖欠该徵之数、俱减轻。每芽茶一斤、徵银一分五釐。叶茶一斤、止徵一分
○正德元年议准、勘处汉中所属金州、西乡、石泉、汉阴等处、旧额岁办茶课二万六千八百餘斤。新收茶课二万四千一百六十四斤。俱照数岁办。永為定例
○十五年奏准、养龙坑长官司、每年应办茶课三年一次、通计该茶三十三斤七两二钱七分五釐。一併差人解纳
○嘉靖十二年奏准、陜西金州、西乡、石泉、汉阴、紫阳、五州县茶户。巡茶御史、每十年一次清审。量為增减均平茶课
○十三年奏准、陜西金西等五州县课茶、责令大户、径解茶马司交纳。其经过州县原设茶户二千餘名。止派百名。徵银、以给大户脚价
凡开中。宣德十年题准、开中茶盐、许於四川成都保寧等处官仓关支。官茶每百斤、与折耗茶十斤自备脚力运赴甘州、支与淮浙官盐八引。运赴西寧、与盐六引
○正统元年、命罢运茶支盐事例
○弘治三年、令陜西巡抚、并布政司出榜召商报斤。给引赴巡茶御史处掛号、於產茶地方收买茶斤。运赴原定茶马司。以十分為率。六分听其货卖。四分验收入官
○七年、以陜西岁饥、开中茶二百万斤。召商派拨缺粮仓分上纳备賑
○八年、令免易马。止中茶四百万斤、以资边储
○十二年、停止粮茶事例
○十四年、以榆林环庆固原粮餉缺乏、将洮河西寧发卖茶斤、量开四五百万斤。召商上纳价银、类解边仓、糴买粮料
○十五年、令今后不许召商中茶
○十七年、令召商收买茶五六十万斤。依原拟给银定限。听其自买、自运至各该茶司、取实收查验。仍委官於西寧河州二卫、发卖价银、官库收候给商
○嘉靖五年题准、四川所属税亩课茶、照旧徵收。商贩货卖茶至百斤以上、俱赴管茶官处报中引目一道。每年课程、十分收一。凡中芽茶、每引定价三钱。叶茶、每引定价二钱。俱令赴管茶官处报中。价银赴司上纳。其腹里產茶地方、凡茶不上百斤、俱赴本州县报数。每十斤、上银一分。给票照卖。立限完缴。其无引无票、俱係私茶。入官问罪
○十二年奏准、凡收放商茶、俱要辨验真正。挨陈及新。如有求索那移等弊、查照律例举行
○十三年奏准、今后问茶之期、商人报中、每岁至八十万斤而止。不许开中太滥、致坏茶法
○二十六年、令陜西开中茶一百万斤。召纳紧要边镇、以备军餉

○隆庆三年题准、四川岁额茶引、共该税银一万四千三百六十七两。每年布政司差官、径赴南京户部、请给引目、转发该道、召商报中。上纳税银。该司贮库。年终差官解部济边
○五年议准、近年姦商、假以附茶為由。任意夹带。恣情短贩。甚至汉中盘过、有二二年不到茶司者。巩昌招中、有十数年不销原引者。今后招商引内註定、一年完者、厚赏。二年量赏。三年免究。四年问罪。仍抽附茶一半入官。五年问罪。附茶尽数入官。不准再报。六年以上、即係老引兴贩。照例问遣。其经过汉中、巩昌、专责理刑推官、查照引内篦斤、著实盘验
