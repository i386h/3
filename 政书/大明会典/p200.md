<!-- { "loadSidebar": true } -->
孝惠太皇太后之侧。岁时荐享忌祭并同。十五年、
上諭礼官庙中一帝一后。祔葬乃有二三后。今
奉慈三后主、既不得祔
庙。其迁祔
陵殿享祭又以皇太后太皇太后、本子孙尊称。称
睿皇后
纯皇后、又嫌於嫡。改主题皇后、勿书帝謚。乃改謚
孝肃太皇太后為孝肃贞顺康懿光烈辅天成圣皇
后。奉迁神主于
裕陵。
孝穆皇太后為孝穆慈慧恭恪庄僖崇天承圣皇后。
孝惠太皇太后為孝惠康肃温仁懿顺协天祐圣皇
后。俱奉迁
茂陵。又改諡
悼灵皇后為孝洁皇后。奉迁
神主于
奉先殿之西室。罢
奉慈殿祭。二十九年、升祔
孝烈皇后于
太庙右第四室。隆庆元年、
孝洁皇后祔。乃迁
孝烈神主于
奉先殿之西夹室。改题曰
孝烈端顺敏惠恭诚祗天卫圣皇后。奉安
景云殿。更名曰弘孝。又于
神霄殿奉
孝恪皇太后神主。而祔
孝懿皇后主于其侧。每岁五享、四序荐新忌祭日供、俱如
奉先殿仪。六年、
孝懿庄皇后升祔。万历三年、乃奉
孝烈皇后、及
孝恪皇太后祔享
奉先殿。其
神主并迁于
永陵。改题
孝恪神主曰孝恪渊纯慈懿恭顺赞天开圣皇后。
二后神位、即以迁诣
陵殿之日、安于
奉先殿。而弘孝神霄之祭俱罢
隆庆元年奉安
孝恪皇太后神主及祔
孝懿皇后神主于神霄殿仪
先是遣官一员、以祔享告
孝懿皇后陵园。祭毕、遣官就迎护
神主回京。至德胜门幄次、候奉迎
孝恪皇太后神主至、别入幄次、百官先於
孝恪皇太后幄前行礼。毕、随于
孝懿皇后幄前行四拜礼。
神主以次进行、入大明门至午门外。
上奉迎
孝恪皇太后神主于午门内、步行前导。
孝懿皇后神主舆以次后随。至
奉先殿门外。
上捧
孝恪皇太后神主出舆。内侍官即跪奏请
孝懿皇后神主诣奉先殿。捧
神主随
上入、至丹陛上。
孝恪皇太后神主至於褥位。内侍官随置
孝懿皇后神主於褥位、在
孝恪皇太后之西南。内侍官退、候
上行礼毕。内侍官仍捧
孝懿皇后神主随出、诣
世宗肃皇帝几筵殿奉告、行礼并同。遂随
孝恪皇太后神主、同至
神霄殿门外。
上捧
孝恪皇太后神主由殿中门入、奉安于神座。内侍官捧
孝懿皇后神主、亦奉安于座。併行安神礼
万历三年
弘孝神霄二殿奉迁神主仪
先四日早、内监官请捧
孝恪皇太后神主洗涤、重加粉饰、中书官书写。
命大臣一员改题。题毕、仍暂奉安于神座。先期、内侍官设
神主舆、册宝亭衣冠亭、香亭、各于
弘孝神霄殿门外。锦衣卫备繖扇仪卫。是日早免朝行请奉迁礼。
上常服诣
弘孝殿门外。太常寺官导
上由殿左门入。内赞奏就位。奏上香。奏三献礼。赞读祝讫。奏四拜。奏礼毕。女官导
仁圣皇太后
慈圣皇太后以下行礼毕。復诣
神霄殿行礼如前。司礼监官分请捧
孝烈皇后神主、
孝恪皇后神主、各置于舆。捧册宝衣冠、各置于亭。香亭
神主舆前行。册宝衣冠亭、各以次后随。
上陞轿随行、由后左门中左门皇极门至午门内。
上降轿桥北立、目送
二后神主舆行。门闔、
上陞轿还宫

景神殿【玉芝宫附】

嘉靖五年、建
世庙于
太庙之东北、以祀
皇考。至十五年改建庙于
太庙都宫之东南、题曰
献皇帝庙。遂改
世庙正殿曰
景神殿、寝殿曰
永孝殿、奉藏
祖宗帝后御容于其中。十七年改题
献皇帝庙曰
睿宗庙。寻以
睿宗升祔罢特庙之祭。十八年、令遇
高庙帝后忌辰、祭于
景神殿。
列圣帝后忌辰、祭于
永孝殿。二十四年、令遇忌辰照旧於
奉先殿致祭。四十四年、神宫监奏
睿宗庙柱產芝、乃更名玉芝宫。
命每日供膳、及四时岁暮大小节辰祭告牲帛诸品、皆如
太庙。惟不用祝文乐歌、及遣官陪祀、止令駙马都尉及皇亲一人上香行叩头礼。隆庆元年议罢。惟日供膳仍旧
嘉靖十八年
显陵襄事行慰神礼于永孝殿仪
前期、太常寺恭办牲醴香烛制帛。奏请
简命大臣陪拜。各具吉服。先期一日、司礼监同太常寺官恭设
皇考
皇妣神座于永孝殿。是日、
上具翼善冠黄袍率
后妃、至
景神殿门外降舆。导引官导
上由左门入、至
永孝殿。典仪唱执事官各司其事。唱迎神。
上至香案前上香復位四拜。 【传赞陪祀官同】 典仪唱奠帛行初献礼。
上诣
皇考
皇妣位前。各献帛献爵。讫、復位。读祝。俯伏兴平身。 【传赞同】 行亚献礼。
中宫献爵。内执事官奏礼。行终献礼。
上献爵。内赞奏四奏。 【传赞同】 典仪唱捧祝捧帛诣燎位。礼毕。太常寺官恭迁
皇考
皇妣御座于景神殿奉安。
驾还宫

庆源殿

嘉靖元年
命安陆州官以四孟、及朔朢、致祭于家庙。四孟、籩豆牲牢俱如
太庙之仪。朔朢常祭、如
奉先殿之仪。二年、令家庙乐用八佾。三年、令工部造祭器乐器祭服送家庙供祀。七年、令兵仗等局造送乐器。八年、令锦衣卫选拨校尉三十名送用。十八年、恭奉
献皇后合葬
显陵。改家庙曰
隆庆殿。四孟、岁暮、
钦定五享。
命镇守湖广勋臣行礼。勋臣有故、则以皇亲都督代。
隆庆元年改称曰
庆源殿。礼仪仍旧
钦定五享仪
前期致斋三日。正祭日、各具祭服。导引遣官由右门入。遣官同内臣请
帝后主奉安于神座、退。典仪唱执事官各司其事。赞引赞就位。典仪唱迎神。赞引导遣官至香案前三上香讫。復位。赞四拜。典仪唱奠帛行初献礼。讫、赞诣读祝位。读祝讫、行亚献终献礼。典仪唱彻饌。掌祭官跪奏、礼毕。请
还宫。赞引赞四拜。典仪唱读祝官捧祝、进帛官捧帛、各诣燎位。礼毕。遣官同内臣捧
帝后主奉安讫、退
凡
太庙祭器。洪武元年、令银造者以金涂之。酒壶盂盏每事皆八、盘碗二百四十。及楎椸枕簟篋笥、帷幔浴室皆具。已又令涂金者、俱易以金 【以下庙祀总例】 凡时物。洪武二年、令太常先荐
宗庙、然后进
御
○二年定、每月朔朢荐新品物、皆太常卿供事。其在月荐之外者、太常卿奉
旨与内使监官、各服常服捧献、不行礼
凡祭币。洪武三年议准、
太庙每室用币二
凡
太庙和羹。嘉靖三年奏准、依福胙脯醢豚胉例、另用一牛、不许牲上取办。其牲体分為六块、一首一背四肢、不许零碎
凡配享。洪武二年孟春享
太庙、以功臣七人配。设青布幃六间于
太庙庭中、内列功臣位、遣官分献读祝
○三年定、
亲王从享、皆设位於东廡、西向。功臣配享、皆设位於西廡、东向
○四年罢
庙庭幃设之次。改设黄布幃殿於庙内、併具两廡。中居
祖考神位。廡列
亲王及功臣每奠献
祖考、则遣大臣各分献、不读祝。是秋、又
命功臣仍于廡间配享、不设布殿
○九年新
太庙成、奉安
四代神主。以
亲王并王妃二十一位、侑于殿内东壁、功臣十二位配于西壁、不分献。自是四时之祭、皆行合享之礼。其
寿春等王、旧有皇高伯祖等称。至万历七年罢、止称本爵
凡时享值
国丧。洪武二十五年议定、乐备而不作
凡祝文。洪武二年定、止称孝子皇帝、不称臣。遣
太子行礼、称命长子某、不称皇太子
○嘉靖十七年、令大祫祝文、
九庙帝后謚号俱全书。时祫止书
某祖某宗某皇帝。备行宣读
凡忌辰。永乐元年遇
高皇帝忌、
上率诸王祭
奉先殿。仍率百官祭
孝陆
○万历四年题准、凡
郊
庙奏祭祀日遇有忌辰、则移前一日。如致斋日内遇忌辰。
上具常服、百官具青绿锦绣。其正祭日遇忌者、如祭在日间、除临时照常具祭服行礼。本日祭前祭后、与致斋遇忌同。如夜分祭毕、是日
上仍浅淡服色、百官青衣角带办事

大明会典卷之九十
陵坟等祀
陵寝【后妃太子诸王公主坟附】

熙祖陵、在今凤阳府泗州蠙城之北。洪武初号曰
祖陵。 【今号其山曰基运】 即
祖陵望祭
德祖
懿祖二陵。设泗州祠祭署、置奉祀一员、陵户二百九十三户、供洒扫。每岁冬至正旦、以三太牢。清明中元孟冬、及每月朔朢、以三少牢、本署官行礼。
仁祖陵、在中都凤阳府太平乡。洪武初号曰
英陵。寻改
皇陵。 【今号其山曰翔圣】 设皇陵卫、并祖祭署奉祀一员、祀丞三员。置陵户三千三百四十二户、供直宿洒扫。内选礼生二十四名、供祭祀执事。每岁冬至止旦以太牢、清明中元孟冬以少牢、俱署官行礼。朔朢以少牢、中都留守司官行礼。弘治元年、
敕内官一员监护。凡官员以公事经过者、俱謁
陵
○
太祖高皇帝陵曰孝陵、在南京钟山之阳。 【今号神烈山】
高皇后马氏合葬。设神宫监、孝陵卫、及祠祭署。每岁
圣旦正旦孟冬忌辰、酒果行香清明中元冬至、太牢致祭。特遣勋旧大臣一员行礼。南京各衙门文武官俱陪祭。
国有大事、遣大臣祭告。
亲王之国过南京者、官员以公事入城者、俱謁
陵。出城者诣辞

○成祖文皇帝陵曰长陵、在京畿之昌平县。 【今升為州】 初永乐七年营山陵於昌平之黄土山、封其山曰天寿山、遂葬焉。是為
长陵。
文皇后徐氏合葬。其后
诸陵、皆在
天寿山。
仁宗昭皇帝陵曰献陵。
昭皇后张氏合葬。
宣宗章皇帝陵曰景陵。
章皇后孙氏合葬。
英宗睿皇帝陵曰裕陵。
睿皇后钱氏合葬。
孝肃皇后周氏祔葬。
宪宗纯皇帝陵曰茂陵。
纯皇后王氏合葬。
孝穆皇后纪氏
孝惠皇后邵氏俱祔葬。
孝宗敬皇帝陵曰泰陵。
敬皇后张氏合葬。
武宗毅皇帝陵曰康陵。
毅皇后夏氏合葬。
世宗肃皇帝陵曰永陵。
肃皇后陈氏合葬。
孝烈皇后方氏
孝恪皇后杜氏俱祔葬。初
世宗作寿宫于
长陵东南之阳翠岭。嘉靖二十七年葬
孝烈皇后。是為
永陵。隆庆元年奉安
世宗皇帝梓宫。乃自
天寿山西南袄儿峪、迁
肃皇后梓宫合葬。
孝恪皇后自金山迁祔焉。
穆宗庄皇帝陵曰昭陵。
庄皇后李氏合葬
○
诸陵各设神宫监并卫、及祠祭署。凡清明中元冬至、太牢致祭。遣官行礼。文武衙门堂上官各一员、属官各一员、分诣陪祭。忌辰及
圣旦正旦孟冬、亦遣官行礼。止用香烛酒果、无帛。各衙门官不陪祭。
诸王之国、诣
诸陵謁辞。嘉靖十五年三月
上躬行春祭礼。七月改
命春以清明、秋以霜降、遣官行礼。各衙门官陪祭。其中元冬至等节、遣官行礼。俱不陪祭。九月
上躬行秋祭礼。自
奉慈殿迁
孝肃皇后神主于
裕陵、
孝穆皇后
孝惠皇后神主于
茂陵、躬行奉慰礼。十七年二月
上躬行春祭礼。改
陵殿曰
(左社去土右夌)恩殿、门曰
(左社去土右夌)恩门。四月建
成祖文皇帝圣蹟亭於平臺山、率从官行祭礼

○睿宗献皇帝陵曰显陵、在湖广承天府之松林山。 【今号纯德山】
