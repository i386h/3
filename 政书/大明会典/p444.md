<!-- { "loadSidebar": true } -->
凡本院院使、院判、御医、日於
内府御药房、分两班轮直供事。嘉靖十五年、改建
圣济殿于
文华殿后、设
御药库、本院官分班轮直
凡收受四方进贡、及储蓄
上用药品。俱於
内府收掌
凡供用药饵。
国初令医官就
内局修製。本院官诊视
御脉、御医参看校同、内臣就
内局合药。将药帖连名封记、具本开写本方药性治证之法、於日用之下、医官内臣、书名以进。置簿历、用中书省印合缝、进药奏本既具、随即附簿年月下书名、内臣收掌、以凭稽考
凡烹调
御药。本院官与内臣监视。每二服合為一服、候熟分為二器。其一器、御医先尝、次院判、次内臣。其一器、进
御
凡各
王府良医员缺。从本院推举医士、送吏部选用
凡本院习业、分為十三科。自御医以下、与医士、医生、各专一科。隆庆五年奏定、御医、吏目、共二十员。大方脉五员。伤寒科四员。小方脉、妇人科、各二员。口齿咽喉、外科、正骨、痘疹、眼科、鍼灸等七科、各一员。医士、医生、各七十餘名。大方脉、伤寒科、小方脉、妇人科、口齿咽喉外科、正骨、痘疹、眼科、鍼灸等七科、各名数不等。各官员缺及医士医生名缺、即以该科人数照例考补。如无相应人数、不必补足
凡各
王府差人请医视疾、本院奉
旨、差官或医士往视。若文武大臣、及外夷酋长有疾、亦奉
旨往视。其治疗可否、皆具本覆奏。或军中缺医、亦凭总兵巡抚官、奏请拨用
凡医士医生、俱於本院修合药饵。若医官医士、仍差委各处用药
计各处用药医官医士员名
圣济殿、即御药房。嘉靖十五年改建 【凡支杂职俸冠带医士、并冠带医士、　内殿六年、外差九年、各□日。考陞吏目。吏目六年、考陞御医】
东直房 【医士三十六名】
安乐堂 【医官三员、医士三十名】
司礼监 【医士二名。歷役三年、与冠带。再歷三年、授吏目。万历五年题准、通候九年、考补吏目】
书堂 【医士六名】
乾明门 【医士三名】
浣衣局 【医士二名】
天寿山 【医士二名】
松林灵臺 【医士三名】
团营 【医官一员、医士十二名】
五军营 【医官一员、医士二名】
神枢营 【医官一员、医士三名】
神机营 【医官一员、医士四名、嘉靖九年奏准、各营医士、办事三年、勤劳者、与冠带、再歷三年、授吏目。万历五年题准、候九年考补吏目】
刑部提牢厅 【医士一名、嘉靖二年奏准、歷役三年、勤劳有效者、与冠带。再歷三年、授吏目。仍旧在厅用药。万历五年题准、候九年考补吏目】
锦衣卫 【医士三名、嘉靖二十五年题准、食粮医士、供役六年以上者、给与冠带】
广德州、原额茯苓六百三十斤
滁州、原额桔梗等药、一千五百九十八斤七两一钱六分
徐州、原额鹿茸等药、八十二斤十四两六钱七分
和州、原额柴胡等药、二百二十二斤十四两
顺天府、原额乾菊花等药、一千九百四十六斤一两。苍术八千五百九十四斤
大名府、原额大皂角等药、一千五百斤
河间府、原额火麻子等药、二千一百七十九斤八两
保定府、原额大皂角五百斤
真定府、原额大皂角等药、七百六十五斤
延庆州、原额黄芩等药、七百斤
保安州、原额黄芩等药、七百斤
凡军中马病。本院给与药饵
凡本院合用纸札。俱令府州县举到医士考中者、量纳应用、后革。成化十八年、奏准仍旧
○嘉靖十五年题准、通行浙江等十三布政司、并南北直隶、不许起送名医。其各部报考到部医人、俱发回原籍、候该院缺人供事、另议行取
凡医士残疾、及年七十以上、不堪应役者、放免
凡纳银事例。太医院见在食粮医士、累考下等、未经冠带者、纳银二十两、给冠带。原係医籍户下子弟、报册未经补役者、纳银三十两。民间子弟、纳银六十两。俱给与冠带
凡医士医生食粮。成化十年奏定、医士有家小者、月支米七斗。无者、五斗。医生有家小者、四斗。无者、三斗
凡医官。旧例月支米二石。弘治间、令照医士例、止支七斗

南京太医院

凡本院药饵。俱南京礼部收到各处解来生药製造。计湖广等布政司、南直隶府州、岁解本院药材、七千二百四十四斤六两
凡南京各营该用药饵。俱拨医士随病供应。嘉靖十年议准、每营各置药局、从南京礼部、督同本院、考选精通艺业医士一人、在局提调。待三年无过、给与冠带、九年无过、送吏部銓授署吏目、仍前提调。其各局药材、俱从南京礼部、札行本院解发
凡医士、医生。俱以世业子弟、习学考选、分拨各科
凡医士医生月粮。照太医院例

上林苑监　五城兵马指挥司　南京五城兵马指挥司
大明会典卷之二百二十五
上林苑监

洪武中、议设上林苑监、以妨民业、遂止。永乐五年开设、定為正五品衙门。设左右监正、左右监副、左右监丞、典簿。所属良牧、蕃育、嘉蔬、林衡、川衡、冰鑑、典察左、右、前、后、十署。每署设典署、署丞、录事。洪熙元年、止存左监丞典簿、餘官不除。又以蕃育署、带管良牧川衡两署。嘉蔬署、带管冰鑑林衡两署。四署人户、并四典察署人户、俱拨二署暂管。宣德十年、止存蕃育、嘉蔬、良牧、林衡四署、餘皆革。近年仍设右监丞

蕃育署

原管畜养户、二千三百五十七
分拨畜养草场地、一千五百二十顷三十四亩二分二釐
计畜养
鹅八千四百七十隻
雄四千二百一十七隻
雌四千二百五十三隻
鸭二千六百二十四隻
雄八百八十九隻
雌一千七百三十五隻
鸡五千五百四十隻
雄七百八十三隻
雌四千七百五十七隻
光禄寺、每年取用孳生鹅一万八千隻、鸭一千隻、鸡五千隻、长行线鸡二千隻、鸡弹一十二万箇
太常寺、每年取进
奉先等殿荐新鴈十二隻、雉一十三隻、嫩鸡一十三隻、鸭弹二百四十箇、鸡弹二百六十箇
本监每年进
宫鹅黄五十隻、鸭黄七十五隻、鸡黄五十隻、大雌鸡一十五隻、鹅弹九百五十箇、鸭弹二万九千箇。又
内府供应库、鸭弹三万箇


嘉蔬署

原管栽种户九百
分拨栽种蔬菜等地、一百一十八顷九十九亩八分四釐八毫。后因修筑本署土城鹅房、占地二十二顷七十亩。今见存地九十六顷二十九亩八分四釐八毫
每年进
宫菜一十三万七千五百八十三斤箇。又送光禄寺青菜二十四万七千八百斤、芥子七石八斗

良牧署

原管牧养户二千四百七十六
分拨牧养牲口草场等地、二千三百九十九顷一十三亩六分六釐。嘉靖八年议准、除不起科草场、并不堪者、共不纳钱粮田地五百五十七顷九亩四分三釐一毫七丝。见在成熟田地一千八百四十二顷四亩二分二釐八毫六丝。每年徵收子粒银四千四百六十五两七钱二分六釐八毫五丝八忽、解送户部、转送光禄寺、买办猪羊牛隻供应
计牧养
牛羊猪四千五百六十六隻
牛九百二十九隻
牯牛九十七隻
(牛孛)牛八百三十二隻
羊二千五百六十九隻
绵羊二千三百九十六隻
公羊二百四十八隻
母羊二千一百四十八隻
山羊一百七十三隻
公羊一十六隻
母羊一百五十七隻
猪一千六十八口
儿猪六十八口
母猪一千口
光禄寺、每年取用孳生牛八百隻、羊五百隻、羊羔二十隻、长行醃腊猪二千口、正旦冬至节肉猪一千口
内府丁字库、每年收羊毛二千二百四十六斤四两
太常寺、每年取用时享
太庙、及
奉先等殿荐新、共活兔八十一隻。其祭告等件、不时取用无定数

林衡署

原管栽种户一千九百八十三
分拨栽种果树花木等地、一百三十八顷一十五亩七分一釐
迁民住基地一十顷九十五亩
自种地五十一顷四十二亩
凡牧养牲口、栽种果蔬等项。永乐间、用北京效顺人役充。后於山西平阳、泽、潞、三府州、起拨民一千户、俱照边民事例、给与盘缠口粮、连当房家小、同来分派使用。仍令自备牛具种子、於附近荒閒地土内、儘力耕种食用、喂养牲口
凡牧养。每二丁养羊一隻、每五丁养牛一隻、餘各验丁派养。其牲口、编号造册、挨次进送
内府、并太常寺、光禄寺供应。每岁除原种取用不缺外。牛孳生犊一隻。羊孳生羔二隻。餘皆与民自用。羊毛、惟种羊依时剪取入官。孳生羊毛、从民收用。成化六年
詔、蕃育等署、今年有因水患、亏损牲口、曾经具奏、查勘明白者、悉免追陪
凡蕃育署寄养鹅隻。嘉靖三年议准、各牲户不许通同写字人役、私自发卖、虚报日月、骗取食料。该寺置立簿籍、以领鹅之日為始、每隻日给食料六合、扣至一月而止、其鹅务足原定斤数、以备取用。如过一月后、鹅瘦损不堪者、今其自备食料、再不支给。失养损坏者、责其陪偿
凡牧养栽种地。东至白河、西至西山、南至武清、北至居庸、西南至浑河。永乐十四年、奉
旨一应人不许於内围猎。有犯禁者、每人罚马九匹、鞍九副、鹰九连狗九隻、银一百两、钞一万贯、仍治罪。虽
亲王勋戚犯者、亦同
凡大兴宛平二县附近果园。正统元年、令听本监管属。远者、并外府州县果木、俱令有司自行管属、果品听其自进
凡原拨、并续拨、栽种蔬菜果木树花、牧牲草场。衙门公廨。及住基等地。弘治十四年、踏勘过共四千一百三十四顷八十五亩八分八毫、见在地三千九百七十顷五十八亩八分三釐。会勘出侵占失迷地一百六十四顷二十六亩九分七釐八毫。四至筑立封堆、一千六百七箇
凡日逐进用菜蔬果品。宣德十年奏准、以荆府遗下空房一所、
东安门外旧行用库房一所顿放。弘治五年又奏准以
东安门外保大坊官房一所顿放

五城兵马指挥司

国初置兵马指挥使司。设都指挥、副都指挥、知事。后改兵马指挥司、為正四品衙门。设指挥使、副指挥、知事。各门设兵马。洪武十年、定正六品衙门。设指挥、副指挥、职专京城巡捕等事。革知事。二十三年、定设五城兵马指挥司。惟中城止称中兵马指挥司。俱添设吏目。今每司设指挥一员、副指挥五员、吏目一员
凡弓兵。每司额设八十名、一年更替。从在外州县僉解、兵部职方司分拨应役
凡各城坐铺火夫。除有例优免外、其餘俱要编当。敢有投託
内府、及在外衙门差人、或给免帖、擅入各司、分付优免、听该司连人呈送巡城御史治罪。其勇士等项正身、改调京卫充军。于碍内外官员、奏请定夺
凡京城该管地方。街道坍塌、沟渠壅塞、及
皇城周围坍损。工部都水司行委分管填垫疏通
凡地方或有盗贼生发。即督领弓兵火甲人等擒捕
凡官民房舍火起。不分地方、各司督领弓兵火甲人等、俱持器具救火
凡巡城御史批发囚犯。该司取供、送法司拟罪发落
凡刑部都察院照勘、提人、检尸、追赃、分委该司承行
