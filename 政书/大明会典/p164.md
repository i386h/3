<!-- { "loadSidebar": true } -->
珍珠十六两 【用红绿纱销金袋二箇】
宝钞四千贯　　　　乘马八匹 【红笼头锦韉八副】
各色紵丝六十疋 【用红绿罗销金束子一百八十箇】
各色綾六十疋 【用红绿罗销金束子一百八十箇】
各色纱六十疋 【用红绿罗销金束子一百八十箇】
各色罗六十疋 【用红绿罗销金束子一百八十箇】
各色锦四十(土商) 【用红绿罗销金束子一百二十箇】
大红罗六 【用红绿罗销金束子一十八十箇】
生纱六疋 【用红绿罗销金束子一十八箇】
各色绢三百疋　　　　白绵二十八斤
各色衣服五十三件
紵丝十八件　　　罗十七件
纱八件　　　　　綾十件
各色被六床
锦二床　　　　　紵丝二床
綾二床
白绢卧单四条
朱红戧金皮箱十五对
朱红漆柳箱二对
臙脂二合二两重 【金合一对一十两重】
铅粉二十袋一十两重 【用红绿罗销金袋二箇】
北羊四十牵 【用红绿罗销金盖袱四十箇。牵羊红麻索四十条】
猪二十口　　　　　鹅四十隻
酒二百四十瓶 【用红绿罗销金盖袱二百四十条、每条坠角折二铜钱四箇】
末茶四十袋 【用红绿罗销金袋四十箇】
响糖二合　　　　　芝麻缠糖二合
茶缠糖二合　　　　砂仁缠糖二合
胡桃缠糖二合　　　木弹二合
蜜煎二合　　　　　枣子二合
乾葡萄二合　　　　胡桃二合
圆饼六百箇 【用红纸花贴面】
白麵一百二十袋 【用红纸花贴面】
红纱罩盝大小一十二箇

开合

紵丝八疋 【用红绿罗销金束子二十四箇】
红绢八疋　　　　　珠翠花一朵

媒人

紵丝一十二疋 【用红绿罗销金束子三十六箇】

发册礼物

金册一副 【两叶。计足色金一百两重。每叶高一尺二寸、阔五寸、周尺】
籍册锦一片 【红绢里】 联贯册叶 【用红丝絛】
垫册锦褥一箇 【红绢里】
裹用红罗销金小夹袱一条
浑金沥粉云凤册盝一箇 【内用红紵丝发衬、花银钉铰一副、一两二钱重。嵌金丝铁锁钥一副】
覆盝红罗销金大夹袱一条
九翬四凤冠一顶
首饰一副
冠上大花九树。小花九树。宝鈿九箇。翠云博鬢。描金珠皂罗额。珠眉心。珠牌环。金冠上金凤四箇。牌环脚一双
翟衣三套
描金云凤沉香色木匣一箇 【铜锁钥索扛全】
青紵丝绣翟衣一件
青紵丝绣蔽膝一件
玉色线罗中单一件 【红缘(衿去今改巽)】
青线罗绣翟衣一件
青线罗绣蔽膝一件
玉色线罗中单一件 【红缘(衿去今改巽)】
青纱绣翟衣一件
青纱绣蔽膝一件
玉色纱中单一件
霞帔三副
青红线罗销金大带一条。上有青紵丝副带一条
五色线锦綬一副。上有玉环二箇。青红罗采结全
白玉鉤碾凤文佩一副
玉事件二十件串珠全
金勾子并圈二箇　五色线锦衬一副
白玉革带一副 【青紵丝裹(革呈)描金文翟文】
玉事件一十件　　金事件五件
青紵丝舄一双 【上有珠六颗】 青罗袜一双
红罗销金夹袱大小五条 【包裹翟衣玉佩玉带等用】
凤轿一乘
锦坐褥一箇　　　锦踏褥一箇
红交床一把 【红穿条全】 红帘一扇 【青罗销金沿边绣带全】
红罗销金轿衣一件 【沥水顶罩全】
采结四串抹金银香圆宝盖四副 【计八件、共花银一十六两】
红油绢销金雨轿衣一件 【沥水顶罩全】
仪仗
红杖二　　　　　清道旗二
絳引旛二　　　　戟氅二
戈绣旛二　　　　(□皇)绣旛二
班剑二 【结子绢袋全】 仪刀二 【结子红绢袋全】
吾杖二 【绢袋全】 　　鐙杖二 【绢袋全】
立□二 【绢袋全】 　　卧□二 【绢袋金】
骨朵二 【绢袋全】 　　斧二
响节四 【绢袋全】 　　红绣伞一把 【绢袋全】
青方伞二把 【绢袋襻全】 红绣团扇四把 【绢袋全】
青绣团扇四把 【绢袋全】 红纱灯笼四箇 【竿全】
拂子二 【结子全】 　　坐障一 【竿全】
行障二 【竿全】
抹金交椅脚踏一副 【除木外、计花银一百两重。撘坐踏褥结子全】
抹金银水罐一箇 【六十两重】
抹金银水盆一箇 【六十两重】
抹金银唾壶一箇 【一十六两重】
抹金银唾盂一箇 【一十六两重】
抹金银香炉一箇 【一十六两重】
抹金银香合一箇 【一十六两重】
擎执宫人销金罗袍一十四领。抹金鈒花银带一十四条。翠花纱帽一十四顶。皂麂皮靴一十四双
女轿夫衣袍一十六领。汗裤一十六副。铜束带一十六条。花纱帽一十六顶。红锦布(革翁)鞋一十六双

催妆礼物

北羊四牵 【红绿绢销金盖袱四条】
酒四十瓶 【红绿罗销金盖瓶袱四十条、每条坠角折二铜钱四箇】
果四合 【用花八枝】

以上礼物。内官一员送至妃家

醮戒

先期一日、所司设
皇太子幕次於中左门前丹墀内。设
皇太子受醮戒位於
御座南、北向。设
皇太子拜位於
丹陛上、北向。设赞礼二人位於
皇太子
丹陛上拜位之北、东西相向。知班二人位於赞礼之南、东西相向。设酒饌案於醮戒位之东稍北。设司爵司饌各二人位於案之南、西向。执膳内官先备金爵果合以候。是日早、鸿臚寺赞引二人具朝服、并
东宫侍从官、先入至
文华殿门前。候
皇太子出、行叩头礼。赞引二人及侍从官导从、由
奉天左门入、至幕次、具袞冕以候。鼓三严。
上服通天冠絳纱袍出。鸿臚寺请陞座。
上御奉天殿。乐作。警蹕。文武官盛服行叩头礼、分班列侍如常仪。乐止。赞引及侍从官、导引
皇太子出幕次至东陛下。侍从官止。赞引导引
皇太子由东阶陞、至
丹陛拜位北向立。赞礼赞鞠躬、四拜、兴、平身。赞引导引
皇太子、由
奉天殿左门入、就醮戒位北向立。司爵斟酒以进。赞引赞跪。
皇太子跪。赞搢圭。赞受爵。司爵者以爵立授
皇太子。
皇太子啐酒讫。以爵授内使、内使跪受爵、退置於案。司饌者以果合跪进
皇太子、皇太子取少许食讫。司饌者兴、以果合退置於案。赞出圭。赞恭听戒命。
上命之曰、往迎尔相。承我宗事。勗帅以敬。
皇太子曰、臣谨受
命。赞俯伏、兴、平身。赞復位。赞引仍导由左门出、至
丹陛上拜位立定。赞礼赞鞠躬、四拜、兴、平身。赞礼毕。乐作。警蹕。
上降座还宫。乐止。赞引导
皇太子由东陛降丹墀。
东宫内外官皆导从、由
奉天左门出
午门外、幕次易服

妃受醮戒

亲迎日、妃家先於祠堂陈设祭物。
妃服燕居冠服。妃父母率妃诣祖宗前行礼、奠酒读祝、礼毕。执事者具酒饌於内、进
妃饮食讫。父母坐於正堂。女执事引
妃诣父母前各四拜。父命之曰、尔往
大内。夙夜勤慎、孝敬毋违。母命之曰、尔父有训。尔当敬承。
妃听受讫。次诣诸尊长行礼毕。改服翟衣以俟

亲迎

是日早、先设
皇太子幕次、及仪仗奠鴈、并所乘輅。教坊司大乐、及随侍官舍侍卫官军、俱於
午门外。妃家先设
皇太子幕次於中门之外、南向。设香案奠鴈案於中堂。
皇太子受醮戒讫。赞引导引至
午门外幕次、易皮弁服讫。赞引跪请陞輅。
皇太子陞輅。执鴈者后随。乐作。仪从先导、随侍官舍官军导从、由
东长安门、至妃家门外。赞引跪请
皇太子降輅。导引至幕次。礼官一员先入、至正厅、立於东、西向。主婚者具朝服出见、立於西、东向。礼官曰、
皇太子奉
制行亲迎礼。引礼二人具服、引主婚者迎
皇太子於幕次之外。内官二员具服、引
皇太子出幕次。主婚者请
皇太子入中堂。
皇太子先行。内官具服捧鴈随入。主婚者后行。至中堂。主婚者进立於堂中之左、妃母立於堂中之右、东西相向。
皇太子至中堂。女执事二人引
妃出房、立於妃母之下。内官引
皇太子至案前。内官捧鴈跪进
皇太子、皇太子以鴈奠於案。内官引
皇太子稍退、近东、西向立。主婚者诣鴈案前行八拜礼、退復位。执事者彻案。引礼内官导
皇太子先行、至中门。女轿夫举凤轿至於中门之内。内官具
妃仪仗於中门之外。女执事引
妃出。内官跪请
皇太子诣轿所。啟请揭帘。
妃陞轿。内官啟请
皇太子陞輅前行。
妃具仪仗从后行。由
东长安门进至
午门外。车驾仪仗侍卫官舍官军俱止。
妃仪仗入
左顺门内候。内官跪请
皇太子降輅。导引入幕次候。
妃至轿止。内官跪请
皇太子揭帘。
妃降轿。
皇太子先行。内执事以帷幕拥护
妃后行。俱步入
左顺门。内官跪请
皇太子乘舆先行。女官跪请
皇太子妃陞轿后行。至宫门外。
皇太子降舆候
妃至。女官跪啟请
皇太子妃降轿、入幕次候行合巹礼

亲迎礼物

活鴈一对

合巹

其日、内官先於
皇太子内殿外、设
妃幕次。设
皇太子座於殿东、西向。设
妃座於西、东向。各设拜位於座之南。设酒案於正中稍南。置两爵两巹於案上。
皇太子至宫门外、降舆入候於内殿门外之东、西向。
妃降轿。女官以帷幕拥护、导引入幕次整饰讫。导引至内殿门西、东向。赞引二人导
皇太子前陞殿。女官二人导
妃随陞。赞请就拜位。
皇太子与妃各就拜位。赞
皇太子两拜。妃四拜。赞请陞座。
皇太子与妃皆陞座。女执事二人举饌案进於
皇太子及妃之前。女官司尊者取金爵酌酒以进。
皇太子与妃各受爵饮讫。女官进饌。
皇太子与妃皆举饌讫。女官再以金爵进酒。
皇太子与妃饮讫。女官进饌。皆举饌讫。女官再以巹盏酌酒合和以进。
皇太子与妃皆饮讫。又进饌。
皇太子与妃皆举饌。凡三举酒饌毕。执事者彻饌案。赞
皇太子与妃兴、就拜位相向、赞两拜如前仪。毕。
皇太子从者餕
妃之饌。妃从者餕
皇太子之饌。
皇太子从者导
皇太子入宫更礼衣。妃从者及女官导
妃入宫易常服

供用器皿

金器
壶瓶一对 【六十两重】 酒注一对 【六十两重】
盂子一对 【二十两重】 贄礼盘二面 【六十两重】
盘盏二副 【二十两重】
託里胡桃木碗四箇 【六十四两重】
楞边胡桃木託四箇 【五两重】
託里胡桃木钟子一对 【一十一两重】
撒盏一对 【八两重】 　葫芦盘盏一副 【一十两重】
茶匙一双 【一两重】 　匙一双 【五两重】
箸二双 【五两重】
银器
壶瓶二把 【共五十两重】 果合一对 【一百六十两重】
汁瓶二把 【共五十两重】 茶瓶一对 【五十两重】
汤鼓四箇 【八十两重】
按酒楪一十二箇 【四十二两重】
果楪一十二箇 【三十两重】
茶楪一十二箇 【二十四两重】

朝见两宫

第二日清晨、
皇太子冕服。
妃翟衣。女官赞引各啟请出宫、至
某宫门外俟。
某宫服燕居服陞座。赞引引
皇太子及妃自左门入。
