<!-- { "loadSidebar": true } -->
每名岁给赏赐。生绢一疋、绵布三疋、苧布三疋、白绵八两。 【初支本色】 嘉靖九年、户部题准、照文武官绢布事例、准折价。生绢一疋、折银七钱。绵布、每疋折银三钱。苧布、每疋折银二钱。白绵八两、折银二钱五分。计每名岁支四项、共折银二两四钱五分
凡乐舞生所用乐器、俱从工部成造。遇有损坏、随时修理。惟笙簧、每年工部预期差拨笙匠、赴观逐一展视修理

南京神乐观

凡每年本观乐舞生三百五十名。该用绵布一千五十疋、绢三百五十疋、绵一百七十五斤、关太常寺、奏行南京户部、转行甲字等库关支。盐三千斤、柴一十五万五千四百斤、南京户部工部关支。秋粮米二千石、小麦六百石、黄豆一百六十石、芝麻三十石、碾米牛用稻草一千五百包、直隶常州等府武进等县送纳。嘉靖九年题准、革去乐舞生五十名。存留三百名。每名月支米三斗。官二员、每员月支米一石五斗。共该支米一千一百一十六石。各
陵寝时祭、每岁共支行粮米九石八斗三升。
歷代帝王庙一祭、每名支行粮米一升、共米二石八斗四升 【后帝王庙罢祭、行粮不支】
文庙二祭、每名支行粮米一升、共米三石五斗六升。正旦中元清明三节、每名一斗五升、共米四十五石。通计米一千一百七十七石。每遇闰月加米九十三石。岁支小麦三百八石。黄豆一百三十七石。芝麻二十六石。食盐二千六百斤。柴一十二万三千斤。绢三百疋。绵布九百疋。苧布九百疋。白绵一百五十斤。其碾米牛、自买稻草凡本观原额膳夫三十名。俱应天府属县点充、嘉靖九年奏准、革十名

武职衙门
五军都督府　南京五军都督府
大明会典卷之二百二十七
五军都督府

国初置统军大元帅府。后改枢密院。又改為大都督府。秩正一品。设左右都督、都督同知、都督僉事等官。洪武十三年、始分中、左、右、前、后、五军都督府。各府都督、初间以公侯伯為之、参与军国大事。后率以公侯伯署府事。同知、僉事、则参赞军事。永乐元年、建行都督府於北京。后仍分五府、称行在某都督府。十八年、定都北京、除行在字。在应天者、称南京某府。洪熙元年、復称行在。宣德三年、革行都督府。正统六年、復建五府。其职分领都司卫所、掌一应从
驾仪卫、诸武职替袭优给等项。所属悉上之府、府為转送兵部请选。其他若武臣
誥敕、水陆操练、俸粮屯种、军情声息、清勾替补、薪炭荆苇诸事。各分移所司而综理之。盖职专军旅、其任特重云

中军都督府

所属卫所 【见兵部职方司】
凡
郊
庙
社稷祭祀、
耕耤田、幸太学、及
万寿圣节、正旦、冬至、大婚礼等项。本府先期奏行五军十卫、於各营拨军围宿。其合用?刀围子手、奏请赴
内府关领金鎗、以备仪卫。事毕、仍赴交收
凡
驾诣
郊坛、例用公侯駙马伯等官一人、守
承天正阳等门、俱本府奏请
钦定。其随
驾守卫公侯伯将军、及守卫围子手把总管队官金牌、俱行尚宝司关给。锦衣卫上直官军刀甲簿、印记送
午门附写姓名书押
凡京城九门、原降守门子丑字号铜令牌十八面、锁钥二十把、并於本府收贮。每日晚、各门官军齎令牌赴府、兑领门钥、往放门。次日齎锁钥赴府交纳、仍领出原兑令牌。其锁、掌印官亲封、随发领回
凡京城夜巡、原降寅字号铜令牌二面。卯辰字号铜令牌十八面。编定金吾等卫、并五军属卫镇抚六十员、作二十直。每直镇抚三员、军人九名、轮赴本府、应长巡者、领寅字号、应撞门者、领卯辰字号牌。每夜一更三点、发卯字号牌、三更一点、发辰字号牌、往九门巡撞、及点守门官军。如有姦弊、具奏施行
凡旗手等二十卫带刀官员、各有悬带金铜字号牌面。俱本府管理。每三年一次考选。有年考事故、不堪任用者革退、另选年力精壮、勤劳无过者、顶补。其牌面有无损坏、俱造册送府、以凭稽考
凡守门守城官军、有逃亡病故者。每年终、各门造册送府、查明更补
凡月食。文武官、俱於本府行救护礼
凡在京在外卫所官舍比试。兵部开送本府审实、行移各府、并锦衣卫及兵科委官。至期、奏请内官、於大教场内公同比试中否、仍送兵部施行
凡在京卫所总小旗、及在外卫所係京操者、例该併鎗。俱送本府审实、会各府锦衣卫兵科各委官。至期、奏请内官於本府前监併、开具胜负、送兵部施行
凡应付。准兵部职方司手本、内称
钦差各衙门官员、出京公干。本府行所属和阳等四卫、轮流摘拨军夫起关应付
凡番僧剌麻、哈密土鲁番等夷人进贡还、赐(土商)疋、并乞讨食茶、俱本府出给勘合、验过潼关
凡武举开科。兵部该司预行本府知会、光禄寺办宴、於本府设席、
钦命内阁大臣一人主席、名会武宴
凡遇在京在外都司卫所、起送未及六十岁老疾官舍、到府替职。本府照例於双月比试毕、五府会日引奏、侯有
明旨、开送兵部入选
凡每年十二月、督令各门官军、及时打冰藏用。至明年五六月发冰
凡本府行所属都司勘合。遵照题奉
钦依、编置字号、类填发行、年终类缴
中都留守司中字号　　河南都司龙字号
沂州卫相字号　　归德卫华字号
新安卫前字号　　潼关卫楼字号
徐州左卫左字号　泗州卫行字号
太仓卫玖字号　　宿州卫凤字号
庐州卫生字号　　仪真卫日字号
安庆卫是字号　　金山卫成字号
淮安卫阁字号　　扬州卫筑字号
苏州卫新字号　　邳州卫堤字号
高邮卫金字号　　寿州卫书字号
武平卫人字号　　徐州卫宰字号
六安卫壹字号　　滁州卫拾字号
建阳卫年字号　　大河卫沙字号
镇海卫重字号　　镇江卫荣字号
汝寧新□字号
凡牧马千户所。职专调度
御马水草、出入牵晾。其牧地芻豆数目、俱
御马监掌管、军人供役
计马房一十五处
坝上大马房　　　坝上北马房
驹子马房　　　　天柱马房
北草场马房　　　东天柱马房
金盏儿马房　　　坝东马房
北高马房　　　　胡渠马房
郑家庄马房　　　黄土马房
汤山马房　　　　东坝马房
义河马房
凡蕃牧所。成化十三年题准、设立旗军七百四十九名、职专养牲挤乳、供应
宗庙祭祀、及
上用膳羞。乳牛共六百八十五隻。每隻日支料豆三升、榖草十斤、俱户部坐派河南山东等处起运
计牛房三处
外牛房　　　　　里牛房
吴家驼牛房
计羊房一处
西琉璃厂羊房


左军都督府

所属卫所 【见兵部职方司】
凡辽东都司所属卫所会试举人、岁贡生员、援例监生、起文赴府、转送礼部。其中式武举、转送兵部。科举生员、转送顺天府
凡辽东岁进药材。投文到府、转送礼部交收
凡本府行所属都司勘合。遵照题奉
钦依、编置字号、类填发行、年终类缴
浙江都司守字号　山东都司智字号
辽东都司保字号

右军都督府

所属卫所 【见兵部职方司】
凡本府行所属都司勘合。遵照题奉
钦依、编置字号、类填发行、年终类缴
陕西都行二司右字号
四川都行二司四字号
云南都司云字号　贵州都司贵字号
广西都司广字号　直隶宣州卫宣字号

前军都督府

所属卫所 【见兵部职方司】
凡兵部开送投降夷人到府。差官伴送两广总督、转发闕少达目卫分安插、取具收管缴
凡本府行所属都司勘合。遵照题奉
钦依、编置字号、类填发行、年终类缴
湖广都司湖字号　湖广行都司行字号
兴都留守司承字号　　福建都司福字号
福建行都司禄字号
江西都司江字号　广东都司广字号

后军都督府

所属卫所 【见兵部职方司。本府原额所属京卫二十四卫。内神武后卫等七卫、今改守备　昭陵等陵。见在止十七卫】
凡京城内外十六门、俱本府委官守把。每门指挥二员、千百户四员、移文中府查点
凡本府僉书、每五日巡城一次。夜点守卫官军
凡军民人等、过山海居庸等关公文。俱於本府掛号验放
凡居庸等关口。本府每季奏差舍人二名、轮流守把、按季更替
凡本府所辖盘石、秀岭、石匣等驛。分委卫属官一员、前去管理军士、传递警报
凡通州湾泊上用水殿黄船、每三年一修、五年一造。本府委官挡驾、前往南京工部修造
凡皇亲、及公侯駙马伯等官已故、有奉
钦依造坟者。工部移文本府取用军夫、每名折银一两、照数分派各卫所解纳、给与丧家、自行造葬
凡大同等处总兵官、遇秋深草木枯槁、行令副参守备、选率官军出境烧荒、以便瞭望。仍将拨过官军姓名、烧过地方里数、造册送府、转送兵部
凡每年冬节后、内官监行揭帖、取打冰旗军到府。札委武成中等十七卫、共拨旗军二百七十餘名、送监打冰、以备
上用
凡本部应供柴、二百三十万斤、炭、二百万斤、每年分派所属都司卫所出办。柴一万斤、徵银三十五两。炭一万斤、徵银八十两。各卫所委官、俱限八月以里解府收库、出给手本、付委官同商人市买、运惜薪司、取通关回照
○弘治十一年奏准、柴一万斤、止徵银三十两。炭一万斤、银七十两
○正德十三年、以柴价涌贵、奏准每柴一万斤、徵银四十两。其炭价、每一万斤、仍徵银八十两
○隆庆六年、兵部题准、后府每年分派所属都司卫所出办柴炭、每柴一万斤、徵银四十两。每炭一万斤、徵银八十两。仍限二月以里、俱解部收库、责令商人自备上纳、取惜薪司印信实收给价
○万历十年、兵部题准、召商常川应役、设立公所、预给价银、赴惜薪司上纳、取实收赴科道销掛号、投司附卷
凡本府应供本色杨木长柴、三万斤。芦苇、一万斤。荆条、一万斤。黄穰苗、一万一千斤。马连根、五百斤。每年分派所属都司卫所出办
凡本府行所属都司勘合。遵照题奉
钦依、编置字号、类填发行、年终类缴
山西都司信字号　山西行都司忠字号
万全都司福字号　大寧都司行字号
直隶山海卫翔字号
镇朔卫崑字号　　密云后卫及字号
河间卫结字号　　真定卫惟字号
涿鹿左卫致字号　沧州所露字号
兴州左屯卫岁字号
神武中卫冬字号　东胜右卫珍字号
天津左卫闰字号　抚寧卫鳞字号
苏州卫玉字号　　定州卫伍字号
通州左卫利字号　兴州中屯卫调字号
武清卫成字号　　平定所元字号
卢龙卫河字号　　涿鹿卫孝字号
武定所雨字号　　寧山卫鞠字号
遵化卫罔字号　　兴州后屯卫云字号
兴州前屯卫阳字号
隆庆卫贤字号　　涿鹿中卫腾字号
德州卫丽字号　　通州右卫秋字号
定边卫收字号　　天津右卫餘字号
密云中卫化字号　忠义中卫柰字号
大同中屯卫為字号
梁城所书字号　　瀋阳中屯卫金字号
永平卫海字号　　兴州右屯卫律字号
