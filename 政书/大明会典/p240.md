<!-- { "loadSidebar": true } -->
纳失者罕王、永乐间、使臣十八人、每日下程一次。羊五隻。鹅四隻。鸡十隻。酒三十瓶。米一石。麵一百斤。果子五斗。烧饼一百箇。糖饼六十箇。蔬菜厨料。头目等十六人、三日下程一次。羊四隻。鹅三隻。鸡四隻。酒二十瓶。米七斗。麵五十斤。果子四斗。烧饼八十箇。糖饼三十箇。蔬菜厨料
火州、永乐间、使臣二十五人、五日下程一次。羊四隻。鹅一隻。鸡四隻。酒十五瓶。麵三十斤。米一石。饼一百二十五箇。果子四斗。蔬菜厨料
养狮豹回回、永乐间、使臣九人、每日下程一次。羊一隻。鹅一隻。鸡一隻。酒十瓶。米三斗。麵五十斤。饼五十箇
蜡烛地面、使臣五十人、五日下程一次。羊七隻。鹅六隻。鸡十隻。酒一百三十瓶。米二石。麵一百五十斤。果子一石。饼二百五十箇。蔬菜厨料
亦思把罕、永乐间、使臣四十四人、每日下程一次。羊八隻。鹅二隻。鸡十隻。酒三十瓶。麵八十斤。米一石。果子六斗。饼二百箇。蔬菜厨料
浡泥国、永乐间、使臣二十一人、三日下程一次。羊二隻。鹅四隻。鸡八隻。酒二十瓶。米一石。麵三十斤。果子四色。蔬菜厨料
○洪熙间、使臣三十六人、三日下程一次。羊五隻。鹅十隻。鸡二十隻。酒十瓶。米二石。麵六十斤。果子五般。每般十斤。盐五斤。酱三斤。花椒一斤。香油四斤。醋四瓶。茶二斤。蔬菜厨料
阿速地面、永乐间、使臣一百十二人、三日下程一次。羊八隻。鹅四隻。鸡八隻。酒一百四十瓶。米二石五斗。麵一百五十斤。果子四色。烧饼一百二十箇。蔬菜厨料
乞力麻儿、永乐间、使臣十一人、五日下程一次。羊二隻。鹅二隻。鸡四隻。酒十瓶。麵三十斤。米一石。饼六十箇。果子二斗。蔬菜厨料
沙哈鲁、永乐间、使臣七十七人、每日下程一次。羊十二隻。鹅四隻。鸡十四隻。酒五十瓶。米一石五斗。果子一石。麵一百二十斤。烧饼二百箇。糖饼一般。蔬菜厨料
忽鲁謨斯、永乐间、使臣十四人、三日下程一次。羊三隻。鹅二隻。鸡四隻。酒十五瓶。麵四十斤。米一石。饼八十箇。果子四斗。蔬菜厨料
八荅黑(上甫下皿)、永乐间、使臣四十人、每日下程一次羊二隻。鹅二隻。鸡五隻。酒二十瓶。米五斗。麵二十斤。果子二斗。烧饼四十箇。糖饼四十箇。蜜二斤。蔬菜厨料。三日一次。添送羊一隻。鹅一隻。鸡二隻。米五斗
柳陈城、五日下程一次。每十人、羊鹅鸡各一隻。酒七瓶。麵十五斤。米五斗。果子二斗。饼四十箇。蔬菜厨料
乞儿蛮、五日下程一次。每十人、羊鹅鸡各一隻。酒二十二瓶。麵十五斤。米五斗。果子二斗。饼五十箇。蔬菜厨料
马哈麻王、永乐间、使臣十三人、五日下程一次。羊六隻。鸡十隻。酒二十五瓶。麵一百斤。米一石。饼一百六十箇。果子七斗。蔬菜厨料。头目六人、羊四隻。鹅三隻。鸡四隻。酒二十瓶。麵八十斤。米一石。饼一百五十箇。果子六斗。蔬菜厨料
甘巴里国、柯枝国、永乐间、使臣各六人、三日下程一次。羊一隻。鹅二隻。鸡四隻。酒十瓶。麵二十斤。米五斗。果子四色。蔬菜厨料
白松虎儿、永乐间、使臣十六人、每日下程一次。羊二隻。鹅二隻。鸡四隻。酒十瓶。果子一斗。米四斗。麵二十斤。饼六十箇。糖饼一般。蔬菜厨料
古里国、永乐间、使臣十八人、三日下程一次。羊二隻。鹅四隻。鸡八隻。酒二十瓶。米一石。麵三十斤。果子四色。蔬菜厨料
荅儿密、永乐间、使臣十八人、五日下程一次。羊二隻。鹅二隻。鸡四隻。酒十瓶。麵三十斤。米一石。果子二斗。饼六十箇。蔬菜厨料
敏真城等处、永乐间、使臣四十人、下程一次。羊三隻。鹅一隻。鸡二隻。酒四十瓶。米一石五斗。麵四十斤。果子二斗。烧饼五十箇。糖饼四十箇。蔬菜厨料
南孛里、十日下程一次。每五人、羊鹅鸡各一隻。酒十瓶。米五斗。麵十六斤。果子四色。蔬菜厨料
安定王、十日下程一次。每十人、羊一隻。鹅四隻。鸡八隻。酒五十瓶。米一石。麵二十五斤。果子四色。蔬菜厨料
阿丹国、宣德间、使臣四人、三日下程一次。羊鹅鸡各一隻。米三斗。麵十斤。酒五瓶。果子四色。饼二十箇。蔬菜厨料
朵儿只伯、正统间、使臣四人、十日下程一次。羊一隻。鹅鸡各二隻。米四斗。麵十斤。果子一升。烧饼二十箇。蔬菜厨料
左法儿国、宣德间、使臣四人、三日下程一次。羊鹅鸡各一隻。米三斗。麵十五斤。酒六瓶。果子四色。饼三十箇。蔬菜厨料
曲先卫、宣德间、使臣七人、五日下程一次。羊鹅各一隻。鸡三隻。米三斗。酒二十瓶。麵十五斤。果子四色。蔬菜厨料
○正统间、使臣二人、十日下程一次。羊一隻。酒十瓶。麵五斤。米二斗。果子四色。烧饼糖饼各八箇。蔬菜厨料
天方国、加异勒国、宣德间、使臣各二人、三日下程一次。羊鸡各一隻。米二斗。麵十斤。酒三瓶。果子四色。饼二十箇。蔬菜厨料
沙州卫、正统间、使臣四人、五日下程一次。羊鹅各一隻。鸡二隻。酒十瓶。米二斗。麵五斤。果子四色。蔬菜厨料
哈失哈力、宣德间、使臣十四人、三日下程一次。羊鹅各二隻。鸡三隻。酒二十一瓶。米四斗二升。麵二十一斤。果子一斗四升。蜜一斤。饼四十五箇。蔬菜厨料
赤斤蒙古卫、天顺间、使臣四人、五日下程一次。鹅二隻。鸡四隻。酒八瓶。米八斗。麵八斤。果子四色。蔬菜厨料
真腊国、十日下程一次。每十人、羊鹅鸡各二隻。酒二十瓶。米一石五斗。蔬菜厨料
黑葛达国、宣德间、使臣十一人、三日下程一次。羊一隻。鹅二隻。鸡四隻。酒十七瓶。米四斗。麵十五斤。果子四色。蔬菜厨料
日落国、兀良哈、哈烈、女直都指挥等官、火剌札、乌思藏等处剌麻番僧、苏禄王、尚师、法王、婆罗
门、可脱癿、讨来思、癿加思兰、各止支常例下程 【土官番僧人等无关文者不支】
凡使臣进贡、沿途关支廩给口粮。回还亦如之。惟朝鲜、占城、琉球、爪哇、暹罗、满剌加、日本、锡兰山、迤北、哈密、瓦刺、撒马儿罕、土鲁番使臣回还、沿途除廩给口粮外、仍日支下程一处。朝鲜等入国并迤北、每人肉半斤。酒半瓶。哈密等、每十人羊一隻。酒二瓶半
○宣德七年令、失剌思等处使臣回到甘州、月送羊酒。半年之外、止支本等廩给口粮
○正统三年令、瓦剌使臣停止去处、每十人五日一次、羊二隻。酒十五瓶。柴薪厨料
○嘉靖二十八年奏准、哈密每五人、日支羊一隻。酒二瓶半
凡各国番王王亲头目人等朝贡、到於福建广东等处。宣德二年令、除筵宴及本等口粮廩给外、日用下程。番王、每人鸡二隻。肉二斤。酒一瓶。柴薪厨料。王亲、每人肉一斤。酒一瓶。柴薪厨料。使臣头目、每人肉半斤。酒半瓶。柴薪厨料。番伴女使人等、止支口粮柴薪
凡夷人进贡、及回至该布政司。成化十九年、令限二十日内照例茶饭管待起程。如过期、及中途无故停止一日之上者、廩给住支
凡投降夷人。正德元年、令每名日支常例下程。牛肉半斤。酒半瓶。米一升。蔬菜厨料
凡各国漂流、及擒获夷人。嘉靖四十五年题准、令到馆照依投降夷人事例、给与日支下程

大明会典卷之一百十六
厨役【王府典膳厨役附】

厨役隶光禄寺者以给膳羞。隶太常寺者以供祭祀。
累朝因事增加、名数太滥。今皆清查、著有定额

光禄寺厨役

凡光禄寺厨役。洪武二十六年定、凡选取各项厨役、或事故新僉。光禄寺具呈本部、照数类行各处、选取精壮惯熟、无过犯残疾之人、起送到部、转发光禄寺著役。若有厨役病故、遗下家小、呈送到部、札付应天府给引、 【今札顺天府】 或递送回还原籍
○弘治间定、光禄寺厨役起送来京者有司连当房妻小、给与口粮脚力红船。告补者、遇有弟男等项、礼部查勘明白、发寺替补。告老疾无丁代替者、本部先送光禄寺勘验明白、取具该署官吏人等不扶结状、缴部、覆审无碍、具奏类送顺天府给引照回、免其杂泛差役。仍行有司僉补。逃厨儿男告补者、本部行勘明白、暂令补役。正身自首、仍行文替出。在逃三月之外者、参送法司问罪、送回转发著役。三月之内、免送问、随发著役。在逃三次者、依律责罚毕、仍发口外為民、当房家小随住
计光禄寺厨役额数
宣德十年、奏定五千名。后增至六千八百八十四名。嘉靖八年、见在食粮五千六十四名。九年议准、以四千名為额。十六年、增一百名。三十四年后、减至三千六百名。隆庆元年、题准三千四百名、永為定额

太常寺厨役

凡太常寺厨役。弘治间定、分拨
太庙
郊坛供祀。其在逃未及三月者收役、三月之外者送问、及逃厨儿男告补暂替者、俱与光禄寺例同。其父母原籍病故者、礼部行查无碍、给引照回奔丧、限半年十箇月、仍回復役。其有刑餘丧过者、不许登坛。其為事曾经法司的决者、改送光禄寺当差。其弟男等项告替者、弘治七年奏准、照景泰间例、俱本部查勘明白、一年二次类奏替补送寺著役。其老疾无丁代替者、本部查勘明白、亦类奏送顺天府给引放回。仍行原籍僉补。其訐告词讼、及因人连累、问该笞杖罪名者纳钞、仍送本寺著役。徒罪以上、及姦盗诈偽、并有误供祀等项、不分轻重、俱的决做工、改拨光禄寺应役。正德六年奏准、径发為民。今照嘉靖元年事例、降拨者止终本身、餘丁仍当、旧役
计太常寺厨役额数
洪武间、原定四百名。永乐中、增二百名。景泰六年、增三百名。成化十五年、增三百名。弘治五年、增三百名。共一千五百名、分拨供祀。嘉靖八年、见在食粮一千二百一十名。九年议准、以一千名為额。十六年、奏復一千五百名。二十九年以后、减至一千一百名。隆庆元年、题准一千五十名。万历十一年、题增二百五十名。见在一千三百名、永為定额

二寺厨役通例

弘治十三年奏准、二寺逃回厨役、许裡甲人等首官解部。不许津贴盘缠。其在原籍中途、及到部挟诈誆骗告害人者、问罪、原词立案不行。逃回至三次者、问发口外為民
