<!-- { "loadSidebar": true } -->
○正德元年议准、今后徵收夏税、不过七月终。秋粮不过十二月终。俱要齐足。应起运者、作急起运。应存留者、照数存留。如有管粮官员、不行及时催徵。通行提调官吏、仍前虚起批票者、定以虚出通关论罪。未纳粮数、就於本官名下、比併徵完
○令江西州县、每年将各户该徵夏税秋粮、造写实徵手册。照依布政司则例、填註由帖、给散纳户。置立印信号簿、粮长委官、各收一扇。裡长催粮赴仓、眼同照依由帖交纳。折银等项、亦就当官秤封贮库、各登号簿。委官於由帖内、写一讫字、与纳户执照。如粮裡仍前私家折收粮米、作弊侵欺、及小民拖欠不完、或部运官通同不行催纳、以致经年不得完结者、俱听抚按守巡等官、查照律例重究
○又令寧晋等县
皇庄子粒、照例每亩止许徵银三分
○三年奏准、新勘过山东滨州、活硷地、办纳存留粮。死硷地、折纳布钞
○议准、通州、海门、泰兴、三州县、坍江田粮、通作存留、折收价银。若起运不足、以十分為率、量起二分、以补其数
○五年奏准、今后各司府州县秋粮、照例十月开仓。先将管粮官、并粮长大户职名、报知漕运衙门。次将收过在仓粮数、申报。如有违限、不分司府州县掌印官、通提问罪。违限二年、管粮官降二级。一年者免降。各将家属监併、完日疏放
○六年议准、阳信县原额税粮地、内不堪耕种硷地一百五顷九十一亩零、该税粮五百六十六石六斗零、照例折纳布钞
○八年、令蓟州牧马草场。实拨军民佃种地。自本年為始。每岁减去原拟租银一分、只收二分五釐。夏税止收一次
○又议准、各处抚按督粮等官、革去一年一造之册。令各州县、照依黄册、造定实徵粮册。十年一换。将大小人户、每户以若干亩為转运。以若干亩為存留。以若干亩為轻齎。随其多寡、以為定数。田卖亩则随田。户易粮则随亩。若遇蠲免、随数减除。临徵之时、对册给由。量地裡远近、立限交完、以年终為止。其违限过年者、责其赴各处自行上纳。严加禁约、粮长过收索取、治以重罪。军官掯勒索取革去见任。其餘灾伤、仍令抚按官查分数、从实蠲免
○十二年议准、真定等府抚按衙门选委各府能干官员、亲诣所属地方踏勘。地土原额若干。内肥饶堪种者、若干。派与起运等项税粮。沙硷不堪种者、若干。派与阔布、存留二项
○十四年奏准、查勘沂州荒芜田土、係百姓徵粮者、止纳应办粮草。不许
王府重徵子粒。係拨付
王府者专出子粒。就将粮草除豁。地如不足原数、即查附近空閒无碍地土、照例拨补
○十五年议准、湖州府地方、自本年為始。将会计秋粮耗米、照官民田则轻重、加减分派、造册在官、永為定规
○奏准、海门县坍江田土、该纳夏税、小麦、每石折银三钱。大麦、每石折银一钱五分。秋粮米、每石折银四钱。俱存留本处、以备卫所官军月粮等项支用。虽无灾伤、不派起运。其马草租钞、仍令徵解本色
○嘉靖元年、令安陆州、并京山县、民田秋粮、自本年為始。停免起运兑军花绒禄米、俱作存留支用。别府州县、原派藩邸禄米、照数改补起运兑军花绒禄米原额之数
○六年
詔、抚按衙门、并管粮等官、申严晓諭卫所官军、今后置买民田、粮差一体坐派。仍听有司拘摄。务使军民两便
○七年奏准、将江西东乡县原分割安仁县十五等都七图分、照旧退还该县。本年以前、有逋负粮差、准照流民復业事例、暂為蠲免。其在东乡、新置粮差、照旧在彼寄纳。在安仁者、照前年限、量派存留。其峡江县东十二都人户、仍归新淦县、应当粮差。有未完者、仍於该县完纳
○八年、令内外各衙门仓场、一应粮料草束。除纳完官单外。其扣下餘银、责令本大户解部、专备各仓场缺乏。遇有粮料价贱、科道等官、召商糴买。完日领价。仍先将价数、及扣过餘银、陆续备行司府州县知会。除扣留餘银、已足下年该派之数。行各免徵一年。未足数者、量徵解补
○九年题准、浙江温、台、处三府税粮、照旧徵纳本色。不许巧立餘米名色、徵价害民
○十年题准、川湖协济贵州钱粮。比南北直隶、江、浙、山、陜、解运京边仓粮事例。定委府州县佐贰官员部运、就限年里、赴各该仓库上纳。每年先将委官、及掌印管粮职名开报。候通查勤惰完欠。自参政参议而下、一体奏请旌奖劾治
○又令今后行取给由官、俱送户部、查对钱粮完纳明白、方许收选復任
○又令河南坐派凤阳仓夏麦、每石徵银四钱。解凤阳府收贮折放
○十二年题准、浙江金华府、京折银两、减数过多、将杭州府数内三千石、嘉兴府数内四千石、湖州府数内六千石、共一万三千石。改派金华府、以均民力
○十五年、令山东布政司、每年将额派军屯民粮、解赴德州常盈仓上纳。听户部委官、监督收放该州、并德左二卫、官吏旗军等俸米月粮。如遇灾免、该另行支补者。造实支文册、一样三本。呈递委官查明。一本存留。一本发仓。一本转送该司查照补给。不许私兑
○十六年题准、今后直隶、山东、山西、河南等处、原派纳万全都司宣府等二十一卫所、并万亿库、隆庆卫仓涿州库、德州常盈库、折银布疋。每疋、折银三钱、解部、转送该库收贮
○十七年

十七年
詔、各处卫所官捨餘丁人等、置买民田、一体坐派粮差。不许抗拒、违者、夺田入官

○题准、山东青州府、乐安县、踏出退滩堪种地三十二顷一亩四分、拨人佃种、照亩起科。办纳税粮一百七十一石二斗七升四合九勺。丝绵二十八两八钱一分二釐六毫。马草二百二十四束十四斤十四两四钱。照数徵收、存留本处应用。候会计之时、添入该布政司实徵总额。分派存留仓口、依时徵纳
○又题准、山西太原、平阳、潞安等府、辽泽等州、岁办大同禄粮军粮。俱责令布政司管粮道。大同府岁派本处禄粮。俱责令分守冀北道。各催督
○二十年
詔、各布政司、并直隶府州县、一应大小钱粮、坐派所属、须要奉到各部题准勘合、方许遵行分派。其未奉勘合、分毫不许擅科。如违、事发重治
○二十三年题准、应天江浦县坍江田地、该徵粮数。比照海门县例、改纳轻则
○又议准、山西太同平阳等府税粮。徵银多寡不均。今后每石各止徵银一两。其不係
代府禄粮、州县、每石、量加银一一分。以补原额不敷之数
○二十七年题准、平阳、太原二府、泽、沁、汾三州、远年停徵地内、查出堪种、有人承佃地土、减半起科、以抵衝塌拋荒之数。餘剩银米、自本年為始。僉拨大户、一条鞭徵收。银两、解布政司收贮、听补
王府禄米灾免不敷之用
○二十九年题准、浙江等处司府、拖欠银两数多、查照旧规、选差户部属官、催完五分者、本部具题取回
○三十二年议准、河南、山东、额运蓟州仓漕粮、共二十四万石。内除六万石、照旧徵收本色外。原折色四万石、每石折银六钱。其餘一十四万石、查照先年题准改折则例、内十万石、每石八钱。四万石、每石九钱。通共折色一十八万石。行令二省徵收、与同本色、一併径解蓟州仓上纳
○三十三年议准、延绥所属粮储、酌处本色收贮、以备不虞。将凤翔府定拟本色二分、折色八分。西安府本色四分、折色六分。延庆二府折色七分、本色三分。汉中府等处、照旧折色。解赴绥德州广盈仓交收
○四十二年题准、南直隶、江西、浙江、湖广、各监兑主事。合照先年兼催钱粮事例、请给敕四道。仍会同各该抚按官、将嘉靖四十年、四十一年、额派南直隶、浙江、江西、湖广、四省钱粮、盈开纳事例、并节年会议条陈等项银两。其四十二年分、并带徵三十六年分钱粮。完者起解、未完者严催。候一年满日通筭。约以十分為率、未完四分者、布政司掌印、管粮官、俱降俸二级。移咨吏部、不许推陞。追徵完日、准照旧支俸。未完六分者、俱照不及事例、降一级、起送吏部调用。未完八分以上者、俱革职為民。其餘府州县掌印、管粮官、亦照此例。监兑主事、催督钱粮、通以一年為限。查将未完钱粮应参官、照依前例、分别参奏、以凭户部议覆施行
○隆庆二年题准、山西一省、坐派大同禄粮军餉。各将该省管粮大小官员、听大同巡抚节制。查比分数、一体参奏
○议准、各处起解钱户部更定格眼文簿式样。发司府州县、各一样二本。逐项完欠解纳批收、各照格开填。此外、本部又用连四大纸、照依勘合掛号、印发各省、并南北直隶府州、行令各州县、每年画為一十二格、有闰月者、又添一格。每格、将一月内徵完起解某项钱粮若干填註。用印鈐盖。岁终、各省执赴布政司、及管粮道、南北直隶赴各府、查比完欠分数。仍发收执。由各府以所属州县、各布政司以所属府州县、各多寡之数、计分格眼於一纸。每府州县、各一格眼、每岁终、将查比过钱粮、各完欠分数、填註各格眼内。用印鈐盖。仍照具由、呈部查考。凡陞迁、行取、给由、朝覲、各执此任内号纸格眼、赴抚按衙门查明。仍併公文投部查考。司府州县循环。即用前格眼簿、连文内开报起解数目、月日、倒换
○又令各省直府州县、置立格眼循环文簿。并号纸、填写各项已未完钱粮。凡遇行取、给由朝覲、各执此投部查比
○三年题准、陜西布政司、将临巩府属、原派该镇民运。自隆庆二年為始。改徵本色、运赴兰州管粮郎中交纳。另议转输
○五年议准、杭州府仁、钱、二县官民田地山荡间架税粮、均為五则。寧波府三则。处州府一则。湖州府照依原定四则。至於大造黄册、当从旧存实、以备稽查。惟各府实徵册内、照议派徵
○又议准、遵化县见徵隆庆五年钱粮、即改本色上纳。就作隆庆六年军马支用。其本年应发年例银两。户部即行扣除。仍查各州县钱粮、如有隔年先徵者、俱照例一体改纳本色。通候会计之日、各镇照数、查扣年例银两
○六年题准、将贵州所辖土司、比照有司事例。自六年為始。如全完至七八分者、奖赏。不及数者、戒飭。全欠者、革去冠带、勒限追完
○令陜西抚按、备查
宗室、见种民田、某府将军中尉、每位下见种某州县、某裡、某甲、某人、田地若干。应派税粮若干。共银若干。造册呈院、印发各该府收贮。隆庆五年以前拖欠者、照旧追纳外。自后如遇各府
宗室关支本年分禄米之时、计其应纳税粮银两、按册照数扣除。年终造册奏缴。青册送部查考
