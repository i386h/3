<!-- { "loadSidebar": true } -->
吏部 【旧隶北平道】 　太僕寺
上林苑监　　　　旗手卫 【旧隶北平道】
忠义中卫　　　　长芦盐运司
直隶苏州府 【旧隶北平道】 顺德府
河间府　　　　　保安州
万全都司　　　　大寧都司
镇朔卫　　　　　遵化卫
苏州卫　　　　　太仓卫
镇海卫　　　　　蓟州卫
天津卫　　　　　天津左卫
天津右卫　　　　河间卫
兴州左屯卫　　　兴州右屯卫
兴州中屯卫　　　兴州前屯卫
兴州后屯卫　　　永寧卫
保安卫　　　　　宣府左卫
宣府右卫　　　　宣府前卫
蔚州卫　　　　　保安右卫
开平卫 【原隶湖广道今改属本道】 宣府五路
沧州千户所　　　吴淞江千户所
嘉兴千户所　　　梁城千户所
龙门千户所　　　长安千户所
兴和千户所 【原隶广西道今改属本道】

纠劾官邪

洪武二十六年定、凡文武大臣。果係姦邪小人、搆党為非、擅作威福、紊乱朝政、致令
圣泽不宣、灾异迭见。但有见闻、不避权贵、具奏弹劾
○凡百官有司。才不胜任、猥琐闒茸、善政无闻、肆贪坏法者、随即纠劾
○凡在外有司、扰害善良、贪赃坏法、致令田野荒芜、民人受害。体访得实、具奏提问
○凡学术不正之徒、上书陈言变乱成宪、希求进用。或才德无可称述、而挺身自拔者、随即纠劾、以戒奔竞
○正统四年定、凡风宪任纪纲之重、為耳目之司。内外大小衙门官员、但有不公不法等事。在内从监察御史、在外从按察司纠举。其纠举之事、须要明著年月、指陈实跡、明白具奏。若係机密重事、实封
御前开拆、并不许虚文泛言。若挟私搜求细事、及纠言不实者、抵罪
○凡纠举官员、生杀予夺、悉听
上命。若已有
旨发落、不许再劾
○凡都察院、按察司、堂上官、及首领官、各道监察御史吏典、但有不公不法、及旷职废事、贪淫暴横者、许互相纠举、毋得徇私容蔽。其所纠举、并要明具实跡、奏请按问明白、覈奏区处。其有挟私妄奏者、抵罪
○正德元年令、凡不公不法之事、奉有
明旨、令科道官记著者、务要即时纠举。不许隐匿遗漏
○十四年令、抚按官不许互相荐举。如有不公不法、仍照宪纲、互相纠劾
○嘉靖二十七年题准、凡巡按御史、弹劾三司不职。按察司官、亦得纠巡按失职。不许科道官挟私报復。巡按清军巡盐刷卷御史、同事地方。固宜同寅协恭亦要互相纠察、以清宪体

考覈百官

凡在外布政司、按察司、并盐运司、苑马寺、行太僕寺、在内顺天府、五品以下堂上官、考满赴部、俱从本院考覈
凡在京各衙门郎中员外郎主事等官、及直隶府州等官、各卫所首领官、在外按察司首领官、考满、本院俱发河南道考覈。各出考语、牒送吏部该司候考
凡在外司府州县等衙门官、每三年朝覲、吏部会同本院考察。在京五品以下官、六年一次、吏部会本院、并各该衙门掌印官、及堂上官考察
凡天下诸司官、三年朝覲、除考察黜退外。其存留官员、公事未完等项。大班露章
面劾
凡京官五品以下、六年一次考察、及四品以上自陈、有遗漏者。科道纠举

急快选用【考授附】

洪武元年
詔、御史臺监察御史、提刑按察司、耳目之寄、肃清百司。今后慎选贤良方正之人、以副朕意。合行事宜、仰中书省、御史臺、集议举行
○宣德三年令、都察院选进士监生教官、堪任御史者、於各道歷政三箇月。考其贤否、第為三等。上中二等、授御史。下等、送回吏部
○正统四年令、凡都察院各道监察御史、并首领官。按察司官、并首领官。自今务得公明廉重、老成歷练之人、奏请除授。不许以新进初仕、及知印承差吏典出身人员充用
○又令、御史缺、从吏部於进士、监生、教官、儒士出身、曾歷一任者、选送都察院、理刑半年、考试除授
○六年奏准、凡御史员缺、於行人、博士、知县、推官、断事、理问、及各衙门司务、各按察司首领官、进士监生出身、一考两考者、吏部拣选送院。问刑半年、堂上官考试除授
○景泰六年奏准、进士年三十以上、并歷事听选监生、原係举人者。及考满在部教官该陞者。通取赴吏部考选试职。一年满日、仍从本院堂上官考察实授。不堪用者、送回吏部别用
○成化十年令、御史缺。选进士年三十以上者、问刑半年、考试除授。博士、行人、推官、知县、兼选。仍试职
○二十年奏准、试监察御史、一年已满、刑名未熟、再试半年、仍前考试实授
○弘治元年奏准、行人知县等官、送都察院理刑半年满日。听本院考察、各註考语、连人送吏部、查照选用
○六年奏准、御史员缺、不必限定几年一次行取。但缺至八员以上、会同吏部考选、照原职分送理刑。或理刑半年、或试职一年、本院仍考其堪任者除授
○嘉靖三年题准、试御史丁忧復任、不预会考者、虽未及半年、题请实授
○六年奏准、御史有缺、兼取主事、评事、资望相应者考补
○二十五年题准、兼取南京国子监、太常寺、博士等官考补
○隆庆四年题准、取歷俸将及三年中书行人、併已及三年博士助教等官、及各部员外郎主事选改
○万历二年令、各部员外郎、不准改授御史
○三年令、试御史务照旧例、一年满日、方考实授

大明会典卷之二百十
奏请点差【各差附】

凡差三等。两京畿道、提学道、巡按顺天、真定、应天、苏松、淮扬、浙江、湖广、江西、福建、河南、陕西、山东、山西、四川、云南、广西、广东、贵州等处御史、及巡视京营、俱大差。辽东、宣大、甘肃三处巡按御史、及清军、印马、屯田、巡盐、巡仓、巡关、儹运、巡茶御史、俱中差。印马、屯田、併作一差。三年满后、准一大差。巡视光禄、旧係小差。今改中差。巡视
皇城四门、马房、巡青、十库、芦沟桥、五城等处御史、俱小差
凡差御史分巡、并追问审理等事。正统四年定、都察院具事目、请
旨点差。回京之日、不须经由本院、径赴
御前復奏
凡御史、除宪纲、并
詔敕内该载应合御史理办、及军机等项重务、如果都布按三司不能完结、或完报未明者、明白具奏、取自
上裁。其餘常事、各衙门自行分管理办者、不许輒拟奏差委
凡巡按御史。一年已满。差官更代。本院引御史二员、
御前点差一员
凡两直隶提调学校御史、本院会吏礼二部、推举学行政事俱优者奏差
凡刷卷、清军、巡盐、巡河、巡关、巡茶、印马、盘粮、勘事、旧俱奏差一员。弘治十一年定、各具二员点差。其清军刷卷等项、如各道御史员少、奏差南京御史
凡辽东、宣大、甘肃三处巡按御史。嘉靖二十四年奏准、於中差回道御史、议取二员、具名上请凡巡城、巡视光禄寺、巡库等项、俱本院给札差委
凡在京刷卷、属京畿道。以御史资深者差用、為大差之首
凡掌道管事、旧俱用年深御史。隆庆二年奏准、不拘中差大差回道御史、於内选委掌管。以一年為满、俱准作差。不得以巡按缺人、又行差出
凡御史出差期限。万历二年令、题差本内、明开各地方原定限期、责令依期交代、不许枉道回家、迁延误事。满日仍查有无违限、一併考覈。堂上官如徇情畏庇、亦以不职论
○三年、奏定期限、往回一体遵守、以辞朝交代之日為始、如违限十日以上、量行参罚。一月以上、重加参罚。两月以上、参调别用
真定、宣大、三十五日
应天、苏松、七十日
淮扬、六十五日
浙江、江西、九十日
湖广、九十日
福建、九十七日
河南、河东、五十八日
陕西、七十五日
甘肃、八十五日
山西、山东、五十三日
四川、一百四十五日
广东、广西、一百二十八日
云南、一百二十五日
贵州、一百三十五日
辽东、六十六日
凡题差巡按御史、先儘中差回者、如中差无人、方择巡按回道资俸浅者定拟凡差巡按御史、若同时进道、以中差回道先后為序。若非同时进道、及同日回道者、以进道先后為序。再差巡按者、俱以先差回道日期為序凡中差已完、大差未满、事故復除者、或原未中差、即差大差、已满回道者。及原未中差、即差大差、未满事故復除者。并已考实授未差、事故復除、果係同资、中差差尽者。俱序在应候大差之列。若试职未考实授、事故復除者、与同考实授序论、仍差中差。俱以回道復除
命下之日為序
凡北人、如北直隶、山东、山西、陕西、河南、不差两广云贵。南人、如福建、广东、广西、云南、贵州、不差三边

巡按 【详见出巡事宜】
刷卷 【详见照刷文卷】
提学

正统元年、令吏部会同礼部都察院、选差监察御史、才行兼备者二员。请
敕提调南北直隶学校。近年辽东、宣大、甘肃、巡按俱兼提调学校
凡提学御史、进退人材、奉有专
敕。抚按官毋得干预。其师生廩饌、及修理学校等项。提学御史、止是督行有司、转申抚按施行。不得擅支、及那移仓库钱粮

巡京营

天顺八年、差给事中、御史、各一员。巡察各营上操军士
○成化元年、令给事中、御史、巡察各营姦弊。凡有私役卖放、及不行如法操练等项。指实劾奏
○嘉靖七年、令点军科道官、不许挨次差委。务选有风力肯任事者、用心查照稽考。有作弊误事人员、就便举劾。若似前因循容纵、即係不职。吏部奏请黜调
○又令点军科道官、今后三年一换。今一年更代

印马

景泰间、民间孳牧种马。南直隶差御史一员、北直隶、及山东河南地方、共一员、同该管寺丞印俵
○成化间定、每岁九月终请差
○嘉靖二年奏准、三年一差。请
敕同该管寺丞查点印烙。后以地方灾伤、题准行巡按御史带管。三十年、復差。照屯田事例、更替接管

屯田

嘉靖八年题准、在京并直隶各卫所屯种、照南直隶事例差御史一员、领
敕清查。三年一替。其原设屯田僉事、裁革。后以屯田牧地、岁久法弛、设都御史专一查理。后復罢之
○三十九年、奏差监察御史二员、一往山西宣大鴈门等处、一往陕西甘肃延寧等处查理、其昌蓟等州、责之直隶管屯御史
○隆庆三年题准、北直隶屯田、归併印马御史、兼领二
敕。三年更代、准作大差

清军

宣德二年、遣给事中、御史、各十四员、往各处清理军役
○正统五年议准、差能干御史一十七员、分定地方、请
敕前去浙江等布政司、并直隶保定等府州清军。每年八月终、仍具清解过军数、回京具奏
○天顺二年奏准、清军御史、三年一次、赴京查考更替
○弘治十年奏准、清军御史、三年满日、敢有枉道回家、及年限未满、捏造册籍回京、本院严加考察、奏请黜退
○十五年奏准、清军御史、自到地方日為始。扣至三年满日、赴京復
命
