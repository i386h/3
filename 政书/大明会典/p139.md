<!-- { "loadSidebar": true } -->
宪宗纯皇帝忌辰。是日经筵官各具青绿花样衣服。光禄寺仍具酒饭。续更定、具素服角带
○十年、十月初二日。
孝洁皇后忌辰。令经筵官服青绿花样。随侍人员浅淡衣服
○隆庆元年定、先一日、告
奉先殿。告
几筵。先五日、
命司礼监同各官诣
文华殿演礼。是日
上诣文华殿左室。展礼
先圣先师
○又定、讲章於前两日先进呈览。凡假日、先期传免
○万历二年定、春讲以二月十二日起。至五月初二日止。秋讲以八月十二日起。至十月初二日止。不必题请

日讲仪

上御文华穿殿。止用讲读官。
内阁学士侍班。不用侍卫侍仪执事等官。侍班讲读等官入见、行叩头礼。东西分立。先读四书。次读经。或读史。每本读十数遍后。讲官先讲四书。次讲经。或讲史。务在直说大义、明白易晓。讲读后。侍书官侍
上习书毕。各官叩头退。
文华殿
赐茶。 【今不行】
文华门
赐酒饭

午讲仪

隆庆六年定、每日早、阁臣及讲官讲毕。各退。
上进煖閤少憩。司礼监将各衙门章奏进上
御览。阁臣等退西厢房伺候。
上有所諮问。即召至
御前。将本中事情、明白敷奏。览本后。阁臣率领正字官恭侍
上进字。毕。若
上欲再进煖閤少憩、阁臣等仍退至西厢房伺候。若不进煖閤、阁臣等即率讲官再进午讲。讲通鑑节要。 【后通鑑讲完、以贞观政要进讲。】 讲官务将前代兴亡事实、直解明白。讲毕各退。
上还宫
○一每月、三六九视朝日。暂免讲读。
上於宫中有暇、将讲读过经书、从容温习。或看字体法帖。随意写字一幅、不拘多寡
○一每日、定以日出时、
上早膳毕、出
御讲读。午膳毕、还宫

讲大学衍义仪

嘉靖六年定、每月、初三、初八、十三、十八、二十三、二十八日。用经筵日讲官二员进讲。
内阁学士一员侍班。讲毕
赐茶、
赐酒饭。俱如日讲仪

无逸殿讲仪

嘉靖十年定
先一日、司设监官於
无逸殿设
御座、
御案、及讲案、如
文华殿月讲之仪。是日质明。
上具常服、乘輦、至无逸殿门。眾官於门外迎候。
上降輦、乘板舆、至殿内降舆、陞
御座。鸿臚寺官赞各官於殿门外入班、行一拜三叩头礼、毕。进入殿内。各照品级东西序立。序班二员举
御案置
御座前。二员举讲案、置殿门内西边东向。设坐位。鸿臚寺官赞进讲。讲官大学士一员、出班行叩头礼。
上命赐讲官坐。讲官并鸿臚寺官承
旨。赞叩头讫。展书官诣
御案前跪展讲章。退。讲官坐讲。毕。展书官诣
御案前、跪掩讲章。讲官叩头讫。復班。又大学士一员、出班叩头。承
旨坐讲。展书官一员展书俱如前仪。序班二员举
御案。二员举讲案。退至原所。鸿臚寺卿奏礼毕。有
旨赐宴。眾官承
旨讫。退至豳风亭前迎候。
上乘板舆至亭内。降舆、陞
御座。赐宴 【仪具宴享】

东宫出閤讲学仪

太祖命学士宋濂、授
皇太子
诸王经书於大本堂。后於
文华后殿。及
肃皇改為便殿。遂移於殿之东厢房

初出閤仪

天顺二年定
是日早、侍卫侍仪如常仪。执事等官於
文华后殿行四拜礼毕。鸿臚寺官请
皇太子陞
文华殿。执事官导引至殿陞座。师保等官於
丹陛上行四拜礼。毕。各官退出。内侍官导皇太子至后殿陞座。以书案进。每日侍班侍读讲官入、分班东西立。内侍展书。侍读讲官以次进读。叩头而退

每日讲读仪

一每日早朝退后。
皇太子出閤陞座。内侍以书案进。不用侍卫侍仪执事等官。惟侍班侍读讲官入。行叩头礼。毕。分班东西向立。内侍展书。先读四书。则东班侍读官、向前伴读十数遍。退復原班。次读经书。或读史书。则西班侍读官、向前伴读亦如之。务要字音正当、句读分明。读毕。各官退
○一每日已时。侍班侍读侍讲及侍书官、俟
皇太子陞座毕。入东西向立。侍班内侍展书。先讲早所读四书。则东班侍讲官进讲一遍。退復原班。次讲早所读经史书。则西班侍讲官进讲亦然。务要直言解说、明白易晓。讲毕。内侍收书讫。侍书官向前侍习写字。务要开说笔法、点画端楷写毕。各官叩头而退
○一午膳后、 【是时已回宫】 从容游息。或习骑射
○一每日晚、读本日所授书各数遍。至熟而止
○一凡读书、三日后一温。须背诵成熟。遇温书日、免授新书。讲官通讲。须晓大义
○一凡写字、春夏秋月、每日写一百字。冬月、每日写五十字
○一凡遇朔朢节假、及大风雨雪、隆寒盛暑、暂停讲读写字
弘治十一年定
是日早、内侍设书案於
文华殿内东。礼部鸿臚寺执事官、於后殿行四拜礼毕。鸿臚寺官请
皇太子陞
文华殿。导引至殿陞座。三师三少、并宫僚、以次序於
丹陛上。行四拜礼毕。从殿左右门入、分班东西立。通事舍人以书案进。内侍展书。侍读官进读。读毕。侍讲官进讲。讲毕。通事舍人彻案。各官叩头退
○每日讲读常仪 【与天顺年同】
隆庆六年增定
是日早、侍卫侍仪如常仪。内侍先设
皇太子座於
文华殿之东厢房。正中西向。设书案於座之左。礼部鸿臚寺执事官、候
皇太子出閤。导引至东厢房陞座。提调辅臣、并侍班讲读等官、以次序立丹墀。行四拜礼毕。各官以次入东厢房。分班相向立。鸿臚寺官赞起案。通事舍人以讲案进。内侍展书。侍读官进读。读毕。侍讲官进讲。讲毕。通事舍人彻案。
命赐酒肴。各官叩头而退
○每日讲读仪、与天顺年所定同。但每日各官先诣
文华门外、东西向序立。候
皇上御日讲经筵毕。
皇太子出閤陞座
○又题准、
东宫初讲之时。阁臣连侍五日。以后仍於每月三八日一至。先行叩头而出。然后各官进入供事

诸王讲书仪

书堂在
皇极门右厢房。讲官选部臣、或进士、改授翰林院官充之
天顺二年定
初入书堂。其日早、
王至
右顺门之北书堂、面东中坐。提督讲读、并讲读官、行四拜礼毕。内官捧书展於案上。就案左立。讲读官进立於案右。伴读十遍。叩头退
○一每日讲读。清晨、
王至书堂。讲读官行叩头礼。伴读十遍出。饭后復诣书堂、伴看写字。毕。讲书、直说大意。毕。仍叩头退。内侍以所写字、送
内阁点看万历六年详定
一是日、
王出閤。先期一日、内侍官设座於书堂内、坐西面东。设书案於座之左侧、置书於案。设写字案於座之右侧、置笔砚倣纸於案。是日早、辅臣率领讲读侍书官於书堂门外稍南、面北拱立伺候。
王入书堂内坐定。
令旨说先生每来。辅臣率各官进入。行四拜礼。分班侍立。内侍官举书案。就案左立。讲读官以次进立於案前。授书各十遍讫。
令旨先生每喫酒饭。内侍官答应。各官出。
王暂入书堂南间少憩。辅臣再率各官入侍
王写字讲书。候
王出坐定。
令旨说先生每来。辅臣同各官入。照前分班侍立。内侍官举写字案於座前。侍书官进至案前、看写字。写毕。内侍官彻写字案。举讲书案於座前。讲读官以次进讲毕。各官行一拜礼出。仍於书堂外向北立。
王进内。各退。辅臣看所写字、圈註於旁、以备劝益

○一次日以后。每日早、
王出书堂。各官进见。行一拜礼。其授书、讲书、看字、并如前仪。辅臣止侍看三日。三日后、讲读侍书官、径自如仪、授书、讲书、看写字。辅臣不预。至写字毕。每日轮一内侍官、捧倣纸、送
内阁圈註
○一
王每日所读书。大学一本。书经一本。授书务要字??羕真正。讲书直说大意、务要通晓。先一日进讲章。三日一温书、就温讲。仍进讲章。写字先用影本。以后写熟、对帖自写
○一各官酒饭。止是初入书堂时、
令旨说一次。以后不必再说。只於讲书罢、
令旨与先生每茶喫。内侍官答应。岁率為常
○一每年假日。
圣节前后通九日。
千秋节九日。正旦初一日至二十日。花朝一日。清明一日。端午前后通三日。七夕一日。中秋一日。重阳前后通三日。冬至前后通五日。腊八一日。除夕前五日。每月朔朢各一日。遇大风雨暂免。遇大寒大暑、该住歇时、请
旨定夺
○一讲读侍书官、俱於
归极门南廊、给与酒饭
○一先期一日、各该内外执事官。俱赴书堂演礼
○又令春讲定以一月初旬起。至五月初旬暂止。秋讲定以八月初旬起。至十月中暂止
○又题准、輟讲之后、内侍书官照常啟请寻温旧书。及日写字、送
阁圈註。讲读等官、遵照先年事例、半月恭诣书堂、啟请诵书习讲。或别授新书等项、以效忠益

大明会典卷之五十三
巡狩

成祖未定鼎时。以北京為行在。岁常巡幸。至
肃皇巡承天。謁
献皇陵。礼详载大狩录。各朝俱不行
永乐六年定
詔告天下诸司、及各处镇守总兵官知会
○一礼部预行各处、凡有重事、并四夷来朝。俱达行在所。仍具本啟闻。其餘事务奏啟、俱达京师、啟闻施行。事有疑碍者、在京合该衙门具奏、取自
上裁。凡进拜表文达行在所。笺文达京师
○一礼部预行经过所在军民衙门、俟
车驾至、官吏生员耆老朝见。及预行北京畿内文武衙门、令掌印官俟
车驾至朝见
○一祭祀、
车驾将发。奏告
天地
社稷
太庙
孝陵。祭太江旗纛等神。軷祭於
承天门。其经过处所。滁州遣官祭滁阳王。泗州遣官祭
祖陵。凤阳祭
皇陵。祭淮。闕里遣官祭
先师孔子。望祭泰山。缘途古先圣贤忠臣烈士祠坟、礼部预期奏闻、遣官致祭。将至北京境上、设坛祭北京山川等神。
车驾至北京。奏告
天地。祭告境内山川等神

○一扈从。在京马步军五万人。内马军一万。步军四万。马军五千、步军五千、充驾前军。餘马军五千、步军三万五千、分五军率领。每军马军一千、步军七千、以都指挥指挥千百户管领。锦衣卫仍选将军五百人。校尉二千五百人。力士二千人
