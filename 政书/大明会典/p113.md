<!-- { "loadSidebar": true } -->
○又令山西行都司卫所旗军、有家小者、月支粮八斗。无家小六斗。调来操备者五斗。有家小者八斗
○又令陜西行都司卫所旗军月粮、每石月支本色五斗。餘五斗折支银布。备御官军、月支米五斗
○又令居庸等驛甲军、照军士例支月粮
○正统元年、令湖广五开卫守城旗军月粮、先减五斗者、仍全支一石
○二年、令在京并外卫修盖城楼旗军人匠、旗军每名、月添支米一斗。军匠每名、月支米三斗。民匠原无月粮、月支米五斗。餘丁匠三斗
○又令陜西肃州卫境外墩军、月支粮八斗
○三年奏准、寧夏等四卫征操官军月粮、照见行事例各月支一石。有家小者、本色米麦五斗、折色绢布五斗。无家小者、本色三斗、折色支钞锭。守墩军有家小、本色八斗、折色二斗。无家小、本色四斗八升、折色一斗二升
○又令湖广浙江都司卫所旗军月粮、照金山等卫所旗军例、有家小、原支本色米六斗者、添二斗。无家小、原支四斗五升者、添一斗
○又令浙江观海等卫安插回回、月支粮四斗
○又令各边夜不收军士、每月添支口粮二斗
○又令广东所属卫所旗军、月粮全支
○又令四川盐井寧番会川建昌二卫、茂州越嶲卫、并小河威叠三千户所、贵州赤水等卫所、湖广瞿塘卫、忠州千户所、四川成都左护卫、成都右等一十卫、并雅州等千户所旗军、每月各添支米二斗
○又令陜西西安等卫边军、有家小者、月支粮六斗。无家小、四斗五升。餘折钞
○又令各营报效甲军、月支粮一石
○又令征进麓川旗军、自起程日為始、月给本色米一石。事完照旧
○又令陜西边卫仓所收青稞、支旗军月粮、每六斗、准作五斗。大绢一疋、折粮一石二斗。大布一疋、折六斗。小布一疋、折四斗
○四年、令滁州卫旗军、原支粮六斗者、今添為八斗。北直隶并大寧都司旗军、有家小、原支五斗者、添一斗。无家小、原支四斗者、添五升。老幼原支二斗者、添一斗
○又令陜西寧夏等四卫守墩军士月粮、有家小者、添支本色八斗、折色二斗。无家小、本色四斗八升。折色一斗二升
○五年、令中都留守司凤阳右等卫所旗军、有家小、支米六斗者、添支二斗。无家小、支四斗五升者、添支一斗五升。残疾并幼军、月支米三斗如旧。所添粮、俱於折色内扣除
○又令贵州各卫选操旗军、总旗月支粮七斗五升。小旗六斗。军人有家小者五斗。无家小三斗。餘俱於四川布政司官库折支钞
○又令大河淮安二卫、及凤阳各卫所旗军月粮、有家小者、每月添支米二斗。无家小者、添支一斗五升。於折色内扣除
○又令辽东广寧等卫及定辽左等卫军士、有家小者、每月添支米三斗。隻身二斗。纪录幼军一斗
○又令直隶梁城守御千户所旗军、月支粮三斗
○七年、令密云中后二卫守关操备旗军、有家小者、并兴州后屯等卫调去官军。每月俱支米八斗。行粮住支
○又令陜西寧夏等卫旗军、每月添支米一斗。餘折布绢
○又题准、太原左等卫旗军、递年调偏头关御冬守夏。分為两班、轮流回卫、取讨衣鞋。沿途日用口粮、照大同操备官军事例。每名日支一升。回卫住支
○八年、令陜西西安左等卫调拨甘肃延绥等处操备旗军、有家小、原支本色六斗者、添支一斗。无家小、原关四斗五升者、添支五升
○又令天寿山上工官军、每月行粮四斗外、添支口粮二斗
○又令陜西卫所腹里旗军、三箇月全支米一石。餘月米钞兼支。甘肃操备旗军、四箇月全支米一石。餘月照旧
○又令陜西肃州卫、為事问发立功守瞭犯人、月支口粮三斗
○又令直隶苏州松江浙江沿海等卫所旗军月粮。有家小者、添為一石
○又题准、宣府旗军、在卫月粮一石。内有家小者、月支本色六斗、折钞四斗。夜不收、并守墩军、再关行粮本色三斗、共米一石三斗
○九年、令大同宣府军粮、有家小者、月支本色八斗。折钞二斗。无家小、月支本色六斗。折钞四斗
○又令陜西延绥守边旗军、有家小者、月支米五斗。豆二斗、餘三斗折布
○又令陜西行都司卫所夜不收、月粮全支
○十年、令各处起取军匠、定拨在京武功中卫、带管支粮
○又令福建沿海卫所备倭旗军、月支米一石
○又令辽东属卫守城军月粮六斗、内本色三斗。折钞三斗。守边者、月支本色米五斗。其沿边操哨军、月支本色米五斗。一斗折钞
○十一年、令陜西甘肃旗军月粮、折河南起运阔白绵布、每疋八斗。陜西绵布、每疋仍折六斗
○又题准、陜西行都司肃州等卫旗军月粮一石。前月关支本色四斗、河南大布一疋。后月关支本色六斗、陜西小布一疋。相兼放支
○又令陜西猎户土民、选出壮丁、本卫所带操者、月支口粮四斗
○十二年、令万全都司所属卫分、不分旗军、月支米一石。米与折色银布、间月关支。如遇闰月、全支米
○十三年、令山西行都司卫所屯军马队操练者、月支口粮三斗
○又令陜西甘肃选操屯军有供丁者、月支米三斗
○又题准、宣府右等卫所旗军、选充马步队、沿边营堡操备餘丁、每名月给口粮三斗
○十四年、令通州等卫充斗级餘丁、月支口粮三斗
○又令神机营牌刀餘丁、月支米六斗
○又题准、大同旗军、不分头拨次拨、有家小、关支八斗。无家小、六斗。夜不收原关月粮一石。添与行粮三斗。敢勇旗捨、并简选餘丁、除老疾外。其见在守城者、每名月支口粮三斗。选操屯军、照依守城军士、有家小八斗。无家小六斗
○景泰元年、令在京将军旗校操备报效等项官军人等、该支食米一石之上者、俱月支本色米一石。餘折钞
○又令京营头拨官军月粮、每月各添一斗。次拨五升
○又题准、召募勇敢、并报效捨餘人等、照操备官军事例、给赏冬衣布花。将口粮每月再加一斗、共作四斗关给
○三年、令京通各卫仓军斗月粮、有家小支六斗者、添為一石。无家小支四斗者、添為六斗
○又令神机营操练餘丁月粮、仍支六斗
○又令寺子峪等二十六营操守军士、大安口等驻操八营巡哨听调军士、有家小者、月支米八斗。无家小六斗。行粮住支
○又令各营报效捨餘、有冠带者、月支米一石。无冠带、有家小、八斗。无家小、六斗。外卫官旗头拨五斗
○又令各营捨餘选出操练者、月支米三斗
○又令各处老幼残疾屯军、俱令守城把门、月支米三斗
○又令口外旗军、照旧支月粮一石
○四年、令神机敢勇报效等营、并御马监操备捨人餘丁、原支三斗、及今加六斗者、俱支四斗。内有冠带者八斗。遇有调用、各加行粮二斗
○又题准、将延庆卫白羊口、及在京拨去守备、并居庸等四驛、官军俸粮、行粮、廩给、著令来京仓关支。愿支银者、每粟米一石、折银三钱不愿者支粮
○又题准、将万全都司所属卫所、选拣在官捨人餘丁、有马常川操练者、照例关给口粮。其无马捨餘、每年自正月起、至三月终止、给与口粮操备。其餘务农月日、俱各住支。遇有警急声息、果妨农种、照口给与口粮
○五年、令倒马关旗军月粮、有家小者八斗。无家小六斗
○六年、令土木榆林二驛、摆站军士月粮、有家小者八斗。无家小六斗
○又令修理城垣官军、每月添支口粮一斗
○又令四川征进守备旗军、每月支米八斗。守城旗军五斗。老疾纪录三斗
○天顺元年、令各边军人、不分马步、俱支米一石
○又令各处土兵、秋冬操练、支口粮。春夏住支
○二年令通州添盖仓廒旗军、月支口粮三斗
○又令守瞭囚徒、月支粮三斗
○成化二年、令各卫旗军月粮、添支本色五升
○又令四川成都右卫旗军月粮、照贵州卫所新定事例、俱米钞中半兼支。军人无家小者、月粮六斗。本色四斗、折钞二斗。老疾并纪录、各支本色三斗。松茂威叠小河五卫所总旗、本色一石。折钞五斗。小旗、本色九斗。折钞三斗。有家小军人、本色八斗。折钞二斗。无家小者、本色四斗五升。折钞一斗五升。其拨堡贴守总旗、本卫支本色五斗五升。该堡支四斗五升。小旗、本卫支四斗五升。该堡支四斗五升。有家小正军、本卫支米三斗五升。该堡支四斗。无家小者、该堡支米四斗五升。不支行粮。续令松潘等卫所旗军、有家小者、月支本色一石。无家小支八斗者、减去三斗。老疾纪录、俱支三斗
○又令四川各卫所旗军月粮、添支本色五斗
○七年、令陜西、延绥二卫旗军、照庆阳卫例、总旗、月支本色八斗、折钞七斗。小旗、月支本色六斗、折钞六斗。有家小军人、月支本色六斗、折钞四斗
○又令贵州军粮、总旗八斗三升者、添為九斗。六斗八升者、為八斗。军士有家小五斗八升者、為七斗。无家小四斗八升者、為五斗五升。如粮不敷、折给银布
○八年、令大同宣府选操上班捨人、照操军例、月支粮一石
○九年、令各边民夜不收月粮、添為五斗
○又令宣府选操旗军、照边军例支粮
○又令陜西延绥庆阳三卫在榆林边备者、月支本色米六斗。折色四斗、支银钱
○十一年、令陕西洮河岷州三卫在边操备旗军、照洮州卫例、月支本色米一石。在卫守城杂差等项、照临洮等卫例、月支本色六斗。折钞四斗
○又令在京并直隶涿鹿左等卫所、及该关粮米衙门、井各营关粮军人、俱照原定月分、预先造册送部定仓。及将寄囤粮米、俱各预先支放。如有事故、就便扣除。勘合到仓、不行依期赴支者、听巡仓御史拏门。粮米照例扣除。若各该关粮文册造报稽迟者、户部将迟慢官吏、通查送问
○十二年、令
长陵等卫洒扫宝山做工旗军、月支粮一石
○又令今后遇有官吏旗军事故调用等项遗下、并预支应得俸粮五斗以上、失於还官者、事发、不问罪、追粮还官。五斗以下、俱免追问
○十三年、令京通二仓支粮卫所、并各营局等衙门、每年正月、二月、九月、十月、十一月、十二月、俱在通州仓关支。三月至八月、京仓关支。如遇兼支粟米小麦时月、及京城米贵、临时酌量奏请
○十四年、令在京各卫餘丁、选取在营操练者、月支米六斗
○十六年、令种苜蓿旗军、照养牛种菜等例、月支粮一石
○十七年、令大同宣府延绥寧夏甘凉辽东沿边墩军、月支米三斗
○又令六科廊裁缝军匠、月支米五斗
○十八年、令锦衣卫女户、月支粮一石
○十九年、令宣府各城选操捨餘、照在城例、月支粮一石
○二十年、令在京各卫军人月粮、五月、六月、七月、八月、十一月、十二月、原仓关支。正月、二月、三月、四月、九月、十月、通州关支
○又奏准、辽东军士月粮、上半年放与本色。如遇粮缺、下半年支与折色。每石照例二钱五分
○二十一年、令永清等卫所餘丁幼匠、月支米五斗
○又令漕运军餘月粮八斗、俱支本色
