<!-- { "loadSidebar": true } -->
凡比较京府马政。成化十四年奏准、比较马政、两京府尹府丞、听纳米赎罪
凡查比苑僕马政。弘治四年奏准、辽东陜西苑马寺孳牧马匹、每三年一差官点阅。其各行太僕寺苑马寺、於
内府关领精微文簿、将骑操孳牧马匹、逐一填写缴部、送
内府交收
○嘉靖十五年议准、陜西山西辽东行太僕寺、每年春秋二季、点视官军骑操马匹。如遇倒失、照例追收桩朋银两买补。仍将倒死马并追完银两、买补数目、造册奏缴、送部查考。如该寺分管官员、不行按季点视、以致追补数少。听抚按指名具奏、本部年终类参罚治。仍咨吏部、候朝覲年考察黜退
○三十一年题准、陜西苑马寺、令巡茶御史督理各监苑倒失马匹、亏欠马驹、将寺卿丞、并监苑各官查参。陜西巡茶一年一次。辽东巡抚都御史、三年一次。各题参到部、覆行原参衙门、照例提问罚俸
○隆庆元年议准、陜西各苑马、如孳生亏欠五分、倒失又多过一分者、照买补例、分等罚俸提问。其孳生多而亏欠少者、虽未买补。亦酌量免罚。孳生少而倒失亏欠多者、虽已买补、仍加究治。寺监官吏、亦准通算究治
计开每年比较地方
太僕寺所属
南京太僕寺所属
三年比较地方
辽东苑马寺所属
山西行太僕寺所属
陜西行太僕寺所属
陜西苑马寺所属
甘肃行太僕寺所属
南京应天卫
南直隶宣州卫
山东济南卫　　　　　平山卫
登州卫　　　　　　寧海卫
成山卫　　　　　　鰲山卫
灵山卫　　　　　　安东卫
威海卫　　　　　　大嵩卫
济寧卫　　　　　　临清卫
靖海卫　　　　　　奇山千户所
寧津千户所　　　　海阳千户所
胶州千户所　　　　诸城千户所
东平千户所　　　　肥城千户所
浙江磐石卫　　　　　海寧卫
江西袁州卫　　　　　饶州千户所
广东雷州卫　　　　　廉州卫
四川成都右卫　　　　成都中卫
建昌卫　　　　　　建昌前卫
寧番卫　　　　　　越嶲卫
会川卫　　　　　　盐井卫
湖广武昌卫　　　　　武昌左卫
靖州卫　　　　　　五开卫
沅州卫　　　　　　九溪卫
长沙卫　　　　　　清浪卫
黄州卫　　　　　　铜鼓卫
永定卫　　　　　　蘄州卫
平溪卫　　　　　　永州卫
衡州卫　　　　　　辰州卫
岳州卫　　　　　　沔阳卫
常德卫　　　　　　镇远卫
偏桥卫　　　　　　施州卫
荆州卫　　　　　　荆州右卫
显陵卫　　　　　　瞿塘卫
襄阳卫　　　　　　承天卫
房县千户所　　　　竹山千户所
枝江千户所　　　　长寧千户所
灃州千户所　　　　夷陵千户所
德安千户所　　　　忠州千户所
云南云南左卫　　　　云南右卫
云南中卫　　　　　云南前卫
云南后卫　　　　　云南卫
曲靖卫　　　　　　六凉卫
平夷卫　　　　　　越州卫
临安卫　　　　　　楚雄卫
洱海卫　　　　　　大理卫
大罗卫　　　　　　蒙化卫
景东卫　　　　　　澜沧卫
金齿卫　　　　　　腾衝卫
杨林千户所　　　　马龙千户所
木密关千户所　　　宜良千户所
安寧千户所　　　　易门千户所

收买【贡马附】

国初各处土官衙门秋粮、各依原认数目、折纳马匹。有粮二十五石有餘、折马一匹者。有五十餘石、折马一匹者。起解到部、令医兽辨验明白具奏、送御马监交收。马或不堪、责令差来土官陪纳。后土官粮马、多就近输纳。或以折色、无復解京者。其四夷进贡马匹、即於各卫所俵给缺马官军骑操。此外惟取给於收买。收买之法、或以茶。或以盐。或以互市。或以价银。洪武间、官给价钞、於各处收买、并茶易到马匹、或就彼给军、或解京交纳、令驾部知其数。及永乐初、乃开市於辽东。正统初、又中盐於灵州。其流渐广。今茶法通行、而互市亦不止辽东矣
凡西番茶易。洪武中、立茶马司於陕西四川等处。听西番纳马易茶、降金牌信符、赐番族、以防诈偽。★洮河西寧三卫番族、金牌四十一面。该纳差发马一万四千五十一匹。上号在内府收贮。易时齎验☆每三年一遣廷臣、召各番合符、以应纳差发马、交纳易茶。有以私茶出境者、斩。关隘不觉察者、处极刑。民间蓄茶、不得过一月之用。茶户私鬻者、籍其园入官
○二十三年、定茶易马例。上等马、每匹一百二十斤。中等马、每匹七十斤。下等马、每匹五十斤
○三十年令、朵干乌思藏长河西一带西番、依旧将马出来换茶、仍出榜禁约。通接西番经行关隘、偏僻小路、著都司差拨官军三四层、严谨把守巡视。但有将茶私出外境、就便拏解赴官治罪、不许受财放过。必须穷究何处官军地方放过、治以重罪
○永乐十三年、遣御史三员、巡督陜西茶马
○正统十四年、停止茶马金牌。后每岁遣行人四员、巡察私贩。自潼关以西、至甘肃等处、通行禁革
○成化十四年奏准、定差御史一员、领
敕专理茶马、每岁一代、遂為定例。其易马须四岁以上、六岁以下、高大堪中者、方准收买。儿騸马就彼给各边骑操。騍马送苑马寺孳牧。如有纵容军民、通同中卖老病马匹者、御史、同兵备、及苑马寺官、验视退回、仍指实参究
○十五年、令巡茶御史、招番易马。不拘年例、愿来者、听
○弘治五年奏准、每年招易、毋多增马数、坐派军卫、逼令汉人代纳、及收买不堪、以致倒死、?累解送官捨补陪
○八年议准、招易马匹、儿騸马要四岁以上、不必解寺、就给与各卫领养。騍马亦要高大、发苑马寺作种。瘦损倒失者、比较追陪
○十年奏准、茶易马、除就彼给军外。其餘、差官陆续解赴苑马寺、交割俵养
○正德十年议准、领马官军、每年册、限三月以里、齎赴巡茶御史验拨。军限八月以里到彼交兑。违者、行该卫径申巡抚都御史究治。限外、册过两月、军一月不到、听巡茶御史、参究各经该官吏。其洮河延寧马匹、亦要随时斟酌、通融派拨
○嘉靖十一年议准、西寧洮河三茶马司、贮库商课茶斤、及西安等卫、并徽阶等州、收贮私茶、俱送三茶马司、不拘常例、麤细撘配、招易臕壮马匹、开送总制衙门、给军骑操。事完造册奏缴、仍造青册送部查考
○三十年题准、改造勘合、分给诸番。每岁依期齎执前来、比号纳马、酬以茶斤。如有背违、调军征勦
○又题准、年例马完、番有餘马、司有餘茶、许其增中解牧。洮州增至一千二百五十匹。河州增至一千七百四十匹。西寧增至二千四百三十匹
○三十一年题准、马政茶法、二事相须、准令巡茶御史兼管马政、督理二寺事务
○三十七年、议令茶商收买民马、抽税给票、许其贩卖、禁其夹带。至四十年、仍禁止茶商贩卖。民间马匹、官為买用
○四十一年议准、甘州建置茶马司一所、照例招商中茶、招番易马。仍将西寧旧额茶马、甘州新开茶马、俱招中。酌量地方远近、通融给军骑操。仍将四川折色课茶、改徵本色运用
○四十三年题准、以后每年开茶、仍止五六十万斤。商人以一百五十名為上、勒限买茶报中
○又题准、禁约洮岷私马、临巩马、暂许通卖
○隆庆三年题准、将四川课茶、改徵折色、解苑马寺、易买种马、於兰州招商中茶、运赴甘州茶马司、招陜西各茶马司、中纳官茶
○又题准、四川巴州、通江、南江、广元、四州县茶课、节年拖欠、及未徵者、以后照例改折、无分芽叶、每斤通徵银一分八釐、类解陜西巩昌府贮库、听甘肃巡抚衙门、差官支取、买马骑操
○四年议准、以后各茶司中马、除年例马数外。儘其调到番族好马、以茶司见在茶篦、通融招易。毋拘定数、以病商番
○又题准、将洮河西寧三茶司商人、照旧令其鬮分完报、於内择节年完茶之多者、不拘名数、各报甘州茶一引、运至兰州、责令税课局官吏、带管经收。就令管河临洮府同知监收盘验、查照三茶司事例、鬮分贮库、立簿登报。其茶篦应该易马者、量助脚价、递运甘州茶司交割。应该给商者、令本商运至西寧等茶司货卖、不许越境
○五年议准、招商茶引、定限一年完者厚赏。二年量赏。三年免究。四年问罪、抽附茶一半入官。五年问罪、附茶尽数入官、不准再报。六年老引、照例问遣
凡各处银易。嘉靖十九年题准、各该抚按、遇太僕寺委官、解到买马银两。坐委各该產马地方掌印官、协同本寺委官、照原议价值、给散殷实人户。其马匹、看验毛齿臕息堪用、即便收买。若承委官员、通同作弊刁难勒掯者、许被害之人、径赴该管上司陈告。一应积年揽头经纪人等、有夤缘冒名领银、将老弱瘦马欺隐验看等项情弊、许所在官司、径自拏问治罪、枷号二箇月。豪强势要之家、乘机挟要和买者、抚按并差去寺丞、参究重治
○二十年议准、陜西三边重地、所產马匹、宜备本处防虏。以后发银买马、不许分派该省
凡各边互市。永乐三年、立辽东开原广寧马市。定价、上上马、绢八疋、布十二疋。上马、绢四疋、布六疋。中马、绢三疋、布五疋。下马、绢二疋、布四疋。驹、绢一疋、布三疋。其互市、一於开原城南、以待海西女直。一於开原城东、一於广寧、以待朵顏三卫。各去城四十裡
○九年、定开平马市价。上上马、一等、绢五疋、布十疋。一等、布十八疋。驹子布五疋
○十年、令辽东缺马官军、听於各马市照例收买
○十五年、重定辽东互市马价。上上马一匹、米五石、布绢各五疋。中马、米三石、布绢各三疋。下马、米二石、布绢各二疋。驹、米一石、布二疋
○正统十四年、革朵顏三卫互市
○隆庆五年、北虏纳款、请开马市。议准、宣大山西三镇许各开市、每年请发兵部马价、并本镇桩朋、及节省客餉银内、动支买货备市、多寡斟酌请给
○六年、山西镇将市夷马七百匹解京、发太僕寺寄养
○万历元年议准、互市胡马、拣选臕壮、就留本镇给军。如有餘剩、即发附近有司变卖、不必解京发养。其山西镇、每年市马一千九百餘匹、悉听给发所属州县驛递、照官价每匹一十二两、解送本镇备用
○二年议准、将胡马先调一千匹、兑给京营。以后渐次议增。京营原额马缺、照旧取给寄养。如额外加多、方给夷马
○又以近来贡市马匹、多老瘠不堪、且来数太多。令先期传諭、使拣选良马、常年量限数目、以示节制
○又议准、蓟镇每年将兵部解发马价、即解宣镇、易买市马一千匹、给军骑操
○三年议准、宣大山西三镇互市夷马、每年、大约宣府以一万八千匹為率、用货价银一十二万两。大同以一万匹為率、用银七万两。山西以六千匹為率、用银四万两。每年正月中、请发兵部马价。宣大二镇、各一万二千两。山西一万两。餘将本镇桩朋、并客餉等银輳用
