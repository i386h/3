<!-- { "loadSidebar": true } -->
輅上平盘、前后车櫺、并鴈翅、及四垂如意滴珠板。其下辕二条。皆硃红漆、各长二丈二尺九寸五分。镀金铜龙头、龙尾、龙鳞叶片装钉。前施硃红油象搭攀皮一条。平盘左右下护泥板、及车轮二、贯轴一。每轮辐十有八条、皆硃红漆、周围輞全、各以抹金铜鈒花叶片装钉。轮内车心各一、用抹金铜鈒莲花瓣轮盘装钉。轴首左右、各用漆贴金减铁龙头插拴一箇。以抹金铜鈒龙顶管心装钉。轴中、缠黄绒驾辕等索。面至地、四尺一寸五分
輅亭、高六尺七寸九分。硃红漆、四柱、各长五尺八寸四分。前二柱、有搏换、贴金升龙槛。座高九寸五分。门、高五尺一寸九分。阔二尺四寸九分。左右门、阔一尺二寸五分。其上四周、粧雕木沉香色描金香草板十二片。前并左右、各硃红漆隔二扇、明栨全。俱以抹金铜鈒花叶片装钉。隔编黄线絛穿、后硃红漆屏风、上雕沉香色、描金云龙五。屏后下三隔、雕木沉香色、描金云龙三、下雕云板、如其数、俱抹金铜鈒花叶片装钉。亭内、编黄线絛穿、硃红漆匡。软座、黄绒垂座大索四条。座下、莲花坠石。软座上施花毯、大红锦褥、并席。硃红漆坐椅一座。其上靠背、雕以沉香色、描金云龙一。下、雕云板一片。硃红漆福寿板一、并褥。椅中黄织金綺靠坐褥、四围椅裙全。周围、施黄綺幃幔。 【或用黄线罗】 亭外、青綺缘边、硃红帘一十扇。各用拽帘黄线圆絛二条。黄铜圈全輅顶、并圆盘、高三尺一分。又镀金铜蹲龙顶、带仰覆莲座、高一尺二寸九分。乘攀顶黄线圆絛四条。盘一寸九分。上以硃红漆。其下外四面、沉香色地描金云。内四角、青地、绘五彩云。以青饰輅盖。亭内周围、贴金斗拱承硃红漆匡、宝盖、斗以八顶、冒以黄綺、谓之黄屋。顶心、并周围、绣五彩云龙九天轮三层。皆硃红漆、上安雕木贴金边耀叶板、八十一片。内青地、雕木、饰玊色云龙文。三层、间绘五彩云衬板八十一片。盘下周围、黄铜钉装、上施黄綺沥水三层、每层八十一摺、间绣五彩云龙文。四角、垂青綺络带四条、各绣五彩云升龙二。圆盘、四角、连輅座板、用黄线攀絛四条。并贴金木鱼
輅亭前、有左右转角阑干二扇。后、一字带左右转角阑干一扇。皆硃红漆、内嵌雕木贴金龙间以五彩云。三扇、计一十二柱、各柱首、雕木贴金蹲龙一、及线金五彩粧莲花抱柱。阑干内、四周、布花毯
太常旗二面。在輅亭后左右、用黄线罗夹為旗。每面、十有二斿。每斿、内外绣升龙一。硃红漆攒竹旗竿二。左竿旗腰、绣日月北斗、竿首、用镀金铜龙头。右竿旗腰、绣黻字、竿首、用镀金铜戟。每竿、缀抹金铜铃二。垂红缨十有二。缨上、施抹金铜宝盖。下垂青线(巾分)錔
踏梯一。硃红漆、以抹金铜鈒花叶片装钉
行马架二。硃红漆、其上黄绒匾絛、用抹金铜叶片装钉。铁搭鉤全
黄罗幰衣即遮尘、油绢雨衣、并青毡衣、各一座
硃红油合扇梯一副。硃红油拓□一件
抹金铜宝瓶、并象鞍、鞦、轡、毡笼、各二副
大马輦一乘。高一丈二尺五寸九分。阔八尺九寸五分
輦上平盘板、前后车櫺、并鴈翅、及四垂如意滴珠板。其下辕三条。皆硃红漆、各长二丈五寸九分。用镀金铜龙头、龙尾、龙鳞叶片装钉。前施硃红油马搭攀皮一条。平盘左右下、护泥板、及车轮二、贯轴一。每轮辐十有八条。皆硃红漆、周围輞全、各以抹鈒花铜叶片装钉。轮内车心各一、用抹金铜鈒莲花瓣轮盘装钉。轴首左右、各用漆贴金、减铁龙头插拴一箇、以抹金铜鈒龙顶管心装钉。轴中缠黄绒驾辕等索。面至地、三尺四寸五分
輦亭、高六尺四寸九分。硃红漆。四柱、各长五尺五寸四分。槛座、高九寸五分。其上四周、硃红漆絛环板门、高五尺九分。阔二尺四寸五分。左右门、阔二尺二寸五分。前并左右、各隔二扇。后隔三扇明栨全。皆硃红漆、抹金铜鈒花叶片装钉。隔心、编黄线絛穿。亭内、编黄线絛穿、硃红漆匡。软座、黄绒坠座大索四条。座下莲花坠石。软座上施红毯、红锦褥、并席。硃红漆坐椅一座。其上靠背、雕沉香色描金云龙一。下雕云板一片。硃红漆福寿板一。并褥。椅中黄织金綺靠坐褥、四围椅裙全。周围、施黄綺幃幔。 【或用黄线罗】 亭外、用青綺缘边、硃红帘一十二扇。各用拽帘圆絛二条。黄铜圈全
輦顶、并圆盘、高二尺六寸五分。又镀金铜蹲龙顶、带仰覆莲座、高一尺二寸九分。垂攀顶黄线圆絛四条。盘上下、俱硃红漆、以青饰輦盖。内宝盖、硃红漆木匡、斗以八顶、冒以黄綺、谓之黄屋。顶心、并周围、绣五彩云龙九
天轮三层。皆硃红漆。上安雕木贴金边耀叶板、计八十一片、内饰绿地、雕木贴金云龙文。三层、间绘五彩云衬板八十一片。盘下周围、黄铜钉装。上施黄綺沥水三层、每层八十一摺、间绣五彩云龙文。四角、垂青綺络带四条。各绣五彩云升龙三。圆盘四角、连輦座板、用攀顶黄线圆絛四条。并贴金木鱼
輦亭前、一字阑干一扇。后、一字带转角阑干一扇。左右阑干二扇。内嵌絛环板、皆硃红漆、四扇、计一十四柱。各柱首、雕木贴金蹲龙一。用线金五彩粧莲花抱柱。前阑干内、布红毯一
太常旗二面。在輦亭后左右、用黄线罗夹為旗。每面、十有二斿。每斿、内外绣升龙一、硃红漆攒竹旗竿二。左竿旗、腰绣日月北斗、竿首、用镀金铜龙头。右竿旗、腰绣黻字、竿首、用镀金铜戟每竿、缀抹金铜铃二。垂红缨十有二。缨上、施抹金铜宝盖、下、垂青线(巾分)錔
踏梯一。硃红漆、以抹金铜鈒花叶片装钉
行马架三。硃红漆、其上黄线匾絛、用抹金铜叶片装钉。铁搭鉤全
黄绢幰衣即遮尘、油绢雨衣、并青毡衣、各一座
硃红油合扇梯一副。硃红油拓□一件
马鞍、韉、鞦、轡、铃、缨、全
小马輦一乘。高一丈一尺五寸九分。阔七尺九寸五分
輦上平盘、前后车櫺、并鴈翅、及四垂板。其下辕二条。皆硃红漆。辕各长一丈九尺五分。用镀金铜龙头、龙尾、龙鳞叶片装钉。前施硃红油马搭攀皮一条。平盘左右下、护泥板、及车轮二、贯轴一。每轮辐十有八条、皆硃红漆。周围輞全。各以抹金鈒花铜叶片装钉。轮内车心各一、用抹金铜鈒莲花瓣轮盘装钉。轴首左右、各用漆贴金减铁龙头插拴一箇。以抹金铜鈒龙顶管心装钉。轴中缠黄绒驾辕等索。面至地、三尺四寸五分
輦亭、高五尺五寸九分。硃红漆、四柱、各长五尺四寸五分。槛高一寸四分。其上四围、硃红漆絛环板、门、高五尺。阔二尺二寸五分。左右门、阔二尺一寸九分。前并左右、各硃红漆隔二扇。明栨全。抹金铜鈒花叶片装钉。隔心、编黄线絛穿。后硃红漆屏风壁板。周围、俱用抹金铜鈒花叶片装钉。亭底、硃红漆板、上施红花毯、红锦褥、并席。硃红漆坐椅一座。其上□背雕以沉香色描金云龙一。下雕云板一片。硃红漆福寿板一、并褥。椅中、黄织金綺靠坐褥。四围椅裙全。周围、施黄綺幃幔。 【或用黄线罗】
亭外、用青綺缘边、硃红帘四扇。各用拽帘、黄线圆絛二条、黄铜圈全
輦顶、并圆盘、高二尺五寸五分。又镀金铜宝珠顶、带仰覆莲座、高一尺二寸九分。垂攀顶黄线圆絛四条。盘上下皆硃红漆、以青饰。輦盖内宝盖、硃红漆匡、斗以八顶、冒以黄綺、谓之黄屋。顶心、并周围、绣五彩云龙九。圆盘下、用黄綺幃幔四扇 【或用黄线罗】
天轮三层、皆硃红漆、上安雕木贴金边耀叶板、计八十一片。内饰绿地、贴金云龙文。三层间绘五彩云衬板八十一片。盘上周围、黄铜钉装、上施黄綺沥水三层。每层、八十一摺、间绣五彩云龙。四角、垂青綺络带四条、绣五升云龙二。圆盘四角连輦座板、用攀顶黄线圆絛四条、并贴金木鱼
輦亭前、一字阑干一扇。后一字带转角阑干一扇。左右阑干二扇。内嵌絛环板、皆硃红漆。
四扇计一十四柱。各柱首、雕木贴金蹲龙一。用线金五彩粧莲花抱柱。前阑干内、布花毯太常旗二面。在輦亭后左右、用黄线罗夹為旗。每面十有二斿。每斿内外、绣升龙一。硃红漆攒竹旗竿二。左竿旗、腰、绣日月北斗。竿首、用镀金铜龙头。右竿旗、腰、绣黻字。竿首、用镀金铜戟。各竿、缀抹金铜铃二、并红缨十有二。缨上、各施抹金铜宝盖。下垂青线(巾分)錔
踏梯一。硃红漆、以抹金铜鈒花叶片装钉
行马架二。硃红漆、其上黄绒匾絛、用抹金铜叶片装钉、铁搭鉤全
黄绢幰衣即遮尘、油绢雨衣、并青毡衣、各一座
硃红油合扇梯一副。硃红油拓□一件
鞍、韉、鞦、轡、铃、缨、全
步輦一乘。高一丈二尺二寸五分。座高三尺二寸五分。方阔八尺二寸五分
輦座、用硃红漆、其下四面、雕木五彩云浑贴金龙板十二片。间以浑贴金仰覆莲座、其下雕木线金五彩云板二十片。座下、硃红漆辕四条。中二条、各长三丈五尺九寸。左右二条、各长二丈九尺五寸九分。每辕、以镀金铜龙头、龙尾、装钉
輦亭、高六尺三寸九分。四柱、各长六尺二寸五分。槛、高一寸四分。皆硃红漆。其上四围、雕木沉香色描金香草板十二片。抹金铜鈒花叶片装钉。门、高五尺七寸九分。阔二尺四寸五分。左右二门、阔二尺三寸五分。前并左右、各硃红漆十字隔二扇。雕饰沉香色描金云龙板八片。其下云板如其数。后硃红漆屏风上、雕沉香色描金云龙五。屏后雕沉香色描金云龙板三片。又云板如其数、俱用抹金铜鈒花叶片装钉。亭内、施红花毯、大红锦褥、并席。硃红漆、坐椅一座。其上靠背、雕以沉香色描金云龙一。下雕云板一片。硃红漆福寿板一、并褥。椅中、黄织金綺靠坐褥。四围椅裙全。周围、施黄綺幃幔。 【或用黄线罗】
亭外、用青綺缘边硃红帘一十扇、各用拽帘黄线圆絛二条、黄铜圈全
輦顶、并圆盘、高二尺六寸一分。又镀金铜蹲龙顶带仰覆莲座、高一尺二寸九分。垂攀顶黄线圆絛四条。盘上下、硃红漆、以青饰。輦盖内、硃红漆匡、斗以八顶、冒以黄綺、谓之黄屋。顶心、并周围、绣五彩云龙九
天轮三层、皆硃红漆、上安雕木贴金边耀叶板八十一片。内饰以绿地、贴金云龙文。三层、间绘五彩、云衬板八十一片。盘下周围、黄铜钉装。上施黄綺沥水三层。每层、八十一摺、间绣五彩云龙文。四角、垂青素綺络带四条、各绣五彩云升龙二。圆盘四角、连輦座板、用攀顶黄线圆絛四条、并贴金木鱼
輦亭前、有硃红漆左右转角阑干二扇。后、一字带左右转角阑干一扇。各嵌雕木贴金龙、间以五彩云。三扇计一十二柱。柱首、各雕木贴金蹲龙一。用线金五彩粧莲花抱柱、阑干内四周、布红花毯
踏梯一。硃红漆、以抹金铜鈒花叶片装钉
硃红油合扇梯一副。硃红油拓□一件
