<!-- { "loadSidebar": true } -->
思善门外、朝夕哭临三日、又朝临十日、 【洪熙后朝临七日】 各十五举声。成服日為始、服衰服二十七日。兄入朝、及衙门视事、用布裹纱帽、垂带、素服腰絰麻鞋。退服衰服。二十七日之外、素服乌纱帽黑角带、二十七月而除。听选办事等官服衰服、监生吏典僧道人等素服、以成服日為始、皆赴顺天府朝
闕设香案、朝夕哭临三日、又朝临十日、 【洪熙后朝临七日】 各十五举声。仍各素服二十七日而除。文武官命妇闻丧第四日、各服麻布大袖圆领长衫、麻布盖头、清晨由
西华门入、哭临三日。仍各去金银首饰、素服二十七日。凡音乐祭祀、官员军民人等、并停百日。男女婚嫁、官员停百日、军民人等、停一月。军民素服、妇人素服不妆饰、俱二十七日
○一在外俱以闻丧日為始、令到之日、文武官员素服乌纱帽黑角带、行四拜礼、跪听宣读讫、举哀、再行四拜礼毕。各置斩衰服、于本衙门宿歇、不饮酒食肉。第四日成服、每旦率合属官僚人等、服衰服就本衙门朝
闕设香案、朝夕哭临三日、又朝临十日、 【洪熙以后并无朝临】 各十五举声。作服日為始、衰服二十七日。衙门视事、用布裹纱帽垂带素服腰絰麻鞋。退服衰服。二十七日后、素服鸟纱帽黑角带二十七月而除。文武官命妇闻丧、素服举哀三日、各十五举声。去金银首饰、素服二十七日而除、军民男女、皆素服一十三日。凡音乐祭祀官员军民人等、并停百日。男女嫁娶、官员停百日、军民停一月
○一在京文武官孝服、每员官给麻布一疋自製。四夷使臣、工部造与孝服。
诸王公主遣官、及内外文武官员人等、诣
几筵祭祀者、光禄寺备祭物、翰林院撰祭文、引赴
思善门外行礼。各处进香官辞归者、
诸王公主所遣、临期司礼监请
旨给赐。其方面官、与路费钞二十锭。餘十锭
○一京城闻丧日為始、寺观各声鐘三万杵、禁屠宰四十九日
○一上
尊謚 【仪具后】 
○一二十七日以后、
皇帝素冠麻衣麻絰临朝、退仍衰服
○一发引 【仪具后】

○一大祥、奉安
神主神座仪物于
太庙前一日、遣官祭告
太庙。至日、
上祭告
几筵殿。
皇太后、
皇后以下、各祭一坛。
王府遣官、共祭一坛。在京文武官员、共祭一坛
○一禫祭、遣
亲王诣
陵行礼
洪熙元年
昭皇帝丧礼
遗詔。山陵制度、务从俭约。丧制用日易月、皆以二十七日释服。毋禁嫁娶音乐。在外亲王、藩屏為重、不可輒离本国。各处总兵镇守备御重臣、及文武大小官员、亦毋擅离职守。闻丧之日、止于本处朝夕哭临三日、悉免赴
闕行礼
部议。自闻丧日為始、不鸣鐘鼓。在京禁屠宰十三日。
诸王、世子、郡王、及王妃、郡主以下、并遵
遗詔、丧服二十七日而除。上
尊謚次日、百官各具素服乌纱帽黑角带、于
承天门、俟开读
尊謚詔
嘉靖四十五年
肃皇帝丧礼
遗詔。丧礼依旧制、以日易月。宗室亲郡王、各处总督镇巡三司宫、各於本处朝夕哭临三日。进香差官代行。卫所府州县并土官、并免进香。
郊社等礼及祔葬祔享、各稽
祖宗旧典、斟酌改正
部议。一发丧。
殿下括髮、诣
大行皇帝宫内举哀。哀止。小殮、括髮设奠、 【不用文】 举哀归丧次。
皇贵妃等妃、
殿下妃、
皇孙、
涇简王妃等妃、
景恭王妃、
寧安公主、举哀礼同。哀毕、各归丧次
○是日、颁
遗詔
○一大殮。
殿下素服束髮、诣
太行皇帝前举哀设奠。 【不用文】 大殮、奉安
梓宫。设
几筵、安
神帛、立
铭旌、哭尽哀。
皇贵妃、
殿下妃、
皇孙、及
各王妃、
公主、哭临礼皆同
○一成服。
殿下服衰服、诣
梓宫前举哀、行奠祭礼。
皇贵妃、
殿下妃、
皇孙、及
各王妃、
公主、皆成服。各设祭一坛。六尚及宫人各随祭。礼毕、各归丧次
○是日、内官内使祭一坛 【以上各俱用文】 
○次日、公侯駙马伯五府六部等衙门、共一坛。文武三品以上命妇、共一坛
○一每七及百日、
殿下一坛、
皇贵妃等妃共一坛、
殿下妃一坛、
皇孙一坛、
涇简王妃等妃共一坛、
景恭王妃一坛、
寧安公主一坛
○一内外官员军民人等、及各
王府夷使、礼并与洪武永乐同
永乐二十二年上
尊謚仪 【隆庆初稍有更定者、附註于下】
前期三日、斋戒。前一日、遣官祭告
天地、
宗庙、
社稷、如常仪。 【俱太常寺先期奏请。各祭告、用祝文香帛果酒脯醢】 是日、 【后用前一日】
内侍官置册宝舆于
奉天门、 【即皇极门。仍有香亭。又　几筵前左右、先设册宝案】 捧册宝各置舆中。
皇帝具衰服诣奉天门。 【隆庆初、先祭告　几筵陈　祭品如常仪。祭毕、　御皇极门、百官暂免朝参】 内侍官举册宝舆。导引官导
皇帝后随、降阶陞輅。 【导引官退】 百官序立金水桥南、北向。 【皆素冠服腰絰】 俟册宝舆将至、皆跪、册宝舆过毕、兴、皆随至
思善门外序立、北向。
皇帝降輅。 【隆庆初、内官导引至　乾清门外降輅】 册宝舆由中门入、至
几筵殿丹陛上。导引官导
皇帝由左门入。内赞唱执事官各司其事。导引官导
皇帝就丹陛上拜位。捧册宝官捧册宝由左门入、 【隆庆初、由殿中门入】 至
几筵前、分左右立、北向。导引官奏四拜。 【后内赞奏】
皇太孙、
亲王、皇孙陪拜丹陛上。百官陪拜
思善门外。内赞及鸿臚寺官、同时传赞四拜毕。导引官导
皇帝由殿左门入、诣
几筵前。奏跪。内赞及鸿臚寺官、传赞
皇太孙以下、及百官跪。奏进册。捧册官跪进册于
皇帝左、
皇帝受册献毕、授捧册官置于案。奏进宝。捧宝官跪进如前仪。奏宣册。宣册官跪宣册于
皇帝左毕。奏宣宝如宣册、毕。奏俯伏、兴、平身、四拜。 【传赞百官同】 奏復位。导引官导
皇帝由殿左门出就拜位。奏四拜。 【传赞同】 礼毕。行祭礼。导引官导
皇帝诣
几筵前就拜位。奏四拜。 【隆庆初、接行祭礼、省就位四拜】 奏初献礼。奏跪献酒。 【隆庆初、初献有献帛】 赞读祝。读祝官读毕。亚献终献礼拜传赞并同。 【隆庆初、终献后、有奏俯伏、兴、平身、奏復位、导引出殿左门就拜位、奏四拜】 导引官导
皇帝由殿左门入、诣
神位前、捧册宝授内侍官捧入、导引官导
皇帝入内奉安讫。奏叩头毕。导引官导
皇帝由左门出、至丹陛上。奏礼毕。 【传赞同】 导引官导
皇帝还宫
隆庆元年进呈
尊謚议文仪
先是
敕諭文武群臣议上
尊謚。至期前一日、鸿臚寺官于
宣治门设
謚议文案。是日早、
上具衰服 【隆庆六年、　上具素翼善冠麻布袍腰絰】 御宣治门。捧謚议官立于阶之东。文武百官、各具素冠服、 【隆庆六年、百官乌纱帽黑角带皂靴】 诣丹墀赞行四拜礼兴。礼部官出前跪奏进
尊謚议文。奏毕、復位。序班二员、引班首官稍进前。捧謚议官以文授班首官、班首官受
謚议文、由中道进。将至
御前、序班赞进
尊謚议文。
上起、至
謚议文案之北。班首官进
謚议文置於案。赞跪。百官皆跪。
上览毕、召翰林院官趋至前、跪。
上以
謚议文授翰林院官、
命撰
謚册文、翰林院官受讫、捧从中道出。
上復坐。赞俯伏、兴。班首官与百官俯伏、兴。班首官復位。赞行四拜礼毕。序班彻案。
上还
隆庆元年
尊謚颁詔仪
先期、鸿臚寺设
詔案于
皇极殿内东、锦衣卫设伞盖于
皇极殿前。至日早、百官各具素服乌纱帽黑角带、于
承天门外伺候。
上御中极殿、具黑翼善冠、白素袍、黑犀带。执事官先行五拜三叩头礼。鸿臚寺官奏请陞殿。导驾官导
上御皇极殿。鸣鞭讫。序班举
詔案于殿中。翰林院官捧
詔立于左。鸣赞唱颁
詔。翰林院官以
詔授礼部官、礼部官受
詔置于案。序班举案由殿左门出。锦衣卫用伞盖、迎至
承天门上。百官入班。鸣赞唱四拜。称有
制。唱跪。开读讫。再唱行四拜礼。鸿臚寺官传奏礼毕。百官退。
詔书迎至礼部、授使者颁行天下
永乐二十二年发引仪
发引前三日、行奏告礼。百官预斋戒三日。 【隆庆初、太常寺先六日奏斋戒、京城内外禁屠宰音乐。　敕命大臣一员护丧行礼。敕把总内官。　敕入　皇堂内官内使】 遣官以葬期告
天地、
宗庙、
社稷。 【祭品行礼如常仪】
皇帝衰服告
几筵。 【礼如啟奠】
皇太子
亲王以下、皆衰服随班行礼。是日后、百官衰服朝一临、至发引日止。京师内外禁乐、至祔祭日止。禁屠宰至葬毕日止。发引前一日、遣官祭金水桥、
午门、端门、承天门、大明门、德胜门、并桥、清河桥、沙河、京都应祀神祇、并经过去处应祀神祠。 【隆庆初、增祭　乾清宫门、　隆宗门、　思善门、并桥、　归极门、　御桥、玉河桥、沙河安济桥、朝宗桥、其应祀神祇、关王庙、天将庙、灵济宫、城隍庙、东岳庙、真武庙、内门桥、俱内官行礼、一河桥以下、俱太常寺官行礼、祭用酒果殽饌香烛祝文】 是夕、设辞奠。 【隆庆初、改辞　灵礼如啟奠】
皇帝、
后妃、
皇太子、
亲王以下、皆衰服、以序致祭。司礼监、礼部、锦衣卫官、提督执事者、设
大昇舆于午门外。依图式陈葬仪于
午门外、并
大明门外、发引日、设啟奠、内侍陈设醴饌拜位如常仪。内导引官导
皇帝衰服诣拜位、
皇太子、
亲王以下、各就拜位。赞礼赞四拜、奠帛、献酒、读祝、四拜、举哀、兴、哀止、望瘞、礼毕。 【隆庆初、改望瘞為焚币帛祝文、以后祖奠遣奠至　陵安神迁奠享礼　礼俱同】 内导引官导
皇帝诣【初无】 虞祭、内侍陈醴饌拜位于
几筵前、如常祭仪。内导引官导
皇帝衰服诣拜位。
皇太子、
亲王以下、衰服各就拜位。行四拜礼。初献、奠帛、献酒、读祝。亚献。终献、赞四拜。举哀、兴、哀止、望瘞、礼毕。卒哭、用虞祭后刚日、礼同虞祭。自是罢朝夕奠。至卒哭之明日、奉
神主祔享于
太庙。 【仪具升祔下】 祭毕、太常卿于
神主前跪奏请
太宗文皇帝神主还几筵。奏讫、导引官导
皇帝捧
神主、由
庙左门出、至门外、安奉于
御輦。仪卫繖扇导从如来仪。
皇帝陞輅、后随、至午门外。仪卫止。
皇帝至思善门、降輅、释祭服、易衰服、随
御輦至几筵殿前。内侍于輦前跪奏、请
神主降輦升座。内侍奉
铭旌、由中门出。执事官陞捧
梓宫。内执事持翣左右蔽
梓宫降殿。内侍官于
梓宫前跪奏、请
梓宫陞龙輴。执事官奉登龙輴、讫。以綵帷饰
梓宫。执翣仍列左右。内侍擎繖扇侍卫如仪。列旧所御仪仗于前。
謚册宝舆、
