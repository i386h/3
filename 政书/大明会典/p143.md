<!-- { "loadSidebar": true } -->
皇太子待报收问。其行在刑部都察院、北京行部议拟囚人应死者、监候、啟
皇太子待报施行。餘悉啟
皇长孙裁决

大明会典 王国礼 蕃国礼 官员及庶人 礼

大明会典卷之五十五
王国礼一
封爵

国家稽古法、封同姓、王二等、将军三等、中尉三等、女封主君五等、具载
祖训职掌诸书。其后宗庶日蕃、禁防寖备。诸凡奏封等项、稽覈尤严。嘉靖末年、定為宗藩条例。万历十年、删订画一、
钦定名曰宗藩要例、今见行。具列于后
凡封爵典制。洪武初定、
亲王嫡长子年及十岁、立為
王世子。如或以庶夺嫡、轻则降為庶人、重则流窜远方。
王世子承袭
亲王。
朝延遣人行
册命之礼。如无嫡长子、以庶长子承袭。
亲王次嫡子、及庶子、年至十岁、皆封郡王。 【子孙未封者、称王子王孙。言语皆称裔旨】
郡王嫡长子、袭封郡王。郡王受封、并郡王嫡长子袭封者、亦行
册命之礼。如无嫡长子、以庶长子承袭。次嫡庶子俱授镇国将军。镇国将军之子、授辅国将军。辅国将军之子、授奉国将军。奉国将军之子、授镇国中尉。镇国中尉之子、授辅国中尉。辅国中尉以下、俱授奉国中尉
○永乐间定、镇国将军从一品。 【旧三品】 辅国将军从二品。 【旧四品】 奉国将军从三品。 【旧五品】 镇国中尉从四品。 【旧六品】 辅国中尉从五品。 【旧七品】 奉国中尉从六品。 【旧八品】
世子嫡长子、封世孙。
郡王嫡第一子、封长子。长子嫡第一子、封长孙。
亲王选婚、封
亲王妃、
世子封世子妃。
郡王封郡王妃。世孙封世孙夫人。长子封长子夫人。长孙封长孙夫人。镇国将军封镇国将军夫人。辅国将军封辅国将军夫人。奉国将军封淑人。镇国中尉封恭人。辅国中尉封宜人。奉国中尉封安人。
亲王女、封郡王。
郡王女、封县主。镇国将军女、封郡君。辅国将军女、封县君。奉国将军女、封乡君。中尉之女、俱称宗女。世子女、与郡王女同。世孙及郡王长子女、与镇国将军女同。长孙女、与辅国将军女同。其
靖江王府、合比正支郡王、递减一等、女封县君。将军以下、照例递减
○弘治十年定。
郡王出府、止封一妃。镇国辅国将军、各止封一夫人。奉国将军、封一淑人。镇国中尉。封一恭人。辅国中尉、封一宜人。奉国中尉、封一安人。妾媵不封
凡
亲王封典。万历十年议准、
亲王薨逝、其子应袭封、及世孙承重者、先请
敕管理府事。俟服制已满、方许请封、不得服内陈乞。 【正德四年例】 若薨而绝嗣、许亲弟亲姪进封為
亲王。如无亲弟亲姪、以次推及伦序相应者、进封。该有期功服制。亦先请
敕管理府事。俟本等服制满日请封。日后子孙、除承袭
亲王外。其餘俱照依原封世次、授以本等爵级、不准加封。若嘉靖四十四年例前加封者、姑准照常传袭。例后加封者、查照世次改正。其进封者所支禄米、如原係
郡王、仍支
郡王禄。原係将军中尉、仍支将军中尉禄。日后子孙袭王、亦照始进封之禄支给 【万历七年例】 凡追封
亲王。嘉靖八年、令凡孙袭祖爵者、得追封其父母。曾孙袭曾祖爵者、得追封其祖父母父母。旁支袭爵者、得追封其本生祖父母父母。妻先故者、得追封為妃 【郡王同】
○万历七年议准、
世子早逝、其子承袭而追封者。子孙封爵、姑免查革。若原非听继
亲王人数、特以子进封而得追封者、虽在例前、其次嫡庶子、止授本等官职。已封者、姑俟身终、其子改正。若追封在例后者、虽係世子、其次子止照原议、授以本等官职
○十年议准、
亲王薨逝、
世子先故、或以孙承袭而追封
世子為
亲王。或
亲王故绝、旁支进封而追封其父為
亲王。其次子以下、俱照依原封世次、授以本等爵级、不准加封。若嘉靖四十四年例前加封者、姑准照常传袭。例后加封者、查照世次改正
凡
郡王封典。万历十年议准、凡
郡王薨逝、原与
亲王同城者、其子孙服满之日、照常请封。若另城者、应袭子孙、先请
敕管理府事、亦候服制满日请封。故绝者、俱不得袭封。与
亲王同城者、其宗支自奉
亲王约束。止许推举伦序相应之人、以本等爵职、请
敕奉祀。另城者、许推举一人、以本等爵职、请
敕管理府事、亦不得陈乞继封。 【正德四年例】 若以
郡王进封
亲王者、其郡爵亦不许补袭、请
敕奉祀如前例 【嘉靖四十四年例】
凡追封
郡王。万历十年议准、
郡王薨逝。长子先故。其孙承袭之后、例得追封长子為
郡王。其次子以下、俱照依原封世次、授以本等爵级。不得比
世子例前追封
亲王例、冒请加封。 【弘治七年例】 其追封
亲王
郡王之嫡配已故、一体追封為
亲郡王妃。若係见存、亦准加封。但止请
敕知会、不遣官
册封、不给冠服等件 【弘治十年例】
凡请改封典。万历十年议准、
亲王嫡长子封為
世子。次嫡庶子封為
郡王。
郡王嫡长子封為长子。次嫡庶子封為镇国将军。如
世子长子有故、
亲王次嫡子改封
世子。
郡王次嫡子改封长子。或妃年五十以上无出、及妃已故。
亲王庶长子、亦改封
世子。
郡王庶长子、亦改封长子。若未封者、径得请封。
亲王嫡长孙、封為世孙。
郡王嫡长孙、封為长孙。
亲王嫡长曾孙、封為曾世孙。
郡王嫡长曾孙、封為曾长孙。如世孙长孙有故、次
嫡庶孙应继王爵者、亦许改封為世孙长孙 【嘉靖四十四年例】
凡庶子袭封。万历十年议准、
亲郡王娶有内助妾媵、不论入府先后、已未加封、所生之子、皆為庶子。如嫡子有故、庶子袭封父爵、定以庶长承袭。若有越次争袭、朦朧奏扰者、将本宗参究罚治辅导官、并同谋拨置之人、行巡按御史、提问治罪
凡请封生母。洪武二十五年议准、
王妃以下、有所出者、称夫人
○弘治四年定、
亲王庶子受封、其母始封夫人
○十三年奏准、
亲王妾媵生女者、不得援生子例、请封夫人
○嘉靖四十三年题准、
亲王之妾、其子已袭封
亲王、而嫡妃不存者、准封继妃。
郡王之妾其子已袭封
郡王、而嫡妃不存者、准封次妃。俱止请
敕知会、不给
誥命冠服。身后减半祭葬
○万历七年议准、将军以下、其生母年踰七十者、许其陈请。各从子爵秩、准与封号
○十年议准、
亲王庶子袭封
亲王、而嫡母不存者、生母许封次妃。 【弘治十年例】 但不得滥请继妃封号。
郡王庶子袭封
郡王、而嫡母不存者、生母亦许封次妃。俱止请
敕知会、不给
誥命冠服。身后与祭一坛、无葬。若已故者、俱准追封次妃。其
亲王庶子初封
郡王者、生母止封夫人。 【弘治四年例】 不在次妃之例。将军中尉、如嫡母不存、其生母亦各从子之爵秩、授封夫淑恭宜安人。止行文该府知会、俱不给
誥命祭葬。若已故者、亦准追封。其养母庶母、不许一概滥请。至於生母年老多疾、其子愿请出府就养者、许其陈乞。 【嘉靖十一年例】 子多者、仍听递相迎养 【万历七年例】
凡遣使册封。嘉靖三十二年题准、每年册封、□月题请。四月初旬传
制遣官出京
○四十四年奏准、册封
亲王、及
亲王妃、勋戚大臣為正使。翰林、坊局、六科、尚宝、及卿寺五品以上官副之。册封
世子、
郡王、及
世子
郡王妃、翰林、坊局、六科、尚宝、及卿寺五品以上官為正使。部寺属官、中书行人等官副之
凡册宝冠服。洪武间定、凡
亲王
王世子、俱授金册金宝。宝行印綬监铸给。册行银作局造办。册文行翰林院撰作、中书科书写。冠服仪仗行内官监造。如係旧府先年曾请封
世子者、金宝仪仗传用、俱不另给。
世子承袭、止授金册、传用金宝。
郡王镀金银印、镀金银册。仪仗冠服册文、俱照
世子例行。
亲王妃、用金册九翟冠服、册文照
亲王例行。餘俱传用。
世子妃、用金册七翟冠服、餘照
亲王妃行、
郡王妃、用镀金银册七翟冠服、如初封者用仪仗、袭封者不用。
世子并妃、
郡王并妃、係初封、该给银造大器一分、於银作局关领。袭封者传用、不领
○嘉靖四十四年题准、初封
郡王及妃、银大器俱令自备、不许请给。世孙、长子、长孙、及世孙夫人、长子夫人、长孙夫人、俱止给冠服、不给
誥命。镇国将军夫人、及郡主以下、俱给
誥命
凡酌议工价。万历十年议准、
郡王初封者、爵秩虽同。然有
帝孙王孙之异。係
帝孙者、仪仗房屋冠服及身后坟价、俱照例全给。其餘
郡王、仪仗房屋冠服、止令自备、不必奏请关给。身后坟价量给一半。如妃先故、给与造坟。以后
王故之日、止开壙合葬。若
王故在万历七年例前、而妃今故者、不必补给。
世子坟价、与
郡王同。至於将军、中尉、郡县主君等、房屋冠服坟价、俱一概停免
凡管理府事。正德四年议准、
郡王患病及薨逝、其子幼小、有以亲支暂管府事者、礼部请
敕、著令用心抚养、毋致失所。候其长成、仍回本府不许干预一应事务
○嘉靖二十二年议准、
郡王惟管理府事者请
敕其餘不许瀆请
○四十三年议准、凡
亲王有罪削封。本府各
郡王、听自行管束宗仪、及奏请一应事件。若迎接
詔敕、
大宗庙祀、则轮递从尊者
○万历十年议准、凡
亲王薨、子幼、许抚按官推举
郡王一位、请
敕暂管府事。凡一应奏请名封、鈐束宗仪事件、悉令管理。惟钱粮止许稽查、不许收掌。待嗣子年长、稍知事体、即便具奏迴避。其另城
郡王薨、子幼、亦听抚按官於将军中尉内、推举一位、请
敕摄理府事。俱要伦次相应贤能素著者、方行推选。不得徇情滥举、致啟争端 【嘉靖四十四年例】
凡鈐束宗仪弘治十七年议准、各
王府仪宾戚属、如自恃尊属、以
王幼冲、不服鈐束、肆情纵欲、任意非為、败伦伤化、听
王指实具奏。巡抚等官、照例会本奏闻区处。其教授等官、不行劝正、及军民旗校无籍之徒、并乐工人等、哄诱拨置生事者、重治
○正德四年议准、
亲郡王患病、或年虽尚幼、其合府
郡王将军以下、悉该听其鈐束、有事必啟而行。违者、许该府指实参奏
○嘉靖二十四年议准、各府仪宾、务要照将军等例、五日一赴府画押。或不到、即时差人查究下落。其有无故推託者、听
亲王量加罚治。若累次抗违不到、备由参奏前来、以凭题请处治。搆讼缘事者、将俸粮按月扣留在官、作正支销
凡查革冒封。万历十年议准、
郡王无继统之例。其进封
