<!-- { "loadSidebar": true } -->
黄绢幰衣即遮尘、油绢雨衣、并毡衣、各一座
大凉步輦一乘。高一丈二尺五寸九分
輦座、硃红漆。座板并四面、硃红漆匡、粧青地雕木五彩云粧板二十片。间以贴金仰覆莲座、其下、硃红漆如意絛环板如其数、座下、硃红漆辕六条、中二条、各长四丈三尺五寸九分。左右二条、各长四丈九分。左右二边二条、各长三丈六尺五寸九分。前后俱饰以雕木漆、贴金龙头、龙尾。座、高三尺二寸五分。方阔一丈二尺五寸九分
輦亭、高六尺五寸九分。阔八尺五寸九分。四柱、以硃红漆。门、高五尺八寸九分。阔二尺五寸九分。左右二门、阔同。其上四周、沉香色描金香草板十二片。前并左右、各有隔二扇。后隔三扇、明栨全。皆硃红漆、通编黄线絛穿。輦板上施垫毡、加红锦褥、并席。硃红漆坐椅一座、坐下四面、雕木沉香色、描金宝相花。其上靠背、雕沉香色、描金云龙一。下雕云板一片、硃红漆福寿板一、并褥。椅中、黄织金綺靠坐褥。四围椅裙全。周围施黄綺幃幔、 【或用黄线罗】 内设硃红漆卓二隻。硃红漆阑干香卓一座。阑干四柱、各柱首、雕木贴金蹲龙一、铜金铜龙盖香炉一、并香匙箸、瓶。内设大红锦墩一对。亭外青綺缘边、硃红帘三扇。各用拽帘黄线圆絛二条、黄铜圈全
輦顶、高二尺七寸五分。又镀金铜宝珠顶、带仰覆莲座、高一尺三寸二分。垂攀顶黄线圆絛四条。顶用硃红漆、上冒红毡。四垂、以黄毡為如意云、黄毡缘条。周围施黄綺沥水三层。每层、一百三十二摺。间绣五彩云龙文。或用大红罗冒顶、用黄罗為如意云缘条、沥水、亦用黄罗。顶下周围、以红毡為幃、黄毡缘条。四角、镀金铜云四朵。亭内宝盖、绣五龙顶、以硃红漆木匡、冒以黄綺、谓之黄屋。顶心、并四围、绣云龙各一。輦亭四角、至輦座、用攀顶黄线圆絛四条、并贴金木鱼
輦亭前左右、硃红漆转角阑干二扇、后一字带转角阑干一扇、皆雕木浑贴金龙、间以五彩粧云板。三扇计一十二柱。各柱首、雕木贴金蹲龙一、用线金五彩粧莲花抱柱。阑干内四周、布席
踏梯一。硃红漆。以抹金铜鈒花叶片装钉硃红油合扇梯一副。硃红油拓□一件
黄绢幰衣即遮尘、油绢雨衣、并毡衣、各一座
红板轿一乘。高六尺九寸五分。轿顶、高一尺六寸五分、外红漆。近顶、装圆匡蜊壳窗在上、镀金铜火燄宝珠、带仰覆莲座、高六寸九分。四角、镀金铜云朵。轿扛二条、前后以镀金铜龙头龙尾装钉。黄绒坠角索全。四围硃红漆板。左右门二扇、高四尺五寸九分。用镀金铜钉铰事件。轿内、硃红漆坐椅一座。福寿板一、并褥。椅内、黄织金綺靠坐褥、四围椅裙全。下铺席、并踏褥。黄绢轿衣、并油绢雨衣各一座。又青毡衣　座。红毡缘条云子全

大明会典卷之一百八十三
营造三上
仪仗二【太乐中和韶乐制度附】
皇后卤簿

红杖一对。硃漆攒竹為杖、铜裹两末、长四尺九寸
清道旗一对。纯青质、硃漆攒竹竿、贴金木鎗头、共长一丈二尺五寸。内鎗头、长一尺七寸。铜束
黄麾一对。硃漆攒竹竿、贴金铜凤头、共长一丈二尺五寸。内凤头并鉤一尺、衔抹金铜顶。大红罗幡、长六尺三寸、阔五寸五分。内青额、金书黄麾二字。四角红罗盖、高七寸五分、围二尺七寸五分。四角、加抹金铜凤头四箇。绒线繫抹金铜佩、一十六箇、铜铃三十六箇。宝盖下、绿罗腰。黄罗三簷、饰销金云凤文。旛用描金鸞凤文、下缀五色板。凡麾、幢、旛、节等挑竿、铜凤头、俱以铁為鉤
絳引旛三对。硃漆攒竹竿、贴金铜凤头、共长一丈二尺五寸。内凤头鉤一尺。旛用五色罗、长六尺三寸、阔五寸五分。四角宝盖、高七寸五分、围二尺七寸五分。绿腰紫三簷、销金云凤文、共长一尺九寸。抹金凤头四箇。抹金铜佩一十六箇。其盖上有抹金铜顶、鈒花文。旛下垂五色板、铜佩、间铜铃三十六箇
传教旛二对。与絳引旛制同。惟三簷用绿。垂红罗。旛中有黄额、内青传教二字。四垂绒线繫抹金铜佩四、铜铃三十二
告止旛二对。与传教制同。惟三簷用青。黄额内青告止二字
信旛二对。与传教旛制同。惟三簷用黄额、内青信字
龙头竿五对。硃红攒竹竿、贴金竿头、共长一丈二尺五寸。内竿头、二尺五分。旛用青罗、长六尺三寸、阔五寸五分。旛下、铜铃五箇。红盖、高七寸五分、围二尺七寸五分。紫腰、红三簷、共长一尺九寸。抹金铜凤头五箇。下垂绒线、繫抹金铜佩十箇、铜铃一十五箇。簷用销金云凤文。旛上节描银、下节描金、俱香草文。中节描金孔雀文。其盖五角、上施抹金铜顶、鈒花文
仪鍠氅五对。硃漆攒竹竿、贴金仪鍠、共长一丈二尺五寸五分。内仪鍠并竿头、长一尺三寸五分。抹金铜顶、垂五色罗氅、长六尺三寸、阔五寸五分。下有铜铃五箇。
戈氅五对。硃漆攒竹竿、贴金木龙头承戈、共长一丈二尺五寸。内龙头长一尺六寸二分。繫木板、粉面、画升降双鸟、缀五色罗氅、长六尺三寸。阔五寸五分。末缀铜铃五箇
戟氅五对。与戈氅制同。惟贴金木龙头承戟、长一尺七寸五分
吾杖三对。硃漆攒竹杖、贴金两末、长六尺九寸五分
立□三对。硃漆攒竹柄、贴金立□置其首、承以贴金龙头、共长六尺九寸。内□及龙头、长一尺四寸
卧□三对。与立□制同。但□卧置其首。□及龙头、长一尺二寸五分
仪刀三对。刻木為刀。鞘及靶、贴银為地、贴金凤文為饰、垂红丝(巾分)錔
班剑三对。刻木為剑。其上有靶。下有龙头衔剑。皆贴金為饰、垂红丝(巾分)錔
鐙杖三对。硃漆攒竹杖、贴金木鐙置其首、承以贴金龙头、共长六尺九寸。内鐙、并龙头、一尺六寸
金鉞三对。硃漆攒竹柄、贴金木斧形置其首、承以贴金龙头、共长六尺九寸。内金鉞、并龙头、长一尺六寸五分
骨朵三对。硃漆攒竹柄、贴金木骨朵置其首、承以贴金龙头、共长六尺九寸。内骨朵、并龙头、长一尺六寸
响节六对。贴金攒竹柄、长一丈二寸五分。以铁条长一尺二寸五分、贯铜铁钱十二贯其上。黄罗為衣笼之、长一尺五寸、销金云凤文。节顶、以木為之、贴金饰。钱文曰天下太平
羽葆幢二对。硃漆攒竹竿、贴金铜凤头、共长一丈二尺五寸五分。内凤头鉤长一尺、衔抹金铜索、并圆顶、缀白鸟羽。绿罗盖、簇染红氂牛尾、凡五层、繫而垂之。每层、上施抹金铜顶、绿斜文云盖、下悬铜铃
紫方伞二把。伞骨面阔并顶、五尺五寸。柄及贴金木葫芦、共长一丈一尺五寸九分。其面、冒以紫罗。垂紫三簷伞顶四角、抹金铜凤头。凡伞柄、俱用竹、加红油、间缠以籐。惟曲柄伞、硃红漆攒竹為之
红方伞二把。伞骨面阔并顶、五尺五寸。柄及贴金木葫芦、共长一丈一尺五寸九分。其面、冒以红罗。垂红三簷。伞顶四角、抹金铜凤头
黄销金伞一把。伞骨面阔并顶、四尺二寸五分。柄及贴金木葫芦、共长一丈一尺二寸九分。其面、冒以黄罗、销金云文。垂黄三簷、销金云凤文
黄绣曲柄伞二把。伞骨面阔并顶、四尺二寸五分。柄及贴金木葫芦、共长一丈一尺二寸九分。其面、冒以黄罗、绣云文。垂黄三簷、绣云凤文。当曲柄处、用铁心、贴金龙头承伞
红绣伞一把。伞骨面阔并顶、四尺二寸五分。柄及贴金木葫芦、共长一丈一尺二寸九分。其面、冒以红罗、绣云文。垂红三簷、上簷云凤、下二簷瑞草文
红素圆伞二把。伞骨面阔并顶、四尺二寸五分柄及贴金木葫芦、共长一丈一尺二寸九分。其面、冒以红罗。垂红三簷
红绣雉方扇六把。扇及柄、共高一丈一尺二寸。内扇连黑漆板、高三尺五寸二分。板高五寸。扇下阔二尺四寸五分、中阔二尺六寸五分。面用红罗绣鸞凤花文。背用青罗销金团花文。面风衣、白罗绣雉尾。背风衣、用青素罗。板戧金云文。扇柄用攒竹、加黑漆。青方扇同
红绣花圆扇六把。扇及柄、共高一丈一尺二寸。内扇圆径三尺三寸五分。面用红罗、绣四季花。背用红罗销金团凤文。风衣俱用红素罗。扇柄用攒竹、加硃漆。红黄素扇柄同
青绣方扇六把。扇及柄、共高一丈一尺二寸。扇高二尺九寸五分、阔二尺五寸五分。面背俱用青线罗。边、用孔雀尾。面绣鸞凤花文。背销金团花文
红罗素圆扇六对。扇及柄、共高一丈一尺二寸。内扇圆径三尺三寸五分。面背风衣、俱用红罗黄罗素圆扇六对。扇及柄、共高一丈一尺二寸。内扇圆径三尺三寸五分。面背风衣、俱用黄罗
拂子二把。以红缨為心、素氂牛尾笼之。黑漆柄垂红丝(巾分)錔。今用马尾為拂、心用红缨
红纱灯笼二对。硃油竹灯骨。下有烛盘。外以红纱蒙之、玊色纱為盖。硃漆竿举之。竿首贴金木凤头、其下凤尾
红油纸灯笼一对。硃油竹灯骨。下有木座。以竹丝為笼、加红油纸。硃漆竿、加贴金木凤头、并尾
(耽去耳改鱼)灯一对。用(耽去耳改鱼)為之。竿同红纸灯。硃油铁灯骨。下有木座
金交椅一把。木质、金叶裹、金钉装钉。中鈒云凤文。穿以黄丝匾絛。四垂黄丝(巾分)錔、黄织金紵丝褡襠
金脚踏一箇。木质、金叶裹、金钉装钉。鈒方胜花文。黄织金紵丝踏褥
金水盆一箇。黄金為之。中鈒云凤文。边鈒香草文。西洋布手巾一条
金水罐一箇。黄金為之。有盖、有提、小口巨腹
金香炉一箇。黄金為之。炉鈒云凤文。以硃红漆竿举之。竿首、抹金铜凤头、其下凤尾
金香盒一箇。黄金為之。盖鈒凤文。边鈒香草文
金唾盂一箇。黄金為之。形圆如缶、盖仅掩口。下有盘、鈒凤文 【洪武间停造】
金唾壶一箇。黄金為之。小口巨腹。有盖、鈒凤文 【洪武间停造】
行障二叶。红素綾為之。沥水绘瑞草。障绘升降鸞凤、并云文
坐障一叶。红素綾為之。顶绘云文。障绘升降鸞凤、并云文
輅一乘。高一丈一尺三寸四分
