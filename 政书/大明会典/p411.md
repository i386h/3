<!-- { "loadSidebar": true } -->
凡起取夫役。洪武元年、定役法、每田一顷、出丁夫一人
○二年、置直隶应天府等十八府州、及江西九江饶州南康三府、均工夫图册。每岁农隙、其夫赴京供役。每岁率用三十日、遣归。田多丁少者、以佃人充夫。其佃户出米一石、资其费用。非佃人、而计亩出夫者、其资费、每田一亩、出米一升五合
○二十六年、令仓脚夫每一坊长、製牌一面。以后各衙门差使、奏过给牌取夫。工完缴牌
○又定、凡在京城垣河道、每岁应合修缮。其用工数多。须於农隙之时、於近京免粮应天太平镇江寧国广德等五府州、预先定夺奏闻。行移各府起取。除役占等项、照依
钦定则例优免外。其餘人户、每四丁共輳一夫。著令各备锹杵篮担。委官部领。定限十月初赴京。计定工程、分拨做造。满日放回。若有不当夫役、及做工未满逃回者、并行治罪。及各处起到仓脚夫、俱发应天府收籍為民。遇有官差、度量差拨。著令轮流、周而復始。若差使数多。做工日久。照例每名月给工钱五百文。坊长减半、以周养赡
优免则例
优免二丁
水马驛夫　　　　递运船水夫
会同馆夫　　　　轮班人匠
在京见役皂隶　　校尉力士
见任官员　　　　廩膳生员训导
马船夫　　　　　光禄寺厨役
防送夫　　　　　军户
铺兵
免一丁
凡年七十以上、及废疾之人
凡优恤夫役。永乐九年、令
天寿山工役病故者、给棺送回原籍、与钞一百贯安葬。免其户役一年。沿途得病不曾上下故者、亦送回、与钞五十贯。免户役半年
○十一年、令放回军夫人匠、治途有病者、所在官司医治、


砍柴夫

宣德四年、易州山厂起倩。每季、二万五千八百五十五名。四季、共十万三千四百二十名
顺天府每季一千七百三十二名
真定府三千二百九十六名
保定府二千四百九十六名
济南府三千八百三十名
兗州府八百八十名半
东昌府四百一十名
青州府一千七百七十名
太原府五千六百二十四名
平阳府二千七百一十一名半
泽州一千二百三十三名
潞州一千一百八十二名
辽州一百一十三名
沁州一百七十四名
汾州四百七名
景泰元年奏准、减免五千名
○成化四年奏准、每名一季、收脚价银三两
○又奏准、易州龙湾二厂管柴官、每州县人夫、一百名以上者、留一员专管。一百名以下、有州去处、该州官管。不係州辖县分、就令本府把总官管
○二十一年奏准、解价官、收毕遣回。不许私留一土
○弘治七年奏准、每夫五名之内、僉点夫头一名。按季齎价、赴
钦差管厂官处交收
今每年额徵柴夫银数
山东七万三百五十七两四钱四釐
济南府三万二千五十七两八钱
东昌府六千二十四两二钱
青州府二万五千九百四十三两
兗州府二千四百二十四两二钱
登州府一千九百一十七两三钱四釐
莱州府一千九百九十两九钱
山西九万八百二十八两三钱二分三釐八毫八丝八忽
太原府一万八千二百四十七两一分四毫
平阳府三万四千六百五两五钱三分四釐三毫五忽
潞安府一万五千八百九十二两七钱三分七毫七丝五忽
汾州并所属五千二百七十二两六钱八分三釐四毫五丝三忽
辽州并所属一千四百七十一两一钱八釐二毫五丝
泽州并所属一万三千八十二两一钱三分八釐二毫五忽
沁州并所属二千二百五十七两一钱一分八釐五毫
顺天府二万一千六百九十四两一钱八分五釐
真定府四万二千四百二十五两五钱七釐
保定府三万五千九百九十二两七钱四分七釐
以上通共银二十六万一千二百九十八两一钱六分六釐八毫八丝八忽。嘉靖二十年以后、增至二十七万七千八百三十一两六钱。隆庆元年、减定今数
正德十六年题准、各衙门拖欠夫价银两、袭為故常。比照户部迟误兑粮、住俸降级、提问事例行
○嘉靖六年题准、将山厂砍柴夫价、俱解本部、寄库支给
○八年题准、将砍柴夫价、置立循环簿。责令倒换山厂督理官、专以
御用大炭為正。并一应拖欠夫价、追併解部
○四十五年题准、各司府州县拖欠柴夫银两数多。议行山厂主事、每年四八月、躬亲巡歷。督併严限追解。敢有故违者、照例参呈。其各管柴官员、遇有陞迁丁忧等项。该厂具呈本部、移咨吏部拘留。完日、方许离任。及行抚按官、不许别项差委。专听山厂主事、查併柴炭银两

抬柴夫

永乐宣德间、
内府惜薪司坐派夫二千名。照应天府例、於大兴宛平二县起取
○正统元年奏准、北直隶八府除真定保定二府採烧柴炭外。其河间永平顺德三府、大名广平二府、顺天一府、各起夫三千名。各当一年。周而復始
○成化二十一年奏准、每名一月、徵银一两二钱
○二十三年奏准、照旧起夫
○弘治元年奏准、每名月徵银一两四钱
○五年
詔、有司卫所解到夫价、止收正数。不许分外多收
○八年奏准、真定、保定、与顺天府、共当一年
○十四年奏准、广平府原额九百名内、减二百名、分派大名府起取
○又令各府该当年分、分為两季徵银。每年总差官吏各一人解部。转送惜薪司、雇人上工
○又令照旧起夫。免徵夫价
○十七年奏准、真定保定二府、协助顺天府抬柴夫。免令解夫。止徵夫价
○嘉靖二十年
詔、惜薪司抬柴夫、已经解银雇觅。自后俱免解人、以省劳费
○四十二年题准、顺天等府柴夫银两、俱解工部。转送惜薪司收纳。遇闰照加
惜薪司每年额派三千名。每名、每月徵银一两四钱。共银五万四百两
顺天府一千名
真定府一千名
保定府一千名
以上三府共当一年
河间府一千四百名
顺德府六百名
永平府一千名
以上三府共当一年
大名府二千三百名
广平府七百名
以上二府共当一年

杂行

洪武二十六年定、凡催促军需物料、勾提囚匠等项、钦置勘合。如遇四子部合行事理、或五件、十件、类具手本。责差该吏齎赴
内府工科、关填勘合。行移各司承奉理办。如有不完、举奏提问。其官吏给由、缺官条格等项、及本部并合属官吏俸给、按月放支。仍每岁会计。行移户部拨支。遇有当行。行移吏部等衙门、定夺施行
凡勘合字号
浙江布政司堂字　　江西布政司习字
湖广布政司因字　　福建布政司积字
山东布政司尺字　　山西布政司当字
河南布政司善字　　陕西布政司宝字
四川布政司力字　　广东布政司福字
广西布政司缘字　　云南布政司兴字
贵州布政司长字　　应天府右字
直隶凤阳府正字　　庐州府名字
淮安府建字　　　　扬州府德字
苏州府端字　　　　松江府立字
常州府维字　　　　镇江府行字
徽州府基字　　　　寧国府贤字
池州府念字　　　　太平府作字
安庆府表字　　　　广德州传字
徐州声字　　　　　滁州甲字
和州谷字　　　　　直隶永平府兴字
保定府广字　　　　河间府聚字
真定府通字　　　　顺德府习字
广平府达字　　　　大名府承字
延庆州英字　　　　保安州高字
每月二十二日、於
内府司礼监、六科廊、领出精微簿四扇。一扇、纪四司每日行出公文。内填各布政司、并直隶府州、勘合字号、及硃语。三扇、纪四司每日收入公文。营缮司一扇。虞衡都水二司共一扇。屯田司一扇。俱填各须解户乡贯姓名、并纳完某料、於前件一同註其日批迴。至次月二十六日、齎赴六科廊官处看过、送精微科。年终、类缴原领衙门收贮

大明会典卷之二百七
四司经费

凡工部四司钱粮。嘉靖六年奏准、每三年奏请、差科道官各一员、会同工部堂上官一员、清查原派、并已解、已支、未支、见在、数目明白。分别旧管、新收、开除、实在、备造黄册一本进缴。各收青册一本备照。郎中等官、遇有陞迁、及吏役满日、一应经手钱粮案卷、本部委司务公同清查明白、方许离任起送。如有不明侵欺等项姦弊、听部参究
凡天下拖欠工料。嘉靖七年奏准、工部开立前件、行各巡按御史、抄委司府官员、照款清查。如有侵盗抵换、买捏批单者、将经该官吏解户收头、通行提究下落、差人解部查纳。司府等官将已徵听解各项工料银两、那移借贷别用者、虽迁官去任、仍要提究。候银解部、方许放回。若委官回护稽迟、听本部参奏问治。巡按衙门将开去前件、限三箇月以里、查填明备、齎缴本部查理。前项查催根究之法、本部每年一次举奏。各该巡按御史、事完回京復命之日。将查究过缘由具奏。若巡按衙门报有次第。听本部括查岁用、会官详议将岁派蠲免
凡天下起解本折色银料。嘉靖八年奏准、工部置立循环文簿各一扇、发各司府。遇有起解、即照原行硃语、开立前件、备写年月官解姓名。其布政司、有应动支本司官库银两办解者、照式查誊本司簿内。两广云贵四川福建、年终一次。餘司府州、俱半年一次。北直隶大名等府、俱三箇月一次。顺天府、间月一次。各差人齎换、循去环来。本部如遇循字簿到。查验填註明白。发原差人齎回司府州各该掌印分管等官收查。如有官解延捱过限者、就拏的亲家属、监併完纳。候批单至日疏放。仍於簿内填註下落。若官解侵费、亦就拏究。齎送文簿过限、将差来人役送问。各该司府官吏参治。其追徵工料价银、过限三箇月不完者、府州县徵收委官住俸。半年不完者、府州县掌印官住俸。一年不完者、布政司掌印分守官住俸。俱候物料解部起程之日开支。住过俸粮、不得再补。委官误事、司府官究问。若司府容令包揽、委託非人。抚按衙门参奏拏问。巡抚官一年一次回奏。巡按御史事完回京之日奏报。每年终、本部通将各衙门各官欠数查出。举其甚者、移咨吏部黜降。司府等官倒换文簿、故不依期、及填写不依式者、亦移咨吏部考覈改调。或暂停陞迁。其法、本部每年一次举奏
○二十年奏准、今后有司、遇解纳在京各衙门料价等项银两。专差在官殷实人员、给批定限领解。不许吏典办事官员人等夤缘差遣、以致隐匿侵欺、无从查考。违者、参拏重治

四司岁额〔料银共五十万两 【嘉靖三十五年定】〕
营缮司〔一十六万两〕

浙江一万三百七十六两一钱三分四釐八毫
江西一万三百七十六两一钱三分四釐八毫
湖广九千三百三十八两五钱二分一釐三毫二丝
福建九千三百三十八两五钱二分一釐三毫二丝
山东九千三百三十八两五钱二分一釐三毫二丝
山西四千一百五十两四钱五分三釐九毫二丝
河南八千三百两九钱七釐八毫四丝
陕西四千一百五十两四钱五分三釐九毫二丝
四川六千二百二十五两六钱八分八釐八丝
广东九千三百三十八两五钱二分一釐三毫二丝
应天府五千一百八十八两六分七釐四毫
