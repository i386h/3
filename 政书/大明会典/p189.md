<!-- { "loadSidebar": true } -->
上至奉天殿中、立定。乐止。鸿臚寺官举
敕案至殿中。
上亲取敕授辅臣、辅臣立受、以
制词授宣制官。
上陞座。鸣鞭行礼如常仪。鸿臚寺官奏礼毕。乐作。
上起。辅臣捧
敕由中道出。至
奉天门发示。礼部捧出开读如常仪
一前期、翰林院恭拟合用祭告文。太常寺备特牲熟荐十二籩豆玉帛、及告
景神殿脯醢酒果。
钦定捧册表大臣二员。并
諭文武官陪拜、国子监监生、顺天府生员耆老人等、俱随班行礼。在朝、於
午门外。在坛、於
昭亨门外。序列
一先期四日、
上御奉天殿。太常寺奏斋戒如常仪。百官致斋三日
一先期三日、太常寺光禄寺
面奏省牲如常仪
一先期一日、鸿臚寺官设册表案於
奉天殿正中。内侍官设册表綵舆於
丹陛上。设香案於册表舆前。教坊司设中和乐大乐。锦衣卫设卤簿大驾。本日、礼部率太常寺官恭诣
圜丘、设册表案於
神御位右。设
上拜位三成正中。司设监设
大次於
圜丘神路之东。陈设毕。遣重臣上香、奉请
神御位。太常寺设舆於
泰神殿丹陛下、奉
神位陞舆。导引官二员前导、陞
圜丘奉安。设
神祇十一坛纸位於内壝下。天神东西向。地祇北向。 【俱设酒果脯醢不奠献。其纸位并帛。执事官俟望燎、各捧分燎。天神炉东。地祇罏西】
一是日戌初刻鸣鐘鼓。百官依朝驾礼、於
奉天殿丹墀序立。陪祀官具祭服。餘官朝服。
上告
景神殿毕。具冕服、御奉天殿。鸿臚寺卿奏请行礼。
上躬捧册表、奉安綵舆内。锦衣卫官督举舆。册表舆行、大乐鼓吹前导。
驾发、文武百官随行至
正阳门外。骑从。册表舆至
圜丘壝门外。原遣大臣捧请册表出舆亭、置於案。
上至
昭亨门外、降輦。导引官导
上御大次。鼓三严。鸿臚寺卿奏外办。又奏中严。导引官导
上至
圜丘。典仪唱乐舞生就位、执事官各司其事。内赞奏就位。
上就位。典仪唱迎
帝神。奏乐。内赞导
上至香案前。奏跪。奏搢圭。奏上香。
上三上香讫。奏復位。乐止。内赞奏四拜。 【传赞百官同】 典仪唱昇册表。乐作。内赞奏陞坛。
上陞坛。乐暂止。奏跪。 【传赞眾官皆跪】 奏搢圭。原遣大臣二员、一捧册表进於
上右、
上受册表献讫。一接受於
上左、以付宣册表官。奏出圭。奏宣册表。太常寺卿跪宣讫。原受册表大臣復进於
上、
上亲捧奠於帛篚。乐復作。奏俯伏兴平身。 【传赞百官同】 奏復位。典仪唱奠玉帛。乐作。内赞奏诣
神御前。
上陞至
御前。奏搢圭。捧玉帛官以玉帛跪进於
上右、
上受玉帛奠讫。奏出圭。奏復位。乐止。典仪唱进俎。乐作。斋郎舁饌至。内赞奏诣
神御前。
上陞至
神御前。奏搢圭。奏进俎。奏出圭。奏復位。乐止。典仪唱行初献礼。乐作。内赞奏诣
神御前。
上陞至
神御前。奏搢圭。捧爵官以爵跪进於
上右、
上受爵。奏献爵、
上献讫。奏出圭。復位。乐止。典仪唱读祝。乐作。内赞奏诣读祝位。奏跪。
上至读祝位。跪。 【传赞眾官皆跪】 乐暂止。内赞赞读祝。读祝官跪、读讫。乐作。内赞奏俯伏兴平身。 【传赞百官同】 乐止。亚献终献饮福受胙撤饌送
帝神俱如常仪送
神后、典仪唱宣册表官捧册表、进玉帛官捧玉帛、读祝官捧祝、掌祭官捧饌、各恭诣
泰坛。典仪唱望燎。乐作。
上退拜位东、西向。内赞奏诣望燎位。燎半。内赞奏礼毕。乐止。导引官导
上至幕次易服。还宫。礼成。
詔示中外
一乐章
迎
帝神 【中和之曲】
於昔洪荒之初兮混濛。五行未运兮、两曜未明。其中挺立兮、有无容声。
神皇出御兮、始判浊清。立天立地立人兮、群物生生
昇册表 【元和之曲】
帝闢阴阳兮造化张。
神生七政兮精华光。圆覆方载兮兆物康。臣敢祗报兮、拜荐
帝曰皇
奠玉帛 【休和之曲】
帝垂听兮义若亲。子职庸昧兮无由申。册表。荷
鉴兮
泰号式尊。敬陈玉帛兮、燕贺
洪仁
进俎 【豫和之曲】
大筵弘开。懽声如雷。
皇神赐享。臣衷涓埃。大鼎炮烹。餚饈馨裁。
帝歆兮、兆民之福。臣感
恩兮、何如幸哉
初献 【寿和之曲】
大高降恩鉴。微情何以承。臣愚端拜捧瑶觥。坚寿无极并
奏祝 【景和之曲】
帝皇立命兮肇三才。中分民物兮、惟天遍该。小臣请
命、用光帝陪。庶永配於
皇穹哉
亚献 【太和之曲】
群生总总兮悉蒙始恩。人物尽囿兮於
帝仁。群生荷
德兮、谁识所从来。於惟
皇兮、亿兆物之祖真
终献 【永和之曲】
宝宴弘。王几凭。琼液陞。乐舞(曾羽)。协气凝。民物礽。臣衷蹇蹇兮报无能
撤饌 【咸和之曲】
太奏既成、微诚莫倾。
皇德无京。陶此群生。巨细幪帡。刻小臣之感衷兮、罔罄愚情。实弘涵而容纳兮、曲赐生成
送
帝神 【清和之曲】
礼祇册荐兮、
皇神垂享。万舞毕举兮、九成已行。
帝赐洪庥兮、大我家庆。金鸣玉振兮声鏜鏜。群僚环佩兮响玎璫。神人交贺兮、赞
帝皇。宝称
泰号兮、曷有穷量。永固高厚兮、宰御久常、微臣顿首叩首兮、攸沐
恩光
奉燎 【熙和之曲】
瑶简拜书兮
泰号成。奉扬
帝前兮资离明。珍币嘉餚兮与祝诚。均登巨焰兮达
玄清。九垓四表兮、莫不昂瞠。庶类品汇兮、悉庆
洪名
今
圜丘总图
（见图）
圜丘图
（见图）
圜丘祭祀图
（见图）
圜丘第一成陈设图 【登鉶以磁碗代簠簋籩豆以磁盘代□坛庙□】
正位 【南向】
（见图）
配位 【西向】
（见图）
圜丘第二成陈设图
从位东一坛 【西向】
（见图）
从位西一坛 【东向】
（见图）
从位东二坛 【西向】
（见图）
从位西二坛 【东向】
（见图）
皇穹宇图
（见图）
皇穹宇
正位神座图
（见图）
皇穹宇
配位神座图
（见图）
皇穹宇从位神座图
东一坛
（见图）
西一坛
（见图）
东二坛
（见图）
西二坛
（见图）


大明会典卷之八十三
郊祀三【分祀下】
方泽

一前期十日、太常寺题请
视牲。次请
命看牲分献大臣各四员
一前期五日、
上诣牺牲所视牲。其前一日、
上告
庙、及还参拜、俱如
大祀之仪。告辞曰、明日出视
方泽大祭牲仪。参辞曰、出视
方泽大祭牲仪回还。餘并同
大祀。参毕回宫。次日、
命大臣轮视如常仪
一前期四日、太常寺奏祭祀、进铜人、如常仪。
諭百官致斋三日。
上亲填告请
太祖祝版於文华殿
一前期三日、
上诣
太庙请
太祖配
神、以脯醢酒果、行再拜一献礼。祝文曰、
维嘉靖　年岁次　月　朔　日
孝玄孙嗣皇帝[御名]敢昭告於
太祖高皇帝。曰、兹以今月　日夏至、恭祭
皇地祇於
方泽。谨请
皇祖作主侑
神。伏惟
鉴知。谨告
一前期二日、太常卿同光禄卿奏省牲如常仪
一前期一日、太常卿诣
太庙寝请
太祖御位、至
皇祇室奉安。
上亲填祝版於文华殿。 【黄楮版黑□】 遂告於
庙。告辞曰、
孝玄孙嗣皇帝[御名]明日恭诣
北郊行祭
地礼。谨诣
祖宗列圣帝后神位前、恭预告、
知
一陈设
正位 【北向】
犊一　　　黄璧一　　郊祀制帛一 【黄色】
豋一　　　簠簋各二　　　　　籩十二
豆十二　　黄玉爵三　　　　　尊三
篚一　　　祝案一
配位 【西向】
陈设同 【无王】 奉先制帛一 【白色】
从四坛
五岳
基运山
翔圣山
神烈山共一坛 【东设西向】
犊一　　　羊一　　豕一　　帛八 【黄一、青一红一、白四、玄一】 　豋一　　鉶一　　簠簋各二
籩十　　　豆十　　黄瓷爵三
酒盏三十　尊三　　篚一
五镇
天寿山
纯德山共一坛 【西设东向】
陈设同　　帛七 【黄一、青一、红一、白三、玄一】
四海一坛 【东设西向】
陈设同　　帛四 【青一、红一、白一、玄一】
四瀆一坛 【西设东向】
陈设同　　帛四 【玄色】
一正祭。是日五鼓、太常卿候
上御奉天门、跪奏请
圣驾诣
地坛。锦衣卫备随朝驾。
上常服乘舆、由长安左门出。入坛之西门。太常官导
上至具服殿、易祭服出。导引官导
上由
方泽右门入。典仪唱乐舞生就位、执事官各司其事。内赞奏就位。
上就位。典仪唱瘞毛血。唱迎神。乐作。乐止。内赞奏四拜。 【传赞百官同】 典仪唱奠玉帛。乐作。内赞奏陞坛。导
上至
皇祇香案前。奏跪。奏搢圭。司香官捧香跪进於
上右。内赞奏上香。
上三上香、讫。捧玉帛官以玉帛跪进於
上右。
上受玉帛。内赞奏献玉帛。
上奠讫。奏出圭。导至
太祖香案前。 【仪同】 奏復位。乐止。典仪唱进俎。乐作。斋郎舁俎安讫。内赞奏陞坛。导
上至
皇祇俎匣前。奏搢圭。奏进俎。奏出圭。导
上至
太祖俎匣前。 【仪同】 奏復位。乐止。典仪唱行初献礼。乐作。内赞奏陞坛。导
上至
皇祇前。奏搢圭。捧爵官以爵跪进干
上右。
上受爵。内赞奏献爵。
上献讫。奏出圭。奏诣读祝位。奏跪。 【传赞眾官皆跪】 乐暂止。内赞赞读祝。读祝官跪读祝毕。乐復作。内赞奏俯伏、兴、平身。 【传赞百官同】 导
上至
太祖前。奏搢圭。捧爵官以爵跪进於
上右。
上受爵。内赞奏献爵。
上献讫。奏出圭。奏復位。乐止。典仪唱行亚献礼。乐作。 【仪同、初献、惟不读祝】 乐止。典仪唱行终献礼。乐作。 【仪同亚献】 乐止。太常卿进立坛左、东向。唱赐福胙。内赞奏诣饮福位。内赞对引官导
上至饮福位。奏跪。奏搢圭。光禄卿捧福酒跪进於
上右。内赞奏饮福酒。
上饮讫。光禄官捧福胙跪进於
上右。内赞奏受胙。
上受讫。奏出圭。奏俯伏、兴、平身。奏復位。奏四拜。 【传赞百官同】 典仪唱彻饌。乐作。执事官彻饌讫。乐止。典仪唱送神。乐作。内赞奏四拜。 【传赞百官同】 乐止。典仪唱读祝官捧祝、进帛官捧帛、掌祭官捧饌、各诣瘞位。典仪唱望瘞。内赞奏诣望瘞位。内赞对引官导
上至望瘞位。祝帛埋讫。
配帝帛燎半、内赞奏礼毕。导引官导
上至具服殿易服。太常卿捧
太祖御位入安於
太庙寝。
驾还、诣
庙参拜。致辞曰、
孝玄孙嗣皇帝御名恭诣
北郊祭
地礼成。谨诣
祖宗列圣帝后神位前、恭行参拜。毕。
还宫
一分献官仪注。典仪唱行初献礼。读祝讫。俯伏、兴、平身。赞引引献官各诣
神位前。赞跪。赞搢笏、上香、献帛、献爵、讫。赞出笏復位。典仪唱行亚献礼、终献礼。赞引引献官各诣
神位前。赞搢笏、献爵、出笏、復位。至唱望瘞、赞引引献官至燎所。燎半、赞礼毕
一祝文
