<!-- { "loadSidebar": true } -->
郡王故绝、所遗府第、屯厂庄田等项。教授等官、逐一查明、申呈抚按衙门、除嘉靖四十四年例前、官给府第、听管理奉祀者、承住安奉香火外。如有原出
亲王拨给者、仍留宫眷养赡、身终之后、復归
亲王。
郡王存日、有自置產业、量给三分之一、与管理奉祀者、為岁时祭祀之需。其餘皆留宫眷养赡。身终之后、听有司从公分给亲支。如无人管理奉祀者、其府第别產、听从宫眷、变卖养赡
凡
王府违制。嘉靖二十九年、以
伊王府多设门楼三层、新筑重城、侵占官民房屋街道。奏准勘实、於典制有违、俱行拆毁


大明会典 营建二

大明会典卷之一百八十二
【营建二】
【仪仗一】

洪武二十六年定、凡製造
皇帝、
皇太子、
亲王、卤簿车驾等项仪仗、及修理者。除金银器皿、於
内府成造。其餘器仗、照数行下军器等局、委官督工计料、依式修造、完备、进赴
鑾驾房收贮供用
军器局造
戟　　　　槊　　　　节
角　　　　锣　　　　刀盾
弓箭　　　小鼓　　　杖鼓
扛鼓　　　金鉦　　　骨朵
夹槊　　　乐人大鼓
营缮所造
清道御杖　交椅坯　　脚踏坯
马杌　　　头管　　　戏竹
龙笛　　　笛　　　　板
鍼工局造
金鼓旗　　白泽旗　　令旗
红曲盖　　紫方伞　　红方伞
传教旛　　告止旛　　絳引旛
红团扇　　青团扇　　红方扇
红绣伞　　红销金伞　仪鍠氅
戈氅　　　戟氅　　　信旛
幢　　　　麾
宝源局造
香炉　　　香盒　　　交椅
脚踏　　　银盆　　　水罐
鞍轡局造
拂子　　　鞍笼　　　诞马锦韉
巾帽局造
立□　　　卧□　　　鐙杖
响节　　　仪刀　　　吾杖
班剑　　　幢竿　　　殳□
斧

大驾卤簿 【洪武初定】

肃旗一面。黄质、上阔七尺二寸。下三尺二寸。黑肃字。硃漆攒竹竿、长八尺二寸。下有铁(矛赞)
靖旗一面。与肃旗制同、但用靖字
金鼓旗一对。黄质、连腰阔一丈二尺五寸。下七尺。红金鼓二字。硃漆攒竹竿、贴金木鎗头、通长一丈四尺九寸。内鎗头长一尺五寸八分。上饰红缨下有铁(矛赞)
金龙画角二十四枝。木质、黑漆戧金為饰。上节宝相花。中节缠身单龙云文。下节八宝双海马
鼓四十八面。木匡、加红油、冒以革。面径一尺七寸。匡画宝相花。面画双狮綵毬
金四面。以铜為之、径一尺七寸
金鉦四面。铜质、竹匡。用红綆繫鉦干匡。鉦径九寸五分
杖鼓四箇。木匡、细腰。匡两头、加黑漆戧金云龙丈。铁圈二、皆冒以革、附於匡、联以红绒綆、加铜龙头鉤子、以青绒匾絛悬之
笛四管。截竹為之。六窍、长一尺六寸
板四串。铁力木板各六、贯以青丝组、各长一尺一寸。上阔一寸九分、下阔二寸五分
白泽旗二面。一面、红质。上下并各边加黄襴赤火燄、间綵脚。傍竿加红腰。綵织白泽飞状、及云文。旗上旁、有素额、织白泽二青字。旗身、黄襴火燄。长六尺六寸。阔二尺九寸。脚长五尺。揭以硃漆攒竹竿、贴金木鎗头、通长一丈三尺六寸九分。内鎗头长一尺三寸五分。饰以红缨、(矛赞)用铁。一面、青质。但白泽為走状。餘同前制。后凡绣旗、襴、脚、腰、额、并字色竿、缨、(矛赞)、制皆同。惟黄旗、北斗旗、稍异
门旗四对。红质、中织金為门字。餘同白泽制
黄旗四十面。黄质、上阔八尺。下四尺。硃漆攒竹竿、贴金木鎗头、共长一丈一尺三寸五分。内鎗头、长一尺三寸五分。上饰红缨。下有铁(矛赞)
金龙旗十二面。织金云龙文。额织龙旗二字。自此至雨旗皆青质
日旗一面。织為日、红色、及日字
月旗一面。织為月、白色、及月字
风旗一面。织箕星四、及风字
云旗一面。织五色云文、及云字
雷旗一面。织雷文五、及雷字、自此至北斗旗□宿皆金织
雨旗一面。织毕星八、附耳一星在旁、及雨字、白月
木星旗一面。青质、织木星一、及木字
火星旗一面。赤质、织火星一、及火字
土星旗一面。黄质、织土星一、及土字
金星旗一面。白质、织金星一、及金字
水星旗一面。黑质、织水星一、及水字
角宿旗一面。织角宿二、及角字。自此至軫宿旗皆青质
亢宿旗一面。织亢宿四、及亢字
氐宿旗一面。织氐宿四、及氐字
房宿旗一面。织房宿四、鉤连二小星在旁、及房字
心宿旗一面。织心宿三、及心字
尾宿旗一面。织尾宿九、神宫小星一、及尾字
箕宿旗一面。织箕宿四、及箕字
斗宿旗一面。织斗宿六、及斗字
牛宿旗一面。织牛宿六、及牛字
女宿旗一面。织女宿四、及女字
虚宿旗一面。织虚宿二、及虚字
危宿旗一面。织危宿三、及危字、坟墓四星在下
室宿旗一面。织室宿二、及室字、离宫六星在旁
壁宿旗一面。织壁宿二、及壁字
奎宿旗一面。织奎宿十六、及奎字
娄宿旗一面。织娄宿三、及娄字
胃宿旗一面。织胃宿三、及胃字
昂宿旗一面。织昂宿七、及昴字
毕宿旗一面。织毕宿八、及毕字、附耳一星在旁
觜宿旗一面。织觜宿三、及觜字
参宿旗一面。织参宿七、及参字、玊井四小星在左足下、伐三星在内
井宿旗一面。织井宿八、及井字、鉞一星在旁
鬼宿旗一面。织鬼宿四、及积尸气一、并鬼字
柳宿旗一面。织柳宿八、及柳字
星宿旗一面。织星宿七、及星字
张宿旗一面。织张宿六、及张字
翼宿旗一面。织翼宿二十二、及翼字
軫宿旗一面。织軫宿四、及軫字、长沙一星在中、左右辖二星在旁
北斗旗一面。黑质、三边黄襴、黑腰、火燄。间綵脚、织北斗星七、及北斗二字、辅星一、在旁东岳旗一面。青质、织綵為山形、及东岳二字。自此至熊旗、山、水、及诸形、皆綵织
南岳旗一面。赤质、织山形、及南岳二字
中岳旗一面。黄质、织山形、及中岳二字
西岳旗一面。白质、织山形、及西岳二字
北岳旗一面。黑质、织山形、及北岳二字
江旗一面。赤质、织水文、及江字
河旗一面。白质、织水文、及河字
淮旗一面。青质、织水文、及淮字
济旗一面。黑质、织水文、及济字
青龙旗一面。青质、织青龙形云文、及青龙二字
白虎旗一面。白质、织白虎形云文、及白虎二字
朱雀旗一面。赤质、织朱雀形云文、及朱雀二字
玄武旗一面。黑质、织龟蛇形云水文、及玄武二字
天鹿旗一面。赤质、织天鹿形云文、及天鹿二字
天马旗一面。赤质、织天马形云文、及天马二字
鸞旗一面。赤质、织鸞形云文、及鸞字
麟旗一面。赤质、织麟形云文、及麟字
熊旗一面。赤质、织熊形云文、及熊字
羆旗一面。赤质、织羆形云文、及羆字
红纛一对。硃漆攒竹竿、贴金木鎗头、共长一丈三尺九寸。内鎗头长一尺六。寸径一寸四分。用氂牛尾染红、簇為纛。上施抹金银宝盖。周围瓷珠络、建於竿、下有铁(矛赞)
皂纛一把。与红纛制同。但用黑氂牛尾、抹金铜宝盖
红节一对。硃漆攒竹竿、抹金银宝珠头、用氂牛尾染红、簇成如圆斗大、凡四层。每层、上施抹金银顶。周围缀瓷珠络、建於竿、下有铁(矛赞)。竿长同红纛
小铜角二箇。长三尺八寸。加漆贴金
大铜角二箇。长三尺六寸一分。加漆贴金
缨头一箇。硃漆攒竹竿、贴金木鎗头。用氂牛尾染红、簇圆、上施抹金银顶、建於竿、下有铁(矛赞)、共长一丈一尺四寸九分。内鎗头一尺九寸五分豹尾一箇。硃漆攒竹竿、贴金铜龙头、共长一丈三尺四寸九分。内龙头长一尺一寸八分。下衔抹金铜顶、蓝斜皮云盖、垂贴金铜铃十二箇。周围瓷珠串、悬红黄绿三色鬚头。中垂大豹尾、长五尺。竿下有铜束。凡麾、幢、旛、节等、挑竿铜龙头、俱以铁為鉤
弓矢一百副。弓、用竹為体。木為拓靶并梢、置黑角於梢末。又用角為面、牛筋铺背、四节缠以丝、加黑漆面、硃漆背。用黄蜡绞丝為絃。矢、用竹為榦。木為扣、加铁箭头、柳叶形、两头俱用牛筋并丝缠之、加硃漆。近扣处、加鴈羽。櫜二、用黑斜皮為之
御杖六十根。硃漆攒竹杖、铜裹两头、长四尺九寸
诞马二十四匹。红轡黄韁、上施锦韉
领头六对。硃漆攒竹杖、铜裹两头、长四尺九寸
黄麾一对。硃漆攒竹竿、贴金铜龙头、共长一丈二尺五寸。内龙头鉤一尺、衔抹金铜圈悬抹金铜顶。四角红罗宝盖、高七寸五分。围二尺七寸五分。盖四角、加抹金铜龙头四箇、悬绒线、繫抹金铜佩一十六件。间铜铃三十六箇。宝盖下、周以绿罗腰、黄罗三簷、销金云龙文。中垂大红罗旛、长六尺三寸、阔五寸五分。旛上节綵绣荷叶盖、莲花座。其中青罗额、金书黄麾二字。中节描金双升龙。下节描金云日文。旛下、缀五色横板
絳引旛五对。制同黄麾。但用五色罗為旛、不加金绣、三簷用紫、无额并字
传教旛五对。制同黄麾、但额用黄罗、绣青传教二字。中描金升降云龙、无下节云日。三簷、用绿。龙头、衔铜佩四件、铜铃三十二箇、其铜佩铜铃、俱抹金。后同
告止旛五对。制同黄麾、但额用黄罗、绣青告止二字。描金升降鸞凤云文。三簷、用青、铜佩铜铃、如传教之数
信旛五对。制同黄麾、但额用黄罗、绣青信字。描金升降双云龙、及铜佩铜铃之数、与传教同、但三簷用黄
龙头竿五对。硃漆攒竹竿、贴金木龙头、共长一丈二尺五寸。内龙头、长二尺五分、衔抹金铜圈、悬抹金铜顶。五角、红罗宝盖、高七寸五分、围二尺七寸五分。盖五角、加抹金铜龙头五箇、绒线繫抹金铜佩十件、缀以铜铃十五箇。宝盖下、周以紫罗腰、红罗三簷饰云龙香草文。中垂青罗带五、缝成旛、长六尺三寸、阔五寸五分。每带、上描银、下描金、皆香草文。中描金孔雀形。下缀铜铃五箇
豹尾二对。硃漆攒竹竿、贴金铜龙头、共长一丈二尺五寸。内龙头鉤长一尺、下衔抹金铜顶、蓝斜皮宝盖、周围带铜铃八箇、中垂豹尾、长四尺五寸
仪鍠氅十对。硃漆攒竹竿、贴金竿头、共长一丈二尺五寸五分。内竿头、长一尺三寸五分。带抹金铜索圈、并顶、缝五色罗為氅悬之、长六尺三寸、阔五寸五分。氅下缀铜铃五箇
戈氅十对。硃漆攒竹竿、贴金木龙头承戈、共长一丈二尺五寸。内龙头、长一尺六寸二分、繫木板、粉涂之、画升降双鸟、缀五色罗氅、长六尺三寸、阔五寸五分。末綬铜铃五箇
戟氅十对。与戈氅制同。但贴金木龙头承戟、长一尺七寸五分
单戟三对。硃漆攒竹竿、贴金龙戟头、共长八尺□寸九分。内戟头、长一尺九寸
龙戟三对。制同单戟。但戟枝有龙头
班剑三对。刻木為剑、其上有靶、靶下有龙头衔剑、皆贴金為饰、垂红丝(巾分)錔
