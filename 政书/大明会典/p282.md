<!-- { "loadSidebar": true } -->
凡冒名。洪武二十六年定、有陈告本户係是民籍、止与故军同名同姓、被里甲人等卖放正军、朦朧冒解者、发回合干有司提对、曾经府县呈告不理、著令所管上司衙门归问。若俱不理、必须给批差人、先提当该吏典、并事内干问人数、送法司对问。其有干问府县官员、具奏取问。若被在卫军人供指。就便送法司对问。果係故军生前妄报、坐名勾取者、揭照黄册是实、改正发回為民。仍行原卫、著落亲管官旗、挨勾应补正军
○宣德四年、令民户与军姓名相同、冒勾解者、照例审实开豁。若同姓同名之人、已经到卫、食粮三年之上者、不准
○十年、令有妄指同姓同名為军者、虽有该部文移坐取、有司即与保明。不许朦朧冒解
○正统二年、令军丁诉告冒解者、暂收著役。行移照勘、果係冒解、改正為民。妄告者、行本卫究治
○隆庆六年
詔、军户有丁倒户绝、并同名同姓、被人妄报、连年勾扰者、有司从公体勘得实、即转达该府兵部开豁

老疾

凡老疾军人。洪武十五年、令各卫军士年老、及残疾、有丁男者、许替役。所管官旗留难者、坐罪
○二十三年、令老疾军、有子年一岁二岁、该纪录者、皆与正粮。候成丁收役。不许别勾、以乱队伍
○二十六年定、凡内外卫所军人、或征进工作、伤残、或患痼疾、及年老不甚征操者、须要保勘、相验是实、许令户下壮丁代役。若无少壮、止有幼小人丁、许令该卫纪录操练。仍令老疾随营。如果户绝无人、揭籍查勘明白、具奏除豁。听令随营、或依亲还乡。缺下军伍、於多餘军内拨补
○宣德四年、令故军户下、止有人丁年七十以上、或篤疾残废、不堪充军者、保勘是实、明白回报定夺、不必起送。官吏人等、不许因而作弊。将不係老疾之人、朦朧妄报、脱免军役。违者论罪
○成化十七年奏准、幼军有老疾者、相视明白、具奏疏放开伍。但逃者、仍勾其户丁。补役。其补役者、亦终本身
○弘治九年题准、在京各卫所老疾军人力士、奏放回者、除府军前卫、旗手卫、查勘明白、照例另行。其餘卫所、军匠奏告兵部、仍送本卫所、查果年六十以上、著令营丁告部、行勘替役。若营无人丁、发册原籍、清勾解补。食粮应役之后、方许替回。其正军病故、许令随营子孙补役。若未出幼、纪录在官。候出幼之日、差操食粮。经该官吏、若将前项情节、朦朧作弊、事发照依律例、从重参究

存恤

凡存恤。宣德元年、令新勾到卫军士、限半月收帮月粮。两月葺理房屋。俟其安定、方许差操
○四年、令天下卫所、每军一名、免原籍户下一丁差役。在营军餘、亦免一丁、令专一供给
○又令新勾军士、照例收粮一箇月、经理居住、方许差操。若军吏总小旗人等、违例虐害。在内监察御史、在外巡按御史、按察司官、及镇守官员、巡察拏问。军官具奏定夺。其原降榜文、都司卫所置立板榜、各於公厅悬掛、永為遵守
○正统二年、令科道兵部主事各一员、督同五城兵马、巡点存恤。有限内差拨、及私役科扰者、参奏问罪。其各卫、仍委官一员专管
○又令各省解到新军、送存之日、给票月支米一石。三箇月满日、该卫送验军主事处、验发营操守卫各项差使。如有存恤后在逃者、復解不准存恤、径验差使
○三年、令新军逃亡过二百人者、该卫存恤官、罚俸五箇月。过百人者、三箇月。不及百人者、两箇月。在外卫所、依在京例。仍从巡按按察司官点视
○成化十二年题准、凡在京存恤等官、及在外清军御史、督同委官。每年十月终、查有官旗、不行鈐束抚恤军士、致令在逃者、量其多寡扣算、参究拏问。若军人畏惧差操、自行逃躲者、并以军政条例问究
○弘治五年、令清军管屯官、将原係卫所营房屯地、见在住种空閒等项、逐一查明造册在官。候解到新军、及见军无栖止、即将空餘屋地、量拨住种。官豪侵占者、行令改正免罪。若军人自置民间地土、不在此例
○七年题准、各守巡兵备官、凡遇出巡、将所在卫所解到军士、逐一查审。要见某军、何年月日解到、曾否存恤、见在某处差操。某军在逃、有无剥削卖放情弊。查过、按季开报合干抚按查考
○十一年题准、凡官旗将存恤新军、收粮未满三月、輒便拨与重差者、问拟违制罪名。其巧立名色勒财、赃未满贯、及逼令逃窜五名以上者、京卫调外卫、外卫调边卫分、各带俸差操。遇革不宥。其各卫所掌印官、斟酌轻重、参奏治罪
○十三年奏准、内外都司卫所、求索新军财物、因而逼勒在逃者、指挥十名以上、千户镇抚六名以上、百户四名以上、各问罪降一级。每十名、六名、四名、各照数递降。若不及数、及不曾得财者、照常发落。其存恤满日、若受财齎放、赃至满贯者、立功满日、京卫调外卫、外卫调边卫、边卫调极边卫差操。不许管军管事
○正德六年题准、军丁各照例优免一丁。在营有餘丁、亦免一丁差使。其在三千裡外卫所当军者、原籍本营、亦准各免二丁、专一供给军装。军卫有司、敢有仍前科扰者、被害军丁、径赴清军御史、并巡按御史处告理查究、问以赃罪
○八年题准、凡各清军御史将解到新军、不拘远近、务照例帮支月粮、不许差拨科扰。必待三箇月食粮满日、方许拣选。不许官旗人等、科扰逼迫在逃。违者、参奏拏问照例降级
○十年、令遇有解到民间僉补例不勾丁力士校尉、务要严督该管官旗、用心存恤中间若有病故、而无人告给明文者、从实开报本卫。发册原籍、另僉点相应之人解替。若有求索财物、逼迫逃回者、事发定行究治。其本身在卫老疾、与解到逃回病故、老疾不堪解补、及起解不到者、悉照旧例施行
○嘉靖三十年、令各都司卫所、遇有解到新军、若指称使用等项名色、科索凌辱、一年之内、逼累在逃者、照依卖放军人、纳包月钱事例、不问指挥千百户镇抚、但五名以下、问罪降一级。六名以上、降二级。十名以上、降三级。甚者罢职、发边卫充军
○隆庆六年题准、凡将官不善抚恤、致有逃亡、二分以下者、附过。三分以下者、降一级。五分以下者、降二级者终、兵备报督抚会奏
○万历八年题准、将旗手等卫、蕃牧等所、专设存恤指挥千百户、俱革其一应事宜、行令该卫僉书兼管。每年终科道官一体举劾。如遇考选、填註考语、以凭黜陟

僉充民壮　★机兵附☆

军籍之外有民壮、有司僉点、以备警急。即古民兵之遗意。今附於军役之后
洪武初、立民兵万户府。简民间武勇之人、编成队伍、以时操练。有事用以征战。事平、復还為民。有功者、一体陞赏
○正统十四年、令各处召募民壮、就令本地官司、率领操练。遇警调用。事定、仍復為民
○天顺元年、令召募民壮、鞍马器械、悉从官给。本户有粮、与免五石、仍免户下二丁、以资供给。如有事故、不许勾丁
○弘治二年、令选取民壮、须年二十以上、五十以下、精壮之人。州县七八百里者、每里僉二名。五百里者、每里三名。三百里者、每里四名。一百里以上者、每里五名。春夏秋、每月操二次。至冬操三歇三。遇警调集、官给行粮。其餘照天顺元年例
○六年令官司私役民壮者、照依私役军例问罪
○十一年题准、每十年通行查审民壮一次。中间但有年老、残疾、病故、人丁消乏、悉与僉换。若本户见有壮丁十名以上、家道殷实者、仍於本户内、僉取壮丁、更替一辈。事故不许僉补。操守城池之外、不许别占。敢有仍前作弊、照例降参
○嘉靖元年题准、江南机兵、各照里分多寡、量其丁產、审僉应役、较习武艺。每一州县多不过一二百名。农忙之时、非有紧急、听其务农。不许雇觅游手代当。官府亦不得差遣勾摄迎送
○六年、令各处抚按官、通行各府州县查照民壮原设之数、量為减革。其存留者、分為上下两班。一班务农。一班操练武艺。委佐贰官一员管领。若有重大贼情、方许通调。候事寧、仍旧轮班。违者罪之
○八年、令民壮人户消乏者、听各该巡抚官计处、酌量存减。见在民壮、务要僉选精壮人役。冬月农隙、如法操练。止许各守地方、不许司府调集团操。其餘免操月分、不许稽留在官、以妨民事。官司敢有擅差勾摄、及学习吹鼓、迎接上司等项、俱从重究治



大明会典卷之一百三十八
关津一

关津巡检司、提督盘詰之事。
国初设制甚严。
累朝添革不一。今备列天下巡司、及合行事例於后
顺天府★旧有通州张家湾、北关、三河县泥洼铺、漷县杨村、固安县河寧、昌平州白羊口、黄花镇、丰润县马家窝、霸州苑家口、各巡检司。俱革☆
宛平县　芦沟桥巡检司
王平口巡检司
齐家庄巡检司
石港口巡检司
通州　　弘仁桥巡检司
武清县　杨村巡检司
河西务巡检司
小直沽巡检司
宝坻县　芦臺巡检司
涿州
房山县　磁家务巡检司★新添☆
直隶
永平府
滦州
乐亭县　新桥海口巡检司
保定府★旧有满城县方顺桥、唐县周家铺口、军城镇、岳岭口、易州五虎岭、官座岭、奇峰岭口、淶水县乾河口、各巡检司。俱革☆
清苑县　张登巡检司
定兴县　河阳巡检司
唐县　　倒马关巡检司
易州　　金坡镇巡检司
淶水县　黄庄巡检司★万历十二年復设☆
河间府★旧有献县单桥、沧州长芦、各巡检司。俱革☆
河间县　景河镇巡检司★新添☆
交河县　泊头镇巡检司
景州　　安陵巡检司
宋门巡检司
真定府★旧有阜平县茨沟、定州清风店、南宫县董家庙、赞皇县黄沙岭、平山县十入盘下口村、各巡检司。俱革☆
灵寿县　□头镇巡检司
定州
行唐县　雨岭口巡检司
赵州
寧晋县　百尺巡检司★新添☆
顺德府
邢臺县　西王巡检司
广平府
永年县　临洺镇巡检司
大名府★旧有开州金堤巡检司。革☆
元城县　小滩巡检司
内黄县　田隆庙巡检司
濬县　　新镇巡检司
滑县　　老岸镇巡检司
东明县　杜胜集巡检司
开州
长垣县　大冈巡检司
延庆州★旧有红门口、棒槌峪、各巡检司。俱革☆
应天府★旧有溧阳县上兴埠、江浦县西江口、各巡检司。俱革☆
江淮巡检司
江东巡检司
秣陵镇巡检司
上元县　淳化镇巡检司
句容县　龙潭巡检司
六合县　□埠巡检司
高淳县　广通镇巡检司
直隶
凤阳府★旧有五河县上店、亳州义门、寿州正阳、霍丘县丁塔店、太和县北原和、各巡检司。俱革☆
寿州　　北炉桥巡检司
霍丘县　开顺镇巡检司
高唐店巡检司
泗州
旴(日台)县　旧县巡检司
天长县　城门乡巡检司
宿州
灵璧县　固镇巡检司
潁州　　沉丘乡巡检司
太和县　洪山巡检司
