<!-- { "loadSidebar": true } -->
○十二年、令京通二仓监督员外郎、每月弔取各仓收卷簿、查筭放支未尽粮米仓廒、尽数造册送部、并内外总督衙门查照。户部将册札委坐粮员外郎、挨次坐拨放支。坐尽仓廒、官攒起送。军斗回卫
○十六年议准、京仓收受粮斛、照旧止令原委主事督收。不许提督太监违例攘收、纳贿作弊
○嘉靖八年议准、各处运粮官旗、纳粮完日、交纳楞木板片、铺垫仓廒、止令员外郎照样收受。如粮米在某仓。板木亦在某仓。务使京通二仓、事体归一。收完、具数呈递总督衙门查考。如有留难索要使用者、听外总督及巡仓御史参究拏问
○九年题准、嘉靖八年取到两淮餘盐银十万两、候秋成米价颇平、分投委官召买、运赴徐淮二仓交收。其嘉靖九年、十年、该银二十万两、候前银糴足、再行支取。相时买纳、以便支运。如南北地方、时岁丰歉不一、通融本折、斟酌奏请
○十一年题准、京仓各廒盘出附餘陈腐黑豆碗豆等项杂粮、内颇堪食用者、量给两县孤老。不堪食用者、送西苑水田培壅
○二十七年议准、坝上郑家庄等处各仓场子粒银、以后不许内臣收掌。俱著巡青科道、验发附近州县收贮、听候仓场修墙支用。若有餘积、亦听科道具数、题发户部、凑作马匹草料
○万历七年定、车户车脚。在京东仓、每石给银一分六釐。西仓、每石给银二分一釐。通州西仓西门、南仓北门、每石银一分一釐。西仓南北二门、南仓东门、每石银一分。中仓三门、每石银七釐
凡各仓禁例。宣德四年、榜諭各仓、凡收支粮草、官吏人等、有折收金银、并揽纳偷盗者、许诸人首告。或拏送法司。正犯处斩。仍追原物入官。家属发边远充军。首告者、赏钞五十贯
○七年、令法司犯赃徒流杂犯死罪官吏人等、有力者、编充通州各卫仓斗级。如官攒军斗人等、有偷盗虚出等弊、许首告得实放免、仍赏钞一千贯。若通同偷盗作弊者、加以重罪。逃走者、发口外充军
○正统七年、榜諭各卫差委监支官军月粮头目、不许擅立大小把总名色、及官攒人等通同作弊。违者、令巡仓御史、并户部管粮官拏问
○景泰三年、令各仓官攒斗级人等、不许勒要纳户分例、晒米地铺、及关粮人抬斛等项钱物
○四年、令各仓收粮官攒军斗、不许小脚人等夺揽挑担。如纳户自愿雇倩者、每米一百石、止许小脚二十名
○天顺元年、令在京各仓场、凡把持、誆骗、包揽、坑陷纳户、揽扰仓场之人、许人指实首告。连当房家小、发边远充军
○弘治十二年奏准、凡京仓小脚歇家、营求在官、指称公用為由、索取囤基等项钱物、及别项求索。许被害之人、赴总督及巡仓官处陈告。就於本仓门首、枷号一箇月。军发边卫充军。民发口外為民。干碍内外官员、奏请定夺
○嘉靖七年议准、内外总督、及京通巡仓御史、坐粮监收官员、通行晓諭禁革、凡遇有指称太监名目、勒要茶果等钱、各官攒斗级人等、索取常例银物、生事刁难、听各该官员、并缉事衙门访拏送问枷号、照例发遣。干碍职官、奏请处治
○八年议准、各处运粮官旗、俱有
钦定限期。江北到早。江南来迟。今后内总督、及内监督衙门、但遇运官违限、不许指称修理公廨、铺砌甬路、擅自科罚一砖一银。违者、听总督尚书、及巡仓御史参奏
○二十四年题准、今后仓场事务、缉事人役、俱要遵奉
詔旨、不许擅自干预。如有机密重情、亦要指有明証显跡、毋得輒以空言刑逼招承。违者、听巡仓御史、及科道、举劾究治

两直隶府州县都司卫仓

顺天府
良乡县　　　　　丰济仓
昌平州
居庸仓　　　　黄花镇仓
延庆仓　　　　渤海仓
白羊仓　　　　奠靖仓
镇边仓　　　　广济仓
横岭仓
密云县
镇边城隆庆仓　墻子岭广盈仓
古北口仓　　　石匣仓
白马关广储仓　曹家寨广有仓
石塘岭广丰仓　大水谷广积仓
涿州
常盈仓　　　　陆樊仓
蓟州
本州仓　　　　三屯营仓 【旧属永平】
预备仓　　　　五重安仓
洪山口仓　　　大安口仓
罗文谷仓　　　青山营仓
黄崖口仓　　　汉儿庄仓
太平寨仓
遵化县
永盈仓　　　　喜峰口仓
马兰谷仓
丰润县　　　　　丰盈仓
平谷县
积留仓　　　　将军石营仓
猪圈头营仓　　熊儿谷仓
永平府
永丰仓　　　　山海仓
界岭口仓　　　刘家口仓
臺头营仓　　　建昌营仓
黄土岭仓　　　石门寨仓
燕河营仓
抚寧县　　　　　抚寧仓
保定府　　　　　　　广盈左右仓
唐县
军城仓　　　　新兴仓
易州
紫荆新城仓　　恶石口仓
马水口仓　　　大龙门陆矾仓
金水口仓　　　乌龙沟仓
白石口仓　　　葫菰口仓
十八盘口仓　　孟良臼仓
军城仓　　　　狼牙口仓
插箭岭仓　　　吴王口仓
胡关新城仓　　横河槽仓
娘子关仓　　　新泉关仓
白草沟口仓　　倒马关下城新兴仓
河间府　　　　　　　巨盈仓
沧州　　　　　　　长芦官仓
真定府　　　　　　　丰盈仓
定州　　　　　　　永丰仓【宣德十年置】
鵰鶚堡仓　　　龙门广盈仓
龙门仓　　　　马营广盈仓
永寧县
永寧仓　　　　四海冶仓
保安州
洗马林堡仓　　葛峪堡仓
新兴仓　　　　万全广积仓
赵川堡仓　　　万全广盈仓
永丰仓　　　　怀安广备仓
宣德仓　　　　紫沟堡仓
宣政仓　　　　宣化仓
膳房堡仓
北直隶卫
天津卫仓　　　天津左卫仓
天津右卫仓　　延庆卫仓
涿鹿卫仓　　　涿鹿左卫仓
涿鹿中卫仓　　密云中卫仓
密云后卫仓　　蓟州卫仓
东胜卫仓　　　遵化卫东店仓
镇朔卫东店仓
万全都司
洪州旧堡仓　　大小白羊二堡仓
青边常峪二堡仓
新开口堡仓　　张家口堡仓
西阳河堡仓　　新河口堡仓
兵储仓　　　　顺圣川新城马房仓
宣府在城仓　　镇安堡仓
青泉堡仓　　　松树堡仓
君子堡仓　　　猫儿峪仓
上堡仓　　　　伴壁店堡仓
三岔口堡仓　　镇寧堡仓
金家庄堡仓　　牧马堡仓
样田堡仓　　　滴水崖保仓
万全右卫仓　　万全左卫仓
寧远站仓　　　渡口堡仓
李信屯堡仓　　羊房堡仓
沙城堡仓　　　鸡鸣驛仓
保安新城仓　　保安旧城仓
岔道城仓　　　靖胡堡仓
周四沟堡仓　　黑汉岭堡仓
东城仓　　　　西城仓
蔚州城仓　　　广昌城仓
深井堡仓　　　黑石岭堡仓
万亿仓　　　　龙门所仓
土木榆林二驛仓
南山岔东岔西仓
凤阳府
本府仓　　　　广储一二四仓
潁州　　　　　　　广积仓
潁上县　　　　　本县仓
亳州　　　　　　　军储仓
泗州　　　　　　　广济仓
寿州　　　　　　　本州仓
宿州　　　　　　　际留仓
苏州府　　　　　　　永丰仓
嘉定县　　　　　吴淞江军储仓
太仓州
太仓军储仓　　镇海军储仓
崇明县　　　　　永丰仓
松江府
青村仓　　　　军储北仓
军储南仓
上海县　　　　　广储仓
镇江府　　　　　　　大军仓
庐州府　　　　　　　永丰仓
六安州　　　　　　军储仓
淮安府
大军仓　　　　常盈仓
东新仓
盐城县　　　　　永积仓
海州
通济仓　　　　永济仓
邳州　　　　　　　邳州仓
扬州府　　　　　　　军储仓
仪真县　　　　　广实仓
高邮州　　　　　　广储仓
兴化县　　　　　永兴仓
通州　　　　　　　通济仓
泰州　　　　　　　常丰仓
徽州府　　　　　　　永丰仓
寧国府　　　　　　　军储仓
池州府　　　　　　　丰济仓
太平府　　　　　　　丰济仓
安庆府　　　　　　　万亿仓
滁州　　　　　　　　永盈仓
徐州　　　　　　　　永成仓
永福仓　　　　广运仓

凡管粮专官。宣德八年、添设万全都司都事一员、提督所属卫所仓
○正统五年、添设保德州判官一员、於偏头关仓监收支粮。龙门守御千户所吏目一员、监收支粮
○九年、添设户部主事於山海关、提督收放、兼巡视永平府界岭口刘家口喜峰口仓场
○十一年题准、将永平山海界岭口林南东店等仓、令山海卫管粮主事管理。其遵化蓟州喜峰等处粮草、令总兵管理。及山东僉事协同参议兼管
○景泰四年、添设山东按察司副使一员、提督永平等处粮草、兼理屯田
○天顺元年、添设户部郎中一员、於永平山海蓟州等处。一员於宣府。一员於大同。俱提督粮草
○又题准、於保安、隆庆二州、添除判官二员。听巡抚郎中分定仓属、兼收粮草
○八年、添设凤阳府通判一员、管理广储等六仓粮斛
○成化二十三年、革凤阳府管粮通判。仍留户部主事一员、御史一员巡视
○弘治二年、添设寧国府通判一员、太平旌德二县县丞各一员、管粮
○十年、令宣府镇粮草、调度主於郎中。裁革主事
○十五年、添除通判八员、銓注真定保定河间大名四府、令前往宣府各仓场、监督收放粮草
○十八年题准、紫荆等关仓场、专差主事一员管理。一年满日、照例更替
○又专差主事一员、於密云居住、整理边储
○又题准、紫荆倒马等关、照原差主事监督、其密云居庸等处、仍差主事二员、整理粮储。裁革添设通判三员
○嘉靖十年、令太仓兵备副使、兼理苏松常镇四府钱粮
○十三年、添设永平府通判一员、在於迁安县适中处所住札、专管蓟州沿边一带钱粮。专听户部管粮郎中提调
○十六年议准、裁革永平府添设通判、及昌黎乐亭二县、主簿各一员。添设卢龙抚寧二县、主簿各一员
○十八年、取回北路居庸关、东路古北口、西路紫荆关等处仓场户部分管委官。将附近蓟州地方密云、古北口、石匣堡等处仓场、分為东路、属蓟州郎中管理。居庸、紫荆、倒马等关、并腹里保定、唐县、易州、涿州、良乡等处、分為西路、委户部郎中一员、前去易州提督前项仓场
○二十一年、添设宣大总督粮餉大臣一员
○二十二年、差主事一员、专理易州客兵粮餉
○二十五年议准、各边郎中主事差满回日、本部严加考察、在任果无赃私不职、推姦避事、过违限期等项、方许回司管事。如或不惜名检、指实参论降黜
○二十九年、添设苏、松、常、镇四府管粮参政一员、列衔山东。给
敕书关防。督率所属、催徵解纳
○三十年题准、易州管粮主事、专管户部发去并各处解到主客兵银。其召商买办支放等项、尽属巡抚
○三十一年题准、蓟州召商买纳粮餉、俱听巡抚处置。其监督主事、止收掌稽查
○三十二年题准、密昌管粮主事、俱注选三年。仍铸关防二颗、并请
敕书二道、分给各官、收领行事
○三十七年、裁省昌平主事。止註选郎中、牲来昌密总理
○又题准、徐州兵备副使、潁州兵备僉事、各兼理粮储。
