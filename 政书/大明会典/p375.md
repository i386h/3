<!-- { "loadSidebar": true } -->
輅上平盘板、前后车櫺、并鴈翅、四垂如意滴珠板、其下辕三条、皆硃红漆。辕各长一丈九尺六寸。用抹金铜凤头、凤尾、凤翎、叶片装钉。前施硃红马撘攀皮一条。平盘左右下护泥板、及车轮二、贯轴一。每轮辐十有八条。皆硃红漆。周围輞全。各以抹金鈒花铜叶片装钉。轮内车轂各一、用抹金铜鈒莲花瓣轮盘装钉。轴首左右、各用红漆铁插拴一箇、以抹金铜鈒凤顶管心装钉。轴中缠黄绒驾辕等索輅亭、高五尺八寸六分、硃红漆。四柱、各长五尺一寸。槛座、高六寸六分。其上、沉香色描金香草板十二片。门、高四尺五寸六分。阔二尺四寸。左右门、阔二尺二寸。前并左右、各上明下暗沉香色线金菱花隔二扇。下、絛环板、明栨全、抹金铜鈒花叶片装钉。后、硃红漆五山屏风、戧金鸞凤云文。屏上、硃红漆板、戧金云文。中装雕木浑贴金凤一。屏后、硃红漆板、俱用抹金铜、鈒花叶片装钉。亭底、硃红漆板、上施红花毯、红锦褥并席。硃红漆坐椅一座。靠背、雕木线金五彩粧凤一。上下香草云板各一。硃红漆福寿板一、并褥。椅中、黄织金綺靠坐褥。四围椅裙全。周围施黄綺幃幔。 【或用黄线罗】 亭外、用青綺缘边硃红帘十二扇。各用拽帘黄线圆絛二条。黄铜圈全。前二柱、俱戧金。其上宝相花。中鸞凤云文。下龟文锦
輅顶、并圆盘、高二尺八分。抹金铜立凤顶、带仰覆莲座、高九寸六分。垂攀顶黄线圆絛四条。盘上、硃红漆。盘下外四周沉香色、描金云文。其内青地、五彩云文。以青饰輅盖。内宝盖、硃红漆匡、斗以八顶、冒以黄綺。顶心并周围、绣鸞凤九、并五彩云文
天轮三层。硃红漆、上安雕木贴金边耀叶板七十二片。内饰青地、雕木五彩云鸞凤文。三层、间绘五彩云衬板七十二片。盘下周围黄铜钉装。上施黄綺、沥水三层、每层八十一摺、间绣鸞凤文。四垂、青綺络带四条、绣鸞凤各一。圆盘四角、连輅座板、用攀顶黄线圆絛四条、并硃漆木鱼
輅亭前后、各有左右转角阑干二扇、内嵌絛环板、皆硃红漆。四扇计一十二柱。各柱首、雕木红莲花一。用线金青绿粧莲花抱柱
踏梯一。硃红漆、以抹金铜鈒花叶片装钉
行马架三。硃红漆、用抹金铜叶片装钉。铁搭鉤全
黄绢幰衣、即遮尘。油绢雨衣、并毡衣、各一座
硃红油合扇梯一副硃红油托□一件
安车一乘。高九尺七寸六分
车上平盘板、前后车櫺、并鴈翅板、下辕二条、皆硃红漆。辕各长一丈六尺七寸六分。用抹金铜凤头、凤尾、凤翎叶片装钉。前施硃红油马搭攀皮一条。平盘左右、垂护泥板、及车轮二、贯轴一。每轮辐十有八条。皆硃红漆。周围輞全。车轂各一。轴首左右、各用红漆铁插拴一箇。轴中缠黄绒驾辕等索
车亭、高四尺四寸。硃红漆。方柱四、长同。其上四围、装五彩花板十二片。门、高三尺七寸六分、阔二尺二寸六分。左右门、阔同。前并左右、各硃红漆上明下暗十字隔二扇。后三山屏风、屏后壁板、俱硃红漆、用抹金铜鈒花叶片装钉。亭底、硃红漆板、上施红花毯、红锦褥。周围、施黄綺幃幔 【或用黄线罗】 亭外、用青綺缘边硃红帘四扇。各用拽帘黄线圆絛二条、黄铜圈全
车盖、用硃红漆。高二尺六分。抹金铜宝珠顶、带莲座、高六寸。四角抹金铜凤头、用攀絛四条。并红漆木鱼。盖下施黄沥水三层、销金鸞凤文。凤头、下垂红(巾分)錔踏梯一。硃红漆。以抹金铜鈒花叶片装钉行马架一。硃红漆。用抹金铜叶片装钉。铁搭鉤全
黄绢幰衣、即遮尘。油绢雨衣、并毡衣、各一座


太皇太后卤簿
皇太后卤簿 【俱同】
乐器制度

大乐制度
麾一。硃红漆木竿、长一丈一尺。饰以贴金铜龙头、铁鉤长一尺七寸。下垂黄綺、麾带、长一丈。两面绘青龙并云文。一升一降、上下有彩绘云板、抹金铜钉铰全
戏竹一对。红漆竹、长六尺。贴金木龙头、长七寸。口衔红竹丝二十四茎、各长四尺五寸。上有綵线(巾分)錔
簫十二管。以紫竹為之、长一尺九寸。六孔、间缠以絃线。裹以锡箔。无底、直吹之
笙十二攒。用紫竹十七管。下施铜簧、参差攒於黑漆木匏中。有觜项。亦黑漆。上垂綵线(巾分)錔
龙笛十二管。以竹為之。两末、牙管束、长一尺七寸五分。一孔在前、其后七孔。贴金木龙头、垂綵线(巾分)錔
头管十二管。以乌木為之。长六寸八分。九孔、前七、后二。两末、以牙管束。以芦為梢
方响四架。每架、用铁方响十六、厚薄不等、应六律、六吕、四清声。以铁条四、裹以黄毡、横寘架内、贯而列之為二层。每层、方响八、承以硃红漆木架。左右二柱、并上下匡、俱戧金花文。架高五尺、阔二尺二寸、上用雕木五彩花板一。其上、雕木贴金龙一、间以五彩。架上、贴金火燄宝珠一。左右两如意云。上施贴金二龙头、口衔红绿(巾分)錔。其下雕饰五彩线金芝草文
??秦八架。每架、用楸木為质、长三尺九寸。中虚。四周乌木边。上施九絃、并柱子丸。面绘金龙、并綵云文。(上□下秦)尾、垂綵线(巾分)錔二、承以硃红漆架。四角、贴金綵色龙头四、各垂綵线(巾分)錔
琵琶八把。用铁力木為质、梓木面板。凤眼二。匙头并项、通长三尺五分、阔一尺二寸五分。匙头并项一、轴子四、扶手山口各一、皆用乌木。四絃。背有乌木桩楸二。上施抹金铜环、并鉤搭、负以绿绒匾絛。匙头上施綵线(巾分)錔一。大小斑竹品十二。乌木拨一、用牙嵌。迎引、面板、施描金盘龙文。朝贺、用素
箜篌八把。用梓木為身。阔五寸。厚六寸。直长四尺八寸并柄上雕龙头。中嵌花板雕盘龙一、俱沉香色描金。附以乌木引条、繫二十絃。下横施引首、并描金沉香色龙头、通长二尺二寸五分。上施乌木轴子二十。中有柱手。用乌木製成竹节。两末、雕龙头描金、长一尺二寸五分。两龙头下、各垂綵线(巾分)錔
杖鼓三十六箇。每箇二面。其下铁圈口二。一面冒以犊皮、径一尺二寸五分。一面冒以山羊皮、径一尺三寸。冒缝、用红皮掩钱。细腰、木匡、广一尺七寸九分。黑漆戧金枝叶宝相花文。以红绒綆一条、联络抹金铜龙头鉤子十六箇。各有衬鉤红皮。硃红生革、描金龙束子八箇。悬以绿绒匾絛。用抹金铜龙头、搭鉤二箇、并鉤圈
鼓衣、以红綺一幅、长三尺五寸、织青龙、并五綵云文。周围、黄绒织香草文
看杖。硃红漆竹片。带雕木贴金龙头。垂红绿结子。打杖、以硃红漆竹片為之
板四串。用铁力木六片。长一尺一寸。上阔一寸九分。下阔二寸五分。联以青丝絛。垂綵线(巾分)錔
大鼓二面。以木為匡、高三尺。冒以革。面径四尺。周围、抹金铜钉。面施粉绘荷叶四。中莲花一。匡、加红油、绘宝相花。贴金铜环鈸四。迎引、红漆木扛、黄绒綆举之。朝会用硃红漆木架、上施狮子四
鼓衣一。用红綺、织綵色云龙边、缨络文。沥水、织瑞草文

中和韶乐制度
麾一。用硃红漆竿、高一丈一尺。饰以抹金铜龙头。铁鉤、一尺七寸。缀红罗织金龙文、并綵云。一面升。一面降。上下有花板。上绘云、下绘山水
柷一、以木為之。状如斛。面方二尺、深一尺七寸。有足。四面、绘山水树木。后面有孔一。椎柄曰止
敔一。以木為之。状如伏虎、背刻二十七齟齬。长二尺五寸。有座。以红漆竹櫟之。其半析為二十四茎、名為籈
搏拊二。其形如鼓。长一尺四寸。冒以革。二面、粉饰、绘彩凤文硃红漆木匡、绘綵云文。铜钉环。贯以黄绒綆
琴十张。用桐木面、梓木底。长三尺六寸六分。黑漆身。临岳、焦尾、以铁力木為之。肩阔六寸。尾阔四寸。七絃、俱带軫。其面有徽十三。底有鴈足、护軫各二。用硃红漆几承之
瑟四张。用梓木為质。长七尺。首广一尺三寸五分。尾广一尺一寸。黑漆边。体、以粉為质、绘云文。首尾、绘以锦文。二十五絃、各有柱、皆朱絃。内一絃黄。寘於红漆架
簫十二管。以竹為之。长一尺八寸。间缠以絃线。有六孔、前五后一
笙十二攒。用紫竹、十七管。下施铜簧、参差攒於黑漆木匏中。有觜项、亦黑漆
笛十二管。以细竹為之。红漆。长一尺五寸。前一孔、次六孔、傍二孔
塤四箇。以土為质、形如秤锤。平底。中虚上锐。孔六、上一、前三后二。黑漆戧金云文
箎四管。用大竹為之。长尺有五寸。间缠铜丝三道。红漆面。吹窍一。六孔、前一、后四、头一、近头又二小孔
排簫四架。每架、高一尺五分、广一尺一寸五分。用竹十六管。其下参差列於硃红漆木匾架。二面俱戧金凤文
编鐘二架。鐘、以铜為之。十六枚。应十二律、四清声。设於硃红漆笋虚、笋横虡上、饰以鳞属、為贴金木龙头二。各垂流苏五、并(巾分)錔。即周之璧翣遗制。鐘虡、则植二柱以设笋、饰以臝属、為二狮子於趺上。笋之上、有业、有崇牙。大板谓之业、刻為山形、若锯齿捷业然。其上大板、绘云文。崇牙、以悬鐘。笋上列植羽、為木雕彩鸞五
编磬二架。磬、以石為之。十六枚。应律如鐘。笋、饰以羽属、為贴金木凤头二。虡、亦饰以羽属、若鹅状二於其趺。餘并如编鐘笋虡制
应鼓二。以木為匡、冒以革。镀金铜钉环、横寘於青绿重斗上。贯以硃红漆柱。下四足饰以嬴属、刻狮子四於其趺。上施四角、黄绵布蒙盖。周围、垂沥水。抹金铜莲花座、其上施彩凤一。四角贴金木龙头。下垂綵线流苏五。各垂红线(巾分)錔、繫以红漆槌

大明会典卷之一百八十四
营造三下
仪仗三
东宫仪仗

令旗一对。青质、红令字。硃漆攒竹竿、长八尺二寸。下有铁(矛赞)
青道二对。硃漆攒竹杖、铜裹两末、长四尺九寸
幰弩一张。并箭。青幰盖、以帛為之
刀盾一十对。盾、以木為之。画狮子首。加饰硃漆。刀、金饰、绿靶、绿鞘、红缘、垂青絛并穗
弓箭二十副。弓用竹為体、木托。靶、并梢、黑角。梢末并面、牛筋铺。背四节、缠丝。黑漆面。硃漆背。丝弦。箭、竹為干、木扣、铁箭头、柳叶形。两头俱用牛筋并丝缠之。加硃漆。近扣加鴈翎。櫜二、用黑斜皮為之
白泽旗二面。白一面红质。上下并外边、加黄襴、赤火焰、间綵脚。傍竿处加红腰。中绣白泽飞状、及云文。旗身并黄襴火焰、长六尺六寸、阔二尺九寸。脚长五尺、揭以硃漆攒竹竿。竿首、木鎗头、贴金饰、共长一丈三尺六寸九分。内鎗头、长一尺三寸五分。饰以红缨。(矛赞)用铁。一面青质。制同
青旗二面。纯青质、旗身并火焰、长六尺六寸、阔二尺九寸。脚长五尺、揭以硃漆攒竹竿。竿首木鎗头、贴金饰、共长一丈一尺九寸九分。内鎗头、长一尺三寸五分。饰以红缨。(矛赞)用铁
红旗二面、
