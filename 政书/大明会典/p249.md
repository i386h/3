<!-- { "loadSidebar": true } -->
○嘉靖十三年议准、都指挥以上流官、若有军功、子孙袭替、遇有应革者。悉照嘉靖五年垛功事例、垛与承袭。至指挥使而止。其垛该都指挥流官、仍不许袭替。其例前有革过者子孙袭替查照改正
○万历五年题准、总兵官不分祖职行伍出身、果能设谋制胜、奋勇克敌、陞级奉有
钦依世袭字样者、虽无亲斩之功、子孙并许承袭。至指挥使而止。或係流官、及无世袭字样、即有世袭字样、而非军功者、子孙袭替、仍旧停革
凡恩廕世袭。文武大臣、及总兵参游以下、领兵剿贼、如遇大敌、能运谋设伏、衝锋陷阵、建立奇功者、抚按分巡官覈实具奏、兵部题奉
钦依陞职廕子、有世袭字样者、俱准袭
○万历十二年题准、大臣恩廕武职、必须世嫡。或嫡长子孙别有职事、方许次房借廕。次房亦有职事、方及再次。待后身终、及应替日、仍还嫡长子孙世袭。若一家二廕、或原有世职、则以职大小為序。职大者、与长房。次者、与次房。例前袭过者、候身终日改正
凡袭替保勘。洪武三十年、令子孙应袭替、而无文书来告者、不准
○永乐十五年、令委保袭替、诈冒不实者、本身及保勘官俱罢职揭黄。永不许袭
○弘治十一年、令妄保袭替者、不分受财不受财、及借职病故致仕、悉照永乐间例行
○十三年奏准凡保到应袭儿男弟姪、但有姻族并无干人、奏告姦生乞养、伦序不明等情、已经勘明缴报到部、而原告又行捏词告奏者、问罪。军调边卫。民发口外。应袭者、即与入选。原词立案不行
○正德十四年、令内外问刑衙门、凡应袭舍人犯行止有亏、败伦伤化、例应革职為民者、备行本都司卫所、转行兵部查照、不许保送袭替。仍别举应袭之人、违者、以枉法论
○嘉靖十一年题准、通行各处巡按御史置立花栏号票、经由衙门、一一拟款、立定保勘起送限期、刊刻印刷、编立巡按半印字号、遇有告袭之人、令其先将原起送公文、赴巡按衙门掛号。酌量地裡远近、填註限期。每名领给一张收执。各衙门照限保勘、完日销缴。验有不行依限者、查提治罪。中间如有患病事故等项、各衙门亦就具由回报。并追缴前票。待后病痊事结、或原起送之人病故、别係相应之人、另行填给。起送之日、照依兵部所议、将稽迟缘由、同原行卷案、并封送部查照。其有因贫不能告袭、及曾经具告、各该官吏人等刁难掯勒、不与保勘者、许被害之人陈告、以凭参究
○二十七年题准、远方都司卫所保勘袭替官舍、但係次房子孙、祖父数辈未袭者、俱要明开未袭辈数、呈详抚按审实、取具官吏邻族人等甘结、并本捨的确供图四本。一存本卫。二给本舍齎送府部。一呈都察院、咨部查对、以便收选。仍先责付巡按衙门查验、於结状年月后、明註驳查无违碍讫六字、用印鈐盖。如无、不准
○二十九年题准、捨人亲供、或有洗改字样、兵部验出、径行驳查。若五府验出、止照会本部。不得径自行查。如违、指实参究
○三十一年题准、各都司卫所、保送曾经问罪军职、子孙袭替、不论事情大小、及遇宥改拟释放、俱要呈详巡按御史。转行原问衙门、备抄招由二本、用印鈐盖。一给本舍齎投、一呈都察院、咨部查对收选。以省到部查驳之艰
○又题准、袭职舍人、如有未经提学官考校者、本舍并保勘官、参治
○隆庆四年题准、移文南京兵部、及各该抚按等官、如遇军职正枝故绝、弟姪应袭者。各将原来情节、查照犯堂违限等项条例、就彼驳勘明确、印鈐保结宗图起送。以凭准选减革
○又例、凡在京卫所、袭替优养等项。通状告部送司、查户口册、若亲兄弟伯叔、罚操三箇月满日、收选。其未经报册、及年岁不同有碍者、驳查
○凡袭替舍人、起送到部。如隐匿父祖参提、及犯立功以上罪名、事情未结、本身见在者、不准收选。驳查。如事已归结、及本身已故、事情轻小者、查勘明白、准选
○凡在京、一辈未袭。孙承祖职、勿论。在外、二辈未袭者、驳查无碍、方准收选。在此曾经呈详抚按审明、行令保送、封有文卷者、免驳
○凡军职管运、曾经漕司参提、应追入官还官赃银、或掛欠京通仓库各项粮银、或犯该充军降级、曾否完结、果无违碍、方许保送。如有朦朧保送者、掌印官、及首先出结者、问罪带俸差操。有赃、以枉法从重论。承袭之人、照旧监追、完日、降一级承袭。其有不係充军降级、而家產已尽、不能办纳者、许其先行袭替。扣俸完卷
○凡用财买嘱、冒袭军职。保勘官、係原卫所首先保為重、该揭黄罢职。都司卫所掌印僉书连名保结、不知情者、末减。若有赃私、并以枉法论。其朦朧保送违碍子孙弟姪者、俱照常发落。仍不准袭替。保后能自检举者、免罪
凡袭替期限。正统二年、令应袭子孙、十年之内、人文到部者、准袭。若止文移往来、人不到部、虽称患病事故、而月日在十年之外者、不准袭。若原籍行移回报、虽出十年、曾於限内告者、亦准袭
○弘治二年题准、应替舍人、选充仪宾、父亡、别无子孙承袭者、许令仪宾生子之日、保送赴部承袭。不拘十年之例
○十三年令、军职应袭十年之外、人文不曾到部者、发回原籍為民。其经管官司查勘明白、过违二年、不与保送、并勒掯财物者、俱问发带俸差操
○嘉靖四十三年题准、五府属吏、如遇袭替官舍到府、五日之内、即与起文过部。如违至十日之外、听武选司开送兵科、该吏径送法司究问。首领官请
旨处治
○隆庆三年题准、各处武官袭替。云南、贵州、四川、广东、广西、福建、江西、浙江、俱限十五年之内。南北直隶、湖广、陜西、河南、山东、山西、辽东、俱限十二年之内、许於抚按衙门给文赴部、准其袭替。中间果有祖父本身追徵钱粮未完、缘事提问未结、及年幼例不应袭。以事完出幼之日為始。扣至十年之内、但有抚按查给明文、及限内告有执照可据、到部者、照例准袭。此外再有耽延者、照例革发為民。若贫难无力、该管官司恣意刁难、不即保送以致违限。在京许於兵部、在外许於抚按衙门、具告查究
○又例、凡应袭捨人曾经优给、扣算住支年月、不行出幼、自住支年月日起、至赴部之日、违限十年之外者、比与径袭舍人不同、查勘无碍、照例准袭
凡袭替禁例。弘治元年奏准、武职袭替、有请託内外权要、乞陞官职者、照姦诈犯法在逃例、革职為民。取应继子孙承袭
○十三年奏准、军职袭替、有不由军功、例该减革。而捏奏官吏、沮坏选法者、问调边卫带俸
凡官舍选充仪宾。弘治七年奏准、护卫官有选充仪宾者、子孙仍袭本卫
凡侍卫将军袭替。正统七年议准、侍卫将军、係永乐年间世袭千户者、子孙袭替、授百户。係实授百户、试百户者、袭替授总旗
○嘉靖二十四年题准、将军儿男告替、係应役十年以上者、许充校尉。不及者、止与力士
○四十二年议准、将军儿男查係永乐年间、照旧世袭。正德以前、照旧补役。嘉靖二年以后、授有官职者、许充校尉一辈。其餘将军、或选退、或身终、原係校力者、照旧校力。原係军民、照旧军民。例前袭过者、身终查革
○万历三年题准、将军千户百户、侍卫三十年以上者、儿男许替冠带总旗。将军侍卫二十年以上者、许替校尉。二十年以下者、止与力士。俱止准一辈。其应役三年、五年、照旧查革


大明会典 銓选 都司卫所

大明会典卷之一百二十一
銓选四
官舍比试

内外袭替官舍比试。本部行移中军都督府、会同内外官、於大教场内、令官舍跪听
圣諭毕。给事中点定对数。锦衣卫官校看守。每驰马、越一墻、一沟、开弓发矢、凡三射毕。两人相向、驰马使鎗、箭俱中、鎗不避、利便者、鸣锣二声、為双收。一声、為单收。不鸣者、為不中。查例施行凡袭替官舍比试。洪武初、令应袭子弟、送都督府比试、骑射閒习、始许袭替。若年幼者、纪名、候长比试、然后袭替
○二十七年、令子弟未及二十岁者、袭职。至年二十、乃比试。年及者、即与试。初试不中、袭职署事、食半俸。二年后再比。中者食全俸。仍不中、降充军
○永乐十年令、再比不中、仍食半俸。三试不中者、发充军。别选子弟袭替
○弘治六年令、比试不中者、悉照永乐十年例施行
○隆庆三年题准、比试马箭外、加步箭九矢。如步箭中二矢、马箭合式、虽文理稍通、亦准取上等。步箭中二矢、虽文理欠通、马箭不中、亦许取次等。如马箭合式、而步箭不中、文理欠通、亦准取次等。将一等五名以前、附记将材簿内。量补提调把总员缺。其餘补各卫所掌印僉书等缺。次等、先行带俸。抚按官酌量委用。下等不中者、与支半俸。候二年、起送覆比。再不中者、住支折俸。止许月支米一石。又二年、再比。三次不中者、革职充军。别选子弟替职
凡各处监比。嘉靖二十一年议准、两京卫所、并在外都司、应袭人员、俱要素习弓马。起送之时、各该衙门试果熟閒、方许给文赴部。如至大教场比试。十名内有二名不中者、将各掌印官参提降罚。不中人员、查照旧例施行
○隆庆四年题准、行卫所备查应袭官舍。年既出幼、无分已未袭职、责令各卫所掌印官、逐月精其射艺、通行较阅、分别等第。各省、则申呈各都司官。两直隶、则申呈各兵备道。严加稽查。务使骑射精閒、比试得中、方為称职。如一卫有下等二员者、即将掌印官照例参问
○万历元年题准、比试不中、候及二年、例应再比。除北直隶、山东、山西、河南、辽东照旧外。在南京各卫所、听南京兵部、照例会同南京中军都督府、在云南等十省、及南直隶卫所、类送御史、公同该都司、及各该守巡道、比试。中式者、列為等第。即填原给号纸、用印鈐盖、准其开俸。造册缴部查考。不中者如例行凡比试分新旧官。永乐初、令洪武三十一年、至三十五年、奉
天征讨获功陞职者、為新官。子孙年十六、出幼袭替、免比试。三十一年以前者、為旧官。子孙年十五、出幼袭替、俱比试。永乐元年以后获功者、出幼比试、与旧官同
○嘉靖八年奏准、新旧官一体比试
凡比试、有冠带总旗以军功陞署百户者。景泰四年、令承袭照例比试。仍支总旗名粮、差操管事
凡免比试者。洪武二十七年、令云南土官袭替、免比试
○正统十二年、令武职隶云南都司者、依守备官例、就本处会官比试
○嘉靖十四年题准、袭替军职、但经武举中式者、通免送比
凡比试违限。正统间令、係无力者、违一年以上、住俸半年。二年以上、住俸一年。三年以上、住俸止於二年半。不必递加
