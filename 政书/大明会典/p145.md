<!-- { "loadSidebar": true } -->
宗室子女
请名
请封。俱由各该
亲郡王、及管理府事者审实、定於每季仲月、类奏一次。仍取具本位亲支、如无亲支、以次挨及房族
宗室五位、并长史教授等官、两邻收生人等、不致扶同欺隐甘结。於具奏之时、一併差人齎送到部等因。今据某等第几子某等、俱係某季该
请封人数。已令长史教授某人等、查勘明白、遵例具结送部外。理合开列类奏。伏乞
敕下礼部、照例
赐给封号
誥命禄米。从人等项准令於本境官员军民良家女内、选择具奏婚配。臣等不胜感戴
天恩之至。為此具本、专差校尉某人齎捧、谨具奏
闻
计开 【同前。但某年月日奏报下、云於某年月日、具奏赐名某。今见年一十五岁。例该请封选婚】
一女请封 【同前】
以上俱类奏格式
一亲王子女请封、合用单本格式
某王臣某、谨
奏、為乞
恩请封事窃照臣见年若干岁。於某年月日、荷蒙
圣恩、册封臣為某王。於某年月日、具奏选婚。於某年月日、奉礼部某字几号勘合、会官选到某府州县某籍、某人女某氏、為配。於某年月日、具奏、
册封為某王妃。於某年月日、入府成婚。於某年月日、嫡生第几子。如係庶生者、云妃某氏、於某年月日入府成婚、无出。於某年月日、具奏选妾。於某年月日、奉礼部某字几号勘合、会官选到某府州县某籍、某人女某氏、於某年月日入府為第几妾。於某年月日、庶生第几子。收生妇某氏。於某年月日、奏报。於某年月日、具奏、
赐名某。今年足十岁。例该
请封。已令长史某等、取具某王等、无碍结状送部外。理合具奏。伏望
皇上篤念亲亲。乞
敕礼部、照例
赐给封号册印等项。
遣官
册封。臣不胜感戴
天恩之至。為此具本、专差校尉某人齎捧、谨具奏
闻 【凡亲王子女、报生请名选婚、及亲郡王并妃请封、或亲王选妾、例应单本具奏者、具倣此】
凡犯罪革爵。弘治十六年定、
郡王已革王爵、将军中尉已革官职、或降為庶人者、其降革以后、所生子女、不许请封
○嘉靖五年议准、庶人发高墙者、其未革爵前、所生子女、係无罪之人、俱存留在府居住、责令相应亲属照管。候长成、备查伊父犯罪缘由奏请
○万历十年议准、凡
宗室有犯罪革爵者、未封子女、无论革前革后所生、一概不许请封。 【嘉靖四十四年例】 其已封而无同恶情由者、备查所犯轻重、分别奏请。止係越关訐奏等项革爵者、已封子孙、姑免查革。若犯该败伦伤化、人命强盗等项、子孙除同恶随坐外、其餘一体降為庶人、日后不许援引远年宽宥事例、覬復封爵。 【万历七年例】 其在内法司、及在外抚按等官、但有干係
宗室降革等项者、俱备开所犯招由、行移礼部知会、以便查考
大明会典卷之五十六
王国礼二
之国

祖制。皇嫡子正储位。眾子封王爵。必十五岁选婚、出居京邸。至长、始之国。
累朝以来、财赋地不封。畿辅地不封。之国不拘年岁。仪具於后
凡
亲王之国。洪武初定、
王之国之日、百官送至龙江关。后定、是日
上御奉天门、早朝毕。文武百官稍退侍立。
上降宝座后座。
王冕服、由
左顺门、内引二人、朝服前导。由东第二桥上
奉天门、至
御前、行五拜礼。
上赐
王酒、饮讫、叩头、礼毕。
上起送
王至东阶上。
王叩头下。
上目送出
午门。
王復叩头。闔门。
上还宫。百官不送。惟先一日早、赴
王府行辞礼
○又定、凡
王之国祭祀礼。用豕一、羊一、荤素各一坛、祭於
端门。不用制帛。后罢
端门祭。用荤素二坛、祭於
承天门外
○凡
王之国。所过州县、文武官迎接、便服行四拜礼
○凡沿途合祀神祇。近大小皆亲祭。远者望祭。仍先遣奉祀官、洒扫社稷山川坛、及旗纛庙、预备祭物。
王将到国。前三日致斋。至城外。本处文武官、率耆老出城迎接、不行礼。导
王诣社稷山川坛祭祀。各官及耆老随班陪祭。礼毕。送
王至宫、陞殿、行贺礼
○凡
王在途。遇
詔赦、迎接行礼毕、先退、不听开读。遇进贺表笺、一体具服行礼
○天顺五年奏准、凡
王从旧
王府城外经过、许出相见。随即回府。若不从城外经过者、不许
○弘治间议定、先期辞
长陵等陵。临行日、
王自祭
承天门之神。遣官祭大通河之神
○一沿途祭应祀神祇。并至封国、告祭社稷山川等神。俱翰林院撰祝文。礼部差官、著落所在官司、支给官钱、买办祭物
○一国内社稷山川坛、各一所。各该神厨、神库、宰牲房、各三间。旗纛庙一所。正殿五间。神厨、神库、各三间。及乐舞生乐工人等、衣服冠袍、乐器、祭器、祭服、俱工部置造
○一合用乐舞生一百二十名。斋郎四十名。礼生一十名。铺排一十名。屠户一十名。医士二名。厨役四名。乐工二十七户。烧香道士四名。该布政司著落附近府州县、照例僉送应用
○又议准、通州搭盖、席殿、正殿三间、仪门一间、厢房六间、四围席墙、以候朝謁。其承奉等官厂房、及氍毹綵绢之类、量為减省。经过军卫有司驛传、相离水次窵远者、俱以通州為则。其餘驛传近水去处、止预先整飭洁净、量掛綵幕、不必再行搭盖。违者差去官指实参奏
○又议准、道经南京者、謁拜
孝陵。应天府於城外备行幄。南京太常寺备酒果。候
王至、即行礼、不择日。南京各衙门官、诣行幄行见
王礼、见毕即回。教坊司不得送女乐
○嘉靖三十九年定、 【时景王之国】 先期辞
长陵等陵。 【俱用酒果】 临行日、祭
承天门。总告京都应祀神祗、
王自行礼。是日、祭大通河神 【遣太常寺官行礼】 
○一沿途、告祀直沽天妃之神、淮河之神、扬子江之神、小孤山之神、汉江之神
○一道经南京、謁拜
孝陵、行翰林院撰祝文。太常寺关领香帛。南京太常寺备办酒果。候
王至日行礼。其南京各衙门官员、赴
王行幄处行礼、见毕即回
○一至国、告祀
南岳衡山之神。望祭
社稷之神、
山川之神、
王自行礼。俱用牲醴。其祝文、翰林院撰写。祭品、行所在官司备办
○一到国之后、謁拜
显陵。合用酒果、及沿途往来供应、俱行各该有司备办。謁拜毕、即日回府

庆贺

亲王之国、及受封、及正旦、冬至、有庆贺礼。其
王府官、与总兵抚按三司等官、礼各不同。今备载而贺
王妃
世子等礼、及
世子长子将军行礼序次、各附见焉
凡庆贺
亲王之国。洪武十八年定、其日设仪仗於露臺上下之东西。设大乐於露臺上东西、北向。陈金鼓旗於承运门外。军职官员各守殿、及王城门。设文武官拜位於丹墀、文东、武西。设赞礼官二员、於文武官拜位之北、东西相向。护从执事等官先诣圆殿后候。典服官啟请
王具冕服讫。典仪啟执事者先行四拜礼、毕、各就位。典仪啟请
王陞殿。导引官前导。大乐作。陞座讫。乐止。赞排班。引礼引文武官就拜位。赞班齐、鞠躬、乐作。四拜、平身、乐止。引礼引班首陞自东阶、由殿东门入、至殿中。赞跪。外赞同赞跪。班首眾官皆跪。班首致词云。某官某等、敬惟
殿下、钦承
上命、至国之初、礼当庆贺。如係
王府官、则称臣某等、后同。内外赞俯伏、兴。引礼引班首復位赞鞠躬、乐作。四拜、平身、乐止。典仪诣殿中跪啟礼毕。乐作。导引
王还宫。乐止。各官以次出
○凡庆贺正旦礼。
王冕服。文武官朝服、四拜。班首由东阶陞殿。致词云。某官某等、兹遇三阳开泰。万物咸新。敬惟
殿下、茂膺多福。贺毕。俯伏、兴復位、又四拜、礼毕
○凡冬至、
王寿日、礼同。惟改致词。冬至云、兹遇节应黄鐘。日当长至。敬惟
殿下、茂膺多福。寿日云、兹遇
殿下寿诞之辰。某等敬祝千岁寿
○凡庆贺正旦、冬至、
王寿日。惟
王府官属、及附郭衙门文武官员称贺。在外各卫所府州县衙门、预期摘拨佐贰官、或首领官一员、至日随班行礼。其有出使官员、一体随班
○十九年定、在外府州县卫所、及守边衙门、不必庆贺。遇有事务、许首领官、承差人等、具本啟闻、并不许差遣将官、有妨公务
○正德十三年令、
凡
王府节旦庆贺、其总兵抚按等官、俱照出使官员例、便服行四拜礼
○嘉靖九年议准、
王府节旦庆贺、三司等官、具朝服行礼。不许概称使臣、一体便服
凡
王妃到国。洪武十八年定、五品以上命妇、出城五裡迎接。送到宫、行八拜礼
○凡遇冬至、正旦、五品以上命妇、具服诣宫行贺礼。赞四拜。班首由东陛陞殿跪。外命妇皆跪。班首致词云、某封某氏等。兹遇正旦云、履端冬至云、履长之节。敬诣
王妃殿下称贺。如
王府官命妇為班首、则称妾某封某氏等、后同。兴、復位、四拜、礼毕。其遇
王妃寿诞、礼同。惟诣
王妃前致词云、某封某氏等、敬惟
王妃殿下寿诞之辰。祝千岁寿。其命妇班次、照夫品级
凡
世子千秋、正旦、冬至、本国官员行贺礼、便服四拜。不称赞致词。出入经过官员迎接、及到国各衙门官员行贺礼、俱便服四拜
凡
世子及将军行礼。景泰六年奏准、
王世子既受封。遇节令、行公礼、依宗子法、重在
世子。家庭私会、依家人礼、尊归伯叔
○正德四年题准、各府将军、係
郡王长子之叔祖、及诸叔者、行礼依宗子法、长子立於
郡王后、居中

朝见

王府官每日常朝。同城三司府州县、及守御卫分等官、朝朔朢。其出使及经过官员、有朝见礼。妃
父母亲属、有见
王礼。礼各异、而
靖江王府礼附焉
凡
王府朝仪。洪武十八年定、每日
王府官属常朝。依文武左右班立。遇朔朢、本处守御卫分、及府州县等官朝见、各照品级、依文武东西列班。行叩头礼毕。四品以上、及长史纪善入殿。五品以下、於丹墀东西序立、北向。若有事召见者、不在朔朢之限。又
王府凡有辞见官员人等、每日早晚俱引见
○又令
王所居城内、布政司、都指挥司、并卫府州县杂职官、皆於朔朢日至
王府门候见。若有事召见者、不在此限
○凡朝臣奉使至
王府、或因事经过、见
王、并行四拜礼
○永乐八年、令各
王府、今后遇有
朝廷一应公差人员、及经过见
王官员人等、或与酒饭、或不与亦可。不许赏以物件
○成化三年定、凡京官公差、道经
王府、报名见辞。如遇朔朢、三司等官至府候见、公差官员、亦诣府随班行礼。若进表祭祀等项、不必随班
○正德七年令、
亲王前门、官员人等照例下马
凡
王於妃父母前行礼。洪武年定、
王立於东、西向。妃父母立於西、东向。
王行四拜礼。妃父母立受两拜、答两拜。其余亲属见
王行四拜礼。
王皆坐受。
