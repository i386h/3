<!-- { "loadSidebar": true } -->
自汉以来、即有高家堰、在淮安之东南。永乐间、通淮河為运道。筑堤堰上、以防淮水东侵。又自府北凿河、蓄诸湖水、南接清口、凡六十里、曰清江浦。乃运船由江入淮之道。建清江等闸、递互啟闭。又筑土坝、以遏水势。后闸坝禁弛、河渠淤塞。嘉靖八年、疏治復旧。隆庆中、高家堰废。淮水由黄浦口决入、漫衍民田。万历四年、开草湾河渠、长六十二裡。分杀黄河、以缓清口之衝。七年、復筑高堰、起新庄至越城、长一万八百七十餘丈。堰成、淮水復由清口会黄河入海、而黄浦不復衝决。又以通济闸逼近淮河、旧址塌损。改建於甘罗城北。仍改濬河口、斜向西南。使黄水不得直射。因废拆新庄闸。又改福兴闸於寿州厂适中处所。其清江板闸、照旧增修。又议修復五坝。惟信字坝、久废不用礼智二坝加筑。仍旧车盘盘隻。仁义二坝与清江闸相邻、恐有衝漫。移筑天妃闸内。八年用石包砌高堰。九年、又於府城南运河之旁、自窑湾杨家涧、歷武家墩开新河一道、长四十五里、曰永济河。因置三闸、以备清浦之险。十一年、建清江浦外河石堤、长二里。磯觜七座。又建西桥石堤、长九十八丈、以御淮黄之衝

扬州高宝运道

自清口引淮、為清江浦。至乌沙河、匯管家白马二湖。堤黄浦八浅、及宝应县槐角楼南。诸湖相接、西抵泗州旴(日台)县界、皆运道所经。湖东有堤、长三十餘里。洪武九年、用砖修高家潭等处。成化二十一年、造石堤、渐修至二十餘里。其南高邮邵伯等湖、皆有石堤。运船触堤、往往败溺。弘治三年、
命官於高邮河迤东、开新河以避其险、曰康济河。中為圈田。南北置闸、以时啟闭。两岸俱甃以石。嘉靖五年题准、於氾光湖东、傍旧堤开新河、长三十里。遂弃康济河。又自宝应至界首、凡有沟可通注於海者、造平水闸十座。十年、又自宝应湖东筑月堤、长二十一里。万历五年、淮水由黄浦口决入、石堤多坏。七年、
命官修筑、改建减水闸四座。加高闸石九座。自是宝应诸湖、堤岸相接。十二年题准、於石堤之东、傍堤开新河三十餘里、以避槐角楼一带之险、曰弘济河

仪真□洲运道

仪真上下江口、及□洲便河、皆由江达淮。运道襟喉。宋时、仪真尝建三闸。洪武中、即其地筑為坝。弘治元年、始建东关罗泗二闸。十二年、復於滨江建拦潮闸。嘉靖五年题准、潮长、开闸放船。潮退盘坝。不许候闸延久。万历四年、於朱辉港钥匙河清江等处、各开河以便停泊
□洲江口、旧建土坝。江北粮船空回、撤坝以出。而江南重船、反令盘坝搬剥艰难。风涛守候。隆庆六年题准、自时家洲以达花园港、开渠六裡有奇。建□洲通江闸二座。自此漕艘始免车盘之苦。万历四年、於□洲开港坞、以泊运船

海道

元时海道、自平江刘家港入海。经通州海门县黄连沙觜、万里长滩。开洋。沿山屿、抵淮安路盐城县。歷海寧府东海县。又经密州胶州界、放灵山洋、投东北行。路多浅沙、旬月始抵成山。计自上海至直沽杨村马头、凡一万三千三百五十里。其后再变、自刘家港出扬子江。开洋。落潮东北行、离万里长滩。至白水绿水。经黑水大洋。转成山。西行过刘家岛、入沙门岛、放莱州大洋、抵界河、至直沽。其道差直。三变、自刘家港入海、至崇明三沙放洋。向东行。入黑水大洋。直取成山转西、至刘家岛、入沙门、放莱州大洋、至直沽。如遇风顺、由浙西至京师、不过旬月而已。其道径便。
国初海运、犹仍元旧。自会通河成、报罢。嘉靖中、寻胶莱故道、烧凿马家壕十五里。达于麻湾。隆庆五年、议因其故开新河。令江南之粮、由淮安清江浦口、歷新坝口、马家壕、麻湾口、海沧口、径抵直沽天津。止一千六百里。半从河行。其海行者、止由海套、不泛海洋。惟马家壕分水岭二处、开凿為难。遣科官勘报。竟以无源水多沙磧而止

大明会典卷之一百九十七
河渠二
运道二
湖泉

湖泉之水、导引蓄洩、皆以济漕為运道所关。徐沛山东诸湖、在运河东者、储泉以益河之不足、曰水柜。在运河西者、分涨以洩河之有餘、曰斗门。而淮扬诸湖、即為运道。其山东新旧各泉、可引以济漕者、派分為五。入汶者、為分水派。入泗沂济及天井开漕河者、為天井派。入白马河、及南阳枣林鲁桥闸河者、為鲁桥派。入南阳新河者、為新河派、即沙河派。入邳州河者、為邳州派。今备载焉
安山湖、在东平州。週围八十三里零一百二十二步。旧有二闸、底高於河、水不能入。湖之下口无闸、水不能出。嘉靖六年、止於湖中筑堤十餘里、而湖益狭。后乃渐復焉
南旺湖、在济寧州。週围一百五十餘里。漕渠贯其中。西岸為南旺西湖。东岸為南旺东湖。汶水自东北来、界分东湖為二。二湖之下北為马踏湖。又北為伍庄湖。南為蜀山湖。又南為马场湖。各湖通连无间。凡与西湖尽处相对者、即為东湖。东西湖中為长堤二。西堤设斗门。為减水闸十有八、随时啟闭、以济运河。遇有淤浅、随时挑濬。每二年一大挑。隆庆中、间南旺月河二十里有奇、以便大挑。北至王家洼。南出尹家洼。稍北里餘、各建通河大闸一座
马场湖、週围四十里。旧有堤、坏、与运河相通。河水稍盈、即洩入湖。每致浅涸。嘉靖十四年、筑堤长六十里、内外各植柳以护之。更置减水闸五座。运河易盈。湖水亦有蓄洩
蒲湾泊武家湖、在汶上县
南阳湖、在鱼臺。即独山坡匯為湖。週围七十六里。引沙河经其中、入新河
昭阳大湖、长十八里。小湖长十二里。二湖相连。北属滕。南属沛。週围八十餘里、纳诸县水。湖口置石闸、放水入薛河、由金沟口以达旧运河。后以河决弃沽头、於湖东开新河。则南阳在东、昭阳在西、去黄水益远。运河乃安
赤山湖、微山湖、吕孟湖、张庄湖、四湖相连。长八十里。在徐州。引薛河出地滨沟、入新河
蛤蟃湖、长二十里。连汪湖、长一十五里。周湖、长二十里。柳湖、长一十五里。在邳州
落马湖、长六十里。茅茨湖、长六十里。黄墩湖、长二十里。侍丘湖、长三十里。仓基湖、长三十里。埠子湖、长八十里。在宿迁县
大庄湖、长十里。崔镇湖、长三十里。在桃源县
杜村湖、长十里。万家湖、长十里。在清河县
管家湖、在淮安府城西门外。旧有堤。永乐十四年、
命官於湖中筑长堤、以便运舟。随时修筑
白马湖、长三里。氾光湖、即宝应湖、长三十里。界首湖、即津湖、长三里。在宝应县。新开湖长三十五里。在高邮州。邵伯湖、长十八里。在江都县。诸湖延袤高宝、以抵扬州。上下相接
以上诸湖
东平州泉十四 【旧九、新五】
安圈泉　　　　　吴家泉
张胡郎泉　　　　小黄泉 【新】
大黄泉 【新】 　　　　王老沟泉
席桥泉　　　　　净泉 【新】
源泉 【新】 　　　　　冽泉 【新】
杷头泉　　　　　独山泉
铁鉤觜泉　　　　坎河泉 【俱入汶】
【旧有徐家庄灰芦三泉、今废】
汶上县泉三 【旧二、新一】
龙泉　　　　　濼当山泉
鸡爪泉 【新、俱入汶】
【旧有马庄泉、今废】
平阴县泉一 【旧】
柳沟泉 【入汶】
滋阳县泉八 【旧四、新四】
东北新泉　　　　闕党泉
古沟泉 【新】 　　　　负假泉
上蒋詡泉 【新】 　　　下蒋詡泉 【新】
西北新泉　　　　驛后新泉 【新、俱入济】
邹县泉十二 【旧八、新四】
鱔眼泉　　　　　程家庄泉 【新】
孟母泉　　　　　陈家沟泉
白马泉　　　　　冈山泉
黄港沟泉 【新】 　　　渊源泉
柳青泉　　　　　马山泉 【新】
胜水泉 【新、俱入白马河】 三角湾泉 【入鲁桥河】
【旧有白庄泉、今废】
曲阜县泉二十 【旧十七、新三】
横沟泉　　　　　埠下泉
新安泉　　　　　变巧泉 【俱入泗】
青泥泉　　　　　柳青泉
车輞泉　　　　　逵泉
茶泉　　　　　　双泉
曲水咏归泉　　　温泉
连珠泉　　　　　新泉
曲沟泉　　　　　濯缨泉
邹村泉 【新】 　　　　文水泉 【新】
柳庄泉 【新、俱入沂】 　蜈蚣泉 【会鱔眼泉入白马河】
【旧有潺声泉、今废】
泗水县泉五十三 【旧二十、新二十三】
趵突泉　　　　　珍珠泉
淘糜泉　　　　　黑虎泉 【四泉俱出陪尾山林泉寺左、会為泗源】
繁星泉　　　　　白石泉 【新】
莲花泉　　　　　新开泉 【新】
响水泉　　　　　红石泉
甘露泉 【七泉在林泉寺南、会趵突等泉入泗】
下庄泉　　　　　三台泉 【新】
涌珠泉　　　　　石露泉 【新】
甘露新泉 【新】 　　　奎聚泉 【新】
琵琶泉 【新、七泉俱会趵突等泉入泗】
潘波旧泉　　　　潘波新泉 【新】
黄阴泉　　　　　吴家泉
杜家泉　　　　　曹家泉
蒋家泉　　　　　里涝沟泉 【新】
石井泉 【新】 　　　　鲍村泉
合德泉 【新】 　　　　赵家泉
龟阴泉　　　　　龟眼泉 【新】
龟尾泉 【新】 　　　　东巖石缝泉
珍珠泉 【在县东南尚舒社】 黄沟泉
岳陵泉　　　　　石河泉
璧沟泉　　　　　小玊沟泉
大玊沟泉　　　　芦城泉
西巖石缝泉　　　三角湾泉
雪花泉 【新】 　　　　新开第二泉 【新】
天井泉 【新】 　　　　醴泉 【新】
醴前泉 【新】 　　　　七里沟泉 【新】
马庄泉 【新】 　　　　马跑泉 【新】
魏庄泉 【新、俱入泗】
滕县泉十八 【旧十五、新三】
北石桥泉　　　　三里桥泉
大乌泉　　　　　绞沟泉
赵沟泉　　　　　荆沟泉
趵突泉　　　　　刘家沟泉 【新】
南石桥泉　　　　玊花泉
魏家庄泉 【新】 　　　三山泉
黄沟泉　　　　　白山泉 【新】
温水泉　　　　　黄家沟泉 【俱转入南阳新河】
三界湾泉　　　　龙湾泉 【二泉挑入新河】
嶧县泉五 【旧三、新二】
许有泉　　　　　温水泉
搬井泉 【新、俱转入南阳新河】 许池泉
龙王泉 【新、俱入邳州河】
寧阳县泉十二 【旧】
龙鱼泉　　　　　龙港沟泉
鲁姑泉　　　　　濼当泉 【俱入汶】
蛇眼泉 【会诸泉入漕河、经□济、出天井闸】
张家泉　　　　　井泉
三里沟泉　　　　古泉
柳泉 【俱会蛇眼等泉入漕河】 金马庄泉
古城泉 【俱入漕河】
鱼臺县泉十四 【旧五、新九】
东龙泉　　　　　平山泉
古泉 【新】 　　　　　廉家潭泉 【新】
西龙泉　　　　　圣母泉 【新】
黄良泉　　　　　庙前泉
滕家泉 【新】 　　　　河头泉 【新】
