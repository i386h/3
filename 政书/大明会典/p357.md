<!-- { "loadSidebar": true } -->
凡居父母、及夫丧、若僧尼道士女冠犯姦者、各加凡姦罪二等。相姦之人、以凡姦论
一僧道不分有无度牒、及尼僧女冠犯姦者、依律问罪、各於本寺观庵院门首、枷号一箇月发落
一僧道官僧人道士、有犯挟妓饮酒者、俱问发原籍為民

良贱相姦

凡奴姦良人妇女者、加凡姦罪一等。良人姦他人婢者、减一等。奴婢相姦者、以凡姦论

官吏宿娼

凡官吏宿娼者、杖六十。媒合人、减一等
○若官员子孙宿娼者、罪亦娼之、附过、候廕袭之日降一等、於边远叙用

买良為娼

凡娼优乐人、买良人子女為娼优、及娶為妻妾、或乞养為子女者、杖一百。知情嫁卖者、同罪。媒合人减一等。财礼入官。子女归宗
一凡买良家子女作妾、并义女等项名目、纵容抑勒与人通姦者、本夫义父问罪、於本家门首枷号一箇月发落。若乐工私买良家子女為娼者、不分买卖媒合人等、亦问罪、俱於院门首枷号一箇月。妇女并发归宗

杂犯
拆毁申明亭

凡拆毁申明亭房屋、及毁板榜者、杖一百、流三千里

夫匠军士病给医药


侵占街道

凡侵占街巷道路、而起盖房屋、及為园圃者、杖六十。各令復旧。其穿墻而出秽污之物於街巷者、笞四十。出水者勿论
一京城内外街道、若有作践、掘成坑坎、淤塞沟渠、盖房侵占、或傍城使车、撒放牲口、损坏城脚、及
大明门前
御道碁盘、并护门栅栏、
正阳门外
御桥南北、本门月城、将军楼、观音堂、关王庙等处、作践损坏者、俱问罪、枷号一箇月发落
一东西公生门、朝房、官吏人等、或带住家小、或做造酒食、或寄放货柜、开设卜肆、停放马骡、取土作坯、撒秽等项作践、问罪、枷号一箇月发落

修理桥梁道路

凡桥梁道路、府州县佐贰官提调、於农隙之时、常加点视修理、务要坚完平坦、若损坏失於修理、阻碍经行者、提调官吏、笞三十
○若津渡之处应造桥梁而不造、应置渡船而不置者、笞四十
一条例申明颁布之后、一切旧刻事例、未经今次载入、如比附律条等项、悉行停□。凡问刑衙门、敢有恣任喜怒、妄行引拟、或移情就例、故入人罪、苛刻显著者、各依故失出入律坐罪。其因而致死人命者、除律应抵死外。其餘俱问发為民

大明会典卷之一百七十三
罪名一

按洪武间所定、真杂犯死罪、并工役终身、及永乐间定迁发种田、与律不无异同。今问刑衙门、俱遵依弘治十年所定。其嘉靖间奏定条例内斩绞罪名、近又酌议奏准、俱附入本律下、今併载旧例于此、以备参考

洪武初定
真犯死罪
律令

十恶　　　　　　变乱成法
朦朧奏啟　　　　弃毁制书印信
漏洩军情大事　　强占良家妻女
背夫在逃改嫁
收父祖妾及伯叔母嫂弟妇
失误军机
杀伤来降人及逼勒逃窜
拒捕　　　　　　激变良民失陷城池
造妖书妖言　　　盘詰姦细
强盗　　　　　　盗制书印信
诬执翁姦　　　　劫囚
白昼抢夺伤人　　发塚见尸
略人略卖人因而伤人
谋故斗殴等项杀人
奴婢殴骂家长　　威逼期亲尊长致死
妻妾殴夫篤疾　　姦家长妻女
强姦　　　　　　窃盗三犯
诈偽　　　　　　诬告故入人罪已决
告谋逆不受理以致攻陷城池
罪囚反禁在逃　　故禁故勘平人致死
放火故烧人房屋盗财物者
邀取实封公文　　从军征讨私逃再犯
秋粮违限一年之上不足
三犯逃军
师巫假降邪神及妄称弥勒佛会
军人私出外境掳掠伤人
死囚之子孙為父母等自杀

大誥

僧道不务祖风　　说事过钱
冒解罪人　　　　逸夫
滥设吏卒
耆民赴京面奏事务阻当者
擅立干办等项名色
閒民同恶　　　　官吏下乡
擅差职官　　　　鱼课扰民
经该不解物　　　不对关防勘合
关隘骗民　　　　居处僭上用
市民為吏卒　　　造作买办不与价
庆节和买　　　　空引偷军
臣民倚法為姦　　官吏长解卖囚
寰中士夫不為君用
乡民除患　　　　阻当耆民赴京

杂犯死罪
律令

盗仓库钱粮　　　官吏受赃过满
称诉冤枉借用印信封皮
私赴冒渡关津出外境
私将人口军器出外境及下海
投匿名文书告人罪
殴制使及本管长官折伤
递送逃军妻小出京城
凌虐罪囚致死者

大誥

官民犯罪买重作轻或尽行买免
揽纳户　　　　　安保
断指诽谤

洪武三十年定
决不待时

十恶　　　　　　强盗
劫囚　　　　　　激变良民失陷城池
罪囚反狱在逃
告谋逆不受理以致攻陷城池
偽造制书宝钞印信历日等

秋后处决

诈偽　　　　　　强姦
越皇城者　　　　失误军机
朦朧奏啟　　　　朋姦欺罔
背夫在逃因而改嫁
收祖父妾及伯叔母嫂并弟妇
弃毁卷宗　　　　说事过钱
更名易讳　　　　盘詰姦细
发塚见尸　　　　向宫殿射箭
奴婢殴家长　　　妻妾殴夫篤疾
诬执翁姦　　　　窃盗三犯
拒捕伤人　　　　造妖书妖言
盗制书印信　　　拒捕
姦党　　　　　　从军征讨私逃再犯
守御军逃三犯　　大臣专擅选官
强占良家妻女
经断人朦朧充当近侍及宿卫
漏洩军情大事　　邀取实封公文
放火故烧人房屋盗取财物
杀伤来降人及逼勒逃窜
持仗入宫殿门
略人略卖人因而伤人
军人私出外境掳掠伤人
阻当耆民赴京　　诬告一二十人
从车驾而逃百户以上
谋故斗殴等项杀人
弃毁制书印信　　威逼期亲尊长致死
交结近侍官员　　故禁故勘平人致死
宫殿造作罢不出　在京偷盗诈骗犯姦
擅入御膳御在所　死罪工役充军在逃
白昼抢夺伤人　　擅开闭皇城门
故入人死罪已决　诬告人死罪已决

工役终身

逸夫　　　　　　变乱成法
朝见留难　　　　私铸铜钱
交结安置　　　　居处僭用
空引偷军　　　　閒民同恶
官吏下乡　　　　受财故纵
乡民除恶　　　　擅差职官
冒解罪人　　　　庆节和买
关隘骗人　　　　滥设吏卒
兴贩番货　　　　长解卖囚
不立文案　　　　盗内府财物
市民為吏卒　　　经该不解物
盗仓库钱粮　　　僧道不务祖风
臣民倚法為姦　　师巫假降邪神
官吏受赃过满
军官犯死罪不请旨论功上拟
妄立干办等名　　造作买办不与价
内府交纳餘剩金帛擅将出外
私将人口军器出外境及下海
秋粮违限一年之上
称诉冤枉借用印信封皮
容留恩军拨置写发
私越冒渡关津出外境
投匿名文书告人罪
殴制使本管长官折伤
递送逃军妻女出京城
衝突仪仗并诉事不实
姦家长妻女
死囚之子孙為祖父母等自杀

永乐元年定
迁发种田

弃毁官文书　　　漏洩事情
脱漏户口　　　　人户以籍為定
收留迷失子女　　隐蔽差役
主保小里长　　　逃避差役
欺隐田粮　　　　检踏姦伤田粮
盗卖田宅　　　　盗种官民田
弃毁器物稼穡等　男女婚姻
僧道娶妻　　　　典雇妻女
出妻　　　　　　逐婿嫁女
居丧嫁娶　　　　强占良家妻女
良贱為婚姻　　　嫁娶违律主婚媒人
钞法　　　　　　揽纳税粮官物
隐匿入官家财　　盐法
舶商匿货　　　　违禁取利
费用受寄财物　　把持行市
服色违式　　　　私买战马
私藏应禁军器　　私越冒度关津
诈冒给路引　　　关津留难
递送逃军妻女出京城
私出外境及违禁下海
宰杀牛马　　　　隐匿孳生官畜產
邀取实封　　　　盗各衙门官文书
盗关防印记　　　盗园陵树木
常人盗仓库钱粮　窃盗
恐吓取财　　　　诈欺官私取财
发塚　　　　　　盗贼窝主
採生拆割人　　　造畜蛊毒杀人
同谋共殴人因而致死
杀子孙及奴婢图赖人
威逼人致死　　　尊长為人杀私和
拒殴追摄人　　　威力制縳人
奴婢殴家长　　　骂制使及本管长官
奴婢骂家长　　　越诉
诬告　　　　　　干名犯义
教唆词讼　　　　受赃
有事以财请求　　在官求索借贷人财物
家人求索　　　　因公擅科歛
剋留盗赃　　　　诈為制书
诈病死伤避事
诈传三品四品衙门言语
教诱人犯法　　　犯姦
纵容妻妾犯姦　　亲属相姦
赌博　　　　　　嘱託公事
放火烧毁人房屋　罪人拒捕
狱囚脱监及反狱在逃
知情藏匿罪人　　囚应禁而不禁
狱囚诬指平人　　盗决河防
侵占官街

大明会典卷之一百七十四
罪名二
弘治十年定
真犯死罪、决不待时
凌迟处死

谋反及大逆、但共谋者、不分首从
谋杀祖父母、父母、及期亲尊长、外祖父母、夫、夫之祖父母、父母、已杀者
奴婢、及雇工人、谋杀家长、及家长之期亲、外祖父母、已杀者、罪与子孙同
妻妾因姦同谋杀死亲夫者
妻妾谋杀故夫祖父母、父母、已杀者
杀一家非死罪三人、及支解人者
採生拆割人者
妻妾故杀夫者
弟妹故杀兄姊、若姪故杀伯叔父母姑及外孙故杀外祖父母者
奴婢殴杀家长者、若故杀家长之期亲及外祖父母者
雇工人故杀家长、及家长之期亲、若外祖父母者

斩罪

收父祖妾、及伯叔母
谋反大逆、祖父子孙兄弟、及同居之人、不分异姓、及伯叔父兄弟之子、不限籍之同异、年十六以上、不论篤疾废疾
谋反大逆、知情故纵隐藏者
谋逆、但共谋者、不分首从
逃避山泽、拒敌官兵者
盗大祀神祇御用祭器等物、及享荐玉帛之属者
盗制书、及起马御宝圣旨、起船符验者
盗乘舆服御物
强盗得财者、不分首从
以药迷人图财者、罪同强盗、不分首从
强盗窝主造意分赃者、若共谋者、行而不分赃、及分赃而不行
谋杀人、因而得财者、同强盗、不分首从
部民谋杀本属知府知州知县、军士谋杀本管指挥千户百户、吏卒谋杀本部五品以上长官已杀者
谋杀緦麻以上尊长已杀者
谋杀祖父母、父母、及期亲尊长、外祖父母、夫、夫之祖父母、父母、已行者
奴婢及雇工人谋杀家长、及家长之期亲、外祖父母、已行者、若緦麻以上亲、已杀者、罪与子孙同
妻妾谋杀故夫之祖父母、父母、已行者
杀一家非死罪三人、及支解人為从者
採生拆割人為从者、若行而未曾伤人者
造畜蛊毒杀人、及教令者
造魘魅符书咒诅杀人者
部民殴本属知府知州知县、军士殴本管指挥千户百户、吏卒殴本部五品以上长官、死者
殴受业师死者
奴婢殴家长死者
雇工人殴家长死者
妻妾殴夫死者
卑幼殴本宗小功大功兄姊、尊属、死者
弟妹殴兄姊、若姪殴伯叔父母姑、及外孙殴外祖父母死者
子孙殴祖父母父母、及妻妾殴夫之祖父母父母者
妻妾殴夫之期亲以下尊长死者、与夫殴同
妻妾殴故夫之祖父母父母者
姦小功以上亲、强者
姦从祖祖母姑、在室从祖伯叔母姑、从父姊妹、母之姊妹、兄弟妻、兄弟子妻、强者
