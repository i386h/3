<!-- { "loadSidebar": true } -->
○永乐二十二年、令
郑王、越王、襄王、荆王、梁王、淮王、滕王禄米、暂各给三千石。俟之国、别立常典。自后
亲王受封未之国、俱如此例
○宣德八年奏准、
王府禄米折色、每石钞十五贯
○正统二年、令由
郡王袭封
亲王者、郡王禄米住支。凡住支而过支者、於见支禄米内扣除
○七年、令各
王府禄米折钞、俱依文武官例。每一石、折钞二十五贯
○十二年奏准、各
王府禄米。将军、自赐名受封日為始。县主并仪宾、候出閤成婚日為始。皆於附近州县秋粮内定拨。钞於官库内支给
○又令
王府禄米折钞、每石仍十五贯
○景泰七年、令给
郡王将军等禄米、若出閤在前、受封在后、以封日為始。受封在前、出閤在后、以出閤日為始
○成化元年题准、大同各
郡王禄米。因无监督官员。以致教授厨役人等、或先用大斗盘量、加倍折算。或各带家人出入、任意包撮。或不收本色勒要银两。或巧立名色、逼取财物。(巾夫)累边民。今后仍照旧例、改拨
代府广赡仓送纳。令长史等官、从公两平收受。听各府照数关支
○二年奏准、
郡王禄米俱於
亲王府仓上纳。听令按季支用。镇国将军以下禄米、於有司官仓收贮。二次支给。其收粮之际、布按二司、各委府县正佐官、公同长史等官监督收受。如内使人等、仍前干预、需索刁蹬者、纠举究治
○十七年奏准、
亲王原有额设官攒者、布按二司委官、督同长史司、并该仓官攒、两平收受。
郡王以下无官攒者、发附近有司官仓、另廒收贮。听各府差人关领。若原属本城大府收者、仍旧收支。自后不许奏讨本府自收。及违例折银、并分外生事、索要报数出串等用。及擅差人到州县催徵。其辅导官、守巡官、不行紏察。及州县官听从者。一体降调
○弘治三年奏准、各
王府郡王将军仪宾禄米本色折色、俱依先定之数。不得奏讨折色、改支本色
○又令
王府将军等、重出领收、冒支官粮者。革去所支禄米十分之二。自后将军仪宾有犯、悉照此例
○十年、令各府收受禄米、务要选委有司、并长史司公正官一员督收。随地所產、不许勒要白米
○十三奏准、
王府禄米若本府官员内使旗校管庄人等、干预拨置、折收银两、多收米麦、索要财物。及邀截纳户、用强兑支。并擅自差人、下府州县催徵骚扰者。旗校人等、杖罪以上、发边卫充军。官员内使监候奏请发落。若辅导官、及布按二司巡守官纵容不举。并府州县官、听从差来人役徵扰者。俱参问奏请降调
○正德四年奏准、
郡王将军而下、改封世子、长子、世孙、长孙、听继王爵者。奉有
成命之后、其原给禄米、截日住支。册封之日、方与所应得者。永為例
○又奏准、
宗室姦收乐女。及不良妇所生子女。并选配夫人等。及仪宾已受封者。爵职封号禄米、尽行革去。未受名封者、不许冒请
○又题准、凡射利之徒、邀买
王府禄粮者。照举放私债例、问发充军。所借本利没官。仍将辅导官参治
○十六年题准、行各
王府。禁约将军以下、务要恪守
祖训。不许骄奢妄费。将禄米减价转卖。驯致贫窘失所。如违、辅导等官啟
王参奏。量革禄米、以示惩戒。如射利之徒、收买禄票、加倍取利者。各该官司、亦就拏问重治
○嘉靖元年奏准、
郡王以下禄米、有派支不通舟车州县者、每石徵银八钱放支折给五钱。扣留三钱贮库作正补欠
○八年题准、湖广各
宗室禄米、俱照
楚府则例。
亲王、每石折银七钱六分三釐。
郡王、每石折银七钱。将军、中尉、郡主、夫人、仪宾、每石折银五钱
○十一年题准、
王府缺欠禄米。行抚按官、通查三司府州县、问追过徒工粮价。并将充发仪从、不必滥发。收银在官、通融处补。如再不敷、於该司府、动支无碍官钱、赃罚纸米。并商税地租等项补给。遇灾蠲免。於成熟地方、量為拨补。或查存留之数輳支
○十三年题准、
王府该支禄粮。俱以明文到日為始支给。不得指以请封日期、朦朧滥支。其先前冒滥者、就行改正、准作以后该支之数
○又题准、郡县等主君病故、仪宾禄粮、务要遵奉先年题准一九二八则例。毋得妄行奏扰
○十五年题准、河南
宗室日繁、除
亲王禄米照旧外。其
郡王以下本色禄米、每夏税一石、折银五钱五分秋粮一石、折银六钱五分。每岁徵完解司。每禄米一石、折银三钱五分。通融放支
○十七年、令
公主禄米、俱在京支给
○二十七年题准、河东运司、每年该解山西布政司正餘盐内、动支四万三千一百一十六两八钱。径解大同府收贮。补给
代府原额禄粮不足之数
○又题准、各该巡抚、转行司府州县官。将各
王府应得禄粮、务要徵收完足。如遇灾伤、亦须设法措置无碍银两补完。不许拖欠。其先年拖欠者。或待丰收之年、或遇积有多餘银两、挨年带补
○三十三年题准、庶人应给粮米减奉国中尉三分之一。连妻妾子女使女、岁给米七十石。除未出幼者、从父养育。及女嫁从夫自赡外。其已出幼成婚、应请口粮。查其父生子多寡。如生三子以上、不分长子眾子、各减半支给。止生一子二子、给与全分。传世以后、原係减半者、即照原减之数。原係全给者、仍查其父生子多寡。以為减半全给之等
○四十四年题准、
宗室若既请继封爵。原始禄米、不当復支。如有请封而仍前冒支者、查参降革。庶人同妻、月共支米六石。本折中半兼支。庶女任令择配。不得復给米布婚葬之资
○又题准、仪宾守制、照文官丁忧例、截日住支。服闋之日、查无违碍、方许申请开俸。若妻亡之日、即住支。不许虚冒
○又定、凡擅婚所生之子、止许请名。其岁给口粮、照歷年原议、减庶人三分之一。给米五十石。仍本折中半兼支。冒妾所生、亦照擅婚事例支给。花生子女、不拘已未请封、尽行革去爵禄
○又题准、镇国将军以下、及主君仪宾、例有冠服房屋坟价。俱皆停给。以备补禄粮不足之数
○又奏定、
宗室年至十五、先令照例请封。且给禄米三分之一。习学五年、
亲王方与奏请出学。支本等全禄
○又题准、凡遇放支禄粮、不许各
宗室擅自扰乱衙门。凌虐官司。违者、听委官就将应得禄粮扣除入官。一面啟
王参奏处治
○万历七年议准、罪宗庶人、见在食粮七十二石者、照擅婚例、减為五十石。原係生二子以上减半者、止二十五石。俱本折中半兼支。以后子孙请名之后、年足十五以上者、方给口粮。不论人数多寡、俱岁止本色各十二石。年十五以下者、仍随父母养赡。其高墻閒宅、正犯已故、所遗家属、释放回府。原已赐名者、岁给本色米十二石。无名者、许其照例请名之后、亦给本色米十二石。各日后子孙名粮如之。如止遗母妻、无可倚赖者、岁给养赡米各六石。终身。其以前释放者、照例分别查给
○又议准、冒滥妾媵之子、姑许请名。岁止给与本色米十二石。子孙如之。其见在食粮、岁给五十石、本折中半兼支者、姑准终身。日后子孙、俱如今例
○又议准、仪宾於妻亡之后、俱住支常禄。郡县主君於仪宾身故之后、俱半给养赡。仪宾丁忧、常禄仍许支给
○又议准、以后
宗室越关奏扰、已封者、降為庶人。送閒宅居住。给与口粮。未封未名、及花生传生等项、俱札顺天府递回该府收管。不送閒宅、致冒口粮
凡养赡。正统二年、令
亲王郡王薨、及将军等卒、禄米即住支。所遗男女、未封者、皆奏请量给养赡米。候册封住支。其无男女之妃、与夫人、或庶母、亦奏请量给米养赡。身终住支
○又令
亲王郡王将军等、有坐罪降為庶人者。皆临期请
旨。令所在官司、量给食米布帛薪油什物之类、养赡用度。卒后、所遗妻女亦如之
○成化十三年奏准、庶人所生男女、不分宗枝嫡亲、每人月给厨料等物准折、并本等口粮、共米麦二石五斗五升。再加四斗五升、准作布绢绵花。通前共米麦三石。亡故者住支。其嫡亲男女、年十六岁以上、男子止许一妻一妾。无妾者、与女子、俱许使女一人。各照前例关支。未出幼、止许支一半
○弘治元年奏准、庶人使女、止许四口。每口月给米一石。岁给绢布各一疋
○十三年奏定、凡
亲王薨、子幼、或无子者。其所遗母妃、及女、并宫人。岁给米二百石。袭封日停止。
郡王薨、母子妃女并宫人、岁给米一百石。母妃故、女受封、各减十石。镇国等将军故、母及夫人淑人及女并家眷、岁给米五十石。母夫人淑人故、女受封、各减十石。镇国等中尉故、母子恭人宜人安人女并家眷、岁给米三十石。母恭人宜人安人故、女受封、各减五石。自
郡王而下所给米。无子者、俱止养赡终身。子幼者、俱袭封日停止。其
郡王宫人、并将军中尉等家眷、本部十年一次、行各布政司查勘。有亡故者每一人、亦减五石。所减米、俱自查勘日為始。亡故尽则通行停给
○正德九年奏准。镇国等将军病故、夫人淑人子女俱无、止遗妾媵家眷者。每岁给米三十石、养赡终身

○嘉靖元年题准庶人曾经奏给口粮布绢者。如有亡故。该长史司俱照原议十石五石三石五斗等第、年终造册。送布政司扣除。於次年税粮内减派。如上半年全给、下半年亡故者、免其还官
○六年议准、各
王府出嫁庶女、夫亡寡居。及年老无人侍养者。每月口给食米二石。亡故住支
○十六年题准、
亲王郡王、有坐罪降為庶人者、皆临期请
旨。量给食米
○三十一年议准、各
王府庶人一名、并一妻一妾、总月支米麦三石。使女只许一人、月支米五斗。岁给布绢各一疋。其所生男女、年十六以上者、男子一妻一妾。无妾者、与女子、俱许使女一人。照前关支。未出幼者、关支一石五斗。其婚配所生、给与庶人三分之二。花生者、减庶人之半
○三十二年题准、庶人发去高墻、遗下妻妾。有子女者、随共养赡。不许另支口粮。如无子女者、止许月给米麦一石
○万历二年奏准、各宗过期年远、查其抄结明白者、准与请名。照依宗庶事例、岁给养赡米五十石。本折中半兼支。其年岁未远者、照常准请名封
○又题准、仪宾及郡县主君、或有不能偕老、先后短折者。例给养赡。食常禄三分之一。减半支给
○七年、令
亲王无子旁枝袭继者。於本爵禄米内、岁拨二百石、给与该府宫眷养赡
○十年议准、
亲王故绝。及世子世孙。长子。长孙、未袭病故而无子者。其各宫眷养赡、就於继袭
亲郡王本色禄米内拨给
亲王宫眷岁给米二百石。世子世孙宫眷、一百石。长子长孙宫眷、五十石。各终身

公侯駙马伯禄米

国初勋戚之臣、皆
