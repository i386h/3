<!-- { "loadSidebar": true } -->
○一侍从。五府都督各一员。首领官一员。吏六人。吏部堂上官一员。文选等四司官五员。办事官二十员。歷事监生四十人。人才五十人。吏十人。户部堂上官一员。北京等十二司官十三员。办事官十员。吏二十四人。礼部堂上官二员。仪制等四司官七员。办事官十员。吏十二人。铸印局官一员。吏一人。匠六人。兵部堂上官一员。武选等四司官七员。办事官五员。吏十五人。刑部堂上官一员。浙江等十二司官十二员。办事官五员。吏十三人。工部堂上官二员。营缮等四司官十员。办事官二十员。吏十五人。都察院堂上官一员。浙江等十二道监察御史二十四员。办事官五员。吏二十四人。通政司堂上官二员。首领官一员。吏六人。大理寺堂上官一员。左右寺官六员。吏十人。太常寺堂上官二员。首领官一员。吏二人。赞礼郎四员。协律郎一员。司乐一员。乐舞生二十人。厨子五十人。光禄寺堂上官三员。首领官一员。署官十七员。办事官六员。吏三人。厨子一千人。鸿臚寺堂上官四员。首领官一员。司仪司宾二署各一员。序班四十员。鸣赞四员。及通晓夷语者。斟酌带去。翰林院
内阁官三员。侍讲修撰典籍等官六员。书制?秀才八人。及译写四夷文字监生十三人。尚宝司官二员。吏科给事中三员。户科给事中三员。礼科给事中四员。兵科给事中三员。刑科给事中三员。工科给事中三员。中书舍人四员。写誥秀才五人。行人司行人十员。太医院堂上官二员。御医二员。生药库官一员。医士摘选三分之二。吏三人。钦天监官三员。天文生十五人。教坊司奉鑾韶舞司乐各一员。俳长色长乐工斟酌用之
○一扈从文武官军人等、陆路文武官员一等写制誥秀才译字监生、紧用供用医士天文生、及厨役人等、俱给马骡驴匹。马官给外。脚力驴给钞六十锭、令自备。办事官监生人才吏典、及医士厨役等非紧用者、人给脚力钞二十锭。随伍官员将军校尉力士旗军、每二人给驴一匹。如不敷、亦给钞六十锭自备。水路俱应付船隻。遇陆路应付车辆
○一缘途各站、每站增马二十匹。令附近卫所马军内差拨。仍令附近有司备车一百辆。无车之处、起夫五百人听候
○一经过处所支给粮草。扈从官员人等、人日给行粮二升。马日给料四升、草一束。驴料一升、草一束

○一
车驾将发。宴在京文武群臣。
赐扈从文武官员军校人等钞。公五十锭。侯四十锭。伯三十锭。一品二品二十锭。三品四品十五锭。五品十二锭。六品七品十锭。八品九品八锭。未入流及办事官、将军总小旗、人钞七锭。将军及各卫总小旗、人钞六锭。监生秀才吏典人才医士乐舞生军校力士厨子工匠、人钞五锭。军伴皂?乐工人等、人钞四锭。在外卫所扈从、及各处驻札官军。依京卫官军例给赏
○一
车驾至北京。宴文武群臣耆老。
赐官员人等及命妇钞。其尝守城命妇、论次行赏
○一遇
万寿圣节、公侯駙马伯、文武官四品以上、近侍官、及监察御史预宴。五品以下、并办事官监生秀才吏典军民工匠人等、依例
赐钞一锭
○一五府、六部、都察院、大理寺、锦衣卫、各铸印信。通政司、鸿臚寺、各铸关防
○一扈从官员有牙牌者、随身悬带、以凭关防出入
○一经过郡县。分遣廷臣考覈守令贤否、即加黜陟。分令给事中监察御史、存问高年、
赐币帛酒肉

○一经过凤阳、陵户及亲戚、人
赐钞六锭。耆老迎见者、人钞三锭。泗州陵户亲戚耆老迎见者、赏如之
嘉靖十八年南巡仪
一先期
上亲奏告
皇天于玄极宝殿。同日告闻
皇祖太庙、
皇考睿宗庙。遣官分告
北郊、
成祖、
列圣?庙、
太社稷、
帝社稷、
朝日、
夕月、
天神、
地祇、用祭服。太常寺备脯醢酒果。翰林院撰告文
○一軷祭於
承天门。遣官祭旗纛之神。用牲醴制帛。三献如常仪
○一
驾发、出正阳中门。
后妃輦轿后随。锦衣卫设
钦製武陈驾、备輦舆仪仗等项。扈行、本卫选精壮旗校八千人。内以六千人专管抬奉
上座舆輦。二千人专管摆执驾仪、及一应正直巡绰传宣等用。选委千百户一百二十员。分投管理。各分拨班接替。行太僕寺调取寄养马三千匹、兑给各旗校、更迭骑坐。以锦衣卫指挥充前驱使。领千百户等官、先往肃清道路。
简命武职重臣二员、留守京城。兵部尚书一员、参赞机务。各请
敕行事。以文职大臣一员、总督整飭宣大等处军务。一员、提督蓟州山海关等处地方边备。文职重臣一员、充行边使、往辽东、蓟州、宣大、鴈门、固原等九边、阅视边备。户部齎银随去劳赏官军。各请
敕行事。兵部奏请
皇城四门、京城九门、
大明门外两边、守门文武大臣各一员。坐边官侯伯二员。增设守门官军、用科道官点闸。京城内外巡捕官军、行团营再选有马官军三千员名、分為两班、酌派五城地方、与同旧有官军巡逻。仍选委坐营官、及各提督把总等官、昼夜巡捕安定德胜门、各土城门外、及郑村坝、大黄庄、居庸关、白羊口、六处地方。该营拣选有马官军、每处一千员名、分為两班、轮流下营防守。安定德胜门、土城、各用东西官厅、听征总兵官一员。其餘各用参将一员。统领下营。紫荆倒马二关、保定抚镇官拣选精锐有马官军、每关一千员名、分為两班、每月轮流下营守把。各委坐营官一员统领

○一兵部於团营东西官厅御马监勇士内、拣扈驾官军六千员名、给兑马匹。内执武陈驾仪一千人、总兵官一员领之。
驾前后各二千人、参将二员领之。
驾左右各五百人、翼
驾行。左右副参将领之。及行文沿途抚镇等官、调拨兵马、屯驻扈
驾。先期户部请
敕、命侍郎一员、率属官六员、带领太仓银三十餘万两、前去沿途整理官军粮料。工部请
敕、差郎中一员、同内官监、督理沿途桥道、及
行宫蓆殿。礼部行南北直隶浙江等十三布政司、
凡有要紧重事、俱达行在所奏闻。其餘事务、俱达在京通政使司、照常封进、各该衙门、啟请
皇太子令旨行。其事有疑碍者、各差人赴行在具奏取
旨。各处拜进表笺、除岁例等项、赴在京礼部、照常类收、啟请司礼监官捧进。其特贺大礼、不係常典者、原差人恭诣行在投进

○一扈从官、五府堂上官各一员、首领官各一员、吏各一人。吏部堂上官一员、文选等四司官各一员、办事官六员、吏六人。户部堂上官二员浙江等十三司官各一员、办事官二员、吏十三人。礼部堂上官二员、仪制等四司官共六员、铸印局官一员、办事官六员、儒士三人、吏十二人、铸印匠四人。兵部堂上官一员、武选等四司官共六员、办事官一员、吏六人。刑部堂上官一员、浙江等十三司官各一员、办事官一员、吏十三人。工部堂上官二员、营缮等四司官共十员、办事官二员、吏十人。都察院堂上官二员、浙江等十三道监察御史各二员、办事官四员、吏十三人。通政司堂上官二员、首领官一员、办事官二员、吏二人。大理寺堂上官一员、左右寺官二员、办事官二员、吏二人太常寺堂上官六员、首领官二员、属官十员、吏二人、执事人役四十人。厨役三十人。光禄寺堂上官二员、四署官四员、吏四人、厨役二百人。太僕寺堂上官一员、首领官一员、吏一人。鸿臚寺堂上官俱从、司仪司宾各一员、鸣赞四员、序班十六员、通事四员、翰林院堂上、并讲读等官四员。
制敕誥敕二房官共二十员、译字官生四人、吏十人。尚宝司官四员、吏一人。六科给事中十二员、吏六人。中书舍人一员、吏一人。行人司行人十员、吏三人。太医院堂上官五员、御医吏目八员、
圣济殿医士选带三分之一、吏二人。钦天监堂上官一员、博士等官八员、天文生阴阳人共十人、吏一人。教坊司奉鑾韶舞司乐八员、俳色长乐工二百人。扈从文武内外官、及各项人役、合用夫马驴骡车辆廩给口粮、各项应付事宜。兵部定拟奏请、转行在外有司、一体应付。
内府印綬监收贮先年行在衙门印信关防、礼部领出、给付各扈从官使用。尚宝司给领文武字样牙牌


○一
驾发。留守大臣、率在京文武衙门官员、各俱吉服、先期赴宣武门外、彰义关、候送。
驾过、退。扈从官分程先发。在途俱免朝参候
驾。惟礼兵二部、鸿臚寺、太常寺、科道纠仪官、从行。光禄寺随路预办
御膳酒饭供具。凡遇
行宫进膳处所、各该抚按守巡兵备等官、选委精壮官军、披带盔甲器械、拱卫
乘舆。不许諠譁错乱。违者听锦衣卫即时具奏拏问。其扈驾官军、户部给散行粮、工部办锅灶、不许分外索害有司、及入民舍混扰。违者、许被害之人、赴抚按衙门告治。仍行随驾缉事官校、访挐重治。各该军卫有司、不许分外科歛。违者、听抚按官体访指实参究重治。各衙门跟随吏书人等。各照兵部原行关文、於军卫有司驛递衙门应付、不许分外多索。其应付衙门、亦要即时应付、毋得迟?。违者、俱赴所在官司告治。经过驻札地方、原有商贾店铺、开卖饭食等物、照常市贸、不许躲避。亦不许从驾人员、用强轻价勒买。违者、许被害之人、即时告治。兵部咨行各该巡抚官、预先出给榜文晓諭
○一经过处所。真定望祭北岳恒山之神、用牛犊羊豕、
上具常服行礼、如常仪。五府九卿巡抚大臣、吉服陪拜。卫辉遣官祭济瀆之神、用太牢。钓州望祭中岳嵩山之神、滎泽祭河神、俱用太牢。行礼如北岳。南阳遣官祭武当山之神、用牲犊、沿途古帝王圣贤忠臣烈士祠墓、礼部查访预期奏闻、遣官致祭。帝王用太牢、次用少牢、又次脯醢酒果。凡祭翰林院撰祭文
○一各处抚按并三司官、俱於所属境上候
驾。先赴行在鸿臚寺报名。
驾至行宫、各俱吉服朝见。所过府卫州县官吏生员耆老人等、俱於三十里外候迎、道傍跪、叩头、
驾过、退。
驾至行宫、鸿臚寺引见、俱行五拜三叩头礼
○一各处近路
王府、许
亲王具常服、预先出城候
驾。其餘宗室、俱不许擅离府出迎

○一
诸王迎接。先期命文武大臣侍於途。王於道傍拱立。文武大臣下马、侍
上左右。礼部尚书跪奏、某王某恭迎
圣驾、见。内侍官引王至
驾前、跪、行叩头礼。礼部尚书进立于
上前、候
旨、承
旨讫、起立、传
旨示王。随至
行宫、
上入、少憩。王具冕服。
钦定文武大臣於殿内左右、侍从。从官於丹墀东西、侍班。候
上陞座、鸿臚寺官引王由殿左门入、至拜位、赞行五拜三叩头礼、毕。
上命赐宴。内侍官引王於别次少候。从官叩头如常仪。王宴毕、遣大臣伴送回府 【驾还。先以书止诸王。勿烦出送】 
○一
上临旧邸。恭诣
