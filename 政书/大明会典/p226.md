<!-- { "loadSidebar": true } -->
金水罐　　　　象牙
乳香　　　　　速香
檀香　　　　　片脑
胡椒

百花国

国居海中。洪武十一年、其王剌丁剌者望沙、遣使奉金叶表朝贡
贡物
白鹿　　　　　红猴
龟筒　　　　　玳瑁
孔雀　　　　　鸚鵡
倒挂鸟　　　　胡椒
香　　　　　　蜡

三佛齐国

国居海中。即旧港、本南蛮别种。有地十五州。洪武初、其国王怛麻沙那阿者、称臣入贡。四年、遣使奉金字表朝贡。六年、遣贺正旦、贡方物。八年、復遣使从招
諭拂菻国。十年、其子麻那者巫里嗣立。奉表请封。遣人齎驼钮镀金银印
赐之
贡物
火鸡　　　　　五色鸚鵡
孔雀　　　　　龟筒
黑熊　　　　　白獭
诸香　　　　　米脑
苾布　　　　　兜罗绵被
肉豆蔻　　　　番油子
胡椒

浡泥国

国居海中。本属闍婆。有地十四州。洪武四年、其国王马合謨沙、遣使以金表银笺贡方物。永乐三年、遣使往封麻那惹加那乃為王。给印
誥敕符勘合。六年、王率其妃及家属陪臣来朝。至福建、遣中官往宴劳之。令所过诸郡设宴。至京、王奉金字表献珍物。妃笺献
中宫
东宫。
上御奉天门、赐王宴。是年王卒於会同馆。輟朝三日。祭賻甚厚。
詔謚恭顺。赐葬南京城外石子冈、以西南夷人隶籍中国者守之。树碑立祠、
命有司春秋致祭。封其子遐旺嗣。遣中官及行人护送归国。復从其请、封其国后山為长寧镇国之山。
御製碑文赐之。十二年、及洪熙元年、俱来朝贡
贡物 【单目用银】
五色鸚鵡　　　倒挂鸟
孔雀　　　　　鹤顶
犀角　　　　　熊皮
生玳瑁　　　　龟筒
宝石　　　　　珍珠
金戒指　　　　金絛环
金银八宝器　　梅花龙脑
米脑　　　　　糖脑
降香　　　　　沉速香
檀香　　　　　丁香
肉豆蔻　　　　黄蜡
螺壳　　　　　西洋白布
黑小廝

须文达那国

洪武十六年、其国王殊旦麻勒兀达(月分)、遣使奉金叶表来贡
贡物
马　　　　　　幼苾布
隔著布　　　　八的力布
花满直地　　　番绵紬直地
兜罗绵　　　　撒剌八
幼赖隔著　　　撒哈剌
蔷薇水　　　　降香
沉速香

苏门荅剌国

国滨海。永乐三年、其酋长宰奴里阿必丁、遣使朝贡。
詔封為国王。给印誥。五年、至宣德六年、屡遣。使来贡。表用金叶。十年、復请封其子為王。或曰即须文达那国
贡物
马　　　　　　犀牛
龙涎　　　　　宝石
玛瑙　　　　　水晶
石青　　　　　回回青
锡　　　　　　硫黄
番刀　　　　　弓
撒哈剌　　　　梭眼
木香　　　　　丁香
降真香　　　　沉速香
胡椒　　　　　苏木

西洋琐里国

国滨海。近琐里。视琐里差大。洪武三年、其国王别里提、遣使奉金叶表、贡方物。永乐元年、復遣使朝贡
贡物
黄黑虎　　　　马
兜罗绵被　　　漫折的花被
皮剔布　　　　槁泥布
沙马打里布

琐里国

西海中小国。洪武五年、其国王卜纳的遣使奉金叶表、贡方物。并图其地山川以献
贡物
马　　　　　　红八者蓝布
红撒哈剌　　　覬木里布
红番布　　　　白苾布
珠子项串

览邦国

洪武九年、国王昔里马哈剌扎的剌扎、遣使奉表来贡。永乐宣德中、附邻国贡方物
贡物
马　　　　　　孔雀
胡椒　　　　　苏木
檀降香

淡巴国

在西南海中。洪武十年、国王佛喝思囉、遣使奉表朝贡
贡物
苾布　　　　　兜罗绵被
沉香　　　　　檀香
速香　　　　　胡椒


大明会典卷之一百六
朝贡二
东南夷下
苏禄国

国在东南海中。永乐十五年、苏禄东国巴都葛叭荅剌、西国麻哈剌吒葛剌麻丁峒、妻叭都葛巴剌卜、各率其属三百餘人、奉金鏤表朝贡。各
赐印誥。封為其国王。三王者、东王為尊。西峒二王副之。东王归次德州卒。
赐祭。命有司葬以王礼。
御製碑文。留其妃妾傔。从十人守墓。三军还国。
敕諭其子都麻含。封為东王。十九年。遣使来贡
贡物
梅花脑　　　　米脑
竹布　　　　　绵布
玳瑁　　　　　降香
苏木　　　　　胡椒
蓽芺　　　　　黄蜡
番锡

古麻剌国

国在东南海中。永乐十八年、国王斡剌义亦敦奔、率妻子及陪臣来朝、贡方物、请封、给印誥。仍其旧号。行至福州卒。
詔謚康靖。
敕葬闽县。令有司岁致祭

古里国

古里大国。西洋诸番之会。永乐三年、其酋长沙米的、遣使朝贡。
敕封為古里国王。给印誥。五年、七年、皆遣使朝贡
贡物
宝石　　　　　珊瑚珠
琉璃瓶　　　　琉璃碗
宝铁刀　　　　拂郎双刃刀
金繫腰　　　　锡
阿思摸达涂儿气
龙涎　　　　　苏合油
乳香　　　　　檀香
木香　　　　　梔子花
胡椒　　　　　花毡单伯兰布
苾布　　　　　红丝花手巾
番花人马象物手巾
线结花靠枕

满剌加国

永乐三年、其酋长拜里迷苏剌、遣使奉金叶表朝贡。
詔封為国王给印誥。使者言王慕义、愿同中国属郡、岁效职贡。又请封其国西山。
詔封為镇国之山。
御製碑文赐之。九年、国王率其妻子、及陪臣、五百四十餘人朝贡。命官往劳。
上御奉天门宴之。十年、遣使来贡。十二年、国王子母斡撒于的儿沙来朝。告父卒。
命嗣封。二十二年、及宣德九年、国王復来。正统十年以后、屡遣使来贡。贡道由广东。天顺三年、其王嗣子请封。遣使行礼
贡物
犀角　　　　　象牙
玳瑁　　　　　玛瑙珠
鹤顶　　　　　金母鹤顶
珊瑚树　　　　珊瑚珠
金镶戒指　　　鸚鵡
黑熊　　　　　黑猿
白麂　　　　　锁服
撒哈剌　　　　白苾布
薑黄布　　　　撒都细布
西洋布　　　　花縵
蔷薇露　　　　梔子花
乌爹泥　　　　苏合油
片脑　　　　　沉香
乳香　　　　　黄速香
金银香　　　　降真香
紫檀香　　　　丁香
树香　　　　　木香
没药　　　　　阿魏
大枫子　　　　乌木
苏木　　　　　番锡
番盐　　　　　黑小廝

娑罗国

永乐四年、东王西王各遣使朝贡
贡物
珍珠　　　　　玳瑁壳
白焦布　　　　花焦布
降真香　　　　黄蜡
黑小廝

阿鲁国

在西南海中。永乐五年、其王速鲁唐忽先、遣使附古里诸国朝贡
贡物
象牙　　　　　熟脑

小葛兰国

永乐五年、遣使附苏门荅剌等国朝贡
贡物
珍珠伞　　　　白绵布
胡椒

榜葛剌国

西天有五印度国。榜葛剌即东印度。永乐六年、国王靄牙思丁来朝贡。九年、至太仓、
命行人往宴劳之。十二年、王蹇弗丁遣使贡麒麟等物。正统三年、贡同。表用金叶
贡物
马　　　　　　马鞍 【金银事件】
戧金琉璃器皿　青花白瓷
撒哈剌　　　　者抹黑荅立布
洗白苾布　　　兜罗绵
鹤顶　　　　　犀角
翠毛　　　　　鶯哥
糖霜　　　　　乳香
熟香　　　　　乌香
麻藤香　　　　乌爹泥
紫腴　　　　　藤竭
乌木　　　　　苏木
胡椒　　　　　麤黄

锡兰山国

永乐九年、遣使
諭西洋诸国。归经锡兰山。其国王亚烈苦柰儿发兵绝我归路。使者袭其城、生擒国王、及家属、献于朝。
命释之。择立其属之贤者。十年、封耶巴乃那為王。正统十年、天顺三年、遣使来贡
贡物
宝石　　　　　珊瑚
水晶　　　　　金戒指
撒哈剌　　　　西洋细布
乳香　　　　　木香
树香　　　　　土坛香
没药　　　　　硫黄
藤竭　　　　　芦薈
乌木　　　　　胡椒
碗石　　　　　象

□纳扑儿国

国在印度之中。即古佛国。永乐十八年、其国王亦不剌金数。侵榜葛剌国。遣使齎
敕諭之

拂菻国

在嘉峪关外万餘里。洪武四年、遣其国故民捏古伦齎
詔諭之。寻遣使朝贡

柯枝国

永乐二年、其国王可亦里、遣使朝贡。十年、復遣使来请封其国之山。
詔封為镇国山。
御製碑文赐之。仍
赐国王印誥

麻林国

永乐十二年、遣使来朝、贡麒麟等物

吕宋国

洪武五年、与琐里诸国同贡方物。永乐三年、遣使朝贡。万历四年、助讨逋贼有功、来贡。贡道由福建

大明会典卷之一百七
朝贡三
北狄

北狄、韃靼最大。自胡元遁归沙漠、其餘孽世称可汗。东兀良哈。西哈密。北瓦剌。瓦剌强、数败韃靼。其后兀良哈、哈密、皆内附。而兀良哈遂分為朵顏等三卫。瓦剌酋马哈木、封顺寧王。韃靼酋阿鲁台、乞降、封和寧王。皆遣使入贡。自后叛服不常。成化中、小王子亦通贡。贡无常期。隆庆中、俺荅封顺义王。每岁贡马互市、至今不绝

迤北小王子　　瓦剌三王

永乐元年、韃靼知院阿鲁台、瓦刺马哈木、各遣人入贡。七年、封瓦刺马哈木顺寧王。太平贤义王。把秃孛罗安乐王。通贡不绝。十一年、阿鲁台乞降、奉表称臣、贡驼马、封和寧王。寻各叛去。二十年、阿鲁台弒其可。汗本雅失里、而自立。马哈木攻破之、遂立元孽脱脱不花為可汗、居漠北。宣德元年、瓦刺太平子捏烈忽、嗣贤义王。马哈木子脱欢、嗣顺寧王。二年、阿鲁台、脱欢、各遣人朝贡三年、脱欢復贡。六年、阿鲁台遣人自辽东入贡。九年、脱欢击败阿鲁台走死。遣人朝贡、且告捷。正统初、可汗脱脱不花、及脱欢、遣人贡马六年、脱脱不花、及其太师也先、贡马。也先者、脱欢子也。景泰元年、阿刺知院遣人贡马请和。
赐敕諭意。復貽书瓦刺可汗、
赐也先敕、遣可汗也先阿刺金币。脱脱不花乃遣皮儿马黑麻报贡。也先使亦至。
赐宴于奉天门、陞赏有差。三年、瓦刺同牟撒来王子遣人贡马。也先既攻败脱脱不花、献良马二匹、来告捷。
命宴其使、赐钞币。也先请命使往来、不许。是岁瓦刺使臣大尉察占、平章哈只阿力等、二千九百餘人、宴礼部。也先使每至京、常三千餘人、出入骄恣。贡使未还、虏骑輒入塞卤掠。
朝廷以通好故不问。其头目正副使、授都督、都指挥等官。各赏金犀等带。三千餘人皆有赐。织金綵紵、至二万六千四百餘疋。绢、九万一百餘疋。衣靴帽、以万计。及也先自立為可汗。遣哈只贡马、及貂鼠银鼠皮。书称大元田盛大可汗。
