<!-- { "loadSidebar": true } -->
屯粮料、共二十三万二千四百三十四石二斗三升八合四勺。草、一百七十五万三千二百九十二束。秋青草、一百七十九万七千五百四十五束。折色草价银、二千一百九十四两七钱九分七釐。湖荡草、七十五万九千四百一十三束 【国初、甘州左等十五卫屯地、足供军需。正统以前、豪势侵占、欺匿税粮。四年、通行挨勘。遂得六十餘万石。旧额渐復。后復迷失。成化间、止得二十餘万。嘉靖间、节次清查。亦不能过此。以后开垦荒田。至今仍得此数】
民运粮布折银、二十九万四千九百五十九两五钱八分六釐 【正统二年、分拨该省本折秋粮二十餘万、并添运粮料、以济边储。成化八年、又将徽州府小麦、改徵折色以益之。成化元年、额派三十八万石。以后多寡不一。正德间、较之弘治、又增十万餘石。嘉靖隆庆间、差多於正德。至今册报若此】
京运银、五万一千四百九十七两八钱一分 【初无定额。成化二十三年、始发银六万两。自后岁以為常。间有多发。或作下年例。或作例外接济。嘉靖三十年、增至十万五千二百两。四十五年、定為二万二千九百餘两。客兵银则二万两。隆庆元年、因工本盐停止、主兵银补发至五万一千餘两。遂為定制】
淮浙盐、二十七万七千引。该银一十万二千一百五十两 【主客兵费、俱资盐引。或因边警动调。或因地方荒歉开派、多寡不一。嘉靖八年、额派淮浙客兵盐、共十五万引。该银六万八千三百餘两。十一年、议补岁用不敷十二万五千七百六十引。该银四万九千九百三十二两。四十五年、改派两浙盐十五万引。该银四万五千两。两淮盐十二万七千引。该银五万七千一百五十两。以后遂為经制。至於茶引、近不易马。止中茶四百万斤、以资边储】

固原

原餉额
屯粮料、本色三十二万四千六百二十二石四斗二升三合。屯草、二十二万九千七百五束。秋青草、一万四千二百二十七束。折色粮料草银、共三万八千三百三十三两一钱六分八釐四毫六丝。地亩银、六千七百七十三两九钱四分三釐五毫五丝
民运本色粮料、四万二千一百三石八斗八合。草、一万六百九十六束。布、六万五千八百四十六疋。花、二万九千一百一十斤八两。折色粮料布花银、共二十八万三千六百三十一两二钱七分八釐六毫
盐、七万二千八百五十七引
京运银、四万八千八百七十一两二钱。犒赏银、五百八十八两八钱二分二釐五毫
见餉额
屯粮料、本色三十一万九千四百六石五斗五升四合六勺。屯草、一十八万六千二束。秋青草、一万四千二百二十七束。粮折布、一百五疋二丈二尺五分六釐。折色粮料草银、共四万一千二百四十两五钱九分二釐四毫三丝。地亩银、七千两三钱七釐三毫四丝。牛具银、一百九十六两一钱五分七釐五毫五丝五忽 【国初、田八万七百餘顷。粮止三十二万餘。折色银止三万八千餘。草止二十三万九千餘。至嘉靖初年、粮增至四十四万五千餘。草五十八万三千餘。边餉稍稍称给。其后屯政渐废。粮料渐减。四十一年、虽经清查、尚少十万。至隆庆五年、粮额益缩。万历六年、册报数若此】
民运本色粮料、四万五千三百二十五石二斗六合四勺。草、八千六十三束。折色粮料草布花银、共二十七万九千二百九十六两六钱一分九釐三丝 【未设镇之先、民运无额。除分三镇外。餘听巡抚酌量分发备用。弘治十四年。大虏住套。穵运八府粟、随军供给。正德十年、坐派民运粮一十八万。草四十三万。至嘉靖二年、粮增至三十八万餘石。草增至五十四万餘束。以后或增、或减、大约不出此数。十年以后、本折中半。隆庆以后、本色不及二分。餘俱改折色】
淮浙盐、六万八百五十六引一百九十八斤。该银二万五千三百七十一两六钱五分一釐 【自正统成化以后、节因督抚诸臣题请、开派不一。或十餘万两。或二十餘万两。亦或有长芦、山东。至嘉靖十八年、开引盐三万两、始定為例。次年暂停。二十年以后、俱照数开派。三十一年以后、减至二万四千。后又减至一万七千四百三十九两。隆庆二三年间、又减数千。万历元年、仍此。今岁报数如前】
京运银、六万三千七百二十一两八钱二分。犒赏银、一百九十九两一钱三分 【自正德年间、以虏声息、发银二十万两。嘉靖初、又添十万两。十七年、始照三边事例、发太仓年例银三万两。后节年增至七八万两。但临时酌处、未有全数。至四十五年、定经制、减為五万两。隆庆初、以新募军、又增至八万九千二百七十餘两。万历六年、主客兵共五万八千四百廿十餘两。内以布政司折俸餘银、黔国公地租。　肃府庄田银、四川改解银抵扣。餘发太仓银补足。外西漳二县盐课银二千两。自二年為始、积至五年、始一扣算、抵充年例】

大明会典卷之二十九
徵收

国初因田制赋、税粮草料、各有定额。每年、户部先行会计、将实徵数目、分派各司府、州、照数徵收。事例甚详、具列於后。其额数见会计中
凡徵收税粮。洪武四年、令天下有司度民田。以万石為率、设粮长一名、专督其乡赋税
○奏准、浙江行省、岁输粮九十三万三千二百六十八石。设粮长一百三十四名
○六年、令苏松等府粮长、每名设知数一名。斗级二十名。送粮人夫一千名。以备运纳
○十五年、革罢粮长徵收粮。令照黄册裡甲人等催办
○十八年、令两浙及京畿官田、凡折收税粮钞。每五贯、准米一石。绢每疋、准米一石二斗。金每两、准米十石。银每两、准米二石。绵布每疋、准米一石。苧布每疋、准米七斗。夏税农桑丝、每十八两。准绢一疋、重十六两
○又令各该有司、復设粮长。以民户丁粮稍多者充当
○二十四年、令应天、太平、寧国、镇江、广德五处、官田税粮、自后减半徵收
○二十六年定、凡各处秋夏秋税粮、已有定额。每岁徵收。必先预為会计。除对拨官军俸粮、并存留学粮廩给、孤老口粮、及常存军卫二年粮斛、以备支用外。餘粮、通行定夺立案具奏。其奏本内、该云、為徵收某年秋粮事。该照在京、并在外卫所官军等项、合用俸粮、拟合预為会计徵收。议得各司府州、今岁该徵秋粮、除已对定官军俸粮外。其供应
内府光禄寺等衙门、合用熟粳糯米芝麻黄豆等项、并五府六部等衙门官吏俸给、优给故官儿男、及太仓预备海运粮储、拟於苏州常州等府、存收运纳。其餘秋粮、存留学粮廩给、孤老口粮、及拨輳各处军卫仓收贮、常存二年粮储、以备支用。如有粮多足用去处。临期定夺收支。及该设粮长去处。委官一员、率领该设粮长正身、务要齐足。定限七月二十日以里赴京。面听
宣諭。关领勘合、回还办粮
○凡徵收税粮、律有定限其各司府州县、如有新增续认、一体入额科徵、所据该办税粮、粮长督併里长。里长督併甲首。甲首催督人户。装载粮米。粮长点看见数。率领里长、并运粮人户起运。若係对拨者、运赴所指卫分、照军交收。存留者、运赴该仓收贮。起运折收者、照依定拨各该仓库交纳。取获通关奏缴。本部委官於
内府户科、领出立案、附卷存照、以凭稽考
○凡粮长关领勘合、回还催办秋粮。务要依期送纳。毕日、赴各该仓库、将纳过数目、於勘合内填写。用印鈐盖。其粮长将填完勘合、具本亲齎进缴。仍赴部明白销注。如是查出粮有拖欠。勘合不完。明白究问追理
○三十年更定、钞三贯五百文、折米一石。金每两、准米二十石。银每两、准米四石。绵花一斤、折米二斗
○又更置粮长。每区设正副二名、编定轮当
○永乐八年、令南直隶各府县官田租、纳附近官仓
○十一年、令各处折徵粮。金每两、准米三十石。阔白绵布每疋、准米一石五斗
○宣德四年、令应天、苏、松、并浙江属县等处、远年拖欠税粮。每绢一疋、准米一石二斗。绵布一疋、丝一斤、钞五十贯、各准米一石。苧布一疋、准米七斗。绵花一斤、准米二斗
○又令江南府县官。督察各属粮长。凡有倚恃富豪、交结有司、承揽军需买办、移用粮米、假以风涛漂流為词、重復追徵者、重加究治
○五年、令自三年以前、拖欠税粮。以十分為率、三分折布。三分折绢。四分折钞。其布绢不拘长阔、俱准照时价折收
○又令各布政司折徵粮布。或买办物料等项。以总数派府。斟酌州县裡分道路分派。务令轻重适均
○又令各处粮长有消乏充军等项者、选差殷实大户、常川充当
○正统九年、令浙江等布政司、直隶苏松等府、所属夏税麦少去处。准抵斗纳米。若本处有三年之积。其存留之数、每石折徵钞一百贯
○景泰四年、令浙江等布政司、及苏松等府、实徵粮不及万石者、止存粮长一名
○五年、革湖广等属各县正副粮长。令裡甲催徵
○六年、革江北、直隶扬州等府县粮长
○七年、定浙江绍兴等八府重则官粮。各存留本府县上纳。如仍不敷、於人户坍江田粮、及中则官田、重则民田内拨补
○天顺二年题准、湖广实徵秋粮五十八万石。内将二十万石。每石、折收阔白绵布一疋。每年、将十万疋、送南京该库。餘十万疋、贮本司、及本府库、支与官吏旗军、准作月粮
○七年、令浙江等布政司、直隶松江等府、折纳税粮银两、附餘之数、造册送部备照
○成化元年、令各处抚按等官、禁约各该司府州县等衙门官吏人等、今后遇有
詔书、及朝覲之年、一应钱粮课程等项、明开已未完若干数目、以凭查究。不许预先作完、虚造牌册。违者依律究治
○二年奏准、贵州所属府州县、及宣慰等司税粮、行巡按并按察司比较实收通关。如年终不完、管粮官员照例住俸。目把人等、依律拟断。若有侵欺等弊、从重究治
○十年、令浙江严州府建德等县、夏税农桑二绢、每疋折纳银六钱
○弘治六年题准、山西腹里起运宣大税粮、太原府迤北迤南所属、并汾州、平遥、介休、孝义等县、可通车者、悉从民便、徵运本色。草束、照旧徵银。其平阳府、泽、潞、辽、沁四州所属、转输颇艰。减徵价银。每米麦一石、折银七钱。豆一石、折银五钱。草一束、折银四分
○十三年议准、凡各处掌印官、将所属起解一应钱粮批文、妄作人情、揽与内外势要官豪者、问发為民。干碍势要、参究治罪
○凡各处势豪大户、无故恃顽、不纳本户秋粮、五十名以上、问罪监追完日发附近。二百石以上、发边卫俱充军
○十四年奏准、河南等布政司、应天、顺天、南北直隶等府州、部粮官、俱限年终到部。二月以里完纳。过违限期、事完之日、送法司究问
