<!-- { "loadSidebar": true } -->
凡官司决人不如法者、笞四十。因而致死者、杖一百。均徵埋葬银一十两。行杖之人、各减一等。 【不如法、谓应用笞而用杖、应用杖而用讯、应决臀而决腰、应决腿而鞭背】 其行杖之人、若决不及肤者、依验所决之数抵罪。并罪坐所由。若受财者、计赃以枉法从重论
○若监临之官、因公事、於人虚怯去处、非法殴打、及自以大杖、或金刃手足殴人、至折伤以上者、减凡斗伤罪二等。至死者、杖一百、徒三年。追埋葬银一十两。其听使下手之人、各减一等。并罪坐所由 【谓情不挟私、非梯已事者、如有司官催徵钱粮、鞫问公事、提调造作、监督工程、打所属官吏夫匠之类。及管军官操练军马、演习武艺、督军征进、修理城池、打总小旗军人之类】
○若於人臀腿受刑去处、依法决打、邂逅致死、及自尽者、各勿论

长官使人有犯

凡在外各衙门长官、及出使人员、於所在去处有犯者、所部属官等、不得輒便推问、皆须申覆上司区处。若犯死罪、收管听候回报、所掌印信锁钥、发付次官收掌、若无长官、次官掌印者、亦同长官。违者笞四十

断罪引律令

凡断罪皆须具引律令、违者、笞三十。若数事共条、止引所犯罪者、听
○其特旨断罪临时处治、不為定律者、不得引比為律。若輒引比、致罪有出入者、以故失论

狱囚取服辩

凡狱囚徒流死罪、各唤囚、及其家属、具告所断罪名。仍取囚服辩文状、若不服者、听其自理、更為详审。违者、徒流罪、笞四十。死罪、杖六十
○其囚家属、在三百里之外、止取囚服辩文状、不在具告家属罪名之限

赦前断罪不当

凡赦前处断刑名、罪有不当、若处轻為重者、当改正从轻、处重為轻、其常赦所不免者、依律贴断。若官吏故出入者、虽会赦、并不原宥

闻有恩赦而故犯

凡闻知有恩赦而故犯罪者、加常犯一等。虽会赦、并不原宥
○若官司闻知有恩赦而故论决囚罪者、以故入人罪论

徒囚不应役

凡盐场铁冶、拘役徒囚、应入役而不入役、及徒囚因病给假、病已痊可、不令计日贴役者、过三日笞二十。每三日加一等。罪止杖一百
○若徒囚年限未满、监守之人、故纵逃回、及容令雇人代替者、照依囚人应役月日、抵数徒役、并罪坐所由。受财者、计赃以枉法从重论。仍拘徒囚、依律论罪贴役

妇人犯罪

凡妇人犯罪、除犯姦、及死罪收禁外。其餘杂犯、责付本夫收管。如无夫者、责付有服亲属邻里保管、随衙听候。不许一概监禁。违者笞四十
○若妇人怀孕犯罪、应拷决者、依上保管、皆待產后一百日拷决。若未產而拷决、因而堕胎者、官吏减凡斗伤罪三等。致死者、杖一百、徒三年、產限未满而拷决者、减一等
○若犯死罪、听令隐婆入禁看视、亦听產后百日、乃行刑、未產而决者、杖八十。產讫、限未满而决者、杖七十。其过限不决者、杖六十。失者各减三等

死囚覆奏待报

凡死罪囚、不待覆奏回报、而輒处决者、杖八十。若已覆奏回报应决者、听三日及行刑。若限未满而行刑、及过限不行刑者、各杖六十
○若立春以后、秋分以前、决死刑者、杖八十
○其犯十恶罪之罪应死、及强盗者、虽决不待时、若於禁刑日而决者、笞四十

断罪不当

凡断罪应决配而收赎、应收赎而决配、各依出入人罪、减故失一等
○若应绞而斩、应斩而绞者、杖六十。失者减三等。其已处决讫、别加残毁死尸者、笞五十
○若反逆缘坐人口、应入官而放免、及非应入官而入官者、各以出入人流罪故失论

吏典代写招草

凡诸衙门鞫问刑名等项、若吏典人等、為人改写、及代写招草、增减情节、致罪有出入者、以故出入人罪论。若犯人果不识字、许令不干碍之人代写

大明会典卷之一百七十二
律例十三【工律】
营造
擅造作

凡军民官司、有所营造、应申上而不申上、应待报而不待报、而擅起差人工者、各计所役人雇工钱、坐赃论
○若非法营造、及非时起差人工营造者、罪亦如之
○其城垣坍倒、仓库公廨损坏、一时起差丁夫军人修理者、不在此限
○若营造计料、申请财物、及人工多少不实者、笞五十。若已损财物、或已费人工、各併计所损物价、及所费雇工钱重者、坐赃论

虚费工力採取不堪用

凡役使人工、採取木石材料、及烧造砖瓦之类、虚费工力、而不堪用者、计所费雇工钱、坐赃论。若有所造作、及有所毁坏、备虑不谨、而误杀人者、以过失杀人论。工匠提调官、各以所由為罪

造作不如法

凡造作不如法者、笞四十。若成造军器不如法、及织造?疋麤糙紕薄者、各笞五十。若不堪用、及应改造者、各併计所损财物、及所费雇工钱重者、坐赃论。其应供奉御用之物、加二等。工匠各以所由為罪。局官减工匠一等
○提调官吏、又减局官一等。并均偿物价工钱还官
一各处军器局、造作各项军器不如法者、将管局委官、参问降级。都布按三司、堂上委官、及府卫掌印官、各治以罪

冒破物料

凡造作局院、头目工匠、多破物料入已者、计赃以监守自盗论。追物还官
○局官、并覆实官吏、知情符同者、与同罪。失觉察者减三等。罪止杖一百
一各处巡按御史、都布按三司、分巡分守官、查盘军器、若有侵欺物料、那前补后、虚数开报者、不论官旗军人、俱以监守自盗论。赃重者、照侵欺仓库钱粮事例拟断。卫所官三年不行造册、致误奏缴者、降一级。各该都司守巡等官、怠慢误事、参究治罪

带造(土商)疋

凡监临主守官吏、将自已物料、輒於官局带造(土商)疋者、杖六十。(土商)疋入官。工匠笞五十。局官知而不举者、与同罪。失觉察者、减三等

织造违禁龙凤文(土商)疋

凡民间织造违禁龙凤文紵丝纱罗货卖者、仗一百、(土商)疋入官
○机户、及桃花挽花工匠、同罪。连当房家小、起发赴京、籍充局匠

造作过限

凡各处额造常课(土商)疋、军器、过限不纳齐足者、以十分為率、一分、工匠笞二十。每一分、加一等。罪止笞五十。局官减工匠一等。提调官吏、又减局官一等
○若不依期计拨物料者、局官笞四十。提调官吏、减一等

修理仓库

凡各处公廨、仓库、局院、係官房舍、但有损坏、当该官吏、随即移文有司修理、违者、笞四十。若因而损坏官物者、依律科罪、陪偿所损之物。若巳移文有司而失误者、罪坐有司

有司官吏不住公廨

凡有司官吏、不住公廨内官房、而住街市民房者、杖八十
○若埋没公用器物者、以毁失官物论

河防
盗决河防

凡盗决河防者、杖一百。盗决圩岸陂塘者、杖八十。若毁害人家、及漂失财物、渰没田禾计物价重者、坐赃论。因而杀伤人者、各减斗杀伤罪一等
○若故决河防者、杖一百、徒三年。故决圩岸陂塘、减二等。漂失赃重者、准窃盗论免剌。因而杀伤人者、以故杀伤论
一凡故决盗决山东南旺湖、沛县昭阳湖、属山湖、安山积水湖、扬州高宝湖、淮安高家堰、柳浦湾、及徐邳上下滨河一带、各隄岸、并阻绝山东泰山等处泉源、有干漕河禁例、為首之人、发附近卫所、係军、调发边卫、各充军。其闸官人等、用草捲阁闸板、盗泄水利、串同取财、犯该徒罪以上、亦照前问遣
一河南等处地方、盗决及故决隄防、毁害人家、漂失财物、淹没田禾、犯该徒罪以上、為首者、若係旗舍餘丁民人、俱发附近充军。係军、调发边卫

失时不修隄防

凡不修河防、及修而失时者、提调官吏、各笞五十。若毁害人家、漂失财物者、杖六十。因而致伤人命者、杖八十
○若不修圩岸、及修而失时者、笞三十。因而渰没田禾者、笞五十
○其暴水连雨、损坏隄防、非人力所致者、勿论
一凡运河一带、用强包揽闸夫溜夫二名之上、捞浅铺夫三名之上、俱问罪。旗军、发边卫、民併军丁夫等、发附近、各充军。揽当一名、不曾用强生事者、问罪、枷号一箇月发落


大明会典 卷之一百七十六图表

大明会典 / 文职衙门 / 刑部 / 卷之一百七十六 / 五刑赎罪

在京纳赎诸例图

做工
米
灰
甎
碎甎
水和炭
石
老疾折钱

笞一十
一箇月
米五斗穀七斗五升
一千二百斤折银一两八分
七十箇折银三钱
二千八百斤
二百斤折银四钱
一千二百斤


二十
一箇半月
米一石穀一石五斗
一千八百斤折银一两六钱二分
一百五箇折银六钱
四千二百斤
三百斤折银六钱
一千八百斤


三十
二箇月
米一石五斗穀二石二斗五升
二千四百斤折银二两一钱六分
一百四十箇折银九钱
五千六百斤
四百斤折银八钱
二千四百斤
俱一文

四十

二箇半月
米二石穀三石
三千斤折银二两七钱
一百七十五箇折银一两二钱
七千斤
五百斤折银一两
三千斤


五十
三箇月
米二石五斗穀三石七斗五升
三千六百斤折银三两二钱四分
二百一十箇折银一两五钱
八千四十斤
六百斤折银一两二钱
三千六百斤



杖六十
四箇月
米六石穀九石
四千二百斤折银三两七钱八分
二百四十五箇折银一两八钱
九千八百斤
七百二十斤折银一两四钱四分
四千二百斤
俱二文





七十
四箇半月
米七石穀十石五斗
四千八百斤折银四两三钱二分
二百八十箇折银二两一钱
一万一千二百斤
八百二十斤折银一两六钱四分
四千八百斤


八十
五箇月
米八石穀十二石
五千四百斤折银四两八钱六分
三百一十五箇折银二两四钱
一万二千六百斤
九百二十斤折银一两八钱四分
五千四百斤


九十
五箇半月
米九石穀十三石五斗
六千斤折银五两四钱
三百五十箇折银二两七钱
一万四千斤
一千二十斤折银一两四分
六千斤


一百
六箇月
米十石穀十五石
六千六百斤折银五两九钱四分
三百八十五箇折银三两
一万五千四百斤
一千一百二十斤折银二两二钱四分
六千六百六斤
俱三文

徒一年
照徒年限
米一十五石穀二十一石五斗
一万二千斤折银十两八钱
六百箇折银四两
二万四千斤
一千七百斤折银三两四钱
一万二千斤
六文

一年半

米二十石穀三十石
一万八千斤折银十六两二钱
九百箇折银六两
二万六千斤
二千六百斤折银五两二钱
一万八千斤


二年

米二十五石穀三十二石五斗
二万四千斤折银二十一两六钱
一千二百箇折银八两
四万八千斤
三千五百斤折银七两
二万四千斤
九文

二年半

米三十石穀四十五石
二万斤折银二十七两
一千五百箇折银十两
六万斤
