<!-- { "loadSidebar": true } -->
维嘉靖　年岁次　月　朔　日
嗣天子臣御名敢昭告於
皇地祇。曰、时当夏至、群物方亨。生长发育、有生咸赖。
功德至厚、上配
皇天。爰遵典礼、谨率臣僚、以玉帛牲齐粢盛庶品奉兹瘞祀。奉
太祖高皇帝配
神。尚
享
一乐章
迎神 【中和之曲】
俯瞻兮
凤輦来。灵风兮拂九垓。川岳从兮后先。百辟列兮襄陪。臣拜首兮迓迎。愿
临享兮幸哉
奠玉帛 【广和之曲】
祀礼有严兮奉虔。玉帛在笥兮来前。
皇灵垂享兮以纳。烝民率土兮乐。丰年
进俎 【咸和之曲】
餚羞馨兮气芳。庖人奉役兮和汤。奉进兮
皇祇歆慰。臣稽首兮敬将
初献 【寿和之曲】
酒行初献兮乐舞张。齐醴明洁兮馨香。愿垂享兮以歆。生民安兮永康
亚献 【安和之曲】
载献兮奉觴。
神顏和懿兮以尝。功隆厚载兮配
天。民感德兮无量
终献 【时和之曲】
三进兮玉露清。百职奔绕兮佩环鸣。鳧鐘鷺鼓兮韵錚鍧。愿留福兮群生
彻饌 【贞和之曲】
礼告终兮彻敢违。深惟一念兮诚意微。
神垂博容兮听纳。恐未备兮唯
慈依
送神 【寧和之曲】
礼成兮诚已申。
驾还兮法从陈。灵祇列兮以随。百辟拜兮恭寅。望
坤宫兮奉辞。愿普福兮烝民
望瘞 【同送中】
方泽总图 【北向】
（见图）
方泽祭祀图
（见图）
方泽第一　陈设图
正位 【北向】
（见图）
配位 【西向】
（见图）
方泽第二成陈设图
从位东一坛 【西向】
（见图）
从位西一坛 【东向】
（见图）
从位东二坛 【西向】
从位西二坛 【东向】
（见图）

朝日坛

一前期三日、太常寺奏祭祀如常仪。
諭百官致斋二日
一前期二日、太常卿同光禄卿奏省牲如常仪
一前期一日、
上亲填祝版於文华殿 【红楮版硃书、如遇遣官之岁、则中书官代填】 遂告於
庙。告辞曰、
孝玄孙嗣皇帝御名明日往诣
朝日坛、躬祭
大明之神。谨诣
祖宗列圣帝后神位前、恭预告
知。 【遣官则否】
一陈设
大明之神 【西向】
犊一　　　羊一　　豕一　　豋一
鉶二　　　簠簋各二　　　　籩十
豆十　　　玉爵三　红瓷酒盏三十
酒尊三　　红玛瑙玉一　　　帛一 【红色】
篚一　　　祝案二
一正祭。是日免朝。锦衣卫备随朝驾。
上常服。乘舆。由东长安门出。至坛北门入。至
具服殿、具祭服出。导引官导
上由左门入。典仪唱乐舞生就位、执事官各司其事。内赞奏就位。
上就拜位。典仪唱迎神。乐作。乐止。内赞奏四拜。 【传赞百官同】 典仪唱奠玉帛。乐作。内赞奏陞坛。导
上至
大明神位前。奏跪。奏搢圭。司香官捧香跪进於
上左。内赞奏上香。
上三上香、讫。捧玉帛官以玉帛跪进於
上右。内赞奏献玉帛。
上受玉帛奠讫。奏出圭。奏復位。乐止。典仪唱行初献礼乐作。内赞奏陞坛。导
上至
神位前。奏搢圭。捧爵官以爵跪进於
上右。
上受爵。内赞奏献爵。
上献讫。奏出圭。奏诣读祝位。
上诣读祝位。奏跪。 【传赞眾官皆跪】 乐暂止。赞读祝。读祝官跪读祝毕。乐復作。奏俯伏、兴、平身。 【传赞百官同】 奏復位。乐止。典仪唱行亚献礼。乐作。 【仪同初献、但不读祝】 乐止。典仪唱行终献礼。乐作。 【仪同亚献】 乐止。太常卿进立於坛前之右、唱赐福胙。内赞奏诣饮福位。导
上至饮福位。奏跪。奏搢圭。光禄官捧福酒跪进於
上右。内赞奏饮福酒。
上饮讫。光禄官捧福胙跪进於
上右。内赞奏受胙。
上受讫。奏出圭、俯伏、兴、平身。奏復位。
上復位。奏两拜。 【传赞百官同】 典仪唱彻饌。乐作。执事官彻饌讫。乐止。典仪唱送神。乐作。内赞奏四拜、兴、平身。 【传赞百官同】 乐止。典仪唱读祝官捧祝、进帛官捧帛、掌祭官捧饌、各诣燎位。乐作。内赞奏礼毕。乐止。导引官导
上至具服殿、易常服。陞輦。还。参拜於
庙。致辞曰、
孝玄孙嗣皇帝御名躬祭
大明之神礼成。恭诣
祖宗列圣帝后神位前、谨用参拜。毕。
还官 【遣官则否】
一祝文
维嘉靖　年岁次　月　朔　日
嗣天子御名谨昭告於
大明之神。惟
神、阳精之宗。列神之首。
神光下照、四极无遗。
功垂今昔。率土仰赖。兹当仲春、式遵古典、以玉帛牲醴之仪、恭祀於
神。伏惟
鉴歆、锡福黎庶。尚享
一乐章
迎神 【熙和之曲】
仰瞻兮
大明。位尊兮王宫。时当仲春兮气融。爰遵祀礼兮报功、微诚兮祈
神昭鉴。愿来享兮迓
神聪
奠玉帛 【凝和之曲】
神灵坛兮肃其恭。有帛在篚兮赤琮。奉
神兮祈享以纳。予躬奠兮忻以顒
初献 【寿和之曲】
玉帛方奠兮
神歆。酒行初献兮舞呈齐芳馨兮牺色騂。
神容悦兮鉴予情
亚献 【时和之曲】
二齐升兮气芬芳。
神顏怡和兮喜将。予令乐舞兮具张愿垂普照兮民康
终献 【保和之曲】
慇懃三献兮告成。群职在列兮周盈。
神锡休兮福民生。万世永赖兮
神功明
彻饌 【安和之曲】
一诚尽兮予心懌。五福降兮民获禧。仰九光兮诚已申。终三献兮彻敢迟
送神 【昭和之曲】
祀礼既周兮乐舞扬。
神享以纳兮还青乡。予当拜首兮奉送。愿恩光兮普万方。永耀熹明兮攸赖。烝民咸仰兮恩光。睹六龙兮御驾。
神变化兮凤翥鸞翔。束帛餚羞兮诣燎方。祐我
皇明兮基绪隆长
朝日坛总图 【西向】
（见图）
朝日坛祭祀图
（见图）
朝日坛陈设图 【西向】
（见图）

夕月坛

一前期二日、太常寺奏祭祀如常仪。
諭百官致斋二日
一前期一日、太常卿同光禄卿奏省牲如常仪。
是日、
上亲填祝版於文华殿 【白楮版墨书、如遇遣官之岁、则中书官代填】 遂告於
庙。告辞曰、
孝玄孙嗣皇帝[御名]明日往祭
夜明等神於
夕月坛。谨诣
祖宗列圣帝后神位前、恭预告
知 【遣官则否】
一陈设
夜明之神 【东向】
犊一　　　羊一　　豕一　　豋一
鉶二　　　簠簋各二　　　　籩十
豆十　　　金爵三　白瓷酒盏三十
酒尊三　　玉用白璧一　　　帛一 【白色】
篚一　　　祝案一
从位一坛 【南向】
籩十　　　豆十　　帛十 【青红黄各一、白六、玄一】
一正祭。是日免朝。锦衣卫备随朝驾。申时
上常服。乘舆。由西长安门出。至坛北门入。至
具服殿、具皮弁服出。导引官导
上由中门入。典仪唱乐舞生就位、执事官各司其事。内赞奏就位。
上就拜位。典仪唱迎神。乐作。乐止。内赞奏两拜。 【传赞百官同】 典仪唱奠玉帛。乐作。内赞奏陞坛。导
上至
夜明神位前。奏跪。奏搢圭。司香官捧香跪进於
上左。内赞奏上香。
上三上香、讫。捧玉帛官以玉帛跪进於
上左。内赞奏献玉帛。
上受玉帛、奠讫。奏出圭。奏復位。乐止。典仪唱行初献礼。乐作。内赞奏陞坛。导
上至
神位前。奏搢圭。捧爵官以爵跪进於
上右。
上受爵。内赞奏献爵。
上献讫。奏出圭。奏诣读祝位。奏跪。 【传赞眾官皆跪】 乐暂止。赞读祝。读祝官跪读祝毕。乐復作。奏俯伏、兴、平身。 【传赞百官同】 奏復位。
上復位。乐止。典仪唱行亚献礼。乐作。 【仪同初献、惟不读祝】 乐止。典仪唱行终献礼。乐作。 【仪同亚献】 乐止。太常卿进立於坛前之右、唱答福胙。内赞奏诣饮福位。导
上至饮福位。奏跪。奏搢圭。光禄卿捧福酒跪进於
上左。内赞奏饮福酒。
上饮讫。光禄官捧福胙跪进於
上左。内赞奏受胙。
上受讫。奏出圭。俯伏、兴、平身。奏復位。
上復位。奏两拜。 【传赞百官同】 典仪唱彻饌。乐作。执事官彻饌讫。乐止。典仪唱送神。乐作。内赞奏两拜。 【传赞百官同】 乐止。典仪唱读祝官捧祝、进帛官捧帛、掌祭官捧饌、各诣瘞位。乐作。内赞奏礼毕。乐止。导引官导
上入具服殿、易常服。陞輦。还。参拜於
庙。致辞曰、
孝玄孙嗣皇帝[御名]祭
夜明等神回还。恭诣
祖宗列圣帝后神位前、谨用参拜。毕。
还宫 【遣官则否】
一分献官仪注。初献读祝、献官朝上跪、至俯伏、兴、平身。赞引引献官由北级上、至神位前。赞搢笏、上香、献帛、献爵、讫。赞出笏、復位。亚终献。
上復位。赞引引献官至神位前。赞搢笏、献爵出笏、復位
一祝文
维嘉靖　年岁次　月　朔　日
嗣天子[]御名谨昭告於
夜明之神。惟
神、鐘阴之精。配阳之德。继明於夕。有生共赖。既惟五星列宿、咸司下土、各有攸分。眇予之资、仰承
帝命、君此生民。兹者时维秋分、爰遵典礼、以玉帛牲醴之仪、用修常祭干
神。惟
神歆鉴。福我邦民。尚享
一乐章
迎神 【凝和之曲】
阴曰配合兮承阳宗。式循古典兮斋以恭。睹
太阴来格兮、
星辰罗从。予拜首兮迓
神容
初献 【寿和之曲】
神其来止。有严其诚。玉帛在篚。清酤方盈。奉而奠之。愿鉴微情。夫祀兮云何。祈佑兮群氓
亚献 【豫和之曲】
二觴载斟。乐舞雍雍。
神歆且乐。百职惟供。愿顺轨兮五行。祈民福兮、惟
神必从
终献 【康和之曲】
一诚以申。三举金觥。鐘鼓鍧鍧。环佩琤琤。鉴予之情、愿永保我生民
彻饌 【安和之曲】
礼乐肃具。精意用申。位坎居歆。纳兹藻苹。彻之弗迟。仪典肃陈。
神其鉴之、佑我生民
送神 【保和之曲】
礼备告终兮
神喜旋。穹碧澄辉兮素华鲜。
星辰从兮返
神乡。露气清兮霓裳蹁躚餚羞兮束帛。荐之於瘞兮罔敢愆。予拜首兮奉送。愿永貺兮、民乐丰年
夕月坛总图 【东向】
（见图）
夕月坛祭祀图
（见图）
夕月坛陈设图
正位 【东向】
（见图）
从位 【南向】
（见图）

大明会典卷之八十四
郊祀四
祈穀【今罢】

嘉靖十年定
一前期五日、
上诣牺牲所视牲。先一日告
庙、及还参拜、俱如
大祀之仪。告辞、曰明日恭视
祈穀牲仪。参辞、曰恭视
祈穀牲仪回还。次日以后
命大臣轮视如常仪
一前期四日、太常寺、奏祭祀。
諭百官致斋三日。
上亲填告请
太祖祝版於
文华殿
一前期三日、
上诣
太庙、请
太祖配
神。以脯醢酒果、行再拜一献礼。祝文曰
维嘉靖　年岁次　　　月　朔　日
孝玄孙嗣皇帝[御名]敢昭告於
皇祖太祖高皇帝。曰、兹以今月　日啟蛰之辰、恭祀
上帝於
圜丘、為民祈穀。谨请
皇祖侑
神。伏惟
鉴知。谨告
一前期二日、太常卿同光禄卿奏省牲如常仪
一前期一日、
上亲填祝版於
文华殿。遂告於
庙。告辞曰
孝玄孙嗣皇帝[御名]明日祗诣
南郊、行
祈穀礼。谨诣
