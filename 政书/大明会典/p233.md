<!-- { "loadSidebar": true } -->
华盖殿、用卓顿放、引受赐人朝北立、置物於前、受赐人叩头毕、以物授之。如多至十人百人、则先以所赐之物、唱名分授。各人行列叩头毕、於该科出帖赴
午门倒换勘合、照出所赐之物。復令次日谢
恩 【近年赏赐公侯官员人等、於　会极门颁给】

外夷上【东南□北□□□】

朝鲜国。洪武间、赐国王大统历、及锦绣绒綺。王母妃、金綺纱罗。相国等官、綵(土商)纱罗。又赐庙社乐器。永乐间、给国王冕服九章、圭玉、佩玉、五经、四书、春秋会通、大学衍义等书。王父紵丝纱罗。妃珠翠七翟冠、红紵丝大衫、素紵丝圆领霞帔金坠。又给綾绢茄蓝香帽珠、镀金银匣象牙犀角、通鑑纲目列女传等书、脑麝沉檀白花蛇等药。又赐编鐘编磬各十六、瑟笙各二、琴簫倍之。正统间、给远游冠、絳纱袍、翼善冠、龙袞、玉带。本国奏请弓材牛角、准岁买五十枝。又准岁买弓面二百、不得过数。嘉靖中、奏请收买乐律、及行太常寺校定、令御用监製十二管给之
○差来进贡陪臣、赏织金紵丝衣一套、綵(土商)四表里、绢五疋。书状通事押物等官、每人素紵丝衣一套、綵(土商)一表里、绢二疋、布一疋。从人绢衣一套、布一疋。陪臣以下、各靴袜一双。差来谢
恩者、赏同
○差来奏事陪臣、赏织金罗衣一套、綵(土商)二表里、绢二疋。通事、每人素罗衣一套、綵(土商)一表里、布二疋。从人、绢衣一套、布一疋。靴袜同前
○送回人口、给赐国王银一百两、锦四(土商)、紵丝十二表里、写
敕奖励
○漂流夷人到京、给薪米外、仍各给胖袄一件、(革翁)鞋一双。如夏月改给木绵布衣二件

日本国、永乐间、赐国王冠服紵丝纱罗金银古器书画等物。宣德十年。回赐国王紵丝二十表里、纱罗各八疋、锦二(土商)、银二百两妃、银一百两。成化二十年、回赐国王、紵丝二十表里、纱罗各二十疋、锦四(土商)、银二百两。王妃、紵丝十表里、纱罗各八疋、锦二(土商)、银一百两
○差来正副使、每员金襴袈裟一领、镀金银鉤环全。罗直裰一件、罗褊衫一件、紵丝二疋、纱罗各一疋、绢六疋、铜钱一万文、靴袜各一双。居座以下土官从僧通事。从人、有差
○正贡外、使臣、自进并官收买附来货物、俱给价、不堪者、令自贸易

琉球国。洪武十六年、赐国王文綺等物。山南王亦如之。后赐中山王、山南王、山北王、紵丝纱罗冠服。王妃、紵丝罗。王姪王相寨官、绢公服。后又回赐国王、锦四(土商)、紵丝罗各六疋、纱八疋。王妃、锦二(土商)、紵丝纱各四疋
○差来王舅、綵(土商)四表里、罗四疋、纱帽一顶、鈒花金带一条、织金紵丝衣一套、靴袜各一双。长史使者、每员綵(土商)二表里、折纱绵布二疋。通事、每员綵(土商)一表里、折钞绵布二疋。从人、每名折钞绵布二疋。留边使者通事从人、赏同
○正贡外、附来货物、官抽五分、买五分

安南国。洪武元年、赐国王大统历、及綵(土商)等物。景泰二年、照朝鲜国。宣德十年、例给赐綵(土商)十表里、锦四(土商)。嘉靖二十年、改都统使、令广西布政司、每年印给大统历一千本。二十一年、令都统使仍照安南国王例给赏。万历四年、以庆谢补贡、回赐、例外加綵(土商)四表里、锦二(土商)
○差来陪臣、每员綵(土商)二表里、纱罗各一疋、织金紵丝衣一套、折钞绢五疋、靴袜各一双。行人从人有差

真腊国。洪武六年、赐国王大统历、及綵(土商)等物。景泰三年、赐王、锦二(土商)、紵丝六疋、纱罗各四疋。王妃、紵丝四疋、纱罗各三疋
○差来头目并通事总管火长、衣服紵丝绢布有差

暹罗国。洪武间、赐国王大统历、及织金紵丝纱罗等物。永乐十五年、给王、锦四疋、紵丝纱罗各十疋、内各织金四疋。王妃、紵丝纱罗各六疋、内各织金二疋。宣德间、各减半。正统以后、俱照永乐十五年例
○正副使臣初到、每人织金罗衣一套、靴袜各一双。未经冠带者、给纱帽素金带。先曾到京冠带者、换给鈒花金带。正赏紵丝罗各四疋、折钞绢二疋、绵布一疋、织金紵丝衣一套。通事人等初到、每人素罗衣一套、靴袜各一双。未经冠带者、给纱帽素银带。先曾到京冠带者、换给鈒花银带。正赏紵丝罗各二疋。折钞绢一疋、素紵丝衣一套。番伴初到、每人绢衣一套、靴袜各一双。正赏折钞绵布一疋、胖袄裤鞋各一副。其存留广东、有进贡者头目人等、每人赏素紵丝衣一套、紵丝罗各二疋。从人、每人紵丝绢衣一套、紵丝一疋。番伴人等、每人折钞绵布一疋、胖袄裤鞋各一副
○使臣人等进到货物、例不抽分、给与价钞

占城国。洪武二年、赐国王大统历。使臣文綺纱罗各一疋、仍给冠带。永乐元年、赐国王锦二疋、紵丝六疋、纱罗各四疋。王妃、紵丝四疋、纱罗各三疋。后照此例
○差来王弟王孙、初到、赏织人罗衣、并紵丝衣各一套。正赏紵丝六疋、纱罗各四疋、紵丝衣一套、折钞绢二疋。正副使、初到、每人织金罗衣一套。正赏綵(土商)四表里、绢二疋、折衣綵(土商)二表里。正副通事至正象奴等、初到、每人赏素罗衣一套。正赏綵(土商)二表里、折钞绢一疋、折衣綵(土商)一表里。从人、初到、每人绢衣一套。正赏折钞绵布一疋、折衣绢四疋。俱与靴袜各一双。其正副使通事人等、给赐冠带、及给换、例与暹罗国同。正将士大头目、及舍人办事火长总管干事各项、正者每名各乌纱帽一顶、黑角带一条

爪哇国。永乐初、赐东西王、紵丝纱罗帐幔手巾羊酒器皿。王妃、紵丝纱罗手巾等物。正统三年、赐王、紵丝十疋、纱罗各三疋。妃、紵丝六疋、纱罗各二疋。景泰三年、因王求讨、给伞盖一把蟒龙衣服一领
○使臣通事头目人等、初到、赏织金素罗衣服靴袜。正赏紵丝纱罗绢布。女使并女头目俱同
○贡物给价

彭亨国。洪武十一年、赐国王、王妃、紵丝纱罗共四十八疋。使臣织金綵(土商)衣服有差

百花国。洪武十一年、赐国王、及使者、织金綵(土商)纱罗衣服有差

三佛齐国。洪武四年、赐国王大统历、及綵(土商)纱罗。使臣纱罗綵(土商)有差。六年、赐国王、綵(土商)纱罗二十四疋。正使三人、各二疋、衣一套。副使二人、各一疋。通事以下、有帛有差。十年、给王、及使臣、织金綵(土商)纱罗靴袜等物、有差

浡泥国。洪武四年、赐国王、织金綵(土商)纱罗、及使者綺帛、有差。永乐六年、王来朝、给冠带袭衣。王子袭封还国、赐金镶玉带一条、金百两、银三千两、及钱钞锦綺罗衾褥帐幔器皿等物。王母王叔以下、各有赐
○正贡外、附带货物、俱给价

苏门荅剌国。永乐三年、赐国王綵(土商)袭衣。宣德六年、赐锦二(土商)、纱罗各四疋、绢十三疋。妃、紵丝五疋、纱罗各四疋、绢六疋。进马、回赐綵(土商)二十表里。后照此例。正使赏綵(土商)五表里、纱罗各一疋、折钞绢四疋。通事头目使臣妻等、各赏有差
○正贡外、使臣人等自进物、俱给价

苏禄国。永乐间、赐国王纱帽、金镶玉带、鈒花金带、金蟒龙等衣服、金银钱钞珍珠锦紵丝纱罗器皿铺陈等物。王妃、冠服银钱钞紵丝等物。王男女亲戚头目使女冠带衣服诸物、各有差
○货物例给价、免抽分

西洋琐里国。洪武三年、以其国来朝、涉海道远、赐賚甚厚。永乐元年来朝、附载胡椒等物、皆免税

琐里国。洪武五年、赐国王大统历、及织金綵(土商)纱罗各四疋。使臣、綵(土商)纱罗各二疋。傔从、高丽布各二疋

古里国。永乐间、赐国王、王妃、紵丝纱罗等物

淡巴国。洪武十年、赐国王、织金綵(土商)纱罗。使臣綵(土商)袭衣等物、有差

满剌加国。永乐三年、赐国王綵(土商)袭衣。九年、王来朝、赐锦绣龙衣二套、麒麟衣二套、及金银器皿幃帐裀褥。王妃、及其子姪、陪臣傔从、綵(土商)纱罗袭衣有差。王还国、赐金镶玉带一条、仪仗一副、鞍马二匹、金百两、银五百两、钞四十万贯、铜钱二千六百贯、锦綺纱罗三百疋、绢一千疋、金綺二疋、织金文衣二件。王妃、冠服一副、及银钞锦綺纱罗等物。陪臣赏赐有差。以后定例。回赐国王、綵(土商)十表里、纱罗各四疋、锦二疋、王妃、綵(土商)五表里、纱三疋。差来正副使并头目、初到、每人赏织金罗衣一套、靴袜各一双。正赏、綵(土商)四表里、纱罗各二疋、折钞绢四疋、织金紵丝衣一套。通事总管人等、初到、每人素罗衣一套、靴袜各一双。正赏、綾三疋、折钞绢六疋、素紵丝衣一套。番伴、初到、每人绢衣一套、靴袜各一双。正赏、折钞绢二疋、绵布二疋、胖袄裤鞋各一副。其正副使通事人等、给赐冠带、及给换、例与暹罗国同
○正贡外、附来货物、皆给价、其餘货物、许令贸易

娑罗国。永乐四年、赐国王、紵丝纱罗共十六疋、织金大红锦手巾一副。王妃、紵丝纱罗共八疋。正副使并从人、钞紵丝罗、并衣服靴袜

阿鲁国。永乐五年、差中官给赐头目、紵丝纱罗共十疋

小葛兰国。永乐五年、差中官给赐头目、紵丝纱罗共十一疋

榜葛剌国。永乐三年、赐国王紵丝纱罗各四疋、绢八疋。王妃、紵丝纱罗各三疋、绢六疋。十二年、给国王锦四(土商)、綾六十疋。头目人等、给赏有差

锡兰山国、宣德八年、赐国王、紵丝十八疋、纱四疋。王妃、紵丝八疋、纱四疋。正使、正赏、綵(土商)八表里、折钞绢十疋、纱罗三疋、织金紵丝衣一套。副使、正赏、綵(土商)四表里、折钞绢七疋、纱罗各二疋、织金紵丝衣一套。通事番伴人等、给赏有差
○使臣人等自进物、俱给价

吕宋国。洪武五年、赐国王织金綵(土商)纱罗。使臣并从人、俱与琐里国同。万历四年、以助讨逋贼、正赏外、加赐如朝鲜国送回人口例

