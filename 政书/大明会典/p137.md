<!-- { "loadSidebar": true } -->
○十年、户部题准、耤田五穀种子、每亩合用一斗。本部发银行顺天府收买送用。以后年分、於收穫数内照地存留备用。合用农器、犁四张。(禾具)四张。锹十把。锄十把。(木欣)十把。扒十把。扠十把。镰刀十把。扫帚十把。簑笠十副。磟碡四箇。大小麻绳共一百条。筐担十副。礼部发银顺天府买造。每地一顷、合用耕牛四隻。礼部发银顺天府收买。每日草料行里牛房照数放支。责付耕夫喂养。每地一顷、用夫十名。行顺天府於宛大二县取用。俱免本身差役。仍行太仓、每名月支口粮五斗

西苑耕歛

嘉靖十年、
上命垦西苑内隙地為田。
諭礼工二部建
帝社
帝稷坛、每岁仲春秋行祈报礼。 【仪注见祠祭司】 於坛东北建殿曰无逸。亭曰豳风。又建亭曰省耕。曰省歛。每岁耕穫、
上亲临观以重农事。置仓曰恒裕。贮田之所入以供祀事

视学

皇祖视学。祭
先师、不设牲、不奏乐。
宪宗始用牲乐。
孝宗加币与太牢。
世宗以正
先师称号、载视学。復增设啟圣公祠。礼更有加云洪武十五年定
前期一日、有司洒扫殿堂。设
御幄於大成门东上、南向。设
御座於彝伦堂。至日、学官率诸生迎
驾於成贤街左。
驾至。学官及诸生俯伏、叩头。兴。
驾入櫺星门。止於大成门外。
上入御幄。礼官入奏请具皮弁服。次请行礼。导引官导
上出御幄。就御位。百官各就位。导引官导
上诣盥洗位。搢圭。盥帨。出圭。诣酒尊所酌酒。诣
先师神位前再拜。百官皆再拜。搢圭。执事官跪进爵。
上献爵。授执事官、奠於神位前。出圭。再拜。百官皆再拜。四配寸哲两廡分献如常仪。导引官导
上入御幄。易常服。陞舆。诣学。学官率诸生先列於堂下东西。
上至彝伦堂。陞
御座。赞唱学官诸生行礼。五拜叩头。东西序立於堂下。三品以上及侍从官、以次入堂、东西序立。赞进讲。祭酒司业博士助教四人以次升堂、由西门入。至堂中。赞举经案於
御前。礼部官奏请授经於讲官。祭酒跪受。
赐讲官坐。乃以经置讲案。叩头。就西南隅、设几榻坐讲。
赐大臣翰林儒臣坐。皆叩头。序坐於东西。诸生圜立以听。讲毕。祭酒叩头、退就本位。司业博士助教、各以次进讲毕。出堂门復位。赞唱有
制。学官诸生列班、俱北面跪听
宣諭。五拜叩头礼毕。学官率诸生出成贤街跪俟
驾还。明日祭酒率学官上表谢
恩
成化元年续定
前期一日、太常寺备祭仪。设大成乐器於殿上。列乐舞生於阶下之东西。国子监洒扫殿室内外。锦衣卫设
御幄於大成门之东上、南向。设
御座於彝伦堂正中。鸿臚寺设经案於堂内之左。设讲案於堂内之西南。至日、置经於经案。锦衣卫设卤簿驾。教坊司设大乐。俱於
午门外。是日早、百官免朝、先诣国子监门外迎
驾。分献陪祀官、先诣国子监具祭服伺候行礼。
驾从东长安门出。卤簿大乐以次前导。乐设而不作。太常寺先陈设祭仪於各神位前。设酒尊爵如常仪。执事设
上拜位於
先师神位前正中。是日、学官率诸生迎
上至大成门外入御幄。礼官入奏请具服。
上具皮弁服讫。奏请行礼。导引官导
上出御幄中道诣大成殿陛上。典仪唱执事官各司其事。执事官各先斟酒於爵。候导
上至拜位。赞就位。百官亦各就拜位四配十哲分献官、各诣殿东西阶下。两廡分献官、各诣廡前。俱北向立。赞迎神。乐作。乐止。奏
上鞠躬。拜、兴、拜、兴、平身。通赞百官行礼同。奏搢圭。
上搢圭。执事官跪进爵。乐作。
上受爵献毕。復授执事官奠於神位前。乐止。奏出圭。
上出圭。四配十哲两廡分献官、以次诣神位前奠爵讫。仍以次出殿门外、东西向立。典仪唱送神。乐作。乐止。奏
上鞠躬。拜、兴、拜、兴、平身。通赞陪祀官行礼同。导引官导
上由中道出。分献官以次退。
上入御幄易常服讫。礼官入奏请幸彝伦堂。
上陞舆。礼官前导。由櫺星门出。从太学门入。诸生先分列於堂下东西。学官列於诸生前。
驾至。学官诸生跪。伺
驾过然后起。仍前序立。百官分列堂外稍上、左右侍立。
上至彝伦堂。陞御座。赞学官诸生行五拜叩头礼。武官都督以上、文官三品以上、及翰林院学士陞堂、执事官各以次序立。赞进讲。祭酒司业以次陞堂、由东西小门入、至堂中。执事官举案於
御前。礼官奏请授经於讲官。祭酒跪受经。受毕。
上赐讲官坐。祭酒乃以经置讲案。叩头。就西南几榻坐讲。
上赐武官都督以上、文官三品以上、及翰林院学士坐。皆叩头、序坐於东西。诸王圜立於外以听。祭酒讲毕。叩头。退就本位。司业进讲如仪。毕。出堂门復位。赞有
制。学官诸生列班。俱北面跪听。
宣諭毕。赞行五拜叩头礼毕。学官诸生以次退。先从东西小门出、列於成贤街之右伺候。尚膳监进茶
御前。
上命光禄寺赐各官茶毕。各官退列於堂门外。叩头。东西序立。
上起陞舆。由太学门出。陞輦。卤簿大乐前导。乐作。
驾出太学门。学官诸生伺
驾至。跪叩头退。百官常服、先诣
午门外伺候
驾还。卤簿大乐、止於
午门外。
上御奉天门。鸣鞭。百官常服行庆贺礼。鸿臚寺致词云、恭惟
皇上敬礼
先师。
亲临太学。增光前烈。丕阐鸿猷。臣等欣逢盛事。礼当庆贺。行礼毕。鸣鞭。
驾兴。还宫。百官退。明日国子监祭酒、率学官诸生上表谢
恩。
上具皮弁服。御奉天殿。锦衣卫设
丹陛驾。百官朝服侍班。行礼毕。
上易服御奉天门。礼部引奏。
赐祭酒司业学官及三氏子孙衣服、诸生钞锭、毕。
驾还。是日
上御奉天门。赐宴。武官都督以上、文官三品以上、翰林院学士、及祭酒司业学官、三氏子孙与宴。又明日、祭酒司业率学官诸生谢
恩。
上赐敕勉励师生。祭酒捧出。师生迎导至太学开读。行礼如常仪。再明日、祭酒司业率学官诸生復谢
恩
弘治元年定
先期、致斋一日。奠加币。牲用太牢。改分献官為分奠官。拜位列於陪祭官之前。乐仍设而不作。餘如成化间仪
嘉靖元年续定
驾将至。陪祀官、武官自都督以上、文官三品以上、翰林院官七品以上、同国子监官、具祭服伺候行礼。
驾至檽星门外、即降輦。步入御幄。易常服。祭毕。仍自御幄步出檽星门外陞輦。次日袭封衍圣公、率三氏子孙、国子监祭酒率学官诸生、上表谢
恩。是日
赐三氏子孙衍圣公等、及祭酒司业宴於礼部。
命本部尚书待。餘如成化间仪
○十二年、以
先师祀典既正、再视学。
命大臣一员致奠啟圣公祠。餘如元年仪

乐章
视学还。导驾。奏御鑾歌神欢之曲

臣闻古帝王。受
天命、统四方。宵衣旰食治道章。一心诚敬感昊苍。龙翔鹤舞。神心乐康。臣民讚时
皇、万寿无疆
驾至奉天门。陞座。奏万岁乐朝天子之曲 【与朝贺同】

还宫奏万岁乐 【与前同】

万历四年续定
驾至櫺星门外、降輦。礼部官吉服、导
上入御幄。礼部奏请具服。
上具皮弁服讫。礼部官奏请行礼。
上出御幄。太常寺官导
上由太成门中道入。盥洗。诣庙中、与嘉靖元年仪稍异。餘俱同前仪。次日方行庆贺礼。袭封衍圣公率三氏子孙、祭酒司业率学官诸生、各上表谢恩。先期设表案於
皇极殿簷下东王门外。至日早、锦衣卫设卤簿驾。百官朝服侍班。
上具皮弁服。御中极殿。礼部官及各执事官行礼如常仪。鸿臚寺官奏请陞殿。导驾官前导。乐作。陞座。乐止。鸣鞭。传赞排班。班齐。鸿臚寺官致词。百官行庆贺礼。乐作。五拜三叩头讫。乐止。分班侍立。序班引衍圣公三氏等族人国子监师生、过中。赞鞠躬。乐作。四拜。兴。平身。乐止。赞进表。乐作。执事官举案、由东王门入、至帘前置定。乐止。赞宣表目。鸿臚寺堂上官一员、随礼部堂上官、捧表目过中。内赞赞跪。外亦赞跪。进表官俱跪。宣毕。赞俯伏。乐作。兴。平身。传赞同。乐止。执事官举案过东边。赞鞠躬。乐作。进表官俱四拜。兴。平身。乐止。各入本班立。鸿臚寺官奏礼毕。鸣鞭。百官退出。仍於
皇极门朝服侍立。
上易常服御门。鸿臚寺官传奏事起案。执事官举案置
御路中。序班引袭封衍圣公等官并族人、及国子监祭酒等官诸生、上
御路。赞跪。礼部官奏请
颁赏。承
旨讫。赞叩头。衍圣公并祭酒等叩头起。执事官举案过东边。鸿臚寺官奏奏事毕。鸣鞭。
上兴。还宫。百官退。是日免赐宴 【后二日仪俱同前】
成化元年、令取三氏子孙赴京观礼。又
命衍圣公分献
○嘉靖十二年题准、衍圣公、及顏孟二博士、礼部先期差行人前去行取。及另取孔氏老成族人五人、顏孟族人各二人、一同驰驛赴京、迎
驾陪祀。前期八日、
内阁及执事官赴国子监习仪。至日、习礼公侯伯俱迎
驾听讲观礼。跪受
宣諭。班列於学官之次、诸生之前。三氏族人听讲、序立文官之次。各衙门办事监生、俱取回迎
驾、听讲、观礼

大射礼

古之射礼有五。
国朝次第行之。
詔成均博士弟子、及郡县庠序之士、皆使习射以俟贡举。而凡遇
郊庙之祭、先期命文武官执事行大射之礼。其仪具后
洪武三年定
前期、戒射定耦、选执事充司正、副司正、司射、司射器、请射、举爵、收矢、执旗、树鵠、陈设如图仪。是日、执事者入就位。请射者引主射正官、及各官员子弟士民俊秀者、各就品位。司射器者以弓矢置於各正官、及司射前。请射者诣正官前圆揖毕。引诣司射器前、授弓矢毕。引復本位。司正执算入立於中后。请射者诣司射前曰。请诱射。引同射二人耦进。各以三矢搢於腰带之右。以一矢挟於二指之间。推年齿相让。年长者為上射。年幼者為下射。上射先进诣射位、向鵠正立。发矢、司正书中。投算置於中。 【或副司正书中】 举旗者举旗如式。上射射毕。退立於傍。让下射者诣位。发矢书中举旗如前。请射者俱引復位。收矢收者收矢、復於射者。司正取所中算。请射者次请士民俊秀射。次请官员子弟射。次请品卑至高品者射。其就射位、发矢、取算、书中、举旗、收矢、復位、皆如式。俱毕。司正副司正各持算白中於主射正官。举爵者酌酒授中者如式饮讫。请射请属官以下仍捧弓矢纳於司射器还诣主射正官前圆揖而退
○射器及执事官。工部制虎中鹿中、及诸侯卿大夫射侯等器。其仪按周礼大司马之职。王大射、则合诸侯之耦。其属有射人、掌张三侯。司弓矢、掌六弓八矢之法。服不氏、掌赞张侯以旌居乏而待获。古大司马。今兵部之职也。今以兵部掌之。其射鵠有七。虎鵠五采、
天子射用之。熊鵠五采、
皇太子射用之。豹鵠五采、
