<!-- { "loadSidebar": true } -->
凡守卫官军。原额共八千三百三十三员名。天顺元年、令不许私相替换、及卖放偷閒、役使营私、办纳月钱、隐匿跟随、需索供应、听各官互相举奏。指挥以下犯者、照例降调。其内官、内使、止许役用三名、或二名、亦不许离直远出。违者、该管并点闸官、奏请发落。成化间、兵部奏请会同兵科拣选、汰其老弱残疾者、退还原卫、照数於各卫选补。如不足、则於五军等营、次拨官军内选补。弘治九年因各卫各营、选补不足、奏行团营头拨军人选补
○十六年题准、各门守卫官员旗军、逃亡首补、有愿告的决、及不肯守卫、推称的决罪犯违碍、本卫官吏受嘱、輒改别差者、俱听比较官查参究治。仍行法司、不许将守卫首逃、或為事旗军的决、有碍收拨上直
○正德四年奏准、凡守卫官军、听点城科道等官、督同该卫掌印官、拣选不堪者、退还营卫。逃故者、照数补足。毋致缺少防卫
○万历二年、议所选汰、俱行职方司、将清勾解到军人验补
○四年议准、围军逃故、即呈巡视等衙门、著该营卫设法挨拏正身、并勾其户丁代替。如果正身无获、别无户丁、方许照缺於五军等三大营选补。各该管把总等官、逃军十名以上者、俟年终听巡视等衙门、一体查参重究
凡查点守卫军。隆庆二年题准、守卫官军、三日一班轮换。务以辰时為期、必待新者至、旧者方回。如有先时而去、及后时不来者、即作不到一次、许留守卫官、查报治罪
○又题准、守卫官军、如查点一次不到者、重责记簿。二次不到者、扣本月直米一半。三次不到者、全扣。类总开送户部、临仓扣除。官军通同欺隐者、参究
○五年题准、内外周围红铺。兵部转行巡视郎中、严督官军、常川在铺看守。如遇换班、亦须交代明白。每月终、具结投递
○又题准、守卫官军、点验正身、置牌编伍、约束稽查。仍前影射躲避者、事发、依例遣发烟瘴卫分
○六年题准、将旗手等二十卫军士、备造各军真正姓名年貌文册。仍置木牌、明书年貌、给与本军悬带。务要牌册相同、听各衙门不时点验。如有代替等弊、参治
凡私役守卫军。正德九年奏准、
皇城内外守卫军士、各该侯伯并守卫内外等官、不许擅拨做工。违者、许科道官劾奏治罪。把总等官拏问、照私役操军例降级
凡守卫军器。成化十二年、令
皇城守门内臣、督令各该官军、俱照分守地方披戴盔甲、列持器仗、逐人检察。其城外红铺、并九门军器等件、亦要(木朔)架整齐、以时执把。俱不许散漫怠玩。违者、许点城官、并兵部查问
○正德四年题准、凡各卫官军盔甲器械、有损折破坏者、三年一换、工部仍委官点视
○十三年题准、点城科道等官、陆续拣选换补、不拘限期
○隆庆五年议准、仍照旧、三年一换
○万历十一年题准、每遇三年照例呈请兑换军器、各军有老弱顶名者、逐名更补
凡守卫官军下班。万历十一年题准、守卫红盔明甲官军、每月除上直日期外、令下操三日、隶神枢八营操演。围子手、亦除分班更直外、隶五军备兵营、一体随操
凡
皇城九门吏役关防。成化二十二年、令各铸关防。凡钱粮文书进出用使、计关防共三十三颗、拨门吏共四十八名收管。其所支月粮、俱在兵部。役满之日、武库司起送吏部
午门、吏四名、关防三颗。
端门、吏四名、关防三颗。
承天门、吏四名、关防三颗。
长安左门、吏三名、无关防。
长安右门、吏三名、关防三颗。
东安门、吏三名、关防三颗。
东中门、吏一名、关防三颗
东上门、吏二名、关防二颗。
东上北门、吏一名、关防三颗
东上南门、吏一名、关防二颗。
西安门、吏四名、关防二颗。
西上门、吏四名、无关防。
西中门、吏四名、无关防。
北安门、吏四名、关防四颗。
北中门、吏二名、关防二颗。
北上门、吏四名、无关防。
凡各门进纳钱粮。弘治十四年、令所在守门军士、及门吏、邀索财物者、听点城、及巡视科道官、参提问罪
凡常朝门禁。成化十二年奏准、每日
长安左右门初开。先放常朝、及见、辞、等项官吏尽绝、方许验牌放进各监局工役人等。有搀越混进、及夹带财物、入内买卖者、守卫官具奏治罪
○弘治元年奏准、朝参文武官、随从官吏人等、俱官给木牌悬带、守卫官辨验放入。其谢恩、见辞、工满囚人、进春、进历、送纳钱粮、诸色人等、经该衙门给与牌面。事毕、放回。人数多者、给印信手本、送守卫官照入
○正德四年题准、朝参官员跟随人役、照例、大臣三人、餘者一人
○嘉靖三年题准、公侯駙马伯、并文武大臣、除朝贺、陪祭、更换衣服、及议事、会审、许带执事官吏外。若当期止许带三人、其餘官员二人、俱要悬带本衙门牌面
凡朝门杂禁。成化七年奏准、各门守卫官军、务遵旧制、严加搜检。但有无名之人、及假带牌面者、就便拏送究问
○弘治元年令、
长安左右门、鹿角栅、与儻眾木内、正街空地、不许人畜作践污秽挤塞。犯者、许锦衣卫旗校缉拏送问
○又令、罢閒官吏、在京潜住、有擅入禁门交结者、各门官仔细盘詰、拏送锦衣卫、著实打一百、发烟瘴地面永远充军
○七年令、
长安等门、不许閒杂之人、出入卖物穿走。违者、许兵部、及巡视官、将守门官军参究
○十三年奏准、凡左道邪术、及烧炼丹药之人、擅入
皇城、夤缘求进、而守卫官军不行关防搜拏者、参奏治罪
○嘉靖十四年题准、守卫官军该直之日、不许擅离直所。若有担荷背?、或背
闕踞坐、俛卧
御桥、直趋
禁道、及妇人假装男子、入内诉冤者、擒拏、参送法司问罪
○隆庆五年议准、官员舆马床扇、不许拥入东西长安门鹿角栅内。及军民工匠人等、不带牌面、及手本无名、并服色不正、器物应禁者、俱不准入。如有违者、许守卫官军、拏送巡视衙门参究
凡守卫军士食钱。洪武二十六年定、在京上十二卫、守卫随驾军人、每名一直三日、食钱钞三百文。先期一日、令各卫、将军名数目、手本报进
内府。兵部官一员攒类军名、并该支钞锭总数、送礼科关钞。令该管守卫官领去给散。如有公差患病名数、食钱明白扣除。不许将军人顶替冒支
凡
皇城四门厨房。洪武二十八年、各设恩军、為守卫军士、做造饭食。
长安左右门厨房二所。恩军二百二十五名。管军百户二员。金吾前卫镇抚司带管。
东安门厨房一所。恩军九十七名。管军百户一员。羽林左卫镇抚司带管。
西安门厨房一所。恩军一百一十名。管军百户一员。金吾后卫镇抚司带管
○永乐七年以后、每官军守卫三日、於京仓支直米五升
○正统六年、復设各门厨房。分调南京原额恩军一百名、及於在京拨补、共五百名。简选百户五员、分领造饭
○弘治二年、復停止造饭。每直三日、於各门内仓支米五升★各恩军改隶内官监差使、轮派宝善门洒扫掛灯。正德二年奏准、不许分送做工、及别项差用。今除节年逃故外、见在止一百七十六名、仍隶内官监、分属金吾前后、羽林左右、四卫带管食粮☆
○万历二年题准、旗手等二十卫守卫军士、每月将见在守卫直宿官军实数、并实支月粮文册二本、赴司掛号。一本转送户部、拨仓支粮。其官军该班、不得支粮者、候下班补给
凡牌面。洪武二十六年定、随
驾官员、力士、校尉、须凭牌面守卫。其牌面、
内府印綬监掌管。轮直官员人等、於簿上明白附写花名、画字给领。如遇下直、务要交割明白勾销、庶无差失。其在外新设卫所、申索守御夜巡铜牌、须要定夺数目、编置字号、行移礼部铸造、就送该部给发
○正德四年题准、尚宝司督同各守卫官、备查各卫铜牌。某卫、该某号牌面若干。某牌、係某军悬带。遇交班之时、必须兑换明白、方许回还、旗手等二十卫、年终各造文册、送司备照★今附造年貌文册内☆该司仍委官查点。如有损失将本军并该管官员、参究治罪、责限挨寻、限外不获、方许给补
凡
皇城外各铺。万历十一年议准、每三年移咨工部修理。三年限内、有作践损坏者、将督铺指挥等官参治。仍责令修葺、不许科歛军人

大明会典卷之一百四十四
力士校尉【王府校尉附】

国初用力士、校尉、随从直
驾。洪武二十六年定、於民间丁多相应人户内、僉点有力精壮、无过犯体气之人应当。皆拨锦衣旗手等卫著役。如有事故、即照原籍、另户僉补。如解到部、照依所补姓名、送发该卫。果係在逃正身、就送该卫发落。若正身不获、解到户丁、照地方发遣充军、仍挨勾正身。后為定例。初力士隶旗手卫。后亦隶锦衣、及腾驤四卫。惟校尉隶锦衣卫如故
凡力士校尉收充。天顺二年奏准、民人投充力士校尉者、行原籍官司、查无违碍、方准收役
○六年、令凡人材不识字者、改充力士校尉。女户
钦陞官员、子孙例无承袭者、将军子、试量身力不及者、俱收充校尉
○成化十四年奏准、力士校尉病故、或老疾不能应当、其子孙告替补者、行移该卫、查係在营生长册籍有名、无违碍者、具奏收役。虽例不勾丁、而子孙愿替补者、亦准查收
○弘治十三年奏准、凡校尉事故、须册籍内亲子弟姪替补。若将别姓诈冒替补者、问罪。官旗调外卫差操、冒替之人、亦调卫充军
○嘉靖二年题准、锦衣卫将军事故、不係侍直年深授官者、止许亲男收充校尉一辈。不许将弟姪、及房族认户人等收补、躲避民差
○三年议准、锦衣等卫力士校尉、不许买窝冒顶、及异姓外孙女户、买求该管官旗、州县裡书、朦朧起送替补。其遇该替役、并清理解到等项、兵部将编军册、科道清查文册、查对姓名相同、方令收补。但册内无名者、查发原籍、听当民差
凡老疾释放。永乐五年奏准、力士校尉、係民间僉充者、例不勾丁、如有老疾、听於岁终具告兵部、行该卫勘明、具奏释放
○天顺元年
詔、锦衣旗手武驤等四卫力士校尉、有年六十以上、及残疾不堪差操、已告在部、不问有无保结、悉放寧家
凡户丁勾补。永乐五年奏准、僉充力士校尉、若逃回病故、或老疾不堪者、仍勾其户丁、补当一辈。若係原祖充当而在逃者、发册清勾到部、送问、发卫著役。原逃事故、解到户丁补役者、发卫查收。凡四丁抽僉者、病故俱勾补
○正德八年题准、两京旗校力士、有在逃一年之内、听其首告。查无违碍、初犯准令復役、再犯调卫充军。若一年之外、曾经造册清勾者、不许首告。止许原籍官司拘解。如正身病故、具结将应解户丁解补
○十年题准、今后校尉力士逃回、务要挨拏正身到官、追妻起解。其例该调卫之人、月久不获、就将户丁照例调卫。若原逃病故、方将应继户丁、解补原伍
