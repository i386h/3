<!-- { "loadSidebar": true } -->
山阳县福兴闸夫四十名。 【后革十名。停役六名】 今存二十四名。清江闸夫四十名。 【后革十名。停役六名。改拨天妃闸五名】 今存二十一名。板闸夫三十名。 【后革六名。停役十四名】 今存十名。龙汪等三闸、即以福兴清江旧闸官夫改拨。黄家等浅铺十五。老人十五名。夫七十五名。 【后革七名。后又復板闸等停役夫三十二名】 今一百名。清江浦西桥守提夫五十名。高家堰堤铺六十七名。守提夫八百八名
宝应县子婴沟等浅铺九。浅官九员。 【旧老人塘长各九名】 夫四百四十三名。 【后革二百五名】 今存二百八十八名。旧有子婴沟第一浅夫二十五名。瓦店等二浅夫十名 【今革】
高邮州王琴新河等浅铺十七。夫二百七十名。 【后革一百二十四名】 蛤蜊坝夫七名。 【原设永充坝夫十五名。弘治末年逃绝。存前数】 旧有丁家湾等浅铺十一。老人十一名。夫一百九十名。康济河浅铺六。老人六名。夫六十名 【今俱革】
江都县广惠通惠二闸、各夫六十名。城南北等浅铺十一。老人十七名。 【旧老人塘长各十一名】 夫二百五十四名。 【旧二百二十名】 □洲十坝夫三百七名。 【后革二十八名。又停役□百五十九名】 今存一百二十名、於闸夫内拨用。三年一次挑港夫二千四百九十二名
仪真县通济闸夫五十七名。响水罗泗拦潮三闸、各五十五名。麻线港等浅铺三。老人三名。夫二十七名。六坝夫、於闸夫内拨二名看守。三年一次挑港夫九千二百二十名


运河钱粮

通惠河郎中所属
通州东安等七州县、桩草银五百三两六钱五分
通州左右神武等九卫、桩草银六百十六两
北河郎中所属
兗州府属州县、并卫所、石灰十三万八千斤。(荣去木改林)麻九十六斤。桩草(荣去木改林)麻银五千五百三十五两六钱八分。副砖银二百五十七两七钱六分。安山南旺等湖租银三千三百三十五两二钱四釐八毫。各州县裁革折徵捞浅浅铺等夫二千二百八十名。 【每名岁徵银十二两】 渡夫二名、 【每名岁徵八两】 共该银二万七千三百七十六两。万历四年议定、每名连椿草岁徵银六两、著為例、每岁共该银一万三千六百九十二两
东昌府属州县、并带管德州德州左二卫、及清河县、副砖一万六千九百九十二箇。石灰九千二百斤。桩草(荣去木改林)麻砖灰银二千四百八十两六钱四分。各州县裁革折徵捞浅浅铺夫八百六十二名。万历四年议定、每名连椿草岁徵银六两。每岁共该银五千一百七十八两
河间府属州县、并卫所、桩草银二百五十八两五钱六分。苇革银二百三十五两三钱六分。(荣去木改林)麻副砖银各五十三两四分。石灰银二十六两五钱二分
南河郎中所属 【今天妃闸以北改属中河郎中以南仍属南河郎中】
淮安府属天妃闸以北、邳州清桃睢宿五州县、并邳州卫、桩草砖灰银四百六十九两八分
庐凤二府、并滁和二州、徵解邳州河堤防守夫银一万二千九十六两
徐州并属县、桩草砖灰银八百七十九两八分
庐凤二府、并扬州府属州县、徵解徐州停役夫协助河工银一千三百九十九两二钱
徐州库收支徐州洪税、协济河工钱粮。岁徵无定额。约万餘两不等
管泉主事所属
济兗二府有泉州县、额徵泉坝钱粮、桩草银四百五十三两一钱二分。坝夫银二百十一两二钱。裁革泉夫折徵银九千二十四两。裁革坝夫折徵银一千五百四十四两。裁革洸济河浅夫折徵银二百八十八两。万历四年议定、每名连桩草岁徵银六两

黄河钱粮

山东管河道副使所属
兗州府属州县堤铺夫银九千八百六十两
河南管河道副使所属
开封等八府并汝州、河堡夫银三万二千八百五十三两
凡运河职官。永乐初年、差主事一员疏导寧阳县等处泉源以济运河。后又差通政郎中各一员
○又差主事一员专管闸河。临清闸、则令提督卫河提举司主事兼管。皆三年更代
○十二年议罢海运。令工部尚书一员及都督一员疏濬运河
○十五年、令伯一员充总兵官、创行漕事
○又遣都督侍郎各一员、及尚书一员、伯二员、往来提督。以本部员外郎主事二员分理
○又遗侍郎提督。监察御史锦衣卫千户等官巡视
○十九年、遣侯伯各二员分理济寧等闸、及徐州吕梁二洪通州等处河道。徐州洪、差御史一员、又差郎中一员。吕梁洪、差少卿一员、又差河南按察司官一员、又差郎中一员。 【今二洪各差主事一员专管、三年更代。遂為定制】 
○宣德中、设济寧管闸主事
○正统四年、定巡视河道部属官六员。提督侍郎都御史各一员。以济寧為界、其南属侍郎。其北属都御史。又以都督一员递相提督
○景泰元年、令提督河道、专属都御史
○二年、减巡视河道主事一员。復减巡河御史二员、以巡盐御史兼理
○三年、设山东府州县管河官
○六年、令总督漕运都督兼理河道
○天顺元年、减淮安临清沙湾巡河主事三员。仍差主事一员、管扬州一带河道
○成化初、定设主事一员、专管寧阳县等处泉源
○七年、始分河道為三节。北自通州至德州、南自沛县至仪真、各属郎中一员、中自德州至济寧、属山东按察司官一员。又以侍郎一员总理。罢主事御史。惟管洪闸主事如故
○八年、復令长芦巡盐御史兼理通州临清一带河道。又御史一员、兼理济寧至南京河道
○十三年奏准、管河郎中兼理河道驛传捕盗夫役等事
○又令河道自通州至济寧、济寧至仪真、仍以郎中二员分理
○十九年、令沛县沽头等闸、别差主事一员提督
○二十一年、罢河南布政司管河沁二水官。添设主事一员
○弘治元年、罢沽头闸主事。令济寧以南河道、属巡盐御史兼理
○又罢管河沁二水主事、令徐州洪主事提调
○三年、令山东劝农参政、兼理山东河道
○又令各府州县管河官、带领家口、专在该管去处住坐、管理河道。不许私回衙门、营干他事
○七年、復差沽头主事
○八年、因治河工完。奏准、仍以河道分三节、设官三员理之
○革淮扬二府山阳等县管河通判主簿
○十八年、令浙西水利僉事濬常镇河道以便粮运
○正德二年、革河南新乡获嘉武陟等县管河主簿
○八年、设大名府通判一员、东明长垣武城曹县主簿各一员、专管河道
○嘉靖二年、復罢沽头闸主事、并罢湖陵沽头上中下金沟射沟新兴黄家等八闸官吏。令徐州洪主事带管
○又议准、遣都御史一员提督河道事务。山东河南南北直隶巡抚三司等官、俱听节制。仍添註郎中员外郎各一员分理
○七年、罢提督卫河提举司主事、令管砖主事带管闸座
○又以修濬大通河成。设郎中一员、驻札通州、往来督理、兼管天津一带河道
○八年、罢户部督运官、令管河郎中兼理
○又令徐州兵备副使兼理曹沛徐淮一带黄河
○十三年、復设沽头闸主事、并新兴黄家湖陵等七闸官吏人夫
○十四年復设直隶景州沧州管河通判
○十五年、设兗州府同知一员、疏濬泉源听管泉主事提调
○又令清江浦抽分主事、兼管移风等五闸
○二十年、设南旺管闸主事
○置境山镇闸、及官吏人夫
○又令濬南旺安山马场昭阳四沛、筑堤开渠、添置闸坝斗门。仍照地界、分隶本部郎中带管
○二十四年、革南旺管闸主事、令管泉主事带管
○添设归德府通判一员、商丘县主簿一员、专管河道
○二十五年、改兗州府管泉同知為管河同知、驻札曹县。添设单县管河主簿一员
○隆庆元年、移沽头主事於夏镇驻札、管理新河一带
○三年、革枣林鲁桥利建各闸官、以南阳闸带管。革师家庄新闸闸官、以仲家浅带管
○六年、添设河南副使一员、给
敕、专管黄河修筑堤岸
○又题復夏津鱼臺二县各主簿一员、专管新河石堤闸坝
○设广惠闸官吏、带管通惠闸
○万历元年题准、苏常镇三府运河、责之苏松兵备副使、浙西运河、责之浙江水利僉事、照所辖地方时加疏濬。如有疏濬不早、致误粮运者、俱听总理河道侍郎、并儹运御史参究
○革移风闸带管板闸官吏
○三年、革兗州府南旺管河通判。令本府管河同知带管、仍兼管泉。 【济寧卫管河指挥一员】 
○四年、添设山东督濬官、东平济寧二州、各判官一员。泰安州吏目一员。汶上曲阜邹滕四县、各县丞一员。泗水鱼臺二县、各主簿一员。新泰莱芜肥城平阴寧阳滋阳嶧七县、各典史一员。鉅野嘉祥共典史一员每州县设管泉义官一员。或兼管坝。惟鱼臺平阴不设泉官、以济寧东平带管。又泰安州泉官二员革一员。邹嶧二县各泉官俱革、以济寧滕县带管。其各州县管泉老人、并革
○添设淮安府管河同知一员
○五年、添设总理河漕都御史一员。后以治河工完停工
○革提督河道都御史。其事务、併归各该巡抚、照地分管
○又革吕梁洪主事。添设中河郎中一员、驻札吕梁、兼管洪事
○六年、革徐州洪主事、併属中河郎中兼管。其钞务、归併户部分司
○七年议准、山东河南南北直隶各巡抚衔内、添兼管河道四字、给与专
敕
○添设高堰柳浦二堤大使一员。归仁集遥堤义官一员
○八年、革土桥李海务二闸闸官、以梁家乡周家店官各带管
○十一年议准、淮安府管河同知二员、原驻邳州者、改於甘罗城、专管清桃山盐等处河道。原驻徐州者、改於邳州、管徐州至宿迁河道
○设梁境古洪各闸官一员。内华闸、以古洪带管
○十三年、令山东济青登莱四府管粮通判、及所属州县管粮官、俱带管水利。 【凡漕河正闸、各设闸官一员、吏一名。其无官吏者、以别闸带管】 凡运河禁令。宣德八年、令沿河无军卫处、免其民杂泛征科、专修河道
○景泰六年奏准、修河人户免养马
○天顺二年、令河道三年一次挑濬
○成化十年令、凡故决南旺阳湖堤岸、及阻绝泰山等处泉源者、為首之人发充军、军人发边卫。凡侵占河岸牵路為房屋者、撤去治罪。凡漕河事、悉听掌管官区处、他官不得侵越。凡所徵桩草、并折徵银钱备河道之用者、毋得以别事擅支。凡府州县添设通判判官主簿闸坝官、专理河防、不许别委。有犯、行巡河御史等官问理。别项上司、不许径自提问
○又令、诸闸坝洪浅夫、官员过者不许拘令拽船
○弘治二年、令各处河堤、每年增高一尺、阔一尺、管河官年终具数奏闻
○十三年奏准、河南地方盗决、及故决河防、毁害人家、漂失财物、渰没田禾、犯该徒罪以上。為首者、若係旗捨餘丁民人、俱发附近充军。係军调发边卫
○又题准、运河一带、用强包揽闸夫溜夫二名之上、俱问罪、旗军发边卫、民并军丁人等发附近、各充军。其揽当一名、不係用强生事者、问罪、枷号一箇月发落
