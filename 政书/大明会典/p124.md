<!-- { "loadSidebar": true } -->
丹陛及丹墀东西。设朋扇于殿内东西。陈车輅步輦于
奉天门丹墀中道、北向。金吾等卫列甲士军仗于午门外、
奉天门外、及丹墀东西。旗手卫设金鼓于
午门外。列旗帜于
奉天门外。御马监设仗马。锦衣卫设驯象于文武楼南、东西相向。钦天监设报时位于
丹陛之东。鼓初严。百官具朝服齐班于
午门外。鼓次严。引班官引百官并进表人员、及四夷人等、次第由左右掖门入、诣丹墀序立。钦天监鸡唱官司晨一员于文楼下、西向。锦衣卫将军六员于殿内之南、北向。将军四员于
丹陛四隅、东西相向。 【其餘侍卫将军、各分立于殿陛等处如仪】 鸣鞭四人于丹墀中道左右北向。金吾等卫护卫官二十四员于
丹陛之南、六员于丹墀之北、俱东西相向。陈设方物、鸿臚寺司宾署丞一员、彻方物案、鸿臚寺序班十六员于
丹陛中道左右。外赞鸿臚寺鸣赞等官十二员于
丹陛、及丹墀东西。纠仪御史十二员于丹墀之东西。殿前侍班锦衣卫千户六员、光禄寺署官四员、序班二员、传呼鸣鞭锦衣卫百户四员、俱于殿中门外、东西相向。导表六科都给事中二员、序班二员于表案左右。掌领侍卫官三员于殿内东西相向。锦衣卫正直指挥一员于帘右、东向。百户二员于帘下、左右相向。 【捲帘毕、即趋出殿门外】 各豫立以俟。鼓三严。执事礼部堂上官、并内赞鸣赞一员、陈设表案并举案序班五员、典仪鸿臚寺司仪署丞一员、捧表礼部仪制司官四员、展表六部、都察院、通政司、大理寺堂上官二员、宣表致词并传制等项鸿臚寺堂上官五员、捧宝尚宝司官二员、导驾六科给事中十员、殿内侍班翰林院官四员、中书官四员、纠仪御史四员、序班二员、及各遣祭官、俱诣
华盖殿外。候
上具袞冕陞座。鐘声止。入序立。遣祭官以次復
命讫。各趋入丹墀班。礼部堂上官跪奏方物并请
上位看马。候得旨。復位。鸿臚寺卿跪奏执事官行礼。赞五拜叩头毕。赞各供事。鸿臚寺卿跪请陞殿。
驾兴。导驾官前导。尚宝官捧宝前行。中和乐作。奏圣安之曲。
上御奉天殿陞座。导驾官立于殿内柱下、东西相向。侍班翰林官立于东导驾官之后。中书官立于西导驾官之后。纠仪御史序班分立于侍班官之下。尚宝官置宝于案、分立于导驾官之上。乐止。鸣鞭。报时鸡唱讫。外赞唱排班。班齐。鞠躬。大乐作。四拜。兴。平身。乐止。内赞赞进表。大乐作。导表官导表案至殿东中门止。序班举案入置殿中。退立于东西柱下。乐止。赞宣表目。礼部堂上官并宣表目官诣殿中跪宣毕。各叩头退。赞宣表。展表官取表同宣表官诣殿中跪。外赞赞跪。眾官皆跪。宣毕。展表官分东西先退。内外皆赞俯伏。大乐作。兴。平身。乐止。宣表官退。序班举案置殿东。外赞赞跪。眾官皆跪。代致词官跪于
丹陛中道、致词云、公侯駙马伯、文武百官某官臣某等、 【词与洪武间所定同】 贺讫。外赞赞俯伏。眾官皆俯伏。大乐作。四拜。兴。平身。乐止。传制官诣
御前跪奏传
制。俯伏、兴。由东门靠东出、至
丹陛之东、西向立。称有
制。外赞赞跪。眾官皆跪。宣
制。 【制与洪武间所定同】 宣讫。外赞赞俯伏。大乐作。兴。平身。乐止。赞搢笏。鞠躬。三舞蹈。赞跪。唱山呼。百官拱手加额曰万岁。唱山呼。曰万岁。唱再山呼。曰万万岁。赞出笏。俯伏。大乐作。四拜。兴。平身。乐止。鸿臚卿诣
御前跪奏礼毕。鸣鞭。中和乐作。奏定安之曲。
驾兴。尚宝官捧宝。导驾官前导至
华盖殿。乐止。引班官引百官人等以次出。序班彻方物案。所司设黄幄于
丹陛上。陈
王府及勋臣总兵官外夷所进马匹于丹墀内。礼部并鸿臚寺官立于丹墀东。候
上易便服。御黄幄。甲士行礼毕。礼部官诣
御道中、跪奏
御马过。奏毕。復位。候马过、诣
御道中、跪奏马过毕。
驾还宫 【嘉靖四十一年、更名奉天殿曰皇极殿。门曰皇极门。华盖殿曰中极殿。后具仪俱用新名】
旧制冬至日即行贺礼。嘉靖九年、分祀
二郊。以冬至大报、是日行庆成礼。次日行冬至朝贺礼毕、举庆成宴。本年再定、次日
上诣内殿行节祭礼。又诣
母后前行贺礼毕。始
御奉天殿、受百官贺

冬至大祀庆成仪

嘉靖七年定
上大祀礼成。
驾还。百官具朝服于
承天门外桥南立、迎
驾。随至
奉天殿丹墀内侍立。执事官先至
华盖殿前东西拱立。候
上御华盖殿。具袞冕服陞座。鸿臚寺堂上官跪奏执事官行礼。鸣赞赞入班。鞠躬。五拜。叩头。兴。平身。各供事。鸿臚寺堂上官跪奏请陞殿。教坊司乐作。
上御奉天殿陞座。乐止。锦衣卫官传鸣鞭。鸿臚寺堂上官传排班。鸣赞赞排班。班齐。鞠躬。四拜。兴。平身。赞跪。鸿臚寺堂上官于
丹陛中道跪、致词曰。公侯駙马伯、文武百官、某官臣某等。恭惟
圜丘大报载成。礼当庆贺。致词毕。由殿东门入殿内侍立。鸣赞赞俯伏。兴。鞠躬。乐作。四拜。兴。平身。乐止。鸿臚寺堂上官于殿内跪奏礼毕。传赞礼毕。锦衣卫官传鸣鞭。
上还宫。百官退

万寿圣节百官朝贺仪

洪武二十六年定、仪与正旦冬至同。但致词云。恭惟
皇帝陛下万寿令节。 【至三十年、改令节為圣节】 臣某等诚懽诚忭、敬祝
万万岁寿。不传
制
○嘉靖年定、仪亦与正旦冬至同。但鸿臚寺加设玉帛案二于殿内。帘前致词。词与洪武年间所定同
朝贺乐
洪武间定 【以后乐俱同】
殿内中和韶乐
乐器
麾一　　　　簫十二
笙十二　　　排簫四
横笛十二　　塤四
篪四　　　　琴十
瑟四　　　　编鐘二
编磬二　　　应鼓二
柷一　　　　敔一
摶拊二
乐章
陞殿、奏圣安之曲
乾坤日月明。八方四海庆太平。龙楼凤阁中、扇开帘捲
帝王兴。圣感
天地灵保
万寿。洪福增。祥光王气生。陞宝位。永康寧
公卿入门、奏治安之曲 【后不用】
忠良為股肱。昊天之德承
主恩。森罗拱北辰。御炉香遶
奉天门。江山社稷兴。安天下军与民。龙虎会风云。贺
万寿圣明君
丹陛大乐 【后奏于　奉天门】
乐器
麾一　　　　戏竹二
簫十二　　　笙十二
笛十二　　　头管十二
(上□下秦)八　　　　琵琶八
二十絃八　　方响二
鼓二　　　　拍板八
杖鼓十二
乐章
百官行礼、奏万岁乐朝天子之曲
雨顺风调昇平世。万万年山河社稷。八方四面干戈息。庆龙虎风云会 【右万岁乐】
圣德圣威、洪福齐天地。御阶前文武两班齐、摆列在丹墀内。舞蹈扬尘。山呼万岁。统山河壮
帝畿。礼仪讚稽、庆龙虎风云会 【右朝天子】
还宫、奏定安之曲
九五飞
圣龙。千邦万国敬依从。鸣鞭三下同。公卿环佩响玎王?冬。掌扇护
御容。中和乐、音吕浓。翡翠锦绣拥、还
华盖赴龙宫
洪武元年令、正旦冬至及寿日、各衙门不许於寺观行香。其万岁牌、不许復设
○二十二年令、凡遇大朝贺。除已习仪、及具服官员、许入班。其餘便服人员、止于
午门外行礼。执事官于
华盖殿行礼。排甲带刀侍卫之人免拜。五府六部等官于殿内侍立、 【今皆入班】 奏事止于
华盖殿
○永乐六年令、
帝王生日、先于
宗庙具礼致祭、然后序家人礼。百官庆贺礼毕、筵宴
○嘉靖七年奏准、凡遇
万寿圣节、正旦、冬至大朝贺。先令
承天门、
端门、及左右闕门守门内外官员、严禁杂人行走。
鼓初严。执事官并侍卫官军先入。次
皇亲、公、侯、駙马、伯。次在京文武品官。次来朝品官。次内外杂职。次生儒。次外国四夷人。至
奉天殿下。文武百官依品级序立。毋得搀越乱班。礼毕。外国四夷先出。次生儒。次杂职。次文武品官。次侍卫官军及仪从人等俱尽。象马方行。其金水桥、东西角门、各添设序班。凡有搀越者、御史序班纠举拏奏。若有市井姦人、假借儒吏衣巾冒入殿庭。锦衣卫官校缉拏
○又令、凡正旦、冬至、
圣节。百官俱於先期之三日及二日习仪。正旦冬至於朝天宫。
圣节於灵济宫

○九年更定、
郊祀冬至习仪、於先期之七日及六日
○二十一年令、
圣节、正旦、冬至、俱赴朝天宫习仪
凡正旦节。自十二月二十八日起、至正月二十日止、百官俱吉服。通政司不奏事。冬至前三日、后三日、
圣节前三日、后三日、俱吉服。通政司亦不奏事
凡朝贺。班首致词官例用勋臣。有缺、则礼部题请
钦定
凡进贺表目。
亲王各一通。各处掛印总兵官各一通。朝鲜国王一通。南京礼部等衙门一通。浙江等布政司、按察司、直?府州等衙门各一通。南京中军等都督府一通。中都留守司、浙江等都司、直?卫所等衙门各一通
凡大朝贺。先期礼部移文各衙门、取具执事等官职名、并陈设仪卫等项数目、榜揭习仪处所、以便供事
○隆庆二年题准、丹墀纠仪序班添二员
○万历七年、諭衍圣公以
万寿入贺。朝廷待以宾礼。不在文武职官之列。不必朝参
○九年题准、衍圣公及顏曾孟三氏子孙、止许三年一次入贺、于朝覲年行

中宫正旦冬至命妇朝贺仪

洪武二十六年定
凡正旦冬至。前期一日、女官陈设
御座于宫中。设香案于丹墀之南。其日内官陈设仪仗于
丹陛之东西、及丹墀东西。女官擎执者立于
御座之左右。陈女乐于
丹陛东西、北向。设笺案于殿东门外。设班首拜位于中道之东西。设命妇拜位于丹墀、北向。设司赞位于丹墀东西。设司宾位于命妇班之北、东西相向。设内赞二人位于殿内东西。命妇至宫门外、司宾引命妇入就拜位。女官具服侍班如常仪。尚宫尚仪等官诣内奉迎。尚仪奏请陞座。
皇后具服出。导从如常仪。乐作。陞座。乐止。司赞唱班齐。乐作。赞四拜。乐止。内赞唱进笺。引笺案女官前导。举笺案女官二人举案、由殿东门入。乐作。至殿中。乐止。赞眾命妇跪。内赞唱宣笺目。宣笺目女官宣讫。兴。唱宣笺。展笺女官诣案前取笺。宣笺女官宣讫。兴。举案者举案于殿东。赞命妇皆兴。司宾引班首由东阶升。乐作。自东门入。至殿中。乐止。内赞唱跪。班首跪。司赞唱跪。眾命妇皆跪。班首称某夫人妾某氏等兹遇正旦、则云履端之节。冬至、则云履长之节。敬诣
皇后殿下称贺。 【今班首致词称贺、俱司言女官代】 内赞司赞同唱兴。
班首及殿外命妇皆兴。司宾引班首由西门出。降自西阶。乐作。至拜位。乐止。赞拜。乐作。四拜。乐止。司言前跪将
旨、由东门靠东出、至于
丹陛东西向立、称有
旨。司赞唱跪。眾命妇皆跪。司言宣
