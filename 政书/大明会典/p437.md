<!-- { "loadSidebar": true } -->
上出御皇极殿。外赞赞排班、班齐、四拜。内赞赞进表。赞宣表目。堂上官一员宣表目讫。内赞赞宣表。外赞赞跪。堂上官一员宣表讫。外赞赞俯伏。堂上官一员于露臺祝赞讫。外赞赞俯伏、四拜。堂上官一员奏传
制。由殿东门出、至
丹陛、称有
制。外赞赞跪。传
制毕。外赞赞俯伏、赞三舞蹈、山呼、四拜。卿奏礼毕。外赞赞礼毕。
万寿圣节行礼同、惟不传制
凡每日常朝。文武百官入、至
皇极门丹墀、分班序立。
上御座。鸣鞭讫。本寺卿赞入班。鸣赞赞拜、叩头、毕。百官仍分班序立。本寺堂上官於
御前宣奏
午门外谢
恩见辞人员数、毕。门外鸣赞赞班齐、五拜、三叩头、礼毕。卿赞奏事。各衙门官以次奏事、毕。遇有
王府及镇巡等官差来、并外夷朝贡等项人员。该
赐酒饭者、堂上官引至
御前宣奏、承
旨。若文武官员人等、该
御前行礼、有
赐酒饭者、堂上官承
旨毕。卿仍赞奏事、奏事毕。再鸣鞭。
驾起。初鸣鞭后、如有太常寺奏忌辰、及大臣遣祭復
命、候毕、方赞入班。有
王府进表、及出差人缴节、守卫官进事件揭帖、尚宝司等衙门请宝等项、候毕、方赞奏事
凡常朝起鼓后遇雨。内官传出有事进、无事退。各官由廊下、趋至
皇极门下。待
上坐定、鸣鞭讫。本寺堂上官跪奏内官传朝官免叩头。奏毕。宣奏谢
恩见辞人员。传出行礼
上命叩头。堂上官承
旨、传出叩头、待平身。各衙门奏事如常仪
凡大朝贺、朔朢日朝参、传
制、及太常寺奏祭祀。本寺官俱先一日、於
御前奏请陞殿
凡
郊庙奏祭祀。万历五年题准、是日如遇忌辰者、除巳祧、及
内殿无祭、不忌外。俱移於前一日行
凡大朝贺、文武百官、及外夷人员、先期赴朝天宫等处习仪二日。本寺官於
御前奏知。如遇免
朝、具本题知
凡谢
恩见辞。洪武间定
谢
恩
除授文武官员
文武官员调除
文武官员為事免罪
文武官员
钦赏钞物等件
文武官员给亲完聚
旗军奏准给亲完聚
旗军
钦赐钞物等件
文武官员
钦蒙赐祭安葬
武官替职
钦依放回官员
岁贡生员入监
试职官实授
文武官
钦免税粮
军人陞充总小旗
文武官患病
钦赐医治
官吏准免重役放回
文武官
钦授誥敕
免谢
恩
拨过各衙门吏典
旗军调拨别卫
见
钦取致仕官员
在外文武官员到京公干
在京文武官员公干回还
外国进贡人员
各处举到孝廉人材秀才
岁贡生员
各处粮长进图册等项
各处官吏生员起復
各处文官给由
各处军官到京听差
各处吏典承差礼生到京公干
各处耆宿粮长军民人等奏事
在京武官征进取回
文武官员為事降调到京
各处僧道医术举到
官员监生毕姻省亲病痊回还
舍人监生旗军差往各处公干回还復
命
免见
在京文武官员患病痊可
各处取到农吏土民
各衙门吏典承差考满
僉补校尉力士厨役
外卫旗军管解人物到京
辞
文武官员赴任
文武官员到京公干回还
文武官员往各处公干
文武官员回家祭祀迁葬
武官替职回还
外卫官军听差回卫
外国进贡人员回还
官员监生回家毕姻省亲
行人舍人监生差往各处公干
免辞
各处粮长进图册回还
外卫旗军听差回卫
旗军差往各处公干
各处吏典承差礼生到京公干回还
凡谢
恩见辞官员人等。先於本寺报名、该
面见辞、及领
敕缴敕、或
赐酒饭者、预先具白本题
知次日早、俱於
午门外行五拜三叩头礼。俟常朝官叩头毕、本寺官具名数帖宣念、行礼毕、其该
面谢见辞者、仍引赴
御前、谢
恩者居先、次见、次辞。
赐敕与酒饭者、復赞叩头
凡谢
恩见辞官员人等。先於本寺报名、该
面见辞、及领
敕缴敕、或
赐酒饭者、预先具白本题
知次日早、俱於
午门外行五拜三叩头礼。俟常朝官叩头毕、本寺官具名数帖宣念、行礼毕、其该
面谢见辞者、仍引赴
御前、谢
恩者居先、次见、次辞。
赐敕与酒饭者、復赞叩头
凡两京堂上官、都左右给事中陞授。公侯伯提督营务。大臣有疾、
赐酒米、遣医调治。及考满、
赐羊酒。俱於
午门外行礼毕、仍赴
御前面谢。其餘
赏赐等项、不
面谢
凡在外来朝官员人等。皆於本寺预先演礼、然后引入行礼。其公差及给由官吏、先将文册投下、明日引入
凡
王府、并镇守守备备倭等官、外夷宣慰宣抚招讨等司、进贡齎本人员。天下诸司朝覲给由官员、并奏缴军职文凭稽考公文、完销勘合、及总兵等官会奏声息等项本册。俱赴本寺引奏
凡常朝官员、及
午门外谢
恩见辞等项官员人等、或有失仪。该寺序班、随即拏人劾奏。其在京堂上官、具本劾奏。万历十一年题准、京堂四品以上、及翰林学士、具本劾奏。餘俱
面纠
凡百官奏事。隆庆六年题准、各衙门致词官、该承
旨者、俱用请
旨二字。不应承
旨者、俱用奏
知二字。如有含糊不明、照例纠奏
凡在外总兵等官、奏报捷音。本寺官引差来人、於
御前宣奏
凡遇灾异、有
旨諭百官同加修省。次日早朝、各具公服致词、行五拜三叩头礼。年终礼部类奏灾异、则否
凡復
命朝见人员、缴
敕进题本。及四夷朝贡人员、进番字文书。俱本寺官接至
西陛、授内官捧进
凡大臣陪祀
颁胙、及
赐鲜。俱次日早、常朝大班叩头之后、仍留班行叩头礼 【今遇免朝於　午门外顶门行礼】
凡正旦冬至节令、百官有例放假、本寺官
面奏承
旨讫。赞百官入班行叩头礼。其元宵节
赐假、赞五拜三叩头礼
凡每年四月、
赐百官字扇、并寿丝缕。次日早朝、具公服行五拜三叩头礼。别
赐牙扇并艾虎、止当时叩头
凡每年十一月、
命百官戴煖耳。本寺堂上官承
旨、赞入班、行叩头礼
凡节令
赐百官宴。本寺堂上官承
旨讫。赞百官入班行叩头礼。宴毕、仍赞叩头
凡给
赐文武官
誥敕。本寺官举案、引至
御前。俟该部官奏过、赞叩头、毕。仍举案引出给散 【近行五拜三叩头礼】
凡公侯伯受封、袭封、上表谢
恩。本寺官举案、引至
御前。俟礼部官奏过、赞五拜三叩头礼毕。捧表至
东陛、授内官捧进
凡外夷进贡方物。本寺官引至
御前。俟礼部官奏过、赞叩头、毕。举案至
东陛、授内官捧进
凡
赏赐外夷人员衣服綵?等件。本寺官举案。引至
御前。俟礼部官奏过、赞叩头、毕。仍举案引出给散
凡本寺俸粮。旧於礼部带支。后奏准、本寺自行收放。今於禄米仓关支
凡奏事、及復
命等项、须出班
面奏者。宣德十年奏准、先须报知本寺
凡各处差来奏报军情人员。正统二年
敕諭、不许先与人传说
○天顺六年令、各边总兵官内官都指挥指挥等官、差来奏事人员。鸿臚寺序班、连本连人引进。俟本进收讫、该管序班引出、收在本寺宿歇。次日早奏毕、方许出去。各
王府差来奏事者、只令在馆驛宿歇
凡见辞人员、出入京城。嘉靖十六年奏准、九门官史、照例查记姓名、每日申时、开报本寺稽考。如有不行见辞、及不报名在门者、参奏治罪。其报名之日、随带原给批文赴寺、给与关防、方许赴通政司掛号、及各衙门投递。违者一体参究
凡遇免朝。嘉靖十六年奏准、例该
面恩
面见
面辞官员、候至五日之外者、免其
御前行礼。其
王府并镇巡等官差来、及外夷朝贡等项人员、该本寺堂上官引见、
赐酒饭者、即令照例给与
○万历三年题准、凡陞转在京三品以上官、四五品中翰林院学士、讲读学士、詹事府少詹事、都察院僉都御史、国子监祭酒等官。如有候足五日、未值
面恩者、一面到任管事、仍候
御朝日补行。其有准致仕者、亦必守候
面辞。在京陞任南京三品以上、并四五品学士等官、及南京三品以上官、以入贺或考满至京。如候足五日、不得见谢者、如事期未过、仍补见谢。见谢后、不得
面辞、免其久候。或事期已过、不得见谢、则仍候
面辞、不拘五日之限

南京鸿臚寺

建置见前
凡遇
万寿圣节、正旦、冬至、行庆贺礼。俱先于南京朝天宫习仪。至期行礼。本寺堂上官祝赞、鸣赞赞礼、序班执事、其礼与在外同
凡
东宫千秋节、行庆贺礼。本寺堂上官祝赞、鸣赞赞礼、序班执事、其礼亦与在外同
凡南京各衙门遇
万寿圣节、正旦、冬至、进表。及
东宫千秋节进笺。于南京礼部行礼。俱本寺掌行
凡南京各衙门、赴南京礼部中府救护。俱本寺官赞礼
凡本寺官吏俸粮。旧於南京礼部带支。后奏准、自行收支
凡辞謁
孝陵官员。隆庆四年奏准、俱赴本寺报名、差序班二员赞礼

国子监　南京国子监
大明会典卷之二百二十
国子监

国初於南京置国子学、正四品衙门。设博士、助教、学正、学录、典乐、典书、典膳等官。所以专司风化、教育人材、职任最重。后添设祭酒、司业、典簿。改典膳為掌饌。洪武八年、置中都国子学。十五年、改国子学為国国子监。中都国子学、為中都国子监。从四品衙门。以祭酒司业為堂上官。监丞、博士、助教、学正、学录、典籍、掌饌為属官。典簿為首领官。二十六年、革中都国子监。永乐元年、置国子监於北京。设官同。嘉靖七年、建敬一亭於本监正堂之北。中树
御製敬一箴、
圣諭六道、
御註范氏心箴、程子视听言动四箴、凡七碑。如翰林之制。本监以累经
车驾临视、正官不敢中堂而坐、及中门出入。两京皆同

监规
洪武十五年定

一、本监正官、每日清晨升堂、就坐、各属官以次赴堂序立、行揖礼、正官坐受。后各属官分列东西、相向对揖、礼毕就立。俟各堂生员行列恭揖。礼毕方退。晚亦如之
○一、本监属官、每遇赴堂稟议事务、质问经史、皆须拱立听受、取次讲说、不得即便坐列。其正官亦不得要求虚誉、輒自起身、有紊礼制。务在纲纪秩然、足為矜式
○一、本监正官、职专总理。一应事务、须要整飭威仪、严立规矩、表率属官、模范后进。不可尸位素餐、因而怠惰
○一、监丞之职、所以参领监事。凡教官怠於师训、生员有戾规矩、并课业不精、廩膳不洁、并从纠举惩治。务要夙夜尽公、严行约束、毋得徇情、以致废弛
○一、博士、助教、学正、学录等官、职专教诲。务在严立工程、用心讲解、以臻成效。如或怠惰不能自立、以致生员有戾规矩者、举觉到官、各有责罚
○一、生员在学读书、务要明体适用、以须仕进。各宜遵承师训、循规蹈矩。凡出入起居、升堂会饌、毋得有犯学规。违者痛治

○一、掌饌职备廩食、供给师生。须要恪恭乃事、务在丰洁。毋得通同膳夫厨役人等、因而剋减、以致不充。违者依律问罪
