<!-- { "loadSidebar": true } -->
仓、攒典一名
南京和阳卫
令史一名　　　典吏四名
所、司吏六名
南京驍骑右卫
令史一名　　　典吏四名
所、司吏八名
仓、攒典一名
南京镇南卫
令史一名　　　典吏四名
所、司吏八名
南京广洋卫
令史一名　　　典吏六名
所、司吏七名
仓、攒典一名
南京水军左卫
令史一名　　　典吏六名
所、司吏九名
仓、攒典一名
南京水军右卫
令史一名　　　典吏六名
所、司吏八名
仓、攒典一名
南京龙江左卫
令史一名　　　典吏六名
所、司吏九名
仓、攒典一名
南京龙江右卫
令史一名　　　典吏六名
所、司吏六名
南京英武卫
令史一名　　　典吏六名
所、司吏六名
仓、攒典一名
南京广武卫
令史一名　　　典吏四名
所、司吏六名
仓、攒典一名
南京天策卫
令史一名　　　典吏四名
所、司吏三名
仓、攒典二名
南京飞熊卫
令史一名　　　典吏六名
所、司吏六名
仓、攒典一名
南京江阴卫
南京横海卫
令史各一名　　典吏各六名
所、司吏各七名
仓、攒典各一名
南京江淮卫
南京济川卫
令史各二名　　典吏各八名
所、司吏各六名
南京牧马千户所
令吏四名
中和桥马草场
清凉门马草场
攒典各一名
金川门马草场
攒典二名



在外衙门



在外各衙门事体繁简不同。吏典数目、多寡不一。俱不开载
各布政司
通吏　　　　　令史
典吏　　　　　承发
经歷司
典吏
理问所
司吏　　　　　典吏
架阁库
典吏
库
攒典
各府
司吏　　　　　典吏
承发
经歷司
典吏
司狱司
狱典
各州县
司吏　　　　　典吏
承发
各府州县儒学
司吏
各府州县税课司局
司吏　　　　　攒典
各府州县仓
攒典
各府库
攒典
各递运所
司吏　　　　　典吏
各水马驛
驛吏
各巡检司
司吏
按察司
书吏　　　　　典吏
承发
经歷司
典吏
司狱司
典吏
架阁库
典吏
盐运司
书吏　　　　　典吏
承发
经歷司
典吏
盐仓
攒典
批验所
攒典
库、攒典
盐课提举司
司吏　　　　　典吏
盐课司
司吏
各都指挥使司
令史　　　　　典吏
承发
经歷司
典吏
断事司
司吏　　　　　典吏
架阁库
典史
各卫
令史　　　　　典吏
千户所
司吏
镇抚司
司吏
各守御千户所
司吏
王府
长史司
司吏二名　　　典吏十一名
典簿厅
典吏一名
仪卫司
司吏一名
群牧所
司吏一名
典仗所
司吏六名
审理所
司吏二名　　　典吏四名
典膳所
纪善所
奉祠所
工正所
典宝所
良医所
典仪所
司吏各一名　　典吏各二名
仓、攒典一名
库、攒典一名



大明会典卷之八
吏役参拨



吏员两考役满。起送到京。参拨各衙门。各有资格。后又有办事之例。按洪武礼制、与诸司职掌、及诸事例、互有异同。今不备著
凡僉充吏役。例於农民、身家无过、年三十以下能书者、选用。但曾经各衙门主写文案、攒造文册、及充隶兵与市民、并不许滥充
○洪武二十八年奏准、正军户、五丁者、充吏。四丁不许。水马驛站贴军杂役养马等项人户、四丁以上者、充吏。三丁不许。民户、两丁识字。亦许勾充
○宣德元年奏准、一户有二丁三丁、内一丁充吏。一丁為官者。或补生员者。或自监生生员謫充吏者。其吏皆免。其农民先僉一丁充吏、后又再僉、免其再僉者。若四丁以上、不免
○正统三年奏准、还俗僧道、营充吏役、罢归為民
○四年奏准、在京在外吏典、曾充隶兵者、歷三年满日、不许出身
○五年奏准、按察司吏典役满。行布政司转属僉拨。不许径行各府州县僉取
○景泰二年奏准、父兄伯叔充吏、离役未久。及犯赃问发充军為民者。弟男子姪、不许参充
○万历六年题准、顺天府所属州县卫所、凡有告纳农民者。务要严审是否土著。其属军卫者、亦要移文州县查勘。取具里老官旗邻佑保结、方准起送。该府覆查明白、方准上纳。如有冒籍者、革役递回。承行吏书保结人等、併究赃问革
凡吏员资俸。洪武二十六年定、在外各衙门送到考满吏典、於在京对品衙门内用。在京各衙门考满吏典、照依资格陞用、无缺借用。仍支合得俸。裁革减併吏、对品衙门用。借拨者、支前役俸。农吏、罢閒官、生员、监生、承差為事充吏、遇缺拨用。各支本等俸。其五品以下衙门、吏典、该与俸米食米者、照例支给。若罢閒永充截替市井吏、遇缺量度拨用。止支九品衙门司吏俸一石。工满并為事断发吏、遇缺拨用。月支米五斗。每月通类行移各衙门收役
凡吏员出身。洪武三十一年更定、或在京两考、在外一考。或在京一考、在外两考。皆以九年满出身。后定、以在外两考、在京一考、為满
从七品出身
一品衙门提控 【洪武礼制、提控正七品出身。其餘各项吏员出身、亦多不同】
二品衙门都吏
正八品出身
一品二品衙门掾史典吏
二品衙门令史 【典吏亦同】
内府门吏
从八品出身
三品衙门令史
正九品出身
三品衙门典吏
四品衙门司吏
从九品出身
四品衙门典吏
五品衙门司吏典吏书吏
杂职出身
六品至九品并杂职衙门吏典
都察院各道吏典
凡吏员役满转补。洪武十九年更定、在京未入流衙门吏员、充九品衙门司吏。九品衙门司吏、充八品衙门司吏、七品衙门典吏。八品衙门司吏、七品衙门典吏、充七品衙门书吏、司吏、六品衙门典吏。七品衙门书吏、充五品衙门司吏、胥史。六品衙门典吏、充五品衙门典吏、六品衙门司吏。六品衙门司吏、五品衙门典吏、充五品衙门司吏、胥史、四品衙门典吏。五品衙门司吏、胥史、充四品衙门司吏、三品衙门典吏。 【职掌四品衙门典吏同】 四品衙门司吏、三品衙门典吏、充三品衙门令史、二品衙门典吏。三品衙门令史、二品衙门典吏、充二品衙门令史、一品衙门典吏。二品衙门令史、充一品衙门掾史、二品衙门都吏。都吏、充一品衙门提控。一品衙门典吏、充掾史、提控。 【职掌典吏充掾史。掾史充提控】 以上、皆以三年為满。给由赴部录用。在外各驛递运所河泊闸坝等衙门吏攒、充七品衙门典吏。或有俸九品衙门、并有俸未入流衙门吏、充七品衙门司吏。七品衙门典吏、充五品六品衙门典吏。六品衙门典吏、充六品衙门司吏、五品衙门典吏。六品衙门司吏、充五品衙门司吏。五品衙门司吏、四品衙门典吏、充四品衙门司吏、三品衙门典吏。三品衙门典吏、充二品衙门典吏、二品衙门令史、书吏。三品衙门令史、书吏、充二品衙门令史。二品衙门令史、充二品衙门通吏。以上、三年满日无缺。给由到部。於在京衙门内用
○洪武二十六年定、在外大小衙门典吏。不许陞转。三十六箇月考满、给由赴京听用
凡在外吏、於在京陞转。洪武十七年奏定、在外二品衙门通吏、於在京从七品出身吏员内陞转。令史、於在京正八品出身吏员内陞转。在外三品衙门令史、书吏、於在京正九品出身吏员内陞转。在外三品衙门典吏、四品衙门司吏、於在京。从九品出身吏员内陞转。察院磨勘典吏、仍依原定未入流品内出身。五品以下衙门吏、仍依原定资格陞转
凡吏典办事。旧例俱以三年為限。成化二十二年、奏减半年。弘治四年、又奏减三箇月。十一年、又奏减三箇月、止办二年。嘉靖六年
詔、吏役办事、再免半年、即拨当该。其当该三十六箇月内、仍革去俸粮半年。仓攒守支七年、盐课司攒守支八年、俱免办事。未及六年八年者、□算补办。全无守支者、不免
凡吏典拨歷。俱以实俸為准。在外布政司通吏、拨在京宗人府五府提控。六部都察院都吏、例不考拣。如通吏少、则以都布二司令史、按察司盐运司书吏、行太僕寺、苑马寺、各卫令史、考拣撘拨。在外都布二司令史、按察司盐运司书吏、行太僕寺、苑马寺、各卫令史、拨在京五府各团营、并总兵官掾史、六部都察院及巡抚都御史令史、
皇城门吏、清军刷卷人吏。在外都布按三司、盐运司、行太僕寺、苑马寺、留守司、并各卫府各典吏、拨在京宗人府、五府、六部都察院、各团营、并总兵官、巡抚都御史典吏。在外各府司吏、拨在京大理寺胥史、通政司、詹事府、太常寺、光禄寺、太僕寺、顺天府、各卫令史。在外各州千户所、镇抚司、长史司、仪卫司、群牧所、市舶提举司各司吏、拨在京大理寺、通政司、詹事府、太常寺、光禄寺、太僕寺、顺天府、各卫典吏。在外苑马寺各监。典仗所、典膳所、纪善所、奉祠所、工正所、典宝所、良医所、典仪所、并各县司吏、断事司、理问所、审理所司吏、典吏、都布经歷司、长史司、仪卫司、市舶提举司、千户所、并各州典吏、拨在京翰林院、左右春坊、国子监、鸿臚寺、钦天监、太医院、上林苑监司吏、典吏、锦衣卫、及京卫镇抚司、各千户所司吏。在外按察司、并府经歷司、及各司府照磨所、苑马寺各监、典仗与膳纪善奉祠工正典宝良医典仪各所、典簿厅、并各县典吏、卫河提举司司吏、拨在京十三道书吏、典吏、巡按书吏、户部刑部都察院顺天府各照磨所、司狱司、行人司典吏、光禄寺、上林苑监各署、京县、兵马司、宝钞提举司、文思院、营缮所司吏、典吏、各百户所司吏、十库并各门御马等仓攒典、柴炭司、旛竿蜡烛二寺、并顺天府库攒。在外仓攒、拨在京马房草场税课司攒典、抽分局巡检司闸坝吏。在外巡检司、税课司局、儒学、驛递、闸坝、河泊、茶引、司狱、等吏、及各仓库攒典、拨京通二仓守支攒典
○弘治十四年题准、在外两考仓场攒典、扣算八年之上、一考仓攒、一考巡司等衙门、九年之上。盐课司攒典十年之上。俱拨周岁不守支衙门。其餘俱拨周岁守支、三年不守支衙门。今例、两考仓场攒典六年免办、及一考仓攒、一考巡司驛递等衙门吏典、已及七年免办者俱拨在京不守支马房仓草场攒典。其餘俱拨京通各卫守支仓分、并宣课税课等三年衙门司吏、典吏
凡拣拨。嘉靖十八年题准、通吏例不考、其应考拣都吏者、每岁春秋二季、当堂考试酌取。其经考二次不中者、即照本等行头参拨。其餘各行、酌量原定缺之繁简、分為急拨大拨二项。每岁二季考拣、分取二等。列一等者、充事繁急拨之缺。列二等者充事简大拨之缺。或本行人多缺少、仍照旧撘拨供役。其写字麤拙、文移不通、并老疾残废者、照例革退為民 【近例每双月考拣】
