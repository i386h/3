<!-- { "loadSidebar": true } -->
○嘉靖二年、令各清军官查审幼军各祖、的係成化十七年以前、逃回病故者、给有印信明文是实、别无违碍、即将名伍开除、免行解补。若逃回身故、事在成化十七年例后、不曾给有明文、但係曾当二辈、在卫应役年久者、审勘的实、取具里老知因人等供结、亦照前例开豁免解。仍将开豁过名伍、奏缴兵部、以凭发卫一体开豁。其在卫见役者、本部照例施行。有情愿应当者、止是自备盘缠、不许帮贴
○三年、令凡免死例该永远充军因犯、若未经发遣监故者、俱免勾补。其叛逆家属、不用此例
○三十年题准、凡北直隶、山西、陜西、山东、河南、湖广、四川等处各巡按清军御史、遇有原係府军前卫、僉取侍卫幼军逃故、但在嘉靖三十年以前、曾当一二辈年久者、审实、取具供结给免。事完造册奏缴。仍造清册二本、一本送部、一本行卫除名、以后再不许勾解。其三十年以后、见役不逃者、年久病故、照例开豁。其老疾无用、照例三年一次奏查疏放、俱免勾补。如有逃回、係从来未及一辈者、亦不必勾丁解卫。务根捉原军著役。老疾故绝、亦免勾丁补伍。果係军匠重役之家、亦听免解。自愿应当者、俱照例行、不许帮贴。在逃、一体根捉、与老疾故绝者、俱勾解户丁。如违、俱各参提从重究治

编发

各处清出在逃纪录等项军人、应解原卫者。
累朝以来。或酌量南北、改编调卫。或暂收寄操、查
明归伍。其军犯、又有就近充发、填实边方之例★今充军定卫隶职方司☆
凡改编调卫。宣德三年奏准、凡纪录军、年应赴伍而卫所在千里之外者、许於附近收役、行原卫开伍
○正统元年奏准、凡浙江并江南直隶等卫所、清出带操军士。除原係广西南丹奉议潯州等卫者、发回原伍。其餘悉收充正军、行部转行原卫开伍。若先在逃者、仍发原卫、附近不许擅收
○四年、令北人充南军、南人充北军、除辽东万全山西陜西等处边卫逃军、及近年土豪盐徒编发充军不动外。其餘清出军丁、各就地方改解附近卫分。若南人充南军、北人充北军者、不在改调之例
计改调卫所
原充两广、云贵、四川、湖广、福建边海卫者
顺天府调三万卫
北直隶
大名府调定辽中卫
顺德府调定辽左卫
广平府调定辽右卫
河间府调铁岭卫
真定府调义州卫
保定府调瀋阳中卫
永平府调辽海卫
南直隶
凤阳府调宣府左卫
扬州府调宣府前卫
淮安府调宣府右卫
庐州府调万全左卫
徐州调万全右卫
和州调永寧卫
滁州调保安卫
山东布政司
济南府调定辽前后二卫
兗州府调海州卫
莱州府调盖州卫
登州府调復州卫
东昌府调广寧卫
青州府调金州卫
原充辽东、山西、陜西、寧夏等卫者
应天府调大兴左卫
南直隶
太平府调义勇右卫
镇江府调义勇前卫
苏州府调武城中卫
常州府调燕山左卫
松山府调燕山右卫
徽州府调武城前卫
寧国府调武城后卫
池州府调神武左卫
广德州调燕山右卫
广西布政司
桂林府调潯州卫
柳州府调南丹卫
梧州府调驯象卫
潯州府调河池守御千户所
南寧府调庆远卫
平乐府调向武守御千户所
庆远府调南丹卫
太平府调柳州卫
田州府调柳州卫
思明府调武宣守御千户所
江州调庆远卫
泗城州调怀集守御千户所
龙州调南丹卫
南丹州调向武守御千户所
广东布政司
广州府调南寧卫
惠州府调容县守御千户所
肇庆府调武宣守御千户所
韶州府调爵林守御千户所
南雄府调梧州守御千户所
琼州府调灌阳守御千户所
潮州府调桂林中卫
雷州府调贺县守御千户所
廉州府调柳州卫
高州府调桂林右卫
贵州布政司
思州、思南、镇远三府、俱调赤水卫
石阡、铜仁、黎平三府、俱调安庄卫
普安、镇寧、永寧、安顺四州俱调兴隆卫
云南布政司
云南府、大理府、俱调金齿卫
临安府、曲靖军民府、俱调景东卫
楚雄、澂江二府、俱调蒙化卫
姚安、鹤庆、武定三军民府、俱调广南卫
广西、广南二府、寻甸、元江二军民府、俱调洱海卫
金齿军民指挥司、丽江军民府、永寧孟定孟艮景东顺寧五府、俱调腾衝守御千户所
湖广布政司
宝庆府调五开卫
辰州府调铜鼓卫
衡州府调九溪卫
永州府调镇远卫
靖州调五开卫
郴州调偏桥卫
常德府调豹韜卫
长沙府调龙虎卫
荆州府调镇南卫
岳州府调龙江右卫
武昌府调行在府军卫
黄州府调行在虎賁左卫
汉阳府调行在旗手卫
德安府调行在金吾前卫
襄阳府调燕山前卫
沔阳州调济州卫
承天府调济阳卫
江西布政司
赣州府调廉州卫
南安府调碣石卫
建昌府调和阳卫
抚州府调武德卫
袁州府调水军左卫
吉安府调水军右卫
广信府调应天卫
九江府调行在羽林左卫
南昌府调行在羽林右卫
饶州府调行在府军左卫
瑞州府调行在金吾后卫
南康府调行在府军右卫
临江府调通州卫
福建布政司
福州府调南海卫
邵武府调雷州卫
建寧府调潮州卫
延平府调海康守御千户所
兴化府调靖海守御千户所
泉州府调龙川守御千户所
漳州府调广海卫
汀州府调海门守御千户所
浙江布政司
温州府调镇海卫
台州府调镇东卫
处州府调平海卫
严州府调鹰扬卫
金华府调江阴卫
衢州府调横海卫
寧波府调龙江左卫
杭州府调蔚州左卫
湖州府调神武后卫
嘉兴府调神武中卫
绍兴府调义勇中卫
四川布政司
成都府调会川卫
重庆府调寧番卫
顺庆府调越嶲卫
保寧府调建昌卫
叙州马湖二府调盐井卫
夔州府调建昌前卫
瀘州调盐井卫
潼川州调迷易守御千户所
嘉定州调会川卫
雅州调寧番卫
龙州调建昌卫
眉州调建昌前卫
原充南方极边卫分者
河南布政司
开封府调保安卫
河南府调万全左卫
彰德府调开平卫
卫辉府调龙门卫
怀庆府调龙门守御千户所
汝寧府调怀来卫
南阳府调美峪守御千户所
山西布政司
太原府并沁州、俱调太同右卫
平阳府调大同左卫
大同府调天城阳和二卫
泽州调大同前卫
沁州调高山卫
潞安府调大同后卫
辽州调安东中屯卫
陜西布政司
西安府调永昌山丹二卫
延安府调寧夏前卫
凤翔府调凉州卫
巩昌府调镇番卫
平凉府调西寧卫
庆阳府调寧夏中卫
汉中府调庄浪卫
成化十二年题准、凡清出云贵夷人、该解辽东等边卫、并千里之外者。及事故官员人等、遗下亲属、寄住年远、愿补充无勾军役者、俱免起解。编发本处边卫、行移原卫开豁。若是土民坐勾、该解腹里卫所、照旧起解。如有捏故避远投近者、并听拏问、仍解原卫著伍
○十三年奏准、凡收发附近军士、除天顺六年四月十九日以前、编定不动外。以后告投者不许。其在附近处所逃者、依正统二年例、连妻小押解原卫
○又奏准、凡广西邻近贼洞处所军丁、有该解辽东等卫、并千里之外者。及失迷乡贯之人、愿充无勿军役者。俱编本处边卫当军。行移原伍开豁
○弘治三年议准、北直隶、陜西、山西、河南、山东人民、原充云贵、两广、福建军伍、係天顺六年以后清出、未经解补者听清军御史、巡抚都御史、督属查明造册缴部。係陜西者、编发甘肃、延绥、寧夏等处、係北直隶山东者、编发辽东等处、係河南山西者、编发大同宣府等处、各卫所差操。若在卫闻例、图近逃回、事发枷号三箇月、改调烟瘴地面充军。有司朦朧申报者、俱问拟枉法
○九年题准、凡北直隶、陜西、山西、河南、山东人民、原充四川行都司、并湖广五开铜鼓定远等处军役者、照依云贵等五处事例、查编附近卫分
○十六年题准、凡清出该解军士、照例径解原卫。不许似前南北改编、致乱军政
○正德八年题准、凡有清出递年埋没军户、久不到卫、近因清审得出、方纔得发原卫者、听各清军御史、斟酌处置、照依南北附近事例改编。其餘若自洪武年间到今、充发各卫所著伍已定、及有户丁节年解补听继、别无埋没情弊、俱各报旧解补
○九年题准、凡军人在正德九年正月二十八日以前逃故、该卫所见今造册清勾、及在
詔书到后三箇月以里、赴本处合干衙门首告者、方许改编附近。若原造军户迷失卫所、及例前清出解卫、查无名籍、发回听候者、亦准改编附近。若闻有
恩赦、方纔逃回、及卫所有人应当、不曾开除并在三箇月限外首告者、俱不准改编。若原卫所相离原籍、不及千里之上者、亦不准改编。其生长北方、祖充极南卫所军役、或生长南方、祖充极北卫所军役、合於前例、相应改编者、俱编本处沿边卫所、行文於原卫所开除。不许编在腹里、以致边卫缺军、若有朦朧投告各王府护卫仪卫司、希图改编、及军卫有司官吏、徇私作弊者、照正德元年事例、军人枷号三箇月、改调烟瘴地面充军。经该官吏、俱坐以枉法重罪
○嘉靖二年题准、凡逃军自首、并纪录单丁出幼者、许改附近、不出二三百里之外。埋没作绝清出者、俱照旧例、南人改南、北人改北、如仍作巧犯法、重治发遣
○十一年题准、凡在京卫分军人、但有原无產业、随解随逃、其原籍查係陜西州县者、行移清军御史、出给告示晓諭、听其情愿、改编本省附近卫分。如临巩地方、改隶河西卫分。平凤地方、改隶固原兰靖卫分。西安延庆地方、改隶延寧卫分。山西河南地方、有愿改前项边卫者、一体改隶边卫收籍。仍造册送本部、发各该卫分、开豁原伍、永不许妄行清勾
○二十二年议准、山西一省、应解别省军士、除两京、宣大、辽东、陜西、照旧清解外。其餘清出应解河南、山东、四川、湖广、浙江、江西、福建、两广、云南等处军、俱存留本省、拨附近卫所、收籍食粮。其各省应该清解山西者、亦不必解发、就改彼处卫所充军。宣大各镇、俱照例行。事完、各该巡抚都御史、将存留军人姓名、备造文册二本、一本奏缴、一本送部、转发卫所开豁原伍、以后不许勾扰
○三十一年题准、凡清出军士、若係嘉靖三十年四月二十五日以前逃亡者、许其改编。以后逃亡者、即係捏故希改。清出军户、或原逃、仍补原卫、不许改编
○三十二年题准、军犯节次改编、貽累军丁、劳及解户。通行十三省、及南北直隶、各巡按清军御史查照、以后清理军丁、俱不许比例改编、永為遵守
○隆庆五年议准、山东、山西、河南、北直隶、江北六处清军御史、清出军丁、不论原隶何省何卫、俱改发蓟镇、听总督军门、定与卫分
○又议准、行山西陜西清军御史、如遇清出二省军丁、果係该省卫所额军、不拘边方腹里、仍发本卫。若係各处卫所额军、俱改发蓟镇。其起解军人、照旧拘妻僉解
