<!-- { "loadSidebar": true } -->
凡胜字天威、并列字等号飞鎗神銃等项火器。俱係
内府兵仗局掌管。都司卫所季造、止是编降字号手把銃口。其各边城堡所用大将军、二将军、三将军、并手把铜铁銃口、一出颁降。若銃口损失、并给用不敷者、镇守巡抚官具数会奏、方许自造。若一时急缺奏请、亦从
内府颁给

勘合

勘合惟兵部最重。中有调军勾军。及出关之号洪武二十六年定、凡兵部应有行移、并催摄一应公务、须将出事缘由、开写手本、赴
内府关填勘合、照会各布政司、札付直隶府州、务要将坐去事件施行、作急回报。每遇年终查理。但有未完事件、将各司府。州承行官吏、具奏提问、务要完结
○又定、每布政司并直隶府州、各给勾军勘合一百道底簿二本。都司收勘合、并底簿一本。一本发布政司直隶府州。凡遇勾军、都司填写勘合、差人齎付各该官司、比对字号、著落有司勾发。所差人员、不许下乡。若迁延占吝、罪坐有司。直隶卫分、一体编置。年终都司卫所、将本年勘合、分豁已未完数、造册进缴。若齎无勘合文书勾军、及有司承行者、依不比对关防勘合例治罪。其在京卫分、兵部关给
○永乐七年、令紫荆、居庸、古北、喜峰、董家、山海等六关、各给勘合一百道、以礼乐射御书数字為号。北京留守行后军都督府、行在兵部、皆用印鈐记。兵部底簿、并勘合、送
内府。都督府底簿付关口。各边公差者、必得
内府勘合照验、方许出关。无者、从守关官执奏。各边调军勘合、以勇敢锋锐神奇精壮强毅克胜英雄威猛十六字為号。并底簿留
内府。给号簿一本、与边将、遇有
制敕调军、比对勘合字号相同、方许奏行。如有制敕而无勘合、有勘合而比号不同者、皆為诈偽

给聚

洪武二十六年定、凡文武官员、并军士人等、搬取家小完聚、行移所在官司、起取审实、送发完聚。或有陈告父母兄弟伯叔子姪、先因远年兵革离散、今知下落、告取完聚、须要行移所在官司体勘相同、以凭给聚。其有应给之人、见当军役、具奏定夺。及军属寡妇还乡、行移应天府给引照回
○又令武职有伯叔兄弟、及姊妹之夫在行伍者、皆与给聚、分俸养赡
○宣德初、令被虏回还、留京充役者、其原卫见有父母妻男、许令搬取完聚

柴炭

旧隶后府。隆庆六年、改隶本司
嘉靖四十一年题准、将在京武成中等一十八卫、应徵柴炭等项银两、行令各卫掌印官、照旧按月办纳。在外保定左通州左等六十八卫所、移咨顺天保定巡抚都御史、各另催督。如原银未完、就於别项银两、先行借輳。每年务在八月以里、差官解府。先赴巡视京营科道官掛号、即赴该府收贮。如有过限不解、以致供应缺乏、悉听巡视京营科道指名参治。一面行五城御史、以后三年一次、审编既定、该府不得輒為更易。其商人柴炭等项、相兼派纳、不许专纳一项。以致偏累。买完之日、亦赴科道掛号、
内府比号相同、出给完票。每月十日一次、该府首领官、移文科道、将应给银两、公同验放
○隆庆六年题准、年例供用柴炭银两、专委武库司郎中管理、应徵解者、设法如期徵解。应上纳者、督令及时上纳。各卫所解送到部、即与查收。商人上纳、取有惜薪司实收、即与给价。每遇年终、将收放过数目、备造青册、会同巡视科道类查一次。堂官仍总领大纲、禁革姦蠹。内外官吏人等、如敢作弊害商、听兵部并巡视科道指名参治。其在外卫所银两。如果拖欠。兵部查照原奉
钦依事理、移咨顺天保定二处巡抚都御史、速催完解
○又题准、每年原额马水口顺柴二百三十万斤。木炭二百万斤。内四万二千斤、折办坚实白炭三万斤。荆条一万斤。俱係招商办纳。其柴炭通行在京大寧中等十八卫、在外大寧都司、并直隶河间等六十八卫所、每柴一万斤、徵银四十两。每炭一万斤、徵银八十两。荆条一万斤、徵银七十两。
在京筏银按季徵解
武成中卫、银八十六两一钱六釐二毫四丝
义勇右卫、银六十两七分五釐二毫四丝
义勇前卫、银五十九两五钱四分四釐
义勇后卫、银九十四两一钱五分二釐八毫四丝
忠义右卫、银一百八两四钱二分三釐六毫
忠义前卫、银一百四十两九钱八分八釐
忠义后卫、银一百一十二两四钱七分六釐
大寧中卫、银六十七两一钱四分九釐九毫六丝
大寧前卫、银一百一十九两四分
神武左卫、银一百六十九两二钱五分二釐八丝
昭陵卫、银七十五两一钱九分六釐八丝
富峪卫、银五十一两四钱二分四釐八丝
宽河卫、银六十六两九分
蔚州卫、银四十一两七钱三分
留守后卫、银二十三两六钱二分二釐二毫
会州卫、银三十八两
鹰扬卫、银二十二两八钱九分六釐六毫
兴武卫、银一十九两二钱
顺天巡抚所属
密云兵备
通州分守
通州左卫、柴八千八百八斤八两、价银三十五两二钱三分四釐。炭九千七百七十斤四两、价银七十八两一钱六分二釐
通州右卫、柴一万四千四百八十七斤八两、价银五十七两九钱五分。炭一万六千七十斤十二两、价银一百二十八两五钱六分六釐
定边卫、柴一万九千八百二十二斤四两、价银七十九两二钱八分九釐。炭二万一千九百八十六斤六两、价银一百七十五两八钱九分二釐
神武中卫、柴二万二千三百六十四斤。价银八十九两四钱五分六釐、炭二万四千八百六斤、价银一百九十八两四钱四分八釐
三河守备
兴州后屯卫、柴四万五千一百五十二斤、价银一百八十两六钱八釐。炭四万二百七十二斤、价银三百二十二两一钱七分六釐
营州中屯卫、柴二万七千三百二十二斤八两、价银一百九两二钱九分。炭三万四千九百四十四斤四两、价银二百七十九两五钱五分四釐
营州后屯卫、柴一万五千六百七十二斤十二两、价银六十二两六钱九分一釐。炭一万八千二百斤二两、价银一百四十五两六钱一釐
梁城所、柴四千一百八十二斤、炭九百九斤、价银共二十四两。该所每年解银三十二两二钱八分
密云守备
密云中卫、柴一万六千三百七十斤八两、价银六十五两四钱八分二釐。炭二万一千一百四斤十二两、价银一百六十八两八钱三分八釐。荆条三千斤、价银二十一两
密云后卫、柴五千八百六十八斤、价银二十三两四钱七分二釐。炭七千二百七十六斤、价银五十八两二钱八分。荆条三千斤、价银二十一两
昌平兵备
怀柔守备
营州左屯卫、柴二万九百二十斤八两、价银八十三两六钱八分二釐。炭二万三千七百五十五斤四两、价银一百九十两四分二釐
居庸分守
延庆卫、柴四千七百九十七斤八两、价银二十九两九钱九分。炭一万七千一百三十斤四两、价银一百三十七两五分。荆条四千斤、价银二十八两
霸州兵备
涿州守备
涿鹿卫、柴二万二千九百五十二斤十二两、价银九十一两八钱一分一釐。炭一万七百二十一斤十两、价银八十五两七钱七分三釐
涿鹿左卫、柴三万九千九百七十一斤六两、价银一百五十九两八钱八分五釐。炭一万九千二百十四斤十三两、价银一百五十三两七钱一分八釐五毫
涿鹿中卫、柴三万二百五十一斤八两、价银一百二十一两六釐。炭一万三千五百九十三斤四两、价银一百八两七钱四分六釐
兴州中屯卫、柴二万八千二百八十九斤十二两、价银一百十三两一钱五分九釐。炭一万一千四百七斤十两、价银九十一两二钱六分一釐
崔黄口守备
武清卫、柴一万六千九十四斤、价银六十四两三钱七分六釐。炭一万四千二百七斤八两、价银一百十三两六钱六分
营州前屯卫、柴二万四百四十二斤四两、价银八十一两七钱六分九釐。炭二万二千六百九十斤十四两、价银一百八十一两五钱二分七釐
蓟州兵备
蓟州守备
蓟州卫、柴三万四千九百九十二斤四两、价银一百三十九两九钱六分九釐。炭三万一千八十九斤十四两、价银二百四十八两七钱一分九釐
镇朔卫、柴四万九千五百斤八两、价银一百九十八两二釐。炭五万六千二百六十六斤四两、价银四百五十两一钱三分
营州右屯卫、柴一万八千一百五十八斤八两、价银七十二两六钱三分四釐。炭一万五千二百七十二斤十二两、价银一百二十二两一钱八分三釐
兴州左屯卫、柴二万八千五百八十九斤八两、价银一百十四两三钱五分八釐。炭二万六千八百六斤十三两、价银二百十四两四钱五分四釐
遵化守备
遵化卫、柴二万九千四百六十六斤八两、价银一百十七两八钱六分六釐。炭三万二千九百九十五斤四两、价银二百六十三两九钱六分二釐
东胜右卫、柴四万四千九百三十一斤八两、价银一百七十九两七钱二分六釐。炭五万六千八十四斤十二两、价银四百四十八两六钱七分八釐
开平中屯卫、柴一万五千二百五斤十二两、价银六十两八钱二分三釐。炭一万六千一百十三斤十两、价银一百二十八两九钱九分
兴州前屯卫、柴四万三千八百九十五斤八两、价银一百七十五两五钱八分二釐。炭三万八千二百十斤十一两、价银三百五两六钱八分六釐
宽河所、柴三千五百六十一斤、价银十四两二钱四分四釐。炭四千八百三十四斤八两、价银三十八两六钱七分六釐
三屯营守备
忠义中卫、柴四万三千三百三十三斤八两、价银一百七十三两三钱三分四釐。炭五万四千六百二十三斤十二两、价银四百三十六两九钱九分
永平兵备
永平守备
永平卫、柴三万八千四百六十四斤八两、价银一百五十三两八钱五分八釐。炭三万五千八百二十八斤四两、价银二百八十六两一钱二分六釐
卢龙卫、柴四万三千一百七十七斤八两、价银一百七十二两七钱一分。炭四万七千九百五十二斤十二两、价银三百六十七两六钱二分二釐
抚寧卫、柴三万八千六百二十七斤十二两、价银一百五十四两五钱一分一釐。炭三万五千八斤十两、价银二百八十两六分九釐
东胜左卫、柴五万二千五百斤、价银二百十两。炭四万三千六百六十八斤、价银三百四十九两三钱四分四釐
兴州右屯卫、柴四万一千九百六十六斤八两、价银一百六十七两八钱六分六釐。炭四万七百五十八斤十二两、价银三百二十六两七分
山海守备
山海卫、柴四万八百八十八斤八两、价银一百六十三两五钱五分四釐。炭四万二千四百五十七斤、价银三百三十九两六钱五分八釐
保定巡抚所属
易州兵备
大寧都司
保定左卫、柴四万六千三百五十三斤八两、价银一百八十五两四钱一分四釐。炭二万六百十四斤四两、价银一百六十四两九钱一分四釐
保定右卫、柴五万三千六百六十八斤八两、价银二百十四两六钱七分四釐。炭二万二千五百七十二斤四两、价银一百八十两五钱七分八釐
