<!-- { "loadSidebar": true } -->
黄旗二面、
白旗二面、
黑旗二面。以上制、俱与青旗同
青素旗二十面。纯青质、上阔八尺、下四尺。硃漆攒竹竿、贴金木鎗头、共长一丈一尺三寸五分。内鎗头、长一尺三寸五分。上饰以红缨。下有铁(矛赞)
金鼓旗二面。青质、红金鼓二字。连腰、阔一丈二尺五寸、下七尺。硃漆攒竹竿、贴金木鎗头、共长一丈四尺九寸。内鎗头、长一尺五寸八分。上饰以红缨。下有铁(矛赞)
金龙画角十二枝。木质、黑漆戧金為饰。上节宝相花。中节缠身单龙云文。下节八宝双海马
花匡鼓二十四面。红油木匡。画宝相花。钉鐶鈸皆摆锡。粉涂革面、径一尺七寸。画双狮綵毬悬以红绒匾絛
扛鼓二面。制同花匡鼓。但面阔一尺。画荷并叶
金鉦二面。铜质、竹匡。四傍、用红綆繫鉦於匡。径九寸五分
金二面。以铜為之。径一尺七寸
板二串。每串、板六、各长一尺一寸。上阔一寸九分。下阔二寸五分。联以青絛
笛二管。截竹為之。六窍。长一尺五寸
杖鼓二箇。木匡、细腰。黑漆戧金龙文。两头以革冒之。联以红绒綆。加铜龙头鉤子、以青绒匾絛悬用
小铜角一对。长三尺八寸。加漆贴金
大铜角一对。长三尺五寸七分。加漆贴金
缨头一箇。硃漆攒竹竿。贴金木鎗头。铁(矛赞)。抹金铜顶、缀染红氂牛尾為圆缨、建於竿、共长一丈一尺四寸九分。内鎗头、长一尺九寸五分
领头四对。硃漆攒竹杖、铜裹两末、长四尺九寸
絳引旛一对。硃漆竿、贴金铜龙头、共长一丈二尺五寸。内鎗头鉤一尺。旛用五色平罗、长六尺三寸、阔五寸五分。旛下有五色板。四角宝盖、高七寸五分、围二尺七寸五分。绿三簷、共长一尺九寸。抹金铜龙头四箇。抹金铜佩一十六箇。铜铃三十六箇。后旛制作、长短同。腰皆用绿色描金香草文。三簷金龙文。凡幢、旛、麾、节、挑竿、铜龙头、俱以铁為鉤。盖上抹金铜顶、鈒花文
传教旛一对。红罗為之。青三簷。佩四。铃三十二。中有黄额、青传教二字。餘与絳引旛制同
告止旛一对。与传教制同。但簷用青。额、青告止二字。盖上抹金铜顶、鈒花文
信旛一对。与传教制同。但簷用黄。额、青信字
羽葆幢三对。硃红攒竹竿、贴金铜龙头、共长一丈二尺五寸五分。内龙头鉤一尺、衔抹金铜圈悬铜顶、施白羽、绿罗宝盖。下以红丝圆絛、贯红缨、簇圆凡五层。每层、上施抹金铜顶、蓝斜皮宝盖、缀铜铃
仪鍠氅三对。硃漆攒竹竿、贴金头、共长一丈二尺五寸五分。内贴金头、长一尺三寸五分。氅、用五色平罗、长六尺三寸。阔五寸五分。上抹金铜顶、下缀抹金铜铃五箇
戈氅三对。硃漆攒竹竿、贴金木龙头承戈、共长一丈二尺五寸。内贴金头、长一尺六寸二分。繫木板、粉面画升降双鸟、缀五色罗氅、长六尺三寸。阔五寸五分。末缀铜铃五箇
□氅三对。与戈氅制同。惟贴金木龙头承□、长一尺七寸五分
吾杖二对。硃漆攒竹杖、长六尺九寸五分。两末贴金
仪刀二对。刻木為刀、贴银饰。鞘、及靶、贴金龙文為饰。垂红丝(巾分)錔
斑剑二对。刻木為剑。其上有靶、靶下為龙头衔剑、皆贴金為饰。垂红丝(巾分)錔
金鉞二对。硃漆攒竹柄、贴金木鉞头、承以贴金龙头、共长六尺九寸。内木鉞、并龙头、长一尺六寸五分
立□二对。硃漆攒竹柄、贴金木□、立置其首、承以贴金龙头、共长六尺九寸。内□、及龙头、长一尺四寸
卧□二对。与立□制同。但□卧置其首、□及龙头、长一尺二寸五分
骨朵二对。与□制同。但以贴金木骨朵、置其首。骨朵、及龙头、长一尺六寸
鐙杖二对。与骨朵制同。但以贴金木鐙、置其首
殳□一对。硃漆攒竹柄、木為□、承以龙头、置於柄上、贴金為饰、共长一丈二尺五寸五分。内□、及龙头、长二尺五分
□十对。硃漆攒竹竿、贴金木□头、共长一丈二尺五寸五分。内戟头、长二尺五分
槊十对。硃漆攒竹竿、贴金木槊、共长一丈二尺五分。内木槊、及龙头、长一尺七寸
夹槊一对。与槊制同。但其首為夹槊
麾一把。硃漆攒竹竿、上置铜龙头、贴金饰、共长一丈二尺五寸五分。内铜龙头、并鉤、长一尺、口衔铜索。铜顶、缀绿罗宝盖、青缘、泥金描香草文。下垂染红氂牛尾三层。每层、各加抹金铜圆顶、绿斜皮云盖。各缀铜铃
幢一把。与麾制同。但用氂牛尾缨五层
节一把。与麾制同。但用氂牛尾缨八层
金节二对。与麾制同。但用氂牛尾缨八层、及黄纱衣笼之。其上绣升龙四、长七尺五寸。阔一尺二寸
响节六对。贴金攒竹柄、长一丈二寸五分。其首以铁条、长一尺二寸五分。贯铜铁钱十二、黄罗销金龙文衣笼之、长一尺五寸。阔八寸。上加贴金木圆顶。下有盘、攀顶线四、钱文曰天下太平
青方伞二把。伞骨面阔并顶、五尺五寸。柄、及葫芦头、共长一丈一尺五寸九分。其面、冒以青罗、垂青三簷。四角、加抹金铜龙头。凡伞顶葫芦、皆木质、贴金。柄、用竹、硃红油、间缠以籐。惟曲柄、硃红漆攒竹為之
红方伞二把。伞骨面阔并顶、五尺五寸。柄、及葫芦头、共长一丈一尺五寸九分。其面、冒以红罗、垂红三簷。伞顶四角、加抹金铜龙头
红销金伞一把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、垂红三簷、销金宝珠龙文。边、香草文
红绣直柄圆伞一把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、绣云文、垂红三簷、上簷云龙、下二簷瑞草文
红绣曲柄圆伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、绣云文、垂红三簷、瑞草文、当曲柄处、用铁心、贴金木龙头承伞
红绣花直柄伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、绣云文、垂红三簷、宝相花、抹金银铃全
红圆伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以红罗、垂红三簷
青圆伞二把。伞骨面阔并顶、四尺二寸五分。柄、及葫芦头、共长一丈一尺二寸九分。其面、冒以青罗、垂青三簷
红油绢销金雨伞一把。伞骨面阔并顶、七尺。柄、及葫芦头、共长九尺二寸九分。其面、销金宝珠龙。边、云龙文青绣孔雀圆扇六把。扇及柄、共长一丈一尺二寸。面、背、风衣、俱青素线罗。面、径三尺三寸五分、绣升降孔雀云文。背、销金龙团花。凡扇柄、皆黑漆攒竹
青绣花圆扇四把。扇及柄、共长一丈一尺二寸。面、背、风衣、俱青素线罗。面、径三尺三寸五分。绣四季花。背、销金龙团花文
红绣花圆扇四把。扇及柄、共长一丈一尺二寸。面、背、风衣、俱青素线罗。面、径三尺三寸五分。绣四季花文。背、销金龙团花文
红绣孔雀方扇四把。扇及柄、共长一丈一尺二寸。面、背、风衣、俱红素线罗。面、径三尺三寸五分。绣升降孔雀云文。背、销金宝珠文
青绣方扇四把。孔雀翎边、长二尺九寸五分。连柄共长一丈一尺二寸。扇中连孔雀翎边、阔二尺二寸五分。面、背、俱青素线罗。边、用孔雀尾。面、绣升降孔雀云文。背、绣金宝珠文
诞马八匹。红轡、青韁、锦韉。韉、以红油皮為之
鞍笼一箇。皮质、红油、描金升降龙文。边、香草文
金马杌一箇。木质、金叶裹、金钉装钉、鈒盘龙文
金交椅一把。木质、金叶褁、金钉装钉。椅中、鈒云龙文。穿以红丝匾絛、四垂红丝(巾分)錔、红织金紵丝褡襠
金脚踏一箇。木质、金叶褁、金钉装钉。鈒方胜文。红织金紵丝踏褥
拂子二把。衔以抹金铜龙首。朱漆柄、戧金龙文。垂红丝(巾分)錔。今拂用马尾。红缨為心
红紵丝拜褥一
金水盆一箇。中、鈒盘云龙文、边、鈒香草文。手巾一条
金水罐一箇。有盖、有提、小口、巨腹
金香炉一箇。两耳、三足、有盖、鈒云龙文、朱漆竿、抹金铜龙头、并尾
金香盒一箇。盖、鈒龙文。边、鈒花文
金唾盂一箇。形圆如(汀去丁改丘)。盖仅掩口、下有盘、鈒龙文 【洪武间停造】
金唾壶一箇。小口、巨腹、有盖、鈒龙文 【洪武间停造】
红纱灯笼三对。朱油竹骨、以红纱蒙之。青纱為盖、下有烛盘。朱漆竿、贴金龙头、并尾
红油纸灯笼三对。朱油竹骨、下有烛盘、木座、以竹丝编為笼、加红油纸。硃漆竿、贴金龙头、并尾
(耽去耳改鱼)灯三对。红油铁骨、以鱼(耽去耳改鱼)為笼。餘同纸灯
仗马二匹。红鞦、红轡、土施韉。頷下垂红缨、饰瓷珠络、鞍全
金輅一乘。高一丈二尺二寸九分。阔八尺九寸輅上平盘板、前后车櫺、并鴈翅、及四垂如意滴珠板、其下辕三条、皆硃红漆。辕、各长一丈九尺五寸、用抹金铜龙头、龙尾、龙鳞叶片装钉、前施硃红油马搭攀皮一条。平盘左右下护泥板。及车轮二。贯轴一。每轮辐十有八条。皆硃红漆。周围輞全。各以抹金鈒花叶片装钉。轮内车心各一。用抹金铜、鈒莲花瓣、轮盘装钉。轴首左右、各用漆贴金减铁龙首插拴一箇、以抹金铜鈒龙顶管心装钉。轴中、缠红绒驾辕等索。面至地、三尺二寸五分
輅亭、高六尺四寸五分、硃红漆。四柱、各长五尺五寸。槛座、高九寸五分。其上四周、线金五彩香草板。门、高五尺九分。阔二尺四寸五分。左右门、阔二尺二寸五分。前并左右、各隔二扇、明栨全、皆硃红漆。后、硃红漆五山屏风、青地、上雕木贴金龙五、间以五彩云文。屏后、硃红漆板、皆抹金铜鈒花叶片装钉。隔、编红线絛穿、硃红漆匡。软座。红绒坠座大索四条。座下莲花坠石。软座。上施红毯红绵褥并席。硃红漆坐椅一座。纳板一并褥椅中、红织金綺靠坐褥、四围椅裙全。周围施红罗幃幔。 【或用红綺】 亭外用青綺缘边、硃红帘十二扇、各用拽帘红线圆絛二条、黄铜圈全。坐椅、雕贴金龙彩云。下线金彩云板一。亭内编红线絛穿
輅顶并圆盘、高二尺五寸九分。又镀金龙宝珠顶、带、仰覆莲座高九寸。垂攀顶红线圆絛四条。盘上硃红漆。其下内外、皆青地、绘云文。以青饰輅盖。亭内、周围青斗拱、承以硃红漆匡宝盖。斗以八顶、冒以红綺、顶心、绣云龙一、餘绣五彩云文
天轮三层。皆硃红漆、上安雕木贴金边耀叶板、七十二片。内饰青地、雕木贴金云龙文三层。间绘五彩云衬板七十二片。盘下周围、黄铜钉装。上施红綺沥水三层。每层、七十二摺间绣五彩云龙文。四角、垂青綺络带四条。各绣五彩云升龙二。圆盘四角连平盘板、用攀顶红线圆絛四条。并贴金木鱼
