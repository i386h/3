<!-- { "loadSidebar": true } -->
洪武十五年、设镇抚司。二十年革、烧燬本卫刑具、狱囚尽送刑部审理。二十六年、又申鞫刑之禁。永乐间復设、掌问理本卫刑名、兼理军匠、是為南镇抚司。其北镇抚司、本添设、专理
詔狱。成化十四年、始增铸印信、设镇抚二员。分理刑、管军匠、各為一司
凡问刑。悉照旧例、径自奏请、不经本卫。或本卫有事送问、问毕、仍自具奏、俱不呈堂
凡鞫问姦恶重情、得实。具奏请
旨发落。内外官员有犯送问、亦如之。旧制俱不用参语。成化元年、始令覆奏用参语
凡狱情。宣德六年令、看监千百户等、有透漏狱情者、斩
○成化二十年令、一应大小狱情、俱要严密关防、不许透漏、及受人嘱託。本卫堂上官、亦不许干预。有故违者、指实奏闻、治以重罪
凡东厂、及本卫各处送到囚犯。弘治十三年、令本司从公审察究问、务得真情。若有冤枉、即与辩理、不许拘定成案、滥及无辜
凡本司纸札。正统五年奏准、令囚人买用
凡本司狱具。弘治十三年奏准、悉照各衙门卫制行
凡本司直厅百户一员、当该吏典十名、办事吏二十名、总旗一名、校尉三十名。看监百户五员、总旗五名、校尉一百名、皂隶三十名。直堂把门皂隶十一名
锦衣中所
锦衣左所
锦衣右所
锦衣前所
锦衣后所
各所官分领军士、与诸卫同。而各所又分十司、统领校尉、掌卤簿仪仗。及直
驾拏人直宿等事。凡本卫各项差委、轮流承行
鑾舆司
大輅一乘　　　玊輅一乘
大马輦一乘　　小马輦一乘
步輦一乘　　　大凉步輦一乘
板轿一乘　　　宝匣一座
具服幄殿一座
擎盖司
黄罗销金九龙伞一把
黄罗曲柄绣九龙伞一把
紫罗素方伞四把
红罗素方伞四把
青罗销金伞三把
红罗销金伞三把
黄罗销金伞三把
白罗销金伞三把
皂罗销金伞三把
黄油绢销金雨伞一把
红罗曲柄绣伞四把
红罗直柄华盖绣伞四把
黄罗直柄绣伞四把
红罗直柄绣伞四把
黄罗曲柄绣伞二把 【银铃全】
五方伞十把
扇手司
红黄罗双龙扇四十把
红黄罗单龙扇二十把
红黄素罗扇四十把
红绣雉方扇十二把
红罗绣花扇十二把
双龙寿扇二把
旌节司
金节三对　　　方天戟四对
响节十二对
旛幢司
黄麾一对　　　絳引旛五对
传教旛五对　　告止旛五对
信旛五对　　　政平讼理旛一对
龙头竿五对　　朱雀幢一
玄武幢一　　　青龙幢一
白虎幢一　　　豹尾二对
羽葆幢五对　　御仗一对 【新增】
班剑司
班剑三对　　　仪刀三对
吾杖三对　　　立□三对
卧□三对　　　柳仗一对 【新增】
斧鉞司
金盆罐一副　　金交椅一把
金脚踏一箇　　红纱灯三对
红纸灯三对　　(耽去耳改鱼)灯三对
骨朵三对　　　金鉞三对
金灯三对　　　单龙戟三对
双龙戟三对
戈戟司
仪鍠氅十对　　戈氅十对
戟氅十对　　　御仗一对 【新增】
弓矢司
盔甲一百副　　弓矢一百副
刀一百把　　　盾一百面
驯马司
金鞍锦韉马三十匹
上中所
上左所
上右所
上前所
上后所
中后所

亲军所

各所官、分管力士、及军匠。其侍卫将军千百户总旗等、於中后所支俸食粮。凡文移、用上中所印信

驯象所

本所官、领本卫军奴养象、以备朝会陈列。及驾
輦驮宝之用
凡
大祀。用象三十一隻
大明门象二隻
长安左右门象四隻
正阳桥象二隻
正阳牌坊迤南、东西街象二隻
西天门里外、象四隻
南天门象二隻
东天门象二隻
北天门象二隻
斋宫各门象六隻
宝匣象一隻
玉輅輦象二隻
大輅輦象二隻
凡
圣节、正旦、冬至、三大朝会。用象三十隻
宝匣象一隻
玊輅輦象二隻
大輅輦象二隻
奉天门前象四隻
东西角门前象四隻
午门象六隻
端门象四隻
承天门象四隻
长安左右门象四隻
凡享
太庙。用象十隻、列于
承天门内
凡常朝。用象六隻、列于
午门前

旗手卫

国初置旗手千户所。洪武十八年、陞為卫。永乐中、照例开设。掌
大驾金鼓旗纛、统领随驾力士、及宿卫等事
计开
肃字旗一面　　靖字旗一面
金鼓旗一对　　北斗旗一面
日旗一面　　　月旗一面
云旗一面　　　雨旗一面
雷旗一面　　　风旗一面
木星旗一面　　火星旗一面
土星旗一面　　金星旗一面
水星旗一面　　青龙旗一面
朱雀旗一面　　白虎旗一面
玄武旗一面　　角宿旗一面
亢宿旗一面　　氐宿旗一面
房宿旗一面　　心宿旗一面
尾宿旗一面　　箕宿旗一面
斗宿旗一面　　牛宿旗一面
女宿旗一面　　虚宿旗一面
危宿旗一面　　室宿旗一面
壁宿旗一面　　奎宿旗一面
娄宿旗一面　　胃宿旗一面
昴宿旗一面　　毕宿旗一面
觜宿旗一面　　参宿旗一面
井宿旗一面　　鬼宿旗一面
柳宿旗一面　　星宿旗一面
张宿旗一面　　翼宿旗一面
軫宿旗一面　　中岳旗一面
东岳旗一面　　南岳旗一面
西岳旗一面　　北岳旗一面
江旗一面　　　河旗一面
淮旗一面　　　济旗一面
天鹿旗一面　　天马旗一面
鸞旗一面　　　麟旗一面
白泽旗一面　　熊旗一面
羆旗一面　　　红纛一对
皂纛一把　　　金龙画角二十四枝
小铜角一对　　大铜角一对
鼓四十八面　　金四面
鉦四面　　　　杖鼓四箇
笛四管　　　　板四串
门旗四对　　　黄旗四十面
金龙旗十二面　红节一对
缨头一箇　　　豹尾一箇
凡
圣节、正旦、冬至、三大朝会、本卫官、先期於
御前奏请金鼓旗纛摆列。遇
郊祀等项、
车驾出入、则陈於锦衣卫卤簿之前。每岁六月六日、照例奏请晒晾
凡每月朔朢日、神机营提督官、请祭
神旗。本卫遣官军於
午门楼上迎请导从至教场。祭毕迎回、仍如法置放
凡每岁仲秋、祭
旗纛之神。本卫掌印官行礼。祭毕復
命
凡鐘鼓楼鐘鼓。每夜遣军人依时撞击、以凭巡警
凡宿卫。分守
皇城南面地方

金吾前卫

洪武间上十卫之一。永乐以后、照例开设。掌守卫
皇城南面。及巡警京城各门。遇陈设卤簿、掌擎执方天戟二十四件

金吾后卫

建置同前。掌守卫
皇城北面、及巡警京城各门

羽林左卫

建置同前。掌守卫
皇城东面、及巡警京城各门

羽林右卫

建置同前。掌守卫
皇城西面、及巡警京城各门

府军卫

建置同前。掌守卫
皇城南面、及巡警京城各门

府军左卫

建置同前。掌守卫
皇城东面

府军右卫

建置同前。掌守卫
皇城西面

府军前卫

建置同前。掌轮番带刀侍卫。统领幼军

府军后卫

建置同前。掌守卫
皇城北面、及巡警京城各门

虎賁左卫

建置同前。掌守卫
皇城南面、及巡警京城各门

金吾左卫

洪武三十五年、以燕山左护卫改设。掌守卫
皇城东面、及巡警京城各门

金吾右卫

洪武三十五年、以燕山右护卫改设。掌守卫
皇城西面、及巡警京城各门

羽林前卫

洪武三十五年、以燕山中护卫改设。掌守卫
皇城南面、及巡警京城各门

燕山左卫

洪武间北平属卫。永乐四年、陞亲军。掌守卫
皇城东面、及巡警京城各门

燕山右卫

改置同前。掌守卫
皇城西面

燕山前卫

改置同前。掌守卫
皇城南面、及巡警京城各门

大兴左卫

改置同前。掌守卫
皇城北面、及巡警京城各门

济阳卫

改置同前。掌守卫
皇城南面

济州卫

改置同前。掌守卫
皇城南面、及巡警京城各门

通州卫

改置同前。掌守卫
皇城北面、及巡警京城各门

各卫通行事例

凡旗手等二十卫指挥等官。每日轮四十员、悬金牌、佩刀、於
皇城门丹墀左右侍卫。朝退、巡绰各门。其巡警京城各门。係各卫卫所镇抚、与五军属卫、相兼轮直、见五府项下

南京锦衣等卫 【建置事例见前】


凡奉
旨处决重囚。本卫从刑科给
驾帖差官同法司监决。其囚人家属或奏诉得
旨姑留者、校尉从刑科批手、驰至市曹停刑
凡奉
旨差官出外勘问事情。係会同三法司堂上官者、於指挥内具名上请。会同科道部属官者、於千户内具名上请
○嘉靖十五年题准、本卫带俸官、奉
命勘事外夷者。添註见任管事
凡锦衣卫差人勘提囚犯到京。礼科给事中引奏请
旨
凡奉
旨提取罪犯。本卫从刑科给
驾帖、都察院给批、差官前去。其差官、就於该直千百户内具名上请
凡
殿试举人、本卫堂上官、充巡绰官。其岁贡生员、於
午门内考试、俱本卫官校看守
凡锦衣卫缺掌印管事官。於本卫、及各卫指挥内推举
凡五军官舍比试。总小旗併鎗。本卫堂上官、同内外官监视。仍差拨官校看守
凡侍卫将军有缺、本卫堂上官、会同管领将军官、兵科都给事中、御史、选补。其五年一次考选
钦命堂上官一员、会同管领将军官、兵部侍郎、兵科都给事中、甄别去留
凡锦衣卫侍卫将军、自為一营。遇下班之日、照例操练、从管领侍卫官提督
凡本卫军政官员。例免考察
凡各卫官员。嘉靖十三年、令只於原卫带俸。锦衣卫係近侍衙门、各卫官无故不得擅入
凡本卫官员、随从皂隶。正统中奏准、管事指挥、镇抚司管事镇抚、俱照文官品级例。带俸都督、各六名。带俸都指挥、指挥、各四名。锦衣卫直堂二十名。镇抚司直厅五名。看监三十三名。经歷司直厅四名
凡
山陵巡禁樵採。每季委百户二员、旗校二十名
凡朝覲官员到京之时。本卫选差千户一员、百户一员、带领旗校三十名、在於吏部门首、访察姦弊
凡缉捕京城内外盗贼。本卫指挥一员、奉
敕专管、领属官五员、旗校一百名
凡缉访京城内外姦宄。本卫掌印官、奉
敕专管、领属官二员、旗校八十名。其东厂内臣奉
敕缉访、别领官校、俱本卫差拨
凡净身男子潜住京师者。成化十五年、令巡城御史、锦衣卫官、督同五城兵马、逐回原籍。若该城内外有容留者、并火甲邻佑人等一体究治。本身枷号一箇月、满日打一百押回。如再来京、并其父兄等俱治罪
○弘治元年、令锦衣卫拘审净身人、送顺天府递回原籍官司、五日一点闸、不在者、即杖併户头、追回见官、不许容纵
凡京城内外、修理街道、疏通沟渠。本卫指挥一员、奉
旨专管、领属官二员、旗校五十名
凡五城兵马司地方、每季委千户一员、百户十员、旗校二百五十名分管。城外地方、千户五员、百户十员、旗校二百五十名分巡。各缉捕盗贼
凡京城内外喇唬兇徒。每季委千户一员、百户一员、旗校五十名缉捕
凡通州、张家湾、河西务地方姦盗。每季委千户一员、百户一员、旗校五十名缉捕。俱支给口粮
