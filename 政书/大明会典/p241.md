<!-- { "loadSidebar": true } -->
○嘉靖元年题准、该寺厨役、行委该寺公正官、查审见在新僉替役、逐名年貌籍贯、著役月日、曾否逃回、有无妻室、支粮若干。及每寺原额若干。逃故若干。已勾未到、见在当差若干。拨与各监若干。重復顶补、即与改正。有粮无人、即与除豁。备造青册二本、一本留寺、一本送部、以凭类填格眼文簿。仍审真正弟男子姪、不拘丁数、实报年岁、另造餘丁文册送部。遇厨役事故、餘丁年十五以上、对册相同、方准替役。其年六十以上老疾无丁者、送寺勘明、类送顺天府给引照回、免本身差役。仍具奏僉代。其逃回原役、严限起解。津贴盘缠、不得过二十两。新僉替役、务加存恤。不许厨甲人等勒掯需索、逼令逃回。以后二寺、三年一次通查食粮并餘丁名数、十年一次造册、各送部稽查。格眼簿内见在逃故名役、通行原籍知会。见在及有餘丁、不许重勾原籍户丁。原籍亦不许以查理為由、重復起解、致扰裡甲
○六年题准、厨役有缺、选各餘丁、及同乡人补役。免行原籍清勾
○九年议准、凡诡名冒顶远年逃故厨役者、通行革退。仍停止同乡顶补之例。以后厨役消乏、太常寺不足一千名、光禄寺不足四千名、许选在册餘丁有力业者、送部查验收役、不许輒行原籍勾扰。仍三年一次、攒造餘丁文册、送部查考。不许仍前一概滥收。若果餘丁不足、本部另行议处奏请
○又议准、二寺每年各委堂上官一员、督同博士四署掌印官、清理厨役。督察一应奸弊。週岁更代之际、仍会同巡视科道、并本部委官、查考一次。如有占役诈冒情弊、就行参治。其
神宫监。大亨门、并该寺各署写字人役、亦於年终会查更换
○又议准、各处禁密之地、该内臣执役、非厨子所敢擅入、及各处事简人多者、俱量行裁革、备造文册查考、永為定例
○又议准、
神宫监
奉先殿内臣、太常寺每月轮拨厨役二百名、与供薪水。如遇致祭打扫、仍取回供役。其惊赶寒鸦等项人役、每日辰入巳出、不许掯留私作。尚膳监内臣、原跟用厨役六百三十六名、光禄寺亦量拨与二百名分用、餘俱取回该寺、查照原署著役。凡先前占用厨役、已经清查退出者、该寺及原委科道官照名查点、分拨当差、不许虚称退出、仍旧占用。其太常寺直厅门库等项、既有兵部僉拨人数、不许又用厨役。止拨与卿五名、少卿四名、寺丞三名、典簿博士二名、看守牙牌祭服、不许巧立名目冒占。违者、听监收钱粮科道官纠举
○十七年题准、今后厨役、各司府非奉礼部明文清勾、不许擅自起解扰民
○十九年题准、
神宫监差使厨役、係太常寺额内之数、不许增添
○三十六年题准、二寺各役食粮、每名除月支六斗外、妻粮减去一斗、止支三斗
○隆庆元年题准、太常寺厨役、存留一千五十名、内
神宫监直庐薪水三百名、看库二十二名、看坛一百二十五名。又大眾每月四日拔草、四孟及岁暮先期十日、各准四十名暂赴执役、事毕回寺。其每日惊赶寒鸦二十名、即於直庐薪水三百内差用。仍遵先年事例、一应祭祀公务、照旧供役。光禄寺存留三千四百名、除
大庖厨留七百名、大亨门一百名、凉楼伴当三十名东西捨饭店五十名、御酒房四十名、苦酒房二十名、餘者悉掣回寺当差。其各衙门厅署跟随写字等项、该寺堂官务要剂量拨用、不得仍旧多占

王府典膳厨役

凡
王府典膳、遇有员缺、礼部移咨吏部、查取光禄寺厨役年深无过者选用
○万历元年题准、厨役冒籍者多止纳官钱、未曾实歷。今后
王府典膳有缺、本寺务加详覈、果係年深亲歷、方与呈送吏部。选用
凡
王府厨役。弘治十六年奏准、
王府老疾厨役名缺、原户丁不愿替役者、务要奉有本管上司明文、方许於相应人户内僉补。其有扶同
王府人员朦朧僉补者、治以枉法赃罪。各该布政司、仍行长史司啟
王知会。凡有厨役名缺、除该护卫并仪卫司僉拨者、仍旧僉补外。其应该民间僉补者、长史司勘实、行布政司转行原僉州县照名僉补。教授等官不许听凭下人哄诱、私出批帖、开写令旨、逼勒殷实大户、图利侵害。违者许本人具告合干上司、查究治罪
○又定、
郡王厨役、每位四名。行令有司与护卫人户内中半僉拨

○正德四年奏准、各处镇巡等官、通查各
王府民厨、退回原籍当差。止拨军厨应役。如无护卫仪卫司去处、照旧。其拨用后、不许分外科扰、致令消乏、累民僉补。该衙门如有占吝民厨、不行退革、及科扰各厨役项者、并辅导官治罪
○嘉靖二年题准、新封
郡王、照例拨给军厨四名。其有奏讨民厨者不准
○九年题准、
王府新封应僉、及逃故老疾厨役。除有护卫仪卫司去处、照旧僉拨军厨外。其无护卫仪卫司、例该僉拨民厨者、俱照民校事例、每名每年於均徭内、带徵银一十二两、类解布政司、转发该府长史司、雇人应役
○三十一年题准、各
王府郡王无护卫仪卫司者、许从实具奏、拨与民厨二名。每名徵银十两、给发雇役 【近例见仪制司王国礼】

牲口

牲口属礼部岁派各省府州、例有定数。皆类外光禄寺。有徵折价者、即贮该寺库中收买应用其会试供给、折价解顺天府
凡岁派光禄寺牲口十万隻口。上半年五万隻口、下半年五万隻口、俱行浙江等布政司、两直隶各府、派属徵解
○成化四年奏准、浙江江西湖广福建应天庐凤等府州、俱解折色、定与价例。每猪一口、银一两七钱。羊一隻。银一两。鹅一隻、银三钱。鸡一隻、银七分。河南山东山西陜西淮扬二府徐州、及北直隶、仍解本色猪羊鸡鹅。惟祭猪、每口折徵价银五两。祭羊、每隻徵价银六两。 【即大尾绵羯羊】 山西顺天真定、仍解本色祭羊
○弘治二年奏准、山西并二府祭羊、亦折徵价银四两
○嘉靖七年奏准、河南等处、顺天等府、通折徵价银。每猪一口、银一两九钱五分。羊一隻、银七钱五分。鹅一隻、银三钱。鸡一隻、银七分。通行光禄寺贮库收买应用

祭猪一百六十口

河南三十八口
山东三十二口
保定府八口
大名府八口
永平府十口
广平府八口
顺德府六口
扬州府十四口
淮安府十六口
真定府十四口
徐州六口

祭羊二百五十隻

河南十隻
陜西三十四隻
山东三十四隻
山西三十八隻
顺天府四隻
真定府十六隻
保定府十二隻
河间府十隻
大名府十六隻
永平府八隻
广平府十二隻
顺德府十隻
扬州府十六隻
淮安府二十隻
徐州十隻

肥猪一万八千九百口

河南一千八十口
山东一千一百六十口
保定府三百一十六口
河间府二百七十六口
大名府二百七十六口
永平府二百八十六口
广平府一百一十口
顺德府二百三十口
扬州府五百一十口
淮安府七百一十口
真定府三百八十六口
徐州二百二十口
顺天府二百七十口
浙江一千八百二十口
江西一千五百五十口
湖广一千二百四十口
福建一千三百二十口
应天府四百四十口
庐州府四百口
安庆府四百口
凤阳府三百一十口
寧国府四百五十口
徽州府六百八十口
池州府二百口
太平府二百六十口
苏州府一千二十口
松江府七百四十口
镇江府七百二十口
常州府九百口
广德州二百八十口
和州一百五十口
滁州八十口

绵羯羊一万七百五十隻

河南五百四十二隻
陜西二千四百六隻
山东一千三百六十六隻
山西二千六百五十六隻
保定府三百二十二隻
河间府三百二隻
大名府三百二十四隻
永平府三百二隻
广平府二百八十二隻
顺德府二百二隻
扬州府三百四隻
淮安府三百三十四隻
真定府四百四十四隻
徐州一百四十二隻
顺天府一百二十二隻
应天府二百隻
庐州府一百八十隻
安庆府一百七十隻
凤阳府一百五十隻

鹅三万二千四十隻

河南二千二百八十隻
山东一千七百隻
保定府四百九十隻
河间府三百五十隻
大名府五百隻
永平府四百二十隻
广平府四百六十隻
顺德府五百七十隻
扬州府一千四百四十隻
准安府一千五百六十隻
真定府七百四十隻
徐州六百六十隻
顺天府六百五十隻
浙江四千八百二十隻
江西四千七百四十隻
湖广一千二百隻
福建一千二百隻
应天府二千隻
寧国府九百二十隻
徽州府一千一百隻
池州府六百二十隻
太平府六百八十隻
苏州府八百二十隻
镇江府五百九十隻
常州府六百九十隻
松江府八百四十隻

鸡三万七千九百隻

河南五千三百二十隻
山东二千九百隻
保定府三千一百四十隻
河间府二千隻
大名府二千五百八十隻
永平府二千六百隻
广平府二千一百八十隻
顺德府二千一百三十隻
扬州府三千三百隻
淮安府四千一百九十隻
真定府三千二百隻
徐州七百六十隻
顺天府二千六百隻
浙江六十隻
江西六十隻
湖广四百隻
福建三百四十隻
应天府六十隻
徽州府四十隻
苏州府四十隻

纯色牛犊四十隻

顺天府五隻
真定府八隻
保定府六隻
大名府六隻
广平府四隻
顺德府四隻
河间府四隻
永平府三隻

先年光禄寺奏准、
奉先殿等祭祀、缺少纯色牛犊、礼部行派顺天等府三年二次解纳、共四十隻
○嘉靖七年奏准、每牛犊一隻、折徵银五两、解寺贮库收买供用
○三十二年题准、每年加派牲口银、二万四千九百七十八两一分二釐九毫、分派各省并直隶府州。至四十一年、户部奏该寺钱粮见已充裕、将加派银两、改纳太仓以济边储
凡会试天下举人、入院出院管待茶饭、并内外帘管举人巡绰官军人等饮饌、合用牲口、俱坐派直隶各府
猪四十三口
永平府五口
真定府十口
保定府九口
大名府九口
广平府五口
顺德府五口
羊五十三隻
永平府五隻
真定府十一隻
保定府十一隻
大名府十隻
广平府九隻
顺德府七隻
鹅八十一隻
永平府十隻
真定府十九隻
保定府十三隻
大名府十九隻
广平府十隻
顺德府十隻
鸡一千五十隻
永平府一百二十隻
真定府二百四十六隻
保定府二百四十六隻
大名府二百四十六隻
广平府九十六隻
顺德府九十六隻
乾鱼二千五百斤、俱河间府出办
弘治七年题准、永平等府供用不敷、行浙江等处九布政司、并应天府、共徵银九百两、责付本处司府朝覲官吏齎解到部、送仪制司转发顺天府收贮待用
○隆庆元年题准、会试诸费、实该银一千八百六十一两五钱四分。除额徵牲口等价、并各省解到前银止共一千一百九十九两。其餘於顺天府贮库铺行银内、动支六百六十二两五钱四分补足前数。后為定例

藏冰

