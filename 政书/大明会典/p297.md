<!-- { "loadSidebar": true } -->
南康府★旧有南康递运所。万历九年革☆
九江府★旧有九江递运所。万历九年革☆
建昌府★旧有旴江递运所。万历四年革☆
抚州府★旧有临川递运所。万历九年革☆
临江府
清江递运所
吉安府
螺川递运所
万安县　五云递运所
赣州府
水西递运所
南安府
横浦递运所
湖广
武昌府
武昌递运所
承天府
富水递运所
荆门州　宜门递运所
荆江递运所★二所、俱万历七年添设☆
襄阳府
襄阳递运所
黄州府★旧有蘄州递运所。万历九年革☆
荆州府
荆州递运所
夷陵州　夷陵递运所
归州　　归州递运所
岳州府★旧有澧州水东递运所。革☆
城陵递运所
长沙府
长沙递运所
衡州府
衡州递运所
常德府★旧有栗店递运所。万历二年革☆
辰州府★旧有黔阳县安江递运所革。沅陵县沅陵递运所。隆庆四年革☆
辰谿县　辰谿递运所
沅州　　怀化递运所
永州府★旧有永州递运所。隆庆四年革☆


福建
福州府★旧有怀安、古田县水口、各递运所。俱隆庆二年革☆
福州递运所
建寧府★旧有建寧、崇安、大安、建阳各递运所。俱隆庆二年革☆
延平府★旧有延平、嵢峡各递运所。俱隆庆二年革☆
山东
济南府★旧有歷城县龙山镇、长山县白山、邹平县青阳店、肥城县广里各递运所。俱革。德州递运所。隆庆四年革☆
西关递运所
兗州府★旧有平阴县陈弘递运所。革。又有鱼臺县沙河镇鲁桥递运所、改移谷亭、及济寧州济寧递运所。俱隆庆四年革。东平州金线递运所。万历九年革☆
东昌府★旧有东昌、临清、馆陶县南馆陶各递运所。俱隆庆四年革。武城县甲马营递运所。万历八年革☆
青州府★旧有益都县青社、金岭镇、寿光县莘店、昌乐县小丹河店各递运所。俱革☆
登州府★旧有蓬莱县城北河口、黄县城西、黄山馆各递运所。俱革☆
莱州府★旧有掖县沙河店、诸桥店、城南、昌邑县王耨店、潍县城东各递运所。俱革。昌邑县新河桥递运所。嘉靖二十九年革☆
山西
太原府★旧有代州定边递运所。革。又有徐沟县同戈、寿阳县寿阳、忻州九原、代州鴈门、平定州平定各递运所。俱万历六年革☆
阳曲县　临汾递运所
祁县　　盘陀递运所
平阳府★旧有建雄递运所。蒲州河东、霍州霍山、灵石县瑞石各递运所。俱万历六年革☆
曲沃县　侯马递运所
解州
安邑县　运司递运所
大同府★旧有应州安银子递运所。革。又有朔州朔寧递运所。嘉靖四十三年革☆
潞安府★旧有长子县固益递运所。万历六年革☆
襄垣县　褫亭递运所
汾州★旧有平遥县洪善递运所。万历六年革☆
沁州
武乡县　权店递运所
泽州★旧有太行递运所、高平县长平递运所。俱万历六年革☆
星軺递运所
河南
开封府★旧有祥符县祥符、扶沟县崔桥、中牟县中牟、滎阳县滎阳、汜水县成皋各递运所。俱革☆
祥符县　时和递运所
延津县　廩延递运所
新郑县　新郑递运所
许州
襄城县　襄城递运所
禹州　　禹州递运所
郑州　　郑州递运所
滎泽县　滎泽递运所
彰德府★旧有汤阴县塌河递运所。隆庆元年革☆
安阳县　安阳递运所
汤阴县　宜沟递运所
磁州　　磁州递运所
卫辉府★旧有北关闸递运所。革☆
河平递运所
新乡县　新乡递运所
获嘉县　获嘉递运所
亢村递运所
淇县　　淇县递运所
怀庆府★旧有河内县万善递运所。革☆
河内县　河内递运所
修武县　修武递运所
武陟县　寧郭递运所
孟县　　孟县递运所
河南府★旧有偃师、巩县各递运所。革☆
洛阳县　洛阳递运所
新安县　新安递运所
磁涧递运所
沔池县　义昌递运所
沔池递运所
陜州　　硤石递运所
七里店递运所
横渠递运所
张茅递运所
灵宝县　灵宝递运所
閿乡县　閿乡递运所
南阳府
南阳县　宛城递运所
林水递运所
博望递运所
邓州
新野县　新野递运所
裕州　　裕州递运所
叶县　　叶县递运所
保安递运所
陜西
西安府
西安递运所
灞桥递运所
咸阳县　咸阳递运所
兴平县　底张村递运所
临潼县　新丰递运所
渭南县　渭南递运所
华州　　罗汶桥递运所
华阴县　华阴递运所
潼关递运所
乾州　　乾州递运所
永寿县　蒿店递运所
底窖舖递运所
邠州　　邠州递运所
停口递运所
宜禄递运所
凤翔府★旧有东河桥递运所。万历十年改為驛☆
汉中府★旧有寧羌州寧羌凤县安山各递运所。俱隆庆四年革☆
平凉府
平凉县　安国镇递运所
平凉递运所
花家庄递运所
上郿现递运所
华亭县　瓦亭递运所
涇州　　涇州递运所
高家凹递运所
静寧州　静寧递运所
高家堡递运所
隆德县　神林堡递运所
隆德递运所
巩昌府★旧有漳县三岔递运所。革。又安定县秤鉤湾、西巩镇、安定、会寧县会寧、青家驛各递运所。俱万历九年革☆
陇西县　甸子川递运所★隆庆元年自安定县改☆
北关递运所
锦布峪递运所
安定县　好地掌递运所
会寧县　翟家觜递运所
临洮府★旧有大通河、锣锅泉、庄浪、火烧城、古浪城、红城子、沙非儿、永寧、大通口、潜麻湾、安远、武胜、镇羌、河州、寧河、定羌城各递运所。俱革。又有金县、定远镇各递运所。俱万历九年革☆
渭源县　柳林递运所
石井递运所
兰州　　兰州递运所
庆阳卫★旧有本钵城递运所革☆
寧夏卫★旧有白塔儿、大沙井各递运所。俱革☆
岷州卫军民指挥使司★旧有酒店子、野孤桥、二递运所。俱革☆
梅川递运所
凉州卫★旧有靖边武威各递运所。俱革☆
西寧卫军民指挥使司★旧有西寧递运所。革。又有老鸦城、嘉顺、平戎、冰沟各递运所。俱嘉靖三十八年革☆
四川
成都府
成都递运所
保寧府
柏林递运所
閬中县　五路递运所
苍谿县　苍谿递运所★嘉靖二十四年添设☆
广元县　神宣递运所
寧茶递运所
叙州府
叙州递运所
重庆府
重庆递运所
忠州　　云根递运所
夔州府
夔州递运所
万县　　万县递运所
嘉定州　嘉定递运所
瀘州　　瀘州递运所
乌撒军民府★旧有在城、黑章、赤水河各递运所。俱革☆
永寧宣抚司
永寧递运所
广东
广州府★旧有新会县新会递运所。革。又清远县横石磯递运所。隆庆元年革☆
广州递运所
韶州府★旧有曲江递运所。革☆
南雄府★旧有小岭中站递运所。隆庆元年革☆
惠州府★旧有龙川递运所。革☆
潮州府★旧有海阳县三河、黄冈各递运所。俱革☆
高州府★旧有三合递运所。隆庆元年革☆
廉州府★旧有钦州寧越、灵山县格木、安河各递运所。俱革☆
雷州府★旧有海康县雷阳、逐溪县桐油、徐闻县呇磊各递运所。俱革☆
琼州府★旧有琼山县海口递运所。隆庆元年革☆
广西
桂林府
桂林递运所
全州　　全州递运所
柳州府
柳州递运所
平乐府★旧有昭平、平乐各递运所。俱革☆
梧州府★旧有藤县双竞、鬱林州陆川、大洞、北流各递运所。俱革☆
梧州递运所
潯州府★旧有潯州递运所。革☆
南寧府★旧有南寧递运所。嘉靖间革。又有横州海棠桥递运所。万历九年革☆
太平府★旧有太平递运所。革☆
贵州★旧有贵州宣慰使司毕节、安南卫尾洒、各递运所。俱革☆

大明会典卷之一百四十八
驛传四
驛递事例

凡僉编夫役。洪武十六年、令僉苏、松、嘉、湖四府、民占田四十顷之上者、出上马一匹。三十顷之上、出中马一匹。二十顷之上、出下马一匹
○二十六年定、凡市民马户、俱係浙江、并直隶苏松等府市居人民、编发凤阳、河南、陜西、北平等处紧要驛分当站。每上马一匹、一百三十八户。中马一匹、一百十八户。下马一匹、九十八户。每马各就原定户内、选丁多者四户。充马头、在驛走递。如马头户绝、体勘明白、仍於本马原编户内僉补
○又令市民马户。有為事发遣起取赴京者、并许归併船居人户。除军匠灶丁外。每三千料以上、编马一匹。市民有故、令补缺应当
○永乐二年、令僉江西八府民充马户。每粮五百石、僉上马一匹。如一户粮不及数、许併户僉充。粮多者充马头、责令集价买马
○成化元年奏准、南北直隶、及山东等处、各驛马夫、俱於本地相应人户内僉充。免其赋役。其南方粮僉夫役、悉与开除
○弘治元年、令杭州递运所、并各驛、原编水马夫役、止令亲身轮当。三年一次、周而復始。自备工食。其草料马匹船隻铺陈等项、各照田出银、买备应用
○五年题准、各驛馆夫、有司於丁粮相应人户内僉点应当。专為使客治造饭食。遇有支到廩给、随即炊爨供应、不许顷刻稽留
○十三年奏准、南北直隶山东等处马驛、僉到马头、愿雇土民代役者听。若用强包揽者、问罪。旗军发边卫、民并餘丁人等发附近、俱充军。其有交通包揽之徒、将正身姓名、捏写虚约、投託官豪勋戚之家。前去原籍、妄拏正身家属、逼勒取财者、所在官司应提问者收问。应奏人员、羈留奏请提问。俱照前例充军。该管官司、坐视纵容者、参究治罪
○又题准、各处水马驛递运所夫役、巡检司弓兵、若有用强包揽、不容正身著役、多取工钱害人、搅扰衙门者、问罪。旗军调发边卫、民并军丁人等、发附近、俱充军。其官吏通同纵容者、各治以罪。若不曾用强多取工钱者、不在此限
○嘉靖四十二年题准、顺天所属驛递、改為三年一编。四十三年以后、改河南山东山西陜西所属驛递、五年一编
凡优免。洪武八年、定马夫免粮则例。自京至宿州十三驛马夫、田租全免。自百善道至郑州、免三分之二。自滎阳至陜西山西北平二百二十一驛、免三分之一
○二十七年议准、驛递水马夫、更不免粮。止令有司总计地方合备牛马船车等物、以所管人户田粮、照旧额加数均派、分年应役。如旧一百石者、加至五百石。其餘倣此递加。其两浙税户市民囚充、及湖广山西原额站户、已免垛集充军者、仍旧应当。不在均派之例
凡僉替消乏。洪武二十六年定粮僉水马递运人户、陈告消乏。驛所即申有司、体勘是实、就便僉替、不许刁蹬靠损
○天顺间奏准、天下驛递夫役、每十年一次磨勘重编。丁粮相应者作正消乏者作贴。应僉替者即与僉替
○成化间奏准、市民马户、有告消乏者、并许勘实僉替
凡驛马孳息。洪武十八年令、各处驛马、不问官给自备、其孳息听令货鬻。惟為事囚军、官给马匹、有孳生者、仍令报官
