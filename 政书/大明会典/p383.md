<!-- { "loadSidebar": true } -->
太庙 【建置详见礼部祠祭司】
太庙、一座、九间。左右两廡、各十五间。庙门、一座五间。左右门、二座。有神库、神厨。
寝庙、一座、九间。左右两廡、各五间。
祧庙、一座、九间。左右两廡、各五间。
世庙 【今名玊芝宫、建置详礼部祠祭司】
宫门、五间、曰芝祥门。前殿、七间、曰宝庆殿。两廡、各五间。后寝、五间、曰大德殿。两廡、各三间
歷代帝王庙 【国初、建於南京。嘉靖中、后建於京师】
庙在阜成门内、街北。前為庙门。中為景德门。门内、為景德崇圣之殿。殿九间、重簷、五出陛。东西两廡、各七间。殿之后為库。前门内、左有神库、神厨。宰牲亭、门外
文庙
正殿七间、旧称大成殿、今题曰先师庙。殿之东掖、為祭器库、十一间。西掖、為乐器库、十一间。东西廡、各十九间。两廡之南、折而北向、為东西序、各十一间。门、各一。两序之中、為大成门、今题曰庙门、五间。中门三、东西各列□十二
祀典神祗庙於 【详礼部祠祭司】
凡修建庙宇。洪武二十六年定、歷代圣帝明王、忠臣烈士、及名山岳镇、应合祭祀神祇庙宇、务要时常整理。如遇新创、及奉
旨起造功臣享堂、须要委官督工计料、依制建造
○正统八年
敕、凡岳镇海瀆祠庙、屋宇墙垣、或有损坏、及府州县社稷、山川、文庙、城隍、一应祀典神祇、坛庙颓废者、即令各该官司修理。合用物料、酌量所在官钱内、支给收买。或分派所属殷实人户备办、於秋成时月、起倩夫匠修理。不许指此多派、虚费民财、及修盖淫祠、妄用民力。若岳镇海瀆、庙宇、焚毁不存、用工多者、布按二司、同该府官、斟酌民力、量宜起盖。仍先画图、奏来定夺。凡修完应祀坛庙、皆选诚实之人看守。所司时加提督。遇有损坏、即依例修整、不许废坏。乃令巡按御史按察司官、按临巡视
○成化十五年、令天下祀典神祇、祠庙应修理者、务要申达合干上司、勘实斟酌定夺
○弘治十二年、曲阜孔庙火。题准取旁近各省、及各抽分厂银重修
○嘉靖三十八年、以先牧庙、建自永乐、岁久颓敝、题准重修

公廨

凡修理公廨。洪武二十六年定、凡在京文武衙门公廨。如遇起盖、及修理者、所用(上□下木)砖瓦灰石人匠等项、或官為出办。或移咨刑部、都察院、差拨囚徒、著令自办物料人工修造。果有係干动眾、奏闻施行
○永乐二年奏准、今后大小衙门、小有损坏、许令隶兵人等、随即修葺。果房屋倒塌、用工浩大、务要委官相料、计用夫工物料数目、官吏人等保勘、申部定夺修理
○弘治元年奏准、今后各衙门、但有门窗等项损坏、原物见在者官為出料修理。原物不在者、就令经该官吏、及看守之人、出料自陪修理
○嘉靖二十三年题准、各衙门应修理者、小修用银一百两以下、大修五百两以下、估计到部、动支节慎库官银、上紧修理。以工完日為始、小修以三年為限、大修以五年為限、不得先期輒便议修
○又议定、各有钱粮衙门损坏、工部委官估计物料、转行动支无碍银两、径自修理。惟原无钱粮者工部议估兴工

文职公廨

宗人府 【在长安左门南】 吏部 【在宗人府南】
户部 【在吏部南】 　　礼部 【在户部南】
兵部 【在宗人府后】 　刑部 【在贯城坊】
工部 【在兵部南】 　　都察院 【在刑部南】
翰林院 【在长安左门外】 国子监 【在安定门内】
太常寺 【在后府南】 　通政使司 【在太常寺南】
大理寺 【在都察院南】 詹事府 【在玉河东岸】
光禄寺 【在东安门内】 太僕寺 【在万宝坊】
鸿臚寺 【在工部南】 　钦天监 【在鸿臚寺南】
太医院 【在钦天监南】 行人司 【在长安右门外】
上林苑监 【在文德坊】 中兵马司 【在城内仁寿坊】
东城兵马司 【在城内思城坊】 南城兵马司 【在城外正阳街】
西城兵马司 【在城内咸宜坊】 北城兵马司 【在城内教忠坊】

武职公廨

中军都督府 【在长安右门南】 左军都督府 【在中府南】
右军都督府 【在左府南】 前军都督府 【在右府南】
后军都督府 【在中府后】 锦衣卫 【在通政司南】
旗手卫 【在通政司后】 府军卫 【在时雍坊】
府军左卫 【在保大坊】 府军右卫 【在咸宜坊】
府军前卫 【在保大坊】 府军后卫 【在仁寿坊】
羽林左卫 【在保大坊】 羽林右卫 【在明时坊】
羽林前卫 【在时雍坊】 金吾左卫 【在保大坊】
金吾右卫 【在仁寿坊】 金吾前卫
金吾后卫　　　　虎賁左卫 【以上三卫俱在保大坊】
燕山左卫 【在安福坊】 燕山右卫 【在思城坊】
燕山前卫 【在鸣玊坊】 大兴左卫 【在日照坊】
济阳卫 【在居贤坊】 　济州卫 【在金城坊】
武驤左卫　　　　武驤右卫
腾驤左卫　　　　腾驤右卫 【以上四卫俱在崇教坊】
彭城卫 【在万宝坊】 　永清左卫 【在西城坊】
永清右卫 【在日中坊】 武功左卫
武功右卫　　　　武功中卫 【以上三卫俱在明时坊】
长陵卫
献陵卫
景陵卫
裕陵卫
茂陵卫
泰陵卫
康陵卫
永陵卫
昭陵卫
凡公生门禁约。弘治十三年奏准、东西公生门朝房、官吏人等、或带住家小、或做造酒食、或寄放货柜、开设卜肆、停放马骡、取土搬秽等项作践者。问罪、枷号一箇月、发落
○嘉靖二十年题准、东西朝房、先年每衙门、止容办事吏一名、在内看守。近皆携带家小、引挟亲党、任凭居住。又多閒杂人等、鬻市酒食、寄放货物。合通行各该衙门查理。仍行本部管理街道官、及转行巡视御史、督令该管兵马、挨次体勘。有仍前杂乱者、拏送法司、问罪如例。兵马司每月朔、具结回报凡贡院修理。旧例、合用银两、工部出六分、顺天等八府、共出四分。嘉靖二十八年题准、修盖板捨、工部二千七百。顺天府一千八百。共增足四千五百之数
○四十三年、又议充拓东西坊牌楼、面阔三十二丈。大门、至南拓十二丈。坊牌外民房、改造官厅三间。东西夹道、开广各一丈五尺。围墙拓十二丈
○万历元年以后、又议充拓改建、於是堂宇弘厂。诸经房、各具庖湢。板捨皆易以砖、岁免拆卸。拨工役四名、常川看守。委营缮所官一员、专掌锁钥

仓库

凡修盖仓库。洪武十四年、计在京一岁官俸军粮之数、令各建仓储蓄、以便支给
○二十六年定、凡在京各衙门仓库。如有损坏、应合修理者、即便移文、取索人匠物料修整。如本处仓库不敷、应合添盖者、须要相择地基、计料如式营造。所用竹木砖石灰瓦丁线等项、行下抽分竹木局等衙门关支。如是工匠物料不敷预為措办足备、以候应用
○永乐九年奏准、仓廒损坏者、该卫修理。缺少者、本部盖造
○万历三年题准、修建仓廒规制、俱以样廒為準。各委官、及作头姓名、刻扁悬记。如十年之内、即有损坏者责令陪修、仍治其罪

京仓

旧太仓十一卫、旧廒三百六座。见在廒二百三十六座、计一千二百十五间空地五十三座
锦衣卫、见廒二十座。内二座六间、一座七间、餘俱五间。空地八座
羽林前卫、见廒二十四座。内一座四间、四座六间、三座七间、餘俱五间。空地四座
大寧中卫、见廒二十一座。内一座三间、二座六间、餘俱五间。空地七座
神武左卫、见廒二十座。内三座六间、餘俱五间。空地三座
昭陵卫、见廒二十五座。内二座三间、一座四间、一座七间、一座八间、餘俱五间。空地三座
忠义前卫、见廒二十三座。内二座四间、二座六间、一座七间、餘俱五间。空地三座
忠义后卫、见廒十九座。内一座四间、一座六间、餘俱五间。空地五座
蔚州左卫、见廒二十座。内一座四间、四座六间、二座七间、餘俱五间。空地五座
景陵卫、见廒二十四座。内四座六间、一座七间、餘俱五间。空地五座
献陵卫、见廒十九座。内二座四间、五座六间、餘俱五间。空地五座
义勇右卫、见廒二十一座。内一座六间、餘俱五间。空地五座
南新仓八卫、旧廒二百四十九座。见在廒一百八十座、计八百九十八间。空地四十九座
府军卫、见廒二十一座、俱五间。空地五座
燕山右卫、见廒二十座、俱五间。空地七座
永清右卫、见廒二十三座、俱五间。空地六座
龙虎卫、见廒二十四座。内二座四间、餘俱五间。空地五座
龙驤卫、见廒二十座、俱五间。空地八座
彭城卫、见廒二十三座、俱五间。空地六座
济州卫、见廒二十五座、俱五间。空地六座
金吾左卫、见廒二十四座、俱五间。空地五座
海运仓六卫、旧廒一百七十八座。见在廒一百二十座、计六百间。空地六十座
永陵卫、见廒二十座、俱五间。空地十二座
忠义右卫、见廒二十座、俱五间。空地八座
义勇后卫、见廒二十座、俱五间。空地八座
宽河卫、见廒二十一座、俱五间。空地十一座
泰陵卫、见廒十九座、俱五间。空地十三座
燕山左卫、见廒二十座、俱五间。空地八座
新太仓七卫、旧廒一百八十一座。见在廒一百四十九座、计七百四十五间。空地二十七座
富峪卫、见廒二十二座、俱五间。空地三座
大寧前卫、见廒二十一座、俱五间。空地三座
茂陵卫、见廒二十一座、俱五间。空地四座
会州卫、见廒二十二座、俱五间。空地三座
裕陵卫、见廒二十一座、俱五间。空地五座
义勇前卫、见廒二十二座、俱五间。空地四座
康陵卫、见廒二十座、俱五间。空地五座
北新仓五卫、旧廒一百四十座。见在廒九十五座、计四百八十三间。空地四十一座
府军前卫、见廒十七座、俱五间。空地十一间
府军左卫、见廒二十一座、内一座六间、餘俱五间空地八座
府军右卫、见廒十八座。内一座六间、餘俱五间空地八座
燕山前卫、见廒十九座。内一座三间、餘俱五间。空地六座
金吾前卫、见廒二十座。内二座六间、三座七间、餘俱五间。空地八座
大军仓四卫、旧廒一百二十二座。见在廒七十七座、计三百九十间。空地四十五座
大军仓、见廒十九座。内二座六间、一座七间餘俱五间。空地十座
旗手卫、见廒十九座。内一座六间、餘俱五间。空地一座
永清左卫、见廒十八座、俱五间。空地十一座
武城中卫、见廒二十一座、俱五间。空地十三座
济阳仓二卫、旧廒四十七座。见在廒三十四座、计一百六十间。空地二座
济阳卫、见廒十八座。内一座三间、四座四间、餘俱五间
金吾右卫、见廒十六座。内五座四间、一座六间、餘俱五间。空地二座
