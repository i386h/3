<!-- { "loadSidebar": true } -->
○十三年议准、运司所属许村等场、额徵本色盐、不及百斤者、照浙东西折盐官价、徵银解部
○嘉靖六年议准、两浙运司、嘉靖五年以前、空额折银、仍令解部。原徵本色、大引折小引盐、听候照旧开中。其嘉靖六年以后年分。折价小引盐、例该解京者、俱存留运司。每引定拟价银四钱。户部遇有边方奏讨、与同前项原徵本色引盐、陆续开中
○十一年奏准、浙东额盐五万二千五十六引。引少盐多。浙西额盐一十四万六千四引。引多盐少。派场之时、於浙西数内、改出四万六千九百七十四引、派与浙东、疏通盐法
○十三年题准、永嘉场衝坏沙滩。逃亡灶丁、折银盐课。查概县民田地池、均派包补。随粮徵收、发场起解
○十六年题准、两浙官商不到之处、立為山商。铅山、弋阳、贵谿、永丰、靖江、昌化、浦江、武义、东阳、义乌、汤谿、永康、建德、桐庐、寿昌、庆元、宣平、縉云、景寧、云和、二十县。每程一张、纳银六钱。餘杭、富阳、临安、新城、嘉兴、秀水、嘉善、崇德、桐乡、德清、武康、诸暨、新昌、嵊县、奉化、泰顺、青田、十七县。每程一张、纳银四钱三分。其餘坐场县分、容令灶丁肩挑易卖。仍修復松江分司。令分司官驻札督课
○二十年题准、台州府长亭、黄巖、杜瀆、三场引目。一票作為一引。每票照盐三百斤、纳银九分
○二十四年题准、两浙岁办水乡盐课、照旧折价解部。存留在场者、徵收折色。解贮运司。给商下场买盐听掣
○二十六年题准、天赐场竹箔等处、沙场畬田八百二十六顷八十亩餘。拨民灶佃种、纳银崇明县解司。遇商人应得盐价、每一小引、给与银二钱一分八釐。其扣存之数解部
○又题准、两浙运司天赐场原额引目、俱改派仁和许村二场、轮次买补。完日、就於二场打引截角、运赴杭州批验所掣放
○又题准、两浙运司。今后遇该边商纳价、派场买补。不必拘定年分、随派随给。边商有不愿赴场者、方许内商牙店、三面赴司告拨。即与边商名下、註记明白、以杜冒领之弊
○三十年题准、将给商正盐二百斤外。再加餘盐一百斤。连前餘盐五十斤、共一百五十斤
○隆庆二年题准、额课改行小盐、以隆庆三年為始。每引定以正盐二百斤。外加包索三十斤。带餘盐七十斤。共三百斤、為定例。每引餘盐七十斤、纳银一钱四分五釐。比旧每引少银一钱五分五釐。将内商派引执照纸张中津桥票税、与各近便场户买补折色引盐等项银两、加增抵补。仍查照户部近议存积三分、改中本司。每引加银二钱上下、以抵补前课之额
○六年奏准、寧波府所辖五县、松江所辖二县、共一十四场。俱无住卖商引。又未议行票盐。令僉选牙埠。置立簿票。每票一张、照盐三百斤。纳银一钱二分
○万历十年题准、两浙盐课、务令尽数通完。如有拖欠。每年终、总计完欠分数。将各运司县场掌印管盐官、照依京库钱粮事例、分别参奏
○又题准、两浙巡盐御史、严督运司、将杭、嘉、绍、三批验所、每季掣盐。俱以掣毕日為始、五十日内、尽数交完餘盐等银。印给限帖、发运行盐地方住卖。违者问罪。如违十日以外、即将引盐追没三分之一。二十日以外、追没三分之二。一月以外、尽没入官。如有风雨等项阻滞、量行宽假

长芦

河间长芦都转运盐使司 【洪武初置北平河间盐运司、后改今名】
沧州分司
海润场盐课司　　阜民场盐课司
利国场盐课司　　海丰场盐课司
利民场盐课司　　益民场盐课司
海阜场盐课司　　润国场盐课司
阜财场盐课司　　富民场盐课司
深州海盈场盐课司
海盈场盐课司
长芦批验所　　　小直沽批验所
青州分司
越支场盐课司　　严镇场盐课司
惠民场盐课司　　兴国场盐课司
富国场盐课司　　芦臺场盐课司
丰财场盐课司　　厚财场盐课司
三汊沽场盐课司　石碑场盐课司
归化场盐课司　　济民场盐课司

盐课数目

洪武间岁办
盐场二十四处、岁办盐六万三千一百五十三引三百斤零
弘治间岁办
每岁改办小引盐、一十八万八百七引一百八十八斤零。内本色常股盐、九万九千六百一十四引八十六斤零。存积盐、三万六千一百六十一引。折色盐、四万五千三十二引一百一斤零
万历六年岁办
小引盐、一十八万八百八引八十六斤。内常股盐、一十二万六千五百六十五引一百八十斤三两三钱。存积盐、五万四千二百四十二引一百五斤一十二两八钱
岁解太仓餘盐银、一十二万两

行盐地方

顺天府　　　　　真定府
保定府　　　　　顺德府
广平府　　　　　大名府
永平府　　　　　河间府
延庆州　　　　　保安州
彰德府　　　　　卫辉府
成化六年题准、海盈等十三场陆路窵远、商人不支盐课。定自本年為始。每二大引、合為四小引。折阔白布一疋。徵解通州通济库交纳。以备折俸支用
○弘治二年、令长芦运司商盐、愿发卖别处者、听於所在官告验、转给文凭、改易地方。其退引水程、仍照例告缴
○正德五年议准长芦运司在官盐课。量场分远近、定為四等。召商中卖。高下相搭。其远年不敷盐斤、官為立法。令於纳剩餘盐、自相买卖
○嘉靖元年题准、长芦所辖场分、有海滩地一十二顷八十亩。民灶挑修、共立滩池。以十分為率、三分补纳逃亡额数。七分给与各家、偿其挑修等费
○九年题准、青州分司所属济民、石碑、惠民、归化四场、离小直沽批验所窵远。支掣既难、盐课倒墱相继。令灶丁每盐一引、纳银一钱。给商、买勤灶餘盐补数
○十七年题准、长芦山东支引盐。其正盐二百五斤外。加包索二十斤、连餘盐、四百五十斤為一包。此外夹带、照例问发、追价入官。其餘盐价银、务酌远近、限以月日。不许於未掣未卖之先、逼令称贷豫纳
○二十九年议准、深州海盈场灶户、内除盐山县、近场一十三户、办纳本色。其居住真定府衡水县等户、每引纳银一钱。利国等一十一场、岁办入津等仓课米、每石、徵银五钱。其海盈等一十三场、折布盐价银、旧例七分五釐。今减一分。各徵完、赴司类解
○三十年令长芦山东二运司。各除原额正余盐、连包索共四百五十斤。自嘉靖三十年為始。每包再加余盐一百五十斤、并加包索一十五斤、通共六百一十五斤。照常纳价、依数派场。令商人买补
○三十九年题准、长芦盐运司利民等场官盐引目、按各府州县裡数、分别等则。上则、顺天府属、四万八百三十四引。保定府、一万二千六十七引。顺德府、八千五百五十九引。大名府、三万八百八十三引。彰德府、一万五千六百七十四引。卫辉府、一万八百七十八引。中则、河间府、一万四千八百七十七引。真定府、一万四千三百一引。广平府、八千二百二十一引。下则、永平府、三千九百一十八引。通行发卖。各该官司、置立循环文簿、登记卖过引盐、并水程期限、按季送巡盐御史查考
○四十四年议准、正余盐每包止许五百六十斤。正盐二百八十五斤。余盐二百七十五斤。南所纳银三钱九分七厘五毫。北所四钱三分七厘二毫。此外多至二十斤者、纳银一钱。百斤以外、问徒。没盐入官。二千斤以上、查例发遣
○隆庆元年议准、长芦运司、并二十四场官吏、本色俸给、共银六百余两。於各场缴纳滩价、并盐商脚价银内支用。河间府免行编派
○又令长芦盐运司、岁增五万引。每引纳银二钱五分。听商自行收买
○六年题准、张家湾批验所、旧以商人运到引盐、每一十引、抽盐一斤、放支做工官军。后前盐议免。止每十引、割收银五厘解部。该所见设官吏三员裁革

山东

山东都转运盐使司 【洪武二年置】
胶莱分司
信阳场盐课司　　涛洛场盐课司
石河场盐课司　　行村场盐课司
登寧场盐课司　　西由场盐课司
海沧场盐课司
滨乐分司
王家冈场盐课司　官臺场盐课司
固堤场盐课司　　高家港场盐课司
新镇场盐课司　　寧海场盐课司
丰国场盐课司　　永阜场盐课司
利国场盐课司　　丰民场盐课司
富国场盐课司　　永利场盐课司
洛口批验所

盐课数目

洪武间岁办
盐场一十九处、岁办盐一十四万三千三百八十七引一百五十斤零
弘治间岁办
每岁改办小引盐、二十八万四千一百二十四引一百六十二斤。内本色盐、一十四万九千八百九十七引一百六十二斤。折色盐、一十三万四千二百二十七引
万历六年岁办
小引盐、九万六千一百一十引一十九斤五两九钱。内常股盐、八万六千一百一十引一
十九斤五两零。存积盐、一万引 【原小引盐、一十四万五千六百一十四引。除折布民佃灶地盐引外。实开边小引盐、一十二万六千一百一十引、隆庆四年、奏停存积盐三万引。今见开额数】
岁解太仓餘盐银五万两

行盐地方 【洪武二十六年定】

济南府　　　　　青州府
兗州府　　　　　东昌府
莱州府　　　　　东平州
开封府 【后改食河东盐】 登州府
徐州　　　　　　邳州
宿州
宣德五年题准、山东信阳等场盐课、每二大引、折阔白绵布一疋。运司委官总催、运赴登州府交收。备辽东支用
○正统十年奏准、官臺场盐课、照信阳等场例折布
○弘治十二年议准、涛洛、富国、高家港三场、盐多苦黑。无商中纳。每一大引、折徵银一钱五分
○正德三年题准、西由、信阳、登寧、行村、沧海、并固堤、官臺等八场、原折布疋。照涛洛等场折银事例、解部
○七年奏准、永阜等场、逃移灶户丁地盐课。著落佃地人、每引办纳银一钱五分
○九年题准、运司盐课、年分稍远者、每一小引、止纳一钱二分。稍近者、止纳银一钱四分。通留山东、备兵马賑济等支用
○十四年、令山东运司民佃灶地、该纳布者、照民佃灶地纳银径解运司事例。亦径解登州府、自取通关完销。不许灶户催纳
○嘉靖元年奏准、丰国场逃移灶户、遗下灶地、在武定利津等州县、照永阜场例、纳银送司类解。仍照徵收事例、年终、出给总足通关缴部
○五年题准、寧海场逃灶、照例纳银
○十三年题准、山东长芦二处商人、违限罚穀、俱以限满拟罚。未及二年者、以年半论。未及年半者、以一年论。未及半年者、止照例问罪。免罚穀
