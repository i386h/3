<!-- { "loadSidebar": true } -->
祖宗列圣帝后神位前、恭预告
知。夜二鼓、礼部尚书上香、侍郎导引、太常卿捧请
神版奉安於坛位、俱如
天祀之仪
一陈设
上帝位
犊一　　　　玉用苍璧一　　帛一 【青色】
豋一　　　　簠簋各二　　　籩十二
豆十二　　　苍玉爵三　　　酒尊三
篚一　　　　祝案一
配帝位 【同惟不用玉】
一正祭。是日
上常服乘舆。至
昭亨门右。
上降舆。导引官导
上至大次、具祭服出。由左门入。至陛上、行祭礼、如
大祀之仪。 【惟不燔柴】
上还至
庙参拜。致辞曰
孝玄孙嗣皇帝[御名]祗诣
南郊祈穀礼成。躬诣
祖宗列圣帝后神位前、谨用
参拜。毕。还宫
一祝文
维嘉靖　年　月　日
嗣天子臣御名祗奏於
皇天上帝。曰、候维啟蛰、农事将举。爰以兹辰、敬祈
洪造。谨率臣僚、以玉帛牺齐粢盛庶品、备斯明洁。恭祀
上帝於
圜丘。仰希
垂鉴、锡福烝民。俾五穀以皆登。普万方之咸赖。奉
太祖圣神文武钦明啟运俊德成功统天大孝高皇
帝侑
神。尚
享
一乐章
迎
帝神 【中和之曲】
臣惟
穹昊兮民物之初。為民请命兮祀礼昭诸。备筵率职兮祈
洪庥臣衷微眇兮悃恳诚攄。遥瞻
驾降兮霽色辉。欢迎鼓舞兮迓
龙舆。臣愧菲才兮后斯民。愿福斯民兮
圣恩渠
奠玉帛 【肃和之曲】
烝民勤职兮农事顓。蚕工亦慎兮固桑阡。玉帛祗奉兮暨豆籩。仰祈
大化兮锡以丰年
进俎 【咸和之曲】
鼎烹兮气馨。香饈兮旨醽。
帝垂享兮以歆。烝民蒙
福兮以寧
初献 【寿和之曲】
礼严兮初献行。百职趋蹌兮佩琤鸣。臣谨进兮玉觥。
帝心歆鉴兮岁丰亨
亚献 【景和之曲】
二觴举兮致虔。清醴载斟兮奉
前。仰
音容兮忻穆。臣感
圣恩实拳拳
终献 【永和之曲】
三献兮一诚微。禋礼告成兮
帝鉴是依。烝民沐
德兮岁丰机。臣拜首兮竭诚祈
彻饌 【凝和之曲】
三献週兮肃乃仪。俎豆敬彻兮弗敢迟。愿
留福兮丕而。曰雨曰暘兮若时
送
帝神 【凊和之曲】
祀礼告备兮
帝鉴彰。臣情上达兮感
昊苍。云程肃驾兮返
帝乡。臣荷
恩眷兮何以忘。祥风瑞靄兮弥坛壝。烝民率土兮悉获丰康
望燎 【太和之曲】
遥睹兮
天衢长。邈彼寥廓兮去
上方。束帛荐火兮希昇闻。悃愊已通兮
沛泽长。乐终九奏兮神人以和。臣同率土兮咸荷
恩光
祈穀陈设图
正位 【南向】
（见图）
配位 【西向】
（见图）

大享【今罢】

嘉靖十七年定
一前期五日、
上诣牺牲所视牲。其先一日、
上告於
庙、及还参拜、俱如
大祀之仪。告辞、参辞、改称
大祀曰
大享。餘并同。次日以后
命大臣轮视如常仪
一前期四日、太常寺奏祭祀如常仪。
諭百官致斋三日
一前期三日、
上诣
太庙寝殿、告请
睿宗配
帝。以脯醢酒果行再拜一献礼。祝文曰
维嘉靖　年　月　日
孝子皇帝[御名]敢昭告於
皇考睿宗献皇帝。曰、兹以今月　日恭行
大享礼於
大享殿。谨请
皇考配
帝侑
神。伏惟
鉴知。谨告
一前期二日、太常卿光禄卿奏省牲如常仪
一前期一日、
上亲填祝版於
文华殿。夜二鼓、礼部同太常堂上官请安
神御版位、俱如祈穀之仪
一陈设
上帝位
犊一　　　玉用苍璧一　　　帛十二 【青色】
豋一　　　簠簋各二　　　　籩十二
豆十二　　玉爵三　　　　　酒尊三
篚一　　　祝案一
配帝位 【同惟不用玉】
一正祭 【与祈穀同】
一祝文
维嘉靖　年　月　日
嗣天子臣御名恭奏享干
皇天上帝。曰、时当季秋、咸成农事。群生蒙利。黎兆允安。邦家是赖。
帝德敷天。臣统臣工、宜為酬
享。谨用玉币牺牷、祗谢
生成大福。备此禋燎。奉
皇帝睿宗知天守道洪德渊仁宽穆纯圣恭俭敬文
献皇帝配
帝侑歆。尚
享
一乐章
迎
帝神 【中和之曲】
於皇穆清兮、弘覆惟仁。既成万宝兮、惠此烝民。祗受厥明兮、欲报无因。爰稽古昔兮、式展明禋。肃肃广庭兮、遥遥紫旻。笙鏞始奏兮、祥风导云。臣拜稽首兮、中心孔懃。爰瞻
宝輦兮、森罗万神。庶几昭格兮、
眷命其申。徘徊顾歆兮、鉴我恭寅
奠玉帛 【肃和之曲】
捧珪币兮瑶堂。穆将愉兮
圣皇。秉予心兮纯一。荷
帝德兮溥将
进俎 【凝和之曲】
岁功阜兮庶类成。黍稷馝兮濡鼎馨。敬荐之兮惭菲轻。大礼不烦兮惟一诚
初献 【寿和之曲】
金风动兮玉宇澄。初献觴兮交
圣灵。瞻
玄造兮怀鸿禎。曷以酬之心怦怦
亚献 【豫和之曲】
帝眷我兮居歆。纷繁会兮五音。再奉觴兮莫殫臣心。惟
帝欣懌兮生民是任
终献 【熙和之曲】
绥万邦兮屡丰年。眇眇予躬兮实荷
昊天。酒三献兮心益虔。
帝命参舆兮勿遽旋
彻饌 【雍和之曲】
祀礼既洽兮、神人肃雍。享
帝享
亲兮、勉竭臣衷。惟
洪恩兮罔极。儼连蜷兮
圣容
送
帝神 【清和之曲】
九韶既成兮、金玉鏗鏘。百辟森立兮、戚羽斯藏。
皇天在上兮、
昭考在傍。严父配天兮、祗修厥常。殷荐既终兮、
神去无方。玄云上昇兮、鸞鵠参翔。灵光回照兮、郁乎芬芳。载慕载瞻兮、愿锡亨昌。子孙黎民兮、维
帝是将。於昭
明德兮、永怀不忘
望燎 【时和之曲】
龙舆杳杳兮归上方。金风应律兮燎斯扬。达精诚兮合灵光。
帝庭纳兮玉币将。顾下土兮眷不忘。愿锡吾民兮长阜康
大享殿图
（见图）

雩祀

国家凡遇水旱灾伤、及非常变异。或
躬祷。或露告於
宫中、於
奉天殿陞。或遣官祭告
郊、
庙、
陵寝、及
社稷、
山川。无常仪。嘉靖八年春祈雨、冬祈雪、皆
御製祝文。躬诣
南郊祠
皇天
后土。遂躬祠
山川
神祇於
山川坛。次日、祠
社稷坛。冠服浅色。卤簿不设。驰道不除。皆不设配。不奏乐。后建
崇雩坛、始定雩祀之仪。十七年、躬祷雨於
崇雩坛。青服。用一牛以熟荐。具礼乐、与雩祀同。亦不设配。万历十三年、
上亲祷
郊坛、却輦步行。有步祷仪、详具於后
嘉靖十一年定雩祀仪 【岁旱、则於季春之末。礼部奏请行礼】
一前期四日、太常寺奏祭祀如常仪。
諭百官致斋三日
一前期二日、太常卿同光禄卿奏省牲如常仪。
次日復
命
一前期一日、
上亲填祝版於
文华殿。遂告於
庙、如祈穀之仪
一陈设 【与祈穀同】
一正祭。是日
上乘舆至
昭亨门西。降舆。过门东。乘舆至
崇雩坛门西。降舆。导引官导
上至帷幕内、具祭服出。导引官导至坛门内。内赞导引官导
上至拜位行礼、如祈穀之仪。礼毕。
上至帷幕内易服。
驾还、诣
庙参拜。回宫
一祝文 【临时撰用】
一乐章
迎
帝神 【中和之曲】
於穆
上帝、爰处
瑶宫。咨尔黎庶、覆悯曷穷。旂幢戾止、委蛇云龙。霖泽斯溥。万宝有终
奠帛 【肃和之曲】
神之格思。奠兹文纁。盛乐斯举。香气氤氳。精禋孔熯、彻於
紫冥。恳祈膏泽、渥我嘉生
进俎 【咸和之曲】
百川委润。名山出云。愆暘孔炽。膏泽斯屯。祈年於
天。载牲於俎。神之格思、报以甘雨
初献 【寿和之曲】
有严崇祀。日吉辰良。酌彼罍洗。椒馨苾香。
玄功溥济。时雨时暘。惟
神是听。绥以多穰
亚献 【景和之曲】
皇皇禋祀。孔惠孔明。瞻仰来歆。拜首钦承。有醴维醽。有酒维清。云韶侑献。肃雝和鸣。
圣灵有赫。鉴享精诚
终献 【永和之曲】
灵承无斁。骏奔有容。嘉玉以陈。酌鬯以供。礼三再称。诚一以从。备物致志。申荐弥恭。
神昭景貺。佑我耕农
彻饌 【凝和之曲】
有赫旱暵。民劳瘁斯。於牲於醴。载舞载诗。礼成三献。敬彻不迟。
神之听之。雨我公私
送
帝神 【清和之曲】
爰迪寅清。昭事顥穹。仰祈甘雨。惠我三农。既歆既格。言归太空。式受下土。万方其同
望燎 【太和之曲】
赤龙旋驭。礼洽乐成。燔燎既举。昭假精禋。维
帝降康。雨施云行。登我黍稌。溥受厥明
云门之曲 【祭毕、使道童群歌之】
景龙精兮时见。测鶉纬兮宵悬。肆广乐兮鏗鍧。列皇舞兮蹁躚。祈方社兮不莫。荐圭璧兮孔虔。需密云兮六漠。霈甘澍兮九玄。慰我农兮既渥。锡明昭兮有年
万历十三年步祷仪
一前期一日、
上具青服、以躬诣
南郊祈祷、预告於
奉先殿。行礼如常仪
一前期一日、太常寺进祝版。
上亲填御名讫。太常寺博士捧出安舆亭内。抬至
南郊神库奉安
一太常寺预设酒果脯醢香帛於
圜丘。牛一、熟荐。设
上拜位於坛壝正中
一锦衣卫设随朝驾。不除道
一正祭。是日免朝。昧爽。
上具青服御皇极门。太常寺官跪奏请
圣驾诣
圜丘。
上起步行。护驾侍卫并导驾侍班翰林科道等官如常仪。百官各青衣角带、恭候於
大明门外。
内阁礼部太常寺近前。其餘文东武西、各照常朝班行序立。
驾至。鱼贯前导。卑者在前。崇者在后。缘道两旁、离
御路稍远。文武两班就中又各自為对。至
昭亨门、照前序立候
驾。监礼御史等官如常仪。鸿臚寺仍委序班十餘员整肃班行。不许諠譁越次
一
驾至昭亨门。导引官导
上至左櫺星门外幕次少憩。礼部尚书侍郎太常寺卿少卿跪奏诣坛位。内赞对引官导
上行。典仪唱执事官各司其事。内赞奏就位。
上至拜位。典仪唱迎神。内赞奏陞坛。导
上至香案前。奏跪。奏上香。
上三上香、讫。奏復位。奏四拜。 【传赞百官同】 典仪唱奠帛。行初献神。内赞奏陞坛。导
上至
神御前。奏献帛、讫。奏献爵、讫。奏诣读祝位。奏跪。 【传赞百官皆跪】 赞读祝、讫。奏俯伏、兴、平身。 【传赞百官同】 奏復位。典仪唱行亚献礼。内赞奏陞坛。导
上至
神御前。奏献爵、讫。奏復位。典仪唱行终献礼。 【仪同亚献】 典仪唱送神。内赞奏四拜。 【传赞百官同】 典仪唱读祝官捧祝、进帛官捧帛、各诣燎位。内赞奏礼毕。导引官导
上出至幕次少憩。
上还。仍诣
奉先殿参謁如常仪
崇雩坛图
（见图）

节拜

嘉靖初、沿
先朝旧仪。每日於宫中行拜
天礼。后以為瀆、罢之。遇正旦、冬至、
万寿圣节、於
奉天殿 【今皇极殿】 丹陛上行礼。既定
郊祀。遂罢冬至之拜。惟正旦、
万寿圣节、行礼於
玄极宝殿。降庆元年罢。仍於
皇极殿丹陛上行礼
嘉靖中定
玄极宝殿拜天仪 【今罢】
前期一日、太常寺博士捧祝版於
文华殿、或精一堂、或临时於
玄极门内、候
上亲填御名。太常寺办祭品。晡时、同供事官入殿内陈设。夜二鼓、太常寺官入候行礼。三鼓初、
上具服乘舆、至
