<!-- { "loadSidebar": true } -->
皇太子先入。
妃从之。赞礼赞诣
某宫前。
皇太子立於东。
妃立於西。宫人以(暇去日改月)脩盘立於
妃之右。赞
皇太子与妃皆四拜。执事二人举案至
某宫前。宫人以(暇去日改月)脩盘授
妃、妃捧盘置於案。执事者举案。
妃随案进至
某宫前。妃復位。赞
皇太子与妃皆四拜兴。执事者彻(暇去日改月)脩案於东。赞礼毕。引
皇太子与妃出、诣
上位宫前俟。
上位具常服陞座。赞引引
皇太子及妃自左门入、诣
上位前、进枣栗盘。行礼同前。毕。诣
皇后宫、进(暇去日改月)脩盘。行礼同前。毕。赞引引
皇太子及妃出。是日、
赐皇太子与妃宴

盥馈

第三日清晨、
妃服翟衣。赞引引
妃至
某宫由左门入、俟膳至。赞引引
妃至前赞四拜。尚食以膳授
妃、妃捧膳置於案。復位。又赞四拜礼。赞引引
妃退立於西南。俟膳毕。引
妃出陞轿、诣
乾清宫门外、降轿由左门入。俟膳至。赞引引
妃诣
上位前、并
皇后前、礼俱同

庙见

第四日、内官於
奉先殿陈设牲醴祝帛。赞引二人引
皇太子、二人引妃、至
奉先殿、诣
德祖玄皇帝
皇后神御前。赞
皇太子与妃皆两拜。赞跪。
皇太子跪。妃亦跪。赞搢圭。
皇太子搢圭。赞进帛。执事者跪进於
皇太子右。赞献帛。
皇太子受帛以献、授执事者。赞奠帛。执事者以帛奠於
神御前。赞进爵。执事官以爵跪进於右。赞献爵。
皇太子受爵以献、授执事者。赞奠爵。执事者以爵
奠於
神御前。赞俯伏、兴。
皇太子俯伏、兴。妃亦兴。赞復位。赞
皇太子与妃皆两拜、平身。次诣各
神御礼同前。赞诣读祝位。
皇太子与妃诣读祝位。赞跪。
皇太子跪。妃亦跪。读祝讫。赞俯伏、兴、平身。
皇太子俯伏、兴、平身。妃亦兴。赞復位。赞
皇太子与妃皆两拜、平身。赞执事者捧祝帛、各诣燎所。赞诣燎位。赞礼毕。引礼引
皇太子及妃还宫

庆贺

是日早、
上具皮弁服御华盖殿。执事官行礼。奏请陞殿。导
驾、乐作、陈设如常仪。文武百官具朝服先行四拜礼。鸿臚寺官诣
丹陛上跪致词曰、某官臣某等、恭惟
皇太子嘉礼既成。益绵
宗社隆长之福。臣某等不胜忻忭之至。谨当庆贺。又四拜、礼毕。
上起易服。
赐宴群臣、如冬至正旦之仪
其日、命妇庆贺
皇太后、行礼致词如前。但致词前称某夫人妾某氏等。未称妾某氏等。礼毕。庆
皇后礼同前。但改致词曰、
皇太子嘉聘礼成。益绵景福。餘并同。礼毕。
皇太后赐宴

大明会典卷之六十九
洪武二十六年定
婚礼三
亲王婚礼
纳徵

前一日、尚宝司陈设
御座於奉天殿。内官监礼部设冠服首饰金银?疋等仪物于文楼下。教坊司设中和乐于殿内。其日清晨、锦衣卫设仪仗于
丹陛丹墀之东西。教坊司设大乐于
丹陛之东西、北向。及设乐于
午门外。设护卫将军文武官执事官如常仪。仪礼司设百官侍立位于文武楼南。设玉帛案于殿内之东。鼓三严。文武官具朝服至侍立位、东西相向。鐘声止。仪礼司跪奏请陞殿。
皇帝具皮弁服。导
驾奉引如常仪。乐作。陞座。乐止。鸣鞭讫。序班举玉帛案置殿中。引正使副使入就拜位。赞鞠躬。乐作。赞四拜兴平身。乐止。承制官诣
御前跪承
制。俯伏兴。由东门稍东出。序班举玉帛案随之。置丹墀中道。承制官称有
制。赞礼赞跪。宣
制曰、今聘某官某女為
某王妃。命卿等行纳徵礼。赞礼赞俯伏兴。乐作。四拜平身。乐止。仪礼司奏礼毕。
驾兴。乐作。鸣鞭。乐止。引礼引玉帛案由
奉天门东门、及
午门东门出。置玉圭玄纁于采舆。执事官引文楼下仪物由
午门东门出、以次陈列。正副使行至
御桥外、易服乘马至妃家。妃家、前一日、设正副使幕次于大门外道左、南向。设香案于正堂中。设受玉帛案于香案之南。其日、礼物至妃家。引礼捧玉圭玄纁先行。正副使随之。至幕次。执事者陈礼物及冠服等物于正堂。捧玉帛者俟于幕次、东西向。礼官一员先入至正堂、立于东、西向。主婚者出见、立于西、东向。礼官曰、奉
制、命正使某官某、副使某官某、為
某王行纳徵礼。引礼引主婚者出迎。引礼引正使捧玉圭、副使捧玄纁先行。主婚者随行。引礼引至正堂、置玉圭玄纁于案。正使立于案之左、西南向。副使立于案之右、东南向。赞礼引主婚者就拜位。赞鞠躬四拜兴平身。赞诣前跪。赞捧圭。正使捧玉圭授主婚者、主婚者受玉圭以授执事者、执事者跪受兴、置于案。赞捧帛。副使捧玄纁授主婚者、主婚者受玄纁以授执事者、执事者跪受兴、置于案。赞主婚者俯伏兴平身。赞復位。赞四拜兴平身。礼毕。正副使出。主婚者至正副使前致词云、请礼从者。酒饌毕。主婚者捧帛以劳正副使。正副使出。主婚者送至门外。正副使诣
皇帝前復
命。妃家回仪、从
西华门入。内官监监官奏闻

定亲礼物

金五十两
珍珠一十两 【用红绿纱销金袋一箇】
花银四百两
各色紵丝四十疋 【用红绿罗销金束子一百二十箇】
大红罗二疋 【用红绿罗销金束子六箇】
生纱二疋 【用红绿罗销金束子六箇】
里绢四十疋
绵臙脂一百箇
金花臙脂二两 【用抹金花银合一对。计六两重】
铅粉二十袋计一十两重 【用红绿罗销金袋一箇】
北羊四牵 【用红绿绢销金盖袱四条、并牵羊红麻索四条】
猪二口　　　　　　鹅二十隻
酒八十瓶 【用红绿罗销金小盖袱八十条、每条坠角折二铜钱四箇】
圆饼八十箇 【用红纸花贴面】
末茶一十袋 【用红绿罗销金袋一十箇】
果六合
白熟米二石 【作四合、每合上用染红米二升】
麵四十袋 【用红纸花贴面】

媒人

紵丝二疋 【用红绿罗销金束子六箇】
里绢二疋

开合

紵丝一疋 【用红绿罗销金束子三箇】
里绢一疋

以上礼物。媒人并内官一员送至妃家。媒人就引妃家回奉礼物、从
西华门入。如命官、则
皇帝前復
命。外命妇、则
皇后前復
命

纳徵礼物

玉穀圭一枝 【裹玉圭锦袋二件。盛玉圭戧金云凤硃红木匣一箇。内锦褥一片】
玄纁紵丝五疋 【玄三疋。纁二疋。用红绿罗销金束子十五箇】
珠翠燕居冠一顶 【冠盝全】
冠上大珠博鬢结子等项全。金凤二箇。金宝鈿花二十七箇。金簪一对。冠上珊瑚凤冠觜一副
燕居服四套
大红紵丝一件　　大红线罗一件
大红素纱一件　　青线罗一件
大带四条 【内大红线罗三条。青线罗一条】
玉革带一副
玉事件九件　　　金事件三件
玉花采结綬一副 【红绿线罗采结。大红线罗繫带】
采结上玉綬花一箇
綬带上玉坠珠六颗
綬带上金垂头花板四片。金叶儿六箇
白玉鉤碾凤文佩一副
玉事件二十件 【串珠全】 金鉤二箇
红罗销金夹袱大小五条 【包燕居服及玉革带等用】
珠面花四副　　　珠花四枝 【金脚八钱重】
金脚四珠环一双 【金脚五钱重】
梅花环一双 【金脚五钱重】
金鈒花釧一双 【二十两重】
金光素釧一双 【二十两重】
金龙头连珠鐲一双 【五十四两重】
金八宝鐲一双 【八两重、外宝石一十四块】
金四百两 【九成色二百两。八成色一百两】
花银一千六百两
珍珠二十四两 【用红绿纱销金袋二箇】
宝钞五千贯
乘马四匹 【红笼头锦韉四副】
各色紵丝六十疋 【用红绿罗销金束子一百八十箇】
各色陵六十疋 【用红绿罗销金束子一百八十箇】
各色纱六十疋 【用红绿罗销金束子一百八十箇】
各色罗六十疋 【用红绿罗销金束子一百八十箇】
各色锦六十疋 【用红绿罗销金束子一百八十箇】
大红罗四疋 【用红绿罗销金束子一十二箇】
生纱四疋 【用红绿罗销金束子一十二箇】
各色绢三百疋　　　白绵二十斤
臙脂二合二两重 【金臙脂合一对一十两重】
铅粉二十袋一十两重 【用红绿罗销金袋二箇】
北羊三十二隻 【用红绿绢销金盖袱三十二条牵羊红麻索三十二条】
猪一十六口　　　　鹅三十二隻
酒二百瓶 【用红绿罗销金盖袱二百条。每条坠角折二铜钱四箇】
末茶三十二袋 【用红绿罗销金袋三十二箇】
果二十合
响糖二合　　　　芝麻缠糖二合
茶缠糖二合　　　砂仁糖二合
胡桃缠糖二合　　木弹二合
蜜煎二合　　　　枣子二合
乾葡萄二合　　　胡桃二合
圆饼六百箇 【用红纸花贴面】
白麵一百二十袋 【用红纸花贴面】
红纱罩盝大小一十二箇

媒人

紵丝一十二疋 【用红绿罗销金束子三十六箇】

开合

紵丝八疋 【用红绿罗销金束子二十四箇】

发册命使

其日清晨、内官监锦衣卫尚宝司教坊司文武执事等官、于
奉天殿陈设如纳徵仪。仪礼司设册案于殿内之东。承制官持节官位于殿内之东、西向。设正使副使拜位于丹墀。正使在东、副使在西。锦衣卫设盖册黄伞一于殿门外。礼部陈设采舆于
午门外。内官陈
王妃凤轿仪仗于采舆之南。鼓三严。引礼引文武官入就侍立位。鐘声止。仪礼司跪奏请陞殿。
皇帝服皮弁服。导驾官奉引如常仪。乐作。陞座。乐止。捲帘、鸣鞭讫。引礼引正副。使各就拜位。赞礼赞鞠躬。乐作。赞四拜兴平身。乐止。承制官诣
御前跪承
制。俯伏兴。由东门稍东出。持节官举节、举册官举案随行、亦由东门稍东出。校尉擎伞遮护册、行至丹墀
御道中。持节官立于案东、西向。传制官称有
制。赞礼唱跪。宣
制曰、今册某官某女為
某王妃。命卿等持节行礼。赞礼赞俯伏兴鞠躬四拜兴平身。乐止。持节官以节授正使。引礼引节册、及正副使、由东道至
奉天门东门出、至
午门外。置册于采舆。仪礼司官奏礼毕。
驾兴。乐作。百官捲班以次出。仪仗凤轿前行。引礼引节及采舆。正副使随行。过
御桥、易服持节。正副使俱上马、至妃家行册礼

册至妃家

是日、妃家先设幕次于大门之外、南向。设香案于正厅、册使至。引礼引正副使至幕次。礼官先入见主婚者。礼官曰、奉
制、命正使某官某、副使某官某、持节行册礼。主婚者出迎。引礼引正使持节、副使捧册入主婚者随行。至正厅。正副使立于香案东、南向。引礼引主婚者至拜位。赞礼赞鞠躬四拜兴平身、退立于西南。引礼引接册内官诣前。赞礼赞举册。副使以册授内官、内官跪受讫。赞礼赞请诣中堂行礼。内使二人引捧册内官入中堂。正副使仍前立。候内官出、告行礼毕。正使副使以节出。主婚者请礼正副使如纳徵仪。其日妃家陈设香案于中堂。设册案于香案之南。设
妃拜位于册案之南。
