<!-- { "loadSidebar": true } -->
洪武礼制等书、皆称年分、不用书名
一、文武衙门官职、节年有因事添设者、 【如蓟辽总督四川总兵之类】 有事已改罢者、 【如浙直总督屯盐都御史之类】 有原设已革而又復者、 【如顺天郧阳都御史之类】 皆备书之。而注其下曰、某年设。某年罢。某年復。有兼衔两属者、则互载之。 【如督抚既载兵部仍载都察院之类】 有职事改併、而衙门裁革者、则两存之。 【如税课司河泊所前书兜设衙门后书裁革衙门之类】 若官职俱废者、止於小序中及之、而不载其目。 【如五军都督府断事官之类】 其年久革绝者、则削之 【如南京刑部载有公主郡主府之类】
一、户口赋税等项则例、首载洪武间数、以纪其始。次载弘治间数、以纪其中。次载万历六年会计之数、以别登耗。其嘉靖所载、添减无几、则省之、以免繁复。若各边餉、年例浩繁、多係嘉靖己酉以后增加之数、今备书之一、户部、刑部、旧照诸司职掌、户部分民度。金仓、刑部分宪比司门都官、各四科。但二部已定為十三清吏司、宜以见行為準。今各载十三司职掌於前、叙列事例於后、不分四科。其所辖衙门、有带管而无本管者、皆补书之
一、礼仪以
国初典制為定、后有损益者、节书之。或止分注其下。 【如大丧礼之类】 其仪注同少异多者、则别书之曰某年更定。或曰某年以后续定。 【如正旦冬至朝贺仪视学仪之类】 若
郊祀等礼、嘉靖中虽已更定、仍载於旧仪之次。 【如合祀分祀之类】 有创举者、以新仪立目。 【如大褅大享之类】 后已釐正者、仍载其仪、而注其下曰今罢。或曰后罢
一、宗藩卹典各条例、屡经酌议题准。或仍旧、或从新、多不能悉载。今以近年题议者為主。其仍旧者、则注曰某年例、不復详载原文
一、兵部镇戍、旧本纪载甚略、而别有文臣总督之目。然巡抚兵备官、皆有兵戎之寄。而九边各镇要害、节年经理、事例甚繁、皆宜备录。今以督抚兵备、列於将领之次。各镇则有分例、有通例、凡边海防御事宜可考据者、皆书之。若各省直地方有未详者、姑闕以俟后。其九边仍括為图、列於图本之下、以备参考。其文臣总督旧目、则删之
一、三大营、係嘉靖二十九年更定。
大阅、係隆庆三年创行。规制仪节、皆备书
一、
大明律、乃颁降全书。而律所未备者、
累朝以来、復有问刑条例。旧以律文分载四科、而条例俱载问拟刑名之下、割裂参差。今以律例总载於前。例用近年议定题奉
钦依者。次则总括所犯罪名、又次则事例、以类列焉
一、
内府营造、不载
宫殿门楼、似為闕漏。今补书之。河渠以运道為重。故凡泉湖闸坝、夫役钱粮、备载运道之下。而水利则别书之。其工部四司料价、及
内府题办、虽係见行、多非旧制者、则总附於末
一、会典事例、旧惟编年。条件繁多、不便观览。今从事分类、从类分年、而以凡字冠於事类之首。各年俱以圈隔之。其本年事例开款、各有凡字一字者、以小圈隔之。若序中文义联属者不用。其近年见行事例、无可考证者。或云近例。或云又例。或以凡字别书之
一、会典款目事件、有遗漏当补者、 【如常朝无御门仪之类】 有重复当併者、 【如粮储税粮草料芻草之类】 有次第未当者、 【如官制列选官后之类】 有增目未尽者、 【如马政军政之类】 有合提纲而列為目者、 【如推陞列选官下之类】 有应立目而止附载者、 【如官捨比试之类】 有应合而分者、 【如朝覲考察水马驛之类】 有应两载而未备者、 【如殿试附科举之后而策士另载之类】 今皆增补釐正。其有字义未妥者、皆更之 【如吏部贡举改為访举诸司职掌改為责任条例之类】
一、 重修会典、稿成於万历乙酉。以后復有建设者、俱不及载

重修表

进重修
大明会典表
特进光禄大夫柱国少师兼太子太师吏部尚书中极殿大学士臣申时行光禄大夫柱国少傅兼太子太傅礼部尚书武英殿大学士臣许国资善大夫礼部尚书兼文渊阁大学士臣王锡爵等诚惶诚恐稽首顿首
上言。伏以
鸿謨啟佑、貽万年定保之徵。
鉅典裁成、备一代经纶之跡。述作兼资乎
明圣。信从允协於臣民。克绍前休。永垂后法。粤自
高皇肇造、陈纪立纲。暨夫
列圣嗣兴、覲光杨烈。盖歷承□之百载。始成
会典之一编。远倣虞书、列九官而亮采。近参周礼、标六职以提衡。政刑明张弛之宜。文武揭修攘之要。图籍藏诸
天府。章程播在人寰。顾脱稿於弘治壬戌之冬、嗣后科条未备。迨续编於嘉靖已酉之夏、於时刊布未遑。忽阅
三朝。遂更四纪。岁月既久、议论渐以繁多。法令滋章、推行因之牴牾。事或承讹而袭敝、寖失源流。吏多逞智以舞文、未諳体要。自非酌从违以定国是。何以折淆乱而一人心。文其在兹。时如有待。此盖伏遇
皇帝陛下。
睿明日丽。
刚健天行。
躬亲万几。动每咨於故实。
总揽群策、言必準诸典刑。当访落之初殷。肆陈常於时夏。谓治国犹张琴瑟、和调无俟於解絃。而承家若作梓材、朴斲尚资於涂臒。聿开馆局。申
命编摩。立例发凡、意义惟仍乎旧贯。纪年繫事、规条间出於新裁。是非则审订以折衷。同异则参稽而画一。
颁降之书咸载、存其实、不著其名。散亡之牘可收、举其大、不遗其细。象令适成於岁始。
龙章特冠於简端。主职要、臣职详、若网在纲而不紊。朝信道、工信度、如车合辙以共由。允為
昭代之全书。式副
先朝之夙志。臣等识惭管。豹学愧醯鸡。詎通左史之
训词。粗习
中朝之掌故。草创讨论润色、敢云献技於三长。议礼制度考文、尚俟取裁於
独断。伏愿
缉熙
圣学。恢阐
皇猷。敕
天而惟时惟几、益谨无虞之戒。法
祖而善继善述、丕延有道之长。 【臣】 等无任瞻
天仰
圣、激切屏营之至。谨以重修
大明会典二百二十八卷、合凡例目录共一百四十册、随
表上
进以
闻
万历十五年二月十六日特进光禄大夫柱国少师兼太子太师吏部尚书中极殿大学士臣申时行等谨上表

重修职名

奉
敕重修
大明会典官员职名
总裁

特进光禄大夫柱国少师兼太子太师吏部尚书中极殿大学士臣申时行

光禄大夫柱国少傅兼太子太傅礼部尚书武英殿大学士臣许国

资善大夫礼部尚书兼文渊阁大学士臣王锡爵
副总裁

资善大夫礼部尚书兼翰林院学士臣沉鲤

嘉议大夫吏部左侍郎兼翰林院侍读学士臣沉一贯

通议大夫吏部左侍郎兼翰林院侍读学士臣朱　賡

嘉议大夫礼部左侍郎兼翰林院侍读学士臣王弘诲

嘉议大夫礼部右侍郎兼翰林院侍读学士臣张位
臣於慎行

嘉议大夫詹事府詹事兼翰林院侍读学士掌院事臣徐显卿
纂修

右春坊右庶子兼翰林院侍读臣赵用贤

左春坊左諭德兼翰林院侍读臣刘虞夔

右春坊右諭德兼翰林院侍读臣刘元震

臣孙继皋

翰林院侍读臣黄洪宪

翰林院侍讲臣曾朝节

翰林院修撰臣刘楚先

臣张应元

翰林院编修臣陆可教

臣杨起元

臣杨德政

臣冯琦

臣庄履丰

臣萧良有

臣王庭譔

翰林院检讨臣余继登

臣沉自邠
催纂

太僕寺少卿兼司经局正字臣徐继申

光禄寺少卿兼司经局正字臣马继文

工部虞衡清吏司郎中兼司经局正字臣成揖
誊录

山东布政司参议臣刘大武

大理寺右寺右寺正臣顾祖源

大理寺右寺右评事臣包渐林

臣汪民敬

中书舍人臣李傅

臣赵应宿

臣孙说

光禄寺大官署署丞臣汤应龙

臣吴子像

通政使司经歷司知事臣沉云庆

鸿臚寺主簿臣章如鋌

臣李尚珍

臣张大续

臣方崙

鸿臚寺署丞臣孙承爵

臣章伯辉

鸿臚寺序班臣鲍佐

臣丘登

四夷馆译字官臣刘尚宾

臣徐可行

臣李宪

臣李怀珍

臣成九皋

冠带儒士臣包容

监生臣孙胤奇

臣吴驰

臣许立纲

臣王国栋

臣潘云驥

臣王益

臣程啟元

臣张思学

儒士臣吴子敬

臣罗万英

臣史鑑

臣刘世隆
收掌

礼部主客清吏司郎中臣陈珩

管典籍事大理寺右寺右寺正兼司经局正字臣何初

管典籍事大理寺右寺右寺正臣吴果

中书舍人臣王佩


文职衙门
宗人府　南京宗人府
大明会典卷之一
宗人府

国初、置大宗正院、秩正一品。洪武二十二年、改為宗人府。设宗人令、左右宗正、左右宗人、掌
皇九族之属籍。以时修其
玉牒。书宗。室子女嫡庶名封生卒婚嫁諡葬之事。凡
宗室有所陈情、即為
上闻、听
天子命。初以
亲王领之。后但以勋戚大臣摄府事。不备官凡
东宫亲王位下、各拟名二十字。日后生子及孙、即以
上闻、付宗人府。所立双名、每一世取一字以為上字。其下一字、临时随意选择。编入
玉牒。至二十世后、照例续添。永為定式。下字俱用五行偏傍者、以火土金水木為序。惟
靖江王府不拘
东宫位下
允文遵祖训　　　钦武大君胜
顺道宜逢吉　　　师良善用晟
秦王位下
尚志公诚秉　　　惟怀敬谊存
辅嗣资廉直　　　匡时永信惇
晋王位下
济美钟奇表　　　知新慎敏求
审心咸景慕　　　述学继前修
燕王位下　今為
帝系
高瞻祁见佑　　　厚载翊常由
慈和怡伯仲　　　简靖迪先猷
周王位下
有子同安睦　　　勤朝在肃恭
绍伦敷惠润　　　昭恪广登庸
楚王位下
孟季均荣显　　　英华蕴盛容
宏才升博衍　　　茂士立全功
齐王位下
贤能长可庆　　　睿智实堪宗
养性期渊雅　　　寅思復会通
鲁王位下
肇泰阳当健　　　观颐寿以弘
振举希兼达　　　康庄遇本寧
蜀王位下
悦友申宾让　　　承宣奉至平
懋进深滋益　　　端居务穆清
湘王位下
久镇开方岳　　　扬威谨礼仪
刚毅循超卓　　　权衡素自持
代王位下
逊仕成聪俊　　　充廷鼐鼎彝
传貽连秀郁　　　炳燿壮洪基
肃王位下
瞻禄贡真弼　　　縉绅识烈忠
曦暉躋富运　　　凯諫处恒隆
辽王位下
贵豪恩宠致　　　宪术儼尊儒
云仍祺保合　　　操翰丽龙舆
庆王位下
秩邃寘台鼒　　　倪伸帅倬奇
适完因巨衎　　　騭眷发需毘
寧王位下
磐奠覲宸拱　　　多谋统议中
总添支庶阔　　　作哲向亲衷
岷王位下
徽音膺彦誉　　　定干企禋雍
崇理原諮访　　　宽鎔喜賁从
谷王位下
赋质僖雄敞　　　丛兴阐福昌
篤谐恂懌豫　　　扩霽昱禎祥
韩王位下
冲范徵偕旭　　　融謨朗璟逵
亶韶愉顥慥　　　令绪价蕃维
瀋王位下
佶幼詮勛胤　　　恬埕效迥(王皇)
湜源諲皙暐　　　圭璧澈澄昂
