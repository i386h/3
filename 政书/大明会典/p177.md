<!-- { "loadSidebar": true } -->
一各处提刑按察司、呈五军都督府、六部。牒呈都司、布政司。平关在京三品衙门、并在外各卫指挥使司、盐运司。故牒在内四品衙门、及在外各府长史司。帖下内外五品至七品衙门。其察院事务、本司经歷司牒呈回报
一各盐运司、申六部。呈各布政司。平关按察司、并三品衙门。故牒各府。帖下州县
一直隶各府、申六部。在外各府、申都指挥使司、布政使司。牒呈按察司、各卫并护卫指挥使司、盐运司。牒长史司。故牒守御千户所、兵马指挥司。帖下所属各州县
一各
王府长史司、呈五军都督府六部、及布政使司、都指挥使司。牒呈提刑按察司。牒各府。帖下各护卫经歷司。故牒审理所
一各处守御千户所。直隶、申五军都督府。在外、申都指挥使司。呈各卫。牒呈按察司。牒上各府。故牒各州。帖下各县、所属百户
一直隶各州、申六部。在外各州。直隶布政司统属、申本司。係各府所属、止申本府、并按察司、各卫并护卫指挥使司。平关兵马指挥司。帖下属县
一各县、申府、并按察司、各卫并护卫指挥使司、及在京兵马指挥司。若係各州所属、申州。故牒仓库税课司局、递运河泊所、驛坝等杂职衙门一各处仓库、司狱、巡检、税课司局、递运河泊所、驛坝等杂职衙门、申府。如内有各州所属、申州。俱牒呈各县。各处杂职衙门、往復平关

照会式

某军都督府為某事。云。云合行照会。可照验施行。须至照会者
照会某部
洪武印某事年　月　日
左都督押　同知都督押　僉都督押
照会
右都督押　同知都督押　僉都督押
六部照会各布政使司文移同
侍郎押
照会尚书押
侍郎押
都指挥使司照会按察司文移同
照会都指挥使押
各布政使司照会按察司同
左布政使押　左参政押　左参议押
照会
右布政使押　右参政押　右参议押

咨呈式

某部為某事。[云。云]合行咨呈。伏请
照验施行。须至咨呈者
右　咨　呈
某军都督府
洪武印某事年　月　日尚书姓名押
侍郎姓名押
各布政使司咨呈六部文移同
[左布政使姓名押　左参政姓名押　左参议姓名押]
洪武[印某事]年　月　日
[右布政使姓名押　右参政姓名押　右参议姓名押]

平咨式

某部為某事。[云。云]合行移咨。请
照验施行。须至咨者
右　　　　咨
某都指挥使司
洪武[印某事]年　月　日
侍郎押
咨尚书押
侍郎押
都指挥使司咨各处文移同
咨都指挥押
各布政司咨各处文移同
左布政使押　左参政押　左参议押
咨
右布政使押　右参政押　右参议押

札付式

某军都督府為某事。[云、云]合下仰照验[云、云]须至札付者
右札付某卫指挥使司准此
洪武[印某事]年　月　日
左都督押　同知都督押　僉都督押
札付
右都督押　同知都督押　僉都督押
六部札付各衙门文移同
侍郎押
札付尚书押
侍郎押
各都指挥使司札付各衙门文移同
札付都指挥使押
各布政使司札付所属衙门文移同
左布政使押　左参政押　左参议押
札付
右布政使押　右参政押　右参议押

呈状式

某卫亲军指挥使司经歷司、承奉
本卫某文為某事[云、云]奉此合行具呈。伏乞
照验施行。须至呈者
右　　　呈
某军都督府
洪武[印某事]年　月　日经歷姓名　知事姓名
各护卫经歷司、呈各衙门文移司
应天府為某事。[云、云]合行具呈。伏乞
照验施行。须至呈者
右　　呈
某　　部
府丞姓名　通判姓名
洪武[印某事]年　月　日府尹姓名
治中姓名　推官姓名
太常寺、钦天监、太医院、翰林院、光禄寺、太僕寺、呈部文移同
提刑按察司、呈五军都督府六部文移同
副使姓名
洪武[印某事]年　月　日按察使姓名
僉事姓名
各都司布政使司、呈五军都督府、外卫呈六部、
盐运司呈布政司、守御千户所呈各卫、同
长史司呈都府六部等衙门文移同
洪武[印某事]年　月　日长史姓名

申状式

某府為某事。[云、云]合行申覆。伏乞
照验施行。须至申者
右　　　　　　申
某处承宣布政使司
同知　推官姓名
洪武[印某事]年　月　日知府姓名
通判姓名
直隶府州申六部、在外府州申都司、应天府申五军都督府、同
各外卫指挥使司申五军都督府、盐运司申部、文移同
同知姓名
洪武[印某事]年　月　日指挥使姓名
僉事姓名
兵马指挥司、申都府六部同
守御千户所、申都府都指挥使司文移同
洪武[印某事]年　月　日正千户姓名副千户姓名
各州申府按察司各卫等衙门文移同
同知姓名
洪武[印某事]年　月　日知州姓名
判官姓名
各县申府州等衙门文移同
县丞姓名
洪武[印某事]年　月　日知县姓名
主簿姓名

平关式

某卫亲军指挥使司為某事。[云、云]合行移关。请照验施行。须至关者
右　　　　关
某卫指挥使司
洪武印某事年　月　日
同知押　僉事押
关指挥使押
同知押　僉事押
各府平关各衙门文移同
同知押　推官押
关知府押
通判押
各州平关各衙门文移同
同知押
关知州押
判官押
各县平关各衙门文移同
县丞押
关知县押
主簿押

牒呈式

某府為某事[云、云]合行牒呈。伏请
照验施行。须至牒呈者
右　　牒　　呈
某处提刑按察司
同知姓名押　推官姓名押
洪武[印某事]年　月　日知府姓名押
通判姓名押
应天府牒呈都司布政司、各府牒呈各卫指挥使司、盐运司、兵马指挥司、牒呈各卫指挥使司应天府、同
按察司牒呈都指挥使司、布政使司文移同
副使姓名押
洪武[印某事]年　月　日按察使姓名押
僉事姓名押
长史司及守御千户所牒呈按察司、应天府经歷司国子监典簿牒呈察院磨勘司、同

平牒式

某府长史司為某事。[云、云]合行移牒。请
照验施行。须至牒者
右　　牒
某　　府
洪武[印某事]年　月　日
牒长史押
各府牒长史司文移同

牒上式

某处守御千户所為某事。[云、云]合行牒上。请
照验施行。须至牒者

右牒上

某府
洪武[印某事]年　月　日
副千户押
牒正千户押
副千户押
兵马指挥司牒上各外府同

故牒式

某卫指挥使司為某事。[云、云]合行故牒。可照验施行。须至故牒者
右　故　牒
某　　　府
洪武[印某事]年　月　日
同知押　僉事押
牒指挥使押
同知押　僉事押
都指挥使司故牒各卫及应天府、盐运司故牒各府、应天府故牒外府并兵马指挥司、俱同

下帖式

某府為某事。[云、云]合下仰照验[云、云]须至帖者
右下某县准此
洪武[印某事]年　月　日
同知押　推官押
帖知府押
通判押
某州為某事。[云、云]合下仰照验[云、云]须至帖者
右下某[仓库]准此
洪武[印某事]年　月　日
同知押
帖知州押
判官押

凡行移往来事例。洪武十五年定、一通政司、职掌出纳
帝命。与诸司无行。有径行通政司者、以违制论
○一各
王府长史、凡有行移、具牒宗人府经歷司、案呈本府。事毕。抄案回牒长史司
○一五军都督府、凡有行移、令经歷司、具牒宗人府经歷司、案呈本府。事毕。抄案回报五军都督府经歷司。其在京卫所、及在外各都司、各该卫、并直隶卫所、若有行移、俱由该府转行
○一六部、凡有行移、令主事厅、牒呈宗人府经歷司、案呈本府。事毕。抄案故牒六部主事厅。其太常寺、应天府、光禄寺、太僕寺、国子监、钦天监、翰林院、太医院、南北城兵马指挥司仪礼司、行人司等衙门、及在外各布政司、并直隶府州、应有行移、俱由该部转行
○一都察院、凡有行移、令经歷司牒呈宗人府经歷司、案呈本府。事毕。抄案故牒都察院经歷司。其各道监察御史、并在外按察司、遇有行移、俱由都察院转行
○一通政司、凡有行移、令经歷司呈宗人府经歷司、案呈本府。事毕。抄案帖下各卫经歷司
○一五军都督府、有事於都察院、止令经歷司互相文移、转呈本院。如行六部、则经歷司与主事厅互牒。其在京秩三品者、则与本院并行。仍故牒在京四品、在外按察司。帖下在京五品以下衙门。其在京四品、在外按察司、牒呈本院、及在京五品以下衙门、行移本院、俱称具呈。惟大理审刑磨勘司、止与本院经歷司行移。各道监察御史、亦止由本院行移。与诸司无行
○一通政司、与在外诸司衙门、别无行移。今后不许申稟
○一仪礼司、并
内府六科、俱係近侍官员、与内外衙门、并无行移。今后不许申呈
○一六部有事务各处、必须县申州、州申府、府申布政司、转达六部。不许驀越
○一五军都督府、并在京各卫、与在外各卫所、及有司衙门勘合拘定、难以互相行移。除直隶卫所申都督府。其在外卫所、必经本处都司转呈该府。若有司与在京卫所军民相干事理、俱由合干上司转达该部定夺。不许径自行移
○一六部、凡受五军都督府照会、不问有施行无施行事理、俱於堂上立案。官吏於年月下、小字依次列衔、尚书侍郎僉押、郎中以下至该吏、俱僉名。如是钱粮刑名、合送该部磨算问拟者、则从堂上正官批写、送某部磨算、或问拟、不必判押。其该部推算问拟毕。官吏亦於年月下、小字列衔僉名、连案呈堂施行
○一六部、凡准各部咨文、并布政司咨呈、及据各衙门申呈来文。其有係干具奏、及应照勘回答、即行在京各衙门者、俱係堂上立案施行。不必送该部。若係类勘合回答各布政司直?府州事理、则从堂上立案判押、连送该部、移付类勘合科施行。其有钱粮官物磨算收支、刑名应合问拟、印信关领、人材候到、及虽有施行而不係出事公文者、俱係正官於来文批写、送该部承行。不必判押。其该部立案、则写奉本部连送某连文云、云当该官吏於年月下、小字列衔僉名。其无施行、止是立案备照。如有施行者、连案呈堂施行
○一凡有创行事务、合行各属部遵守者、则从堂上札付各部。若属部该行事理、係干放支钱粮官物等项、及须经堂上定夺、亦从堂上札付各部。其餘一应常行事理、及各类勘合行移各布政司直隶府州者、止是各部自相往復移付施行。及札付移付公文、承行吏典另行置立承发勾销簿、附写名件、用使日时印记、各科承受该吏於簿上书名画字、收领承行毕、仍於前件项下勾销、以凭稽考
○一凡銓选官员、调遣军马、赏赐物件、处决重刑、刱立制度、及為令為律事务、所奉
圣旨、必须文案上出事内钦写。其餘常行事理、虽有奉到
圣旨、止於文簿及案验内钦录、不必出事开写
