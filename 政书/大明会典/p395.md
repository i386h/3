<!-- { "loadSidebar": true } -->
一十二两 【福州府八千四百三十三斤、闰加七百六斤十四两二钱。福寧州寧德县三千三百三十七斤五两、闰加二百七十九斤五两八钱。邵武府一万九千三百九十一斤、折熟切铁六千四百六十三斤十两六钱六分七釐、闰加一千六百十五斤十五两、折熟切铁五百三十八斤十两二钱二分二釐。泉州府一万三千三百四十一斤、遇闰不加。汀州府八万五千三百三十二斤十四两六钱、闰加八千一百九斤五两。延平府一十五万六千二百十九斤十四两一钱九分、闰加六千五十九斤五钱。建寧府一万三千一百十五斤十二两五钱、闰加一千九十五斤三两五钱。嘉靖三十四年奏准、建寧府无闰、加铁三千九百三十四斤。有闰、加铁四千二百六十二斤八两。每斤价银一分、水脚银一分二釐徵解】
广东潮州府铁七万斤 【解南京工部】
遵化铁冶事例 【铁冶厂近革、姑存事例、备查考】
本厂建置。永乐间、置於沙坡峪。领以遵化诸卫指挥。后移松棚峪。始设工部主事
○正统三年、移白冶庄
○弘治十年、改郎中、三年一更
○正德元年、请
敕拨给令史一名
○嘉靖三十六年、题给关防。每年管督工匠、夏月採石。秋月淘沙。冬月开鑪。春尽鑪止、铁完解部、本厂收支一应钱粮、按月造册呈报、每年终将支剩银两解部
○万历九年题准、将山场封闭。裁革郎中、及杂造局官吏、额设民夫。匠价、地租银、徵收解部、买铁支用
本厂夫匠、永乐间、起蓟州遵化等州县民夫一千三百六十六名、匠二百名、遵化等六卫军夫九百二十四名、匠七十名、採办柴炭、炼生熟铁、一年一运至京
○正统三年、凡烧炭人匠七十一户、该木炭一十四万三千七十斤。淘沙人匠六十三户、该铁沙四百四十七石三斗。铸铁等匠六十户、附近州县民夫六百八十三名、军夫四百六十二名、每年十月上工。至次年四月放工。凡民夫民匠、月支口粮三斗、放工住支。军夫军匠、月粮六斗、行粮三斗。俱岁办柴炭铁沙。看厂军、月粮同、行粮减半、各军俱给冬夏衣布二疋、绵花二斤八两。帮贴餘丁、不支粮。该卫免其差役。岁办半於正军。此外又有顺天、永平、轮班人匠、原额六百三十名。岁分為四班、按季办柴炭铁沙。又有法司送到炒炼囚人、每名日给粟米一升
○弘治十三年奏准、本厂民夫、每名每年给均徭银十二两、买办柴炭。其口粮罢支
○十六年、议减军夫民匠十分之四
○十八年、又减军夫之半、民夫十分之四
○正德五年、又减军民夫三分之二
○七年、减本厂存留军民所纳柴炭之半
○嘉靖七年、计本厂实在军夫四百二十五名。匠六十七名。民夫四百一十名。匠二百一名。轮班匠四百一十名
○四十五年、议定军夫军匠有力者、一丁独办。无力者、二三丁朋合
○又议定、囚人每年仍以百名為率、不得过多
○万历元年议定、军夫、每名帮贴餘丁二名。军匠、三丁朋作、二丁帮贴。今额徵顺永二府民夫银三千八百九十五两。班匠银二百九十二两零五分
本厂铁课。成化十九年、令岁运京铁三十万斤。遵化、蓟州、三河、通州等卫所州县、出夫车。遵化三卫、一所、一县、运十万斤。蓟州三卫、一州、七万斤。三河二卫、一县、六万斤。通州四卫、一州、七万斤。共用车一百七十六辆五分。每辆、装铁不得过一千七百斤。运价不得过三两五钱。候农隙领运
○正德四年、开大鑑鑪十座、共炼生铁四十八万六千斤。白作鑪二十座、炼熟铁二十万八千斤、钢铁一万二千斤
○六年、开大鑑鑪五座、白作鑪八座、炼生熟铜铁如前
○八年、令生铁免炒
○嘉靖八年以后、每岁大鑑鑪三座、炼生板铁十八万八千八百斤。生碎铁六万四千斤。发白作鑪、炼熟掛铁二十万八千斤解京。钢铁停止。计熟铁每掛四块、重二十斤、共一万四百掛。分派军卫有司、起大车一百零四辆、每辆装铁二千斤、各委官陆续领运
本厂山场、蓟州、遵化、丰润、玉田、滦州、迁安、旧额共四千五百六十一亩九分六釐、採柴烧炭。成化间、听军民人等、开种纳税。肥地每亩纳炭二十斤。瘠地半之
○嘉靖五年议准、肥地每亩徵银五分、准炭十五斤。瘠地半之。共该银七百四十四两七钱七釐六毫
○八年、议令各该州县、徵解本厂。每银十两、召买炭三千斤
○九年、题减肥地止徵四分。瘠者半之
○四十五年题准、听民开垦、永為世业。地稍平者、每十亩、坐肥地一亩。稍偏者、每十亩、坐瘠地一亩。今额徵银七百八十一两三分一釐三毫
礼部铸印局黄铜、旧议行工部出办、每年查发一百斤。嘉靖二十九年以后、发二百斤


大明会典卷之一百九十五
顏料

洪武二十六年定、凡合用顏料、专设顏料局掌管。淘洗青绿、将见在甲字库石矿、按月计料支出淘洗、分作等第进纳。若烧造银硃、用水银、黄丹、用黑铅、俱一体按月支料、烧炼完备、逐月差匠进赴甲字库收贮。如果各色物料缺少、定夺奏闻、行移出產去处採取。或给价收买。钞法紫粉所用数多、止用蛤粉苏木染造。时常预為行下本局、多為备办用度。如缺蛤粉、一体收买
黑铅一斤、烧造黄丹一斤五钱三分三釐
水银一斤、烧造银硃一十四两八分、二硃三两五钱二分
次青碌石矿一斤、淘造净青碌一十一两四钱三分
暗色碌石矿一斤、淘造净石碌一十两八钱七分六釐
蛤粉一斤、染造紫粉一斤一两六钱
(石□)砂一斤、烧造(石□)砂碌一十五两五钱
凡修建顏料。旧例内外宫殿、公廨房屋、该用青碌顏料、俱先行
内府甲字等库关支。不足、方派各司府
○嘉靖三十六年、以大工题行云南採解买办
凡宝色。尚宝司每年该银硃九十斤、行内库关支。正德十二年、加硃三十斤、派行四川、收买涪州水花银硃一百二十斤解部、转发器皿厂、淘洗送用
○嘉靖三十六年题准、以后动支节慎库料银、照数召买淘洗送用。每岁该银六十三两六钱
凡各衙门年例印色。工部题行顺天府宛大二县买办
宗人府、紫粉一十二斤。银硃二斤四两
左军都督府、紫粉二十四斤
右军都督府、紫粉一十八斤
中军都督府、紫粉二十四斤
前军都督府、紫粉一十八斤
后军都督府、紫粉三十六斤。白芨一十斤十四两五钱
吏部、紫粉一十二斤。银硃三斤。白芨二斤
户部、紫粉二十四斤。二硃三斤。白芨六斤
礼部、紫粉一十八斤
兵部、紫粉一十二斤。银硃三斤。白芨二斤
刑部、紫粉一十斤。银硃四斤。白芨二斤
工部、紫粉一十八斤。二硃二斤。白芨四斤
都察院、紫粉二十斤。银硃四斤。白芨一斤
通政司、紫粉二十四斤
大理寺、紫粉一十斤。银硃二斤。白芨一斤
吏科、二硃一斤一两三钱三分三釐
户科、二硃一斤十两
礼科、二硃一斤十两
兵科、二硃二斤三两
刑科、二硃二斤
工科、二硃一斤八两
凡禁令。洪武年间
圣旨、如今营造合用顏料、但是出產去处、便著有司借倩人夫、採取来用。若不係出產去处、著百姓怎麼办。那当该官吏、又不明白具奏、只指著朝廷名色、以一科百、以十科千、百般古害百姓。似这等无理害民官吏、拏来都全家废了不饶。若那地面本出產、却奏说无、以后著人採取得有时、那官吏也不饶。虽是出產去处、也须量著人的气力採办。似这等、百姓也不艰难生受、官民两便。若有司家因而生事扰害他的、拏来全家废了不饶
○永乐二十二年
圣旨、古者土赋随地所產、不强其所无。比年如丹漆石青之类、所司更不究產物之地、一概下郡县徵之。逼迫小民、鳩歛金币、诣京师博易输纳。而商贩之徒、乘时射利、物价腾踊数十倍。加不肖官吏、夤缘為奸。计其所费、朝廷得其千百之什一。其餘悉肥下人。今宜切戒此弊。凡合用之物、必於出產之地、计直市之。若仍蹈故习、一概科派以毒民者、必诛不宥
○成化二年、令内官监促办累年未纳物料。急用者、以官银收买。不急者停止

纸札

洪武二十六年定、凡每岁印造茶盐引由?本盐粮勘合等项、合用纸札、著令有司抄解。其合用之数、如库缺少、定夺奏闻、行移各司府州、照依上年纸数、抄造解纳。如遇起解到部、随即辨验堪中如法、差人进赴乙字库收贮听用
產纸地方分派造解额数
陕西十五万张
湖广十七万张
山西十万张
山东五万五千张
福建四万张
北平十万张
浙江二十五万张
江西二十万张
河南五万五千张
直隶三十八万张
凡各处进到纸札。宣德七年、令不依原式及水湿不堪者、本部行移本处抄来、陪补原数
○九年、以福建进到纸札、不合原式、及麤薄不堪、令按察司治提调官罪
凡合用盐引勘合等项纸札。宣德九年、俱令商人纳价收买、各省免派
凡乙字库各色供应纸张缺乏、工部召买多寡不等。或量派出產地方抄解、不拘年例
凡白榜纸、高四尺四寸。阔四尺。十年一次、题派各省办送一百二十万张、贮乙字库。或遇缺乏、召买随行龙沥纸代纳、以尺寸不如式。每白榜纸百张、价银一两。随行纸、嘉靖十六年估定、百张价银四钱
凡本部公用各色纸札。每年三十一万四千九百五张、行都察院见收囚人纸内、四季关领应用。年终题知。其岁用白榜纸、永乐间题准、坐派安庆府、额办一万六千八百张。遇闰、加派一千四百张解部
凡宝钞司年例抄造供用草纸七十二万张。
御用监成造香事草纸一万五千张。共七十三万五千张。合用石灰木炭铁器木植等料、俱工部派办

都水清吏司

郎中、员外郎、主事、分掌川瀆陂池桥道舟车织造衡量之事 【内一员提督清江浦造船、隆庆六年加设】

大明会典卷之一百九十六
河渠一
运道一【海□附】

国初都金陵、则漕於江。其餉辽卒、犹漕於海、自永乐都燕后、岁漕东南四百万石。由江涉高宝诸湖、绝淮入河、经会通河、出卫河白河、溯大通河、以达於京师。诸洪泉坝闸。以次修举。至於今、纤悉具备。故并载焉

大通河

大通河、即潞河。旧為通惠河。其源出昌平州白浮村神山泉、过榆河、会一亩马眼诸泉、匯為七里濼、东贯都城、由大通桥而下、至通州高丽庄、入白河。长一百六十餘里。元初所凿、赐名通惠。每十里為一闸、蓄水通舟、以免漕运陆輓之劳。
国朝永乐以来、诸闸犹多存者。仍设官夫守视。然不以转漕、河流渐淤。成化正德间、累
