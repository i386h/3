<!-- { "loadSidebar": true } -->
上位陞御座。乐止。尚宝卿捧宝置於案。将军捲帘。拱卫司鸣鞭。司晨报时鸡唱讫。诸侍从官、殿前班拱卫司官、由西阶降。引班引同宣表官、受表官、受笺内官、俱入起居位、东西相向立定。通班唱某卫指挥使臣某以下起居。引班唱鞠躬、平身。指挥以下鞠躬、平身。引班东西分引至丹墀中拜位、北面立。赞礼唱鞠躬。乐作。两拜。乐止。赞礼唱指挥使稍前。指挥使前立。赞礼唱鞠躬。指挥以下皆鞠躬。赞礼唱
圣躬万福。唱平身。指挥使以下皆平身。唱復位。指挥使復位。唱鞠躬。乐作。两拜。乐止。通班唱各供事。引班引指挥以下官各就位。引进四人导
皇太子
亲王由东门入。乐作。由东陛陞、至拜位。乐止。引进分立於其前。唱鞠躬。乐作。四拜。乐止。引进引
皇太子由殿东门入。乐作。引进立俟於门外。内赞接引
皇太子至
御座前拜位。乐止。内赞引进同唱跪。
皇太子
亲王皆跪。
皇太子称贺云。长子某、兹遇诸弟某等受封建国。谨诣
父皇陛下称贺。贺毕。内赞引进同唱俯伏、兴、平身。
皇太子
亲王俯伏、兴、平身。内赞引
皇太子出殿东门。乐作。内赞唱復位。引进引
皇太子復位。乐止。引进唱鞠躬。乐作。四拜。乐止。引进引
皇太子
亲王东陛降。乐作。至文楼。乐止。司晨再报时讫。通班唱具官臣某以下起居。以下百官称贺仪与贺册
中宫仪同

东宫贺中宫

亲王受册次日、内使监官陈设
皇后御座於中宫殿上。
皇太子拜位於露臺上正中。
亲王陪拜位序於其后。设
皇太子行礼位於
御座前。内赞二人位於殿上拜位之东西。陈设仪仗於殿庭之东西。擎执於殿内之左右。乐工陈乐於宫门之外。
皇太子於
上位前行贺礼毕。司宾引
皇太子
亲王各具冕服。至
中宫门外东向立。内使监官啟闻、
皇后首饰褘衣出殿。乐作。陞
御座。乐止。司宾引
皇太子
亲王由东阶陞。乐作。入就露臺上拜位。乐止。司宾分立於其前。司赞唱鞠躬。乐作。四拜。乐止。司宾引
皇太子由殿东门入。乐作。至殿内拜位。乐止。司宾分立於其前。内赞唱跪。
皇太子跪。称贺曰。长子某、兹遇诸弟某等受封建国。谨诣
母后殿下称贺。毕。内赞唱俯伏、兴、平身。
皇太子俯伏、兴、平身。司宾引
皇太子东门出。乐作。復位。乐止。司宾唱鞠躬。乐作。四拜。乐止。司宾唱礼毕。内使监官啟礼毕。
皇后兴。乐作。还宫。乐止。内官引
皇太子
亲王以次出

中宫受内外命妇贺

至日、司宾引内外命妇各服其服、各俟於
中宫门外之左右。俟
皇太子入、行贺礼毕。内使监官啟闻。司宾二人先引外命妇由西门入、序立於庭中左右。二人引内命妇入就拜位。司赞唱班齐。唱拜。乐作。四拜。乐止。司宾引班首由西阶陞西门入。乐作。至
御座前。乐止。内赞司赞唱跪。班首及眾内命妇皆跪。班首称某封某妾某等、兹遇
亲王受封建国。恭诣
皇后殿下称贺。毕。内赞司赞同唱兴。班首及眾内命妇皆兴。司宾引班首由西门出阶、降復位。司赞唱拜。乐作。四拜。乐止。司宾引内命妇出。司宾二人引外命妇入就拜位。唱拜。乐作。四拜。乐止。司宾引班首由西门入。乐作。至
御座前。乐止。内赞司赞同唱跪。班首以下皆跪。班首称贺曰。妾某氏等、兹遇
亲王受封建国。恭诣
皇后殿下称贺。毕。内赞司赞同唱兴。班首以下皆兴。司宾引班首由西门出西阶降。司赞唱拜。乐作。四拜。乐止。司宾引外命妇以次出

东宫受百官贺

与
东宫初立、百官进贺仪同
成化二十三年续定
其日清晨、
上亲告
奉先殿。【用祝文】 前期、鸿臚寺设节册宝案於
奉天殿中。册东宝西。节居中、设綵舆於丹墀之东。教坊司设中和韶乐、及大乐。是日早、锦衣卫设卤簿驾。
上具皮弁服。御华盖殿。执事官行礼如常仪。鸿臚寺奏请陞殿。导驾官前导。
上陞座。鸣鞭。乐作。文武百官朝服行叩头礼。侍班。乐止。引礼引正副使入就拜位。乐作。赞四拜。乐止。传制官跪奏传
制。执事官举节册宝案、由殿左门出、置
御道中。传制官由左门出。称有
制。赞正副使跪。
制曰。某年某月某日、册封第几子某為
某王。命卿等持节行礼。赞俯伏。兴。四拜。礼毕。执事官举节册宝置於綵舆中。用黄伞盖及大乐送至
右顺门外。正副使朝北立。仍用内乐迎綵舆至
各王所居门外。内执事先设香案於中堂之北。设节册宝案於香案之南。
王先具服、候节册宝将至。出迎於门外。内执事捧节册宝由正门入先行。
王随行。至
王所居正中、各置於案。册东、宝西、节居中。内执事导引
王就拜位。赞四拜。乐作。兴。平身。乐止。赞宣册。赞诣册案前。赞跪。宣册内官取册立宣讫。赞受册。捧册内官以册授
王。王受讫。以册授内侍。内侍跪受。立於西。赞受宝。捧宝内官以宝授
王。王受讫。以宝授内侍。内侍跪受、立於西。赞俯伏。乐作。兴。平身。乐止。赞復位。赞四拜。乐作。兴。平身。乐止。赞礼毕。内导引引
王送节出门外。内执事捧节出授正副使、报礼毕。正副使持节復
命。是日、
亲王受册宝毕。内侍引诣
奉先殿謁告如常仪。毕。内侍引
亲王诣
皇太后前行八拜礼。诣
上前、
皇后前、俱行八拜礼。诣
母妃、及
皇妃、及
东宫并妃前、各行四拜礼。毕。回宫。次日、文武百官常服致词称贺。行礼毕。司礼监请
各王具常服、俱诣
奉天门前东廡坐。百官常服行四拜礼

亲王妃册立仪

与册立
皇太子妃同

公主册立仪

洪武九年定
先期、内使监陈设册案于
乾清宫
御座之东南。设仪仗于
丹陛之东西。陈女乐于
丹陛之南。尚仪奏外办。
上皮弁服。
中宫翟衣。陞
御座。乐作。陞座讫。乐止。引礼引捧册使者女官就殿上拜位。赞拜。乐作。四拜。乐止。传制官称有
制。赞捧册使者跪。传
制。制曰。今册长女為某公主。命尚宫正某行礼。举册官以册立授使者。使者受册。以授执事者。执事者跪受、退立於殿东。赞兴。捧册使者兴。赞拜。乐作。四拜。毕。乐止。执事者捧册前行。使者随诣
华盖殿。设香案於正中。设册案於香案前。
公主服九翬四凤冠、翟衣、立于殿西东面。册使至。以册置於案。册使立于册案之东南面。司礼引
公主诣拜立。赞礼赞
公主四拜毕。赞礼请
公主诣前。册使称有
制。赞礼赞
公主跪。赞宣册。宣册官取册立宣讫。以册入于盝。赞受册。宣册官以册授
公主。公主受册兴。以册置于案。执事者收册。册使兴。引礼就导引
公主诣
上前谢
恩。赞八拜。又诣
中宫前谢
恩。赞八拜。礼毕。次见
皇妃、
东宫及妃、
各王及妃如常仪。
公主授以金册。婿皆称駙马都尉
赐。誥命。
皇姑曰大长公主。
皇姊妹曰长公主。
皇女曰公主。 【自公主以上、俱授□册】
册立仪册文 【俱见婚礼】

大明会典卷之四十九
皇子诞生仪

嘉靖十五年定
皇子初生三日。
上亲诣
南郊奏告。同日祭告
奉先殿、
崇先殿。遣官分告
方泽、
朝日、
夕月、
太社稷、
帝社稷、
天神、
地祇、行事俱祭服。具告文。行三献礼。祭品用酒果脯醢。
南北郊加太牢。文官五品以上、武官四品以上、俱随诣
南郊。文官三品以上、武官公侯伯皇亲駙马、仍诣
内殿各具服陪拜。次日
上御奉天门。文武百官具吉服称贺。先后行四拜礼仍自诞生之日為始、各吉服十日。择日颁
詔天下如常仪。分遣翰林院春坊六科官齎捧
御书、往各
王府报知
万历十年更定
皇子初生三日。遣官祭告
南北郊、
太庙、
社稷坛。是日、
上具袞冕服。御皇极殿。文武百官及天下诸司进表官员各具朝服。鸿臚寺官致词称贺。餘如常仪。仍遣官齎捧
詔书往諭朝鲜国王

皇子命名仪

嘉靖十二年定
皇子生三月。礼部行令钦天监择
命名并行礼吉时。翰林院备查
钦赐过
宗室名同字行者、进呈
御览、以避重复。开拟数字上请
简定。前期、
上择内夫人之敬慎者、以奉
皇子剪髮。前一日、
上诣
太庙、
世庙、以
命皇子名告於
列圣
皇考。用香帛脯醢果酒祝文。至日早、保姆抱
皇子於寝宫、剪髮為鬌、留角如礼。
上具皮弁服。御乾清宫陞
御座。
皇后率
嬪之生
皇子者、各服其服朝见。行四拜礼。毕。
皇后侍立。东面。嬪后。保姆抱
皇子出自寝。由西至殿内。授
皇子於
皇后。内赞奏曰。
皇后率某嬪某氏、敢用吉日、祗见
皇子。
上降座。
命以制辞。遂执
皇子之右手而
赐之名。
皇后敬对毕。遂左还授
皇子於保姆。还寝。
皇后復率嬪四拜毕。各还宫。次日
上御奉天门
钦降手敕。以
皇子睿名传
諭礼部、行宗人府上籍
玉牒
隆庆二年更定
皇子生弥月、剪髮如常仪。候至百日、礼部行令钦天监择
命名并行礼吉时。翰林院预拟睿名上请
简定。至期、
上以命皇子名告闻於
奉先殿、
世宗皇帝几筵殿、
弘孝殿、
神霄殿。用告文祭品如常仪。是日、
上具常服。御乾清宫。陞座。
皇后率
皇贵妃各服其服朝见。行四拜礼。毕。
皇后侍立。东面。
皇贵妃中立。侍姆抱
皇子出自寝、由西至殿内。授
皇子於贵妃。内赞奏曰。
皇贵妃某氏、敢用吉日、祗见
皇子。
上降座。抚
皇子首、咳而赐之名。
皇贵妃承
旨毕。左还授
皇子於侍姆。还寝。
皇后復率
皇贵妃四拜。毕。各还宫。次日、
上御皇极门、降手敕如常仪

皇女诞生仪

嘉靖十五年定
皇第一女生三日。
上具常服、告闻於
奉先殿、
崇先殿。用香帛脯醢果酒告文。是日百官皆吉服

皇女命名仪

嘉靖十五年定
皇女生弥月。前期、
上泽内夫人之敬慎者、以奉
皇女剪髮。是日早、保姆抱
皇女於寝宫剪髮為鬌、留羈如礼。
上具常服。御乾清宫。陞
御座。
皇后率
妃之生
皇女者、具服朝见。行四拜礼。毕。
皇后侍立。东面。妃后。保姆抱
皇女出自寝、由西、至殿内。授
皇女於
皇后。内赞奏曰。
皇后率妃某氏、祗见
皇女。
上降座。执
皇女之右手而
赐之名。
皇后承
旨。遂左还授
皇女於保姆。还寝。
皇后復率妃四拜。毕。各还宫。是日宫中举宴礼如常仪

大明会典卷之五十
上尊号

天子登极、奉
母后或
母妃為
皇太后、则上尊号。其后或以庆典推崇
皇太后、则加称二字或四字為徽号。上徽号致词。而上尊号则止进册宝。其仪略同。具列於后

皇太后上尊号仪

洪熙元年定

告祭

