<!-- { "loadSidebar": true } -->
长河西、正统初、赏赐宣慰司自来进贡者、宣慰使、钞一百五十锭、綵(土商)四表里。指挥僉事、钞一百锭、綵(土商)二表里。俱紵丝衣一套、靴袜各一双。袭职进贡赏同。国师并国师姪男进贡到京者、照宣慰使例。都纲剌麻番僧人等进贡到京者、每人钞五十锭、綵(土商)一表里、紵丝番僧衣一套、靴袜各一双、食茶六十斤。留边赏同。五年、剌麻番僧进马到京、每人钞五十锭、綵(土商)一表里、折衣綵(土商)二表里、靴袜各一双。进过马、不分等第、每匹钞一百锭。十年、长河西招抚生番、照本处进贡番僧例、每人赏钞五十锭、綵(土商)一表里、折衣綵(土商)二表里、靴袜各一双。仍加赏折衣綵(土商)一表里。景泰四年、每人钞五十锭、綵(土商)一表里、不与衣服靴袜。天顺元年、照旧给赏。三年、尊胜寺国师护印带进舍利等物、照先年乌思藏地方都指挥使等事例、量给綵(土商)二表里。成化初、番僧人等到京、每人阔生绢二疋、钞五十锭、折靴袜钞五十锭、折衣綵(土商)二表里。留边赏同。其折衣綵(土商)内、一表里折阔生绢四疋。氆氌等物、例不给价。带进国师方物、给赐綵(土商)二表里。十二年、番人番僧九百名来贡、以无勘合、到京并留边者、每人俱减绢二疋。弘治二年、留边者、减三疋
○贡回市茶、弘治十四年题准、剌思冈尊胜等寺寨到京番僧、每人许买食茶二百斤。嘉靖二十二题准、如董卜韩胡例

朵甘思、天顺七年、宣慰使进贡到京、赏钞一百五十锭、綵(土商)四表里、紵丝衣一套、靴袜各一双。其贡使赏例、禪师番僧人等到京、每人赏钞五十锭、綵(土商)一表里、紵丝衣一套。留边、每人钞五十锭、折表里阔生绢四疋、紵丝衣一套、内二件给本色衣一件、折阔生绢三疋。俱与折靴袜钞五十锭、食茶六十斤。氆氌等物、例不给价。指挥僉事、例加绢四疋。国师比禪师、加绢二疋。新招抚来贡者到京、每人钞五十锭、绢二疋、折衣綵(土商)二表里。留边、每人钞五十锭、绢二疋、折衣綵(土商)一表里、阔生绢四疋、各折靴袜钞五十锭。方物俱不给价。弘治十七年、以人数过多、惟进贡及己赏未袭职再来到京者、全赏。其留边者、每人减绢二疋

董卜韩胡差来国师、禪师、都纲、道官、剌麻、番僧、头目、寨官人等到京、每人綵(土商)一表里。留边、每人折表里阔生绢四疋、俱与折钞绢二疋、靴袜钞五十锭。番僧、每人紵丝綾贴里僧衣一套。头目人等、每人紵丝綾贴里俗衣一套。氆氌等物、例不给价
○回赐、土官、綵(土商)十表里。妻、綵(土商)四表里。嘉靖二年、以差来人数过多、惟正额到京者、全赏。其留边应给折钞绢二疋、令与绢一疋、钞十锭。三年、减原给折表里绢三疋
○贡回市茶、嘉靖八年题准、到京并留边番僧、每人许自买食茶一百斤。行移右府出给勘合、填写人数茶斤、仍行湖广布政司、著落该府、许令照数收买、自雇船隻载回、沿途关隘验放出境。如有夹带、就彼盘验入官

加渴瓦等寺、剌麻番僧头目寨首到京、每人綵(土商)一表里、折衣二表里。留边赏同。折衣每一表里、与绢四疋、俱赏钞六十锭、折靴袜钞五十锭。氆氌等物、不给价

金川寺、进贡剌麻番僧到京、每人赏綵(土商)一表里、折衣綵(土商)二表里。留边、每人綵(土商)一表里。其折衣綵(土商)二表里、内一表里折生绢四疋、一表里折食茶一百斤、俱与钞六十锭、折靴袜钞五十锭。氆氌等物、不给价。弘治十七年、以人数过多、惟年例进贡及袭职到京者、全赏。其留边应给折衣绢、每人减三疋

杂谷安抚司、与金川寺例同。弘治十七年、留边每人减折衣绢二疋。嘉靖六年、照旧给赏。每人量加食茶二十五斤。其所属上草坡克州等寺寨、嘉靖六年题准、留边番僧每人减绢三疋加食茶二十五斤

打喇儿寨番僧到京、每人綵(土商)一表里、内一疋给价银三两。折衣綵(土商)二表里、与本色。留边、每人綵(土商)一表里、内一疋如前给价、折衣綵(土商)二表里、每一表里折给阔生绢四疋、共八疋、俱赏钞六十锭、折靴袜钞五十锭。方物例不给价

达思蛮长官司、正统中、进贡到京、并留边番僧人等、每人钞四十锭、綵(土商)一表里、折衣二表里、靴袜各一双。弘治二年、照前赏例、各减折衣一表里。留边折衣、与生绢四疋。靴袜俱折钞十锭。

长寧及韩胡碉由松潘起送番僧、赏例与达思蛮同。其松潘茂州等处进贡到京、马、每匹赏钞一百锭。铁甲氆氌等物、不给价

陜西洮岷等处番僧到京、并存留、每人赏折衣綵(土商)一表里、折靴袜钞五十锭。马、每匹紵丝一疋、钞三百锭。上等马、加绢一疋。驼、每隻綵(土商)三表里、绢四疋。内瞿曇寺到京禪师、加番僧衣一套。不由所在官司给文起送、私自来京谢
恩等项进贡者、止给马驼价、不赏。嘉靖十七年、慧济扯巴寺番僧进贡到京、八名、每名綵(土商)一表里、折衣綵(土商)一表里。留边七名、每名折衣綵(土商)一表里、折与阔生绢四疋、俱各与綾贴里衣二件、靴袜钞五十锭、食茶五十斤。进过马、每匹紵丝一疋、钞三百锭。方物例不给赏。二十七年、到京并留边、加至一百八十七名。以人数过多、议将到京十五名。照例给赏。留边六十七名、照洮州番僧例、每人赏折衣綵(土商)一表里、折靴袜钞五十锭、食茶五十斤。其新增一百五名、每名给与阔生绢二疋、食茶四十斤。进过马匹、照前给赏。经该起送官员、以违例参治

洮岷等处番族到京、并存留番人、每人赏綵(土商)二表里、绢二疋、钞二十锭、折靴袜钞五十锭。进马、每匹紵丝一疋、钞三百锭。盔甲腰刀、例不给赏。嘉靖六年奏准、折衣綵(土商)并马价、綵(土商)每疋折银三两 【以上俱许开市三日】

大明会典卷之一百十三
给赐四
土官

云南徼外土官、进到象马金银器皿宝石等件、例不给价。其赐例各不同
车里、给赐宣慰使、锦二(土商)、紵丝纱罗各四疋。妻、紵丝罗各三疋。差来头目、每人紵丝纱罗各四疋、折钞绢二疋、布一疋。通事、每人綵(土商)一表里、折钞绢一疋。俱与罗衣一套。象奴从人、每人折钞绵布一疋、绢衣一套、俱与靴袜各一双
木邦、给赐宣慰使、锦二(土商)、紵丝纱罗、各三疋。妻、紵丝罗各二疋。差来陶孟、每人紵丝纱罗各三疋、折钞绢二疋、布一疋。招刚、每人紵丝纱罗各二疋、折钞绢二疋。通事、每人綵(土商)一表里、折钞绢一疋、俱与罗衣一套。象奴从人、每人折钞绵布一疋、绵衣一套、俱与靴袜各一双
缅甸、给赐宣慰使、锦二(土商)、紵丝纱罗各三疋。妻、紵丝罗各三疋。差来头目、每人紵丝罗各三疋、纱二疋、钞六十锭。招刚、每人紵丝罗各二疋、纱一疋、钞四十锭。俱与罗衣一套。通事、钞三十锭。象奴从人、每人钞十五锭、俱与绢衣一套、靴袜各一双
老挝、并八百、赐例俱与车里同。但通事罗衣改紵丝衣
孟养、给赐孟养思六及妻、与车里同。差来陶孟、每人紵丝罗各四疋、纱二疋、折钞绢二疋、绵布二疋。招刚、每人紵丝罗三疋、纱二疋、折钞绢一疋、绵布一疋。招八、每人紵丝纱罗各一疋、折钞绢一疋。通事、每人紵丝一表里、折钞绢一疋。各与紵丝衣一套。象奴、每人折钞绵布一疋、绢衣一套、俱与靴袜各一双。进过马、每匹绢五疋
孟密、给赐女土官、及其子安抚、俱紵丝纱罗各三疋。安抚妻、紵丝罗各二疋。差来头目、陶孟、招刚、通事、象奴从人、赏例与木邦同
孟璉、给赐土官、紵丝纱三疋、罗二疋、绢四疋。妻、紵丝罗各二疋。差来头目舍人、每人綵(土商)二表里、罗衣一套。通事、钞二十锭、绢衣一套。从人、每人钞十五锭、绢衣一套。俱与靴袜各一双
孟艮、给赐土官舍人、紵丝纱罗各二疋。差来头目、紵丝罗各二疋、纱一疋、折钞绢一疋。通事、每人折钞绢一疋。俱与罗衣一套。从人、每人折钞绵布一疋、绢衣一套、俱与靴袜各一双
邓川州、赐例与孟璉同。象奴赏与从人同

湖广、广西、四川、云南、贵州、腹里土官、朝覲进到方物、及中途倒死马匹、例不给价。到京马匹、每匹赐钞一百锭。其赐各不同
凡三品、四品、回赐、钞一百锭、綵(土商)三表里。 【惟播州贵州二宣慰使、赐锦二(土商)、綵(土商)六表里】 五品、钞八十锭、綵(土商)三表里。六品、七品、钞六十锭、綵(土商)二表里。八品、九品、钞五十锭、綵(土商)一表里。杂职衙门、并头目人等、自进马匹方物、钞四十锭、綵(土商)一表里。 【弘治十四年、琼州崖州起送土官、每人赏钞三十锭、绢二疋、绢衣一套】 
○差来通事把事头目、各钞二十锭、綵(土商)一表里。随来土官弟男、并把事头目人等、钞二十锭。
从人伴吏、钞十锭 【播州差来长官、钞四十锭、一表里。通把头目人等、各钞三十锭。贵州差来舍人、钞二百五十锭、二表里。把事十五锭、一表里。通事十锭、绢一疋。头目从人、赏钞如例】
凡进马一二匹、及方物轻者、止照杂职例赏。嘉靖元年奏准、朝覲到京、以马数多寡為差。进马一二匹者、准一人作差来名色、赏钞二十锭、綵(土商)一表里。三四匹者、作二人。五六匹者、作三人。綵(土商)钞锭、照数递加
○二年题准、若所差係土官弟姪儿男进马四匹以上、与方物重者、照旧例、以衙门品级高下為差。其马少物轻者、照杂职例、若所差係通把头目人等、照新例、以马数方物多寡為差
凡到京过期、减半给赏。弘治三年以后、正月内到者、亦全赏。二月到者、减半。该赏半表里者、折与阔生绢二疋
○隆庆五年题准、过期半年以上、不给赏
凡谢恩差来人、与杂职赏同。贵州土官、减钞二十锭。随来通把从人、给钞如朝覲例
凡庆贺、贵州差来舍人、赏钞五十锭、綵(土商)二表里。把事、钞十五锭、綵(土商)一表里。通事从人、钞如朝覲例。四川土官差来人进马者、钞二十锭、綵(土商)一表里。进降香茶蜡等物者、钞二十锭、绢二疋。随来人、钞十锭

给赐番夷通例

凡给赏(土商)绢等物。万历六年题准、各织造去处、抚按官痛革剋减冒破奸弊。有仍将粗恶不堪之物解进、该部科将抚按等官、一体查参。其给赐衣服靴袜等件、该衙门成造、务要精好。如有不堪、听礼部具实参奏重治。其留边给赏、齎去人员、有将赏物抵换勒掯者、督抚官查参重治。至於各夷所得赐物、不许於开市之日货卖。或愿折价、礼部题照原价折给
