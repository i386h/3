<!-- { "loadSidebar": true } -->
冠、袍、带、靴、俱与
亲王同

保和冠服
【制见前】

世子妃冠服

永乐三年定
与
亲王妃同。惟冠用七翟

郡王冠服
袞冕

永乐三年定
冕冠、玄表朱里。前圆后方。前后七旒。每旒五采繅七就。各贯玉珠七。赤白青色相次。玉衡、金簪、玄紞、垂青纊充耳。 【用青玉】 朱紘缨、承以白玉瑱
玉圭、长九寸。以锦约其下。并韜
青衣、纁裳、五章。青衣三章。粉米一在肩。其二并藻、宗彝、各三在两袖、皆织成。本色领褾(袪去去改巽)裾。纁裳二章。织黼黻各二。前三幅、后四幅、不相属。共腰有襞积。本色綼裼
中单、以素纱為之。青领褾(袪去去改巽)裾。领织黻文七
蔽膝、随裳色。二章。织黼黻各二。本色缘。有紃施於缝中。其上玉鉤二
玉佩、如
亲王佩制。珩以下瑑云龙文。上有金鉤。以小綬四采副之。四采、赤、白、縹、绿、纁质
大带、素表朱里。在腰及垂皆有綼。上綼以朱。下綼以绿。纽约用青组
大綬、四采、赤、白、縹、绿。纁质。小綬三采、间施二玉环。皆织成
袜舄、皆赤色。舄用黑絇纯。黑饰舄首

皮弁服

永乐三年定
皮弁、用乌纱冒之。前后各七缝。每缝中缀三采玉七。缝及冠武、并贯簪繫缨处、皆饰以金。金簪朱缨
玉圭、如冕服内制
絳纱袍、本色领褾(袪去去改巽)裾
红裳、如冕服内裳制。但不织章数
中单、以素纱為之。如深衣制。红领褾(袪去去改巽)裾。领织黻文七
蔽膝、随裳色。本色缘。有紃施于缝中。其上玉鉤二
玉佩、如冕服内制。但无云龙文。有小綬四采以副之
大带、
大綬、
袜舄、俱如冕服内制

常服

永乐三年定
冠、袍、带、靴、俱与
亲王同

保和冠服
【制见前】

郡王妃冠服

永乐三年定
七翟冠二顶、冠以皂縠為之。附以翠博山饰以大珠翟二、小珠翟三、翠翟四、皆口衔珠滴。冠中宝珠一座。前后珠牡丹花二朵、蕊头八箇、翠叶三十六叶。珠翠穰花鬢二朵。承以小连云六片。翠顶云一座。饰以珠五颗。珠翠云十一片。翠口圈一副。金宝鈿花八箇。上用珠八颗。金翟一对、口衔珠结。金簪一对
珠翠牡丹花、穰花、各二朵、面花二对。梅花环、四珠环、各一对
大衫霞帔、衫用大红。紵丝纱罗随用。霞帔以深青為质。金绣云霞翟文。紵丝纱罗随用。金坠子、亦鈒翟文
四(袪去去改癸)袄子、 【即褙子】 桃红色。金绣翟文。紵丝纱罗随用鞠衣、青色。胸背金绣云翟文。紵丝纱罗并各色随用。惟不用黄。燕居服、用素
大带、青线罗為之。有缘。或用红罗
玉穀圭、长七寸。剡其上。瑑穀文。以锦约其下。并韜
玉革带、青綺(革呈)。描金云翟文。玉事件十。金事件三
玉花采结綬、以红绿线罗為结。上有玉綬花一。瑑宝相花文。綬带上玉坠珠六颗。并金垂头花板四片。小金叶六箇。红线罗繫带一
玉佩二、如
亲王妃佩制。珩以下瑑云翟文。描金。上有金鉤
青袜舄、袜以青线罗為之。舄用青綺。饰以描金翟文。皂线纯。每舄首加珠三颗

长子冠服
朝服

七梁冠、大红素罗衣。白素纱中单。大红素罗裳、及蔽膝。大红素罗白素纱二色夹带。玉朝带。丹矾红花锦锦鸡綬。玉佩象牙笏。白绢袜。皂皮云头履鞋

公服

皂皱纱帕头。大红素紵丝衣。玉革带

常服

乌纱帽。大红紵丝织金狮子开(袪去去改癸)圆领。玉束带。皂皮铜线靴

保和冠服
【制见前】

郡主冠服

永乐三年定
与
郡王妃同。惟不用圭。及少四珠环一对

长子夫人冠服

珠翠五翟冠。大红紵丝大衫。深青紵丝金绣翟鸡褙子。青罗金绣翟鸡霞帔。金坠头

镇国将军冠服

与长子同

镇国将军夫人冠服

与长子夫人同

辅国将军冠服

与镇国将军同。惟冠六梁。带用犀

辅国将军夫人冠服

与镇国将军夫人同。惟冠用四翟。抹金银坠头

奉国将军冠服

与辅国将军同。惟冠五梁。带用金鈒花。常服大红织金虎豹

奉国将军淑人冠服

与辅国将军夫人同。惟褙子霞帔、金绣孔雀文

镇国中尉冠服

与奉国将军同。惟冠四梁。带用素金。佩用药玉

镇国中尉恭人冠服

与奉国将军淑人同

辅国中尉冠服

与镇国中尉同。惟冠三梁。带用银鈒花。綬用盘鵰。公服、用深青素罗。常服、红织金熊羆

辅国中尉宜人冠服

与镇国中尉恭人同。惟冠用三翟。褙子霞帔、金绣鸳鸯文。银坠头

奉国中尉冠服

与辅国中尉同。惟冠二梁。带用素银、綬用练鹊。帕头黑漆。常服、红织金彪

奉国中尉安人冠服

与辅国中尉宜人同。惟大衫用丹矾红。褙子霞帔、金绣练鹊文

县主冠服

珠翠五翟冠。大红紵丝大衫。深青紵丝金绣孔雀褙子。青罗金绣孔雀霞帔。抹金银坠头

郡君冠服

与县主同。惟冠用四翟。褙子霞帔。金绣鸳鸯文

县君冠服

与县主同。惟冠用三翟

乡君冠服

与县君同。惟大衫用丹矾红。褙子霞帔。金绣练鹊文

大明会典卷之六十一
冠服二
文武官冠服
朝服

凡
大祀庆成、正旦、冬至、
圣节、及颁降开读
詔赦、进表、传
制、则文武官各服朝服。 【见职掌】
其武官应直守卫者、不拘此服
洪武二十六年定
文武官朝服、梁冠。赤罗衣。白纱中单。俱用青饰领缘。赤罗裳、青缘。赤罗蔽膝。大带用赤白二色绢。革带。佩綬。白袜。黑履。一品至九品。俱以冠上梁数分等第
公冠、八梁。加笼巾貂蝉。立笔五折。四柱。香草五(土商)。前后用玉為蝉
侯冠、七梁。加笼巾貂蝉。立笔四折。四柱。香草四(土商)。前后用金為蝉
伯冠、七梁。加笼巾貂蝉。立笔二折。四柱。香草二(土商)。前后玳瑁為蝉。俱左插雉尾
駙马冠、与侯同。不用雉尾
一品冠、七梁。不用笼巾貂蝉。革带与佩俱用玉。綬用绿黄赤紫四色丝、织成云凤四色花锦、下结青丝网。綬环二、用玉。笏用象牙
二品冠、六梁。革带綬环用犀。餘同一品
三品冠、五梁。革带用金。佩用玉。綬用黄绿赤紫四色丝、织成云鹤花锦、下结青丝网。綬环二、用金。笏用象牙
四品冠、四梁。革带用金。佩用药玉。餘同三品
五品冠、三梁。革带用银鈒花。綬用黄绿赤紫四色丝、织成盘雕花锦、下结青丝网。綬环二、用银镀金。笏用象牙
六品七品冠、二梁。御史加獬廌。革带用银。佩用药玉。綬用黄绿赤三色丝、织成练鹊花锦、下结青丝网。綬环二、用银。笏用槐木
八品九品冠、一梁。革带用乌角。佩用药玉。綬用黄绿二色丝、织成鸂鶒花锦、下结青丝网。綬环二、用铜。笏用槐木
杂职未入流品人员、若遇大朝贺、进表、随班行礼、止用公服。三十年奏准、亦照九品官、具朝服行礼
嘉靖八年定
梁冠照旧式
上衣用赤罗青缘、其长过腰指寸七寸。毋掩下裳
中单、白纱為之、青缘
下裳七幅。前三后四。每幅三襞积。赤罗青缘。蔽膝缀革带
綬、各照品级花样。革带之后、佩綬繫而掩之。其环亦各照品级、用玉犀金银铜為之。不以织於綬
大带、表里俱素。惟两耳及下垂缘以绿色。又用青组约之
革带、一品玉。二品犀。三品四品金。五品银鈒花。六品七品银。八品九品乌角。俱照旧式
珮玉一如诗传之制。去双滴及二珩。其三品以上用玉。四品以下用药玉。各照旧
袜履、俱照旧式
梁冠图
（见图）
上衣图
（见图）
中单图
（见图）
下裳图
（见图）
蔽膝图
（见图）
綬图
（见图）
大带图
（见图）
革带图
（见图）
珮玉图
（见图）
袜履图
（见图）

祭服

凡
上亲祀
郊庙社稷、文武官分献陪祀、则服祭服 【见集礼】
洪武二十六年定
文武官陪祭服、一品至九品、青罗衣。白纱中单。俱用皂领缘。赤罗裳、皂缘赤罗蔽膝。方心曲领。其冠带佩綬等第、并同朝服
○又令品官家用祭服。三品以上、去方心曲领。四品以下、并去佩綬
○又令杂职祭服、与九品同
嘉靖八年定
上衣用青罗皂缘。长与朝服同
下裳用赤罗皂缘。制与朝服同
蔽膝、綬环、大带、革带、佩玉、袜履、俱与朝服同。去方心曲领

公服

在京文武官、每日早晚朝奏事、及侍班、谢
恩、见辞、则服公服。在外文武官每日清早公座、亦服之。 【见职掌】 后常朝止便服。惟朔朢具公服朝参。其武官应直守卫者、不拘此服
洪武二十六年定
文武官公服、用盘领右衽袍。或紵丝纱罗绢从宜製造。袖宽三尺。一品至四品、緋袍。五品至七品、青袍。八品九品、绿袍。未入流杂职官、袍笏带、与八品以下同
公服花样、一品用大独科花、径五寸。二品小独科花、径三寸。三品散荅花无枝叶、径二寸。四品五品小杂花纹、径一寸五分。六品七品小杂花、径一寸。八品以下、无纹
帕头、用漆纱二等。展角各长一尺二寸。其杂职官员帕头、用垂带
笏、依朝服為之
腰带、一品用玉。或花或素。二品用犀。三品四品用金荔枝。五品以下用乌角。(革呈)用青革、仍垂挞尾於下。靴用皂
凡公侯駙马伯公服、服色、花样腰带、与一品同
○凡文武官公服花样、如无从织买、用素随宜
○又令、凡内外未入流杂职官、帕头展角与入流官同。不用垂带

常服

洪武三年定
凡文武官常朝视事。以乌纱帽、团领衫、束带、為公服。一品玉带。二品花犀带。三品金鈒花带。四品素金带。五品银鈒花带。六品七品素银带。八品九品乌角带
二十六年定
公侯駙马伯、麒麟白泽
文官一品二品、仙鹤锦鸡。三品四品、孔雀云鴈。五品、白鷴。六品七品、鷺鷥鸂鶒。八品九品、黄鸝鵪鶉练鹊。风宪官、用獬廌
武官一品二品、狮子。三品四品、虎豹。五品、熊羆。六品七品、彪八品九品、犀牛海马
凡常服制度。洪武二十三年、令官员人等、衣服宽窄、以身為度。文职官、衣长自领至裔、去地一寸。袖长过手復回至肘。袖桩广一尺。袖口九寸。公侯駙马、与文职官同。武职官、衣长去地五寸。袖长过手七寸。袖桩广一尺。袖口仅出拳
凡束带。洪武二十四年定、公侯駙马伯、与一品同。杂职未入流官、与八品九品同
凡服色禁制。洪武二十六年、令品官常服用杂色紵丝綾罗綵绣。庶民止用紬绢纱布、不许别用
○又令官吏及军民僧道人等、衣服帐幔、并不许用玄黄紫三色、并织绣龙凤文。违者、罪及染造之人。其朝见人员、四时并用顏色衣服、不许纯素
○景泰四年、令锦衣卫指挥侍卫者、得衣麒麟服色
