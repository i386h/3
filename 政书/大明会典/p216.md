<!-- { "loadSidebar": true } -->
御祭各一坛。 【下葬以前。凡御祭及东宫文武衙门二祭、总差候伯一员行礼、周年以后三御祭、各差行人一员行礼、太皇太后皇太后二祭、遣本府内官行礼】 其祭物、本布政司转属买办。冥器丧仪、本处各该衙门成造。其初丧、本国内禁屠宰三日、禁音乐嫁娶至葬毕乃至。其封内文武衙门各祭一坛。非封内者不弔祭。发引、在城军民会送。其大小殮、七七、百日、迁柩、祖奠、发引、下葬、题主、虞礼、本府俱自有祭祀。其服制。
王妃、
世子、眾子、及
郡王、
郡主、下至宫人、俱斩衰三年。封内文武官员、齐衰三日、哭临五日而除。在城军民、俱素服五日。
郡王、眾子、郡君、為兄及伯叔父、服齐衰期年。
郡王妃、服小功五月
凡
亲王因事革爵、后復原爵者、例遣官祭、仍给葬
凡世子丧礼。
闻丧、
御祭一坛。
东宫祭一坛。七七、百日、下葬、周年、二周年、除服、
御祭各一坛。 【俱遣本布政司官行礼】 翰林院撰祭文謚册壙誌文。工部造铭旌。国子监取监生报讣各
王府。本布政司委官造坟安葬、 【世子坟价、隆庆三年议革】 转属买办祭物。冥器丧仪等、本处各该衙门成造
凡世孙丧礼。
闻丧、
御祭一坛、
东宫祭一坛。下葬、百日、周年、除服、
御祭各一坛。翰林院撰祭文。布政司造坟安葬、 【今革】 转属买办祭物

亲王妃【郡王妃世子世孙妃附】

丧闻、
御祭一坛、
太皇太后、
皇太后、
中宫、
东宫、
公主各祭一坛。 【俱遣本府内官行礼】 翰林院撰祭文壙誌文。工部造铭旌。行布政司委官开壙合葬、 【今准差钦天监官】 及转属买办祭祀品物。 【祭用羊豕】 国子监取监生报讣各
王府。其冥器丧仪、本处该衙门成造。继妃次妃祭礼同。其夫人、则
御祭一坛。俱造壙祔葬 【今次妃止一祭、夫人俱革】
凡
亲王革爵其妃未夺封号者、准给祭葬。
郡王妃丧礼、与
亲王妃同。惟闻丧无。
公主祭一坛、
郡王继妃次妃丧礼、与正妃同。亲郡王生母追封次妃未葬者、与祭一坛、造壙祔葬 【嘉靖四十四年议革。万历九年更议　亲郡王生母封次妃者、各与祭一坛、葬革】
凡
世子妃世孙妃丧礼、俱与
郡王妃同

公主

丧闻、
上輟朝一日。
御祭一坛、
皇太后、
中宫、
东宫各祭一坛各
公主共祭一坛。翰林院撰祭文。壙誌文。户部给斋粮一百石。工部造铭旌神主魂帛棺槨坟壙誌石冥器仪仗。顺天府买办麻布一百疋、及真亭綵卓长明灯油等物。钦天监差官选地择日。国子监取监生报讣各
王府。孝服花冠等件、
内府内官监等衙门成造。其七七、百日、周年、二周年、除服、
御祭各一坛。下葬、輟朝一日。
上位、
皇太后、
中宫、
东宫、
公主各祭一坛、
皇亲命妇共一坛、公侯伯都督命妇共一坛、六部等衙门四品以上官命妇共一坛、都指挥指挥命妇共一坛。其啟土、迁柩、祖奠、过门、过桥、掩壙、题主、奉安
神主、虞祭、各祭物、俱光禄寺备办
嘉靖二十三年未封
公主丧礼
丧闻、
赐封。
御祭一坛、
皇妃共祭一坛、
裕王、
景王共祭一坛、
公主共祭一坛、
涇简王妃祭一坛。 【俱用素饈遣内官行礼】 钦天监差官择地、并选出殯等项日期。工部差属官一员造坟享堂等项。破土祀
后土、遣大臣行礼。发引、
御祭一坛、
皇妃以下祭同前。 【俱用素饈遣内官行礼】
灵柩由东上南门、东上北门、北中门、北安门出、各祭一坛。 【内官行礼】 西直门祭一坛。 【太常寺官行礼】 工部内监官、於坟所安设享堂。合用仪物、俱行
内府该衙门预行製造。锦衣卫拨旗校摆路、教坊司拨女乐三拨并乐人三百员名、送至坟所。
灵柩至坟、及下葬、各
御祭一坛。 【用素饈遣内官行礼】 掩土后祀
后土、并题
神主安神各祭、 【俱遣大臣行礼】 百日、周年、二周年、每次
御祭一坛。
皇妃以下祭数同前。 【俱用素饈遣内官行礼】 闻丧下葬、并免輟朝

郡王【长子附】

丧闻、
上輟朝一日。翰林院撰祭文謚册壙誌文。工部造铭旌。行人司差官掌行丧礼。 【本处阴阳生一名卜葬】 国子监取监生报讣各
王府。
御祭一坛、
东宫一坛、在京文武衙门各一坛。七七、百日、下葬、周年、二周年、除服、
御祭各一三。 【下葬以前诸祭、总遣行人一员行礼。周年以后、遣布政司官行礼】 本布政司委官造坟安葬、 【今减半给价】 转属买办祭物。 【祭用羊豕】 冥器丧仪等、本处各该衙门成造。
郡王及妃、已经奏准袭封、未及册封而故者、给祭葬与已册封同。但免輟朝报讣、并差官行礼。其享爵后復原爵者。与妃夫夺封号者、亦如之。革管府事者、与禄米革三分之一者、比
郡王例减半。其革爵戴平头巾閒住者、止与祭一坛、发地安葬
凡长子丧礼。
闻丧、
御祭一坛。下葬、百日、周年、除服、
御祭各一坛。 【自长子至中尉诸祭、俱遣本府长史等官行礼】 翰林院撰祭文。本布政司造坟安葬、 【今革】 转属买办祭祀品物。长子夫人、已经奏准封妃、未及册封而故者、例与妃同
凡
郡王嫡长孙故、与祭三坛。嫡曾长孙故、与祭一坛
凡郡王丧礼、与
郡王妃同。惟无壙誌文
凡镇国将军丧礼、与世孙同
凡辅国将军丧礼、无周年、除服二祭。餘与镇国将军同 【镇国将军革爵復冠带者、给祭如辅国将军例】
凡奉国将军丧礼、无下葬、百日、周年、除服四祭。餘与辅国将军同
凡镇国辅国奉国中尉、
御祭各一坛。镇辅二中尉、有司造坟安葬。奉国中尉、有司量与造坟 【造坟今并革】
凡镇国将军夫人、下至中尉安人、俱
御祭一坛、造壙合葬 【葬革】
凡将军生母追封夫人者与祭一坛 【今革】
凡县主、郡君、县君丧礼、
御祭、
中宫祭俱一坛、造坟安葬 【葬革】
凡乡君丧礼、止
御祭一坛 【自王妃至乡君诸祭、俱遣本府内官行礼】
凡仪宾卹典。嘉靖四十四年议定、係
亲郡王府者、照例
赐祭、不给葬价。係将军以下者、祭葬俱革
○万历七年更定、
亲郡王仪宾祭葬、一体併革
凡
郡王将军中尉郡县主君坟价、嘉靖四十四年议定、俱免给
○万历七年更定、
郡王坟价量给一半。若係
帝孙者、照旧全给。其将军以下并免
凡
亲郡王将军等葬、俱世长子一人送至坟所、当日即回
凡
王葬妃、及将军等葬其妻、得亲至坟所看视一次、当日即回
凡将军病故无嗣者、其葬许弟一人送至坟所、当日即回
凡妃夫人病故无嗣者、其葬许姪一人送至坟所、当日即回
凡
亲郡主将军受封之后、止许出城祭扫一次、当日即回
凡
宗室庶人、并母妻丧、所在官司、会同该府教授等官、於本处空闲相应地内、造坟安葬 【今革】
凡
宗室為事送发高墻病故、安葬在彼、其女及婿愿留供祀者、凤阳府月给衣粮三石
凡
王府奏讨坟户。嘉靖三年、准拨附近民人二名看守
○万历九年议准、
亲王每坟拨给军校五名。
郡王不许一概滥给
凡
亲王致祭、旧例遣侯伯给
敕行。嘉靖四十四年议罢、止差卿寺五品以上官、或礼部司官前去、照行人差至
郡王府、给精微批、不必请
敕
○万历三年议准、各
王府奉差官、不许擅為题请宽限、违者罪其辅导官

大明会典卷之九十九
丧礼四
品官
初终

有疾、迁於正寝。养者皆斋。彻乐。饮药。疾困、去故衣、加新衣。清扫内外。分祷所祀。侍者坐持手足。遗言则书之。属纊以俟绝气。男子不绝於妇人之手。妇人不绝於男子之手。乃废床、寝於地。孝子啼。餘皆哭。男子白布衣、被髮徒跣。妇人青丝衣、被髮不徒跣。女子子亦然。 【父為长子、為人后者為其本生父母、皆不徒跣。女子嫁者髽】 齐衰以下、丈夫素冠。妇人去首饰孝子坐於床东、餘在其后、啼踊无算。兄弟之子以下、又在其后。俱西面南上。妻坐於床西、妾及女子子在其后、哭踊无算。兄弟之女以下、又在其后。俱东面南上。藉稿坐哭。内外之际、隔以行帷。祖父以下、於帷东北壁下南面西上。祖母以下、於帷西北壁下南面东上。外姻丈夫、於户外之东北面西上。妇人於主妇西南北面东上。皆舒席坐哭。若捨窄、则宗亲丈夫在户外之东北面西上。外姻丈夫在户外之西北面东上。若内丧、则尊行丈夫、外亲丈夫、席位於前堂、在户外之左右、俱南面。宗亲户东西上。外亲户西东上。乃復於正寝。復者、以死者之上服、左荷之、升自前东荣、当屋履栋、北面西上、左执领、右执腰、招以左、每招曰某人復、三呼而止。 【男子称字及伯仲、妇女称姓】 以衣投於前、承之以篋、升自东阶、入以覆尸。復者降自后西荣。乃立丧主、 【谓长子。无则长孙】 主妇、 【亡者之妻。无则主丧者之妻】 护丧、 【子孙知礼能干者為之】 司书、司货。 【子弟或吏僕為之】 执事者设床於室户内之西、去脚舒簟、设枕施幄。迁尸於床、南首。覆用殮衾。去死衣。即床而奠。奠者以酒饌升自东阶、设於尸东当隅。 【内丧皆内赞者行事、受於户外、入而设之】 既奠、赞者降出帷堂。掌事者掘坎於屏处。盆盘之属陈於西阶下。沐巾浴巾浴衣皆具於西序南上。陈袭衣於房中。掌事者為汤以俟。以浴盆及沐盘升自西阶、以授沐者。 【以侍者四人為之。六品以下三人】 沐者入。丧主以下皆出户外北面西上、俱立哭。乃沐櫛、束髮用组、抗衾而浴、拭以巾。餘水弃於坎。设床於尸东。衽下莞上簟。浴者举尸、易床设枕。剪鬚断爪、盛於小囊、大殮纳於棺。著明衣裳、以方巾覆面、仍以大殮之衾。覆之。丧主以下入就位哭。乃含。赞者奉盘水及笲升堂。含者 【六品以下、丧主自為之】 盥手於户外。赞者沃盥。含者洗饭玉实於笲、执以入。赞者从入、北面彻枕、奠笲、於尸东。含者坐於床东西面、发巾、实饭含於尸口。讫、丧主復位。袭者以床升、入设於尸东、布枕席如初。执服者陈袭衣於席、迁尸於席上而衣之。去巾加面衣。设充耳。著握手。纳履若舄。覆以大殮之衾。内外皆就位哭。乃置灵座。结白绢為云?鬼帛。立铭旌、倚於灵座之右。诸子三日不食。期九月之丧、三不食。五月三月之丧、再不食

小殮

