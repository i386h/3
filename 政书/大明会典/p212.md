<!-- { "loadSidebar": true } -->
诸王、世子、郡王、及王妃、郡王以下、闻讣皆哭尽哀、行五拜三叩头礼毕、易素服。第四日始衰服、二十七日而除
○一在京文武官闻丧、素服乌纱帽黑角带、自明日始至第三日、每旦诣
思善门外哭、退于本衙门宿歇、不饮酒食肉。第四日、具斩衰服、至
思善门外、朝夕哭临三日、各十五举声止。凡入朝及在外衙门视事、用布裹纱帽素服腰絰麻鞋、退即服衰服。通前二十七日而除
○一文武官一品至四品命妇麻布大袖圆领长衫盖头、清晨由
西华门入、至
思善门外、哭临三日、悉去金银首饰。仍素服二十七日而除
○一在京以闻丧日為始、禁屠宰十三日
○一军民素服、妇人素服不妆饰、俱以闻丧日為始、二十七日而除
○一外国四夷使臣行哭临礼、工部造与孝服、随朝官哭临、及行祭礼
○一在京文武官非朝参官、及听选办事官、监生、吏典、耆老、僧道闻丧、即易素服、自次日至第三日、每旦赴顺天府朝
闕设香案哭临。至第四日、官各具斩衰服、监生人等素服、朝夕哭临三日、各十五举声止。仍各素服通前二十七日而除
○一
遗詔到日、在外文武官员人等、素服乌纱帽黑角带、行四拜礼、跪听宣读讫、举哀、再行四拜礼毕。各置斩衰服、於衙门内望
闕设香案、朝夕哭临三日、各十五举声止。自是素服通计二十七日而除
○一在外官员命妇闻丧、素服举哀三日、各十五举声。素服通前二十七日而除。军民男女、各素服十三日
○一南京文职二品、武职三品以上衙门、在外中都留守司、布政司、按察司、及总兵官、差人进香。其餘衙门皆免
嘉靖十七年上
章圣皇太后慈謚仪
前期四日、太常寺奏斋戒三日。至日、遣官奏告
天地、
宗庙、
社稷、用祝文香帛酒果脯醢如常仪。是日早、告
几筵。设册宝案于
几筵前、册东宝西。设祝案于
御拜位右。祭前一日、内侍官置册宝舆香亭于
奉天门、捧册宝各置舆中。是日、
上素冠服御奉天门。内侍官举舆。外导驾官导
上随册实与后、降阶升輅。外导驾官退。百官素服、于金水桥南北向立。册宝舆将至、百官皆跪。册宝舆过、兴、随至
慈寧宫门外北向立。太常寺导引官导
上至
慈寧宫门外降輅。册宝舆由中门进、至
几筵前丹陛上。导引官导
上由左门入、至丹墀。内赞唱执事官各司其事。导引官导
上至丹陛上拜位。太常寺官于册宝舆内捧册宝、由殿中门入、至
几筵前左右北向立。内赞奏四拜礼。外鸿臚寺官传唱百官皆行四拜礼毕。导引官导
上由殿左门入、至
梓宫前。奏跪。 【传赞百官皆跪】 奏进册。捧册官以册跪进于
上右、
上受册献毕、以授捧册官置于案。奏进宝。捧宝官以宝跪进于
上左、
上受宝献毕、以授捧宝官置于案、奏宣册宝讫。奏俯伏、兴、平身。 【传赞百官同】 奏復位。导引官导
上至几筵前。唱初献礼。奏跪。 【传赞百官皆跪】 奏献帛、奠酒。赞读祝。读祝官跪于右读讫。唱亚献礼。终献礼。奏俯伏、兴、平身。 【传赞百官同】 奏復位。导引官导
上由殿左门出至拜位。奏四拜。 【传赞百官同】 导引官导
上由左门入、至
梓宫前、以册宝授太常寺官捧入。内导引官导
上入内安册宝、行叩头礼。导引官导
上由左门出至丹陛上。奏礼毕。遂颁
詔如常仪
嘉靖十八年
章圣皇太后梓宫南祔仪
一先期、
敕命勋戚重臣一员、充奠献使、并护行。武职大臣一员、管领官军扈侍
梓宫行。礼部堂上官一员、监礼扈行。题
主大臣一员、护丧内侍官并入
皇堂内官内使匠作、太常少卿一员、执事官十人、鸿臚寺少卿一员、属官等十人、光禄寺少卿一员、四署官四人、锦衣卫指挥一员、千百户四人、各供事。给事中御史各二员、监视纠察。钦天监官一员、率博士一员、安葬候时。五府九卿等衙门分官奉送
梓宫、俱照钦点职名、各送至张家湾水次、恭祭而回。工部委官、会同内官监、先期於通州及张家湾水次二处、搭盖奉安
梓宫席殿、及朝阳门至通州各处祭所席棚。及行文沿路府州县各该有司、预于水次搭盖祭所席棚
○一前期二日、百官及
皇亲命妇、文武官三品以上命妇、俱衰服、每日早、诣
慈寧宫门外哭临。命妇设祭一坛。免朝、禁屠宰音乐、至
神主回京日止
○一前期六日、以
皇妣祔葬
显陵、祭告
太庙
睿宗庙、遣官分告
列圣群庙。越二日、
上吉服告
天神地祇坛。祭品行礼俱如常仪、百官陪拜。又二日、
上预告
几筵。内侍官陈设牲醴如常仪。
上具衰服。内导引官导
上诣拜位。奏四拜、奠帛、三奠酒、读祝、俯伏、举哀、哀止。奏四拜、兴。焚祝帛。礼毕
○一设奠辞灵。
昭圣皇太后遣祭一坛、
武庙皇妃一坛、
皇后一坛、
皇妃皇嬪各一坛、
皇太子一坛、
裕王、
景王、
仁和大长公主等一坛、
涇简王妃一坛、内宫内使共一坛。是日遣官祭告各门、及诸神庙。
慈寧门、思善门、右顺门、午门、端门、承天门、御桥、大明门、俱遣内官行礼。玉河桥、朝阳门、并桥、关王庙、显灵宫、灵济官、城隍庙、东岳庙、真武庙、俱遣太常寺官行礼。祭用酒果脯醢香帛。司礼监礼部锦衣卫提督执事者、设
大昇轝于午门外、至
大明门外
○一啟奠。内侍官陈设酒饌拜位如常仪。内导引官导
上具衰服诣拜位。奏拜、奠、读祝、举哀、礼毕、内侍官跪奏请
慈孝献皇后梓宫升龙輴。内侍官先捧
謚册宝由殿中门出置舆内、次奉
桑主由中门出奉安舆内、次香亭安置讫。内侍官捧
铭旌由中门出。
梓宫降殿。执事官奉登龙輴讫。以綵色帷幕障?
梓宫、执翣者分列左右、内使擎执繖扇侍卫如常仪。 【仪仗用存日所御者】
謚册宝舆香亭铭旌、以次先行。
上至
梓宫前跪。内侍官跪奏谨请
皇妣灵驾进发。
上由殿左门出。宫眷皆哭后随、至
午门。内侍官跪奏请
灵驾安止。安定、行祖奠礼
○一祖奠。内侍官陈设酒饌拜位如常仪。内导引官导
上衰服拜奠读祝举哀毕。内侍官跪奏请
灵驾进发。执事者进大昇舆奉安讫、遂行。
上率宫眷随至端门外、行朝
祖礼
○一朝
祖。
钦定捧主官九员、俱具青服、恭捧
各庙主诣
太庙奉安讫。太常寺陈设脯醢酒果于
列圣位前、不奠献。执事官先设褥位于
太庙丹陛正中。
梓宫至端门外。
上具青服。太常寺导引官导
上诣
桑主舆前跪。太常卿跪于
上之左、奏请
慈孝献皇后朝
祖。
上捧
桑主由
太庙中门入、至
太庙丹陛上立。典仪唱迎神。各捧主官上香退。典仪唱行朝
祖礼。太常卿进立于殿中北向。内赞奏跪。
上捧
桑主跪奉于褥位。内赞奏謁辞。太常卿跪奏曰、
孝玄孙嗣皇帝[御名]、谨奉
慈孝献皇后謁辞。讫。内赞奏四拜礼、兴、平身。
上跪捧
桑主起立。太常卿跪奏曰、礼毕、请还宫。捧主官纳
主还
各庙。
上捧
桑主退至陛东、西面立、随
列圣主后出安亭内、行辞奠礼
○一辞奠。先期太常寺官于
承天门内陈设牲醴如常仪。内侍官设
上拜位、设宫眷帷幕于近西。
桑主朝
祖礼毕、
上易衰服。太常寺导引官导
上诣拜位。内赞奏上香。奏二拜。典仪唱奠帛、三献读祝、俯伏、举哀、哀止。奏二拜、焚帛祝礼毕。
上退。宫眷入拜、哭尽哀、止。太常寺官跪奏请
灵驾进发。
上攀送而还。宫眷俱还。司礼监、礼部、锦衣卫官提督舆亭仪卫等、以次前行。
梓宫出承天门、大明门、转东由朝阳门出。大乐?吹前导、设而不作
○一遣奠。先期太常寺执事官于
朝阳门外陈设牲醴如常仪。
梓宫至、太常寺导引官引奠献。使诣拜位、行四拜礼、奠帛、奠酒、读祝、俯伏、举哀、哀止。赞四拜、兴、焚祝帛、礼毕。太常寺官诣
梓宫前跪奏请
梓宫啟行
○一路祭。公候伯五府九卿等衙门官员耆老人等共祭一坛、 【朝阳关外五里】 僧道官共一坛、 【通州】
皇亲及駙马共祭一坛、各衙门奉送
梓宫官员一坛 【俱张家湾】 
○一京城至张家湾沿途市巷军民男妇、遇
梓宫至、皆跪、俯伏、举哀、候
梓宫过、兴
○一
大昇舆行、沿途校尉舁送。选委内官同锦衣卫官专一提督、务要起止有节、行步安稳。送葬官员人等、不许逼近仪仗、失次喧嚷。有失礼仪者、听纠仪官举奏
○一题
主。前期、内侍官设神座香案于通州席殿内。
灵驾至、奉安讫。奠献使行上食礼毕、退。执事官陈设祭品。设题
主案于香案前西向、奉
桑主置案上。奠献使具青服、百官俱释衰具青服陪拜。太常寺官引使就拜位。赞三上香讫。赞四拜兴退。百官分侍左右。题主官盥手西向立恭题讫。内侍官捧
主奉安神座、命官青服行降神礼
○一降神。典仪唱执事官各司其事。赞就位。赞上香復位。赞四拜。 【百官同】 唱奠帛行初献礼、献爵、读祝。亚献。终献。赞四拜焚祝帛礼毕。太常官跪奏请
慈孝献皇后神主降座陞舆。命官捧
主陞舆还京。内侍官捧
桑主用白韜柜。
灵驾行、内执事官焚楮驾凶仪于野
○一次日
神主回京、内执事官备仪卫、教坊司大乐鼓吹前导至道中、行饗神礼。命官具青绿锦绣服色。 【百官同】 典仪唱执事官各司其事。赞就位。赞上香復位。赞四拜。 【百官同】 唱奠帛行初献礼、献爵、读祝。亚献。终献。赞四拜焚祝帛礼毕。
神主舆行至朝阳门、命官具吉服随行。 【百官同】 至
午门外、仪卫等退。内导引官导
神主入、
上具常服率
皇后宫眷等、迎
神主于慈寧宫门外。
武庙皇妃、
公主、
涇简王妃等、迎于宫内。俱吉服。
神主至几筵殿内。
上立于殿东稍南、西向。
皇后、
皇妃以下序立于殿西稍南、东向。内侍官诣
灵舆前跪奏请
慈孝献皇后神主降舆陞座毕。
上捧
神主奉安于灵座讫。行安神礼。内执事官陈设牲醴如常仪。内导引官导
上诣拜位。奏拜奠读祝礼毕。
后妃以下入行四拜礼。鸿臚寺官引百官于
慈寧宫门外随班行礼 【传赞如仪】 
○一
神主舆行、奠献使等官行叩头礼上食毕。太常寺官跪奏奉请
梓宫啟行、至张家湾、奉
梓宫登舟奉安讫。行祭告礼、太常寺官陈设、奠献使行礼如常仪。各衙门奉送官俱陪拜。祭毕、舟发。沿途每日三上食、奠献等官俱素冠服、诣
梓宫前行叩头礼如常仪。神宫监尚膳监恭办上食饌五样蔬果酒膳
○一经过有
王府去处、许
王素服出迎致祭。该府官预陈设祭物于水次席殿。其附近
王府、许遣辅导官致祭行礼
○一南京守备文武衙门、各处镇巡三司官、
梓宫舟经、及附近去处、俱致祭举哀、与
