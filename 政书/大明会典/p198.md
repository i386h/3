<!-- { "loadSidebar": true } -->
上四拜。 【百官同】 典仪奏进册宝。捧册宝官以次捧册宝前行。导引官导
上行由左门入、至
庙中。捧册宝官序立于执事官及宣册宝官之前。导引官导
上诣
皇考妣神御前。奏跪。奏搢圭。奏进册。捧册官以册跪进于
上左、
上受册、以册授执事官、置于案左。奏出圭。赞宣册。宣册官跪宣于
上左。讫、奏搢圭。奏进宝。捧宝官宝跪进于
上左、
上受宝、以宝授执事官、置于案右。奏出圭。赞宣宝。宣宝官跪宣于
上右。讫、
上復位。奏四拜。 【文武百官皆四拜】 兴。行祭礼如常仪。次日、颁
詔
嘉靖十七年上
成祖文皇帝
睿宗献皇帝庙号仪
是岁
上肇举
明堂大享礼、奉
皇考配
帝。乃告于
郊
庙
社稷。以九月十一日、尊
太宗庙号為
成祖。諡曰啟天弘道高明肇运圣武神功纯仁至孝
文皇帝。尊
皇考庙号為
睿宗。諡曰知天守道洪德渊仁宽穆纯圣恭俭敬文
献皇帝。同日异时行礼
先期四日、太常寺奏致斋、太常卿同光禄卿奏省牲如常仪。次日、司设监设大次于
南郊外壝神路之东。又次日、
上常服御奉天门。锦衣卫备随朝驾。
上至
南郊、即大次易服、诣
圜丘奏告。文武官例该陪祀者、具祭服於
南天门外陪拜。其原遣
北郊、
太庙、
成祖庙、
昭群庙、
穆群庙、
睿宗庙、
社稷坛祭告官、皆以是日具祭服行礼
先期一日、内侍官设册宝案四于
奉天殿、册东宝西。设册宝綵舆四于丹墀内。设香亭于册宝舆前。教坊司设中和韶乐及大乐。锦衣卫设卤簿大驾、并举舆亭官校。司设监及太常寺官、设册宝案于
成祖庙、
睿宗庙各神座前。设
上拜位于
二庙殿内正中。设具服
御幄于
二庙戟门左。是日早免朝。鸣鐘、文武百官具朝服于金水桥南东西向序立。文官五品上、武官四品以上、六科都给事中、
皇亲指挥以下千百户等官、各具祭服于
庙街门内北向序立。
上冕服御华盖殿。鸿臚寺官奏请行礼。导驾官导
上出至奉天殿。内侍官捧各册宝置于案鸿臚寺官举案由殿中门出。导驾官导
上随行至丹陛下。鸿臚寺堂上官、捧册宝各置于舆内。
上出奉天门。降轿陞輅。侍卫鼓吹如仪。导驾官退。册宝舆至金水桥南。文武百官皆跪、候过。兴。随至
庙街门退。册宝舆入
庙街门。陪祀官皆跪、候过。兴。
上至
太庙门降輅。册宝舆至
二庙门外。太常寺堂上官四员、捧册宝由中门入、至
神御前东西向立、册东宝西。陪祀官先赴
成祖庙丹墀内东西序立。太常寺导引官导
上至
成祖庙左门、由殿左门入寝殿左门。请
主出正殿奉安。安讫、典仪唱乐舞生就位。执事官各司其事。内赞奏就位。
上就位。迎
主上香。奏四拜。俟
上至册宝案前。内赞奏进册宝。捧册官以册跪进于
上右、
上受册献讫、仍授捧册官置于案。捧宝官以宝跪进于
上左、
上受宝献讫、仍授捧宝官置于案。内赞奏宣册。太常寺官取册跪于
上右。宣讫置于案。内赞奏宣宝。太常寺官取宝跪于
上左。宣讫、置于案。俯伏。兴。復位。奠帛。行初献礼。以后俱如常仪。礼毕。
上捧
主、太常寺官捧册宝、先行诣寝殿奉安讫。导引官导
上出
太庙门东、乘板轿诣
睿宗庙。
上至庙门外降轿、至戟门外。太常寺导引官导
上由左门入、上册宝如
成庙仪。毕、太常卿跪奏、请
睿宗献皇帝謁
祖祔享。遣官捧
神主降座陞舆、祔享于
太庙 【仪具升祔下】
祝文
维嘉靖　年岁次　月　朔　日
孝玄孙嗣皇帝[御名]敢昭告于
成祖啟天弘道高明肇运圣武神功纯仁至孝文皇
帝、
仁孝慈懿诚明庄献配天齐圣文皇后。曰、适玄孙躬率群臣、加上
圣号。既毕宣奏之礼。用申燕贺之情。惟我
皇祖、永歆孝念。尚
享
乐章
迎神 【泰和之曲】
天眷不迟。诞降我
皇祖。夙秉文德。聿昭
圣武。攘除姦兇。戢寧寰宇。维典章未备。繄孝孙是补
大号鸿名。卓绝千古。宝册攸躋。精禋斯举。将降休兮
圣灵。腾炉烟兮燎炬。尚来格来歆、以篤天之祜
举册宝 【熙和之曲】
於穆
文祖。貽我丕基。昊天罔极。永言孝思。爰荐
徽称。以协民彝。勒賁琬琰。昭哉厥辞。以詔于万世。
神其听之
初献 【寿和之曲】
制帛孔纯。涤牲腯肥。黍稷醴羞。蠲洁芬馡。穆穆孝孙。敬德渊微。献享初陈。仰
威顏其靡违
亚献 【豫和之曲】
干戚武成。於昭神功。文致太平。沕穆皇风。乐舞既迁。礼仪肃雍。奠献载将。致其孚顒。愿申佑我孝孙。万福攸同
终献 【康和之曲】
三爵既登。礼秩斯成。骏奔就列。虎拜盈庭。匪臣工之虔。孝孙之德孔明。锡
皇釐於普天。奠邦家兮永寧
彻饌 【永和之曲】
古礼之经。有仪有节。将享既终。豋歌以彻。祀事利成。神人胥悦。维孝孙之衷情。犹缠绵其纠结
送神 【安和之曲】
高皇謨烈。我
祖是成。诞垂裕於后昆。孝孙是徵。稽古酌今。恭荐兼
尊称。奕奕閟宫。岁事有恒。子子孙孙、百世其承之
睿庙乐章
迎神 【泰和之曲】
於皇
烈考。濬发庆源。钦明宣哲。敦德允元。克昌厥祚、以釐我子孙。筮荐
徽称。惟大德是尊。惟
烈考鉴兹、临享如存
举开宝 【熙和之曲】
月吉兮辰良。荐
鸿号兮、受命溥将。日星赫奕兮、玉册辉煌。啟中兴兮七叶。颂贞符兮万方
初献 【寿和之曲】
载清酤兮牺尊。瑟笙喤喤兮、鐘鼓於论。乐一奏兮爵一献。
灵来享兮鉴兹熏熏
亚献 【豫和之曲】
瑶觴濯兮玄酒登。怀明德兮荐椒馨。繄
昭考兮陟降在庭。顾孝享兮、灵心载寧
终献 【康和之曲】
三献毕陈八音举。百辟。相予祀事毖。爱敬极兮扬名始。冀
皇考兮绥孝子
彻饌 【永和之曲】
笙鏞止。豆籩彻。礼莫愆。孝靡竭。
神具醉兮、以莫不懌。賚我思成兮、纯嘏是锡
降座 【安和之曲】
神之来思天路脩。
神之去思路寝幽幽。既安既妥兮靡淹留。奠宗祊兮永锡洪庥
改题
成祖
睿宗神主仪
先期、司设监设香案于
成祖
睿宗二庙寝殿神龕前。设题主案于东、置净水刷子粉盏笔墨于上。又设盥盆帨巾于东。是日早免朝。鸣鐘、文官三品以上、武官公侯駙马伯、
皇亲指挥、各具吉服于
庙街门北向序立、候
驾至陪拜。
上具翼善冠黄袍、乘板舆、至
太庙门右、降舆。导引官导入
成祖庙左门、由殿左门入寝殿。
上就位上香一拜叩头毕、至
神床前跪。太常卿跪奏请
成祖文皇帝神主、恭用奉题。
上诣
神主前、捧
主安于东案上。
上復就拜位北向立。内侍官洗去旧字、别涂以粉、中书官书写。题主官盥手西向奉题。讫、
上捧安于座、跪。太常寺卿跪奏、请
成祖文皇帝神灵上神主、降殿奉享。
上捧
神主。导引官导出正殿、奉安于神座。
上就拜位。典仪唱迎神。导引官导
上至香案前三上香。讫、奏復位。内赞奏四拜。 【传赞同】 典仪唱奠帛行初献礼。
上至
神御前奠献讫、诣读祝位。读祝官读讫。奏俯伏兴平身。 【传赞同】 奏復位。典仪唱行亚献礼。 【仪同初献、惟不读祝】 唱行终献礼。 【仪同亚献】 太常寺卿诣
神御前跪奏、礼毕。请
还宫。内赞奏四拜兴平身。 【传赞同】 典仪唱捧祝捧帛各诣燎位。内赞奏礼毕、
上捧
主诣寝殿奉安讫。导引官导出
太庙门东、乘板轿至
睿宗庙门降轿。导引官导
上由庙左门入、行礼如
成庙仪。礼毕、
上还宫
祝文
维嘉靖　年岁次　月　朔　日
孝玄孙嗣皇帝[御名]敢昭告于
成祖啟天弘道高明肇运圣武神功纯仁至孝文皇
帝、
仁孝慈懿诚明庄献配天齐圣文皇后。曰、爰用是辰、恭题
神主。更书
御号。奉慰安
神。仰惟我
祖、万祀永依。玄孙无任瞻事之至。谨告
睿宗祝文同 【改孝玄孙為孝子、我祖為我考】
嘉靖十七年加上
太祖高皇帝
高皇后諡号仪
是岁
上既尊
皇天上帝泰号、遂以其日加上
皇祖諡号曰太祖开天行道肇纪立极大圣至神仁
文义武俊德成功高皇帝。
高皇后諡号曰孝慈贞化哲顺仁徽成天育圣至德
高皇后。恭上册宝于
太庙。先期
上亲奏告于
皇天上帝。分
命大臣告于
北郊
太社稷
帝社稷。翰林院撰祭告文、太常寺办牲醴、如时祫仪。
命捧册捧
列圣主大臣八员。司设监设册宝案四于
奉天殿、册东宝西。设册宝綵舆四于丹陛上。设香亭于册宝舆前。教坊司设中和乐大乐。锦衣卫设卤簿大驾、并举舆亭官校。司设监及太常寺官设册宝案于
太庙神座前。设
上拜位于殿内正中。至日、
上捧
皇祖主、
中官捧
高皇后主、助行亚献。文官四品以上、武官三品以上、命妇随班列东西、近两廡稍北、障以帷幕。俱先期由
东安门入
太庙候。
亲王功臣设位两廡、用酒果脯醢、不奠献。是日、文武百官先具朝服於金水桥南东西向立。其陪祀文武等官、各具祭服於
庙街门北、向立。
上冕服御华盖殿。鸿臚卿奏请行礼。导驾官导
上出至奉天殿。内侍官捧各册宝置於案。鸿臚寺官举案、由殿中门出。导驾官导
上随行至丹陛。鸿臚寺官捧册宝各置於舆内。锦衣卫官督举舆。
上乘板轿出奉天门。降轿陆輅。侍卫鼓吹如仪。导驾官退。册宝舆至金水桥南。文武百官皆跪候过兴、随至
庙街门退。册宝、舆入
庙街门内。陪祀官皆跪、候过兴。
上至
太庙门降輅。册宝舆至丹陛下。太常寺堂上官二员捧
皇祖册宝、内侍官二员捧
高皇后册宝、由中门入、至
神御前、东西向立。太常寺导引官导
上由殿左门至寝殿。
上捧
皇祖主、
中宫捧
高皇后主、出正殿陞座。捧主官捧
列圣主、去柜东西向立。典仪唱乐舞生就位。执事官各司其事。内赞奏就位。典仪唱迎神。乐作。内赞对引官导
上至香案前三上香。讫、復位四拜。 【传赞百官同】 典仪唱举册宝。乐作。奏跪。 【传赞同】 乐暂止。捧册官以
皇祖册跪进于
上右、
上受册献讫、仍授捧册官。捧册官以
高皇后册跪进于
上左、
上受册献讫、仍授捧册官。捧宝官以
皇祖宝跪进于
上右、
上受宝献讫、仍授捧宝官。捧宝官以
高皇后宝跪进于
上左、
上受宝献讫、仍授捧宝官。典仪唱宣册。宣册官二员以次跪宣讫、置于案。唱宣宝。宣宝官以次跪宣讫、乐復作。内赞奏俯伏兴平身。 【传赞同】 捧主官各恭捧
列圣主陞座。典仪唱奠帛行初献礼。乐作。内赞对引官导
上至
神御前。奏献帛献爵讫。奏復位。捧主官诣
