<!-- { "loadSidebar": true } -->
皇城周围、及东西长安街、并京城内外大小街道沟渠、不许官民人等、作践掘坑、及侵占淤塞。如街道低洼、桥梁损坏、即督地方火甲人等、併力填修
○七年奏准、各处渡船、每船设稍夫十名。每州县设老人一名管理。於附近巡司衙门掌之。仍大书老人稍夫姓名於船尾。如有违误摆渡、及勒要渡钱、听过往诸人指名陈告
○十年奏准、京城水关去处、每座盖火铺一、设立通水器具。於该衙门拨军二名看守。遇雨过、即令打捞疏通。其各厂大小沟渠、水塘、河漕、每年二月、令地方兵马、通行疏濬。看厂官员、不许阻当
○十五年奏准、虞衡司添註员外郎一员、专一巡视在京街道沟渠
○二十三年奏准、凡豪强据河津要处、以船摆渡规利者、拏问治罪。渡船入官
○弘治十三年奏准、京城内外街道、若有作践、掘成坑坎、淤塞沟渠、盖房侵占。或傍城行车、纵放牲口、损坏城脚。及
大明门前御道、棋盘街、并护门栅栏、
正阳门外御桥南北、本门月城将军楼、观音堂、关王庙等处、作践损坏者、俱问罪、枷号一箇月发落
○嘉靖十年题准、大通桥至京仓粮运陆路、每年二月内、巡城御史、督併兵马司修筑。该司仍将行过缘由、呈报督理粮运衙门查考
○又题准、京城内外势豪军民之家、侵占官街、填塞沟渠者、听各巡视街道官员、勘实究治。若係各铺面招牌酒旗、及布棚伞幔、不碍经行者、听从其便。不许地方旗校狄甲人等、一概驱逐
○二十四年题准、良乡琉璃河建桥一座、取用各处帑银三十餘万两。内
钦助银九万三千八百餘两
○四十年、修理琉璃河博岸、支用工部银七万六千餘两
○万历二年、令於涿州胡良河、建石桥一座。北关外、修浮桥一座。
慈寧宫发银一万五千两。
钦发银五万两。选差司官、同内监官管理。分毫不扰於民
○八年题准、京师街道沟渠、近朝去处、间用砖石拦砌、以防车碾作践。及各腰墙河墙隄岸门厂修理、用银三十二万二千七十两有奇。凡五城兵马、掌京城内外街道沟渠、各奉札付、分坊管理、每二年、申呈更调

船隻【河泊麻铁课附】

洪武二十六年定、凡在京并沿海去处、海运辽东粮储船隻、每年一次修理。其各卫征战风快船隻等项。若有缺少损坏、及当修理者、务要会计木钉灰油麻藤、及所用工具、依数拨用。如有不敷、亦当豫為规画。或令军民採办、或就客商收买、或外处拨支、审度便利、定拟奏闻。行下龙江提举计料明白、行移各库放支物料。其工程物件、照依料例文册、然后兴工。如或新造海运船隻、须要量度。產木水便地方、差人打造。其风快小船、就京打造者、亦须依例计造。木料等项、就於各场库支拨。若内外有船隻、务要周知其数。设或需索运用、酌量劳逸多寡拨与。其各湖泊所、带办鱼油鰾、每岁催督进纳备用
一千料海船一隻、合用
杉木三百二根
杂木一百四十九根
株木二十根
榆木舵桿二根
粟木二根
櫓坯三十八根
丁线三万五千七百四十二箇
杂作一百六十一条箇
桐油三千一十二斤八两
石灰九千三十七斤八两
(舟念)麻一千二百五十三斤三两二钱
船上什物
络麻一千二百九十四斤
黄藤八百八十五斤
白麻二十斤
棕毛二千二百八十三斤一十二两
四百料钻风海船一隻、合用
杉木二百二十八根
桅心木二根
杂木六十七根
铁力木舵桿二根
櫓坯二十枝
松木五根
丁线一万八千五百八十箇
杂作九十四条箇
桐鱼油一千一斤一十五两
石灰三千五斤一十三两
(舟念)麻七百二十九斤八两八钱
船上什物
络麻五百七十四斤一十四两四钱
黄藤三百八十三斤八两
棕毛七百三斤
白麻一十斤

黄船

国初造黄船、制有大小、以备
御用。至洪熙元年、计三十七隻。正统十一年、计二十五隻。常以十隻留京师河下、听用。成化八年奏准、照快船事例、定限五年一修、十年成造。其停泊去处、常用厂房苫盖、军夫看守

马船

国初、四川云南市易马骡、及蛮夷酋长贡马者、皆由大江以达京师。有司用民船载送。洪武十年、令武昌、岳州、荆州、归州、各造马船五十隻。每隻定民夫三十名、以备转送。后復定江西、湖广二省、并直隶安庆、寧国、太平三府、造马船共八百一十七隻。僉拨水夫二万三百六十餘名。广西全州、灌阳县、造马船二十一隻。僉民夫五百二十五名。俱隶江淮济川二卫。其工食料价银两、亦係原编省府徵解。永乐以后、定都北京、遂专以运送官物、及听候差遗。弘治十三年、免广西全州、并灌阳县马船民夫。其修造、并差拨运送等例、详见南京兵部

快船

国初、於锦衣等四十卫、造风快船九百五十八隻、以备水军征进。后止用供送官物、与马船相兼差拨。定拨各卫军丁、充小甲人夫、撑驾修造。弘治十七年、裁减水军左卫二十隻。十八年、又减各卫多餘在坞船一百五十隻。嘉靖二十一年、减疲敝卫分三十三隻。其修造差拨运送等例、详见南京兵部

海运船

永乐五年、改造海运船二百四十九隻、备使西洋诸国。正统七年、令南京造遮洋船三百五十隻、给官军、由海道运粮赴蓟州等仓。又登州卫、原设海船一百隻、因罢海运、至十三年、减八十二隻、止存一十八隻。岁拨五隻、装运辽东赏军布花钞锭。弘治十六年、復减四隻。其十四隻、分派湖广、江西、各四隻、就彼成造。浙江、福建、各三隻、解银赴部成造。正德四年、以布花折价陆运、前船俱罢。五年、议復造。嘉靖三年奏罢。仍行各布政司、再不许科派料价扰民。隆庆五年、议復海运、题准动支节慎库银一万五千两、并淮扬商税银一万五千两、俱差管解赴漕司、转委淮扬苏松兵备、及淮扬二府、掌印官、雇觅堪用坚固海船三百餘隻、加修完备、装载漕粮一十二万石。将各船分為六小总、以平定寧静安全為号。每号管运正粮二万石、由海道入天津交割。六年题准、每年定派海运漕粮二十万一千一百五十石、共用船四百二十六隻、并把总运官船十隻、酌派湖广厂造二百隻、责督粮道管理。仪真厂造二百三十六隻、责海防道管理。湖广每隻、给银二百五十两。仪真每隻、给银二百九十两。定限十五年一改造。将河船额数内、免造六百五十四隻、即□料价抵造海船。俱应於清江抽分、并浙江苏州额解料价内扣解。其不足之数、量借河工赃罚等银支补。万历三年、罢海运、船亦停造

供应船

南京光禄寺掌醢署、供应打鱼船二隻。每五年一修、十年改造

后湖船

南京后湖楼座船二隻。平船一十隻。每三年一小修。六年一大修。十年改造

备倭船

沿海卫所、每千户所、设备倭船十隻。每一百户、船一隻。每一卫五所、共船五十隻。每船、旗军一百名。春夏出哨。秋回守。月支行粮四斗。船有亏折、有司补造。损坏者、军自修理 【今沿海地方、自行添造】

战船

新江口战船、永乐五年、额设一百三十一隻。宣德以后、增至三百一十九隻。至成化十年、堪操者、止一百四十隻。其拆卸未造、内三四百料者、俱改造二百料快船。嘉靖四年、添造蜈蚣船四隻。每船、架佛朗机銃十二副。七年奏准、新江口造完战巡等船共四百隻。每十隻作一帮、日轮军一人看守。季终、南京兵工二部各委官一员、会同兵科给事中一员点闸。遇有拋弃搕塤、及将随船什物、私自借贷、轻则责令本船官军陪修。重则参究提问。十一年、额定二百隻。内两班操守一百二十二隻。备补二十八隻。改轻浅便
利船五十隻 【以上南京工部所隶战船、凡遇改造具题、五年一修、十年一造、本部覆行】

粮船

粮船有二、曰遮洋。曰浅船。永乐初、漕江南粟、一由海道、至直古口、入白河、抵通州。一渡淮、溯黄河、至阳武、又陆运至卫河、由卫河、抵通州。海运用遮洋船。里河用浅船。永乐九年、濬治会通河成运船由淮直达於卫、遂罢陆运。十三年、增造浅船三千餘隻。一年四次、从里河转漕。遂罢海运。独蓟州军餉、用遮洋船、海运如初。凡修理改造、南京并
中都留守司、江南江北直隶诸卫、湖广、江西、浙江三都司浅船、俱隶清江提举司。北直隶诸卫、山东都司浅船、并遮洋船、俱隶卫河提举司。内江南、直隶、湖广等三都司浅船、经由□洲仪真坝者、每五年一造。其餘止由里河者、并遮洋船、俱十年一造。宣德以后、江南、直隶、湖广等三都司浅船、各归原卫所自造。嘉靖三年、北直隶、山东都司浅船、并遮洋船、俱改清江提举司造。浅船
今运京通仓粮三百七十万石。遮洋船今运蓟州军粮二十四万石、并天津仓粮六万石
旧额造船共一万八百五十五隻 【浅船一万五百九隻、遮洋船三百四十六隻】
原卫所五千一百四十集
江南直隶一千三百五十□隻
浙江一千九百九十九隻


江西八百六十六隻
湖广九百二十四隻
清江提举司四千七百三十五隻
南京卫分一千五百八十隻
江北直隶二千三百八十五隻
中都留守司七百七十五隻
卫河提举司九百八十隻
北直隶九十三隻
山东五百四十一隻
遮洋隻三百四十六隻
今额、造船共一万二千一百四十三隻 【浅船一万一千六百十八隻、遮洋船五百二十五隻】
原卫所五千三百四十隻
江南直隶上江总下、建阳等卫六百四十八隻
江南直隶下江总下、镇江等卫、松江等守御千户所七百七十五隻
浙江都司总下、杭州前等卫、金华等守御千户所二千三十九隻
江西都司总下、南昌等卫、吉安等守御千户所八百六十六隻
湖广都司总下、武昌等卫、德安等守御千户所一千一十二隻
清江提举司六千八百三隻
南京总下、锦衣等卫八百八十三隻
南京总下、旗手等卫八百七十一隻
中都留守司总下、凤阳等卫、潁上等守御千户所八百八十七隻
江北直隶总下、扬州等卫、通州等守御千户所九百五十五隻
江北直隶总下、淮安等卫一千六百一十隻
江南直隶上江总下、水军左等卫、领驾徐左泗州二卫缺军八十六隻
江南直隶下江总下、水军右等卫、领驾泗州卫缺军三十六隻
江南直隶上江总下、水军左等卫、领驾德州等四卫一百二十五隻
江南直隶下江总下、水军右等卫、领驾天津等五卫五十二隻
山东都司总下、临清等卫、东平等守御千户所七百七十三隻
遮洋总下、淮安等卫五百二十五隻
四百料浅船一隻、合用
底板楠木三根
栈板楠木三根
出脚楠木一根
梁头杂木三根
前后伏狮拏狮杂木二根
草鞋底榆木一根
封头楠木连三枋一块
封梢楠木短枋一块
挽脚梁杂木一?
面梁楠木连二枋一块
将军柱杂木一?
桅夹杂木一?
大小钉鋦七百斤
(舟念)麻二百斤
