<!-- { "loadSidebar": true } -->
纯德山严加巡视。有偷砍树木作践等项、应提问、应参奏者、照例举行。其差委官校、与军卫有司、俱无统属。不许滥理词讼、嘱託公事、及卖放犯人、生事扰害。故违者、听抚按官究实、照例施行
○二十七年、令於
天寿山前后龙脉相关处所、大书禁地界石。有违禁偷砍树木者、照例问拟斩绞等罪。若止是潜行拾柴拔草、比照家属事例、问发辽东地方充军。巡山官军妄拏平人、扰告居民者、事发一体治罪
凡遇
陵祭。正统元年
諭、是日与百官俱浅淡服色
○成化九年奏准、
孝陵祭祀、凡南京文武大小官员有不赴者、令御史纠察
凡分官陪祭。嘉靖中题准、除掌印正官、及宿卫守卫差占外、俱要以次长官。如无以次长官、许佐贰官。如无佐贰官者、方许首领官前去

国初追封诸王坟

寿春王　妃刘氏
霍丘王　妃翟氏
下蔡王
安丰王　妃赵氏
蒙城王　妃田氏
宝应王
六安王
来安王
都梁王
英山王
以上坟在凤阳府西北二十五里、地名白塔。设祠祭署、陵户
南昌王　妃王氏
旴(日台)王　妃唐氏
临淮王　妃刘氏
山阳王
招信王
以上坟、附葬凤阳
皇陵。有司岁时祭祀、皆与享。其分封
诸王葬于本封之国者、其子孙自主祭祀。此不见列

外戚王者坟

扬王坟、在凤阳旴(日台)县津里镇。洪武初、设旴(日台)祠祭署。置陵户二百一十户
徐王坟、在凤阳府宿州新丰里。洪武初、设宿州祠祭署。置陵户九十三户
滁阳王坟、在直隶滁州。洪武初、立庙坟所。 【庙首宥氏】 置陵户十九户 【以上皆岁时祭祀】

大明会卷之九十一
群祀一
歷代帝王

洪武元年
命以太牢祭三皇。二年、遣官致祭。以勾芒祝融风后力牧配。六年、始建帝王庙于京师、以祀三皇五帝三王、及汉唐宋创业之君。每岁春秋致祭。后以周文王终服事殷、唐高祖本太宗力、勿设主。止各祀於其陵庙。而增隋文帝。七年春、塑帝王袞冕坐像。惟羲农不袞冕。是秋、
上亲临祭焉。庙同堂异室。中一室祀三皇。东一室五帝。西一室三王。又东一室汉高祖光武隋文帝。又西一室唐太宗宋太祖元世祖。凡五室十七帝。二十一年、始定歷代名臣终始全节者三十七人、从祀两廡、列為四坛。宋赵普以(巾夫)太祖不忠、不得预。元祀木华黎罢安童、祀伯顏、罢阿术。而太公望以从祀、罢其故庙、及武成王号。是年帝王庙火。改建于鸡鸣山之阳。罢隋文帝、而迁唐太宗与汉高光同室。凡十六帝。又定以每岁春、附祭歷代帝王於
郊坛。秋、祭於本庙。每三年、传
制、遣道士齎香帛、令有司祭於各陵寝。凡祭於陵寝之岁、则停庙祭。嘉靖九年、釐正祀典。罢
郊坛帝王附祭。十年春、為位於
文华殿祭之。十一年春、仍祭於
文华殿。夏、始建庙於都城之西。亦為五室、位次如旧。是秋、
上亲临祭。嗣后岁以春秋仲月、太常寺先期奏请遣大臣一员行礼、四员分献。凡祭於陵寝之岁、则停秋祭。二十四年、罢元世祖、及其臣五人。復迁唐太宗与宋太祖同室。凡十五帝。从祀名臣三十二人
洪武二十六年定遣祭仪
一斋戒。前一日、太常官宿於本司、次日具本奏致斋二日。传
制遣官行礼
一传
制 【仪见仪制司】
一省牲。 【牛五、羊五、豕六、鹿一、兔八】 凡正祭前一日、献官承
制毕、诣本坛省牲
一陈设
五室十六位 【今十五位】
每室
犊一　　　羊一　　　豕一
每位
豋一　　　鉶二　　　籩豆各十
簠簋各二　帛一 【白色、礼神制帛】
共设酒尊三、爵四十八、 【今四十五】 篚五、于中室东南、西向。祝文案一于西
东廡第一坛
风后　　皋陶　　龙　　　伯益
传说　　召公奭　召穆公虎
张良　　曹参
羊一　　　豕一　　鉶九　　籩豆各四
簠簋各一　帛九 【白色、礼神制帛】
酒盏二十七　　　　饌盘一　篚一
第二坛
周勃　　冯异　　房玄龄　李靖
李晟　　潘(羡去次改火)　　岳飞　　木华黎
博(左狗去句右才)忽　伯顏 【今黜木华黎等三人】
羊一　　　豕一　　鉶十 【今七】 籩豆各四
簠簋各一　帛十 【今七】 酒盏三十 【今二十一】
饌盘一　　篚一
西廡第一坛
力牧　　夔　　　伯夷　　伊尹
周公旦　太公望　方叔　　萧何
陈平
陈设与东廡第一坛同
第二坛
邓禹　　诸葛亮　杜如晦　郭子仪
曹彬　　韩世忠　张浚　　博尔术
赤老温 【今黜博尔术等二人】
陈设与东廡第二坛同
一正祭。典仪唱乐舞生就位。执事官各司其事。赞引引献官至盥洗所。赞搢笏、出笏。引至拜位。赞就位。典仪唱迎神。协律郎举麾奏乐。乐止。赞四拜。 【陪祭官同】 典仪唱奠帛行初献礼。奏乐。执事官各捧帛爵进于
神位前。赞引赞诣
三皇神位前。搢笏。执事官以帛进于献官、奠讫。执事官以爵进于献官。赞献爵。 【凡三】 出笏。诣
五帝神位前。 【仪同前。爵五】 诣
三王神位前。 【爵三】 诣
汉高祖、光武、唐太宗皇帝神位前。 【爵三。今迁唐太宗于西室。爵用二改称诣汉高祖光武皇帝神位前】 诣
宋太祖、元世祖神位前。 【爵二。今黜元世祖、而迁唐大宗。爵仍二。改称诣唐太宗宋太祖皇帝神位前】 出笏。诣读祝所。跪。读祝。读祝官取祝跪于献官左、读毕、进于
神位前。赞俯伏、兴、平身、復位。乐止。典仪唱行亚献礼。奏乐。执事官各以爵献于
神位前。乐止。典仪唱行终献礼。 【仪同亚献】 典仪唱饮福受胙。赞诣饮福位、跪、搢笏。执事官以爵进。饮福酒。执事官以胙进受胙。出笏。俯伏、兴、平身、復位。赞两拜。典仪唱彻饌。奏乐。执事官各干
神位前彻饌。乐止。典仪唱送神。奏乐。赞四拜平身。乐止。典仪唱读祝官捧祝、掌祭官捧帛饌、各诣燎位。乐止。赞礼毕
一祝文
维洪武　年岁次　月　朔　日
皇帝谨遣具官某、致祭于
太昊伏羲氏、
炎帝神农氏、
黄帝轩辕氏、
帝金天氏、
帝高阳氏、
帝高辛氏、
帝陶唐氏、
帝有虞氏、
夏禹王、
商汤王、
周武王、
汉高祖皇帝、
汉光武皇帝、
唐太宗皇帝、
宋太祖皇帝、
元世祖皇帝曰、昔者奉
天明命。相继為君。代
天理物。抚育黔黎。彝伦攸叙。井井绳绳。至今承之。生民多福。思不忘而报。特祀以春秋。惟
帝兮英灵。来歆来格。尚享
一乐章
迎神
仰瞻兮
圣容。想鸞舆兮景从。降云衢兮后先。来俯鉴兮微衷。荷
圣临兮苍生有崇。睠诸帝兮是临。予顿首兮幸蒙
奠帛
秉微诚兮动
圣躬。来列坐兮殿庭。予今愿兮效勤。捧礼帛兮列酒尊。鉴予情兮欣享。方旋驾兮云程
初献
酒行兮爵盈。喜气兮雍雍。重荷蒙兮、再瞻再崇。群臣忻兮跃从。愿睹穆穆兮
圣容
亚献
酒斟兮礼明。
诸帝熙和兮悦情。百职奔走兮满庭。陈籩豆兮数重。亚献兮愿成
终献
献酒兮至终。早整云鸞兮将还宫。予心眷恋兮
神圣。欲攀留兮无踪。躡云衢兮缓行。得遥瞻兮达九重
彻饌
纳肴羞兮领陈。烝民乐兮幸生。将何以兮崇报。维岁时兮、载瞻载迎
送神
旛(方童)繚绕兮导来踪。鸞舆冉冉兮归天宫。五云拥兮祥风从。民歌圣祐兮乐年丰
望燎
神机不测兮造化功。珍羞礼帛兮荐火中。望瘞庭兮稽首。愿
神鉴兮寸衷
嘉靖十一年定亲祭仪
先期、太常寺预设牲醴香帛乐舞等如仪。锦衣卫设随朝驾。设
上拜位于殿中。设
御幄于景德门外之左。是日早免朝。
上服常服御奉天门。太常寺卿跪奏、请
皇上诣
帝王庙祭歷代帝王。
上乘舆、由长安右门出、至庙门、由中门入、至幄次、降舆、具祭服出。导引官导
上由中门中道至拜位。典仪唱乐舞生就位。执事官各司其事。内赞奏就位。
上就拜位。典仪唱迎神。乐作。乐止。内赞奏搢圭。奏上香。
上三上香讫。奏出圭。復位。内赞奏两拜、兴、平身。 【传赞陪祀官同】 典仪唱奠帛行初献礼。乐作。内赞奏诣
神位前。执事官各捧帛爵跪进于各
神位前。乐暂止。内赞赞读祝。奏跪。 【传赞陪祀官同】 读祝官取祝读讫。乐作。内赞奏俯伏、兴、平身。 【传赞陪祀官同】 乐止。典仪唱行亚献礼。乐作。 【仪同初献、惟不读祝】 乐止。典仪唱行终献礼。 【仪同亚献】 乐止。太常寺卿进立于坛东、西向。唱答福胙。内赞奏诣饮福位。奏搢圭。奏跪。光禄寺卿以福酒跪进于
上右。内赞奏饮福酒。
上饮讫。光禄寺卿以福胙跪进于
上右。内赞奏受胙。
上受讫。奏出圭、俯伏、兴、平身。奏復位。内赞奏两拜、兴、平身。 【传赞陪祭官同】 典仪唱彻饌。乐作。执事官于
各神位前彻饌讫。乐止。典仪唱送神。乐作。内赞奏两拜、兴、平身。 【传赞陪祭官同】 乐止。典仪唱读祝官捧祝进帛官捧帛、掌祭官捧饌、各诣燎位。乐作。内赞奏礼毕。乐止。导引官导
上入御幄、易祭服、陞輦、还宫
乐章 【仍旧】
嘉靖中更定遣官祝文 【仪仍旧。祝文具年月日遣官各帝称号俱同。但去元世祖】
曰、仰惟
诸帝。昔皆奉
天抚世。创治安民。
皇祖景慕不忘。春秋致祭。著在令甲。兹朕特建殿宇。恭修恒祀。时维仲 【春、秋、】 谨遣辅臣、以牲帛庶品、用享
列圣。予惟冲昧。敬体
皇祖追报之虔。惟
诸帝鉴临、来格于斯。庶副予诚之至。尚享
分献官仪注。典仪唱分献官陪祀官各就位。候行初献奠帛礼毕。唱分献官行礼。赞引引诣东西廡
神位前。赞跪。赞搢笏、上香、献帛爵、出笏。殿内赞跪。分献官跪
各神位前。俟读祝毕。俯伏、兴、平身、復位。亚终献礼 【仪同初献】 餘随遣官行
南京
帝王庙
（见图）
今
帝王庙
（见图）
正殿陈设
饌卓
（见图）
两廡陈设
饌卓
（见图）

先圣先明

嘉靖九年、初祀伏羲神农黄帝尧舜禹汤文武周公孔子、凡十一位、於
文华殿之东间。位各有主、主各有龕。伏羲至武王南向。周公西向。孔子东向。岁以仲春秋开讲前一日、
上亲致祭。每月朔朢、具酒果、
上服黄袍行礼。间遣辅臣及大臣代拜。十六年、移祀于
永明后殿。行礼如初。其后常遣官代行。隆庆初罢。仍于
文华殿东室行礼
一前期一日、太常博士捧祝版于
文华殿。
上填御名讫、捧出
一正祭日早、太常寺进籩豆、祝帛、陈设毕、候
上至行礼
一陈设
皇师伏羲氏圣位。
皇师神农氏圣位。
皇师轩辕氏圣位。
帝师陶唐氏圣位。
帝师有虞氏圣位。
王师夏禹王圣位。
王师商汤王圣位。
王师周文王圣位。
王师周武王圣位。
每位鉶一　　籩豆各二　　礼神制帛一 【白色】
