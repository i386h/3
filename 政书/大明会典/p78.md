<!-- { "loadSidebar": true } -->
民运粮、五十八万六千四百七十五石五斗。草、二百四十四万四千八百五十束。荒草银、二万一千六百两 【国初坐派山西、率多本色。正统八年、本折相兼。正德元年、始全折徵。其有河南者、在景泰元年改派。嘉靖三年、定派山西四十八万石。佐以河南米价。又增以脚价、及荒草之银、始有此数。其摘拨、取之大同所属州县。太原府存留粮税、及山西原派代州鴈门草束。改拨、取之浙江苏常等处存留粮、及山东、河南、北直隶、起运豆草。其穵运、取之京通二仓、及於宣府仓场。易州紫荆关、新城浮图峪二仓、料草米豆。皆以有急间行之】
淮芦盐、四万三千八百四引、一百五十斤 【国初、止纳粮草。亦有浙江、福建、山东、河东运司、并广东提举司等盐。弘治十一年、始全折银。后止派淮芦。至嘉靖三年、始分主客。其主引多寡、皆临时酌量。及视民屯京运、以為盈缩】
京运年例银、二十六万九千六百三十八两 【正统七年、始有京运。成化十九年、始分主客兵。嘉靖元年、始增年例。十六年以前、不过七万两。十七年而后、岁讨岁增、视前至数倍。十九年而主客分额。四十五年、始定经制。此后非遇蠲免、及警急增兵马、不敢溢常数。至隆庆六年、始以事例赃罚、存留抵补。然后计数给发】
客兵
京运银、一十八万一千两 【成化十九年、始有客兵、弘治十三年、嘉靖二年、始开发客餉。皆事寧即止。或通融兼支。自十九年防秋、遂递年增给。亦视缓急為多寡。隆庆二年、定　钦赏及年例银一十四万两。后宣府改拨银三万四千两。山西改拨银七千两总之得此数】
淮芦盐、七万引 【成化间、尚未分主客。嘉靖三年、始发客引。后定此数。专备客兵】

山西

原餉额
屯粮、八百餘石
民运本色米豆、六万八千三十三石。草、六十万束
盐、一十二万引
京运银、二万两
见餉额
主兵
屯粮本色、二万八千五百九十二石八斗五升。折色银、一千三十两四钱三分八釐七毫。秋青草、九万五千八十六束 【正统中、振武等三卫屯粮八百餘石。嘉靖十二年、清出牧马草场六千餘顷。二十二年、清出偏头老营拋荒地四千餘顷。计所入当以十万。至三十二年、止得粮二万八千二百餘石。草折银一十五两。今粮数不远、而折银十倍之。中间有折色、有本色、有将领养廉地、今木折兼收、而养廉地尽革去】
民运本色米豆、共二万一千五百二十二石二斗四升。折色银、三十六万二千一百二十两五钱五分 【民运始於正统十四年。然无全额。成化十七年、额派三关本色米豆六万八千餘石。草六十万束。正德十年、加派三十餘万石。徵折色三十餘万两。嘉靖二十四年、折色银三十八万四千五百六十两。本色五千八百六十石。至三十二年、议復本色三分。既復以民徵输不便、旋议改徵。后本折相兼。至万历五年、岁报数若此】
淮浙山东盐、一十六万四千三百九十一引二十三斤零。共银五万七千八百三十二两六分 【成化后、节有开派。不為例。嘉靖二十年、神池、利民、老营、三堡募军。始派盐引五万八千七百一十两。二十一年神池、寧武、二堡募军。又添派盐银四万八千九百九十八两八钱五分。二十三年、盐引不足、发京运补之、遂成年例。三十一年、各边盐引、俱量行开派。遂减至六万四千八百五十七两。京运补发银、至是停止。至隆庆中、渐有增减。万历六年、实计有此数】
河东盐课银、六万四千二百五十九两二钱 【旧无。隆庆三年、拨发二万四千二百五十九两二钱。万历元年、又增四万两】
京运银、一十三万三千三百两 【京运始於成化二十一年、然无年例。遇警始发。嘉靖二十一年、广武站募军、增年例银三万两。二十二年、太原石隰等四营募军、增银九万九百二十四两。二十三年、北楼口募军、增银四万八千五十两。三项共计一十六万八千九百七十四两。自此至四十四年、俱照数请讨。或全发。或减发。减发者、亦不下十一二万。四十五年、议定经制。岁发主兵银一十二万三千三百两。隆庆六年、将客兵数内、改拨银一万五千两、作主兵项下。内又除补去宣府淮盐银五千两。今实发有此数】
客兵
京运银、七万三千两 【客兵年例。始於嘉靖二十一年、数止三万。后加至十八九万。每岁计费二三十万。四十五年、定银十万两。隆庆二年、增一万两。共一十一万两。本年、扣民北工食银一万两。六年、改拨主兵银一万五千两。万历六年、兑留蓟镇义兵银五千两。该发银八万两。八年、又改拨大同镇银七千两。今实发银止有此数】

延绥

原餉额
屯粮料、六万五千八百四十五石。草、四万三千三百七十二束。地亩银、一千一百二十四两
民运粮、二十八万石
淮浙盐、二十万引
京运银、一十万两
见餉额
主兵
屯粮料、五万六千四百八十七石三斗八升。草、六万一千五百五束。地亩银、一千四十六两一钱六分 【国初、屯田三万七千七百五十六顷二十二亩。维时虏不过河。军士得於套内耕牧、粮草数至盈十万。成化十三年、筑榆林城。调延安绥德军马填实其中。计三卫屯粮、共得五万六千餘石。自弘治十三年以后、虏酋据套、屯利渐失。至今数比旧额、减将及万矣】
民运粮料、九万七千八百二十六石八斗九升。草、七千九百四十二束。折色银、一十九万七千四百三十三两 【国初、额派山东河南诸省民运、俱从巡抚等臣、酌量三边地方缓急、分给济用。成化十九年、始派本省西安等府民运、二十八万餘石。及河南布料价银、三万三千两。弘治十六年、改西安延庆三府税為拋荒折色二万石。正德十年、又将三府本色、尽徵折色。嘉靖三十三年、议本折兼用。隆庆二年、尽復本色、至今同。又有河运。自嘉靖四十五年、於府谷县开运河。每年操船二三十隻、动支兵餉银两。往山西与临保德地方、糴买粮米、运赴该县。以济黄浦川九堡之急】
淮浙盐、一十五万六千四百八十二引。该银六万七千六百二十五两五钱二分五釐 【国初、开派不时。多寡不一。多至四十万引。亦有河东、福建、山东等处、至嘉靖间、始定主客兵。元年、以岁用不敷、开十四万引。三十一年、开一十七万一千四百餘引。至四十五年、始定此数。以给放官军月粮及新增募军之费。又有茶引银、自成化十年始。但支官银、於汉中府买茶易马。至弘治十四年、始召商报中。初开五百万斤。旋减至四百万斤】
京运年例银、三十五万七千二百六十五两二钱一分 【本镇军餉、取给民屯。原无京运年例。天顺八年、发银十五万两。成化十六年、发十万两。分送三边、以济急一时。后遂為例。自正德至嘉靖初、每岁发三万两。八年、虏入套、始发二十万两。嗣后渐增。至四十五年、发二十一万七千二百六十五两二钱一分。万历五年、发二十八万七千二百六十五两二钱一分。八年、再加给七万两。连旧合得此数】
客兵
淮浙盐、七万引。该银二万九千七百五十两 【始自正德六年、将灵州盐课司池盐、召商报中五万引、以备客兵。至嘉靖八年、开淮、浙、山东、长芦盐七万引。十九年、额派盐银二万九千七百五十两。嗣后止派淮浙。其引银数、至今同】
京运年例银、二万二百五十两 【正德十四年、因达贼出套、始发客兵银五万两。嘉靖九年、发七万两。十七八年以后、或四万。或二万。十九年、增至七万。三十二年、至八万。四十五年、始以八万為定制。万历八年、议五万两。除盐引银二万九千七百五十两外。今发京运银止此数】

寧夏

原餉额
屯粮料、一十万七千四百九十七石。草、一百六十八万七千四百七十四束
民运粮、二十万石
盐、一十万八千引
京运银、四万两
见餉额
主兵
屯粮料、一十四万八千三百三石八斗。屯草、并秋青草、一百八十万七千三百五十八束。折色粮草银、一千七百四十五两四分。地亩银、一千二百九十两一钱七分四釐 【本镇屯田、夙号膏腴。永乐间、田一万五千六百二十四顷七十六亩。徵粮一十八万七千四百九十七石。正统四年以后、田失原额、粮反倍增。嗣是屡经清勘减免。弘治十三年、查与永乐年间数同。正德嘉靖以来、河崩沙压、议减徵。或免徵。至於今、比原额减五分之一。若地亩银、则又额外续增者】
民运本色粮、一千三百四十九石二斗九升。本色草、二万五千二百九十五束。折色粮草银、一十万八千七百一十九两五钱二分 【国初军储、止取给屯盐等粮、未有民运。正统六年、边衅渐起、军兴不给。始议於本省税粮、斟酌拨运。赴兰环等县交纳、以备缓急。以后拨派。俱无定数。正德七年、坐派本省税粮一十三万四千餘石。草一十六万餘束。除本色外、粮、每石折银七钱。草、每束折银三分。共该银一十万八千餘。今仍此例】
淮浙盐、一十九万六千九百九十四引二十八斤。该银八万一千六百九十四两九钱零 【正统景泰间、止以河东灵州盐课开中马匹。成化间、始派山东福建盐引。弘治六年、因二省盐引阻滞。始议开淮浙等盐。嘉靖八年、定淮浙盐银三万三千三百三十两。给客兵為额派。十年、又开淮浙长芦盐银、一十万一千五百八两、给主兵、為补岁用不敷。以后间有请发、皆係例外。或常股。或存积。或工本水乡。名色不一。隆庆万历以来、工本水乡等盐停止。止预派淮浙常股存积二盐。大约不越八万餘两。主客通融支给】
京运年例银、二万五千两 【国初无专发。正统七年、议将徽州府解京折银三万六千六百餘两、转解陜西、分送边镇。至成化二十二年、始发银四万两為例。以后弘正间、增减不一。或二万。或三万。有警增至十餘两、俱例外接济。嘉靖三十四年、军马减少、定发银止此数。至今同。或以该省商税、及事例银抵补。近又以四川改解扣算】
客兵
京运年例银、一万两 【客兵银、自正德十一年、始发银十万两。递年奏讨。解发不一。嘉靖二十四年、始定年例银二万两。邇因北虏款塞、未发。止发银一万两。為互市之用】

甘肃
原餉额
屯粮料、六十万三千一百八十八石四斗一升。屯草、五十四万九千七百三束
民运粮、二十四万六千七百四十四石

京运银、六万两
盐、七万五千引
见餉额
