<!-- { "loadSidebar": true } -->
託里胡桃木钟子一对 【一十一两重】
撒盏一对 【八两重】
葫芦盘盏一副 【一十两重】
茶匙一双 【一两重】
匙一双 【五两重】
箸二双 【五两重】
银器
果合一对 【一百六十两重】
汁瓶二对 【一百两重】
茶瓶一对 【五十两重】
汤鼓四箇 【八十两重】
按酒楪一十二箇 【四十二两重】
果楪一十二箇 【三十两重】
菜楪一十二箇 【二十四两重】
漆器
朱红戧金大托盘二面 【红纱罩二】
朱红戧金馒头肉盘四箇 【红纱罩四】
小车子一乘。贴金钉铰全。并顶上抹金铜火珠一箇。四角铜凤四箇
红紵丝车衣一副。顶裙沥水顶里紫罗带全锦坐褥一箇。黄绵布骨子。黄绢里。绵花装
红平罗车衣一副。顶裙沥水顶里绢紫罗带全
锦靠褥二箇。绿紵丝边。黄绵布骨子。黄绢里。绵花装
红素油绢雨衣一副
红油仪仗木架二座

二十七年更定
凡
亲王纳妃。预择亲迎日期。别择日行定亲纳徵发册催粧等礼。其礼物、仍依节次名数、同日给送

纳徵发册催妆

前期一日、内官监礼部仪礼司设冠服首饰金银?疋等仪物于文楼下。设玉帛案册案并节于
奉天殿内。至日早、礼部设采舆、教坊司设乐于
午门外。内官设
王妃凤轿仪仗於采舆之南。
皇帝具皮弁服陞殿。百官侍班。正副使先行四拜礼。执事官举节及玉帛案册案至丹墀、置案於中道、持节俟立。传制官由殿东门出称有
制。赞跪。传制官宣
制曰、今聘某官某女為
某王妃。命卿等持节行纳徵发册等礼。正副使又四拜礼毕。执事官以节授正使。引礼引节并玉帛案册案冠服等物、至
午门外、置册及玉帛於采舆。冠服等物、以次陈列而行

妃家受聘

前期一日、妃家设香案节案于正堂中。玉帛案册案相向。至日、礼物至妃家。主婚者出迎。引礼引正使持节、副使捧册、执事者捧玉帛至正堂、各置于案。正副使立於案左右。冠服等物、以次陈列。礼官一员立於左。主婚者立於右。礼官曰、
奉
制、命正使某官某、副使某官某、為
某王行纳徵发册等礼。引礼引主婚者诣香案前、行四拜礼。执事官捧玉圭玄纁。主婚者先受玉圭、次受玄纁、各授执事。再行四拜礼毕。内官先以冠服进于
妃。具服讫。内官诣册案跪捧册入中堂、置于案。引礼女官引
妃出至册案前、行四拜礼。跪。女官宣册讫。
妃受册、以授执事者。再行四拜礼毕。执事者设
妃座。引礼请
妃陞座。妃家应贺者、行四拜礼。正副使俟内官出、告行礼毕。持节出。主婚者送至门外。正副使回朝復
命。妃家回奉礼物、从
午门入。内官监官奏闻
其后醮戒亲迎謁见合巹朝见回门礼、俱同。

二十六年弘治中续定
纳徵

上先具袞冕、诣
奉先殿、用乐祭告、礼毕。然后易皮弁服、传
制

王受醮戒

是日、内执事设
太皇太后
皇太后御座于宫中。设大乐仪仗于
丹陛之东西。执膳内官先备酒金爵果合以候。
太皇太后具燕居服。乐作。陞座。乐止。
王服袞冕。赞引引
王由东门入、诣
太皇太后前。赞鞠躬。乐作。赞四拜、兴、平身。乐止。执事者以爵斟酒、立於东。赞礼赞
王诣前跪。赞搢圭。赞受爵。执事者以爵立授
王、王受爵饮讫、以爵授执事者、执事者跪受以退。赞出圭、恭听
戒命。曰、往迎尔相。用成厥家。勉率以敬。為国之光。
王听戒辞讫。赞俯伏、兴、平身。赞復位。赞鞠躬。乐作。赞四拜、兴、平身。乐止。赞礼毕。赞礼引
王诣
皇太后宫门外、由东门入、诣
皇太后前。赞鞠躬。乐作。赞四拜、兴、平身。乐止。执事者以爵斟酒、立于东。赞礼赞
王诣前跪赞搢圭。赞受爵。执事者以爵立授
王、王受爵饮讫、以爵授执事者、执事者跪受以退。赞礼赞出圭。恭听
戒命。曰、往迎尔相。承厥家事。勉率以敬。无忝
戒命。
王听讫。赞俯伏、兴、平身。赞復位。赞鞠躬。乐作。赞四拜、兴、平身。乐止。赞礼毕。赞礼引
王诣
上位宫门外、候
上具常服。
皇后具燕居服。陞座。赞礼引
王诣
上位前行五拜三叩头礼毕。引
王出、释袞冕、具皮弁服、行亲迎礼 【妃受醮戒礼同前】

朝见

第一日清晨、
王冕服。妃翟衣。赞引各啟请出宫、至皇城内宫门外以俟。
太皇太后服燕居服、陞座。赞引引
王及妃自东门入。
王先入。妃从之。赞礼赞诣
太皇太后前
王立于东。妃立于西。宫人以(暇去日改月)修盘立于
妃之左。赞
王与妃皆四拜。执事二人举案至
太皇太后前。宫人以(暇去日改月)修盘授
妃、妃捧(暇去日改月)修盘置于案。执事者举案。
妃随案进至
太皇太后前。妃復位。赞
王与妃皆四拜、兴。执事者彻(暇去日改月)修盘案于东。赞礼毕。引
王与妃出、诣
皇太后宫前俟。
皇太后燕居服、陞座。引礼引
王及妃自东门入、诣
皇太后前。进(暇去日改月)修盘行礼同前。毕。出诣
上位宫前俟。
上具常服、陞座。赞引引
王及妃自东门入、诣
上位前、进枣栗盘。
皇后前、进(暇去日改月)脩盘。行礼同前。毕。赞引引
王及妃出。是日、
赐王与妃宴 【王与妃见东宫礼同前】

盥馈

第三日清晨、
妃服翟衣。赞引引
妃出陞舆。将至宫内门、降舆、由东门入。俟膳至。赞引引
妃诣
太皇太后前。赞四拜。尚食以膳授
妃、妃捧膳置于案。復位。又赞四拜。赞引引
妃退立于西南。俟膳毕。引
妃出、诣
皇太后前行礼同。復诣
上位前、
皇后前、行礼同

大明会典卷之七十
婚礼四
公主婚礼【选择駙马教习駙马附】

洪武二十六年定

謁庙

受册次日、引礼引
公主謁
奉先殿 【用香烛】

公主受醮戒

其日早、
公主具礼服、辞
奉先殿。申时、内官陈设仪仗于
正宫内丹陛之东西。大乐设于丹墀。执事女官备金爵酒壶果盒以俟。内赞女官二员列于殿之东西。
皇帝常服。
皇后燕居服。陞座。
公主具礼服。引礼女官引诣
皇帝前。赞拜。乐作。四拜。兴。乐止。赞跪。赞受爵。女官以爵斟酒立授
公主、公主受酒饮讫、以虚爵授执事者、执事者跪受、退復位。赞恭听
戒命。 【随意训戒】
公主听受讫。赞兴。赞復位。赞拜。乐作。四拜。兴。乐止。引礼女官又引诣
皇后前。赞拜。乐作。四拜。兴。乐止。赞跪。赞受爵。执事女官斟酒立授
公主、公主受酒饮讫、以虚爵授执事者、执事者跪受、退復位。赞恭听
戒命。 【随意训戒】
公主听受讫。赞兴。赞復位。赞拜。乐作。四拜。兴。乐止。礼毕。
公主易燕居冠服。命妇送至宫门。引礼引
公主由宫门东门出、过宫门西上陞輦、至右门内、
公主降輦。駙马揭帘。
公主陞轿。内使备仪仗鼓乐前导。合女乐三十六人接引至府。公侯百官命妇送至府、各回家

駙马受醮戒

其日早、駙马父与駙马具家用祭服、告祠堂毕。至午后、駙马父坐于正堂。駙马具见尊长服。引礼引駙马至拜位。赞鞠躬。两拜。兴。平身。赞跪。赞搢笏。赞受爵。执事者斟酒授駙马、駙马受酒饮讫、以爵授执事者。赞听训戒。 【駙马父随意致戒辞】 駙马听讫。赞出笏。俯伏。兴。赞復位。赞鞠躬。两拜。兴。平身。礼毕。駙马便服上马、行亲迎礼 【若駙马父母俱存。则父母同坐于正堂、行礼如前仪】

亲迎

其日、駙马受醮戒讫。具仪从鼓乐前导、至
午门西下马、至朝房具朝服候。申时、序班二人具服、引駙马由
午门西角门入、至右红门。内官二员具服、接引駙马至内使监前。候报
公主醮戒将毕。引駙马至
右门西、东向立。
公主至。駙马揭帘。
公主陞轿。駙马先由
午门西角门出、至上马处上马、先至府、候
公主至。揭帘。
公主降轿。同謁祠堂

謁祠堂

执事者先於祠堂设祭物毕。引礼女使引駙马及
公主至祠堂拜位。駙马立于东。
公主立于西。赞礼赞鞠躬。拜。駙马
公主皆两拜。引礼引駙马诣高祖考妣神位前。
公主仍立于拜位。赞跪。駙马跪。
公主亦跪。赞搢笏。駙马搢笏。赞进爵。执事者以爵跪进于駙马右。赞受爵。駙马受爵以授执事者。赞献爵。执事者以爵奠于高祖考神位前。赞再进爵。执事者以爵进。赞受爵。駙马受爵以授执事者。赞献爵。执事者以爵奠于高祖妣神位前。赞出笏。俯伏。兴
公主亦兴。引礼又引駙马诣曾祖考妣祖考妣各神位前、如前仪讫。赞诣读祝位。駙马至读祝位。赞跪。駙马跪。
公主亦跪。读祝讫。俯伏。兴。
公主亦兴。赞復拜位。赞拜。駙马
公主俱两拜。礼毕。导还府、行合巹礼

合巹

其日、女使陈设駙马座于室东、西向。
公主座于室西、东向。各设拜位于座之南。设酒案于室中稍南。置两盏两巹 【即葫芦盏】 于案上。饌案二于室中。赞引二人导駙马、二人导
公主、就拜位。赞两拜。駙马
公主相向、皆两拜。请就位。駙马
公主各就位。执事者奉饌案置于駙马
公主前。执事者二人以二盏斟酒以进。駙马
公主皆饮酒。执事者进饌。駙马
公主皆举箸。执事者再斟酒。駙马
公主皆饮酒。执事者再进饌。駙马
公主皆举箸。执事者以两巹盏斟酒合和以进。駙马
公主皆饮讫。执事者又进饌。駙马
公主皆举箸。执事者彻饌案。赞駙马
公主兴就拜位。駙马
公主相向皆两拜。礼毕

见舅姑

公主见舅姑。舅姑坐于东、西向。
公主立于西、东向。行四拜礼。舅姑答两拜

赐駙马冠带衣服

纱帽一　　　　　金带一 【后以玉带】
紵丝罗衣各一袭　斜皮靴一双
鞍马二

选择駙马

累朝定例、凡遇公主长成、掌择婚配。
圣旨下礼部、榜諭在京官员军民人等、有子弟年若干岁、 【或十五十六或十四临时定】 容貌齐整、行止端庄、父母有家教者、许于部报名、赴
内府选择。本部先将报到子弟拣选、请
旨命司礼监于
诸王馆会选。如初选不中、或再行五城访报、或差司官于顺天等八府或行山东、河南、会同巡按御史选择、到日赴馆会选如初。选中三人、送春曹作养。仍题请吉日赴
御前、钦定一人為駙马。陪选二人、送本处儒学充廩挨贡。其与选不中者、先年或准充附。万历八年、俱不准。十三年、准分别地方远近、行顺天府给赏

教习駙马

宣德三年
詔、駙马不务诗书、通古今、晓忠孝仁义之道。必至怠惰骄纵、何以保富贵。须使之亲近儒生、
先朝駙马家有学录、可择端重儒者一人、命之教习
○正统以后、凡駙马初授者、俱令赴监习礼读书。祭酒一依学规教之、不率者奏闻
○成化十一年、令駙马年二十五以下者、送监读书
