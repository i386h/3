<!-- { "loadSidebar": true } -->
神主降舆升座。
上捧
神主奉安讫。行安神礼。
上诣拜位。赞四拜。行初献礼。奠帛、献酒、读祝、俯伏、兴。亚献。终献。復赞四拜。焚帛祝、礼毕。
皇后、
皇子以下、以次入拜、行謁见四拜礼
凡
皇太后、
皇后丧、内朝贺祭祀等礼、洪武十六年正旦、以
高皇后丧服、
亲王及文武衙门进到表笺、先期三日捧进。是日
皇帝诣
几筵殿祭祀。毕、常服
御奉天殿、百官常服行五拜三叩头礼
○永乐六年正旦、
文皇后丧服、
皇帝常服御殿。锦衣卫设
丹阶驾、教坊司陈大乐而不作。百官行礼如洪武例。立春、百官俱浅淡服、于
奉天门行礼
○弘治十七年、
敬皇帝万寿圣节、以
孝肃太皇太后山陵襄事、奏准、文武百官服锦绣于
奉天门行五拜三叩头礼。是岁冬至节、免贺
○十八年上
圣祖母、及
圣母尊号、以
太皇太后服制未满、百官并命妇、俱照成化二十三年例、免贺
○嘉靖二年、
肃皇帝万寿圣节、以
孝惠皇太后服制未满、先期免习仪。至日早、于
奉先殿行
孝慈高皇后忌辰祭礼毕、
上服黄袍御奉天殿。锦衣卫设卤簿驾如常仪。鸣鐘鼓、鸣鞭。教坊司作乐。文武百官具朝服、先行四拜礼、致词、又四拜。免鸡唱山呼舞蹈等礼。表文綵?、免宣读陈设、送内府交收
○十七年、
章圣皇太后服既除、
上常服俱墨布。至丧次、仍素服。百官俱青色冠服。
郊有事、吉服作乐。
庙有事、浅色服不作乐
○十八年正旦、以
章圣皇太后未南祔、
上具翼善冠黄袍、御奉天门。鸣鐘鼓。奏堂下乐鸣鞭。百官具公服行礼。八月
万寿圣节、以
南祔未久、行礼如正旦仪。九月小祥、
上同
后妃謁
几筵致祭。公侯駙马伯文官三品以上大臣、各具青服陪拜。
显陵、遣勋戚大臣一员捧祀帛往祭。大祥同
○二十年、以
昭圣皇太后丧服、令大享斋戒、服吉。正祭、用乐。时祫斋戒、权用青绿花样。至日、乐暂设而不作
○二十六年、以
孝烈皇后丧服、题准、岁暮大祫、来岁孟春时享、各斋戒、权用青绿花样。乐设而不作。其啟蛰祈穀斋戒、服吉用乐
○二十七年、
梓宫未发、题准、夏至大祭
地于方泽、照祈穀例、斋戒服吉用乐

大明会典卷之九十八
丧礼三
皇妃

永乐十八年
昭献贵妃王氏丧礼
一闻丧、輟朝五日
○一初丧。
上祭一坛、
皇后祭一坛、
皇妃祭一坛、
皇太子祭一坛、
亲王共祭一坛、
公主共祭一坛
○一赠謚册文、行焚黄礼
○一七七、百日、周年、二周年、每次祭祀坛数、与初丧同
○一开塋域、遣官祀
后土
○一行内外衙门造办丧仪铭旌冥器等项
○一发引、前期辞灵、祭祀坛数、与初丧同。惟增六尚司祭一坛、内官内使祭一坛
○一啟奠、祖奠、遣奠、各遣祭一坛
○一发引日、文武百官各素服乌纱帽黑角带、送至路祭处所。
皇亲駙马共一坛、公侯伯文武衙门共一坛、外命妇共一坛
○一过门祭祀 【内门遣内官、外门遣太常寺官行礼】 
○一下葬迁奠、遣祭一坛
○一掩壙、遣官祀
后土
○一迎灵轿至享堂、行安神礼、遣祭一坛
○天顺七年、初丧、七七、百日、周年、二周年、辞灵、各增祭一坛
嘉靖二十九年
皇贵妃王氏丧礼
一初丧、增六尚司祭一坛、内官内使共祭一坛
○一行翰林院撰謚册文、及各祭文壙誌文
○一焚黄。 【用黄绢装褙如册样两叶、写册文】 是日陈设祭仪、以祝文及册文置於
灵前、遣司礼监官行礼、献爵读祝讫。女官宣册礼毕、焚祝及册
○一
灵柩前仪仗。内使女乐三十二人、并花旛雪柳女队子二十八人、女将军二十四人
○一
灵柩至坟园、奉安
御祭一坛。 【遣护丧内官行礼】 其餘各祭俱同前
○一坟园及各坛路祭、并
灵柩顿歇处所、行工部预為搭盖席殿。其輓歌执翣人等、该用孝巾孝带、俱工部转行
内府该衙门製造
嘉靖二十九年未封
皇妃丧礼
丧闻、
赐封号。輟朝一日
御祭一坛、
皇妃以下各祭一坛 【俱遣内官行礼。光禄寺备祭】 
○翰林院撰册文祝文壙誌文
○择日行焚黄礼
○七七、百日、周年、二周年、每次
御祭一坛、
皇妃共祭一坛
○开塋域祀
后土、及辞灵祭祀坛数、与初丧同。 【俱遣内官行礼】 发引以后、合行事宜同前 【凡未封
○妃丧葬礼仪、隆杀不等。俱礼部开坐、题请施行】

皇太子

洪武二十五年
懿文太子丧礼
皇帝以日易月、服齐衰十二日、祭毕释之。在内文武百官、即日於公署斋宿。翌日、素服入临
文华殿。给衰麻服。越三日成服、诣
春和门会哭。明日素服行奉慰礼。其当祭祀及送葬者、仍衰絰以行。在京停大小祀事及乐、至復土日而止。停嫁娶六十日。在外文武百官闻丧易服、於公署发哀。次日成服行礼。停大小祀事及乐十三日。停嫁娶三十日
嘉靖二十八年
庄敬太子丧礼
一闻丧第四日成服。
皇上遣祭一坛、
母妃祭一坛、
裕王、
景王共祭一坛、
公主共祭一坛、内官内使共祭一坛、
东宫六局官共祭一坛
○一文武百官自闻丧次日為始、具素服乌纱帽黑角带、于本衙门宿歇。至第四日早、具齐衰服不杖、赴南城
明德宫、候大殮毕、举哀行四拜礼。仍共举祭一坛
○一每七、百日、
皇上遣祭一坛、
母妃祭一坛、
裕王、
景王共祭一坛
○一自闻丧次日為始、輟朝不鸣鐘鼓、十日止
○一闻丧第五日、百官具素服乌纱帽黑角带、诣
西角门行奉慰礼。退易布裹纱帽絰带麻履、于各衙门办事。通前成服日為始、十二日而除。在京军民人等、各素服十二日而除。禁屠宰五日。听选办事官吏监生僧道耆老人等、俱于成服日、赴顺天府举哀行四拜礼。官具衰服、监生人等具素服
○一翰林院撰祭文。光禄寺办祭物
○一各
王府、直隶各布政司等处、礼部请
敕差官讣告
○一
诸王、及世子、
王妃、郡王以下、闻讣次日、具素冠服举哀行四拜礼。毕、服十二日而除
○一在外文武官员人等闻讣次日、各具衰服举哀行四拜礼、毕。易素冠服絰带麻履、十二日而除。其各
王府、及天下文武衙门、俱免进香
○一謚册。先期题请
钦定大臣二员充正副使。行翰林院拟请謚号、撰謚册文、謚宝文、壙誌文、祭告文。并各该衙门造办謚册謚宝壙誌。钦天监择吉。先期一日、遣大臣告于
太庙寝。内侍官设节册宝案于
皇太子灵柩前。至日早、鸿臚寺设节册宝案于
奉天门稍东。百官青衣黑角带侍班。正副使各就拜位。候序班举节册案至丹墀中道置定。鸣赞赞行五拜三叩头礼。毕、序班举案、正副使后随、由
左顺中门至
明德宫。内侍预设素饈于
皇太子灵柩前。正副使捧节册宝置于案。就位上香。赞宣册宝。太常寺堂上官立宣讫、復置于案。赞礼毕。正副使捧节復
命。次日
敕諭礼部、以
赐謚颁示天下、照例差官齎捧
○一安葬。先期择地择日、遣工部堂上官祭告啟土
○一发引。先期
命大臣一员护丧、一员题主。各衙门堂上官、题请各一员、照例率领所□□丧。钦天监差官二员前去候时。工部搭盖各处席殿。前一日起、禁屠宰三日。遣官一员、以葬期告于
太庙寝。内命妇告于
孝烈皇后几筵。及遣官祭告经过各门桥。司礼监锦衣卫官提督执事者、设
灵舆謚册宝舆、并真亭仪仗于
明德宫门外。设方相冥器于
北安门外以俟。是晚、
皇上遣祭一坛、
母妃祭一坛、
皇妃共祭一坛、
裕王、
景王共祭一坛、
公主共祭一坛。 【俱遣内官行礼】 至日、文武百官布裹纱帽素服絰带麻履、候于
北安门外、步送至西直门外、祭毕即回。其分送入山官员、俱免辞
庙、步送出西直门、骑送至坟所。还日朝见。 【护丧官并各执事冠服同】 啟奠、遣奠、
灵舆至坟所、
皇上皆遣祭一坛。 【护丧官行礼】 路祭、文武官等衙门共祭一坛、
皇亲駙马共祭一坛。 【俱西直门外席殿行礼】 祭毕而回。其护丧官并坟所执事官、待葬毕回。凡回还官员、俱易乌纱帽青衣黑角带。次日以后常服办事
○一下葬、
皇上遣祭一坛。
母妃以下祭同前。 【俱内侍官於将葬时行礼】 葬毕、行赠礼如仪。掩壙后、
皇上遣祭一坛。 【俱护丧官行礼】 掩壙毕、题主官题
主。讫、护丧官献酒。赞读祝礼毕。安神、
皇上遣祭一坛。葬毕、祀
后土、遣工部堂上官行礼
○一百日、期年、每次
皇上遣祭一坛。
母妃以下祭同前
隆庆元年加謚
宪怀太子、
靖悼王仪 【蓬莱太和二公主追封同】 前期一日、鸿臚寺官设节案、内侍官设册舆
并香亭於
皇极门东。是日早、遣官以册謚告
奉先殿。
上具素翼善冠麻布袍腰絰、亲告
世宗肃皇帝几筵。各用祝文祭品如常仪。至期、
上仍具前冠服御皇极门。百官俱照常乌纱帽素服黑角带、入班行叩头礼毕、左右侍班。遣官就拜位。序班举节案置於中。赞五拜三叩头礼。毕序班举节、内侍官举册舆香亭俱由左阶降。 【公主册由右】 鸿臚寺奏礼毕。
上还。锦衣卫官校接节册舆香亭、由
午门等左门出。 【公主册由右】 遣官随行至坟园行礼。太常寺先於坟园陈设祭品如常仪。鸿臚寺设节案于享殿内正中、册案二於左右、设香案于节案前。内侍官设主案二於殿东、置净水刷子粉盏肇砚盥盆帨巾等物。候节册舆至坟园、由中门进至享殿前。捧节册官捧由殿中门入、各置於案。导引官引遣官至香案前上香。赞宣册。宣册官取
宪怀太子册立宣讫、仍置于案。赞宣册。宣册官取
靖悼王册立宣讫、仍置于案。执事官随举主案于香亭前稍东、西向。题主官进至主案前东立、西向。内侍官二员分诣神床前跪啟、谨请
宪怀太子神主敬用奉题。谨请
靖悼王神主敬用奉题。内侍官各盥手捧
主、安于案上、洗磨旧字、别涂以粉。中书官重写。题主官盥手各奉题。讫、内侍官奉
主各安于神座、跪啟谨请
宪怀太子神灵上神主、谨请
靖悼王神灵上神主。内赞赞遣官奠献读祝行礼如常仪。礼毕、内侍官啟匱覆
主、奉安于神座。讫、次日遣官持节復
命

亲王【世子世孙附】

丧闻、
上輟朝三日。礼部奏差官掌行丧祭礼。翰林院撰祭文謚册文壙誌文。工部造铭旌。差官造坟。 【又钦天监取官一员前去卜葬】 国子监取监生 【八名】 报讣各
王府。
御祭一坛、 【牲用牛犊羊豕、餘祭止用羊豕】
太皇太后、
皇太后、
东宫各一坛、在京文武衙门各一坛。七七、下葬、百日、周年、二周年、除服、
