<!-- { "loadSidebar": true } -->
【内召买各料嘉靖二十一年议、该价银一千八百一十五两。隆庆二年、查减去七百两。六年、復减定為一千五十七两】
十年一题染练绢疋 【承运库关支细阔生绢、十五万疋】
供用绢三万疋 【内熟绢、大红四千疋、桃红三千疋、丹桃红五千疋、蓝青八千疋、共二万疋。生绢大红一千五百疋、桃红一千五百疋、青一千五百疋、黑绿一千五百疋、柏枝绿一千五百疋、明绿一千五百疋、共一万疋】
赏用熟绢一十二万疋 【内大红九万疋。蓝青三万疋】
各处织染局
浙江杭州府　　　　绍兴府
严州府　　　　金华府
衢州府　　　　台州府
温州府　　　　寧波府
湖州府　　　　嘉兴府
江西布政司
福建福州府　　　　泉州府
四川布政司
河南布政司
山东济南府
直隶镇江府　　　　苏州府
松江府　　　　徽州府
寧国府　　　　广德州
各处岁造(土商)疋数目
每岁、造紵丝、纱、罗、綾、紬、绢、旧额各处共该三万五千四百三十六疋一丈六尺一寸五分。遇闰、共加二千六百七十九疋二丈八尺八寸二分。今除江西、湖广、河南、山东四省折解外。见徵浙江等布政司并南直隶苏松广德等府州县、本色、共二万八千六百八十四疋一丈九尺一寸五分。遇闰、共加二千六十一疋五丈二尺三寸九分。俱以十分為率、二分织金、八分光素。吐丝七百四十三两八钱。遇闰加三两四钱九分
浙江布政司、紵丝一万四百二疋。线罗五百二十疋。生平罗一千疋。纱三百六十六疋。色紬五百二十八疋。共一万二千八百一十七疋。闰加紵丝八百一十二疋。线罗三十一疋。生平罗二十五疋。共加八百六十八疋。今徵一万二千六百六十二疋。闰加八百三十八疋
江西布政司、紵丝二千八百二疋。闰加二百四十五疋。今徵价银一万六百五十一两四钱。闰加九百三十一两
河南布政司、紵丝八百疋。闰加六十七疋。今徵价银三千一百六十九两五钱三分五釐二毫。遇闰不加
山东布政司、紵丝七百二十疋。闰加六十疋。今徵价银二千一百七十两八钱。闰加一百八十两九钱
湖广布政司、紵丝一千九百三十九疋。闰加一百六十九疋。今徵价银七千五百二十六两六钱。闰加六百四十八两四钱
福建布政司、紵丝二千三百九十二疋。闰加一百九十一疋二丈四尺。今徵二千二百五十八疋。闰加一百八十八疋二丈四尺
山西布政司、綾绢各五百疋。闰共加八十六疋
四川布政司、阔生绢四千五百一十六疋。闰加三百七十七疋
直隶苏州府、紵丝一千五百三十四疋。闰加一百三十九疋
松江府、紵丝一千一百六十七疋。闰加九十七疋
常州府、紵丝二百疋。闰加一十七疋
镇江府、紵丝一千四百四十疋。闰加一百二十疋
徽州府、紵丝七百二十一疋。闰加四十八疋。今加五十九疋
寧国府、紵丝七百九十六疋。闰加四十七疋。今加五十八疋
池州府、阔生绢二百一十一疋一丈六尺一寸五分。闰加二十疋四尺八寸二分。今加一十九疋二丈八尺三寸九分。吐丝二斤十两八钱。闰加三两四钱九分
太平府、阔生绢五百疋。闰加四十二疋
安庆府、阔生绢六百八疋。遇闰不加
扬州府、紵丝一百三十一疋。阔生绢七百一疋。紬三百疋。共一千一百三十二疋。闰加七十二疋。今徵紵丝二百三十疋。闰加一疋。生绢七百一疋。吐丝七百一两。闰俱不加
广德州、紵丝二百四十疋。闰加一十四疋。今加二十疋
凡岁造。宣德十年、令各处解到?疋、原解人员、连原封、同该司官吏、辨验御史、送至
午门内、会司礼监委官、及库官、拣验堪中收库、不许在部开封
○正统元年、令各处岁造(土商)疋等物。该府州县官、将织染局见在各色人匠机张、及岁办、并关支顏料等物数目、开报巡按官、以凭稽考
○十二年奏准、岁造(土商)疋、俱令腰封编号。开写提调及经织造官吏、匠作姓名。不堪用者、照号问罪、责其陪偿
○成化二十年奏准、各司府设有织染衙门去处、不许另科价银、转往别处织买(土商)疋、因而侵剋钱粮。违者、从重究治
○嘉靖八年奏准、各司府州、额办紵丝纱罗紬绢令巡按御史催督
○十四年题准、各处岁造?疋、如有过限解纳不及原数、并验过不中等项、布政司至一千疋、府至一百疋以上者。将各掌印官、并解官、住俸责限、完日开支。若司至二千疋、府至二百疋以上者、参行提问、送部降级叙用
○万历元年题准、督造专责司府掌印官。辨验委巡按御史。御史失参、听本部该科参奏。本部失参、听该科参奏
凡改织。天顺三年、将扬州岁造紬三百疋、改织紵丝一百疋
○弘治九年、内承运库缺供用赏赐?疋、今以岁派丝料、分派各司府、改织各色紵丝纱罗綾紬五万五千五百疋、以省另派扰民
○嘉靖五年、以赏用不敷、题准行织造地方、将原额岁造丝料、改织紵丝纱罗、暗花一万八千疋。各长三丈五尺、阔二尺
凡折价。嘉靖七年题准、江西、湖广、河南、山东、地方不善织造、令各折价。每织金一疋、价银三两五钱。光素一疋、三两三钱。仍每疋带徵路费银五钱。山东、每疋三两。每百两、加银五钱
凡织造内官。弘治十七年、革回苏杭等府织造内官、令镇巡等官管理
○隆庆元年、
詔罢苏杭南京织造。原差内官取回。一切不经织造、尽行停止 【嘉靖中、陕西织羊绒、广东等处织葛布、至是俱罢】
凡大汉千百户衬甲服色。嘉靖二十年题准、每三年一次织造、苏州府红纱六十疋。杭州府矾红罗六十疋。俱均徭内派徵、差官解纳

制帛

洪武三年定、神帛织文、郊祀
上天、及配享、皆曰郊祀制帛。
太庙祖考曰奉先制帛
亲王配享、曰展亲制帛
社稷、
歷代帝王、先师孔子及诸神祇皆曰礼神制帛功臣、曰报功制帛苍白青黄赤黑各以其宜南京司礼监
神帛堂、年例织造、起运赴京各样制帛一千九十六?、南京太常寺关领各样制帛二百五十五?。运赴
显陵奉先白色制帛一十八(土商)。每年共该用帛一万三千六百九十(土商)。例该十年一次料造

誥敕【铁券附】

洪武二十六年定照依品级制度、如式製造所用五色紵丝誥身誥带黄蜡、花椒、白麵、纸札等项、差人赴
内府织染局等衙门关支
誥敕式样
誥、织用五色紵丝其前织文曰
奉天誥命。
敕织用纯白綾其前织文曰
奉天敕命。俱用升降龙文、左右盘绕。后俱织某年月日造。带俱用五色
铁券
洪武二年新製、给赐功臣。面刻
誥文。背鐫免罪减禄之数。字嵌以金。為左右二面、合以字号
○二十六年定、公侯伯袭封铁券、行下宝源局、依式打造。所用□铁木炭、须於丁字库抽分竹木局关支。如遇完备、进赴
内府鐫嵌
铁券尺寸
公
一样、高一尺。阔一尺六寸五分
二样、高九寸五分。阔一尺六寸
侯
三样、高九寸。阔一尺五寸五分
四样、高八寸五分。阔一尺五寸
五样、高八寸。阔一尺四寸五分
伯
六样、高七寸五分。阔一尺三寸五分
七样、高六寸五分。阔一尺二寸五分
冠服
洪武二十六年定、凡製造
皇帝、
皇太子、亲王、袞冕袍服、务要择日兴工。仍择日以进。其餘婚礼妆奩、并太常寺祭服净衣、及给赐衣服冠带、丧礼、衫巾、并行移鍼工巾帽二局、如法製造。其给赐衣服冠带、 【圆领贴里纱帽角带】 须要预先多办、以备不时赏赐
各王府冠服
亲王每位 【世子同】
冕服一副　　　　皮弁服一副
常服一副 【以上尚衣监办】
金册一副　　　　银事件一副 【以上银作局办】
亲王妃 【世子妃同】
册盝袱褥锁钥服匣一副
翠珠七翟冠一顶 【用蓝青冠盖、大红罗冠罩、事件全】
玉榖圭一杖 【匣全】 　玉綬花一副
玉革带一条　　　玉佩玎璫一副
玉禁步一副　　　合香串一副
锡合一箇　　　　舄料一副 【珍珠金】
礼服匣一座 【以上内官监办】
金册一副　　　　金凤一对
金簪一对　　　　金坠头一箇
金宝鈿花九箇 【七翟冠顶上用】
玉革带事件一副　玉佩玎璫鉤二箇
綵结垂头花叶一副 【玉綬花用、以上银作局办】
大衫大红素夹三件
大红素紵丝一件 【表、紵丝一疋零一丈。里、熟绢一疋零一丈】
大红素线罗一件 【表、素线罗一疋。里、生绢一疋】
深青素线罗一件 【表、素线罗一疋。里、生绢一疋】
鞠衣实金绣鸞凤綵绣云夹四件
大红素紵丝一件 【表、表紵丝一疋。里、生绢一疋】
大红素银丝纱一件 【表、素银丝纱一疋。里、生绢一疋】
大红素线罗一件 【表、素线罗一疋。里、生绢一疋】
深青素线罗一件 【表、素线罗一疋。里、生绢一疋】
各色熟丝线 【大红一两三钱五分。青三钱】
青线罗綵绣鸞凤夹霞帔二副
各色素线罗大带 【大红三条。深青一条】
大红绵布包袱一条 【以上俱鍼工局办】
郡王
册盝袱褥锁钥服匣一副 【内官监办】
镀金银册一副　　银事件一副 【以上银作局办】
【如初封、加银印池一箇、银作局办。印匣一箇、内官监办】
郡王妃
册盝袱褥锁钥服匣一副 【内官监办】
镀金银册一副 【银作局办】
凡将军以下冠服。嘉靖七年议准、定拟价银、遇有该府便差人员、给与印信领状、赴部关领勘合、各回本布政司支领自办。该司每岁终、将给过缘由、造册缴报
○四十四年定、
郡王、将军、中尉、郡县□君冠服、通行裁革。惟
亲王世子妃仍旧
凡灵济显灵二宫、及福建灵济宫各真君袍服、每三年一题换
凡赏赐衣服。永乐十二年、添设主事一员、於六科廊、专管成造、其紵丝、纱、罗、绢、布、每套俱有圆领、褡、□、贴里。或女衣。或幼小男女衣。赏赐番僧、则用紵丝禪衣、紵丝。赏古麻氅哈唎、蓝綾贴里绢衣。贴里青布衣
每年二次题造
上半年成造
织金紵丝圆领八百件
素紵丝圆领二百件
紵丝褡□、贴里、各千件
绢圆领、褡□、贴里、各三十件
黑牛皮靴二千双
白羊毛毡袜二千双
计用各色紵丝二千五百一十二疋一丈六尺。内承运库放支。阔生绢二千六百六十三疋八尺。承运库放支、送织染所变染蓝红二色。青红熟丝线一十五斤。木炭四百斤。并皮靴毡袜、俱工部召商买办
下半年成造
织金紵丝圆领八百件
素紵丝圆领二百件
紵丝褡□、贴里、各千件
绢圆领、褡□、贴里、各三十件
绢里一百套
计用各色紵丝二千五百一十二疋一丈六尺。内承运库放支。阔生绢二千九百一十四疋一丈六尺。承运库放支、送织染所变染。青红熟丝线一十八斤。木炭四百五十斤。工部召商买办
凡给赐贡夷衣服 【详见礼部主客司】
辽东三卫、每年二次给赏、本色衣、靴、袜、?疋、共六百分
