<!-- { "loadSidebar": true } -->
蒋庙、庙户二名
天妃宫、庙户十名
牺牲所、养牲军一百一十名

詹事府　左右春坊　司经局　南京詹事府　南京左右春坊　南京司经局　顺天府　应天府

大明会典卷之二百十六
詹事府

国初设
东宫官属。有同知詹事院事、副詹事、左右詹事、詹事丞、左右率府使、副使、同知左右率府事、諭德、赞善、文学、中舍、正字、侍正、洗马、庶子等官。皆以勋旧大臣兼之、不别设。已又改赞善為赞善大夫。设赞读。洪武十年、置通事司。设司令、司丞。寻革。十四年、设左右司直郎。十五年、置左右春坊。设大学士。又置司经局。设洗马、校书、正字。二十二年、以各衙门无所统属、始置詹事院。二十三年、设校书。二十五年、改院為府。左右春坊、司经局、皆列署府中。府、设詹事一员。少詹事二员。府丞一员。主簿一员。录事二员。左右春坊、设大学士各一员。左右庶子各一员。左右諭德各一员。左右中允各二员。左右赞善各二员。左右司直郎各二员。司经局、设洗马二员。校书二员。正字二员。二十九年、添设春坊左右清纪郎各一员。左右司諫各一员。通事舍人二员。皆以侍从辅导
东宫為职。左右春坊、则专典
东宫上奏请下啟笺讲读之事。司直郎、掌弹劾纠举。清纪郎佐之。司諫、掌箴诲鉴戒之事、以拾遗补过。洗马、掌收贮经史子集、刊缉图书。立正本、副本、贮本、以备进览。校书、正字、掌缮写装潢、并詮其讹谬、调其音切、以助洗马。主簿、管勾会文移、检稽脱失。录事佐之。通事舍人、典
东宫朝参謁辞见之礼、与承令劳问之事。而皆统之于本府
凡
东宫讲读。洪武初、置大本堂。令
皇太子
亲王讲学。设官授经。后
皇太子居
文华殿。各官分班入直。并选秀才入充伴读。永乐二年、令春坊司经局官、与翰林院官、日分二员讲书。以尚书、春秋、通鑑、大学衍义、贞观政要等书。直述大义、辑成篇章。进呈
御览、然后赴
文华殿讲说。三师三少、及詹事府官、鸿臚寺、并每科给事中一员侍立。进讲毕。眾官齐出。若有
召问。亦须前项官员、一同进出。如有独进、并独自留后者。许给事中、鸿臚寺官、并司直清纪郎、纠劾之。其遇
上位发落过五府军政、六部紧要事务、及抚諭四夷
恩意。其大经大法。詹事府官、同春坊司经局官、将缘由於
文华殿读书之后、眾官未退之时、一一敷陈。天顺以后。讲读止用
东宫官、与翰林官
凡遇正旦、冬至节、行庆贺礼、并进历、进春等事。本府例该啟
皇太子知。必先奏闻。俟得
旨、方具啟本进
凡遇
皇太子千秋节、行庆贺礼。奏啟本同进
凡正旦、冬至、
千秋节、礼部官进笺、并进历进春。通事舍人二员举案
凡正旦、冬至、
皇太子千秋节。两坊局官二员、与翰林院官、於
文华殿侍班
凡
东宫官属、与翰林院官、互兼职事。遇有讲读纂修考试等事、本府官皆预。与翰林院同
凡本府官於
午门内出入。洪武二十六年、令给牌為验。后不给凡本府合用纸札。每月於刑部都察院关给。笔墨印色、顺天府买办送用

左春坊
右春坊
司经局

建置俱见詹事府
凡讲读纂修考试等事。坊局官皆预 【详见翰林院】
凡坊局官吏俸粮。旧於礼部带支。后奏准、俱从詹事府支给
凡纸札印色等项。俱於詹事府分给

南京詹事府

后不设官。止设主簿一员

南京左春坊
南京右春坊
南京司经局

后俱不设官

顺天府

国初、為北平府。永乐初、改為顺天府。十年、陞正三品衙门。定设府尹、府丞、治中、通判、推官、经歷、知事、照磨、检校、及印信。皆如应天府
凡每月朔日早朝。府尹
面奏老人坊厢长听
宣諭。承
旨出至
承天门外、传
旨宣諭
凡每岁立春。先一日、本府官迎春於
东直门外。至日、
上御皇极殿。府尹进春。次謁
东宫进春。皆如仪。
太皇太后
皇太后
中宫
亲王春。俱捧在
午门外。奏请
命司礼监官捧进
凡
亲耕耤田。
上秉耒行三推礼。府尹捧青箱、随播种于后
凡每岁
内苑亲蚕。本府官进蚕种、至
西华门外、授司礼监官捧进 【今不行】
凡每岁春遣祭先农、春秋祭宋丞相文天祥、及祭元世祖、皆府尹行礼。嘉靖二十四年、令罢元世祖祭
凡清明节、七月十五日、十月初一日、祭厉坛。合用守坛官军、本府官先期
面奏、於各营官军内差拨
凡乡饮酒礼。旧制每岁正月十五日、十月初一日、举行。后以初一日时享
太庙、府尹府丞治中例该陪祭。奏准、移於初二日行
凡每三年乡试、本府奏请翰林院官為考试官。先一日、府丞与考试官、及各执事官、早朝
面辞入院。三场题目、皆府尹
面进。事毕。府尹与考试等官
面见、捧乡试录进。
太皇太后
皇太后
中宫
东宫
亲王乡试录、俱在
午门外。奏请
命司礼监官捧进。仍奏各官及举人於本府筵宴。明日、引诸举人赴
御前叩头
凡官吏监生人等、告依亲省祭给假患病等项。各该衙门开具手本、送本府给与文引、照回原籍
凡公侯駙马伯家人、给过文引。本府官每季具揭帖、於
御前奏进
凡各处赴京奏诉之人、应递解者、法司送至本府解发
凡所属都税宣课等司、批验茶引等所、每年收到商税等钞。按季解本府、类解户部交纳。取具批收。附卷备照
凡光禄寺供用诸物、在城两县给料製造。或给价买办。惟衍圣公张真人下程、礼部行本府自送
凡各庙寺宫观庙户。弘治十一年奏定、除
文庙城隍庙照旧。其餘原额六户而增至十户以上者、各存留十户。增多者、尽行裁革
凡内官监每年递出印信揭帖、开坐铺垫冰窨??等料。派所属徵解。具本
面奏
凡本府所属棤处过一应预备仓粮。及徵解会同馆马价银两。年终各造册、具本
面奏。文册送科查照

应天府

国初、改集庆路為应天府。设知府、同知、通判、及经歷、知事、照磨等官。后添设治中、推官。洪武三年、陞正三品衙门。赐银印。改知府為府尹。同知為府丞。二十七年、添设检校。本府官、职专亲民之事。惟以京府事重、故品秩体貌、视在外诸府特异云
凡本府每岁祭歷代忠臣。府尹不具祭服、用便服行礼
凡本府乡试、永乐以后不进题
凡本府迎春、行礼毕。其春牛春花等物。永乐后俱进
太庙。内官收送至京
凡南京外罗城。旧例俱南京工部修理。景泰六年奏准、行本府属县、暂拨人夫、相兼应用
○成化九年奏准、自驯象门起八门、属本府修理。沧波门起八门、属工部修理
○又令镇江寧国二府、及广德州。每年各出银六十两、送本府收贮、以备修理之用
凡太僕寺官、岁终比较马匹。成化十四年奏准、府尹府丞、许纳米赎罪
凡南京户兵工三部官银、俱寄收本府永丰库。成化十八年、设大使一员。僉拨库子十名

光禄寺　南京光禄寺
大明会典卷之二百十七
光禄寺

国初、置宣徽院、尚食尚醴二局。设院使、同知、院判、典簿、统之。继改光禄寺。正四品衙门。设卿、少卿、寺丞、主簿等官。职专膳羞享宴等事。移太常寺供需库隶之。洪武四年、又置法酒库。设内酒坊大使、副使。八年、改寺為司。陞从三品衙门。改主簿為典簿。又设录事。置大官、珍羞、良酝、掌醢四署。每署设令、丞、监事。又设孳牧所大使、副使。局库俱革。三十年、復改司為寺。署令為署正。又设司牲局。仍改孳牧所為司牧局。嘉靖七年、司牧局革。万历二年、添设银库大使一员
凡祭
天地、社稷、神祇、享
太庙省牲。先一日、本寺卿、与太常卿、同於
御前奏知。省牲毕。次日仍同復
命
凡
奉先殿荐新品物。二月、新冰。三月、鵪鶉、鶿(老鸟)。四月、白酒。五月、煮酒。九月、生酒、石榴、柿子。十月、银鱼、米糕、鱼冻、豆腐、蓼花、米糖、细糖、子鱭鱼。十一月、天鹅、鴈。俱本寺办进。正月、韭菜、生菜、薺菜、鸡子、鸭子。二月、芹菜、薹菜、蔞蒿、子鹅。三月、茶、鲤鱼、鲜笋。四月、彘猪、雉鸡、青梅、王□、杏子、樱桃。五月、小麦麵、沙糖、红豆、嫩鸡、桃子、大麦、茄子、李子、来檎、蒜薹。夏至、李子。六月、冬瓜、甜瓜、西瓜、莲蓬。七月、葡萄、枣子、鲜菱、雪梨、芡实。八月、茭白、嫩薑、鱖鱼、鲜藕、粳米、粟米、穄米、芋苗。九月、(鱼扁)鱼、小红豆、沙糖栗子、橙子。十月、山药、蜜、活兔、柑子、橘子。十一月、蕎麦麵、红豆、沙糖、獐子、天鹅、鹿、甘蔗。十二月、菠菜、鯽鱼、白鱼。俱从太常寺办送本寺供荐。十二月、风鯽鱼。从南京解本寺供荐
凡正旦节、立春节、清明节、四月八日佛诞节、端午节、七夕节、中元节、重阳节、冬至节腊八节、每月朔望、
万寿圣节、
皇太后圣旦节、
皇后令旦节、
东宫千秋节、
奉先殿祭祀。俱本寺办进。嘉靖十四年、罢佛诞节祭。以四月五日荐麦
凡
奉先殿供养品物。俱本寺办进
凡各
宫殿遇节祝
天供养品物。俱本寺办进
凡各
宫庙祭祀荤素品物。俱本寺备办
凡内官监、御马监、兵仗局、神机营、火药局、祭祀。俱本寺备办
凡
膳羞茶饭等品物。俱本寺办进。嘉靖二十五年题准、尚膳监刊刻花栏印票。遇取
上用诸物、开写某日於光禄寺取某物若干。用印鈐盖、照数支用。本寺仍置立文簿登记、岁终会计稽查。若有冒破情弊、该管官指实参奏
凡
圣节、正旦、冬至、或吉庆筵宴。从礼部提调。本寺供办凡遇节令、文武百官例有宴。如
太后圣旦、
太子千秋、寿麵。及立春日春饼。正月元宵圆子。四月八日不落荚。五月端午凉糕粽子。九月重阳糕。腊月八日麵。俱先期奏请。至日早
朝毕。復奏设于
午门外。本寺照鸿臚寺开送职名、以官品次序、贴于席端。嘉靖十四年、改不落荚為麦饼。宴以四月五日
凡祀
圜丘、赐百官汤饭。孟春祈榖、夏至方泽、及朝日、夕月、祭毕。赐内外官酒饭。耕耤、赐三公九卿、并执事等官酒饭。亲蚕、赐内外命妇等酒饭。俱本寺供办
凡每岁遇有
庆成宴。其文武大小应与官员、该用上中下卓不等。奉礼部开送职名、照数备办
凡诸番国朝贡等使客、并四夷来降土官人等、茶饭物料、支送下程。俱从礼部行本寺备送
凡修
实录、并纂修校勘书籍开馆、及书完进呈
赐宴。进士恩荣宴。
殿试读卷执事等官、
经筵、
日讲、
东宫讲读、酒饭。俱本寺造办
凡每旬轮
赐日讲官烧鹅麵饼。本寺造办
凡大臣一品九年考满、
特恩赐宴。本寺备办
凡早朝文武官、及各
王府镇巡等官、公差人员、见辞、奉
旨与酒饭。俱本寺备办祇待
