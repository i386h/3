<!-- { "loadSidebar": true } -->
○弘治二年、令两准各场盐囤地方、皆东西南北為界。如南北為门、為路、则东堆存积。西堆常股。定立石碑。每囤止一千引。如总催名下、有一千五百引。一千為大囤。五百為小囤。先儘存积足数、然后收常股。一年盐课皆完、方徵收下年者。委官盘盐、务逐引秤盘。不许丈量堆垛查算
○又令两淮运司守支客商。成化十五年以前、无盐支给者、许收买灶丁餘盐、以补官引。免其劝借米麦。成化十六年以后、至二十年以前、正支不敷者、亦许买补。该劝借賑济米麦。仍照支盐分数上纳。二十一年、至二十三年、已办未完者、严限追补完足。给与各年应支客商。不许收买餘盐。该劝借賑济米麦、亦照例上纳
○十六年、令两淮运司派盐、将天赐、庙湾、二场、改作正场。搭配板浦支给。丰利、梁垛、餘中、三场。搭配莞瀆、临洪、徐瀆、支给
○十七年、令两淮巡盐御史、清理各场灶丁盐课。有丁少办纳不敷者、许多餘盐课、洒派丁多去处带办。待后贫难场分、灶丁復旧、各照原额办纳
○又议准、淮盐累年开中过额、致累商人。以后止开实在之数、免致额外透派。目下续到应透派者、听巡盐御史、径行运司挨取。未开常股。空额、免其添价

○正德七年题准、两淮水乡灶丁、每岁该办盐九千一百四十九引。每引纳工本银三钱五分。解送运司、给散煎办灶丁。今办纳不前、每引减旧额徵银二钱。年终运司徵完解部
○又令改富安、安丰、梁垛、东臺、何垛、草偃、角斜、拼茶、丰利、石港、金沙、餘西、吕四、為上场。马塘、天赐、西亭、新兴、餘中、餘东、庙湾、掘港、伍祐、刘庄、白驹、小海、丁谿、為中场。莞瀆、临洪、板浦、徐瀆、為下场
○又令寧夏开中两淮运司本年分盐课。每引定价一钱五分。不拘粮草、取勘时估贵贱、道路远近、定立斗头斤重、拨纳本色。不愿纳本色者、两淮盐课、每引纳银四钱五分。河东每引三钱。听从各官、召商糴买抵数
○嘉靖六年议准、两淮运司餘盐、每二百斤、淮南定价八钱。淮北六钱
○七年奏准、南京户部遇运司齎领盐引、额办之外、增刷引目两倍。共一百四十四万道。每五十道、為一封。移咨都察院、转行巡盐御史、用印鈐盖、发运司收领。自嘉靖七年為始、照商人各边报中引目、以额盐总数為则。如原在边中正盐一千引、许报中餘盐二千引。照年分场分配搭。淮南每引、定银一两二钱。淮北一两。内各除资本银二钱五分、淮南纳九钱五分。淮北纳七钱五分。俱赴运司上纳。照数给与引目。令其自行买补、免其纳賑
○八年议准、自嘉靖七年為始、各边中正盐一引、到於运司。令添中餘盐二引。先纳引纸价银六釐。行南京户部添刷引目二道。给与商人。正盐照旧派场纳賑关支。添中二引、听各商自行买补。过所、如法秤掣。每引除包索二十斤。其餘每二百斤。淮南纳银八钱。淮北纳银六钱。支掣之后、赴司纳价。解送太仓库。候各边支用。添刷过引目、年终通查搭配过边商报中若干。支卖缴到者、照正额引目截角、解部未支者、运司贮库造册送部查考。候次年照数补刷。每年輳足一百四十四万道、以备开中
○九年议准、停止添刷引目。每盐一引、五百五十斤。过所、内除正盐二百八十五斤。其餘盐二百六十五斤。每二百斤。淮南纳银八钱。淮北六钱。就令本商纳完。给小票执照发卖。该纳价银、量其发卖月日、限以程期。赴运司上纳
○十五年议准、两淮正餘引盐、照旧五百五十斤為一包。内餘盐二百六十五斤。每二百斤、淮南原定价银六钱五分。又六十五斤、该银二钱一分零。共银八钱六分零。今减作银八钱。淮北原定价银五钱、又六十五斤、该银一钱六分零、共银六钱六分零。今减作银六钱。此外若有夹带。淮南以一百六十斤、淮北以二百斤、各纳银一两。以惩筑打大包姦弊
○二十八年题准、餘盐二百六十五斤、在淮南徵银七钱。淮北五钱一釐二毫
○三十年议准、两淮运司。除将原额正盐七十万五千一百八十引、及餘盐、并行开边报中外。自嘉靖三十年為始。每包内加二百斤。令商人照数、自行买补。与同新旧开边正餘盐数、俱作一包。赴仪淮二所过掣。淮南淮北、悉纳银解部
○三十一年议准、行两淮巡盐御史、转行运司。每年查照原定裡分、掣过引目、出给水程、填註期限、并商人贯址姓名、开申巡盐。移文各该行盐地方巡按、转行所属。如遇各商运到引盐、即拘令报官。卖毕、就拘退引截角、封送布政司。直隶府州、按季差人类缴运司交割。仍申巡按勾销。但有过限缴不足数、即查追提问。每年终、巡盐仍通查该缴退引、奏行户部。查果不及原派数目、至三五千引之上者、将各司府州县掌印官、参奏问罪
○三十二年题准、解京割没银两、量扣留、作為工本。将各场灶户、分為上中下三则、收买餘盐三十五万引。分派办纳商人。每中额盐二引、带中工本。盐一引。照依正盐定价、上纳本色粮草
○三十七年议准、工本盐每引、淮南七钱、减银二钱。淮北五钱一釐三毫五丝、减银一钱五分。免其官买盐斤、令商自向各场小灶、买盐赴掣。其扣买收买工本割没银、照旧解部。仍要每单淮南六万六千引外、加三万四千引為一单。淮北三万四千引外、加一万六千引為一单。每年淮南四单。淮北二单。务期一年掣尽
○四十年题准、仪淮二批验所。各商未掣盐一百五十一万三千二百二十一引。计淮南十八单、淮北六单、所载、共该餘盐银一百一万一千一百三十六两一钱。委官尽行改綑秤掣。每引五百五十斤。若多五斤以下、照常割没。五斤之上、照夹带问拟。大约每单实解出餘盐一万一千九百一十引一百七十斤。折算改作正盐、配引附掣。照例徵纳餘盐银两、顶补逃亡定额无徵之数
○又题准、湖广衡宝二府、仍食淮盐。郧阳一府、造入两淮行盐地方引目、拨盐发卖
○四十四年题准、工本盐虽有报纳、而正盐未免停积。且商灶俱困。将工本盐三十五万引、尽行革去。止解餘盐银六十万两
○隆庆二年议准、河盐引价、著為三等。分拨见引、淮南定银九钱。淮北定银八钱。分拨起纸关引、淮南八钱。淮北七钱。分拨到司勘合、淮南七钱。淮北六钱。若边商齎执仓钞勘合到运司、责令内商照依原定价则收买、以便即日回还。不得掯勒留难。仍将内商的名报出、造册在官。如遇支盐到桥顶坝。行令白塔河、安东坝、各巡检验放盐船。如该掣盐一百引、方许造单。如无新引、不许过桥入单。著為定例
○四年、令两淮盐法、尽復大盐旧例
○万历五年题准、先因两淮堆盐拥滞数多、暂停存积。今照旧开中
○七年议准、淮扬二府逼近盐场州县、听其以来易盐。止许肩挑背(巾夫)。不许多綑大包。其二府所属原派官盐一千引者、止派五百引。五百引者、止派三百引。责令各州县僉选殷实铺户、赴仪淮二所架下、分买掣过单盐、运往拆卖。盐尽、仍将铺户领过引目缴报

两浙

两浙都转运盐使司 【洪武初置】
许村场盐课司
本司仁和场盐课司
嘉兴公司
西安场盐课司　　鲍郎场盐课司
芦沥场盐课司　　海沙场盐课司
横浦场盐课司
松江分司
下沙场盐课司　　青村场盐课司
袁浦场盐课司　　浦东场盐课司
天赐场盐课司　　青浦场盐课司
下沙二场盐课司 【正统五年添置】
下沙三场盐课司 【正统五年添置】
寧绍分司
西兴场盐课司　　钱清场盐课司
三江场盐课司　　曹娥场盐课司
龙头场盐课司　　石堰场盐课司
鸣鹤场盐课司　　清泉场盐课司
长山场盐课司　　玉泉场盐课司
穿山场盐课司 【旧有昌国正盐场盐课、正统五年併此】
大嵩场盐课司 【旧有岱山芦花二场盐课司、正统二年併此】
温台分司
永嘉场盐课司　　双穗场盐课司
长林场盐课司　　黄巖场盐课司
杜瀆场盐课司　　长亭场盐课司
天富南监场盐课司
天富北监场盐课司
杭州盐仓批验所　绍兴盐仓批验所
嘉兴盐仓批验所　温州盐仓批验所

盐课数目

洪武间岁办
盐场三十五处。岁办盐二十二万四百五十七引二百斤零
弘治间岁办
每岁改办小引盐、四十四万四千七百六十九引一百四十九斤二两。内本色常股盐、一十三万三千八百九十六引一百三十二斤。存积盐、八万九千二百六十四引八十八斤。折色盐、二十二万一千六百八引一百二十八斤十两九钱七分
万历六年岁办
小引盐、四十四万四千七百六十九引一百四十九斤。内常股盐、三十一万一千三百三十八引一百六十四斤六两二钱。存积盐、一十三万三千四百三十引一百八十四斤一十一两八钱
岁解太仓餘盐银、一十四万两

行盐地方

杭州府　　　　　绍兴府
寧波府　　　　　台州府
温州府　　　　　金华府
衢州府　　　　　处州府
湖州府　　　　　嘉兴府
严州府　　　　　松江府
苏州府　　　　　常州府
镇江府　　　　　广信府
徽州府　　　　　广德州
洪武元年、定两浙岁办盐数。每引四百斤、给工本米一石。后改行小引、与两淮同
○正统十四年、令增两浙存积盐為四分
○景泰元年奏准、近场滷丁、令於盐场煎办盐课。水乡灶户、离场三十裡之外者、每丁岁出米六石。或折收价物。置立仓库收贮、委官专掌、按季查算。滷丁代纳盐数若干。照名给与食用
○令增存积盐為六分
○成化七年、减存积盐仍為四分。常股六分
○九年、令两浙巡盐御史、督同分巡分守、并运司官、清查灶丁。其绝户、及寡妇、盐课照数开豁。以清出多餘滷丁顶替。再有餘丁、照例办课。幼丁候长成办盐。俱造册备照。仍类造送部。自后每十年一次。其水乡灶户、每引纳工本银三钱五分。解司给散灶丁。或年终解部、送太仓各边支用
○十九年、令浙西场分。每正盐一引、折银七钱。浙东折银五钱。解送太仓。候餘盐支尽、仍纳本色
○弘治元年奏准、两浙盐课二十二万三千三百餘引。内除水乡折银三万餘两。实盐八万九千七百餘引。将解京折价、浙西每引原定七钱、减為六钱。浙东原定五钱者、减為三钱五分
○又令两浙水乡盐户、每一引、纳银六钱。煎办灶丁、存积盐课、俱纳本色。其常股、每引折银三钱。候商到支给。将价照例於勤煎灶户餘盐内、插买补课
○二年、令各场灶丁、离场三十裡内者、全数煎办。三十裡外者、全准折银。每年十月以里、徵送运司解部。其折银则例、每一大引、浙西六钱。浙东四钱
○正德九年奏准、两浙盐、每引二百斤、许带餘盐五十斤。连包索五十斤、共三百斤為一引
