<!-- { "loadSidebar": true } -->
国初各处岁办杂皮、共二十一万二千张
江西二万张
浙江二万张
河南一万五千张
福建一万张
山东一万五千张
四川一万张
广西一万张
广东一万张
湖广二万张
陕西二万张
北平二万张
山西二万张
直隶二万二千张
弘治间各处岁办杂皮、共三十四万一千七百六十一张
浙江三万三千张
江西三万三千张
福建二万张
湖广三万三千张
山东二万五千张
山西三万二千张
广东一万五千张
广西一万五千张
四川一万五千张
河南二万五千张
陕西三万张
顺天府五千七百八十张
直隶真定府三千七百一十三张
保定府三千七百五十张
河间府二千一百三十六张
永平府□千三百九十张
顺德府七百张
广平府二千二百一十四张
大名府三千七十八张
直隶苏州府四千张
镇江府四千张
庐州府二千张
寧国府四千张
扬州府五千张
淮安府四千张
池州府一千张
常州府二千张
安庆府一千张
松江府二千张
太平府四千张
徽州府三千张
和州一千张
广德州三千张
徐州三千张
宣德以后、陆续改折胖袄。惟麂皮、狐狸皮、照旧不折外。其各处岁办虎皮、豹皮、每一张、麂皮、鹿皮、每三张、獐皮、羊皮、每五张、杂皮、每七张、各折造胖袄裤鞋一副、五年一次题行
麂皮见今岁办三万四千八百六十九张半
浙江四千五百三十八张 【杭州府三百五十五张。嘉兴府五十一张。严州府二百五张。金华府十张。衢州府一千九百七十三张。处州府四百一十五张。绍兴府二十七张。台州府二张。温州府一千五百张】
江西三千三百一十九张 【南昌府一千一百四十三张。饶州府四百三十张。广信府二百四十九张。南康府二百八十张。九江府一千三十张。吉安府十九张。建昌府二十二张。赣州府一百三十六张】
湖广一万七千七百一十张半 【武昌府二千六百三十八张。汉阳府一百九十张。襄阳府三十张。郧阳府二百二十九张。德安府二百六十张。黄州府一千八百二十张。荆州府一千七百六十六张。岳州府八百五十九张。长沙府一千七百六十七张。宝庆府一千七张。衡州府二千二百三十张。常德府四百四十五张。辰州府九百二十三张。永州府一千六百三张。承天府六百六十一张半。靖州八百十六张。郴州四百六十六张】
河南五百八十六张 【河南府二十六张。汝寧府五百六十张】
山东四十二张 【东昌府十七张。青州府二十五张】
山西八百九十三张 【太原府二百五十九张。平阳府二百六张。大同府二百一张。潞安府二百二十七张】
直隶松江府六百七十张
常州府四百张
镇江府五百三十六张
庐州府三百五十八张
淮安府三百十张
扬州府二百三十四张
寧国府四千张
池州府二十七张
太平府七百八十三张
安庆府二百十三张
和州二百五十张
正统十四年奏准、各处解纳带毛销熟麂皮、每三分為率、一分作退毛销熟
○嘉靖四十三年奏准、各处岁额麂皮、照例徵解本色。每年限八月以里差官解京
○隆庆六年题准、尽行折银、每张银六钱、解部打造军器支用
狐狸皮、见今岁办、四千二百二十三张
浙江十五张 【绍兴府五张。温州府十张】
江西九十二张 【饶州府十四张。广信府一张。吉安府七十七张】 福建一百五十一张 【福州左卫三十六张。福州右卫三十张。福州中卫三十张。兴化卫十五张。漳州卫十五张。泉州卫二十五张】
湖广五十九张 【武昌府十六张。郧阳府十四张。黄州府十三张。郴州十六张】
河南二百三张 【彰德府七十二张。卫辉府六张。开封府六十二张。南阳府六十三张】
山东一千九百七十九张 【济南府三百二张。兗州府六百一十四张。东昌府一百八十四张。青州府一百六十八张。登州府六百七十三张。莱州府三十八张】
顺天府四十六张
直隶真定府二百九张
保定府二百七十八张
河间府三百十六张
顺德府三十三张
广平府四百二十七张
大名府三百九十三张
直隶池州府五张
安庆府十七张
嘉靖四十等年奏准、内灵臺官、及更鼓房官、五年一次、关领狐帽披肩等件。每员、给狐狸皮三十五张
○隆庆五年奏准、各处岁额狐狸皮、照例徵解本色。仍间岁派徵折色、每张银五钱、以备本折兼用
羊皮四百一十八张、解本色
河南开封府三十六张
山东莱州府十七张
山西大同府三百六十五张
虎豹皮十四张、解本色
直隶庐州府虎皮十张。豹皮一张
和州虎皮三张
马皮、凡进贡马、及各卫所马、倒死皮张、俱发皮作局收贮。正德六年奏准、顺天府、山东、河南等处、三年一次、该解皮作局煎水胶倒死马皮、听令卖银、每马皮一张、四钱。驹皮一张、三钱。该府州县、一年二次解部、召商收买水胶备用。该局煎胶柴炭等项、俱免派

翎毛 【牛觔角附】

洪武二十六年定、凡造箭合用翎毛、或各处岁办。或官為收买。如遇差人起解到部、札付丁字库交收。仍出给长单勘合、付解人进纳
○正统十四年、令以鸭翎、准岁办鹅翎
国初各处岁办翎毛、共一千三百五十五万六千根
江西三百万根
浙江三百万根
河南六十万根
福建五十万根
山东六十万根
四川一十万根
广西一十万根
广东一十万根
湖广二百万根
陕西五十万根
北平五十万根
山西五十万四千根
直隶二百五万二千根
弘治间各处岁办翎毛、二千二百二十七万六千五百四根
浙江三百九十三万一千一百四十四根
江西三百九十七万七千六十六根
福建七十四万三千九百四十二根
湖广五百七十七万九千七十七根
山东六十万根
山西五万四千根
广东六十九万九千一百三十九根
广西二十一万四千七百二十六根
四川二十四万四千四十八根
河南六十万根
陕西五十万根
顺天府六万八千一百七十八根
直隶河间府六万七千根
应天府一十六万五千二百七根
直隶苏州府九十五万五千一百三十五根
镇江府二十三万一千一百六十四根
庐州府二十二万四千五百六根
寧国府一十二万八千四百一根
扬府府三十万一千二百六根
淮安府五十三万六千八百四十五根
池州府二十三万七千二百八十八根
常州府一十八万二千九百三十三根
安庆府一百八万九千七百七十八根
松江府三十四万五千九百六根
太平府七万根
徽州府五万根
和州二十一万三千八百一十五根
广德州一万根
徐州五万根
滁州六千根
见今岁办翎毛、一百三万五百三十四根。每一百根、银一钱二分五釐。俱解折色。惟顺天府解本色
湖广二十七万九千二百根 【宝庆府七万根黄州府二十万九千二百根】
山东二万六千六百一十八根 【俱青州府】
山西五万八千根 【太原府一万八千根。平阳府四万根】
顺天府八万二千五百九十六根、係本色
直隶河间府四万五千一百五十根
广平府五万七千七百八十根
直隶松江府一万四千根
庐州府一十五万六千根
凤阳府三万四千根
淮安府九万一千一百九十根
太平府七万六千根
安庆府五万根
和州五万根
牛觔九十斤四两、每斤、银二钱五分。牛角一百八十七副、每副、银三钱二分。俱解折色
直隶庐州府、觔、四十八斤。角八十四副
安庆府、觔四十二斤四两。角一百三副

禁令

凡採捕禁令。洪武二十六年定、凡歷代帝王、忠臣烈士、先圣先贤、名山岳镇神祇、凡有德泽於民者、皆建庙立祠、因时致祭。各有禁约。设官掌管、时常点视、不许军於内作践褻瀆。其有荒芜芦荡山场去处、如遇官府营造、取用竹木芦柴等项、须要临时定夺禁约。设若官无所用、听民採取
○宣德十年
詔、各处山场、园林、湖池、坑冶、及花果树木等项、原係民业曾经官府採取、见有人看守、及禁约者。悉听民採取


大明会典卷之一百九十二
军器军装一

洪武二十六年定、凡军器、专设军器局、军装、设鍼工局、鞍轡、设鞍轡局掌管。时常整点。若有缺少件数。随即行下本局、算计物料、委官监督、定立工程、如法造完。差人进赴
内府该库收贮。如遇军职衙门关支、仍须计较可否。果係应合关人数、即便奏闻、照依军法定律支给。 【军法定律、每一百户。銃手一十名。刀牌手二十名。弓箭手三十名。鎗手四十名】 如係旧管征差军士、不应关给者、行移驳问。马鞍、务要查勘本军、先前曾无关过、或转纳何处、要见明白、纔方放支。不许含糊一概支给。若直隶、及各布政司、呈稟成造、亦须定夺具奏、行下依式造完、明白支拨。仍拘收原关旧损件数、入官修理。若各处有司岁造之数、起解到部、务要辨验堪中、行下该库交收。如有不堪者、就将原经手人员取问。其军装衣鞋别无定例。若有奉
旨给赏、临期下库支给


大明会典 军器

军器

凡盔甲。洪武七年、令线穿甲、悉易以皮
○十六年、令造甲每副、领叶三十片、身叶二百九片。分心叶十七片、肢窝叶二十片、俱用石灰淹里软熟皮穿。浙江沿海、并广东卫所、用黑漆铁叶、绵索穿。其餘俱造明甲
○二十六年、令造柳叶甲、锁子头盔六千副。给守卫
皇城军士
○弘治九年、令甲面、用厚密青白绵布。钉甲、用火漆小丁
○又定、青布铁甲、每副、用铁四十斤八两。造甲、每副、重二十四斤、至二十五斤
○十六年、令南方卫所铁甲、改用水牛皮造、绵绳穿弔
○嘉靖二十二年、令盔甲厂、改鹿皮(革呈)带、為透甲牛脂皮(革呈)带。改直领对襟摆锡丁甲、為圆领大襟
○二十九年题准、各处岁解斩马刀、折造盔甲
○四十三年题准、行各卫所、将六瓣明盔、尽改造八瓣帽儿盔。其大甲、一半改紫花布长身大甲新式。一半照旧式、惟布身加长二寸。共修造甲一万一千三百一十二副。即用二十九年以后、停造长牌圆牌工料补添、免行加派。所造盔甲、每年限七月以里解部
○万历十年、令在京两厂、造明盔甲五千副、给京营军士。以五年為期、每年千副
凡弓箭弦条。洪武二十三年、以天下岁造弓箭扰民、令工匠轮班赴京成造
○永乐元年奏准、造弓式、面阔三指。其力自七十斤、至四十斤、分為四等。造箭尖锐如锥
○弘治九年、令弓用丝绵寸札、外用坚漆
○十七年、令兵仗局、将先年降去各处式样弓箭弦、送戊字库监收内外官处柜藏、钥送工科掌管。遇各处解到日、取出比验收进
○嘉靖元年奏准、浙江、江西、福建、湖广布政司、并南直隶苏州等府、岁额民弓箭弦、徵价解部、於军器局雇匠团造
○四年奏准、仍解本色
