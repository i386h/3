<!-- { "loadSidebar": true } -->
红熟铜一斤、用炭一斤
生铁一斤、用炭一斤
打造
红熟铜一斤、用炭八斤
黄熟铜一斤、用炭八斤
□铁一斤、用炭一斤八两
凡铸造
亲王印符、金牌、并上直守卫官军金牌。工部及礼部计料、委官带领宝源铸印二局官、会同尚宝监、土官信符、金牌、会同印綬监、俱於
内府金牌厂同造。造完、送银作局镀金。各衙门印信、工部给铜、於礼部铸印局造
守卫金牌、额设仁义礼智信字五号。共该一千三百三十餘面。后损失数多、隆庆元年题准、照号补铸五十面。增号添铸二百面。将所损牌面、送部鎔销
外国信符金牌、凡歷代改元、日本等国符牌、俱另铸当代年号给用。合用物料人力、行顺天府办解。其装盛袱匣等件、原无年号字样、仍於原造见存内拣用。隆庆元年、印綬监题铸阴阳文信符金牌七十面 【每面各有硃红戧金匣】
凡铸造朝鐘、用响铜、於铸鐘厂铸造。嘉靖三十六年题准、行内官监造。合用物料、响铜於本监熟建铁於工部、各支用。生铜等料、召商买办。及鎔铸下鑪、用八成色金、花银、於内承运库关领。铸匠、行兵马司召募二百名。本部照例支给工食、同本监官匠、相兼做造。仍於工所摘拨官军应用
○隆庆五年题造朝鐘、合用生铜数多、恐措办不及、将本厂见贮试音不堪大鐘五口、及裂??璺废鐘三口、改毁添輳
朝鐘一口、通高一丈四尺二寸五分。身高一丈一尺五寸五分。双龙蒲牢、高二尺七寸。口径七尺九寸五分。备用鐘一口、製同前
计鐘二口、物料
八成色金一百两 【每口、五十两】
花银二百四十两 【每口、一百二十两】
响铜九万五千斤
熟建铁二万斤
生铜四千斤
红熟铜二万一千斤
锡八千三十斤
鐘槌、长五尺、至四尺。径二尺、至一尺七寸。合用柚木、派行浙江、湖广、四川、福建採解
凡铸造铜壶滴漏。嘉靖三十六年题准、行内官监造
每副物料
四火黄铜三千三百五十斤
红熟铜二百五十斤
木箭一十九枝 【行内灵臺开写节候时刻安设】
凡铸造收放钱粮法马、俱宝源局造。隆庆四年题准、旧法马轻重参差、令户工二部、公同较勘、行该局铸造。节慎库、太仓、光禄寺、太僕寺、荆杭抽分两厂、两直隶、十三省、及七边郎、七钞关、五运司、各法马一样四十副。仍行抚按、转行各府州县、照依新降式样铸造
凡内外各衙门合用器具、遇缺题办、原无定例

铸钱

凡铸造制钱。洪武四年、铸洪武通宝钱
○二十年、令各布政司、停止铸钱
○二十二年、復铸。更定钱??羕分两
○永乐六年、铸永乐通宝钱
○宣德八年、铸宣德通宝钱
○弘治十六年、铸弘治通宝钱
○十八年题准、每文重一钱二分
○嘉靖七年、铸嘉靖通宝钱
○十九年、以铸钱所得不偿所费、暂行停止
○二十二年、令照新式、铸洪武、至正德纪元、九号钱。每号、一百万锭。 【每锭五千文】 嘉靖钱、一千万锭。内工部六分、南京工部四分、各分铸
○隆庆四年、铸隆庆通宝钱
○万历四年、铸万历通宝钱二万锭。每文重一钱二分五釐。七分金背。三分火漆。两部照旧四六分铸
○十三年、铸万历通宝钱十五万锭。内南京工部、分铸六万锭
凡在京铸钱。洪武二十六年定、凡在京鼓铸铜钱、行移宝源局、委官於
内府置局。每季计算人匠数目、其合用铜炭油麻等项物料、行下丁字库等衙门放支。如遇铸完、收贮奏闻。差官类进
内府司钥库交纳、取批回实收长单附卷
○嘉靖三十二年、令黄铜照例行户部买办。锡麻等料、行甲字等库关支。炸炭工食等项、工部料价支给。以本部侍郎提督。本司员外郎监造
○四十二年题准、每钱一千文、旧重七斤八两、今重八斤。每铜五万斤、锡五千斤、铸钱六百万文。共重四万八千斤。除耗四千斤。仍扣剩铜锡三千斤。凡进钱、务秤足数、方许运进司钥库交收
○万历四年题准、动支太仓银、五万一百九十三两有奇、寄节慎库、陆续发商买办铸造
洪武间则例
当十钱一千箇、燻模、用油一十一两三钱。铸钱连火耗、用生铜六十六斤六两五钱、炭五十三斤一十五两二钱
当五钱二千箇、燻模、用油一斤四两。铸钱连火耗、用生铜六十六斤六两五钱、炭五十三斤一十五两二钱
当三钱三千三百三十三箇、燻模、用油一斤一十四两。铸钱连火耗、用生铜六十五斤九两二钱五分、炭五十三斤八两三钱五分
折二钱五千箇、燻模、用油二斤五两五钱。铸钱连火耗、用生铜六十六斤六两五钱、炭五十三斤一十五两二钱
小钱一万箇、燻模、用油一斤四两。铸钱连火耗、用生铜六十六斤六两五钱、炭五十三斤一十五两二钱
穿钱麻
当十钱、每串五百箇、用一两
当五钱、每串五百箇、用八钱
当三钱、每串一千箇、用一两
折二钱、每串一千箇、用七钱
小钱、每串一千箇、用五钱
铜一斤、铸钱不等 【外增火耗一两。弘治十八年题准、每铜一斤、加好锡二两】
当十钱一十六箇、折小钱一百六十文
当五钱三十二箇、折小钱一百六十文
当三钱五十四箇、折小钱一百六十文
折二钱八十箇、折小钱一百六十文
小钱一百六十文
铸匠每一名一日铸
当十钱一百二十六箇
当五钱一百六十二箇
当三钱二百三十四箇
折二钱三百二十四箇
小钱六百三十箇
銼匠每一名一日銼
当十钱二百五十二箇
当五钱三百二十四箇
当三钱四百六十八箇
折二钱六百四十八箇
小钱一千二百六十箇
嘉靖中则例
通宝钱六百万文合用
二火黄铜四万七千二百七十二斤
水锡四千七百二十八两
炸块一十四万五千斤
木炭三万斤
木柴二千三百五十斤
白麻七百七十斤
明矾七十七斤
松香一千五百六十六斤
牛蹄甲十万箇
砂罐三千五百二十箇
铸匠工食、每百文银三分八釐
万历中则例
金背钱一万文合用
四火黄铜八十五斤八两六钱一分三釐一毫
水锡五斤一十一两二钱四分八毫八丝
炸块二百三十九斤八两一钱一分六釐七毫
木炭四十五斤六两二钱四釐四毫
白麻一十一两六分六釐六毫
松香二斤一十三两六钱二分四毫四丝
砂罐六箇
铸匠工食三两六钱五分
火漆钱一万文合用
二火黄铜斤两同前
牛蹄甲一百八十五箇一分八釐
水锡、炸炭、白麻、松香、砂罐、工食、并同前
凡南京铸钱。旧例、南京宝源局、合用铜麻等料、於南京丁字等库关支。人匠工价、查取本部该动银两支给。约為四分。一分、支取扬州、淮安、杭州钞关船料银两。三分、动支芦课银两
○嘉靖中题准、分铸纪元各号通宝、芦课不敷之数、儘於船料内取用
○隆庆二年、以船料取用反过三分、题准停铸。其支剩船料银、及每年三钞关坐派铸钱支费银两、照数併解户部济边凡在外各处铸钱。洪武二十六年定、在外各布政司一体鼓铸。本部类行各司、行下宝源局、委官监督人匠、照依在京则例。铸完钱数、就於彼处官军收贮、听候支用
各处鑪座钱数
北平二十一座、每岁铸钱一千二百八十三万四百文
广西一十五座半、每岁铸钱九百三万九千六百文
陕西三十九座半、每岁铸钱二千三百三万六千四百文
广东一十九座半、每岁铸钱一千一百三十七万二千四百文
四川一十座、每岁铸钱五百八十三万二千文
山东二十二座半、每岁铸钱一千二百一十二万二千文
山西四十座、每岁铸钱二千三百三十二万八千文
河南二十二座半、每岁铸钱一千三百一十二万二千文
浙江二十一座、每岁铸钱一千一百六十六万四千文
江西一百一十五座、每岁铸钱六千七百六万八千文
嘉靖三十四年题准、云南铸钱、每年扣留该省盐课银二万两、就近买料、雇匠鼓铸嘉靖通宝钱、年额三千三百一万二千文。令参政一员专理。每年十月以里铸完、差官起解户部、贮太仓库。专备九边年例、京营料草折色、文武官折俸等项支用
○万历四年题准、通行十三布政司。南北直隶、开局铸钱。每府发鏇边样钱一百文。直隶州五十文。令照式铸造、铸完呈样


冶课

凡各处鑪冶。洪武二十六年定、各处鑪冶、每岁煽炼铜铁、彼先行移各司岁办。后至十八年停止。今不復设。如果缺用、即须奏闻、復设鑪冶、採取生矿煆炼。著令有司差人陆续起解、照例送库收贮。如係临边用铁去处、就存听用
○二十八年、罢各布政司官冶。令民得採炼出卖。每岁输课、三十分取二
○正德元年奏准、浙江等布政司课铁、每一斤折解银二分五釐。待后铁料不足、仍解本色
各处铁冶
国初置各处铁冶。每冶各大使一员、副使一员
江西
南昌府、进贤冶
临江府、新喻冶 【以上洪武七年置。十八年罢】
袁州府、分宜冶 【洪武七年置。十八年罢。二十七年復置。二十八年罢】
湖广、兴国冶
蘄州、黄梅冶 【以上洪武七年置。十八年罢】
山东
济南府、莱芜冶
广东
广州府、阳山冶
陕西、巩昌冶 【以上俱洪武七年置。十八年罢】
山西
平阳府、吉州富国、丰国二冶 【洪武七年置。十八年罢。二十七年復置。二十八年罢】
太原府、大通冶
潞州、润国冶
泽州、益国冶 【以上俱洪武七年置。十八年罢】
四川、龙州冶 【永乐二十年置】
顺天府、遵化铁冶 【永乐间、初置厂於沙坡峪、后移置松棚峪、宣德十年罢。正统三年、復置於白冶庄。万历八年罢】
各处铁课
国初定各处鑪冶、该铁一千八百四十七万五千二十六斤
湖广六百七十五万二千九百二十七斤
广东一百八十九万六千六百四十一斤
北平三十五万一千二百四十一斤
江西三百二十六万斤
陕西一万二千六百六十六斤
山东三百一十五万二千一百八十七斤
四川四十六万八千八十九斤
河南七十一万八千三百三十六斤
浙江五十九万一千六百八十六斤
山西一百一十四万六千九百一十七斤
福建一十二万四千三百三十六斤
见今岁课
浙江铁七万四千五百八十三斤五两四钱。
遇闰、加派四千四百六十五斤四两六钱 【衢州府、一万五千斤。餘及加闰、皆坐温州府。正德元年、浙福等省、俱徵解折色。每斤折银二分五釐。嘉靖元年、仍解本色】
福建铁二十九万九千一百五十五斤三钱四分七釐。遇闰、加一万七千八百六十五斤
