<!-- { "loadSidebar": true } -->
御宝。俱预编某字号勘合一百道、底簿一扇。用尽再编。其勘合本司收贮、底簿付尚宝监缴进
凡遇庆贺大礼。先期一日、本司官于
御前奏请宝捧。是日、设宝案于
中极殿、
皇极殿。至期、本司官二员、各捧宝于
御前、分行至
皇极殿、东西相向立、俟
上陞座、西立者过东、各置宝于案。礼毕、仍捧宝分行至
中极殿、置案上而出。其餘司官、俱于殿内之东侍立
凡每岁
驾诣
郊坛、行大祀礼。本司官、例于
承天门外乘马、从宝后行。礼毕、仍从宝回至
承天门外下马
凡
郊祀。本司随
宝供事官、各带班匠二名牵马。仍行锦衣卫、关领天字号随
驾牌二面、给与悬带。事毕、随即交还
凡宝色。合用银硃、奏行工部淘洗送用。油、行顺天府宛大二县上纳。蜜、瓷器、行光禄寺支给。熟艾、白芨、皂荚等物、行太医院取用
凡每年终、本司奏行钦天监择日洗宝。至期、尚宝监官关香物入水、捧宝於
皇极门洗净、入匣
凡每年终、本司具本年用过宝总数、於
御前奏进
凡
东宫用宝。本司官会同尚宝监官、於
文华殿用
凡祀享
郊、
庙、
社稷、及
看牲、视学、耕耤。公侯伯勋、卫、锦衣卫并金吾等二十卫官、扈
驾巡绰、各赴本司领金牌县带
凡每日、五府都督一员、率领旗手等二十卫带刀千百户一员、夜巡
内皇城、点闸铺军。各赴本司领金牌、并申字十七号令牌一面
凡每三日、金吾等二十卫、各轮官四员、计每班四十员、领金牌随朝巡绰、毕。仍赴司点闸
凡侯伯駙马一员、专管府军前卫带刀官二十员、每日上直。又侯伯一员、专管围子手将军、每夜上宿。又中军都督府都督一员、专管大旗下五军官员将军六百二十五人。?都督一员、专管勇士。又都指挥一员、专管传令?刀手。又侯伯駙马一员、专管大汉将军。又锦衣卫、当驾官指挥一员、千户二员、百户十员、三日轮班上直。各赴本司关领金牌。其金牌之制、面上铸仁义礼智信五字号、下铸守卫二篆字。背铸凡守卫官军悬带此牌等二十四字
仁字一号至四十号、上俱龙形。公侯駙马伯领
义字一号至五十号、俱虎形。指挥勋卫领
礼字一号至一百五十三号、俱麒麟形。千户领
智字一号至三百三十号、俱狮子形。百户领
信字一号至一千六十九号、俱祥云形。将军领
凡金吾等二十卫守卫官夜巡、各赴本司关领令牌。
午门指挥二员、千户一员、领申字一号至四号四面。
长安左右门各指挥二员、千户一员、
东华门指挥一员、千户一员、领申字五号至八号四面。
西华门指挥一员、千户一员、领申字九号至十二号四面。
玄武门指挥一员、千户一员、领申字十三号至十六号四面
凡留守五卫巡城官、并金吾等二十卫守卫官、各赴本司关领铜符
留守五卫指挥、领承字、东字、西字、北字号四面。其字号俱左半字
金吾等二十卫
端门
承天门指挥一员、千户一员、领承字号一面。
东安门指挥一员、千户一员、领东字号一面。
西安门指挥一员、千户一员、领西字号一面。
北安门指挥一员、千户一员、领北字号一面。其字号俱右半字
以上俱与留守卫比对铜符字号相同、方许点闸
凡领金牌夜巡点闸、每日上直、每夜上宿者、次早缴入。轮班三日者、班满缴入。非扈
驾、不许带出
皇城、违者送问
凡
皇城九门守卫军、与围子手、各领勇字号铜牌。计二万五十五面
凡五城兵马指挥司夜巡。每日一城轮官二员、
赴本司关领令牌、次早缴入。不到者、指名参奏
东城兵马指挥司、领木字一号二号二面
西城兵马指挥司、领金字一号二号二面
中兵马指挥司、领土字一号二号二面
南城兵马指挥司、领火字一号二号二面
北城兵马指挥司、领水字一号二号二面
凡祀享
郊、
庙、
社稷、及
神祇等祭、陪祀供事官、及执事人等入坛。俱赴本司关领牙牌、祭毕。随即缴入
圆花牌、陪字一号至三百五十号、陪祀官领
长花牌、供字一号至三百八十号、供事官领
长素牌、执字一号至一千四百七十号、执事人领
凡锦衣卫校尉上直。俱赴本司领严字号双鱼铜牌
凡光禄寺吏典、厨役、遇
大祀该班者。俱赴本司领善字号双鱼铜牌
凡
东驾侍卫官员将军。该侍卫日、俱赴本司领牌
凡文武朝参官、锦衣卫当驾官、应领官字号牙牌。并惊璺透彻、字号糢糊、应改造料造者。俱由礼部给手本、礼科掛号、赴本司关领。年终、各衙门仍造册送本司查理
凡朝参官牙牌字号。公侯伯、勋字。駙马都尉、亲字。文官、文字。武官、武字。教坊司官、乐字。其工部营缮所等衙门带俸匠作等、及锦衣卫所带俸、见在御马尚膳内官等监局寄名供事等、不係朝参官。嘉靖二十八年、题准改造、凡入内宫字样牙牌、以宫字编号
凡
巡狩行幸。各衙门俱赴本司、关领行在各衙门印信
凡
驾诣
陵寝、或
巡狩行幸。扈从文武官、各赴本司领小牙牌悬带。文字、武字、各一号起至五百号止。不书职衔
凡
亲王之国、及镇守巡抚等官、奏请符验。俱从兵部奏行本司、覆奏关领。如在外镇守等官事故去者、则付所在官司收贮、候更代者、就彼付领。每年终、各处具由奏报查考。符验之制、上织船马之状。起马者、用马字号。起船者、水字号。双马者、达字号。起单马者、通字号。起站船者、信字号凡监察御史出差巡按、清军、巡盐、巡茶、巡仓、巡河、巡捕、盘粮、勘事等项、俱赴本司领印。如本道印领尽、奏过、方许借领别道印。其南京御史从都察院差者、许在京对道御史代领。俱事毕缴还
凡官员人等领符牌等项。俱用本衙门印信手本、及赴司画字、方许领出
凡
皇后行亲蚕礼。先期文官四品以上武官三品以上命妇、及使人、各具手本、于本司关领牙牌
云花圆牌、陪字一号起至二百号止
鸟形长牌、供字一号起至十二号止
凡领牌上直。若将年幼有疾官员开报、及怠忽误事者、本司参奏。守卫官员、十年一次、本司具奏、会同兵部兵科官拣选。每年终、各卫备造青册、送司查照
凡背宝官、传令官。十年一次、本司奏行兵部、请
旨点差尚宝监太监一员、总兵官一员、兵部兵科本司官各一员、于千步廊下拣选
凡岁例金牌青线絛一千条、黄绒宝絛及红绵、并五年一造陪祀供事执事合用茶褐青丝牌絛。俱行工部造办送用
凡宝钞提举司奏造钞牌。及本司奏造损折缺少金牌。本司官同户部堂上官、并给事中、印綬监官、监造。其令牌有损坏者、行印綬监改造。牙牌损坏缺少、行司礼监造
凡本司合用纸札、于司礼监、及刑部关领。木炭、于顺天府关用。宝案等公用器物、于内外各该衙门成造送用。煎熬宝色等件、工部每季拨班匠十名供用
凡本司官员、并监生、每日酒饭。俱于光禄寺支给
凡本司官员俸粮。俱于通政使司带支、今改于禄米仓关支

南京尚宝司

凡符牌等项。南京官军人等、随
驾至行在、给与悬带。南京兵部、因移文南京工部改造木牌、其制俱与铜牌同、转送本司、给与守卫、夜巡、并点闸官军。其后凡有失落损坏、成造如前
计长木牌一百面
飞字一号起五面
效字三号一面
横字五号一面
辰字一号起五面
棠字三号一面
沛字四号一面
慎字五号一面
曰字三号四号二面
耻字四号一面
爵字一号一面
灭字一号起四面
图字一号一面
洁字四号一面
玖字三号五号二面
手字一号一面
楚字二号一面
拜字二号起四面
仕字三号一面
彫字一号起五面
荒字五号一面
近字一号一面
兹字一号一面
贱字一号一面
求字二号一面
得字三号一面
署字四号一面
禪字四号五号二面
稿字四号一面
甲字一号起五面
多字二号五号二面
落字三号四号二面
孟字三号四号二面
道字一号起五面
率字二号起四面
庭字一号起四面
匪字一号起四面
篤字一号起四面
宿字一号起四面
碣字一号一面
辞字一号起三面
清字四号一面
鬱字四号一面
殿字四号一面
能字二号一面
兄字二号一面
毁字二号一面
邇字三号五号二面
罪字三号一面
居字五号一面
遣字一号一面
计小木牌二千九百一十六面
旗手字一号起二百六十九面
府军字一号起二百七十面
府左字一号起二百五十五面
府右字一号起三百六十四面
府后字一号起二百三十五面
金左字一号起七十七面
金右字一号起一百四面
金前字一号起二百八十六面
金后字一号起二百三十五面
羽左字一号起二百四十五面
羽右字一号起二百六十面
羽前字一号起五十面
虎左字一号起二百六十六面
本司官员俸粮与尚宝同

钦天监　南京钦天监
大明会典卷之二百二十三
钦天监

国初置太史监。设太史令、通判太史监事、僉判太史监事、校事郎、并五官正等官。后改监為院。设院使、同知、院判、五官正、典簿、雨晹司时序郎、纪候郎等官。洪武元年、改太史院為司天监。设监令、少监、监丞、主簿、主事、五官正副、及监候、司晨、漏刻博士。又置回回司天监。设监令、少监、监丞。三年、始改钦天监、正五品衙门。四年、改监令為正仪大夫。少监、分朔大夫。五官正、司玄大夫。监丞灵臺郎。五官保章正、平秩郎。五官灵臺郎、司正郎。五官挈壶正、挈壶郎等散官。十四年、定品级员数、其散官、从文职给授。二十二年、改监令為监正、监丞為监副。三十一年、革回回监、而其历法亦隶之本监
凡本监习业者、分為四科。自五官正以下。与天文生、阴阳人、各专一科。回回官生、附隶本监、子弟仍世其业、以本国土板历、相兼推算
凡天文。如日月星辰、风云霾雾、本监各委官生、昼夜占候。或有变异、旧例自具白本占奏。正统后、始会堂上官、僉书同奏。弘治十八年、始用印信。其观象臺、分定四面、每面天文生四人专视
凡本监观星有盘、係洪武十七年造。又浑天、璿璣玊衡、简仪、俱正统四年造。十一年奏准、简仪修刻黄道等度、圭表壶漏、俱如南京旧制。又造晷影堂、以便窥测调品。景泰六年、造间仪铜壶。弘治二年奏准、浑天仪修改黄道度分。嘉靖七年奏准、立四丈木表测晷以定气朔
凡定时刻有漏、换时有牌、报更有鼓、警晨昏有鐘鼓、其器皆设於譙楼。初皆属顺天府。正统六年、改属本监。轮差漏刻博士、提调阴阳人、如法调壶换牌。其阴阳人、仍从顺天府各县僉充。鐘鼓改属旗手卫、拨军击撞
