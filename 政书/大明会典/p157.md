<!-- { "loadSidebar": true } -->
○天顺二年、令官民人等、衣服不得用蟒龙飞鱼斗牛大鹏像生狮子、四宝相花大西番莲大云花样、并玄黄紫、及玄色样黑绿柳黄姜黄明黄等色
○成化二年、令官民人等、不许僣用服色花样
○弘治十三年奏准、今后公侯伯、及文武大臣各处镇守守备等官、敢有违例奏讨蟒衣飞鱼等项衣服者、该科参驳、科道纠劾。该部执奏。治以重罪
○嘉靖六年、令在京在外官民人等、不许滥服五彩妆花织造违禁顏色。及将蟒龙造為女衣。或加饰妆彩图利货卖。其朝贡夷人、不许擅买违式衣服。如违、将买者卖者、一体拏问治罪
○十六年题准、今后在京在外文武官员、除本等品级服色及
特赐外。不许擅用蟒衣飞鱼斗牛等项、违禁华毕服色。其大红紵丝纱罗服、惟四品以上官、及在京九卿、翰林院、詹事府、春坊、司经局、尚宝司、光禄寺、鸿臚寺、五品堂上官、
经筵讲官、方许穿用、其餘衙门、虽五品官、及五品以下官、
经筵不係讲官者、俱穿青绿锦绣。遇有吉礼、止许穿红布绒褐品官花样、照依品级。公侯駙马伯、麒麟白泽。文官一品仙鹤。二品锦鸡。三品孔雀。四品云鴈。五品白鷴。六品鷺鷥。七品鸂鶒。八品黄鸝。九品鵪鶉。杂职官练鹊。风宪官獬廌。武官一品二品狮子。三品四品虎豹。五品熊羆。六品七品彪。八品犀牛。九品海马。不许混同穿用。锦衣卫指挥侍卫者、得衣麒麟服色。其餘带俸、及不係侍卫人员、及千百户等官虽係侍卫、俱不许僭用
凡致仕罢閒官员服色。洪武三年、令年老致仕及侍亲辞閒官。许用纱帽束带。若為事无降者、服与庶人同
○三十年、令致仕官服色与见任同。若遇朝贺、及谢
恩、见辞、一体具服行礼
公侯駙马伯花样
麒麟
（见图）
白泽
（见图）
文官花样
仙鹤
（见图）
锦鸡
（见图）
孔雀
（见图）
云鴈
（见图）
白鷴
（见图）
鷺鷥
（见图）
鸂鶒
（见图）
黄鸝
（见图）
鵪鶉
（见图）
练鹊
（见图）
风宪官花样
獬豸
（见图）
武官花样
狮子
（见图）
虎豹
（见图）
熊羆
（见图）
彪
（见图）
犀牛
（见图）
海马
（见图）

忠静冠服

嘉靖七年定
忠静冠、即古玄冠。冠匡如制。以乌纱冒之。两山俱列於后。冠顶仍方。中微起三梁、各压以金线。边以金缘之。四品以下去金。边以浅色丝线缘之
忠静服、即古玄端服。色改用深青。以紵丝纱罗為之。三品以上用云。四品以下用素。边缘以蓝青。前后饰以本等花??羕补子
深衣、用玉色
素带、如古大夫之带制。青表、绿缘边并里
素履、色用青、绿絛结。白袜
凡
王府将军中尉、及左右长史审理正副纪善教授等官、俱以品官之制服之。仪宾不得概服。在京七品以上官、及八品以下翰林院、国子监、行人司官、在外方面官、各府堂官州县正官、儒学教官、及武官都督以上、许服。其餘不许
忠静冠图
（见图）
忠静服图
圣諭如麒麟服有加则赐补子花样随品
（见图）
深衣图
素带图
（见图）
素履图
（见图）

仪宾冠服

仪宾朝服公服常服、俱照品级、与文武官同。惟笏皆用象牙。常服花样、视武官
弘治十三年定
郡主仪宾、鈒花金带。胸背狮子。县主仪宾、鈒花金带。郡君仪宾、光素金带。胸背俱虎豹。县君仪宾、鈒花银带。乡君仪宾、光素银带。胸背俱彪。故违僭用者、革去冠带、戴平头巾、於本处儒学读书习礼三年、方许復职

命妇冠服
礼服

凡命妇入
内朝见
君后、在家见舅姑并夫、及祭祀、则服礼服
洪武五年定
凡命妇圆衫、以红罗為之。绣重雉為等第。一品九等。一品八等。二品七等。四品六等。五品五等。六品四等。七品三等。其餘不用绣雉
二十四年定
命妇冠服、公侯伯与一品同。大袖衫、用真红色。一品至五品、紵丝綾罗随用。六品至九品、綾罗紬绢随用。霞帔褙子、皆用深青?匹。公侯及一品二品、金绣云霞翟文。三品四品、金绣云霞孔雀文。五品、绣云霞鸳鸯文。六品七品、绣云霞练鹊文
○大袖衫、领阔三寸。两领直下一尺间缀纽子三。前身长四尺一寸二分。后身长五尺一寸、内九寸八分、行则摺起、末缀纽子二、纽在掩纽之下、拜则放之。袖长三尺二寸二分、根阔一尺、口阔三尺五分。落摺一尺一寸五分。掩纽二、就用衫料、连尖长二寸七分、阔二寸五分、各於领下一尺六寸九分处缀之。於掩下各缀纽门一、以纽住摺起后身之餘者。兜子、亦用衫料两块斜裁、上尖下平、连尖长一尺六寸三分、每块下平处、各阔一尺五分、缝合、於领下一尺七分处缀之。上缀尖皆缝合、以藏霞帔后垂之末者。霞帔二条、各长五尺七寸、阔三寸二分、各绣禽七、随品级用、前四后三各绣、临末左右取尖长二寸七分、前后分垂、横缀青罗襻子、牵联并之、前垂三尺三寸五分、尖缀坠子一、后垂二尺三寸五分、临末插兜子内藏之。坠子、中鈒花禽一。四面云霞文。禽如霞帔随品级用。笏、以象牙為之、圆首方脚、长六寸四分、阔一寸五分、厚一分五釐
二十六年定
一品冠、用金事件
珠翟五箇　　　　珠牡丹开头二箇
珠半开三箇　　　翠云二十四片
翠牡丹叶一十八片
翠口圈一副、上带金宝鈿花八箇
金翟二箇、口衔珠结二箇
二品至四品冠、用金事件
珠翟四箇　　　　珠牡丹开头二箇
珠半开四箇　　　翠云二十四片
翠牡丹叶一十八片
翠口圈一副、上带金宝鈿花八箇
金翟二箇、口衔珠结二箇
一品至二品霞帔、用云霞翟文。鈒花金坠子。褙子、用云霞翟文
三品至四品霞帔、用云霞孔雀文。鈒花金坠子。褙子、用云霞孔雀文
五品至六品冠、用抹金银事件
珠翟三箇　　　　珠牡丹开头二箇
珠半开五箇　　　翠云二十四片
翠牡丹叶一十八片
翠口圈一副、上带抹金银宝鈿花八箇
抹金银翟二箇、口衔珠结子二箇
五品霞帔、用云霞鸳鸯文。镀金鈒花银坠子。褙子、用云霞鸳鸯文
六品霞帔、用云霞练鹊文。鈒花银坠子。褙子、用云霞练鹊文
七品至九品冠、用抹金银事件
珠翟二箇　　　　珠月桂开头二箇
珠半开六箇　　　翠云二十四片
翠月桂叶一十八片
翠口圈一副、上带抹金银宝鈿花八箇
抹金银翟二箇、口衔珠结子二箇
七品霞帔坠子褙子与六品同
八品九品霞帔、用绣缠枝花。坠子、与七品同。褙子、绣摘枝团花

常服

洪武二十四年定
命妇常服、用顏色圆领衫

进士巾服

洪武初定
进士巾、如今乌纱帽之製。顶微平、展角阔寸餘、长五寸许、系以垂带、皂纱為之。深色蓝罗袍。缘以青罗、袖广而不杀。革带、青(革呈)、饰以黑角、垂挞尾於后。笏、用槐木。廷试后、赴国子监领出、传臚日服之。至上表谢
恩后、謁
先师孔子、行释菜礼毕、始易常服。其巾袍等、仍送国子监交收

状元冠服

朝冠、二梁。朝服、緋罗為之。圆领。白绢中单。锦綬蔽膝全。槐笏一把。纱帽一顶。光素银带一条。药玉佩一副。朝靴毡袜各一双。 【俱内府製造】 礼部官引至
御前颁赐。上表谢
恩日服之

生员巾服

洪武二十四年定
生员襴衫、用玉色布绢為之。宽袖皂缘。皂絛。软巾垂带

吏员巾服

洪武四年定
各衙门掾史令史书吏司吏典吏、穿皂盘领衫。繫丝絛。戴四方平定巾
○十四年定、吏员皂衣、改用青色
○三十年定、令史典吏、皆服吏巾。巾样不与庶民同

士庶巾服【公使人等附】

洪武三年定
士庶初戴四带巾。今改四方平定巾。杂色盘领衣、不许用黄。执仗之士、首服鏤金额交脚帕头。服诸色辟邪宝相花裙袄。铜葵花束带。皂纹靴。刻期、冠方顶巾。衣胸背鹰鷂花腰线袄子。诸色阔丝匾絛。象牙雕花环。行縢八带鞋。皂隶、冠圆顶巾。衣皂衣
○又令庶民男女衣服、并不得僭用金绣锦綺紵丝綾罗。许用紬绢素纱。其首饰釧鐲、并不许用金玉珠翠。止用银。靴、不得裁製花样、金线妆饰
○四年定、皂隶公使人、穿皂盘领衫。戴平顶巾。繫白褡(衿去今改尃)、带锡牌
○六年、令庶民巾环、不得用金玉玛瑙珊瑚琥珀。未入流品者、并同庶民。帽不得用顶。帽珠许用水晶香木。校尉、只孙束带帕头靴鞋。刻期、雕刻杂花象牙絛环外、餘同庶民
○十四年、令农民之家、许穿紬纱绢布。商贾之家、止许穿绢布。如农民之家、但有一人為商贾者、亦不许穿紬纱
○又令校尉用金鹅帽、黑漆。戧金荔枝、改作铜钉样、每五钉攒就、四面稍起边栏、(革呈)用青、紧束之。各衙门祗禁、原穿皂衣、改用淡青
○又令僧道服色、禪僧、茶褐常服。青絛玉色袈裟。讲僧、玉色常服。绿絛浅红袈裟。教僧、皂常服。黑絛浅红袈裟。僧官皆如之。道士、常服青。法服朝服、皆用赤色。道官亦如之。惟僧录司官袈裟。道录司官法服朝服。皆绿纹、饰以金
○二十二年、令将军力士校尉旗军、常戴头巾或(衿去今改盍)脑。官下捨人并儒士吏员民人、常戴本等头巾。乡村农夫、许戴斗笠蒲笠、出入市井不禁、不亲农业者不许
○二十三年、令耆民儒士生员衣制同文职。惟袖长过手復回不及肘三寸。庶民衣长去地五寸。袖长过手六寸。袖桩广一尺。袖口五寸。军人衣长去地七寸。袖长过手五寸。袖桩广不过一尺。窄不过七寸。袖口仅出拳
○二十五年、令文武官同籍父兄伯叔弟姪子婿、及儒士生员吏典知印承差、钦天监天文生、太医院医士、瑜珈僧、正一道士、将军散骑舍人带刀之人、正五马军并马军小旗、教读
大誥师生、许穿靴。校尉力士、遇上直许穿、出外不许。其庶民商贾技艺、步军及军下餘丁、管步军总小旗、官下家人火者皂隶伴当、在外医卜阴阳人、皆不许。止许穿皮扎(革翁)。其北平、山西、山东、陜西、河南、并直隶徐州、地寒人民、许穿牛皮直缝靴
○二十六年、禁官民步卒人等、不许服对襟衣。惟骑士不拘
○正德元年、禁商贩吏典僕役倡优下贱、皆不许服用貂裘。僧道隶卒下贱之人、俱不许服用紵丝纱罗綾绵
○十六年、禁军民人等、如有穿紫花罩甲等服、或禁门、或四外游走者、许缉事并地方人等擒拏
○万历二年、禁举人监生生儒、下至民庶奴隶之辈、有僭戴忠静金线冠巾、穿锦綺镶履、及张伞盖、戴煖耳者、听五城御史严拏重责枷示、仍送问

士庶妻冠服【婢使人等附】

洪武三年定
士庶妻、首饰许用银镀金。耳环用金珠。釧鐲用银。服浅色团衫、许用紵丝綾罗紬绢
