<!-- { "loadSidebar": true } -->
马草、二万六千一百三十八包五斤一十三两一钱零
凡措备草料。正统九年、令刑部都察院问完囚人、以四分為率、内二分纳草赎罪。其斩绞罪者、纳草一千八百束。三流并徒三年者、一千四百束。徒二年半者、一千二百束。徒二年者、一千束。徒一年半者、八百束。徒一年者、六百束。笞杖者、每一十、四十束。每束重一十五斤
○十四年、令陜西西安、庆阳、延安等卫府官吏舍人所犯、不係赃罪笞杖徒流、及军民人等、犯该笞杖、不该立功者、定拨各堡纳草
○又令开中两淮、两浙、河东、长芦运司、存积四分官盐、不分四品以上官员之家、及军民人等、俱於在京西城等坊草场、上纳草束
○又奏准、召商纳草、不分官员军民之家、每穀草一百束、官给价银三两。禾草一百束、二两二钱。就於京场上纳
○景泰元年、令直隶真定等府儒学生员、纳草四千束、给与冠带、以荣终身
○成化元年、独石、马营、龙门所、云州四仓、急缺粮料、开中淮浙长芦河东运司、官盐九十五万二千三百二十二引、召商上纳米豆、至六年报中未完。除两淮仍令照旧。两浙等运司、酌量时价、改中草束
○二年奏准、在京各衙门办事吏典、有办事一年以下者、纳豆一百石。二年以下、八十石。三年以下、六十石。免其考试、就便实拨当该。其办事一年以下、纳豆二百石。二年以下、一百五十石。三年以下、一百石。送吏部、免其京考、给与冠带。即照资格、挨次选用
○又奏准、在京各衙门当该吏典、有著役一年以下、纳豆八十石。二年以下、六十石。给与冠带。照依资格、挨次选用
○又奏准、在京各衙门办事官、有该正从八品选用者、纳豆一百石。照依资格、挨次选用
○十二年奏准、大同等处、各城堡仓场、开中长芦运司、官盐十万引、每引、纳料豆四斗。河东运司、官盐二十万引、每引、纳穀草八束
○十四年、令辽东二十五卫囚犯、纳草赎罪。除笞罪、并真犯死罪、及例该充军等项、并无力外。其餘杂犯死罪、纳草三百五十束。徒三年、纳草二百五十束。徒二年、纳草二百束。徒一年、纳草一百五十束。杖罪每一十、纳草十束
○又令户部运银十万两。分送陜西榆林、给与官军、准折草料。仍行山西河南附近州县、或借拨、或儹运、或买办料豆各万石。穀草各一百五十万束。俱纳榆林一带仓场
○弘治十六年奏准、辽东商贩买卖之人、务经巡抚官查勘无碍、方许於管粮郎中处、纳草价银三两五钱、给引掛号入关
○隆庆三年、令明智等坊五场草束、及太仓黑豆、俱係京营马匹、及防秋支用。各营马匹草料、每年照旧放本色三箇月。其餘月分、俱支折色。如遇草料价贱、全支折色。务令在场常有草六十万束。在仓常有豆三万石。以备接济
○又令商人买上草料、科道同户部司官、会估价值、定在十月正秋成之后、草豆价值俱平。山东河南二道、但有见在银两、权宜预支、趁秋买办
○又令在京五场、通计买草至二百万束、每年挨陈坐放、照数买补。酌议行各场监督主事、每年防秋毕日、查将京营马匹草束、照例於十月、十二月、次年二月支放。务在出陈易新。其餘月分、照常折放。仍於本色支放完日呈部、以凭酌量坐买。务要各场贮草束一百五十万、以备缓急支用
凡支给草料。洪武十三年、令广东、广西、福建、浙江、湖广、江西布政司、淮安、苏州等卫、马草不许科收。马料不许支给
○永乐七年、
钦定征操马匹关支草料。公六匹。侯五匹。伯四匹。指挥千百户各一匹。征进马匹草料。公十匹。侯伯八匹。都督六匹。都指挥三匹。指挥二匹。千百户各一匹。非征进之数、不许关支
○十一年、令上直马、每匹日支料豆四升。草一束。其下场牧放马匹、止关料豆一月
○十四年、令驮豹马、日支料四升。草一束。自九月初一日起、至十一月终止
○二十二年、令常川上直马、每匹日支料三升。草半束。餘半束、折支钞二贯。骑操等项马、每匹日支料三升。草一束。折支钞四贯
○宣德五年、令御马监勇士马、并达官调习马、每匹、按月原支草三十束。内支本色草、一十五束。餘折白绵布一疋
○正统二年、令五军三千神机等营操备官军马、月支料豆九斗。添与一斗、以后照旧关支
○又令陜西寧夏等处官军骑操马、每岁自九月半起、关支料豆。至次年四月半住支
○又令大同宣府等处操、备巡哨马、每月原支料豆九斗、添与三斗。至次年三月半住支
○四年。令大同宣府镇守总兵等官、凡马匹不係官给之数、不许关支草料
○六年、令北虏使臣马驼初到京、每匹日支草半束。一月之后、又添半束。每日仍支料一升
○又令甘肃操备马料、自十一月初一日、至次年三月终、日支四升。其九月下半月、及次年三月四月上半月、仍照旧日支三升
○八年、令直隶真定卫达官、自已马草料住支。其官马、照官军例支给
○九年、令万全都司巡哨操备马、添支四月下半月料豆六斗
○十年、令甘肃庄凉等处官军马料、日支四升外、添支青稞一升
○又令大同右玉林等卫官马、月支穀草十束。与自备野草、相兼喂饲
○十四年、令各处马房上直骑操。并起取等项马草、每一束、折支银二分
○又令居庸关骑操马、自十月十五日起、至次年四月半止、每马一匹、日支草一束
○又令五军三千神机等营骑操马、自本年十二月二十五日起、至次年二月终止、每匹日加料豆一升
○景泰元年奏准、
长陵等三陵、神宫监、长随内使、领到御马监马驴、行令昌平县、每马一匹、日支料三升。草一束。驴一头、日支料一升。草半束。每年十月初一日起、三月终止。如有事故、截日住支
○二年、奏减上直马料豆一升、与五军等营骑操马、　例关支三升
○令五军等营骑操马、自十月十五日起、本月终止、每马一匹、给银一钱、十一月给银二钱、买草。十二月、至次年正月终止、每马关本色草一十五束
○三年、令减给驮豹马料豆一升。照例自九月初一日起、至三月初一日住支
○又令五军等营存操马、至六月青草长茂、止关料豆、草束住支。至十月初一日起、草束依例关支
○七年、令寧夏等卫马队旗军、照甘肃例、每岁九月十六日起、至次年四月十五日止、日支料豆三升
○又令勇士小廝马、月支料豆九斗、草三十束
○天顺二年、令新降达官、每人准马一匹月支料七斗。草三十束
○成化元年奏准、凡内外镇守官员马。不拘官私、止给四匹草料
○五年、令京营官军草料、俱编填勘合、方许支给
○十二年、令原选听征下场马、预先调取来京、每匹於九月、十月、支草二十束。九月以后、仍有边报、却将十一月分该支草料、移在十月分、十二月分、移在十一月分、接续。照例秋草穀草兼支。间月折与价银买草
○十三年、令下场取回听征官、八月、九月、每马一匹、按月支与草价银二钱三分
○十七年、令听征官军马一万五千匹、每匹月给草价银一钱。日支料豆三升。续因马匹瘦损、添给草价银一钱
○二十年奏准、听征马四月、五月、每月添给料豆一斗。輳前九斗、共支一石。草价银三分。輳前二钱、共支二钱三分
○二十一年、令永平、山海、蓟州等处、三屯等营、官军骑操马、按月造册、三月关支料豆。十月折支草束
○弘治二年、令各营骑操马、本年十二月至春季、内一月、每匹月添草价银一钱。以后该支月分仍旧
○又议准、京营存操马、每年四月分、关支料豆一半。其餘下场回还马、每年关支折草银两月
○六年、令存操马四月分料豆、准与全支
○十二年奏准、存留下场听征马、自五月初一日為始、除料豆照常外。每马折给草价银二钱。内存操马先已支过者、照数扣除。候声息稍缓、仍令下场收放。草料住支
○正德五年、令各边镇巡等官、凡遇出哨征战追赶之日、马匹每日量加料一二升。閒息之日、照旧。明白造册开报
○嘉靖元年奏准、涿鹿左卫、兴州中屯卫守操舍餘、常川听候捕盗、原领马匹、春季正月、二月、冬季十一月、十二月、按月於涿州良乡仓场、支给草料。其三月至十月八箇月、听其自行牧放。事寧停止
○二年、令在京各营、除骑操马匹、照旧每年支本折草三箇月。料豆间月本折兼支。听征马匹、俱令下场牧放。草料截日住支
○六年、令捕盗马匹、准给与折色、随便糴买喂养
○七年奏准、马匹草束、每年照旧支三箇月本色。其料豆、存操马、每年十二箇月、听征马、除下场六箇月、俱本折间月关支
○又奏准、委官主事、将榆河、居庸、榆林、土木四驛、查照先年定例、每年自十月初一日起、按季关支料九斗。草三十束。夏秋住支。听其照旧打采青草喂养。其榆河、居庸二驛、冬春仍关支本色。榆林、土木二驛、冬春马草准改支折色。每草一束、给银二分
○八年题准、御马监马匹、朝马赏名马為一等。查照旧例喂养杂料。驮鞍选记披甲马為一等。内除豌豆、止用大麦□豆黑豆喂养。其各起骑操马等项马為一等。内除豌豆菉豆、止用大麦黑豆喂养
○十年题准、四月青草长茂、各营马匹、照旧规尽令下场放牧
○十四年题准、崔黄口营守御操备军餘民壮骑操官军口粮黑豆、通州仓关支。草束、除夏秋二季照例牧放不支外、冬春二季、自嘉靖十三年冬季為始、每草一束、折银五釐。坐派太仓银库关支、自行买办
○又题准、各营马匹、除东西官厅存留听征马、每年自四月初一日起、至九月终止、全支料草、以备调用外。其奋武等营存操马匹、遵照旧例、不支草束。止关料豆、本折间支
○二十九年、令三大营马匹、每年夏秋六箇月、差官领
敕、於近京地方、随便牧放、以备调遣。春冬二季、除三箇月支本色外。其餘三箇月、应支折色月分、草、每月折银三钱料、折银五钱。其夏秋二季草料价贱、係在营存留操备马匹、止照常规折支。不许概援為例
○三十二年、令巩华、永安二营原兑马匹草料、夏秋月分、该支折色、每豆一石、折银三钱五分。草三十束、折银二钱五分。冬春月分、双月支给本色。单月折银。豆一石、五钱。草三十束、三钱。如有闰月。在春冬时、本折中半。在夏秋时、依季支本折
○三十三年、令大同镇主兵马匹、每马计冬春六箇月、月支料豆九斗。旧支本色四斗、今加二斗、共六斗。餘三斗、照旧折色。其草束、夏秋采积以备。冬春不许支

秋青草

永乐九年、令天城阳和等卫所、采取青草、给大同都司官马、以平阳泽潞等府州县草、纳附近驛站
