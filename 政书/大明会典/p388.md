<!-- { "loadSidebar": true } -->
永乐以后、马鞍山、瓷家务、周口、怀柔等处、各置灰厂。俱以武功三卫军夫採烧、搬运赴京、修理内外公廨等项应用
○天顺间奏准、差指挥千
百户等官、分管提督、五年一换 【后止拨工役囚人、罢各卫军夫。其提督指挥如旧】

木植

崇文门外、有神木厂。旧额、拨虎賁等十七京卫、通州等二十五外卫、军餘一千名、在厂工办。逃故僉补。后止存八百二十一名。内上工二百名。杂差管事、四十一名。大木厂借工、一百二十名。其餘皆办桩木、每名、月办二根、以备苫盖朝阳门外、有大木厂、与神木厂同
凡各省採到木植、俱於二厂堆放。永乐中营建北京
宫殿、令四川、湖广、江西、浙江、山西採木
○嘉靖三十六年、营建
朝门午楼、议准、材木先儘神木厂。次差御史、郎中、各一员、挨查先年、沿途遗有大木、解用
○又令川、贵、湖广三省、採木。山西、真定、採松木。浙江、徽州、採鹰架木

(荣去木改林)麻

旧制、河南、山东、北直隶、各州县卫所、共九十三处、原有厂地。每年种解(荣去木改林)麻本色、各不等、解部、各工支用。但额徵斤数不多、往返劳费。隆庆元年题准、行各该抚按、及左中后三都督府、转行各衙门、自二年起、照依原定数目、每麻一斤、徵银一分八釐、各解该府。每年限十月内、类解本部、以备买麻支用
见徵(荣去木改林)麻二万八千一百七十九斤一十四两二钱五分。每斤折价一分八釐、共银五百零七两二钱四分
山东
济南府一千四百斤 【长清县五百斤。蒲臺及齐东二县、各一百五十斤。滨德二州、及禹城县、各二百斤】
兗州府二千六百斤 【济阳县一千七百斤。滕县一百斤。商河县八百斤】
东昌府一千五百八十三斤二两二钱五分 【朝城、堂邑、丘三县、各一百斤、范县一百七十斤。临清州二百五十斤。莘冠二县、各五十斤。濮州一百八十斤。馆陶县、济寧上厂、四百八十七斤四两五钱。济寧下厂、九十五斤一十三两七钱五分】
河南
开封府一千五百五十斤 【阳武县四百斤原武县二百斤
封丘县三百五十斤。延津县六百斤】
卫辉府三千零五十斤 【淇县一百斤。新乡县四百斤。胙城县一百五十斤。获嘉辉二县、各九百斤。汲县六百斤】
怀庆府一百八十斤 【修武县八十斤。武涉县一百斤】
彰德府二百斤 【坐汤阴县】
顺天府一百八十斤 【通州八十斤。香河县百斤】
直隶河间府一千七百九十斤 【景沧二州、各一百五十斤。瀟寧县五十斤。静海县一百斤。东光吴桥二县、各七十斤。寧津献二县、各六百斤】
真定府七百斤 【深州及武强县、各二百五十斤。定州卫二百斤】
广平府四百八十斤 【清河、肥乡、广平、威四县、各五十斤。成安鸡泽、曲周三县、各八十斤。永年县四十斤】
大名府二千四百四十九斤 【清丰、魏二县各一百五十斤。长垣县一百十二斤八两。濬县八百五十斤。内黄县一百九十五斤。大名、滑二县、各一百斤。南乐县三百五十斤。东明县六十七斤八两。元城县二百五十斤。开州一百二十四斤】
直隶淮安府九百八十七斤 【邳州三百四十二斤八两。宿迁县四百五十二斤、睢寧县一百九十二斤八两】
扬州府二千五百四十二斤八两 【高邮卫二百六十二斤八两。宝应县六百三十斤。江都县一千六百五十斤】
镇江府四百二十一斤四两 【坐丹徒县□洲厂】
徐州九百七十五斤 【本州八百斤。沛县一百七十五斤】
左府三百斤 【平山卫五十斤。济寧卫二百五十斤】
中府三千二百七十七斤 【淮安卫三百五十斤。徐州卫五十斤、临清卫一千七百五十斤。大河卫八百一十四斤八两。扬州卫三百一十二斤八两】
后府三千五百一十五斤 【瀋阳中屯、及德州二卫、各二百斤。德州左卫一百七十斤。通州左右二卫、各八十斤。武清卫一百二十五斤。河间、天津、及天津右三卫、各六百斤。天津左卫四百斤。真定卫三百斤。神武中、及定边二卫、各八十斤】

苇课

凡营造各工、合用芦席。永乐间选差指挥、督率军夫、於杨村南北口尹儿湾南北掘河、五厂苇地、打苇织造。后厂地被军民侵种、差官踏勘、立石為界。设有庄头佃户
○天顺二年奏准、每地一亩、徵席三片、苇一束。差武功三卫指挥等官、协同有司催办。五年一替、仍行通州管河郎中管理
○嘉靖十年议准、免徵本色。照户部庄田、每亩徵银二分。遇有灾伤、照数奏免
○十三年、革去武职、行各该府州县掌印管粮官督徵。 【每亩旧徵课银、高阜三分。低洼二分。小民概称低洼规避、以后不分高下肥瘦、每亩止徵二分】 仍札委通州管河郎中、兼管督催。每年限十月以里、将徵完银两解部。年终造册奏缴
苇地原额、四千五百七十顷六十四亩九分六釐四丝。岁该徵银九千一百四十一两二钱有零
顺天府武清县五厂
蔡村掘河厂、三百七十四顷七十三亩八分六釐
杨村北厂、六百八十九顷四十三亩三分五釐
杨村南厂、一百九十二顷四十一亩七分八釐
尹儿湾北厂、八百五十八顷五十四亩一分七釐
尹儿湾南厂、三百六十五顷九十四亩
霸州、七百五十四顷五十六亩四分三毫九丝
文安县、二百二十四顷七十三亩八分七釐
大城县一百七十九顷一十四亩七分七釐二毫
河间府静海县九百三十八顷一十二亩七分五釐四毫五丝 【万历五年题准、行保定巡抚、及通州管河郎中、查勘河间府静海县独流等一十六庄苇地、除上地一百七十三顷一十六亩四分、每亩照旧徵银二分外。中地一百一十三顷四亩二分、每亩止徵银一分、下地三百五十八顷四十二亩八分有餘、及逃绝地二百九十三顷四十九亩三分有餘、俱免徵。以后如水退、復开垦成熟、仍行照例徵收。不许势豪占管】
岁用苇、额该四十三万斤。每一百斤价银二钱五分。给批铺户纳完领价
凡苇夫。天顺年间、原派神木厂民夫、一百二十名、运苇做工
○成化二十一年
詔、僉顺天府所属、岁编六十名、办苇苫盖
○弘治十三年题准、每名、徵银一十五两、共九百两、解司、帖发节慎库、支给铺户

虞衡清史司

郎中、员外郎、主事。分掌天下山泽採捕陶冶之事

大明会典卷之一百九十一
採捕

採捕有三。曰野味、以供宾祭。曰皮张、曰翎毛、以供军器军装。旧有禁令、亦虞衡所掌。因附列焉

野味

洪武二十六年定、凡每岁祭祀、及供
御、并岁时筵宴、合用野味。预先行移各司府州、著落所属、於山林去处、多办走兽。湖泊去处、多办飞禽。照依坐定岁办数目、令各处猎户、除春夏孕字之时、不採外。当於秋间採捕。其各项活野味、依例用宽大笼柜、差人沿途如法餧养茁壮、到部、出给长单一样二本、并关给勘合、进赴
内府光禄寺交收。将长单一本批迴入卷。一本就留本司备照。如有倒死不堪之数、验其解物人、在路果无延缓稽迟日期者、止是著令陪偿起解。如是故行迟缓者、问罪
○宣德十年奏准、江南直隶、及布政司、所进野味、俱送南京光禄寺
江北直隶、及布政司所进、俱送光禄寺
○正统元年奏准、各处岁派獐麂鶿(老鸟)等、就彼中照时价折钞贮库、岁终开报
○成化二十二年奏准、
大祀、该用大样角鹿二十五隻。先期会计、行直隶庐凤二府、河南布政司、岁办鹿隻内、每三隻准买一隻。常数外、增三隻备用。餘仍岁办起解
○正德十年、南京工部奏准、江南各司府州、活鹿天鹅价银、径解工部、转发光禄寺收用
国初各处岁办野味、共一万四千二百五十隻
湖广布政司三千隻
本司分派附近府州分二千五百隻
窵远府州分五百隻 【辰州府八十隻。永州府一百隻衡州府七十隻。宝庆府六十隻。襄阳府一百二十隻。郴州三十隻。靖州二十隻。安陆州二十隻】
江西布政司一千隻
本司分派附近府分八百隻
窵远府分二百隻 【南安府一十五隻。袁州府六十隻。赣州府六十隻。吉安府六十五隻】
直隶七千五百隻
河南一千二百隻
浙江八百隻
山东七百五十隻
弘治间各处岁办野味、一万四千四百九十四隻
浙江八百隻
江西一千隻
湖广三千隻
河南一千二百隻
山东七百五十隻
应天府三百隻
直隶苏州府四百隻
镇江府三百隻
庐州府八百隻
寧国府二百隻
扬州府一千五十三隻
淮安府二千六十一隻
池州府二百隻
常州府三百隻
安庆府五百隻
松江府三百隻
太平府三百八隻
徽州府二百一隻
和州一百隻
广德州二百九隻
徐州五百隻
滁州一十二隻
又供应活鹿二百六十七隻
河南二百二十七隻 【河南府五十七隻。汝寧府七隻。南阳府七十隻。怀庆府一十一隻。卫辉府二十六隻。彰德府五十六隻】
直隶庐州府一十隻
淮安府二隻
扬州府二隻
凤阳府十六隻
山东一十隻
天鹅三百二十隻
河南六十五隻 【开封府办】
直隶庐州府七十四隻
淮安府六十八隻
扬州府六十六隻
凤阳府三十一隻
山东一十六隻
今岁额、大小活鹿三百九十七隻。大鹿、每隻银十六两。小鹿、每隻银五两。俱解折色
湖广小活鹿一百四隻 【武昌府一隻。汉阳府六隻。襄阳府六隻。郧阳府四隻。德安府四十三隻。长沙府二十六隻。宝庆府一十三隻。永州府三隻。承天府二隻】
河南小活鹿二百四十三隻。内七十二隻、折
大角活鹿二十四隻。外增大鹿六隻 【彰德府小鹿五十六隻、内折大鹿五隻。卫辉府二十六隻、内折三隻。河南府五十七隻、内折五隻。南阳府七十九隻、内折八隻。怀庆府一十六隻、内折三隻。汝寧府九隻。外增大鹿、南阳府一隻。汝寧府五隻】
山东大鹿七隻 【济南府五隻。青州府一隻】
广西小活鹿三隻 【桂林府办】
直隶庐州府小鹿十二隻 【外增大鹿一隻】
凤阳府十六隻 【外增大鹿一隻】
淮安府二隻
扬州府二隻
天鹅六百二十隻。每隻银五钱。俱解折色。内二隻解本色
湖广二百二隻 【本省派解】
河南六十五隻 【开封府办】
山东十九隻 【济南府十四隻。兗州府五隻。内鱼臺县解活天鹅一隻】
直隶常州府二隻
池州府五隻
庐州府七十四隻
凤阳府三十一隻
淮安府六十八隻
扬州府六十二隻
安庆府五十六隻
徐州四隻
和州二隻
江西三十四隻 【南康府十五隻。九江府十九隻】

皮张

洪武二十六年定、凡各处每岁差人起解杂色皮张、及各该军卫屯田去处、倒死头匹皮货、到部。照例关给长单勘合、付解人进纳。若熟皮、札付丁字库交收。生皮、札付皮作局、熟造类进。设或成造军器等项、皮张不敷、须要预為收买。其收贮在库之数、务要时常整点、不致腐坏
