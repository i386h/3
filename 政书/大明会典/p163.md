<!-- { "loadSidebar": true } -->
上与
皇后各就更服处。
上服皮弁服、陞内殿。
皇后更衣从陞。赞请陞座。执事者举饌案於
上与
皇后前。女官司尊者取金爵酌酒以进。饮讫。女官进饌。举饌讫。女官再取金爵酌酒以进。饮讫。进饌。举饌毕。女官以巹盏酌酒合和以进。饮讫。又进饌。举饌毕。内侍奏礼毕。
上同
皇后兴。内侍女官执事奏请
上与
皇后就更服处易常服。
皇帝从者、餕
皇后之饌。
皇后从者、餕
皇帝之饌

朝见两宫

第二日早、
上冕服、
皇后礼服、诣
某宫俟。
某宫礼服陞座。赞引引
上与
皇后诣
某宫前。宫人以(暇去日改月)脩盘立於
皇后左赞礼赞
上与
皇后皆四拜。执事二人举案至
某宫前正中。宫人以(暇去日改月)脩盘授
皇后、
皇后捧置於案上。执事女官举案。
皇后随案进至
某宫前。
皇后復位。赞礼赞
上与
皇后皆四拜。执事者举(暇去日改月)脩案彻於西。赞礼毕。
皇后还宫

谢恩

第三日早、
上冕服、
皇后礼服、同诣
某宫前、行八拜礼讫。
皇后诣内殿俟。
上服皮弁服、陞座。赞引女官引
皇后礼服、诣
上前就拜位、行八拜礼毕。
皇后还宫、陞座。引礼引在内亲属、赞八拜礼。次引六尚等女官、赞八拜礼。次引各监局内官内使、行八拜礼毕。降座、入閤。是日、
上受
皇后谢恩礼毕、出具服
御奉天殿。颁
詔布告中外。行礼如常仪

受贺

第四日、文武百官具朝服上表庆贺。陈设如常仪。
上具袞冕御华盖殿。
亲王行八拜礼庆贺。次执事官行五拜三叩头礼毕。鸿臚寺奏请陞殿。 【新仪改亲王行礼毕。鸿臚寺官候王退、奏执事官行礼。毕。奏请陞殿】 导驾官前导。百官进表、行礼如常仪。其
亲王行礼毕。诣内殿
某宫前、
皇后前、俱行庆贺八拜礼、出。是日、
某宫具礼服陞内殿、受内外命妇庆贺礼。外命妇进表如常仪。
皇后礼服陞殿、受内外命妇庆贺礼。外命妇进笺如常仪

盥馈

第五日清晨、尚膳监具膳羞。
皇后具礼服诣
某宫。俟膳至。赞引引
皇后诣前、赞四拜。尚食以膳授
皇后、
皇后捧膳进於案。復位。赞四拜。赞引引
皇后退立於西南。俟膳毕。引出还宫

选用宫人

洪武二十九年定、所取女子、除富豪不用。其餘不问贫难之家、女子年十五二十岁者、送进洒扫宫院、晒晾幔褥、浆糨衣服、造办饭食。许各家父母亲送。赏钞五十锭。其在京军民之家、有女子、及无夫妇人、能写能算者、不论贫富丑陋、皆许进用。赏与前同。不许将体气恶疾、及已曾进到者、一概进来
○三十五年、以补六尚官、令礼部出榜、不分军民之家、但有识字妇人、年三十至四十愿来者、有司起送。若女子识字、虽容貌丑陋、年十七八已上愿来者、听。一体应付脚力赴京选用。俱本父母亲自送来。给与赏赐。照依所授品级给俸以厚其家。仍免本家杂泛差役。其妇人入宫后、年至五十愿还乡者、听。女子入宫十数年后、有识字人替用、愿回乡及适人者、听从其便。女官所管、皆宫中事务、不过纪录名数物件而已、别无艰难。此等识字妇人、若乡里耆老邻人举保出来、有赏
○嘉靖十三年题准、女子选入内庭、例应收充女户者、舍餘於原卫、民籍於锦衣卫、带管食粮。各止终身。不许朦朧影射差役

大明会典 婚礼 宴礼

大明会典卷之六十八
婚礼二
皇太子纳妃仪

成化二十三年定

纳采问名

前期择日、遣官告
太庙。牲用犊各一、用祝文。至期、前一日、所司设
御座于奉天殿。鸿臚设
制案节案于
御座前。内官监礼部陈礼物於文楼下。教坊司设中和乐於殿内。至日清晨、锦衣卫设卤簿於
丹陛丹墀。礼部设采舆、教坊司设大乐、俱於
奉天门外。
上具袞冕御华盖殿。鸿臚寺奏执事官行叩头礼毕。请陞殿。导
驾奉引如常仪。
上御奉天殿。文武官朝服叩头讫。执事官引正副使朝服就拜位、行四拜礼。传制官奏传
制讫、由左门出。执事官举
制案节案亦由左门出。伞盖遮护、置丹墀中道。传
制官宣
制曰、兹择某官某女為
皇太子妃。命卿等持节行纳采问名礼。正副使又行四拜礼。鸿臚寺奏礼毕。
上兴。引礼引
制案节案由
奉天门左门出。执事官引文楼下礼物随出、至
奉天门外。正副使取节
制书置采舆中。仪仗大乐前导、从二门行出
东长安门外。正副使易吉服、乘马随行、诣
皇太子妃家行礼。
皇太子妃家、前一日、设正副使幕次於大门外道左、南向。设香案於正堂中。设
制案节案於香案南。别设案於香案之北。其日、正副使至大门外。仪仗大乐分列。置采舆於正中。设
制案节案於采舆北。引礼引正副使入幕次。执事官陈礼物於正堂。正副使至幕次、取节
制书置案上。礼官一员先入正堂、立於东。主婚者朝服出见、立於西。礼官曰、奉
制聘
皇太子妃。遣使行纳采问名礼。引礼引主婚者出迎。引礼引正副使捧节及
制书先行。主婚者随行。至正堂、置节及
制书於案。正使立於案左。副使立於案右。引礼引主婚者就拜位、行四拜礼。诣案前跪。正使取纳采
制宣讫、授主婚者、主婚者受之、授执事者、置於北案上稍左。副使取问名
制宣讫、授主婚者、主婚者受之、授执事者置於北案上稍右。主婚者俯伏、兴、平身。执事者举荅问名表案於主婚者后少西。取表授主婚者、主婚者受表跪授正使、正使置表於案。主婚者俯伏、兴、平身、退就拜位、又行四拜礼毕。正副使出、置表采舆中讫。主婚者至正副使前致词云、请礼从者。酒饌毕。主婚者奉币。以劳正副使。正副使出。主婚者送至大门外。正副使进发采舆於
东长安门入、至
奉天门外、以节表授司礼监官奏闻復
命

纳采问名礼物

玄纁紵丝二疋 【玄一疋、纁一疋。用红绿罗销金束子六箇】
金六十两　　　　　珍珠十两 【用红绿纱销金袋二箇】
花银六百两
各色紵丝四十疋 【用红绿罗销金束子一百二十箇】
里绢四十疋
大红罗四疋 【用红绿罗销金束子十二箇】
生纱四疋 【用红绿罗销金束子十二箇】
线臙脂一百箇
金花臙脂二两 【用抹金合一对、计六两重】
铅粉二十袋、计一十两重 【用红绿罗销金袋两箇】
北羊六牵 【用红绿罗销金盖袱六条、并牵羊红麻索六条】
猪四口　　　　　　鹅二十八隻
酒一百二十瓶 【用红绿罗销金小盖袱一百二十条、每条坠角铜钱四箇】
圆饼一百二十箇 【用红纸花贴面】
末茶一十二袋 【用红绿罗销金袋一十二箇】
枣二合　　　　　　栗二合
胡桃二合　　　　　木弹二合
白熟米四石 【作八合。每合、上用染红米二升】
麵六十袋 【用红纸花贴面】

媒人

紵丝二疋 【用红绿罗销金束子六箇】 里绢二疋

开合

紵丝二疋 【用红绿罗销金束子六箇】 里绢二疋
珠翠花一朵

以上礼物媒人并内官一员送至妃家。媒人就引妃家回奉礼物、从
东华门入。如命官、则
皇帝前復命。外命妇、则
皇后前復命

纳徵告期册封

先期一日、遣官告
太庙。所司设
制案节案册案、
妃冠服礼物、中和乐。至日清晨、设卤簿采舆大乐。传
制遣使礼仪、并同前纳采问名仪。但设
妃仪仗车輅於
左顺门外、候礼物过随行。又改
制词云、兹择某官某女為
皇太子妃。命卿等持节行纳徵告期册封礼。
皇太子妃家、前一日、设正副使幕次、香案
制案节案册案玉帛案、并同前受纳采问名仪。但纳徵用玄纁束帛穀圭八马等物。其日、正副使至
皇太子妃家、於采舆中取节
制书册玉帛置於案、少候。执事先设
皇太子妃冠服诸礼物於正堂。八马陈於堂下。礼官一员先入正堂。主婚者朝服出见。礼官曰、奉
制封
皇太子妃。遣使行纳徵告期册封礼。主婚者出迎执事举玉帛册案前行。正使於案取节及纳徵
制书、副使取告期
制书、捧之、以次行。主婚者后随。至正堂。正副使各以节
制书置於案、退立於案之左右、东西向。置玉帛册案於
制书案之南。引礼引主婚者就拜位、行四拜礼。引诣案前跪。正使取纳徵
制书宣讫、授主婚者、主婚者受之以授执事者、执事者跪受置於北案。正使捧圭授主婚者、主婚者受之以授执事者、执事者跪受置於北案。副使捧纁授主婚者、主婚者受之以授执事者置於北案。毕。副使取告期
制书宣讫、授主婚者、主婚者受之以授执事者置於北案。主婚者俯伏、兴、平身、復行、行四拜礼毕。正副使入次少候。女官捧
皇太子妃首饰冠服入中堂左。内官陈仪仗车輅等物於大门之内。女官以首饰冠服进
皇太子妃。内官进
皇太子妃仪仗於中堂前。司礼监官进前受节册。正副使於案取节册授之、仍前立候。内官二人引捧节册监官入中堂前、各置於案。
皇太子妃具服出閤。女官及宫人拥护、诣香案前向
闕立。赞礼女官赞行四拜礼。赞宣册。赞跪。
皇太子妃跪。宣册女官取册立宣於
妃左讫。赞受册。赞搢圭。宣册官以册进授
皇太子妃、妃受册以授女官、女官跪受於右、立於西。赞出圭、兴、四拜、礼毕。
皇太子妃入閤。持节监官由正门出授正副使、报受册礼毕。正副使出大门外、置节采舆中。主婚者请礼从者、及以币劳正副使。正副使还至
奉天门外、以节授司礼监官捧入復
命

纳徵礼物

玉穀圭一枝 【裹玉圭锦袋二件、盛玉圭戧金云凤朱红木匣一箇。内锦褥一片】
玄纁紵丝四疋 【玄二疋。纁二疋。用红绿罗销金束子一十二箇】
珠翠燕居冠一顶 【冠盝全】
冠上大珠博鬢结子等项全。金凤二箇。金宝鈿花二十七箇。金簪一对。冠上珊瑚凤冠觜一副
大衫素夹三件
大红紵丝一件　　大红线罗一件
大红银丝纱一件
燕居服四件
大红紵丝一件　　大红线罗一件
青线罗一件　　　大红素纱一件
大带四条 【内大红线罗三条、青线罗一条】
玉革带一条
玉事件九件　　　金事件三件
玉花采结綬一副 【红绿线罗采结大红线罗繫带】
采结上玉綬花一箇
綬带上玉坠珠六颗
綬带上金垂头花板四片。金叶儿六箇
白玉鉤碾凤文佩一副
玉事件二十件 【串珠全】 金鉤二箇
红罗销金夹袱大小五条 【包燕居及玉革带等用】
珠翠面花四副　　　珠翠花四枝 【金脚八钱重】
金脚四珠环一双 【金脚五钱重】
梅花环一双 【金脚五钱重】 金鈒花釧一双 【二十两重】
金光素釧一双 【二十两重】
金龙头连珠鐲一双 【一十四两重】
金八宝鐲一双 【八两重、外宝石一十四块】
金二百两 【九成色一百两、八成色一百两】
花银一千两
