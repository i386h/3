<!-- { "loadSidebar": true } -->
朝廷亦称瓦刺可汗以报之。是岁也先弟赛因孛罗鲁王诸酋、并遣人贡马。也先新立、欲与中朝通好、贡市往来。然赏赐亦以百万计。天顺初、也先為哈刺所逐死。孛来杀哈刺、立小王子為可汗。孛来瘸王子、復弒小王子、立脱思。脱思者、小王子从兄也。及孛来衰、而大酋毛里孩阿罗出孛罗忽入河套相持、时遣人贡马、然亦数寇边。成化初、满都鲁称可汗。癿加思兰為太师。与孛罗出更入為寇。惟九年一贡马。十三年、满都鲁癿加思兰、遣桶哈阿忽刺等四千人、贡马驼五千、许以一千七百人入边。虏中乱、满都鲁亦衰、而后把秃猛可王太师亦思马因、知院脱罗千、屡遣人贡马。弘治初、把秃猛可死。弟伯顏猛可立、及其酋长与瓦刺、皆贡马。伯顏猛可与火筛相攻、小王子益衰。虏自天顺成化以来、更立数王。然皆称小王子。自是频年入贡。元年、贡使六千餘人、准放一千五百餘人。三年、三千五百人、准放一千五百人、四年、五千人、准放一千七百餘人。九年、三千人、准放一千人。十年、六千人、准放二千人。至京者、以五百人為率。贡道皆由大同、入居庸。正德中、瓦刺西徙、与土鲁番相讎杀、小王子復强。小王子三子、长阿(狗去句改才)伦、其后為土蛮罕。次阿著。次满官嗔。阿(狗去句改才)伦為太师亦不刺所弒。二子卜赤乜明皆幼。阿著称小王子、未几死。眾立卜赤、称亦克罕。而亦不刺部、从吉囊居套。火筛部、从俺荅居漠。老把都、住牧宣府塞外、与吉囊子吉能、东西出没、并听俺荅调度。吉囊俺荅、老把都、皆阿著子、而俺荅最强。嘉靖间、犯边无寧岁、遂绝其贡。至隆庆中復次贡為顺义王
贡物
马　　　　　　驼
貂鼠皮　　　　海青

顺义王

嘉靖间、虏吉囊、驻牧河套、近延寧。俺荅、近大同山西。老把都、近宣府。各眾十餘万。时时寇边二十九年、俺荅入犯薄都城、胁求通贡、不许。隆庆四年、俺荅孙把汉那吉来降、
詔授官职厚抚之。俺荅屡请不得、遂执板升叛人赵全等以献、请赎还那吉、因乞封贡、许之。乃封俺荅為顺义王、
赐敕印、令约束诸部落。其弟老把都、其子黄台吉等、并各部、皆授以都督、指挥、千百户等官。每年一贡。以二月為期。贡由小王子故道。马不过五百匹。内选上马三十匹、督抚代进餘留边给军。夷使不过一百五十名、俱留大同。应得赏赐、差官齎发军门颁给。五年、套虏吉囊子吉能、因俺荅求贡。
詔授吉能都督。部下头目、量授指挥千百户。每年贡马二百匹。内选上马二十匹、送宣大军门类进、餘马及夷使二十名、俱留延寧。赏赐亦差官齎给。仍许开市。诸酋贡者六枝、一老把都、后為青把都台吉等。一黄台吉等、今為扯力克等。一永邵卜大成台吉等。一兀慎打儿汉台吉等。一合罗气把都儿台吉等。一吉能、后為把都儿黄台吉等、今為卜失□阿不害等。皆统于顺义王俺荅。开市凡十一处。在大同者三、曰得胜口、曰新平、曰守口。在宣府者一、曰张家口。在山西者一、曰水泉营。在延绥者一、曰红山寺堡。在寧夏者三、曰清水营、曰中卫、曰平虏卫。在甘肃者二、曰洪水扁都口、曰高沟寨。岁以為常。市各二日。每月又有小市。六年、贡市夷人一百五十二名万历元年、增至四百五十三名。二年、增至五百五十七名。题准行该镇督府量加节制。俺荅死、黄台吉嗣王、更名乞庆哈。扯力克、嗣封龙虎将军
贡物
马　　　　　　□金鞍轡
撒袋　　　　　达弓
雕翎箭

朵顏卫　　福餘卫　　泰寧卫

兀良哈、即古山戎、后称库莫奚。在乌龙江南、渔阳塞北。元时為大寧路北境。
国初设北平行都司。洪武十四年、以大寧地封子权為寧王。二十一年、东夷辽王、惠寧王、朵顏元帅府元帅等、各遣使来朝。二十二年、乃分兀良哈為三卫、於横水之北、曰朵顏、曰福餘、曰泰寧、以处降胡。授指挥使等官、各赐冠带、俾领所部。永乐元年、三卫来朝、益求内附。因改封寧王於南昌。移行都司於保定。而以大寧全地与之。授都督、都指挥、指挥、千百户镇抚等官、各
赐敕书。每袭则更
敕。有功则加陞。入贡者、以
敕為验。自是袭陞朝贡不绝。岁以
圣节、及正旦、 【后改冬至】 两贡。每贡各卫百人。由喜峰口入
贡物
驼　　　　　　马

东北夷

女直、古肃慎地、在混同江东、开原城北东滨海、西接兀良哈、南邻朝鲜、為金餘孽。永乐元年、野人头目来朝。其后悉境归附。九年、始设奴儿干都司、建州兀者等卫、及千百户所、以其酋长為都督、都指挥、指挥、千百户镇抚、
赐敕印。又置马市开原城、以通贸易。盖女直三种、居海西等处者、為海西女直。居建州毛怜等处者、為建州女直。各卫所外、又有地面、有站、有寨、建官
赐敕、一如三卫之制。其极东為野人女直。野人女直去中国远甚、朝贡不常。海西建州、岁一遣人朝贡

海西　　　　建州

建州卫、建州左卫、建州右卫、毛怜卫、每卫岁许一百人。建州寄住毛怜达子、岁十二人。其餘海西各卫、并站所地面、每处岁不过五人。其都督来朝、许另带有进贡达子十五人同来。贡道由辽东开原城。近年定海西、每贡一千人。建州、五百人。岁以十月初、验放入关。十二月终止。如次年正月以后到边者、边臣奏请、得
旨、方准验放
贡物
马　　　　　　貂鼠皮
舍列孙皮　　　海青
兔鶻　　　　　黄鹰
阿胶　　　　　殊角 【即海象牙】

西戎上

自陜西兰州渡河千五百里、至肃州。肃州西七十里、為嘉峪关。嘉峪关外、并称西域。而陜西以南、并四川、抵云南外徼、并称西番。西域七卫、曰哈密、曰安定、曰阿端、曰赤斤蒙古、曰曲先、曰罕东、曰罕东左、皆在关西、而哈密又最西。永乐十三年、遣使往諭西域、歷十有七国。其后土鲁番强、占据哈密。关西诸卫、皆為所侵扰。西番地為都指挥司二、指挥使司一、宣慰使司三、招讨司六、万户府四、千户所十七。又於洮河西寧、各置茶马可、以通贸易。
国初、令各酋长故有官职者、至京授职、俾因俗為治、至今因之

哈密 【畏兀儿附】

哈密、古伊吾庐地、在燉煌北、大磧外、為西域诸番往来要路。其国部落、与回回、畏兀儿、三种杂居、非贵族不相下。永乐二年、以封元孽安克帖木儿為忠顺王、而授其头目马哈麻火只等、為指挥等官、分居苦峪城。忠顺王数世袭封、
赐金印誥命、领西域职贡、而三种各立都督以佐之。诸番贡使、皆由哈密译送。成化元年、令哈密每年一贡。以八月初旬、验放入关。多不过三百人、内起送三十人赴京。九年以后、及弘治正德间、数被土鲁番驱掠。
朝廷每遣大臣经略、还其金印城池、復立酋长。然驱掠如故。嘉靖八年、定每贡不必拘三百之数、止据到数、十人起送二人。前起贡回、尽数出关、后起方许入关。十一年、定五年一贡、每贡不过一百人、起送不过三十人。四十二年、定哈密畏兀都督俱五年一贡、每贡三十人、起送十三人。餘留边听赏
贡物
马　　　　　　驼
玉　　　　　　速来蛮石
青金石　　　　把咱石
金刚钻　　　　梧桐(卤兼)
铁器　　　　　诸禽皮等物

安定卫

安定、韃靼别部。洪武七年、西域安定王卜烟帖木儿、遣使来朝、贡鎧甲刀剑等物。因立其酋长為四部、各
赐印。曰阿端、曰阿员、曰苦先、曰帖里、而
赐卜烟帖木儿银印、仍称安定王。八年、设安定阿端二卫指挥使司、分统四部。天顺三年、弘治十一年、俱遣使来贡驼马

罕东卫　　　　赤斤蒙古

罕东、罕东左、二卫、皆在沙州、本西戎部落。洪武三十年设、以其酋长锁南吉刺思、為指挥僉事。永乐二年、来贡、陞指挥使。赤斤蒙古、西戎月氐国。永乐二年、故韃靼丞相子塔力尼来归、因设赤斤蒙古千户所、以為千户。寻陞為卫、塔力尼為指挥。各
赐印誥。宣德以来、朝贡不绝。嘉靖四十二年、定五年一贡、每贡三十人、起送十三人赴京。餘留边听赏
贡物
马　　　　　　驼
梧桐(卤兼)

曲先卫

曲先、亦西戎部落。永乐四年设卫、以其酋散西思為指挥同知。正统二年、遣使朝贡

哈烈等西域三十八国

哈烈　　　　　哈三
哈烈儿沙的蛮　哈失哈儿
哈的兰　　　　赛兰
扫兰　　　　　亦力把力 【又云别失八里】
乜克力　　　　把丹沙
把力黑　　　　俺力麻
脱忽麻　　　　察力失
干失　　　　　卜哈刺
怕刺　　　　　失刺思
你沙兀儿　　　克失迷儿
帖必力思　　　果撒思
火坛　　　　　火占
苦先　　　　　沙六海牙
牙昔　　　　　牙儿干
戎　　　　　　白
兀伦　　　　　阿速
阿端　　　　　耶思成
坤城　　　　　捨黑
摆音　　　　　克癿
西域三十八国、朝贡皆经哈密。其贡期、或三年、或五年一次、起送不过三十五人
哈烈、洪武三十五年、遣使
詔諭、赐织金文綺。永乐七年、正统二年、俱遣使来朝、贡马及玉石
亦力把力、洪武二十四年、遣使来朝、贡马。永乐四年、贡玉璞等物。十一年、遣使
諭其国。十六年、復入贡。正统二年、其王歪思、遣人贡玉璞驼马。景泰天顺以来、入贡不绝

土鲁番　　火州　　柳陈城

火州、古车师地。东七十里為柳陈城。西百里為土鲁番。永乐七年、火州遣使朝贡。宣德五年、火州王哈散、土鲁番万户赛因帖木儿、柳陈城万户瓦赤刺、俱遣使贡马及玉璞。其后朝贡者、止称土鲁番。成化九年、番酋阿力侵陷哈密、虏王母、夺金印。弘治初、其子阿力麻、復诱杀罕慎。六年、又虏陜巴、以金印去。
朝廷遣官经略、绝其贡。十年效顺、復许通贡。自后叛服不常。正德四年、五年、俱来贡。嘉靖二年以后、定五年一贡
贡物
马　　　　　　驼
玉石　　　　　鑌铁刀
鑌铁銼　　　　各色靶小刀
金刚钻　　　　梧桐(卤兼)

羚羊角　　　　铁角皮
红绢道布　　　柳青撒哈刺禪衣
鞍子　　　　　撒袋
花手巾

撒马儿罕

撒马儿罕、古罽宾国。洪武二十年、国王帖木儿、遣使朝贡。二十二年、復进马。二十四年、进海青。正统中、再贡马及玉石。成化弘治中、再贡狮子。嘉靖二年后、定五年一贡
贡物
马　　　　　　驼
玉石　　　　　阿思马亦花珠
赛兰珠　　　　玛瑙珠
水晶碗　　　　番碗
珊瑚树枝　　　梧桐(卤兼)
锁服　　　　　矮纳
鑌铁刀　　　　鑌铁銼
瑙砂　　　　　黑楼石
眼镜　　　　　羚羊角
银鼠皮　　　　铁角皮

鲁迷

嘉靖三年、自甘肃入贡。后定五年一贡、每贡起
送十餘人
贡物
