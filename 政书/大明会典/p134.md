<!-- { "loadSidebar": true } -->
各庙捧主大臣捧
列圣神主、奉安毕。
上具常服。率
皇后
贵妃各具礼服、保姆奉
皇太子恭行告谢、三献如常仪、毕。
上具常服。诣
母后謁谢。
皇后率
贵妃各具礼服。保姆奉
皇太子诣
上前、
皇后
贵妃俱代
皇太子行八拜礼。
贵妃又代
皇太子诣
皇后前行八拜礼。保姆又代
皇太子诣
贵妃前行四拜礼。
上行告谢礼毕。
御奉天殿颁
詔天下如常仪。遣官齎捧
御书礼物、往各
王府报知。及
詔諭朝鲜国。是日、文武百官上表行庆贺礼。仍上表贺
皇太后。命妇入内贺
皇后。俱如常仪。百官又以是日进笺贺
皇太子。鸿臚寺官预设案于
文华门。班首捧笺置于案。行叩头礼毕。司礼监官捧进

皇太子妃册立仪

永乐二年定
前一日、内官设节册案于
东宫内殿。设香案于其南。女乐于内殿。设仪仗如常仪。设内赞引礼女官各二人。至日、正副使等官持节捧册至
左顺门。以节册授内官、入行礼。北向立、俟报。内官持节册由正门入。将至。内引礼请
皇太子妃具礼服。宫人执扇从卫。引赞导
妃降自东阶。出迎于宫门外。比至。
皇太子妃随至拜位。内官置节册于案。内赞赞四拜。赞宣册。赞跪。女官捧册、立宣于
皇太子妃之左。宣毕。内赞赞受册。赞搢圭。女官取册授
皇太子妃。
皇太子妃受讫。以授女官。女官跪受于
皇太子妃之右。内赞赞出圭。赞兴。赞四拜。礼毕。内官持节出。
皇太子妃送出宫门外。内官报正副使礼毕。正副使復
命。
皇太子妃、乃具礼服诣
奉先殿行謁告礼、如常仪。礼毕。女官导诣宫门。俟
上具皮弁服、
皇后燕居冠服、陞座。女官导
妃就
内殿行八拜礼、毕、出
○二十二年、册立。乐设而不作。节册至。引赞赞
妃就拜位。宣册。授册毕、行四拜礼。
奉先殿謁告毕、诣
几筵行謁告礼、如常仪 【时文皇帝梓官在殯】
皇帝
皇后前谢
恩礼毕。诣
皇妃前行四拜礼。回宫。诣
皇太子前行四拜礼、毕。导陞座。侍卫如常仪。
王妃、
公主、郡主、及宫人女官应贺者、于丹墀内行四拜礼、毕。各退

大明会典 册立 耕耤诸礼

大明会典卷之四十八
册立三
亲王册立仪

凡
亲王册立。洪武初、
皇帝预告
太庙。及期、临轩拜册。年幼者、则遣官保抱以从事。成化末年更定。即日告
内殿。廷遣节使就各
王府册立之。罢预告临轩之礼
洪武三年定
前期、择日奏告
太庙。至日、设宝册案五座於殿中、宝册亭十座於
丹陛上之东。
皇太子侍立位於
御座之东。
诸王拜位於
丹陛上、及
御座前、俱北面。其餘陈设侍卫执事俱与册
东宫仪同。是日早、百执事各就位。鼓三严。侍仪奏中严。
皇帝於
谨身殿具袞冕。
皇太子於
奉天门具冕服。
亲王各具九章冕服。引班分引文武百官入侍立位。侍仪版奏外办。
皇帝出御奉天殿。尚宝卿捧宝、及导从奏乐如常仪。鸣鞭司晨报时讫。引进四人引
皇太子。引礼四人引
亲王。俱由
奉天门东入。乐作。陞自东陛。
皇太子由殿东门入。引进立候於门外。内赞接引至侍立位。
亲王入至丹墀拜位。引礼分立於左右。乐止。捧受册宝内使由西陛陞。俱入就
丹陛立位。知班於丹墀中唱班齐。赞礼於
丹陛上赞鞠躬。乐作。再拜。乐止。内赞赞承制官跪承
制讫。由殿中门出。立於中门外。称有
制。赞礼赞
亲王皆跪。宣
制云。封
皇子某為某王。某為某王。
皇从孙某為某王。毕。赞
诸王皆俯伏、兴。承制官由殿西门入。跪於殿中、奏传
制毕。復位。赞礼赞
诸王鞠躬。乐作。再拜。乐止。赞礼赞行礼。引礼引
秦王由殿东门入。乐作。引礼立於门外。内赞接引
秦王入。至
御座前拜位。乐止。内赞赞跪。赞受册宝。捧册宝官於案前跪捧册授读册官。内赞赞读册。读册官跪读册讫。以册授丞相。丞相搢笏受册。内赞赞搢圭。赞受册。丞相以册跪授
秦王。捧受册宝内使跪於
王西、捧册兴。立於
王西。捧册宝官、又於案前跪捧宝授读宝官。内赞赞读宝。读宝官跪读宝讫。以宝授丞相。丞相捧宝跪授
秦王。捧受册宝内使跪於
王西、捧宝兴。立於捧册内使之下。内赞赞出圭。俯伏、兴。赞復位。引礼引
秦王出。乐作。内使捧册宝前导。出至殿东门。引礼引
秦王復位。乐止。内使以册宝置於册宝亭盝匣中。退立於
丹陛之东。引礼引以次
诸王俱入殿受册宝。并内使捧受皆如上仪毕。赞礼赞
秦王以下皆鞠躬。乐作。四拜。乐止。内使舁
亲王五位册宝亭前行。引礼导
王俱由东阶降。乐作。奉迎册宝官奉迎出
奉天门东。乐止。时
齐潭赵鲁四王年幼、遣官齎册宝授之。其仪内赞赞承制官稍前。丞相前立於殿西。内赞赞丞相跪承
制讫。读册宝官捧
四王册宝、俱由中门出。内使舁册宝亭至
丹陛中。读册读宝官以册宝置於盝匣中。执事舁册宝亭前行。授册宝官丞相一同由中陛降。读册宝官由西门入殿復位。捧受册宝内使四人由西陛降。从丞相由
丹陛、转
谨身殿之东。进至
王宫门外。册宝亭暂驻於门外正中。内使监官出迎於册宝亭西南跪。东北向。授册宝官丞相东北立。西南向。称有
制。宣
制曰。封
皇子某為某王。某為某王。毕。授册宝官丞相出。内使监官迎册宝入宫中。授册宝官丞相由
王宫门出。至
奉天殿前丹墀西、转由西陛、陞自西门入殿、跪云、宣
制讫。俯伏、兴。引礼引
靖江王至
御座前跪受册宝、出復位。四拜。由东陛降、奉迎册宝出
奉天东门、并如秦晋等仪。礼部尚书跪奏
詔书用宝。诣案捧
詔书、尚宝卿用宝、以
詔书置於案。礼部尚书跪奏捧
詔赴
午门开读。兴。捧
詔由中门出。乐作。降自中陛。授册宝丞相等官由西门出。降自西阶。文武百官迎
詔书、开读於
午门外。颁行俱如常仪。侍仪奏礼毕。鸣鞭。
皇帝兴。乐作。还宫。引进入东门、至殿上导
皇太子出。乐止。是日所司备鼓乐、仪卫司备仪仗、於
奉天门西右顺门东伺候。
亲王受册宝毕、出至
奉天门。引礼引
亲王诣东耳房伺候於
中宫行礼。内使舁册宝亭东门出。由西道。仪仗鼓吹前行。送至
亲王殿。各以序奉安於殿内

亲王年幼受册宝仪

受册之日、内使监官陈设香案於
内殿正中。设保抱抱
王受册位於香案之南。设授册宝内使监官位於香案之东。捧受册内使位於保抱抱
王受册位之西。捧受宝内使位於捧受册内使之南。司赞二人位於保抱抱
王受宝位之东西。丞相奉迎册宝至
王宫门外。内使监官跪听
制讫。丞相出。内使监官迎册宝亭入宫中、置於香案之北。保抱抱
王由东门入。乐作。至香案前受册位北面立。乐止。司赞赞行册礼。内使监官前立。称有
制。内赞赞保抱抱
王皆跪。内使监官宣
制曰。今封
皇子某為某王、某為某王。毕。内赞赞保抱抱
王兴。继赞授册宝。司宾引保抱一人抱
王前立。授册宝监官诣案取册、捧授於保抱。保抱受册、以授於捧受册内使。内使跪於保抱之左、受册兴。退立於西。授册宝监官、又诣案取宝、捧授於保抱。保抱受宝以授於捧受宝内使。内使跪於保抱之左、受宝兴。退立於西。以次受册宝皆如上仪。内赞赞礼毕。乐作。司宾引保抱抱
王退。乐止。执事各以册宝奉置亭中

朝谢中宫

与
皇太子受册朝谢仪同

谢东宫

亲王受册之日、内使监官、陈设
皇太子座於
东宫。侍仪司设
亲王拜位於殿庭阶上、及殿上正中。赞礼二人位於殿庭
王拜位之东西。内赞二人位於殿内
王拜位之东西。文武官侍立位於殿庭东西。将军六人位于殿门之左右。拱卫司设仪仗於殿庭之左右。乐工设乐於宫门之外。
亲王於
中宫行礼毕。引礼引
亲王便服至东宫门外、西向立。引进引
皇太子便服出宫。乐作。陞殿。乐止。引礼引
诸王由东阶陞。乐作。至殿庭阶上拜位。乐止。赞礼唱鞠躬拜。乐作。四拜。乐止。引礼引
秦王由殿东门入。乐作。引礼立於门外。内赞接引
秦王至殿内拜位。乐止。内赞赞礼同唱跪。
秦王以下皆跪。
秦王恭谢曰。小弟某等、兹受封册。谨诣
皇太子长兄殿下恭谢。谢毕。内赞赞礼同唱俯伏、兴、平身。引礼引
秦王由东门出。乐作。復位。乐止。赞礼唱鞠躬。拜。乐作。四拜。乐止。赞礼唱礼毕。引进啟礼毕。
皇太子兴。乐作。还宫。乐止。引礼引
亲王以次出

亲王自行贺及百官贺诸王

亲王受册之日、仪卫司於西宫
亲王殿、依
亲王长幼、陈设座位。侍仪司设文武官陪立位於殿庭之东西、拜位於庭中、文东武西。内赞二人位於殿内、东西相向。拱卫司陈设
亲王仪仗於殿前之东西。乐工陈乐於殿庭之南。赞礼赞各就位。
亲王於
东宫行礼毕。引礼引
亲王便服入殿门。乐作。陞座。乐止。文武官入立於殿庭之东西。引礼引
晋王以下诣
秦王前行礼。赞礼唱鞠躬。
晋王以下皆鞠躬。乐作。四拜。乐止。引礼引以次
亲王行礼、皆如贺
秦王仪。赞礼唱礼毕。引礼引文武官入就拜位。赞礼唱鞠躬。乐作。四拜。乐止。引礼引丞相由西门入。引礼立於门外。丞相至殿上拜位。内赞赞礼同唱跪。丞相及庭中文武官皆跪。丞相称贺曰。某官某等、兹遇
亲王殿下、荣膺册宝。封建礼成。无任忻忭之至。贺毕。内赞赞礼同唱俯伏。丞相及庭中文武官皆俯伏、兴、平身。丞相出。引礼引復位。赞礼唱鞠躬。乐作。四拜。乐止。赞礼唱礼毕。内赞啟礼毕。
亲王兴。乐作。出殿门。乐止。引礼引文武官以次出

东宫及百官称贺上表笺

亲王受册宝礼既毕。至晚、内使监於
奉天殿、陈设
御座香案。尚宝司设宝案於香案之北。侍仪司设表案位於香案之南。又设表笺案位於丹墀北之正中。设
皇太子拜位於
丹陛上
御前正中。
亲王陪拜位、各以长幼序於
皇太子拜位之南。其餘陈设侍卫执事、与贺册立
中宫仪同。是日侍仪侍从入迎车驾。
上位陞谨身殿。侍仪版奏中严。御用监官奏请
上位服袞冕。
皇太子
亲王於
奉天门东耳房具冕服。文武官迎表至
午门前。置龙亭於
御道中。礼部官取表函置於案。舍人举案。宣表官展表官押表案、引丞相前行。文武官分班。俱由西门入。至丹墀中。礼部官押表案於丹墀正中、各就位。文武官各就起居位。侍仪奏外办。导引
上位御舆以出。仗动。鼓吹振作。尚宝卿捧宝前导、侍卫如常仪。
