<!-- { "loadSidebar": true } -->
公侯、塋地周围一百步、坟高二丈、围墻高一丈。一品、塋地周围九十步、坟高一丈八尺、围墻高九尺。二品、塋地周围八十步、坟高一丈六尺、围墻高八尺。三品、塋地周围七十步、坟高一丈四尺、围墻高七尺。四品、塋地周围六十步、坟高一丈二尺、围墻高六尺。五品、塋地周围五十步、坟高一丈、围墻高四尺。六品、塋地周围四十步、坟高八尺。七品以下、塋地周围三十步、坟高六尺
碑碣石兽
公侯石碑、螭首高三尺二寸。碑身高九尺、阔三尺六寸。龟趺高三尺八寸
石人二　　　　　石马二
石羊二　　　　　石虎二
石望柱二
一品石碑、螭首高三尺。碑身高八尺五寸、阔三尺四寸。龟趺高三尺六寸
石人二　　　　　石马二
石羊二　　　　　石虎二
石望柱二
二品石碑、盖用麒麟、高二尺八寸。碑身高八尺、阔三尺二寸。龟趺高三尺二寸
石人二　　　　　石虎二
石羊二　　　　　石马二
石望柱二
三品石碑、盖用天禄辟邪、高二尺六寸。碑身高七尺五寸、阔三尺。龟趺高三尺二寸
石虎二　　　　　石羊二
石马二　　　　　石望柱二
四品石碑、圆首高二尺四寸。碑身高七尺、阔二尺八寸。方趺高三尺
石虎二　　　　　石马二
石望柱二
五品石碑、圆首高二尺二寸。碑身高六尺五寸、阔二尺六寸。方趺高二尺八寸
石羊二　　　　　石马二
石望柱二
六品石碑、圆首高二尺。碑身高六尺、阔二尺四寸。方趺高二尺六寸
七品石碑、圆首高一尺八寸。碑身高五尺五寸、阔二尺二寸。方趺高二尺四寸
天顺二年奏准、文武大臣、官為造坟者、夫故在前、併造妻壙。妻故在前、併造夫壙。后葬者、止令所在官司、起倩夫匠、开壙安葬。继室、则附葬其旁、同一享堂。不许另造
○成化十三年奏准、令本家自行开壙附葬
○弘治十年、仍令有司开壙
凡功臣武官造坟。洪武三年定、功臣守墓人户、各以封爵官品之差等给之。其合用石碑石兽之类、亦令有司、俱依品秩成造
○二十六年
詔、自今凡功臣故、不建享堂。其坟塋葬具、皆令自备。惟歿於战阵者、官给
○又定、凡武职官员、或歿於矢石。或死於任所。先由礼部定夺、应合造坟者、移咨知会。仍审安葬去处、若在京者、与择坟地、会计工程、照例应拨囚徒砖灰造坟。中间有公候伯、合用硃红槨、冥器、誌石、砖灰、人工、别无定例、度量支拨。其槨具、冥器、行下宝源、军器、营缮、鍼工、鞍轡局所、依例料造应付。若有
旨、许令祖坟或就任所安葬、及造享堂者、临期定夺施行
造槨并冥器砖灰
公　　　　　　　侯
伯
造槨无冥器
都督同知僉事　　指挥使
红漆槨　　　　　誌石
砖四千五百箇　　石灰四千五百斤
囚五十名
指挥同知僉事
黑漆槨　　　　　誌石
砖三千四百五十箇
石灰三千四百五十斤
囚二十名
正副致仕千户卫镇抚
砖一千五百箇　　石灰一千五百斤
囚一十二名
百户所镇抚
砖二百四十箇　　石灰二百四十斤
囚六名
千百户所镇抚骨殖安葬、砖灰囚减半
宝源局造
公侯伯都督冥器内用
小铜釜一面　　　小铜灶一箇
小火箸一双　　　小铜火盆一箇
槨誌事件
铁束二道　　　　铁鋦二箇
两尖钉二百箇　　(金殳)鐶一副
军器局锡造
水盆一　　　　　臺盏一
杓一　　　　　　壶瓶一
酒瓮一　　　　　唾盂一
水罐一　　　　　香炉一
香合一　　　　　烛臺一对
香匙箸连瓶一副
茶钟一　　　　　茶盏一
碗二　　　　　　橐二
灯臺盏一副　　　碟十二
油瓶一　　　　　匙箸连瓶一副
营缮所木造
牙仗二　　　　　骨朵三
交椅一　　　　　脚踏一
交床一　　　　　马杌一
诞马二　　　　　仓卓一
香卓一　　　　　床一
?杖一　　　　　箱一
凳一　　　　　　枕一
挥一　　　　　　清道一对
乐人八　　　　　控士二
门神二　　　　　仪仗人十二
女使八　　　　　武士四
翣六　　　　　　五榖仓一
凉浆瓶二　　　　鎗二
斧二　　　　　　班剑一
红旗二　　　　　金一
鼓一　　　　　　箭三
弓一　　　　　　甲一
盔一　　　　　　弩一
锅灶一副　　　　火炉一
鍼工局造
青罗槨罩一　　　红紵丝煖帐一
红销金纱厨一　　茶褐罗伞一
红绢旗二　　　　枕头一
红紵丝绵被一　　红绢夹被一
绵布卧单一　　　紵丝褥一
布手巾一　　　　衿一
鞶一
鞍轡局造
小鞍笼一　　　　小弓箭袋一副
今例、公侯伯造坟合用
黄麻一百二十斤
白麻一百二十斤 【俱丁字库支】
石灰七千五百斤 【马鞍山支】
芦席四百领 【营缮司支】 揪棍三百根 【大峪厂支】
沙板砖三千箇 【通积抽分竹木局支】
松木长柴一百根
把柴一百五十根 【俱卢沟抽分竹木局支】
棺槨一副 【通州抽分竹木局支】
糯米一石五斗 【户部支】
夫匠三十二名 【内后军都督府二十名、每名银一两。顺天府十二名、每名□两伍钱】
开壙合葬、减半 【都督等官同】
都督都督同知僉事造坟合用
黄麻一百斤　　　白麻一百斤
石灰五千斤　　　芦席三百领
楸棍三百根　　　沙板砖二千箇
松木长柴一百根　棺槨一副
糯米一石
夫匠二十名 【内后军都督府十二名。顺天府八名。各银数、如前】
凡文官造坟。嘉靖六年奏准、一品、二品、三品。未经考满者、价银夫匠、减半给领。问壙者、不分品级崇卑、止与夫匠五十名。如有一府一州、一时造坟数处。在各省者、听本布政司官、在直隶者、听抚按官、酌派邻近府州、通融区画。病故大臣、果有功德昭彰、闻望表著、公私无过者、礼部拟奏、差官造葬、以示优崇
○二十七年奏准、今后大臣病故、例该造葬者、其奏讨差官查果合例、方与题请。如或例有未合、止行各司府委官、照依品级造葬
○近例、文官父母妻故、例应造坟、及开壙合葬者、俱照受封品级崇卑数目派给
嘉靖初定文官造坟料价
一品、料价银三百两。夫匠二百名 【每名银一两。下司】
二品、料价银二百五十两。夫匠一百五十名
三品、料价银二百两。夫匠一百名
续定
四品、五品官、
特恩赐葬者、料价银八十两。夫匠三十名
凡内臣病故乞葬。正德十二年奏准、务查本官歷年深浅、有无勤劳、应该造坟、或盖享堂碑亭者、定与等第、照例奏请。不许一概妄行比乞
凡衍圣公及夫人造葬开壙、行山东布政司、照例、措办砖灰夫匠物料、及棺槨一副
\

大明会典卷之二百四
抽分

客商兴贩竹木、设抽分之例、各有分数、以资工用、亦以防过取。今备载於后
洪武十三年、罢天下抽分竹木坊
○二十六年定、凡龙江、大胜港、俱设立抽分竹木局。及令军卫、自设场分、收贮柴薪、按月给与禁军孤老等烧用。竹木等物、推垛在场、令各局按旬奏申知数、遇有用庶以凭计料、拣定数目、度量关填勘合支拨。如营造数多、抽分不敷、奏闻给价收买。或差人砍办
三分取一
芦柴　　　　　　茅草
稻草　　　　　　茭苗草
蔂草
三十分取一
杉木　　　　　　软篾
棕毛　　　　　　黄籐
白籐
十分取二
松木　　　　　　松板
杉篙　　　　　　杉板
檀木　　　　　　黄杨
梨木　　　　　　杂木
簷柸　　　　　　锄头柄
竹扫帚　　　　　茭苗苕帚
猫竹　　　　　　水竹
杂竹　　　　　　木炭
煤炭　　　　　　竹交椅
筀竹　　　　　　黄籐鞭桿
木柴　　　　　　箭竹
永乐六年、设通州、白河、卢沟、通积、广积抽分五局。十三年、令照例抽分
三十分取六
松木　　　　　　柏木
椵柴　　　　　　椵木
长柴　　　　　　把柴
杂木块柴　　　　鞭桿
松木板　　　　　煤炸
木炭　　　　　　檀木
片柴　　　　　　杉木板
猫竹　　　　　　水竹
筀竹　　　　　　杉木篙
车轴　　　　　　车輞
车辐　　　　　　杂竹
箭竹　　　　　　黄籐鞭桿
杂木簷板　　　　茭苗苕帚
竹扫帚　　　　　芒苗苕帚
石竹篾　　　　　稍柴
三十分取三
稯毛　　　　　　蒿柴
豆楷　　　　　　蜀秸秆
三十分取二
石灰　　　　　　石炭
杉木　　　　　　砖瓦
黄籐　　　　　　白籐
软竹篾　　　　　黄杨木
三十分取一
茅草　　　　　　稻草
蔂草　　　　　　茭草
榖草　　　　　　杂草
杂柴
三十分取五
芦苇
三十分取十五
芦苇柴
凡通州等五处抽分竹木局。成化六年、令每处差主事、给事中、御史各一员、按季更换。每月初六日、各造册、与本局官同復
命
○七年、令每处止差御史一员
○弘治四年奏准、庞村、北新安、磨石口三厂、於卢沟抽分局官二员内、每季轮差一员管理
○嘉靖元年奏准、通州抽分竹木局、凡商贩黄松等木、曾经真定府九一抽取。有印信执照者、止用九一抽分、通前合為二八。其未经真定抽分者、仍用二八抽取
○六年、裁革白河抽分竹木局。官吏军人、拨回原卫所差操。例该抽分竹木柴炭砖瓦等项、行令广积抽分竹木局带管。仍听直隶巡按监察御史督察
○十年题准、卢沟抽分竹木局、堆积木植朽坏。每年终、本部委官查盘、变卖银两解部、作正支销
○又奏准、今后煤炸、已经卢沟桥抽分、给有小票、未曾过限者、通积等局不许重徵
○十四年题准、煤炸每三十分、抽取三分
○二十四年题准、煤炸免抽分
○隆庆四年题准、通州等抽分五局、除商贩竹木板枋等项、照旧抽分外。其驮运木炭柴草、俱免抽税
○五年题准、裁革通州等各局官吏巡军。通州局原设大使一员、攒典二名、内革一名。巡军三十名、内革六名。卢沟桥原设大使副使各一员、内革副使。攒典二名、内革一名。巡军三十二名、内革十二名。通积局原设副使一员、巡军十四名。内革六名。广积白河二局官吏巡军、俱革、令通积局官吏兼管
○又题准、裁革通积局原设三厂攒典三名、巡军、每厂四名、内革二名
凡真定抽分。正统元年、设本府税课司、带管木植、三十分抽四分。编号印记、从滹沱河、运至通州抽分竹木局交收。其后本府坐委通判一员、监督税课司官吏抽分。每年终、内官监差官印烙起解
○成化四年、内官监奏准、每年差太监一员、往真定府、会同本府委官、抽印木植、造办家火
○正德十三年题准、真定委本府佐贰宫抽分。内臣著回京、再不必差
○嘉靖十一年、以各工木植缺用。内官监奏准、仍差官抽印、不许生事害民
