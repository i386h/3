<!-- { "loadSidebar": true } -->
驾兴。百官以次出

○隆庆六年定、以三六九日视朝
凡朝班序立。洪武二十四年、令礼部置百官朝班序牌、大书品级、列丹墀左右木栅之上。文武百官、照品序立侍班
○二十六年、令公侯序于文武班首。次駙马。次伯。自一品而下各照品级、文东武西、依次序立。风宪纠仪官居下、朝北。纪事官居文武第一班之后、稍近上、便于观听。不许搀越。如有奏事、须要从班末行至
御前跪奏。不许于班内横过。奏毕、即便入班序立
○永乐初、令
内阁官员侍朝、立在
金臺东。锦衣卫在西。后移下、贴
御道东西对立
○景泰三年、令师保兼官品同者、立班以衙门為次
○天顺三年奏准、凡方面官入朝、递降京官一班序立
○嘉靖九年、令常朝官叩头毕。
内阁官于
东陛、锦衣卫官于
西陛、各以次陞立于
宝座之东西。锦衣卫官在司礼监官之南。遇有
钦差官及四夷人等领
敕、翰林院、詹事府、左右春坊、司经局堂上官、轮流一人捧
敕、立于
内阁官之后、稍上。候领敕官
面辞。捧敕官下立于
御前、候承
旨讫。由左陛而下、循
御道边行、授与领敕官。仍回至本班立

○万历三年题准、常朝该日记注
起居史官四员、列于东班各科给事中之上、稍前、以便观听
○四年议准、五府都督官常朝班次、不当入侯伯班。仍照殿班立于锦衣卫官之后、稍上。待锦衣卫堂上官诣
金臺边、北司官于臺下各侍立、仍与南北司无执事官同班、而序于其上
凡入朝次第。洪武二十四年、令朝参将军先入、近侍官员次之。公侯駙马伯又次之。五府六部又次之。应天府及在京杂职官员又次之
○成化十四年、令朝参官员、遇鼓起时、俱于
左右掖门外拱候。东西班次、照依衙门品级序。其进士各照办事衙门次序、立于见任官后
凡纠举失仪。洪武初、令百官有未閒礼仪、新任及诸武臣、听侍仪司官每日于
午门外演习。御史二员监视。有不如仪者、纠举。百官入朝失仪者、亦纠举如律
○又令朝班、每日都察院轮委监察御史二员侍班、纠察失仪

○弘治十二年、令、朝班内或言语喧譁、及吐唾在地者、许序班拏送
御前请处。该奏请者、具本奏请
○十四年令、早朝遇雨、门上奏事纠举失仪人员。序班一员拏住。一员门上
面奏
○嘉靖元年奏准、失仪官员、应
面纠者、御史照旧先纠。若御史不纠、许序班纠。但不许越次
○六年令、凡
奉天门早朝毕、
圣驾下阶南行、两班官员不许輒便退班、与
御轿并行。亦不许吐唾语话。序班往来巡视。有违犯者、堂上官具奏。其餘即时拏赴
御前治罪
○十年题准、六科每月给事中二员凡遇闸朝、与纠仪御史、及鸿臚寺官同行查点
○十一年令、朝参官不遵礼法者、三品以上具奏处治。其餘即时拏奏。鸿臚寺官通同不行纠举、一体治罪
○万历四年议准、于
左右掖门内、各设序班分立东西、与原设催促入班序班二员、一同纠察。有喧譁说话者、即时记认、候奏事毕、一併纠举
○十一年、令于金水桥边增设序班三员、北向站立。俟东西两班站定各于班末熟视、有回顾、耳语、咳嗽、吐唾者、即时纠举。其京堂四品以上、翰林院学士、及领敕官、俱不
面纠
○十二年、议令吉服朝参日期、除祭祀斋戒不
面纠外、其餘照常纠仪
○又令参将见朝、在京营者、照京官仪、不赞跪。在外者、照外官仪、赞跪。失仪、俱
面纠

午朝仪

景泰初定
凡午朝
上御左顺门。先期内官设
御座于左顺门之北。设案稍南。文武执事奏事等项官员、俱于
左掖门内伺候。
驾出视朝。各官照班次序立。
内阁并五府六部奏事官、六科侍班官、俱于案西序立。侍班御史二员、序班二员、将军四员、俱于案南面北立。鸿臚寺鸣赞一员、于案东面西立。
锦衣卫鸿臚寺堂上官、于奏事官班以次面东立。管将军官、并侍卫官、立于将军之西。五府六部等衙门官、照依衙门次第出班奏事。通政司官、照依常例引人奏事。三法司官遇有奏事、俱随班。其常日答应内刑部大理寺、郎中等官、各一员答应。都察院、侍班御史答应。其餘衙门官有事者、分管答应。鸿臚寺官赞奏事毕。彻案。各官退。各衙门如有机密重事、许赴
御前具奏
○二年令、午朝翰林院先奏事
○万历三年题准、午朝该日记注
起居史官四员、列于
御座西稍南

忌辰朝仪

凡遇各
庙忌辰
上服浅淡服、
御奉天门视事。不鸣鐘鼓。百官各服浅淡服、黑角带、朝参。其谢
恩见辞官、具公服如常仪
○永乐元年奏定、前二日
上服浅淡服、
御西角门视事。 【宣德十年、仍改奉天门视事】 不鸣鐘鼓。不行赏罚。不举音乐。禁屠宰。文武百官各具浅淡服、黑角带、朝参
○二年令、今后輟朝、诵经等事不必行
○宣德三年令、凡遇忌辰、通政司礼部兵马司免引囚奏事
○五年
敕、
淳皇帝
淳皇后忌日、官员朝参輟奏事。
高皇帝
高皇后
文皇帝
文皇后
昭皇帝忌辰、悉輟朝参
○正统三年正月初三日、恭遇
宣宗章皇帝忌辰、令陞殿朝参如常仪
○弘治十四年、令遇忌辰、朝参官不许服紵丝纱罗。
恭仁康定景皇帝、
恭让章皇后忌辰、如遇节令、服青绿花样。
宣宗章皇帝忌辰、如遇奏祭祀、许服红
○嘉靖元年奏准、正月初三日
宣宗章皇帝忌辰、二月十九日
恭仁康定景皇帝忌辰、十一月初五日
恭让章皇后忌辰、许穿青紵丝
○隆庆元年题准、凡遇忌辰、文武百官不问内外班行谢
恩见辞、俱浅淡服色、乌纱帽、黑角带。不许用公服

輟朝仪

凡闻
皇妃丧、輟朝三日。发引下葬、各免朝一日。
亲王丧、輟朝二日。
公主丧、及下葬、各輟朝一日。
郡王及文武大臣丧、年终类輟朝一日。先期礼部具奏、仍出告示于
长安左右门。至日早朝、不鸣鐘鼓、不鸣鞭、不设仪仗。文武百官各服浅淡服、黑角带、于
奉天门朝参。其谢
恩见辞官员、亦不用公服。如常朝官服色

诸王朝见仪

洪武二十六年定
凡
各王大朝、行八拜礼。常朝、一拜叩头礼。凡伯叔兄见
天子、在朝行君臣礼。于便殿内行家人礼。伯叔兄坐东面西、坐受
天子四拜。伯叔兄就于受礼位坐。
天子居正中、南面坐。以尚亲亲之义、存君臣之礼

外戚朝见仪

洪武二十六年定
皇后父见
上、行君臣礼。
后见父母、行家人礼。
皇太子见
皇后父母、
皇后父母立于东、西向、
皇太子立于西、东向、行四拜礼。
皇后父母立受两拜。答两拜

百官朝见仪　【出入等仪附】

凡百官朝见洪武二十六年定、稽首顿首五拜、乃臣下见
君上之礼。先拜手稽首四拜、后一拜叩头成礼。稽首四拜者、百官见
东宫亲王之礼。其见父母、亦行四拜礼。其餘官长及亲戚朋友相见、止行两拜礼
凡谢
恩见辞。洪武二年、令在京文武官、有故告假及出使皆奉辞、还皆奉见、而奉
特旨授官、及除授内外百职、皆即时谢
恩。到任之日、仍朢
闕行礼。省选者、亦到任日朢
闕行礼。或除郡县官给赐银物、听宣諭者、皆总行谢礼。俱五拜三叩头 【其应合谢恩见辞及应免者、详见鸿臚寺】 
○又令、凡早朝谢
恩见辞人员、都察院轮委监察御史二员侍班
○凡谢
恩者居先、见者次之、辞者又次之、俱行五拜三叩头礼
○凡内外诸司文武官员已入流者、谢
恩见辞、必具公服行礼
○凡朝覲进表笺官员见辞谢
恩、俱用公服。如
面除而不及具服、即时谢
恩者、勿拘。其或常服见者、缀班后。如以军务远来、及承
制使还、即时引见者、不在此例
○凡在外诸司遣人来朝、及朝使还京者、俱先朝见。后诣所司。否者以违制论
○永乐六年奏准、在外军民官司、及各
王府公差人员、在京公侯駙马伯都督、及内官出使、随带人员。并各卫所等衙门公差人等到京、除例该引见者、照旧外。其不在常例者、俱赴鸿臚寺报名。谢
恩见辞、本寺将各人姓名附簿。仍将各起总数、每日早、另具题本进呈。及引各人于
承天门外行叩头礼 【今在午门前行礼】 
○二十二年令、凡方面大臣来朝、鸿臚寺即皆引见

○宣德九年令、在外各衙门官吏人等、该谢
恩者、许在本处朢闕谢
恩。其有事赴京朝见、待有明文方许
○成化间奏准、凡谢
恩见辞、应该鸿臚寺报名官员、俱用报单。或亲自赴寺、或差人递报、各从其便
○凡病痊官员、旧例免见。以后惟文官四品以上、及翰林院学士、尚宝司、六科都给事中、武官公侯伯都督及駙马仪宾、锦衣卫指挥等官、患病过三日者、俱公服于
午门外行朝见礼。若大臣曾蒙遣医调治、并赐物慰问者、行礼后仍
面谢。大臣考满有赐者同
凡出入。洪武二十六年定、文武百官出入朝门、各照品级、第加逊敬。如一品以下官、遇公侯駙马加敬礼。立则旁立。行则后从。三品四品官、遇一品官加逊礼。行立俱后从。五品以下官倣此。俱不许搀越失仪。如有
宣召、不在此限
○又定、官员入朝门、须要拱手端行、威仪整肃。不许私揖、及吐唾不敬
○又令、入朝行立坐食去处。不许谈笑喧譁、指画窥望
凡行走。洪武初、令百官早朝入班行礼、及朝退捲班、俱分文东武西。不许径越
御道东西行走。如在
奉天门朝、其有事东西往来者、出至金水桥南行过

○二十六年令、大小官员随从
上位行丹墀、身常朝北。不许南向。或左或右、环转随侍。如
上位陞奉天门及
丹陛。其随从官员、不得径行中道、并
王道。如有
旨令行、方许于侧边随行
○又令官员人等入
内府、合行门道、须从边行。不得当中。如东门近东边行。西门近西边行。其门东西相向者、近南边行。如遇雨雪免朝。有事奏者、不拘此限
○又令、
奉天殿丹陛中三道阶级、并
奉天门中三道阶级、皆不许人行。百官由东西阶行。传
制遣使持节进表等仪、皆由东阶出入。随
驾伞扇仪仗、由正门中道两旁出入
○又令、
殿廷颁降
詔书册命。从中道中门出、近东而行。其内外官员齎捧
御製文字、及
御用之物进呈、不许直行中道。或左右取便以行。至
御前正中跪进。
御膳等物、亦不可当中道直行。许正道边左以进。凡
御座处、即為正道。如
上御奉天门、则于正门边东入。将至
御前正中供具、膳毕而出亦如之。若
上常所往来处。其奉御内侍、捧执
御用之物听使令者、皆须近后、取便左右行。不许随后径驰中道
凡听
諭。洪武二十六年令、百官朝参、遇有
圣諭教戒、须要专心致意、拱听分明。省身克已。不许放肆

○二十九年令、凡有
圣諭。大小百官于
丹陛前、或
