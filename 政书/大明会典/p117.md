<!-- { "loadSidebar": true } -->
○又令司礼监编置内官衙门勘合底簿。户部编置在外衙门勘合与底簿。内将一扇送
内府收贮。本衙门与该库各收一扇。凡各衙门关领物件、自行开数具奏。关出勘合、填写物数。齎赴本部比号、誊写底簿、僉押用印。仍与该衙门齎去该库比号、照数支领。本库将勘合送司礼监收销或有差错等项、该衙门即便具奏改正、用印鈐盖
○宣德五年奏准、编置勘合、付各衙门填写实徵总数。遣该吏亲齎赴部查理。近者限本年十月、远者限十二月、到部。自后俱循此例。其各年开豁之数、一体编发勘合、令填缴以凭查勘

大明会典卷之四十二
南京户部 【建置见吏部官制】

事关本部掌行者、具列于后。其或附见户部者、不復载

十三司职掌
浙江清吏司

南京左军都督府
南京水军左卫并仓
南京留守左卫并仓
南京龙虎左卫
南京龙驤卫并仓
南京龙虎卫并仓
南京应天卫并仓

江西清吏司

南京都察院　　　南京尚宝司
南京通政使司　　南京吏科等六科
应天府　　　　　龙潭税课局
龙江里外河泊所　批验茶引所
南京五城兵马司　都税司
聚宝门宣课司　　江东宣课司
太平门税课司　　龙江宣课司
龙江税课局　　　聚宝门、朝阳门分司
南京旗手卫、并东西二仓
南京江淮卫
南京金吾后卫、并东西南三仓
南京金吾前卫　　南京金吾左卫

湖广清吏司

南京国子监　　　南京太医院
南京豹韜左卫并仓
南京豹韜卫、并东西二仓
南京羽林前卫　　南京和阳卫
本府军储仓　　　南京教坊司
广德州

福建清吏司

南京后军都督府
南京长安等四门仓
南京虎賁右卫并仓
南京水军右卫并仓
南京驍骑右卫并仓
南京龙江右卫　　南京留守后卫
南京兵部典牧所　安庆府
庐州府

山东清吏司

南京兵部　　　　南京太僕寺
南京锦衣卫、并乌龙潭仓
南京中军都督府中和桥马草场
南京金川门马草场
平凉中护卫　　　安东中护卫
瀋阳中护卫　　　辽东都司
扬州府　　　　　两淮都转运盐使司

山西清吏司

南京兴武卫、并南北二仓
南京龙江左卫、并北仓
南京江阴卫并仓　南京镇南卫
河东陜西都转运盐使司
苏州府

河南清吏司

南京礼部　　　　南京钦天监
南京广武卫　　　南京飞熊卫
南京英武卫
孝陵卫　　　　　　　　　南京牧马千户所
凤阳府　　　　　松江府

陜西清吏司

南京右军都督府　南京大理寺
南京鸿臚寺　　　南京翰林院
南京羽林右卫　　南京留守右卫
南京横海卫　　　寧国府
滁州　　　　　　徐州

四川清吏司

南京工部
龙江盐仓检校批验所
南京武德卫　　　南京神策卫并仓
南京金吾右卫
南京天策卫、并南北二仓
南京府军后卫并仓
池州府　　　　　顺德府

广东清吏司

南京中军都督府　南京刑部
南京羽林左卫　　南京济州卫
南京鹰扬卫并仓
南京留守中卫并仓
南京广洋卫并仓　太平府
镇江府　　　　　保定府
河间府　　　　　和州

广西清吏司

南京前军都督府　南京内官监
南京司礼监　　　南京太常寺
南京光禄寺　　　南京神乐观
南京神帛堂　　　南京织染局
孝陵神宫监　　　　　　　南京御马监
南京供用监　　　南京兵仗局
南京酒醋麵局　　南京牺牲所
南京甲、乙、丙、丁、戊字库
南京承运、宝钞、广惠、广积、赃罚库
南京瀋阳左卫　　南京潘阳右卫并仓
南京留守前卫　　徽州府
淮安府

云南清吏司

南京府军卫并仓
南京府军左卫、并东西二仓
南京府军右卫、并东西二仓
南京虎賁左卫并仓
顺天府　　　　　常州府
应天府龙江关　　石灰关
江东巡检司　　　□埠巡检司
南京兵部大胜关　三山门水关
上方门水关　　　驯象门水关
上新河钞关

贵州清吏司

南京吏部　　　　大名府
真定府

黄册

洪武初定、凡各处造到黄册、每年终、后湖管册主事、将查过黄册起数、造册进缴
○凡各处军民户籍不明、解人前来挨查后湖黄册、不许将概府州县全抄。止许查本户粮田军民丁產来歷明白、即便发回。亦不许因而带抄别户、以泄事机
○二十四年、令各处布政司、及直隶府州县、并各土官衙门、所造黄册、俱送户部、转送后湖收架。委监察御史二员、户科给事中一员、户部主事四员、监生一千二百名、以旧册比对清查。如有户口田粮、埋没差错等项、造册径奏取旨。其官员监生、合用饮饌器皿等项、并膳夫、俱於国子监取用。如不敷、於都税司、并上元江寧县衙门支拨。纸札於刑部都察院关领。不敷之数、并笔墨、於应天府支给官钱买办。查册房屋、册架、过湖船、及卓凳什物、俱工部等衙门添拨夫匠修造。官员监生吏卒人匠等、每五日一次、过湖晒晾。司礼监、户部、收掌锁钥。并不许一应诸人往来
○正统十二年奏准、本部清查各处黄册、於国子监取监生四十名、本部委官一员提督。另誊查对。发各该司府州县对款改造。差吏径送本部。仍类造改过总册一本。送户部查考。差错官吏人等、查提问罪
○弘治三年题准、春秋祭后湖黄册库土地神、行应天府所属、支给官钱、买办牲醴致祭。遣管册宫行礼
○十二年题准、后湖该驳青册、於该户下印一驳字。仍收作正册。止将所驳人户、声说明白。类行各布政司、并直隶等衙门改正。类造总册、解送后湖查册官处、查对明白、照款改讫。本部该司用印釳盖。仍将改正过人户、开写册面副叶、亦用印记、以防搀入之弊。其司府等衙门、遇有驳回青册、自驳回之日為始、除水程外、定限半年以里造完。印封送部。如有违限、及不用印封送者、经该官吏里书人等、通提问罪。仍照违限月日住俸、满日方许开支。若係解人在途迟延违限、止将解人送问
○十八年奏准、后湖清理黄册监生、敢有放肆违法、姦嬾误事、初查无驳、再查扶同、仍苟且顶名代替。及越湖抗拒、群眾喧攘者。许监临官、指实参问。若有受财雇替、代抄丁粮者。照依行止有亏事例发落
○正德五年题准、查册监生人等患病、应天府拨给医生二名、量带药饵、依班过湖调理
○九年题准、各司府州县、但有因驳查青册、追问过官吏人等赃罚纸价。俱解本部、以供后湖查册之费
○嘉靖十七年、令后湖查册官员事完、止令给事中主事各一员、赴京復
命
○又议准、后湖册库库夫、令上元江寧二县、僉审在京的实少壮之人、过湖应当。应天府就将驳问赃罚寄库银两、每名每月、给与工食银六钱其溧水高淳等县、俱免编送
○四十二年、令南京后湖管册各官、每遇大造黄册、完解后湖之日、会其大数、汇成一帙、上呈
御览。量增库匠人役。其工食於应天府库贮里书纸赎银两动支。每名每月六钱。仍令书手二名、领匠八名、常川晒晾

差役

嘉靖十年议准、南京各衙门工役、自本年為始。量编浣衣局土工四名。安乐堂土工六名。各饭堂并黑窑厂军器局等处土工各一名。冰窨局门子四名。仍令正身应役。不许官吏人等、追取工食、及分外需索。违者治罪
○又议准、南京内官家人、置有田產房屋、未曾收报户籍、隐漏丁差、令尽数查出、照例造册送部、转发江寧上元二县、收附册籍。一体应当本等差役

屯田

正统十年奏准、凡南京各卫屯田。正军选操、餘丁屯种。其正粮一十二名、餘粮六石、俱免上仓、供给操军。其月粮住支。如本军人丁数少、屯田拨付他军者、仍支月粮
○弘治九年议准、南京屯田御史、问理赃罚等项、俱发屯所附近有司衙门收贮。遇有贫难屯军、告给牛种者、查勘支给
○正德二年奏准、各卫所新增屯田、每亩徵银一分五釐。赴邻近有司交纳。间月放支官军月粮
○十年奏准、各卫新增屯田银两、俱赴本部银库收纳。照例放支
○又议准、各卫屯粮、递年取获通关、备由造册。俱送总督衙门类齐、差人奏缴。不许仍前指称解册脚力盘缠、科害屯军
○十五年议准、将各卫屯粮、照数均派江北。应天横海龙虎三卫仓、令屯军径自上纳。免其赴部告判
○十六年议准、锦衣等四十二卫新增田地、每亩加银一釐、以补府军左卫等一十四卫屯田坍江无徵之数
○嘉靖九年议准、南京镇南等卫荒芜屯田、不拘军民僧道之家、听其量力开耕。待成熟之后、照旧纳粮。仍令永远管业。不许补役復业者争告
○又奏准、南京镇南等卫召佃荒田、听其量力开耕、不必拘一人一分之例
○又议准、南京镇南等卫屯田、坍江者、尽与除豁。久荒者、减作轻科。其新增田、每亩原纳银一分六釐者、量加银五釐。三则熟田内、每亩原纳米三升三合者、陞科五升三合五勺、抵补额数
○又议准、各卫管屯官员、拖欠屯粮住俸者、如係荒田、粮应除免、准与开俸。其熟田、照分豁灾伤事例、酌量欠粮多寡、分作三分。一年之间、纳完一分、方许开俸。餘二分、限以二年纳完。不完、仍旧住支

○十三年、添设都指挥一员、巡视飞熊等卫屯田
○十四年题准、南京锦衣卫屯粮、内拨五千二百三十一石。於滁州仓上纳、补足该卫岁用欠数。遇有闰月、及或灾伤、听巡抚衙门径自处补、以省输輓
○十五年题准、南京锦衣卫等四十二卫各屯田、逃故坍江等项、即与查豁。开垦轻则、量為陞科、以足原额。军民人等承佃者果有军人告復原业、准退承种。不许冒占。如无告復、照旧管业。无拘一分二分事例、以起纷争。递年徵粮完纳、给与户由一纸执照。以后十年一次、清审改造。著為定例
○三十九年、令南京金吾前、留守中、镇南、虎賁左四卫、坍江田一十四顷二亩二分四毫、粮银照数除豁。仍将三十六三十七年分、共收陞科粮一百八十九石零、抵补旧额
○又题准、管屯官屯粮不完、次年正月初一日住俸。一年不完、该卫掌印官住半年俸。指挥以通卫完、千户以通所完、百户以本所完、通关到日為始开俸
○四十二年、令南京羽林右、留守中、水军左、金吾前、广洋、金吾后、府军右、应天、太仓、镇海十卫、坍江坍海田荡五十顷三十三亩零。勘果无徵、将该卫应纳税银除豁。仍将虎賁右等卫额外新陞科田粮内、补足旧额

各卫屯粮数目

水军左卫屯粮。原额八千四百八十九石一升九合三勺三抄五撮五圭。今八千一百二十四石一斗九升四合四勺零
留守左卫屯粮。原额一千六百三十石七斗六升二合二勺六抄一撮九圭。今一千六百七十七石三斗五升四合四勺
龙虎左卫屯粮。原额二千八百四石四斗七升一合一勺七抄六撮。今二千六百三十八石一斗五升一合一勺
