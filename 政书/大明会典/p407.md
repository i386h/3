<!-- { "loadSidebar": true } -->
亲耕耤田、合用房屋、 【木架十五间、芦席绳索全】 该营缮司办。庶人絳衣等、 【絳衣、青丝絛、白环、头巾、履鞋、布袜、各六】 该都水司办。外□龙口犁一张、 【黄犍牛一隻】 黄绒鞭一把、黄套索一副、耙二副、红犁十二张、 【黄牛十二隻】 红鞭十二把、红套索十二副、农夫挑担竹筐十对、铁锄、铁掀、木掀各十张、米筛、竹箕、荆筐、簸箕各十箇、竹扫、苗扫帚各十把、俱札行顺天府办送 【隆庆元年例】
大婚、合用硃红戧金盘盒、并黄红罗绢销金夹单袱茶袋等件器皿、共五千二百六十件。蓝绢叶罗帛花五千枝。及
乾清坤寧二宫、铺设帘櫳、绣龙凤帐幔铺陈、龙毯、花毯地毡、草席、竹帘等件、共一千二百三十二件 【嘉靖元年例】
亲王出阁婚礼、每位合用硃红器皿八百三十一件。蓝绢叶罗帛花三千五百枝 【嘉靖三十二年例】
各王府
册封中方木柜 【各年多寡不一。器皿厂造】
婚礼誥命匣袱 【誥匣一副、用紵丝衬里。铜锁钥全。内誥、嵌宝玉轴、玉籤、红罗销金大小袱各一件。匣外红绵布袱一条、红绵三两、红锁匙絛一副。弘治十四年题准、婚礼誥匣物料、行甲字等库、先关后补。嘉靖四十三年题准、每年额造一千副。凡各　王府及仪宾誥命、每轴造匣装盛。并用红袱红绵等物包裹齎送】
丧礼謚册宝 【亲王謚册宝。成化五年、令工部促办、付掌行丧礼等官顺齎。其冥器、下所司就彼製造】
凡改造器物。永乐间、令守卫官军木牌、更造以铜
○嘉靖二年、令江西烧造瓷器、内鲜红、改作深矾红
○三十年题准、光禄寺日用连二等盒、水花硃、改為银硃。黄绒索、改為黄绵纱索。南京亦照此改
凡停造器物。正统十四年奏准、今后在京易办不急之物、如马槽之类、不必远取
○成化二十一年
詔、南京工部成造马槽、马桩、等项麤重之物、沿途军民运送劳扰。一切停免。有缺在京成造
○嘉靖八年题准、光禄寺器皿、日用不可缺者、照例修饰。其係装饰附餘、俱从质免造
凡折价送造。成化六年奏准、内监岁用马槽、及他器皿、令南京类送价值、在京成造
○正德二年题准、南京工部原行买运柁木一千二百根、每根折芦课银五两、解部买木成造、以省转运
○嘉靖二年奏准、山西、山东、陕西、河南、原解成造
上用、并各宫物料。羊毛、皮、绵纱等八万四千斤张、照弘治间例、解银赴部召买。仍罢正德间诸传造者
凡查理器皿。嘉靖十二年题准、光禄寺供应铜器、铁器、各该署官、务令典守人役、用心防护。必待送出损坏一件、工部方与换新一件。如无、不准交换。典守人役、并各该署吏、仍听本部查究
○二十三年题准、光禄寺添造器皿数多、该寺监供应之后、务即照数发出輳用、不得私匿弃毁。如违、许巡视科道官指名参奏
○四十三年、以器皿厂料银过多、题准清理。照原题数目、每日填票、送光禄寺掛号验收。仍置簿二扇、一存本厂、一送该寺、每日登记。按月倒换。该厂将各器物料、从实估计、毋得侵冒
○又题准、今后该厂、将会计器皿正数、按月分作三次类送。仍於号单内、每副件下、开载价银若干、巡视衙门、及光禄寺验看。本寺仍行堂上官一员专理。置簿三扇、一记收数。一记放数。一记回销之数。月终、送部稽查。如造作人役作弊、听巡视部寺各衙门参送治罪

斛斗秤尺【法马附】

洪武元年令、铸造铁斛斗升、付户部收粮、用以较勘、仍降其式於天下
○二十六年定、凡使用斛、斗、秤、尺、著令木秤等匠、记算物料、如法成造。所用铁力木、杉木板枋、生铁等项、行下龙江提举司等衙门、照数放支。其合用锤鉤、行下宝源局、督工铸造。如是成造完备、移咨户部、较勘收用
○正统元年奏准、苏松等处、原降铁斛斗升、行南京工部、照旧式铸造、给领收掌、以备较勘
○又令各处斛斗秤尺、府州县正官照依原降式样、较勘相同、官民通用。仍将式样常於街市悬掛、听令比较
○成化二年题准、私造斛斗秤尺行使者、依律问罪。两邻知而不首者、事发一体究问
○嘉靖四十五年题准、南京供用库、斛斗升秤等、行南京工部拨匠料造三千八百七十六副

天平法马

嘉靖八年奏准、製天平法马一样七副。六副分给各司、并监收内府银料科道官。一副留部堂為式。凡解户、及本部送进
内府银两、俱照户部则例、给文掛号、领票关给、预先称验包封、会同该监较收

屯田清吏司

郎中、员外郎、主事、分掌屯种、坟塋、抽分柴炭之事

大明会典卷之二百二
屯种

国初以军食為重。自内廷及边境荒閒田土、各卫所拨军开垦。岁收子粒、為官军俸粮、以省餽餉。其耕种器具牛隻、皆给於官。今依职掌开载。其事例、详见户部田土中

开垦

洪武四年、令四川建昌卫附近田土、先儘军人、次与小旗、总旗、百户、千户、指挥、屯种自给。其新立苏州、柏兴、会州、梧州等卫、一体俵发
○二十六年定、凡边防郡县守御去处、新立卫分、拨军开垦荒田屯种。须要计算顷亩数目、及田地肥瘦、人力勤惰、务在不旷征徭、不失军餉
○嘉靖七年、令陕西、山西、山东、北直隶、沿边提督巡抚都御史、查革军伴、退回原卫所、并招辑游民、游僧、编堡定户、以耕边地
○八年题准、甘肃等边、凡开垦水地者、不分额内额外、俱照例、三年方行起科。南北山地、听其儘力开垦、永不起科。各该将领卫所、不必别僉屯丁。将所管步兵、比照凉州定规、查给牛种、委官统领团种。其将领垦田百顷以上者、抚按奖励。三百顷以上者、奏请擢用。备御官军、每年正月初一日上班、愿垦田者、分拨永昌、古浪、甘肃、山丹等卫所荒田尤多去处、查给牛种犁鏵、给与本色行粮、即委领班官员、统率团种。领班官能垦田者、照前例奖励擢用
○十三年题准、陕西河西地方、多有可耕之田、限於境外、无人敢种。通行巡抚等官、查照
国初壕墙边界、筑濬高深。可耕之田、儘令开垦。给与牛种、拨人佃种。岁熟、但收牛种原值。应纳税粮、缓以年岁、然后量地起科
○二十二年题准、各边拋荒地土、不拘将帅军民、开垦成业、即為已產、永不起科。其旧曾起科、积荒年久者、仍要用力开垦成业。应纳子粒、一体蠲免。成熟地土、递年纳粮管业者、照旧耕种徵收、以足边餉。其有相应修筑城堡、拨军防获云处、悉听从宜处置

农具

洪武二十六年定、凡屯种去处、合用犁鏵耙齿等器、著令有司拨官铁炭、铸造发用。若木植、令卫军於出產山场、自行採办造用。係干动拨官物、具奏施行
○永乐元年、令宝源局铸农器、给山东被兵之民
○嘉靖七年、令陕西、山西、山东、北直隶、沿边有司、给堡户农器

牛隻

洪武二十六年定、凡屯种合用牛隻、设或不敷、即便移文取索。若官厩数多、差人发遣。如果路途窵远、此间地方出產、可以收买、务在公私两便、就给官价、民间买用。其孳生数目、每岁年终通报
计天下屯牛二十五万五千六百六十四隻
浙江都司二千二百四十六隻
水牛一千二百五十四隻
黄牛九百九十二隻
江西都司四百九十九隻
水牛三百六十六隻
黄牛一百三十三隻
湖广都司四千六百六十七隻
水牛三千九百三十四隻
黄牛七百三十三隻
山东都司五千九百九十九隻
水牛四百一十九隻
黄牛五千五百八十隻
山西都司黄牛九千一百四十三隻
山西行都司黄牛一万七千八百一十五隻
河南都司三万六千三百一十九隻
水牛二千二百四十七隻
黄牛三万四千七十二隻
陕西都司二万七千四百六十七隻
水牛四十六隻
黄牛二万六千六百八十三隻
猵牛七百三十八隻
四川都司八千一百九十隻
水牛六千五百二十九隻
黄牛一千二百四十八隻
猵牛三百二十二隻
氂牛九十一隻
广东都司四百八十二隻
水牛四百一十三隻
黄牛六十九隻
广西都司九百五十隻
水牛三百六十七隻
黄牛五百八十三隻
云南都司一万五千二百八十四隻
水牛九千七百八十二隻
黄牛五千五百二隻
贵州都司五千二百七十二隻
水牛四千五百六十八隻
黄牛七百四隻
北平都司一万七千四百六十六隻
水牛八百四十六隻
黄牛一万六千六百二十隻
北平行都司一万八千五百三十七隻
水牛一万八千五百三十四隻
黄牛三隻
直隶四万五千八百五十隻
水牛七千四百一隻
黄牛三万八千四百四十五隻
猵牛四隻
中都留守司二万五千六百隻
水牛一千九百四十八隻
黄牛二万三千六百五十二隻
辽东都司一万三千八百七十八隻
水牛一十三隻
黄牛一万三千八百六十五隻
弘治中报册屯牛、共八万二千九百四十三隻
南京金吾前等二十七卫、共牛五千七百二十一隻
金吾前卫　　　　水军左卫
龙驤卫　　　　　龙江左卫
镇南卫　　　　　龙江右卫
龙虎卫　　　　　旗手卫
府军后卫　　　　羽林右卫
驍骑卫　　　　　英武卫
江阴卫　　　　　横海卫
留守左卫　　　　留守右卫
留守前卫　　　　留守后卫
天策卫　　　　　虎賁左卫
广武卫　　　　　虎賁右卫
豹韜卫　　　　　豹韜左卫
豹韜右卫　　　　鹰扬卫
应天卫
南直隶徐州等一十六卫、共牛一千九百七十五隻
徐州卫　　　　　徐州左卫
武平卫　　　　　建阳卫
苏州卫　　　　　高邮卫
宿州卫　　　　　仪真卫
广洋卫　　　　　宣州卫
六安卫　　　　　邳州卫
扬州卫　　　　　大河卫
安庆卫　　　　　九江卫
湖广都司所属瞿塘等四卫所、共牛二千一十八隻
瞿塘卫　　　　　襄阳卫
长寧守御千户所　枝江守御千户所
河南都司所属南阳等十卫所、共牛六千二百七十三隻
南阳卫　　　　　睢阳卫
南阳中护卫　　　陈州卫
潁川卫　　　　　彰德卫
怀庆卫　　　　　弘农卫
潁上守御千户所
伊府仪卫司
陕西都司所属凉州等二十四卫所、共牛一万四百六十四隻
平凉卫　　　　　镇番卫
山丹卫　　　　　永昌卫
甘州左卫　　　　甘州右卫
甘州前卫　　　　甘州后卫
临洮卫　　　　　靖虏卫
庄浪卫　　　　　西安左卫
西安右卫　　　　西安前卫
西安后卫　　　　河州卫
寧夏卫　　　　　寧夏左卫
寧夏右卫　　　　寧夏中卫
寧夏前卫　　　　寧夏后卫
镇夷守御千户所　高臺守御千户所
云南都司所属云南左等二十五卫所、共牛一万五千六百五十隻
云南左卫　　　　云南右卫
云南中卫　　　　云南前卫
云南后卫　　　　广南卫
曲靖卫　　　　　平夷卫
越州卫　　　　　六凉卫
临安卫　　　　　楚雄卫
