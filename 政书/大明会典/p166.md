<!-- { "loadSidebar": true } -->
妃服翟衣讫。俟内官捧册入置于案。赞礼女官一员居东、一员居西、在
妃拜位前、相向立。宣册女官展册女官立于东。引礼女官二员分左右引
妃出房、至册案前拜位。女使执事者立于西。赞礼女官赞四拜兴。宣册女官称有
制。女官赞跪。
妃跪。赞宣册。宣册女官诣册案前取册立宣于香案东。女官宣册讫。以册入於盝。赞受册。宣册官捧册立授
妃、妃受册。女官赞以册授执事者。
妃以册授女使、女使跪受兴、置于案。女官赞
妃兴。又赞四拜。礼毕内官出告正副使行礼毕。执事者彻香案册案。设
妃座。引礼请
妃陞座。眾命妇及应贺者序立于庭、北向。赞四拜。礼毕。
妃降座

发册礼物

金册一副 【两叶。计足色金一百两重。每叶高尺一寸、阔五寸、周尺】
籍册锦一片 【红绢里】
联贯册叶 【用红丝絛】
垫册锦褥一箇 【红绢里】
裹册红罗销金小夹袱一条
浑金沥粉云凤册盝一箇 【内用红紵丝发衬。花银钉铰一副、一两二钱重。嵌金丝铁锁钥一副】
覆盝红罗销金大夹袱一条
九翬四凤冠一顶
冠上大花九树。小花九树。宝鈿九箇。翠云博鬢描金珠皂罗额。珠眉心。珠牌环。金冠上金凤四箇。牌环脚一双
翟衣三套。描金云凤沉香色木匣一箇 【铜锁钥索扛全】
青紵丝绣翟衣一件。青紵丝绣蔽膝一件。玉色线罗中单一件、红缘(袪去去改巽)青线罗绣翟衣一件。青线罗绣蔽膝一件。玉色线罗中单一件、红缘(袪去去改巽)青纱绣翟衣一件。青纱绣蔽膝一件。玉色纱中单一件
青红线罗销金大带一条。上有青紵丝副带一条
五色线锦綬一副。上有玉环二箇。青红罗采结全
白玉鉤碾凤文珮一副
玉事件二十件 【串珠全】
金鉤子并圈二箇　五色线锦衬一副
白玉革带一副 【青紵丝裹(革呈)描金文翟文】
玉事件一十件　　金事件五件
青紵丝舄一双 【上有珠六颗】
青罗袜一双
红罗销金夹袱大小五条 【包裹翟衣玉佩玉带等用】
凤轿一乘
锦坐褥一箇　　　锦踏褥一箇
红交床一把 【红穿条全】
红帘一扇 【青罗销金沿边绣带全】
红罗销金轿衣一件 【沥水顶罩全】
红油绢销金雨轿衣一件 【沥水顶罩全】
采结四串抹金银香圆宝盖四副 【计八件共花银一十六两】
仪仗
红杖二　　　　　清道旗二
絳引旛二　　　　戟氅二
班剑二 【结子绢袋全】 仪刀二 【结子红绢袋全】
吾杖二 【绢袋全】 　　鐙杖二 【绢袋全】
立□二 【绢袋全】 　　卧□二 【绢袋全】
骨朵二 【绢袋全】 　　响节四 【绢袋全】
红绣伞一把 【绢袋全】 青方伞二把 【绢袋襻全】
红绣团扇四把 【绢袋全】 青绣团扇四把 【绢袋全】
红纱灯笼四箇 【竿全】 拂子二箇 【结子全】
坐障一 【竿全】 　　　行障二 【竿全】
抹金交椅脚踏一副 【除木外。计花银一百两重。撘座踏蓐结子全】
抹金银水罐一箇 【六十两重】
抹金银水盆一箇 【六十两重】
抹金银唾壶一箇 【一十六两重】
抹金银唾盂一箇 【一十六两重】
抹金银香罏一箇 【一十六两重】
抹金银香合一箇 【一十六两重】
擎执宫人销金罗袍一十四领。抹金鈒花银带一十四条。翠花纱帽一十四顶。皂麂皮靴一十四双
女轿夫衣袍一十六领。汗裤一十六副。铜束带一十六条。花纱帽一十六顶。红绵布(革翁)鞋一十六双

催妆礼物

北羊二隻 【红绿绢销金盖袱二条】
酒二十瓶 【红绿罗销金盖瓶袱二十条。每条坠角折二铜钱四箇】
果二合 【用花四枝】

以上礼物。内官一员送至妃家

铺房

妃家於亲迎前择日、将房奩床帐等物至
王府铺房。礼部预先奏知。至日、妃家备鼓乐迎引、从
午门东角门入。鼓乐止於门西。妃母、或亲戚、入
内陈设

醮戒

其日、内官监设
上位
中宫御座于宫中。设大乐仪仗于
丹陛之东西。执膳内官先备酒金爵果合以俟。
上位服皮弁服。
中宫燕居服。出。乐作。陞座。乐止。
王服袞冕。赞引引
王由殿东门入、诣
上位前。赞礼赞鞠躬。乐作。赞四拜、兴、平身。乐止。执事者以爵斟酒、立于
御前之东。赞礼赞
王诣前跪。赞搢圭。赞受爵。执事者以爵立授
王、王受爵饮讫、以爵授执事者、执事者跪受以退。赞礼赞出圭。恭听
戒命。随旨意致戒辞。
王听戒辞讫。赞俯伏、兴、平身。復位。赞鞠躬。乐作。赞四拜、兴、平身。乐止。赞礼引
王诣
中宫前、礼同。赞礼毕、引礼引
王出、释袞冕、具皮弁服、行亲迎礼

妃家醮戒

亲迎日、妃家先於祠堂陈设祭物
妃服燕居冠服。妃父母同
妃诣祖宗前奠酒读祝礼毕。执事者具酒饌、命
妃饮食讫。父母坐于正堂。女执事引
妃诣父母前、各四拜。父母随意致戒辞。
妃听受讫。次辞诸尊长。礼毕。改服翟衣以俟

亲迎

其日、仪卫司先设
王仪仗象輅于
承天门外。妃家先设
王幕次于中门之外。设香案帛案于正堂之中。是日、
王受
命讫。引礼引
王由
午门东门出。典仪具服、跪请陞輅。
王陞輅。仪从前导。过
御桥、乐作。至妃家门外。引礼跪请
王降輅。导引至幕次。礼官一员先入至正厅、立干东、西向。主婚者出见。立于西、东向。礼官曰、
某王奉
制、行亲迎礼。引礼二人俱服、引主婚者迎
王于幕次之外。内官二员具服引
王出幕次。主婚者请
王入中堂。
王先行。主婚者后随。内官具服捧礼物入、至于中堂。主婚者进立于堂中之左。妃母立于堂中之右、东西相向。
王至中堂。女执事二人引
妃出房、立于妃母之下。内官引
王至案前。内官捧帛进
王、王以帛置于案。内官引
王稍退、近东、西向立赞礼引主婚者诣帛案前、行八拜礼。退復位。执事者彻案。引礼内官导
王先出。女轿夫举凤轿至于中门之内。内官具
妃仪仗于中门之外。女执事引
妃出。内官跪啟请
王诣轿所。啟请揭帘。妃陞轿。内官啟请
王陞輅前行。妃具仪从后行。
王至
承天门外、降輅、候
妃至。内官跪啟请
王揭帘。妃降轿。
王先行至内。释皮弁服、具袞冕。至
奉先殿前俟。妃入
午门陞轿。将至
奉先殿、降轿。行
庙见礼

庙见

是日、内官于
奉先殿陈设牲醴祝帛讫。每庙猪一、羊一、帛二、缸一篚。祝共一。赞引二人引
王、二人引妃、至
奉先殿、诣
德祖玄皇帝皇后神御前。
王在东。妃在西。赞
王与妃皆两拜。赞跪。
王跪。妃亦跪。赞搢圭。
王搢圭。赞进帛。执事者以帛跪进于
王右。赞受帛。
王受帛、以授执事者。赞奠帛。执事者以帛奠
神御前。赞进爵。执事者以爵跪进于
王右。赞受爵。
王受爵、以授执事者。赞献爵。执事者以爵奠于
玄皇帝皇后前。赞再进爵。执事者以爵进。赞受爵。
王受爵、以授执事者。赞献爵。执事者以爵奠于
玄皇帝皇后前。赞俯伏、兴。
王俯伏、兴。妃亦兴。赞
王復位。赞
王与妃皆两拜、平身。次诣
懿祖皇帝皇后。
熙祖皇帝皇后。
仁祖皇帝皇后。仪同上。赞诣读祝位。
王诣读祝位。赞跪。
王跪。妃亦跪。读祝讫。赞俯伏、兴、平身。
王俯伏、兴、平身。妃亦兴。赞
王復位。赞
王与妃皆两拜、平身。赞执事者捧祝帛各诣燎所。赞诣燎位。
王与妃诣燎位。赞礼毕。引礼引
王及妃还宫、行合巹礼

合巹

其日、内官先於
王宫设
王座于东、西向。设
妃座于西、东向。各设拜位于座之南。设酒案于正中稍南。置两爵两巹于案上。执事者啟请
王具皮弁服讫。赞引导
王与妃至宫门。赞引二人导
王前陞。二人导
妃后陞。赞请就拜位。
王与妃各就拜位。赞两拜。
王与妃皆两拜讫。赞请陞座。
王与妃皆陞座。执事者二人举饌案进于
王及妃之前。女官司尊者取金爵酌酒以进。
王与妃各受爵饮讫。女官进饌。
王与妃皆举饌讫。女官再以金爵进酒。
王与妃皆饮讫。女官进饌。
王与妃皆举饌讫。女官再以巹盏酌酒合和以进。
王与妃皆饮讫。又进饌。
王与妃皆举饌。凡三举酒饌毕。执事者彻饌案。赞
王与妃兴、就拜位、相向。赞两拜、礼毕。
王从者餕妃之饌。
妃从者餕
王之饌

朝见

第二日清晨、
王冕服。妃翟衣。赞引各啟请出宫、至宫门外以俟。
皇帝服皮弁服。
皇后服燕居服。陞座。赞引引
王及妃自东门入。
王先入。妃从之。赞礼赞诣
皇帝前。王立于东。妃立于西。宫人以枣栗盘立于
妃之右。赞
王与妃皆四拜。执事者二人举案至
皇帝前正中。宫人以枣栗盘授
妃。妃捧枣栗盘置于案上。执事者举案。
妃随捧进至
皇帝前。妃復位。赞礼赞
王与妃皆四拜、兴。赞引引
王及妃诣
皇后前。宫人以(暇去日改月)修盘立于
妃左。赞
王与妃皆四拜、兴。执事者二人举案至
皇后前正中。宫人以(暇去日改月)修盘授
妃、妃捧(暇去日改月)修盘置于案上。执事者举案
妃随案进至
皇后前。妃復位。赞四拜。
王与妃皆四拜、兴。执事者以
皇帝前枣栗案彻于东。
皇后前(暇去日改月)修案彻于西。赞礼毕。赞引引
王及妃出。是日、
赐王与妃宴

盥馈

第三日清晨、
妃服翟衣。赞引引、
妃出陞舆。将至
宫内门、降舆、由东门入。俟膳至。赞引引
妃诣
皇帝前。赞四拜。尚食、以膳授
妃、妃捧膳置于案。復位。又赞四拜。赞引引
妃诣
皇后前、礼同。赞引引
妃退立于西南。俟膳毕。赞引引
妃出

王与妃见东宫

是日、
王与妃朝见讫。
王具皮弁服。
妃服翟衣。诣
东宫前、行四拜礼。
东宫皮弁服坐受。
东宫妃翟衣、立受两拜、答两拜

回门

其日、内官先将礼物至妃家。
王与妃仪仗导从如常仪。
王先行至妃家。妃父出迎
王先入。妃父从之。至正厅。
王立东、西向。妃父立於西、东向。
王於妃父母前行四拜礼。妃父母立受两拜、答两拜、礼毕。
王中坐。其餘亲属见
王、行四拜礼。
王皆坐受。
妃至、入中堂。於父母前行四拜礼。父母正面坐受。其餘亲属见
妃、各序家人礼

回门礼物

花银三百两
杂色紵丝三十二疋 【红绿罗销金束子九十六箇】
北羊四隻 【红绿绢销金盖袱四条、红麻索四条】
酒四十瓶 【红绿罗销金盖袱四十条】
果四合

供用器皿

金器
壶瓶一对 【六十两重】
酒注一对 【六十两重】
盂子一对 【二十两重】
贄礼盘二面 【六十两重】
盘盏二副 【二十两重】
託里胡桃木碗四箇 【六十四两重】
楞边胡桃木託子四箇 【五两重】
