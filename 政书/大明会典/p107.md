<!-- { "loadSidebar": true } -->
从六品、岁该俸九十六石。内本色俸、五十六石四斗。折色俸、三十九石六斗。本色俸内、除支米一十二石外。折银俸三十七石。折绢俸七石四斗。共该银二十八两四钱九分。折色俸内、折布俸一十九石八斗。该银五钱九分四釐。折钞俸一十九石八斗。该本色钞三百九十六贯
正七品、岁该俸九十石。内本色俸、五十四石。折色俸、三十六石。本色俸内、除支米一十二石外。折银俸三十五石。折绢俸七石。共该银二十六两九钱五分。折色俸内、折布俸一十八石。该银五钱四分。折钞俸一十八石。该本色钞三百六十贯
从七品、岁该俸八十四石。内本色俸、五十一石六斗。折色俸、三十二石四斗。本色俸内、除支米一十二石外。折银俸三十三石。折绢俸六石六斗。共该银二十五两四钱一分。折色俸内、折布俸一十六石二斗。该银四钱八分六釐。折钞俸一十六石二斗。该本色钞三百二十四贯
正八品、岁该俸七十八石。内本色俸、四十九石二斗。折色俸、二十八石八斗。本色俸内。除支米一十二石外。折银俸三十一石。折绢俸六石二斗。共该银二十三两八钱七分。折色俸内、折布俸一十四石四斗。该银四钱三分二釐。折钞俸一十四石四斗。该本色钞二百八十八贯
从八品、岁该俸七十二石。内本色俸、四十六石八斗。折色俸、二十五石二斗。本色俸内、除支米一十二石外。折银俸二十九石。折绢俸五石八斗。共该银二十二两三钱三分。折色俸内、折布俸一十二石六斗。该银三钱七分八釐。折钞俸一十二石六斗。该本色钞二百五十二贯
正九品、岁该俸六十六石。内本色俸、四十四石四斗。折色俸、二十一石六斗。本色俸内、除支米一十二石外。折银俸二十七石。折绢俸五石四斗。共该银二十两七钱九分。折色俸内、折布俸一十石八斗。该银三钱二分四釐。折钞俸一十石八斗。该本色钞二百一十六贯
从九品、岁该俸六十石。内本色俸、四十二石。折色俸、一十八石。本色俸内、除支米一十二石外。折银俸二十五石。折绢俸五石。共该银一十九两二钱五分。折色俸内、折布俸九石。该银二钱七分。折钞俸九石。该本色钞一百八十贯
武职府卫官、俸级视文职。惟本色米折银、例每石二钱五分。其月米、折绢布钞、俱与文职同。优给优养官、视见任。惟月米亦如例折给、不支本色。武品止从六。外有试百户。月俸五石。署试百户。月三石。米钞兼支。若三大营副参游佐官、每员月支米五石。巡捕营提督、并参将亦如之。京营选锋把总官、月支米三石。巡捕中军把总官、月支口粮九斗。旗牌官半之。以上因事别给者、不在常禄之限
凡在京文武官俸。洪武二十三年、令六部都察院所属歷事官、三年无私过者、给全俸。一年者、给半俸
○二十六年、令凡在京府部等衙门官吏俸给。每岁於秋粮内起运、拨付各衙门收贮。按月造册支给。其各卫军官俸给。对定人户、编给勘合、自行送纳。其首领官吏俸给。该卫造册到部。定仓放支。年终通為稽考
○永乐元年、令在京文武官、一品、二品、四分支米。六分支钞。三品、四品、米钞中半兼支。五品、六品、六分米。四分钞。七品、八品、八分米。二分钞。每新钞二锭、折米一石。该衙门按月、自赴该库关支
○九年、令在京文武官、九品、至七品、八分米。二分钞。六品、七分米。三分钞。五品、六分米。四分钞。四品、至一品米钞中半兼支。杂职官全支米。办事官、该支半俸者、月支米二石。餘折钞
○十九年、以行在衙门裁革、令随从在京官员、一品、至五品、三分米。七分钞。六品、至九品、四分米。六分钞。其米每月在京支五斗。餘於南京仓支。不愿者、准在京折钞。杂职官、有家小者、月支六斗。无者、四斗五升。餘折钞。各衙门支半俸办事官、不分有无家小、月支米三斗。餘折钞。在京达官、并入番等项官、该支全米者、米钞中半兼支。南京文武官、一品、至九品、二分米。八分钞
○二十二年、令在京文武官折俸钞。俱给胡椒苏木。胡椒每斤、准钞一十六贯。苏木每斤、八贯。仍自一品至九品、每月在京、各添给米五斗。共一石。其米於折钞内扣除。杂职官、有家小者、添给四斗、共一石。无者、添给一斗五升、共六斗
○洪熙元年
詔、官员有父母年老、不得离职侍养、愿分俸於原籍奉养者、听
○宣德三年、令停止各衙门办事官月米
○四年、令各处镇守总兵官俸、愿移支所在官司者、听
○六年、令以承运库生绢、折在京文武官十一月十二月本色俸。每疋折米二石
○七年、令文武官、月支本色俸一石、以两京赃罚库衣服布绢等物折给
○八年、令两京文武官折色俸、每钞一十五贯、折米一石。仍以十分為率。七分折绢。三分折布。绢每疋准钞四百贯、布每疋二百贯
○九年、令仍以胡椒苏木、折两京文武官俸钞。胡椒每斤、准钞一百贯。苏木每斤、五十贯
○正统元年、令在京文武官折色俸。每岁上半年、折钞锭。下半年、折胡椒苏木
○议准、在京军官本色俸米、於南京关支不便。令每石折银二钱五分解部。转送内库交纳。以便支给 【武职俸折给定例始此】 
○二年、令在京文武官、每月该支俸、仍给本色。其十月十一月、南京该支米数、照旧折绢
○四年、令南京文武官、五品以上、原二八分支者、每月添本色米一石。六品以下、三七分支者、每月添五斗。杂职每月添二斗。北京文武官、自一品至九品、俱添本色米一石。杂职、每月添二斗
○五年、令在京文武官、係山西、陜西、云南、四川、北直隶保定等府者、不许分俸
○八年、令在京武职官、愿分南京俸於原籍者、照文职例支给
○又题准、南京官吏俸粮。令府部院寺等衙门、各自委官、收受放支
○九年、令在京文武官、该支南京四月五月俸。并在京军官、该折银。俱照折绢例、折支绵布。每疋、折米一石
○又题准、将赃罚等库衣服布绢顏料皮张等物、准作在京文武官上半年折色钞锭
○十一年、令两京文武官、十月十一月本色俸折绢、改為七月八月之数
○景泰元年、令在京文职官、该支南京俸。照在京武职例折银。不愿者、听。各府都督、亦照此例
○又令以龙江盐仓检校批验所存积盐、折支南京文武官本色俸。每盐五十斤、折米一石
○三年、令在京文武官折色俸。於大仓库收贮折草银内、照行使价值、每钞五百贯、折银一两放支
○七年、令钞七百贯、折银一两
○又以甲字库三梭布、折在京文武官俸。每布一疋、准绢一疋
○天顺元年、令在京文官俸、仍照正统时例、於南京支本色米
○七年、令两京文武官、七月八月本色俸折绢、改為四月五月之数
○八年、令各处巡抚镇守等官、有带家小随住者、量分本色米、於所在官司支给
○又令在京官、原分俸於原籍养亲者、南京本色、尽数分回
○成化二年、令各衙门官员、在任患病三月者、住俸
○又令南京文武官本色俸、每岁间月折支绢
○又令在京文武官折俸钞、每十贯、折米一石
○四年、令在京文武官折色俸、钱钞兼支。三分钞。七分铜钱。每钱三文、折钞一贯
○七年、令文武官下半年折色俸、以甲字库绵布、每疋折钞二百贯支给
○十一年、令钱二文、折钞一贯
○十五年、令宛平县、大兴县官俸、照南京上元江寧二县例。知县三七分。县丞以下四六分。米钞兼支
○十六年、令在京文武官折色俸钞。折支阔白三梭布、每疋、折米三十石
○二十年、令五府六部等衙门官员、三分四分本色俸、每石暂折银七钱。以后如旧例
○弘治元年、令五府六部等衙门官员本色俸、仍折支银
○又令太医院办事医学训科、照旧支食米七斗
○四年、令在京各卫经歷等官、该支南京本色俸、每石折银七钱
○六年、令在京文职官、分俸於原籍养亲者、不许分在京折绢俸
○九年题准、官员俸禄粮米、每石折银七钱。起解两京户部交纳支给
○十一年、令京卫武学及顺天府所属在京衙门官员俸、俱照在京衙门例支给
○十三年、令南京各卫军职俸粮折支绢疋。改於四月支绢。八月支布
○十六年、令两京文武官折色俸、每米一石、折钞二十贯
○正德二年题准、苏、松、常三府、徵解折银俸粮、俱送太仓银库收贮。各衙门径赴银库支给
○六年奏定、各都督府教书训导、每月支米。本色一石六斗。折色一石四斗
○嘉靖七年题准、各处解纳文武官折俸。绢每一疋、派银七钱。布每一疋、派银三钱。解部支给
○八年议准、各衙门传陞乞陞大小官员、非勋戚廕叙者。通查量為裁革。存留者、与支半俸。匠官年老残疾、并艺业不精者、冠带閒住。见应役者、亦支半俸
○十年题准、各处巡抚、并总兵镇守等官、有带家小随住者、量分食米一石、於所在官司支给。仍行户部知会、酌量会派、以省输运
○又题准、锦衣卫官吏舍人、及旗校军士、象奴、俸粮。坐派京仓关支。匠役、仍旧通仓关支
○十一年题准、通州右等卫官员、上下半年俸折布绢、照京卫官员例折银
○三十三年题准、儹运官员、自嘉靖三十四年為始。每月应支食米、听於各住札地方司府存留米内支给。其巡抚凤阳都御史、及各官折俸折绢折布等项、俱照在京则例、各依品级、於所在官司、应解本部、或地方存留、及库贮官银内、动支给与。部属等官、三年一年差者、以各该年分满日為止。餘月仍俟赴京给领。除山陜宣大辽蓟等边原无解部银两、及本色米不便、仍旧在京关支外。其餘但凡京差官员、带有家小驻札各地方行事者。俱以到地方之日為始。一体在外关支。户部及工部等衙门、将各官在京原支俸给扣出。不必造支。其儹运郎中、监兑主事等官、不带家小、及不係一年三年差者、仍在京关支
○四十二年议准、将在京府部等衙门、原额俸粮六万餘石。各衙门自收者、改於禄米仓收纳。各衙门按月造册关支
○隆庆五年议准、南京户部、查将锦衣卫乌龙潭等仓官攒。照四门仓、三马房草场官攒事例。应支俸粮、每米一石、折银七钱
○六年议准、在京各衙门文职官员折俸。七分支银。三分支钱。今自本年春季起、以十分為率。九分支银。一分支钱。金背钱六釐每八文、折银一分。火漆钱二釐、嘉靖鏇边钱二釐、俱每十文、折银一分
○万历九年题准、行在京各府卫掌印官、查将各官关支俸银、如有事故等项、即行截日扣送太仓库。以后照例、永為遵守
凡在外文武官俸。洪武二十六年、令在外各布政司府州县官吏俸给、每米一石、折钞二贯五百文。於官钱钞内支给。其支过数目、岁报户部查考
