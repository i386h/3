<!-- { "loadSidebar": true } -->
地祇坛於先农坛之南
天神在左、南向。
地祇在右、北向。附
祖陵基运山
皇陵翔圣山、
显陵纯德山神、於
地祇坛。并号钟山曰神烈山。十一年、令
神祇坛以丑辰未戌三年一亲祭。隆庆元年议罢。惟
太岁月将特祭於山川坛、如初
洪武二十六年初定仪
一斋戒前一日、太常司官宿於本司。次日具本奏致斋二日。次日进铜人
凡正祭前二日、太常司官同礼部官诣城隍庙发咨
一省牲 【与太庙同、牛十四、后十五。羊十三、后十四。豕十四、后十五。鹿一、兔七】
一陈设
正殿七坛
太岁
犊一　　　羊一　　豕一　　豋一
鉶二　　　籩豆各十　　　　簠簋各二
帛一 【白色、礼神制帛】 　酒盏三十
风云雷雨
陈设同　　帛四 【白色、礼神制帛】
五岳
陈设同　　帛五 【五色、礼神制帛、各依方位、下同】
五镇
陈设同　　帛五 【五色、礼神制帛】
四海
陈设同　　帛四 【四色、礼神制帛】
四瀆
陈设同　　帛四 【黑色、礼神制帛】
钟山
陈设同　　帛一 【白色、礼神制帛】
共设酒尊三、爵七、篚七、於殿东南、西向。祝文案一於殿外正道西
东廡三坛
京畿山川
犊一　　　羊一　　豕一　　豋一
鉶二　　　籩豆各十　　　　簠簋各二
帛一 【白色、礼神制帛】 　酒盏三十
夏季月。将
陈设同　　帛三 【白色、礼神制帛】
冬季月将
陈设同　　帛三 【白色、礼神制帛】
共设酒尊三、爵三、篚三、於坛南、北向
西廡三坛
春季月将
秋季月将
陈设并同
都城隍
陈设同　　帛一 【白色、礼神制帛】
共设酒尊三、爵三、篚三、於坛南、北向
一正祭。典仪唱乐舞生就位。执事官各司其事。导引官导
皇帝至御拜位。内赞奏就位。典仪唱迎神。奏乐。执事官各诣
神位前、斟第一层酒。乐止。内赞奏四拜。 【百官同】 典仪唱奠帛、行初献礼。奏乐。执事官各捧帛爵献於
神位前。读祝官取祝跪於
皇帝左。内赞奏跪。典仪唱读祝。读毕、置於案上。内赞奏俯伏、兴、平身。 【百官同】 乐止。典仪唱行亚献礼。奏乐。执事官各诣
神位前、斟第二层酒。乐止。典仪唱行终献礼。奏乐。执事官各诣
神位前。斟第三层酒。乐止。太常司卿立於殿东、西向。唱赐福胙。典仪唱饮福受胙。光禄司官捧福胙自
神位前、由正门左出至
皇帝前。内赞奏跪。奏搢圭。光禄司官以福酒跪进。内赞奏饮福酒。光禄司官以胙跪进。内赞奏受胙。出圭。俯伏、兴、平身。奏两拜。 【百官同】 典仪唱彻饌。奏乐。执事官各於
神位前彻饌。乐止。典仪唱送神。奏乐。内赞奏四拜。【百官同】 典仪唱读祝官捧祝、掌祭官捧帛饌、各诣燎位。奏乐。内赞奏礼毕
一祝文
维洪武　年　月　日
皇帝御名致祭於
太岁之神。
风云雷雨之神。
岳镇海瀆山川月将城隍之神。惟
神、主司民物。参赞
天地化机。发育有功。歷代相承、有秋报之礼。今农事告成。谨以牲帛醴齐粢盛庶品、用申报祭。尚
享
一乐章
迎神
吉日良辰。祀典式陈。
太岁尊神、雷雨风云、京畿山川、城隍之神。濯濯厥灵。昭鉴我心。以候以迎。来格来歆
奠帛
灵旗蒞止。有赫其威。一念潜通。幽明弗违。有帛有篚。物薄而微。
神兮安留。尚祈享之
初献
神兮我留。有荐必受。享祀之初、奠兹醴酒。晨光初昇。祥徵应候。何以侑觴。乐陈雅奏
亚献
我祀维何、奉兹牺牲。爰酌醴齐。二觴再升。洋洋如在。式燕以寧。庶表微衷交於
神明
终献
执事有严。品物斯祭。黍稷非馨、式将其意。荐兹酒醴、成我常祀。
神其顾歆、永言乐只
彻饌
春祈秋报、率為我民。我民之生、赖於尔
神。维神佑之、康寧是臻。祭祀云毕。神其乐歆
送神
三献礼终。九成乐作。神人以和。既燕且乐。云车风驭、
灵光昭灼。瞻望以思、邈彼寥廓
望燎俎豆既彻。礼乐已终。
神之云旋。倏将焉从。以望以燎、庶几感通。时和岁丰。惟
神之功
【永乐中、正殿增天寿山一坛。陈设同。帛用黑色。加爵篚各一】
嘉靖十年更定仪
一前期二日、太常寺官奏祭祀、太常卿同光禄卿奏省牲、如常仪。
諭百官致斋二日
一前期一日、
上亲填祝版於
文华殿。遂告於
庙。告辞曰、
孝玄孙嗣皇帝御名明日出往
神祇坛、行秋祭礼。诣
祖宗列圣帝后神位前、恭预告
知 【遣官则否】
一陈设
天神坛
云师一坛
雨师一坛
风伯一坛
雷师一坛 【俱南向】 每坛
犊一　　　羊一　　豕一　　豋一
鉶二　　　簠簋各二　　　　籩豆各十
爵三　　　酒盏二十
共设酒尊四、帛一、篚一、祝案一
地祇坛
五岳一坛　　　帛五
五镇一坛　　　帛五
五山一坛　　　帛五
四海一坛　　　帛四
四瀆一坛 【俱北向】 帛四
京畿山川一坛 【西向】 帛二　　牲五
天下山川一坛 【东向】 帛二　　牲五　　籩豆俱同
一正祭。是日昧爽、
上具翼善冠黄袍、御奉天门。太常卿奏请诣
神祇坛。
上陞輦。卤簿导从、由
先农坛东门入、至斋宫。更皮弁服、诣
天神坛。典仪唱乐舞生就位。执事官各司其事。内赞导
上至御拜位。典仪唱迎神。乐作。导
上陞坛三上香讫、復位。乐止。奏两拜。 【传赞百官同】 典仪唱奠帛、行初献礼。乐作。执事者捧帛爵於
神位前、跪奠讫。乐暂止。奏跪。
上跪。 【传赞眾官皆跪】 读祝讫。乐復作。奏俯伏、兴、平身。 【传赞同】 乐止。行亚献礼。乐作。执事者捧爵跪奠於
神位前。乐止。行终献礼。乐作。 【仪同亚献】 乐止。太常卿唱答福胙。内赞奏跪。
上饮福受胙讫。俯伏、兴。 【传赞同】 典仪唱彻饌。乐作。乐止。唱送神。乐作。内赞奏两拜。 【传赞同】 乐止。典仪唱读祝官捧祝、掌祭官捧帛饌、各诣燎位。乐作。捧祝帛饌官过
御前、奏礼毕。内赞对引官復导
上至
地祇坛御拜位。典仪唱瘞毛血、迎神。内赞导
上陞坛至
五岳香案前、三上香。 【五镇以下、俱大臣上香、以后行礼俱同前】 礼毕。
上易服还。诣
庙参拜。致辞曰、
孝玄孙嗣皇帝御名祭
云雨风雷岳镇海瀆等神回还。恭诣
祖宗列圣帝后神位前、谨用
参拜。参毕。还宫
地祇坛上香大臣仪注。典仪唱迎神。执事官导引各官由东西级上、诣各坛香案前。内赞奏搢圭。 【齐搢笏】 奏上香。 【齐上香】 奏出圭。 【齐出笏】 奏復位。 【齐復位】 照前序立 【餘同前仪】
一祝文
天神坛
维嘉靖　年岁次　月　朔　日
嗣天子御名致祭於
云师之神。
雨师之神。
风伯之神。
雷师之神。惟
神、职司云雨。兴布风雷。赞辅
上帝。功施生民。今农事告成。以牲醴庶品菲帛之仪、用修报杞。惟
神鉴之。尚
享
地祇坛
维　年　月　日
嗣天子御名致祭於
五岳之神。
五镇之神。
基运山之神。
翔圣山之神。
神烈山之神。
天寿山之神。
纯德山之神。
四海之神。
四瀆之神。
京畿天下山川之神。惟
神、钟灵毓秀。主镇一方。参赞
大化、功被於民。今农事既成。以牲帛醴。齐之仪、用修报祭。
神其歆哉。尚
享
天神坛
迎神 【保和之曲】
吉日良辰。祀典式陈。景云甘雨、风雷之神。赫赫其灵。功著生民。参赞
元化。宣布
苍仁。爰兹报祀。鉴斯藻苹
奠帛 【以后俱仍旧】
地祇坛
迎神 【保和之曲】
吉日良辰。祀典式陈。灵岳方镇、海瀆之神。京畿四方、山泽群真。毓灵分隅。福我生民。荐斯享报。鉴我恭寅
奠帛 【以后俱仍旧】
山川坛总图
（见图）
山川坛祭祀图
（见图）
神祇坛总图
（见图）
天神坛祭祀图
（见图）
天神坛陈设图
（见图）
地祇坛祭祀图
（见图）
地祇坛陈设图
（见图）


太岁月将

嘉靖八年定
一前期十日、太常寺请
命大臣一员行礼
一前期三日、太常寺奏祭祀、如常仪
一陈设
太岁神位
犊一　　　羊一　　豕一　　豋一
鉶二　　　簠簋各二　　　　籩豆各十
爵三　　　酒盏三十　　　　尊三
帛一　　　篚一
两廡月将共四坛　每坛
犊一　　　羊一　　豕一　　豋一
鉶一　　　簠簋各二　　　　籩豆各十
爵三　　　酒盏三十　　　　尊三
帛三　　　篚一
一正祭。典仪唱乐舞生就位。执事官各司其事。赞引赞就位。典仪唱迎神。奏乐。乐止。赞两拜。典仪唱奠帛、行初献礼。奏乐。执事官捧帛爵诣
各神位前奠讫。乐暂止。赞引赞跪。典仪唱读祝。读讫。乐復作。赞俯伏、兴、平身。乐止。典仪唱行亚献礼。奏乐。 【仪同初献、惟不献帛读祝】 乐止。典仪唱行终献礼。奏乐。 【仪同亚献】 乐止。掌祭官西向立、唱赐福胙。执事官捧福酒跪进於遣官右。赞跪。搢笏。赞饮福酒讫执事官捧福胙跪进於遣官右。赞受胙讫。赞出笏。赞俯伏、兴、平身。赞两拜。典仪唱彻饌。奏乐。乐止。典仪唱送神。奏乐。赞两拜。乐止。典仪唱读祝官捧祝、掌祭官捧帛饌、各诣燎位。奏乐。捧祝帛饌官过遣官前讫。赞礼毕
一祝文
维嘉靖　年　月　日
皇帝遣某官某致祭於
某甲太岁之神。
四季月将之神。时维孟春、聿新岁序。惟时暮岁、将届新春。特用遣祭、以牲帛庶品之仪。
神其歆此 【祭报】 诚、敷佑康吉。尚
享
一乐章
迎神
吉日良辰。祀典式陈。辅国佑民、
太岁尊神。四时月将、功曹司辰。濯濯厥灵。昭鉴我心。以候以迎。来格来歆
奠帛 【以后俱与神祇坛同】
太岁月将坛陈设图
（见图）

大明会典卷之八十六
庙祀一

国初於闕左建
四庙。
德祖庙居中。
懿祖东第一庙。
熙祖西第一庙。
仁祖东第二庙。庙与主、皆南向。洪武元年定、以四时孟月及岁除凡五享。二年、重定时享。春以清明。夏以端午。秋以中元。冬以冬至。惟岁除如旧。三年又定时享。仍用四孟月。孟春特享於
各庙。各具礼乐。餘时俱奉
三祖神主合享於
德祖之庙。
德祖仍南向。
三祖以次东西向。初献、各奏本庙乐。亚献、终献、彻饌、还宫。同奏
德庙乐。九年、始改建
太庙。其制前為正殿。后為寝殿。俱翼以两廡。寝殿九间。以一间為一室。中一室、奉安
德祖帝后神主。
懿祖东第一室。
熙祖西第一室。
仁祖东第二室。主皆南向。几席床榻衾褥楎椸篋笥帷幔器皿之属、皆如事生之仪。及时享於正殿。则设
德祖帝后神座居中、南向。
懿祖神座左第一位、西向。
熙祖神座右第一位、东向。
仁祖神座左第二位、西向。凡座止设衣冠而不奉
主。又以
