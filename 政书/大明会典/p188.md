<!-- { "loadSidebar": true } -->
夜明 【在西东向】
陈设同　　礼神制帛一 【白色】
星辰 【在东西向北上、曰五星、曰二十八宿、曰周天星辰】
犊一　　　羊一　　豕一　　豋一
鉶二 【实以和羹】 　簠簋各二　　　　籩十
豆十　　　酒盏三十
帛十 【青色一、赤色一、黄色一、白色六、黑色一】
青瓷爵三　酒尊三　篚一
云雨风雷 【在西东向北上】
陈设同　　帛四 【青色一、白色一、黄色一、黑色一】
一
皇穹宇请
神位。前期一日、太常寺设香案於丹墀正中。将事之夕、三更一点。礼部太常寺堂上官恭诣香案前。尚书上香、率各官行一拜三叩头礼。毕。太常寺官九员分诣东西
配殿、各请
从位神牌出龕。先雷师。次风伯。次雨师。次云师。次周天星辰。次二十八宿。次五星。次夜明。次大明。捧至丹墀东、西向立。太常寺官一员诣殿中、请
太祖主出龕。太常寺少卿一员恭捧、西向立。太常寺官二员请
上帝神版出龕。太常寺卿恭捧、南向立。礼部侍郎二员导引出殿先
上帝。次
太祖。次大明。次夜明。次五星。次二十八宿。次周天星辰。次云师。次雨师。次风伯。次雷师。由
圜丘北门入。转至午陛陞坛。先
上帝。次
太祖。次
从位。各依原序先后奉安於
神座。候
上至大次。尚书率各官致词復
命、叩头出。祭毕。太常官如前捧请。礼部侍郎导引入殿、以次纳於龕中、奉安讫。各官仍行一拜三叩头礼。出
一正祭。是日三鼓。
上自斋宫乘舆。至外壝
神路之西、降舆。导引官导
上至
神路东大次。上香官同导引官捧神位官復
命讫。退。 【百官排班於神路之东西以俟】
上具祭服出。导引官导
上由左櫺星门入。内赞对引官导
上行至内壝。典仪唱乐舞生就位。执事官各司其事。
上至御拜位。内赞奏就位。
上就位。典仪唱燔柴。唱迎
帝神。乐作。内赞奏陞坛。导
上至
上帝金罏前。奏跪。奏搢圭。司弓官捧香、跪进於
上左。内赞奏上香。
上三上香讫。奏出圭。导至
太祖金罏前。 【仪同】 奏復位。
上復位。乐止。内赞奏四拜。 【传赞百官同】 典仪唱奠玉帛。乐作。内赞奏诣
神御前。导
上至
神御前。奏搢圭。捧玉帛官以玉帛跪进於
上右。
上受玉帛。内赞奏献玉帛。
上奠讫。奏出圭。导至
太祖前。奏搢圭。奏献帛。奏出圭。奏復位。
上復位。乐止。典仪唱进俎。乐作。斋郎舁俎安讫。内赞
奏诣
神御前。导
上至
神御前。奏搢圭。奏进俎。奏出圭。导至
太祖前。 【仪同】 奏復位。
上復位。乐止。典仪唱行初献礼。乐作。内赞奏诣
神御前。导
上至
神御前。奏搢圭。捧爵官以爵跪进於
上右。
上受爵。内赞奏献爵。
上献讫。奏出圭。奏诣读祝位。导
上至读祝位。奏跪。 【传赞眾官皆跪】 乐暂止。内赞赞读祝。读祝官跪读祝毕。乐復作。奏俯伏兴平身。 【传赞百官同】 读祝官跪进祝版。
上捧至
御案篚内安讫。 【今读祝官自安】 内赞导至
太祖前。奏搢圭。捧爵官以爵跪进於
上右。
上受爵。奏献爵。
上献讫。奏出圭。奏復位。
上復位。乐止。典仪唱行亚献礼。乐作。 【仪同初献、惟不读祝】 奏復位。乐止。典仪唱行终献礼。乐作。 【仪同亚献】 奏復位。乐止。太常卿进立於坛之二成东向。唱赐福胙。内赞奏诣饮福位。导
上至饮福位。光禄卿捧福酒跪进於
上左。内赞奏跪。奏搢圭。奏饮福酒。
上饮讫。光禄官捧福胙跪进於
上左。内赞奏受胙。
上受讫。奏出圭。俯伏兴平身。奏復位。
上復位。奏四拜。 【传赞百官同】 典仪唱撤饌。乐作。执事官撤饌讫。乐止。典仪唱送
帝神。乐作。内赞奏四拜。 【传赞百官同】 乐止。典仪唱读祝官捧祝、进帛官捧帛、掌祭官捧饌、各恭诣
泰坛。
上退立於拜位之东。典仪唱望燎。乐作。内赞奏诣望燎位。内赞对引官导
上至望燎位。燎半。内赞奏礼毕。乐上。如遇风雪、有司设黄毡小次於
圜丘下。
上恭就小次、对越行礼。其升降上香奠献、俱以太常执事官代。内赞对引官导
上至大次易服。礼部太常官奉
神位安於
皇穹宇。
上还斋宫少憩。驾还。百官具朝服於
承天门外桥南立迎
驾。
上入、诣
庙参拜如视牲还之仪。致辞曰、
孝玄孙嗣皇帝御名
圜丘大报礼成。恭诣
祖宗列圣帝后神位前、谨用
参拜。参毕。百官随至
奉天殿行庆成礼
一分献官仪注
上行初献礼读祝讫。奏俯伏兴平身。赞引引分献官由东西陛诣
各神位香案前。赞跪。赞搢笏。赞上香。赞献帛。赞献爵。赞出笏。赞復位。亚终献 【仪同、惟不上香献帛】 至典仪唱望燎、各分诣燎罏前。燎半、赞礼毕
一祝文
维嘉靖　年岁次　月朔　日
嗣天子臣御名敢昭奏於
皇天上帝。曰、时维冬至、六气资始。敬遵典礼。谨率臣僚。恭以玉帛牺齐粢盛庶品、备此禋燎。祗祀於
上帝。奉
太祖开天行道肇纪立极大圣至神仁文义武俊德
成功高皇帝配
帝侑
神。尚
享
一乐章
迎
帝神 【中和之曲】
仰惟
玄造兮。於皇
昊穹。时当肇阳兮、大礼钦崇。臣惟蒲柳兮、螻蚁之衷。伏承
眷命兮、职统群工。深怀愚昧兮、恐?
洪德。爰遵彝典兮、勉竭微忠。遥瞻
天闕兮、
宝輦临坛。臣当稽首兮、祗迓
恩隆百辟陪列兮、舞拜於前。万神翊卫兮、而西以东。臣俯伏迎兮、敬瞻
帝御。愿垂
歆鉴兮、拜
德曷穷
奠玉帛 【肃和之曲】
龙舆既降兮奉礼先。爰有束帛兮暨瑶瑄。臣谨上献兮进
帝前。仰祈
听纳兮荷
苍乾
进俎 【凝和之曲】
餚饈珍饌兮荐
上玄。庖人列鼎兮致精虔。臣盍祗献兮馨醴牷。愿垂
歆享兮民福渊
初献 【寿和之曲】
礼严初献兮奉觴。臣将上进兮
圣皇。
圣皇垂享兮穆穆。臣拜首兮何以忘
亚献 【豫和之曲】
礼觴再举兮荐玉浆。
帝顏歆悦兮民福昂。民生有赖兮感
上仓。臣惟鞠拜兮。荷
恩长
终献 【熙和之曲】
三献兮礼告成。一念微衷兮露悃臣情。景张乐舞兮声鍠鋐。仰瞻
圣容兮俯锡恩泓
撤饌 【雍和之曲】
祀礼竣兮精意禋。三献备兮诚已申。敬撤弗迟兮肃恭寅。恐多弗备兮惟赖
洪仁
送
帝神 【清和之曲】
禋事讫终兮、百辟维张。
帝垂歆鉴兮、沐
泽汪洋。
龙车冉冉兮、
宝驾旋云。灵风鼓舞兮、瑞露清瀼。
洪恩浩荡兮、无以為酬、麤陈菲荐兮、已感
歆尝。香气腾芳兮、上彻
帝座。仰瞻
圣造兮、赐福群方。臣同率土兮、载欢载感。祗迴
宝輦兮、凤啸龙翔。诚惶诚恐兮、仰恋弥切。愿
福生民兮、永锡亨昌
望燎 【时和之曲】
龙车宝輦兮昇帝乡。御饈菲帛兮奉燎方。环佩鏗鏘兮罗坛壝。炬焰特举兮气辉煌。生民蒙福兮
圣泽霑。臣荷
眷祐兮拜谢
恩光
万历三年亲、祀
圜丘仪
正祭前六日早
上常服、以亲诣
南郊视牲预告於
太庙。前五日、锦衣卫备随朝驾如常仪质明
皇常服从皇极殿。太常寺官奏请
圣驾视牲。百官具吉服朝参。鸣鞭讫、先趋出
午门外东西序立候送。
上由大明门正阳门西天门旧路、至牺牲所南门迤西。
上降輦。礼部尚书侍郎太常卿少卿导
上至所内幄次。礼部官跪奏请视牲。仍同太常寺官导
上至各牲房前。太常卿跪奏视大祀牲。逐一视毕。仍导
上至幄次内。
上少憩、出。礼部太常寺官仍导
上陞輦。驾还。百官俱於
承天门外序立候迎。
上仍诣
太庙参謁。前四日、
上御皇极殿。太常寺奏祭祀。前三日质明
上常服。乘舆诣
太庙门西降舆。至幄次内、具祭服告请
太祖祀
神。行一献礼毕。出幄次内、易皮弁服。回
御中极殿。太常寺光禄寺官奏省牲毕。
御皇极殿。传
制誓戒百官。前二日、早、
上常服。以亲诣
南郊大祀预告於
太庙。是日午后、太常寺官捧苍玉帛匣香盒、同
神舆亭、进於
皇极殿内。司礼监官捧帛、同安设於
御案之北。前一日质明、
上从文华殿出。由皇极殿左门入。至
御案前立。太常卿捧祝版、由中门进於
御案上。
上填御名讫。太常卿捧安舆中。司礼监官进帛於
上装匣内并苍玉安讫。太常卿捧安舆中。太常卿随捧香盒於香亭右、跪。
上三上香。行一拜三叩头礼毕。转於东、西向立。锦衣卫官校入抬舆亭、由中门出。太常卿随诣
天坛神库奉安。
上由殿中门出。乘舆诣南郊、至
昭亨门西。礼部尚书侍郎太常少卿等官行叩头礼毕。分两傍。候
上降舆。尚书等官导
上由
昭亨左门入、至内壝左门。太常卿跪迎。同导
上至午陛。尚书等官俱止。太常卿导
上至
圜丘、恭视
坛位。尚书等官俱先诣东陛前伺候
上视
坛位毕。太常卿导
上由东陛下。尚书等官同导
上至神库视籩豆。至神厨视牲。俱太常卿导入、逐一奏毕。礼部太常寺官导
上仍由
昭亨左门出。陞舆、至斋宫。分献陪祀官朝参。传
旨赐早饭。各官叩头谢
恩。至午、各官候
旨朝参。仍传
旨赐午饭。谢
恩如前仪。是日午后、太常寺陈设如常仪。至一更时分。礼部尚书等官诣
皇穹於。尚书上香请
神。侍郎二员导引。太常寺官以次捧
正位
配位神版、
从位神牌、诣坛奉安讫。候报时、
上常服乘舆出、至外壝
神路之西、降舆导驾官导
上至
神路东大次。礼部同太常官復
命毕。
上具祭服出。由内壝左櫺星门入。行
大祀礼如常仪。毕、
上至大次易常服。至斋宫少憩驾还。仍诣
太庙参謁。毕。具袞冕服御皇极殿、行庆成礼
嘉靖十七年更上
皇天上帝泰号仪
一前期六日、以酒果脯醢、告
诸神於
圜丘坛下、用帛、
上具常服。分献陪祀官吉服、严办。
上至坛所。内赞奏就位迎神上香。分献官各上香。行两拜。奠献如常仪。典仪唱宣告文。分献陪祀官跪。宣文官立宣告文。曰、
大明嗣天子御名谨文移告於
大明之神。
夜明之神。
五星列宿周天星辰之神。
云雨风雷之神。
周天列职之神。
五岳五山之神。
五镇五山之神。
基运翔圣神烈天寿纯德五山之神。
四海之神。
四瀆之神。
际地列职祇灵。
天下诸神。
天下诸祇。
戊戌太岁之神。
十月神将直日功曹之神。
郊坛司土之神。曰、朕祗於来月朔旦、躬率臣民、上尊
皇天上帝泰号。仰
高玄九重、预告於
诸神眾祇。烦為朕运尔神化。昭尔灵显。通朕微衷於
上帝。祈
赐允鉴之慈。
享朕钦荐之
号。為此文告。
神宜悉知。谨告。宣讫。百官俯伏兴。亚献终献如常仪。送神行两拜。宣文官捧文、进帛官捧帛、各诣燎位。内赞奏礼毕。
上还御华盖殿。执事官行礼如常仪。乐作。
