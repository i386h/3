<!-- { "loadSidebar": true } -->
○三十一年奏准、通州班军戌蓟镇者。每月、每军加粮二斗。仍免其均徭柴炭局料。仍选募土著壮丁、务足六千之数
○又令调发客兵、沿途不许骚扰。违者、听各抚按、将该将领参究
○三十三年奏准、保定标达民兵三枝、调一枝於古北口。二枝於两关适中地方听调
○三十八年议准、辽东大同延绥等处入卫总小旗。经年远戍。许给冠带。不支俸
○四十一年、令山西民兵三千、免其入卫。每岁、每名量徵工食银五两、解蓟镇军门、及密云道、修造盔甲器械
○四十二年、令山东民兵三千、免其入卫。有马者、每名徵工食银十二两。无马者、每名徵工食银七两。每年共二万六千两。解赴蓟镇、為造军器犒军士之用
○又令山东、河南、将民兵工食、每名增银二两、连原额解赴蓟辽军门。查给各官家丁口粮
○隆庆三年题准、
长陵等卫防守黄花镇官军一千名。今后秋班、八月初一日上边。至次年四月终下班。春班、二月初一日上边。至本年十月终下班。每年上边九箇月。休息三箇月
○四年题准、大寧都司班军戍蓟镇者。春班、九千一十三名。秋班、一万三千九十一名。添领班都司三员。共七员
○万历元年题准、大寧、山东、河南都司班军戍蓟者。有一卫分春秋两班。亦有分隶各都司下。今各归併。每卫、只隶一都司下。定為春班或秋班。撤防之日。各都司抬营统领、到该驻札地方。双月操练。各该巡抚兵备、间亦阅操。其都司、亦量拨军伴应付。上班之期、抚道稽查催督、如出征例
○二年议准、宣大辽东入卫官军。春防、限二月末旬到蓟。防春毕日、不必撤放。通留过夏。听派隘口、以防不虞。十月终、即先撤放。其迟到半月、早放半月粮料、抵留过夏之费
○四年议定、遵化民兵一千五百名。每名、徵银一十二两。共一万八千两。解兵备道充餉。山东民兵一枝、内马兵一千名。每一名匹、徵银二十四两。步兵二千。每一名、徵银一十六两。共五万六千两、解蓟镇充餉。辽东入卫民兵三千名。止发二千五百名、赴蓟镇分布。其五百名、留寧前防守
一募调兵。嘉靖三十七年题准、蓟镇自於密云、昌平、永平、遵化、通州、募兵一万五千。河南民兵、悉免入卫。止解银七万五千两、赴蓟州、给各兵安家
○又议准、将昌平一枝、随卫食粮。革安家银。通州一枝、改入京营。其密云、永平、遵化、三枝、係土著者、止岁给银五钱
○四十二年、令副参游守提调等官、许自募家丁、报名在官、一体给粮
○万历三年议准、募浙兵三千人。各给鸟銃赴镇、以备衝锋攻击
○四年、又添调南兵九千名、以代客兵、专备守臺
○又议准、南兵分為二班。挨定年限。至期更番、即以旧将统领旧兵往回。行浙江巡抚知会。在蓟在浙将领、不必互换
○五年题准、保河二府入卫民兵三千名。每年徵工食银四万一千六百两、解军门。召募土兵二千名。每名、月给粮银一两。安插抚恤。常川在三屯营操练
○十一年题准、召募民兵一千六百一十名。每月给与双粮。免其户丁勾补。又选城操军一百九十名。輜重营军一千名。每月粮之外。加给行粮。併原设杂流、共三千一百八十一名。俱充密云标下左营军。其延绥标兵一千八百名。永免入卫。保定军一千名。仍分春秋两班、同輜重营选下餘军、俱发石匣营补伍。密云輜重营裁革
一防守。嘉靖二十九年题准、调佐击将军二员、领兵四千。把总指挥、领兵三千。赴黄花镇、渤海所、墻子岭、猪圈头营、曹家寨、石塘岭、防秋。十月掣回
○又议准、蓟镇分部十区。参将、游击、各分信地
○又题准、发永寧参将兵马一枝、移驻四海冶。镇城副总兵人马一枝、移驻永寧城。以防山后大小红门。白羊口游击兵马一枝、有事、移驻镇城、据险把守。居庸参游官、挑井蓄水、以待防秋兵马食用
○又题准、石匣营新募游兵、调古北口防守。比振武营人马按伏事例、全支行粮料草
○三十一年议准、蓟镇十区。酌量衝缓。分别远近。併為八区
○三十二年题准黄土岭人马。先年调往大毛山策应。今大毛山自有长谷驻操一营。其黄土岭照旧改属一片石。仍行辽东镇巡、严行前屯卫、铁厂堡各该人员、守本堡地方
○三十四年题准、居庸口、自怀来大山口、逶迤起伏、至隆永、抵四海冶黄花镇接界镇南墩止。俱
陵京屏蔽。令蓟兵镇守内口。宣兵谨守外口
○又议准、怀来有警、总督移驻昌平
○四十年题准、京营春秋二防。各选兵四枝、赴居庸防守。每枝三千人。马兵三百。步兵二千七百。春防、以正月十五日行。三月终旬回营。秋防、七月十五日行。九月终旬回营。每防用参将二员。佐击二员。将官到彼、听总督巡抚节制
○四十二年议准、各路兵马、东自山海关起、西至镇边城止。二千一百十四里。分為十路。第一路、石门寨。第二路、燕河营。第三路、太平寨。第四路、马兰谷。第五路、墻子岭。第六路、古北口。第七路、石塘岭。以上七路。副参游佐、提调分守。而以蓟镇总兵领之。第八路、黄花镇。第九路、居庸关。第十路、镇边城。以上三路。亦副参游佐、提调分守。而以昌镇总兵领之
○隆庆二年题准、山海关、原拨一片石摆守游兵五百名、掣回防御。其城操军士、亦止令守城。免其摆边。山海卫、原抽垛军、远戍墻子岭、悉令回本卫
○三年题准、京营原调发通州防守游兵三千名、留蓟镇防守
○四年题准、永平兵备山海关参将。外则策应寧前。内则固守本路。如失事、一体论罪
○万历二年题准、蓟昌二镇、分布兵马十二路。属各兵备道整飭。总兵、总督、往来调度
一操练。嘉靖四十年、令总督军门选标兵三千、连原三千、共六千人、以备有警策应
○四十一年、增置游兵三百名。与原五百名、共八百名。属巡抚标下、专备有警巡防
○隆庆二年题准、蓟镇选兵三万、分為十枝。列為三营。遵化永平游兵二枝、合巡抚标兵一枝、定為遵化一营。建昌营一枝、合镇守总兵标兵二枝、定為三屯一营。振武石匣二营、合总督标兵二枝、定為密云一营。各设中军、左右掖。在密云遵化者、各用参游三员。在三屯营者、用见在总兵并参游二员。各监督训练
○三年题准、蓟州以东、置一副总兵。将建昌营游击改设。分理松棚、太平、燕河、臺头、石门、山海、等处练兵。而巡抚标兵、即以属之。蓟州以西、置一副总兵。将石匣营游击改设。分理马兰谷、墻子岭、曹家寨、古北口、石塘、等处练兵。而总督标兵、即以属之
一查覈逃军。嘉靖二十七年、议查蓟镇兵数。逃至五百名者、总兵降俸一石。一千名者、降俸二石。一千五百名者、降俸三石。二千名者、降俸四石。二千五百名者、降职一级。三千名者、降职二级。三千五百名者、降职三级。各区兵数。逃至一一百五十名者、副参降俸一石。三百名者、降俸二石。四百五十名者、降俸三石。六百名者、降俸四石。八百名者、降职一级。一千名者、降职二级。一千二百名者、降职三级。各营兵数。游击、与各坐营中军、逃至一百名者、降俸一石。二百名者、降俸二石。三百名者、降俸三石。四百名者、降俸四石。五百名者、降职一级。六百名者、降职二级。七百名者、降职三级。守备、与各营千总、逃军五十名者、降俸一石。一百名者、降俸二石。一百五十名者、降俸三石。二百名者、降俸四石。二百五十名者、降职一级。三百名者、降职二级。三百五十名者、降职三级。提调、与各营把总、逃军二十名者、降俸一石。四十名者、降俸二石。六十名者、降俸三石。八十名者、降职一级。一百名者、降职二级。一百二十名者、降职三级。守关营寨把总、逃军十名者、降俸一石。二十名者、降俸二石。三十名者、降俸三石。四十名者、降职一级。六十名者、降职二级。八十名者、降职三级。管队官、逃军五名者、降俸一石。十名者、降俸二石。十五名者、降俸三石。二十名者、降职一级。二十五名者、降职二级。如係总小旗、原无俸石。总旗、逃军十名者、降小旗。二十名者、降军人。小旗、降至军人而止。军人、选委调发隔镇边卫操守。以上各官、逃军不及数者、姑免罚治
一兵器。嘉靖三十六年题准、置造快鎗、及铅弹、火药、给主客官军★此置鎗弹之始☆
一车营。隆庆三年题准、二镇练兵车七营。每营用重车一百五十六辆。轻车二百五十六辆。步兵四千。骑兵三千。驾轻车马二百五十六匹。以东路副总兵一营、合巡抚标下一营、驻建昌、遵化。以西路副总兵一营、合总督标下一营、驻石匣、密云。以蓟镇总兵二营、驻三屯。昌平总兵一营、驻昌平
○万历元年议准、山海附石门為十路。每路各立一车营。昌平三路、共立一车营。每营、驻骑步兵各一枝。密云、遵化、三屯、设三輜重营。每营、亦驻骑步兵各一枝
○又令各标各路、各车营、准加马一千六百一十四匹。加曳车骡一千五百五十五头
○三年议准、昌镇置车营一抚夷。嘉靖三十八年议准、令参将游击二员、喜峰口验放入贡属夷。不许潜带北虏入关
○又令凡属夷到边。务宣諭
朝廷恩威、方行抚赏。如敢扑捉。即便发兵勦杀。不许姑息

辽东

辽东孤悬千里。
国初、废郡县、置卫所、以防虏寇独於辽阳、开原、设自在安乐二州、处降夷。东北、则女直建州毛怜等卫。西北、则朵顏福餘泰寧三卫。分地授官。通贡互市。寇盗亦少。嘉靖间、虏入、大得利去。遂剽掠无时。边人不得耕牧。城堡空虚。兵马彫耗。战守之难、十倍他镇矣
一城堡。见存二百七十九座。空心敌臺、三十一座。边腹敌臺、九十座。墩臺、二千七百一十座
○嘉靖四十一年、议修路河、以阻虏骑
○四十四年、令改新江沿臺堡於旧江沿地方。设官备御。兼辖汤站凤凰镇等堡、以扼短错江之隘。与靉阳东西两翼、共成犄角之势
○隆庆五年题准、置造各城堡四面悬楼、十数座
○万历二年题准、造空心敌臺。两臺之间、用砖与乱石為墻。臺墻相连、以便固守
○四年题准、定辽右卫、原设於辽阳。后因险山设参将、改建於凤凰镇、设仓建学。今展拓宽奠六堡。移驻参将。卫治仓学、俱迁宽奠就近管辖
一兵马。原额官军、九万四千六百九十三员名。实在、八万三千三百四十员名。原额马、七万七千一匹。见额马、驴、四万一千八百三十匹头一入卫兵。本镇入卫蓟镇、自嘉靖三十年始。四十五年题准、辽东各营抽选三千名入卫。其寧前新设游兵、仍令防守本处。疏通蓟辽二镇咽喉之路。凡辽东军、有投匿蓟镇為家丁者。尽数查出发回。不许将领容留
