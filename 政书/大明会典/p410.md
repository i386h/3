<!-- { "loadSidebar": true } -->
○二十二年、差内臣於真定滹沱河、督同该府税课司官、抽印木植、运赴张家湾料砖厂。内官监委官验收
○四十五年题准、真定府选佐贰官一员、协同抽分厂太监抽分。止抽松杉等木。其餘杂木荆条竹篮等项、及穷乡下邑、不得纵令下人、妄行抽税
○又题准、真定抽分木植、抚按官严行该府同知、会同该监、亲自查核抽验。逐日记数明白。年终、儘见在木数、以三千根解监外。餘木尽数起解本部山臺二厂、以备工用
○隆庆二年议准、真定抽分厂、免差内官。以后每岁首、发一印信号簿、与抚按官。令真定府掌印官、委同知、逐日将抽到各木登记、随时变卖银两贮库。候冰合之日呈缴。听本部酌量题请、行府查发
○万历二年题准、真定抽分就便专委易州山厂主事带管。每年水发之时、商木輳集、督同该府同知、照例抽分。所抽木植、照时估变卖价银贮库。候冰合、通行解部、送节慎库收贮、以备该监木植之费。如遇各边紧急添造、奏请动支。不许别项那借
○三年、内官监奏准、真定抽分厂、仍差内官抽印
凡杭州、荆州、太平抽分三厂。成化七年设。每岁、本部都水司、差官各一员管理。凡竹木等物、每十分抽一分。选中上等、按季送清江、卫河、二提举司造船。次等、年终运至通州、送器皿厂造器皿。餘卖银听用。后以竹木解运不便、各折抽价银。建昌连二杉板、每副抽银五两。清江连二杉板、每副抽银三两。连二松木板、每副抽银八钱。杂板、每副抽银四钱。真杉平板、每片抽银三钱。瓦杉板、每片抽分二钱。荆竹、每根抽银三釐。筀竹、每根抽银二釐。(上□下毫)竹、每根抽银一釐。白竹、每把抽银五釐。梳柸、每箍抽银四分。桃花洞短杉板、每片抽银三钱。背阴板、每片抽银二钱。南竹、每根抽银五釐。该送清江卫河二提举司者、径与支领。该送器皿厂、并原该卖银者、解部、召商
买料、转发该厂、及贮库听用 【后题差、请□、月报、解课等项、俱都水司掌行。杭州主事、兼管造船、太平抽分、改隶南京工部】
凡保定抽分。天顺间设。唐县委官一员、前去倒马关、会同抽分木植。三十分抽六分。本部差卖银、发唐县、官库、收贮听用
凡兰州抽分。成化十七年设。本州卫掌印官会同、将河桥上岸捉获木植、每十分抽二分。过河桥捉获者、尽数入官。俱送本处官厂、收贮公用凡各处抽分。宣德九年、令蔚州、及美峪、九宫口、五福山、龙门关等处山场、除成材大木、不许採取。其小木及椽枋之类、听人採取货卖。经过抽分去处、每十根抽三根
○正统二年奏准、大通关、并广利闸、遇有军民人等、告拆船隻、相料明白无碍逐隻放过闸口、至本局河下、照数拆收、不许私拆
○成化五年、令京城九门、并通州等处抽分局厂、例不该抽之物、不许擅取
○又令、顺天、保定、河间等府、凡
皇亲、公主、并内外官员名下管庄佃户人等占守水陆关隘抽分、勒取财物、挟制把持害人者、都发边卫永远充军

大明会典卷之二百五
柴炭

国初供应柴炭、悉於沿江芦洲、并龙江瓦屑二场取用。及永乐间定都北京、则於白羊口、黄花镇、红螺山等处採办。宣德四年、始设易州山厂、专官管理。景泰间、移於平山。又移於满城。天顺初、仍移於易州。其派办运纳、各有定例
凡山厂职官。旧设督理侍郎一员督理。其领运柴炭、设官甚多。嘉靖五年革。存同知一员。通判四员。都事经歷知事各一员。判官十员。县丞一员。主簿十一员
○八年、改设郎中一员管理。尽革同知等官
○四十四年、改主事管理
凡山厂岁办柴炭。天顺八年、坐派本厂四百三十餘万斤
○成化元年、增至六百五十餘万斤
○二年、又增至一千一百八十餘万斤
○三年、又增至一千七百四十餘万斤
○四年奏准、
内府各衙门柴炭、减省支用。止照三年例採办
○弘治九年奏准、每年派去本厂数目、但有过一千五百万之外。工部照例另行斟酌、奏请定夺
○嘉靖二年奏准、
上明并各宫合用柴炭、各二十万斤。照弘治间例、量派本厂、拨夫採运
各衙门年例柴炭
惜薪司每年供应各宫及内官内使人员
木柴二千四百五十六万二百九十四斤二两
本色柴一千八百一十二万斤 【内杨木长柴五万斤。顺柴一千八百七万斤。召商办纳】
折色柴六百四十四万二百九十四斤二
两 【正德十二年、加该司柴九百五万五千八百斤。十四年、又加二百一十万二千四百斤。十六年题准、二次新加柴、每一万斤。折银十七两。共该价银一万八千九百六十八两九钱四分。内官内使人等、每名每月该柴一百五十斤、折价银一钱五分。每年候司礼监查出实在的数、解送该司。其本折旧例、每名每年本色四箇月。有闰五箇月。折色八箇月。嘉靖九年题准、折色六箇月。定如今额。该银一万一千七百四十八两五钱。四十一年题准、如人数加多。於柴夫银内通融处给】
木炭、六百八万斤 【以隆庆元年為额。近年增添之数不在内】
长奘炭五十五万斤 【即红螺大炭。万历十三年、额外添十五万斤。候足用停止】
白炭五百四十三万斤 【即黑炭。工部原额五百四十二万斤。外后府二百万斤。共七百四三十万斤。后改十万斤為坚实白炭。工部七万斤。后府三万斤。后又以坚实炭价重、准於黑炭内、工部减二万八千斤、后府减一万二千斤、共减四万斤。以补坚实炭价。万历十年、令工部额外加二百一十万斤。后府额外加九十万斤。共加三百万斤。召商办纳】
坚实白炭十万斤 【工部七万斤。后府三万斤。召商办纳】
荆条二万斤 【召商办纳】
惜薪司年例柴炭、皆军三民七。民柴、工部坐派山东山西二省、及顺天保定真定三府。军柴、后军都督府派所属各卫。正德五年奏准、后府招商上纳顺柴簰筏、验实免税。十二年、令本年加添该司木柴、与先年类办之数、一体徵收夫价、解易州山厂买运。十四年、令惜薪司收买木柴、每一百斤、明加耗十五斤。其收放大秤、听工部依式造完、较勘相同、送司用使。不许任意更变、及换大锤、遗害官民。如违、行缉事衙门访拏究问。嘉靖八年、令工部收掌后府供应惜薪司柴炭银两
光禄寺每年供应
木柴一千二百八十五万三千斤 【嘉靖十三年、加至一千三百九十万八十二斤。二十一年、又加六十七万七千四百斤。二十四年、又加三十万斤。隆庆元年照旧】
闰、加一百七万一千八百斤
木柴一百一十三万九千斤 【嘉靖二十一年、加六十七万七千四百六十一斤八两。二十四年、又加三十万斤。隆庆元年照旧】
闰、加九万四千九百一十六斤
本寺供应木柴。嘉靖十三年议准、工部每年召商买办、赴臺基厂委官处纳完。取实收到部、行节慎库领价。仍令该寺严束厨役人等、务要撙节、不许浪费。隆庆三年题准、臺基厂供应光禄寺等衙门柴炭、每柴一万斤、原价一十六两、今定一十五两。炭一万斤、原价四十八两、今定四十五两。给商办纳。隆庆四年再减、每柴一万斤定价一十三两五钱。炭一万斤、定价四十四两。如遇腾贵、会估量增
礼仪房
木柴二百四十四万七千七百六十斤
木柴一十七万八千四百二十斤
银作局
木柴三十万斤 【嘉靖二十四年、加一十五万斤。隆庆元年照旧】
御用监
木柴二十万斤　　　木炭二十万斤
白炭一十万斤
御马监
木柴一百二十五万斤
织染局
木柴七十万斤 【嘉靖二十一年、加十万斤。隆庆元年照旧】
木炭三万斤
翰林院
木炭一万斤 【惜薪司送本色。如遇教习庶吉士、工部加办一万斤。折价银一百一两、送本院分给。其餘中书等官、行臺基厂解价。照该厂价银出给】
太常寺
乾顺木柴一十五万三千一百斤 【嘉靖中、加七千斤。隆庆初照旧】
木柴六万五千九百斤 【原额六万七百斤。今加】
燔柴二千五百斤
神乐观
木柴五十四万餘斤 【嘉靖中、加三十一万斤。隆庆初照旧。乐舞生每名、木柴一百六十斤。折银一钱七分四釐。每年增减不一。大约不过旧数】
中书舍人写
誥敕木炭一千四百九十斤
兵部誊黄木炭三千斤
【以上二项、每年本衙门题□工部、札付顺天府徵解。本部转送交收】
太医院
木柴二千四百斤
木炭六百斤 【今柴炭俱停止】
会同馆
木炭四十万斤
本馆木炭、嘉靖十三年题准、召商买办。赴臺基厂上纳。行令该馆、如遇夷人到日、即具花名手本、送赴工部委官处。每五日一次支给。令臺基厂办送
西舍饭店
木柴二十五万九千二百斤 【旧额四十五万斤。嘉靖二十四年、加三十万斤。三十五年、又加十五万斤。四十二年议减、止给三十八万八千八百斤。隆庆二年、减定今数】
坝上大马房
木柴九万一千一百零二斤 【旧额四千三百九十四斤。后加至七十五万斤。嘉靖间、减至二十二万斤。今行户部查实在马驼等数支给、每料一石、柴五十斤。闰月照加。大约每年多不过一十二万数】
凡山厂採办运纳。正统初、令各处纳到木柴、内有檀榆柘桑栗木、拣出。按月具数奏报。送兵仗局用
○天顺元年、令易州一带山场、係关隘人马经行去处、不许採取柴炭
○成化元年奏准、工部南廊正阳关臺基各厂官攒照户部仓场例、经手柴炭务要支放尽绝。有餘、仍交盘明白、方许给由
○弘治九年奏准、今后各处造作派办、务要照依原议、从实估计。不许多派。惟烧造琉璃、纯用木柴。黑窑砖瓦、用木柴三分、杂柴七分。其工程已完者、照例停免。不必再行追扰
○正德十年奏准、山厂採运柴炭官夫商人、经过紫荆关口蔚州灵丘广昌等处。守备等官即便放行。不许阻滞。派运柴炭、务查运官果有干办勤能。及经手钱粮不欠、行止无亏者、方许给价领运
○嘉靖五年奏准、易州山厂年例、额办柴炭等项价银、先期差官领运、解赴工部寄库。候召商买办、完日查给
○又奏准、山厂柴炭铺户出入紫荆关、收买大炭。不许夹带别项柴炭、并不明之人、出入禁关。亦不许樵採应禁山林。本厂将铺户姓名年貌籍贯、该买大炭数目、造册三本。一本送巡关御史。一本发把关官员盘詰。一本存留本厂备照。仍行都察院、转行巡关御史、查照施行。其各衙门年例供应柴炭、止许召商、於腹里地方买办。违者、巡关官盘詰拏问、柴炭入官
○三十一年题准、行该抚按巡关等官、会同易州厂郎中、亲诣山前山后山场、逐一踏勘。将应禁应採地方、议处明白。遵照採烧炭户、给票入山。於原议地方採纳。不许侵越

大明会典卷之二百六
夫役

夫役旧有定例。自永乐以后、营造起拨、供用渐多。今营造之外、又有柴夫以供
内府之用。因附载云
