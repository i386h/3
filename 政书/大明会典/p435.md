<!-- { "loadSidebar": true } -->
凡本署厨役。旧额一千二百五十名。今存六百四十三名

掌醢署

凡每岁山东、河东、河间、顺德、广平、大名等府、解芝麻一万三百石。隆庆二年、减四千三百石。见徵六千石。山东、河南、大名府、解白芝麻七百名。顺天、顺德、广平等府、解大麦三百。顺天府、解大青黄豆二十石。淮安、凤阳等府、解稻皮四万斤。共折银九千五百二十五两
凡江西等处、解纳莲肉二万四千斤。胶枣五万三千二百斤。牙枣二千四百斤。栗子六千四百斤。红枣七万四百斤。柿饼六万九千六百斤。榛子四万九千六百斤。银杏一万四百斤。核桃十二万七千二百斤。乾葡萄一万四千四百斤。菱米七千二百斤。带壳莲子四百斤。尖头榛子四百斤。松子一万一千二百斤。木耳一万五百六十斤香蕈八千斤。花椒七千二百斤。杏仁六千八十斤。土硷二万八千斤。茴香一千四百斤。(石宿)砂一千二百斤。薄荷一千九百二十斤。蒔萝八百斤。蘑菇三千五百二十斤。大蒜八百斤。火薰猪肉一万二千四百斤。乾薑七百六十斤。以上二十七样、俱嘉靖五年折银。川椒六千八百斤。乾薑一十一万八千四百斤。以上二样、二十八年折银。子鱭鱼一万斤。隆庆二年、除本色五十斤外。餘俱折银。荔枝圆眼各二万六千四百斤。菉笋八万四千斤。以上三样、隆庆六年折银。共该银二万九千八百四两一钱六分。青盐十二万斤。白盐三万二千斤。以上二样、俱係长芦运司。本折间解
凡浙江等处、解纳祭祀猪一百五十口、每口重一百五十斤。肥猪一万八千九百口、每口重一百斤。收付大官署支用。后徵折色。祭猪一口、银五两。肥猪一口、江北地方、价银一两九钱五分、庐凤及江南、价银一两七钱
凡瓷器。河南彰德等府、解纳缸五十隻。罈一万五千七百箇。酒瓶一千二百五十箇。折银徵派。与良酝署同
凡每岁上林苑监、送醃□茄萝葡菜、并每日各样菜、共五十三万七千六百五十斤。重阳节核桃红枣栗子、各一百五十石
凡本署於戊字库、三年二会、胡椒二千斤。嘉靖二十二年起、不领
凡本署於天财库、会领铜钱一千八百万文。钞四百贯。嘉靖二十一年奏准、铜钱、折银一万六千二百两。钞、折银八百两。於太仓关领。四十五年夏季起、不领
凡每岁该用木柴六十万斤。有闰、加五万斤。领用与大官署同
凡本署器皿。原额三千七百四十五件。係两京工部造送。专备
膳羞等项应用。添减与大官署同
凡本署厨役。旧额一千五十名。今存五百二十六名

司牲司

旧额养牲军人六十名。民人五十名。羊房一所。嘉靖七年、又将革过司牧局军人一百五十名、併草场、通归该司收管。随减裁军民人等。止存军人一百名。房场仍旧。每年孳生羊二百隻

南京光禄寺

建置见前
凡奉
旨諭祭等项、俱从礼部行本寺办送。本寺岁用器皿、俱南京工部造办。官吏俸粮、南京礼部带支。厨役替代勾补、俱南京礼部查行。供应文卷、每月送南京浙江等道、轮流照刷

大官署

凡
奉先殿供养、每月用鹅四十二隻。鸡七十隻。羊九隻猪三口
凡每岁
奉先殿荐新。该南京太常寺、送到活鹿獐兔彘猪子鹅等牲口供用
凡每岁立春、正旦、四月初八、端午、七夕、中秋、重阳、冬至、腊八各日、
奉先殿祭祀。各用猪一口。羊一隻。酒果春饼乌饭不落荚粽糕馒头等物。俱夜献。上元江寧二县、办纳乌饭叶粽叶陈簑草。全椒县、办纳不落荚。正旦中秋冬至三祭、各加鹅二隻。鸡十一隻。猪羊肉各十六斤八两
凡每岁时节。各
王妃、及内官坟所、开闭库藏、并大小教场、新江口池河镇新营等处。祭祀品物。於本寺良酝等三署关支。猪八十六口。羊八十六隻。白麵二千二百五十斤。豆粉三十六斤。沙糖六十斤
凡湖广、浙江、广西、并直隶寧国等府、旧例、每岁纳活鹿一百五十二隻、醃腊解赴光禄寺供用。后每鹿一隻、折徵银二两。解送南京工部、转送本署、类解工部、转送光禄寺交收。正德十年奏准、各该地方、徵价径解工部。又本寺司牲司、送到绵羯羊三十隻。宰净、送本寺掌醢署醃造。亦解光禄寺交收
凡司牲司、养绵母羝羊一百二十隻。并孳生羔、每年编取七十隻。遇二月初一日、拣选一隻、
奉先殿荐新。嘉靖九年、奏准停养。行令上元江寧二县买办供用
凡每岁直隶滁州卫、进鶿老?鸟八隻。鵪鶉一千一百隻。内除鶿鵖四隻、鵪鶉四十四隻、
奉先殿荐新外。其餘付南京尚膳监、解送光禄寺交收。嘉靖九年奏准、荐新隻数、照旧送本署供用。其餘该卫折价、径解光禄寺
凡每岁直隶松江等府、纳次等粳米一万七千石。白熟粳米六十石。造饭、祇待南京
内府各衙门官吏监生、及军民匠役食用。又三日一次、宰猪一口、作各官食用。又每岁关本寺掌醢署酱一千八百斤。醋一千八百瓶。花椒六十八斤八两。盐二千一百斤。并醋蒜苗青菜、作官吏监生下饭。后酱醋青菜停支
凡牲口料食。该应天府属县、纳养鹅稻榖五百石。鵪鶉粟榖一十石。嘉靖九年、以鵪鶉折价。粟榖免徵
凡每月江东、淮清、聚宝门三处、饭堂济贫。共支米一百五十石
凡本署岁用木柴、一百八十万斤。於龙江瓦屑坝抽分竹木局关支。应天等府出脚价运纳
凡本署原额厨役、二百六十六名。女户三名

珍羞署

凡每岁
奉先殿供养。该应天等府、纳白熟粳米八石。黄豆一十三石。日逐造办雪糕等物。常州等府、纳、茶芽七十斤。南京太常寺、每岁送鸡鸭子鲜菜等物凡每岁凤阳等府、解纳乳牛一百五十隻。弘治十七年奏减、止解八十隻。嘉靖八年又议减。止解五十四隻、挤乳造办酥油、充
奉先殿供养
○十二年、奏革司牲司。其原养乳牛九十隻、送本署餧养、挤乳供用
凡每岁时节各处祭祀。造办茶食二百五十五斤。大顶花十四朵。响糖、芝麻缠各三十箇。雪梨、鲜菱、荸薺、各九十斤。橘子七十斤
凡每岁应天等府、纳蜂蜜九千斤。造樱桃等煎。三起共四千九十八斤一十二两。付南京尚膳监、差官送京供用。正德二年、加造脆梅木樨紫苏花红等煎。添用蜂蜜四百五十斤。黑沙糖一千斤
凡福建建寧府、纳芽茶五十二斤。解光禄寺交收
凡每岁四月内、南京太常寺送到雉鸡十隻。十月内、送到活鴈十五隻。内除造办荐新外。其餘於十一月内、宰送本署掌醢署醃造、解光禄寺交收。弘治十八年、奏停醃造。各止送六隻供荐凡每岁直隶滁州卫、送到天鹅六隻。活鴈三十隻。内除天鹅四隻、鴈十二隻、荐新外。其餘付南京尚膳监、解光禄寺交收。嘉靖九年奏准、荐新隻数、照旧送本署供用。其餘该卫折价、径解光禄寺
凡湖广、江西、并直隶安庆等府。旧例、每岁送到天鹅四百五十九隻。南京工部转送本寺醃腊、解光禄寺后天鹅一隻、折徵银五钱。类送工部、转送光禄寺交收。正德十年奏准、各该地方、徵价径解工部
凡司牲司牲口料食。每岁应天府、纳黄豆一千五百石。稻榖五百石。太平府、纳菉豆四百石。安庆府、纳细稻草六万六千二百包。嘉靖十二年、本司裁革。改赴本署。止纳稻草二万二千六百八十包、黄豆六百三十九石八斗、餧养乳牛、及良酝署磨牛支用。餘各停免
凡本署岁用木柴、一十三万九百六十斤。关支运纳、俱与大官署同
凡本署原额厨役、二百四名。女户二名

良酝署

凡造酒。计御细煮酒、四千四百六十瓶。充
奉先殿供养、及各处祭祀凉楼糟醃薑菜等用。官细煮酒、一十万瓶。送光禄寺交收。每岁松江等府、解白糯米二千四百石。太平等府、解菉豆四十石。供造酒用。寧国府解瓶十三万箇、供盛酒用。嘉靖七年奏准、官细酒、改令光禄寺自造。以数内米、二千二百七十三石。瓶、十一万五千箇。运赴光禄寺。止解米一百二十七石、瓶一万五千箇、於本署供应
凡造白麵。该直隶徽州府、纳小麦一千二百石。造麵一十万六千二百斤。本寺珍羞大官二署、按月支作
供养祭祀、及掌醢署支作造酱用。其磨牛原额一十一隻、该凤阳等府解送。弘治十七年奏减、止解八隻
○嘉靖七年奏准、小麦九百九石。折价解光禄寺造酒。其餘二百九十一石、解本署供应
○八年、又议减磨牛四隻
凡牲口料食。该应天府、纳稻榖四十石
凡每月本署官、带领厨役、与京县铺户。买鸡七十四隻。及
孝陵神宫监、送到白乌鸡二十二隻。俱本寺大官署、按月支作
奉先殿供养。其合用羊隻、亦该铺户买办。及每月三次、南京江东门宣课司抽分送到。亦准大官署支作
供养并时节各处祭祀
凡每岁五月。南京锦衣卫驯象千户所、进细番麦四石。八月、六十石。磨麵、充
奉先殿供养
本署岁用造酒木柴五十万斤。关支运纳、俱与大官署同。嘉靖七年、停减造酒。止支四万五千四百斤。其餘应天府徵价、径解光禄寺
凡本署原额厨役、一百八十七名

掌醢署

凡每岁京县、纳芝麻六十石。黄豆四十石。稻皮八千斤。打造香油酱醋。充
奉先殿供养、及凉楼酱菜等用。又两淮盐运司、该纳青白盐四万斤。样盐二千斤。亦充凉楼醃菜等用
凡每月本署官、带领厨役、与京县铺户、买办荔枝圆眼菉豆芝麻等项。亦充
供养、及时节各处祭祀用
凡每岁本寺大官署、送到獐兔鸡鴈绵羯等羊、共四十八隻。及直隶通州河泊所、送到鰳鱼一千尾。除荐新外。旧例俱醃造、解光禄寺交收。弘治十八年奏准、鰳鱼止用一十尾荐新。其餘并獐兔等项醃造、俱停免
凡每岁正月十五等日、造办鲤(鱼参)鱘鰉鱼鮓蛤蜊。三月、出江採打鰣鱼。取初网。俱进
奉先殿献新。十月朔日、用猪一口。
奉先殿献涷鱼
凡每岁四月、常州府江阴县、赴寺领盐二千五百斤、醃造子鱭鱼一万斤。径解光禄寺交收
凡司牲司、旧额养鸡一百六十八隻。鹅一百七十五隻。鸭一百九十隻。其鸡鹅鸭弹、送本署醃造、解光禄寺交收。嘉靖九年。奏准停养。将养牲稻榖折价、买弹造送
○十一年奏准将鸡鹅房地。佃租买弹
凡每岁该直隶丹阳县、纳蒜苗五万根。蒜头四万四千箇。及南京江东门宣课司、纳萝葡四百斤、醃造、俱充本寺大官署支用
凡每月三次、该南京江东门宣课司、抽分活猪三十五口。於
西安等门、并本寺良酝署、支糟糠等物餧养。充本寺大官署支用
凡每月聚宝门等处、饭堂济贫、放支香油一百五十斤。青盐一百八十斤。酱一百八十斤。醋一百五十瓶。花椒三十六斤。嘉靖六年、奏准停止
凡本署岁用木柴四万斤。关支运纳、俱与大官署同
凡本署原额厨役、一百四十三名。女户一名
