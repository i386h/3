<!-- { "loadSidebar": true } -->
奉天门、各照品级序立。候
上御座、跪听
凡受
赐。洪武三年、令以所赐物先置
奉天门内。乃引其人入见。听
宣諭然后给之。就令谢
恩而去
○八年令、朝官受
赐、于
御前跪受。如衣则服以拜
赐。皆五拜叩头。在官受赐者、初行四拜。受赐后四拜
凡
赐坐。洪武初令、凡朝退燕閒、及行幸处、文职三品以上、武职二品以上、及勋旧文学之臣、
赐坐。其餘非奉
特旨、不许輒坐
○二十六年令、文武官
御前侍坐、遇有大小官员奏事、必须起立。候奏事毕、復坐。不许倨坐失仪。如有
特旨赐坐、则復坐
○又令、凡
赐坐、不许推让。坐后、遇有顾问、初时跪对。毕、即坐。若復有所问、坐朝上对。不必更起。同列侍坐。或被顾问、一人奏对。餘皆静听。毋搀言勦说。如各有所见、候其人言毕、方许前陈
○又令、执政大臣年高者、取自
特旨免朝。倘有顾问、于便殿
赐坐
凡杂仪。洪武初、令百官既具朝服公服之后、毋举笏行私礼
○又令朝参近侍病嗽者、许即退班。或一时眩晕、及感疾不能侍立者、许同官掖出
○又令百官入朝。遇雨雪许服雨衣
○又令文武官除本等纱帽外、遇雨雪、许戴雨帽。公差出外、许戴帽子。入城不许。其公差人员出外者亦如之
○成化十三年奏准、文武官员入朝。大臣常川许带官吏头目、每人二名。若遇阴雨、大臣添一人。小官许带一人。各执雨具
○近例、朝覲外官、及举监人等、不许擅戴煖耳入朝

诸司奏事仪

凡早朝奏事。洪武二十九年定、凡
上御奉天门。百官行叩头礼毕。分东西班序立。仪礼司依次赞某衙门奏事。奏毕。復入班。候诸司奏完。仪礼司赞奏事毕。退出。其奏事次第。一都督府。二十二卫。三通政司。四刑部。五都察院。六监察御史。七断事司。八吏部等五部。九应天府。十兵马司。十一太常寺。十二钦天监。若太常寺奏祭祀、则在各衙门之先
○又定、凡
上御奉天华盖谨身殿奏事、百官行叩头礼毕、近侍官、及监察御史陞殿侍班。其奏事官俱陞殿分东西班立。仪礼司依次赞某衙门奏事。奏毕、各官以次退出。其餘官员、不陞殿者、俱于
中左中右门外两廊伺候。奏事官出、则皆出。若于
文华殿啟事、则詹事府在先。餘依奏事次第
○永乐七年、令大寒早朝。
上御奉天门。百官行叩头礼。侍班。俟鸿臚寺官引谢
恩见辞人员行礼毕。
驾兴。御右顺门内便殿。百官有事奏者、以次入奏。无事者、退治职务
○正统七年令、凡看牲、及遣祭官、遇
圣驾陞殿、俱于殿中復
命。若
御奉天门视事、亦于百官未行礼之先復
命
○成化元年令、每日早朝。各衙门并公差官员具本
面奏、及通政司类进本状、各具手本、备开所奏事件、送礼科收照。次日将收到奏目、并各衙门送到奏题本状、通具奏目、送司礼监交收、以候类进凡晚朝奏事。洪武二十九年定、凡晚朝。惟通政司六科给事中守卫官奏事。各衙门有军情重事许奏。餘皆不许

○永乐四年令、六部及近侍官有事当商确者、皆于晚朝陈奏
凡奏啟事目。洪武二十八年定

五军都督府合奏啟

军情
机密
守卫门禁等事
修筑城池、改设卫所
赏赐
马匹关换转销等项
提问军职
整点大军
官员房屋
调拨官军及陞调队伍
内外军官奔丧迁葬祭祀
旗军併鎗陞用
月报為事军官
官军有弟姪儿男為事充军告完聚
关领军器
给配為奴人口告给聚
提取边境恩军
查理军士回话
军官替职、未及六十岁者、各都司年终回销
未完勘合官吏
还乡老幼军属
首告收藏军器
知在原告患病在逃病故
五军所属在京卫分、凡奏啟事务、除军中机密事情、及守卫门禁关防等事、不分官旗军人、许令径奏。其餘合行事务、俱由该府具奏施行

吏部合奏啟

除授官员陞调改除黜陟
开设革併衙门
袭爵封赠
誥敕散官
土官承袭
致仕官员
贴黄
给由起服考覈给假官员
监生问事、吏员书写、告出仕
放回事故人材秀才
官员人等、告侍亲残疾
送问五品以上官员
起取人材秀才
官员復姓更名
官员告极刑
吏告重役
京官并问事书写人、告丁忧
进人材秀才册

户部合奏啟

岁奏会计税粮马草
改拨粮储
賑济饥民
赏赐
水旱灾伤
拋荒田土除豁税粮
儹运边方粮储
调拨官军屯种
為事官军告免追该扣俸粮
给散煎盐工本
预备粮储
提问在外五品以上官员、在京官员
原告病故、拖欠并侵盗钱粮、追徵无纳
归併州县点闸户口
钦给官民房屋田地
各处盘点粮斛

礼部合奏啟

赏赐
军官祭祀
建言
表笺
灾异
旌表
科举
四夷进贡
铸降印信
罢閒事故生员
雨泽
日月交食
历日
馆待宾客
侍亲
遣官祭祀
為格為例
冠婚丧祭
外国请求
考究礼仪制度
厨役告事故
下程钞锭
僧道度牒

兵部合奏啟

选用军职陞调袭替除降等项
军务
誥敕封赠
马政送收关换整点调拨
优给
贴黄
符验
陞用总小旗
整点大军
开设衙门
优给军役等项
调拨官军
整理驛传
投充力士校尉
军职官员家人投军
军官军人告给正军
垛集首报查理军士
旗军勘合由帖
给赏
军官復姓更名
原告逃故
护卫军旗及边卫恩军、有犯提取
提问军职、并在京文职、及在外文职五品以上官

刑部合奏啟

追问党逆
处决重囚
犯法军官
送问并申诉回话等项
＝首党逆、原告实引赏、发落犯人、涉虚抵罪、疏放被诬者
提问军职、并在京文职及在外五品以上官
各衙门盘获犯属
提边远恩军
病故原告并被问军官
追赃不足家属
绑缚民害等项得实引赏、原告发落犯人
抄札入官马骡
编发恩军工役囚人进册

工部合奏啟

水利水害
修筑河岸桥道
在外修理城池衙门公廨仓廒等项、营造支用官物。差拨军民人匠
在京在外卫所营造。及修理船隻、关支一应物料
成造军器军装
关支军器
赏赐
收买牛隻农具
各处差人解纳铜铁等项顏料、门上秤折
起差均工人夫
提到工役故囚补役户丁、告单丁田粮重大老疾、及有充军
在京住坐仓脚夫老疾、告回原籍

都察院合奏啟

处决重囚
追赃不足家属
追问并申诉回话
追问党逆
病故原告及军官相视
抄札等项入官马骡
赏赐
犯法军官
点差御史
提取边军
提问军职、并在外文职五品以上官、在内京官

大理寺合奏啟

引奏军官
日奏审过刑名、月奏囚数
军官应合袭廕子孙、并授封祖父母父母妻有犯
驾前将军力士校尉有犯重罪、并二次犯罪者
文职官类奏。逐日先将发审奏本奏送该科。公文立案。回报该衙门。先将其餘人数依律发落。有司入流官员类奏
覆奏重刑
各衙门二次番异、三次拟罪不当。或将易于归结事理、淹禁日久、致令原告并平人身死。及问事颠倒是非、并发审奏本不如式等项、送问原问官吏

五军断事官合奏啟 【后革断事官】

追问党逆
送问并伸诉回话
军官原告患病及病故
提问军职、并在外文职五品以上官在内京官
抄札等项入官马骡
给赏
犯法军官
提取边军
处决重囚
追赃不足家属

十二卫合奏啟

内除军中机密事情、及守卫门禁关防等事不分官旗军人许令径奏。其餘合行事务自下而上、俱由本卫具奏
军中机密事情
守卫门禁等事
整点大军
马匹关拨转销等项
关支一应赏赐
官员房屋
调拨官军队伍
官员奔丧迁葬祭祀
关领军器
还乡老幼军属
旗军併鎗陞用
首告收藏军器
月报官军马骡
给配家小
凡不合奏啟止呈该衙门施行
军官替职
勾补逃亡事故等项军士
病故军职官员
老疾不堪应役无丁旗军
还官赏赐盐粮
倒死马骡驴肉臟
军官缺员
贴黄给
誥、出姓更名
缺首领官吏
幼军收充正军
老军代役
收受仓粮草料、放支等项钱粮文卷差错遗漏送法司
奸盗诈偽人命殴相争、一切词讼、连状送断事官理问。如有干碍军职断事官、具奏提问
凡奏事仪节。洪武三年定、凡百官奏事皆跪。有
旨令起即起。进退皆以次、毋得搀越
○凡诸儒臣于
御前奏事、或进呈文字。恐有口气体气、须退立二三步。毋輒近
御案。立须于东西隅。不得直前
○凡
上位行立去处。诸人不得輒便奏事跪拜。必候坐定、方许奏事。行礼俱要取便北向
○二十六年令、
凡百官
御前奏对、务必从实。知则為知。不许妄对
凡奏啟限制。洪武二十五年令、凡差使人员、除
王府并军前差到、及紧要军务奏闻外。其各衙门催办公事勾军提人等项、復
命人员、如有事务不完等项、该科批写缘由、送各该衙门整理。及各衙门一应编号手本、送该科。皆不必烦奏
○二十九年令、朝班奏啟事务、除五府、六部、都察院、通政司、断事官、十二卫、照依定例具本奏啟。其餘官员军民人等、若有事奏、仪礼司打点。六科给事中各一员、每日于
午门外、照依该管事务、总收奏状入奏。监察御史一员公同看视。其有不经由各该官员、将自已琐碎事务、径自奏啟紊烦者、罪之
○三十年令、通政司许早晚朝奏事、及有军情重事、不时入奏。其各衙门、凡有一应事务、止于早朝大班内奏啟。不许朝退又将琐碎事务于
右顺门题奏

○永乐八年令、各衙门行过事件、误违旧制者、许其改正、具本送该科。不必
面奏
凡题本覆奏。永乐二十二年令、诸司有急切机务、不得即
面陈者、许具题本封进。其餘大小公私之事、并于公朝陈奏
○成化元年令、一应奏题本有
旨意者、六部都察院等衙门抄出。即明白覆奏发落。不许稽缓。若过五日不覆奏者、该科以闻
凡在京文武衙门奏题本、谨封完备。俱差属官捧入
左顺门进呈

诸司朝覲仪

凡天下诸司朝覲官、自十二月十六日為始、鸿臚寺官陆续引见。二十五日以后、每日常朝。方面官入至
奉天门前、随班行礼毕。于文班内序立。视常朝官品级各降一等。知府知州知县、及诸司首领官吏、土官衙门把事土吏人等、俱于
午门外行礼毕、东西分班序立。正月初一日大朝会以后、方面官于
奉天殿前随班序立。知府以下
奉天门金水桥南、仍分东西序立。其行礼俱如常朝仪
○万历五年定、凡朝覲两京府尹、行太僕寺、苑马寺卿、布按二司、俱于十二月十六日朝见、外班行礼毕。由
右掖门至
御前。鸿臚寺官以次引见。其盐运使及府州县有司官吏、浙江江西十七日。山东山西十八日。河南陜西十九日。湖广南直隶二十日。福建四川二十一日。广东广西二十二日。云南贵州二十三日。北直隶二十四日。各朝见。外班行礼毕。仍至
