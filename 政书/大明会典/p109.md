<!-- { "loadSidebar": true } -->
○八年、令在京官吏月支米、本部每岁扣算一年该用之数、定拨各衙门、径自委官收放。仍每岁各将所收粮数、造册送部、类送户科、每月计支过数註销。其积出餘粮、岁终户部委官盘量作数
○十年、令在京官吏等项俸粮折色、各具手本、送户部查明。另具手本、送天财库知会。各衙门自行关支
○十二年奏准、顺天府、及大兴宛平二县、都税司等衙门官吏俸粮、照五府六部例、於儹运糙粳米内、拨发本府收支
○景泰二年、令各卫所官军俸粮折色、如上半年钞、延至次年正月。下半年苏木、延至次年七月终者。俱住支。口外官军、不在此例
○三年、令南京各衙门、见收官吏人等俸粮、照在京例、开立年分、造册送科。候放支、按月具手本、委官赴科註销。正粮支尽。仍令南京户部委官查盘
○五年、令在京军卫有司衙门官吏旗军俸粮折钞。若过半年、不行造册关支者、住支。如有依期造册、而该库无钞者、方准补给
○又令各卫所官军俸粮折色、委官齎册赴部、转送该府会关。该府仍不拘卫所多寡、赴库关领
○成化八年、令在京文武官折色俸粮、自文书到日、经五箇月不关者、扣除
○十七年、令在京各卫所掌印军政者、及各边巡抚镇守把总等官、督属造册、及委官关支俸粮折钞。仍先具委官职名、呈报本部、及各处管粮官员。如过四十五日、不造册关支、及关支不尽者、粮米扣除。委官俸粮、亦依所违月日住支。若各卫所、不以委官职名呈报者、掌印军政把总官、一体住支
○十八年奏准、天津等二十四卫官军俸粮折色、每岁先行造册、委官亲齎。上半年限三月内。下半年限九月内。赴府投文。转送内府库关支。如过一年不到者、照例扣除。关出钞绢等物、本府仍委官押运至彼。令管粮郎中等官、公同该卫官给散
○令两京营缮所、文思院、官员俸粮、工部、并南京工部、按季造册、缴送南京户部。照在京各卫经歷等官例、定拨南京卫仓支给。其有册到一十五箇月、不赴部告支者、扣除
○二十年、令两京各卫关支官吏人等折色俸粮、俱自户部比号日為始、定限三箇月以里、务委官依数赴该库关出、送卫所。公同掌印管事、并首领官给散。具数同报本部查考。如有刁蹬留难、及用强准折私债、听委官与被害之人、指实呈告。依律追究。如委官通同掌印管事、及买头人等、包买折债、不行给散。或违限、不赴该库关领。有赃者、以赃论。无赃者、参问毕、俱带俸差操。其积年买头包买之人、照包揽钱粮例发落
○弘治元年奏准、在外并各边卫所军官折色俸、令各分巡分守官、督该掌印官按季造册。每岁上半年、限次年六月以里。下半年、限次年十一月以里。送赴合于司府关给。存留在库钞贯如不敷。凡赃罚市货器皿衣服头畜之类、皆计钞折支。每银一两、折钞七百贯。若该卫所过期不造册、照例扣除
○十一年、令各边官军俸粮、每遇春间米贵、支与本色。秋间收成、照时价支折色。其餘月分、银□间支。如或米贱、愿折银者、亦不许过支六箇月
○十三年奏准、官员、监生、吏典、旗军人等、关过俸粮、及预支应得粮米、遇有事故调用等项、五年以上、失於还官者。事发。止问不应。追粮还官
○十四年、令兴州左前、并镇朔三卫官员折俸布绢钞锭、自本年以后、俱改拨蓟州官库关支。如不敷、量将直隶山东河南原解京库布绢拨輳
○十五年、令锦衣卫堂上官吏、并五所官俸粮。每年於京仓苏松等处白粳米内坐放。旗校人等、照旧於京通二石粳粟米麦内兼支
○正德九年、令锦衣卫左千户等七所镇抚司、驯象所、官员俸粮、於京仓关支粳米
○十年、令
长安等四门仓官攒俸粮、比照十库官攒事例、於京仓关支
○嘉靖七年议准、在京各衙门文职官员俸银、关支不敷。於收贮扬州船料银内放支。以后各季有缺。俱准於各司解到折粮等项银两内借支。候本司原派俸银解到、停止
○八年奏准、文武各官折俸布绢、扣算总该数若干、通行原派司府州县。将绢每疋折银七钱、布每疋折银三钱、倾锭解部。转送太仓银库、依时支给
○十年、令各该抚按官、将所属杂职卑秩官员、应得俸粮。照旧与府州县官员俸粮、同日放支。或遇灾伤、一体折银。不许自分多寡先后
○十一年奏准、各卫营等衙门关支俸粮。除正月仍在前十二月关放。其餘月分、俱在二十日以前造册。二十五日以后坐拨。初一日以后关支。初十日放完。若有造册及关支、违期十日以下者、将经该掌印首领委官识字人等俸粮扣除。若违半月以上、及冒支盗卖者、参送法司问罪
○十五年
詔、公、侯、駙马、伯、并文武大小官员支俸、以后俱五年一次关给
○十七年题准、抚按官行各问刑衙门。如遇军职有犯、即将俸折抵扣赃银算明、行管粮官知会、照数扣除。按季将除过缘由、回报原问刑衙门完卷。年终、都司备查各卫所有犯军职扣俸准赎缘由、造册一样三本、送抚按官、及户部查考。在京卫所、刑部将军职抵扣俸粮数目、一体造册、开报户部
○十八年、令五府严督各卫所监局、每月将该开俸粮文册造完。定限前月二十五日以前送部、定拨仓分。如过限不送、照例将掌印首领把总官该月俸粮、不分本折、通行住支。若有别弊、从重问拟
○隆庆六年题准、武举中式千百户指挥等官、於祖职俸粮外、加武举米三石、如有革任闲住等项、原加米三石截日住支。敢有隐情冒支者、并掌印官、各照侵欺事例问罪
○万历三年议准、今后凡遇题准降俸罚俸官员、自司道以至府州县等官、俱以文到日為始。各该抚按、查降罚年月级数、纪录在簿。待满日申呈之时、计数催解布政司、及各府收贮。另立项款、造入年终报部册内。户部先立簿籍、案候稽考。如有凶荒賑济、先期咨呈本部知会、以凭题请动支
凡陞俸、成化十四年、令文职有军功陞俸级者。后虽陞职、仍旧带支
○正德元年议准、凡文职因军功陞俸。后虽迁官、止於本等俸级外、带支原陞军功一级二级。并不随官陞转、逐次加多。非军功陞俸者。后陞官、与所加俸级相等、原俸即不带支
○嘉靖七年题准、凡有军功陞俸、俱於原职上加陞。其支俸日期、在京以除授日為始。在外以文书到日為始
○十年题准、匠官陞级、悉照见行例支与半俸。奏扰者治罪
○二十三年题准、匠官加俸、后又陞级者、止照今陞品级支半俸。其节次所加之俸、不许重支
○二十九年议准、军功陞俸、并带支柴薪皂隶名数、从九品月俸五石。军功陞俸一级、支正九品俸、该米五石五斗。以正九陞从八俸者、月六石。以从八陞正八俸者、月六石五斗。以正八陞从七俸者、月七石。以从七陞正七俸者、月七石五斗。以正七陞。从六俸者、月八石。以从六陞正六俸者、月十石。以正六陞从五俸者、月十四石。以从五陞正五俸者、月十六石。以正五陞从四俸者、月二十一石。以从四陞正四俸者、月二十四石。以正四陞从三俸者、月二十六石。以从三陞正三俸者、月三十五石。以正三陞从二俸者、月四十八石。以从二陞正二俸者、月六十一石。以正二陞从一俸者、月七十四石。以从一陞正一俸者、月八十七石。以上加俸之后、遇有陞迁仍照所加原俸带支、至正一品俸而止。其柴薪、从九至正八、原额俱二名、有军功俱不加。从七正七、俱额二名。内近侍官、俱三名、知县四名。从六正六、俱额四名。有军功加俸外、仍各加柴薪一名。从五正五、俱额四名。从四正四、俱额六名。从三正三、俱额十名。从二正二、俱额十二名。有军功、俱加柴薪二名。其从一正一、俱额十四名而止、虽有军功不加。其九年考满陞俸官员、照依所陞俸级关支俸薪。陞迁之后、非係军功、止支本等原陞俸米柴薪、不许带支。乞
恩等项陞俸、例不僉拨柴薪皂隶

廩给

国初设廩给分例米、以待公差使客。后不支廩给者、支食米、又有口粮名色。后復定官支廩给。非官者支口粮。照关文给与。后以关文冗乱、分為勘合。后勘合復多诈冒、设法稽核。至今始清。驛递称少弊云
洪武元年、令凡经过使客、正官一员、支分例米三升。从人一名。支米二升。宿顿使客。正官支米五升。从人支米三升。水路俱支经过分例。陆路遇晚、关宿顿分例
○凡各站有分例去处、所在有司、於商税、及诸色课程内、拨留粮米。差点司役人员掌管。遇有使客、依例支给。不许稽停
○二十六年定、凡公差人员廩给、已有定例。其驛传、并府、州、县、应该支用去处、必须照依文凭、验日支给。仍将岁支收目、通类开报合干上司、以凭稽考
○正统四年、令镇守巡抚甘肃内外官员、不支廩给。每月支食米三石
○六年、令跟随甘肃总兵官指挥千百户等官、每人月给口粮四斗五升
○成化十三年、令延绥巡抚官、照甘肃例、出巡每日支廩给米五升。在仓支五升。回日通在仓支一斗
○十六年奏准、凡使客该支廩给者、多係有职之人。如便道经过非公干去处、每驛则支三升。宿亦支三升。如本等公干去处经过、每驛亦支三升。宿支五升。一日经过两三驛以上、俱许支给。但止宿者、次日起程。不许巧立名色、多支起关廩米。从征把总领军官、并跟随头目例支廩给。日行一程、止许关支一次。使客该支口粮者、不拘便道经过止宿去处、及本等公干经过止宿去处。每驛一例、俱支一升五合。一日经过两三驛以上、俱许支给。跟随巡抚、巡按、清军、刷卷、巡盐、巡河、盘粮、勘事等项有役之人、支廩给。南京大理寺差来官、请旨待报发落罪囚、支廩给。若非官者、支口粮。南京各衙门差郎中、主事、御史、给事中等官、并各处镇守总兵、巡抚、巡视、抚治、巡按、副总兵、参将、游击等官、差官赴京奏事公干等项回还、俱支廩给。若非官、支口粮。齎捧
詔敕制諭飞报军务重事、及奉
特旨差使人员、支廩给。公、侯、駙马、伯、都督、各许带从人一名、支口粮。其公差巡按、清军、刷卷、巡盐、巡河、盘粮、勘事、巡捕等项官员、并旗校、一体支廩给。各处
王府、并镇守总兵、巡抚、巡按、三司等官、差仪宾千百户等官、进表笺、进贡缴
