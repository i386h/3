<!-- { "loadSidebar": true } -->
○回赐、大马、每匹綵(土商)四表里。达马、不分等第、每匹二表里。驼、每隻四表里。驼羔、每隻紵丝一疋、绢二疋。倒死驼、绢六疋、折钞绢一疋。锁服、每(土商)绢六疋。金刚钻、上等、每颗绢四疋。成化十年、金刚钻二等、每颗绢二疋。三等、每颗绢一疋。四等、每二颗绢一疋。五等、每颗布一疋。番砂、水晶石、不与价。弘治三年、奏定价例。玉石、每斤绢一疋。夹玉石、四斤绢一疋。速来蛮石、二斤绢一疋。青金石、一斤绢一疋。把咱石、十斤绢一疋。螺子石、六块绢一疋。松都鲁石、 【即水珀】 旧例每斤钞十五贯。正统四年、添作一百贯。每二百贯、折绢二疋。石头靶八箇、磠砂八斤、各绢一疋。鱼牙靶小刀、每把绢二疋。鑌铁大刀、每把绢五疋。拐棍刀、每把绢五疋。两刃剑、每把绢八疋。鑌铁銼一把、鑌铁镜一面、各绢二疋。鑌铁二斤、绢一疋。撒哈剌马黑瞒、每(土商)各绢九疋。刀紬、 【番名黄马海牙儿】 每(土商)绢一疋。马服屯、 【即番夏布】 每二(土商)绢一疋。虎力麻、五疋绢二疋。蓝花手巾、二条绢一疋。(木□)馥兰、每斤绢四疋。硝子阿思马亦、一箇绢一疋。硝子遮眼、 【番名矮纳】 三箇绢一疋。蛤蚧、四箇绢二疋。梧桐硷十斤、雌黄十五斤、各绢一疋。蛇角、二枝一表里。羚羊角、四斤绢一疋。豹皮、 【即舍列孙皮】 二张綵(土商)一表里。金线豹皮、一张一表里。狮子皮、一张二表里。哈剌虎剌皮、一张一表里。铁角皮、二条绢一疋。银鼠皮六箇、貂鼠皮三箇、青鼠皮二十箇、白兔皮三箇、白狐皮一张、驼皮獭皮每一箇、各绢一疋。(白匕)马尺、 【即羊甸皮】 五张绢二疋。卜剌硤儿皮、 【即牛甸皮】 四张绢一疋。哈剌卜花、二十张绢一疋。樺皮弓、一张绢八疋。回回木梳、细者、六箇绢一疋。粗者、一箇绢一疋。珊瑚珠、正统中、每十四两绢四疋。今每两绢二疋。锁锁葡萄、每斤绢一疋。使臣自进中等马、每匹紵丝一疋、绢八疋、折钞绢二疋。下等马、每匹紵丝一疋、绢七疋、折钞绢一疋。新生马驹、中途倒死马、每匹绢三疋。驼、每隻三表里、绢四疋。带进西马、每匹五表里。阿鲁骨马、每匹六表里
○求讨、正统四年、忠顺王奏讨、与紵丝四表里。天顺四年、王母差来使臣、令去厚榜纸中夹纸各三百张。心红三斤。金箔一百帖。胡椒、蓽□、各十斤。桐油十斤。白矾十斤。丁香、乳香、檀香、各三斤。良薑、桂皮、各五斤。细茶三十斤。洗面铜盆一箇。成化十二年、苦峪城使臣奏讨、加绢一疋。十三年、又准加折衣绢一疋。十五年、再加绢一疋
○使臣进贡到京者、每人许买食茶五十斤。青花瓷器五十副。铜锡汤瓶五箇。各色纱罗綾(土商)各十五疋。绢三十疋。三梭绵布夏布各三十疋。绵花三十斤。花毯二条。纸马三百张。顏料五斤。果品沙糖乾薑各三十斤。药饵三十斤。乌梅三十斤。皂白矾十斤。不许过多。就馆中开市五日。除违禁之物、并鞍轡刀箭外。其餘(土商)疋纱罗等项、不係黄紫顏色龙凤花样者、许官民各色铺行人等、持货人馆、两平交易。该城兵马司差人密切关防、及令通事管束、毋得纵容铺户夷人在外私自交易。如有将违禁等物、及通事人等故违者、许各该委官体察通行拏问。后又奏准、未领赏前开市二日。领赏后开市三日。其奏讨沿途收买牛羊铁锅犁鏵者、听於临洮府兰州地方、与军民两平收买。不许过多。仍令伴送人员、及所在官司防范。不许将熟铁兵器夹卖、及因而生事扰人、

哈烈等三十八国、及天方国、日落国、各赏例与哈密同

安定卫、洪武七年安定王来朝贡。赐织金文綺四疋。其贡赐赏例、到京国师、綵(土商)四表里、绢二疋、紵丝僧衣一套。舍人并使臣、每人二表里、紵丝衣一套。僧人、每人一表里、紵丝番僧衣一套、靴袜各一双
○回赐、自进并带进驼、每隻綵(土商)三表里、绢四疋。马、每匹二表里
○袭封、洪武八年、赐嗣王
敕书誥命各一道、织金紵丝衣一套、綵(土商)六表里。
諭祭已故王、祭文一道、降香一炷、新钞一千贯。礼部差通事一员、送请封人至西寧卫交割。本卫差头目一员、齎封物同原来人、前去本地授封。别差头目一员、齎祭物、另办斋粮五十石、麻布五十疋、食茶二百斤、量带军士同去行祭

罕东赤斤蒙古、永乐二年、赏赐差来都指挥、指挥、綵(土商)三表里、织金紵丝衣一套、靴袜各一双。千百户、镇抚綵(土商)二表里。捨人、一表里。俱与素紵丝衣一套、靴袜各一双。存留甘州男妇、有进贡者、綵(土商)一表里、生绢一疋。无者、生绢一疋、布一疋
○回赐、带进驼、每隻綵(土商)四表里。中等马、每匹二表里。下等马、每匹紵丝一疋、生绢四疋自进中等马、每匹紵丝一疋、生绢八疋。下等马、每匹紵丝一疋、生绢四疋

土鲁番使臣到京并存留赏赐、自进并带进驼马等物回赐、及卖买、俱照哈密例。嘉靖二年、玛瑙数珠一串与绢四疋。红绢道布一疋绢六疋。鞍子一面绢四疋。撒袋一副绢二疋。其鑌铁銼多不真正、每贡不过百把。每二把与绢一疋。三十三年、进贡回回青三百三十一斤八两。会估每斤与银二两。三十八年题准、五地面自进并带进过各番王头目马匹、阿剌骨、上等、每匹綵(土商)六表里。中等、每匹綵(土商)三表里。下等、每匹綵(土商)一表里。达马、中等、每匹紵丝一疋、绢八疋、折钞绢二疋。下等、每匹紵丝一疋、绢七疋、折钞绢一疋。上等达马、原无赏例。比照中等达马赏例外、每匹量加生绢一疋。四十三年、进狮子、每隻綵(土商)八表里
○各地面夷使、除正进方物给赏外、其随身带有刀銼等物、边官不能阻回、要行復进者、嘉靖十六年题准、礼部验拣堪用者、量与进收。裁减赏例。每小刀一把、止与绢一疋。銼十把、内五把赏绢二疋、五把折钞八十贯。各色浆水玉、每一斤八两与绢一疋。其或所进方物原无赏例者、本部行取宛大二县铺行、验估价值、斟酌给赏
○各地面夷使、求讨织金(土商)子等物。正德十六年题准、该边镇巡等官转奏题请。於每名下量点一二给与。若夷人到京、自行奏讨、不由镇巡官转奏者、不行

撒马儿罕、洪武间进贡、各赏银并紵丝表里衣服等物。正统以前、赏例优厚。成化间定、王、紵丝十五疋、罗三疋、纱三十疋、熟绢十五疋、白氁丝十疋、白将乐布十疋、洗白布五十疋、紵丝帽一顶、硃红漆戧金碗八箇。王妻、紵丝八疋、罗二疋、纱二疋、熟绢八疋、白氁丝五疋、白将乐布五疋、洗白布二十疋。到京使臣、并存留甘州男妇、俱分别等第、照哈密赏例
○回赐、正统四年、金线豹一隻、綵(土商)八表里。西马、每匹五表里、折钞绢十疋。狮子皮、一张二表里。金线豹皮、每张一表里。成化十九年、进狮子二隻。每隻比金线豹例加綵(土商)五表里。弘治三年、狮子一隻、綵(土商)八表里。正副使并送养人、止正赏、无加赏。王止与回赐、无特赐。正德三年、贡水晶碗一箇。估值银八两、令给绢与之、每绢一疋、作银一两四钱。嘉靖二年议定、上等玉石、每斤绢三疋。中等、每斤绢二疋。下等、每斤绢一疋

鲁迷、嘉靖五年赏例、与撒马儿罕同

西番乌思藏、洪武永乐以来、给赐不等。復定剌麻番僧人等、从四川起送来者、到京每人綵(土商)一表里、紵丝衣一套、俱本色。留边赏同。其綵(土商)一表里、折阔生绢四疋、紵丝衣一套、内二件给本色衣、一件、折生绢三疋、俱赏钞五十锭折靴袜钞五十锭、食茶六十斤。从洮河州起送来者、到京每人折衣綵(土商)一表里、 【后加表里】 紵丝并綾贴里衣二件。留边赏同。其綵(土商)一表里、折生绢四疋、俱食茶五十斤。靴袜钞五十锭。进过给军中等马、每匹紵丝一疋、钞三百锭。氆氌等物、例不给价。带进方物、回赐綵(土商)四表里
○凡各番违例多差人数、每人减绢二疋、或一疋、或三疋。或减綾贴里衣。正德以后、二法王违例进贡、多至千人。并从减赏。到京者、綵(土商)一表里。留边者绢三疋
○嘉靖六年题准、乌思藏、长河西、朵甘思、董卜韩胡、金川、杂谷、达思蛮、加渴瓦寺、松潘洮岷等处番人番僧、正赏折衣綵(土商)俱与一疋折给。有进马者、计马数与折
○赐封、礼部行吏部请给
誥命。
内府各衙门关造锦二(土商)、紵丝十表里、袈裟僧衣一套、高顶僧帽一顶、水晶数珠一串、响鈸二副、铃杵二副、白瓷茶钟二箇、满荅剌一箇连带、鸞带一条、靴袜各一双、食茶一百斤、檀香一炷。请
敕、令大慈恩寺推剌麻二人為正副使、带领剌麻十名、同原来请封剌麻、齎奉前去番地授封。差通事一员、伴送至四川布政司交割。从黎州、或天全出境。差去正副使、每人赏钞八十锭。剌麻六十锭。俱与番僧衣一套、靴袜各一双。赞善王授封、从陜西洮州出境。阐化等三王、从四川出境。成化五年、授封阐化辅教二王、差去正使人等、自带买路物件、食茶二万五千斤、紵丝三百疋、罗一百疋、绢一千疋、青红布三千五百疋、金箔一万贴、胡椒一百斤。十六年、赏授封阐化王。回还剌麻觉义等三十员名、正使禪师觉义、每人钞八十锭、綵(土商)三表里、绢二疋。副使都纲、钞六十锭、二表里。差去剌麻、每名钞四十锭、一表里。俱与紵丝番僧衣一套、靴袜各一双。带去徒眾、每人钞二十锭、一表里。进过氆氌等物、不给价

