<!-- { "loadSidebar": true } -->
○北直隶、量减柴薪一百三十二名。直堂八名。实派柴薪二千四百八十八名。直堂四百三十二名
○嘉靖六年题准、各处额解京班皂隶、自嘉靖六年為始、每一百名、量减六名。以后不必派徵。仍将减免之数、备咨都察院、转行各处刷卷御史、逐一查刷
○直隶真定府、减免三十八名。保定府减免二十三名。河间府、减免十四名。大名府、减免三十六名。顺德府、减免十四名。广平府、减免十七名。永平府、减免十三名
○山东济南府、减免十六名。青州府、减免十九名。兗州府、减免十六名。东昌府、减免九名。登州府、减免六名。莱州府、减免九名
○河南开封府、减免三十一名。河南府、减免十六名。南阳府、减免八名。怀庆府、减免六名。汝寧府、减免二十三名
○山西太原府、减免五名。平阳府、减免十八名
○八年、復减听拨皂隶三十四名。其原解工食银两、类送太僕寺寄库、以备凶荒拖欠接补
○万历九年题准、两京裁革官员、其应减柴直银两、於各处极疲州县免徵
凡裁革。弘治十七年题准、两京锦衣卫指挥、除见任外带俸都指挥、至指挥僉事、皂隶悉行裁革
○嘉靖六年题准、兵部原设听拨皂隶一百二十三名。量留八十二名。詹事府原设直堂守门看仓库皂隶二十三名。今止詹事一员、量留看仓二名。守门二名。直堂八名。餘听该府收贮。待设少詹事一员、再支五名。★今八名☆府丞一员、再支三名。若少詹事府丞四员备设、照额尽支。其南京官少衙门、一体议革。倘有添设官员、於缺官柴薪银两照数补给。遇该刷卷之期、奏请差科道官各一员、会同本部堂上官清查
○七年议准、减革刑部多餘看仓库三名。大理寺多餘四名。通政司看监四名。兵部职方司武库司看监二名。通政司经歷司直厅二名。詹事府守门皂隶、国子监典簿直厅各一名。鸿臚寺、翰林院堂上官、见止一员、量留直堂六名。把门看仓共四名。钦天监量留把门看书共五名。并观星臺把门二名。太医院堂上官见止一员、量减直堂二名。锦衣卫直堂量留一十二名。该属镇抚司经歷司各减二名。该卫堂上官、多寡不一、以后添註虽多、直堂皂役、止照今拟之数
○二十六年题准、各将官不拘都督都指挥功陞推陞、但係閒住者、其柴薪皂隶、一体查革
○万历九年题准、
长陵卫指挥考选革任者、不许支领柴薪
凡查盘。万历九年题准、行各衙门备造青册送部、一年一次会查
○一管理柴直官员、新旧交代、将见在银数、兑验明白。造册一样四本。备开旧管新政开除实在数目。除彼此各收一本外。一本呈堂。一本送巡视衙门备查
○一银两、积至十万以上、本部题请、札送太僕寺寄库

军士盐粮　【布花附】

洪武二十六年定、凡马步军士月支盐粮、并典牧所养马象人、冬夏布疋、月支盐粮、遇有公文到部、总具名数、行移该部放支
○宣德间、凡在京军士关支月粮、每卫委公正指挥一员、专理其事、依期关给。其新至军、仍令亲管头目、即与监支。若冒支、及容情作弊者、纠举究治。其各卫军士关领赏赐冬衣布花、兵部委官、会同户部委官、给事中御史各一员给散
○弘治元年题准、冬衣布花、在京差给事中御史等官四员、南京差给事中御史等官三员、分投给散。完日、各将临赏扣除布花钞锭、分送五府经歷司、及亲军卫所、送各卫掌印官处、照数秤验明白、发库收贮、以待下年輳赏。俱定限本年十月以里、关给兑足、不许过期。原委官员、造册復
命、各存青册一本、送本衙门收候。次年差官会赏之时、交与各官、查对扣除数目给散。其直隶、并山西、陜西、万全、大寧、辽东、都司卫所、各有巡抚巡按、并管粮郎中等官见在、合行各官就彼提督都司卫所委官、唱名给散。毕日、各另造册奏缴。在京在外提调给赏委官、务要用心关防、禁革姦弊、俾各军士均霑
朝廷实惠。布花钞锭、不致短少。如有侵欺借贷抵换、及迟延至本年十二月终、不行造册关支、有误军士御寒者、就将该赏布花钞锭、照本部题准事例、俱各住支。仍将经该旗吏人等、拏问如律。干碍职官、指实参奏提问★详见户部☆

拘收皮张

洪武二十六年定、凡军民官司解到马骡驴牛等项皮张鬃尾、并肉臟变卖钱钞到部、钱钞、具手本送赴该库交纳。皮张鬃尾、咨送工部交收、仍取、实收附卷
○正统间、令凡官司倒死马皮、就於所在官库收贮成造军器支销。係虫蛀不堪者、照时估易钞备用
○弘治初、令南京典牧所等衙门、退出倒死牛犊皮角、径送南京该库交收、成造军器。不必解京

南京兵部★建置见吏部官制☆

本部尚书。成化二十三年、始奉
敕諭参赞机务。同内外守备官、操练军马。抚卹人民。禁戢盗贼。振举庶务。故其职视五部為特重云

大明会典卷之一百五十八
武选清吏司

凡军政考选、南京各卫所军政官、照例五年一次、会同五府锦衣卫堂上官考选会奏。若军政官急缺、申呈到部、查委见任官署管、俟有官之日另行。其运粮官缺、听漕运衙门、移咨本部、查无碍官员行卫起送。★今俱以掌印僉书官、更番领运☆
○弘治十四年奏准、南京兵部会同外守备官、将各卫所拨船、造船、把总、指挥、千百户等官、五年一次、从公考选
○正德七年、令南京兵部、会同总督粮储都御史。巡屯御史、严察南京锦衣等四十二卫管屯官、如有侵费屯粮、作弊害军者、即行黜退。巡屯御史差满、备註贤否揭帖、送南京兵部、收候会选之期、考察去留
○嘉靖三十三年议准、凡遇考选、除该卫见任官员堪留者、照旧。其餘员缺、先儘一卫杂差营操各项官、并原调别卫所、不拘袭过几辈、尽数掣回选补。如果缺少、方许官多卫分量调一二员管事。仍於原卫袭替
凡南京各卫所差用官员、俱听本部查发。如有私自营求差用、该卫朦朧隐蔽者、一体参究。照例改调别卫所带俸差操
凡南京各卫所运粮问罪官员、赎完收俸、该卫具申、或本官具告、查无违碍、及验有漕运发卫还职明文者、方准收俸
凡南京各卫所指挥千百户镇抚等官、及旗军人等、有犯该立功瞭哨、及带俸差操者、俱拟发新江口操备。其已发操备人员、除推选军政把总外。其餘一切守门杂差、俱不许取拨。违者掌印官、并夤缘託故改差官军、俱调外卫
凡袭替。正德七年议准、所属官军亡故老疾袭替及减革者、每岁春秋二季、具本起送、咨兵部定夺。达官子孙袭替之日、查勘明白、行该卫差军校伴送赴京
○嘉靖三十三年议准、南京锦衣卫先年銓註、原非本卫获有军功官员、谋求本卫带俸、因而不回原卫、朦朧袭替者、听南京兵部清查、具奏覆题、掣回原卫。如有子孙袭替、仍於该卫保送者、该卫官照依妄保事例、一併罢职揭黄、永不许袭
凡军官亡故老疾、子孙幼小、应得优给、及户无承袭应优养者、行勘明白、类咨兵部定夺
○嘉靖十三年议准、南京锦衣等卫故官优养母女、照例月支米二石、折色三石。内一石、折银二钱五分。二石、止折钞四十贯。著為定例
凡军职、旧官具告比试者、勘取供结、咨送兵部听比。新官亦照旧官例、一体起送比试
凡清理贴黄文册、係三年一次。前一年、通行五府并锦衣等卫所、取具各官供状、攒造草册赴部、委官查对明白、发卫誊造青册、咨解兵部
○嘉靖十三年议准、凡南京锦衣卫等五所、每年一次、备开各官姓名旧名年甲贯址、从军归附来歷、征克地方、杀获次数、受赏名目、陞除职役、调守卫所、并给授
誥敕解送兵部、以凭写黄续黄清理贴黄。為事復职、除充军调卫外。其餘徒杖等罪、俱明白开载。及有更名復姓者、查勘明白、於黄内改正
凡军官应请
誥命、行勘明白、移咨兵部请给
凡南京各卫所官印信。万历十二年题准、仍专委武选司主事一员查点。但有当钱使费者、参究

职方清吏司

凡南京里城
正阳等一十三门、外城江东等一十八门关、俱於各卫拣选精壮官军守把。本部委官同科道官查点。每年春秋二季、内守备会同本部及工部、将里外城垣遍阅一次。如有损坏、工部即行修理
○嘉靖二十二年题准、南京通济等十二门里外沿城地土、见被军民人等承佃耕住者、除近城拆毁外。其离城稍远、不分已未纳租、通行掣算、照例起科、交纳守备衙门、收候阅操赏军支用。今后不许再行侵占。违者、本部径自拏问
○三十五年题准、京城金川门等处无兵专守。将浦子口指挥量加署都指挥僉事、换给
敕书、令其提调金川上元佛寧观音四门官军操练防守
凡陵军。嘉靖二十四年题准、
孝陵军士、原额五千七百有奇。今见存者惟一千八百餘名。将该卫正军、选取五百名、精壮餘丁、选取二千五百名、共三千名、专一食粮差操。仍添委将官於附近营内设法训练。并不许奉祀内臣干预。亦不许指以栽种為名、妄行掣取。以后虽地方平寧、不许废撤
○四十一年题准、
孝陵卫、正军五百名、专听神宫监差拨。其餘丁一千七百四十九名、仍行把总官统领。居常、随营操练。有警、专护
陵寝。不许混同营兵一体调发
凡各营、及江操官军。俱属奉
敕管操武臣统领操练。内外守备及本部参赞官阅视。仍委主事等官一员、同科道查点
○大教场、坐营都指挥一员、中军把总指挥二员。左哨把总指挥二员。右哨把总指挥二员。马队把总指挥二员。舍人队把总指挥二员。锦衣卫队把总二员。中军卫总指挥八员。马队卫总指挥七员。左哨卫总指挥四员。管鼓千百户三员。管弩手千百户二员。教习武艺千百户二员
○小教场、坐营都指挥一员。中军把总指挥二员。马队把总指挥二员。舍人队把总指挥二员。步队卫总指挥九员。马队卫总指挥二员。管鼓千百户三员。管弩手千百户二员。教习武艺千百户二员
○神机营、坐营都指挥一员。把总指挥二员。步队卫总指挥十员。马队卫总指挥一员。管鼓千百户三员。原额官军舍餘、五千四百四十一员名
○新江口、把总指挥三员。左哨指挥二员。右哨指挥二员。千百户四员
○浦子口、守御署都指挥僉事一员。马队把总指挥一员。左哨把总指挥一员。右哨把总指挥一员。中军管鼓官指挥一员。千户一员。管队指挥二员。千户二员。百户六员。原额官军舍餘、一千九百三十五员名
○池河营驻札官军、从本部统辖。口粮於南京户部支给。巡视屯田都指挥一员。左右二哨把总各一员。分领指挥一员。千百户二员。飞熊英武广武等三卫官军捨餘一千二百名★营在定远县☆
○一、各营坐营中军员缺、係兵部具题推补。其把总指挥员缺、俱听本部选用。一面具本奏请、候兵部覆奉
