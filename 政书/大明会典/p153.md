<!-- { "loadSidebar": true } -->
凡官员到任。洪武十八年定、一有司新官受职赴任者、未到城一捨二三十裡而止。先令人报知礼房吏、告示官属及父老人等、相率出城来会。令洒扫合祀神祇祠宇、备牲醴祭仪以候謁告。比至城外、斋宿三日。第四日清晨、父老人等导引入城。遍诣诸神祠、如仪致祭。其祝文曰、维某年月日、某官奉郡来官。务专人事。主典神祭。今者謁神。特与神誓。神率幽冥。阴阳表里。予有政事未备、希神默助。使我政兴务举、以安黎民。予倘怠政姦贪。陷害僚属。凌虐下民。神其降殃。谨以牲醴致祭。神其鉴之。尚饗
○一祭神之礼。新官到任之日、诣神庙祭祀。礼房先备牲酒等物陈设。礼生父老人等、导引新官、同僚属官吏诣庙、赞礼唱排班、班齐、鞠躬、拜、兴、拜、兴、平身。赞唱行初献礼。引赞引新官诣神位前。赞唱跪。新官跪。赞唱眾官皆跪。赞唱献爵。执事者捧爵於左。跪。新官献毕。仍授执爵者、以爵奠於神位前。赞唱读祝。执事者取祝跪读毕。赞唱俯伏、兴、平身。赞唱行亚献礼。执事以爵酹酒奠於神位前。终献如亚献仪。毕。赞唱鞠躬、拜、兴、拜、兴、平身。礼毕
○一新官到任之日。本衙门合备仪仗皂隶。前期一日出城伺候。至日清晨、首领官率领各房吏典、并合属生员人等、迎接入城。先诣神庙祭祀毕。引至本衙门仪门前下马。具公服。从中道入。先於月臺上朢闕设香案。礼生引新官至香案前、行五拜三叩头礼。毕。上厅公座。皂隶排衙。报时辰。抬书案至前、吏房将公座呈押
○一参见礼。先从皂隶、次吏典、各行两拜礼。新官坐受。次合属官参见、亦行两拜礼。新官拱手荅礼。次首领官见、行两拜礼。新官起身拱手荅礼。次佐贰官、行两拜礼。新官出公座荅礼。如是佐贰官到任、先受所属并首领官行礼。后至长官前行两拜礼。长官出公座荅礼。毕。諭僚属曰、
朝廷设官置吏。欲其敬神恤民。亲贤远姦。兴利除害。某不敏、忝兹重任。尚赖一二僚属、及邑中长者、匡其不逮。庶免后艰。其四境之内、利有当兴、弊有当革者、某等当共竭力為之、以安黎庶。諭毕。署押公文。各房吏典、将该管应有已未完结事件施行等项、逐一□写须知、呈报新官署押文书。如係长官、则交割印信仓库匙钥等件毕。照依各房呈报须知事目、逐一发落署判公事毕。将所祭牲酒、与官属父老享饮而退。其九年考满。仍具牲酒、率官属父老人等辞庙致祭。就以祭物出郊饯别而去。其祝文及所諭之言、礼生代说亦可
○宣德十年奏准、各布政司、按察司、府州县、新官到任。於本处城隍庙、会请应祀诸神。用猪羊二牲总祀
庶人礼

凡民庶以齿為先后。致仕官序爵。爵同序齿。至处亲族、则不论爵
洪武五年令、凡乡党序齿。民间士农工商人等平居相见、及岁时宴会揖拜之礼、幼者先施。坐次之列、长者居上。如佃户见佃主、不论序齿、并行以少事长之礼。若亲属、不拘主佃、止行亲属礼
○十二年令、内外官致仕居乡、惟於宗族序尊卑如家人礼。於其外祖及妻家、亦序尊卑。若筵宴、则设别席。不许坐於无官者之下。如与同致仕官会则序爵、爵同序齿。其与异姓无官者相见、不须荅礼。庶民则以官礼謁见。敢有凌侮者、论如律
○二十六年定、凡民间子孙弟姪甥婿见尊长、生徒见师范、奴婢见家长、久别行四拜礼。寻常近别行揖礼。其餘亲戚长幼、照依等第、久别行两拜礼。寻常近别行揖礼。平交同

大明会典 冠服

大明会典卷之六十
冠服一

国朝上下冠服、皆损益前代之制。具载大明集礼及职掌。嘉靖初、又釐正袞冕及朝祭等服、而武弁、燕弁、保和、忠静等冠服、特出创制。今备列焉

皇帝冕服
袞冕

凡祭
天地、
宗庙、及正旦、冬至、
圣节、则服袞冕。 【见职掌】 祭
社稷、先农、册拜、亦如之 【见集礼】
洪武十六年定
冕、前圆后方。玄表纁里。前后十二旒。每旒五采玉十二珠。五采繅十有二就。就相去一寸。红丝组為缨。黈纊充耳。玉簪导
袞、玄衣黄裳。十二章。日、月、星辰、山、龙、华虫、六章、织在衣。宗彝、藻、火、粉米、黼、黻、六章、绣在裳
白罗大带、红里
蔽膝随裳色、绣龙火、山、文玉革带。玉佩
大綬、六采、赤、黄、黑、白、縹、绿。小綬三色同大綬、间施三玉环
白罗中单黻领、青、缘(袪去去改巽)
黄袜、黄舄、金饰
二十六年定
袞冕十二章
冕、版广一尺二寸。长二尺四寸。冠上有覆。玄表朱里。前后各有十二旒。旒五采、玉珠十二。玉簪导。朱缨
圭、长一尺二寸
袞、玄衣纁裳。衣六章。织日、月、星辰、山、龙、华虫。裳六章。织宗彝、藻、火、粉米、黼、黻
中单、以素纱為之
红罗蔽膝、上广一尺、下广二尺、长三尺、织火、龙山、三章
革带、佩玉长三尺三寸
大带、素表朱里、两边用缘、上以朱锦。下以绿锦大綬、六采、用黄、白、赤、玄、縹、绿、织成、纯玄质、五百首。小綬三色同大綬、间织三玉环朱袜、赤舄
永乐三年定
冕冠十有二旒。冠以皂纱為之。上覆曰綖。桐板為质衣之以綺。玄表朱里。前圆后方。广一尺二寸。长二尺四寸。 【用周长】 前后各十有二旒。每旒各五采繅十有二就。贯五采玉珠十二。赤、白、青、黄、黑相次。以玉衡维冠。玉簪贯纽。纽与冠武、并繫缨处。皆饰以金。綖以左右垂黈纊充耳。 【用黄玉】 繫以玄紞。承以白玉瑱、朱紘
玉圭、长一尺二寸。剡其上、刻山四、盖周镇圭之制。以黄綺约其下。别以袋韜之。金龙文
袞服十有二章。玄衣八章。日、月、龙、在肩。星辰、山、在背。火、华虫、宗彝、在袖。 【每袖各三】 皆织成。本色领褾(袪去去改巽)裾。纁裳四章、织藻、粉米、黼、黻、各二。前三幅。后四幅。前后不相属。共腰有襞积。本色綼裼
中单、以素纱為之。青领褾(袪去去改巽)裾、领织黻文十三。蔽膝、随裳色、四章、织藻、粉米、黼、黻、各二、本色缘有紃施於缝中。其上玉鉤二
玉佩二。各用玉珩一。瑀一、琚二、衝牙一、璜二、瑀下有玉花、玉花下又垂二玉滴。瑑饰云龙文、描金、自珩而下、繫组五、贯以玉珠、行则衝牙二滴、与璜相触有声。其上金鉤二。有二小綬、六采、以副之。六采、黄、白、赤、玄、縹、绿、纁质
大带、素表朱里。在腰及垂皆有綼。上綼以朱。下綼以绿。纽约用素组
大綬、六采、黄、白、赤、玄、縹、绿、纁质。小綬三色同大綬、间施三玉环、龙文、皆织成
袜、舄、皆赤色。舄用黑絇纯、以黄饰舄首
嘉靖八年定
冠制以圆匡乌纱冒之。冠上有覆板、长二尺四寸。广二尺二寸。玄表朱里。前圆后方。前后各七采玉珠十二旒。以黄、赤、青、白、黑、红、绿、為之。玉珩玉簪导、朱缨、青纊充耳、缀以玉珠二。凡尺皆以周尺為度
衣、玄色。凡织六章。日月在肩。各径五寸。星山在后。龙、华虫在两袖。长不掩裳之六章
裳、黄色。為幅七。前三幅。后四幅。连属如帷。凡绣六章。分作四行。火、宗彝、藻、為二行。米、黼、黻、為二行
中单、素纱為之。青缘领、织黻文十二蔽膝、随裳色、罗為之。上绣龙一、下绣火三、繫於革带
大带、素表朱里。上缘以朱。下以绿。不用锦
革带、前用玉、其后无玉、以佩綬繫而掩之
圭、白玉為之。长尺二寸。剡其上。下以黄綺约之。上刻山形四。盛以黄綺囊。藉以黄锦
朱袜、赤舄、黄絛缘、玄缨结
冕图
（见图）
冕衣图
（见图）
下裳图
（见图）
中单图
（见图）
大带图
（见图）
革带图
（见图）
革带繫蔽膝图
（见图）
革带繫佩綬图
（见图）
镇圭图
（见图）
袜舄图
（见图）

皮弁服

凡朔朢视朝、降
詔、降香进表、四夷朝贡朝覲、则服皮弁服。 【见集礼】 嘉靖间、令祭太岁山川等神、皆服
洪武二十六年定
皮弁、用乌纱冒之。前后各十二缝。每缝中缀五采玉十二以為饰。玉簪导。红组缨。其服絳纱衣。蔽膝随衣色。白玉佩。革带、玉鉤(角□)、緋白大带。白袜、黑舄
永乐三年定
皮弁、用黑纱冒之。前后各十二缝。其中各缀五采玉十二。缝及冠武并贯簪繫缨处、皆饰以金。
玉簪。朱紘缨。玉以赤、白、青、黄、黑、相次
玉圭、长如冕服之圭。有脊并双植文。剡其上。黄綺约其下。及有韜、金龙文
絳纱袍、本色领褾(袪去去改巽)裾
红裳、如冕服内裳制。但不织章数
中单、以素纱為之。如深衣制。红领褾(袪去去改巽)裾。领织黻文十三
蔽膝、随裳色、本色缘、有玉鉤二玉佩、大带、大綬、袜、舄、俱如冕服内制
皮弁图
（见图）
絳纱袍图
（见图）
红裳图
（见图）
中单图
（见图）
大带图
（见图）
蔽膝玉佩图
（见图）
大綬图
（见图）
玉圭图
（见图）
袜舄图
（见图）

常服

洪武三年定
常服、乌纱折角向上巾。盘领窄袖袍。束带、间用金玉琥珀透犀
永乐三年定
冠、以乌纱冒之。折角向上 【今名翼善冠】
袍、黄色。盘领窄袖。前后及两肩、各金织盘龙一、带、用玉
靴、以皮為之
冠图
（见图）
袍图
（见图）
带图
（见图）
靴图
（见图）

武弁服

国初行亲征遣将礼、则服武弁。乘革輅。其制未详。详定自嘉靖初年始
嘉靖八年定
弁、上锐、色用赤。上十二缝、中缀五采玉、落落如星状
韎衣、韎裳、韎韐、俱赤色、如常制
佩、綬、革带、如常制。佩、綬、及韎韐、俱上繫於革带舄、如其裳之色
玉圭、视镇圭差小。剡上方下。有篆文曰、讨罪安民
武弁图
（见图）
韎衣图
（见图）
韎裳图
（见图）
韎韐图
（见图）
佩綬上繫革带图
（见图）
赤舄图
（见图）
玉圭图
（见图）

燕弁冠服

嘉靖七年定
冠匡如皮弁之制、以乌纱冒之。分十有二瓣。各以金线压之。前饰五采玉云各一。后列四山。朱絛為组缨。双玉簪
服、如古玄端之制。身用玄。边缘以青。两肩绣日月。前蟠圆龙一。后蟠方龙二。边加龙文八十一。领与两袪、共龙文五九。衽同前后齐、共龙文四九
衬用深衣之制、黄色。袂圆袪方。下齐?绳及踝十二幅
素带、朱里□□绿缘边、腰围饰以玉龙九片履、玄為之。朱缘、红缨、黄结。袜用白
燕弁冠图
（见图）
玄端服图
（见图）
深衣图
（见图）
素带图
（见图）
玄履图
（见图）

皇后冠服【册宝附】

皇后受册、謁
庙、朝会、服礼服。燕居、则常服 【见集礼】

礼服

洪武三年定
