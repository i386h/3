<!-- { "loadSidebar": true } -->
驾幸太学、后三日、赐袭封衍圣公大红织金麒麟紵丝衣一套、犀带一条、纱帽一顶。顏孟二博士、青织金云鷺紵丝衣一套、玳瑁带一条、纱帽一顶。三氏族人、俱素紵丝衣一套。讲官祭酒司业、各照官品、大红织金紵丝衣一套、罗衣一套。监丞以下、各青织金紵丝衣一套。监生钞各五锭。吏典二锭。后俱如例

耕耤

弘治元年、赐终亩农人、各布一疋。万历八年、赐三公九卿紵丝一表里。牵牛老人六名、各布二疋。从耕老人三十六名、各布一疋。教坊司官五员、各银一两。念禾词官人二十二员名、各银五钱。执旗俳色长三百一十三名、各银三钱

大阅 【遣阅营操附】

隆庆三年、
大阅、前三日、赏军士银每名三钱。阅射分四等。其一等、马步箭全中者、官赏银十两、银牌一面、紵丝二疋、折银五两。内平日无过有荐者、仍纪录超用。军赏银一两、红布三疋、折银一两。马全中、步中四五箭者、官赏银五两、银牌一面、色(土商)二疋、折银三两。内无过者、亦纪录叙用、军赏银一两、红布一疋、折银三钱。马步二箭至三箭者、官赏银三两、银牌一面、色纱一疋、折银一两。军赏银一两。二等、马二箭、三箭、步一箭者、官赏银一两五钱、银牌一面、军赏银四钱。其三等、马中而步不中、或步中而马不中、官准策励供职。军免责治。若马不中、步中三四箭以上者、赏如二等。其四等、马步俱不中、公侯伯、罚住禄米三箇月锦衣卫、并各卫愿射官、罚俸三箇月。营中将领等官、罚俸半年。内有过者、革任。军照例决打。若係教师家丁、仍革支月粮一石。军士放火器、舞刀鎗鉤镰、亦分四等赏罚。颁赏之日、仍赏总协戎政大臣、各银二十两、紵丝三表里。巡视京营科道、各银十两、一表里
凡遣官阅视团营官军。嘉靖二年、令、马步中箭一等者、俱赏钞三百贯。劣等罚俸
凡团营操演步射火銃、俱悬银牌。每一面三钱、中即赏之

册立东宫

弘治五年、文武官各分五等。一等、赐紵丝二表里。二等至四等、一表里。五等、纱一疋。南京同。公差等项官亦同。京卫外卫见操官军、及侍卫带刀直宿、锦衣府军等卫、御马监、并武驤左等四卫官舍将军旗军勇士、
午门等门并正阳等九门官军、各银一两。锦衣等卫所官、各绢一疋。力士旗校军奴、并监局军匠、各米一石。
内府军厨民匠、太常光禄寺厨役、各米七斗

节令 【时鲜附】

洪武十六年令、在京文武官吏人等、正旦元宵节钱、支与胡椒、斤两不等
○十七年令、冬至节钱支钞、不等
○二十二年、重定赏例、公、侯、伯、钞十锭。武职、一品、二品、七锭。三品至八品、五锭。文职、二品至六品、六锭。七品至九品、三锭。未入流官、二锭。监生、一锭。俳色长、一锭。乐工、二贯。乐舞生、二贯。各寺首座住持、一锭。眾僧一贯
○二十六年令、
圣节、在京官吏监生军民僧道、并赐钞。 【近例、惟阁臣、及日讲官、或特赐银币有差】 
○永乐二十二年令、
皇亲遇节令、照例赐钞。若大臣不预宴、公、侯、伯、都督、尚书、赐钞一千贯。侍郎、五百贯。宣德正统以后、遇节令、文武官、及外夷人员、并国师以下、除有宴外、其餘官吏人等、俱照例关支节钱、官并监生钞一锭。儒士、知印、吏典、僧道、乐工、二贯。若奉
旨免宴、关与节钱、大小官员各钞一锭。遂為定例
○嘉靖七年、赐文武官制钱当钞。公侯并一品二百文。内阁、衍圣公、张真人、同。二品三品、一百十四品至六品、九十文。七品至九品、七十文。其餘及朝覲官吏钱钞中半、钞一贯、折钱二十一文。凡端午节、文武百官俱赐扇并五綵寿丝缕。大臣及日讲经筵官、或别赐牙边扇并綵絛艾虎等物。各以品级為等。嘉靖中、内阁辅臣、吏礼二部尚书、及日讲官、讲衍义官、又别赐川扇有差。凡各处岁进时鲜、如鰣鱼笋藕枇杷杨梅之类、赐文武大臣、及日讲官、各以品级為等

庆贺

凡各
王府差来进表笺人员、每人赐盘缠钞一锭。南京并在外三司官、及诸司差来人员、各五锭。各
王府差来进礼物人员、二十锭。其
王府内外官员、每员
内府别给綵(土商)一表里。凤阳等处
皇陵祠祭署官员社长土民陵户女户人等、朝贺到京、钞十锭。南京并三司官进表回、辞朝、别赐钞。出自
侍恩

陪祭扈从

凡
圣驾初祭
南郊、赐陪祀官大红织金紵丝衣。初謁
陵、大阅、赐内阁蟒衣等服色、及鸞带、金银瓢、绣袋无常。文武大臣、日讲官、侍从供事官、綵币鸞带等物有差 【以后不赐。若阁臣初次不预、后扈从者补赐】

大臣特赐

凡文武大臣考满、有赐羊酒钞锭者、以品级為等。或赐宴、及
敕諭者、出自
特恩
凡文武大臣患病、有赐羊酒米蔬等物、文职大臣致仕、有
赐敕及银币等物者、皆出
特恩

给假

凡
日讲官、以省亲省墓等项给假、例赐白金綵币钞锭。其在京官员给假省亲、赐路费钞。一品二品、五千贯。三品、四千贯。四品、三千贯。五品、二千贯六七品、一千贯。八九品并杂职、五百贯

公差

凡总兵镇守提督巡抚等官辞朝例赐银币宝钞等物、各以事之轻重為等
凡文武大臣、奉
旨勘事回还、及督工选军审囚等项、事毕、赐钞币羊酒等物。各以事之轻重為等


功赏

各处获功镇巡总兵等官、俱从兵部咨开
钦赏数目到部、银两行司礼监、表里行内承运库关出、付公差人员齎给。其官旗军舍人等。亦从兵部奏定加赏给赏量赏、 【详在武选司】 移咨到部仍查各地方赏格、关出、付公差人员齎给。各巡抚衙门造册奏缴。仍咨礼部查考
○嘉靖四年题准、功赏数少、付公差人员顺齎。遇有数百两以上、綵(土商)数百疋以上、本部照例委官一员齎去交割。各处巡抚官、仍将领过赏赐、年终造册类报
○隆庆二年题准、
钦赏银两表里等件、通发各该总督巡抚衙门投验给散。除总兵官具疏谢
恩外、三司将佐等官、将领过赏赐、申报督抚衙门、造册类奏。其赴部领赏员役、验有彼处真正批文、方准给发、将原批上填写数目、用印鈐盖。各该督抚衙门、年终将给散过各官数目姓名、类册奏报。仍咨礼部、以凭查考。受赏人员、或以事到京、许亲告领。仍取领状附卷。若陞去新任地方、听督抚官转齎新任处督抚衙门、一体查给、类册奏报。每年三月终、通将前一年赏赐无回报者、咨行各该督抚稽查。未到者、即拘原役究问。仍通将已到未到备咨礼部查考
○万历六年题准、功赏银年远无人关领者、交还内库

杂给

凡
王府求讨书籍药材等物、及书院楼堂等名、皆请自
上裁、大臣亦间有赐者、俱属祠祭司掌行
凡
亲王為本府承奉请给服色、查其年久勤劳有功、请自
上裁、年劳不及者、不与
凡钦天监观象臺官生。弘治元年奏定、每二年一次给与御寒毛袄。冬初具题、行工部关领
凡大汉将军衬甲服色旧例五七年一次换给。正德十三年、令三年一给。每四员名、共大红紵丝五表里、纱罗同
凡在京军民家、选中侍女进入
内庭者。嘉靖二十六年、准收充女户食粮免差。仍各赏银五两、(土商)一疋

王府【回赐附】

凡
登极。成化二十三年、
赐亲王、一等、银三百两、紵丝十五表里、罗十五表里、纱十五疋、锦三疋、钞二万贯。二等、银三百两、紵丝十表里、罗十表里、纱十疋、锦三疋、钞二万贯。三等、银二百两、紵丝十表里、罗十表里、纱十疋、锦三疋、钞一万贯
○正德十六年、
赐亲王、一等、银五百两、紵丝二十五表里、罗二十五表里、纱二十五疋、锦五疋、新钞二万贯。二等、银四百两、紵丝二十表里、罗二十表里、纱二十疋、锦四疋、新钞二万贯。三等、银四百两、紵丝十五表里、罗十五表里、纱十五疋、锦四疋、新钞二万贯。四等、银三百两、紵丝十五表里、罗十五表里、纱十五疋、锦四疋新钞一万贯
凡
皇子诞生。嘉靖十二年、
赐亲王、一等、大红织金五綵团龙常服紵丝一袭、纱一袭、罗一袭。二等、大红织金闪色团龙常服紵丝一袭、纱一袭、罗一袭。三等、大红织金团龙常服紵丝一袭
○十五年、
赐亲王、一等、织金五綵常服紵丝一袭、白金三百两、彩(土商)十表里。二等、织金常服紵丝一袭、白金二百两、彩(土商)八表里。三等、织金常服纱一袭、白金一百两、彩(土商)六表里
○十六年、
赐亲王、一等、织金五彩常服罗一袭、白金一百两、彩(土商)六表里。二等、织金常服罗一袭、白金八十两、彩?四表里。三等、织金常服罗一袭、白金五十两、彩(土商)二表里
○万历十年、
赐亲王、各大红织金闪色团龙常服紵丝一袭、纱一袭。罗一袭、管理
亲王府事者、与
靖江王、各大红织金团龙常服紵丝一袭
凡册立
东宫。成化十一年、
赐亲王、一等、银二百两、紵丝八疋、纱八疋、罗八疋、锦四(土商)、生熟绢十六疋、高丽布十疋、白氁丝布十疋、西洋布十疋。二等、银一百两、紵丝六疋、纱六疋、罗六疋、锦四(土商)、生熟绢十二疋、高丽布六疋、白氁丝布六疋、西洋布六疋
○嘉靖十八年、
赐亲王、一等、银三百两、紵丝十疋、纱十疋、罗十疋、锦四(土商)、生熟绢三十疋、高丽布十疋、白氁丝布十疋、西洋布十疋。二等、银二百两、紵丝八疋、纱八疋、罗八疋、锦四(土商)、生熟绢十六疋、高丽布六疋、白氁丝布六疋、西洋布六疋。三等、银一百两、紵丝六疋、罗六疋、锦四(土商)、生熟绢十二疋、高丽布六疋、白氁丝布六疋、西洋布六疋
○隆庆三年、
赐亲王、各银二百两、紵丝八疋、纱八疋、罗八疋、锦四(土商)、生熟绢十六疋、高丽布六疋、白氁丝布六疋、西洋布六疋。管理
亲王府事者、与
靖江王、各银一百两、紵丝六疋、罗六疋、锦四(土商)、生熟绢十二疋、布同前
凡
蜀王府进扇、回赐、银三百两、大红金綵常服三袭。若係世子、改綵(土商)四表里、银同。差来人、赏钞五百贯


大明会典卷之一百十一
给赐二

朝廷给赐番夷、及官员人等、或出
特恩。或夷人求讨。或礼部酌请。其例不一、今具列其可考者于后
洪武二十六年定、凡诸番四夷朝贡人员、及公候官员人等、一切给赐、如往年有例者、止照其例。无例者、斟酌高下等第、题请定夺。然后礼部官具本奉闻、关领给赐
○凡赏赐金银钞锭疋帛之类、金银请长随内官关领。疋帛係内承运库收贮。冠带衣靴係工科工部官收掌。钞锭係户部官。分投关领。其物或於
奉天门、或
奉天殿丹陛、或
