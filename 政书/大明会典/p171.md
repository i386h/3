<!-- { "loadSidebar": true } -->
五云宫闕连霄汉。金光明照眼。玉沟金水声潺潺。頫囟观。趋蹌看。仪鑾严肃百千般。威人心胆寒
庆新年
虎豹关。文武班。五綵间。庆云朝霞灿。黄金殿、喜气增。丹墀内、仰
圣顏。翠遶红围锦绣班。高楼十二栏。笙簫趁紫檀。僊音韵。瑶(上□下秦)按。拜舞齐。歌谣讚。吾
皇万寿安
过门子
定宇寰。定宇寰。掌江山。抚百蛮。謳歌拜舞仰祝讚。万万年
帝业安

四奏天道传之曲

马?图弓天道传。龟载书弓人文宣。羲画封弓禹畴叙。
皇极建弓合自然。绵绵历数归明主。祥麟在郊威凤舞。九夷入贡康衢谣。
圣子神孙继
祖武。垂拱无為迈前古
奏车书会同之舞
舞士三十二人。左执籥。籥长一尺五寸。硃红漆筀竹為之。上开三窍。右秉翟。翟长三尺五寸。硃红漆柄、金龙吞口。上缀雉羽五层、每层用涂金宝盖、红丝絛穿、末用红绿结子。分為四行。每行八人。舞坐作进退舒徐揖让升降之状。皆冠黑光描金方山冠、青纷缨。衣素红罗大袖衫。红生绢衬衫。锦领。红罗拥项。红结子。涂金束带。白绢大口裤。白布袜。茶褐鞋。舞师二人、执翿以引之。翿长七尺五寸。硃红漆柄、金龙吞口。悬白鷺羽九层、用涂金宝盖、红丝絛穿、末垂红丝结子。冠服与舞士同。惟大袖衫用青。不用红罗领红结子
乐章
泰阶平
乾坤清寧。治功告成。武定祸乱。文致太平。郊则致其礼。庙则尽其诚。卿云在天甘露零。风雨时若百穀登。礼乐雍和。政刑肃清。
储嗣既立。封建乃行。谗佞屏四海。贤俊立
朝廷。玉帛鐘鼓陈两楹。君臣賡歌扬颂声

五奏振皇纲之曲

周南咏麟趾。卷阿歌凤凰。蔼蔼称多士。為楨振
皇纲。赫赫我
大明。德尊踰汉唐。百揆修庶绩。公辅理阴阳。峨冠正襟佩。都俞在高堂。坐令八紘内。熙熙民乐康。气和风雨时。田畴见丰穰。献礼过三爵。欢娱良未央
奏百戏承应

六奏金陵之曲

钟山蟠苍龙。石城踞金虎。千年王气都。於今归
圣主。六代繁华经几秋。江流东去无时休。谁言天堑分南北。英雄岂但嗤曹刘。我
皇昔住濠梁屋。神游天锡真人服。提兵乘势渡江来。词臣早献金陵曲。歌金陵。进珍饌。谐八音。继三叹。请观汉祖用兵时。為尝冯异滹沱饭
奏百戏承应

七奏长杨之曲

长杨曳绿。黄鸟和鸣。(上□下函)萏呈鲜。紫燕轻盈。千萼浥露。日丽风清。及时為乐。芳尊在庭。管音嘒嘒。丝韵泠泠。玉振金声。各奏尔能。皤皤国老。载劝载惩。明德惟馨。垂之圣经。唐风示戒。永保嘉名。无已太康。哲人是听
奏百戏承应

八奏芳醴之曲

夏王厌芳醴。商汤远色声。圣人示深戒。千春垂令名。惟
皇登九五。玉食保尊荣。日昃不遑餐。布德延群生。天庖具丰膳。鼎鼐事调烹。岂但资肥甘。亦足养遐龄。达人悟兹理。恆令五气平。随时知有节。昭哉天道行
奏队舞承应

九奏驾六龙之曲

日丽中天漏下迟。公卿侍燕多令仪。簫韶九奏觴九献。炉烟细逐祥风吹。群臣舞蹈
天顏喜。岁熟民康长若此。六龙迴驾凤楼深。宝扇齐开扶玉几。景星呈瑞庆云多。两曜增暉四序和。
圣人道大如
天地。岁岁年年柰乐何
奏队舞承应

进膳乐
乐器

笙二　　　　笛二
鼓一　　　　板一
杖鼓八

乐章
水龙吟

宝殿祥云紫气濛。
圣明君。龙德宫。氤氳雾靄、檜柏间青松。龙楼凤阁。雕梁画栋。此是蓬莱洞

太平清乐
乐器

笙四　　　　笛四
头管二　　　(上□下秦)四
杖鼓八　　　小鼓一
板一　　　　方响一

乐章
太清歌

万国来朝进贡。仰贺
圣明主一统华夷。普天下八方四海南北东西。託
圣德。胜尧王保护家国。太平天下都归一。将兵器销為农器。旌旗不动酒旗招。仰荷
天地

上清歌

一愿四时。风调雨顺民心喜。摄外国将宝贝。摄外国将宝贝。见
君王。来朝宝殿里。珊瑚玛瑙玻璃。进在丹墀

开天门

託长生。日月光天德。万万岁永固
皇基。公卿文武来朝会。开玳筵。捧金杯

设立大乐
乐器

戏竹二　　　簫四
笙四　　　　笛二
头管二　　　琵琶二
(上□下秦)二　　　　二十絃二
方响二　　　鼓一
板一　　　　杖鼓八

陞座　　还宫　　百官行礼


乐章

万岁乐　　朝天子 【见朝仪】

迎膳乐
乐器

戏竹二　　　笙二
笛四　　　　头管二
(上□下秦)二　　　　鼓一
板一　　　　杖鼓十

乐章

水龙吟 【同前】

大祀庆成大宴。万国来朝队舞。缨鞭得胜队舞
万寿圣节大宴。九夷进宝队舞。寿星队舞
冬至大宴。讚圣喜队舞。百花圣朝队舞
正旦大宴。百戏莲花盆队舞。胜鼓采莲队舞

永乐间定
殿内侑食乐
乐器

麾一　　　　簫四
笙四　　　　笛四
塤二　　　　箎二
排簫二　　　琴四
编鐘一　　　编磬一
柷一　　　　敔一
搏拊一　　　应鼓一

乐章
一奏上万寿之曲

龙飞定万方。受
天命、振纪纲。彝伦攸叙四海康。普天率土尽来王。臣民舞蹈。嵩呼载扬。称觴奉吾
皇。圣寿天长
奏平定天下之舞
引舞二人、皆服青罗包巾。青红绿玉色罗销金胸背袄子。浑金铜带。红罗褡(衿去今改尃)。皂云头靴。青绿罗销金包臀。舞人三十二人、服色与引舞乐工同
乐章
四边静
威伏千邦。四夷来宾纳表章。显禎祥。承乾象。
皇基永昌。万载山河壮
刮地风
圣主过尧胜禹汤。立五常三纲。八蛮进贡朝
今上。顿首诚惶。朝中宰相、燮理阴阳。五穀收成。万民欢畅。贺吾
皇。齐讚扬。万国来降

二奏仰天恩之曲

皇天眷
圣明。五辰顺。四海寧。风调雨顺百穀登。臣民鼓舞乐太平。贤良在位。邦家永禎。吾
皇仰洪恩。夙夜存诚
奏黄童白叟鼓腹謳歌承应
乐器
笛四　　　　大鼓一
小鼓一　　　韸子二
拍板二　　　酒壶一
酒钟一　　　杖鼓二
乐章
豆叶黄
雨顺风调。五穀收成。仓廩丰盈。大利民生。託赖著
皇恩。四海清。鼓腹謳歌白叟黄童。共乐咸寧
奏抚安四夷之舞
引舞乐工二人、皆服红毡帽。红罗销金项帕。红青绿罗销金袄子。红罗褡(衿去今改尃)。红青绿罗销金包臀。皂云头靴
攛掇乐器
笛二　　　　头管二
(上□下秦)二　　　　琵琶二
水盏一　　　韸子二
拍板一　　　二十絃二
高丽舞四人、皆服笠子。青罗销金胸背袄子。铜带。皂靴。琉球舞四人、皆服绵布花手巾。青罗大袖袄子。铜带。白碾光绢间道踢裤。皂皮鞋。北番舞四人、皆服狐帽。青红紵丝销金袄子。铜带。伍鲁速回回舞四人、皆服青罗帽。比里罕绵布花手巾。铜带。皂靴
乐章
小将军
顺
天心。
圣德诚。化番邦。尽朝京。东夷归伏。舞於龙廷。贡
皇明。宝贝擎
殿前欢
四夷率土归
王命。都来仰
大明。万邦千国皆归正。现
帝庭。朝
仁圣。天阶班列眾公卿。齐声歌太平
庆丰年
和气增。鸞凤鸣。紫雾生。祥云朝霞映。爇金炉香味馨。列丹墀
御驾盈。絃管簫韶五音应。龙笛间凤笙
渤海令
金杯中、酒满盛。
御案前、列群英。
君德成。
皇图庆。嵩呼万岁声
过门子
圣主兴。
圣主兴。显威灵。蛮夷静。
至仁至德至圣明。万万年
帝业成

三奏感地德之曲

皇心感地灵。顺天时。德厚生。含弘光大品物亨。钟奇毓秀產俊英。河清海晏。麟来凤鸣。阴阳永和平。相我文明
奏车书会同之舞
舞人三十四人、皆服皂罗头巾。青绿玉色皂沿边襴茶褐线絛。皂皮四缝靴
乐章
新水令
锦衣花帽设丹墀。具公服百司同会。麟至舞、凤来仪。文武班齐。朝贺
圣明帝
水僊子
八方四面锦华夷。天下苍生仰
圣德。风调雨顺昇平世。遍乾坤皆讚礼。託
君恩民乐雍熙。万万年
皇基坚固。万万载江山定体。万万岁
洪福天齐

四奏民乐生之曲

世间的万民。荷
天地。感
圣恩。乾坤定位四海春。君臣父子正大伦。
皇风浩荡。人心载醇。熙熙乐天真。永戴
明君
奏表正万邦之舞
引舞二人、皆执红缨纛。服青罗包巾。红罗销金项帕。红生绢锦领中单。红生绢销金通袖袄子。青绵絛。铜带。织锦臂韝。皂云头靴。各色罗销金包臀。红绢褡(衿去今改尃)。舞人、乐工六十四人、皆执干一、小鉞斧一。服色与引舞同
乐章
庆太平
姦邪浊乱朝纲。构祸难煽动戈斨。赫怒吾
皇。亲征坝上。指天戈。敌皆降
武士欢
白沟战场。旌旗云合迷日光。令严气张。三军踊跃齐奋扬。扫除残甲如风荡。凯歌传四方。
仁圣不杀降。望河南。失搀抢
滚绣毬
肆旅拒、恃力强。一心构殃。筑沧洲百尺城隍。骋蠆毒。恣虎狼。孰能御当。顺
天心、有德隆昌。倒戈歛甲齐归降。抚将生还达故乡。自此仁閒愈彰
阵阵嬴
不数孙吴兵法良。
神谋睿算合阴阳。八阵堂堂行天上。虎略龙韜孰敢当。俘囚十万皆疏放。感荷
仁恩戴上仓
得胜回
两傍四方。展鸟翼风云鴈行。出奇兵、敌难量。士强马强。遍百裡眠旗卧鎗。胜兵回、乐洋洋
小梁州
敌兵战败神魂丧。拥貔貅直渡长江。开市门肆不移。宣
圣恩如天旷。纶音颁降。普天下、仰吾
皇

五奏感皇恩之曲

当今四海寧。颂声作、礼乐兴。
君臣庆会躋太平。衣冠济济宴彤庭。文臣武将共荷恩荣。忠心尽微诚。仰答
皇明
奏天命有德之舞
引舞二人、俱执红缨纛。服青幪纱如意冠。红生绢锦领中单。红生绢大袖袍。各色绢綵画直缠。黑角偏带。蓝绢綵。皂云头皮靴。白布袜。舞人、乐工六十四人、皆执红漆羽籥雉鸡尾。服色与引舞乐工同
乐章
庆宣和
雨顺风调万物熙。一统华夷四野嘉禾感和气。一榦百穗。一榦百穗
窄砖儿
梯航万国来
丹陛。太平年永固洪基。正东西南北来朝会。洽寰宇、布春暉。四裔咸宾声教美。自古明王在慎德。不须威武服戎狄。祥瑞集、凤来仪。佳期万万岁、
圣明君、主华夷

六奏庆丰年之曲

万方仰
圣君。大一统、抚万民。丰年时序雨露均。穰穰五穀货财殷。酣歌击壤、风清俗淳。四夷悉来宾。正统
皇仁

七奏集禎应之曲

皇天眷大明。五星聚、兆太平。騶虞出现甘露零。野蚕成茧嘉禾生。醴泉涌地河水清。乾坤万万年、四海永寧

八奏永皇图之曲

天心眷
圣皇。正天位、抚万邦。仁风宣布礼乐张。戎夷稽首朝
明堂。
皇图巩固、贤臣赞襄。太平日月光。地久天长

九奏乐太平之曲

皇恩被八紘。三光明。四海清。人康物阜岁屡登。含哺鼓腹皆欢声。民歌
帝力、唐尧至仁。乾坤永清。共乐太平

丹陛大乐
乐器

戏竹二　　　簫十二
笙十二　　　笛十二
