<!-- { "loadSidebar": true } -->
除本衙门外。所属衙门、如一府所辖、有州、县、学校、巡检司、水马驛、河泊递运所、仓场库务、凡有印记衙门各若干。逐一开报。庶知所辖处所、及所理庶务由县所属印记衙门、一体开报



仓库若干。各开



凡本衙门所有仓库、须分豁报知。某仓见储某年收到官粮若干。民粮若干。几年官粮若干。民粮若干。已支若干。见存若干。其库分、依上分豁金银钱货什物、某件若干。逐一开报。以凭稽考支用。无致侵欺埋没



所属境内仓场库务若干。各开



除本衙门仓库已报外。所属境内、应有仓场库务。某仓储某年所收官民粮米见在若干。某场所收竹木等项数目若干。某库盛贮金银钱货什物各若干。某税课司局岁收钱钞若干。逐一开报。庶知境内所產所税、钱粮物货数目



係官头匹若干。各开



本衙门或有係官头匹、及所属驛分、所有马驴孳畜等项头匹数目、务要逐一取勘见数。或有孳生数目、随即报知作数。以凭稽考



会计粮储。每岁所收官民税粮若干。支用若干。各开



量入為出、
国家经费重事。须要开报、每岁收到入官租粮若干。民间税粮若干。或漕运邻境、或折收布疋钱钞货物各该若干。及每岁官吏俸给、军士月粮等项、支用若干。各另开报。庶知每岁所收、及支用数目、以候经度。



各色课程若干。各开



所属境内、出產货物、各色课程酒醋茶矾等项、各别开报每岁所收数目、以凭稽考支用



鱼湖几处、岁课若干。备开各湖多少



所属境内、若有鱼湖、须报总计几处、岁办鱼课若干。内某湖坐落某处、岁办若干。逐一开报。以凭稽考



金银场分若干。坐落何山川所在若干。各开



所属境内、或有出產金银场分、须知总计若干。分豁坐落某处金场、额办数目若干。某处银场、额办数目若干。须要稽考实办数目、以革侵欺隐匿之弊



窑冶各开是何伎器、及砖瓦名色



所属境内、若有窑冶去处。须要各另开报、某窑出產或铜铁锡、岁办若干。烧窑去处、所烧是何器物、或砖或瓦、碗楪什物等项名色、逐一开报



近海郡邑煮海场分若干。各开



国用所需、多资铸山煮海之利、以省民租。所辖境内、或係边海郡邑。须将所有煮海场分、某场灶户若干。该工本钱若干。岁办盐课若干。所有场分、逐一开报。以凭稽考



公廨间数。及公用器皿裀褥之类若干。各开



署事公厅、及住歇房屋、公用器皿、皆民所办。须分豁公厅左右两厢门屋后堂等项间数、内公用什物、椅卓裀褥等项、逐一开报。遇有缺坏、随即修理。务在整治洒扫洁净、相沿交割。其有毁坏者、必须究治。庶令爱护使用、免致重劳民力



邑内及乡村係官房舍、有正有厢若干。各开



係官房舍、若不以时整点、恐致颓敝埋没。必须逐一开报。某处官房几间。正房几间。厢房几间。其有便於民间租赁者、约量租赁、从便住歇。须令时加葺理、免致颓敝



书生员数若干。各开



培养生员、所以作成人才、以资任用。如一府所属、本府学肄业生员几名。中间通经成才者几名。年幼及未成才者几名。时加考试勉励、劝勤惩怠。遇有缺员、随即选补。其有入学已久、不遵教养者、随即黜退、罚充令典。若建言实封告訐、把持公事者、照依已行榜文内事理治罪。所属州县、依前开报。考试勉励。务求实效、以称善俗良才之意



耆宿几何。贤否若干。各开



设耆宿、以其年高有德、諳知土俗、习闻典故。凡民之疾苦、事之易难、皆可访问。但中间多有年纪虽高、德行实缺。买求耆宿名色、交结官府。或蔽自已差徭。或说他人方便。蠹政害民。故到任之初、必先知其贤否、明注姓名。则善者知所劝。恶者知所戒。自不敢作前弊矣



孝子、顺孙、义夫、节妇、境内若干。各开、如前官未明、到任之后、须当日访以开之



移风易俗、在於激劝善良。所属境内、或有孝子顺孙、义夫节妇、孝行可称。节操显著、已行旌表者、必须报知数目。其有未经旌表者、必须亲自体访的实、申请旌表。以励风俗



境内士君子在朝為官者几户



所属境内、有士人君子在朝為官、及任府州县事者、须逐一开报几户。及见任是何职事。其有仕於
朝廷、年老致仕还乡者、一体开报



境内有学无学儒者若干。各开



所属境内之民、贤愚不等。其间儒者、或有精通经典。或有长於文章。或有牧民驭眾之能。或有干办小才之用。皆当察其能否、记其姓名。一可访问以补政治。二可充贡以资任用



境内把持公私、起灭词讼者有几。明注姓氏



為政之要、必先除奸去恶、则良善得安。所辖境内、或有把持公私事务、说事过钱、教唆起灭词讼、骗诈良善者、著令备细开报。但恐到任之初、一时吏典人等、访寻不实、以善為恶、反害忠良。必须到任之后、详细究问的实、注其姓名、以候再犯。则恶者知惧、不敢為非矣。毋得纵令吏典人等、指此為名、遍行取勘、以致扰民



好閒不务生理、异先贤之教者有几



民有常產、则有常心。士农工商、各居一业、则自不為非。或有游手好閒、不务生理、及行邪术左道、以惑人视听、扶鸞祷圣、烧香结会、夜聚晓散、并不孝不弟、好饮赌博、不遵先贤之教者、须採访姓名、注於簿籍、以示惩戒。其人畏惧更改则止。若仍前不悛、则治之以法。毋得纵令吏典人等、指此為名、偏行取勘、以致扰民







本衙门及所属该设祗禁弓兵人等若干。各报数目



本衙门见设祗从禁子弓兵人等。令报数目若干。分豁额设定数到役日月。毋令容留滥设作弊



境内士人。在朝為官、作非犯法、黜罢在閒几人。至死罪者几人



所属境内、有為官作非犯法、断发他所工役、迁徙安置、家不存者、及罢閒在家住坐者、须逐一开报。其已犯死罪家小见存者、一体开报



境内民人犯法被诛者几户



境内民人有作犯非為、已经诛戮者、逐一取勘数目。及所犯是何罪名



境内警跡人若干。各开



所属境内、充警跡人若干。逐一开报



到任须知二
新官到任、各房供报须知式样



凡新官到任、其先任首领官六房吏典、限十日以里、将各房承管应有事务、逐一分豁、依式攒造文册、从实开报。如有隐漏不实、及故不依式、繁文紊乱、并十日以里迁延不报者、该吏各以违制律论罪。有所规避、从重论



吏房司吏张甲。今将本房当该事务、逐一开报干后
各房合设吏典



计几十几名
司吏几十几名
典吏几十几名
吏房
司吏几名
一名张甲。年几十几岁。开封府祥符县民籍。永乐某年某月某日参充。歷俸几十几月
一名李乙。年几十几岁。开封府陈留县民籍。永乐某年某月某日参充。歷俸几十几月
典吏几名
一名陈丙。年几十几岁。开封府祀县民籍。永乐某年某月某日参充。歷俸几十几月
一名王丁。年几十几岁。开封府(木巳)县民籍。永乐某年某月某日参充。歷俸几十几月
户礼兵刑工五房吏典。照吏房开写



所属印信衙门 【县官止开本县所属】



计几十几处
各州县几十几处
州几处
陈州官四员
知州陈戊。由秀才。永乐。某年月日到任
同知赵已。由人材。永乐某年月日到任
判官钱庚。由聪明正直。永乐某年月日到任
吏目孙辛。由吏员。永乐某年月日到任
餘州照开
县几处
祥符县官四员
知县李壬。由孝弟力田。永乐某年月日到任
知县吴甲。由人材。永乐某年月日到任
主簿郑乙。由干济。永乐某年月日到任
典史王丙。由吏员。永乐某年月日到任
餘县照开
学几处
府学一处
教授一员
冯丁。明易经。永乐某年某月日到任
训导四员
陈戊。明书经。永乐某年某月日到任
各名照开
州县学几处
学正几员
教諭几员
训导几十几员
税课司局几处
官几十几员
税课司几处
本府税课司一处
城南税课司一处
税课局几处
陈州税课局几处
本州税课局一处
某税课局一处
餘州照开
木?巳县税课局
本县税课局一处
某税课局一处
餘县照开
仓几处
官几员
本府仓几处
永丰仓
军储仓
各州县仓照开
巡检司几处
官几员
郑州巡检司几处
河阴巡检司一处
各州照开
封丘县巡检司几处
中欒巡检司一处
各县照开
水马驛几处
水驛几处
马驛几处
官几员
本府驛几处
大梁水驛一处
大梁马驛一处
陈州驛几处
本州驛一处
(木巳)县驛几处
餘州县照开
河泊所几处
官几员
陈州几处
本州河泊所一处
项城河泊所一处
祥符县几处
本县河泊所一处
餘州县照开
金银场铁冶所几处
官几员
某处金场
某处银场
某处铁冶所
递运所几处
官几员
本府几处
祥符递运所一处
陈桥递运所一处
餘照开
陈州递运所几处
本州递运所一处
餘州照开
中牟县递运所几处
本县递运所一处
餘县照开
闸坝几处
官几员
本府几处
青陵闸一处
广惠闸一处
各州几处
某处闸一处
某处坝一处
各县几处
某处闸一处
某处坝一处
僧官衙门几处
官几员
僧纲司一处
僧正司几处
僧会司几处
道官衙门几处
官几员
道纪司一处
道正司几处
道会司几处
杂造局一处
织染局一处
永益库一处
司狱司一处
批验所几处
惠民药局一处
境内士君子為官者
任
朝官者几员
一员胡惠。见任某官
一员林辅。见任某官
任外郡者照开
致仕官几户
计官几员
一员李义。原任某官
一员吴善。原任某官



未完事件



一件為起取人材等事。永乐某年月日某衙门坐下。该关填
内府天字几百几十号勘合。起取人材蒋忠义几十几名。经今几月未完
祥符县几十名 【如县官则写都隅】
已起送蒋忠等几名
未起送沉信等几名
餘州县照开
一件為起取吏员事。洪武某年月日某衙门坐下。该关填
内府地字几百几十号勘合。起取吏员史仁等几十几名。经今几月未完
(木巳)县几十几名
已起送史仁等几名
未起送杨乐等几名
餘州县照开
餘件照开
右中间各项该载或有不尽者。照依本处原有定额、从实开报。如无原额。不必开写。毋得一概指此為由。生事扰民
右甲所报合属印信衙门各房吏典等项数目。及当该未完事务。逐一分豁。依式开报。中间并不敢繁文。及隐漏不实。如蒙查勘争差。甘当重罪无词
永乐　　年　月　　日司吏张甲　画字
典吏周丁　画字



