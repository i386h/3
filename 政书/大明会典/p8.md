<!-- { "loadSidebar": true } -->
安王位
斐序斌廷赏　　　凝覃濬祉襄
恢严顓辑矩　　　縝密廓程纲
唐王位下
琼芝弥宇宙　　　硕器聿琳琚
啟龄蒙颂体　　　嘉历协铭图
郢王位下
伟闻参望奭　　　箴诲洎皋夔
麒麟餘积兆　　　奎颖曄璿璣
伊王位下
顒勉諟訏典　　　褒珂采凤琛
应畴颁冑选　　　昆玉冠泉金
毖初斯建节　　　勗好必贞銓
执準符钓正　　　询旼汝励虔
荐諝演还畅　　　先施遂省稽
諏懽爰造就　　　适艺冀塤箎
慧坚忻愿确　　　鉴洁绰侁孜
习献增盈謐　　　临饶軼绩撝
以上六十字原无国号
靖江王位下
赞佐相规约　　　经邦任履亨
若依纯一行　　　远得袭芳名
旧有
潭王位下福昌忻保定嘉应必兴隆啟处询从式尊闻汝贵中二十字以国除
祖训不载
凡
郡王子孙、有文武才能、堪任用者、大宗正院、具以名闻。朝廷考验、换授官职。其陞转如常选法。如或有犯、宗正院取问明白、具实闻奏。轻则量罪降等。重则黜為庶人。但明赏罚、不加刑责
凡各
王府、有新生子女。具生年月日、并分嫡庶、及生母姓氏、奏报本府。抄出、附注宗支簿籍。遇该礼部行查、仍验各府造报
玉牒文册相同、回报施行
凡各
王府、亲王郡王将军中尉请名封袭封、及出閤新封郡主县主郡君县君乡君、并薨故等项、奏报
本府抄出、亦各附注宗支簿籍
凡
亲王未之国、除授长史等官。吏部行本府、转行各府长史司、取具到任日期。及啟
王知会
凡各
王府、奏请禄米。户部行本府、查勘相同。回报施行凡
亲王出府。兵部奏拨仪卫司群牧所等衙门官军旗校人等随侍。行本府、转送各长史司、啟
王知会。在外无行
凡各
王府、有
郡王将军中尉、及郡主县主郡君县君乡君、出閤起造房屋。奏行工部、转行本府、查勘相同。回报施行
凡纂修
玉牒、十年一次。宣德三年奏准、用翰林院官一员、同本府经歷、於史馆内附写
○嘉靖十七年奏准、吏部拨监生十名。承差六名。办事官八员。吏十二名。工部拨工匠办卓凳。事完之日、监生人等。仍留在府、书写年终
御览揭帖、并办理一应公务。满日更替
○二十四年题准、
玉牒总图、倣古史世表之法。以横格分代数、列书其名氏。而各派所出之子孙、则递书於各派之下。仍餘下方、以俟续书。其图以
帝系為统。有虽係长出而在藩封、及
国初追封為王者、俱不以加於
帝系之前。有长出而殤、追授封号者、惟册内载之、不以列於图
凡附注宗支。弘治十年奏准、吏部拨办事吏三名。
凡
玉牒纸札。永乐二十二年奏准、於司礼监关领。表背匠、工部取用
○洪熙元年奏准、行司礼监别造纸札
○嘉靖十七年、令顺天府办纸札笔墨等物公用
凡本府印信、於承差内、选补知印一名
凡本府合用纸札。弘治十年奏准、於刑部关领。
印色、顺天府买办
○正德十三年、令纸札、於刑部都察院分季关领

南京宗人府

永乐十八年、改本府為南京宗人府。不復降印。惟改降经歷司印。与南京各衙门行移

吏部
大明会典卷之二

尚书、左右侍郎、掌天下官吏选授勋封考课之政令。其属初有四子部、曰总部、曰司封、曰司勋、曰考功。后改总部為选部。又改选部為文选、司封為验封、司勋為稽勋、考功仍旧。俱称清吏司。建置沿革、详见官制

文选清吏司

郎中、员外郎、主事、掌天下官吏班秩品命。凡銓综选授之典、注拟黜陟之法、各参伍而分理之
【官制一】
国朝建官。初置中书省、设左右丞相等官。其属有四部、分治钱穀、礼仪、刑名、营造之务。洪武元年、始置吏户礼兵刑工六部、秩正三品、设尚书侍郎等官、仍属中书省。十三年、革中书省、罢丞相。戒后世
嗣君毋得復设丞相。有敢建言请復者、罪至族。语具
祖训中。乃陞六部為正二品衙门。自是中书之政、分於六部。彼此頡頏、不敢相压。事皆
朝廷总之。其餘院司府寺监等官、莫不体统相维、品式具备。革除年、稍有变更。永乐初、悉復旧。因陞北平為北京、总置行部。后迁都分置、各称行在。十八年、定都北京、除行在字。其旧在南京者、加南京字。洪熙元年、復称行在。宣德三年、革行部。正统六年、復除行在字、遂為定制。嗣后两京各衙门、官职并置、繁简随宜。间或因事损益、然建置皆本
祖宗之旧。具列於后
【京官】
太师　　　太傅　　　太保
少师　　　少傅　　　少保
【国初置三公府。后不设官、不专授、但為大臣加官。及赠官】
太子太师 　太子太傅 　太子太保
太子少师 　太子少傅 　太子少保
太子宾客
【以上皆东宫官。不专授、但為大臣兼官、及赠官】
中极殿大学士　 【旧為华盖殿大学士】
建极殿大学士　 【旧為谨身殿大学士、洪熙年初设】
文华殿大学士
武英殿大学士
文渊阁大学士
东阁大学士
【以上初专设。后皆以师保尚书等官兼任】
宗人府
正官
宗人令　左右宗正　左右宗人
【以上后俱不设。止以勋戚大臣掌府事】
首领官
经歷一员
吏部
正官
尚书一员　左右侍郎各一员
首领官
国初设主事司务各四员、為首领官、有主事印。洪武二十九年、改主事為司官、革主事印、而司务亦止设二员。各部皆同
司务二员
属官
国初设子部四。曰总部、司封、司勋、考功、设郎中员外郎各一员。洪武二十九年、改四部為文选。验封、稽勋、考功、四清吏司、以主事為司官。三十一年、添设文选司主事一员。正统十一年、添设考功司主事一员
文选清吏司
郎中一员　员外郎一员
主事二员
验封清吏司
郎中一员　员外郎一员
主事一员
稽勋清吏司
郎中一员　员外郎一员
主事一员
考功清吏司
郎中一员　员外郎一员
主事二员
户部
正官
尚书一员
左右侍郎各一员 【嘉靖中、内一员、总理西苑农事。后裁】
总督仓场一员 【宣德五年、添设本部尚书一员、专督仓场。后或用侍郎。无定衔、俱不治部事。嘉靖中、令兼理西苑农事。隆庆初、罢兼理。万历九年、裁革、命本部左侍郎分理之。十一年復设】
首领官
司务二员
照磨所
照磨一员　检校一员
属官
国初设子设四。曰民部、度支部、金部、仓部、设郎中、员外郎、各一员。洪武二十三年、改為十二部。曰浙江、江西、湖广、陕西、广东、山东、福建、北平、河南、山西、四川、广西、每部仍分民、度、金、仓、四科。二十九年、改十二部、為十二清吏司、改首领官主事為司官、每司各二员。永乐元年、改北平清吏司、為北京清吏司。十九年、革北京清吏司、增云南、贵州、交阯、三清吏司。宣德元年、添设山西司主事一员、於承运库办事。后不设。七年、添设四川云南二司、员外郎各一员。后俱革。十年、革交阯司、定為十三司。正统以后、添设河南四川二司、郎中各一员。后俱革。又添设山东司郎中一员、山西司郎中三员。主事一员、陕西司郎中二员、管理边储。又因管仓、管关、管厂、管库等项。陆续添设云南司主事八员、陕西司主事四员、浙江江西湖广三司主事各三员、福建河南山东山西四川贵州六司主事各二员、广东广西二司主事各三员、后革二员、与各司员外郎、遇缺差用。嘉靖三十八年、添设云南司郎中一员、管理粮运。贵州司郎中一员、总理密云粮储。四十三年、添设贵州司郎中一员、总理永平粮储。隆庆六年、添设云南司郎中一员、东官厅收放钱粮。万历九年、裁革浙江福建湖广河南广东广西六司主事、各一员、江西山东山西四川云南贵州六司主事、各二员、陕西司主事、三员、十一年、復设浙江江西福建山东山西河南四川陕西云南贵州十司主事、各一员
浙江清吏司
郎中一员　员外郎一员
主事四员
江西清吏司
郎中一员　员外郎一员
主事四员
湖广清吏司
郎中一员　员外郎一员
主事四员 【内三员、管通州大运等仓】
陕西清吏司
郎中三员 【内一员、总理甘肃钱粮。一员、驻札花马池、整理客兵粮草、隆庆四年、改驻延绥镇城】
员外郎一员　主事四员
广东清吏司
郎中一员　　员外郎二员
主事二员
山东清吏司
郎中二员 【内一员、总理辽东粮储】
员外郎一员　主事三员
福建清吏司
郎中一员　　员外郎一员
主事四员
河南清吏司
郎中一员　　员外郎一员
主事四员
山西清吏司
郎中四员 【内一员、总理宣府粮储。一员、总理大同粮储。一员、提督苏州等处粮草】
员外郎一员
主事四员 【内一员、寧武关管粮】
四川清吏司
郎中一员　员外郎一员
主事三员
广西清吏司
郎中一员　员外郎一员
主事二员
云南清吏司
郎中三员 【内一员、通州管理粮储。一员、东官厅监收放钱粮】
员外郎一员
主事九员 【内六员、管旧太仓】
贵州清吏司
郎中三员 【内一员、总理密云粮餉。一员、总理永平粮餉】
员外郎一员　主事三员
所属衙门
宝钞提举司
提举一员 【旧有副提举一员、典史一员、后俱革】
抄纸局
大使一员 【旧有副使一员、后不设】
印钞局 【旧有大使副使各一员、后俱革】
广盈库
大使一员 【旧有副使二员、嘉靖三十六年革】
宝钞广惠库
大使一员 【旧有副使一员、嘉靖三十六年革】
广积库
大使一员 【旧有副使典史各一员、嘉靖三十六年革】
赃罚库
大使一员 【旧有副使二员、嘉靖三十六年革】
外承运库 【后革。旧有大使副使各二员、俱革】
承运库
大使一员 【旧有副使一员、嘉靖三十六年革】
行用库 【后革。旧有大使副使各一员、俱革】
甲字库
大使一员　副使一员
乙字库
大使一员 【旧有副使一员、嘉靖三十六年革】
丙字库
大使一员　副使一员
丁字库
大使一员　副使一员 【旧二员、嘉靖三十六年革一员】
戊字库
大使一员 【旧有副使一员、嘉靖三十六年革】
御马仓
大使一员　副使一员
太仓银库
大使一员 【旧有副使一员、嘉靖三十六年革】
军储仓 【后革。旧有大使副使各一员、俱革】
长安、西安、北安门仓
副使各一员
东安门仓
副使一员 【旧二员、万历八年革一员】
张家湾盐仓检校批验所 【旧有大使副使各一员、隆庆六年俱革】
礼部
正官
尚书一员　左右侍郎各一员
首领官
司务二员
属官
