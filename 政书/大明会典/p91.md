<!-- { "loadSidebar": true } -->
○二年、令各商报中盐数、迁延一年之上、不报完者。即於常股盐内派拨、挨次关支
○四年、令各运司提举司客商引目、支盐出场、该场即為截角。仍具商名引数、申缴总司收照
○成化四年、令辽东各仓盐引、许商人运米近仓之家囤放。告报管粮官亲验是实、取寄主邻佑人等结状、方许进仓。随即督同官攒监收作数。年终、巡抚官照例隔别委官查盘。若有亏弊、将经收人员、通问均陪。完日许填给勘合、缴部行场支盐。不必折罚
○十六年、令永乐、宣德、正统年间客商所中引盐、全未支者、各造册送部。於原籍有司关给资本钞。每引三十锭。景泰元年以后、未支引盐、愿关资本钞者、听。愿守支兑换者、两淮、兑福建山东。两浙、兑广东。俱每引加半引不愿者、听照旧守支
○十八年、令各处开中盐粮、户部行南京户部编造勘合底簿之后、仍行各运司等衙门、查取客商姓名、并原奉某号勘合於某年月日奉某例该支盐若干、开报该部查考其该衙门关领引目之日、备开勘合字号客商姓名、比对相同、依数领给。其客商领过耳目盐斤、各运司提举司、务开支过某年项下若干事故者开除、候年终通类、分豁旧管收除实在数目造册一??羕三本。一本送南京户部查对。一本送户部。一本送本处巡盐御史、并风宪官处。若有一应奸弊、听该部参究
○十九年奏准、正统十四年以前客商中盐未支者。淮盐、每引给资本钞三十锭。两浙、广东、四川、云南、每引二十五锭。河东、长芦、福建、山东、每引二十锭。其景泰元年以后、愿关资本钞者。及今告代支故商引盐者。亦照此例
○又令客商支盐、皆以上下场分、三七分派常股存积正收正支。如违、商人治罪。盐货入官。官吏坐以枉法赃罪
○又令各运司、派拨商人下场单帖及引目、俱送该管分司验实、印封倒文、转发该场封收在官。听令守支毕。将引截角。照盐出场
○又令运司、於客商齎到勘合、连底簿、俱送巡盐御史处比对相同、掛号明白、方与派场。其运司关引之时、该部亦要查数明白、如法印封、给与领回。运司辨验引真数足、另封收贮。逐起给散。若商人不到者、听令再领。不许混同收放、新旧那移、及纵容通同盗卖
○又令各盐运司提举司、徵解商人引纸、每一百张、收银三钱。委官运南京户部、转发应天府官库。凡遇本部缺纸、先期会计、行令该府拘集铺行、收买送用。积有餘银、准折官军俸粮
○弘治元年、令上纳引盐客商、病故无子。父母见在、兄弟同居同爨、不係别籍异财。妻能守志、不愿适人。孙非乞养过继者。保勘明白。俱淮代支。妻若改嫁、仍追还官。其伯叔妾姪。并在室出嫁之女。及远族异爨之人。不许代支
○又令支盐客商、每盐一引、劝借米一斗。或麦一斗五升。其无盐自买补者、免劝借。
○二年、令各盐场该支客商。如有见盐者。运司具查、同引目手本、付客商、齎至巡盐御史处告投。比对数目相同、亲笔责限分司官支给。如过期不与支给者、问罪
○三年奏准、凡客商未支引盐、不分存没已未到官、但过三十五年者、俱不准告关。其流通底簿、并勘合文簿、尽行销缴
○十六年、令已故商人遗下引盐、父母祖孙、同居兄弟、俱准兑支。免其具奏。止於巡盐御史告行运司、查勘支给
○正德三年议准、辽东二十五卫盐场、额设军餘、煎办本卫官军食盐、离卫窵远难以运送。自后免运给军。令加倍煎办。每年、共盐七百七十一万二千八百六十斤。该三万八千五百六十四引。每引定价银二钱。召商糴买粮料、以备官军月粮支用
○五年议准、盐课不许於腹里地方中卖。亦不许奏开残盐。以遂商人奸计。待各边奏有缺乏。户部开送各边、报中本色粮草。不许折纳银两
○十年、令南京户部印编盐粮勘合、置立底簿二扇。内号一扇送本部、外号一扇、发运司、各收掌。商人在边纳领勘合、类缴本部、比号销註。又每年置流通文簿一扇、计纸一百张、印鈐发运司、挨次附写商人盐数、以凭年终叫派。各开前件。派盐下场、记派讫二字。支盐出场、记支讫二字。隔年不支者、改派别商。本部仍每年坐委员外郎主事一员专管盐法簿籍。计量盐课高下。追理通关完欠考究各边虚实。斟酌开。中多寡。比对勘合。查革奸弊
○十六年、令将盐商贯址年貌事由、到司到场出场秤掣日期、并经过住买地方、销缴限期、刊板各留空处、如各府县路引之式。随处填註、以杜退引影射之弊
○嘉靖五年议准、以后各边开中引盐、都遵照旧例。不许径自奏讨、及专乞淮盐
○六年议准、以后开中两浙盐课价银、每引以六钱為例。不许任意增添。两浙、长芦、仍量搭配
○八年议准、今后各边开中淮浙等引盐。俱要查照旧例、召商上纳本色粮料草束。不许折纳银两。其商人自出财力、开耕边地、上纳引盐者听
○又议准、辽东各卫盐场、煎办官军食盐。果有额外餘盐。尽行查出。召商收买、易穀上仓、以备賑济支用
○十四年题准、以后开中引盐、给与户部印信文簿一扇。行令管粮郎中。无郎中处所、行巡抚都御史收掌。如遇商人报中、验其实在粮银若干、方与准行。随将本商年貌籍贯、并纳完粮草数目、明白登簿、给与勘合实收。一併照簿填写。事完、将簿印封送部。转发巡盐御史、收候查验。若有诈冒、严加根究。干碍内外人员、一併参提、从重治罪。本部仍每年正月、将派过各运司引盐数目、类行各该衙门。先将在库私盐(贝氐)赎等银、照例每引三釐顶解南京户部造引领回。候商人投到勘合、即与给引派支。所纳纸价贮库、以备来年解造
○又题准、两淮盐斤、每包五百五十斤。内二百八十五斤、连包索、為正引。原定六钱。近减作五钱。二百六十五斤為餘盐。淮南、原定八钱。今减作六钱五分。淮北、原定六钱。今减作五钱。两浙、每正盐一引、连包索二百五十斤、原定四钱。近减作三钱五分。餘盐通融二百斤為一引。嘉兴批验所、银五钱。杭州批验所、四钱五分。绍兴批验所、四钱。温州批验所、二钱。长芦、山东、每包四百三十斤。内二百零五斤為正引。长芦、定价二钱。山东、一钱五分。二百二十五斤连包索為餘盐。长芦南掣盐所、银三钱。北掣盐所、三钱五分。山东、三钱八分。今减作三钱一分。以上正盐俱照旧。淮浙上纳本色粮草。长芦山东折纳价银。遇有愿纳本色者、听。餘盐不必开边。照旧运司纳银解部。转发各边糴买客兵粮草。其甘肃险远、止开淮浙二盐。淮盐、再减价五分。每引银四钱五分。浙盐、再减价五分。每引银三钱。其餘各边、如开淮盐、搭长芦、不必更搭山东。开浙盐、搭山东、不必更搭长芦。以便掣支。正餘盐斤数外、各商不许夹带。违者、依时价追入官问罪
○二十三年题准、今后各边额盐。并加添岁用不敷存积盐。俱於先一年秋月开中。以便乘时糴买粮草
○二十七年题准、自二十八年為始、开中引盐、无论常股存积、不分淮浙山东长芦、俱照原定价则、止令上纳本色粮草。仍须申严法令、不许势豪占中、经纪包揽。并禁革额外劝借、官攒常例、使商人获利乐从
○二十九年题准、河东引目旧板、行盐地方之下、当增入南阳汝州字??羕。及归德与潞安二州、近改為府、一体改正。另行铸造
○四十年题准、自今以后、每正盐一引之外、许带餘盐一引。正盐在各边报中、上纳粮草。餘盐在各运司、查照题定则例、徵银解部。永為遵守
○隆庆二年题准、南京工部、各查照铸造铜版完日、送南京户科收贮、刷印引目。通行各该盐运司提举司、分為四起限期。两淮限三月中两浙、限四月中。长芦限五月中。河东、福建、广东、陜西、四川、云南、各為一起、限八月终。各依期差人赴南京户部关领引目
○万历六年题准、南京户部、自万历二年以后盐引勘合、以二千引為一道。照数刷完。转发各边收掌。如遇商人纳完粮草、即行填给
盐引式 【洪武初定】

南京户部、见為盐法事。照到奏准各项事例、除钦遵外。本部合行开坐半印勘合引目、付客商收执、照盐前去发卖施行。须至引者
一两淮运司、凡遇客商贩卖盐货、每引、二百斤為一引。给付半印引目。每引纳官本米收入仓。随即给引支盐
一各场灶丁人等、除正额盐外、将煎到餘盐夹带出场、及私煎货卖者、绞。百夫长知情故纵、或通同货卖者、同罪。两邻知私煎盐货不首告者、杖一百充军
一凡守御官吏巡检司巡获私盐、俱发有司归问。犯人绞。有军器者、斩。盐货车船头匹没官。引领牙人、及窝藏寄放者、杖一百、发烟瘴地面充军。挑担驮载者、杖一百、充军。有能自首者、免罪。常人捉获者、赏银一十两。仍须追究是何场分灶户所卖盐货、依律处断。盐运司拏获私盐、随发有司追断。不许擅问。有司通同作弊脱放、与犯人同罪
一起运官盐、每引四百斤、带耗盐一十斤、為二袋。客盐、每引二百斤為一袋。经过批验所、依数掣挚秤盘。但有夹带私盐、随发有司追断。客商货卖官盐、自扬子江至湖南襄邓、俱係经过官司、辨验盐引。如无批验掣挚印记者、笞五十。押回盘验
一凡诸色军民、权豪势要人等、乘坐无引私盐船隻、不服盘验者、杖一百、军民俱发烟瘴地面充军。有官者、依上断罪罢职一将官运盐货偷取、或将沙土插和抵换者、计赃比常盗加一等。如係客商盐货、以常盗论。客商将买到官盐、插和沙土货卖者、杖八十
一凡客商兴贩盐货、不许盐引相离。违者以私盐追断。如卖盐毕、五日之内、不行缴纳退引者、杖六十。将旧引影射盐货、同私盐论罪。偽造盐引者、处斩
一起运官盐、并场户往来搬运上仓、将带军器者、并行处斩
一诸人买私盐食用者、减犯私盐人罪一等。因而贩卖者、处绞
一凡各处盐运司、运载官盐。许用官船转运。如灶户盐丁、却用别船装载。即同私盐科断
凡掣割。正统三年、令灶户起运官盐。运司给批、总填数目、用印鈐盖。定限给付执照。各处批验所、巡检司、照数掣挚盘验。送纳毕、在京於户部、布外於本衙门送缴。批发运司查销
○景泰元年、令起运两京官盐、并客商发卖引盐、南京於龙江批验所掣挚、俱赴江东门。北京於张家湾批验所掣挚、俱赴崇文门。开报两京户部。各委官看验、批放入城。各门不许混放
○成化七年、令山东郯城县、每岁委官秤掣清洛场商盐
○九年、令两淮运司、凡盘获一应私盐、并没官掣割等项商盐、俱运至仪真批验所。并本所掣割餘盐。通至二万引以上开报。差官变卖给边
○十一年、令长芦运司、凡收额没餘盐、积至一千斤以上、申报户部变卖
