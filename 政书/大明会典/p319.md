<!-- { "loadSidebar": true } -->
正统初奏定教条。一幼官及武职子弟所读之书。小学、论语、孟子、大学、内一本。武经七书、百将传、内一本。每日总授不过二百字。有志者不拘。必须熟读。三日一温。就於所读书内、取一节讲说大义、使之通晓。春秋夏月、每日辰时初刻入学。至未时末散。冬月申时散
○一都指挥等官。年长者、止令五日一会听讲。其会讲之日、教授训导轮一员。以
大誥武臣、歷代鑑、百将传、及古今名臣嘉言善行、内据一?、升座讲说、务在坦直明白易晓。各官齐班祗揖立听。有未晓者、许其请问、再為解说、务使麤知大义。讲罢、祗揖而散。其幼官子弟、亦随后听讲
○一幼官子弟、日写倣纸一张、率以百字為度。有志者不拘
○一幼官子弟、有事请假、先自训导以达教授、明立假簿、量事繁简缓急、定与限期、依限赴学
○一都指挥等官、升堂听讲、执弟子礼。不係听讲之时、相见各以礼待。其幼官以下、常在学肄业者、必行师弟子礼
○一都指挥等官、听讲之日、遇有公差、及当操之日、皆须报知本学、明註簿籍。事毕、仍前会讲。幼官内有领队管队官、如遇操练之时、分作两班、轮下教场、三日一换。亦须报知本学、明註簿籍。操毕、仍前赴学。不该操者、依旧在学
○一本学置纪过簿一扇、都指挥等官、有犯学规者、学官以言训飭。不从者、明书其过。三次不改、具呈总兵官、随宜惩戒。其餘幼官子弟有犯、量情责罚
○一提督御史下学、悉依宪纲礼仪。其勉励官员子弟、须稽考勤惰、量加警飭、毋致废弛
○一教官、幼官、及武职子弟廩饌、每人月给食米三斗
○一武职五十以上者、操练听讲。以下者、入学读书
○成化初申定教条。一每日早、教官升堂。幼官子弟序立、分东西序揖、退。俟训导还斋、画卯、背书、授书、写倣。遇会讲之日、训导升堂、诸生序立听讲
○一都指挥等官、虽见授三品职事、读书听讲、及与教官出入相见、并应执弟子礼。毋或轻慢、以乖礼义
○一教官表仪后学、必正其衣冠、谨於言行、使学者有所观瞻、不许放肆怠惰、麤暴轻率、有乖师范
○一都督以下子弟、文学优长、有志科目者、听於京闈乡试。果有武艺智谋、许府卫从公礼荐、以凭应试
○一每月初二日、十六日、教官率幼官子弟、於城外空地、演习弓马
○一在京千百户镇抚应袭子弟、愿入武学者听
○一在学幼官、有策略精通、弓马熟閒者、从公礼荐赴部、会官试验、奏请任用。其餘抱艺守分、不及荐举、年二十五以上、三十以下者、本学查明送部、转发各营听用
○一幼官武生肄业外。每五日一次习演弓马。各营总兵官、兵部堂上官、每月各一员、下学考验。武库司籍其功能、岁终检阅具奏。其一次答策文理可观、并马步中五六箭者、赏钞一百贯。三四箭者、五十贯。若积累至於能专其业、可以為将、或坐营把总守备者、不次擢用。十年以上、怠於进学者、黜退送操
○一幼官武生考验累居优等者、十年一次、本部会同总兵官举送、各营各卫遇有坐营把总掌印军政员缺、相兼选用。其餘尽行黜退别选。以后每月考校外。另委该司官一员、不时点闸。逃学十日之上、或一次二次者、量责。半年之上、及连逃三次者、呈送法司、仍追食过饌米还官、依例送操。其教授等官学行出眾、作养成材数多者、依国子监官事例陞用
○九年题准、通行各都司卫所、凡武职官员下儿男应袭优给、并其餘弟姪年十岁以上者、俱听提调学校风宪官、选送武学读书。无武学去处、送卫学、并附近府州县儒学、与生员一体提督、仍遵
钦定学矢?见、作养训诲
○十三年题准、各营总兵官会同提督内外官员、於都指挥指挥千百户镇抚、除坐营掌号头把总掌印不动。其餘选年二十五岁以下、一二百员、与都督镇抚等官应袭儿男、俱送武学教习。每月各营总兵官轮一员、本部堂上官一员、公同下学考验一次。武库司簿纪功能、岁终开奏拟擢。如果十年以上、怠於进学者、黜退送操
○十五年令、教射有勤劳者、亦赏钞五十贯
○十八年、令各处巡按御史、会同提学、将所属卫所新袭千百户等官、每年一次拣选。除掌印军政、并管队不动外。其餘年二十五岁以下、资质可进者、俱送入卫学。无卫学者、送入府州县儒学。与见在官应袭儿男、习读武经七书、提学往来考察。数年之后、学业有成、考送武举
○正德五年题准、公侯伯应袭子孙、送武学教习者、今后仍听各自访保门馆、以充教习。袭替之后、年幼、送监读书
○又令在京在外军官应袭子孙、除已附入儒学者不动外。其餘应袭儿男、并弟姪、愿入武学作养者、照旧科举。不堪者、送营差操
○十六年题准、京卫武学会举中式官舍、送各边巡抚衙门、转送各总兵官。每一员下、千百户一员、舍人一名、驰驛前去、与同赞画方略、以礼相待。有功照例陞赏。五年无功、各还原营卫所供职袭替。若有员缺、呈行巡抚咨部更替
○又题准、凡赏武学官生钞贯、总计该用若干、每岁首奏行该库关出、发学收贮、待府部考验给赏
○又题准、京卫武学、照顺天府学生员事例给赏
○嘉靖六年题准、武学会举官生、如遇武举开科之年、除已推用守备以上。其餘照岁贡生员事例、听兵部会同各营提督官、严加考送应试
○七年题准、两京武学、凡遇科举之年、有愿入试者、听兵部考送顺天应天府应试
○十二年题准、各都司卫所武职应袭儿男、并幼官二十五岁以下、十五岁以上、俱照例考送各该府卫州县儒学肄业。每间月、府州正官、会同该卫掌印官、考验弓马策略、分等附簿。年终各该提学守巡等官、再加考试、通查优劣、量行赏罚。在京者、兵部委司属官考送京卫武学、听兵部堂上官会同提督营务侯伯等官、每两月考校一次、候年终具奏赏罚
○二十二年议准、各营各卫幼官二十以下、十五以上者、通查送学。其餘子弟、果係在册有名亲堂弟姪、方送保送。如将军餘及远房舍餘混送者、听兵部委官查究
○隆庆五年题准、将遵化密云永平各附近卫所官舍、严加遴选、分拨各学、如法教养。各兵备官以时校阅。仍照京卫武学事例、考入优等者、每名月给饌米。所用钱粮、即於缺官银米开荒屯粮内动支。至於民间技能之士、必须超群绝伦、真有实用者、方许入选、勿得滥收
○万历元年题准、遵化密云永平武学、以后但有教授员缺、开送兵部於中式武举内选举、改拟提调职衔銓补仍照本阶、循资陞转。每学仍各额设科正二员、兵部查以三科乡试武举充之。定以年限、果能佐教有功、屡膺奖荐、一体登记将材簿内、以次陞补各营中军千总提调等官。如旷职废事、军门巡抚咨报兵部黜革。仍行各兵备道严加程督
○八年题准、将密云遵化永平三武学、提调俱革。各武学仍存科正一员、改立科副一员。遇缺该镇督抚拣选堪任官、咨部札用
○十一年议准、武学事例。一本部堂上官会同戎政勋臣、仍照旧间月下学考验每年於三月上旬、会阅一次
○一武学收取、每年止许一次。必係真正幼官应袭、及捨餘係见在武官亲弟亲男者、方准收入。如有滥收冒籍、及异姓假充人员、本部将督学主事、註以下考
○一武学乡试、马步射把、照会试格式。论策全作、方许收录。名数照顺天文举、一百三十五名。不许过多。亦不许别作遗才名色、概准会试

考覈

洪武二十六年定、凡兵部所属太僕寺、并各牧监群、五城兵马司、典牧所、大胜关会同馆等衙门官吏但有考满、必从本衙门开报年籍乡贯脚色职役、并行过事蹟到部、以凭考覈、咨送吏部定夺
○永乐间令、凡
王府群牧所千户首领官、比护卫首领官、免其考覈
○正德十六年题准、武学教官、年终、兵部出给贤否考语、咨送吏部备照、以凭黜陟
○嘉靖元年题准、五城兵马、三年六年考满到部、连送该司、转行职方司、并该城掌印官、查勘本官分管地方、有无捕获强窃盗次数若干、及一应职务修废。兵部参酌考覈、咨送吏部

军器

军器造於工部、而给散则兵部掌行。禁卫营操、内外官军、莫不有定数。兹具列之
凡官军领用军器。洪武二十六年定、内外官军合用衣甲鎗刀弓矢等器、必须总知其数。如遇各卫移文到部申索、转行工部定夺关拨
凡侍卫大汉将军披执、明盔四十八顶。明甲二十四副。红肩缨二十四副。金□四十八把。茜红雨笼二十四箇。茜红毡袄二十四领。旗将军、明甲八十四副。尖顶明盔八十四顶。红肩缨八十四副。红滚刀二十八把。□五十六把。摩挲刀五十六把。茜红雨笼八十四箇。茜红毡袄八十四领。五军将军、尖顶明盔二百五十四顶、盔襻全。明甲二百五十四副、肩缨絛号全。硃红靶滚刀二百三十七把、(革呈)带全。摩挲刀四十五把、(革呈)带全。金□四十四把。红漆皮盔七百二十三顶、盔襻全。青布絛穿甲七百二十五副。长柄黑刀三十九把、(革呈)带全。长柄红刀五十九把、(革呈)带全。腰刀五百五十三把、(革呈)带全。鵓鸽头刀三十七把、(革呈)带全。米昔刀二把、(革呈)带全。弓五百二十五张。弦五百二十五条。撒袋五百二十五副。(革呈)带全。箭一万四千七百五十枝。茜红盔笼二百五十四箇。茜红毡袄二百五十四领。府军卫带刀官、紵丝弔线甲四十副。摩挲刀四十把。围子手官军、□五百把。滚刀五百把。硃红皮盔一千顶。青布铁甲一千副。通计二万三千九百三十七件。
皇城内外、并京城各门守直、守卫、守镇官军、披执盔甲鎗刀等器、共二万八千三百五十二件。其侍卫将军、并围子手军器、俱三年一次兑换。守卫等项官军军器、
午门等门一面、每年一次兑换。
东华西华玄武等门三面、二年一次兑换
凡团营官军披执操练盔甲弓箭等项军器。成化间、令各该坐营官委官会造寄库、有警、径自奏请支用
凡京城九门、并城上常川摆列张掛军器。正阳门、神銃六箇。长鎗二十根。滚刀十八把。门旗四面。崇文宣武等八门、每门神銃六箇。长鎗六根。滚刀十四把。门旗二面。更鼓各一面。共三百六十一件。城上布旗大小共二百七十六面、拽旗绳并挑竿缨头全。遇有损坏不堪、守门内外官、径自奏请兑换
凡海运随船军器。洪武间定、每船黑漆二意弓二十张。弦四十条。黑漆鈚子箭二千枝。手銃筒一十六箇。摆锡铁甲二十副。碗口筒四箇。箭二百枝。火鎗一十条。火攻箭二十枝。火□二十把。蒺藜砲一十箇。銃马一千箇。神机箭二十枝
凡各边合用盔甲弓箭等项军器。俱於各处都司所属卫所岁造数内关用。如果不敷、及军情紧急添设者、赴部请给
