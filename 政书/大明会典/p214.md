<!-- { "loadSidebar": true } -->
陵拜祭。京城禁音乐三日、禁屠宰三日。百官前期斋戒、至日素服黑角带、诣
后右门进香。毕、行奉慰礼。是日外命妇诣
几筵殿行进香礼
○一
东宫、
亲王、熟布练冠九(被去皮改取)、去首絰、(巾夫)?版辟领衰。如朝见
上、及受百官啟见、青服乌纱帽黑犀带。
皇孙、熟布冠七(被去皮改取)、去首絰、(巾夫)版辟领衰。
皇妃、
皇太子妃、
王妃、
公主、及
皇孙女、熟布盖头去腰絰。
室宗駙马服齐衰三年、练冠去首絰
○一大祥。奉安
神主于
奉先殿。预期斋戒告
庙。百官陪祀。毕、行奉慰礼。各
王国禁屠宰三日、停音乐三日、
永乐五年
文皇后丧礼
一自次日為始、輟朝不鸣鐘鼓。
上素服御西角门。文武百官素服乌纱帽黑角带、诣
思善门外哭临。毕、行奉慰礼。明日如之。又明日早、文武官成服、诣
思善门外哭临。毕、易素服行奉慰礼。凡三日而止
○一文武百官自次日為始、各就公署斋宿、至二十七日而止
○一文武官四品以上命妇、成服日為始、丧服诣
思善门内哭临、三日而上
○一听选办事等官各丧服、人材监生吏典僧道坊厢耆老各素服、自成服日為始、赴应天府举哀三日
○一内外宗室、皆成服二十七日而除
○一天下大小衙门、各遣官进香
○一成服后祭祀。
皇亲駙马共一坛、公候伯共一坛、五府同锦衣卫共一坛、六部都察院同文职大小衙门共一坛、文武官四品以上命妇共一坛
○一百日。
上及
皇妃、
皇太子、
皇太子妃、
皇孙、
亲王、及妃、公主以下、及在京文武官、并命妇、各祭一坛
○一周年祭、如百日仪。百官诣
西角门行奉慰礼。在京禁音乐、停屠宰七日
○一凡遇时节祭祀。
上位一坛、
皇妃、
东宫、
皇孙、
各王、
长公主、
公主、各王妃、各祭一坛
嘉靖七年
孝洁皇后丧礼
一初丧三日、
上服素冠服
○一成服日為始、
上玄冠素服、御西角门视朝十日。毕、易玄冠玄衣、
御奉天门视朝、鸣鐘鼓、鸣鞭如常。朔朢日暂免陞殿
○一文武百官十日内、俱布冠素服絰带朝参。十日之后、入
左掖门、则乌纱帽青衣侍班奏事。退出公衙、及居私室、仍素服白帽。通前二十七日而除。待
梓宫发引之后、服常服
○一在京内外禁屠七日
○一
上于
奉先等殿行礼、并朝
两宫、俱常服。于
几筵祭、则服其服。服满之日、命内官代祭
○一两宫遣官祭如常仪
○一
上祭仪。内赞奏就位上香奠帛奠酒。
上立、以帛酒各授执事奠于灵前。赞读祝。读者、立读祝文毕。赞举哀。
上就位哭。赞哀止。焚祝帛。礼毕
嘉靖二十七年
孝烈皇后丧礼
一发丧。
上素冠服、诣
大行皇后宫举哀设奠。毕、归丧次。
皇妃、
东宫、
裕王、
景王、
公主、皆素服举哀设奠。毕、各归丧次。次日及第三日同
○一成服。
上素服诣
大行皇后宫举哀设奠。大殮、奉安
梓宫。设
几筵、安神帛、立铭旌。
上具丧服、
皇妃、
东宫、
裕王、
景王、
公主等皆成服、行祭礼。毕、归丧次。
上祭一坛、
皇妃共祭一坛、
东宫祭一坛、
裕王、
景王共祭一坛、
公主共祭一坛、
涇简王妃祭一坛、内官内使共祭一坛、是日公侯駙马伯五府六部等衙门官共祭一坛、文武官三品以上命妇共祭一坛
○一每七及百日、
上及
皇妃以下各祭一坛
○一闻丧次日為始、輟朝、不鸣鐘鼓。文武百官素服乌纱帽黑角带、诣
思善门桥南哭临。毕、退于金水桥南伺候。
上素服御西角门。文武百官行奉慰礼。退于本衙门宿歇、不饮酒食肉。次日同
○一成服日為始
上素冠素服十二日。十二日后、易浅色服视朝。俱在
西角门。文武百官十二日内、俱布帽素服絰带朝参。十二日之后、乌纱帽黑角带素服。通前二十七日而除。
上御奉天门视朝、服常服。百官浅色衣。鸣鐘鼓、鸣鞭如常。朔朢日暂免陞殿。待
梓宫发引之日、百官服常服
○一成服日、百官各具斩衰服、诣
思善门桥南朝夕哭临三日、各十五声而止。每日早哭临毕、退易素服、仍入金水桥南伺候
西角门行奉慰礼如前。凡在衙门视事、用布裹纱帽垂带素服絰带麻鞋。退居即服孝服。通前二十七日而除
○一文武官员一品至三品命妇、麻布大袖圆领长衫麻布盖头、清晨由
西华门入
思善门、哭临三日而止。不许戴金银首饰。仍素服二十七日而除
○一在京诸寺观各声鐘三万杵。闻丧日為始、禁屠宰七日
○一军民素服、妇人素服不妆饰、俱以闻丧日為始、二十七日而除
○一听选官、办事官、监生、吏典、僧道坊厢人等、闻丧即易素服。次日至第三日、皆清晨赴顺天府朝
闕设香案哭临。至第四日、官各具斩衰服、监生人等素服、朝夕哭临三日、各十五举声而止。仍各素服通前二十七日而除
○一各
王府南京浙江等十三布政司、及直隶府分、礼部请
敕差官讣告
○一在外
亲郡王、及
世子、
王妃以下、闻讣皆哭尽哀、行五拜三叩头礼。毕、易素服。第四日服斩衰服、二十七日而除
○一在外文武官员人等闻讣日、素服乌纱帽黑角带、于本衙门宿歇、不饮酒食肉。次日具斩衰服、率官僚人等于衙门朝
闕设香案朝夕哭临三日、各十五声而止。自是素服通前二十七日而除。军民男女、止素服十三日
○一各
王府、及在外文武衙门、俱免进香
○一成服后三日、在京文职七品以上、武职三品以上衙门、陆续赴
思善门外进香。每日鸿臚寺朝退后、由
西华门引入
思善门前行礼。司礼监官捧进
几筵前
○一
梓宫未发、南京堂上官、及朝鲜差陪臣进香、服制虽满、仍衰服行礼。鸿臚寺引从
西华门入。陪臣衰服、工部製给
○一册謚及发引以下、与
大丧同。但八虞九虞、俱于宫中遣内官行礼
永乐五年
仁孝文皇后册謚仪
前期、礼部奏行祭告礼、及请
命颁册宝等官。是日、
上躬告
天地于
奉天殿丹陛上。宫中先设册宝案于
几筵殿、设香案于册宝案前。
上御华盖殿。文武百官於
奉天殿前丹墀内分班序立。引礼引颁册宝官至
华盖殿拜位。序班举册宝案置殿中。鸿臚寺官奏颁册宝官行礼。引礼赞四拜毕。赞跪。传制官传
制曰、永乐五年十月十四日、册謚
大行皇后、命卿行礼。引礼赞俯伏、兴、四拜、毕。序班举册宝案出至
奉天殿丹陛上、以册宝置綵舆中、由中道出。颁册宝官随至
右顺门外、北向立。内官舁綵舆由正门入、至
几筵殿、以册宝置于案。退俟殿外。尚仪女官诣香案前跪进曰、
皇帝遣某官某某官某、册謚
大行皇后、谨告。奏毕兴。赞宣册。女官捧册立宣于
几筵之右讫、置册于案。赞宣宝。女官捧宝立宣于
几筵之右讫、置宝于案。尚仪女官一员、復诣香案前跪奏礼毕。女官以册宝案置于
几筵之左。内官出报颁册宝官礼毕。颁册宝官復
命
嘉靖二十七年
孝烈皇后册謚仪
先期、遣官告于
太庙、用牲醴祝文如常仪。是日、
上常服御奉天门。乐设而不作。正副使常服、百官浅色服黑角带、入班行叩头礼。毕、左右侍班。正副使入就拜位。赞四拜礼。序班举节册案于正中置定。正副使行五拜三叩头礼。毕、序班举案行。正副使后随。鸿臚寺奏礼毕。
上还百官诣
思善门外侍立。节册至
右顺门。正副使捧由正门入至殿陞上、置于案。内赞奏就位上香。赞宣册。太常寺官取册立宣讫、復置于案。赞礼毕。赞百官行四拜礼退。正副使持节復
命
隆庆元年
孝洁肃皇后迁祔
永陵仪
孝恪皇后同
尊謚册宝、先遣官即
陵园行礼讫。
敕命奉迁官一员诣
陵供事。啟攒先一日、遣官以祔葬告
天地、
宗庙、
社稷、用祝文祭告行礼如常仪。司礼监礼部锦衣卫官提督执事者、设
大昇舆于享殿门外、葬仪以次陈设。各衙门先期分官素冠服诣
陵园伺候、骑送至
永陵。是日啟
玄宫见
梓宫、行祭告礼。执事官陈设酒饌如常仪。内赞引奉迁官诣拜位。赞四拜、奠帛、献酒、读祝、俯伏、兴、四拜、焚币帛祝文、礼毕。
梓宫奉迁出享殿、行啟奠礼。执事官陈设酒饌如常仪。内赞引奉迁官诣拜位。赞四拜、奠帛、献酒、读祝、俯伏、兴、四拜、焚币帛祝文、礼毕。壙内原安奉玄纁玉璧五穀等物、就於壙侧埋瘞。啟奠毕、行祖奠礼。执事官进龙輴于享殿下。设
真亭
神位舆
謚册宝舆于殿前。执事官陈设酒饌拜位如常仪。内赞引奉迁官诣拜位。赞四拜。奠帛、献酒、读祝、俯伏、兴、四拜、焚币帛祝文、礼毕。祖奠毕、内侍官诣
梓宫前跪奏请
灵驾进发。内侍先捧
謚册宝、次捧
神位铭旌、俱由殿中门出、各安奉舆内。
梓宫降殿。内侍官跪奏请
梓宫升龙輴。执事官奉登龙輴啟行。执翣者分列左右、内侍擎繖扇侍卫如常仪。
梓宫至
陵园门外、
梓宫升大昇舆。行遣奠礼如常仪。遣奠礼毕、内侍官于
梓宫前跪奏请
灵驾进发。司礼监官率仪卫
謚册宝舆等前行。鼓乐前导、设而不作。礼部锦衣卫官提督葬仪等、以次前行。沿途军民男女人等輳集之处、遇
梓官至、皆跪俯伏、候
梓宫过而兴。工部先期搭盖席享殿于
永陵献殿之右。候
大昇舆至、礼官奏请升龙輴、诣享殿、行安神礼。执事官陈设酒饌如常仪。内赞引奉迁官诣拜位。赞四拜。奠帛、献酒、读祝、俯伏、兴。赞四拜、焚帛祝。分送官俱于享殿外陪拜。礼毕、分送官回京。将掩
玄宫时、行迁奠礼。奉迁官诣
梓宫前。赞四拜、兴。赞跪、奠帛、献酒、读祝、俯伏、兴。赞四拜、焚帛祝。退。俟掩
玄宫时至、奉迁官诣
梓宫前跪。内侍奏请
灵驾赴玄宫。奉迁官俯伏、兴。
梓宫进皇堂安奉讫。内侍官奉
謚册宝置于前、陈列冥器等。毕、行赠礼。赠礼毕、行享礼。
世宗肃皇帝梓宫至永陵日、遣官祭告
后土、
天寿山、并
长陵等陵。掩
玄宫日、遣官祭谢
后土、
天寿山、并
长陵等陵。祝文中、俱以
孝洁肃皇后、
孝恪皇后祔葬、一併告谢。葬毕、奉迁官暂奉安
神主于殿内。
神主还京、至城外幄次。文武百官青衣素服序列于幄前、行五拜三叩头礼。
神主至午门外。
上具翼善冠浅淡色服、黑犀角带、奉迎于午门内
上步行前导至
宝善门外。
皇后、
皇子、及宫眷等迎于门内。
神主舆至
奉先殿门外。内导引官导
上诣
神主舆前跪。内侍官跪奏请
神主謁
奉先殿。
上奉
神主由殿左门入、跪置
神主于褥位、俯伏、兴。赞五拜三叩头礼毕、
上跪捧
神主兴、由殿左门出、安奉舆内。復至
世宗肃皇帝几筵前、行謁几筵礼。毕、
上捧
神主出安奉舆内、至专殿门外。内侍官奏请
