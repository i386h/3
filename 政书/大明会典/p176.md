<!-- { "loadSidebar": true } -->
贺。敬仰
紫宸。祝
圣寿於万年。同
天长而地久。无任瞻
天仰
圣、激切屏营之至。谨奉
表称
贺以
闻

太皇太后寿旦正旦冬至亲王上表

弘治初定
伏以
天祐
皇明。衍庆源於万世。位高
宸极。漙德泽於八紘。臣庶懽忻。华夷仰戴。恭惟
圣慈仁寿太皇太后陛下。
睿知聪明。
齐庄中正。同任姒之至圣。辅文武之治功。
德化昭明。
谋謨广大。是以
宗社尊安、
本支隆盛、而建家国天下悠久之福也。臣某、叨守外邦。兹逢
圣旦。正旦、长至、谨秉诚心。驰遥
贺於
九重。祝齐
天之万寿。无任瞻
天仰
圣、激切屏营之至。谨奉
表称
贺以
闻

皇太后寿旦正旦冬至亲王上表 【群臣同】

弘治初定
伏以
景运弘开。
重熙累洽。实资坤德之懿。允开
邦本之隆。海内臣民。不胜懽戴。恭惟
皇太后陛下。
聪明端淑。
恭俭慈祥。夙赞理於
宫闈。克迓承於
天眷。遂啟嗣统之瑞。聿兴致治之光。是以诞膺徽号、而享盛福於悠久乜。臣某、[亲王、叨守外邦。群臣、职守藩维。]忻逢
令旦、正旦、长至、仰
九重而拜
贺。祝
万寿以维期。无任瞻仰激切屏营之至。谨奉
表称
贺以
闻

圣节旦旦冬至群臣上表

洪武间定
某衙门某官臣某等、诚懽诚忭、稽首顿首、
上言、
伏以
天佑下民。四时序而风雨时。五穀熟而人民育。恭惟
皇帝陛下。
承
天受命。
君师宇内。相以奠之。和以安之。是以克享
天心。永膺
宝历。
大一统文明之治。
开万载太平之基。 【后改為溥仁恩於四海。建太平於万年。】 臣某等、幸遇
明时。忻逢圣旦。正旦。长至。 【布政司、用职守承宣。府州、职在牧民。按察司、职守宪纲。盐运司、职在盐司。都司、职总戎师。腹里卫所、职典戎行。边竟卫所、职守藩维。土官衙门、职守边夷】 心驰遥
贺。仰
紫宸而三祝。祈
圣寿以齐
天。无任瞻
天仰
圣、激切屏营之至。谨奉
表称
贺以
闻

太皇太后寿旦正旦冬至群臣上表

成化间定
伏以
运啟
皇明。德隆坤载。茂衍庆源之序。昭宣化理之基。中外腾懽。臣民仰戴。恭惟
圣慈仁寿太皇太后陛下。
齐庄贞静。
中正仁慈。克相
先皇、而续后之功益大。用兴
圣嗣、而治平之道维新。
光被八紘。
祥开万世。是以诞膺天下之至养、而安享尊荣之多福也。臣某、叨守外邦。职守藩维。忻逢
圣旦、正旦。长至。仰
宫闈之深远。祝
圣寿於久长。无任瞻仰激切屏营之至。谨奉
表称
贺以
闻

群臣谢恩表

洪武间定
某衙门某官臣某、某年月日、
钦蒙[给赐某物。陞授某职。]谨奉
表称
谢者。臣某、诚懽诚忭、稽首顿首、
上言。伏以
圣恩敷布。广大如
天。凡在臣民。均霑雨露。恭惟
皇帝陛下。
圣神文武、
治同百王。春育海涵。兆民忻戴。是以
天心永眷、而基业愈昌也。臣某等、深蒙
恩宠。补报是图。惟坚葵藿之诚。上祝
万年之寿。无任瞻
天仰
圣、激切屏营之至。谨奉
表称
谢以
闻

以上并用小字真书。其署名、加小。表文前上面、贴黄帖一方、如印大。帖下用印。黄帖上所书、如
圣寿、写进贺
圣寿表文。正旦、写进贺正旦表文。冬至、写进贺冬至
表文。谢
恩、写进上谢
恩表文。末后年月日上亦用印。封皮上用黄帖。上所书如前。黄帖下用印。印下写具官臣某上进谨封。於上进谨封字上用印。副本用手本。小字真书。后年月日上用印。黄綾表褙袱匣

中宫寿旦正旦冬至亲王上笺 【群臣同】

宣德间定
伏以
天眷
圣明。万年盛业。
中宫正治。协相
洪猷。敬惟
皇后殿下。
懋嗣徽音。
弘昭令范。
仁慈施於宫壼。
懿德著於邦家。是以
宗庙尊安、而
本支蕃衍也臣某、 【宗室属籍亲藩群臣。见前】 忻逢
寿旦。[正旦。长至。]肃班行而敬拜。祝
宝算以齐
天。无任瞻仰激切屏营之至。谨奉
笺称
贺以
闻

东宫千秋节正旦冬至亲王上笺

伏以
天眷
皇家。茂隆
大本。
前星协应。四海归心。敬惟
皇太子殿下。
天赐英资。日新圣学。
懋德祗承於
謨烈。
重明翊赞於治平。是以
宗社尊安、臣民咸戴也。臣某、奉守藩邦忻逢
诞辰。正旦。长至。仰
春宫而称颂。祝
寿算於千秋。无任瞻仰激切屏营之至。谨奉
笺称
贺以
闻

东宫千秋节正旦冬至群臣上笺

伏以
皇天眷佑。
景运弘开。
大本益隆。臣民忻戴。敬惟
皇太子殿下。
宽仁毓德。
敬谨存心。嗣承万世之洪图。寅奉重熙之
宝历。是以贞符协应、万邦永寧也。臣某等、职守藩维。忻逢
令旦、正旦。长至。仰望
前星。敬祝
千秋之寿。无任瞻仰激切屏营之至。谨奉
笺称
贺以
闻

大明会典卷之七十六
奏啟题本格式

国初定制、臣民具疏上於
朝廷者為奏本、
东宫者為啟本、皆细字。后以在京诸司、奏本不便、凡公事用题本。其制比奏啟本略小、而字稍大。皆有格式列后

奏本式

洪武间定
某衙门某官臣姓某等、谨
奏為某事。备事由[云。云]今将原发事由、照行事理、备细开坐、谨具奏
闻
某事[云云]缘由毕
前件事理拟议依某律科断施行
某事[云云]缘由毕
前件[云云]伏候
敕旨　[如有勾问职官、或支拨钱粮之类、则依此式写
以上某字起至某字止、计字若干、纸几张]
右　谨　奏
闻　如一事奏请、则於此下、写伏候
敕旨谨奏
洪武[印]年　月　　日某衙门某官[臣]姓某
某官[臣]姓某
年月日下、止列见在某官[臣]姓僉名、不得於背后书写。或有差故缺员者、不必列衔
某衙门某官 【臣】 姓某、谨
奏為雨泽事。据某人状呈、洪武几年几月几日某时几刻下雨、至某时几刻止、入土几分。谨具奏
闻
以上為雨泽事起、至入土几分止、计字若干箇、纸几张
右　　谨　　奏
闻
洪武[印]年　月　　日列衔如前式
啟本同此式。但奏字写作啟字。若有请、则
敕旨字写作
令旨。餘皆同

题本式

某衙门某官等官[臣]某等、谨
题為某事。备事由[云。云]谨题请
旨
如不用请
旨、止用谨具题
御。餘同

凡啟奏题本事例。洪武十五年定、凡奏啟本内官员、正面真谨僉名。当该吏典、於纸背书名画字。如有事故官员、不许写列空衔。年月及正面上、俱用印信、毋致漏使
○又六部等衙门、凡差人有事公干所在府州县、止是具奏啟本、付差去人回还復
命。赴当该衙门发落。批解官物者、令承批人齎批径赴该部交纳。不许泛滥径申
○永乐十年定、凡诸衙门於
皇太子前具啟、或敬奉过事件、其本内及行移文书内、止许写啟本敬奉
令旨、或止云敬依敬蒙、及啟准具啟外字样
○二十二年、令诸司有急切机务、不得
面陈者、许具题本投进。若诉私事、丐私恩者、不许
○嘉靖八年奏准、本式、遵照
大明律后附写尺寸、参以近年适中式样。题本、每幅六行、一行二十格、抬头二字、平行写十八字。头行衙门官衔姓名疏密、俱作一行书写、不限字数。年月下疏密同。若有连名挨次、俱照六行书写。奏本、每幅六行、一行二十四格、抬头二字、平行写二十二字。头行衙门官衔、或生儒吏典军民灶匠籍贯姓名疏密、俱作一行书写、不限字数。右谨奏
闻四字、右字平行、谨字奏字、各隔二字、
闻字过幅第一抬头。计纸字在右谨奏前一行、与谨字平行差小。年月下疏密同前。若有连名挨次、俱照六行书写

行移署押体式

各衙门行移有式。署押有式。至今遵行。今备书之、而附事例於后
洪武间定

在京

一五军都督府、照会六部。札付各都指挥使司、承宣布政使司、并金吾前后羽林左右虎賁左府军卫、及府军左右前后十卫经歷司、各护卫经歷司、各外卫指挥使司、提刑按察司、应天府、各长史司、兵马指挥司、守御千户所。其察院磨勘司、凡有事务、各府经歷司令典吏抄案、本司呈府施行。事毕。经歷司回牒监察御史、并磨勘司
一六部咨呈五军都督府。平咨各都指挥使司。照会承宣布政使司。札付太常寺、钦天监、太医院、翰林院、光禄寺、太僕寺、提刑按察司、应天府、盐运司、各外卫指挥使司、金吾前后羽林左右虎賁左府军卫府军前后左右十卫经歷司、各护卫经歷司、直隶府州、各长史司、兵马指挥司、国子监典簿。其察院事务、六部都吏赴院抄案、磨勘司事、六部令史赴司抄案、呈部施行。事毕。主事回牒监察御史、并磨勘司
一金吾前后羽林左右虎賁左并府军卫府军左右前后十卫、俱係经歷司、呈五军都督府、并六部各布政司。平关各外卫、并提刑按察司、及在京三品衙门。故牒兵马指挥司。其察院事务、各卫经歷司令典吏抄案、本司呈卫、磨勘司事务、各卫令史抄案呈卫施行。事毕。经歷司回关监察御史、并磨勘司
一国子学、凡有行移、本学典簿呈六部。平关应天府。其察院事务、典簿抄案呈学、磨勘司事务、令史抄案呈学施行。事毕。典簿牒呈监察御史、并磨勘司 【十五年、改国子学為国子监。其行移、六部札付国子监、国子监径呈六部】 一应天府、申五军都督府。呈六部。牒呈各都指挥使司、布政使司。平关提刑按察司、并国子学。故牒在外各府、兵马指挥司。帖下州县。其察院磨勘司事务、本府令史抄案呈府施行。事毕。经歷司牒呈监察御史、并磨勘司
一察院、故牒各道提刑按察司经歷司。其磨勘司事务、察院书吏赴司抄案呈院施行。事毕。监察御史回关磨勘司
一兵马指挥司、申五军都督府六部。牒呈金吾羽林府军等卫、并外卫指挥使司、应天府。牒上在外各府。平关各州。帖下各县。其察院事务、本司首领官抄案呈司施行。事毕。本司回牒监察御史

在外

一各都指挥使司、呈五军都督府。平咨六部、各布政使司。照会提刑按察司。故牒各卫并护卫指挥使司、应天府。札付长史司、各府州
一各处承宣布政使司、呈五军都督府。咨呈六部。平咨各都指挥使司。照会提刑按察司、应天府。札付金吾羽林府军等十卫经歷司、长史司、并所属盐运司、各府州
一各护卫指挥使司、凡有事务、行移本卫经歷司、转呈五军都督府、六部、并长史司。平关提刑按察司、并内外三品衙门、及各卫故牒各府。帖下州县、并所属千百户所
一各外卫指挥使司、申五军都督府。呈六部。牒呈都指挥使司。平关提邢按察司。故牒各府。帖下州县、并所属千百户所
