<!-- { "loadSidebar": true } -->
先圣周公之位。
先师孔子之位。
每位鉶一　　籩豆二　　帛一
一正祭。是日、
上具皮弁服、由文华殿出。内赞对引官导
上至拜位。奏就位。
上就御拜位。内赞导
上至伏羲氏前。奏搢圭。奏上香讫。诣
各神位前。俱奏上香讫。奏出圭。奏復位
上復位。奏再拜讫。读祝官啟祝、跪。内赞奏跪。
上跪。赞读祝讫。奏俯伏、兴、平身。读祝官安祝、退。奏再拜讫。赞焚祝帛。
一退拜位之东立。捧祝帛官出门。奏礼毕。内赞对引导
上出、还宫
一祝文
维　年岁次　月　朔　日
皇帝[御名]谨告于
先圣诸师暨周公孔子曰、予惟后学之资。必赖
先圣遗集、以為进修。兹於明日春秋开讲学。伏惟
默运神机。觉我后学。俾诚正之功不替、庶治平之至可臻、而圣道永有霑民之惠矣。特用奠告。惟
圣师鉴焉。谨告

先师孔子【释菜啟圣祠附】

国初詔正诸神封号。惟孔子封爵、特仍其旧。每岁二丁、传
制遣官祭于国学。每月朔朢遣内臣降香。朔日、则祭酒行释菜礼。洪武四年、令进士释褐、诣国学行释菜礼。十五年、始
詔天下儒学通祀孔子、颁释奠仪。二十六年、颁大成乐器于天下府学。令州县如式製造。二十九年、黜扬雄从祀、进汉董仲舒。后遇
登极、皆遣官祭告闕里。又
驾幸太学、行释菜礼。永乐八年、正文庙圣贤绘塑衣冠、令合古制。十九年、北京国子监既定。其南监春祭、
命祭酒行礼。称
皇帝谨遣。正统元年、刊定从祀名爵位次、颁行天下。二年、以宋胡安国蔡沉真德秀从祀。三年、禁祀孔子释老宫。八年、追封元吴澄為临川郡公从祀。成化二年、封董仲舒為广川伯、胡安国建寧伯、蔡沉崇安伯、真德秀浦城伯。弘治九年、封宋杨时為将乐伯从祀。嘉靖九年、釐正祀典。始為木主、题曰至圣先师孔子神位。改大成殿為先师庙、殿门為庙门。四配称復圣顏子、宗圣曾子、述圣子思子、亚圣孟子之位。十哲以下、及门弟子、皆称先贤其子之位。左丘明以下、称先儒某子之位。申党即申棖、祀止存棖。公伯寮、秦冉、顏何、荀况、戴圣、刘向、贾逵、马融、何休、王肃、王弼、杜预、吴澄十三人、俱罢祀。林放、蘧伯玉、郑眾、卢植、郑玄、服虔、范宁七人、各祀于其乡。后苍、王通、欧阳修、胡瑗、陆九渊、增入从祀。凡籩豆乐舞之数、皆更定焉。其内臣降香亦罢。隆庆五年、以本朝薛瑄从祀。万历十二年、以本朝王守仁、陈献章、胡居仁从祀
洪武二十六年释奠仪
一斋戒 【与祀帝王同】
一传
制 【仪见仪制司】
一省牲。 【牛一。今二。山羊五。今北羊。豕九。今十四。鹿一。兔五。今一】
一陈设
正坛
犊一　　　羊一　　豕一　　登一
鉶二　　　籩豆各十　　　　簠簋各二
帛一 【白色、礼神制帛】
共设酒尊三、爵三、篚一、于坛东南、西向。祝文案一于坛西
四配位
每位
羊一　　　豕一　　豋一 【今去】 鉶二
籩豆各十 【今八】 簠簋各一 【今二】 　　爵三
帛一　　　篚一
十哲位
东五坛
豕一 【分五】 　帛一　　篚一　　爵三
每位
鉶一　　　　籩豆各四　　　　　簠簋各一
酒盏一
西五坛
陈设同
东廡 【五十三位、共十三坛。今四十七位、分十六坛】
共豕一 【今三】 帛一　　篚一　　爵一
每坛
籩豆各四　簠簋各一　　　　酒盏四
西廡 【五十二位、共十三坛、今四十八位、分十六坛】
陈设同
一正祭。典仪唱乐舞生就位。执事官各司其事。分献官陪祀官各就位。赞引引献官至盥洗所。赞诣盥洗位、搢笏、出笏。引至拜位。赞就位。典仪唱迎神。奏乐。乐止。赞四拜。 【通赞陪祭官同】 典仪唱行初献礼。奏乐。执事官捧帛爵诣
各神位前。赞引导遣官赞诣
大成至圣文宣王 【今称至圣先师孔子】 神位前。赞搢笏。参献帛。执事以帛进、奠讫。执事以爵进。赞引赞献爵、出笏。赞诣读祝位。乐暂止。跪。 【传赞眾官皆跪】 赞读祝。读祝官取祝跪於献官左、读讫。赞俯伏、兴、平身。赞诣
兗国復圣公 【今称復圣顏子】 神位前。搢笏。献爵。出笏。诣
郕国宗圣公 【今称宗圣曾子】 神位前、
沂国述圣公 【今称述圣子思子】 神位前、
邹国亚圣公 【今称亚圣孟子】 神位前。 【仪并同前】 赞復位。乐止。典仪唱行亚献礼。奏乐。执事以爵献于
神位前。乐止。典仪唱行终献礼。奏乐。 【仪同亚献】 乐止。典仪唱饮福受胙。赞诣饮福位、跪搢笏。执事以爵进赞饮福酒。执事以胙进。赞受胙。出笏。俯伏、兴、平身。復位。赞两拜。 【传赞陪祀官同】 典仪唱彻饌。奏乐。执事各诣
神位前彻饌乐止。典仪唱送神。奏乐。赞引赞四拜。 【传赞陪祀官同】 典仪唱读祝官捧祝、掌祭官捧帛饌、各诣痤位。典仪唱望瘞。奏乐。赞引赞诣望瘞位。乐止。赞礼毕
一祝文
维洪武　年岁次　月　朔　日
皇帝遣具官某、致祭于
大成至圣文宣王。 【先师及四配改定今称。并如前註】 惟
王、 【今曰惟师】 德配
天地。道冠古今。删述六经。垂宪万世。谨以牲帛醴齐粢盛庶品。祇奉旧章。式陈明荐。以
兗国復圣公、
郕国宗圣公、
沂国述圣公、
邹国亚圣公配。尚享
一分献官仪注。 【分献以翰林院修撰等官二员、国子监博士等官二员】 典仪唱分献官陪祭官各就位。各至拜位。候读祝讫。唱分献官行礼。赞引赞诣盥洗所。赞搢笏。赞出笏。赞陞坛。赞诣
神位前。赞搢笏。执事以帛进于分献官、奠讫。执事以爵、进于分献官、献讫。赞出笏。赞復位。 【亚献终献同】 至典仪唱望瘞、各诣瘞位
一乐章
迎神
大哉
宣圣。 【今曰孔圣】 道德尊崇。维持王化。斯民是宗。典祀存常。精纯益隆。神其来格。於昭圣容
奠帛
自生民来。谁底其盛。维王 【今曰维师】 神明。度越前圣。粢帛具成。礼容斯称。黍稷非馨。惟神之听
初献
大哉圣王。 【今曰圣师】 实天生德。作乐以崇。时祀无斁。清酤惟馨。嘉牲孔硕。荐修神明。庶几昭格
亚献终献
百王宗师。生民物轨。瞻之洋洋。神其寧止。酌彼金罍。惟清且旨。登献于三。於嘻成礼
彻饌
牺象在前。豆籩在列。以享以荐。既芬既洁。礼成乐备。人和神悦。祭则受福。率遵无越
送神
有严学宫。四方来宗。恪恭祀事。威仪雍雍。歆格惟馨。神驭还復。明禋斯毕。咸膺百福今定配哲。从祀牌位
四配
復圣顏子 【旧封兗国復圣公】
宗圣鲁子 【旧封郕国宗圣公】
述圣子思子 【旧封沂国述圣公】
亚圣孟子 【旧封邹国亚圣公】
十哲
先贤閔子 【名损、旧封费公】 先贤冉子 【名雍、旧封薛公】
先贤端木子 【名赐、旧封黎公】 先贤仲子 【名由、旧封卫公】
先贤卜子 【名商、旧封魏公】 先贤冉子 【名耕、旧封鄆公】
先贤宰子 【名予、旧封齐公】 先贤冉子 【名求、旧封徐公】
先贤言子 【名偃、旧封吴公】 先贤顓孙子 【名师、旧封陈公】
东廡
先贤澹臺灭明 【旧封金乡侯】 先贤原宪 【旧封任城侯】
先贤南宫适 【旧封汝阳侯】 先贤商瞿 【旧封须昌侯】
先贤漆雕开 【旧封平舆侯】 先贤司马耕 【旧封睢阳侯】
先贤有若 【旧封平阴侯】 先贤巫马施 【旧封东阿侯】
先贤顏辛 【旧封阳穀侯】 先贤曹卹 【旧封上蔡侯】
先贤公孙龙 【旧封枝江侯】 先贤秦商 【旧封冯翊侯】
先贤顏高 【旧封雷泽侯】 先贤壤駟赤 【旧封上邽侯】
先贤石作蜀 【旧封成纪侯】 先贤公夏首 【旧封鉅平侯】
先贤后处 【旧封胶东侯】 先贤奚容蒧 【旧封济阳侯】
先贤顏祖 【旧封富阳侯】 先贤句井彊 【旧封滏阳侯】
先贤秦祖 【旧封禋城侯】 先贤县成 【旧封武临侯】
先贤公祖句兹 【旧封即墨侯】 先贤燕伋 【旧封汧源侯】
先贤乐欬 【旧封建成侯】 先贤狄黑 【旧封休宪侯】
先贤孔忠 【旧封鄆城侯】 先贤公西蒧 【旧封徐城侯】
先贤顏之僕 【旧封封宛句侯】 先贤施之常 【旧封临濮侯】
先贤秦非 【旧封华亭侯】 先贤申棖 【旧封文登侯】
先贤顏澮 【旧封济阴侯】 先儒穀梁赤 【旧封睢阳侯】
先儒高堂生 【旧封菜芜伯】 先儒毛萇 【旧封乐寿伯】
先儒后芬　　　　　先儒杜子春 【旧封緱氏伯】
先儒韩愈 【旧封昌黎伯】 先儒程顥 【旧封豫国公】
先儒邵雍 【旧封新安伯】 先儒司马光 【旧封温国公】
先儒胡安国 【旧封建寧伯】 先儒杨时 【旧封将乐伯】
先儒张栻 【旧封华阳伯】 先儒陆九渊
先儒许衡 【旧封魏国公】
【旧有堂邑候顏何、兰陵伯荀况、彭城伯刘向、司空王肃、司徒杜预、今黜。中牟伯郑眾、良乡伯卢植、滎阳伯服虔、今改祀於乡。菜芜侯曾点、泗水侯孔鲤、改入啟圣祠从祀】
西廡
先贤宓不齐 【旧封单父侯】 先贤公冶长 【旧封高密侯】
先贤公晰哀 【旧封北海侯】 先贤高柴 【旧封共城侯】
先贤樊须 【旧封益都侯】 先贤公西赤 【旧封鉅野侯】
先贤梁鱣 【旧封千乘侯】 先贤冉孺 【旧封临沂侯】
先贤伯虔 【旧封沐阳侯】 先贤冉季 【旧封诸城侯】
先贤漆雕徒父 【旧封高宛侯】 先贤漆雕哆 【旧封濮阳侯】
先贤(上甫下皿)泽 【旧封邹平侯】 先贤任不齐 【旧封当阳侯】
先贤公良孺 【旧封牟平侯】 先贤公肩定 【旧封梁父侯】
先贤鄡单 【旧封聊城侯】 先贤罕父黑 【旧封祈乡侯】
先贤荣旂 【旧封厌次侯】 先贤左人郢 【旧封南华侯】
先贤郑国 【旧封朐山侯】 先贤原亢 【旧封乐平侯】
先贤廉洁 【旧封胙城侯】 先贤叔仲会 【旧封傅平侯】
先贤公西舆如 【旧封临朐侯】 先贤邽巽 【旧封高唐侯】
先贤陈亢 【旧封南顿侯】 先贤琴张 【旧封阳平侯】
先贤步叔乘 【旧封慱昌侯】 先儒左丘明 【旧封中都伯】
先儒公羊高 【旧封临淄伯】 先儒伏胜 【旧封乘氏伯】
先儒孔安国 【旧封曲阜伯】 先儒董仲舒 【旧封广川伯】
先儒王通　　　　　先儒周敦颐 【旧封道国公】
先儒欧阳修　　　　先儒张载 【旧封郿伯】
先儒程颐 【旧封洛国公】 先儒胡瑗
先儒朱熹 【旧封徽国公】 先儒吕祖谦 【旧封开封伯】
先儒蔡沉 【旧封崇安伯】 先儒真德秀 【旧封浦城伯】
先儒薛瑄　　　　　先儒王守仁
先儒陈献章　　　　先儒胡居仁
