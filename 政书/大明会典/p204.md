<!-- { "loadSidebar": true } -->
【旧有寿张侯公伯寮、新息侯秦冉、考城伯戴圣、岐阳伯贾逵、扶风伯马融、任城伯何休、偃师伯王弼、今黜。内黄侯蘧伯玉、长山侯林放、高密侯郑玄、新野伯范宁、临川郡公吴澄、今改祀於乡。曲阜侯顏无繇、改入啟圣祠从祀。淄川侯申党、即申棖。今革存棖】
凡祭期。洪武元年、定以仲春秋上丁日降香、遣官祭孔子于国学
○七年、仲春上丁日食。改用次丁
○成化二十二年二月朔、当释菜。值上丁。令以次日释菜
凡祭器、礼物、乐舞。洪武四年更定、各置高案。籩豆、簠簋、豋鉶、悉用瓷器。牲用熟。乐舞生、择监生及文武大臣子弟在学者、预教习之 【今用太常乐舞生】 
○正统三年、令祭丁品物非其土產者、鹿以羊代、榛枣以所產果品代
○景泰六年奏准、以两廡祭品俭薄。增豕四隻、枣栗各五十斤、黍稷各一斗、形盐五十斤。南京国子监一体增设
○成化十二年、增乐舞為八佾、籩豆各十二
○嘉靖九年、令南京国子监祭、用十籩十豆。天下府州县学、八籩八豆。乐舞各止六佾
凡六品以下官不陪祭者、先一日赴庙瞻拜

月朔释菜仪

其日清晨、执事者、各司其事。分献官各官分列于大成门内。监生排班。俟献官至。通赞唱排班。献官以下各就位。通赞唱班齐。鞠躬、拜兴、拜兴、平身。引赞诣献官前唱诣盥洗所。献官盥手帨手讫。引赞唱诣酒尊所。司尊者、举羃酌酒讫。引赞唱诣
至圣先师孔子神位前。跪。献爵。俯伏、兴、平身。 【执事者行事并同】 引赞唱诣
復圣顏子神位前、
宗圣曾子神位前、
述圣子思子神位前、
亚圣孟子神位前。 【仪并同】 十哲两廡、分献官一同行礼毕。引赞同唱復位。引赞导献官分献官至原拜位立。通赞唱鞠躬、拜兴、拜兴、平身。礼毕
正坛
饌卓
（见图）
四配
（见图）
十哲陈设
（见图）
两廡陈设
（见图）

啟圣祠祭仪

嘉靖九年、令两京国子监、并天下学校、各建啟圣公祠。中祀叔梁紇、题称啟圣公孔氏之位。以顏无繇、曾点、孔鲤、孟孙氏配、俱称先贤某氏之位。程(王向)、朱松、蔡元定从祀、俱称先儒某氏之位。每岁仲春秋上丁日、遣国子监祭酒行礼。南监、司业行礼
一陈设
正位
羊一　　　豕一　　　籩豆各八
簠簋各二　鉶二　　爵三　　帛一
篚一
东配
豕一　　　爵三　　帛一　　篚一
每位
簠簋各一　籩豆各四
西配 【同】
东西从祀 【同】
一正祭。是日三更、赞引导遣官至盥洗所。搢笏出笏。典仪唱执事官各司其事。遣官就位。迎神。四拜。 【两廡分献官同】 典仪唱奠帛行初献礼。遣官由
庙左门入。赞诣
啟圣公孔氏神位前。搢笏。献爵。出笏。诣读祝位。跪。读讫。俯伏、兴、平身。 【两廡分献官同】 赞诣
先贤顏氏神位前。献帛。献爵。诣
先贤曾氏、
先贤孔氏、
先贤孟孙氏、各神位前。 【仪并同前。两廡分献官同】 献帛爵讫。復位。典仪唱行亚献礼、终献礼、 【仪同初献】 典仪唱彻饌。讫。唱送神。四拜。 【两廡分献官同】 典仪唱读祝官捧祝、掌祭官捧帛饌、各诣痤位。唱望瘞。捧祝帛饌官至瘞所。赞引赞诣望瘞位。赞礼毕
一祝文
维　年　月　日
皇帝遣具官某、致祭于
啟圣公孔氏曰、惟
公、诞生至圣、為万世王者之师。功德显著。兹因仲春。秋。特用遣祭。以
先贤顏氏、
曾氏、
孔氏、
孟孙氏配。尚
享

大明会典卷之九十二
群祀二
先农

洪武二年、始建
先农坛于山川坛西南、列為大祀。每岁亲祭、遂耕耤田。以后稷氏配。已又奉
仁祖配。后改中祀。止遣应天府官致祭。不设配位。祭毕、犹亲耕耤田。永乐定都、建坛如南京。遣顺天府官致祭。日后遇
登极初、行耕耤礼、则亲祭。每岁以仲春上戊日、遣官致祭。嘉靖十六年、
諭凡亲耕、则户部尚书先祭先农。
上至、止行三推礼。万历四年、改铸神祇坛祠祭署印、為先农坛祠祭署印、仍掌行耕耤事务
洪武二十六年定
一斋戒 【二月】
一省牲 【牛一　羊一　豕一　鹿一　兔一】
一陈设
先农之神 【南向】
犊一　　　羊一　　豕一　　豋一
鉶二　　　籩豆各十　　　　簠簋各一
帛一 【青色、礼神制帛】
设酒尊三、爵三、篚一、于坛南、西向。祝文案一于坛西
一正祭。典仪唱乐舞生就位。执事官各司其事。赞引引献官至盥洗所。搢笏。出笏。赞就位。典仪唱瘞毛血。迎神。奏乐。乐止。赞四拜。 【陪祭官同】 典仪唱奠帛行初献礼。乐作。赞诣
神位前。献帛、献爵讫。诣读祝位、跪、读毕。赞俯伏兴、平身。復位。乐止。行亚献礼。乐作。乐止。行终献礼。 【仪同】 典仪唱饮福受胙。讫。俯伏、兴、平身。復位。赞两拜。彻饌。奏乐。执事于
神位前彻饌。乐止。唱送神。奏乐。赞四拜。乐止。典仪唱捧祝帛饌各诣瘞位。礼毕
一祝文
维洪武　年岁次　甲子月　日
皇帝谨遣具官某、致祭于
先农之神。惟
神、初兴农事。乃种嘉榖。為民立命。万世永赖。今将东作。亲耕耤田。谨以牲醴庶品、用修常祀。尚
享
一乐章
迎神
东风啟蛰。地脉奋然。苍龙掛角。燁燁天田。民命惟食。创物有先。圜鐘既奏。有降斯筵
奠帛
帝出乎震。
天发农祥。神降于筵。蔼蔼洋洋。礼神有帛。其色惟苍。岂伊具物。诚敬之将
初献
九穀未分。庶草攸同。表為嘉种。实在
先农黍稌斯丰。酒醴是共。献奠之初。以蘄感通
亚献
倬彼甫田。其隰其原。耒耜云载。驂御之间。报本思享。亚献惟虔。
神其歆之。自古有年
终献
帝耤之典。享祀是资。洁丰嘉栗。咸仰于斯。时帷亲耕。享我农师。礼成于三。以讫陈词
彻饌
於赫
先农。歆此洁修。于篚于爵。于饌于羞。礼成告彻。
神惠敢留。餕及终亩丰年是求
送神
神无不在。於昭于
天。曰迎、曰送。于享之筵。冠裳在列。金石在悬。往无不之。其佩翩翩
望瘞
祝帛牲醴。
先农既歆。不留不褻。瘞之厚深。有幽其瘞。有赫其临。曰礼之常。匪今斯今
嘉靖九年更定
一祭品。每亲祭、加和羹胙牛各一隻、豚胉豕一口。餘如旧例
一祭仪。前三日、太常寺奏致斋如常祀仪。
上先期致告于
庙。至日、
上诣坛所具服殿、具皮弁服。典仪唱乐舞生就位。执事官各司其事。内赞导引官导
上至拜位。内赞奏就位。典仪唱瘞毛血。迎神。乐作。乐止。内赞奏四拜。 【传赞百官同】 典仪唱奠帛行初献礼。乐作。执事官捧帛爵、跪奠于
神位前讫。内赞奏跪。 【传赞百官同】 乐暂止。内赞唱读祝。读祝官跪于
神位前右、读讫。乐作。奏俯伏、兴、平身。 【传赞百官同】 乐止。典仪唱行亚献礼。乐作。执事官捧爵跪奠于
神位前讫。乐止。典仪唱行终献礼。乐作。执事官捧爵跪奠于
神位前讫。乐止。太常寺官进立坛东、西向。唱答福胙。内赞奏跪。奏搢圭。光禄寺官以福酒跪进于
上右。内赞奏饮福酒。
上饮讫。光禄寺官以胙跪进于
上右。内赞奏受胙。
上受讫。奏出圭。俯伏、兴、平身。奏二拜。 【传赞百官同】 典仪唱彻饌。乐作。执事官诣
神位前彻饌讫。乐止。典仪唱送神。乐作。内赞奏四拜。 【传赞百官同】 乐止。典仪唱读祝官捧祝、掌祭官捧帛饌、各诣瘞位。乐作。礼毕。乐止。
上还具服殿、更翼善冠黄袍、行耕耤田礼
一祝文
维嘉靖　年　月　日
嗣天子御名、致祭于
先农之神曰、维
神、肇兴农事。始种嘉穀。立斯民命。万世攸赖。兹当东作之期。躬耕耤田。惟赖
神慈。默施化理。俾年穀丰茂。率土皆同。以牲帛醴齐之仪、用申祭告之诚。尚
享
一乐章 【仍旧】

先蚕【后罢】

嘉靖九年、初建
先蚕坛于北郊。岁春择日、
皇后躬祀先蚕、行亲蚕礼。十年、改筑坛于
内苑、致祭、行亲蚕礼
一斋戒。前期三日、尚仪奏致斋三日。内执事并司赞六尚等女官、及应入坛者、各斋二日
一省牲 【羊二　豕一　鹿一　兔一】
一陈设
先蚕氏之神
羊二　　　豕一　　豋一　　籩豆各六
簠簋各二　帛一　　篚一　　酒尊三
爵三　　　酒盏三十　　　　祝案一
一正祭。先一日、蚕宫令陈乐女生位于坛南设
皇后拜位于坛下、北向。次
公主、次内命妇、次外命妇拜位、俱异位重行、北向。设内赞位于坛南。设司赞位于
皇后拜位之东西。设司宾位于外命妇班之北、东西相向。
皇后至坛所、入具服殿少憩。司宾先引外命妇列于
先蚕坛下、东西相向、以北為上。尚仪诣
皇后前、奏请
皇后易礼服。出殿门。将至坛。内赞唱乐女生就位。执事官各司其事。导引女官导
皇后至拜位。司赞奏就位。次
公主。次内命妇、又次外命妇、各就拜位。内赞唱瘞毛血。迎神。乐作。乐止。司赞奏四拜。 【公主以下同】 内赞唱奠帛行初献礼。乐作。执事官捧帛爵跪于
神位前、各奠讫。乐暂止。内赞唱读祝。司赞奏跪。
皇后跪。 【公主以下同】 读祝女官跪于
神位前右、读讫。乐作、司赞奏兴。
皇后兴。 【公主以下同】 乐止。内赞唱行亚献礼。乐作。执事官捧爵、跪奠于
神位前讫。乐止。内赞唱行终献礼。 【仪同亚献】 执事女官进立坛东、西向。唱赐福胙。司赞奏跪。
皇后跪。执事女官以福酒跪进于
皇后右、奏饮福酒。
皇后饮讫。执事女官以胙跪进于
皇后右、奏受胙。
皇后受胙讫。司赞奏兴。
皇后兴。司赞奏二拜。 【公主以下同】 内赞唱彻饌。乐作。执事女官诣
神位前彻饌讫。乐止。内赞唱送神。乐作。司赞奏四拜。 【公主以下同】 乐止。内赞唱读祝、官捧祝、执事官捧帛饌、各诣瘞位。乐作。乐止。司赞唱礼毕。
皇后还具服殿、更常衣。行亲蚕礼
一祝文
维　年　月　日
皇后　　致祭于
先蚕氏之神曰、维
神、肇兴蚕织。衣我烝民。万世永赖。时维季春、躬行采桑礼。仰冀
默垂庇佑。相兹蚕事。率土大同。惟
神之休。敬以牲帛醴齐之仪、用申祭告。尚享
【如遇令官、则去躬行采桑礼一句。更云用修常典。又改用申為谨用】
一乐章
迎神 【贞和之曲】
於穆惟
神。肇啟蚕桑。衣我万民。保我家邦。兹举旷仪。春日载阳。恭迎霞驭。灵气洋洋
奠帛 【寿和之曲初献同】
神其临只。有苾有芬。乃献玉齍。乃奠文纁。仰祈昭鉴。淑气氤氳。顾兹蚕妇。祁祁如云
亚献 【顺和之曲】
载举清觴。蚕祀孔明。以格以饗。鼓瑟吹笙。阴教用彰。坤仪允贞。
神之听之。鉴此禋诚
终献 【寧和之曲】
神之格思。桑土是宜。三繅七就。惟此茧丝。献礼有终。
