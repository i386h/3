<!-- { "loadSidebar": true } -->
○十四年题准、京卫武学教授训导柴薪银两、照五城兵马指挥事例、本部行移顺天府、将原派柴薪银两、每年四月以里、徵完解部、按季给拨
○十六年题准、各
王府官员柴薪银两、巡抚都御史转行各属、於均徭内僉徵。在省城者、解布政司。在各府州县城者、俱解本府。直隶州解分守道、转发该州贮库。
郡王下教授典膳二名、该银十六两。将军下教授由学校出身者一名、该银十二两。俱分為上下半年、於该年七月、次年正月、各长史司、并各教授、通将前项官员、实在歷俸、有无事故旷职月日、造册送各司府、并分守道、查扣明白、方行给领。如有冒支、及啟
各王奏讨、承奉长史等官、听巡按官参奏究治。其生员官宦良家子弟、遇例纳银者、例不僉与皂隶见今各衙门直堂工食名数★正统以后、增减不一。今据各衙门实支、及武库司拨给实数、开列于后。其与正统间额数同者、不重载☆
内阁大学士各直堂十四名
詹事府直堂十名　主簿厅直厅二名
翰林院直堂十五名。又工食直九名
誥敕房看朝房直二名★比旧额减二名☆
四夷馆皂隶工食十二名
吏部直堂四十八名
户部直堂四十七名
礼部直堂四十八名
仪制司看库一名。精膳司把门二名
兵部直堂三十名。三堂并京营皂隶工食六十名零八两
武选司职方司直厅各八名。武库司直厅九名。又库皂工食二十九名
刑部直堂四十五名。看监工食一百四十二名
工部直堂四十名
都察院直堂四十五名。看监工食直一百三十四名
通政司直堂直厅看监共五十名
大理寺直堂直厅把门共六十一名
尚宝司看朝房七名
太常寺直堂十八名
国子监看朝房把门看仓看库各二名
太僕寺直堂十名
行人司直厅七名
鸿臚寺直堂二十名。又看朝房等项三名
钦天监把门观象臺共六名
太医院直堂十名
宗人府直堂直厅共二十名
五府看朝房各二名
锦衣卫直堂直厅共二十六名
镇抚司直厅看监共四十三名
凡陞俸官。弘治十八年令、凡陞俸官员、除有军功、并九年考满、加陞俸级者、准照今陞品级僉给皂隶。其餘乞
恩等项陞俸者、止照原任官品拨与
○正德三年题准、纪善歷任陞俸、及九年之上、照依五品俸级、岁拨柴薪皂隶四名。若年劳未及、仍候九年、奏请添拨
○嘉靖七年题准、凡有军功陞俸、俱於原职上加陞。其柴薪皂隶、不论官级正从、自五品以下、每一级加皂隶一名。八品以下陞俸者不加。五品以上、每一级加皂隶二名。再有军功、以次递加、至十四名而止。以后官虽迁转、止照原陞俸级皂隶数目带支。不许随官加带。其僉拨日期、在京以除授日為始。在外以文书到日為始
○九年题准、今后
亲王长史官员陞俸者、通前歷任九年、俱照例添拨皂隶
凡带衔官。弘治十七年题准、在外带衔官员、应得柴薪皂隶、照例於本布政司、坐派所属相应州县、徵收完足、类解本司收贮。每年终作二次差人分送各官住札去处交收、取收领缴照
○嘉靖三十二年题准、在京带衔官员、直堂皂隶、原无额派。每年动支缺官银一百两、雇人应役、自到任之日為始。如遇陞转、查照住支。近例、三品支一百两。四品八十两


凡公差官。弘治五年题准、京差、并公差出外官员、该用跟随皂隶、俱要经由兵部武库司手本、方纔应付、不许滥拨
○十三年、令都督等官、有公差在外、管守地方者、应与巡抚都御史事体相同。其皂隶仍於在京本衙门支领。有奏要在外布政司支领者、不准
○十八年题准、京差各官皂隶、该衙门用印信手本、开送兵部。该司行宛平上元等县拨送。内奉
旨点差者、每员四名。其餘二名。差满仍用手本送回。转行该县、仍查各官差满日期、扣除工雇。每年终造册送部。南京开送南京兵部查考
○嘉靖元年、令兵部札付顺天府、自嘉靖二年為始、於该解缺官皂隶、并斋膳等夫银内动支一千两、通融雇募。在京公差官员长跟皂隶。差完、及出巡之日、截日扣除。如再不敷、於固安等属县徵派。年终造册缴部查考。其三年五年一次差官、并暂差等项、皂隶止於宛大二县僉拨
凡僉派徵解。洪武元年令、凡府州县额设祗候、禁子、弓兵、於该纳税粮三石之下、二石之上。人户内差点、除纳税粮外、与免杂泛差役。毋得将粮多人户差占。应天府祗候二十名、禁子三十名、各府以秋粮為额。二十万石之上、祗候二十名、禁子一十五名。一十万石之上、祗候一十八名、禁子一十三名。一十万石之下、祗候一十五名、禁子一十名。各州县以秋粮為额。一十万石之上、祗候一十五名、禁子一十名、弓兵三十名。五万石之上、祗候一十三名、禁子八名、弓兵三十名。五万石之下、祗候一十名、禁子七名。弓兵三十名
○永乐间、令各项皂隶、以均徭人户為之。在京在外、俱以一年為满
○宣德间、令随从皂隶、不愿应当者、每名月办柴薪银一两
○弘治初、令凡两京公使、并仓库秤子等役、不愿应当者每名岁出工食银十两
○六年题准、今后将该解京班皂隶、除原係直厅等项者、照旧俱解正身、并工食银两外。若係各官名下跟随皂隶、办柴价银两、总收在官、煎销成锭、上凿银数成色、用纸包裹、再写银数、用本州县印信封记、差吏典或阴阳生一人、转给批文、每皂隶十名、内选用殷实皂隶二名、一同管送、赴部交割。兵部武库司、总写手本、连直厅等项正身、并柴价银、通送各衙门总管皂隶司分、当日俱总取手本回照
○八年题准、都御史等官一百八十二员、应拨柴薪皂隶共四百八十五名。查照原减之数、派河南山东山西等布政司、北直隶所属。河南布政司一百九十三名。山东布政司一百七十名。山西布政司一百一十名。真定府七十四名。保定府五十名。顺德府三十四名。广平府四十三名。大名府六十五名。永平府三十三名。河间府三十四名。著落各该司府掌印正官、查勘所属州县人户多寡、每年斟酌分派均平、自弘治九年為始、作急差人解部、听候拨发应役、先将僉派过州县皂隶名数、开报兵部、以凭查考。后再有添设官员、就照此例僉用
○十二年题准、自弘治十四年為始、照近年兵部题准事例、係布政司去处、将布按二司等衙门、係直隶去处、将本府并所属州县等衙门、大小官员、合得皂隶马夫、共该银若干两、著落该属州县、斟酌人户多寡、分派徵完。係马夫者、每官一员、将银倾作四十两一锭、係皂隶者、每名倾作十二两一锭、俱解本府交收。该上司者、著人解布政司、分送按察司等衙门。该本府者、本府给散该所属州县。或别衙门者、行文各衙门、差人具印信领状、领回给散
○十四年题准、直堂把门看监皂隶、不拘有无闰月、每年、一名止解工食银十两
○又令各司府州县僉解柴薪皂隶、遇闰、仍增银一两
○十五年、令凡各司府州县该解皂隶、俱限该年正月以后、八月以前、陆续解部。如有违限、先将齎批人役送问。耽误官吏、行巡按衙门提问
○十八年、令凡在京在外各衙门缺官皂隶银两、年终通查解部、仍行都察院该道知会。如浙江、河南、山东、山西、陜西、南北、直隶、一年一解。福建、湖广、江西、二年一解。云贵、四川、两广、三年一解。兵部查彀一千两以上、俱送大僕寺寄库、以备各项奏请支用。及遇有该僉京班皂隶州县、十分旱涝、已经抚按勘实奏报、兵部行文免僉、照数於前项银两取回分给
凡拨给、洪武二十六年定、各衙门官员、合用跟随皂隶、俱於法司取拨笞杖囚人应役。必须明立文案簿籍、开写姓名乡贯、应该拘役年月、发送某衙门著役。遇满拨替。其有在逃、即便根捉、仍送法司问罪。若病故者、照名行移法司拨补
○弘治十一年题准、各衙门直堂看监等项皂隶正身、应当一年已满、新拨更替、将旧役手本、送到武库司、转行顺天府给引寧家
○十五年、令凡解到皂隶、不必拘定某州县派拨某衙门。但从兵部将各衙门拟定次序、皂隶以到部之日為序、三品以上官、岁该皂隶十名十二名者、俱先拨三名。四品官该六名者、先拨二名。九品以上官、该二名三名四名者、俱先拨一名。译字等官该一名者、俱先拨半名。各照次序、周而復始。大率一品二品官、上半年以里、不许拨过六名。四品官不许过三名。餘官倣此
○十六年题准、凡各项皂隶解到数少、不彀轮拨、将上年拨到皂隶、借拨补輳
○隆庆六年题准、各处解银人役、俱要先赴巡视科道官掛号。其锦衣卫、鸿臚寺、太常寺、光禄寺、钦天监、太医院、上林苑监七衙门、俱要堂上官覈实手本文册、俱用堂印鈐盖、方准支给。查盘之日、备造文册送查
○万历九年题准、各衙门关支柴直、各具领状一张、册一本、先赴京营科道掛号。后投本部。其领状、总具银数。册内备开某官柴直几名。该司附卷备查
○一各官柴直银两、每季终造册关支。未至季终、有陞迁事故者、截日支领。其开造不明者、驳回改正。查盘之日、类题参究
凡扣补。弘治十一年、令各处解到柴薪价银、兵部收贮、该司、行移应得皂隶衙门知会。各该衙门差人齎文赴司关领、分送各官。其改陞事故等项、各该衙门、即日查除任内应得外、悉扣还官。其续任补缺、俱以到任之日為始、补与应得之数。年终通将收拨过数目、类册奏缴
○嘉靖元年题准、顺天府缺官皂隶斋夫银两、通查解部、不许别项动支。仍行各巡按查催各该司府、年终备造已未起解数册缴部。该司置立文簿。照依原限解到查销。在京大小陞迁事故官员柴薪银两、以后每遇季终、该司通行各衙门管皂隶司分、备查扣数附簿、听本部查考
○三十三年题准、凡有差出官员、带家小住札行事者、查照各官应得柴薪、就於附近衙门扣除缺官柴薪马丁斋夫银两。有餘、照旧解还本部。缺少、以本处赃罚银两补给。如遇回京、截日住支。仍於兵部关领。年终、通将各官支给过银两、并解部各数目、备细造册奏缴。青册送部查考
凡减免。正德九年题准、在京大小衙门官员、柴薪直堂把门看仓等项、皂隶七千五百六名、每年额派河南、山东、山西布政司、并直隶保定等府徵解。除分派各衙门外。该剩柴薪皂隶三百九十七名。直堂等项皂隶四十五名。自正德二年為始、将前项多餘皂隶柴薪、仍留六十名、直堂等仍留十七名、以备各衙门取用。其餘多餘之数、各照地方额解名数、量為减免
○河南、量减柴薪九十一名。直堂三名。实派柴薪一千四百五十名。直堂三百十五名
○山东、量减柴薪八十三名。直堂四名。实派柴薪一千二百七十六名。直堂二百四十七名
○山西、量减柴薪三十一名。直堂十三名。实派柴薪四百十一名。直堂五百二十二名
