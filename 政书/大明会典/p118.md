<!-- { "loadSidebar": true } -->
龙驤卫屯粮。原额三千五百三十四石九斗四升五合四抄二撮五圭。今四千四十一石八斗三升八合三勺
龙虎卫屯粮。原额八百一十石五斗五合六勺二抄二撮五圭。今八百六十一石七升六合二勺
应天卫屯粮。原额三千四百一十石五斗三升七合八勺二抄二撮五圭。今三千三百九十六石五斗七升四合九勺
府军卫屯粮。原额四百二十一石九斗八升五合六撮五圭。今四百二十五石六斗一升五合九勺
府军左卫屯粮。原额二千三百四石七斗九合一勺一抄。今三千九十三石四斗九升七合六勺
府军右卫屯粮。原额五百八十六石四斗六升四合七勺三抄六撮五圭。今四百八十六石八升八合七勺
虎賁左卫屯粮。原额一千七百三十七石一斗九升六合三勺九抄一撮。今二千九百一十六石六斗三升三合三勺
羽林左卫屯粮。原额七百四十五石一斗六升八合五勺五抄九撮五圭。今八百五十四石八斗四升一合五勺
鹰扬卫屯粮。原额三千二百四十八石四升五合二勺九抄五撮。今三千二百五十三石三斗六升九合二勺
广洋卫屯粮。原额七千三百六十三石八斗四升六勺二抄五撮二圭八粟。今八千八百七石一斗二升七合三勺
留守中卫屯粮。原额一千二百九十五石一斗九升六合六勺二抄。今九百四十一石六斗六升一合八勺
虎賁右卫屯粮。原额三千七百六十七石七升二合五勺。今四千三百七石四斗八升三合三勺
水军右卫屯粮。原额五千五百八十石七斗二升八合七勺。今六千一百五十一石八斗三升三合四勺
龙江右卫屯粮。原额一千一百九十二石五斗一升八合七勺。今二千八百九十六石八斗三升七合八勺
驍骑右卫屯粮。原额一千六百六十一石四斗四升二合四勺。今二千七十八石三斗九升八合四勺
留守后卫屯粮。原额九百九十八石五斗五合九勺四抄二撮五圭。今九百五十石八斗六勺
羽林右卫屯粮。原额一千一百六十五石五斗八合六勺七抄五撮。今一千五百五十一石四斗六合一勺
留守右卫屯粮。原额二千九石四斗七升五合八勺八抄五撮。今二千一百二石四斗八升七合八勺
横海卫屯粮。原额七千二百九十五石二斗四升四合一抄二撮三圭三粟。今九千三百九十一石一斗一升五合三勺
豹韜左卫屯粮。原额一千八百七十二石。今一千八百八十一石七斗二升七合三勺
豹韜卫屯粮。原额一千七百四石四斗六升三合八勺四抄四撮五圭。今一千九百二十五石八斗五升九合一勺
和阳卫屯粮。原额六千七百五十二石六升三合八勺七抄三撮五圭。今六千二百三十石二斗六升六合二勺
龙江左卫屯粮。原额一万七百七十六石二升三合五勺三抄二撮七圭二粟。今一万二千二百二十六石一升一合
兴武卫屯粮。原额四千五百八十五石二斗三升二合九抄一撮。今五千二百六十石七斗四升七勺
镇南卫屯粮。原额七千四百二十三石一斗四升八勺一抄八撮五圭。今七千四十八石三斗八升七合一勺
江阴卫屯粮。原额五千二十一石七斗二升九合。今五千七百五十四石九斗四升七合九勺
金吾前卫屯粮。原额四百四十八石四斗七升五勺四抄五撮。今四百七十七石九斗六升四合一勺
旗手卫屯粮。原额八百九十八石九斗七升四合。今九百七十三石七斗八升八合四勺
金吾后卫屯粮。原额三百七十四石六斗二升四合五勺六抄四撮七圭。今一百九石四升六合七勺
瀋阳右卫屯粮。原额三千二百二十二石五斗四升九合六勺五抄。今二千九百七十八石二斗八升六合
留守前卫屯粮。原额三千四十三石七斗五升七合一抄六撮八圭五粟。今二千九百五十五石二斗一升八合二勺
锦衣卫水军亲军驯象千户三所屯粮。原额八千一百九十九石四斗九合五勺六抄三撮。今八千六百九十七石五斗六升四合
神策卫屯粮。原额八百八十六石五斗七升一合五勺八抄二撮五圭。今一千一百六十三石五斗五升九合九勺
大策卫屯粮。原额四千四百五十九石八斗九升四合八勺三抄七撮五圭。今五千一百七十四石五斗三升二合八勺
府军后卫屯粮。原额一千一百一十三石八斗二升五合七勺九抄六撮。今一千五十石五斗三升一合六勺
武德卫屯粮。原额六百四十八石九斗二升一合六勺三抄。今七百二十四石八斗六升八合九勺
飞熊卫屯粮。原额五千二百九石四升二勺八抄三撮。今五千二百八十八石八斗四升一勺
广武卫屯粮。原额五千三百四十六石四斗四升九合一勺五抄八撮。今五千九百七十五石三斗二合三勺
英武卫屯粮。原额四千五百六十四石二斗五升三合八勺四抄九撮五圭。今四千六百七十九石九斗二升四合七勺

仓庾

长安门仓
东安门仓
西安门仓
北安门仓
锦衣卫乌龙潭仓　　旗手卫仓
金吾前卫仓　　　　金吾后卫仓
羽林左卫仓　　　　羽林右卫仓
虎賁左卫仓　　　　虎賁右卫仓
驍骑右卫仓　　　　龙驤卫仓
神策卫仓　　　　　鹰扬卫仓
留守中卫仓　　　　留守左卫仓
留守右卫仓　　　　留守前卫仓
留守后卫仓　　　　兴武卫仓
豹韜卫仓　　　　　府军卫仓
府军左卫仓　　　　府军右卫仓
府军后卫仓　　　　龙虎卫仓
武德卫仓　　　　　和阳卫仓
镇南卫仓　　　　　瀋阳左卫仓
瀋阳右卫仓
孝陵卫仓　　　　　　　　广洋卫仓
天策卫仓　　　　　江阴卫仓
水军左卫仓　　　　水军右卫仓
应天卫仓　　　　　横海卫仓
龙江左卫仓　　　　龙江右卫仓
龙虎左卫仓　　　　豹韜卫仓

宣德十年、令南京锦衣、虎賁左、右、及鹰扬等四卫、空閒仓廒。户部委员外主事二员监督。各该衙门、銓拨仓官三十一员、攒典三十二名、军斗一百六十名、均派各仓、收受粮料
○正统七年、令本部每岁委员外郎、或主事一员、提督仓粮、註销粮数
○景泰三年、令南京各仓、筑立高厚墙垣。不许军民人等、就墙起盖房屋。墙外仍立冷铺、僉拨军夫巡守
○成化十二年奏准、府军左卫东仓墙外官地、量起公馆。令监收等官往来安歇
○十四年、令南京仓场监督巡视等官、但遇浙江江西苏松等处地方之人、照吏部銓官事例、不许差委
○十八年、令乌龙潭等三十五仓、并中和桥等二马草场攒典、週岁起送冠带。仍要守支。其
长安等门一十一仓攒典、三年役满冠带
○正德十年奏准、看守南京仓场、并修理人役、如有故违、不行僉补者、过三箇月、将掌印官住俸。半年以上者、将首领官吏提问。一年以上者、经该官员、通行参问
○嘉靖四十五年题准、南京府军卫仓、府军右卫东仓、府军后卫仓、金吾后卫东西南三仓、神策卫龙驤卫二仓、共八仓、暂作空间廒分。解到粮米。止坐乌龙潭等仓收贮。其八仓军夫、均派见贮仓分、协助修理。所空八仓官员、不必銓补
○隆庆元年议准、南京锦衣等卫、乌龙潭等仓、看仓餘丁、自本年為始、每丁月支口粮三斗、於各仓耗米内支给
○二年议准、南京
东安四门仓、移附復成桥仓内。止设官攒二员收支。餘六员起送另选。以后註用一员一攒。其原设均徭脚夫等银、照例徵解南京户部银库。查照听南京户部十三司、并总巡监收官。书算等役工食、酌量繁简、定立名数、就於前项银内量给
○万历二年、令南京户部监收主事四员、分管各仓。照旧居住官房。如有不住公馆者、许提督官、指名照例参治

粮储

凡各处兑运粮、每岁本部选差员外郎、或主事、直隶一员、浙江一员、湖广一员、江西一员、督同各司府州县掌印官、并分巡分守管粮官员、依限徵兑
○凡各处运到河下粮米、每年以三十万石、令就船兑支。每米一石、带耗、并席竹脚钱、准作平米三斗、作正支放
○宣德十年、令本部郎中主事、分管各仓场粮草。三年更代
○正统初、令南京户部侍郎一员、总督各仓场粮草
○又令南京六部、推选郎中、员外郎、主事共六员、各卫仓四员、应天等六卫仓一员、直隶凤阳府仓一员、监督收放
○景泰二年、革南京总督仓场侍郎。仍令副都御史一员总督
○三年、令南京各仓场监督官收放粮草、託故回家、致官攒人等、徇私作弊者。照闒茸事例、起送吏部
○四年、令各仓放粮、以勘合到日為始。过违四十五日者、扣除不支
○六年、令南京各仓、照京通二仓会筹溜筩放米。不许将带钱物、交通军斗、求打好米、增多斛面。违者拏问
○又令南京各仓止委御史、及郎中等官、巡视监督。其本部巡仓官、不必差委
○成化四年、令推选年深老成廉干郎中一员、公同监察御史、巡视南京各仓。其员外郎、主事、专一监督收放。俱从本衙门堂上官考察
○九年、令御史巡察国子监仓粮
○成化十二年奏准、凡京卫仓米、每石明算加耗八升。正米耗米、俱令平斛收受。纳户亲自行概
○十五年奏准、各仓收粮、仍加四进仓。除筛晒加耗外。餘米听民自便、不许概收
○十六年、令南京都察院委御史二员。一员巡视各卫仓粮。一员巡视象马草场、并光禄寺等衙门。原设总巡御史裁革
○十八年奏准、南京都察院委御史二员。一员分管鼓楼以南一十九仓、并中和桥草场、及
长安等四门仓粮草。一员分管鼓楼以北一十八仓、并金川门马草场、光禄寺牺牲所、及各监局等衙门粮草
○弘治七年、令南京锦衣等卫乌龙潭等四十一仓。仍委本部员外郎主事八员、分投提督
○九年奏准、南直隶各府州县运纳夏税小麦、免徵本色。每石折银五钱。解运本部收贮。遇有官军人等、该支小麦、每石折银四钱支给
○十六年、令浙江、江西、湖广、南直隶抚按官、晓諭各府州县。今后起运南京粮米、务要计算正耗脚价、交与委官纳户、领运赴部上纳。敢有中途通同剋减盗卖。及借债买纳上完、带同债主回运、重徵小民者。许各该官吏申呈究治
○又题准、本部刊置水兑字号通关、印发号纸。外号底簿、发管兑委官处。内号底簿、发本部该管水兑分司。收掌比对。以防抵换公文、及增减数目
○正德十一年、令本部、并总督南京粮储衙门、每年候所属府州县、解到总部部运官员职名。并粮纳各分解备细数目文册。查对判拨、交纳户部。部运委官、将带批文、私自回家、违限三箇月之上者、送问。半年之上者、照不谨事例、问革為民
○十四年奏准、京仓前后、不许军民借银、关支放粮。及买纳剩碎米、混同灾恶、谋復上仓交纳。违者、军发边远、民发附近、充军
○又奏准、总督南京粮储衙门、以后续收竹席银两、发应天府贮库。专為修理仓场之用。不许别项动支。如修理之外、积至三万两以上。咨部处奏
○又令各仓上纳粮米、本部置立印信文簿、送总督衙门收掌。但遇正数之外、积出附餘米石。查照的数、作正支销
