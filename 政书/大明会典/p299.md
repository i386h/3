<!-- { "loadSidebar": true } -->
一、南京各监局、差内官进贡等项、支廩给。应付中等马一匹。水路奏讨马快船隻、准拨听差马船、或快船一隻。如有箱扛多者、验过量增装送。带伴当果户各项人役、照例止许二名支口粮、应付驛驴各一头。水路本官船内带去。往回应付。南京光禄寺差署丞等官、管进荐新茶果、支廩给、陆路中马一匹。水路站船。验扛拨夫。南京工部差大使等官、齎进年例端午蝇鞭、支廩给、带作头二名、不支米、俱驛驴红船。往回应付
一、各省及云贵都布按三司各堂上官进表、支廩给、应付双马。水路站船。其行太僕苑马寺等官进表、支廩给、应付中马一匹。水路站船。俱往回应付
一、五府侯伯总兵等官、奉
敕往各边镇守、支廩给。应付双马。带军器等件、量拨车辆
一、司礼监传太岳太和山、并守备承天太监、差舍人等役进贡回还、照传应付
一、锦衣卫差千户、并带总旗、往各处地方巡捕、俱支廩给。应付中马各一匹。往回应付
一、抚按镇巡、及南京守备、行太僕苑马寺、并
钦差科道部属等官、批差官舍吏承齎本奏重事赴京者、俱支口粮。係官、支廩给。应付驛驴各一头。往回应付。准领本司公文回还、验数应付马匹。其餘常事、不许应付
一、各处守备官、係在京奉
敕前去者、支廩给。陆路双马。水路站船。到彼马匹住起。不在京亲领者不准
一、五府差官舍、伴送投降夷人、往两广等处交割。官支廩给。舍人支口粮。夷人支廩给。幼小妇女支口粮。陆路俱应付下马。水路站船。夷人拨防夫一名护送。所带赏赐、拨军装送。虏中走回人口、与妇女、愿回原管官司者、俱与脚力。所差人、往回应付。夷人到彼起住
一、南京各道御史赴京復
命奏事回还、支廩给。陆路双马。水路站船人夫
一、后府奏差官、及各部奏差官舍人员、往各处公干。官支廩给。舍人支口粮。陆路应付下马各一匹、水路站船。往回应付
一、礼部题差监生、往各
王府报讣、支廩给。应付中马各一匹。水路站船人夫二名。往回应付
一、各五府内使内官、奉
钦依往本府应役、支廩给。应付双马。每名各带家人二名、支口粮。应付驛驴各一头。拨车各一辆。到彼住起
一、礼部题差鸿臚寺序班、伴送朝贡使臣人等、支廩给。应付中马一匹。人夫四名。送至外国者、准带家人一名、支口粮、应付驴一头。往回应付
一、礼部题差太医院御医、往各
王府调治
王疾、支廩给。陆路下马一匹。水路站船。往回应付。其太医院差医士、往各边调治患病官军、支口粮。应付驴一头。往回应付。各带药材、拨所车各一辆
一、礼部题差各
王府内使内官、伴送各
王妃妾并男女回府。内官、支廩给。应付下等马一匹。水路站船。
王妃等、俱支口粮。驛驴各一头
一、各部差官、运送军器钱粮、前往各边交割、支廩给。陆路中马一匹。水路站船。军器钱粮、量拨车辆。往回应付。回日、车辆住起
一、礼部奏差道士齎捧祭文香帛、前往各省致祭
歷代帝王、俱应付廩给、中马一匹。水路站船。带家属一名、不支米、应付驛驴一头。祭物价钞、拨夫二名。其顺天府奏差办事官、往各处取考试官、支廩给。陆路中马各一匹。水路站船。俱往回应付
一、各内监差监丞等官、前往宝坻杨村等处徵收地租、支廩给。自备马匹、行户部支草料。往蓟州梁城等处採打银鱼、支廩给。陆路双马。水路站船。带书办军役、支口粮、下等马各一匹
一、五府官
钦遣前往
长陵等陵行礼、支廩给。应付双马人夫。往回应付一、工部差指挥等官、驾送黄船往南京修理、支廩给。往回应付
以上二十九条、给良字号勘合
一、各
王府差人春秋类奏、止许一人。官支廩给。非官支口粮。应付驛驴一头。红船一隻。往回应付
郡王将军中尉等、有应奏事理、即於春秋具啟本府
亲王转奏、不许另差
一、
亲王差人进表进贡庆贺、止许一官二旗。其
郡王差人进表进贡庆贺、止许一官一旗。官支廩给。旗校支口粮。应付驛驴红船。以后若遇二三差者、因所给、勘合有限、并填一道者、回还之日、查其所差人数、填给应付
一、各
王府差人关领铭旌、凤鉤、册、印、宝匣、仪仗等项、官支廩给。旗校支口粮。应付驛驴红船。关领物件、验扛拨夫
一、在外各衙门差人进表进贡庆贺、官支廩给。非官支口粮。应付驛驴各一头。水路红船。往回应付
一、南京钦天监差人齎奏天象、进
御览等历、官支廩给。天文生支口粮。应付驛驴各一头、水路红船
一、都察院、并各部、及五府、差去各抚按、总兵、管河、管粮、儹运、铁冶、监兑、守备、备倭等处书办、当该、歷事监生、与奏带书吏、俱支廩给。应付驛驴红船。如随本官同去、红船住行。以后歷事监生、查有精微批文、原给驛驴、改给马匹
一、辽东、甘肃、大同、宣府、差人赴京关领神器、胖袄、火药等件、官支廩给。舍人支口粮。应付驛驴一头。物件验实拨车
一、各处镇守内外官员、奏准随带头目、止许五员名。内二名、支廩给。下等马各一匹。三名、支口粮、各驴一头。水路、本官船内带去
一、五府差官舍押解充军、犯人、往云贵、辽东、各边远等处各卫所交割、官支廩给。舍人支口粮。应付驛驴红船。犯人不支米、无脚力
以上九条、给恭字号勘合
一各衙门见任病故官、遗下家口、俱支口粮。多不过十名口。应付驛驴红船。灵柩、拨车一辆装送。若係见任三品以上大臣病故、灵柩拨车辆人夫扛抬护送。遗下夫人、支廩给。家口、支口粮。多不过二十名口。应付驛驴红船。其各衙门歷事监生、并国子监监生病故在京者、遗下家人、准三名支口粮、应付驴头。灵柩拨所车一辆装送。水路红船
一、新选云南、贵州、并川陜行都司所辖地方官员赴任、俱不支米、陆路应付驴头。车一辆。水路红船
以上二条、给俭字号勘合
一、辽东、陜西、蓟州等处、差官舍伴送朵顏、泰寧、海西、建州等卫夷人朝贡。都督都指挥、俱支廩给。应付下等马各一匹。指挥以下、俱支口粮。应付驛驴各一头。伴送官、支廩给。舍人、支口粮。俱驛驴各一头。赏赐物件、验包拨车
一、朝鲜国使臣、支廩给。应付下等马一匹。安南、琉球、占城等国使臣、支廩给应付驛驴、站船、或马快船隻。凡诸国从人、俱不支米。陆路应付驛驴各一头。水路本使船内带去。其赏赐物件、验包拨车
一、四川、云贵、乌思藏、董卜韩胡、土官、通把事番僧、洮、岷、西寧、番僧人等、俱支廩给。应付驴头红船。内齎有
敕者、应付下马一匹。水起站船。其赏赐物件。验包拨车
一、湖广、贵州、四川、广西、土官、舍人、土民人等朝贡、通把支廩给。其餘支口粮。应付驛驴红船。其湖广土人、换给大格眼批
一、朝鲜国已故陪臣棺柩回本国者、拨所车一辆装送
一辽东都司、差舍人伴送海西都督、都指挥、女直头目夷人赴京、求讨
御祭、夷人支廩给。舍人支口粮。俱应付驛驴各一头。往回应付
以上六条、给让字号勘合
拨夫例、嘉靖三十七年定
拨夫二十名者
公侯駙马伯五府都督总兵衍圣公在京大九卿堂上官
詹事　少詹事　学士　讲读学士　諭德　中允　赞善　祭酒　太常太僕光禄寺卿　府尹
拨夫一十名者
太常太僕光禄寺少卿　鸿臚寺尚宝司卿少卿　通政司参议　各部郎中员外郎主事　给事中　御史　大理寺正副评事　侍读　侍讲　司业　府丞　修撰　编修　检讨　南京部属科道等官
拨夫八名者
太常太僕光禄鸿臚等寺丞　尚宝司丞　国子监丞　行人司正副行人　五府都察院经歷都事　通政司经歷知事　宗人府锦衣卫经歷　太常博士　司务　治中　中书舍人　进士　锦衣卫奉
旨勘重事官
拨夫六名者
五经博士　院使　院判　监正副　部院照磨检校
拨夫四名者
光禄寺署正署丞监事录事主簿、典簿
序班　御医　孔目　国子监博士助教学正学录等官
拨夫二名者
冠带通事等
凡进表官。永乐元年令云南三司、贵州都司、进表官、许往还驰驛
○成化四年奏准、贵州布按二司进表官、给驛如都司例
○十六年题准、
各王、及各处镇巡三司官、差官进表笺、缴
敕、谢
恩者、陆给双马。水路站船。有贡物者、递运夫护送。其寻常奏事、与驴匹红船。若顺齎
旨意公文者、水给站船。陆与下等马。南京各衙门、及各边副参游击等官、留守三司、行太僕寺、苑马寺、差人入奏、并同。其南京进表官驰驛者、许乘马船。原起驛船、凭以倒关、不许重坐
凡齎送
敕书、例给双马人员。宣德四年奏准、回还止给驛驴、及递运船
○嘉靖四十二年题准、在京陞迁等项、及新选大小官员、或有本地方
敕书、取具原衙门手本、并吏部所给文凭、验明亦许顺齎
凡公侯駙马伯、及府部官、遇
册封等差。成化六年、令承
命之日、差去官员、务要同行。止许带家人伴当一人。除本等廩给脚力外。不许多乘驛马、广用人夫、勒要银两、及於军卫有司宿歇。如违、许巡按御史举奏
凡衍圣公赴京朝贺。永乐六年、令往还驰驛。成化以来、陆起上马驛车。水给站船、或马快船。应付人夫皂隶。掌书庙户家人等、与驛驴。顏孟二博士、与中等马
凡黔国公差官赴京、搬取家眷。查明实数、填给勘合、量拨车夫护送。水路船隻。其原差官舍人等、依例廩粮脚力。水路本船随行
凡南京进贡内臣勘合。隆庆元年题准、先赴南京兵科掛号。到京、止将原勘合批文赴科验销、赴部倒换、不许奏扰。其水路马快船隻、陆路车车夫马、俱不许违例奏讨
凡
亲王乞等项。成化六年奏准、每岁春秋各一次、差人驰驛类奏
郡王、将军、中尉等、有应奏事理、即於春秋具啟本府
亲王转奏其紧急事务、仍依旧制
凡各
王府进贡等项。成化五年、准令差内外官一二人、护扛军校一二名。扛多者不过五名
凡
亲王之国。嘉靖四十年题准、供用膳饈、及随从廩给、各有字号。★景府例、供用膳饈二分、宫字号廩给三十九分、官字号廩给一百七分、文字号廩给三十二分、武字号廩给三十九分、校字号廩给六百分、军字号廩给一千一百分、匠字号廩给一百分、☆并各号合用车辆船隻人夫等项、各照原号。每号给与印信长单一张、备开官役职名、应支廩粮数目、逐一填入单内、类奏给散。所到州县驛递、各照数供应、随支註销
