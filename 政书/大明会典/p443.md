<!-- { "loadSidebar": true } -->
凡推算日月交食。本监先期、备开分秒时刻、并起復方位具奏、礼部通行内外诸司、临时救护。食毕、本监仍按占书具奏。如食不及一分、与回回历虽食一分以上、俱不行救护。至救护时、本监官专报时候、不随班行礼。如遇阴雨不见食、本监官候復完时、报各官行四拜礼而退
凡岁造大统历。先期二月初一日、进呈来岁历样。然后刊造一十五本、送礼部差人齎至南京并各布政司、照样刊印
凡每岁进
御览月令历、大统历、七政躔度历。洪武间、以九月初一日进。后以十一月初一日进。当日以大统历给赐百官、颁行天下。
东宫历、同日於
文华殿进。 【仪注俱见礼部祠祭司】
太皇太后、
皇太后、
中宫历、俱司礼监捧进。本监仍具本奏知
○嘉靖十九年、令以十月初一日进历、颁赐百官
凡颁历后。各
王府差人於
内府司礼监关领。其
内府各衙门、亦於司礼监给散。如琉球、占城等外国、正统以前、俱因朝贡、每国给与王历一本、民历十本。今常给者、惟朝鲜国、王历一本、民历一百本
凡造历。以洪武甲子為历元、仍依旧法推算、不用捷法。洪武二十九年、
钦定历註、永為遵守
上历註三十事
东宫亲王历同
祭祀 【祈福】
施恩封拜 【覃恩　行赏　赏劳　受封　封爵　封册　拜官　庆赐　肆赦】
上册进表章　　　颁詔
冠带 【註时坐向方位】 行幸 【註时】
宴会　　　　　　招贤
出师 【註时出某方位、选将训兵、安抚边境】
遣使　　　　　　结婚姻
嫁娶 【註时】 　　　　进人口 【註时纳奴婢】
沐浴　　　　　　整容
剃头　　　　　　整手足时
疗病 【求医鍼剌】 　　入学 【註时】
安床 【註时】 　　　　裁製 【註时】
兴造动土竖柱上梁 【註时】
缮城郭　　　　　开渠穿井
扫舍宇　　　　　般移 【註时】
栽种　　　　　　牧养
捕捉　　　　　　畋猎
民历註三十二事
祭祀 【求嗣　求福　解除】 　上表章
上官 【註时　赴任　临政亲民】 　结婚姻
嫁娶 【註时】 　　　　冠带 【註时坐向方位】
会亲友　　　　　出行
入学 【註时】 　　　　进人口 【註时】
安床 【註时】 　　　　裁衣 【註时】
纳财　　　　　　交易
开市　　　　　　经络
沐浴　　　　　　剃头
疗病　　　　　　开渠穿井
修造动土竖柱上梁 【註时】
动土安葬　　　　移徙 【註时】
扫舍宇　　　　　安碓磑
栽种　　　　　　牧养
伐木　　　　　　捕捉
畋猎　　　　　　平治道涂
破屋坏垣
永乐七年
钦定壬遁历、註六十七事
祭祀　　　　　　祈福
解除　　　　　　冠带 【註时坐向方位】
宴会　　　　　　招贤
选将训兵　　　　安抚边境
结婚姻　　　　　进人口 【註时】
求医疗病　　　　入学 【註时】
兴造动土　　　　竖柱上梁 【註时】
补垣　　　　　　缮城郭
安碓磑　　　　　开市
立券　　　　　　交易
沐浴　　　　　　安床 【註时】
整手足甲　　　　缓刑狱
施恩惠　　　　　恤孤惸
布政事　　　　　捕捉
施恩封拜　　　　覃恩肆赦
颁詔　　　　　　雪冤枉
赏贺　　　　　　遣使
裁製 【註时】 　　　　上官赴任
般移 【註时】 　　　　开渠穿井
修置產室　　　　纳畜
牧养　　　　　　取鱼
庆赐　　　　　　行幸
扫舍宇　　　　　整容
剃头　　　　　　纳采问名
行惠庆　　　　　举正直
出军代征　　　　经络
求嗣　　　　　　上册进表章
修饰垣墻　　　　纳财
栽种　　　　　　临政亲民
平治道涂　　　　出师 【註时出某方】
詔命公卿　　　　筑隄防
宣政事　　　　　营建宫室
命将出师　　　　嫁娶
畋猎
凡进用诸历、俱以红黑字分辨、并各有尺寸裁造。
亲王诸历、及民历、亦各依式裁造。其黄蓝綾绢、及黄纸裹造者、俱有定式
凡颁历。洪武初、有司徵歛工本钱。十四年免徵。永乐后、合用各色綾绢纸札顏料、俱先二年十二月内、会计有无闰月、合用若干、奏行山东等布政司、真定等七府、买办
凡选
郊祀时享等项日期。每岁十一月中、本监堂上官、择日率历科官、午后沐浴更衣、於本衙门斋宿。次日早会选、具副本请
旨、仍具例行
内府中路并设案题本、得
旨。次日早、掌印官捧正本、照例行至
奉天门案前跪进。俟
御览毕、叩头、由东门出、復班。仍具揭帖、差官齎赴礼部、太常寺、知会。嘉靖十五年、
钦改
大报等祀日册。本监於八月初旬、照旧会选。将选过祭祀日期、具印信揭帖、开送礼部登册。九月初一日、礼部奏进
凡营造出师等事、奉
旨选择年月日时方位进呈。若
陵寝、及各
王府安葬、选择吉地奏用。其差委官生、各有次第、不许紊乱
凡每岁立春。前期五日、本监官
面奏、差官二员、往顺天府候气。至日回监具呈、依书占奏
凡立春。前期、侯气官、同顺天府官、赴
东直门外、导迎芒神春牛至府
凡遇
圣节正旦、冬至、及颁
詔大礼。先期本监官
面奏、设定时鼓於
文楼。至期。定时、漏刻博士一员。报时、五官司晨一员。立
御道东。鸡唱、五官司晨一员。击鼓、漏刻博士一员。登
文楼上。候
上陞殿、鸣鞭毕。报时官、捧时牌、报卯时。鸡唱官、唱日出卯、照万方、光四表、毕、击鼓五声
凡本监人员。洪武六年令、永远不许迁动、子孙只习学天文历算、不许习他业。其不习学者、发海南充军
凡本监官陞迁。俱从礼部考选查拟、转送吏部銓注
○正德十一年奏准、各科有缺、选本科专业精通音送补
○嘉靖十一年议准、天文等科八品九品官员缺、将本科食粮十年以上、上人役考补。其职专鸡唱报时官、必选年力壮盛声音洪亮者、不在食粮十年之限。监正有缺、於监副内推补。监副有缺、於各科六品七品、及挈壶正主簿等官、歷俸年深、并考满加俸者推补。如无年深加俸官员、寧悬缺以待。各科六品七品官员缺、於八品官内考补。保章挈壶员缺、於该科司历司晨博士等官考补司历司晨博士员缺、於该科专业人役内考补
凡内灵臺教师。嘉靖三年奏准、三年教有成效、量授署职。仍於本臺教习
凡本监官生人等。嘉靖六年奏准、集体考试
凡本监官犯罪。成化十三年奏准、该当民者、本监降用。该充军者、备由奏请定夺
凡本监官生、有父母丧。例免丁忧
凡天文生、除本身外、再免一丁充当民差。阴阳人、止免本身。其各门不係应役者、不准免
凡天文生食粮、月支七斗。阴阳人、四斗。俱照医士医生例。其譙楼阴阳人、止支三斗
○隆庆四年、题定人数。历科七十五名、天文科八十名、漏刻科三十五名、譙楼四十名、回回科五十名、各食粮供事
凡天文生、止选世业子弟、立教师教习。有成、遇缺於内选补。其教师亦量陞授
○弘治十一年、令访取世业原籍子孙、并山林隐逸之士、及致仕退閒等项、官吏生儒军民人等。有能精通天文历数、阴阳地理、及五星子平、遁甲大定六壬龟卜等术者、每府不过一二人、试中收充供役
○正德十四年题准、本监堂上官、从公选取官生聪俊子弟、并堪充教师人员、送礼部考选年资艺术相应者、发回本监各科、各置课簿、明立教条、按月考试。礼部仍委官一员、并本监堂上官三员、相兼提督。仍置印信文簿二本、按季考试、附写次第。一本存留备照。一本印封送部查考。每年终、连人簿送部、督同本监堂上官、出题考校、以验勤惰、定其高下。如无进益、连该科教师、亦量加责罚、以示劝惩
○隆庆四年题准、天文生有缺、候年终类考、先儘嫡男顶补。如户绝、及嫡男艺业生疏者、方将习学餘丁、照数收补、其嫡男、仍候再考定夺
凡天文生年六十以上者、嫡男许告替补。无嫡男者、族丁许告习学、仍照前例考补。如缺役数多、准以习学子弟添充、俟其考中、方与收粮。每姓册籍、止以祖户一丁為户首、其续收补、及餘丁、各附祖户之下。不许一族另立数户、一丁开写数处、希图朦朧顶补
凡天文生有犯。弘治十三年奏准、徒流、照旧例决杖一百、餘罪收赎。笞杖有力纳钞。无力的决。其犯窃盗掏摸抢夺等项、亦刺字充警。并杂犯死罪、俱做工。不在收赎之限
○十七年又奏准、天文生犯该充军、果係习业已成、能专其事者、照例问断充军、仍在本监应役。其习业未成、未能专事者、即同凡人发遣
凡天下府州县、举到阴阳人、堪任正术等官者。俱从吏部送本监考中、送回选用。不中者、发回原籍為民、原保官吏治罪
凡观象臺、譙楼、合用灯油木炭。及祭祀
斋宫、调品壶漏、亦有油炭。俱行礼部、坐派顺天府送用
凡本监合用纸札。成化间奏准、照例遇吏部送考阴阳生中式者、令其量出应用
凡本监俸粮。初於礼部支给。后从户部拨本监自行收放。今於禄米仓关支
凡观象臺观候官生。万历四年题准、每二岁、给与胖袄一次

南京钦天监

凡本监造历。每年六月内、从礼部发到历样、刊印完、给散南京各衙门、并直隶各府州县
凡本监造历纸。分派应天寧国二府、并浙江解纳。俱限六月以里至京。嘉靖二十四年奏准、本监历日、正数颁给各衙门、止该历一十一万一千一百一十一本。有闰之年、该二裁纸九十九万四千四百四十三张半、每纸百张、价银四分、该折价银三百七十七两七钱七分七釐四毫。无闰、该二裁纸八十八万八千八百八十八张、该银三百五十五两五钱五分五釐二毫。每年不拘有无闰月、各该添工食银三十五两零三分。连前纸价、照数分派浙江布政司、应天直隶寧国二府、严限徵完、依期解部。其合用黄纸等项不多、照常解纳
凡占候天象。本监自洪武以来、设观星臺於鸡鸣山上、令天文生分班昼夜观望。或有变异、开具揭帖、呈堂上官。当奏闻者、随即具奏
凡天文生。俱以世业子弟习学、考选食粮、分拨各科
凡本监造历梨板、顏料。俱上元江寧二县解纳
凡本监观星臺、每岁合用灯油木炭。俱上元江寧二县解纳。本臺官生、岁给御寒毛袄一领、从南京工部、转行
内府甲字等库关给
凡本监天文生食粮。月支米六斗、於南京礼部关支

太医院　南京太医院
大明会典卷之二百二十四
太医院

国初置医学提举司。后改太医监。又改太医院、定為正五品衙门。设院使、院判、御医、吏目等官。职专诊视疾病、修合药饵之事。而
圣济殿番直、则择术艺精通者与焉。其子弟之隶医籍者、教之、试之、黜陟之、具有事例、属礼部。而惠民有局、生药有库、亦各设大使副使、為其属云
