<!-- { "loadSidebar": true } -->
献皇后蒋氏合葬。建
享殿。设神宫监、显陵卫、祠祭署。置奉祀一员、以戚属為之、给署印。设礼生二十四名、供祭祀执事。陵户六十户、供洒扫。校尉二十名、供巡视。嘉靖十八年陞戚属為都督僉事、给钦差纯德山掌祀关防、职专守护。始於太常寺选补奉祀、及增祀丞一员、如
七陵之制。二十七年照
长陵制。设左司乐一员、右司乐三员、俳长四名、色长十四名、教师十六名、供祀、铸给显陵供祀教坊司印信。每岁清明霜降
二圣忌辰、遣镇守湖广勋臣行礼。勋臣有故、以守护奉祀官代行。奉祀官有故、则分守官代
圣旦正旦中元孟冬冬至、遣守护奉祀官行礼
○
恭让章皇后陵寝在金山。祭遣内官行礼。嘉靖二十五年、令於
未央宫庄田六百五顷九十七亩内、量拨一半供奉香火

○景皇帝陵寝在金山。
景皇后合葬。祭遣仪宾行礼。 【今遣駙马及皇亲】 
○
宪庙废后吴氏葬金山。祭以素羞。遣内官行礼
○
世庙继后张氏葬金山。祭以牲醴。遣内官行礼
○
孝陵四十妃嬪、惟二妃葬陵之东西。餘俱从葬。
长陵十六妃、俱从葬。
献陵七妃、三葬金山。餘俱从葬
景陵八妃、一葬金山。餘俱从葬。
裕陵以后妃、无从葬者。
裕陵十八妃、一葬绵山。餘俱金山。
茂陵十四妃、一葬陵之西南。餘俱金山。
康陵一妃葬金山。
显陵一妃葬金山。
永陵三十妃二十六嬪、惟五妃葬
天寿山之袄儿峪。餘俱金山。
昭陵诸妃葬金山。先是妃皆自為坟。
宪庙十三妃、始同為一墓。嘉靖三十年、以古世妇御妻皆九、宜九妃為一墓、同一享殿、内作七室两厢等各备。於是金山预造五墓、墓各九数、以次葬焉。先是从葬诸妃、岁时俱享于殿内。其别葬者、俱遣内官祭以牲醴。嘉靖十七年始
命併入各
陵、从祭
(左社去土右夌)恩殿之两傍、以红纸牌书曰、
大明某宗皇帝第几妃之位。祭毕焚之。隆庆六年改造木位、刻列名号、置各陵永远从祀。其
世庙诸妃、并迁祔
永陵、各置木位配享
○
阿保诸夫人俱葬金山。惟清明霜降、遣内官以牲醴祭之。其餘一用素羞
○
懿文太子陵在
孝陵之左。祭如
孝陵。四孟岁暮忌辰加牲焉。
孝陵祠祭署兼主之。
怀献世子
悼恭太子俱葬金山。
哀冲太子
庄敬太子初俱葬金山、后迁袄儿峪、祔其
母妃墓傍。
宪怀太子葬金山。俱祭以牲醴。遣内官行礼。惟
悼恭用素羞。
哀冲庄敬、遣皇亲行礼

○蘄献王
越靖王　贞惠妃吴氏
滕怀王
卫恭王　贞烈妃杨氏
许悼王
秀怀王　妃黄氏
忻穆王
岐惠王　妃王氏
雍靖王　妃吴氏
寿定王　妃徐氏　继纪吴氏
汝安王　妃李氏　次妃晋氏
涇简王　妃曹氏
申懿王　妃项氏
蔚悼王
景恭王
颖伤王
戚怀王
蓟哀王
均思王
靖悼王。惟
蘄滕二王葬绵山。
雍申二王葬兰山。餘俱金山。祭以牲醴。遣内官行礼
○
皇第八子
永清公主
长泰公主
仙游公主
太康公主
长安公主
思柔公主
蓬莱公主
太和公主
栖霞公主。俱葬金山。祭以素羞。遣内官行礼。惟永清用牲醴
○
郢靖王
梁庄王
岳怀王
常寧长公主
善化长公主。俱葬承天府。遇祭
王、则奉祀官行礼。祭
公主、则内官行礼
山陵躬祭仪
一发京。先期、太常寺备告
庙、及祀
陵祭品如常仪。翰林院撰祭告文。锦衣卫设
丹陛仪卫扈行。兵部奏请
简命文武大臣居守京师、请
敕行事。及奏请直守
皇城四门、京城九门。分调提督武臣把守各山口关隘。选点扈驾军马。奏差科道官点闸。户部关给扈从官军行粮。工部差官修理桥梁道路。光禄寺预备
御膳酒饭供具。教坊司备大乐。五府及九卿衙门正官司属官各一员、太常寺鸿臚寺堂属官、光禄寺太僕寺卿翰林院学士、并日讲官、国子监祭酒、顺天府府尹、六科官六员、十三道官十三员、俱从。凡在途、供事以便衣、朝参以吉服。前期一日、
上率
后妃告于
庙。至早免朝。
驾发、由长安左门。
后妃輦轿、由东安门出。扈从官前行。居守官同文武百官俱吉服、趋德胜门外候送
驾过、退。
驾至行宫。 【在今巩华城】 进膳毕、陞座。从官朝见、行叩头礼如常仪。次日早、从官朝参奏事毕、鸿臚寺官引昌平州官吏师生、及公差有事官员见、行五拜三叩头礼。朝罢、从官先行至
天寿山行宫候
驾。驾发、
后妃后从。至
天寿山红门、
上降輦由左门入。
驾至行宫。 【今名感思殿】 进膳毕、
上出陞座。从官行叩头礼毕、退。次日早、从官朝参奏事如常仪
一致祭。是日免朝。质明、
上具青袍、恭诣
长陵致祭如常仪。 【隆庆二年仍诣　永陵行礼。万历八年仍诣　永陵　昭陵各行礼】 遣官六员、青服各诣
陵行礼。从官俱青布服、恭诣
长陵陪祀。祭毕、先趋赴行宫候
驾。每日早、朝参奏事如常仪
一回鑾。是日早免朝。从官先行至沙河行宫候
驾。驾至、从官行叩头礼如常仪。次日早、从官朝参奏事。毕、鸿臚寺官引昌平州官吏师生辞、行礼如常仪。朝罢、从官先还。
驾由德胜门入。文武百官及军民耆老人等、俱於门外候迎。居守文武大臣伏謁
驾前、致词、行叩头礼。教坊司大乐鼓吹振作。
驾入告
庙、謁
皇太后。礼毕、 【隆庆二年发京前一日、及还京日、并謁告　奉先殿　世宗几筵　弘孝神霄二殿】 还宫。越二日、
上御奉天门。文武官各具吉服致词行礼
山陵遣祭仪
陈设用牲醴。赞引引遣官由殿右门入。典仪唱执事官各司其事。赞引引遣官就拜位。执事捧香合至香案。赞引赞诣前。导遣官至香案前。赞跪。赞上香。遣官三上香。讫、赞復位。赞四拜。 【通赞眾官同】 典仪唱奠帛行初献礼。执事捧帛爵、各跪献于
御案前。讫、赞跪。 【通赞眾官皆跪】 赞读祝。读讫、赞俯伏兴平身。 【通赞眾官同】 典仪唱行亚献礼。 【仪同初献、惟不奠帛读祝】 唱行终献礼。 【仪同亚献】 赞四拜。 【通赞眾官同】 典仪唱读祝官捧祝、进帛官捧帛诣瘞位。赞礼毕
各陵祝文
清明霜降曰、时维[仲春、雨露既濡。季秋、霜露既降。]追念
深恩、不胜[怵惕。悽愴。]谨用祭告。伏惟尚
享
中元冬至曰、气序流迈、时维[中元。冬至。]追念
深恩、伏增哀感。谨用祭告。伏惟尚
]享
【凡祝文皆备书】
【謚号、其文皆同。但随】
【陵异称】
显陵祝文
清明霜降曰、维　年　月　日
孝子皇帝[御名]、谨遣某官、敢昭告于
皇考睿宗知天守道洪德渊仁宽穆纯圣恭俭敬文
献皇帝、
皇妣慈孝贞顺仁敬诚一安天诞圣献皇后尊灵。曰、时维[仲春、雨露既濡。季秋、霜露既降。]瞻望园陵、不胜[怵惕。悽愴。]谨用祭告。伏惟尚
享
中元冬至曰、气序流迈、时维[中元。冬至。]追念
深恩、益增哀感。谨以牲醴庶品、用申祭告。尚
享
忌辰曰、惟我
皇考
皇妣讳日之辰。瞻望
德恩、[不胜伏增]哀感。谨用祭奠。伏惟尚
享 【今称孝曾孙皇曾祖考妣】
恭让章皇后祝文
孝玄孙嗣皇帝[御名]谨遣某、昭告于
恭让诚顺康穆静慈章皇后尊灵曰、日月不居。
仙游益远。兹遇某节、不胜追慕。谨用祭告。伏惟尚享
景皇帝后祝文
姪玄孙嗣皇帝[御名]谨遣某官某、昭告于
恭仁康定景皇帝、
贞惠安和景皇后曰、节序流迈。时维某节。追念亲亲、良增伤感。兹以牲醴、用修时祭。伏惟尚
享
嘉靖十五年奉
皇太后謁
陵仪
先期、太常寺具酒果脯醢。翰林院撰告辞。
上至
长陵行謁告礼。毕、奉
皇太后率
皇妃入。女官奏就位、行四拜礼。奏上香。女官捧香。
皇太后三上香。讫、奏復位跪。
皇太后跪。
皇妃皆跪。
上跪于
皇太后之左。读辞官跪于
上后。读讫、奏兴四拜礼毕。次诣
献陵。
上先謁告。仍奉
皇太后謁如前仪。次謁
景陵、同。明日、遍謁
裕陵等四陵亦如之。
上还、往西山拜
恭让章皇后、及
景皇帝后各陵寝、行三献礼。又遣官前诣
孝陵
显陵、行祭告礼
嘉靖十八年
驾幸承天府謁
陵仪
前期、太常寺陈设牲犊酒醴香烛制帛。
上具常服诣
陵。由陵左门入殿左门。内赞奏就位。奏上香。奏四拜。奏奠帛行初献礼。赞读祝。奏跪。读祝官读毕、奏俯伏兴平身。奏行亚献礼终献礼如仪。奏四拜焚祝帛礼毕。从驾官及抚按等官、俱吉服陪拜祝文
维　年　月　日
孝子皇帝[御名]敢昭告于
皇考睿宗知天守道洪德渊仁宽穆纯圣恭俭敬文
献皇帝尊灵曰、仰惟
皇考。玄德
帝忻。流庆小子。丕绪天位、十有八年。南瞻
严寝、罔尽展祀之孝。适以陵园之事重。子躬事来此。敬申祭告。伏惟
圣灵歆鉴、俯纳孝思。谨告
万历三年
孝烈皇后
孝恪皇后神主迁祔
永陵仪
先期、
命大臣一员先诣
永陵行祭告礼。一员护送
神主至殿。内侍官先于
永陵殿内、会同神宫监官陈设各合用
神座几案册宝衣冠等案。是日、
弘孝神霄二殿行奉迁礼毕、
神主舆由中门出、至午门外。锦衣卫仪卫前导。由
端门承天门长安左门、俱中门出。由德胜门诣
陵。百官青衣角带、先诣德胜关外、候
神主舆至、入班行五拜三叩头礼。舆过方退。
神主舆至红门外。内侍官各诣
二后神主舆前跪请、捧
神主出舆、由左门入。復陞舆。至
永陵、由中门入、至
享殿门外。内侍官各捧入。
孝烈皇后神主、奉安
世宗肃皇帝神寝之左室。
孝恪皇后神主、安于右室。册宝衣冠、俱各奉安于室。讫、遣官行安神礼。礼毕、回京復
命
凡
陵寝禁例。洪武二十六年令、车马过
陵者、及守陵官民入
陵者、百步外下马。违者以大不敬论
○正统二年諭、
天寿山
祖宗陵寝所在。敢有剪伐树木者、治以重罪、家属发边远充军。仍令锦衣卫官校巡视。工部同钦天监官环山立界、界外听民樵采
○成化十五年、令、凤阳
皇陵皇城、并泗州
祖陵所在、应禁山场地土、巡山官军、务要用心巡视。不许诸色人等、伐木、取土石、开窑烧造、烧山、及於
皇城内外、耕种牧放作践。有犯者、正犯处死、家口俱发边远充军。巡山官军、有科歛银两馈送、不行用心巡视、及守备留守等官、贪图贿赂、不严加约束、以致下人恣肆作弊、不能禁治者、一体治罪
○弘治十三年议准、西山一带、密邇京师地方。内外官豪势要之家、私自开窑卖煤、凿山卖石、立厂烧灰者、问罪枷号一箇月、发边卫充军千碍内外官员、参奏提问
○嘉靖十二年、令锦衣卫选差百户一员、督令原差校尉、於
