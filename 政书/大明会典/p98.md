<!-- { "loadSidebar": true } -->
○景泰二年、令大兴宛平二县、於和远店等塌房。每塌房、僉殷实大户二名、或四名、看管。顺天府及二县、俱集各行、依时估计物货价直、照旧折收钞贯。仍造册二本、一本发都税司。一本送部查考。巡视塌房御史、务禁管店小脚、不得揽纳客商课程。以不堪钞抵数送官。及邀截客货、骗害商人。其收税则例、上等罗(土商)每疋税钞、牙钱钞、塌房钞、各二十五贯。中等罗(土商)、每疋税钞牙钱钞、塌房钞、各一十五贯。下等罗(土商)、每疋税钞、牙钱钞、塌房钞、各一十贯。上等纱綾锦每疋、青红纸每一千张、篦子每一千箇、税钞、牙钱钞、塌房钞、各六贯七百文。中等纱綾锦每疋、细羊羔皮袄每领、黄牛真皮每张、扇骨每一千把、税钞、牙钱钞、塌房钞、各五贯。青三梭布每疋、红油纸每八千张、冥衣纸每四千张、铁锅每套四口、籐黄每斤、税钞、牙钱钞、塌房钞、各四贯。褐子绵紬每疋、毛皮袄毡衫每领、乾鹿每箇、税钞、牙钱钞、塌房钞、各三贯四百文。官绢官三梭布每疋、绒线每斤、五色纸每四千五百张、高头黄纸每四千张、税钞、牙钱钞、塌房钞、各三贯。小绢白中布青匾线夏布每疋、手帕每连三箇、手巾每十条、皮裤每件、小靴每套三双、板门每合、响铜每斤、连五纸每千张、连七纸每一百五十张、税钞、牙钱钞塌房钞、各一贯。青大碗每二十五箇、青中碗每三十箇、青大楪每五十箇、税钞、牙钱钞、塌房钞、各七百四十文。洗白夏布、青绿红中串二布每疋、包头每连二十箇、毡条每条、大碌、铜青碌、枝条碌、生熟铜、苏木、胡椒、川椒、黄蜡、蘑菇、香蕈、木耳、每斤、酒罈土酒海每箇、青中楪每五十箇、白大盘每十箇、书房纸每四篓、笔管每五百箇、油(革占)每副税钞、牙钱钞、塌房钞、各六百七十文。青小楪每五十箇、白中盘每十五箇、税钞、牙钱钞、塌房钞、各六百文。花布被面每?、白中串二布每疋、靛花青、红花、鍼条、每斤、青靛、银杏、菱米、莲肉、软枣、石榴、每十斤、青大盘每十二箇、青盘每十五箇、青小盘每二十箇、青小碗每三十箇、乾鹅天鹅等野味每隻、南丰大篓纸每四块、竹椅每把、税钞、牙钱钞、塌房钞、各五百文。喜红小绢每疋、税钞、牙钱钞、塌房钞、各四百七十文。麻布每疋、花椒、水牛底皮、每斤、土青盘每十五箇、土青碗、小白盘、每二十箇、土青楪每五十箇、青茶钟每七箇、税钞、牙钱钞、塌房钞、各四百文。小麤绵布每疋、毡袜每双、土降香、白砂糖、餳、每斤、草蓆每领、雨伞每把、翠花每朵、草花每十朵、刷印马纸每四块、土尺八纸每块、南丰篓纸每六块、连三纸每一千张、毛边纸、中夹纸、每一百张、酒曲每十块、税钞、牙钱钞、塌房钞、各三百四十文。灯草每斤、土青酒钟、土青茶钟、每十二箇、土青香炉、大白碗、每十箇、中白碗、每十五箇、白大楪每二十箇、白小楪每二十五箇、税钞、牙钱钞、塌房钞、各三百文。马牙速香、鱼胶、每斤、税钞、牙钱钞、塌房钞、各二百四十文。药材每斤、白小碗每十五箇、税钞、牙钱钞、塌房钞、各二百文。荔枝、圆眼、冬笋、松子、桐油、柏油、黑砂糖、蜂蜜、每斤、腊臙脂每两、土粉、土硝、硷、松香、墨煤、(荣去木改林)麻、肥皂末香槐花、胶枣、鸡头、螃蟹、蛤蜊、每十斤、乾兔鸡鸭每隻、白茶钟每六箇、甘蔗藕、每十根、竹箸、每一百双、竹扫帚每十把、蒲蓆每领、杂毛小皮每张、毡、帽每箇、草鞋每十双、税钞、牙钱钞、塌房钞、各一百七十文。明乾笋、葡萄、海菜、金橘、橄欖、牙枣、苧麻、每斤、税钞、牙钱钞、塌房钞、各一百四十文。绵花、香油、紫草、红曲、紫粉、黄丹、定粉、芸香、柿饼、栗子、核桃、林檎、甘橘、雪梨、红枣、杨梅、枇杷、榛子、杏仁、蜜香橙、乌梅、五倍子、咸弹、黑乾笋、叶茶、生薑、石花菜、虾米、鲜乾鱼、鲜猪羊肉、黑铅、水胶、黄白麻、钢、熟铁、每斤、绵絮每套、芦蓆每领、绵臙脂每帖、西□每十箇、税钞、牙钱钞、塌房钞、各一百文、乾梨皮、荸薺、芋头、鲜菱、乌菱、鲜梨、鲜桃、杏子、李子、鲜柿、柿花、焰硝、皂白矾、沥青、生铁、每斤、乾葱、胡萝卜、每十斤、冬瓜每十箇、萝卜菠芥等菜四十斤、税钞、牙钱钞、塌房钞、各六十五文。其餘估计未尽物货、俱照价值相等则例收纳。其进塌房钞、并抽分布疋、及按月该纳房钞、俱為除免
○三年、令辽阳税课司税课减半
○四年、令张家湾宣课司、并在京都税司、凡遇客商淮曲投税、每百分取二。送光禄寺。准塌房条税课钞。每岁所送、止十五万斤。如有餘、存留下半年之用
○又令张家湾宣课司课钞减半
○成化元年、令京城九门、并都税宣课等司、及各处商税等项课、俱钱钞中半兼收。每钞一贯、折收铜钱四文
○六年、令每钞一贯、折收铜钱二文
○又令商税课照旧收钞
○十五年、令各处户口食盐门摊等项钞贯、须钱钞相兼收受。买办物件、赏赐节钱等项、亦要钱钞相兼支放。各处纳户、如果本地原无本色、带有轻齎来京收买、听令照时价易换
○弘治元年、令河西务临清等八处钞关、淮安、扬州、临清、苏、杭、刘家隔、正阳镇、各税课司局、与天下户口食盐、俱折收银两。每钞一贯、折收银三釐。每钱七文、折收银一分。解京库。其存留者、折支官军俸粮。每银一两、折钞七百贯
○又令客商贩到诸货、若係张家湾发卖者、省令赴局投税。若係京城发卖者、以十分為率、张家湾起条三分。崇文门收税七分。如张家湾不曾起条。崇文门全收
○又议准、取回马驹桥副使巡栏。令张家湾宣课司、公同本司官、将南方贩到酒曲、务令牙人尽数开报收税。仍将收过数目、送赴监收御史主事稽考。除彀光禄寺酒醋麵局额办酒曲外。其餘俱收钱钞
○正德元年、令芦沟桥张家湾二司、今后客货、就於彼处发卖者、照例徵税。经过者、止令在京宣课司报税。毋得似前重徵
○十五年、令顺天府都税司、正阳门外宣课司、张家湾宣课司、每年抽分课银。按季解部别用
○嘉靖十年、令正阳门宫课司、德胜门分司、安定门税课司、顺大府都税司、各照崇文门分司事例、置立通知文簿。开写钱钞出入数目。季终送户部顺天府查考。餘剩钱钞银两、按季解府、转解户部。其崇文门客货、例该二百五十贯以上、起条赴店者、止照分司原税之数送纳、不许加收。分司收过条由、即日开送顺天府、转发该店。责令批验茶引所追收。按季完解。不许侵剋拖欠
○又令秋冬二节、供用库该进瓜果。各该宣课司预开合用数目、及应支价钞、具印信手本。径赴崇文门分司、於该项下钞内、照数支办进用
○十四年、令崇文门宣课分司钱钞、照例折收银两。按季送部。倾煎成锭。交付
内府承运库收贮。转发光禄寺等衙门、买办应用
○又题准、宝源吉庆二店、并福德等五店钱钞、俱中半折银。每钞一千贯、折银四钱。每钱二千文、折银二两八钱六分。每二十两、倾成一锭。内宝源吉庆二店、按季解部。听候年终类进。福德等五店、按季解府。听候取用。及太常寺光禄寺支用
○二十四年议准、福德宝源等七店、每货一船、徵银五两。行令顺天府督同批验茶引所官吏、及厢长人等照数徵收。按季解部。转发太仓银库收贮。以备糴买粮草支用
○二十五年题准、原赐
楚府税课司、仍属武昌府委官收税。每年支银一百两送府、量助工食。餘银存贮府库。补各
宗室欠缺坟房禄米等项支用
○三十年议准、海盖、辽阳、广寧等州卫税课银两、每年分定额数。海州盐课、除正额修边抚夷外。要积银三百两。税课、积银二百两。盖州税课、积银二百两。辽阳、广寧税课、各积银二百两。俱解广寧左库、輳放月粮。户部仍於该镇年例银两、照数减除
○三十二年题准、居庸关南口委官抽税商货。除在京宣课司税过有票放行外。其从东西别路径趋宣大、未经抽税之物、照例抽分银两。送隆庆卫贮库。解送昌平管粮官支销
○三十九年、令各省直抚按、通行所司、令各该税课司、将一应税契银两、务查实数。每季终、备开税过房屋田地各若干。收过银两数目。备造文册。依期类解各该司府查明、差官解部济边。中间如有那借及隐漏者、抚按官查参究治
○四十一年题准、崇文门宣课分司商税、照旧折收银两。自本年冬季為始。照例每钞一贯、折银三釐。每钱七文、折银一分。每十日一次、解送户部寄收。季终通算若干。每五十两、煎倾成锭。转解太仓。以备文武官员折俸等项支用。银匠、行宛大二县各僉送二名。季终径行二县更换
○四十二年奏准、淮安门摊课税税则。专委府佐贰一员、督同税课司官收领。除应准动支扣留若干。听管仓主事註销、按季报部。其餘儘数解部济边。中间已经工部分司抽分者、免其重抽
○四十五年题准、税淮安府过埧米麦杂粮、每石徵银一釐。抵补本府所属税银、民壮带徵军餉
○隆庆元年奏准、应天府江东等宣课司局、额办课钞、每贯折银六毫。解部贮库。候
内府库钞贯放尽、即将前银折放赏军、给发铺行顏料等项支用
○四年题准、广东南雄府太平北城桥税、仍解广西梧州府支用
○又题准、税淮安府过埧脚头斛夫银、每年约九千二百餘两。听给漕运官军月粮。并河道衙门支用
○五年题准、税淮安府过埧牙银之半、以备漕运官军月粮等用
○万历二年题准、将顺永保河四府商税、除应留本处支用外。其应解餘税银两、每年定限上下半年二次解部济边。不许别项擅用
○八年题准、将淮安府四税、行管理淮安仓主事兼管。批立税票、给发委官、验数收银贮库。听抚按作正支销。如有餘、类解太仓
○十一年题准、行河西务管关主事。凡商货係进京者、本关给与红单、赴崇文门宣课司、併纳正条船三税。其不係进京、发往四外卖者、本关止收正税。将条船二税、俱与除免
○议准、一应商货。如在临清发卖者、照旧全税。在四外各地方发卖者、临清先税六分、至卖处补税四分。其赴河西务崇文门卸卖者、临清先税二分。然后印发红单、明註某处发卖。给商。执至河西务崇文门、补税八分。共足十分之数。仍刻示关前、示諭各商遵守
○十二年题准、行保定抚按。将原裁各关商税、照旧开復。每年四季、选委佐贰官、从公抽收。贮阜平、倒马、井陘、三库。专备修筑臺墙之费
