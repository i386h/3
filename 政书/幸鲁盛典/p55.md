<!-- { "loadSidebar": true } -->
　　中　书　科　中　书　舍　人【臣】朱　云
　　玉辂时巡过泗沂奎娄旧防有光辉千秋契合
　　君师统九献精禋咫尺威焕烂
　　天书垂丽藻葳蕤
　　御盖拂烟霏鲁邦今日沾
　　恩泽父老扶藜觐
　　六飞
　　羽衞钩陈指圣林榛芜自辟待
　　天临
　　皇情俯察神蓍瑞法曲相和文鸟音马鬛旧封增式廓衮衣新庙荐时歆穹碑霄汉咸瞻仰絶胜金泥梁父阴
　　驾幸阙里释奠恭纪
　　中　书　科　中　书　舍　人【臣】汪以澄
　　圣德光天壤遐陬淑问扬法干行不息绳武道弥昌精
　　一传心学羮墙见古皇
　　讲筵勤访落经术重陈常主敬防康饬存诚逸豫防
　　挥毫珠错落掞藻玉琳琅问寝
　　慈闱切展亲一体彰
　　郊坛时肃穆祀典乆辉煌屡有蠲租
　　诏时颁泣罪章讼庭春霭霭蔀屋福穰穰俗易乾坤辟兵销日月光车书同万国琛賮贡遐荒瑞应先禾黍休征若雨旸勤民尝旰食底绩恊垂裳脱剑崇文治尊经契
　　素王修明昌正学笔削挈纲事业贤尧舜闻知埒禹汤三才堪竝立百禩赖胥匡庙貎昌平旧衣冠阙里藏
　　谓宜亲释奠岂特礼胶庠日丽秋前树天融霁后霜霓旌拂晓仙仗动岩廊气挹东山秀源寻泗水香宣尼如觌面顔孟恍同堂遗制仪曹备隆文
　　睿虑详
　　兴朝瞻异数师表有余芳嵩岳懽呼遍刍荛恩泽长巡行当此日共庆乐无疆
　　圣驾幸阙里释奠
　　先师礼成恭记【有序】
　　中　书　科　中　书　舍　人【臣】徐树谷
　　窃以姬王建学棫朴兴歌汉后临雍明堂作颂凡兹臣庶共覩鸿庥茍具心知宜申踊抃譬彼康衢田父能言帝力之栢梁小臣得与赓飏之末斯实普天之同庆抑亦载籍之光华也钦惟
　　皇上
　　学贯一中
　　道隆三极
　　禀徇齐之睿质更懋缉熈
　　奏耆定之神功益勤宵旰肆经纶乎宇宙尤研极乎防微越三代而上法陶唐旷百世而独师
　　孔子遂因
　　东狩特
　　幸鲁邦登阙里之堂龙蹲如在问洙源之域马鬛依然双阙遗坛犹傍大庭之库重垣旧宅尚接灵光之宫爰进祠官恪修旷典咸平奏曲备六代之宫悬肃拜将诚荐两楹之雕爼辨欃檀雒离之种徧歴金门求紫麟赤雀之踪遥寻防阜将昭
　　圣徳致烦璇牓之题拟导
　　防衷遂辍金防之盖既乃旋麾肃仗移
　　跸讲堂进五氏之誉髦析六经之奥义三英有粲羣霑安吉之温两塾无哗竝拜绨缃之
　　赐复有丰碑洒藻
　　优诏蠲租赤舄灵祠苾芬创举白云封检爟火遥通皆一代之鸿猷歴千秋而罕遇粤自轩辕命驾襄野洎乎颛顼求师绿图盛德冲怀后先辉映若汉髙之特牢致享宋祖之列防施门以拟我
　　皇瞠乎后矣微臣冗陋幸际昌期敬献芜章聊申葵志
　　辞曰
　　圣主垂裳防薰风满
　　帝寰河山朝虎观日月近
　　龙顔防乐箫韶正虞禋瑞璧颁碧霞遗庙曲玉女旧池
　　湾探防开金箧扪碑叩石关
　　东巡修典礼左顾切痌瘝暮草青川驿寒云白下山雕轮从电去绣骑逐飚还归德灵祠閟昌平古木环琴台麟迹杳露井凤仪篹豆椒馨荐雷牺藓色斑一诚
　　宸藻焕三礼
　　睿躬赐锦天袍耀封书玉轴圜云楼尧日静射圃孔堂闲金勒穿林外珠斿映水间九华舒帐殿七宝饰刀镮雪扇欺银雀霜鞲亚白鹇须旃光转緑毳幕彩微殷鲁国亲
　　龙衮鄹乡觐鹭斑文明传盛事万古莫跻攀
　　圣驾幸阙里释奠
　　先师礼成恭颂
　　中　书　科　中　书　舍　人【臣】臧眉锡
　　至圣髙千圣
　　今皇迈百王
　　升堂如授受
　　入室仿羮墙
　　宸翰风云丽
　　龙文日月光中天逢盛典从此道弥昌
　　圣驾东巡幸阙里恭纪
　　行　人　司　行　人【臣】徐　炯
　　武库挥戈日灵台偃伯时敷文求至道秩礼重
　　先师
　　昭代鸿基创
　　今皇雅化随春秋当厯序甲子防昌期南纪巡非逺东
　　封事尚疑观河思大禹望岳想
　　宣尼赤羽旗方转
　　黄麾仗更移斋存两楹奠敬过一牢祠丽景笼车服清霜耀防枝尊罍堂上旧丝竹壁中遗六佾陈笙籥三牲荐鼎鼒祼将循古制肃拜迥常仪布席俄倾耳谈经实解頥大宗
　　恩屡及举族赏还推旁瞩兼茔兆周行歴庙墀樵苏无
　　径入洒扫有人司
　　宝翰千秋迹
　　丹纶五字诗云章悬棹楔奎画峙丰碑金版非为瑞银
　　绳未足竒
　　心源契邹鲁治统接轩羲
　　圣驾幸阙里恭纪四首
　　太　常　寺　愽　士【臣】戴　璠
　　中天文运启盛世泰阶平礼乐光谟烈诗书翊
　　圣明八荒归化育万彚庆生成此际
　　皇心豫
　　銮舆发鳯城
　　其二
　　昌平佳气绕遐企
　　翠华临庭燎辉钟簴炉香拂剑琴
　　君师眞合契今古此传心不识宫墙峻安知
　　帝泽深
　　其三
　　铁画摹璇牓鸿文焕防毫图球分
　　睿藻江汉濯词涛共仰千秋颂还同一字褒从官稽史
　　册旷代此
　　恩膏
　　其四
　　况复瞻榱桷岿然庙貎新松楸生气色苗裔半朝绅至德思歌鳯文书遡吐麟微臣遥拜手感激颂鸿钧
　　皇上东巡行幸
　　先师阙里恭赋有序
　　国　子　监　博　士【臣】陆德元
　　【臣】闻虞廷玉厯肆觐羣侯姬室丹书各朝方岳盖端拱而覆载固肃纪纲于堂陛之中省方以焕声灵亦咨疾苦于闾阎之下况夫崆峒访道河洛呈图蕴借宝华恢蟠际实足薰蒸雅化鼓舞儒林岂若勒石之罘陈诗汾鼎无关睿学徒侈宸游者乎我
　　皇上德恊元贞运当三五
　　问安视膳孝治皇唐复税赐酺
　　恩膏浃洽扫欃枪而洗兵歌复旦以解愠车书玉帛六
　　合为家文物声名百昌在宥
　　谓游仁义之薮泽必酌其源采典谟之芬腴必穷其奥溯自尼山耸峙泗水深涵删述六经罔不日月丽天而江河应地陶镕万物有如宫商从律而黼黻成章虽璧水笙镛昔曾
　　临祀而杏坛松栢尚阙告防爰
　　驾六飞瞻言数仞
　　特申九拜躬奠两楹大道正中天非冉闵游夏之辞能
　　赞
　　至尊犹北面较汉唐宋明之礼尤加子姓祼将贤材秩
　　序于是加
　　恩四氏大赉诸生
　　瞻栋梁以留题
　　抚手植以作赋凡此仪文之盛皆为纪载之光更有笃棐元公多材家相几几待旦衮衣之德依然穆穆迓衡赤舄之徽邈矣乃修祠宇锡之土田载访世昆列于缨绂盖以镐丰钟鼓发夣素王山榛隰苓怀音西土岂非传心千载合撰两仪者哉于斯时也广漠清和九垓沐浴父老腾欢于
　　黄幄风云结霭于
　　翠华茂对者三灵蕃庑者庶草安澜清晏植圭而答
　　天庥含哺嬉游扶杖而歌
　　帝力乃神功不有大德不居重轮五色之祥屏除弗奏
　　玉检金绳之迹谦让未遑盖
　　天子唯求千八百国之盈宁奚暇考七十二君之封禅也【臣】渺见寡闻至愚极陋幸逢郅代忝属成均末邀太乙之光辉尝执上丁之笾豆望
　　金门而待漏摇摇于星稀露浥之交考石鼓以探竒昧昧于车攻马同之际佩兹秋实顾恧春华似彼夏虫有怀冬曝云尔辞曰
　　元防承熈洽祥和普万方武功当赫濯文命聿辉煌学海宗洙泗封山陋汉唐
　　时巡届
　　辇辂于迈及舟梁穆穆云霄迥雍雍剑佩锵观云正
　　日至望岱浑毫芒圣域停
　　清跸神臯憩上襄陈书怀鲁壁契道见虞墙
　　建极敷隆化
　　乘干振大纲经传资黼黻义举叶珪璋木铎当年振金声亘古顔曾方入室由赐仅升堂百氏鸣其説诸儒愼厥防共知同爝火安敢比秋阳道统因时贵师仪踵事详
　　至尊今一顾正学益重光爼豆三登献宫县万舞翔冕旒躬磬折琮璧告馨香
　　顾问颁黎老诹询遍庙廊章缝传法服几杖列周行球瑟分韶武尊彛问夏商流风逾皜皜肸蠁信洋洋殊得
　　天顔喜还教异数将金貂元子锡玉醴四门尝古桧摛文藻轻毫饱墨霜霞雯惊烂缦骥势看腾骧钩画云根緑飘飖羽葆黄深林瞻不逺若斧兆相望荆棘宁潜伏松楸尽老苍
　　圣情弥眷恋
　　睿语倍和庄拓壤参涂外周庐禁籞旁麟游嗟旷野鳯
　　翽待髙冈南国思乔木东山想绣裳
　　诏司修祀典访裔列官常周孔情同接
　　君师道竝昌尊经昭海甸黜异信遐荒大礼垂千禩淳风越百王介邱符岂探梁父斾空飏巍焕功丕显谦冲德更长永依熈皥日保泰颂无疆
　　皇上东巡幸鲁恭颂四十韵
　　国　子　监　愽　士【臣】王吉武
　　武烈光三象文风洽九州
　　时巡恩自望秩典初裒
　　钦圣心源接
　　崇儒礼数周山川隣故里道法景前修向往劳千乘逶迤度七驺循濵过汶济望野接奎娄云气
　　銮舆动天香
　　羽盖浮飞翔怀鳯翥草木记麟游沂水闻
　　仙跸防山飏
　　防斿閟宫还颂鲁旧宅尚传鄹爼豆千秋在宫墙数
　　仞优
　　尊师隆磬折为道頫
　　宸旒芹藻登堂献衣裳入庙抠须眉瞻舜禹冠剑想求由讲席闲居启韦编大义搜宫悬兼濩夏礼器列尊卣车服形犹古金丝响更幽遗綦司马劫断简祖龙讐射圃平芜满经坛老树抽
　　皇情深缱绻
　　天语每谘诹囘眺冈环拱旋看泗却流神臯驱枳棘灵域闭松楸封树仍三板乾坤此一抔设裀重展谒
　　驻辇更迟留共仰
　　天顔喜还叨
　　宠赉稠曲茎分羽葆上服解貂裘云缦摛辞丽银钩结体遒乌丝挥玉茧贞石负灵虬恩礼宗支洽光荣祖德酬遍教沾四氏不独锡元侯
　　异数隆谁竝斯文炳未休秋阳逾皜皜长夜岂悠悠揖让如神遇羮墙与道谋贞元当甲子心法在春秋日月谟方显
　　皇王德孰侔受书荒赤水刻石陋之罘教泽深沦髓风风声防置邮诐辞祛顿息兵气洗全收占象知
　　昌运观光及逺陬濡毫赓
　　盛事惭愧采风讴












　　幸鲁盛典卷三十六
　　钦定四库全书
　　幸鲁盛典卷三十七
　　圣驾巡幸阙里恭颂八首
　　理　藩　院　知　事【臣】张　英
　　虞巡先岱岳汉祀肃洙阴盛典前无古流辉直到今思回
　　天子驾道契圣人心岂羡登封出书功上翠岑
　　其二
　　偃武
　　皇风遍崇儒
　　圣治光劳谦勤
　　玉趾明德荐馨香礼乐还三统渊源证一堂微臣稽往
　　牒此日最辉煌
　　其三
　　金奏髙轩发缁林古殿开
　　天行星骑拥人望
　　日车来多士陈经席元公捧
　　御杯凝
　　旒闻有赋不数大风才
　　其四
　　素王遗手泽古桧有崇柯表瑞神蓍竝论年汉栢多
　　自邀
　　天藻及长遣地灵呵嶻南山石琅琅字不磨
　　其五
　　御盖黄金织星文紫极悬【紫微垣有华盖五十星】柄囘如斗曲影动觉天旋旧卓螭头上新移豹尾前
　　诏留旌圣域垂宪忆千年
　　其六
　　千官回瞩处佳气满松扄金榜齐楣起银钩运腕灵光芒星日彩波磔虎龙形
　　天语关元化煌煌似六经
　　其七
　　幸宅恩原渥荣宗数更殊褒封先四氏延赏及诸儒樵牧初悬禁轩车日载途不烦梅尉请
　　睿鉴百王无
　　其八
　　升平多制作动辄掩前修青鸟何劳致金仙岂待求
　　九衢悬正学万禩仰
　　鸿庥
　　国史行传信时维甲子秋
　　圣驾东巡行幸阙里恭赋
