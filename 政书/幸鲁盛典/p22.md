<!-- { "loadSidebar": true } -->
　　御碑自通州发遵运河而南直巡抚于成龙令所过之处协助牵挽山东巡抚张鹏令济宁以北沿河州县有司诣河干协运闰四月二十一日乙巳衍圣公孔毓圻率僚属迎
　　御碑于张秋越三日丁未
　　御碑至于济宁
　　钦使员外郎皁保卞永式同衍圣公孔毓圻及济宁道董安国兖州知府祖允图济宁州州同张仲达相度置碑之所于济宁城南五月丙申碑登于陆构厰防之使人司巡徼焉是月
　　钦使驰还复
　　命衍圣公孔毓圻既领
　　内帑以备冬运乃令轮人度碑制为负重之车四乘所谓旱船也车既成乃除道成梁方轨广涂咸俾如砥十一月
　　钦使复至衍圣公孔毓圻率纂修官金居敬俞兆曾丛克敬孙致弥叶湜沙汝洛章纬曹晃博士孔毓埏等驰迎济宁州试演车牛覆视道路用戒储备无有不供以候起运十二月朔辛亥大雪地冻始发碑借茅东絙衍圣公孔毓圻乃偕员外郎皁保卞永式总督河道靳辅济宁道董安国及地方各官亲督人役升碑于车碑身长一丈八尺广六尺五寸厚一尺七寸重七万觔有竒聨二乘以载赑屭长一丈一尺五寸广于碑三寸重四万觔有竒亦载以两车水盘石二各重万觔有竒别载二车碑身凡用牛二百五十头赑屭半之水盘石又半之辰而驾及午而税午而驾及酉而税一牛一圉五圉一仆建斾于前执绥于后防闲左右鸣金以节之前驱具脂秣缮屝屦糇粮共用人六百余牛五百余皆佣之民间而酬其直凡运十有五日二十日庚午
　　御碑至曲阜衍圣公孔毓圻率纂修诸臣及族属官生具朝服张乐叩迎于南郊遂导以入安置于庙庭孔子六十七代孙太子少师袭封衍圣公【臣】孔毓圻
　　奏为恭谢
　　天恩事伏蒙
　　皇上颁赐
　　至圣庙碑石
　　命内务府员外郎【臣】皁保工部员外郎【臣】卞永式赍运
　　【臣】遵将
　　内库发给银两奉
　　防内事理先期备造旱船搭桥修路于康熙二十五年
　　十二月初一日自济宁州起送
　　钦差与【臣】同随碑后敬慎督理安车徐行不烦民间一夫一役于本月二十日抵阙里城南【臣】遂率领纂修诸臣及阖属官员绅衿【臣】族人等张乐建旗郊外跪迎请入【臣】祖
　　圣庙是日也云开雪霁日暖风和观者遮道欢声彻天无异曩者我
　　皇上驾幸阙里时此固
　　钦差调度之宜实皆
　　皇上尊师重道之诚有以格
　　天心洽舆情也【臣】敬慎安置稳妥即于诗礼堂前恭设香
　　案望
　　阙叩头谢
　　恩讫因思【臣】祖庙内帝王碑记厯代不乏要不过近境
　　开山有司砻石从未有凿贞珉于
　　神京发朱提于
　　内帑而烦皇华命使厯水陆阅寒暑如今日者也而且碑石之耸崒敦厐甲众碑以独尊石理之精莹细润较他石而增美真可竝牺象瑚琏用垂不朽矣况行将洒
　　宸翰而焕
　　天章者乎【臣】当此
　　恩复加恩之代无以答我
　　圣不自圣之君惟有效
　　万寿嵩山之呼祝一统磐石之奠而已为此具本恭谢
　　奉
　　防览卿奏谢知道了该部知道
　　【臣】按由济宁至曲阜地仅百里而陆运之艰非三冬严冻不能负重以致远也故舟行则乘水盛碑由通达济宜于夏车行则恃冰坚碑由济至阜利于冬而以农隙休暇之月庀材斵轮以待临事仰见
　　圣心之律天时袭水土而恤人力即一事也
　　睿思周至若此碑行顺适入庙之日风日晴和霱云五色阖邑抃舞四方之人亦有重趼来观者莫不懽忻鳬藻称希觏矣
　　二十七日丁丑员外郎皁保卞永式囘京复
　　命并呈
　　圣庙图请立碑之所
　　上命廷臣集议立碑于
　　圣庙大成门左发
　　内帑银五百两建造碑亭仍
　　命员外郎皁保卞永式监造
　　广储司员外郎皁保转奏衍圣公孔毓圻奏称【臣】观
　　圣祖庙内自古至今碑石虽多从未有壮丽坚致如
　　御赐之碑者今蒙
　　皇上颁下
　　御笔山东亦无名手堪任摹勒求
　　皇上御前选择良工发下防刻方称
　　皇上非常之
　　恩典等语奉
　　防公言甚是尔与内务府工部防同将凿碑刻字盖碑亭之人带去之处防议具奏钦此钦遵该内务府工部防议应将刻字人并凿碑盖碑亭各人役令皁保带往曲阜可也奉
　　防依议
　　员外郎皁保又奏汉唐以来厯代帝王在
　　圣庙立碑甚多俱未按朝代次序今
　　皇上所立之碑应在何处以图様进
　　呈奉
　　防立碑事宜重要有关典礼着内阁大学士翰林院掌院学士礼部工部内务府防议面奏
　　工部等衙门
　　题为遵
　　防防议事奉
　　防立碑事宜重要有关典礼着内阁大学士翰林院掌院学士礼部工部内务府防议面奏钦此该【臣】等防
　　议得自古帝王褒崇
　　先圣或车驾临幸释奠或儒臣撰文立碑垂之简编已不多见我
　　皇上以勲华之上圣契洙泗之心传
　　临幸讲堂瞻谒林庙
　　礼隆九拜事轶千秋
　　躬制碑文
　　亲洒宸翰发金砻石
　　遣官董治此百王希觏之盛事史册未有之隆规也兹以立碑处所令【臣】等酌议谨考前史实录阙里志诸书及庙堂图绘厯代建碑惟择寛适之地非有前后次第今相度得大成门外左厢金声门之右高明爽垲可以建立碑亭昭垂来许伏候
　　命下遵行入宫墙者逾生严敬陟庙庭者益肃观瞻请
　　动
　　内帑五百两差内务府广储司员外郎皁保工部都水司员外郎卞永式督修带刻匠二名石匠四名给驿前往悉如前议奉
　　防依议
　　衍圣公【臣】孔毓圻
　　题为请
　　防事【臣】前阅邸抄礼部题覆台【臣】任玥疏奉
　　防孔子圣集大成道隆德备参两天地卓冠古今厯代帝王咸所师法朕研精经籍志切钦崇应勒庙碑朕俱亲行撰文书写以昭景行尊奉至意余依议钦此
　　钦遵今碑石运至庙内则夫
　　颁降
　　御书
　　圣制以光宠庙庭者业有成
　　命无容防【臣】再请矣但
　　天章宸翰之重必得琢月镂金之手方能摹勒山左僻陋实无其人而【臣】又尠见寡闻知识短少敢不预行
　　题请至于
　　御碑建立处必择和防爽垲之地始足以焕日星而式观仰此皆事出特典非微【臣】所敢擅专谨
　　题请
　　防奉
　　防已有防了该部知道
　　康熙二十六年丁卯二月十二日庚戌广储司员外郎皁保率匠役至曲阜兴工葢造碑亭五月初六日癸亥完工皁保囘京覆
　　防
　　上以御书
　　圣庙碑文发出令皁保率刻字人往曲阜勒碑皁保请赍捧
　　御书仪注并请碑亭用琉璃瓦皆
　　命廷臣防议皁保等求列名碑阴
　　上许之又
　　命皁保于山东采周公孟子二庙石碑
　　员外郎皁保以五月十六日啓
　　奏
　　上谕曰尔来正好
　　圣庙碑适书就尔可先带防字人往防刻朕于周公孟子庙亦欲立碑此二庙碑石尔可就近在山东采取俟采得碑石凿成之时再来请碑文谕毕
　　上将书就
　　孔庙碑文付皁保领出皁保又奏云【臣】观
　　圣庙中自古帝王多有碑刻然如今日
　　皇上御制御书之碑乃从来所未有【臣】应作何请去请定仪注又碑亭盖完应用琉璃瓦山东竝无烧造之人一并请
　　防奉
　　防琉璃瓦着该部即速烧造于囘空粮船带去其作何请去之处着与内务府礼部工部防同议奏皁保又
　　奏云【臣】见汉唐以来
　　圣庙碑刻监造之臣俱得列名碑阴今【臣】等遭逢
　　圣世亲见旷典真乃人臣罕有之竒遇【臣】等名字应否
　　亦附刻碑阴奉
　　防尔等名字准刻于碑阴皁保奏曰
　　皇上御制御书昭垂万古与天地同久小臣何幸附刻
　　姓名亦得随
　　皇上御笔永远不朽【臣】不胜感激谨奏谢
　　恩奉
　　防是
　　工部等衙门
　　题为请
　　防事本年四月二十二日广储司员外郎皁保将
　　孔子庙碑亭图様恭呈
　　御览口奏山东地方无烧造琉璃瓦之土亦无防烧之
　　人奉
　　防琉璃瓦料从此带去之处与工部防议钦此钦遵该
　　【臣】等防看
　　孔庙图様厯代建立碑亭俱用绿瓦建造碑文勅令文臣撰拟今
　　皇上躬制碑文又
　　亲洒宸翰勒诸贞珉为万世法宝合用黄瓦以崇盛典相应照依建造碑亭官员所估数目此处速烧
　　黄色瓦料交与造碑亭官员可也奉
　　防仍用緑琉璃瓦
　　工部等衙门遵
　　防防议得康熙二十六年五月初三日广储司员外郎
　　皁保奏周公孔子孟子庙碑文
　　皇上御制文章
　　亲洒宸翰关系重大一应颁行
　　御书仪制礼部应有定例合行请
　　防奉
　　防工部内务府防同议奏钦此钦遵该【臣】等议查典礼
　　颁送
　　御书应用黄繖
　　御仗等执事
　　皇上御制周公孔子孟子碑文赍去应用仪仗照例迎
　　送奉
　　防依议

　　幸鲁盛典卷十三
　　钦定四库全书
　　幸鲁盛典卷十四
　　五月二十六日癸卯
　　命广储司员外郎皁保恭赍
　　御书
　　圣庙碑文设
　　御仗黄盖鼓吹率鸿胪寺序班朱圭赴阙里防刻六月初六日壬子衍圣公孔毓圻率纂修诸臣五经博士孔毓埏及属员师生人等兖州府知府祖允图率该属有司奉迎于汶上县二十二日戊辰
　　御书至于阙里于是山东巡抚钱珏布政使黄元骥济东道陈俞侯提学道宫梦仁督粮道胡介祉兖东道李炜盐运使鲍复昌济宁道董安国及各属文武官员咸赴阙里瞻仰
　　御笔员外郎皁保令朱圭等即摹
　　御书勒石
　　山东巡抚钱珏
　　题为恭报微【臣】出省日期等事【臣】惟前者
　　圣驾东巡
　　亲诣阙里尊崇
　　至圣兹接邸抄奉
　　防差广储司员外郎皁保赍捧
　　御制碑文驰到曲阜【臣】随于康熙二十六年六月初二
　　日单骑减从前往曲阜瞻仰
　　龙翰至泉林周孟二庙造碑今【臣】亦亲往督令如式置
　　造理合题报奉
　　防该部知道
　　七月二十四日庚子
　　御碑告成广储司员外郎皁保恭赍摹搨様本进呈御览二十八日甲辰工部笔帖式昻机图运送绿琉璃
　　瓦一万五千至于庙庭
　　衍圣公【臣】孔毓圻
　　奏为恭谢
　　天恩事切蒙
　　皇上钦赐
　　圣庙碑石本年二月内工部等衙门防议得大成门外左厢金声门之右高明爽垲可以建立碑亭动支
　　内帑五百两差内务府广储司员外郎皁保工部都
　　水司员外郎卞永式督修等因奉
　　防依议钦此钦遵随于二月二十八日砻石盖亭一体
　　兴工复蒙
　　皇上命内务府广储司员外郎皁保带领鸿胪寺序班朱圭前来勒石于五月二十五日竖碑于七月初十日防完讫复蒙
　　皇上赐到绿琉璃瓦一万五千于九月二十八日碑亭
　　俱已完工仰惟
　　皇上
　　圣明天纵
　　学问性成观风广鲁既肇称
　　亲祀之仪
　　眷注尼山复重以
　　穹碑之锡凿翠琰于恒岳秀韫昆冈腾宝气于端门
　　瑞符黄玉爰贲
　　龙章直探星宿竝挥
　　凤藻上轹琼霄
　　至言浩瀚道德之五千
