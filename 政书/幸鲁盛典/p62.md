<!-- { "loadSidebar": true } -->
　　宸翰洒新诗纪事仍编录
　　鸿章复树碑敷天传翰墨千古仰昭垂
　　睿质惟敦敏
　　深宫备孝慈右文勤宥密至治进无爲
　　道接精微统
　　心传一贯遗巡游施补助政敎凛纲维
　　旷典隆今日愚生洽颂私作人歌寿考重道际昌期
　　驾诣阙里恭纪
　　候　　选　　县　　丞【臣】张廷玫
　　圣主崇文治
　　鸾舆涖杏坛尊师超百代陪祀肃千官享荐骍牺洁
　　恩荣雨露规修閟殿
　　睿藻染柔翰
　　华盖彤墀覆香风古桧盘天鸡鸣日下僊乐奏云端
　　御墨传鸿宝丰碑树钜观阳和随地布父老拥涂看礼
　　洽千秋盛声腾万国欢瞻
　　天齐拜手荡荡颂诚难
　　驾幸阙里恭纪一章
　　候　选　州　同　知【臣】冯　暹
　　銮仪簇仗戾山东共仰
　　龙飞霄汉中漫拟成周歌泮奂逺逾黄帝访崆峒偃
　　戈正值车书盛奠鼎难忘礼乐功
　　紫极崇文真莫尚
　　素王作则自无穷天开甲子逢熙皞地涌尼山见郁葱万乘景从垂化雨一时跄济肃羣工非关菜奠停仙跸爲慕羹墙访故宫古桧千霄摇瑞旭灵蓍傍
　　衮拂仁风恍闻画壁金丝奏如见麟书玉帐通道统千秋遥契合心源万世本和同特修典礼辉前史还许官僚効匪躬禹尚难飏至徳邹枚何以竭雕虫
　　伏覩
　　幸鲁盛典恭述
　　监　　　　　　　　　生【臣】刘石龄
　　灏穹生民溯古帝我
　　皇至徳符轩羲书集阙庭授赤鸟字浮洛水传灵龟俎
　　豆莘莘盛庠校珠璧灿灿辉长丽维
　　皇廿三歳甲子贞元防合当斯时时巡岱宗绍虞舜释
　　奠阙里崇
　　先师原泉憩息见道体冬温藻荇生寒漪奎娄神防
　　帝涖止玲珑鳯盖飘鸾旂冬十一月日己卯须明斋宿
　　城南陲由櫺星门
　　降辇入千官景从行如驰乐县先
　　太常部八佾舞羽诸侯仪禁壶笾柉豆簠簋云雷之
　　樽象与牺爵登三献肃九拜祝文我
　　皇亲制辞
　　讲筵秩秩设诗礼生儒聚观肃且祗三纲十翼啓
　　宸听圣孙论说宏比礼成载登大成殿敬瞻像设缁
　　帷披
　　周览古迹及图画摩挲石柱蛟跜杏坛东南手植桧旋纹左纽承华滋还过旧宅眺遗井壁中隠隠闻金丝
　　帝庸作歌四十字歌成展赐
　　天颜怡万世师表洒
　　宸翰仰视墨沈犹淋漓悬诸中天垂四防烛龙衔耀开
　　幽涯曲茎葩瑵留
　　御盖殊胜器皿陈朱提
　　驾出北门幸林墓列栢数里何逶迤林扉正啓辇路辟桥边洙水流冰澌兔沟之南封若斧左爲伯鱼前子思堂楹尚记庐墓处逺方珍木蕃孙枝古坛方石四十九汉时篆刻今犹垂亭名驻跸建宋代
　　今皇更自垂鸿规林中交响尽文鸟墓旁枝叶皆神蓍
　　奉引既毕乃先路
　　翠华北指重迟迟二千余年附域兆
　　诏增式廓千畆奇蠲租给复出异数四氏爵赏各有差
　　又明年春颁
　　御制褒崇
　　至圣先师碑西山琢石航济水官窰烧瓦铺琉璃
　　宸章更述先后圣世官东野宗周姬皇皇钜典昭万世右文无有逾今兹袭六爲七事非细直爲圣道存纲维咏仁蹈徳溢弦诵
　　皇帝万寿膺蕃厘野人作歌同击壤惭愧清庙明堂诗
　　恭纪
　　幸鲁诗二十韵
　　世袭太常寺博士加一级【臣】孔毓琮
　　崇儒闻往辟
　　特典创
　　熙朝运转堪舆泰天回斗极昭
　　时巡开爽籁
　　于迈戒严宵沉璧观河竣鸣銮望岱遥
　　法宫悬象魏
　　玉帐仰魁杓正值阳晖丽弥瞻
　　圣徳劭麟游知
　　警跸鳯舞感咸韶升降繇中闑趋跄凛外僚诚孚元醴溢意洽太羹调閟殿防司磬丹楹旷引箫覩兹呈万舞曾用格三苗
　　命讲金声协
　　留题玉筯雕诸生颁绮纩宗子赍文貂泂酌泉何幸游
　　歌桧亦邀
　　宸章铭石匮
　　仙仗倚松乔楷荫仍纡辔蓍丛复
　　驻轺千秋洙水上一旦
　　翠华飘道统尊
　　尼父心传属
　　帝尧成由羣圣集礼视百王超埃慙奚补颙情叩紫霄
　　恭纪
　　幸鲁盛典诗二首
　　翰林院世袭五经博士【臣】颜懋衡
　　万乘霓旌下拂天
　　哲王亲视
　　圣人筵因知
　　盛代修文物不减虞廷奏管遍厯林茔因访道下询
　　草野爲褒贤存神过化今如此疑是
　　唐尧甲子年
　　其二
　　桧楷多年圣泽新
　　宸游厯厯动谘询抚摩彝器千秋碧顾盼图书四壁春
　　自是庙庭留
　　曲盖即看碑版勒
　　王纶缥缃文绮同时赉更沐
　　兴朝一视仁
　　恭纪
　　幸鲁四律
　　翰林院世袭五经博士【臣】曾贞豫
　　洙泗清源濬尼防紫气高
　　亲师隆典举访道
　　圣躬劳鲁殿看仪鳯殷阶集舞翿礼成懽子姓况复沛恩膏
　　其二
　　终古宫墙閟谁能罄所窥
　　至尊游览徧百辟肃雍随汲井尝泉脉观文搨汉碑谒林还奠斚游豫到洙湄
　　其三
　　汉祖曾亲祀唐宗着咏篇道虽崇万古
　　典莫盛今年
　　御榜龙螭护
　　宸章琬琰防
　　圣心犹企恋日暮未言旋
　　其四
　　几筵颁赉泽礼视
　　幸成均末裔沾
　　殊宠青云悉致身家曾传圣脉谊敢后王臣
　　讲义型仁训千秋谨志绅
　　恭纪
　　幸鲁诗二首
　　翰林院世袭五经博士【臣】孟贞仁
　　霭霭
　　鸾旗贲鲁疆杏坛冬日转曦阳唐槐阴下千官列汉栢
　　林边
　　六驭翔考击钟镛陈古乐昭囘云汉发
　　天章羹墙后圣亲先圣一体
　　君师道脉长
　　其二
　　东封自古问尼山累代崇师只等闲辑瑞逺因
　　巡狩届释芹初自
　　省方还麟书有待增
　　宸翰章甫遥疑揖
　　圣颜何幸礼庭宣
　　宝训小臣犹得侍鹓班
　　恭纪
　　幸鲁诗二章
　　翰林院世袭五经博士【臣】仲秉贞
　　祀岱千秋协量衡
　　观河九有阅平成
　　圣心直与天心接
　　君道还兼师道明鲁国山川祥霭合灵光宫殿惠风清
　　吾
　　皇一展崇儒礼穷海遐陬仰治平
　　其二
　　章缝剑履圣人居拭笥修书荆棘除贲祀每传来玉册巡游曾几驻金舆
　　登堂释奠陈瑶簴入庙谘询啓石渠楷桧自从经御览更延精采万年余
　　幸鲁纪
　　恩诗二章
　　翰林院世袭五经博士【臣】东野沛然
　　翠羽东巡过岱宗
　　回銮特幸伯禽封金丝再奏新韶濩诗礼重开古辟廱
　　率土竞瞻
　　天子气
　　渊衷如觌
　　圣人容
　　君师一徳千秋合载笔赓飏愧莫从
　　其二
　　天行干健孰跻攀父子扶携觐
　　帝颜齿及元公亲裔胄
　　恩加禽父旧河山閟宫始覩
　　龙光耀下士叨升鸳鹭班旷古未逢斯典盛黄农虞夏
　　溯洄间
　　恭纪
　　幸鲁盛典告成敬赋四十韵
　　翰林院世袭五经博士【臣】仲承述
　　运际升平日
　　鸾回齐鲁乡循途云骑盛蔽野彩旗扬万姓咸嵩祝
　　千官列鹭行喧阗遮
　　御道拜舞近
　　龙光筹报三更月令严五夜霜卿云笼泗水晓日荐扶桑仪卫排仙仗尚衣进衮裳崇师亲几席重道入宫墙释菜仪崇重焄蒿气审详尊亲前莫比神化世难忘肥腯牲牷硕粢盛黍稷香两楹陈整肃八佾舞回翔匜爵班文灿罍樽宝篆彰雝雝鸣管籥嘒嘒奏笙簧豫顺八音协调和六律良太羹留淡味旨酒载醇浆对越加诚敬骏奔慎济跄仪容称穆穆感格觉洋洋宗伯聨班次鸿胪执赞襄杏坛开灿烂阙里动辉煌天岂穷周士世犹奉
　　素王丹甍含日月碧瓦砌鸳鸯仰视环堦级溯洄依栋梁
　　纶言闻逊顺
　　玉趾仰端庄受贺奎文阁经筵诗礼堂修齐阐治化翕
　　辟论阴阳
　　帝眷乾坤表
　　天威咫尺傍裁诗垂
　　鳯藻制赋焕
　　龙章盘舞
　　宸翰丽飞腾
　　御墨苍圣孙争踊跃贤裔尽光昌蟒服云垂体琅函锦满箱蒙恩曾未巳荷宠更非常过鲁还轻汉临廱逺迈唐依然辑玉帛犹自奉圭璋雅范超千古嘉猷振八方俗成修五敎民化正三纲光被山河泰休明社稷长高深穷极至精妙探微茫合徳追尧舜传心绍禹汤名垂简册永保庆无疆
　　圣驾临幸阙里恭纪一律
　　歳　　　　贡　　　生【臣】王时鸿
　　时巡旷举防冠裳释奠亲临旧讲堂齐拜
　　恩波孙子庆欣瞻
　　仗衞庙林光当年道徳传缝掖今日师儒在
　　帝王千古渊源同作述仰窥
　　宵旰蚤羹墙










　　幸鲁盛典卷四十
