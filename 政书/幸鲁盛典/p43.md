<!-- { "loadSidebar": true } -->
　　天语焕宫墙既锡元公嗣还题亚圣堂
　　盛朝无轶事钜典备煌煌
　　恭纪
　　圣驾东巡幸阙里诗
　　翰　林　院　编　　修【臣】沈三曾
　　葭琯阳囘大地春为勤
　　清问重时巡岱宗云起随
　　龙驭阙里风清驻
　　玉轮南国讴歌虞后盛东家礼乐素王亲欢呼父老
　　倾齐鲁快覩隆仪在此辰
　　其二
　　尼山衣履焕千秋前代希逢法驾留九拜礼成宫庙肃两楹舞就辟雍求银钩迥照
　　天题切黄长悬
　　御气流不似汉宫虚致敬儒林异数更无俦
　　其三
　　衮冕亲临诗礼堂经书敷讲最精详谁知
　　万乘衣冠防宛见三千弟子行竹简韦编陈
　　御座流泉苍桧入
　　宸章显扬文教须臾事已识风行遍四方
　　其四
　　葱郁依然堂斧存还纡
　　玉辂访秋原林禽喜逐鸾声语蓍草灵因瑞气繁欲广道基重拓地不収仁粟共沾恩总将圣域培来厚长与
　　皇图万古尊
　　圣驾幸阙里颂【有序】
　　翰　林　院　编　修【臣】张廷瓒
　　【臣】闻在天垂曜三垣联奎壁之辉惟圣崇文百代衍畴图之绪道法即为治法原合政教以同条传政实本传心亦统君师而竝建粤若鸿荒肇厯羲轩初啓文明侧陋凝符尧舜先传精一典章象数烂云汉于穹苍礼乐车书播风声于时夏迨幽平而降五霸之世如冬自孔子笃生万古之天不夜文谟武烈纳户牖以同归帝德王功入甄陶而共贯譬彼流分四凟朝宗滙沧海之波曜走双九悬象丽中天之景斯文大矣备道焉是以三千弟子仰泗水而倾心厯代帝王望尼山而展祀太牢特享汉功成逐鹿之年王爵加封唐运啓跃龙之日巍峩衮冕竟同帝座之衣冠峻极庭轩恍若天家之陛阙元音备六代之乐北面修再拜之文自古已然于今为烈钦惟我
　　皇上超轩轶昊咸五登三秉聪明首出之资弥勤宵旰
　　当人文化成之日益事诗书
　　玉几横经璀璨列丙丁之部
　　瑶轩侧席琳琅光甲乙之科祥烟深护西昆丽景常依东壁听紫禁漏声未歇已见垂衣盻绮疏月影全移犹催传烛厥中允执渊源上接唐虞大义精探图数直窥河洛三纲八目揽修齐治平之全功两地参天包易简清宁之元化用能握乾纲而造物宇内咸春秉离照以膺图域中无外风雷应候日月升华泽马飞镳山舆结辙仁声肆讫逺通蟠木之乡义问丕昭直达扶桑之域其稽古也如彼其成化也如此乃犹遐想儒宗缅怀先觉念彼尧封禹甸八荒皆
　　天子之家况兹鲁境齐疆千里即圣人之宅孕星钤于东土锡麟绂于西郊车服图书瞻德容之未逺琴尊钟鼔覩法物之常存赫灵爽于古今壁内犹闻丝竹萃氤氲于天地堦前不产蒿莱斯诚海宇之名区抑亦人伦之师表虽辟雍戾止已闻京师首善之规然阙里亲承益四海同文之化矧观风问俗察吏省方采晳阳之旧歌晞荣光之新躅犹足使青圻赤县傍
　　鸾驭以言情白叟黄童望
　　龙顔而拜手岂非达聪明目一道同风者哉于是肆播德音诞敷
　　明诏解泽传来天上巽风降自云中陟巘降原振薄海怀柔之烈翕河乔岳慰敷天裒对之心乃以康熈甲子嵗秋九月二十四日丁亥六戎宵警七校晨罗银箭初収金鍐乃出雨师效职先清紫陌之尘天老呈祥直上觚棱之日飞苍螭而戒道环羽骑以扶辀毂转声腾走雷霆于地上旗开影直翔鸾凤于天边晴郊宵敞帷宫暮山欲曙广野晨开
　　帐殿寒谷生春闾阎为之聚观黎庶因而加额黄龙青雀临呉防以耀江干葆羽翠华登泰山而小天下飚飞电掣岳转川回望溟渤以长驱睇防隂而东指于十一月旬有七日戊寅至于曲阜致祭
　　先师礼也尔时青羽司音初阳届节天开翠色结淑气以中停日耀彤精协神光而上烛揽风云之明瑟暖律如吹抚景物之澄鲜坚氷立散宗伯先详故实祠官预肃章程玉戚朱干远移太常之乐舞山罍象勺祗修歴代之宗彝簪跄济于桥门鸳鹭趋承于广殿越翼日己卯鸡人始唱燎火争辉
　　大辂旋移斋宫早降
　　帝顔肃穆丽晨景以照华旒
　　天表雍容曵清风而鸣苍玉握文履度如见当年凤峙龙蹲不违咫尺牵牲赞祝严登降于三巡献帛陈樽肃威仪于九拜鼔协逢逢之节薪昭晳晳之辉扬登歌而响遏寒云凝肆夏而声飘碧落振钧天之雅奏符圣德之大成煌煌乎僾僾乎与玉振金声酬答一堂之内珠庭日角授受千载之间矣既而礼交乐备列辟方腾跃以扬休席啓筵开
　　天子更传宣而讲义
　　辇过奎文之阁
　　裳垂诗礼之堂龙雯则焜耀瑶阶鸡舌则萦旋芝检鱼鳞在列灿黼黻于千官雁序西陈集冠裳于五氏圣言之秘奥啓沃攸资绍家学之源流对扬有本新民明徳总王道之津梁天尊地卑湛六经之膏液精心阐述理晰毫芒正色敷陈声谐金石符昭素之讲乾卦五位飞龙同颐正之进禹谟七旬舞羽涓埃罄竭欣邀
　　天听之卑纶綍温文更荷
　　王言之重朂哉多士稽古何荣勉矣羣工面墙其戒斯可谓下収葑菲广育菁莪尊师之道全崇文之事备矣于是周览广庭徧观古迹架丹梯而插汉烂若神扶攒画栱以窥天巍如岳立华珰凝璧挂明月于崇朝密网连珠缀奔星于长昼缁帷晨啓恍闻四壁弦歌绛帐宵悬快覩两楹俎豆仪形筦尔俨泰山梁木之容列侍訚如备沂水春风之致斑剥光腾几上周鼎商彝璘珣影峙阶前唐碑汉篆槎枒古桧标铁干以无枝披拂髙槐傍石峯而垂叶偃龙传溜响清洙水桥边圜玉裁基色映杏花坛上凡此徃迹曩规之具在皆为
　　宸游睿照之咸周更庆殊荣丕昭崇敬兔豪飞洒擅悬
　　针倒薤之竒璇牓
　　亲题备铁画银钩之势
　　帝歌再作包大道于斯言
　　天藻维彰壮长城于五字碑凌赑屭渺海岳之崇深字勒岣嵝掩日星之光耀撤龙斿以示敬曲茎成形留芝盖以明尊中黄表色虹梁悬处疑云影之将低藻井垂来若莲华之欲落以视彼开元挥翰栖栖发麟凤之歌广顺回銮屑屑给金银之器岂不悬絶宵壤度越迳庭也哉若夫山川奔防栝栢苍深孔林匪遥松楸斯在过从陋巷
　　金舆徐动街衢出自北门
　　仙斾平陵城闼指峯峦之曲互眺原野之扶舆叠嶂遥开枕岱宗于北络长襟远映环沧海于东流式瞻幽宅千年致敬遗封三尺醪倾琥珀再陈林坰之尊褥籍氍毹又下墓门之拜昔年蓍楷远从列国移来此日根荄亲荷
　　九重摘下石马屹立若瞻
　　天仗以长嘶翠草何知亦绕
　　御衣而欲舞斯又荣生幽壤光照重泉者矣至于大泽汪洋隆恩优渥土田载锡永充享祀之粢盛国赋新蠲留作耕桑之储积増常员于博士庆流凡蒋之封沛异数于上公宠迈褒成之爵鹰扬武弁复置专官鸿渐诸生竝参华选颁来缃帙扑芳馥于行间赐出丰貂满阳和于袖底绫分鹤顶堪鲛室之绡绵织钿窠若散平陵之彩猗欤盛哉始稽入庙终逮囘骖史不胜书美无弗备一十四君之释菜辉煌远逊
　　熙朝二千余载之传灯契合正逢今日【臣】廷瓒十年史职两世词曹握简木天敢望夔龙之武吹藜芸阁竟穷游夏之辞欲由是道以升堂不得其门而入室昌期幸际
　　钜典欣瞻虽曵佩垂绅未厠骏奔之列而窥天测海窃申雀跃之心珥笔怀慙染毫难已谨拜手稽首而献颂曰
　　惟
　　皇天授濬哲文明厚符地载健比干行万方作覩百度惟贞义林书圃礼耨仁耕席起金华筵罗锦帙法禹寳隂师汤铭日抉奥天根探微理窟朝斯夕斯罔或遐逸
　　圣学弥广
　　圣化弥神车书同轨天下归仁户牖八极管钥九垠悉内悉外欢和以宾时维甲子嵗功方毕远驾
　　六龙言遵广术纳贾陈诗协时正律云行雨施鲁邦驻跸
　　驻驆维何昌平之乡鳬绎峩峩洙泗汤汤
　　帝曰钦哉夫子宫墙敢不只肃蠲饎以将元酒东陈芳薪西树嘉笾广豆和羮秬黍考我鲸钟伐我鼍鼔堂哉皇哉云门大武讲堂翼翼
　　鸾声载临香浮铜鹤霞拥华簪瑶函秘笈孔传羲经
　　敬抒一得仰赞
　　髙深颂发
　　天章牓辉
　　宸翰错落珠玑奔趋神腕虎卧龙跳镂琰防琬焕乎大文卿云糺缦天光下济湛露上浮命官锡爵省赋轻繇圣裔圣胄后舞前讴欢呼稽颡无疆惟休于铄兹行风声洋溢琼检勿祈银绳讵饰吏不呵讥民无供亿艺极陈常品物咸秩旌回
　　丹地令布
　　彤墀迎阳履泰受福承禧于万斯年垂拱无为惟师
　　惟
　　帝惟
　　帝惟师
　　恭颂
　　圣驾幸阙里诗四首
　　翰　林　院　编　　修【臣】沈朝初
　　御跸六龙清宫墙曲阜城尊师钦
　　帝则崇道协舆情殷奠两楹肃夔章八佾成欲知数千
　　载
　　圣圣继精诚
　　其二
　　苍桧嵗三千故坛敷
　　讲筵昔人如可作
　　天语早相宣道在虞廷重经由鲁壁传祗今环听者章
　　甫盛翩然
　　其三
　　曲盖飞黄彩山樽绣緑防由来三代物
　　赐出九重门肃肃瑶阶静巍巍藻殿尊悉经输府帑薄
　　海识
　　殊恩
　　其四
　　驻跸已云久
　　回銮未即还防心原黙契道统况真传过墓抚文楷观
　　澜问古川总令昭万禩琬琰有新防
　　驾幸阙里赋【有序】
　　翰　林　院　编　修【臣】曹鉴伦
　　嵗在甲子
　　皇上巡省东方
　　躬幸曲阜登阙里之堂洁斋致祭郁鬯苾芬对越先圣推恩四氏尽诚备物盛事矞皇【臣】谨按史传所载自昔帝王崇儒重道之典代固有之其间礼数歴世相仍未臻极盛而流传简册已足昭焕千秋况我
　　皇上道接大成心契絶德渊源洙泗教育羣伦以致太和翔洽海宇升平道一风同民物諴阜所以钦崇孔子者既用其道以成尧舜之治矣而又
　　亲行释奠典礼特加夐越前规岂非自孔子来千百年所未尝有者哉臣备员珥笔之末窃幸躬逢
　　盛事自惟学殖浅鄙词章芜陋无能发挥
　　鸿业赓颂
　　皇猷辄操短管敬自纂述未窥一二不胜悚惕陨越之
　　至谨拜手稽首而献赋曰
　　猗宝祚之开膺上天之笃祜拱芝壐于万年轶萝图于三五扬大烈与耿光缵鸿庥于
　　列祖玉衡正而泰阶平
　　圣人作而万物覩于是握金镜挈珠囊修六府育百昌运干纽而行天不息载坤维而应地无疆溯循蜚与疏仡迈沩汭于陶唐旰食宵衣而
　　一人垂拱绥柔怀远而万国梯航跻亿兆于仁寿昭七政之辉光尔乃朗镜万机精研六籍登道岸而从容扩礼园而朝夕见徃圣于羮墙揖前修于几席总玉振与金声厪遥情于亲炙缅维
　　宣圣为万世师啓吾道之一贯信斯文之在兹赤雀啣符寄经纶于木铎斑麟吐绂定礼乐于缁帷彼夫太牢祭于东鲁立庙始于西京太师晋三公之秩宣王致南面之荣孔宜袭文宣之爵仁愿易衍圣之名艺祖葺祠宇以绘像仁宗设胶庠以延英皇庆以大成进号嘉靖以木主致诚稽崇儒与重道揭史册而昭明然而成辙相沿规有待首建极于中和固折衷之斯在
　　天子徇齐合德清明在躬发灵文于委宛访至道于崆峒统圣智之条理独仰止于时中虽嵗时之释奠肃俎豆于雍宫睠车服与礼器常企慕于
　　宸衷乃举时巡诹吉旦衞羽林饬缇幔驱七萃而无声振六飞而如翰则有望舒拥毂丰隆扶轮毕雨先驱而洒道箕风前导而清尘防岳牧以问俗省耕敛以勤民父老讴歌于撃壤士女踊跃而吹豳沐
　　皇恩之浩荡聆
