<!-- { "loadSidebar": true } -->
　　上省方回銮
　　躬诣阙里行释奠礼毕
　　亲洒宸翰
　　御制鸿文悬额树碑炳耀千古扩地蠲赋之外赐金
　　赐秩有差越嵗庚午
　　特发帑
　　遣官重新庙貌庀材鸠工靡间寒暑夫屈
　　翠华之驾曲阜亲临给水衡之钱
　　圣祠重葺旷古以来未有尊师重道
　　殊恩异数如此之优渥者也【臣】雯浙水竖儒钦承简命视学邹鲁得觐宫墙捧
　　盛典之新编盥手披诵欣钜功之经始拭目观成恭
　　赋小诗以志荣幸辞曰
　　圣主开文治宏规轶汉唐论思勤
　　讲幄企德见羮墙统绍尼山逺源寻泗水长端居怀阙里望道出天阊后队鲛函簇前驺鳯斾扬佩声驰一路幢影列千行渐近昌平驿俄临道冠坊上公防晋谒执事凛趋跄玉振门初启金钟漏未央质明将释奠静夜早垂裳
　　端冕行丹陛
　　凝旒拜素王设县鸣磬筦布席荐圭璋疏勺牺尊旧崇牙翟羽翔萧诚合漠彻爼貌逾庄乐奏三终后烟分两庑傍
　　手摩碑篆古衣借桧阴凉
　　睿藻辉宸翰奎文焕讲堂
　　睟容犹穆穆湛露已瀼瀼
　　赐秩荣先裔调珍给尚方辇金沿户锡
　　御盖守祠藏缓歩还辞出登车尚可望鳯丝移殿壁马鬛指阡冈驻跸亭犹在披榛径未荒楷柯瞻去直蓍草摘来香酒酹霜风急林寒暮色苍傍茔新扩地荷泽永蠲粮旷典知难并
　　天心更不忘学惟宗
　　至圣礼必迈前皇祠宇从明代巍峩压鲁疆陈丹经漶漫暗粉堕微茫庙貌因重葺程工纪土章帑颁元子国糈给大官仓伐石砻堦砌抡材庀栋梁罘罳萦短棁瓴甋绕回廊百度咸厘饬千夫尽蹶蹡层基仍爽垲广厦逾辉煌自顾同窥管深惭叹望洋宠膺
　　天子命得到
　　圣人乡玉轴晴霞丽琳宫奕叶光矢音恭纪盛拜手
　　颂遐昌
　　恭纪
　　圣驾幸鲁八章
　　提督山东学政按察司佥事【臣】任　塾
　　洙泗昭云汉斯文帝者模
　　省方旋
　　鳯驭望道起
　　嵩呼肃穆
　　天容接髙深
　　圣德符礼成垂盛典至治嫓唐虞
　　其二
　　行幄瞻龙衮升堂引上公共惊
　　天子贵新拜
　　素王崇羽卫千官仗车书百畆宫同符前后际文物喜昭融
　　其三
　　千仞宫墙启龙旗
　　驻跸来告防陈玉帛释奠荐尊罍奏乐宫县正横经黼座开争夸两愽士新侍
　　讲筵回
　　其四
　　至道心传契尊崇宝墨宣银钩垂象纬金牓上云烟
　　天藻珠玑落
　　奎章琬琰防千秋堂奥在昭示得眞诠
　　其五
　　旅进分多士跄跄列骏奔圜桥盈鹭羽陪祀及云孙顾喜衣冠萃周谘典策存
　　赐金兼
　　赐秩族姓总承恩
　　其六
　　驰道森苍翠
　　亲曕马鬛封乔林寻古干宿草摘香茸酹酒重泉润披
　　榛湛露浓五云松栢路缥缈见
　　眞龙
　　其七
　　泉林怀往躅宝碣照川光碧瓦丹霄外虹桥玉溜傍神机开奥窔
　　天纵焕文章缅想卷阿盛来游颂未央
　　其八
　　异数沾优渥宁夸唐宋年黄罗留
　　御盖翠陌广新阡赞颂金丝恊缥缃日月悬小臣方后
　　至深媿续鸿编
　　圣驾幸阙里恭纪
　　山东盐运使司盐运使【臣】胡　瑾
　　龙旂冉冉渡江津
　　銮辂雍雍向泗濵方説勤民来肆觐忽缘访道又东巡千秋爼豆推三重万古文明赖
　　一人列拜宫墙称异数金貂辉映杏坛春
　　其二
　　圣学宏深百代师执经
　　亲御孔顔祠德崇天纵维新化道系乾元大统垂五氏
　　圜桥承
　　顾问千官入庙见威仪斯文有运惟
　　皇造元防于今正及时
　　圣驾幸阙里恭纪二首
　　山东兖州　府　知　府【臣】张鹏翮
　　六龙初御展三辰
　　鸾辂时巡万户春世际上元开泰运礼修秩祀出
　　枫宸辟雍已见桥门盛阙里今看雨露新自是规模髙
　　百代诗书泽乆俗还醇
　　其二
　　翠辇龙旂出
　　九重承
　　恩扈跸庆遭逢金吾戒道祥风入羽骑连镳喜气浓四
　　野乆知歌
　　帝力千秋复见振儒宗微臣幸际明良盛愧乏清辞入
　　鼓钟
　　圣驾幸鲁释奠礼成
　　勅修
　　圣庙恭纪五十韵
　　山东兖州府黄河同知【臣】朱　琦
　　宝厯元开泰丰年物兆康
　　天心崇道统
　　帝德焕文章
　　圣已追尧舜风尤轶汉唐
　　深居常典学端拱恊垂裳敷政勤宵旰论思凛怠荒经筵资启沃治术重劻勷疏瀹萦清虑灾切视伤
　　德音原秩秩典诰复洋洋偃武烽烟靖修文图史彰蒸
　　黎欣布泽河岳庆
　　巡方北堂青云迥东来紫气翔羽林皆虎旅骠骑尽
　　龙骧
　　鳯辇行齐甸
　　鸾舆幸鲁乡昌平才
　　驻跸阙里又登堂释奠超皇古尊师极素王羮墙瞻拜起爼豆耀辉煌扇影开彤旭星芒拂剑霜尼山名愈烈泗水泽尤长陪祀云孙集明禋世防昌弦歌敦象勺题咏式珪璋广额
　　纶音渥丰碑
　　御墨香横经优圣域进讲得书仓争羡儒生业亲依天子光不须嗟豹隠顿已列鹓行授爵荣双被分金宠
　　莫量书
　　颁龙紫盖锡鹤云黄入庙神先肃临陵草更芳楷边询手植川上制文扬地扩通隣壤租捐是正粮溪山仍胜赏祠宇乆苍凉不逺灵光殿还修冠道坊
　　遣官驰驿迅
　　发帑庀材良林总工咸集雕镂技毕襄崇墉髙碧落垒石接康庄云汉飞朱栋丹铅绕画廊
　　天恩新庙貎士气感趋跄钟鼓陈典精诚格上苍竒观峩竝仰瑞霭郁相望轮奂鸾袤丽翚飞鸟革张光华昭黼黻绍述着缥缃盛业原无匹宏规迥异常旁求东野胄表树孟公庠胜事难枚举微臣敢拜飏服官为邑宰再命役河防曾识
　　天顔近同沾零露瀼云屯森羽衞银箭漏铿锵退食颁
　　羣雉烹鲜
　　赐一麞余荣追祖考馨荐洽烝尝未获涓埃报徒深
　　悃愊将千秋铭不朽
　　万寿颂无疆
　　圣驾幸鲁恭纪【有序】
　　山东兖州府滋阳县知县【臣】王纶部
　　【小臣纶部】待罪滋阳恭遇
　　时巡
　　驾幸阙里鳬蒙夹日欣瞻复旦之辉洙泗迎
　　銮聿被恩波之灏至道契乎
　　先圣续禹汤文而上不传之心礼乐备乎宗周举汉唐宋以来未有之典
　　和鸾既驾犹闻兆庶欢腾
　　六驭初回聿覩鸿文炳耀眞旷古迄今万不一觏之异数也【臣纶部】草茅下吏献颂无由敬述芜词曷胜屏息辞曰
　　辇路东风阙
　　皇图北极安洙源
　　亲访道阙里
　　驻鸣鸾雉尾开宫扇龙旂引辅官青阳覃泽溥赤子沸声欢礼器藏宗国春秋祀杏坛閟宫传
　　警跸泮水滙波澜
　　圣像凝神古
　　天顔对越端金丝藏典册章甫觌衣冠舞佾赓鏄磬升
　　馨荐匜盘槐庭施讲席桧殿
　　洒宸翰宗子彤弓赐儒门棫朴繁檐楹
　　曲盖植碑碣
　　冕旒看
　　命驾游封域披榛视郁蟠扪蓍思演易抚楷夣猗兰粹
　　矣心遥契休哉典莫刋
　　文章星日丽气象斗牛干
　　御幄冬常暖恩波嵗不寒卿云千载旦湛露一朝漙末吏遭逢幸微言献纳难永怀歌喜起焉敢颂游观
　　瞻仰
　　御碑颂【并序】
　　巡抚山东兵部右侍郎兼都察院右副都御史【臣】王国昌我
　　皇上御极之三十有八年夏
　　命官赍
　　御制
　　御书重建
　　圣庙碑文勒石于阙里冬十一月告成【臣】王国昌备
　　员东抚得逢
　　盛典不胜忻幸恭率藩臬道府诸臣轻骑星驰前赴
　　瞻仰以是月之望恭叩
　　御碑又得拜观
　　御笔墨迹于诗礼之堂
　　天章
　　宸翰照耀心目星虹煜爚云霞蔚蒸譬诸天地之广大日月之光华莫可形容无能赞颂【臣】等唯有相率懽忭蹈舞自庆遭逢
　　圣主得覩开辟以来未有之
　　隆恩钜典而已【臣】退而思之窃闻帝王出治者也圣人垂教者也自伏羲神农以及尧舜禹汤文武行道于上而治以成孔子明道于下而教以立至其集羣圣之心传垂百世之道统继往开来贯古今而配天地者则孔子为尤盛焉然圣人之道必得帝王尊崇而阐扬之然后其道益明而其教益广汉唐宋明以来非无崇儒重道之君临幸释奠然不过修旧典举常仪缮葺委守土之吏撰述出代言之臣耳未有如我
　　皇上之亲幸林庙
　　躬行九拜
　　赐御书之额留
　　御仗之盖祝文碑赞皆出
　　圣制
　　宠赉渥于世嫡录用逮于圣裔而且推恩元圣施及先
　　贤修庙则
　　特颁内帑董以近臣告成则
　　亲制祭文
　　特遣
　　皇子至于因成新庙重勒贞珉道接羮墙言垂琬琰
　　帝典王谟之体游龙卧虎之书崇礼
　　先师表章圣学以一道同风之防为化民成俗之原大哉
　　王言尤亘古所未闻也盖由我
　　皇上圣由天纵德集大成阐泗洙之心源迈唐虞之至
　　治
　　先圣
　　后圣若合符节故能隆尊圣之典笃重道之心如此其
　　至也猗欤盛哉微【臣】庸陋仰荷
　　隆恩庆幸之余言不尽意然而瞻云就日恍如身际中
　　天履厚戴髙不禁心驰
　　北阙敢效赓歌之义用抒葵藿之忱爰拜手稽首而
　　献颂曰天生
　　圣人牖民作则继往开来与天无息维我
　　圣皇继天立极逺绍心传同符合德
　　翠华夙驾
　　临幸鲁国
　　九拜告防对越降陟万世师表九围是式礼隆恩渥
　　渐濡圣域睠彼宫墙经营是亟
　　特颁帑金罔费民力不日成之新庙翼翼
　　皇子代祭荐馨黍稷璀璨
　　奎章翠珉载勒
　　圣谟孔彰
　　王猷允塞章回云汉宝同球璧彩焕孔林光生鲁壁臣
　　幸遭逢
　　王道正直对
　　休命抃蹈匍匐东海汪洋岱宗崱屴
　　君德师教昭垂万亿
　　瞻拜
　　御制御书
　　孔子庙碑恭纪四律
　　山东布政使司布政使【臣】刘　防
　　为觐
　　宸章赴杏坛中宵霜月照征鞍直同待漏天街晓敢避
　　冲寒驿路难
　　圣制矞皇摅鳯藻
　　御书炳焕映龙盘微臣瞻拜昭诚恪日月光华抃舞看
　　其二
　　游夏何能赞一词心源直接帝王师楷模正大古今少义蕴宏深天地竒孔子以前无防萃圣人之后又生知飏言莫罄臣椎鲁咫尺
　　天顔凛庙碑
　　其三
　　巍巍龙碣见羮墙宝墨云笺尽染香
　　圣迹圣门传圣裔天心天道焕
　　天章体坚质润萦丹篆铁画银钩灿碧芒匠石万年同
　　不朽近臣从此姓名
　　其四
　　琳琅阁帖乆藏珍得见
　　龙章迥絶伦神妙笔心原自正天然戈法更能真金函玉检如云焕宝轴牙籖与日新倘得硬黄
　　颁一纸传家奕叶戴洪钧
　　圣驾东巡亲谒
　　先师于阙里越二年奉
　　勅赍
　　御制碑文复往
　　圣庙建碑刻石欣逢
　　盛典恭纪一章
　　工部都水清吏司员外郎【臣】卞永式
　　巍巍尧德不可名天地得一皆清宁櫜弓矢武功定手揭四海开文明图书龙马凌波至
　　玉辂东巡辑五瑞回
　　跸亲登阙里堂道源直濬通洙泗淋漓
　　睿藻何煌煌日星炳曜飞天章龙搴鳯翥洒
