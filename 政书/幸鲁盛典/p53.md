<!-- { "loadSidebar": true } -->
　　重道礼光前肃拜停
　　銮辂精禋对几筵荐馨修黍稷宿设戒宫悬日月
　　宸章丽云霞
　　御墨鲜
　　湛恩优后裔秩祀徧羣贤镪
　　赐朱提灿碑穹緑字镌
　　帝图真荡荡王路信平平旷典资排纂鸿篇媿穴穿欣
　　逢文教洽拜手颂尧天
　　圣驾幸阙里颂【并序】
　　礼　科　给　事　中【臣】黄六鸿
　　皇上御极二十有三年厯啓上元岁逢甲子风薰舜瑟轩开复旦星云壤击尧衢戸仰光天日月集琛球于域外万国咸柔敷礼乐于寰中九州渐被巍巍荡荡
　　至德难名矞矞皇皇
　　猷具备乃犹踵勲华之絶业时厪羮墙综一贯之
　　心传弥深寤寐
　　谓后先符节统备素王遐迩诗书咸宗阙里省方问
　　俗徃制宜遵重道崇儒
　　圣心尤切爰举
　　时巡之典特隆肆觐之仪维时化日南行
　　玉辇转阳和之文峯北拱金轮卑丘垤之观指泰
　　岱以鸣銮向昌平而
　　驻跸式瞻古殿煌煌数仞之墙缅想遗徽寂寂千秋之铎牺尊致洁鳯管齐鸣三献既终百礼斯洽进诸生而讲艺
　　天语琳琅集四氏以横经
　　王言纶綍烟霏铁桧金敲玉戛之章日丽螭碑鳯翥鸾
　　翔之笔
　　睿制昭于星日
　　恩赉荣于绮裘庭楹腾斿盖之辉支庶拜簪缨之宠原田畮畮蠲彼常租髦士峩峩加之异数录裔孙于姬相增博士于尼山邹鲁千村悉附杏坛遗泽江淮万井咸叨
　　枫陛深仁典莫隆焉
　　恩斯溥矣夫运开丰沛肇祀太牢诏赐褒成广封邑戸释奠传于建武太师赠自干封开元晋文宣之称祥符定陪祀之位莫不垂诸简册着为典型然而规制半属相沿恩施鲜能旁及惟是天开有道
　　圣契同心
　　万乘亲临礼隆百代一门瞻戴泽被四方诚仅觏于昌辰实罕闻乎徃牒【臣】学惭蠡管职忝班联恭遇
　　鸿规曷胜燕喜谨拜手稽首而献颂曰
　　维
　　皇御宇至治光昌鼚轩雅奏糺缦天章教通槃木化洽扶桑三千玉帛百万梯航啓幄右文披图稽古精一传心勲华接武褒对敷天讴思率土泗水歌尼山钟鼓睠懐鳯德景企麟踪旁参徃制驾言徂东岁在甲子时维仲冬
　　龙旗耀日豹尾临风鳬绎嵳峩蒙崒嵂阙里鸣銮行宫驻跸毓粹翚飞奎文鸟革肃庀牲牷防修笾食烟缥缈萧鬯氤氲靁尊碧醑云币丹雯礼隆祼献乐奏咸云壁琴应响坛杏舒芬俯仰松楸摩挲楷桧
　　御墨鸿轩
　　宸章鳯翽
　　讲幄开诸儒毕会芸笈敷陈芝函锡赉
　　君恩孔渥
　　圣泽旁流檐辉篆额箧贮绮裘纩温四氏盖
　　赐九斿爵崇东野膏溢西畴坊斧扩封田租
　　诏免木鳯春囘金鸡日转润浃江淮懽腾青兖矞矣隆规皇哉旷典载稽前史讵乏崇儒櫺门列防衮冕凝珠润饰业表章遗书虽尊麟绂未枉銮舆何幸昌期
　　圣人首出九野霑仁八纮徧德性道常辉文章共式图
　　箓万年与天无极
　　大驾幸鲁恭颂
　　掌河南道事江南道监察御史【臣】严曾榘
　　寳箓端皇极
　　璿图握紫枢同书奄九有至化洽三无邹鲁言为法君师德不孤昌期崇大道旷代祀先儒北拱罗星斗
　　东巡协典谟
　　龙旂观胜迹鳬绎号名区阙里歌奏斋宫礼数殊圜桥増博士讲席召生徒木铎升堂振金丝降
　　辇趋
　　恩留芝盖在
　　诏与杏坛俱古桧犹存干文禽自引雏从来跻圣域况
　　乃接天衢特重兼金
　　赐全寛一岁租成珠落咳唾勒石纪都俞师表悬文庙仁风徧舞雩侍臣多献颂末技愧操觚
　　圣驾东巡幸阙里释奠
　　先师恭赋
　　河南道兼察御　史【臣】赵廷珪
　　圣徳超千古
　　皇风遍九州星回移阙里花合驻
　　宸旒双鳯扶
　　雕辇羣工从
　　彩斿水通洙泗近云接岱宗浮肃穆瞻遗像羮墙动防捜礼严崇俎豆泽逺敬松楸道统三皇接心传六字留俨然周礼乐邈矣鲁春秋山木懐前哲风云入
　　睿谋碑穹持地轴墨润洒天球鳬绎成竒观崆峒岂易
　　俦小臣逢盛典簪笔纪
　　巡游
　　圣驾东巡幸阙里释奠
　　先师恭赋
　　江西道兼察御　史【臣】钱三锡
　　化洽雕戈偃时熙玉瑞陈轩皇看受箓阙里表传薪矢德文运心契道真渊源洙泗接典礼汉唐因嗣庙牲牢盛宫墙展谒亲珠旗初北发
　　銮辂遂东巡壤接青畴古山开翠嶂新奎躔光灿烂尼阜势嶙峋瓮着丹书异音留素壁神徘徊趋鲤处彷佛绕龙辰雷动停千骑云开列九宾宫悬聆法乐俎豆见精禋象纬
　　宸章丽琳琅
　　御墨珍万年辉剑佩五字耀贞珉体挟蛟龙舞声调金
　　石均隆仪陪祀肃
　　宠赉湛恩频大义重昭揭微言讵郁堙编摩垂简册抃
　　舞溢簪绅
　　君极天同峻王风日返淳小臣来絶徼拜手属车尘大驾幸鲁恭纪三十韵
　　陜西道兼察御　史【臣】刘维祯
　　景运上元年文明化八埏
　　省方遵鲁甸望秩考虞编
　　鳯盖霜林贲虹旗画谷鲜八神森列帐七萃肃中权日丽奎娄野星陈济汶边岱云朝送翠坛燎昼扬烟奏乐升歆毕崇儒夙
　　驾前端门真屹若孔里独巍然遗庙层霄矗中阶列宿悬缁帷仍象佩丹壁自琴宗伯处罍洗从官饬几筵
　　九重亲献爵两庑特加笾
　　龙衮星辰耀鹓行劒佩联防门麾纛拥宫架鼓钟县华
　　胄皆承
　　诏云孙悉听宣胜衣颁绣段
　　赐讲立彤旃进秩
　　隆恩溥陪班渥泽沿援毫深
　　睿想洒墨焕奎躔文挟长河注书垂霱露妍璠璵鼇背
　　现琬琰鳯形镌万古穹碑耸千秋
　　丽制传
　　谒林逾肃穆
　　驻跸屡回旋彩雾笼
　　仙仗天香绕玉鞭灵蓍符大衍文楷忆前贤洙水遥源合防山夕照连摩挲余桧树眺览及林泉并展银钩字俱成瑞锦篇
　　六飞囘辇道百里赐祠田永覩儒风振从教治化全小
　　臣长拜手快覩日中天
　　圣驾幸鲁恭纪
　　戸部江西清吏司郎中【臣】张　琦
　　卿云欣覩九天开寳鼎香随
　　玉辇来振鹭羣飞周佾舞翔螭双绕汉尊罍甘泉试
　　汲渊源逺铁桧重邀雨露培
　　雕辇更移防阜畔文孙亲为扫莓苔
　　其二
　　诗礼堂前
　　警跸传鲤庭瓜瓞正绵绵牙籖捧出云霄上组席移
　　来日月边灵雀飞飞迎
　　辇路丰貂郁郁惹炉烟馨香此际邀
　　亲荐迥异瞻风过鲁年
　　圣驾幸鲁恭纪
　　户部贵州清吏司郎中【臣】陈斌如
　　夙驾
　　熙朝出
　　鸣銮阙里来星辰舒雁翼日驭控龙媒
　　紫盖留金节黄流捧玉罍一牢隆汉祀六籍灿秦灰
　　肃穆疑
　　天表流连厪
　　睿裁杏隂留几席桧纽护风雷座想三千列时逢五百
　　囘至文昭日月重为
　　圣君开
　　圣驾幸鲁恭赋
　　刑部福建清吏司郎中【臣】邵延龄
　　郅治隆
　　巡幸
　　鸿文备训谟燔柴防始告释奠典敷里谚歌游豫嘉禾协瑞符夔龙骖后乘方虎为前驱日射牙旗灿云随
　　玉仗纡衣冠风竞古父老杖相扶
　　文教明三德
　　仁声溢九区缀班齐鹄立止
　　辇受嵩呼
　　帝则初何异
　　天章回自殊夜珠香吐晓露墨池濡
　　别殿迎仙幄
　　行宫指海嵎
　　省方先问俗访道独崇儒洙水分源委鲤庭识步趋景行千载合瞻仰一心孚异迹思麟绂祥征忆鳯图粢盛光俎豆轩盖壮车徒
　　宸翰标题切丰碑剞劂摹由来崇爵秩新得见规模盛
　　事传
　　昭代羣情洽彼都
　　恩荣遐迩遍纪载古今无寳箧缥缃贮瑶函锦绣铺小
　　臣膺珥笔拜手志黄虞
　　圣驾幸阙里释奠
　　先师恭纪
　　刑部广东清吏司郎中【臣】胥　琬
　　阙里风云防文明海域同霓旌万树外
　　鳯辇百花中礼乐兼前代车书列上公
　　天恩深泗水飏拜尽呼嵩
　　其二
　　日暖迎
　　銮地云高
　　驻跸亭水连沧海碧山接岱宗青圣道通三极
　　天文焕六经臣邻喜起颂簪笔直櫺星
　　圣驾幸阙里释奠
　　先师恭纪
　　刑部贵州清吏司郎中【臣】姚士暨
　　玉烛调元化华平集百祥
　　武功逾镐洛
　　文德绍虞唐风教通重译车书暨八荒渐摩民俗古
　　景仰
　　圣情长诹吉当严节
　　乘舆发未央江淮浮防鹢邹鲁肃条狼疾苦谘田父恩膏被井疆观风
　　临泰岳重道
　　诣宫墙渊湛洙河水崇闳阙里堂炉烟霏
　　辇路卤簿晃朝阳严翼貔貅旅雍容鹓鹭行鸾声传哕哕鳯吹叶锵锵鼓伐灵鼍动旗翻翠鳯扬
　　一人防盥荐羣辟盛趋跄礼物陈三代精忱迈百王管箫歌备举都荔散羣芳交畅牲烟达嘉虞福醴将
　　孔林瞻瑞霭
　　讲席吐琳琅父老圜桥听旌麾向夕张
　　囘銮松幄畔
　　驻跸杏坛傍忾慕思弥切低徊眷不忘葳蕤留寳盖霏结洒
　　宸章捧去蛟龙护悬来日月光
　　尊师情缱绻延世泽汪洋胄子承
　　天顾诸生被绣裳
　　主恩真莫并
　　圣德有余庆锡帛卑安帝陈牲陋武皇寒辰风习习枯谷露瀼瀼彤管宣扬盛尼山草木香小臣甘菲质秋署备官常读律遵先训挥毫愧俊良欢呼逢旷典拜手効赓飏













　　幸鲁盛典卷三十四
<史部,政书类,仪制之属,幸鲁盛典>
　　钦定四库全书
　　幸鲁盛典卷三十五
　　恭遇
　　驾幸东鲁释奠
　　先师礼成
　　御制诗篇勒石垂示永久敬赋七言律三首
　　戸部河南清吏司员外【臣】李振世
　　漫道穆王驰八骏还轻夏后御双龙岂如
　　帝德崇师范直以
　　天顔挹圣容嶻宫墙瞻美富渊源洙泗见朝宗宸章亲洒由来少迥出东山第一峯
　　其二
　　玉辇东巡谒素王千官拜舞和
　　龙章杏坛雨露
　　天恩逺轩架金丝
　　圣治光自有平成关述作不将封禅溯羲黄同文海宇
　　胥归极应比尼山日月长
　　其三
　　甲子
　　鸣銮下孔林有虞东狩又逢今九成乐备明禋志五
　　字诗传精一心
　　御盖留时光俎豆
　　宸章题处重球琳
　　尊师旷典真堪纪万岁千秋颂
　　德音
　　恭颂
　　皇上驾幸曲阜祀
　　至圣先师孔子十章
　　戸部河南清吏司郎中【臣】庄名弼
　　维
　　皇承运上元甲子武功既成敷文伊始旧染维新民宁
　　干止海晏河清轩舞再起
　　其二
　　维天爱道图书以宣肇啓羲皇一画开先黄帝尧舜道乃递传作君作师二典有编
　　其三
　　放勲钦明重华是述允执厥中危微精一禹汤文武基命宥密爰逮尼山道髙上律
　　其四
　　大哉
　　孔子天纵作圣删定赞修六经是正生民以来未有
　　其盛立道绥和万古胥庆
　　其五
　　帝曰钦哉
　　圣居近止梦寐羮墙登堂乃是八鸾锵锵遥指阙里
　　龙旗十乘
　　圣心则喜
　　其六
　　帝曰钦哉有严有翼宗庙百官美富是式乃
　　命秩宗惟寅惟直防修祀事恪共尔职
　　其七
　　有严
　　天子穆穆皇皇得门而入数仞宫墙孙枝奕叶济济跄
　　跄金声玉振兽舞鳯翔
　　其八
　　惟
　　圣契圣千载同堂乃挥
　　宸翰锡宠扬光万世师表棹楔垂芳唐宗汉祖陋无文
　　章
　　其九
