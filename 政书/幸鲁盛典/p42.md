<!-- { "loadSidebar": true } -->
　　璇宫之清燕时巡方举望秩初修瞻鲁甸以来游访孔庭而涖止登山观海式亲俎豆之容入室升堂益慰羮墙之慕礼加崇于
　　先圣
　　恩遍及于后昆懿典备焉休风尚矣爰徴载籍代有成规建武停銮迄贻讥于防纬祥符驻辇终获诮于天书展谒虽隆阐扬未覩惟我
　　皇上折衷礼乐制备宪章游览图畴功兼述作稽古却东封之典尊师修北面之仪心法相承直绍源流于千载音容如觏俨然授受于一堂则效惟殷步趋罔间所谓臻其阃奥且以证厥津梁也矧复抉
　　天章之丽
　　宸翰之辉凡属殊荣尤称仅事从此定百家之轨辙道炳中天扩九有之风声化成率土允矣斯文之庆诚哉大道之光弇陋小儒遭逢斯盛识同窥管何能仰赞
　　髙深职在濡毫窃效咏歌化泽乃拜手稽首而作颂
　　曰
　　景厯贞元防
　　乘舆到杏坛
　　省方先海甸返斾自江干统接尼山武源寻泗水澜麟郊屯羽骑鹭序整缨鞶驻跸亭凝紫缭垣旭绘丹晴沙荆避路密防桧凌寒吐玉留朱绂枞金降
　　翠銮奎门迎剑佩享殿集衣冠望气祥云拥升馨瑞露漙牲牢逾汉祀纁币肃祠官铎拟周雝振丝听鲁壁弹表章师道重妥侑
　　帝心安远轶崆峒驾真同岱岳观摛词舒
　　睿藻叶律和猗兰翰采霏琼贝文漪簇绮纨行间疑舞
　　凤笔底讶囘鸾华盖膺
　　殊锡神斿喜共防传纶
　　天贲宠赐爵
　　主恩寛盛典青编纪穹碑緑字刋小臣司爼豆歌诵托
　　毫端
　　幸鲁颂【有序】
　　日讲官起居注翰林院编修【臣】励杜讷
　　康熈甲子冬十一月
　　皇帝命法驾诣阙里释奠
　　先师礼肃九拜甚旷典也既进弟子员讲书毕徧观车服礼器抚嘉植阅丰碑忾然遐慕弥切景行爰
　　御书牓额作赋咏诗
　　奎画天章之盛振古如兹洵为剏见云汉昭囘庙堂増
　　重已复谒林展拜游览久之乃撤
　　仗前曲柄留于庙庭
　　赐赉圣裔以下章服币帛有差进讲者二人授以官
　　异数深恩皆徃代所未有是举也不惟东鲁之父老诸生欢声雷动凡在列羣工薄海横经之士仰见
　　圣天子笃学右文崇儒重道如此其懃拳恳摰也相率感奋濯磨蒸蒸向风而宣圣之统绪更极昌明已宁秪典礼炜煌昭垂奕世哉敬拜手稽首而作颂曰
　　羲画肇开宣至道歴禩哲人执贞蕴宝王迹晦防几委蔓草崛起尼山澜回既倒彝训修明功逾轩昊焰虐嬴秦簧鼓佛老诗礼之堂鼓钟孰考在昔谊辟间枉鸾旌信道未笃只循其名洪维
　　至圣首出立极天锡亶聪古训是式亹亹就将干行不息洞彻性天阐扬精一寤寐儒宗俨临鲁邑祭菜升歌心仪至德
　　宸翰充庭辉炳星日圜桥骏奔湛恩洋溢洙泗增流杏坛起色维隆古以君作师厥统既分我
　　皇一之外王内圣包举规登三咸五参赞两仪遥遥
　　百世文其在兹小臣载笔恭纪昌时
　　圣驾幸阙里颂【有序】
　　日讲官起居注翰林院编修【臣】顾　藻
　　葢闻河图发苞符之秘太极函阖辟之原画啓羲皇防推轩后神尧之钦明峻德帝舜之濬哲重华夏鼎商盘文谟武烈靡不综该一贯于以统摄万几至若集帝与王而大成防性与学而立教恢中天之运则日月相昭垂亿万之传则乾坤以位实由
　　宣圣夫子至道斯存焉而自汉唐以还英主亦懋崇儒之迹宋元而降太常仅申释菜之文黉宫之頖壁藻采虽华阙里之庭阶藓防或剥洪惟我
　　皇上性本天知文思天纵聿昭英武海寰悉庆平成右尚鸿文山澨胥归胞与致垂衣之治既老安而少怀陈典学之规更中和而位育挈千圣百王之绪总滙神明抉五经六艺之微咸归陶铸诚
　　圣敬日跻而王风丕着矣乃犹羮墙属望所绍述乎心
　　师以至剑履遗踪必步趋乎圣域爰
　　命观礼式叶健行陟曲阜之故堂
　　鸾旂戾止布杏坛之广席
　　凤盖迟留大礼尊师
　　命舞干而合乐中心为道
　　躬致拜以荐歆当年之车服礼器宛挹遗徽此日之易
　　象春秋大宣精义
　　诏诸生以鼔箧进博士而横经讲席前敷识圣谟之浩
　　大圜桥听集喜
　　天语之炳烺于焉
　　驻跸孔林
　　停舆川上源泉混若千百载不啻亲承古道依然前
　　后圣总靡殊指用洒
　　天章特标
　　宸采诏羣伦之师表留终古之碑题玉振金声数仞之宫墙愈臻轮奂天经地义万年之俎豆益着光华斯固生民含戴以来旷典特殊之盛者也【臣】幸遭
　　神圣亲际休明敢持蠡测之愚聊纪斑窥之实谨拜手
　　稽首而献颂曰
　　贞元防啓景运遐昌显谟骏烈毓祉凝祥握干御坤于致垂裳道统惟圣建极惟
　　皇敦敏狥齐蕴隆函翕尧安舜协厥中允执干圣渊源
　　兼综竝立广运惟神文敷武辑
　　圣学日懋
　　圣心日恭乃咨典礼乃访秩宗蠲吉诹时
　　省方于东既望于岱覃御六龙霓旌葳蕤虹旄旖旎诣于杏坛遵于阙里奕奕防山悠悠泗水拱翠含清
　　呈竒效美端门戾止
　　降辂肃趋敬跻圣室歆格用孚既盥既荐奠瓒既俱鸡彝龙勺琮壁盘盂四氏赞币博士迎牲奏以金石合以韶韺天开日舒欣豫
　　皇情黙契灵泉慿吊佳城还
　　御讲堂陈经阐义鼓吹三坟笙簧六艺圣谟洋洋发
　　幽啓秘载沛
　　殊恩大被世裔羮墙在念犹未释然
　　龙章亲制寿彼贞珉掞藻宣华炳炳麟麟奎光璧采荣
　　烛高旻呼嵩旋绕欢洽神人于烁我
　　皇维清熙缉作君作师上律下袭
　　圣德神功参三屹立小臣飏言拜稽悚栗
　　皇帝释奠于阙里诗【有序】
　　日讲官起居注翰林院修撰【臣】蔡升元
　　盖闻羲画禹畴远开道统洙源泗水直接心传唯圣人为百世之师若
　　孔子则生民未有运丁百六身固戹于当时业授三千道实亨于奕禩是以汉高过鲁祭用太牢孔吉绍殷封延苖裔越考延光之嵗祀徧诸贤载稽广顺之年分颁御器开元则诗裁五字至道则书布六经列防八双诏增门外御香一合留置庙中然而史载尊师唯遣羣工摄事代夸重道止闻再拜登堂惟我
　　皇上绍精一之传建中和之极
　　圣本天纵尚集笙坟珠典之竒
　　德协大成还罗甲观酉山之秘辑车书于四表同轨同文讫声教于万方是行是训尔乃一元开泰
　　六御乘干当嵗在于阏逢正日躔夫析木
　　翠华南指河岳效灵
　　鸾驭东囘海天徧德乃于
　　省方巡岳之日独励崇儒讲学之风谓前此景道岸于千寻久矣瞻尼望鲁今且见宫墙于数仞岂徒释菜临雍于是
　　驻辇升堂宫悬非旧陈牲献爵俎豆维新屈
　　万乘之尊师臣者帝折
　　九重之节为道而卑秩典既成讲堂斯
　　御啓图书于鲁壁圣经可佐治平集观听于圜桥周易实参理数既乃流观防宇遐瞩高坟源远流长井华不改本深木茂桧干依然特贲
　　天章森成
　　奎画五言赋就吟来宝玉琳琅八体书工望去庆云糺
　　缦且也华芝绣
　　赐撤仗前曲盖流苏香飘座右家蒙爵赏羣依
　　天子之光邑免租庸共沐
　　圣人之泽扩幽宫之边幅永断樵苏设守庙之官司常供洒扫肇模于不世轶隆古而无前陋彼曩规徒借观兵而登曲阜远逾方策岂因封岱以过稷门至治馨香斯文佑啓洎乎
　　囘銮告止端拱凝神
　　听政余闲齐居思道濡帝鸿之砚文搆丰碑挥秋兔
　　之毫书悬芝牓鸾停鹄峙纵横于
　　驻跸亭边緑字赤文焜燿于杏坛门外唯
　　君道克光师道斯
　　王言允叶圣言况乎祀秩元公递及于顔曾思孟恩推
　　至圣不遗夫濂洛关闽休哉道洽化成允矣礼明乐
　　备臣智同测蠡技比雕虫
　　豹尾随车有怀扈从
　　螭头载笔愿效歌敬献巴词敢盛事
　　岱郊成礼不封峦问俗江淮雨露寛东望泮林连矍相南来车骑
　　勅祠官衢通五父循墙入
　　诏许诸生夹道看知是
　　王心恒主敬稷门乍到便停銮
　　其二
　　判架轩悬设两隅
　　亲纡玉趾杏坛趋千秋重器元和在
　　九拜新仪广顺殊礼殿
　　奎章先后防讲堂经术治平须更留曲瑵分
　　仙仗盛事从稽旧典无
　　其三
　　洙水桥回辇路存大庭云物接松门欃檀树底林无刺瓴甋祠前鸟不喧井税新蠲今嵗赋墓田重拓旧时原自封黄玉千年后未见优崇若
　　至尊
　　其四
　　银牓髙题万世师更礲燕石辇丰碑儒林还録周公后祀典兼修孟子祠桧树清芬敷
　　睿藻川流今古契心期微时螭陛簪毫侍喜覩书成道
　　统垂








　　幸鲁盛典巻二十五
　　钦定四库全书
　　幸鲁盛典卷二十六
　　圣驾临幸阙里恭纪
　　日讲官起居注翰林院修撰【臣】陆肯堂
　　升中日观下星衢
　　辇道风清
　　睿览纡不独方行周海岱须知演孔得真图
　　其二
　　扬葭伐鼔泗源五色仙云夹仗开鲁国三千圭窦士一时欢沸属车来
　　其三
　　金丝堂近鲁王宫五凤遗甎嵌壁东
　　玉趾升阶陈祝册杏坛进爵恰当中
　　其四
　　牺象山尊自汉时轩悬翟舞奏清诗太牢祠鲁寻常事释奠曾无九拜仪
　　其五
　　上公奉席俨桥衡诗礼堂前讲义呈此日雍容陪劝诵亲聆
　　天语诲诸生
　　其六
　　桧树灵根不作芽琳琅金石浄苔花
　　圣心饮水寻真乐爱向庭隂汲井华
　　其七
　　曲茎
　　御盖引旌旟日射曈昽树影踈
　　特中涓留鲁殿万年长护素王车
　　其八
　　大庭遗库墓门通瓴甋坛前楷木风纵是前朝曽驻驆不闻拓地至千弓
　　其九
　　赐衣赐爵袭恩殊更
　　赐今年一县租博士特官元圣后褒崇盛礼百王无
　　其十
　　因怀礼殿念黉居银牓髙悬暎紫虚不是东巡
　　亲御鲁如何寰海降
　　天书
　　其十一
　　燕山白石白于霜琢就交龙额更长载入檀车来阙里一时奎壁尽腾光
　　其十二
　　书成盛典贮三雍百世长应掌秩宗却笑祥符晏元献仅将灵贶颂东封
　　幸鲁盛典告成防纪
　　翰　　林　院　编　修【臣】杨大鹤
　　道统在今
　　皇渊源洙泗长同符千载契盛典一时彰为访尼山迹
　　言登阙里堂
　　六飞森警跸百辟效趋跄拂路朱旗灿迎銮碧草芳曙晖法驾整暮霭幔城张憩息泉林侧摩挲桧树旁衣冠钦肃肃庙貌郁苍苍礼器犹陈设麟书讵茫升歌新乐府殷荐旧烝尝仍听金丝响还昭爼豆香俨如亲色笑宁止慕羮墙德意原孚感标题重表扬龙鸾飞夭矫金玉韵铿锵苖裔承恩泽儒臣献颂飏胶宫増气色汗简有辉光未备趋承列深惭侍从行威仪余想象歌诵实徬徨共仰文明治欣逢景运昌普天瞻
　　圣化鸿册布辉煌
　　皇帝幸鲁恭颂四首
　　翰　林　院　修　　撰【臣】沈廷文
　　中天瞻
　　舜日
　　法驾杏坛过扈
　　跸千官拥鸣銮六驭和旌旗连岱色洙泗接天波游
　　豫非无事羮墙思实多
　　其二
　　羽葆临青甸松隂夹道驰壁余丝竹奏碑没汉唐词圣学昭前代文明纪盛时东风犹有颂况复礼
　　先师
　　其三
　　驻跸非行乐崇文世所稀笙镛陈古乐车服识遗徽束帛纷丹素鸾刀啓腯肥礼优来肃拜从祀有光辉
　　其四
　　大德垂天壤鸿仪感
　　帝王
　　睿才新石碣
