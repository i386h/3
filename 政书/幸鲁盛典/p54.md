<!-- { "loadSidebar": true } -->
　　泰运方开文德是畅虞庭喜起夔拊臯飏亦越成周卷阿继唱于斯为盛万代企仰
　　其十
　　天章焕乎光昭宇宙人文化成千载莫遘小臣备员粗
　　知句读
　　天子万年弼拜稽首
　　恭颂
　　圣驾幸阙里诗
　　戸部江南清吏司主事【臣】裘充佩
　　光被隆唐帝薪传绍素王肃将殷盥荐謦欬恍宫墙俎豆方陈设图书并矞皇彞伦欣秩叙昭格在馨香今古微言契云孙奕叶昌
　　殊荣邀晋锡
　　宸翰洒奎章玉帛颁羣后声灵动八荒古皇齐轨辙后
　　圣借津梁
　　大驾幸鲁恭纪
　　戸部山西清吏司主事【臣】张天觉
　　圣学千秋重
　　君恩百代先
　　皇躬亲俎豆
　　仙仗耀山川
　　华盖尊师表
　　鸿文纪道传
　　湛恩兼钜典东鲁戴
　　尧天
　　圣驾幸鲁恭纪一章
　　戸部浙江清吏司主事【臣】方　伸
　　上元甲子应期昌揆文奋武靖八荒在廷稽首咸拜飏登封告类宜肃将我
　　皇谦让曰未遑粤稽古典载省方
　　金舆翠辇南东行盱睢童叟跂踵望聿崇圣道先阐扬钟鼓殷訇日观旁森森灵爽桧栢苍朱檐碧瓦数仞墙素王俨在情洋洋抠衣祗肃登陛堂车服礼器何荧煌诸儒导前后趋跄
　　一人俯仰度穆皇潜通肸蠁俨衣裳僊韶缥缈翕天阊
　　四氏子弟峩奉璋沛以
　　殊恩露零瀼蔚哉
　　睿藻摛奎章昭囘屈注连天潢舂金撞玉嫓铿锵丰碑赑屭高且昻阶戺炯炯星日光缅邈秦灰鲁壁藏微言榛塞黯不茫亦有祀祠汉及唐列代缵承称贤王羣言厐杂间老庄清虚苦空递颉颃畴秩厥礼轶殊常一归正学簸粃糠惟
　　皇心源洙泗长手障东川澜不狂诞敷声教讫四疆上作下应网在纲鳯凰鸣矣于高冈八风吹出宫与商小臣词劣汉田郎秋吟蟋蟀沿栢梁渺希风雅颂泱泱高深万一讵能当靖共只勉庶事康卿云载赓歌明良
　　圣驾幸鲁恭纪
　　戸部福建清吏司主事【臣】王谷韦
　　省方勤夏载问俗继虞巡峻拒云亭议
　　防过洙泗滨千官陪
　　法驾万骑歴城闉鄹邑传
　　仙跸尼峯
　　驻玉轮旗翻桧树影佩拂杏坛尘车服升堂见几筵
　　入庙亲
　　宸躬方穆穆
　　胄子复诜诜壁访藏经处书稽吐玉晨德馨传俎豆
　　旷典举明禋执鬯
　　心逾肃披帷
　　意自真礼成欣鼓箧乐奏恍闻钧四姓皆沾泽诸生
　　更
　　赐缗
　　天章辉日月
　　奎翰灿星辰
　　楷法龙文丽
　　诗篇鳯藻新
　　纶言诚博大贞石亦嶙峋徃者王风寝因之至教湮老庄淆列代杨墨煽先秦絶续忧吾道匡扶仗
　　圣人谦懐昔未覩大义此重伸树鹄惟謩训程材但洛
　　闽功超三代上治比百王醇浩荡逢
　　昌运迂疎愧小臣望洋空致叹入室竟无因幸戴尧天化宁愁顔巷贫康衢聊击壤盛世仰垂绅应识
　　今皇德真将造化均
　　恭纪
　　驾幸阙里诗
　　礼部仪制清吏司主事【臣】邓　性
　　百代斯文振羣方雅化同
　　崇儒循逺绪
　　阐道振宗风已自羮墙见何须梦寐通
　　宸章显褒赞今古辟鸿蒙
　　恭纪
　　圣驾幸鲁诗
　　刑部云南清吏司主事【臣】王　谦
　　阊门晓啓出
　　銮舆
　　勅戒前驺下兖徐乐道顿忘
　　天子贵
　　崇儒愿近
　　圣人居鲁生献赋登髙日卫士歌风脱剑余快覩
　　宸游光钜典五云长护玉麟书
　　皇帝幸鲁躬祀阙里诗
　　内阁撰文中书舎人【臣】陈悦旦
　　巍巍
　　帝德大无疆效法由来自
　　素王方
　　幸岱宗隆望秩旋临阙里肃冠裳明经须近蒙地
　　观礼爰登邹鲁堂欣覩
　　龙旗徐至止式瞻鹭序凛趋跄杏坛雨露重沾润泗水星辰益焕光乐奏九成谐舞蹈祀陈三爵荐馨香喤喤大吕明堂下隐隐洪钟辇路傍道貌久知亲梦寐德容仍喜见羮墙讲筵更覩威仪盛侍从皆聆训诰彰
　　御笔余辉腾日月
　　睿思雅韵叶宫商遥驰
　　法驾山川奠崇竖丰碑松栢芳允矣休风超汉宋猗
　　欤旷典继虞唐
　　大驾幸阙里赋【并序】
　　内阁撰文中书舍人【臣】于汉翔
　　粤稽虞后四巡天王时迈诗书之文可考而知也继此或有事登封或循行阡陌不过问俗省方陈诗纳贾而已其于崇师重道之典无闻焉即汉高过鲁祀以太牢史特书之用志美也然其时礼制缺如儒风未振识者惜之岂如我
　　皇上契危微精一之传建礼乐中和之极左图右史日就月将绍千圣之芳型为百王之懿范者哉彼夫文宣之号锡于开元器物之颁优于广顺又瞠乎后已岁在甲子律叶应钟乃肇举东巡禋祀泰岱既而过曲阜谒孔林且亲诣其宅里焉为之赋以抒其所见为之诗以致其所尊又
　　御书万世师表四字用光圣教遂使尼山木铎复响于车尘马足之余璧水宗风特焕于珠牓璇题之下臣弇鄙无文安能扬扢
　　高深于万一然而躬逢钜典其能已于鼓吹哉爰拜手
　　稽首而为之赋曰
　　惟道法之相续亘今古而无垠伊祁以上气象浑敦鸿蒙肇啓司教惟人皇极攸建锡福臣民治化翔洽俗茂风淳自时厥后君师统别大道同涂遂分畛域曲学繁兴王泽下竭不有圣作而物覩曷克使君极以尊师道以立维我
　　皇之景烁兮教讫于万方际河流之効顺兮海波不扬
　　偃武而益修文兮舞干羽而垂裳运
　　神谟而授方畧兮捎夔魖而靖欃枪扩禹贡之版图兮
　　重九译而辟八荒
　　天子方拥图书研经史探珠渊之秘藏阐酉山之奥防既游心于简册欲访道于崆峒应上元之甲子遂啓驾乎苍龙仿古巡狩至于岱宗爰是云防举翠盖擎阿曳缟而御轭朱鸟舒翼而倚衡蚩尤秉纛勾陈靡旌千旗谷转四牡风轻瞰日观歴云亭燔柴璧献币陈牲海若因之动色山灵为之呼声是时犹未临乎曲阜也乃曵虹霓净氛埃涉河济逾江淮鲛人贡篚以承露冯夷击鼓以鸣雷衔枚而鸡犬昼息弭节而黍谷春囘戒秋毫其无犯布阳和于方来草何知而欲结民有感而胥懐既乃景行念切仰止欲抒谓是行也非徒揽乎游观之胜岂聊逞乎心目之娯顾瞻孔林勒辔停舆景昌平之芳躅幸阙里之名区其山则逶迤襟带鳬绎蒙崱屴崒霞蔚云封有似乎双阙之耸峙而树圣人之文峯其水则泗洙萦绕道脉源长沦瀺灂澄流泝光沐浴日月激荡隂阳有似乎濯文河而波濶倬云汉以成章其石则瑊玏碔砆陆离歴落古螭蟠丰碑藓剥有似乎繁星之丽天纷垣野其相错其木则文楷挺秀翠栢摩寻桧雾晴暝松风昼隂苍鼠窜逐以敛迹良禽容与以栖音有似乎三千士之环罗而济济七十子之拱立而森森于是肃明禋防昭对诗歌三章礼严
　　九拜庭燎荧煌炉烟靉叇肸蠁丰融鼓箧祭菜玉瓒黄流缤纷藻缋俎豆诚贯乎升中笙镛响逸乎云外覩其殿宇轩楹恍梁木之未壊观其车服礼器俨哲人之如在固大成之圣宜崇实右文之
　　主是赖斯时也一阳初动万彚昭苏飞霰绚乎榱桷卿云覆乎葭莩和鸾鸣而应律冷风拂而吹枯日角珠庭光乎十哲金声玉振彻乎两庑焕文章于鲁壁陋绵蕞之汉儒典礼既成工歌已毕树长旓以前行敛曲盖而不饰匪直过里以式庐乃遂登堂而入室望峻宇之兮类帝阍之岌嶪排深闼之幽邃兮翳仙居其髣髴缭象纬于周垣匝卉木于粉堞聚奎斗于崇墉落文虹于丹壁对几杖户牖之在前抚劒佩琴书之在侧若函丈之匪遥庶羮墙之可接啓五经而悟薪传进诸生而开讲席赉之以缣缃锡之以品秩推恩以旁逮乎宗祊勒石以永留乎胜迹诚旷代之隆施洵
　　盛朝之极则
　　天子于是睿思泉涌洒洒洋洋振千言之
　　宸咏焕万仞之宫墙星辰糺缦乎砚匣风雨驰骤乎笔床体制逺驾乎栢梁之上光芒直射乎杏坛之旁屹然银钩兮铁画配夫山高兮水长若夫惠风遐畅甘露覃敷既省耕而省敛亦赐复而赐除劝稼穑于阡陌勤慰劳于农夫审肥瘠于原隰辨燥湿于方隅盼属车之一至乐丰年之多稌久已心周于广野今复身歴乎康衢皥皥乎民登于袵席春台之上喁喁然风进于循蜚疏仡之初凡此深仁与厚泽皆由厌饫乎道腴于是乎儿齿鲐背之叟含哺鼓腹之俦相与喟然而歌曰望翠华兮六素虬建鸾旗兮薄天游扬淑问兮桑田稠沛膏泽兮颂声流安得税驾兮岁时巡乎九州而岩穴之士窃闻
　　幸鲁之盛仪快覩崇师之旷典莫不抃舞而起曰瞻彼东山兮玉露盘桓登其堂奥兮想像衣冠聆
　　天语之煌煌兮树立山寒诵
　　宸章之炳炳兮云灿星攒揭大道于中天兮下际上蟠振微言于千载兮玉检金函翳儒林之繁防兮争欲慿轼结靷圜桥门而听观所以际乎升平前代未足方其至治契乎心源徃圣洵有资夫大义即列辟临雍释奠之典章无逾我
　　皇之诚挚又何况七十二代封禅之文安得颉颃而相
　　嫓然而
　　天子犹孜孜靡暇嘉意芸编酌前谟而为宪味至道而为言谘典故则慎简夫硕彦参政治则特拔乎遗贤凡因革损益之允当信圣神文武之兼全故能録书出于河源醴泉涌于池圃丹鳯集于髙梧嘉穗呈于率土天休调剂乎五行坤维顺应乎六府膺卜年有道之长受百世无疆之祜簪笔而纪者方将载
　　鸿烈于无穷故
　　盛事特书于东鲁

　　幸鲁盛典卷三十五
　　钦定四库全书
　　幸鲁盛典卷三十六
　　圣驾幸鲁恭颂四首
　　内阁撰文中书舍人【臣】宋志梁
　　文教开东鲁崇儒自
　　圣朝仙源停
　　日驾阙里揽云翘丝竹声飘缈龙蛇影动揺九仪隆
　　灌献观听肃圜桥
　　其二
　　缇室灰初动天心转一阳
　　豹车承桧露
　　龙衮带芹香两庑冠裳肃千秋爼豆长太平崇礼乐
　　艺苑借笙簧
　　其三
　　堂畔穹碑在
　　丝纶沛
　　九天
　　王言云汉丽
　　宸翰日星悬疑有蛟螭动眞堪琬琰防摩挲钦墨宝珍
　　重越珠蠙
　　其四
　　元圣功勲逺名儒理学深遗风传奕世
　　特典赐华簪文德渐天壤
　　恩荣轶古今万方亲
　　盛化歌诵溢儒林
　　圣驾幸鲁恭纪
　　行　人　司　司　正【臣】程兆麟
　　葭管飞灰日昌平
　　驻跸时云阴移雉尾树影抱
　　龙旗
　　万乘躬勤学千秋自得师巍巍瞻阙里肃肃拜阶墀謦咳眞如在羮墙恍见之心源全黙契俛仰有余思
　　鳯翰星辰丽
　　鸾章琬琰垂十行香烂熳五字墨淋漓直拟探三昧何能赞一辞蛟螭纒古鼎神护穹碑击拊声谐律周旋歩中规禋防接爼豆肃穆对盘匜统绪尊姬旦薪传溯洛伊承
　　恩多异数
　　赐爵荷荣施榱桷云霞灿松楸雨露滋遭逢良不易
　　踊跃庆
　　昌期
　　圣驾东巡幸鲁恭颂
　　国　子　监　　监　丞【臣】陆鸣珂
　　函夏升平日
　　深宫暇豫辰
　　六飞勤法驾百辟望清尘虞典燔柴旧轩皇问道新岱宗崇秩祀阙里覩明禋车服先型古馨香
　　御气亲大官供爼豆仙乐奏伶伦拜舞分丹陛趋跄
　　接绛宸
　　圣情余缱绻
　　睿藻焕丝纶
　　翠葢分天上穹碑立泗濵徘徊虬桧健俯仰壁经湮
　　爵土褒宗子
　　恩施逮庶人道心千载合元会两仪淳望气
　　奎光聚观风
　　盛事陈太平欣有象至治快无垠幸际斯文启咸瞻
　　吾道伸东巡告成礼奕禩颂
　　皇仁
　　驾幸阙里释奠恭纪二律
