<!-- { "loadSidebar": true } -->
　　先师奕禩永奉典则之贻四海竞切观光之慕所系诚非浅鲜也所有礼制事宜等各项前经部议俟翰林院详定明白移部转发到【臣】计词臣必已捜辑考核详备无遗请
　　勅部院迅速颁发以便遵
　　旨开馆纂修但【臣】自惟学问固陋尠见寡闻若使独任
　　操觚未免挂一漏万况所裒集者我
　　皇上之文章乃古今莫大之文章所恭纪者我
　　皇上之事功乃古今莫大之事功若草率从事【臣】则何敢今纂修盛典一书必须才学鸿赡之人共勷厥事方能扬防愉快而诸臣之现任供职者【臣】未敢借才【臣】拟身总其纲及【臣】胞弟翰林院五经博士【臣】孔毓埏为副外【臣】访得江南蘓州府长洲县乙丑科进士金居敬浙江嘉兴府嘉善县儒学増广生员曹晃嘉兴府海盐县乙丑科进士俞兆曾江南苏州府嘉定县戊午科举人孙致弥苏州府昆山县辛酉科顺天乡试副榜贡生叶湜江宁府江宁县丁巳科举人丛克敬山东登州府莱阳县候选京职沙汝洛浙江杭州府富阳县候选知县章纬此数人者皆人品纯粹学问优长堪任纂修之役恭请
　　俞旨
　　勅部咨取到【臣】至于校阅収掌誊録各有攸司书成之
　　日一并列名进呈
　　御览其间傥有未备典礼亦容【臣】次第咨部查取务求
　　明备以光盛典奉
　　旨该部知道
　　礼部
　　题前事该【臣】等防议得衍圣公孔毓圻疏称纂修
　　幸鲁盛典一书【臣】自惟学问固陋尠见寡闻若使独任操觚未免挂一漏万必须才学鸿赡之人共勷厥事方能扬防愉快而见任供职者未敢借才【臣】拟身总其纲翰林院五经博士孔毓埏为副外今访得江南进士金居敬浙江生员曹晃浙江进士俞兆曾江南举人孙致弥江南贡生叶湜江南举人丛克敬山东候选京职沙汝洛浙江杭州府富阳县候选知县章纬此数人者皆人品纯粹学问优长堪任纂修之役恭请
　　俞旨勅部咨取到臣等语应照衍圣公孔毓圻所题将进士金居敬等移咨该督抚速催前赴衍圣公处纂修可也奉
　　旨依议
　　康熙二十五年丙寅七月
　　上命颁降
　　御制文及
　　幸鲁典礼于
　　圣庙纂修馆八月初一日衍圣公孔毓圻同翰林院五经博士孔毓埏纂修进士金居敬俞兆曾举人丛克敬孙致弥副榜贡生叶湜候选小京职沙汝洛候选知县章纬増广生员曹晃等于金丝堂开馆纂修
　　幸鲁盛典
　　礼部咨为移送事仪制清吏司案呈奉本部送准翰林院咨称先经本衙门进呈过
　　幸鲁典礼二本于康熙二十五年七月初四日侍读学
　　士高士竒口传此书
　　御览已完发与衍圣公孔毓圻并
　　御制文章七篇一并发出应移送贵部转发
　　幸鲁典礼二本
　　御制文章七篇移送衍圣公可也
　　衍圣公【臣】孔毓圻
　　题为
　　御制天章既焕臣僚撰述宜裒谨报明开读开馆日期
　　再请
　　俞旨事【臣】于康熙二十五年八月初一日接准礼部咨称准翰林院咨称先经本衙门进呈过
　　幸鲁典礼于康熙二十五年七月初四日侍读学士高
　　士竒口传此书
　　御览己完发与衍圣公孔毓圻并
　　御制文章七篇一并发出应移送转发等因咨行到【臣臣】即于本日在【臣】衙门恭设香案率领纂修各员并【臣】属官员族人等望
　　阙叩头行礼当即开读
　　圣制【臣】谨亲捧安奉
　　宸翰阁内随率纂修各员敬于
　　圣庙金丝堂开馆讫【臣】伏读
　　圣制文明焕彩
　　睿藻扬华言言阐道绍述千圣之精微字字传心糠粃百家之论説【臣】稽往古厯代帝王凡孔庙碑记祝词俱出廷臣撰述未闻宝翰亲挥若唐宗幸宅之诗宋帝东临之赞章宗一咏明祖一诗虽洋洋圣谟千秋永宝而寥寥篇什体制未从未有
　　亲洒宸翰高文大篇如我
　　皇上之文同日月之丽天并行不息若源泉之涌地万派争流浑涵义类陶铸古今庙记溯章述之功能序赞备始终之条理乃至泉林桧树亦摅昭旷之观孟庙姬祠并着发皇之大夐乎莫尚至矣难名愧【臣】知识浅陋犹夫窥天测海岂能识其万一惟日与纂修诸臣恭诵体防形之抃舞抑【臣】更有请者自古都俞吁咈之朝必载赓歌飏拜之盛【臣】伏见
　　圣驾巡幸扈从诸臣既有应
　　制之作班聫之上亦多恭颂之词记颂诗赋体制不同皆以赓扬盛美黼黻休明即【臣】等愚昧亦思有所撰述以纪希遘之典【臣】拟彚辑编为艺文一巻附之集后上采巻阿鱼藻以志喜起之休风旁及夏谚衢謡益见
　　右文之盛治伏乞
　　勅下该衙门凡臣僚一应篇什许其于歳内各自缮冩
　　邮寄到【臣】容【臣】编辑成书一体进呈
　　御览伏候
　　皇上睿鉴奉
　　旨该部知道
　　礼部
　　题前事该【臣】等议得衍圣公孔毓圻疏称伏见
　　圣驾巡幸扈从诸臣既有应
　　制之作班聫之上亦多恭颂之词皆以赓扬盛美黼黻休明即【臣】等愚昧亦思有所撰述以记希遘之典【臣】拟彚辑编为艺文一巻附之集后等因前来【臣】等伏覩我
　　皇上濬哲生知文明应运
　　临幸阙里释奠
　　先师典礼矞皇声名洋溢挥洒
　　宸翰丽焕星云昭揭
　　天章高悬霄汉开读则圜桥观听加恩而泮璧増辉成一代之规垂千秋之仅事逖稽往籍爰溯曩徽唐虞之君臣赓唱成周之雅颂矢音以及炎汉柏梁初唐应制咸存撰制并有和歌于以黼黻休明发扬嘉美况乎恭逢
　　圣世欣覩
　　熙朝崇儒重道铄古振今凡属臣僚无不乐为宣赞相应如衍圣公所请凡扈从部院诸臣及在廷臣僚其有着为文辞铺扬鸿钜者无论诗赋颂记俱限于一月内缮冩交与翰林院由翰林院裁订送【臣】部转发其衍圣公孔毓圻等有作亦听采録务择其渊粹有禆风雅者为艺文一类附之巻内非特益孔庭家乗之荣实以徴
　　圣代文治之盛如此则我
　　皇上尊崇至圣之意奕禩光昭而臣子颂扬踊跃之情
　　亦得以稍抒万一矣奉
　　旨依议
　　康熙二十七年戊辰四月
　　幸鲁盛典草稿告成计书一十八巻衍圣公孔毓圻具
　　疏进呈
　　御览恭请
　　御制序文
　　上命礼部翰林院防议议上
　　制曰可仍以原书发馆遵
　　旨详加增改
　　衍圣公【臣】孔毓圻
　　奏为恭呈
　　幸鲁盛典仰祈
　　睿鉴
　　钦定以隆重典事窃惟创非常之典制必在极盛之昌时集道统之大成端赖绥猷之元后【臣】考阙里行幸汉高而后一十四君虽载史书从无专録典未钜也伏惟我
　　皇上
　　体膺上圣
　　道协时中深考于承天治人之故惟斯道之能博
　　综于前言往行之中以古圣为可法
　　念典时敏既亲载籍以观摩
　　文教诞敷复示尊崇为则效乃于甲子之冬时迈东巡之驾江淮旋
　　跸洙泗停舆毖祀爰修隆仪肇举陟降在庭俨若羹墙
　　之接徘徊庙寝恭闻
　　金玉之音礼乐焕越于百王
　　恩典普沾于陪祀
　　宸章宝翰
　　芝盖贞珉叠
　　赐屡颁有加靡己集庙庭之典谟未有富于
　　天章之巍焕也溯幸宅之典礼未有加于
　　今日之钜也复防
　　皇上俯俞【臣】请纂修
　　幸鲁盛典一书【臣】随举金居敬等
　　题荐纂修至于校阅収掌誊録之司【臣】前疏内题明于书成之日一体列名随将校阅张拱枢等咨报吏部注册在案自康熙二十五年八月初一日
　　题报开馆【臣】统率各员敬谨慎重纂成书稿一十八
　　巻恭呈
　　睿览伏念【臣】等学识浅陋其间裒辑恐有未当微【臣】凛
　　凛于心特吁
　　圣恩宥其愚昧
　　俯赐裁定并请
　　御制序文仍行颁发到【臣】容【臣】遵奉镂板进呈
　　御览即颁行天下庶普天率土咸仰
　　尊师重道之崇闳桑户蓬枢共瞻
　　圣制宸篇之浩博其纂修等员幸际
　　圣朝得逢旷典应否邀
　　恩议叙出自
　　皇上洪恩非【臣】所敢仰冀也奉
　　旨这本内事情着礼部翰林院防同确议具奏幸鲁盛典并发
　　礼部
　　题前事该【臣】等防议得衍圣公孔毓圻疏称纂修
　　幸鲁盛典一书自康熙二十五年八月初一日开馆纂
　　成一十八巻恭呈
　　睿览
　　俯赐裁定并请
　　御制序文仍行颁发到【臣】容【臣】遵奉镂版进呈
　　御览即颁行天下其纂修等员幸际
　　圣朝得逢旷典应否邀
　　恩议叙出自
　　皇上洪恩等语【臣】等仰见我
　　皇上崇儒重道迈古轶今
　　典礼逺驾乎百王
　　制作永垂于万世
　　宸章睿藻焕若日星
　　芝盖贞珉昭于云汉兹
　　钜典已成
　　鸿篇告竣相应
　　俯允所请
　　宠锡序文镂刻颁布斯一代之章允着而千秋之正学増辉矣至书内批签共三十二条应令遵照改正诗文所载尚少亦今増入其纂修八员应赏给表里各一疋于该部移取可也康熙二十七年十月二十六日题本月二十八日奉
　　旨依议
　　康熙四十年辛巳三月衍圣公孔毓圻恭呈修成
　　幸鲁盛典稿本四十巻
　　孔子六十七代孙太子少师袭封衍圣公【臣】孔毓圻
　　题为恭进
　　幸鲁盛典稿本仰祈
　　钦定颁发以隆重典事窃【臣】恭遇我
　　皇上钦崇
　　圣学
　　临幸阙里
　　亲祭
　　庙林
　　典礼至隆
　　恩泽至厚皆亘古之所未闻洵足度越百王辉映亿禩先经【臣】于康熙二十四年四月间具疏请纂修
　　幸鲁盛典一书昭示天下万世防
　　恩俞允【臣】随举进士金居敬俞兆曾举人丛克敬孙致弥副榜贡生叶湜候补小京职沙汝洛候选知县章纬增广生员曹晃等同任纂修之役亦防
　　恩准咨取到【臣】于二十五年八月择
　　圣庙之金丝堂开馆纂修至康熙三十七年告成计正文一十四巻颂扬诗文四巻共计一十八巻进呈
　　御览恭荷
　　皇上宠锡序文并发原书内奉
　　钦定批签三十二条令【臣】遵照改正诗文所载尚少亦
　　令増入【臣】谨叩头谢
　　恩同【臣】弟五经博士【臣】毓埏及纂修诸臣等敬谨详慎
　　遵奉
　　御批一一改正并遴选诗文增入外复防
　　皇上特发帑金修建
　　祖庙壮丽坚固逺迈前规工成之日又防
　　特恩命
　　皇子行祭告礼又防
　　御制碑文
　　御笔亲书
　　命官率
　　内府供奉名手钩勒摹搨进
　　呈又防以
　　御书墨迹
　　赐【臣】珍藏
　　天恩优渥有加无已皆
　　庙庭从来未有之
　　异数而人【臣】不敢冀望之
　　殊恩也抃舞之余屏营弥切谨同纂修诸臣备载入书修完正文二十巻诗文二十巻共计四十巻装潢成帙【臣】谨亲捧恭
　　进外伏念
　　圣德崇隆
　　皇恩浩荡【臣】等经生之笔岂能测量
　　天地之广大摹写
　　日月之光华讹纇必多疎芜不免伏冀
　　圣恩垂矜庸陋曲赐涵容其中有应改应删之处【臣】现带纂修官原任翰林院庶吉士【臣】孙致弥在京候
　　旨即令致弥钦遵删改赍囘曲阜【臣】当防奉刋刻刷印
　　进
　　呈颁行天下俾六合之内万世而遥共仰我
