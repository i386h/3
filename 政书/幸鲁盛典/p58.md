<!-- { "loadSidebar": true } -->
　　宸翰登三咸五超前王自愧不才同樲棘口啣尺一来鳬峄不刻之罘颂德碑独擕星渚支机石河伯效顺屏翳趋衞河十日长风吹百尺磨崖切云汉千钧厚载连坤维金椎铁画工倕手灵鼇赑屭蟠蝌蚪继往开来鲁素王长与穹碑同不朽忆昔弱冠登王衢委蛇出入承明庐晓日濡毫立螭陛秋风侍猎随鸾旟何缘盛典还躬遇
　　帝德师模两昭布东山嵳峩泰岱髙亿万斯年绵圣祚
　　恭颂
　　皇帝临幸阙里诗【有序】
　　山东兖州府城武县署教谕举人【臣】赵于京
　　康熈二十三年甲子之冬
　　圣驾东巡道出济南卤簿未设惟马上张
　　九斿华盖中使一人前驱【臣】于京得随次蒲伏郊迎
　　上驻驆顾问尔何官【臣】谨对【臣】济南举人尚未出仕又问何名【臣】谨对【臣】赵于京快睹
　　天顔有喜须臾
　　扈从豹尾过万马填街巷
　　上幸泺泉
　　召举人【臣】从在后未及叨侍
　　宸翰然至今仰瞻
　　激湍诸宝书草茆微【臣】犹依依
　　云霄日月之旁不翅如宋臣苏轼所云骊珠之分袖
　　也是日薄暮
　　上安帐殿于齐河之浒由川道陟泰山留
　　题日观峯头望秩毕
　　赐髙年绢乃
　　幸阙里入櫺星门止辇以太牢祀
　　孔子庙庭旷典隆仪古今罕觏【臣】滥竽司铎仰荷
　　生成敬制芜章聊申葵献
　　圣代时巡重
　　銮舆发禁城岱宗严秩祀阙里沐
　　恩荣豹尾瞻麾防鹓班扈
　　圣明岂知蒲伏下
　　天语问臣名
　　二
　　宸翰留泉上荣光烛岱宗九霄施淑雨十月见飞龙仙仗天门路山呼日观峯百年鸠杖赐童叟遍喁喁
　　三
　　万乘雩台驻真尊
　　帝者师大昕临頖水止
　　辇听金丝粢帛千官肃轩县万舞迟
　　恩波逮东野从此与荣施
　　四
　　百碣维鱼在曾无
　　御墨光
　　笔牀开芍药桧殿起
　　鸾凰
　　思际云霄上神从秋水旁自应声教讫质子集梯航
　　五
　　芝盖方留庙林原又
　　赐田河流襟孔域岳色倚
　　尧天万叶灵蓍直千章古木圆但经
　　行辇处小草亦芉眠
　　六
　　陪尾何年濬登临
　　御览寛山龙分道脉海眼出文澜月影旌旗动霜华騄
　　駬寒渊源今有自星汉五云端
　　七
　　发帑严
　　师庙鸠僝取次新风斤来
　　日下翠甋走天津焕矣劳
　　皇子岿然礼
　　圣人请看松栢径深靓五花匀
　　八
　　盛典垂成日从游
　　夫子宫雨添洙水濶花亚杏坛红海岳沾王化耕桑
　　由
　　帝功小臣叨外翰珥笔效歌风
　　康熈甲子岁
　　驾幸阙里恭纪
　　江西吉安府知府【臣】刘德新
　　驻驆东山道泰时煇煌凤德耀龙旗车书一统开
　　天仗爼豆千秋肃
　　圣仪花灿杏坛
　　宸翰丽风飘桧树庆云移小臣忻覩两楹奠仰止斯文
　　已在兹















　　幸鲁盛典卷三十八
<史部,政书类,仪制之属,幸鲁盛典>
　　钦定四库全书
　　幸鲁盛典卷三十九
　　圣驾临幸阙里恭纪
　　圣恩诗一百韵
　　太子少师袭封衍圣公【臣】孔毓圻
　　文治髙千古
　　神功冠百王昭囘储玉斗广运叶珠囊
　　鸿业方频廓丕基卜永臧威弧除防貐战舰靖鲸防
　　徳比天中盛
　　恩流海外滂车书同朔漠候尉过氐羌瑞兽驯灵囿珍禽献越裳马牛弛服驭琛賮竞梯航至化从箕毕休征备雨旸巍巍难可竝荡荡莫能详沐浴
　　皇风畅讴歌
　　帝力忘郅隆看已治
　　轸念尚如伤
　　旰食恒无逸
　　宵衣每不遑
　　量元齐覆载
　　手自致安攘濬哲谦弥着钦明抑愈彰右文穷学海稽古发书仓逊志期终始虚怀乐就将拜言宗夏姒主善法殷商洙泗儒风在春秋教泽长麟书先纪瑞虹玉晩徴祥汲汲恒忘老栖栖竟舍藏漫占龙徳隠宁问鳯歌狂吾道虽云否斯文幸未亾六经昏室烛一贯济川梁运际千年
　　圣心符数仞墙遂烦
　　天子驾逺过
　　素王乡拜洛堪辉映游河庶颉颃
　　巡行时正泰顺动月逢阳驰道霓旌出期门羽卫强夔龙争扈从褒鄂効劻勷绣陌三驱逺银河一带杭恬波慿竹箭阜俗劝农桑
　　巡歴句吴徧
　　回銮泰岱旁
　　六龙雕玉辔八马赭丝缰
　　帐殿荣光护
　　帷宫瑞霭翔清流经汶济碧嶂指尼防典礼咨宗伯威仪饬奉常先期防涤濯经月肄竾簧企望云近遥占湛露瀼和风冬晻暧晴旭晓沧凉菡萏
　　金根动葳蕤绣幰张虎贲黄袴褶豹尾绿沉枪防弁蠙玑灿华翎孔翠扬兆民欣抃舞五氏竞趋跄鹭序班初合葱珩佩有玱
　　豫游行缓缓
　　宸眷喜洋洋夙戒栖神宇脩诚候
　　帝阊閟宫晨乍啓庭燎夜相望月转觚棱黒烟笼玉磶
　　苍导从门左个位设殿中央穆穆
　　天容泰安安
　　帝度庄元臣鸣劒佩髦士奉圭璋奕禩尊罍古千秋俎豆香音容瞻对近左右骏奔忙信以苹蘩荐馨传锜釡湘牲牷昭博硕黍稷告丰穰律应云门奏声和嶰谷篁贯珠成翕绎拊石协铿锵缀兆舒还疾麾幢偃复抗金巵浮桂醑玉瓒酌椒浆大祝陈嘉币司筵荐吉璜初行
　　九拜礼式焕两楹光象设旋披握龙蹲俨在牀画图
　　环辙迹琬琰抚墙匡
　　旷典崇师表隆规迈汉唐
　　宝跗传结搆银牓倍炜煌
　　恩撤钩陈仗荣留
　　曲盖黄每敎逢盥荐长许侑烝尝更
　　御经筵座还
　　升诗礼堂明新归至善爻象本干刚
　　巽命何谆切臣心倍惶遗踪承
　　顾问敷奏指微茫老桧如金铁孤根耐雪霜泉余寒井渫杏傍古坛芳漆简留残壁丹书缺闭房丰碑罗赑屭杰阁秘缥缃仰被
　　龙光渥重
　　临马鬛荒已叨
　　纡日驭更荷
　　酹霞觥俯仰公西志徘徊端木塲灵蓍枝见采文草蔓经量林内禽知避亭边楷不僵欃檀分几种翠栢拥千章丛少豺狼穴衣无棘刺妨
　　一人顾盼万彚尽殷昌忝主东家鬯频膺
　　北阙庆遭逢真不世
　　优渥愧难当
　　褒宠松筠节辉腾棹楔坊
　　颁诗追雅颂
　　赐赋陋班杨乍捧丰貂笥兼承兽锦筐精镠天地宝
　　秘简日星芒子姓蒙
　　甄录搜罗到桷杗蠲租先下
　　诏扩地旋除粮颂溢奎娄野
　　恩覃上下庠涓埃何以报
　　髙厚固难偿芹献同田父葵倾祝我
　　皇绵绵增
　　宝厯秩秩衍
　　银潢卦定呈龙马巢应下鳯凰太和盈宇宙景运属
　　明良愿泛千春酒恭称
　　万歳觞谣吟歌有截舞蹈诵无疆
　　圣驾临幸阙里恭纪
　　圣恩诗五十韵
　　翰林院世袭五经博士【臣】孔毓埏
　　圣代崇文日儒门拜
　　宠时
　　躬开一统业
　　手定太平基
　　骏业烽烟息
　　鸿猷日月垂要荒均享贡民物尽恬熙万国薰风遍千春湛露滋晞天琼笈啓稽古缥囊披精一传虞舜图书溯伏羲眷怀勤赞述仰止在防尼吾道今方振斯文实在兹上元初啓运
　　东幸展亲祠吉日
　　金根驾初冬
　　玉勒驰防龙陪
　　鳯盖方虎扈
　　鸾旗遂歴奎娄野爰经洙泗湄霓旌来靃靡羽卫过
　　逶迤就
　　日争先睹瞻
　　云不自持
　　龙顔何睟穆蚁悃慰融怡五氏簪缨集千官剑佩随入
　　门停
　　辇毂中道上堦墀
　　明徳馨香荐精诚肸蠁知导和调磬管致慤托罇彝麟寻灵迹龙蹲忆异姿几年怀杖履此日接须睂符节心原合羹墙见不疑
　　一人新赐额万世共尊师鸾鹊翔银牓蛟龙起墨池却临闻礼处偏与説书宜大学明纲领羲经阐系辞帝谟申紫綍
　　御盖映缁帷已
　　锡千言赋仍
　　颁五字诗图犹防琬琰壁尚记金丝比铁当年桧如
　　林厯代碑
　　渊衷深博考
　　清问备周谘堂釜仍崒龟蒙蔽亏何当劳
　　玉趾重爲
　　酹金巵湛露濡枌柞卿云覆雒离千霄留古楷聚雪
　　采神蓍
　　旷典从来少
　　殊恩望外施荣光腾
　　祖庙流庆及孙枝
　　赐锦荣何极弹冠喜莫支
　　秘书分缥帙
　　大赉发金赀扩地膺
　　皇泽蠲租戴
　　圣慈仰窥崇道徳宁但荷恩私
　　帝力诚难报臣心窃自惟两楹嗟昔梦
　　九拜迈前规唐宋何堪匹羲轩直可追髙应侔泰岱
　　深欲比潍淄葵悃三多颂嵩呼
　　万寿期讴歌腾赤县含哺浃苍黎
　　宝祚緜无极
　　瑶图禄永绥敬抒衔感切善颂愧奚斯
　　圣驾幸阙里乐府十二章【有序】
　　纂修进士授山西大同府灵丘县知县【臣】金居敬
　　皇帝释奠阙里之明年衍圣公孔毓圻上言请勒成幸鲁盛典一书以诏万世
　　上可其奏又明年乃以【臣】居敬等名
　　闻俾司编缉部檄到【臣】乡里【臣】捧檄惭惶驰诣曲阜祗事阅二年书成将上【臣】不揆鄙拙拟爲新乐府起事终义次序铺陈共十有二章一章言
　　皇帝东巡遂
　　幸阙里也二章言旣
　　幸阙里行释奠礼也三章旣释奠
　　命圣裔说书也四章言礼成周览庙庭也五章言复幸圣林也六章言赐
　　御制诗留
　　御仗曲柄盖以隆
　　先师也七章言
　　颁赐于圣裔官陪祀有差免曲阜今年租也八章言
　　制许设官守衞林庙拓其域兆也九章言
　　遣亲王祀周公录其后遂及先儒周张之裔也十章言
　　颁
　　御书万世师表四字于天下文庙也十一章言
　　遣官董治勒碑也十二章言纂修
　　幸鲁盛典告成也【臣】诚愚昧不足以庶几古之述者葵藿之忱不能自己或可以继康衢击壤之歌谣云尔
　　圣皇若稽古
　　金辂时东巡望秩礼璋瓒肆觐享桓信采风察幽隠
　　徧徳逮黎民行行指吴防设敎
　　天语谆父老扶杖观过化俗已淳舲渡大江
　　羽衞转钩陈
　　顾问诵训氏师表志龙蹲还
　　跸经邹峄原泉契道真稷门驻
　　六飞芹藻先知春
　　帝心祗夙夜祠官戒惟寅【一章】
　　经籍有典祀释奠
　　先圣师尼山集大成麟端门期宗祊屡改筑睟穆存当时
　　法驾在斋宫宿设骏司仪奉引导
　　卤簿庭燎俨威熹我
　　皇旣下辇从官行如驰有严升献拜兴三肃祗雅乐
　　传登歌礼器列象牺太常读祝版自
　　天亲制辞望瘗神歆歆
　　皇帝受蕃厘【二章】
　　典祀已告备还
　　幸诗礼堂欲观圣人后论说宜精详鲁儒
　　天威鹄立
　　黄案傍虎贲尽听讲阶序翼冠裳展书
　　命敷陈
　　圣聪逹洋洋三纲具八目十翼披首章体用惟一原内
　　圣而外王
　　典学亶缉熙虚受来赓飏
　　天语如春温嘉奬敎泽长
　　申命诸子弟守先罔不臧【三章】
　　礼成诚已格
　　圣心重低徊八音闻鲁壁六籍出秦灰二千有余年泉冽并幕开竒表四十九肖者其谁哉古桧发故根旋纽如手栽摩挲垂
　　睿想作赋耀昭囘祥符诸赞在屹石立崔巍汉魏及隋
　　唐碑刻数枚枚惟
　　圣事师古
　　垂问及尊罍从兹
　　一顾恩旧物拂尘埃【四章】
　　天仗出北门云旗映洙水直视若斧封列栢二三里
　　榛芜本自除辇路平如砥
　　至尊拜稽首酹酒爵再洗文鸟雝喈鸣竒木纵横理生
　　蓍自幽赞植楷从弟子山祗欣望
　　幸灿然呈众美瞻言驻跸亭苔藓上阶戺自从祥符
