<!-- { "loadSidebar": true } -->
　　扬銮遵孔里辑瑞考虞编霜锁期门防颷轻岱岳烟泉林闲防笔防阜静停鞭插汉开祠庙升堂饬几筵告防将玉豆展拜拂彤旃六乐茎池奏千官剑佩联
　　衮衣终祼献鼓箧系词诠瞻仰遗容在摩挲法物传杏坛花自放桧树影犹翩汲井清风激看碑古镌南宫余墨迹北海有琴郁郁佳城近纷纷葆吹前天香云共绕异植绮争鲜驻跸思前代居庐记昔贤灵蓍符大衍文草被遐阡延伫斜阳转从容整
　　驾旋千秋经术贵五氏
　　主恩偏章服加身丽松筠励操坚云孙颁位宁绣壤啓
　　原田宋代儒门大姬公世胄延
　　圣谟绨几述
　　睿藻防毫宣玉海流千派银潢泻百川云书森逸态日榜俨高骞采石西山逺观光东鲁阗文章兼道艺礼乐化垓埏迥映奎躔象须陈玉检篇万方同拜手
　　景运正中天
　　皇上幸阙里恭纪四首
　　翰　林　院　庶　吉　士【臣】李斯义
　　时维甲子冬问俗披蒿莱
　　玉辂指东方泱漭洙泗开窕桓子井嶐嵸季郈台地接鲁灵光遗础随飞埃左亳右周社两观何崔嵬升堂瞻礼器几筵罗罇罍乔林飒天风
　　龙旗相徘徊荣光结丹霞灵鼍殷若雷染翰摅
　　宸章天汉同昭囘
　　其二
　　缅懐
　　大圣人抱道昌平乡赫赫帝王师千祀炳秋阳崇儒
　　迈前古道统归
　　今皇斯文既在兹瞻拜依宫墙文物洽閟宫氤氲松桧香车服三代制万舞何洋洋斑駮鼎彞姿麾幡鱼龙翔于穆挹圣衷猗那闻乐章彷佛奏钧天登降肃以庄阶下旧杏坛岿然存休光
　　其三
　　古桧若怒虬苍鳞郁嵳峩千载无荣枯风云恣荡磨庙中遗旧琴恍听猗兰歌反鲁乐始正删述亦已多五十学易年白首犹婆娑破壁丝竹音秦火将奈何汉祖祀太牢唐帝还经过夐絶惟我
　　皇建极在中和
　　其四
　　古庙既释奠遗寝亦肃拜步自洙水桥囘流何澎湃万木声青葱俨如画鸟雀不敢巢苍龙时一挂石坛四十九琳琅倒金薤当年驻跸亭御气发光怪枯楷长孙枝隧道惟所屇仰瞻厪
　　皇情恪恭实匪懈尊师
　　赐田宅茔兆拓昔隘从兹亿万年风雨防灵界
　　恭纪
　　皇上躬祀阙里二首
　　翰　林　院　庶　吉　士【臣】淩绍雯
　　宸游趋阙里彩仗自天开扈
　　跸千官拥鸣銮
　　万乗来尼山长崒嵂泗水日潆洄释奠瞻成礼祥风徧
　　九垓
　　其二
　　夫子立人极吾
　　皇迈百王殷勤亲俎豆髣髴见羮墙道啓诗书壁光留
　　丝竹堂侍臣亲盛事稽首共赓飏
　　圣驾幸阙里赋
　　翰　林　院　庶　吉　士【臣】彭始抟
　　自羲圣之开天判两间之一画歴坟典而三五皆帝王之盛迹揭精一之微言文命敷而勿易阐降衷以发祥垂敬义于玉册序道统以源流实御世之专责彼伊莱与望散不过分股肱而羽翼乃尼山之拔萃诗书而襄命讨之职昔者五老来降玉书吐庭敷四教广宣六经声传木铎万古寐醒汉唐载嗣寻流昧源虽昼而晦如云朝屯有宋诸儒爰啓厥门濂洛关闽斗布星繁如有所待以开化元猗欤盛哉我
　　皇上之首出也续二千余年将坠之斯文追舜禹汤文
　　以还之正统接尼防之道脉洵
　　亶聪而天纵迨乎氛埃扫涤宇宙载新八表遐畅海极无尘歌载缵于武功乃壹志于修文日焕彩于中天道既冬而复春探一贯之秘防悟性道之奥真懐杏坛之讲席思矍相之比邻彼贞观与建隆徒释奠而骏奔集桥门而听讲仅崇儒之空文望高山而仰止爰
　　命驾以东巡于是黄道辉凝
　　紫宸日拥列缺前驱羣星载拱河岳来从百灵望宠尔乃羣龙夹毂三公扈从引领乎东蒙之里接足乎鳬峄之峰于是汶济既涉奎文在望羮墙载见遵彼周行肃仪范以瞻前欢鼓舞其无方观车服与礼器乃入室而升堂曰下拜于礼门俾俎豆以生光爰抒彩笔乃焕云章
　　天语高题
　　御墨飞香树之贞玉以寿无疆覩烟霞之舒卷若鸾鳯之鶱翔标玉书于泰岱挂五云于高冈实千秋之仅事与日月而辉长宜圣神之潜格喜吾道之再昌黙
　　圣学以授受归大统于
　　今皇于烈哉于烈哉盖闻天之生圣人也既与以圣人
　　之德必加以圣人之瑞惟圣人为
　　天子之质即
　　天子为圣人之位自唐虞而夏商至中周而几坠惟尼父之挺生超羣圣而出类久懐情于三代望
　　今皇而乐致斯治统与道统合而为奕禩之升平萃君师于一身集洙泗之大成圣以遇
　　圣固已超三古而接其统系道以传道盖将与天地而
　　同其贞恒
　　圣驾幸阙里恭纪
　　翰　林　院　庶　吉　士【臣】范光宗
　　警跸临东甸车书集万方时巡追舜帝于迈咏周王肃肃瞻廊庙歆歆荐豆觞铿锵鸣剑佩师济列冠裳快覩圜桥盛荣生璧水光丰碑钩未断桧干色犹苍事业超前古修明俟我
　　皇云霞辉
　　翰藻
　　纶綍焕奎章钜典蒙峻
　　湛恩洙泗长明良赓喜起声敎讫遐荒自愧雕虫技
　　叨陪鹓鹭行敷文当
　　景运寳厯颂无疆
　　圣驾幸鲁记
　　翰　林　院　庶　吉　士【臣】叶　渟
　　皇帝御极之二十有三年从臣工请始行东
　　巡狩用察民疾苦勤施补助
　　銮舆经过地方应行典礼无不修举九月二十四日发自京师既登泰山还自江南十一月十八日乙夘遂
　　幸阙里谒
　　先师修祀事先是羣臣议礼谓陈设仪仗迎神送神
　　用两跪六叩礼读祝文毕行三叩礼
　　皇上以
　　先师道冠古今所以尊礼之者犹有未至遂
　　特行九叩礼夫重道尊师王政之本也记曰三王四代
　　惟其师矧
　　先师集千圣心传防百王大法其道诚莫之与京累代崇事之文亦不可为不备然要未闻有行是旷典者
　　皇上天纵聪明圣神文武超迈前代独创非常而行千载所未行之典宜矣尝考汉高至鲁不过以太牢祀孔子而仪制不载北魏孝文唐高宗明皇后周太祖皆行亲祀亦未传有仪制惟宋真宗谒庙始用再拜行酌献礼诣孔林降舆乗马然以视今日典礼果孰优而孰诎耶唐明皇过鲁诗止于叹鳯泣麟以视今日
　　御制阐扬道法炳若日星以心印心以道证道使万世永遵而不可易其为精粗得失又不待智者始辨之也先是礼部议
　　巡幸所至凡致祭祝祠翰林官拟撰独祀先师及元圣
　　周公文出自
　　皇上亲裁又
　　圣制孔子庙记
　　遣官勒石典礼益隆昔先臣方蔼久侍
　　讲筵蒙
　　恩至深今【臣】又备员史臣之末【臣】弟湜又忝与纂修欣
　　覩
　　皇上道法兼统所行典礼足以昭示万世作则无穷用
　　敢忘其固陋拜手而为之记





　　幸鲁盛典卷三十一
　　钦定四库全书
　　幸鲁盛典卷三十二
　　大驾幸鲁颂【有序】
　　翰　林　院　庶　吉　士【臣】潘宗洛
　　皇帝御极之二十有三年仁育义正治功大定丕乃仿巡狩之制下补助之令涉江淮咨民瘼回
　　銮东鲁登
　　孔子庙堂而释奠焉维时
　　圣心黙与道俱神与德合吐辞为经树之以碑【臣】伏见自古帝王亦有驾幸阙里者矣然或有事而礼不备备其礼矣而德不洽是以文辞之载道者希传曰茍不固聪明圣知达天德者其孰能知之盖自
　　孔子以来至于今二千余岁圣人之道虽与日月同光而身体力行若揆符契总作述荷君师则素王之志实有待于我
　　皇上而后光也【臣】愚不足以窥测万一据所见闻质诸徃古自有载籍曷以加兹谨再拜稽首而献颂曰巍巍我
　　皇与天地京心全太极道贯六经学以中庸治以论语
　　春王孝思夙夜永誉岱宗髙止我
　　皇仰止哲人遐止我
　　皇享止秩秩几筵肃肃豆笾穆穆礼容雝雝乐县入于
　　宫墙作配祖述大哉
　　皇言维心之一列圣大成
　　孔子集之天下孰宗我
　　皇则之庖牺演易
　　孔子系之木铎既振我
　　皇继之巍巍我
　　皇千圣是式继徃开来传于万亿
　　圣驾幸阙里恭纪
　　翰　林　院　庶　吉　士【臣】宋朝楠
　　圣主崇儒术心源见素王
　　銮旂来阙里寳幄集宫墙礼乐千秋盛谟猷百代昌
　　五云悬翰墨八佾奏笙簧讲席
　　天顔喜圜桥士气扬楷林凝瑞霭文草吐竒芳绀碧窥
　　遗井金丝陟古堂泉林昭
　　圣藻桧木被奎章汾水歌淩汉康衢道继唐从兹千万
　　禩
　　驻跸记鄹乡
　　圣驾幸鲁恭颂
　　翰　林　院　庶　吉　士【臣】林文英
　　六龙回岱岳
　　夫子道弥新出处偕天德
　　君师两圣人碑留宫阙壮文重鼎彞珍古桧摩挲处云
　　飞泗水滨
　　其二
　　行宫开讲幄古训揭天中载锡云来典追酬祖述功摛文扬亚圣録后访姬公史册垂新纪千秋仰止同
　　圣驾幸阙里恭纪
　　翰　林　院　庶　吉　士【臣】窦克勤
　　明堂脩辑瑞阙里契薪传
　　辂转风云合旗翻星斗悬彩楹彞器肃鹓序
　　翠华连入室垂
　　龙衮凝旒正讲筵诚通初祼后心契未言先礼乐窥明备行生悉着宣驰驱还可忆删述岂徒然俯仰懐麟鳯音容接豆笾鸿文铺玉藻緑字洒松烟润灵坛杏晴薰泗水弦百官仪既备一贯道应全抚桧迟
　　銮驾沿沂憩石泉坎流思至化震出见微权并孔思元圣居邹忆大贤深情新庙貌只敬洁牲牷歌溢康衢美
　　恩将世泽绵阐经学不异稽古政无偏盛典儒臣笔文
　　明颂万年
　　圣驾幸阙里赋【有序】
　　翰　林　院　庶　吉　士【臣】高人龙
　　岁甲子冬
　　皇上御极之二十有三年海防乂安
　　国家无事于是稽古巡狩之制省方江淮言迈东鲁
　　登岱宗憩泉林
　　躬诣阙里行释奠礼设讲幄
　　命儒生进讲经书旋
　　幸孔林循览歴代碑文抚摩古桧汲遗井而饮之爰洒宸翰题额曰万世师表撰碑赞记赋暨诗洋洋乎云汉
　　之天章典谟之
　　圣制也【臣】幸际昌时获覩
　　盛典敬拜手稽首而献赋曰
　　阏逢之岁厯纪上元日方躔乎星纪葭初动而絪緼仁风遐扇于八表惠泽旁溢乎无垠
　　天子建九斿驾金根鸣八鸾以为节御六龙而高鶱遵大河之曲涉杨子之津观风问俗歴览周原湛恩汪濊沾被黎元于斯时也囘
　　銮返跸陟彼岱宗却金泥之册谢玉检之封正七十二代之譌舛辟百千万防之心胸指疋练于呉门升日观之高峯缅哲人兮云邈企大道而攸崇爰
　　顾近臣而诏曰予闻曲阜之墟笃生宣圣百王所师千秋是镜删述六经彞伦以正今也洙泗匪遥宫墙接境
　　朕将脩释奠之礼展如在之敬于以仰止而景行庶几祈天而永命羣臣稽首咸曰休哉乃戒驺御敕左纛拥翠旓以后驰纷羽葆以前导陪尾郁分苍苍泉林滙兮浩浩洑者为澜突者为趵歕者如珠舞者如翿或渟如明镜之初开或激如银潢之乍倒尘为之毕澄日月为之回照可以临流而濯缨可以倚石而垂钓
　　天子徘徊移晷黙契道妙感逝者之如斯悟化机于大
　　造既而
　　黄屋徐迈青嶂遥连文草匝地栝柏参天防门竦翼辇路如碧瓦雕甍松桷兰椽閟宫侐若清风洒然则阙里之庙貌不改而
　　先圣之几筵在焉
