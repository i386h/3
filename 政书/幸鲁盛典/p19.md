<!-- { "loadSidebar": true } -->
　　皇上特用监生孔尚任举人孔尚鉝爲国子监博士使圣裔得备员成均而陞转复停其保举以优异之
　　恩至渥也乙丑礼闱尚任尚鉝俱入外帘办事时孔氏举子例回避不与试以台臣洪之杰言
　　诏以后孔氏博士不必开列入帘以便计偕之入试者
　　仰见我
　　皇上于孔氏人材尤加意焉
　　康熙二十四年乙丑六月
　　诏议叙
　　圣庙陪祀人员以五氏生员孔衍溥等十五人送监读书口北道孔兴洪以应陞之缺先行陞用候选廕生孔兴滋通判孔兴谟等知县孔兴言等州同孔贞垣等州判孔衍釪等敎谕孔尚铣等以应选之缺先用举人孔毓德等以应得知县之缺先用贡生颜光岳等监生孔尚琨等以考职之日先用五经博士孔毓埏等曲阜知县孔兴认四氏学敎授沙潢学录孔尚侃等各加一级
　　衍圣公【臣】孔毓圻
　　奏为恭逢
　　圣驾临幸典礼重大上吁
　　特恩以优圣裔以邀
　　异数事【臣】于本年十一月十八日恭遇
　　皇上临幸阙里释奠
　　先师隆礼既出非常
　　殊恩尤为浩荡【臣】伏按从前临幸共一十四君未有如
　　是之显懿昭烁者我
　　皇上生知安行接千圣之心传重道崇儒超百王之懿轨精微独契礼数攸崇创制显庸诚亘古所未闻奚独一时之遭际【臣】叨沭
　　宠荣感戴靡涯何敢再有陈请惟是
　　銮舆亲幸千载希遘所以【臣】族望泽弥切【臣】特爲吁请如【臣】族及五氏族属应否容【臣】选择学行兼优者照陪祀例邀
　　恩准其送监读书其【臣】族见任及世职官员并候补候选未经考职举贡人员在庙陪祀听讲者其异姓职官监生在庙分献执事者应否一体邀
　　恩【臣】从
　　皇上临幸旷典起见不敢不备陈旧例仰冀
　　新恩伏乞
　　皇上睿鉴奉
　　防该部议奏
　　衍圣公【臣】孔毓圻
　　奏前事康熙二十四年三月十六日准到部咨开查
　　康熙八年
　　皇上幸学陪祀人员俱有加
　　恩赐袍防银两现任候补官员监生等曾经议叙陞补
　　今康熙二十三年
　　皇上东巡
　　躬诣阙里释奠
　　先师崇儒重道诚旷古之希逢实
　　盛朝之钜典应将孔氏族属及五氏族属照康熙八
　　年
　　临雍陪祀例请
　　刺下衍圣公选择学行兼优生员十五名将姓名开列到部之日送监读书其孔氏等族陪祀听讲异姓分献执事等官并举贡监生人员亦应照例俱准加
　　恩但未经开列职名难以悬议俟
　　命下之日行令衍圣公将实在陪祀听讲异姓分献执
　　事各职名详查分晰造册具
　　题到日再议可也奉
　　旨依议钦此钦遵备咨到【臣臣】仰惟
　　皇上临幸阙里千古罕逢今将【臣】族及五氏族属并异姓在庙陪祀听讲分献执事人员部议查照康熙八年
　　皇上临雍盛典行【臣】将实在各职名详查分晰造册具题【臣】谨遵将实在陪祀听讲分献执事各职名核造
　　清册进呈
　　御览并送吏礼二部外【臣】更有请者【臣】查在庙陪祀执事【臣】属现任曲阜县知县管勾典籍司乐俱系七品职衔并四氏学敎授学录等官例由【臣】选择贤能咨部
　　题补之员实非世袭可比现与有司一例考成似宜同其陞转厯来原有陞转之例而铨政未载遂使任职者由壮至老竭蹷供职而陞转无阶今遇
　　皇上临幸阙里典礼隆重既际
　　昌期又逢
　　旷典请
　　勅下该部将曲阜县知县及管勾典籍司乐并四氏学敎授学录等官既在陪祀执事之列应与陪祀现任各官一体邀
　　恩应否准照有司一例陞转则现在者既蒙不次之格将来者益勉上进之阶再查候选候补官员往例俱得遇缺先补内有应补知县吕坊之系久应顶补之员今复遇
　　皇恩应否准其遇应陞之缺补用凡此等执事人员皆【臣】遴选以供骏奔合无免其保举与正途一体陞转出自
　　睿裁以光大典奉
　　旨该部议奏
　　吏部
　　题前事查得康熙八年
　　皇上幸学将圣贤后裔陪祀各官议叙具
　　题现任候选候补考职等官俱准先用及四氏学学录准加一级各在案今亦照康熙八年例将现任直口北道孔兴洪遇应陞之缺先行陞用候选廕生孔兴滋知县孔兴言颜光昌通判孔兴谟孔兴询州同孔贞垣孔尚钰颜绍徽颜文豹仲应甲仲承烈州判孔衍釪孔兴运仲缵绪训导孔贞鉴孔尚琯孔兴珩孔兴侗孔贞耿孔衍玺孔尚让孟伟候补敎谕孔尚铣等俱应遇伊等本项应得之缺先用举人孔兴琏孔毓德孔兴瑄孔兴祥颜光是颜光斆等亦以伊应得知县之缺先用贡生颜光岳孔尚琨孔兴滨孔兴谦孔兴论孔毓埅孔毓壎孔毓玠孔毓堦颜懋循孟贞佩等俟考定职衔后亦以伊应选之缺先用至疏称在庙陪祀执事【臣】属曲阜县知县及管勾司乐典籍并四氏学敎授学录等官由【臣】选择贤能
　　题授之员实非世职可比既在陪祀之列似宜照现任有司一例陞转等语查品级考内衍圣公所属官员原无陞转之处应照康熙八年例将在庙陪祀听讲世袭官五经博士孔毓埏颜懋衡曾贞豫孟贞仁仲秉贞学录孔毓玺孔贞爝执事官曲阜县知县孔兴认管勾王自庄司乐王国光典籍石琚四氏学敎授沙潢学录孔尚侃等各准其加一级又疏称异姓执事官内有应补知县吕坊之系久应顶补之员今复遇加
　　恩应否准其遇应陞之缺补用至于分献执事人员皆【臣】遴选以供骏奔合无免其保举与正途一体陞转等语查得康熙八年异姓人员并无给赏议叙之处相应将异姓执事官候选小京职沙汝洛等照正途一体陞转加
　　恩之处均无庸议奉
　　防依议
　　谨录
　　世祖章皇帝顺治九年
　　幸学
　　诏圣贤后裔陪祀生员十五人俱送监读书仲氏族人向无陪祀至是一体选入改观礼刑部员外郎孔樾为礼部员外郎刑部主事孔自洙爲兵部主事从衍圣公孔兴燮之请也
　　皇上康熙八年
　　幸学
　　诏陪祀生员孔兴询等十五人俱送监读书观礼中书舍人颜光敏以应陞主事同知缺先用运同孔贞来县丞孔尚义遇缺先用监生孔璐俟考定职衔先用
　　附录　明世宗幸学诏衍圣公四氏博士陪祀日选取老成族人五人颜曾孟族人二人至期陪祀　熹宗时诏以生员孔闻范等三人爲恩生余二人照恩贡例送监从礼部侍郎署祭酒
　　事蔡毅中之请也时行人司行人孔闻謤吏部进士孔闻诗呈请观礼闻謤授南礼部主事闻诗授吏科给事中　怀宗幸学以生员孔闻俊等四人准入监余三人给冠带行人司孔闻籍咨请观礼授主事十四年再幸学始诏四氏族人亦得一体送监
　　【臣】按从来临雍释奠必推恩孔氏备载往牒至我
　　朝而加隆矣伏自
　　皇上临雍典制尤盛恩监先止及孔氏今则五氏子孙彬彬十五人皆得鼓箧而入成均矣观礼先止及京官今则外吏及监生皆得观光而邀先用矣至
　　幸鲁亲祀则非常之
　　恩无微不逮既
　　特赐孔尚任孔尚鉝为京官而五氏族属一命而上得即陞选者二十四人举贡而下得即授职者二十人而加级者不在焉猗欤盛哉爲圣人之后者其思报称读圣人之书者可相劝勉矣












　　幸鲁盛典卷十一
　　钦定四库全书
　　幸鲁盛典卷十二
　　圣驾发曲阜晚
　　驻跸于兖州府之西关
　　谕大学士明珠曰周公古大圣人制礼作乐垂示万世今庙在曲阜应行致祭此系重大典礼尔衙门防同礼部翰林院详议来奏各该衙门议得道统之传上
　　自尧舜逮于周孔我
　　皇上备尧舜之德明周孔之道
　　躬祀阙里复
　　命致祭周公庙庭礼仪隆盛洵为万世章程应令该衙
　　门即撰祭文遣官致祭
　　上曰致祭周公礼宜隆重其遣恭亲王长寜及礼部尚书介山偕往以见朕尊崇先圣之意
　　十九日庚辰
　　驾至汶上县
　　驻跸李家庄是日
　　命和硕恭亲王长宁礼部尚书介山往曲阜周公庙致
　　祭
　　御制祭元圣周公文【文载第一卷】
　　附録　孔庙东北三里许有周公庙盖鲁太庙故基　宋眞宗大中祥符二年十月勅中书门下曰方岳盛仪克脩于封諡古先茂烈允尚于追甄周公昔在宗周蔚为上圣营鼎邑之宅王制建中秘金縢之书忠规盖世诰东征而法正辅南面以道尊创礼乐之懿文配日月之久照姬诵所倚宣尼式瞻焕乎旧章垂之千载今以详求古典昭报元休陟降告成抚巡问俗弭节岱宗之域鸣銮少皥之墟逖览遗风缅怀前哲始公胙土实惟是邦故其嗣君得用王祭而祠宇未构阙孰甚焉特议褒崇以申旌显盛德不冺载钦可久之贤列爵有加爰晋通王之号式宣殊礼永耀鸿徽可追封为文宪王于曲阜县建庙春秋委本县致祭
　　【臣】按周公以元圣成文武之德易象之演上继羲文官礼之垂范围万世治綂集三王之盛道綂开尼山之先其庙而祀之宜也唐显庆以前与夫子竝祀学宫开元以后别祀配享武王而追封建庙则自宋之大中祥符始相传其地即鲁之太庙以地势度之理或然也歳久倾圯祀事渐缺祼荐仅属其云仍俎豆几委于草莽歴有歳年罔或计及
　　皇上深宫宵旰励精政治与兼三施四仰思坐待之勤有黙契潜通焉者过少皥之墟揽大庭之库瞻言啓宇眷念硕肤
　　特命亲王精意致享
　　宸章云烂辉映几筵乐备礼隆度越前轨数千年废坠
　　之典一旦得
　　圣天子修举之岂非亘古未有之盛事哉
　　康熙二十四年乙丑二月
　　命以周公后东野沛然为世袭五经博士
　　礼部
　　题为吁
　　恩求録乞
　　赐袭封以培圣脉以补缺典事据周公七十三代嫡孙
　　奉祀生员东野沛然
　　奏前事奉
　　防交与吏部钦此该【臣】等议得据周公嫡孙奉祀生员
　　东野沛然
　　奏称切惟尧舜禹汤文武之道传之周公自周公而传之孔子至于顔曾孟仲得圣道之传皆有世袭博士以优其后宋儒程朱有表章圣道之功子孙亦得以博士世其官【臣】祖周公以元圣之德制作经纬固与孔子竝列久矣而今祠宇颓坏拜谒寂寥主鬯仅一青衿祭田不及百畆不惟不能竝尊于孔子而且不得比备于顔曾孟仲之班倘蒙
　　垂念周公传道之功斟酌于顔曾孟仲之间稍加优隆等语查得防典内开载周公于歴代帝王庙配享凡系配享前代帝王功臣后裔竝无承袭博士之例且查东野沛然所
　　奏东野志内至东野沛然已经七十三代以上厯代竝无议有承袭之处相应将东野沛然
　　奏请照顔子等先贤承袭之处无庸议奉
　　防周公承接道綂继往开来功德昭著其子孙应否给与职衔着九卿詹事科道防同确议具奏
　　礼部等衙门
　　题前事【臣】等议得仰惟
　　皇上
　　道兼君师
　　徳隆今古嫓唐虞之勲业接周孔之心传治定功成礼明乐备创垂无前之盛烈肇举未有之隆规周公兼三王而施四事承武烈而显文谟其后裔古来虽无给有官职恭遇我
　　皇上崇文重道之时周公后裔应授官职拨给祀田修
　　葺庙宇以彰
　　皇上之殊恩旷典俟
　　命下之日行文该抚详查周公嫡取具各结并东墅氏宗谱送到之日礼部查明将应授之人
