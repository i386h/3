<!-- { "loadSidebar": true } -->
　　其四
　　旧得传真像今还笼碧纱式瞻道貌古深忆讲坛华紫气临朝旭文光灿晚霞
　　至尊亲拂拭奕禩重褒嘉
　　其五
　　徃迹知咸在因观牺象余神传道子画赞出米颠书
　　御览崇朝徧
　　皇情此日舒表扬四字后掞藻满庭除
　　其六
　　黄盖方崇庙佳城复荐巵荣分庐外楷灵动墓前蓍至道古不冺斯文今在兹膏绵世泽随处沐恩施
　　其七
　　庙貌虽崇焕檐楹赖鼎新采山亲
　　御跸分帑出
　　枫宸日耀丹黄色云开殿庑春几筵瞻拜处长此重明
　　禋
　　其八
　　神功开朔漠衔
　　命纪丰碑耀武包戈甲崇儒尚鼓吹双钩金管出联搨
　　赤文贻桧影遥分彩光同日月垂
　　其九
　　德意何周溥
　　丝纶次第开鲁邹崇庙祀濂洛广滋培寳翰荣三锡鸿
　　文重八垓承
　　恩巍阙下元首咏康哉
　　其十
　　盛事欣初遇还慿歌叙留一编昭史册万载炳
　　皇猷拜舞钦尧典文明啓禹畴颂飏靡有罄天地与同
　　流
　　幸鲁盛典十六韵
　　翰　林　院　检　讨【臣】阿尔赛
　　广运
　　同文治昭囘
　　至徳敷
　　学隆
　　皇极建道在素王扶岱岳尊河洛尼山滙泗洙
　　九重颁典册百世仰师儒邹鲁沿三代歌被一隅翠华勤拜访阙里焕规模诗礼观瞻肃金丝气象都讲经隆圣学读易应干符入室臯夔相升堂游夏徒
　　天章飞玉屑
　　御墨散金铺博士褒嘉数文宣礼遇殊
　　诏留芝盖出
　　恩与杏坛俱拓地加增圹蠲粮等复租灵蓍堪揲卦古楷亦成图纪颂纷珠玉赓飏协典谟大成如可作一德
　　主臣孚
　　恭纪
　　圣驾幸鲁盛典四律
　　翰　林　院　庶　吉　士【臣】髙其伟
　　隆仪肇举出承明阙里欣看
　　防仗迎奎壁星髙环
　　翠辇松楸路迥驻霓旌风和宛宛华钟动日丽遥遥玉
　　磬鸣
　　师表万年殷荐盛颂扬莫罄鲁诸生
　　其二
　　牺象云雷列上台翠微深处讲筵开祥烟散彩盘旋防
　　卤簿飘香拜献来碑峙千寻文灿烂墙推万仞日昭
　　囘龙翔鳯翥璇题永先后同钦
　　大圣才
　　其三
　　万国升平乐凯旋歌功
　　圣庙湛恩偏琅函特并兼金赐文绮还同华衮传电
　　钺亲挥钦
　　武德圜桥沛泽仰
　　尧天杏坛式荐馨香日绣繖留辉耀豆笾
　　其四
　　帝子遥临精意通函香肃穆鳯城东神驰泗水音容近道奉尼山礼秩崇恍听金丝传古壁频瞻俎豆敞斋宫心源防得羣贤接恩遇忻沾此日同
　　幸鲁盛典恭纪二十韵
　　翰　林　院　庶　吉　士【臣】耿古德
　　盛典东巡举寰区颂我
　　皇斯文昭炳煜吾道借光昌奥义探洙泗隆仪迈汉唐鸣銮停阙里
　　驻辇过平乡鲁壁寻遗宅缁帷访讲堂音容留徃迹草木覩余芳恍若羮墙接弥生俎豆光
　　御炉烟缥缈仙乐韵锵洋
　　万乘躬为屈千秋德倍彰
　　宸章垂典诰
　　睿制叶笙簧已觉云霞丽还流翰墨香
　　金书丹碧焕
　　緑字鳯鸾翔
　　天语从容问臣词仔细详推恩皆子姓陪列尽冠裳优
　　厚原田赐绵延带砺长
　　龙顔瞻有喜
　　圣泽溥无疆懽悦盈陬澨声名遍校庠崇儒推
　　哲后典学茂前王棫朴人文盛诗书士气扬所欣逢景
　　运六合庆时康
　　幸鲁盛典告成恭纪二十韵
　　翰　林　院　庶　吉　士【臣】伊　太
　　东幸恩膏溥西清纪载详礼因
　　天子议道赖
　　圣人昌居仰尼山近源承泗水长文明开鲁国儒术得
　　周行
　　翠辇乘时动朱旗映日飏
　　回翔瞻入室
　　诚恪俨循墙牲币陈重席苹蘩荐
　　御香爵隆三献礼乐奏九成章器用颁
　　天府工歌叶太常百司陪俎豆四氏効趋跄钜典何
　　巍焕高文更矞皇
　　龙章垂碧落
　　鳯藻丽穹苍葺宇
　　丝纶重题碑翰墨光乔林看桧楷古壁听笙簧讲艺微
　　言晰推
　　恩异数彰貂裘防
　　宠赉
　　羽葆覩辉煌
　　驻跸留余眷编蒲志不忘石渠勤笔札金匮永珍藏
　　颂祝盈闾里都俞在
　　庙堂中天文运盛泰岱共无疆
　　幸鲁恭纪十二韵
　　翰　林　院　庶　吉　士【臣】杨万程
　　帝教隆儒术
　　时巡肃礼门鳯麟辉圣域奎壁印心源陈俎馨香逺升堂律度温钦崇留寳盖帱覆象乾元治接唐虞统躬持道德籓桧林开
　　辇路蓍草献仙根美奂流丹雘飞甍耀紫垣仁耕优锡
　　土天爵重褒言
　　睿藻金声戛穹碑玉篆存荡平昭协赞乐育履安敦体极三才备仪超百代尊文光淩泰岱景运叶羲轩
　　幸鲁盛典恭纪二十四韵
　　翰　林　院　庶　吉　士【臣】阿进泰
　　皇巡超万古
　　圣祀肃千秋泰岱飞
　　鸾辂宫墙降冕旒上辛崇俎豆二月觐诸侯阙里青旂绕东山紫气浮太常驰防币胄子挟鸣球典视唐宗盛仪从汉代优雍雍百官富肃肃两楹镂步辇瞻云峻斋宫望殿幽升堂
　　亲九拜入庙献三酬讲席奎文敞经声鲁壁搜
　　宸章辉玉牓
　　御藻勒银钩后殿
　　龙车转前林
　　鳯羽游异蓍仙露入神草瑞云收手桧天题咏香泉味搜蠲租眉耉渥颁爵耳孙周博士添经术旗门护槚楸貂裘频赐赉黄盖命藏留北阙回舆日西山匠石锼穹碑标曲阜大册焕神州
　　特遣虞衡使还将栋宇修朱提
　　颁内府丹桷焕云楼重道书无匹尊师史莫俦江山
　　宣礼乐河岳仰懐柔恭颂
　　神尧德长同泗水流
　　幸鲁恭纪十二韵
　　翰　林　院　庶　吉　士【臣】董　泰
　　春满尼山路
　　天临曲阜城爱民勤省问重道啓文明泰岱祥云绕东蒙瑞霭迎古书求彖系大乐访咸英珪璧传先迹宫墙惬
　　圣情缁帷来
　　鳯盖
　　翠辇驻鸾声曲有潜鱼听图因寳马呈杏坛增气象
　　泗水毓华菁
　　玉牓垂三殿
　　金题壮两楹大臣监匠石
　　帝子上粢盛至治隆师范
　　纶言阐道精小臣恭纪载稽古乐光荣
　　幸鲁盛典恭纪二十四韵
　　翰　林　院　庶　吉　士　王士錀
　　天阊开鼎命岱岳拱
　　干阳峻德彰巍焕崇文着矞煌薪传抽锦秘斗极灿龙章道统苞前喆心源印素王
　　禁扃凝眷眷銮辂动锵锵
　　跸驻东山迥恩流泗水长鸟迎仙仗转草傍翠华香特典明禋懋
　　皇仪秩祀庄靁尊亲涖鬯云币觌升堂袅袅萦香篆辉
　　辉丽烛光笙镛盈碧宇
　　纶綍肆圭璋爰啓琉璃匣平移玳瑁牀一言昭阐绎四字罄揄扬璀璨璇题耀飞腾奎壁翔土田恢嗣续散秩益冠裳曲盖先师轼
　　宸书寿母坊蠲租敷浩荡
　　赐帑湛汪洋鲁道闳新碣周行暨逺疆元公推锡后子姓复扬芳典礼超前汉规模陋盛唐史臣难赞颂文治乐赓飏怯劘贾生垒恭循考父墙瞻霄忻异数依日爱非常幸际休明代倾葵奉
　　圣皇
　　幸鲁恭纪二十四韵
　　翰　林　院　庶　吉　士【臣】才　住
　　阊阖垂衣日寰区击壤时东巡依舜典时迈咏周诗
　　鸾辂乘春发霓旌拂曙驰岱宗瞻峻极鲁殿访陈基
　　爰
　　幸宣尼宅先临阙里祠省牲新荐享释奠旧威仪玉帛陈庭实笙竽奏乐词祥熏飘柱栱明燎映罘罳兴俯将
　　宸敬尊崇仰帝师心源诚黙契道统继闻知
　　鸿笔题银牓龙光照玉墀片辞该已尽万世语非私
　　挺干孤生桧丛茎瑞应蓍上公膺
　　宠锡举族被荣施赐酺欢心洽蠲租惠泽随金钱中
　　禁出文绮尚方贻
　　召对诸生俊恩加好爵縻庙堂留曲盖寿母表华榱
　　已荷
　　皇慈极重看
　　睿藻披千言挥韵赋五字丽穹碑重道能如此斯文俨在兹史官详纪载简册待昭垂愧少班张笔难将雅颂为右文成
　　圣治何幸遇昌期
　　敬读
　　御制
　　御书孔子庙前后碑文恭纪二章【有序】
　　兵科掌印给事中加一级【臣】宋骏业
　　羲画乾坤尧传精一由来上哲定有文章我
　　皇上以仁圣之姿建中和之极学扶正脉道协素王入庙
　　幸林隆规钜典既旋
　　鸾辂即洒
　　龙章玉振金声聿着大成之颂礼明乐备并嘉元圣之功盖因孔以及周如遡源而竟委自昔未有旷代罕行乃因殿宇之渐欹复动
　　宸衷之眷顾
　　命官庀治
　　发帑鸠工岁逾一周功方告竣循墙拾级磷磷雁齿之阶丹雘塈茨灿灿鱼鳞之瓦典型非逺庙貌聿新式昭景仰之规再
　　制重修之碣幸依禁近臣得预观乃选石于蓝田遂镌
　　文于阙里摹勒告竣搨本进
　　呈拜手载观珍逾緑字爰入
　　内府之帖同编
　　秘笈之藏笔阵云横难拟钗痕于锋颖墨池波溅细求戈法于毫端久垂画一之模永示正心之法昔汉家谊辟妙有歌诗唐代英君神推飞白未有
　　文因重道
　　义起崇儒宣义蕴于性天寄楷模于翰墨玑衡在手变化入神臣奉职省垣兼较金石欣逢
　　盛典敢后揄扬坐井观天以蠡测海岂陈梗槩曷罄
　　形容
　　圣学渊源契大成尚然勤止溯先正花迎
　　銮辂临东甸风递歌入鲁城三殿礼陈蠲俎豆五
　　云章焕散瑶琼
　　天书亲捧登金石蚉负何当被宠荣
　　其二
　　殿宇穹窿倚日开
　　宸游瞻仰几徘徊冬官新遣鸠工去
　　帝子亲衔
　　鳯诏来再焕
　　丝纶惊异数两经较阅媿非才丰碑交映垂谟诰万世
　　钧陶入化裁
　　圣驾幸曲阜释奠
　　先师恭颂
　　户　　科　给　事　中【臣】赵吉士
　　沙界平成天地功布衣参赞帝王同贤贤函丈神犹宅
　　圣圣传心
　　辇向东典举千秋仪郑重林开五色气葱茏几筵应
　　见临章甫礼数从容沐化风
　　其二
　　冬仲东
　　巡防仗雄欣传
　　驾幸圣人宫泰山不改岩岩象
　　王者犹瞻皥皥风设几
　　山龙增肃穆升堂丝竹侑丰融牲牢自古多殷荐羽
　　盖尤标礼数崇















　　幸鲁盛典卷三十三
　　钦定四库全书
　　幸鲁盛典卷三十四
　　圣驾幸阙里祀
　　先师礼成恭纪
　　戸　　科　给　事　　中【臣】汪晋征
　　盛世隆文教
　　宸衷叶圣心渊源洙泗逺矩矱帝王钦柴望先东岳观
　　游到孔林
　　龙旗辉绛日
　　鸾辂越青岑燕许夸骖乘邹枚庆盍簪盛仪超徃古
　　旷典耀当今
　　睿藻星辰烂
　　天章日月临云霄颁涣汗典秩叹林壬庭植千年桧堂悬六代音冠裳真肃穆庙貌俨萧森礼器红螭古丰碑碧藓侵羮墙如晤对心性任探寻手泽瞻函丈遗徽在瑟琴乾坤同广大海岳并崇深
　　陶后尊师意轩辕问道忱诗书时灌溉丘索益浸淫爵赏
　　恩逾渥牲牷祀必歆匪材同朽栎末学等蹄涔职滞周南地心依鳬绎隂抒懐遥献颂仰止思难禁
　　圣驾幸阙里恭赋
　　礼　科　给　事　中【臣】钱晋锡
　　圣治唐虞接
　　宸衷洙泗传斯文垂斗极吾道絶蹄筌书轨攸同日干
　　戈载戢年盛仪将
　　幸鲁
　　法驾逺从燕万骑闻雷动十官看璧联
　　鸾旗晨卷雾
　　鳯葆夕浮烟宅枕尼山旧星当奎宿躔杏坛流泽逺槐防植根先悬瓮留蝌蚪遗书奏管泰山亲仰止沧海近囘旋展谒宫墙峻趋跄俎豆防
　　尊师心迈古
