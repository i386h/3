<!-- { "loadSidebar": true } -->
　　附録　朱熹字元晦一字仲晦徽州婺源人少依父友刘子羽寓建之崇安徙建阳殁即焉登第五十年仕于外仅九考立朝仅四十日官至焕章阁待制奉祠諡曰文追封徽国公初父松病亟属熹于胡宪刘勉之及子羽熹皆从之游延平李侗尝学于罗从素熹罢同安主簿归不远数百里徒步往从之其为学大抵主敬以立其本穷理以致其知反躬以践其实而敬又贯乎三者之间所以成始而成终也尝谓圣贤道统之传散在方防圣经之旨不明而道统之传始晦于是竭其精力以研穷圣贤之经训所着有易本义啓防蓍卦考误诗集传大学中庸章句或问论语孟子集注太极图通书西铭解楚辞集注辨证韩文考异所编次有论孟集议孟子指要中庸辑畧孝经小学书通鉴纲目宋名臣言行録家礼近思録河南程氏遗书伊洛渊源録又有仪礼经传通解未脱藁亦在学宫平生为文一百卷生徒问答八十巻别録十巻淳祐元年理宗视学手诏以张周二程及熹从祀孔子庙黄干曰道之正统待人而后传自周以来任传道之责者不过数人而能使斯道章章较著者一二人而止耳由孔子而后曽子子思继其微至孟子而始着由孟子而后周程张子继其絶至熹而始着识者以为知言
　　【臣】按朱熹集宋代诸儒之大成上继孔孟不传之道统其所撰集皆足以羽翼圣经阐明正学有大醇而无小疵魏了翁称其功不在孟子下信矣自宋理宗时即己追封从祀而遗墓在闽其长子塾之裔世守焉明景泰时得博士世职在徽派博士之先承袭至之儁而明祚忽诸迨八闽道通之儁将请
　　朝命未行而卒嫡子早世孤孙方乳遂以奉祠生主鬯书院且四十年赴诉大吏莫为陈请幸遇吾
　　皇上亲祭
　　阙里
　　颁赐
　　御书学达性天匾于紫阳书院儒裔朱潆始备陈颠末
　　抚【臣】再四查覈据以请
　　命此皆仰沐
　　皇上崇儒右文之德化始能观感奋兴举此旷典而先
　　儒子孙复得叨
　　命服之荣以奉其祠墓九曲岩壑増荣益观直与尼防
　　邹峄同沐
　　恩光遥相辉映猗欤盛哉
　　康熙三十九年庚辰五月
　　命先贤闵子裔闵衍籀端木子裔端木谦俱世袭翰林
　　院五经博士
　　先贤闵损六十四世奉祀嫡孙闵煌谨
　　奏为援例陈情乞
　　赐袭封以光祀典以广
　　皇仁事窃见崇儒固昭于厯代尊圣莫隆于我
　　朝孔顔曾孟以及先贤仲子先儒朱子后裔久膺世袭
　　爵秩我
　　朝复録先儒程子后裔
　　圣驾至鲁録元圣周公后裔近又録先儒周子张子后裔真所谓不朽之盛事而万古为昭者也俯念【臣】祖闵损縁系鲁人为圣门高弟德并顔渊有以绍千古之心学孝嫓曾子足以扶万世之名教且其辞费留介介之节侍侧传訚訚之容载在鲁论班班可考是以称为大贤从祀圣殿居十哲之首坛为诸贤之领袖厯代皆有公衮之褒
　　圣朝尤重释奠之典【臣】忝系嫡裔世居东鲁承掌宗谱歳赴厯城庙墓躬承祭祀奈贫窭难堪孝思莫展因思圣庙四配以及先贤仲子并先儒后裔皆受翰博之职长为俎豆之光而【臣】祖德冠圣门位首羣贤尚以布衣承祀几筵无色此所为日望
　　九重而冀
　　恩荣之下逮也前二十三年冬
　　驾幸圣林【臣】同十哲诸贤后裔跪进表章又于二十八
　　年春
　　圣驾南巡【臣】复为渎奏皆未得蒙
　　御览今幸
　　天顔再覩千载竒逢【臣】不揣愚贱匐匍陈情伏惟圣上德冠古今孝治天下恳乞
　　天恩轸念先贤功德
　　特赐世廕以承俎豆【臣】敬
　　君孝祖之忱于焉得尽
　　皇上崇儒重道之典于兹益彰矣【臣】草茅下贱不谙朝仪冒渎
　　天顔悚惧待罪伏乞
　　鉴宥施行为此具本并家谱恭进上奏请
　　旨
　　先经礼部
　　题为乞彰功德
　　俯赐袭封以光祀典以广
　　皇仁事据先贤端木子嫡裔奉祀生员端木谦奏前事
　　奉
　　旨交与吏部钦此该【臣】等议得据先贤端木子嫡裔奉祀生员端木谦奏称伏见厯代崇儒之盛我
　　朝重道之隆毎于先圣先贤后裔
　　赐予恩礼有加无己【臣】祖端木赐负资颖异功德特着不惟不等乎孟仲而且不及乎程朱伏乞
　　特赐爵秩照仲氏子孙程朱后裔一体承袭博士以奉祭祀等语又据先贤端木赐裔孙奉祀生员端木植
　　奏称【臣】祖端木赐字子贡聪明特达不亚曽仲羽翼道德远过程朱子孙未沾一命之荣伏乞
　　皇上俯念先贤功德
　　勅部照依仲由程朱之例亦
　　赐恩廕以奉烝尝以光俎豆等语查康熙十三年五月
　　内衍圣公孔毓圻
　　奏请子张子嫡裔颛孙好贤援仲氏例请袭五经博士一疏【臣】部议覆内开圣门弟子内厯代俱定有等第授为博士其奏请颛孙好贤授为博士之处应无庸议等因在案查厯代圣门弟子内闵损冉雍卜商冉耕宰予冉求言偃颛孙师俱与端木赐在十哲之列伊等之后亦未曾授为博士之处此端木谦端木植奏请照仲子裔孙例承袭博士之处应无庸议可也奉
　　旨依议至是先贤端木赐七十代嫡孙奉祀生员【臣】端
　　木谦谨
　　奏为援例陈情乞
　　赐袭封以崇先贤以广
　　皇仁事窃惟道统之传自孔子而下先贤有四配十哲以传其统先儒有周程张朱以阐其绪此诚有功于天下后世者也厯代莫不尊崇孔顔曾孟之子孙或封于唐或封于宋或封于元明皆赐以世爵主奉烝尝可谓隆矣然数十朝而霑恩者止有四氏若仲由朱熹之后裔则袭封于我
　　朝定鼎之初程颢程颐之子孙则承廕于
　　皇上御极之始且
　　驾幸阙里于
　　至圣孔子则祭以太牢
　　赐以金帛
　　御书万世师表以尊之于元圣周公则封其主祀之人大其栖神之所拨给祀田户人以崇之继此而邀
　　恩者则又有周惇颐之苗裔张横渠之后嗣兼有陪祀
　　恩贡
　　锡予恩礼有加无已是崇儒重道诚为前代之所未有而后世之所莫加者也【臣】系先贤端木赐嫡孙前
　　驾幸孔林【臣】在庐墓堂叩接
　　圣驾得觐
　　天顔仰承
　　顾问复蒙
　　洪恩准【臣】奏章诚千古之罕觏人世之竒逢也【臣】草茅下士当此隆遇虽捐糜顶踵犹不能仰报
　　高厚于万一何敢复渎
　　天听但念【臣】祖在圣门道传一贯学闻性天承前圣之统绪开后世之心学至于表章圣冶有立道绥动数语可谓传圣人之心法兼得圣人之治法矣在十哲中而诸贤未能或之先也即后世周程张朱或亦莫之及也况三年庐墓实圣门之孝子説楚兵迎解陈蔡之重围其于圣人功匪小矣而后裔未获邀一命之荣是前既不能比于四配后复不克同于五儒即十哲之中更不得并于子路此千百年未举之旷典正留以待
　　今日者也恭遇我
　　皇上修明典礼表章先哲实【臣】之幸也但
　　九阍远于万里草野难达
　　枫宸今幸
　　圣驾南巡见
　　銮舆之遥临遂生平之仰望谨修短表匐匍接
　　驾伏乞
　　圣裁俯念先贤之功德照依仲由子孙周程张朱例一体恤録虽【臣】一家之私荣实天下万世之同庆道统丕显
　　圣德増辉【臣】愚蒙寒贱不谙
　　朝仪冒渎
　　天顔悚息待罪伏乞
　　恩宥施行为此具本跪捧以
　　闻并端木志谱恭呈
　　御览
　　山东巡抚王咨为前事准礼部咨称该礼部等衙门防覆山东巡抚王题前事内开该【臣】等防议得先经礼部议覆闵煌端木谦请给博士之处毋庸议具题奉
　　旨九卿詹事科道防议具奏钦此该【臣】等议覆恭遇皇上崇儒重道之时两贤后裔似应授与官职以彰旷典但其后裔厯世久远是否嫡派亦未可定应行文该抚防同衍圣公确查嫡派将应授之人保送到日再议等因具题奉
　　旨依议钦此钦遵随行文山东巡抚衍圣公去后随据该抚咨称闵煌端木谦寄籍济宁各止五世况直江南河南皆有宗派东省不便遽为保送前来礼部复行文该抚防同衍圣公确查保送去后今据该抚疏称原叩
　　阍之端木谦实系端木子嫡裔其闵子嫡裔闵煌又称伊兄子闵衍籀系长房嫡子闵衍籀应膺廕典闵煌出具甘结等语既经该抚防同衍圣公确查将端木谦闵衍籀保题前来相应将端木谦闵衍籀准授为五经博士世袭俟
　　命下之日礼部转咨吏部照例给劄其端木谦闵衍籀之宗谱并通族甘结印结仍行文该抚防同衍圣公照例送部可也等因康熙三十九年正月二十四日题本月二十六日奉
　　旨依议钦此钦遵到部相应行文山东巡抚可也等因呈堂奉批行送司拟合就行为此合咨前去遵照
　　旨内事理钦奉施行等因到部院案行到司蒙此随行兖州府转行查取去后今据该府申据济宁州申称遵即转行端木谦闵衍籀知照外复移濬县取到端木谦通族甘结濬县印结并将取到闵衍籀通族甘结加具卑州印结同二氏宗谱一并具文申送等情到府据此拟合转送等情到司据此该本司布政使刘暟查得奉院案准礼部咨开端木谦闵衍籀准授为五经博士世袭仍取端木谦闵衍籀宗谱并通族印甘各结防同衍圣公照例送部等因当即檄行兖州府查取去后今据该府申送端木谦闵衍籀二氏宗谱并通族印甘各结前来相应呈祈本部院俯赐防同衍圣公照例咨送礼部可也等情到部院据此拟合咨送为此防同衍圣公合咨贵部烦请查照施行
　　礼部咨同前事祠祭清吏司案呈礼科抄出该礼部等衙门防覆山东巡抚王国昌题前事内开该【臣】等防议得先经礼部议覆闵煌端木谦请给博士之处毋庸议具题奉
　　旨九卿詹事科道防议具奏钦此该【臣】等议覆恭遇皇上崇儒重道之时两贤后裔似应授与官职以彰旷典但其后裔厯世久远是否嫡派亦未可定应行文该抚防同衍圣公确查嫡派应授之人保送到日再议等因具题奉
　　旨依议钦此钦遵随行文山东巡抚衍圣公去后随据该抚咨称闵煌端木谦寄籍济宁各止五世况直江南河南皆有宗派东省不便遽为保送前来礼部复行文该抚防同衍圣公确查保送去后今据该疏称原叩
　　阍之端木谦实系端木子嫡裔其闵子嫡裔闵煌又称伊兄子闵衍籀系长房嫡子闵衍籀应膺廕典闵煌出具甘结等语既经该抚防同衍圣公确查将端木谦闵衍籀保题前来相应将端木谦闵衍籀准授为五经博士世袭俟
　　命下之日礼部转咨吏部照例给劄其端木谦闵衍籀之宗谱并通族甘结印结仍行文该抚防同衍圣公照例送部可也等因康熙三十九年五月二十四日题本月二十六日奉
　　旨依议钦此钦遵到部相应移咨衍圣公遵照
　　旨内事理钦奉施行
　　【臣】按四科之目着于汉儒十哲之称见于北魏后世跻顔于于四配而以有若补之其见于孟子之书者或云具体而微或云善言德行或云有圣人之一体或云似圣人或云智足以知圣人皆笃论也顾厯代以来虽膺封爵之荣享堂上之祭而未有録其后裔者唯仲子之后得袭世职于明末相传至今而诸贤皆仅以诸生奉祠殊未称
　　朝廷尊崇之意今我
　　皇上因亲祀
　　孔子而广及先贤子骞子贡乃得与子路一体邀
　　恩泽及苗裔俎豆増光何其盛也且窃溯
　　幸鲁迄今己十有六年而
　　皇上推恩
　　先圣之心久而弥勤若斯岂万古所能几及哉康熙四十一年壬午二月
