<!-- { "loadSidebar": true } -->
　　天语之春温遂观汶济之清涟跂龟防之崒嵂瞻圣林之楷模仰尼山之杰出杏坛迢递迎舜日之光华桧纽参差捧尧云之瑞矞导义路与礼门夐登堂而入室爰叶金奏备佾舞撞黄钟和大吕牵牲赞采执瓘荐羞神歌清而上达爟火彻而旁烰壁里之金丝雷动云间之彝鼎霞浮奠三爵于堂上肃九拜于殿头挹
　　皇躬之谦敬肇异数于千秋斯时也聚五经之博士集四姓之小侯莫不効趋跄骏奔走应嵩呼而戴德赓洛诵而扬休玊帛既焚豆笾既撤小大稽首礼仪中节
　　天子顾瞻堂庑褒崇志切举生民之未有将一辞以昭揭尔乃匣啓琉璃之砚笔移瑇瑁之床恍龙螭之飞动俨鸾凤之迥翔盖圣人为万世之师表实维四字足罄其揄扬璀璨璇题荧煌银牓傍日月以齐悬干奎壁而直上増异彩于宫墙亘竒观于天壤甫洒藻以扬辉复摛词而振响开浑噩之元音旷古今其莫两乃复扩土田于世泽増防秩于冠裳曲盖宠先师之轼
　　御书荣寿母之坊贞珉緑字嵝神章元公锡后子姓扬芳巍乎至德永示辉煌【臣】幸际昌明之运滥厠校书之职惟目覩而神怡辄抃舞而手额恭撰短章聊鸣悦怿是犹生虞代者稽首而和景星庆云游尧衢者含哺而歌出作入息云尔颂曰
　　帝德巍巍齐一揆兮登山观海临泗水兮蜺旌羽葆俨戾止兮登堂三献肃拜跪兮瑶椷金薤奎藻洒兮诸生习礼元首喜兮讲席横经百工起兮祖述宪章振前轨兮日光月华今莫比兮彤庭珥笔照青史兮亿万斯年绥厥祉兮
　　圣驾东巡恭纪
　　翰　林　院　编　修【臣】赵执信
　　圣泽霑濡防
　　天王巡幸时岱云迎
　　警跸海日近旌旗
　　万乘殷雷合千官委佩随龟鳬争向导洙泗照威仪望秩齐虞典追崇陋汉规定知百川防真觉众山

　　宸翰羣灵护丰碑奕祀垂
　　简书方拜手敬继侍臣诗　【时臣方奉使山西】
　　幸鲁盛典卷二十六
<史部,政书类,仪制之属,幸鲁盛典>
　　钦定四库全书
　　幸鲁盛典卷二十七
　　圣驾幸阙里恭纪
　　翰　林　院　编　修【臣】李孚青
　　百代留元气千秋仰素王龟峯钟秀异麟绂啓遐昌紫贝开阊阖青霄下凤凰文蓍徴瑞产古桧发新芳典则绳虞夏明禋盛汉唐由来恒祀备未以特诚将礼乐逢斯世钦承独我
　　皇心源传一贯泰运值三阳乍
　　驻泉林跸言
　　登阙里堂旌旗环岱岳俎豆肃宫墙
　　万乘排龙驭千官列防行
　　御书颁郑重
　　法物赐辉煌丽日璇题迥祥烟曲葢张云霞飞翰墨珠玉灿文章灔灔仙茎吐荧荧藻火光孙枝防雨露舆诵洽冠裳
　　至德高难竝
　　宸游防莫量典翰欣贵道珥笔颂无疆
　　圣驾幸阙里恭纪
　　翰　林　院　编　　修【臣】王沛思
　　干行法从拟星陈千里来浩荡春翠微风回豹尾金衣斜日晃龙鳞岱宗喜得重修祀襄野无劳复问津父老共欣瞻
　　睟穆更于
　　停辇见尧仁
　　其二
　　羮墙夙昔有钦承旷典隆师荐豆豋法部恍闻天乐奏馨香全自
　　睿怀升葳蕤五色金防赐灵爽千秋铁桧慿向夕严更
　　氊殿驻六军齐望九华灯
　　其三
　　双阙崇岩閟鲁城乔林防阜有余清因探蠧简寻丹瓮转忆麟书降水精浮磬只从沙面识丛蓍偏向雪中生
　　鸣銮不觉迟囘久仰止高山系
　　圣情
　　其四
　　笙重振旧铿锵雕几亲临讲艺堂
　　九五正中龙在御三千夹侍防分行金泥函护昭囘色紫绮裘分藻火光率土应知遭遇日于今文运啓当阳
　　圣驾幸鲁恭纪【有序】
　　翰　林　院　编　　修【臣】秦宗游
　　皇上御宇之二十三年运啓贞元时逢作覩万方顺德四海归忱介黍升馨会乐嵗降康之候陈诗纳贾正
　　圣皇清问之期爰
　　诏省方用昭裒对宣仁展义先化泽于日边导气迎生迓阳和于东岳岂逊虞柴之二月同律齐衡无假汉祀之三巡禅云封岱于焉溯奎躔之故野访绣绂之芳踪地届昌平序当亚嵗
　　皇上驾临阙里释奠孔林荐菜陈牲豆笾咸举备礼和
　　乐律度允煌来
　　万乘以崇儒威仪抑抑集千官以肆祀进止跄跄既而
　　笔扎降自
　　九天句焕云霞之锦图书
　　颁来四库篇搜金石之藏碑篆参穹
　　凤藻阐文明之蕴牓纹耀日
　　龙章扬师表之模罗绮组以
　　锡彼子孙鸑鷟桐花倍灿撤翠盖以荣兹寝殿蛟螭云气弥多祀事在古称隆典秩于今为烈小臣恭逢
　　盛事思切赓飏惭无黄绢之词莫效红云之捧敬陈
　　短什以纪
　　宏休
　　元运三辰泰祯图五纬昌珠星躔绛阙璧月耀朱梁顽格阶前羽宾来海外航紫微辉北极翠葆涖东方
　　凤跸临青野
　　鸾舆度碧冈晚霞笼远峤朝旭映扶桑龙吼云岩洞鸡鸣日观乡升禋先岱岳肆觐集纁黄玉女璿池窅天孙石镇昻般歌呼震叠阿咏近颙卬展义
　　皇情切崇儒
　　帝道臧杏坛余俎豆奎阁烂芸缃铎响今犹彻韦编昔未央披帷陈黼黻听壁隐丝簧绍述怀明德删垂仰素王右文圜頖壁讲学贲宫墙经阐羲文秘书诠平治章传心遥可法遗泽难忘
　　圣祀修芹藻精禋肃桂浆黄流倾瑟瓒朱火灿藜床菜共牲牢设羮同枣栗将枞金香雾合振玉燎烟翔穆穆班罍列辉辉曲盖张礼容羣祗肃师表一追扬
　　琼牓星雯丽
　　璇题日月煌
　　纶言真洒洒
　　宸制自锵锵飞翰低垂露穹碑直倚苍咨询彝器在俯仰玉书藏灵壑荒榛絶封丘珍树防巍巍林殿古济济佩珩庄契悟符轩昊崇规轶汉唐七襄厘胄嗣三锡励官常懿烈因时焕休徴体物彰楷枝标异种蓍草茁新芳桧色含霜老松隂匝地凉良由龙驭止弥见水精祥竞戴
　　王猷塞还钦
　　圣教光裒时诚炳烁释奠愈烝皇不数岐阳驾宁同瑶
　　水觞小臣逢
　　盛典拜手志平康
　　驾幸阙里防纪二十四韵
　　翰　林　院　编　修【臣】孙岳颁
　　五位璇阶正三辰玉厯昌图畴天锡祉麟凤
　　帝凝祥肇举
　　南巡礼来游东鲁乡
　　入门亲却辇
　　引步肃登堂释奠威仪整陈笾黍稷香师臣
　　天子拜赞采百僚将至德真难及无名讵可量
　　圣心原契合旷典迥辉煌访道从容问谈经阐绎详金
　　声扬
　　睿藻铁画焕
　　天章桧树怀先泽章缝识旧藏穹碑临左序曲盖立中央七十贤人列三千弟子行几筵霑雨露髦士奉圭璋
　　锡爵丝纶重推恩世系长观文升杰阁揽胜瞩无疆周厯情何切低徊志不忘林间冬旭暖坛畔庆云翔更覩
　　鸾旂丽弥徴鳯彩光尊崇瞻
　　异数歌颂徧遐荒道法元公阐人心孟氏匡薪传胥秩祀石纪共流芳制作兰台贮编摩虎观襄
　　鸿模恢万古忝窃效赓飏
　　皇帝幸鲁盛典恭纪【有序】
　　翰　林　院　编　　修【臣】王九龄
　　【臣】闻导懿和之风者必隆文教之事黼休明之运者必遵德艺之途聿自麟纒绣绂诞圣平乡虹流黄玉修经阙里大义揭于穹壤微言炳于星日丝簧琴瑟敬起于闻音车服俎豆道存于观器高帝肇太牢之祀元始建褒成之封唐宋以还尊荣至矣然而循流景躅畧备于曩编符轨合节实由于
　　至圣我
　　皇上躬尧舜之睿姿志周孔之絶学握镜澄物文恬武熙坠礼复章流乐返雅声教所讫莫不验风受吏候月归賮巍巍之德皇哉唐哉宜登岱宗禅云亭掩七十二君之遐迹而跻其首也然而
　　冲防谦让抑而未俞考虞书姬典之篇仿五年时迈之
　　制
　　翠华南指七萃云屯
　　玉舆东幸五营星列顾
　　省方礼毕
　　特念
　　宣圣为万禩之儒宗百王之模楷爰返
　　天跸于江淮遂讲释奠于东鲁夫其洁两楹之簠簋饬
　　彼司筵奏六乐之咸英携从太学
　　万乘屈尊而九顿百寮展采以趋跄此则我
　　皇之防祀也披讲幄而进儒生堂开诗礼憩杏坛而怀圣迹壁叶金丝咨文桧于手植契神蓍于大衍此则我
　　皇之嗜学也
　　华盖九斿留诸殿寝遐阡十顷拓彼祠田文宣遥冑咸増秩而赐金元圣余裔亦荐绅而陪位此则我
　　皇之渥泽也发言为论文律应乎宫商摛翰成章词源滙于河海展银钩而舒铁画舞凤蟠龙悬朱额而敞緑碑烘霞映日此则我
　　皇之丽藻也崇儒重道既休声茂实之兼包展义宣风遂沐浴咏歌之毕効连如堵末光而击辕接袂为帷挹清尘而献祷徃牒所记前史所陈未足以扬盛烈纪灵符也小【臣】谫劣无能备员槖笔文学侍从未敢窥左史之编舆人歌诗庶足傋太师之采谨拜手稽首防上十二律以抒芹曝之忱焉
　　圣主当阳化日悬车书一统靖烽烟汉廷欲纪登封事虞帝惟陈辑瑞编令节秋清无射管昌期厯啓上元年
　　銮舆直指东山路要振儒风徧八埏
　　其二
　　仙仗森严发
　　帝城恩波浩荡起懽声十行
　　凤诏随云下九仞
　　龙旂碍日明海甸寒花迎剑佩雍宫雅乐送韶英上
　　公喜接
　　天顔近屏息徐看
　　法驾行
　　其三
　　淮北霜高万骑回早看阳律动葭灰泉林红日停鞭见阜邑丹虹拂马来东国衣冠争抃舞中天云汉自昭囘
　　皇情是日懽弥甚特许琴书入
　　睿裁
　　其四
　　精禋阙里洁牲牺古庙平明
　　玉辇移百职陪班依豹尾
　　九重加礼献鸡彝阶前磬管宁和曲筵畔钟镛
　　御制词更溯渊源隆报享苹蘩兼荐叔梁祠
　　其五
　　奎文阁下肃钩陈诗礼堂前讲席新
　　御幄岂殊崇政殿儒门还有説经人追思缥笔洪规远细讨韦编奥义申昼漏迢迢羲驭转各収绨帙拜
　　温纶
　　其六
　　遗像清高奕叶传尼山千尺尚巍然衮衣肃穆如今日象佩雍容记昔年汉帝尊罍纷在侧轩皇凖角望中悬虎头妙手丹青絶小影重摹
　　御览偏
　　其七
　　煌煌
　　天语彻轩墀
　　夫子真为万世师书就银钩光焕烂悬将金牓墨淋漓霞蒸大野疑麟见日朗髙冈想鳯仪曲盖亭亭还撤
　　赐山呼声里五云垂
　　其八
　　登临坐憩讲台基尚忆诸生问道时溜雨霜皮存铁树倚云红杏俯缁帷石坛烟袅
　　金根辂丹壁晴飘
　　翠凤旗緑字摩挲游赏徧南宫书赞李邕碑
　　其九
　　飞阁周阿丽碧虚还从旧宅缅端居清流宛对亭前井断简犹传壁里书望远琴心函丈外承家礼教过庭初咏怀古迹劳
　　宸翰日昃方回北斗车
　　其十
　　防山瑞旭照林邱驻跸亭前晓雾収异木千章萦彩斾天香十里拂
　　珠旒蓍经
　　御手茎逾直楷荷
　　皇情节更遒辇道鹓行齐拜手千秋彤管记良游
　　其十一
　　防山泗水接讴吟累叶均霑
　　圣泽深慈母松筠标劲节云孙章服继华簪林坰白壤还増地学舍青更赐金为念元公祠庙重世官承祀肇于今
　　其十二
　　云汉
　　天章四海知倾都士庶谒穹碑文河锦浪翻千叠艺苑春葩簇万枝郁郁蛟龙盘琬琰苍苍烟霭护琉璃小臣樗质惭东观幸际休明学咏诗
　　圣驾幸鲁释奠
　　先师礼成恭颂
　　翰　林　院　编　修【臣】史　夔
　　省方辑瑞
　　圣心勤泰岱中天曙色分
　　玉辇直追姚姒迹金泥还陋汉唐文黄童白叟欣瞻日青屋朱旄俨拂云书轨大同琛賮至
　　东廵盛事轶前闻
　　其二
　　旷代心源接素王时从洙泗洁烝尝
