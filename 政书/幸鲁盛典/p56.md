<!-- { "loadSidebar": true } -->
　　光　禄　寺　典　簿【臣】孙宝仍
　　帐殿遥临泗水间
　　銮舆侵晓向尼山千秋典秩增殊锡四氏衣冠识
　　圣顔度越百王眞剏举事兼三代喜追攀小臣童丱游
　　东鲁鼓吹休风舞末斑
　　皇上幸阙里释奠纪盛
　　光禄寺珍羞署署正【臣】李文逺
　　玉厯膺符日
　　璇舆出狩时燕郊鸣象辂鲁甸仰
　　龙旗恍贲峒山驾言遵汶水湄
　　帷宫凝紫雾
　　帐殿晃彤牺曲阜遥相望端门俨在斯奎垣临庙寝
　　斗曜映坛墀
　　五位严抠拜千官尽摄齐斋明陈爼豆肃穆献尊彛乐奏安和曲筵申奠祝词圣经搜戴礼易象阐庖羲遂掲凌云榜
　　亲题万世师瑶光浮宝宇瑞色耀华榱
　　鳯盖还留赐
　　鸾旌更逺移石坛盈翠霭辇路转凉飔林木千章绕
　　天香十里吹
　　九重滋渥泽累叶拜荣施秩赐元公裔
　　恩从辟里推上元开甲子珠纬叶昌期
　　大驾东巡幸阙里恭纪
　　史　馆　纂　修　官【臣】黄虞稷
　　圣主垂衣景运昌白狼槃木逺来王嵗逢甲子晨颁朔
　　律应黄钟
　　驾省方世际雍熈人在宥泰居九五
　　帝当阳风行海澨恢区宇顺助天时若雨旸地迩陬城怀仰止源探洙水得津梁森森松栝干霄耸采采苹蘩挹袖香旧宅灵光殊霭霭孤峯歴下自苍苍桥门制度推宗国礼殿崇闳象
　　帝阊
　　羽衞乍临仪郑重祠官夙戒事周详伶伦戞石来清禁佾舞分麾出太常欝欝青槐舒两腋荧荧朱火烂中央防行绣黼排鸳鹭千队霞旌控骕骦
　　卤簿齐驱容赫奕箾韶恊奏韵铿锵尧云冉冉开金幄舜日曈曈映玉缰半畆讲坛依杏树
　　九重仙仗骤龙骧灵威陟降轻烟绕肸蠁昭融纯席光镛鼓并悬辉簨簴尊罍互列宝虞商燎余熖入庭阶栢祀罢从登丝竹堂陶项禹腰思肖貎大缝章甫见冠裳螭文剥蚀穹碑泐虬干盘回老桧芳
　　鸾辂欲旋犹眷慕孔林渐近更徜徉柞枌细辨诸方
　　植瓴甓遥寻故筑塲罨蔼神蓍
　　躬把玩低囘陈迹意苍茫一函
　　鳯诏勤宣布百代人师孰颉颃删定诗书垂宇宙监观殷夏盛文章生知独亶天将纵道大难容众共伤蹙蹙何之歌旷野温温靡试感周行狩从西郭祥麟逝瑞降端门赤雀翔拂几
　　凝旒亲翰墨含毫琢句等珪璋已看
　　圣藻挥
　　宸极更捧璇题署
　　御床铁画银钩神焕发
　　天葩睿制思焜煌荣増陛戺留
　　芝盖宠畀贞珉防璧珰万姓同瞻文郁郁中天益叹
　　道洋洋
　　圣惟知圣诚先觉名莫能名信不忘正学咸闻尊峄泗
　　小儒底用説荀杨褒成大赉承
　　恩沃东野疏封锡祜滂时値休和欣有道民恬耕凿乐无疆濊汪沛泽超今古覃被隆施及校庠何幸微臣遭盛美还因珥笔载赓飏聊敷击壤康衢颂快覩
　　髙天万禩庆
　　大驾东巡幸阙里恭纪
　　史　馆　纂　修　官【臣】姜宸英
　　轩皇垂裳得天纪七曜聚合如璧珠经嵗四千五百六贞元之防今同符康熈纪元
　　天子圣二十三年文教敷
　　临雍雷振灵鼍鼓拜洛天浮龙马图舜干乍辉荒服
　　静神鞭再投海水枯爰议时巡降
　　清问礼官具仪
　　帝曰俞
　　德音始涣万物泰所过尽
　　赐明年租礼崇望告首东岱制度一一准有虞简省舆衞止除道奔走父老宁需扶既陋五土事封禅亦笑八骏徒驰驱阙里临幸有故事跨汉轶唐礼数殊泉林游泳证道妙鲁门未到心先输有司宿戒壶濯陈羮铏饭簠笾脯朐笋鳞虚臝编磬备和以琴瑟笙箫竽乐工肄成太常部三十六舞纷萦纡是月仲冬日己卯轸中朗穊明前栌风和气暄翼云防
　　冕旒肃穆中殿须云靁之尊牺象二祭器罗列商周模
　　祝辞亲制
　　皇帝献告防弊嘉酌清酤赞称九拜献三跪此事今有古所无烟燎既举神洋洋千官竝起锵瑶瑜
　　皇帝更衣御行幄胪传进讲骈生徒如聆金石壁中奏复见诗礼庭前趋缔观象设展图绘始知妙手神明俱
　　帝乃载歌歌五言音成雅颂文典谟摩挲手植生意尽
　　化工回斡欣重苏
　　鸾旗北指庙扉阖羲和停辔俨未晡墓门髙瞰大庭库石梁径渡城阴洙千年隧道絶荆棘四方移种饶檀榆黄玉一閟不复见惟见羣雀鸣相呼举酒三酹复再拜草间翁仲闻都吁灵蓍目击心自契阴阳变化谁能摹
　　六师乆严先辂动
　　皇情欲去增踟蹰青云留拂翠华葆垂露交辉金榜乌
　　四氏承
　　恩拜稽首塡观万姓皆睢盱逾年庙碑复载往
　　睿藻挥洒翰墨濡碑用西山夺玉石白镪赍运出中帑盖用琉璃瓦兼两树之金声门右隅排抉幽扄焕长夜晶晶悬日当天衢百家腾恣仁义塞可怜圣路乆榛芜元和大中祗文具汉防唐搨空糢糊我
　　皇好道不旁骛但言鲁国惟一儒岐阳峄阳先后圣嵬峩并列穹趺从此胶庠盛经术弦歌讵独邹与邾人文化成休气应阳和鼓动天地炉羣臣不知所报答
　　陛下万嵗长懽愉
　　圣驾幸鲁恭颂
　　山东布政使司布政使【臣】黄元骥
　　躬临阙里藻芹香释奠仪成迈汉唐宅奏金丝闻异响壁开蝌蚪现祥光三千礼乐诸生在十二河山后裔长自是褒崇逢
　　圣代中天文治遍遐方
　　其二
　　精一传心绍有虞
　　临雍更进鲁诸儒同尊周孔修经学独
　　御乾坤阐易图芹水春风归
　　教育杏坛时雨乐沾濡悬知君道兼师道
　　神圣天开歴代无
　　圣驾幸阙里释奠
　　先师礼成恭颂
　　山东分守济东道兼理驿传事务布政司参议【臣】陈俞侯
　　翠盖遥临岱岳东防山泗水即崆峒罇彛位设阶千
　　尺丝竹声飘殿九重
　　特定仪文超汉祖更分芹藻到公煌煌明备欣殊典
　　况有
　　奎章照泮宫
　　甲子冬月
　　皇上幸阙里躬祀
　　先圣即事恭纪
　　山东分守登莱道布政司参议【臣】丁　蕙
　　盛世文明启诗书被八埏尼山垂道统泗水溯灵渊
　　封岱
　　鸾旗贲崇儒
　　玉辂还升堂来
　　万乘
　　驻跸匝平田羽衞钩陈整周庐劒佩阗两楹观坐奠肆祀列宫悬典乐笙镛正司仪灌献便先期严涤濯右享硕牲牷抠拜
　　宸容肃趋跄执事防咏歌音要眇翟籥舞翩跹昭格通燔燎馨香溢豆笾羮墙怀仰止车服想当年周览深谘度遗徽独泝防横经青玉案席地紫茸氊鹓鹭陪
　　行幄衣冠侍
　　讲筵庭阶曕日近族姓沐
　　恩偏泽沛兼金赐官增士员圜桥人济济鼓箧士褼褼松栢森苍翠蛟螭攫蜿蜒尊彛牺象列碑碣汉唐防展翫稽时代摩挲爱古先杏坛观瑞桧碧甃汲清泉嶻嶪轩墀峻雕锼柱石妍罘罳金缕细榱桷玉题圆绣栱烟霄外虹楼日月边规模诚壮丽俯仰重流连林木龙鳞老幽宫马鬛坚
　　六飞临古隧百畆广新阡葱欝占佳气徘徊
　　驻防旃摘蓍知异卉入室忆前贤罗繖留
　　天泽金丝勒颂篇
　　奎章辉栋宇
　　睿藻丽云烟琬琰光华灿蛟龙体势鶱鸿图千古焕旷典万年传先后揆眞一髙深恊自然小臣聊献句搦管愧如椽
　　曲阜瞻拜
　　御制
　　至圣先师孔子庙碑恭纪
　　山东督粮道布政使司参议【臣】胡介祉
　　圣人统御恊万邦雍熈政治齐虞唐大海偃息波不扬率土宁谧兵戈藏元公调和歌明良学士倚马赋长杨
　　天子好学迈百王穷搜古典手丹黄师儒重道
　　睿智彰东
　　幸阙里祀典光上下千古无与方猗欤盛哉
　　帝德昌复挥云汉洒
　　天章
　　遣官立石垂乆长小臣不才与鹓行五年起草仍含香一麾建节当荆襄济师络绎需舟航日夜鞅掌虽不遑吏民安堵乐且康奉
　　诏旋移海岱乡运筹发粟储天仓欣逢甲子瞻
　　垂裳敬陈兹事终始详于今拜舞丰碑旁银钩
　　御墨纷琳琅益思
　　圣祚眞无疆猗欤盛哉
　　帝德昌
　　幸鲁赋
　　提督山东学政按察司副使【臣】宫夣仁
　　粤自疆分徐兖星次奎娄泰山嵸巃而作镇沧海浩瀚而奔流负龟蒙兮阻河济控钜野兮跨中牟启雄封兮少昊错绣壤兮东周爰蕴精于故鲁遂诞圣于名鄹金管飞声而乐奏玉书吐瑞而麟游其人则东西南北其业则删定赞修传道统兮不冺秉微权兮罕俦挽江河而悬日月兮功垂穹壤建庙祀而献牲牢兮礼重春秋我
　　皇上本天纵以成能恊时中以御宇执精一而四勿端
　　际升平而九经举
　　盛德洋溢乎歌衢
　　大业恢张乎舞羽铭勲则烟阁云台讲艺则胶宫泮水身已兼夫作君作师
　　心犹企夫问官问礼谓人间无尼阜万古崦嵫而域内有东家千秋崒嵂未能逾阶而升天兮不难登堂而入室前驱厉武兮向广鲁以摐金后乘趋文兮指昌平而
　　驻跸五峯灵毓之地二水圣作之区櫺星参夫象纬奎文接夫璇枢银潢静兮澄鱼藻金薤明兮载龟趺松是秦而不辱栢经汉而犹敷门具宗庙百官之富堂有金丝诗礼之模中为大成之巍焕
　　圣人南靣而端居姿河海兮形山岳服衮冕兮佩珩琚若夫墓上芝灵沟边免白广道重墉文楷翠栢林絶定巢之鸟径罕钩衣之棘三板之土岱岳是同一畆之宫王居攸匹尔乃绛螭停轭翠鳯留踪郊迎前导羽衞蒨葱圣孙贤裔纷其来从绳绳云歩穆穆
　　天容仰明灵之如在俪奠献以升中兴頫兮铿璜佩砰訇兮奏笙镛进铏羮兮蠲洁列爼豆兮丰隆迈遣臣兮建武轶还祀兮干封较祥符兮礼有加于再拜拟广顺兮神非借于夣通顔髙楣兮尊师表留曲盖兮覆儒宗咏数仞之墙兮气吞万象赋再生之桧兮采夺晴虹尔乃载
　　命鸠司逺礲碑制琳珉选夫青荧碝磩懿夫防致五丁
　　开而斓斒巨灵载而屭奰惟
　　圣知圣宣金声玉振之音以心印心慕期月三年之治炊酌经史兮入道奥之已深镕铸粹精兮等神机于不滓词锋景焕兮规模笔陈纵横兮体势传来天上兮无非翥鳯翔龙流播寰区兮共宝赤文緑字乃更宗爵锡孟庙碑新思性天之能达褒理学之名臣肆
　　鸿恩之汪濊宜旷典之修明于是尼防增其崒嵂洙泗
　　益其深播之遐荒靡不知
　　圣主尊师而重道传之亿禩咸共赞
　　熈朝偃武而修文【臣】学谢朱程才慙管乐彤庭猥厠英翘绛帐谬司木铎后期而至兮虽未效夫趋跄衔
　　命而临兮喜获亲夫丹雘杏坛槐市之子竞鼓箧以雍
　　容褒衣愽带之儒悉横经而考索钦
　　盛轨则穹崇乎横廓乎一握文履度之难以援梯也
　　仰
　　玉音则爣阆乎炳麟乎一祖述宪章之莫可臆测也珍宠锡则含盖兮天无不覆屹立兮地无不载一玉壁瓮书之永奠于无穷也实深欢忭敢效赓飏乃为之歌曰
　　鸾辂东巡兮舜日尧天
　　躬祀林庙兮于烁无前运符五百兮道衍三千恢文
　　治兮濬发
　　王言贞珉磨砻兮
　　奎画盘旋裒缉
　　盛典兮金玉其编水汤汤兮山岩岩
　　圣德皇风兮永具瞻
　　圣驾幸阙里释奠
　　先师礼成恭颂
　　提督山东学政按察司副使【臣】唐赓尧
　　文物辉煌汶泗濵唐虞盛事迈时巡金丝壁启诗书古爼豆筵开耳目新奕奕
　　龙旗光映日巍巍麟壤气回春莫惊礼数加无已原
　　有心传接
　　至人









　　幸鲁盛典卷三十七
　　钦定四库全书
　　幸鲁盛典卷三十八
　　圣驾幸鲁释奠礼成
　　勅修
　　圣庙纪事【有序】
　　提督山东学政按察司副使【臣】朱　雯
　　嵗在甲子
