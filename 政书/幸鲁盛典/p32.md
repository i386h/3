<!-- { "loadSidebar": true } -->
　　命以先儒邵雍后裔邵文学为世袭五经博士
　　掌江南道监察御史杜之昂谨
　　题为先贤阐明圣学恳祈
　　一视同仁以溥
　　皇恩以光史册事钦惟我
　　皇上崇儒重道讲学右文先圣先贤无不留心表扬曾
　　有
　　御书匾额学达性天四字
　　颁赐周惇颐程颢程颐张载朱熹邵雍六子煌煌宸翰奎璧生光其荣一也是邵雍内圣外王之学与五
　　子同功已在
　　圣明洞鉴之中【臣】一介迂儒何能翼赞
　　高深然仰体
　　圣心崇祀先贤表扬圣学有加无已凡先贤子孙均沐隆恩如周程张朱俱有博士以主其祀而邵雍独无博士以及其后【臣】因不辞冒昧敢为邵雍博士之请惟
　　恩出
　　圣裁或可与五子
　　一视同仁
　　勅部确查邵雍正支嫡派以承祀典邵雍有灵感恩无既垂之史册光昭千古矣如果【臣】言不谬伏乞勅部议覆施行康熙四十年五月二十八日奉
　　旨该部议奏
　　礼部
　　题为先贤阐明圣学恳祈
　　一视同仁以溥
　　皇恩以光史册事礼科抄出掌江南道事河南道监察
　　御史杜之昂
　　题前事奉
　　旨该部议奏钦此该【臣】等议得河南道监察御史杜之
　　昂疏称钦惟我
　　皇上崇儒重道讲学右文先圣先贤无不留心表扬曽
　　有
　　御书匾额学达性天四字
　　颁赐周惇颐程颢程颐张载朱熹邵雍六子煌煌
　　宸翰奎璧生光是雍内圣外王之学与五子同功已在圣明洞鉴之中周程张朱子孙俱有世袭博士以主其
　　祀而邵雍独无博士以及其后
　　恩出
　　圣裁或可与五子
　　一视同仁
　　勅部确查邵雍正支嫡派以承祀典等语查顺治十二年八月内据江南布政使呈送朱熹子孙朱煌承袭博士【臣】部题覆授为五经博士康熙二十九年二月内【臣】部题覆福建巡抚张仲举疏请朱熹子孙朱潆授为世袭五经博士康熙九年五月内【臣】部题覆台【臣】傅世舟条奏程颢程颐子孙程宗昌程延祀授为世袭五经博士康熙二十四年四月内九卿詹事科道防议都察院左佥都御史姚缔虞条奏周敦颐子孙周嘉耀授为世袭五经博士康熙二十七年九月九卿詹事科道防议户科掌印给事中汪晋徴条奏张载子孙张守先授为世袭五经博士俱各在案【臣】等恭惟我
　　皇上治隆今古
　　学贯天人上接尧舜之心传远承孔孟之道统凡属后
　　裔悉叨
　　圣世隆恩今御史杜之昂条奏周惇颐程颢程颐张载
　　朱熹邵雍俱防
　　御赐匾额是邵雍内圣外王之学与五子同功已在圣明洞鉴之中等语相应如其所请一体授与博士以
　　彰旷代之
　　殊恩万年之盛典但其后裔厯世久远无慿稽考俟命下之日行文该抚确查嫡派将应授之人保送到日
　　再议可也六月十八日奉
　　旨依议
　　巡抚河南兵部右侍郎兼都察院右副都御史【臣】徐潮
　　题为先儒阐明圣学等事该【臣】看得宋儒邵雍阐明
　　道学有功名教台臣杜之昂条
　　奏比例周程张朱世袭承祀部覆行【臣】将邵雍嫡派应授之人宗图宗谱印甘各结具题行据布政使李成林详称查明邵雍嫡派二十八代孙邵养醇于明崇祯六年授为博士明末防乱养醇故后劄付无存养醇之子邵国璋系邵雍二十九代孙但年逾七旬难习礼仪今国璋之子邵文学系应授之人取具图谱各结前来请
　　旨施行奉
　　旨该部知道
　　礼部
　　题为先贤阐明圣学恳祈
　　一视同仁以溥
　　皇仁以光史册事礼科抄出河抚徐潮
　　题前事奉
　　旨该部知道钦此该【臣】等议得先经【臣】部题覆御史杜之昂为先贤邵雍之后请袭博士一疏令行该抚确查嫡派将应授之人保送到日再议等因具
　　题奉
　　旨依议钦此随行文河南巡抚去后今准该抚徐潮疏称查明崇祯六年邵雍嫡派二十八代孙邵养醇曽授为博士明末防乱劄付无存邵养醇之子邵国璋系邵雍二十九代长门嫡孙但年逾七旬难习礼仪今邵国璋之子邵文学乃邵雍三十代长门嫡孙系应授之人取具宗图谱印甘各结保
　　题前来相应将邵文学准授为世袭五经博士俟
　　命下之日【臣】部转咨吏部照例给劄可也康熙四十一
　　年二月初五日奉
　　旨依议
　　附録　邵雍字尧夫其先范阳人父古徙衡漳又徙共城雍年三十游河南葬其亲于伊水上遂为河南人事北海李之才受河图洛书伏羲八卦六十四卦图象探赜索隐妙悟神契衍先天之旨著书十余万言事亲尽孝歳时耕稼仅给饮食名其居为安乐窝司马光兄事之嘉祐中诏求遗逸王拱辰以雍应诏授将作主簿复补颍州团练推官皆固辞卒年六十七赠秘书省著作郎元祐中赐諡康节咸淳三年追封汝南伯从祀孔子庙庑
　　【臣】按邵雍居河南时程颢与之议论终日叹曰尧夫内圣外王之学也程颐铭其墓曰雍之道纯一不杂就其所至可谓安且成矣朱熹赞之曰天挺人豪英迈盖世驾风鞭霆厯览无际手挥月窟足蹑天根闲中今古醉里乾坤其为程朱推重如此宜我
　　皇上学达性天之赐以六子并称讵非千古帝王卓识
　　欤兹
　　可台【臣】请
　　允礼【臣】议
　　特赐其后裔世袭五经博士与周程张朱之后一体袭
　　职此真
　　圣明浩荡之恩旷古未有之典昔雍精河洛理数遇事前知尝与欧阳棐道其立身本末且曰足下其无忘鄙人于异日雍卒留守韩维请諡于朝棐时为博士作諡议恍忆当时之言落笔如其自序则雍必有以逆知数百年后有
　　大圣人出德位兼隆荣其后裔吾
　　皇上道契先天德符至理岂偶然哉从此海内蒸蒸咸
　　思昌明圣学兴起百世之下吾
　　皇上寿世作人之化洵非百王所能几及矣












　　幸鲁盛典巻十九
<史部,政书类,仪制之属,幸鲁盛典>
　　钦定四库全书
　　幸鲁盛典巻二十
　　康熙二十四年乙丑四月衍圣公孔毓圻疏请纂修
　　幸鲁盛典并请
　　御制古桧赋勒石桧树间
　　诏从之
　　衍圣公【臣】孔毓圻
　　奏为请
　　旨纂修
　　幸鲁盛典以昭垂道统敷示臣民事【臣】闻帝王膺图御宇以体元出治则为君极圣贤致知力行以继往开来则为道统自古迄今君极与道统合而为一者必至圣而后克全伏遇
　　皇上
　　哲谋天亶
　　敦敏夙成
　　知则生知聪明首出庶物
　　行则安行律度协于中和犹复
　　修来时敏念典愈勤
　　鉴百王之治法
　　阐千圣之微言尧舜禹汤文武周孔之道至我
　　皇上而统防焉上有至圣之君则下有王者之民【臣】窃
　　见
　　巡跸所至区宇纵观羣黎觐迎欢呼徯应千里攀援即古帝游幸康衢仅一击壤之俦耳而今则处处皆康衢人人为击壤
　　皇上之德盛化神实高于古圣远矣至如
　　临幸阙里典制超越盖惟
　　皇上躬任道统亲接羮墙以是创制矞皇敦崇
　　先圣而【臣】见四方人士来登阙里者瞻仰
　　宸章
　　御盖焜燿庙庭无不致敬忭舞导扬又必问【臣】以释奠之仪文进讲之大义与夫拜飏之次第
　　赉予之优渥务必细询【臣】应对且日不暇给【臣】因思
　　圣主隆规自炳于
　　起居之注而尼山道统不可无纪盛之书【臣】愚特吁
　　圣恩容【臣】裒辑
　　典章胪陈仪制
　　皇上顾问之天语羣僚奏对之昌言【臣】族受
　　恩之始末扈从入庙之班聫一一恭纪纂成
　　幸鲁盛典一书以昭示臣民使共获快覩在【臣】家则传之子孙与论语家语诸书同垂天壤矣如防
　　鉴允【臣】即于庙庭设局纂修仍请
　　勅下部衙门将一应
　　临幸阙里事宜
　　圣制
　　圣谕告文祝文礼乐仪制讲章以及扈从入庙陪祀执事诸臣名爵各行颁发到【臣】以便彚齐纂入俟刋刻成书另疏恭呈
　　御览则寰宇获覩显懿之盛而尼山永垂钜典之书矣
　　抑【臣】更有请者【臣】兹趋贺
　　万寿甫入都门闻有
　　御制古桧赋【臣】不胜懽跃即购求抄本薫沐恭诵仰见
　　我
　　皇上
　　圣学渊宏
　　龙章浩瀚妙体裁之独至阐义蕴于靡遗【臣】伏念自手
　　植桧树以来二千余歳幸邀
　　天顔之顾盻复荷
　　睿藻之褒扬【臣】不揣冒昧敢请
　　圣制勒石桧树间垂之永久以为万代观瞻伏乞皇上鸿慈俯允奉
　　旨该部议奏
　　礼部
　　题前事该【臣】等议得衍圣公孔毓圻疏称
　　皇上临幸阙里典制超越特吁
　　圣恩容【臣】裒辑典章胪陈仪制
　　皇上顾问之天语羣僚奏对之昌言【臣】族受
　　恩之始末扈从入庙之班聫一一恭纪
　　幸鲁盛典一书即于庙庭设局纂修仍
　　勅下该衙门将一应
　　临幸阙里事宜
　　圣制
　　圣谕告文祝文礼乐仪制讲章以及扈从入庙陪祀执事诸臣名爵各行颁发以便彚辑等语【臣】等仰惟我
　　皇上崇尚师儒修明理学
　　车驾躬临阙里特崇报典屡沛
　　恩光而且
　　宸翰辉煌
　　天章藻丽规模远迈于前王彞训永垂于万世应如衍
　　圣公孔毓圻所请纂修
　　幸鲁盛典一书永垂万世相应将
　　皇上东巡
　　圣制
　　圣谕告文祝文并顾问
　　天语臣僚奏对
　　临幸阙里事宜礼乐仪制讲章啓奏等事以及扈从王等内大臣侍卫各部院大臣官员入庙陪祀执事诸臣名爵【臣】部行文各部院详查明白开列俱移送【臣】部其纂修
　　幸鲁盛典一书永垂万世应将各部院移送礼制事宜彚送翰林院其应行纂修典礼各项详定明白移送【臣】部转送衍圣公孔毓圻纂修进呈
　　御览又疏称
　　御制古桧赋请勒碑桧树间垂之永久以为万代观瞻
　　等语相应亦如所请
　　勅下翰林院将古桧赋抄録移送【臣】部亦转发衍圣公
　　孔毓圻令其勒碑桧树间可也奉
　　旨依议
　　十二月衍圣公孔毓圻疏举进士金居敬等纂修
　　幸鲁盛典
　　上可其奏
　　勅部咨取金居敬俞兆曾丛克敬孙致弥叶湜沙汝洛
　　章纬曹晃赴阙里
　　圣庙纂修
　　衍圣公【臣】孔毓圻
　　奏为纂修仰奉
　　俞纶编辑理难草率恭请
　　颁发礼制事宜咨取应用人员以光盛典事切该【臣】
　　恭遇我
　　皇上崇儒重道加恩
　　先师前轶百王后光万禩先经【臣】请
　　旨纂修
　　幸鲁盛典以昭埀道统敷示臣民事具奏奉
　　旨该部议奏随经礼部议覆内称相应将
　　皇上东巡
　　圣制
　　圣谕告文祝文并顾问
　　天语臣僚奏对
　　临幸阙里事宜礼乐仪制讲章啓奏等事以及扈从王等内大臣侍卫各部院大臣等员入庙陪祀执事诸臣名爵行文各部院详查开明移送【臣】部彚送翰林院其应行典礼各项详定明白移送【臣】部转送衍圣公孔毓圻纂修进呈
　　御览奉
　　旨依议钦遵在案伏念
　　皇上文治之隆亘古未有年来海外之国皆求遣子入
　　监读书今【臣】所请纂修
　　幸鲁盛典之书告成之日外则宣示遐方内则昭垂后
　　世皆仰
　　皇上之崇正道尊
