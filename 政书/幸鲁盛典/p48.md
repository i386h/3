<!-- { "loadSidebar": true } -->
　　天章题万世师表悬之复制赋成诗异藻缤纷与玉书经传后先掩映一时从官皆欣喜忭跃信斯道有光而东国人士父老扶杖来观者环桥门肩相摩击也逾年又
　　御制孔庙碑文表彰圣绪垂之贞珉自开辟以来崇儒重道莫有若斯盛者昔汉高帝过鲁以太牢祀孔子明帝临雍拜五更三老宋艺祖赞孔顔当时后世犹艶称之而况我
　　皇上聪明天纵合符比德惟圣知圣者乎颂声之洋溢
　　诚不能自己也夫生当
　　尧舜之世亲沐雅化而不能扢扬
　　圣治耻莫大焉且备员词林操觚染翰亦【臣】职分也谨
　　拜手稽首而为之颂曰
　　鳬峄崇嶐洙泗长道继衰周诞素王易赞书删诗礼彰春秋之作振王纲孝经论语讲学详七十二贤列门墙圣人之后达者昌车服礼器何辉煌诵法折衷歴汉唐阅宋逮明至
　　今皇膺图临驭讫八荒沐仁浴义民和康澹然淳闷物相忘卿云醴泉降众祥阏逢困敦岁丰穰
　　东巡先登阙里堂宁神稽拜和且庄六佾轩县盛铿锵讲经博士弟子行爵赉圣裔有余庆
　　圣心洪阐为文章元气作轴运隂阳雕龙绣虎刻宫商尧典舜典乃可方抚摩古桧摅琳琅楷干蓍茎气芬芳精光布濩昌平乡如图如洛尼山傍
　　屈躬崇道叙彞常排老驱释立大防斯道中天日月光凡有气血靡不蘉羣工百尔矢赓飏千禩万祀永无疆
　　圣驾幸鲁恭纪二十韵
　　翰　　林　院　编　脩【臣】甯世簪
　　平成时际泰封濬
　　德成乾道在尊师表居看近圣贤防云靉叇洙泗水
　　潺湲
　　帝运图畴契
　　临雍玉帛防豹竿风动处鳯吹日华边石阙仪容备宫墙典祀专室琴存太古庭桧识长年星炯藏书内龙翔驻跸前肃瞻烟漠漠静听鼓鼘鼘鹭序登歌秩鸳行率舞联
　　翠华留曲盖
　　宸翰灿宫笺夏鼎商盘篆黄琮苍璧镌银钩题处湿珠牓看来鲜六艺笙簧奏诸经鼓吹宣礼皆从敬始乐总为和县衍道探河洛微言阐涧瀍文明宣宛委造化合玑璿棫朴菁莪地卿云湛露天纂修垂盛事歌颂载新篇徒沐
　　恩如海惭无笔似椽
　　圣驾幸阙里颂【有序】
　　翰　林　院　检　讨【臣】金德嘉
　　钦惟我
　　皇上运啓文思道隆濬哲禹畴羲画先后同符武烈文谟经纬共贯覆载所极云汉为章是以
　　巡狩岱宗瞻言阙里
　　六龙霭集霞葳蕤以建旂万象景从云缥缈而张盖赞牲采之班者濒海之域千里受鬯卤之赐者生民以来一人陟降肃雍金石丝竹之奏宫庭璀灿春秋易象之书抃舞杏坛济济簪缨之博士嵩呼阁道亭亭带砺之上公是日天宇融和
　　皇情豫悦用羮墙二帝之心遥通祖述以范围百代之学遐契儒宗猗欤煌哉休兹盛矣昔汉高过鲁祀以太牢唐帝崇儒加之王爵犹且焜耀简编传闻奕禩若乃放勲光被焕乎尧文六艺表章烂然鲁壁于斯为盛莫之与京【臣】恩叨侍从喜切瞻依典礼维新宫墙自古文在兹而未艾道歴久而弥光增益
　　高深懋刚健粹精之学缉熙
　　上理开荡平正直之途徽猷冠乎古今典则垂于天壤而珥笔固陋纪述未遑非所以昭盛美扬景风也【臣】谨拜手稽首献颂曰
　　皇帝御极德洋化溥雨润日暄敷天率土东西朔南同文壹矩欵关献琛重译致语车阗槐市肩摩石鼓
　　帝坐明堂曰若稽古巡省方岳时迈东鲁巍巍岱宗漭沆歙吐钟祥毓灵洙泗之浒二仪絪緼三辰枢纽水精素王笃生亶厚唐虞夏商逺宗近守赞修删定除榛薙腐六经昭垂地维天柱业迈伊周道同尧禹秩秩庙庭恢恢坛宇
　　銮辂式临隆仪肇举备汉牲牢兼唐佾舞肃肃雝雝
　　登降拜俯大哉乾元
　　龙飞九五寤寐宫墙寅恭簋簠顾瞻左右彬彬廊庑铿锵融谐笙磬柷敔圣道中天日正当午鲁壁横经博士训诂明目达聪翕受俯取如天覆露鸿鳞纎羽如地持载泽珠山瑀容若太仓罔遗区釡沛若洪河勿择溆浦四姓苗裔章缝珪组磅礴沾溉便蕃赉予
　　尚方芝盖留廕庙戸传示来兹与球共伍亹亹
　　御制羲图范谱煌煌
　　宸翰龙翔鳯翥垂诸金石闳亭钜础日星照临海岳涵
　　负
　　皇帝圣神寰防安堵百神懐柔呈符贡祜湛恩汪濊诞被陵薮蠲所过租老嬉穉哺自古在昔属车行部刻玉河漘披图洛渚
　　皇帝曰咨予临天下钦若昊天为生民主重道崇儒修
　　文偃武冶铸八荒甄陶九有
　　皇帝建极天锡纯嘏文明广运与天齐寿小臣鲁钝备
　　员艺圃槖笔敶诗敢告册府
　　圣驾幸鲁恭纪二十四韵
　　翰　林　院　检　讨【臣】潘麒生
　　至德体天地斯文冠后先累朝尊莫并
　　当代礼尤全翠嶂回
　　金辂朱旗绕玉泉轩裳拥道左
　　衮冕拜阶前降
　　辇趋函丈登歌列豆笾千秋隆保傅九叩独斋防
　　临幸宁常数精诚俨事天环桥观听集侍讲奥微宣钩履垂周制尊罍纪汉年遗容钦仰止陵墓倍依然桧老含春露槐疎拂树烟丛蓍何郁郁文草自芉芉览物今犹古游心徃复还
　　睿思川上涌
　　宸翰杏坛悬旭耀光璀灿云铺势蜿蜒租蠲民尽复典旷举无偏夙愿东周切崇祠上相专报功惟尚德翼圣赖诸贤黙识开心学闻知得妙诠宋儒贻防逺孔祀受
　　恩绵共戴
　　皇仁大羣沾敎泽鲜
　　君师洵合撰精一果心传幸纪新元防不书旧简编清
　　时逢
　　圣泰珥笔献诗篇
　　圣驾临幸阙里恭纪二十韵
　　翰　林　院　检　讨【臣】呉　苑
　　龙旂翔斗北
　　鳯辇驾山东海岳千年防车书万国同卿云环帐殿爽籁发
　　行宫日观层霄外尼山灏气中杏坛花烂熳阙里树
　　青葱鹓鹭森多士貂蝉萃上公
　　临雍仪并肃释奠礼尤崇入室瞻遗器圜桥展
　　圣躬宫墙还穆穆琴瑟尚沨沨古物逢
　　皇览方言达
　　帝聪缥囊晨灿緑椽烛夜增红讲易三阳泰赓歌二典
　　隆经帷当玉藻艺圃映璇穹
　　大赉章缝洽
　　殊恩组绶蒙尧文辉鲁壁舜乐鼓齐风洙泗
　　宸章润林亭
　　御碣砻河图呈景运雅颂奏神功精一心源接修和治理融康衢闻击壤阁道听呼嵩簪笔词臣职飏言赞化工
　　幸鲁纪盛诗
　　翰　林　院　检　讨【臣】王思轼
　　万禩尼山地千秋泗水乡卿云迎
　　玉辇甘露涌琼浆盛典
　　皇心肃时巡
　　帝驭良珪璋呈礼殿俎豆烈烝尝陟降威仪穆尊崇道德彰陵开旂日月庙展佩铿锵桧影晖羲画麟书映舜裳杏坛红烛绕鲁壁赤龙翔矗日垂
　　华盖淩霄翥
　　鳯章陈牲歌律吕释奠悟羮墙雅乐虞韶舞官仪汉奉
　　常上公殊
　　宠锡四姓澟趋跄
　　赉予骈蕃出簪裾次第行横经同璧水鼓箧俨胶庠稽古桓荣贵承家戴圣长羽林窥汗简虎旅袭缥囊敷教陈三极同文徧八荒道原通覆载治欲跻轩皇协气桥门外和风
　　辇路傍小臣恭献颂槖笔侍明光
　　皇上驾幸阙里恭纪四首
　　翰　林　院　检　讨【臣】孙　勷
　　重道多传
　　涖辟雍杏坛几见礼儒宗浮云净现千山月深夜长鸣万石钟崇号仅闻唐代册丰碑徒记汉时封今朝
　　玉辇遥临处应看灵蓍吐锦茸
　　其二
　　万仞宫墙啓秘扃
　　宸仪肃穆拜中庭影摇碧落霓旌灿瑞满黄图桧树青玉韵五言歌鳯德珠光四颗压鵞经欣瞻
　　君道兼师道多士圜桥借宠灵
　　其三
　　释奠初成化泽长庭前草木遍含香风云环拱严
　　天仗舄履星陈集讲堂资格不须询圣裔欢呼齐庆仰龙光卿云此日凝华盖五色氤氲覆苑墙
　　其四
　　岱岳名山奠大东昌平韦布配崇穹地盘兖镇寰区小道问尼山迹象空才向天门淩碧汉旋来阙里肃高风虚惭珥笔随文苑奏赋甘泉愧未工
　　驾幸阙里恭纪
　　翰　林　院　检　讨【臣】梅之珩
　　寰宇崇文治精微契
　　圣衷尼山宗脉在泗水溯源通
　　警跸巡齐甸
　　鸣銮戾鲁宫拜瞻劳
　　万乗奔走肃羣工释奠苹蘩洁明禋俎豆丰标题挥御藻讲义啓
　　宸聪后嗣承
　　恩遍儒林服教同诗书增气色钟鼓发鸿蒙太极乾坤剖天经日月中汉牢惭不腆唐祀岂加崇扶杖咸观礼端圭尽省躬麟踪堪再觅鳯德岂终穷肆祀仪初毕
　　巡游意转融桧枝当砌古杏蘂拂坛红
　　辇过荆榛辟旗翻鸟迹空壁书寻故址絇履问遗风制赋铿金石镌碑起瞆聋众星旋共北千总朝东
　　今古心常合
　　君师道并隆普天敷化雨奚事访崆峒
　　圣驾幸鲁恭颂
　　翰　林　院　检　　讨【臣】刘坤
　　仙仗临鄹邑瑶笾晋孔墀青云迎
　　辇毂苍玉转阶螭事纪春王笔游同夏禹诗
　　鸿文圭璧重
　　寳翰日星垂直迈唐宗句还淩汉代碑万年铭自此三
　　统盛于兹钜典宁无述儒臣各有司
　　临雍聊作颂惭媿乏新词
　　恭颂
　　圣驾幸鲁诗八首
　　翰　林　院　检　讨【臣】王之枢
　　治叶轩虞古天回甲子初万方同礼乐异俗统车书道与干俱健
　　心还谷共虚永懐先圣烈时仰素王居
　　其二
　　诏举东巡狩千官羽卫环紫云连泰岳
　　翠辇指尼山鳯吹灵光侧鸾翔泗水湾诸生齐拜舞
　　咫尺觐
　　龙顔
　　其三
　　释奠崇
　　殊典斋诚式祼将盛仪光俎豆雅乐备宫商靉叇金猊
　　篆氤氲
　　绣衮香丰融通肸蠁九拜荷
　　天王
　　其四
　　雉尾云开扇
　　金舆度孔林碑荒苍藓合桥迥緑波沉寻脉离兼巽封阡古亘今探蓍还抚楷百世景行心
　　其五
　　曷罄羮墙意
　　天章焕陆离吟驱风雅上文萃典谟竒缀墨云凝牓濡
　　毫露浥碑心源应黙契惟
　　帝更兼师
　　其六
　　防门留
　　紫盖
　　御气动儒宫仪鳯来丹穴华芝挹阆风乍添车服数还傍冕旒崇一代看殊礼云谁万古同
　　其七
　　炉烟袅
　　帝座几席讲帷陈书啓东家旧经谈博士新源流归至
　　道雨露畅
　　皇仁
　　赐锦还加秩恩霑圣裔频
　　其八
　　金从
　　中禁赐旧宅转巍然栋起寒侵斗檐飞迥入天风云
　　雕桷护丹壁绮疏穿
　　圣主崇儒意遥遥轶后先
　　皇帝驾幸阙里亲祀
　　孔子恭颂
　　翰　林　院　编　修【臣】查嗣韩
　　皇帝万年治迈虞唐泰阶如砥端拱垂裳缅惟
　　先师泽流无疆匪遐伊迩邹鲁之乡乃
　　命巡狩来观庙堂
　　乗舆晓出千里辉煌
　　龙斿耀旭班剑攒霜岳川焕彩卉木依光既至阙里
　　亲诣宫墙屈
　　万乗尊盥荐亲将安安穆穆瞻拜肃庄爰敷
　　圣藻遂丽
　　宸章偃波垂露书轶苍皇工乃礲石卓立中央碑镌珉珉鼇负螭翔荣光烛天上贯文昌崇饰庙貌扣砌雕梁位置从祀济济庑廊寝林万树古桧苍苍抚兹槎枒
　　赋就琳琅祀典既毕乃坐玉床广布
　　恩纶次第宣扬曰孔氏后世守烝尝秀畀官爵朴赉帛粻曰周元圣祠宇久荒治法道法赖厥匡襄遣肃祀事祀事孔彰曰顔曾思入室珪璋
　　赐爵赐复用俾弗忘曰亚圣功嫓禹回狂
　　赐文赐书齐至圣行曰宋诸儒周程朱张文林鉴道圃麟凰则笃其裔线续微茫盛礼既备寰宇告祥卿云蔼蔼甘露瀼瀼普天率土惊喜相望粤自元明前溯歴王亦或崇儒礼乐未遑亦云典学仅拾粃糠未有
　　今日膏泽汪洋
　　旷典殊数中外胥庆奕禩垂裕化浃遐方既付史臣
