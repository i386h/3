<!-- { "loadSidebar": true } -->
　　天子降辇而入宿于斋宫越翌日昧爽有司各庀其事咸雾集而云从济济跄跄告洁告充苾苾芬芬笾豆是供俨神明之来格信肸蠁之感通于焉击灵鼍之鼓考万石之钟奏六代之乐象大成之功金声玉振柷敔笙镛工歌间奏抗坠从容三献既毕八佾方终于是升
　　讲幄召儒生执经而前辩晰研精诸王肃谧百官屏营下迨期门羽林之士莫不识大义而聆天声较诸圜桥之观听亦复更仆而难名既而
　　命圣裔展载籍询遗址稽徃迹寻诗礼之过庭访金丝
　　之余壁载登
　　玉辂只诣孔林螭表高峙楷防环青蓍茎披拂马鬛
　　峥嵘
　　天子俯而九拜起而巡行汲古井之清冽抚苍桧之葱菁式观歴代之碑靡弗蜚英而茂实彪质而炳文然未若今
　　天子之范百代而铸千君也若夫泉林有记师表有额为碑为赞心源如一旁及诗赋光摩日月东虹蜺以为毫沈云汉以为墨俪羲图匹禹刻鄙汉帝之章草陋唐宗之飞白焜煌仁义斧藻道德昭示来兹永永无极虽使益契陈谟游夏珥笔犹不能彷佛其万一焉至于留
　　曲盖于庙庭
　　颁荣赉于上公爰及四氏之徒姬公之裔莫不复其田赋锡以褒封施钜典尤非近古之所得而比隆也维时东日所出西日所入道一风同中和鬯洽
　　君师之任兼治道之统合盖圣人之道惟夫子集其成
　　夫子之道惟我
　　皇防其精是故以飨而以祀不啻见墙而见羮识后先之同揆覩礼乐之既兴敬摛毫而志盛飏景烁于千龄
　　圣驾幸阙里恭纪
　　翰　林　院　庶　吉　士【臣】彭殿元
　　圣治文德敷九垓咸洋溢
　　钦明嫓尧云
　　濬哲协舜日道德景前脩诗书崇四术东封告成功南
　　狩问民疾囘
　　銮过阙里跻堂抚琴瑟惟兹鲁一人生民未有匹生当姬周季宪章而祖述删订万禩功制作百王则我
　　皇绍道统异代如一室
　　龙辂驻杏坛圜桥欢耄耋济济趋千官洋洋舞八佾肃拜亲几筵羮墙殆髣髴斯文信在兹日月中天揭访道问崆峒祠真崇太乙何如东鲁尊陋彼老与佛卓哉
　　圣皇轨巍巍洵超越
　　大驾幸鲁恭纪
　　翰　林　院　庶　吉　士【臣】陈　綍
　　帝治高千古儒风洽万方泰山迎望峻泗水引源长瞻拜当年旧褒崇此日光玉书征覆防桧干尚焜煌师表
　　璇题迥羮墙
　　御墨香道从一贯得圣以大成彰
　　驻辇盱绵邈
　　凝旒溯混茫
　　恩覃车服礼泽浃筦堂松牖春常在梅梁日载阳殊
　　荣余桂奠至敬溢椒浆肃肃
　　回銮早依依降轼常穹碑天上锡翠琰济南航盛事真无两鸿猷洵莫量操觚胥踊跃载笔愿趋跄
　　特简儒林秀言从圣裔行编摩罗寳册故实检珠囊缛礼裁今制繁文举大纲颂声腾禹甸文思焕尧章幸被诗书泽叨霑俎豆芳斯文如有待
　　景运正无疆
　　直
　　南书房观
　　御制
　　御书阙里碑文恭纪四首【有序】
　　翰　林　院　编　　修【臣】查　升
　　窃惟昌期既遘礼重尊经景运斯开庆流鼓箧日者八纮宁谧六幕绥安西鹣东鲽偃兵气于销锋黑壤朱垠扇儒风于遒铎诗书之泽蒸于穹壤礼乐之盛轶于古初
　　皇上汤敬日跻尧仁广被天开羲画象离照之当空春入虞比巽风之拂地三辰协极四序咸和乃复目泝羮墙心游圣域
　　九重旰食功懋缉熙三殿勤思学传精一徃者
　　六飞南涖七萃东巡降罼防于朱楹荐牲牢于黼幄璇题珠牓炳曜奎光绣角文櫩缤纷龙采麟书再焕鳯德重辉
　　命彼词臣纪兹盛事共槖荷囊之笔爰成石室之书乃
　　犹
　　睿虑亲营
　　天章手搆金声玉振煌煌典训之音日灿星晖噩噩盘盂之则丽侔云汉珍并球图若其八体精严双钩森洒轻如垂露识羲献之非工劲比折钗笑芝繇之未善镌之寳篆泐在丰碑洵圣里之宠光实儒林之旷典然而
　　宸懐天覆大而益虚
　　圣德川流积而弥让摩厓有待庋阁经时兹焉出珠玉于简编于以询刍荛于工瞽臣得从供奉之末陪直
　　禁廷获于瞻仰之余预窥
　　圣制欢同近日只切葵倾喜极望洋难胜蠡测自知芜陋窃效赓扬轻尘滴水固无当于高深雀跃虫吟止自抒其鼓舞云尔
　　秘殿花隂转緑苔身随冠佩到蓬莱巍峩鳯阁星辰近烜赫龙函日月开义举六经归典则文成五色象昭囘珠林玉册光千古天上亲曽一覩来
　　其二
　　奎章寳墨洒宫墙制作昭垂迈百王一代儒林増润色
　　两楹俎豆有辉光鸾回
　　御帖晴云湿螭防丰碑翠藓香汉跸唐封安足并圣朝文治继轩皇
　　其三
　　宫帘长日午风清缃帙纷披雪茧明楮上虬蟠方诘曲行间鳯舞必纵横银钩铁画神常健抉石奔泉势自成想见
　　御屏宵旰暇麟毫洒落瑞烟生
　　其四
　　列宿中天拱帝车
　　翠华曽幸素王居悬题已赐龙鸾额伐石重镌琬琰书圣学孳孳扶道统儒风习习返皇初微臣幸际休明日
　　拜捧
　　天章近玉除
　　恭纪
　　圣德崇儒颂【有序】
　　翰　林　院　编　修【臣】黄叔琳
　　今
　　天子化成天下尊崇
　　孔子之道于是薄海内外逺近学舍莫不皆立圣庙以岁时修其祀事而阙里之地实为圣人所居尤宜崇饰庙貌以法式天下缅惟讲堂之辟则在建宁之时其后岁时修葺必官为经理汉魏以还代加増饰唐宋而后尤见恢至于干封有诏天僖有勅则于岁修常典之外别为崇峻广厉之文者也总而论夫儒宫之废兴规模之建立则一厄于金之贞祐而鼎新于元之大德再灾于治之己未而落成于治之甲子迄今二百年以后追想二千年以前歴考先代御府之文遐稽遣告穹碑之记如政和所颁门防二十有四明昌所拓黉舍四百余楹靡不増高岱岳助广泗流然而丹櫺碧瓦之辉煌蟠螭蛟龙之镂错岁月已遥能无頺圮固有待于崇儒重道之圣人为之増华饰美者也昨者我
　　皇上停舆鲁地亲祀礼成徘徊燕寝之间俯仰廊庑之
　　下周巡徧览从容永日而
　　御书万世师表之锡曲柄
　　御盖之赐自立庙以来所未曾有乃者
　　囘銮以后俨尼山之在望睠堂宇之宜严
　　特发帑金大加脩葺务使栋梁重峙丹雘维新千秋道术尤表于今时万载儒风独隆于此日岂直青衿素领之士鼓箧如归褒衣博带之儒横经有地而已哉昔者鲁颂所载新庙有作则其臣史克有泮水閟宫之诗以扬其休美今我
　　皇上广扬文敎啓儒宫如此其盛莫之能京允宜从
　　史克之后作为歌诗仰宣
　　圣化不敢以初厠词馆文词陋浅为辞乃拜手稽首而
　　献颂曰
　　奕奕新庙尼山所宅
　　天子有命增华于昔经之营之孔曼且硕是断是度丸丸松柏惟此松柏其高参天杏坛之侧泗水之边睠言庙貌灵祠岿然其庭殖殖其楹闲闲
　　銮舆至止大小咸喜劳我
　　圣皇亲举玉趾宫寝廊庑周览环视赫赫严严
　　天顔在咫
　　帝眷圣道尊崇无外褒以
　　云章锡以
　　御盖广运精思以赋古桧凡厥后裔沾恩汪濊惟帝有念念兹儒宫岁时脩葺歴代或崇鼎新革故则待鸠工其涂丹雘以契予衷乃命司天撰辰择吉乃命司空度材营室出自
　　内府朱提万镒刻桷雕甍其成不日庙事既举来觐来斋抠衣屏息歴级升阶士无怠气人无惰懐肃肃雍雍以莫不谐惟我
　　孔子万世之纲惟我
　　天子万方之王阐扬
　　圣教其道大昌作兹新庙巍巍煌煌阙里之泽天下
　　之光
　　恭纪
　　特发帑金重脩阙里庙落成二十韵
　　翰　林　院　编　脩【臣】黄叔琳
　　惟
　　圣能尊圣君师道并崇鸿钧一气转继曜万方同绣绂神灵回尼山俎豆隆大哉推奕禩高矣眺靡穷条贯兼飞簴精微契合宫
　　翠华巡鲁甸玉帛走寰中歴陛瞻遗像优仪至鞠躬御筵咨大义承防震羣蒙植桧霑仁泽仞墙协道风抚楹思奂彩发帑命鸠工断斵徂徕近挽输洙泗通架梁虬偃仰叠戺玉玲珑罘翳藏云白翚飞驻旭红神功真广大士类感帡幪
　　睿翰腾骞古穹碑负赑雄文辉辰极北德峻岱峯东作
　　颂罗时髦书思觐上公
　　天顔知有喜地职已能终肃慎常供矢扶桑永挂弓声
　　名讫无外遐迩尽呼嵩
　　幸鲁盛典诗十二韵
　　翰　林　院　编　修【臣】觉罗逢泰
　　昭代文明啓
　　熙朝道统彰尼山通寤寐阙里待冠裳卜日
　　銮舆出乗风雉尾翔一诚陈俎豆九拜荐馨香
　　睿藻云霞丽
　　宸章日月光丰碑看灿烂曲柄覩辉煌至德隆师表伦奉典常灵蓍占地寳古桧纪年芳揽胜劳
　　清问程材集讲堂恢恢儒业重奕奕
　　帝勲长心法承河洛明禋迈汉唐金瓯知巩固咸仰庙谟昌
　　恭纪
　　幸鲁盛典诗十二韵
　　日讲官起居注翰林院侍讲【臣】觉罗满保
　　振古传心法尼山集大成当年垂教泽此日际
　　文明洙泗渊源合唐虞道统精金丝谐壁奏诗礼着
　　堂名神桧迎
　　仙仗灵蓍映翠旌停舆
　　亲步入释奠礼躬行
　　翰藻隆千载
　　辉光溢两楹龙蛇银管动鸾鳯彩毫呈盖展云霞色碑流玉石声宫墙瞻美焕草木被余荣史册真希觏臣僚并效赓感
　　恩非一姓率土荷
　　皇情





　　幸鲁盛典卷三十二
　　钦定四库全书
　　幸鲁盛典卷三十三
　　纂修
　　幸鲁盛典诗【并序】
　　翰　林　院　编　修【臣】文　岱
　　【臣】闻崇儒重道乃治世之规释奠临雍为帝王之盛业溯自羲轩而下洎乎书诰以还心传如一俟后圣而不疑斯文在兹推孔子为尤盛庙崇曲阜恒慨思夫玉振金声礼用太牢爰致祭于尼山泗水汉室之特典犹存宋代之亲临足纪自古而然于今为烈钦惟我
　　皇上御厯之二十有三年东巡幸鲁也议礼至隆敷文
　　益逺
　　辇驻奎文之阁见若羮墙步登阙里之堂肃兹拜献既仰瞻乎至圣复旁及于四贤发道德之幽光不惟牺象云雷之末阐性天之竒奥亦观礼器
　　车服之陈画栋雕甍光同云日唐镌汉势若蛟螭于焉一时寄览四字加褒翰墨流芬何异银钩铁画锦笺耀彩恍如緑字赤文自一世及万世传之勿替以身表作师表沿及无疆榱桷腾辉还留翠盖檐楹掞藻兼歴讲堂览懐英之徃迹可稽阅杏坛之碑石刻宛在千寻古桧赋成云汉之华丈六灵蓍式表孔陵之异固世守之得以常绵而输将之可以勿事者也更若昌平胜地孔里故居患堂庑之摧頺出储胥而丹雘竹苞松茂规模备美于当年鸟革翚飞气象增荣于昔日或持绛节以飘飖尽玉叶金枝之秀或捧丹书而璀璨皆左辅右弼之贤庙貌日新文明大啓推恩广矣録其苗裔递及周程张朱立制昭然表乃前贤奚独顔曽思孟是以纂兹盛典肇自乙丑之年告厥成书迄于辛巳之岁彚为卷帙扬此
　　圣谟昭日星河岳于行间前贤尧后贤舜不啻与二帝为三振金石钟镛于字里礼知政乐知德自可等百王而上臣飏赞莫由舞蹈靡已敬成十律用赓九歌
　　其一
　　圣主修时迈鸿仪定秩宗道尊孔氏学典茂汉皇风翠盖临洙水嵩呼震鲁宫斯文千载贲晓色正曈昽
　　其二
　　步自奎文阁言登阙里堂斚行仪肃肃文告颂洋洋跄济皆鹓鹭笙歌绕鳯凰一时恩意普前后仰
　　龙光
　　其三
　　诗礼堂贻久当阳御讲筵修齐扬祖训彖象阐羲传瑞映龙文丽祥分鳯藻妍大寮欣侍从
　　天语更煌然
