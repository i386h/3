<!-- { "loadSidebar": true } -->
　　旨日讲四书易经书经解义着翰林院预备赍往赐给朕所制
　　先师孔子赞勒石庙中及朕所书字刻石竝赐与衍圣公书字俱在内颁发其应作何赏赉之处尔等定议具奏钦此钦遵仰见我
　　皇上文治诞敷
　　圣泽被
　　躬行至道学契
　　先师
　　宠临礼义之邦
　　恩及圣贤之胄光生简册喜溢簪绅今【臣】等议得衍
　　圣公拟
　　赐狐腋蟒袍一件貂挂一件表里各五疋曲阜县知县五经博士孔氏及四氏子孙名列仕籍者拟
　　赐羊皮蟒袍各一件蟒绵挂各一件孔氏子孙进士举
　　人贡生拟
　　赐镶领袖绵缎袍各一件绵缎挂各一件孔氏子孙监
　　生生员拟
　　赐银各五两曲阜阖县康熙二十四年地丁银两拟赐恩免【臣】等未敢擅便谨题请
　　防奉
　　防依议
　　附录　汉高祖自淮南还过鲁谒孔庙封九代孙孔腾爲奉圣君　光武东巡诣孔子旧宅赐酒肉　章帝大防孔氏男子年二十以上者六十三人令以儒者巾服见赐孔氏男女钱帛畱祭器于庙　安帝幸阙里命孔氏宗族荣以衣冠悉防赉帛有差　唐高宗诣孔子庙免孔氏子孙赋役　明皇诣孔子宅诏孔氏子孙并免赋役　周太祖至阙里诏畱所献银酒器及炉于庙中访孔子四十三代孙孔仁玉爲曲阜令宋眞宗谒先圣庙诏文宣公伯叔兄弟子侄
　　及孔氏家族长者并许陪位以御香一盒竝银炉祭器皆畱于庙赐其家钱三十万帛三百疋大学士明珠王熙等奏曰【臣】等叨随
　　法驾屡奉
　　纶音仰惟我
　　皇上缵承洪绪綂御万方
　　圣德诞敷逺至迩安兴礼乐明敎化允厘庶绩表章六经至治再见唐虞心传上接洙泗固已
　　躬备至德丕扬圣教兹者
　　临幸阙里尊尚
　　先师
　　万乘之尊特行九拜礼牲牢乐舞隆举仪章谒林奠爵拜跪致敬周览庙庭车服礼器缅然长想牓书
　　御笔悬额殿中
　　圣制诗章
　　宠锡宗胄撤
　　銮仪曲盖畱置殿庭永光俎豆进生徒于诗礼堂讲
　　説经书宣传
　　天语煌煌训诫颁
　　赐讲筵经书解义及袍服文绮白金蠲复曲阜租徭旷典殊恩超轶前古汉高之祀太牢明皇经邹鲁赋诗宋眞宗制赞词畱祭器虽传爲盛事礼犹阙畧孰有如今日者哉【臣】等恭逢钜典不胜踊跃庆幸之至
　　孔子六十七代孙太子少师袭封衍圣公【臣】孔毓圻等康熙二十三年十一月十八日恭遇
　　圣驾临幸阙里释奠
　　先师【臣】等四氏子孙赴庙陪祀观礼
　　恩赉备至谨奉
　　表称
　　谢者【臣】等诚惶诚恐稽首顿首上言伏以
　　声敎诞敷虞廷勤省方之驾
　　文明震耀汉世隆幸宅之仪
　　玉辂临而洙水流光
　　銮舆降而尼山焕彩旷典幸逢颛蒙罕觏兹盖伏遇
　　皇帝陛下
　　执中布度
　　得一含眞
　　文武圣神协车书于海澨
　　寛仁哲惠沛雨露于寰区一綂隆无外之规犹
　　轸民瘼而巡草野万国仰
　　同文之治弥尊至道以
　　御宫墙循过鲁诣宅之迹举太牢亲祀之仪五色彩云双鳯夹炉香而旋绕九天瑞霭六龙防
　　衮冕以亲承隆仪肇举肃瞻北面之崇雅乐初闻颁习太常之奏髦士奉璋以景从野老扶藜而观化一十四君之驻跸无此显懿二千余载之规始爲峻极【臣】等质惭樗栎学愧箕裘恭迎
　　法驾于层霄欢呼相庆亲近
　　天颜于咫尺悚惕靡宁膺
　　御赐之殊荣率贤裔而沾被
　　圣恩优渥感戴无涯伏愿
　　念典愈勤
　　宏文日焕
　　亲接羮墙道脉奚止礼乐三千聿开奎璧光华永奠河山百二四海倾诚祝地久天长之福万邦拭目仰王驰帝骤之勲【臣】等无任瞻
　　天仰
　　圣激切屏营之至谨奉
　　表称
　　谢以
　　闻















　　幸鲁盛典卷十
　　钦定四库全书
　　幸鲁盛典卷十一
　　衍圣公【臣】孔毓圻谨
　　奏爲恭谢
　　天恩高厚逾涯事【臣】于本年十一月十八日恭遇皇上临幸阙里释奠
　　先师【臣】按史册及阙里志自宋真宗临幸以后旷典久虚懿轨难再我
　　皇上降
　　万乘之尊而俨然
　　亲临钜礼隆仪出于创举
　　御
　　御书
　　赐悬庙庭自古以前尊师重道之君未有如此之显懿昭烁者也而【臣】何幸遇之祀典既竣【臣】侍
　　皇上周阅宫墙稽询旧迹仰见
　　天颜嘉悦容【臣】次第奏对抚恤顾复至再至三眞如家人父子之谊即古都俞之朝君恤其臣亦未必有如此之深至也而【臣】又何以当之荷蒙
　　圣谕训诫令【臣】祗承
　　祖徳以克副
　　圣训又
　　宠【臣】以
　　圣制诗篇
　　睿藻奎章如日星之昭回云汉之炳耀【臣】敢不时刻奉
　　持如日觐
　　天颜
　　圣恩无已颁
　　赐讲义诸书与蟒袍貂裘加
　　赐【臣】身及五氏子孙伏念
　　圣恩隆重优渥【臣】等生生世世感戴不忘非陈谢之所
　　可罄也爲此具本恭
　　谢奉
　　防览卿奏谢知道了该部知道
　　【臣】按从来幸宅俱承恩赉或赐酒肉钱帛或畱香炉祭器陪位一见于宋世赋役仅免其子孙未闻优渥并乎数者浩荡均乎一邑也乃若临雍典制钞锭衣冠溥及四氏者始于明之孝宗然防缎表里听自裁造非出上方制度自
　　世祖章皇帝释奠太学
　　赐先【臣】蟒袍貂防博士族人
　　赐袍防白金赉予已逾旧制洎我
　　皇上临雍循例有加兹遇
　　临幸释奠祀事告成
　　大泽攸降【臣】毓圻既受貂裘之
　　锡有职俱邀蟒服之荣
　　御笔爰勒贞珉经义复颁秘本朱提白镪徧逮胶庠夏税秋粮全邀蠲贷隆施殊赏稠叠徧岂特幸
　　宅之典所莫兼实乃临雍之恩所鲜遘爲圣人之乡之民亦相与式歌且舞况爲其后嗣者宜何如感激也哉
　　上驻跸兖州府是日申刻于
　　行宫
　　御书节并松筠坊额
　　赐衍圣公孔毓圻祖母陶氏
　　先是衍圣公孔毓圻
　　奏爲上吁
　　圣恩题赐
　　御书表扬母寿事【臣】闻立身始于事亲显亲在于扬名
　　伏念【臣】祖母
　　诰封一品夫人陶氏作配【臣】祖克相厥家勤俭温和洁
　　蠲苹藻
　　国恩优渥延及三世【臣】蒙
　　皇上勅命守祀祖庭年甫成童一事未谙实赖【臣】祖母
　　及【臣】母
　　诰封一品夫人吕氏提携防持以至于今今【臣】祖母年
　　齐七十恭遇
　　皇上东巡临幸【臣】里【臣】祖母及【臣】踊跃欢呼共爲庆幸岂非千载适逢旷世罕觏【臣】之微忱欲恭吁
　　圣恩
　　钦赐御书题字表扬母寿【臣】自行建坊以光
　　皇上孝治锡类之仁以慰【臣】显亲扬名之至愿则【臣】生
　　生世世啣感
　　天恩于无疆矣奉
　　防朕今既来阙里这所奏俱准行该部知道
　　衍圣公【臣】孔毓圻
　　奏爲恭谢
　　天恩事【臣】于本年十一月十八日伏蒙
　　皇上颁赐
　　御书赐【臣】祖母陶氏节寿坊额节并松筠四大字【臣】谨
　　祗领于
　　行宫叩头谢
　　恩随于十二月初一日亲捧至【臣】第【臣】率族属人等恭
　　设香案望
　　阙叩头随捧至【臣】宅内中堂【臣】侍【臣】祖母陶氏【臣】母吕
　　氏及【臣】妻叶氏恭设香案望
　　阙叩头祗受讫【臣】惟立身之义在于显亲扬名然自古迄今从未有邀天书睿藻以荣其亲者恭遇我
　　皇上纯孝性成锡类广爱
　　特俯俞【臣】请立赐
　　龙章题奬节寿
　　丹诏擎来焜耀日星之彩
　　黄封贲处辉煌蓬藋之门【臣】祖母及阖家族属老幼欢呼踊跃庆出非常即普天之下见【臣】获受
　　异数殊恩无不惊羡感激动其忠孝之心【臣】何以仰
　　答
　　高厚惟日侍【臣】祖母叩祝
　　皇上万寿无疆以抒【臣】感慕之诚而已爲此具本恭谢奉
　　防覧卿奏谢知道了该部知道
　　【臣】按厯代贤君谊辟推恩臣下多手诏褒美飞白章草往复报可唐太宗好右军书御府临本辄以赐人宋仁宗以各种御书赐圣庙明宣宗出御制猗兰操招隐诗赐廷臣史册往往传爲盛事若夫闺帏之德上彻主知彤管之芳邀荣宸翰则自古迄今未之前闻我
　　皇上永言孝思于锡类广敬博爱推于采蘩嘉其家壸之能循法度喻以松筠之晚节贞恒大书坊额旌厥徽音维
　　天泽之高深实爲人伦之劝励矣若乃寸管之中四时之气皆备尺幅之上万有之象胥涵则昔人所谓乾坤之容日月之光难以绘画是岂百王所能彷佛亦非观者所得名言也
　　衍圣公【臣】孔毓圻谨
　　奏爲恭进摹石
　　御书
　　圣制仰祈
　　睿鉴事窃【臣】恭遇
　　皇上临幸
　　赐【臣】
　　圣制阙里诗一轴
　　经天纬地之文
　　鳯翥龙骞之钜笔【臣】荣被毕生光辉蓬室当即恭捧卷轴安于【臣】第防事时刻敬奉随于【臣】第之东建造
　　宸翰阁一座已经起工俟工完之日捧安阁上以庆【臣】
　　遭际之
　　宠荣以永【臣】子孙百世之瞻仰今先购良工钩勒副本鑴石竖碑于诗礼堂内以便四方人士之快覩
　　皇上御笔结撰浑成如天球拱璧斗转星回岂临摹所
　　能彷佛【臣】实滋惧今将鑴就
　　御书摹搨恭进伏祈
　　皇上睿览鉴宥又蒙
　　赐庙庭牓额万世师表四大字已经镂匾悬设大成殿正中一面仍在勒石尚未竣工俟刻成摹搨另疏恭进又蒙
　　赐【臣】祖母陶氏节并松筠坊额安于【臣】内宅堂中【臣】阖家恭奉拟建立石坊于【臣】第之西南在古阙里坊之北以肃万防之观瞻其林内
　　皇上驻跸之所拟建
　　驻跸亭一座俱经择吉起工至庙中防
　　钦畱御【臣】谨制橱一座安设殿内每逢丁祭之期
　　遴员捧张以昭
　　皇上尊师重道钜典相应一并
　　奏明奉
　　防该部知道摹搨畱览
　　康熙二十三年甲子十一月
　　命以孔尚任孔尚鉝为国子监博士
　　吏部
　　题爲钦奉
　　上谕事康熙二十三年十一月十八日奉
　　上谕举人孔尚鉝监生孔尚任既经讲书应给官职着交与吏部议奏钦此钦遵查定例内举人防试三科不中式情愿就敎职者以州学正县敎谕用如五科不中式者拣选以知县用监生期满之日考试以州同州判县丞等缺挨次录用等语该【臣】等议得恭遇
　　皇上法驾时巡
　　躬诣阙里致祭
　　先师孔子庙大礼告成
　　命讲经义阐扬圣敎振起儒宗诚旷古之希逢爲盛朝之钜典而举人孔尚鉝监生孔尚任陈书讲説
　　克副
　　圣衷应将伊等不拘定例俱从优额外授爲国子监博士查定例内例监未经保举者不准陞转正途今监生孔尚任因讲绎圣经既不拘定例即从优陞授国子监博士陞转时应停其保举照常陞转可也奉
　　旨依议
　　【臣】按纪载幸鲁录用孔氏者于后魏文帝太和元年诏拜孔氏四人颜氏二人官是也于宋眞宗大中祥符元年录孔氏近族进士孔渭同三传出身习进士延佑习学究延渥延鲁延龄并同学究出身是也别代幸鲁无闻我
