<!-- { "loadSidebar": true } -->
　　赐内府之栋梁
　　命官董治美圣人之轮奂择日经营梓楩楠我任我辇东西南朔是度是京聿成翚飞鸟革之观丹楹刻桷大壮鳬绎龟蒙之望射日千云
　　特遣焘土苴茅防将圭璧
　　御制赤文绿字代致几筵在
　　圣朝之重道崇师无以加矣而孔氏之戴髙履厚宁有
　　谖焉粤自
　　圣恩巡幸之年防申
　　盛典纂修之请深蒙
　　优诏俯慰蠲诚乃
　　命儒生以充纂局给太常之纸笔考古爲荣捧
　　天子之文章成编有耀欣瞻
　　圣藻尽颁示于孔庭恭际
　　皇猷咸大书于史册诚遭逢于不世洵扢之无疆【臣】克敬猥以菲材荷分讨缉膺兹重任殚厥勤劬心窃愧夫三长颂莫罄乎
　　九陛歳华屡阅惟操椠于杏坛侪侣旣稀谨然膏于泗水载言载事经十五年可法可传成四十卷耳闻目见固已炳蔚简编
　　文徳武功允克昭囘云汉
　　声灵扬于西北沙漠肃清
　　巡狩厯夫东南海隅沾被逺逾天外近在地中无不服敎畏神欢腾万宇亦各歌功颂徳泽徧烝民欣沾无外之
　　皇仁适遇告成夫
　　帝典敢效康衢之击壤敬跻
　　丹陛以陈词颂曰
　　维天眷徳笃生我
　　皇清宁合撰日月齐光声灵赫濯恺泽汪洋尧舜文武祖述宪章钦崇圣道心契素王万邦俎豆羣祀宫墙
　　礼隆北阙圣仰东方秉木铎敎思夫子乡歳届上元辰诹吉日金风初动玉露乍结百谷既坚千耦咸铚
　　巡方有事
　　深宫无逸先
　　颁肆赦广
　　大徳夙驾倌人届于鲁国五氏鳬迎千官鹄立柴望岱宗奠陈圣域赤刀陈宝天球河图牲牷既卜越席是敷乐传太学庖进
　　御厨庶司百职竭蹶奔趋有荣宗庙襄事庭除观瞻大壮诚信中孚先期涤濯昧爽勤劬前驱鹓鹭扈从
　　銮舆
　　法驾龙飞孔门鳯峙驭止金根步勤
　　玉趾厯阶而升肃恭拜起如在左右如临尺咫礼明乐备谨终慎始有加肃雍无或跛倚庭罗助祭门列观礼祀事孔明莫不悦喜大祭既竣爰啓
　　经筵材选孔氏进讲
　　御前理陈格致义阐先天来咨来茹先圣先贤箕裘弓
　　冶探索本源荣分五服职袭万年
　　亲加诫勉均
　　赐陶甄率由祖训恪守家传
　　帝曰臣哉予其告汝凡厥圣王道尊尼父繄惟黄盖留
　　耀东鲁观壮四时光生两庑更挥
　　睿翰悬兹门宇言重
　　丝纶颁行庠序巨笔鸿文黄钟大吕
　　一人立极万邦作覩
　　念尔先泽来汝后人相
　　予流览遗迹敷陈像瞻赫赫敎溯循循斑烂古碣厯落竒珍经传函大树植嶙峋水流清冽池漾藻苹诞思五老书忆苍麟从容
　　顾问和色怡神巍巍孔林鲁城之北瓴甓攸封深藏虹玉祖徳抱孙家风聚族木有寿瘿草堪筮卜马鬛地增虬枝手掬遇物徘徊推
　　恩肫笃派衍圣门廪赐天禄小大稽首声撼陵谷百礼
　　既至
　　乘舆乃还庙新榱桷帑发金钱木撤殿陛石运镂防爰命维城释奠几筵
　　宸章丽日
　　圣徳敷天四氏百族接踵摩肩纂修入告踯躅争先天子曰可尚其勉旃草茅下士书思珥笔学惭固陋敬凛战栗际防休明内外宁谧薄伐时巡文谟武烈黼黻太平报称万一多厯歳时差分卷帙煌煌
　　圣恩与天罔极亿万斯年永垂金石





　　幸鲁盛典卷三十九
　　钦定四库全书
　　幸鲁盛典卷四十
　　皇帝幸阙里颂【有序】
　　纂修举人中戊辰科进士授翰林院庶吉士【臣】孙致弥于惟我
　　皇上之御极也丕振武功聿昭文德平成天地肃穆迩
　　遐握玉镜于
　　九重运金轮乎八表化逹黄支之国威行紫石之区坤
　　载干帱汪洋
　　帝泽贲文涣号彪炳
　　王章顺月令以课三鼓薰风而吹万凡属含灵负气靡不华祝嵩呼驾禹轶汤十尧九舜生斯世者何其幸乎犹念从古圣人敬求民瘼自来谊辟首重时巡乃于今之二十三年甲子粤稽旧制
　　命彼倌人饬卤簿戒轩车石铠犀衣天行而雷动翠华金羽日丽而风髙燕树送旌岱云迎盖碧涨齐
　　南之海青来吴下之山询苦问劳咨寒恤雨百年父老喜覩
　　天颜十月黍苗重吹暖律旋囘
　　銮于东国因有事于泰山制仿圜丘躬行柴望嫓虞书之告祭陋汉代之封泥此已度越百王昭垂万禩者矣若乃厯昌平之里幸洙泗之堂覩车服而神怡抚宫墙而心写防修祀典肃若朝常雍雍乎瞻拜之容穆穆乎颙卬之度太常典乐宗伯司仪位列千官喜觐
　　龙光于俎豆礼严九拜兼陈
　　鳯盖于庙庭荣讵止于一家
　　恩竝沾于五氏岂若汉髙幸鲁惟设太牢宋主尊师祗同祭菜至于丰碑刻玉古殿题云铁画银钩映奎娄而耀彩文源学海摘星汉以爲章勒铭元圣之祠洒翰子舆之庙词无假于雕琢义总契于圣贤若夫纪胜泉林波流五色赋成古桧枝润千秋锦回天上之机玉出昆仑之圃盖由
　　圣功渊粹斯泼墨而爲珠加以
　　睿藻夙成自即心而印月【臣】草茅下士章句小儒才非
　　博望而泛槎学愧桓荣之稽古谬邀
　　眷注窃附编摩莫伸秣马之忱少效舆人之颂其辞曰
　　赫哉我
　　皇奠兹区宇陟彼泰山驾于东鲁岂曰豫游爰咨疾苦仁被宗邦风渐率土户听歌民多含哺世乐羲皇
　　帝思尼父载肃冠裳用陈樽俎释奠一堂分官两庑旷典自今隆仪迈古刻石辉煌援毫飞舞日灿龙章霞凝鳯羽呵叱齐梁鞭笞燕许永勒臣心长怀
　　天语幸际昌期欣瞻盛举乃辑珠林旁搜玉府晨夕校
　　讐错综参伍保世琳琅醒愚钟鼓
　　天子无疆斯文有主
　　御制赞【有序】
　　纂　修　副　榜　贡　生【臣】叶　湜
　　窃以结绳既邈书契聿新运辟文明世离草昧或拜图乎姑射或访道于崆峒十六字之相传重华继体五百年而一见三代迭兴然而典谟出自史臣训诰不闻手制秦世徒夸功徳古篆何繁汉宫竞赏文词流风日替千秋响絶畴吹六经百代音遥空悬一线非圣人之首出将道统其终衰钦惟我
　　皇上
　　光丽日精
　　睿涵珠海既
　　登三而咸五复
　　作圣而述明虎观谈经治兼乎敎石渠集讲
　　君即爲师囘气化于中天啓昏蒙而复旦昆虫草木均
　　沐
　　光华河岳星辰不逾指掌盖由百世之后仅见
　　一人犹念自生民来未有
　　孔子
　　幸祖庭而释奠挥
　　宸翰而书碑
　　文自天来重见玉书之瑞
　　思由神运逺符丹甓之文勒以贞珉鸾鶱鳯舞载之赑
　　屭斗转星囘若乃
　　诗赋五言念两楹之俎豆
　　额题四字肃万世之观瞻律不数乎三唐法更超于八体宝作西清之本珍爲东观之藏若夫敎孝作忠
　　褒语慰陈情之表溯源推本
　　鸿文陈啓圣之筵华衮增荣球图竝贵至于姬公世逺旧止列于功臣孟氏风遥或兴嗟于庙貌
　　皇上则眷怀往圣摛
　　鳯藻以告防遐企先贤制
　　龙章而防石斯皆右文之至意抑亦重道之深心然复托兴泉林宛若在川之日留情古桧悠然手植之年
　　回绮縠于毫端
　　洒霜花于腕下斯又太微之余照逺彻青防学海之波澜皆成紫气者也【臣】才惭五至学媿一经念先臣帷盖之
　　恩未谋报効荷
　　圣主菲葑之采窃与编摩瞻依
　　宸翰之楼仰止奎文之阁逐名儒而纪载脱手皆珠珥防笔以校讐盈箱贮玉弥深赞叹莫罄揄扬乃爲之赞曰
　　一中建极无怠无斁
　　天子之徳柴望岱宗涖于鲁东
　　天子之功鹄峙鹰舒下抑虫鱼
　　天子之书子云才挫马卿却步
　　天子之赋风雅驱驰涕唾浮词
　　天子之诗勒成班史传之阙里光昭万纪
　　恭纪
　　幸鲁八章【有序】
　　候选小京职陞贵州都匀府知府【臣】沙汝洛
　　嵗在甲子十有一月
　　皇上南巡还过阙里
　　躬谒
　　圣庙释奠礼成遂
　　允衍圣公请仿古左史记事右史记言例纂辑
　　幸鲁盛典一书以纪典礼垂诸万世【臣汝洛】时以小京职需次铨部谬蒙遴采俾厠编纂之末诚千载一遇也同时内外臣工咸有诗文颂赋斐然成帙窃念先臣礼部尚书【臣】澄曾沐
　　两朝知遇典礼明光多厯年所未得躬逢斯盛【臣】何人斯乃获亲遘人身与编摩私窃庆幸不揣芜鄙续述五言八章以志遭逢之盛其词曰
　　君师同一揆至道协千秋寤寐羹墙切寅清释奠修黄虞今再见姬汉未堪俦桂海冰天地闻风歌豫游【右一】
　　尊师临禹甸
　　稽古省虞方寰宇沾春泽氓黎觐耿光
　　六龙回指顾万国走梯航
　　过化存神处江山气脉长【右二】
　　汉祖曾亲祀唐宗亦赋诗礼仪犹阙畧道统未深知
　　后圣遥相待斯文允在兹穆然如感格千载接心期【右
　　三】
　　玉振金声地欣瞻贲
　　乘舆槐阴曾拭履桧影忆修书龙鸟殷楹古松楸汉殿
　　虚今朝传
　　警跸万姓喜何如【右四】
　　至诚将祼献登降不辞劳旷典欣殊遇隆仪岂易遭捧
　　尊翔剑佩秉翟舞宫袍直是均
　　郊祀何论荐太牢【右五】
　　杏坛千古后重覩
　　讲筵开问礼诸儒集传经五氏来
　　璇题云灿烂
　　翰藻景昭囘捧
　　赐成都绮俱由
　　内府裁【右六】
　　既展麟书宅仍
　　询马鬛封圣孙皆扈从
　　天语更雍容古楷笼暄日灵蓍秀暮冬
　　恩膏垂注渥草木被尤浓【右七】
　　锡爵元公裔题碑亚圣宫
　　宸游时啓泰望古意何穷拱极星俱北崇文日正中我皇垂制作圣道万年丰【右八】
　　皇帝东巡还幸阙里效栢梁体一首
　　纂　　修　　贡　　生【臣】章　纬
　　昊穹生民邃古初至治之极称唐虞时迈望秩垂诗书
　　今皇继天膺龙图东西朔南徳诞敷珙球万国归鸿胪么麽负固逞斯须以惩弗恪张威弧四表八荒皆宴如升平嘉防
　　赐大酺
　　宸衷犹厪如予辜乃
　　命太驭驾
　　金舆省方观民祗訏谟上升介丘下东吴移易风俗
　　囘槁枯亿兆黎庶兴歌歈
　　法驾幸鲁崇师儒和序礼乐始陈铺戒眎涤濯驰
　　趋牲盛醴齐丰
　　天厨豆登铏簋尊勺觚宫悬升歌九奏余兴拜奠献
　　黙契符
　　异数渥恩视古逾
　　清跸昼回临泗洙望
　　幸榛芜防自除桂醑三沃马鬛濡说经
　　帝前歌鳯雏骏奔走皆受禄糈拜
　　赐稽首山三呼更瞻大庭念硕肤作庙继世明禋俱
　　云章天藻徳辉舒雕镂刻画如盘盂龙升螭蟠首与趺晖耀万世啓蒙愚怀握铅椠常踌躇小才迫窘敢自诬
　　圣驾东巡赋【有序】
　　纂　修　增　广　生　员【臣】曹　晃
　　嵗当甲子运际上元
　　皇帝御极二十有三载纂承丕基恢张烈域外同轨逾朔南而暨讫海隅出日奉声敎以来庭寰防又安黎庶乐业五兵试而仍戢百工抚而受成勲被隆古至徳无名仁风衍以莫圉大化驰而若神万类咸亨四方从欲画地之令几措生齿之籍日繁
　　皇上犹复宵旰不遑时几待念典访落贞宪考度所以一道徳而同风俗者日厪于虑兹鉴虞氏嵗巡之义讽成周时迈之什减省仪卫十月
　　东巡狩至于泰岱爰沂淮沂旋
　　跸京江观风广鲁以次
　　周览山川风物河渠吏民利便窃见垂白之叟抉杖来观攸徂之众室家相庆竞望尘而拜舞咸拥道以瞻依感激奔迎觐光恐后弥山盈谷千里接迹此则振古所未有而
