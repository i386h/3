<!-- { "loadSidebar": true } -->
    宪宗元和九年十月辛未，荧惑犯镇星，又与太白合於安，在齐分。  十年六月辛未，岁星、荧惑、太白、辰星合於东井。占曰：“中外相连以兵。”  十一年五月丁卯，岁星、辰星合於东井。六月己未，复合於东井。占曰：“为变谋而更事。”十一月戊子，镇星、荧惑合於虚、危。十二月，镇星、太白、辰星聚於危。皆齐分也。十四年八月丁丑，岁星、太白、辰星聚於轸。占曰：“兵丧。”在楚分与南方夷貊之国。十五年三月，镇星、太白合於奎。占曰：“内兵。”徐州分也。十二月，荧惑、镇星合於奎。占曰：“主忧。”
    穆宗长庆二年二月甲戌，岁星、荧惑合於南斗。占曰：“饥、旱。”八月丙寅，荧惑犯镇星，在昴、毕，因留相守。占曰：“主忧。”  四年八月庚辰，荧惑犯镇星於东井，镇星既失行犯钺，而荧惑复往犯之。占曰：“内乱。”
    敬宗宝历二年八月丁未，荧惑、镇星复合於东井、舆鬼间。
    文宗太和二年九月，岁星、荧惑、镇星聚於七星。  三年四月壬申，岁星犯镇星。占曰“饥”。  四年五月丙午，岁星、太白合於东井。  六年正月，太白、荧惑合於羽林。十月，太白、荧惑、镇星聚於轸。八年七月庚寅，太白、荧惑合相犯，推历度在翼，近太微。占曰：“兵起。”  开成三年六月丁亥，太白犯荧惑於张。占曰：“丧。”四年正月丁已，荧惑、太白、辰星聚於南斗，推历度在燕分。占曰：“内外兵丧，改立王公。”冬，岁星、荧惑俱逆行失色，合於东井。京师分也。
    武宗会昌二年六月乙丑，荧惑犯岁星於翼。占曰：“旱。”
    四年十月癸未，太白、荧惑合於南斗。  咸通中，荧惑、镇星、太白、辰星聚於毕、昴，在赵、魏之分。诏镇州王景崇被衮冕，军府称臣以厌之。
    僖宗文德元年八月，岁星、镇星、太白聚於张。周分也。占曰：“内外有兵。”为河内、河东地。
    昭宗光化三年十月，太白、镇星合於南斗。占曰：“吴、越有兵。”
    後唐庄宗同光二年八月甲申，岁星、荧惑合，在翼十四度。  三年九月丙辰，太白、岁星相犯。
    明宗天成二年正月甲戌，荧惑、岁星相犯。  三年春正月壬申，金、火合於奎。九月庚辰，镇星、岁星合於箕。辛巳，太白、荧惑合於轸。十二月壬寅，金、木相犯於斗。
    晋出帝开运元年十二月癸丑，太白犯辰。
    汉高祖天福十二年六月，镇星、太白、岁星、荧惑聚於张。占者云：“有帝王兴於周者。”高祖起义，自平阳趋洛，以应之。及隐帝将嗣位，又封周王。暨周太祖登位，以姬姓之後，复继宗周。天人之符，乃有所属。
    隐帝乾二年九月庚戌，太白犯镇。丁卯，太白犯岁。镇自元年八月己丑入太微垣，犯上将、执法、内屏、谒者，钩已往来，至是岁十一月辛亥而出（凡四百四十三日），十一月辛酉，太白犯木。
    周太祖广顺元年十一月，辰星岁星合宿於尾，幽燕之分。占：“其地合有变，兼主饥馑、疾疫。”
    宋太祖建隆三年十一月壬申，岁星、荧惑合於房。  乾德四年六月己亥，太白、荧惑合於张。  五年三月，五星如连珠，聚於奎，当鲁分，从镇星，晨见东方。占曰：“有德受庆，大人奄有四方，子孙蕃昌。从镇星，王者以重致天下重福。”明年，真宗降诞。  六年正月壬寅，岁星、镇星、太白合於娄。  开宝三年五月庚戌，太白、镇星合於毕，相去二寸许。六月乙未，太白、岁星合於东井，相去四寸许。  五年十月甲辰，太白、荧惑合於牵牛。
    太宗雍熙二年七月丙戌，荧惑、岁星合於轸。  三年五月丙戌，荧惑、太白合於毕。  四年十二月丁巳，太白、镇星、岁星合於南斗魁。  端拱二年九月乙巳，镇星、荧惑合於南斗，相去尺馀。十一月壬辰，岁星、荧惑合於危。  晁化二年正月癸丑，镇星、太白合於须女。二月癸丑，太白、岁星合於娄，太白在岁星南。  二年正月丙辰，太白、荧惑合於娄，岁星在胃。日官郑昭晏言：“测金、火行度合相犯，今火行而南，金稍北，有若相避。”  五年六月丙午，岁星、太白合於柳，相去三寸许。至道元年五月庚戌，岁星、太白、太阴同度不相犯。乙卯，镇星、荧惑合於东壁，相去七寸许。丙辰，太白、岁星合於七星，不相犯。
    真宗景德三年七月己酉，辰星、岁星、太白合於柳。  四年七月，五星当聚鹑火，既而近太阳，同时伏。占曰：“犹臣避君之明。”九月戊子，岁星与镇星合於翼。  大中祥符元年九月乙酉，太白、岁星合於角、亢。占：“在兖州之野。”其年，东封泰山。十月庚寅，五星顺行，同色。  六年正月癸巳，五星顺行，五色。占曰：“天下兵偃。”  天禧二年八月癸丑，岁星、荧惑合於张。占曰：“东宫大庆。”其年，仁宗升储。
    仁宗天圣元年三月丁丑，火犯木。占曰：“天下受福。”  二年九月戊申，金犯火。三年五月癸巳，金、水相犯於井。  五年六月辛卯，火犯土。壬辰，掩土。  七年五月辛未，金犯土，在毕宿一度半。  八年六月乙酉，金犯火。  景元年闰六月庚辰，金犯土。  二年五月丁亥，又犯土。九月辛巳，火犯土，相去二寸许，在张六度。  三年五月丁亥，日官言：“太岁及岁星在北方，宜饬备边。”  四年九月辛亥，火犯土，在翼十五度。  康定元年九月壬申，水犯土。庆历三年九月甲申，金犯木。  皇三年十一月丁丑，火犯土。  至和三年九月乙巳，金犯木。  嘉三年闰十二月甲戌，火犯木，躔斗四度。占曰：“有子孙喜，燕分有兵。”  五年正月壬辰，金犯木。占曰：“为战阵，大将有忧，宜饬兵备。”  六年三月癸巳，火又犯木，在营室。占曰：“卫地，有兵，又为赦令。”七月己丑，金犯土，躔井十二度。占曰：“秦分兵，饥。”  七年正月庚申，又犯木。占曰：“为饥，为兵，营室，卫分。”六月丁丑，又犯火，在翼一度半。占曰：“内有盗臣，又为兵事。翼，楚分也。”  八年四月己丑，又犯木，在胃。占曰：“赵分，兵、饥。”是日，荧惑晨见东方。先是，自七年八月庚辰夕伏，积二百四十九日，祈禳於集英殿，其日始见。五月庚申，火犯木，在昴四度。占曰：“子孙之福，又宜察赵分兵谋之事。”  庆历三年十一月壬辰，五星皆在东方。占曰：“中国安宁。”
    英宗治平元年十一月庚午，水犯金，在尾十六度。占曰：“辰星与太白合，为阴谋，为兵忧，在燕、赵分。”  三年四月丁巳，金犯木。占曰：“为兵，饥，亦主后妃有忧。”戊子，金犯土，在张五度。占曰：“太子不安。周分有兵。”八月己亥，火犯木，躔柳七度半。占曰：“秦分，有兵谋，亦为赦令。”十月丙申，又犯土，在翼二度。占曰：“南楚之分，兵起。”  三年十二月癸卯，金犯火，躔危四度。占曰：“有兵谋事。”
    神宗治平四年九月癸已，太白犯镇，主兵或饥。十月甲子，荧惑犯镇，主兵大起。十一月乙卯，又犯岁，主赦  天下受福。  熙宁元年十一月己丑，太白犯荧惑，主兵，客败主胜；或防逆谋。  三年正月己未，荧惑犯岁，主赦，或子孙喜。十月乙酉，太白犯镇，主有兵。  八年三月庚寅，又犯镇，主燕分兵。  十年七月癸酉，又犯岁，主秦分饥。  元丰二年五月庚寅，荧惑犯岁，主兵。  四年十月乙亥，又犯太白，主兵。  五年三月丙戌，太白犯镇，主兵战，女主灾。十二月丙寅，辰犯岁，主兵。  七年十一月甲寅，太白犯岁，主大将凶。
    哲宗元元年闰二月戊申、八年四月乙卯，太白犯荧惑，皆主兵起。绍圣元年闰四月庚午，荧惑犯镇，主兵起及後宫宜崇福。  三年九月丙午，太白犯镇，主楚分有兵。  元符元年十二月乙未，太白犯荧惑，主大兵，西国败。  二年十月乙已，太白犯镇，主郑分饥及後宫忧。十二月辛亥，荧惑犯镇，主兵起及後宫。
    徽宗崇宁三年四月丙辰，荧惑犯镇，主兵起，大战。又曰女子当之。十一月庚寅，太白犯辰，主国不安，先起兵者凶。  大观元年十二月乙酉，太白犯荧惑，主君病，太子忧。  二年正月甲寅，太白犯岁，主大战，民饥，王者有贼。十月丁酉，太白犯镇，主太子不安。十一月壬申，太白犯岁，主大战，民饥，王者有贼。  三年三月辛未，太白犯岁。
    四年二月辛已，太白犯岁，占同。五月甲辰，荧惑犯岁，主兵大起，册太子，有赦。  政和元年二月辛丑，太白犯镇，主兵，饥，太子不安。十二月乙未，太白犯镇，占同。
    三年七月乙丑，荧惑犯太白，主君亡，天下兵起。  四年十月甲子，荧惑犯岁，主兵起，册太子，有赦。  七年正月癸卯，荧惑犯岁，占同。宣和二年十月已卯，太白犯荧惑，主君亡，天下兵起。  三年闰五月壬午，荧惑犯岁，主兵起，册太子，有赦。  七年七月乙未，太白犯岁，主王者有贼，大战，民饥。
    钦宗靖康元年六月辛丑，太白犯岁，占同。六月丙辰，土、火、金、木聚，主大荡其下，兵丧并起，君子忧，小人流。
