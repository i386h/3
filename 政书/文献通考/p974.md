<!-- { "loadSidebar": true } -->
    《礼记》国君世子生，告於君，接以太牢，宰掌具（接，读为捷。捷，胜也，谓食其母，使补虚强气也）。三日，卜士负之。吉者，宿齐，朝服寝门外，诗负之。射人以桑弧，蓬矢六，射天地四方（诗之言承也。桑弧、蓬矢，本太古也。天地四方，男子所有事也）。保受乃负之（代士也。保，保母）。宰醴负子，赐之束帛（“醴”，当为“礼”。礼以一献之礼，酬之以币也）。卜士之妻，大夫之妾，使食子（食子不使君妾，妾有敌，义不相亵，以劳辱事也。士妻，大夫之妾，谓时自有子。《正义》曰：“王肃、杜预并以为接待夫人以太牢。郑必读为捷，为补虚强气者，以妇人初产，必困病，当三日之内，未必能以礼相接，应待负子之後。今前为之，故知补虚强气宜速也。《诗 含神雾》云：诗者，持也。以手维持，则奉承之义，谓以手承下而抱负之。桑、蓬皆素质之物，故知本太古也。男子上事天，下事地，旁御四方之难，故云所有事。然射礼唯四矢者，谓天地非射事所及，唯御四方，故止四矢。蓬是御乱之草。桑，众木之本。”）。凡接子择日（虽三日之内，尊卑必皆选其吉焉），冢子则太牢（天子世子也。大也，犹言长子），庶人特豚，士特豕，大夫少牢，国君世子太牢（皆谓长子），其非冢子，则皆降一等（谓冢子之弟及众妾之子生也，天子、诸侯少牢，大夫特豕，士、庶人特豚耳）。异为孺子室於宫中（别扫一室以居）。择於诸母与可者，必求其宽裕、慈惠、温良、恭敬、慎而寡言者，使为子师，其次为慈母，其次为保母，皆居子室（此人君养子之礼也。诸母，众妾也。可者，傅御之属也。子师，教示以立道者；慈母，知其嗜欲者；保母，安其居处者。士大以乳食之而己矣）。他人无事不往（为儿精气微弱，将惊动也）。三月之末，择日，剪为，男角女羁，否则男左女右（，所遗也。夹内曰角，午达曰羁）。是日也，妻以子见於父。贵人则为衣服，由命士以下皆漱氵（贵人，丈夫以上。内，自也）。男女夙兴，沐浴衣服，具视朔食（朔食，天子太牢，诸侯少牢，大夫特豕，士特豚。男女谓所生子之父母）。夫入门，升自阼阶，立於阼，西向。妻抱子出自房，当楣立，东面（入门者，入侧室之门也。大夫以下见子就侧室，见妾於内寝，避人君也）。姆先相，曰：“母某敢用时日，见孺子（其妻姓，若言姜比也。，敬也）。”夫对曰：“钦有帅。”父执子之右手，咳而名之（钦，敬；帅，循也。言教之敬，使有循也，执右手，明将授以事也）。妻对曰：“记有成。”遂左还授师（记，犹识也。识大之言，使有成也。师，子师也）。子师遍教诸妇、诸母名（後告诸母若名，成於尊），妻遂寝（复夫子之燕寝。《正义》曰：“三月剪，所留不剪者谓之。夹脑两旁，当角之处留不剪，午达者，一纵一横曰午，今女剪留其顶上，纵横相交通达故曰午达，不如两角相对，但纵横各一在顶上曰羁。羁，只也）。世子生，则君沐浴朝服，夫人亦如之。皆立於阼阶，西向。世妇抱子，升自西阶，君名之，乃降（子升自西阶，则人君见世子於路寝也。见妾子，就侧室。凡子生，皆就侧室。《正义》曰：世妇抱子从外而入。其内寝，是君之常居之处，夫人不可以比寝生子，故知亦在侧室内也）。子、庶子见於外寝，抚其手，咳而名之，礼帅初，无辞（此子谓世子弟也。庶子，妾子也。外寝，君燕寝也。无辞，辞谓“钦有帅”、“记有成”也）。公庶子生，就侧室。三月之末，其母沐浴朝服见於君，摈者以其子见，君所有赐，君名之。众子则使有司名之（摈者，传母之富也。人君尊，虽妾，不抱子。有赐於君，有恩惠也。有司，臣有事者也。鲁桓公名子，问於申也）。曾子问曰：“君薨而世子生，如之何？”孔子曰：“卿、大夫、士从摄主，北面於西阶南（变於朝夕哭位也。摄主，上卿代君听政也）。太祝裨冕，执烛帛，升自西阶，尽等，不升堂，命无哭（将有事，宜清净也。裨冕者，按神则祭服也。裨冕，冕、元冕也。士服爵弁服，其太祝裨冕，则大夫也）。祝声三，告曰‘某之子生，敢告（声，噫。歆，警神也。某，夫人氏）。’升，奠币於殡东几上，哭降（几於殡东，明继体也）。众主人、卿、大夫、士房中皆哭，不踊（众主人，君之亲也。房中，妇人也）。尽一哀，反位，遂朝奠（反朝夕哭位）。小宰升，举币（所生也，举而下埋之阶）。三日，众主人、卿、大夫、士如初位，北面（三日，负子日也。初，告生时）。太宰、太宗、太祝皆裨冕，少师奉子以。祝先，子从，宰、宗人从，入门，哭者止（宰宗人，诏赞君事也）。子升自西阶，殡前北面，祝立於殡东南隅，祝声三，曰：‘某之子某，从执事敢见。’子拜稽颡哭（奉子者，拜哭也），祝、宰、宗人、众主人、卿、大夫、士哭踊三者三（凡踊三跳为一节，三节为一踊，谓之成踊，故云三者三），降东反位，皆袒。子踊，房中亦踊三者三，袭杖（踊袭杖，成子礼也），奠出（亦谓朝奠）。太宰命祝史，以名遍告於五祝山川（因负名之丧，於礼略）。如己葬而世子生，太宰、太宗从太祝而告於祢（告生）。三月，乃名於祢，以名遍告及社稷、宗庙、山川也。”
    右，古者生世子之礼。此经所言，虽皆诸侯之礼，然《戴记》中所述丧礼、祭礼，多是诸侯之礼，而未尝不可通之天子也。以是推之，亦可见矣（经言：接子择日，冢子则太牢。又曰：国君世子太牢。注谓前冢子，天子世子也）。
    《礼记》：凡三王教子，必以礼乐。乐所以修内也，礼所以修外也。礼乐交错於中，发形於外，是故其成也怿，恭敬而温文（中，心中也。怿，悦怿）。立太傅、少傅以养之，欲其知父子君臣之道也（养犹教也。言养者，积浸成长之）。太傅审父子君臣之道以示之（谓为之行其礼）；少傅奉世子，以观太傅之德行而审喻之（为说其义）。太傅在前，少傅在後（谓其在学时），入则有保，出则有师（谓燕居出入时），是以教喻而德成也（以有四人维持之）。师也者，教之以事，而喻诸德者也。保也者，慎其身以辅翼之，而归诸道者也（慎其身者，谨安护之）。《记》曰：“虞、夏、商、周有师保，有疑丞（《记》所云谓天子也，取以成说），设四辅及三公，不必备，唯其人，语使能也（语，言也。得能则用之，无则已）。”君子曰：“德，成而教尊教尊，而官正官正，官正而国治，此之谓也（疏曰：按四辅者，《尚书大传》云：“古者天子必有四邻，前曰疑，後曰丞，左曰辅，右曰弼。天子有问无以对，责之疑；可志而不志，责之丞；可正而不正，责之辅；可扬而不扬，责之弼。其爵视卿，禄视次国之君。”）。
    右，古者教世子之礼，历代所建师傅本此。其历代师傅、宫僚建置本末，己见《职官门》，兹不更录。其《文王世子篇》所言庠序、释奠、养老、乞言等事，虽亦为教世子设，然其本则学校也，己见《学校门》，此亦不详著焉。
    汉文帝时，贾谊上疏曰：“古之王者，太子生，固举以礼（正始也）。使士负之，有司齐肃冕，见之南郊，见於天也；过阙则下，过庙则趋，孝子之道也：故自为赤子，而教固己行矣。昔者，成王幼，在纟强抱之中，召公为太保，周公为太傅，太公为太师保。保，其身体傅；傅之德义；师，道之教训，此三公之职也。於是为置三少，皆上大夫也，曰少保、少傅、少师，是与太子宴者也（宴谓安居），故乃孩提有识。三公、三少固明孝仁礼义，以道习之，逐去邪人，不使见恶行。於是皆选天下之端士，孝悌博闻有道术者以卫翼之，使与太子居处出入。故太子生而见正事，闻正言，行正道，左右前後皆正人也。及太子长少知妃色，则入於学。学者，所学之宫也（宫谓学舍）。《学礼》曰：‘帝入东学，上亲而贵仁，则亲疏有序，而恩相及矣。帝入南学，上齿而贵信，则长幼有差，而民不诬矣。帝入西学，上贤而贵德，则圣智在位，而功不遗矣。帝入北学，上贵而尊爵，则贵贱有等，而下不俞矣（俞与逾同，谓越制）。帝入太学，承师问道，退习而考於太傅，太傅罚其不则，而匡其不及，则德智长而治道得矣。此五学者，既成於上，则百姓黎民化辑於下矣。’及太子既冠成人，免於保傅之严，则有记过之史（有过则记），彻膳之宰（有阙则谏），进善之旌（进善言者，立於旌下），诽谤之木（讥恶事者，书之於木），敢谏之鼓（欲显谏者，则击鼓），瞽史诵诗，工诵箴谏（工，乐工也），大夫进谋，士传民语。习与智长，故切而不鬼（每被切磋，故无太过，可耻鬼之事）；化与心成，故中道若性。三代之礼，春朝朝日，秋暮夕月，所以明有敬也（朝日夕月以朝暮，皆迎其初出也）。春秋入学，坐国老，执酱而亲饣鬼，所以明有孝也。行以鸾和（鸾和，车上铃也），步中《采齐》（乐诗名也，字或作荠，又作茨，并才和反），趣中《肆夏》（亦乐诗名。趣读曰趋。趋，疾步也。凡此中者，谓与其节相应也），所以明有度也。其於禽兽，见其生，不忍见其死，闻其声，不忍食其肉，故远庖厨，所以长恩且明有仁也。夫三代所以久长者，以其辅翼太子，有此具也。”
    右，贾谊疏所言教养世子之法，与《戴记》相出入，故附於此。
    周文王之为世子，朝於王季日三（三皆曰朝，以其礼同）。鸡初鸣而衣服，至於寝门外，间内竖之御者曰：“今日安否？何如（内竖，小臣之属，掌外内之通命者。御，如今之小吏直日矣）？”内竖曰：“安。”文王乃喜（孝子恒兢兢）。及曰中又至，亦如之；及莫又至，亦如之（莫，夕也）。其有不安节，则内竖以告文王，文王色忧，行不能正履（节谓履处故事。履，蹈地也），王季复膳，然後亦复初。食上，必在视寒暖之节（在，察也），食下，问所膳（问所食也）。命膳宰曰：“末有原。”应曰：“诺。”然後退（末犹勿也。原，再也。勿有所再进，为其失饪臭味恶也。退，反其寝）。武王帅而行之，不敢有加焉（庶几程式之。帅，循也）。文王有疾，武王不说冠带而养（言常在侧）。文王一饭，武王亦一饭；文王再饭，亦再饭（欲知气味，箴乐所胜）。旬有二日乃。
    文王正妃太姒生武王，武王同母兄弟十人。其长子曰伯邑考，次曰武王发，次曰管叔鲜，次曰周公旦，次曰蔡叔度，次曰曹叔振铎，次曰成叔武，次曰霍叔处，次曰康叔封，次曰冉叔载（《正义》冉作丹）。
