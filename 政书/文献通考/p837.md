<!-- { "loadSidebar": true } -->
    陈氏曰：侍讲张┉撰。以陈寿作史私且陋，裒集他传及裴松之所注为此传，而削去管、乐自许一则。朱晦翁以为不然，又为《後论》以达其意。谓其体正大而学未至，使得游洙、泗之门，所就不止此。
    ※《韩文公历官记》一卷
    陈氏曰：新安张敦颐撰。颇疏略。其最误者，序言擒吴元济、出牛元翼为一事，此大谬也。为裴度行军司马，在宪宗元和时；奉使镇州王庭凑，在穆宗长庆时。
    ※《欧公本末》四卷
    陈氏曰：吕祖谦编。盖因观《欧阳公集》，考其历仕岁月、同官同朝之人，略著其事迹，而集中诗文亦随事附见。非独欧公本末，而时事时贤之本末，亦大略可观矣。故以入传记类。
    ※《皇平蛮记》二卷
    陈氏曰：殿中丞冯炳撰。记侬智高事。
    ※《孙威敏征南录》一卷
    陈氏曰：学士雎阳滕甫元发撰。言平南之功皆本孙沔元规。“狄青之至，莫能出其右者”。余靖归美於青，非实也。甫时通判潮州。
    ※《角厮罗传》一卷
    陈氏曰：不著作者。
    ※《陕西聚米图经》五卷
    陈氏曰：ト门通事舍人雄州赵撰。父振，博州防御使，久在西边。访得五路徼外山川遣里，康定二年为此书。韩魏公经略言於朝，诏取其书，召见。执政吕许公、宋莒公言用兵以来，策士之言以千数，无如者。擢泾原都监。定川之败，死焉。劲特好学，恂恂类儒者，人皆惜之。
    ※《元丰平蛮录》三卷
    陈氏曰：金部员外郎知凤翔府家安国撰。记乞弟、韩存宝事。
    ※《元分疆录》三卷
    陈氏曰：直龙图阁京兆游师雄景叔撰。元初，议弃西边四寨，执政召师雄问之。对曰：“先帝弃之可也，主上弃之则不可。且示弱夷狄，反益边患。”争之甚力，不听，卒弃之。四寨者，葭芦、米脂、浮屠、安疆也。夏人以事出望外，萌侵侮之心，连年犯顺，皆如师雄所料。此书前三卷记当时论辨本末，後一卷行实，不知何人作也。是岁师雄被命行边，请以便宜行事。夏人与鬼章谋寇熙河，师雄说刘舜卿出师，种谊遂破洮州，擒鬼章以献。其功伟矣。元谐老固欲休兵息民，师雄言既不行，功复不赏，殆以专反熙、丰，失於偏滞，终成绍述之祸，亦有以也。师雄，治平二年进士。
    ※《青唐录》一卷
    陈氏曰：右班殿直李远撰。元符中取邈川、青唐，巳而皆弃之。远，绍圣武举人，官镇洮，奉檄军前，记其经历见闻之实，灿然可观。
    ※《交趾事迹》十卷
    陈氏曰：知新州赵勰撰。
    ※《占城国录》一卷
    陈氏曰：不著名氏。
    ※《鸡林类事》三卷
    陈氏曰：不著名氏。
    ※《政和大理入贡录》一卷
    陈氏曰：右迪功郎钱塘周邦撰。其祖童为集贤修撰知桂州时，归明人黄招来大理国入贡，诏童考究其真伪。童言伪妄不可凭，乞依熙宁故事支马价发还。至京师，力主其事，童落职奉祠。久而觉其诈，乃改正，复职知广州。
    ※《安南表状》一卷
    陈氏曰：绍兴二十五年，李天祚进贡，自靖康二年以後，至是始通也。
    ※《边和录》五卷
    陈氏曰：承议郎河东陈伯疆撰。载胡世将承公宣抚川、陕事。
    ※《建炎德安守御录》三卷
    陈氏曰：郡丞东平刘荀子编次。建炎初高密陈规元则守德安御群盗事迹功状。规，後守顺昌，与刘共成敌之功者也，以枢密直学士知庐州而卒。
    ※《淮西从军记》一卷
    陈氏曰：不著名氏。记绍兴十年金虏败盟，淮西诸帅守御事。
    ※《顺昌破敌录》一卷
    陈氏曰：不著名氏。记刘信叔守御战胜本末。
    ※《滕公守台录》一卷
    陈氏曰：不著名氏。雎阳滕膺子勤为台川户曹，方腊之乱，仙居人吕师囊应之，攻城甚急，膺佐太守备御，卒全一城。郡人德之，至今庙食。行状事实聚见此篇。膺後至直秘阁京西漕而终。
    ※《二杨归朝录》一卷
    陈氏曰：杨尧弼、杨载绍兴八年所与挞辣、兀术书，时伪齐初废也。末有探报虏事数十条。
    ※《逆臣刘豫传》一卷
    陈氏曰：杨尧弼等撰。二杨事迹当考。前银题衔称宣义郎、迪功郎，并为大总管府官属。此传尧弼为右从事郎，载为右迪功郎。
    ※《许右丞行状》一卷
    陈氏曰：吏部员外郎许忻撰。许公翰字崧老，襄邑人，为尚书右丞。忻，其弟也。
    ※《李忠定行状》一卷
    陈氏曰：通判洪州李纶撰。其兄丞相纲伯纪事状。叶正则所作谥议附於後。
    ※《翟忠惠家传》一卷
    陈氏曰：翟耆年伯寿述其父汝文公巽事实。忠惠者，私谥也。耆年实邢恕外孙。
    ※《艾轩家传》一卷
    陈氏曰：莆田林成季述其季父工部侍郎光朝谦之事实。
    ※《夹氵祭家传》一卷（所著书目附）
    陈氏曰：莆田郑翁归述其父樵渔仲事迹。翁归年八十岁，老贫不竞。顷佐莆郡时犹识之。
    ※《叶丞相行状》一卷
    陈氏曰：阁学庐陵杨万里廷秀撰。丞相莆田叶子昂，乾道丁亥以冬雷罢，相至建宁而薨。
    ※《谢修撰行状墓志》一卷
    陈氏曰：昭武谢师稷务本奉使闽部，有惠爱，没而民祠之。《行状》，里人黄景声撰；《墓志》，永嘉陈谦益之撰。其庙曰“昭应”。
    ※《朱侍讲行状》一卷
    陈氏曰：奉议郎三山黄直卿撰。其高第弟子且子婿也。
    ※《紫阳年》谱三卷
    陈氏曰：朱侍讲门人通判辰州昭武李方子公晦撰。
    ※《笃行事实》一卷
    陈氏曰：丞相赵汝愚子直编其父善应彦远事，而罗愿、朱熹所撰行状、墓铭，及诸贤哀词、题跋之属，萃为一编。“笃行”者，陈福公题其墓云尔。吕太史跋语有云：“处者易持，出者难工”。朱侍讲取其意以为铭，所以勉其子之意深矣。
    ※《赵丞相行实》一卷，《附录》二卷
    陈氏曰：知静江府赵崇宪履常编集。忠定长子也。其一时诸贤祭文、挽歌，与嘉定更化之後，昭雪诬枉，改正史牒本末，皆见《附录》。
    ※《赵忠定行状》一卷，《续议》一卷
    陈氏曰：知光州鄱阳柴中行与之撰。其《谥议》，允济全之、杨方子直所为也。
    ※《倪文节言行录》三卷，《遗奏志状碑铭谥议》一卷
    陈氏曰：户部郎中倪祖常子武辑其父尚书遗事。行状，锡山蒋重珍良贵撰；碑铭临魏了翁华甫撰。
    ※《赵华文行状》一卷
    陈氏曰：文林郎赵山李燔敬子撰。忠定之子，吏部宗宪履常也。
    ※《八朝名臣言行录》二十四卷
    陈氏曰：侍讲朱熹撰。以近代文集及传记载本朝名臣言行，掇取其要，辑为此录。前五朝五十五人，後三朝四十二人。
    ※《中兴志议忠录》三卷
    陈氏曰：龚颐正撰。自建炎至绍兴辛巳，上自李若水、刘贵臣名士，下及一妇人卒伍之微，皆录之。
    ※《孝史》五十卷
    陈氏曰：太学博士新喻谢谔昌国撰集。曰君绍五，后德一，宗表五，臣传三十五，文类二，夷附一。谔後至御史丞，淳熙名臣，乐易君子也。
    ※《孝行录》三卷
    陈氏曰：京兆胡讷撰。始得此书，不知讷何人也。所记多国初人。已而知其为安定先生翼之之父，仕为宁海节度推官。
    ※《古今孝悌录》二十四卷
    陈氏曰：庐陵王绍圭唐卿撰。
    ※《廉吏传》十卷
    陈氏曰：成都费枢伯枢撰。自秦至唐，凡百十有四人。宣和乙巳为序。
    ※《南阳先民传》二十卷
    陈氏曰：题南阳王襄元癸酉岁序。所记邓州人物，自百里奚、直不疑而下，至唐范传正、韩，凡一百六十人。
    ※《典刑录》十二卷
    陈氏曰：苕吴宏编。凡五十二门，大略於《言行录》中钞出。
    ※《近世厚德录》四卷
    陈氏曰：题百炼真隐李元纲国纪编。沈道原为作序。
    ※《救荒活民书》三卷
    陈氏曰：从政郎鄱阳董胃编进。胃，绍熙五年进士，尝知瑞安县。
    ※《仁政活民书》二卷
    陈氏曰：秀州司户会稽丁锐集。
    ※《好还集》一卷
    陈氏曰：秀水娄伯高元龙编报应之事。为十门。
    ※《先贤施仁济世录》一卷
    陈氏曰：奉化丞山阴诸葛兴编。凡十门，皆本朝诸贤事实也。
    ※《莆阳人物》志三卷
    陈氏曰：知兴化军永嘉林文伯撰。以图志不叙人物，故特为是编。莆壤地褊小，而人物特盛。
    ※《卧游录》一卷
    陈氏曰：吕祖谦撰。晚岁病废卧家，取史传所载古今人境胜处录之，时以宗少文“卧游”之语实诸卷首。
    ※《上庠录》十卷
    陈氏曰：光州助教吕荣义撰。杂记京师太学故事。
    ※《上庠後录》十二卷
    陈氏曰：三山周士贵撰。记中兴太学事，颇疏略。
    ※《昭明太子事实》二卷
    陈氏曰：知池州赵彦博富文编。昭明庙食於池，颇著灵响元始赐额曰“文孝”。
    ※《祠山家世编》一卷
    陈氏曰：詹仁泽、曾樵编。辑广德横山神张王事迹。
    ※《海神灵应录》一卷
    陈氏曰：永嘉贡士陆维则撰。太守韩彦直子温为之序。初，元中，守直龙图阁范峋梦海神曰：“吾唐李德裕也。”郡城东北隅海仙坛之上有庙，初不知其为何代人，峋明日往谒其像，即梦中所见。自是多响应。然封爵训词惟曰“海神”而已。
    ※《鄂国金佗粹编》二十八卷，《续编》三十卷
    陈氏曰：岳珂撰。
    ※《宋登科记》三卷
    晁氏曰：皇朝登科人名氏，未详何人所撰。
    ※《唐宋科名分定录》三卷
    晁氏曰：不题撰人，元符所著书也。序云：己卯岁得张君房所志唐朝科场故事，今续添五代及本朝科名分定事，迄於李常宁云。
    ※《大宋登科记》三十二卷
