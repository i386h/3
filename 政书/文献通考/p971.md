<!-- { "loadSidebar": true } -->
    庆历八年，制封美人张氏为贵妃。所司择日备礼册，命学士宋祁就院写告，用官告院印封进，妃掷告於地不受。十二月，发册设次位，命官持节授册印，内外命妇称贺及入谢，略如册皇后仪。册用竹简二十四枚，长尺一，阔寸，天下乐锦装衤票。金印方寸，文曰“贵妃之印”，龟纽，紫绶。
    董淑妃，仁宗後宫，拜婕妤。嘉七年薨。
    美人尚氏、杨氏，仁宗後宫。与郭氏忿争，后既废，尚氏入洞真宫为道士，杨氏出居别宅。
    美人朱氏，仁宗後宫。
    贵妃周氏，仁宗後宫。徽宗时薨。
    德妃杨氏，仁宗後宫。神宗时薨。
    贤妃冯氏，仁宗後宫。徽宗时薨。
    英宗宣仁圣烈皇后高氏，亳州蒙城人，英宗元妃。帝即位，册为皇后。神宗立，尊为皇太后。
    张修容，英宗後宫。初拜昌平郡君，进封修容。建炎四年，薨於虔州。
    神宗钦圣宪肃皇后向氏，河内人，神宗元妃。帝即位，册为皇后。哲宗立，尊为皇太后。
    钦成皇后朱氏开封人。熙宁初，入宫为才人，生哲宗。帝即位，尊为皇太妃。
    钦慈皇后陈氏，开封人。入宫生徽宗，封才人。神宗上仙，才人未几而薨。建中靖国初，追册为皇太后。
    贤妃林氏，神宗後宫。元五年薨。
    贤妃武氏，神宗後宫。大观元年薨。
    哲宗昭慈圣献皇后孟氏洛州人。帝即位，册为皇后。绍圣三年，坐废，居瑶华宫，号华阳教主、玉清妙静仙师。帝既崩，钦圣诏后还内，号元皇后。崇宁初，再废，居瑶华宫。靖康时，渊圣议复后位号，诏未下而京城陷。张邦昌僭位，上尊号曰宋太后，迎入宫，受百官朝，垂帘听政。
