<!-- { "loadSidebar": true } -->
    晁氏曰：从父詹事公也。讳说之，字以道，文元公玄孙。少慕司马温公为人，自号景迂生。年未三十，苏子瞻以著述科荐之。元符中上书，居邪中等。博极群书，通《六经》，尤精於《易》，传邵尧夫之学，著《太极传》。缙绅高其节行。尝守成州，时民诉岁旱，公以为十分，益蠲其税，转运使大怒，督责甚峻，因丐老而归。靖康初，以著作郎召，迁秘书监，免试除中书舍人兼太子詹事。俄以论不合去国。建炎初，终於徽猷阁待制。
    陈氏曰：徽猷阁待制晁说之以道撰。又本止刊前十卷。说之平生著述至多，兵火散逸，其孙子健裒其遗文，得十二卷，续广之为二十卷。别本刊前十卷而止者，不知何说也。刘斯立墓志，景迂所撰，见《学易集》後，而此集无之，计其逸者多矣。说之，元丰五年进士。元初，苏文忠、范太史、曾文昭皆荐之，坐元邪等废弃。靖康末，始为从官。
    ◎晁氏《崇福集》三十五卷《四六集》十五卷
    晁氏曰：从父崇福公也。登进士第，又中宏词第一。元符未，上书，居邪等，废斥二十年，以朝请郎奉祠崇福宫而终，故以名集。天才英特，为文章立成，明润密致，世以为宜在北门西掖云。
    陈氏曰：朝请郎晁咏之之道撰。景迂弟也，为作集序。咏之初以荫为扬州法曹，东坡守扬，族兄无咎为ヘ，以其文呈东坡。及至扬，咏之具参军礼趋谒，东坡走下庭，携手以上，谓坐客曰：“此奇才也。”
    ◎晁氏《封邱集》二十卷
    晁氏曰：世父封邱府君。讳□字伯宇，锁厅中进士第。黄鲁直尝荐之於苏子瞻云：“晁伯宇谨厚，守文元家法，从游多长者。其文已能如此，年盖未二十也。愿一语教戒之。”子瞻答云：“晁伯宇诗、骚，细看甚奇丽，信乎其家多异材也。虽然，凡文至足之馀，溢为奇伟，今晁文涉奇似太早，可作朋友切磋之语以告之，非谓其讳也，恐伤其迈往之气耳。”後坎Б终身，卒官封邱丞。
    ※《陶山集》二十卷
    陈氏曰：尚书左丞山阴陆佃农师撰。
    ※《东堂集》六卷《诗》四卷《书简》二卷《乐府》二卷
    陈氏曰：祠部郎江山毛滂泽民撰。滂为杭州法曹，以乐府词有佳句，受知於东坡，遂有名。尝知武康县，县有东堂，集所以名也。又尝知秀州，修月波楼，为之记。其诗文视乐府颇不逮。
    ※《溪堂集》二十卷
    陈氏曰：临川谢逸无逸撰。
    ※《竹友集》十卷
    陈氏曰：临川谢幼撰。逸从弟也。吕居仁题其後曰：“逸诗似康乐，诗似元晖。”
    ※《浮先生集》十六卷《後集》三卷
    陈氏曰：秘书省正字永嘉周行己恭叔撰。十七入太学，有盛名，师事程伊川。元六年进士。为太学博士，以亲老归，教授其乡，再入为馆职，复出作县。永嘉学问所从出也，乡人至今称博士。集序，林钺撰。先祖妣，先生之第三女，先君之所自出，故知其本末。所居谢池坊，有浮书院。
    ※《橘林集》十六卷《後集》十五卷
    陈氏曰：密州教授石懋敏若撰。崇宁壬午，以同进士出身中词科。其文琢怪奇，殊乏酝藉。压卷策问，言王金陵配享先圣事，谓其“以百圣刍豢甘四海口，以《六经》河汉洗四海心，以九逵夷路破四海迷，以万金良药起四海病。”读之不觉大笑。其人与文皆不足道也。集仅二册，而卷数如此，麻沙坊本往往皆然。
    ●卷二百三十八 经籍考六十五
    ○集（别集）
    ※《龙集》三十二卷《附录》一卷
    陈氏曰：著作佐郎庐陵刘伟明撰。元丰进士，绍圣词科。曾忄造《诗选》以比石敏若，非其伦也。龙，安福乡名，所居也。
    周平园序略曰：庐陵自欧阳文忠公以文章续韩文公正传，遂为本朝儒宗。继之者，龙刘公。文忠薨於颍，公方冠，不及从之游，然斯文未丧，何害其为韩门籍、也。先是，汴京及麻沙刻公集二十五卷。绍兴初，会昌尉罗良弼遍求别本，增至三十二卷，凡六百三十馀篇。予尝论公之文，如《南郊赋》，气格近先汉，已为泰陵简擢；诗书序记，往往祖述韩、柳，或似之；铭志丰腴，规摹文忠，读者可以自见。其才学出处，具载李彦弼志铭，罗氏跋语云。
    ※《东观馀论》三卷
    陈氏曰：秘书郎昭武黄伯思长睿撰。伯思，右丞黄履之孙，吴园张根之婿，於李忠定纲为中外襟袂，故忠定志其墓。伯思，元符庚辰进士，年四十而死。好古博雅，喜神仙家言，自号林子，别字霄宾，有集一百卷。此书止《法帖刊误》及序跋古书画、器物，故名《馀论》。
    ※《北湖集》十卷《长短句》一卷
    陈氏曰：直秘阁知虢州富川吴则礼子副撰。其父中复，以孙荐为御史，不求识面台官者也。中复弟几复、嗣复，子立礼及嗣复子审礼，皆登科，有名誉。则礼以父泽入仕，晚居豫章，号北湖居士。
    ※《刘左史集》四卷
    陈氏曰：起居郎永嘉刘安节元承撰。与从弟安上皆尝事二程，同游太学，号二刘。安节元符三年进士，为察官左史，晚知宣州以没。
    ※《箕颍集》二十卷
    陈氏曰：颍昌曹组元宠撰。组本与兄纬有声太学，亦能诗文，而以滑稽下俚之词行於世得名，良可惜也。谢克家任伯为集序，其子勋跋其後，略见其出处。盖宣和三年始登第，郊礼进《祥光赋》，有旨换武阶，兼阁职，诏中书召试，仍给事殿中，未几而卒。然集中有《谢及第启》，自叙云：“蚤预诸生，竟叨右列。”则未第之前，已在西班，未知何以也。曾忄造《诗选》云：“六举不第，宣和中，诏赴廷试，赐第。”《启》中所谓“特举孱微，许从俊造”忄造之言良是。序跋不著其实尔。
    ※《夷白堂小集》二十卷《别集》三卷
    陈氏曰：考功员外郎括苍鲍慎由钦止撰。元初，以任子试吏部，铨第一，复登六年进士乙科，甫脱选，即为郎。然自是数坐累，官竟不进。其父粹，始居吴，故葬於吴兴。
    ※《青集》十卷《附录》一卷
    陈氏曰：楚州教授临川汪革信民撰。绍圣四年试礼部第一，遂登甲科。蔡京当国，召为宗子博士，力辞不就。年才四十卒。吕原明志其墓，晁以道为词以哀之。革尝有言曰：“咬得菜根，则万事可做。”诚名言也。
    ※《玉集》二十二卷
    陈氏曰：左司员外郎永嘉倪涛巨济撰。其父始徙居广德。涛，大观三年进士。燕山之役，诵言其非，以沮军罢，谪衡州茶陵以死，年三十九。吕居仁志其墓，曾吉父为作集序。
    ※《竹隐畸士集》四十卷
    陈氏曰：右文殿修撰韦成赵鼎臣承之撰。元甲科，绍圣宏词。又自号苇翁。其孙纲立刊於复州，本百二十卷，刊止四十卷而代去，遂止。
    ※《後湖集》十卷
    陈氏曰：丹阳苏庠养直撰。其父坚伯固亦有诗名。庠以遗泽畀其子，而自放江湖，东坡见其《清江曲》，大爱之，由是得名。僧祖可正平号癞可者，其弟也。庠中子扶亦工诗，有清苦之节。庠，绅之後，颂之族。
    ※《刘给事集》五卷
    陈氏曰：给事中刘安上元礼撰。绍圣四年登第。历台谏、掖垣、锁闼以次对，历三郡而终。集中有《弹蔡京疏》。
    ※《章贡集》二十卷
    陈氏曰：秘书监李朴先之撰。绍圣元年进士。坐言隆之贤，废三十年，蔡京欲强致之，不屈。其教授西京国子监也，程伊川与之甚厚，然谓其太直，以洛中风波为戒。朴笑曰：“不意此言发於先生之口。”伊川为之改容愧谢。其风节可畏也。
    ※《吕吉甫集》二十卷
    晁氏曰：吕惠卿字吉甫，闽人。王安石执政，擢参知政事。元初谪知福州。绍圣後累领藩镇。有《庄子解》。为文长於表奏。
    後村刘氏曰：考亭论荆公、东坡门人，宁取吕吉甫，而不取秦少游辈，其说以为吉甫犹看经书，少游翰墨而已。孙鸿庆序其文，谓辞严义密，追古作者。
    ※《李淇水集》八十卷
    陈氏曰：门下侍郎大名李清臣撰，清臣，韩魏公婿。治平二年中制科。欧阳公爱其文，以比苏轼。其为人亦宽博有度，而趣时嗜权利。首主绍述之论，意规宰相，亦卒不如其志。
    ※《张无尽集》三十二卷
    晁氏曰：张商英字天觉。登第，调官陕路。章察访巴蜀，风采倾动西南峡中，部使者忧之，日夕谋所以待之之礼曲尽，因求辩博之士，以备燕谈。或以天觉姓名告，因檄召至夔州。既至，杯酒果以人材为问。部使者即言之，令召入。天觉不冠，服巾，长揖径就坐左。负气敢大言，天觉辄吐言压之。大喜，归而荐於朝，由是召用。元中，为开封府推官，出使河东。绍圣初，擢御史。大观四年，长星见，蔡京罢相，乃拜右仆射，尽反京之政，召用元迁客，天下翕然归重。期年去位。靖康初，遂与司马温公、范文正公同日降制，加赠官爵。赐谥文忠。
    ※《临汉隐居集》二十卷
    晁氏曰：魏泰字通辅，襄阳人。曾布子宣之妻弟。幼爽迈，能属文，尝从徐禧。晚节卜隐汉上。人颇言其倚子宣之势，为乡里患苦云。
    ※《梅文安集》十五卷
    陈氏曰：户部尚书浦江梅执礼和胜撰。执礼死於靖康之祸，人固哀其不幸，而不知吴革、赵子之谋，执礼实主之。事既泄，范琼杀革，徐秉哲以子遗虏，虏知执礼预谋，以根括金银为罪，问谁为长官，意在执礼也。安扶恐其坐之。进曰：“皆长官也。”遂俱死。文安者，所封开国县也。
    ※《李忠愍集》十二卷
    陈氏曰：吏部侍郎临李若水清卿撰。後二卷为附录。其死事时，才三十五岁。本名若冰，以靖康出使，改今名。诗文虽不多，而诗有风度，文有气概，足以知其所存矣。
    ※《傅忠肃集》三卷
    陈氏曰：待制济源傅察公晦撰。尧俞从孙也。宣和七年，以吏部郎接伴虏使，虏人入寇，使人不来，为虏驱去。斡离不胁使拜，不屈见杀。
    周平园序其集，谓公文务体要，辞约而理尽，甚类献简。诗尤温纯该贯，次险韵，愈多而愈工。
    ※《欧阳修撰集》六卷
    陈氏曰：崇仁布衣赠秘阁修撰欧阳彻德明撰。彻死年三十一。环吴沆裒其诗为《飘然集》三卷，而会稽胡衍晋远取其所上三书，并刻之临川ヘ廨。
    ※《丁永州集》三卷
