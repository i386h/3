<!-- { "loadSidebar": true } -->
    按《文中子後序》言：“太宗尝读《周官》‘辨方正位，体国经野，设官分职，以为民极’之言，慨然叹曰：‘不井田，不封建，不足以法三代之治。’”然则诏群臣议封建，必是时事也。後之儒者，往往追恨当时诸臣不能将顺英主之美意，使生民复兄三代之治，以为遗憾。愚尝窃论之，以为必能备究古今之事情，然後可以断其议论之是非，法制之得失。盖封建一事，汉以来未尝废也。然行之辄利少而害多，其故有二：一则不能存三代之公心，二则不能存三代之良法。公心者何？昔文、武、成、康之众建诸侯也，有德有功者则畀之。初未尝专以私其宗亲，虽曰兄弟甥舅之邦，然所封皆极一时之选。若其果贤，则微子尹东夏，蔡仲君蔡邦，虽仇仇不废也。若其不贤，则管、蔡为戮，五叔无官，虽同气不恕也。至汉则且私且忌，故始则剿灭异代所建国，而尽以畀其功臣；继则剿灭异姓王，而尽以畀其同宗；又继则剿灭疏属刘氏王，而尽以畀其近亲。而其所建置，若濞若长之徒，初无功德足以君国子民，特以其近亲而王之，故不旋踵而犯上作乱，墟其国而陨其身矣。盖有先王之公心，则其弊不至於此。良法者何？昔先王之建邦也，上有方伯连率，下有公侯伯子男，小大相维，尊卑相制。如公侯受封之地虽多，而制禄不过十倍其卿，城国不过半天子之军，名山大泽不以封，必赐弓矢然後征，必赐圭瓒然後鬯，有巡守，有述职，有庆有让，纲纪未尝一日隳也。若汉初诸侯王，则畀以大城名都，连数千里，未尝为之分限，山泽蓄货在其国者，不领於天子之大农，五岳四渎在其国者，不领於天子之祠官，故为诸侯者一受封之後，即自负其富强，摘山煮海，招纳亡命，擅爵人，赦死罪，天子不能诃，谋臣不敢议，所以纵恣之者如此。及景、武之後，则作佐官之律，严附益之法，吹毛求疵，积毁销骨，所以猜防之者复如此。盖方其纵恣也，则畏之有同乎敌国；及其猜防也，则抑之不啻如谪徙矣。盖有先王之良法，则其弊不至於此。由汉而来，有天下者未尝不王其昆弟子姓，而名之曰封建，然其得失与汉无以大相远。盖其初也惟务私其宗亲，未尝有择德而授之意。故有国者，不皆可使南面之人，而复不能固结之以恩义，绳律之以法度。故仁恕者则流於纵恣，西晋是也；克核者则过於猜防，曹魏是也。而晋、魏皆缘是以亡，是岂封建误之哉？先王之意之法不存，而强慕美名，则足以为祸乱之阶耳！唐太宗亦好名之王，然审时量已，固自不能存帝王之心，而行帝王之事矣，故刺史世袭之诏不久而遂停。而当时诸臣，虽以魏郑公之贤，亦以为事虽至善，时即未遑，而有五不可之说，盖其度之审矣。如颜师古之议，欲封建与郡县并行，王侯与守令错处，则汉初已尝如此。至景帝令诸侯王不得治民补吏，而汉置内史以治其地，则封建之地悉为郡县矣。盖古之所谓诣侯，即後之所谓守令。然自汉中叶以後，王侯之与守令始判然为二，承流宣化而实有治人之责者，守令也；食租衣税而但袭茅土之封者，王侯也。令欲并建，则凡王侯受封之地，必尽废内史之官，即付之兵民之任而後可，但恐恣纵专擅，犯上作乱，复如汉初之事。容之则废法，而贻子孙之深忧，诛之则伤恩，而失封建之初意矣。又况魏、晋以後，王侯多是虚封，有三分食一，四分食一，五分食一者；又有非其境内之地而遥封者，如元魏之以会稽、苍梧、建业、丹阳等郡，封其臣为公侯之类是也。盖户封既为虚名，则受封者之俸禄，必仰给於县官，而出纳之吝有所不能免，於是遂有虚食真食之异。今欲尽复旧制，则王侯受封之地，其户邑之入，必合尽捐以予之。地既瓜分，租赋随之，京师府藏顿鲜，无以供军国之用，非居上之利也。又王侯於所受封之郡邑，既无抚字之责，而徒利租赋之入，於是一意侵渔，不顾怨ゥ，为封户者甚於征行，非百姓之利也。又所谓王侯者，非子弟即勋臣，素号名贵人，华屋玉食之奉，於京师为宜。今使之块处外郡，朝不坐，宴不预，忧谗畏讥，此绛侯之所以恐惧，长孙司空之所以怨望，然则又非受封者之利也。夫封建者，古帝王所以建万世之长策，今其公心、良法一不复存，而顾强希其美名以行之，上则不利於君，中则不利於臣，下则不利於民。而方追咎其不能力行，此书生之论，所以不能通古今之变也。”
    唐制，皇兄弟、皇子为王，皆封国之亲王（龙朔二年制，诸王子嫡者封郡王，任职从四品下叙。其众子封郡公，从五品上叙。贞观中，王奏曰：“三品以上遇亲王於涂，皆降乘，违法申敬，有乖仪注。”太宗曰：“卿欲自尊而卑吾子乎？”魏徵曰：“自古迄今，亲王班次三公以下。今三品皆天子列卿及八座之长，为王降乘，非王所宜当也。”诏从之）。亲王府各置官属（凡府官、国官，王未出ト则皆不置），领亲事帐内二府及国官。太子男封郡王。其庶姓卿士功业特盛者，亦封郡王（自至德元载至大历三年，封异姓为王者凡百一十有二人）。其次封国公，其次有郡县开国公侯伯子男之号，亦九等，并无官土。其加实封者，则实其封。分食诸郡，以租调给（自武德至天宝，实封者百馀家。自至德二载至大历三年，食实封者二百六十五家，凡食四万四千八百六十户）。十六年制，王府官以四考为限（高宗时，滕王元婴、江王元祥、蒋王挥、虢王凤，俱以贪暴为吏人所患，有授其府官者，皆比岭外荒裔为之。语曰“宁向儋、崖、象、白，不事江、滕、蒋、虢”）。嗣圣二年，初置公府官员。武太后天授二年，又置皇孙官员。开元四年三月制，诸封国自始封至曾孙者，其封户三分减一。十年，加永穆公主封千户。凡诸王及公主以下所食封邑，皆以课户充，州县与国官邑、官共执文帐，准其户数，收其租调，均为三分，其一入官，其二入国。公所食邑则全给焉。二十年五月敕：“诸食邑实封，并以三丁为限，不须一分入官。其物仍令封随庸调送入京。”亲王府置傅一人（师范辅导，参议可否。初置王师，景二年改为傅），咨议参军一人（匡正幕府，咨谋庶事），友一人（陪随左右，拾遗补阙），文学二人（撰文章，仇校经史，东西ト祭酒各一人（接引宾客），长史、司马各一人（通判），掾一人（通判功、仓、户三曹），属一人（通判兵、骑、法、士四曹），主簿一人（覆省教命），记室参军二人（掌表启书疏，宣行教命），录事参军一人（受事句检），功曹、仓曹、户曹、兵曹、法曹、士曹等参军各一人（各有所主），参军二人，行参军四人（掌出使及杂检校），典签二人（宣传教命），亲事府置典军、副典军各二人（掌守卫陪从），执仗亲事（执弓刀卫从）、执乘亲事各十六人（供进骑乘），亲事三百三十三人。帐内府置典军、副典军各三人（掌仪卫陪从，兼知鞍马等）。帐内六百六十七人。亲王国（施行公文准等署式。嗣王以下府准此）：国令一人，大农二人（通判国司），尉二人（分判），丞一人（监印句稽）。小吏有差。若府主薨，则诸府佐视事帐内，过葬追退（虽无妻子，亦准此）。其国官听终丧，若有袭爵者，听其回事）。诸公主邑司有家令、丞、录事各一人（并隶宗正寺，出降者不置）。
    景龙三年，应食封邑者一百四十馀家，应出封户凡五十四州，皆天下膏腴物产。其安乐、太平公主封，又取富户，不在损免限。百姓著封户者，甚於征行。十一月，河南巡使监察御史宋务光上疏曰：“臣闻分列土，各有方位，通邑大都不以封锡。前猷未远，古义亦深，自顷命侯，稍殊旧式。莫居尧脊，专择雄奥。徐州贡土，方色巳乖，寝邱辞封，让德不嗣。且滑州者，国之近甸，密迩帝畿，地出缣纨，人多趋射，所以列县惟七，分封有五，王赋少於侯租，入家倍於输国。求诸既往，实所未闻。每科封丁，有甚征役，因而失业莫返。其居此土风逃少，顷日波散，良缘封多。伏愿稍均封户，散配馀州，下息疲，上遵古制，则公侯不失於采地，流人得还於故乡。诸州封户，亦望准此。又徵封使者往来相继，既劳传驿，甚扰公私，请附租庸，每年送纳，望停封使，以静下人。仍编入新格，庶为永例。又闻五等崇荣，百王盛典，自非邢茅懿戚，寇邓洪勋，无以誓彼山河，畴其爵土。近者封建，颇缘恩泽，功无横草，人已分茅，遂使沃壤名藩多入侯国，邑收家税半於天府。经费不足，盖亦有由。窃见武德之初建侯故事，於时天保新定王业，创开佐命如，谋臣如雨，然而封者不过十数人。今礼乐承平，邦家继世，有象贤旧德之裔，无野战攻城之勤，至於命封，不合全广，论功谢於前业，食邑多於往时，既减边储，实亏国用。伏惟酌宗周之前训，咨武德之旧章，地匪宗盟，勋殊社稷，不宜加於实邑，自可宠以虚名。如此则庶绩其凝，彝伦攸叙。臣忝当廉问，备采风谣，见此不安，岂敢自默，知必被封家所疾，顾常以报国为心，乞择愚言，访诸朝宰，秋毫有益，夕死无忧。”兵部尚书韦嗣立上疏曰：“臣窃见食封之家，其数甚众，昨问户部，云用六十馀万丁，一丁两疋，计一百二十万疋已上。臣顷在太府，知每年庸调绢数，多不过百万，少则七八十万以来，比诸封家，所入全少。臣闻自古封茅士，列山河，皆须业著经纶，功申草昧，然後配宗庙之享，承带砺之恩。往者皇运之初，功臣共定天下，当食封才三二十家，今以恩泽受封百四十家已上。国家租赋，大半私门，私门资用有馀，国家支计不足。有馀则或致奢僭，不足则坐致忧危，制国之方，岂谓为得？封户之物，诸家自徵，或是官典，或是奴仆，多挟势骋威，凌蔑州县。凡是封户，皆不胜侵渔。若户不满丁物送太府，封家但於右藏请受，不得辄自徵催，则必免侵渔，人冀苏息矣。”
    愚尝谓古之诸侯即後之守令，自汉以来始判而为二。为王侯者，於其受封之地实无抚字之责，而但利其租食之入，於是反为百姓之患。若宋、韦二公之疏所言尤详，故备著之。
    江夏郡王道宗，太祖曾孙，高祖兄子。以从秦王讨贼功，初封任城王，贞观时更封。永徽初，坐罪流象州，薨。子景恒，封卢国公。
    道兴，道宗弟。初封广宁郡王，後以疏属降封县公。
    永安壮王孝基，武德初封。二年，将兵讨刘武周，师败，为贼所害。道立以兄子嗣封高平王，後降为公。
    淮阳壮王道元，武德初封。後将兵讨刘黑闼，战殁。道明以弟嗣王，坐罪夺爵。
