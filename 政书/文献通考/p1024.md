<!-- { "loadSidebar": true } -->
    明帝永平三年，封皇子建为千乘王，羡为广平王。十五年，封皇子恭为钜鹿王，党为乐成王，衍为下邳王，畅为汝南王，丙为常山王，苌为济阴王。初，帝按地图将封皇子，悉半诸国，明德马后见而言之曰：“诸子食数县，於制不已俭乎？”帝曰：“我子岂宜与先帝子等乎！岁给二千万足矣。”
    按：前汉孝文之时，梁怀王薨，贾谊上疏，拳拳以诸侯强大，皇子单弱为虑，欲帝徙皇子，大其封疆，而帝从之。後汉显宗则谓“我子岂宜与先帝子等”，於是封皇子悉半光武所封诸王，与孝文异意，何也？盖孝文之时，分封之大小，可以验国势之强弱，显宗之时，分封之大小，不过系租入之丰俭。国势则宗藩强而皇子弱，殊非强弱支之远虑；租入则兄弟丰而诸子俭，乃见先人後已之公心。然亦可以知封建一事，至东汉之初名存实亡。故诸侯王土地之大小，初无系於理乱安危之大势矣。
    建初四年，按舆地图，令诸国户口皆等，租入岁皆八千万。
    东汉皇子封王，其郡为国。诸王受封者，受茅土，归以立社（胡广曰：“诸侯受封，皆受茅土，归立社稷。本朝为宫室，自有制度。至於列侯归国者，不受茅土，不立宫室，各随其贫富，而裁别之庶，以守其宠。”）。王国有傅（如师，不臣，二千石）、相（秩二千石。刁跃为鲁相，行县，三老执辔，学官处士皆乘车马随後，所顿亭传，辄讲经）、内史（如郡丞）、中尉、郎中令（掌三大夫、郎中宿卫，官如光禄勋）、仆（主车马）、持书（奉使至京都）、谒者、礼乐长、卫士长、医工长、永巷长、祠祀长、郎中。其绍封削黜者，中尉、内史官属随亦率减。
    ●卷二百六十九 封建考十
    ○东汉列侯
    汉旧制，列侯奉请在长安者，皆位次三公。中兴以来，惟以功德赐位特进者在三公下，次车骑将军；赐位朝侯，在九乡下，次五校尉；赐位侍祠侯，其次下土小国侯。以肺腑亲、公主子孙奉坟墓於京师，亦随时朝见，是为猥诸侯也（《汉官仪》曰：“皇后父兄率为特进侯，朝会位次三公。”故章帝启马太后曰：“汉典，舅氏之封侯，犹皇子之为王。”其功臣、四姓为诸侯、侍祠侯，皆在卿校之下）。明帝为四姓小侯开立学校，置五经师（外戚樊氏、郭氏、阴氏、马氏为四姓，以非列侯，故曰小侯）。列侯归国者，不受茅土，不立宫室，以户数租入为节；诸绍封者，皆为故国半租；罪侯归，不得臣吏民。初，汉制，皇女皆封县公主，仪服同列侯。其尊崇者，加号长公主，仪服同蕃王。诸王女皆封乡、亭翁主，仪服同乡、亭侯（《汉书》谓齐厉王姊为纪翁主，以纪氏所生，因以为号）。章帝惟特封东平宪王苍、琅琊孝王京女为县公主。其後安帝、桓帝妹亦封长公主，同之皇女。其皇女封公主者，所生之子袭母封，为列侯，皆传国於後。乡亭之封，则不传袭（永初元年，邓太后诏封清河孝王庆女十一人，皆为乡公主，分食邑俸）。列侯国置相（其秩各如本县主，治民如令长，不臣也。但纳租於侯，以户数为限），其官随国大小为增减，食邑千户以上置家丞、庶子各一人（此家臣也，使理家事）；不满千户，则不置家丞。旧置行人、洗马、门大夫等官，又悉省。诸公主各置家令一人（《东观书》曰：“其主薨，无子，置傅一人守其家。”）。
    ◎功臣侯
    太傅、高密侯邓禹，南阳新野人。以杖策从帝渡河，运筹，将兵入关，拜大司徒。建武元年，封ガ侯，食邑万户。二年，更封梁侯，食四县。十三年，以功高定封为高密侯。永平元年薨，谥元侯。帝分禹封为三国：长子震为高密侯，袭为昌安侯，珍为夷安侯。少子鸿，永平中为小侯。
    高密侯震子乾  成  褒子某嗣爵。  昌（某弟）袭母爵为舞阴侯。  昌安侯袭子藩。  夷安侯珍子良无後。  康（珍子）绍封。
    中山太守、全椒侯马成，南阳棘阳人。世祖讨河北，从征伐，以击斩李宪功，建武七年封平舒侯。二十七年，定功全椒侯。三十二年卒。子卫  香徙封棘陵侯。  丰元  邑  鬼，桓帝时以罪失国。  昌，延熹二年以成元孙复封为益阳亭侯。
    大司马、广平侯吴汉，南阳宛人。世祖讨王郎，汉说渔阳太守彭宠以郡归，帝赐号建策侯。击群贼，先登陷阵，帝即位，拜大司马，更封舞阳侯。建武二年，封广平侯，食四县。十一年，讨公孙述，灭之。二十年薨，谥忠侯。子哀侯成嗣，为奴所杀。二十八年，分汉封为三国：成子旦为灌阳侯，奉汉嗣；旦弟盱为筑阳侯；成弟国为新蔡侯。汉兄尉为将军，从征战死，封尉子彤为安阳侯。帝以汉功大，後封弟翕为褒亲侯。吴氏侯者凡五国。  旦无子，国除。  盱子胜。
    河南尹、阜成侯王梁，渔阳安阳人。为郡吏，与太守彭宠以渔阳归光武。从平河北，与寇恂南拒洛阳，北守天井关。帝即位，拜大司空，封武强侯。十三年，增邑，定封封阜成侯。十四年，卒官。子禹嗣。  禹卒，子坚石嗣。  坚石坐父弟与楚王英谋反诛。
    左将军、胶东侯贾复，南阳冠军人。为县掾，下江兵起，复亦聚众数百人归汉。後北渡河，从光武击青犊、五校群盗，破之。帝即位，为执金吾，封冠军侯。渡河攻朱鲔，降之。建武二年，益封穰、朝阳二县。十三年，定封胶东侯，食郁秩、壮武、下密、即墨、挺胡观杨，凡六县。三十一年卒，谥刚侯，子忠嗣。 忠卒，子敏嗣。 敏坐诬告母杀人，国除。  高宗更立复少子邯为胶东侯，邯弟宗为即墨侯，各一县。  育（邯子）长参（宗子）建
    琅琊太守、祝阿侯陈俊，南阳西鄂人。少为郡吏，光武徇河北，为安集掾。从击铜马、五校，破之。建武二年，封新处侯，破张步、董宪。十三年，增邑，定封祝阿侯。二十三年卒，子浮嗣。  专诸  笃
    建威大将军、好侯耿，扶风茂陵人。父况，王莽时为朔调连率（莽改上谷郡曰朔调，太守曰连率）。莽败，更始立，奉奏诣长安，至宋子，会王郎起兵，乃驰谒光武，说帝发渔阳、上谷兵攻拔邯郸，诛王郎。为大将军，从击铜马、赤眉、青犊、尤来、大枪诸盗，破之。光武即位，拜建威大将军，封好侯，食好、美阳二县。定彭宠，取张丰、张步。十三年，增户邑。永平元年卒，谥愍侯。子忠嗣。  冯  良  协
    俞麋侯霸，弟，况少子。况以上谷郡归光武，後封俞麋侯卒。  子霸嗣。  文
    金  喜  显  援
    牟平侯舒，弟，亦况子。况初封牟平，舒袭封。  袭  宝坐罪自杀，国除。箕复封牟平侯  恒别封阳亭侯
    骠骑大将军、参蘧侯杜茂，南阳冠军人。归光武於河北，为中坚将军，常从征伐。帝即位，拜大将军，封乐乡侯。建武二年，封苦陉侯。击五校，平之，拜骠骑大将军，十三年，增邑，封侯。十五年，坐罪免官，削户邑，定封参蘧乡侯。十九年卒。子元嗣，坐罪，国除。  奉（茂孙）复封安乐亭侯。
    执金吾、雍奴侯寇恂，上谷昌平人。王郎起，恂说上谷太守耿况以郡归光武，拜偏将军，号承义侯。从破群贼，拜河内太守，转输军粮。建武二年，拜颍川太守，封雍奴侯，邑万户。从讨隗嚣，拜执金吾。十二年卒，谥威侯。子损嗣。袭  恂同产弟及兄子、妹以军功封列侯者八人终其身，不传於後。
    积弩将军、昆阳侯傅俊，颍川襄城人。世祖徇襄城，以县亭长迎军，从破王寻等。世祖讨河北，从军。建武二年，封昆阳侯。三年，破秦丰。七年卒，谥威侯。子昌嗣，坐罪贬关内侯。  铁（昌子）复封高置亭侯。
    征南大将军、舞阳侯岑彭，南阳棘阳人。王莽时，守本县长。汉兵起，彭守宛，攻之数月，食尽乃降。大司徒伯升义之，封为归德侯。光武徇河内，彭与太守韩歆迎降，拜刺奸大将军，从平河北。帝即位，围洛阳，令彭说降朱鲔。建武二年，迁征南大将军，讨邓奉，击秦丰，破之，封舞阳侯。九年，讨公孙述，大破之。为述遣刺客所杀，谥壮侯。子遵嗣。  伉  杞  熙  福  世祖思彭功，复封遵弟淮为阳侯。
    左曹、合肥侯坚钅覃，颍川襄城人。世祖讨江北，署主簿。从平河北，击破大枪。帝即位，拜杨化将军，封氵隐强侯。与诸将攻洛阳，降朱鲔。六年，定封合肥侯。二十六年卒，子鸿嗣。浮  雅。
    征西大将军、夏阳侯冯异，颍川父城人。汉兵起，异以郡掾监五县，城守拒汉，出行属县，为汉兵所执。光武署为主簿，从渡河北，从破王郎，封应侯。与寇恂合势拒朱鲔，击鲔，破之。建武二年，封夏阳侯。入关，代邓禹，讨赤眉，大破之，定关中。击隗嚣，拜征虏将军。十年薨，谥节侯。子彰嗣。  普有罪，国除。  晨，安帝时复封。  世祖思异功，复封彰弟为祈乡侯。
    上谷太守、淮阳侯王霸，颍川颍阳人。汉兵起，霸率宾客从光武，从击破寻、邑。从渡河北，讨王郎，斩之，得其玺绶，封都乡侯。建武二年，封富波侯。讨周建，击卢芳，破之。十三年，增邑户，更封向侯、上谷太守。三十年，定封淮阳侯。永平二年卒，子符嗣。  度  歆
    建义大将军、鬲侯朱，南阳宛人。汉兵起，伯升拜大司徒，以为护军。从世祖讨河北，常力战陷阵，为偏将军，封安阳侯。世祖即位，拜建义大将军，更封堵阳侯。击邓奉、秦丰，降之。十三年，增邑，封鬲侯，食邑七千三百户。二十四年卒，子商嗣。  演  冲
    信都太守、阿陵侯任光，南阳宛人。汉兵起，率众从军，与世祖破寻、邑。更始至洛阳，以光为信都太守。王郎起，郡国皆降之，光独以郡迎世祖，拜左大将军，封武成侯，共击郎，灭之。建武元年，更封阿陵侯。五年卒，子隗嗣。屯胜  世
    征虏将军、颍阳侯祭遵，颍川颍阳人。光武破王寻等，署为门下史。从征河北，以为刺奸将军。建武二年，拜征虏将军，封颍阳侯。击张满、邓奉、张丰等，破之。六年，与诸将讨陇、蜀。九年卒，谥成侯。无子，国除。
    豫章太守、中水侯李忠，东莱黄人。王莽时，为新博属长（莽改信都国曰新博，都尉曰属长）。更始立，忠与任光同，奉世祖，以为右大将军，封武固侯。建武二年，更封中水侯，食邑三千户。从平庞萌、董宪等。十四年，迁豫章太守。十九年卒，子威嗣。纯  广
