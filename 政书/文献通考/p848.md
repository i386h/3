<!-- { "loadSidebar": true } -->
    晁氏曰：皇朝韩琦欲编次未成，郡守李琮命郡文学掾陈申之效宋敏求《河南志》成此书。
    ※《晋阳事迹杂记》十卷
    陈氏曰：唐河东节度李璋纂。序言十四卷，《唐志》亦同，今删为十卷。盖治平中太原府所刻本也，从莆田李氏借录。自南渡以来，关河阻绝，图志泯亡，得见一二仅存者，犹足以发伤今思古之叹。然唐并州治晋阳、太原二县，国初克复，徙治阳曲，而虚其故城。二县後皆并省，则唐之故迹皆不复存矣。
    ※《临安志》十五卷
    陈氏曰：府帅吴兴周淙彦广撰。首卷为行在所，於宫阙殿阁，全不记载。籍曰禁省严秘，不敢明著。其视宋次道《东京记》，何其大不侔。其他沿革，亦多疏略。然淙有才具，其尹京，开湖河，皆有成绪。今城中河道通利，民户为脚船以济行旅者，盖自此始。
    ※《吴兴杂录》七卷
    陈氏曰：唐湖州刺史张文规撰。末载义兴造茶及风物杂占甚详。文规，张荐之後，彦远之子，其为郡当会昌二年。
    ※《吴兴纪统》十卷
    陈氏曰：摄湖州长史左文质撰。分门别类，古事颇详。序称甲辰岁者，本朝景德元年也。
    ※《吴兴志》二十卷
    陈氏曰：枢密院编郡人谈钥元时撰。嘉泰元年也。其为书草率，未得为尽善。
    ※《苏州图经》六卷
    陈氏曰：翰林学士饶阳李宗谔昌武等撰。景德四年，诏以四方郡县所上图经刊校定，为一千五百六十六卷，以大中祥符四年颁下。今皆散亡，馆中仅存九十八卷。余家所有，惟苏、越、黄三州刻本耳。
    ※《吴郡图经续记》三卷
    陈氏曰：秘书省正字郡人朱长文伯原撰。记祥符以後事，亦颇补前志之缺遗。长文，吴中名士，病废不仕，自号乐圃，卒於元符元年。
    ※《吴地记》一卷
    陈氏曰：唐陆广微撰。郡人也。多记古吴国事。唐未有秀州，天禧中始割嘉兴县置，故此记合二郡为一。
    ※《吴郡志》五十卷
    陈氏曰：参政郡人范成大至能撰。书始成，未行而石湖没。有求附见某事而弗得者，讠华曰：“此非石湖笔也。”太守不能决，藏其书学官。然周益公为范墓，碑述所著书目有焉。及绍定初，桐川李寿朋俦老为守，始取而刻之。而书止於绍兴。其後事实俾僚属用褚少孙《史记》例补成之。赵南塘履常作序，订其为石湖书不疑，且谓郡士龚颐正、滕、周南皆常荐所闻於公者，而龚尤多。
    ※《镇江志》三十卷
    陈氏曰：教授天台卢宪子章撰。
    ※《新定志》八卷
    陈氏曰：郡守东平董┍令升撰。绍兴己未也。淳熙甲辰，武义陈公亮重。
    ※《嘉禾志》五卷，《故事》一卷
    陈氏曰：郡守毗陵张元成撰。为书极草草。
    ※《毗陵志》十二卷
    陈氏曰：教授三山邹补之撰。
    ※《越州图经》九卷
    陈氏曰：李宗谔祥符所上也。末有秘阁校理李垂、邵焕及覆名衔。然则书成於众手，而宗谔特提总其凡耳。
    ※《会稽志》二十卷
    陈氏曰：通判吴兴施宿武子、郡人冯景中、陆子虚、朱鼐、王度等撰。陆放翁为之序。首称禹会诸侯，而以思陵巡守，升府配之。气壮文雅，盖奇作也。嘉泰辛酉，六年已七十七矣。未几，始落致仕为史，官至八十五岁乃终。其笔力老而不衰，於此序见之。
    ※《会稽续志》八卷
    陈氏曰：梁国张氵昊撰。续记辛酉後事，而亦补前《志》之遗。前《志》无进士题名，此其尤不可遗者也。
    ※《赤城志》四十卷
    陈氏曰：国子司业郡人陈耆卿寿老撰。其前为图十有三。
    ※《赤城续志》八卷
    陈氏曰：郡人吴子良拾其所遗，续载之。
    ※《赤城三志》四卷
    陈氏曰：郡人林表民逢吉撰。绍定已丑，水坏城，治兴筑，本末详焉。
    ※《四明志》二十一卷
    陈氏曰：赣州录事参军庐陵罗。时胡榘仲方尚书为守，其乡人也。
    ※《明越风物志》七卷
    晁氏曰：皇朝姜屿撰。以明州本越地，故曰“明越”。又以郭璞注《尔雅》多引江东，故详载其风物云。
    ※《永嘉谱》二十四卷
    陈氏曰：礼部侍郎郡人曹叔远器远撰。曰《年谱》、《地谱》、《名谱》、《人谱》。时绍熙三年，太守宛陵孙属器远裒集，创为义例如此。器远，庚戌进士，盖初第时也。
    ※《永宁编》十五卷
    陈氏曰：待制郡人陈谦益之撰。汉分章安之东瓯乡为永宁，今永嘉四邑是也，故以名编。时嘉定九年，留元刚茂潜为太守。
    ※《东阳志》十卷
    陈氏曰：枢密鄱阳洪遵景严撰。绍兴二十四年为通判时所作。
    ※《括苍志》七卷
    陈氏曰：教授曾贲撰。乾道六年，太守四明楼璩叔韫序。
    ※《括苍续志》一卷
    陈氏曰：郡人陈百朋撰。
    ※《信安志》十六卷
    陈氏曰：教授曾贲撰。太守四明，刘也实嘉定已卯。
    ※《信安续志》二卷
    陈氏曰：教授叶汝明撰。太守四明袁甫广微，绍定初也。
    ●卷二百五 经籍考三十二
    ○史（地理）
    ※《建康志》十卷
    陈氏曰：府帅史正志志道撰。乾道五年。
    ※《续建康志》十卷
    陈氏曰：府帅吴琚居父以郡人朱舜庸所编诠次，与前《志》并行。时庆元六年。
    ※《六朝事迹》一卷，《南朝宫苑记》二卷
    陈氏曰：不知何人所作。记六朝故都事迹颇为详。
    ※《姑孰志》五卷
    陈氏曰：教授长乐林桷子长撰。太守杨愿原仲也。时淳熙五年。
    ※《新安志》十卷
    陈氏曰：通判赣州郡人罗愿撰。时淳熙二年，太守则赵不悔也。
    ※《秋浦志》八卷
    陈氏曰：太守南昌胡兆，乾道八年修。
    ※《秋浦新志》十六卷
    陈氏曰：三山王伯大幼学以前志缺陋重修。时以庾节摄郡事，端平丙申也。
    ※《南康志》八卷
    陈氏曰：郡守朱端章撰。淳熙十二年。
    ※《桐新志》二十卷
    陈氏曰：教授钱塘赵子直撰。绍定五年也。太守林序。
    ※《豫章职方乘》三卷，《後乘》十二卷
    陈氏曰：郡人洪刍驹父宣和己亥撰。“乘”取晋《乘》为名。《後乘》淳熙十一年太守程叔达序。
    ※《浔阳志》十二卷
    陈氏曰：迪功郎晁百揆元采撰。淳熙三年，太守开封曹训为序。
    ※《宜春志》十卷
    陈氏曰：袁州教授南城章宗说撰。太守李观民也。
    ※《宜春传信录》三卷
    晁氏曰：皇朝罗诱述。载其地古今人物，及牧守政迹、山川灵异之迹。
    ※《袁州孚惠庙录》一卷
    晁氏曰：皇朝张悫撰。记仰山二神灵异之迹。
    ※《盱江志》十卷，《续》十卷
    陈氏曰：郡守胡舜举绍兴戊寅俾郡人童宗说、黄敷忠为之。《续志》，庆元五年三山陈岐修，亦郡守也。
    ※《富川志》六卷
    陈氏曰：军学教授括苍潘廷立撰。太守赵善宣，绍熙四年也。军治永兴，本富川县，故名。
    ※《南安志》二十卷，《补遗》一卷
    陈氏曰：太守方崧卿，教授许开修。
    ※《广陵志》十二卷
    陈氏曰：教授三山郑少魏、江都尉会稽姚一谦撰。绍熙元年，太守郑兴裔也。
    ※《楚州图经》二卷
    陈氏曰：教授川吴莘商卿撰。太守毗陵钱之望大受，时淳熙十三年。
    ※《永阳志》三十五卷
    陈氏曰：滁守林氵急命法曹龚惟蕃修。
    ※《吴陵志》十卷
    陈氏曰：不著名氏。淳熙壬寅所修。後三年乙巳，太守钱塘万锺元亨属僚佐参正而刻之。泰州在唐为吴陵县。
    ※《高邮志》三卷，《续修》十卷
    陈氏曰：兴化县主簿孙祖义撰。郡守赵不惭刻之，淳熙四五年也。其书在图志中最为疏略。嘉定中，守汪纲再修，稍详定矣。
    ※《都梁志》八卷，《续》一卷
    陈氏曰：郡守霍篪、教授周之瑞修。绍熙元年也。《续志》嘉泰壬戌郡守耿与义序。
    ※《合肥志》四卷
    陈氏曰：合肥主簿唐撰。郡守郑兴裔也，时淳熙十五年。
    ※《同安志》十卷
    陈氏曰：毗陵钱绅伸仲撰。宣和五年，太守曰曾元礼。未几而有狄难，至绍兴十三年，太守张彦声始取而刻之。
    ※《历阳志》十卷
    陈氏曰：郡守九华程九万鹏飞、教授天台黄宜达之撰。庆元元年。
    ※《黄州图经》四卷，《附录》一卷
    陈氏曰：李谔祥符所修图经，亦颇有後人附益者，郡守李沉又以近事为《附录》焉。沉，参政邴汉老之子也。
    ※《齐安志》二十卷
    陈氏曰：郡守吕昭问俾教授厉居正重修。庆元已未也。
    ※《濠梁志》三卷
    陈氏曰：永嘉张季樗撰。时嘉泰初元。
    ※《无为志》三卷
    陈氏曰：教授宋宜之撰。太守柴瑾为之序。
    ※《襄阳志》四十卷
    郡守朐山高夔命教授吴兴刘宗、幕官上蔡任Ａ３０编纂。为书既详备，而刊刻亦精纟致，图志之佳者。
    ※《襄沔记》三卷
    陈氏曰：唐吴从政撰。删宗忄禀《荆楚岁时记》、盛弘之《荆州记》、邹闳甫《楚国先贤传》、习凿齿《襄阳耆旧传》、郭仲产《襄阳记》、鲍坚《南雍州记》，集成此书，其记襄，汉事迹详矣。景龙中人，自号“栖闲子”。
    ※《渚宫旧事》十卷
    晁氏曰：唐知古撰。自鬻熊至唐，江陵君臣人物事迹，史氏传记所载者，悉编次之。
    ※《房州图志》三卷
    陈氏曰：郡守毗陵陈宇撰。
    ※《义阳志》八卷
    陈氏曰：郡守河南关良臣撰。绍熙二年也。信阳军，唐申州，所谓申、光、蔡，吴元济所据，竭天下之力以取之者。
    ※《长沙志》五十二卷，《续志》十一卷
    陈氏曰：郡守赵善俊以绍熙二年命教授褚孝锡等七人撰。时止斋持漕，相与考订商略，故序言当与《长乐志》并也。《续志》不著名氏，录绍熙以後事。
    ※《长沙风土碑》一卷
