<!-- { "loadSidebar": true } -->
    河王弘，文帝从祖弟。周时从帝征伐，委以腹心，受禅封。子庆嗣，後降李密、王世充。归唐，封郇国公。
    义城公处纲，文帝族父。周时，以军功封其父。隋受禅，处纲嗣爵。
    房陵王勇，文帝长子。初立为太子，後废为庶人，为炀帝所杀，追封房陵王。
    长宁王俨  平原王裕  安城王筠  安平王嶷  襄城王韶  建安王韶，颍川王，俱勇子。勇败，俱坐废，後悉为炀帝所杀。
    秦王俊，文帝子。开皇元年封。子浩嗣。宇文化及弑炀帝，立浩为帝，寻杀之。
    蜀王秀，文帝子。开皇元年封。後坐罪废为庶人，後为宇文化及所杀，并其诸子。
    汉王谅，文帝子。开皇元年封。炀帝即位，坐反诛。
    晋王昭，炀帝长子。仁寿初封。帝即位，立为皇太子。後薨。
    代王侑，昭长子。唐高祖八关立之，後禅於唐，崩，谥恭帝。
    燕王亻炎，昭次子。宇文化及弑炀帝，并遇害。
    越王侗，昭幼子。王世充立之於东都，世充篡，遇害。
    齐王氵，炀帝子。开皇中立，後为宇文化及所害。
    赵王杲，大业九年封，後为宇文化及所害。
    ◎隋列侯
    高，渤海人。文帝辅政，封义宁县公。後以平陈功，封齐国公。炀帝即位，坐讪谤诛。
    牛弘，安定鹑觚人。周时，袭封临泾公。
    李德林，博陵安平人。隋文受禅，以佐命功，封安成县子。
    梁士彦，安定乌氏人。周时，以平齐功，封成阝国公。隋初，坐反诛。
    元谐，河南洛阳人。文帝受禅，以旧恩封乐安郡公，後坐罪诛。
    虞庆则，京兆栎阳人。开皇初，以讨突厥功，封彭城郡公。
    元胄，河南洛阳人。文帝受禅，以腹心佐命，封武陵郡公。炀帝时，坐事死。
    达奚长儒，代人。文帝受禅，以佐命功，封蕲郡公。
    贺娄子，代人。以讨尉迟迥功，封钜鹿郡公。子善柱嗣。
    史万岁，京兆杜陵人。以战功封太平县公，後坐事诛。子怀义嗣。
    刘方，京兆长安人。以战功赠卢国公。子通仁嗣。
    杜彦，中人。以讨尉迟迥功封襄武县公。子虔宝嗣。
    周摇，河南洛阳人。以战功封夔国公。
    独孤楷，不知何许人。以战功积封至汝阳郡公。
    乞伏慧，鲜卑人。以破尉迟迥，封西河郡公。
    张威，不知何许人。以战功积封至晋熙郡公。
    和洪，汝南人。以破尉迟迥功，封广武郡公。
    阴寿，武威人。以功封赵郡公。子世师嗣。
    杨义臣，代人。以旧恩封秦兴公。
    刘，望都人。以佐命功，封舒国公，後坐反诛。
    柳裘，河东解人。周时，以功封昌乐公。子惠童嗣。
    皇甫绩，安定朝那人。以佐命功，封义阳郡公。子嗣。
    郭衍，太原介休人。周时，封武强县公。炀帝即位，以预夺嫡谋，封真定侯。
    杨汪，弘农华阴人。以功封平乡县伯。
    赵，天水西人。文帝受禅，以进玺绶功，封金城郡公。子义臣嗣。
    赵芬，天水西人。周时，封淮安县男。子元恪嗣。
    王韶，太原晋阳人。周时，以平齐功，封晋阳县公。帝受禅，改封项城郡公。子士隆嗣。
    元岩，河南洛阳人。周时，封昌国县伯。帝受禅，进封平昌郡公。子弘隆嗣。
    宇文弼，河南洛阳人。周时，为济阳侯。隋受禅，进爵为公。子杰嗣。
    李圆通，京兆泾阳人。少贱，给事文帝家，帝受禅，以佐命功封万安县公。子孝常嗣。
    郭荣，太原人。周时，以军功封平阳县男。文帝受禅，以龙潜旧人，进爵蒲城郡公。
    庞晃，榆林人。周时袭爵比阳侯，文帝受禅，以旧人进爵为公。
    李安，狄道人。以佐命功，封赵郡公。子琼嗣。
    杨尚希，弘农人。周时，为高都侯。文帝受禅，进爵为公。子嗣。
    张，河莫阝人。周时，封北平县伯。文帝受禅，进爵为侯。
    苏孝慈，扶风人。周时，封临水县公。隋初，进爵安平郡公。子康嗣。
    元寿，河南洛阳人。周时，封隆城县公。
    段文振，北海期原人。周时，封襄国县公。
    来护儿，南阳新野人。以平江南功，封襄阳县公。後为宇文化及所害。
    樊子盖，庐江人。以平陈功，封上蔡县伯。
    周罗，九江浔阳人。本陈将，陈亡乃降，後以击突厥功，封义宁郡公。
    周法尚，汝南安城人。本仕陈，後降周，封归义县公，以战功封谯郡公。
    卫元，河南洛阳人。周时，袭爵兴势公。隋文受禅，封同轨郡公。
    刘权，彭城丰人。以平陈功，封宋城县公。
    李景，天水休官人。隋初，封寇县公。炀帝时，以击高丽，封滑国公。
    李谔，赵郡人。文帝受禅，封南和伯。
    鲍宏，东海郯人。周平齐，以功封平遥县伯。隋初，进爵为公。
    梁毗，安定乌氏人。周时，封易阳县子。隋初，进爵为侯。
    杜整，京兆杜陵人。周时，以平齐功，封平原县公。隋初，进爵长广郡公。子楷嗣。
    张定和，京兆万平人。以破突厥功，封武安县侯。
    张ち，清河东武城人。以从平陈功，封文安县子。
    麦铁杖，始兴人。辽东之役战死，赠宿国公。子孟才嗣。
    权武，天水人。周时，以父战死，袭封齐郡公。
    吐万绪，代郡鲜卑人。周时，袭爵元寿县公。隋文受禅，进城郡公。
    董纯，陇西成纪人。周时，以平齐封大兴县侯。後从平汉王谅，进爵郡公，後坐罪死。
    王辨，冯翊蒲城人。以从平汉王谅功，封武宁县男。
    陈棱，庐江襄安人。以破杨元感功，封信安侯。
    宇文述，代郡武川人。周时，以军功封江陵郡公。後以平尉迟迥功，进封褒国公。子化及嗣。
    智及，以父功封濮阳郡公。後并以江都弑炀帝僭立，为窦建德所诛。
    王世充，本西域胡人。炀帝时，为东都留守。帝遇弑，世充奉越王侗为主，封世充郑国公。後篡立，号郑，唐讨平之。
    萧该，兰陵人。梁鄱阳王恢之孙。开皇初，封山阴县公。
    王颁，太原祁人。僧辨之子。开皇初，以平蛮功，封邱县公。
    刘弘，彭城人。以从平陈功，封护泽县公。子长信嗣。
    卢楚，涿郡范阳人。越王侗时，封涿郡公。王世充篡，楚不从，死之。
    来和，京兆长安人。周时，以相术封洹水县男。隋受禅，进爵为子。
    ●卷二百七十五 封建考十六
    ○唐诸王
    唐高祖受禅，以天下未定，广封宗室，以威天下。皇从弟及侄年始孩童者数十人，皆封为郡王。太宗即位，因举属籍问侍臣曰：“遍封宗子，於天下便乎？”尚书右仆射封德彝对曰：“不便，历观往古，封王者今日最多。两汉以降，唯封帝子及亲兄弟，若宗室疏远者，非有大功，如周之郇、滕，如汉之贾、泽，并不得滥叨名器，所以别亲疏也。先朝敦睦九族，一切封王，爵命既崇，多给力役，盖以天下为私，殊非至公驭物之道也。”太宗曰：“然。朕理天下，本为百姓，非欲劳百姓以养已之亲也。”於是率以属疏降爵，唯有功者数人得王，馀并封为县公。
