<!-- { "loadSidebar": true } -->
    陈氏曰：本朝祸乱，萌於此书，陈所谓“尊私史而压宗庙”者。其︹愎坚辩，足以荧惑主听，钳制人言。当其垂殁时，欲以此书秉畀炎火，岂非其心有所愧悔欤？既不克焚，流毒遗祸，至今为梗，悲夫！书本八十卷，今止有其半。
    ※《四明尊尧集》一卷
    陈氏曰：司谏延平陈莹中撰。专辩《王安石日录》之诬僭不孙，与配食坐像之为不恭。初在谏省，未以安石为非，合浦所著《尊尧集》犹回隐不直，末乃悔之，复为此书。以谓蔡卞专用《日录》以修《神宗实录》，薄神考而厚安石，尊私史而压宗庙。於是编类其语，得六十五条，总而论之。坐此羁管台州。
    朱子《读两陈谏议遗墨跋》：《日录》固为邪说，然诸贤攻之亦未得其要领，是以言者渎而听者疑，用力多而见功寡也。盖尝即其书而考之，则凡安石之所以惑乱神祖之聪明，而变移其心术，使不得遂其大有为之志，而反为一世祸败之原者，其隐微深切，皆聚此书。而其词锋笔势，纵横捭阖，炜烨谲诳，又非安石之口不能言，非安石之手不能书也。以为蔡卞撰造之言，固无是理。况其见诸行事深切著明者，又巳相为表里，亦不待晚年怼笔有所增加，而後为可罪也。然使当时用其垂绝之智，举而焚之，则後来载笔之士，於其帷幄之，深谋密计，虽欲毕力搜访，极意形容，势必不能得之如此之悉；而传闻异词虚实相半，亦不能使人无溢恶之疑。且如“勿令上知”之语，世所共传，终以手笔不存，故使陆佃得为隐讳，虽以元众贤之力，争辩之苦，而不能有以正也（此见陆佃《供答史院取问状》）。何幸其徒自为失计，出此真迹，以暴其恶於天下。便当摭其肆情反理之实，正其迷国误朝之罪，而直以安石为诛首。是乃所谓自然不易之公论，不唯可以订已往之谬，而又足以开後来之惑。柰何乃以畏避嫌疑之故，反为迂曲回互之言，指为撰造增加诬伪谤诋之书，而欲加刊削以灭其迹乎？此书之作，实在建中、崇宁之。且其言犹以《目录》为蔡卞之所记。而其後了翁《合浦尊尧》之书，亦未直攻安石也，至於大观初年而後，《四明》之论始作。虽谓天使安石自写诬悖之心，然犹有怼笔增加，归过神考之云，则终未免於有所回互避就而失之者也。
    ※《朱子语录》：问《四明尊尧集》，曰：只似讨闹，不於道理上理会，只於利害上见得，於道理全疏。如介甫心术隐微处，他都不曾改得，只是把持。如云谓太祖滥杀有罪，谓真宗矫诬上天，皆把持语也。《龟山集》中有攻《日录》数段好，盖龟山长於攻王氏。
    ※《曾相手记》三卷
    晁氏曰：绍圣初，元党祸起，曾布知公论所在，故对上之语多持两端，又辄增损，以著此书云。
    ※《绍圣甲戌日录》一卷，《元符庚辰日录》一卷
    陈氏曰：丞相南丰曾布子宣撰。记在政府奏对施行及宫禁朝廷事。
    ※《林氏野史》八卷
    陈氏曰：同知枢密院长乐林希子中撰。希不得志於元，起从章，甘心下迁西掖，候诸贤谪词者也。而此书记熙宁、元丰以来事颇平直，不类其所为。或言此书作元之前，其後时事既变，希亦随之，书藏不毁。久而时事复变，其孙懋於绍兴中始序而行之耳。
    王氏《挥麈录》曰：林子中《野史》世多传之。其议论，与平日所为极为背驰，殊不可晓。岂非知公论之不可扌，欲盖其迹於天下後世邪？
    ※《邵氏辩诬》一卷
    晁氏曰：邵伯温撰。辩蔡卞、章、刑恕诬罔宣仁欲废哲宗立徐邸事。
    ※《邵氏闻见录》二十卷
    晁氏曰：邵伯温子文撰。记国朝杂事，迄绍兴之初。序言早以其父之故，亲接前辈，得前言往行为多，类之成书。其父雍也。
    陈氏曰：又有《後录》三十卷，其子传所作，不专记事，在子录小说类。
    ※《传信录》十卷
    晁氏曰：皇朝鲜于绰大受撰。言国朝杂事，多元丰後朝廷政事得失、人物贤否也。
    ※《国史後补》五卷
    陈氏曰：蔡撰。，京之爱子，京末年事皆出於。见攸既叛父，亦与不咸。此书大略为其父自解，而滔天之恶，终有不可隐盖者。其所载宫闱禁密，非臣庶所得知，亦非臣庶所宜言，既出笔，事遂传世，殆非人力也。
    ※《北征纪实》二卷
    陈氏曰：蔡撰。叙伐燕本末，归罪童贯、蔡攸，亦欲为京文饰。然京罪不可掩也。
    ※《金人背盟录》七卷，《围城杂记》一卷，《避戎夜话》一卷《金国行程》十卷《南归录》一卷《朝野佥言》一卷
    晁氏曰：皇朝汪藻编。记金人叛契丹，迄於宣和乙巳犯京城。《围城杂记》等五书，皆记靖康时事也。
    陈氏曰：《朝野佥言》，不著名氏，有序，建炎元年八月。《系年录》称夏少曾，未详何人。《南归录》，直秘阁沈撰，亦记燕山事。《避戎夜话》，吴兴石茂良太初撰。
    ※《靖康要录》五卷
    陈氏曰：不知谁撰。自钦庙潜邸，迄靖康元年十二月事。
    ※《靖康传信录》一卷
    陈氏曰：丞相李纲伯纪撰。丁未二月。
    ※《靖康奉使录》一卷
    陈氏曰：郑望之撰。
    ※《靖康拾遗录》一卷
    陈氏曰：何烈撰。又名《靖康小史》，又名《草史》，
    ※《孤臣泣血录》三卷，《拾遗》一卷
    陈氏曰：丁特起撰。
    ※《裔夷谋夏录》七卷
    陈氏曰：汪藻撰。
    ※《陷燕记》一卷
    陈氏曰：贾子庄撰。记燕山初陷事。子庄，不知其名，蔡靖客也。
    ※《靖康录》一卷，《靖康遗录》一卷
    陈氏曰：《录》太学生朱邦基撰。《遗录》为太学生沈良撰。
    ※《金人犯阙记》一卷
    陈氏曰：草茅方冠撰。
    ※《汴都记》一卷，《靖康野录》一卷，《痛定录》一卷
    陈氏曰：并不著撰人名氏。
    ※《悲喜记》一卷
    陈氏曰：围城中人作书与所亲，曰“中美知府”者，具述晋乱本末，自称名曰，皆不知何人也。
    ※《东都事略》一百五十卷
    陈氏曰：承议郎知龙州眉山王季平撰。其书纪、传、附录略具体，但无志耳。附录用《五代史》例也。淳熙中上其书，得直秘阁。其所纪太简略，未得为全书。
    ※《建炎中兴记》一卷
    陈氏曰：耿延禧撰。
    ※《建炎日历》五卷
    晁氏曰：宰相汪伯彦撰。记太上皇帝登极时事。
    陈氏曰：叙元帅开府，至南都践极。
    ※《吕忠穆答客问》一卷
    陈氏曰：宰相济南吕颐浩元直撰。
    ※《吕忠穆勤王记》一卷
    陈氏曰：左宣教郎臧梓撰。记建炎复辟事。
    ※《渡江遭变录》一卷
    陈氏曰：丞相上蔡朱胜非藏一撰。记苗、刘作难，至复辟事。
    ※《建炎复辟记》一卷
    陈氏曰：无名氏。
    ※《建炎通问录》一卷
    陈氏曰：宣教郎傅撰。建炎初，李丞相纲所进。
    ※《北狩闻见录》一卷
    陈氏曰：当龙德宫曹勋功显撰。按曹勋时扈从北狩，以徽庙御札道走行在所，以建炎二年七月至南京。
    ※《北狩行录》一卷
    陈氏曰：蔡、王若冲撰。
    ※《戊申维扬录》一卷
    陈氏曰：无名氏。
    ※《维扬过江录》一卷
    陈氏曰：尚书左丞叶梦得少蕴撰。
    ※《己酉航海记》一卷
    陈氏曰：中书舍人李正民撰。又名《建炎居记》。
    ※《建炎假道高丽录》一卷
    陈氏曰：杨应诚撰。取道辽东，奉使金虏，不达而还。
    ※《绍兴讲和录》二卷
    陈氏曰：无名氏。
    ※《乱华编》三十三卷
    陈氏曰：知盱眙军东平刘荀子卿编。其前有小序数语，云：“方石敬塘割幽燕遗契丹之日，孰知为本朝造祸之原哉？逮王安石创新法为辟国之谋，又孰知绍述者召祸之酷哉？”所集杂史、传记近三十种。荀，忠肃丞相诸孙也。
    ※《元党籍列传谱述》一百卷
    陈氏曰：龚颐正撰。以诸臣本传及志状、家传、遗事之类集成之。其事迹微晦，史不可见者，则采拾诸书为之补传。凡三百九人，其阙者四人而尺。淳熙中，史院取其书以修《四朝国史》。洪迈奏乞甄录，补和州文学，後赐出身。详见编年类。颐正，给事中原之曾孙也。
    ※《绍兴正论》二卷
    陈氏曰：序称潇湘野夫，不著名氏。录文武官不附和议及忤秦桧得罪者。
    ※《绍兴正论小传》二十卷
    陈氏曰：宗正寺主簿鄞楼叔撰。以《正论》中姓名，仿《元党传》为之。
    ※《三朝北盟会编》二百五十卷
    陈氏曰：直秘阁清江徐梦莘商老撰。辑诸书二百馀家，分上中下。上为政、宣，二十五卷；中为靖康，七十五卷；下为炎、兴，一百五十卷。
    ※《北盟集补》五十卷
    陈氏曰：梦莘以前书铨载不尽者五家，续编次於中、下二帙，以补其阙。靖康、炎、兴各为二十五卷。
    ※《中兴十三处战功录》一卷
    陈氏曰：参政眉山李璧季章撰。中兴以来，御寇立功，惟此十三处，编为一书，所谓“司勋藏其贰”者也。开禧乙丑，北事将作，其书成。
    ※《顺昌录》一卷
    晁氏曰：绍兴十年，刘破女真於顺昌城下，其徒记其功云。
    ※《建炎以来朝野杂记》甲乙集，共四十卷
    陈氏曰：李心传撰。上自帝系、帝德、朝政、国典，下及见闻琐碎，皆录之。盖南渡以来野史之最详者。
    ※《西陲泰定录》九十卷
    陈氏曰：李心传撰。记吴曦叛逆，以及削平本末。起嘉泰辛酉，迄嘉定辛未，为三十七卷；其後蜀事益多，又增至辛巳之冬，通为九十卷。仍颇用太史《年表》例，并记国家大政令、防边大节目。首尾二十年。
    ※《绍运图》一卷
    晁氏曰：未详何人撰。自伏羲至皇朝神庙，五德之传及记事，皆著於篇。
    ※《汉史》二十卷
    陈氏曰：丞相阳羡蒋芾子礼撰。其曾祖魏公之奇颖叔所记遗事，殆数百册，兵火散失。捃摭遗藁，得六百六十事，为十九门。淳熙改元，书成，为之序。
