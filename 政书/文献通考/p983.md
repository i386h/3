<!-- { "loadSidebar": true } -->
    帝姬降嫁仪：纳采、问名、纳吉、请期，婿家具礼物（并用雁）纳成（用玉币等），修表如仪。前期，太史局择日，差官奏告景灵东西宫。亲迎。前一日，所司於东门外量地之宜，西向设婿次。其日大昕，婿之父服其服，告於祢庙曰（无庙者行厅事东ト设神位）：“天子降女於某（婿名），以某日亲迎，敢告”，再拜，子将行，父醮子於厅事。赞者设父位於中南向，设子位於父位之西近南，东向。父即座，子公服升自西阶，进立於位前。赞者注酒於，西向授子，子再拜跪受。赞者又奉馔设於位前，子举酒兴，即座，饮食讫，降，再拜，赞礼者引立於父位前，父命之曰：“往迎肃雍，以昭惠宗。”子再拜曰：“祗率严命！”又再拜，降，出乘马，至东华门内下马，礼直官引就次。有司陈帝姬卤簿、仪仗於内东门外，俟帝姬将升厌翟车，礼直官引婿出次，立於内东门外，躬身西向。掌事者以雁陈於前，内谒者奉雁以进，俟帝姬升车讫，婿再拜，先还第。同牢。其日初婚，掌事者设巾、洗各二，一於东阶东南，一於室之北。水在洗东，尊於室中，实四爵、两卺於篚（爵卺以常用酒器代之）。婿至本第，下马以俟。帝姬至，降车，赞者引婿揖帝姬以入，及寝门又揖，婿导帝姬升降，入室盥洗。掌事者布对位，婿揖帝姬，皆即座受三饮，婿及帝姬俱兴，再拜讫，赞者彻酒。见舅姑。夙兴，帝姬著花钗、服プ翟以俟见。赞者设舅姑位於堂上，东西相向，舅位於东，姑位於西，舅姑服其服，俱就位後立。女相者引帝姬升自西阶，诣舅位前再拜讫，赞者以枣授帝姬，帝姬奉枣置於舅位前，舅即座，赞者进彻以东，帝姬退，复位，又再拜。女相者又引帝姬诣姑位前再拜讫，赞者以段授帝姬，帝姬奉段置於姑位前，姑即座，赞者受以东，帝姬退，复位，又再拜。次醴妇、盥馈、飨妇如仪。
    五年五月，嘉德帝姬下嫁曹夤，诏用新仪，行盥馈之礼。皇后宫闱送至第，外命妇免从。重和五年十一月，蔡京请免茂德帝姬下降见舅姑、行盥馈之礼，诏不允。又诏：“神考治平，亲洒宸翰，以王姬下降，躬行舅姑礼，革去历代沿习之币，以成妇道，以风天下。於是崇宁、大观以来，诏有司讲求典礼，继颁《五礼新仪》，著为永法。近闻徒有奉行之名，而舅姑既不端坐，返有下拜之礼，甚失本意，可自今帝姬下降，恪遵新仪。”
    《中兴国史传》论曰：右三十四帝姬早亡者十四人，馀皆北迁，独恭福帝姬生才周ㄧ，虏不知，故不行，建炎三年薨，封隋国公主。安德帝姬有遗女一人，後嗣秀王伯圭，封秦国夫人。荣德帝姬至燕京，驸马曹晟卒，改习古国王。绍兴中，有商人妻易氏者，在刘超军中见内人言宫禁事，遂自称荣德帝姬。镇抚使解潜送至行在，遣内夫人验之，言其诈，遂付大理寺，狱成，诏杖死。又有开封尼李静善者，内人言其貌似柔福，静善即伪称之。蕲州兵马钤辖韩世清送至行在，遣内侍冯益等验视，为所欺，遂封福国长公主，出永州防御使高世荣。其後内人从显仁太后归，言其妄，送法寺治之。内侍李谔自北还，又言柔福在五国城徐还而薨。静善遂伏诛。柔福之薨也，在绍兴十一年，从梓宫来者以其骨至，葬之，追封和国长公主。
    孝宗二女  嘉国公主  次女（俱早世）
    光宗三女  文安公主  和政公主  齐安公主（俱早世）
    宁宗一女  祁国公主（早世）
    ●卷二百五十九 帝系考十
    ○皇族
    黄帝二十五子，其得姓者一十四人。
    《国语》：“司空季子曰：‘同姓为兄弟。黄帝之子二十五人，其同姓者二人而己，唯青阳与夷鼓皆为己姓（此二人相与同德，故俱为己姓。青阳，金天氏帝少）。青阳，方雷氏之甥也。夷鼓，彤鱼久甥也（方雷，西陵氏之祖姓。彤鱼，国名。《帝系》曰：”黄帝娶西陵氏之子，曰嫘祖。实生青阳。“姊妹之子曰甥。声，雷、嫘向也）。其同生而异姓者，四母之别为十二姓，凡黄帝之子二十五宗（唐尚书曰：”继别为小宗。“非也。继别为大宗，别之庶孙乃为小宗耳）其得姓者一十四人，为十二姓（得姓，以德居官而初赐之姓。谓十四人而十二人为姬，二人而己，故十二姓：）姬、酉、祁、己、滕、箴、任、荀、僖、佶、亻襄、依是也。唯青阳与苍林氏同於黄帝，故皆为姬姓（二十五宗唯青阳与苍林德及黄帝，同姓为姬也）。同德之难也如是（言德自帝同之，其难也如是哉）。
    昔高阳氏有才子八人（高阳氏，颛顼之号。八人，其苗裔）：苍舒、ㄨ岂攵、ρ、大临、龙降、庭坚、仲容、叔达（此即垂、益、禹、皋陶之伦。庭坚即皋陶字。ㄨ，徒回反。岂攵，五才反，一音五回反，韦昭音瑰。，直曲反，韦昭音桃。ρ，以善反。《汉书》作ρ，韦昭己震反。龙，莫江反。降，下江反。陶音遥）。齐、圣、广、渊、明、允、笃、诚，天下之民，谓之“八恺（齐，中也。渊，深也。允，信也。笃，厚也。恺，和也。恺，开在反）。”高辛氏有才子八人（高辛氏，帝喾之号。八人亦其苗裔。喾，苦毒反）：伯奋、仲堪、叔献、季仲、伯虎、仲熊、叔豹、季（此即稷、契、朱虎、熊罴之伦。奋，甫问反。熊首音雄，，力之反。契，息列反，依字当作亻契，古文作。罴，彼皮反）。忠肃共懿，宣慈惠和，天下之民，谓之“八元（肃，敬也。懿，美也。宣，彳扁也。元，善也。彳扁音遍），”此十六族也，世济其美，不陨其名（济，成也。陨，坠也。陨，於敏反。坠，直频反），以至於尧，尧不能举。舜臣尧，举八恺，使主后土（后土，地官。禹作司空，平水土，即主地之官），以揆百事，莫不时序，地平天成（揆，度也。成，亦平也。揆，葵癸反）；举八元，使布五教於四方（契作司徒，五教在宽，故知契在八元之中），父义、母慈、兄友、弟共、子孝、内平、外成（内，诸夏。外，夷狄。夏，户雅反）。昔帝鸿氏有不才子（帝鸿，黄帝），掩义隐贼，好行凶德，鬼类恶物、顽へ不友，是与比周（鬼亦恶也。比，近也。周，密也。好，呼报反。へ，鱼己反。心不则德义之经为顽，口不道忠信之言为へ。比，毗志反），天下之民，谓之“浑敦（谓兜。浑敦，不开通之貌。浑，户本反。敦，徒本反。，呼端反。兜，都侯反）。少有不才子（少，金天氏之号，次黄帝。少，诗照反，《注》同。，胡老反），毁信废忠，崇饰恶言，靖谮庸回，服谗慝，以诬盛德（崇，聚也。靖，安也。庸，用也。回，邪也。服，行也。，隐也。慝，恶也。盛德，贤人也。，所留反。慝，他得反。邪，似嗟反），天下之民谓之“穷奇（谓共工。其行穷，其好奇。奇，其宜反。共音恭。行，下孟反。好，呼报反）。”颛顼氏有不才子，不可教训，不知话言（话，善也。话，户快切），告之则顽（德义不入心），舍之则へ（不道忠信。舍音赦），傲狠明德，以乱天常，天下之民谓之“杌（谓鲧。杌，顽凶无俦匹之貌。傲，五报反。狠，户垦反。，徒刀反。杌，五忽反。鲧，古本反）。”此三族也，世济其凶，憎其恶名，以至於尧，尧不能去（方以宣公比尧，行父比舜，故言尧亦不能去，须贤臣而除之。去，起吕反。注及下皆同）。缙氏有不才子（缙，黄帝时官名），贪於饮食，冒於货赂，侵欲崇侈，不可盈厌，聚敛积实，不知纪极，不分孤寡，不恤贫匮（冒，亦贪也。盈，满也。实，财也。厌，於艳反。匮，其鬼反），天下之民，以比三凶（非帝王之子孙，别以比三凶），谓之“饕餮（贪财为饕，贪食为餮。饕，他刀反。餮，他结反）。”舜臣尧（为尧臣），宾於四门（辟四门，达四聪，以宾礼众贤。辟，婢亦反。聪本亦作{窗心}，七工反），流四凶族（案四凶罪状而流放之），浑敦、穷奇、杌、饕餮，投诸四夷，以御魑魅（投，弃也。裔，远也。放之四远，使当魑魅之灾。魑魅，山林异气所生，为人害者也。御，鱼吕反。魑，敕知反，山神兽形。魅，亡备反，《说文》作魈，云老精物也。魅或从未），是以尧崩而天下如同，一心戴舜以为天子，以其举十六相，去四凶也。
    按：八恺出自高阳，八元出自高辛，兜出自帝鸿，共工出自少，鲧出自颛顼，皆黄帝之裔也。虽贤否不同，而皆以帝王者子孙为显官於唐、虞之世。盖古之仕者世禄，而五帝、三代之世系，未有不出自黄帝者，故叙此段以备唐、虞以来公族世系之本末云。
    周武王克商，光有天下，兄弟之国十有五人，姬姓之国，四十人。
    《传》，富辰曰：“昔周公吊二叔之不咸，故封建亲戚，以蕃屏周（吊，伤也。咸，同也。周公伤夏、殷之叔世，疏其亲戚，以至灭亡，故广封其兄弟）。管、蔡、成阝、霍、鲁、卫、毛、聃、郜、雍、曹、滕、毕、原、酆、郇，文之昭也（十六国，皆文王子）于阝、晋、应、韩，武之穆也（四国皆武王子）。凡蒋、邢、茅、胙、祭，周公之允也。”
