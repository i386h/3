<!-- { "loadSidebar": true } -->
    後唐庄宗同光二年秋，水灾。  三年七月，洛水泛涨，坏天津桥，漂近河庐舍，舣舟为渡，覆没者日有之。邺都奏，御河涨，於石灰窑口开故河道，以分水势。巩县河决，注仓敖。  明帝长兴三年七月，诸州大水，宋、亳、颍尤甚。晋高祖天福四年七月，西京大水、伊、洛、、涧皆溢，坏天津桥。八月，河决博平，甘陵大水。  六年九月，河决於滑州，一溉东流，居民登邱家，为水所隔，诏所在发舟船以救之。兖州、濮州界，皆为水所漂溺。兖州奏，河水东流，阔七十里，水势南流，入沓河、扬州、河界，出帝开运元年六月，黄河、洛河泛溢，坏堤堰；郑州原武、荥泽县界河决。周太祖广顺二年七月，暴风雨，京师水深二尺，坏墙屋不可胜计，诸州皆奏大雨，所在河渠泛溢害稼。  三年六月，诸州大水，襄州汉江涨溢，坏羊马城，大城内水深一丈五尺，仓库漂尽，居人溺者甚众。
