<!-- { "loadSidebar": true } -->
    陈氏曰：向氵高丰之撰。
    ※《凤城词》一卷
    陈氏曰：三山黄定泰之撰。乾道壬辰榜首。
    ※《竹坡词》一卷
    陈氏曰：周紫芝撰。
    ※《介庵词》一卷
    陈氏曰：赵彦端撰。
    ※《竹斋词》一卷
    陈氏曰：吴兴沈瀛子寿撰。
    ※《书丹词》一卷
    陈氏曰：眉山程垓正伯撰。王称季平为作序。
    ※《燕喜集》一卷
    陈氏曰：曹冠宗臣撰。
    ※《退圃词》一卷
    陈氏曰：镇洮马宁祖奉先撰。
    ※《省斋诗馀》一卷
    陈氏曰：衡阳廖行之天民撰。
    ※《克斋词》一卷
    陈氏曰：苕溪沈端节约之撰。
    ※《敬斋词》一卷
    陈氏曰：临川吴镒仲权撰。
    ※《逃禅集》一卷
    陈氏曰：清江杨无咎补之撰。世所传“江西墨梅”，即其人也。
    ※《袁去华词》一卷
    陈氏曰：豫章袁去华宣卿撰。
    ※《樵隐词》一卷
    陈氏曰：毛平仲撰。
    ※《卢溪词》一卷
    陈氏曰：王庭民瞻撰。
    ※《知稼翁集》一卷
    陈氏曰：考功郎官莆田黄公度师宪撰。绍兴戊午大魁。坐与赵忠简往来，得罪秦桧，流落岭表。更化召对为郎，未几死，年才四十八。
    ※《吕圣求词》一卷
    陈氏曰：李吕渭老圣求撰。宣和末人，尝为朝士。
    ※《退斋词》一卷
    陈氏曰：长沙侯延庆季长撰。压卷为《天宁节万年欢》，又有庚寅京师作《水调》，则大观元年。
    ※《金谷遗音》一卷
    陈氏曰：石孝友次仲撰。
    ※《归愚词》一卷
    陈氏曰：葛立方常之撰。
    ※《信斋词》一卷
    陈氏曰：葛郯谦问撰。
    ※《涧壑词》一卷
    陈氏曰：双井黄谈子默撰。
    ※《赖窟词》一卷
    陈氏曰：东武侯彦周撰。其曰母舅晁留守者，谦之也。绍兴中，以直学士知建康。
    ※《王周士词》一卷
    陈氏曰：长沙王以宁周士撰。
    ※《哄堂集》一卷
    陈氏曰：卢炳叔易撰。
    ※《定斋诗馀》一卷
    陈氏曰：三山林淳太冲撰。
    ※《漫堂集》一卷
    陈氏曰：丰城邓元南秀撰。
    ※《养拙堂词集》一卷
    陈氏曰：董鉴明仲撰。
    ※《坦庵长短句》一卷
    陈氏曰：赵师侠介之撰。
    ※《晦庵词》一卷
    陈氏曰：李处全粹伯撰。淳熙中侍御史。
    ※《近情集》一卷
    陈氏曰：鄱阳王大受仲可撰。
    ※《野逸堂词》一卷
    陈氏曰：历阳张孝忠正臣撰。
    ※《松坡词》一卷
    陈氏曰：京镗仲远撰。
    ※《默轩词》一卷
    陈氏曰：豫章刘德秀仲洪撰。庆元中为佥枢。
    ※《岫词》一卷
    陈氏曰：长沙锺将之仲山撰。尝为编修旨。
    ※《西樵语业》一卷
    陈氏曰：卢陵杨炎止济翁撰。
    ※《溪乐府》四卷
    陈氏曰：魏子敬撰。未详何处人。
    ※《西园鼓吹》二卷
    陈氏曰：徐得之思叔撰。
    ※《李东老词》一卷
    陈氏曰：李叔献东老撰。
    ※《东浦词》一卷
    陈氏曰：韩玉温甫撰。
    ◎李氏《花萼集》五卷
    陈氏曰：庐陵李氏兄弟五人，洪子太、漳子清、泳子永、氵全子召、氵制子秀，皆有官阀。
    ※《好庵游戏》一卷
    陈氏曰：莆田方信孺孚若撰。开禧中，使入虏廷，後至广西漕。
    ※《鹤林词》一卷
    陈氏曰：简池刘光祖德修撰。绍熙名臣，为御史、起居郎。晚以杂学士终。蜀之耆德。有文集，未见。
    ※《笑笑词集》一卷
    陈氏曰：临江郭应祥承禧撰。嘉定间人。自《南唐二主词》而下，皆长沙书坊所刻，号《百家词》。其前数十家皆名公之作，其末亦多有滥吹者。市人射利，欲富其部帙，不暇择也。
    ※《萧闲集》六卷
    陈氏曰：蔡伯坚撰。靖之子，陷虏者。
    ※《吴彦高词》一卷
    陈氏曰：吴激彦高撰。米元章之婿，亦陷虏，二人皆贵显。
    ※《白石词》五卷
    陈氏曰：姜夔尧章撰。
    ※《西溪乐府》一卷
    陈氏曰：姚宽令威撰。
    ※《洮湖词》一卷
    陈氏曰：金坛陈从古希颜撰。
    ※《审斋词》一卷
    陈氏曰：东平王千秋锡老撰。
    ※《海野词》一卷
    陈氏曰：曾觌撰。孝宗潜邸人，怙宠依势，世号曾龙者也。龙名大渊。
    ※《莲社词》一卷
    陈氏曰：张伦才甫撰。
    ※《梅溪词》一卷
    陈氏曰：汴人史达祖邦卿撰。张约斋为作序。不详何人。
    ※《竹屋词》一卷
    陈氏曰：高观国宾王撰。亦不详何人。高邮陈造并与史二家序之。
    ※《刘改之词》一卷
    陈氏曰：襄阳刘过改之撰。
    ※《冷然斋诗馀》一卷
    陈氏曰：苏召叟撰。
    ※《蒲江集》一卷
    陈氏曰：永嘉卢祖皋申之撰。
    ※《款乃集》八卷
    陈氏曰：昭武严次山撰。“款”音“暧”，“乃”如字，余尝辨之甚详。
    ※《花翁词》一卷
    陈氏曰：孙惟信季蕃撰。
    ※《萧闲词》一卷
    陈氏曰：韩子耕撰。
    ※《注坡词》二卷
    陈氏曰：仙溪傅。
    ※《注琴趣外篇》三卷
    陈氏曰：江阴曹鸿注叶石林词。
    ※《注清真词》二卷
    陈氏曰：曹杓季中注。自称一壶居士。
    ※《复雅歌词》五十卷
    陈氏曰：题阳居士序，不著姓名。末卷言宫词音律颇详，然多有调而无曲。
    ※《乐府雅词》十二卷《拾遗》二卷
    陈氏曰：曾忄造编。
    曾氏自序略曰：予所藏名公长短句，裒合成编，或後或先，非有铨次，多是一家，难分优劣，涉谐谑则去之，名曰《乐府雅词调笑集句》。欧公一代儒宗，风流自命，词章窈眇，世所矜式，当时小人，或作艳曲，缪为公词，今删除。凡三十有四家，虽女流亦不废。此外有百馀阕，平日脍炙人口，或不知姓名，则类於卷末，以俟询访，标曰《拾遗》云。
    ※《草堂诗馀》二卷《类分乐章》二十卷《晁公诗馀後编》二十二卷《五十大曲》十六卷《万曲类编》十卷
    陈氏曰：皆书坊编集者。
    ※《阳春白雪》五卷
    陈氏曰：赵粹夫编。取《草堂诗馀》所遗，以及近人之作。
    ●卷二百四十七 经籍考七十四
    ○集（章奏）
    陈氏曰：凡无他文而独有章奏，及虽有他文而章奏复独行者，亦别为一类。
    ※《汉名臣奏》一卷
    陈氏曰：按《隋志 刑法类》有《汉名臣奏事》三十卷，《唐志》巳亡其一，《中兴书目》仅存其二：一为孔光，一为唐林，今惟唐林而已。所言皆莽朝事，无足论者，姑以存古云尔。
    ◎唐《魏郑公谏录》五卷
    陈氏曰：唐尚书吏部郎中琅琊王集。字方庆，以字行。相武后。其为吏部，当在高宗时。《馆阁书目》作王，误也。所录魏公进谏奏对之语。又名《魏文贞公故事》。
    ※《陆宣公奏议》二十卷
    陈氏曰：唐宰相嘉兴陆贽敬舆撰。又名《榜子集》（议论并见别集类）。
    ※《李司空论谏集》七卷
    晁氏曰：唐李绛深之，赞皇人。贞元八年进士，中宏词，补渭南尉。六年，进中书侍郎平章事。太和初为出南西道节度使。四年，南蛮入寇，为乱兵所害。绛伟仪质，以直道进退，望冠一时，贤不肖太分，屡为谗邪所中。平生论谏数十百事，其甥夏侯孜所编，史官蒋偕为序。
    ※《令狐公表奏》十卷
    晁氏曰：唐令狐楚字壳士撰。楚相宪宗，为文善於笺奏。自为序云：“登科後，为桂、并四府从事，掌笺奏者十三年，始迁御史，缀其藁，得一百六十三篇。”自号曰白孺子。
    陈氏曰：楚长於应用，尝以授李商隐。
    ※《包孝肃奏议》十卷
    晁氏曰：包拯字希仁，合淝人。天圣五年进士。为御史中丞、知开封府。为人刚严无私，闻者皆惮之。
    汪玉山序：公奏议分门编类，其事之首尾，时之先後，不可考也。如请那移河北兵马凡三章，其二在第八卷《议兵门》，其一在第九卷《议边门》，其不相贯穿如此。今考其岁月，系於每章之下，而记其履历於後。若其岁月可见於章中者，不复重出，与夫不可得而考者，不容於不阙也，庶几读者尚可以寻其大概云。如劾罢张方平、宋祁三司使，而《奏议》不载，岂包氏子孙所不欲以示人者邪？
    ※《范文正公奏议》二卷
    陈氏曰：范仲淹撰。
    ※《谏垣存稿》三卷
    陈氏曰：韩琦撰。
    ※《富文忠公子》十六卷
    陈氏曰：富弼撰。平生历官辞免陈情之文也。
    ※《从谏集》八卷
    陈氏曰：欧阳修撰。
    ※《南台谏垣集》二卷
    陈氏曰：参政信安赵阅道撰。
    ※《范贯之奏议》十卷
