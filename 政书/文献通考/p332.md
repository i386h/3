<!-- { "loadSidebar": true } -->
    第一上　参神两拜　盥　各诣前位　跪奠镇圭　俯伏，兴　跪奠玉币　俯伏，兴　两拜。
    第二上　再盥　洗拭爵　各诣前位　跪，三祭酒　俯伏，兴　读册讫　两拜请还小次（依例不还）。
    第三上　亚终献毕　诣饮福位　两拜　跪，三祭酒　啐酒，受俎　受抟黍　俯伏，兴　两拜　送神　望燎　奏礼毕。
    太庙及明堂殿，并以丑时一刻行事。前一刻，到大次，逐处行礼。读册官读册，御乐传旨，高宣御名，勿兴。太庙行礼，鬯毕，还版位，宫架乐作。御乐宣谕乐卿，徐其音节，毋得减促，九成止。行礼归大次东神门上，御乐宣谕亚、终献：“列祖上帝，享以多仪，动容周旋，实劳宣力。”
    △五使
    大礼使：总一行大礼事务。行事日，复从皇帝行礼。
    礼仪使：行事日前导，奏请皇帝行礼。
    仪仗使：总辖提振一行仪仗。仪仗用四千一百八十九人，自太庙排列至丽正门。
    卤簿使：依《礼经》，卤者，大盾也。总一部仪仗前连後从，谓之卤簿。
    桥道顿递使：提振修整车驾经由道路、顿宿斋殿等。
    △应奉官
    礼仪使　礼部侍郎二员（奏中严外办。御前奏）　殿中监（进接圭，兼进饮福酒後，受虚爵）　太常卿（赞导）　礼部郎中二员（奏解严、御前奏）　太常博士四员（引礼仪使，引太常卿，引亚献，引终献）　尚酝奉御（执樽，合上樽酒，酌饮福酒）
    △宿斋行事官
    侍中一员（奏请皇帝降座，归斋室）
    △景灵宫
    大礼使　亚献　终献　左丞相（视涤濯，兼进玉、币、爵、酒）　吏部尚书（以玉币授左丞相）　户部尚书（荐俎并彻）　礼部尚书（视涤濯，省鼎镬，濯溉，荐笾、豆、、簋并彻）　刑部尚书（实镬水）　吏部侍郎（受玉、币、爵、酒、盥、洗、进爵，以爵诣樽酌酒讫，授左丞相，兼燎币、册）　刑部侍郎（增沃镬水）　读册官　光禄卿（入实笾、豆、、簋等）　太常卿（押乐）　监察御史　举册官　太府卿　少府监（监馔造）奉礼郎（设皇帝版位）　协律郎（殿上举麾，殿下举麾）　太祝（进抟黍兼馔册）　太社令（积柴扫除，设神席，升烟，束茅）　良酝令　太官令　执事官五员（捧笾、捧豆、捧、捧簋、捧乳俎）　分诣官三员（一员诣祖宗、诸帝神御，一员诣元天大圣后并昭献皇后、钦成皇后，一员诣钦慈皇后至恭淑皇后）
    △太庙
    大礼使　亚献　终献　奏奉神主官　监察御史　进币爵酒官（进三物，兼瓒，并申视涤濯）　受爵酒官（以爵酒授进爵酒者）　奉币官（以币授进币官）　受币官（受币，并受爵复於坫）　盥洗奉爵官（盥洗进爵，以爵诣樽彝所，酌酒讫，以爵酒授受爵酒官）　奉瓒官（盥洗进瓒，以瓒诣樽彝所，酌郁鬯讫，以瓒授进爵官）　荐牛俎官（并彻笾、豆、俎，兼进饮福酒）　实镬水官　荐豕俎官（兼省牲、腥、熟节）　荐羊俎官（兼涤、省牲、省镬）　增沃镬水官　光禄卿（巡牲，牵牲诣厨，入实笾、豆、、簋等）　护册官  太常卿（押乐）　太常丞（押登歌乐）　太府卿（设币）　举册官　光禄丞　奉礼郎　协律郎　太祝　良酝令　太官令　执事官十八员（捧牛俎六员，羊俎六员，豕俎六员）　宫闱令　荐香灯官（太祖以下十三室）　东西幄分行礼官四员。
    △明堂
    大礼使　亚献　终献　左丞相（同景灵宫）　吏部尚书（同前）　户部尚书（同前，兼进饮福酒）　礼部尚书（同前）　兵部尚书（荐羊俎并彻）　吏部侍郎二员　礼部侍郎（省牲、视腥熟节）　刑部侍郎（同上）　读册官　太常卿（押乐）　光禄卿　监察御史三员（殿下，隔门外东阶下，隔门外西阶下）　举册官　太府卿　太常丞（登歌押乐）　少府监　光禄丞　奉礼郎　协律郎　太祝　太社令　太官令　良酝令（酌皇帝献酒）　执事官五员（捧笾、捧簋、捧牛俎、捧羊俎、捧豕俎）　分献官五员（东朵殿　西朵殿　东廊　西廊　南廊）　亚终献执事官四员（供亚献爵盏　供终献爵盏　盥洗、盥爵　巾，拭爵，并引馔）。
    太庙行礼毕，如值雨，道路泥泞，降指挥，乘逍遥辇赴文德殿宿斋，应导驾官并免导驾，并令常服从驾，许令张雨具入丽正门；应执仗官兵等并免排立，并放散。淳熙六年九月，明堂。因雨，降前指挥。当晚晴霁，续降指挥，仍旧乘辂，合用执仪仗官兵等止令於侧近营寨，量前据数差拨前来排设。开禧二年九月，明堂。为值雨，依前件指挥行事。
    △明堂神位
    △殿上正配四位
    昊天上帝　皇地　太祖皇帝　太宗皇帝
    △东朵殿一十三位
    青帝　感生帝　黄帝　大明　天皇大帝　木神　火神　土神　句芒　祝融　后土　东岳　南岳
    △西朵殿一十二位
    白帝　黑帝　神州地　夜明　北极　金神　水神　蓐收　元冥　中岳　西岳　北岳
    △东廊二百有八位
    北斗　天乙　太乙　岁星　荧惑　镇星　元枵　星纪　析木　大火　寿星　鹑尾　钩星　天柱　天厨　柱史　女史　御女　尚书　大理　阴德　天枪　真戈　天床　三师　辅星　相星　太阳守　东镇　南镇　中镇　东海　南海　东渎　南渎　虚宿　女宿　牛宿　斗宿　箕宿　尾宿　太子　心宿　庶子　房宿　宋星　氐星　亢星　角宿　轸宿　翼宿　张宿　织女　建星　天纪　日星　七公　帝座　大角　摄提　人星　司命　司危　司非　司禄　天津　离珠　罗偃　天桴　奚仲　左　河鼓　右　天鸡　辇道　所台　败瓜　扶箱　天井　天　帛度　屠肆　宗星　宗人　宗正　天　女床　候星　市楼　宦者　天江　东肆　斗星　斛星　天市垣列肆　东咸　罚宿　贯咸　键闭　钩钤　周伯星　西咸　天乳　招摇　梗河　元池　周鼎　天田　平道　进贤　郎位　郎将　内五诸侯　三公内座　九卿内座　东山　南山　中山　东林　南林　中林　东川　南川　东泽　南泽　天垒城　璃瑜　代星　齐星　周星　晋星　韩星　秦星　魏星　燕星　楚星　郑星　越星　赵星　九坎　天田　狗国　天渊　狗星　鳖星　农文人　杵星　糠星　鱼星　龟星　傅说　神宫　积卒　从官　天辐　骑阵将军　阵车　车骑　骑官　顿颃　折威　阳门　五柱　天门　衡星　军楼　平星　南门　青邱　长沙　土司空　左右辖　军门　器府　东瓯　天庙　酒旗　天相　东邱　南邱　中邱　西邱　北邱　东陵　南陵　中陵　西陵　北陵　东坟　南坟　中坟　西坟　北坟　东衍　南衍　中衍　西衍　北衍　东原　南原　中原　西原　北原　东隰　南隰　中隰　西隰　北隰
    △西廊一百七十五位
    帝座　五帝内座　太白　辰星　鹑火　鹑首　实沈　大梁　降娄　诹訾　河汉　天理　势星　内厨　天牢　三公　文昌　内阶　四辅　八　扛星　华盖　传舍　六甲　钩陈　紫微垣　西镇　北镇　西海　北海　西渎　北渎　星宿　柳宿　鬼宿　井宿　参宿　觜宿　毕宿　昴宿　胃宿　娄宿　奎宿　壁宿　室宿　危宿　太微垣　太子　明堂　权星　三台　五车　诸王　月星　谒者　幸臣　常陈　内屏　从官　虎贲　灵台　少微长垣　黄帝座　四帝座　内平　太尊　积薪　积水　北河　天樽　五诸侯　钺星　座旗　司怪　天阙　咸池　天汉　天柱　天高　砺石　天街　天船　积水　天谗　卷舌　天河　积尸　大陵　左更　天大将军　军南门　右更　附路　阁道　王良　策星　天厩　土公　雨　霹雳　蛇　雷电　离宫　造父　土公吏　内杵　臼星　盖屋　虚梁　坟墓　车府　西山　北山　西林　北林　中川　西川　北川　中泽　西泽　北泽　天稷　星　天记　外床　天狗　南河　天社　矢星　水星　阙星　狼星　弧星　老人星　四渎　野鸡　军市　水府　孙星　子星　丈人　天屎　天厕　伐星　屏星　军井　玉井　九游　参旗　附耳　九州珠口　天节　天园　天阴　天廪　天苑　天　刍藁　天庾　天仓　　天溷　外屏　土司空　八魁　羽林军　垒壁阵斧钺　败臼　天网　北落师门　天钱　泣星　哭星
    △东廊　西廊　南廊
    △众星共一百五十八位
    右明亲祠，先公景定庚申以枢密院编修官摄殿中监，咸淳己巳以右丞相充仪仗使，壬申充礼仪使，此仪注则当时奉常礼院所供也。丧乱以来，文书失散，贵谨弟游当涂，於故家得之，因得以参考史志、《会要》之所未备，如景灵宫、太庙、明堂三日行礼拜跪之节，与五使以下职掌之详，从祀神之名数是也。其馀仪文，史之所有而纂辑已备者，则更不赘录云。
