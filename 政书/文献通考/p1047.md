<!-- { "loadSidebar": true } -->
    昭靖太子邈，上元二年，封益昌王。大历八年薨，赠太子。
    均王遐，早薨，贞元中追封。
    睦王述，大历十年封。贞元七年薨。
    丹王逾，大历十年封。元和十五年薨。
    恩王连，大历十年封。元和十二年薨。
    韩王迥，大历十年封。贞元十二年薨。
    简王遘，大历十年封。元和四年薨。
    益王回，大历十四年封。
    隋王迅，大历时封。兴元元年薨。
    荆王选，早薨。建中二年追封。
    蜀王{朔辶}，大历十四年封。
    忻王造，大历十年封。元和六年。
    韶王暹，大历十年封。贞元十二年薨。
    嘉王运，大历十年封。贞元十七年薨。
    端王遇，大历十年封。贞元七年薨。
    循王，大历十年封。
    恭王通，大历十年封。
    原王逵，大简十年封。太和六年薨。
    雅王逸，大历十年封。贞元十五年薨。
    右，代宗子。
    舒王谊，本昭靖太子子，德宗取以为子。永贞元年薨。
    通王谌，大历十四年封。
    虔王谅，大历十四年封。
    肃王详，大历十四年封。建中二年薨。
    文敬太子讠原，本顺宗子，德宗爱之，取以为子，贞元初封。十五年薨。
    资王谦，大历十四年封。
    代王，蚤薨。建中二年追封。
    昭王诫，贞元二十一年封。
    钦王鄂，顺宗即位封。
    珍王诚，顺宗即位封。太和六年薨。
    右，德宗子。
    郯王经，贞元四年封。太和八年薨。
    均王纬，贞元四年封。开成二年薨。
    淑王纵，贞元四年封。开成元年薨。
    莒王纾，贞元四年封。太和八年薨。
    密王绸，贞元四年封。元和二年薨。
    郇王总，贞元四年封。元和三年薨。
    邵王约，贞元四年封。元和元年薨。
    宋王结，贞元四年封。长庆二年薨。
    集王细，贞元四年封。长庆二年薨。
    冀王纟求，贞元四年封。太和九年薨。
    和王绮，贞元四年封。太和七年薨。
    衡王绚，贞元四年封。宝应二年薨。
    会王，贞元二十一年封。元和五年薨。
    福王缮，贞元四年封。咸通二年薨。
    珍王缮，贞元四年封。
    抚王，贞元二十一年封。乾符三年薨。
    岳王绲，贞元二十一年封。太和二年薨。
    袁王绅，贞元二十一年封。咸通元年薨。
    桂王纶，贞元二十一年封。元和九年薨。
    翼王绰，贞元二十一年封。咸通三年薨。
    蕲王缉，咸通二年封。咸通八年薨。
    钦王绩，无封薨年。
    右，顺宗子。
    惠昭太子宁，贞元二十一年封平原王。元和四年立为太子，薨。
    澧王恽，宪宗即位封。
    汉，恽子。王东阳。
    源，恽子。王安陆。
    演，恽子。王临安。
    深王，元和初封。
    潭，子。王河内。
    淑，子。王吴兴。
    洋王忻，始王高密，进王洋。
    绛王悟。元和初封。后为王守澄所杀。
    洙，悟子。王新安。
    滂，悟子。王高平。
    建王恪，元和初封。长庆元年薨。
    王憬，长庆元年。封开成四年薨。
    溥，憬子。王平阳。
    琼王悦，长庆初封。
    津，悦子。王河。
    汜王郇，长庆初封。
    瀛，郇子。王晋陵。
    婺王怿，长庆初封。
    清，怿子。王新平。
    茂王，长庆初封。
    氵惠，怿子。王武功。
    淄王协，长庆初封。开成元年薨。
    氵，协子。王许昌。
    涣，协子。王冯翊。
    衡王忄詹。
    涉，忄詹子。王晋平。
    澶王悦，长庆初封。
    泞，悦子。王雁门。
    棣王惴，大中六年封。咸通三年薨，无子。
    彭王惕，大中六年封。後为韩建所杀。
    信王忄，大中六年封。咸通八年薨。
    荣王愦，咸通三年封。子令平嗣。
    右，宪宗子。
    怀懿太子凑，长庆元年封漳王，後为王守澄陷以罪，黜为巢县公。开成三年追赠。
    安王溶，长庆元年封。後为仇士良所杀。
    右，穆宗子。
    悼怀太子普，宝历元年封晋王。太和二年薨，追赠。
    梁王休复，开成二年封。
    襄王执中，开成二年封。
    き，执中子。王乐平。
    纪王言扬，开成二年封。
    陈王成美，开成二年封。後为仇士良所杀。
    俨，成美子。王宣城。
    右，敬宗子。
    庄恪太子永，太和四年封鲁王，六年立为皇太子。开成元年暴薨，追赠。
    蒋王宗俭，开成二年封。
    右，文宗子。
    杞王峻，开成五年封。
    益王岘，会昌六年封。
    兖王岐，会昌六年封。
    德王峄，会昌六年封。
    昌王嵯，会昌六年封。
    右，武宗子。
    靖怀太子汉，会昌六年封雍王。太中六年薨，追谥。
    雅王泾，大中元年封。
    通王滋，会昌六年封。昭宗时，为韩建、刘季述所杀。
    庆王沂，会昌六年封。大中十四年薨。
    濮王泽，大中二年封。
    鄂王润，大中五年封。乾符三年薨。
    怀王洽，大中八年封。
    昭王，大中八年封。乾符三年薨。
    康王汶，大中八年封。乾符四年薨。
    广王氵雍，大中十一年封。乾符四年薨。
    卫王灌，大中十一年封。十四年薨。
    右，宣宗子。
    魏王佾，咸通三年封。
    凉王亻廷，咸通三年封。乾符六年薨。
    蜀王佶，咸通六年封。
    威王佶，咸通六年封。
    吉王保，咸通十三年封。
    恭哀太子倚，初封睦王，後为刘季述所杀，天复初追赠。
    右，懿宗子。
    建王震，中和元年封。
    益王，光启三年封。
    右，僖宗子。
    德王裕，大顺二年封。乾宁四年，立为皇太子。刘季述等幽昭宗，立裕为帝。昭宗反正，复为王。後为朱温所杀。
    棣王礻羽，乾宁元年封。
    景王秘，乾宁四年封。
    处王禊，乾宁元年封。
    初王祺，乾宁四年封。
    沂王，乾宁元年封。
    雅王祯，光化元年封。
    遂王，乾宁四年封。
    琼王祥，光化元年封。八王并为朱温所杀。
    端王祯，天元年封。
    丰王祁，天元年封。
    和王福，天元年封。
    登王禧，天元年封。
    嘉王，天元年封。
    颍王礻是，天二年封。
    蔡王，天二年封。
    右，昭宗子。
    唐制，亲王封户八百，增至千；公主三百，长公主只六百，高宗时，沛英豫三王、太平公主，武后所生，户始逾制。垂拱中，太平至千二百户。圣历初，相王、太平皆三千，寿春等五王各三百。神龙初，相王、太平至五千，卫王三千、温王二千，寿春等王皆七百，嗣雍、衡阳、临淄、巴陵、中山王五百，安乐公主二千，长宁千五百，宣城、宜城、宣安各千，相王女为县主，各三百。相王增至七千，安乐三千，长宁二千五百，宜城以下二千。相王、太平、长宁、安乐以七丁为限，虽水旱不蠲，以国租庸满之。中宗遗诏，雍、寿春王进为亲王，户千。开元後，天子敦睦兄弟，故宁王户至五千五百；岐、薛五千；申王以外家微，户四千；王千八百；帝妹户千；中宗诸女亦如之，通以三丁为限。及皇子封王，户二千，公主五百。咸宜公主以母惠妃故，封至千。自是，诸公主例千户止。
    《唐史 赞》曰：“唐自中叶，宗室子孙多在京师，幼者或不出ト，虽以国王之，贵与匹夫不异，故无赫赫过恶，亦不能为主室轩轾，运极不还，与唐俱殚。然则历数短长，自有底止。彼汉七国、晋八王，不得其效，愈速祸云。”
    肃宗尝问於李邺侯泌曰：“今郭子仪、李光弼已为宰相，若克两京，平四海，则无官以赏之，柰何？”对曰：“古者官以任能，爵以酬功，汉、魏以来，虽以州郡治民，然有功则锡以茅土，传之子孙，至於周、隋皆然。唐初，未得关东，故封爵皆设虚名，其食实封者给缯布而己。贞观初，太宗欲复古制，大臣议论不同而止，由是赏功多以官。夫以官赏功有二害，非才则废事，权重则难制。是以功臣居大官者，皆不为子孙远虑，务乘一时之权邀利，无所不为，向使禄山有百里之国，则亦惜之，以传子孙不反矣。为今之计，俟天下既平，莫若疏爵土以赏功臣，则虽大国不过二三百里，可比今之小郡，岂难制哉？于人臣乃万世之利也。”上曰：“善。”按：如邺侯之说，则知唐之所谓爵士，是虚名，且无承袭。盖受封者於内府给缯布，不得以自食其所封之地，则只同俸赐，不可以言胙土矣。故今叙唐之封建，只及诸王，而凌烟功臣以下之封公侯者，更不叙录，盖既无胙土世袭之事，则封建之规模尽失矣。
    唐初，如英、卫之类，其子尚袭封，至中叶以後，则此制尽废（如狄仁杰封梁公，子光嗣，未尝袭梁公。张说封燕公，子均未尝袭燕公）。又按《唐会要》，神龙二年七月制：“功臣段志元、屈突通、萧、李靖、秦叔宝、长孙顺德、刘弘基、宇文士及、钱九陇、程知节、庞卿恽、窦、苑君璋、李子和、张平高、张公谨、梁恪仁、安修仁、秦行师、独孤卿、苏定方、李安远、郑仁泰、杜君绰、李孟尝等二十五家，所食实封，并依旧给。”可见当时所给实封缯布，止受封者之身，如此二十五家则特旨依旧支给耳，非通例也。
    ○唐天宝以後藩镇
    按：唐自中叶以来，皇子弟之封王者不出ト，诸臣之封公侯者不世袭，封建之制已尽废矣。至肃、代而後，则强藩私其土地甲兵而世守之，同於列国，故取《唐书 藩镇传》述诸镇传授之次第，以继诸王之後。
