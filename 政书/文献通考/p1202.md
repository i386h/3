<!-- { "loadSidebar": true } -->
    兖州（治瑕邱县。始禹导氵允水而为济，截河南渡，东流与荷泽、汶水会，又东北入於海。兖州在济、河之，因济水发源为名，今郡理乃北境也。至周置兖州，始兼得今郡之地。而济水自王莽末入河，同流於海，则河南之地无济水矣。自後所立，皆袭旧名，兼有济南、济北、济阳、济阴郡国，盖建置之际，未之审详也），古少之墟也。《禹贡》徐、兖二州之域（任城、龚邱县，即兖州界，馀并徐州域）。春秋及战国并鲁国，任邾国之境（邾国，黄帝之後，陆终之子曹姓所封也。今邹县也。今黄州亦邾国之地，陆终之後所封。盖陆终有六子，各为国也。任国，太之後，风姓，今任是也），後亦为宋、齐所侵。东岳泰山在焉。秦为薛郡。县汉高后更为鲁国及泰山、山阳郡地。後汉为任城国、山阳、泰山郡地，兼置兖州（领郡、国八，理於此）。晋改为鲁郡。宋为泰山、高平、鲁三郡地及兖州（领郡六，理於此）。後魏亦为鲁郡。北齐改为任城郡。隋初置兖州，炀帝改为鲁郡。唐初，伪鲁徐圆朗都之，克平後改为兖州。後为鲁郡，後为泰宁军节度。属河南道。领县十一（瑕邱、泗水、邹、曲阜、莱芜、任城、金乡、方舆、中都、龚邱、乾封）。後唐以鱼台属单州。周为防御，以任城、金乡属济州。宋建隆元年，复为节度。大中祥符元年，升为大都督府。政和八年，升为龚庆府。属京东西路。建炎後，没於金。金隶山东西路。贡大花绫、墨、母、紫石英、防风、茯苓。领县七，治瑕邱。瑕邱（汉县。有磁阳山、泗水、洙水）仙源（黄帝所生之地，亦为少昊之墟。古鲁国都曲阜县，大中祥符三年改。有寿邱、洙水、泗水、庆源河、孔子宅、矍相圃、穷桑、大庭氏之库）奉符（唐乾封县。开宝五年，移治岱岳镇。大中祥符元年改。有泰山、社首、徂徕、亭亭、石闾、高里山。伪齐改泰安军，金伪升州）邹（古邾国。汉县。有峄山、凫山）莱芜（唐县。有肃然山。金属泰安州）龚邱（隋县。有ん水）泗水（鲁下邑。隋县。有尼邱、陪尾、云云、新甫山，菟裘城、邹城）。
    海州  春秋及战国为鲁之东境，後属秦，为薛郡地，後分薛郡为郯郡。汉改郯为东海郡，後汉及晋因之。宋亦然，兼侨立青、冀二州。梁置南、北二青州，後入後魏。东魏改为海州。隋改为东海郡。唐为海州，或为东海郡。属河南道。领县四（朐山、东海、沭阳、怀仁）宋为团练，属淮东路。建炎後，陷於金。绍兴十年，韩世忠遣王胜收复。十一年，张浚夷其城，迁其民於镇江。三十一年，张子盖帅诸将死战，大败虏师。隆兴初，魏瞰下海州，虏攻之不克，汤思退割以遗虏。金人隶山东东路，又拨涟水县来隶。嘉定十三年，制臣贾涉遣李全收复。贡绢、獐皮、鹿皮。领县四，治朐山。朐山（後周县。有秦始皇立石海上，以为秦东门。有羽山）东海（隋县。有苍梧山、捍海堰）怀仁（後魏县。有祝其城、夹谷）沭阳（後周县。有沭水）。
    沂州  春秋时，齐、鲁二国之地。战国属齐、鲁二国之境。秦琅琊郡。汉为东海、琅琊二郡地，後置琅琊国。魏、晋亦置琅琊国。宋为琅琊郡，齐不得其地。後魏置北徐州。後周改为沂州。隋复为琅琊郡。唐为沂州，或为琅琊郡。属河南道。领县五（临沂、沂水、新太、承、费）。宋为防御，属京东路。建炎以後，没於金。金隶山东东路。贡仙灵脾、紫石英、茯苓、锺乳石。领县五，治临沂。临沂（汉县。有羽山、沂水、沭水）沂水（隋县。有穆陵山。齐南界有大岘山，险固处慕容超不能据，故败）费（古费国。唐县。有蒙山、东蒙山）承（春秋曾阝子国。唐县。有抱犊山、Τ阳城）新太（晋县。有具山、敖山）。
    涟水军  本泗州涟水县地。宋太平兴国三年，建为军。熙宁五年，废为县，属楚州。元二年，复为军，属淮东路。绍兴十一年，没於金，三十二年收复，依旧隶楚州。又隶海州，以去海州二百四十里不便，升军。县一：涟水县（隋县。有北涟水。金隶海州）。
    宿州  本徐、泗二州地。唐元和四年，析徐州之符离，泗州之虹置。大和三年州废，七年复置。初治虹，後徙治符离。属河南道。领县四（符离、虹、蕲、临涣）。宋建隆元年，升为防御。开宝五年，建为保静军节度。属淮东路。建炎後，没於金。金隶河南路。隆兴初，张浚督师复虹县，随师溃，地再失。贡绢。领县五，治符离。符离（北齐县。有诸阳山、淮水、灵壁城）虹（汉县。有睢水、垓下）蕲（隋县。有涣水、涡水）临涣（旧隶徐州，元和後来属。有嵇山、汴河、淝水）灵壁（本虹县之灵壁镇。元元年，升为县）。
    ●卷三百十八 舆地考四
    ○古扬州
    《禹贡》曰：“淮海惟扬州（北距淮，东南距海，旧曰南距海，今改为东南。具注《序目篇》），彭蠡既潴，阳鸟攸居（彭蠡，泽名，今在浔阳郡彭泽县。水所停曰潴。阳鸟随阳之鸟也。言彭蠡之水既聚，则阳鸟所共居之。阳鸟，鸿雁之属）。三江既入，震泽底定（三江，谓北江、中江、南江也。震泽，吴太湖名，今吴兴郡界。底，致也）。┠既敷（┠，箭竹。，大竹也。敷，谓布地而生），草夭木乔（夭，盛貌。乔，高也。夭音於骄反）。厥土涂泥（地卑湿）。岛夷卉服（海曲谓之岛。夷夷，海中之夷。卉服，葛之属也。卉，许贵反）。沿於江海，达於淮、泗（顺流而下曰沿。沿江入海，自海入淮，自淮入泗）。”舜置十二牧，扬州其一。《周礼 职方》曰：“东南曰扬州。其山曰会稽（今在会稽郡山阴县），薮曰具区，川曰三江，浸曰五湖（川，水之通流者也。五湖，在吴郡、吴兴、晋陵三郡）。其利金、锡、竹箭。民二男五女。畜宜鸟兽（鸟，孔雀、翡翠之属。兽，犀、象之属），宜稻。”扬州，以为江南之气躁劲，厥性轻扬。亦曰，州界多水，水波扬也。在於天官，斗则吴之分野（汉之会稽、九江、丹阳、章郡、庐江、广陵、六安、临淮，皆其分也。今广陵、淮阴、锺离、寿春、永阳、历阳、庐江、同安、宣城、丹阳、晋陵、吴郡、吴兴、馀杭、新定、新安、会稽、馀姚、临海、缙、永嘉、东阳、信安、鄱阳、浔、阳章郡、临川、庐陵、宜春、南康、建安、长乐、清源、漳浦、临汀等郡地也。按吴国之分，虽强盛之时，殊不全得扬州之地。今配星次，且约《汉书》，其历代所属，则各具於诸郡），兼得楚及南越之交（汉之江夏、汝南地，今蕲春、弋阳宜属楚。地汉之南海地，今潮阳宜属越之地）。亦古荒服之国。春秋时，属吴、越二国。越灭吴，尽并其地。战国时属楚。秦兼天下，置郡，此为九江（今广陵、淮阴、锺离、寿春、永阳、历阳、庐江、同安、蕲春、弋阳、鄱阳、章郡、临川、庐陵、南康、宜春等郡是）、障（今宣城、新安、新定、丹阳郡之西境及吴兴郡之西境，皆是）、会稽（今丹阳郡之东境，晋陵、吴郡、馀杭、会稽、馀姚、东阳、信安、缙、临海、永嘉、吴兴郡之东境，皆是）、闽中（今建安、长乐、清源、漳浦、临汀等郡，皆是）、南海郡之东境（今潮阳郡是）。汉改九江曰淮南国，及封皇子长为淮南王，封刘濞为吴王，二国尽得扬州之地。武帝置十三州，此为扬州（领郡六）。後汉因之（治历阳。汉末移治寿春，刘繇又移治曲阿。历阳、寿春并今郡县。曲阿今丹阳郡丹阳县。濞，疋备反）。三国时，淮南属魏，而江南属吴也。魏、晋亦置扬州（治寿春。平吴，领郡十八，治建业今丹阳郡江宁县）。元帝渡江，扬州遂为王畿，领江东、浙江地。宋孝武分浙江东为东扬州。後罢扬州，以其地为王畿，而东扬州直云扬州，寻复旧（领郡十八，治建康，即建业。顺帝改刺史曰牧）。又分置南兖州（领郡九，治广陵）、南徐州（领郡十七，治京口，今丹阳郡）、南荆河州（领郡十三，治历阳）、江州（领郡九，治湓阳）。齐并因前代，唯徙置豫州（领郡二十一，治寿春）、北兖州（领郡七，治淮阴，今郡）、北徐州（领郡五，治锺离，今郡）。梁、陈分裂，不可详焉。唐分置十五部，此为淮南道（广陵、庐江、蕲春、同安、永阳、锺离、寿春、淮阴、历阳、弋阳）、江南道（丹阳、晋陵、吴郡、馀杭、会稽、馀姚、东阳、新定、信安、吴兴、缙、临海、永嘉、新安、长乐、清源、建安、临汀、漳浦、潮阳）、江南西道（宣城、章郡、鄱阳、南康、临川、庐陵、浔阳、宜春）。五代淮南、江东西为南唐，两浙为吴越，闽为王氏。其後南唐取闽，至宋开宝八年，取南唐。太平兴国三年，吴越纳土，始尽有扬州之地，为淮南东西路、浙东西路、江东西路、福建路。
    扬州人性轻扬，而尚鬼好祀。每王纲解纽，宇内分崩，江淮濒海，地非形势，得之与失，未必轻重，故不暇先争。然长淮、大江，皆可距守（吴、晋、宋、齐、梁、陈皆缘江淮要害之地置兵）。闽、越遐阻，僻在一隅，凭山负海，难以德抚（汉武帝时，朱买臣上言：“东越王数反，居泉山之上，一人守险，千人不得上）。永嘉之後，帝室东迁，衣冠避难，多所萃止，艺文儒术，斯之为盛。今虽闾阎贱品，处力役之际，吟咏不牿，盖亦因颜、谢、徐、庾之风焉。
    ◎古扬州历代沿革之图
    ▲春秋时可考者十二国
    吴  越  楚（东境是）  舒  黄  弦  蓼  巢  蒋  六  桐  锺离
    ▲秦时为郡五
    九江郡  障郡  闽中郡  会稽郡  南海郡（东境是）
    ▲汉时为郡国七县九十七
    庐江郡十二县（舒  居巢  龙舒  临湖  雩娄  襄安  浔阳    皖  湖陵松滋  枞阳）
    九江郡十五县（寿春邑  逡遒  成德  晁皋  阴陵  历阳  堂涂  锺离  合肥东城  博乡  曲阳  建阳  全椒  阜陵）
    会稽郡二十六县（吴  曲阳  乌伤  毗陵  馀暨  阳羡  诸暨  无锡  山阴句章  丹徒  馀姚  娄  上虞  海盐  剡  由拳  太末  乌程  贸阝  馀杭  鄞钱塘  富春  冶  回浦）
    丹阳郡十七县（宛陵  於潜  江乘  春  秣陵  故鄣  句容  泾  丹阳石城  湖熟  陵阳  芜湖  黟  溧阳  歙  宣城）
