<!-- { "loadSidebar": true } -->
    直龙图阁范师道贯之撰。曾南丰序曰：自至和以後十馀年间，公常以言事任职。自天子大臣至於群下，自掖庭至於四方幽隐，一有得失善恶关於政理，公无不极意反覆，为上力言。或矫拂情欲，或切靡刂计虑，或辨别忠佞，而处其进退，章有一再或至於十馀上。事有阴争独陈，或悉引谏官、御史合议肆言。仁宗常虚心采纳，为之变命令，更废举，近或立从，远或越月逾时，或至於其後，卒皆听用。盖当是时，仁宗在位岁久，熟於人事之情伪，与群臣之能否，方以仁厚清净休养元元，至於是非与夺，则一归之公议，而不自用也。其所引拔，以言为职者如公，皆一时之选，而公与同时之士，亦皆乐行其言，不曲从苟止。故天下之情，因得毕闻於上，而事之害理者，常不果行。至於奇袤恣睢，有为之者，亦辄败悔。故当此之时，常委事七八大臣，而朝政无大阙失，群公奉法遵职，海内又安。夫因人而不自用者，天也。仁宗之所以其仁如天，至於享国四十馀年，能承太平之业者，繇是而巳。後世得公之遗文，而论其世，见其上下之际，相成如此，必将低回感慕，有不可及之叹，然後知其时之难得，则公言之不没，岂独见其志，所以明先帝之盛德於无穷也！
    ※《吕献可奏章》二十卷
    晁氏曰：吕诲字献可。熙宁中为御史中丞，坐攻王安石，知邓州。司马温公服其知人，且序其章奏集云。其草存者二百八十有九，历观古人有能得其一二者，己可载之史籍，在献可盖不足道也。
    陈氏曰：献可，丞相正惠公端之孙也。
    ※《孙莘老奏议》十卷
    晁氏曰：孙觉字莘老。元丰末，自秘书少监除右谏议大夫。元初，迁给事中，吏部侍郎。莘老素与王介甫善，後为谏官论新法，遂绝。
    ※《李公择庐山奏议》十七卷
    陈氏曰：李常字公择。早年读书於庐山。熙宁间为谏官，论青苗法而罢。元初为御史中丞。
    ※《范蜀公奏议》二卷
    晁氏曰：范镇字景仁，成都人。举进士，为礼部第一。仁宗朝知谏院，後言王安石新法不便，乞致仕，归颍昌。元初，诏召不赴。封蜀郡公。年八十一。谥忠文。
    ※《经纬集》十四卷
    陈氏曰：枢密副使会稽孙元规撰。
    ※《傅显简奏议》四卷
    陈氏曰：傅尧俞撰。
    汪玉山跋略曰：范忠宣公志公墓曰：司马温公言傅钦之清且勇。邵康节谓钦之清而不耀，直而不许，勇而能温云。
    ※《范忠宣弹事》五卷《国论》五卷
    陈氏曰：范纯仁撰。
    ※《范德孺奏议》二十五卷
    陈氏曰：龙图阁直学士范纯粹德孺撰。文正公三子。中子纯礼彝叟至尚书右丞。纯粹守边，有将才。文正尝谓仁得其忠，礼得其静，粹得其略。其长子纯天成尤英悟，不幸病废蚤世。富文忠深惜之，为作墓志。
    ※《尽言集》十三卷
    陈氏曰：谏议大夫元城刘安世器之撰。
    ※《王明叟奏议》二卷
    陈氏曰：翰林学士海陵王觌明叟撰。坐党籍谪临江而卒。其在朝，专论苏、程朋党之弊，以为深患。
    ※《丁骘奏议》一卷
    陈氏曰：右正言毗陵丁骘撰。元中在谏垣。嘉二年进士也。
    ※《谏垣集》二卷
    陈氏曰：陈撰。
    ※《闲乐奏议》一卷
    陈氏曰：殿中待御史建阳陈师锡伯修撰。熙宁九年第进士，裕陵素知其文行，擢为第三人。苏轼知湖州，师锡掌书记。轼下御史狱，师锡笃宾友之义，安辑其家。轼入西掖，荐自代，明著其事。师锡在元丰巳为察官，坐论进士习律，罢出。建中靖国再入，未几又罢。
    ※《河间公奏议》十卷
    晁氏曰：朱光庭，元中为谏官时所论事也。
    ※《得得居士戆草》一卷
    陈氏曰：正言眉山任伯雨德翁撰。其论蔡卞、章欲废宣仁尤切，故卞深恨之，独贬岭外。
    ※《龚彦和奏疏》一卷
    陈氏曰：殿中侍御史河间龚彦和撰。二陈、任、龚皆建中靖国言事官，极论蔡京者也。
    ※《石林奏议》十五卷
    陈氏曰：叶梦得撰。
    石林自序《志愧集》曰：进对以来，奏藁藏於家者若干篇，不忍尽弃，乃序次为十卷，目之曰《志愧集》。夫天下岂无大安危，生民岂无大休戚，矧戎狄乱华，中原分裂，上方栉沐风雨，旰食图功，而身遭不世之主，横被非常之知，所言仅如是而巳。心非木石，安得不愧？姑自识之，留以遗子孙，庶後世悼其意之不终，或有感励奋发、慨然少能著见者，犹足雪其无功之耻，而偿其未报之恩也。
    ※《虞雍公奏议》
    丞相虞允文撰。後溪刘氏序略曰：余读雍国忠肃虞公奏议二百二十有七篇而慨然有感。世但知采石之战以七千卒虏兵四十万，其功甚伟，然忌者犹曰“然”。岂知公於绍兴辛巳之前，已因论对，面奏虏必叛盟，兵必分五道，正兵必出淮西，奇兵必出海道，宜令良将劲卒备此二境，其先事之识，巳绝出乎众人之表矣。及虏叛盟，上令从臣集议，公独言虏兵必出两淮。丞相善其言而未果行，及遣公劳师采石，事巳大坏。公以书生收合亡卒，激厉诸将，施置於仓卒之际，而破虏於俄顷之间。呜呼！非胸中素有蓄积忠诚，足以动天地，感人心，而作士气，未易成此伟绩也。而曰“然”可乎？自昔狃胜者，必忽其馀忧，公又令设备於瓜洲，其他区画，悉各精密而不苟，虏遂遁去，乃徐请车驾还行都，皆历历见於奏疏也。余窃妄论本朝多议论，少成功，虽盛时犹然也。况积习消靡之馀，夫人皆喜逸而恶劳，图安而惧危。中兴以来，前有张魏公，後有虞雍公，为国家任其劳，当其危者也。彼不少愧焉而又忍短毁之乎？
    ※《连宝学奏议》二卷
    陈氏曰：宝文阁学士安陆连南夫鹏举撰。绍兴初知饶州，捍御有功。及和议成，南夫知泉州，上表略曰：“不信亦信，其然岂然？”又曰：“虽虞舜之十二州，昔皆吾有；然商於之六百里，当念尔欺！”由是得罪。
    ※《若溪奏议》一卷
    陈氏曰：资政长城刘希范撰。尝以同知三省枢密院扈从隆南幸。
    ※《毗陵公奏议》二十五卷
    陈氏曰：张守撰。
    ※《陈国佐奏议》十二卷
    陈氏曰：礼部侍郎赤城公辅国佐撰。政和三年，上舍释褐首选。绍兴初为谏官。
    ※《胡忠简奏议》四卷
    陈氏曰：胡铨撰。
    ※《玉山表奏》一卷
    陈氏曰：汪应辰撰。
    ※《陈正献奏议》二十卷《表》二十卷
    陈氏曰：陈俊卿撰。
    ※《龚实之奏稿》六卷
    陈氏曰：龚茂良撰。
    ※《南轩奏议》十卷
    陈氏曰：张拭撰。
    ※《胡献简奏议》八卷《台评》二卷
    陈氏曰：礼部尚书会稽胡沂撰。
    ※《梅溪奏议》三卷
    陈氏曰：太子詹事乐清王十朋龟龄撰。
    ※《省斋历官表奏》十二卷
    陈氏曰：周必大撰。
    ※《轩山奏议》二卷
    陈氏曰：王蔺撰。
    ※《北山戆议》一卷
    陈氏曰：户部侍郎濡须王{辶萧}少愚撰。蔺之兄。开禧中谏用兵。
    ※《李祭酒奏议》一卷
    陈氏曰：国子祭酒锡山李祥元德撰。庆元初，论救赵忠定得罪者。
    ※《齐斋奏议》三十卷《掖垣缴论》四卷《银台章奏》五卷《台谏论》二卷《昆命元龟说》一卷
    陈氏曰：倪思撰。
    ●卷二百四十八 经籍考七十五
    ○集（总集各门总  总集）
    《隋经籍志》曰：总集者，以建安之後，词赋转繁，词家之集，日以滋广。晋代挚虞，苦览者之劳倦，於是采摘孔翠，芟翦繁芜，自诗赋以下，各为条贯，合而论之，谓之《流别》。是後文集、总钞，作者继轨。属辞之士，以为覃奥而取则焉。
    《隋志》一百七部，二千二百一十三卷（通计士书合二百四十九部，五千二百二十四卷）。
    《唐志》：七十五家，九十九部，四百二十三卷（李淳风以下不著录七十八家，八百一十三卷）。
    《宋三朝志》：一百一十七部，四千一百八卷。
    《宋两朝志》：二十九部，四百一十三卷。
    《宋四朝志》：六十二部，五百一十四卷。
    《宋中兴志》：二百九十三家，三百一十五部，六千五百卷。
    △右总集
    《宋三朝艺文志》：晋李光始著《翰林论》。梁刘勰又著《文心雕龙》，言文章体制。又锺嵘为《诗评》，其後述略例者多矣。至於扬扌史法，著为类例者，亦各名家焉。前代志录，散在杂家或总集，然皆所未安。惟吴兢《西斋》有文史之别，今取其名而条次之。
    《中兴艺文志》：文史者，讥评文人之得失也。《通志 叙论》评史，《韵语阳秋》评诗，《艺苑雌黄》则并子、史、集之误皆评之。
    《唐志》：四部，四家，一十八卷（刘子元以下皆不著录二十二家，三十三部，一百七十九卷）。
    《宋三朝志》：三十八部，一百二十五卷。
    《宋两朝志》：八部，五十九卷。
    《宋四朝志》：一十八部，一百四十卷。
    《宋忠兴志》：六十二家，六十五部，四百八十七卷。
    △右文史
    ◎李善注《文选》六十卷
    晁氏曰：梁昭明太子萧统纂。前有序，具述所以作之意，盖选汉迄梁诸家所著赋、诗、骚、七、诏、册、令、教、策秀才文、表、上书、启、弹事、笺、记、书、移檄、难、对问、议论、序、颂、赞、符命、史论、连珠、铭、箴、诔、哀策、碑志、行状、吊祭文，类之为三十卷。窦常谓统著《文选》，以何逊在世，不录其文。盖其人既往，而後其文克定。然则所录皆前人作也。唐李善集注，析为六十卷。善，高宗时为弘文学士，博学，经史百家，无不备览而无文，时人为之“书簏”。初为辑注，博引经史，释事而忘其义。书成上进，问其子邕，邕无言。善曰：“非邪？尔当正之。”於事邕更加以义释，解精於五臣。今释事加义者两存焉。苏子瞻尝读善注而嘉之，故近世复存。
