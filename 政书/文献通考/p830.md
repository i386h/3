<!-- { "loadSidebar": true } -->
    陈氏曰：嘉泰二年，修撰傅伯寿等撰进。中兴以来两朝五十馀载事迹，置院既久，不以时成，涉笔之臣，乍迁忽徙，不可殚纪。及有诏趣进，则忽遽抄录，甚者一委吏手。卷帙猥多，而记载无法，疏略牾，不复可稽。故二录比之前世，最为阙典，观者为之太息。
    《中兴国史志》：高宗命范冲重修《神录》，已进而冲去国。尹享继之，又进《哲宗》。《徽宗实录》，绍兴未尝成书，建炎後，史牍不存，皆仰搜讨，故犹多脱略，孝宗命李焘增修之。《钦宗实录》，洪迈用龚茂良所补日历，文直事核。《高宗实录》，庆元、嘉泰所上，时史无专官，莫知谁笔。《孝宗》、《光宗实录》，初以付龚敦颐，卒专委傅伯寿、陆游。《孝录》比诸录为疏。
    ※《高宗实录》一千卷
    国史日历所李焘等修进。自为序略曰：《日历》起初潜，讫内禅，用《春秋》四系之法，杂取左右史《起居注》、《三省密院》、《时政记》及百司移报，综错成章，凡关於时，靡不毕载。前後所论著，共成一千卷，卷为一册，总一千册，谨缮进呈。顾惟纪述圣神之言动，事大体重，臣愚岂能独任？加之岁周三纪，史非一官，掇缉穿联，简策繁夥，其脱略牾，违失本真，安敢自保？在昔英主，往往指授，重加刊正。房元龄等进武德、贞观事迹，太宗更令纪实。如臣妄庸於元龄，无能为役，姑自罄竭，强附於唐虞氏史臣之义尔。
    《中兴艺文志》：《高宗日历》初年者多为秦桧改弃，专政以後纪录尤不足信。韩胄当国，《宁宗日历》亦多诬。後皆命刊修。然《高宗日历》、《时政记》亡失，多不复可考。
    ※《西汉诏令》十二卷
    陈氏曰：吴郡林ж德祖编。采括志传，参之本纪，以示信安程俱致道。俱以世次先後，各为一卷，差比岁月，摹而成书，且为之序。ж中词学，为开封府掾。
    ※《东汉诏令》十一卷
    陈氏曰：宗正寺主簿鄞楼叔编。大抵用林旧体，自为之序。帝王之制，具在百篇，後世不可及矣。两汉犹为近古。愚未冠时，无书可观，虽二史亦从人借。尝於《班书》志、传录出诸诏，与纪中相附，以便览阅。既仕於越，及得见林氏书。而楼书近出，其为好古博雅，斯以勤矣。惟平、献二朝，莽、操用事，如锡莽及废伏后之类，皆当削去，而莽时尤多也。
    ※《本朝大诏令》二百四十卷
    陈氏曰：宝谟阁直学士豫章李大异伯珍刻於建宁，云绍兴宋宣献公家子孙所编摹也。而不著其名。始自国初，迄於宣政，分门别类，凡目至为详悉。
    ※《玉堂制草》十卷
    陈氏曰：参政钜野李邴汉老编。承平以前制诏。
    ※《元符庚辰以来诏旨》三卷
    晁氏曰：汪藻编徽宗即位後诏旨，未全。
    ※《中兴玉堂制草》六十四卷
    陈氏曰：同知枢密鄱阳洪遵景严编。起建炎，迄绍兴末。
    ※《中兴续玉堂制草》三十卷
    陈氏曰：丞相益文忠公周必太子充为学士院时编进。始尝建言，加上“德寿”尊号，不以表而以议，且称嗣皇帝为非是，遂革之。今书以《尊号表》为卷首，而增附《馆职笔问》於後，起隆兴，迄淳熙改元。自後未有续者。
    ※《纶言集》三十一卷
    陈氏曰：宇文粹中、虚中兄弟所编集。
    ※《中兴纶言集》二十八卷
    陈氏曰：左司郎中莆田郑寅子敬编。寅，知枢密院
    侨之子，端重博洽，藏书数万卷，於本朝典故尤熟。
    ●卷一百九十五 经籍考二十二
    ○史（杂史各门总  杂史）
    《隋 经籍》曰：自秦拨去古文，篇籍遗散。汉初，得《战国策》，盖战国游士记其策谋。其后，陆贾作《楚汉春秋》，以述诛锄秦、项之事。又有《越绝》，相承以为子贡所作。后汉赵晔又为《吴越春秋》。其属辞比事，皆不与《春秋》、《史记》、《汉书》相似，盖率尔而作，非史策之正也。灵献之世，天下大乱，史官失其自后汉以来，学者多抄撮旧史，自为一书。呀起自人皇，或断之近代，亦各其志，而体制不经。又有委巷之说，迂怪妄诞，真虚莫测，然其大抵皆帝王之事。通人君子，必博采广览，以酌其要，故备而存之，谓之杂史。
    《宋三朝志》曰：杂史者，正史、编年之外，别为一家。体制不纯，事多异闻，言或过实。然籍以质正疑谬，补缉阙遗，后之为史者，有以取资，如司马迁采《战国策》、《楚汉春秋》，不为无益也。
    《隋志》：七十二部，九百一十七卷（通计亡书，七十三部，九百三十九卷）。
    《唐志》：杂史八十八家，一百七部，一千八百二十八卷（失姓名八家，元行冲以下不著录六十家，八百六十一卷）。
    《宋三朝志》：杂史九十一部，九百六十八卷。
    《宋两朝志》：三十一部，六百三十卷。
    《宋四朝志》：二十四部，一千七十三卷（内《唐武宗实录》以下六部入实录门，不重具）。
    《宋中兴志》：别史三十一家，三十六部，一千三十四卷。
    △右杂史
    《隋 经籍志》曰：古之史官，必广其所记，非独人君之举。《周官》外史，掌四方之志，则诸侯史记兼而有之。《春秋传》曰：“虢仲虢叔，王季之穆，勋在王室，藏于盟府。”臧纥之叛，季孙命太史召掌恶臣而盟之。《周官》司寇，凡大盟约，莅其盟书，登于天府。大史、内史、司会、六官，皆受其贰而藏之。是则王者诛赏，具录其事，昭告神明，百官史臣，皆藏其书。故自公卿诸侯，至于群士，善恶之迹，毕集史职。而又闾胥之政，凡聚众庶，书其敬敏任恤者；族师每月书其孝弟睦姻有学者；党正岁书其德行道艺者，而入之于乡大夫。乡大夫三年大比，考其德行道艺，举其贤者能者，而献其书。王再拜受之，登于天府，内史贰之。是以穷居侧陋之士，言行必达，皆有史传。自史官旷绝，其道废坏，汉初，始有丹书之约、白马之盟。武帝从董仲舒之言，始举贤良文学。天下计书，先上太史，善恶之事，靡不毕集。司马迁、班固撰而成之。股肱辅弼之臣、扶义ㄈ傥之士，皆有记录。而操行高洁不涉于世者，《史记》独传夷、齐，《汉书》但述杨王孙之俦，其余皆略而不说。又汉时阮仓作《列仙图》，刘向典校经籍，始作《列仙》、《列士》、《列女》之传。皆因其志尚，率尔而作，不在正史。后汉光武始诏南撰作风俗，故沛、三辅有耆旧节士之序，鲁庐江有名德先贤之赞。郡国之书，由是而作。魏文帝又作《列异》，以序鬼神奇怪之事，嵇康作《高士传》，以叙圣贤之风。因其事类，相继而作者甚众，名目转广，而又杂以虚诞怪妄之说。推其本原，盖亦史官之末事也。载笔之士，删采其要焉。鲁、沛、三辅，序赞并亡，后之作者，亦多零失，今取其见存，今取其见存，部而类之，谓之杂传。
    《宋三朝艺文志》曰：传记之作，盖史笔之所不及者，方闻之士，得以纪述而为劝戒。《隋志》曰杂传，《唐志》曰杂传类，有先贤、耆旧、孝友、忠节、列藩、良吏、高逸、科录、家传、文士、仙灵、高僧、鬼神、列女之别。今总为传记，事涉道、释者，各具于其事。
    《宋两朝艺文志》曰：传记之作，近世尤盛，其为家者，亦多可称，采获削稿，为史氛传。然根据肤浅，好尚偏驳，滞泥一隅，寡通方之用，至孙冲、胡讷，收摭益细，而通之于小说。
    按：杂史、杂传，皆野史之流，出于正史之外者。盖杂史，纪、志、编年之属也，所纪者一代或一时之事；杂传者，列传之属也，所纪者一人之事。然固有名为一人之事，而实关系一代一时之事者，又有参错互见者。前史多以杂史第四，杂传第八，相去悬隔，难以参照，今以二类相附近，庶便检云。
    《隋志》：二百一十七部，一千二百八十六卷。
    《唐志》：一百二十五家，一百四十六部，一千六百五十六卷。
    《宋三朝志》：一百三十九部，四百三十七卷。
    《宋两朝志》：一十六部，八十一卷。
    《宋四朝志》：五十三部，五百二十二卷。
    《宋中兴志》：三百一十三家，三百三十九部，一千三百七十九卷。
    △右杂传
    《隋 经籍志》曰：自永嘉之乱，皇纲失驭，九州君长，据有中原者甚众。而当时臣子，亦各记录。後魏克平诸国，据有高、华，始命司徒崔浩博采旧闻，缀述国史。诸国记注，尽集秘阁。尔朱之乱，并皆散亡。今举其见在，谓之霸史。
    《隋志》：二十七部，三百三十五卷。
    《唐志》：一十七家，二十七部，五百四十二卷。
    《宋三朝志》：二十七部，三百七十二卷。
    《宋两朝志》：五部，五十四卷。
    《宋中兴志》：四十家，四十三部，四百三十七卷。
    夹氵祭郑氏曰：古今编书所不能分者五：一曰传记，二曰杂家，三曰小说，四曰杂史，五曰故事。凡此五类之书，足相紊乱。又如文史与诗话，亦能相滥。编书之家，多是苟且，有见名不见书者，有看前不看後者。《尉缭子》，兵书也，班固以为诸子类，於杂家，此之谓见名不见书。《隋》、《唐》因之，至《崇文目》，始入兵书类，颜师古作《刊谬正俗》，乃杂记经史，惟第一篇说《论语》，而《崇文目》以为《论语》类，此之谓看前不看後。应知《崇文》所释，不看全书，多只看帙前数行，率意以释之耳。按《刊谬正俗》当入经解类。
    按：夹氵祭言古今编书所不能分者五，可以订历代艺文志之失。所谓“见名不见书，看前不看後”者，尤足以究其所失之源。然愚尝考之，经录犹无此患，而莫谬乱於史。盖有实故事而以为杂史者，实杂史而以为小说者。又有《隋志》以为故事，《唐志》以为传记，《宋志》以为杂史者。若一一考订，改而正之，则既不欲以臆见改前史之旧文，且所录诸书，盖有前史仅存其名，晚学实未尝见其书者，则亦无由知其编类之得失，是以姑仍其旧。而於所录先儒议论诸书本末，则不详加考订，但以类相从，而不尽仍前史之旧云。
    右霸史、伪史。
    《宋三朝志》：二十六部，六百一十二卷。
    《宋两朝志》：四部，一百三十八卷。
    《宋四朝志》：三部，三十三卷。
    《宋中兴志》：四十家，四十六部，六百八十一卷。
