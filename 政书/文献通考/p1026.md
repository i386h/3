<!-- { "loadSidebar": true } -->
    阳部侯伏湛，琅琊东武人。建武三年，拜大司徒封，後徙封不其侯，邑三千六百户。十三年卒，子歙嗣。  光  晨  无忌  质  完为曹操所杀，国除。
    则乡哀侯侯霸，河南密人。建武四年，拜大司徒。十三年薨，追封则乡侯，食二千六百户，子昱嗣。  建  昌
    袁氏曰：“汉初，丞相选用列侯，至武帝用公孙弘，起自疏远，未有爵邑，於是封平津侯，丞相封侯自此始。光武中兴，尚仍前制，伏湛代邓禹为大司徒，封阳都侯。湛免，以侯霸代之，止封关内侯，凡历九年而薨，帝始下诏曰：‘汉家旧制，丞相拜日，封为列侯。朕以军师暴露，功臣未封，缘忠臣之义，不欲相逾，未及爵命，奄然而终。’因追封霸为则乡侯。其比西京之制，虽未镌削，亦淹缓矣。自是之後，位三公者，皆不复有茅土之封。惟灵帝初，陈蕃为太傅录尚书事，窦太后优诏，封为高乡侯，蕃固辞不受，自是宰相封侯之制遂废。”
    扶阳侯韩歆，南阳人。以大司徒封，坐直言免，自杀。
    恂邑侯宋弘，京兆长安人。建武二年，为大司空封，後徙封宣平侯。卒，无子国除。
    节乡正侯赵熹，南阳宛人。建武二十七年，拜太尉。帝崩，受遗诏，典丧礼封。肃宗即位，进为太傅录尚书事。建初五年薨，子代嗣。  直  淑无子，国除。
    阳舞侯朱浮，沛国萧人。以从光武定北边，建武二年，封舞阳侯，食三县，後徙封父城侯。二十年，为大司徒，徙封新息侯。永平中，坐单辞所告，赐死。
    成义侯梁统，安定乌氏人。以武威太守与河西大将军窦融等同归汉封，後更封高山侯，後定封陵乡侯。子松嗣，坐诽谤下狱死，国除。
    富平侯张纯，京兆杜陵人。高祖父安世为大司马，封富平侯。纯少袭爵土，遭王莽篡，封者多废，纯以敦谨保全前封。建武初，先来诣阙，得复国。二十三年，为大司空。中元元年薨，谥节侯，子奋嗣。  甫  吉无子，国除。
    阳平侯桓焉，沛郡龙亢人，荣之孙。顺帝为皇太子被废，焉力争不能。顺帝既立，拜太傅，以前廷议守正封，後为太尉。  顺  典赐爵关内侯。
    陵阳侯丁鸿，颍川定陵人。父，王莽末，世祖略地颍阳，说其宰降，後征伐有功，封定陵新安乡侯，後徙封陵阳，食邑五千户。建初四年，徙封鲁阳乡侯。和帝时，为司徒。六年薨，子湛嗣。浮  夏
    平乡侯谢安，下邳人。顺帝末，群盗起，安率众斩盗首徐凤封邑三千户。
    右乡侯度尚，山阳湖陆人。桓帝时，为荆州刺史，坐破平群盗封。
    乌程东乡侯徐抗。丹阳人。为长沙太守，与度尚俱坐平盗封。
    黾阝侯邓邯，南阳新野人。中兴初，以功封，仕至渤海太守。子凤嗣。
    安乡侯张禹，赵国襄国人。安帝即位，以定策功封。食邑千二百户。後拜太尉。子盛嗣。
    龙乡侯徐防，沛国钅至人。安帝即位，以定策封千一百户，拜太尉。卒，子衡嗣。
    育阳安乐乡侯胡广，南郡华容人。以定策立桓帝封。梁冀诛，坐夺爵土。
    安国亭侯袁汤，汝南南阳人，袁安子。以豫定策立桓帝封，後迁太尉。  逢基
    定颍侯郭镇，颍川阳翟人，郭躬子。为尚书，坐与孙程等诛江京阎景、立顺帝功封，食邑二千户，拜廷尉。卒，子贺嗣。
    福亭侯尹勤，南阳人。为司空，以定策立安帝封。无子，国除。
    定远侯班超，扶风平陵人。坐使西域为都护安集诸国纳质内属功封邑千户。卒，子雄嗣。  始坐罪诛。
    临晋侯杨赐，弘农华阴人，杨震孙。灵帝时，为太傅、司徒，以师傅恩封千五百户。薨，子彪嗣。建安十一年，夺封。
    {艹务}亭侯杨众，震曾孙。献帝时，拜侍中，以步从帝东还封。
    宜阳乡侯尹勋，河南人。为尚书令，坐预诛梁冀功，与仆射霍、尚书张敬、欧阳参、李伟、虞放、周永并封亭侯。
    高阳乡侯蔡邕，陈留圉人。献帝时，以左中郎将从迁都长安封。後董卓诛，为王允所杀。
    亢阝乡侯黄琼，江夏安陆人。桓帝时，为太尉。以师傅恩，不阿梁氏封邑千户。固辞，许之。後为司空。  孙琬，献帝初，为司徒，更封阳泉乡侯。
    寿成亭侯皇甫规，安定朝那人。为度辽将军，坐平贼讨羌功封邑二百户。
    新丰县侯段，武威姑臧人。为并州刺史，坐讨羌胡功封邑万户，後为太尉。王甫诛，下狱死。
    逯乡侯刘宽，弘农华阴人。代段为太尉，以先策黄巾逆谋封六百户。子松嗣。
    高阳乡侯陈蕃，汝南平舆人。灵帝即位，以太傅辅政封。与窦武谋诛宦官，为曹节等所杀。
    温侯王允，太原祁人。献帝初，迁都长安，为司徒，以从迁功封二千户。後诛董卓，为卓部曲李亻等所杀。
    槐里侯皇甫嵩，安定朝那人。以左中郎将讨平贼张角封食槐里、美阳两县八千户。徒拜太尉薨。
    西乡侯朱隽，会稽上虞人。以右中郎将讨平贼张角功封，後更封钱塘侯。
    乡侯董卓，陇西临洮人。灵帝中平元年，为破虏将军，坐讨羌功封邑千户。灵帝崩，大将军何进召卓将兵胁太后，诛宦官。卓既入，废少主，立献帝，迁太尉，更封侯，改拜太师，封弟为侯。劫帝西迁，王允与士孙瑞等讨而诛之。
    容邱侯刘虞，东海剡人。为幽州牧，以讨平反者张纯等功封。後拜大司马，进封襄贲侯。公孙瓒袭而杀之。
    蓟侯公孙瓒，辽西令支人。为奋武将军，以讨黄巾有功封。後杀刘虞，取幽州，袁绍攻而杀之。
    溧阳侯陶谦，为徐州刺史，以击破黄巾功封，迁徐州牧。後为曹操所击，败死。
    亢阝乡侯袁绍，汝南汝阳人。为司隶校尉，与何进谋召董卓，以兵诛宦官。以事忤卓，出奔，卓拜绍渤海太守，封侯。绍以渤海起兵讨卓，领冀州牧。献帝都许，以绍为太尉，封邺侯。後拜大将军，兼督冀、青、幽、并四州，引兵攻许，为曹操所败，死。
    武成侯刘表，山阳高平人。为荆州刺史，讨平宗贼。李亻入长安，表遣使入贡，拜荆州牧，封武成侯。建安十三年卒，曹操取其地。
    温侯吕布，五原九原人。为董卓骑都尉，封都亭侯。司徒王允与布密谋讨卓，卓既诛，拜奋威将军，封温侯。後据衮州，曹操取其地而杀之。
    被阳侯欧阳歙，乐安千乘人。王莽时，为长社宰。世祖即位，为河南尹，封被阳侯。九年，更封夜侯徵为大司徒。後坐赃下岳死。子复嗣，无子，国除。
    褒成侯孔志，鲁人，父均。平帝时，以孔子後封。王莽败，失国。建武十三年，以志袭封。卒，子损嗣。  曜  完
    ◎外戚侯
    寿张恭侯樊宏，南阳湖阳人，世祖舅。帝即位，拜光禄大夫，封长罗侯。十五年，更封寿张。二十七年卒，子嗣，徙封燕侯。    时  建  盼  尚
    射阳侯，丹宏。弟建武十三年封。
    元乡侯寻，宏兄子。建武十三年封。
    更父侯忠，宏族兄。建武十三年封。
    平望侯茂，宏少子。建武二十七年封。
    阳安节侯郭况，真定人，郭后弟。建武十七年封。永平二年卒，子璜嗣，窦宪诛，坐死。
    新妻阝侯竟，后从兄。以从征伐功封。永平中卒，子嵩嗣。  勤无子，国除。
    发千侯匡，竟弟。建武末卒，子勋嗣。  骏无子，国除。
    南侯陈茂，郭后叔父梁之婿，以恩泽封。
    原鹿贞侯阴识，南阳新野人，光烈皇后之前母兄。更始时，封阴德侯。建武元年，封阴乡侯。十五年，封原鹿侯。永平二年卒，子躬嗣。  璜  淑（璜弟）鲔
    吴房侯纲，识侄孙，和帝阴后之父。後坐事，纲自杀。
    阳侯庆，识弟兴之子。永平元年封。卒，子琴嗣。  万全  桂
    氵隐侯博，庆弟。永平元年封。
    顺阳安侯马廖，明德皇后之兄。建初四年封。永平四年卒，子遵嗣，徙封程乡侯。卒，无子，国除。邓太后诏封廖孙度为颍阳侯。
    颍阳侯防，廖弟。建初四年封，六千户。後坐罪，徙封翟侯。卒，子钜嗣。
    许阳侯光，防弟。建初四年封，六千户。窦宪诛，宪奴诬告光罪，自杀。朗，光子，邓太后诏绍封合乡侯。
    章帝建初元年，欲封爵诸舅，太后不听。明年夏，旱言，事者以为不封外戚之故，有司因此上奏，宜依旧典。太后诏曰：“凡言事者皆欲媚朕以要福耳。昔王氏五侯同日俱封，其时黄雾四塞，不闻霪雨之应。又田、窦婴，宠贵横恣，倾覆之祸，为世所传。故先帝防谨舅氏，不令在枢机之位。诸子之封，裁令半楚、淮阳诸国，常谓‘我子不当与先帝子等’。今有司奈何欲以马氏比阴氏乎！吾为天下母，而身服大练，食不求甘，左右皆著帛布，无香薰之饰者，欲身率下也。以为外亲见之，当伤心自<来力>，但笑言太后素好俭。前过濯龙门上，见外家问起居者，车如流水，马如游龙，苍头衣绿衤，领袖正白，顾视御者，不及远矣。故不加谴怒，但绝岁用而已，冀以默愧其心，而犹懈怠，无忧国忘家之虑。知臣莫若君，况亲属乎？吾岂可上负先帝之旨，下亏先人之德，重袭西京败亡之祸哉！”固不许。帝省诏悲叹，复重请曰：“汉兴，舅氏之封侯，犹皇子之为王也。太后诚存谦虚，奈何令臣独不加恩三舅乎？且卫尉年尊，两校尉有大病，如令不讳，使臣长抱刻骨之恨。宜及吉时，不可稽留。”太后报曰：“吾反覆念之，思令两善。岂徒欲获谦谦之名，而使帝受不外施之嫌哉！昔窦太后欲封王皇后之兄，丞相倏侯言受高祖约，无军功，非刘氏不侯。今马氏无功於国，岂得与阴、郭中兴之后等邪？常观富贵之家，禄位重叠，犹再实之木，其根必伤。且人所以愿封侯者，欲上奉祭祀，下求温饱耳。今祭祀则受四方之珍，衣食则蒙御府馀资，斯岂不足，而必当得一县乎？吾计之熟矣，勿有疑也。夫至孝之行，安亲为上。今数遭变异，价数倍，忧惶昼夜，不安坐卧，而欲先营外封，违慈母之拳拳乎！吾素刚急，有中气，不可不顺也。若阴阳调和，边境清净，然後行子之志。吾但当含饴弄孙，不能复关政矣。”四年，天下丰稔，方陲无事，帝遂封三舅廖、防、光皆为列侯。廖等辞逊，不得已，受封爵而退。
    武阳侯窦宪，章德皇后之兄。和帝即位，后临朝，拜大将军封，食邑二万户。後坐罪。自杀。
