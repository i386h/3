<!-- { "loadSidebar": true } -->
    其日大昕，使者至，入次。掌事者布幕於内门外，元У帛陈於幕上，乘马在幕南，北首西上。掌事者璋以匮，俟於幕东，使者曰：“朝恩贶室於某公之子某，公有先人之礼，使某也以У帛、乘马请纳徵。”主人曰：“某公顺先典，贶以重礼，寡人敢不承命。”馀并如一品婚仪。
    ▲请期
    其日大昕，使者至，入次至请事，依常礼。使者曰：“某公有赐，既申受命，某公使某请吉日。”傧者入告，主人曰：“寡人既受前命，惟命是听。”使者曰：“某公命某听命於王。”傧者入告，主人曰：“寡人固惟命是听。”使者曰：“某公使某受命於王，王不许，某敢不告期。曰某日。”馀并如一品婚仪。
    ▲亲迎
    其日大昕，婿之父告庙、醮子、并如一品婚仪。子再拜，降出，乘辂备仪仗诣主人之第。宾将至，内赞者布席於东房，当户南向，设樽С醴等於东房。主人醴公主如一品醴女之仪。公主著花钗，プ翟衤冉，入房以下并如一品醴女仪。讫，主人降立於东阶东南，西面。赞礼引宾出次，立於门西，东面。傧者进受命，出门东，西面曰：“敢请事。”宾曰：“某王命某之父，以兹初婚，命某将请承命。”傧者入告，主人曰：“寡人固敬具以请。”至奠雁出，如常礼。初，宾入门，主妇出立於房中外之西，南面。於宾拜讫，姆导公主出，主人少进西面戒之：“如有正焉，若衣若花。”命之曰：“戒之敬之，夙夜无违命。”主妇戒之於西阶上，施衿结，戒之曰：“勉之敬之，夙夜无违。”公主出。以下并如常仪。
    ▲同牢
    初婚，掌事者设洗於东阶东南，及陈设牢馔钅开俎之数，各依其品，羊豕节折，大羹在於爨（其器皆明乌漆，惟以陶，匏以瓢）。馀并如一品仪。
    ▲见舅姑
    见之日，公主夙兴，沐浴，著花钗，服プ翟。舅服公服，姑著钿钗礼衣，其仪同一品婚礼。公主降西阶以出，无取脯授妇氏之仪。
    ▲盥馈舅姑
    公主盥馈以少牢。舅姑、公主服，如见礼。及醑舅姑讫，内赞者设公主席於舅姑席东北，南面。馀并如一品礼。
    ▲婚会
    妇人礼仪
    以上并如一品婚仪。
    ▲飨丈夫送者
    同一品仪，加送以乘马，设从者乃於西廊下。
    ▲飨妇人送者
    女相者引宾升降，酬以束帛。馀如丈夫礼。
    唐和蕃公主：
    弘化（宗室女。贞观时，降吐谷浑慕容诺曷钵）文成（宗室女。贞观时，降吐蕃赞普弄赞。命礼部尚书江夏王道宗送之。弄赞亲迎河源，见主人，执子婿礼甚谨，叹大国服饰仪礼之盛，有愧色，谓所亲曰：“我祖父未有通婚大国者，今我得尚大唐公主，当筑一城，以夸示後世。”乃遣酋豪子弟，请入国学，习《诗》、《书》。从之）金城（雍王守礼女。神龙时，降吐蕃赞普）宁国（肃宗女。乾元时，降回纥英武威远可汗，置公主府。二年，自蕃还。贞元五年，罢府，置邑司）永乐（宗室女。开元时，契丹於郑郡王李失活）燕郡（馀姚公主女慕容氏，开元时降契丹松罗郡王李郁於焉）固安（从外甥女辛氏。开元时，降奚首领李大辅。後大辅戮死，立李弟鲁苏为主，仍尚主。鲁苏牙官谋归突厥，主杀之，以功被赏）东光（咸宁公主韦氏，降奚首领鲁苏）交河（十姓可汁史怀道女。开元时，降突厥骑施可汗苏鲁）和义（宗室女。天宝时，降宁国奉化王）静乐（外孙独孤氏，天宝时，降松汉都督、怀顺王李怀节）宜芳（外甥女杨氏。天宝时，降饶乐都督、怀信王李延笼）崇徽（仆固怀恩女。大历时，降回纥可汗）咸安（德宗女。贞元时降回纥天亲可汗，置咸安公主府，准亲王例）太和（宪宗女。长庆时，出降回纥崇德可汗）
    梁太祖女  安阳公主罗延规  长乐公主赵岩  普宁公主王昭祚  金华公主  真宁公主
    少帝女  寿春公主  寿昌公主
    後唐武帝女  琼华长公主孟知祥  瑶英公主张延钊
    明宗女  永宁公主晋高祖  兴平公主赵延寿  寿安公主  永乐公主
    晋高祖女  长安公主杨承祚
    汉高祖女  永宁公主宋延渥
    周太祖女  乐安公主  寿安公主张永德  永宁公主
    宋太祖六女  三长女不及封  秦国长公主王承衍  晋国大长公主石保吉许国长公主魏成信
    宋初之制，初被选尚者即拜驸马都尉，赐玉带、袭衣、银鞍勒马、采罗百疋，谓之系亲。又赐其家银万两，令办聘，进财之数，倍於亲王聘妃。出降，赐甲第。馀如诸王夫人之制。而扇加四，引障花、烛笼各加十。
    太宗七女  长不及封  燕国长公主吴元  曹国长公主  中国大长公主（皆出家为尼）  晋国大长公主柴宗庆  邓国长公主王贻永  齐国大长公主李遵勉（旧制，选尚者降其父为兄弟行，事时遵勉父继昌尚无恙，主因诞日以旧礼谒继昌，帝闻而嘉之，赐金币）
    真宗二女  长不及封  次及幼入道（亦早薨）
    仁宗十三女  周、陈国公主李玮  周国公主  汉国公主  秦国公主魏国公主  鲁国公主  吴国公主  燕国公主  楚国公主（皆早夭）  晁国公主曹诗秦、鲁国大长公主钱景臻（至绍兴十四年始薨）  庆寿、宝寿二公主，史不言所。
    公主册礼：嘉二年仪注，前一日，有司设册使、副幕次於内东门外。又设内命妇次於公主受册印本位门外，又设公主受册印位於本位庭阶下，北向。又设册使位於内东门，副使及内给事於其南差退，并东向北上。又设册印案位於册使前，南向。又设内给事位於册使北，南向。其日，自文德殿奉册印将至，内给事诣本位，诸公主服首饰、プ翟。册印至内东门外褥位置讫，内臣引内命妇俱入就位，礼直官引册使、副俱立东向位内给事前，东向躬称：“册使王尧臣、副使田况奉制授公主册印。”退复位，内给事入诣所设册印本位公主前，言讫退。内给事进诣册使前，西向，册使跪以册印授内给事。内给事亦跪以授内谒者，册使退复位，内谒者及主当内臣持册印入内东门，内给事从入诣本位庭。又内给事赞公主降立庭中北向位，跪取册，兴，立於公主之右，少前，西向。又内给事立於公主之左，少前东向，又内给事称：“有制”，内给事赞公主再拜，内给事奉册跪授公主，公主受以授内给事。奉印亦然。复赞再拜，前引公主升位以次，内臣引内命妇贺，内给事赞言“礼毕”，内命妇退，遂引公主谢皇帝、皇后。册印如贵妃，文曰“兖国公主之印（皆有匣）。”
    公主出降：嘉二年，礼官言：“《礼ト新仪》，公主出降前一日，行五礼。古者，结婚始用行人，告以夫家采择之意，谓之纳采。问女之名，归卜夫庙，吉，以告女家，谓之问名、纳吉。今选尚一出朝廷，不待纳采。又公主封爵己行诞告，不得问名而卜之。若纳成则既有进财，请期则有司择日。宜稍依五礼之名，存其物数，俾知古者婚姻之事重而夫妇之际严如此，亦不忘古礼之义也。”时兖国公主下嫁李璋，诏俟出降日，令夫家主婚者具合用雁、帛、玉马等物，陈於内东门外，以授内谒者，进入内中，付掌事者受之，其马不入。
    英宗四女  舒国公主（早夭）  魏、楚国公主王师约  魏国长公主王诜韩、魏国大长公主张敦礼
    神宗十女  吴国  郓国  潞国  邢国  国  晁国（六主皆夭）  周国淑怀公主（早夭）  唐国贤穆公主韩嘉彦  潭国贤孝公主王遇  徐国贤静公主潘意
    哲宗四女  邓国、杨国二公主（早世）  秦国公主潘正夫  陈国公主石端礼
    徽宗三十四女  嘉德帝姬曹夤  荣德帝姬曹晟  顺淑帝姬（早亡）  安德帝姬宋邦光  茂德帝姬蔡  寿淑帝姬早亡  慧淑帝姬  永淑帝姬（并早亡）  崇德帝姬曹  康淑帝姬  荣淑帝姬  保淑帝姬（并早亡）  成德帝姬向子房  旬德帝姬田丕  悼穆帝姬  熙淑帝姬  敦淑帝姬（并早亡）  显德帝姬刘文彦  顺德帝姬向子  申福帝姬保福帝姬  贤福帝姬  仁福帝姬（并早亡）。  柔福帝姬  宁福帝姬  和福帝姬  永福帝姬  惠福帝姬  令福帝姬  华福帝姬  庆福帝姬  仪福帝姬  纯福帝姬  恭福帝姬（并未及选尚，从北狩，殁於虏中）
    《四朝国史传》史臣曰：“国朝帝女封公主，沿袭汉、唐，或以美名，或以国。姊妹曰长公主，诸姑曰大长公主，至祖姑则或加两国。政和三年，蔡京为相，建议以为不典，始改为帝姬，以二字易国名，四字易两国名。自祖宗以降，数十女皆追加封册。至中兴时，始复初，故今所书，但乃旧式，唯徽宗诸主乃从一时之制云。”
