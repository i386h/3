<!-- { "loadSidebar": true } -->
    《通典》：将祭，前期十日之前夕，肆师告具，太宰、太宗、太史帅执事而卜日，既卜，司隶隶仆修除粪洒其庙。将祭前夕，於太庙南门之外展牲，庖人告。太宰视涤濯祭器。掌次於庙门外之东，设主人及公卿以下次幕，其尸次兼设幄（《掌次》云：“凡祭祀，张其旅幕，张尸次。”郑元云：“旅，众也。公卿以下即位所祭祀之门外以待事，为之张大幕，尸则有幄。”郑司农注云：“尸次，尸所居，更衣帐。”）次百司所供之物，皆至庙门外。司徒奉牛牲，司马奉羊牲，司空奉豕牲，每庙各一牢（案《公羊》云：“周公白牡，鲁公も冈，群公不毛。”是各牲也。）司ピ氏以夫燧取明火於日以照馔，以鉴取明水於月以加五齐（欲得阴阳之洁气也。加谓於上陈之）。笾人陈四豆之实（谓朝事之笾，馈食之笾，加笾之实，羞笾之实，名物各具前《九献》条下。）醢人掌四豆之实（谓朝事之豆，馈食之豆，加豆之实，羞豆之实，名物见前《九献》条下）。醯人共五齑、七菹、醯酱等。盐人共苦盐（颗盐），散盐（今海盐也）。小史叙昭穆之俎簋。酒正共五齐三酒，以实八樽。司樽彝共彝、黄彝（《司彝》云：“秋尝冬，用彝黄彝。”郑元云：“彝，画禾稼。黄彝，黄目樽也。”谓以黄金为目，设於樽上，以在秋，故用）。幂人共画布巾以幂之。烹人共鼎镬及太羹羹（镬，所以煮肉及鱼腊之器。既熟，乃升於鼎）。舍人共簋。甸师氏共盛及萧茅（萧茅则纳於乡师，乡师得而束之，长五寸切之，以藉祭）。凡后所陈荐玉、玉敦（对音）等物，皆九嫔共之。献尸之瑶爵等，内宰共之。天府陈国之玉镇太宝器，陈於东西序（即，《尚书》顾命者是也）。九服内诸侯及夷狄等来助祭，所贡方物珍异等，皆陈庙庭。其几筵，《司几筵》云“吉事变几（於室，馈食於堂，绎於礻方，每事易几，神事文，示新也）”。席皆以莞筵纷纯，加缫席画纯，加次席黼纯，左右玉几（纷，如绶有文而狭者。缫席，削蒲，展之，编以五采，若今合欢矣。画谓气。次席，桃枝席，有次列成文）。司服共，飨先王则兖冕，飨先公则冕。尸服亦然。凡百司所供之物，皆太史校数之，及教所当置处（《太史职》云“祭之日，执书以次位常”是）。王所乘辂，鸡人呼晨，司乐宿悬等，一如圜丘。其日夙兴，陈酒齐等室中，近北陈郁鬯，郁鬯之南陈明水，明水之南室户之内陈泛齐、醴齐、盎齐，室户之外堂上陈醍齐而已。次堂下陈沈齐，沈齐之南陈元酒，元酒之南陈事酒、昔酒、清酒（此说取《礼运》“元酒在室，醴在户，粢醍在堂，澄酒在下”之意。杨氏曰，愚按《四时祭礼》，其陈五齐之序亦当如是，但四时之祭陈之而不尽用，只用醴、盎二齐，惟祭并用五齐）。於是大宗伯出高祖以下木主，守祧出先王先公祧主，皆入太祖后稷庙中於室中。之奥西壁下，东面布太祖后稷位，尸在东，北面。太祖之子於席前之北，南面，为昭。次昭之子在南方北面相对，为穆。以次而东，孙与王父并列，直至祢。其尸各居木主之左，凡七尸（七尸者，《逸礼》文。按《礼器》云“周旅酬六尸。”郑元云，“后稷尸祭爵不受旅”是也。杨氏曰，愚按祭礼有二，大则不至宣王为昭，皆南向；鞠至幽王为穆，皆北向。如朱子《大图》。时，则太祖后稷东向，二昭南向，二穆北向，世数迭迁，如朱子《时图》）。用九献。王服兖冕而入，奏《王夏》。后服副衤韦，从王而入，则奏《齐夏》。次尸入，奏《肆夏》（《祭统》云“君迎牲而不迎尸，别嫌也。”）。王乃瓒酌彝郁鬯以授尸，尸受之，灌地祭之以降神，乃啐之，奠之，此为求神之始也。此为一献（乐章歌九功之德，诗用《清庙》）。次后以璋瓒酌黄彝之郁鬯以亚献尸，亦祭之，啐之，奠之，此为二献。次奏黄锺为宫，大吕为角，太蔟为徵，应锺为羽，路鼓路鼗，阴竹之管，龙门之琴瑟，九德之歌，九韶之舞，於宗庙之中奏之。若乐九变，则人鬼可得而礼矣（人鬼则主后稷。先奏是乐以致其神，然後合乐而祭焉。路鼓，四面鼓也。九德之歌，《春秋》所谓六府三事也。九功之德皆可歌乐。阴竹，生山北者。龙门，山名。九韶，当为大韶）。前及乐，皆为求神，谓之二始（杨氏曰，愚按求神二始，谓及乐也。但《通典》此章先述二献，後述大司乐，则先而乐後。又按《大司乐》黄锺为宫，注云先奏是乐，以致其神而焉。《礼运疏》亦云作乐降神乃灌，则乐先而後。二说不同）。以周人尚臭，故以鬯臭。次王出迎牲，入，奏《昭夏》（《郊特牲》云：“既灌，然後迎牲。”）。王亲牵牲，大夫赞，执币而从（《礼器注》云“纳牲於庭是也，当用币以告神而杀牲”）。乃以牲告庭，云博硕肥盾（《礼器》云“纳牲诏於庭”是也）。”王乃亲执鸾刀，启其血毛（谓耳傍毛也），以授於祝。祝入，告神於室，幽全之义也（《礼器》云“血毛诏於室”是也。幽，谓血；全，谓色纯也）。乃延太祖尸主，坐於室户外之西，南面，主在其右，亦南面。昭在东，穆在西，相向而坐，主各在其右。王乃亲射牲而杀之，以行朝事之礼。乃延尸於户西，南面。取牲率燎於炉炭，洗肝於郁鬯而燔之，入，以诏神於室，又出，以堕於主（堕，谓分减肝以祭主。堕，音许志反）。次乃升牲首於室中，置於北牖下（尊首，尚气）。乃荐腥肉於尸主前，谓朝践之礼。王乃以玉爵酌泛齐以献尸，谓之朝践之献。凡三献也。后於是荐朝事之笾豆，时堂上以大吕之调歌《清庙》之诗，堂下以黄锺之调作《大武之乐》。奏《大武》之时，则歌《维清》及《大武》之诗（《诗序》云：“《维清》，奏象舞也。奏《大武》也。”）献后稷尸时，乐同降神，乐章则歌《思文》（《诗序》云：“《思文》，后稷配天也。”）。献先王先公，则《大司乐》云“奏无射，歌夹锺，舞《大武》，以飨先祖。”先王先公。乐章则歌《天作》（《诗序》云：“《天作》，祀先王先公。”）。献文王尸，歌《清庙》（《诗序》云：“《清庙》，祀文王。”）。献武王尸，歌《执竞》（《诗序》云：“《执竞》，祀武王。”）。乐同先王先公（凡歌，皆大司乐师瞽人登歌之）。时后荐之後，遂以瑶爵酌著樽之醴齐以亚献。凡四献也。於是堂下乐作，时王从东阶而西酌以献尸，后则从西而东酌献尸（《礼器》云：“君西酌牺象，夫人东酌樽。礼交动乎上，乐交应乎下。”）。至将荐熟时，先以所荐之馔设於堂以告尸主（《礼器》云：“设祭乎堂。”郑元云：“设馔於堂，乃人君之礼。”）。时祝以爵酌奠於馔之右（郑元注《郊特牲》云：“天子奠爵。”）。此时又率及黍稷於芗蒿，令臭阳达於墙室，既乃迎尸入室，各即席。祝取向时所奠爵将祭之，祝乃诏王拜尸以安之，尸遂坐，祭酒，啐之，奠之。於是王又以玉爵酌壶樽盎齐以献尸，谓之再献。凡五献也。时后荐馈食之笾豆，荐讫，乃以瑶爵酌壶樽醍齐以亚献。凡六献也（每献作乐如初）。尸乃食，食讫，王以玉爵酌朝践著樽之泛齐以尸，谓之朝献。凡七献也（《司樽彝》云：“朝践用两著樽。”注云：“变朝践为朝献，樽相因。”）。后乃荐加事豆笾。尸饮讫，授祝，祝酌清酒以授尸，尸以酢王，乃设酢席於户内（《司几筵》云：“祀先王，酢席亦如之。”郑元注云：“尸卒食，王之，卒爵，祝受之。又祝授尸，尸以酢王，於是席王於户内。后及诸臣致爵乃设席。”杨氏曰：“愚按《礼运疏》及《通典》皆云王尸讫，后乃荐加事豆笾，则后荐豆笾当王尸节。又按《笾人疏》云，此加笾当尸食後，王尸，后亚王尸於时荐之，则后荐豆笾当后尸节。二说不同。”）。於是后以瑶爵酌壶樽醍齐以献尸，谓之再献。凡八献也（郑元注《司樽彝》云：“王尸之後，后酌亚献。”）。尸乃酢后，后饮酢酒。次诸臣为宾酌壶樽沈齐以备卒食三献。凡九献（《司樽彝注》云：“王及后各四，诸臣一，祭之正也。”）。大祝乃设馔於庙门外之西室之索祭，名为礻方（《郊特牲》云“索祭，祝於礻方”是也。缘此处生平待宾客之处，故广求）。既九献，王乃冕而总干戚，率群臣，王在东，舞《大武》乐皇尸（所谓入佾）。又皮弁而舞《大夏》，兼作六代之乐，遂行加爵，为旅酬之始（《礼器》云“周旅酬六尸”是也）。加爵者，谓太子（所谓上嗣举奠）乃三公之长一人，九卿之长一人，用璧角酌沈齐，各行一加爵（按少牢、特牲之祭，加爵但止於三也。通前凡十二献，亦得於天数也。《明堂位》云“加以璧散、璧角”也）。然後、胞（上，详眷反。下，音炮）、翟、阍等皆有所赐予。於来日又祭，名为绎，亦谓之礻方（《尔雅》云：“绎，又祭也。”《春秋》云：“壬午犹绎。”杜注云“先日辛己有事於太庙”是也。又郑元注《礼器》云：“礻方，祭明日之绎祭也。谓之礻方者，以於庙门之傍，因名焉。”）其礼，先设馔於庙门外之西室，而事尸於堂。其祭室之礼简，而事尸礼大，以孝子求神非一处也，不知神之所在，於彼乎，於此乎。
    △右九献
    杨氏曰：愚按《特牲馈食礼》贾疏云“天子大，十有二献”。夫宗庙祭礼，莫重於大，恐未必止於九献。《周官》诸公九献，诸侯七献，见於《行人》。诸侯长十有再献，见於《掌客》。注云“诸侯长，九命作伯者也。献，公侯以下如其命数。”以诸侯长十有再献推之，则大十有二献，礼亦宜然。但其礼既亡，节文无所考据。《礼运疏》及《通典》所述九献，大略著之於篇，庶几可以见礼之梗概。贾疏“十有二献”之说，今并存之，以待作者。
