<!-- { "loadSidebar": true } -->
    天保元年，皇太子监国，在西林园冬会。群臣议，皆东面。二年，於北城第内冬会，又议东面。吏部郎陆疑非礼，魏收改为西面。邢子才议欲仿前，日：“凡礼有同者，不可令异。《诗》说，天子至於大夫，皆乘四马，况以方面之少，何可皆不同乎？若太子定西面者，王、公、卿、大夫、士，复何面也？南面，人君正位。今一官之长，无不南面，太子听政，亦南面坐。议者引晋旧事，太子在东宫西面，为避尊位，非为乡台殿也。子才以为东晋博仪，依汉、魏之旧，太子普臣四海，不以为嫌，何疑於东面？《礼》：‘嗣子绝旁亲’，‘嗣子冠於阼’，‘冢子生，接以太牢’。汉元著令，太子绝驰道。此皆礼同於君。又晋王公嗣，摄命临国，乘七旒安车，驾用三马，礼同三公。近宋太子乘象辂，皆有同处，不以为嫌。况东面者，君臣通礼，独何为避？明为乡台，所以然也。近皇太子在西林园，於殿，犹且东面，於北城非宫殿之处，更不得邪？诸人以东面为尊，宴会须避按《燕礼》、《燕义》，君位在东，宾位在西，君位在阼阶，故有《武王践阼篇》，不在西也。《礼》：‘乘君之车，不敢旷左’。君在，恶空其位，左亦在东，不在西也。‘君在阼，夫人在房’。郑注‘人君尊东也’。前代及今，皇帝宴会、接客，亦东堂西面。若以东面为贵，皇太子以储贰之礼，监国之重，别第宴臣宾，自得申其正位。礼者皆东宫臣属，公卿预宴，观礼而已。若以西面为卑，实是君之正位。太公不肯北面说《丹书》，西面则道之，西面乃尊也。君位南面，有东有西，何可皆避？且事之少异，有可相比者。周公，臣也；太子，子也。周公为冢宰，太子为储贰。明堂尊於别第，朝诸侯重於宴臣宾，南面贵於东面。臣疏於子，冢宰轻於储贰。周公摄政，得在明堂南面朝诸侯。今太子监国，不得於别第宫东面宴客，情所未安。且君行以太子监国，君宴不以公卿为宾，朋父子无嫌，君臣有嫌。按《仪注》，王受诏冠婚，皇子、皇女皆东面。今不约王公南面，独约太子，何所取邪？议者南尊改就西面，转居尊位，更非合礼。方面既少，难为节文。东西二面，君臣通用，太子宜然，於礼为允。”
    周文帝十三子：姚夫人生明帝。後宫生宋献公震。文元皇后生孝闵皇帝。文宣叱奴皇后生武帝、魏刺王直。达步妃生齐炀王宪。王姬生赵僭王招。後宫生谯孝王俭、陈惑王纯、越野王盛代王达、冀康公通、滕文王。
    孝闵帝一子：陆夫人生纪厉王康。
    武帝七男：李皇后生宣帝，汉王赞。库汗姬生秦王贽、曹王允。冯姬生道王充。薛世妇生蔡王兑。郑姬生荆王元。
    宣帝三子：朱皇后生静帝。王姬生业王衍。皇甫姬生郢王术。
    隋文帝五男：皆文献后独孤氏所生，长房陵王勇，次炀帝，次秦孝王俊，次庶人秀，次庶人谅。
    文帝立勇为皇太子，军国政事及尚书死罪以下，皆令勇参决。後经冬至，百官朝勇，勇张乐受贺。帝问朝臣：“近闻至节，内外百官相率朝东宫，是何礼也？”太常少卿辛对曰：“於东宫是贺，不得言朝。”帝曰：“改节称贺，正可三数十人，逐情各去。何因有司徵召，一时普集，太子法服设乐以待之？东宫如此，殊乖礼制。”乃下诏曰：“皇太子虽居上嗣，义兼臣子，而诸方岳牧，正冬朝贺，任土作贡，别上东宫。事非典则，宜悉停断。
    炀帝三男：萧皇后生元德太子昭、齐王氵。萧嫔生赵王杲。
    唐高祖二十二子：窦皇后生隐太子建成、太宗皇帝、卫怀王元霸、巢刺王元吉。万贵妃生楚王智。莫嫔生荆王元景。孙嫔生汉王元昌。尹德妃生丰王元亨。张氏生周王元方。郭亻亻予生徐王元礼。宇文昭仪生韩王元嘉、鲁王灵夔。王才人生彭王元则。张宝林生郑王元懿。张美人生霍王元轨。杨美人生虢王凤。刘亻亻予生道王元庆。崔嫔生舒王元裕。小杨嫔生江王元名。杨嫔生江王元祥。鲁才人生密王元晓。柳宝林生滕王元婴。
    太宗十四子：文德皇后生常山愍王承乾、濮王泰、高宗皇帝。後宫生楚王宽。杨妃生吴王恪、蜀王。阴妃生齐王。王氏生蒋王恽。燕妃生楚王贞、江王嚣。韦妃生纪王慎。後宫生代王简。杨妃生赵王福。杨氏生曹王明。
    高宗八子：後宫刘氏生燕王忠。郑氏生原悼王孝。杨氏生泽王金。萧淑妃生许王素节。武后生孝敬皇帝弘、章怀太子贤、中宗、睿宗。
    中宗四子：韦庶人生懿德太子重润。後宫生谯王重福、节愍太子重俊、殇帝重茂。
    睿宗六子：肃明皇后生让皇帝宪。宫人柳氏生惠庄太子。昭成皇后生元宗。崔孺人生惠文太子范。王德妃生惠宣太子业。後宫生隋王隆悌。
    元宗三十子：刘华妃生奉天皇帝琮、靖恭太子琬、仪王遂。赵丽妃生太子瑛。元献皇后生肃宗。钱妃生棣王琰。皇甫德仪生鄂王瑶。刘才人生光王琚。武惠妃生夏悼王、怀哀王敏及寿王瑁、盛宣王琦。高亻亻予生汴哀王敬。郭顺仪生永王。柳亻亻予生延王玢。锺美人生济王环。卢美人生信王。阎才人生义王。王美人生陈王。陈才人生丰王珙。郑才人生恒王。武贤仪生凉王、汴哀王敬。馀七子夭，母氏失传。
    肃宗十四子：章敬皇后生代宗。宫人孙氏生越王系。保张氏生承天皇帝亻炎。王氏生卫王亻必。陈亻亻予生彭王仅。韦妃生兖王亻。张美人生泾王亻廷。後宫生郓王荣。裴昭仪生襄王亻黄。段亻亻予生杞王亻垂。崔妃生召王。张皇后生恭懿太子亻召、定王侗。後宫生僖。
    代宗二十子：睿真皇后生德宗。崔妃生昭靖太子邈。贞懿皇后生韩王迥。其均王遐、睦王述、丹王逾、恩王连、简王遘、益王、隋王迅、荆王选、蜀王<辶朔>、忻王造、韶王暹、嘉王运、端王遇、循王、恭王通、原王逵、雅王逸，凡十七王，史亡其母之氏、位。
    德宗十一子：昭德皇后生顺宗帝，取昭靖太子子舒王谊为第二子，又取顺宗子文敬太子讠原为第六子，馀通王谌、虔王谅、肃王祥、资王谦、代王、昭王诚、钦王鄂、珍王诚八王，史亡其母之氏、位。
    顺宗二十七子：庄宪皇后生宪宗及福王绾。张昭训生郯王经。赵昭仪生宋王结。王昭仪生郇王总、邵王约、岳王绲。其溆王纵、莒王纾、密王稠、积王缃、冀王纟求、和王绮、衡王绚、珍王缮、抚王、桂王纶、袁王绅、翼王绰、蕲王缉、钦王缋、凡二十王，史亡其母之氏、位。
    宪宗二十子：纪美人生惠昭太子宁。懿安皇后生穆宗。孝明皇后生宣宗。後宫生沣王恽、深王、洋王忻、绛王悟、建王恪、王憬、琼王悦、沔王郇、婺王怿、茂王、缁王协、衡王忄詹、澶王悦、棣王惴、彭王惕、信王忄、荣王愦，凡十七王，史失其母之氏、号。
    穆宗五子：恭僖皇后生敬宗。贞献皇后生文宗。宣懿皇后生武宗。後宫生怀懿太子凑、安王溶，史失其母之号、氏。
    敬宗五子：郭妃生悼怀太子普。後官生陈王成美、梁王休复、襄王执中、纪王言扬，史失其母之号、氏。
    文宗二子：王德妃生庄恪太子永。後宫生蒋王宗俭。
    武宗五子：杞王峻、益王岘、兖王岐、德王怿、昌王嵯，史并失其母之氏、位。
    宣宗十一子：昭太后生懿宗。後宫生靖怀太子汉、通王滋、庆王沂、濮王泽、鄂王润、怀王洽、昭王、康王汶、广王氵雍、卫王灌，史失其母之氏、位。
    懿宗八子：惠安皇后生僖宗。恭宪皇后生昭宗。後宫生魏王佾、凉王亻廷、蜀王佶、威王亻品、吉王保、恭哀太子倚，史失其母之氏、位。
    僖宗二子：建王震、益王升，史失其母之氏、位。
    昭宗十七子：积善皇后生德王裕及哀帝。後宫生棣王礻羽、虔王禊、沂王、遂王、景王秘、祁王祺、雅王礻真、琼王祥、端王祯、丰王祁、和王福、登王禧、嘉王、颍王礻是、蔡王祜，史失其母之氏位。
    梁太祖八子：末帝、柳王友裕、博王友文、郢王友、福王友璋、贺王友雍、建王友徽、康王友敬，史不言其母氏。
    後唐庄宗五子：刘后生魏王继岌。继氵重、继嵩、继蟾、继、史不言其母氏。
    明宗六子：昭懿皇后夏氏生秦王从荣、愍帝。宣宪皇后魏氏生潞王从珂。淑妃王氏生许王从益。从景、从璨，史不言其母氏。
    废帝二子：重吉、重美，史不言其母氏。
    晋高祖七子：李皇后生楚王重信，虢王重英、寿王重义、郯王重允、夔王重进、陈王重杲、重睿，史不言其母氏。
    少帝二子：延煦、延宝，史不言其母氏。
    汉高祖三子：魏王承训、隐帝、陈王承勋，史皆不言其母氏。
    周太祖三子：养子世宗、郯王侗、杞王信，史皆不言其母氏。
    世宗五子：越王宗谊、恭帝、曹王宗让、纪王熙谨、蕲王熙诲，史不言其母氏。
    宋太祖皇帝四子：贺皇后生留哥、魏王德昭、显哥。王皇后生岐王德芳。
    太宗九子：李皇后生楚王元裕及真宗。其昭成太子元僖、陈王元份、安王元杰、密王元、曹王元、镇王元俨、代国公元亿，史不详其母氏。
