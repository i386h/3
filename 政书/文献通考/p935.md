<!-- { "loadSidebar": true } -->
    陈氏曰：山阴苏召叟撰。丞相子容四世孙，师德仁仲之孙。
    ※《曾ψ父诗词》一卷
    陈氏曰：知台州曾ψ父撰。纡之子也。皆在台时所作。
    ※《瓦全居士诗词》二卷
    陈氏曰：太常博士甯海王澡身甫撰。初名津，字子知。
    ※《疏寮集》三卷
    陈氏曰：四明高似孙续古撰。少有俊声，登甲辰科。不自爱重，为馆职，上韩胄生日诗九首，皆暗用“锡”字，为清议所不齿。晚知处州，贪酷尤甚。其读书以隐僻为博，其作文以怪奇，为奇至有甚可笑者，就中诗犹可观也。
    ※《徐照集》三卷
    陈氏曰：永嘉徐照道晖撰。自号天民。
    ※《徐玑集》二卷
    陈氏曰：徐玑致中撰。
    ※《翁卷集》一卷
    陈氏曰：翁卷灵舒撰。
    ※《赵师秀集》二卷《别本天乐堂集》一卷
    陈氏曰：赵师秀紫芝撰。四人者，号“永嘉四灵”，皆晚唐体者也。惟师秀尝登科、改官，亦不显。
    水心《徐道晖墓志》略曰：道晖有诗数百，斫思尤奇，皆横绝起，冰悬雪跨，使读者变踔そ栗，肯首吟叹不自巳。然无异语，皆人所知也，人不能道耳。盖魏晋名家多发兴高远之言，少骚物切近之实。及沈约、谢“永明体”出，士争效之，初犹甚艰，或仅得一偶句，便巳名世矣。夫У字十馀，五色彰施，而律吕相命，岂易工哉！故善为是者，取成於心，寄妍於物，融会一法，涵受万象，苓、桔梗，时而为帝，无不按节赴之，君尊臣卑，宾颐主穆，如丸投区，矢破的，此唐人之精也。然厌之者，谓其纤碎而害道，淫肆而乱雅，至於廷设九奏，广袖大幅，而反以浮响疑宫商，布缕谬组绣，则失其所以为诗矣。然则发今人未悟之机，兴四百年巳废之学，使复言唐诗者自君始，不亦词人墨客之一快也！惜其不尚以年，不及臻乎开元、元和之盛。而君既死，同为唐诗者，徐玑字文渊、翁卷字灵舒、赵师秀字紫芝。紫芝集常友朋殡且葬之。
    ※《李孟达集》一卷
    陈氏曰：宗正丞宣城李兼孟达撰。唐末李咸用《披沙集》者，即其远祖也。尝知台州，时称善士。
    ※《柯东海集》十五卷
    陈氏曰：莆田柯梦得东海撰。尝试春官，不第。
    ※《山中集》一卷
    陈氏曰：莆田赵庚夫仲白撰。两上春官不第，以取应得右选，不得志而没。刘潜夫志其墓，择其诗百篇，属赵南塘序而传之。
    後村刘氏墓志略曰：仲白平生志业无所泄，一寓之诗，丛稿如山。和平冲澹之语，可咀而味；愤悱悲壮之词，可愕而怒；流离颠沛之作，可怨而泣也。遇贵公张宴，广座命题，众宾方呻营度，仲白巳飞笔满轴，神色自得。盖其所挟高，未尝蕲压人，而每出人上，故爱仲白著少，严而忌之者众矣。其诗最多，自删取五百首。
    ※《磬沼集》一卷
    陈氏曰：崇仁罗鉴正仲撰。枢密春伯之从弟。“磬沼”者为池，因地曲折如磬然。
    ※《茅斋集》二卷
    陈氏曰：南城邓继祖撰。
    ※《栀林集》十卷
    陈氏曰：吴郡沈继祖撰。庆元初，有为察官者，家富川，岂即其人？固不足道，诗亦无可观者。
    ※《花翁集》一卷
    陈氏曰：开封孙惟信季繁撰。在江湖中颇有标致，多见前辈，多闻旧事，善雅谈，长短句尤工。尝有官，弃去不仕。
    ※《惠崇集》十卷
    陈氏曰：淮南僧惠崇撰。与潘阆同时。在九僧之数，亦善画。
    ※《天竺灵苑集》三卷《采遗》一卷
    陈氏曰：钱塘僧遵式撰。所谓“式忏主”者也。
    ※《渚宫集》三卷
    陈氏曰：钱塘僧文莹道温撰。及识苏子美，尝题其诗後，欲挽致於欧阳永叔，而莹辞不往，老於荆州之金銮。郑毅为作序。
    ※《拣金集》一卷
    陈氏曰：螺江僧可尚撰。有《送徐铉》诗，盖国初人。
    ※《螺江集》一卷
    陈氏曰：僧有朋撰。号山禅师。族陈氏，闽帅严六世孙。
    ※《秘演诗集》
    释秘演撰。欧阳公序略曰：秘演与石曼卿交最久，亦能遗外世俗，以气节相高，二人忄然无所问，曼卿隐於酒，秘演隐於浮图，皆奇男子也。然喜为歌诗以自娱，当其极饮大醉，歌吟笑呼，以天下之乐，何其壮也。一时贤士，皆愿从其游，予亦时至其室。十年之间，秘演北渡河，东之济、郓，无所合，困而归。曼卿已死，秘演已老病，嗟夫！二人者，予乃见其盛衰，则余亦将老矣！夫曼卿诗辞清绝，尤称秘演之作，以为雅健有诗人之意。秘演状貌雄杰，其中浩然，既习於佛，无所用，独其诗可行於世，而懒不自惜。巳老，去其橐，尚得三四百篇，皆可喜者。曼卿死，秘演漠然无所向，闻东南多山水，其巅崖崛聿，江涛汹涌，甚可壮也，遂欲远游焉。足以知其老而志在也。
    ※《惟俨集》
    释惟俨撰。杭州人，姓魏氏。欧阳公序其诗曰：与亡友石曼卿最善。居京师相国浮图，不出其户十五年，士尝游其室者，礼之惟恐不至，及去为公卿贵人，未始一往干之。然尝窃怪平生所交皆当世贤杰，未见卓卓著功业如古人可记者，因谓世所称贤才，若不持兵走万里，立功海外，则当佐天子号令赏，罚於明堂苟皆不用，则绝宠辱，遗世俗，自高而不屈，尚安能酣豢於富贵而无为哉！醉则以此诮其坐人，人亦复之，以谓遗世自守，古人之所易，若奋身逢时，欲必就功业，此虽圣贤难之，周、孔所以穷达异也。今子老於浮图，不见用於世，而幸不践穷亨之涂，乃以古事之巳然，而责今人之必然邪？虽然，惟俨傲乎退偃於一室，天下之务，当世之利病，听其言终日不厌，惜其将老也己！曼卿死，惟俨亦买地京城之东，以谋其终，乃敛平生所为文数百篇示予，曰：“曼卿之死，既已表其墓，愿为我序其文，然及我之见也。”嗟夫！惟俨既不用於世，其材莫见於时，若考其笔墨驰骋、文章赡逸之能，可以见其志矣。
    ※《参寥集》十二卷
    晁氏曰：皇朝僧道潜，自号参寥子。与苏子瞻、秦少游为诗友。其诗清丽，不类浮图语，世称其《东园》、《赠歌者》两绝句，馀多类此。
    陈氏曰：唐人旧有号参寥子者，用庄子语也。
    後山序曰：妙总师参寥，大觉老之嗣，眉山公之客，而少游氏之友也。释门之表，士林之秀，而诗苑之英也。游卿大夫之间，名於四海三十年馀矣。其议古今张弛，人情貌肖否，言之从违，诗之精粗，若水赴壑，阪走丸，倒囊出物，鸷鸟举而风迫之也。若升高视下，爬痒而鉴貌也。元符之冬，去鲁还吴，道徐而来见，余与之别馀二十年，复见於此。爱其诗，读不扌舍手；属其谈，挽不听去。夜相语及唐诗僧，参寥子曰：“贯休、齐已，死薄其语，然以旷荡逸群之气，高世之志，天下之誉，王候将相之奉，而为石霜老师之役，终其身不去，此岂用意於诗者，工拙不足病也。”由是而知余之所贵，乃其弃遗，所谓浅为丈夫者乎？於其行，叙以谢之。
    ※《希白诗》三卷
    晁氏曰：僧希白撰。张逸序之曰：希白能诗，与宋白、梁周翰、张咏而下十数公友善，其格律不减齐巳云。
    ※《物外集》三卷
    陈氏曰：僧德洪觉范撰。
    ※《瀑泉集》十三卷
    陈氏曰：僧祖可正平撰。苏养直之弟。有恶疾，号癞可。
    ※《真隐集》三卷
    陈氏曰：僧善权巽中撰。靖安人。落魄耆酒。
    ※《化庵湖海集》二卷
    陈氏曰：僧法具圆复撰。吴兴人。
    ※《浯溪集》二十一卷
    陈氏曰：僧显万撰。洪景卢作序。前二卷为赋，馀皆诗也。
    ※《女郎谢希孟集》二卷
    陈氏曰：闽人谢景山之妹，嫁陈安国，年三十三而死。其诗甚可观。欧阳公为之序，言“有古淑女幽之风雅，非特妇人之能言者也”。景山者，按《欧阳诗话》：“谢伯初字景山，天圣、景间，以诗知名。余谪夷陵，景山方为许州法曹，以长韵见寄，颇多佳句。仕不偶，困穷以卒，诗亦不见於世。”此序又言景山少以进士一举甲科。考《登科记》，天圣二年甲科，但有谢伯景，而谢伯初者，乃在宝元元年。公谪夷陵当景三年，景山巳为法曹，则非宝元登第者。名字差<齿禺>如此，未可考也。
    欧阳氏序略曰：希孟之言尤隐约深厚，守礼而不自放，有古幽淑女之风，非特妇人之能言者也。然景山尝从今世贤豪者游，故得闻於当世，而希孟不幸为女子，莫自章显於世。昔卫庄姜许穆夫人，录於仲尼而列之《国风》，今有杰然巨人，能轻重时人而取信後世者，一为希孟重之，其不泯没矣。
    ※《处女王安之集》一卷
    陈氏曰：简池王亢子仓之女尚恭，字安之，年二十，未嫁而死，乾道戊子也。亢自志其墓，有任公鼐者，为作集序，援欧公所序谢希孟为比，而称其诗不传，今余家有之，任盖未之见也。
    ※《英华集》三卷
    陈氏曰：李季萼死後为鬼仙，事见《夷坚志》、《缙人传》。其集亦怪矣。
    ●卷二百四十六 经籍考七十三
    ○集（歌词）
    ※《花集》十卷
    陈氏曰：蜀欧阳作序，称卫尉少卿字弘基者所集，未详何人。其词自温飞卿而下十八人，凡五百首，此近世倚声填词之祖也。诗至晚唐五季，气格卑陋，千人一律，而长短句独精巧高丽，後世莫及，此事之不可晓者。放翁陆务观之言云尔。
    ※《南唐二主词》一卷
    陈氏曰：中主李、後主李煜撰。卷首四阕，《应天》、《长望》、《远行》各一，《浣溪沙》二，中主所作，重光尝书之，墨迹在盱江晁氏，赵云：先皇御制歌词。余尝见之，於麦光纸上作拨镫书，有晁景迂题字，今不知何在矣。馀词皆重光作。
    ※《阳春录》一卷
    陈氏曰：南唐冯延已撰。高邮崔公度伯易题其後，称其家所藏最为详确，而《尊前》、《花间》诸集往往谬其姓氏，近传欧阳永叔词，亦多有之，皆失其真也。世言“风乍起”为延已作，或云成幼文也。今此集无有，当是幼文作，长沙本以此集中，殆非也。
    ※《家宴集》五卷
    陈氏曰：序称子起，失其姓名。雍熙丙戌岁也。所集皆唐末五代人乐府，视《花》不及也。末有《清和乐》十八章，为其可以侑觞，故名《家宴》也。
