<!-- { "loadSidebar": true } -->
    至道元年，诏立皇太子，令有司草具册礼，以翰林学士承旨宋白为册皇太子礼仪使。有司言：“按前代无太子执圭之文。按《周礼》，公仪执桓圭。公即三恪之後，乃上公也。晋制，太子出会，在三恪之下、三公之上。请如王公之制，执桓圭，馀如旧制。”从之。九月丁卯，太宗御朝元殿，陈如元会之仪。皇太子自东宫常服乘马，赴朝元门外幄次，改服远游冠、朱明衣，三师、三少导从入殿门，受册、宝，太尉率百官奉贺。皇太子易服乘马还宫，百官朝服诣宫参贺。枢密使、内职、诸王、宗室、师、保、宾客、宫臣等毕集，皆序班於宫门之外，庶子版奏“外备”，内臣褰帘，皇太子常服出次就座，诸王、宗室参贺，再拜讫，垂帘，皇太子降座还次，中书、门下、文武百官、枢密使、内职、师保、宾客而下以次参贺，皆降阶答拜讫，升座受文武宫臣三品以下参贺。庚午，具卤簿谒太庙五室，常服乘马，出东华门升辂。先是有司言唐：“唐礼，宫臣参贺皇太子皆舞蹈，开元始罢其礼。故事，百官及东官官接见，祗呼皇太子，上笺启称皇太子殿下，百官自称名，宫官自称臣；常所行用左春坊印、宫内行令。又按唐制，凡东宫处分论事之书，皇太子并书诺，今左右庶子以下署姓名，宣令奉行书按画日。其与亲友师傅等书，不用此制。今请如开元之制，宫臣止称名，不行舞蹈之礼。伏缘皇太子兼判开封府，其所上表状即署皇太子之位，其当申中书、枢密院状，祗判官署，馀断按及处分公事并书‘诺’。”诏为“诺”为“准”，馀皆从之。又言：“百官见皇太子，自两省五品、尚书省、御史台四品、诸司三品以上皆答拜，馀悉受拜。宫臣自左、右庶子以下悉用参见之仪。其皇太子宴会，位在王公之上。”奏可。有司草具皇太子受册毕朝皇后仪，诏止用宫中常礼。十月，皇太子言：“臣自受册以来，逮兹累日，每见僚属，率皆称臣，况至尊无二上之文，事主有比肩之义，在臣之恳，实所不遑。望许仍旧名。”许之。真宗天禧二年八月丁卯，册为皇太子，并如至道之仪。册用珉玉，如乘舆之制而差损降。其押舆用金涂银平，承以髹漆小案，饰以衣绣。凡饰用龙者，皆以螭凤。天禧四年闰十二月，左仆射兼太子少师、平章事丁谓言：“臣与兼少保、宾客至资善堂，许皇太子不答拜”。诏不允。
    真宗六子：郭皇后生周王元。章懿李皇后生仁宗。四子早亡，史不详其母氏。
    仁宗三子：俞才人生褒王，苗昭仪生豫王昕，朱才人生鄂王曦，皆早亡。英宗以濮安懿王之子立为皇子，入继大统。
    英宗四子：长神宗，次吴王颢、润王颜、益王κ，皆宣仁高皇后所生。
    神宗十四子：钦成朱皇后生哲宗、楚荣宪王似。钦慈陈皇后生徽宗。宋夫人生成王佾。邢贤妃生惠王仅、冀冲孝王亻、徐冲惠王倜。宋亻亻予生唐哀献王俊。向夫人生褒王伸。邢婉仪生豫悼惠王价。武贤妃生吴荣穆王亻必。郭夫人生仪王伟。林贤妃生燕王俣、越王。
    徽宗三十一子：显恭王皇后生钦宗。显仁韦皇后生高宗。明达刘皇后生济阳郡王或、祁王模、信王榛。明节刘皇后生建安郡王英、嘉国公椅、英国公惠。诸姬生兖冲僖王圣、郓王楷、荆悼敏王楫、肃王枢、景王杞、齐王栩、冲穆王材、莘王植、华原郡王朴、徐王棣、沂王愕、郓冲懿王棋、和王┉、汉冲昭王椿、安康郡王屋、广平郡王楗、陈悼惠王机、相国公梃、瀛国公樾、温国公栋、仪国公桐、昌国公柄、润国公枞。
    钦宗二子：仁怀朱皇后生太子谌。少子训，北地所生，终於五国城。
    高宗一子：潘贤妃生元懿太子早亡。孝宗以秀安僖王之子立为皇太子，入继大统。
    孝宗四子：庄文太子忄耆、魏惠献王恺、光宗、邵悼肃王恪，皆成穆郭皇后所生。
    初，绍兴崇建皇储，诏有司备礼册命，然在钦宗恤制，未及制乐。乾道初，元诏启震宫，命礼部太常寺讨旧典以闻。受册日，陈黄麾仗於大庆殿，设宫架乐於殿庭。皇帝升降御座，作《乾安之乐》，升用黄锺宫，降用蕤宾宫。皇太子入殿门，作《明安之乐》，受册出殿门，亦如之，皆用应锺宫。至七年，易应锺而奏以姑洗。古者太子生，则太师吹管，以度其声，观所协之律。有虞典乐教胄子，自天子至元子，皆以乐为教，所以养其情性之正，荡涤邪氛，消融查滓，而和顺於道德，则陈金石雅奏，以重元良，册拜宜仿古谊，式昭盛礼。繇唐季世储贰罕定，国家亦多故，而礼废乐缺。皇朝建隆定乐，虽诏皇太子出入奏《良安》，至道始册皇太子，有司言：“太子受册，宜奏《正安之乐》，举行百年旷典，中外胥悦。”至天禧册命，礼仪院复奏，改《正安》为《明安之乐》。乾道之用《明安》，实相述天禧，而姑洗为宫，则唐东宫轩垂奏乐旧贯云。
    光宗二子：节使挺及宁宗，皆慈懿李皇后所生。
    宁宗九子：长子未名而夭，莫详母氏。恭淑韩皇后生兖王、王坦、郢王增、华王垌。锺夫人生顺王圻、申王庶。其肃王、邳王坻，史不言其母氏。九王俱早夭，景献太子询以燕懿王後立为太子，薨於东宫。理宗以沂靖惠王後立为皇太子，入继大统。
    ●卷二百五十八 帝系考九
    ○公主
    唐尧二女：长曰娥皇，次曰女英，以妻舜。
    《孟子》：“舜尚见帝，帝馆甥於贰室，亦飨舜，迭为宾主（尚，上也。舜上而见於帝尧也。贰室，副宫也。尧舍舜於副宫，而就飨其食）。尧之於舜，使其子九男事之，二女女焉；百官、牛羊、仓廪备，以养舜於<亩犬>亩之中。”
    商帝乙归妹，以祉元吉。
    周武王以元女大姬配虞胡公，而封之陈，以备三恪。
    《诗 何彼矣》，美王姬。虽则王姬，亦下嫁於诸侯。车服不系其夫，下王后一等，犹执妇道，以成肃之德也（下王后一等，谓车乘厌翟。服则プ翟。多疏曰：“王后五辂，以重翟为上，厌翟次之；六服，衤韦衣为上，プ翟次之。天子尊无二上，故其女可下王后一等，若诸侯之女下嫁，则从其夫之爵。何休云：‘天子嫁女於诸侯，备侄娣如诸侯礼。’皇甫谧云：‘武王五男二女，元女妻胡公，王姬以为媵。今何得齐侯之子？何休事未可据也。”）。“何彼矣，唐棣之华。曷不肃，王姬之车（，犹戎戎也，厚貌。唐棣，多也，今之郁李。王姬下嫁於诸侯，车服之盛如此，而不敢挟贵以骄其夫，故其见车者知其能敬与和。肃者，王姬而曰“王姬之车”，不敢指切之也。唐棣之华，华如桃李，皆言王姬容色之盛美也。）“何彼矣，华如桃李。平王之孙，齐侯之子（武王女，文王孙，齐侯之子。言“平王之孙，齐侯之子”，其辞匹敌，则不骄亢可知）。“其钓维何？维丝伊缗。齐侯之子，平王之孙（丝之合而为纶，犹男女合而为婚。言侯子、王孙宜为偶，如合丝纶）。”
    鲁庄公元年秋，筑王姬之馆于外。
    《左氏传》：“为外礼（公在谅ウ，虑齐侯当亲迎，不忍便以礼接於朝，又不敢逆王命，故筑舍於外。齐强鲁弱，又委罪於彭生，鲁不能雠齐，然丧制未毕，故异其礼，得礼之变）。”《公羊传》：“何以书？讥。何讥尔？筑之，礼也；於外，非礼也（以言外，知有筑内之道也，於外，非礼也。礼同姓本有主嫁女之道必阙地於夫人之下。群公子之上也。时鲁以将嫁女於雠国，故筑於外）。於外，何以非礼（据非内也）？筑於外，非礼也（於，远辞也，为营卫不固，不以将嫁於雠国，除讥也。鲁本自得以雠为辞，无为受命而外之，故曰非礼）。其筑之何以礼（据礼当预设）？主王姬者必为之改筑。主王姬者曷为必为之改筑（据诸侯宫非一）？於路寝则不可，小寝则可（皆所以远别也）。群公子之舍（谓女公子也），则以卑矣（谓太卑也），其道必为之改筑者也（以上传言尔，之当筑夫人之下，群公子之上，筑例时）。”《梁传》：“筑，礼也；於外，非礼也（外，城外也）。筑之为礼，何也？主王姬者，必自公门出（公门，朝之外门。主王姬者，当设几席筵於宗庙，以俟迎者，故在宫门之内筑王姬之馆）。於庙则己尊，於寝则己卑。为之筑节。筑之外，变之正也。筑之外，变之为正，何也？仇雠之人，非所以接婚姻也；麻非所以接弁冕也（亲迎服祭服，重婚姻。公时有桓之丧）。其不言齐侯之来逆，何也？不使齐侯得与吾为礼也。”
    《初学记》：“昔尧女有娥皇、女英，舜妹有钅发手，舜女有宵明、烛光，易有帝乙归妹。周武王之女嫁於陈，并未有封邑之号。至周中叶，天子嫁女於诸侯，天子至尊，不自主婚，必使诸侯同姓者主之，始谓之公主。秦代因之，亦曰公主。汉制，帝女为公主，帝姊妹为长公主。汉制皇女皆封县公主，仪服同藩王。”
    秦二世时，十公主吒死於杜（皆始皇女也）。
    汉制：皇女皆称县公主（师古曰：“天子不亲主婚，故谓之公主。诸侯即自主婚，故其女号翁主。翁者，父也），仪服同列侯。其尊崇者，加号长公主，仪服同藩王。诸王女皆封乡、亭翁主，仪服同乡、亭侯（《汉书》谓齐厉王姊为纪翁主，以纪氏所生，因以为号）。以列侯尚公主（王吉曰：“汉家列侯尚公主，诸侯则国人承翁主，使男事女，夫诎於妇，逆阴阳之位，故多女乱。”），诸公主家令、门尉皆属宗正，又有主傅（《东方朔传》：“昭平君酢杀主傅。”师古曰：“傅，母也。”）、中府（《东方朔传》：“馆陶公主中府。”师古曰：“中府，掌金帛之藏。”）。
    太上皇女  昭哀后（高帝姊，初封宜夫人，吕后七年，尊曰昭哀后）
    高祖一女  鲁元公主（宣平侯张敖尚之。孝惠时，齐悼惠王尊为鲁元太后）
    文帝二女  馆陶长公主（窦后生女。文帝即位为馆陶长公。师古曰：“年最长，故谓长公主。”堂邑侯陈于尚之。见《窦后传》）、昌平公（主周勃太子胜之尚之。见《周勃传》）。
    景帝三女  平阳公主（王皇后长女，本阳信长公主也。为平阳侯曹寿所尚，故称平阳公主。寿有恶疾，上乃诏卫青尚平阳主。见《青传》）、南宫公主（王皇后次女）、隆虑公主（王后少女。并见《王皇后传》）
