<!-- { "loadSidebar": true } -->
    高宗建炎四年六月戊子，荧惑与镇合於亢，占主兵、丧、旱。是岁虏再犯淮，立伪齐，江湖群盗大起，郑后讣至，次年隆太后崩。十一月辛丑太白、岁星合於南斗，占为战，大将死。又西方凶。於是张浚以五路之师败於富平，诛赵哲，自秦州退军兴州。次年，陕西皆陷。  绍兴元年十一月乙卯，太白与镇星合。四年三月乙亥，辰星与太白合於毕，占为兵忧。又曰西方有兵，不战。是，秋岳飞败虏於襄、邓，张宪破之於唐州，襄、汉悉平。  五年正月乙卯，太白、镇合於南斗。闰二月丙午，荧惑岁星合於昴，占为内乱，臣有谋，为旱，为饥，北军困。是岁，亢旱。  七年四月丁巳，金、火合於东井，占为烁，为丧，其下之国，不可举事用兵。又曰大人忧，主兵不胜，有破军杀将。又曰有兵，兵罢国安。於是王伦归，虏许和，又许还河南诸州。五月乙亥，水、金、火三星合於井，占是谓惊立绝行，有兵、丧，民饥。是年，刘豫为金人所废。甲申，火、木、金合於柳，戊子，水、火、金木合於柳，占为大荡，有兵、丧，君子忧，小人流。闰十月丁卯，火、水合於氐，占为北军用兵举事，大败。  九年三月癸卯，金、火合於井度。占为烁，为丧，其下之国，不可举兵。又曰有破死将。於是金人入东京，河南、陕西相继陷。九月丁未，水、木合於角；庚申，金、木合於角，占大将死。十月壬申，金木合於氐，占同。次年，岳飞死於狱。  十年十一月丁未，金、土合於危，占为疾，为内兵。十二月戊子，土、金合於室。  十一年三月庚子朔，土、金复合於室。  十七年五月乙丑，木与金合，占大将死，白衣会。  十九年六月壬戌，金星行犯土星，占太子不安，忧。於是秦桧动摇皇子。七月丁未，金、木、水合於张，占其分国内外有兵灾，民饥，改立王侯。是岁，完颜亮弑其主而自立。  二十八年十月乙未，水星顺行犯土星，占夏寒，雨雪；妨女后。闰六月己已，火星犯木星，占册太子，当有赦。明年始正皇子名。
    孝宗隆兴元年七月壬寅，荧惑、辰星合於柳，占周分，赤地千里。又为饥，有覆军杀将，在秋为兵，或大旱。是年有宿离之败。  乾道四年二月壬子，水、金合於胃。占为变谋，为兵忧。同夜昏度瞻见金、土，晨度瞻见木、火、水，是为水、金、火、土、木星俱见，占五星并见，其年必恶。八月己亥，水、金、火、土、木五星又俱见。  六年五月乙亥，五星俱见。七月乙巳，火星犯木，在毕，占册太子，当有赦。次年，立恭王为皇太子。十月庚申，五星俱见。  八年十月癸卯，五星见。九年三月辛丑，火、木合於柳。四月乙丑，火、木合於星，占皆云为内乱，臣有谋；又云当其野旱，以饥亡。是岁，浙东、江东西湖北诸州旱。  晁熙十三年闰七月戊午夜，五星皆夕伏，至戊辰，五星伏聚在轸。又至八月乙亥，日、月、五星俱聚轸。占谓易行，有德受庆，亡德受殃。
    光宗绍熙四年三月辛已，水星与金星会於昴宿内，占为兵起，为变谋。
    宁宗庆元元年四月辛酉，木、金合於井，占为白衣会，将相死。六月庚午，金、木合於井，占西方凶。又岁星所在，太白从之，伐者利。  三年八月甲戌，金、火、木三星合於翼，占三星合，是谓惊立绝行，其分国内外有兵丧，兵饥，改立王侯。後二年，光宗上仙。  四年八月甲戌，火与土合於虚，占为兵乱，旱丧。  五年八月辛丑，火星犯木星，占册太子，当有赦。  六年四月癸已，火、土合於室，及火犯土星，占为忧主孽卿会，大人恶之；又曰女子当之。於是慈懿皇后李氏、光宗皇帝相继崩。  嘉泰二年正月丁已，金、火、水合於南斗，占三星合，为惊立绝行。於是金国盗起，边衅始开。五月庚戌，火星频行犯土星，占大战。  开禧二年二月壬申，金、木、土三星合於昴宿，占其分国内外有兵丧，民饥，改立王侯。
    ●卷二百九十四 象纬考十七
    ○瑞星
    汉武帝元封元年，望气，王朔言候独见镇星出如瓜，食顷复入。有司皆曰陛下建汉家封禅，天其报德星云（德星即镇星也，言天以德星报帝）。
    晋武帝太元二年七月已卯，老人星见。  三年七月乙酉，老人星见南方。十月丁已，老人星见。
    梁武帝天监四年八月庚子，老人星见。占曰：“老人星见，主寿昌。”自是，每年恒以秋分後见於参南，至秋分而伏，武帝寿考之象云。
    宋太祖皇帝开宝四年八月辛卯，景星见。
    真宗景德三年四月戊寅，周伯星见，出氐南骑官西一度，状半月，有芒角，煌煌然可以鉴物，历库楼东，八月，随天轮入浊，十一月，复见在氐。自是常以十一月晨见东南方，八月西南入浊。占曰：“天下无兵，国大昌。”又氐为露寝，即天子正寝也。大中祥符七年正月己酉，舍誉星见。其年九月丙戌，又见，似彗有尾而不长。与周伯星同占。
    太祖朝寿星见。  乾德三年八月辛酉，  四年八月乙卯，  六年正月戊申，开宝二年七月乙亥。
    太宗朝寿星见。  太平兴国四年八月乙亥，  五年八月己卯，  六年五月己卯，  八年八月辛卯，  雍熙三年八月己酉，  四年八月辛亥，  端拱元年八月乙卯，  二年八月癸亥，  淳化元年八月丁卯，  二年八月辛未，  三年八月戊寅，  四年九月己亥，  五年八月已丑，  至道元年八月己亥，  二年闰七月己亥，  三年八月辛丑。
    真宗朝寿星见。咸平元年八月癸丑，二年八月癸亥，三年八月丁卯，四年八月甲子，五年八月乙丑，六年八月丙子，景德元年八月癸酉，二年八月庚辰，三年八月庚寅，四年二月己卯，八月甲午，大中祥符元年正月丁亥，八月丙申，二年二月壬辰，八月乙已，三年二月辛已，八月己酉，四年正月戊寅，八月癸丑，五年正月辛已，八月己未，六年五月庚子，八月丙寅，七年正月癸丑，八月己已，八年七月癸酉，九年正月甲寅，八月壬午，天禧元年八月癸已，二年正月丁已，八月辛卯，五年二月辛卯，八月己亥，四年八月已亥，五年二月丙午，八月乙已，皆出於丙。
    仁宗朝寿星见。天圣元年二月己亥，二年八月丙子，四年七月壬申，景二年正月己丑，至和三年二月辛卯，八月己未，嘉二年八月庚申，三年八月丙辰，四年正月庚戌八月癸未，五年八月庚午，六年正月癸丑，八月壬辰，七年正月辛亥，八年正月辛酉。
    英宗朝寿星见。治平元年二月已丑，七月癸已，二年二月癸巳，八月己亥，三年正月庚辰，八月庚戌。
    神宗朝老人星见。治平四年二月癸巳，八月戊申，熙甯元年正月乙未，八月已卯，二年二月乙卯，八月壬戌，三年正月甲寅，八月癸酉，四年二月已未八月丁丑，五年二月己未，闰七月乙亥，六年正月庚午，八月丁酉，七年二月甲申，八月庚寅，八年二月己丑，八月庚戌，九年二月丁酉，八月庚子，十年正月己卯，九月戊申，元丰元年二月己酉，八月丙午，  二年二月壬戌，八月乙卯，三年二月甲寅，八月已未，四年八月丁卯，五年二月甲戌，八月已已，六年二月已未，八月丁丑，七年二月辛已，八月已卯，八年二月庚辰，八月辛巳。
    哲宗朝老人星见。元元年二月戊寅，八月庚子，二年二月庚寅，九月辛亥，三年二月癸巳，八月已亥，四年二月壬子，八月丁未，五年正月甲午，八月辛亥，  六年二月己亥，闰八月壬戌，七年正月壬子，八月壬戌，八年二月丙寅，八月已已，九年二月乙丑，绍圣元年八月庚子，二年二月壬午，八月丁丑，  三年二月庚午，八月癸未，四年二月甲申，八月甲申，五年二月庚辰，元符元年八月辛卯，二年二月乙未，九月壬辰。
    徽宗朝老人星见。崇宁元年二月壬寅，八月癸丑，二年二月甲寅，八月庚戌，三年二月戊午，八月辛酉，四年二月庚申，八月丙寅，五年二月戊辰，八月甲戌，大观元年二月乙亥，八月丁丑，  二年二月甲午，八月壬午，  三年二月戊子，八月癸已，四年二月乙未，闰八月丁酉，政和元年二月癸卯，八月己亥，二年二月乙已，八月己酉，三年二月甲午，八月己未，四年二月己酉，八月辛未，五年二月庚申，八月甲子，六年闰正月壬戌，八月丁卯，七年五月戊午，八月丙子，八年二月壬申，八月乙亥，宣和元年二月癸未，八月癸未，二年二月辛已，八月己丑，三年二月丙戌，八月癸已，四年二月己亥，八月辛丑，五年二月庚子，八月丙午，六年二月戊申，八月辛亥，七年二月癸丑，八月庚申，皆见於丙，主人君寿昌，天下安宁，贤士进用。
    自太平兴国以来，星见必贺，至熙宁四年，诏罢贺礼。
    ○客星
    汉武帝元光元年六月，客星见於房。占曰：“为兵起。”其二年十一月，单于将十万骑入武州，汉遣兵三十馀万以待之。
    昭帝元凤四年九月，客星在紫宫中斗枢极间。占曰：“为兵。”其五年六月，发三辅郡国少年诣北军。
    宣帝地节元年六月戊戌甲夜，客星居左右角间，东南指，长可二尺，色白。占曰：“有奸人在宫庭间。”其丙寅，又有客星见贯索东北，南行，至七月癸酉夜入天市，芒炎东南指，其色白。占曰：“有戮卿。”一曰：“有戮王。期皆一年，远二年。”是时，楚王延寿谋逆自杀。四年，霍氏谋反，诛。  黄龙元年三月，客星居王良东北可九尺，长丈馀，西指，出阁道间，至紫宫。其十二月，宫车晏驾。
    元帝初元元年四月，客星大如瓜，色青白，在南斗第二星东可四尺。占曰：“为水饥。”其五月，渤海水大溢。六月，关东大饥，民多饿死，琅琊郡人相食。  二年五月，客星见昴分，居卷舌东可五尺，青白色，炎长三寸。占曰：“天下有妄言者。”其十二月，钜鹿都尉谢君男诈为神人，论死，父免官（孟康曰：“姓谢，名君。男者儿也，不记其名，直言男儿。”）。
    後汉光武建武三十一年十月，有客星，焰二尺许，西南行，至明年二月二十二日，在舆鬼东北六尺所灭，凡见百一十三日。舆鬼尸星主死亡，客星居之为死丧。後二年，光武崩。
    按《汉书 严光传》：帝即位，思光，召之。至京入宫，论道旧故，因其偃卧，光以足加帝腹。明日，太史奏客星犯御座甚急。帝笑曰：“朕故人严子陵其卧耳。”《通鉴》载徵光事在建武五年。然《史 志》五年不言客星之事云。
