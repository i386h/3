<!-- { "loadSidebar": true } -->
四海
陈设同　帛四 【 四色礼神制帛】 
四渎
陈设同　帛四 【 黑色礼神制帛】 
钟山
陈设同　帛一 【 白色礼神制帛】 
共设酒尊三爵七篚七于殿东南西向设祝
文案于殿外正道西
东庑三坛
京畿山川
犊一　羊一　豕一　登一　铏二　笾豆各十
簠簋各二　帛一 【 白色礼神制帛】 　酒盏三十
夏季月将
陈设同　帛三 【 白色礼神制帛】 
冬季月将
陈设同　帛三 【 白色礼神制帛】 
共设酒尊三爵三篚三于坛南北向
西庑三坛
春季月将
秋季月将
陈设同前
都城隍
陈设同　帛一 【 白色礼神制帛】 
共设酒尊三于坛南北向爵三篚三
一仪注
典仪唱乐舞生就位执事官各司其事导引官引皇帝至御位内赞奏就位典仪唱迎神奏乐执事官各诣神位前斟第一层酒乐止内赞奏四拜 【 百官同】 典仪唱奠帛行初献礼奏乐执事官各捧帛爵献于神位前读祝官取祝跪于皇帝左内赞奏跪典仪唱读祝读毕置于案上内赞奏俯伏兴平身 【 百官同】 乐止典仪唱行亚献礼奏乐执事官各诣神位前斟第二层酒乐止典仪唱行终献礼执事官各诣神位前斟第三层酒乐止太常司卿立殿东西向唱赐福胙典仪唱饮福受胙光禄司官捧福胙自神位前由正门左出至皇帝前内赞奏跪搢圭光禄司官以福酒跪进内赞奏饮福酒光禄司官以胙跪进内赞奏受胙出圭俯伏兴平身奏两拜 【 百官同】 典仪唱彻馔奏乐执事官各于神位前彻馔乐止典仪唱送神奏乐内赞奏四拜 【 百官同】 典仪唱读祝官捧祝掌祭官捧帛馔各诣燎位奏乐内赞奏礼毕
一祝文
维洪武某年某月　　日
皇帝　　　致祭于
太岁之神
风云雷雨之神
岳镇海渎山川月将城隍之神惟
神主司民物参赞
天地化机发育有功历代相承有秋报之礼今农事告成谨以牲帛醴齐粢盛庶品用伸报祭尚享
一乐章
迎神
(巢去果改百)日良辰祀典式陈京畿山川城隍之神濯濯厥灵昭鉴我心以候以迎来格来歆
奠帛
灵旗莅止有赫其威一念潜通幽明弗违有帛在篚物薄而微神兮安留尚祈享之
初献
神兮安留有荐必受享祀之初奠兹醴酒晨光初升祥征应候何以侑觞乐陈雅奏
亚献
我祀维何奉兹牺牲爰酌醴齐二觞再升洋洋如在式燕以宁庶表微衷交于神明
终献
执事有严品物斯荐黍稷非馨式将其意荐兹酒醴成我常祀神其顾歆永言乐只
彻馔
春祈秋报率为我民我民之生赖于神维神佑之康宁是臻祭祀云毕神其乐歆
送神
三献礼终九成乐作神人以和既燕且乐云车风驭云光昭灼瞻望以思邈彼寥廓
望燎
俎豆既彻礼乐巳终神之云旋焂将焉从以望以燎庶几感通时和岁丰惟神之功
　　　祭历代帝王
一斋戒
凡斋戒前一日太常官宿于本司次日具本奏致斋二日传制遣官行礼
一省牲　 【 牛五　羊五　豕六　鹿一　兔八】 
凡正祭前一日献官承制毕诣本坛省牲
一正祭陈设
五室十六位
每室
犊一　羊一　豕一
每位
登一　铏二　笾豆各十　簠簋各二
帛一　 【 白色礼神制帛】 
巳上五室共设酒尊三爵四十八篚五于中室东南西向设祝文案于西
一仪注
典仪唱乐舞生就位执事官各司其事赞引引献官至盥洗所赞搢笏出笏引至拜位赞就位典仪唱迎神协律郎举麾奏乐乐止赞四拜 【 陪祭官同】 典仪唱奠帛行初献礼奏乐执事官各捧帛爵进于神位前赞引赞诣三皇神位前搢笏执事官以帛进于献官奠讫执事官以爵进于献官赞献爵 【 凡三】 出笏诣五帝神位前 【 仪同前爵凡五】 诣三王神位前 【 爵凡三】 诣汉高祖光武唐太宗皇帝神位前 【 爵凡三】 诣宋太祖元世祖皇帝神位前 【 爵凡二仪并同前】 出笏诣读祝所跪读祝读祝官取祝跪于献官左读毕进于神位前赞俯伏兴平身复位乐止典仪唱行亚献礼奏乐执事官各以爵献于神位前乐止典仪唱行终献礼 【 仪同亚献】 典仪唱饮福受胙赞诣饮福位跪搢笏执事官以爵进饮福酒执事官以胙进受胙出笏俯伏兴平身复位赞两拜典仪唱彻馔奏乐执事官各于神位前彻馔乐止典仪唱送神奏乐赞四拜平身乐止典仪唱读祝官捧祝掌祭官捧帛馔各诣瘗位乐止赞礼毕
从祀名臣
东庑第一坛
风后　皋陶　龙　伯益　傅说　召公　召穆公虎
张良　曹参
羊一　豕一　铏九　笾豆各二 【 枣　栗　菁葅】 
【 鹿醢】 簠簋各一 【 黍稷共　稻粱共】 帛九 【 白色礼神制帛】 
酒盏二十七　馔盘一　篚一
第二坛
周勃　冯异　房玄龄　李靖　李晟　潘羑　岳飞
木华里　博忽　伯颜
羊一　豕一　铏十　笾豆各二　簠簋各一
帛十　酒盏三十　馔盘一　篚一
西庑第一坛
力牧　夔　伯夷　伊尹　周公旦　太公望　方叔
萧何　陈平
陈设与东庑第一坛同
第二坛
邓禹　诸葛亮　杜如晦　郭子仪　曹彬　韩世忠
张浚　博朮　赤老温
陈设同
一祝文
维洪武某年岁次某甲子某月　　日
皇帝谨遣具官某致祭于
太昊伏羲氏
炎帝神农氏
黄帝轩辕氏
帝金天氏
帝高阳氏
帝高辛氏
帝陶唐氏
帝有虞氏
夏禹王
商汤王
周武王
汉高祖皇帝
汉光武皇帝
唐太宗皇帝
宋太祖皇帝
元世祖皇帝
曰昔者奉
天明命相继为君代
天理物抚育黔黎彝伦攸序井井绳绳至今承之生民多福思不忘而报特祀以春秋惟帝兮英灵来歆来格尚享
一乐章
迎神
仰瞻兮圣容想鸾舆兮景从降云衢兮后先来俯鉴兮微衷荷圣临兮苍生有崇睠诸帝兮是临予顿首兮幸蒙
奠帛
秉微诚兮动圣躬来列坐兮殿庭予今愿兮效勤捧礼帛兮列酒尊鉴予情兮欣享方旋驾兮云程
初献
酒行兮爵盈喜气兮雍雍重荷蒙兮再瞻再崇群臣忻兮跃从愿(者见)穆穆兮圣容
亚献
酒斟兮礼明诸帝熙和兮悦情百职奔走兮满庭陈笾豆兮数重亚献兮愿成
终献
献酒兮至终早整云鸾兮将还宫予心眷恋兮神圣欲攀留兮无踪蹑云衢兮缓行得遥瞻兮达九重
彻馔
纳肴羞兮领陈烝民乐兮幸生将何以兮崇报维岁时兮载瞻载迎
送神
旛(方童)缭绕兮导来踪鸾舆冉冉兮归天宫五云拥兮祥风从民歌圣佑兮乐年丰
望燎
神机不测兮造化功珍羞礼帛兮荐火中望瘗庭兮稽首愿神鉴兮寸衷
　　　祭先师孔子 【 春秋中月上丁日遣官行礼】 
一斋戒
一省牲　 【 仪并同前　牛一　山羊五　豕九　鹿一　兔五】 
一正祭陈设
正坛
犊一　羊一　豕一　登一　笾豆各十
铏二　簠簋各二　帛一 【 白色礼神制帛】 
共设酒尊三　爵三　篚一于坛东南西向
设祝文案于坛西
四配位
每位羊一　豕一　登一　铏二　笾豆各十
簠簋各一　爵三　帛一　篚一
十哲
东五坛豕一 【 分五】 帛一　篚一　爵三
每位铏一　笾豆各四　簠簋各一　酒盏一
西五坛
陈设同
东庑　 【 五十三位共十三坛】 
共豕一　帛一　篚一　爵三
每坛笾豆各四　簠簋各一　酒盏四
西庑　 【 五十二位共十三坛】 
陈设并同东庑
一仪注
典仪唱乐舞生就位执事官各司其事分献官陪祀官各就位赞引引献官至盥洗所赞诣盥洗位搢笏出笏引至拜位赞就位典仪唱迎神奏乐乐止赞四拜 【 陪祭官同】 典仪唱奠帛行初献礼奏乐执事官捧帛爵诣神位前赞引赞诣大成至圣文宣王神位前搢笏执事以帛进奠讫执事以爵进赞引赞献爵出笏诣读祝位跪读祝读祝官取祝跪于献官左读讫俯伏兴平身赞诣兖国复圣公神位前搢笏献爵出笏诣郕国宗圣公神位前 【 仪同前】 诣沂国述圣公神位前诣邹国亚圣公神位前 【 仪并同前】 赞复位乐止典仪唱行亚献礼奏乐执事以爵献于神位前乐止典仪唱行终献礼奏乐 【 仪同亚献】 乐止典仪唱饮福受胙赞诣饮福位跪搢笏执事以爵进赞饮福酒执事以胙进赞受胙出笏俯伏兴平身复位赞二拜【 陪祭官同】 典仪唱彻馔奏乐执事官各诣神位前彻馔乐止典仪唱送神奏乐赞引赞四拜 【 陪祭官同】 典仪唱读祝官捧祝掌祭官捧帛馔各诣瘗位典仪唱望瘗奏乐赞引赞诣望瘗位乐止赞礼毕
一祝文
维洪武某年岁次某甲子某月　　日
皇帝遣具官某致祭于
大成至圣文宣王惟王德配
天地道冠古今删述六经垂宪万世谨以牲帛醴齐粢盛庶品祗奉旧章式陈明荐以
兖国复圣公
郕国宗圣公
沂国述圣公
邹国亚圣公配尚享
一乐章
迎神
大哉宣圣道德尊崇维持王化斯民是宗典祀有常精纯并隆神其来格于昭圣容
奠帛
自生民来谁底其盛维王神明度越前圣粢帛具成礼容斯称黍稷非馨惟神之听
初献
大哉圣王实天生德作乐以崇时祀无斁清酤惟馨嘉牲孔硕荐羞神明庶几昭格
亚献终献
百王宗师生民物轨瞻之洋洋神其宁止酌彼金罍惟清且旨登献于三于嘻成礼
彻馔
牺象在前豆笾在列以享以荐既芬既洁礼成乐备人和神悦祭则受福率遵无越
送神
有严学宫四方来宗恪恭祀事威仪雍雍歆格惟馨神驭还复明禋斯毕咸膺百福
　　　祭先农 【 遣应天府官祭】 
一斋戒 【 二日】 
一省牲　 【 牛一　羊　豕一　鹿一　兔一】 
一正祭陈设
先农之神　 【 南向】 
犊一　羊一　豕一　登一　铏二
笾豆各十　簠簋各二　帛一 【 青色礼神制帛】 
设酒尊三　爵三　篚一于坛东南西向
设祝文案于坛西
一仪注
典仪唱乐舞生就位执事官各司其事赞引引献官至盥洗所赞诣盥洗所搢笏出笏赞引赞就位毕典仪唱瘗毛血迎神奏乐乐止赞引赞四拜【 陪祭官同】 典仪唱奠帛行初献礼奏乐赞引赞诣神位前搢笏执事官以帛跪进于献官奠讫执事官以爵跪进于献官赞引赞献爵出笏诣读祝所跪读祝读祝官取祝跪于献官左读祝毕进于神位前赞引赞俯伏兴平身复位乐止典仪唱行亚献礼奏乐执事以爵献于神位前乐止典仪唱行终献礼 【 仪同亚献】 典仪唱饮福受胙赞引赞诣饮福位执事以爵进赞引赞饮福酒执事以胙进赞引赞受胙出笏俯伏兴平身复位赞引赞两拜典仪唱彻馔奏乐执事于神位前彻馔乐止典仪唱送神奏乐赞引赞四拜乐止典仪唱读祝官捧祝掌祭官捧帛馔各诣瘗位典仪唱望瘗赞引赞诣望瘗位赞礼毕
一祝文
维洪武某年岁次某甲子某月　　日
皇帝谨遣具官某致祭于
先农之神惟
神初兴农事乃种嘉谷为民立命万世永赖今将东作亲耕籍田谨以牲醴庶品用修常祀尚享
一乐章
迎神
东风启蛰地脉奋然苍龙挂角烨烨天田民命惟食创物有先圜锺既奏有降斯筵
奠帛
帝出乎震天发农祥神降于筵蔼蔼洋洋礼神有帛其色惟苍岂伊具物诚敬之将
初献
九谷未分庶草攸同表为嘉种实在先农黍稌斯丰酒醴是共献奠之初以蕲感通
亚献
倬彼甫田其隰其原耒耜云载骖御之间报本思享亚献惟虔神其歆之自古有年
终献
帝籍之典享祀是兹洁丰嘉粟咸仰于斯时惟亲耕享我农师礼成于三以讫陈词
