<!-- { "loadSidebar": true } -->
一文武官朝服梁冠赤罗衣白纱中单俱用青饰领缘赤罗裳青缘赤罗蔽膝大带用赤白二色绢革带佩绶白袜黑履一品至九品俱以冠上梁数分等第
公冠八梁加笼巾貂蝉立笔五折四柱香草五前后用玉为蝉
侯冠七梁加笼市貂蝉立笔四折四柱香草四前后用金为蝉
伯冠七梁加笼巾貂蝉立笔二折四柱香草二前后玳瑁为蝉俱左插雉尾
驸马冠与侯同不用雉尾
一品冠七梁不用笼巾貂蝉革带与佩俱用玉绶用绿黄赤紫四色丝织成云凤四色花锦下结青丝网绶环二用玉笏用象牙
二品冠六梁革带绶环用犀余同一品
三品冠五梁革带用金佩用玉绶用黄绿赤紫四色织成云鹤花锦下结青丝网绶环二用金笏用象牙
四品冠四梁革带用金佩用药玉余同
五品冠三梁革带用银钑花绶用黄绿赤紫四色织成盘鵰花锦下结青丝网绶环二用银镀金笏用象牙
六品七品冠二梁御史加獬豸革带用银佩用药玉绶用黄绿赤三色丝织成练鹊花锦下结青丝网绶环二用银笏用槐木
八品九品冠一梁革带用乌角佩用药玉绶用黄绿二色丝织成鸡涑(上夭下山)鸟花锦下结青丝网绶环二用铜笏用槐木
一文武官朝服于大祀庆成正旦冬至圣节及颁降开读诏赦进表传制则服之
一文武官公服用盘领右衽袍或纻丝纱罗绢从宜制造袖宽三尺
一品至四品绯袍　五品至七品青袍
八品九品绿袍　未入流杂职官袍笏带与八品以下同
公服花样
一品用大独科花径五寸
二品小独科花径三寸
三品散荅花无枝叶径二寸
四品五品小杂花纹径一寸五分
六品七品小杂花径一寸八品以下无纹
(朴去木改巾)头用漆纱二等展角各长一尺二寸其杂职官员(朴去木改巾)头用垂带笏依朝服为之
腰带
一品用玉或花或素　二品用犀
三品四品用金荔枝　五品以下用乌角(革呈)用青革仍垂挞尾于下(革华)用皂
其在京文武官于每日早晚朝奏事及侍班谢恩见辞则服之在外文武官员于每日清早公座服之
一凡各处杂职未入流品人员若遇大朝贺进表等陪班行礼止用公服
一文武官陪祭服一品至九品青罗衣白纱中单俱用皂领缘赤罗裳皂缘赤罗蔽膝方心曲领其冠带佩绶等第并同朝服
一品官常服用杂色纻丝绫罗彩绣庶民止用紬绢纱布不许别用
一花样公侯驸马伯麒麟白泽
文官一品二品仙鹤锦鸡
三品四品孔雀云鴈　五品白鹇
六品七品鹭鸶鸡涑(上夭下山)鸟
八品九品黄鹂鹌鹑练鹊
风宪官用獬豸
武官一品二品狮子　三品四品虎豹
五品熊罴　六品七品彪
八品九品犀牛海马
一官员及军民僧道人等衣服帐幔并不许玄黄紫三色并织绣龙凤文违者罪及染造之人其朝见人员四时并用颜色衣服不许纯素
　　　　命妇冠服
一品冠用金事件　珠翟五个
珠牡丹开头二个　珠半开三个
翠云二十四片　翠牡丹叶一十八片
翠口圈一付上带金宝钿花八个
金翟二个口(耳宰)口行缶(口集)珠结二个
二品至四品冠用金事件　珠翟四个
珠牡丹开头二个　珠半开四个
翠云二十四片　翠牡丹叶一十八片
翠口圈一付上带金宝钿花八个
金翟二个口(耳宰)口行缶(口集)珠结二个
一品至四品霞帔用云霞纹钑花金坠子背子用云霞文
五品至六品冠用抹金银事件　珠翟三个
珠牡丹开头二个　珠半开五个
翠云二十四片　翠牡丹叶一十八片
翠口圈一付上带抹金银宝钿花八个
抹金银翟二个口(耳宰)口行缶(口集)珠结子二个
霞帔用云霞文
五品镀金钑花银坠子　六品钑花银坠子
七品至九品冠抹金银事件　珠翟二个
珠月桂开头二个　珠半开六个
翠云二十四片　翠月桂叶一十八片
翠口圈一付上带金银宝钿花八个
抹金银翟二个口(耳宰)口行缶(口集)珠结子二个
七品霞帔褙子与八品同
八品九品霞帔用绣缠枝花坠子与七品同褙子绣枝团花
　　　房屋器用等第
一凡官员盖造房屋并不许歇山转角重檐重栱绘画藻井其楼房不系重檐之例听从自便
公侯前厅七间或五间两厦九架造中堂七间九架后堂七间七架门屋三间五架门用金漆及兽面摆锡环家庙三间五架俱用黑板瓦盖屋脊用花样□兽梁栋斗栱檐角彩色绘饰窗枋桂用金漆或黑油饰其余廊庑库厨从屋等房从宜盖造俱不得过五间七架
一品二品厅堂五间九架屋脊许用瓦兽梁栋斗栱檐角青碧绘饰门屋三间五架门用绿油及兽面摆锡环
三品至五品厅堂五间七架屋脊用瓦兽梁栋檐角青碧绘饰正门三间三架门用黑油摆锡环
六品至九品厅堂三间七架梁栋止用土黄刷饰正门一间三架黑门铁环
一品官房舍除正厅外其余房舍许从宜盖造比正屋制度务要减小不许太过其门窗户牖并不许用朱红油漆
一庶民所居房舍不过三间五架不许用斗栱及彩色装饰
一器皿公侯一品二品酒注酒盏用金余用银
三品至五品酒注用银酒盏用金
六品至九品酒注酒盏用银余皆用磁
漆木器并不许用朱红及棱金描金雕琢龙凤文
庶民酒注用锡酒盏用银余磁漆
一伞盖一品二品银浮屠顶茶褐罗表红绢里三檐
三品四品用红浮屠顶茶褐罗表红绢里三檐以上伞盖俱用黑色茶褐雨伞俱用红油绢
五品用红浮屠顶青罗表红绢里两檐雨伞同四品
六品至九品用红浮屋顶青绢表红绢里两檐雨伞俱用油纸
一官员床面屏风(木鬲)子并用杂色漆饰不许雕刻龙凤文并金饰朱漆
一官员鞍辔公侯一品二品用银减铁事件革(上夭下山)占用描银
三品至五品用银减铁事件革(上夭下山)占用油画
六品至九品用摆锡铁事件革(上夭下山)占用油画
一凡军官军士应用弓矢止是黑漆弓袋箭囊并不许用朱漆描金妆饰
一巳上服色器皿房屋等项并不许雕刻剌绣古帝王后妃圣贤人物故事及日月龙凤狮子麒麟犀象等形
　　　龙王冠礼
一前期三日各执事官于本部习仪至日传制遣官持节行礼一前期仪卫司先设王邸在东序张帷幄设裀褥于序中又张惟于序仪礼司设掌赞宣(来力)戒等官序立位于王邸东稍西向具九旒冕翼善冠绛纱袍等服并网巾金簪二物各以箱盛候持节者至礼部仪礼司等官启上出迎门外赞礼导王行节入王邸置中庭 【 乐作】 赞王诣香案前四拜毕礼部等官启就冠席西南向内侍二人夹侍 【 乐止】 引礼引宾赞以次诣罍洸 【 乐作】 搢笏盥手 【 乐止】 通赞典仪二人露台东西向冠席在东序南西向醴席在西南向行礼之时诸执事官升自东阶稍西向掌冠者执网巾升宾降一等受之进王席前稍北面立祝曰惟兹吉日冠以成人克敦孝友福禄来臻 【 毕】 供奉官束发掌冠跪进网巾 【 乐作】 赞冠者跪正之兴立掌冠后内侍跪进服讫 【 乐止】 掌冠启王复坐执翼善冠升宾降二等受之右手执冠后左手执冠前进如前仪祝曰冠礼斯举寔由成德敬慎威仪惟民之则 【 毕】 跪进冠兴 【 乐作】 掌冠启复坐赞冠进跪脱翼善冠兴内侍跪脱袍服执衮冕者升宾降三等受之进如前仪祝曰冠至三加命服用章敬神事上永固藩邦跪进服兴 【 乐作】 赞冠跪簪结纮兴立掌冠后王兴内侍跪进衮服讫 【 乐止】 礼部官引王降自东阶 【 乐作】 由西阶升醴席南向坐 【 乐止】 引礼引掌冠诣罍洗 【 乐作】 搢笏盥手讫升西阶 【 乐止】 赞冠者取爵诣司尊所酌醴授宾宾跪进席前北面祝曰旨酒嘉荐载芬载芳受兹景福百世其昌 【 毕】 王搢圭受爵乐奏喜千春之曲饮讫奠爵出圭进馔馔讫引王降自西阶诣东序易服讫 【 乐止】 请王诣拜位 【 乐作】 引礼引宣(来力)戒官至中庭西向立称有制王跪 【 乐止】 宣(来力)戒曰孝于君亲友于兄弟亲贤爱民率由礼义毋溢毋骄永保富贵 【 乐作】 俯伏兴四拜兴 【 乐止】 礼部官启礼毕引王还 【 乐止】 掌冠等官复命王是日谒庙毕就诣父皇及东宫前谢次日百官称贺毕诣王府行叩头礼
　　　婚礼
　　　　亲王婚礼仪式
　　　　　定亲礼物
金五十两
珍珠一十两重 【 用红绿纱销金袋二个】 
花银四百两重
各色纻丝四十疋 【 用红绿罗销金束子一百二十个】 
大红罗二疋 【 用红绿罗销金束子六个】 
生纱二疋 【 用红绿罗销金束子六个】 
里绢四十疋
绵臙脂一百个金花臙脂二两重 【 用抹金花银合一对计六两重】 
铅粉二十袋计一十两重 【 用红绿罗销金袋二个】 
北羊四牵 【 用红绿绢销金盖(口衾)(上夭下山)代四条并牵羊红麻索四条】 
猪二口
鹅二十只
酒八十瓶 【 用红绿罗销金小盖袱八十条】 
【 每条坠角折二铜钱四个】 
圆饼八十个 【 用红纸花贴面】 
末茶一十袋 【 用红绿罗销金袋一十个】 
果六合
白熟米二石 【 作四合每合上用染红米二升】 
(麦丐)四十袋 【 用红纸花贴面】 
媒人
纻丝二疋 【 用红绿罗销金束子六个】 
里绢二疋
开合
纻丝一疋 【 用红绿罗销金束子三个】 
里绢一疋
巳上礼物媒人并内官一员送至妃家媒人就引妃家回奉礼物从西华门入如命官则皇帝前复命外命妇则皇后前复命
纳征
礼物
玉谷圭一 【 褁王圭锦袋二件盛玉圭创金云凤朱红木匣一个内锦褥一片】 
玄纁纻丝五疋 【 玄三疋纁二疋用红绿罗销金束子一十五个】 
珠翠燕居冠一顶 【 冠盝全】 
冠上火珠博鬓结子等项全
金凤二个金宝钿花二十七个
金簪一对冠上珊瑚凤冠觜一副
燕居服四套
大红纻丝一件　大红线罗一件
大红素纱一件　青线罗一件
大带四条 【 内大红线罗三条青线罗一条】 
玉革带一副
玉事件九件　金事件二件
玉花彩结绶一副 【 红绿线罗彩结大红线罗系带】 
彩结上玉绶花一个
绶带上玉坠珠六颗
绶带上金垂头花板四片金菜儿六个
白玉钩碾凤文佩一副
玉事件二十件串珠全
金钩二个
红罗销金夹袱大小五条 【 包燕居服及玉革带等用】 
珠面花四副
珠花四枝金脚 【 八钱重】 
金脚四珠环一双 【 金脚五钱重】 
梅花环一双 【 金脚五钱重】 
金钑花钏一双 【 二十两重】 
金光素钏一双 【 二十两重】 
金龙头连珠镯一双 【 一十四两重】 
金八宝镯一双 【 八两重外宝石一十四块】 
金四百两 【 九成色二百两　八成色二百两】 
花银一千六百两
珍珠二十四两重 【 用红绿纱销金袋二个】 
宝钞五十贯
马四疋 【 红笼头锦鞯四副】 
各色纻丝六十疋 【 用红绿罗销金束子一百八十个】 
各色绫六十疋 【 用红绿罗销金束子一百八十个】 
各色纱六十疋 【 用红绿罗销金束子一百八十个】 
各色罗六十疋 【 用红绿罗销金束子一百八十个】 
各色锦六十疋 【 用红绿罗销金束子一百八十个】 
