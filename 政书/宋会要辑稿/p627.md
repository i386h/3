<!-- { "loadSidebar": true } -->
嘉佑二年四月，复言：「己亥岁日当食，欲今年十二月为闰。」亦不许。 
     
仁宗嘉佑三年闰十二月，诏：「明年正旦日食，其日百官毋得拜表称贺。」 
六年六月朔，日有食之。司天监言当食六分之半，自未初从西食四分，而云雨(立令)有雷电，顷之既，而浑仪所言云掩日食不见，不为灾。权御史中丞王畴言：「当祗惧天戒，不当受祸受祸：疑当作「受贺」。。」乃诏百官毋得称贺。 
四年神宗已即位，未改元。十二月十七日，诏：「来岁正旦太阳当蚀，避正殿，减常膳，自此月二十一日为始，罢元日百官称贺。」又出手诏曰：「古者太阳蚀日，百官守职，盖所以祗天戒而备非常也。今独阙焉，甚非王者小心寅畏之道。其将来正旦日蚀，可令中书议举行之。」宰臣累上表请御正殿，复常膳，乃从之。 
熙宁元年正月一日，日有食之。司天监言其日巳时八刻瞻见太阳于正西偏南起亏，至午时五刻后蚀及六分弱，至未时三刻复圆。二日， 臣诣阁门拜表曰：「天人之交，虽灾祥之宜戒，日月之会，亦盈缩之有常。适缘薄食之期，属在元正之旦，仰祗变象，深轸睿衷。虚槐枫之大庭，彻鼎俎之常举。敢干聪听，冒进忱辞。伏惟皇帝陛下求福不回，遇灾而惧。矧焦劳之已至，何咎眚之不除!伏愿恢发至仁，俯从众欲，御九宸之正宁，复四食之常珍。上以隆户牖之尊，下以慰华夷之望。」批荅曰：「朕德不明，上累三光，正月之朔，日有食之。考之古义，咎莫大焉。故朕避朝彻膳，思有以恐惧修省，谢上天之谴告。而二三辅臣暨百辟庶尹，方当同心协德，以辅不逮。若夫进御虎门之朝，退加牢鼎之膳，请虽诚至，岂朕所望哉!」自是三上表，乃从之。 
六年三月十三日，司天监言：「四月一日当食九分。」诏自十四日易服，避正殿，减常膳，仍降德音曰：「朕获奉宗庙，于兹七载，忧勤愿治，弗敢荒宁。而太史豫言天将降告，正阳之朔，日有食之。推原典经，斯谓大异。夙宵战栗，未烛厥理。岂非庶政之失加于四方，德谊未孚，刑罚未中，善气缪盩，以累三光 今天动威，申儆不逮，是用损膳彻乐，变服避殿，推恩元元，荡宥多辟，以图消复，以召和平。」 
二十四日， 臣诣合门上表曰：「太史占符，将侵阳而亏景；中宸轸虑，爰变服以致虔。复虚路寝之朝，重彻内饔之举，中外咸惕，夙宵靡宁。窃以天体阴高，日缠交会，不无薄食，未损清明。恭惟皇帝陛下宪古聪文，体干刚粹，面稽帝则，恭授人时。而乃孟月正阳，大明告眚。博鉴典经之训，永惟侵沴之原，旁究政宜，预祗天戒，亟形深诏，载洽湛恩。固将格回复之灵厘，道和平之善气。伏愿特纡渊听，俯 舆情。法坐垂衣，还正黼屏之位；大庖陈俎，进加玉食之珍。协四海之欢康，副九宾之愿望。」批荅曰：「朕 
     
祗若天戒，忧心靡宁。循惟眚灾，咎在菲德，贬损常御，预干明威干：疑误。。公卿庶士，率励百职，图救厥异，以昭棐忱。奏对所陈，岂亮朕意!」自是再上表，弗许。 
元丰元年六月癸卯朔，日当食不食。 
十一月，翰林天文院言：「日食，阴云不见。」又司天监言：「巳时六刻，云开见日，不及所食分数。」 
四年十一月一日，日有食之。 
五年三月十七日，司天监言：「四月朔日当食于寅。」诏自月巳亥素服，避正殿，减常膳，其日百司守职。十八日，降德音于四京诸道、州府军监。 
四月一日，司天监言：「日当食，而阴晦不见。」三日，始御正殿。 
六年九月癸卯朔，日有食之。 
元佑三年六月十五日，日有食之。 
六年五月朔，日食。诏罢文德殿视朝，祭太社，百司守职。太史言食二分。 
绍圣元年二月二十八日，诏：「三月朔，日当食，罢其日视朝，仍差翰林学士顾临祭太社一位，百司守局。」 
四年六月朔，日当食，阴云不见。先是，太史局奏：「六月朔日有食之。」诏其日罢视事，仍令有司具素膳，公卿等更宜勉思所戒，以辅不逮。《续通鉴长编》：群臣具表贺，三省、枢密院同班致词，贺不见亏蚀。上顾三省曰：「卿等更当修政事、进贤退不肖为意。」 
元符二年十月十六日，有食之既「有」前疑脱「日」字。。 
三年徽宗已即位，未改元。三月二十三日，降德音于四京畿内曰：「朕以眇身，初嗣服历，惟德不类，上类三光类：疑为「累」字之误。。太史豫言，天文之蒙，乃四月朔，日有蚀之。谴告之来，必缘类至。侧身而惧， 命惟几。损膳避朝，以图消弭。百姓有罪，时予之辜。其推涣恩，敷锡近甸。呜呼!天道虽远，其听自民。格王所先，惟正厥事。诞告有众，体予至怀。」 
二十五日，诏曰：「朕以眇身，始承天序。任大责重，罔知攸济。永惟四海之远，万几之烦，岂予一人所能 察 必赖百辟卿士，下及庶民，敷奏以言，辅予不逮。矧太史前诰，天将动威，日有蚀之，期在正月。变异甚(讵)荛之中，言亦可采。况朕躬之阙失，若左右之忠邪，政令之否臧，风俗之媺恶，朝廷之德泽，有不下究，闾阎之疾苦，有不上闻，咸听直言，毋有忌讳。朕方开谠正之路，消壅蔽之风 ，未烛厥理。将以弥纶初政，消弭天灾，自非药石之规，孰开朕德 况今周行之内，人有所怀；蔽：原作「消」，据曾肇《曲阜集》卷一改。，其于鲠论嘉谋，惟恐不闻，而行之惟恐不及。其言可用，朕则有赏；言而失中，朕不加罪。朕言惟信，非事空文。尚悉乃心，毋悼后害。应中外臣僚以至民庶，各许实封言事。布告迩遐，咸知朕意。」 
先是，中书舍人曾肇言：「陛下践祚之初，臣愿修转对之制，下不讳之令，明诏宜令百司民庶得极言时政，无有所隐，庶以振起其不敢言之气，纾发其郁堙壅塞之情。」故有是诏。 
四 
     
月一日，以日当蚀，遣官奏太社，百官守局。是日，太史局奏：「辰初日蚀，西北四分，至巳三刻而复。时有阴云往来，然不能掩。」三日，宰相章惇等上表请御正殿，复常膳。自是三上表，乃从之。 
徽宗建中靖国元年三月二十一日，制曰：「朕获奉宗庙，逾年于兹，任大责重，不敢康宁。今者太史豫言，日有蚀之，将在正阳之朔。斯乃大异，朕甚惧焉。夙夜拳拳，深惟其故。岂非教化未修，刑罚不中，吏之弗良者众，民之失业者蕃，上累三光之明，示以谴戒 是用捐膳避朝，荡宥多辟，以图消复，以召和平。于戏，百姓有过，罔不在予；万邦作孚，孰非自朕。率求诸己，庶获休证。咨尔有众，咸体朕怀。」降德音于四京诸道。 
四月一日，以日当食，遣官祭告太社，百官守局。是日，太史奏：「阴云，不见所食之分。」 
二日，宰臣韩(□)[忠]彦等奏：「伏奉诏，以正月朔太阳亏，避正殿，减常膳者。占辰弗集，驰走逮于啬夫；肆宥惟时，鞭朴空于司寇。未即路朝之正，犹推玉食之供。凡在臣工，莫遑宁处。窃以日符天统，当循黄道之常；君体干刚，故谨正阳之畏。惟圣人观象以立戒，欲王者因事而自修。亦缘久动而必差，乃有频交而屡食。恭惟皇帝陛下中正履位，清明在躬。孝承七庙之安，仁暨万邦之众。官惟贤而士劝善，罚当罪而民禁非。承以无私，要容光而必照；建其有极，用勿忧以宜中。固念兹而在兹，宁弗畏而入畏。繄寅恭肃，可谓至矣，则变异何从召之!应以至诚，居然纯曜。祥桑不拱，方知大戊之兴；升雉何为，益见高宗之盛。宜光临于黼扆，且时御于饔飧。茂迎至和，允荅群望。」诏荅曰：「正阳之月，日有食之，谪见于天，为变甚大。予末小子，不遑宁居，损膳避朝，以图消弭。虽阴云密布，变象弗昭，而群公卿士，遽上封章，乃欲御前殿、复常珍。岂体朕栗栗危惧、祗畏戒天之心哉!所请宜不允。」自是三上表，乃从之。 
二年四月十四日，秘书省状：「据太史局申，据同提点历书推筭到今年五月朔日蚀十分中大分三十九，初亏西南，在午时一刻，后复满东南，在未时二刻。」诏其日前后殿不视事，命礼部z肣曳肤鼮洢n祭太社一位，百司守职。其合行事，令太常寺勘会施行。 
五月一日，日有食之。 
四年九月一日，日有食之。 
政和三年三月一日，太史局奏：「太阳当(局)[食]，至未时七刻后日体圆明，全不亏食。」 
五日，太师鲁国公蔡京率文武百官拜表称贺。先是，太史局前期定到三月一日壬子朔午时八刻后太阳当食，从西北起，蚀及三分。是日不亏食故也。《编年备要》：五年七月戊辰朔，日有食之。 
八年五月一日，日有食之。《编年备要》：重和元年五月壬午朔，日有食之。 
宣和元年三月二十三日，诏曰：「日行黄道，及其相掩，人下而望，有南北仰侧之异，故谓 
     
之蚀。月假日光，行于日所不烛，亦以为蚀。日月之光，盖未始亏，人望而然。古之人以历推步，先期而定日数之常。然日为阳，人君象也；为阴所掩，不可不戒。故(代)[伐]鼓于社，啬夫驰，庶人走，以财成其道，辅相其宜。今太史有言，正阳之月，日有蚀之。朕钦明天道，若古之训，罔敢怠废。可令尚书省具前后故实，取旨施行，布告中外，咸使知之。」 
四月一日，日有食之。《编年备要》：二年十月戊辰朔，日有食之。 
五年八月一日，翰林天文局言：「今月辛巳朔，日当蚀。其日苍黑云起，不辨亏分。按《天文占》云：日蚀阴阳相掩，有云蔽之，即日不蚀。乞付史馆。」从之。 
高宗建炎三年九月一日，日有蚀之。初，日食仅四分，未几复退。有顷，上遣中使赍太史元进日食分数晷刻图标宰执。晚朝奏事次，上曰：「太史初奏日食早而分深，朕适以油盆观之，食浅而退速。」吕颐浩曰：「陛下严恭寅畏，天鉴精诚，宜感格之如此。崇宁、政和间，灾异频仍，而消弭之速者颇鲜，恐于应天有所未至。」上曰：「朕常以谓奉天不如畏天。」旧例，日食不御殿，作休假。是日晚朝，以巡幸机务至繁，故视事也。 
