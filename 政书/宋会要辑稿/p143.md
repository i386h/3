<!-- { "loadSidebar": true } -->
普安禅院，周显德中建，建隆初赐额，昭宪太后建佛殿。端拱二年，遣内侍郑守均部兵卒以重建，又造法华千佛、地藏不动尊佛阁，凡六百三十八区。初，元德太后攒宫在此院，及改，上又别起殿塑元德真容，亦守篆住持。守篆，五台僧，跣足游京城，结庵此院，卒，赐谥明悟塔，曰正慧。
 道释 宋会要辑稿 道释二 惠安院 
      
惠安院

婺州惠安禅院，绍兴三十一年正月二十二日，右朝奉大夫、直秘阁、主管台州崇道观吕用中言：「父好问昨为尚书右丞，除资政殿大学士，累赠太师，今葬婺州武义县惠安院之侧，乞充功德院。」赐是额。
 道释 宋会要辑稿 道释二 普明院 
      
普明院
【宋会要】
      
淳熙五年六月二十四日，诏秀王坟庵在湖州府乌程县，以「普明禅院」为额。
 道释 宋会要辑稿 道释二 资圣院 
      
资圣院
【宋会要】
      
资圣院，一在新并州城内。天禧五年，真宗以祖宗皆尝亲征，为阵亡将士追福，得(袖)[神]虎三部落二营地，遣内侍杨守信造，凡七百二十区，天圣初成，赐名，给田园，太祖、太宗忌日，皆就建道场。一在隆安坊坊：原作「场」，据下文改。。初，太宗第七女陈国长公主幼不茹荤，许出家，大中祥符二年八月制，进封吴国，号报慈正觉大师，赐紫，名清裕。九月，出居是院，以教坊乐、释门威仪导送。前一日，车驾临视。初在建初坊，后以迫隘，徙城西隆安坊。
 道释 宋会要辑稿 道释二 十方寺 
      
十方寺
【宋会要】
      
绍熙元年五月四日，真秘阁张镃言：「乞以临安府艮山门里所居屋舍为十方禅寺，仍舍镇江府本家庄田六千三百余亩，供赡僧徒。」礼部、太常寺拟「庆寿慈云禅寺」为额，从之。
 道释 宋会要辑稿 道释二 僊林寺 
      
僊林寺
指挥，僧宗满特补右街僧录。命下之日，外议藉藉，咸谓宗满乃么庸释耳，安能上动冕旒，护降中旨 意有与之为地者。若非左右之近习，则必肺腑之懿亲也。陛下与之，固不害于为治，至于重烦内降，三省施行，给舍读书，乃为一缁黄之流委曲若此，人其谓何 臣观国朝僧职有阙，命两街各选一人，较艺而补。今日僧官充创都城，未闻有清修之士可以厌服众望者，安得较艺而补哉 近日有女冠季贞咏干犯天听，补左街鉴义，中书缴奏，随即寝命。未及两日，忽有宗满希求僧录，可谓无忌惮之甚矣。欲乞寝罢。」故有是命。 庆元四年三月十七日，诏：「仙林住持慈恩宗教赐紫真教大师宗满，已降"特补右街僧录，主管教门公事，仍旧住持"指挥更不施行。」臣僚言：「伏
 道释 宋会要辑稿 道释二 开宝仁王寺 
      
开宝仁王寺
【宋会要】
      
绍熙四年三月四日，诏开宝仁王寺特与蠲免借官员指占。从住持僧文坦请也。
 道释 宋会要辑稿 道释二 上天竺灵感观音寺 
      
上天竺灵感观音寺

嘉定五年二月二十九日，诏令两浙转运司取索上天竺灵感观音教寺并径山兴圣万寿禅寺砧基契照究，见着实有无隐寄别人产业，仍截自今降指挥日为限。如日后如有增置田产，并不在蠲免之数不：原无，据文意补。，其两寺得免和买役钱之额，令所隶官司各与消豁，不得暗于其它人户产上均摊。如违，许被害人户越诉。兼虑其它寺观不体朝廷以两寺系祈祷去处及有元降指挥，援例陈乞，源源不已，重为民困。今后如有似此之类，并令给、舍缴驳，户部执奏，不得放行。」先是，临安府言：「上天竺灵感观音教寺进状，乞下临安、嘉兴、平江府照绍兴二十四年已降指挥，将本寺和买役钱、保正役次及科敷并与蠲。」既得旨依，而径山兴圣万寿禅寺援以为请，亦复从之。臣僚言，谓所降指挥但泛然蠲免，初无限则，其弊必至隐寄外人田产，积久不已，所免愈多，则他人受害愈重。故有是诏。 

十二年正月四日，诏令封桩库于见桩管度牒内支拨一十道，付上天竺寺变卖价钱，专充修造殿宇使用。以住持僧善月言：「本寺系是朝廷祈祷去处，殿宇经涉年深，多有摧损，今重行修换，乞矜轸给赐。」故有是诏。
 道释 宋会要辑稿 道释二 东山太平禅寺 
      
东山太平禅寺
【宋会要】
      
嘉定三年十一月一日，诏怀安军复建东山太平禅寺。以本州岛乡官士庶言祈祷感应，从其请。
 道释 宋会要辑稿 道释二 天台东教寺 
      
天台东教寺
【宋会要】
      
庆元三年十二月十四日，诏上天竺灵感观音寺为系祈祷去处，今永作天台教寺。
 道释 宋会要辑稿 道释二 寄居僧寺 
      
寄居僧寺
【宋会要】

光宗绍熙〔□年〕四月十三日，礼部言：「僧道经朝省陈祠，乞将寄居寺观官员士人起离。内有无力盖屋居住之人，深可怜悯。」诏与展五年。(本卷郭声波点校) 

 礼 宋会要辑稿 礼一 郊祀仪注 职事 
     
宋会要辑稿 礼一

郊祀仪注
职事
亲郊，其五使已载别门，余执事官谓都大主管、排连、提〔点〕、(黔)[钤]辖，捧日奉宸队法驾卤簿、仪仗兵队(斡)[干]办、排连，法驾卤 、仪仗兵队都大提举、主管，并一行应奉兼主监散赏给，都大主管大内公事，行宫使，辇辂前编排、引驾臣寮，及御营四面巡检、青城内至郊坛巡检、城里都巡检使，金玉辂前后经略、提点、编排，捧日奉宸兵队执仪仗等。比旧书虽名称略异，而所差官亦以武臣、内侍充，与元丰官制之前颇同，更不重见。 
干德六年十一月四日，诏：「行事官令太常礼院以诸道前资宾幕、州县(京)官、黄衣、诸司守选人充，仍须以逐人出身、历任文书，准 格分明磨勘，委无违碍，引验正身，方得差补。如数内曾有殿犯及除(除)名、免官、勒停人，未经恩洗雪者，不在差补之限。有已取到文解选人，不得更赴行事。」 
开宝九年二月，诏：「南郊诸司寺监准例合差行事(宫)[官]，宜令逐州点检，除先受(西)[四]川、广南官不赴任，应自前准 起遣不赴阙者，并曾经引见拣落及不与官人等，并不得差补。如行事毕后参选日，铨曹磨勘，却有违碍，其元差补官吏勘罪奏裁。」 
太宗太平兴国三年十月十日，诏：「应诸司奉郊祀行事官等，并以前资官吏、 
     
部黄衣选人充。曾犯除名及免所居官，得任未经恩宥人等，并无得差补。」 
六年十月二十一日，诏：「自今奉郊庙行事文武官，致斋日并须洗沐、澣濯衣服，务于虔肃。违者以不恭论，令御史台纠察。」 
淳化元年正月，判宗正寺赵昂言：「宗(朝)[庙](祀)[祠]祭差摄行事官多辄称疾不赴，飨祭之时，员多通摄。欲望自今如实患者，具名以闻，遣使(司)[同]医官验视，如涉虚诳，请行降黜。」诏从之，仍令监(察)[祭]使常切告谕。 
三年八月十六日，中书门下言：「昊天四祭、太庙五飨望依旧以宰臣摄太尉行事。自余大祀并差给舍已上摄，中小祠诸司四品以下摄。」从之。 
真宗咸平二年二月，诏：「自今祠祭行事官遇急速差遣，即听申〔中〕书门下，委实疾患，监祭使牒医官院看验，依淳化元年诏书施行。内有主判带职者，无得托故陈状，如有规避，令御史台、太常寺纠察以(间)[闻]。」 
景德二年九月三日，诏：「南郊行事官并须依坛上下等级官资次第定差，不得差老幼疾患者。礼有不肃，命御史台觉察弹奏。」 
十一月六日，诏京官年未十五，愿赴南郊陪位者并听。时秘书省正字晏殊上章，愿观大礼，帝怜其意，许之，因有是诏。 
景德三年八月二日，命知枢密院事陈尧叟为祀汾阴经度制置使、权判河中府，翰林学士李宗谔副之，仍权同知府事。河北转运使李士衡、三司盐铁副使林特计度(度)粮草、提举京西陕西转运司事；枢密直学士 
     
戚纶、昭宣使刘承珪计度发运。纶知杭州，以龙图阁待制王晓代。客省使曹利用、西京左藏库使张景宗、供备库使蓝继宗相度行宫道路；内供奉官李怀 、殿头郝昭信句当修造及省厨；内供奉官史崇贵、高品赵履信同管行宫桥梁道路：并取陈尧叟等指挥，仍迭入奏事。 
二十四日，上封事者言：「〔南〕郊，兵部及诸寺监、太常礼院差前资幕职州县官并在京百司人吏行事，无定员数，多是身不在京，许人投状，创给公验减选。欲望自今先定合用员数申中书，以无违碍官差，并须亲赴行事，方得出给公验；如违，委御史台、礼院觉举以闻。」从之。 
十二月二十四日，又置车驾前后、行宫四面都巡检三人，同巡检三人，栏前收后巡检三人，车驾左右厢巡检四人，都大提点排顿三人，整肃行在禁卫一人，编排导驾官二人，东京旧城内都巡检使一人、同巡检使一人，新城内都(内)巡检使二人，旧城内都同巡检、钤辖三人，新城内巡检二人，管(内)[勾]皇城大内公事一人，同管勾大内公事一人，大内(西)[四]面巡检四人。并以合门、诸司使副、管军枢密承旨、内侍押班、都知充。 
四年正月十三日，详定所上从至(睢)[脽]上及奉祀官从人数：入内内侍省都知二人、内臣五人，内侍省都知一人、内臣五人，合门使一人，通事舍人二人，带御器械二人，亲王内臣一人、知客一人，中书门下(臣)直省官、枢密院知客、押衙各一人。幕次所 
     
留从人：亲王、(书)枢密院四人，三司使、学士、尚书丞郎、上将军、观察使已上三人，给谏、知制诰、龙图阁待制、大卿监、三司副使、知杂御史、大将军、枢密都承旨、防、团、刺史、合门使已上二人，余并一人。仍不得至坛下。升坛职掌人数：中书省十人舁册，门下省二人捧宝，太常寺六人捧俎，二十二人登歌，礼院三人引赞行事，少府监三人供祭玉、酒爵，光禄寺二人酌酒过俎，司天监二人设神位，太府寺一人供币，将作监一人掌香火。从之。 
大中祥符元年四月二十四日，殿中侍御史崔宪言：「近差行事官，或初登仕路，或久在外官，不习祠祭礼仪。望自今并先赴斋宫习仪。」从之。 
九月二十二日，诏：「群臣有期丧未满，余服未卒哭者，不得预祭。敢有隐匿，遇赦不原。」自是大祀皆用此制。 
五年九月三日，诏：「大礼、朝会，据《仪制》，京官并赴陪位。自今不至者，令御史弹奏。」 
