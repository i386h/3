<!-- { "loadSidebar": true } -->
二十九年二月二日，太常丞张庭实言：「检照《郊祀大礼按沓敕》：『诸大礼应奉人(乘)[乖]违失仪者杖一百。应缘大礼行事有违犯，不以本年赦降原减。』元系太常寺省条法，从前每遇大礼，只引律文：『诸祭祀行事失错及违失仪式者，笞四十。』皆引赦原，更无断罪条法，恐大礼应奉人懈怠不肃，无以惩戒，有失祖宗立法之意。望送敕令所，以绍兴敕内修入，永久遵守。」从之。 
七月九日，监察御史任文荐言：「祀者国之大事，礼者法之大分，名实之间，不可不谨。今考其未合于经者言之。五齐、三酒，所以实八尊也，今醴齐、缇齐、央齐、沈齐、泛齐，不曰齐，而曰酒，此名有未正者。七菹、三臡，所以 
      
实四豆也，今七菹不曰菹，而曰醢，糜臡不曰糜，而曰 ，此名有未正者。麷、蕡、白、黑，皆熬用也，稽先儒注义，参郊庙礼文，则麷为熬麦，蕡为熬 ，白为熬稻，黑为熬黍矣。今麷已用熬麦，而蕡、白、黑犹生用之，此制度有未合者。形盐，盐之为虎形者，《左氏》所谓『羞嘉谷，盐虎形』是也。今馔牒谓之『形盐虎』，此文义有未安者。经曰：『铺筵席，陈尊俎，列笾豆，以升降为礼者，礼之末节也，故有司掌之。』然礼之所尊，其义也，名实差讹，沿袭日久，不可不察。望参照礼文厘正，庶几不叛于经，以称祀事。」诏令礼部、太常寺检照郊庙礼文厘正。 
三十一年五月二十一日，太常寺言：「政和礼制局定郊用特，而明堂用牛、羊、豕；郊用匏爵，而明堂用玉爵。其余豆、(祭)[登]、簋、俎、尊、罍，并用宗庙之器，但不设彝，不(课)[祼]。所有今来明堂大礼，欲依上件典故。」从之。 
二十四日，臣僚上言：「明堂大礼专以诚意为主，除诸军支赐今依旧例外，有礼文在。今日多事之际，谓宜颇从减省，以宽费用。望诏有司条具裁酌。」礼部、太常寺看定：「昨知临安府赵子渊所进《明堂大礼排办例册》，内有不必创置添修换造者，不得枉费钱物，裁定申朝廷外，其所设币帛、牲牢、笾豆、祭器、礼料、酒齐、登歌、宫架、〔乐〕舞等，并依大礼祀神之物实用之数，于礼文即无合省减事节。」从之。 
八月二十三日，太常少卿王普言：「在京有冰井务，季冬藏冰，仲春开冰，先飨司寒，凡祭祀共冰如礼。 
      
今行在三衙所藏冰雪甚多，唯祭祀未尝用之，诚为阙典。况将来明堂大礼，天气尚温，前一日晡时宰割牲牢，隔夜制造神食，若无冰鉴，恐不鲜洁。望下三衙，本寺关报应副神厨合用冰雪，仰称明德，以荐馨香之意。」从之。 
十二月八日，太常少卿王普言：「兹者銮舆顺动，而百官留务皆在临安行宫，望诏有司，凡祭祀之礼，举行如旧，各扬其职，无或不恭。」从之。 
三十二年七月十一日，孝宗即位，未改元。殿中侍御史张震言：「养兵御戎，在今为急；丰财节用，于事宜先。陛下绍膺皇图，祗见祖庙，所严在乎礼，所贵在乎诚。至如百官有司勤恪奉祀，群公卿士奔走侍祠，盖国之常，亦臣之职。况陛下登极疏恩，咸(偏)[ ]中外，今锡类复加，则稠迭已甚者。神宗皇帝亲郊，执政以国用不足辞赐，司马光以为救灾节用，且自贵近始，可听其辞，又乞自文臣两省、武臣宗室刺史以上皆减半赐。事虽中沮，识者是之。况今边备方兴，不独救灾节用而已。乞凡臣僚执祀事者，痛裁无益之赐。仍以臣章宣示宰执，庶几臣子之分，得以少安。」诏札下都大主管所。 
九月二(月)十四日，知临安府、兼权户部侍郎赵子潚言：「内外财赋支用日广，宜先撙节。自今遇典礼，应诸色执掌行事等官吏，乞朝廷预减人数，庶免冗滥妄费。仍更不支降料次折食钱。」从之。
《续会要》：高宗皇帝建炎元年五月一日，皇帝登极，告于昊天上帝。册文曰：「维靖〔康〕二年岁次丁未，五月庚寅朔，嗣天子臣御名，敢昭告于昊天上帝。金戎乱华，二帝北狩，天支戚属，混 
      
于穹居，宗社罔所凭依，夷夏罔知攸主。臣御名以道君皇帝之子，奉宸旨以总六师，握大元帅之权，唱义旅而先诸将，冀清京邑，迎复两宫。而百辟卿士、万邦黎献，谓人思宋德，天眷赵宗，宜以神器属臣。御名辞之再四，惧不克负荷，贻羞于来世。九州岛四海，万口一辞，咸曰不可。稽皇天之宝命，栗栗震惕，敢不钦承。尚祈阴相，以中兴于宋祚。」绍兴元年正月二十日，太常寺言：「诏以建炎五年正月一日改作绍兴元年，合奏告天地、社稷、宗庙。」从之。四月十七日，太常寺言：「大行隆佑皇后崩，依古例，合奏告天地、宗庙、社稷、诸陵。」从之。五月三日，太常寺言：「大行隆佑皇太后攒宫下手，合祭告五方五帝、太岁帝君诸神。」从之。二十日，太常少卿苏迟言：「将来大行隆佑皇后灵驾发引，前一日合依礼例，奏告在京及越州宫观庙宇、经过十里内神祠。」从之。二十六日，礼部尚书胡直孺言：「大行隆佑皇太后登配庙庭册礼，奏告天地、宗庙、社稷。」从之。其祝文并述以见隆佑皇太后在钦圣宪肃皇后垂帘日既正名位，崇宁奸臣沮格之意。六月五日，太常寺言：「奉上大行隆佑皇太后尊谥昭慈献烈皇后号册，前期告庙。」从之。八月十一日，太常少卿苏迟言：「昭慈献烈皇后祔庙前二日，奏告天地、宗庙、社稷、宫观、庙宇。」从之。二年十二月二十五日，检察宫陵所言：「昭慈烈献皇后攒宫禁地窠木死损，春分前奏告补种。」从之。其后凡遇春补种及修造装整神(御)〔御〕帐与永佑陵，并用此礼。三年三月十三日，礼部、太常寺言：「四月十四日，昭慈献烈皇后大祥，除几筵依礼例，前时礼仪使先行奏告之礼。」从之。四月二十八日，太常寺言：「昭慈献烈皇后改定谥曰昭慈圣献皇后，奉册宝告庙。前一日，遣官奏告天地、宗庙、社稷。」从之。四年五月五日，国子监丞王普言：「今岁举行明堂大礼，窃观绍兴元年案牍，内有未合典礼事：前期降御札奏告天地、宗庙、社稷，御书祝版并云『伏为御札降奏告』，恐未足以称严恭礼祀之意。」礼部、太常寺看详：「既称嗣天子臣名，不应对天地、宗庙、社稷自称『御札降』，委是语言轻重不伦。学士院青词、表文、祝文并行改称『伏为(命)[今]年九月有事于明堂』。」从之。五年二月十九日，礼部、太常寺言：「奉迎太庙神主赴行在奉安，合差太常少卿奏告。」从之。六年八月十六日，太常寺言：「车驾巡幸建康，进发前二日，遣官奏告天地、宗庙、社稷。应临安府载在祀典神祠，出国城日軷祭用羝羊、祝文，并致祭沿路桥梁、十里内神祠、名山大川。」从之。七年正月二十五日，太常寺言：「道君皇帝、宁德皇后讣音闻自金国，合遣官奏告天地、宗庙、社稷、诸陵。」从之。二月十五日，太常少卿吴表臣等言：「车驾巡幸建康府，进发前一日，诣徽宗皇帝、显肃皇后几筵前行奏告之礼。」从之。四月六日，太常少卿吴表臣等言：「道 
      
君皇帝、宁德皇后谥号已下，依照厚陵故事，以谥议请于南郊，宁德皇后谥依诸后故事，奉谥册宝告于太庙。」诏恭依。七月十八日，太常寺言：「奉上道君皇帝、宁德皇后谥册宝，依礼例，前二日奏告天地、宗庙、社稷、宫观。」从之。八月十四日，太常寺言：「明堂大礼前一日，皇帝躬上惠恭皇后改谥册宝，奏告天地、宗庙、社稷、宫观。」从之。十一月十二日，礼部、太常寺言：「圣文仁德显孝皇帝、显肃皇后梓宫未还，久停朔旦之礼，望先次祔庙，奏告天地、宗庙、社稷、宫观。」从之。九年正月九日，诏：「金国遣使议和，割还河南故地，可差官奏告天地、宗庙、社稷，并温州景灵宫东西宫、福州启运宫、绍兴府昭慈圣献皇后攒宫。」十年十一月十六日，太常寺言：「奉上皇太后册宝，依礼例，前期奏告天地、宗庙、社稷、诸陵、昭慈圣献皇后攒宫、景灵东西宫、承元殿、顺承殿、天庆观、报恩广孝观。」从之。二十四日，礼部、太常寺言：「奉迎皇太后非晚到阙，比附大庆礼例，俟还宫日，遣官奏告天地、宗庙、社稷、诸陵。」从之。十一年十一月二十六日，诏命宰执及议誓、撰讲和誓文官告祭天地、宗庙、社稷「誓文」下原有「遣」字，「社稷」下原有「从之」，据《建炎要录》卷一四二删。。时金国通好也。十二年四月十八日，太常寺言：「大行皇后上僊，遣官奏告天地、宗庙、社稷。」从之。同日，太常寺言：「徽宗皇帝、显肃皇后、懿节皇后梓宫过界，令迎护官行祭告之礼，及经由州县致祭神祠，迎护到行在，差官奏告天地、宗庙、社稷、诸陵。」从之。五月二十五日，太常寺言：「于太庙修建别庙，下手日，先奏告诸室，并致告土地。」从之。六月十八日，太常寺言：「奉上懿节皇后谥册宝，前一日遣官告庙。」从之。二十六日，礼部、太常寺言：「懿节皇后神主祔庙前二日，差官奏告天地。」从之。七月二十一日，攒宫按行使司言：「徽宗皇帝、显肃皇后、懿节皇后攒宫摽札神穴、神围，合奏告昭慈圣献皇后攒宫。」从之。九月十八日，太常寺言：「徽宗皇帝、显肃皇后、懿节皇后灵驾二十六日发引，十月十七日掩攒，依礼例，并合前一日奏告昭慈圣献皇后攒宫。」从之。十三年二月十八日，太常寺言：「已拟定永佑陵名，合奏告徽宗皇帝、显肃皇后攒宫。」从之。闰四月七日，礼部、太常寺言：「中宫受册，合前期差官奏告天地、宗庙、社稷、景灵宫、天庆观、报恩光孝观、诸陵、昭慈圣献皇后永佑陵攒宫。」从之。二十年五月六日，太常寺言：「玉牒所修进《(呈)[皇]帝中兴圣统》，于天兴殿圣祖天尊大帝之西安奉，合遣官奏告景灵宫。」从之。二十一年十月五日，太常寺言：「修盖景灵宫并毕工，合豫期奏告，迁圣像神御。」从之。自后每因修葺，亦用此礼。二十四年十月二十六日，礼部、太常寺言：「进呈安奉《徽宗皇帝御集》，前二日差官奏告景灵宫逐殿圣像神御。」从之。二十六年十月九日进《皇太后回銮事实》，二十七年四月六日进《玉牒》、《仙源类谱》，二十八年 
      
