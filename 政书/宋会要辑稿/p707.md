<!-- { "loadSidebar": true } -->
十七日，张巩等言：「躬亲至二股河觑步下约，东流河势深快，北流渐慢。今相度下流怯薄，堤防并未曾施功，深恐危急，别致决溢。欲望依久来修塞河口例，差转运使副一员，专往下流州军检视，堤防向着去处，阙少人功、料物计置，其妨碍水行县镇，且令固护，仍一面相度迁移，候河事定迭，即归本司。其王亚乞令往 
      
下流州军同共照会管干。」诏转运使副一员与王亚计会张茂则同去。茂则又言：「二股河一面东倾，水及八分，北流止及二分。观此水更无议论，其张巩等见议修迭，渐次闭塞北流，见同议定闭塞次第，未敢便往二股河下相度堤防。乞差近上臣僚一二员赴二股河，同议闭塞北流。」诏更不差官，并依累降指挥。 
十九日，张巩等言：「先准诏开治二股河，今月十二日，大河东徙，北流浅小。十四日闭断大河北流，更卷栏水埽以御捍暴涨水势，用(上)[土]木填迭次。」诏见役兵士特与等第支赐，仍赐张巩、李立之器币有差。 
九月五日，程昉言：「二股北流，今已闭塞，然御河水由冀州下流，尚当 导，以绝河患。」又言：「南河、蔡河等处，若以堰蓄水，可复旧日塘泺，为久长之利。」上批：「御河等水，须合早议 导，可速处置。其塘泺当措置事，令枢密院施行。仍差权都水监丞刘彝与昉相度以闻。」 
三年正月，判北京(翰)[韩]琦言：「奉诏选委官相度体量见今东流堤防兴功次第如何，固免向去水患。欲乞专委见在河上都水监官与转运使相度，必见利害。或以近上经历臣僚往彼检觑。」诏若且罢御河工役，并力治大北堤，似为得策。因令河北转运司于御河抽那人夫兵卒赴东流工役，其御河阙人，枢密院刷 应副。 
十二月，诏判都水监张巩候勾当回日，且在黄河东流照管，候至夏秋水势定迭，即还司。 
四年七月二 
      
十三日，河决大名府第五埽。 
八月五日，张茂则言：「奉诏相度二股决河利害，乞以开封府判官宋昌言，都水监丞、河北兴修水利官、宫苑使、带御器械程昉，同领役事。」从之，仍以昌言判都水监。 
九月五日，诏：「郓州言黄河溢水入故道行流，令京东提举常平仓司那官一员前行相视深浅阔狭水所归，仍画图以闻。」 
十二月十四日，赐河北转运司度僧牒五百，紫衣、师号各二百五十，开修二股河上流，并修塞第五埽决口。 
二十三日，命内侍省内侍押班李若愚、宫苑使带御器械程昉，同提举修塞北京第五埽决口，并(门)[开]二股河上流。 
五年三月十六日，塞北京第五埽口，导河入二股，赐都大提举官宋昌言、王令图、程昉等钱绢有差。 
四月二十二日，都大提举修塞北京第五埽决河、入内副都知张茂则等言：「已塞第五埽，令河入新开二股河。」诏赐茂则以下御筵于大名府，仍命右谏议大夫、集贤殿学士宋敏求就决河致祭。 
七年二月五日，都大提举大名府界金堤范子渊等言都大：原脱「大」字，据《宋史》卷九二《河渠志》二补。：「 浚二股及清水镇河通快，其退背鱼肋河三道可以闭塞，庶大河水并入清水镇及二股河，兼退出民田不少。」诏如疏浚正流，河道已深，即闭塞。初，外都水监丞同勾当公事张伦请于第四埽上下签开鱼肋河，可以引水势复二股河故道，命监丞刘璯、王令图、程昉参议，以子渊等领(具)[其]事。又开直河深八尺， 
      
以浚川把疏治之。至是，子渊言疏浚功状，故有是诏。浚川把事详见浚河司。 
四月十六日，诏：「应黄河夏秋水势泛涨，堤岸厄急，须藉夫众救护之处，去所属州府五十里已上者，委本埽申所属县分，那令佐一员画时上言，抽差急夫入役。及申都水监丞司并本属州府，催促应副。仍令通判上河提举。如不至危急，妄有拘集人夫，并坐违制之罪。仍委按察官司觉察之。」 
六月，都水监言：「监丞刘璯状：『勘会北京界黄河自熙宁二年闭断北流后来，累经横决，于许家港及清水镇行流，致水势散漫，不成河槽，常忧壅遏之患。六年十月之内，因外监丞王令图等各为大河行流清水镇，下入蒲泊，散漫不成河槽，渰侵民田，乞于北京第四、第五埽等处开修直河，使大河复还二股故道。璯寻被旨相度，还言其利，寻已施行，乃系金堤都大范子渊、朱仲立等领其事，开成其河，计深八尺，不住 浚。又缘向上鱼肋河数道分夺水势，寻擘画闭断鱼肋河四道，所贵擗拶水势，全入二股河行流。今据北京新堤第五埽使臣康景通并德博州都大李襄等言，自今岁开拨北京第五埽直河并南岸闭断鱼肋河四道，擗拶水势，全入二股河后来，水势节次添涨七尺二寸，行流湍急，不住拥塌河崖。即目直河内水深二丈五至三丈已来，而许家港、清水镇河极至浅漫浅：原作「清」，据《长编》卷二五四改。，几乎不流。看详二股河见今虽是水势深快，已 
      
成河道，盖缘蒲泊已东接连清水镇、许家港，向下直至四界首，渐次退出田土，别无固护。如向去却遇漫水出崖，未免依前牵回河头，复成水患。欲乞下外监丞司相度度：原作「应」，据《长编》卷二五四改。，候霜降水落，得清水镇河闭断得：《长编》卷二五四作「将」。，筑溇河堤一道遮栏涨水，使大河复循故道，别无走移壅塞之患。及退出良田数万顷，民得耕种，兼退背下博州界堂邑等七埽，减省逐年修护之费，公私俱济。所有退出田土内，系官及人户未归业地土，即乞许逐旋召人承佃。人户归业，照证分明，即复给还。』监司勘会北京界第五埽所开直河，及用浚川把、铁龙爪疏浚河道，并闭塞鱼肋河等，元系刘璯相度措置，今又以为言，乞差璯与监丞王令图同会外都水监丞司就计其事。」从之。 
九年正月十二日，同管勾外都水监丞司公事范子渊言：「北京第六埽、许村港连二股河，切虑向去涨水，复至漫溢为患，欲乞自南岸鱼肋埽接(水)[治]水堤。」从之。 
四月十八日，都水监丞司言：「本监已相度，致于许村港连接鱼肋河筑堤，委是利便，见已兴修。」 
十年七月十七日，黄河大决于曹村下埽。 
二十四日，澶渊绝流，河道南徙，又东汇于梁山张泽泺，分为二派，一合南清河入淮，一合北清河入于海。凡灌郡县四十五，而濮、齐、郓、徐尤甚，坏官亭民舍数万，田三十万顷。上恻然矜愍，遣御史按视而赈济其民。乃案图书，相山川形势，诏以明年春作治修塞，下都水监 
      
考事计功。以闰正首事，距五月一日新堤成，河还北流。诏奖赐官吏有差。凡兴功一百九十余万，材一千二百八十九万，钱米各三十万。 
九月三日，诏应大河决溢见被水占压民田处，并令当职官司速行疏畎。 
十一月十四日，都水监言：「勘会黄河递年所役兵夫，自来土功别无成法，昨列到土法，今春试用，委得经久，可从之。」
 方域 宋会要辑稿 方域一四 治河 二股河 二股河 
      
二股河
      
嘉佑二年，有司言：「至和大水，京城罹害，宜自祥符县葛家冈穿河，直城南好草陂，北入惠民河，分注鲁沟，则无水患永通。」三年正月戊戌，发卒调民，穿河于京城西，役工六十万。九月成，癸巳，名曰永济河。 
十一月己丑，置都水监。 
五年春，河北漕韩贽穿二股渠，分河流入金、赤河，役夫三千，一月而毕。七月丙辰，上二股河图。八年，贽判都水。二月，命贽及丞李立之与河北漕唐(界)[介]按视修二股河。 
治平元年五月，命都水浚二股河，纾恩、冀水灾。 
熙宁元年十一月十三日，命学士司马光〔相〕度二股河利害。 
二年八月五日己亥，光言：「禹分九河，汉酾二渠，河顺则为患小矣。河并为一则劳费倍，分为二则费减半。张巩等欲塞二股河为北流，恐费大而功不成。」 
十四日，巩言北流已塞。辛亥，诏闭断北流。 
四年七月，河决大(明)[名]。五年三月塞之，导河入二股。 
七年，浚鱼肋河，复二股河故道。元佑七年，吕大防曰：「黄河持议者有三说，一曰回河，二曰塞河，三曰分水。为四堤二河分减水势，实为大利。」
 方域 宋会要辑稿 方域一五 治河下 
     
宋会要辑稿 方域一五

治河下二股河附
元丰元年闰正月一日，提举修闭曹村决口所言：「以今月十一日筑签提，闭脱水河。」遣权判太常寺李清臣乘驿告祭，就差走马承受韩永式赍香建道场三昼夜，仍令候河水稍浑闭口，毋得沙损京东民田。 
二十八日，修闭曹村决口所言：「昨计修闭之功，凡役兵二万人，而今止得一万五千人有奇。」诏河东路、开封府界差雇万夫。 
二月五日，诏：提举修闭曹村决口所察视兵夫饮食，有如疾病，令医官用心治疗，具全失分厘以闻，当议赏罚。 
三月四日，诏都水监调发汴口水势，通接淮、汴行运。其曹村决口水虽已还故道，三日一具疏浚次第以闻。赐塞决河役兵特支钱。 
二十五日，诏：大河初复故道，尚或壅遏，令都水监遣丞一员，于上流王供等埽往来照管，及别差官提点下流堤埽。 
二十七日，赐度牒二百道付河北转运司，以市年计修河物料。 
四月二日，诏塞河役众阙医治疾，令翰林医官院选医学二人，驰驿给券以(住)[往]。 
二十一日，诏太医局选医生十 
     
人，给官局熟药，乘驿诣曹村决河，医治见役兵夫。 
二十五日，提举修闭曹村决口〔所〕言，已塞决口。诏改新闭曹村埽曰灵平，遣枢密学士、尚书右司郎中陈襄祭谢。初，决口屡塞不能绝流，财力俱竭，燕达等相视无策。有小赤蛇出于上流，众以为神，共祷之，一夕沙涨，河遂塞，故赐名埽曰灵平，庙曰灵显。 
同日，诏新闭曹村埽都总管燕达兼都大提举修闭决口，外都水监王令图权同提举修护，务令坚实。仍遣中使抚问，赐燕达以下御筵。 
二十八日，诏：「新埽役兵疲于盛暑，可三分日力，用二分全役，一分与放半功，午暑听少休息。」 
五月六日，群臣上表贺塞曹村决口，河复故道。 
同日，诏塞决河口卒听自陈，仍(俱)[具]被差急夫合如何优恤，其部夫官分若干等第以闻。 
同日，都大提举修闭曹村决口所〔言〕：「见修河(提)[堤]，增卑培薄，正须兵夫赴役。候涨水定，即先降指挥，分日力三分之一放半功。」承受韩永式言：「新修马头，于大河倾注之间签成堤岸。河流虽断，堤面尚垫，犹须众力。乞且留诸处役兵一月，候马头不垫，新堤增固，委都大提举所减放，实选役兵万人，俟过涨水听还。」并从之。 
