<!-- { "loadSidebar": true } -->
二百万贯，赴总领所收换会子，令先次收换到旧破会子二十万贯，附纲赴左藏西上库送纳外，照得见在新会子一百八十万贯未有续申，已换数日，并鄂州大军库会子一十四万余贯桩管。勘会秋成在近，米价低平，合依年例和籴桩管米斛。奉旨，提领封桩库所支降会子三十万贯，(辏)[凑]前项见桩管一十四万贯，并于未收换会子内取拨三十六万贯，共作八十万贯，委湖广总领和籴米六十万石，仍照应年例差官就沿流丰熟州军、湖北京西屯军去处置场招籴，限岁终了足，毋容稍有科抑作弊。」故有是命。 
二十四日，淮东总领所言：「近准指挥，给降本钱，令本所镇江府并淮东路沿流丰熟州军置场招籴桩管米五十万石，限岁终了足。本所差官置场招诱籴买外，(昭)[照]对镇江府止管三邑，所产不多，全仰淮东州军丰熟去处收籴。缘今岁高邮以西至楚州一带旱伤，兼今来所籴米数浩瀚，窃虑邻路诸司差人前来淮东所抛地分搀斡争籴，却致米价增长，难以辨集。乞下逐州遵守勘会已降指挥，委淮东、西总领各和籴米五十万石，内淮东总领令差官就镇江府并淮东路沿流丰熟州军置场收籴，淮西总领(今)[令]差官就建昌府大平州、池州并淮西路沿流丰熟州军置场收籴。既有分定去处，自合各行遵守。」诏令淮东、西总领所各遵依已降指挥疾速施行。 
九月十七日，诏令湖广总领将江 
      
西旱伤州县与免和籴，以臣僚言：「今岁诸路丰稔，而江西吉州等处却有旱伤，照得所降和籴指挥，湖广总领籴六十万石数，内江西亦有收籴去处，恐米直自此稍贵，实为非(使)[便]。」故有是命。 
十月五日，诏司农寺：「籴米每石作二贯二百文价(大)[太]贱，可增一百以利农。」 
十二月十八日，诏淮东总领吴琚，今年和籴米五十万石，率先了辨，可特转一官。 
十四年正月十八日，宰执进呈江陵府籴米数。上曰：「赵汝谊籴米数足，虽在吴琚之后，然相去不甚远，亦不可不激劝。可减三年磨勘。」 
四月二十七日，诏：「江东转运司将年例马料五万石委官置场，依市直籴买，不得科敷州县。」以臣僚言：「干道八年移屯马军于建康府，岁籴马料五万石，令本路转运司截拨上供钱充籴米本，每谷一石，给钱一千二百，以为定额。转运司分抛下近江诸郡收籴起发。至淳熙四年，淮南漕臣忽以淮甸秋成，谷价极贱为请。续有指挥，并将江东路元给本钱顿减三分之一。且如去秋，号为大稔，臣体访得马料谷价，如池州等县，每籴一石，为钱一千有奇，其顾船纲与水脚钱之费，每石为钱三百有余，则是一石之料，官给本钱八百，而民之贴钱几于六百矣。乞依干道元给本钱之数，专委转运司措置[收]籴，不得敷之诸州县，实斯民幸甚。奉旨，令户部看详。本部照得近年州军例皆丰熟，所降价钱，每石八百文省，已是均平，难以用元 
      
给本钱之数。若日后时价稍增，即仰从实具申增添。所是专委转运司措置收籴，勿敷之州县一节，今欲下江东转运司条具。」故有是命。 
五月二十七日，四川总领赵彦逾言：「每年兑买成都府路彭、汉、绵州、石泉军秋料，省税米二万余石，支移赴绵州应副支遣所屯将兵。内彭州每岁计四千九百六十四石有畸，缘彭州去缘州地里最远，兼本州岛更有支移赴威、茂州管下五城寨远仓军粮八十余石，每年百姓远输，往返劳弊。本所昨自淳熙四年为头，措置委官就绵州置场籴买，应副不阙。尝具奏乞将彭州淳熙四年秋料合支移赴绵州税米权住一年，如日后准此措置不阙，即乞永远蠲免，庶几民力稍苏，已奉旨依奏。臣照得绵州赡军仓，则日所管收籴到军粮，可以应副今年分支遣不阙，所有彭州淳熙十四年秋料合支移赴绵州税米，乞更与蠲免一年。」从之。
七月三日，诏礼部给降度牒六十道，付两浙西路提举罗点充籴本，以备赈恤。先是，罗点乞为早备，欲预先会计收籴，为他日之用，故有是命。 
二十二日，诏：「江西、湖南州县今岁间有阙雨去处，可各给降度牒三百道，付两路提举常平司，随宜措置收籴米斛。每道依例价钱七百贯，听人户以钱银、会子从便请买，毋得稍有科敷。其米并别项桩管，专备赈济赈籴支用。」 
九月十一日，江西提刑马大同言：「夏秋以来，旱暵为虐，必须籴米以为
      
准备。照得提刑一司有捕盗赃赏钱，江西激赏库内旧有四万贯，吉州抄估停赃人家业出卖，解到一万七千余贯，通及六万余贯。乞将此钱往丰熟地头趁时收籴，约得米三万余石。本路州县数内，据江州、兴国军申旱伤最甚，臣除已拨钱二万贯借江州、兴国军各一万贯充籴本外，自余尚有三万贯，却闻广南循、梅诸州与赣州龙南、安远接近，今岁大稔，亦一面选委官吏前去置场收籴，候向去搬发往诸州县径自赈籴。昨来有不许诸处遏籴指挥，乞检举申严行下。」从之。 
十二日，诏：「封桩库支降会子五十万贯，委浙西提举罗点和籴米二十万石，淮东总领所取拨镇江府见桩管会子一十九万贯，湖广总领所取拨鄂州并大军库见桩管会子共三十万贯，并各照例选官，就丰熟去处置场，内浙西提举平江府置场。招籴堪好米斛，仍一面取见实直开具申尚书省，毋令稍有科抑。」 
十五年正月九日，诏：「淮东转运司于扬、楚州、高邮军见桩管料内共取拨马料一十万石，发赴建康府，就近(近)仓廒桩管，准备淮西总领所以新易陈支用。其船脚縻费，照例支降。」 
三月二十五日，总[领]四川豹赋军马钱粮所言：「利、阆、兴州、大安州并成、凤州合和籴应副沿流诸处屯驻官兵马料大麦，所有淳熙十五年岁用之数，本所自置场籴买已足，更不分科百姓。」诏更权免一年。 
四月二十五日，司农寺言：「省仓和籴桩管马料，近 
      
承指挥权住收籴，月具市价申取指挥。本寺照得见籴经常马料既是少有兴贩入中，亦合一体住籴。缘经常马料见管不多，约支月日不远，目今有管籴料钱六万余贯并在丰储仓令项安顿，内见钱二万八千五百贯，以客人么例见钱，不许出枯，蒙户部将金银兑换。今诸仓见管朝廷桩管马料一十九万余石，今措置，欲以即月市直每石一贯二百文省，管经常金银钱会六万贯兑籴桩管马料五万石，应接支遣，庶得发泄陈料，不致积压。候向去稻上市，接续照市价收籴，依数桩管。」从之。 
十六年正月六日，两浙路运副耿秉言：「去岁科降殿步司马草钱计二十七万七百余贯，已承指挥，令户部科拨本年月桩经总制等钱，自六月止九月止：疑当作「至」。，分作三限发纳应副。今后准此。所有淳熙十六年分合科钱数，乞令户部依年限巢名取拨，从本司先次一面拘催，庶几可以照限办集。」从之。 
淳熙十六年四月十日，四川总领所言：「利、阆、兴州、大安军并成、凤州合和籴应副沿流诸处屯驻官兵马料每岁八万石，自淳熙四年后置场籴买，递年无阙，更不分科百姓。乞下逐州晓谕。」诏更权免一年。自绍兴元年至五年，亦如之。 
六月十二日，宰执奏事毕，上宣曰(曰)：「今岁所至有秋成之望，卿等可预行计置和籴，以广蓄积，仍具见在米数及将来收籴数来数来：「来」字下疑有脱字。。丰歉不常，似此年岁，不易得么。」 
十六日，诏：封桩库支会子八十万贯付 
      
淮东总领所，五十万贯付湖广总领所，专委赵师、梁总令项桩管，以备籴米使用。淮东籴米五十万石，湖广三十万石。 
七月二十一日，中书门下省言：「秋成在近，米价低平，依年例和籴桩管米斛，以广储积。」诏司农少卿韦璞和籴米五十万石，合用本钱，于封桩库桩管会子内分作料次支降。自是每岁节次降旨，委司农寺长贰和籴，亦不过百万之数。 
九月六日，又言：「淳熙十六年上半年，舒州有剩铸到铁钱八万四千二百六十余贯，蕲州有剩铸并去年见在等钱共八万一千五百余贯，各已降指挥，令籴米桩管。深虑逐州所产不敷，却有科抑。」诏令淮西运判王厚之体访见本路委是得熟，可以籴米去处，即将舒、蕲州见在铁钱措置分籴。 
十七日，诏淮西总领张抑和籴桩管米四十万石，令分委官诸州收籴，其籴本钱于总领所桩管下会子七十万七千六百余贯数内支拨，或本钱不敷，许从实申乞支降。又令本所将务场拨还借过桩管钱一十五万贯，就建康务场认数桩管支用。 
同日，诏：「淮西、江东和籴马料，令逐路漕司措置，依时价收籴，不得分科州县，敷扰于民。」自干道七年移屯马军于建康，所用马料。每岁拨上供钱，令江东漕司籴五万石，淮西漕司籴六万石，每石定价一千二百文偶偶：疑误。。淳熙四年，淮甸大稔，减价一半，遂为定例，由是州县不复置场，只以物力高下科抑人户。其后江东臣僚陈乞增作八百文，而淮西如故。至是臣僚言：「岁有丰歉，谷有贵贱，自古和籴每咤时 
      
而立价，无一定不易之理。且江东已行，而淮西边鄙不容未沾恩赐。」故有是命。 
十一月一日，殿中侍御史范处义言：「三总领所和籴乞用淮西例，体访沿流州军，视其熟之上下，随多寡分籴。或于元数不敷，许其陈奏，仍申严科抑之弊弊：疑作「禁」。。」从之。 
十二月五日，诏封桩库支降会子四十万贯，令浙西提举张体仁就近便出米去处和籴米二十万石，赴丰储仓桩管。 
 食货 宋会要辑稿 食货四一  均籴 
      
均籴
      
徽宗政和元年五月十七日，熙河兰湟秦凤路宣抚使、措置陕西河东路边事童贯奏乞下转运司推行均籴之法，诏依所奏，不得咤缘作弊搔扰，及籴买不均等。仍委提刑、提举常平司、走马承受常切觉察，按劾以闻，当重行典宪。所有河北、河东仰逐路监司限半月同共从长相度委实可与不可施行、有无窒碍未尽事理，保明诣实，入急递闻奏。 
