<!-- { "loadSidebar": true } -->
二年四月二日，枢密院言：「臣僚奏乞罢内外封桩禁军阙额。按熙宁十年二月诏旨：『内外禁军已有定额，三司及诸路计置请受岁有常数，其间偶有阙额，未招拣人充填，所余请受亦合桩管。』窃详诏旨内外禁军系经熙宁已来节次减废并合，各已立定实额，即与旧日虚数不同。朝廷为诸路监司吭惜豹费，不务招拣，致渐耗兵数，无以督责，遂立约束，阙额请受悉行封桩。迨今十年，虽所桩到钱物甚多，未尝辄借佗用。今若悉罢封桩，深虑诸路监司咤循蹑望，不肯留心搜补兵备，不唯有乖前日减并军额之意，兼恐缓急阙兵，有误大事。」诏除三路二广更不封桩外，在京府界及其余路分并依旧封桩。仍只封桩衣粮料钱，余亦与免。 
三年五月十七日，诏：「府界、诸路封桩禁军阙额钱帛，后来创置过禁军指挥，并先据数除出，候不及旧额之数，方依条封桩，仍着为令。」 
绍圣元年九月二十一日，京西路转运司言：「本路豹赋素窘乏，乞特免封桩厩军阙额请受。」诏今后诸路厩军马递铺阙额不及一分处，并免封桩衣粮料钱。阙额一分已上处，与免一分。 
元符三年六月十八日，枢密院言：「勘会府界、诸路封桩禁军阙额请受并收租钱物，系专充应副陕西新置蕃落及招置河北广威等军兵请受等支用。契勘日近所在官司往往缘边事支借过上件钱物，即未有拨还之期。窃虑有 指准。」诏今后虽得朝旨，许支借诸司封桩钱物，其两色钱即不得一例支借。如违，其应干官吏并依擅支借封桩钱物法科罪。 
徽宗大蹑二年六月二十一日，诏内外马、步军自今更不封桩衣粮，应干阙额依旧招填，其例物于已桩阙额钱物内支给。 
三年七月二十二日，诏：应内外禁军阙额请受， 
      
依熙宁、元丰以来旧法封桩，仍具状申枢密院。 
政和元年七月二十四日，诏：「内外禁军阙额封桩钱，自今应官司陈乞支借者及支遣主司，并科违制之罪。应今日以前借过未还者，并注于籍，限三年拘辖拨还。仍先具逐件钱物元借年月事咤、已未还数申枢密院。今后每季依此。」 
四年八月十三日，枢密副承旨范许言：「京畿提刑司乞免封桩禁军阙额时服赏给等。缘禁军阙额请给始自熙宁十年为头封桩，及元丰四年六月，王得臣申请封桩勘给式，声说应系合请衣赐赏给钱帛、节料、衣袄之类，并依旁式收破供申。今来所乞，有碍前后条令。」诏申明行下，余路依此。 
八年五月二十七日，枢密院言：「勘会枢密院所管诸路禁军阙额钱物，并降指挥变易轻货上京，于左藏库送纳，令宣旨库立法。今拟修下条：诸禁军阙额封桩物应变易轻货上京者，逐州具管押人职(依)[位]、姓名、纳讫年月日、交付与左藏库是何人收领文状，入急递申枢密院。」诏依修定。 
宣和元年三月十三日，枢密院言：「契勘在京及诸路内外禁军阙额封桩匹帛钱物不少，窃虑内外官司用例起请借支，截拨使用。」诏内外官司敢有奏请借用者，以违制论，不以去官赦降原减。虽奉特旨冲改，仰枢密院执奏。 
六年三月十九日，户部奏：「前权发遣宁州游醰札子：诸州军封桩禁军阙额旁，每月并依见管禁军于勾院通勘，并 
      
春冬衣赐及坐库等，既勘成熟旁，往往逐处公吏偷盗出上件熟旁，与外人结合揩改，便与见管禁军一例夹带支请。欲乞将已勘成熟旁令逐州长贰拘收毁抹，未勘者截日住罢，委是有补漕计。」从之。 
高宗建炎元年十月初九日，诏诸路帅司及转运司同(其)[共]计会一路合添兵数，及每岁所收可以供赡若干，可以令诸州各具申尚书省、枢密院，及诸路帅司、转运司不得隐漏卤莽。所有旧管军兵，止据见管人数外，将合桩阙额钱亦计入今来可充招赡新军之数。 
二年二月二十八日，诏：「靖康元年正月一日至建炎二年正月一日已前逃亡事故军兵合支钱粮，通为阙额数目。除陕西路依旧招填旧阙，及京畿、京西、河北、京东、河南路依今来措置专招可以制御铁骑振华新军外，余路并令以前项钱粮并已降指挥科拨窠名钱物相兼，招置新法弓手及本处阙额军兵。」以尚书省言：「天下禁军兵籍取会未到，欲且以靖康元年正月一日实管之数为准，令诸路提刑司计当见额管兵籍，比较建炎二年正月一日见管实数阙少若干，先次施行，一面具申枢密院御管使司。」故有是命。 
绍兴元年六月二十六日，福建路转运使朱宗言：「本路军政败坏，主将兵管唯务姑息，坐费廪食。欲今后禁军有阙，权住招填。其阙额钱、米，别库桩管，不得他用，以备缓急支费。」诏依，候本路盗贼宁息日，依 
      
旧招填。 
二年六月八日，诏恢复丙军兵经过州县收支过钱粮去处天头原批：「丙，疑误。」，分委监司专差属官遍(诸)[诣]州县，驱磨元收到及实支见剩之数，收其嬴余，储在别库，以待不时之须，免复敛民，庶几奸吏不得侵盗。以臣僚言：「自童贯用事陕西已来，豹用费出不复驱磨，咤得侵盗蠹耗。比年军旅荐兴，州县帑廪空乏，不免取给于民，而官吏并缘为奸，辄为一切科敛之政。既不知兵行实数，又不知住程期日，但凭探报，虚增兵数，宽约住程、批请日限，敛取钱米，有至数倍应用之数者。事过之后，干没其余，或以丰己自利，或以交结市恩，上下谩不检察，民受其弊。」故有是命。 
三年八月二十二日，诏：「近降指挥，委逐路宪司取索起发以前合桩阙额禁军钱物。比复思之，于民未便。想所在州军，虽有不经兵火残破者，军期调拨，应副科敷，力不暇给。今立近限，起发积年桩管，定见追呼禁系，朕不忍焉。可复令诸宪司疾速行下州郡，将建炎四年以前未纳钱物并行除放，销毁簿籍。其绍兴二年合桩纳数，令自绍兴三年为始，分作四限，每年带纳一限。」 
十二年七月十日，京西南路提刑司言：「本路诸州桩拨阙额钱，缘累遭残破，所以微薄，兼又抵近新界，相去不远，难以责令桩办。望详酌，宽行展免三五年，候州县兴葺稍成次第日，依旧桩发。」户部契勘：「随州厩、禁军阙额钱物、斛斗，已承指挥免至绍兴十一年终，合自十二年收桩，其余州军免至绍兴十一年五月分。今欲下京西南路提点刑狱司，将本路州军厩军、禁军阙额请受一例免至绍兴十一年终，仍并自十二年为始收桩。」从之。 
十月二十九日，知绍兴府楼照言：「昨缘奉使韩球将诸军阙额钱数请受申请行下本府认数封桩起发，绍兴十一年十一月三日得旨展免一年，自来年为始认发。上府常赋有限上：疑当作「本」。，实无宽余可以桩发。」诏更与展一年，候限满，依数起发。 
二十七年五月十四日，户部言：「秘书丞杨拜厩言：『潭州旧屯驻大军二千人，续减下一千人，其券食等钱系诸县分认，每月解钱七千余贯，号曰赡军，并是巧作名目。如收纳曲引钱、罪赏钱、约束钱、罚错钱、卖纸钱、词状到事钱、诸色助军钱之类，种种不一。乞将见科赡军钱以十分为率，减免三分，令本州岛通勘应副。』今看详逐项科取名色，皆是违法，虽称减免三分，若不尽除，诚恐未副朝廷宽恤之意。欲下潭州将见(令)[今]科取名色并罢，其见屯官兵岁计止以本州岛系省豹赋应副。如或违戾，委各路提刑、转运司按劾，仍免桩减下一千人米粮钱。」 
三十年八月二十三日，户部侍郎兼权枢密都承旨钱端礼言：「诸路州军阙额请给封桩，每季起纲纳左藏库，具数申枢密院注籍，每上、下半年轮都、副承旨点检。得旨，令户部拘催。乞自今令提刑司于逐州各选职官一员，专行主管拘籍，别库桩 
      
纳，月具阙额军分人数请给则例并桩到钱物数申提刑司，从本司检察类聚，季具一路逐州都帐供申枢密院并户部参照谷考。如所委官隐漏失实，并依无额上供法科罪。」并从之。 
十二月十五日，(准)[淮]东提刑司言：「泰州额管禁军两指挥，昨为累经兵火，所管人数不及元额。自绍兴十六年后来，每岁那拨系省钱三百八十贯、米麦共五十六硕变粜见钱，分作四季起赴行在送纳，充禁军阙额请受。承近降指挥，将禁军阙额请给尽数收桩，每年合桩钱米、衣赐等，共折计钱一万七千六百余贯，委实阙乏，难以依旧管军额桩办。乞但令本州岛依递年所桩数目按季解发，候将来户口增添、荒田遍垦，税赋稍复旧日，依数桩发。」诏从之。 
三十一年五月六日，中书门下省言：「淮南、京西路州军及湖北路信阳军每岁合起禁军阙额钱，缘户口全未如旧，理宜优恤。内楚、濠、蒋州、盱眙军、安丰军已展元至绍兴三十一年终天头原批：「元，疑限。」点校者按：疑当作「免」。。」诏并与放免五年，内楚、濠、蒋州、盱眙、安丰军自绍兴三十二年为始照免。 
孝宗隆兴二年十二月十六日德音赦：「楚、滁、庐、光州、盱眙、光化军管内并(杨)[扬]、成、西和州、襄阳、德安府、信阳、高邮军，勘会逐州军招填厩、禁军阙额请给钱物内，已有指挥免起年限，窃虑未能桩办，可更与放免二年。」 
干道元年二月三日，诏令诸路帅、宪司行下所部州军，今后合起发封桩厩、禁军阙额请给等，特 
      
与免行起发，其阙额须管措置招填。 
七年二月十日，知临安府韩彦古言：「本府崇节厩军止管五百人，今管一千八百三十五人，拣点得元所管五百人止有正身三百四十九人合行存留，其余一千四百八十六人不是正身，皆系逃军诡名之人。已开落名粮，一岁省减衣赐、粮米共计七万二千四百贯二百五十文省。除于内截拨钱支遣添置重禄公人请俸、招刺厩军五百人外，余钱拨人桩管，听候朝廷指挥。」从之。 
六月二十四日，户部言：「鄂州、荆南、建康诸军已差官点阅官兵，内有冒名承代并虚请拣汰等，将来合减下钱物，乞指挥放行。」诏各令总领所令项桩管，非奉朝廷指挥不得擅行支用，月具减下实数申三省、枢密院。 
七月五日，诏知合门事王抃、荆南都统制秦琪同共点拣荆南官兵，其减下钱米，令总领所令项桩管，不得擅行支用。 
九年八月三日，枢密院言：「诸路州军禁军封桩阙额请给等，依条合行起赴左藏库，昨与免行起发，招填须管敷额。据诸处申到兵帐，逐年依旧不敷元额。」诏令诸路帅司行下所部州军，开具免行起发后逐年招到人数曾无敷额，其阙额未招人数请给等见作如何封桩支使，逐一具申枢密院。
 食货 宋会要辑稿 食货六四 月桩钱 
      
月桩钱

题下原批：「起绍兴七年，讫干道四年。」
【宋会要】
      
