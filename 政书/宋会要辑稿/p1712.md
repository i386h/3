<!-- { "loadSidebar": true } -->
宝元二年四月二日，赐太常寺太祝宋敏求进士出身。敏求，参知政事绶之子，以恩陈乞，召试举士院中等，命之。 
康定二年正月二十四日，赐太常寺太祝李寿朋、将〔作〕监主簿李复圭同进士出身。寿朋、复圭以祖若谷罢政府及纳任子恩陈乞，召试学士院，命之。 
五月十一日，赐赞善大夫周延隽同进士出身。上父起家集，召试学士院，命之。 
六月十一日，赐太子中允王顾、大理寺丞吕公孺、将
      
作监李仙卿同进士出身。顾等召试举士院皆入等，公孺等优，以赋内少字，特命之。 
八月七日，赐殿中丞王缜、太常寺太祝晏承裕、韩绎、斋郎李孝孙并进士出身。缜等皆执政子，以恩陈乞，召试学士院中格，命之。 
庆历二年二月六日，赐右赞善大夫赵承裕同进士出身。承裕，故参知政事安仁之子，以恩陈乞，召试学士院中等而命之。 
六月二十八日，赐国子监直讲王纯臣同进士出身。以端明殿学士李淑荐召试学士院入等，命之。 
闰九月二日，赐延州通判国子博士马端同进士出身。枢密直学士韩琦、范仲淹荐端材，免试命之。 
三年二月二十三日，赐殿中丞任颛同进士出身。 
五月六日，赐太常寺太祝宋敏修进士出身。敏修，故参知政事绶之子，以遗恩陈乞，召试学士院中格，命之。 
四年六月二十六日，赐归明人大理评事蒙守中进士出身。
八月五日，赐将作监主簿杨纮同进士出身。 
九月十九日，赐蔡州汝阳县主簿裴明允进士出身。以宣徽使夏竦荐，召试学士院中格，命之。 
十月十九日，赐大理寺丞晁仲绰、大理评事刘宗宪、太祝孙珪并同进士出身。召试学士院入等，命之。 
五年五月六日，赐光禄寺丞谢晔同进士出身。端明殿学士李(俶)[淑]上晔所编《集鉴》，召试学士院中等，命之。 
十二月四(月)[日]，赐进士朱亶同进士出身。亶居澧阳，持父母丧，负土成坟，天圣中尝 
      
诏州县存抚之。至是应祔庙诏书，而本州岛复以其孝行闻，故特旌录之。 
六年三月十九日，赐前延州司户参军雷宪同进士出身。召试学士院入等，命之。 
六月五日，赐大理评事吕希道、太常寺奉礼郎王拱己进士出身，大理寺丞杨士彦同进士出身。希道，太尉致仕夷简之孙，以遗恩陈乞，拱己以资政殿学士王举正荐，士彦，参知政事宋绶遗恩，并召试学士院入等，命之。 
八年九月二十一日，赐将作监主簿杨公度同进士出身。
皇佑元年十月十三日，赐新歙州歙县尉张唐民同进士出身。以资政殿学士任仲舒荐，召试学士院，命之。
十一月二十四日，赐泉州晋江县主簿陈世昌同进士出身。召试学士院入等，命之。 
二年五月九日，赐将作监丞程嗣隆同进士出身。嗣隆，使相琳之子，以恩陈乞，召试命之。 
十一月一日，赐将作监丞杜欣、太常寺太祝任逸同进士出身。 
十日，赐淮南江浙荆湖制置发运使、金部员外郎许元进士出身。 
闰十一月八日，赐贵妃张氏从弟卫尉寺丞希甫、太常寺太祝及甫并进士出身。 
三年四月二十二日，赐国子博士冯洁己、大理评事张德淳同进士出身。洁己，故司徒兼侍中拯之子。德淳，故太傅逊孙。以恩陈乞，召试学士院中等，命之。 
九月十三日，赐国子博士梅尧臣同进士出身。以宰相宋庠荐，召试学士院中等，命之。 
四年四月二十四日，赐大 
      
理评事李上卿进士出身、大理评事张子瑾同进士出身。 
五年四月九日，赐大理寺丞宋克国、太常寺太祝郑民彝进士出身。克国，宰相庠之子，以恩陈乞，民彝献父戬家集，并召试学士院，命之。 
至和二年三月十八日，赐光禄寺丞梁彦昌同进士出身。彦昌，宰相适之子，以恩陈乞，召试学士院，命之。 
九月二日，赐光禄寺丞庞元英、太常寺奉礼郎郭源中并同进士出身。元英，宰相籍之子。籍出郓州，以恩陈乞，源中上家集，并召试学士院，命之。 
嘉佑二年五月二日，赐卫尉寺丞叶均同进士出身。均，故翰林学士清臣之子，上家集，召试学士院中等，命之。 
六月二十二日，赐虞部员外郎张仲松、大理评事盛南仲同进士出身。仲松献家集，南仲，枢密使贾昌朝荐召试，命之。 
三年五月十五日，赐大理寺丞杨南仲同进士出身。以翰林学士王洙荐石经有劳，召试学士院，命之。 
四年五月十六日，赐太子中舍张宗益同进士出身。以枢密副使张升荐召试学士院，命之。治平三年七月，赐大理寺丞姚复同进士出身。以枢密副使文彦博荐召试学士院，命之。以上《国朝会要》。 
【宋会要】
 选举 宋会要辑稿 选举九 赐及第 赐出身 赐童子出身 赐及第 举士 
      
举士
神宗熙宁三年七月，赐秘书省正字唐垧进士出身。垌以屡言事召对，特试而命之。 
十二月十一日，赐布衣陈知彦进士出身、太原府进士王辅同出身。知彦以枢 
      
密副使吴充等荐，辅以太原府荐，并召试舍人院中等，命之。 
四年四月二十三日，赐太子右赞善〔大〕夫(大)吴安度进士出身。先是宰臣富弼言：「安度召试舍人院，闻考试入三等，论四等，止以《绿竹青青》诗不依法解作王刍篇竹，遂定入五等，因此改一官报罢。切详安度命意，谓王刍篇竹以柔脆常草，不足以咏卫武公有德之人，以注说迂曲，非诗人本意也。又按《史记 河渠书下》(洪)[淇]园之竹，则知『淇澳之竹』祗是竹箭之竹也。又据陆德明《释文》：『青止音菁，茂盛之貌。』故安(定)度直以绿竹茂盛立主为题意，于理甚通，未为不识题义。乞赐再取安度所试三题详定，如俱入等，随其文艺，特与一科名。」下学士院看详，所试并为合格，惟诗不合自出自见，亦非纰缪，故有是命。复追还先授一官。 
五年十二月十一日，赐祝康、李举之明经出身。以试经书律令大义词理稍优也。 
七年六月二十二日，以端明殿学士王韶男淳为大理评事，赐进士出身。韶遣淳持木征贺表至京而赏之。 
八年四月二十二日，诏大理评事梁子野赐同进士出身。以试经书律令大义断案上等故也。 
闰四月十五日，赐大理寺丞欧阳发进士出身。以三司使章惇荐其有史学，乞特加奖擢，寘之文馆，故有是命。 
五月七日，赐太学进士杨伋进士出身。伋初献撰《李靖兵法》并图，令擢武学传授，后复召试中等故也。 
十月二十九日，赐故龙图阁直学 
      
士、知渭州王广渊子得君同进士出身。 
九年六月九日，赐遂州布衣冯正符同进士出身。以御史中丞邓绾荐召试舍人院，既而绾坐奸邪黜，正符亦以附会追夺，递归本贯。 
元丰二年七月三日，赐右千牛卫将军叔盎进士出身。以秘阁考试中等也。 
哲宗绍圣二年十月九日，太常少卿王子韶言：「奉礼郎陈觉民于熙宁七年选中国子监上舍生登科，是时第五甲赐同学究出身，欲望用丁执古等免省试升甲恩例，改赐出身。」诏陈觉民特依升甲例，与当年第四甲同进士出身。 
元符元年七月十九日，诏特赐承务郎李景夏进士出身，为秘书省正字。 
十月十八日，赐士暕进士出身。以三省言考试所试宗室艺业合格者八人，诏各迁秩。内士暕进士出身。 
三年四月十八日，徽宗即位，未改元。赐太学上舍生何大正同进士出身。以应诏上书可采，故赏之。
徽宗崇宁二年六月四日，赐尚书右司员外郎林摅进士出身。 
三年正月十九日，赐通直郎鸿胪寺丞蔡攸进士出身，仍除秘书省秘书郎。以上殿应对详明，该博儒雅，诏特赐也。 
九月三十日，赐宣义郎陈彦文进士出身，为尚书屯田员外郎。 
四年八月二十五日，诏：「宋乔年可特赐进士出身，仍除集贤殿修撰，充京畿转运使。」以委察访熙河一路利害，条析来上，精微该博，文理优赡也。 
同日，诏：「宣德郎议礼武选编修官王相可 
      
特赐进士出身，秘书省校书郎。」以上殿奏对详审，学问该博，故有是命。 
大观元年闰十月二十九日，赐皇叔祖、右监门卫大将军、秦州刺史克家进士出身。 
四年八月八日，赐承议郎、开封少尹张叔夜进士出身。 
政和元年二月二十九日，假将仕郎黄葆光特赐进士出身。以贡院别试所言，勘会春试出官，检准敕条推恩合格优等人，取旨推恩赐出身。 
三年五月六日，赐承议郎徐禋同上舍出身。臣寮言：「舍法革千载科举之弊，进士之科因以罢去。禋之所赐，尚仍旧制，于名实有所未正。」故有是命。 
四年五月二十二日，诏曹芬、骆庭芝同上舍出身。以大司成冯熙载奏国子监小学生合格优等曹芬、骆庭芝，寻于太学私试日，复令二人在敦化堂出本经义题，当面试验，文理可采故也。 
五年二月十五日，赐盛草上舍出身。 
九月二十二日，礼部言：「荆湖北路靖州新学上舍生田汶为试中合格，系文理优长，依条补充上舍，乞依杨晟等体例推恩。取会辟廱称虽与杨晟等事体一同，缘杨晟系特舍同上舍出身。诏田汶许依例特赐同上舍出身，如今后更有似此新民子弟升补上舍人，止依贡士法，依贡前来辟廱天头原批：「『依贡』，《大典》作「津贡」。」，依条选试施行。六年闰正月十一日，赐王鼎上舍出身。 
八年七月二十九日，赐赵遹上舍出身，除秘书省校书郎。以生擒卜漏，拓地千里，一方底定，蕃夷震迭，奏请编次事迹，以 
      
传永久，子永裔奏书来上故也。 
宣和元年九月二十九日，赐中散大夫、知袭庆府钱伯言进士出身，直秘阁。 
二年十二月十四日，赐故吴王弟二女夫承事郎李源上舍出身。诏依故益王女夫郭璋例特赐也。
二十四日，赐程俱上舍出身。
三年十月三日，赐王羲叔同进士出身。
十二月十三日，诏通议大夫、充徽猷阁待制、知河阳王序特赐进士出身。
二十五日，赐保和殿学士、中奉大夫、礼制局详议官、校正《内经》同详定官蔡儵进士出身。
四年八月十四日，赐王(□)[桐]进士出身。以安石亲孙，故特赐也。 
六年五月二十日，诏通议大夫、守殿中监、兼校正御殿前文籍蔡行特赐进士出身。 
七月三日，赐朝散郎郭毅进士出身，为尚书考功员外郎。 
十一月七日，赐开封尹燕瑛进士出身，兼侍读。 
七年二月十二日，特赐奉议郎、开封尹蔡绍进士出身。 
三月二十九日，赐蔡绦进士出身。 
四月三十日，特赐新除京东东路常平杨逴进士出身。以奏对有理，人物 秀及曾国学与荐也。 
八月二十九日，特赐新知虢州安泳进士出身。以进《周易解义》也。 
