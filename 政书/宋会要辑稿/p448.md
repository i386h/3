<!-- { "loadSidebar": true } -->
六年四月十五日，幸曹王元捻宫临奠。十七日大敛，再临哭。五月十八日攒涂，故事，诸王初攒再临奠，是日以夏至祭皇地祇，疑其事，问于礼官。大常礼院言：「按《五礼精义》，有缌丧者，如祭天与祀地祇同日，于礼无嫌，其祀前致斋内望不临奠。」于是翌日始往。 
八年四月十八日，幸保信军节度观察留后德彝院临奠。二十九日攒涂，再临哭。 
六月二十七日，幸昌州团练使惟忠院临奠。 
九年五月十一日，幸资州团练使惟宪院临奠。 
其所僦居室陋敝，孍惜数四。 天禧元年二月二十日，幸参知政事陈彭年第临奠，涕泗久之。帝谓王钦若等曰：「彭年善人，何意遽此沦丧。至于兼才博学，今罕其比。自任左右，服劳夙夜，忧职太深，未尝休 。朕每谕其息，然赋性谨，行之弥笃，不幸而殡，得非命欤!」又 
九月十四日，幸太尉、玉清昭应宫使王旦第临奠，哭恸。 
二(月)[年]五月三日，幸宁王元墦宫临奠。 
三年六月二十六日，幸长清郡主第临奠。主，秦王廷美之女廷：原作「庭」，据《宋史》卷二四四《魏悼王廷美传》改。，帝再从姑。有司言小功礼当降杀，帝特临奠。 
七月十七日，幸殿前司临奠指挥使、忠武军节度使曹璨丧。时已命翰林草制，授璨
      
河阳节度使、同平章事，制入而卒。 
仁宗天圣二年五月九日，幸崇真资圣禅院临奠申国大长公主报慈正觉大师丧。 
八月二十六日，幸曹王宫临奠蜀国夫人王氏丧。 
五年五月二十四日五年：原脱。按《宋史》卷九《仁宗纪》一：天圣五年五月「癸亥，楚王元佐薨」，是此脱「五年」二字，据补。，幸楚王元佐宫临奠。 
八月二十七日，幸广亲宅临奠庄宅使承矩丧。 
六年正月六日，幸马军司临奠副都指挥使、武昌军节度使彭睿丧。 
二月十七日，幸宰臣张知白第问疾，是夕知白薨。二十一日，皇太后幸其第临奠。 
二月十三日，幸咸宁郡主第临奠。主，秦王(庭)[廷]美女，帝再从姑也。 
八年九月十六日，幸枢密副使姜遵第临奠。 
九年二月十一日，幸西宅临奠西染院使从恪丧。 
明道二年七月十五日，幸驸马都尉柴宗庆第临奠楚国大长公主丧。景佑二年十月二十七日启攒，再临奠。 
景佑元年正月十八日，幸齐王宫临奠安国军节度使、延安郡公允升丧。 
八月六日，幸枢密使、同中书门下平章事王(晓)[曙]第临奠。 
十一月十七日，幸润王宫临奠武当军节度使允宁丧。 
三年十二月二十二日，幸枢密院事李谘第临奠。 
五年四月七日，幸同知枢密院事王博文第临奠。是日，帝幸金明池，既归，闻博文卒，申后趣驾临丧。 
八月十六日，幸镇国军节度使、驸马都尉李遵勖第临奠。 
宝元二年三月二十八日，幸奉先资福禅院临奠魏国肃成贤穆夫人丧。 
六月十七日，幸广亲宅临奠左领军卫大将军承鉴丧。 
七月一日，幸睦亲宅临奠彰化军节度观察留后守节丧。 
二日，幸广亲宅临奠和州团练使承庆丧。 
康定元年十二月二十三日，幸参知政事宋绶第临奠。 
二(月)[年]四月二十四日，幸芳林园临奠豫王丧。 
十二月五日，幸广亲宅临奠左领军卫大将军承睦丧。 
庆历四年正月十二日，幸荆王元俨宫临奠，哭之恸。二十一日攒涂，三月二十四日启攒，二十七日发引，再临奠，再拜哭，登辇又哭久之。 
二月九日，幸武成军节度使、同中书门下平章事、驸马都尉柴宗庆第临奠。其家人言宗庆遗言，久受禄赐，家给外并上进。诏以宗庆之后幼弱，其家财官为检校，不须进纳。以其侄供奉官贻忠、戡二人为嗣。 
五年三月一日，幸睦亲宅临奠汝南郡王母安国夫人李氏丧。 
闰五月六日，幸马军司临奠副都指挥使、定国军节度观察留后曹琮丧。 
六年三月十五日，幸睦亲宅临奠和州防御使守巽丧。 
五月二十四日，幸广亲宅临奠忠武军节度使、兼侍中、东平郡王德文丧。 
八年三月二十七日，幸燕王宫临奠安静军节度使允迪丧。 
六月二十七日，幸参知政事明镐第临奠。 
二十九日，幸司空致事章得象第临奠。有司言礼例无车驾亲奠，帝以得象尝任首相，特行临奠之礼。 
皇佑元年正月十七日，幸太傅致仕、邓国公张士逊第
      
临奠。翌日，帝顾谓辅臣曰：「昨日左右有言庚戌是朕本命日，不宜临奠，朕以师臣之旧，何所避也。」文彦博曰：「陛下过于唐太宗辰日哭张公谨远矣。」 
二年七月十九日，幸彰信军节度使、兼侍中李用和第临奠。 
三年三月二十五日，幸魏国大长公主第临奠。六月六日发引，再临奠。 
十月二十五日，幸陇西郡王李用和第临奠荣国夫人王氏丧。 
十一月二十七日，幸广亲宅临奠左卫大将军承衎丧。 
四年九月二十一日，幸马军司临奠副都指挥、耀州观察使周美丧。 
十一月十五日，幸广亲宅临奠卫州防御使承炳丧。 
五年正月十日，幸观文殿学士、翰林侍读学士、尚书右丞丁度第临丧。 
九月四日，幸广亲宅临奠均州防御使承裔丧。 
六年三月七日，幸楚国太夫人曹氏第临丧。夫人即温成皇后之母。 
嘉佑三年八月二十一日，幸参知政事王尧臣第临奠。 
九月十三日，幸宣徽北院使张尧佐第临奠。 
十一月九日，幸睦亲宅临奠汝南郡王丧。 
英宗治平元年五月一日，幸睦亲宅临奠宿州观察使宗懿丧。 
十二月二日，幸(亲睦)[睦亲]宅临奠延州观察使从古丧。 
二年二月十五日，幸枢密副使王畴第临奠。前一日畴卒，讣闻，帝即欲临奠，以命官祈雨致斋，故以是日往。 
四月二十二日，幸睦亲宅临奠虔州观察使宗礼丧。 
七月十九日，幸睦亲、广亲宅临奠同安郡王惟正妻荣国夫人史氏、安定郡王承简妻乐安郡夫人张氏丧。 
二十日，幸观文殿大学士、右仆射贾昌朝第临奠朝：原作「期」，据《宋史》卷二八五《贾昌朝传》改。。 
神宗熙宁元年正月二十日，幸睦亲宅临奠嘉州防御使宗述丧。 
二月二十七日，幸睦亲宅临奠镇南军节度观察留后、邢国公世永丧。 
十月四日，幸广亲宅临奠保大军节度使承范丧。 
二年四月十一日，幸参知政事唐介第临奠。 
七月十日，幸睦亲宅临奠东平郡王允弼丧。 
十月十八日，幸荆王宫临奠博平郡王允弼妻荣国夫人慕容氏丧。 
三月正月九日，幸楚国大长(主宫)[公主]第临奠。三月二十二日葬，再临奠。 
四年正月二十三日，幸广亲宅临奠横海军节度观察留后承衒丧。 
三月九日，幸睦亲宅临奠感德军节度使、秦国公承亮丧。 
十二月九日，幸睦亲宅临奠安定郡王从式丧。 
五年闰七月二日，幸秀州团练使宗治第临奠。 
六年正月十二日，幸睦亲宅临奠遂州观察使承锡丧。 
六月二十六日，幸睦亲宅临奠宁武军节度观察留后、魏国公宗立丧。 
八月十一日，幸睦亲宅临奠贵州防御使宗悫丧。 
八年二月二十二日，幸步军司临奠副指挥使、威武军节度观察留后宋守约丧。 
六月二十七日，幸睦亲宅临奠昭化军节度使、康国公承显丧。 
九年五月四日，幸睦亲宅临奠连州防御使从贲丧。 
七月五日，幸东法济院临
      
奠赠侍中向经丧。 
十二月十一日，幸沈义伦第临奠贵妃沈氏丧。 
十年七月十九日，幸睦亲宅临奠登州防御使、韩国公宗缋丧。 
十月一日，幸睦亲宅临奠濮安郡王宗朴丧。 
十二月三十日，幸睦亲宅临奠建州观察使宗翰丧。 
元丰元年闰正月二十四日，幸太傅、鲁国公曾公亮第临奠，哭。〔葬〕之前一日又临之，非故事也。 
四月二十八日，幸保大军节度使承选第临奠。 
六月十七日，幸殿前都指挥使、安武军节度使郝质第临奠。 
三年四月，幸观文殿大学士、吏部尚书、西太一宫使吴充第临奠。 
五月十七日，蜀国公主薨，帝未朝食，即驾往，望第门而哭之，赐钱五百万。 
七月十一日，幸越国长公主第临奠。 
闰九月六日，幸镇安军节度观察留后宗衮第临奠，哭之哀甚。 
十月九日，幸武宁军节度使承裕第临奠。 
十二月二十二日，幸宁远军节度使、殿前副都指挥使、主管都指挥使杨遂第临奠，赐金帛三千匹两。 
四年正月十三日，幸明州观察使宗悌第临奠。 
八月十三日，幸殿前司都指挥使、武宁军节度使卢政第临奠。 
五年正月十二日，幸安化军节度观察留后、鲁国公宗肃第临奠。 
二月十一日，幸崇信军节度使、开府仪同三司、华阴郡王宗旦第临奠。

六月二十三日，幸镇南军节度使、开府仪同三司、豫章郡王宗谔第临奠。 
六年正月七日，幸睦亲北宅奠故康王宗朴妻越国夫人王氏丧。 
二月二十日，幸武信军节度观察留后宗达第临奠，哭之。先是，上欲即幸，会有司以泥淖闻，上命趣治道三日。 
七月七日，幸横海军节度观察留后宗博第临奠。 
八月一日，幸嘉州刺史任泽第临奠，以泽仙游夫人母弟也。 
十月二十一日，幸镇东军节度观察留后、会稽郡王世清第临奠。 
十二月二十三日，幸鲁国大长公主第临奠。 
七年正月二十二日，幸荆国大长公主第临奠。 
二月十一日，幸彰信军节度使、开府仪同三司、济阴郡王宗辅第临奠。 
十八日，幸步军副都指挥使、邕州观察使、兼权侍卫马军刘永年第临奠。 
六月二十三日，幸武昌军节度观察留后、知大宗正事、江夏郡王宗惠第临奠。 
哲宗元佑元年九月一日，正议大夫、守尚书左仆射、兼门下侍郎司马光薨，太皇太后闻之恸，上亦感涕不已。时方躬祀明堂，礼成不贺，二圣皆临其丧，哭之哀甚。 
二年三月九日，幸镇江军节度使、检校太尉、守司空、开府仪同三司致仕、上柱国、康国公韩绛第临奠。 
三年五月十八日，幸昭信军节度使、检校司空、开府仪同三司、上柱国、汉东郡王宗瑗第临奠。 
七月四日，幸荆王頵第临奠。 
二十日，幸殿前都指挥使、武信军节度使燕达第临奠。 
四年二月三日，幸司空、同平章军国事吕公着第临奠。 
四月七日，幸护国军节度使、守太保、
      
开府仪同三司、充中太一宫使、济阳郡王曹佾第临奠。 
五年三月一日，幸中大夫、同知枢密院事赵瞻第临奠。 
五月四日，幸右光禄大夫、知枢密院事孙固第临奠。 
十二月一日，幸保信军节度使、检校司空、开府仪同三司、安康郡王宗隐第临奠。 
六年八月二日，幸太子太傅致仕李端愿第临奠。 
