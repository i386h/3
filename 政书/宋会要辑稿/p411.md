<!-- { "loadSidebar": true } -->
不朽。官以承诏，式虔事守。纪美寓哀，贻之永久。其重译。维相向公，梁梠宗鹢。逮女曾孙，逌家瑞国。蚤归王藩，旋被褕翟。至性温温，令仪翼翼。道德礼学，生知自得。庆寿、宝慈，问安昕夕。执养寒暑，端庄不易。内辅神宗，赞助陪益。凡厥见闻，徐为启迪。十有九年，晏粲椒掖。万邦托慈，六宫仰德。约省外 词曰：我宋隆康，恩渐动植。若远及迩，生成滋息。趍走贤智，修官懋职。遐方四裔，左(式)[氏]，汤沐脂泽。敬恭西竺，檀旃(檐)[薝]卜。斯世丕平，阴与多绩。比懿夏商，涂山简狄。姜嫄大姒，联袪并舄。元符三祀，岁执徐直，正月己卯，变同砉。巍巍哲宗，武威文德。天何弗佑，忽遘窀穸。上嗣考庙，将决大策。干将鸿臣，或藏邪慝。辄进异论，欲倒白黑。赖我圣母，沉巘刚克。折之陛前，气弹语塞。庭罗犀渠，门比闟戟。龙德利见，人寰庆怿。一指顾间，长宁社稷。譬如娲皇，神功妙则。炼石补天，断鳌立极。冲融宇宙，漾澡涤。靡贤不登，靡 不释。臣尝侍对，与闻训 。曰我皇帝，圣材天锡。子道勤毖，政事祗惕。治本乱原，讲磨紬绎。惠心溥博，物理研核。帝堪多难，予复明辟。何俟祔飨，始还禁阈。幸济初难，后罔予责。重下教告，亟就安适。帝扳以留，恳 襞积。数请弗回，推玺欲籍。义尽今兹，事高往昔。在汉马、邓，固多惭色。其于邦民，忧不离臆。动履仁俭，示先壸则。服无珠玑，器无金碧。禁戒雕绘，弃捐组织。言祖经坟，智该儒墨。诸书过眼，疑旨洞
      
析。兢兢瞿瞿，殆忘寝食。凉暄密移，沴气侵蚀。皇帝圣孝，启处在侧。药审刀圭，术穷针石。禬禳山川，犹期千亿。丹剂虽灵，冥算终厄。佛供昼昏，丧气夜赤。祲象告凶告：原作「吉」，据《宋大诏令集》卷一六、《皇朝文鉴》卷三二改。，轩星示坼。数圮坤元，景沦望魄。五十六载，驰光度隙。呜呼哀哉!梓匠奏工，嫔娥罢饰。帐殿先途，殡堂彻席。缟士鼎鼎，绛旌奕奕。左背城阙，右经阡陌。彀骑走参，绨车咿噫。萧笳悲吟，卤簿哆赫。万类夺辉，四民聚戚。御服苴麻，皇情栾棘。呜呼哀哉!雾雨故宫，莓苔旧  ：原作「槭」，据《宋大诏令集》卷一六、《皇朝文鉴》卷三二改。。龙幌萧森，兽扉虚寂。辇路鉴奁，孰非陈迹。引望山园，涕濡竹 。惟有徽音，长留宝册。呜呼哀哉!」上自慈德殿步导梓宫，行且哭，至宣德门外立，俟梓宫登大升轝发引讫，奉辞，衰服还内。元佑皇后扈灵驾以行。是日，普安院追尊皇太后灵驾同时发引，百官辞于板桥，退改常服入门。翌日，诣西上合门、内东门奉慰。 
二十七日，大行皇太后灵驾至陵所，群臣奉慰。 
五月六日，葬于永裕陵，掩皇堂，群臣诣西上合门奉慰。 
袍、素紗襆頭、黑 、犀帶迎於內東門外，奉安於皇儀殿，群臣奉慰。 十一日，虞主至自永裕陵，群臣迎于板桥，元符皇后迎于琼林苑，有司行六虞祭。上服 
十二日，七虞祭，群臣奉慰。自是八虞、九虞，皆上亲祭。 
二十五日，上以祔庙前一日宿于慈德殿侧，辅臣宿于本司，百官宿于朝堂。 
二十六日，奉钦圣宪肃皇后、钦慈皇后神主祔于神宗庙室。 
二十八日，德音：「应两
      
京、河阳、郑州减死刑，释杖罪；缘山陵科率，蠲复赋役；应奉、行事官量与恩泽。」 
七月一日，诏吏部尚书陆佃赎铜十斤，起居舍人(季)[李]昭 放罢，少府少监韩粹彦降一官，坐钦圣宪肃皇太后山陵奉虞主不恭。佃尝自言，故薄其罪。 
崇宁元年正月十三日，小祥， 臣奉慰如仪。 
十月二十日，礼部言：「来年正月十三日，钦圣宪肃皇后大祥，依故事禁乐。」从之。
 礼 宋会要辑稿 礼三三 后丧 三 钦慈皇后 
      
钦慈皇后
【宋会要】
      
哲宗元佑四年六月二十八日，美人陈氏薨，赠充仪，菆涂于万寿观。九年二月，移菆多庆寺之东。绍圣四年四月，赠贵仪。 
徽宗元符三年正月十二日，徽宗入继大统，诏有司议尊崇之典，追尊皇太妃，推恩外家，逮其姻戚，崇奉园寝，朔望、岁时荐新。 
十二月二十七日，诏：「故皇太妃园寝封地，除茔域外皆勿禁。」以有司奏欲毁民坟九百六十所、民居数百区，故有是命。 
建中靖国元年正月十六日，诏曰：「朕惟守位曰仁，事亲者仁之实；教民以孝，因心者孝之先。茕然眇躬，幼失所恃，有霜降露濡之感，无昏定晨省之因。隆佑深慈，具言于遗训；章懿盛典，并列于有司。明告治朝，追荣显号。故皇太妃陈氏柔仪端靖，淑德齐明，标茂范于皇闱，蔼徽音于彤史。辅佐永裕，肃雝内庭。诞育冲人，缵承大统。彼苍不吊，陟屺缠哀。闻鸡犹想于问安，吹棘徒增于陨涕。既不能致四海之养，衔恤无穷；将何以报昊天之恩，崇名为慰。用广如存之敬，以伸终慕之情。宜追尊为皇太后，仍令所司择日备礼册命。」诏大行皇太后山陵五使而下，并兼领追尊皇太后园陵。又诏祔葬永裕陵。 
同日，三省进呈章懿皇后故事，仁宗皇帝诣园寝者四：一展告，二上谥，三启菆，四发引。上不欲数出城，将减上谥，余如故事。并谕辅臣裁节山园陵浮费，凡于用不急、非有益神灵者
      
除之。命户部侍郎王古主其事。 
十八日，命同知枢密院事蒋之寄撰哀册文并书，中书侍郎许将撰谥册文并书册宝，给事中兼直学士院徐绩撰谥议。 
同日，太史局言：「园陵斥土宜用二月十九日，发引用四月十七日，大葬用五月六日。」从之。 
二十日，诏皇堂视大行皇太后制度修奉。 
二十七日，命权尚书刑部侍郎岑象求为覆按山陵使，入内内侍省押班刘瑗副之。 
二月三日，诏以三月六日拆菆，四月四日启攒。 
八日，太常寺言，请俟易月毕诣园寝行展告追尊皇太后之礼，御史台请自园寝设追尊皇太后路发，并从之。 
十三日，「诏追尊皇太后四月五日启菆宫按此句之前当脱「××言」，以下为有司之奏。，进大升轝，发引赴多庆院，俟车驾亲诣行礼讫，灵驾赴普安院权奉安。有合行事，欲依下项：一、阎守懃札子：『欲乞自三月六日便行拆去追尊皇太后增修神台，且留旧坟砖罩，令仪銮司绞缚幕殿。俟启菆前五日，将砖罩及地宫拆去，取见梓宫，开修隧道，即用幕罩帏。进龙輴至神门外上大升轝，圣驾行遣(典)[奠]之礼毕，长行至普安院殿前设殿奉安，就大升轝添饰梓宫了，先降封锁。』使司今相度，欲令于启菆前三日渐次拆去砖罩，至初三日拆去地宫，见梓宫，开隧道，用木罩帏掩覆。俟初五日启奠行礼毕，进龙輴，奉梓宫发大升轝，赴多庆院幕殿权奉安，以俟圣驾行遣奠之礼毕，进发赴普安院。其初三、初四日，五使并宿
      
卫于多庆院幕次。余依阎守懃所申施行。一、多庆院、普安院合设置奉安幕殿，并准备内人及五使以下幕次，并令顿递使司、都大管勾所贴定地位，次令仪銮司绞缚陈设。并其余各排办事件，令顿递使司预行计置。一、启奠行事并遣奠、读哀册文合用仪注及合排仪仗，应合行事件并令礼、兵部、太常寺限三日详议闻奏。」贴黄：「据礼官称，启攒日有启(典)[奠]，更无祖奠之礼，止俟圣驾到多庆院，读哀册，行遣奠之礼。一、防护军兵等，令马军司选差押教使臣一员，量带人马五百人骑，同已差下军厢主管押，于四月初三日赴多庆院，并本地方都同巡检，带领本头项人马同共巡宿。一、多庆院顿递，已降指挥令兼管普安院顿，虑两处管干不前，欲令顿递使司更切相度，如合别差官分头管干，即具合添员数、姓名申司奏差，事毕先次减罢。」从之。诏以四月四日多庆院追尊皇太后启菆，须慈德殿大行皇太后启菆礼毕乃可出。宜以五日启菆宫，权赴多庆院宿顿，俟车驾行遣奠礼毕，赴普安院奉安。 
十四日，太常寺言：「故事，葬先轻而后重，祭先重而后轻。追尊皇太后宜以五月六日寅时掩皇堂。」从之。 
十九日，封山斩草。 
二十三日，诏启菆日服衰。 
三月一日，以追尊皇太后启菆，命园陵使曾布奏告宗庙、社稷。 
八日，同知枢密院事蒋之奇言：「诏撰谥册文，检详故事，或称太后，或称皇后某氏，
      
惟祭别庙者加『太』字，而祔太庙者去『太』字，祖母则称『太皇太后』，崩亦如之。加『太』字者，所以别尊称也。谨按唐顺宗庄宪皇后王氏，初称并云庄宪皇后。开元六年正月，太常奏昭成皇太后谥号，礼部非之。太常报曰：『入庙称皇后，义系于夫；在朝称太后，义系于子。』臣窃详册文云『孝子嗣皇帝』，则前合存『太』字，以申陛下臣子之志；既从先帝之谥，又纳之陵寝，则复合去『太』字，以正从夫之号。盖事干典礼，名不可以不正，望下礼官详议。所有大行皇太后，亦应视此。」诏太常寺详议以闻。于是太常寺检会慈圣光献故事，祔陵庙则去「太」(子)[字]，其余则存之。册文初称大行太皇太后，尊谥即曰慈圣光宪皇后，今合遵用。诏恭依。 
十一日，宰臣韩忠彦率群臣请追尊皇太后谥号于太庙，谥曰钦慈皇后。诏恭依。议曰：「臣闻道与世而升降，礼称情而节文。自周之兴，始存纪谥之法；逮汉而降，乃有追册之仪。历代莫不共由，先王未之或改。载简编而弗泯，升郊庙以无惭。孝子慈孙，岂责三牲之养；成功盛德，冀永万年之观。于皇治朝，顺考旧典。抚隆平之休运，怀顾复之深恩。戴恻渊衷，式钦承于先训；爰崇显号，庸昭示于至公。以诏无穷，以垂不朽。洪惟神考，克绍宝图。有虞舜之风，以厘二女；有文王之化，以刑四方。修明壸仪，登进邦媛。是生圣母，来应昌辰。伏惟皇太后令质粹合，懿姿淑茂。恭俭成于所性，柔嘉得于自
      
