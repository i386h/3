<!-- { "loadSidebar": true } -->
十二月二十四日，诏令诸路监司今后分上下半年，开具所部知县有无善政显著及谬懦不职之人申尚书省。 
七年二月九日，诏将寺监丞、簿等任满已改官人未历民事者，各与选择堂除知县一次。 
十五日，诏应堂除知县并借绯章服，供给依签判例支给。任满赴都堂审察，如治状有称，即与升擢差遣。内监司列荐治状显著者，当不次除擢。 
九年七月六日，诏吏部日后县令差文臣。以臣寮奏建炎以来始注武臣，为害甚众故也。 
十四年四月七日，臣寮上言：「县令之职，比年类多偷墯。每畏事繁，无辞以却，遂于词状前预令人吏朱批有无少欠官物。一有少欠，则非特不为受理，又且从而监系，非理阻抑。缘此一邑之内，豪户日益恣横，而 抑之民日益困迫。欲乞今后如有似此违犯之人，许令人户越诉，仍委监司觉察按(刻)[劾]。」从之。 
九月十六日，军器监赵子厚言：「乞诏诸郡守臣任满朝见进对，各举所部县令一员，命有司核实，亲加奖擢。」上曰：「所论甚善。如所举称职，特与推赏；其或不当，则 
      
坐以缪举之罚。」 
十六年三月二十二日，诏龙州清川知县依旧差置武臣，从本路诸司请也。 
十七年十月十三日，右正言巫伋言：「近年州县间上下苟且，凡命令之下，视为具文。欲望申敕州县，将前后所降指挥编次成册，置之厅事，守、令常切遵依。如少有违戾，即仰监司觉察按劾。」从之。 
十八年六月十三日，上谕辅臣曰：「近布衣上书，多言县令非理科率。朝廷自和议以来，未尝有取于民，可申严监司、郡守常切觉察，或有违戾，即须按劾。」 
十四日，宰执进呈检坐前后约束县令指挥，欲令监司、郡守常切觉察。上曰：「自今有作事过当或年老昏谬，可并与宫观差遣，庶几不为民害。」 
十九年三月十六日，宰执进呈前知复(刘州时)[州刘时]奏刘时：《建炎要录》卷一五九记作「刘畸」。：「湖北县令有久无正官者，差本州岛见任及寄居待阙官时暂权摄。臣恐事多旷阙多：原无，据《建炎要录》卷一五九补。，吏缘为奸，民受其弊。伏望应湖北县令阙正官去处，路之曲庇此句文字似有脱误。，无功过之书，彼此相蒙，略无忌惮。」诏申严行下，应对具事实申尚书省。 
二十六年八月二日，诏：「初改官及应理知县资序人虽有两任，如用县丞作实历亲民者，即依旧法，须满六年替罢，方许依条关升。其选人任县令，候满任无过犯，与占射差遣一次。」 
十月二十八日，吏部言：「欲依臣寮所请，将治县善最并七条之日刊印成册，凡县令授记，即给付一本。并将逐项治民条法镂板，遍下诸路州军及监司等处，行下所部县分正厅，令大字书写板榜，常切遵奉，毋致违戾。」从之。 
二十七年七月五日，诏：「县令之职，最为近民，累降指挥，治状显著之人令监司、郡守保举升擢，如贪污不职，即行按劾。尚虑未能悉意奉行，循习观望，或挟情徇私，举刺失实，可令学士院降诏，严行戒饬。」 
二十八年五月二十日，诏：「昭州立山县知县破格差注县令资序人，任满许依恭城、平乐、昭平县大观专法，北人循一资，仍不依名次家便差遣，广南人循一资酬赏。若有考第、举主合该磨勘之人，依法减举主一员外，更与减一员，仍许破格差注。令、录资序人内，京朝官破格差注人许依正格任满推赏。如同日却有本等人愿就，即先差本等人。」从本路漕司请也。 
六月八日，诏：「沿边溪洞知县有系武臣去处，自今降指挥到部日，遇有小使臣指射此等知县窠阙，并依格注经任亲民人，比附处辖马递铺专注识字人，指许诸司及本州岛不以有无拘碍选辟能吏。」上曰：「可令吏部具已差下未赴之人催促之任，未差去处疾速出阙，如无人愿就，即下所属辟差。其尤系辟阙，令速行奏辟。」 
六月二十三日，上谕辅臣曰：「知县员多，朝廷难以一一差选，有过亦难尽察，须责之监司、郡守。如治状可嘉，即与转官再任，或升擢差遣，庶可激励。」 
二十年十月十六日，诏：「诸守、令遇劝农，不得用妓乐迎送及宴会宾 
      
客，如违徒一年，着为令。」 
二十四年七月十二日，宰执进呈郡守、县令能布宣德泽，实惠及民，有政绩者，令监司、守倅保奏升擢。上曰：「或迁官，或升差遣，庶有激劝。如失不保奏，令御史台弹劾。」遂降旨行下。 
十二月十七日，司封员外郎王葆言：「郡守、县令，民之师帅，而县令则于民为尤亲者也。近年以来，监司、郡守多缘好恶之私以更易县令。在法，命官犯罪，虽有实状，亦须具奏，方许对移。今或谓有赃污不法而对移者，初未究见罪迹，有不俟奏禀而行者。在法，县有繁(减)[简]难易，监司察令之能否，随宜对换，亦必具奏听旨。今或谓疲懦不才而两易者，所易之官未必循良，亦有反为民蠹者。遇有阙令去处，多差寄居待次之人。夫寄居待次，区区驰骛，以丐摄官，必无体国裕民之心，至有竭仓库以示私恩，从贪残以滋己欲。一邑之间，公私困弊，物论不容，方为去计。逮其去也，特当挥此处文句似有脱误。，令当官试书札百字以上，方许依格法差注，其四川、二广定差辟差沿边溪洞知县窠阙，依此施行。 
二十八年七月十四日二十八年七月十四日，原无「二十八年」，按《建炎要录》卷一七八，何溥于绍兴二十七年十一月戊辰始任左正言，二十九年二月庚寅改官(见上引书卷一八一)，则此处之「七月十四日」，必为二十八年七月十四日。因补。，左正言何溥言：「乞诏大臣择天下大县，收其阙以为堂除，公选博采风绩显著之人以居其职，假之服色，优以廪给。俟其满秩，特与甄升，籍记姓名，以待他日之用。」本部看详：今来臣僚所请择天下大县，收其阙以为堂除，若将上件阙尽归朝廷，则虑本部有员多阙少之患。欲依祖宗故事，遇朝廷有选知县，乞下本部点取阙次供申，取旨差除，理作堂除。仍依臣寮所请，与借服色，支破签判供给。候任满，如治状显著，即与升擢差遣。从之。 
二十九年四月二十八日，诏右迪功郎许状差充均州郧乡知县，以本路监司言状久谙京西人情状：原作「杖」，据前述改。，乞不拘常制破格差注故也。 
三十年二月五日，诏今后知县系升朝官即带兵马都监，若宣教郎以下即带兵马监押，从荆湖北路通判王趯请也。 
十二月十一日，宰执进呈因知县慵懦不职事。上曰：「知县若非赃私惨酷，自当依祖宗朝两易其任，不理遗阙，兹为良法，岂可不遵奉 」陈康伯奏曰：「不惟不成法，兼绍兴 令所载亦同。」以上《中兴会要》。
绍兴三十二年七月八日，孝宗已即位未改元。诏两淮知县除立定赏条外，候任满无过，从本路监司保明，与减举主一员。 
八月十三日，知沅州秦杲言沅州：原作「元州」，按宋无元州，且下文所述三县皆属沅州，因改。：「卢阳、黔阳、麻阳三县各接猺獠生界，及接广南系水土恶弱瘴烟之地，县令任满循两资。今乞比照本州岛幕职官与改合入官，或止依判司任满该磨勘，与减举主二员。」吏部勘当：欲将三县县令依见行赏格推赏，如任满得替应磨勘改官人，任内不曾透漏蛮贼五人以上入界，即与依本州岛判司减举主二人，不愿减主者听与循资。从之。 
孝宗隆兴元年三月二十三日，吏部言：「〔臣僚〕札子，乞令州郡长吏举行对移知县 
      
不理遗阙指挥，将一州内在任官察可为县者，使之作县令。看详，欲将诸州县分繁简难易，令本州岛长吏察其能否，随宜对换，各取愿状，具奏听旨。有不堪为县者，亦乞依此，各不理遗阙。仍并申监司照会，如对换不实，辄徇私意，仰监司将长吏按劾。」从之。 
二年十月五日，广南西路经略、安抚、都钤辖、提刑、转运司言：乞将化州吴川县西乡创置石城县，减吴川县丞员阙充县令吴川：原作「吴州」，据前后文及《元丰九域志》卷九改。，并增置簿尉一员，选差小使臣及校尉年未五十人充。县令注令录以上经任人。吴川县旧系京官知县吴川县：原作「吴县县」，据《元丰九域志》卷九改。，今欲改差选人县令。」吏部勘当，吴川县阙欲先差京官以上，如无正格及破格合入京官，即许通差选人。余依逐司所陈。从之。 
十二月二十日，诏吏部，县令窠阙无应格人愿就，依已节次申降指挥，许破格差注一次。 
干道元年三月二十二日，诏京官以上任知县，权以二年为任。 
二年三月二十四日，宰执进呈御笔：今后非两任县令不得除监察御史。宰执洪适奏：「察官陛下亲擢，如必要曾经两任县令人，恐应格上者少。」问其故，对曰：「有出身人法许差教官，故不历县令。欲令有出身初改官人曾任县令，方许授教官；不曾任县令，并令先注知县。」上曰：「极是。庶几有出身人皆知民间利害，他日差除，不至乏人也。」适等奏曰：「合更下吏部看详。」从之。 
二十五日，上谓宰执曰：「两任县令方得为察官，果可行否 」洪适奏曰：「非不可行，但艰于应选。纵有之，恐其才未必可用。」上曰：「若改『两』字为『曾』字亦可，然号令重于更易，此法既不可破，数年之后不患无人也。」 
四月十六日，吏、刑部言：「看详自今后非两任县令不得除监察御史，非曾任守臣不得除郎官，乞着入条令，下吏部照会施行。」从之。 
二十七日，尚书吏部侍郎、权吏部尚书陈之茂等言：「伏准御笔降下堂除理实历亲民知县等事，今议定下项：一、除职事官以上系朝廷选用人材外，今后除六院官，须要曾经实历知县一任，方得除授。一、今后教官及在京监当、主管尚书六部架阁文字等阙，如系京朝官以上任上件差遣，亦须实历知县一任，方许关升通判。或两任内曾经作县一任，虽授别差遣，并与授理为两任，关升通判。宫观岳庙承务郎以上关升知县及宗室换授理亲民准此，仍自今降指挥日为始。」并从之。 
八月十六日，尚书吏部侍郎、权吏部尚书陈之茂等言：「集议指挥内知县除选人外，其京朝官并以二年为任，立为永法。今四川转运司检坐令，诸知县人川广并三十个月为任。本部未敢依本司专法，亦未敢依集议指挥。」诏令吏部遵依四川专法施行。 
九月十三日，四川安抚制置使司言：「嘉州峨眉、犍为两县今后许令本路都钤辖司同提刑司选辟谙练边事、合入资序人充逐县知县。」吏部 
      
勘当，嘉州峨眉、犍为知县虽是本路转运司定差窠阙，缘并系边县，欲许令本路诸司选辟。从之。 
