<!-- { "loadSidebar": true } -->
一、伪造〔度〕牒、紫衣、师号从未有专一法禁，(令)[今]后有犯，并依诈伪制书科罪，流罪配五百里，徒罪配邻州。一、见住给试经拨放等度牒、紫衣、师号，限满更不追给。自限满以后，并减半给赐，止系一道者全给。一、依仿将仕郎、校尉绫纸体制，别立度牒、紫衣、师号新式，令礼部依此开板，改用黄纸，如法印造，真楷书填。」奉御笔：「僧道度牒、紫衣、师号，岁久伪冒者众，又昨因改更德士，奸伪益多，无以甄别，及旧式全无体制，非所以示敕命之重。可依前件措置施行。自今除应副新边及籴买并合给若干本外若干：原作「干若」，据文意改。，更不取索。辄陈乞支降者，以违御笔论。虽奉专旨，并令礼部执奏不行。」 
宣和七年六月二十一日，礼部言：「宣和二年六月十七日 ，天下每岁间年拨放试经特旨等度牒、紫衣、师号并住五年给降，印板毁弃，候及五年取旨。契勘今年六月十七日住给五年限满，合行取旨。」诏更展三年。 
高宗建炎二年五月八日，诏：「伪造度牒、紫衣、师号，并许同造及知情引领变卖人陈首，与免罪犯，依告获给赏。其照牒公据如有伪冒，依条施行。」从礼部请也。 
十一月三日，诏：「四字师号每道价二百贯，许犯公、私罪杖各一次听赎，内私罪仍除盗及殴击人外，余(德)[听]赎。」从礼部请也。 
三年四月十三日，诏祠部郎官一员兼膳部，吏人减半。 
八月十三日，诏户部侍郎叶份提领新法度牒，就用见今提〔举〕茶盐印行使。先是，尹东 
      
等言伪造度牒之弊，尚书省措(署)[置]：「一、伪造度牒之人雕成一板，则摹印无穷，兼染成黄纸，便可印造。今欲改用绫纸，背造仿官告，如法书写，本部官系御书押空。留合书填去处，令礼部限一日立式申尚书省。一、乞令礼部依仿茶盐钞法，如遇给降诸州军度牒等，并用簿题写手本料例字号于绫纸后，别用朱印合同，降付逐路转运，同委本司官吏主行。一、应民间空头未书填旧度牒、紫衣、师号，并限今来指挥到日官吏更不得书填，许赴礼部纳换，每道量纳绫纸工费钱度牒一十贯，紫衣、师号五贯。一、检会茶盐法伪造文引者当行处斩，许人捕，赏钱三百贯文。今来依新法给降度牒、紫衣、师号，理当严立法禁。如有诈伪，欲乞依伪造茶盐引法施行。一、契勘今来改用新法度牒等事干财计，欲委侍从官一员专一提领。」并从之。 
同日，诏榷货务见卖度牒等于即今价直上添入绫纸工费钱出卖。先是，提领所言：「度牒每道见卖一百一十贯，今添一十贯；紫衣见卖四十贯，师号每道见卖三十五贯，以上各添五贯文省。」故有是诏。 
十六日，诏：「伪造度牒、紫衣、师号，其知情、货卖、牙引及资给之家并勘验，书填官司知而取受者，并罪加一等。若勘验卤莽，致有透漏，减三等，赃重者自从重。其知情、货卖、牙引及资给之家如能告首，即与免罪赏外据文意「赏」当为误字。，仍依今来指挥给赏。」 
同日，诏新法度牒改用绢，令户部 
      
应副。以提领所申，乞下两浙转运司起发年额绫应副使用，故有是命。 
同日，户部侍郎叶份言：「改用新法度牒，今降半印合同号簿付给，降路分转运司照验书填。契勘其间有州军相去转运司隔一、二千里，深恐地里遥远，却致防阻。今欲更降合同号簿，一面付本路提刑司，许令愿就一处勘验书填。如翻改别路州军者，即令本司于度牒背后分明真谨书写某年月日，勘验得别无虚伪，用印官押字，仍出给公据，并折角实封处，牒付客人赍执前去所指州军照验书填。如敢私拆，并依客人私拆翻改茶引法断罪。仍增立赏钱作三百贯，先以官钱代支。所有逐时给付榷货务出卖度牒等，亦乞令礼部给降合同号簿，就差本务使臣管押。其应副随军度牒等及御前取索，并乞开具所要路分，报礼部给降。」诏依，仍委左、右司度牒背后系(御)[衔]押字，用本司印四印。 
二十一日，诏：「提举措置新法度牒等事所合用押号簿使臣，下吏部于得替待阙已未参部大小使臣内踏逐指差，与免短使，先次赴任，具名申尚书省，给降付身。其请给、理任、券马等，并依榷货务前后已得指挥。」 
同日，诏新法度牒左、右司郎官于礼部侍郎后系衔。左右司言礼部书写度牒，左右司郎官阶衔在年月后，面背用印，致印文昏透不明，故有是命。 
二十五日，诏：「新法度牒号簿付逐路提刑、转运司，逐处公吏敢有邀阻 
      
取受，许人告，从徒二年科罪。若官吏辨验到伪造度牒等，每一火各转一官资。」从叶份请也。 
同日，诏：「民间未书填度牒等，计会州军行用钱物。妄作日前书填者许人捕，依伪造度牒罪赏施行。」 
十月十二日，诏：「今后令诸路转运、提刑司遇有合书填度牒等，专委近上职级实时书填给付。如敢非理阻节乞取去处，并许越诉，者官当窜逐岭南者官：「者」字疑误。，人吏并配海岛。」 
十一月十日，诏：「今后应书填新法度牒，官司候书填讫，当日出给公据付本人，于受戒处照验，方许受戒。其私下辄擅书填人，欲依私拆递牒法断徒二年罪，赏钱三百贯文。」同日，诏：「新法度牒如客人再行翻改往别路州军者，许令经守臣陈状，当官拆实封递牒验实，于公据后批凿某州军、某年月日，验认别无虚伪，系衔用印押字。仍别给折角实封递牒，当官面付，客人赍执前去所指州军货卖。如更愿翻改，亦依此施行。」并从叶份请也。 
四年正月二十六日，诏：「应僧尼、道士、女冠愿将已书填黄白纸度牒等赴礼部纳换者听，内度牒每道贴纳工墨钱一十贯文省，紫衣、师号减半，令礼部一就书填。及有缘贼马毁失度牒，经官自陈，给到公据愿就礼部纳换者，亦令依此。」从叶份之请也。 
二月十八日，户部侍郎兼提领度牒叶份言：「台州通判潘因权州日书填过假伪度牒等近二千道，许先赴坛受戒，每道贴钱四十贯，紫衣、师号减半。 
      
今相度如应僧道等赍到已书填黄白纸度牒，赴礼部纳换。若验得系是伪造，与免根究追改，依前件已降指挥许令纳贴钱书填。」诏从之。 
五月二十一日，祠部员外郎章杰言：「自来(牒)[度]牒以千字文为号。其间字号有犯俗间避忌者，交易之际例多退嫌，至或减损价直，今欲豁除字号共一百字。」从之。荒、吊、罪、羌、赖、毁、伤、短、悲、祸、恶、终、薄、颠、亏、疲、弱、倾、减、弊、刑、点、殆、辱、凋、饥、糟、糠、妄、悚、惧、恐、惶、骇、驴、骡、鸟、兽、驹、犊、诛、斩、盗、贼、叛、亡、孤、陋、愚、化、戎、阙、俗、过、改、难、克、非、阴、兢、尽、业、忧、去、贱、别、切、磨、离、退、移、禽、驱、轻、刻、因、杳、冥、庸、耻、逼、遣、落、独、捕、获、寡、志、惊、特、厥、倍、疏、寥、戚、莽、晦、魄、矫，皆以俗嫌忌故也。 
七月二日，诏：「诸路僧道尼应因盗贼散失度牒，并许召保，限一季内于所在州军自陈，保明申部，出给公据。」从礼部请也。 
八月十五日，诏：「旧法未曾书填度牒，并更不行使用。在官者并令缴申礼部毁抹。」 
同日，诏提领度牒所官吏并罢官，依省罢法。度牒事并拨归礼部。 
二十六日，诏：「今后祠部每料作五百道，据合要路分数目供申本部，备申朝廷降黄牒下部修写制造，仍差人前来请领。」 
同日，诏：「今后遇有造成诸路度牒合同号簿，每路从本部直关吏部，限一日差小使臣一员管押，依昨申请到旨挥与免短使。其差出合破券马等，并依榷货务号簿使臣见行条法每及千里与减一年磨勘。若阙于巡幸，所至州军 
      
差有物力使臣或衙前管押，其券马依使臣例候回日与免重难差使一次。」先是，提领度牒所置押号簿使臣，至是罢之。 
绍兴元年三月八日，诏：「文林郎、越州观察推官章识看验得沙弥利珊等度牒四十九道，并系伪印，与减二年磨勘，比类施行。」 
七月六日，诏：「四川宣抚处置使司自行制造度牒出卖，应副使用，自今降旨挥到日住罢。今后如有合应副支使去处，即差使臣前来行在请降。」先是，知枢密院事、宣抚处置使张浚言：「恭禀圣训便宜行事，见依仿朝廷给降体例，臣本司制造绫纸度牒，逐急支降应副赡军使用，许于川陕、京西路贩卖，与已给度牒一衮行使，谨具奏知。」尚书省勘会：「行在见给降空名度牒系绢纸打背，礼部长贰、祠部郎官系衔押字，面用祠部印，背后郎官系衔押字，用左右司印。及随度牒公据用半印合同，并用半印合同号簿给付降州军。今来宣抚措置使用制造度牒既无逐处印记，又官员衔位，并体式不同，切虑民不孚信，难于出卖，兼难以觉察伪诈。」故有是命。 
十月十七日，诏：「应诸路州军官吏能用心辨验伪造，每火已经官司推勘断遣了当，即将元验获官吏比提刑转运司推赏。如人吏不愿转资，许依货卖牙引告首支赏，仍以收到书填度牒等縻费钱内支给。」从礼部请也。本部言：「建炎三年八月十二日旨挥立到提刑转运司官吏辨验伪造赏格，其余 
      
官吏未有明文。」故有是命。 
二年四月十六日，诏自绍兴二年天申节诸路州军童行依旧法试经。礼部员外郎兼祠部王居正言：「新法空名度牒等系依茶盐钞引法关防诈伪。今来童行试经合给度牒，系本部照奏出给，填名降下。元奏州军追试中童行正身，同师当官验实给付，欲更不用字号、料例公据、勘合号簿，其空名度牒等自合依旧。」从之。 
四年八月十二日，诏：「今后应官吏能用心首先辨验伪造新法度牒、紫衣、师号，不获犯人，比获犯人例每合转一官资，只与减半年磨勘，用为酬赏。如人吏不愿减年，每减半年支赏钱三十贯文，仍以收到书填度牒等縻费钱用支给。」从礼部请也。 
六年七月，诏：「新法绫纸度牒除换给使用外，其余今后更不给降。应童行试经并权住三年，仍自今年为始。其已前年分未给之数，亦令住给。」 
七年六月四日，诏度牒〔所〕：「应臣僚恩例及试经拨放并给降支使等，并依已降旨挥住给，虽奉特旨，令礼部执奏不行。」 
闰十月二十四日，宰执进呈：「榷货务出卖祠部度牒，远方不能就买，欲量付诸路。」上曰：「如此则州县将科敷于百姓矣。」赵鼎等奏：「不责以限数，则无敷科之弊。」上曰：「宜严为约束，毋使民受其患。」 
