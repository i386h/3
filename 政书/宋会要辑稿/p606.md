<!-- { "loadSidebar": true } -->
皇帝还大次，宫架奏，用《干安之曲》：帝假 
     
于宫，彝承清祀。天晖临幄，宸卫森峙。行繇太室，旋趋紫畤。率礼不违，式敷灵祉。
 乐 宋会要辑稿 乐六 郊社 祀乐歌 圜 丘 
     
圜丘
冬至圜丘仁宗御制，二曲。太祖配座奠币用《定安》：翕受骏命，震迭 方。侑配上帝，德厚流光。 
酌献用《英安》：诞受灵符，肇基丕业。配飨洁樽，永隆万叶。 
送神用《景安》：哲宗朝差官撰。上辛、雩祀、常祀、明堂同用此。帝临中坛，肃恭禋祀。灵景舒光，秋龙旋轨。送乐有章，神心具醉。辅德佑仁，永锡元祉。
 乐 宋会要辑稿 乐六 郊社 祀乐歌 方 丘 
     
方丘
     
方丘乐歌迎神《镇宁之曲》，林锺宫再奏，太簇角再奏，姑洗征再奏，南宫羽再奏，词同：至哉坤仪，万汇资生。称物平施，流谦变盈。礼修泰折，祭极精诚。皇皇灵睠，永奠寰瀛。 
初献盥洗，太簇宫《肃宁之曲》：礼有五经，无先祭礼。实时伸虔，惟时盥洗。品物吉蠲，威仪济济。锡之纯嘏，来歆恺悌。 
初献升坛，应锺宫《肃宁之曲》：无疆之德，至哉坤元。况潜刚克，资生实蕃。方丘之仪，惟敬无文。神其来思，时歆荐殷。 
初献奠玉币，太簇宫《亿宁之曲》：礼行方泽，文物备举。惟皇地祇，昭格来下。奠瘗玉帛，纯诚内着。神保是享，陟降斯祜。 
司徒捧俎，太簇宫《丰宁之曲》：四阶秩仪，坛于方泽。昭事皇祇，即阴以 。洁肆于祊，孔嘉且硕。神其福之，如几如式。 
正位酌献，太簇宫《溥宁之曲》：荡荡坤德，物无不载。柔顺利贞，含弘光大。笾豆既陈，金石斯在。四海永宁，福禄攸介。 
配位酌献，配太宗也。太簇宫《保宁之曲》词阙。 
亚、终献升坛，太簇宫《咸宁之曲》：卓彼嘉坛，奠玉方泽。百辟祗肃，八音纯绎。祀事承明，柔祇感格。 
彻豆，应锺宫《丰宁之曲》：修理方丘，吉蠲是宜。笾豆静嘉，登于有司。芬芬馨香，来享来仪。郊仪将终，声歌彻之。 
送神，林锺宫《镇宁之曲》：因地方丘，济济多仪。乐成八变，灵祇格思。荐余彻豆，神贶昭 
     
垂。亿万斯年，永佑丕基。 
诣望燎位，太簇宫《肃宁之曲》词同升坛。
 乐 宋会要辑稿 乐六 郊社 祀乐歌 祈 谷 
     
祈谷

     
孟春祈谷仁宗御制，二曲。太宗配座奠币用《仁安》：天祚以开，文德来远。祈谷日辛，侑农礼展。 
酌献用《绍安》：于穆神宗，惟皇永命。荐醴六 ，声歌千咏。 
降神绍兴中分馆职撰，三曲。降〔神〕乐曲同冬祀圜丘。
盥洗乐曲同圜丘。
升坛乐曲同圜丘。内止易第三句，则曰「三阳交泰」。
上帝位奠玉币乐曲同圜丘。
太宗位奠币用《宗安》：于穆思文，克配上帝。涓选休成，遵扬严卫。祗荐忱诚，肃陈量币。享兹吉蠲，申锡来裔。 
还位乐曲同圜丘。
捧俎乐曲同圜丘。
上帝位奠献用《嘉安》：三阳肇新，万物资始。精诚祈天，其听斯迩。愿均雨旸，田畴之喜。如坻如京，以备百礼。 
太宗位酌献用《德安》：天锡勇智，允为太宗。功隆德盛，与帝比崇。礼严陟配，诚达精衷。尚其锡祉，岁以屡丰。 
文舞退，武舞进乐曲同圜丘。 
亚、终献乐曲同圜丘。 
彻豆乐曲同圜丘。 
送神乐曲同圜丘。 
望燎乐曲同圜丘。
 乐 宋会要辑稿 乐六 郊社 祀乐歌 雩 祀 
     
雩祀
     
孟夏雩祀仁宗御制二首。太祖配座奠币，《献安》：昊天盖高，祀事为大。严配皇灵，亿万来介。 
酌献，《感安》：龙见而雩，神之来格。牺尊精良牺尊：《宋史》卷一三二《乐志》作「牺象」。，威灵赫奕。 
降神乐曲同圜丘。 
盥洗乐曲同圜丘。 
升坛乐曲同圜丘。内止易第三句，则曰「苍龙夕见。」 
上帝位奠玉币乐曲仝圜丘。 
太宗位奠币乐曲仝圜丘 
还位乐曲仝圜丘 
择俎乐曲仝圜丘
 乐 宋会要辑稿 乐六 郊社 祀乐歌 雩 祀 绍兴雩祀一首 
     
绍兴雩祀一首
上帝位酌献，《嘉安》：苍苍昊穹，临覆下土。兹惟岁事，民所依怙。爰竭精虔，礼曲斯举。百泽以时，介我稷黍。 
冬至、孟春、孟夏、季秋四祀上公摄事七首 
降神，《景安》二章：天何言哉，至清而健。默定幽赞，降祥福善。夙设圜坛，恭陈嘉荐。贞驭下临，储休锡羡。生物之祖，兴益之宗。于国之阳，以禋昊穹。六变降神，于论鼓锺。亲德享道，锡羡无穷。 
太尉行，《正安》：礼经之重，祭典为宗。上公摄事，登降弥恭。庶品丰洁，令仪肃雍。百神萃止，惟吉之从。 
司徒奉俎，《丰安》：礼崇禋祀，神鉴孔明。牲牷博绖，以炰以烹。馨香蠲洁，品物惟精。锡以纯嘏，享兹至诚。 
饮福，《广安》：簠簋既陈，言蠲登荐。洗心防邪，肃祗祭典。陟降惟寅，笾豆有践。百福咸宜，淳耀丕显。 
亚、终献，《文安》：秩秩礼文，肃肃严祀。仰洽神休，式协民纪。灌献有容，叙其俎簋。明德惟馨，以介丕祉。 
送神，《景安》：帝临中坛，肃恭禋祀。灵景舒光，飞龙旋轨。送神有章，神心具醉。辅德惟仁，永锡元祉。
 乐 宋会要辑稿 乐六 郊社 祀乐歌 五方帝 
     
五方帝
降神以《景安》。哲宗朝，议者谓上公摄事，四祀上帝，惟明堂以南郊斋宫望祭殿为化所，而乐章通用，有「夙设圆坛」之句，与礼意不协，遂改定。
 乐 宋会要辑稿 乐六 郊社 祀乐歌 五方帝 景德以后祀五方帝十六首 
     
景德以后祀五方帝十六首
青帝降神用《高安》：四序伊始，三阳肇新。气迎东郊，蛰户成春。功宣播殖，泽被蒸民。祝史正辞，昭事惟寅。 
奠玉币、酌献并用《嘉安》：条风始至，盛德在木。平秩东作，种献穜稑。律应青阳，气和玉烛。惠此兆人，以介景福以介：原作「介以」，据《宋史》卷一三二《乐志》乙。。 
送神，《高安》：备物致用，荐羞明神。礼成乐举，克飨克禋。 
酌献，《佑安》：条风斯应，候历惟新。阳和启蛰，品物皆春。箎簧协奏，簠簋毕陈。精意丰荐，景福攸臻。 

酌献，《精安》：皇佑二年明堂，文彦博撰。帝宅震方，在德惟木。宣仁赋和，大生 
      
育大生育：「大」字上下当脱一字。。祀法有虔，皇情允肃。神之格思，报以介福。 
酌献用《精安》：嘉佑二年明堂，韩琦撰。太微灵德，若首五精。本仁兴益，降气施生。纯牲有硕，旨酒斯清。锡兹寿嘏，既寿洽平。 
赤帝降神，《高安》：长嬴戒序，候正南讹。功资藩育，气应清和。鼎寔嘉俎，乐备登歌。神其来享，降福孔多。 
奠玉币、酌献，《嘉安》：景佑用《佑安》，辞亦不同。象分离位，德酌炎精。景风协律，化被含生。百嘉茂育，乃顺高明。神无常享，享于克诚。 
送神，《高安》：笾豆有践，黍稷惟馨。礼终二献，神归杳冥。 

酌献用《佑安》：景佑元年宋绍撰。惟帝乘离，恢台其德。平秩南讹，百嘉允殖。感精启运，祖我炎历。璋币迎郊，虔虔翼翼。 
酌献用《精安》：皇佑二年明堂，宋庠撰。惟帝乘离，司厥生殖。感所自兴，据我炎德。既度斯筵，乃馨斯稷。对越居歆，介祉无极。 
酌献用《精安》：嘉佑二年明堂，韩琦撰。圣考能飨，宗祀熙成。骏烈惟帝，于皇执衡。茂育元运，降祚丕平。载清斯酌，庸罄精诚。 
黄帝降神，《高安》：坤舆厚载，黄裳元吉。宅中居正，含章抱质。分王四季，其功靡失。育此群生，首兹六律。 
奠玉币、酌献，《嘉安》：景佑用《佑安》，辞亦不同。中央定位，厚德惟新。五行攸正，四气爰均。笙镛以间，簠簋斯陈。为民祈福，肃奉明禋。 
送神，《高安》：土德居中，方舆配位。乐以送神，式伸昭事。 

配献用《佑安》：景佑元年宋(绍)[绶]撰。四序均气，五色奠方。元标枢纽，位正中央。至诚馨洁，率土阜康。神兮降止，鼎祚绵长。 
酌献用《精安》：景佑二年明堂，宋绍撰。盛德居厚，含章有融。惟思惟信，曰黄曰中。礼诚荐达，福佑嘉通。永延永阜，九谷咸丰。 
酌献用《精安》：嘉佑七年明堂，韩琦撰。帝乘中央，沉载函蒙。经纬四方，物性滋丰。金石之荐，象德以宫。神锡嘉虞，介祉无穷。 
白帝降神，《高安》：西颢腾晶，天地始肃。盛德在金，百灵阜育。 弩射牲，筑场登谷。明灵格思，旒采纷属。 
奠玉币、酌献，《嘉安》：景佑用《佑安》，辞亦不同。博硕肥绖，以炰以烹。嘉粟旨酒，有弥斯盈。殽蔌惟旅，肃肃蒸蒸。吉蠲备物，享于克诚。 
送神，《高安》：飙轮戾止，景烛灵坛。金奏绎如，白露漙漙。 

酌献用《佑安》：景佑元年吕夷简撰。玉管均和，金风候气。神其格思，丰粢洁币。九谷顺成，群物茂遂。降福无疆，德泽光被。 
酌献用《精安》：皇佑二年 
      
明堂，高若讷撰。白炜方肃，合宫孔硕。琥以象象，神惟飨德。陛配有序，虔恭无斁。降福穰穰，永安邦国。 
酌献用《精安》：嘉佑七年明堂，韩琦撰。于赫路寝，肆筵有序。粤若西颢，其神执矩。以荐币玉，式陈簠簋。神其格思，受天之祜。 
黑帝降神，《高安》：隆冬戒序，岁历顺成。一人有庆，万福攸宁。有旨斯酒，有硕斯牲。报功崇德，正直聪明。 
奠玉币、酌献《嘉安》：景佑用《佑安》，辞亦不同。大仪斡运，星纪环周。三时不害，黍稷盈畴。克诚致飨，品物咸羞。礼成乐变，锡祚贻休。 
送神，《高安》：管磬咸和，礼献斯毕。露驭言旋，神降之吉。 
酌献用《佑安》：景佑元年宋(绽)[绶]撰。水官修职，星昴居方。执权含宝，万物伏藏。天明昌祚，临下皇皇。曰寒时若，神降之康。 
酌献用《精安》：皇佑二年明堂，梁适撰。今月季秋，谷日辛亥。路寝合宫，亲修严配。北方之神，五室来会。馨烈是将，厖禠攸介。 
酌献用《精安》：嘉佑七年明堂，韩琦撰。太宇清明，室以方色。沛哉灵游，昭示幽则。崇配尊亲，惟兹孝德。神熙蕃丕，涵冒四极。 
奠帛用《嘉安》：九宫贵神、朝日、夕月、(祗)[祈]太社、太稷、神州地祇、高禖，礼币同用此。哲宗朝差官撰。礼经之重，祀典惟明。命官摄事，陟降以诚。既升庶品，亦奉二精。锡兹福祉，迄用丕平。 
 乐 宋会要辑稿 乐六 郊社 祀乐歌 五方帝 绍兴以后祀五方帝六十首 
      
绍兴以后祀五方帝六十首
