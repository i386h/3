<!-- { "loadSidebar": true } -->
〔政和〕四年五月十二日按元符无四年，据《宋史》卷二一《徽宗纪》，此乃政和四年事，据补年号。此条应移后。，皇帝亲祭地于方泽，以皇弟燕王(侯)[俣]，亚献，越王戚为终献。前期，皇帝散斋二日于别殿，致斋七日于内殿，一日于斋宫。旧仪，侍从官设次青城内，余就草场。今听于青城附近官舍设次，日给食钱，更不具食。祭前一日，奏告太祖皇帝室。殿中监设大次于外壝西门之内道北，南向；小次于第二成子阶之西，东向。设皇帝褥位于小次前，东向。设文武侍臣次于大次前，陪祀、行事官宗室及有司次于外壝南门之外；设馔幔于内壝东西门之外。开瘗坎于坛子阶之北壬地。光禄牵牲诣祀所。大晟陈登歌之乐于坛上稍北，南向；设宫架于坛北内壝之外；立舞表于酇缀之间。祭前一日，太史设皇地祇位于坛上南方，北向，席以槁秸；太祖皇帝位于坛上西方，东向，席以蒲越；神州地祇位于第二成午阶，席以槁秸；五官神、岳镇海渎各以其方设位于第二成，山林、川泽、丘陵、坟衍、原隰各以其方设位于坛下内壝之内，皆席以莞，内向。奉礼郎、 
      
礼直官设皇帝位版于第二成子阶之西，东向；饮福位于坛上皇地祇神位东北，南向；望瘗位于瘗坎之南，北向；设爟火于望瘗位之西，北向。司尊彝帅其属设玉、币篚于酌尊所。次设笾豆()[簠]簋之位：正、配位皆左十有一笾，右十有一豆，俱为三行。俎一在笾前，二在豆右，为二重；登一，在笾豆间；血盘一，在登之前；簠一、簋一、在笾豆外，簠在左，簋在右。又设尊罍之位，每位太尊三，着尊二，牺尊、象尊、壶尊、山尊各一。尊皆有罍，以东为上，尊南罍北。又设篚一于第二成子阶之侧，实以盘、匜、巾、爵。坫二于正、配位尊罍之次。又设内侍供奉皇帝盥帨位于皇帝版位之前。又设象尊二、壶尊二，在坛下子阶之西，俱南向东上，皆加杓(旲巾)，并实水。又设第二成从祀，每位皆左十笾、右十豆，俱为三行。俎二，在笾、豆前；登一、盘一，神州地祇、五官神用。在笾豆间；簠一、簋一，在笾、豆外，簠在左，簋在右；爵一，置于俎上。内壝神位每位皆左二笾、右二豆；俎一，在神位前，爵一次之；簠一、簋一，在爵之前，簠在左，簋在右；登一，在笾、豆之间。又设尊罍之位：二成每方各牺尊二、山尊二；坛下每方设蜃尊二、散尊二，在神位之左。蜃尊、散尊外，余皆有罍副之。凡尊、罍皆加杓(旲巾)。又设正、配位笾、豆、簠、簋、俎、斗、鼎各一于馔幔之内。太府卿、少府监帅其属陈玉、币于篚，皇地祇玉以黄琮，币以黄。配帝币亦如之。神州地祇玉以两圭，有邸，币以黑。五行、五官、五方、岳镇 
      
海渎诸神，币各从其方色。礼神之玉各置于神位前，瘗玉加于币。先是郊祀，尊彝笾豆簠簋之类习用前代，无所考正。上远稽三代，作郊庙禋祀之器，至是举而用之，灿然大备。手诏具亲祀圜坛门。前期一日，尚辇奉御进舆于垂拱殿，皇帝服通天冠、绛纱袍，乘舆以出，称警跸如常仪。乘黄令进玉辂于宣德门外，左辅奏请降舆升辂，至斋宫明禋殿前，回辂南向。左辅奏请降辂乘舆，入斋殿，侍卫如常仪。祭日，皇帝服通天冠、绛纱袍，乘舆至大次。礼仪使等分立大次前，有司奏请行事。皇帝服衮冕以出，礼仪使等前导。至中壝门外，殿中监跪进大圭，皇帝执以入，宫架《仪安之乐》作。至午阶，乐止，登歌乐作。至第二成版位，东向立，乐止。礼仪使奏请：「有司谨具，请行事。」宫架作《宁安之乐》、《广生储佑之舞》，八成，止，皇帝再拜。礼仪使奏请搢大圭，盥手，登歌乐作。帨手讫，执大圭至坛，乐止，登歌，《嘉安之乐》作。殿中监进镇圭，皇帝搢大圭，执镇圭，诣皇地祇神位前，南向跪，奠镇圭于缫藉，执大圭，俛伏，兴，搢圭。礼仪使奏请受玉币。奠讫，俛伏，兴，再拜，乐止，《恭安〔之〕乐》作。诣太祖皇帝神位前，西向，奠圭、币如前仪。礼仪使前导皇帝还版位，登歌，乐作。至位，东向立，乐止。礼部、户部尚书以下奉馔俎，宫架《丰安之乐》作。奉奠讫，乐止，皇帝再诣罍洗，搢大圭，盥手，登歌，乐作。帨手、洗爵、拭爵讫，执大圭至坛上，乐止，登歌，《光安之乐》作。诣皇地祇神位前，搢大圭，跪，执爵祭酒。三奠爵讫，执圭，俛伏，兴，乐止。 
      
太祝读册，皇帝再拜讫，登歌，《英安之乐》作。诣太祖皇帝神位前，如前仪。皇帝还版位，登歌，乐作；至位，乐止。皇帝还小次，登歌，乐作。殿中监跪受大圭，帘降，乐止，文舞退，武舞进，宫架《文安之乐》作。舞者立定，乐止。亚献，盥帨讫，作《隆安之乐》、《厚载凝福之舞》。礼毕，乐止。终献行礼如前仪。皇帝诣饮福位，登歌，乐作；至位，乐止，《禧安之乐》作。皇帝再拜，搢圭，跪受爵，祭酒，三啐酒，奠爵，受俎，奠俎，受抟黍豆。既奠，再受爵饮福。讫，奠爵，执圭，俛伏，兴，再拜，乐止，皇帝还版位如前仪。礼部、户部尚书撤俎豆，登歌，《成安之乐》作；卒撤，乐止，礼部尚书等降复位。礼直(宫)[官]曰「赐胙」，行事、陪祀官再拜，宫架《宁安之乐》作，一成，止。皇帝诣望瘗位，登歌，乐作。降自子阶，乐作，宫架乐作。至位，北向立，乐止。礼直官曰「可瘗」，举爟火，瘗半坎。礼仪使跪奏礼毕，宫架乐作。皇帝出中壝门，殿中监受大圭。皇帝至大次，乐止。有司奏「解严」。皇帝常服，乘大辇还斋宫，鼓吹振作。皇帝升御座，百官称贺。皇帝降座，鸣鞭，殿上侍立官以次退，所司放仗还内，如常仪。 
徽宗建中靖国元年十月十七日，诏南郊以皇弟卫王(俟)[俣]为亚献，蔡王似为终献。崇宁三年亲祀同。 
大观四年十一月三日冬至，祀天于圜坛，以皇弟燕王(侯)[俣]为亚献，赵王戚为终献。 
政和三年十一月五日，帝 
      
躬上神宗皇帝、哲宗皇帝徽号册宝于太庙。越翌日，祀昊天上帝于圜丘，以皇弟燕王(俟)[俣]为亚献、越王戚为终献。 
六年十一月八日，朝献景灵宫。九日，朝享太庙。翌日，祀昊天上帝于圜坛，皇弟燕王(俟)[俣]为亚献，越王戚为终献。 
      
高宗绍兴二年，太常寺每岁常祀，夏日(致)[至]祭皇地祇，系于行在钱湖门外惠照院望祭，斋宫设位行礼，以太祖皇帝配。三献官依(议)[仪]，初献系差宰执，亚献礼部尚书、侍郎；有故或阙，次轮别曹长贰，次给舍、谏议。终献太常少卿、礼部郎官；有故或阙，差北司官，次轮别曹郎官。 

      
孝宗干道元年正月一日，亲郊，以皇子邓(土)[王] 为亚献，恭王惇为终献天头原批：「此当入祀接祀感生帝后。」。 
六年十一月六日，亲郊，以皇子庆王恺为亚献，恭王惇为终献。 
九年十月九日，亲郊，以皇太子为亚献，皇兄永阳郡王〔居广〕为终献。 
淳熙三年十一月十二日，亲郊于圜坛，以皇太子惇为亚献，永阳郡王居广为终献。 
十二年九月十四日，诏：亲郊，以皇太子惇为亚献，嗣濮王士歆为终献；别庙以恩平郡王璩为初献，(荣)[荥〕阳〔郡]王伯圭为亚献，昭庆军节度使、提举佑神观士岘为终献。同日，诏：亲郊，皇(帝)[孙]安庆军节度使、平阳郡王扩令陪祠。
 礼 宋会要辑稿 礼二  郊祀坛殿大小次 
     
宋会要辑稿 礼二

郊祀坛殿大小次
圣朝自太祖以来，每行郊礼，皆营构青城幄殿，即《周礼》之大次也。又于东壝门外设更衣殿，即《周礼》之小次也。 
哲宗元佑九年正月，诏重修黑坛斋宫。 
绍圣三年五月三日，工部侍郎王宗望等言：「瑞圣园宴殿偏在南北隅，逼近街道，不唯将来陈列仪卫喧坌，兼辂出入由历正门，难以迂曲。其殿庭西廊外至园墙(上)[止]阔四十步，若修盖望祭殿，委是窄狭。今比类南郊青城，拟移近东，充斋殿，直本园南北门修盖。」从之。六月乙酉，诏立北郊斋宫于瑞圣园。 
六月二十七日，权尚书礼部侍郎黄裳等言：「臣等相视北郊瑞圣园，与南郊青城皆方三百步，若以瑞圣园为帷宫，最是近便。其宴殿可以为斋宫，即殿之西北为望祭殿，以备阴雨。」诏入内内侍省选差使臣与工部同绘图闻奏。 
四年九月二十一日，管干修盖北郊帷宫所言：「元诏别立望祭殿，今来帷宫之东见建登成殿，可以充望祭之所。乞下礼官审议。」礼部、太常寺言：「登成殿系车驾观谷游幸之处，若遇亲祠北郊，权充望祭所，恐非朝廷专为祠神之意。」诏候将来礼毕，令有司申请。 
元符元年六月，将作监言：「被诏修建南郊青城斋宫，今已绘图进禀。缘大礼日逼，望且先次修建寝殿等，余候礼毕兴修。宫外城围亦预计工力。」从 
     
之。十一日工毕，凡为屋九百一十三间。 
帝幸瑞圣园观新城北郊斋宫按此事在元符元年正月甲戌，见《长编》卷四九四。。故事，郊宫悉设以幕帟，其费不赀，上命缮营，不日而成。三岁一郊，次舍之费，缣帛三十余万，工又倍之。易以屋室，一劳永逸，所省多矣。 
徽宗崇(庆)[宁]二年六月八日，试给事中、详定编修大礼 令邓洵仁等言：「昨修建南北郊斋宿宫殿，南郊曰斋宫，北郊曰帷宫。事体如一而名称不同，今欲并称斋宫。」 
十五日，编修大礼 令所言：「将来北郊若依南郊例，百官并宿青城，窃恐盛夏幕次逼窄。今有废草场地，与青城及方丘相近，请宰(执)[相]、亲王、使相、执(正)[政]、侍从官、六曹尚书、侍郎并设次青城内，余就草场设次。」从之。 
政和四年四月十九日，诏：「夏祭斋宫，大内门曰广禋，东偏门曰东秩，西偏门曰西平，正东门曰含光含：原作「合」，据《宋史》卷一○○《礼志》改。，正西门曰咸亨，正北门曰至顺，南门里大殿门曰厚德大殿门：原脱「门」，据《宋史》卷一○○《礼志》补。，东曰左景华，西曰右景华。正殿曰厚德，便殿曰受福、曰坤珍、曰道光，亭曰承休。」 
【中兴礼书】
高宗绍兴二年二月五日，太常少卿程瑀等言：「已降指挥，令临安府于城外东南巳地踏逐祀天去处。本府见踏逐城外东南妙觉院屋四间，城内天宁观屋二间。今相视得妙觉院屋系面东，兼出城遥远，不可用。城外东南别无寺院，若令创行修建，有碍近降权住修造指挥；若止就城内天宁观望祭，又近降指挥合于城外东南 
     
望祭。今来合取自朝廷指挥。」诏权于天宁观望祭。 
