<!-- { "loadSidebar": true } -->
绍兴十四年十一月十四日，广南西路经略、安抚、提点刑狱司言：「融州王口寨元(保)[系]平州，于绍兴四年九月废为王口寨，隶融水县。本寨洞民输赋词讼，并赴融水县理诉，动经月余，方始追人到官。乞改为怀远县，改知寨为知县，差有才力胆勇武臣充，所有理任、任满酬赏，并乞依经略司元奏得王口寨条例施行。」从之。 
象州：景德四年升防御州景德：原作「景佑」，据《元丰九域志》卷九、《宋史》卷九○改。。 
来宾县，开宝七年废严州，以二县来隶，省归化、武化二县入焉。 
武化县，开宝七年废隶来宾县，元佑元年复。 
〔昭州〕：永平县，开宝五年废隶平乐县，大中祥符元年移治州 
      
城东。
龙平县，开宝五年废富州来隶，省思勤、马江二县入焉。 
〔梧州〕：戎成县，熙宁五年复废，隶苍梧县。 
孟陵县，五年废，隶苍梧县。 
龙平县，〔开宝〕五年废富州，以县隶昭州，省思勤、马江二县入焉。熙宁(五)[八]年，自昭州来隶。 
〔藤州〕：宁风县、咸义县、义昌县，开宝三年废三县隶镡津县。 
岑溪县，熙宁五年废南仪州来隶。 
龚州：政和元年废隶浔州，三年复。 
阳川县、武陵县、随建县、大同县，开宝五年废四镇县废四镇县：疑当作「废四县为镇。」，隶平南县。
武郎县，开宝六年废。 
政和元年正月二十三日，广南西路经略安抚司奏：「勘会本路管下龚、白二州各管一县，税租不足官兵支费。今欲将白州并废隶郁林军，存留博白县；龚州并废隶浔州，依旧存留平南县。更各置主簿一员。」从之。 
政和四年四月十一日，尚书省勘会：「广南西路龚州(南平)[平南]县民户梁政等状，为本州岛额于政和元年四月内承朝旨废并龚州入浔州，民心忧惶不愿。每至二税供输，登涉山险，至浔州动经五七日，民户道路劳苦。自并废后来，流窜甚多。况龚州四至，容、藤等州辽远，各二三百里，容至桂十六程，并无州府官兵防托。又自藤州(松)[沿]梅州元丰中亦曾入潮州，自后乡民自愿添纳二税钱米，乞行兴复，已蒙依旧还州额讫。今来乞依梅州例添 江至浔州，多有兴贩私盐，惊劫民户，不得安迹。窃 
      
纳二税钱米各一分，依旧兴复为龚州。」从之。 
浔州：开宝五年废隶贵州郁林县，六年复为浔州。 
皇化县、大宾县，五年废隶桂平县。 
平南县，旧龚州，绍兴六年废为平南县，来隶。 
宜州：宣和元年升为庆远军节度。 
淳化元年正月十四日，诏岭南道羁縻环州、镇宁州、金城州、智州、怀远军，并依前隶宜州。先是，建琳州为怀远军，以溪洞诸州隶焉。至是，始复旧制，夷人便之。宜州，熙宁八年徙治带溪，元丰六年复徙龙水县旧治。 
忻城县，庆历三年自羁縻芝忻州来隶。 
河池县，治平二年自羁縻智州来隶，省富刀县入焉富刀：《九域志》卷九作「富力」。。 
〔横州〕：永定县，开宝五年废峦州峦：原作「蛮」，据《九域志》卷一○改。，以县来隶，省武罗、灵竹二县入焉。熙宁四年废县为镇，隶宁浦，元佑二年复。 
乐山县、岭山县、从化县，〔横州〕：五年废隶宁浦县。 
化州：干道三年九月十八日，广南西路经略安抚、都钤辖、提刑、转运司言：「化州吴川县管下西乡地广民众，去州遥远，乞将吴川县所隶西乡别为一县，于古辩州石城地创置，以为石城县。」从之。 
化州，唐(辨)[辩]州，太平兴国五年改。 
石龙县，旧改为罗川县，绍兴元年依旧。 
石城县，干道三年九月十八日，析吴川县地置。 
高州：景德元年废隶窦州，三年复置。 
良德县、保宁县，开宝五年废隶电白县。 
茂名县，五年废潘州，以县来 
      
隶，省南巴、潘水二县入焉。 
信宜县，旧名信义，七年省潭峨、怀德、特亮三县入焉。太平兴国元年改今名，熙宁四年废窦州来隶。 
雷州：遂溪县，开宝四年废入海康县，绍兴十九年复。绍兴二十二年二月十一日，诏复置雷州遂溪县，从本路诸司之请也。 
白州：开宝五年废隶廉州，七年复置，政和元年废隶郁林州，三年复。 
博白县，五年废白州，以县隶廉州，省南昌、建宁、周罗三县入焉。七年复来隶。 
钦州：天圣元年四月二十八日，广南西路转运司言，相度钦州徙南宾寨建置，委得安便。从之。 

〔郁林州〕：郁平县、兴德县，开宝六年废隶兴业县。 
南流县，七年废党、牢二州，以县来隶，省六县地入焉。 
博白县，旧白州，绍兴六年废为博白县，来隶。 
廉州：开宝五年移治长沙场，太平兴国八年州废，于海内镇置太平军海内镇：《宋史》卷九○《地理志》六作「海门镇」。，咸平元年四月复为廉州。 
琼州：政和元年升为靖海军。开宝四年平伪汉，以崖州三县来隶，兼提举儋、崖、万安等州水陆转运事。 
琼山县，开宝四年于儋废县地复置。 

文昌县、澄迈县，五年自崖州来隶。 
舍城县，五年自崖州来隶，熙宁四年废隶琼山县。 
镇州：大观元年建，仍为龙门郡，下都督府，升为靖海军， 
      
寻废。 
〔万安军〕：唐万安州万：原脱，据《九域志》卷九补。，熙宁六年废为军，十年复。
乐会县，元隶琼州，大观三年割隶军。 
泷州：开阳郡，领四县。开宝四年废州，省开阳、建水、镇南三县入泷水县。六年州废，以县隶康州。 
勤州：富林郡，领二县。开宝五年废州，省富林县入(桐)[铜]陵县，隶春州。 
潘州：南潘郡，领三县。开宝五年废州，省南巴、潘水二县入茂名县，隶高州。 
罗州：陵水郡，领五县。开宝五年废州，省廉江、零渌、干水、南河四县入吴川县，隶化州。 
富州：开江郡，领三县。开宝五年废州，省思勤、马江二县入龙平县，隶昭州。元丰七年，以邕州延众寨建。 
澄州：贺水郡贺水郡：原作「贺州郡」，据《九域志》卷一○改。，领四县。开宝五年废州，省止戈、贺水、无虞三县入上林县，隶邕州。 
峦州峦：原作「蛮」，据《九域志》卷一○改。：永定郡，领三县。开宝五年废州，省武罗、灵竹二县入永定县武罗灵竹：原作「武灵罗竹」，据《九域志》卷一○改。，隶横州。 
牢州：定川郡定川：原作「定州」，据《九域志》卷一○改。下同。，领三县。开宝五年废州，省定川、宕川(三)[二]县入南流县，隶郁林州。 
党州：宁仁郡，领四县。开宝五年废州，省容山、怀义、抚康、善牢四县入郁林州南流县。 
绣州：常林郡，领三县。开宝五年废州，省常林、阿林阿林：原作「河林」，据《九域志》卷一○改。、罗绣 
      
三县入容州普宁县。 
禺州：温水郡，领四县四县：原作「三县」，据《九域志》卷一○改。。开宝五年废州，省峨石、抚莱、罗辨三县入容州北流县。
顺州：顺义郡，领四县。开宝五年废州，省龙豪、温水、龙化、南河四县入容州陆川县。 
严州严州：原作「岩州」，据《九域志》卷一○改。：修德郡，领二县。开宝七年废州，省归化县入来宾县，隶象州。 
春州：南陵郡，领三县。开宝五年废入恩州，复置，仍省罗水、流南二县入阳春县。废勤州，以铜陵县来隶。大中祥符九年废入新州，天禧四年复置。熙宁六年废州，省铜陵入阳春县，隶恩州。
铜陵县，熙宁六年废州，以县入阳春县，隶恩州。 
蒙州：蒙山郡，领三县。太平兴国二年，改正义县为蒙山县，熙宁六年废州，以立山县隶昭州，省东区、蒙山二县入焉。 
立山县，熙宁废州，以县隶昭州，省东区、蒙山二县入焉。 
南仪州，唐义州，连城郡「连城」二字原脱，据《九域志》卷一○补。，领三县。开宝四年，加「南」字，五年废入窦州，六年复置，省连城、永业二县入岑溪县。太平兴国二年改仪州，熙宁四年废入藤州。天圣四年五月初八日，广南西路转运司言：「南仪州实在山险中，多有岚瘴，前后官吏、军民亡殁者众，乞移于岑雄驿平坦之处建立。」从之。 
      
窦州：怀德郡，领四县。开宝五年省潭峨、怀德，特亮三县入信义县。太平兴国元年，改信义县为信宜，熙宁四年废入高州。 
振州：开宝五年改崖州，熙宁六年废为朱崖军。 
平州：崇宁四年以怀远军升为州，绍兴四年废。 
怀远县，崇宁四年建。 
允州：旧安口隘，崇宁四年建。 
从州：旧中古州，崇宁四年建为格州，五年改。 
庭州：大观元年以宜州河池县建。 
孚州：大观元年以地州建隆县建地州：原作「池州」，据《宋史》卷九○《地理志》六改。，宣和三年废为寨。 
归仁县，大观元年建，宣和三年废。
观州：大观元年建，绍兴四年废。 
隆州：政和三年建，宣和三年废为寨。 
兴隆县，政和三年建，宣和三年废。 
兑州：政和三年建，宣和三年废为寨。 
万松县，政和三年建，宣和三年废。 
怀化州：元佑三年以邕州溪洞建。 
吉阳军：绍兴六年废为宁远县，十三年复。
 方域 宋会要辑稿 方域七 方域 州县升降废置 杂录 
      
方域州县升降废置杂录
太祖建隆元年三月一日，有司上言，请改天下郡县名犯庙讳及御名者。从之。 
四年十月二十三日，诏应有防御、团练、刺史州带都督府额者，并停，仍为上州。 
干德二年十月六日，吏 
      
部格式司言：「准周广顺三年十月敕，应天下县除赤、次赤、畿、次畿外，其余三千户以上为望，二千户以上为紧，一千户以上为上，五百户以上为中，不满五百户为中下。据今年诸道州府申送到文帐点检，元降敕命户口不等，及淮南、秦、凤、阶、文、瀛、莫、雄、霸等州未曾升降地望。今欲据诸州见管主户重升降地望，取四千户已上为望，三千户以上为紧，二千户已上为上，一千户已上为中，不满千户为中下。自今仍欲三年一度，别取诸道见管户口升降。」诏从之。 
凡望县五十，户二十八万一千六百七；紧县六十七，户二十二万八千六百九十三；上县八十九，户二十一万八千二百八十；中县一百一十五，户一十七万九千三；中下县一百一十，户五万九千七百七十。总九十六万七千三百五十三户。此国初版籍之数也。 
开宝九年七月二十二日，诏：「应新修先代帝王及五岳四渎祠庙，如有去县镇相近者，即仰移其县镇就庙为理所。」 
