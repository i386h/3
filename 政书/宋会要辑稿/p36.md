<!-- { "loadSidebar": true } -->
八月二十九日，嗣濮王仲湜言：「孤遗宗子散居州县，支请钱米，乞令诸路转运司下逐州军委检察尊长检察诈冒。其尊长每月添破茶汤钱三贯。如有诈冒，许诸色人告，每名赏钱五十贯。仍许逐宫宗子互相觉察，亦支上赏。其钱米令按月支给，过期不支，许监司按劾。」诏：「自今检察尊长满一年无诈冒者，与减三年磨勘；如有不实，责亦如之。其勘给官司有失觉察，重作行(违)[遣]。仍令所在月具管下宗室支过钱物数以闻。余从之。」 
九月十八日，诏：仲湜、士从、士术、 
     
士籛月廪依令畤等例，特免一半折钱，并依尚书郎官则例支破本色。 
十一月十日，令畤言：乞于逐宫各选差年长可以表率宗子一员充都尊长。从之。 
十二日，江阴军进士李韬、苏白上书言：「宗子分寓郡县，搔动民庶。或暴人以威，而强取其物；或攘人之物，而不偿其直。或挟以雠而肆欺，或指他事而见虐。稍涉触忤，则动以尺铁棰之至死，而弗之恤。或挟弓带矢，飞鹰走(大)[犬]，骤骏马，驱小人，驰骋田野，踏践谷麦，曾不顾藉。或酝造酒货，兴贩私物。百姓无所申愬，郡县不敢谁何。」诏令诸路帅臣、监司、守臣常切觉察，如有似此之人，仰具事因闻奏，取旨重作施行。
二十五日，诏：今后宗室添差厘务小使臣权以二年为任。 
四年二月一日，诏南班宗室自今并赴台参。以侍御史辛炳言：「右监门卫大将军、忠州防御使士等一十一员，于去年十一月十五日朝见讫，并无故不赴台参。累牒大宗正司告报逐官回牒，取到士輵等状，止称自从升换南环卫官，及今二十六年，并不曾赴台参；并昨来自东京至建康府以来，一(搬)[般]宗室趁赴朝参，亦不曾台参；兼详台参令注，即不该载南班环卫官赴台参之文。检准本台令：诸节度观察留后至刺史、诸卫上将军至副率，到阙出使，仍参辞。绍兴《职制令》：诸金吾卫上将军至诸卫将军为卫官。又本台令：诸不赴台参者，无故过十日，同以见谢辞日为始，殿中 
     
侍御史具姓名申台，取审状申尚书省，太中大夫、侍御史以上并奏。余官拒过饰非准此。今契勘，逐官依条令并合赴台参。兼检照得去年有宣州观察使仲弓 弓权知大宗正司事，在任替罢，到阙见朝讫，依本台条限趁赴台参。及新授郢州防御使安时朝谢讫，亦曾台参。今来士等不依本台条令趁赴台参，亦不伏取审，却一向他说，显是违本台条法，拒过饰非。」故有是诏。 
五月十三日，诏：检校少保、光山军节度使、同知大宗正事士仍了切第三男秉义郎不言叉初加切特与换文资；第四男忠翊郎不怞文又切特换环卫官。以士陈：靖康末得太后密旨，遣管押张邦昌赍圭宝诣南京，未曾推恩；及不言叉昨系宗学升补上舍。故有是命。 
六月五日，诏令 若谤切特与转行左太中大夫，别与知州军差遣。寻有指挥更不施行。臣僚言：「契勘元丰更定官制，以左右谏议为太中大夫，秘书监为中大夫。虽两官相去一间，然官制既定，则谏议者侍从也，秘书监庶官而已。故吏部法：自承务郎已上应迁官者，至中大夫止；若太中大夫，非侍从不得转行，谓之碍止法。令 系中大夫，庶官寄禄，至此极矣，而辄得转行太中大夫，则是庶官超转侍从，于法有碍。夫国家立法，所以公天下也。使令 得以超越转行太中大夫，非惟名器可惜，亦恐方今天下官至中大夫者不少，若其间苟得无耻之士佗日引此 
     
为例。兼令 在宗室中廉声不闻，昨居福州，于太守程迈处关说公事，不满其意，遂兴诉讼。近差知泉州，泉人知其贪而畏其来。今又改除别郡，不知果能为陛下赡养百姓乎 欲望陛下将令 转行太中大夫并知州差遣指挥特赐寝罢。」有旨：赵令 别与知州军差遣指挥更不施行，令以次官命词行下。起居舍人、权中书舍人王居正奏：「庶官中大夫之不可转行太中大夫，则此祖宗之法，万世不可改易。以令 为贤邪，则贪惏苟得，众所共知；以一太中大夫为不足惜耶，则宗室之为承宣使者不还踵求为节度使矣。臣诚不敢曲从，助成朝廷之过举。臣未敢命词行下。」于是并寝。 
七月二十二日，大宗正司言：「洺州防御使、前知西外宗正事士从状：任满依格推恩，合于见今官上改转一官。吏部却依外官转至武功大夫，作止法依条回授。士从系南班缌麻亲，依条格合转观察使止，即与外官迁转条法不同。」诏士从特与转行正任观察使。 
五年二月二十一日，诏：「应在外宗室等合得请给，并遗孤钱米，令所在州军按月支给。如州军应副请给之后，尚有遗漏之人，仰所属具姓名申尚书省。」 
二十二日，嗣濮王仲湜言：「契勘宗室昨系本司元保奏，因遭兵火，有全去失告札者，召知合、御带、管军之类作保，吏部方许给据。切详宗室若与知合、御带、管军素非亲识，难使终身不得从仕「难」下疑脱「于作保」三字。。欲乞许全 
     
去失告札宗室，召异姓大使臣二员并宗室无服亲小使臣一员保识，同本宫尊长保明，结除名编置之罪，许本司保奏。」从之。 
闰二月十三日，福建路安抚使司言：「眉州防御使、知西外宗正事士樽到任三年，宗室无犯徒以上罪，保明，乞依条施行。」吏部勘会：「宗正司称：昨士暕古限反任满，于密州观察使上特转清远军承宣使。今来士樽与士暕事一同。」诏士樽与特转行正任观察使。 
四月七日，诏赉之与减三年磨勘。以大宗正行司言其任绍兴府钤辖，稽察宗子，更无冒请，乞行推赏。故有是命。 
六月二日，大宗正司奏安定郡王令畤薨。诏皇伯武经大夫令玒古邦切可特授华州观察使、安定郡王。 
四日，诏南班宗室见居屋宇窄隘，令临安府相度检计，申尚书省。 
七日，上曰：「朕以南班宗室请给至薄，贫窭者众，昨日出内帑钱赐二百千，令宗正丞沈禹卿散给。尚有亲贤宅近属，以取会人数，别行给赐。」赵鼎等曰：「陛下敦睦如此，盛德事也。」 
十七日，添差通判湖州子捻言：「诸州宗室未有屋宇，欲乞以官地盖造，拘在一处。内选差尊长一人钤束，检察伪冒，仍差监门官一员禁止出入。年未及十五岁，附入州小学；十五岁以上入大学，依学生月给钱米，仍许依进士科举法取应。未出官者，亦许入学听读，实及一年，方许参选。庶可教养成材，以副敦叙之意。」从之。 
同日，尚书省言：「昨南班宗室 
     
合支食料，除羊肉见折支价钱外，余物依靖康元年十一月指挥权行住支。今行在物价稍贵，其见在不带遥郡南班宗室日赴朝参，每月用度不足，理宜措置。」诏：南班不带遥郡大将军至率府副率，特依御厨第等食折支钱例支给，其见折支羊肉钱更不支破。 
十一月二十八日，上曰：「南班宗室当此时寒不易，朕前日各赐绵绢，共支过绢三千六百疋、绵一万两。」赵鼎等曰：「陛下尽敦睦之道，可谓盛德，然赐出内帑，故外庭无由知之。」上曰：「不欲令户部支者，恐伤经费故也。」 
十二月二十五日，大宗正司言：「南班宗室並隨侍共十四員，內士 癸瞿龜切痼疾，慮朝參人少，欲於紹興府士、魚吻切士人二它大切前赴行在。」从之。 
六年正月十四日，诏子彦男伯玖赐名璩，除正任防御使。九年三月七日，以和州防御使为保大军节度使、崇国公。十四年九月二十三日，诏璩宅令临安府张叔献相视，普安郡王宅屋宇一体修造。十五年正月十一日，诏璩可于三月内选日出外第，应合行事并依普安郡王例施行。二月二十二日，制为检校少保，进封安平郡王。三月一日，诏璩所差官吏并合行礼仪等，并依普安郡王体例。十七年六月二十六日，制授依前检校少保、充武康军节度使、恩平郡王。十九年三月二日，诏璩(德)听读《周礼》终篇，本府教授官吏并各与减二年磨勘。四日，诏璩府官吏等，自今 
      
后有官吏到府，及两任无过犯，特与转一官资。内碍止法人特与转行；无名目人候有名目日收使；白身宅案、书表司楷书自差到府，满七年无遗阙，并特与补武进副尉出职。二十四年十一月十七日，制以璩从吉，除旧官。三十年三月二十四日，制特授开府仪同三司，依前武康军节度使、恩平郡王、判大宗正事，绍兴府置司。 
四月九日，诏亲贤宅益王府开府仪同三司、豫章郡王孝参两女，特依晋安郡王孝骞女和容宗姬体例放行请给米麦。时有旨并权住支，(所)[从]所乞也。 
六月二十五日，诏左太中大夫、充集英殿修撰、提举临安府洞霄宫令(应)[ ]特除阆州观察使令 ：原作「令应」，据《建炎要录》卷一○二改。，封安定郡王。 
七月二十九日，诸王宫大小学教授蔡安(疆)[强]言：「自艰难而来，宗籍散阙，立嫡以继，漫不可推。在昔诸王皆祖宗之子，而其后世袭封公爵，如秦、汉、魏、燕、周、冀、商、越、镇、楚，国公不过十人。古者有子孙存，不可以乏先祖之祀；今诸王之祀，十年不供，而有司未闻有议之者。愿诏有司考诸王之世，选属近而行尊者各一人补环卫官，袭封公爵。」后太常寺讨论：「如有依条合袭封公爵之人，令大宗正司拟定，取旨施行外，其乞行尊一节，即不应袭封条令，难以施行。」从之。 
十一月十八日，象州防御使士街言：「昨差充宗庙神主五享献官，前后五年，及自温州护从至临安府，并昨主管四朝五殿御容，自建康府迎奉至洪州，并无 
      
 虞。」诏特依黄正彦、麦伸、士土穹立弓切已推恩体例，与减七年磨勘。 
二十四日，诸王宫大小学言：「大学生不微，系润王宫士位，母病，割股奉母，所患平复。」不微特与转一官。 
二十八日，诏：知邵武军子木到任，陈献利害，深有可采，特与减二年磨勘。 
七年正月二日，吏部言：「阆州观察使、同知大宗正事、安定郡王令 昨为集英殿修撰，止于绍兴六年七月八日，准告特授前件官袭封。依条，袭封人不碍止官，合该磨勘转行。」诏令 与磨勘，特授镇东军承宣使。 
