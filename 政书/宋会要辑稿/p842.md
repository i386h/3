<!-- { "loadSidebar": true } -->
庆元五年十二月二日，臣僚言：「诸州军兵各有营房。近年因循不葺，旋至圮坏，其地多为豪贵请佃，军兵遂至赁屋以居。乞下诸路提刑司，督责州郡，限半年修盖营屋，委官验察，违者按劾。」诏诸路州军，如委有阙少营房及损坏去处，随宜修盖，拘收军兵居止，不得因而大破官钱。候盖造毕，具申监司核实，保明申尚书省。 
嘉泰三年十月十一日，荆湖北路兵马钤辖张舜臣言：「九江上游之地，控扼险要。禁军旧皆营居，今则室庐圮坏，散处于外。每遇教阅，莫能点集。器仗之属，必须特加磨砺。今既散居，临时关请，则有不及之忧；预先给付，则有不测之患；况彼请给有限，僦居廛市，衣食必阙。乞令州郡计置营舍，无使散处。」诏依。随宜措置，不得科扰。 
开禧二年四月十五日，知隆兴府、江西安抚施康年言：「隆兴府所管厢、禁军计一十五指挥，除团结拣中禁军一千人见有营寨居止外，有不系拣中禁军并厢军，旧来各有营分，缘自建炎兵火之后，尽为废地。诸军散居民间，虽有管营军头等人名曰部辖，实不相统。向来帅守非无意于修废，往往窘于用度，不敢过而问焉。取会诸营见管人数，合造屋一千五百八十六间，会约人工、物料钱二万 
      
五千余缗、米七百余石。本府财赋岁入有限，委难悉办。伏望朝廷以今来会约到工料、钱米，许于本府见桩管钱内应副一半，其余本府自行那容支遣。」诏令本府于交割钱内取拨会子一万贯，专充盖造寨屋支用，务要如法，毋致灭裂。 
嘉定五年二月十二日，臣僚言：「仰惟圣朝，规模宏远，诸州置立禁军，有什五，有队长，统于帅司，隶于州籍，厚其稍廪以代其耕，雄其营栅以安其处。一则责其教阅，以备不虞；二则不使与平民散处，易于关防也。臣顷以钤戎职事，每岁两诣诸郡按阅，窃见营寨多致倾圮，主兵之吏恬不加意，而州郡又视为故常，至使军旅僦居市廛，与民无异。其患有二：一则军民杂处，多有凭借伍符因而屠沽赌博，陵轹细民。既无门禁关防，合干军头何由禁戢 深为民患，诚不可忽。一则州郡之间，或有盗贼风烛，卒伍之众，星分异处，卒难鸠集。乞行下诸路州军，常切检视营屋，如有倾坏，随即修治。照所管军头拘收入营，不许仍前在外居止。仍委帅司严行觉察。」从之。 
十一月二十日，南郊赦：「嘉定五年二月十二日指挥行下诸路州军，常切检视禁军营屋，如有倾坏，随即修治。窃虑州县视为文具，不与修葺，仰守臣常切差官检视，岁具修过数目申安抚司照会。如违，许安抚司觉察以闻。」 
十三年三月七日，诏：「镇江府于令项寄桩交会内支拨会子五千贯，黄州充桩管米内 
      
支取五百石，付知黄州、淮西提刑何大节，专充起盖寨屋一千间工物、食口之费。」以本州岛增募敢死军一千人故也。 
十四年九月十日明堂赦：「嘉定五年三月十三日指挥，行下诸路州军，常切检视禁军营屋，如有倾坏，随即修治。窃虑州县视为文具，不与修葺，仰守臣常切差官检视，岁具修过数目申安抚司照会。如违，许安抚司觉察闻奏。具诸处屯戍军兵营屋，仰主帅一体施行。」
 兵 宋会要辑稿 兵七 亲 征 
     
宋会要辑稿 兵七

亲征
太祖建隆元年四月十四日，昭义军节度李筠叛。五月十九日，内出手诏曰：「朕仰膺天眷，肇启皇图，念可畏之非民，敢无名而动众 李筠不知天命，犯我王诛，弃带河砺岳之恩，为干纪乱常之事，已行攻讨，即俟荡平。当九夏之炎蒸，念六师之劳苦，深居宫阙，情所难安，当议省巡，用申慰抚。朕取此月内暂幸军前，所司供须供须：原作「借顿，」据《宋大诏令集》卷二四四改。，务从俭约；郡国长吏，不得擅赴行在；两京留守官起居表章，传置以闻。勿令劳扰，以称朕意。」 
二十四日，次荥阳，西京留守向拱、河阳节度使赵晁来朝。太祖召拱与语，拱曰：「李筠逆节久露，兵势渐盛，陛下宜速济大河，历太行，乘其未集而击之，平贼必矣。若稽浃旬，臣恐贼锋益炽，攻之难力矣。」帝深然之。 
三十日，王师环其城，龙捷军使王廷鲁率所部兵自昭义来归。 
六月一日，车驾傅泽州城下，命诸军攻之。初，吐浑府都留后汾州团练使五金德帅所部从筠至，与王师接战，兵大败，奔潞州。及帝围泽州，金德大惧，率亲信数十人斩关而出，归于行在。 
十三日，帝率卫兵急攻贼垒。巳时(援)[拔]之，获伪宰相卫融，诏释其罪。筠赴火而死。十七〔日〕，车驾北伐潞州。十九日，其子守节举城迎降，诏释其罪，赐袭衣、鞍马以抚之。是日，帝入潞州，宴从官于行宫，守节与焉。 
二十二日，升单州为团练，以 
     
守节为使，余伪官 顺者皆优录之。 
二十三日，赦：「应行营将士，并与优给；没王事者，录其子孙；无子孙者，给其家粮廪二年；十将已上，仍加等赠官。」 
七月十日，车驾至自泽、潞。 
九月，扬州李重进叛扬：原作「杨」，据《宋大诏令集》卷一四四改。下同。。 
十月二十 
     
一日，内降手诏曰：「朕以叛臣负国，凶党婴城，劳将帅以征行，救生灵之涂炭。重念蒙犯霜露，跋涉山川，将亲示于抚巡，须暂离于京阙。朕取今月内幸扬州。凡所供须，务令省约，方期靖乱靖：原作「静」，据右引改。，无至劳人。余依征泽、潞诏书从事。」先是，帝谓侍臣曰：「朕于周室旧臣，无所猜问，但重进不体朕心，自怀反侧。今既远劳师旅，须自抚巡。」故下诏焉。 
二十四日，车驾南征。 
二十七日，次宋州。时城中军有戍扬州者，父母妻子颇怀疑惧，分命中使就抚之。 
十一月八日，次泗州。命诸军陆行而进。 
十一日，次大仪顿大仪顿：《长编》卷一记作「大义驿，」而《元丰九域志》卷五以「大仪」为江都七镇之一。，前军都总管石守信遣驰骑上言：「扬州破在顷刻，请速临幸。」帝览奏，径至城下，并兵攻之，寻拔其城。重进拥其家属登于城东楼，纵火自焚。重进兄深州刺史重兴闻其叛，自刭而死；弟解州刺史重赞及其子尚食使延福并戮于市。扬州平，帝驻跸西南隅，阅逆党，诛数百人。赈给扬州民米，人一斛人：原无，据《长编》卷一补。，十岁以下半之，为重进逼胁隶军籍者赐衣屦遣之。又诏：「扬州城下役夫有死于矢石者，人给绢三匹，复其家。」 
三年二月九日，以宣徽北院使李处耘权知扬州。 
十二月二十二日，车驾至自扬州。 
开宝二年二月十一日，内降手诏曰：「朕以菲薄，为天下君。临御以来，不敢逸豫，忧劳庶政，勤恤下民。所冀咸遂昭苏，渐臻治定，虽未遑于偃革，固匪愿于佳兵佳：原作「加」，据《宋大诏令集》卷二二七改。。蠢尔太原，独背朝化，潜依虏帐，数结蜀川。既丧刘钧，旋立异姓，岂能保守，寻亦覆亡。今残众游魂，騃童专国，乘我郊禋之际，来侵晋绛之民。焚荡乡川，驱略黎庶，致数州之被害，顾凉德以何安 宜顺人心，龚行天讨。朕取此月内，率六师亲征，沿路供须，并从官给，务令省约，无至劳人。」 
十七日，车驾北征。 
三月二十一日，传令城下。 
二十三日，观兵于城南，命筑长连城。 
二十四日，幸汾河。修桥梁，分命朝臣发太原诸县丁夫数万赴城下。 
二十六日，伪宪州军事判官史昭文以郡来降，即授本州岛剌史，仍赐袭衣、金带、鞍勒马。 
二十八日，幸城东南，始命筑长堤，壅水灌其城。 
二十九日，决晋祠水注于城下。 
三十日，置寨于城四面：李继勋军于南，赵赞军于西，曹彬军于北，党进军于东，以胁之。 
四月四日，遣海州刺史孙方进率兵数千人围汾州，以判四方馆翟守素监其军。 
五月八日，城北引汾水入新堤，灌其城内。 
十二日，幸城东南，命水军乘水舟，载强弩，以墉其城。 
二十一日，命诸军进攻西门。二十三日，伪知岚州赵文度来归，待罪于行宫。帝命释之，赐袭衣、玉带、鞍勒马、器币，应岚州伪官赐物有差。时殿前指挥使都虞候赵廷翰上言，以城垒未下，诸班卫士咸愿登城，死力以 
     
图攻取。帝曰：「汝等，吾躬自训练，皆一以当百，所以备肘腋、同休戚也。一旦以小寇未平而欲先登陷敌，吾宁不得太原城，不欲令汝辈蹈必死之地。」左右皆感泣再拜，呼万岁。 
闰五月二日，太原城堞摧圮，大水注于城中，并人莫之御，太祖遂幸长堤观焉。军士登望楼，见城中人奔窜不暇。 
三日，幸城南，命水军乘舟以焚其门。 
七日，移行宫于东罕山之南，将班师也。时太常博士李光赞上言曰：「陛下应天顺人，体元御极，战无不胜，谋无不臧，四方恃险之邦、僣窃帝王之号者，昔与中国为邻，今日与陛下为臣。蕞尔晋阳，岂须亲讨，重劳飞挽，构怨黔黎。得之未足为荣，失之未足为辱。国家贵静，天道恶盈，所虑向来恃险之邦，近日归明之国，闻是役也，竭府库之财，尽生民之力，中心踊跃，各有窥觎。《传》曰：『邻之厚，君之薄也。』岂若回銮复都，屯兵上党，使夏取其麦，秋取其禾，既宽力役之劳，便是荡平之策。惟陛下裁之。况时属炎蒸，候当暑雨，傥或河津汛溢，道路阻艰，辇运稽迟，恐劳宸虑。」帝览奏甚喜，命宰相赵普抚谕之，而诏移军焉。 
六月十八日，车驾至自太原。《大典》卷七千九百九十八。
 兵 宋会要辑稿 兵七 亲 征 
     
亲征
【宋会要】
     
太宗〔太平〕兴国四年二月二日，诏曰：「王者肆觐 后，存问百年，必因龟筮之祥，会于方岳之下。所以巡诸侯之守，达远民之情，斯为旧章，岂可暂废 眷兹河朔，控乃边陲，翠华久旷于豫游，比屋实勤于望幸。宜亲巡于疆埸，庶躬抚于士民。慰其徯后之心，用展省方之义。栉风沐雨，朕无惮焉。朕今暂幸镇州，以此月内进发。沿路供顿，并从简俭，凡百费用，悉以官物充，不得于民间辄有科率，诸州不得于州县辄有须索。车驾经过州府、县镇，并不得于道路排比香台、画瓮、青绳、栏竿等物。近处节度、防御、团练、刺史、知州等，不得辄离任所，求赴朝觐。西京留守司官及诸州屯戍将校上表起居，并附驿以闻。应经过除州府外，县镇官吏并不得辄以饔饩为献。 
十九日，次德清军。均州刺史解晖、尚食使折彦斌攻隆州。 
二十七日，次临城县。契丹遣使耶律尚书、拽剌梅里上表，对于行在。 
三月一日，次真定府。 
四月十四日，发真定府。 
二十二日，次太原，驻跸于汾水东之行宫。 
