<!-- { "loadSidebar": true } -->
互敌，杀伤甚多。若衢、婺、饶、信，亦寖渐有此。今不早为之所，将恐其党愈增，其凶愈炽。乞颁告诸路监司、郡守督促巡尉日下收捕，务令息绝。渠魁寘之典宪，胁从许之自新，复安生业。」从之。 十年八月二十七日，臣僚言：「近闻天台饥甿结集恶少，以借粮为名，恐喝强取财者相继，交 
十一年三月十六日，知庆元军府兼沿海制置司公事韩元礼言：「温、台、明、越四郡海道辽阔，盗贼出没不常。州县各顾其私，不相统一，出彼入此，无由捕获。于是专立沿海制置一司以统之，假以刺举之权，故能使沿海州县 力一心，不敢私自纵容，盗贼无所隐庇。近岁玩习为常。盗发某州某县地分，本司就委推勘，率是淹延，不与结绝。或盗贼供通，合行取会，本司行移，邈然无报。乞行下沿海州县，同心一体，以奉王事，不得仍前违慢。自后遇本司行下推勘盗贼，其有 
      
淹延不早结绝及行移不即报应者，容具奏施行。」从之。 
七月七日，诏知通州林介特与转一官，兵马监押赖嘉言、进武校尉陈源、录事参军胡庆祖各特与转一官资；隅官张邦权、许桂各特与补一资。以淮东安抚司言介等广设方略，发踪指授，招收海洋贼首倪珍等受降旌赏，故有是命。 
十一月二十一日，诏知台州喻珪特转一官，以督责巡尉出海捕获贼首王子清等旌赏故也。 
十三年十月三日，知循州牛斗南言：「循阳风俗亦颇淳朴，而独苦于剽盗，皆出于章贡贩鹾之徒。盖江西之盐仰给于通、泰，地邈而价穹；由惠州私贩以往，地近而价廉。乃奸猾失业之民、逃亡配隶之卒，急于射利，法禁难施。赣与循为邻(坏)[壤]，私贩往来，十百为(郡)[ ]，取道境内，吏不敢呵。小失其意，则弛檐剽掠，已而遁入于赣，虽欲收捕而不可得。乞明诏(唐)[广]东、江西两路宪司，合为一体，各严责州县之吏。若盗发而不能捕，与夫伏藏境内而不为捕，皆坐以不职之咎，则奸民无所容而盗贼弥矣。」从之。 
十四年二月九日，诏朝奉郎四川茶马邹孟卿、四川宣抚司参议官张已之各特转两官，以枢密院言各收捕叛贼张福、莫简等之功故也。 
八月十五日，仓部郎中赵师懿言：「乞行下沿海州县，训饬所部弓兵，编排所属保甲，应界分之内遇有寇盗未发而结党，既散而跧伏，责保甲之必缉，严弓兵之必捕，势若可捕，则协 
      
力以图，力所不加，则密告于上。他时论功，皆推重赏。若弓兵违限不获，官吏同罪；保甲容情不首，保内同科。或其它官司追缉，有一二名败露者，即就研穷徒党着落，尽与追捕，究见某处弓兵、某处保甲平日为之隐庇，为之地道，则本处失觉察官吏、头目等人，皆重寘典宪。」从之。 
九月十日，明堂赦文：「应命官合得捕盗赏，或因臣僚论奏缴驳，小节不圆，一时阻滞，未曾放行。除非赃私罪犯之人，可令吏部契勘，具申尚书省，特与斟酌放行一次。」 
。大抵邑尉幸于成，赏不系心，制领养逸，不屑躬劳，偏裨权轻，莫能令下。至于弓手、寨兵，倚盗为利，巡捕所至，邻里骚然，濒海细民，反以为害。盗不为止，职此之由。乞行下制司，严 十五年正月九日，臣僚言：「今日警捕有官，执获有赏，纵缓有罚，而沿海之寇犹多冒禁，劫掠商旅，多致杀伤。上司督捕之令虽严，而有司擒捕之效未(诘)[缉]盗之禁，重缓纵之罪，仍痛戢寨兵，出巡毋得骚扰。如或有此，(彼)[被]害之人径赴制司陈诉，官吏而下，重寘典宪，并就沿海出榜禁戢。」从之。 
十二月九日，诏沿海制置章良朋特与转一官。以枢密院言近者海盗不戢，良朋能究心措置，擒获贼徒二百六十五名，并已酌情行遣，海道由是肃清，故有是诏。 
十七日，诏新除广东运判张从之特转一官。以湖南诸司言：「去岁本路郴州桂阳县管下有锺志一等聚众作过。前知郴州张从之 
      
遣桂阳簿萧允恭、桂阳令周思诚调发隅官何惟炎，排日督捕，贼急就擒，广东、江西、湖南三路遂得宁静。余官已乞等第推赏外，从之实有指纵之功，宜优与旌赏。」故有是命。
 兵 宋会要辑稿 兵一四 便宜行事 
     
宋会要辑稿 兵一四

便宜行事
【宋会要】
太宗淳化五年正月，命昭宣使王继恩为剑南西川招安使，讨狂贼李顺。军中事委其制置，不从中覆。管内诸州系囚，除十恶及官典犯枉法赃外，悉得以便宜决遣。 
真宗咸平五年咸平五年：《长编》卷五八系此事于景德元年十月乙未。《宋史》卷二八二《向敏中传》所载与《长编》同。，诏知永兴军向敏中兼管勾秦州路行营都总管，许以便宜行事。 
景德元年三月三月：《长编》卷五六系于四月丁卯。，定州路驻泊行营都总管王超言：「戎入寇，或诱击王师王师：原作「其寇」，据《长编》卷五六改。，本军不可轻动，请至时分兵掩击。诏如寇至，许便宜从事，仍令押阵使臣禀超节度。 
十二月，车驾北行，遣枢密使陈尧叟乘传往谕澶州北寨将帅，整饰戎容，以便宜从事。 
四年七月四年七月：原作「四月七日」。天头原批：「清按：四月七日为四年七月之误。」又，《长编》卷六九系于四年六月甲戌。据改。，遣东上合门使曹利用等讨宜州叛兵，诏许立功者所在以官物给赐，实时(选)[迁]擢，便宜从事。 
仁宗景佑二年五月，诏知广州兼广南东路钤辖、知桂州兼广南西路钤辖，以便宜从事。时高、窦、雷、化四州蛮獠寇边。以去朝廷远，事不可以中覆，故有是命。 
康定元年九月，诏知永兴军夏竦等，凡系军期急速及攻守进退方略、应机制变，奏覆朝廷不及者，并许便宜施行讫以闻。 
庆历二年七月，诏广南转运司诸配军有累犯情涉凶恶者，许便宜处斩讫奏。 
十二月，知永兴军郑戬言：「关中多豪侠，方边事未宁，不可以常法治之。若情文深而法不止黥配者，请以便宜从事。」 
三年正月，诏 
     
陕西缘边招讨使韩琦、范仲淹、庞籍戒军期中覆不及者，听便宜从事。 
四年正月十八日，知(毫)[亳]州夏竦言：「乞降密旨付本州岛，如有宣毅军士扇于暨众作(贱)[贼]盗，情理重者，许便宜处断。」从之。 
五年三月二十七日，诏：「荆湖南路安抚使、转运使、提点刑狱臣僚应干蛮寇公事，如临机急速奏覆不及，许同共商量，便宜施行讫奏。遇(分路)[路分]同议不及，亦许一面便宜施行。」 
九月，诏判并州夏竦，军事不及中覆者，听便宜行之。 
八年二月，罢陕西诸路经略安抚都总管司便宜行事，缓急贼马入寇，应机制变不及中覆者，听之。 
十月，诏知广州魏瓘与本路转运使专提举捕讨猺贼，若中覆不及者，听以便宜从事。 
八年正月，诏参知政事文彦博奉诏讨贝州军贼，以便宜从事。 
皇佑四年八月，诏报广南西路杨畋：「所请康定中行军约束及赏罚格令降下，(其)[甚]欲差官删定模印，事非应速；及须检法官，亦可于辖下选之。朝廷既令节制诸将，其军旅战阵之事，自当从长处决，毋用中覆。」 
是月，诏新差荆湖南路江南路安抚使孙沔有急速事件，听以便宜行遣。 
九月，诏许经制广南盗贼公事余靖便宜行事，令两路兵官并受节制。 
十月，诏以宣徽使狄青为荆湖南北路宣抚使、都大提举广南经制贼盗，应有临机处置奏禀不及者，听便宜施行讫奏。在彼将佐，并受青节制。如有经画事件，即与孙沔、余靖分头御备，即随处将佐等各受遣官指挥。 
至和六年三月，诏知广州刘湜捕击蛮寇，缓 
     
急有不及奏覆者，听便宜从事。 
嘉佑五年五月，淮南西路兵马钤辖司言：「乞下所管淮南寿、亳、郸、黄、光、舒、和州、无为军八州，自今应贼盗及凶恶军民罪犯，内有情重法轻者，并申取本司详酌情理量宜(栽)[裁]断，所贵一路兵民有所禀畏。」从之。 
，其犯罪之人仍须委实情理不可恕者，方得临时裁处，仍限十日内奏闻。此外，诸处并不得将不合死者任意斩决或处死。如情理深重欲法外行遣者，并取中旨，仍仰监司纠举，重行贬黜。所贵威福之柄，一出朝廷。」诏除沿边州军依编敕施行外，其近里及诸路州军，今后应罪人情理深重如欲于法外别行重断者，并仰取旨。若敢擅行，重寘于法，仍仰转运、提刑司常切觉察以闻。 英宗治平三年九月二十五日，同知谏院傅卡言：「风闻近知房州董经臣、知曹州徐亿等皆专擅斩人。乞今后惟诸路帅臣受特旨许便宜从事，及军前或临贼战 
十月十一日，诏陕西四路沿边宣抚使郭逵候到彼，临机处事，奏禀不及者，并许便宜施行讫奏。 
四年十一月，神宗即位，未改元。判永兴军府、充陕西路经略安抚使韩琦乞应本路有边防军马处置事件奏覆朝廷不及者，乞许便宜施行讫，具事由闻奏。许之。 
神宗熙宁三年九月十二日，诏许陕西宣抚使韩绛如有事干急速、奏报不及，并便宜施行。 
五年四月十八日，诏令赵候地界了日，缴纳先许便宜行事札(之)[子] 
     
赴枢密院。始，陕西、河东帅臣唯郭逵、赵尝请以便宜行事，上以诸路边事经略使自当随宜处置，况疆事渐宁，故命罢之。 
神宗元丰元年二月十日十日：原作「十四」，按《长编》卷二八八此条系于本月十日乙卯，据改。，鄜延路经略使吕鳪卿言：「近以军马分定，九将已具条约，奏乞早赐指挥。」诏鳪卿审度事机，以团定将兵，当取(栽)[裁]事，逐急从宜施行，务在详审。 
四年八月十二日，泾原路经略司言：「应副军行战守等事，乞权许便宜指挥。」诏本路措置事稍大，奏候朝旨，如小事碍常法，许一面施行。鄜延、环庆、河东路经略司鄜延：原作「鄜□□延」，据《长编》卷三一五改。、熙河路都大经制司、措置麟府路兵马司依此措置：原作「指挥」，据《长编》卷三一五改。。 
九月四日，诏王中正、高遵裕如行军庶事已就绪，即相度乘机进讨，不许拘以元定期日。 
十月十七日，诏：「近诏河东、陕西诸路转运司应副军兴事件，并仰聚议，或公牒会定允当，方得施行，即不得独用己见，逐急行下。如委是事干机速，移文计议不及，即一面施行，仍须互相关报照会，不得致有抵牾重复漏落。」 
