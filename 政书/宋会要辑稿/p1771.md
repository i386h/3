<!-- { "loadSidebar": true } -->
止有八人，避亲人数必少。窃恐取放不行，难为分等。乞于无省试年分，公试、上舍试差官体例，取索在朝官与太学在籍生员无亲嫌官考校，方充试官。其省试年分，却令避亲人就试别院，庶得公当。宗室省试人数不多，其避亲一节，欲照绍熙四年省试及逐举解试体例，并发过别院收试，庶于别院差考官数少，免避亲嫌疑。大全等照对三场取士，正欲士人各尽所长，自当三场分考，以见优劣。知举按图穿卷，以定去取。若今诸房各有旁通图，恐有计会互批之弊。臣僚所请，委是允当。大全等照对臣僚奏请太学内舍校定分数，及内舍生如遇上舍试、公试年分，私试分数止可以凑数收使，委可施行。但每岁内舍校定分优平二等，共校十人，以当年公试、私试或上舍试分数同凑。今来既只用上舍试、公试分数，缘从来公试，内舍、外舍生通同混试，往往内舍取人不多。谓如庆元六年公试，止有内舍生六人合格；嘉定元年公试，止有内舍生四人合格。今若依旧混试，窃恐当来校定，必不及十名之数。今乞将内舍生另项考校，以十分为率，所取不得过二分半。仍定取二名入第二等，取四、五名入第三等，余合格人并入第四等，衮同参入公试大榜取放外，有当年新升补人，既无公试分数，难以一年不令就试，赶趁校定。乞令赴私试如有分数，从臣僚所请，内舍公试三分压私试四分，其新补 
      
人有四分，却在公试三分之下。如遇已十分校定，次年仍旧以公试式校定。」从之。 
二十五日，臣僚言：「知举虽参以谏官，当付之以纠察之任，不必与议论去取于其间，庶几权尊而势一，人亦无得而议。」诏更差同知贡举一员。 
是日，命礼部尚书萧逵知贡举，中书舍人陆峻、右谏议大夫李大异、礼部侍郎兼直学士院李璧同知贡举，太常少卿陈朴、秘书少监陈岘、左司郎中雷孝友、吏部郎中汪文振、赵梦极、著作郎邹应龙、秘书郎叶时、著作佐郎朱质参详，太府寺丞陈嘉猷、太常博士苏士能、枢密院编修官卓洵、商许、国子监丞留骏、将作监丞莫若冲、秘书省校书郎张从祖、许奕、秘书省正字苏大璋、太常寺主簿高文善、宗正寺主簿常褚、太府寺主簿黄畴若、主管官告院晁伯谈、干办诸司审计司乔梦符、干办诸军粮料院程卓、耤田令余嵘、国子监主簿范子长、主管礼兵部架阁文字唐吉先、主管刑工部架阁文字陈振点检试卷，避亲别试监察御史徐柟监试，右司员外郎陈希点考试，秘书丞兼考功郎官黄景说、秘书郎陈晦、监登闻检院鲁幵、干办诸司粮料院庄夏点检试卷。 
六月十日，铨试，命礼部员外郎徐似道、大理正薛极考试，著作郎曾从龙、国子监丞范子长、大理评事史复祖、林大璋、蒋谊考校。 
三年六月二十九日，臣僚言科举之弊，如漕司差考试官，不可不革。诏令礼部同 
      
国子监看详：「照得漕司差考官，惧其泄而容私也，乃不明示以某州，特给付字号，俾于所经由州郡对同其字号，则躬书填以防吏奸，似可革弊。而州郡例于前期差监门官，以漕司所给字号畀之，俟其对同。彼监门率小官下吏，寡以廉耻自将，所给字号，又为高赀者得之，前途伺候，以行私嘱，又不容革矣。臣谓欲革私托之弊，莫若以漕司所给字号付之监试，监试非通、守则漕属官，其官稍高，则自爱稍切。对同字号之法，庶不至漏泄，而其弊去矣。今看详委是利便。但所买字号之弊，不独在逐州监门，其原在于发号之时，关防不密，致吏辈漏泄作弊。乞下诸路转运司，遇差试官发号之日，漕臣同属官躬亲差排分数，不得令吏人干预。仍立隔眼，疾速牒本州岛守臣收管，亦不得入吏辈之手，庶可稍革买解之弊。乞行下遵守施行。」从之。 
嘉定元年六月十日，铨试，命礼部员外郎陈晦、刑部员外郎薛极考试，秘书省校书郎陆峻、秘书省正字陈模、大理评事李蔓卿、赵示庸夫、留晋考校。 
三年四月二十四日，臣僚言：「三岁大比，弊端不一。漕司所差考试，多是寄居待阙官。而见任有出身人，或无势援，返处以帘外职事。以至寄居待阙被差者，本贯相去不远，率多私嘱之弊。每一揭榜，不能免人之议。州县创添寄居考官一员，则有一员人从批券及应(辨)[办]诸费，而寄居待阙挟势求差者，诸郡考官员数有 
      
限，岂能 及 乞下诸路转运司，所差诸郡考试官，刷其见任内有出身官，尽数从公差委。如或久少一二员，许量展揭榜日子，令尽心考校，亦不至阙误外，有寄居待阙，并不许差充试官，庶可以得寔才。其有违戾者，令台谏觉察，重寘于罚。」从之。 
四年正月十九日，权礼部尚书章颖言：「比年以来，每遇出 宣差省试官，自早至暮，至者不齐，以致宫殿门闭，不可入殿受 ，乃望拜于皇城门之外，遇雨则拜于漏舍之前，甚非所以重贡举、尊王命也。盖由宣押之际，宾客及门，不容排遣，遂至日晚，秉烛入院。人从喧杂，夜半乃定，尤费关防。乞凡当差官，自正月二十一日以后，并不许出谒受谒。至锁院日，宣唤及门，实时上马，前赴殿门，以候班齐而入。仍乞内侍省是日早发差官姓名并 牒，戒谕快行，所至催督，不令稽缓，庶几不至昏暮纷扰之患。」从之。 
六月十日，铨试，命著作郎兼都官郎官任希夷、大理寺丞鲍澣之考试，太学正宣缯、大理评事赵时适、江模、任永年、干办诸军审计司杨宜中考校。 
五年六月二十八日，铨试，命兵部员外郎何郯、大理寺丞费埏考试，秘书省正字孙德舆、主管户部架阁文字杨宏中、大理评事赵示庸夫、安伯恕、赵立夫考校。 
六年十月二十六日，礼部侍郎范之柔言：「臣今岁科举，辅郡试官有昏耄不能视阅卷子，至令书吏读而卧听。窃详铨法，年六十，不许注县与尉， 
      
盖恐精力不逮。况于校文去取，岂容昏耄备数 自今年六十以上，不许差充试官。如所差不及累举之数，则以卷子多寡纽算，展日放牓，却以空员供给均补考官。经义词赋，不同其习，节次臣僚申严分经考校之令，可谓允合人情。今岁科场，考官仍有混考经义诗赋者，则是不遵指挥。乞下诸路转运司，今后试官须将经义、诗赋人分经考校。或有违背，将监试并本房试官从漕臣闻奏镌责。如漕臣不觉察，许御史台弹劾。」从之。 
九年六月二十四日，右谏议大夫应武言：「臣窃闻四川类省试有考官徇私纳贿，去取不公，预选之人不协舆论，固当奏罢矣。近年所闻，或谓徇私之弊已久，朝廷不能尽知。盖监试一员、考试一员，系朝廷 差外，自余考试、点检试卷官，并令制置司自行选差。近有有势力者，于差官之前，先事请托，或立暗号，或求题目，或私付文字，于考官、点检官内多所请嘱，虽封弥誊录，而寔知其姓名，虽文理 谬，而曲为之抆拭。方其未揭牓之前，某人为某人所厚，某人为某人所主，士子相与指目。逮至揭牓，悉如所言。又闻 差考官与制置司所差考官(各)[名]称职事既同，势不相统。监试官虽许抽摘试卷详定，然一人之力，不能遍周，既不足以禁考官之私；且考试官或系本路知州，而本路监司乃为监试，则考官限于职守之相临，又不足以止监司之私，由是蜀士抑郁无诉。乞将考试官 
      
员数尽从朝廷选差，或将所差考官一员别立名称，同监试遍阅诸房卷子。或差东南人充监试，或(监)[差]不系监试官所部知州充考官。其被差者，不必专取文词之人，惟以公心取士为主，严行戒饬。」从之。 
十年六月二十五日，铨试，命秘书丞楼观、大理寺丞沈绎考试，太学录徐凤、主管三省枢密院架阁文字何郯、大理评事蒋谊、郑定、史改之考校。 
十一年十月四日，臣僚言：「窃见昨来朝廷凡遇差官考校，颇费选择。乞诏二三大臣，博求科第硕望，学问器识，佥论推重，布列班着，以备考官之选。」从之。 
十二年十二月九日，臣僚言：「岁当大比，试于春官，知举主文衡，参详审当否。至于考校之初，去取之责，寔由点检试卷官，每举例选二十员，考卷一月，甫能竣事。脱有病者，又难分考。莫若就点检官内添一二员，俾我能胜文，文不我窘。都省照得近来宗子到省人数倍于常举，其点检试卷官若仍旧止差二十员，窃虑考校不精。」诏更添置点检试卷官二员，专一考校宗子试卷。 
十三年七月二十五日，铨试，命金部郎官龚盖卿、大理寺丞赵善 考试，太常寺主簿黄灏、耤田令锺震、大理评事史湜、邢近、赵汝捍点检试卷。 
十五年十一月二十九日，臣僚言：「证得宗子省试添差点检试卷官二员，专一考校，务欲精切。窃详宗子系二月九日引试，十一日方得考校，至二十七日攒号，计得十七日。且以 
      
应举锁厅取应言之，共计一千二百七十四人，合经赋论策计之，则有三千四百九十四卷，内取应三百二十八人。两场试官二员，品搭分房，各当一千七百四十七卷。若赋论日考百卷，尚可仅了所分之数。若经义并策，穷日之力，可考五十来卷，十七日内不过八百五十卷，则尚有未考九百余卷。推原其故，自二十五日入院，半月方引宗子试。前既空闲，自然拥并在后。欲将宗子考官二员添入省试官内，证太武学宫试例，同共考校。既多二员，决不匆卒。又前来宗子就试别院，元差五员。今过太院，似可减省一员。况别院终场，以今年论之，有一百六十四人，若只四员，尽可从容。却以所减拨过太院，添作三员，数无增损，而考校劳逸却有通融。乞赐详酌。」 
【小贴子】
「若欲宗子专员考校，不拨别院试官。拟将宗子
引试趱向初一日以前，庶得宽展，无先逸后劳之患。」札
付礼部，候将来省试年分检举施行。本部连送国子监
指定，据国子博士葛从龙等申：「证得省试凡半月方引
宗子，虽专差二员考校，至十一日方有卷考，拆号既迫，
拥并在后。一、欲别院减一员拨入太院，同共考校。一、欲
宗子引试趱向初一日以前。一、欲宗子试官二员添入
省试内，证太武学试例，同共考校。窃见三说皆是通融，
但别院试官四员，主文一员，却有避亲并武举、省试、宗
子及太学避亲公试，题目既多，拆号有限，恐难减入太
      
院。欲就初一日以前引试。缘正月二十五日锁院，收领
卷子，排比座图，恐难趱试。内将宗子试官二员添入省
试官内，证太学公试例，同共考校，委寔可行。今欲从所
陈，将考宗子试官同共考省试，却于考省试后，令诸考
省试官同共考宗子，试卷亦无拥并，彼此通融，劳逸皆等，
