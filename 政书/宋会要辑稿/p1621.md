<!-- { "loadSidebar": true } -->
三年六月一日，诏：「川峡民为盗配军者，如再犯至徒及情理难恕，并部送出川峡界，配诸州军牢城。」 
七月十七日，枢密院言：「诸路部送罪人赴阙者，皆令军头司引对，颇为烦细。望止令本司依例降配。」帝曰：「朕虑其间或有枉滥及情理可矜者，令银台司自今诸处送到罪人，并先取审状，送枢密院进拟，付军头司施行。其情涉屈抑者，不须取状，即令引见。」 
十二月二十九日，广南西路安抚使邵晔言：「今后犯罪人配隶广南牢城者，乞委转运使详元犯情理凶恶者，以便宜分配，隶所部州军。」从之。 
大中祥符元年正月六日，诏：「左降官配隶诸州衙前者，所在件析以闻。配流徒役人及奴婢、针工并放从便，黥面配隶者具元犯取旨。」以天书降也。 
二十五日，诏军头引见司：「自今诸处部送罪人至司，先上其数，如近休假，即日以闻。」 
十月二十六日，东封赦：「应配罪人先委逐处决配五百里外州军者，今后秪配本州岛，情 
     
理重者配隶邻近州府。」 
三年二月二十四日，诏：「如闻两京诸路隶忠靖徒役人，刺配者即给衣粮，不刺配者止给囚人日食，各有家眷，或至匮乏，宜令依例给之。」 
闰二月七日，诏：「江南、福建路罪人配广南充军，至配所逃归者，自今止委逐处勘罪，差人押送元配州军，依法决讫收管。」旧条，应配广南罪人逃归者，逐州奏裁，工部郎中袁炜以谓系狱淹久，故有是命。 
五月，知升州张咏言：「当州水陆要冲，多有凶恶之辈放火为盗，准诏刺配潭、贺州充军讫。检会旧条，累犯恶迹者禁身奏裁。请应自来凶恶之人犯杖罪十次，徒罪七次，或犯徒杖罪作贼违戾父母者五次，及厢界与凶恶通情，搔扰侵凌人者，所犯杖罪三次，及犯侵扰人至徒一次者，并许刺配登、莱、沂、密、福建路州军充军。」诏须累犯凶恶合申奏者，及放火、盗财，杖讫刺面，配一千里外牢城。 
十二月二十二日，诏沙门岛流人量给口粮。初，使至，言其多殍死，请粗给菽粟，枢密副使马知节曰流人无廪食之理，帝悯之，特有是诏。 
五年四月十三日，诏江、淮南诸州不刺面配役人咸释之，从安抚使李迪等奏请。 
十六日，雄州言边人越入北界赌博者，望准法诀讫，(徒)[徙]隶向南军籍。从之。 
六月二十九日，诏：「诸军故断手足指以避征役及图徙便郡者，自今决讫并隶本军下名，罪重者从重断，伤残甚者决配本乡五百里外牢城。」从知升州张 
     
咏之请。 
十月一日，帝谓宰臣曰：「天下犯罪配牢城者多非，令总括其数，非尽朝廷配去。盖外州承准宣 ，犯罪情重不可留于乡邑者，以故移配稍多。时久承平，所宜(敛)[钦]恤。」遂诏：「法寺取开封府、殿前侍卫军头司等处见用宣 ，凡干配隶罪名，悉送枢密院，详所犯量行宽恤，改易配牢城罪名。内军人须合配者，并降填以次禁军，及本城诸色人情重须配者，量所犯轻重，更不刺面配，定官役年限，令本处使役。如遇赦，不以役满、未满咸释之。俟详定讫进纳入内，朕自省审讫付中书门下，与法寺再加详度，如皆允当，即降指挥。」 
闰十月，诏：「京城盗贼该决杖配隶者，免其令众，即送配所，情理重者奏裁。」 
六年正月八日，诏曰：「配隶之人，刑科至重。属膺善贶，交举鸿仪，载念黎氓，益怀钦恤。其先降宣 ，罪不致死，配隶逐州五百、千里外牢城及沙门岛，悯其稍重其：原作「甚」，据《宋大诏令集》卷二○一改。，特议从宽。宜令审刑院院：原作「部」，据《宋大诏令集》卷二○一改。、私铸钱、造军器、市外蕃香药、带铜钱、诱汉口出界，至吏货官物、马递卒盗官物、夜聚为妖，皆比旧法咸从轻减。 、大理寺、三司将前后条贯编类以闻。」既而取犯茶盐矾 
二月一日，诏：「广南、福建、川峡路军民凶恶为患者，依法断讫，并家眷械送赴阙；其非凶恶者，令转运司散隶部内牢城。三司、开封府、殿前侍卫军头引见司应配人，除奉宣大刺面外，余并依招军例小刺。诸处已刺指挥字者，止添所配处。应押赴阙配 
     
隶诸处者，并家眷并给口食。川峡路赃钱断罪者，以小铁钱十当一。」 
三月十六日，诏：「沙门岛罪人除该赦遣赴阙外，自余量其所犯，轻者徙至近地。」 
五月十一日，诏：「诸州凡配隶罪人于邻州者，皆录其犯状移送逐处，置簿誊录，以防照会。」先是，令拣配军外隶上军者，旧例移配第云「贼某配某所」而隐其状犯，难于证验。京西提点刑狱周寔言其事，因请条约之。 
七年二月一日，诏：「负犯人刺面者，多大刺文字，毁伤既甚，深可哀矜。自今官吏点检，如有违越，委所司觉察闻奏，永为定制。」 
十二月三日，诏：「诸路部送罪人赴阙及他州者，并所在为券，给以口粮，仍令依程而行，不得非理絷朴，倍道起发。有疾，牒所至州县医治，死者虽检视无他故，即给公凭(赴)[付]部送人。违者，所在官司劾罪以闻。」先是，淄州遣牙校送罪人赴阙，涂中至毙者多，惩其懈慢，因条约之。 
八年闰六月八日，诏广州：「自今不逞之民五犯罪者，依法决杖刺配岭南州军牢城。内未满五次而情理切害者，亦准此。」 
八月十九日，知密州孙奭言：「本州岛累有强劫贼，结案遇赦或赦后捉获，准诏配本城。据官吏众称，准例配本城者，并配牢城。朝廷以本城、牢城分为轻重，今若一 处断，虑失诏意，请下法官参议。」诏自今准诏刺配牢城者，并止配本城有军额指挥，不得例配牢城。 
九年正月，诏开封府：「自今应勘到罪人，除显有条法合行 
     
配递编管外，其余并须进呈取旨。」 
七月十九日，诏：「强劫贼人罪当死，以德音降从流者，决讫仍隶本城。」初，磁州贼逯宪持杖行劫，德音降，罪免配，州疑刑轻，状下法寺详定，而有是诏。 
十一月八日，河西军节度使、知许州石普坐私习天文，妄言日蚀，除名配贺州，诏听其挈族从行。先是，帝闻普在禁所思幼子，辄泣下，谓宰臣曰：「流人有例携家否 」王旦等曰：「律令无禁止之文。」乃有是诏。 
天禧元年七月二十一日，上封者言：「江南有因事配军人，悉凶恶之徒，既不许差出，又无役使。望检会元犯罪名轻重，(升)[并]隶厢军。」从之。 
八月五日，诏：「诸路为盗而质状小弱、当配本城者，如所犯情重，并配牢城。」先是，潞州钱惟济言：「准前诏，今后为盗者刺配本城。臣自到任以来，累捉到穿墙贼，并赃满五贯已上，身首小弱，准条并配本城永宁指挥。永宁虽本州岛，有军额，请给甚厚，所募之人并少壮任披带者。今为盗小弱免死之辈参于其中，深未允当，乞行条约。」故有是诏。 
九月，诏：「自今军人、曹司赌钱罪犯，并依法决刺面，配外处牢城。」 
二年三月十七日，诏：「诸班殿直、诸军妻坐奸者，决讫即放，不须隶作坊针工，其见役百五十七人皆释之。」 
闰四月十九日，诏：「诸州该四月二十七日赦文，劫盗至死降(从)[徒]、流，伤人者刺配沙门岛，内广南路配琼、崖、儋、万安州「安」字原脱。按琼、崖、儋、万安州均在今海南省，万州则在今重庆市万县，于理不合，今补「安」字。《长编》亦脱此字。，益梓路配商、虢、均、金、襄、邓等州，利夔路配荆湖南路州军， 
     
并隶牢城，不伤人者刺面配千里外牢城。罪不至死，并刺面配本州岛牢城。」先是，赦书强劫盗不杀人者悉奏裁，滨(隶)[棣]巡检赵继昌言：「如此等人，朝廷若配本州岛，虑不悛革。」故条约之。 
九月十八日，诏：「配沙门岛人，仰遂州选吏部送，差兵防护，州府递相交割。」旧有此条，是年泗州亡失配沙门岛军士，故申明之。 
二十八日，起居舍人吕夷简言：「按编 ，配罪人父母妻子不欲同行者，亦听。其有并一房家累部送赴阙者，未有着令，极有老幼驰走，以至夭殁。望自今当配送者，长吏召问，如不愿同行者听。若不致强梁者，止决配近州；情重与乡里为患、不可留者，部送京师。」奏可。 
三年二月五日，诏：「沙门寨监押不得挟私事非理杀配流人，委提点五岛使臣常察举之，违者具事以闻，重寘其罪。」先是，著作佐郎高清、襄州文学焦邕皆以罪配隶焦：原作「蕉」，据《长编》卷九三改。，监押董遇因事杀之。至是，清长子伐登闻鼓上言，遇责赂不足，诬以构叛。诏诘遇，而清既死，无以证辩，故有是命。 
八月九日，诏：「自今京城内犯盗贼人合刺配忠靖者，并配外州军牢城。其人力偷盗并京城外窃盗赃数合刺配武肃、武和者，分配京东西、淮南州军。」先是，开封府言：「承前窃盗等第决配忠靖六军，虑于辇毂聚集稍多，望分配外州牢(臣)[城]。」寇准请止配京东西、淮南州军，(仍)[乃]下是诏。 
十八日，诏：「谋杀、故杀、劫杀人罪至死，用今月三日赦原者，诸州并依强劫 
      
贼例配本城，情重不可宥者部送京师，自今用为定式。」 
，并免极刑。今参详，罪至死者，请令所在杖脊黥面，配五百里外牢城。」从之。 十月十四日，中书门下言：「准诏，犯铜金[ (月)]石、私酒 
四年六月十六日，益州路安抚吕夷简言：「淳化五年，西川有从草寇刺面充应运雄军百姓，请择罪重者分配潼关以东州府牢城。」从之。 
十二月，知开封府吕夷简言：「请今后应贼人窃盗、持杖、穿墙五贯以上，强盗满三贯及持杖罪不至死者，更不部送赴阙，只委逐处依法决脊杖二十。内身首强壮者刺配五百里外牢城，凶恶难恕者刺配千里外远恶州军牢城。若老小疾病久远、不堪充军役者，依法施行。」事下法寺，既而言旧条皆押赴阙，今请如夷简所奏。诏可，仍候断讫刺「指挥」二字，取转运使指挥移配。 
干兴元年七月，永兴军言民王延福累犯巨蠹，已刺面杖配蔡州牢城。诏今后不得直行刺配，如有此类，依决讫收禁奏裁。 
仁宗天圣元年七月，侍卫步军司、开封府勘断不刺面配忠靖徒役人，本司只是令本指挥收管，日支口食，差节级监赴八作司徒役，至夜归营。欲乞今后直送八作司辖下司分收管。从之。 
闰九月十一日，陈州言：「近宛丘县盗牛贼人决讫收禁，申取转运司移配。禁系四十余日，方得牒配舒州牢城。伏缘当州去转运司地里不远，尚尔稽缓，窃虑诸道似此，转有淹延。欲望自今只委 
      
知州、通判等依法决讫，酌情轻重，刺面配五百里或千里外牢城。」奏可。 
