<!-- { "loadSidebar": true } -->
二月二日，邵武军通判施寅放罢，通判婺州刘泳之罢新任。以寅庸鄙贪黩，连遭罢黜，泳之贪叨聚敛，亦遭按罢，此二人岂可使贰名藩。从监察御史徐龟年论列故也。 
嘉定十三年二月十八日，潼川运判程遇孙镌罢，知遂宁府李壁与宫祠。以殿中侍御史胡卫论「程遇孙摄郡，临事逃遁；壁被命已久，既闻惊报，不即赴郡。且互申宣司，一则失小臣之节，一则失大臣之体，私争而缓国事」故也。 
二十七日，王鈆降两官，送抚州居住。以右正言王元春言：「董居谊、王鈆奸贪误国，西蜀几危。 
      
居谊既坐迁谪，王鈆仅从镌罢，同罪异罚，人谁不疑 」故有是命。 
同日，江东提举徐侨、新知潮州危稹并罢免。以侨侥幸通显，士论弗归，稹自登朝，胁取钱物，为正言王元春论列。 
四月三日，新知温州徐澄、新知兴化军张擢并寝罢新命。以监察御史罗相论：「澄筮仕以来，俱无善状；擢动形怨望，公肆诪张。」 
五日，知湖州陈汶与宫观，理作自陈。坐到官以来专于裒刻，恣行惨虐，为监察御史徐龟年论列。 
二十六日，新通判平江府林清之降一官放罢，永不得与亲民差遣；湖州通判朱晞颜与祠禄。以殿中侍御史胡卫言：「清之寄居湖州，素号武断，适通判家于清之新治，由是交托，日有造请，晞颜以此施于清之，欲其报于他日。」 
同日，新知常德州刘学裘、知兴国军王润孙并罢免，永不得与知州军差遣，内刘学裘降一官。以左司谏王元春论列：「学裘人品猥下，所至赃污；润孙久闲得垒，急欲为奸。」又论：「学裘初任楚州宝应县，绝无措置，虏犯清河，学裘宵遁，邑民被误，未经行遣。」 
二十七日，知广州留恭罢黜。坐每遇点舶，恣行掇拾，缘此舶舟稀少，为右正言张次贤论列故也。 
六月一日，知循州周用亨罢黜。以用享身为郡守，一切嗜利，以肆其欲，为知广州留恭按劾。 
十一日，前知筠州赵盛、新知全州富嘉谋并罢黜。以监察御史罗相言：「盛席卷府库，稛载而归；嘉谋曩事权奸，因兹骤用。」 
七月 
      
三日，被召京西提举萧必简与祠禄指挥寝罢。以左司谏王元春言，必简不恤国事，无补公家。 
十日，涟水总辖忠义季先特添差福建兵马钤辖、漳州驻札指挥寝罢。以其厮役亡命，叨窃官资，专恣擅杀，辄刊枢密院印，伪称圣旨，擅行国书，为臣僚弹奏。 
十九日，前通判隆兴府秦镐降一官，放罢。以殿中侍御史胡卫论列：「镐冒倅大藩，需求遍于属邑，请谒逮于诸胥。」 
九月二日，新知常州盖钧罢新任，降授朝请郎王騊降元秩。以殿中侍御史胡卫论列：「钧昨守滁阳，修城虚破，未加罪斥，乃望升擢；騊蔑弃天伦，仅降一阶，念咎不萌，荣图方切。」 
同日，江东提刑葛洪与宫观，理作自陈。坐很愎自用，妄作威福，为左司谏王元春论列。 
四日，权发遣德安府赵淏与宫观，理作自陈。以右正言张次贤言：「淏因兄淳妩媚权奸，侥幸边郡，倚仗委难。」 
七日，知江陵府赵纶降一官。以监察御史方猷言其昨守信阳，朝廷委以筑城，职事不谨。 
十九日，知合州郭公辰放罢。以其民事、郡政并不经意，从潼川提刑曹叔远论奏故也。 
二十四日，权发遣蓬州李耆寿降两官，放罢。以其贪饕如狼，残暴如虎，不足以当二千石之寄，从利路提刑杨师复论奏故也。 
十月一日，新知抚州王庭芝罢黜。以监察御史罗相论奏，庭芝居乡无善状，治郡乏廉声。 
二十三日，权知峡州吴衍与宫观，理作自陈。以衍近得风疾，书 
      
押皆用木雕手记，今既病发，与吏为市，湖北提刑赵纶论奏故也。 
十一月三日，新知衢州袁申儒与宫观，理作自陈。以左司谏王元春言剖符仪真，绝无善状。 
六日，知太平州、新除江东提刑陈贵谦与宫观，理作自陈。以右正言张次贤论列：「为郡两年，无功可称，有过可指，侥幸漏网，尚可使之冒一路之节 」 
十二月三日，前知邕州郑肃罢宫观，知昭州吴驲罢见任。以监察御史罗相言：「肃守郡贪婪，祠廪将满，出入修门，期遂所求；驲倍其盐直，抑配编民，馆客乡人，交通关节。」 
八日，知南安军尚振英降一官。先是，振英乞祠，诏与宫观，既而江西提刑留筠言其老懦昏暗，临事乖方，故有是命。 
二十一日，新权知高州赵善宕罢新任。以善宕寄居福州干元寺，纵其子汝位行打百姓王济致死，帖问不即伏辩，且迁延欲为之任计，为福建提刑朱端常按劾故也。 
二十七日，知赣州柴中行罢黜。以右正言张次贤言其托病，全不出厅，举措狂率，实骇听闻。 
二十八日，知肇庆府赵希闵、参军判赵希逖各降一官，放罢。以左司谏王元春言其二人互申情犯故也。 
二十九日，通判海州
王罢黜，仍送道州居住。以淮东制置贾涉按劾其无尺寸之功，攫非常之赏，脂韦避事，不畏简书。 
十四年正月二十九日，通判袁州苏枘罢黜。坐年事衰颓，受成吏手，为江西提举萧舜咨论列故也。 
二月五日，新沿 
      
海置制司参议官唐悫、新嘉兴府通判李仁方罢黜。以监察御史罗相言：「悫生平黩货，老益贪婪，在乡专肆把持，恣为不法；仁方饮宴天子苑囿，打伤园吏，试邑分宁，贪残不恤。」 
同日，知光州陈孝严罢黜。以监察御史方猷言其自交郡符，了无善状，大言无当，每事乖缪。 
二十九日，广东提举吴季真罢黜，前知建昌军王衡仲罢祠禄。以季真百端椎剥，嗜利无厌；衡仲晚得一郡，政以贿成。为殿中侍御史张攀按奏。 
四月四日，湖北运判兼知鄂州游九功与宫观，理作自陈；权知兴国军陈球别与一等州郡差遣。以言者论；「九功虽无显过，亦非真材，徒自矜夸，妄自标致；球年事已高，精神昏耄，当此多事，恐亦非才。」 
七日，兴化军通判章伯奋罢黜，徽州通判叶巘罢新任，新兴国军通判韩休卿与祠禄。以殿中侍御史张攀言御史：原作「卫使」，据前(二月)二十九日条改。：「伯奋作宰福清，奸贪狼籍；巘止有一母，仕臣所至，未尝奉亲以行；休卿以权奸亲侄夤缘改秩，凡倅三郡，治无善状。」 
二十一日，知浔州宪罢黜，永不得与亲民差遣。以宪叨绾郡符，肆行贪墨，为广西运判沈实按奏。 
同日，差知汉阳军王驎别与差遣。以湖广总领何炳言：「驎倅辰阳，政无善状，忽畀沔阳，缓急误事。」 
同日，饶州通判朱献臣、严州通判黄简并罢黜。以右正言张次贤言：「献臣居官所至，积有贪声；简曩宰会稽，政以贿成。」 
七月三日，新知洋州勾廷永罢新命。以监 
      
察御史方猷言，廷永居官所至，椎剥百姓，倾陷同僚。 
六日，淮南运判兼知无为军陈师文降一官，放罢。以殿中侍御史张攀言：「两淮制司调发援兵，饷馈取办西漕，师文恬不加意，措置乖方。」 
二十三日，太中大夫李珏落职，仍降一官；王好生更追两资，送宾州羁管；李任罢新任。以珏性资很愎，志趣贪婪，纵容其子内机李任、属官王好生专权擅政，交通关节，从中书省检会监察御史罗相之请也。 
二十七日，追官人朝请大夫李澄特与叙一官、差主管江州太平兴国宫指军寝罢。以中书门下省言，澄人品猥凡，趣操卑下，黩货骄淫，见诸白简，不与(诸)[书]行录黄，故有是命。 
二十八日，前知蕲州余琢与宫观，理作自陈。以琢凡所居官，碌碌无闻，为殿中侍御史张攀论列。 
九月十五日，主管华州云台观魏大有、主管建宁府武夷山冲佑观黄涣、主管建康府崇僖观赵伯熊、主管台州崇道观徐习并罢宫观，内魏大有令临安府日下押归本贯居住。以监察御史方猷言：「大有近司宪事，追扰州县；涣徒肆口吻，专事劫持；伯熊荒饮无度，再玷风闻；习昨倅永嘉，每事操切。」又言：「大有迁居钱塘门外，密伺朝廷，冀投闲隙，他日必为不靖。」故有是命。 
十月二日，淮南西路兵马副都监、安庆府驻札杨溥放罢，仍追两官；知安庆府陈伯震降一官。以溥乘州郡之疑惧，烧毁屋舍民居，三千余家生计一时煨烬； 
      
伯震郡守也，岂可佚罚。从淮西制置司申也。 
十四日，知建昌军汪 放罢，通判临江军周溥特降一官。以 贪不知止，懦不能立；溥嗜利无耻，交通关节。为江西提刑孙德舆论列。 
十一月六日，徐宏复秘阁修撰、主管建康府崇禧观指挥，仍俾奉祠，秘阁修撰未与复职，以宏心术倾险，给事中程卓不与书读录黄故也。 
十二月七日，知永康军杜植特与宫观。以其愚蔽自用，久病简出，缪政多端，民被其害，为知成都府崔与之论列故也。 
闰十二月五日，新台州通判赵希闳罢新任。以殿中侍御史张攀言其试邑衡阳，虐政横令，民弗能堪。 
六日，前成都提刑江公亮与宫观，理作自陈。以监察御史方猷言：「公亮获叨宪节，怙势妄作，狱货是宝，轻重失当。」 
十五年二月三日，新知德安府徐晞稷、新知建昌军范择能并与祠禄。以臣僚言：「晞稷专事夸诞，殊无诚实；择能天资阘茸，人品凡(康)[庸]。」 
四日，知湖州赵希苍与宫观，理作自陈，陈自明降一资，罢新任。以臣僚言：「希苍因广化寺(遣)[遗]漏，株连蔓引，勘究僧祖庆，追逮寄居陈知录自明之婢，其陈自明敢加抗辱，岂非希苍有以自取 乞将希苍畀祠，其自明亦赐行遣，以存州郡之体。」故有是命。 
二十八日，知石泉军刘参、知涪州胡酉仲并放罢，新知合州安伯恕罢新任。以四川宣抚崔与之言：「参贪婪深刻，济以驵侩；酉仲凶很贪残，勇为不义；伯恕轻 
      
浮躁竞，济以奸险。」 
三月四日，知封州薛贤放罢，新知英德府陈纪罢新任。以臣僚言：「贤，民有作为之歌曰：『得母凶书更不看，公然匿服亟之官。下车聚敛如行劫，贪虐奸淫不一端。』纪守藤州日，其郡多出白藤，置局敷买，百姓作《买藤歌》，有『条条皆性命，束束是冤魂』之语。」故有是命。 
七日，主管建康府崇禧观徐宏罢宫观，秘阁修撰柴中行落职罢宫观。以臣僚言：「宏资禀至下，行谊尤亏；中行心颛好利，政以赂成。」 
四月四日，知梅州杨承祖、知梧州方孺并罢黜。以臣僚言：「承祖禀资贪婪，操行倾险；孺素无行检，专事刻剥。」 
五月四日，广东经略留筠与宫观，知南雄州陈士会罢黜。以臣僚言：「筠居官所至，政以贿成；士会外示质朴，中实诡诈。」 
六日，虞易简新差知永州指挥寝罢。以其蜀人，坟墓、亲党在焉，乃安居于都城，故乡之义安在，中书省不与书读录黄故也。 
