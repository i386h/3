<!-- { "loadSidebar": true } -->
八月二十五日，吏部言：「总领四川财赋军马钱粮所奏：『本所复置主管文字一员，专一主管金州本所签厅职事，乞依金州州县官，任满与转一官推赏。』本部契勘，荆湖路安抚、转运司属官到任，任满应得酬赏者，依条各随置司所在州县官格法推赏。本部欲依所乞，将本所在金州置司签厅官一员，依金州州县官到任任满已得指挥推赏施行。」从之。 
九月二十四日，又奏：「契勘本所属官依发运司例，自与他州不同，止有四员，皆系选人，资望太轻，难于号令。欲望将本所属官尽差京朝官，许理本等资序。其见任者令终满今任，已差选人替官者各乞别与差遣。」诏依，余路总领所属官今后并差京官。 
十月二十四日，诏令建康府于朝廷桩管会子内借拨五十万贯，应副淮西总领所支遣，却于元科马军司未到纲钱内拘收拨还，依旧桩管。仍开具起发纲运最稽迟数多去处当职官职位、姓名，申三省、枢密院。 
八年四月十六日，权尚书户部侍郎沈复言：「今后遇总领所官赴行在奏(行)[事]，淮东委守臣兼权，淮西、湖广委漕臣兼权。」从之。 
淳熙元年三月十七日，诏淮东总领所差置催纲使臣三员，于小使臣内选差，专一往来催促大军钱粮使唤，仍理为资任，支破本等券钱。既而六年三月，淮西援例差置。从之。 
      
四月十七日，淮东总领许子中言：「乞委诸路通判专一主管拘收逐州钱米起发赴所，旬具数目关报本所，每半年比较，以行赏罚。」从之。 
二年十月二十五日，淮东总领钱良臣言钱良臣：原作「钱粮臣」，据《宋史》卷一六五《职官志》五军器监条改。下同。：「乞依淮西总领收趁茶盐等(钞)[钱]及额推赏。」从之。先是，元年三月，诏自今建康场务岁终收趁茶盐等钱及额，其淮西总领自任内岁终与比附左右司官，计日减半推赏，良臣援以为请。 
三年十二月十七日，诏两淮总领所将收支钱物除依条合置库分并正赤历外，其余私历并创置库名并行改正。如将来朝廷差官点检得更有违戾，当重作施行。 
四年七月二十四日，淮东总领所言：「镇江务场岁额收趁茶盐等钱增羡，官吏推赏并不曾经由本所，径自供申朝廷，致有权行抵当、拘催未到钱数至多。乞自淳熙四年，镇江务场官吏推赏，先从本所审实，方许施行。」从之。 
六年三月二十四日，淮西总领盖经言：「诸州常平买朴酒坊往往侵损官课，乞从本所日下发并，自行措置兴开，依数认还常平元额。」从之。 
四月二十一日，四川总领所言：「近准枢密院札子，以制置司申请威、茂州每年量立省计，为钱引一万四千道，数内成都转运司管认五千道，余九千道合从总领所添贴支拨。契勘本所岁计系专用应副四川屯驻御前大军支遣，即无科支诸州系省钱物窠名体例。其省计钱物，自来隶属逐路转运司科拨。」 
      
诏本路转运司照应今年三月十九日已降漕臣手诏，将有余去处通融应副。 
十年六月二十六日，淮西总领韩彦质言：「本所五酒库近蒙许辟差官，今乞先令权半年，见得实有心力，正行奏辟，通理为任。又乞差使臣五员籴买米麦。」从之。
 职官 宋会要辑稿 职官四一 四川 
      
四川
淳熙二年正月十五日，诏四川总领所自今将腐烂米斛别行变卖，不得支充军粮并零碎折支。 
三年正月七日，四川总领所言：「金州屯驻官兵岁支钱引六万一千余道，系本所与宣抚司分认应副。今既罢宣抚司，置制置使司，其本司元认金州一半钱引合令制置使司。」从之。 
四年正月二十五日，诏四川总领所将诸处桩积米常以新易陈，(乞)兑换支遣，不得以兑换为名，辄有侵借。如日前有借拨之数，即疾速补还。 
六年二月三日，诏自今四川总领所茶马司遇岁终，各将本年经常及桩管钱物收支、见在，于次年正月开具作册，缴申尚书省。 
十月十六日，四川总领李昌图言：「乞自今或有陈请事干本所财计，先下本州岛相度，裁其可否，然后施行。」从之。 
八年五月一日，诏罢兴元、金州两处签厅，其总领所签厅职事依江陵府例，委各州通判兼管。以臣僚言「四川总领自来置司利州，去大军屯驻所在相远。昨缘军兴，恐关外四州待报迢递，遂于鱼关置一签厅，以便四州期会，差本所干办公事主之。后来为总领者不知当来所置签厅之意， 
      
只因籴买一事，乃于兴元、金州复置两签厅，所差官妄作威福」故也。 
十四年三月六日，四川总领赵彦逾言：「诸州桩积钱粮，乞令各路运使每季点检。」王淮等奏：「先降指挥，总领不与桩积米斛，本为淮东西、湖广三处，即不曾札下四川。」上曰：「蜀中粮斛，总领自当干预。彦逾既有请，可分明札下照会。」
 职官 宋会要辑稿 职官四一 杂录 
      
杂录
淳熙四年二月八日，诏：「三总领所出纳钱物并明附正历，不得再有侵借隐占。其州军纲运以时严紧催督，毋容拖欠。如复灭裂，重行责罚。」先是，总领所文帐多有侵借隐漏，遣官点磨。既条上其数，于是中书门下省言：「除赊欠占压虚桩之数别行契勘外，余见管并别库寄收与州军拖欠钱物共一千五百八十余万。内三百余万系无侵借及不曾附帐历钱，已改拨桩管外，历尾见在钱四百八十余万贯存留总所，认数桩收，以备急阙。仍令拘催州军淳熙元年至三年未起纲运七百九十余万贯，与建康、镇江场务月收窠名并淳熙四年所科岁计，应副支遣，已有宽余，其私置库历悉行改正。日后收支各立式行下，每岁开具申奏，以防渗漏。」因有是诏。 
十月二日，诏总领系与发运监司序官，职任尤重。自今在任一年已上者，亦许除郎。 
五年五月十一日，诏淮东西总领所各置市易库一所，不得往外州回易。先是，遣使驱磨总所钱物，回易例从废罢，钞引入纳，遂不及常平之数。淮东总领叶翥尝以为言，至是户部侍郎单夔复请依旧于市易、回易 
      
库发泄钞引，故有是命。 
七年七月二十四日，左司郎中杜民表言，乞住罢诸路总领、漕司营运。上曰：「朕欲罢此久矣。内外诸军添给累重之人，每岁共不过三十余万缗，别作措置支给。」于是诏两淮、湖广、四川总领所，两浙、四川转运司，营运并日下住罢。即逐司将截日终见管本息钱物实数逐一开具申尚书省，其诸军家累重、大官兵合添支钱，已一面别作措置支拨。既而八月诏，两浙本钱已拘收外，余各限指挥到日，先将本钱尽数发赴元来去处，依旧窠名桩管。其收到息钱，依已降指挥疾速开具申尚书省。 
十六年十一月二十三日，户部言：「湖广总领所申，除湖南创置飞虎军，系别降钱物应副外，有江鄂州、江陵府屯驻及襄阳府出(成)[戍]共四大军，并差出德安府、随、郢州、信阳军、光、黄、沅、靖州、常德府及大冶、麻城县等处军马，合用淳熙十七年分岁计钱物，乞科降。本部准淳熙九年十月二十一日指挥科降，每月以五十八万九千四百三十余贯为约，一岁计钱七百七万三千二百贯九十四文。今科拨下项：京西襄、郢等处见屯军马，合用铁钱，令转运司于舒、蕲州见桩管并续铸到铁钱内，各取拨七万五千贯赴湖广总领所交纳。所有诸路州军纲运钱，科拨五百七万二千六百八十二贯一百四十七文。数内有四川提刑司催发钱二十五万二千四百三十贯，近缘免起三年，乞下舒、 
      
蕲州，于今年分铸到正剩铁钱内，各取拨一十二万五千贯赴本所补还。朝廷钱贴降二百万五百一十七贯九百四十七文，数内贴降四川总领所拘桩纲运钱并贴降江西茶短引各一十五万贯，拘截四川合起行在窠名纲运钱三十万贯，朝廷应副四川免起三年钱六十万贯。京西提举司见桩钞盐钱内取拨三十万贯，就发鄂州桩管。去年改换江西茶长引二十万贯，榷货务都茶场于见在散乳香内品搭给降二十万贯，就拨鄂州军前大军库卖引司桩管。茶引钱二十七万五千贯，其余一百二万五千五百一十七贯九百四十七文，乞行下都茶场品搭(印)[给]降江西、湖南北茶长、短引，应副给遣。」从之。 
十二月十九日，臣僚言：「应外路诸司总领所，(今)[令]于得替日将应有钱物开申省部，其新到任人亦限一月内将交到数目从实具申。」从之。 
绍熙二年三月二十五日，知靖州姚 言：「乞将广西运司今年未支本州岛岁计钱二万贯，及绍熙三年分岁计三万贯，仍旧行下湖广总领所，照元例于茶引钱内支拨，却令本司于每年应副湖广总领所钱内一并起发交纳。以后年分岁计，只乞就本所支降。」诏湖广总领所依靖州所乞事理施行，所有广西转运司每岁合应副靖州钱，仰本司起发赴总领所交纳，理充岁计钱数。 
三年七月十二日，淮西总领所申：「干道四年，淮东总领乞将逐路州军应有总领所钱米去处，量 
      
立殿最之法，本所检察按治。刑部、大理寺看详，欲令诸路总领所于岁终将所管州军每月合发本所钱物十分为率，共拖欠二分，知、通各展二年磨勘。或欠数太多，重作施行；如了办数足，各与减二年磨勘。已得旨依淮东，至今遵奉，每年各有赏罚，独本所因循弛慢，今欲至岁终检举施行。」从之。 
八月九日，诏淮东西、湖广总领所，各将截日终见桩管金银钱会等数目，仍取见诸州军得熟分数，逐一从实开具申尚书省。 
绍熙五年十二月三日，太府卿、淮东总领叶适言：「去冬内藏库取去淮东总领所五十万贯，军民相语，往往觖望。万一更有支取，民力之所以穷竭，州县之所以败坏者，正为兵数太广，兵食太费尔。乞明诏有司，自今除每岁批放外，并将有管实在数目逐一开具，该载式册，要使朝廷通知有余不足之数。其非缘军前事，无得辄称支移起发，欲以他用。虽有中旨，许执奏不行。俟储积果多，戎大简核，朝廷经制既立，然后议窠名之重轻，省拨定之数目，宽减州县，还以予民。」从之。 
九日，淮西总领郑湜奏：「总领之职，在于调度粮饷，稽察军政而已。干道八年，总领周閟欲兴酒利，始奏乞拨诸司酒课并归总所，管趁御前并朝廷净息钱三十万贯，递年又抱认净息钱二十五万贯，又增认建康府税钱一万贯，通管趁到净息钱五十六万贯。自拨并之初，朝廷约束方新，诸司不肯过数造 
      
