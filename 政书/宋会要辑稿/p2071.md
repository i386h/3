<!-- { "loadSidebar": true } -->
方依元丰法作七及第一等功减半年磨勘，已有政和七年分比较案牍照验。今乃官吏上下相蒙，公肆欺罔称无条法，乞依详覆赏，如此即是进拟案依元丰旧法驳正大辟七人合减半年磨勘者，今则每名计赏一名减一年，七人减七年，比旧增及十倍以上。元丰详覆案条法称吏人驳正失入大辟一名转一资，无资可转及不愿者出官日减一年磨勘。若进拟案依此推赏，已系冲改旧条，罪不可贷。然又有名为就轻，其实侥幸之甚者。臣看详本部元奏请称应转资人吏系使臣者，每资只与减二年磨勘；系副尉者，依使臣法比折收使。如此即是进拟案依元丰法驳正大辟七人合减半年磨勘者，今则每名计赏，若使臣、副尉驳正一名减二年，七名减十四年，比旧增及二十倍已上，诈冒欺诞，不已甚乎!刑部奏请乞依详覆案法，系政和八年十月二十七日，若本部官吏于奏请以后有驳正大辟人数，方可依今年奏请每名减二年磨勘。今本部保明又复用逢格改法，将未曾奏请以前合得半年酬奖并减二年磨勘施行。本部既称并不冲改见行法令，即是自来无条，何为复用逢格改法，舍轻赏从重赏，案牍具在，罪状甚明。近者本部具官吏推赏姓名除使臣等十余人外，其郎官数人一岁之间有通计减及十一年者，将欲关司勋核实行赏。而人吏董诜、王拯、李寘等自知元系欺罔诈冒， 
      
虑他司或朝廷取索元条问难，发摘己罪，乃就关子中将元奏得旨全文擅减却『别不冲改见行条法』八字，意欲官司不知，以遂其〔诈〕冒之志。郎官聂宇忽觉非便，坚执不肯签书，对众宣言，此正是增减制书，诈冒功赏，冲改元丰旧法，寻白长贰，罪状遂彰。元奏请官若能循省前愆，投诚君父，自劾其罪，犹不失事君之义。乃复怙终遂非，借辞饰说，再罔天聪，妄乱奏请，称勘会若依详覆案元丰旧法亦恐太厚，乞与减半推赏。臣勘会本部元奏请称进拟案比之详覆案事体颇重，今却称若依详覆案元丰旧法亦恐太厚。盖本部但知欲盖前愆，巧辞欺〔罔〕，以减半赏为辞，殊不知元豊旧法增减一日不可也。往者国子监官妄奏冲改国子监条法，有害政体，陛下天威震赫，即正典刑，长史递职与郡递职：据文意当为「褫职」之误。，僚佐罢斥归铨。今刑部妄奏赏格，系欺诞诈冒，暗冲元丰成法，增减制书，侥幸不发，厥罪甚大。若不痛行惩责，切虑欺罔之徒冲改旧法，以幸万一，无所忌惮，欲望圣慈特降睿旨，取问聂宇，若果如臣言，乞将有罪官并行黜责。仍乞将人吏付司推鞫，已未推赏人，并行改正，一循元丰法令施行，所贵杜绝奸幸，人知所警。」诏薛嗣昌罢刑部(刑)尚书，落职提举西京嵩山崇福宫，放谢辞，其元奏请指挥并改正，更不施行。人吏令大理寺取勘，具案闻奏。 
四年三月二十七日，刑部尚书蔡懋奏乞编修狱案断例。诏 
      
令刑部编修大辟断例，不得置局添破请给。 
高宗建炎三年四月十三日，诏刑部郎官以二员为额，吏人减半。 
绍兴四年五月二十三日，诏：「今后吏部奏抄刑部断案，每抄案上省，限次日报御史台。其间经涉日久，无故留滞，许本台弹劾。」 
七年七月二十八日，诏：「诸路州军奏勘公事，令刑部开具稽滞尤甚三、五处申尚书省取旨施行。」从刑部尚书胡交修请也。 
二十一年七月二十五日，诏：「今后官员擅行科率及应因害民之事被罪情理深重者，依已降指挥，更不注知州军监、通判、知县差遣。内有所犯情轻之人，开具所犯因依申取朝廷指挥施行。」 
二十六年闰十月十三日，诏：「刑部见任郎官依元丰旧法分左、右厅治事。今后依此。」先是，右司郎中汪应辰言：「国家累圣相授，民之犯于有司者常恐不得其情，故特致详于听断之初；罚之施于有罪者常恐未当于理，故复加察于赦宥之际。是以参酌古意，并建官师，上下相维，内外相制，所以防闲考核者纤悉曲备，无所不至也。盖在京之狱曰开封，曰御史，又置纠察司，以几其失断。其刑者曰大理，曰刑部，又置审刑院，以决其平鞫之与谳。各司其局，初不相关，是非可否，有以相济，无偏听独任之失。此臣所谓特致详于听断之初也。至于赦令之行，其有罪者或叙复，或内徙，或纵释之。其非辜者则为之湔洗。内则命侍从、馆阁之臣置司详定，而昔之鞫与谳者皆无预焉；外之益、梓、夔、利去朝廷远，则委之转运、軡辖司，而提点刑狱之官亦无预焉。盖以狱讼之初既更其手，苟非以持平强恕为心，则于有罪者或疾恶之太甚，于非辜者或遂非而不改，故分命他官以尽至公，此臣所谓复加察于赦宥之际也。迨元丰中，更定官制，始以大理兼治狱事，而刑部如故。然而大理少卿二人，一以治狱，一以断刑；刑部郎官四人，分为左、右，左以详覆，右以叙雪，虽同寮而异事，犹不失祖宗所以分职之意。本朝比之前世，狱刑号为平者，盖其并建官师，所以防闲考核有此具也。中兴以来，百司庶府务从简省， 
      
大理少卿往往止于一员，则治狱断刑皆出于一，然则狱之有不得其情者，谁复为之平反乎 刑部郎官或二员，或三员，而关掌职事初无分异，然则罚之有不当于理者，又将使谁为之追改乎 望诏执事刑部、大理寺之官，虽未能尽复祖宗之旧，亦当遵用元丰定制，庶几官各有守，人各有见，参而任之，反复详尽，以称陛下钦恤之意，亦以为后世法。」诏令吏、刑部看详，申尚书(尚)[省]取旨。故有是命。 
二十七年二月二十一日「二月」上原衍「二月」字，已删。，诏：「刑部郎官循行督遣，如勘鞫失实，事理妨碍，直行移送。今后御史点检或有移送公事，许依刑部已得指挥。」 
三十年五月一日，诏：「刑部进拟案并大理寺右治狱法司、手分今后遇阙，许刑寺并六曹寺监正贴司以上并大理寺左断刑法司本司正贴司以上，各令所属保明无过犯、守行止之人，并依三衙人吏条法春秋附试，候试到合格人姓名关送所属收补。内进拟案主事遇阙，将本案试到人依名次递迁。」先是。刑寺胥吏有阙，例是长贰临期差官量试收补，或抽差填阙。至是臣寮有请，从之。 
绍兴三十二年孝宗已即位末改元七月二十一日，诏刑部四司主事、令史、承阙书令史各减一年出官，该遇皇帝登宝位也。 
孝宗隆兴元年五月十九日，编类圣政所言：「昨承指挥令兼敕令所，今本所已行省罢，其敕令所合依已降指挥并归刑部。」从之。 
七月二十六日，诏六部长贰除尚书不常置外，置刑部侍郎一员、郎官二员。从右谏议大夫王大宝等议也。 
八月三日，刑部言：「依指挥条具并省吏额，见管主事一名、令史四人、书令史九人「书」字上原衍「尽」字，已删。、守当官八人、正贴司一十八人。今减守当官二人，正贴司三人。今将减罢 
      
人籍定，以后有阙，依名次拨填。」诏依，见在人且令依旧，将来遇阙，更不迁补。 
干道元年五月二十四日，诏：「法令禁奸，理宜画一。比年以来，旁缘出入，引例为弊，殊失刑政之中。应今后犯罪者，有司并据情理直引条法定断，更不奏裁。内刑名有疑，令刑部、大理寺看详指定闻奏，永为常法，仍行下诸路遵守施行。其刑〔部〕「部」字原阙，据上文补。、大理寺见引用例册，令封 架阁，更不引用，仰刑部遍牒诸州，仍出榜晓谕。」 
六月二十二日，诏：「将今后命官曾因臣僚监司论列按发，不曾经所司推勘体究之人，并免约法。赃私罪状明白，送所司根勘，具案取旨。」从刑部侍郎方滋请也。 
二年正月五日，诏：「今后人户除许越诉事外，余并依条次第、经由，各仰本处分明与夺合行备坐所断因依告示。如所断不当，方许缴连告示，依法次第、经由陈诉。若无结绝告示及已经理断再行陈状，并不得受理。如依前越诉，依法科罪。其已经官司陈诉，见为行遣，不候结绝，又复经他处论理，即合更不施行。如依前违戾，重作行遣，仍令刑部镂板遍牒行下。」 
十月九日，中书门下省言：「已降指挥，(令)[今]后命官曾因臣僚监司论列按发不曾经所司推勘体究之人，并免约法。臣僚论列赃私罪状明白，送所司根勘，具奏取旨。今来州军按发命官不曾经推勘，或体究未曾该载。」诏行下刑部、大理寺应有州军按发命官不曾经所司推勘体究之人，亦 
      
依监司所按命官事体，并免约法施行。 
三年十月十七日，诏令刑部检坐累降〔诸〕路监司帅守州军等处申奏文字书填实日指挥，申严遍牒行下，日后尚敢违戾，当职官吏并重作行遣。先是，三省、枢密院勘会：「近来诸路州军等处申奏文字多有违戾，或揭改添填。及诸处都统申奏亦各空日，是致难以稽考。」故有是命。 
六年五月四日，中书门下省言：「刑部吏额遇有差出人名阙，今以次正贴司承权支破七分请给，却于额外无请私名内差填正贴司名阙，显是溢额。」诏令将应差出手分许以正贴承权支破七分手分请受，其正贴司职事只令本人兼行，更不差私名承填。 
同日，刑部言：「依指挥条具并省吏额，本部所掌拟断狱案等系是剧曹，除详覆、纠察、进拟案系指差在外谙晓刑法人不得并省外，本部人吏见管四十人：主事一名，令史四人，书令史九人，守当官八人，今从下敦减二人；正贴司十八人，今从下敦减三人。本部除已减罢五人，通以三十五人为额。其所减人数各系有请受正额之人，除敕令所见差人承权，候修书了毕，发遣归部，却依名次罢权。其敦减人，并行递趱，欲依名次给据，候将来额内有阙，依名次拨填施行。」诏并依拟定各从下裁减，将来见阙日，依名次拨填。其减下人愿依条比换名目者听。 
八月十七日，刑部言：「近来勘鞫体量公事间有不当去处，虽于案后收坐，下监司州军等处依条施行，并不依条限取索拖延，致得该恩 
      
或有离任及事故之人方始回报。其间却称见移文他处会问，动经岁月，不能结绝。今措置应案后收坐官吏，仰被受去处实时行下，所属将合收坐官吏具职位、姓名、事因，内有取伏辨之官，亦仰专差人监督共责，各除程限五日具申朝廷。若有拖延去处，从本部将被受官司开具因依申朝廷先赐施行，庶得不致迁延，避免朝典。」从之。 
九月十七日，诏令刑部行下诸路州军，今后应有犯狂盗合编配之人，并于案内声说有无家属申奏。 
七年十一月二十七日，诏(今)[令]刑部将干道新修条令并申明户婚续降指挥编类成册，送敕令所看详，镂板遍牒施行。 
