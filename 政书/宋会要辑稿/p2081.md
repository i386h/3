<!-- { "loadSidebar": true } -->
四月九日，三省进呈邹况都堂审察，仍令上殿。上曰：「邹浩之弟，故饮榷之饮榷：当误。据下文所述疑为「旌擢」。。」臣徐俯曰：「邹浩亦有子柄。」上曰：「直臣之子，旌擢用之，使复为御史言事，耸动四方，亦足为国家之光也。」 
六月五日，三省进呈：「殿中侍御史曾统除秘书少监，阙官，欲于监察御史郑作肃、李长民二人中取旨差权。」上曰：「今有侍御史，殿中亦不必权，二人且令专于纠察。」 
八月二十二日，御史台主簿陈祖礼言：「谨按台令，两院御史有分(请)[诣]三省、密院取摘点检之文，监察御史有轮诣尚书六曹按察之制。凡奉行稽违，付受差失，咸得纠弹。渡江之后，始不克行，孰谓公朝，尚兹阙典，乞依旧例施行。」从之。续本台申：「检准令节文，诸上下半年轮两院御史四人就三省、枢密院取摘诸房文簿等点检，中书、尚书省以仲月中旬，门下省、枢密院以仲月下旬。本台勘会，依上条自来中书省以仲月中旬，门下省以孟月下旬，合轮官两员诣两省点检。今来门下省、中书省已并为一省，本台即未敢便依上条作两省轮官前去。」诏依点检中书省簿书条例施行。 
十月十七日，御史台言：「六察案日逐不住承受诸色论诉，本台除已将海行敕令等检用外，有事干一司条制者，合将逐处一司条法参照施行。缘隶察官司自来各将一司见行 
      
条法及续降指挥编类成册，赴台以备检照。比年条册散失，诸处官司亦不复供检。伏望许从本台移文，应隶台察官司将见一司条法及续降指挥重别编类赴台照用，今后如有续降指挥，亦乞依此关报施行。」从之。 
二十四日，诏临安府等处依开封府隶察条格权隶台察，候车驾回銮日依旧。 
十一月十二日，殿中侍御史常同言：「国朝自元丰三年始置六察于御史台，上自诸部寺监，下至仓场库务，皆分隶焉，纠察稽违，以诏废置，循名责实，百职修举。崇宁以后，因人废法，故皇城司以郓王提领，合门、宾省、四方馆以内侍邓文诰提领，皆申请不隶台察，至今因之。而秘书省昨缘废罢复置，本省申明画一，亦乞不隶台察。以一时申明而坏累朝之成宪，其可乎!契勘靖康中监察御史余应求尝奏请知合门王植妄奏，以谓合门与御史台互弹，不合属台察。夫互弹者，朝班失仪耳。至于合门簿籍、公案稽违差失，若不许本台点检取索，则慢令违法之事无所谁何，恐非立法之本意，欲望凡旧属台察官司并令遵依旧制。」从之。 
四年九月十九日，侍御史魏矼言「愿诏三省、枢密院常切遵守旧典，遇(纳)[两]院御史诣省院检察日，除实系机密边事外，悉令取索点检。如有违戾，即具弹奏，将当行人吏送所属根治施行，庶几稍知忌惮，可以杜绝奸欺。」诏并依祖宗自来条例施行。 
十一月四日，监察御史张(絇)[绚]言：「恭奉圣旨留治台事，(通)[适]当君父临 
      
成、臣子竭志图报之秋，有所闻见，悉宜论奏。缘臣本台即今别无有司关报，应干事务无从稽察。望令留守司遇有承受朝廷文字及诸处采报，从权札付臣照会。其留守本司处置事务，亦乞指挥许留守司签厅逐时关申本台，庶几，千虑一得，或可 助听察。」从之。 
(二)[五]年四月一日，诏监察御史田如鳌可除郎官。因宣谕宰执曰：「台臣耳目之官，朕未尝不谨此选。然必试之六察，度其可用，方敢除言事官。」沈与求曰：「台臣与朝廷分持纪纲，要须得沉厚练达之人，则论事不苟，可以仰副圣意。」上曰：「用沉厚练达之人极是，然朝廷与台谏当为一家，不可分而为二。若朝廷所行，台谏辄诋之，台谏所论，朝廷辄则沮之则沮：原作「沮则」，据文意改。，事何由济 」赵鼎曰：「朝廷与台谏实相为表里。仁宗朝王旦为伯，韩琦为司谏，一日琦至中书白事，旦谓琦曰：『高若讷辈择利而行，范仲淹未免近名，如司谏章疏甚好。』以此见先贤用心不分彼此。」与求曰：「臣与赵鼎皆蒙陛下擢自台臣，故敢详论及此。」 
孝宗隆兴二年三月十三日，诏晁公武除枢密院检详诸房文字。先是，公武由吏部郎中除监察御史。公武言：「窃见庆历中诏自今台官毋得用见任辅臣所荐之人；至嘉佑四年，诏自来大臣所举荐者不得为台官条约除之。两者俱载国书。哲宗初政，中旨除范纯仁、苏辙为谏官，皆大臣吕公着、司马光等所荐，盖用嘉佑诏也。于是章惇曰：『故事执 
      
政除所荐之人见为台谏者皆徙他官，不可违祖宗法。』盖引庆历诏也。议者谓公着、光虽贤，其事不可悉从。惇虽奸，其言不可尽弃。」 
绍兴二十一年正月二十一日本条亦为误植于此，当前移。，宰执进呈乞差衢州守臣。上曰：「可差曹筠，台谏无大过恶当优假之，以来言者。」先是，筠任侍御史，以言失当罢，至是复用。
 职官 宋会要辑稿 职官一七 御史中丞 
      
御史中丞
【宋会要】
      
太宗太平兴国四年，以户部郎中侯)) (([陟]为左谏议大夫、权御史中丞事。 
雍熙三年七月，以屯田郎中、知制诰赵昌言为御史中丞，知制诰正为中丞始也。 
端拱二年，右谏议大夫王化基权御史中丞事，始特定班制，正衙常参立中丞砖位，内殿起居立本官班。赵昌言拜御史中丞，太宗宴金明池，特召预焉。宪官从宴自昌言始也。
【宋会要】
真宗咸平五年五月，以礼部尚书温仲舒兼御史中丞，尚书兼中丞始也。 
大中祥符元年十月，以御史中丞王嗣宗兼工部侍郎。时覃庆，故加兼官。 
天禧元年十二月，以景灵宫副使、尚书右丞兼宗正卿赵安仁为御史中丞兼尚书右丞，左、右丞兼中丞始也。
【宋会要】
至和三年五月十二日，权御史中丞张 言：「蒙差判吏部流内铨，窃闻御史中丞久不领别司。」诏与免之。
【宋续会要】
神宗熙宁二年闰十一月，权御史中丞吕公着言：「今后除中丞者如官不及谏议大夫，即乞更不带官，只除权御史中丞。候罢日，却与旧官。或朝廷推恩，即于旧官上 
      
迁转。」诏官未至谏议大夫，并守本职兼权。故事，官未至谏议大夫者，自正言而上皆除右谏议大夫。 
九年十月五日，右正言、知制诰、知谏院邓润甫为右谏议大夫、权御史中丞。近制除中丞，官未至谏议大夫者，并守本官职兼权，更不迁官。润甫以宰相属官，不可长府，乃复迁右谏议大夫。 
十一月七日，权御史中丞邓润甫言：「诸路置局编修制敕官，非假日不许看谒及接见宾客。今御史中丞以言事为职，若须假日接见宾客，即无由闻知外事，乞免谒禁。」诏台谏官兼局不许接见宾客处许见客。 
元丰三年正月二十一日，诏权御史中丞李定兼职颇多，罢详定重修编敕，以安焘代之。 
四月二十七日，诏权御史中丞李定罢判太医局除放欠负，以领察事也。 
八月二十三日，诏自今朝廷所送御史台公事，止令中丞与本察御史根治。 
五年四月二十六日，承议郎、直龙图阁徐禧知制诰、兼权中丞。初，召禧试知制诰，禧辞，不许。既就试，即命兼中丞。禧言：「中丞纠弹之官，赴舍人院行词似有妨嫌，乞免赴直。」二十六月，诏禧守本官试中丞。 
七月三日，诏御史中丞舒亶举任言事或察官十员。 
六年六月九日，诏御史中丞、门下中书外省官各举人材堪充言事(政)[或]治察御史五员。 
七年三月十三日，御史中丞黄履乞与侍御史张汝贤同荐御史。从之。 
二十一日，诏御史中丞杂压在六曹侍郎 
      
之上。 
八年五月十二日，诏御史中丞黄履举堪充监察御史二员以闻。 
哲宗元佑元年正月十四日，诏御史中丞黄履、侍御史刘挚同举御史二员。 
二月二十二日，诏新除御史中丞刘挚令举监察御史二员。 
二十八日，三省检按上殿班：御史中丞、或侍御史、或殿中、监察御史一员，谏议大夫同(谏司)[司谏]或正言一员。今御史台见阙侍御史，谏官见阙左谏议大夫。诏御史台不限御史中丞、侍御史、殿中、监察御史，谏官不同省，别省谏议大夫、司谏、正言各并许二人同上殿。 
二年五月二日，诏御史中丞傅尧俞、侍御史王岩叟同举监察御史一人。 
二十六日，诏阙台官，令学士院举官二员，两省谏议大夫以上同举四员。御史中丞、侍御史阙员，诏御史中丞举官二员。两省谏议大夫已上未曾举监察御史，同举二员以闻。 
六年闰八月十四日，御史中丞郑雍言：「故事，御史有阙，诏本司荐属官，以正名(众议)[举职]。自官制初行，御史中丞与两省合举。按今两省官属门下、中书，与闻政事，互举既非故事，省官体更有嫌，乞止从本台奏举。如稍涉己私，即重行降黜。」诏御史中丞举殿中侍御史二员，翰林学士、中书舍人同举监察御史二员，给事〔中〕举监察御史二员以闻。 
二十二日，御史中丞郑雍言：「近奉旨令御史中丞举殿中侍御史二员，翰林学士、中书舍人同举监察御史二员，给事中举监察御 
      
史二员。臣为风宪之地，责任所专，傥使官属多由他司所荐，恐非朝廷责任之本意。如未许本台专举，且乞用故事专举一次。如以御史员尚少，即用两番互举之法。」诏令御史中丞更举监察御史二员以闻。 
七年八月二十二月，诏令御史中丞、侍御史并翰林学士、中书舍人各同举台官二员以闻。 
元符元年七月十九日，诏御史中丞安惇举堪充台官二员以闻。 
十一月十六日，诏御史中丞安惇举监察御史二员以闻。 
三年十一月六日，徽宗已即位未改元。新授试御史中丞、修国史兼实录修撰王觌奏：「近准告授前件职，已告谢讫，见伺候正谢赴台供职次。窃缘御史台受词诉及有六察等公事，难以分减日力赴史院。兼国史、实录并系宰臣提举，于台职亦有妨嫌，所有修国史兼实录修撰，伏望特降睿旨许令免罢。」诏觌依治平二年二月二十八日贾黯例三五日一赴院。左正言任伯雨等言：「史院系宰相监修，今中丞乃为属官，朝夕相见，恐非所以重风宪、远嫌疑之道。」二十六日，诏觌改除翰林学士。 
徽宗政和三年正月十七日「日」下原衍一「诏」字，已删。，御史中丞王甫奏：「臣顷奉诏参详官制格目，方事之初，尝乞差总领官，仍乞避宰执。被旨委郑居中，居中方领祠宫居家，不与朝廷政事。臣是时承乏谏路，不以纠察百官为职，与之参详，于理无嫌。臣今待罪宪台，居中知枢密院，若尚与居中共事，实于分义有所 
      
未安。欲望圣慈特降睿旨，许臣罢参详官职事。」从之。 
