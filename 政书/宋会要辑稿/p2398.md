<!-- { "loadSidebar": true } -->
同日，直焕章阁、知庆元府卫泾放罢。以臣僚言泾天资轻儇，妄自蹇傲。 
十二月九日，权知江州汪大定、权知南康军陈如晦并放罢。以右谏议大夫姚愈言：「大定庸缪贪污，惟务酣饮，郡事恬不加意；如晦 
     
昏缪不振，蠹弊益甚，郡事悉委亲戚，词状尽付吏手。」 
十一日，袭封崇义公柴国器罢见任，勒令归奉祠庙。以臣僚言：「国器身为主祭，更不亲奉祠事，营求外任，以显不恭。」 
同日，淮东提举王宁放罢。以殿中侍御史张釜言宁居官贪黩，所至乖疏。 
十二日，朝散大夫、知峡州成钦亮放罢。以言者讼钦亮凡猥贪墨，加以昏老，滥当郡寄。 
四年正月十五日，朝奉大夫、新差权发遣吉州丁常任特降两官。以江西提举韩亚卿奏：「常任前任临江倅日，擅将收籴军粮钱为下户代纳官物，以钓名誉。」 
十八日，知临(将)[江]军詹抡放罢。以臣僚言：「抡年已衰老，专事贩卖生口，前后起发归乡几六七十舟。父母相别，哭声震动，闻者惨然。」 
二十一日，新差知镇江府潘景珪放罢，与祠禄。以臣僚言：「景珪凶愎很傲，阴戾贪黩，视郡民如草芥，待僚属如奴婢。」
二十九日，朝奉大夫、新知徽州商侑降一官，放罢。以臣僚言侑素无行检，所至贪虐。 
二月十四日，权发遣蕲州祝禹圭放罢。以臣僚言：「禹圭得郡蕲春，每出厅，令僚属公裳相见，号为六参；用刑惨酷，席卷公帑。」 
二十四日，朝请大夫、主管建宁府武夷山冲佑观郑如 放罢。以臣僚言：「如 昨知荆门军，未赴中风，其子公庠强其之官，并不出厅，凡状牒并公庠代之，不问曲直，非钱不行。根刷坊场，监决流血，人不堪命。」 
同日，降授朝散大夫徐安国追两官，降授 
     
朝奉大夫、依前直焕章阁雷潀与落职，今后并不得与亲民差遣。以臣僚言：「广州大奚山贼劫民旅，盖安国轻信妄动，差人收捕，愚民惧罪，肆彰凶恶。潀遽以酒米抚谕，妄申朝廷，凶徒愈炽。」 
三月十一日，朝散郎、知吉阳军梁克和特降一官，永不得与亲民差遣。以(知)静江府张玠言：「克和耽于酒色，以知堡赵勍二女抑为婢妾，凡决民讼，皆付吏手。」 
二十三日，新知雅州张炎放罢。以炎子汝砺受新都豪民王元二殴死赵道一金，计嘱知县赵炳作病身死，逐致彰露，从制置使袁说友奏也。 
四月二十二日，朝奉郎、知高州赵师渗放罢，永不得与亲民差遣。以右谏议大夫姚愈言，师渗纵意贪婪，用刑惨酷。 
二十七日，朝议大夫、知汉阳军胡介放罢。以监察御史张岩言岩：原作「严」，据《宋史》卷三九六《张岩传》改。，介所至脏污，凡经四劾，愈不知悔。 
五月十七日，知南恩州李延年放罢，差主管台州崇道观，理作自陈。以广东提举陈宏规奏：「近降指挥，禁绝铜器，搥毁偿价。延年公然掊敛州县钱物，不即搥碎，仍给与之，可见营私。」 
二十四日，朝散郎、温州通判林叔秀放罢。以言者论其凌蔑郡守，兜揽民词，擅自判押，公然取贿。 
二十七日，建康府签判谭良显放罢。以臣僚言其天资险奸，济以贪秽，凡所居官，俱无善状。 
六月二十一日，朝请郎、新知辰州魏泳降一官，罢新任。坐上殿札子内全不书衔，以显卤莽。 
同日，知雅州朱愿、知崇庆府
     
吴景并放罢，与宫观，理作自陈。以成都府路监司考察，二人各坐才识昏缪、嗜酒废事。 
七月二十八日，知太平州倪思放罢。以臣僚言：「思虽尝历官清要，而人品猥下，在朝则恣纵笔端，临政则掊敛害民，用刑惨酷。」 
八月二十三日，前知贺州钱闻礼降一官，罢宫观。以知静江府张玠奏，闻礼拖欠逐年上供买马钱，收买物货入己。 
二十七日，知通〔州〕葛掞、知邵武军周玭并放罢。以言者论各坐贪婪无耻，昏缪不职。 
九月七日，降授朝奉郎、差主管台州崇道观杨方罢宫观。以臣僚言方本无学术，滥窃文科，阿附伪学，怀奸误国。 
十月二十七日，太中大夫、显谟阁待制、知婺州木待问特降两官。以臣僚言，本州岛发解士子，有不逞辈挟众凌辱试官，必欲换题。 
十一月三日，权发遣融州李兴时特降一官。坐诱引傜人纳土，意在邀功。 
十一日，新知邵武军朱俣、知道州苏森并放罢。以臣僚言：「俣稔恶甚着，罔上狼籍；森民事懵然，惟务掊敛。」 
十二日，朝奉郎、通判常州徐杞降一官。坐监试措置无方，以致拥遏，踏死士人。 
十七日，修武郎、知万安军张凑降一官，放罢。以广西经略司奏：「凑强买客人香货，不还价钱，及科配民丁，计口卖盐，规图剩利，以归私帑。」 
二十五日，前知复州洪楀日下令出国门。以臣僚言：「楀治郡酣酒度日，惟听妇言，专为营私。」 
同日，新知常德府季圭、新知荆门军孙叔豹并放罢。以臣僚言：「圭向守普州，政事乖缪，喜怒任情，掊 州县，不恤饥民；叔豹所至凶焰，贪财害物，昔辟黎州，几惹蛮变。」 
二十六日，知婺州木待问、新除知婺州王溉并与宫观，理作自陈。以臣僚言：「待问为守婺郡，子弟宠妾纳赂，颠倒是非；溉政事乖缪，诸子狠戾，辄预政事，非赂不行。」 
二十七日，新湖北提举常平刘坦之特寝新命。以臣僚言：「坦之天资狡狯，惟恃口才，以济其私。顷侍父嵘为监司，固已窃弄权柄，关节交通，今一路重寄，岂可付之 」 
十二月六日，黄灏新差主管建宁府武夷山冲佑观指挥寝罢。以臣僚言：「灏交结伪党，专事口舌，比因罢斥，遇郊复官，遂干祠禄，公论弗容。」 
十五日，陈谦复直焕章阁、差知袁州指挥寝罢。以中书舍人高文虎论：「谦登朝列则巧附相臣，任总饷则席卷财物，既略示惩而快公论，岂宜更冒此宠!」 
二十四日，知邵武军周玭降一官，永不得与知州军差遣。以言者论：「玭本州岛强盗杀人，法当至死，辄从决配，死者何辜!」 
五年正月六日，新差知眉州成绘罢新任。以四川总领权安节奏：「绘前守成州，贪饕无术，今命眉州，必不改前非。」 
二月十五日，朝请大夫彭龟年追三官勒停，朝奉郎曾三聘追两官。以右谏议大夫张釜言二人最为汝愚腹心，今尚逃宪纲，公论籍籍。 
二十三日，新知湖州赵亮夫、新知徽州赵伯桧并放罢，与宫观，理作自陈。以臣僚言二人惟务贪婪，所至席卷。 
同日，朝请大夫、直秘阁刘光祖特落职，送房州居住。以臣僚言：「光祖在州郡则挟私黩货，在朝列则阿附罔上。」 
二十四日，新江西提举莫若晦放罢。以监察御史张岩言：「其人品凡庸，自污不耻，复畀皇华之宠，岂足以慰十州父老之望!」 
三月十五日，朝请大夫、知赣州薛叔似与宫观，理作自陈；孙逢吉差知赣州新命追寝。臣僚言：「二人阴符故相，恬于无君，(令)[今]各与郡，众论沸腾。」 
二十八日，知彭州杨纬、知英德府王正邦并放罢。以臣僚言：「纬凡四为郡，俱无善称；正邦掊克民财，用刑惨酷。」 
四月二十三日，知象州朱震、知容州章镐并与宫观，理作自陈。以广西提刑张埏奏：「震率意妄作，科扰属县；镐年齿寖衰，智识愈缪。」 
二十五日，福建提举陈 放罢。以言者论 持节闽仓，惟贪货财，惟事宴饮。 
二十七日，知泉州林思齐放罢。以监察御史张岩言：「思齐持节福建，民讼全不介意，若使守泉，民事何所赴愬 」 
五月二十三日，太中大夫、显谟阁直学士、提举江州太平兴国宫楼钥禠职罢祠。以臣僚言其曩者职在封驳，汝愚拜相，朝路知非，辄于制祠盛称其美。 
六月二十一日六月二十一日：原无「月」字，径补。或当改「二」作「月」，俟考。，新知兴化军王自中放罢。以臣僚言自中守上饶日偷窃贪污。 
二十三日，前知温州王涣彦特降三官放罢官：原字有缺笔，且似为「守」字，兹据文意改。，永不得与亲民差遣。以臣僚言：「涣彦为守永嘉，减克军粮，几致生变，岂可复任亲民!」 
九 
     
月十六日，新知复州徐柟放罢，依旧奉祠。以臣僚言：「柟积恶素着，屡见白简，将漕广东，随行二医招权纳贿，岂宜复守凋郡!」 
二十日，新知德安府李谦放罢。以臣僚言其迂僻偏执，殊不晓事，岂可任之千里。 
二十七日，福建提举张经放罢。以臣僚言：「经褊躁乖疏，为守三衢，民遭漂荡，坐视莫捄。」 
十月二日，前知蕲州祝禹圭新差知郡指挥寝罢。以臣僚言：「禹圭前知蕲州，倾险刻深，简傲忿戾，今复与郡，岂改前非!」 
七日，新四川安抚制置使、兼知成都府黄由指挥寝罢，除华文阁直学士，与宫观。以臣僚言其缔结伪党，谄媚权臣，全蜀所领四路，岂可任未历州郡之人! 
十一月十九日，崇庆府邓如愚、隆庆府姚艮、巴州万永肩、新州何俊杰并放罢。以臣僚言四人素履既无贤称，临政又无善状，各已衰暮，恬不知退。 
同日，知雷州姚筠、广南提舶赵公绍并罢新任。以右正言程松言：「筠前知宾州，公绍前知郁林州，各肆奸贪，略无忌惮。」 
二十二日，知兴化军钱孜放罢。以言者论孜性资狠愎，所治乏廉，用刑惨酷，贪污不已。 
十二月五日，知琼州万良耜放罢。以广西安抚李大异奏：「良耜不理民讼，营私黩货，差吏入峒骚扰，遂致黎民劫掠。」 
六年正月二十三日，利州路转运判官王沇、提刑洪邃并放罢。以臣僚言：「二人治郡，俱无善状，暴迹秽声，播闻西州，今畀蜀节，诚为失当。」 
闰二月五日，知金 
     
州陈奕放罢，前知严州朱起宗，并永不得与亲民差遣。以臣僚言；「奕仕官乖缪，惟务哀刻；起宗居乡无产声，试郡则赃污。」 
五月二十七日，浙东提刑李洪、知房州赵彦洸并放罢。以右谏议大夫程松言二人天资惨酷，所至贪污。 
三十日，新知武冈军赵公砬放罢。以臣僚言：「志趣贪污，备见白简，今武冈小垒，岂堪诛求!」 
六月三日，权知南恩州韦翌、知处州高持并放罢。各坐非法惨酷，贪残生事，以侍御史林采奏故也。 
七月十二日，新复焕章阁待制林大中寝罢职名，依旧朝请大夫致仕。以臣僚言：「大中比因阿附伪党，削职畀祠，今因谢事而还旧班，何以下厌人心!」 
九月十二日，太中大夫、提举江州太平兴国宫谢源明罢宫祠。以臣僚言：「源明囊任琐闼，专务刺探朝廷，既遭白简，故态不改。」 
二十二日，知常州王闻礼放罢。以臣僚言闻礼养痾郡庭，全不事事。 
同日，新知建宁府黄由放罢，与宫观。以臣僚言：「建宁有壮县七，物繁地大，岂可以不历州县者一旦骤临其上!」 
