<!-- { "loadSidebar": true } -->
具实保奏，优与进擢，以示激劝。或监司、州县沮抑，许诣台省自陈。庶几咸知国用为急，豹赋必辐辏而至，军事虽未息，费用常裕。如无苛敛以蠹民，则邦本自固矣。」诏札与诸路转运司照会。 
十七日，江浙荆湖广南福建路都转运使张公济言：「逐路州郡依格上供之类，常是出限不足。欲乞应诸路州军豹赋出入，并许公济取索点察。其合拨上供钱物，如限满有欠缺不足之数，从公济取拨本路所管转运司移用钱，依条补足解发。如逐州上供钱未足，漕司不以移用钱补发，别作名目支使，欲许公济按劾，具事咤申取朝廷指挥。」从之。 
三年正月二十九日，诏江东、西、湖北路绍兴元年、二年未起上供纸数，并特与权行倚阁，绍兴三年合发数目，一半权折纳价钱。 
二月二十日，户部言：「检会去年七月二十日都省言：『提点铸钱官王 申请，将鼓铸年额上供钱内每年权借留一十五万贯充回易钱本，限次年内先次起发赴行在。』本部契勘：在法，上供钱物不许官司陈请截留，借兑支拨兑：原作「充」，据本书食货三五之三五改。。欲令本司将截留过钱数立便尽数起发。」从之。 
八月四日，户部尚书黄叔敖言：「政和东南六路直达粮纲起发条限难以遵守，即今车驾驻跸临安，诸路岁额上供事须权宜别立季限。今乞两浙路分两限拘催收桩数足，上限今年十二月终，次限次年二月终；江南东、西、荆湖南、北并分三限，第一限本年终起 
      
发，第二限次年二月终，第三限五月终。如违限桩发不足，从本部具数申朝廷，乞赐施行。」从之。 
四年二月二日，诏广南东、西路转运司当职官各降一官，吏人从杖一百科断。以户部比较绍兴三年未起上供钱物，本路拖欠最多故么。 
六日，户部尚书黄叔敖等言：「今岁大礼赏给，乞两浙等路上供和买紬绢以十分为率，八分起发本色，二分折纳价钱。」从之。 
二十七日，诏蕲州绍兴四年已前合起无额上供钱物并与蠲免。以本州岛言兵火后豹计未足故么足：原脱，据本书食货三五之三六补。。 
同日，左朝散郎王缙言：「广南东路每岁上供，例买银轻赍，而近年坑场不发，银价腾贵，及至行在支遣，类损元价十之三四。契勘榷货务召人入纳，筭请盐钞，有掯留盐本等钱数不少。今不若令筭请广东盐钞之人一并入纳，掯留等钱别项桩管起发，充本路上供之数。预约度一岁入纳之数，下转运司，于诸州上供钱内拨还盐事司。」诏令户部勘当，申尚书省。 
四月二十一日，臣僚言：「切见广东上供白金，岁输十万两，朝廷虽尝令广东相度，从便上供见缗，然而转输当用舟航，顾募之初匪易，护送必遣官吏，交纳之际甚艰，繇是州郡莫敢任见缗之责。伏见近岁取广东漕司盐改为钞盐，钞法既行，而常患乏盐，尚有三分之一留充漕计。今若将上供钱、银旧数蠲其难办之额，定其实纳之数，拨与本路为漕计，而于漕司一分盐内会其 
      
价直，取之以益钞盐，使偿上供之数，则商买自以见缗输于行朝矣。」诏令户部勘当，申尚书省。 
七月十三日，温州言：乞将今年未起上供紬以衣绢代发。从之。 
五年正月五日，诏罢湖南转运司上供额斛折纳价钱，并催纳本色。 
三月十八日，前荆湖南路提刑司检详官文浩言官：原作「管」，据本书食货三五之三七改。：「切见荆湖南路上供钱旧以官纲盐头子钱桩数起发，自推行盐法之后，悉系客贩，所谓头子钱者，无有么。当时有司虑失岁计，州县逐急措画，遂以曲引为名，岁取其数，苟逃吏责，咤循迄今，但以人户税役高下分俵曲引，每县或至二三万缗，十倍上供之数，敛多用寡，弊不胜言。乞令本路漕臣各据逐州元认上供实数，以人户见今等第均敷，勿袭科俵曲引之弊。岁终检察以闻。所贵少戢赃墨之吏，以苏凋瘵之民。」诏令席益体访诣实令：原作「今」，据本书食货三五之三七改。，具合如何施行申尚书省。 
十五年十月三日，知建康府晁谦之言：「本府每岁合起上供米旧额一十五万石，自经兵火，至绍兴五年，认起一十一万石。后缘转运副使黄敦书暂权府事，增起二万四千余石，遂致两年以来公私费力。欲乞将上件增起米数许与蠲免免：原脱，据本书食货三五之三七补。。」从之。 
十九年九月二十五日，户部言：「诸路军州岁发上供诸色钱帛，并合桩管窠名各有桩发条限。今将侵借去处，不以去官，并从本部按劾，重赐黜责施行。」从之。 
二十年六月三日，权知无为军高世史言：「本军三县人户 
      
未甚归业，其合起诸色上供委是阙乏。欲望令所属委官检覆见归业并开垦田土，于见今承认旧额所起上供等钱数内量行减免。」诏令户部看详，如合减免，申尚书省取旨。 
二十三年闰十二月二十二日，户部言：「上供诸色窠名钱物，在法不得支兑移用，若辄擅侵支，各有专一断罪条法指挥。比年以来，州军往往冒法，轻费妄用。乞行下诸路监司常切检察，遵依条禁。若有违戾侵借，除依法断罪外，仍乞今后更不差注知州军差遣。仍乞从本部取索当职官职位、姓名，供申尚书省，照会施行。若后官任内合发窠名钱物别无拖欠，能措置补还前官擅支钱物，每及一万贯已上，与减一年磨勘，至五年止止：原作「上」，据本书食货三五之三八改。。」从之。 
二十六年八月十二日，诏滁州合起上供钱权以六分为额起发。以本路转运司言「本州岛上供已发八万，委无所出，乞蠲免」故么。 
十九日，户部言：「乞令诸路监司催督所部州县，将上供等钱物今后并依条限拘催起发。仍从本部于次年驱磨违慢多处，开具按劾，重赐施行。」从之。 
十一月二十三日，江南西路转运司主管文字逢汝舟言：「望诏有司戒饬州县诏：原作「诒」，据本书食货三五之三八改。，于每岁增起二分钱物不得增敷于民，庶使民力不致重困。」于是户部言：「合起上供钱物，除湖南州军依格起发外，欲下荆湖北路转运司钤束逐州军，合将增认数目依条收桩起发，即不得增敷于民。如有违戾去处，仰本司按 
      
劾施行。」从之。 
二十八年五月十二日，尚书驾部郎中张宗元言：「比年以来，诸路发纳米斛数少，朝廷不免将诸路籴本凑额钱拨赴行在和籴场及三路总领司，收籴米斛，补助支遣。欲望诏有司行下诸路转运司，自今后须管每年开具合收实数，保明诸州府守、倅、令、佐及检踏灾伤官次第结罪状供申，要在十一月内到部，仍依省限报足。如违，从户部具申朝廷，取旨施行。若实数既见，可凭谷考，不致拖欠，则立为成法。三年之后，桩积之数不下及五百万石，降本凑额外，每岁又有二百万缗以助他用。」于是户部言：「江、浙路岁额合发上供米斛并系实数，缘绍兴之初一时随宜认发，致不及元额。在法，江、浙、荆湖路秋税十月一日起催，若有灾伤，以八月经县陈诉，至月终，止限四十日检放。欲依所请，行下两浙、江东、西、湖南、北路转运司，仍先具已依稞文状以闻。」从之。 
二十九年正月二十四日，司农少卿董苹言：「伏望特降指挥，今后州县前官拖欠上供而后官致被取勘者，先具所欠年分已去当职官，择其甚者，取旨责罚，不以去官赦降失减。」从之。 
八月二十三日，户部言：「今欲令逐路漕司与州军当职官，将今年合发上供额斛且依年例数目认桩且：原作「具」，据本书食货三五之三九改。。仍多方措置检察，遵依条限起发，赴所属应办给遣。务要尽实，毋致欺隐。如违，从本部开具违戾去处，按劾施行。」从之。 
十二月四日，权户部侍郎 
      
董苹言：「欲望申饬诸路州军，将合收钱物依条分隶，不得改易名色易名：原作「名易」，据本书食货三五之三九乙。，应限发纳。及令监司各随窠名催督所属起发，毋令辄换纲解，暗移上供。仍许监司互察。」从之。 
三十一年八月二十六日，户部言：「今相度，欲令逐路漕司与州军当职官，将今年合发上供额斛且依年例数目认桩施行。仍多方措置检察，遵依条限，依数桩办起发，赴所属应办给遣，务要尽实，毋致欺隐。如违，从本部开具违戾去处，按劾施行」。从之。浙东路上供钱六万七千六百九十四贯文；浙西路上供钱一十五万四千八百三十贯文；江东路上供钱一十八万一千一百七十贯文；江西路上供钱一十五万六百一十贯文；福建路上供钱三万二千六百七十三贯八百八十九文，银一十六万三千二百六十一两六钱六分八厘；淮东路上供钱七万八千二百九十一贯文；淮西路上供钱二十四万三千一百一十九贯文；湖南路上供钱二十八万一百一十一贯文；湖北路上供钱二十八万一千六百贯文，银八十一两六钱；广东路上供钱四万一千四百九十八贯文，银三万八百二十二两，金一十五两；广西路上供钱六万四千八百七十贯文，银六百五两；成都府路上供钱三百八十贯文；潼川府路上供钱三万七千五十六贯七百九十五文；利州路上供钱九千七百三十九贯三百六十 
      
二文，银九千九百七十八两；夔州路上供银三万六千八百八十一两四钱二分五厘二黍，金四百八十两；京西路上供钱四千六百八十贯文。 
孝宗隆兴元年十二月二十七日，诏：「诸路州军岁起上供钱物，例有拖欠，监司、郡守却以羡余进献，侥冒赏典。可令户部行下诸路州军，今后上供钱物须管依限起发数足。如数目未足，辄行率敛进献，仰本部按劾以闻。」 
二年四月十二日，诏：「诸州补拨前官任内侵支拖欠上供诸色窠名钱物，充两淮修筑城池使用，每及一万贯，与减一年磨勘，至五年止。」于是右正言尹穑言：「窃谓诸路州军每遇一时紧切支用，无可那移，方可将上供钱物逐急借拨，遂致前后积压拖欠。虽要拨还，又有当年合起钱数，犹恐趁办不及。若后官到任，自能措置收簇，别无少欠，已是不易，何由更有余剩，补发前官未起数目 况今年系大礼年分，比之常年，倍更窘阙。纵使逐郡知州意在希赏，未知作何擘画可以应数。不唯经涉岁月，虚费文移，必致误事。若更使逐州并缘税赋科须等，于民户巧作名目，百色增取，重有搔扰，深为可虑。望令户部据见今诸州军侵支拖欠上供等钱物，约度分数，且令每年逐旋带纳。要在多寡合宜，使督责可行，须管与当年合发钱物各要起足。如准前拖欠，依先降指挥，知州不许与知州差遣，仍展一年磨勘。当职官任 
      
