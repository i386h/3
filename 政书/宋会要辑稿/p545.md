<!-- { "loadSidebar": true } -->
雍熙四年五月，直史馆胡旦言：「旧制，文武官臣僚皆以功行上下各赐谥法，近朝以来，遂成阙典，皆须本家请谥，而所费甚多。今有建隆以后文武臣僚三品以上合赐谥者百余人，望令史馆编录文状，送礼官定谥，付馆收入国史。今后臣僚薨卒至，并令礼官取本家行状定谥，送考功详覆，仍令考功关送史馆，永为定式。」从之。 
真宗景德三年八月二十五日，诸王府侍讲孙奭言：「臣闻周公制《谥法》，大行受大名，小行受小名，所以劝善而惩恶，节惠而尊名也。《周礼》，卿大夫之丧，太史赐谥读诔，皆于葬而举谥。故《谷梁传》曰：『谥所以成德也，于卒事乎加之矣。』言谥者行之迹，所以表德，人之终卒事毕于葬，故于葬定称 
     
号也。自唐丧乱，不守典经，乃有葬后定谥。近者宰臣毕士安、枢密使王继英皆葬后议谥，此于朝政恐或阙遗。望令有司详求典故，如别无明据，则请自今依旧葬前定谥，于祖奠时遣官读诔，庶合礼文。」从之。 
大中祥符五年正月二十二日，诏文武薨卒当定谥者，自今如本家申请，即准故事施行，不须先具奏入俟报。唐制，职事官三品以上，散官二品以上亡者，其佐吏录行状申考功，考功责历任勘校送太常礼院拟谥讫，复送考功，都堂集省官议奏闻。赠官同职准无爵者称子，先是皆禀进止而议，及降是诏，乃议讫以闻。 
仁宗天圣五年十月四日，直集贤院王 言：「伏闻谥者行之表也，善行有善谥，恶行有恶谥，盖闻谥之行以为劝戒。《六典》太常博士掌王公以下拟谥，皆迹其功德而为之褒贬。职事官三品以上，散官二品以上，佐吏录行状申考功，下太常议谥讫，申省议定奏闻。近日臣僚薨卒，虽官品合该拟谥，其家子弟自知父祖别无善状，虑定谥之际斥其缪戾，皆不请谥。窃以《谥法》自周公以来垂为不刊之典，盖以彰善瘅恶，激浊扬清，使其身殁之后是非较然，用为惩劝。今若任其迁避，则为恶者肆志而不悛。欲乞今后凡有臣寮薨谢，不必候本家请谥，并令有司举行。如此，则隐匿无行之人有所沮劝。若谓须佐吏录行状申讫方行拟议，臣略观方册，别无明证。惟《春秋》卫公叔文 
     
子卒，其子戍请谥于君，曰『日月有时，将葬矣，请所以易其名者』。臣谓春秋之时，周德下衰，于时礼坏乐缺，公叔之卒有司不能明举旧典，故至将葬始请谥于君。且周制太史掌小丧赐谥，小史掌卿大夫之家赐谥请诔，以此知有司之职，自当举行明矣。」(设)[诏]礼院详定，后如所请。 
景佑四年六月二十三日，权判尚书都省宋绶言：「本省集官覆谥，而请谥之家皆自具饮馔。夫考行易名，用申劝沮，而飨其私馈，颇非政体，请自今官给酒食。」从之。 
干兴元年已即位，未改元。四月十七日，诏太常礼院议改谥恭孝太子之号以闻。按礼经既葬言谥，盖为陈其行迹，录以为名。卫公叔文子卒，其子请谥于君，曰「日月有时，将葬矣，请所以易其名」。是皆考行于阖棺之后，读诔于会葬之际也。恭孝薨逝仅三十年，当时节惠尊名既定矣，又恭孝之称亦云美矣，今乃易号为褒宠之恩，非旧典也。先朝临御之初，但加赠兄叔诸王官秩，今循此制可矣。掌礼者不能援古抗执，时论惜之。 
嘉佑二年九月一日，翰林学士承旨孙抃等言：「故翰林侍读学士、兼侍讲学士、尚书吏部郎中王洙陪侍讲筵垂二十载，欲望特于赠官外，依冯元、杨徽之、杨亿例赐谥号。」诏特赠给事中，仍赐谥曰文。敏而好学曰文。既而御史吴中复等言洙官不应得谥，及其子力臣等亦以非例辞不敢。从之。 
五年十二月十八日，太常礼院言：「自今文武臣 
     
寮薨卒，法当谥者，考功于未葬前取索行状，移礼官考定。如其家速葬，集议不及，则许赐之。其有勋德，既葬而未尝请谥者，亦听取旨。」从之。 
六年十月三日，诏以太常礼院见置局编纂礼书，委本院编纂官以周公、《春秋广谥》，沈约、贺琛、王彦威及雍熙中所编定《谥法》类聚详酌，取方今可行用者编定以闻。于是判太常寺兼礼仪事、翰林学士范镇等，与编纂官秘书丞姚辟、霸州文安县主簿苏洵言：「谨按世之以谥著书而可以名家者止于六家，其王彦威之徒皆祖述旧文，无所增损。六家之中，其名周公者最无条贯，同谥异条，或分见数处，纷纭杂乱，难以省览。其余《春秋广谥》，沈约、贺琛、扈蒙虽纲目具存，而脱谬已甚，或当时之妄误，或传写之讹失，有司行用，实难依据。臣等今已讲求别本，证之史传，别其同异，去其重复，刊缪补缺，务令完正。其有讹谬已久，世俗承用不复疑，如以壮为庄，以僣为替，如是者亦不敢辄改，皆随件加注。」凡注数十百条，号曰《六家谥法》二十卷，八年上之。苏洵既于此条注舛误，又别撰《谥法》，并上之。下其书两制看详，有言不可用者，遂不用。 
神宗熙宁三年八月九日，考功言：「故工部尚书李兑以八月三日葬，葬之日行状方上考功。按治平编敕：『文武臣寮薨卒合定谥者，本家于葬前陈请定谥。在外州者，本州岛据本家所请奏闻，在京者具状申考功。仍并取索自出身 
     
至赠官已来行状三本，缴连申考功，即牒太常礼院即日集官议谥，下考功复议，判都省官即于都堂集合省官议定闻奏，牒本家及史馆遵行。赠官同职事，无爵者称子。或本家自不请谥者，本州岛取索子孙诣实文状奏闻，下尚书省，合太常礼院众官议生平履行善恶，依公定谥，并须葬前牒付本家，并牒史馆。如谥不以实，曲徇私情，或报仇偿忿，横加恶名，即依选举不以实论。如已葬方有奏请者，更不定谥。』伏详敕意，盖缘臣下薨卒间或有年祀久远，其子孙方为请谥，则善恶之行传闻于人，有所不及，而聚官集议所凭者本家行状而已，虚美隐恶，缘是而起。虽欲直笔，何由辨明 故近制限以葬前谥，既葬而后陈请者更不定谥，所以防岁久之易诬也。如唐郭知运既逾五十年矣，而其子英乂乃以为请，若此者虽勿许可也。颜杲卿、卢奕辈忠烈在人，既葬赐谥，则又有之。今李兑卒未逾年即葬，其子幼弱，未知公家事体，致行状到省与葬同日，窃谓亦宜定谥。虽不及事而赐之私家，使告庙主，及送史馆，以昭示善恶之报。伏况近制，本家虽不请谥，犹下尚书省依公合议，盖主于劝惩善恶而已。伏乞裁酌，特赐依常法定谥。并乞今后应有臣寮薨卒合依谥之人，如葬前曾请谥，或本家不请谥者，虽葬后并与定谥。」从之。 
五年七月二十四日，六宅副使、知丹州宋孟孙言：「外曾祖故赠仆射扈 
     
蒙官列尚书，殁未曾请谥，乞特赐以谥。」礼院言蒙卒已八十余年，其人行实与今之士大夫闻见不接，难以考议。从之。 
哲宗绍圣四年二月六日，新提点河东路刑狱徐君平奏：「谥有美恶，所以示劝沮也。方今赐 臣谥，定于太常，覆于考功，集议于尚书省，非不重矣。然集议官聚于庑下，考功吏方约所覆状示之，读未终篇，趣书名而去，至或漠然不知谁何，虽欲建明而仓卒不暇矣。愿诏有司，凡集议前期三日，以考功状 示，当议之先紬绎，而后集于都堂询之，庶有所见者得以自伸。」从之。 
元符元年三月二十五日，权吏部尚书叶祖洽言：「伏见太常寺定到韩缜谥议，申吏部复议。按缜在垂帘之初，内则交结张茂则、梁惟简以取宰相，外则附司马光辈逐蔡确，为自安之计。至今更改法度，缜尝阴致其力，凶虐贪秽之迹暴着中外，庄敏美谥，非缜所宜。」诏更不定谥。 
高宗绍兴三年正月二十一日，中书舍人陈与义等言：「旧来百官谥不命词，至政和、宣和以后，有不经太常、考功议定、百官集议而特赐谥者，始命词。近来乃一概命词，乞改正。今后特恩赐谥命词给告外，余给 。」从之。 
五年十一月四日，诏：「文臣光禄大夫、武臣节度使以上身亡，依条取索本家行状，方许定谥。自军兴以来，因金贼侵犯，守臣守御，临难不屈、死节昭著之人，若限以官品赐谥，即节义之人其名不显，无以激劝。应守 
     
臣守御临难不屈，死节昭著，不以官爵上下，取旨特赐谥。」 
七年五月十一日，太常博士黄积厚言：「窃见今太常寺、礼部定谥，据请谥之家所纳行状、墓志，遂以名之。夫行状、墓志皆其亲旧之厚善者所作，虚美隐恶，人情不免。纵不虚美，尚书隐恶，有司信此以定谥，果能得其实乎 又古者将葬请谥，今或徼幸之徒偶饕身宠，自顾生无片善，死有百责，则诫其子孙不复请谥，故恶谥遂不行于今。恶谥不用则美谥人人得之，亦不足贵矣。昔李虞仲有言，茅土爵禄，僇辱流放，皆缘一时，非以明示百代。然而后之所以知其行者，唯谥是观，可不兼而用之 欲今后臣寮合得谥者，俟陈乞恩数于朝廷，即以姓名下礼部、太常寺定谥，仍许令关会史馆，以采其终始。如此，则名随实得，善恶俱张，不惟可以垂信于无穷，庶亦使士大夫平日知所畏慕焉。」诏依，令吏部、太常寺遵守。 
二十四日，太常寺言：「国朝礼例，诸后谥宝，垂帘听政用玉，不曾垂帘听政用金。」诏宁德皇后谥宝用金。 
二十六年六月二十二日，宰执进呈次，上曰：「陈瓘昔为谏官，甚有谠议，近览所著《尊尧录》，无非明君臣之大分，深有足嘉。《易》首乾坤，孔子作《系辞》亦首言天尊地卑，《春秋》之法亦无非尊王。王安石号通经术，而其言乃谓道隆德俊者，天子当北面而问焉，其背经悖礼甚矣。瓘宜特令赐谥以旌表之。」 
三十年正月十九日，礼部、太常 
     
寺言：「大行皇太后谥曰显仁皇后，依礼例合行回避。兼诸路州、军、县、镇、寺观、庙额、封号，如有上件称呼，亦合行改正。祖宗朝回避谥号称呼，如文明殿、武定军、广孝寺，各专为一处改正，所以当时止换易一字。今来显仁皇后谥号如并行改正，缘名项稍多，若止改易一字，又恐该括不尽。欲乞诸路州、军、县、镇等有同称者改为显政，宫观有同称者改为显真，寺院有同称显者改为显慈，庙额、封号有同称者改为显烈外，有天下人名同者，任令从便改易。」从之。 
干道四年五月二十三日，宰执进呈礼官拟故相赵鼎谥忠简，上曰：「此谥甚称。」陈俊卿奏曰：「真所谓正直无邪曰简。」上曰：「近降赐谥指挥，甚合众论。」俊卿奏曰：「中外无不称朝廷此举得宜，皆陛下圣明，奖励忠嘉，为天下后世劝。」蒋芾奏曰：「前日韩世忠封王，赵鼎赐谥，一将一相，皆合公议。」 
