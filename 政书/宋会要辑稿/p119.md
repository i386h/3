<!-- { "loadSidebar": true } -->
五年十一月，内出太宗御集及御书法帖，总三百三十六卷三百三十六卷：苗校：《长编》卷七九作「三百六十卷」。，示辅臣。曰：「太宗嗜〔学〕，实由天纵太宗嗜：「嗜」前，疑脱一字。，属思(授)[援]翰，心极精妙。朕孜孜寻访，殆无遗者。四方以朕购求，所纳者甚众。然或因先朝赐其家宝藏，即复付之。」王旦曰：「以文章化人成俗，(青)[实]自太宗始也。五代以来笔札无体，锺、王之法几乎绝矣。太宗在南宫，留意翰墨，断行片简，传之于外，则争求之，实为楷法。自是学者，书体丕变。实圣教所致。」帝曰：「太宗所用笔，亦与人间不同。」顾向敏中、丁谓曰：「卿等未尝见。」咸再拜陈乞。翌(曰)[日]，命赐之，人一双。太宗御草《孝经》一卷，刻石在秘阁。赞后法帖十二卷、小字法帖一卷、古诗一卷、仿锺繇书一卷、草书笔法一卷、草书故事簇子七轴、草书杂时簇子十七轴、草书 字簇子一轴、草书《急就(草)[章]》一卷、草书《千字文》一卷、颠草书一卷、八分书故事一卷、八分《千字文》一卷、飞白书簇子二轴、着飞白书杂诗二轴、飞白书大字簇子二轴、帝字一轴、佛字四体书一卷、五体书一卷、三般大字簇子一轴，已上刻石在御书院。墨迹杂书四千八百九十四卷册、八百七十八卷八百七十八卷：此前疑有脱文。、御制四千一十六卷册、古诗故事、药方墨迹杂书簇子一千六百七十一卷、墨迹杂书扇百三十六柄、刻石杂书八百一十八卷、御制七百 
     
九十三卷、古诗故事刻石杂书簇子四百五十二轴，已上分藏于龙图阁、太清楼、秘阁、御书院及内中。御制御书《逍遥咏》十一卷、《缘识》五卷、《秘阁铨》三十卷、《秘藏诠禅枢要》三卷、《莲花心经回文倡颂》三十卷、《心轮图》一轴、注《金刚经》宣演一部，已上并印本，随《大藏经》颁行。副本百三十三部，总千九百四十四卷，并印本。文集中录出歌诗文赋别行三百七十六卷，并印本。刻石杂书三百四十七轴，刻石杂书簇子七百五十三轴，已上赐天下名山寺观，并中外臣僚，及兖州至圣文宣王庙。
天禧五年二月，召辅臣观御书于龙图阁。四月，诏以御书石本为九十编，藏天章阁。 
干兴元年三月，仁宗遣内侍至中书，赐御书飞白字一轴。仁宗因至真宗灵位之侧，阅视有飞白书笔，其笔以木皮为之，遂取试书数字。帝素亦未尝攻此书，偶兹阅试，而笔力(遇)[遒]健，有(知)[如]夙习。寻命置其书于真宗灵御前，以申哀慕，及分赐执政近臣。是后书法(盗)[益]精，屡赐近臣。 
仁宗天圣三年四月，遣内侍以御书飞白书(各)一十轴，赐宰〔臣〕宸翰(犹)[遒]逸，笔势有法，飞白书尤为精妙。至是，命工模刻以赐之。 
四年五月端午，遣内侍赐中书枢蜜院御书飞白扇子各一合。 
五年九月，慈孝寺真宗御容殿成，帝亲飞白书额曰「崇真殿」，宣示宰臣等。 
宝元二年十一月二日，遣内侍就(转)[辅]臣第，赐御飞白书各一轴。次日，面谢，再拜讫。宰臣等奏 
     
曰：「陛下万机之烦，翰墨不倦，神笔奇奥，旷古未(常)[尝]有。」帝曰：「听政之暇，无所用心，特以此为乐尔。」 
康定元年六月八日，内侍省押班赵永德上真宗御制、御书碑铭歌诗三十三轴，诏领恩州(剌)[刺]史。永德在先朝，尝管勾御药院也。 
二年六月二十八日，〔以〕飞白书文词字赐端明殿学士翰林侍读学士李淑。淑出〔守〕许州，为《飞白(状)宝章记》，摹石州廨。 
庆历二年正月，大相国寺新修宝奎殿，摹太宗御书寺额于石。帝飞白题之，命宰臣吕夷简撰记，章得象篆额，枢密使晏殊撰御飞白书记。初，帝谓辅臣曰：「昨构一小殿禁中，而有司不谕朕意，过为华丽，然不欲毁其成功。今大相国寺方构殿，藏太宗亲书寺额，可迁致之。」因言：「朕内寝多以黄布为茵褥。」宰相吕夷简等对曰：「陛下孝以奉先，俭以率下。虽圣人之盛德，孰加乎此!」帝曰：「此(遇)[偶]与卿等言及之，非欲闻于外，恐其近名耳。」 
佞，察小忠，鉴 四年三月，帝御迩英阁，出亲书十有三轴，凡三十五事：遵祖宗之训，奉真考之业，念祖宗艰难，思真宗爱民，守信义，不巧诈，亲硕学，精六艺，慎言语，待耆老，崇静退，求忠直，惧贵骄，保勇将，尚儒术，议释老，重良臣，广视听，功无迹，戒喜怒，明巧媚，杜希旨，从民欲，慎满盈，伤暴露，哀鳏寡，访屠钓，构远图，绝朋比，斥(近)[迎]合，罪己为民，损躬抚军，求善使过。 
五年十二月，以宝相佛阁为慈尊阁，飞白书榜赐之。凤翔府上清、太平宫，五 
     
台山真容院、宝章阁，并州舍利阁，奉先资福院、观音殿、妙法院、正觉殿，洎景灵宫等处，神御殿榜，皆帝飞白。每赐，即先召侍臣观焉。 
六年八月，赐宰臣贾昌朝洎从臣御飞白书，人一幅。 
七年八月，御崇政〔殿〕，召近臣观御书真宗皇帝加谥位版。初，帝跪设位版讫，再拜泣涕久之。又观新作郊庙祭器。 
八年九月，御延和殿，召辅臣观御书。 
皇佑元年二月二日，广济军都监李惟贤进二圣御书一轴，诏移曹州兵马都监。 
三月十五日，飞白书「天性」字赐端明殿学士李淑。时帝以御书赐近臣，淑方侍养，遣使就第赐之。 
九月，(迢)[召]近臣宗室及台谏官、三司、开封府推判官、武臣(剌)[刺]史以上，赴迎阳门，观先朝御书。是月，新篆「明堂」二字，飞白「明堂之门」四字，诏词以藏宗正寺。 
三年五月，召辅臣、馆阁、台谏官，观书于御书院。 
至和元年九月二十一日，故知明州慈溪县王利用妻张氏进先帝御书飞白一轴，乞男度一名目。诏王度与下班殿侍、三班差使。奏纳先帝御书者多矣，不过赐以金帛，今以优命，非常制也。 
二年五月，诏开封府自今有模刻御书字鬻卖者，重坐之。 
嘉佑二年十一月十五日，驸马都尉李玮进飞白四字，帝书二十五字，赐之宠之。 
三年七月二十四日，帝御迎阳门，宣宰臣以下，观御书妙法正览殿牌额。次赴天章阁观御书，复出三圣御容以示群臣。 
五年十月，诏自今臣僚之 
     
家，毋得陈乞御篆神道碑额。 
六年三月，御崇正殿，召辅臣观御书「兖州至圣文宣王庙」榜。 
七年十二月，幸龙图天章阁，召辅臣至待制、三司副使已上，及台谏官、皇子、宗室、驸马都尉、管军，观三圣御书。又幸宝文阁，亲为飞白书。 
英宗嘉佑八年，(未改元。)十二月，诏以仁宗御书藏宝文阁，命翰林学士王珪撰记，立石。 
治平元年十二月，英宗召辅臣观御篆「孝严殿」额于迎阳门，御篆神道碑额。太宗御制赵普碑文并书，又篆其额。 
皇佑中，王子融自河中府还，以唐明皇所题裴耀卿碑额上进，仁宗遂赐其兄曾碑曰「旌贤」。自后勋戚之家，多赐之。
 崇儒 宋会要辑稿 崇儒六 御书赐勋戚 
     
御书赐勋戚
仁宗：旌贤(故相王曾)、旌忠(故相莱国公寇准)旧学(故相晏殊)、旌功(故枢密使曹利用)、怀忠(故相吕夷简)、旌忠、勋德(故枢密使张耆)、显功(赠(大)[太]师尚书令兼中书令李继隆)、纯孝(观文殿学士张观)、褒贤(赠礼部尚书范仲淹)、褒亲(献穆大长公主)、儒贤(观文殿学士高若讷)、崇儒(观文殿学士丁度)、清忠(故枢密使王德用)、思贤(故相刘沆)、旌忠、元勋(故枢密使狄青)、褒忠(故相陈执中)、全德元老(故相王旦)、亲贤(陇西郡王李用和)(教)忠积庆(宰相文彦博父洎)、显功(鲁国忠武公李继隆)、遗直(故相李迪)、旌劳(故相程琳)、英宗：大儒元老(故相贾昌朝)、忠规德范(故相宋庠)。 
神宗元丰五年九月二十七日，上御崇(正)[政]殿，宣宰臣已下至中书舍人、观察使以上，观景灵宫御书十一殿榜。 
六年 
      
十二月二十九日，文彦伓言：「仁宗皇帝赐臣御书，以卷轴甚大，私家难以宝藏。遂送功德院宝胜禅院安置。因建阁奉安，愈为精严。每年乞特赐拨放童行一人。」从之。 
哲宗元佑二年九月十五日，赐宰臣、执政、经筵官宴于东宫。上亲书唐人诗分赐之。(详之经筵门) 
五年九月二十一日，御迩英阁，宰臣、执政、讲读、记注官，各赐御书诗一首。上亲书姓名于其后。(详见经筵门) 
六年三月一日，御迩英阁，宰臣吕大防奏曰：「仁宗所书三十六事，禁中有否 」上曰：「有」。大防请令图写置坐隅，以备亲览。从之。
车驾临幸辟廱，亲书手诏，面赐国子司业吴絪等。乞下有司模勒刊石，颁赐诸路州学。」从之。 徽宗崇宁三年十一月十六日，宰臣蔡京等言：「伏 
四年十月二十三日，中书省检会应颁降天下御笔手诏摹本，已刊石讫，诏并用金填，不得摹打，违者以违制论。 
大观元年八月十七日，资政殿学士、中太一宫使、兼侍读郑居中言：「近蒙赐臣御笔八行八刑书，欲望许以所赐模写于石，立之宫学，次及太学、辟廱、天下郡邑，与石经比。」从之。 
三年四月二十五日，尚书户部侍郎蔡居厚等言：「比从近臣之请，凡御笔手诏，刊印成策，半岁一颁。然内外之事，总于六曹，六曹之司二十有四，逐司颁降，各有先后，而日月不次，检照寔难。欲乞(命)[今]后六曹及诸处被受御笔手诏，实时关刑部，别策编次，专责官吏，分上下半年，雕印颁 
      
行。」即从之。 
政和元年三月一日，议礼局乞以御书《政和新修五礼序》，摹勒立石于太常寺。从之。 
三年三月十六日，大司成刘嗣明言：「检会去年五月九日 节文，所赐莫俦等御笔 书，许令辟廱摹写刊石，颁之四方，申命词臣撰次本末，刊于 书之下。近准降下郑居中撰到记文，乞差官书写并题盖。」诏差中书侍郎刘正夫。 
是年，郑居中再知枢密院，赐第建阁，藏宸翰。上书其榜曰「勋贤承训。」 
五年十月二十九日，御〔书〕「摛文堂」榜赐学士院。以学士强渊明迁承旨，上为增广直庐，书榜宠之。 
七年七月十七日，秘书少监毕仲愈言：「奉御笔，近闻金耀门文字库有祖宗潜藩亲书庙讳奏牍，洎元丰内批诏旨，皆得于尘坏之间。恭阅数四残楮断幅，随手纷纷，怆然于怀。可委官编次，集类来上，札付臣〔僚〕编次。乞下书艺局，应副工匠物料，委近侍总领，置局计会，编类指画，表背进呈。」诏令秘书省应副，更不置局。 
