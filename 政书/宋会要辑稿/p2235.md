<!-- { "loadSidebar": true } -->
过茶汤之类同。在路受排顿或受迎送，般担人(般)[数]及带公人、兵级过数，若为系公之人差借人马者，各徒二年。即赴所部及寄居官用家妓乐宴会者加二等，不应赴酒食而辄赴，及受所至在任官、诸色人早晚衙并诸色人出城迎送者杖八十。近城安(洎)[泊]，因公事往彼会议者，并不以失及去官、赦降原减。其辖下官司各减犯人三等。右入《政和职制敕》，以《职制敕》详定冲改，元条不行。」从之。 
五年八月二十日，诏：「诸路上供斛斗限满有欠，发运司官吏并同诸路运司一等科罪。其(令)[今]年诸路未到斛斗，仍仰本司疾速督责催促件纲前来。」 
十二月二十六日，发运副使赵霆奏：「臣今年督促起运六路直达额斛六百二十万，并已数足外，剩般四十七万八千余石；及催促九路上供钱帛等，比去年亦增五十八万五千余匹两；兼催发六路茶盐钞引，各得增羡。委是本司官协力干办，伏望特与推恩。」诏发运司属官蔡崇、刘望、曾伟并转一官，选人比类施行。 
七年正月十一日，诏：「诸路上供钱物可自今除格令合支拨外，发运使应敢陈请截拨及所在限满不及数者，并以违御笔论。」 
九月二十一日，制置发运使任谅奏：「奉诏：『江淮等六路上供额斛，今岁除本色外，泛籴之数多于常年，江、湖等路可以上限，淮、浙路可以次限，并候至六月终，仰任谅取首先足办及拖欠数多路分，各具漕司官吏职位、名衔 
      
闻奏，当议赏罚，以为劝沮。』逐路官吏皆能上体圣意，措画漕运，六月终已般入汴，计四百六十五万四千一百二十六石，欲乞优与旌赏。」诏任谅令学士院降敕书奖谕，六路漕司官各转一官，仍仰任谅具合赏人职位、姓名闻奏。 
八年四月二十六日，发运使任谅奏：「蒙给降香药钞二百万贯充籴本，今来已入夏季，乞将上件香药钞并令户部交请桩管，就便召西北客人入中，见钱给算香药，却乞于东南诸路户部上供钱内截拨二百万贯。」诏香药钞一百万贯不许兑换外，特更于东南路截拨上供钱一百万贯应副。仍令江、淮等六路 刷措置，广行收籴。 
五月二十四日，发运判官朱彦美奏：「发运司久不理财，全藉官属协力措置，欲乞添差(等)[管]勾公事两员，踏逐京朝官、选人奏差。一、旧管吏额，自行直达裁减额数不少，今来乞于辖下州军指名押差(诸)[谙]晓财利人吏五人，充填旧额。一、乞差小使臣一员，充本司催辖诸路上供纲运，兼 刷钱物，与理当一任。所有人从请给等，并乞依催辖纲运官见行条法。」诏添差管勾公事官一员，仍差承直郎章英亮，人吏差三名，余并依所乞。 
宣和元年正月二十四日，诏：「今后六路漕司般发岁谷，若出限拖欠，仰发运司具弛慢官按劾，当议重行黜责。其承受发运司公文，并限当日回报，如有稽违及回报不实，合干人吏委发运司一面关本路提刑司依 
      
法断罢，官吏具奏听旨。」 
二月二十三日，诏：「江淮荆浙发运司官吏般发岁额增剩万数，可与推恩。内武臣依文臣四年法比折，选人依条施行，人吏减年，候出职日收使，愿换支赐者听。管勾文字、朝奉郎刘望，宣教郎方迪，勾当公事、宣教郎郑可简，通直郎宋晃，各转一官；使臣人吏承信郎沈慨、孙兴之，本司都吏陆遇等，各减四年磨勘，内陆遇特减裁令年月，先次出职补承节郎，依陈纯已得指挥；勾当公事、奉议郎吕敏问，宣义郎梅彦升，通直郎朱汝翼，各减三年磨勘；宣教郎李接，承直郎章英亮，管勾外排岸司、朝请郎黄叔豹，儒林郎张浃，催辖纲运、从义郎王章，书吏安仲举，各减二年磨勘；守阙书吏赵林、韩植，副书吏赵思远、孙古、张友，各减一年磨勘。」 
七月二十一日，诏：「发运司视六路丰俭，转输和籴以供京师，乃祖宗旧制，曩因奸吏侵渔籴本，成宪遂废。可自今岁籴米一百万石，同平额般运赴京封桩，随逐路丰熟次第以为籴数多寡。漕臣措置有方及弛慢者，并委发运司举劾。所用籴本，限十日条画以闻。如敢蹈袭近弊，抑配科率，稍涉搔扰，必罚无赦。」据沈括《笔谈》云：刘晏掌南计，数百里外物价高下即日知之。人有得晏一事，予在三司时尝行之于东南。每岁发运司和籴米于郡县，未知价之高下，须先具价申禀，然后视其贵贱，贵则取寡，贱则取盈，尽得郡县之价，方能契数行下，比 
      
至则粟价已增，所以常得贵售。晏法则令多粟通途郡县以数十岁籴价与所籴粟数高下各为五等，具籍于主者。发运司粟价纔定，更不申禀，实时廪收实时廪：原无，据《梦溪笔谈》卷一一补。，但第一价则籴第五数，第五价即籴第一数，第二价则籴第四数，第四价即籴第二数，乃即弛递报发运司。如此，粟贱之地自籴尽极数，其余节级各得相宜，已无枉售。发运司仍会诸郡所籴之数计之，若过于多则损贵与远者，尚少增贱与近者。自此粟价未尝失时，各当本处丰俭，即日知价。 
十月十六日此条未系年号，则承前当为宣和元年。然考《建炎以来系年要录》卷二二所载，叶宗谔于建炎三年四月丁巳方任发运副使，又下文有「赴行在」之语，似为南宋之事。则此条当系于建炎年间。，发运副使叶宗谔言：「昨被旨根刷淮南、江浙六路今年增添酒钱，起发赴行在。点检得州县多是妄以军期为名移用，侵数不少。」诏擅支数目，并仰依限补还。今后收到钱数，如敢移用，仰依条按劾。 
二年四月十二日，制置发运副使陈亨伯奏：「宣和二年二月七日圣旨：东南六路和籴一百万石，许于六路提刑常平司朝廷封桩钱内支拨一百万贯，余一百万贯截拨上供钱。今承江东路转运司牒，分籴米一十六万石。本路依格合起上供钱共二十万三千九十余贯，依格专一指定应副收买银、绵及截支土军请受外，实只有七万七千八百余贯系是起发之数，每岁却要上供钱一十七万八千五百余贯收买泛抛金、银、绵、纸、罗，计阙钱一十万七百余贯。承都省批状，令截本路一全年无额钱七万余贯收买，尚不足。今来籴米一十六万石，全阙上 
      
供钱截拨。提刑、提举常平司封桩钱各有占用窠名外，钱数不多，阙钱收籴，乞于本路合发新钱内截留应副。及承两浙转运司牒，和籴米二十四万石，本路虽有合发有额上供钱二十万余贯，系专降敕条截拨收买法酒库内酒坊糯米，及上供金、宫人衣绵、左藏库绵、婺州镇江府买花罗，并依条买，用钱二十五万三千余贯。今来所抛封桩米约计本钱五十万贯，委无上供钱。本司今据两路公牒，欲乞详酌江东路截拨新钱特降指挥外，乞令诸路将和籴本钱于本路上供钱及朝廷封桩钱内通融取拨，不得过合拨钱数。谓如江东路合拨朝廷封桩钱并上供钱各十六万贯，如上供钱无及不足，听并拨上供钱，通不得过三十二万贯之类。若两色钱各取拨不足，即未委合取拨是何钱应副。伏乞特降指挥。」诏东南和籴本钱合依已降指挥，应系上供及朝廷封桩，并行截拨。仍许通融取拨，如本路两色钱各取拨不足，即系通融别路钱应副。 
二十八日，诏：「已降处分，卢宗原籴到米斛，并限十月终津发到京，充御前封桩斛，每岁以二百万为额。诸路岁额且令径发上京，两不相干。窃虑怀奸之吏不恤国计，阴肆阻抑，仰卢宗原疾速措置，督责诸路漕司，今年合发岁额及御前封桩斛，须管依限到京，旬具逐项已未到数目闻奏。」 
七月十四日，发运司奏：「奉御笔，江西路预降籴本八十万 
      
贯，候将来秋成，于丰熟处和籴粳米，计置起发。本司除已施行外，今有蔡河拨发运司、淮南、两浙、江西、湖南转运司各权添差籴买官，即未审从省部差注，或本司权差。」诏先降权添差籴买官指挥一节更不施行。 
十九日，发运使卢宗原奏：「起发籴本钱物，乞选差近上有行止物力职员一名，于本州岛见任文武官内轮差一员监催，前来真州送纳。守臣、当职官专一检察，如有侵欺移兑，以违制依御笔科罪。」奉御笔依奏行下，每岁终令宗原具逐路当职官勤惰以闻，当议黜陟，以示惩劝。 
同日，又奏：「乞诸路起发钱物，印给走历，于卸纳处缴历驱磨。如地分巡尉苟简，或至侵欺移易，乞赐黜责。」诏依违御笔论。 
二十三日，发运判官陆寘奏：「勘会六路岁般上供额斛，装起纲运，便合于行程内批定色额、卸纳去处。近年以来，转运司不以上供为先务，诸州发来上供斛斗，不令元起州县批定色额，却令纲运前来，转运旋行批书。往往临时移兑，或截作本路支用，或改作别项色额，或将州县见管斛辄作剩余变籴，收钱别作支使，而本年合发正额上供常是拖欠。欲乞六路每年合发上供斛，有装起纲运，实时于行程内便行分明批定，系甚年分色额斛送、纳去处。仍限当日依此开具，先申尚书省及户部，并关发运司照会根催。如违，并乞从本司觉察，举按闻奏，重赐责罚。」诏依。 
九月四日，发 
      
运使卢宗原奏：「奉御笔：『和籴米一百万，用封桩、上供、钞旁、赡学四色钱。每岁所籴米不过六十万，则是钞旁、赡学钱两项中分，合籴三十万。可令卢宗原增籴三十万，充还岁籴一百万拘收过两项钱数外，余依元降指挥，用封桩并有额、无额上供钱收籴。』臣勘会昨累降御笔及圣旨，拨到经制余剩并七色钱、无额上供钱、钞旁定帖、赡学钱及臣措置经收头子钱、六路桩还旧欠钱充本，收籴转般斛。续承五月三日御笔：『卢宗原所拘收钱本，可令不住于秋夏丰熟去处广行收籴。其已籴并去年收籴斛，起发上京，别项封桩。』臣勘会所收前项逐色钱物，系散在九路州军县镇，逐旋零细收簇，其所籴二百万硕，尚虑收籴不足。今奉御笔，令取拨赡学、钞旁增籴三十万，充还岁籴一百万，自余依元降指挥，用封桩并有额、无额上供收籴。缘赡学、钞旁定帖钱、无额上供钱，见系臣拘收籴买御前封桩斛之数，并封桩钱亦是臣所收经制七色钱内一色窠名，显是阙(前)[钱]。」奉御笔：「赡学、钞旁等钱，已拨充御前封桩斛籴本，岁以二百万石为额，永为定例。增籴三十万指挥可更不施行。今后御前籴本，不许陈请支拨，令尚书省立法施行。」尚书省检会政和七年五月十三日 申明外，若他路官司辄行陈请支拨御前封桩斛者，以违御笔论。从之。 
宣和三年正月十三日，发运副使赵亿奏：「臣契 
      
