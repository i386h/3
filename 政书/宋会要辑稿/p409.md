<!-- { "loadSidebar": true } -->
同日，开封府言：「请依元丰三年慈圣光献皇后掩皇堂，禁屠宰三日。」从之。 
三十日，赐京西转运司、西京、河阳、郑州山陵应奉官银绢有差。 
三月一日，中书省言：「山陵使司奏，应缘山陵用度，欲依故事，差户部郎官郭茂恂、右通直郎吕诚会计编录，具册以闻。」从之。 
五日，葬于永厚陵，掩皇堂。文武百僚俟时诣西上合门奉慰。 
八日，枢密院言：「宣仁圣烈太皇太后虞主祔庙，差昭宣使、入内内侍省押班冯宗道，都大提举神主祔庙一行仪仗。」 
十二日，虞主至，奉安于皇仪殿，皇帝奉迎行礼毕，文武百寮诣西上合门奉慰。初，虞主将至皇仪殿门，上望腰舆哭尽哀。 
十三日，上行虞祭礼，文武百寮立班，退诣西上合门奉慰。至十五日止。 
十六日，上诣皇仪殿行卒哭礼，文武百寮立班，退诣西上合〔门〕奉慰。 
十七日，虞主祔庙，上诣皇仪殿行告迁礼讫，上前导虞主至宣德门外奉辞讫，赴太庙，皇帝还宫。俟祔飨讫，文武百寮赴西上合门奉
      
慰。初，虞主降皇仪殿，上步导出门，见执盖者，顾左右却之。自皇仪门前导，且行且顾。既再拜奉辞，礼官赞请还幄，上不听，南向久之。诏从驾诸班直及神主祔庙礼毕执仪仗兵员，并赐特支钱有差。 
二十一日，德音：「两京、河阳、郑州减死刑，释杖罪，沿山陵科率，蠲复赋役。应奉行事官量与恩泽，开封府界提点府界诸般勾当文武官，河阳、汜水、府界、中牟知县赐银绢有差。」 
二十四日，山陵了毕，五使以下管勾等官祔庙毕，宰臣以下应奉行事官并赐器币有差，两该赐者从一多给。 
七月十七日，礼部、太常寺言：「今年九月三日，宣仁圣烈皇后小祥，按先降 ，三路沿边臣寮祔庙毕许用乐，其余并候一年。今及小祥，合俟十月一日臣寮开乐。又在京禁乐日分，见依典故申请外，小祥故事例案不全，无外州军禁乐体例。」诏依慈圣光献皇后大祥故事，将来小祥日，在京臣寮奉慰、行香，外州军行香、禁乐，应依故事。内外合设资荐道场处，并差人排办。余从之。 
八月一日，诏：「九月三日小祥，酌献于崇庆宫，前后禁乐各三日，不视事各二日，禁屠各一日。」 
九月三日，小祥， 臣诣西上合门、内东门奉慰。 
二年九月三日，大祥，上行礼于神御前，百官奉慰。 
十一月十五日，禫祭，宰臣率百官奉慰。 
三十日，(潭)[禫]除，宰臣率百官奉慰。
 礼 宋会要辑稿 礼三三 后丧 三 钦圣宪肃皇后 
      
钦圣宪肃皇后
【宋会要】
      
徽宗建中靖国元年正月十三日夜，皇太后崩于慈德殿。翌日，百官入班殿庭，尚书左仆射韩忠彦宣遗诰于殿之西阶，曰：「吾胄于相门，作配神宗，逮事英宗，母仪三朝，惟社稷是忧，惟臣民是恤。积勤遘厉，累月弗瘳。皇帝天性诚孝，夙宵左右，衣不暂解，药必亲尝，禳禬祓除，靡所不至。间虽小愈，卒至弥留。生必有终，天地之道，修短之际，亦数之常。吾昨遭时艰难，亲决大策。属以圣意勤请，与闻政机，曾未踰年，遽复明辟。既从容东朝，以享天下之养，而拥佑神圣，以为天下之福。年垂耳顺，往从裕陵裕之游裕陵：原作「丞裕」，据《宋大诏令集》卷一四改。，静惟乃心，尚复何憾!皇帝以宗社大计为念，无过哀伤。更赖臣邻，共与开释。仍追尊故皇太妃为皇太后，其典礼并依章懿皇后故事。皇帝成服之后，三日内听政。服纪以日易月，在京文武百官十三日而除，诸司长官及近臣观察使以上临于宫庭，其余临于宫门外。诸道州府长吏以下三日释服，军民不用缟素，沿边不得举哀。释服之后，勿禁作乐。园陵制度，务从俭省。勉从吾志，勿事烦劳。余并依慈圣光献皇太后故事施行。」宣毕，内外举哭，尽哀。是日，辅臣宿资善堂。命延福宫使、入内内侍省都知梁从政管勾殿菆事，入内内侍省押班阎安监造梓宫。 
十五日，百官入临于慈德殿，移班奉慰上于殿之东厢，辅臣升殿问圣体，上哀恸过甚。韩忠彦等进曰：「皇太后久疾，陛下省侍累月，已极忧劳，今复
      
过哀，臣等不胜忧惧。愿上为宗社，少宽圣情。」自此百官朝晡临三日止，朝临四日止，宗室朝临至成服日止。 
同日，命门下侍郎李清臣撰哀册文，尚书右丞范纯礼撰谥册文，翰林学士王觌撰谥议。 
同日，中书省言：「园陵修奉，深虑有司不能仰承遗诰务从俭省之意。」诏令户部并依往例，斟酌的确合用之物，不得过有宽剩。除西京转运司供办外，不得于别路须索。 
十六日，诏曰：「恭以大行皇太后逮事英宗，辅佐神考，保佑先帝。遭国变故，首建大策，援立朕躬。艰难之初，暂同听断，日月未几，遽欲复辟。朕固请不获，勉徇慈旨。退处宸闱，游心道妙，谦尊鲜俪，冲静自居。惟功隆德，福被天下，永言图报，未知所从。今遗命陵号乃重有贬损，曷以仰酬慈德，以慰塞中外之望乎 可诏有司，易园陵曰山陵，余恭依遗诏施行。」 
同日，命尚书右仆射曾布为山(林)[陵]使，吏部尚书陆佃为礼仪使，兵部侍郎何执中为卤簿使，吏部侍郎张舜民权仪仗使，给事中、兼权开封府温益权桥道顿递使。舜民、益候差正官日罢。延福宫使、入内内侍省都知梁从政为山陵修奉都监，龙神卫四厢都指挥使徐和为山陵修奉总管，延福宫使、入内内侍省副都知冯世宁为按行山(林)[陵]使，入内内侍省押班阎安、入内内侍省东头供奉官管勾御药园阎守懃，并都大管勾山陵事。尚书都官郎中曾孝序、提调孳生马监高伟，并为采石
      
官。 
同日，诏大行皇太后以四字为谥。又诏山陵五使而下，并(建)[兼]领追尊皇太后园陵。并谕辅臣裁节山、园陵浮费，凡所用不急，非有益神灵者除之。命户部侍郎王古主其事。追尊皇太后，钦慈皇后也，事具后卷。 
同日，礼部、太常寺言：「检会慈圣光献皇后故事，京城及诸道并禁乐至百日；文武臣僚之家，九虞祭毕卒哭，许嫁娶；其军民即过易月禫除不禁，仍不用花彩，各候听乐日依旧。欲依故事施行。」从之。 
十九日，诏下诸路差石匠六千人赴陵所。 
同日，诏以皇太后遗留物赐辅臣有差。 
二十日，命御史中丞赵挺之为仪仗使，权礼部尚书丰稷为礼仪使，龙图阁待制、权知开封府温益为桥道顿递使。 
二十二日，大殓，上成服于慈德殿，百官成服于内东门，入慰上于殿之东厢。 
同日，文武百僚上表请听政，诏答不充。自是七上表，乃从之。 
二十四日，小祥，上祭奠讫，百官衰服班慈德殿庭，慰上于东厢。 
二十五日，罢梁从政山陵修奉，以阎守懃为山陵钤辖，仍许往来照管。 
二十七日，命权尚书刑部侍郎岑象求为覆按山陵使，入内内侍省押班刘瑗副之。 
二月五日，诏灵驾发引日，宗室节度使以上从行，余悉免。三省检会故事，慈圣光献皇后山陵，从者二十一人；宣仁圣烈皇后山陵，从者六人。近以覃恩，正任员多，而节度使止六人，故有是诏。 
七日，大祥，皇帝释服，服素纱垂脚幞头、淡黄
      
袍、緅 、黑銀帶，文武百官並服素腳襆頭、黲色公服、黑 帶。是日，百官并赴慈德殿陪位。祥祭讫，移班慰上于东厢，及诣内东门进名奉慰。 
八日，山陵按行使冯世宁言，得地于河南府永安县凤台乡。诏遣内侍赍图示覆按所。 
同日，禫除，群臣入临、奉慰。 
十日，文武百寮左光禄大夫、尚书左仆射、兼门下侍郎韩忠彦等上表请御殿，诏答不允。自(上)[是]五上表，乃从之。 
十一日，殡于慈德殿之西阶，百官班临，慰上于东厢，次诣内东门进名奉慰。 
十三日，太常寺言：「大行皇太后山陵一行法物，欲依元丰二年慈圣光献皇后山陵故事，大舁轝一百五十人，輴车挽士二十人。哀册车、谥册车、谥宝车、鹅茸纛车、魂车、香车、重车、城门外梵此处小字，原作正文书写，今据文意改作小注。此段以下小字同。。铭旌车、买道车。方相氏金四目，黑衣朱裳，执戈扬盾，载于车。自哀册车已下并驾牛，驾士二，常服。白幰弩、素信幡、钱山舁二，黄白纸帐二，暖帐、夏帐各一，千味台盘一，衣物舁拂纛二，挽歌三十人，铎八，翣八，花钗礼衣一副，漆梓宫夹衾一，障梓宫翣十二柄，十二时辰各一，当圹、当野、祖明、祖思、地轴赠玉〔各〕一段，刻木控鹤官二十人，刻木内人二十人，像生器物五十事，屏风一，掩幛一，像生 椅四副，音乐队神御帐一，宫城一，园苑一，苞牲舆三盖并一轝，仪郭一并车，苍缾舁一，招幡子二十个，玉谷舁一，像生驼二十，像生马二十，像生车担，羊群二(国)[圈]，白幕恶车三乘，浑刷白布
      

帏帘，驾士白布衫巾。桑木、栗木神主各一座，并跌匮、腰舁、曲几、箱帊等，浴神主盆。太庙添修石室一。一、皇堂开土厥，下深六十九尺，填筑六尺，面方二丈五尺，石地宫深一丈，明高二丈一尺，鹿巷长七十二尺。一、神台高四十一尺，下脚一十九步，计九十五尺。一、神圹高一丈三尺。一、山门角阙各大办高二丈七尺，次办高二丈三尺，小办高一丈九尺。一、鹊台二座，各大办高二丈七尺，次办高二丈三尺，小办高一丈九尺。一、乳台二座，各高二丈七尺。一、神门四座，每座三间，各四椽四铺，作事步间修盖，深二丈，平柱长一丈二尺。一、献殿一座，共深五十五尺。殿身三间，各六椽五铺，下昂作事四辅角、二夏头步间修盖，平柱长二丈一尺八寸。副阶一十六间，各两椽四铺，下昂作事四转角步间修盖，平柱长一丈。一、火丕亭二座，每座五间，各四椽四铺，柱头作事深二丈二尺。每座二 一转角，柱高一丈二尺。一、铺屋四座，每座二间，各两椽，单科直赞，作事深一丈二尺，柱高八尺。一、宫人二个，各身高八尺，背阔二尺三寸。一、狮子八个，各高六尺一寸已上至六尺六寸已下，胸开二尺七寸。一、文武官四个，各身高九尺以上，九尺三寸已下，背阔三尺七寸。一、羊四个，坐高六尺一寸，胸阔二尺三寸。一、虎四个，坐高五尺六寸，胸阔二尺二寸。一、马二匹，各高五尺三寸，头尾长九尺，鞍辔事件全。把马官四个，各身高八尺，
      
