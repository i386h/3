<!-- { "loadSidebar": true } -->
于庭。中书门下、枢密院并立于殿下，再拜讫升殿，分东西立。礼直官、合门舍人赞引耶律三隐等诣神御座前阶下，俟殿上帘卷，使、副等并举哭，殿上皆哭。再拜讫，引升殿西阶，诣神御座前上香、奠茶酒。贻谋跪读祭文毕，降阶复位，又举哭。再拜讫，稍东立。俟皇太后升座，中书、枢密院起居毕，帘外侍立。舍人引吊慰、祭奠使副朝见，殿上举哭，左左皆哭。吊慰使、副萧日新等升殿进书讫，降座。俟皇帝升座，中书、枢密院起居毕，升殿侍立。舍人引吊慰、祭奠使副朝见，皇帝举哭，在右皆哭。吊慰使副耶律宁等升殿进书讫，赐三隐等袭衣、冠带、器币、鞍马，随行舍利牙校等衣服、银带、器币有差。吊慰使副萧日新等复诣承明殿，俟皇太后升座，中书、枢密院侍立如仪，舍人引萧日新等升殿进问圣候书毕，赐银器、衣着有差。仍就客省赐三隐等茶酒，又令枢密副使张士逊别会三隐等，伴宴于都亭驿。 
二十五日，内降镇墓法、五精石镇墓法，令山陵修奉司在彼祗应人将阴阳文字看详，如得允当，即依逐件事理，候至时精洁镇谢。 
二十九日，诏：「山陵出京日，应皇亲并文武百僚及宫观等处合排祭，令合门将官品高下分定资次，告报皇亲及诸臣僚。」设祭之次，请以楚王为先，次定王，次大长公主，次亲王夫人以下，次曹州观察使德雍以下，次内园使守约以下，次供奉官承显以下，次中书，次枢密院，次玉清昭应宫，次景灵宫，次会灵观，次祥源观，次三司使以下，次翰林学士以下，次文武百官，次管军节度使以下，次驸马都尉以下，次团练使以下，次宣庆使以下，次宣政使以下，次合门使以下，并自迎真桥西从宜陈设。 
七月一日，百官当入临，礼仪院言：「其日戊辰，禁哭，又当建先天节道场。今参详，惟皇亲入奠，不举哭；宰臣以下上清宫行香毕，奉慰。其先天节于前一日进表贺。」从之。 
六 
      
日，诏陵名曰永定。初，丁谓奉诏撰陵名，曰镇陵。及谓贬，冯拯以三陵名上皆有「永」字，谓不遵先制，故改焉。按宣祖陵止名安陵，永安乃县名也。又翼祖陵已名定陵，至是追改为靖陵。 
七日，礼仪院言：「玄宫上字理合回避，请只以皇堂为名。」从之。 
八日，礼仪院言：「皇亲遂程并朝临宿顿处，百官未入前晡临讫退。应行事及从官候奉安灵驾毕朝临，晚候皇亲退即入临。」从之。 
十三日，中书门下言：「已经卒哭，望令诸州不禁音乐。其文武臣僚家，即俟终三年之制。」诏两京及诸道州府如所奏，东京候山陵毕日，许士庶用乐。是日，礼仪院言：「九月十八日启攒宫，前三日及灵驾所过州县并在京禁止音乐，俟祔庙毕依旧。」从之。 
十七日，礼仪院言：「山陵仪仗依永熙陵例，用九千四百六十八人。今请上路后从永昌陵例，用三千五百三十三人。大升轝力士九百八十四人，把幕妇人一百五十人，舁行殿三百四十四人，开封府雇召；挽龙輴方相一百二人，丧葬作事雇召； 擎牵驾 士一万二百三十三人，诸军差。祔庙日所排仗九千四百六十八人，止以山陵出京人充。」从之。时皇侄新妇以下诸丧祔葬永安，诏每顿并先灵驾前发，不得与大行仪仗相参。
二十四日，礼仪院言：「准礼例，发引日皇帝服初丧服，行启奠、祖奠讫，出诣正阳门外，行遣奠之礼。上哀册讫，诣大升轝前哭尽哀，稽颡再拜奉辞，退还幕殿。侍中诣轝前跪，奏请灵驾进发，山陵使已下近南进名奉辞皇帝，前一日辞皇太后如仪。吉凶从官即前一日辞。灵驾进发，皇帝释衰服，改吉服，还内。群臣诣板桥立班奉辞，候灵驾至，皆举哭，再拜辞毕，退赴 
      
西上合门及内东门，进名奉慰。灵驾经过州县，官吏并服初丧服，出城奉迎并辞，皆哭，十五举音，再拜讫退。掩皇堂日，群臣常服进名奉慰，山陵使并诸行事官等进表奉慰。神主回，所经州县及到京日，群臣并出城至板桥立班奉迎，再拜讫退，以俟会庆殿宗正卿安神主。」诏可。 
二十九日，命入内〔内〕侍省副都知麦守恩充永定陵使，内园副使岑守素充都监。 
八月六日，司天监言：「太宗梓宫先于丙地内奉安。按经书，壬、丙二方皆为吉地，今请灵驾先于上宫神墙外壬地新建下宫奉安，俟十月十二日申时发赴丙地幄次，十三日申时掩皇堂。」礼仪院言：「丙地奉安梓宫处至陵门甚近，窃虑仪仗难为施设，欲望下仪仗、卤簿使相度，若全设不得，即量排 吹、香镫、伞扇、细仗导引。」并诏可。 
八日，礼仪院言：「九月十八日启攒宫后，至二十四日灵驾未发引前，百宫并赴朝临。缘日数稍远，望令每日于幕次换丧服，入临毕改常服出入。又自掩皇堂祭后及设九虞祭，皆宗正卿行礼，应随从百官并合陪侍立班。神主回日，每宿顿亦预先迎拜。每灵驾未起发前，皇太妃先朝临，次皇亲入，次外命妇入，次山陵使以下入。其朔望及掩皇堂毕，山陵使以下具名纸、外命妇具牓子慰皇太妃。」从之。 
十二日，礼仪院言：「灵驾发引前，有司进龙輴于延庆殿西阶，挽士退，先请皇太后奉宁龙輴，举哭尽哀退。行事官 
      
服前导，安神设奠。祔庙日，皇太后先诣会庆殿行礼，次皇帝奠献讫，步导出会庆殿，至正阳门外拜辞而还。灵驾在路及未祔庙以前，每朔望百僚并奉慰。启攒后不进刑罚文书。」从之。 入，皇帝行奉宁之礼。神主至京日，皇太后出城奉迎酌奠，至会庆殿门，皇帝服每岁下元日朝拜景灵宫，今缘神主未祔庙，至日只令宫使行礼。二十四日降圣节，百僚合诣东上合门拜表称贺，缘神主才经祔庙，更不行拜表之礼，只令进表称贺。神主至琼林苑，山陵使以下见皇太后于苑中。至会庆殿，亦于殿东御幄前起居，赴殿下陪位立班，以俟皇帝行礼。次日朝见如仪。 
十三日，礼仪院言：「神主祔庙日，其后庙亦合差官 行飨礼。」从之。 
九月五日，摄太尉、宰臣冯拯率群臣奉谥号册宝告于南郊。翌日，奉上于延庆殿，摄中书令、宰臣王曾读册。册文曰：「哀子嗣皇帝臣祯谨再拜稽首言曰祯：原作「仁宗御名」，今据其名回改。：夫谥以行成，号以功显。法日而明者，盖德之甚盛；称天以诛者，为名之至公。三五以还，何莫由斯道也!伏惟大行皇帝禀上圣之资，袭累仁之祚，缉熙嘉靖，丕冒统一，生成覆露，踰于二纪。昔者以维城之固，应主器之重，班政京室，始基风化。缵戎在宥，昭前善继，清明独运，颙邛博临。研几而众志通，定心而万物服。奉养长乐，极纯至之性；协比九宗，隆敦睦之教。有陶唐之恭让，同姬王之抑畏。惨怛忠利，本于好生；焦劳敏给，未尝自满。豁大度以含垢，询善言而堲谗堲：原作「暨」，据《宋大诏令集》卷九改。。勤恤幽隐，实行俭朴。重紏刑之任，谨观农之制，罚不滥而人趍本矣；广荐能之路，严校材之式，官无邪而朝多士矣。述教条以戒郡国之吏，裒简策以缉君臣之训。倬天章以成宪，炳人文而化下。绎治古之闳论，叙彝伦于大中。物则昭明，政俗纯固。曩以疆事犹警，武节方耀。亲巡河右，启和戎之利；怀柔西鄙，纳保塞之 。二边宁晏，五刃销戢。民用休息，物皆茂遂。职贡填于夷邸，欢谣溢于农畔。祗谒园寝祗：原作「致」，据《宋大诏令集》卷九改。，孝通乎神明；罢去羽猎，仁及乎飞走。诚和交感，休嘉震动。宝图申锡，诞恢于景命；飙游胥接，逖知于遐胄。讲崇报之则，振希阔之仪，勒成岱宗，荅礼脽上脽：原作「醮」，据《宋大诏令集》卷九改。。帝望群岳，祠仙李，筑宫于神隩，荐册于霄极。馨香斋栗，百祀以修；钦翼静悫，万祥表见。休烈浃洽，德泽鸿鬯。然犹处谦而归勋不有，禔福而俾人大赉。览元极之至妙，穆 
      
道风于无外。巍巍端拱，称首百王。遽厌黄屋之勤，奄从白云之举。华夏摧陨，攀号靡及。顾兹眇质，获嗣丕构，哀穷迷愦愦：原作「渍」，据《宋大诏令集》卷九改。，惧忝贻法。方中既启，同轨赴期，考尊名节惠之文，合群公庶尹之议，虔遵古训，敢扬懿铄。谨遣摄太尉、司徒、兼侍中、充玉清昭应宫使、昭文馆大学士、监修国史冯拯，奉宝册上尊谥曰文明章圣元孝皇帝，庙曰真宗。恭惟在天降鉴，昭膺茂典，锡祉流庆，兴运无极。呜呼哀哉!」礼毕，群臣奉慰。 
十一日，召中书、枢密院赴会庆殿，观入皇堂物，皆先帝生平服御玩好之具，列置两庑下，乃至砚格、笔状、书奁、诏橐，尚衣司饰周身之物，一无遗者。 
十二日，帝与皇太后垂帘见辅臣，议及前后所降天书，皆先帝尊道奉天，膺受灵贶。刻玉副本已奉安于玉清昭应宫，元降真文止于内中供养，则先帝意可见。矧殊尤之瑞，属于元圣，不可留于人间，宜于永定陵奉安，用符先旨。即诏礼仪院草定仪注以闻。既而请天书乘逍遥辇，其小辇并香灯燎子亦合陈列，令扶侍都监与夹侍以禁卫五十人陈设。灵驾发引前一日，奉迎赴文德殿奉安，量设细仗并道门威仪迎引。帝诣长春殿奉辞，至夜量设道场。赴文德殿日，辅臣迎拜前导，奉安毕，班首上香，俱再拜退。将来候梓宫进入皇堂，即天书次入，合用导引歌词，请下学士院修撰，付太常寺教习。并依奏。 
十三日，礼仪院言：「启攒宫后，百僚并服初丧服，其间官员有近经转补或自外代归未曾给孝服者，止以公服陪位。山陵使已下至永安，并依至道故事，更不朝拜三陵。」并从之。 
十五日，山陵使言：「馆阁校勘李淑已差至永安县行事，欲 
      
就差管勾随行章表。」从之。 
十六日，命入内内侍押班岑保正充大升轝前后巡检山陵一行都大管勾。 
十八日，启攒宫，群臣具衰服序班于延庆殿。帝服初丧之服，行祭奠之礼。俟时梓宫迁正位，群臣诣内东门进名奉慰。自是至发引，并日素服入临，班退改常服而出。 
二十一日，召辅臣赴延庆殿东庑，观金字模勒先帝《谢天书表》及《政要》十卷，皆将纳皇堂故也。 
二十三日，帝自内中奉导天书至长春殿权驻，上香，再拜奉辞讫，还内。辅臣于殿 下迎拜，前导赴文德殿奉安。是夕，帝诣延庆殿亲行祭奠之礼，举哭再拜，亲王已下赴班。 
