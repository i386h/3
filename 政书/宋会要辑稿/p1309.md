<!-- { "loadSidebar": true } -->
九月，勾当店宅务李柬之言：「本务课利浩瀚，全藉舍屋出赁，虽许将闲屋拆移紧处，又缘紧地全少，却有不系帐地数多，不敢一例出卖。欲乞将系帐空地依例出赁，如有愿赁浮造搭盖席踏屋地，亦令本务相度出赁。」事下三司相度。省司请自今应有百姓赁空地并席踏地位，即具着望申省，方得相度。如不是官街有妨车马过往、遮拦门面经地，即得出赁。如非时治道，权且拆去浮造屋舍，亦不得住赁钱。从之。 
宝元二年七月八日，三司言：「左、右厩店宅务宣借舍屋，乞令监专觉察，如大段根究罄尽入官，得替与迁转，次者优与差遣。如不切根究，致人陈述及诸处根究，磨出虚占舍店，亦乞劾罪施行。失收课利，于干系人等处均摊。」诏：「如大段根究得罄尽入官尽：原作「得」，据上文改。，替日，监官许指射合入优便差遣，专、副于本等指射优便差遣。余并从之。」 
神宗治平四年九月，三司言：「左、右厩店宅务见管席屋子合尽去拆，今后更不令修盖。乞令街道司常切觉察，两厩店宅务今后不得将街坊白地出赁，及复令人搭盖席 
      
棚屋子，妨碍车马过往。如稍违犯，申乞根勘。逐务官吏，仍每季一度具委得遵守条贯事状申省。如本司不申举，省司觉察彰露，其干系官吏，亦乞(刻)[劾]罪严断。」从之。 
熙宁十年七月十二(月)[日]，权三司使公事薛向等言：「近勘会左、右厩店宅务有空闲舍地基数甚多，亏减日额课利。寻奏差监修使臣修葺，已拨属将作监管勾。今据点检两务场吕遘言，甚有空闲损坏舍屋，申乞相度修整。勘会左厩六百四间、右厩五百八十八间，日约较钱二百二贯五百二十九文足，如此亏欠课利，兼恐散失瓦木。乞令将作监委官检计支破物料，并工修整。」从之。
 食货 宋会要辑稿 食货五五 务杂录 竹木务 
      
竹木务
按：此「竹木务」及下「煎胶务」非
「左右厩店宅务」下一门，而是「务杂录」之一门。下文此种情况多，不再出校，详见本卷
末之「务目次」。
【宋会要】
京西抽税竹木务，在汴河上 东南，掌受陕西水运竹木、南方竹索，及抽筭黄、汴、惠民河商贩竹木。以京朝官或合门(秪)[祗]候一人勾当。旧有京东、西抽税竹木场，大中祥符四年，并入此务。 
太宗淳化四年三月，诏三司：「凡运竹木，须具长短、阔厚径寸及竹木名目。」 
至道三年四月，诏：「应纳修河竹篾等，令竹木务别具帐，申三司胄案。」 
真宗大中祥符三年五月，诏：「竹木务每纳凤翔司竹监，除留二年准备修造外，剩数许令出卖。」
 食货 宋会要辑稿 食货五五 务杂录 煎胶务 
      
煎胶务
【宋会要】
太平兴国元年，置场，煮皮为胶，以给诸司之用。以三班及内侍一人监。其退料，亦置场出鬻。匠十二人。 
真宗 
      
景德二年三月，诏皮角库：今后作坊、弓弩院合使麂鹿皮，常约数申三司。 
三月，诏：「皮角场库旧监官五人，自今止置二员。」 
神宗熙宁七年四月二十二日，军器监官、勾当皮角四场库解师锡申：「本场阙少工匠，检会元额，诸作五百三十人，见阙三百一十人。自来除造旬课外，如有非次生活，并于诸作相兼(拖)[施]功制造。本作别无生活，即权分诸作执役。体得逐作课轻，可以量添皮数，减下人工，元请物料，亦可减省。今相度，减省物料、工限造下人工，元请物料，亦可减省。今相度，减省物料、工限造作，每日计得一百五十余工。」本监欲依所请，从之。 
十月十五日，诏：「皮角库皮场，见管及接续收到不堪胶料皮并碎皮，不得支遣，准备内中取索。」 
八年十月二十六日，诏：「皮角四场库监官并给添支十二千。二年为一任，界中无遗阙，与第等酬奖。」从军器监所请么。旧以官序定添支多少，本监以任责既均，不可增减。故有是请。 
十年二月，军器监言：「编排皮角场库官物钱师孟状：『物数浩瀚，不曾支遣，堆积暴露，致有损坏。』本监欲乞令本库权住支纳，且将见在皮筋角委师孟同共编排，各着库眼收盛。如遇诸处纳了皮货，即轮监官一员就仓交纳。若敖眼少，即下仓场司权借。候支遣有序，却依旧交纳。今后熟造皮，先须契勘见在，依年月资次支遣，别无入料皮，方许创行熟造。如失契勘，致有积坏，并罪干系官吏。」从之。
 食货 宋会要辑稿 食货五五 务杂录 杂买务 
      
杂买务
      
杂买务，在常乐坊，掌应奉内中卖买物色，平其价直。以京朝官及三班、内侍三人监，有库子、秤子、外催。 
太宗太平兴国八年四月，诏：「内外诸司库务及内东门诸处造作，如官库内有物，不得更下行收市。应要物，委三司职官常预计度。若急须物色，官库内无，即于出产处收市；若不及，即从三司下杂买务收买，即不得直行行铺。如违，许诸色人陈告，监官劾罪严断。」 
真宗咸平二年五月十一日，诏：「官中禁物，勒行人于杂买务纳下，本务令人供应。」 
二十二日，诏：「杂买务买物支价钱，委监官当面将旬价纽计钱数责领。若三司乞破之时，须缴元帖，并领状申三司。」 
景德三年五月九日，特奉诏内东门买卖司：「应内降出卖匹段，自今明上簿历，令使臣当面差人印记，具关子送下杂买务出卖。所有金银，印封记交付，更不得私将抵换匹帛下行出卖；所有诸宫院，亦令依此置历抄上。又内中自来有直卖诸般物色，并令抄上簿历拘管，依例具关子下杂买务取索供纳。又内中降出见钱，合杂买务收买。供应物色，自今便仰据数送下，依例下行收买供应，更不得将见钱转换不勘匹段兑卖。又内中所买羊肉，自今并令使臣上历，出给印押帖子，差辇官下行取买。诸宫院准此。」 
十五日，诏内东门降出卖匹段，令左藏库送纳关报，杂买务依时估纳钱。 
十九日，诏：「如有内东门买卖辇官诸色人将低 
      
次匹帛换内降上好匹段，自今令杂买务暝门晓示，须先上门历，方将物于监官出头，仍桩定钱四千贯，分两番一季结筭，依旧收蹙零脚钱。每供物、卖物，限半月纳钱齐足。仍各置历拘辖。」 
大中祥符二年五月十一日，上封事者言：「杂买务与内东门司出纳，咤缘为奸么。」真宗曰：「此二司屡曾制置，常给钱五百万于本司，以备支遣，不欲谷滞价直么。先帝时，常以钱百万命宋思恭检校，凡宫中市物，令实时面给其上。用讫，复增，常满其数。仍闻思恭亦不能尽副先旨。近日宫中凡所须索，并付左藏库，虽动须变转，且免扰民么。」 
八月十日，诏：「洞真宫、开宝院、韩国长公主宅、广平公保信军院及应敕葬所买卖物色，并听从便，不须下杂买务。」是月，诏：「崇真资圣禅院于杂买务买物，虑其扰人，今后具数以闻。」 
十月二十二日，诏：「内东门降出宣赐银及成器物，有镌凿官匠觔两字号者，委杂买务使臣看验，分厘色号，依时估取系省钱收买，送左藏库。候近千两，申三司煎炼。若无字号、不及色额器物钗钏，即付行出卖。」 
二十三日，诏：「杂买务每有买卖，画一支给价钱，不得邀滞。」 
五年八月，诏：杂买务市物，并须支一色见钱。 
六年十一月，诏：「自今内降及诸色买卖金银器物，并送左藏库给钱；有带胶焊细碎物件，于杂买务出卖。」 
七年十一月，诏内东门：「顺仪院、崇政资圣院、太和宫及房卧使臣买 
      
卖，许令通行收买。除官库所有物外，各仰行人等第给限供纳。」 
是月，诏杂买务：「应下行买物人价钱，不得住滞邀乞，其外催受得买物关子等物价，通下行户置历，于监官处书押。」 
天禧二年十二月，提举库务所言：「杂买务准内东门札子，九月收买匹帛，内白絁每匹二千二百；十月收买皁絁，每匹二千八百，及收买果子添减价例不定，称府司未牒到时估。检会大中祥符九年条例，时估于旬假日集行人定夺，望自今令府司候入旬一日，类聚牒杂买务，仍别写事宜，取本务官批凿月日，赍送当司，置簿抄上点检。」从之。是月，诏：「三司、开封府指挥，自今令诸行铺人户，依先降条约，于旬假日，齐集定夺次旬诸般物色见卖价状赴府司，候入旬一日牒送杂买务。仍别写一本，具言诸行户某年月日分时估，已于某年月日赴杂买务通下，取本务官吏于状前批凿收领月日，送提举诸司、库务司置簿，押上点检府司。如有违慢，许提举司勾干系人吏勘断。」 
仁宗皇佑四年三月二十六日，诏杂买务：「自今凡宫禁所市物，先须勘会库务，委阙者，方得下行，仍皆给直。其所非阙者，毋得市。」初年，仁宗谓辅臣曰：「国朝监唐世宫市之患，特置此务，以京朝官、内侍参主之，且防扰人。近岁非所急之物，一切收市，扰人亦甚矣。」故降是诏。 
至和元年十一月，知开封府蔡襄言：「内东门市行人物，有累年未偿 
      
价钱者，请自今并关杂买务以见钱市之。其降出物帛，亦值直于左藏库给钱。」从之。 
高宗绍兴六年二月四日，诏：「和剂局药材，令杂买务收买。仍就令太府寺准备差使、杂买务监门机察钱物出入，除本身请给外，每月添支和剂局监门官日支食钱一色。」 
同日，诏：「杂买务收买药材，除旧额专、副、手分、攒司、库子外，添置手分一名、书手一名。」 
同日，诏：「杂买务收买药材，依杂卖场例，每贯收头子钱二十文省、市例钱五文足，应付脚剩等杂支使用，置历收支。年终，将剩数并入息钱。所有熟药所纳钱看搯，并依左藏库条法。其纳到钱，除纳支药材价钱外，见在钱并行桩管。」 
同日，诏：杂买务，令临安府轮差兵士一十五人充把门，搜检巡防等役使。 
二十三日，诏：「太府寺置牙人四名，收买和剂局药材，每贯支牙钱五文，于客人卖药材钱内支。如入中，依市直定价，责牙人辩验无伪滥勘充修合状，监官再行审验，定价收买。如受情中卖伪滥，牙人例外收受钱物，许(入)[人]告，每名支赏钱五十贯，并依《伪滥律》断罪。及官知情，各与同察，减二等。」 
五月十五日，朝旨：每贯于客人处更支牙钱二十文。以无人应募么。 
同日，诏：「收买药材，令临安府市令司每日开具药物名件、实直价例报杂买务，申太府寺照会。」 
孝宗隆兴二年二月十六日，吏部状：「都省批下本部申明：『杂买务阙，未审日后合从是何选分差注， 
      
