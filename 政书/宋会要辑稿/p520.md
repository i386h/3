<!-- { "loadSidebar": true } -->
四年七月六日，幸教船池，诏近臣观习水战。是月十七日、干德二年二月一日、三月五日，赐水军将士衣物。六月十六日、七月八日、四年九月十四日、五年二月三十日、三月十七日、开宝三年四月二十四日、七月二十九日、八月十八日、四年三月九日、五月二十七日、五年三月十三日，凡十四临幸。 
九月十九日，幸金凤园。干德五年十一月五日干德：原脱，据《长编》卷八补。、开宝二年十一月十一日、二十三日，又临幸。 
干德二年七月二十二日，幸北郊观稼。 
二年九月二十一日，幸西水硙。开宝二年七月二十七日、十月二十四日、八年四月二十八日，(又)凡三临幸。 
四年闰八月二十九日，幸皇弟开封府尹北园。开宝八年八月十六日、十月二十七日，又临幸。 
五年六月二十四日，幸建隆观。开宝三年二月十九日，再临幸。 
六年七月二十五日，幸铁骑营，赐军士钱及羊酒有差。 
八月七日，幸飞龙院。九月二十九日；十月十一日；开宝二年正月十一日，赐从臣马，仍令天雄军节度符彦卿等十二人自择之；十月二十四日，赐近臣名马；四年二月十一日，赐从臣马；九年正月十二日；五月三日：凡七临幸。 
开宝二年七月十一日，幸封禅寺。十月二十四日、三年十一月十一日观新锺、四年四月十三日、九年八月十一日观经藏，凡四临幸。 
八月十八日，幸开封府。 
三年二月十九日，幸西茶库。 
五月十三日，幸城北水硙。六年八月二十八日、七年正月二十九日，又临幸。 
六年七月十日，幸都亭驿。八年四月十一日临河亭阅新造战船，十八日临汴水观飞江兵士乘刀鱼船习战刀：原无，据《长编》卷一六补。，凡再临幸。 
七年五月十九日，幸讲武池习水战。是月二十九日；七月六日； 
     
八月十四日，军士万人各赐缗钱；二十九日；八年四月二十六日、九年五月〔十〕四日：凡六幸。 
八年四月三日，幸东水硙。八月十六日观鱼，九年五月三日又临幸。 
五月十三日，幸新修染院。十月二十七日、九年八月十一日，又临幸。 
十一月三日，幸绫绵院，赐锦工衣有差。 
二十八日，幸新修龙兴寺。十二月十一日、九年八月五日，又临幸。 
九年二月二十日，幸礼贤院宅。先是，命熏风门外起大第一区，器用储(待)[舄]之物悉备，以待钱俶，仍赐礼贤宅。至是，闻俶将至，故先临视焉。及俶至，三十日又临幸，九月二十七日再临幸。 
三月二十四日，车驾(注)[驻]西京幸龙门广化寺，开无畏三藏塔。 
七月三日，幸晋王第，观水入新池。先是，命水工自左掖门按地形为大轮，激金水河注晋王邸第，帝自步出宫门相视。及水通，乃临幸。 
八月十一日，幸等觉寺。 
九月二十七日，幸城南池亭。 
八年十月，将议巡幸，遣庄宅使王仁珪、内供奉官李仁祚与知河南府焦继勋同修洛阳宫室焦继勋：原作「周继勋」，据《长编》卷一六、《宋史》卷二六一《焦继勋传》改。明年四月，帝至洛太宗 其壮丽，继勋等并优进秩。
 礼 宋会要辑稿 礼五二 巡幸 太宗 
     
太宗
太宗太平兴国元年十一月二十一日，幸相国寺。九年三月七日、端拱二年九月十五日，又临幸。 
十二月二十七日，幸玉津园。四年十一月十三日，再临幸。 
二年正月三十日，幸讲武池。五年闰三月二十七日，再临幸观楼船卒习船。 
二月十四日，幸新凿池，赐役卒三万五千人各千钱、布一端。 
三十日，幸太平兴国寺。四年八月十七日、五年九月十七日，又临幸。 
同日，幸造船务。三年四月十七日、八月二日，又临幸。 
三月二十八日，幸开宝寺。六月二十六日、三年三月二十八日登经楼，九月十六日、五年二月八日，凡三临幸。 
五月五日，幸新水硙。是月二十三日；九月十四日，赐役夫钱帛有差；十二月一日，赐从官饮；四年闰三月三日，召近臣观鱼；九年十二月十九日：凡五临幸。 
六月二十六日，幸飞龙院，赐从臣马各一匹。三年六月二十九日宴从官；六年十月二日；雍熙二年九月十三日，帝亲选名马赐近臣；淳化三年九月二十四日阅马，赐从官马一匹：凡四临幸。 
闰七月十日，幸白鹘桥，临金水河。 
九月十六日，幸造箭院，赐工徒人千钱、布一端。 
同日，幸新修三馆，赐役夫钱有差。三年二月十六日，再临幸。 
十一月二十七日，幸新修御龙弓箭直，赐军士钱帛。 
三年正月二十八日，幸干明寺。 
二月一日，幸郑国公主第，赐驸马都尉王承衍银器百两、帛百匹。 
十六日，幸西绫锦院，命近臣纵观织室机杼，赐工役人钱帛。四年八月十七日再幸，赐绫锦使袭衣、银带、钱十万，工人衣服□钱。 
四月十七日，幸建隆观。 
同日，幸西染院。 
二十六日，出景风门，驻辇观刈麦。 
十月八日，幸齐王府，赐银万两、绢万匹。十一月十九日，再临幸。 
同日，幸武功郡王第。 
     
七年二月六日，幸新修御廪。 
十月十日，幸琼林苑。 
十四日，幸新尚书省。 
八年三月四日，幸安远门，赐修城卒人千钱。 
九年正月六日，幸景龙门外水硙。帝临水而坐，召从臣观之。因谓曰：「此水出于山源，清澄甘洁。近河之地水味皆甘，岂河闸所及乎 」宋琪等曰：「亦犹人性善恶染习所然。」帝曰：「卿言是也。」 
四月十四日，幸金明池习水战。帝御水殿，召近臣观之，谓宰相曰：「水战，南方之事也。今其地已定，不复施用，时习之，示不忘战耳。」因幸(谓)[讲]武台阅诸兵，都试军中之绝技者，递加赏赉。登琼林苑楼，楼前百戏皆作，士庶阗咽。掷金钱，令乐人争之，极欢而罢。雍熙二年四月二十二日，再临幸。 
五月二日，出南熏门观稼，召从官列坐于田中，令民刈麦，咸赐以钱帛。回幸玉津园，观鱼张乐，习射久之，宴饮极欢而罢。 
雍熙二年五月二十日，幸城南观麦，赐田夫布帛有差。 
二年二月二十七日，幸新骐骥院回，召近臣宴于后苑。帝临池钓鱼，令侍臣赋诗。饮从官酒，尽醉而罢。 
四年四月十五日，幸金明池观水嬉，赐从官饮。帝曰：「雨霁天凉，中外无事，宜勿惜醉也。」因登苑中楼，掷金钱缯彩于楼下，令人争取，极欢而罢。 
淳化三年三月二十二日，幸金明池观水嬉，命为竞渡之戏。掷银瓯于波间，俾军人撇波取之。因御楼船，命奏教坊乐于池岸，都人士女纵观者亿万。帝顾视高年皓首者，命以白金器皿就赐之。宴从官于琼林苑，帝作《游琼林苑》诗赐近臣。 
九月二十四日，幸潜龙园，驻辇池东岸，临水，谓近臣曰：「朕不至此已十年。昔尹京日，无事常痛钦饮上，倒戴者无数。今池边之木已成乔林矣。」因顾教坊使郭守忠等数人曰：「汝等前日以乐童从我，今亦皓首矣，何光阴易得如此!」嗟叹之久，帝亲引满举大白，诏(郡)[群]臣尽醉。 
五年二月二十四日，幸南御庄观稼。
 礼 宋会要辑稿 礼五二 巡幸 真宗 
     
真宗
真宗咸平元年八月二十三日，幸诸王宫。九月二十六日；四年四月六日，以曹国公元俨将出阁，临视新宫；景德二年六月七日，大中祥符元年八月二日，十二月二十四日，宁王〔元〕僖、舒王元捻宫皆临幸。 
二年九月二十四日，幸开宝寺福圣院。四年八月十一日、景德三年四月五日、大中祥符元年十二月十七日、二年二月十九日、三年十二月十七日、四年五月十七日、六年十二月十八日、七年三月十七日、八年八月四日、天禧元年五月十五日、十一月十一日、二年十月二十七日、三年四月六日、四年七月二十四日，凡十四临幸。 
     
咸平三年正月十七日，车驾驻北京，幸太安寺紫微宫。 
五月十三日，幸金明池，御水心殿，东向观水嬉。又西向观竞渡，扬旗鸣 ，分左右翼，植木(击)[系]缯彩以为标，方舟疾进，先至者赐之。移幸琼林苑，登露台，钧容直奏乐于台下，阛阓百戏竞集，有戏熊令捧壶盘槊者，遂宴于前殿。由水殿洎苑中，召从臣坐者五，皆酒数行。帝欢甚，从臣皆醉，善游军士及诸献技者赐物有差。 
十一月，幸御龙营，阅射弓，遂观稼于北郊。四年四月十六日。景德元年幸天驷监按以上三事文字有误。「十一月」应为「十一日」，指咸平四年八月十一日，事见下文。「景德元年」条为此年正月七日事，后文亦有。是此三事均为错简。唯「四年四月十六日」条未知为何事。。 
四年四月九日按以下三事，据诗题为「金明池阅水战」观之，应为幸金明池明，与上文「五月十三日」条相接。唯末言「凡四临幸」，而此只三事，疑上文「四年四月十六日」亦为幸金明池。，帝作《金明池阅水战》诗赐近臣；大中祥符三年三月十三日，帝作七言诗赐，近臣和；六年四月十五日，帝作歌，近臣毕歌。凡四临幸。 
九月十八日据《宋史》卷六《真宗纪》，此指咸平三年九月十八日。，幸大相国寺，升三门。四年十二月八日、六年十一月十六日、景德二年五月一日、三年五月四日、四年八月九日、大中祥符二年二月十九日；四年正月十七日，令近臣留饮行香院；九年正月十四日、天(嬉)[禧]元年正月十六日：凡九临幸。 
四年八月四日，幸左藏库，赐主藏官吏器帛有差。大中祥符八年八月五日再临幸。 
十一日，幸御龙营，阅射劲弓，赐缗钱有差，遂观稼于北郊。 
五年二月二十三日，幸上清宫。景德四年八月八日、大中祥符元年十二月十七日、二年二月十九日、三年十二月十七日、四年正月十七日、五月十七日、六年十二月十八日、七年三月十七日、八年八月五日、天禧元年八月一日、十一月十五日、三年四月七日，凡十二临幸。 
四月七日，幸玉津园，观刈麦。景德二年五月一日、三年五月四日、大中祥符二年五月六日；四年五月四日，观刈麦秧稻，赐役卒衣服缗钱；五年五月十七日，帝作《观稼》诗，近臣继和；六年四月二十五日，帝作《观稼》诗赐近臣；九年五月七日、天禧元年五月二日；三年四月二十三日，帝作《观稼》诗，(郡)[群]臣毕和；四年五月七日。凡十临幸。 
七月十七日，幸三馆秘阁，阅书久之，赐直官校理器帛、书吏缗线有差。景德四年八月八日，再临幸。 
