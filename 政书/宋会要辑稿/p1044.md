<!-- { "loadSidebar": true } -->
八日，右正言朱倬言：「访闻诸邑多有违法，凡民户入纳，第令柜头给会子用领，未肯给钞。期年之间，忽有追呼，有钞者则曰簿书未销，执会者则曰此曷为信 俾拘维之，必其再赋。欲望敦谕大臣措置行下，倘有相习承前之弊，小则罚月俸，大则展磨勘。罪虽惟轻，要在必行。俾守令岁取其甚者罢一劝百，以戒欺绐。」上曰：「人户合钞之弊弊：原作「弊弊」，据本书食货七○之四八删。，往往有之。盖缘揽纳之家利于快便，不肯分作小钞，更与吏辈相表里，或不销簿，致有重科。则逐户既无执守，而官钞在县，不与检照。此弊诚不可不革不：原无，据本书食货七○之四八补。。」沈该等奏曰：「前后法令甚详，当依圣训，令户部措置。」于是(照)[诏]户、刑部检照条法，措置以闻。既而户部言：「凡入纳税赋未肯给钞，或给钞，簿书未销，而受乞豹物，及抑令重纳，并有条令断罪。今欲备坐条法指挥下诸路州军出暝晓谕，仍令监司觉察违戾去处，按劾施行。」刑部言：「户部已行检坐[条]法申严行下，内乞取其甚者，罚一劝百。欲令诸路转运司将违戾最甚去处，开具当职官职位姓名，申朝廷重作施行。如监司盖庇不举，即依条互察。」从之。 
九月 
      
十九日，臣僚言：「江州德安县向于太平兴国年中分拨三社人烟，创建星子县。自兵火后，为邻邑德化县功侵界至十余里，民间就地里近便，止于德安县输纳税苒。昨来经界，其德化、星子两县已尽将德安县拨过田产收归逐县，所有苒税，未曾随产改割，是致德安一县，兼受纳两县无产之税。欲望下户部，将德安县苒税且依经界以前逐亩祖额输纳。仍委自两路漕臣选择清强官躬诣地头，会集耆老，取索干照，从寔改正，免致一县偏受重赋。」于是户部言：「欲下江东西漕臣徐度、李邦献公共相度。如有交互未割正苒税，即行重寔改正，仍具合行改正数目申尚书省。如无未割正苒税，即遵已降指挥施行。」从之。 
二十二日，广南西路经略安抚司准备差遣李蓍言备：原无，据本书食货七○之四八补。：「袁州支移苒米，于临江军寄仓送纳，本欲便民。比年江西米贱钱荒，民皆贱籴米而贵买金帛，至临江军贱卖之，复贵价籴米输纳。故民输一石，其价数倍，袁人苦之。尝乞就本州岛送纳，仍令人户自出袁州至临江军水脚钱，候春水泛，乃起发。漕司公吏受贿，率不能得。愿诏转运司，以袁州支移临江军所纳米，从便于袁州送纳。」诏令本路转运司相度施行。 
十月二十一日，知归州鲜于噩言：「本州岛不通牛耕，逃田有请射者，不三年，定转而之他，是致失陷省税，逃移户口。欲将日后请佃之人，与减所纳税分数，次年便行起催。」于是户部 
      
看详：「本官所陈，即未见立合减税赋分数，及日后有无亏额。若次年便行起催，又恐人户耕垦未至成熟，却致艰于输纳。合从本路转运司从长相度经么可否利便合：原作「若」，据本书食货七○之四八改。，申取朝廷指挥施行。」从之。其后湖北转运司言：「今相度，欲依鲜于噩所乞，将逃请田人三分中人：原作「入」，据本书食货七○之四八改。又「田」疑当作「佃」。，须得兼荒田一分兼：原作「界」，据本书食货七○之四八改。，并许自耕种日与免两(科)[料]税，仍自次年便行起催。其余全业请佃逃田，即乞与免五年，次年起催。更通五年法与减税额五厘。谓如今年春下状全业请射，至第四年合起催，即乞再免夏一料，使之四年耕食，一料收税。」从之。 
二十九年七月二十八日，荆湖南路提点刑狱公事彭合言：「州县为政，二税之外，毫发不取。远方僻邑，吏缘为奸，创添名色，擅行科敛，有曰土户钱，有曰折绝钱，有曰醋息钱，有曰曲引钱。欲望行下有司，检坐擅科敛法申严行下，诸路监司常切按察。如州郡容纵，并与同罪。」从之。 
二十九年八月五日，诏：「绍兴府会谷县昭慈永佑陵宫前后买过民地，其人户旧管税，切虑州县尚行催理，可令常平司取见的确卖过地段顷亩、合纳税赋，照验簿籍，审寔除豁。」 
十六日，知英州陈克勤克：原作「充」，据本书食货七○之四九、《建炎要录》卷一八三改。言：「英州旧额丁田米三万余石，至经界窍寔，不满万石，而前任转运判官郑鬲抑勒州县抱认旧额虚数，至今转运司逐年犹以旧额督责，更不以经界为正，是致百姓流移日甚。又广东一路，惟南雄、连、英有此虚数，三州之 
      
民均受其害。乞诏本路漕臣照应经界寔数催科。」诏令转运司将南雄、连、英三州照应经界新额催科，不得用虚数抑勒州县。 
三十年六月十九日，上谓辅臣曰：「岁方六月，禾谷未登，访闻民间已催积欠。可令诸路转运司 行下州县，候将来秋成了日，方可催理，庶几民不告乏，逋负易足。」汤思退等曰：「陛下勤恤民隐，一至于是，天下幸甚!」 
二十一日，户部言：「今岁丰登，粒米狼戾，似闻州县往往以催理积欠，预期差人下乡非理追呼，事属骚扰。乞下诸路转运司严行戒约，如寔有未纳税赋，候收成了日，方许催理。仍仰本路常切觉察，若有违戾，按劾重作施行。」从之。 
七月二十四日，臣僚言：「州县夏秋二税之欠，或水旱逃荒，不行除放，或豪贵典卖，不为推收；或簿钞积压而不销，或公吏领揽而不纳。逮至省限过期期：原作「勘」，据本书食货七○之四九改。，旋凭乡司根刷，或勒贫民重迭监理，或追耆长责认陪填，徒有举催旧料之名，即是侵过本料之物，但添追扰，再欠如初。与其责望于失陷之后，孰若检察于奸弊之前 乞下有司逐一举行条例，毋为文具文具：原作「具文」，据本书食货七○四九乙。。」从之。 
十一月二十一日，权发遣黎州军州事冯时行言：「本州岛秋税米无正色，唯纳估钱。其估钱从来元无定价，(正)[止]从太守临时约度，米一石至令人户纳钱引一十三道令：原作「今」，据本书食货七○之四九改。，重困民力，已令百姓充土丁者，一石只纳八道，不充土丁者纳十道。乞用今来所减钱数立为定价。」诏令成都府 
      
路转运司审度，如委是官(司)[私]两便，即依此施行。 
三十一年二月十七日，两浙路转运副使林安宅宅：原作「定」，据本书食货七○之四九、《建炎要录》卷一八八改。言：「巡历郡县，多有形势之家凭恃强横恃：原作「悖」，据本书食货七○之四九改。，全不输纳，苟有追呼，小则系逐户长，大则胁制官吏，于是县令懦者低首而容忍，强者反挤排而去。又有阴为民户影占田产，规避税役，习以成风，略无忌惮。欲望详酌，乞行下本路州县，如有形势不纳租税，及为民户影占田亩之人，许令县官具寔迹申监司，按劾以闻。」从之。 
四月三日，臣僚言：「州县民户秋税输纳，多收功耗，弊犹未革。缘逐路漕臣不恤州县之有无，诛求无厌，致秋税之入，少得留州。而一州之间，岁有养兵吏禄之费无所从出，故不免于输纳之间，收取耗剩，以取瞻给。欲望严诏有司，俾逐路漕臣取见诸州县岁合所用寔数存留应副，使州县无得借口，以生奸弊。如依前尚敢不遵法令，多收合耗，乞重寘典宪。」诏令户部看详。其后户部言：「在法：受纳应纳数外辄收羡余，或辄他用，及非法擅敛，并有断罪条法。今欲依所乞行下诸路转运司今：原作「令」，据本书食货七○之五○改。，取见所部州县岁合支用寔数存留应副。所有功耗剩，常切遵守前项见行条法指挥施行，毋令违戾令：原作「人」，据本书食货七○之五○改。。仍令本司逐时觉察，如有违戾去处，按劾施行。」从之。 
五月十三日，臣僚言：「广西运司比年以来变税折钱，不问州之远近，税之高下，尽行支移折变。欲望行下户部契勘，免行科折。仍乞本路以逐州之税 
      
各随本州岛送纳。」于是户部言：「在法：租税合支移及科折之物，转运司量地理近远，审量丰歉、土产有无，于起纳九十日前，以物名数行下税租，择近便处令下户输纳。应支移折变者，先富后贫，自近及远。转运司籍记，应升降，实时注之。其支移非急切及军期，而人户愿纳支移物价脚钱者听。人户输纳税租应折变物，转运司以纳月上旬时估中价准折。有违法者，提点刑狱司觉察奏劾。人户税租应副他处输纳而愿就本县纳者，转运司量地理定则例，令别纳寔费脚钱。即难于输送而人户愿纳钱，或改折物者，具利害申运司。无妨阙，听从民便。折变、支移、和买不计丰歉、贵贱、多寡，以贵为贱，以贱为贵，及多寡丰歉不寔，并有断罪条制。欲下广南西路转运司遵守前项见行条法施行，毋令违戾。」从之。 
九月七日，知汉州王葆言：「民间输送夏、秋二税畸零钱帛物斛，旧法许众户合零就整，同旁送纳。自军兴以后，县镇利于出剩，应(于)[干]畸零，务要纳整，更不许合钞。欲望朝廷申严行下县镇，许令民户将畸零寸铢合勺等类许依旧法，各于逐乡逐里并就整成匹、两、升、束，开单名共作一钞输纳入官。仍于税簿内簿头上子细分开下户畸零都数若干，别置簿历，专一抄上畸零钱帛物斛单名、纳到钱数照用，准备驱磨。」从之。 
十三日，知梧州任诏言：「广西州县例皆荒瘠之所，民户贫薄，了辨税
      
赋不前，抛弃田业者不少。往往未曾倚阁，督责催理，累及四邻及承催保长等，逃亡愈多。臣今欲乞朝廷特降指挥，许令诸州径行根括逃绝田亩，倚阁税租。乞申所属监司，监司委官覆寔，申户部除豁。」于是户部言：「欲下诏诸路监司州军依所乞事理施行诏：疑衍。。如有逃亡，合开阁减免租税州县依旧勒令邻保陪填代输，并依见行条法施行。仍从监司觉察，如有违戾，亦仰从本司按劾施行。」 
二十四日，资州乡贡进士刘冕言：「昔李椿年举行经界，其实均两税之要么。自今蹑之，有名无寔，何以知之 经界之行，伍保与民俱凑于田，执契验田，不容诡冒，量田顷亩、土色肥瘠以定税多少，而赋输之轻重以之。今则不然，其取输不自于税，或取之价钱，或取之家业，或取之以山石子斗，故有偏轻偏重之失。欲乞严行约束州县，俾皆罢去家业、价钱、山石子斗，一用经界所均两税，以定赋输常数。」诏令户部看详。户部言：「欲下本路转运司，取见悠么利便以闻。」从之。 
