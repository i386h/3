<!-- { "loadSidebar": true } -->
四年十一月二日，诏选差诸会修造臣六员，勾当东西八作司，不得差兼他处职局。
 职官 宋会要辑稿 职官三○ 〔将作监〕 〔提点修造司〕 
      
〔提点修造司〕


【宋会要】


      
提点修造司，旧在普惠坊，后徙显仁坊。掌督京城营缮及畿县屯兵营舍修葺之事。太平兴国七年置，淳化三年分左右厢，隶东西八作司。五年，复析置，以诸司使及内侍二人提举。

太宗淳化四年闰十月，诏：「提点修造司自今在京监修屋舍，若间数不多，不须差人去处，只委本处监官专副等计料添修。」

仁宗干兴元年四月，三司言：「提点修造司申，去年十二月诸处修造文帐，省司点检，有二千六百七十八处。内四百三十四处已修去，供破料文帐二千一百五十四处。见修造处，盖是兵匠拖延，切藉催促，方获办事。缘本司使臣兼提点在京诸仓场并四排岸下 公事，不得专一催促点检。欲乞特差合门祗候及内臣共二员，专管勾一司事。」从之。

至和元年九月，诏：「比闻差官缮修京师官舍，其初多广计功料，既而指羡余以邀赏，故所修不得完久。自今须实计功料，申三司。如七年内损隳者，其监修官吏、工匠并劾罪以闻。」

英宗治平二年八月十五日，命成都府路转运使王举元都大提举在京修造。英宗以近岁京师屋多，不至坚固，至是因水灾当完理，命选强干之臣，置局督察，故自成都召举元委之。

神宗熙宁二年五月二十八日，罢提点修造司。所有应系修造公事，并只

      
令三司点检修造所(营)[管]勾施行。
 职官 宋会要辑稿 职官三○ 〔都水监〕 〔沟河司〕 
      




〔都水监〕


〔沟河司〕卷首原批：「寄案：徐辑《永乐大典》本《会要》阙都水监，其属官见此。」


【宋会要】


      
沟河司，天圣四年，合门祗候、府界提点公事张君平擘画置司，仍专差官一员，与府界提点官同共管勾府界并南京、宿、亳等州军沟洫、河道。至宝元二年省罢，只令随处官员、令、佐等与府界提点司并转运司各认地分管勾。掌每年开淘沟河，人夫、兵士、功料不定。

熙宁九年五月十七日，诏罢开封府界沟河司。以开浚河道已成，故省专官，而隶都水提举焉。余见排岸催纲司下。
 职官 宋会要辑稿 职官三○ 〔都水监〕 街道司 
      
街道司


【宋会要】


街道司，掌治京师道路，以奉乘舆出入。勾当官二员，以大使臣或三班使臣领之。

仁宗嘉佑二年十二月二十六日，管勾街道司公事寇利亨言：「乞招置兵士五百人，充街道司指挥功役。更不立等杖，委本司招置少壮堪充功役之人。所有请受例物，乞行支给。」诏置五百人为额，立充街道指挥。例物每人交钱二千，青衫子一领，请受即依保节例支给。仍不许宣借及诸处抽差，并本司官员当直。余从之。

英宗治平三年七月九日，都水监言：「除街道司事，只令申监依条例施行外，若街道并渠壕、河道等事，但系干百姓，合行检量定夺去处，令监司委街道司及本监指使，并移牒开封府，差曹官同共检量，定夺利害，连书申监。如百姓合有罪犯，牒送开封

      
府断决。若干人众及词未明事理，乞本监那同判监已下一员，计会开封府那推官同共定夺施行。不得差委街道司监官管勾定夺诸般公事，并不得承受行遣。」从之。
神宗熙宁五年正月四日，都水监言：「今勘会，将作监准敕，东西八作司更不管勾街道，只委街道司一面管勾。如本司阙人，即令申都水监，权下有处抽差。勘会每遇车驾行幸并人使到阙，自来系东西八作司各差三二百人，与街道司兵士同共打并街道。兼街道司自前曾于装卸东窑务、步军司宣效六军差兵士同共功役，今街道司阙人，看详其装卸东窑务各有重役，难差拨外，乞今后只于步军司宣 六军共差四百人。候见本司文移勾抽，即依所定人数差拨往彼「拨」下原重「外，乞今后只于步军司 六军共差四百人候见本司文移即依所定人数差拨」一段文字，径删。。才候了日，画时发遣。」诏：「今后如遇打并街道，祗应委的阙人，即得移文步军司，权暂抽差。不得将小可功役妄行关牒。仍下步军司，才候逐次打并街道了日，立便抽栏。」以上《宋朝会要》、《续会要》附都水监，中兴以后无此门。
 职官 宋会要辑稿 职官三一 司天监 
     
宋会要辑稿 职官三一



司天监


【宋会要】


太宗太平兴国六年三月，召司天台学生郑昭晏、石昌裔、徐旦、史序、束守吉等五人试于殿前，并授司天台主簿。

八年三月，命判国子监陈鄂权〔司〕天台事(台事)。

端拱元年九月，以秋官正苗守信为太子中允、判司天监，以监丞丁文景为冬官正副之，以判司天监、太常博士马韶为德安州应城县令，以同判监春官正楚芝兰为蔡州遂平县令。

至道元年十一月，以殿中丞、同判司天监苗守信权知司天少监、判监事，立于本品之下。

十一月十八日，诏司天监五官正磨勘，非次(至)改官至殿中丞(正)[止]，以后只加检校官。

二年九月，以直秘阁、崇文院检讨杜镐，直史馆、判三司勾院曾致尧，秘阁校理戚纶同共条贯司天台职及诸色人。先是，致尧考试凡百有六人，命止取五人，故复命同议优劣。

真宗景德元年正月，诏：「司天监、翰林天文院职官学生诸色人，自今不得出入臣庶家课算休咎，传写细行星历及诸般阴阳文字。如违，并当严断。许人陈告，厚与酬奖。其学生已下令三人为一保，互相觉察。同保有犯，连坐之。保内陈告，亦与酬奖。」

八月，诏：「司天监官求试亲属本业，须南郊庆泽，方得以闻。」

二年六月，诏曰：「灵台列职，历代选能，宜设等差，用伸甄别。今后司天监考试合格人，详比优劣，赐监生及出身。其历筭学所赐出身，素来优异，须本业该熟，方应兹选。宜委本监精加考较其所试通否，保明以闻。其所试监生及出身人，候三年祗应，本业增广，别无违阙，则取旨。所置监生，仍在学生之上，月终俸缗。」

八月三日，诏：「司天知星与气朔三式、《周易》等学，各专其业，承前有事，都令集议，列名虽众，于理无益。自今后皆据所习艺业，同共定议。仍令常勤学业，务在精通。」

二十三日，谕枢密院曰：「河朔屯军处所差占候司天官，访(问)[闻]每先与州县官议奏闻事。今后每有占候，如合令边臣知者，即实封申报。如所占不在地分，合申奏者，即实封以闻。此外更不得别有供报。」

四年六月，以进士祝庶几为司天灵台郎。庶几苏州人，累赴乡举，不中第。颇通象纬之学，至是求试所习，故有是命。

九月，司天监言：「殿前刻漏报时鸡唱，唐朝旧皆有词。朱梁以来，因而废弃。今止唱《和音歌》，望特诏别制新词习唱。自今每大礼，御殿登楼，入合内宴，昼改时、夜改更，则用之；常时改刻改点，则不用。」诏付两制详定。学士晁迥等言：「按《周礼》有鸡人之职，始惟呼旦，取象司晨。此有经据，实可收采。其所进鸡唱旧词，已加详正，望付本监习用。」从之。

十一月，以益州习天文人杨 为司天灵台郎。时巡抚使闻其艺，荐之，召赴司天监，试历术而命焉。

大中祥符三年闰二月，

     
司天冬官正韩显符造铜候仪成，诏显符选学生中可教者，传授其业。
九月，诏司天监官丁忧仍不持服，自今仰本监具名以闻。

五年八月，诏：「今后仓场库务门，令司天监差官轮次具名申中书。若差押衣袄者，当一次差遣。」

七年七月，诏：「司天学生不得更注外官。其本监职官出官者，不得带阴阳天文书出外。学生如陈本业阴阳星辰历筭，并不得直进文状，须经本监委判监官看详，实有艺业，即具状以闻，当差官看验。若事该天象，别有异见，即许实封以闻。如开封不是天象文字，以违制坐之。」

八月，诏：「司天监先差职官二员，于锺鼓楼下专掌漏刻时辰，每月支食钱三千。自今须昼夜轮一员在楼下，专管时辰，不得差互。」

天禧三年二月，诏司天监具析保章(政)[正]、灵台郎、主簿转(管)[官]年月，及自来有无过犯以闻。

干兴元年仁宗已即位，未改元。九月，司天监丞徐起等言：「御楼及登宝位两次覃恩，乞依京朝官例改转。」诏罢之，仍告示：「今后司天监及诸伎术官等，并不得依京朝官例磨勘，(如)[加]阶转官。」盖抑杂类而别流品也。

十二月，诏：「今后司天监五官正不得依京朝官例差监库务。见监当者，候满日差替。」先是，中官正杜贻范、丁慎言皆依京朝官例监当库务，至是罢之。

天圣元年五月，礼院言：「司天监选四季祠祭画日，先上礼仪院呈进，候降指挥，本监再具申奏，事涉繁紊。自今止委本监依例选定。」从之。

七月，权判司天监宋行古言：「于在监子弟内拣试有行止、无过犯、年十七已上，约四十二人，并补守阙。候三年有阙，补正名。」从之。

三年九月，诏司天监自今后每详定公事，须依经据，不得临时旋有移改，仍取知委状以闻。时有妄陈灾异，互有异同者，故戒之。

五年三月，诏司天监：「近日多有闲人僧道于监中出入止宿，私习干象。又街市小术之人，妄谈天道灾祥，动惑人民。令开封府密切捉捕，严行止绝。」

景佑元年五月一日，新授江南东路转运使蒋堂言：「窃见司天监所置官属，所以观习天文，占候风气。今访闻日官之辈，不思慎密，乞严行戒励。」仁宗令下提举司天监官取戒励，今后不得漏泄军令文状。

宝元二年二月二十八日，以司天监主簿元轸累言星变，虑兵寇在河东分野，乞设警备，因其自陈，迁司天监丞。

(定康)[康定]二年十二月二日，权知司天少监、判监事杨惟德以灾异有中，及修定万年历成，诏除司天少监。

庆历五年六月一日，诏司天监保章正至五官正，自今听十年一迁官。

至和元年十二月，诏：司天监天文筭术官，自今毋得出入臣僚之家。景德初已有此诏。

二年正月，以威武军节度推官刘抃为司天监丞，以判流内铨贾黯言其「多挟阴阳卜术，以游权贵之门」也。抃累自

     
求免，许之。
嘉佑五年七月，权判司天监周琮言：「正月一日，大流星出毕昴，色如火，宜备胡虏。」后以交趾寇广南，为预言之应，诏：「琮本言胡虏，今盗起南方，即非验。自今无得妄引灾福，侥求恩泽。」

