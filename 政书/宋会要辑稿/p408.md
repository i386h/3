<!-- { "loadSidebar": true } -->
一人翱翔任事乎显要之路。咸以抑畏退藏，承教自励，罔或一毫之私之：原作「侍」，据《宋大诏令集》卷一二改。，冒谒诸朝。先帝之后先帝：《宋大诏令集》卷一二作「宾帝」。，其内亲外戚，左右侍御之臣侍御之臣：原作「之御臣」，据《宋大诏令集》卷一二改。，惟朝夕论德流涕，而无平时侥幸之虞。考《诗》任、姒，徽音相承，以隆周家，而光绝乎后。其治内有如此者。体坤用干，妙乎其不为。首研极论相相：原作「桓」，据《宋大诏令集》卷一二改。，以统百官，代天器工，分乂庶务，未尝出聪明，见适莫适：原作「识」，据《宋大诏令集》卷一二改。，专智擅事，或罹偏吝之累。旷然凝默，以仰厥成。故当国大臣，敬委任责，咸得以程大猷，申故实申：原作「中」，据《宋大诏令集》卷一二改。，曲列详说，周旋事情，以承可否之命。尤屏绝侧听，峻防奸几，付之庶谟，大同乃释。增置谏员，审求端士，俾危言笃论不留，下情畅乎上闻，以疏壅塞之弊。听受之际，一以民为度，民之所欲者行，民之所否者弃，无所为而不与民同者，故天下之民不能离而议也。间或六气戾和，三辰异轨，则辍食忘寝，反复究省，询过于朝，引咎于己己：原作「天」，据《宋大诏令集》卷一二改。，侧身咨嗟，感动中外，二帝三王之所以治天下不过乎是。其治外有如此者。履天下之利势，运天下之利用，不出闺闼，九年之间，无内外之难。泰定纯终纯：原作「绝」，据《宋大诏令集》卷一二改。其迹。尊贤在位，使能在官，贵老兴教，哀穷恤隐，省徭惜力，薄赋厚生，常武戢兵，平法轻刑，蠲藏惠民，去吝濯俗，愚夫愚妇，咸孚大公，夫是之谓宣。教严其在己，恕裕其在人，内无诸华，外无四夷，哀矜一视，允怀如伤，夫是之谓仁。研几超睿，迪顺佑神，兢业言动，奠而后发 ，由古以来未之有也。圣心曲妙，不可形容，窃用民言，髣后：原作「复」，据《宋大诏令集》卷一二改。，
      
惟恐一物不当，有忧乎上帝之心，始卒一诚，二配俱极，夫是之谓圣。政贵有常，人惟求旧，允厘百度，以定众志，倍其笃实，披靡浮华，纯素之风，孚近浃远，克相上帝，宠绥四方，诒谋燕翼，丕承列圣之鸿绪，以固无疆之大业，夫是之谓烈。臣谨按《谥法》：『圣善周闻曰宣，施而不私曰宣；克己复礼曰仁，功施于民曰仁；穷理尽性曰圣，裁成万物曰圣；秉德尊业曰烈，安民有功曰烈。』合是众美是：原作「时」，据《宋大诏令集》卷一二改。，宜敬承乎祖宗之命，光大其徽称，以信无穷之传。谨上尊谥曰宣仁圣烈皇后。」 
十八日，三省奏：「门下侍郎苏辙言，奉 撰谥册文，谨先进呈。」诏恭依。 
二十八日，诏：「应修奉山陵兵级等，当此雪寒，可特支赐。」 
十二月二日，礼部、太常寺言：「太皇太后谥号 下，按故事，山陵未毕称大行太皇太后，掩皇堂毕称宣仁圣烈太皇太后，祔庙题神主称宣仁圣烈皇后。」从之。 
十四日，辽国祭奠(祭奠)、吊慰使副到阙，入奠于庆寿殿，并进慰书。文武百官并诣殿门外进名奉慰。 
十六日，尚书左仆射、兼中书侍郎范纯仁奏：「奉 差撰宣仁圣烈太皇太后哀册文，谨先进呈。」诏恭依。 
二十六日， 臣诣庆寿宫上大行太皇太后谥册。册文曰：「孝孙嗣皇帝臣煦再拜稽首言煦：原作「哲宗御名」，今据其名回改。：臣闻圣人之兴，默契天运。昔真宗、仁宗之际，章献临御，岁周一纪，实能协合神人，以绥靖国家。逮我圣考，蚤厌万国，惟末小子，未堪多难，则亦圣祖母躬受其艰艰：原作「难」，据苏辙《栾城后集》卷一四改。。
      
始终九年，臣民以宁，社稷以固。欲报之德，未获其所。惟周人以讳事神，以谥易名，明诏圣德，以示后嗣，庶几不忘，世以为宪。恭惟大行太皇太后实天生德，作合皇祖，无私如天，博爱如地。内自宫省之秘，外薄华戎之广，丕冒德泽，以生以成。昔在景德，北戎弗若，时则武烈参定大计，师于澶渊，克遂有功。南北底定，垂九十年，民获养生送死，功书鼎彝，泽加于后。及我仁祖，将援宣孝以奠天位，亦惟慈圣实以从母先识潜德。宜于室家，施及朝廷。元丰之末，天地震裂裂：原作「烈」，据苏辙《栾城后集》卷一四改。，疾方弥留，群公卿士拱手相视，罔知所措，而大策中定，与天为谋。肆时冲人，实主神器，帷幄既施，号令时叙。稽于众庶，庸一二老。政无旧新，以便民为先；人无戚疏，以守正为用。故士耻奇(袤)] [，民知向方，耕田而食，遂底于今。雨旸小愆，责躬菲食，饥馑时告时：原作「食」，据苏辙《栾城后集》卷一四改。，振廪辍漕。忧世之心，常若不及。人赖其赐，神享其诚。熏然和平，无大灾害。间修咸平之政，大弛逋责，中外所释以千万计，饥寒者得以衣食，流散者得以安处。歌舞之音，流于四方。辽人恃和，时肆猾奸，一闻信义，敛然知畏，迄无一言之争。夏人恃远，更出侵扰，一被恩德，屡畔仍屈，卒为乞盟之计。虽燕处于中壸，实大乂于万邦。究观设施，莫见其朕。惟约心以公，自二王一主洎于外家，均遇以法，无侥幸之求。处躬以俭，自饮食服器至于宫室，取足于用，无华靡之饰。虽履大位，以天下养，而岁月之
      
奉，子弟之荐，犹视长乐之故。是以贵戚近习相视而愧，元臣耄老闻风而叹，不言而化成，不威而心服。自三代、汉、唐，一人而已。若夫先后旧仪，具在有司，每自抑畏，置而弗举。受册之礼当在文德也，而退即于崇政政：原作「朝」，据苏辙《栾城后集》卷一四改。；明堂之贺当在集英也，而仪止于东闱。将成宣光，则原庙之设自处于治隆；将损任子，则族人之恩下比于列辟。凡轻于约身而重于违礼，推之庶政，盖有不可胜言者矣。臣夙遭闵凶，未习师保之训，提携闵闵，若农之望岁。诱之以诗书之乐，滋之以劝讲之良，示之以听纳之宽，导之以决断之明。久而不忘，遂以成性。方将率德以自广，致养以尽诚，而命之弗知，哀恫邦国。临朝惘然，未知攸济。易月之制，既弗敢违，因山之期，兹复以告。是用博访于卿士，受命于祖宗。惟德之至不可以名言，而功之隆不可以数举，敢因古人一惠之义，益以累朝四谥之法，庶以尽子孙之诚而慰海内之望。谨遣摄太尉、守尚书左仆射、兼门下侍郎吕大防，奉册宝，上尊谥曰宣仁圣烈太皇太后。伏惟灵德在天，令名垂世，光配庙鹢，贲于太史，殁而不忘，永永无极。呜呼哀哉!」又上谥宝毕，群臣退赴宫门外奉慰，及慰皇太后。 
绍圣元年正月一日，群臣及辽国使、副诣西上合门进名奉慰。 
五日，侍卫马军都虞候吕真充灵驾都总管。诏元丰库支钱十万缗、绢七万匹，应奉山陵支费。从户部请也。又诏赐山陵修
      
奉兵士等特支钱有差。 
九日，启菆前一日，文武百僚诣崇庆殿奠酹。 
十日，启菆宫，文武百寮诣崇庆殿立班。礼毕，奉慰于皇仪殿门外，晡临讫退。 
十一日，朝临，至发引日止。 
十四日，礼部、太常寺言：「欲依学士院议，永厚陵于下宫告迁奉安英宗皇帝大行太皇太后御容祝文，其皇后行礼，欲称『孝孙嗣皇帝御名谨遣孝孙妇皇后妾孟氏』。」从之。 
十五日，内降御制太皇太后挽词四首，付礼部。诏以发引前一日，卤簿(仗)[使]陈(使)[仗]于宣德门外，辅臣宿本司。 
十六日，发引，上启奠于崇庆殿，祖奠于庭，遣奠于宣德门外，百官陪位，中门下侍郎苏辙读哀册。册文曰：「维元佑八年，岁次癸酉，九月丙子朔，三日戊寅，大行太皇太后崩于崇庆宫之寿康殿，旋殡于崇庆殿之西阶。有司奏谥曰宣仁圣烈。粤明年二月癸卯朔，七日己酉，迁座祔于永厚陵，礼也。菆殿帟空，祖庭燎晻，云似却以复凝，月虽辉而如惨。孝孙嗣皇帝臣煦临遣(殿)[奠]以兴哀，瞻振容而永慕。凤吟管以何悲，龙挟輴而若驻。羽卫罗阙，神仪布路。爰制近司，纪陈圣度。其词曰：皇矣大宋，宝命自天。重明累圣，跨成轶宣。正后在中，契于坤干。校任比姒，亦逾于前。有系自姜，源深积厚。功熙我朝，方、虎是偶。奄韩宅鲁，益昌厥后。月瑞日符自「逾于前」至此句「月」字共二十八字原脱，据《宋大诏令集》卷一二、《皇朝文鉴》卷三二补。，是兴大母。于铄大母，躬义率仁。居静犹地，含和如春。正素自禀，聪明夙闻。作合英祖，齐升并耀。受养神考，阴功善教。体道不违，惟德是 。元丰末命，帝念惟辟。听断勉同，以补天隙。拥佑
      
洛涧兮嗟备物之如在，逾巩岸兮知神游之不返。山川已兆于真宅，松 犹疑于故苑。呜呼哀哉!玉晦龙蛰，金藏鉴昏。泉阙掩夜，宫闱泣晨。车轨同兮虽来于万国，宝座闭兮唯朝于百神。鱼为炬以非日，鴈长飞而不春。呜呼哀哉!成内则于三朝，贻素风于千祀。致理之勤兮今已往，大道之公兮古如此。何远其家以为国，而忧其民之犹子。宜大书而作册，俾永光于宋史。呜呼哀哉!」上自崇庆殿步哭导梓宫至宣德门外，遣奠礼毕，衰服还宫。百官辞灵驾于 兮炉烟未消。想仙驭以何适，谢人寰而已遥。万乘号恸，哀缠九霄；千官缟素，雨泣东朝。呜呼哀哉!人与神兮变何速，秋复春兮时已徂。牺盈兮未忘于平昔，綍动兮难留于须臾。翼八翣以为卫，陈六衣而汜涂。呜呼哀哉!野苍茫兮人渐远，仗徘徊兮天欲晚。 神孙，立民之极。公以 人，俭唯化俗。衣有大练，奁无片玉。房闼不出，四海在目。信义由中，九夷思服。如鉴不尘，如瑾不缁。三事大夫，正直是咨。宗藩外戚，渗漉惠慈。人爵王官，虽畀不私。庙谒靡行，外朝靡践。池御靡临，唯政是勉。服御靡更，唯恶是善。庸示万方，为则为典。左右皇躬，日就月将。动有坛宇，居由范防。造次于是，寖隆且昌。如天清明，霁日之光。治化方成，忧劳亦至。外若平居，中潜构厉。坤轴轧以夜摧，月轮翩而晓坠。曾大化之靡怛，尚斯民之为义。呜呼哀哉!珠箔低垂兮云雾犹隔，繐帐髣
      
板桥。 
十七日， 臣诣西上合门进名奉慰，及慰皇太后于内东门。 
十八日，赐山陵修奉、提举、采石官以下钱绢，修奉总管以下银绢，各有差。 
二十八日，礼部言：「将题号太皇太后神主，谨按章献明肃皇后神主，题云『章献明肃皇后刘氏神主』。」诏依故事。 
二十九日，山陵使司言：「虞主至京，入琼林苑，依迎入右掖门例例：原无，据本书礼三七之六五补。，量排香灯、腰舆、伞扇、细仗导引入苑。」从之。 
