<!-- { "loadSidebar": true } -->
二十四年八月十二日，户部言：「契勘近承指挥，紫衣师号依旧给降书填。今相度，欲将今来请新法紫衣师号僧、道合纳免丁钱数内，甲乙住持律院、十方教院、讲院，并与依十方禅寺僧体例立定钱数，输纳施行。 
     
其十方禅寺并宫蹑道士，并依散众钱数上与减三分之一输纳。庶几事体稍优，乐于请买。」从之。 
二十五年八月十一日，诏人户身丁免丁钱可特放一年，以御前钱依数还户部。 
十一月十九日，赦：「人户身丁、僧道免丁钱，近降指挥放一年。已行约束，将已纳在官钱物理作来年合纳之数，尚虑州县巧以名色复行催理，仰诸路监司觉察，如有违戾去处，按劾以闻。」 
二十六年七月三日，诏：「昨降指挥，放免诸州军身丁钱一年，不住据诸处申请，乞将身丁绵、绢一 蠲放。勘元降指挥虽止为丁钱，缘事属一体，理宜优恤。可令户部将丁绵、绢并与蠲放一年。所放丁绢约计二十四万余匹，于内库支降本色绢并买绢钱各一半，应副岁计支遣。如有人户已送纳过数目，即与来年折除。如州县承今降指挥蠲放后辄敢擅行催纳，许人户径赴台省申诉。仍专委监司觉察，台谏弹劾以闻，当重寘典宪。仍令户部镂版，遍下所属遵守施行。」 
同日，三省言：「准诏蠲放民间一年丁绢之数，计二十四万匹。内十二万匹令与户部官商量措置收买，合用钱于内藏库支还。余十二万匹令内库支给本色，以惠细民。」沈该等曰：「昨降指挥，止为免丁钱。今陛下欲并与丁绢及绵全行蠲放，圣恩宽大，百姓蒙被实德。今岁丝蚕登熟，民间绢易得，置场收买，便可足数。」上曰：「不惟宽民力，且不失信于民。」该曰：「陛下功 
     
惠百姓，捐内府之藏以助民力，尧、舜博施仁不是过么。」上又曰：「近得一雨，甚可喜。」该等奏曰：「只如今日蠲放民间丁绢，便可召和气，致甘泽。」 
十一日，有诏：「近令内库支降绢并买绢钱近：原作「今」，据本书食货一二之一一改。，补填已放人户身丁绵、绢，及人户已有纳过数目，即与来年折除。尚虑州县将今来人户已纳之数巧作名色，却填别项积欠，致失优恤之意。令诸路监司路给暝下所属州县，仍各多出文暝晓谕，务令人户通知。如有违戾，依已降指挥，许人户越诉。专委监司觉察，台谏弹劾以闻，当重寘典宪。」 
十二日，诏诸州专令知、通取索逐县丁簿谷考岁数，依年格收附销落。如辄敢将未成丁之人先次拘催，及老丁不为实时销落，许经本州岛申诉，依条根治施行。如不为施行，实时经监司、台省陈诉。仍令监司常切觉察，台谏弹劾以闻，当重寘于法。」 
二十八年正月二十八日，直秘阁、荆湖北路转运判官罗孝芳言天头原批：「芳，一作芬。」：「荆湖北州县昨经残破，亡失版籍，乃有以丁增税者，根括人户，籍其丁口，使一丁受种七斗，以为税额。有元系一斗之税，而家有三丁，则增为二石一斗之税，不问其田之多少么。又请佃人户止有常平田而无己业，常平之租不可增数，而丁多于常平之田，则虚责其民田之人。欲望行下本路，许人自陈，令监司、帅臣选清强官吏核实改正。」户部言：「欲下湖北转运司，同本路提刑司、常平、安抚司取见诣实咤依，公共从长 
     
相度可否利便，保明施行。」从之。 
十二月二十三日，赦：「应开河人夫，虽已支雇钱，缘科差多日，有妨营运，可令本府取见乡分、姓名的确人数，与免今年身丁钱一半。如已送纳，与理作来年合纳之数。」 
三十年七月十九日，两浙转运司言：「湖州武康县每四丁绢一疋，自来并纳本色，不曾折钱。乌程、归安、吴兴、安吉、德清县每三丁纳绢一疋，自来听从民便，或纳本色，或纳见钱。州县旧例，一户三丁纳本色绢，二丁折纳见钱。又逐县丁产簿籍不明，并不逐时销注升降，将(来)[未]经拘籍丁名之人行下追催，号为腹撑丁，又名貌丁。既不收系省额，止以充州县支用。又将合催丁名预出由子，付人户收执送纳。有力上户及揽纳之人，多是搀先送纳本色，贫民下户，并须催纳见钱，折纳倍费，亏损下户。」诏令两浙转运司措置改正，出暝约束晓谕。如有违戾，许人户越诉。仍令户部行下其余州县，或有似此去处，亦仰依此改正。 
三十一年正月十四日，尚书左司郎中、兼权中书门下省检正诸房公事吕广问言：「昨任两浙运副日，被旨措置改正湖州丁绢不均等事。今照得朝廷未行钞盐以前，岁计丁口，官散蚕盐，丁给盐一斗，纳钱一百六十六文，谓之丁盐钱。自行钞盐之后，官不给盐，依旧钱每丁增至三百六十文，谓之身丁钱。至大蹑中，湖州申明，令三丁折绢一疋。当时绢贱，未有陪费，其后绢价增长，陪 
     
费渐多。宣和中，唯武康知县姓朱人将本县保甲依法编排，见得丁数增添，遂申朝廷，将所增丁口均入绢数，趱成四丁纳绢一疋。其余五县，后来丁口虽增，不曾均趱，至今三丁犹当一绢。盖缘逐县例将宽剩人丁不行注籍，暗收丁钱，以资他用。籍既不明，无以谷考，所增钱数不尽归官，凡公吏、保正长皆得侵隐，而又丁籍岁终既不开收年额，所催止凭旧籍，遂至老病死亡更不除减。民间既苦绢价陪费，而又虚抱合消之数，由是民力日困。本司相度：若令逐县差人巡门根刷，徒有搔扰，遂措置申明印给甲状甲：原作「申」，据下文及本书食货一二之一三改。，从本州岛每县差官一员，责付逐乡保长俵散。每三十户结为一甲，自书本户的实丁口，结罪递相委保。所有以前隐落，更不坐罪。唯今来状内隐落不实，许人陈告，断罪追赏。其甲状付所委官拘类，取见逐县增添丁口，趱入旧额，依仿武康体例增丁减绢，以宽民力。除行下本州岛县并散给印暝乡村晓谕，及于所给印暝、甲状前朱印申说：『今来正缘人户送纳身丁钱、绢太重，措置括责，要见所增丁数，趱入旧额，均减丁绢，即非要添丁额以增绢数。』使人户通知，不致疑惑。今诸县推排稍已就绪，且举长兴一县论之：元管丁五万一千有零，今排出八万三千，比旧约增十分之四。旧额理绢一万七千，每丁纳绢一丈三尺，合折钱二贯三百有零。今据排出人丁均减外，每丁止纳绢八尺有零，合折钱一 
     
贯四百，委是民力稍宽。访闻昨来作弊欺隐丁口之人，今既改正，奸计不行，却乃扇摇人户，称是官司排出丁口比旧增益天头原批：「益，一作溢。」，谓要增添上供岁额，非是欲于逐一名下递相均减。仍闻逐县事体不同，亦有排出人丁所增数目不多去处，妄说官司，欲以增数最多县分与诸县衮同，通一州绢额均摊。以此民间不免疑惑。兼虑有侥望希求之人，不知朝廷措置本意恤民，却将增出人丁陈献利便，妄乞别项拘催，以为额外羡余之数。如此，则一州民力愈困，必致逃移。照得湖州申到岁额身丁紬绢八万一十六匹二丈七尺三寸四分，递年别无增减。欲望明降指挥，上件身丁紬绢止依旧额催理。所有今来排出丁口，逐县各将元额均敷，不得辄增旧额。先次行下户部、运司、湖州照会约束，仍有妄献利便扰民之人，亦乞重作施行。」 
三十二年四月十八日，安丰军言：「近缘金贼侵犯，未成伦
绪天头愿批：「绪，一作序。」，僧道免丁钱难以办集。」诏权与展免一年。 
五月二十一日，权发遣湖州陈之茂言：「两浙丁钱，自皇佑中许人户将土产紬绢依时价折纳，谓之丁绢。乌程诸县，每四丁纳绢一匹，长兴县每五丁纳绢一疋。今之措置，盖有二说：一、欲将岁额为定数，却以续增之丁均入岁额，不必拘以四丁、五丁为一绢。如此，则丁口既增，丁钱亦减，朝廷不失常额，民亦易于输纳。一、欲将绢钱每疋作五贯纽计折纳。向若只纳本色，缘 
     
百姓僻居郊野，艰于凑成端匹，付之揽户，多取价直。是纳丁之家虽使纳本色，其实与折钱无异。况畸零合钞，少者四户，多者八户或一二十户，无缘人人得钞，乡司作弊，重迭追呼。」于是户部言：「今欲下两浙转运司行下本州岛，将人户所纳丁绢如愿本色者，即依已降指挥与别户合钞，凑成端疋送纳，各给凭由。若愿纳钱，即听从便。其所乞折纳绢价，如别无亏损官私，即依所乞施行。今后增减丁数，即不得损益元额。」从之。 
孝宗隆兴二年四月二十六日，知常州宜兴县姜诏言：「本县无税产人户，每丁纳丁身盐钱二百文足。第四、第五等人户有墓地者，谓之墓户，经界之时经：原作「径」，据本书食货一二之一五改。，均纽正税外，又令带纳丁盐绢，作折帛钱输纳。本州岛管下晋陵、武进、无锡三县，皆于众户田产上均纳，独是本县纽在下户带丁收纳，致人户不得已将父祖坟墓遗弃逃亡，或典卖与人，在上耕种，使枯骨暴露，情实可悯。欲乞依三县一例均纳。」从之。 
干道元年二月二十二日，诏：「朕以泪雨不止，有伤蚕麦，自二十五日避正殿，减常膳。其浙东、西路灾伤人户合纳干道元年身丁钱、绢，临安府、绍兴府、湖、常州并与全免一年，温、台、明、处州、镇江府并各减放一半。将减下之数，于内库纽支银、绢，拨还户部。」 
三月十六日，三省言：窃虑州县奉行不虔，依旧催理，有失宽恤之意。诏令逐州府遵依已降指挥，如有违戾，许人户越诉，当职官 
     
吏重寘典宪。 
四月四日，诏僧、道年六十以上并笃废残疾之人，并比附民丁放纳丁钱，自干道元年为始，仍令州县出暝晓谕。 
二年四月七日，臣僚言：「民户岁各有丁身钱，州县按籍拘催，虽一夫不可幸免。至逃亡死绝，自当开落。去岁二浙水涝，疾疫相仍，咤而死亡，其数颇多。圣恩宽恤，已免当年丁钱。窃闻今岁州县起催，乃以虚名追实钱，或老耄幼弱为之代输，或耆保邻里为之偿纳。百姓饥饿之余，自纳身丁已似不堪，而况更为他人输纳 矧所得甚微，而为细民之害不轻。欲乞行下诸州覆实开落，仍令监司按察。」从之。 
五月九日，臣僚言：「两浙路去年百姓以疾疫死亡、以饥饿流移者至多，州县丁籍自应亏减。窃闻州县按籍而催，尚仍故目，官吏急于逃责，将年未及之人籍为成丁，或密计所亏之额，多取之于见存之人，或抑令保正长合力偿备。欲望特降指挥下两浙州县，覆实流移死亡丁数天头原批：「覆，一作核。」，保明申上，权行倚阁。候将来流移归业，中小成丁，仍令渐次增补。不过数年，自当复旧。」从之。 
