<!-- { "loadSidebar": true } -->
九月八日，臣僚言：「朝廷设置监司，所以寄四方耳目，职在纠察贪污，劝率部属。比来弹治多出台谏，或是朝廷访闻，或因事罥罣，所部监司恬然坐视，全无擿发，偷安窃禄，辜负使令，遂致惠泽弗宣，闾阎受弊。一岁中，部内有似此违犯之人如及三人以上者，虽不及三人而或曾荐举者准此。其(司)[监]司并令吏、刑部开具申三省，具名取旨，不以去官、赦降原减。仍委御史台常切觉察。」从之。其后十二月二十二日，因臣僚言，又诏及二人以上者，令吏、刑部检举上件指挥施行。 
十五日，臣僚上言：「窃以审处经费，首自中都，可谓详节于内矣。凡外之财计非不广也，其患在于官吏经制无术，拘摧失时。欲乞明诏监司，讲出纳之节，樽冗费之源，郡邑之吏奉行有称者，许以名闻，稍加旌劝。」诏户部审详以闻。 
十二月十三日，诏：「帝王之盛，州牧侯伯致其外庸，以和庶政群吏之治，三岁诛赏。国朝以来，按察之权，分路置使，选用贤能，不轻付畀。比年擢任颇轻，职事旷废，窃据要司，吏民姗笑。掌漕事者，岁计匮 
     
乏，土贡阙供；司宪禁者，寇贼间作，刑罚未衰。常平不修水土之利，学校未闻人材之众。或依势作威，妄自尊大；或嗜利自营，漫不举职。欲重外寄，其可得乎!应今后若除提点刑狱、转运使、副以上，须选曾任州军、监司、台谏官、寺监长贰、郎中、员外郎；提举常平等官，许通选曾任通判、知县、寺监丞、馆职、博士。学行有闻，政绩显著，无赃私徒坐，非上书奸邪上等之人。并历任具名取旨差。仍令子细批书功过，三省岁终考殿最事状。仰三省参定立法，着于甲令，务在遵守，违者御史弹劾以闻。」其后二年正月六日，臣僚言：「新定监司之格，非上书奸邪上等之人亦许除授，则中、下之等皆在其选矣。比降指挥，上书奸邪等不得就试学官。夫试学官且犹不可，而况于一路按察之计，能为陛下宣布德泽，推行善政，仰副陛下绍述之美意乎 且上、下之等，相去何若，要之操奸邪则其揆一也。矧当人材盛多之时，诸路使轺不过数十辈，奚必用奸邪中、下等之人，然后竟其额邪!愿陛下深念国体所系，特降睿旨，应上书奸邪等并勿除监司。仍乞于近降指挥内删去『上等』二字。」诏依。 
二年十月十九日，臣僚上言：「窃见今日官吏，其内外亲属之有权者，玩法如无法，视监司长吏如无人。且监察御史，台属也，近者高宇为之，其兄高定令襄之宜城，恣横不法，贪污害民，刺举按察之官非独不绳其罪，又且荐其材。以 
     
监察御史之势，已能屈陛下至公之法，况宰相、执政、左右近侍之亲戚乎!伏望特降睿旨，监察御史以上及宰执大臣，其内外亲属敢有依势犯法者，监司长吏不得盖庇。如别因人言，上达渊听，其本路、本州岛按察官并严行典宪。内曾经荐举者，仍加等坐之，不以赦降、去官、陈首原免，则天下官吏皆知法不可屈，非特吏民受赐，亦震摄奸宄、整肃权纲之一端也。检会政和元年八月二十日敕，臣僚上言，郡县之间，贪污不法，监司失职，诏部使者振举职业，谨察贪吏。契勘朝廷设置监司，所以寄四方耳目，职在纠察贪污，劝率部属。比来弹治多出台谏，或是朝廷访闻，或因事罥罣，所部监司恬然坐视，全无摘发，偷安窃禄，辜负使令，遂致惠泽弗宣，闾阎受弊。今来所言，可令今后一岁中，部内有似此违犯之人，如及三人以上者，虽不及三人，而或有曾荐举者准此者：原作「付」，据前「九月八日」条相同小注改。。其监司并令三省具名取旨，不以去官、赦降原减。仍委御史台常切觉察。」诏申明天下。 
三年正月二十四日，尚书省言：「勘会昨降指挥，指挥州县、监司各修举职事，砥备朝廷差官点检，及已降手诏训谕。今差官往四路按察盐茶事，合依已降处分，应州县监司职事并许按察点检，若有违慢失职或修举奉公之人，并许举劾、保明闻奏。其画一并依前后察访条例施行，仍条具申尚书省。沿路不许受谒、出谒，不得受供馈及聚议会食之类，与第二等支赐，亦 
     
不得妓乐接送。有所须之物，如陈设家事什物之类，并合用官钱收买，不得取借，不得勾呼行人、市户、诸色人随行供应。如有公事，许当职官、见任官相见。所至州县如有冤抑，见在囚禁，照证分明，许实时疏放(乞)[讫]以闻。其挟私害法，妄言(感)[惑]众，即仰收禁，奏取旨。」诏依。奏报文字许赴入内内侍省投进，仍展限五日出门。 
二月十六日，诏监司不职者，可并依在京诸司例沙汰。 
四月十九日，诏：「(请)诸道监司置簿，应一路州司录事，各以其簿授之，将事之稽违、已经纠举者具载其上。候逐司巡历到，检察漕案，对簿所记，考其勤惰。岁终诸监司参较，定为优劣，悉闻于上，以俟升黜。」 
闰四月一日，诏今后监司不许任本贯或产业所在路分。 
九月二十三日，臣僚上言：「应御笔宽恤手诏，乞令监司类次，悉于孟月上旬印给，令民间通知。违者比(籍)[稽]缓制书律加二等。」从之。 
十二月十六日，诏：「艺祖削平僭伪，混一区宇，监观五代蕃镇之弊，专恣跋扈，封靡自擅，罔或率由于法度之内，失驭臣之柄，有末大之患。乃罢蕃镇，俾处环卫，遴简儒臣，出补方面，百五十余年，海内蒙泽。而分陕以西，大河之东，控制二虏，析路置帅，皆公卿侍从之良，州牧侯伯之选，统列城，握强兵，当重寄，廪饩之厚，卒徒之众，华资要职，宠异之数不为不至。比年以来，稍复纵弛，破制玩法，恃帅权、乘高势而为邪，无报国之心，有营私之实。或攘取帑藏， 
      
号为公使，规牟入己；或私役禁旅，营缮第家；资给过往，虚称白直；率米为酿不可以数计，科配军民，侵夺官酤，公私受害；搔扰番户，贱市贵物，不给其直；货赂交通，污蔑监司，耳目按察之官，曾莫敢言。至于理财备边之术，足兵之计，所当为者，恬不为恤，考其治效，蔑如也。今法度具备，期于不犯，疆土日广，期于富庶，而阃寄之臣辄肆抵冒，殊负眷注。比以数经恩宥，未欲致于理。自今已往，敢有犯者，窜殛刑戮，当不汝容。仍仰监司耳目之官，详究逐项事理，各务按察弹奏以闻。」 
二十六日，手诏：「陕右宿重兵，制黠虏，本路所出既不足以充军储，故资以川蜀之供，茶盐之利，及自今降籴本、钱钞、金帛，相踵于道，岁以千万计。将漕之臣不闻画策以助邦计，而每以急阙上闻，期于必得。夫春秋租税之入，榷酤盐铁之征，一切失催，贱市亏折而不问，掌计之官且何赖焉!其各亲诣所部，条具州县出入之数，措置之宜，养兵裕民之术，实封来上，毋为空言。」 
六年闰正月三日，臣僚言：「应监司巡按，并乞依陕西已降指挥收买饮食药饵，其余并禁止。」从之。 
四月二日，诏：「今后按次之官行部，遇递马铺兵委阙，须得指定见少实数，牒所属照会，方得依条和雇。无文移及不支雇直者，(乞)[仰]重立刑名，仍许雇人越诉。」从臣僚请也。 
七月二日，诏：「应诸路监司不得抽取县镇公人充本司吏职，见供职人并放罢，违者以违制论。 
      
监司互按以闻。」 
三十日，详定一司敕令所奏：「臣僚上言：『近降睿旨，陕西路监司不得赴州郡筵会，及收受上下马馈送。欲乞应诸路监司及依监司例人，凡可按刺州县者，并依陕西路已降指挥施行。所有置司去处合得供给，官为(扰)[优]立正数，许令收受等。』诏依。令详定一司敕令所立法，申尚书省。本所今相度，欲乞依置司州府知州应受诸色供给之类，并听算请外，如遇出巡，给驿券一道，归司日罢。」从之。 
十二月十日，诏依条立到诸监司依监司例人凡可按刺州县者同。辄赴州县筵会及收受上下马供馈者，各徒二年。 
七年二月十二日，详定一司敕令所奏：「诸路监司供给，依置司处知州例支破。其出巡或被旨勾当公事，除沿路上下马馈送及筵会，自依已降指挥不许收受、趁赴(所)[外]，所有置司所在州，上路及归司馈送，缘知州所无，欲乞许令依旧例收受。其诸路依监司例人，并凡可按刺州县者，亦乞(无)[并]依诸路监司已得指挥施行。」诏依。 
十五日，尚书省言：「勘会除监司已降指挥，依置司处知州供给，遇出巡给驿券外，所有其余官司属官，欲遇出巡亦许破券一道，归司日罢。」诏依。 
八年正月二十五日，诏：「五礼新仪，州县推行未臻厥成，可令诸路监司因按部考察勤惰，岁择一二以闻，当议赏罚，以劝忠厚之俗。」 
八月十五日，诏：「诸路监司及依监司例人例：原作「依」，据前「七年二月十二日」条所述改。，凡可按刺州县者，今后出巡，除不许赴州郡筵会外，其 
      
上下马供馈并依旧。所有置司依知府、知州供给之类，并遇出巡给驿券指挥更不施行。」 
宣和元年六月(二月)二十一日，诏：「应除授监司，可遵守前后诏旨，择材望为众所推、曾任通判以上资任人充。」 
七月二十一日，臣僚上言：「先准诏：『监司按察一道，祖宗以来所任必更治民，资材两得，职事修举。近岁有初改官为监司者，资浅材薄，取轻一路，非使者之重。今后差除监司，并次通判以上资序人，具历任取旨差。』窃见宣教郎綦毋虑特差权发遣广东运判，毋虑自(政)[改]官后曾未三数月，遽有今来除命，诚如诏所谓资浅材薄、取轻一路，非使者之重也。」诏已降除命更不施行。 
二年六月六日，尚书省言：「臣窃见远方监司巡按所至，差人夫、户马多不依法。虽有应破之格，而州县夤缘多差，不以数计，走吏皂隶皆乘户马，负荷卒乘悉代之以人夫。自至传舍，往往又为所辖者受赂而巘遣之，复告逃亡，再行差补。一时搔扰，至于如此。宜部使者提纲一路，当正身洁己，使州县有所视 ，而身自违戾，将何以纠察官吏乎!欲望特降指挥，严行戒约，申明法令而告谕之。」诏申明政和六年四月二日指挥行下。 
十一月一日，诏：「近岁诸路诸司及帅臣添设属官冗滥，徒扰州县，无补公私。可除学事、盐香茶、市舶、坑冶、铸钱、木 、木植司、陕西都平货务属官及提辖直达纲运外，余并依元丰员额，以后添置员阙并 
      
罢。内学事、坑冶、铸钱、市舶司续添置官，及臣僚陈乞添设属官，并(请)[诸]州转运司管勾并罢。减罢官依省罢法。」 
