<!-- { "loadSidebar": true } -->
景德元年九月二十四日，诏谕祁州军民等：「朝廷已令修筑蒲阴城为祁州，去旧州百里许，将议迁焉，各宜知委。」先是，帝曰：「祁州城池不当要害，素不修完，将来戎人奔冲，已议更不固守，虽曾遣使密谕朝旨，候至时令入近便城寨，其城中人民未知，恐为官司所误。故有是诏。又诏：「祁州葺蒲阴县，徙居民庐舍，迁廨宇营垒，渐向冬寒，土功劳扰，所有官吏自来承受宣敕、公案、簿籍等，并且于旧州收管，候至来春修筑毕日移置。其旧州内外百姓等，如情愿往新州居止及欲徙于他州、只在旧处者，并听。」先是，河北转运司言，欲广蒲阴县城西北面各三里，以旧城墙为子城，其旧城百姓并令于新城及草市内分布居止，所占蒲阴县民税田除许自占外，余者蠲其(祖)[租]。旧州自来屯兵，不通漕运，令新城滨河路，易致军食，甚便。故 
      
有是诏。 
先朝誓书此节文字不全，似有脱简。，为贼声援，其蓄计不浅。况国家前年方修河北沿边故蒲阴城，再盟之后，寻即罢役。请下河东安抚司，诘其因依，或因贺干元节使人还，责以信誓，使罢修二城，以破未然之患。从之。
 方域 宋会要辑稿 方域八 诸城修改移并\qf上\Qf 雄\县\\州\\城 
      
雄(县)[州\城天头原批：「河北。」
天禧元年八月十六日，诏雄州李允则，自今如城垒颓坏，壕堑(垭寨)堙塞]，即渐令修完，不得创有兴修及差役近上禁兵。初，允则于本州岛大修门户墙，帝闻之，故有是诏。 
天禧三年五月二十五日，河北沿边安抚司言：「准诏规度雄州城北拥城，其地甚广，兼有准备材木，望令本州岛渐盖舍屋，冀行旅往来，有所障蔽。」从之。
 方域 宋会要辑稿 方域八 诸城修改移并\qf上\Qf 大名府城 
      
大名府城天头原批：「河北路。」
      
元丰六年十二月十四日，大名府路安抚使司言：「博州军资库有熙宁元年河北安抚使滕甫、吴充用空名敕告召人进纳见钱九千九百四十五缗，乞以修治本路州府城橹。」从之。
 方域 宋会要辑稿 方域八 诸城修改移并\qf上\Qf 澶州城 
      
澶州城天头原批：「河北。」
景德元年十月四日，知澶州张秉言，已调集丁壮修葺州城。帝以戎(冠)[寇]在境而内地遽有完葺，恐摇人心，命亟罢之。 
康定二年九月三日，知澶州张观言：「修城合用敌楼战棚，取今月二日兴工。」诏缓其造作，毋得张皇搔扰，城制不得过三十尺。
 方域 宋会要辑稿 方域八 诸城修改移并\qf上\Qf 瀛州城 
      
瀛州城天头原批：「河北。」按此条与

本卷前文(方域八之一六)完全重复。
庆历七年二月二十三日，河北安抚司言：「瀛州修北关城，甚是张皇，窃虑引惹生事，欲乞住修。」从之。 
六月十九日，北京贾昌朝言：「勘会瀛州昨展州关城，已填塞大壕空歇不便。缘诸处紧占兵士，无应副功役，欲乞且令开尚，放水通流，候今秋河上诸处休闲兵士，即并手修筑。」从之。 
熙宁元年八月十七日，瀛州言：「本州岛自地震摧塌城壁楼橹，检计人功、料物，乞朝廷指挥应副。」御批：「据所计材植、人兵、工匠数，亦不至浩瀚，其见役人实令分使不足。非久虏使入界，若拖延至日，城壁尚未具，观瞻诚 
      
亦不好。况河北灾伤轻可及全无事州军甚多，或且令尽刷见管厢兵，亦必大段有数。边防重事，不可一日阙备，其所乞事件，朝廷且须与竭力应副。可并如所请指挥。」 
七年七月二十八日，诏瀛州修城将欲毕工，可令军器监(监)壕寨计会本路监司一员，同按视驱磨，具依与不依元奏丈尺、工料，结罪保明闻奏。仍具有无未尽、未便利害。今后五路州军修城并依此。」
 方域 宋会要辑稿 方域八 诸城修改移并\qf上\Qf 沧州城 
      
沧州城天头原批：「河北。」
政和四年十月二十二日，通议大夫、充徽猷阁待制、高阳关路安抚使吴价奏吴价：原作「吴玠」，据后文改。：「准政和三年七月八日御前札子，相度到沧州淤淀城壕，分作三重置立中墠，面阔丈尺，依图开展。臣充提举，沧州守臣充管勾。又准今年六月十八日御前札子，候工毕，其管勾部役官吏等，可第其功力优劣来上，当行赏激。臣契勘沧州城濠自今年二月二十九日兴工，至八月二十六日了毕，所有一行官吏等实有劳绩。」数内提举官吴价，管勾行遣文字及往来点检催促、宣义郎、管勾高阳关路安抚司机宜文字王竞，管勾行遣文字及专一管勾事务、朝请郎、高阳关路安抚都总管司勾当公事梁康祖，朝奉大夫、权通判信安军、权管勾沧州似「似」上当脱姓氏。，诏各特与转一官，其梁康祖告令所属收掌，候服阙日给。
 方域 宋会要辑稿 方域八 诸城修改移并\qf上\Qf 来宾城 
      
来宾城天头原批：「秦凤路」。「来宾」下原有「

县」字，按此来宾城
乃秦凤路乐州之一城堡(见《宋史》卷八七《地理志》三乐州条，在今青海循化县东北)，并
非县，今删。
      
来宾城，崇宁三年以癿当川置。
 方域 宋会要辑稿 方域八 诸城修改移并\qf上\Qf 定西城 
      
定西城天头原批：「熙河路。」
      
元丰四年，于通远军北一百二十里置定西城。元丰五年，以定西城易置通远军，以汝遮堡为定西城。元丰六年闰七月十四〔日〕，熙河兰会路(置制)[制置]使司上增筑定西城通四寨文武官功状。诏五等皆赐银绢，第一等四人三百匹。
 方域 宋会要辑稿 方域八 诸城修改移并\qf上\Qf 定羌城 
      
定羌城天头原批：「以下俱秦凤路。」

定羌城，熙宁七年置，在河州境。
 方域 宋会要辑稿 方域八 诸城修改移并\qf上\Qf 宁远城 
      
宁远城
天圣十年，修赤蒿城堡，改今名，隶河州。
 方域 宋会要辑稿 方域八 诸城修改移并\qf上\Qf 伏羌城 
      
伏羌城
建隆三年置，管小寨十一，曰得胜、榆林、大像、菜园、探长、新旧水谷、圣林、丙龙、石人铺寨、驼项。熙宁三年，增置南城，改寨为城。熙宁三年二月二十八日，秦凤路经略使李师中言，废山丹纳迷川三堡，增收秦州伏羌寨为城。从之。
 方域 宋会要辑稿 方域八 诸城修改移并\qf上\Qf 德威城 
      
德威城
会州德威城，在旧清水河，政和六年置。
 方域 宋会要辑稿 方域八 诸城修改移并\qf上\Qf 韩公城 
      
韩公城
庆历初，守臣韩琦以秦州东西城外有民居、军营、恐资寇，元年十月己卯，诏增筑外城，乃广外城十一里，与内城联合为一城。秦民德之，号韩公城。兴功于元年十月 
      
三日，成于二年正月二十七日，广四千一百步，高三丈五尺，计工三百万。一云东西关城。 
元丰七年二月三日，赐秦州度僧牒百一十五修城。
 方域 宋会要辑稿 方域八 诸城修改移并\qf上\Qf 南市城 
      
南市城
真宗大中祥符九年三月二十五日，秦州请筑(城南市)[南市城]，从之。是城本曰南使，蕃语讹谓之南市。西南抵秦州百五十里，去渭州笼竿城八十里，秦渭相接，控扼西戎之要也。曹玮请用秦渭五州兵泊近寨弓箭手守城而居焉。异日戍兵代还，则别(慕)[募]勇士三千为南市城弓箭手处之。
 方域 宋会要辑稿 方域八 诸城修改移并\qf上\Qf 毕利城 
      
毕利城
熙宁元年八月十三日，秦凤路走马承受公事王有度言：「秦州修毕利城山孔珠堡，役本州岛六县义勇，乞与免诸般科配三年，权住今冬阅教一次。城下搬运粮草材植义勇及弓箭手、寨户沿路身死者，(及)[乞]量(友)[支]孝赠钱。」诏义勇特与免二年科配，因搬运粮草及工役身死者，每一人赠钱二贯文，弓箭手、寨户亦依此。
 方域 宋会要辑稿 方域八 诸城修改移并\qf上\Qf 甘谷城 
      
甘谷城

熙宁元年六月三日，李师中言：「准诏勘会昨展置甘谷城所拘占汤谷内田地，系与不系心波等三家，仍令玉韶、刘希奭与同蕃部首领标定界至，具诣实以闻。寻令王韶、刘希奭计会高遵裕，同往诸部族内体量，其间有 
      
蕃部摽拨却入官地土数多，今耕种不足者，却与元献纳内三分给还一分。其弓箭手亦不得执元额人数，只据合入官地土招人，却拣选精锐，退去孱弱。如此则不害边计，稍塞獘源。」诏(帅)[师]中令韶、希奭还诣蕃部所献地土，体问蕃部逐户的实情愿献地数，有非元初情愿者，并给还之。余依所奏。 
七月五日，诏秦州新筑大甘谷口寨城，赐名甘谷城，置知城监押守焉。 
二年二月八日，秦凤路经略安抚使司言：「秦州甘谷城通渭堡至古渭寨一带，弓箭手耕种堡子，已差官相度检计功限修筑次。」诏令孙永委差去将官相度，须量逐处地分所管人马多少，遇事宜保聚老小，能容着得尽，方为隐便。
 方域 宋会要辑稿 方域八 诸城修改移并\qf上\Qf 清水城 
      
清水城
政和六年六月十八日，陕西、河东路宣抚使司奏：「遵奉圣训，措置修复湟州古骨龙、会州清水城，并毕工。今先次条具到漕运应副等官，伏望优与推恩。」都统制官刘法已降制外，统制何权、赵隆，同统制辛叔詹等，奉御笔：何权转拱卫大夫、遥郡防御使，赵隆、辛叔詹二人并换正任防御使。统兵修筑清水河城官、统制刘仲武除观察使，辛叔献转遥郡防御使，中侍大夫、随军走马承受邓珪、刘彦遵、王端、李君谅各转一官，经略使赵遹、马防、张庄、姚古、李王惠各转一官。内有止法，回授亲属。应副钱粮孙转两官，程唐转两官，内一官除直龙图阁。应副 
      
熙河路刘韐、张仲英，已殁故，转两官，刘韐一官除直龙图阁，张仲英回授白身亲属。盖侁、郭充迪、张深各转两官，内一官除直秘阁。高卫、席贡除直龙图阁。军前照管张大钧转两官，内一官转遥郡刺史。修筑照管赵遇叙两官，应副本司官任谅、张构、梁兢各转一官。
 方域 宋会要辑稿 方域八 诸城修改移并\qf上\Qf 临洮城 
      
临洮城
大观(大)[元]年改为洮州。
 方域 宋会要辑稿 方域八 诸城修改移并\qf上\Qf 震武城 
