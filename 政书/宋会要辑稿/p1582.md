<!-- { "loadSidebar": true } -->
十一月十七日，诏曰：「朕夙承先训，恭绍丕基，赖二圣之贻谋，奉三灵之眷命，必藉众贤之助，以跻至治之风。详刑之局，掌法之臣，宜尽(京)[哀]矜，务从平允。牧守之任，绥养为先；漕挽之司，澄清是寄。至于令宰，实字吾民，所宜抚恤疲羸，蠲除苛察，布宽大之诏，流恺悌之声。布告遐迩，知朕意焉。」 
五年五月七日，皇城司言：「访闻在京诸色军人百姓等，讹言云道：『四月不戴皂角牙，直到五月脚沙。』恐是不祥之言，乞行禁止。」诏开〔封〕府严切禁止，如敢狂言，依法施行。 
七月十六日，知延州梁适言，保安军榷场虑有官员于场内博买物色，乞科违制之罪。从之。 
六年十二月一日，判大(明)[名]府夏竦言：「准朝旨，封下定州王德基所奏，近边无图之辈，有游堕拳勇，乞与羁管。欲望遇边防警急，长吏籍名羁管，的有材武，许保明，与殿侍散直。」从之。 
四日，臣僚上言：「益州路州县，乞今后诸色人不得远诣转运、提刑司举留官员，候逐司巡历到处陈状。」从之。 
七年六月二日，谏官上言：「风 
      
闻近年官员中有不修士检，不畏物议，锐于进取，纷然驰骛，遂有『五鬼』之号出焉。日近复闻有『六耗』、『七虚』之说，虽事类不一，良由被此名者更相(纔)[谗]愬，伺察出入，指定为疵。以是分曹成党，非议诋欺，渎我盛明，嫚我盛际，伤败风教，无甚于此。唐长庆中，八关、十六子者，于时朝政不纲，奸邪并进，是使 小得以朋比。自张又新、李续之窜斥之后，此风寝息。岂公朝盛际，宜有此事!伏乞下御史台觉察，特行禁止。如今后更敢妄以名闻上者，望于法外严行治罪。」诏令开封府密切觉察，如有浮薄之人撰写上件文字，许人指定姓名，具实封文字陈告，登闻 院、检院、开封府画时收接投进。勘鞫不虚，所犯人有官者重行贬削，无禄者便与决配；告首人优与官资，不愿身事者，官给赏钱五百贯。知情及同撰之人，首告并与放罪，亦依上项酬奖。」 
十月九日，判北京贾昌朝言：「河北诸州军及总管司等争饰厨传，以待使客，肴馔果实，皆求多品，以相夸尚。盖承平日久，积习成风，稍加裁损，遂兴谤议，为守将者不得不然。近永静军收买公用羊夌，剩取数目，偶因发擿，遂至彰露。其如诸处州县似此者多，衙前公人亡家破产、市肆商贾亏本失业者，不可胜数。欲乞应河北州军有公使钱，除管领军校接待信使，不得辄有减刻外，其余筵会迎送，并从简约，不得令衙前公人远诣诸处求买珍异之物。所买诸般公用物色， 
      
并须依准市价，不得亏损百姓。」从之。 
十二月十二日，诏：「访闻贝州来投军民，多行杀戮，以邀功赏，其令贾昌朝朝：原作「期」，据《长编》卷一六一改。、王信等严切约束，违者以军法从事军法从事：原作「运法从之」，据《长编》卷一六一改。。」 
八年正月十日，诏：「士庶之家所藏兵器非编 所许者，限一月送官，如敢有匿，听人告捕之告：原作「造」，据《长编》卷一六二改。。」 
十二日，秘阁校书、知相州杨孜言：「进奏院逐旬发外州军报状，盖朝廷之意，欲以迁授降黜示赏功罚罪，勉励天下之为吏者。积习因循，将灾异之事悉报于天下，奸人赃吏、游手凶徒喜有所闻，转相扇惑，遂生观望，京东逆党未必不由此而起狂妄之谋。况边禁不严，细人往来。欲乞下进奏院，今后唯除改差任臣僚、赏罚功过、保荐官吏，乃得通报，自余灾祥之事，不得辄以单状伪题亲识名衔以报天下。如违，进奏院官吏并乞科违制之罪。」从之。 
三月四日，诏诸传习妖教非情涉不顺者，毋得过有追捕。初，王则之乱，州郡大索妖党，被系者不可胜数，帝恐滥及良民而宽之。 
皇佑元年三月十二日，〔判〕北京贾昌朝言，乞依定州韩琦奏，定州界以北一概禁上采伐林木。从之。 
二年八月七日，环庆走马承受公事元舜言，乞禁绝边臣养放鹰鹘，如差兵士飞放，以违制论私罪。从之。 
九月二十七日，诏：「中书门下：朕绍承骏烈，祗服先猷，蹈道以临庶邦，谨宪而持大柄，驭其予夺，正以赏刑，悉任至公，靡容紊法。(此)[比]有憸幸，肆兴妄图，或违理觊恩，或负罪希贷，率求 
      
内出，间亦奉行，蠹政亏风，莫斯为甚。虽屡颁于诏约，曾未绝于祈求。兼虑臣庶之家，贵近之列，交通请托，巧诈营为，阴致货赇，密输珍玩，寅缘结纳，侵挠权纲。方务澄清，当严禁约；傥复逾犯，断在必行。重念成汤以六事责躬，女谒包苴之先戒；管氏以四维正国，礼义廉耻之具张。矧宗祀之(消)[涓]成，属祥厘之均被，嘉与中外，绌此非衷，勉于自新，以隆至治。今后应内降指挥(将)[特]与恩泽及原减罪犯者，并仰中书、枢密院并承受官司具前后诏条执奏，不得施行。及臣庶之家，如有巘行贿赂、结托贵近者，并令御史、谏官觉察论奏。咨尔丞弼，体朕意焉。」 
三年二月十九日，诏：「近侍之臣，考决大议，令利害晓白。尚虑轻肆之人陈舞空言，幸挠其端。夫利百而法乃变，令下而议不起，然后民听不眩而宪度行焉。自今有依前项事为议者，并须究知厥理，审可施用。若其事已上而验问无状，一当施之重罚。」时河北入中粮草既更用见钱法，恐要利者扇其事，故下是诏。 
四年二月四日，诏开封府：「比闻浮薄之徒作无名诗，玩侮大臣，毁訾朝士，及注释臣僚诗句以为戏笑。其严行捕察，有告者优与恩赏。」 
六月十一日，诏河北、河东、陕西沿边，今后不得夜间筵会。及令逐路经略安抚使、转运、提刑司觉察，如违奏裁。 
九月十七日，诏：「访闻诸州进奏官日近多撰合事端腾报，扇惑人心，及将机密不合报外之事供 
      
申。今后许经开封府陈告，如获，进奏官不候年满，优与授官出职，余递迁职掌；不愿本院转职，当议比类安排。本犯人特行决配，同保人等第断遣。同保觉察告首捕获，亦与免罪酬奖。监官不举觉，致有败露，当行冲替降官。仍今后只得以枢密院送下报状供申，逐处施行。」 
至和元年九月五日，诏：「比闻差官缮修京师官舍，其初多广计功料，既而指羡赢以邀赏，故〔所〕修不得完久。自今须实计功料申三司。如七年内损隳者，其监修官吏及工匠并劾罪以闻。」 
二年二月二十四日，中书门下言：「近日面奉德音，今后传宣内降，除依得法律赏罚外，余并仰中书、枢密院及所属官执奏。恭惟圣虑深切，盖欲杜请托之门，塞侥幸之路也。忠义之士，莫不称庆。以臣愚昧，复有浅见。且君上由中之命尚容执奏，而臣下过分之情未加裁损，非所谓尊君卑臣之义也。窃见近年臣僚有不循法律，以私党自任者，陈乞保荐，而执政之臣内防怨谤，外徇私情，明知违越，不敢阻难，必将所上表章进上取旨。陛下至仁待物，多赐允从，既从之后则便以为例，援例者众则法殆虚设。夫三尺之法，天下所共，岂有大君之命许执法而不行，群臣所求并违法而取旨!罔上附下，莫此之甚。乞今后中外臣僚保荐官吏、陈乞亲属、叙劳干进、援例希恩者，仰中书、枢密院、三司及所属官司，一例依前后条诏指挥，更不得用例施行，及 
      
进呈取旨，违者坐之。」诏可。 
嘉佑二年九月五日，龙图阁直学士、知谏院陈升之言：「近日内降恩赏颇多，虽许有司执奏，然亦时有奉行，亏损政体，无甚于此。臣尝观治世设官制禄，不以假人，必得贤才，乃授其任。今之任人，殊不及古。虽然，迁次补用之法，中书、枢密院国朝典故具存焉。若命一官，除一职，参之典故，故为可与，质之公论，不以为非，当议于朝、拜于廷可也。或典故所当得，其职事者不时上闻，朝廷故未尝抑臣下自陈，使之公言于朝，然后授之亦可也。不知有求之人，何故舍此而不为，必欲缘近习女谒而后进 是必自度于典故为不当得，所以去坦夷公直之途，而蹈邪险私曲之径也。伏惟陛下以大公至正临御天下，亦尝患近习女谒挠坏法律，故屡诏有司，事从中出者皆令执奏。然天地并容，曲从其欲，其间时有假贷，故侥幸之人习知如此，所以干请日甚一日也。料左右私谒之人，渎陛下睿听亦已烦矣，虽圣度含覆，将厌其喋喋无知者乎 但恤于小不忍，不能骤绝之也 臣历观前世，近习女嬖之说行，使人君赏罚之柄不得由至公之道，法度未有不陵迟，而国家未有不颠覆者。此臣所以夙夕愤孍，不敢不尽其愚，陛下不得不留神审计而速断也。愿特降诏旨，应臣下于法当蒙赏而未列上者，听其自陈，中书、枢密院参考典故以闻。如侥幸求内降指挥，委二府劾奏，正干请者之 
      
明文颁下。望特降诏付御史台，令告谕中外，使知朝廷立法必行之意，而人不敢犯。若有犯者，有司得以按劾施行。」诏令御史台、合门出榜告谕。 罪。如此行之，则中外不敢萌觊觎之心矣。此制若行，不罚一人而群下固已肃然矣。其蠹虽大，绝之甚易，在陛下一言，则天下蒙幸。」有诏从之，而升之复上言：「伏闻已降指挥中书、枢密院，应臣下侥求内降恩赏，许令劾奏，正干请者之罪，即未 
三年九月二十二日，诏开封府止绝百姓，不得以献送为名，制造御服之类，于街市乞贷钱物。 
十二月十一日，知成都府赵抃言：「传宣使臣，川中不得住过十日；内侍省官差出内臣传宣等，须日行两驿；所住处到发三日。」并依奏。 
英宗治平三年七月十二日，诏今后沿边大教，不得放士庶入教场绞棚观看。(从之)。 
治平四年七月四日，神宗已即位，未改元。侍御史吴申言：「乞察访豪民与妃嫔之家用赂为亲得官者，许人陈告给赏，削其官籍，没纳货赂。」诏令御史台、开封府察访以闻。 
十月二十五日，侍御史张纪言：「河南府本是故都，衣冠将相占籍繁伙，其如民力凋弊，甚于他州。」诏今后臣僚乡里田宅在河南府，不得陈乞骨肉充本府通判、知县，仍不得陈乞两人同时在彼。(从之)。 
神宗熙宁元年二月十六日，诏：「今后曾任中书、枢密院及节度使以上，所居第宅子孙不得分割。」 
十二月四日，诏：「今后内批降指挥， 
      
俟次日覆奏讫，即于当日行下文字，守为永式。」 
二年十月九日，诏：「金明池每遇传宣打鱼，今后只得令本池兵士采打，不得更差百姓。」 
