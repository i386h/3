<!-- { "loadSidebar": true } -->
四月五日，将作监言：「今来修制奉上尊号玉宝，欲乞依例下礼官讨论范样大小、分寸制度。所(以)[有] 玉册三副、玉宝一钮、金宝二钮并沿册宝法物，亦乞下太常寺专差知次第礼直官一名，赴文思院指说合用名件、色额、样制，以凭制造，务合典礼。」从之。 
同日，太常寺言：「修制至尊寿皇圣帝尊号册宝，检照制度礼例，册用 玉，简长一尺二寸，阔一寸二分，厚五分，简数从文之多少，联以金绳。宝用玉，广四寸九分，厚一寸二分，填以金，盘龙钮。寿圣皇太后、寿成皇后尊号册、宝，乞参照淳熙十二年加上寿圣齐明广慈备福太上皇后尊号册、宝(制)[制]度修制。」从之。 
七月十九日，诏修制奉上寿圣皇太后、至尊寿皇圣帝、寿成皇后尊号册宝行礼，都大主管官差通侍大夫、保宁军承宣使、入内内侍省都知刘庆祖，仍诏依都大主管所为名。 
八月九日，礼部、太常寺言：「寿圣皇太后金宝一钮，乞以『寿圣皇太后宝』六字为文；至尊寿皇圣帝玉宝一钮，乞以『至尊寿皇圣帝之宝』八字为文；寿成皇后金宝一钮，乞以『寿成皇后之宝』六字为文。」诏恭 
      
依。 
九月二十一日，诏寿圣皇太后、至尊寿皇圣帝书撰册文官、礼仪使，并差右丞相留正；寿圣皇太后、至尊寿皇圣帝篆宝文官，并寿成皇后书撰册文官，并差知枢密院事、兼参知政事王蔺；寿成皇后篆宝文官，差同知枢密院事葛邲。 
十一月四日，诏恭上寿圣皇太后、至尊寿皇圣帝、寿成皇后尊号册、宝，用正月一日。 
二十三日，礼部、太常寺言：「将来恭上寿圣皇太后、至尊寿皇圣帝、寿成皇后尊号册宝，参照礼例，前期集合赴行礼、陪位等官并应奉官，普赴大庆殿习仪，次习重华宫奉上尊号册宝仪。奉上尊号册宝前一日，礼仪使宰臣于皇城司，其余行礼等官并于丽正门外(侍)[待]漏院等处宿卫。」从之。 
二十五日，礼部、太常寺言：「检准淳熙仪制令节文，诸大庆大礼，发运、监司、提点坑治铸钱司同。诸州长吏奉贺表。所有将来正月一日奉寿圣皇太后、至尊寿皇圣帝、寿成皇后尊号册宝礼毕，系大庆典礼，合依上条施行。」从之。 
十二月六日，诏摄太傅奉上尊号册、宝，差右丞相留正；摄侍中奉至尊寿皇圣帝宝并读宝，及奉寿圣太后宝、寿成皇后宝，差知枢密院事、参〔知〕政事王蔺；摄中书令奉至尊寿皇圣帝册并读册，及奉寿圣皇太后册、寿成皇后册，差同知枢密院事葛邲；侍中诣至尊寿皇圣帝御(前)[座]前承旨并奏答及奏礼毕，差户部尚书叶翥；前导礼仪使并奏礼毕，权吏部尚书郑侨。押册案吏部侍郎三员，权兵部尚书兼知临安府张杓、吏部侍郎余端礼、礼部侍郎李巘。押宝案礼部侍郎三员，给事中胡晋臣、中书舍人罗点、右谏议大夫何澹。奏中严外办礼部侍郎二员，权吏部侍郎陈骙、权刑部侍郎吴博古。进接圭殿中监，国子祭酒兼权中书舍人沈揆。导册宝太常卿，将作少监、直学士院倪思。(与)[举]册官六员，起居郎诸葛延瑞、秘书省著作郎兼权起居舍人莫叔光、殿中侍御史范处义、右正言黄抡、监察御史计衡、林大中。举宝官六员，太常少卿丘崇、宗正少卿耿秉、秘书监杨万里、大理卿王尚之、司农少卿韦璞、中书门下省检正诸房公事王回。押药太常卿，左司郎中岳霖。奏解严礼部郎中，左司郎中沈诜、大理少卿吕公进。太常博士三员，赞引太傅、枢密院检详诸房文字杨经。赞引前导礼仪使、将作监兼权吏部郎官苏山。赞引太常卿，考功郎中楼钥。协律郎一员，吏部郎中陈扬善。大庆殿并重华宫进中严外办二员，知合门事兼客省四方馆事谯熙载、权知合门事兼客省四方馆事刘 。大庆殿并重华宫前导二员，知合门事兼客省四方馆事兼枢密副都承旨吴、权知合门事兼客省四方馆事韩侂(省)[胄]。大庆殿并重华宫进解严。合门宣赞舍人、点检合门簿书公事、充宣调令张进之。 
同日， 
      
礼部、太常寺言：「奉上尊号册宝前三日，遣官奏告天地、宗庙、社稷、景灵宫、宫观、诸陵攒宫，其应合排办事件，乞并依自来奏告礼例施行。」从之。 
九(月)[日]，御史台、合门言：「奉上尊号册宝，依礼例文武百僚陪位。缘重华宫殿内地步窄隘，欲乞宰执、侍从、两省、台谏、横行以上，并应奉官于殿下立班，余官于殿门外随宜趱那。」从之。 
十二(月)[日]，礼部、太常寺言：「将来奉上尊号册宝行礼，皇帝致词贺至尊寿皇圣帝，侍中承旨宣答；次宰执、文武百僚致词称贺至尊寿皇圣帝，侍中承旨宣答；次宰执率文武百僚拜笺贺寿圣皇太后、寿成皇后。所有称贺并宣答词，并乞令学士院修撰，其笺乞令礼部修撰。依礼例，仪仗导引，其用鼓吹合有导引曲，其用宫架乐合用乐章，乞从本寺具节次申学士院制撰，前期降付本寺教习。」从之。 
十七日，都大主管所言：「奉上寿圣皇太后、寿成皇后尊号册、宝行礼，奉册置于座前甘 、霍汝弼，读册吴回，读宝张宗尹，尚宫奏请前导关礼，承旨宣答王公昌，司言前导卢安仁，前导皇帝行礼梁彬老、世荣、符思永。」从之。
 礼 宋会要辑稿 礼四九 尊号 册尊号 杂录附 尊号 十二 
      
尊号十二
光宗，孝宗皇帝第三子，母曰成穆皇后郭氏。绍兴十七年丁卯岁九月四日，生于藩邸宫中。其日为重明节。二十年正月，赐名惇，授右内率府副率。三十年四月，授荣州刺史。三十二年九月，授镇洮军节度使、开府(议)[仪]同三司，进封恭王。干道七年二月，立为皇太子。四月，领临安尹。九年四月，以屡辞，乃免。淳熙十五年正月，参决庶务。先是，有诏曰：「地居子职，所当干蛊以振民；位正储仪，尤藉抚军而监国。礼经具在，史(谍)[牒]可寻。朕祗迪燕诒，敢云暇豫。痛矣非常之变，
割于罔极之悲。三年天下之通丧，方谨苴麻之制；百官族人之命戒，勉从素幄之权。谅阴既爽于不言，恭默更妨于思道。皇太子春秋鼎盛，夙夜严祗。久宣北极之辉，蚤辨南阳之牍。远稽贞观，决庶务于承华；近法天禧，见辅臣于资善。庶其习贯，助我财成。皇太子可令参决庶务。」至是每隔日与宰执并公裳系鞋相见议事，如有差擢，内自寺监丞，外自守臣以下，悉与宰执同议，除授讫以闻。守臣上殿参辞，除侍从外权免，并于议事堂纳札子，择其可施行者，同宰执将上取旨。十六年二月二日，受内禅，即皇帝位。年四十。绍熙五年七月五日，逊位于宁宗皇帝，退处寿康宫。 
庆元二年十月三日，上尊号曰「圣安寿仁皇帝」。册文参知政事谢深甫撰。六年八月八日，崩于寿康殿，年五十二。谥曰宪仁圣哲慈孝，庙号光宗。谥议起居舍人、兼权中书舍人、兼权直学士院(郡)[邵]文炳撰，谥册文右丞相谢深甫撰，哀册文知枢密院事兼参知政事何澹撰。嘉泰三年十一月八日，加谥曰「循道宪仁明功茂德温文顺武圣哲慈孝」。谥议中书舍人、兼直学 
      
士院颜棫撰，册文知枢密院事、兼参知政事许及之撰。 
绍熙元年正月一日，恭请上寿圣皇太后、至尊寿皇圣帝、寿成皇后尊号册宝，前二日习仪。前一日，有司设御幄于大庆殿御凫后之西，皇帝未御殿，于此易服。设册宝幄于大庆殿当中南向。设皇帝褥位三：一于殿上册宝幄之东，西向；皇帝出御幄立于此，以俟册宝降阶。一于殿下当中，面册；皇帝从册宝降 ，于此立并拜。一于殿下当中，南向。皇帝以册宝授太傅讫立于此，以俟册宝出殿门。又设以册宝授太傅褥位一于殿下当中，横陈。又设置册宝褥位一十二：六于殿下，南向，册东宝西；皇帝至殿下面册褥位立定，即置宝册于此，以俟授之太傅。六于殿下东阶之东，西向，册南宝北。太傅受册宝讫置于此。太傅、侍中、中书令、吏部礼部侍郎、举册举宝官、太常卿、太常博士，各有位于殿之东西阶下。太常展宫架之乐。是(以)[日]百官朝服集于大庆殿门外，列黄麾仪仗、鼓吹、禁卫于殿庭内外讫，前导官、礼仪使、合门官、太常博士分列于御幄之左右，百僚入就殿下位，东西相向。吏部礼部侍郎、举册举宝官、太常卿、侍中、中书令、太傅俱诣殿下西阶东向位立。少顷，皆自(自)阶升殿，立于册宝幄之西，东向。太常博士、太常卿立于西阶上之西，东向。皇帝服靴袍入御幄，易通天冠、绛纱袍。合门官、礼部侍郎奏中严外办，太常博士引礼仪使奏请皇帝恭行奉上寿圣皇太后、至尊寿皇圣帝、寿成皇后尊号册宝之礼。前导官导皇帝出御幄，殿中监跪进大圭。皇帝执大圭，殿中监进大圭讫，诣东阶上西向少立，以俟礼毕授大圭。诣殿上册宝幄前褥位，西向立。举册官入幄，举寿圣皇太后册兴，中书令奉册，吏部侍郎押册案。举宝官入幄，举寿圣皇太后宝兴，侍中奉宝，(部)[礼]部侍郎押宝案。次举至尊寿皇圣帝册宝，次举寿成皇后册宝，皆如上仪。太常博士、太常卿前导册宝进行，协律郎举麾，《正安》之乐作。凡举册宝并置册宝于(于)案，皆礼部职掌助举。前导官前导皇帝步从，侍中、中书令奉册宝降自西 ，至殿下当中褥位，南向置定。偃麾，乐止。凡乐皆协律郎跪俛伏，举麾兴，工鼓柷而后作，偃麾戛(故)[敔]而后止。侍中、中书令以下各诣殿东阶之东褥位，西向立。皇帝至殿下，面册褥位立，礼仪使奏请皇帝拜，典仪曰再拜，赞者承传，在位官皆再拜。内应行事、执事、应奉官不拜。重华宫并准此。举册官诣寿圣皇太后册案之左右，东西相向，举册兴，吏部侍郎押册案，先诣皇帝褥位前置(立)定，退立于东阶下，西向。中书令诣前，奉册进行，《礼安》之乐作。至皇帝褥位前，置册于案，中书令退，复西向位。举册官少立，太常博士引太傅诣受册祷位，东南向，侧身俛伏跪。举册官跪举册，皇帝搢大 
      
