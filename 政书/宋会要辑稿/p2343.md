<!-- { "loadSidebar": true } -->
六月二十一日，前知泉州、秘书监关咏责保静军节度副使关：原作「阙」，据《宋史》卷三三○《杜纯传》改。，不佥州事，坐买部内蕃客禁物亏价九十八匹，及于仁宗丧中用妓讴歌饮酒、不察子逸受赇故也。 
七月十四日，太子中舍、通判祁州孙祺监袁州盐酒税，坐越职言事，又布露所奏故也。 
八月五日，右司郎中、天章阁待制、新差知广州阎询落职知商州。询三月告归凤翔焚黄，五月发在道，而监察御史里行刘庠言：「询偃蹇自便。近岁人臣以不虔君命为高，积习骄慢，(寝)[寖]以成俗，请黜一人以励其余。」故有是命。 
十三日，监富国仓、屯田员外郎万及降一官，内殿崇班王从谨、西头供奉官戴宏皆勒停，坐受米湿恶，(怀)[坏]十八万石，法官以遇疏决请减，特有是命。 
九月十六日，太常博士、监察御史里行马默落台职，通判怀州，坐供职已来言事无状故也。 
十月七日，前知房州、职方员外郎董经臣勒停，坐用南郊赦擅放叛人景珣妻子。(祖)[景]珣亡入夏国，泾原路送珣妻子房州编管。后环庆路取珣妻子，欲抚养以间珣，则经臣于庆州，法司比附应奏不奏杖八十公罪，去官勿论。时镃有母服镃：此当是人名，而失其姓，则前必有脱文，俟考。，经臣特有是命，镃服除与监当。 
治平四年二月二十五日，神宗即位未改元。权提点广南东路刑狱公事、司勋郎中吕元规降知歙州；知英州、职方员外郎黄师旦追一任官，监洪州酒税。元规坐卤莽举(骇)[劾]、移谭余等公事赴韶州取勘，师旦因县尉王履亨捉到谭余作杀人贼，后勘得余无罪，为元规移送韶州取勘，疑履亨教唆，便枷禁履亨，及放免百姓黄真徒役，并借教阅兵级等罪故也。 
三月四日，御史中丞、工部侍郎彭思永降给事中，知黄州；主客员外郎、殿中侍御史里行蒋之奇降太常博士，监道州酒税务。坐言参知政事欧阳修闺门事故也。 
四月二十四日，右谏议大夫、权御史中丞王陶罢中丞，充枢密直学士、知陈州；侍御 
      
史吴申、吕景罚铜二十斤。坐不合过毁参知政事吴奎也。 
六月五日，郓州居住、兵部郎中致仕王逵宿州编管。先是，京东转运司奏：「逵凶险贪婪，干挠州县，本路之人比之盗贼。但干有利，无不为者。望送僻州军安置，永不量移。」至是，侍御史张纪继言，乞送广南远恶州军编管，故有是命。 
七日，龙图阁学士、工部侍郎、权知开封府傅求知兖州。先是，言事者累言求之不职，求亦自请补外，〔故〕有是命。 
二十二日，开封府推官、祠部员外郎、集贤校理窦卞知深州深：原作「擢」，据《宋史》卷三三○《窦卞传》改。。言事者以傅求不职，因连及之，亦自请补郡故也。 
八月二十二日，权发遣三司度支判官公事、屯田郎中皮公弼降知袁州，坐于搉货务买真珠喧竞故也。 
二十四日，都官郎中、知邵武军吴师服监南康军盐税务。以考课院言师服连三考俱在下劣等，故有是命。 
二十五日，太常博士、监真州粮料院孙邵武候今任满，更与监当一任。以台官张唐英言：「邵武妻余使过千钱，因而打詈其妻，典沿身衣物填还，后怀愤自割身死。案到，称余患心神不宁，恐非本情。乞酌情重行贬降，庶使余冤伸于泉下。」故有是命。 
十月三日，兵部员外郎、宝文阁待制傅卞知怀州，以侍御史张纪、里行张唐英言卞素禀奸邪，阴相附会，处在(京)[经]筵，不厌朝议，故有是命。 
十一月十六日，右谏议大夫、天章阁待制陆诜知晋州，坐延州不举职也。 
十二月四日，陕西路转运 
      
使、司勋郎中、权发遣延州薛向知绛州，坐处置边事失宜也。 
神宗熙宁元年二月十三日，京东路提点刑狱、光禄卿巩申知蔡州。以侍御史张纪言，申材识庸下，赋性(情)[猜]疑，滥处监司，首宜澄汰，故有是命。 
三月十八日，兵部郎中、知制诰宋敏求降刑部郎中，依旧职知绛州。祠部员外郎、秘阁校理郑雍，太常博士、集贤校理刘瑾，各降一官，与通判差遣，雍峡州，瑾睦州。右司郎中、天章阁待制郭申锡，户部郎中、集贤殿修撰龚鼎臣龚：原作「袭」，据《宋史》卷三四七《龚鼎臣传》改。，工部郎中、秘阁校理、同修起居注苏颂，员外郎、集贤殿修撰兼侍读周孟阳阳：原作「易」，据《宋史》卷三二二《周孟阳传》改。，屯田员外郎、集贤校理王汾，秘书丞、秘阁校理韩忠彦，各罚铜二十斤。坐在礼院定议皇亲婚嫁异同不当也。 
六月十六日，淮南转运使、光禄卿史照降太常少卿，知单州，坐体量知泰州曹元举疾愈不实故也。 
二十三日，太常少卿张颂分司南京，以前任知剑州日考课累在劣等故也。 
七月十二日，右正言、直集贤院、同知谏院孙觉降太子中允，依前供职，坐上言指名升黜两府大臣故也。 
八月三日，太子中允、直集贤院、同知谏院孙觉通判越州，以言事失实故也。 
十月二十八日，屯田郎中陈习监齐州新系镇酒税，坐于转对状内将不干己事夹带论述，指人过恶以逞私憾故也。 
二年三月十七日，前两浙路提点刑狱、司封郎中、直昭文馆、知桂州元积中，同提举两浙路开修河渠、虞部郎中 
      
胡淮，各降一官，积中仍落职，皆监当差遣。知常州王说、前常州武进县尉凌民瞻皆冲替。积中、淮坐浚常、润州运河不如法而劳獘百姓，及复望亭堰不利；民瞻坐首议复望亭堰及分料不均；说坐初与积中等连状奏浚河之利，朝廷遣使按视，乃更极论其害，及被劾，乃曰忘前尝连状也。事下辅臣议，以为民瞻当勒停。上曰：「朝廷以一路事付积中等，自不当听用民瞻，民瞻不足深罪。」令冲替而已。 
二十四日，都水监丞宋昌言降一官，通判冀州王庠等令冲替，同判都水监张巩等罚铜各二十斤，坐去年河决冀州枣强故也。时方委昌言治二股河，故特令夺官，领职如故。 
四月十八日，前知信州、都官郎中朱师道降监当差遣，坐在任日以二卒犯徒杖罪，决刺差互故也。 
二十二日，龙图(门)[阁]直学士、工部郎中、知秦州孙永降天章阁待制、知和州，坐帅镇亡状、奏报失实故也。 
六月二十二日，右谏议大夫、权御史中丞吕诲罢中丞，知邓州。以诲论参知政事王安石见利忘义、朋奸害政、商搉财利、动摇天下等十事，安石求去位，上命出诲故也。 
七月二十七日，著作佐郎、新知衡州衡阳县章辟光降湖南路监当。初，御史中丞吕公着言辟光不当干议岐王建外邸事，及素行贪猥，所至狼籍。上谕以言事不可加罪，然以辟光诚贪猥，乃止其素行绌之。 
闰十一月二十八日，知华州、都官员外郎郭源明监淮 
      
阳军盐酒税，坐理断白麟偷税公事不当，及申奏不实，通判以下皆会降，而源明又坐詈提点刑狱雷周辅，故特有是命。 
三年正月九日，彰信军节度观察留后、驸马都尉李玮责郴州团练使、驸马都尉，陈州安置。楚国大长公主薨，车驾幸其第，召中书入，恸哭，谕以玮奉养公主无状，故有是命。 
十七日，前知莫州、庄宅使柴贻范特追两官，寿州编管，顺安军签判、屯田员外郎王 移远小处差遣。贻范坐知莫州日，任内贷富人钱及市卖物有剩利， 坐鞠贻范事不尽故也。 
十九日，知潍州、比部郎中步翔特勒停，青州签判、库部员外郎薛维与监当差遣。翔坐知潍州日剩差人员、兵级送家眷，潍坐失点检，会降，特有是命。 
三月一日，皇城使、忠州团练使马捻降郓州钤辖，坐前知泾州不觉察孔目官周实受赇故也。 
七日，翰林学士范镇罢知通进银台司、兼门下封驳事。先是，谏官李常言，州郡官吏有时不俵常平钱斛与民，而使民虚出息二分入官者，上令常具州县所在官吏姓名闻奏，欲劾治之，而镇封还中书札子，以为常但风闻言事，不当使之具析。中书以圣旨喻之使下，至数四，终不肯。会司马光乞罢枢密副使，许之，而镇又封还诏书，言光不可罢，且自请解封驳事，故有是命。 
二十五日，右正言、直集贤院、同修起居注孙觉落职，知广德军。始，上欲使觉体量开封府界散常平有无抑 
      
配，觉奏敢不虔奉圣旨，即日治行；既而张戬等言不当遣，觉因固辞弗肯往。上以为反复，故绌。 
四月八日，户部侍郎、守御史中丞吕公着为翰林侍读学士，知(颖)[颍]州，坐数言事失实也。 
二十二日，右正言、秘阁校理李常降太常博士，监察御史里行张戬、太子中允权监御史里行王子韶，并落台职，与知县差遣。常坐言散常平钱，州县有不散而徒使民出息，(今)[令]具州县官吏姓名至五六，终不肯(其)具；戬坐侵(悔)[侮]柄臣，诬罔事实；子韶坐所入章疏与面奏事反复不一故也。 
二十四日，右谏议大夫、知制诰宋敏求罢知制诰，坐不草李定除御史制词及自以疾乞罢职故也。 
五月十四日，工部郎中知制诰李大临、苏颂，落职归班，坐除李定御史，累格诏命不下，妄引诏中丞荐举条贯故也。 
二十一日，皇城使、开州团练使沈惟恭除名，琼州安置，进士孙棐处死。棐为惟恭门下客，惟恭以干求恩泽不如所欲怨朝廷，假他人指斥乘舆之言以语棐，因伪撰近臣章疏，巧为谤讟，词极切害故也。 
六月二十七日，秘书丞丞：原作「省」，据《长编》卷二一二改。、集贤校理、同知谏院胡宗愈落职，通判商州。手诏：「宗愈自领言职，未尝存心 补朝廷治道，凡进对论事，必巘伏奸意，含其事情，旁为邪说，以私托公，专在破坏正理，中伤善良。所为如此而置之左右前后，岂非所以自蔽聪明!气焰奸慝气焰奸慝：《长编》载此四字于前「自领言职」之上，似是。，可落职与外处差遣。」 
七月二十五日，前知杭州、龙图阁学士、 
      
右谏议大夫祖无择责授忠正军节度副使责授：原无，据《长编》卷二一三补。，不佥书州事。丁忧人屯田郎中任浩追一官人：原无，据《长编》卷二一三补。，勒停，经恩未得叙用。国子博士致仕钱羔羊追一任官，衢州编管。殿中丞致仕王景追一任官，勒停。泗州参军张应岩追参军敕，明州编管。监杭州军资库、司法参军孙辅特冲替。无择坐知杭州日借贷官钱，受浩等告嘱，法寺言已会德音，无择、羔羊、应岩皆特断，而余如有司所奏。 
