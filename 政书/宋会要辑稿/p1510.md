<!-- { "loadSidebar": true } -->
星坼前去体量诣实，常平官娉延寿先次勒停，余监司并守臣一一并具名奏臣一一：原作「二」，据同书食货五九之一七改补。。一路义仓，可并特通融支拨赈济，应灾伤流移地分，并令依法放免租税。体量得逐州人户咤去秋霖雨薄收，人民阙食，汝州诸县艰于赈济，致有流移饥殍。唐、邓州县已依法检校放税租外依：原脱，据同书食货五九之一七改。，赈济管下诸县饥殍流民共三万八千余人。均、房州诸县放税不尽，致自冬及春以来，往往聚为盗贼。」诏以房州知通、逐县知县并冲替，汝州知、通各降一官，唐、邓州知通各转一官。 
六月二十七日，开封少尹虞燮言：「去岁诸路水灾，今夏二麦大稔，秋田倍收。一岁之熟，未足以尽补疮痍，尚虑监司、州县例行催科累年之欠，乞行约束。」从之。 
十月十九日，诏：「两浙连年灾伤，今岁方始丰熟丰：原作「豊」，据同书食货五九之一七改。，应积欠不得一并催理，并限三年带纳。」 
十二月十六日，监察御史周武仲言：「淮甸旱暵，蒙付以使事。赈济莫急于钱米，而州县往往无之，望依淮南许依邻近发义仓充拨支遣，并京西路汝、(颖)[颍]等州灾伤放免租税指挥，豪民大姓有愿出积粟者，乞藉其名，酬以官爵，其次与免差科一次。所在系官山林塘泺有可推以利民者，乞暂绝其禁，听饥民采食。其利商旅般运，应邻近路分及沿江州军载斛米舟车，并乞与免沿路力胜钱，堰闸、关津不得谷留。」从之，仍许通一路义仓兑拨支给。其流移地分如合放免租税，并合依条，内豪民出粟，不得抑勒。 
二年八月二十日，知寿春府侯益言：「臣昨缘去岁秋田旱灾，曾具奏乞依政和七年正月二十六日指挥，许客人于丰熟去处兴贩
米斛丰：原作「豊」，据同书食货五九之一八改。，前来灾伤去处出粜，与免沿路力(升)[胜]税钱。后来本府夏麦收成，其上件指挥已行住罢。今岁秋田复又旱损，欲乞依宣和元年十二月十六日指挥行下。」从之。 
十二月二十五日，诏：「睦州及管下应避贼者，令所在官司多亏存恤，借与官屋、僧舍居住。内有不能自存之人，依条赈济，疾速施行。」 
六年七月九日，诏：「两浙州县人户积欠常平及围田钱、米，元降指挥展限三年起催，今已限满。访闻本路春夏水潦害民田，民至流徙，已令将赈粜官米拯济艰食。所有积欠及围田钱米，特更展限一年，候丰熟日丰：原作「豊」，据同书食货五九之二○改。，依条催理。」 
八月十九日，诏：「两浙路州县违法闭籴，邀阻客人，米价翔踊。仰提刑、廉访体究水灾去处，令常平司赈济。州县闭籴邀阻，速令禁止。」 
十一月十九日，南郊制：「应河北、京东、河东路民户曾被劫掠或焚烧庐舍，委州县多方安集，早令着业，与免诸般差科二年。」 
同日，南郊制：「访闻外路夏秋之间，阴雨积水，占压民田，或河防溃决，冲注乡村，县官坐视，并不措置。如措置有方，实有劳效者，保明以闻，当议特功旌劝。」 
钦宗靖康元年六月十四日，知磁州赵将之言：种师中兵溃，有被伤之人疲曳 
       
道路甚多，臣已随宜措置出暝招收，权置一医药院收管医治。如臣一州所医，已二百余人，切虑别路州郡尚多有之。乞下诸州，将重伤者每人支绢一疋、钱一贯，轻伤人半支，并以系省钱物充，仍委守臣当官给付。依已降指挥，将(诏)[招]到溃散人并发上边应援太原外，有被伤未堪驱使人，并且令逐州医治，候平愈日，逐旋结队发遣。」从之原书天头注云：「『从之』下有《宋朝大事记》一条」。。以上《续宋朝会要》。 
高宗建炎元年五月一日，赦：「应遭金人杀戮，暴露遗骸无人认者，许所在寺院埋瘗，每及一百人，令所属勘验，给降度牒一道。」四年八月十八日德音、绍兴元年正月一日德音、九月十五日赦、二年六月十二日赦、九月四日赦、四年九月十五日赦、九年五月五日赦、十一年三月五日德音同此制，但或以百人度僧一人，或二百人度僧一人，或致祭黄箓水陆，或比折紫衣师号。 
九月十六日，诏曰：「访闻陕西至京及诸路有亡殁战士遗骸，不曾收瘗，功以连岁兵革，暴露转战，使士卒流离道路，朕甚悯之。仰三省行下诸路措置掩瘗，疾速施行。」 
三年六月十二日，都省言：「渡江之民，溢于道路，其饥饿者无饮食，疾病者无医药。」诏令淮南、江、浙转运司量给钱米赈给，其病患者差官医治，务要实惠及民，不管少致失所。 
四年二月二十三日，诏：「应士庶家属有被驱虏脱归之人，令所在存恤，量给钱米，于寺院安泊，审问亲属所在，差人津发前去。」 
四月二十八日，上谕辅臣曰：「朕闻明州遭寇焚爇，不余片瓦，井邑丘墟，使民骨肉离散，囊橐罄竭。朕力不能救，心甚悯之。可将已桩管米七千余石，令守臣均给城下人户庐舍被焚者，少助窘乏。」 
十月十八日，诏：「诸处流移百姓所在孤苦无依者，并仰越州安泊赈济，务在全活全：原作「令」，据同书食货五九之二二改。。其有不幸死损者，收敛瘗藏，并如近降指挥施行。」原书天头注云：「脱《咸淳毗陵志》一条。」 
绍兴元年五月二十五日，权发遣南康军甄采言：「本军经贼马之后，遗骸不啻万人。近降德音，每收瘗过一百人，给度牒一道。缘今来数多，乞每三百人降度牒一道，共乞降度牒二十道。其过多数目，亦只劝谕童行并力收瘗。」从之。 
六月七日，尚书省言：「切闻平江以北流尸两岸，遗骸颇多，乞下逐州差官一员，立限收拾埋瘗。」诏：「平江府须管日近掩瘗尽绝，令每及二百人，给度牒一道。本路提刑司检察，或尚有暴露去处，按劾闻奏。」 
十月二十三日，诏：「越州城内遗火，延烧民舍屋不少，致贫民无处居止，仰三省行下本州岛，分委官躬亲子细抄札。应寔曾被灾延烧下户，每十人作一保，结罪保明单甲、姓名申尚书省，以凭支钱赈给。应官私地基，许元赁人搭盖，依旧居住。其合纳房钱并地基钱，并与放两月。」 
十一月六日，知绍兴府陈汝锡言：「寻分委四兵官抄札人户姓名，四厩共二百三十 
       
余户。」诏令户部每户支钱二贯文，仰陈汝锡勾集赴都堂给散。 
二年四月七日，试秘书少监傅崤卿言崤：原作「松」，据《嘉泰会谷志》卷一五《傅崤卿传》改。：「淮东昨经贼寇，死伤者多，城郭原野遗骸狼藉。今来逐州守臣皆能遵奉诏旨，悉力收瘗，望功奖谕。」诏令学士院降诏奖谕。 
闰四月二十日，福建路安抚使司言：「检准赦文：『召募寺蹑童行埋瘗遗骸，每及二百人，给度牒一道。』缘本路地薄民贫，愿为僧道者颇多，深虑州县官吏并缘为奸，巧装人数，遂致冗滥。本司已下逐州县各委官一员专一点检，以千字文为号，候埋瘗寔及二百人，令所委官开具字号申县，县申州，州差官审寔保明申本司，本司别差官覆寔讫，保明申尚书省，计数乞给度牒。欲望特降指挥，如所委官及州县保明不寔，其所给度牒计赃以自盗论，庶几上副朝廷泽及漏泉之意。余路依此。」从之。 
八月九日，诏：「临安府被火百姓，许于法慧寺及三天竺寺等处权安泊，应客店亦许安下，免出房钱。其四向买贩木植、芦箔、竹筏，并不得抽分收税。官私房钱不以贯伯，并放五日。内孤贫不能自存之人，令户部省仓支米二千石付临安府赈济，仍开具赈济过人数以闻。」 
三年七月十一日，诏：「访闻真、(杨)[扬]、楚、泗、承州道路尚多遗骸暴露，令礼部给降逐州空名度牒各一十道付逐州，专委通判召募童行如法埋瘗。仍仰往来按视，每及二百人，即验实申州，书填度牒一道给付。」 
二十二日，诏：「昨缘兵马，闻山谷沟渠暴骨尚多，令礼部给降两浙西路空名度牒十道，委临安府召募僧行收瘗，不得有暴露。」以么阙雨泽，故有是命。 
九月五日，宰臣朱胜非等言：「近访闻泉州水溢，隳城郭，垫庐舍，已行下本州岛诘问问：原作「闻」，据同书食货五九之二四改。，且令诣实申尚书省。」上曰：「国朝以来，四方有水旱灾异，无敢不上闻者，故修省蠲贷之令随之。近日苏、湖地震，泉州大水，辄不以闻，何么 」诏诸路如有水旱等事，令监司、郡守实时具奏，如敢隐默，当寘典宪。 
十一日，宰臣朱胜非等言：「九日坼，朝天门外居民遗火，延烧颇广。」上恻然曰：「细民焚其室庐，生聚何从得食 必有甚失所者。可令户部支降米五百石，令临安府差官，就行赈济孤贫不能自存者，无或追呼，更致烦扰。」 
二十三日，泉州言：「本州岛县被水之家缺乏粮食不能自存之人，欲州委知、通，县委令、佐，先次取拨见管常平、义仓米斛，躬亲前去赈济。及被水渰死，其无主尸骸欲令本处量支官钱，如法埋瘗，无致暴露。今来深虑前项已科定钱、米应副不足，欲令礼部给降福建路空名度牒二百道，专充应副前项支使。」诏依，仍令本路漕司躬亲前去点检被水州县，奉行宽恤赈济等事件以闻。如州县奉行不虔，仰提刑司按劾闻奏，当议重寘典宪。 
四年正月二十二日，诏：「临安府见开撩运河， 
       
如□有遗骸，令守臣募僧行埋瘗。每及二百副，令礼部给降度牒一道，愿计价换给紫衣师号者听。」 
九月十五日，明堂赦：「应遭金人及贼寇虏遗弃下幼小，但十五岁以下听行收养，即从其姓。」六年十二月一日德音、七年九月二十二日明堂同此制。 
十二月二十七日，上谕辅臣曰：「刘光世、张俊两军渡江击贼，屡获胜捷，然有死于锋镝之下，朕所伤恻。向者韩世忠承州之战，亦有死事将士，既功褒赠，复令收其遗骸于僧寺隙地瘗之，岁度量童行守冢而厚恤其家。今可依此施行。」臣鼎曰：「圣恩及于存殁如此，将士闻之，孰不用命!」 
伤中之人，仰逐军并所在州县多方存恤医治，务要早获瘗安。其死事之家应得恩数，仰所属疾速取会，保明施行。」 五年正月十五日，内降淮南路德音：「应州县官吏军民咤战 
同日，淮南路德音：「勘会诸军过江掩杀贼马，内有阵亡官兵，已降指挥令本军存恤家属，无令失所。及差人收拾遗骸，前来镇江、建康府等处支破官钱，踏逐寺院比近空地，选差童行如法埋瘗，以时祭祀，每岁特与度僧一名。尚虑奉行灭裂，不致如法，仰镇江、建康府守臣常切委官点检。」 
