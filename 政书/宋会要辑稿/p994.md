<!-- { "loadSidebar": true } -->
或瘠薄甚而不勘耕，或不曾摽拨而不可耕，而出租课人有受其害者。又况输纳之际，专多端邀乞，水旱之变，官司艰于检放，寄养之牛，来自广西，乍遇寒冻，多有死损。其有置庄去处，人耕百亩，给牛一具，耕作既劳，犹多困毙。虑官吏之不虔，立赏罚以劝惩之。又遣省寺官以提领之，又命枢密院计议官躬诣州县乡村询究利害计：原作「谏」，据本书食货六三之一一○改。。欲望申敕所差官，所至询审的确利害，无或苟简，无或蹑望，必去其所害，成其所利。」诏札与李痴及营田司照会。 
六月五日，中书门下省言：「江淮等路措置营田，数年之间，皆无成 ，朝廷改置官庄，招召军民耕佃，给与牛具，借贷种粮，诚为良法。其营田司系提领江淮等路、委是阔远，难以周遍。今来淮甸复置监司，若不专委诸路漕帅就近督责，深虑咤循，废弛成法。」诏：淮东委蒋璨、淮西韩琎、江东俞俟、浙西汪思温，湖南、北、京西南路帅臣并带提领营田，内有见带营田大使、营田使田：原作「日」，据本书食货六三之一一○改。，即依旧各将本路州县。应营田官并租佃田土州县官勤惰，并依营田司前后已得指挥施行，仍各严切督责州县当职官疾速趁时接续措置，召客耕佃，毋致荒废田土，候措置增广，取旨推恩。其提领营田司限一月结局。 
九月二十八日，中书门下省言：「川陕宣抚使司于兴元府、洋州等处劝诱军民营田耕种，今夏二麦并秋成所收近二十万硕，补助军储，以省馈饷。」诏降诏奖谕。 
十月二十五日，诏：「诸路营田官庄收到课子，除桩留次年种子外，今后且以十分为率，官收四分，客户六分。」 
八年三月八日，左宣教郎、监西京中岳庙李痴言：「江淮置立官庄置立官庄：原作「置官庄庄」，据本书食货六三之一一一改。，庄贷以钱粮，给以牛种，可谓备矣。然奉行峻速，或抑配豪户户：原作「力」，据本书食货六三之一二、《建炎要录》卷一一八作改。，或驱迫平民，或强科保正，或诱夺佃客。给以牛者未必付以田付以田：《建炎要录》卷一一八作「可用」。，付以田者或瘠薄难耕，虚增田亩，攘佃户合分课子，以充其数，多鬻己牛以养官牛，耕己田以偿官租，反害于民。盖营田之策，宜行军中，乃古人已试之效，移之于民，闲田多，闲民少，以闲田付之，闲民、公私俱获其利；以闲田付之有常赋之民赋：原作「职」，据《建炎要录》卷一一八改。，种种为害「种种为害」当与前「反害于民」互移，《建炎要录》于前「偿官租」下作「种种违戾，不可概举」，而「常赋之民」下作「官吏希赏畏罚，其患弥甚」。二者互移与此正合，意亦通。又「种种为害」下当脱「不可概举」四字。。欲望申敕有司，严示惩戒，以闲田付之闲民，无闲民，则阙而不置。」诏令诸路提领营田官严切约束所属州县，常功遵守前后约束指挥，如有违戾去处，仰具名按劾，当重寘典宪。 
十九日，臣僚言：「蜀汉之师，难于粮运，然顷年吴玠讲营田于汉中，愿降玺书，问以大意，谓兵不可不养，粮不可不足，今日粮运，在赵开时其数几何，在李迨时几何，自降营田以来积谷几何，减损馈运之数复几何。俾制司、都转运司同宣抚司条具以闻，仍乞以法颁示诸军，使为矜式。」诏札付吴玠，仍令冯康国同共条画以闻。 
九年七月十四日，时上谕辅臣曰：「陕西土疆已复，兵食最为急务，首当经理营田，以为积谷养兵之计。可令楼照便宜措置。」
 食货 宋会要辑稿 食货三 营 田 
     
宋会要辑稿 食货三
营田
【宋会要】
绍兴十年二月十八日，臣寮言：「天下之费，莫甚于养兵，以其大利，所支甚费所支：原作，「支所」，据本书食货六三之一一二改。，非屯田则不可么。窃以荆州之赋仰给于营田者，岁省县官之半，愿诏诸大将取荆州已试之效，各于军中籍不堪擐甲者，分拨屯驻于所属州郡有旷土可耕之处，每五百人，用一部将元系良家子通晓谷穑者为之统率，官给耕牛，薄收租税，假以岁月，责其成效。」诏令诸帅措置。 
五月十四日，臣僚言：「淮甸、襄汉旷土弥望，倘择膏腴倘：原作「偿」，据本书食货六三之一一二改。，肆行开垦，获无费之大利，实经远之良策。欲望诏谕大臣广为营田。」诏令逐路帅、漕司措置，将荒闲不系民田摽拨付逐军充营田耕垦。 
九月十日，明堂赦：「勘会诸路州县营田、官庄所给耕牛，若实缘病患倒死，官司勒令陪还元价，仰提领官取见诣实提：原脱，据本书食货六三之一一二补。，除放施行。今后常切觉察，如依前违戾，按劾以闻。」 
十一月二十六日，臣僚言：「诸路州县兵火残蹂、遗民十无七八，比年虽有复归，视平日己田不能垦辟。又州县迫于吏责，官庄附种，兼而行之，一县之内，应籍者皆赴庄耕耨，己业荒废，多不能举。其间咤缘为弊，以官官附种为名官：原作「佃」，据本书食货六三之一一二改。，冒占膏腴，动至数千百石，州县不敢究治。如官庄有己田相远不能兼治者，附种户无所拨官田、岁止虚纳者，并令除放，所除数按视上户冒占之家均配与之，则每岁所入，不致亏失，而下户贫民得以少苏。臣愚，欲望令逐路选委强明监司一人遍行郡县，应有营田去处，核实均放。其帅臣、州县尚敢循前隐蔽，不肯公共商榷、力去民病者，并许按劾以闻。」诏：「人口附种田土并改正，如敢依前违戾，当议重寘典宪当：原作「尚」，据本书食货六三之一一三改。，余令本路营田官措置讫以闻。余：原作「除」，据本书食货六三之一一三改。」 
十二年五月十四日，江西安抚司言：「乞依指挥，选差右宣教郎、本司参议官阎彦纯兼提点营田公事。」从之。 
八月十七日，诏：舒州知州张瑗特与减一年磨勘，通判袁益之减二年磨勘，令、尉绍兴十年分在任及半年以上之人，与依本等赏格减半，内选人比类施行。黄州知州童邦直、通判章材、麻城县令赵善汶各展二年磨勘。并以淮西运判兼提领营田吴序宾言舒、黄州营田所收物斛殿最，合该赏罚，故有是命。 
九月十三日，赦：「勘会淮南等路营田本欲招集流亡，垦辟旷土，州县间有希赏，务为欺弊，虽以招诱为名，其实抑配民户耕种，循袭为例。仰监司督责所部州县悉遵成法，专集流亡，以究实利。不得科抑土著人户。如敢违戾，按劾以闻。」 
十三年闰四月六日，淮西运判兼提领营田吴序宾言：重别比较到本路州县绍兴八年营田所收物斛。诏：在任及半年以上之人与依本等赏格减半，余并依元降指挥推赏，内选人比类施行。 
八月三日，工部言：「淮东路官庄止系镇江府驻札御 
     
前军马都统制提领，今欲令本路总领官同共提领，内官庄不许侵占民田，及以种营田为名，私役人牛耕种己田。依律律：原作「 」，据本书食货六三之一一四改。，监临之官私役使，所《监临法》施行此句疑有脱误。。各立赏钱五十贯，许人告。如添置耕牛、器具，许于诸军粪土等钱内支，不足，申明支降。」从之。 
十一月八日，南郊赦：「勘会诸路州县营田官庄所给耕牛，若实缘病患倒死，累有约束，止令将肉脏等出卖价钱桩管，不得抑令佃户陪偿。访闻官司间有勒令陪还去处，事属违戾，仰提领官取见诣实，除放施行。今后常切觉察，如依前违戾，按劾闻奏。」 
十五年闰十一月十二日，知池州魏良臣言：「诸军营田须与本州岛守臣同共措置，相与协力，穷究利害。」从之。 
十六年三月三十日，工部言：「今参酌立定淮东、西、江东、两浙、湖北路每岁合比较营田赏罚，以绍兴七年至十三年终所收夏秋两料子利数内，取三年最多数，更于三年最多数内取一年酌中者为额，以本路所管县分十分为率，内取二分，奉行有方，民无论诉抑勒搔扰去处，分为三等，增及三分以上者为上等，依元格减磨勘二年；增及二分以上为中等，依元格减磨勘一年半；增及一分以上者为下等，依格减磨勘一年；若亏及元额最少一处者为罚。从本路提领营田官、宣抚营田使开具保明以闻。」从之。 
五月二十一日，鄂州驻札御前诸军都统制田师中言：「乞将绍兴十三年至十五年营田收到钱斛，于内取酌中年分立为定额。」于是户、工部言：「昨降指挥，军中措置营田，系将本路空闲田土广行布种，缘今来尚有闲田甚多，所收钱斛未至增广，难以便行立额。又缘未曾立定赏罚，窃虑无以惩劝。今欲将本军所属营田，逐辖使臣岁收钱斛数目，令总领司以递年所收比较，将增剩及亏损最多去处职位、姓名，申取朝廷参酌赏罚施行。」从之。 
十八年八月二十五日，知郢州赵叔涔言：「愿诏三省，委诸路总领官及都统制括责闲田旷土闲：原作，「间」，据本书食货六三之一一五改。，公共措置将合分屯军兵，于所在州军多给牛种牛：原作「耕牛」，据本书食货六三之一一五删。，广令开垦广令：原作「之」，据本书食货六三之一一五改补。，苟能自足所用，则今之所支上供粮斛，尽归朝廷矣，岁复一岁，其利可胜!勘会绍兴六年已降指挥，令诸军下不入队使臣、军兵及不能披带并拣退军兵等，有愿请佃之人，并依百姓体例，以五顷为一庄，官给耕牛五具并种粮等。其所收物斛，以十分为率，四分给力耕之人，六分官收。」诏令户、工部立法赏罚。 
十一月九日，户、工部言：「今立定诸军营田，主管官各以所管已耕种熟田外，将均拨到荒田措置增种过田顷，候至收成，从总领所保明，依格推赏，增五顷已上，减一年磨勘；十顷已上，减一年半磨勘；二十顷已上，减二年磨勘；三十顷已上，减三年磨勘。若不为措置增种者，并(领)[令]总领官、本军都统制开具 
     
职位姓名申朝廷，特与展二年磨勘。」从之。 
