<!-- { "loadSidebar": true } -->
十年十一月十一日，诏史浩以藩邸旧臣再登揆席，力求休致，已 所请，可特依曾公亮例，令赴阙入谢。浩以病弱无力乞宽假，别具陈乞入谢。诏从之。 
绍熙元年三月十六日，诏荥阳郡王伯圭到阙，差内侍任邦俊传宣抚问，并赐银合茶药。 
六月十日，诏太师、魏国公史浩：「庚暑方隆，宜加调养，当 
      
俟小愈，可即造朝。」既而浩言：「蒙荐赐宣召，臣以老病未瘳，尝三具辞免，准诏不得更有陈请。臣幽栖田里，人所不顾，独(猗)[倚]两宫轸记畴昔，不忘旧物，俾趋阙庭。纶言三锡，恩意鼎来。又蒙亲洒宸翰，有曰『至尊寿皇圣帝深念旧学之臣，见于慈训』，而陛下亦以违去之久，每怀注想。今臣宜体眷渥，亟为此来。诚以抱病行及半年，未有生理，正恐当此隆暑，跋履三江，霣命中途。乞降敕旨，许免此行，容臣一意调养。」故有是诏。 
二年二月二十一日，诏太师、魏国公史浩候到阙朝见等，许肩舆入至隔门里，仍令子孙一人扶持。同日，又诏令学士院降诏，疾速赴阙。
四月三日，太师、魏国公史浩言：「昨自引年休致，伏蒙至尊寿皇圣帝悯臣为系攀附旧臣，再曾入相，许给全禄，请给、人从、恩数等并依前任少保至少师日已得指挥。臣既为闲人，不管职事，乞将俸赐止依致仕禄格支破，吏卒悉从罢遣。」诏：「赋禄、给使，此寿皇圣帝优佚故老之恩，朕惟子道先于养志，当务增加，岂应镌削 所乞不允，不得再有陈请。」 
七日，诏太师、魏国公史浩孙定之特与循两资。以定之扶侍浩朝见，故有是命。以上《光宗会要》。 
庆元元年二月六日，诏皇伯祖太师、嗣秀王伯圭，可赐赞拜不名。以伯圭爵齿俱茂，特降是诏。 
六年五月十九日，诏左丞相京镗权令乘轿入内，趁赴朝参。以镗疮疡，特降是诏。 
嘉泰三年十一月十一日，南郊赦：「应 
      
文武升朝官以上致仕者，等第赐粟、帛、羊、酒。内曾任太中大夫、观察使以上，仍别作等差，务从优厚。」开禧二年以后明堂赦并同。 
同日赦：「内应士庶男子、妇人年九十以上，与依格给赐粟、帛等。令户部疾速行下所在州县就赐，于系省钱内支，具给赐过姓名闻奏，不得追扰。仍仰监司检察。」 
开禧三年三月十三日，诏项安世父奉议郎致仕项温恭教子以忠，屡宣劳效，特转朝奉大夫致仕，仍赐紫章服。以上《宁宗会要》。
 礼 宋会要辑稿 礼五九 〔配享功臣〕 
      
〔配享功臣〕此处原稿标目为「册命亲王大臣二」，核其文，实乃礼类「配享功臣」门之复文，见本书礼一一之一至一一之六，与册命亲王大臣无关。今易题。
      
〔绍兴〕十八年，监登闻鼓院徐琏言：「国家远稽三代，肇建原庙，凡是佐命配享与夫当时辅弼勋荣之臣，绘像于庙庭，以示不忘崇德报功之意。累朝佐命配享功臣不过十余人，今之臣僚与其家之子孙必有存其绘像者，望诏有司寻访，复摹于景灵宫廷之壁，非独假宠诸臣之子孙，所以增重祖宗之德业，以为臣子之劝。」礼部讨论，欲下诸路转运司，委所管州军寻访配享功臣之家：韩王赵普，周王曹彬，太师薛居正、石熙载，郑王潘美，太师李沆、王旦、李继隆、王曾、吕夷简，侍中曹玮，司徒韩琦，太师曾公亮、富弼、司马光、韩忠彦，各令摹写貌像投纳，绘画于景灵宫廷壁。从之按以上一段乃错简，本在下文绍兴八年三月条之后(参见本书礼一一之五)。。 
真宗咸平二年二月十二日，诏曰：「朕听政之暇，观书益专，遂见国初，始经王业，我太祖皇帝将膺帝箓，已肇人谋。当或跃之秋，属难艰之际，周微吕望，安能定不拔之基 汉匪萧何，无以左勃兴之运。时则有故太师、赠尚书令、追封韩王、谥忠献赵普，蕴负鼎之雄才，畜经邦之大略，首参密画，力赞沉机。辅弼两朝，出入三纪，茂岩(廓)[廊]之硕望，分屏翰之剧权。正直不回，始终无玷，播为巨美，勒在丰碑，实千载之伟人，庶九原之可作。烈魄未陪于严祀，彝章曷称于有知!遂俾缙绅，详求典故，考行既闻于余裕，出纶必 于通规。义着幽明，道符今古。宜以配 
      
飨太祖庙庭，仍遣官奏告本室。」 
八月二十五日，翰林学士承旨宋白等议，请以故枢密使、兼侍中、赠中书令、追封济阳郡王曹彬配飨太祖庙庭，故司空、兼门下侍郎、同中书门下平章事、赠太尉、中书令薛居正，故忠武军节度使、同中书门下平章事、赠中书令潘美，故尚书右仆射、赠侍中石熙载，配飨太宗庙庭。诏从之。 
九月二十七日，太常礼院言：「准诏定配飨功臣禘夆之日祀仪，请令有司先事设幄次、布褥位于庙庭东门内道南，当所配室西向设位板，方七寸，厚一寸半，笾、豆各二，簠、簋、俎、各一，知庙卿奠爵再拜。」诏可。 
仁宗干道元年十一月二日，翰林学士承旨利瓦伊等奏议曰：「伏以真宗文明章圣元孝皇帝绍隆景业，驯致治平。睿圣之功，诚起谕于邃古；忠贤之佐，亦协赞于大猷。爰举礼经，用陪庙食。有若尚书右仆射兼门下侍郎、同中书门下平章事、赠太尉、中书令李沆，往以硕望，宾于东朝，洎翊天飞，首登宰府，咸平之治，实着嘉谋。以方正端朝，以严重镇俗，始终待遇，冠于一时。太尉、赠太师、尚书令王旦，践历台枢将二十载，赞弭兵之论，兴旷世之仪，纪律用张，方夏咸乂，蔼然令德，洽于民瞻。忠武军节度使、同中书门下平章事、赠中书令李继隆，旧勋之门，克嗣前烈，沉毅有勇，倜傥好谋。从幸澶渊，实总兵要，奋威却敌，厥功茂焉。并宜列太室之庭，预大烝之飨，冀昭盛烈，允 旧章。伏请并配 
      
飨真宗皇帝庙庭。」诏礼官参议，诏可。 
天圣元年二月，枢密使钱惟演上言：「真宗皇帝将祔大宫，有司议以功臣配飨。臣先臣尚父、秦国忠懿王俶，勋隆奕叶，位重累朝。亲率王徒，平百年之僣伪；躬持国籍，献千里之封(强)[疆]。忠(忠)诚格于皇天，茂绩标于惇史。所以太祖、太宗命无下拜，赐以不名。洎先圣之纂承，念遗勋而益厚，举诸殊渥，萃此一门，在乎皇朝，诚居第一。至今清庙之内，未预配享。况吴芮归汉，甲令书勋；窦融入朝，云台画像。隋唐而下，侯王配食，方册之内，往例甚明。伏望依礼降诏，配飨祖宗庙庭。」诏两制与崇文院检讨、礼官同共详议以闻。翰林学士承旨利瓦伊等奏议，请钱俶配飨太宗庙庭。奏入不下。 
英宗嘉佑八年十月十九日，翰林学士王珪等奏：「准诏下两制定议，仁宗祔庙，当以何人配享。臣等伏以仁宗飨国长久，励精政治，以知人之明，得驭臣之体，是以豪英材杰乐为之用，外宣威灵，内经庙略，臣主感会，驯致太平。辅相则有故尚书右仆射、赠尚书令、谥文正王曾，忠允清亮，履德经哲，致位上宰，燮和大政。干兴之初，辅翊两宫，仗正持重，中外以安。所谓以道事君，无媿前哲。故太尉、赠尚书令、谥文靖吕夷简，聪明亮达，规模宏远，服在大僚，历登三事，左右皇极，勤劳王家二十余年，厥功茂焉。将(师)[帅]则有故彰武军节度使、赠侍中、谥武穆曹玮，敦诗阅礼，秉义经武，参谋帷幄，折冲万里，镇绥 
      
方面，隐如长城。加以恂恂循道，有古名将之风焉。皆有功迹，见称于世，伏请并配飨仁宗庙庭。」从之。以上出《国朝会要》。 
神宗熙宁八年六月二十七日，制曰：「功茂者赏惟其称，德厚者报不可忘。故命册褒崇，旧史有追封之典；祀祧跻配，前书存与飨之文。盖君臣之义，不独欲荣宠之于其生；抑邦家之光，实亦冀显扬之〔于〕不朽。惟时故老，翼我前朝，式敷诰于治庭，肆仪图于典礼。故永兴军节度使、守司徒、检校太师、兼侍中、魏国公、赠尚书令韩琦，才资沈伟，宇量恢宏，勇义出于至诚，朴忠可以大受。尽瘁于国，利无知而不为；任重于时，事虽难而必济。惠泽有加于四海，谋猷实纪于三朝。缅怀弼亮之勤，重起沦亡之痛。是用进登烈考之清鹢，俾序功臣于大烝，上以慰祖宗之灵，下以为忠义之劝。于戏!为臣至此，可无愧于前良；与国同休，庶永传于茂烈。兹惟盛美，以答元勋。可配飨英宗庙庭。」 
十年十二月二十八日，诏太常礼院讲求亲祠太庙、不及配飨功臣礼例以闻。 
元丰元年闰正月七日，太常礼院言：「今讲求到亲祠太庙，不及配享功臣，非所以称国家褒录祖宗功臣之意。禘夆之外，亲祠太庙，并以功臣配飨。」从之。 
二十八日，诏赠太师、中书令曾公亮配飨英宗庙庭。 
八月二十六日，太常礼院言：「依典礼今年十月八日孟冬荐飨太庙，合改为夆飨，并 祭七祀，兼配飨功臣。」从之。 
三年六月二十八日，详定郊庙奉 
      
祀礼文所言：「谨按《书 盘庚》曰：『兹予大飨于先王，尔祖其从与飨之。』《周礼》司勋，凡有功者祭于大烝。然则《书》之所谓大飨，即《礼》之所谓大烝也。烝，冬祭也。谓之大者，物成众多之时，其祭比三时为大也。方是时，百物皆报焉，祭有功宜矣。《礼记 祭统》：卫孔悝之鼎，铭曰『勤大命，施于烝彝鼎』。后世烝祭不及功臣，既不合礼，而禘夆及之，事不经见。梁初误禘功臣，何佟之以谓夏物未成而禘功臣为非典礼。至唐，韦挺亦曰禘无配功臣功臣：原作「不可去臣」，据《通典》卷五○改。，理不可易。今禘夆以功臣配飨，而冬烝不及，与经不合，盖因仍之误也。伏请每遇冬烝，以功臣配飨，其禘夆配飨罢之。」诏凡冬飨、禘夆及亲祠，功臣并配飨。 
四年六月二十四日，太常礼院言：「详定到太庙配飨功臣位版题号，稽参故事，在汉史所图名臣及二十八将，事异配飨。惟唐庙配食功臣，见于《通典》及《会要》，既着立朝爵位，仍题初赠官。故昨来议着所终及所赠官，以本唐典。今再看详，将检校官删除，自赵普而下并令一体外，所有后来缘恩加赠官，如以出自恩礼，义难不着，即乞自朝廷详酌。」(照)[诏]送礼院，如单书姓名，有无典据。礼院言，检详配飨功臣位版，单书姓名即无典据。诏用见赠官。 
崇宁元年二月九日，诏观文殿大学士、赠太师蔡确配飨哲宗庙庭。《政和会要》载上谓韩忠彦等曰：「确于哲庙甚有功，方皇太后当从神宗灵驾西行，确密有文字，令 
      
弟硕属内臣阎守懃达太后，请留保护。太后(请)[以]故辍行。保佑哲庙，晨夕常与俱，食以铜匕箸，至于饮水亦为之亲尝，为德甚厚。确文字今尚在。」故有是诏。 
