<!-- { "loadSidebar": true } -->
六月二十一日，宰臣司马光言：「请自今遇延和殿垂帘日，赴起居奏事。」从之，仍以足疮诏许乘轿，起居特免拜，及令男康扶掖入殿。《文昌杂录》：司马公光拜门下侍郎，辞避甚确，累遣御药院近侍召受告身，只日特垂帘，促令告谢，押赴门下，公即归私第。又遣入内都知张茂则宣召供职。国朝故事，惟宰相或间遣御药院近臣传旨，都知累朝未尝遣也。召受告身，只日特开延和，又遣都知宣召，皆非旧例，恩礼之隆，今昔绝拟。十一月二十九日，诏北使朝辞日，太师文彦博免起居。 
二年四月八日，诏太师、平章军国重事文彦博可自今后每十日一赴朝参，因至都堂议事，仍一月一赴经筵。以彦博累章乞致仕，故有是命。 
六月三日，诏护国军节度使、济阳郡王曹佾坤成节献寿崇政殿，特缀宰相班，减拜。 
八月二十一日，诏新知邓州、资政殿大学士韩维知汝州。维解机政出守，而其兄绛言其病悴，请汝以便医，故有是命。 
二十四日，诏赐文彦博、吕公着曰：「朕闻几杖以优贤几：原无，据天头原批补。，着之典礼，耋老无下拜，书于《春秋》。魏太傅锺繇以足疾乘车就坐，自尔三公有疾，以为故事，而唐司徒马燧亦以老病自力对于延英，诏使无拜。今吾耆老大臣，四朝之旧，德隆而望重，任大而忧深者，惟卿与公着而已。方资其蓍龟之告，岂责以筋力之礼 今后入朝，凡有拜礼，宜并 
      
特免。卿其专有为之报，略无益之仪，毋或固辞，以称朕意。」 
二十八日，文彦博上章辞不拜恩命，诏曰：「朕优礼师傅，达德齿之尊，以亟拜为可略，古之道也；卿谨严朝廷，明君臣之分，以不拜为未安，礼之节也。道并行而不悖，义有重而难移。勉徇所陈，不忘嘉孍。所请宜允。」仍诏公着以步履稍难，自今每遇入朝，特许令男一人入殿扶掖。先是，诏彦博等毋拜，既而固辞，不允。翰林学士苏轼言：「礼经八十拜君命，一坐再至。所谓君命者，传命而拜，非朝见也，然且不免。周天子赐齐桓公胙，命曰：『伯父耋老，无下拜。』公曰：『天威不违颜咫尺。』下拜登受。所谓无下拜者，无拜于堂下，非不拜也，然且不敢。锺繇以足疾乘车就坐，疑若不拜，然亦无明文。君前乘车，岂足为法 而马燧延英不拜，盖是临时优礼，无今后遂不拜之文。祖宗旧例，如吕端之流以老病进对，亦止于临时传宣不拜。今来彦博、公着今后免拜旨挥，自是朝廷优贤贵老，度越古今，无可议者。但有司合守典礼，兼恐彦博、公着终不敢当，不若允其所请。若圣上优闵老臣，眷眷不已，遇其朝见，间或传宣不拜，足以为非常之恩。所有不允批答，臣未敢撰。」从之，故有是诏。 
二年正月二十九日，诏镇江军节度使、开府仪同三司、守司空致仕韩绛辞日，令男宗师扶掖入殿。 
四月五日，诏司空、同平章军国事吕公着一月三赴经筵，二日一朝，因至都堂议军 
      
国事。遇入都堂议事，勿限时出省，常行文书免签书，及附近东西府公廨听，执政就议事。 
徽宗政和五年三月十四日，手诏：「比览元丰训诏，得故相韩琦、文彦博至和、嘉佑定策之勋，功在社稷，久而弥彰，追往念功，恻然永孍。琦以其子赠至极品，止循常格，未加褒异；彦博罪籍未除，旧官未复。琦可封郡王，彦博可除罪籍，复旧官，悉与所得恩例。付国史院记载其实。」 
六年四月八日，诏何执中已除太傅致仕，特许旦望赴朝参，所有请给应(彼)[破]使臣人从等，所服带打伞上下马处等恩数，可并依旧天头原批：「以上《大典》一万四百五十四同。」。 
〔宣和元年〕九月十六日，诏郑居中已除少傅、威武军节度使、佑神观使、充神霄玉清万寿宫使，进封崇国公，所有应干恩数、请给并差破使臣破：原作「虏」，据本卷一四页复文改。、人吏、诸色祗应人等，并依宰臣例施行。朝堂立班在少宰之下，从吉日令东上合门降告讫朝见上殿天头原批：「寄案：原本『告讫朝见』作『吉诣庙见』，今据《大典》一万四百五十四校改。」。冬祀陪祠，仍许令先次赴受誓戒。以上《续国会要》。 
高宗绍兴二十年十二月二十一日，诏合门俟太师秦桧赴朝参日，许令肩舆至合上下马处，仍令二孙扶掖起居。以上《中兴会要》。 
孝宗绍兴三十二年未改元。十一月十四日，左中奉大夫、充敷文阁待制辛次膺召赴行在天头原批：「寄案：《大典》一万四百五十四作『次应』。」，引见进对，以足疾诏毋拜。 
二十九日，诏参知政事张焘朝谒，许乘轿入出皇城门，至宫门内上下马处，许带火踏子入出。以焘病特降是诏。 
十二月三日，诏参知政事张焘、辛次膺许请朝谒帝朝等 
      
假，依时入局治事。如有面对，于午后令内殿引见。 
隆兴二年闰十一月三日十一月：原误作「三月」，《宋史 孝宗纪》载该年闰十一月。今据改。，诏少保、观文殿大学士、充醴泉观使、福国公陈康伯，内殿起居毕，上殿赐坐。奏事讫，更不降阶，止便就坐赐茶，下阶免谢坐。又诏陈康伯为病权令乘肩舆入皇城，至殿门外，差知班扶掖赴殿内起居。候上殿，即差舍人扶掖至榻前。《宋史》：陈康伯被召再相，至阙下，诏子安节、 文好谦掖以入，减拜赐坐，间日一会朝，许肩舆至殿门，仍给扶，非大事不署。 
五日，诏陈康伯余疾未平，尚妨拜跪，可隔日一朝，每日赴都堂治事。应非取旨并常程事，并权免签押。 
二年十一月十日，诏参知政事周葵为坠马有伤葵：原作「蔡」，据《宋史》卷二一三《宰辅表》四改。，免乘骑，权令乘轿入内趁赴朝参。以上《干道(要会)〔会要〕》，《续会要》。 

      
〔政和六年四月〕二十七日天头原批：「此二段接上『可并依旧』条下。按：指以下三条接上徽宗政和六年四月八日条。」，诏太师蔡京三上章乞致仕，自今特许三日一造朝，仍赴都堂及轮往逐省治事。 
五月一日，诏太师蔡京令遇朔望许朝，三日一知印当笔，不赴朝日许府第书押，不押敕札，不书钞。 
六日，尚书省言：「奉御笔，太师蔡京自今特许三日一造朝，仍赴都堂及轮往逐省通治三省事，以正公相之任，事毕从便归第。未审三日一朝，除与不除假故。如不系朝日分，遇车驾朝献、行幸、筵宴、庆贺，听御礼拜表行香按视及虏使见辞并非次宴集之类，合与不合趁赴。」奉御笔合趁赴，内申明假故一节，合门供对已进呈，合除假外，诏实理三日趁赴。 
七年十一月六日天头原批：「此三节补入高宗绍兴二十年上。」，诏：太师、鲁国公蔡京告老乞骸，章数十上，议难固违，可细务特免佥书，五日一朝，赴都堂治事。 
宣和元年四月九日，太师、鲁国公臣蔡京言：「昨蒙宽假，许朝五日，止省大事，而臣年余七十，礼当谢事。今三省录黄书旨，又进文字与六曹奏钞、敕命行下，犹系臣名衔，着『不押免书』字，岂有身不任事，事非己出，系名其上 虚负天下之责，腼颜惭作，罔知所措。」奉御笔，有系书一节可从所请 
      
外，余并依前后累降诏旨，无复别有陈请。 
二年六月八日此前原整理者删去一条，且批云：「复，校销。」按所删一条即本卷一一页政和六年九月六日条。，太师、鲁国公蔡京奏：「臣以衰病，三上章陈乞致仕，伏蒙圣慈赐臣御笔，至比迹于周公，顾臣何人，敢当此礼!缘臣自被识拔，承辅轩陛垂二十年，辨释谗谤，脱于患祸，天地父母之施，盖无以过。又使间朝五日，疲老余生，遂得休佚，三省职事，许不省治。而恩礼频烦，有加无替，联姻国戚，子尚王姬，赐予宠赉，略无虚日，轻舟小辇，鸣銮七幸，婢妾仆皁，皆被恩荣。眷礼若此，安敢言去!偶缘比来体虚心弱，暑气所伤。七十谢事，礼不可踰，加以四年，已为贪冒。况又病疾寖深，不能自已，臣不敢再上表章，谨令男攸持此札子，请对投进。」诏可依所乞，守本官致仕，依旧神霄玉清万寿宫使，在京赐第居住，其恩礼俸给之属及见破官吏、人从等并依旧，仍朝朔望。 
六年闰三月十一日，诏太子詹事耿南仲拜跪艰难，止令趁赴朔望起居。 
十二月二十日，制太师、鲁(周)[国]公致仕蔡京可落致仕，领三省事，五日一赴朝请，至都堂治事。以上《续宋会要》。
 礼 宋会要辑稿 礼四八 禡祭 
     
宋会要辑稿 礼四八

禡祭天头原批：「军礼。」
【宋会要】
太(祖)[宗]太平兴国五年十一月十日，帝亲征河东。出京前一日，遣右赞善大夫李斡、潘慎修就出郊用少牢祭蚩尤禡牙。又令着佐郎李巨源就北郊望气坛，用香柳枝、灯油、乳粥、酥(密)[蜜]、饼果祭北方天王。 
真宗咸平四年七月十六日，(设)[诏]太常礼院定禡祭仪，付河北三路总管。祭日，所司除地为坛，四方各五十步，设两壝，绕以青绳，张幕，置军牙六纛神位版。版方七寸，厚三分。祭用刚日，具常馔，牲用太牢。以羊豕代。其币军牙以白，六纛以皁，各长一丈八尺。都总管为初献，以次将官为亚献、三献，皆戎服。清斋一宿，将校陪列。礼毕焚其币，衅 以一皮。《禡牙文》：「维年月日，某官某乙敢以牲牢告于军牙之神曰：五材并用，谁能去兵；四夷不庭，必将右武。是故我国家凿门命将，授钺出征，驱桓桓之师，整堂堂之阵，式遏乱略，龚行天诛，大庇生民，抚宁方夏。爰以刚日，告于明神。神其奋发威灵，导迎吉气，使飙驰霆击，所向无前，履险摧坚，一月三捷。助貔貅之贾勇，剿豺狼之沓贪，尽焚虏庭，大空漠北，饮马瀚海，勒石燕然。役不踰时，兵无血刃，歼厥丑类，惟神之功。急急如律令。」《祭六纛文》：「维年月日，某官某乙谨以牲牢致祭于六纛之神：夫四夷猾夏，《虞典》所以明五刑；十乘启行，《周礼》所以申九伐。蠢兹獯虏，盗有燕陲，为雠大邦，荐扰边鄙，使爟火不得彻警，战士劳于被坚。未焚老上之庭，犹遣轮台之戍。帝赫斯怒，命将出征。虎贲 勇于颜行，天威震曜于夷落。乘匈奴之运尽，建戎旆以长驱。是用昭告于尔大神，神其假太乙之威灵，奋长庚之芒角，使星狼戢耀，旄头不明，助汉将于九天，灭阴山之胡国。渠魁斯获，悬首槁街，丑类毕歼，筑尸京观。乞灵徼福，式伫神休。尚飨。」 
