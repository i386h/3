<!-- { "loadSidebar": true } -->
发，余如干兴之制。中书、枢密、使相比宗室，去斜巾、垂帽、首(经)[绖]及杖。翰林学士至龙图学士已上，并节度使度使：原倒，据又礼三二之二乙。。两省、御史台中丞、文武百官已下，诸军指挥使副、兵马使、三班殿直已下，四脚、副巾、连裳、腰 、文武二品已上，又去中单及(经)[绖]。中书、枢密院主事以下，前后殿都知押班已下，亦如之。工部尚书李迪、太子少傅致仕晁迥、御史中丞蔡齐、两使留后陈尧咨并曾任近职，请依学士例破服。馆阁读书、翰林待诏、技术官，并给孝服。宰相、文武百官朝晡临三日，内外命妇朝临三日。皇帝成服后，未听政前，百官日诣皇仪殿门进名参起居。听政后，百官遇假不入，余日诣崇政殿序班参起居。二十七日禫除服，服常服，群臣皆黑带，卒哭始纯吉服。皇帝成服日及小祥，百官皆入临，移班奉慰。大祥、禫除及卒哭日，并诣皇仪殿门奉慰，唯中书、枢密入两省，观察使以上入殿，哀致奠讫，赴殿门立班。山陵前遇朔望不视事，百官并诣皇仪殿门奉慰。神主未祔庙日，并诣西上合门奉慰。皇帝听政日，于崇政殿西廊东向陈设御座，百官西向立班参起居，班首少前跪，奏(读)[请]皇帝听政，宣徽使承旨退，称制可。余如旧仪。」从之。诏(外)[升]园陵为山陵，命宰臣吕夷简为山陵使，翰林学士盛度为礼仪使，章得象为仪仗使，权御史中丞蔡齐〔为〕卤簿使，权知开封府程琳为桥道顿递使，后夷简等并兼庄懿皇太后园陵五使懿：原无。按本卷礼三二之一五庄懿皇太后丧礼文内云：「八日，诏大行皇太后山陵五使、修奉都监、总管，并兼园陵之名。」据补「懿」字。。入内内侍押班卢守懃、右班
     
副都知阎文应为山陵按行使，东(渌)[染]院使岑守素为山陵修奉都监，马军副指都挥使高继勋为山陵一行都总管。守懃等亦兼领园陵之名。 
四月一日，群臣诣皇仪殿朝晡临，自是五月止。诏遣东上合门使曹琮告哀于契丹。庄穆皇后崩，不专遣使赴告，止令边臣录诏命报之，今特命告哀。分遣使(谕)[诸]路告谕，及出遗留物赐辅臣有差。 
二日，群臣上表请听政。自是五表，始诏答允。 
三日，召辅臣对皇仪殿西厢。工部尚书李迪自河阳赴召未见，亦特对焉。命翰林学士章得象充契丹遗留国信使，崇仪使安继昌副之；银器、衣着各二千，数并约先帝遗物例。供备库副使李用和持遗物赐西平王赵德明持：原作「特」，据《长编》卷一一二改。。衣物、银器、绢有差。 
六日，太常礼院言：「准明德皇太后园陵礼例，凶仗合用六十事。」诏增造二十事，于建隆观制造。 
八(月)[日]，成服，群臣衰服入临、奉慰如仪。是日，攒涂于皇仪殿，群臣复进名奉慰。命宰臣张士逊撰哀册文，参知政事陈尧佐撰谥册文并书册宝，翰林学士冯元议谥号。 
十日，太常礼院言：「准诏同司天监详定山陵制度。皇堂深五十七尺。神墙高七尺五寸，四面各长六十五步。乳台高一丈九尺，至南神门四十五步。鹊台高二丈三尺，至乳台四十五步。」诏下宫更不修盖，余依。石门一，合二段，长一丈二尺五寸，阔六尺，厚二尺。越额一，长一丈八尺，高四尺五寸，厚二尺五寸。直额一，长一丈八尺，阔四尺，厚二尺五寸。挟二，长一丈二尺，阔
     
二尺五寸，厚二尺。门砧二，长五尺，阔二尺五寸，厚二尺。门砌三，阔、厚二尺二寸，长六尺。一长三尺。榼 柱一，长一丈三尺五寸，阔二尺，厚一尺。漆灯盆一，座盆高四尺五寸，径三尺；座方二尺五寸，厚一尺。腊灯烛台一，座高二尺，径一尺五寸。宫人二，高八尺，阔二尺五寸，厚二尺；土衬二，长四尺，阔三尺五寸，厚六寸；座二，长三尺五寸，阔三尺，厚八寸。文武官四，身高九尺五寸，阔二尺五寸，厚二尺；土衬四，各长四尺，阔三尺，厚六寸；座四，长三尺五寸，阔二尺五寸，厚八寸。羊四，高六尺五寸，阔六尺，厚二尺五寸；土衬四，长七尺，阔三尺五寸，厚六寸；座四，长六尺五寸，阔二尺五寸，厚八寸。虎四，高六尺五寸，阔五尺，厚三尺；土衬四，长六尺五寸，阔四尺，厚六寸；座四，长六尺，阔三尺五寸，厚八寸。马二，长一丈，头高六尺，厚三尺五寸；土衬四，长七尺五寸，阔四尺五寸，厚八寸；座二，长七尺，阔四尺，厚八寸。把马官四，高八尺五寸，阔二尺五寸，厚二尺；土衬四，长五尺五寸，阔三尺，厚六寸；座四，(丈)[长]五尺，阔二尺五寸，厚八寸。望柱二，长一丈四尺，径二尺五寸；土衬二，方四尺五寸，厚六寸；座二，方三尺。师子八，高六尺五寸，阔五尺，厚三尺；土衬八，长六尺五寸，阔五尺，厚六寸；座八，长六尺，阔四尺五寸，厚八寸。 
十一日，小祥，群臣入临，释服，奉慰如仪。 
十三日，帝衰服御崇政殿之西厢，始听政，群臣以次参起居，帝哭
     
恸不自胜。契丹贺干元节使耶律信宁等到阙，捧大行皇太后书诣皇仪殿灵座前置奠。其日契丹使、副见皇帝讫，次诣皇仪殿幕次。中书、枢密先入至奠陛下再拜上香、奠茶酒，再拜讫升殿，诣座前分左右侍立。礼直官、宣事舍人赞引契丹使、副至殿门上捧书，俱入诣殿陛下，北向立定，跪，内侍一员接书，由东阶升殿跪，置于灵座前。契丹使、副再拜，班首诣香案前三上香，奠茶酒，俱再拜讫而退。 
十五日，群臣诣皇仪殿进名奉慰。太常礼院言：「准明德太后礼例，中外禁乐至百日，请如故事。」从之。 
十六日，雄州上言：「契丹贺干元节使回，迎送未审举乐与否 」诏不举乐。 
十七日，群臣上表请御正殿。自是三上表，诏答允。二十七日，始御紫宸殿。 
十八日，山园使言：「往回程顿，欲依干兴例例：原作「殿」，据本书礼三七之五九改。，自京至陵所十程，自陵所回京五程。」诏可。 
十九日，太常礼院言：「准例两省、御史台、馆阁官各撰挽词二首，下太常寺教习。」从之。 
二十三日，大祥，群臣诣皇仪殿进名奉慰。 
二十五日，禫除，群臣奉慰如仪。 
二十七日，以宰臣张士逊为山园使，御史中丞范讽为卤簿使，参知政事王随撰谥册并书册宝。吕夷简出知陈州、蔡齐为三司使故也。是日，翰林学士冯元请上尊谥曰庄献明肃皇太后，诏恭依。议曰：「臣闻谥者行之迹，名者实之宾。然则谥行相符，名实无爽，传之不朽，在乎至公。若乃帝母之尊帝：原作「至」，据《太常因革礼》卷九七改。，节惠
     
斯异，议之于官府，考之于朝廷，书之于册宝，读之于清庙，上之于梓宫，藏之于金匮，实古今之攸重，非臣子之敢专。恭惟大行皇太后毓粹柔嘉，含章敏惠。奉事先帝，登建中宫。率四教以有伦，阅群言而罔倦。存躬俭之志，美播《葛覃》；推逮下之恩，仁均《樛木》。岂惟表正于阃则，抑亦内助于朝经。颇历岁时，允臻安静。及乎膺道扬之终命，申燕翼之远谋。协佑嗣皇，述宣至化，交修一德，并览万机。探政治之本原，识宪章之体要。亲临秘殿，共对迩臣，咨访贤能，讲求机务。辞气温裕，智虑洪深，有善必从，无言不听。朝几废食，昃亦忘劳。夙夜忧勤，始终斋肃。承偃武之昌运，保持盈之令图。然后严奉祼将，恭升太室，于以申追养，于以谢成功。皇帝仰绍先猷，俯遵慈训，敦孝恭而不匮，承志意以无违。克谐存虞舜之心，善继达武王之治。其或会朝嘉序，拜庆诞辰，国郊四展于鸿仪，轩陛再加于徽号，未尝不恭趍帷帟，盛集臣僚，祝万寿以称觞，奏九韶而尽礼。爱亲化于民俗，荣养光于简编。九域风从域：原作「城」，据《太常因革礼》卷九七改。，顺时而述职；四夷景慕，纳贡而来庭。逮夫侍疾宫阐， 尝药石，夜不遑寝，昼不解衣。覃恩宥于万邦，设祈禳于百祀。方循陔而竭力，遽陟屺以缠哀。乃眷官司，特颁诏令，致丧之具，加于旧仪，彰善之名，倍于常数。所以极优崇之典，导感慕之怀耳。谨按《谥法》：『履正志和曰庄，聪明睿智曰献，无幽不察曰明，威德克就曰肃。』总夫
     
众美，奉于尊名，昭示后昆，永隆徽称。伏请上尊谥曰庄献明肃皇后。」 
五月初一日，以谥号敕下，群臣诣皇仪殿奉慰。 
十三日，赐内藏库钱三十万给山园用度。 
十四日，礼仪使言：「准明德皇太后园陵礼例，仪仗二千三百三十四人，今山园欲如例。」诏可。 
六月二十一日，司天监言：「宜用十月五日丁丑时安葬吉。」诏可。 
二十五日，赐山园役兵布背搭、手巾。 
七月二(月)[日]，太常礼院言：「山园合用花钗礼衣各一副，请下少府监修制。按干兴礼例，斋(即)[郎]六十人摄挽(即)[郎]行事，欲依明德皇太后园陵例不用。」并从之。 
九日，太常寺言：「山园各排卤簿仪仗，合用《导引》、《六州》、《十二时》歌词六章，请下学士撰，付寺教习。」从之。 
十日，卒哭，近臣观察使以上诣皇仪殿庭，文武百官殿门下拜奠，退，进名奉慰。 
八月一日，契丹祭奠吊慰使、副到阙。文武百官、两省都知押班已下，并常服、黑带、素鞍鞯，禁止在京音乐。使副入皇仪殿祭奠，并进慰书。文武百官并诣殿门外进名奉慰。朝辞日，祭奠吊慰使、副先诣皇仪殿灵座前奉辞讫，次紫宸殿朝辞。所司预于皇仪殿前御座垂帘，又于东楹南向设御座。其日祭奠吊慰使、副自朝堂由西上合门至皇仪殿外幕次，并素服。祭奠弔慰使皂冠、蹀躞，副使素紗展腳(撲)[襆]頭，並白羅衫、黑 帶。俟皇帝服素服依斋七日宫中之服，及有司设祭奠酒食等毕，礼直官、宣事舍人
     
