<!-- { "loadSidebar": true } -->
瑞圣园在景阳门外道东，初为北园，太平兴国二年诏名含芳，以三班及内侍监领，军校兵隶及主典凡二百一十二人。大中祥符三年，监官王承勋言：「初，泰山天书至都，奉安于此，乞加崇饬。」诏改今名。九月丙子朔。岁时节物，进供入内。孟秋驾幸，省敛谷实，锡从臣宴饮，赏赉园官、啬夫有差。凡皇城诸园池入官者皆属焉。
 方域 宋会要辑稿 方域三 亭 垂云亭 
      
亭原无此题，据天头原批移入。
垂云亭
      
有垂云亭，在汴。
 方域 宋会要辑稿 方域三 亭 达观亭 
      
达观亭
      
宋亭名，在汴。
 方域 宋会要辑稿 方域三 亭 〔泛羽亭〕 
      
〔泛羽亭〕
泛羽亭，在汴梁原批：「此二条俟查。」。
 方域 宋会要辑稿 方域三 亭 婆罗亭 
      
婆罗亭天头原批：「绿漪亭移此。

」按指移于婆罗亭之前。
《京都杂录》：西京大内长春殿有柱廊，后殿以西即十字池亭，其南砌台冰井。婆罗亭，贮奇石处，世传是李德裕醒酒石，以水沃之，有林木自然之状，谓之婆罗石，故以名亭。
 方域 宋会要辑稿 方域三 亭 源清亭 
      
源清亭源清亭：原无此题，据原批移入。
      
泰定四年原批云：「泰定为元代年号，疑『嘉定』之误。」，同李汉杰新创亭于州之鼓角楼城门外，扁曰源清，以壮观州治。
 方域 宋会要辑稿 方域三 亭 〔绿漪亭〕 
      
〔绿漪亭〕
有亭名绿漪原批：「绿漪亭。移前。」。
 方域 宋会要辑稿 方域三 亭 瑶津亭 
      
瑶津亭瑶津亭：原无此题，据原批移入。
《京都杂录》：东京(太)[大]内有瑶津亭，像瀛山池。
 方域 宋会要辑稿 方域三 亭 后 苑 
      
后苑原批：「此条移外苑后。」
      
淳熙十六年九月九日，后苑言：「人吏旧以二十人为额，缘节次裁减，止有一十人，又于内差拨四人过重华宫祗应，委是阙人。」诏特与添入额贴书一名，守阙贴书一名，作一十二人为额，其它官司不许援例。
 方域 宋会要辑稿 方域三 苑 琼林苑 
      
苑原无此题，据天头原批移入。
琼林苑
琼林苑，在顺天门外道南。太祖干德二年置，兴国中凿金明池于苑北。以三班及内侍监领池苑，兵校军隶及主典三百三十三人，岁时节物进入。每岁驾幸金明池，则并至苑中。上巳、重阳，唯中书、密院或宗室及殿前诸司选胜赐宴。遇发榜，进士闻喜宴于此。凡皇城司园池入官者皆隶焉。 
太宗太平兴国七年十月十日，幸琼林苑。 
雍熙四年四月，幸金明池观水嬉，遂习射琼林苑。 
淳化三年三月二十二日，宴琼林苑，作诗。 
真宗景德三年八(月) 
神宗元丰七年三月二日，太师、潞公西归，诏宰相、执政官、三省、近臣、学士、待制宴饯于琼林苑。
 方域 宋会要辑稿 方域三 外 苑 
      
外苑
祥符五年四月，诏以诸国所贡狮子、驯象、奇兽列于外苑，谕群臣就苑中游宴。 
淳化五年二月癸卯，南海商人献吉(具)[贝]布(尽)[画]海外蛮国及猩猩图、玉带，上于此苑召近臣观之此条后原批：「后苑条移此。」。
 方域 宋会要辑稿 方域三 堂 继照堂 
      
堂原无此题，据天头原批移入。
继照堂按此条乃录自《玉海》卷一六一。
      
在开封府廨东。真宗尹京府日，太宗命创射堂习射。太宗淳化五年九月壬辰，以皇子襄王行开封尹事，后以府尹廨舍为潜龙宫。 
祥符三年《宝训》作二年，误。闰二月二十四日丁卯，上幸开封射堂晏射，谓从臣曰：「朕昔尹京兆，先帝为创此室，俾之习射。」周览久之，多所感慕。又至堂阅太宗御书图画数十轴，遂宴射于射堂。上作七言诗，从臣毕赋。上中的者七。 
戊辰，制曰：「昔东汉之隆，过宛陵之故第；贞观之盛，临庆善之旧宫。所以申恺乐之私，宣优裕之泽。朕顷在储邸，获尹神京，用修相圃之仪，遐拟宣猷之地。」知枢密院事王钦若上《驾幸旧邸》七言三十一作二十。韵诗，上作歌以答，仍诏褒之。 
甲戌，诏曰：「朕顷在储闱，久厘京邑，仰承训导，幸底密宁。爰就公庭，载营完址，俾因听讼之暇，用为习射之仪。入纂邦基，载移星律，乘青阳之布令，拥法从以来临。感庆兼深，惠赉胥洽。式徇宰司之议，易兹题榜之名。庶增焕于黄图，永流芳于元一作婴。圃。其开封府旧射堂宜名曰『继照堂』。」是日，设帟张乐，许士庶游观三日。麻温其进《继照堂颂》。初营是堂，西有井，将塞之，上曰：「必有神龙潜蛰。」命覆巨石。未几，果有龙跃出。至是，八作使张文遨叙其事。 
祥符六年八月丙寅，继照堂芝草生，上作歌赐近臣。 
天圣二年八月己卯，幸继照堂。 
景佑元年正月庚寅，改为继圣堂。
 方域 宋会要辑稿 方域三 堂 资善堂 
      
资善堂
      
堂在元符观南。(太)[大]中祥符八年置。《宋史 地理志》：在开封府大内，宣佑门东廊次北。《景定建康志》：行宫资善堂，在学士院之右。
 方域 宋会要辑稿 方域三 堂 资善堂 
      
资善堂
      
天禧二年八月，以给事中、 知政事李迪为太子宾客；以右谏议大夫乐黄目为给事中目：原作「自」据《长编》卷九二改。，兼左庶子；升王府咨议 军、吏部郎中、直昭文馆张士逊为右谏议大夫、兼右庶子；升王府咨议 军、礼部郎中、直史馆崔遵度为吏部郎中、直史馆、兼左谕德；升王府记室 军、左正言、直史馆晏殊为户部员外郎、直史馆、兼舍人，赐金紫；右正言鲁宗道为户部员外郎宗道：原作「家受」，据《长编》卷九二改。，兼右谕德，赐紫鱼袋；资善堂都监、左藏库使、长州刺史、入内押班周怀政为左骐骥使、入内副都知，兼管勾左右春坊事；内严崇班、资善堂祇候杨怀玉为内殿承制、皇太子宫祇候。 
九月丁卯，天安殿册太子。 
三年九月丙子，赐《元良述》、《六艺箴》、《承华要略》。《玉海》：四年，徙御厨北，一作禁庖之北，一云宣佑门内东庑北，讲筵所亦在焉。十月己卯，资善堂上梁。是岁正月十七日幸，太子会宫僚观之。 
四年十月，以太子太保王钦若为资政殿大学士，令日赴资善堂侍讲。钦若罢相为宫保，不当侍宫筵，特陈乞而从之。《玉海》：十一月庚午御札，中书、密院常务令宰臣与太子就资善堂会议。壬申，辅臣见皇太子于堂。十二月九日乙酉，诏只日承明殿不视事，中书、枢密院诣资善堂议事。辛丑，太子会师傅宫僚于是堂，赐教坊乐。先是，天禧元年九月甲子，读《论语》毕第九卷，宴王友于堂。四年十月壬辰，以太子太保王钦若为资政殿大学士，日赴资善堂侍讲读。 
闰十二月，命入内内侍省副都知邓守恩同勾当资善堂，兼太子左春坊。 
五年三月，宰臣丁谓等请自今兼太子师傅，十日一赴资善堂。宾客已下，只日更互陪侍讲学。从之。 
四月，以内 
      
殿崇班雷允恭为皇太子宫都监，同勾当资善堂、左右春坊司。 
十一日戊午，以皇太子生辰，宴辅臣、东宫官于资善堂。《玉海》：五月癸未，诏皇太子读《春秋》。辅臣奏曰：「臣等时入资善堂陪侍讲席，太子天姿英迈，好学不倦，写字有笔法。」上喜。《宋史 冯拯传》：干兴元年，进封魏国公，迁司空，兼侍中。辅臣会食资善堂，召议事，丁谓独不预。谓知得罪，颇哀请，钱惟演遽曰：「当致力，无大忧也。」拯熟视，惟演踧(强)[踖]。 
仁宗宝元二年三月二十三日癸丑，诏天章阁侍讲贾昌朝、王宗道于是堂编排书籍，教授内臣，以编修为名。昌朝乞差赵希言、杨安国同共编排，从之。 
四月戊辰，命赵希言、杨安国编排。癸未罢之。 
康定元年十一月三日，诏枢密院都承旨、左屯卫将军王元佑领赵州刺史，与侧近差遣。以自陈历事三朝、尝经资善堂祗应也。 
皇佑元年七月壬子，帝幸资善堂，作诗，有曰「畴日学堂亲政第，仰怀慈训倍依依」之句。说书所寓资善堂，庆历初改为讲筵所。 
至和二年三月，宴饯知徐州吕溱于是堂。 
治平四年五月，饯李柬之，十月乙卯，饯李受，命侍臣赋诗。时谓远过二疏。 
神宗元丰八年十二月二日，诏：「今月十五日开讲《论语》，读《宝训》，讲读官赴资善堂，以双日讲读，仍轮一员宿直。初讲及更旬，宰相、执政并赴。」 
十五日，初御迩英阁，召三省、枢密院、侍讲、侍读、修注官讲读，锡宴于资善堂，赉银帛有差。 
哲宗元佑元年三月十六日，诏讲读官更不轮资善堂宿直。 
六年，诏史院写《迩英延义记注》送资善堂。 
徽宗政和元年二月二日，诏三月二十 
      
七日定王桓、嘉王楷出就资善堂听读。 
三月二十八日，诏宰臣、执政官许就资善堂见定王、嘉王，王至中门外迎揖，升堂就坐。王西向，宰相、执政东向。退，王揖送于大门内。 
二年九月二十九日，诏皇子到堂听读，特许讲官时暂到堂参见。时侍读郑居中讲筵奏事，尝面被旨也。 
五年二月十八日，定王桓言：「臣已依诏旨，于二月七日出阁过府讫。臣昨就资善堂听读，寻常须候迩英经筵已开，方取旨定日。恭惟圣学高妙，群臣莫及，躬御经筵，但欲遵承祖宗故事，非待儒臣讲说，修辅睿明。如臣之愚，正当力学，不可旷日，岂应拟视经筵 兼臣问安视膳之外，还过府第，绰有余暇，况不同往日，深在禁严，出入不敢自便。今欲乞圣慈许令每日不拘早晚，但稍有间隙，即请学官赴厅讲读，所贵为学日益，有以副圣慈眷抚之意。」从之。 
二十三日，诏皇子建安郡王枢、文安郡王杞今春出资善堂听读，其管勾官比附定王、嘉王听读例施行。 
十年四月十二日十年：按政和无十年，当是「七年」之误。，诏：「皇子安康郡王栩出就资善堂听读，可特(钦)[依]此推恩：本阁祗候使臣、管勾所手分各转一官，白身人补副尉，祗应人各转一(员)[资]，并依旧祗应。」 
宣和元年四月十三日，中书省言：「检会皇子吴国公出就外傅，令太史局选日。」诏资善堂、蕃衍宅各置直讲、翊善、赞读一员。以给事中陆藻为郓王、肃王、景王翊善，给事中葛次仲兼直讲，中书舍人张劝兼赞读；国子司 
      
