<!-- { "loadSidebar": true } -->
隐士卫大经祠。在解州解县。徽宗大观元年正月赐庙额「景行」，二年封灵通侯。 
邵知祥祠。严州建德县乌龙山唐隐者邵知祥祠。神宗熙宁八年六月封仁安灵应王。光尧皇帝绍兴十三年七月赐「广济」庙额。二十九年六月，加封王爵忠显二字，寿皇圣 
      
帝干道二年五月，加封忠显仁安灵应昭惠王。 
处士周朴祠。在福州。高宗绍兴十年八月赐庙额「刚显」。孝宗隆兴二年十一月封惠节侯。 
廉若水祠。隐士廉若水祠在建宁府建宁县溪东建宁县：按建宁府有建安县、瓯宁县、建阳县，而无建宁县，当有误字。。孝宗隆兴二年二月赐庙额「清灵」。 
张天师祠。在福州福清县。石上有足文，旧云天师遗迹。熙宁十年封保禧真人。高宗绍兴八年正月赐庙额「昭灵」。一在(蒲)[莆]田县岩浔山江口奥，汉天师张氏别祠。保禧真人，福州福清县峰顶山本庙自有封赐。绍兴三十年十二月，加封「妙应」二字。庙中宁海镇顺济神女庙灵惠夫人，绍兴三十年十二月加封灵惠昭应夫人。并庙中罗山土地，绍兴三十年十二月封威济侯。夫人即本县顺济庙神女也，本庙自有封。罗山土地亦祠于真人庙内，因灵应并及封焉。孝宗干道三年二月加封保禧妙应普佑真人。 
方士赵炳祠。方士赵炳祠在台州临海县白鹤山。神宗元丰七年十二月赐额「灵康」。徽宗崇宁三年十一月封仁齐侯。大观二年十一月封显仁公。政和三年四月封灵顺王。 
水仙王祠。西湖水仙王祠在临安府。寿(圣皇)[皇圣]帝干道六年二月赐额「嘉泽」。 
      
湖仙祠。在吉州安福县。孝宗隆兴元年三月赐庙额「真济」。 
乌君山仙人祠。在光泽县。徽宗崇宁中赐额「真济」。 
张仙公祠。在铜鞮县。徽宗政和二年八月赐额「殊应」。 
仙人何氏祠。在仙游县。绍兴七年六月赐额「灵惠」。孝宗干道二年十二月封嘉应侯。 
程仙师祠。在果州西充县南岷山降真观。绍兴八年四月封道济大师。孝宗干道四年三月加封道济法慧大师。 
陆仙人祠。在处州丽水县。徽宗政和三年六月赐额「通惠」。光尧皇帝绍兴四年六月封普惠侯。简寂陆先生祠。 
麻源第三谷祠。在建昌军南城县。神宗元丰七年赐额「灵丰」。徽宗崇宁二年三月封善应真人。 
江陵岑叟祠。在嘉定府南浦县武龙山按嘉定府(今四川乐山)无南浦县，南浦县属夔州路万州(今重庆万县)。曹学佺《蜀中名胜记》卷二三万县岑公洞下引《图经》云：「岑公名道愿，本江陵人，隋末避地，隐此岩下。」又引《兴地碑目》有岑象求《万州鉴虚真人赞》，俱与此条记载相合，可证此乃万州之南浦县无疑。「嘉定府」当作「万州」。。神宗熙宁十年封虚鉴真人。山下有洞，深数百步，即岑之旧隐也。 
神仙厂干续祠。 
      
在江州德化县。旧号四极大明公。徽宗建中靖国元年封靖明真人。 
孙思邈祠。在耀州华原县磬玉山。徽宗崇宁二年三月赐庙额「静应」，九月，赐号妙应真人。其山有崇福寺，即思邈旧宅。 
李相公祠。安定李相公祠，在遂宁府小溪县。徽宗崇宁四年六月改封昭惠灵显王。政和八年加封昭惠灵显真人。 
荣隐先生祠。在荣德县荣隐山碧潭洞荣隐山：原作「荣陵山」，据《方与胜览》卷六四《绍熙府》改。。徽宗崇宁四年七月赐庙额「静应真人」。 
晋范长生祠。在成都府温江县招贤观。徽宗大观二年八月赐庙额「洁惠」。政和三年九月封妙感真人。《庙记》云范：名文，字子元。 
魏子骞祠。在建安府崇安县武夷山。旧号洞亭庙。徽宗政和三年十二月赐庙额「会真」。高宗绍兴十八年闰八月封冲妙真人。 
妙寂真人祠。在衡州衡阳县长乐乡。高宗绍兴十五年十二月赐庙额「仁惠」。二十六年十二月封妙寂真人。 
严君平祠。在汉州绵竹县。绍兴十年十一月封妙通真人。 
混一真人祠。九华混一真人祠，在普城县东山。高宗绍兴二十年四 
      
月赐庙额「顺应」。 
刘真人祠。在泸州合江县安乐山延真观。绍兴二十六年正月封静应真人。 
妙感真人祠。妙感真人文仙公祠，在邵州新化县文仙山灵真观。高宗绍兴二十九年四月加今封妙感惠应真人。 
冲素真人祠。在郴州苏仙观。高宗绍兴三十二年十月加封冲素普应真人。 
元应真人祠。天台县天台山桐 观天台山主元应真人祠，光尧皇帝绍兴十年十一月，加封元应善利真人。 
李阿真人祠。在嘉定府夹江县。孝宗干道七年十一月封观妙真人。 
罗真人祠。罗真人祠在绵州罗江县罗璜山，世传公远旧居。旧号永元真人，崇宁三年五月封普济真人。 
寿春真人祠。一在隆兴府酆城县大江北岸升仙观，汉仙人梅福寿春真人祠。绍兴二年闰四月加封寿春吏隐真人。 
赤松子祠。 
      
在延平府将乐县玉华洞。崇宁元年封赤松灵虚真君。 
句曲真君祠。在建康府句容县茅山元符观。徽宗大观元年闰十月修大茅君盈加号太元妙道冲虚真君，中茅君固加号定箓至道冲静真君，小茅君衷加号三官保命微妙冲惠真君庙，又加白鹤三茅真君庙。 
赵君祠。僊人赵夔祠。徽宗大观二年赐庙额「真惠」。 
梓(桐)[潼〕帝〔君]祠。隆庆府旧剑州。灵应庙，梓潼县七曲山晋张恶子祠。真宗咸平三年，益州戍卒婴城为乱，王师讨之。忽有人登梯冲，指贼大呼曰：「梓潼神遣我来!九月二十日城陷，尔辈悉当夷戮。」贼众射之，倏忽不见。果及期而克，州以状闻。四年七月，命追封英显王，仍立碑纪其事。庙在梓潼县，即梓潼神也。旧记曰：神本张恶子，仕晋战死，有庙。《郡国志》云：恶子尝至长安见姚苌，谓曰：「别后九年，君当入蜀。梓潼七曲山顶有丛林焉，即仆所居也，可扣林木，当有所应。」及苌事(符)[苻]坚，将命入蜀，行次上亭，见茂林爽垲，举策扣之。有阍人曰：「此神君之仙室也。」顷之，数吏前导，侍卫百辈，神君出，乃张君也。将行， 左右持一杖为赠，语苌曰：「或有兵革之事，杖之所指，无不如意。」后苌战无不克。唐明皇狩于西蜀，神迎于万里桥，追命为左丞相。后 
      
僖宗播迁成都，亦有冥助，封济顺王。徽宗崇宁四年六月赐额。庙中王父府君，崇宁四年六月封义济侯；母，宣和元年五月封柔应夫人；妻，宣和三年八月封英惠夫人。庙中五将军，大观二年十一月封义勇侯；其妻，宣和三年八月封显懿夫人。英显王，高宗绍兴二年四月加「武烈」二字，十七年又加「忠佑」二字。二十七年四月，加封英显武烈忠佑广济王。王之二子，绍兴十九年十月并封侯，长曰洧，为嗣庆侯，次曰涓，为奕载侯。佐神义勇侯，绍兴十九年七月加封义勇昭应侯；男并封侯，长男赟曰佐信侯，次男贽曰佑济侯。二十九年二月，英显武烈忠佑广济王二子，嗣庆侯加封嗣庆永宁侯，奕载侯加封奕载顺应侯。英显武烈忠佑广济王父义济侯，孝宗干道五年六月加封义济善惠侯；母柔应夫人，八年十一月加封柔应赞佑夫人。 
真武祠。解县盐池有真武灵应真君祠，宋徽宗大观元年二月赐额「广福」。
      
舜二妃祠。岳州巴陵县君山湘君祠。神宗元丰三年八月封渊德侯。徽宗崇宁三年正月赐庙额「顺济」。 
温夫人祠。肇庆府端溪县秦悦城媪温氏，伪汉封龙母庙。神宗元丰元年正月封永济夫人。徽宗大观元年二月赐〔额〕「孝通」。 
柔应夫人祠。颍上县有张龙公妻石氏祠。神宗元丰三年四月封柔应夫人。 
孝烈夫人祠。在北平县，即木兰也。神宗元丰三年九月封孝烈夫人，仍赐额。 
灵华夫人祠。夔州巫山县王母女灵华夫人。神宗元丰中赐额「凝真」。夫人常授禹召百神之书及上清宝文。宣和四年六月改为凝真观。高宗绍兴二十一年五月封妙用真人。 
淑灵夫人祠。汝州梁县岘山娘子神祠。〔在〕神宗熙宁八年十月封淑灵夫人，仍赐额「灵峰」。 
二惠夫人祠。岘山二惠夫人祠在灵宝县。旧号灵僊庙。徽宗崇宁三年四 
      
月赐庙额「慈济」。四年十二月，封顺惠、明惠二夫人。 
灵德夫人祠。怀州河内县晋魏阳元女灵德夫人祠，徽宗崇宁三年五月赐庙额「静应」。 
显应夫人祠。永兴军万年县终南山炭谷口太一湫神显应夫人祠，徽宗大观元年赐庙额「冲济」。二年五月，加封淑惠神妃。宣和三年六月封淑惠灵泽神妃。 
石夫人祠。宁波府奉化县日岭山有石夫人祠，徽宗宣和四年四月赐庙额「诚惠」。光尧皇帝绍兴三十一年五月封昭德夫人。 
灵泽夫人祠。在建康府城东。光尧皇帝绍兴二年十一月赐额「嘉惠」。使郑熏本条此后所述内容与祠名不符，疑有脱误。，遇乱亦获冥助，景福中封昭威侯，伪唐保大中封昭威王。徽宗崇宁四年九月封昭明广惠王。政和元年赐额。宣和三年闰五月，进封忠护昭明广惠王。光尧皇帝绍兴六年六月，加封诚应忠护昭明广惠王。 
贾夫人祠。在如 县。光尧皇帝绍兴十年十二月赐庙额「善应」。 
母夫人祠。镇江府丹阳县白虎塘有母夫人祠，光尧皇帝绍兴二 
      
十一年八月赐额「慈感」。 
儋耳夫人祠。城南儋耳夫人祠，伪汉封永清夫人。高宗绍兴二十一年十一月赐额「宁济」。三十二年十一月封显应夫人。 
昭惠夫人祠。临桂县三山崖头神祠，旧称开天御道娘。绍兴二十八年六月赐庙额「灵懿」。三十二年闰二月封昭惠夫人。 
三位夫人祠。(功)[邛]州蒲江县盐井圣姑三位夫人祠，绍兴三十一年二月赐庙额「博济」。孝宗干道八年十一(年)[月]，第一位封灵惠夫人，第二位封协惠夫人，第三位封赞惠夫人。 
蟂矶夫人祠。在太平州芜湖县。神宗元丰元年十一月赐额「灵泽」，仍封灵泽夫人。 
昭济圣母祠。平晋县有圣母祠，神宗熙宁十年封昭济圣母。徽宗崇宁三年六月赐号「慈济庙」。政和元年十月加封显灵昭济圣母，二年七月改赐惠远。 
小孤山圣母祠。宿松县小孤山圣母安济夫人别祠。光尧皇帝绍兴五年八月诏令葺庙，六年五月赐额「惠济」。寿皇圣帝隆兴元年二月，加封助顺安济夫人。 
      
大孤山圣母祠。在江州彭泽县。光尧皇帝绍兴十八年九月赐额「显济」。 
圣母婆婆祠。在南宁府古钵岭。绍兴二十年六月赐额「慈感」。 
神母祠。在忻州定襄县七岩。即摩笄山代王夫人，赵襄子姊。徽宗建中靖国元年封惠应夫人。 
