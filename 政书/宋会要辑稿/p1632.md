<!-- { "loadSidebar": true } -->
元符三年五月二日，徽宗已即位，未改元。臣僚言：「大理寺谳断天下奏案，元丰旧法无失出之罪罚，后因臣僚建言，增修失出比较。逮绍圣立法法：原缺，据《文献通考》卷一六七补。，遂以失出三人比失入一人，则一岁之中偶失出死罪三人者，便被重谴，甚可惑也。夫失出者夫失出：原缺，据《文献通考》卷一六七补。，臣下之小过；好生者，圣人之大德人：原无，据《文献通考》卷一六七补。。请罢理官失出之罚请罢理官：原缺，据《文献通考》卷一六七补。。」诏绍圣四年十一月二十九日指挥勿行。 
徽宗宣和三年闰五月五日，诏朝奉郎汪希旦特降一官。刑部、大理寺言希旦前任齐州士掾，鞫狱失出劫盗赵俊死罪，失入申进、王弼死罪，会赦当原，特有是命。 
十二月五日，臣僚言：「伏见大理寺断袁州百姓李彦聪令人力何大打杨聪致死公事，其大理寺以元勘官作威力断罪可悯，寺正、丞、评并无论难，因少卿聂宇看详驳难，称是李彦聪止合杖罪定断，其寺丞与评事亦从而改作杖罪。案上刑部，看详疏难，称大理寺不将李彦聪作威力，使今殴(系)[击]致死断罪未当，欲 
      
令改作斩罪。其寺正、评事议论反复，少卿聂宇执守前断，供报省部。本部遂申朝廷，称大理寺所断刑名未当，已疑难不改，若再问，必又依前固执，枉有留滞，伏乞特赐详酌。既而大理寺检到元丰断例，刑部方始依前断杖罪施行。访闻寺正、评事其初皆以聂宇之言为非，兼刑部驳难及申朝廷详酌则以斩罪为是，杖罪为非。若聂宇依随刑部改断，则刑部以驳正论功，聂宇失出之罪将何所逃 直至寻出元丰断例，刑部方始释然无疑，使李彦聪者偶得保其(守)[首]领，则杖者为是，斩者乃非矣。伏望圣慈取付三省，辨正是非，明正出入之罪。兼看详法寺案□□□□宿尤无执守所缺四字据后文所述，似应作「周懿文高」。，其议李彦聪案，遂持两□□□□望并赐黜责施行。」诏高宿降一官，周懿文罚铜十斤。 
高宗绍兴元年八月二十九日，刑部尚书胡直孺言胡：原作「朝」，据《建炎要录》卷四六改。：「大理寺自去年七月以后到今，略举出入刑名死罪十四件，流罪以下一百余件，并系郎官王纲亲行疏较改正，除徒、流及出入死罪不计数外，其失入死罪五名，皆死中获生。若不附之推恩，则无以激劝尚公之吏。」诏朝请郎、守大理少卿王纲特(受)[授]朝奉大夫。 
二年六月二十九日，诏大理寺当断靖州郑谊作不应为重杖罪差错官，左奉议郎、评事黄邦俊，右朝奉郎、行丞路彬，各罚铜十斤。 
三年四月四日，驾部员外郎韩膺胄言：「凡狱官失入死罪者，乞终身废之，虽经赦宥不原， 
      
如祖宗法。」上曰：「此仁宗之事也，其仁民详刑如此。」 
六月二十三日，臣僚言：「中军统领官张识冒请逃亡军人米，刑寺元断公罪，待致朝廷疏问，却将盗米赃罪杖断作赃罪流，显见前断不当。」其刑部、大理寺事属失职，寺丞胥介、评事许绛、权刑部郎官刘藻各特降一官，章谊、元衮各罚铜十斤，仍令李与权将元勘不当人吏疾速根勘施行。续有旨，张识追毁出身以〔来〕文字，除名勒停，特送筠州编管。 
四年二月七日，都省言：「大□□□百姓孙昱等案，内孙昱所杀人系尸□□□作疑虑奏裁，其刑寺并不引用。比缘朝廷疏问，方乞添入，显属卤莽。」诏大理寺当职丞、评各(将)[得]罚铜十斤，刑部人吏各罚铜五斤。 
三月十四日，诏大理寺当职丞、评事各得罚铜二十斤，刑部郎官罚铜十斤，刑部人吏从杖一百科断。以宣州奏勘到有荫人檀偕及佃客阮授、阮捷殴缚叶全三等五人至死佃：原作「地」；阮：原作「院」。并据《宋史》卷二○一《刑法志》三改。，内三人系因执盗而杀外，有陈伴弟等三人系故杀平人，众证分明，止因尸不验，作疑虑奏裁，有司不驳正，为臣僚所论，再送御史台看详定断，故有是行遣。 
五年三月十六日，御史台言：「准诏，委台属宪臣常切检察，月具所平(及)[反]过刑狱以闻，三省岁终钩考，当议殿最。契勘本台官吏奉诏条平反刑狱，职当检察，缘上件钩考殿最之法，本台循习旧□□时取摘案 点检，不无希赏之嫌。令后岁□□本台并诸路提刑司 
      
检察名件，以出入徒以上与杖以下罪为再者，取旨施行，所贵官吏以得举职。」从之。 
四月九日，给事中陈与义言义：原脱，据《建炎要录》卷八八补。：「臣闻魏相条奏，多采贾谊、晁错之言；龚胜上言，实本王阳、贡禹之意。本朝道德名臣议论至到，莫如司马光者。曹州尝奏强盗赵倩等二人案，作情可悯，乞从宽贷。光则上奏曰：『如赵倩等所犯皆得免死，则盗贼加盛，良民无以自存，殆非惩恶劝善之道非惩：原缺，据《长编》卷三五八补。。乞自今后天下州军勘到强盗「强盗」及下句「情」，原缺，据《建炎要录》卷八八补。，情理无可愍，刑名无可虑，辄敢奏闻者，并令刑部举驳，重行典宪。』泰宁军勘到姜齐，怀州勘到魏简，辉州(堪)[勘]到张志松，皆为殴杀人而妄作情理可愍、刑名疑虑奏裁。光则上奏曰：『于杀人者虽荷宽恩，其被杀者何所告诉 非所以禁制凶暴、保安良善也。乞今后应奏大辟，刑部于奏钞后别用贴黄声说，情理如何可悯，刑名如何疑虑，今拟如何施行。门下省审，如何委得允当，如有不当及用例破条破：原无，据《建炎要录》卷八八补。，即奏行取勘。』以道德名臣议论如此，岂其乐杀人也哉!乃所以禁奸暴，申冤枉，期于庶狱之中允，而措一世于无刑也。大批狱之庇无他大批狱之庇无他：此句似有误。，有所出入则不得其平。陛下哀矜庶狱，患中外之吏容心毁法，乃绍兴三年正月，沛然下诏，以训以戒，天下皆知推广好生之德，独州郡妄奏以出人之罪者尚多有之。乞采用司马光之言，申严立法。」从之。 
六年六月五日，刑部审覆：「大理寺看详到宋迭元勘林德珍等不系失入死 
      
罪分明，其已断本官作失入公罪徒、特差替指挥刑名合与改正。」从之。先是，迭以左迪功郎为明州司理，勘到林德珍等公事翻异，提刑司再差官重勘，奏迭作失入死罪行遣，迭进状讼究，(一)[至]是改正。 
十一年五月二十七日，臣僚言：「知泉州富直柔因本州岛奏勘杀人海劫黄□□，州院官吏将合断配陈翁进作陈进哥，领□□□重杖处死，却将陈进哥作翁进解押上州。既而直柔将错误官吏送司理院取勘外，上章(白)[自]劾，得旨令直柔根勘官吏，具案以闻。臣以谓上件错误系本州岛事而复令本州岛勘，恐未肯尽情究治，欲乞令本路监司取勘，候案上取旨，重赐施行。臣契勘直柔身为前执政而不亲郡事，致僚属弛慢如此。直柔知其失职，遂力请奉祠，今虽已得宫观，亦当具正典刑。窃见近抚州官吏误杀陈四闲，其知州已下虽去官，犹坐罪有差。若罪同而罚异，不唯无以厌服人心，且使后来者莫知所戒惧焉。」诏令本路提刑司取勘，具案取旨。 
七月十六日，刑部(详看)[看详]臣僚所论诸州狱官误杀不应死罪人，及巡尉希赏、强执平人以为寇等：「契勘绍兴十一年五月十七日诏，自今大辟罪人赴刑日，令长吏遣当职官引囚，亲行审问乡贯、年甲、姓名、来历，别无不同，即依法施行。若巡尉捕盗，意在希赏，便将平民执以为寇，系律官司入人罪。若入全罪以全罪论，从轻入重以所剩论，合从故入人罪法科断。 
      
欲乞朝廷申严行下。」从之。 
十八年闰八月七日，大理寺丞石邦哲言丞：原作「臣」，据《文献通考》卷一六七改。绍兴令，决大辟皆于市先给酒食 ：「伏决：原作「史」，据《文献通考》卷一六七改。，听亲戚辞诀诀：原作「决」，据《文献通考》卷一六七改。，示以犯状，不得窒塞口耳、蒙蔽面目及喧呼奔逼。而有司不以举行，殆为文具，无辜之民至有强置之法。如近年抚州狱案已成「近」：原作「枉」，「已成」原缺，并据《文献通考》卷一六七改补。，陈四闲合断放，陈四合依军法。又如泉州狱案已成狱已成：原缺，据《文献通考》卷一六七补。，陈翁进合决配，陈进哥合决重杖。姓名略同而罪犯迥别，临决遣之日，乃误以陈四闲为陈四「误」下原有「设」字，据《文献通考》卷一六七删。，以陈翁进为陈进哥翁：原作「公」；陈进哥：原无「陈」字，并据《文献通考》卷一六七改、补。，皆已决而事方发露。使不窒塞蒙蔽其面目口耳，而举行给酒辞诀之令，则是二人者，岂不能呼冤以警官吏之失哉 欲望申严法禁，如有司更不遵守，以违制论。」从之。 
二十八年二月二日，殿中侍御史叶义问言：「尝具奏，殿前马步军司差人招军，而吐浑押官潘胜者强作辇官，得旨行下根究。今刑部将元捉人定断杖一百，公论殊为不平。臣闻窃路马刍有诛，以天之子所乘马也。况夫辇官，最为亲近，孰谓强捉充军、拟行改刺而可以轻刑处之!刑部官吏不取奏裁而擅行处分，望赐行遣。」诏刑部官各罚铜十斤，当行人从杖八十科断。 
孝宗干道六年八月六日，权刑部侍郎王秬言：「比来犯罪人或经赦宥，刑寺例皆拟以情重，所得之罪往往过旧远甚。如赦前所犯赃盗，于法当徒，经赦之后反置之死配。乞自今凡经赦宥情重法轻之人，有司拟断，毋得过本罪。」从之。 
九年五月 
      
二十六日，两浙东路提点刑狱公事郑兴裔言：「狱者所以合异同之辞，差官勘鞫，正欲得其实情。今之勘官往往出入情罪，上下其手。或捶楚煅炼，文致其罪；或衷私容情，阴与脱免。虽在法有故出故入、失出失入之罪，几为文具。欲望明诏有司，俾之遵守。」〔诏刑〕部检坐见行条法申严行下。 
二年四月二十七日二年：按前已述及干道九年事，此前似当补「淳熙」二字。，臣僚言：「狱者，愚民犯法，固其自取，然亦有迁延枝蔓而情实可悯者。窃见春夏之交，疫疠方作，囚系淹抑，最易传染。一人得疾，驯至满狱，州县谓之狱殟。乞明诏诸路监司、守臣，遵守成宪，入夏之初，躬亲或差官虑囚。如犯大辟，立限催促勘结，不得迁延枝蔓。其余罪轻者，实时断遣。见坐狱人或遇疾病，亦须支破官钱，为医药饘粥之费，具已断遣人数及有无疾病以闻。仲夏复命宪臣断行疏决，无致后时，务令囚系得脱疫疠炎暑之酷。」从之。
 刑法 宋会要辑稿 刑法四 狱 空 
      
狱空
      
