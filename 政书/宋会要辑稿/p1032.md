<!-- { "loadSidebar": true } -->
场止为世家诡名冒占，其三等以下户勿一例根括括：原作「栝」，据《文献通考》卷六改。。寻诏官户十顷、民户二十顷以上并增租，余如旧。置提领官田所领之，不隶户部。二十九年，诏尽罢所增租。孝宗隆兴元年，知绍兴府吴芾乞浚会谷、山阴、诸暝诸县旧湖，以复水利，及筑萧山县海塘筑：原作「等」，据《文献通考》卷六改。，以限咸潮，从之。又开掘鉴湖。干道元年，诏令淮西总领所拨付建康中收到子粒令项桩管，非诏旨毋得擅用毋：原作「无」，据《文献通考》卷六改。。臣僚言：「秦桧既得永丰圩，竭江东漕计修筑堤 ，自此水患及于宣、池、太平、建康。昨据总领所申：通管田七百三十顷，共理租二十一万一千余秤，当年所收，纔及其半，次年仅收十五之一。假令岁收尽及元数，不过米二万余石，而四州岁有水患，所失民租，何翅十倍 乞下江东转运司相度。本圩始害民者广，乞依浙西例开掘，及免租户积欠。」从之。江东转运司奏：永丰圩自政和五年围湖成田，今五十余载，横截水势，每遇泛涨，冲决民圩，为害非细。难民田千顷，自开修至今至今：原作「今至」，据《文献通考》卷六乙。，可耕者止四百顷，而损害数州民田，失税数倍。欲将永丰圩废掘潴水，其在侧民圩不碍水道者如旧。」诏从之。其后漕臣韩元吉言：「此圩初是百姓请佃，后以赐蔡京，又以赐韩世忠，又赐秦桧，继拨隶行宫继：原作「既」，据《文献通考》卷六改。，今隶总所。五十年间，皆权臣大将之家，又在御府，其管庄多武夫健卒，侵欺小民，甚者剽掠舟船，囊橐盗贼，乡民病之，非圩田能病民么。」于是开掘之命遂寝。干道 
     
二年，诏漕臣王炎相视开掘浙西势家新围田，谓草荡、荷荡、菱荡及陂湖溪港、岸际筑塍畦围裹耕种者，所至令守倅县令同共措置。五年，知明州张津奏乞开东钱湖，潴水灌田，从之。七年，四川宣抚使王炎奏开兴元府山河堰，溉南郑、褒城四百九十三万三千亩有奇。诏奖谕。干道九年道：原作「元」，原书天头注云：「元疑道」。今据《文献通考》卷六改。，诏户部侍郎叶衡核寔宁国府太平州圩岸。五月，衡言：「宁国府惠民、化成旧圩四十余里，新增筑九里余；太平州、黄州镇福定圩周回四十余里，延福等五十四圩周回一百五十余里，功围诸圩在内；芜湖县圩岸大小不等，周回总约二百九十余里，通当涂圩岸共约四百八十余里，并皆高阔壮实。濒水一岸种植榆柳，足捍风涛。询之农民，实为永利。」于是诏奖谕。知宁国府汪得言：「他圩无大害，惟童圩最为害民，只决此圩，水势且顺。」从之。 
湖田、围田、陂塘总水利：淳熙二年，淮东总领钱良臣奏：「修复镇江府练湖，凡七十二源，灌田百余万亩。」从之。三年，监察御史傅淇奏：「近臣僚奏陈围田湮塞水道之害，陛下复令监司守臣禁止围裹，此乃拔本塞源之要术。然豪右之家未有无所凭依，而肆意筑围者。闻淛西诸县江湖草塘计亩纳钱闻：原作「开」，据《文献通考》卷六改。，利其所入，给据付之。望条约诸县，毋得给据与官与：原作「兴」，据《文献通考》卷六改。、民户及寺蹑。」上曰：「此乃侵占之地，今绝其源，后去无复此患。可令漕司、常平司察之。」 
《食货志》：孝宗绍兴三十二年未改元十一月二十九日，参知政事、督视湖北京西路军马汪澈言：「相视襄阳有二渠，一曰长渠，一曰木渠，皆古来水利播殖去处。大约长渠溉田七千顷大：原作「人」，据本书食货六一之一一六改。，木渠溉田三千顷，其间陂池灌浸，脉络交通，土皆膏腴。自兵火后，悉已堙废。尝差委湖北运判吕擢、京西运判姚岳亲至其地计度。今且先治长渠，凡筑堰开渠，可用二万工，并合要牛具、种粮等，就委两路运司措置，不令丝毫扰民。长渠纔成，或募民之在边者，或取军中之老弱者，杂耕其中，来秋谷熟，量度收租，以充军储，既省馈运，又可安集流亡。乞以措置京西营田司为名，令姚岳兼领。」从之。其后干道九年十二月二十三日，权京西路转运判官胡仰复言：「长、木二渠之利，数内灵溪水见流白马堰，系鄂州都统制司营田庄，水亦通。惟是白马陂以东石子山、木眼山合渠去处类多损坏，日复一日，必皆湮塞。今若随宜兴修，可以立见成效。欲望下荆鄂都统制司，令同本司差官行视二渠，随宜开遍。」诏户、兵、工部看详，各部欲下鄂州都统制、京西安抚、转运司、襄阳府同共疾速相度施行。从之。 
隆兴元年四月十二日，诏浙西路转运、常平司：「取见今逐州人户创立塍 ，功围成田，及渔户广施渔具、壅遏水势去处，疾速相度，措置施行。仍令州县常切督责巡尉，每岁于农隙时修治堤防，无使缺坏。及春夏之交，部集人户于河道淤塞要害之处，并工 
     
开撩，常令水路通快。」从殿中侍御史胡沂请么侍：原脱，据本书食货六一之一一六补。。 
六月十二日，工部尚书兼侍读张阐等言：「窃见近降指挥，将绍兴府鉴湖田、明州广德湖田尽卖。二湖元灌溉民田浩瀚，后缘民间侵种种：本书食货六一之一一六作「耕」。，遂作圩田。今若一 出卖，窃恐于民间别有所妨。如绍兴府鉴湖曾立石碑，应深沟大港，并永远存留，以充灌溉。今欲乞专委绍兴府、明州守臣讨论利害诣寔，方可出卖。」从之。 
二年八月五日，诏：「浙江水利么不讲修，积雨无所锺泄，重为秋谷之害。可令逐州守臣考按古迹及见今淤塞去处，条具措置闻奏。」 
九月四日，集英殿修撰、知宣州许尹奏：「本州岛有童圩，寔系创兴，委是堙塞水流去处。今欲依旧开决作湖，以为民利。」诏令本路转运司相度，如有壅塞，候秋收毕措置开决原「收」字下衍「后」字，据本书食货六一之一一六删。。 
十二日，诏江东浙西监司郡守：「朕嗣服以来，求民之瘼，比缘江东浙右俱被水灾，思拯民于愁孍，寤寐不忘。卿等既分外台之寄，皆为共理之良，宜究乃心，各扬尔职。能于所部讲明田事，预为陂塘渠堰，防患未然，使显效着于将来者，朕当不次亲擢；其或但为文具，尚畏权势，无益于备患，徒扰于庶民，国有典刑，朕必不赦。」 
干道元年正月十四日，知徽州吕广问条奏农田水利：「诸塘堨合轮知首之人充，虽田少不该，亦均给水利，不得阻障。若乡例私约轮充，于官簿内开说充知首人；尽卖田业、新得产家虽合充，止轮当末名，不得越次，仍批官簿 
     
照会。诸塘堨系众利害，蓄水救田，本县于农隙之时，告示知首及同食水利人均备人夫，并力修作。塘堨下合承水利田产人户典卖者，并依资次承水。如系买税户塘堨水，亦申官注籍注：原作「江」，据本书食货六一之一一七改。。塘堨水上流既足，如障塞，公然占夺，不从州县约束者取旨。形势之家将新置田产却在旧堨之上占截水利，似此去处，县官实时除拆。若旧堨不容修筑，众定利害，务从民便。若两堨用水已足，不放流者，亦仰官司禁约。甽堨两岸或被水冲陷隔岸，涨出沙田，止许被水人承佃被：原作「便」，据本书食货六一之二七改。，不得田邻争占。甽堨所在合留水门，若不妨阻舟船，或擅毁拆，并追勘断。约束未尽，如别有私约，并仰知首自陈添入。若旧例已定，不得创改。有合增事件，并闻官，始许行用。」从之。 
二月二十四日，诏：「绍兴府开浚鉴湖，除唐贺知章放生池旧界十八余顷为放生池水面外除：原作「 全」，据本书食货六一之一一七改。，其余听从民便，逐时放水，依旧耕种依：原作「以」，据本书食货六一之二七改。。」从知府赵令誏请么。 
同日，知平江府沈度言：「被旨开掘长州县习义乡清沼湖围田一千八百三十九亩，益地乡尚泽荡围田一千五百亩，苏台乡元潭围田一千五百八十八亩，樊洪灢围职田三百三十二亩，营田一千九百六十九亩，费村灢围田一千六百六十二亩，昆山县大虞浦围田二十六亩，小虞浦围田一百六亩，新洋江围田一百七亩，昆塘围田三十三亩，许塘围田二十六亩围：原脱，据本书食货六一之二七补。，六河塘围田一十三亩，常熟县梅里塘围田二亩，白 
     
茆浦围田二百三十一亩，自今通泄水势。」诏浙西提刑曾逮亲至其地审实，开具泄水通快、可以经么无湮塞去处保明以闻。 
二年四月七日，吏部侍郎陈之茂言：「比年以来，泄水之道既多湮塞，重以豪户有力之家以平时潴水之处，坚筑塍岸广功田亩广功：原作「功广」，据本书食货六一之二七改。，弥望绵亘，不可数计。中下田畴易成泛溢，岁岁为害，民力重困。数年之后，凡潴为陂泽尽变为阡陌潴为：「为」疑误。，而水患恐不止今日么。乞选差强明郎官一员问漕臣，将日下将新围之田疾速开凿。」上曰：「闻浙西自围田即有水患，前此屡有人理会，竟为权要所梗。卿等可检点累降指挥已曾如何施行，仍委两浙运副王炎疾速相视利害以闻。」既而王炎言：「相视围田内有张子盖新旧围田九十余亩，占藉两县，堙塞水势，以为民患。躬至其地，地名四塘，周回约二十里回：本书食货六一之一一七作「围」。，开掘已尽，泄水通快；地名长安，周回约四十里回：本书食货六一之二七作「围」。，见督县官并工开掘。乞戒励张子盖等家，再犯，重置典宪置：原作「宜」，据本书食货六一之二七改。。已开掘去处，各立标记，余州县依此。」从之。 
五月十一日，尚书省言：「浙西围田有壅塞水势去处，近专遣漕臣亲诣逐州县监督开掘，以泄积水，除去民害去：原作「民」，据本书食货六一之二七改。。尚虑形势权要之家日后依前冒法谋利，复行修筑，为害如初，理宜约束。令两浙转运司并遂州县守令常切检察遵守，如有违犯之人，命官取旨，余重作施行。」 
六月一日，臣僚言：「江阴军在浙西最为地势卑下，虽濒大江，而岁苦水患尤甚于 
     
