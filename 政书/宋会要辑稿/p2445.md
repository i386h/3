<!-- { "loadSidebar": true } -->
十六日，诏端明殿学士、朝请大夫、签书枢密院事林大中特授朝议大夫、守端明殿学士、签书枢密院事致仕。大中以病乞去位，诏从所乞也。 
八月十四日，诏资政殿学士、通奉大夫、新除同知枢密院事丘 特授正议大夫、守同知枢密院事致仕。 以病急乞谢事，诏从所乞也。 
十二月一日，特进、左丞相、兼枢密使、兼太子少师钱象祖除观文殿大学士、判福州。以象祖累章求退，而台臣亦有论列也。 
三年十二月二日，诏正议大夫、参知政事娄机除职与郡。机以病屡乞休致，故有是命。 
六年正月十六日，诏端明殿学士、正奉大夫、签书枢密院事宇文绍节特转两官，除资政殿学士、守签书枢密院事致仕。以绍节上遗表，故有是命。 
四月十二日，诏光禄大夫、参知政事楼钥除资政殿学士、知太平州。以病屡上章乞解机政，故有是命。 
七年正 
      
月十日，诏通奉大夫、参知政事章良能特转三官，除资政殿大学士、守参知政事致仕。以良能上遗表，故有是命。 
八年二月十八日，诏正议大夫、知枢密院事、兼参知政事雷孝友除观文殿学士、知福州、充福建路安抚使。以病屡上章乞去位，故有是命。 
十年三月二十三日，诏观文殿学士、知潭州、湖南安抚使安丙除崇信军节度使、开府仪同三司、充万寿观使。以监察御(吏)[史]李安行论列，乞畀以真祠，故有是命。 
十二年四月二十六日，诏正奉大夫、参知政事曾从龙放罢。先是，自陈乞解机政，得旨除职与宫观。既而侍御史李楠论列，故有是命。十四年八月三日，诏端明殿学士、通议大夫、签书枢密院事「枢密」下原有「闲故有是命」五字，盖误入后文，今据原稿本卷第六三页删。、兼权参知政事任希夷除资政殿学士知福州兼权参知政事任希夷除：原作「十二月十日诏」，据原稿本卷第六三页改。。以病上章丐闲，故有是命。 
十二月十日，诏正奉大夫、知枢密院事、兼参知政事郑昭先除资政殿大学士、知隆兴府。以病屡上章乞去位，故有是命。


 职官 守会要辑稿 职官七九 戒饬官吏 
     
宋会要辑稿 职官七九

戒饬官吏
【宋续会要】
淳熙元年二月二十三日，诏：「访闻诸路州郡循习旧弊，巧作名色馈送及虚破兵卒馈：原作「馆」，据《宋史全文》卷二六上改。，以接送为名，多借请受，并假名权摄支请供给之类，又闻诸司与列郡胥吏、牙校月有借请，蠹耗财赋，重困民力，致令归正、拣汰之人拖下请给。仰诸路帅臣、监司常切觉察。」 
七月三日，诏曰：「朕惟天下治乱系乎风俗之媺恶，风俗媺恶系乎士大夫之好尚。盖士大夫者，风俗之表而天下所赖以治者也。故上有礼仪廉耻之风，则下有忠厚醇一之行；上有险怪偷薄之习，则下有乖争陵犯之变。如(刑)[形]声影响之应，不可诬也。成周盛时，在位皆节俭正直，天下化之。至汉孝宣行综核之政，诏天下举廉吏，欲得其真，故吏多称职，民亦安业。朕甚慕之，嘉与学士大夫共繇此道，盖尝戢奸贪，黜浮靡，躬节俭以示天下，而历纪逾久，治 未进。意在位者未能率德改行以厚风俗，故廉士失职，贪夫长利，将何以助朕兴化致理、无愧于古虖!今朕端本于上，丁宁训告，罔有不至。部使者、郡守，其为朕察郡邑廉吏来上，朕将甄奖，待以不次，风厉天下焉。或持禄养交，崇饰虚誉，应诏不以实，使积行之君子壅于上闻，时汝之辜，必罚毋贷。」 
二年五月二十四日，诏：「州县迎送条制，除在法许迎送外，其余非因职事相干，止许就 
     
馆舍相见。如州县官辄敢出城而监司不觉察者，必正其罪，监司辄自迎送，亦准州县之法。」从臣僚请也。 
五年八月二日，诏曰：「朕祗荷高穹眷佑，祖宗垂休，获承太上之慈训，修明治道，夙夜不敢荒宁。比年以来，五谷屡登，蚕丝盈箱，嘉与海内共享阜康之乐。尚念耕夫蚕妇终岁勤动，贾贱不足以偿其劳，而郡邑或弗加恤，使倍蓰以输其直，甚亡谓也。其令诸路监司戒所部，应民税除折帛折变自有常制外折变：原脱「折」字，据《宋史全文》卷二六下补。，当输本色者，毋以重贾强之折钱。若有故违，按劾以闻，当寘于法。」 
六年三月二十四日，诏曰：「朕躬节俭以先天下，无暴征，无苛取，期吾元元跻于富庶之域。郡国之间，宜若公私交裕矣，今顾不然，丰年乐岁，中外少事，或未免于匮乏。州迫于县，县迫吾民，其故安在 无乃赋入寡而用度众欤 吏二千石有能不能欤 将轻费妄用，莫知撙节欤 朕既深居九重，无以 察，故分道置台，寄耳目于尔漕臣漕：原缺，据《宋史全文》卷二六下补。。职当计度，欲其计一道盈虚而经度之也；职在按察，欲其蚤正素治，毋使至于病民也。厥或异此，朕何赖焉!且汝不闻黍苗之诗乎：『我任我辇，我车我牛。』谓美召伯能成转餫之功也。后世以是名官，宁无意耶 曰『阴雨膏之』，言能养民如膏雨也。其卒章曰『王心则宁』，言家给人足，乃能安王之心也。汝等得不深思古谊，视所部为一家，周知其经费而通融其有无，廉察其能否而裁抑其耗蠹 数者备矣，郡计无 
     
患乎不足。郡计足则属邑宽，属邑宽则民力裕，民力裕则吾宵旰之虑释。国有信赏，于汝何吝。若乃有余者取之，不足者听之，逮其乏事然后从而劾之，斯亦晚矣。是则黜罚之刑，奚独郡守，而诸转运，其明知朕意。」 
八月四日，诏：「外路诸州，自今违戾稽迟朝省文书，大事令本部将当职官劾奏，小事将人吏行下断遣。」以臣僚言：「吏部有监司州郡保明差遣恩泽等事、辟差不合格坐条法行下而本司复为隐落再申者，有在任未满、不应指射差遣而本州岛亦行保明者，有已注官待阙间身故而复欲改奏他人者；刑部有改正过名符下本州岛、至于三年而未回申者，有勘鞫公事累经翻异、故作淹延者，有定夺词诉违限日久、致其人经台省陈不已者。乞革其弊。」故有是命。 
九月二十五日，诏诸路州县，应监司使命经从，秪令于门外相见。其诸司属官及应沿檄被差过往之人，并不许迎送。 
八年五月十九日，诏：「自今州县官到任后，守臣非有的实差使，并不得辄作名色差出。」
七月二十一日，诏：「帅臣、监司以劝农为名，自当朝夕谘访，以待上问。比者数命诸道条具雨阳丰歉之候，乃或泛言某郡县大略如何，或云见行取会，显属文具。仰自今行下所部，令诸县五日一申州，州十日一申帅臣、监司。纔候指挥到日，帅臣、监司实时开具闻奏。其或不尽不实，并当黜罚。」 
同日，诏：「近太史奏星纬失次， 
     
当虞水旱。(命)[今]闻诸路有连岁饥馑去处，稍失存恤，则愚民无知，未免流为盗贼。其余虽丰熟州县，亦须过为警备，全在帅守、监司预行措置，销患未形，通融有无，撙节支费，绳治贪刻之吏，赈济失业之民，尤不可忽者。如兵将勇怯，巡尉能否，仰随所隶详加考察，常令训齐士伍，整治器械。恩威既着，奸(究)[宄]自消。能宽顾忧，当议显赏；一或违戾，必罚无赦。指挥到日，令守臣具结罪知禀状申逐路帅臣、监司类聚，同结罪保明以闻。」 
九年四月九日，诏：「自今文武臣再任，不得讲到罢礼数，并不得令府库更新制造应干物色。」 
十年六月二十八日，诏曰：「朕履四海之籍，托公王之上，深惟民之未赡，恻怛在心。躬节俭之化，薄征赋之科，冀与宇内共臻富庶之域。惟吏或不良，无以宣德明恩，若乃贪饕无餍，与货为市，渔夺百姓，侵牟下民，有一于斯，足秕邦政。天下之大，郡邑之众，假势放利，实繁有徒。若此，朕虽有爱民勤政之诚，焦劳于上，仁恩利泽何由而下究哉!朕嗣服之初，盖尝考法祖宗严赃吏之禁，其持心不移、覆出为恶者，既已逮治一二，厉在位矣。岁月既久，法以延缓延：原作「挺」，据《宋史全文》卷二七上改。，赃过之吏狃习宽政，日甚岁剧，朕听朝不怡，惟斯民未有石犬志。今纵未能建化致理，厝之至宁，重以贪吏肆为螟螣，朕甚自愧。夫饰法设刑，至于刻其肌肤，鞭逐而分窜之，所以惩小民之无良。今列官处职，奸法不忌，是与盗无异也。国有 
     
宪法，朕不敢废。惟古今用法之弊，率为贵者顺意，贱者生情，故晋世刘友伏诛而山涛等不问，避贵施贱，朕无取焉。今将澄革弊风，闲明邦典，特申播告，期之自新。或罔革心，刑兹无赦，不以秩位之高下，形势之重轻，朕将一施之。咨示中外，朕言维服。可自今命官犯自盗枉法赃罪抵死者，籍没家财，取旨决配，并依隆兴二年九月已降诏书施行，必无容贷。」 
淳熙十六年二月十六日，诏曰：「朕惟唐虞盛时，内有百揆四岳，外有州牧侯伯，是以庶政惟和，万邦咸宁。盖天下之大，非一人之所能独为也。以尧、舜之圣，犹责成于臣下，况后世乎 朕始嗣位，涉道尚浅，夙夜兢业，罔知攸济。咨尔中外小大之臣，皆寿皇圣帝长养封殖以遗朕者，布政之初，嘉与群公卿士厉精有为，辅成治效。夫设官分职，正以任事，一官不称其任则一事不得其理，苟不能输忠竭诚，率作兴事，将何以副朕倚毗之意，报寿皇付托之恩哉!继自今其共乃职，悉乃心，毋因循以玩日，毋怠忽以荒政，勉自淬砺，各迪有功。傥以称职闻，吾将有以褒显之；其或不率，邦有常刑。布告在位，使明知朕意。」
十八日，诏：「今日户口虽众而人生实艰，州县官吏有贪墨虐民者，令监司按劾；监司有黩货营私者，令内台纠察。其有赃罪显著，朕当遵祖宗、寿皇圣帝成法，重寘典宪。」 
二十五日，诏：「访闻监司、守臣多事掊敛，以充苞苴，结托求进。可令御史 
     
台常切纠察，如有违戾，必罚毋赦。」 
三月十五日，诏：「访闻内外诸军管兵官多有刻剥军兵，掊敛财贿，专事结托，以为进身之计。如有违戾去处，令御史台奏劾，当重行降责。」 
四月二十九日，监察御史虞俦言：「近年以来，士大夫狃于故习，以法令为文具，视官府如传舍，入局既晚而出又早，甚者至于无故而不入，职事废弛，期会稽违。盖其念虑所存，不过欲伺候执政之府，奔走台谏之门，为身谋而已。乞申敕百工，各司其局，毋或后时以入，毋或先时以出，不惟职事之间得以修举，而奔竞之风亦庶几少戢。」从之。 
