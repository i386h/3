<!-- { "loadSidebar": true } -->
八月二十五日，知洪州军州、江南西路安抚使、马步军都总管高卫言：「洪州旧来系带江南西路钤辖，后缘带马步军都总管，却令虔州带江西路钤辖。今洪州既隶江州路，其江州路安抚大使已带马步军都总管，欲乞却令洪州守臣带江州路钤辖。应本州岛驻札及时暂差发到本州岛统制、统领兵将官等，并听节制。」从之。 
十一月二十一日，诏鄂州置兵马副钤辖一员。 
绍兴元年二月三十日，诏建康府、池、饶、宣、徽、信、抚、太平州、广德、建昌军为江南东路，依临安府例，改作江南东路兵马钤辖。 
十一月一日，诏诸路诸州钤辖自今差除兵官，令枢密院更切遵守见行条格，其添差除系随龙并宗室及归明、归朝官外，更不差人。 
二年四月十九日，诏逐路分充听候差使，依条许差拨去处，每司不得过六人，二年一替。其见带兵马钤辖州军充听候差使人并罢。 
五月十八日，知临安府兼两浙西路兵马 
       
钤辖宋辉言宋：原作「永」，据《咸淳临安志》卷四七改。：「临安府车驾驻跸，事体愈重，即与要郡兵马钤辖州府不同。即今并无属官，欲乞差置主管文字一员。」从之。 
三年三月十七日诏：「要郡、(决)[次]要郡守臣已罢兼带兵职，其逐路官兵亦合措置。钤辖改充路分都监，内增置副钤辖去处，皆系冲要控扼州军，方今多事之际，未可便罢，副钤辖依见置员数改作路分都监，权且存留，并候宁息日取旨。仍仰逐路帅司开具见任人申枢密院，将不应格法人别行选差，内见添差人依旧。」 
十一月十五日，淮南转运司言：「诸州禁军指挥自经兵火之后，例皆缺额，见在兵级不多，除庐州系帅府合存留钤辖外，其余州军钤辖欲并行减罢。」从之。 
七年闰十月十六日，右正言李谊言：「乞枢密院今后选差路分钤辖及州钤辖，当以军功、武艺及累历边任之人。」从之。 
十年二月十一日，诏淮南东路兵马钤辖移就扬州帅府驻札。 
十八年七月十日，枢密院言：「诸路钤辖循例陈乞差破随行指使，即无专一许差条法指挥。」诏今后更不差破。 
二十八年十二月十五日，知镇江府杨揆言：「旧法，一路则有路分钤辖，一州则有州钤辖，如常、秀州、平江府皆有之。独镇江府无州钤辖，目今不系将及厢军缘无总辖之官，甚不整肃，欲乞差置州钤辖一员。」从之。 
二十九年二月十二日，诏复置淮南西路兵马钤辖一员，依旧庐州驻札。 
孝宗隆兴二年二月八日，臣僚言：「都、副总管至州钤辖差遣，乞依祖宗六等格法，将 
       
曾立战功、有履历人等第除授，庶可杜绝侥幸，整肃军容。」从之。 
干道元年八月十四日，诏：「今后应文武臣知州军、诸路厘务总管、副总管、钤辖、都监见辞，并令上殿，批入料钱文历。如托避免对，并未得差除旧任，委台谏、监司常切按察，以违制论。」 
三年七月四日，枢密院言：「诸路钤辖到任二年，过满不候差替成资罢除拣汰应初离军第一任添差到任人在干道二年四月十四日指挥之前，并令终满三年为任。」从之。 
八年五月十五日，宰执进呈降下吴挺札子，乞令本司统制王世但离军添差两浙西路兵马钤辖，平江府驻札。奉御笔批依。虞允文奏曰：「王世但在军中日已带江南东路兵马钤辖，太平府驻札。今既离军，自合前赴新任。」上曰：「既有现带差遣，此札子不必施行。可特添差两浙西路兵马钤辖，平江府驻札，不厘务，请给、人从却与依正官例支破。」 
九年闰正月十七日，上谕宰执：「临安府既有路分都监一员，而平江府又有一员，何也 可并路分、钤辖员数，契勘创始之由。」梁克家奏：「初因特添差，后遂因仍作阙。」上曰：「可尽刷诸路所增数，见任人许终满，后不再差。亦不许指挥于外，但行下枢密院吏房遵守。」 
四月四日，宰执进呈贾和仲乞添差副都总管。梁克家等奏曰：「考之格法，观察使以上方除副都总管，庶官止合除总管，而和仲前三任乃已除副总管。」上曰：「既于格法有碍，且 
       
当守法，可除江南西路正任总管。」 
淳熙二年九月十三日，诏：「扬州、庐州、荆南、襄阳、金州、兴元府、兴州依旧分为七路，每路文臣一人充安抚使以治民，武臣一人充都总管以治兵。其逐路都总管职事，且令帅臣依旧带行，候正官到日交割。」 
六年六月八日，诏诸路兵马钤辖除训将兵逐路各留一员，余并省罢，见任并差下人令终任，内浙东路兵马钤辖特令依旧。以浙东路钤辖、绍兴府驻札为管干昭慈永佑陵攒(官)[宫]修造故也。 
建炎三年诏书：『自崇宁以来，内侍用事，循习至今，理宜痛革。自今内侍不许与主兵官交通，假贷馈遗，借役禁兵。』当是时，内侍与兵官交通、借役禁兵 八年正月六日，诏添差两浙西路副总管、提举德寿宫陈源与在京宫观，免奉朝请。先是，奉太上皇帝圣旨，以源应奉有劳，特转两官，权给事中赵汝愚因论内侍不可参预军政：「伏自「当是」至「禁兵」，原无，据《宋史全文》卷二七上补。，且犹不可，今乃假以一路总戎之任，恐非太上所以防微杜渐之意。神宗皇帝时，始令王中正、李宪稍预边事。是时朝廷法度峻整，若无甚害，而卒之夤缘攀引，竟致童贯开边之祸竟：原作「觉」，据《历代名臣奏议》卷二九三改。。」上以汝愚之言进呈太上皇帝，继而又宣谕宰执，凡有似此差遣者，皆改差在京宫观云。 
九年九月一日，诏：「诸路帅司行下训练路钤，每岁一诣州军按教，分作春秋两番前去，不许趁赴筵会、收受折送、多带人从、过〔支〕驿券、差顾夫脚、须索买物并犒设等。仰帅臣、监司常切觉察，如有违戾，按 
       
劾以闻。」以湖南安抚李椿奏诸州被扰故也。 
十三年十月二日，上曰：「押行门久在殿陛，出职差遣拘以两州钤辖，太狭，可降指挥存留五州。」于是诏建康府、隆兴府、福州三处依旧存留总管窠阙，专差转员后合得恩例人。先是，六年诏诸州总管内留二阙差转员恩例人外，余阙更不差人，至是复。 
十六年闰五月二十三日，枢密院言：「诸路副总管许差破指使一名，别无职事，委是虚破员缺。」诏见任人且令终满，日后更不差人。 
十月二十三日，诏：「今后差诸路训练路钤，并要年六十以下、曾经从军或有材武人充，其已差下人且令依旧。」 
绍熙元年四月十五日，诏州钤辖、将官如系别路无统摄，准令序官；如本路有统摄，依干道元年三月二十六日已降指挥序职。 
九月二十五日，臣僚言：「近年以来，戎职寝杂，其最甚者，国信所人吏是也。昨来国信所通事如聂攸、薛师道之徒，久年祗应，官止州钤辖、路分都监而已，未闻任路钤者，今既任路钤矣，所余者止副总管尔。有王舜臣者，顷以夤缘侥冒而得之，臣僚失于论列。今者孟守忠复除江东副总管，然则止缘王舜臣一人破例，遂皆源源而起。乞罢孟守忠新任，止与前任一般差遣。仍降指挥，今后杂流出身之人不得过路分、州钤差遣。」从之。 
庆元六年四月十八日，枢密院言：「嘉兴府申，本府路当津要，岁解朝廷上供钱斛，应办金国往来使 
       
人，并月支厢、禁、土军、递铺、宗室、岳庙、归正、忠顺、归朝、大小寄居等官俸给，百色费用，日虑窘乏，即与其它丰余大郡事体不同。本府庆元四年八月内，蒙朝廷特添差武节大夫、浙西兵钤、仍厘务张卓，续又特添差武节大夫、浙西副总管、(乃)[仍]厘务曹组，并以副将马立阙差武功大夫、果州团练使、总管程孝廉，以将官修武郎李显阙特添差武节大夫、浙西副总管寿昌，以忠翊郎张佑阙特差训武郎、浙西兵钤董致中。今将替官请给除豁外，张卓五员自到任止今年二月，计增支钱二万一百一十九贯、米五百七十二石、麦二百八十二石。窃念本府所收财计有限，深虑杂军拣汰等官经朝廷作阙陈乞注授，在本府实有利害。欲望朝廷日后有分本府路分总管差遣人，须要资格相当，庶几凋郡稍可扶持。」诏将嘉兴府战功、归正添差阙，今后更不差总管，余照应逐州军体例施行。 
庆元六年七月九日，枢密院言：「检会知江陵府、充荆湖北路安抚使杨辅言：『江陵为今重地，财计所入顿亏，所出益广，今帅司及本府官兵有总管，有路钤，有州钤，有正任、添差路分正副将，而入队禁军不满三百人，实无职事可管。欲乞朝廷于除授之际，如差总管则免差路钤，差州钤则免差路分。若向上五员之中减两员，则岁可省五六千缗。』已降指挥依，续据杨辅申，钤辖江大济身故，乞省并州钤一员；并本路副总管吴汉英终满， 
       
乞不差替官。」从之。 
开禧二年五月十二日，臣僚言：「乞行下诸路安抚司，遍牒诸路所管州军，见任总管、路钤、钤辖、路分、将副有昏耄癃疾及七十以上人，许自行陈乞解罢，特与宫观差遣。(今)[令]所居州军应副请给，无致失禄。或身居兵职，不能当繁难任使而顾位不去，帅臣、监司按劾以闻，仍疾速催以次官赴上。内有曾从军者，与存留在任，讲究军事。」诏令逐路安抚司逐一从公(钤)[铨]量，保明申枢密院。 
嘉定十三年十二月十日，诏张威特差充利州路马步军副总管，利州驻札，三年满日罢，更不作阙。
 职官 宋会要辑稿 职官四八 巡检 
       
巡检
【宋会要】
       
掌巡检州邑、捕诘盗贼之事，以合门祗候以上至诸司使、将军或内侍充。自两州至十州。及沿边寨或路当险要者，亦因其地为名。亦有同都巡检使，供奉官以下为者不云使。沿边又有巡检都监之名。巡检使自一州至九州岛军，有或从道路便宜不限境土。亦有同巡检使，三班为者不云使。自二县至七县。开封府诸县有巡检一员，二县至三县有驻泊、巡检各一员。府界东、西路都巡检使各一员，京城四面各一员。缘海有刀鱼舡、战棹巡检，江、河、淮、海亦有捉贼巡检使，又有驻泊捉贼及巡马递铺、巡河、巡捉私茶盐之名。 
太祖干德五年二月，诏诸处巡检、监押自今捕得盗贼及犯曲盐人，并送本属州府，不得擅行决断。 
太宗太平兴国元年十二月，以前登州刺史翟美为濠州刺史，兼江南诸州巡检使，枢密副承旨潘仁谦副之。 
二年正月，以广南诸州巡检、唐州刺史曹光实为本州岛团练使，依前巡检。 
二年五月，以单州团练使刘延钦为两浙诸州巡检。 
