<!-- { "loadSidebar": true } -->
四月二十日，知江陵府松滋县滕琛言：「乞将湖北人户所请已归业人开荒田限三年不耕，许人 佃，与免三年六料租税。其见存主户有开垦顷亩过数，许其自增租税，他人不许 佃。」诏下湖北转运司相度。据本司申：「已降指挥：应见佃荒田之家，如有开辟过数，止令输纳旧税，更不通计。其妄执契书告讦之人，官司不得受理。仍限二年，若限满，已耕地系属本户外，其不耕之田许外人请射为业。滕琛所请，有碍前旨。」诏送户部看详。既而户部申：「湖北漕臣欲将功占田亩以二年为限，缘今来已是过满，乞下本路更与展限半年。如违，许人 佃。」从之。 
六月十四日，诏诸安丰军寿春诸：本书食货六一之八七作「将」，义长。、安丰等县荒闲田一百八十七顷三亩给付归正人二百一十七户开耕，自干道九年为始，与免课子十年。 
七月十五日，权知庐州兼提领屯田赵善俊言：「淮甸之民请佃田亩，多有功占，每占一二十顷至及百顷者，缘无苒税，故能么占，其实无力耕垦，遂致流移归正人请射不行。则是有力者无田可耕，有田者无力开垦田：原作「力」，据本书食货六一之八七改。。朝廷曾限半年限：原作「见」，据本书食货六一之八七改。，许人户陈首，未几，又限以五年，缘此愈见执占。欲望寝罢再限五年指挥，许官司分拨功占田亩与流移归正人从便请 
      
佃。」诏赵善俊开具人户功占田亩数目申三省、枢密院。 
九年正月十八日，资政殿学士、新知扬州王之奇言扬：原作「杨」，据本书食货六一之六七改。：「淮上之田例多荒弃，昨绍兴二十年尝置力田之科，募民就耕，赏以官资。当时止计斛斗定赏，是以应募人少。今欲令诸路州县劝谕土豪并户户：原作「并户」，据本书食货六一之八七删。、拣汰离军及诸色人，并许经安抚司指占荒田，据顷亩定赏。俟耕种日，与书填给付。若一年所耕不及其半，与二年不能尽耕，即行拘收付身毁抹。且以垦田一千顷为率，据每岁合用种粮、农器、牛具、屋宇之数预申朝廷关拨。内补官人与作力田出身，理为官户。应开耕荒田将来收成日，除合桩留次年种子外，官与均分。凡田一千顷，岁收稻二十万硕，每硕价钱约一贯五百文百：原作「伯」，据本书食货六一之八七改。，计三十万贯，谩官者一十五万贯谩：疑误。，所用官诰付身计一百二十二道，内迪功郎二道，承信郎十道，进义校尉三十道，进武校尉二十道，共六十二道。元有立定价钱计一十三万二千贯文，比之官中出卖立名官告绫纸之数，其所得尚为有余。更有下班祗应、守阙进义副尉各二十道，共六十道，系是书填元有借补官之人，即无立定价钱。今欲令耕田八顷者，补进义校尉；十顷，补进武校尉；二十顷，补承信郎；四十顷，补迪功郎。已上并自耕种日先次书填给付，理为入仕月日。文臣即以力田所(进)[准]备差使、武臣即以指使系衔，从安抚司保明，申朝廷给降差札，理为资任。候初收 
      
成日，依本等支破券钱。如及十年，愿参部注授者听。每岁终，具耕过顷亩所收子利数目，经所属次第保明，申力田所批书。如不及十年，托故解罢，到部日，依进纳人例施行；不及五年，即不许到部。其所补官人，令吏部预行籍记姓名。至如借补名目，比之创开田人，自合量减顷亩，今欲令借补守阙进义副尉每人开田三顷；进义副尉五顷，下班祗应，六顷。缘初年难办牛具，兼淮南难得竹木，客户所居屋宇亦难就绪，欲乞支降官会十万贯，并客户逐月借支工食稻子六硕，以半年计之，共三万六千硕。乞于两淮转运司今后营田米斛内支借，仍乞二年四料除还。」诏依，内会子令左藏库给降。其后中书门下言：「两浙荒田已给降空名官诰绫纸，立定顷亩，劝谕人户开耕，更书填补授官资。访闻应募之家意在希赏，多隐匿已耕熟田，一概作荒田陈乞补授，理宜约束。」诏王之奇取责应募之人各开具愿耕田亩及有无功括熟田在内，委官逐一检实，仍将已应募人并顷亩开具尚书省。 
闰正月十四日，宰臣梁克家等奏：「访闻淮民佃田，所以周旋虏寇之间，冒死不顾者，正利原占宽余之数，兼其俗耕耨卤莽，所占虽多，所入极少。日来累降指挥展限，今若限满，许人 佃佃：原作「田」，据本书食货六一之八八改。，则元主骤有失业之困么。」上曰：「两淮召募开垦，止许就未耕荒田之地，不得 佃。」 
十七日，诏王之奇约束州县，自今不许诸色人将 
      
农民已耕之田妄行侵夺。如归正人有未着业，仰将无人指占田亩分拨给付，依例支借牛具、粮种。 
三月二十四日，诏胡与可将淮南安抚司已书填力田官告等六十三道先次取见姓名及所耕顷亩，并借支官会、稻子，开具申尚书省。 
干道九年七月七日，臣僚上言：「近者胡与可核实两淮力田之数，王之奇凡用朝廷迪功郎、承信郎等官告绫纸补官者九十一人，用钱五万四千七百余贯，稻子八千余硕，止开耕到田九十二顷，比合开耕之数不及十分之一。昨来之奇急于功利，欺罔朝廷，有投状者，更不勘会诣实，即望风补授官资授：原作「投」，据本书食货六一之八八改。，支与钱谷，至今有不曾开耕一亩者甚众，有开三五亩、七亩、十亩而止者，视之有同儿戏，虽三尺之童，无不窃笑者。」之奇竟罢复职指挥。 
五月八日，中书、门下言：「两淮应募耕种荒田之人，元降指挥，若一年耕种不及其半，或二年不能尽种，即行拘收付身毁抹。今欲展作三年。所收子利除桩种子外，官与耕种人均分。今欲令官中止取四分。所借牛具、粮食，元令二年四料除还，今欲展作三年六料。」并从之。 
十一月十七日，诏：「淮东应募力田已补官归正贫乏，无力耕种，可将元借钱谷特与蠲免。其补官告命愿缴纳者听。」以上《干道会要》以：原阙，据本书食货六一之八八补。。 
淳熙元年五月二十一日，诏湖北路：「凡户绝逃田、没官田产并营田等，并依两淮、京西路免出卖。其未耕荒田，仰招诱民户承佃开垦，不得咤而科扰。」以本路安抚曾逮言：「营田不可出卖，利害尤明。盖一顷岁收谷八十余硕，若出卖价钱，止五十缗，不可以五十缗目前之利而失八十斛每岁之入。」故有是诏。 
七月二十三日，臣僚言：「湖北系官荒田许人指佃，其间多有广指四至，不限顷亩，力既不及，荒闲甚多。乞将已佃人户元指四至未行耕垦、虚占在户者，立限许人指佃。」诏立限一年。 
三年十一月十二日，南郊赦：「两浙民户将己业土山开垦成田，昨干道七年运司一时措置，增收苒税。缘已有本色税额，系是重迭，可将增收数目并与蠲放。其有当时被人陈告夺业充赏者，亦与改正，追还元主。」自[后]郊赦同 
四年三月二十二日，抚州申：「诸县比年间有力田之人，以本户陆地起垦成田。其地元于经界已载税赋，乡民如其收利，兴词告讦，谓之隐匿田税。县道利之，便以邻田为则，收纽苒课，徒资县用，在于省额，初无所增。」户部言：「郊祀赦文已将两浙民户己业土山开垦成田、增收苒税并与蠲放，缘赦书无『诸路准此』之文，今欲下江西转运司，依两浙路照赦蠲放。」从之。 
四年八月二十五日，臣僚言：「两淮顽民与归正人请佃荒田，方给据，即 
      
行出卖，未几，又复陈状请佃，良民每苦其攘夺。乞自今两淮请佃之田，止本家耕作，不许转行典卖。」从之。 
五年七月十二日，诏：「自今湖北见佃人户开垦荒田，依干道七年三月三十日指挥，祗令输纳旧税，更不通检。其有妄执契书告讦，官司不得受理。若功占顷亩，未悉开垦，自今降指挥日，以二年为限，限满不能遍耕，官司拘作营田。逐年所降增税 佃指挥，更不施行。」 
十一月十一日，诏：「浙西州县人户自今于积水官、荒田内种植稻苒，许经官陈诉亩步，起理二税。」以臣寮言：「村人已施工力，为豪户告首争占」故么。 
十二月十一日，诏：「金州开垦荒田，可特与免十年租税。」从知州陈达善请么。 
六年五月十八日，浙西提举颜师鲁言：「田野日辟，治世盛事。今乡民于自己硗确之地开垦，以成田亩，或未能自陈起租税，而为人首。闻官司以盗耕种法，罪之，将何以劝力田者 乞止令打量亩步，参照契簿内元业等则起立税租，毋得引用。盗耕种法辄夺而予他人。」从之。 
六月二十七日，广西经略刘焞言：「本路荒田甚多，缘人户请射耕佃，二三年间，垦辟方就绪，忽元业人执契归业，一旦给还，更不问所施工力，是致民间不敢请耕。今乞将请佃人户管业之后，有元业主陈乞归业，即依元亩数别给荒田，听令为业。」从之。 
十一月十一日，诏：「诸路人户开垦陆地为水田者，不许作隐匿税租告讦。」从江西运副钱佃请么。 
九年五月九日，秘书省著作郎 
      
袁枢言：「两淮地广人少，豪民所占之数不知其几，力不能垦，则废为荒墟。他郡之民或欲请佃，则彼以疆畎为词，郡县无以谷考，终不能予夺。乞令两淮州县取民户见输之课，计其多寡，分画疆畎，而立契券，随亩增租，以其余给与佃人，庶革广占之患。」从之。 
十三年十一月十五日，湖广总领赵彦逾、京西安抚高夔、运判兼提刑提举刘敦义言：「近委襄阳通判朱佾躬亲诣木渠下审实，取见民户共实管田九百一十四顷二十三亩有奇，契据分书税苒户帖内田共一百八十一顷三十九亩有奇，功占(共田)[田共]七百三十二顷八十三亩有奇。奉旨：令将功占田亩同共相度合作如何措置闻奏。契勘前项功占田缘人户开耕年深，么施工力，若一 起纳二税，窃虑咤此增添差役、诸色科敷，吏缘为奸，民受其弊。况本路极边土旷，民力未裕，开耕卤莽，计一岁一亩所收，以高下相乘除，不过六七斗。今乞将见括出田，每一亩夏收麦租三升，秋收粳粟三升，每亩岁收六升，一岁共收租子四千三百九十七石有奇，夏、秋两料拨隶屯田拘收桩管。所收租视古什一之法，取民有制，亦为优裕。异时民力富足，耕垦如法，增收租子，可以(此)[比]类施行。」从之。 
光宗绍熙二年三月二十四日，户部言：「安丰军奏乞展限，许令人户首并功占田亩等事。本部窃详，欲自绍熙二年为始，照人户昨来情愿增展之意，再与立 
      
