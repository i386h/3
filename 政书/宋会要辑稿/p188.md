<!-- { "loadSidebar": true } -->
太宗太平兴国二年九月二十日，幸讲武台大阅。帝属意戎事，每朝罢，即于便殿或后苑亲阅禁卒，取伉健者隶亲军，罢软老弱悉分配外州。自是藩卫之卒益精，遂令筑台讲武于城西千秋门外之杨村，因名台曰「讲武」。先是，以殿前杨信董其事，帝以信病瘖不能言，命天府左厢军都校崔翰代之。翰分布士伍，南北绵亘二十里。建五色旗而号令，将卒望其所举，以为进退之节。每按旗指踪，则千乘万骑周旋如一。甲兵之盛，近代无比。帝御高台，与从臣临观，大悦。是日，遣中使密以金带赐之，曰：「此朕藩邸时所服者。」因谓左右曰：「晋朝之将，必无如崔翰者。」盖言晋室将帅不得其人，而军政隳紊也。 
三年十二月二十四日，幸讲武台，观飞山卒发机石、射连弩。将有事于晋阳，以习武事。 
真宗咸平二年四月二十九日，华州进士许炎上言：「力能举五十斤铁，掷高丈余，承以背；及尝学剑术，愿试之。」帝召见，令与武士击剑数四，赏其趫勇，录为三班奉职。 
五月十四日，百姓张古伐登闻鼓， 
     
自陈十二学剑舞，今年十六，愿试之。帝召与骑士击刺数四，补东西班殿侍。 
八月十六日，大阅诸军于东北郊。先是，有司距都城二十里得东武村，度形胜，辟为广场。又凭高筑台，台上设屋，构行宫于西北隅。命殿前都指挥使王超为左右厢教阵都总管，龙神卫四厢都指挥使张进副之，宣徽北院使周莹为随驾都总管，宫苑使康仁宝、西京左藏库使郭崇信为左厢押阵使，庄宅使刘承珪、供备库使梁承勋为右厢押阵使，御前忠佐马步军都军头呼延赞、辅超为左厢排阵使，安赟、王继忠为右厢排阵使，客省使、枢密都承旨王继英为大阵前都巡检，昭宣使李神福、洛苑使孙守礼、大内都提举定国军节度使威咸信为京城内都巡检，内侍都知窦神典副之，宫苑使、入内内侍副都知卫绍钦为新旧城里同巡检。殿前、侍卫马步诸军二十万，自夜三鼓初分出诸门，迟明乃绝。诘旦，帝按辔出东华门，诸王、辅臣、三司使、学士、尚书、侍郎、御史中丞、给舍及上将军、节度、观察、防御、围练使、刺史并赐戎服以从。帝顿于行宫，诸军阵于台前，左右相向，步骑交属，绵亘二十里，诸班卫士翼侍于后，军仪整肃。有司奏「成列」成列：原脱，据《长编》卷四五补。，皇帝升台，东向，御戎幄，召从臣坐而观之。殿前都指挥使王超执五方旗，以节进退。又以行列遐远，号令所不能及，遂于两阵中起候台相望，使人执旗，如台之数以应之。初举黄旗，则诸军旅拜，举赤旗则骑进，举青旗则步进。每旗动，则鼓作，而士噪之声震于百里，皆三挑而后退。次举白旗，诸军复拜，呼万岁者三。有司奏阵坚而整，士勇而厉，欲再举之，帝曰：「可止矣。」顾谓超曰：「士众严整，戎行练习，卿之力也。」遂举黑旗以振旅。军于左者略右阵以还，由台前出西北隅；军于右者略左阵以还，由台前
     
出西南隅，并凯旋而后退。御幄殿，召从臣宴饮，教坊奏乐。回御东华门，阅诸军还营，钧容奏乐于楼下。复召从臣座，赐饮，至晡还宫。明日，又赐近臣饮于中书，诸军将校饮于营中，内职饮于军器库，诸班卫士饮于殿门外。大阅所践民田，蠲其租。上作《大阅》五言诗，令属和。儒臣梁颢、曾致尧、盛元、刘锴、杨嵎等各上大阅颂、赋、铭，诏付史馆。 
三年正月七日，并代钤辖李允正引广锐骑士数百人对于行宫前殿，帝与辅臣同观之，曰：「闻是兵久经战阵，皆可驱使。」遂命允正屯邢州，赐将士缗钱，遣之。 
四月二日，帝御便殿，召河北防城举人康克勤等三十人，试以强弓劲弩。克勤善左右射、击剑。凡中选者十人，并补三班借职。 
四日，太子中允王俨言：「前知赵州，契丹游骑至城下，有学究朱著者勇而善射，命召募壮士百人守龊南关城门。讫虏退，无敢窥其门者。」帝命引对，以劲弓试之，补三班借职。 
十四日，御便殿阅兵。神骑第五副兵马使焦墦自称善盘铁槊，重五十斤，命试之。墦舞于马上，往复如飞。命迁本军军使。《玉海》：是年五月辛卯，上阅兵于便坐。 
十一月五日，御崇政殿，阅捧日天武右第一军第一指挥教战。前列骑士，步卒次之，举赤帜则骑进，青旗则步进，弓弩齐发，矢下如雨，以金鼓节其进退。擢射御超伦者递补军职。 
仁宗天圣元年二月五日，诏枢密院较定试诸军班弓弩，并依先朝旧制。时帝御承明殿，试殿龙直十将四人弓弩不中。殿前 
     
不等」，再试，复拣中二人。故有是诏。 都指挥使蔚昭敏言「石斗硬 
五年九月十三日，御崇政殿，临轩，召辅臣观龙卫神勇军列射于庭中，习战阵之状。先骑射，次步射，进退节以钲鼓，颇极精妙。 
九年三月九日，西头供俸官、合槊。皆精习。诏迁大成一官，赐军士缗钱。 门祗候李大成以准诏教习用遮箭团牌军辈事，诣便殿请对，命试于前。初令二人对射，三发矢；次四人为伍，弓弩齐发；次击剑、 
十年十月十七日，召虎翼、武骑二军习阵于崇政殿庭，分步骑为四阵，召辅臣观焉。 
景佑二年八月二十三日，纪甲戌。幸安肃门炮场观飞山、雄武放炮，又令捧日天武、龙卫、神卫、虎翼诸军为战阵之法。其击刺骑射之精者悉迁补之，遂宴从臣于幄殿。 
四年八月二十一日，诏诸军习阵法，帝亲临阅，择材勇武艺者递升之，余赐以缗钱。 
康定元年三月十一日，御崇政殿观虎翼军士教习战阵，召辅臣观焉。 
七月十五日，御延和殿，阅诸军士卒习战阵法。 
九月二十九日，御崇政殿，阅龙卫军士教阵法，选材勇者，迁之。 
庆历二年六月二十六日，御崇政殿，阅泾原路蕃落弓箭手教阵。先是，帝以西鄙用兵，贼再入萧关，思推恩于蕃落将士等，令以戎隙赴阙下故也。是日，初令骑射，皆骁(駾)[锐]也。向进有健名于边部，其族皆死王事者，时与子侄六人到。向坚尤俊悍，帝取其弓，手引之，甚劲，传示宰臣，因遍谕其众：「汝辈为国扞贼，朕深知劳苦。」慰勉久之。又见其善骑，曰：「此骑固难得，慎无为豪权以善价鬻之。」因等第迁转。 
十月二十一日，御崇政殿，观龙卫军士习军阵。 
皇佑元年六月十七日，右殿直赵 
     
璞试武艺，授合门祗候。其父振致仕，偕入，自陈筋力未衰，屡经战阵。诏授右屯卫大将军，落致仕，解州防御使、京西钤辖。 
至和元年十月二十八日，幸城北炮场观放炮，遂宴从臣，赐卫士缗钱。 
十一月五日，诏修城西炮场台，仍令八作司绘图以上。 
神宗熙宁三年八月七日，御崇政殿，阅左藏库副使幵赟所教牌手。上诏谕曰：「观其进退轻便，不畏矢石，诚为利器。可令殿前步军司择鎗刀手跷健者，依赟法教习。」 
五年五月二十八日，御崇政殿，阅泾原路衙教阵队，诏以阵法颁行诸路。先是，泾原路经略使蔡挺于衙中庭勤武堂肄习诸将军马，点阅周悉，队伍有法，召挺为枢密副使。因上言，而引试于便殿。 
元丰四年四月六日，上御延和殿观阅试保甲，雍王颢、曹王頵侍。少选，命颢等坐，阅试毕，赐茶，即从还禁中。 
九月十九日，帝御崇政殿，召执政，赐坐，阅试澶州集教大保长并监教使臣等四百八十二人毕，三人补三班借职，三十三人补三班差使借差，余赐银绢钱有差。东上合门使、荣州刺史狄谘迁四方馆使，朝散郎刘定迁集贤校理。监教使臣等转官，或减磨勘年。 
六年正月二十九日，帝御崇政殿，阅燕达所肄习殿侍七十人。各步射一石四弓。帝问能加否，皆曰：「愿射一石七力。」帝令易弓，皆引满。顾谓枢密都承旨张诚一曰：「人材事艺，大抵相若，教几多时 」诚一对曰：「半年。」帝曰：「在教未久，首能应格。」并与三班借职，各赐袍、笏、银带，沿边指使。 
      
十月五日，捧日左军第六将第三指挥押官董安、王宣，长行潘演、贺斌、刘福、郝秀、解起并为三班奉职，赐袍、带、马，充边上指使。以引试武艺，皆能射一石五弓也。 
哲宗绍圣三年六月十八日，军头司引蕃官东上合门使、雄州防御使李忠杰等呈试武艺。诏忠杰、李阿埋各与转一官，内忠杰回授与儿男，阿埋赐名世恭，加遥郡刺史。 
元符二年正月九日，军头司引见蕃官吕永信等，永信并男细禹轻丁埋试艺，各赐靴袍。并自陈乞赐姓赵，从之。 
高宗皇帝建炎三年六月二十一日，上谕辅臣曰：「朕欲亲阅武。」宰臣吕颐浩曰：「方右武之时，理当若此。祖宗时不忘武备，如凿金明池，盖欲习水战。」张浚曰：「祖宗每以上巳游幸，必命卫士驰射，因而激赏，亦所以讲武。」上曰：「朕非久命诸将各阅所部人马，当与卿等共观，足以知诸将能否。」时以事不果行。 
绍兴五年正月十一日，皇帝御射殿，阅诸班直、殿前司诸军指教使臣、亲从、宿卫亲兵并提辖部押亲兵、使臣射射。共一千二百六人，每六十人作一拨。 
十四日，皇帝御射殿阅诸班直、亲从等射射，遂诏户部支金一千两付枢密院激赏库，充激犒使用。 
三月二十日，皇帝御射殿，阅等子赵青等五十人角力，转资、支赐钱银有差。 
八月二十三日，皇帝御射殿，阅广东经略司解发到韶州士庶子弟陈裕试神臂弓，特补进武校尉，赐紫罗窄衫、银束带，差充本路经 
      
略司指使。 
三十年十月二十七日，皇帝御射殿，引三衙统制、同统制同统制：原脱，据《宋史》卷一二一《礼志》补。、统领、同(充)[统]领入内射射。诏余合赴内教人，依年例支降例物，令逐司自行按试，等第给散。旧例，每岁引三衙官兵内教，是日止引统制、统领，故有是诏。 
三十二年四月二十五日，皇帝御射殿，隔门特坐，引呈新旧行门射射。 
孝宗隆兴二年五月八日，上宣谕宰执曰：「朕以今月十七日幸门外大教场，引呈三衙出戍四军人马，赐以犒设。」宰臣汤思退等奏，欲差都大弹压官、主管一行事务官、监散犒设官，仍令临安府修固沿路桥道。上曰：「不须如此，只差官监散犒设。」仍令临安府修固桥道，不得折毁民间屋宇。其后以值雨，止令三衙同监官给散犒赏。 
干道二年十一月二十二日，诏：「今月二十四日，车驾幸候潮门外大教场，进早膳毕，次幸白石教场，抽摘进呈三司军马。应从驾臣僚，自祥曦殿并戎服起居，从驾往回。是日有旨，仍进晚膳。内管军、御带、环卫官从驾，宰执已下免从。就逐幕次赐食，俟进晚膳毕，免奏万福，并免赐茶，从驾还内。」 
