<!-- { "loadSidebar": true } -->
七月二十八日，知复州张沂言：「本州岛景陵县管下旧有营田官庄，自绍兴六、七年间宣抚司营置，今三十年矣，名存而实亡，岁么而害深。当时耕牛历年既多，十无七八，岁课之租，尽成科抑，逮于装发人户名下，复有水脚之诛。今以所给牛租一千七百斛之谷，仰视国计之大，如太山之一芒，而一郡之民岁受其弊。乞于拣汰使臣内差一二人，董率拣汰之卒而营治之，候三、二年间，耕种成熟，别议增减，委是公私两济。」诏令措置营田官王弗相度。弗照得：「景陵县营田经今二、三十年，耕种已就绪，如有废坏、耕牛倒死、少阙客户，自合依已降指挥补填。若将拣汰之卒耕种，窃缘拣汰军兵皆系癃老病患，不堪征役。今相 
       
度，欲乞下荆湖北路营田使行下本州岛，取见当来兴置营田几庄，若干顷亩，耕牛、农具、客户数目，并见所管之数。如内有委实科抑去处，即行放散。其退下田土，却别召情愿人户承佃。若官庄废坏，耕牛少阙，自合营田司那融计置收买应副。其所阙客户，亦(抑)[仰]照应已降指挥，招召情愿人户补填见阙之数。」从之。 
十一月十五日，诏襄阳府营田官吏并罢，止令京西转运司官吏兼管，更不添请给。 
【宋会要】
       
干道元年二月二十四日，诏两淮合行屯田，以便军食。昨来郭振于六合措置，已见就绪，今来已除镇江府驻札御前诸军都统制，所有淮南东路屯田，理合委官。令郭振同王弗、周淙疾速措置令：原作「今」，据本书食货三之一三改。，其合用种粮、农具、牛畜等粮：原作「种」；畜：原作「蓄」，均据本书食货三之一三改。，一就条具奏闻。其后王弗等条具下项：「一、检准绍兴六年十二月十九日指挥，措置屯田，乞以五十顷为一屯，作一庄，差主管将领一员、监辖使臣五员、军兵二百五十人。如次年地熟，人力有余，愿添田土，听从其便。一、近取会到扬、楚州、高邮、盱眙军、天长县见管系官荒田共五万八千余顷，所用种本收买耕牛，置办农器，修盖庐舍寨屋，差拨军兵列屯耕作，使臣管干监辖。虽蒙朝廷降到银、绢，止纽计钱五万余贯，若下手措置收置牛畜畜：原作「蓄」，据本书食货三之一三改。、盖屋之类，大段数少。欲望广行支降钱本应副使用。」诏令淮东总领所将寄收屯田钱五万贯并见桩管都督府度牒一百三十二道价钱拨充屯田使用。 
三月十一日，诏：「已降指挥，两淮合行屯田。昨来郭振于六合措置，已见就绪，所有淮西、湖北、荆襄，令沈介、张松、王炎、杨倓、王彦、赵撙撙：原作「樽」，据本书食货六三之五二及《景定建康志》卷二六改。、王宣、张师颜疾速措置。」 
五月十八日，诏淮东、西、湖广总领，淮南东、西、湖北、京西帅、漕臣，并兼「提领措置屯田」，两淮、湖北、京西诸路州军守臣，并兼「管内屯田」。 
七月五日，权发遣滁州杨由义言：「被诏措置屯田，以便军食。 
       
除已将镇江府都统制郭振拨到不入队军兵五百人摽拨荒废田一百余顷郭振：原脱，据本书食货三之一三补。，盖造庄屋，收买牛具，近已分拨军兵前去逐庄居住，趁时开耕布种二麦外，契勘本州岛元管营田七十顷，缘营田与屯田不同，屯田系使军兵耕种，营田系召募百姓耕种，逐年将收到子利依营田元降指挥，除种子外，官中与佃客作四、六分，官得四分，客得六分。本州岛近缘两遭北军侵犯，牛畜、农具不存，营田庄客衣食不继，星散逃移，致所管营田多成荒废。今来本州岛元管营田七十顷，目今共有耕牛二头、佃客二十七户，臣近申朝廷，乞将今年营田二十七户名下分到系官子利尽给付本州岛接济营田，未蒙回降。窃缘今来措置屯田一百余顷已见次第屯：原作「营」，据上文及本书食货三之一四改。，欲下淮东提领营田司核寔，将今年营田子利尽与本州岛，容臣措置牛具，招集庄客，更就官庄侧近踏逐良田三十顷，凑成营田一百顷，葺理耕种。」从之。 
八月三日，敷文阁待制张子颜言：「朝廷见今措置两淮营田官庄，臣于真州及盱眙军境内有水、陆田、山地等共一万五千二百七十七 田山地等：原作「山田等地」，据本书食货三之一四乙。，谨以陈献。」诏价直令户部纽计，支降度牒给还。继而张完元以真州己产二万一千八百一十三亩，杨存中以楚州宝应县田三万九千六百四十 并牛具、船屋、庄客等献纳，并从所请。 
十二月三日，知襄阳府路彬言：「乞将转运司营田一屯，见有五十余户耕种，岁收物斛不多，乞委 
       
本府宜城县令、尉兼行管干。其收到物斛斛：原作「料」，据上文及本书食货三之一四改。，依旧转运司拘管。所有营田司元置官属、 用并省罢。」从之。 
十五日，诏：「两淮、湖北、京西诸军今年新开耕到屯田，与免来年夏、秋两料应干租课，本军不得别作名色妄行科取。」 
二十二日，宰执进呈张之纲缴奏苏磻论：屯田之兵与农民杂处，民间悉不安居，多有移徙者。上曰：「令郭振、刘源将总领所支到屯田军兵寨屋钱，各于田 相近处如法修成营寨，不得与居民相杂。」 
干道二年正月十六日，宰执进呈周淙、龙大渊相度到郭振乞于杨子桥置屯田到：原脱，据本书食货三之一四补。，侵占民间田土不便。上曰：「郭振如何妄有奏陈 可并画到图子，札令具析。」先是，郭振言：「扬州南十五里地名杨子桥南岸一带，乞置屯田一所并牧马官庄，不与民间交杂」，遂诏周淙、龙大渊同共相度。至是，周淙等相度来上来：原作「上」，据本书食货三之一四改。，故有是命。 
二十四日，诏鄂州驻札御前都统司副将、武经郎侯汶特降两官勒罢，令本军自 。以本司都统制赵(樽)[撙]言：「本司措置屯田，差发官兵二千人前去德安、郢、随州摽拨荒闲田土，措置开垦。其部辖官踏白军第二十六副将、武经郎侯汶，自到德安府，将屯田官兵并不存恤，至今年十一月终，共逃窜过七十三人，并耕牛亦不如法养喂，致倒死二百五十余头，又所耕田土大段数少，显是故不用心措置。若不惩戒，深恐屯田卒难就绪。」故有是命。 
二月十三日，总领淮东军马钱粮所奏： 
       
「已降指挥，两淮、湖北、京西路诸军今年新开耕到屯田路诸：原作「诸路」，据本书食货三之一四乙。，与免来年夏、秋两料应干租课，本军不得别作名目妄行科取。本所除已牒镇江府提举措置屯田郭振遵依施行外，所有淮东路诸州军亦有镇江府诸军新开耕屯田耕：原无，据下文及本书食货三之一四补。，并杨存中等献纳田土，即未审合与不合遵用上件指挥。」诏新开耕屯田自合照应已降指挥施行，其逐处献纳官庄，即非新开田，不合放免租课。 
三月六日，宰执进呈荆南驻札御前诸军都统制、兼提举措置营田王宣札子：「近得湖北运判程逖书报，陛辞之日，面奉圣训，令本军屯田且据目下，不得增葺，仍具已垦数目及施行事体闻奏。窃缘当时制置司备奉指挥行下日，臣曾具利害申闻，谓从军之人率皆游手，不乐耕谷，若不诱之以利，未易即工。遂条具分收事宜：初开荒年，所收全给；次年依乡例，主、客减半输官，是十分止收二分半；第三年，方依主、客例分收。务要从宽，期于集事，悉蒙俯从所陈。今来屯田官兵室庐皆已就绪，耕凿亦已安业，麦种已下千五百石已：原作「以」，据本书食货三之一五改。，但自冬及春，牛疫为灾。今漕臣既有建白，谨当遵稞。」洪适等曰：「荆襄屯田行之多年，已成次第，深恐咤程逖宣旨，却致荒废。」上曰：「朕意本不如此，可明以谕之。」适等奏曰：「且令王宣将见屯田官兵依时耕种。」上曰：「然」。 
六月五日，诏淮东屯田，令镇江府驻札御前都统制戚方提举。 
六日，新除淮南路转运判官王之奇 
       
朝辞奏事，上宣谕曰：「淮上屯田，已令有司将今年所收尽数给种人。卿到彼点检，如有奉行灭裂去处，便与理会，务要实惠及人。」 
指挥，将永丰圩开掘。见管租户数多，若一旦放散，无所归着 二十五日，建康府驻札御前诸军都统制、兼提举措置屯田刘源言：「伏无，原作「所」，据本书食货三之一五改。，便见失所。今来本军差军兵在和州巢县屯田，窃恐于内却有不谙田土之人。今相度，欲候开掘永丰圩掘：原作「握」，据本书食货三之一五改。，将放散租户内取问情愿屯田之人，拨换所差屯田军兵归军。所有合用粮食，乞令总领所支借应副，委是两利。」诏令江东转运司先次取问租户，如有愿耕屯田之人，候至十一月发遣前去，仍关报总领所支借粮食。 
八月三日，诏武锋军已拨隶步军司，可就令钱卓将带所部人前去六合县措置屯田，须管限一季了毕。 
十八日，诏钱卓罢知高邮军，依旧武锋军统制，六合县驻札，措置屯田置：原作「制」，据本书食货三之一五改。。 
九月十五日，湖北转运司言：「已降指挥，湖北、京西路帅、漕臣并兼提领措置屯田，诸州军守臣兼管内屯田事。照得德安府、随州、郢州三处，即目各有鄂州都统司军马屯戍，乞于逐处措置屯田外，其余州军无屯戍军马，难以措置屯田，窃虑难以虚带屯田职事。」诏湖北转运司既止有德安府一处屯田，免行干预，其余州军别无屯田去处，自合免带。 
三年二月八日，武锋军正将、总辖楚州宝应县屯田事务贾怀恩言：「本庄除隶本军所管外，有高邮 
       
军及淮东安抚司、总领所、淮南转运司、镇江府都统制司并带屯田职事，逐处不时行移取索，委是文字繁冗，供报不前。」诏宝应等县屯田庄除隶属步军司并淮东总领所外，其余官司并免管辖。 
十三日，总领淮东军马钱粮所言：「淮东州军措置新开耕屯田干道二年收到夏、秋两料物斛，除桩留次年种子外，其余依当年正月内御笔处分，尽给耕种军兵了当。所有干道三年分夏、秋两料并已后年分收到物斛数目，即未审合赴是何去处送纳。」诏将本路州军屯田今年并已后年分所收物斛，除桩出次年种子、客户等分给外，依营田例，大麦、稻谷充马料，令户部除豁合支降马料数目；小麦、杂豆等本所拘收，出粜价钱，起赴行在左藏南库送纳。其淮西、荆湖北屯田准此措置。 
三月二十七日，知随州周冲翼朝见进对，上宣谕曰：「随州极边，应营田、屯田，卿可躬亲提检，应所种多少，所得多少，先次奏来，要知其数。」 
