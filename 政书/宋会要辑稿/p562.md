<!-- { "loadSidebar": true } -->
《盘洲文集》洪适《谢赐先臣谥忠宣表》：「伏蒙圣恩，以臣弟左朝散郎、守起居舍人臣遵有请，特赐先父徽猷阁直学士、左朝散大夫臣某谥忠宣者。先臣衔使，不忘徇国之忠；同产抗章，仰拜易名之宠。哀荣终始，感涕纵横。臣中谢。窃以六家所以成书，断自周公而下；三品然后节惠，详夫唐世以来。褒贬咸决于君前，善恶不诬于身后。非有杰出之迹，安得殊常之荣 伏念先臣当鸣镝之败盟，以单车而修好。闻诸夫子，不辱命于四方；执我行人，甘茹毛于穷海。艰难备矣，操守确然。数其乱华之(儋)] [，折彼取蜀之问。及上介污贼庭之禄，之死靡他；至同伦易虏帐之官，没身不屈。屡临白刃，弗变南冠。至于间道以奏佑陵，冒禁而朝太后，秘计屡通于系帛，危机尝困于画牢。流递冷山，七八月而见雪；操持秃节，十五载而入疆。蒙神圣之简知，值权邪之毁隔，远投裔土，莫驻颓龄。幸逢琴瑟之更张，遂致丝纶之洊出。赐之嘉谥，卓尔异恩。着甲令以显褒，达丁年之善闻。诸孤不肖，益殚戴舜之诚；幽壤有知，必效亢回之报。兹盖伏遇皇帝陛下躬行仁政，心念功臣。谓康衡之排妒陈汤，皆其私怒；而忠州之谴逐陆贽，恨不生还。隆曲泽以饰终，示清朝之彰善。事光存没，风劝迩遐。使忠贯日月之称，在德蕴丘园之上。臣谬居冢嫡，获奉蒸尝。扫地焚黄，丕变松(秋)[楸]之色；瞻天上牍，不胜狗马之心。臣无任。」 
《敬书先忠宣赐谥制书后》：「臣闻足再刖而玉显其美，火百炼而金知其精。人臣忠邪，至身后而是非始判。发潜德之幽光，诛奸谀于既死，孔子作《春秋》之旨也。先臣当戎马纷纭之际，使不可测之绝国，十有五年然后归。陛下谓苏武不能过，且许笔赐其传。会先臣(度)[席]不暖而逐，弗获藏奎璧之宝。今又十有五年，弟遵入对，陛下褒孍忠节，复道前语，恩隐再三，宠之令谥。生虽奇剥，芬香 
       
多矣。臣谓卫律、李陵屡说而武不降，先臣则为韩昉所逼，三换官而不受。张胜事泄，武有拟剑幽窖之危，先臣则不同龚仕齐，宁蹈利刃。冷山无以异于穷海之北，餬口于悟室，无异于(靳)[靬]王(双)[只]影南翔，所不及牧羝者四岁。至若通永佑之表，朝长乐于燕，间道蜡书，其至有九；潜见王人，几偾牢户，问答往反，皆存阙庇民之语，投其诗文，篇篇以戢兵为意，此则武所无者。陛下以为武不能过，圣训明哉!然燕王声霍光之罪，以武久絷而归，财得一典属国，杨敞无功，乃为搜粟都尉，遂谓光颛权自恣，疑有非常。而秦桧排妒先臣，不使一旬寓乎玉堂之直，致陛下有大用之意而不遂，终之流放丑地，九年不返，则得祸之酷特甚于武。武之一子党叛人而诛，汉廷怜之，为之远赎胡出，苏氏赖以不绝。而臣以先臣故获戾，亡桧至谓家传强暴，曲法免官。非遇天日清明，则亦禁锢就死。呜呼!一言华衮，万世不刊，易名崇终，匹休麒麟图画，诸孤不肖，咸叨录用，恩 存没，又过苏氏。臣砻石以识异渥。泰龟逢吉，镇之松区，泄九京之冤，鼓忠义之气，于兹见之。」 
《右仆射赠特进洪适谥议》：奉议郎、太常博士黄黼谥议，(谥)[议]曰：「饰乎外而无乎内，其失也诬；有乎内而不饰乎外，其失也固。君子以为与其诬也宁固。故华实贵乎相称，表里贵乎相符，言行贵乎相顾，既其文不既其实，君子不由也。故承相洪公某以文章发身，以纯实履行，其亦华与实称，表与里符，言与行顾者欤!方忠宣公某之(再)[在]虏中也，公犹未冠，能自刻厉，掇取异科。忠宣还朝，抵牾时宰，窜谪瘴地，公之仲、季角立杰出，如璩、玚处魏，机、云入洛。公盖务自晦，不敢萌一毫干进意。迨受知两朝，出入中外，其为政则兴利除害而有惠术，其立朝则守法奉公而无私心。声实蜚腾，眷简隆渥。不数年间，径至大用，其亦遭时遇主然耶!窃尝比其始末而究观之。按庾江东也，病役使不均，则论上中十户均差，而使贫下得以受惠。方鬻逃田，则请业主以元估就赎，而使流徙得以复业。总饷淮东也，均海州解围之赏，而士卒无异辞；增沿边降胡之券，而归附无离心。则公之惠利，抑亦宏矣。至于视草擅涌泉之誉，批 有回天之风。洎膺柄用，首蠲三省、密院额外吏，而正堂后官谢褒私其子之罪。刘贡之始除台察也「刘」字原缺，据许及之撰洪适行状(《盘洲文集》附录)补。，公以其贤而誉之。后昵近技术之流，颇挠台宪，未几除殿中，公于上前斥言其过，除书不启而贡罢，上益知其无私。周旋省闼，登践政涂，在相位无几，而未尝为亲故干求荣进。论事务理胜而无私怨，有所不恤。荐进先寒素，而其失举也，不敢自恕，断断然无毫发之私。居闲十六年，幅巾藜杖，倘佯绿野之适。涵茹古今，陶冶物态，时寓于歌咏纪述之间，荣利不入其心。其进也若畏，其退也若休，则公之平生大 亦可睹矣。世固有兴除利害，搜剔敝蠹， 
       
使实惠在民，而遗爱及远，是其政也，而或病其少文。亦有摛藻掞庭，舒文华国，可以用世，可以行远，是其文也，而或病其无实。乃公兼之。按《谥法》：『德美才秀曰文，遗爱在民曰惠。』裒是二美，则于公其有合矣。」 
。外而佐州典藩，持节总饷，无非裕国便民之事；内而论思献纳，建议揆策，亦皆关国家之大体。其详载于行实，而太常亦举其凡申言之，兹不复云云。以文惠易名，盖摭其实也，于义为称。」 覆谥，朝散郎、考功员外郎郑汝谐撰。议曰：「故忠宣洪公某以不辱命羁留虏庭，一旦握节来归，忠义之声暴白于天下。卒为时相所忌，摈弃岭外，识者冤之。是生三子，皆能以文学世其家，盖天以是丰其报也。丞相、大观文某生而俊迈，未弱冠已为名公之所称赏。兄弟相踵，俱中宏博之选，洪氏家学遂名一世，接武华实，亦相先后。公独蚤结主知，致位宰辅，惜其用不甚久，其所抱负不能见之大施设、大勋业。然平日所居之官，其略可 
敷文阁直学士、朝请大夫、赠通奉大夫陈良翰，谥献肃。着令，诸官不应得谥，而声称显著者亦许定谥。载念先臣平生正色立朝，直道事主，公论所与，信史所载，未可一二缕数。初任言责，论舍淮防江之非计，争唐、邓、海、泗之不可捐，辩张浚精忠老谋，汤思退奸邪误国，反复剀切，天 孙应时《烛湖集》《代请陈詹事良翰谥状》：「臣等孤远小臣，微比蝼蚁，辄干万死，仰叩九阍。臣窃以荣亲者人子之至情，章善者朝廷之令典。矧逢际会，敢后控陈 伏念臣等先父敷文阁直学士、左朝讲大夫致仕、临海县开国男、食邑三百户、赐紫金鱼袋、赠左太中大夫臣良翰，早以儒生，进陪国论。顷干道己丑岁，任左谏议大夫，方皇帝陛下潜德朱邸，而东宫虚位，天下属心，惟先臣尝手疏面陈，愿早定议，以系国本。寿皇圣帝察其朴忠，开怀奖纳，以为人所难言。越明年，下诏建储。先臣已奉祠里居，首与故从臣王十朋并膺妙简，除领詹事，两降诏旨趣行，仍令州郡礼遣。暨入陛对，慰谕隆渥，专委调护，不兼他官。先臣亦感激自幸，每事罄竭，仰蒙皇帝陛下礼接尤重，度越常等。其冬以疾求去，有诏特听五日一参，问『谁可代卿者』，先臣即以故从臣胡沂、周操为对，寻即相继召用。病剧告老，畀职领祠，遣使劳抚，赐以衣带。还家踰年，无禄即世，遗奏赠秩，具如彝章。惟是易名之请，限于阶品，未敢上列。兹者恭遇皇帝陛下继舜受历，龙飞御天，振古大庆，恩施周普，至若官寮庶尹，并蒙超奖，荣耀联属，为千载一时之会。臣等私自慨念，先臣于诸旧僚名在第一，事迹本末如前所陈，已不及身见今日之盛，理势隔绝，万无他顗，唯有饰终一节，犹可望赐九泉。臣等不以此时吁天有请，大惧先臣有善弗传，孤负圣明当时任遇之意。兼臣又 
       
下韪之。太学诸生伏阙上疏，请复召用。去国未几，还陟从列，封驳论谏，排抑权幸，益无所顾避。进退去就，截然明白。寿皇圣帝素加器遇，尝有『卿以正直为朕所知』之褒。(晓)[晚]职端尹，尤号得人。至于事亲处乡，牧民察吏，行谊风绩，靡不可书，揆之声称显著之文，实亦无媿。臣等不敢欺罔，昧死以闻，伏望皇帝陛下天地垂仁，不遗细微，日月委照，罔间幽潜。推念旧之恩，可以示天下之厚；举劝贤之义，亦以明天下之公。使先臣蒙节惠之荣，则臣等虽就戮不恨。所有知漳州朱熹前任迪功郎日撰先臣行状一通，谨缮写成册，随状投进。欲乞圣慈降付有司，特赐定谥施行。臣等无任瞻天望圣、激切屏营之至。」 
太师、平章军国重事文彦博。先谥忠烈，后夺谥，政和五年赐恭烈。 
翰林学士、追复龙图阁学士范祖禹，谥正献。 
追封成国公林希怿，谥正惠。
 礼 宋会要辑稿 礼五八 处士谥 
       
处士谥
【宋会要】
       
宋承事郎、赠宣教郎王庠，谥贤节处士。庠(正)[政]和中授廉逊处士号，后来朝廷虽与授官，并不就禄。淳熙元年，缘其子进士本陈乞，太常寺拟谥，宠至益戒曰贤，好廉自克曰节。
 礼 宋会要辑稿 礼五八 僧谥 
       
僧谥
【宋会要】
咸平三年八月，梵僧法贤卒，谥慧辨。四年，法天卒，谥元觉。其后施护卒，谥明悟。《真宗(宝)[实]录》：大中祥符六年六月甲申，诏谥志公真觉大师宜加为道林真觉大师。宋敏求《东京记》：(详)[祥]符五年，谥真觉大师。又曰：大中祥符六年六月，诏泗州僧伽大师加号普照明觉大师。
 礼 宋会要辑稿 礼五九 册命王亲大臣 
     
宋会要辑稿 礼五九

册命王亲大臣
国朝《开宝通礼》载三师、三公、亲王、大臣临轩册命仪。凡降制命宰相、亲王、使相、枢密使、西京留守、节度使及公主制书，皆有备礼册命之文，多上表辞免而未尝行。其制并翰林草词，夜中进入，翌日自内置于箱，二黄门对拜，立于御座之东。内朝退，黄门捧箱降殿，出殿门外，宣付合门使，降置案上。俟文德殿立班，合门使引制案出东上合门横街南，当殿宣付中书门下。宰臣跪受，捧制归位，转付通事舍人，赴宣制位，舍人唱其名。宣讫，复授宰臣，宰臣转授堂后官。若后妃、亲王、公主，即先称有制，百官再拜，宣毕，复舞蹈。如宰臣加恩制书，即宣付通事 
     
