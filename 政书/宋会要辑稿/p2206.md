<!-- { "loadSidebar": true } -->
七月二十四日，徽猷阁待制、江淮荆浙都督府参谋官、权主管本府事傅崧卿言：「奉诏：吕颐浩赴行在奏事，职事令崧卿权行主管。颐浩见任宰相，领都督之职，元降指挥于今来事体有窒碍，合行申禀。一、行移文字除三省、枢密院自合依旧用状，六曹用独衔申状，除兵将官及属部官司仍用札子外，余并用公牒，其牒以权主管府事为名。一、逐路应统兵大小将帅并#~p 许听节制。一、欲乞内江东安抚大使司一路事务，崧卿自可与李光会议商量与决，余两大使司并余路分，并乞且从逐路大帅依已得便宜指挥一面施行。其都督府元留下诸头项人等，已有降下听崧卿节制明文。一、元降指挥许从便宜施行讫具奏，今来权行主管府事，即难以行用，乞从申奏或申都督，乞详酌施行。」其元留下人马权令傅崧卿节制，余并从之。 
九月二十八日，吕颐浩等言：「都督府申请到画一指挥，见遵依施行外，今来同都督诸军事官一员，见欲总兵起发，前去建康府措置。缘画一指挥内(上)[止]许辟差参议官二员，干办官十五员，准备差遣文臣十员，今来防秋是时，全藉官属分头协力，委是数少。除同都督官许差本宗有 
     
服亲书写机宜文字一员、干办官五员、准备差遣文臣十员，其辟差、请给、理任等，并依已得指挥。」从之。 
三十日，参知政事、福建江西荆湖南北路宣抚使孟庾言：「准 差兼权同都督江淮荆浙诸军事，见计置起发。方此防秋之(除)[际]，内有干机速、待报不及事件，欲乞许依吕颐浩已得便宜指挥。」从之。 
十二月二十八日，诏孟庾依前参知政事，除同都督江淮荆浙诸军事。 
三年正月八日，孟庾言：「都督府系总江淮荆浙诸路军马荆浙：原作「荆湖」，据《建炎要录》卷六二改。，元降指挥应大小统兵将帅并听节制将：原无，据《建炎要录》卷六二补。。近来诸处官司遇有军期并应副本府钱粮等事，并仰先申都督府，如合申奏，即本府自当施行。若敢依前侵紊慢易，臣一面酌情处断。」从之。 
同日，诏差户部侍郎姚舜明前去建康府，将应干都督府承朝廷支降并诸官司起发到及本府应干取拨钱物粮斛，并仰姚舜明专一总领。仍于都督府选差有风力、谙晓钱谷属官四员，充粮料审计司监官。其应干都督府管下官兵帮勘请给等，并经由户部粮审院依条批勘支给。其江东路转运司合应副都督府钱粮事务，并就近听户部措置施行。时以都督府请依旧例差户部长贰一二员前来专一总领大军钱粮，故有是诏。 
二月七日，吕颐浩言：「依元降画一指挥，许辟差参谋官二员，主管机宜文字二员，书写文字一员，干办公事官一十五员，准备差使大、小使臣各二十员，准备将领一十员， 
     
人吏二十四人。今来孟庾所辟官吏已到，可以分擘使唤。臣所辟官吏，深虑虚费钱粮，合令先次减罢。」从之。 
四月七日，三省言：「已降指挥，刘光世建康府置司，韩世忠泗州置司，所有都督府合移于镇江府，照应两军机务。」诏都督府移司镇江府。 
九月十二日，诏：「都督府已罢，见存属官、人吏并系隶枢密院，内人吏就机速房相兼承受发都督府文字。」 
十五日，诏都督府参议官朱孝先、马扩，主管机宜文字许大年、范同，干办公事张毣、朱明、刘□老、许操、韩临亨、赵公达、马直之，准备差遣杨然、侯文仲、阎彦昭、李季、苏之勤、王元翼、时洌、孙大雅，并存留；参议官宗颖，主管机宜文字李荛，干办公事萧抡、马永卿、任直清、李文中、程延年、韩隆胄、姚耆宗，准备差遣高需、董苹、姚宏、李益谦、杜絪、孙宪，并罢。 
四年八月十一日，诏川陕宣抚处置使赵鼎为都督川陕荆襄诸军事。孟庾等言：「赵鼎除川陕宣抚处置使，恐与王似、卢法原、吴玠使名相似，乞自睿旨别易一使名。」上顾鼎曰：「此是朕不思，不曾与大臣商议，所以然者。」故续有是诏。 
十五日，知枢密院事赵鼎言：「都督府早晚起发，一行官吏、军马等合用钱粮草料，欲令逐路转运司预行桩办。」从之。 
九月八日，川陕荆襄都督府言：「依例合将带知客等前去，系于三省、枢密院等处差取，今欲立定请给。知客等七人各与带行见请外，破进武副尉券一道，每月赡家钱十 
     
(十)贯。随行东厨、专知官等一十一人，翰林仪鸾司五人，已上专知官、手分、库子请给等，乞依降赐公使库则例。厨子、院子、翰林仪鸾司请给等，乞依降赐公使库秤子则例。」从之。 
十九日，又言：「本府合干官属等，已有指挥并理资任，通理在职年限月日、住程磨勘年月，事毕发归元处。所在随军粮料院、降赐公使库务、提辖拨壕寨司之类，官吏并属官下人吏等，即未有该载，今欲乞并依已降指挥施行。」从之。 
二十一日，又言：「本府许置计议官四员，缘与枢密院计议官名称一同，欲改为详议官。」从之。 
五年二月十二日，制以左通议大夫、守尚书右仆射、同中书门下平章事、兼知枢密院事赵鼎特授左正奉大夫、守尚书左仆射、同中书门下平章事、兼知枢密院事、都督诸路军马，左通奉大夫、知枢密院事张浚特授左宣奉大夫、守尚书右仆射、同中书门下平章事、兼知枢密院事、都督诸路军马。 
十四日，诏都督府以诸路军事为名。 
二十一日，赵鼎、张浚言：「蒙恩除都督诸路军马，有合奏请事件：一、印以『诸路军事都督府之印』九字为文。一、川陕荆襄都督府事务并官吏、兵将、官物等，合并归本府。内印记候铸到新印日，于礼部寄收，如遇臣等出使，却行关取行使。一、本府行移缘臣等系宰臣兼领，乞依三省体式，其与三省、枢密院往来文字依从来体例互关。一、如遇臣等出使，其官属并直省通引官、知客、 
     
散祗候、大理官、街司、堂厨、东厨、监厨合干人等，量度差拨，使回仍旧。内合破使臣、亲兵，宣借兵士、诸色人等，乞许存留照管家属，或将带随行。一、本府应干合行事件，并遵依川陕荆襄都督府并臣昨措置江上已得指挥及体例施行。事小或待报不及，听一面施行。」并从之。 
同日，张浚言：「被旨暂往江上措置边防，有合奏请事件。〔一〕、昨蒙差到中军将官一名，马军使臣一百人骑，今来除将官乞就差王存外，内使臣并马令中军依前次数目拣选差拨，仍候起发日每日添支食钱二百文。一、昨在江上措置日，有支使不尽激犒金帛等，乞下所属取拨前去。一、乞于左藏库见桩管空名官告内共支拨三百道，准备缓急书填立功将佐等使用。一、乞于省马院差骡马五十头匹，控养兵士各一名，管押将校共二人，应副一行官属乘骑、驮载官物。一、差到官属使臣等，并许通理前任月日。一、随行辎重人并官属合破白直等，除于都督府差拨外，如阙少，于所至州军差拨，依条给与口券，逐州交替。」并从之。 
二十三日，都督府言：「合置参议官以下，即自差辟未足。内详议官欲改咨议军事。」从之。 
二十六日，手诏：「朕以敌人远遁，边圉少安，当乘无事之时，预谨不虞之备。搜简卒乘，行视山川。比临遣于相臣，往按临于师垒。西连陇蜀，南暨江淮，既加督护之权，悉在指挥之域。有或难从于中覆，即宜专制于事几。咨尔多 
     
方，若时统率，钦承朕命，咸使闻知。」 
二十八日，都督府言，合置参谋官欲乞改作参谋军事，参议官改作参议军事。从之。 
闰二月十八日，都督府言：「本府行移文字，并依三省体式。今来签厅文字，比之其它官司事体不轻，欲乞行移取会文字，并依尚书左右司、枢密院检详房体式施行。」从之。 
二十二日，都督行府言：「都督府总诸路军马，所用钱粮合差官随军应办，欲就差淮南东路宣抚使司参谋官陈桷兼都督府随军转运判官，许辟差干办公事官两员，并依发运司属官条例施行。」从之。 
八月四日，诏：「都督府一行官吏、军兵、诸色人等，昨自行在随从张浚前去江上措置军事，并招捕杨(公)[么]等了当。方盛暑，水陆万里，备见勤劳，可特先次各转一官资。内用心得力、差委干事有功之人，令张浚别行保明，当与更加超转。」 
六年三月二十六日，张浚言：「诸路州县出卖户帖钱，元降指挥令都督府拘收，非奉圣旨指挥不得支使。窃缘方今军事之际，合用钱数浩瀚，兼措置屯田、般发岳飞粮米等，所费益广，若一一奏请处分，窃虑待报不及，却成留滞。除已逐急取拨应副使用外，欲望许臣候支使了毕具实数奏请除破。」从之。 
四月十八日，张浚又言：「都督府并行府恭被圣训，劝诱怀忠体国富豪之人纳金入粟以助军费。询访得浙西平江府湖、秀、常州、江阴军，浙东绍兴府衢、温州，江东建康府广德军，最系豪 
      
右大姓数多去处，行府量度支降官告，委守贰随时劝诱上户请买，即不得将下户例行均敷。如或委实劝诱不能敷足数目，即具状申取行府指挥。兼行府详度，自来民户物力升降不常，窃虑一 劝诱，却成搔扰。又已行下守令，更切契勘，若元系出等上户，即今物力减退，亦不抑勒科配。」从之。 
二十九日，张浚又言：「襄阳府系屯兵控扼重地，将来行府巡按，前去措置军事，所有应办边防及间探斥堠，应干军须并行府置司事务，皆合前期经画。缘本府收复未久，财赋不充，理宜措置，以助支使。臣已令江东转运司于本路已送户帖钱内支一十万贯，并通、泰州见应副都督府盐内各支一千五百袋，并听刘洪道取拨，措置回易。所收息钱专一应副上件支使外，循环充本，即不得侵用本钱。今来系行府(郡)[那]融赡军财赋应副，自合极力措置，以济国事。」从之。 
同日，张浚又言：「荆襄控扼上流，最系重地。臣见被旨视师，其襄阳府将来权留驻司事务，理合差官先次经画。伏见近已除刘洪道知襄阳府，本官识度宏远，谙练边事，可以任责，欲望差刘洪道兼都督府参谋军事，依旧知襄阳府。」从之。 
六月八日，张浚又言：「行府见今调发大军移屯淮甸，边事至重，欲乞于侍从官内选官一员充行府参议军(马)[事]。」诏吕祉除刑部侍郎，差都督行府参议军事。 
七月十七日，诏曰：「敕张浚：卿肃将天威，铺敦淮浦，久离 
      
环卫，想见英姿。盖心之精微不可以书谕，而道之曲折必待于指陈。当亟命于仆夫，其入趋于帷幄。勿惮驱驰之远，副予梦寐之劳。诏书到日，卿可暂赴行在所奏事。故兹诏示，想宜知悉。」 
