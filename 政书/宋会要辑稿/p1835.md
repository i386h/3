<!-- { "loadSidebar": true } -->
七月十二日，尚书省言钱伯言召赴行〔在〕，至沧州沧州：疑误。下文云「扬州津遣」。，迁延未至。诏：「艰难之际，人臣义当体国，岂可徇私自便。应召赴行在并除授职任人，并令吏部三日一次举催。仍令郎官常切检举，如尚敢迁延，重行黜责。钱伯言令镇江府扬州疾速津遣。」 
八月十五日，诏蜀人谯定、长卢隐士张自牧，令守臣以礼遣赴行在。定知兵法，晓八阵图。靖康间，尝命以通直郎、崇政殿说书。自牧沈毅有谋，亦知兵。宣和末，召至京师，不用。至是，提举南京鸿庆宫许翰奏闻，故有是命。 
四年五月十四日，三省言：「已诏卢法原降吏部尚书，谢克家除礼部尚书，胡直孺除刑部尚书，李擢除给事中，席益、胡交修并除中书舍人，辛炳除起居舍人，宜加优礼敦遣。方时艰难，欲速赴行在，共济国事。仰所在州军协力应副，以称优礼之意。」 
八月二十六日，知建昌军仇(愈)[迭]奉诏敦遣成忠郎、合门祗候、前权主管建昌军事蔡延世前来，赴都堂审察。 
十一月十四日，知福州程迈言：「奉诏亲诣新除起居舍人辛炳所居，以礼敦遣，限三日发赴行在。本官累称病废日久，供职不得，乞备申朝廷。」诏辛炳依旧宫观。 
绍兴二年正月二十四日，诏：「徐俯文学行义有闻于时，可特除右谏议大夫。令所在州军疾速敦遣赴行在。」 
十二月十五日，诏：「辛炳、常同、唐恕、张杲在远之人，恐不能趣赴朝命，可令所在州军各给办装钱三百贯，
      
以趣其行。」上谓辅臣曰「士人廉则贫，恐不能治行」故也。 
三年三月七日，诏：「布衣苏庠，令镇江府以礼敦遣赴行在。候到，令合门引见上殿。」先是，召庠赴都堂审察，庠辞以疾，故有是诏。 
五月十日，诏特补迪功郎王忠民特改宣教郎，令董先候路稍通日，津遣赴行在。其详见举遗逸门。 
五年十一月六日，诏和靖处士尹焞除崇政殿说书，四川宣抚司加礼敦遣赴行在所。其详见举遗逸门。 
九年五月二十四日，诏前知开封府尉氏县姚邦基令东京留守司津遣赴行在所。以二京、淮北宣谕方庭实言邦基「顷自解官，遂匿村落，聚徒 学，廉靖守节，不求禄仕」，故有是命。 
六月八日，诏华州郑县主簿赵汧、河南府登封县令双虔、颍昌府进士范墀，并令西京留守司津遣赴行在。以二京、淮北宣谕方庭寔言「准诏许臣采访文武才能可备国家之用者。汧性刚直，通晓吏事；虔为县岂弟；墀名臣之后」，故有是命。 
十三日，诏左承奉郎高颖，令东京留守司津遣赴行在所。以签书枢密院事楼照言颖「宣和六年进士及第，隐于民间」，故有是命。以上《中兴会要》。 
寿皇圣帝隆兴元年三月二十七日，兴化军守臣及本路监司、帅臣列奏仙游县布衣林彖经行，诏召不起。其秋，丞相陈康伯、同知枢密院事黄祖舜贤其所为，再取(止)[旨]，令监司、郡守备礼敦请就道。本军守、丞亲具羔鴈诣其庐，谕以朝廷搜访 
      
之意甚厚，而彖外远名利，复引疾固辞。天下士大夫闻而高之。 
干道元年正月一日，南郊赦书：「应天下士人有节行才识之懿，济以学术，素为乡里推重，不求闻达者，委监司、帅臣同加搜访，每路一二人。仍与本处长吏具从来所为事实、所通学术，连衔结罪保明闻奏，即不得以常材备数。委三省再加询察，如所举不妄，当议擢用。」三年十一月二日、六年十一月六日、九年十一月九日南郊赦书，并同此制。 
八月十二日，册皇太子赦书：「应州军有隐逸之士，不求闻达者，仰长吏采访，具名以闻。」七年二月八日册皇太子赦书同此制。 
五年三月二十六日，湖北诸司言：「陕州长阳寄居河南人郭雍，行业深美，召赴行在，州郡以礼敦请，至于再三，力辞不就。」诏赐号冲晦处士。以上《干道会要》。 

 仪制 宋会要辑稿 仪制一 垂拱殿视朝 
     
宋会要辑稿 仪制一

垂拱殿视朝天头原批：按此门「垂拱」及下之「文德」而外，尚有讲武、崇政、崇德、延和、景德、长春、崇元、紫宸等视朝，盖举其大者，如汉建章、唐大明耳。今仍其旧，不为区分。
【宋会要】
国朝之制，垂拱殿受朝，先宰臣升殿奏事，次枢密使，次三司，次开封府，次审刑院，次 臣，以次升殿。大两省以上领务京师，若有公事，许时请对。自余授使出入事功者欲面奏事，先听进止。既退，进食讫，易服御崇政殿或延和殿。皇帝初出宫门，先带御器械，次御龙亲从官起居，次诸班都虞(侯)[候]已下奏圣躬万福讫，前导驾至殿庭，分东西立，皇帝升座。军员非导驾者，四边各班首奏圣躬万福。客省使至合门副使、枢密都承旨以下及祗候、诸司使以下，勾当军头、翰林、仪鸾司、内弓箭库、左右骐骥院至合门祗候，都一班，次殿前马步军以下奏圣躬万福。舍人喝各祗候，最先库军四厢都指挥使以上告谢库：疑误。，、笏。 如在京差遣，则窄衣执杖；加恩出使，则次引改赐章服官(各)[告]谢，次引应告谢官。并依见、谢、辞班次引。次军头司祗候员僚起居，次军头司引公事，次三班、审官院、流内铨、刑部、 官以次奏事讫，左右骐骥院呈马。若呈试武艺诸色人，并杂次公事后，或令于三班院引对 官了呈试。诸司公事绝，内侍奏「门外无公事」，皇帝降座，或延和殿再座。复有内臣、近职、诸路走马承受奏，或阅馆阁所进新修写书籍、仓库衣粮器物之式，谓之后殿再座。内侍省公事则内侍祗应，合门公事则舍人祗应。如假日，则早御崇政殿，阅前殿公事既毕，移座临轩，阅后殿公事焉。 
太祖干德六年九月十一日，诏自今每旬假日御讲武殿，近臣更不赴晚朝。其节假及大祠，并准令式处分。 
     
开宝元年四月二十三日，诏：「自今后每旬假不视朝，百官赐修沐一日。」 
太平兴国二年，旬休日复视事于讲武殿。 
太宗淳化四年十一月六日，金部员外郎谢泌上言：「陛下每曶爽即御前殿，受朝听政，日旰而(熊)[罢]帝勤政，而有是奏。又右谏议大夫张涓上奏曰：「按旧史，中书、门下、御史台为三省，谓侍从供奉之官。今起居日，侍从官先入殿庭，东西立定，俟正班入，一时起居。其侍从官东西列拜，甚失北面朝谒之仪。请准旧仪，侍从官先入起居毕，方行侍立于丹墀之下，谓之娥眉班。然后宰相率正班入起居，雅合于礼。臣又闻，古之王者躬勤庶务，其临朝之疏数，视政事之烦简。唐初五日一朝，景云初始修 ，复崇〔政〕殿决事，比至将中，尚未御食。望自今前殿听政既毕，且进御食，颇释焦劳之心。」疏奏不荅。时泌磨勘三班使臣功过，日诣后殿奏事，(正)[贞]观故事。自天宝兵兴之后，四方多故，肃宗而下，咸只日临朝，双日不坐。其只日或遇大寒、盛暑、阴雨、泥泞，而放百官起居；双日宰相当奏事，即特开延英召对；或蛮夷入贡，勋臣归朝，亦特开紫宸殿引见。陛下自临大宝，十有五年，未尝一日不鸡鸣而起，听天下之政。虽干健不息，固天德之当然，而游焉息焉，亦圣人之谟训。傥君父焦劳于上，臣子缄默于下，不能引大体以争，则忠亮之心有所不至矣。臣欲望陛 
     
下依前代旧规，只日临朝，双日不坐。其只日遇大寒、盛暑、阴雨、泥泞，亦放百官起居；其双日太官进食之后，于崇德、崇政两殿召对宰臣、常参官以下。及非时蛮夷入贡、勋臣归朝，亦时开上合引见。并请准前代故事处分。」奏入不报。 
真宗咸平元年十月二十七日，崇政殿视事，方午而罢。真宗自即位勤劳庶政，或阅军事，讲习武艺，多至巳午焉。 
六年十二月，诏：「崇德、长春殿门板障上纵节眼，并令严密修补，不得 漏，容人窥看。其崇政殿逐日差祗候指挥使员僚二人押亲从官十人，各执骨朵，遇崇政殿坐朝及长春殿再座，并于门外排立约拦。候公事退，即依旧崇政殿内祗候。候崇德候：疑误。、长春殿坐，轮差把行门指挥使、殿直等人分殿门里外祗候。仍内侍省内侍班院差使臣四人，更番于崇德、长春殿板障门外觑步，有辄窥觑及便坐起，密具姓名闻奏。其长春殿门更添差亲从官二人。其殿门里指挥使、殿直候军员起居退，辞见班绝，即出门外排立。直候长春殿起居，归逐处依旧祗候，只仰本门亲从官四人常在门祗候守把。仰殿前司钤辖，依此排立。」 
大中祥符二年八月十四日，合门言：「详定崇政殿未坐前，合入殿内祗应臣僚不得用条床、杌子于殿侧廊下列坐。其闲静处歇泊仍只得用毡条席，俟临轩视事，即赴侍立。其假日，宰臣、枢密、三司使、管 
     
军节度以下房廊幕(内)内坐物，并依旧例。」从之。 
七年八月六日，以天书在万岁殿，故不御长春殿，于崇德殿视事如式。 
九年二月二十二日，中书、门下上言：「陛下抚御庶邦，财成万物，未尝不大昕视政，端拱当阳。逮至退朝，再临便坐。往岁以时臻下武，恩洽 伦，夙夜在公，载矜于百执，休澣之令，俾举于旧章。而陛下虽偶假宁，尚御禁殿。伏见唐朝故事，只日视朝，双日不坐，只日若遇假亦不坐。今归沐 及于具僚，听断独烦于君父。欲望自今旬休及诸假并风寒雨雪，特放朝日，兼乞后殿不坐。」诏答不允。翌日再表固请，诏自今上巳、端午、重阳、社及大雨雪放朝，更不视事，自余如旧。其事须奏禀者，实时请对。后又表请今后旬休日后殿不坐，诏可。其日遇有合奏覆公事，即不拘时候，诣便殿请对。 
将相及远方使辞见，并与内殿特开曲宴，比至罢会，日已逾午，百司各已还第，而乘舆复御便座决事，殆非君逸臣劳之旨。欲望自今曲宴日，特辍视事，永为着令。」从〔之〕。 天禧元年十一月五日，直集贤院祖士衡上言：「伏 
二年五月四日，礼仪院上言：「每岁重午，百官休务，皇帝不御前殿，惟宰臣、枢密奏事于承明殿。今边警宁静，刑讼稀简，望令其日罢奏事，不御后殿，着为定式。百官谢衣服、扇子、赐酒如常仪。」从之。 
六月一日，礼仪院言：「先准御札，每月旬假及上巳、春秋二社、端午、重阳、三伏并休务一 
     
日。内旬假皇帝前后殿不坐，余日百官不入，中书、枢密院诣后殿起居。又准近诏，端午前后殿不坐。今参详，欲望凡遇上件休务日，前后殿不视事。中书、枢密院及诸司有急速公事须面奏者，特取进止。」从之。 
