<!-- { "loadSidebar": true } -->
二年四月十二日，诏：「诸州补拨前官任内侵支拖欠上供诸色窠名钱物，充两淮修筑城池使用，每及一万贯，与减一年磨勘，至五年止。」于是右正言尹穑言：「窃谓诸路州军每遇一时紧切支用，无可那移，方可将上供钱物逐急借拨，遂致前后积压拖欠遂：原作「逐」，据本书食货六四之五五改。。虽要拨还，又有当年合起钱数，犹恐趁办不及。若后官到任，自能措置收簇，别无少欠，已是不易，何由更有余剩补发前官未起数目 况今年系大礼年分，比之常年，倍更窘阙。纵使逐郡知州意在希赏，未知作何擘画可以应数 不唯经涉岁月，虚费文移，必致 事。若更使逐州并缘税赋科须等于民户巧作名目，百色增取，重有搔扰，深为可虑。望令户部据见今诸州军侵支拖欠上供等钱物约度分数，且令每年逐旋带纳，要在多寡合宜，使督责可行，须管与当年合发钱物各 
      
要起足。如准前拖欠，依先降指挥，知州不许与知州差遣，仍展一年磨勘。当职官任满日，于印纸上别项批书所起钱数足，方许参部。所有补发旧欠及一万贯文减一年磨勘指挥，乞更不施行。」从之。 
干道二年九月二十六日，诏：「诸路州军监司合起上供诸色钱物皆有起发条限，近来循袭，公然拖欠，致有阙乏。可将诸路合起行在上供钱物，每岁上、下半年从户部比较最稽违拖欠去处，具名按劾，重行黜责。」从户部侍郎曾怀请也。 
四年七月五日，诏诸路提刑司：「今后诸州知、通拘收无额钱物，候任满日，别无拖欠上供诸色窠名钱数，及经总制钱本考内亦无亏额，方许陈乞，依格推赏，仍自今降指挥为始。」先是，浙东提刑徐藏言：「准绍兴二十八年三月二十五日圣旨，户部契勘诸路州军所收无额上供钱物，每岁收及五千贯已上，知、通各减磨勘一年，一万贯减一年半，一万五千贯已上减二年。缘州军将别色官钱兑那凑数作无额窠名起发，却将有额合起钱数拖欠。乞从本部驱考，若任内合起上供折帛等钱别无亏欠，方许作见行条法推赏。诸路方且遵承，续准隆兴元年朝旨，知、通拘收无额钱得赏格，更不候任满，便行保奏，缘此前弊复作。」故有是诏。 
十二月十四日，四川总领所、夔州路转运司言：「夔路岁发上供等钱物，支降盐茶下逐州拘收，自行变卖充本卖：原作「赏」，据本书食货六四之五六改。，收买金、银、绢、帛起发 
      
偃折人户输纳数目户：原作「目」，原书天头注云：「『目』一作『户』」，又《宋会要》食货六四之五六亦作「户」，据改。。其州、军如有侵移，借兑欺隐，不行尽寔偃折，乞比附《擅赋敛法》科罪。」诏如有违戾，即将官吏依《非法擅赋敛 条》以违制论原书天头注云：「『官』一作『管』」。，依律徒二年科罪。 
六年闰五月六日，户部尚书曾怀言：「诸州、军起发户部诸色官钱及上供钱物，虽各有窠名，缘州、军往往妄于名色上有分紧、慢，不为尽数发纳，或虚申纲解，致 指拟。今欲印给纲目遍下诸州、军，专委通判逐季开具已、未起发数目；如无通判去处，即委签判、判官。谓如春季钱物即于四月初五日以前填写纲目，申发户部，如稽滞不到，从本部先劾所委官。夏、秋、冬季准此。岁终，却将纳足、欠多州军，每路具三两处申奏，以为殿最。」从之。 
七年正月二十日，诏：「自今后诸州军起发上供诸色窠名铜钱，并要起七分见钱、三分会子。并人户典卖田宅等交易用钱、会子，使听从民便。」 
五月五日，三省言：「检准绍兴二十五年四月十六日圣旨，诸州军知、通拘收无额上供钱物，每岁终及一万贯，与减一年半磨勘；如及一万五千贯以上，与减二年磨勘。切见州、军所收诸色窠名数目浩瀚，如赃罚、户绝等钱物动以千万贯计物：原脱，据本书食货六四之五七补。，其知、通岁终只以一万五千贯以上趁及赏额，余钱既无增赏，得以侵支妄用，是致失陷财计。欲乞自今后应诸州军知、通及诸路安抚、转运使、提刑、提举并市舶官，应任内各司自能拘收起发无额钱物，内一万贯减一年 
      
半磨勘，及一万五千贯减二年磨勘，若增及三万贯文以上，转一官，如更能拘催起发过数，并比类推赏。除岁额诸州军一万五千贯以下钱物并依旧逐季起发左藏西库外，自今来诸司及诸州、军增收到无额钱物，并逐计令项起赴左藏南上库桩管，仍专委官一员以时点检拘催，依数起发，俟至岁终，优加旌赏。」从之。其后九年五月二十七日，臣僚言：「伏见绍兴二十五年指挥：诸州军知、通每岁拘收无额钱及一万贯，与减一年半磨勘，一万五千贯以上与减二年磨勘，此以利导之。近来往往诸州将其它钱物先次起发数足足：原脱，据本书食货六四之五八补。，以幸赏典。虽云诸色窠名无亏，方许陈乞，然知、通替罢，未有不推赏者。至干道七年五月五日再降指挥：若知、通起发无额钱及三万贯，与转一官。此法既行，(太)[六]为侥滥。昨来推赏不过二年，并用实历对使，今比旧法，纔得一万五千贯，径转一官，诸路知、通尤更急于受赏急：原作「切」，据本书食货六四之五八改。，人人竞利，至有一年之内拘收无额钱转一官、减二年磨勘者，若二年，则遂转三官矣。如小郡财赋有限，于常赋之外更事刻剥，则事力愈窘，益见煎熬。天下州郡长贰但志在于拘钱转官，凡在任有合行整顿纲纪之事，苟且因循，尽废而不举矣。」诏诸路州郡知、通今后每岁起发无额上供钱物，若增及三万贯以上，与减三年磨勘。 
八年三月十三日，提举淮南东路常平茶盐等事措置两淮官田徐子寅 
      
言：「检照干道七年十一月四日指挥措置行使铁钱画一，内一项：两淮诸州、军依准近降指挥，应起发上供等钱，并以七分见钱、三分会子解发。今来沿淮州军见使铁钱并会子则难以发纳。今欲将沿淮州、军合发纳钱，许令解发会子，所有自余近里州、军且令依所降指挥分数解纳见钱、会子，候将来普用铁钱日，别行条具申请。」诏极边州军并用交并：原作「用」，据本书食货六四之五九改。、会，近里州、军以钱原书天头注云：「『钱』一作『铁』。」、会中半起发。 
八月四日，权户部尚书杨倓言：「朝廷用度，全仰诸州、军起到钱应给支遣，今稽考得江浙州、军截日终起发干道八年折纳钱原书天头注云：「『纳』一作『帛』」。，比之干道七年一般日月，计增起多解钱七十余万贯。今将逐州、军所起数目比较，得内常平所起之数比递年一般月日多起解到钱一十六万贯，委是当职官究心执事，若不量行旌赏，无以激劝。」诏知州右朝请大夫晁子健、通判左朝散郎葛郯各特减二年磨勘「朝」原作「昔」，「各」原作「言」，据本书食货六四之五九改。。 
十月七日，诏诸路转运司：「自今场务解纳本州岛分隶诸司上供经总制钱，朱钞内须管开具若干系甚场务、甚监官在任、收到钱数发纳赴是何去处送纳，其余场务依此供申。候申到监官在任增剩数目多少，仍参照行遣原书天头注云：「『数目多少仍』一作『酬赏从本部』。按文义，两本似俱有脱误。」。如申到日前在任推赏之人，亦依此取会。」以吏部尚书张津言：「比年以来，并缘法制，人知幸得。如州、县场务课息增羡，内发纳上供并无行在朱钞，而州郡泛滥保明推赏。」故有是命。 
十一月六日，诏将干道四年、 
      
五年诸路州、县拖欠上供未起之数，特与蠲放，日下销落簿籍，不得再有追理。如违，许民户越诉，监司觉察按治。以中书门下言：「诸路州、县拖欠未起上供经总制诸色窠名钱物、米斛，已降指挥放免至干道三年终。所有以后年分亦有拖欠之数，皆系民户积欠经隔岁月，若行一例催理，窃恐追扰。」故有是命。 
九年十一月九日，南郊赦：「诸路州、县拖欠未起上供经总制等诸色窠名钱、米等，已降指挥放免至干道五年终，近两浙路放免至六年终。其余路分亦有拖欠之余，皆系民户积欠经隔岁月，若行一例催理，窃虑追扰。可将诸路州县干道六年终已前应拖欠未起之数特与除放，日下销落簿籍，不得再有追扰。如违，许人户越诉，监司觉察按治。」 
十二月二十三日，权户部侍郎蔡洸言：「诸路州、军起发上供并经总制等钱，各有期限赏罚，比年以来，所隶监司不体法意，其起发如期者皆与保明被赏，而违限者未见其举劾也，则有赏无罚，人无惩劝，国用安得以时敷足 欲望严饬诸路监司依限催发，守贰尚敢违戾，许臣择其弛慢之尤甚者按勘奏闻；所隶监司不行纠察，亦乞坐罪。」从之。 
 食货 宋会要辑稿 食货三五 公用钱原书天头注云：「此七条可移补公使钱内。」」 
      
公用钱原书天头注云：「此七条可移补公使钱内。」」
      
公用钱：三司亦同知州，例将一年数均十二月支给，及时预备，亦有非便，自今后并许逐季支遣。 
景德元年九月六日，诏给北面三路都总管王超公用钱满万贯王：原作「正」，据《长编》卷五七改。，以用兵故也。 
十一月十五日，以刑部侍郎赵昌言知河阳，月增公用钱十五万，特旨也原书天头注云：「公用钱。」。 
二年五月二日，诏宣徽北院使雷有终依前给观察使公用钱，以久在边鄙，家无余资也。 
是日，诏陕西沿边蕃部罚纳献送羊畜，悉籍入公帑，以给军中用度。先是，蕃部有过，皆以赀赎罪，及守臣出处更代，或缘他事，多以羊马为献，并入长吏，至有妄缘事端以邀利者。真宗知其弊，欲遽止之。复虑蕃戎犯禁，无以为戒，故有是诏。 
三年十月，御史台言：「承前断大辟罪，应随身衣物，官司并收附以备纸笔公用。自今望并给本家，令办殡殓。有合支费，望从官给。」奏可，因诏大辟囚无主者，官司与备殡殓、祭奠之物。 
四年十一月十四日原书天头批云：「公使钱。」，高阳关承受刘示圣上言：「河北用兵之际，优给公使钱犒设军校。今边鄙久安，戍兵大减，请令转运、提点刑狱量州、军闲剧均定。」从之。 
大中祥符元年正月四日，诏差定诸州军公用钱。有司言：「昨减屯兵，使命亦步余沿边及当路仍旧外此句疑有脱误。，余皆减定其数，请降旨施行。」从之。 
 食货 宋会要辑稿 食货三六  榷易 
     
宋会要辑稿 食货三六
榷易
太祖干德二年八月原书天头注云：「二一作三。」，诏京师、建安、汉阳、蕲口并置榷场。 
