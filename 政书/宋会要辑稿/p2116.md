<!-- { "loadSidebar": true } -->
五月六日，进呈三祖下《仙源积庆图》、《太宗皇帝玉牒》、《真宗皇帝玉牒》、《哲宗皇帝宝训》，节次合门条具进御，如二年闰九月二十九日进《三朝帝纪》之仪。内皇太子并提举官、礼仪使、亲王、执政起居讫，皇太子先退，与二年不同。 
五月二十四日，修玉牒官薛良朋等言：「本所见修纂光尧寿圣太上皇帝并今上皇帝玉牒及类谱等文字外，合依元降指挥接续修纂仁宗皇帝一朝并真宗皇帝十年已后一朝玉牒，欲乞依自来体例，开局修纂。」从之。 
六月十四日，玉牒所言：「已进呈三祖下仙源积庆图、太宗皇帝、真宗皇帝玉牒了毕，其修书官吏各合该推恩。得旨依干道二年十月二十一日已裁减进书推恩体例，今参酌拟定：修书官吏各转一官，更减一年磨勘，及经修不经进见在供职官并各与转一官，在外官减二年磨勘，两该赏人止从一处推恩，余人等第支赐。」从之。 
五年十二月九日，吏部侍郎兼修玉牒官陈弥作、宗正少卿胡襄、丞陆之望、主簿林同言：「本所依已降指挥，供修到《光尧寿圣太上皇帝玉牒》， 
      
系自绍兴三年接续起修，至绍兴十二年并已成书。窃缘本所昨自绍兴二十七年首进之后，今已及一十二年，未经再进，欲望敷奏，许令进呈。」从之。 
二十三日，修玉牒官陈弥作等言：「昨进呈安奉《光尧寿圣太上皇帝玉牒》，系自诞圣修至绍兴二年，并用销金白罗纸书写，金镀银梵板装背。今来进呈光尧寿圣太上皇帝十年玉牒，合依样制造。」从之。 
六年五月四日，玉牒所状：「依指挥条具并省吏额，见管人吏一十人，并通引官二人，今减罢点检文字一人，并通引官二人，以一十人为额，其逐人欲乞权候进呈《光尧寿圣太上皇帝玉牒》毕日罢。」诏依，各从下裁减。将来见阙日，依名次拨填。 
六月，诏以八日御殿进呈《四朝会要》、《光尧寿圣太上皇帝玉牒》。仪注见《四朝会要》秘书省门。 
九月，诏：玉牒所上《光尧寿圣太上皇帝玉牒》，修书官吏各转一官，减磨勘一年，余人等第转官、减磨勘、支赐有差。 
十一月十七日，诏自今后玉牒所火禁，并依秘书省条法指挥。 
七年三月八日，诏玉牒所于主管文字内从下减一人，却从上存留通引官一人。其减罢人候有阙日，依旧拨填。以本所通引官诉六年四月裁减指挥隐庇，故有是命。 
八年六月十六日，诏玉牒所玉牒殿主管香火官差内侍三员，武臣一员，并改作干办玉牒所玉牒殿。继差内侍高品玉牒所主管诸司高思聪、入内内侍省内侍殿头张咏。干办玉牒所玉牒殿思聪等据文意「等」字后当有「奏」或「言」字，未补。：「今参酌条具合行事件下项：一、乞以玉牒所玉牒殿为名，所有行移合用印记乞下文思院铸造，以『干办玉牒所印』六字为文。一、玉牒殿内见今安奉祖宗玉牒并仙源积庆图，应干官物乞令本所见管人逐一抄札交割，付思聪等差人专一掌管。每遇旦望等，乞令思聪等烧香朝拜，开殿点检官物。事毕，令本殿干办官一面臣名封 ，并掌管匙钥。一、玉牒殿内应干官物自来未曾专一差人掌管，今来创行干办，欲乞差专、副二人。内专知官一名，(从)[乞]于校副尉内踏逐，报所属差取，三年为界，满日发遣，后遇阙依此。内副知一名，乞就差玉牒所诸司手分相兼。如无有名目人，止(专)[差]充专知官，却差白身人吏一名充代副知祗应。一、欲乞仝差到武臣，每日专轮一员，在所宿直。所有直舍，乞就用诸司官直舍，移文两浙运司，差人赴所计置擗截。一、思聪等昨来充玉牒殿香火官，获旨令本处支月给钱一十五贯。缘本所别无所管官钱，今欲乞于见请历内按月依数帮给。所差专副或白身人吏别无立定请给，乞依玉牒所诸司手分见批勘则例支破。内相兼祗应手分，委是职事重迭，乞添支钱五贯，令本所支给。所有行移纸札，乞依见今玉牒所诸司例，令杂买务支供。一、所有合用背印投送文字，欲乞令皇城司 
      
乞拨亲事官三人祗应，并年替，遇阙报本所差填。所有逐人合带宫门号，乞于皇城司支请。一、契勘本所见今差破库子、仪鸾司、翰林司巘火军兵，欲乞并令分番值宿。一、本所见管本殿官物等，乞今后令本所守门亲事官将出入之人并行搜检。」从之。 
九年四月二十四日，权礼部尚书兼修玉牒官胡沂等言：「本所见恭修光尧寿圣宪天体道太上皇帝一朝玉牒并今上皇帝玉牒，自诞圣后起修已及五年，自来并用镀金银梵版、销金罗纸匣袱等，乞下文思院制办。」从之。 
七月十五日，修玉牒官胡沂等言：「本所见修玉牒，今已恭修光尧寿圣宪天体道太上皇帝一朝成书。今上皇帝自诞圣即位起修，近已得旨制造罗纸等，见上缮写「上」字疑误。，欲乞取旨择日进呈。」从之。 
八月二十五日，诏玉牒所进呈光尧寿圣宪天体道太上皇帝、今上皇帝玉牒用九月六日，进书礼仪并依干道六年已得指挥。 
二十八日，臣僚札子：「检照元丰五年进书推赏，惟是〔提〕领官各迁一官，其余检讨、检详官及一年已上者减磨勘三年，未满一年者减磨勘二年，离局者递减一等。参酌前后，此为中制。今次玉牒、会要书成，所有合推赏典比之异时事体稍重，欲乞除提举官合得恩数外，余官吏乞从有司考其供职先后月日，及一年以上者与转一官，未及一年者减三年磨勘，稍塞侥幸之门，庶知名器之重。」从之。 
九月二十三日，诏：「已修进会要、玉牒系光尧寿圣宪天体道太上皇帝中兴盛典，可特依下项推恩：修书官各特与转行一官，内选人与改入官，经修不经进官并内侍官各特与减三年磨勘，内选人比类施行。都大提举诸司并承受主管诸司官各特与转行一官，碍止法人依条回授。本所点检文字、检书等各特与转行一官，愿换支赐者依例施行。三省吏礼房提点、点检、都录事至书令史、守当官、守阙各特与减二年磨勘，内守当官、守阙减半，点检诸驱印房依条施行，愿换支赐者依例施行。天文官特与减二年磨勘。提举诸司、承受诸司下人吏各特与减一年磨勘，守门亲事官、库子、兵级等各特与犒设一次，经修不经进使臣人吏特与犒设，减三分之一。应该今来转官减年内未有官、未有名目及未合收使人，并候有官、有名目日依今来指挥特作转官资、减年数目收使。磨勘年限不同人依四年法比折，内减年碍止法人愿依条回授者听。」 
十月四日，修玉牒官胡沂言：「本(作)[所](作)[昨]恭修《真宗皇帝玉牒》，已进呈自诞圣至景德四年，并今来修进今上皇帝玉牒，自诞圣至干道三年，已行安奉了毕。见修纂真宗皇帝玉牒外，所有今上皇帝玉牒亦合自干道四年以后再行接续修纂，欲依自来体例开局施行。」从之。 
十一月八日，礼部尚书兼修玉 
      
牒官胡沂等言：「本所依已降指挥，接续修纂《真宗皇帝玉牒》，今上皇帝玉牒系自干道四年起修。近来官司应报节略，乞札下六曹关报应干合属去处，依应回申，仍月终赍承受圣旨簿赴所点对。其回慢及所报差漏去处，即乞依绍兴元年四月指挥施行。」从之。以上《干道会要》。
 职官 宋会要辑稿 职官二一 光禄寺 
     
宋会要辑稿 职官二一

光禄寺
【宋会要】
光禄寺：元丰以后，太官令、法酒库、内酒坊、御厨、太官物料库太：原作「大」，据《宋史》卷一六四《职官志》四改。、翰林司、牛羊司、牛羊供应所、奶酪院、油醋库、外物料库并(此入)[入此]门。余见诸司库务。 
掌供祠祭酒醴、果实、脯醢、酰菹、薪炭及点馔进胙，以朝官一员判寺。《两朝国史志》：「古者其属有(大)[太]官、珍羞、良酝、掌醢四局，今分隶御厨、法酒库。古者祭祀百神，则省牲镬濯溉，三公摄祭为终献。今并以他官摄，本寺但掌供祠祭酒(祭)醴、果实、脯醢、酰菹、薪炭及点馔进胙之事。府史四人，驱使官二人，供官一十五人。」元丰改制，具载《职官志》。 
太祖开宝六年十二月，诏：「祠祭礼料香币等，委诸司官躬亲检点，置库封掌。祠日交付使臣，不得令职掌将置本舍。」 
真宗景德二年十一月，诏：「宗庙祭飨神食礼料，令光禄寺 牒诸司，须严洁拣选上好物供应。其神食于御厨选差馔造，委本寺点检。」 
(太)[大]中祥符元年三月，诏：「光禄寺祠祭家事，令逐处于神厨泥饰编整，不得逐旋般赴。其斋宫神厨置钥收掌。」 
二年二月，诏步军司余剩员军士三、五人看管公宇，台舁礼料。凡祭祀果子料物于诸库务请领，其判寺官不得寄家于寺宇内。 
三年五月，诏光禄寺：应祠祀合用脯醢、瓜虀、豆酱，逐旋于御厨请领。 
四年正月，内出银沙罗十五枚，付光禄寺置库收掌，备天地宗庙奠酒之用。 
十月， 
     
诏：「光禄寺廨所藏祠祭礼料法物，令置库收贮，务要严洁。」 
《神宗正史 职官志》：光禄寺卿，从四品；少卿，正六品；丞，正八品；主簿，从八品；太官令，正九品。各一人。太官令掌供膳，主簿掌(钓)[钩]考簿书。凡供进之物，颁其禁令而检察之。祭祀牲牢、酒齐、郁鬯及榛栗、脯修、鱼盐、菱茨之名数，率前期戒有司办具。若奉牲告充告备，及赏牲镬、濯溉，取明水、明火，割牲实樽彝、笾豆、簠簋，皆太官令白卿，以时 其事。朝会、宴享，则察视而纠其阙失。应给赐酒食多寡以式。 
分案五，设吏十，总局八。《哲宗正史 职官志》：「总局十，内有(大)[太]官令，掌膳羞割烹之事。凡供进膳羞，则辨其名物，视 食之宜，而谨其水火之齐。祭祀则供明水、火，取毛血牲体，以为鼎俎之实。朝会、宴享，则供其酒 。凡给赐，视其品秩，以为之等。元佑元年罢，二年复置。又有太官物料库，掌预备 食、荐羞之物，以供太官之用。辨其名数，而会其出入。」造法酒以待进御，祠祭给赐，则归法酒库。《哲宗正史 职官志》云：「掌以式法授酒材，视其厚薄之齐，而谨其出纳之政。凡祭祀，供五齐、三酒，以寔 罍。」造常酒以待余用，则归内酒坊。《哲宗正史 职官志》同。供 羞及内外饔饩，则归御厨。《哲宗正史 职官志》不载御厨。供酒及茶果实，则归翰林司。《哲宗正史 职官志》同。系饲牛羊，则归牛羊司。《哲宗正史 职官志》云：「牛羊司、牛羊供应所，掌供大中小祀之牲牷，及太官宴飨 
     
