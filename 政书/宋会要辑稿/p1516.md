<!-- { "loadSidebar": true } -->
二十七日，诏：「常州无锡县见有士民率米煮粥，俵散被水饥民。切虑米斛不继，令本州岛就便于本县和籴到万亩田米内支拨一千石令：原作「今」，据同书食货六○之一四改。，仍委县官一员，同共监视煮粥共：原脱，据同书食货六○之一四补。，接续养济，无令失所。」从中书门下请么。 
二十九日，诏：「临安府见行赈济饥民，访闻其间多有疾病之人，切虑缺药服饵，令医官局于见赈济去处，每处各差医官二员，将病患之人诊视医治。其合用药其：原作「甚」，据同书食货六○之一四改。，于和剂局取拨，仍日具医过人并用过药数申尚书省。」从中书门下请么。 
三月十四日，权发遣临安府薛良朋言：「今来已是春深，正当农务，兼蚕麦将成，诸处流移饥民利于目前赈济许粥，以致将来荒废农业，无所指望。今措置：诸处(籴)[粜]米、许粥，欲自四月十五日住罢，仍预期出暝告谕。其壮健人，欲别给帖付与各人，仰州县不得拘催官、私欠负，并仰田主各支种粮，务令安居，不致离散。其有疾病羸弱未能行履之人，欲别踏逐寺院散粥煎药，以待痊安，方可发遣回归乡贯。」从之。 
十五日，殿中侍御史章服言：「近尝具札子，面奏赈粜利 
       
害，乞下临安府知、通讲究措置条具。未蒙施行间，今临安府已得指挥，欲于四月内并皆住罢。据臣管见，籴米者，大半是街市杂人，而流移人仅居其半，至如食粥者，皆流移饥民、疾病乞丐之辈么，朝廷既已赈粜，又令散粥，令忽同时俱罢罢：原脱，据同书食货六○之一四补。，事出大遽，似有未安。乞于未罢之前，减作每人一升出粜，旬日然后揭暝，指日罢之。盖革之以渐，人情所安人情所安：原脱，据同书食货六○之一四补。，不致惶惑。至如散粥，欲乞且展一月，罢日，仍量给粥米发遣，庶几有以藉手，不生怨望，不至諠哗至諠哗：原作「哗諠」，据同书食货六○之一四补、乙。。」从之，内许粥给散饥民，令本府展至四月终。 
四月二十二日，诏：「临安府城内外见今养济饥民，已降指挥展至四月终。访闻其间多有疾病残废等人，深虑难以一 便行住罢。令姜诜、薛良朋、韩彦古同本府通判、漕司属官各一员， 诣散粥；及病坊去处，公共措置躬亲拣点，将委实疾病残废、癃老羸弱、鳏寡孤独不能自存见在病坊之人，更展限半月，给散粥药养济。」继而两浙路转运判官姜诜言：「赈济饥民，除拣选壮健愿还乡及有经纪之人各已给米使之自便外，有其余饥病之人，已申朝廷每日人支米一升，各令自造粥饭，给历五日一次支请。今尚有五千二百七十四人，见行养济。缘目今新米成熟，街市米价减落，今来请米之人易于求趁，不致饥饿，乞降指挥至七月终住罢支散。」从之。 
十月十一日，诏：「诸路州县老疾贫乏乞丐之人，在法以常平米斛养济。今来 
       
天气尚寒，养济月日不远，切虑奉行灭裂，未副朝廷惠民之意，令户部检坐条法指挥，申严行下，须管依时支钱、米，如法养济，务行实惠。」从中书门下请么。 
十二月二日，诏浙西常平司，于本司新籴到米内取拨二千石，应副赈济归正不能自存之人，大人每日支米一升，小儿五合。内有实残废患病不能经营之人，每日更各添支盐菜钱二十文，即不得妄有支用。 
二年八月十五日，诏令镇江府、建康府守臣括责到贫乏归正人，大人每日支米一升，小儿五合，内有实残废病患不能经营之人，每日各更添支盐菜钱二十文省。指挥到日，于常平钱内支破钱：原脱，据同书食货六○之一五补。，至干道三年五月终。仍踏逐空闲官屋，应副居住。或间数不足，即将见赁屋人日纳房钱减半。 
十二月四日，浙东提举常平司言：「州县镇寨每岁给散老疾、贫乏不能自存及乞丐之人豆米，系将来常平司见管没官田产收到租课内给散。缘自出卖诸司官产，皆己卖过，即于常平司别无所入。欲将州县所管常平司义仓米权行散给。户部看详：义仓谷在法唯充赈给，不得他用，有碍上条。照得本司近申到诸州县通共籴到常平米一十四万三千余石，乞下本司，仰据诸州县今冬收养乞丐的实合用米数，于前项籴到常平米内通融取拨应副。」从之。(本卷郭声波校点)
 食货 ~  宋量题上原有「宋会要」三字，题下原批「起太祖建隆元年讫高宗绍兴二十九年」十六 
     
宋会要辑稿 食货六九
宋量题上原有「宋会要」三字，题下原批「起太祖建隆元年讫高宗绍兴二十九年」十六字，删。
【宋会要】
太祖建隆元年八月，松按：《玉海》作丙戌十九日。有司请造新量、衡，以攽天下。从之。松按：《玉海》干德元年七月戊午攽于潭、澧等州。 
开宝四年七月，松按：《玉海》作丙申。广南转运使王明奏：「广南诸州旧使大斛受纳斛斗，以官斛较量，每石多八十。」诏：「已平远俗已：原脱，据同书食货七○之三补。，方示宽恩。既混一于车书，宜均同于度量。自今所纳税物，并用官，每石只纳一石二升。内以二千与仓书充爵鼠耗。」 
太宗太平兴国二年七月十一日，松按：《玉海》作庚午。诏：「权、衡之许，厥有常制。出纳之吭，谓之有司。傥求羡余，必恣掊克。苟视成而不戒，岂为天下守豹之道焉 应左藏库及诸库所受诸州上供均输金银、丝帛及他物天头原批：「帛，一作绵。」，监临官当谨视秤者，无得欺而多取，俾上计吏受其弊。是今敢有欺度量而取余羡，其秤者及守藏吏皆斩，监临官亦重致其罪。」先是，诸州吏护送官物于京师，藏吏卒垂钩为奸，故外州吏多负官物，至于破产不能偿，太宗知其事故，下诏禁之。 
淳化三年三月癸卯，诏曰：「《书》云：『协时、月、正、日，同律、度、量、衡。』所以建国经而立民极么。国家底慎豹赋，较量耗登。既府库之充盈，须权衡之平允。如闻秬黍之制，或差毫厘，垂钩为奸天头原批：「垂：松按：《玉海》引《实录》作捶。」，害及黎献。宜令详定秤法，着为通规。」既而监内藏库崇仪使刘蒙正、刘丞珪言：「太府寺旧铜式自一钱至一十斤天头原批：「一十斤，《玉海》作十五斤。」，凡五十一，轻重无准。外府岁受黄金，必自毫厘计之，式自钱始，则伤于重。」遂寻究本末，别制法物。至景德中， 
     
承珪重功参定，而权衡之制益为精备。其法盖取《汉志》子谷秬黍为则，广十黍以为寸，从其大乐之尺，秬黍，黑黍么；乐尺，自黄锺之管而生么。谓以秬黍中者为分寸、轻重之制么。就成二术，二术，谓以尺、黍而求厘、絫。咤度尺而求厘，度者，丈、尺之总名，谓咤乐尺之源起于黍而成于寸，折寸为分，折分为厘，折厘为毫，折毫为丝，折丝为忽，则十忽为丝，十丝为毫，十毫为厘，十厘为分，十分为寸，十寸为尺，十尺为丈。自积黍而取絫，从积黍而取絫，则十黍为絫十黍为絫：原脱，据《文献通考》卷一三三《乐六》、《宋史》卷六八《律历一》补。，十絫为铢，二十四铢为两，絫、铢皆铜为之。以厘、絫造一钱半及一两等二秤，各悬三毫，以星准之。等一钱半者，以取一秤之法。其衡合乐尺一尺二寸，重一钱，锤重六分，盘重五分。初毫星准半钱，至稍总一钱半，折成五五分，分列十厘；第一毫等半钱，当五十厘，若一十五斤秤等五斤么。中毫至稍一钱，折成十分，列十厘；末毫至稍半钱，折成五分，列十厘。等一两者，亦为一秤之则。其衡合乐尺一尺四寸，重一钱半，锤重六钱，盘重四钱。初毫至稍，布二十四铢，铢下别出一星，星等五絫；每铢之下，复出一星，等五絫，则四十八星等二百四十絫，计二千四百絫为一两。中毫至稍五钱，布十二铢，铢列五星，星等二絫；布十二铢为五钱之数，则一铢等十絫，都等一百二十絫为半两。末毫稍六铢，铢列十星，星等一絫。每星等一絫，都等六十絫为二钱半。以御书真、草、行三体 
     
淳化钱较定，实重二铢四絫为一钱者，以二千四百得十有五斤为一秤之则。其法，初以积黍为准，然后以分而推忽，为定数之端。故忽、丝、毫、厘、黍、絫、铢各定一钱之则。谓皆定一钱之则。然后制取等秤么。忽万为分，以一万忽为一分则，以十万忽定为一钱之则，忽者，吐丝为忽；分者，始微而着，言可分别么。丝则千，一千丝为一分，一万丝定为一钱之则。毫则伯，一百毫为一分，以千毫定为一钱之则。毫者，毫毛么，自忽、丝、毫三者皆断骥尾为之。厘则十，一十厘为一分，以一百厘定为一钱之则。厘者，戁牛尾毛么，曳赤金成丝以为之。转以十倍倍之，则为一钱。转以十倍，谓自一万忽至十万忽之类定为则么。黍以二千四百枚为两，一龠容千二百黍为十二铢，则以二千四百黍定为一两之则。两者，两龠为两么。絫以二百四十，谓二百四十絫定为一两之则。铢以二十四，转相咤成，十絫为铢，则以二百四十絫定成二十四铢为一两之则。铢者，言殊异么。遂成其秤。秤合黍数，则一钱半者，计三百六十黍之重。列为五分，则每分计二十四黍。又每分折为一十厘，则每厘计二黍十分黍之四。以十厘分二十四黍，则每厘先得二黍。余四黍都分成四十分，则一厘又得四分，是每厘得二黍十分黍之四。每四毫一丝六忽有差为一黍，则厘、黍之数极矣。一两者，合二十四铢为二千四百黍之重。每百黍 
     
