<!-- { "loadSidebar": true } -->
三月十八日，诏府界保甲，令提举司今后每年于十二月内引呈一县，仍预先于十一月内具逐县人数申枢密院，取旨点定。 
四月二十五日，诏：「河北西路义勇、保甲分三十六番，随便近村分于巡检、县尉下上番上：原无，据《长编》卷二七四补。，半月一替。岁于农闲月，并下番人，并令所辖巡检、县尉择宽广处聚教五日。(放)[余]四路准此。」 
五月六日，诏：「诸保甲每两大保团为一队，其引战、拥队以大保长充，并每一小保各别为一队，小保长一人在后，仍依队样结队。令兵部将队样送提点司，下诸路巡检、县尉司，每一都保给一本，(副)[付]都、副保正，令连队。二百一十八本，令兵部关牒施行。」 
是日，兵部言：「旧条义勇、保甲所习事艺，以十分为率，弓不得过二分，枪刀共不得过二分，余并习弓弩。看详，若五路民兵合依府界队法，即所用弓弩、枪刀、旗号，与见行分数不同，缘分数弓弩见从官司给付。」诏枪手依旧专习外，刀牌手令兼习弓弩，其弩样仍颁下五路施行。 
十三日，诏上番保甲，令兵部分擘定巡检、县尉司合轮保分，即不得坼破大保。 
十五日，夔州安抚司勾当公事程之元言：「编排保伍，系教阅路分，客户并附在保外。本州岛自来多兼并之家，至有数百客户者，以此编排不成。臣 
      
欲乞将主户下所管客户，依法编排，就令主户充都、副保正等提辖，于人情事势最为顺便。」诏令兵部勘会，立法推行。 
二十三日，诏：「府界五路保甲，合置都保正、副保正，并于十保长数外置立，总押一都保。诸队仍令附保。」 
九月二十二日，诏永兴、秦凤等路义勇，以主户三丁以上充，不拘户等。 
十月，枢密院言：「兵部立到五路上番条约，已施行外，合删者：诸县尉弓手元额六十人以上，留二十五人；五十人以上，留二十人；不满五十人留十五人，余以保甲填元额人数。诸上番各随巡检、县尉所在，以近及远，籍定番次，内保甲不得坼破都保，分在两司上番。诸上番以额定人为正番，别取三分为贴番。人数虽多，不得过三十六番。」并从之。 
十一月三日，诏开封府界保甲所养马，不得过五十匹。 
十二月二日，中书门下言： 牧司勘会，自来府界提点司，于中牟县将上京纲马内截马支给保甲，欲乞令提刑司先具保甲合支姓名人数关支给，更不截留。」诏：「近许府界保甲养马二千匹，令作二年截留支给。仍令提举司相度都、副保正以下愿与不愿三年一替利害，详具以闻。」 
熙宁九年，府界诸路帐管义勇、保甲，并民兵七百一十八万二千二十八人，不教阅保甲，用九年刺状，余并系十年数。义勇、教阅保甲弓箭手等，隶兵部。义勇二十四万七千五百三十七人，民兵、保甲六百九十三万四百九十一人。教阅五十六万八百二十七人，不教阅乡 
      
村六百二十万三千三百七十四人，草镇市二十三万五百二十八人，城寨内察奸细一十万二千六百六十二人，团洞六千一百二人。开封府界：保甲七万三千七百一十八人。教阅七万六百四十二人，不教阅草镇市三千七十六人。京东东路：保甲三十四万六千一百三人，不教阅。乡村三十三万八千三百八十四人，草镇市七千七百一十九人。京东西路：保甲二十八万三千八百九十人，不教阅。乡村二十七万六千五百三十八人，草镇市九千三百五十二人。京西南路：保甲二十四万一千六十五人，不教阅。乡村二十三万二千五百五十八人，草镇市八千五百七人。京西北路：保甲二十二万六千四百七十人，不教阅。乡村二十一万七千二百三十三人，草镇市九千二百三十七人。河北东路：义勇三万六千二百一十八人，保甲一十二万五千五百七人。教阅九万六千七十六人，不教阅草镇市一万六千三百一十三人，城寨内察奸细一万三千一百一十八人。河北西路：义勇四万五千七百六十六人，保甲一十二万七千一百四十人。教阅十万四千四百九十二人，不教阅草镇市三千二百五十六人，城寨内察奸细一万九千三百九十三人。永兴军等路：义勇八万七千九百七十八人，保甲一十四万五千七百六十二人。教阅一十二万四百六十一人，不教阅乡村七千九百三十四人，草镇市五千七百一十二人，城寨内察奸细一万一千六百五十五人。秦凤等路：义勇三万九千九百八十(文)[人]，保甲一十二万六千四百九十一人。教阅六万三千九百五十八人，不教阅草镇市二万一千九百九十二人，城寨内察奸细四万五百四十一人。河东路：义勇三千五百九十五人，保甲一十三万五千六百三十八(文)[人]。教阅一十一万五千一百九十六人，不教阅乡村三十八人，草镇市二千四百四十八人，城寨内察奸细一万七千九百 
      
五十六人。淮南东路：保甲三十八万五千九百七十二人，不教阅。乡村三十六万七千四百九十六人，草镇市一万八千四百七十六人。淮南西路：保甲三十六万五千三百八十四(文)[人]，不教阅。乡村三十四万九千九百一十人，草镇市一万五千四百七十四人。两浙路：保甲八十(十)[一]万七百七十人，不教阅。乡村七十九万六千三百一十四人，草镇市一万四千四百五十六人。江南东路：保甲五十六万八千八百一十三人，不教阅。乡村五十六万二百六十人，草镇市八千五百四十五人。江南西路：保甲六十七万四千八百六人，不教阅。乡村六十五万七千七百四十七人，草镇市一万七千五十九人。荆湖南路：保甲四十四万三千一百六十一人，不教阅。乡村四十三万五千九百二十五人，草镇市七千一百八十六人。荆湖北路：保甲三十四万四千五十八人，不教阅。乡村三十三万八千四百三十八人，草镇市五千六百一十八人，随团河排到保甲七千一百人，不在此数。福建路：保甲四十八万七千五百七人，不教阅。乡村四十七万八千四百一十七人，草镇市九千九十人。成都府路：保甲三十一万五百五十二人，不教阅。乡村三十万一千六百二十一人，草镇市八千九百三十一人。梓州路：保甲二十一万九千三百五十五人，不教阅。乡村二十万七千二百三十九人，草镇市一万二千一百一十六人。利州路：保甲一十一万五千三百八十二人，不教阅。乡村一十一万一千二百六人，草镇市二千一百七十六人。夔州路：保甲九万一千一百七十二人，不教阅。乡村八万五千八百三十一人，草镇市五千三百四十一人。广南东路：保甲二十一万三千七百八十人，不教阅。乡村一十九万九千五百九十六人，镇市一万四千一百八十四人。广南西路：保甲六 
      
万九千九百九十四人，不教阅。乡村六万五千七百一人，镇市四千二百九十三人。 
元丰元年二月二十四日，诏：「义勇、保甲上番所省诸军请给，唯粮米听留本色外，余并封桩。仍以诸路义勇、保甲隶提点刑狱司，开封府界隶提点司。」 
四月二十五日，诏：「义勇、保甲无得应进士举。今日以前已习文业听自陈，本州岛试验，若堪取应，即给公据落籍，别籍本家一丁。」 
十一月二十八日，荆湖南路安抚使谢景温言：「相度转运司乞以邵州武冈等县保丁于界上置铺堡，其已发往关、硖等寨弩手，并就本县差填。所置铺堡，望辰州界并在百里内。欲许保丁依条置器甲，以备保聚教习。」诏从之。非蛮界百里内，不用此法。 
十二月二日，权判兵部许将言：「开封府界五路保甲、义勇支费，止有减兵级请受赏给，并弓手雇钱等充用，乞从本部委提点刑狱司取索应减钱粮，及郊赏支赐、折支等，通取一年寔数立额，岁令所属分四季拨与提点刑狱司。除义勇、保甲所用物外，余并变钱给用。岁终有余，即封桩。」从之。 
二年九月二十七日，中书枢密院请河北、陕西义勇、保甲，皆如诸军诵教阅法。从之。先是，内出教阅法，使人诵之。 
十月十八日，枢密承旨司言：会计减罢开封府界巡检、县尉下兵员、弓手请受雇钱等，以给大保长教艺钱。从之。(今)[令]承旨司立教阅法，更支府界坊场钱三万缗给保甲。 
十一月二十九日，诏开封府界教大保长充教头， 
      
其提举官以昭宣使果州防御使入内副都知王中正、东上合门使荣州刺史狄谘为之。初，王安石议减正兵，以保甲、民兵代之，于是始置提举教阅之使，后又行于西北三路。太祖皇帝惩唐末五代之乱，始为军制，联营厚禄，以收才武之士。宿重兵于京师，以清四方不轨之气，番休互迁，使不得久而生变，故百余年天下无事，虽汉、唐盛时，不可以为比。养兵之费，一出于民，而御戎捍寇捍：原作「悍」据《长编》卷三○一改。，民不知有金革之事。安石曾不深究而轻议变易，苟欲以三代之法行之于今，盖不思本末不相称，而利害异也。世议不以为然，后卒改焉。 
十二月十七日，诏广南东路惠、广、潮、封、康、端、南恩七州，依西路保甲教习武艺。先是，提举广南东路常平等事林颜言：「今天下之民家为之保，保为之长之：原无，据《长编》卷三○一补。、长为之正者，岂特不容其奸而已，盖归兵食于农事，藏武士于耕夫，所谓教而后使之道也。故其法一总于兵部，而畿内之人，陛下又岁赐引见，旌其艺能以劝之。其在五路，则又使有司以时遣官分行按视。法既久而令益信，然则举而加诸四方，其势宜无不听者不：原无，据《长编》卷三○一补。。今二广之民，亦有伍保之籍。窃闻广西沿边稍肄习武艺，东路虽闻有枪手，然保甲之教常阙。欲乞本路沿江海诸州依西路法训阅，使其人既熟山川之险易，而又知夫弓矢、金鼓之习，则一方自足为备，可以不劳北兵矣。」诏下广南东路经略、转运、提举、钤辖司相度，皆言七州皆并边及江海，外接蛮贼，可依西路保甲教习武艺。于是从之。 
二十八日，诏开封府界旬上保甲依五路增给米月三斗。 
三年四月十七日三年：原缺，据《长编》卷三○三补。，诏开封府诸县自今先简大保长，不足不：原作「大」，据《长编》卷三○三改。，方选家丁及以次人。以祥符知县农时追集保 
      
甲二千余人简阅人材，故有是命。 
同日，枢密院言：「提举教马军所教保甲，已经阅试，补三班借职五人，三班差使十六人使：原作「人」，据《长编》卷三○五改。，披带班殿侍四人，下班殿侍九人，赐银绢六十人。」诏五人充王中正教大保长随行诏：原无，据《长编》卷三○五补，，余分差赴巡检、县尉下指教长上保丁丁：原无，据《长编》卷三○五补。。 
