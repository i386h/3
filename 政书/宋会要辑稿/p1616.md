<!-- { "loadSidebar": true } -->
康定二年九月十七日，翰林学士聂冠卿言：「天下州府勘到命官公案，内有干连收理，人数甚多，亦有情理至轻及本不合得罪，枝蔓推究，颇害良善。缘奏案之时先已决讫，法司虽行点检，免其缘坐，亦追究不及。且愚民无知，制在官吏，诛求驱使，何敢不从 即事原情，诚可嗟悯。欲乞今后所勘命官、使臣内有干连人，须是灼然有过，于法明有正条，方得收罪。自余连累，若须要照证，暂勾分析，事了先放，只于案后声说。」从之。 
庆历二年十一月六日，诏：「今后御史台鞫狱自依旧令外，或有别制委官劾事，合止所劾臣僚朝参者，不得直牒合门，并从御史台关报。」从御史中丞贾昌朝之请。 
二年三月二十二日，诏：「诸路转运、提刑司，今后准朝旨差官勘 
      
鞫公事，仰具所差官职位姓名入马递以闻。」 
工部郎中吕觉陈留勘公事回上殿，自陈着绯年深，乞改章服。陛下曰：『待别因差遣与换章服，朕不欲因勘事与人恩泽。』臣在殿门询问吕觉，初闻此语，乃知陛下聪明照见隐微，书于起居注，以为美事。伏缘朝廷之士，贪得务进者多，故须每于事端，抑其奔竞。今来陆经以交通财贿自取深罪，而勘事之官先得恩泽，外人以为深文重法能合上旨，今后苛酷之吏望风希进，衣冠下狱，必加深罪，有伤陛下钦恤之仁、慎罚之义矣。伏乞今后勘事臣僚上殿，不得妄乞恩泽。如有陈乞，并委合门、御史台弹奏，特行严断，以示陛下仁爱之德。」诏今后臣僚上殿，令合门将前后条贯分明晓谕，不得因进呈公事后辄有乞恩泽。 四年十二月二十七日，知谏院余靖言：「窃闻太常博士王翼西京勘公事回，赐绯章服。伏以朝廷赏罚，当慎其源，劝沮之本，不可不惜。伏见真皇御宇，敦尚仁爱，勘事之官，惟能雪活人命乃得叙为劳绩，至今书于甲令。又伏 
五年七月二十五日，诏：「诸州自今有犯死罪公案，仰于卷内分明开说有无祖父母、父母年八十以上及笃疾、家无期亲成丁，一处闻奏，免往复淹延。」 
七年十月十二日赦书：「应诸道州府军监诸色人诣阙披诉冤枉事，自来行下诸路转运、提刑司差官置院推勘，甚有 情偏曲，及所差官不晓道理，承前勘鞫，致元 
      
诉之人冤状不伸，例遭重断。悯其抑塞，宜令中书门下别为约束者。诏今后应有诉冤枉事，中书置簿籍其姓名、事件，封元状下本路转运司，如已经转运司，即下提刑司，选清强官置院推勘，务要穷究事端，伸理冤枉。候断放日，具节略公案入马递开奏，中书对簿销落。推勘官如在任三次差勘，别无翻异，特与理为劳绩；如或准前卤莽，别致词讼，亦当严行降黜。」 
皇佑三年六月三日，诏：「昨差推直官郭申锡往庆州华池县置院勘马佑公事申：原作「伸」，据《宋史》卷三三○《郭申锡传》改。，勘官自二年十二月到彼，马佑至次年三月方勾追到院。今后朝廷差官往外州军院推勘公事，须预先札下置院州军，仰先勾追元进状人收管知在，或关禁讫疾速入马递申奏，以凭发遣推勘官往彼，免致推狱虚有留滞。」 
五年九月二十二日，侍御史毋湜言：「伏睹祖宗朝有中外臣僚公事发露，多送御史台推勘，当时群臣颇有畏惧。自承平既久，此制渐隳，官吏犯法，罕有置御史狱者。近日道士赵清贶等请求公事，干连执政大臣，固宜于御史诏狱。窃恐今后习以为常，有事干大臣，止于所司及差官推勘。傥不能尽公伸法，或容苟免，则挟私冒禁者岂有惧朝廷之意也!乞今后公事不以大小，但干涉执政臣僚者，并乞送御史台勘鞫，冀新人听，以协公议。仍须降诏旨，以为定式。」诏应有合行取勘公事，并临时取旨。 
嘉佑五年三月二十四日，江浙等路 
      
提点铸钱公事沈扶言：「准诏赴邵武军推勘院监勘曾均打杀阿黄公事。勘会建昌军上件争竞公事，始自嘉佑三年事发，四年六月方始断遣，在禁及在狱病患到家身死者一十八人。乞下本军，应系经两次勾追照证，除系公人之外，特加存恤。其死亡之家，与免色役一次。」诏令江西转运司勘会，本军应曾经禁勘照证公事身死人之家，不问有无罪犯，并与免户下二年差徭科配。其余被追照证曾在禁者，与免一年，内有罪者更不免放。 
七年正月七日，权御史中丞王畴等言：「闻纠察在京刑狱司尝奏，府司、左右军巡皆省府所属，其录大辟之翻异者，请下御史台。窃唯府县之政，各存官司，台局所领，自有故事。若每因一囚翻罪，用御史勘劾，是风宪之职下与府司、军巡共治京狱也，恐不可遽行。」从之。 
神宗熙宁二年闰十一月八日，遣〔提〕举〔司〕勾当(当)公事沈衡鞫前知杭州、龙图阁学士祖无择于秀州，遣内侍管(担)[押]无择乘驿骑就对狱。又遣权御史台推直官张景直鞫前知明州、光禄卿苗振于越州。皆以御史王子韶得其不法事故也。景直以亲嫌辞，命职方员外郎徐九思代之。 
二十二日，命崇文院校书张载劾苗振事。初遣徐九思，未行，而王子韶乞别选人，故改命载。于是吕公着与程颢等皆言：「载贤者，不当使鞫狱。」上曰：「鞫狱岂贤者不可为之 」弗许。 
九年四月三日，诏遣权提点开封府 
      
界诸县镇公事蔡确乘驿骑劾秦凤路转运司及熙河路官吏以闻。 
八月二十九日，诏：「司农寺不合擅令天下出卖祠庙，为首之人已令取勘，其后来失觉察改正官吏，并取勘以闻。」 
九月二十三日手诏：「访闻秦州制勘院见收禁熙河路官员人数不少，今本路都、副总管既新移易，或未(知)[之]任，万一或有边事，乃是都无人倚托。可速令制勘院，见禁系熙河路官员如徒罪以下，候诏勘讫，疾速发归本任。内有因追禁阙官去处，仰转〔运〕司于本路及邻路选差得替待阙见任官权行管勾讫以闻。」 
元丰元年闰正月五日，上批：「近降相州吏人于刑寺，谓求失入死罪刑名事谓：原作「请」，据《长编》卷二八七改。。缘开封府刑狱与法寺日有相干，深恐上下忌碍，不尽情推劾，致奸赃之吏得以幸免，宜移送御史台御：原无，据《长编》卷二八七补。。」 
四月三日，诏：「宰臣吴充免进呈及签书相州狱，候案上，中书、枢密院同取旨。令知谏院蔡确谏：原作「监」，据《长编》卷二八九改。、黄履，监察御史里行黄廉就台劾实，仍遣御药院李舜英监之。」先是，充言：「御史台鞫相州狱，连臣婿文及甫，其事在中书有嫌，乞免进呈或送枢密院。」又御史上官均言：「臣与蔡确治相州狱踰两月，观其执法刻深执：原作「刑」，据《长编》卷二八九改。，不考情实。大理持天下之平，若挟情重轻其手，朝廷所宜深治也。陛下必欲令蔡确兼领其事其：原无，据《长编》卷二八九删。，亦乞止就本台与臣等参治。」故有是诏。 
二年正月十七日，知大理卿崔台符言：「乞自今大理勘事内有情法不称者，许依三司条例断 
      
奏。事若重密，仍依审刑院、三司、开封府例，上殿奏裁。」从之。 
八月十二日，中书言：「应朝旨置狱究治事，欲委审刑院、刑部置簿主管置：原作「主」，据《长编》卷二九九改。。非特旨立限者，及一季未奏，下所属催促。无故稽留若行移迂缓并所属不催举迂：原作「宿」，据《长编》卷二九九改。，并劾奏，责刑房季终点检终：原作「中」，据《长编》卷二九九改。。」从之。 
四年三月六日，诏：「自今诸司见勘未结案公事，令御史台刑察不得辄取索情节，其承受官司亦不得供报。」 
六月四日，诏：「开封府治盖渐之狱，禁系已久，详其所治，在民间至为小事。本府所以如此淹延者，以御史所言，致为意外推求，盛暑之际，追逮不已，冀附致近臣之罪，以塞言者之口塞：原作「奉」，据《长编》卷三一三改。。宜限五日结绝，无得枝蔓。」 
五年六月一日，诏：「鄜州制勘公事，追系八十一人。当此盛暑，非人情所堪，可限十日结案。景思谊、张谊景思谊张谊：原作「景思诣」，据《长编》卷三二七改、补。、张荛发来赴阙，如有罪，案后以闻。其得力蕃官亦先疏出，有罪就鞫之。」 
十二月十七日，奉议郎王钦臣言：「诸路监司被制书鞫事，所降指挥有差官取勘者，有取勘闻奏者，一例差官。伏缘诏旨自有区别，伏望申明，自今朝旨称取勘者，监司自勘，委勘处或邻近通判录问检断。如干系者众，须当置司，乃得差官。」从之。 
同日，承议郎、试比部员外郎宇文昌龄自鄜州制勘回进对，赐绯章服。 
哲宗元佑元年正月十八日，御史安惇言开封府推官胡及推勘公事漏狱情惇：厚作「敦」，据《长编》卷三六四改。，诏送吏部，与降等差遣。 
四月二十四日，殿中侍御史林旦言：「窃闻在京、诸 
      
州狱推问囚徒，勘官或多畏避嫌疑，苟简，不肯亲临讯问，棰楚枷锢，一委胥吏。」诏刑部立法以闻。 
三年五月二日，三省言：「大理寺右治狱并罢，请依三司旧例，于户部置推勘检法官，治在京官司应干钱谷公事。」从之。 
四年正月二十二日，诏：「开封府妨碍公事，事体小者送户部取勘。」以刑部言大理寺右治狱废故也。 
五年八月二十五日，刑部言：「犯罪会恩及去官应原，而特旨犹推者，虽又会恩及去官，推奏如旨。」从之。 
七年三月十四日，河东路经略司言：「应边防或机密军政公事，系帅臣一面推勘者，监司更不点检。如察得冤滥，许具状闻奏。」从之。 
绍圣二年五月二日，诏户部推勘官令本部长贰举第二任知县资序以上、实历亲民或刑狱人充。 
三年正月十九日，刑部言：「权提点湖北路刑狱周鼎言：按例，鞫狱必据告者本章，非本章所指而蔓求他罪，以故入人罪坐之。比有司劾囚，囚茫然莫知所以被劾者，或自疏他过，奏请穷治，滋长犴狱，绝无爱利之风，与律意不合。」诏鞫狱请治状外事者，论如求他罪律。 
元符元年六月四日，尚书省言：「大理寺修立到：大辟或品官犯罪已结案未录问而罪人翻异，或其家属称冤者，听移司别勘。若已录问而翻异称冤者，申提刑司审察。事有不可委本州岛者，差官别勘。」从之。 
徽宗大观元年八月四日，尚书省言：「大理少卿任良弼札子奏：窃闻州 
      
