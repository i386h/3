<!-- { "loadSidebar": true } -->
五月十三日，帝御崇政殿试礼部奏名河北举人，内出《建用皇极赋》、《昭德塞违诗》、《汉文宣二帝政理(熟)[孰]优论》题。帝召王钦若等一十一人，于内阁糊名考校，分为六等，别录本去其姓名，召两制、尚书丞郎、两省给谏、馆合官凡三十人，分处殿东西合覆考之。帝遣中使宣谕，令尽公平，无得压降等第，令钦若总详之。是夕内合十人于殿后及试诸科举人，糊名考定如例，得进士范昭已下一百四十六人，第为三等，并赐及第、同出身、同学究出身。 
翌日，试诸科，得九经已下六百九十八人，并赐及第、本科出身、同出身，授试监簿、诸州助教。 
十六日，试特奏名进士，内出《射不主皮诗》、《文武之道何(光)[先]论》题，召枢密直学士边(萧)[肃]、李浚于殿东阁考校，得马至已下二百五人，并赐及第、同出身、同学究出身，试监簿、助教，补三班奉职。 
十七日，试特奏名诸科及瀛州防城举人，得九百九十七人，并赐及第、同本科出身，授试监簿、州助教、摄州助教，补殿侍，隶三班。帝以河朔用兵之际，士民惊扰，或乘城(押)[捍]寇，率多劳苦，故广示甄采，无所遗弃。复躬自览阅，所问经义中有(尔)[两]说者，贡士或具引为对，考官将加摈落，帝 
      
特为发明焉。有特奏名进士李正辞，所试论以为「文者本乎静，武者本乎动，动止乱以至乎静，则先后可知矣」。帝赏其近理，将擢以上(帝)第，会言其尝犯杖刑，遂补三班奉职。
大中祥符元年四月十二日，帝御崇政殿试礼部奏名进士，内出《清明象天赋》、《明证定保诗》、《盛德大业论》题。初于殿廊设幔，列坐席，标其姓名，又揭牓表其次序，令视讫就座。命翰林学士李宗谔等八人为考官，直史馆张复等八人为覆考官，侍御史周师望、秘阁校理慎镛糊名，给事中张秉、知制诰周起详等第。帝 至幄次，谕宗谔等各务精详，勿遗贤俊。时南省下第举人周叔良等百二十人讼知举官晁迥等抑塞孤寒，列世家子第四十余人，称文学浅近，不合奏名。帝曰：「贡举是非，前代不免。朕今召子弟令别座就试。」既而叔良所陈皆妄，命配隶许州。试奏名诸科，前命李宗谔等出义题，复令孙奭详审以进，仍录题解刻板模本，命中使就座给之。先是有进士牛颖就试未讫，自言有疾，试诸科日，复召试诗、赋、论三篇，考官言词理稍次，帝诘之，颖对以前日乍至殿庭，周章失次，是以不副明试。诏殿三举。及宗谔等上考定进士文卷十有五名，诏宰臣王旦等同加详定，具名次以进。帝乃临轩拆封唱第，得姚晔已下三百七十人，第为四等，并赐及第、同出身、同三礼学究出身。帝召晔等诫约曰：「须知名第难得，各修官业，无废笔砚。」皆感恩再拜而出。是日，诏吏部尚书张齐贤等观放举人。 
十六日试诸科，得九经 
      
已下三百二十人，并赐及第、同出身，试监簿、诸州助教。初，考官定诸科义卷通、不差舛，帝召宗谔等诘之，宗谔等惶骇顿首以谢，即命王旦等与孙奭考正之。 
二年六月二十七日，帝御崇政殿试服勤词学经明行修举人，内出《大德曰生赋》、《神无方诗》、《升降者礼之末节论》题，得进士梁固等三十一人，并赐及第、同进士、三礼出身，得诸科九经、五经、三礼学究、明法五十四人，并赐本科及第、同出身。前试一日，命职方员外郎判国子监孙林、学士晁迥等十人为考官，设次于崇政殿后庑。直史馆查道等十一人为覆考官，设(于)[次]于景福殿西庑。龙图阁待制戚纶等二人编排试卷，直史馆王希逸等二人封弥卷首，于《玉篇》中取字为号，乃录本考较。始命以进士程试为五等，曰上次，曰中次，曰下上，曰下次，帝取考官、覆考官所定试卷参校，等第有不同者，命再考之，又付右仆射张齐贤等详审。仍以高等十卷付臣复位，王旦请以璯字号者为第一。帝然之，因阅晁(迫)〔迥〕等所正，以璯为首卷，即梁固也。 
四年十一月七日，帝御崇政殿试服勤词学经明行修举人，内出《礼以承天道赋》、《神以知来诗》、《何以为大道之序论》题，得进士张师德已下三十一人，并赐及第、同出身。得诸科五经已下五十人，并赐本科及第、同出身。是日，进士既得题，叩殿槛请喻所出，帝命录示之，令赋论中不得用小臣儒有字。命翰林学士李宗谔等为考官，直史馆张复等为覆考官，遣中使赍新定条制示之。帝 至考官幕次，以景短复不许继烛，诘旦朝退，令中书、枢密院奏事于崇政殿，常务悉罢。又以考官所定等第多差互者，中旨问状，李宗谔等奉表待罪，有诏释之。 
马端临曰：按，自雍熙、端拱而后，取士之法，省试之后乃有殿试，已为定例。独此二年，《会要》所载乃停贡举年分，礼部未尝放进士。然则此六十余人者，乃是封禅特恩所试，如后来免省到殿之类是也。
五年三月二十二日，帝御崇政殿试礼部奏名进士，内出《铸鼎象物赋》、《天险不可升诗》、《以人占天论》题，得徐奭 
      
已下一百二十六人，并赐及第、出身。时以御题摹印赐之，官给起草纸，自是为定制，命两制、三司使、龙图合学士、待制、馆合官凡二十六人，分诣殿后幕次考校。先是，考卷入第四等者止九十人，又令取五举已上者再考，始充此数。诏入第四等者，以赋、论为先，诗次之。又以入高等者凡十卷，命辅臣复位之，始诏放焉。 
翌日，试诸科，得九经贺有孚已下三百七十七人，并赐本科及第、同出身。 
七年九月十五日，帝御景福殿试经明行修服勤词学举人，内出《道无常名赋》、《冲气为和诗》、《天地何以犹橐钥论》题，得进士张观已下二十一人，并赐及第，得诸科《毛诗》李规已下二十一人，并赐本科及第、出身。时谕旨中书，以短景起居退未奏事，即御后殿，虑举得题稍迟也。张观本名上一字音同仁宗庙讳，诏去之。林宥今名肖，诏改之。 
八年三月二十三日，帝御崇政殿试礼部合格奏名、特奏名进士，内出《置天下如置器赋》、《君子以恐惧修省(试)[诗]》、《顺时慎微其用何先论》题。初，有司请以六举已上特奏名者各试之，帝曰：「且令同试。其中或有及格，便随正奏名人入等，益彰至公也。」得蔡齐已下一百九十七人，并赐及第、出身，特赐不合格进士许大同已下六人同五经出身，六举特奏名进士郭震已下七十八人进士、同进士、三礼三传出身。 
二十七日，试诸科，得九经李周武已下六十五人，并赐本科及第、出身，特赐不合格九举三礼、三传贾德润等二人同本科及第、学究 
      
出身，十举特奏名不合格三礼张敦化已下四人同本科及学究出身，张之才已下六十六人试监簿。初，帝之试贡士也，前一日悉取三京天下州郡发解题目及科目义题，一一阅视，虑于重出也。
天(喜)[禧]三年三月九日，帝御崇政殿试礼部奏名进士，内出《君子以厚德载物赋》、《君子居易以俟命诗》、《日宣三德论》题，得王整已下二百四十人，(等)[第]为五等，并赐及第、同出身、同学究出身。 
翌日，试诸科，得九经已下一百五十四人，并赐本科及第、同出身，试监簿。命翰林学士承旨晁迥、学士盛度、龙图合直学士陈尧咨、谏议大夫朱巽、张士逊、王随、知制诰宋(授)[绶]、张师德、直史馆张复、直集贤院祖士衡为考官，直史馆崔遵度、兵部员外郎李若谷、都官员外郎张谷、屯田员外郎(上言秘)郑立、直史馆麻温舒、右正言刘烨、太常博士郭弁、太常丞富言、著作郎张暐为覆考官，知制诰晏殊、起居舍人吕夷简为参详官，太常博士闾〔邱〕梦松、萧贺为封弥官，直史馆陈尧佐、右正言陈执中为编排官，设次于崇正殿之后。帝作七言诗赐考官等，又出别本以赐辅臣，乃皇太子书也。咸各次韵。十日，幸考较官幕次，抚问久之。殿试之制，举人纳卷，先付编排官，去卷首乡贯状，以字号第之，付封弥官誊本比较，始付考官定等讫，复封弥送覆考官再定等，仍送参详官启封阅其同异，参详着庭，始付编排官，取乡贯状，以字号合之，第其姓名差次试卷以闻，即放牓焉。编排之职，无覆考验，第据参详所定而已。是岁尧佐、执中辄有所改易。翌日内定覆验多不同，尽出卷子付中书，命鲁宗道、冯元审验，召尧佐等洎元考、覆考官对辨，具伏卤莽之咎，各夺官厘务。其已落复收及第者，进士二人，诸科二人。免省试者，进士十四人，诸科二十三人。免解者，进士十四人。已及第、出身而复追夺者二十一人。 
四年六月二十二日，帝御崇正殿试礼部下第特奏名举人李宗孟已下一百五十五人，内出《泽及四海诗》、《礼乐何以合天地之化论》题，命翰林学士杨亿已下充考试官。翌日，(已)[以]宗孟已下一百五人补三班奉职。内五科所试不合格者，特与 
      
本州岛上佐及东西班殿侍、三班借差，余以艺业全 者补本州岛长史、司马、文学。 
仁宗天圣二年三月十八日，礼部上合格进士吴感已下二百人，诏翰林学士晏殊、龙图阁直学士冯元编排等第。翌日，帝御崇政殿召对，赐宋郊已下一百五十四人及第，翟翕已下四十六人同出身，曹平已下七人同三礼出身，诸科李九言已下三百五十四人并赐及第、同本科出身， 
《文献通考》：仁宗天圣二年，赐举人宋郊、叶清臣、郑戬以下及诸科凡四百八十余人(赐)及第、出身有差。先是，上封事者言经学未究经旨，乞于本科问策一道，对者纰缪。上以执经肄业，不善为文，特命取其所长，(周)[用]广仕路，并不黜落。国朝以策擢高第者，自清臣始。郊与弟祁俱以词赋得名，时奏祁第一，太后不欲弟先兄，乃擢郊第一，祁第十。时天下登〔第〕者，不数年辄赫然显贵，取士之路，可谓盛矣。虽耄钝之士，数诎于试，后多收入仕版，谓之特奏名。至或因循不学，欲积举以应令。乃诏曰：「学犹殖也，不学将落。逊志逊志：原作「恭孙」，据《文献通通考》卷三一改。务时敏，厥修乃来。朕虑天下之士或有遗也，既已临较得失，而忧其屡不中科，则衰迈而无所成，退不能返其里闾，而进不能预于禄位，故常数之外，特为之甄采。而狃于宽恩，遂隳素业，颓弛苟简，寖以成风，甚可耻也。自今宜笃进厥学，无习侥幸焉。」
四月二十三日，帝御崇政殿赐礼部特奏名六举已上进士李宗道已下四十三人、八举已上诸科王播已下七十七人诸州司马、长史，试将作监主簿。 
