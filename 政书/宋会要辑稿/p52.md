<!-- { "loadSidebar": true } -->
二年六月七日，以武胜军节度观察留后、侍卫亲军马军副都指挥使王恺孙右侍禁诜为左卫将军、驸马都尉，选尚舒国长公主。 
十一月十五日，以故屯田郎中张宗雅子丕为左卫将军、驸马都尉，赐名敦礼，选尚祁国长公主。 
三年正月九日，楚国大长公主薨，上幸其第，召辅臣入，恸哭，谕以主久疾，而玮奉主无状。即日责授玮为郴州团练使，〔落〕驸马都尉，陈州安置。 
八年五月十二日，诏驸马都尉今后转官及七年取旨。 
九月十一日，诏：「大长公主当出降，令内外两制以下及监司体访世族子弟有性气温良，仪状秀整，可备选尚者，令乘马赴阙。」 
十二月十六日，以崇信军节度使钱惟(寅)[演]孙景臻为(左)[右〕〔领]军卫大将军、驸马都尉，选尚许国大长公主；侍卫亲军马军都指挥使、定国军观察留后曹琮孙诗为左领军卫大将军、驸马都尉，选尚邠国大长公主。国朝驸马都尉未有除大将军者，以景臻等选尚大长公主，故优命之。 
九年三月十六日，以(左)[右]领军卫大将军、 
      
(都)驸马都尉钱景臻为秀州团练使，以韩国大长公主下嫁推恩也。 
十二月十七日，以(右)[左]领军卫大将军、驸马都尉曹诗为成〔州〕团练使，以手诏：「鲁国大长公主已有日归馆，其驸马都尉照例改官。」故有是命。 
元丰元年三月九日，诏枢密院：「大长公主大礼，奏荐夫之期亲与判司簿尉。」以枢密院奏拟韩国大长公主奏驸马都尉钱景臻兄景勋等恩泽，与中书不同也。 
二年二月五日，诏：韩国大长公主姑少府监钱暄妻同安郡君胡氏，可特进封永嘉郡夫人。 
十二月二十六日，诏绛州团练使、驸马都尉王诜追两官，勒停。以诜交结苏(试)[轼]及携妾出城与(试)[轼]宴饮也。 
三年四(日)[月]十八日，诏前绛州团练使、驸马都尉王诜可特授庆州刺史，许赴朝参。以长公主故，叙诜官以慰其心。 
，义不得赦。 七月十六日，责驸马都尉王诜为昭化军节度行军司马、均州安置。手诏：「王诜内则朋淫纵欲，无行；外则狎邪罔上，不忠。」繇是长公〔主〕愤愧成疾，终至弥笃。皇太后圣衷哀念，累月罕御玉食，摭诜之 
十二月二十七日，驸马都尉王师约等〔奏〕：「皇佑《一司 》：驸马都尉不与清要榷势官私第往还。臣等凡遇垂拱殿起居，即与修起居注等同合子，虽非私第，亦虑非便。欲望以使相合子二间为臣等侍班处。」从之。 
四年二月六日，诏光州防御使、驸马都尉曹诗所生母杜氏特封安康郡太君。 
五年三月五日，以赠司徒 
      
(徒)郭崇仁曾孙献卿为左领军卫大将军，选尚冀国大长公主。 
六年正月二十二日，驸马都尉张敦礼以男秉渊选尚第六公主进封，辞免，帝曰：「秉渊有可称采，尽出公议，不但以长公主之故。可更令进学。已有成命，勿复辞也。」次年公主薨，不及成礼。 
三月八日，诏：「自今驸马都尉及七年，令尚书吏〔部〕磨勘，更不取旨。」 
五月二十一日，诏国子监于外舍选年四十以上素有行义学生为郭献卿宅门客。以国子监奏：内舍未有年及四十者。 
闰六月十九日，三省奏：「今后大长公主、长公主、公主下降，驸马都尉骨肉恩例令尚书省立法。」从之。以郭献卿选尚冀国大长公主，其父乞恩例故也。 
十月十六日，中书省奏：驸马都尉曹诗乞以南郊合得骨肉恩泽一名与门客李汉臣理选一官。诏特与郊社斋郎。后诏吏部毋得为例。十二月二十四日，诏：光州防御使、驸马都尉曹诗责授右屯卫将军，落驸马都尉，令家居省过。手诏：「诗不能仰称朝廷选尚爵命恩德，数以帏薄不谨，浼挠鲁国大长公主，致悒怏成疾。又不以时奏请医疗治，终于沉痼不起。」故有是命。 
七年二月十六日，尚书刑部奏：「责授昭化〔军〕行军司马、均州安置王诜已经三年，再遇大礼赦，合依先降指挥取旨。」诏王诜特与诸卫将军，颍州安置。 
十月三日，驸马都尉钱景臻对，因谢父暄除宝文阁待制。帝曰：「暄治郡有声，朝廷自以才
      
用。」又谢子忱赐名，帝曰：「公主贤，宜有子也，其勉以学。」 
八年四月二十三日，驸马都尉王师约奏：「燕国大长公主薨，太常寺关本服齐衰杖期「本」下疑有脱字。，给假三十日。臣忝冒宠禄，悉缘选尚，乞令有司别议，特乞假一年。」 
五月六日，诏右监门卫将军、颍州安置王诜免安置。以有司检举累经赦宥故也。 
七月十四日，驸马都尉王师约言：「蒙给假一年，今来特授镇安军节度留后，乞入谢毕，然〔后〕在假。」诏从之，仍给俸。 
哲宗元佑元年二月十六日，诏宣州防御使、驸马都尉张敦礼为密州观察使。以三省言：「自来驸马都尉选尚公主、长公主，并除小将军，下降日除刺史；选尚大长公〔主〕即除大将军，下降日除团练使。」敦礼元选〔尚〕祁国长公主，今已进冀国大长公主，故有是命。 
三年三月九日，驸马都尉王师约奏：「臣父现知郑州，欲乞御前后殿不坐日，每次给假一日前去省觐，仍免辞见，过三日即依自来体例朝见。若非次驾出应合立班之类，并乞下合门照会免赴。」从之。 
四年七月十二日，诏以故司徒、兼侍中韩琦男宣义郎嘉彦除左卫将军、驸马都尉，选尚温国长公主。时嘉彦兄忠彦为尚书左丞，以嘉彦选尚为嫌，乞罢免，不许；再表恳请，诏不允。
六年九月二十六日，驸马都尉钱景臻以母丧辞起复，再请乃许。元符元年八月，郭献卿以母丧起复，亦三上表辞，从之。 
十月十二日，右朝奉郎韩端彦言：「弟嘉彦尚 
      
温国长公主，下降有期，私家进财，支费甚多。欲以相州田业契书于在京四抵当所各质钱二千五百缗，依例出息。」诏于抵当所特贷钱万缗，仍限五年还纳。其后韩端彦援元丰中郭献卿例，乞除放所贷钱，从之。 
十二月十七日，驸马都尉韩嘉彦言：「温国长公主下降有日，臣家世以儒进，乞换一近下文资。」不报。嘉彦引晋、唐选尚公主参用文士，及英宗皇帝出嫁皇女，访求儒门为言。其后绍圣间复申前请，不报。 
九年正月十二日，诏：「文州刺史、驸马都尉韩嘉彦于长公主有亏礼不逊，擅宿私家，特降两官，差知黄州。」是日，又命勘会驸马都尉李玮如曾安置，即嘉彦可降两官、蕲州安置。中书〔言〕蕲州犯嘉彦父嫌名。十三日，诏嘉彦降左卫将军，依前驸马都尉、分司南京，黄州居住。仍差御史郭知章押嘉彦即日出门。时忠彦引咎乞罢，赐诏不允。 
绍圣元年十月一日，诏嘉彦赴阙。十六日，落分司，令赴朝参。 
三年十二月二十六日，以通直郎王师古男遇为左卫将军、驸马都尉遇：原作「诜」，据本书帝系八之三一、《宋史》卷二四八《公主传》改。，选尚康国长公主。 
闰九月六日，诏驸马都尉王诜特罚铜三十斤。以诜隐匿妇人刘氏，教令写文字及虚作逃走迹状，自首不实。侍御史石豫言：诜自恃豪贵，抑勒雇人，不畏公法。故有是诏原注：「系元符二年，误编于此。」。 
四年八月三日，诏：降授左卫将军、驸马都尉韩嘉彦可特授持节文州诸军事、文州刺史。 
元符元年十月二 
      
十九日，诏：武胜军节度观察留后、驸马都尉张敦礼降授左千牛卫将军，特免安置，仍勒住朝参。以三省言，敦礼元佑间上书言退宰臣蔡确，进司马光为上相等事，故有是命。 
二年十二月二十四日，三省、户部言驸马都尉王昨以进财借四抵当所钱五千贯「王」下有脱字。，限二年半还纳。又于宫后门库借钱三千贯，限五年还纳。今乞每月 料钱一百贯。」诏特与除放。 
三年八月九日，保平军节度观察留后、驸马都尉王师约可特授依前官驸马都尉，充枢密院都承旨。 
徽宗建中靖国元年二月二十三日，钱忱特授西上合门使。以燕国大长公主托体仁宗，故褒其后也。 
崇宁元年七月十三日，户部言：「驸马都尉曹诗乞于合破公使钱内先借支二万贯办大长公主影前供物。诏礼部给空名度牒一百道。 
二年七月二十三日，手诏：「朕观前世外戚擅事，终祸乱天下。唯我祖考创业垂统，承平百有余年，外戚之家，未尝预政，厥有典则，以贻子孙。即政之初，以驸马都尉韩嘉〔彦〕兄忠彦为门下侍郎，继除宰相。方朕恭默，弗敢有言。给事中刘拯抗疏论驳，亦不果听。上违祖考成宪，下虞前世祸乱之失。其自今勿复援忠彦例，以戚里家属为三省执政官。世世守之，着为甲令。」 
三年九月十八日，以供备库〔使〕潘孝严男意为左卫将军、驸马都尉，选尚益国长公主。二十三日，管勾益国长公〔主〕出降所状：「勘 
      
会授官体例(施行)，今来潘意尚益国长公〔主〕，宣系，遂具闻奏。」奉御宝批：依例施行。 
五年十月十四日，诏：故昭信军节度〔观察〕留后、驸马都尉郭献卿特赠武泰军节度使，男缜特授皇城副使。 
大观元年正月，以集庆军节度观察留后、驸马都尉张敦礼充建宁军节度使。以车驾幸兴德禅院，特推恩。兴德禅院，英宗、神宗诞育之宫，敦礼所尚，英宗女故也。 
七月二十一日，以建宁军节度使、驸马都尉张敦礼为检校司空、保信军节度使致仕。 
三年六月六日，诏故保信军节度使、检校司徒致仕、驸马都尉张敦礼特赠开府仪同三司。十二日，车驾临奠，支赐银绢各二千疋两，男楙特与庄宅使。 
七月二十七日，以西京左藏库副使石澈男端礼为左卫将军、驸马都尉，选尚瀛国长公主。 
政和二年九月十五日，以右侍禁潘绛男进士正夫为左卫将军、驸马都尉，选尚庆国长公主。
三年九月十四日，诏：令德景行大长帝姬长男邑州观察使、提举万寿观钱忱，自除正任九年，并不曾推恩磨勘。可特转宁武军节度观察留后。 
四年十二月四日，以故相曾公亮四世孙侄进士夤为左卫将军、驸马都尉，选尚嘉德帝姬。 
十三日，诏曾夤特诣太子少师、枢密府、开府仪同三司郑绅宅相见太子少师：原作「太师少师，据《宋史》卷二○《徽宗纪》政和元年改。又「枢密府」三字疑衍。。 
五年九月十日，以光禄卿曹调男晟为左卫将军、驸马都尉，选尚荣德帝姬。 
六年十一月十七日，以故西头供奉官 
      
宋景孙邦光为左卫将军、驸马都尉，选尚安德帝姬。 
