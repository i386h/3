<!-- { "loadSidebar": true } -->
七月二十日，内降制，持服左宣奉大夫、守尚书右仆射、同中书门下平章事、兼知枢密院事朱胜非特起复。制曰：「镇国家有不挠之风，致狼心之自扰；措宗社于再安之地，殆桑荫之不移。进退亦复何常，名实久而自正。虽阅时之易远，岂求旧之敢忘 下环诏以趣归，复鼎司之重任。朝有伟望，士无闲言。方指日以仰成，遽执丧而去位。载考流风于典籍，皆从变礼之情文。是用参合国章，俾还揆路。」 
八月十八日，草土朱胜非言朱：原作「未」，据上条改。下同。：「奉诏起复，已行起发。若到国门，或有被受拜赐诏命及入城朝见，并赴堂治事、聚堂见客、私第接见宾客，未审各合着是何衣服，乞下有司检照典故，明降指挥，庶有以遵守。」合门□书《合门令》□书：似当作「检会」。：诸臣僚起复或在缌麻以上亲丧假应入殿者，权易吉服。朱胜非朝见入殿并日逐趁赴朝殿，合依上件令文， 合依旧章服。太常寺勘会：「省记得宣和年间曾降旨，起复臣僚趋朝治事 服吉服。(常)[当]时郑居中、李邦彦系起复，并服吉服。所有今来朱胜非若到国门拜受诏命，并赴堂治事、聚堂见客、私第接见宾客，并合服吉服。如于私第接见宾客，许服縿公服縿：原作：「惨」，据本卷第二四页改。，皂带，不佩鱼，(仆)[幞]头不用 
      
光漆。」从之。又言：「窃见绍兴令，有丁忧在职日给假条格，大小祥各七日，朔望各一日，禫五日。欲乞依上条给假，内朔望仍乞趋赴遥拜二圣，及朝参讫退作假。遇给假内，除内降及军期急速机密文字外，常程文字权免书押。」诏依，余朔望日奏事毕退作假。 
四年二月七日，起复右儒林郎、充都督府准备差遣李季言：「准诏(持)[特]免特服。今军事宁息，乞解官，许持余服。」诏依。 
九月二十四日，制起复左宣奉大夫左：原作「在」，据前(三年)七月二十日条改。、守尚书右仆射、同中书门下平章事、兼知枢密院事朱胜非依所乞持余服。 
六年八月五日，都督府参议军事、兼权川陕宣抚副使邵溥起复尚书礼部侍郎，依旧都督府参议军事。 
九月十四日，扬州言：「据持服前右朝请大夫陈(桶)[桷]：前任京东宣抚处置使司参谋官，兼都督行府转运使，在任准告落职，差监澧州在城酒税。窃缘昨蒙朝廷起复，为是军期，今来新任系远阙监当，合待次赴官，不合起复，乞许依旧持服，候服阕日前去。」从之。 
十月五日，诏左中奉大夫、前知荣州李平仲起复，充成都潼川府夔州利州等路安抚制置大使司检法官，填创置阙。以成都潼川府夔州利州等路安抚制置大使、兼知成都府席益言，平仲曾任法寺官，深晓法，本官丁母忧，乞起复，专一详断诸州狱案故也。 
七年十一月十八日，诏持服游辅特起复左朝奉郎，依旧充临江军使，兼知潮州程乡县。制曰：「方时多艰，御侮之寄，非人不可。尔却敌摧坚，有功百里，以忧去任，亦既 
      
踰时。其夺苫块之情，勉从军旅之事。」 
八年天正月十一日，诏资政殿学士、左中大夫、成都潼川府夔州利州等路安抚制置大使、兼知成都府席益起复，依旧充四川安抚制置大使，兼知成都府，令入内内侍省差内侍一员星夜前去宣押之任。候主管职事讫回，赴行在所。 
五月九日，诏知夔州、兼主管本路安抚使司公事冯康国特起复，依已得旨疾速起发前去川陕宣抚司军前抚谕，商议军事，仍不得辞免。 
十一年八月三日，制持服检校少傅、宁国军节度使、充醴泉观使张中孚特起复检校少傅、宁国军节度使，差两浙东路马步军副都总管，绍兴府驻札。持服龙神卫四厢都指挥使、清远军承宣使、提举佑神观中彦特起复龙神卫四厢都指挥使、清远军承宣使，添差福建路马步军副都总管，建州驻札。特恩也。 
二十八日，诏：「川陕军旅事重，胡世将可特起复，候指挥到，不拘常制，日下供职，不许辞避。」 
十二年十一月十九日，诏持服前德庆军节度使、提点皇城司、充金国报谢副使钱愐特起复愐：原作「梌」，据《建炎要录》卷一四七改。，依前官充金国报谢副使。 
十六年三月一日，诏：「军官起复，自古有从权之宜。近来却有非军中职任之人，规图从军，申乞起复，殊失礼制，宜行戒饬。今后非见从军不许起复，如有规求，重行黜责。仍令御史台觉察弹奏。」先(时)[是]，宰执进呈殿前司起复李邦光充正将李：原作「孝」，据《建炎要录》卷一五五改。，上曰「从军起复，一时权宜，然 
      
虑不能无弊。若元在本军方可，或在外计会，不可不禁止」故也。 
十七年七月十二日，详定一司 令所言：「准诏修立诸遭丧应解官，而临时窜名军中、规免执丧者，徒三年；所属知情容庇，或为申请起复者，徒二年。」先是，宰执(佳)[进]呈殿前司乞武翼郎、训练官董彦起复事，上曰：「须见在军中，不免从权，许令起复；若施行窜名，规免执丧，有害风教，可指挥禁止。」至是修立成法(门)。 
二十三年闰十二月十日，诏持服前武功大夫、贵州防御使、带御器械冀彦明，可特与起复。以被差奉使而母亡故也。 
二十六年正月十四日，执政进呈，上曰：「士大夫起复非美事，所以敦孝行，厚风俗，唯军中人乃可尔。」以上《中兴会要》。 
孝宗隆兴元年正月十五日，诏起复右宣义郎吴扩除司农寺丞。 
八月二十日，诏建康府驻札御前前军统制萧鹧巴起复，仍旧管军，从宣抚使张浚请也。 
九月十一日，诏马军司前军第十一将准备将雷世贤起复，仍旧从军，从本司请也。 
二年闰十一月十六日，诏敷文阁直学士沈介起复，除权兵部尚书、湖北京西路制置使。明年二月，介以边城罢警，请解官终丧，不许。
十二月十八日，诏起复萧琦子汝异、汝谐，差充忠毅军统领将官，从其家所请也。 
干道元年六月二日，诏起复武节大夫刘涤为浙东路兵马(铃)[钤]辖，绍兴府驻札，填新置阙，专一措置训练系将不系将禁军，葺治器械。 
      
三年六月八日，诏吴捱起复知金州，充开达州驻札御前诸军都统制。 
四年十月十二日，诏前尚书右仆射蒋芾起复，授左仆射。后以芾恳辞，有旨依所乞。 
十一月四日，枢密院奏：「武翼郎、步军司后军训练官宋邦达以母丧乞依条解官持服，本军契勘，武翼郎宋邦达系本军入队训练官，难以解官持服，乞起复。今依旧从军入队训练官使唤。」从之。制词曰：「礼有之，三年之丧，金革之事，无辟也。尔职在戎行，乃以不幸，遭罹家难，稽于古训，命尔往复故官。夫人道莫大于忠孝，尔于养亲者已无及，则于许国者，可不勉欤!」 
六年三月六日，诏王抃起复右武大夫、均州防御使、知合门事、兼客省四方馆事。时尚书省勘会，三衙□到三等官兵，合委官措置，故有是命。仍专一措置拣选。 
十二月二十四日，诏叶衡起复，知庐州。七年正月八日，臣僚言：「昨诏叶衡起复，衡必以草土控辞。合肥为淮西重镇，难久阙帅，乞令婺州长吏至衡家申谕诏旨，敦遣起发。」从之。制略曰：「夺情之典，实自从戎；枢筦之司，最关军务。近起复叶衡，出帅淮西，可改除敷文阁待制、枢密都承旨承：原作「丞」，据《宋史》卷一六二《职官志》二改。。」 
二月五日，诏刘珙起复同知枢密院事。五月，宣抚荆襄，同知院事如故。 
十二日，诏四川宣抚使司参议军事贾和仲起复，依旧在任，从宣抚使王炎请也。 
八年十二月二十二日，诏池州驻札御前前军统制王世雄起复世：原作「也」，据本书兵二三之四改。，授左千牛卫将军。制略曰：「乃 
      
父起太行之师，誓平胡虏；难兄当灵壁之战，亦死边陲。是用夺三年爱母之情，加千牛备身之号。」以上《干道会要》。 
淳熙元年九月二十一日，诏武功大夫、楚州团练使、充金州驻札御前诸军都统制郭钧起复，依旧管军。以钧丁母忧，乞解官持服，特有是诏。 
十二月六日，诏韩彦古起复，依前朝奉大夫，充秘阁修撰，差知平江府。 
二年十月十四日，诏武翼郎马琥起复，知叙州。琥丁母忧，以枢密院言叙州沿边，故有是(食)[命]。 
六年五月十六日，起复知柳州雷潀奏乞俟贼平后〔解〕职持服。诏：「柳寇平后，欲守、令谙知风俗，抚存细民，所请宜不允。」 
十二年四月十三日，诏持服前检校少保、定江军节度使、侍卫亲军步军副指挥使、兴州驻札御前诸军都统制、兼知兴州吴挺起复。 
七月十二日，诏持服前武翼郎、权发遣盱眙军高震起复。 
十三年七月七日，诏持服前武节大夫、镇江府驻札御前诸军副都统制熊飞起复。 
九月二十六日，诏：「恭奉太上皇帝圣旨，前右武大夫、忠州防御使、提举佑神观、提点德寿宫张尹起复。」 
十五年十月四〔日〕，诏持服前武功大夫、成州团练使、权知金州秦嵩起复。 
淳熙十六年八月九日，诏持服左武大夫、保信军承宣使、重华宫同提点关礼与起复，依旧重华宫同提点。恭奉至尊寿皇圣帝圣旨，故有是命。 
绍(兴)[熙]二年十二月八日，诏持服前武功大夫、之州刺史之州：按宋无「之州」，此必误。据字形，似当作「文州」。、前军统制、兼
      
知凤州、总辖缘边屯戍军马郭谞特与起复。 
开禧二年四月二十四日，诏项安世特起复朝奉郎，差知鄂州，填见阙。以项安世元知荆门军，丁母忧故也。 
二年九月十二日，诏杨九鼎丁母忧，特与起复，依旧知无为军，日下还任。 
