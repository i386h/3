<!-- { "loadSidebar": true } -->
十月十九日，诏宣义郎张元方提举出卖解盐及提举捉私盐，相度措置于盐池。 
六年二月二十八日，京东路转运司言：「比较本路及河北买卖盐场，自行新法及以一年半以：疑当作「已」。，凡 
      
收息钱三十六万缗。」诏权发遣陕西路转运使李察、权发遣京东路转运副使吴居厚各迁一官。 
三月十日，又诏：京东推行盐法已见成效，转运副使吴居厚虽非首议官非：原脱，据《长编》卷三三四补。，而自付委以来，悉心其事，以迄成就，兼其它职事颇见宣力颇：原阙，据《长编》卷三三四补。，一路财用自赡饶足，未尝干叩朝廷。近已迁官，宜更赐紫章服。」 
十七日，诏解盐司钱非朝旨擅支借，以擅用封桩钱法论。从制置司请也制：原作「例」，据《长编》卷三三四改。。 
五月一日，诏京东路新法卖盐钱，令转至北左藏库封桩，岁具数以闻。时本路转运副使吴居厚所奏卖盐钱多立虚数，上欲验实故也。 
十五日，尚书户部言：「知琼州刘威相度琼州昌化、万安、朱崖军民户乡村坊廓第一至第三等，每丁逐月买盐一斤，第四、第五等及客户、僧道童行，每丁逐月半斤，不以日月为限，岁终买足。遇有死亡开落，进丁状收上。看详所配卖盐数太多，欲乞两等盐各减半，余依刘威所定。」从之。 
二十二日，陕西路制置解盐司言：「询访并边盐价增长，乞许本司随宜增价卖，候边事宁息裁减。」从之。 
六月一日，诏京东路转运副使吴居厚，具所部知、通以上及别路监司提举官，可充本路转运司官协力推行盐法者，及本路行盐法当选委知州、通判处置以闻处置：《长编》卷三三五无，疑是。。 
十五日，诏：「京东路新行盐法，上下交便，不妨获利，公家以佐用度，推之河北路，无可疑者。可令蹇周辅、李南公于界首约吴居厚，面授京东成法行之。」 
十七日，诏：「京东 
      
路转运副使吴居厚已发本路增剩盐纳北京左藏库，居厚谨于营职，敏而有功，可降敕奖谕。」 
七月九日，尚书户部言：「江淮等路发运使蒋之奇奏：知州、通判与监事官未有赏罚监：原作「盐」，据《长编》卷三三七改。，请以祖额递年增亏，从制置司比较闻奏。本部欲乞江、湖、淮、浙路诸州所收盐课，岁终申发运司类聚比较，一路内取最多、最少者各两处，以知州、通判、职官、令、佐姓名上户部，其提举盐事官一路增亏准此。」诏详定重修编敕所依此着为令详：原脱，据《长编》卷三三七补。。 
八月十一日，权发遣河北路转运使吴雍言：「籴便及创行盐法，须官吏协力。乞许不拘常制，奏名选差。」从之。 
九月十三日，京东都转运使吴居厚乞青州等十二处盐官，令本司奏差两次，及非州县处场务独员阙官，亦令本司选差。从之。 
十四日，户部言户部言：原脱，据《长编》卷三三九补。：「尚书户部侍郎蹇周辅言：『河北盐税太轻，宜倍增税钱倍：原作「陪」，据《长编》卷三三九改。。乞下所属参较立法』。本部欲下河北转运司相度。」从之。 
二十八日，尚书户部言：「在京买卖盐钞场买钞本钱支尽，乞借末盐钱二十万缗买客钞。」从之，依元丰四年三月十八日诏买，候价平，奏取旨。 
十月一日，京东路转运司言：「商人贩青州高家港盐至齐州等处减价赊卖人：原脱，据《长编》卷三三九补。，以致本司卖河北盐不行以致：原作「至」，据《长编》卷三三九改补。。欲依见行税法酌中立数，每岁认卖高家港盐二万席，运至齐州界，依河北盐价相兼卖。如敢商贩者者：原无，据《长编》卷三三九补。，依漏税法。」从之。 
十三日，京东转运使吴居厚言：「准诏支盐息钱三万缗修青州城，已起发外，有未支 
      
修城钱万七千余缗，乞不用六年盐息钱，止于支不尽脚钱应副。」从之。 
二十一日，提举茶场陆师闵言：「运盐入蜀，见计置万三千席，约卖尽得二分五厘之息。」诏候及一年，奏取旨。 
七年正月二十五日，尚书户部言：「陕西转运副使范纯粹乞沿边所卖解盐，并令转运司自以钞赴解池请盐，或召商人入中，应副边用，其李稷元奏更不施行。」从之。 
五月十一日，荆湖路相度公事、尚书右司员外郎孙览言：「沅州已招怀狤狼沅州：《长编》卷三四五作「沅水」。、九卫等百三十余州峒，自诚州至融州融江口十程，可通广西盐，乞许入钱于诚州买钞，融江口支盐，增息一分，可省湖北岁馈诚州之费。辰、沅州准此。」诏诚州买广西盐，立蛮人地税，免租课。 
七月二十七日，知沧州赵瞻奏：「河北盐法渐已就绪，乞自大名府、澶、恩、信、安、雄、霸、瀛、莫、冀等州军尽行榷货，以增其利。」从之。 
九月十二日，提举荆湖南路常平等事张士澄、转运判官陈戚等上本路八州监旧卖盐，及今来相度合增卖盐数，修为《湖南广东西路盐法条约总目》。户部言：「欲依此推行，候就绪，令本路转运提举官同立法。」从之。先是，三司副使蹇周辅言：「郴、全、道州可以通广盐数百万郴全道《长编》卷三四八作「韶、连、郴」。，代淮盐食湖南。故奉议郎郏亶亦乞运广东盐往湖南路郴、全、道三州。诏送士澄、戚相度，至是奏上，乃下本路监司行之。 
十月三日，同经制熙河兰会路边防财用马申言：「籴买全在冬春之交，乞十月后 
      
印给次年盐钞，限正月至本路。」下户部下户部：疑当作「诏下户部」。，户部言：「若本路豫得钞招诱入中，牵制秦凤等四路钞价。乞依秦凤等路，吏部差使臣于正月下旬押赴经略司。」从之。 
哲宗元佑元年正月二十八日，户部言：「相度河北盐法所乞废罢见行新法，复用旧法通商。」从之。 
闰二月十八日，户部言：「陕府西路转运副使吕大忠奏，陕西盐钞价贵，乞年额外依自来两池分数更支盐钞一十五万席，以平准其价。」从之。 
同日，臣僚言：「解盐两池自来通行货卖，今京西运司置官设局，使民间不得货卖，颇为不便。乞放行通商，每席量增贴买钱。」京西转运副使范纯礼相度：「本路增收贴买钱无名，乞依旧法，许令通商，将见在盐并钞并：原作「井」，原书天头注云：「井一作并」，按《长编》卷三六九亦作「并」，据改。」，令本路依客例变卖，拨还逐处。」从之。 
二十二日，户部言：「右司郎中张汝贤奏，福建路产卖盐额，候及五年，有并增并亏，自依海行条法施行。内上四州军卖盐，应抑勒人充铺户并愿退免不为施行者，各徒一年，提举盐事知而不举，与同罪。」从之。 
四月十四日，右司谏王岩叟言：「在京解盐钞顿减常价，商旅患之，望出缗钱为权其价，以救一时之弊。」诏令户部相度以闻。 
二十六日，右司谏苏辙言：「前宰相蔡确兄砺等始议创添河东卖沂州马城池盐，其盐夹硝味苦，民不愿买。转运司申乞住卖，而虞部李闶曲为问难，不肯依实定夺。乞下江东转运司保明原书天头注云：「江一作河」。，如无妨碍，即依所请住收。仍取问蔡砺等建议害民，虞部官吏希合权要，故作留滞。」诏建议等官并虞部行遣，留滞令大理寺根究以闻。 
同日，陵井监进士黄迁上言原书天头注云：「黄一作董」。：「山泽之利，莫过盐井，向者有司于课税之外，更使一井岁输五十缗，谓之官溪钱。兴利者因自堕原书天头注云：「堕一作惰」。，而羡利反有所遗原书天头注云：「反一作及」。，愿蠲除之。」诏黄廉体量以闻。继而黄廉奏：「被旨体量民庶上书，陵井盐愿悉蠲除之。今后开兴盐井，除税课外，不许别收租钱。」从之。 
五月四日，诏福州闽县令徐寿改宣义郎。时言者以福建路茶盐往往抑配均买，遣吏部郎中张汝贤按察，而汝贤言寿行盐法之初，不使民多售故也。 
六月八日，户部言：「百姓昔年请盐，谓之蚕盐，及至丝蚕之时，大有所济，然后随税纳钱入官。昨因言者罢所俵蚕盐，止令百姓虚纳盐钱，于义未安。请依旧俵蚕盐。」从之。 
七月十三日，诏免河中府河西县人户盐钱折纳斛斗，前此本县有官中食盐四千余斤，令人户均请纳见钱，已而又令折纳斛斗，至是，因民庶上言，故罢之。 
二十八日，户部言乞罢市易所置盐场，从之。 
十月三日，陕西制置盐司奏：「庆历八年朝旨：范祥议改解盐事，内延、庆、渭、原、环、镇戎、保安、德顺等八州军禁榷客盐，官自鬻盐，岁以万五千五百席为额，一依范祥旧法。其出卖到盐钱，以给转运司籴买。乞今后有降解盐额钞，更不下转运司，委自本司依逐州军合得年额支给。」户部看详：「欲依所乞，候民间积滞盐钞稀少 
      
日，朝廷或应副本路见钱。」从之。 
六日，户部言：「嘉佑中，中书札子：解盐钞立定一百六十六万三千四百缗为年额。今相度岁给解盐钞，欲乞以二百万缗为额，买马之类，并在数内，其应系见钱公据，并乞寝罢，庶不侵害钞法。候将来民间积滞盐钞稀少、价直平日，岁给之钞，别奏取旨。」从之。 
二十九日，户部言：「欲乞巡检知县兼盐仓场赏罚，并依正监官法。」从之。 
十一月二十五日，荆湖南路转运司、管勾文字张组言：「已罢天下重法，惟卖盐场务推行常平仓法尚存，乞罢盐法，约束内依常平给纳法并所增支酬内：疑有脱字，当作「内外」。。」从之。 
二年三月二十六日，陕府西路制置解盐司言：「得旨，从本司奏请，将沿边延、环等八州军依范祥旧法，召人自备赀本，入中解盐，一例依新定盐价于转运司年额钞内细算支还价钱，其入纳下盐，却依裁定每斤价钱出卖，应副转运司籴买。本司相度、欲乞将旧法客人入纳解盐，于年额卖盐钱数内减费钱二万七千余贯，许依数取拨添纳，充在京买钞本钱，随时消息平准钞价。」从之。 
五月十四日，户部言：「奉诏旨，旧给蚕盐处，并依昔年例散敛。本部约度府界、京西、京东等路共合用蚕盐三万二千五十席，请从本部预给盐引，令出卖。解盐司召人结揽般运，于绛州垣曲县盐仓送纳，令三门辇运司般运应副支俵。应合给脚乘文钞，亦令解盐司据所般实数申本部拨还。」从之。 
八月 
      
十二日，诏蠲免二浙盐亭户课盐，旧亭户计丁纳盐，历岁已久，至是除之。 
三年五月四日三年：原作「二年」，按本书顺序，此前已书二年事，此后书四年事，又《长编》卷四一○亦系此于元佑三年五月，据改。，户部言：「荆南、湖北盐价相度，自接连广东及江南、湖北州军场务，以远近均定，庶几贵贱不致相远，可绝私贩。」从之。 
