<!-- { "loadSidebar": true } -->
入深田亩，全藉支港分引水势灌溉稻苒。缘(何)[河]泖开浚既深，支港高仰，每遇雨泽，其水倾入大河，无所潴停。臣七月间咤措置盐场到县，其时雨多水涨，与田相平，故得一例全熟。目今止是大河有水，支港干浅，若他日阙雨，必至旱涸。众议皆欲开浚，除已委官措置，趁农隙兴工开淘，此役重大，乞量支钱米，以为犒赐。户部勘当，乞下浙西提举司，将本开通小港从今来奏请，开掘施行。其犒赐钱米，从本司措置，量行支散。一、相视得海盐县白马庙至县东二十里地，属沙腰盐场，其地卑下，潮水见行冲决。数中有冈门三条，洗涤日渐深广，咸水将及民田，人一二里内创置塘岸一条此句疑有误。，限隔盐场。若从官司出备钱物，置买(村)[材]料，其费不多。户部勘会，乞下浙西提举司计料工费，具(诸)[诣]寔文状供申。一、相视得华亭县淀山湖阔四十余里，所以潴泄九乡之水。近岁被人户妄作沙涂，经官佃买，修筑岸塍，围裹成田，计二万余亩。以此北乡之田遇水无处通泄，遇旱亦无由取水灌溉。乞下有司详度施行。户部勘当，乞下浙西提举司，更切委官审实。如系妄作沙涂、功占湖面去处，即仰照条开掘施行。一、照对华(停)[亭]县自筑运港塘堰、张泾偃，守臣丘BAB奏，其诸不可无官巡视修葺「诸」下疑脱一字。。乞移秀州城下杉青闸官至彼监管，专以监新泾堰为名，遂于亭林宝云寺作廨宇，招堰兵五十人充役。向来运港堰外二十里尚通海潮，兼亦未曾筑塘泾堰岸，委合在亭林监管。今来运港堰外二十里并已潮泥淤塞，塘岸更不须修筑，却合照管张泾堰岸 
       
等处，而相去乃在二三里外，委是不便。今欲移就张泾堰居止，不惟于往巡视山塘泾岸一带便近，兼张泾堰盐船经过，多于彼处停泊，等候潮汛，未免衷私出卖。若得偃官在彼，亦可谷察私贩。乞下本州岛，略与创立廨舍，本司亦当少助其费。本处堰兵衣粮，州县视为闲慢，不以时得，往往怠慢，不切向公。户部勘当，乞下浙西提举司，将新泾堰监官移就张泾堰居止。其堰兵衣粮，行下本州岛按月支给。一、照对华亭县塘岸西绵亘七十余里，所管堰兵不多，每遇修葺，全藉食利人户，以为所筑堤岸，止是沙土，每岁未免少有 损。官司役用人户，若遇丰岁，口食稍给，固自无害。许有饥歉，恐难徭使。今踏逐到运港堰外旧泾二十里，目今潮泥填塞，生出芦柴，约岁可得柴三万余束。若以一半为看管采斫工力之费外，岁可得钱三数百千。既系官塘地段，却与民间全无交涉。若令丞尉拘牧，更行踏逐添助，足可赡给支用。户部勘当，乞下浙西提举司，得踏逐到前项柴地。如委系官塘地段，不系民间产业，令从今来奏请事理拘收入常平施行。从之。 
十二月二十六日，进呈知太平州陈骙奏：「修圩毕工，已行具奏，躬亲遍视验实。今到圩上，见得元水决破大埂，成深潭处一百三十一丈，圩脚见阔七尺、面阔二丈、高一丈三尺。其帮筑元水啮蚀见湖大埂，凡二万五千一百三十四丈五尺；其帮筑元水决破及啮蚀子埂，凡一万五千八百三十七丈，比旧埂面有增阔二丈至六尺，埂脚有增阔三尺至八尺，高有增三 
       
寸至五寸。至旧埂脚又增筑一丈至二丈，并皆修筑坚实，委(堰)[堪]么远。臣昨已将防护圩岸约束刊碑分植在圩晓示。窃虑毕筑之后，过往路人及牛羊放牧，恣有践踏颓毁。分责巡尉，各据地界，每五百一次点检、十日一次申州，庶几常有觉察，不致咤循隳坏。」上曰：「陈骙与集英殿修撰。」 
十二年正月五日，户部言：「明州申，鄞县东钱湖蓄积涧水，溉田三十余万亩。昨缘茭草延蔓，侵耗湖水，昨奉旨，支降钱米，开淘茭葑，堆积沿湖山湾湖泺去处，遂成葑地。先系资教院僧立利承佃，兹垦成田三百余亩。近有人户争佃，承提举常平司行下本州岛，出暝别召人增租承佃。盖缘东钱湖积水灌溉定海鄞县七乡民田，窃人户以增租承佃为名「窃」下疑脱一字。，填迭增广，有妨积水。乞将上件沿湖葑地不许人户请佃，仍旧开掘为湖，庶免向后湮塞之患。」诏勾昌泰躬亲前去相视开掘。 
二月二十一日，诏从事郎徽州休宁县丞谭次山、迪功郎池州贵池县尉赵炳、从政郎宁国府宣城县丞陈篆各循一资。以江东提举张押言，篆等浚筑陂塘，最为究心，乞赐推赏。故有是命。 
四月三日，宰执进呈户部勘当知镇江府耿秉奏：「遇亢旱，听民车河水。」上曰：「河水岂可不令百姓灌田 」王淮等奏：「寻常人使来时，恐水浅，所以不听人户车水。」上曰：「谷穑事大，可依耿秉所请。」 
十月四日，知临安府张杓言：「窃见本府每遇大雨，四山之间所积粪坏冲突而下，虽行措置，增添海子，深 
       
阔沟渠，创置铁窗，差委使臣等往来寻视，纔遇填积，旋即除去。躬行督促，不敢少懈，常恐或有所未至。倘更本府惮于支费，稍不任责，则数月之间，(使)[便]可填塞。臣照得元佑五年守臣苏轼申请开西湖画一内一项，乞将西湖新旧菱荡课利钱尽送钱塘尉司收管，以备逐年开葑撩浅。如敢别用，并科违制。又一项，乞今后钱塘县尉衔位带管当开湖司公事，(当)[常]切点检开撩。替日，如有菱葑不治，即申吏部，理为遗阙。臣今欲效此二说，先储工力之费，将本府合得湖塘等钱六项，每年共计钱二千九百余贯，专置赤历，桩充挑撩湖河之用。如别将支使，并科以违制之罪。却分委本府正任通判二员，一则点检城内外河道，一则点检西河，更以巡河、巡湖为名。城内道，则委之排岸并逐地分兵官；江浦口河，则委之城东巡检修江监闸官；西湖，则委之钱塘县尉。城西巡检，日后差注，并乞于阶衔中带入。每岁委转运司核视有无湮塞，以为殿最，从运司保明批书。责既有归，人必尽力，工费既储，易于办集，诚为无穷之利。」从之。 
十三年正月二十六日，诏承事郎、临江军新涂县丞梁克俊转一官，文林郎、临江军新喻县丞王必简循两资，承奉郎、赣州兴国县丞刘伋与减三年磨勘。以江西转运提举司言克俊等(与)[兴]修陂塘，乞功推赏。故有是命。 
十二月十六日，知太平州张子颜言：「昨奉圣训，圩田候农隙，每岁一往点检。去年已尝具奏，前往逐圩看视毕。即今复是农隙，除已行下管属三县，将官私圩埂照应逐 
       
年体例趁时增筑，令措置，自淳熙十三年冬为始，每岁俟修官埂毕日，劝谕圩官，专长部集食利人夫兴筑。合圩元来旧小围埂，将来或有损阙去处，其害及一小围，其它诸围自可保守。已行呼集圩官，劝谕下乡部集人夫，增修官埂毕日，并工兴筑内埂，兼芜湖县官修圩内间有元来旧埂去处，已行劝谕兴修，以备向去梅夏雨水。欲照前项累降指挥，亲往圩上相视点检，及照对诸圩从来不曾开治圩内沟濠，今咤修筑小围，就行劝谕农民浚治水道。」从之。 
十四年七月十九日，诏宣教郎、知秀州华亭县刘璧特转一官，候任满赴都堂审察。以浙西提举罗点言，华亭县旱，河流断绝，璧躬行村落，相视水利。有青龙江，可通潮水，填塞已么，璧纠集民夫开浚，救溉民田，委是利便，特功旌别。故有是命。 
八月二日，诏修职郎、秀州华亭县尉徐昭特循一资。以两浙转运司言昭与知县刘璧协力兴建水利，乞量功推赏。故有是命。 
十五年十月四日，知湖州赵思言：「湖州寔濒太湖，并湖有堤为之限制，且例二十七浦溇例：疑当作「列」。，引导湖水，以溉民田。咤各建斗门，以为蓄泄之所，视旱潦为之启闭。去岁之旱，高下之田俱失沾溉。专委官吏访求遗迹，开浚浦溇，不数日间，湖水通彻，远近俱获其利，而于斗门咤功整葺。乞诏守臣，逐岁差官亲诣湖堤，遍行相视，开浚浦溇，治斗门，庶几永么。」从之。 
       
淳熙十六年五月五日，知严州钱闻诗言：「本州岛东城下大壕注湖水入城，潴三小湖，与外溪水会于龙津桥，下辑州治楫：疑误。，转东南入江，居民侵塞为屋为圃者半。臣委曲谕侵塞之家，皆愿还官如旧界。今一壕自湖至东江，凡四里，通流无碍。又念外溪沙石易积，不三二年间，淤塞水溢，恐复为湖害。今浚湖官就畚湖土填筑堤岸，得地百余丈，造盖三十六家募赁，赁直三岁计得千缗，可以浚溪湖。已委建德县尉日掠，每月解本州岛常平 
       
库寄桩。乞行下本路常平司，时与点检。每三岁，令守臣以其钱和雇人夫浚溪。如湖塞，亦浚。或有用余之钱，量犒重役官吏。」从之。 
六月七日，淛东提举袁说友言：「本路管下州县田亩每岁易于告旱，往往皆咤河渠陂塘么不开浚，斗门堰闸失于修建，以致不能潴水，一遇水旱，禾谷即有损伤。内有管下台州临海县、明州鄞县、绍兴府上虞县三处，开淘河泾，建置堰闸斗门，各已毕工。其绍兴府上虞县运河一带，自梁湖堰至通明堰，计三十五里，本县先乞裨捺塘岸，次乞置立减水石。已劝谕三乡上户均出桩筱用工，裨捺塘岸，今并已坚固。所有合置减水石，恐妨农务，乞候农隙兴建。」从之。 
光宗绍熙二年七月二十二日，诏：「守令凡到任半年之后，具所部有无水源湮塞，合行开修去处，次第申闻。任满之日，亦具已兴修过水利画图缴进。择其劳 着明，功垂么利者，特与推赏，以激劝之。」据臣僚请么。 
三年十一月五日，知潼(州)[川]府范仲艺言：「东南二江环蹙城郭，近江堤岸岁么颓坏。虽曾措置修筑，未两年间，又值大水，悉皆漂坏。自后节次相视修筑南江五堤，以扞城郭；疏导东山古渠，以分水势；开敞府北山路，以便避水；人民别建城东、城南两处木桥，以防涨潦漂坏。又询访东江水脉元在东山普慧寺下，旁山而行。见得东江之水元旁东山安流以行，只缘江口堙塞，么不淘浚，江心土堤常漏， 
       
湍水涨潦之际，南江合怒，咤而回流，吹损城郭。今于普慧寺下疏开古来江道三百丈有奇，并于上流漏水滩上迭石堰水，分送水脉，令复傍山而行，并已毕工。合所筑五座长堤，并开道东山下石渠，若逐岁常功增修，使两江之水么远循山而行，则一城之忧，遂可永息。乞自朝廷行下本府，委自守臣任责，逐年于系省钱内趁时收买竹木，雇募人夫，检举修葺，不令废填。」从之。 
