<!-- { "loadSidebar": true } -->
八月二十五日，江南西路提举学事司言：「吉州州学，依额养士七百九十二人，即日见在学生计六百三十四人，委是在学人数至多。除见任教授二员外，依大观元年七月十七日敕条指挥，更合添置教授一员。」从之。 
九月十五日，左司员外郎蔡靖言：「建州额养文士一千三百二十八人，依条合差教授二员为额。乞差三员。」诏依。又言：「检会近降指挥，八行出身官，许添差诸州教授。及续承敕，八行应格人为教官选首。缘见选教授格内，并无该载八行之人，未审逐次 
      
指挥合如何施行 」诏今后从中书省差。 
十七日，新河北路转运判官张孝纯言：「古者诸侯贡士，天子必试之于射宫。凡燕飨之际，未尝不用射也。国家恢崇学校，又学置射圃俾士人旬休讲射，特未闻用射于燕飨之际。欲望诏诸路州郡，每岁燕贡士于学，因讲射礼。」从之。 
十八日，诏养士五百人已上处，守令并堂除。 
十月七日，永兴军等路提举学事司言：「乞差定边军教授。」又广西提举学事司奏举额外摄官周元充平州文材堡教授，填复置阙。取到吏部状，准敕节文，新创置州军管下县寨新民教授，合从本司奏举。诏定边军许差教授一员，余依。 
二十九日，吏部言：「齐州状，州学先差到小使臣一员，管勾钱粮什物，并部辖诸色人应干在学烟火等。后来随教授指挥减罢。今来本学生员数多，官物浩瀚，虽依大观学制，于倚郭县令佐内差委钱粮官，系是兼管，难以日逐躬亲赴学应副。乞下吏部，依旧差注。」从之。仍诏诸路依此。 
九月十一日，权发遣泉州郑南言：「窃观州县小学额，大州止五十人，其下三万户县四十人，其下止于五人，恐从学者众，额有定员。欲乞委学事司，或人材多、户口众处，增广旧额，量添教谕员数。」诏令诸路学事司相度闻奏。后梓州增十五人，共六十五人。温州增三十人，共七十人。 
迩者立小学三舍之法，固宜推而广 十一月二十一日，国子博士李迈言：「伏 
      
之，使州郡小学遵仿新令，分为三舍，庶几内外均一。」从之。 
十一月二十日，利州(降)[路]提举学事司言：「州县学所管祭器及节镇州府祭服，自合供应本学释奠使用。窃虑诸州俯所管器服，将来损坏，关借本学祭器等使用。乞申明行下诸路，今后州县学器服，乞依私借陈设什物出学条断罪。」从之。 
二十六日，诏：「荫补入官人，随处入所在州学。仍别为斋，公私试附州学生，别作号考校。岁终校定，不通作在学人数。余并依国子生法。若请特给假，通计及三日已上，不理为在学月日。候及年，本州岛给公据，参部日照使。年未及十五人，愿入学者，听。曾犯第三等已上罚之人，自犯罚后，别理一年。如入学后，故犯第一等规矩情重者，教授申州，取勘施行。」 
十一月十二日，诏随行亲合入邻州学，所随亲非替移已移者，不许再移。 
十二月十七日，诏内舍生降充外舍之人，额外给食。候有外舍阙日，即先次拨填。 
十二月四日，尚书省言：「大观新格，诸州县小学职事人，小长一人。三十人以上增一人。诸小学，八岁以上听入。若在家、在公有违犯，违谓违父母尊长之训，犯谓犯盗窃伪滥之类，皆迹状者。若不孝不悌，不在入学之限。即年十五者，与上等课试。年未及而愿与者，听。食料各减县学之半。愿与额外入学者，听，不给食。州教授县学长总之，训导较试，教谕掌之。看详校试，诸州当委教授，亦兼校试。其国子 
      
小学生上舍等能文，试太学内舍。诸路亦合比附，与州县外舍生同试内舍。其国子小学生试程文，即附孟月引试。缘诸州学生私试系仲月，今小学生除季试书诵者，定日引试，其试程文，当随州学私试月附试。其诸路封弥官，自可一就管勾，仍别为号。八岁以上诵经书等第，及挑经通数、升补等级，并同在京小学法。今诸路小学生应升补上、内舍，及季试合格，当申知、通引试。能文学生，每季附本学私试，别设一所，不得与太学交互。上舍等为文优异者，其名及所试程文，申提举学事司审察讫，保明奏贡入太学。仍每岁州不得过一人。如无，听阙。」从之。 
十二月四日，大司成刘嗣明等言：「近降小学条制，小学八岁能诵一大经，日书字二百，补小学内舍下等。诵二经，一大一小，书字三百，补小学生内舍上等。十岁加一大经，字一百，补小学上舍下等。十二以上，文加一大经，字二百，补上舍上等。即年未及，而能书诵及等者，随所及等补。今欲季一试，申监定日。欲每一大经挑三十通，小经挑二十通，及七分已上者，为合格。近降三舍法，诸学生能文而书诵不及等，博士引试，考其文理稍通，与补内舍上等，优者补上舍下等。今欲试本经义各一道，丞封弥，博士考校通否，申监升补。大观重修国子监小学格，职事人小长每教谕斋集正斋计同。一人。三十人以上，增一人。集正同。从之。 
五年三月十五〔日〕日：原缺，依例补。， 
      
诏：「外任(官)[宫]观岳庙官，随行亲入所居州学者，并依随行亲法。」 
五月二十二日，大司成冯熙载言：「试小学生，合格优等四人。」诏：「曹芬骆、庭芝赐同上舍出身；金时泽、李徽赐童子出身。并赴将来廷试。」 
七月九日，臣僚言：「乞应见任教授，不得为人撰书启简牍乐语之类。庶几日力有余，办举职事，以副陛下责任师儒之意。」从之。 
九月五日，大司成刘嗣明言：「宗室见任不厘务官，愿入学者，听。其考选校定升补之类，依国子生条例施行。」从之。 
六日，开封府尹盛章言：「大观元年三月五日，元降圣旨：开封府博士序位立班请给等，依太学博士法。所有到任后关升改官，亦合依太学、博士法。」诏府学、博士改官，依辟廱正录法。 
十月八日，假将仕郎程崧进状：「昨入建昌军学，升补内舍，后因进纳，补充将仕郎。后来依荫补人例入学，公私试艺入等。乞依荫补人推赏。」吏部勘会，进纳人即无许依荫补人入学试中等第推恩朝旨。诏弃毁补授文字，依永不得入学。 
十一月十五日，辟廱言：「乞今后应县学生三经赴岁升，而不预升入州学者，依三不赴条例除籍。」从之。 
六年二月二十二日，诏州郡学舍随所添人数增修，以学事司钱充支用。 
六月五日，诏应州县系籍学生，不许身自佃赁系官田产及开坊场，如违，依辄请佃学田业法。 
八月十五日十五日：《宋大诏令集》卷一五七作「十六日」。，诏令提举学事司：「自今有人材拔俗者，不待考选校定之 
      
数，具实状以闻。朕将不次而用之。」 
九月十四日，提举江南西路学事郑滋乞「今后诸州已参定上舍贡士，后却见得系贡人，不该升贡，不得用下名人填额，亦以其阙，次年补贡。庶使学生无所侥求，杜绝词讼纷争之弊。」从之。 
七年七月四日，成都府路提举常平司言：「本路州县居养院，有孤贫小儿，内有可教导之人。欲令小学听读。逐人衣服襕椁，欲乞于本司常平头子钱内支给置造。仍乞与免入斋公用。」从之。余路依此。 
八月十五〔日〕日：原缺，据文例补。，臣僚言：「近以国子有官人于法责在学一年，方许参选。近来往往身不在学，但将告假月日通理成数，有失法意。」诏自今特给假，仍补填。在京委太学，在外委本州岛当职官保明，关申吏部。 
九月十七日，给事中毛支言毛支：本书食货三八之一四有「毛友」，未知同一人否 ：「乞应补试入学之人并如州学帘试县学生，应预岁升试，止免身丁。」从之。 
十一月十四日，提举京畿学蔡佃言：「诸州每年秋季依学法燕犒贡士，遂州支使钱数不多，别作名目，费用过当。乞量立钱数。」(诲)[诏]每分不得过三贯，余费不得过三十贯。 
八年五月二十四日，诏诸州教授，兼用元丰法，仍止试一经。详见国子监七月十二日。前提举利州路学事李处逊奏：「乞应系籍学生，不许为本州岛县及本路见任官门客。庶几书考升选之公，无所侥幸。」诏申明行下，如违，以违制论。 
八月七日，诏诸州添差八行教授，今后止许添差大藩，不预职事。 
闰九 
      
月十一日，诏：「昨立八行，以取老成行能之士。已经考察，又令赴殿试，虽登科，却不得与诸生讲学，于预职事。其政和八年五月二十四日并八月七日指挥，更不施行。」 
十月二日，中书省言：「初登科人，去学校未久，理合除内外学官。」诏：「今后初登科人，许除内外学〔宫〕，次历州县一任。其见任未历州县人，依此。」 
重和元年十二月二十五日，秦凤等路提举学事司言：「改震武城为军，已盖修学舍。乞依积石军例，差置教授一员。」从之。 
宣和元年四月，新泉州教授罗复上书，乞舍选登第人，必先历州县。诏依，候一任还，方与教授。 
二年六月二十七日，诏：「县学给食，及州县小学或武学、医学八行贡士给券，并罢见免身丁措借，依官户法者，依元丰进士法施行。」 
七月一日，诏：「诸路教授，除见系左右司依格选拟八行人，自令后不许添差。应依元丰法，许堂除者，自依旧例。」 
(七月)二十九日，诏小学生上舍上等，特许赴来年公试。如合格，与补大学外舍。 
八月二十五日，大司成黄齐言随行亲移籍入学。从之。详见国子监。 
〔九月〕五日九月：原缺，依上下文补。，中书省言：「七月十九日圣旨：在京小学，近岁增立三舍法，有害乡举里选本□乞可并依元丰法。契勘元丰时，在京小学止有就(传)[傅]、初筮两斋，差教谕一员，即无立定官吏并直学等。今承指挥，小学既罢三舍，即无讲解、考选、直学、医官等。依元丰法，自合更不差置。乞置小学生两斋，于太 
      
学生内选差二人充教谕。其俸给依元丰旧制。」诏依。今后如学生数多，令本监相度，增拨斋舍。 
三年二月二十日，诏罢天下三舍。太学以三舍考选，开封府及诸路以科举取士，州县未行三舍以前应置学官及养士去处，并依元丰旧制。 
三月十五日，左右司言：「奉圣旨，诸路州县学，并依元丰旧法。所有未行三舍以前应置学官去处，未审合与不合从本司选拟。」诏：「教授应法并差注，并依元丰条例。其〔政〕和三年六月十三日政和：原无「政」字，据上下文意补。『令左右司刷阙许人指射』指挥，更不施行。」 
四月十日，诏诸路见任官带管勾学事，并罢。 
