<!-- { "loadSidebar": true } -->
二年八月二十日，知寿春府侯益言：「臣昨缘去岁秋田旱灾，曾具奏乞依政和七年正月二十六日指挥政：原阙，据本书食货六八之一一九改。，许客人于丰熟去处，兴贩米斛前来灾伤去处出粜，与免沿路力(升)[胜]税钱。后来本府夏麦收成，其上件指挥已行住罢。今岁秋田复又旱损，欲乞依宣和元年十二月十六日指挥行下。」从之。 
十月九日，诏：「淮南灾伤，饥民流离。常平官其躬至所部，竭力赈济。」 
十二月二十五日，诏：「睦州及管下应避贼者，令所在官司多方存恤，借与官屋、僧舍居住。内有不能自存之人，依条赈济，疾速施行。」 
三年正月十四日，诏：「宣、歙、杭、睦州民居，缘凶贼劫略逃避，既无所得食，遂致失所。虑其间少壮之人或聚为盗，老弱幼小不能自存，转于沟壑，深可矜恻。仰江南、两浙路漕臣、宪司、提举常 
      
平及所在处郡守倅、当职官等，多方抚谕，优功存恤。如有阙食之人，官为赈济。务在安集，毋令失所。仍各具知稞状以闻。」 
二十六日，诏：「两浙、江东路避贼士族、百姓流离士：原作「亡」，据本书食货五七之一六改。，无以自给，及无居止，宵旰恻然。令州县措置赈给令：原作「今」，据本书食货五七之一六改。，借与官舍，劝诱归业。」 
八月十二日，诏：「徽州已降指挥，依七分法借贷被贼烧劫州县人户户：原脱，据本书食货五七之一六补。，依灾伤流移法赈济。其两路复业人户，若阙少牛具、种粮等，仰提举司审度，量行借贷讫奏。」 
四年十二月十三日，诏：「德州有京东路西来流民不少，本州岛知、通张邦荣、王景温等见行赈济，于在城并安德、平原县三处措置宿泊，计六百三十一户。除已该给券还乡外，尚有五百余户各得均济。仰本路提点刑狱司究实闻奏，取旨量推恩，其余路分遇有流移人户，不即依条存恤者，并仰监司、廉访使者按劾以闻。」 
五年正月四日，臣僚言：「闻蜀父老谓本朝名臣治蜀非一，独张咏德政居多，如赈粜米事，着在皇佑甲令，常刻石遵守，至今行且百年。其法，一斗止粜小铁钱三百五十文，人日二升，团甲给历赴场请籴，岁计六万石。始二月一日，至七月终。贫民阙食之际，悉被朝廷实惠悉：原脱，据本书食货五七之一六补。。比年漕臣不职，米直渐增，或陈腐不堪，杂以糠 ，不独损六万之数，且几察不严。乞赐施行。」诏漕臣检会皇佑条例，措置以闻。 
十月二十八日，诏：「大河暴涨，由恩州河清县王余渡东向泛溢，冲荡大名府(采)[宗]城县，本县被水人 
      
户，令本州岛提举常平官亲诣流移所在，遍行赈济。」 
六年五月十三日，前知平阳军府事商守拙言：「契勘诸路州县给散乞丐人米，依条立期，五日一给，不以所居远近，皆集一处给散。欲乞遇风雪，权令就近支散，庶不失所。」从之。 
六年七月九日，诏：「两浙州县人户积欠常平及围田钱、米，元降指挥展限三年起催。今已限满，访闻本路春夏水潦害民田，民至流徙，已令将赈粜官米拯济艰食。所有积欠及围田钱、米，特更展限一年，候丰熟日，依条催理。」 
八月十八日，收复燕、云赦：「应贫乏及饥民，并以系官钱、米赈济，无令少有失所。」 
八月十九日，诏：「两浙路州县违法闭籴，邀阻客人，米价翔踊。仰提刑廉访体究水灾去处，令常平司赈济。州县闭籴邀阻，速令禁止。」 
十月二十七日，诏：「浙西诸郡夏秋水灾，谷贵艰食，民户流移。已降指挥，于所在依条赈济。访闻常平司见管米斛数少，可于本路实有见在米或见起上供米内，截拨五七万硕付提举常平官，躬亲往常、秀、平江等处，随宜分擘应副赈给，务令实惠，均及饥民。」 
十一月十七日，诏：「河北、京东夏秋水灾，民户流移，系踵于道。可令应所过州军随宜接济。若常平、义仓不足，即发封桩应干斛斗赈给，令实惠及人。 
十一月十九日，南郊制：「应河北、京东、河东路民户曾被劫掠或焚烧庐舍者，委州县多方安集，早令着业，与免诸般差科二年。」 
同日，南郊制：「访闻外路夏秋之间阴雨 
      
积水，占压民田，或河防溃决，冲注乡村冲：原作「衡」，据本书食货六八之一一九改。，县官坐视，并不措置。如措置有方，实有劳 者，保明以闻，当议特功旌劝。」 
钦宗靖康元年六月十四日，知磁州赵将之言：「种师中兵溃，有被伤之人，疲曳道路甚多。臣已随宜措置出暝招收，权置一医药院收管医治。如臣一州所医如：原作「始」，据本书食货五九之一五、六八之一二○改。，已二百余人。窃虑别路州郡尚多有之，乞下诸州，将重伤者每人支绢一疋、钱一贯，轻伤人半支，并以系省钱物充。仍委守臣当官给付，依已降指挥，将(诏)[招]到溃散人，并发上边应援太原外，有被伤未堪驱使人，并且令逐州医治，候平愈日，逐旋结队发遣。」从之。《宋朝大事记讲义》：元佑元年，复茶盐法，许通商四月，赈淮南饥。赐上供米十万石，蠲旱伤租二年；出禁钱赐贫民。此祖宗以仁立国之意，暂息于熙宁，而复续于元佑么，使元丰、绍圣相传袭，中间无元佑数年之泽，则靖康之祸，岂止如今日之所蹑哉  
三年六月十二日天头原批：「脱高宗建炎元年二条。」，都省言：「渡江之民，溢于道路。其饥饿者无饮食，疾病者无医药。」诏令淮南、江、浙转运司量给钱、米赈给。其病患者，差官医治，务要实惠及民，不管少致失所。 
四年二月二十三日，诏：「应士庶家属有被驱虏脱归之人，令所在存恤，量给钱米，于寺院安泊，审问亲属所在，差人津发前去。」 
四月二十八日，上谕辅臣曰：「朕闻明州遭寇焚爇，不余片瓦，井邑丘墟，使民骨肉离 
      
散，囊 罄竭，朕力不能救，心甚悯之。可将已桩管米七千余石，令守臣均给城下人户庐舍被焚者，少助窘乏。」 
十月十八日，诏：「诸处流移百姓，所在孤苦无依者，并仰越州安泊赈济。务在全活。其有不幸死损者，收敛瘗藏，并如近降指挥施行。《咸淳毗陵志》：绍兴元年三月二十八日，诏：「常州、平江府近有淮南、京东西等路避寇渡江流移失业之民，可专委逐州知通措置赈恤，仍依老疾贫乏不能自存人条法给散，及虑艰得柴薪，每人每日特更给钱二十文；七岁以下减半，以本州岛常平钱谷支拨。深虑数目不足，平江府降度牒二百道，常州一百道，变转应副。」 
绍兴元年五月十四日天头原批：「绍兴元年下脱二条。」，诏：「诸路见今米价踊贵，细民阙食。令州军将常平仓见在米量度出粜军：原脱，据本书食货五七之一六补。。仍广行劝诱富家，将愿粜米谷具数置历出粜，州委通判，县委令佐。如粜及三千石以上之人，与守阙进义副尉；六千石以上，与进武副尉；九千石以上，与下班祗应；一万二千石以上，与进义校尉；一万五千石以上，与进武校尉；二万石以上，取旨优异推恩。如已有官荫，不愿补受名目，当比类施行，并令州军保奏。通判、令佐劝诱人户出粜数多，令本路监司保奏令：原作「今」，据本书食货五七之一六改。，等第推恩。务要实惠及民，即不得虚桩数目，陈乞推恩。仍令监司觉察。如违，按劾取旨，重作责罚。」 
十月二十三日，诏：「越州城内遗火，延烧民舍屋不少，致贫民无处居止。仰三省行下本州岛，分委 
      
官躬亲仔细抄札，应实曾被火延烧下户，每十人作一保，结罪保明单甲、姓名申尚书省，以凭支钱赈给。应官私地基，许元赁人搭盖，依旧居住。其合纳房钱并地基钱，并与放两月。」 
十一月六日，知绍兴府陈汝锡言：「寻分委四兵官抄札人户姓名，四厩共二百三十余户。」诏令户部每户支钱二贯文，仰陈汝锡勾集赴都堂给散。 
二年八月九日天头原批：「二年下脱二条。」，诏：「临安府被火，百姓许于法慧寺及三天竺寺等处权安泊，应客店亦许安下，免出房钱。其四向买贩木植、芦箔、竹筏，并不得抽分收税。官私房钱，不以贯百并放五日，内孤贫不能自存之人，令户部省仓支米二千硕，付临安府赈济，仍开具赈济过人数以闻天头原批：「『以闻』下脱三年两条。」。」 
八月十一日，诏：「福建路亢旱，米价翔贵。令本路提刑司将泉、福州寄卸广东米，取拨三万石赈粜，仍斟量逐州军丰歉次第分拨。」 
三年六月十二日，荆湖南路宣谕薛徽言：「已檄州县劝诱上户借贷种本，月终考历，以多寡为殿最。其上三名，与免公罪杖一次；稍多者，又与免科役一次；优异者，保明申本司，又就全全：原作「泉」，据本书食货五七之一七改。、永间通那省米应副借贷。应第四等以下户，计人为一甲，于本州岛给据，自赍赴拨米州军请领。」于是户部言：「人户灾伤，在法以常平仓钱谷应副，不足，方许劝诱有力之家出办粜贷。兼已 刷湖南有米州军支拨二万石付本路提刑司，专充赈济支用。今乞下提刑兼提举常平司，遵已降指 
      
挥施行，毋致人民流移失所。」从之。 
九月五日，宰臣朱胜非等言：「近访闻泉州水溢，隳城郭，垫庐舍。已行下本州岛诘问，且令诣实申尚书省。」上曰：「国朝以来，四方有水旱灾异，无敢不上闻者，故修省蠲贷之令随之故：原脱，据本书食货六八之一二一补。。近日苏湖地震、泉州大水，辄不以闻，何么 」诏诸路：如有水旱等事，令监司、郡守实时具奏。如敢隐默，当寘典宪。 
十一日，宰臣朱胜非等言：「九日坼，朝天门外居民遗火，延烧颇广。」上恻然，曰：「细民焚其室庐，生聚何从得食 必有甚失所者。可命户部支降米五百硕，令临安府差官就行赈济。孤贫不能自存者，无或追呼，更致烦扰。」 
二十三日，泉州言：「本州岛县被水之家，阙乏粮食不能自存之人，欲州委知通，县委令佐，先次取拨见管常平、义仓米斛，躬亲前去赈济。及被水渰死，其无主尸骸，欲令本处量支官钱，如法埋瘗，无致暴露。今来深虑前项已科定钱米庆副不足，欲令礼部给降福建路空名度牒二百道，专充应副前项支使。」诏依，仍令本路漕司躬亲前去点检被水州县，奉行宽恤赈济等事件以闻。如州县奉行不虔，仰提刑司按劾闻奏，当议重寘典宪天头原批：「『典宪』下脱七条。」。 
五年四月十四日，中书门下省言，勘会民闻米斛踊贵。诏令户部借支神武中军粮食一月，令尽数出粜。 
