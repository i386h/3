<!-- { "loadSidebar": true } -->
淳熙二年六月八日，臣僚言：「贡院封弥、誊录两处须务谨密，乃免泄漏。所用贴司等人旧差省部、寺监、临安府诸县公吏，可所顾惜。近来皆是罢役游手人，每遇考试，占据代名，有至二十年者，内外结连作弊，乞严作禁戢。自今止许差省部、寺监及临安府诸县见役公吏正名，不得令递年代名人入院，(乃)[仍]不许两处私相往来。」从之。 
六年四月二十四日，宰执进呈礼部状乞修贡院，上曰：「岁久不修，恐致倾倒，可令漕司修盖。」赵雄等奏曰：「秦桧盖造如贡院、太学、秘书省等，大抵皆宏壮。」上曰：「秦桧亦有才，若能公而无私，便是贤相。」 
十一年二月十三日，礼部贡院言：「逐举省试开院后，合造上十人进册并副 
      
本。除已从例，候开院了日计置修写。」诏候开院日将上十人真卷先次进入。 
十四年正月十九日，臣僚言：「仰惟国家三岁大比，郡国俊秀咸试于礼部，而事犹小有未便而当革者，谨具下项：一、投纳试卷虽分幕收接，及至昏暮，不免壅并纷拏。吏辈要求，转加留难，掷弃地上。至夜收聚，多有足践、油污及指为不终场。窃见太学私试、别院武举试并置木柜，穴其上度可容试卷者数穴，使就人自投纳其中。去秋临安府解试，亦多置大柜于逐幕安顿，委封弥官先自封 ，至卷纳绝，舁至封弥所验视封 ，亲数试卷，誊上簿籍，各无毁失，委是利便。乞下临安府取索元柜，每幕各五六口，不足则令临安府添造。一、誊录人皆是六曹、寺监、转运司、临安府九县科差吏人，皆(顾)[雇]游手，本非正身，老弱残患，仅能书写。诸司虽给钱米，例为吏人减 。及誊录之所，上雨旁〔风〕，毁坏文卷。每至帘内催迫，以老病之人日夜抄写，精神困弊，至多脱误。或字数稍多，擅自节略，致无文理，枉遭黜落。今乞严减 之禁，重节略之罪，增誊录之人，去老病之徒。若或(顾)[雇]倩老病及曾经作弊等人入院，其元差正名并乞重坐以罪。及誊录所务令夹截(同)[周]密，庶免风雨损坏之害。一、对读虽有官，往往先令吏人点对，官员间抽摘二三，略辨鲁鱼之误。至帘内一有取索，方始子细对〔读〕。今乞增对读之官而厚〔其〕供给，严卤莽之罚以警其惰偷。一、大院避亲举人牒送别院，取人最窄，或一经有二十余人止取一名，其余虽文理优长，皆在所出，考官但为之太息而已。照得旧来别院零分却归小院，初无定制，乞自今应有大院零分并归小院听取一名。臣熟知其弊，不敢缄默。」诏对读官添差二员，余令礼部候锁院日行下试院措置约束施行。 
淳熙八年二月十一日，诏礼部候省试开院日将上二十人真卷先次进入。 
十年十月十六日，诏礼部申严约束，州郡文移、市肆牌额，不得辄犯庙讳。 
十三年十二月九日，诏礼部减书令史二人、守当官一人、正贴司一人。以司农少卿吴燠议减冗食，下敕令所裁定，故有是命。 
      
太平兴国三年九月甲申，上御讲武殿，亲试礼部合格进士，得胡旦以下七十四人，并赐及第。先是，去年诸州已荐士「年」下原衍一「去」字，据文意删。，遂诏罢贡举。上恐场屋间有留滞者，复下诏令郡国除三礼、三传学究外，悉令今年八月至阙下，及是上亲试而特放焉。故事唯春发榜「故」下原衍一「是」字，据文意删。，至是秋试，非常例也。既而尽赐绿袍、手版天头原批：「添在真宗上。」。 
大中祥符元年，诏礼部贡院诸科举人虽初举而艺业可取者，与进〔士〕第进士：原误作「进其」，据文意改。。上因谓王旦等：「今岁举人颇以糊名考校为惧，然有艺者皆喜于尽公。且诸路发解拘限条制，虑遗才俊，当稍宽之。」冯拯曰：「进士以诗赋进退，不考文论。且江浙举人专业词赋，以取科名。今岁望令于诗赋合格人内兼可策论「可」字疑为「试」字之误。。」上曰：「大凡文论可见其才识。南人喜诵诗赋，及就公试，或攘剽旧诗，主司能辨之乎 」旦曰：「古人警句非后进所及，苟窃用之，无不辨也。」 
五年，上亲试礼部奏名进士于崇政殿。前一日，殿之廊庑分列位次，署其名氏，仍揭于榜，使无得移易。内出《铸鼎象物》赋、《天险不可升》诗，《以人占天论》题，摹印以赐。官给纸起草、印题给纸，自此始也天头原批：「此二条原夹在本卷第九页内。」又批云：「添在大中祥符八年上。」。
 职官 宋会要辑稿 职官一三 祠 部 
      
祠部
【宋会要】
      
祠部掌祠祭画日、休假令、受诸州僧尼、道士、女冠、童行之籍，给剃度受戒文牒。以朝官一员主判。《两朝国史志》：祠部判司事一人，以无职事朝官充。凡祠祀、享祭皆隶太常礼院，而天文、刻漏归于司天监，本司但掌祠祭画日、休假令、受诸州僧尼、道士、女冠、童行之籍，给剃度受戒文牒而已。(今)[令]史四人。元丰改(置)[制]，郎中、员外郎始实行本司事。提领度牒所附礼部郎中。通行四司。分案有二：曰道释。凡臣僚陈乞坟寺，试拨经放，该遇圣节始赐紫衣师号，诸州宫观、寺院、僧尼、道士、童行整会甲乙，十方住持教门事务，僧尼去失度牒改名回礼，僧道正、副迁补，拘收亡殁度牒，归正换给、埋瘗等阵亡恩泽，陈乞比换紫衣师号，给降出卖书填翻改空名度牒等，皆属之。曰详定祠祭、太医帐案。凡医官磨勘八品驻泊差遣，太医局生试补，祠祭奏告、奉安、祈祷，应道释神祠加封赐额，诸色人陈乞庙令养老，侍从等除受奏举医人越试，宰执初除罢政遇大礼及知州带安抚使、学士及管军观察使以上陈乞太医助教等，拘催诸路僧道帐籍，皆属之。又有制造(窠)[案]，掌制造、书写、勘合绫纸度牒、紫衣师号及度牒库官吏替上申请事。又有知杂、开拆司。吏额：主事一人，令史二人，手分九人，贴司七人。度牒库隶焉。 
太宗太平兴〔国〕八年八月，诏曰：「先是，祠部给僧尼牒，并传 
      
送诸州长吏亲给。如闻吏缘为奸，募人以缗钱市取，赍以至外郡卖焉。得善价即付与之。自今所在宜奉行前诏，违者重致其罪。」 
淳化四年八月，诏：「应僧人失坠无祠部，并经策试者，所在召住院僧二人保明无虚伪，具出家来历夹名申奏，令祠部勘会出给，不得发遣僧人上京请领。若因巡礼，乞翻换祠部者听。」 
至道二年六月，诏祠部今后诸处牒到许为僧道者奏裁。 
三年六月，诏祠部正名令史不得拣抽往逐处。 
真宗咸平二年七月，诏：「诸州比试童行，只得将僧帐内见管人数比试经业，具合格人数申奏，不得将已开落人出剩放度。」 
大中祥符元年四月，诏：「(词)[祠]部手分八人，遇文牒并多日限给三十道，稍稀二十道。每降到奏状及申状、僧尼、道士陈状，并上历排日行遣，画时入递。如怠慢过犯，牒开封府科罪。其本行手分，都省不得抽差。」 
二年五月，诏：「僧尼、道士身死者，其紫衣、师号 牒并令知州、通判批书还俗及身死年月纳祠部。」 
三年七月，诏：「祠部给僧尼、道士牒，将本州岛帐勘会注(给)[籍]讫，本州岛判官押书勾凿。应僧尼遇恩泽试经中剃度童行给祠部者，将帐照证，亦勾凿讫，递送逐州。所给戒牒，如本人将到剃度受戒六念，勘会文帐印书给付。」 
八月，诏：「今后开封府界逐年承天节试经及非时度放童行，其剃度牒委祠部一依外州例封送进奏院，发与开封府，勾逐寺主首取 
      
保明状，当官责领给付。」 
十二月，诏祠部给剃度牒并于按检计寺院法名若干人数，入(按)[案]收掌。 
四年四月，诏：「道士、女冠如受伪命公凭，自今许翻换祠部正牒。」 
五年闰十月，诏：「宫观行者每年依例考试，未得退落，具试业等第、有无过犯闻奏。」 
六年正月，诏：「京两街僧录供三年造僧帐之时，其住房僧不得擅立院额入帐度童行。」 
十月，诏：「祠部今后据逐处申纳僧尼祠部六念牒，验无虚诈，即与给戒牒，粘缝印递往逐处给付。」 
天禧二年闰四月，尚书祠部言：「绛州太平县妙果院尼妙喜纳祠部六念，州 作亡尼例抹破，请翻换文牒。检会编敕，止有失坠召保再给之条，今 抹破即未有此例，欲自今应似此类并与翻换。」从之。 
四年八月，河东路劝农使王允明言：「昨降五台山普度童行祠部牒二千九百七十七道，给散外有三百四十道缴纳。缘自华严寺至代州三程，隔腾、润、蒗，若被人夺卖，难便根勘。欲乞今后五台山祠部牒如有事故、还俗、逃亡、身死理合追纳祠部牒者，令勾当寺务使臣书凿毁抹讫，实封赍送代州。」从之。 
五年二月，尚书祠部言：「每年承天节比试童行，并牒都进奏院递送散给。近林特等奏请在京府界并送开封府，今后每年发放祠部〔牒〕，并乞条贯。有诏从之，然只称提举发遣普度牒。所有今年承天节比试童行，欲却依自来条贯施行。」诏三司与祠部同定夺以闻。」 
      
三司看详：「每年披度给牒，自来祠部承例发放，别无拘管提举关防。今请应承天节披度等专委三司(益)[盐]铁判勾官于本司选勾覆官前后行六人专置司，与祠部手分同共发遣。应诸处奏到文状，并批送三司，委开拆司依发放例置历抄上，发与发遣司，委本司将祠部照证帐按及宣 条贯勘会合度数，限半月内印押，通判部官发放。候给讫单状到，勾销元帐。候印押了，具道数实封发与开拆司入递，赴当官点名给付。其发遣祠部司应承受奏状，祠部并置历抄上通押。如违稽卤莽，检举施行。其已受祠部沙弥受戒毕给牒，亦委发遣祠部官管勾印发递付，并依祠部例。并非时内降祠部，本司预印空名纸，旧只本官书押，手分将与中书填写后降 ，下司销破，一依旧例。自来所管帐，今缘照证使用，虑恐损失不全，欲据今日已前帐并从三司差人点检，如有损失，特与放罪。自天禧元年后帐见在者，般赴三司，置库架阁。所有天禧元年已前帐，即据见在道数编排于金耀门文书库架阁，今后并委三司承领。应雕板祠部戒牒，自今须本司官当面印造，置历拘管通转数目，经使、副签押印板，纔印绝，封押于本司官处收掌。沙弥受戒后因巡礼到京，执祠部六念赴祠部送戒牒者，旧来直便给付，今缘已有条贯转递对官给付，自今更不得直给。应祠部自来合行事，并令与三司提举官同共管 
      
勾行遣。如祠部阙官，即提举官一面发遣。」从之。 
