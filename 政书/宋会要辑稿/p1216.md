<!-- { "loadSidebar": true } -->
八月一日，诏：「诸路提点刑狱司乘有籴本之时，委丰熟州县广行收籴，仍令少籴麦豆，多籴谷米。其南方及川界卑湿之地难以么贮者，相度逐州县合用数收籴。候市价比元价稍增，即行出粜，不得令积压损坏。仍令州县各将十年价例比较，立定贵贱酌中之价。又逐色价分为三等，每遇丰岁，斛斗价贱至下等，即添钱收籴；凶年斛斗价贵至上等，即减钱出粜。若市价只在中等之内，即不籴。」 
十一月四日，户部言：「籴买粮斛除陕西、河东北依旧制外，余路欲令转运司遇阙年额，听于提刑司依常平钱元价兑籴，仍先桩拨价钱。不桩而辄支，依擅支封桩法。」从之。 
二年五月四日，户部言：「河东二十一州军和籴，欲并于见纳年额十分中取八分为额，各随户色分数减定，更不给钱。遇灾伤，随秋税分数减放，以转运 
      
司应给价钱补之，其以四色粮草互相折纳及折纳黍秫米，并仍旧。如本户灾伤不及五分，听依么例支移，不得创(修)有科折，及请易和籴之名为助军粮草。」从之。 
二十六日，户部言：「近准诏旨，令诸路乘时广行收籴。今请州县长吏及籴官以所管钱，计所用籴本分数等第定赏，着为令。」从之。 
三年五月十六日，赐陕西路转运司银绢共四十万，乘时收籴，以广蓄积。 
六年七月二十四日，尚书省言：「转运司应籴买而缺本钱者，报提刑司借封桩钱，籴到隶提刑司拘管拘管：原无，据《长编》卷四六二补。，方得借次料。转运司依元价桩钱尽数封拨，遇丰熟，可以广籴，旋关提刑司封桩。若转运司要用用：原无，据《长编》卷四六二补。，听依元籴价先桩钱据数兑拨籴：原无，据《长编》卷四六二补。。其未桩拨价钱辄支用者，论如擅支封桩钱物法。」从之。 
八月八日，诏：「今年诸路监籴官如籴及赏律，并于合用奖酬上递增一等推恩。」
 食货 宋会要辑稿 食货四○  市籴粮草 
     
宋会要辑稿 食货四○
市籴粮草
绍圣元年八月二日，诏榷货务支末盐钱四十万贯，令户部给降解盐引，付陕西路转运司乘今夏丰熟收籴。又支末盐钱、京钞四十万贯，付河东转运司收籴，以其半作朝廷封桩，余充转运司年计。」 
十七日，三省言：「河北籴便司所管州军收贮粮草，除帅府纔及五年外，余止收籴三年，所积数少，无以为备。」诏令户部依旧条逐年两次给降交钞共二百万贯，仍自今年为始，付提举籴便司分给州军乘时广行籴买，候镇、定、瀛州及十年、余州及七年之蓄，即依元佑七年二月一日指挥。」 
九月十三日，三省言：「河东路今秋丰稔，沿边州军五年之蓄当以时计置。」诏令户部支末盐钱五十万贯，依例对拨，印给京钞付河东转运司沿边丰熟州军籴买。 
十月五日，诏陕西转运司给钞以籴买沿边粮草，为五年之储。 
二年七月十日，尚书省言：「江、淮、荆、浙等路发运司言：今后本司籴到斛斗，并不许诸处官借兑支用，本司亦不得承例借支，虽准朝旨借兑，亦许本司执奏占留。」从之。 
三年三月八日，泾原路经略安抚使吕大忠言：「乞沿边次边籴买，召农民愿结保，预借官钱一半，依此税限催科，余钱候夏秋时取市价贵贱估定寔直，告谕随所输贴纳。」从之。 
四月十三日，诏罢河北提举籴便司，就差提举河 
     
北路籴便粮草王子京同措置籴便。以两司就籴枉增价直、动多相妨故么。 
十七日，诏：「香药库等处应出卖之物，给公据募商人沿边入中粮草，赴户部筭请。」 
十月八日，诏内藏库特赐银绢各二十万，市籴河东、泾原、熙河路粮草。以鄜延路经略司吕鳪卿言：「今西贼侵边，本路场功未毕，西自园林、东至青涧，皆遭焚蹂，将来粮草必乏。乞特从内库赐银绢，令转运司早储备边。」故有是诏。 
四年二月四日，枢密院言：「边防粮草须经略司、转运司公同相度，自来诸路调发军马，不豫计所在粮草多寡，以此不免阙乏，致转运司仓猝以贵价籴买，或自近里般运，枉费材用，虚劳民力。又自来籴买粮草，经略、转运司各自置场竞争价直，互相违戾，致籴买不行。」诏陕西河东经略司，应遇调发军马，并先契勘于有粮草处驻。如转运司粮草不足，许借诸司封桩粮草，或先桩钱籴买借用。 
九月四日，三省言：「闻怀、卫州今岁丰稔，米谷价贱，恐尽归兼并之家。」诏河北转运司、措置籴便司、西路提举常平司以时计置籴买。 
五日，三省言：「陕西路沿边州军秋田收成，虑阙籴本。」诏于元丰库支封桩钱四百万缗，令户部依例印给解盐引，付陕西转运司下诸路乘时籴买。 
元符三年八月七日，徽宗即位未改元。诏以内库银绢二百万赐陕西转运司籴买粮草。 
十二月二十一日，尚书省言：「河北、河东、陕西路今岁丰熟，有物力之家多 
     
愿入中斛斗，以官其身。欲河北路诸州军令措置籴便司、河东陕西路令遂路安抚司召诸色人情愿入纳斛斗，在本处以市寔直纽筭价钱。内陕西、河东路以铜钱分数纽筭，候纳足，本州岛限一日具状保明闻奏，出给付身诰牒，并与免试注官。如未愿参部，亦听从便，仍不以岁月厘革。其纳到斛斗，作朝廷封桩，准备移用。」从之。 
徽宗建中靖国元年二月十四日，诏以内藏库钱百万缗及诸路提举常平司钱共百万缗，应副河北籴买。 
大蹑三年十月五日，上批：「河北铸钱监所铸夹锡当贰钱，除官本縻费等钱外，将所收到净利钱，并依先降指挥尽数支拨付籴便司，品搭计置沿边年计、粮草支用，疾速行下。」 
四年正月十八日，河东路提刑司言：「本路缘极、次边难得斛斗，乞令转运司计会一年合用寔数，于近里州县封桩斛斗处支破封桩钱，和顾脚乘般运赴极、次边，依元窠名封桩。如阙年计粮斛，即乞先备见钱，依元价并支过脚钱兑籴支遣，将兑到钱，候来岁收成，趁时籴买，却充朝廷封桩之数。」诏依，仍以兑时市价先备见钱兑俵。诸路官司兑拨斛斗并依此。 
政和元年七月九日，诏：「诸路合用斛斗，比年漕司多不乘时计置籴买，甚有阙用去处。访闻今岁丰稔，除三路已别降指挥外，余路仰转运司疾速措置钱本，广谋储蓄。仍候籴日，各限一月具一路岁用粮斛、受纳秋税并收籴到物数多少，分明 
     
立项开具，申尚书省类聚进呈。其收籴数多，岁用有余者，当议别功旌赏；若玩习苟简，不切究心计置，致有阙 者，不以去官赦降，必定重行黜责。」 
九月十七日，臣僚言：「今岁大稔，宜令广籴，以备九年之蓄。乞责诸路转运、常平措置收籴。如失时及籴买不广者，于岁终考较，务令尽心。」 
二年五月二十二日，中书省言：「诸路州军缺少军粮，欲下诸路漕司，令诸州军自今于每岁春首约本州岛置场收籴之数，委支用不足，即均分管下县分各置场籴买，画时(又)[支]给价钱，并就立阻节及抑配科率刑名。」从之。 
六月十五日，尚书省言：「诸路今岁二麦登熟，将来秋成有望，须合广行籴买。」诏京畿诸路提举、提刑司取今年以前五年中一年籴最多之数，功倍收籴，将来秋熟依此，仍与诸司共作一场籴买。本司应管及朝廷诸色封桩钱除留合支用钱数外，并取拨充籴本，仍每月具已籴到数申尚书省。及常以新易旧，不管陈损。」 
五年二月二十二日，熙河兰会湟路经略安抚使司言：「转运司赵佺支到籴本钱物，并已逐旋籴买粮草应付至去年十月终。自十一月已后，大段缺乏，将封桩粮斛借拨支用。本路十一州军并管下关城堡寨岁用粮一百二十余万硕，合用本钱浩瀚，赵佺籴买止应付得去年十月终支用，今来籴买已是过时，物价渐增，许转运司应付到钱物，不免亦随即目价例计置。欲下榷茶司依元籴价兑拨，所籴斛 
     
斗，付转运司应付年计军粮，却将榷茶司合应付转运司额钱掯除，兼乞早令漕臣一员疾速前来本路专一应副，所贵办集。」诏茶马司于封桩钱内支一百万贯，仍令具籴到数目支破本钱闻奏讫，委官点检，所乞粮食依奏。 
三月十五日，熙河兰湟路经略安抚使司奏：「转运副使赵佺支到诸州军籴本钱物，并已遂逐籴买粮草，应付支遣至去年十月终，自十一月已后，大段阙(之)[乏]，寔恐有 国事。」诏：「熙河重地，当罢兵无事之际，尚尔阙乏，缓急何以枝捂 漕臣不可暂阙，仰吴亮专一应付本路，限指挥到日下起发兼程前去，多方 刷籴本，措画籴买。赵佺已起发钱钞一百五十八万贯，仰吴亮交割，督促措画施行，具次第应付过斛斗籴本数奏。」 
二十一日，中山府路安抚司张杲言：「奉诏，再令具本路粮草的寔数目。今通计到本州岛府军寨一十处，人粮月支八万六千五百九十一硕，岁支一百三万九千九十二硕。本路共有年计五十四万七千二百六十九硕，并诸司封桩九十五万四百三十五硕，通计止有一百四十九万七千七百四硕。若准备二年之数，计阙五十七万八千四百八十硕；三年之数，计阙一百六十一万七千五百七十二硕。马粮月支一万八千七百九十八硕，岁支二十二万五千五百七十六硕。本路共有年计九万六千八百五十硕，并诸司封桩八万九千六百九十八硕，通计 
     
止有一十八万六千五百四十八硕。若准备二年之数，计阙二十六万四千六百四硕；三年之数，计阙四十九万一百八十硕。草月支一十七万五千三百四十束，岁支二百一十万四千八十束，本路共有年计一百一十八万一千一百八十八束，并诸司封桩一百五十九万九千七百七十束，通计止有二百七十八万九百五十八束，若准备二年之数，计阙一百四十二万七千二百二束；三年之数，计阙三百五十三万一千二百八十二束。」诏尚书省应副籴本，须管令具三年之数。 
二十七日，诏陕西河东逐路经略、转运司：「今后将逐州军合用粮草预行抛降寔数，及颁行给降钱物，严责籴官须管依条趁时尽本籴买，敷及元抛之数。其籴价仰所属旋体度市价增减。限满，帅司开具元抛若干、已未籴买数目、已支见在籴本、籴官职姓名闻奏职：疑当作「职位」。，当议重行责罚，违者并科徒二年之罪。」 
