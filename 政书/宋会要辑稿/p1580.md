<!-- { "loadSidebar": true } -->
二年十一月二十五日，秘书丞朱正臣言：「前通判广州，窃见蕃商多往交州贸易，赍黎字及砂镴钱至州，颇紊中国之法。望自今犯者决杖配牢城，随行赀货尽没入官。」诏广南转运使洎广州复议洎：原作「泊」，据《长编》卷九二改。，既而上言：「本州岛海路与交州、占城相接，蕃商乘舟，多为海风所漂，因至外国，本非故往贸易。欲望自今应赍到黎字、砂镴等物物：原作「钱」，据《长编》卷九二改。，并没入官，其余博易所得布帛取三分之一，余悉还之。所犯人以违制失论。」从之。 
三年七月三日，诏河东路不许携家赴任，州军有官员挈家 
      
在彼者，并令遣离本任。 
二十五日，屯田员外郎锺离瑾言：「窃见诸州长吏纔境内雨足苗长，即奏丰稔，其后霖潦霜旱，蝗螟灾沴，皆隐而不言，上罔朝廷，下抑民俗。请自今令诸州有灾伤处，实时腾奏，命官检视。如所部丰登，亦须俟夏秋成日上奏。如奏后灾伤者，听别上言，隐而不言者论其罪。」从之。 
十月四日，诏益、梓州、夔州路沿边夷人有铜 铜器，许于夷界用之，州县勿责其违禁。其内地百姓赍入夷界卖鬻者，即依诏 论罪。先是，富顺监言始姑镇夷人家有铜 ，子孙秘之，号为古族，而朝法所禁，因有是诏。 
十三日，禁兴州三泉县、剑、利等州白衣师邪法。 
十六日，禁京师民卖杀鸟兽药。 
四年四月二十四日，诏：「访闻忻、代州民秋后结朋角抵，谓之野场，有杀伤者，自今悉禁绝之。」 
九月二十六日，太子太保王钦若请令江淮制置使罢顾民船，两浙、淮南权罢和籴，听商旅入中，并从之。 
十二月八日，诏：「自今中使传宣，赍手诏御宝文字赴中书、枢密院。系迁秩加恩事，并先赴入内都知司上籍，覆奏讫，仍给付施行。」 
仁宗天圣元年闰九月二十六日，诏：「应翰林医官院、司天监、天文图画院，但系艺术官等处，今后更不得妄进文字，并告托皇族国亲、形势官员请求干黩，乞行奏荐，改转名目服色，及夹带实封文字，希求恩泽。如违，据所降出求恩泽人姓名科违制之罪。或有所进文 
      
状者，仍令合门承进常切点检，别无违碍，方得进入。」 
二年二月十二日，殿中丞李丕绪言：「乞止绝内外姻戚，不得更有陈乞班行等充外郡衣袄使命。」诏今后差下押衣袄使臣坐此，奏取知委结罪文状。 
七月十三日，侍御史兼知杂事姜遵言：「臣僚取便于三司、开封府看谒，并带职文臣等出节呵止，有违条贯，及翰林医官、司天监丞等未转至朝官，多随服色佩鱼，并乞严赐止绝。是皆旧有条约，久而稍弛，有司不能振举。」诏申明之。 
三年三月二十二日，诏：「金明池教习船，有司列水嬉。士民观者甚多，有蹴踏而死者，令本地分巡防人员止约，令勿奔凑。」 
十月九日，诏得替知州、通判、都监、监押、幕职州县官，不得将逐处公人于益州止射，占留纲运管押。 
四年四月十八日，翰林学士夏竦言：「福建、广南接江南西路，百姓于山泽中采取龟倒埋鸰中，生伐去肉，声动数里，人不忍闻，暴殄天物，最为楚毒。又只取壳上薄皮数片，谓之龟筒，卖与私作玳瑁器人，得直至微，伏乞禁止。」从之。 
闰五月六日，中书门下奏：「检会天禧元年赦文，应诸道州府军监县等承受得三司非次有科取收买制造物色等，并须画时具事由实封闻奏。内有科率农民事非急切及数目浩大者，仍须别候朝旨。诸路转运、提刑司每承朝旨降下诸色人论讼公事，其间甚有不销一例差官事件，今后仰逐司详上件事理施行。」 
      
帝曰：「事贵简净，勿至劳扰百姓。前来条贯，并令申明施行。」 
五年二月二日，中书门下言：「北戎和好已来，岁遣人使不绝，及雄州榷场商旅往来，因兹将带皇朝臣僚着諲文集印本传布往彼，其中多有论说朝廷防遏边鄙机宜事件，深不便稳。」诏：「今后如合有雕印文集，仰于逐处投纳，附递闻奏，候差官看详，别无妨碍，许令开板，方得雕印。如敢违犯，必行朝典。仍候断遣讫，收索印板，随处当官毁弃。」 
七月九日，诏：「应今后停削命官使臣，不得过河西至府州县收买羊马兴贩。」 
八月七日，河东路提点刑狱朱正辞言：「河阳、怀、泽州已来，乡村百姓百十人为 ，持幡花螺钹鼓乐，执木枪棹刀，歌舞叫啸，谓之迎圣水以祈雨泽，敛取钱物，诳惑居民。」合门祗候韩永锡言：「陕西州军及京畿许、郑界，少壮子弟聚集起置上庙朝岳社，人(名)[各]着青绯衫子，执擎木素棹刀及木枪，排旗子沙罗，作队迎引祭祀之物，望行禁止。」中书门下检会编敕，诸色人上岳及祭诸祠庙，并不得置造平头辇、黄凉伞、黄缨、茜绯鞍复系禁物色，并乱集众人，执擎兵刃。如违，画时收捉勘断。诏神社枪旗等严行钤辖，如有违犯，内头首奏取敕裁，及许陈告。 
九月二日，御史台言：「开封府近日多有臣僚取便出入看谒，虽有先降敕命，未闻遵守施行。」诏令御史台、街司常切觉察闻奏。 
七年闰二月二日，诏见任近臣除所居外，无得于京 
      
师广置屋业。 
六月十一日，殿中侍御史朱谏言：「河北边城每进奏院报状至，望令本州岛实封呈诸官员。若事涉机密，不为遍示。」从之，仍令转运使密为告谕。 
二十五日，三司言：「准诏，臣僚置庄田以三十顷为限，将吏十五顷为限，仍只许一州之内典卖。伏缘有修营坟域之家，若只一州，虑有地非便宜，或茔域狭隘，须移他处营葬者。欲望除庄产外，听别置坟域，以五顷为限。」奏可。 
十二月八日，东染院使张可用言：「边州官员颇有连宵聚会及非时开闭城门者，望申禁止。」奏可。 
九年正月十八日，诏：「京城救火，若巡检军校未至前，听集邻众赴救。因缘为盗者奏裁，当行极断。」帝闻都辇闾巷有延燔者，火始起，虽邻伍不敢救，第俟巡警者至，以故焚燔滋多，因有是命。 
二月十三日，御史中丞王随言：「选人历任有负犯停殿，或因监司奏不理慢公者，望自今委吏部勘会，勿许改名。」奏可。 
五月二日，上封者言：「按《长定格》，干德六年八月诏书，臣僚违越不公，许人陈告奖擢。望申旧敕，以儆臣伦。」奏可。 
闰十月十五日，诏：「如闻诸路进奏官报状之外，别录单状，三司、开封府、在京诸司亦有探报，妄传除改，至(感)[惑]中外。自今听人告捉，勘罪决停，告者量与酬赏。」 
十一月十八日，诏夷门山繁台公私无得掘土，委开封府觉察闻奏。 
十年三月五日，上封者言：「诸州知州、总管、钤辖、都监，多遣军卒入山伐 
      
薪烧炭，以故贫不胜役，亡命为盗。」诏申条约，自今犯者严断，仍委转运使察之。 
八日，诏以京城民舍频有延燔，虑奸狡之辈作过，听人陈告。得实，赏钱百千。 
五月十六日，遂州李景上言：「僧游峨眉山者，苟无约束，恐致为非。望降诏，须限一月发遣出山。」诏申一季之限。 
六月八日，诏广南、福建、江浙官无得乘轿出入，如山险及病跨马不得者听。 
二十一日，筠州何申甫言：「临江军妇人沈误以鼠菵草杀夫，以移告管内辨此草锄根，窃意它州亦有，乞令 毁。」从之。 
七月六日，上封者言：「外任臣僚有贪污不公、虐民害物者，转运使虽知事端，又未有论诉发觉，只以见更体量，别具闻奏。洎至中书，但以所奏送审刑院，准备他日断案，规免收理。若所犯人至替事不发觉，即无惩戒。欲望自今但为转运司体量者，即令审官、三班、吏部铨上簿拘管，纵不发露，得替到阙，亦与降等差遣。如应磨勘，亦脚色之内着其事。」诏从之。 
明道二年四月十七日，诏：「比来 臣、宗戚、命妇广托进奉，干祈恩泽。自今例得进奉外，余一切止绝，委有司觉察其违。凡寺观所进干元节香合、山仪悉停，惟功德表疏许官司附驿腾奏，内东门司受接以闻。所当赐者，内东门司据例取旨。凡事有传宣指挥，许有司实封覆奏，官应升殿者，翌日面审进止。其内批改官若差任，或事应商量者，未得即行，委中书门下、枢密院审取处 
      
分。凡中外表奏，不得缘亲戚于禁中投进，并合门、通进司、登闻 检院受而进奏，违者论罪。凡京都营壁、仓(军)[库]、邸店以时修缮，其它悉从三司计检功料，须旨乃行。天下寺观塔庙，不得奏求创始修建，其有废坏，以常住钱听加营补。凡 臣乞升殿奏事，容先陈启，须中书门下、枢密院进白可否，俟旨乃听。」是时(常)[帝]新总权纲， 臣属望，及降是诏，无不快跃，以为天子明察纤微，虽巘慝隐奸无所容其私焉。 
五月十二日，诏：「卜相伎术、笃废残疾之人，妄言灾异，阴规禳厌，诳惑中外，冀取货财，并投隶远方。委官司严切禁止。」 
三司催钱牒内带出左藏库阙钱数目，泄漏机事，及内中先将金银买舒州罗源等庄赐与灵仙观、干元寺充常住，乞赐禁止。」诏令三司，今后行出钱帛文字，不得泄漏见在数目；所买官庄，下转运司差官往灵仙观、干元寺标拨元买官庄并诸般物色，尽给人户，依旧耕佃。 八月三日，著作佐郎刘沆言：「伏 
二十七日，审刑院详议官刘京言：「诸州军非朝旨不得擅有科率，如违，并从违制私罪定断。」从之。 
十月四日，起居舍人、知谏院孙祖德言：「判襄州张耆造到私宅楼子，俯临社稷祠坛，伏乞毁拆。」诏耆放罪，楼子拆去，不得存留。 
九(月)[日]，太常丞、同监左藏库韩琦言：「今后有内臣传宣取索金银钱帛等，乞依自来条贯，候见合同凭由，即得支给。仍令本库次日覆奏，降下三司照 
      
会除破。」从之。 
十一月十七日，中书门下言：「检会先诏，外任臣僚有贪污不公，被转运司体量闻奏者，候得替与降等差遣。欲今后显有不公，即依例施行。若别无显状，不降等差遣。」从之。 
十二月二日，臣僚上言：「三班人吏抑屈使臣，贿赂公行，嗟怨之声，闻于道路，欲乞戒约。」诏三班院、审官院、流内铨人吏，今后如有受赃，并行决配。 
景佑元年二月十五日，右谏议大夫、新授知泰州孔道辅言、父母年老，今暂到兖州宁亲，后立便赴本任。诏道辅昨降职任，差知泰州，不奏候朝旨，枉路赴兖州，免勘特放罪，令本州岛发遣疾赴任讫奏。 
五月十一日，龙图阁待制燕肃乞今后内外官司合用宣敕条贯，写录厅壁，朝夕看读。从之。 
