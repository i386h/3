<!-- { "loadSidebar": true } -->
十月十三日，侍立修注官、充贺金国生长国信使张嗣古降一官，合门舍人、充贺金国生辰副使陈焕降三官放罢。以嗣古坠笏失仪，焕于射处争竞。 
二十七日，大理评事叶正纲放罢。以臣僚言其轻浮凶暴。 
十一月五日，殿前司左翼军统制孙显忠放罢。以臣僚言其贪饕自恣，专事掊 ，军士怨嗟，纪律尽弛。 
      
二十八日，秘书省正字、兼吴王府教授刘起晦放罢。以臣僚言其弗强学问，夤缘干进。 
十二月十六日，礼部郎官锺必万与祠禄。以臣僚言其入居仪曹，移疾废礼。 
同日，中书舍人俞烈、国子祭酒(郡)[邵]康并放罢。以臣僚言烈为亲党而嘱学官，康容私情而废学政。 
二十一日，新除中书舍人莫子纯放罢。以臣僚言其场屋之文堆积事类，至其撰述对偶偏枯，冒居清要而不知止。 
开禧元年正月二十三日，前知枢密院事许及之特降两官。以臣僚言其黩货无厌，流毒一方。 
同日，权户部侍郎赵善坚与祠禄。以臣僚言其治郡则政事乖缪，入从则版曹蠹弊。 
二月二十八日，刑部郎官滕安、大理正丁煜并放罢。以臣僚言：「安议刑定罪，莫知适平；煜律学荒疏，何以谳疑!」 
三月二十一日，兵部尚书张泽与宫观，理作自陈。以臣僚言其顷居言路，窃卖威权；后为谏议，妄意政地。暨迁尚书，怨望勃然。 
二十五日，大理评事留晋放罢。以臣僚言其方为县令，贪虐自恣；及除(延)[廷]评，陵轹州郡。 
六月十一日，合门看班祗候陈厚之特降一官，以不赴起居。 
八月十九日，户部尚书、兼知临安府赵师放罢。以臣僚言：师专事颊舌，逢迎干进；唯尚严酷，以济贪鄙。 
十七日，太常丞、兼考功郎官苏十能放罢。以臣僚言十能贪黩私己，傲慢陵上。 
十月三日，工部侍郎、兼知临安府赵彦励，中书舍人陈岘， 
      
并放罢。以臣僚言彦励修怨前官，罪及非辜；岘致憾厮后，用意必杀。 
二十一日，东南第九将、武经大夫孙忠放罢。以湖南安抚司言忠不遵法制，对众无礼。 
十一月九日，户部员外郎陈钧放罢。以臣僚言钧趋操凡猥。 
二十五日，宗正少卿王齐舆与宫观，理作自陈。以臣僚言其志操不立，居乡有屑为之丑，居官有避事之讥。 
二年正月十一日，馆伴使副邓友龙、谯得遇各降一官，掌仪葛宗裔降两官。以引接王孚等传言异同。 
十七日，司封郎官傅伯召与郡。以臣僚言伯召抚州之政聚敛贪残，凌蔑监司。 
二月五日，寿慈宫提举官、正侍大夫、安庆军承宣使吴回，提点、武功大夫、成州团练使王思诚，右武大夫、和州防御使宋安世，并于阶官上降两官。以寿慈宫前殿火，回等自劾。 
三月十五日，降授武功大夫、文州刺史郑挺于阶官上特追两官。以互送过钱。 
四月三日，户部侍郎丁常任降两官，放罢。以监察御史毛宪言常任外示柔佞，中实回邪。 
十五日，度支郎官王介放罢。以臣僚言介素无行检，一时中选。 
十八日，秘书丞、兼资善堂说书、权金部郎官张声道放罢。以臣僚言声道素无贤称。 
十九日，秦桧特追王爵，降充银青光禄大夫、卫国公，仍令礼部、太常寺改谥。以臣僚言桧力倡和议，诬杀将臣。 
二十三日，起居舍人徐似道放罢。以臣僚言似道本无学识，恣行桀傲。 
五 
      
月六日，宗正少卿章良能放罢。以臣僚言良能谐谑。 
八月四日，礼部尚书、兼直学士院易祓，权户部侍郎沈诜，并与祠禄，理作自陈。以臣僚言祓甘为谀佞，诜素无学术。 
九月十七日，礼部侍郎倪思放罢。以臣僚言思偃蹇倨傲，不尊朝廷。 
十一月十一日，司农卿、兼枢密副都承旨廖俣放罢。以监察御史叶时言俣敢为欺诞，略无善状，先有是命。既而监察御史王益祥复论俣徒事口才，略无实(周)[用]，降两官。 
十二月二日，工部尚书、兼知临安府赵师放罢。以臣僚言师天资回邪，专务诡诈，屡经论奏。 
九日，太常寺主簿王克勤与祠禄，理作自陈。以臣僚言克勤天资早慧，学力不加，井蛙之操，妄自尊大。 
三年正月九日，司农寺主簿谭良显降两官，以臣僚言良显素无士检，口舌媒进。 
二月二十一日，国子监主簿许成之、武学博士陈纪并与祠禄。以臣僚言：「成之陵辱郡守，需索无厌，及为学官，已乖士论；纪 官临事，率多卤莽，今居右序，考校多不留意。」 
三月二日，监诸司审计司黄瀛、监左藏库冯轸并放罢，提辖文思院袁申儒与合入差遣。以臣僚言：「瀛很贪鄙「很」字前或后似脱一字。，民实受害；轸作邑吴江，受成胥吏；申儒初无实历，而得美官。」 
四月二日，主管殿前司公事郭杲放罢。以臣僚言其闇庸贪黩，专务营私。 
五月九日，权户部侍郎林祖洽、司封郎中王公迈并与宫观，理作自陈。以臣僚言祖洽 
      
素乏声称，公迈实不副名。 
二十二日，冬官大夫刘居仁特降一官。以秘书省言：「居仁以男奏荐，不循分守，蔑视本省，脱漏朝廷。」 
六月二十四日，太府寺丞章升之与宫观，理作自陈。以臣僚言其心术回邪，专事诞谩，以希仕进。 
同日，左卫中郎将厉仲方与宫观，理作自陈。以臣僚言其挟诈怀奸，妄作生事。 
八月七日，提辖榷货务胡卫放罢，提辖左藏东西库巩丰与宫观，理作自陈。以臣僚言卫嘱旧同官巩丰转托太学生私试，丰自无所守，甘为人役。 
十六日，太常丞赵师渊、诸军粮料院赵赞夫并放罢。以殿中侍御史叶时言：「师渊外示简默，中怀险巇，本无技能，妄自摽致；赞夫资禀轻浮，操行驵侩，职业不修，趋竞无耻。」 
九日，秘书省正字赵汝谈放罢。以监察御史王益祥言其妄自标牓，因是濡滞，密图巧取，志于超躐。 
十一月五日，承议郎、直敷文阁、主管佑神观韩土里，通直郎、直秘阁韩葎，并追毁出身以来文字，除名勒停，送建昌军羁管。朝散大夫、右文殿修撰、主管佑神观顾熹追毁出身以来文字，除名勒停，送桂阳军羁管。以臣僚言侂胄专权误国，子 叨窃美官。 
十日，奉直大夫、主管武夷山冲佑观陈景俊追五官，送柳州安置。以臣僚言景俊伪造命书，激成兵端，故有是责。既而又言侂胄盗权用兵之罪成于景俊，止从降窜，于理未当，遂追毁出身以来文字，除名勒停，送容州编
      
管。 
朝路，不着直声，首鼠两端，专为拱默。 十四日，吏部尚书陆峻与宫观，理作自陈。以臣僚言其践 
十七日，新除司农少卿张镃追两官，送广德军居住。以臣僚言：「镃立朝则猥贱无耻，居家则渎乱朋淫。〔苏〕师旦既斥，每怀觖望。既为刑人死党，岂宜寘之卿列!」 
十九日，文州刺史郑挺更追两官，改送南雄州安置。先是，臣僚言挺奸邪驵侩，与侂胄实为狎友，追三官，送柳州居住。既而臣僚又论挺引惹边事，震动一方，故有是命。 
同日，礼部尚书易祓追三官，吏部侍郎朱质、太府少卿林行可各追两官。祓改送融州，质改送惠州，行可改送潮州，并安置。先是，臣僚言其朋奸误国，各降两官，祓送辰州，质送筠州，行可送沅州，并居住。至是，臣僚复言祓由苏师旦谄附侂胄，纵臾兵事，质同恶相济，行可侂胄所倚信，故有是命。 
二十二日，前知枢密院事张岩降两官，送徽州居住。以臣僚言其尸素听从，遂开边隙。 
二十七日，正侍大夫、安庆军承宣使、寿慈宫提举吴回降三官，送临江军居住；中卫大夫、保宁军承宣使李奭追毁出身以来文字，(降)[除]名勒停，送新州编管。以其交结侂胄，分盗寿慈宫金银等物入己。 
十二月一日，起居郎、兼崇政殿说书王居安降一官，放罢。以御史中丞雷孝友言其私附邓友龙，荐皇甫斌，又与张镃狎昵。 
六日，贵州刺史韩倬胄降三官，送筠州居住。以臣僚言其凭籍 
      
声势，横行州县。 
八日，宝谟阁待制叶适落职，左卫中郎将厉仲方追三官，送邵州居住。以御史中丞雷孝友言：「适阿附权臣，盗名罔上；仲方奸贪无状，纵臾出兵，撰为淮北有流民数十万欲过淮南，附会侂胄，摇动事机。」故有是命。 
嘉定元年正月九日，环卫官戚拱追三官，送道州安置。以监察御史章燮言：「拱初为楚州，首谋劫涟水军以开边衅，其罪恶有十。」 
十七日，权户部尚书赵善坚、大常少卿邵康、(坚)[监]六部门王驎、大理寺主簿陈焘并放罢。以殿中侍御史黄畴若言：「善坚中怀险侧，外事诞谩；康以凡陋之资，行贪饕之政；驎、焘资历至浅，冒昧登朝。」 
二月二十五日，刑部郎官陈广寿放罢。以监察御史章燮言其专事豪夺，所至贪取。 
三月六日，司农寺主簿徐达、主管进奏院周庭藻、干办榷货务都茶场张岷、大理评事郑定并放罢。以监察御史余崇龟言：「达才术无长，资历又浅，庭藻性资残酷，岷贪鄙很戾，定行贿侥幸。」 
十六日，国子博士朱着放罢。以右谏议大夫叶时言其豢养膏粱。 
二十八日，左卫中郎将孙显忠降三官，送宁国府(君)[居]住。以给事中倪思言其为侂胄腹心，掌忠锐军。 
四月三日，前殿中侍御史徐柟特追两官。先是，吏部员外郎徐邦宪拟复元降官，臣僚言邦宪忠于谋国，得罪权臣，柟阿附权臣，诬劾邦宪，故有是命。 
九日，军器监丞施宿、新差审计司陈昭孙并放罢。 
      
以臣僚言宿躁进，昭孙贪鄙。 
五月十四日，权户部侍郎李 放罢。以臣僚言其涉历州县，初无善政，徇私废公，无所顾恤。 
七月十一日，检正诸房公事胡元衡、新除将作监叶笺并放罢。以臣僚言：「元衡禀资贪暴，用刑惨酷；笺人品凡庸，天资残忍。」 
十八日，将作监丞毛 、大理正沈纺并别与宫观。以臣僚言：「 阘茸不材，考讯大谬；纺职业不修，鞫勘无取。」 
八月七日，直华文阁、知临安府赵善宣，新除侍右郎官李珏并放罢。以臣僚言善宣应酬无取，珏妄自尊高。 
同日，太府寺主簿吴竽降一官，放罢。以臣僚言竽性资狡黠，口舌辨利。 
十二日，太学博士曹叔远与祠禄。以臣僚言其趋向凡下，士论所薄。 
九月二十一日，国子监丞孙元卿放罢。以御史中丞章良能言其贪冒请求。 
二十二日，部郎官常褚放罢「部」前似脱一字，俟考。。以臣僚言其很傲倾邪。 
十月二十九日，太常丞、兼权兵部郎官吴汉英，秘书丞、兼权司封郎官曹庄，各与宫观，理作自陈。国子监丞刘允济、太学博士耿羽，并放罢。以臣僚言汉英凡庸，庄凡猥，允济险傲，羽躁竞。 
