<!-- { "loadSidebar": true } -->
陈设。前飨三日，仪鸾司设大次于太庙东神门外道北，南向；小次于阼阶东稍南，西向。又设文武侍臣次于大次之前，行事、助祭官、宗室及有司次于庙之内外，各随地之宜。设馔幔于南神门外。每(至)[室]馔幔各一，内别庙馔幔设于本庙殿下，随地之宜。又设七祀次于殿下横街之北道(向)[西]，东向；又(次)[设]配飨功臣次于殿下横街之南，东西相向。每室配飨功臣各为一次。前飨二日，宫闱令帅其属扫除庙之内外，开瘗坎于殿西阶之东南，方深取足容物，南出陛。太常设七祀燎柴于南神门外，有司牵牲诣祠所。太常陈登歌之乐于殿上前楹间，稍南，北向；设宫架于庭中，立舞表于酇缀之间。前飨一日，奉礼郎、礼直官设皇帝位版于阼阶上，饮福位于东序，俱西向。赞者设亚、终献位于小次南稍东；助祭亲王、宗室使相在其南；进币爵酒官、受爵酒官、奉币官、荐俎豆簠簋官、荐羊俎官、荐豕俎官、受币官、盥洗奉爵官、奉瓒盘官、举册官、七祀献官在助祭宗室使相之南，并西向北上。设行事光禄卿、读册官、光禄丞、功臣献官位在其西，光禄丞以下位皆稍却。执事官位于其后。助祭宰相、使相(使)[位]在其南，执政官在其西。又设监察御史位二于西阶下，俱东向北上。奉礼郎、太祝、太官令于东阶下，西向北上。协律郎位二，一于殿上磬虡之北稍西，一于宫架西北，俱东向。押乐太常丞于登歌锺虡之北，押乐太常卿于宫架之北，俱北向。良酝令于尊彝所，北向。荐香灯官、宫闱令位于室内，北向西上。又设助祭文武群臣、宗室位于横街之南，东西相向。有司陈牲于东神门外，当门西向，以南为上，祝史各位于牲后。太常设省牲位于牲西，进币爵酒官、受爵酒官、奉币官、受币官、盥洗奉爵官、奉瓒盘官位于道南，北向西上。七(祝)[祀]配飨功臣献官在其后。荐笾豆簠簋官、荐羊俎官、荐豕俎官、实镬水官、增沃水官、押乐太常卿、光禄卿、读册、举册官、押乐太常丞、光禄丞、奉礼、协律郎、太祝、太官令、宫闱令于道北，南向西上。凡设押乐太常丞位皆少却。监察御史位二，在荐俎官之右，少却。太常设礼馔于东神门外道北，南向；又设省馔位版于礼馔之南。进币爵酒官、受爵酒官、奉币官、受币官、盥洗奉爵官、奉瓒官位在南，北向西上。七祀、配飨功臣献官在其后。监察御史位二在西，东向。荐笾豆簠簋官、荐羊俎官、荐豕俎官、实镬水官、增沃镬水官、押乐太常卿、光禄卿、读册、举册官、押乐太常 
      
丞、奉礼、协律郎、太祝、太官、宫闱令在东，西向北上。太祝帅其属设祝册案于室前之右，司尊彝帅其属设币篚于酌尊所。次设笾、豆、簠、簋之位，每室左二十有六(豆)[笾]，右二十有六豆，俱为四行。俎二，一在笾前，一在豆前。次设俎九，在豆右，为三重。登一，在笾豆间。铏三，皆有柶，在登前。簠八、簋八，在笾豆二俎间，簠在左，簋在右。设炉炭于室户外，萧、蒿、稷、黍于其后。又设毛血盘、肝膋豆于室户外之左，稍前。设尊彝之位，每室斝彝一、黄彝一，皆有舟；着尊二，壶尊二，皆有罍，加勺羃，为酌尊。太尊二、山尊二、牺尊二、象尊二，皆有罍，加羃而不酌，俱北向西上。太常设七祀位于殿下横街之北次内，司命、〔户〕、中溜、门、行、厉、灶。又设配飨功臣位于横街之南次内，韩王赵普、周王曹彬位于横街之南道西，东向；太师薛居正、太师石熙载、郑王潘美位在其西；太师李沆、太师王旦、太师李继隆位又在其西；太师王曾、太师吕夷简、侍中曹暐位又于其西。又设司徒韩琦、太师曾公亮位于横街之南道东，西向；太师富弼位在其东；太师司马光位又在其东，太师(王)[韩]忠彦位又在其东，俱北向。皆席以蒲。太庙设神位版于座首。司尊彝设祭器，每位左二笾、右二豆；俎一，在笾豆前；簠一、簋一，在俎前，簠在左，簋在右；爵一次之；象尊一，在笾前，加羃。又设笾、豆、簠、簋各一，俎二，于每室及别庙馔幔内。内第三室以下并别庙笾、豆、簠、簋设于酒尊所。设进盘、匜、帨巾内侍位于皇帝版位之后，分左右。奉盘者北向，奉匜及执巾者南向。又设亚、终献盥洗爵洗于其位之北，盥洗在东，爵洗在西。罍在洗东，加勺；篚在洗西，南肆，实以巾，爵洗之篚则又实以爵。太官令盥洗于西阶下，七祀、配飨功臣献官盥洗各于神位之前。七(祝)[祀]及配飨功臣位前盥洗各一。罍巾、篚巾各设于左右，执罍者位于其后。飨日，未行事前，宫闱令开室，帅其属整拂神幄如常仪。司尊彝入设祭器，太府卿帅其属入陈币于篚。币以白。光禄卿帅其属入寔笾、豆、簠、簋。笾四行，以右为上。第一行，糗饵在前，粉(餐)[餈]次之；第二行，醴在前，蕡、白、黑、形盐、膴鲍、鱼鱐次之；第三行，干枣在前，湿枣、栗、湿桃、湿梅、干、榛实又次之；第四行，菱在前，芡、栗、鹿脯又次之。豆四行，以左为上。第一行，酏食在前，糁食次之；第二行，韭菹在前，醓醢、昌本、麋臡、菁菹、鹿臡、茆菹、麋臡又次之鹿醢：原作「粗醢」，据本书礼一七之三改。；第三行，葵菹在前，蠃醢、脾析、鹿醢、大蛤、蚳醢、豚拍、鱼醢又次之；第四行，芹葅在前，兔醢、深蒲、醢醓、菹、雁醢、笋菹、鱼醢又次之。簠实以稻、梁，粱在稻前。簋实以黍、稷，稷在黍前。登实以大羹。铏实以和羹，加毛滑。太官令帅其属入实(葅)[俎]。笾前之俎实以羊腥七体：两脾、两肩、两胁并脊，以两(体)[脾]在两端，两肩、两胁次之，脊在中。豆前之俎实以豕腥七体，其载如羊。豆右 
      
之俎九，为三重，以北为上。第一重实以〔羊〕、豕牲首各一。第二重，〔一〕实以羊腥肠、胃、肺，离肺在上端，刌肺三次(大)[之]，肠三、胃三又次之；一实豕腥肤九，横载。第三重，一实羊熟肠、胃、肺；一实以豕熟肤，其载如腥。皆羊在左，豕在右。良酝令帅其属入实彝及尊、罍。斝彝实以明水，黄彝实以郁鬯。着尊二，一实以元酒，一实醴齐，皇帝酌之。壶尊二，一实元酒，一实盎齐，亚、终献酌之。太尊二，一实泛齐，一实醴齐；山尊二，一实盎齐，一实醍齐；牺尊二，一实沈齐，一实事酒；象尊二，一实昔酒，一实清酒：并设而不酌。凡罍之实，各视其尊。又实七祀及配飨功臣位礼馔。每位左二笾，栗在前，鹿脯次之；右二豆，菁葅在前，鹿臡次之。俎实以羊、豕腥肉。簠实以稷，簋实以黍。爵一、象尊一，皆实以清酒。太常设烛于神位前。设行事、执事官揖位于东神门外，如省牲之位。设望瘗位于瘗坎之南，如省馔之位。仪鸾司设册幄于南神门外，随地之宜。飨前一日，学士院以祝册授通进司，进御书讫，降付尚书礼部。兵部设黄麾仗，自和宁门至太庙棂星门外。 
省牲器。仪注如绍兴十三年亲飨，唯旧用未后二刻扫除庙门外，陈设祭器、币篚，三刻省牲馔、鼎、镬、乐器等；今用其日质明。宫闱令帅其属扫除庙之内外。司尊彝帅执事者以祭器入设于位，凡祭器皆藉以席，又加巾、盖。太府卿入陈币于篚，告洁毕权彻。礼直官赞者分引大礼使以下并服常服诣东神门外省牲位，光禄卿、丞与执事者牵牲就位。礼(赞)[直]官赞揖，赞者引押乐太常卿入行乐架。凡亚、终献行事皆礼直官、太常博士引；大礼使、执政官及申涤濯官、受爵酒官、进爵官行事，皆礼直官引；余官皆赞者引。次引涤濯官及升自西阶涤濯，凡行事执事官升降皆自西阶，内应奉官并执事随应奉人各随应奉阶升降。次引申视涤濯官申视涤濯。执事者皆举羃曰「洁」，俱退复位。礼直官稍前曰：「告洁毕，请省牲。」前引(者)[省]牲官稍前省牲讫，退，复位。次引光禄卿出班巡牲一匜，西向躬曰「充」、曰「备」；次引光禄丞出班巡牲一匜，西向躬曰「绖」，俱复(官)[位]。礼直官稍前曰：「省牲讫，请就省馔位。」揖讫，引大礼〔使〕以下各就位。礼直官赞揖，有司省馔俱毕，礼直官赞「省牲毕」，揖讫，俱还斋所。光禄卿、丞及执事者以次牵牲诣厨授太官令。次引省鼎镬官诣厨省鼎(护)[镬]、视(灌)[濯]溉。次引实镬水官诣厨实镬水。次引增沃镬水官诣厨增沃镬水。协律郎展视乐器，乃还斋所。晡后一刻，太官令率宰人以鸾刀割牲，祝史各取毛血实于盘，又取膟膋实于登，俱置馔所，遂烹牲。宫闱令率其属扫除庙之内外。 
车驾自斋殿诣太庙。其日，文武侍祠、行事、执事、助祭官、宗室先诣太庙祠所，其从驾臣僚并服常服就次。有司进辇于斋殿，其从 
      
驾臣僚并俟从驾。次礼直官、宣赞舍人引礼部侍郎奏请中严，少顷，又奏外办。皇帝自内服履袍诣斋殿，即御座，鸣鞭，行门、禁卫、诸班、亲从等诸司祇应人员以下各自赞常起居。次知客省事以下、枢密都承旨以下、入内内侍省都知以下、带御器械官、应奉、祇应通侍大夫以下、武功大夫以下及干办库务文臣一班常起居，宣赞舍人赞从驾臣僚并常起居。凡起居者止奏圣躬万福。次管军、臣僚并常起居，该宣名即宣名。若得旨兑起居，更不起居，皇帝乘辇降自西阶，称警跸、侍卫如常仪。出和宁门，将至太庙，御史台、合门分引文武助祭官、宗室，礼直官、赞者引行事、执事官，俱诣庙棂星门外立班，再拜奉迎讫，退。内已奏起居，止奏圣躬万福。皇帝乘辇入棂星门，至大次，侍卫如常仪。皇帝降辇入大次，帘降，舍人、承旨敕群官各还次，以俟立班行礼。 
