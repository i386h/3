<!-- { "loadSidebar": true } -->
司，用有额上供和买银四十万两到阙应用。」诏逐路共买发银二十万两，内江东路九万，荆湖南路六万，福建路五万。仍限今年五月末到京。 
三月十九日，诏：「诸路 刷今年大礼合用金银钱帛等，或擅行支用，依擅支朝廷封桩钱物法加一等，不以去官、赦降原减。」 
八月二十三日，端明殿学士黄巘厚言：「 刷到诸路合起钱物桩办大礼赏给数目：江浙、淮南、福建路，计都钱二十万四千六百九十八贯，金三百七十一两八钱，银一十九万二千四百一两，紬一十四万二千六百六十二匹，绢四十万八千四百一十匹，绫一千五百四十匹，罗五万五千二百四十匹，丝六万二千三十一(匹)[两]，绵七十万五千七十九两，布二十疋」。诏行下诸路监司、郡守，催督起发。 
绍兴元年二月六日，诏：「今岁大礼，江南东西路、福建、荆湖东西路，各令提点刑狱司躬亲诣所部州县 刷应干合起金银钱帛，疾速计纲起发，限七月以前到行在左藏库送纳。」从户部侍郎孟庾之请也。 
七日，诏：「今岁明堂赏给，令户部限十日条具诸司今岁并以应未起钱物，合以何窠名、若干数目桩充赏给，开具申尚书省置籍。今后起到合充赏给钱物，郊时申赏勾销。仍令本省不时督责户部，如起发(远)[违]慢去处，令户部按劾闻奏，重行贬黜。户部有失按劾，尚书省觉察取旨。」 
十三日，户部侍郎孟庾言：「大礼赏赐金银钱帛等， 
      
乞转委诸路交通并本路转运使副同共计置，并限今年七月终起发到行在送纳。限满，具逐州军已纳到钱物，从户部比较。最多去处官吏，乞行推恩；(远)[违]慢数少，乞行黜责。」从之。 
六月二十五日，户部言：「据诸路粮料院申，大礼礼毕支赐，本院自来执用宣和重修大礼令格。其上件令格，昨为扬州渡江散失，今批录到大观重修大礼令格，来执使行执用此句文字似有误，或当作「未许便行执用。」，乞朝廷详酌，降付本部遵执，参照前次大礼合支数目，逐旋申请施行。」诏依大观格支赐，如有该载不尽处，令户部参酌比拟，申尚书省。 
四年二月十九日，户部尚书黄叔敖等言：「检会前例，越州榷货(物)[务]都茶场应收到钱物，并桩充大礼使用。今年大礼，仍欲将都茶场见在及以后收到钱物，依例收桩准备，至日遣给。」从之。 
六月二十九日，诏：「应诸军班直大礼赏给等，并(尊)[遵]用自京抄录到政和间御笔修定条格令式，并礼毕赐外路诸军赏给格全文施行。」 
七月四日，荆湖南路转运司言：「本路安抚司见屯大军，所管统制、统领、将佐、使臣、 用、民兵民兵：原倒，据后文所述乙。、水军等通计二万一千七百余人，该遇大礼，合支赏给，未有降到逐等则例。」户部勘当，官员、使臣、将佐大礼赏给，外路不合支破。其民兵、 用遇大礼，为条格别无赏给则例，行在申降到指挥，民兵支犒设钱一贯， 用支钱二百。其军兵将校，近 
      
据湖南安抚司使申会到，各以三贯约支。如系三贯以下则例之人，乞(昭)[照]应条格则例支给；如系三贯以上军兵，乞权以前次体例支给。从之。 
八月二十二日，户部侍郎梁汝嘉言：「绍兴元年大礼七分折色，以当时价纽计，共一百三十一万余贯。今年大礼若五分折色，以今日价纽计，共一百六十三万余贯。以物价纽计，并无亏损。」从之。 
九月九日，户部侍郎梁汝嘉言：「将来大礼，除已降指挥宰执、百官、诸司等给赐并权行住支外，有内外马步诸军，并合依赦赏给。今将绍兴元年比例措置下项：应行在殿前、马步军诸班(值)[直]宿卫亲兵、御前忠佐忠锐将兵，及神武右军、中军等，并系卫扈车驾行礼人，依在京例赏给。绍兴元年六万三千余人，赏给三分见钱，七分折支。将见钱并折支约当年在市价纽计，共约支过一百五十六万六千二百八十余贯。今年七万二千八日余人，赏给欲五分见钱，五分折支。将见钱并折支在市价纽计，共约支钱二百三十一万二千五百余贯。应在外诸军，前次赏给例各不同。绍兴元年，刘光世军支过见钱七万三千四百余贯，岳飞军支过见钱一万五千六百余贯。今年在外诸军，欲依光世先来已得指挥，并依忠顺军增倍赏给。刘光世、韩世忠、岳飞、王燮四军共一十二万一千六百余人，赏给约支见钱二十八万六百余贯。总计绍兴元年支过内外诸军见钱、折支共一百六十余万贯，今约支内外诸军见钱、折支共二百五十九万余贯。」诏增一分折支。十七日，诏特依旧例七分折支，三分见钱。 
同日，户部言：「大礼，内外诸军依赦赏给。本部先于浙西池州、江州、吉州各已桩管钱数，理合专委官主管给散。浙西欲委金部郎官，江东、江西、 
      
湖南欲委漕臣。如钱不足，许于管下不以有无违碍，应诸司、朝廷封桩不封桩、系省不系省钱内，取拨帖数支给。若有剩数，仍旧桩管。开具已支人数、职次、钱数帐状申尚书省。」从之。 
十八日，左藏东西两库言：「将来明堂大礼毕，给赐诸军班等赏给，欲分三日遣给。」从之。 
七年正月二十一日，尚书省言；「大礼赏给，自军兴以来，循例行(行)[在]左军兵依旧例以分数折支，其在外屯驻诸军并依高阳关忠顺则例支给见钱。较之今日利害，轻重大段未伦。且如在外屯驻军兵屏捍外寇，事体为重，其所得赏给反轻；在内军兵役使优轻，赏给反重。若不随时措置，终恐未协。」诏内外诸军今年大礼合得赏给，并照高阳关忠顺则例，令户部酌度增减，并行一等支给。 
九月二十二日，明堂大礼赦：「应士庶男子、妇人九十以上者，递加恩锡。仍令户部勘会则例，疾速下所在州县就赐，〔毋〕或呼召，以致烦劳。」 
同日，明堂大礼赦：「应文武升朝官以上致仕者，赐束帛、羊酒有差。内曾任太中大夫、观察使以上官，仍从优异。」 
二十二年十一月十二日，同知大宗正事士籛言大宗正事：原作「太正士」，据《建炎要录》卷一八○改补。：「行在南班宗室日奉朝参，已得指挥，应住支旧请给、支赐全行支破。今行司南班宗室遥郡防御使至大将军一十员，差郊祀大礼行事，已到行在赴朝参。缘逐官被差郊祀大礼行事，若稍有不谨，与行在南班宗室被差责任一同，其礼毕支赐赏给，欲 
      
乞依行在南班宗室已得指挥，依旧格全行支破。」从之。 
二十八年十一月六日，辅臣言：「近降指挥，蠲放苏、湖、常三州被水下户积欠二税，已捐内帑钱补足大农岁计，以宽民力。今大礼金银钱帛，又准处分令减半供进，恐锡赉之间，或不足用。」上曰：「大礼支费，朕先半年裁为定格，无分毫滥予，比减前郊一半，何患不足 」 
九日，户部言：「郊祀礼成，赐行在诸军班直等全分赏给，比照前郊例卷，将官库所有绫、罗、紬、绢、丝、绵、钱、粮等，以三分见钱，七分依立定价折支则例，自一百五十贯以下至一贯文，例计三十等。内有正身合支半分赏给之人，于今来全分中减半勘支。其诸路差来行在将官，并在营家口半分赏给家口：原作「家亡」，文意不通，据本卷二四页「十月八日」条同类文字改。，计二十九等。内有正身合支全分赏给之人，今将两半分合为全分勘支。」从之。 
十六日，诏华容军承宣使士洪士：原作「十」，据《建炎要录》卷一七五改。
，为病不曾差赴郊祀行事，可特与减半支赐。 
三十一年九月五日，华容军承宣使士洪、蕲州防御使士豢、眉州防御使权知濮安懿王园令士程、和州防御使士石、草(工)[土]士穆、士秀言：「并系绍兴府置司宗室，家贫累重，俸给微薄，养赡不给。今年明堂大礼大臣摄事，皆不及被差。昨降指挥，大礼毕锡予宗室，自节度使至将军各减三分之一；又绍兴十八年大礼毕，士洪不差行事，尚蒙圣慈依绍兴十三年立定旨挥减半给赐。乞降睿旨施行。」诏依所乞，内士穆、士秀依居厚例支。 
      
二十三日，皇侄武康军节度使、开府仪同三司、判大宗正事、恩平郡王璩言：「明堂礼成，见居绍兴府、知宗正事士籛等各已蒙赏赉，依旧例三分减一支给，独臣未受庆赏，乞依格例支破。」从之。 
孝宗隆兴二年二月二十一日，诏：「大礼赏给，行事、执事缘祀事差委官，可照应绍兴二十八年已支则例。内宰执、宗室应文武官一百匹两已上，权令减三分之二，余悉减半。五匹两而下许令全支。内侍官银、绢并权减半支破。」干道三年并同此制。 
同日，户部状：「大礼赏给，内除系军人依已降指挥依旧外，其逐处公吏支赐皆不及五十匹两以上。今乞行下粮料院，照应逐次大礼批放则例，将见钱并银绢并权行减半。」从之。 
干道元年正月一日，大礼赦：「应士庶男子、妇人年九十以上，与依格给赐束帛等，令户部速下所在州县就赐，不得追扰。仍仰监司检察，具就赐过人数、物色名件以闻。」三年十一月二日赦、六年十一月六日赦、九年十一月九日赦并同。 
二月二十五日，臣僚言：「检准隆兴二年二月指挥，大礼支赐自宰执、宗室应文武官权减三分之二，余悉减半。行在奉朝请南班官，依已降指挥三分减二。所有在外南班宗室，若不曾赴行在差充行事、执事，其支赐即不合批。今据士洪奏：『昨于绍兴三十一年该遇明堂礼，已放行支请。今来宗室不行事士谙等已蒙支赐了当，乞依士谙例 
      
放行。』契勘士洪昨于绍兴三十一年系在行在，故有支赐，今于绍兴府居住，不曾陪祠，难以引用为例。欲望特寝所降指挥，庶合公议。」从之。 
十月八日，户部奏：「契勘大礼毕赐诸路差来行在诸军并在营家口半分赏给，依例合预行攒造进呈。本部今比照前次大礼赏给例卷，将官库所有绫、罗、绢、紬、丝、绵、粮、钱等以三分见钱，七分依立定价直折支，以多补少，逐一攒算到合依则例，自一百五十贯已下至一贯文计二十九等。内有正身合支全分赏给之人，将今来两半分合为全分批勘支给。今次大礼，行在诸军等赏给例卷二件，今照得与前郊本部例卷已支物色内有折支不同，送部子细参照。本部契勘，今年郊祀赏给例卷则例并同外，所有折支名色内丝帛并紬，取会到粮料院见今放三衙诸军人数、职次，将已桩数目依指挥品搭，以多补少攒造，合依今来已奏例卷则例支给，即无差互。」从之。 
六年十一月十九日，诏：「郊祀大礼赏给，内宰执依自陈本格减半外，行事、执事缘祀事差委官，并依本格全支一次。」九年并同此制。 
