<!-- { "loadSidebar": true } -->
宣和二年九月四日，诏：「给地(收)[牧]马，议者本以蕃息国马为言。今诸路倒失，率以千计，自行法至今，即无申到出驹匹数。岁縻激赏，既已浩瀚，马户辄蠲租税科差，致赋役日益不均。因缘搔扰，为害不一。所有政和二年十二月以后给地牧马条法，可更不施行。民户见养官马，令枢密院相度拘收，支填见今(关)[阙]马禁军。仍令逐路守臣兵官专一钤束应租佃牧地及置监去处，并如旧制。内牧地先问旧佃人，如不愿佃，即令见佃人依旧法租佃；又不愿，即依条别召人承佃。应合措置事件，逐路提刑司措置以闻。」 
二十二日，兵部奏：「召人养马，系自政和二年十二月二十五日推行。当时只管同州沙苑监、东平府东平监。至政和三年四月内，因废罢东平监一所。今承指挥，置监去处，并如旧制。窃虑合以政和二年十二月未行给地养马旧制置监去处施行。」诏复置东平府东平监，余依兵部所申。 
六年九月八日，中书省言：「河北西路提点刑狱司申：奉圣旨，给地牧马路分劝诱召人养马。自降指挥至今年三月终，召养数多去处牧马官吏，宜与旌赏。州府官通所管县分及一千匹以上，县官及三百匹以上，并各与转一官；六百匹以上，各更减三年磨勘。令提点刑狱司保明合该赏官吏职位姓名申。以上《续国朝会要》 
高宗绍兴十七年五月一日，上谓辅臣曰：「川、广骒马自来付王胜军，可令镇江府、(进)[淮]南运司标拨官地美水草处放牧。数年间，便见蕃息。此在军政所当留意。」 
十九年三月二十三日，宰执进呈牧马赏罚格，上曰：「牧马孳生，为利甚博。朕于近地亲令牧养，今已见效。每岁进呈马驹，皆是好马。若得万匹，分与诸库牧养，数年间便可济用。既免纲马远来死损，又无官兵赏给之费。」以上《中兴会要》 
绍兴三十二年九月三日，孝宗即位未改元。诏御马院放牧马草地，除承买承佃并系官地并依旧存留外，应侵占(盐)[监]地民产、寺观等业，并取干照，日下给还，勿纵官吏因事苛扰。 
孝宗隆兴元年五月十四日，都督江淮军马张浚言：「殿前步军司诸军战马，见在湖秀州等处牧放。缘淮甸水草利便，望并发遣前来，就扬州牧放。」诏除未出戍诸军战马外，余从之。 
十二(年)[月]三十日，诏汉阳军牧发马监，委本军知军选择宽广平易好水草处充牧放之地。 
干道四年七月十六日，诏差左亲卫上将军王权往淮西，与淮南运副沈复、权发遣和州胡昉同措置不系民田荒坡水草地，牧养御前驹马。其后权等言：「相见到和州含山县东十家亭西地名乌土冲一段约十余顷，并系荒坡草地，可作监地。内止有营田陆地五十亩。迄西至昭关，约二十余里，可作牧马放场。东南至沥胡草荡约五里，监地前有华阳洞，涧水通流，亦可以用船般运马草。含山县西地名天公榣一段，约五顷，可作马监。迤西至昭关，约十余里，可作牧马放场。东至县河二里及至沥〔胡〕草荡二十里，可以用船般去马草。上(顷)[项]田段，并不系民田。于内山冲有零小熟田，妨碍牧放往来路径去处，共约计有民田二顷有余。如措置马监日，即乞依市价收买，作牧马往来路径。」诏令淮西转运司将相视到条段，尽行从实打量，标立界至。内民田估价承买，并拨与御前马院。仍令所属州县照管，勿令侵占，不得因事苛扰。 
五年二月四日，诏令殿前马步军司各差统制官一员，前去建康府，同江东帅、漕臣于本府近便宽闲去处踏逐牧放马五千匹并牧马官兵寨屋地段，措置修益。所有永丰圩收到稻谷，令淮西总(令)[领]所桩管。 
六年九月八日，枢密院勘会：「三(卫)[衙]战马，见于浙西州军牧放。缘地气卑湿，并喂饲茭草，多致病瘦。已降指挥，令就移前去建康府，就水草丰美去处牧放。所有三衙日后取到纲马，理合一体。」诏令三衙行下取马官并关牒沿路州军，取径路前去建康府，委统领同统制官审验印烙，日下放行草料，交付逐司牧马官，如法养喂。其赏罚，并依纲马到建康府体例施行。仍具收到马毛色、尺寸、齿岁数目，申枢密院。 
七年正月二十四日，诏令张松将三衙牧放马候青草月分，分拨往逐内殿前司、杨州马军司、和州步军司、六合县一带，就青牧养。 
同日，主管殿前司公事王琪言：「本司诸军战马〔共〕四千八百余匹，日食草数浩瀚。其建康府界多是沙田，民产芦荡菜园，少有湖泺出草去处。伏见扬州至高邮军邵百镇一带，多是湖荡茭草茂盛去处茭：原作「菱」，据本卷兵二一之一四同奏改。，望将二千五百匹改移前去扬州牧养。」从之。 
二月十三日，主管侍卫步军司公事王友直言：「本司依已降指挥，牧马于六合县，就青牧养。照得六合县一带平陆熟田，即无草荡，今见得真州管下团二带巾颇有青草二带巾：疑有误。，水路便于般刈，与六合县相支不远。乞改拨三两军就真州牧放。团窝至扬州二十余里，窃虑殿前司及镇江牧放人兵前来界内打刈青草，别致争竞。乞令总领所委官同镇(州)[江]摽拨，立定界至。」从之。 
六月一日，镇江府驻札御前诸军都统制成闵言：「镇江府艰得草地，乞发战马七百一十六匹、马军并傔兵等共一千二十人，前去扬州就草地(收)[牧]养。」从之。 
九年六月二十一日，马军司言：「本司诸军官马未起发往建康府日，逐年于姑城牧放。今来步军司指占，牧放纲马。缘本司别无所种草地，望下两浙转运，将元本司西溪所置草地尽数拨还。」诏令两浙转运司将权借拨与步军司草荡地内摽拨千亩，毋令互有争讼。已上《干道会要》。
 兵 宋会要辑稿 兵二一 凉 棚 
凉棚
太祖建隆四年五月，诏诸州有战马凉棚露井，并令本县官管勾。 
真宗景德二年二月按《长编》卷五九，此条系于三月一日。，诏河北诸州牧马凉棚乏材木者，当以闲散官廨军营及伐官木充用。不足，即市木以充，不得率民及伐其园林。先是，转运司上言当赋棚木于民，真宗曰：「河朔戎寇之后，民力凋弊，不可辄有赋率。又屯兵多罢，战马太半归河南，不须广有营葺。」故有是诏。 
三年八月，提点府界凌策言：「中牟县今年计度增修马棚二十七。去年牧马，止用棚十一。望下监牧，来年定合用棚数修盖，庶无枉费。」从之。 
四年四月，诏：「闻郓州科率马棚大木于民，而掌纳者复多选退。遣使罢其事，仍劾官吏擅赋之罪。」 
天禧元年五月，群牧司言：「赞〔善〕大夫傅蒙请于邢州鹿县南漳河长卢渡造桥，以便放牧。今检本渡课利钱岁止五六十千，望废渡造桥。」从之。 
仁宗庆历八年十月二十六日，开封府界提点诸县镇公事李舜元言：「府界一十三县，牧马棚计一百二十六座。每春初，计料修盖，于乡村等人户税钱上预先科配椽箔材料等，令本户送纳，百姓縻费甚大。追呼催督，搔扰不绝。诸县据逐棚井，便一例修盖。及致人马到棚，内有差出军分不来牧放，虚开棚井十有四五，经夏风雨，复为损坏。臣欲乞今后每遇年终，令诸县行移公文，计会殿前马步军司，取索合要棚井数目，候见的确军分，将在县马棚，相度地势高原水草近便者，速行添修，准备人马到棚。其余更不检计修盖，免致枉费财用，疲困民力。」诏送开封府殿前马步军司。 
神宗熙宁元年四月八日， 牧判官李端卿言：「旧条：内外坊监委使臣与县官等，用杂使官钱收买青白杨榆，遶棚界至栽种。欲乞立定赏罚，递相交割。如青活及万数，与理劳绩。如依前不切用心，其点检官员并本监使臣，并以违制论。其监牧提点等司不实，亦乞重行朝典。」从之。 
诸监牧地，甚有难置棚井之处，欲乞委自本司擘画，召民耕佃。其钱只得收买马种孳生。」诏令施行，以试一岁之效。 二年十二月四日，权河北监牧使崔台符言：「伏 
三年十一月二十二日，诏司农寺、开封府中牟县马棚十七座，召侧近人户三两名看管，许于放牧地耕种上等田三两顷，免纳租课。岁令栽植榆柳，以备棚材。第四等以下，与免本等差役。今后更不以税户棚子祇应。
 兵 宋会要辑稿 兵二二 买 马 
宋会要辑稿 兵二二

买马
太宗太平兴国四年，诏市吏民马十七万匹，以备征讨。 
六年十二月，诏：「岁于边郡市马，偿以善价。内属戎人驱马诣阙下者，悉令县次续食以优之。如闻富人皆私市之，致战骑多阙。自今一切禁之，违者许相告发。每匹赏钱十万，私市者论其罪。中外官犯者，所在以闻。」 
八年十二月，诏：「先是，禁民于沿边诸郡私市马，及戎人卖马入官取其良而弃驽者。又民不敢私市，使往来死于道者众；戎人少利，国马无以充旧贯。自今边郡吏谨视马之良驽，驽者刻毛以记，许民市，庶羌戎获利而岁驱马通(阙)[关]市，有以补战骑之阙焉。」 
雍熙四年五月，以北虏未平，方资战骑，分遣使臣收买京城及诸道私家所畜之马。凡胜衣甲者，三等定价，颇优以市之。次弱者不取，有逸 驵骏不拘常价，皆厚给其直。 
真宗咸平六年二月二日，泾原路总管陈兴言陈兴：原作「陈与」，据《长编》卷五四、《宋史》卷二七九本传改。：「渭州镇戎军皆置市马务。然镇戎所须钱帛，皆自渭州辇置。乞废镇戎军市马务为便。」帝曰：「朝廷比置镇戎军，劳费守戍者，盖亦欲通戎人卖马之路。今遽废之，恐部族惑于闻听。令但存之，徐为制置。若渭州优其价直，即戎人皆来渭州，自然免运送钱帛之费，而且无废镇戎买马之名。」 
三月，夔州路转运使丁谓言黔南蛮族颇有善马，请致馆设，给缗帛，每岁收市。从之。 
七月，诏陕西振武兵依河东广锐例，官给直以市战马。广锐兵官给中金以充马价，相与立社，马死则共市而补之。振武兵愿从其例，因而许焉。 
景德二年正月，诏：「沿边诸州所市战马、旧自三岁至十七岁者，官悉取之。自今只市四岁至十三岁者，余勿禁。」 
天禧元年八月四日，诏：「戎州市得夷人马，旧送遂州拣选。自今有小弱不任支配者，委峡路钤辖司估其直出卖。」 
大中祥符四年七月一日， 牧制置司言：「西路沿边州军所卖马价益高，但欲岁增其数，而多有不任披甲者。望诸州不须增多，但是良马，本司便不比较。」从之。《续资治通鉴长编》、《真宗帝纪》：大中祥符八年七月乙丑，禁河北、河东、陕西缘边部署、钤辖、都监、知州等私买军衣绢染彩，博市府州蕃马。 
