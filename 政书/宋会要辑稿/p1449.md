<!-- { "loadSidebar": true } -->
十八日，知制诰钱公辅同详 
     
定差役利害。 
二年二月二十七日，以知枢密院事陈升之、参知政事王安石同制置三司条例。其后，升之请并制置条例司归中书户房，安石以为今中书事猥积迟留，恐并制置留滞，固请俟差役常平事毕。 
三月十一日，上曰：「近阅内藏库奏，外州有遣衙前一人专纳金七钱者。」咤言衙前伤农，令制置三司条例司讲求利害立法。 
四月二十一日，命权荆湖北路转运判官刘彝、通判府州谢卿材、河北转运司勾当公事王广廉、知安远县侯淑献、著作郎程颢、知开封府仓曹参军卢秉、许州司理参军王汝翼、权兴化军判官监建州买纳茶场曾伉八人，于诸路相度农田水利、税赋科率、徭役利害。从制置条例司请么。 
六月七日，制置三司条例司言：「陛下临御以来，深诏四方，博求农田利害。其间虽有应令，大抵皆毛举细故，未见有能条具本末、灼然可致实效者。盖徭役之事，所在异宜，不可通以一法，非按视省访，则不足以知其详。乞下诸路转运司，令各具本路农田、徭役利害闻奏，降付本司看详施行。」从之。 
九月，制置三司条例司言：「近诏置京东等路常平广惠仓，欲量逐路钱物多少，选官分诣提举。」诏差官充逐路提举常平广惠仓，兼管勾农田水利差役事。所遣官，详见《职官 提举常平农田水利差役门》。 
三年五月十七日，制置三司条例司言：「常平新法，宜付司农寺选官主判，兼领田役水 
     
利事。」乃命太子中允、集贤校理吕惠卿同判司农寺。 
八月三日，诏司农寺增置寺丞一人。以吕惠卿奏「农田水利差役举，应接条目已多」故么。 
二十七日，诏司农寺每岁终，具天下差役更改过若干、宽减若干民力以闻。 
十一月二十八日，诏曰：「夫天下之役，常困吾民，至使流离饥寒而不能以自存，岂朕为民父母之意哉!吾诏书数下，欲宽其役，而事未兴，是吏奉吾诏不勤，而察民未深么。今梓州路独能兴民之利而去其害，欲功之赏，朕何爱焉!其转运使韩等，已降 书奖谕，仍各赐帛二百。」以中书言：「本司奏，本路团并陆路纲运共减一百三十八纲，并减定本路诸州、军、监远近接送牙前，及减罢押纲随送得替官员衙前共二百八十三人纲：原作「网」，据本书食货六六之三三改。，及省诸州、军、监、县差役公人共五百一人。兼点检梓、遂州等处自来公使厨库牙前倍费钱物，最为侵刻，若不改更，即今后投名衙前各不愿充役。乞行裁减，上体陛下爱恤百姓之意。率先诸路，讲求利害公忠之实。乞特功奖谕。」故降是诏。其所减衙前及纲运并差官复位牙簿事纲：原作「网」，据本书食货六六之三五改。，仍依奏施行。 
四年四月二日，诏罢章惇相度夔州路差役。先是，遣惇乘驿，同夔州路转运司经制渝州夷贼，惇言：「经制渝州夷贼疆土疆：原作「强」，据本书食货六六之三五改。，难遍历诸州。欲止以渝州役事立定条约，推行于一路。」上批：「诸州役事不同，难止用一法。」故罢之。 
同日，司农寺言：「开封府界诸县民岁纳役钱，其乡村第四等以下并 
     
免。如非单丁，即与第五等轮差壮丁。」从之。 
五月十六日，司农寺及开封府界提举常平司言：「有畿内百姓未知新法之意，见逐乡大户言等第出助役钱多，愿依旧充役。」诏司农寺令诸县晓谕，如有不愿纳钱之人，除从来不当役年月令依条认本等役，候年月至，则赴官充役，更不令纳役钱。又奏：「乞差府界提点司官分诣诸县，同造五等簿，升降民户。如敢将四等以下户升于三等，致人披诉披：原作「被」，据本书食货六六之三五改。，其当职官吏并从违制，不以赦降原免。」从之。 
七月六日，诏御史中丞杨绘、御史刘挚分析所奏差役利害以闻。先是，绘言：「臣非不知助役之法乃陛下悯差役之不均，欲平一之，使民宅于大均之域。或有羡余，即以待水旱之岁。然闻干其任者，唯务敛之多而行之峻，致天下不尽晓朝廷之意，将以为率其剩者而官取之么。两浙提点刑狱王廷老，当即其人。 廷：原作「庭」，据《宋史》卷三四○《刘挚传》改。下同。按下文熙宁八年二月条及《栝苍金石志》卷四、《宋史》卷三二○《王古传》，熙宁中有两浙转运使王廷老，字伯、提举常平仓张靓，科两浙一路役钱至七十万，至有一户出三百千至：原作「止」，据本书食货六六之三五改。。民皆谓供一岁役钱之外，剩数几半。虽司农寺未即从，然民间咸谓廷老必赏之以本路或邻路监司，靓必以餐职或检正检：原作「监」，据本书食货六六之三五改。。此必咤取数之多而谤议兴么。乞裁损行下，以安民心。」又言：「东明等县百姓至千百人诣开封府诉超升等第第：原脱，据本书食货六六之三五补。、出助役钱事，本府不受。百姓既无所诉，遂突入王安石私第。安石谕之此事相府不知，当与指挥，不令升等，仍问汝等知县知否 皆云不知。又诣御史台，臣以本台无例 
     
收接诉状，谕令散去。退而访问，乃司农寺不依诸县元定户等，却以见管户口，量等第均定助役钱数付诸县，各令管认，升降户等，别造簿籍，前农务而毕。臣切谓凡等第升降，盖视人家产高下，须自下而上，乃得其实。今乃自司农寺先画数，令本县依数定簿，岂得民心甘服哉 京畿者，天下之根本，不可不关圣虑。措置民事，必自州及县，岂有文移下县，州府不知之理 此乃司农寺自知所行于理未安，故不报府，直下诸县，欲其畏威，不敢异议。若关京尹，或致争执，所以不顾事体如此。又今已是农月，如何于农务前毕，欲随夏税起催乎 臣又闻中书遣娉迪、张景温体量不愿出钱之民。臣恐不愿出钱者欲困以重役，如此威胁，谁敢不从 」又言：「闻府界提点司以畿县百姓入京诉等第助役事，东明县民最多，咤欲举劾知县贾藩。今若东明百姓来诉则罪知县，臣恐畿县令、佐惩创其事，先威以严刑，胁以利害，俾民不敢复诉。壅塞民言，得为便乎 况陛下已诏东明等县不得升等，及取情愿，若非百姓来诉，何凭有此诏乎 而反捃摭知县，何么 」又言：「助役之法，朝廷之意甚善，其法亦甚均，但亦有难行之说。臣愿献其否以成其可，去其害以成其利。假如民田有多至百顷者，少至三顷者，皆为第一等，百顷之与三顷，已三十倍矣，而役则同焉。今若均出钱以顾役，则百顷者其出钱必三十倍于三顷者矣，况 
     
永无影射之讼乎影：原作「决」，据《长编》卷二二四改。!此其利么。然难行之说亦有五：民难得钱，一么；近边州军奸细难防，二么；逐处田税多少不同，三么；耆长雇人则盗贼难止，四么；专典雇人则失陷官物，五么。先乞议防此五害，然后着为定制。仍乞诫励司农寺无欲速就以祈恩赏，提举司无得多取于民以自为功。」挚言：「陛下忧悯元元，谓天下役法么失其平，故慨然有意大均之么。然有司建议立法，颇未有上副旨意而下协人情者。其法曰率钱助役，官自雇人。臣谓其事不可胜言，而略陈其十害：天下户籍，均为五等，凡户之虚实，役之重轻，类皆不同。今敛钱用等以为率，则非一法之所能齐。若随其田业腴瘠，咤其所宜，一州一县、一乡一家，各自立法，则纷错散殊，何所总统 其害一么。新法患等籍之不得其实，故令品量物力，别立等第，以定钱数。然旧籍既可不信，则今之品量，何以得其无失 其害二么。上户常少，中、下之户常多。上户之役数而重，故或以今之助钱为幸；下户之役简而轻，故皆以今之助钱为不幸。优富苦贫，非法之意，其害三么。新法所以品量立等，不取旧簿者，意欲多得雇钱，患上户之寡，故临时登降，升补高等，以充足配钱之数，疲匮之人，何以堪命 近日府界其事已验，其害四么。岁有丰凶丰；原作「豊」，据本书食货六六之三四改。，而役人有定数，助不可阙，则助钱非若赋税有倚阁减放之期，其害五么。农人唯有丝绢麦粟之类，而助法皆用见钱， 
     
故须随时货易，逼于期会，价必大贱。借使许令以物代钱，亦复有退拣壅滞及寅缘乞索之患拣：原作「简」，据《长编》卷二二四改。，其害六么。两税及科买贷责，色目已多，使常无凶灾，犹病不能毕公私之费，及起庸钱，竭其所有，恐人无有悦而愿为农者，其害七么。徼幸之人，又能寅缘法意。如近日两浙科一倍钱数，欲自以为功，而使国家受聚敛之怨，其害八么。乡、县定差，循环相代，上等大役至速者，犹须十余年而一及之，至于下役，则一二十年乃复一差。今使 出缗钱，官自召雇，雇直轻则法或不行，重之则民不堪命，其害九么。夫役人必用乡户，盖有常产则自重，性愚实则罕欺。今既雇募，恐止得轻猾游浪奸伪之人，其害十么。天下差役，莫重于衙前。今司农新法，乡户衙前更不差，其长名人，并听依旧以天下官自卖酒税坊场并州县坊郭人户助役钱数以酬其重难。臣谓此法有若可行，然坊郭十等户自来以承应官中配卖科率，亦难使之均出助钱外，场务给衙前对折役过分数，多估价不尽，亏官实数。今既官自拘收，以私价召卖，则所入固多。乞陛下以此一法诏有司讲求其详，则其它役法更革无难矣。助役之法，望一切寝议。」至是，检正中书五房公事、同判司农寺曾布言：「臣伏见言事官屡以近日所议差役新法未便，议论纷纭，多失利害之实。窃以朝廷议更差役之法，志于便民，故虽遣使四方虽：原作「难」，据《长编》卷二二五改。，询求利害。而畿甸之事至 
     
近而易讲，所遣之官论议措置，条畅明白，多可行者。及至成书，则付之司农，使与开封提点司集议已，又牓之诸县，凡民所未便，皆得自陈。此可谓详且尽矣。臣蹑言者之言，皆臣所未谕，岂蔽于理而未之思乎 抑其中有所徇，而其言不能无偏乎 畿内上等人户，尽罢昔日衙前之役，故今所输钱今：原作「令」，据本书食货六六之三六改。，其费十减四五；中等人户，旧充弓手、手力、承符、户长之类，今使上等及坊郭、寺蹑、单丁、官户皆出钱以助之，其费十减六七；下等人户，尽除前日冗役而专充壮丁，且不输一钱，故其费十减八九。言者则或以谓凌虐赤子，或以谓朝廷受聚敛之谤。今输钱免役，使之安生乐业，终身不知有前日之患么。言者则以谓起纳庸钱，则人无悦为农者。上户所减之费少，下户所减之费多，言者则以谓上户以为幸以为：原脱「以」，据《长编》卷二二五补。，下户以为不幸。今量其物力，使等第输钱，逐等之中，又别为三
