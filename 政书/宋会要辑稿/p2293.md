<!-- { "loadSidebar": true } -->
损不多。傥遇阙守，则以通摄，不必邻郡差官。」从之。 
三十一年六月二十四日，吏部言：「京西南路安抚、转运、提刑、提举常平茶盐司奏：通化军判官元系兼司法，今来改置签判，有司法令职事，欲依判官例令签判带行兼管。」从之。 
孝宗隆兴元年十月三十日，四川安抚制置等司奏；「仙井监已复还州额，知州合自朝廷差除，其军事判官乞依忠州等例，改为签书判官厅公事。」本部勘当，欲依所乞。从之。 
二年二月十日，梅州言：「右宣教郎、梅州签判黄民瞻乞参照钦、廉州签判任满赏格修立施行。」吏部照得梅州签判系承绍兴三十一年指挥创置窠阙，欲乞参照本州岛推官等任满合得赏格，比类与减二年磨勘，占射差遣一次，修立成法施行。从之。 
干道元年二月十五日，潼川府路兵马钤辖、转运、提刑司申：「普州系选人充判官，缘遇守臣有阙，若候选差邻郡通判权摄，所差官未到间，郡(东)[事]委有妨阙。乞依诸州无通判处改差签判。」吏部勘当，欲依所申。从之。 
三年十二月一日，广南西路转运司申：「建武军、象、梧、浔、柳、贵、化州通判阙，并无京朝官愿就，乞注职官资序人一次。」诏令吏部行下本司，将逐州军签判阙如无应格人愿，令职官兼权。 
十六日，权发遣和州胡昉奏：「本州岛判官系是江淮宣抚司一时奏辟，即无承受专降复置指挥明文，兼无为、安丰军判官职事见系录参兼管，今来欲乞将判官窠阙依 
      
旧省罢，令录参兼管。」从之。 
五年九月二十五日，利州路安抚、提刑、转运司奏：「据剑州元系军事州，今上皇帝旧额藩邸，已准推恩升为普安军，今是节镇，乞将军事推官员阙改作普安军剑州节度推官。」从之。 
七年二月十九日，诏龙州见任签判窠阙改作职官。 
十一月二十七日，淮西路安抚、提刑、淮南路转运司奏：逐州乞复置，和州判官一员兼司法，光州节推一员兼支使。并从之，令吏部使阙。 
淳熙元年十二月六日，诏濠州复置军事推官一员，以淮西诸司言「本州岛极边，自省罢幕职，官阙事废」故也。 
二年十二月二十五日，诏邵州许添置军事判官一员，同推官分管签厅当直司职事。以守臣丁雄飞言「签厅止有推官一员，且无司户，乞依衡、永州例，添差判官或司户一员」故也。 
四年二月二十三日，诏荆南府依旧为江陵府，签判节度推官以荆南(繁)[系]衔。吏部侍郎周必大言：「选人有两使职官，如节度推、判官合从军额，察推及支使则从州府史。姑以行朝言之，宁海是军名，凡签判及节推则以宁海军入衔；临安是府名，凡察推、支使则以临安府入衔。此定制也。近有从事郎李敏用归正恩例添差荆南节度推官，合从军额，其奏钞内却带『荆南府』三字。其前有差过从政郎郭世华已是如此。盖缘前后除本府守倅，或作江陵府，或作(金)[荆]南府，而不知荆南是节镇，江陵却是府号，差互失于厘正。至淳熙元年，有司又不照两使职 
      
官自有分别，误作勘会，称江陵府幕职州县官窠阙内有节推一员，系作荆南节度推官(繁)[系]衔。其余曹、县官计二十四处，并称江陵府，遂谓荆南即无军额，亦无指挥分别，欲作一体称呼，殊不知荆南不称军，犹太原府谓之河东、扬州谓之淮南、襄阳府谓之山南东道、成都潼川府谓之剑南东西川也。当时事下湖北安抚司，本司不知节镇行移自来多有军额，遂乞依仿建康等体例，就以荆南府为名。所有节度推官，自来专从军额，难冠以『府』字，合行改正。」故有是诏。 
二十六日，吏部言：「广南签判窠阙破格晓示，满半年以上，如无官愿就差，欲具申都省行下逐路运司使阙人。若逐路再满半年又无定差别官，乞本部再行破格出阙，召官指射。如本部再破格晓示，满半年又无官愿就，却具申朝廷施行。」从之。以广南西路转运司奏，柳、藤、贵州、建武军、高、化州等签判，乞破格定差职官资序一次，下部指定，故有此请。 
六(月)[年]八月七日，诏蕲州复置推官一员，兼措置铸钱，从守臣施温舒请也。 
十五年六月十九日，吏部言：「乞依利州路转运司所乞，将金州、洋州、蓬州、大安军签判阙注第〔二〕任知县资序次酬奖改官、合入知县应选、年未六十人。如经使两季别无应格人就，第三季许破格差注初任知县资序应选、有举主、年未六十人。其破格定差官到任、任满更不推赏。如定差日却有本等人愿就，即先注本 
      
等人。」从之。 
十一月十三日，夔州路转运司言：「忠州签判阙官半年以上，乞许令本司将上件阙如集注日无本处应格人就，破格定差初任知县资序次第二任监当资序人，仍铨量差注。如同日有应格人就，先差应格人，仍乞立为定制。如见任人过满，牓及两季以上无应格人就，依此破格差注。」从之。 
淳熙十六年四月二十一日，四川安抚制置使赵汝愚言：「四川京官签判员阙，多有阙官去处。照得通判供给钱从条支给八十贯，止是成资解罢；签判供钱四十贯，却于三十个月为任。其签判责重禄薄，又须两年半方得解罢，比之通判，优劣大不相侔。是致京官曾历知县者，便自经营通判军、监差遣，更不愿就签判窠阙。乞将四川诸州军无通判、止有京朝官签判去处，并听成资为任。」从之。 
绍熙元年十二月二十四日，臣僚言：「二广诸州多无通判，其签判实任通判职事。比年以来，广西定拟签判之阙，多有恩科癃老之人。欲乞行下广西转运司，应今后定拟诸州签判，稍加审择，不许差年六十以上昏眊之人。」从之。 
三年四月十一日，诏省罢蕲州推官，从本州岛请也。 
开禧元年四月二十三日，臣僚言：「乞行下诸路，应签厅职事不许以势干请。或未免兼摄者，不得(已)[以]签厅为名支破俸给。庶几权有所归，职有所分，不至重为民病。其或玩习为常，灭视宪度，令提刑司觉察以奏，重赐镌降，以为不安职守者之 
      
戒。」从之。 
嘉定元年八月六日，诏茂州添置推官一员。以知茂州杨思成言：「州旧有教授、司户各一员，教授兼签厅职事，与司户同佐郡政，实赖裨赞。因制置司经画威、茂两州岁计，省罢教授员阙，见今在州文吏止有司户，仓库、狱讼丛于厥身，虽有精力，亦恐有所不及。乞省并鸡宗关同知关一员，添置推官。」故有是命。 
二年二月十四日，诏浔州推官、司户更不注恩科人，并作破格，许初官注授。从守臣之请也。 
五月十六日，臣僚言：「监司有干官，州郡有职官，以供签厅之职。使干官、职官得其人，固自能举职，或非才不能胜任者，则按刺易置之可也。今乃不然，差兼签厅者动辄三两员，或四五员，其为冗费，与添差何异 是朝廷徒有罢添差之名，而无添差之实也。乞将诸路及州郡所差兼签厅官并行住罢，令回本任，各共乃职。所有复置创置名阙，自今并行免差。」从之。 
三年十一月十七〔日〕，诏天水军添置判官一员，以天水军军事判官入衔，令制置司于经任有材干选入内(奉)[奏]辟。 
五年八月十四日，荆湖北路转运司言：「信阳军系是极边小垒，止有信阳、罗山两邑，户口无多，狱讼稀少，既有专官司理院一狱系省部差注，而又有军院，却无正官，乃以判官兼之。其判官阶衔即不带兼上件狱官，止带兼司法。且既兼司法，即合检断狱事，既自勘鞫而又自检断，岂无妨嫌 乞省罢。」吏部勘当，信阳军判官既兼司法检 
      
断，难以又兼军院鞫勘，委以职事相妨。及本军录参自来无此窠阙，其军院见得不系省额所置，合行省罢。诏信阳军添置司户一员兼录事参军，堂差一次，以后令吏部依条使阙。 
十二月一日，广西诸司言：「贺州判官、推官，乃签书之一职尔。曩者正缘郡小力微，省罢通判，改注签判，少宽郡计。今已有签判，而推官窠额犹存。如中州之郡，有签判亦无推官窠阙去处，况此斗大之州，却复有之，乞赐省并施行。」从之。 
六年三月二十八日，广东诸司言：「本路梅、新、恩、英、连、封州签判无官，愿乞许运司将职官资序人定差，或许监司辟差。」从之。 
七月二十八日，知(州)均州丁昌时言：「乞将本州岛节度推官注有出身人，俾兼教官之职，着之令甲，永为定制。」寻将阙籍照得均州职官止有推官一员，勘当上件事理，乞自今后注有出身人，俾兼教官职事，仍牒敕令所修成定法。诏依吏部勘当到事理施行。 
闰九月十三日，知(卢)[庐]州李大东言：「本州岛流徙复业之后，田畴交错，讼牒纷然，曹职官止有四员，节推专签厅，知录、司理掌狱事，日不暇给。照得扬州见管两县，曹职官尚有六员；本州岛所管三县，曹职官仅有其四。欲望特许本州岛添置察推一员，复向来省罢窠阙。」从之。 
八年七月二十八日，京西湖北制置司言：「光化军申，本军系是极边，全藉僚佐裨助。旧止有签判、司理二员，无事之时，常有乏使，况今城壁已立，备御方 
      
严，而签判久无正官，止有司理一员，众职萃于一身，虽使才力有余者当之，亦恐乏事。又况增戍既多，则财谷之任非他官所可兼管。窃见比者沿边诸郡如信阳、安丰、盱眙皆添置司户以专出纳，况本军止有郡僚二员，乞照信阳军等处体例，添置司户一员，从本路运司或本军选辟一次。通旧所有之官不过三员，亦未至于冗赘。不惟平时出纳责任可专，亦使(使)缓急之际得以协济，实为边方幸。」从之。 
九年十二月十七日，诏天水军移就天水县旧治，置录事参军一员，令四川制置司选辟一次。 
十一年五月二十日，诏高邮军判官改作京官签判阙，注已作县任满人。仍专置军事推官一员，并堂差一次，日后令吏部使阙。以都省言，两淮州军并置通判员阙，独本军只置判官一员，其推官又以录参兼行，虑恐乏事，故有是命。 
十二年八月四日，臣僚言：「国家驻驆吴会，置守之重，略仿开封。虽官仪期复于旧京，僚属难同于往制。但弹压之所，最为烦剧，服痴分曹，仅与外州郡比，甚非所以壮商邑之极、隆汉辅之威也。乞将签判官公事、节度推官、观察推官四阙改作堂除。其签书判官差曾经作县有政绩人，任满理通判资序；余推、判官差注有举主人，任满无遗阙，比附作县令例入干官差遣。有能显著声绩，并量材擢用。仍须见阙，始差下政，以重其选。其见在任人，京官即与近阙属官，选人即与近 
      
