<!-- { "loadSidebar": true } -->
十七日，雄州言：「顷年契丹加兵女真，女真众裁万人，所居有灰城，以水沃其壁，凝冻为冰为：原脱，据《长编》卷七四补。。距城三百里，焚其积聚，其人散居山林以待之。契丹至，则城不可攻，野无所取，遂退兵。女真即出袭，败之，杀伤甚众。今契丹趣辽阳城，言征高丽，且涉女真之境，女真众虽少，契丹必不能胜。」仍画图以献。契丹以西楼为上京，辽阳为东京，在中京正东稍南。又云：「契丹习俗，既葬，必守坟。或国主欲守其母坟，声言征高丽，驻辽阳城也。」帝谓王旦等曰：「契丹征高丽，万一高丽穷蹙，或归于我，或来乞师，何以处之 」旦曰：「当顾其大者当：原作「大」，据《长编》卷七四改。。契丹方固盟好，高丽贡奉累岁不至。」帝曰：「然。可谕登州，如高丽有使来乞师，即语以累年贡奉不入，不敢达于朝廷。如有归投者，第存抚之，亦不须以闻。」 

十二月一日，雄州言：契丹与高丽战，败衄。帝曰：「战者危事，盖不得已，非可好也。」 
二十日，河东沿边安抚司言：契丹于朔州南再置榷场。 
是月，接伴契丹使张象中等言：「戎使以此月十二日本国母丧期，欲易服举哀。」诏象中至日， 
     
于所到处预令三番使臣选寺院设位祭奠，行慰礼。若欲易服举哀，即谕以赴朝廷庆贺不便，仍住乐一日。 
四年正月，以开封府推官、太常丞李阶假卫尉少卿，赍诏谕契丹以亲祀汾阴，令至境上付其疆吏。 
四月十二日，入契丹使李迪言：「今月二十日回至雄州。缘契丹国王亲督兵伐高丽，以是久驻中京，其弟隆裕、丞相韩德谦相继而死，高丽之战兵败，多不还者。」 

五月十六日，边臣言：「契丹征高丽，官属多战没。乃取幽、蓟间尝干仕进及稍知书者以补其缺，又遣使归取介胄万计。其弟隆庆不给，盖相疑间也。」 
五年七月六日，知雄州李允则言契丹议筑武清、安次、涿州城。上曰上曰：原无，据《长编》卷七八补。：「是正违誓约。待其兴功而言，则必耻于中辍。」乃诏允则因使北境者谕之。既而允则言：彼国闻命，即罢其役。 
六年，知制诰王曾充使还，上契丹事。曾上七事：契丹改统和三十一年为开泰元年；以幽州为(折)[析]津府；国主弟隆裕卒，隆裕初封吴王，后封楚国王。初，奉使者止达幽州，后置中京，又至中京，或西京淀、北安州、炭山、长泊长：原作「屯」，据《长编》卷七九改。。自雄州白沟驿渡河，四十里至新城县，古督亢亭之地亭：原作「亮」，据《长编》卷七九改。。又七十里至涿州。北度涿水水：原作「州」，据《长编》卷七九改。、范水、刘李河，六十里至良乡县。度卢孤河，六十里至幽州，伪号燕京伪：原作「为」，据《长编》卷七九改。。子城就罗郭西南为之。正南曰启夏门，内有元和殿、洪政殿，东门曰宣和。城中坊门皆有楼坊：原作「防」，据《长编》卷七九改。。有闵忠寺闵：原作「阅」，据《长编》卷七九改。，本唐太宗为征辽阵亡将校所造。又有开泰寺，魏王耶律汉宁造建。皆邀朝使游观。城南门内有于越王廨内：原作「外」，据《长编》卷七九改。，为宴集之所。门外永平馆，旧名碣石馆，请和后易之也，南即桑干河南：原脱，据《辽史》卷七九补。。出北门，过古长城、延芳淀，四十里至孙侯馆至：原作「王」，据《辽史》卷三九《地理志》三改。，后改为望京馆，稍移故处。望 谷山、五龙池，过温余河、大夏坡坡：原作「城」，据《长编》卷七九改。，坡西北即凉淀凉淀：原作「西京」，据《长编》卷七九改。，为避暑之地。五十里至顺州。东北过白屿河，北望银冶山，又有黄罗、螺盘、牛阑山，数十里至檀州。自(北)[此]渐入山，五十里至金沟馆。将至馆，川原平广，谓之金沟淀，国主尝于此过冬。自此入山，诘曲登陟，无复里堠，但以马行记日，而约其里数。过朝鲤河，亦名七渡河，九十里至古北口。两旁峻崖，中有路，仅容车轨。口北有铺，彀弓连绳，本范阳防扼奚范：原作「落」，据《长编》卷七九改。、契丹之所，最为隘束。然幽州东趣营、平州，路甚平坦，自顷犯边，多由斯出。又度德胜岭，盘道数层，俗名思乡岭，盘八十里至新馆。过雕窠岭、偏枪岭，四十里至卧如来馆，盖山中有卧佛像故也。过乌滦河，东有滦州，因河为名。又过墨斗岭，亦名度云岭，长二十里许。又过芹菜岭，七十里至柳河馆。河在馆旁，西北有铁冶，多渤海人所居，就河漉沙石，炼得铁。渤海俗，每岁时聚会作乐，先命善歌舞者数辈前行，士女相随，更相唱和，回旋宛转，号曰踏锤，所居屋室皆就山墙开门。过松亭岭，甚险峻。七十里至打造部落馆，有蕃户百余，编荆篱，锻铁为兵器。东南行，五十里至牛山馆。八十里至鹿儿峡馆。过虾蟆岭，九 
     
十里至铁浆馆。过石子岭，自此渐出山。七十里至富谷馆，居民多造车者，云渤海人。正东望马云山云：原作「望」，据《长编》卷七九改。，山多乌兽、材木，国主多于此打围。八十里至通天馆。二十里至中京大定府。城垣卑小，方圆纔四里许，门但重屋，无筑阇之制。南门曰朱夏，门内通步廊廊：原作「廓」，据《长编》卷七九改。，多坊门。又有市楼四，曰天市、天衢、通阛、望阙。次至大同馆，其北正门曰阳德、阊阖，城内西南隅冈上有寺「城」下原有一「西」字，据《长编》卷七九删。，城南有园圃、宴射之所。自过古北口，即蕃境，居人草庵板屋，亦耕种，但无桑柘，所种皆从垄上，盖虞吹沙所壅。山中长松郁然，深谷中多烧炭为业，时见畜牧牛、马、橐，尤多青羊羊：原作「盐」，据《长编》卷七九改。、黄豕，亦有挈车帐逐水草射猎，食止麋粥炒糒。 
是岁，翰林学士晁迥、龙图阁待制查道充使，至长泊，及还，上虏中风俗。迥言：长泊多野鹅鸭，戎主射猎，领帐下骑击扁鼓领：原作「饮」，据《长编》卷八一改。，绕泊惊鹅鸭飞起，乃纵海东青击之之：原脱，据《长编》卷八一补。，或亲射焉。戎人皆佩金玉锥，号杀鹅杀鸭锥。每初杀获，即拔毛插之，以鼓为坐，遂纵饮，最以此为乐。又好以铜、石为槌以击兔。每秋，则衣褐裘，呼鹿射之。夏月，以布易毡帐，藉草围棋、双陆，或深涧张鹰。 
是冬，契丹使与高丽告奏使相继而至。帝问宰臣，王旦曰：「四方入会，皆所以尊王室也。彼自有隙，朝廷无所憎爱，起居宴会并合同处。」帝然之。 
九年，枢密直学士薛映、直昭文馆张士逊充使，至上京，及还，上虏中境界。上京者，自中京正北八十里至临都馆，又四十里至官窑馆，又七十里 
     
至松山馆至官窑馆又七十里：原脱，据《长编》卷八八补。，又七十里至崇信馆，又九十里至广宁馆，又五十里至姚家寨馆，又五十里至咸宁馆，又三十里度潢水石桥。旁有饶州，盖唐朝尝于契丹置饶乐州也，今渤海人居。又五十里至保和馆，度黑水河，七十里至宣化馆，又五十里至长泰馆。馆西二十里许有佛寺、民舍，云即祖州，亦有祖山，山中有阿保机庙，所服t尚在，长四五尺许。又四十里至临潢府。自过崇信馆，即契丹旧境，盖其南皆奚地也。入西门，门曰金德，内有临潢馆。子城东门曰顺阳，入门北行至景福门，又至承天门，内有昭德、宣政二殿，皆东向。其毡庐亦皆东向。临潢西北二百余里，号凉淀，在漫头山南，避暑之处，多丰草，掘丈余即有坚冰。 
天禧元年二月，补新罗人洪橘鲜为应天府都知兵马使，赐衣服缗钱。橘鲜仕本国为承旨，国主遣其诈遁入契丹探机事，以归朝廷故也。 
四年，知制诰宋绶充使，始至木叶山，及还，上虏中风俗：山在中京东微北，自中京过小河、唱叫山，道北奚王避暑庄，有亭台。由古北口北至中京北，皆奚境。奚本与契丹等，后为契丹所并，所在分奚、契丹、汉人、渤海杂处之。奚有六节度、都省、统领，言语风俗与契丹不同，善耕种、步射，入山采猎，其行如飞。凡六十里至 河馆。过惠州，城二重，至低小，外城无人居，内城有瓦屋、仓廪，人多汉服。七十里至榆林馆，馆前有小河，屈曲北流。自此入山，少人居。 
      
七十里至讷都乌馆，蕃语谓山为「讷都」，水为「乌」。七十里至香子山馆，前倚土山，临小河，其东北三十里即长泊也。涉沙碛，过白马淀，九十里至水泊馆。度土河，亦云撞撞水撞撞：原脱一「撞」字，据《文献通考》卷三四六补。《长编》卷九七作「冲冲水」。，聚沙成墩，少人烟，多林木。其河边平处，国主曾于此过冬于此：原作「北」，据《长编》卷九七补改。。凡八十里至张司空馆。七十里至木叶馆。离中京皆无馆舍，但宿穹帐穹：原作「空」，据《长编》卷九七改。，欲至木叶三十里许，始有居人瓦舍及僧舍。又历荆榛荒草，复度土河，至木叶山至：原脱，据《长编》卷九七补。。本阿保机葬处，又云祭天之地，东向设毡屋，题曰省方殿，无阶，以毡藉地。后有二大帐，次北又设毡屋，题曰庆寿殿。去山尚远，国主帐在毡屋西北，望之不见。尝出三豹，甚驯，马上附胡人而坐，猎则以捕兽。俗喜罩鱼，设毡庐于河冰之上庐：原脱，据《长编》卷九七补。，密掩其门，凿冰为窍，举火照之，鱼尽来凑，即垂钓竿，罕有失者。回至张司空馆，闻国主在土河上罩鱼，以鱼来馈。是岁，隆庆卒。隆庆初封(常)[恒]王，及请盟，改梁王，后封秦国，又加秦晋国王。隆裕有子宗业，封广平王，为中京留守。改幽州幽都县为宛平县。其衣服之制，国母与蕃臣皆胡服，国主与汉官即汉服。蕃官戴毡冠官：原作「冠」，据《长编》卷九七改。，上以金华为饰，或加珠玉、翠毛，盖汉魏时辽人步摇冠之遗象也步：原脱，据《长编》卷九七补。。额后垂金花，织成夹带，中贮发一总。服紫窄袍，加义襕。系 鞢带鞢：原脱，据《长编》卷九七补。，以黄红色条裹革为之裹：原作「里」，据《长编》卷九七改。，用金玉、水晶、碧石缀饰。又有纱冠，制如乌纱帽，无檐，不擫双耳，额前缀金
花，上结紫带，末缀珠。或紫皁幅巾皁：原作「帛」，据《长编》卷九七改。、紫窄袍，束带。丈夫或绿巾、绿花 
      
