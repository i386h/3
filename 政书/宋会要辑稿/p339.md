<!-- { "loadSidebar": true } -->
九年十一月四日，户部言：「据行在诸司粮料院申，内外诸军今岁郊祀大礼赏给支赐，所降指挥内未能该载明文，即未审依见今祗受，(敦)[抑]敦减官资、军额、职次批放。如依前项已降(前项已降)指挥，将使臣元请七人例以上，并将校、都虞候合得赏给支赐各减 
      
四分之一，并七人例敦减作五人例之人，与支承信郎支赐，其余使臣、将校、节级以下并依元承代官资批放。若不申明，
窃恐临时无以遵执。本部除已行下诸司军粮料院并淮东西、湖广总领所，各遵依已降指挥，将使臣七人例以上并将校、都虞候各得赏给支赐各减四分之一，其余依元承代资支给施行。」诏依。 
十九日，诏：「今来郊祀大礼，差皇太子充亚献，所有支赐依亲王例，三分增一分支给。」
光宗绍熙二年十月二十一日，诏：「宰执拜郊支赐，照逐郊体例减半外，更依绍熙元年十月二十一日已降指挥，三分减去一分。」 
宁宗嘉泰三年四月二十七日嘉泰：原作「嘉太」。按宁宗年号作「嘉泰」，「泰」、「太」二字虽常通用，但作年号用字当统一，因改。今岁郊祀大礼，令有司除事神仪物、诸军赏给依旧例外，其乘舆服御及中外支费并从省约。臣有以见陛下三岁一郊，本为亲飨天地、祖宗、百神而设，次则犒赏诸军，并遵彝制，其余一切烦费悉从省约，德至渥也。然犹有可言者，臣向在州县，每见郊礼年分，民间横被科扰，不一而足。上而银绢，次则车木，微而至于麻皮油籸之类，各有名色。且如银绢，固有合科之数，而州县故作大数，多抛匹两，虽中产下户亦有不免。除合进发外，余皆掩为州县妄用之数，不恤斯民之被害也。车木者，谓是车轮，乃辇辂所用，非榆即栗，民间最为艰得，然亦有所产地分。今州县不问有无出产，一例科敷。若以车木言之，所用亦合 ，礼部侍郎吴采奏：「伏 
      
有数，不应诸州皆行于诸县，诸县皆行于诸乡，有木则输木，无木则输钱，钱不归官则归之吏。或所用之木数足，则将不解之木，官吏高下分为器物之用，不恤斯民之被害也。至若麻皮油籸等物，其为扰亦然。所至州县每遇郊礼，则以此经纪民财，官吏视为奇货。其行移不曰户部则曰转运司也，户部、转运司若有行下，亦必曰朝廷也，盖欲以此塞斯民之口尔。深山穷谷之中，但见郊礼事大体重，惟州县是应，何敢有词 又岂知陛下有乘舆服御、中外支费并从省约之文，已行于季春之月，州县视为墙壁文具，不使斯民先期知之耶 然则斯民破家荡产，往往多见于郊祀之岁。臣以为朝廷盛典之举，本以敛福锡民，顾乃使斯民横被州县之扰，陛下闻之，亦必为之恻然也。乞下臣此奏，令户部速下诸路转运司，行下诸州县，照大礼年分合解银绢的寔数目，于人户税钱等第科纳，不得多科匹两。车木合用株数，于出产县分拨钱收买，不得将不系出产去处乱行科扰。其它杂科，并照寔数行下，不得多作名色，妄行抑纳。户部与转运司各以寔数拘催，仍须出榜州县，令人户通知。如州县承此指挥，仍前〔骚〕扰，许被扰人户直经御史台越诉，将违戾官吏重作施行。」从之。 
十月二十八日，户部言：「今次郊祀大礼，诸军等合用赏给钱物，除诸军宣卷内钱已立定钱会银两分数外，银欲全以本色支给。 
      
其三衙使臣支赐银，欲以二分本色、八分金两折支。百官诸司局所合得礼毕支赐银，欲以二分本色、八分金两支给。所(足)[有]执擎仪仗排立特支防火龊巷犒设钱，内银全以本色批放，其钱从诸军宣卷分数三分见钱、七分会子支给。所有不系宣卷合支折羊等钱，欲以三分为率，一分会子，二分金两折支。其合支金，欲全以本色支给。」从之。
      
真宗大中祥符元年东封本卷二八至四八页(部分)，与一至十四页重复，今已删去。又天头原批云：「以上复。以下杂赐、赦。南郊赦。」，诏：「东京留守已下合赐节料，并令留司就赐，其行在 从官当赐物者，俟还京并赐之。」二年祀汾阴如此例。 
大中祥符元年十一月，诏节度、观察、防御、团练使、刺史，因东封为诸州驻泊、总管、钤辖者，并赐袭衣、金带、器币。 
孝宗淳熙三年十一月十一日，南郊赦：「应文武升朝官以上致仕者，等第赐束带、羊酒。」六年、九年明堂赦同。
干道九年十月十九日，诏：「郊祀大礼，殿前司差充代诸班直，并执擎仪仗、龊巷使臣效用，特与依干道六年例犒设一次。」 
光宗绍熙二年十二月二十七日南郊赦：「应士庶、妇人年九十以上，与依格给赐束帛，不得追扰。仰监司觉察。」 
同日，赦：「应内外马步诸军将士，各等第支赐赏给。」 
同日，诏：「马军行司官兵连日排立，可依淳熙十二年郊祀大礼体例，使臣各特支三贯， 用军兵各支二贯，令户部支给。」 
宁宗嘉泰三年十一月十一日，南郊赦文：「应见任及致仕文武官，并诸军将校合加恩者，并与加恩；应内外马步诸军将士，各等第支赐赏给。」以后明堂赦并同。 
      
高宗绍兴七年九月二十二日明堂赦：「应文武升朝官以上致仕者，赐粟、帛、羊、酒有差，内曾任太中大夫、观察使以上官，仍从优异。」赦：「应士庶男子、妇人九十以上者，递加恩锡，仍令户部勘会则例，疾速下所在州县就赐。无或呼召，以致烦劳。」 
孝宗干道元年正月一日大礼赦：「应士庶男子、妇人年九十以上，与依格给赐束帛等。令户部速下所在州县就赐，不得追扰。仍仰监司检察，具就赐过人数、物色(各)[名]件以闻。」 
光宗绍熙五年九月十四日，明堂赦：「应内外马步诸军将士，各等第支赐赏给。」以后南郊、明堂赦并同。 
太祖建隆元年二月，长春节，赐群臣衣各一袭。
 礼 宋会要辑稿 礼二五 郊祀恭谢 郊祀祭器 
      
郊祀恭谢
【宋会要】
      
真宗大中祥符五年十月二十四日戊午，天尊降延恩殿。后四日，帝谓宰臣曰：「朕欲诸宫观焚香，以申恭谢。」遂以二十八日幸上清宫、景德寺、玉清昭应宫。
闰十月十九日壬午，诏以十一月三日于朝元殿恭谢玉皇。 
二十四日，内出荐飨玉皇大帝、圣祖天尊，太祖、太宗配飨乐章，总十六曲，文舞曰《发祥流庆》，武舞曰《降真观德》。(祥)[详]定所言：「朝元殿恭谢前二日，当先告配帝。今(祥)[详]定，告圣祖于玉清昭应宫本殿，告太祖、太宗于太庙本室。其日太宗南郊配座，奏告请改用质明。」从之。 
二十九日癸巳，奉天书于文德殿，行酌献之礼。 
十一月三日丙申五鼓，奉天书于朝元殿，服通天、绛纱，乘步辇至殿门外大次，改服衮冕行事。殿上北设玉皇位，圣祖配座在东，太祖、太宗在西，以相王元墦、舒王元捻为亚、终献。 臣诣崇德殿称贺。赐百官福酒。帝作朝谢玉皇、观二鹤神雀诗三首，近臣毕贺。 
六年八月一日庚申，内出御札曰：「朕以眇躬，缵兹大宝，荷降康于穹壤，膺锡类于祖宗。明发之心，常增于励翼常：原作「带」，据《宋大诏令集》卷一二三改。；大同之俗，获固于隆平。盖积累之善祥，岂凉薄之能致!而自钦承瑞命，祗奉元符，陟东岱而上封，款魏睢而大报。再临巩洛，躬祀寝园。天监孔章，民和旁洽。即太宫之归格，乃宣室而凝神。属以上真，荐回嘉贶。洪维宝绪，逖悟于有开；复念休期，肇隆于无斁。故将协
      
吉春序吉：原作「春」，据《宋大诏令集》卷一二三改。，卜胜神皋，恭建坛壝，亲谢天地。彼涡之曲，既奉于萧芗；在国之阳，复荐于圭币。朕以来年春亲诣亳州太清宫行朝谒之礼，先于东京置坛，回日恭谢天地，一如南郊之制。」其后惟奠玉币奏《万国朝天》之曲，亚献、终献奏《平晋》之曲，余仪节、神位，并如南郊之礼。 
九月戊辰，司天监言：「恭谢天地坛，宜于城东汴阳乡同乐村择地吉。」从之。 
十一月九日，诏：「恭谢天地坛，青城役卒方在严冬，尚闻野次，可给官舍居之。」 
七年正月十三日庚子，礼仪院言：「恭谢坛昊天上帝、皇地祇、配帝、五方帝、日、月、神州、天皇、地极及内官五十四，中官百三十九，外官百六，岳镇海渎十八，请并供制币，各如方色。自今皇帝亲郊，悉用此例。又准礼例，仲春祀九宫贵神，缘已与恭谢天地同日祭于本坛，祭不欲数，请罢常祀。」并从之。 
二月十三日己巳，具卤簿(请)[诣]昭应宫，宿于集禧殿集：原作「杲」，据《长编》卷八二改。。翌日庚午，帝服衮冕诣太初、明庆殿荐献，又诣二圣殿毕，改服通天、绛纱，乘玉辂赴太庙。十五日辛未，朝享。十六日壬申，奉天书升坛，恭谢天地，祖宗并配。司天言庆云绕日，祥风袭坛，还御干元门肆赦。十七日，赐从祀官袭〔衣〕、金犀带、鞍马、器币有差。帝作《恭谢天地礼成诗》赐近臣。 
九年五月一日，内出御札曰：「朕获以菲德，夙绍庆基。法前王昭事之心，荷元昊惟新之命。秘图申锡，灵祲鸿均，封事绍修，诚明响答。遘仙宗之降格，示宝系之绵长。 
      
锡祚蕃滋，输祥纷沓。爰于前岁，特发精衷衷：原作「虔」，据《宋大诏令集》卷一一八改。，式瞻霄极之尊，虔上帝尊之号。仍期奉册，别择吉年。属鸣律之再更，果揆辰而有得。今以来岁元日，适 上辛辛：原作「帝」，据《宋大诏令集》卷一一八改。，愿同亿兆之诚，共荐穹崇之称。信辞真迹，匪懈于躬亲；金简玉文，庶垂于永久。举冠绝未行之事，报高明洪覆之恩。谨以来年正月一日诣玉清昭应宫，与天下臣庶恭上玉皇大天帝圣号宝册。重念获契隆平，荐臻丰楙，庆欢乐之普洽，膺眷佑以殊深。爰稽禋祀之仪，仰荅顾怀之贶。又谨以正月十一日有事于南郊自「正月一日」至「又谨以」，原无，据《宋大诏令集》卷一一八补。，行恭谢之礼。诸军赏赐，并以内藏物充，三司勿催促诸路钱帛催：原作「谨」，据《宋大诏令集》卷一一八改。，诸州，府、军、监无得以修贡助祭为名，辄有率敛，务从简约，无至烦劳。凡百有司，各供其职。」 
十二月九日，礼仪院言：「来年正月恭谢南郊，其祀感生帝望权停。」从之。 
天禧元年正月十一日辛亥，有事南郊，行恭谢礼。御干元门肆赦，改元。壬子，作七言诗，近臣咸和。乙卯，诣玉清昭应宫恭谢。晏殊献颂。 
三年十一月辛未，郊祀。丁丑，诣昭应宫行恭谢之礼。己卯，作《大礼庆成》五言诗。 
