<!-- { "loadSidebar": true } -->
九十九文省，每年除正收外，有所谓亏下钱，常是补纳不足。昨知漳州俞亨宗于每月正收外，只解五百贯，邑人为之少舒。今知漳州赵汝申请，得如俞亨宗量减之数，则为一县生民之幸。然以嘉泰三年至嘉定五年内正收数分为三等，比开禧三年分正收钱一万五百三十四贯五百七十八文省，亏钱一万七百二贯五百二十一文省，所亏为最多，补纳钱七千六百二十一贯三百二文省；嘉定二年分正收钱一万二千五百九十贯七百六十文省，亏钱八千六百四十贯三百三十九文省，所亏为最少，补纳钱六千二百五十六贯二百七文省；嘉定三年分正收钱一万一千六百二十三贯三百三十八文省，亏钱六千六百一十三贯七百六十一文，所亏最为适中，补纳钱六千一百九十二贯五百五十九文省。窃详俞亨宗于每月正收外只解五百贯之说，则是一全年正收外合补解六千贯。若以嘉定三年适中年分议减，将正收钱一万一千六百二十三贯三百三十八文省，又补纳钱六千贯文合而计之，当解发一万七千六百二十三贯三百三十八文省，实亏钱三千六百一十三贯七百六十一文省。以年额十分为率，计亏一分七厘。既正收外无窠名可以指拟，所据知州赵汝申请，本司差官取索籍历，点对得年额太重，致有亏欠，合与蠲减，庶几民力稍宽，均(彼)[被]朝廷实惠。今详议， 
       
乞以嘉定三年分正收及补纳钱参照年额，与减亏钱五千七百三十七贯四百七十文省，比为酌中之数，乞详酌施行。本部据福建提刑司契勘到漳州漳浦县经、总制钱委是额重，递年收趁不及，徒见烦扰。昨本州岛累政知州皆尝有请，乞议蠲减，未有施行。日来漳浦县愈见败坏，考之众论，皆为经、总制钱之害，以致在部之官不敢注拟。今提刑司已取索簿历，见得事理分明，一全年合与减免五千七百余贯。其它州郡亦毋得而援例。」从之。 
十四年二月二十九日，臣僚言：「窃谓经、总制窠名，由场务课利而至于两税头脚等钱，以十分为率，其三归州家，其七隶经、总制。其后，酒榷关征多有亏额，间遇水旱，蠲租减赋所未能免，而经、总制之所入，寖不如昔矣。犹赖以助其不及者，牙契一司尔。印纸掌于倅厅，而散之诸县，民有交易，官给纸而书其直，是亦古人书契质剂之遗意。又且限之四月，听其投税，限满则有罚，告者以其半予之，法非不善么。自放限之说行，正限之与放限，分隶不同。正限则以其七隶经、总制，放限则以其七归州用，虽系守、倅、通、签，然倅之权非敢与郡比，故正限少而放限多。州郡利其所得，往往放限，合纳官钱，明减三之一。民乐于限外投税，则匿而不到官者多矣。此经、总制之额所以日亏。甚者，郡置一库，名曰白契，民以匿契来(者)[自]首，许犯人从便投税而贷其罪。又甚者，县 
       
官到任，未暇理民事，而先议借契钱；讼牒在庭，乃以纳契钱之有无为重轻。如此等类，未易枚举。县给由子，谓之寄库，日后许有交易，必纳新钱。而向之寄留县帑者，方许参用，则是太半已成干没矣。浙东诸县，其弊尤甚，民何以堪之 窃见每遇大礼，赦文行下诸郡，仅放一限。今诸郡接续展放，无月无之，公违国家成法，暗亏经、总制额钱。乞下诸路州军，自今民间交易，既给官纸，必用官牙人立契，仍令登时申主管司附籍谷考。限满不税，照条追究姓名。既挂官籍，白契自难隐藏。或居民去城颇遥，限内投税不及，官司量欲放限，亦须申明朝廷，以凭遵守，每岁不得过月。下至诸县，辄以借契钱为名，科抑民户，并仰日下禁戢。尚敢违戾，委提刑司廉察按治。提刑司容纵不职，许本台觉察，弹劾以闻。况边陲未宁，用度寖广，经、总制窠名岂容失陷，以资州县妄费耶 」从之。 
十七年二月二十六日，户部言：「台州嘉定十四年分经、总制实未起发八千六百一十八贯七百四十二文；庆元府嘉定十三年分经、总制未起钱五万一千三百八十六贯四百一十三文，十四年分未起钱五万一千九百二十四贯七百二十四文，皆系经常指准支遣之数。本部不住牒下各州催发，于十五年内准省札指挥，以灾伤展免一年。至十六年，遂行举催，再准省札指挥，更与展免一年，合至十七年秋成催理。证得嘉定十三 
       
年、十四年所欠钱数展免至十七年秋成催理，既以经涉岁么，必难举催，无益于事。本部今别行那融支遣，自后不复申朝廷乞拨还外，欲将台州、庆元府未起展免钱数特赐蠲放。仍札下浙东提刑司镂暝下两郡遍贴，使民间知惠恤出于特恩，诚为便当。」诏依所申，并日下除放。仍行下本州岛府，不得巧作名色，复行催理。及行下两浙运司、浙东安抚、提刑举司照应，遍行镂牓，晓示民户通知，各先具知稞文状申尚书省。
 食货 宋会要辑稿 食货六四 公使钱 
       
公使钱
题下原批：「起元丰五年，讫嘉定十
四年。」
神宗元丰五年三月二十三日天头原批：「《官田》副本内有《公用钱》错简七条，可移补此上。」，诏司农寺于大名府公使钱内拨钱千缗与相州，及于恩、冀二州公使钱内各拨钱千五百万缗与(刑)[邢]、赵、磁三州，候辽使行旧路日，依旧拨补原数。 
六月五日，鄜延路经略司言：权葭芦寨主折可适等乞给公使钱千缗。诏给。 
九月七日，诏(词)[嗣]濮王宗晖(王)[主]奉祠事，宜比宗姓使相、郡王岁增公使钱二千贯，厨料给亲王例三分之二。 
淳熙元年九月四日，诏曾觌已除开府仪同三司，其请给等并正赐公使钱，可照已降随龙指挥，依格全支。 
十一月二十八日，诏南班士矩等六人生日支赐公使钱，与依格全支，后人不得援例。 
三年六月十日，臣僚言：诸路漕司有一分五厘钱、二分折酒钱，于酒税钱内每贯或取二百或五十至八十，大郡一岁不下二三万缗，小者亦不下万余缗，各令 
       
通判置历拘收，往往拨入公帑，馈遗亲旧。乞封桩，以备水旱兵革之费。」户部勘当：「欲依所请，取诸郡籍历参校每岁支用剩数，具申朝廷酌度，令认数收管。」从之。 
九月二日，知南外宗正司赵不敌言：「乞依西外宗司公使库岁给钱数，每次给降不理选限将仕郎绫纸二道，下泉州转变见钱三千贯文省付本司，充三岁公使，仍自今年为始。」从之。 
四年五月二十五日，诏：「史浩已除少保、蹑文殿大学士、醴泉蹑使、侍读、永国公，其岁赐公使钱，缘曾任开府仪同三司日未曾批勘，特与依开府仪同三司本格全支，自降麻日始。」 
六年三月二十八日，权知大宗正事不心言：「西、南两外宗正司皆有公使钱物，本司日前多是三公、使相知判，今系庶官换授，未有岁赐公使等钱，合行申明。」诏不心官见系遥郡，未应支给。令户部每岁特支钱五百贯，候转官至应给日住支。 
十月三日，诏：「容州蹑察使、安定郡王子彤袭封，合给公使钱，令依子栋等已得指挥。」 
绍熙三年二月五日，西外宗正司乞给降度牒充公使钱。诏下福州，于合起户部窠名钱内截拨三千贯应副本司，作绍兴二年六月以后三年支遣。」 
嘉定十四年七月二日，诏皇子宁武军节度使祁国公岁赐公使钱特与支三千贯，仍逐月均给，令户部供纳本府。(本卷郭声波校点)
 食货 宋会要辑稿 食货六五 免役 
     
宋会要辑稿 食货六五
免役
一题上原批：「免役，又
曰免役钱。」题下原批：「起治平四年，讫干道九年。」
【宋会要】
治平四年六月二十五日天头原批：「此卷与《大典》一万七千五百四十九重。」，诏曰：「农，天下之本么。祖宗以来，务功惠养，每勤劳勉，屡下宽恤之令，数颁蠲复之恩。然而历年于兹，未及富盛，间咤水旱，颇致流离。深惟其故，殆州郡差徭之法甚烦天头原批：「徭，一作役。」，使吾民无敢力田积谷，求致厚产，以避其扰避：原作「别」，据本书食货六六之三二改。。至有遗亲背义，自谋安全者多矣。不幸逢其异政，骨肉或不相保，愁怨亡聊之声，岂不悖人理、动天道欤!害农若此，为弊最深。上下偷安，苟务咤循，重于改作，故农者益以匮乏，而末游者安其富逸焉。生生之路，至缕戾么，朕甚悼焉。永惟出令之谨，故访中外群议，宜有嘉谋宏策，贡于予闻，朕将亲览，择善而从。顺天兴益，诚安敢怠 命非徒下，钦哉无忽。其令中外臣庶，限诏下一月，并许条陈差役利害，实封以闻，无有所隐。」先是，三司使韩绛言：「臣历官京西，奉使江南、河北，守藩于陕西、剑南，周访害农之弊，无甚于差役之法。重者衙前，多致破产，次则州役，亦须厚费。夫田产，人恃以为生，今竭力营为，稍致丰足，而役已及之，欲望农人之功多，旷土之功辟，岂可得乎 向闻京东民有父子二丁将为衙前役者，其父告其子云：『吾当求死，使汝曹免冻馁么。』遂自经死。又闻江南有嫁其祖母及老母，析居以避役者。此大逆人理，所不忍闻。又鬻田产于官户者，田归不役之家，而役并增于本等户。其余戕贼农民，未易遽数。望以臣 
     
所陈，下哀痛之诏，令中外臣庶悉具差役利害以闻。委侍从、台省官集议，考验古制，裁定其当。使力役无偏重之害，则农民知为生之利，有乐业之心矣。」役法之议始于此。 
七月十三日，命龙图阁直学士赵抃、天章阁待制陈荐同详定中外臣庶所言差役利害。 
十月十六日，权御史中丞滕甫、知制诰陈荐同详定中外臣庶所言差役利害。 
熙宁元年五月九日，同知谏院吴充言：「当今乡役之中，衙前为重。上等民户被差之日，官吏临门籍记，凡杯杅匙 ，皆计赀产，定为分数，以应须求，势同漏 ，不尽不止。至有家赀已竭而逋负未除，子娉既没而邻保犹逮。是以民间规避重役，土地不敢多耕而避户等，骨肉不敢义聚而惮人丁。甚者嫁母离亲，以求兄弟异籍，风俗日坏，殊可悯伤。昨闻讲求乡役利害，许中外臣庶上言，仍差近臣详定。逮今一年，未见有所蠲除，而东南弓手复增数倍。闻点差之际，人心甚不安，皆云西边用兵，五路入界，待此起发，更相动摇，阅里皇皇，道路相目。良由州县官吏不能明白晓谕，亦以朝廷命令多所改更，使民疑惑。又近年以来，上户寖少，中、下户寖多，役使频仍，农人不得不困，地力不得不遗。养生之资有所不足，则不得已而为工商，又不得已而为盗贼，国家之患，常兆于此。今陛下留意劭农劭：原作「邵」，据本书食货六六之三三改。，望 中书，择臣庶所言乡役利害，以时施行。」诏令送中书。 
