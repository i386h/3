<!-- { "loadSidebar": true } -->
显肃皇后郑氏，检校太师、升海军节度使绅之女。元符三年十二月为才人，建中靖国元年八月进美人，十月进婕妤，十二月进婉仪，崇宁元年十一月封贤妃，二年五月进封淑妃，三年二月进封贵妃。大观四年十月立为皇后，政和元年二月行册礼。生兖王柽、嘉德、安德、寿淑、崇淑、成德公主。宣和七年十二月二十三日尊为道君太上皇后，靖康元年三月居宁德宫。二年二月从徽宗北狩，建炎四年九月五日崩，年五十二。绍兴七年六月十一日谥曰显肃，十二月十日祔太庙徽宗室。十二年八月梓宫还临安，十月七日权攒永佑陵。
 后妃 宋会要辑稿 后妃一 〔显仁韦皇后〕 
     
〔显仁韦皇后〕
显仁皇后韦氏，赠太师、韩王安礼之女。崇宁五年封平昌郡君，大观元年二月进才人，六月进婕妤，二年进修容，生高宗皇帝。靖康元年十一月进位龙德宫贤妃，二年二月从徽宗北狩，建炎元年五月尊为宣和皇后，绍兴七年三月尊为皇太后，十二年八月回銮，居慈宁宫。二十九年九月二十日崩，年八十。谥曰显仁。十一月二十六日权攒永佑陵，祔太庙徽宗室。
 后妃 宋会要辑稿 后妃一 〔明达刘皇后〕 
     
〔明达刘皇后〕
明达皇后刘氏，太师彦清之女。元符三年四月为御侍，崇宁元年十二月封寿安郡君「郡」，原误作「群」，今改。，二年三月进才人，三年七月进美人，四年四月进婕妤，大观元年二月进婉容，九月进婉仪，二年正月进德妃，二月进淑妃，三年四月进贵妃。生济阳郡王棫、祈王模、秦王榛、茂德、安淑、洵德公主。政和三年七月二十二日薨，年二十七。谥曰明达懿文，葬昭先积庆院。九月二十日追册为皇后，止以明达为谥，即茔所为园陵，置祠殿，祭别庙。十月三十日，诏即本家建德隆殿。 
【宋会要】
 后妃 宋会要辑稿 后妃一 〔钦宗朱皇后〕 
     
〔钦宗朱皇后〕
     
钦宗皇后朱氏，故少傅、恩平郡王伯材之女。政和六年纳为皇太子妃。七年十月生嫡皇孙大宁郡王谌。宣和七年十二月立为皇后，靖康二年四月从钦宗北狩。同上。
 后妃 宋会要辑稿 后妃一 〔明节刘皇后〕 
     
〔明节刘皇后〕原批：「此在前」，明节为徽宗后

，当在钦宗朱皇后之前。又，「朱皇后」条批云：「此在后」。
明节刘皇后，兴宁军节度使、龙德太一宫使宗元之女，十岁入宫中。政和三年闰四月自宫人为才人，八月进美人，九月进婕妤，五年六月进婉容，六年十一月进婉仪，十二月进贤妃，八年六月进淑妃，宣和二年进贵妃。生建安郡王幧、嘉国公椅、英国公穗、和福公主。三年四月薨，年三十三。五月追册为皇后，谥曰明节明节：《宋史》作「明节和文」。，葬昭贤马昭贤马：疑有误。明节皇后既与明达皇后同葬一处，应与上文同为「昭先积庆院」。，祔明达皇后寝园之西北隅隅，原误作「偶」，今改。。《大典》卷一万九千三百九。
 后妃 宋会要辑稿 后妃一 高宗懿节邢皇后 
     
高宗懿节邢皇后
【宋会要】
     
高宗懿节皇后邢氏，徽猷阁待制、赠少师、追封嘉国公焕之女。政和五年四月归于康邸，封嘉国夫人。靖康二年二月，侍显仁皇后从徽宗北狩。建炎元年五月四日立为皇后。绍兴九年六月二日崩，年三十四，谥曰懿节。十二年七月六日祔太庙别庙。八月梓宫还临安，十月七日权攒祔永佑陵。
 后妃 宋会要辑稿 后妃一 〔孝宗安穆郭皇后〕 
     
〔孝宗安穆郭皇后〕
孝宗安穆皇后郭氏，后改成穆。度远军节度使、赠太师、追封荣王瑊之女。绍兴十四年正月十九日封咸宁郡夫人，生庄文太子、魏王恺、皇太子惇、邵王恪。二十六年六月二日崩，年三十一。三十年八月十三日赠淑国夫人，三十一年九月十七日加赠福国夫人，三十二年六月四日追封皇太子妃，八月二十六日追册为皇后。九月二十三日上谥曰恭怀，十月二十八日改今谥。十二月二十七日祔太庙别庙，攒临安府钱塘县南屏山。《大典》卷一万九千三百九。 
绍熙五年十月二十九日改谥成穆，谥议事中兼直学士院兼实录院同修撰楼钥撰，册文右丞相赵汝愚撰按：原「绍熙五年」至「赵汝愚撰」原在《宋会要后妃一》P ，今按天头原批移入。。《大典》卷一万九千三百十一
 后妃 宋会要辑稿 后妃一 〔安恭夏皇后〕 
     
〔安恭夏皇后〕
安恭皇后夏氏，后改成恭。赠太师、追封信王协之女。绍兴三十一年二月二十日封齐安郡夫人，三十二年八月二十八日进位贤妃，隆兴元年十月二十五日立为皇后，二年正月六日行册礼。干道三年六月二十五日崩，年三十二。七月十七日上谥曰安恭，闰七月二十一日祔太庙别庙，攒临安府钱塘县南屏山。同上。绍熙五年十月二十九日改成恭，谥议给事中兼直学士院兼实录院同修撰楼钥撰，册文右丞相赵汝愚撰。「绍熙五年」至「赵汝愚撰」原在《宋会要后妃一》 
     
，今按天头原批移入。《大典》卷一万九千三百十一。
 后妃 宋会要辑稿 后妃一 〔成肃谢皇后〕 
     
〔成肃谢皇后〕
皇后谢氏，赠太师、追封忠王宁之女。绍兴三十一年二月二十日封咸安郡夫人，三十二年八月二十八日进封婉容，隆兴二年二月十一日进位贵妃，淳熙三年八月十四日立为皇后。十月五日行册礼原批文有云，下接后页册文参知政事龚茂良撰。」但《后妃一之八》有「成肃皇后谢氏，淳熙三年八月十四日立为皇后，十月十五日行册礼」一段文字，与上文重复，删去。。册文参知政事龚茂良撰。绍熙元年正月一日恭上尊号曰寿成皇后，册文参知政事王蔺撰。庆元二年十月三日恭上尊号曰寿成惠慈皇太后，册文知枢密院事郑侨撰。六年八月十六日加上尊号曰寿成惠慈太皇太后。十月十四日礼部太常寺言：「依淳熙十四年礼例，候三年丧毕行礼。」诏依。嘉泰二年十二月四日加上尊号曰寿圣慈佑太皇太后，册文右丞相谢深甫撰。开禧三年五月十六日崩于寿慈殿。八月二日上谥曰成肃肃，原阙，据《宋史 后妃传下》补。，议吏部侍郎兼直学士院卫泾撰原无「泾撰」二字，今补入。，册文右丞相陈自强撰，攒祔于永阜陵「攒祔于永」四字：原无，据《宋史 后妃传下》补。，二十九日祔太庙孝宗室。
 后妃 宋会要辑稿 后妃一 〔光宗李皇后〕 
     
〔光宗李皇后〕
光宗后李氏据前体例，补「光宗」二字。，庆远军节度使、赠太师追封楚王道女道，原阙，据《宋史 后妃传下》补。，隆兴二年四月十八日封荣国夫人，闰月十二日进封定国夫人，干道七年三月一日立为皇太子妃，淳熙十六年二月二日立为皇后。绍熙元年正月十九日行册礼，册文同知枢密院事葛邲撰。庆元二年十月三日上尊号曰寿仁太上皇后，册文参知政事何澹撰。六(月)[年]六月四日崩于慈仪殿，八月一日上谥曰慈懿，谥议起居舍人兼权中书舍人兼直学士院邵文炳撰，册文知枢密院事兼参知政事何澹撰。二十日攒临安府钱塘县南屏山，九月二日祔太庙光宗室。
 后妃 宋会要辑稿 后妃一 〔宁宗恭淑韩皇后〕 
     
〔宁宗恭淑韩皇后〕
宁宗恭淑皇后韩氏，庆远军节度使、开府仪同三司、赠太师、崇国公同卿之女。淳熙十二年八月封新安 
     
郡夫人，十六年五月进封崇国夫人，绍熙五年七月六日立为皇后，庆元二年十月六日行册礼，册文签书枢密院事叶翥撰。六年十一月七日崩于坤宁殿。十二月十八日上谥曰恭淑，谥议礼部侍郎兼直学士院陈宗召撰，册文知枢密院事兼参知政事何澹撰。二十日攒临安府钱塘县南屏山，二十八日祔太庙别庙。
 后妃 宋会要辑稿 后妃一 〔恭圣仁烈杨皇后〕 
     
〔恭圣仁烈杨皇后〕
恭圣仁烈皇后杨氏，故保义郎、累赠太师尚书令、追封齐王渐之女。庆元二年三月封平乐郡夫人，三年四月进封婕妤，五年五月进封婉仪，六年二月进位贵妃，嘉泰二年十二月十三日立为皇后，三年二月六日行册礼，册文知枢密院事陈自强撰。嘉定十七年闰八月三日宁宗遗制尊为皇太后。宝庆三年正月(缺)正月(缺)签书枢密院事陈贵谊撰，册文知枢密院事薛极撰。四月二十八日陪葬永茂陵，五月十三日祔太庙宁宗室。
 后妃 宋会要辑稿 后妃一 皇后皇太后杂录 
     
皇后皇太后杂录
【宋会要】
      
真宗咸平二年闰三月三日「二」原作「一」，误。按《宋史真宗一》：咸平二年闰三月「己丑，上皇太后宫名曰万安。」是「闰三月」在「二年」不在「一年」。，宰臣张齐贤等言：「谨按汉制，帝母称长乐宫。又唐穆宗郭太后居兴庆宫，号兴庆太后，敬宗王太后居义安宫，号义安太后，文宗萧太后居积庆宫，号积庆太后。今皇太后宫室之制有所未备，臣等请命有司为皇太后建宫立名，以称陛下奉承慈颜、孝治天下之志。」诏曰：「朕欲时奉皇太后颜色，宜近朕所居，修建宫殿，贵便于晨省。」仍以万安宫、万安殿为名，遂以滋德殿为宫。 
三年八月三日诏：「自今皇太后物皆曰恭上。」先是，帝谓宰臣曰：「朕览前代帝王故事，凡献皇太后物皆曰奉上，恐未协尊称。」故有是诏。 
大中祥符二年七月八日，中书门下上言：「按《汉书 百官表》，长信詹事掌皇太后宫，景帝更名长信少府。注云，以太后所居为名也。居长信宫则曰长信少府，居长乐宫则曰长乐少府。又云，长乐卫尉不常置。万安宫本因明德皇太后特建，今明德皇太后上僊，万安宫废置，合依宫官之例。」诏恭依。复以宫为滋德殿。 
六年六月十一日宗正寺言：「准制，册德妃为皇后，合编入属籍。」从之。 
干兴元年仁宗即位未改元。二月二十三日，礼仪院言：「准遗制，军国事兼权取皇太后处分。其所降制，命群臣上表。凡文字名称等，望下两制与崇文院检讨官同详定以闻。又所降批答欲首云『览表具之』，末云『所请宜许或不许』。」并从之。宰臣请所御何殿，皇太后遣内侍都知张景宗宣谕曰：「虽勉奉遗旨，将来嗣君视事，当朝夕在侧，冀申保护，何须别御殿也。当深体此意，以定仪式。」 
