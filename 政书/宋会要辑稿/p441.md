<!-- { "loadSidebar": true } -->
隆兴八年八月二十九日隆兴八年：按隆兴只二年，「八」疑「元」之误。，礼部、太常寺言：「准已降旨，依旧制春秋二仲差太常少卿荐献永佑陵，兼检察诸陵禁地，礼毕遍诣诸陵周视陵域。应合扫除、芟薙、修治，随事处分。所有安穆皇后攒宫，乞荐献回日诣宫朝拜，其合行事件，乞照例报所属排办。」从之。自后每岁率以为例。
 礼 宋会要辑稿 礼三九 改卜陵 
      
改卜陵
【宋会要】
      
太祖干德元年十二月二十三日，诏改卜安陵，命枢密承旨、内客省使王仁赡为按行使。仁赡与司天监赵修己言，得河南府巩县西南四十里訾乡邓村地吉，从之。命左卫大将军王继涛、衣库使李光眷总领修奉山陵，供奉孙廷珪勾当修奉上下宫，高品刘仁密监修制仪仗法物。 
二年正月七日，以宰臣范质为改卜安陵使，翰林学士窦仪为礼仪使，吏部尚书张昭为卤簿使，御史中丞刘温叟为仪仗使，皇弟开封尹匡义为桥道顿递使匡义：原作「太宗名」，今据太宗旧名回改。。后质罢相，命开封尹代，兼辖五使公事。昭致仕，以枢密直学士薛居正代。 
十一日，有司请新陵皇堂下深五十七尺，高三十九尺，陵台三层正方，下层每面长九十尺。南神门至乳台，乳台至鹊台，皆九十五步。乳台高二十五尺，鹊台增四尺。神墙高九尺五寸，周回四百六十步，各置神门、角阙。吉仗用大驾卤簿，凶仗用大升舆、龙輴、鹅茸纛、魂车、香舆、铭旌、哀谥册宝车、方相买道车、白幰车、白幰弩、素信幡、钱山舆、黄白纸帐、暖帐、夏帐、千味台盘、衣舆、佛纛、明器舆、漆梓宫、夷衾、仪椁、素翣、包牲、仓瓶、五谷舆、瓷甒、辟恶车。进黄堂有铁帐覆梓宫，藉以木榈褥，铁盆、铁山以燃灯。宣祖衮冕，昭宪皇后花钗、翚衣、赠玉，十二神、当圹、当野、祖明、祖思、地轴及留陵刻漏等。诏内侍与少府监同修制。又请令文班官各撰挽歌词二首，从之。 
十六日，少府监请皇堂赠玉、镇圭、剑佩、 
      
旒冕、玉宝并以 玉、药玉制，绶以青锦。诏安陵并用于阗玉，孝明、孝惠后陵用 玉、药玉。 
十八日，礼仪使言：「按《仪礼》『改葬缌』注：『服缌者，妻为夫，臣为君，子为父也。必服缌者，亲见尸柩，不可以无服，缌三月而除之。』又《江都集礼》：『服缌，既葬而除，如不会则不服。』又《开元礼》改葬仪云：『主人、众主人、妻妾、女子俱缌服，余期亲以下皆素服。』又后魏孝明帝改葬文昭皇太后，崔光上言，请至(遵)[尊]、皇太子、 臣并服缌，既葬而除。今请皇帝服缌麻，皇亲及文武官护送灵驾者并服缌麻，既葬而除。」诏诸亲、群臣先为孝明皇后制服者，服以会葬。 
二月四日，太常礼院言：「改卜陵寝，检寻礼例，只有祖奠，无虞祭。今详《开元礼》，凡改葬无祖奠。又《五礼精义》云『改葬无祖奠』者，礼设祖奠，本象平日远行，自家人相饯之义。今先葬自家，祖礼已行，从墓之墓则无祖也。《开(封)[元]礼》：『凡改葬初下柩，于葬所西南设一虞祭。』《五礼精义》云：『改葬行虞祭，于墓而除之。』望依礼文，不设奠，止于陵所各设一虞祭。」从之。 
十三日，礼仪使言：「宣祖谥册宝旧藏太庙，昭宪皇太后谥册宝迁入安陵，宣祖册宝未审入陵与否 」太常礼院言：「按《晋书》，武帝禅位之年，追谥文帝。至太初四年，文帝王太后崩，将合葬，开崇陵，太尉司马望奉祭，进文帝玺绶于便房神坐。望约此例，迁入安陵。」从之。 
二十日，少府监言：「改卜安陵及凡陪葬者，将来改敛，其敛衣、敛物
      
有无改作 」太常礼院言：「按《五礼精义》：『改葬则改敛。』又云：『何佟之问，答曰：改葬之礼与始葬不异，几筵宜新，明器坏者宜改造。』其将来敛衣、敛物，并合改造。」从之。 
二十一日，以河南府巩县令孔美兼安陵台令。 
三月二十六日，启故安陵，奉宣祖、昭宪皇太后昭：原脱，据《宋史》卷一二二《礼志》二五补。、孝惠皇后梓宫于幄殿。 
二十七日，(引发)[发引]，摄太尉、开封尹匡义行遣奠，读哀册。册文曰：「维干德二年，岁次甲子，三月丁丑朔，二十六日，启宣祖昭武皇帝旧陵于东京开封县之近郊。粤四月乙卯，迁座于西京巩县南原新卜安陵，礼也。开建建昌，因山卜吉，园陵移奉于近甸，典礼载尊于远日。卤簿列而天仗严驾，《薤露》奏而哀歌执绋。孝子嗣皇帝臣匡胤追感情至匡胤：原作「太祖御名」，今据其名回改。，哀号无地，乃命辅臣，虔遵故事，述上圣之遗德，播哀文于永世。其词曰：西伯运昌，其德皇皇。受命自天，锺于武王。卜年无疆，迈功成汤。新丰道光，其志洋洋。化家为国，兴于高皇。飞龙四方，绍隆陶唐。美鸿名兮昭章，惟景祚兮延长。爰追遵于遗烈兮，实今古之同芳。赫矣圣祖，炳灵象纬。元天至广，邈乎高视。两曜至明，弗以光被。崇山千仞，人虽仰止。沧海万里，时惟未济。天授兵略，生知武经。一敌其国，万人之英。交鸿攀凤，断兕刳鲸。时哉效用，与世垂名。翼赞前朝，周旋戎事。勤尽其力，忠尽其义。秋霜峻其令，所部竦而畏；冬日和其志，所志安而惠。方拥旄而仗钺兮，奄捐馆而厌世。当师旅之失帅兮，信邦国之殄瘁。呜呼哀哉!圆盖西旋，大明沉泉，隐圣人之至德兮，格于皇天；寅宾东出，大明启昼，隆圣人之宝位兮，明哉元首。《礼》不云有开必先，《书》所谓有开厥后。源浚流长兮理所推，大河连天兮世亦知。功不报于当日兮，锺千载之昌期；德不耀于飨祚兮，启万世之隆基。惟永怀于圣感兮，终罔极于孝思。呜呼哀哉!」举朝廷之彝仪，制皇王之盛礼。羽葆车盖陈而备，牺象 鳵列而祭。青青遥山兮愁云断，萧萧平野兮悲风起。指新陵兮千古逝，恻皇情兮不能已。呜呼哀哉!洛川南原兮山有嵩，山川王气兮洛阳东。宫阙崔嵬兮形胜通，土圭测景兮天之中。惟帝运之兴隆兮，盛大德而昭融。閟玄宫而永安兮，与覆载而无穷。呜呼哀哉!」所过州县吏素服出城奉迎并辞，皆哭。 
四月九日，安陵掩皇堂。自发引至是，皆废朝，禁京城音乐，群臣奉慰。 
真宗
      
咸平三年六月五日，遣内殿崇班麦守恩往保州，奉顺祖惠元皇帝、惠明皇后、简穆皇后神柩于西京白马寺，令有司议奉二陵年月。国初加上四祖陵名，钦陵、康陵、定陵并在幽州，惟安陵旧在京城东南隅。及改卜安陵后，三陵尚未修(举)[奉]。真宗即位，有言顺祖、翼祖葬保州者，始举是礼。 
康、定二陵将议修奉，司天选以丙午岁，久阙祭飨，望下礼官议朝拜之礼，及每岁春秋二仲月，遣官诣白马寺飨奠。」诏礼院详定以闻。礼院上言：「二陵是追尊帝、后，虽未卜陵寝，而神主祔庙，已具四时之荐，况礼经无朝拜攒宫之说。其岁时遣官飨奠，望依安易所请。」从之。 十月四日，宗正卿赵安易上言：「伏 
六年二月，太常礼院议：「康、定二陵制度，请依改卜安陵例。」诏比安陵减省制度。康陵比安陵减省外，皇堂深四十五尺，灵台高三十三尺，四面各长七十五尺。神墙高七尺五寸，四面各长六十五步。四神门，南神门外至乳台四十五步，乳台高一丈五尺。乳台至鹊台四十五步，鹊台高一丈九尺。简穆皇后陵比孝明皇后陵减省，亦同此制。其石作比安陵减三分之一。每陵四神门外，各设狮子二，南神门内宫人二，文武官各二，石羊、石虎各四，石马(马)各二并控马者，望柱石二。 
景德元年七月二十一日，手诏曰：「康陵、安陵已经迎奉，将修兆域。以园寝之事「以」上原有「步」字，据本书礼三七之二、《宋朝事实》卷一删。佥同，式稽典礼。于是迁之梵剎，营此寝园。今 ，邦国大经，开国之初，已曾会议，寻建陵名，尚虚神寝。而有司抗表，屡有所陈，因以二陵，尚居清苑。朕以事关宗庙，理合审详，周访 言，皆云有据。朕犹存慎重，益广咨询，至于命中使以经营，委藩侯而访察。继观来奏，咸曰无疑。复俾大臣，再陈定议，遂有迎奉之请，用慰追远之诚。既
      
则安厝有期，仪制将举。朕偶从余暇，肆阅 编，因览《太祖实录》，明载二陵所在，又不指保州。眷言夙宵，未免疑惑。况奉先之事，垂世大猷，务 礼经，所宜明允。可令中书门下与枢密院详定以闻。」 
信史之所标，指茔域而有异，因垂中诏，俾极参详。敢抒群心，上酬清问。臣等共议，其迎到神寝，向期卜葬，即望权停。所有二陵，伏请量加营缮，务从俭省，葬以衣冠，设其园寝，用伸朝拜之礼，以致尊祖之怀 二十三日，中书门下、枢密院上言：「伏以尊崇祖祢，务极孝思；营奉陵园，必遵典制。今者始基王业，首举徽章，欲行四庙之仪，寻建诸陵之号。虽未崇于兆域，已备载于册书。向以攸司，连上封疏，述其忠款，颇陈恳激之言，询及宰司，亦有佥同之议。恭惟圣虑，务极精详，密诏询求，皆有依据。矧重雍之肇启，当大孝之丕承。咸秩无文，动循故实。特申迎护，将展厝安。而陛下尊：原作「遵」，据本书礼三七之三改。。徐俟辩明，续伸迁奉，庶不违于古道，且旁协于人情。狂瞽之言，仰祈圣择。」从之。 
二年正月十八日，诏康陵、定陵宜令蓝继宗罢修。其迎到神柩，遂以一品礼葬于河南府河南县，为二位。 
二十七日，太常礼院言：「每岁春秋二仲，遣官于西京白马寺行献奠之礼。今准诏旨罢修康、定二陵，其献奠官宜停。」从之。 
大中祥符四年正月二十八日，车驾幸汾阴，次西京，遣知制诰钱惟演诣一品坟，以香币、酒脯祭告。仍诏俟朝拜诸陵日，差官以少牢致祭。 
 礼 宋会要辑稿 礼四○ 濮安懿王园陵 
     
宋会要辑稿 礼四○

濮安懿王园陵
【宋会要】
