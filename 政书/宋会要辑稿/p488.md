<!-- { "loadSidebar": true } -->
神宗讳顼，英宗长子，母曰宣仁圣烈皇后高氏。庆历八年戊子岁四月十日，生于睦亲宅。治平四年，诏以其日为同天节。是年八月，授太子右内率府副率，赐名仲针。累迁右千牛卫上将军。嘉佑八年四月，迁安州观察使，封光国公。九月，迁特进、检校太傅、忠武军节度使、同中书门下平章事，封淮阳郡王，改今讳。治平元年六月，进封(颖)[颍]王。三年十一月，立为皇太子。四年正月八日即位。年十二。 
神宗熙宁元年七月九日，宰臣曾公亮等上表，请加尊号曰「奉元宪道文武仁孝」，表三上，诏答不允。 
熙宁二年四月一日，宰臣富弼等复上此尊号，又不允。 
四年六月九日，宰臣王安石等上表，请上尊号曰「绍天法古文武仁孝」，表三上，诏答不允。 
七年七月七日，宰臣韩绛等上表，请上尊号曰「绍天宪古文武仁孝」，表三上，诏答不允。 
十年七月十六日，宰臣吴充等上表，请上尊号曰「奉天宪古文武仁孝」，表三上，诏答不允。 
元丰三年七月十三日，诏曰：「朕惟皇以道，帝以德，王以业，各因时制名，用配其实，何必加崇称号以自饰哉 秦、汉以来，尊天子曰皇帝，其亦至矣。朕承祖宗之休，宅士民之上，凡虚文繁礼悉已革去，而近司群辟犹或时以称号见请。虽出于归美报上之忠，然非朕所以若稽先王之意。今后每遇大礼，罢礼部表上尊号。」 
元丰八年三月五日，崩于福宁殿，年三十八。谥曰英文烈武圣孝，庙号神宗。谥议翰林学士邓润甫撰，册文宰臣韩缜撰，哀册文宰臣蔡确撰。 
元丰八年三月七日，制曰：「王者之临御也，稽于古以为天下法，奉其亲以为天下先，靡违兆民，协于一德。永惟宝命，诞集我家，肆于冲人，获绍洪业。妥绥四海，亶繄宗庙之灵；裁决万微，实赖西朝之圣。钦闻遗训，俾正隆名，敢忘大章，用迪前 
      
烈。皇太后俪干之极，体坤之元，明哲同符乎姜、任，恭俭远过于阴、马。辅佐英祖，内治流闻；拥佑先朝，母仪备至。迨于寡昧，风荷芘怜，提携拊循，教诲成就。于戏!极九州岛之养，曷尽孝诚；加万世之名，庶承慈范。谨上尊号曰太皇太后。」四月四日，群臣贺尊太皇太后，拜表如仪。时哲宗即位未改元。 
八日，礼部言，尊太皇太后册，请三年丧毕行礼。从之。 
元佑二年二月六日，命尚书右仆射吕公着撰册文，中书侍郎吕大防书册。 
三月五日，太皇太后手诏曰：「祥禫既终，典册告具，而有司遵用章献明肃皇后故事，予当受册于文德殿。虽皇帝尽孝爱之意，务极遵崇；而朝廷有损益之文，各从宜称。仰惟章献明肃皇后辅佐真庙，拥佑仁皇，茂业丰功，宜见隆异。顾予凉薄，绝企徽音，稽用旧仪，实有惭德。所有将来受册，可止就崇政殿。」前此，有司举章宪故事，内出御批云：「顾予凉薄，岂敢上比章献明肃皇后，将来受册，可止就崇政殿。宜叙述此意降诏。」迨学士院草诏进入，又降御批云：「所进诏本旨意，稍涉今是即有昔非，中只叙述太皇太后顾德不及章献，不敢依御文德殿故事，宜三省改进入。」故降是诏。后数日，执政奏事延和殿，太皇太后谕曰：「性本好静，昨止缘主上冲幼，权听政事，盖非得已。况母后临朝，非国家盛事，文德殿天子正朝，岂女主所当御!」宰臣吕公着等言：「陛下执谦好礼，冠映古今，加以思虑精深，非臣等所及。」 
四月十八日，太皇太后手诏曰：「有司奏，受册当依典故在从吉之后。夫典册备物以致隆名，国之盛礼也，行于和平之日，惧不克称，况今旱暵为虐，苗稼将槁，民则何罪，咎实在予。虽侧躬永思，损膳自戒，尚虑无以塞责消变，而有司乃于此时欲以隆名盛礼加我，是重予之不德。所有将来行受册礼，宜权停罢。」 
五月十八日，太师文彦博等言：「伏奉诏旨，以时雨愆期，太皇太后陛下忧闵元元，侧身修道，躬自贬薄，以奉天戒，权停受册之礼。诚心止彻，昭贶随答，协气来臻，时雨溥霪。内自畿甸，外及州郡，二麦既登，秋稼有望。陛下勤民克己如此，上天降鉴应诚若彼，臣等不胜忻幸。窃惟尊号册礼，一朝大典，正名定位，义不可后。譬如万物之于乾坤，人子之于父母，岂可须臾而不称哉 而乃稽留盛礼，不使时上，仰无以称穹昊之眷顾，俯无以徇亿兆之爱戴。臣等不胜大愿，谨据太史局选定八月四日举行仪范，崇上徽号。」诏不许。自是三请，乃从之。 
九月六日，发册宝于大庆殿。册文阙。 
绍圣二年九月，加谥曰「绍天法古运德建功英文烈武钦仁圣孝」。谥议翰林学士蔡(抃)[卞]撰，册文宰臣章惇撰。崇宁三年十一月，改谥曰「体天显道帝德王功英文烈武钦仁圣孝。」谥议翰林学士承旨张康国撰，册文宰臣蔡京撰。政 
      
和三年十一月，加上今谥。谥议翰林学士强渊明撰，册文太师蔡京撰。
 礼 宋会要辑稿 礼四九 尊号 册尊号 杂录附 尊号 七 
      
尊号七
【宋会要】
哲宗讳煦，神宗第六子，母曰钦成皇后朱氏。熙宁九年丙辰岁十二月八日生，元丰八年，诏以其日为兴龙节。初名佣。十年十二月十一日，授天平军节度使、检校太尉，封均国公。元丰五年八月三日，改彰武军节度使彰武：原作「元丰」，据《宋史》卷一七《哲宗纪》一改。，加开府仪同三司，进封延安郡王。八年三月二日，立为皇太子，改谥宪元继道世德扬功钦文睿武齐圣昭孝皇帝「改谥」至「皇帝」：按此句当为错简或衍文。时哲宗尚未即位，而「谥」为身后之名，故必误。另据文意、文例，此处实应作「改今讳」。。是月五日即位。年十岁。 
元佑元年十二月六日，诏曰：「朕惟先帝临御天下十有九年，威加四夷，泽被万物，功德可谓博矣。然群公卿士每上徽号，则拒而不受，其谦厚不伐至矣。朕以眇然之身，绍承统绪，夙兴夜寐，不敢遑宁。今近司稽用典故，以为丧礼之除，百官当崇上徽称，此岂朕所以衔训嗣事、绍休前人之意哉!将来服除，依元丰三年诏书，更不上尊号。」先是，中书省检会故事，将来服除，百官合拜表上尊号，故有是诏。 
四年三月十八日，诏：「今后每遇大礼，依元丰三年诏书，更不上尊号。」 
元符三年正月十二日，崩于福宁殿，年二十五。谥曰「钦文睿武昭孝」，庙号哲宗。谥议翰林学士承旨蔡京撰，册文知枢密院事曾布撰，哀册文宰臣章惇撰。崇宁三年十一月，加上谥曰「宪元继道显德定功钦文睿武齐圣昭孝」。谥议翰林学士承旨张康国撰，册文宰臣蔡京撰。政和三年十一月，改今谥。谥议翰林学士承旨白时中撰，册文太师蔡京撰。
 礼 宋会要辑稿 礼四九 尊号 册尊号 杂录附 尊号 八 
      
尊号八
徽宗讳佶，神宗第十一子，母曰钦慈皇后陈氏。元丰五年壬戌岁十月十日生。元符三年，诏以其日为天宁节。六年正月赐名。十月，授镇宁军节度使、检校太尉，封宁国公。八年三月，加开府仪同三司，进封遂宁郡王。绍圣三年三月，改平江镇江等军节度使，进封端王。五年三月，加守司空，改(诏)[昭]德彰信等军节度使。元符三年正月十二日即位。年十九。 
徽宗崇宁三年七月九日，诏曰：「朕以寡昧，绍承基图，革去虚文，每虔先训。岁当郊祀，已戒前期，近弼乃言，欲加称号。顾德弗类，既非克堪，矧在元丰，已尝诏罢，亦何劳于辞费，徒有见于礼烦。诞举旧章，深嘉尔志；率时昭考，当体朕怀。其三省、枢密院陈请大礼年上尊号更不受，群臣亦不须上表。」 
大观元年六月二十六日，诏曰：「朕惟唐虞建德，禹汤懋功，虽正帝王之名，而简大配天，靡崇虚饰，处谦去泰，朕甚慕焉。粤在季秋，大修宗祀，辅臣有请，愿举尊称。虽事上之恭，载嘉乃志；而浮实之美，惟圣弗居。宜体至怀，毋重辞费。仍自兹始，勿循旧章。布告(成)[臣]工，咸谕朕意。其三省、枢密院陈请大礼年上尊号更不受，群臣亦不须上表，今后更不检举。」初，三省、枢密院以故事陈请 
      
大礼年当率文武百寮拜表诣上尊号，故有是诏。 
宣和五年七月十九日，太傅、楚国公王黼等上表，请上尊号曰「继天兴道敷文成武睿明」，凡三上表，诏答不允。自是内外群臣、皇子郓王楷以下，太学诸生、耆老等上书以请者甚众，上皆不从。 
六年七月五日，诏：「内外臣僚今后勿得以上尊号为请，如违，以违御笔论。」以上《续国朝会要》。 
宣和七年十二月二十三日，内禅，上尊号曰「教主道君太上皇帝」。 
靖康二年二月，北狩。绍兴五年四月二十一日崩。年五十四。七年六月，上尊谥曰「圣文仁德显孝」，庙号徽宗。谥议翰林学士朱震撰，册文参知政事陈与义撰，哀册文宰臣秦桧撰。十二年八月，梓宫还临安。十月七日，权攒永佑陵。在绍兴府。十一月，加上今谥。谥议直学士院秦梓撰，册文宰臣秦桧撰。
 礼 宋会要辑稿 礼四九 尊号 册尊号 杂录附 尊号 九 
      
尊号九
钦宗讳桓，徽宗长子，母曰显恭皇后王氏。元符三年庚辰岁四月十三日，生于坤宁殿。靖康元年，诏以其日为干龙节。是年七月，赐名亶，授检校太尉、山南东道节度使，封韩国公。建中靖国元年六月，迁兴德军节度使、开府仪同三司，进封京兆郡王。崇宁元年二月，改赐名烜。十一月，改今讳。大观二年正月，迁司空、武昌军节度使，进封定王。政和三年正月，加太保。五年二月，立为皇太子。宣和七年十二月，除开封牧。是月二十三日即位。年二十六。 
靖康二年四月，北狩。建炎元年五月，遥上尊号曰「孝慈渊圣皇帝」。绍兴三十一年五月十九日崩，年六十一。谥曰「恭文顺德仁孝」，庙号钦宗。谥议翰林学士何溥撰，册文知枢密院事叶义问撰。
 礼 宋会要辑稿 礼四九 尊号 册尊号 杂录附 尊号 十 
      
尊号十
高宗，徽宗皇帝第九子，母曰显仁皇后韦氏。大观元年丁亥岁五月二十日，生于宫中。其日为天申节。八月，授定武军节度使、检校太尉，封蜀国公，赐名构。二年正月，加镇海军节度使、开府仪同三司，封广平郡王。政和三年正月，进检校太保。宣和四年三月，进拜太保、遂安庆源军节度使，封康王。靖康元年二月，迁太傅、静江奉宁军节度使、桂州牧、兼郑州牧。三月中改除集庆建雄军节度使、亳州牧、兼平阳牧。十一月，迁安国安武军节度使、信德牧、兼冀州牧。是月，为兵马大元帅，行事并从便宜。二年五月一日，即位于南京。年二十一。 
