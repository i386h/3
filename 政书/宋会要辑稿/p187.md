<!-- { "loadSidebar": true } -->
太宗太平兴国二年九月二十八日丙辰，出熏风门，校猎于近郊。帝亲御弧矢，射走兔四。御制《猎诗》一章， 臣属和。十月二十四日，校猎于近郊，射中走兔三。十二月十四日庚午，校猎于近郊，亲王、宰相、翰学、节、察、防、团、刺史，及召刘鋹、李煜、渤泥国使从行。射中走兔二。回幸金凤园，张乐赐从官饮。 
三年十月十八日(唐)[庚]午，校猎于西郊，淮海国王及契丹、高丽使皆从。至鲁沟，射中走兔三。回宴玉津园。十二月二十五日，校猎于西郊，射中走兔二。回宴金凤园，帝因语宰臣曰：「《老子》云：『驰骋田猎，令人心发狂。』《夏书》云：『外作禽荒。』为人上者不得不戒。历观前王多惑于此观：原作「官」，据《长编》卷一九改。，而致丧败。朕今顺时搜狩，为民除害，非敢以为乐也。」 
四年十一月十三日己丑，幸玉津园，因校猎于近郊，射中走兔四。 
五年九月二十日壬戌，校猎于近郊，射中走兔四。 
十二月五 
     
日甲戌，车驾北征，驻跸大名。五日，校猎于近郊，因以阅武。赐禁军校及卫士襦 。帝亲射中 二、走兔四。时盗猎狐兔者众，申命禁之。有卫士夺得 ，主者以违令当死。帝曰：「杀之，则后世必为我重兽而轻人。」因赦其罪。十一日北征回，发大名府，因校猎近郊。 
六年十二月十五日己卯，校猎于近郊，射中走兔四。顾谓从臣曰：「腊日出狩，以顺时令，缓辔从禽，且非荒也。」回幸讲武台，张乐，赐从官饮。 
七年闰十二月七日丙申，校猎于近郊，射中伏兔二。还幸讲武台，赐从官饮。 
雍熙二年十一月二十四日，校猎于西郊，射中走兔五。因谓宰相曰：「古者搜狩，以所获之禽荐飨宗庙，而其礼久废，今可复之。」乃下诏曰：「顺时搜狩，礼有旧章。非取乐于畋游，将荐诚于宗庙。久隳前制，阙曷甚焉!今者暂狩近郊，爰遵时令。亲射所获，充俎为宜。其以所获禽兽付所司荐飨太庙，永为例程。」 
四年十二月二十一日，腊，校猎于西郊，亲射，获雉、兔五。因谓近臣曰：「今日之行，盖徇众之意，驰聘弋猎，非所好也。」行次近甸，赐从官饮，命学士赋《腊辰从猎诗》。至行宫，宋白等各以诗上。 
端拱元年十月三十日，诏：「自今除有司顺时行礼之外，其罢近甸游猎。五坊所畜鹰犬并放之，诸州不得以鹰犬来献。」《玉海》：端拱元年十月癸未，诏曰：「洛汭之歌，《上林》之讽，明鉴不远。朕惟好生之德，解网之仁，今后顺时行礼，非时更不于近甸游猎。五坊鹰犬放之，诸州不得来献诸州：原作「诗再」，据《玉海》卷一四五改。。」 
淳化三年十一月二十四日，定难军节度使赵保忠献鹘一，号海东青。诏曰：「朕久罢畋游，尽放鹰犬，无所事此。卿地近边塞，时讲武事，其以所献鹘还赐之。」 
五年十二月九日，腊，命寿王等猎于近郊。帝雅不好弋猎，至是但命诸王畋狩，顺时令而已。 
真宗咸平二年十一月二十日，狩于朱迁顿，射中走兔三，卧兔、飞雉各一。召从臣赐食，薄暮还宫。 
三年十二月五日戊申，校猎于近郊，亲射走兔二、走狐一。至力成顿，召从官赐食。翌日，以所射狐兔付宗正寺荐于太庙，余赐辅臣。 
四年十一月二十二日庚寅，校猎于近郊，射中走兔三、伏兔二、走狐一、飞雉一。有兔伏于道周，命殿前都指挥使高琼射获之。至棘店顿，宴从臣。《玉海》：是年十二月丁未，右赞善宋眙序献《大阅赋》。 
景德元年十一月十四日，校猎于近郊。至于冈村，见民舍有墙垣颓坏、室屋卑陋者，因幸之，乃税户乔谦也。召见其家人，赐万钱，衣三十事，免三年庸调。宴近臣于史胡顿，从官获兔者第赐马，宁(正)[王]元墦马三疋，殿前副都指挥使刘谦、马军副都指挥使曹璨、步军副都指挥使王隐各二疋，马军都虞候张旻、步军都虞候郑诚各一疋。赐从官食于朱迁顿。夜漏一 还宫。时五坊前导者取路太远，未时始至顿所，帝怒其怠，命决杖于宣徽院。 
三年十 
     
二月十二日乙酉，校猎于近郊，射中走兔七，诏付光禄寺荐宗庙。至朱迁顿，赐从臣食。夜漏一 还宫。 
四年二月十二日，诏车驾朝陵，五坊鹰隼从行者并先还京。帝谓宰臣曰：「五坊之名，先帝已曾停废，今所存者，但令教骏，养于军中。今乳哺之时，何须校猎 」故令先发。 
大中祥符二年六月十九日，诏：「教骏所养鹰鹘，除量留十余事以备诸王从时展礼外，余悉罢之。」 
四年正月六日，诏沿边州军不得因迎送出城寨骋猎，犯者以违制论。 
天禧元年五月十八日，诏入内内侍省以所养鹰、鹘、猎犬五十三只，因投龙简使臣赍放名山高僻之所。八月七日，诏：「向罢放五坊鹰犬，其京城四面禁围草地，令开封府告谕百姓，许耕垦畜牧。」 
仁宗庆历五年八月九日，诏枢密院讨详先朝校猎制度以闻。初，真宗封禅之后，不复畋猎，废五坊之职，鸷禽走犬悉放诸山林。至是，直集贤院李柬之上言：「祖宗校猎之制，所以顺时令而训戎事也。陛下临御以来，未讲修此礼。愿诏有司草仪，选日命殿前马步军司互出兵马互：原作「玄」，据《长编》卷一五七改。，以从猎于近郊。」故命讨阅之。 
九月十九日，入内内侍省内侍都知李永和提举五坊，入内供奉官何诚用为五坊承受公事。仍诏三司：将来出猎，置顿，东路于韩村，西路于杨村，其供奉物预办之。 
十月一日，诏开封府供备出猎围内鸡兔。四日，殿前司言：「凡从出猎，只令捧日三十三指挥有马军士从驾，各带木连架捧三十条遮围禽鹿。」从之。 
十六日，殿前司、合门、入内内侍省整肃随驾禁卫所言：「乞依大中祥符四年指挥，亲王、中书、枢密、宣徽使并一品官、左右仆射许将带从人各四人；三司使、节度使至观察使、学士、上将军、御史中丞、(承)[丞]郎、内客省使各三人；给、谏、舍人、大卿监、防、团、刺史、大将军、枢密都承旨各二人。客省、引进、四方馆、昭宣、合门使副、诸司使副、带省职馆职朝臣、枢密副承旨、通事舍人、诸卫将军及执球伎使臣并不得带从人入禁卫内。带器械在禁卫内随驾，通事舍人二人在禁卫内引驾，内侍、黄门二人在禁卫内祗候传宣，并不得带从人。合门祗候并三班使臣、诸司库务使臣并不得入禁卫内。其禁卫内祗候臣僚不许带入从人。差亲事第一指挥长行三十人、节级二人管押，着青锦袄子，系银腰带。如遇合破接马人臣僚，于驾前禁围内下马，即令亲事官接马。」从之。 
十七日五 ，帝御内东门，赐从官酒三行，奏钧容班乐。幸琼林苑门，赐从官食，遂纵猎于杨村，宴于幄殿，奏教坊乐。遣使以所获驰荐太庙。既而召父老临问，赐以饮食茶绢，及赐五坊军士银绢有差。耆老赐绢，八十岁以上七疋，以下五疋。宰臣贾昌朝等语：「陛下顺时畋猎，登庙俎以昭孝俎：原作「祖」，据《玉海》卷一四五改。，阅军实以讲武，饮耆年以养老，赐田夫以劝农。一出而四 
     
美具，望宣付史馆。」从之。 
六年二月一日，左屯卫大将军致仕赵振上《校猎图》及《鹰经》。诏付五坊所。 
四月五日，诏：「进第一等合罗云雁锦方座子一十片，给宰臣、使相；第二等攒雁云地锦条褥二十条，给参政、枢密；第三等合罗云凤锦条褥三十条，给合赴座臣僚。令仪鸾司收管，出猎供应，非次不得用。」 
十月十四日，三司言：「将来出猎，诸班人从支破吃食，围场军士支破食钱。」从之。 
十一月二十一日，诏合门：「出猎日，内东门不面赐臣僚茶酒，只就幕次。到顿亦不作乐御筵。如初射中狐兔，臣僚下马贺，赐茶酒；再射中，则不下马。如日色早，棘店进水 ，射中狐兔，就彼赐茶酒。如日色晚，直至韩村回阵，射着更不下马，赐茶酒毕还内。应时召预座臣僚赐旋襕、靴子。」 
二十五日，猎于城南之东韩村。初，帝至玉津园。十一月辛丑，去辇乘马，分骑士数千为左右翼，节以旗鼓，合围场。径十余里，部队相应。帝按辔中道，亲挟弓矢，而屡获禽。是时道傍居民或畜狐兔凫雉之类，驱于场中，帝因谓辅臣曰：「畋猎所以训武事，非专务获也。」悉令纵之。至棘店，御帐殿，召问所过父老，子孙供养之数，土地种植所宜，且孍其衣食麤粝，而能享寿如此，人加慰劳(之久)[久之]。还次近郊，遣卫士更奏技驾前，皆两两相当，掉鞅挟槊，以相决胜。又谓辅臣曰：「此亦可以观士之才勇也。」免乘舆所过民田及在围内者租税一年。时交趾李德政适遣使献驯象，未见，特召赐紫袍、涂金带，令预观之。于是群臣争献赋颂，有以田猎为戎者戎：原作「式」，据《玉海》卷一四五改。。 
十二月四日，诏诸州军，腊日不得预下诸县科率狐兔。 
二十四日，诏：出猎回(障)[阵]，如下马赐茶酒，随便设御座，不须正南。 
七年三月十一日，诏：出猎赐茶酒，使相以上许座新造减轻蒲，上系锦方褥；余臣僚仍旧用锦条褥。 
二十一日，诏：自今罢猎于近甸，所有鹰犬令五坊收管。
 礼 宋会要辑稿 礼九 大阅讲武 
     
大阅讲武
     
国朝《开宝通礼》有《四时讲武仪》。祖宗之初，四方未宁，多亲临阅，亦无常所。虽不尽用其仪，但讲修戎事，而军仪精锐，实天下之威观。 
太祖建隆三年十一月七日，帝以殿前侍卫诸军骑及京都兵，从车驾出玄化门玄化门：原作「立北门」，据《玉海》卷一四五改。，大阅于西郊。《实录》：十一月辛酉，讲武于近郊。先是晋汉以来，卫兵寖广，仰食县官者率数十万。暨帝即位，常按籍阅兵，仍校击刺骑射之艺，有怯而无勇者，命黜去之，至是始大讲武事。帝谓近臣曰：「自顷禁兵虽多，未尝训练。朕昨搜去冗弱，遂为精兵，故因时而教习。」十日，复讲武于近郊。《纪》作「辛酉大阅西郊」。《实录》：「甲子，又大阅于西郊。」 
