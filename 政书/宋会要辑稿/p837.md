<!-- { "loadSidebar": true } -->
三月二十九日，主管侍卫步军司公事郭振言：「本司所取江州二千三百一人，已承指挥，且令至镇江府。今乞将上件官兵就便发往六合县屯驻外，于本司诸军更差官兵二千人，令(通)[统]领官刘福同将官五员，将带着脚鞍马部押前去六合县屯驻，并 
      
依本司昨来差往屯戍官兵体例，一年一次交替。」从之。 
十一月十一日，主管殿前司公事王琪言：「本司扬州见存留住官兵二千人，统领官一员。先自闰七月起发前去，到彼修筑城壁，委是辛苦劳役，今来未有替期。乞于本司诸军在寨人内摘差官兵二千人，内将官四员，并部辖统领官一员，于来年正月内起发前去扬州，抵替归司。」从之。 
四年三月十日，知潮州曾造言曾：原作「会」，据《宋史》卷三四《孝宗纪》二改。：「郡界闽广两路之间，东抵漳，西抵惠，两郡相去虽十数程，剽窃之害，目今尚未宁。欲于漳州管下地名云霄、漳溪之间，惠州管下地名凤湖、南山岭、乌龟径，置巡检官兵三五十人，差将官一员屯驻，季一更之，可以为保伍之援，巡警盗贼。」从之。 
九月十五日，主管侍卫步军司公事王琪言：「本司有出戍六合三千人兵，至今半载有余，欲于本司诸军差拨官兵二千人，将带随身器甲，差将官二员部押前去六合屯驻，交替先差出人归司休息。今后乞半年一次交替。」从之。 
十六日，诏马军司差拨官兵一千人前去和州烧造砖灰等使唤，每及一季，差人交替。 
十一月六日，四川宣抚使虞允文言：「荆襄边面阔远，合行递攒军马互相照应。已措置将郭谌所管近里剑州等处官兵共二千六百三十八人，同老少移那前去金州屯驻。仍于兴元府别行递攒两将军马同老小前去洋州屯泊，缓急应援金州使唤外，所有郭谌等先差 
      
马军二千五百人见在郢州，任天锡马军五百人见在荆南出戍。照得吴拱先带军马三千二百人同老小前去襄阳府屯驻，后来依数招填。欲乞将荆南、郢州出戍军马家小，下总领所差拨舟舡，津发前去就粮屯驻，庶几老小团聚安帖，防托荆襄边面。」从之。 
二十六日，诏今后殿前司、镇江都统司差往扬州看守城壁官兵，并一年一替。 
五年十一月二十一日，诏：「昨差拨镇江府驻札御前右军官兵三千余人并马，前去高邮军屯戍，可正拨隶武锋军。」 
六年正月二十七日，殿前司言：「已降指挥，今后殿前司、镇江都统司差往扬州看守城壁官兵，并一年一替。续准扬州安抚莫蒙申，上件官兵合在正月间交替。窃缘正月正是春寒之时，军马道涂不无暴露，又以江口两处湖闸钉闭未开，日后出戍官兵，(那)[欲]候潮水登应开闸之时起发。朝廷已依所申施行。本司今年合差拨前军人马前去扬州，更替游弈军官兵归司，欲候三月初间择日起发。」从之。 
四月二十五日，诏：「令殿前司于选锋军官兵内差拨三百人，策选锋军差二百人，马军司中军差三百人，步军司中军差二百人，建康府都统司差五百人，应副舟舡津发，差人管押，同家小发赴江州王明军收管使唤。并要全队强壮，入队之人不得以老弱不堪披带人充数。内三衙人令户部、建康府人令总领所，依出戍人例，支给借请起发犒 
      
设。」 
五月二十五日，诏楚州(建)[见]屯戍殿前司护圣步军官兵，尽发遣归司。 
六月十三日，马军司言：「修筑和州城壁，今已毕工，所有工役官兵将及一季，合行发遣归司。今欲差本司左军官兵三千人、马五十疋，起发去和州。」诏依。仍一年一替。 
九月八日，诏令殿前司差拨游奕军全军人马前去高邮军出戍，听陈敏节制，其忠锐军见管寄招军兵，令游奕军统制官一就统押前去。 
七年正月五日，荆南驻札御前诸军都统制秦琪言：「荆南军马出戍襄阳，元降指挥许令三月一次更休。前后主帅议论不一，却作一月一次更替。到家未定，又复奔走。欲将见在襄阳七军官兵及战马，乞自干道六年正月为始，遇春夏全留三军在襄阳照管边面，其余四军发回荆南休息；秋冬却发四军前来襄阳更替，先留下三军归本寨。如遇缓急，则尽数勾抽前来襄阳使唤，庶几军士知有室家之乐。所有单身无家累官兵，徒走道路，欲将单身官兵免差前去更替。」从之。 
二十一日，广南西路经略安抚李浩言：「昨于荆南差拨大军五百人前来本路更戍，弹压盗贼。续降指挥，为广西盗贼已息，令广西帅司自行招募亲兵五百人。所有荆南差到官兵五百人已发遣前去讫，见所招 用纔及二百人，虽多方招募，而应者绝少。乞于屯戍大军差拨三百人，选委有材略、『HT 』XXL』(请)〔谙〕晓戍事统领官一员前来本府驻札，听从 
      
本司节制使唤。」诏令摧锋军于韶州在寨人内差拨二百人，余一百人令帅司措置招收。 
二十七日，兴州驻札御前诸军都统制员琪言：「昨准指挥，差发官兵三千人前去荆南出戍，一年一替。其所差人已及一年，若更差三千人〔前〕去，即是六千人，往来盘费，似见未便。今欲将已差在荆南三千人，于内取问愿在荆南屯戍人存留一千人，津发老小前去本处永远屯驻，余二千人发回。如其间愿存留之人，不及一千人之数，据余少人于所部诸军取问愿去人，揍成一千人，差拨前去补码。其一千人阙，却令诸军招填。」从之。 
二月十七日，诏令湖南安抚司招募军兵一千人，发往鄂州驻札御前诸军使唤，却令本军差拨惯熟军兵一千人前往柳州、桂阳军屯戍，防托盗贼。以知潭州沈介言：「本路柳州、桂阳军昨因李金作过之后，蒙朝廷调发鄂州大军一千人，分戍二郡。续令毕戍一年。缘今来戍期将毕，欲令依旧更戍。」故有是命。 
二十一日，宰执进呈主管殿前司公事王琪乞更替游奕军出戍高邮军人。上问：「降指挥 」虞允文奏曰：「止令出戍，不曾立限更替。」上曰：「纔及半年，且未须理会。」 
关报，马军司中军已择十月二十日起发。今四军久在建业，而主帅尚留辇下，事体未便。伏望申谕枢机之臣，俾镌谕主帅诫 三月四日，诏令马军司于三月中旬内将官兵连老小逐旋津发前去建康府，与出戍官兵一处居住。其后十月三日，臣僚言：「伏(饰)[饬]裨将，令以是半月之顷， 
      
一切计置起发，并指挥江东帅臣、总领，视其营寨，补其 漏。」诏札下李显忠并江东帅、漕臣、总领，依此施行。 
六月二十一日，荆南驻札御前诸军都统制秦琪等言：「得旨，荆南七军官兵自干道六年为始，遇春夏全留三军在襄阳，秋冬却发四军前来襄阳更替。今来所差四军一千人，却令荆南腹里州军屯驻，到襄阳四百五十里，窃虑缓急有警，不能接济。望移屯襄阳，照应边面。」从之。 
七月十四日，宰执进呈福建安抚司申明起发土兵。虞允文等奏曰：「今春堤备海道，令福建先期起发土兵。比有到明州者，却得指挥发回，今陈俊卿申审合与不合再行起发。明州防托，恐不可无人。」上曰：「福建每岁起若干人 」梁克家奏曰：「福建、浙东各千人。」(止)[上]曰：「除福州、兴化发回四百人外，余依年例起发。」 
八月十一日，宰执进呈御笔处分：游奕军出戍人归司。允文奏曰：「浙西、湖南募到二千余人，乞均拨殿前诸军。却依处分，每军摘一将凑三千人戍高邮，俟来岁募人足额，再起三千人。」上曰：「甚好!先降指挥，均拨募到人，仍令游奕军归司。余续次施行。」 
九月十二日，总领湖广、江西、京西财赋吕游问言：「鄂州都统司差拨官兵一百三十九人前去江州，措置收捕盗贼，一季一替。而近年以来，江湖间有 盗，其都统司所差巡江官兵，元无捉到人数。」诏令鄂州都统司拘收所差官兵归军教阅，专委安抚、提刑司 
      
严责巡尉，多方巡捕。如遇有盗贼，须管捉获。 
十七日，吕游问言：「得旨，将诸屯人马斟酌紧慢抽回教阅。今鄂州军差出：见屯德安府欲留一千人，郢州欲留三千人，随州欲留五百人，常德府欲留二百人；信阳军三百人、枣阳县六十五人、汉阳军马监九百六十人、应城县孳生马监二百二十七人，欲并存留；潭州九百九十二人、复州一百人、应城县四百九十五人、武昌县五十人、汉阳军四人、永兴县八人，欲并抽回。荆南军差出：襄阳一万五千五百七十二人，均州一百人，光化军一百九十八(一)[人]，欲并存留。江州差出：光化军欲留三百人，黄州欲留五百人，大冶县欲留三十人；麻城县五十一人，欲抽回。」〔诏〕枣阳县人并抽回，却于随州存留人内，每季轮差五十人于本县屯戍。汉阳、应城县两监养马人发回本军，(八)[入]队教阅，却于本军减半请给人内对数摘差赴逐监使唤，仍令将带老小前去一处居住。黄州并大冶县人并尽数抽回归军，令安抚司于系将、不系将人内差拨三千人赴大冶县。余从之。 
十一月十九日，鄂州驻札御前诸军都统制韩彦直言：「近准指挥，令于拣下队外无窠名军 内，拣惯熟稍壮健一千人发赴湖南元出戍州军屯驻。将上项人拣选，止有军兵一千八百五人，择出一千人，缘苦无大段壮健。」诏令韩彦直于内拣选筋力未衰、壮健堪使唤五百人前去，余五百人令湖南 
      
帅司疾速措置招填。 
二十一日，权发遣隆兴府龚茂良言：「江州兴国军接连淮甸、江东、湖北，每岁常有茶客百十为 前来。今岁大旱，茶芽不发，皆积压在园户等处人家住泊。窃虑此曹乘时荒歉，聚集作过，乞下江州都统司轮差官兵一二百人前去屯驻弹压，候来年秋熟日，依旧归军。」诏令龚茂良斟酌合差人数，于本路州军系将不系将禁军内差拨施行。 
二十三日，权发遣常德府刘邦翰言：「本府素为茶寇出没之地。今岁湖南、北旱伤，持杖劫掠者日多，望下鄂州都统司差拨五百人赴府出戍。」诏令湖北安抚司斟量合差人数，于本路州系将、不系将禁军内差拨。 
八年三月十一日，知常德府楼图南言：「昨鄂州都统制司拨到官兵五百人，前来本府屯戍，听候守臣节制。续鄂州都统制司发回二百人，正差三百人屯戍，一年一替。后来沅州管下傜贼杨再彤等作过，遂于鄂州调发，往复三千余里。乞依旧令本路于系将内差拨五百人，听守臣节制。」从之。 
