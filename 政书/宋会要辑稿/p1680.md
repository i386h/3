<!-- { "loadSidebar": true } -->
近降指挥，未曾赴上舍试贡士，许赴将来省试。寻行下国子监勘会，指定去后。本监勘会，本人虽已授官，前系已该贡，未曾经上舍试，今来本人合依未曾赴上舍试贡士，与免解赴将来省试。如更有似此之人，亦乞依此施行。本部欲依国子监申到事理施行。」从之。 十月二十八日，礼部言：「江南东路转运司管勾文字虞澈状，先因父奏补，准告授迪功郎。缘澈元系河间府贡士，随侍父任河北西路提点刑狱，于条移籍，入邻路河间府学。宣和元年二月内，升补上舍中等，贡至辟雍，拨入审是斋。至宣和二年二月内病在斋假，宣和三年正月内系长假，并不曾赴上舍试。伏 
十一月一日，臣僚言：「窃见河北、河东路学事司昨奏，河间府考试官引试上舍，出《书》义题『无轻民事，惟难』，作『为』字，合格学生张修 
      
等已驳放。近据张修等经辟廱陈诉，诏元出题官(持)[特]冲替。辟廱看详今来张修等试程文，既以新义，所解无违背，惟引题处并写作『为』字，是依随试官出题差错，即非不知经旨。」诏张修、刘直忠、贺植并改作依旧升贡。 
十二月九日，中书省、尚书省言：「怀州贡士刘叔虎与刘昺
系袒免无服亲，伏望行下本州岛，令叔虎就试。」诏：「刘昺系造妖言，亲属不合连坐。今后并依常法，脚色内更不声说。」 
六年正月二十八日，诏：「天下士覢然来试礼部者踰万五千人，承平文物之盛，前未之有。深念省试有定额，不足以网罗俊彦，可特添省额百人，差知举官五人。」 
《文献通考》：是年赐第八百余人，因上书献颂，直令赴试者殆百人。有储宏等隶大阉梁师成为使臣或小吏，皆赐之第。先是大观三年，宦者梁师成中甲科，政和四年，以邓洵武之子鸿胪寺丞雍进颂文可采，特令直赴庭试。自后此类颇多，八年，嘉王楷考在第一，不欲令魁多士，升次名王昂为首。马端临曰：按太宗时，李昉、吕蒙正之子御试入等，上以势家不当与孤寒争进，黜之。颜明远等四人以见任官举进士，上惜科第不与，特授近蕃掌书记，盖惟恐权贵占科目以妨寒峻也。今亲王得以为状元。又按端拱二年，有中书堂后官及第，上夺所授 牒，勒归本局，诏今后吏人无得应举，盖惟恐杂流取名第以玷选举也。今阉宦与其隶皆得以登甲科。盖至是祖宗之良法荡然矣。 
王氏《挥麈录》曰：国初每岁放牓，取士极少。如安得裕作魁日，九人而已，盖天下未混一也。至太宗朝浸多，所得率江南之秀。其后又别立分数，考校五路举子，以北人拙于词令，故优取。熙宁三年，廷试罢三题，专以策取士，非杂犯不复黜，然五路举人尤为疏略。黄道夫榜，传胪至第四甲党镈卷子，神宗笑曰：「此人何由过省 」知举舒信道对以「五路人，用分数取末名过省」，上命降作第五甲末，自后人益以广。宣和七年，沈元用榜，正奏(明)[名]殿试至八百五人，盖燕云免省者既众，天下赴南宫试者万人，前后无踰此岁之盛。 
七年十一月十九日，南郊制：「向罢诸路三舍法，内 
      
有合三赴上舍试之人，试数未尽，又该永免者，特许赴将来特 
      
奏名试。应逐路进士，如将来省试下，除依例合减举理年外，可特更与减一举及递攒三年，许赴特奏名试。应举人因事殿举及不得入科场之人，除犯罪徒以上及真决并假名代笔、情理重人外，可并许应举。」 
钦宗靖康元年四月九日，少宰兼中书侍郎吴敏言，愿复立《春秋》学官，三岁贡举，遂以取士。从之。 
七月九日，诏：「已降指挥，复《春秋》一经。今秋试在近，可止于正经出题。」 
《文献通考》：赐出身，凡士不繇科〔举〕若三舍而赐进士第或出身者，其所从得不一路，遗逸、文学、吏能、言事，或奏对称旨，或试法而经律入优，或材武，或童幼而能文，或边臣之子以功来奏，其得之虽有当否，总其大较，要有可考。熙宁四年，太子右赞善大夫吴安度试舍人院已入等，有司以安度所赋《绿竹》诗背(王)王刍古说而直以为竹，遂黜不取。富弼言《史记》叙载「淇园之竹」，正卫产也，安度语有据。遂赐进士出身。五年，祝康、李举之试经书律令大义，而有司考之入优，遂以令赐明经出身。其后，梁子野、黄葆光赐出身，遂同进士。七年，王韶破木征，使其子淳来献捷。帝喜甚，遂以赐之。其后，赵遹在政和间擒蛮卜漏，编次用兵首末，授其子永裔来奏，永裔亦得赐。八年，章惇荐大理寺丞欧阳发有史学，又得赐。九年，中丞邓绾荐遂州布衣冯正符受赐，已而绾败，正符亦坐附会追夺。元符元年，承务郎李景夏召对，三年，上舍生何太正应诏言事，皆特赐。崇宁二年，又赐右司郎官林摅、苏州进士俞焘等。明年，蔡京子攸亦与焉。四年，宋乔年察访熙河称旨，大观四年，开封少尹张叔夜皆以职事赐。政和中，小学生曹芬、骆庭芝以能文赐。自此达官贵胄既多得赐，又上书献颂得之者多至百数，不胜纪矣。靖康新政，惩奸臣蔽塞，凡行义有闻，议论忠谠，悉加赐，以示好恶。张炳、雷观、陈东、尹焞、邓肃相望得赐，而天下知所乡矣。 
【宋会要】
 选举 宋会要辑稿 选举四 举士十 
      
举士十
      
高宗建炎元年五月一日，赦：「应合特奏名人，并与理举免试。内曾经六举以上到省人，与登仕郎；五举，补京府助教；四举，上州文学；三举，下州文学；两举，诸州助教。内两举合补助教人，愿赴将来特奏名殿试者，亦听。虽试在下等，不应出官者，亦取旨升等。其已赴殿试，缴纳敕牒，愿次举再试之人，亦依此推恩。应天府免省举人、特奏名并就殿试，及再就殿试人，并与同进士出身。免解人与免省试。应宗室昨来预贡得解，未曾就试人，并与推恩。」 
六月十三日，赦：「科举之弊，至此极矣。苟无变通，则忠实异才之士，何由而出 可自后举，讲元佑诗赋、经术兼收之制，庶学者近正。」 
十二月一日，诏：「诸道进士赴京省试，今春兵革，已展一年。国家急于取士，已降指挥，来年正月锁院。缘巡幸非久居，盗贼未息灭，道路梗阻，士人赴试非便，可将省试合取分数下诸路，令提刑司差官〔于〕转运司所在州类试。三省措置省试合放人额，纽计正解、免解，转运司正解并衮同，合以一十四人取一名，余分不及一十四人亦取一名。不终场者不计。内河东路合赴试人，令附京西路转运司所在试。国子监、开封府合就试人，于开封府。诸路合就试人于转运司置司州军类试。内国子监合赴试人，如在外路州军，愿 
      
就本路试者听。其国子监、开封府人，令留守司，诸路令提刑司，依贡举法选差试官六员，两路者各差三员。内开封府令留守司差御史台官一员，诸路令提刑司临时实封移牒转运使副或判官一员监试，不得干预考校。如有合避亲之人，专委官依公考校，所避之官不得干预。合避非本路提刑者，依本路监司法，前期牒邻路。合避试官者，封弥官暗记送别位。应逐场试卷，不得止送一位考校。仍令监试官专切觉察。」 
《文献通考》：高宗建炎元年，诏曰：「国家设科取人，制爵(侍)[待]士，岁月等阴阳之信，法令如金石之坚。顷缘寇戎侵犯京邑，爰致四方之隽，已愆三岁之期。比申饬于攸司，涓上春而明试，深虞道阻，宽伫浃旬。而驻跸行宫，时巡方岳，非若中都，当远近之会，可使四方得道里之均。特从权宜，创立规制，分礼闱之奏额，就诸路之漕台，俾谨择于考官，用精搜于实学。士省劳费，乡蒸誉髦。悉预计偕，以俟亲策。敷告多士，咸体至怀。诸道令提刑司选官即转运置司州军引试，使、副或判官一人董之。河东路附京西转运司。国子监、开封府人于留守司，御史一人董之。国子监人愿就本路者听。」 
《朝野杂记》：建炎二年，王唐公为礼部侍郎，建言复以词赋取士，自绍兴二年科场始。曾侍御统请废经义而专用词赋，上意乡之，吕元直不可而止。十三年，国学初建，高抑崇司业言：「士以经术为本，请头场试经义，次场试诗赋，末场试子史论时务策各一首。」许之。十五年，诏经义、诗赋分为两科。于是学者兢习词赋，经学寖微。二十六年冬，上谕沈守约曰：「恐数年之后，经学遂废。」明年二月，诏举人并兼习两科，内大小经义共三道。三十一年，言者以为老成经术之士强习辞章，不合音律，请复分科取士。仍诏：「经义合格人有余，许以诗赋不足之数通取，不得过三分。自今年太学公补试行之。」迄今不改。先是，举人既兼经义，诗、赋、论、策，因号四科。然自更制以后，惟绍兴十四年、二十九年两行之而止。盖举人所习，已是为二，不可复合矣。 
按，熙宁四年始罢词赋，专用经义取士，凡十五年至元佑元年，复词赋，与经义并行。至绍圣元年，复罢词赋，专用经义，凡三十五年，至建炎二年，又兼用经赋。盖熙宁、绍圣则专用经而废赋，元佑、建炎则虽复赋而未尝不兼经。然则自熙宁以来，士无不习经义之 
      
日矣。然元佑初始复赋，欲经、赋中分取人，而东坡公上疏言：「自更法以来，士工习诗赋者十人而七。」欲朝廷随经、赋人数多少，各自立额取人，则知当时士虽不习经、赋者十五年，而变法之余，一习即工且多矣。至建炎、绍兴之间，则朝廷以议经义取士者且五六十年，其间兼用诗赋纔十余年耳。然共场而试，则经拙而赋工；分科而试，则经少而赋多。流传既久，后来所至场屋，率是赋居其三之二，盖有自来矣。
二年正月二十一日，国子监言：「近诏本监解免解合赴试人于开封府类试，如在外路，愿就本路试者听。乞令所在召京朝官一员，结除名罪委保正身无伪冒，委逐路审验收试。候开院，具收试到姓名人数及家保状、合格人姓名，申送礼部本监。如有违碍，保官申取朝廷指挥，犯人并同保人先次改正驳放，仍依贡举条法科罪。」从之。 
二月二日，礼部侍郎王绹言：「诸路类省试举人，除正解、免解人及前年秋运司得解人，所随亲见在本任者，就元得解路分类省试外，其有虽曾在运司牒试发解，而所随亲已替罢者，乞并许就见居本乡或寄居处，召文官二员结除名罪委保就试。如涉伪冒，试人虽合格亦行驳放，保官各依法施行。」从之原件此下有「九月」、「二十三日」两条。天头原批云：「『九月』条、『二十三日』条，移『五月十四日』条后。」今已移。 
三月一日，起复添差京东转运副使李祓监试举人， 
      
