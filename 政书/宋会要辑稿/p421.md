<!-- { "loadSidebar": true } -->
元丰四年十二月二十三日，宰臣王珪等上表曰：「丧以外除，既毕三年之制；恩繇义断，当陈九奏之音。敢率瞽言，冒闻聪听。窃以礼云顺变，事贵从宜。示民有终，粤禫安而即吉；徙月而乐，将日举以遵和。制自先王，施诸后世。成规不易，故实具存。伏惟皇帝陛下宪道于天，施仁自己。言贵稽古，动皆合经。方太母之升遐，以神孙而服重。易月之制，虽勉徇于外朝；茹荼之悲，自真行于中禁。孝形海宇，谊动神灵。燧火荐更，缟纤易御，是新观听，当复故常。伏望深诏有司，俯遵彝典，戒工师而率职，齐羽万以俟期。当尧历之肇新，近舜韶而尽善。上崇德美，迓协气于三灵；下饰宴慈，格欢心于万国。」诏答曰：「朕欲于慈圣光献皇
      
后伸三年之丧，以致隆极报，虽竭情尽义，犹未足以称思慕之至也。今禫祭初彻，余哀未忘，而群公卿士乃诣门上表，遽以声乐为请，则岂曰达朕志哉!所请宜不允。」自是五上表，乃从之。 
哲宗元佑二年六月一日，太师文彦博、宰臣率百官诣东上合门上表言：「仰惟至性，已达终丧，祥琴何有于嫌，人事于是乎尽。遵历代之成宪，采一时之瞽言，申敕有司，发扬雅奏，天下幸甚。」三日，宰臣率百官诣东上合门听批答，不允。自是五上表，始从之。 
二十二日，诏：「近臣、文武百僚累表听乐，虽是降旨勉从所请，而有司引故事，欲开乐宴于禁中福宁殿，次紫宸。乃者旱灾，责躬省过，今天意始有消伏，而又神宗皇帝禫除未远，何可遽特开乐为宴!宜行寝罢。其用乐候辽国人使到阙日依例。」 
元符三年正月十二日哲宗皇帝崩，建中靖国元年正月十三日钦圣献肃皇后崩，崇宁二年四月八日，群臣五上表请举乐，至是从之。 
三月十九日，诏太常寺议三年服制，称易月公除听乐自不妨一节，显属不当。少卿曾旼、孙杰，博士吴絪、王允中、黄中、郑居中各降一官。内曾旼与小郡。 
大观二年九月二十六日，皇后王氏崩。三年正月十日，神主祔庙。三月三十日，宰臣蔡京等上表请举乐。诏曰：「蔡京等：省所上表，『伏望遵景德之诏(音)[旨]，礼由义起；御钧天之法部，乐与民同』事，具悉。昔我懿后，来嫔潜藩，发祥震维，正位坤极。寿不
      
副德，文以称情，姑辍雅音，有怀畴昔。览群公之奏牍，援本朝之旧章，礼不敢逾，义当从请。宜允。」 
高宗绍兴十二年十月六日，权礼部侍郎施垧等言：「谨按礼经『蕃乐出于荒政』，盖古人一时以示贬损之意，虽经大故，亦未有过三年不为者也。昨来内外臣庶暂止用乐，盖以徽考梓宫未还，太母在远，权宜禁用。徽考、显肃服制既踰三年，梓宫攒奉并毕，而太母已就慈宁之养，其时节上寿，理宜用乐，而乃尚仍遏密之禁，于礼有未安。欲望自十月七日以后，应中外官司臣庶并许用乐，悉如旧制。」诏官司自二十五日、臣庶自初八日为始。 
至尊寿皇圣帝躬行三年之丧，系于十二月十七日行禫祭礼，至三十日禫除，皇帝亦未举乐，即与国朝典故不同。民庶开乐，比庙典故，及近降候百官纯吉服指挥，已合施行。今指定，乞十二月十七日禫祭行礼毕，自十二月十八日民庶开乐外，今来已降指挥，来年正月一日奉上尊号册宝，合设宫架乐并合用导引鼓吹。若依典故，系从吉后拜表请举乐。」从之。于是三上表，乃允。表曰：「春秋重改元，法盖先于 淳熙十六年十一月二十五日，礼部、太常寺言：「国朝典故，从吉日宰执率文武百僚拜表请举乐。降诏允日，遇宴作乐。国朝典故，祔庙毕，民庶开乐。昨降指挥，高宗皇帝祔庙毕，民间合候百官纯吉服日方许开乐。今来宰执并百僚，自二月二日并已纯吉服。恭
      
五始；君子不为乐，古无越于三年。请为王言，冀同民乐。恭惟皇帝陛下系隆列圣，娱侍三宫。绵宇属心，既极讴歌之戴；重华尽孝，尚承遏密之余。顾烈祖之报厚莫重焉，然文孙之制期已久矣。况复高庙即安于神御，寿皇俯御于祥琴，下逮都人，悉除乐禁。新王春而建号，进宝册以归尊。愿(饰)[饬]攸司，各扬乃职，锵八音而应律，肃万舞以充庭。仰奉重亲，益厚慈颜之喜；下孚众听，普臻和气之祥。」翌日，批答曰：「朕仰奉慈谋，丕扬圣孝。粤惟备道，务必守于礼经；爰在缵图，敢遽遑于乐按句式，此句似脱一字。!顾中心之祗惕，劳列辟之恳祈。今将发大册以尊亲，会新元而蒇服，翼陈和奏，用举上仪。三载四海之遏音，固无踰于吉制；六律五声之在治，当俯顺于群情。所请宜允。」
 礼 宋会要辑稿 礼三六 丧服 斩衰服 
     
宋会要辑稿 礼三六

丧服
斩衰服
【宋会要】
淳化五年八月三日，诏曰：「孝居百行之先，丧有三年之制。着于典礼，以厚人伦。中外文武官或父母之沦亡，蒙朝廷之收叙，未及卒哭，固已断丧，顿忘哀戚之容，不念劬劳之报。虽僶俛从事，克遵匪懈之言；而创因心，殊乖未忍之意。自今因父母亡殁叙用，未经百日不得趣赴公参。令御史台专加纠察，并有冒哀求仕、释服从吉者，并以名闻。」 
至道二年十二月十二日，故右仆射宋琪男贻序等言，乞终丧制。从之。先是，琪卒，诸孤皆授官，及卒哭入谢讫，咸乞终制，特有是命(之请)。 
天禧二年五月，诏广南、福建路京朝官、幕职州县官丁忧者，委转运使权差官替放(杂)[离]任。 
四年十二月，御史台言：「向来京朝官并丁父母忧者，相承服五十四月，别无条例。」事下太常礼院详定以闻，礼院议曰：「按《礼 丧服小记》云：『父母之丧偕，先葬者不虞、(附)[祔]，待后事，其葬服斩衰。』注曰：『谓同月若同日死也。先葬者母也。其葬服斩衰者，丧之隆哀宜从重也。假令父死在前月而同月葬，犹服斩衰，不葬不变服也。言其葬服斩衰，则虞、祔各以其服矣。及练、祥皆然。卒事，反服重。』《杂记》云：『有父之丧，如未殁丧而母死，其除父之丧也，服其除服。卒事，反丧服。』注云：『没，犹终也。除服谓祥祭之服，卒事既祭，反丧服，服后死者之服。』又晋杜预云：『若父母同日卒，其葬先母后父，皆服斩衰。其虞、祔先父后母，各服其服，卒事反服父服。若父已葬而母卒，则服母之服，虞讫反服父之服。既除练，则服母之服。丧可除，则服父之服以除之，讫而服母之服。』贺循云：『父之丧未终，又遭母丧，当父服应终之月，皆服祥祭之服，如除丧之礼。卒事，反母服之服。』臣等参考历代典故，只有重轻兼服之制，遇虞、祔、练之际，各服齐斩之服，则是随先后而除之，无通服五十四月之制。自今望依旧改正。」从之。 
仁宗天圣二年十二月七日，御史中丞薛奎言：「旧制，京朝官丁忧服阕，其告敕并送本台给付，近日多不亲到台，颇涉慢易。乞自今并令躬亲到台，于三院御史厅下拜授。」从之。 
大中祥符元年二月十一日，三班借职王逊言，父母继殁，请终丧庐墓，服满赴职。从之。 
四年十一月，诏：「自今川(峡)[陕]、广南、福建路京朝幕职州县官丁忧父母者，并许令持服。仍未得离任，速具奏闻，候差到替人交割讫，依例持服。」 
景德三年八月，三班奉职张允恭、允文以父亡，乞归冀州，同守丧制。从之。旧制，奉职以下居丧百日，即追出就列，其愿终制者亦从，特恩也。 
天圣七年五月十八日，诏：「自今在京及近地州军勾当诸司使副至三班使臣遭父母丧，仰先申所司差官权勾当，依近条与假，仍续给俸。其添给、驿料、食直，即候过
     
卒哭，朝参赴职，依旧支给。在外者不得擅离任。若奔丧路近，可以假限内往来者，亦听。如正官在假年月已满，替人续到，仰便交割管勾，其假满人发来赴阙。所有在假月日，并许理为在任。其沿边并广南、川陕、福建州军勾当遭父母丧者，只给假三日，仍不得妨本职公事。若短使诸勾当在路遭父母丧者，并须所使事毕，别无绾系，方得申牒随处州府，依条给假讫奏，更不得勘请驿料。其在京未有差遣及已有差遣待阙遭父母丧者，各申所在去处，依条施行，仍续给请受。」 
庆历七年十二月十四日，草土王恪、王整言：「准御史台告报，令受服阕敕告，遂陈状以母安康郡君吕氏五年三月二十三日、父司封郎中雍当年七月九日相继亡殁，乞通持五十四个月服制。今再准告报，不许通持服制。臣等父母继
殁，亦止统服三年，在孝子罔极之心，实所难忍。若朝廷以素有典制，恐遂更张，即乞不以为例。」诏恪等许通持服。 
庆历三年七月九日，诏：「自今三司副使以上非领边寄而遭父丧，并听解官终制，仍以月俸续之。武臣非在边而愿解官者，亦听。」初，言者请臣僚遭丧并持服，下太常礼院议，而言：「《礼记》：『父母之丧无贵贱，一也。』又曰：『三年之丧，人道之至大也。』请不以文武品秩高下，并听行终丧之礼。」帝以武臣入流者杂，难尽令解官持服，裁定之。 
皇佑五年六月十一日，诏：「武臣除丧者，自今如文臣例，先给告身，然后入见。」 
至和元年十月十一日，诏：「川陕选人，自今听奔父母丧。」先是，判流内铨刘敞言：「都官员外郎燕度建议，川陕选人遭丧，须代者至，然后听去官，非所以全人子之孝也。」故厘正之。 
嘉佑四年九月十四日，诏：「带合门祗候使臣、内殿崇(斑)[班]、太子率府率及正刺史以上遭父母丧及嫡孙承重者，并听解官行服。其元系军班出职及见管军若路分总管、钤辖、都监、极边知州军县、城寨主、都监、同巡检，并给假百日，追起之。供奉官以下仍旧制，愿行服者听。宗室解官给全俸。」先是，编三班院敕韩缜言：「今武臣遭父母丧，不得解官行服，非天下之通制。」下两制、台谏官详定，而具为令。 
嘉佑七年三月九日，权御史中丞王畴言：「故内园副使李永世顷以孙旦为子，奏补郊社斋郎，今为大理寺丞。近旦闻其父丧，即解官自陈。大理寺论其本不得荫，当追所出身。且旦上不敢欺君，下不忍忘父，尽诚无隐，以礼行服，乃蒙坐法，废之终身。兼旦母年老，无他子孙食禄，乞贷以州县之俸，使养其亲。」诏吏部流内铨，候旦服除，与判司簿尉。 
九月十日，诏横行使及内臣昭宣使以上持服者，并全给料钱，节度使给其半，正任刺史以上给三分之一。 
元丰三年五月八日，三班差使王奎父丧，乞解官持服，许之。仍
     
诏兵部，自今有请如奎比者，宜即听许。 
