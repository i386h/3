<!-- { "loadSidebar": true } -->
干道三年正月一日，诏：「临安府每岁认发三五分税钱一十五万贯，缘今年本府应办大礼，所用钱物浩瀚，除通判听认发八万四千贯不减外，所有本府岁发钱六万贯予减免五万贯。」
十八日，诏蠲免六合县去冬遗米烧爇过仓米七百五十二石。 
二月三日，臣寮言：「川秦茶、马两司，自绍兴十九年至绍兴三十二年，诸州县侵用，失催博马岁计，并茶场园户积欠亏额科息钱、引见钱、银绢锦紬布等，两司总计六十六万四千九百余贯，系年深月远，官吏替移，园户委是贫乏，无可(倍)[赔]填。欲望将绍兴三十二年以前应有欠负茶、马司钱物，并与除放。」从之。 
十七日，诏四川宣抚司，本路诸监司将泸、叙州、长宁军日后非泛科敛，一切蠲免。 
四月十八日，诏温州永嘉、平阳、瑞安、乐清四县逃移死绝人丁共一万四千七百九十五丁，每丁纳绢三尺四寸，共计一千二百五十七匹二丈三尺，并营销欠。 
六月七日，宰执奏事之处，上曰：「湖、秀、越三州雨水为害，可谕守臣，如民间诉潦，宜予减放。」魏杞奏曰：「依条自当减放，更当谕以圣怀轸怀之意。」上曰：「三(洲)[州]和籴，宜与免放。」又曰：「江西今年和籴米免一百万石，民力想少宽。」陈俊卿奏曰：「此陛下一念之及，足以致和气，况百万石米，民之受惠多矣!」 
十二日，诏潼川府、利州、夔州路人户白契税钱共一十万五千五百三贯五百七十四文，并行除放。 
二十六日，诏临安府新城县每年进际税赋，与减免一半。 
七月十四日，诏桂阳军干道元年未起发上供钱，并干道三年分天申节、大礼土贡，及上供钱、银，并以三分为率，特予减免一分。 
闰七月二十三日，诏蠲免郴州、道州、桂阳军拖欠下干道元年五月以后月桩钱六万七千二百四十二贯有奇。以李金贼徒残破故么。 
二十六日，诏蠲免临安府临安县五乡人户二百八十家夏、秋二税有差。以天目山洪水暴发，冲损居民故么。知临安府周淙言：「据钱塘县丞余禹成具到：周向等二十四家冲损屋宇，溺死人口，欲放今年夏、秋两科并来年夏料钱；于兴等一百四十一家冲损屋宇，什物不存什：原作「计」，据下文改。，欲放今年夏、秋两料；盛庆全等七十家冲损一半屋宇、什物，欲放今年夏料。以上三料并系第五等以下人。及锺友瑞等四十五家各系上户，内有锺友端第四等户被水至重，欲放今年夏料；施埕等四十 
      
一户被水次重，欲放半料。以上通计合放和买、夏税紬绢绫本色折帛一千三十四疋三丈有奇，绵一百九十二两一钱，役钱四百二十四贯七百七十三文，丁钱六十九贯二百文，苒米三十七石有奇，茶钱一十九贯有奇。」从之。原书天头注云：「干道三年八月七日条移此。」 
八月二十二日，汉阳军言：「本军止管汉阳、汉川两县，在湖北一路最为凋瘵之处，兵火以前，每年桩发上供钱本縻费钱二千五百贯文，于绍兴十三年以后，每年于所起钱上递增二分钱七百四十五贯六百文，至三十二年，共增桩钱一万五千六百五十七贯六百文。昨自隆兴二年添差归正官，并总领所差拨添监酒务岳庙拣汰使臣，每年桩请俸钱仅二万余贯。缘此本军缺乏，上供钱委实一尢所从出。乞自干道二年以后，蠲免递增二分上供钱，止依目今见起钱一万五千六百五十七贯六百文为额。」诏令户部更予权免干道二年、三年，仍自干道四年为始。 
二十三日，诏光、濠、庐州、寿春府干道三年合发上供诸色钱物，并予全免一年。其无为军以三分为率，放免二分。 
九月十七日，诏温州经、总制钱，干道二年秋季至五年夏季终，以十分为率，予减二分。 
二十五日，诏和州合纳二税上供钱并内军钱物，特予蠲免。 
二十八日，诏扬州干道三年分上供经、总制无额、坊场七分宽剩钱，以三分为率，蠲免二分。 
十一月二日，南效赦：「诸路州军县民户有拖欠夏税畸零税赋、和买折帛、折麦、折盐、茶租、养士、白地钱、职田、僧道免丁等钱物，缘州县催理失时，积年拖欠，及有灾伤人户逃移，却勒令保正、(付)[副](陪)[赔]纳。仰诸路漕司委官，将州县第五等已下民户应欠负隆兴二年以前前项诸色畸零钱物，并予日下除放。如敢违戾，仰人户诣提刑司陈诉诣：原作「指」，据文意改。，将违犯官吏申取朝廷指挥施行。」六年十一月六日南郊赦放至干道三年，九年十一月九日南郊赦放至干道六年。 
同日，赦：「已降指挥，淮南州军干道三年合起上供分隶等钱物，并已立定分数展免。访闻州县尚于民户名下仍旧科敷。所有已到官钱物，并与理将来名下合纳税赋，其未纳到钱物，并予除放。」六年十一月六日南郊赦放至干道六年分，九年十一月九日南郊赦放至干道九年分。 
同日，赦：「出戍诸军借请过钱、米，并予除放。诸路厩、禁(库)[军]依条借过口食衣粮等，照应节次已降指挥年限除放。」 
同日，赦：「绍兴三十一年诸路州军拖欠诸色窠名钱物，昨来户部拘催，所以申降指挥并予除放讫。访闻州县却有将元数巧作名色，依旧催理。可自赦到日，依已降指挥除放。」 
同日，赦：「福建路昨来寺蹑攒剩钱，缘一时所立数目稍重，其间往往不能桩纳，以致僧、道逃亡，虚挂欠负，无所从出。可并予蠲免。」 
同日，赦：「昨指挥，两浙、 
      
江东路州军人户有田万亩出粜米二千五百石，未纳米数已降指挥，并与除放。所有八千亩以上合出粜米一千五百石，未有该载。可令漕臣将未拘收合出粜米数，并予除放。」 
二十七日，诏临安府属县拖欠干道元年夏秋二税、坊场课利、折帛、免丁等诸色钱三万三千余贯，人户少欠酒钱八千余贯三百，并安抚司钱六千余贯，并予除放。」 
十二月八日，诏免放舒、蕲州灾伤去处税赋一年。 
二十七日日：原作「年」。天头注云：「年，疑日。」按作日是，据改。，诏放贺州(朝)[干]道元年亏欠经、总制钱一年。 
四年正月十一日，诏福建上四州绍兴三十二年以前积欠盐本等钱，并行除放。 
二月一日，诏：「访闻福建路建、剑、汀、邵四州军科买官盐，搔扰民户，至于无本起纲，白行敷纳白：疑当作「自」。，重困民力。可将本路钞盐一项行行住罢行行：疑当作「权行」。，转运司每岁合认发盐钱二十二万贯，并予蠲免。却令本司于八州军增盐钱并将桩留五文盐本钱通融抱认七万贯，充上供起发。今后州县不得更以卖盐钞为名，依前科敷搔扰。仍令监司常切觉察。如有违戾，许民户越诉，(盐)[监]司按(刻)[劾]，重寘典宪。」 
三月二十八日，宰执进呈：知楚州刘舜谟乞将壮丁民社予免户下税役。上曰：「此说是可行。」蒋芾奏曰：「淮上见免二税，咤而从亦无害。」 
四月十六日，诏桂阳军临武县拖欠干道三年正月至四月分上供钱六千贯，并予除放。 
五月二十四日，诏滁州干道三年未起经、总制钱二千九百余贯，特予放免。 
二十七日，诏无为军干道三年未起一分经、总制无额钱特予除放。 
六月八日，诏：「诸路州县干道元年、二年人户各有拖欠畸零夏税、和买折帛、折麦、折盐、茶租、养士、白地、职田、僧道免丁钱物，缘官司催理失时，遂致积年拖欠，贫民下户艰于输纳，州县追扰，重困民力，理宜优恤。可令户部日下并予除免。」 
十四日，诏：「邛、蜀州予免今年夏税一料。如已送纳在官，理充来年合纳之数。其埸、店户额官课，予蠲免一半。」 
十八日，诏：「诸路州县酒税欠折、坊场废坏、纲运沉失、仓库漏底，注在簿籍，委非侵盗，并四川民户拖欠布估、水脚钱，已放至隆兴二年终，切虑以后年分亦有积欠之数，官司见行追理，无所从出，今将干道元年、二年拖欠之数，特予除放。」 
同日，诏：「临安府诸县干道二年苒米、坊场课利，曲引等钱二万一千贯有畸，并无予除放。无：疑当作「特」。 
七月十六日，诏光化军进奉内藏库天申节银蠲免一年。 
八月一日，诏广德军月桩钱今后每月予减一千八百贯。以权发遣广德军范述及前江东运司韩元吉奏：「广德军所管止两县，江东最小处，月桩钱六千八百八十四贯三百有零，比之它郡，数目最重，乞行蠲减。」故有是命。 
四日，诏江南西路合发湖广总领所蕃商博绢五千匹，并予蠲除。 
九月二十七日， 
      
诏：「四川诸州拖欠绍兴三十一年至隆兴二年赡军诸色窠名物钱，并退回短少估剥亏分之数，及仓库漏底折欠等钱八项，并行除放。」 
十月十三日，诏：「和州今年合发未起一分上供等诸色钱物，并予蠲放。」 
十一月二十一日，诏：路州军将干道二年十二月以前应未补发米斛，并特予除放。」 
十二月五日，诏：「(咤)[英]州咤(牧)收捕赣贼，批请过钱二百七十贯一百文、米一百二石一斗二升，韶州米一千一百四十九石九升，料四百一十一石一斗八升，特予除放。」 
十三日，诏郴州隆兴二年以前拖欠未拨还弓箭手钱、米，特予蠲免。 
十七日，诏：「两浙、江东、西路干道五年夏税、和买、折帛钱，并权予减半输纳一年。如州县辄敢过数取民一文以上，许人诣检、鼓院进状陈诉，官吏当重寘典宪。」 
二十二日，诏：「诸路常平、义仓有漏底欠折一十七万八千五百余石，并予除放。」户部尚书曾怀准指挥，盘(粮)[量]到江、浙等路一百二十八州常平、义仓，除未申到外，有漏底欠折一十万八千五百余石，乞令州县补还。故有是命。
五年二月十七日，诏临安府干道三年见欠折帛钱三千一百五十贯文，特予蠲放。 
二十一日，诏诸州隆兴元年至干道二年终拖欠未起上供诸色窠名钱物、粮斛，并予蠲放。 
三月十三日，诏：「成都府路人户见理运对籴米脚钱三十五万贯，可并予除放。却自今年为头，将减省籴价等钱对数补填。」 
十六日，诏临安府钱塘、仁和县干道二年折纳夏税苒米、身丁钱除纳外，见欠一万二千七百二十六贯有零，特予蠲放。 
五月二日，诏隆兴府隆兴府：原作「奉新府」系「隆兴府」，按《宋史 地理志》无奉新府，而奉新县向属隆兴府，知「奉新府」之误，据改。，将奉新县三乡窵税正额钱三百五十九贯、苒正米六百二十八石并沿纳折科尽行蠲除，今后不得别作名色，复有科扰。 
八月十五日，诏：「江、淮等路将拖欠绍兴二十七年至干道元年终合发内藏库岁额钱共八十七万五千三百一十九贯四百六十一文，并予蠲免。」 
