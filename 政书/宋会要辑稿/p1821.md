<!-- { "loadSidebar": true } -->
四年三月十九日，诏：「勋臣之后，虽有致仕官，依无人食禄推恩。」先是，明堂赦：「曾任两府及节度使之家，明有勋德而后嗣无人食禄者，其子孙量材录用。」既而有司以致仕官为食禄，故有是诏。 
闰七月，诏：「故侍读学士郑獬家，令安州借官舍居住，不得过四十间，候服阕依旧。」从权淮南转运副使刘瑾所请也。 
十二月，诏：「故知制诰钱公辅家，令常州借官舍三十间居住，候服阕依旧。」 
六年十一月二十五日，诏：「西上合门使、知林州萧注昔常有功，今卒，赐本家绢三百匹。」 
九年三月十六日，改三班差 
      
使郭开三班借职。开，赠节度使进之孙，叙进从宋朝 复河东之功，乞换文资，故有是命。 
元丰元年五月十四日，诏以开封府界户绝田二十顷赐曹利用家，自今毋得更有陈乞。以内殿崇班宗奭言「仁宗察知利用非罪，尝还其已没财产。尚有在京屋租，河阴、(荣)[荥]泽等县田，为西太一宫、洪福、奉先、慈孝等常住，及入左藏库银杂物，乞尽给还」故也。 
十九日，诏内殿承制符守臣先借拱圣营官舍，更许居十年。以守臣叙懿德皇后家故也。 
八年四月十四日，以左侍禁、权融州王口寨监押杜临，左班殿直、权诚州渠阳县尉杜震之弟遘为三班借职。先是，临、震乞以招安及战功转官减年回授遘官，而朝廷委本路转运司审问，乃知遘，昭宪皇后亲弟审进之后，故有是命。 
哲宗元佑元年八月二十二日，擢赵普曾孙西京左藏库使思明为西上合门副使。从刘挚等荐也。 
六年四月二日，三省言：「吏部奏，供备库副使赵思复乞以磨勘转西京左藏库副使一官，回授男三班差使希元转借职。」诏思复为是赵普之后，特回授，余毋得引例。 
徽宗元符三年，已即位，未改元。三月二十三日，诏以赵普社稷殊勋，其后嗣职任未甚清显，或孤遗未食禄者，特与官其一子。文思副使赵思恭为西上合门使，合门通事舍人赵希鲁为西上合门副使，左藏库副使赵思忠为合门通事舍人。 
四月九日，相州观 
      
察使、真定府路副都总管曹评奏：「恭惟慈圣光献皇后于仁宗倦勤之际，方皇储未建之时，决策禁中，辅翊英宗皇帝，传万世之洪业。英宗皇帝特于先臣佾每加恩礼。逮至神考，恩数日益加隆，人臣莫比。不幸身薨之后，止依例得骨肉恩泽。自元佑以迄绍圣，不敢自陈。若先臣得薨于熙宁、元丰间，必有殊常恩礼，流及于臣。今幸遇陛下诞膺骏命，伏望特降睿旨，推行先臣佾身薨日合得恩命。尚觊寖衰家世，再蒙雨露之恩。」诏曹佾诸子每名特与白身恩泽一名。 
十一月八日，诏赐太傅王安石妻越国夫人吴氏江宁府官屋六十间。以安石旧京师赐宅一区，已纳朝廷，故有是命。 
政和三年六月十七日，故通奉大夫、知陈州宋乔年，令所属应副薨事，借官舍不得过十间，候服阕日拘收。以乔年祖庠尝相仁宗，又以奉行新法，首先就绪故也。 
宣和二年正月(三)[二]十三日，诏：「蔡确可封郡王，赐第一区百间。长子懋除延康殿学士、提举醴泉观，庄除侍郎，女与淑人，婿三人各转一官，与堂除升等差遣。确弟硕与落罪籍，赠徽猷阁待制。长次子改合入官，并堂除升等差遣。次子未有官，与迪功郎。女已有封号，迁二等，未有封号，并与封号。婿白身者与初品官，已有官，转一官。燕达、向宗回、李嗣徽、阎守懃皆佐建立谋议，亦可嘉录，特与本宗有服亲初品官一名。」以确等辅立哲宗，元佑间被谤窜斥，故有是命。 
      
详见再赠官门。 
六年八月十八日，以收复燕云，大赦天下：「应曾任宰臣、执政官及节度之家，明有勋德，载在史册者，见今后嗣无人食禄，如有子孙，许于本贯州府投状，委长吏以下勘会诣实，保明闻奏，当议量行录用。若系宋朝以来勋臣，即虽不曾任前件官，亦依此施行。」 
高宗建炎元年五月二十二日，签书枢密院事曹辅妻永嘉夫人张氏言：「夫欲扶护归南剑州沙县营葬，本家别无食禄，止有亲戚何昌辰，乞本路一差遣，应副葬事。」诏通直郎何昌辰差通判南剑州。 
三年三月十六日，诏转运使范冲见患「见患」下疑有脱文。，以司马光家属在冲家，可特给宽假将治。 
三月六日三月六日：前条已云「三月十六日」，此处所系月日有误。，又诏：「范冲见存养司马光亲属，令具每月合用钱米，申尚书省，取旨特给。如有长成子弟，亦具名闻奏，当议量才录用。」 
八月十七日，宰执进呈，上曰：「如今奉使，要如王云者，岂易得 丙午冬，朕与云同奉使时，亲见云通夕不寐，理会明日合行事。朕乘马日驰二百里，唯云未尝不追逐，堪耐劳苦，文臣中犹罕得，念之可惜。闻有一弟 」吕颐浩曰：「其弟见在东京，系职方郎官。」上曰：「令召来，当以一差遣与之。」 
四年三月二十三日，诏：「温州所借故尚书右丞许景衡妻胡氏居没官屋十五间，可特赐其家。」先是，进呈温州言其家所借屋，以服阕合拘收，上曰：「自朕即位以来，执政中张悫第一忠直至诚，遇事敢言，无所回隐。其次则景衡，若郭三 
      
益则善人而已。」参知政事王绹曰：「张悫尝语臣，景衡持论平直，独异他人，且爱其孤忠莫助。臣以是知景衡趣向与悫略同，首言渡江，被章论列，罢政身没，而言始验，诚如圣谕。」故特有是诏也。 
八月二十二日，诏：「故端明殿学士、签书枢密院事郑 ，特依先降指挥，赐田一十顷，屋五十间。」先是，有诏赐田一十顷并屋五十间，臣僚上言，以谓「国家故事，执政大臣非有勋劳于社稷，不轻赐田宅」，所降指挥不行。至是，其男玙再有陈请故也。 
十月二十二日，诏：「故中书侍郎张悫忠实刚毅，乃心王室。沦没之后，念之不忘。而其子瑜久已服除，尚此家食。夫相子负薪，优臣致诮，袁安之善，庆锺累叶。三省可与差遣。」 
绍兴元年十月二十九日，诏：「特令吏部差将仕郎程易充洪州分宁县令，填见阙，限三日前去赴任。合带阶官，依条施行。」以中书门下省言易系元佑党人程颐之孙，及父端中昨守六安军，有功身亡。其端中三子，易等功效尤着，朝廷已与推恩外，如有成材者，具名以闻，当器使之。洪州分宁县系残(被)[破]去处，知县久阙正官，未曾差人，特有是命。 
十一月三日，诏：「观文殿大学士、通议大夫何 尝任尚书右仆射，初除罢政恩例，并与给还其男令问、侄令崇，令张浚存恤。」以吏部言何 初罢政恩例未曾收使故也。 
二年四月十七日，诏：「自建炎以来，执政近辅，张悫最鲠直。本家流寓闽中失所，其子 
      
瑜新差通判韶州，待阙已久，可特改添差通判台州，任满更不差人。」 
三年正月十九日，诏：「故庆远军节度使邢焕本家于湖州，选地安葬，无人主管(辨)[办]集。亲弟武德郎、合门宣赞舍人、主管(毫)〔亳〕州明道宫邢荩臣，特改添差两浙西路兵马副钤辖、湖州驻札，候任满，更不差人。令湖州量行应副葬事。」 
二十六日，诏：「故右金吾卫上将军朱孝孙，令转运司应副葬事。」从其女朱氏请也。 
三月二十七日，诏欧阳兴世系仁宗皇帝朝参知政事欧阳修之孙，召赴都堂审察。 
四月八日，诏责授昭信军节度副使、惠州居住徐秉哲，许令归葬。其弟国学进士秉庆言秉哲在路身死也。 
十三日，诏：「故起居舍人、直龙图阁尹(诛)[洙]曾孙将仕郎尹锡，特令吏部拟带阶官，差监潭州南岳庙，任(使)[便]居住。」以锡母言流寓浙西，衣食不继故也。 
六月十六日，故资政殿学士、左太中大夫吴敏祖母韩氏状：「有孙叙系儒林郎，于宣和八年蒙除南京敦宗院教授，未赴任间，舍俗为僧。今来韩氏年老，别无人侍养，囊 一空，流寓异乡，不能自活。欲望乞令叙归家侍养，给还旧官，陶铸一岳庙差遣。」诏特依所乞，吴叙与给还旧官，(具)[其]岳庙令本家(其)[具]恩例陈乞。 
十七日，诏：「右通直郎苏石老系第二任知州资序，系舜钦之孙，令吏部先次与近见阙通判差遣一次。」 
二十一日，诏：「参考国史，应祖宗朝开国功臣勋德卓越者，求其世家，访其子孙，量材录 
      
用。如有上件勋臣之家，不能自存，子孙仰赍干照文字，经所属自陈，仍令本处看验诣实，保明闻奏。」 
四年三月八日，诏：「将仕郎梁环特差监潭州南岳庙，任便居住，合带阶官，令吏部依条施行。」先是，故尚书左丞梁焘女言先父在元佑间执政，后与司马光同时责降，窜逐岭表，死于贬所。蒙朝廷给还先父(在)[左]丞合得恩泽，奏补男环将仕郎，未得差遣故也。 
五月二十六日，诏登仕郎钱伯牛依例令吏部先次与合入差遣。以伯牛言「父勰元丰七年蒙神宗皇帝擢为中书舍人，绍圣元年哲宗皇帝擢为翰林学士，两使绝域，四尹天府。后在元佑，刻石党籍，责守池州，在任身亡。迎侍老母，徙居江浙，贫穷失所，日不聊生，乞依元佑党籍人子孙例，除授差遣」故也。 
五年闰二月十一日，诏武经大夫狄琥特主管江州太平观。以狄青之孙应诏陈乞，从其请也。 
四月四日，诏王怙特令吏部先次与注授合入差遣。以其祖觌系元佑党人故也。 
二十七日，诏：「川陕宣抚副使卢法原近已身故，其家属见在阆州，窃虑别致失所。令川陕宣抚使司取会本家愿往去处，量差人兵，支给路费，委有心力使臣照管津发前去。」 
七月二十五日，诏：「赠韩王赵普五世孙承节郎赵珪时赐两官，除合门祗候，令额外供职，余人不得授例。」先是，有诏：「赵普佐命之勋，犹汉萧何，今子孙流落，所宜悯恤。令诸州郡博加寻访，如法(律)[津]遣 
      
赴行在，量才录用。」至是珪在 林州，本州岛津遣到赍普画像并所上幽州奏议录白、道君皇帝批荅及皇宋龙飞故事共三道投进故也。 
十月十五日，诏右迪功郎陈渊差充枢密院编修官。以给事中廖刚、中书舍人胡寅、户部侍郎张致远、中书舍人朱震言渊「故赠谏议大夫瓘之诸孙，有学有文，晓达世务。自瓘在时，器重特甚。垂老流落，(因)[困]于饥寒，负材未试，善类叹惜，乞特赐收召，少加任使」故也。 
七年八月二十四日，诏：「兵部尚书吕祉，叛将所执，迫使渡淮，坚守忠节，骂贼而死。赠官与恩泽外，特添差亲属差遣一员，令本家陈乞。仍于所在州军，依条借官屋四十间居住。」 
