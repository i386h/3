<!-- { "loadSidebar": true } -->
天圣三年十二月十九日，赠太师、中书令王钦若妻李氏言：『婿大理评事张进士登科，伏望特与校理职名。』御扎批：「为钦若无子，张与充秘阁校理。」
四年五月十六日，枢密副使张士逊言男大理评事友直，乞于馆阁读书。诏从之，仍据见员外，今后更得添置。 
六年二月二十六日，定王府记室参军、刑部郎中康孝基上言：「前后宫僚，例带馆职。望稽典故，俾登深严。」诏直史馆。 
十一月十六日，太常少卿、知滑州李若(谷)[谷]充集贤殿修撰李若谷：原误作「李若谷」，据《宋史》卷二九一《李若谷传》改。，仍旧。 
七年二月二十七日，太常少卿、知永兴府胡则直昭 
     
文馆，仍旧。 
十一月二日，兵部郎中孙中直史馆、知河中府。 
八年正月十八日，太常少卿、知广州狄棐直昭文馆，仍旧。 
九年正月二十三日，翰林学士盛度子奉礼郎申甫献文求试，诏许于馆阁读书。 
九月八日，右正言陈执中直集贤院。 
十年三月五日，诏祠部郎中任希直史馆、知荆南府。 
二十五日，宰臣张士逊言：西京转运副使苏耆，望赐文馆职名。诏直集贤院。 
七月二十八日，河北转运使、屯田郎中李绎为刑部郎中、直史馆、知延州。 
明道元年十二月八日，职方员外郎陆参充崇文院检讨。 
二年六月五日，祠部员外郎李溥自陈进士第三人及第，乞带官职。诏令直集贤院。溥性昏狂，不甚晓事，朝议不以文翰任之。至是久次，执政为之地，乃始帖职。议者不以为宜。 
二十一日，宰臣李迪言：婿著作佐郎张充，乞于馆阁读书。诏特许之，不得为例。 
景佑元年正月十三日，刑部员外郎、河北转运使王沿上表献《春秋集传》十五卷。帝嘉其好学，降 书奖谕，仍令直昭文馆。 
二十四日，兵部员外郎黄总为工部郎中、直史馆、知延州。 
二月十三日，兵部员外郎、知凤翔府司马池直史馆，依旧。 
三月二十四日，开封府判官、度支郎中任中师直史馆、知澶州。 
四月四日，开封府判官、殿中侍御史段少连为刑部员外郎、直集贤院。 
六月二十七日，中书门下省言：「太常博士李柬之先于学士 
     
院试，赐同进士出身，馆阁校勘。」诏直集贤院、知邢州。柬之，宰相迪子。天禧末，迪罢相斥逐，柬之落职。迪复相，柬之自陈于政府，奏乞检会，乃除直院。公议非之。 
二年正月二十七日，京东转运使、刑部郎中杨日严直史馆，充益州路转运使。 
四月二十一日，荆王府记室参军、工部郎中、判司农寺任子舆言：「臣年七十有余，衰暮，乞京东知州一任。」诏特与直史馆。 
八月二十五日，兵部员外郎陆若冲直史馆、知苏州。 
三年正月二十九日，职方员外郎鲍亚之直史馆、荆王府记室参军。 
四月二十三日，右谏议大夫俞献卿为集贤院学士、知杭州。 
五月二十五日，开封府判官、侍御史韩渎为刑部员外郎、直史馆、知澶州。 
七月十一日，权开封府判官、工部郎中王轸上表献《五朝春秋》，诏直秘阁。 
十九日，左司谏高若讷直史馆，仍旧供职。 
四年十月十九日，兵部郎中刘赓为太常少卿、直昭文馆、知广州。 
五年二月六日，淮南转运使、刑部郎中李昭述直史馆，仍旧。 
六月十八日，刑部郎中、判盐铁勾院张亿直史馆、知苏州，兵部郎中、判户部勾院李应言直史馆、知荆南府。 
康定元年六月十七日，著作佐郎赵师民充史馆检讨。 
六月二十五日，知潭州、度支郎中贾昌龄为太常少卿、直昭文馆、知广州。 
十一月四日，太常丞田况直集贤院、签书陕西经略安抚判官公事，仍赐绯。 
二十五日，知湖 
     
州、祠部员外郎滕宗〔谅〕为刑部员外郎、直集贤院、知泾州谅：原阙，据《宋史》卷三○三《滕宗谅传》补。。 
十二月十六日，太子中允、签书经略安抚判官公事尹洙充集贤校理，仍旧。 
二年三月二十三日，刑部员外郎、知制诰苏绅言：「著作佐郎张方平两登制科，乞与召试。」诏方平不须试，可直集贤院。 
四月七日，屯田员外郎刘涣为刑部员外郎、直昭文馆、秦(龙)[陇]路招抚蕃落使，仍特赐紫。 
八月二十七日，淮南转运使、兵部员外郎刘夔直史馆、知陕州。 
庆历二年正月六日，两浙转运使、兵部员外郎李定直史馆，充益州路转运使。 
三月二日，工部郎中张沔直史馆、知陕州。 
三年三月二十二日，御史中丞贾昌朝言：「国子博士孙瑜公廉勤干，堪充馆阁检讨。」诏充崇文院检讨。 
十一月二十六日，兵部员外郎徐的为工部郎中、直昭文馆，依前江淮制置发运使。 
四年三月七日，金部员外郎杨安国直龙图阁兼天章阁侍讲，赐紫，秘书丞、充史馆检讨赵师民天章阁侍讲，赐绯。帝曰：「安国师民醇儒也，乃昔时崔遵度之比。久侍经筵，各宜进职。」又以安国母服除，贫，赐之以银百两。 
(十二月)二十一日，枢密副使韩琦言：国子监直讲、太子中允石介，乞召试馆职。诏直集贤院兼国子监直讲。 
四月四日天头原批：「『四月』条，移『十二月』前。，京西转运使、虞部员外郎杜杞为刑部员外郎、直集贤院，充广南西路转运使兼本路安抚使。先是，宜州言本管环州蛮贼欧希范僭称桂王，欧正
     
辞僭称桂牧，攻()[环]州，杀官吏，故命杞充使。 
五年四月三日，河东转运使、司封员外郎夏安期直史馆，充河北转运使。 
五月二十九日，右正言钱明逸直集贤院。
十月二十五日，工部郎中郑骧直史馆、河北转运使。
六年二月五日，三司户部副使、兵部员外郎赵及为刑部郎中、直昭文馆、知卫州。 
五月十九日，知凤翔府、工部郎中张旨直史馆、知梓州。 
八月二十八日，监察御史唐询为工部员外郎、直史馆。 
七年正月二十一日，三司度支判官、侍御史、陕西提举计置使余仲简为兵部员外郎、直史馆、知陕州。 
二月二十七日，宰臣陈执中言：「屯田员外郎解宾王寒苦登科，勤瘁举职，欲望试其所长。」诏充崇文院检讨。 
同日，刑部员外郎、知谏院王贽为起居舍人、直史馆，同判司农寺，依旧知谏院。
皇佑元年三月十九日，三司户部副使、刑部郎中向传式为太常少卿、直昭文馆、知亳州，东染院使杨畋为屯田员外郎、直史馆。 
五月六日，前益州路提刑、度支员外郎高惟几直史馆、知梓州。 
六月十七日，右司谏钱彦远为起居舍人、直集贤院、知谏院。 
二十三日，河东转运使任颛直史馆，赐金紫，仍旧。 
十一月二十四日，判大名府程琳言：殿中丞、国子监直讲王纯臣，乞备经筵顾问之职。诏充崇文院检讨。 
二年二月十一日，兵部员外郎吕公弼直史馆，充河北转运使。 
七月十六日， 
     
太常少卿皇甫泌直昭文馆、知郑州。 
三年四月二十二日，京西转运使、兵部员外郎田京直史馆、知沧州。
四年正月七日，淮南路体量安抚、起居舍人、同知谏院陈升之直史馆，依旧知谏院。起居舍人吴奎直集贤院，依旧知密州。 
二十三日，兵部郎中齐廓直史馆、知荆南府。 
二十六日，翰林学士赵 等言：「刑部郎中、江东路转运使张沔早居台省，颇闻清慎。」诏直史馆，仍旧。
三月六日，太常少卿张子宪直史馆、知汝州。 
六月十五日，淮南转运使、工部郎中王达直昭文馆、知越州。
七月八日，荆湖北路提刑、太常博士祖无择直集贤院，充广东转运使。 
十一日，京东转运使、工部郎中宋禧直史馆、知梓州。 
五年八月十六日，翰林侍读学士吕公绰言：「弟都官员外郎、知单州公着，顷因先臣致仕恩例乞试，蒙俟得替取旨。后经三任十年，未尝有所干述。」诏公着充崇文院检讨。 
十一月二十一日，殿中侍御史唐介为工部员外郎、直集贤院。 
至和元年十一月二十四日，京西转运使、刑部郎中陈宗古直史馆，再任。 
二年三月二十一日，翰林学士、群牧使杨伟等言：判官、殿中丞王安石文行推高，乞除职名供职。中书门下检会王安石累有旨召试，本人不愿。诏特充集贤校理，安石固辞不拜。 
八月十四日，翰林学士承旨孙抃等言：大理评事韩维，欲望差充检讨。诏充史馆检讨。 
十 
     
二月二十二日，侍御史梁蒨为刑部员外郎、直史馆、知襄州。 
嘉佑二年四月二十八日，光禄卿吕居简为右谏议大夫、集贤院学士、知梓州。 
三年九月十五日，起居舍人毋湜直史馆，充两浙转运使。 
四年五月十九日，中书门下言：三司度支判官、祠部员外郎王安石，累除馆职，并辞未受，(未)今取旨。诏与直集贤院。 
六月七日，太常博士陈洙、太子中允王陶、大理评事赵彦若、杭州于潜县令孙洙并充馆阁编校书籍。编校自是始置。须供职二年，即奏取旨后，皆充馆阁校勘。 
七月九日，屯田员外郎、知渠州(袭)[龚]鼎臣编校史馆书籍。 
八月十八日，国子博士傅卞编校集贤院书籍，仍候天章阁侍讲有阙差充。 
八年五月十五日，都官郎中编校昭文馆书籍孟恂、秘书丞编校秘阁书籍孙思恭并充秘阁校理，大理评事编校昭文馆书籍赵彦若、杭州于潜县令编校秘阁书籍孙洙并充馆阁校勘。 
九月十八日，殿中丞、编校集贤院书籍钱藻充秘阁校理，太平州司法参军、编校史馆书籍曾巩充馆〔阁〕校勘，太常博士、知越州诸暨县丁宝臣编校秘阁书籍。治平三年五月，宝臣充秘阁校理。 
英宗治平元年九月二十二日，屯田员外郎周孟阳直秘阁、同知太常礼院。 
二年正月九日，编排中书诸房文字、屯田员外郎王广渊直集贤院。
二十四日，皇子位翊善邵亢直史馆兼判司农寺。 
二 
      
月二十八日，侍御史知杂龚鼎臣充集贤殿修撰、知应天府。 
五月十一日，右谏议大夫孙长卿兼集贤院学士，充河东转运使。 
九月二十五日，宣州泾县主簿林希编校集贤院书籍，扬州司理参军沈括编校昭文馆书籍。括熙宁元年八月，希三年五月，并充馆阁校勘。 
十二月十五日，陕西转运副使、司封员外郎蔡挺为工部郎中、直龙图阁、权知庆州。 
三年五月二十七日，太常少卿齐恢直昭文馆，充颍王府翊善。 
八月十三日，秘书少监王绰为殿中监、直龙图阁。 
十月五日，河北转运使沈立充集贤殿修撰、知沧州。 
十一月三日，知徐州、光禄卿李士先直昭文馆、知荆南府。以上《国朝会要》。 
治平四年四月五日，神宗已即位，末改元。度支郎中、知兖州李师中直史馆、知凤翔府。 
