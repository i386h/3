<!-- { "loadSidebar": true } -->
五年二月十二日，赐内客省使、桂州观察使杨崇勋新火，内客省使赐新火自此为例也。 
三月戊戌，阁成。《会要》二月毕功，癸酉上梁临幸。庚子，令具两街僧道威仪，教坊作乐，奉御集、御书自玉清昭应宫安于天章阁。 臣称贺。赐宴。 
五月，赐翰林学士承旨利瓦伊《册府元龟》一部李：原作「学」，据《宋史》卷二八二《利瓦伊传》改。。维上表陈乞，帝以维尝同编修此书，故赐之。 
八月庚午，诏以御集二十一本赐天下名山寺观，及赐辅臣一本。 
十二月，赐权高丽国主王询阴阳地理书、《圣惠方》，从所请也。 
干兴元年八月，枢密院言：「河北戍兵故(也)[事]每季赐银 钱，至道三年三月，经先帝即位赏给，至九月乃支。又环庆戍兵两月一赐薪草钱，遇南郊即加至四月。昨经御楼及皇帝即位，赏给已及六月，欲 
      
如例加赐。」从之。 
仁宗天圣元年四月，诏：「自今三班使臣殿直以上，虽未经差使，见赴起居者，并依例赐圣节公服。」 
九月戊寅，召辅臣观冯元讲《论语》，赐御飞白书。 
二年二月乙丑，召辅臣观讲《孝经》于崇政殿西庑。六月己未讲彻，赐马宗元三品服。 
三年三月己酉，召辅臣于崇政殿西庑，观孙奭讲《曲礼》，仍赐御书古诗各一章。 
十一月七日，召宰执听讲，越二日赐宴。 
四年六月，赐汴河禁卒缗钱。凡汴水涨一丈，即命殿前马军司禁卒缘岸列铺巡护，以防决溢，及五昼夜即赐以缗钱。 
五年二月十七日，枢密直学士刘筠知(隶)[棣]州回，到阙未朝见，差知贡举，诏赐其家新火。 
四月，赐(亲)[新]及第进士王尧臣已下《礼记 中庸篇》各一本。 
九月壬午，迩英讲书，赐御书诗一首，赐御筵于东宫。 
九月，诏：自今无得差朝臣押赐诸路衣袄，仍令御史台于朝堂牓谕。 
十月甲午八日八日：按天圣五年十月丁卯朔，甲午乃二十八日，此误。，上与皇太后幸御书院，观太宗、真宗御书，赐本院内臣等器币。 
六年六月，赐秀州城北门外荒田三顷，召客耕种，以为公用。 
八年四月，赐新及第进士王拱辰已下《礼记 大学篇》各一本。自后登第者，赐闻喜宴日必遣中使赐《儒行》或《中庸》、《大学》篇一轴，以为常。 
【宋会要】
景佑二年九月二十九日景佑二年：原无，据《长编》卷一一七补。，诏曰：「朕绍承丕构，怀抚懿亲，荷庙祧锡 
      
羡之祥，致藩戚广滋之庆。并开邸第，散处都城。念燕集之或暌，加室居之多隘，(卑)[俾]迁爽垲，载易规摹，示列次之有伦，庶在宗之胥乐。宜以旧玉清昭应宫地修盖潞王等宫院，仍赐名睦亲宅。」 
三年九月五日，以睦亲宅成，帝临幸，赐宗室器币、工匠役卒缗钱有差，遂宴宗室及从官于都厅。 
七月十九日，初置大宗正司，以宁江军节度使濮(支)[安]懿王名。知大宗正事，彰化军节度观察留后守节同知大宗正事，仍赐器币、袭衣、金带、鞍勒马。 
宝元二年六月，诏曰：「朕猥奉鸿业，深惟永图，恭己爱人，励精求理。欲朴素形于天下，必风化始于朝廷。专命近臣，议去浮费。爰自乘舆之所御自：原作「日」，据《宋朝事实》卷一五改。，以至宫掖之所须，尽屏纷华「尽」原作「画」，「华」原作「革」，并据《宋朝事实》卷一五改。，一敦简俭敦：原空，据《宋朝事实》卷一五补。。若夫设官置史，分总事职，经武制军，参处营卫，惟其廪稍之给稍：原作「少」，据《宋朝事实》卷一五改。，具载等差之常，务为定规，无或过议。其文武百官及军班等俸赐，宜令详定所不得辄行裁减。」初，宰臣奏减节费用事，仁宗曰：「国家择人任官，岂可减其禄赐 况上下皆有定制，今遽变更，恐中外疑惑，宜申谕之。」故降是诏。 
十一月癸巳，宴辅臣、宗室于太清楼太清：原脱，据《长编》卷一二五补。，观《三朝宝训》，赐诗。 
十二月，赐自京至鄜延路马递及急脚铺卒缗钱，及鄜延路戍兵缗钱。 
康定元年三月丁丑，始遣中使存问刘平、石元孙家属，加赐赠。 
九月辛酉，赐陕西军士羊裘。言者以塞上苦寒，谓以羊裘赐战士，一裘用五羊皮，听军士自制。 
十月朔，赐翰林 
      
学士对衣、红锦袍。 
十一月四日，(任)[仁]宗亲制《风角集占》三卷，备古今之要，仍镂版印赐辅臣，又面谕 赐陕西都总管等。 
庆历二年四月，诏：「近令三司减省诸费，其文武官及诸班、诸军(粮)钱粮、衣赐、赏给、特支，并听如故。」 
五月十日，诏：「自今南郊支赐，皇后及宗室女各减旧数之半。」 
四年正月，赐德顺军《太平圣惠方》及诸医书各一部。是月，诏取荆王元俨墨迹及所著赋咏分赐辅臣，余以藏秘阁。 
五年闰五月十六日，赐亲除宣徽北院使、建武节度使李用和本任公使钱，岁百万。 
十月十三日，诏彰信军节度使、同中书门下平章事李用和，宣徽南院使、河阳三城节度使夏竦升祔支赐，准两府例。是年，赐在京开浚城壕役卒特支钱。赐秦州修陇城川堡使臣、役卒银绢有差。以雪寒赐诸班诸军薪。枢密使王贻永、副使庞籍、丁度奏，司封员外郎、分司西京赵希言常侍讲禁中，年八十而家贫，上赐三品服，仍赐钱十万。 
六年四月二十一日，赐北面戍兵特支、银鞋有差，环州戍兵、环庆巡检、诸军柴草钱有差。自京至益州担递物帛军士，各赐布衫。 
十一月十七日，讲《诗》彻，宴近臣，赐花作乐，从官皆献诗颂。 
七年三月丙申，讲于迩英。己亥，赐曾公亮三品服。 
七年九月二十二日，赐北宅名曰广亲。先是，以秦王宗子蕃多而所居隘狭，乃命以故宰臣王钦若第增修之。及成而赐名。 
      
皇佑元年十二月乙丑，卢士宗讲《泰卦》，赐紫(数)[服]。 
二年九月辛卯九月：原脱，据《长编》卷一六九补。诏明堂礼毕，并以袭〔衣〕、金带、器币、鞍勒马赐夏竦、王德用、程琳、李昭亮。将相在外遇大礼有赐自此始。 
四年三月十六日，知制诰稽颖新除翰林学士，未及谢卒，诏赐明堂赉物。 
七月，诏：「防河禁军自今日支食钱五十文，八作司并排岸司兵士日支三十文，其罢五日特支。」 
五年七月，诏：「广南西路安抚司比留禁军四千戍邕，其月给钱三百，季给银鞋钱千季：原作「委」，据《长编》卷一七五改。，候桂州募足雄略军，即代还之。」 
十月五日，判太宗正司濮安懿王名言：「宗室养子须五岁然后赐名授官，毋得依长子不限年。」从之。 
十一月，诏陕西转运司，自永兴军至益州递铺军士方冬苦寒，挽运兵器不息，其各赐缗钱有差。 
至和元年九月十五日，右屯卫大将军克继写国子监《论语》石本五卷，赐银绢各五千。 
二年四月，赐夏国大藏经。 
十二月十一日，大宗正司言：「故从善新妇张氏奏，蒙宣以故仲郢男士朋充继嗣，乞依例赐士朋依本宫从行名连『令』字称呼。」从之。 
嘉佑二年七月，赐诸军雨坏营舍不出军都虞候至十将军士米，五日一石，其出军及入营者半。 
三年十二月，观文殿大学士、尚书左丞、知定州庞籍朝辞，诏赐物如节度使例。 
五年六月，诏镂《新唐书》颁行，印赐二府，下逮修书官。 
七年四月，夏国主谅祚进马五十匹，上表求太宗御制真草、国子监九经、 
      
《册府元龟》、《唐书》并本朝贺正旦、冬至二节仪。诏止以九经赐之，还其马。 
五月癸亥，赐讲读官燕(子)[于]资善堂，以读《后汉书》也。司马光有《迩英阁读毕后汉书蒙恩赐御制》诗。 
八年四月，英宗即位后，以九经及《正义》、《孟子》、医书赐夏国，从所请也。 
五月，赐郑州公使钱五百贯，以灵驾所过故也。 
六月十八日，赐西京公使钱千贯，以山陵所在故也。 
七月，赐河北国信路公用钱，雄州二千贯，北京七百贯，余州军各五百贯，以契丹庆吊、祭奠使人往来故也。
【宋会要】
英宗治平二年十一月二十五日，合门言：「新降翰林学士贾黯知陈州，为病患已放辞谢，所有中谢例物候指挥。」诏特赐。 
三年五月，诏以七史依《唐书》例赐二府，下逮编校官。 
四年正月，诏前枢密副使吴奎父亡，见持服，特赐衣一袭、笏头、金腰带、银鞍辔马。以覃恩例赐也。 
四年，赐李日尊对衣、金带、银器、银鞍辔马， 
是年二月七日，山陵使言，都护宋守约乞全给公使钱，从之。 
三月六日，赐昌王颢公使钱岁万缗，半给之。
【宋会要】
神宗熙宁元年六月十四日，泾原路经略使蔡挺赐诏书奖谕，以其建议筑熙宁寨工毕。副都总管张玉特赐对衣、金带、鞍辔马，以典护寨役故也。 
九月十二日，(奉)[秦] 
      
凤路经略司言，修甘谷等三城堡工毕，护役官员乞与酬奖。本路副都总管杨文广赐对衣、金带、银鞍勒马，余赐有差。 
二十八日，三司言：「天章阁待制王猎奏，皇亲月料、嫁娶、生日，郊礼给赐，乞检定则例，编附录令。」省司看详，其间颇有过当及不均一，欲量行裁减。从之。 
十月，诏河北流已闭断，赐翰林学士、兼侍读学士、右谏议大夫司马光对衣、金带、鞍辔马。昭宣使、利州观察使、入内副都知张茂赐银一百五十两、绢一百五十匹。 
二年五月一日，命买凉笠、雨衣赐河北修河兵士。 
十四日，诏中书，河北诸役方当炎暑，兵士不易为力，朝廷宜用意昭恤。于是与特支有差。
【宋会要】
此下原有标目「赉赐五」，盖《大典》本有，今删。
      
熙宁二年十月二十九日，特赐淮南等路发运司每年公用钱三百贯，只得管设支用，不得辄将馈送。 
十二月十三日，诏赐泽州防御使宗愈睦亲北宅地居止，仍官为计口修盖。宗愈子孙人数未曾外居，诏以先帝同母弟，余人毋得援例。 
