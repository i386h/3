<!-- { "loadSidebar": true } -->
五月十二日，诏：「恩平郡王璩妻王氏特进封泽国夫人，诸般请给、生日时服等并与依庆国夫人靳氏，内东门司给历，下绍兴府帮勘；钱米并于经总制及湖田米内支给。」 
六月十六日，诏右监门卫大将军、和州防御使士秀特与转正任防御使。判大宗正事、恩平郡王璩言：「士秀服勤儒学，恪遵礼度，闺门孝友，终始如一。月俸常患不给，而安于分义。近属之贤，实鲜其比。欲望特与进秩一等，以为宗室之劝。」故有是诏。三年四月五日士秀知西外宗室事，替子英，亦璩所请。 
十一月十四日，诏居广令趁赴前后殿六参起居，仍与免差诸处行事。 
三年四月十三日，故秀王夫人张氏言：「长孙右承奉郎、主管台州崇道观师夔，次孙右承务郎、前主管台州崇道观师龙，第三孙右承务郎、主管台州崇道观师垂，欲望特与添差差遣一次。亲侄张宏乞于右选内安排。」诏：「恭奉光尧寿圣太上皇帝圣旨：师夔除直秘阁，添差台州通判，仍厘务；师龙添差湖州签判，师垂添差秀州签判，并不厘务。张宏特与补保义郎。」 
五月十九日，诏金州观察使、濮王位检〔察〕尊长士言别特与转保信军承宣使。同知大宗正事士铢言，实历十年，合该磨勘，故有是诏。 
八月二十九日，皇叔祖、华容军承宣使、提举隆兴府玉龙观士洪言：「已〔得〕指挥，令久任宫观，绍 
     
兴府居住。比来愈衰，伏乞依旧久任宫观、任便居住，请给衣赐并乞于所在州军帮勘。」诏依。 
九月二十四日，皇弟少保、静江军节度使、判大宗正事、恩平郡王璩言：「恭遇陛下节届□圣，而又礼部讲郊天。臣职总宗盟，戚预近属，欲乞随班上圣，且厕陪祠之列。」诏从之。四年九月十九日璩亦有请，诏依。 
四年十一月四日，诏璩除少保恩数，与依昨除使相已得指挥施行。 
十二月六日，诏：「恭奉太上皇帝圣旨：秀王夫人长孙师夔特赐紫章服。」 
二十六日，诏右千牛卫将军士矩特转右监门卫大将军。皇叔祖宣州观察使、提举佑神观士歆言：该遇覃恩，合转一官，碍止法，回授与亲堂弟士矩。从之。 
五年二月二十二日，诏右监门卫大将军士矩特授蕲州防御使，右千牛卫将军士忞特授右监门卫大将军、楚州团练使，右内率府副率士恭特授右监门卫大将军、荣州刺史。吏部言：「已降指挥，士矩、士忞、士恭并与换元旧南班官，其任外官日历过磨勘转官，特许以两官比换南班一官收使。」故有是诏。 
四月一日，诏：左宣教郎、主管台州崇道观师训召赴都堂审察；左承议郎、提辖行在榷货务都(察)[茶]场善俊，左文林郎、知临安府仁和县佑之，并候任满召赴都堂审察。从同知大宗正事士铢所请也。 
九月十八日，诏右监门卫大将军、荣州刺史士恭特授楚州团练使，(士)依前右监门卫大将军。以兄武当军承宣使、知濮安懿王园令事士程该覃恩，碍止法回授，从其请也。 
十九日，诏不輵特与除直秘阁。以父检校少保、安庆军节度使、同知大宗正事士籛遗表来上，从其请也。 
十二月十日，敷文阁直学士、右承议郎、知明州、兼沿海制置使伯圭言：「长男师夔见任台州通判，次男师龙见任湖州添差不厘务签判。今各相次任满，欲望许令再任一次。」诏：恭奉太上皇帝圣旨，可从所乞。 
六年二月二十九日，光州观察使、安定郡王令德言：「昨经外任，有历过月日，自袭封后，通理十年。兼依令衿例合该磨勘。」诏特转定武军承宣使。 
五月十八日，皇叔祖均州防御使士忞言：「实历十年，合该磨勘。」诏特转随州观察使。 
五月二十八日，常德军承宣使、同知大宗正事士铢言：「安定郡王令德乞立班在臣下。臣窃谓朝廷莫如爵，乡党莫如齿。臣年虽长，及叨冒宗官，然令德系是袭封郡王，于臣分守有所未安。欲望依官序，令臣立班在令德下。」诏依令德所乞。 
五月六日，臣僚言：「勘会南班宗□，自太子右内率府副率至正任承宣使十阶，并用十年磨勘转行一官；至观察使取旨施行。近来南班有碍止法者，往往回授近属，作一官转行，显是太优。欲望特降指挥，如有回授，止与改给减十年磨勘。其承受减年人若该磨勘，即照应隆兴二年三月二十三日指挥，对用实历改转施行。」诏依。 
二十八日，诏：士铢久司属籍，特授奉国军节度使，依前同知大宗正事以上五月诸条，次序似有紊乱。。 
六月二十八日，奉国军承宣使、提举台州崇道观士豢言：「年老多病，伏乞依士衎例任便居所。有合得请给，依已得指挥，于所至州军经总制钱支给。」诏从之。 
九月十九日，奉国军节度使、同知大宗正事士铢言：「保信军承宣使、濮王位检察尊长士言别老病，本房并无子孙。今本位堂弟士忞第三孙欲与士言别为孙承继，契勘昨在京日，有周王宫宗室允初为无嗣，将汉王宫宗鲁幼男仲速为孙。今来士言别、士忞系同宫本位，委是昭穆相当。」诏依。 
七年正月二十七日，诏：「归正赵不骄特与补正承信郎，添差合入差遣，候本人召到知识保官，委有干照，方隶玉牒。」 
八月二十二日，同知大宗正事士铢言：「故左朝散郎彦增妻安人元氏状：故夫兄彦堪将第二男宽夫过房与故夫彦增承继，缘彦堪及夫彦增相继身亡，未曾陈乞附籍。契勘宽夫系彦堪之次子，即非嫡长，与彦增为嗣，昭穆相当，伏望许令宽夫过房彦增为后。」诏依。 
九月二十五日，同知大宗正事士铢言：「定武军承宣使、安定郡王令德薨。艺祖之后，袭继祠事，不可久阙，欲望下有司袭封施行。」诏依。 
十月六日，诏：皇弟少保、静江军节度使、判大宗正事、恩平郡王璩改判西外宗正事。 
是日，诏：「绍兴府大宗正行司可并行在大宗正司，见任并已差下官属并依省 
      
罢法。」 
十一月三日，恩平郡王璩言：「已除醴泉观使，任便居住。乞依旧于绍兴府居止。见今差破官属诸色人从请给恩数，并生日取(次)[赐]等，并乞依恩平郡王前后已降指挥施行。妻泽国夫人王氏及见差破官属人从诸般请给、岁赐米衣、赐时服等，依旧于绍兴府支给。」诏依。 
十六日，诏：「随州观察使、知西外宗正事士秀提举隆兴府玉隆观，任便居住。其士秀并儿女合破人从请给，许于所在州军支给。」 
二十二日，诏：今后宗室遥郡以下，如遇请假，止令申阁门。 
八年五月七日，诏：居广生日支赐，依士輵已得指挥。二年七月十二日此「二年」当是指淳熙二年，附载于此。，嗣濮王士輵言：「叨冒袭封，每岁取赐生日，伏乞令入内内侍省依旧全支取赐。」诏依。 
六月三日，诏武德郎、主管台州崇道观令 除金州观察使，袭封安定郡王。 
十二日，诏：「恭奉太上皇帝圣旨：右宣教郎、直秘阁、知徽州师夔除直徽猷阁。」 
十二月十三日，成忠郎、权主管吴王祭祀多才奏乞比换官。吏部诏对诏对：疑误。：「多才元系袒免亲，升作缌麻亲，换官格法合比换太子右内率府副率，于阶衔上带『皇侄』二字。」诏依。 
九年闰五月十日，知明州伯圭言：「馆客周筌(又)[久]从先臣，且教导臣子，欲望特降指挥补文资恩泽。」诏：「恭奉太上皇帝圣旨，特与依士铢例，依《禄格》全支本色，仍免折支。」 
八月一日，诏：秀王孙右承事郎、添差权通判婺州师龙，右承奉郎、添差权通判平江府 
      
师垂，并除直秘阁，差遣如故。 
十月十八日，诏：皇(帝)[弟]少保、静江军节度使、充醴泉观察使、恩平郡王璩已赐玉带金鱼，许令系赴朝参。 
十一月二十五日，璩言：「长男师淳特蒙锡以训名，宠以官职。今来师淳年齿寖长，欲望量加宠爵。及臣次男七岁，乞依师淳训名命官。」诏：师淳特转忠州团练使，次男赐名师灏，特补武翼大夫。
绍熙宗室杂录
      
淳熙十六年二月四日登极赦：「应宗子见入道或为僧，愿归家者听，元有官封者依旧。」 
四月六日，大宗正司言：「『不』字南班宗室合行系带皇叔祖，安定郡王子彤(击)[系]带皇伯祖，士韶、士岘仍旧系带皇叔祖。」从之。 
十七日，诏：「皇侄耀州观察使、嘉国公、食邑五百户、食实封贰百户  ：原作「柄」，据《宋史》卷三七、三八《宁宗纪》改。，特授永兴军承宣使，进封许国公，加食邑五百户、食实封贰百户。应诸般请给、生日等可并与依《禄格》全支本色。」
六月一日，新授华州观察使、知大宗正事不黯奏：「转授之初，循例合破书表、客司、殿侍人从，并诸般请给、生日、大礼、岁赐、公使钱等。乞依见今全给，将来遇郊奏荐，亦乞比视文臣官序施行，仍乞自后准此。」从之。 
八月十三日，诏：「无官宗子量试，如给到降生公据或见请孤遗钱米之人，与免召保，令本处宗室尊长保明，从州郡给据赴试。」 
绍熙元年正月二十八日，诏：成忠郎多功特与补太子右内率府副率，仍系带「皇弟」二字。以多功言：「居字行位下各有男换授南班，独先父居仁位未沾恩霈。乞从例比换，请给、人从、添给、生日支赐等亦乞依则例支破。」故有是命。 
二月五日，大宗正司言：「无官宗子依赦量试，内有无年甲干照、未曾召保人，乞照绍兴三十二年指挥，若引试前执到官司赴试公据，许令先次引试，候试毕从礼部将合格名字，具所属州军三代牒报本司，行下取会，勒令召保。别无诈冒，即与放行推恩；若 
      
有虚伪诈冒，依已降指挥断罪。」从之。 
二十八日，大宗正司言：「为宗室增立到字行：翼祖皇帝下『继』字子欲连『大』字；从上连。太祖皇帝下『孟』字子欲连作『由』字；从上连。太宗皇帝下『良』字子欲连作『友』字；从上连。魏王下『若』字子欲连作『嗣』字；从上连。亲贤宅『自』字子欲连作『甫』字；从下连。华宅『中』字子欲连作『孙』字。从下连。」从之。 
四月七日，将仕郎公抚奏乞免试参选。吏部勘会：「公抡因捧表推恩补将仕郎公抡：上文作「公抚」，必有一误。曾请到江西漕司文解。乞照应奏补宗室曾经应举得解，与免试放行参选。」从之。 
九日，诏：「应命官同国姓、与宗室连名相犯之人，令经所属陈乞改避。所有宗子如无立名公据，经所在州军陈乞保明，申所属出给。限半年，四川、二广限一年，经所在州军陈乞。如仍前不曾给到公据，不许参选，州军并不得放行请给。经由官司去处人吏违滞，从条科罪。令礼部具条式下诸路州军遵依施行。」 
