<!-- { "loadSidebar": true } -->
四年八月，知雄州李允则言：「应系屯田，皆在缘边州军，自来止移牒制置，不获躬按。其安抚都监二员常巡边郡，望令兼屯田事，咤便捡校。从之。 
大中祥符二年六月，知和州赵彬请增屯田务兵五百人，从之。 
五年正月，令保安军稻田务旬具垦殖功状以闻。是军地接蕃境，屡诏修广屯田，自高尹 军，事罕以闻奏，故督责之。 
七月六日，河北缘边安抚副使贾宗言：「缘边开塞塘泊水势，修迭堤道深浅，月日定式图请。乞付缘边州军收管，仍下屯田司提举遵守。」从之。 
九年三月，改定、保州、顺安军营田务为屯田务。 
天禧四年四月，内殿崇班、合门祗候庐鉴言：「保州屯田务自来逐年耕种水陆田八十顷，臣在任三年，开展至百余顷，岁收粳糯稻万八千或二万石。本务见管兵士三百七十余人，以河北沿边顺安、干宁等州军屯田务，比保州十分中止及二三分已来。其保州屯田务兵士不暂休息，尤甚辛苦，欲望下军头司，自今所配河北屯田务兵士，十人中将四人配保州，六人配余处。」从之。 
仁宗天圣三年十一月，右巡使、监察御史朱谏言：「近闻上封者请估卖福州屯田，此田人户耕佃四十余年，虽有屯田之名，父子相承，以为己田。况闻屯田租 
     
课，均税之时，已均在人户私产二税上输纳。伏望量定租课，罢行估卖。」诏见佃户内有单贫户承买者，别立宽限送纳价钱。 
宝元二年九月十四日，臣僚上言：「乞令河北都转运司同共管勾屯田司公事，亦带都大制置使名目。」从之。 
庆历五年七月原批：「脱元年、二年两条」。，臣僚上言：「近定夺开却七汲口以南汲：《长编》卷一五六作「级」。，刘宗言擘画闭断五门幞头港、下赤大涡柳林等口，并却依旧开放通沿边吴淀水入白羊等淀，添灌向下州军塘泊。乞下河北屯田司永为定制，如后更有臣僚上言更改此一带水口及诸州军塘泊，并乞重行责降。」从之原批：「脱十二月一条」。。 
六年五月，命三司户部副使夏安期往陕西，与本路提点刑狱曹颖叔相度兴置缘边屯田。 
嘉佑四年二月十一日，三司盐铁判官、管勾河渠公事杨佐等言：「准宣：躬亲往保州等处相度到屯田塘泊合行开决水势，并增修堤道去处，委实利便，及以画图进呈。」诏内开牙家港十洪桥开：原作「闻」，据本书食货六三之四三改。，并顺安军北门外界河、北岸水口子两节，将定州路安抚使司先差安肃军通判王衮相度到事理，并今来杨佐等所陈，再委河北提刑薛向、都水监丞娉琳计会，张茂则亲往相度，具合如何擘画透泄水势即得经么稳便，同共以闻外，余并从之。仍令逐州军长吏据本地合修去处，那容人功物枓，渐次兴修讫奏。 
六年三月一日，河南屯田使曹偕言：乞权罢逐年赴阙进呈屯田司地图阙：原作「关」，据本书食货六三之四三改。，从之原批：「脱治平三年一条」。。 
神宗熙宁元年六月二十二日，差西京左藏库副使、内侍押班李若愚充河北同提点制置屯田使事。 
四年二月十一日，诏雄州知府及安抚都监，并带兼制置屯田使事。塘堤兴役，今后知州依旧不出外，其安抚都监与管勾内臣分头提辖。 
二十三日，诏：河北缘边屯田务水陆田，并令民租佃，本务兵士令逐州军收充厩军，监官悉减罢。初，屯田司每岁以丰熟所入不偿所费，屡以为言，至是乃从之。 
八年正月十七日，诏：河北同提点制置屯田使事阎士良与复五路都钤辖资序，令么任。朝廷重屯田之任，故么其任，以责成么。 
十三日按十三日条错简，据本书食货六三之四四，此条当置于前熙宁四年二月十一日条后。，诏给祠部五百道货易钱买农具、牛畜、舟车，兴治保州以东次边陆地为水田，从安抚副使沈披所请么。披复以为请充屯田兴工支费，又给二万道。 
九年三月二十三日，河北屯田司言：「详定州薛向奏：安肃军界闸板口铺以东，旧系屯田务地，并是稻田，其南则边吴宜子二淀，东灌百济河身。两淀么来潴畜塘水为险固，自熙宁七年夏中，其边吴宜子二淀积水并已干涸，即今通行人马，不比安肃、广信军西北犹有山势关隔。旧来滹沱等九河灌注边吴、宜子等淀，水势涨满，乃入石冢等诸口及百济河迤逦入次东灌注向下塘泊。访闻自去年屯田司擘画，却于边吴淀南败滩套水泊近接滹沱河水势，下流入顺安界赵口，通流入康淀灌注近下塘泊，其边吴、 
     
宜子等淀为赵口南边走泄水势南：原书天头注云：「南一作两」。按本书食货六三之四五亦作「两」。，以此致两淀干竭。自去年秋，滹沱河道却于败滩套上边淤断河道，水势复入沙河西股，却得灌注两淀，犹有三二分积水。若将来经夏水发，却冲开败滩套河道，却入赵口透泄水势，则两淀依前干涸，实为非便。今欲乞将赵口田先口依旧闭断，令水势尽入边吴、宜子两淀，常令水势涨满，可以准备临时疏道使用，实为利便。本司即差巡觑塘水堤道李佑之诣逐处，相其利害。佑之勘会：自来滹沱等河水尽下入边吴、宜子等淀，如水势涨满，乃入石冢等口灌注向下塘泊，如水势不至涨满，即只由百济河出泄。昨于熙宁六年内，为以东塘泊干浅，遂于保州地分尖檐帽庄开引滹沱河，由败滩套下入赵口，灌注以东塘泊，至熙宁七年六月，内滹沱河自永宁军界荆丘村已上淤断河身，其水西北流入仇淀等一带泊，入边吴、宜子淀。佑之检视淤淀处，开拨引水入赵口，遂于今年三月内于东路台村刘家庄北有旧河一道淤断处，开引滹沱河，由败滩套下入赵口灌注以东塘泊，至熙宁七年六月内，滹沱河自永宁军界荆丘村已上淤断河身，其水而此流入仇淀等一带泊入边吴宣子淀。佑之检视淤淀开拨引水入赵口，遂于今年三月内于东路台村刘家庄北有旧河一道淤断处，开拨分引入赵口原批云：「此段重出。」。依旧入九流等淀及边吴、宜子淀。即今山雨水涨满边吴、宜子两淀，见有水势，欲乞如边吴、宜子淀少即行闭赵口田先口。」从之。 
五月十二日，河北同提点制置屯田使事阎士良言：「窃闻保州界自景佑中杨怀敏勾当屯田司日，厚以才利召募人指抉西山被民填塞泉眼去处。臣常以谕保州曹偃，今偃访得云翼卒康进画到地图，仍充保塞县小郎村刘第六地内有泉源盈亩有余，号叫呼泉，匿在土中。当州南约二里，有积年候河一道，上自本县界，下至运粮河及边吴淀内，东西约及百里。每遇旱岁，河内微有流水，或至断绝。今欲开导此泉，令入候河及运粮河，四时常流，增注塘泊。及本村别有泉数十道，臣常寻访二河上源，未得其处。今乞委保州曹偃相度，收买泉源地，量兴兵役，疏导旧泉，增助边防，诚为永利。」送河北沿边安抚司，本司寻委权通判保州辛公佑相度。公佑言：「亲诣保塞县大静乡庞村，沿候河向上约三十里已来候：原书天头注云：「候一作俟」。按本书食货六三之四六作「俟」，其天头亦注云：「俟一作候。」，沿北岸有泉眼，大小不等。寻令略行开拨，各见泉水涌出，相去远近不等，约计在一里牢地内，计有泉三十余处，其水通流，阔狭深浅有三五寸至一尺，其旧河堤岸阔处有五七尺至一二丈已来。其河自本州岛南门外西南至郎村泉源出处，共计约三十五里，若行开拨，只依旧来垠岸开出河身，其水通流下接运粮河，可以增注塘泊。所有侵占民田，欲乞比视侧近田土，优给其 
     
直收买，委为利便。其叫呼泉只是古老相传，未见其源所在，又未敢径追地主开掘。若作河道，上下所误人户地土不少。乞下本县勘会诣实，指定有泉去处，亦行收买。当今已见泉眼去处刘第六地内，未见泉源处约四里以来，若先行开拨上件三十余泉，使河道通流，别无妨碍，本司未敢行下。」诏河北沿边安抚司关河北屯田司及合属去处施行。 
元丰元年六月二十五日原书天头注云：「元丰元年上脱『又诏』至『推行』四条」。按此佚文见本书食货六三之四七，可参考。，荆湖北路转运司言：「沅州屯田务自初兴至今，所收未尝敷额，若募人租种纳课，不费官本，利害甚明。乞自朝廷详酌施行，及令本州岛通判主管月量给食钱。」从之，委转运判官马城提举之。 
八月十二日，上批：「河北屯田都监谢禹珪为性诞率，建画职事多无规绳，前日与禹珪不协者，今已替去。联事之人，了无嫌碍。宜令自今并与河北屯田司官通衔行遣，毋得独申奏；其权发遣河北东路提点刑狱汪辅之，更不得同主管。」 
二年七月二十一日，罢沅州屯田务，募人租佃募：原作「慕」，据本书食货六三之四八改。，役兵还所隶，从转运使徐禧请么。 
十二月二十二日，知定州韩绛言：「乞借安抚司封桩钱五千缗，市水地为屯田。」从之。 
二十七日，诏定州路屯田司以水利司为名田：原脱，据本书食货六三之四八补。。时保州、广信、安肃、顺安军兴水利为屯田，诏以屯田司为(民)[名]，而安抚使韩绛言：恐虏疑增塘泺，故改之。 
四年六月二十九日，诏定州路安抚使既带都大制置屯田使诏：原作「召」，据本书食货六三之四八改。，其转运使副兼领虚名，并罢，令知雄、保州并带屯田使，通判并带屯田判官。河北缘边安抚副使、都监仍通管两路。从定州路安抚使韩绛请么。 
六年二月二十六日，诏：「河北屯田司相度尺寸，立塘泺水则立：原作「丘」，据《长编》卷三三三改。，季比增减以闻比：原作「北」，据《长编》卷三三三改。。令李琮赍诏往同商议李琮：《长编》卷三三三作「李琼」。，毋得张皇漏泄。」 
