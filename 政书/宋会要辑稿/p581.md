<!-- { "loadSidebar": true } -->
年十二月十八日已后，至来年正月二十四日终寔及一年，合行交替，发归元来去处。将来替回起发日，合支犒设，内将校一贯五百文，节级一贯一百文，长行一贯文。一千里以下至五百里以上，依前项则例支给，五百里以下以十分为率，支给七分。令所属依第二番例等第支降施行。 
八年正月十七日，诏浙东七州府起发一半弩手，并已到忠锐军，可特与依例犒设一次，令王抃前去传旨给散。其钱于左藏南库支给，见钱、会子各一半。具已散并支过钱数申枢密院。 
七月十九日，鄂州驻札御前诸军都统制秦琪言：「都统制到任，例行犒设诸军一次，共钱六万七千余贯。缘都统司激赏截日实在钱五千二百余贯，逐急于军器钱内借拨六万二千贯支犒讫。」诏令湖广总领所于鄂盐会子内支还六万二千贯。 
十一月十一日，诏将两浙路州军已起到厢军与支犒设一次。内临安府人支钱二贯，一百里以上三贯，二百里以上五贯，并令左藏南库支降会子。其人尽数发回，未起发人与免起发，已起未到人令逐州拘收。 
九年三月二日，主管侍卫步军司公事郭□奏：「自来帅臣到任点看军马，支散犒设一次，用钱五万贯文。本司阙乏，乞依王友直到任体例，支降钱五万贯文。」诏支钱三万贯。 
四月二十五日，枢密院言：「两浙路起到拣中禁军权行发回，依例支给犒设，缘系两番到行 
      
在教阅之人，理宜优恤。」诏令户部依已发回例，更支犒设一次。 
六月三日，宰臣梁克家等奏：「昨起发到福建路禁军，赴行在忠锐军教阅，已支给犒赏，发回特更与犒设一次。」上曰：「归途既远，人又适大暑，正要路中盘费从容。计其地理，倍支犒设。」 
八月二十六日，中书门下省勘会：「内外诸军有家累官兵亡殁，殿前、马、步三司并请支给一月，其江上诸军内有止支请受去处，委是多寡不同，理宜一等。」诏今后江上诸军有家累官兵遇有亡殁之人，令三总领所并与支请给一月，仍札下逐军照会。 
十一月十一日，楚州驻札御前武锋军副都统制鲁安仁言：「到任依例点看军马，合行犒设一次，乞依戚世明例，御前降钱二万贯。」诏令镇江府于桩管朝廷会子内支拨。 
十二月二十三日，江州驻札御前诸军都统制皇甫倜言：「得旨差拨官兵五十人于黄州麻城县、兴国军大冶县屯戍，将带器甲前去，与累年差拨出戍人事体一同。乞下湖广总领所照应自来体例，勘支起发，并内有家累人添支钱米，自起发日为始批放。日后差拨更戍人，亦乞依此施行。」从之。 
淳熙二年五月三日，诏平江府长洲县金鹅乡系官常平田九百三十八亩，拨赐萧邈古。 
三年九月二十七日，诏两浙转运司于秀州官田内摽拨一十顷，给赐萧奋里懒。 
十月二十六日，殿前副都指挥使王友直言：「诸军见请雄威请给、衣粮， 
      
子弟乞照应雄威军额支破大礼赏给。」从之。 
十二月二十九日，诏敦武郎以下任合门舍人，大礼赏给与依熊飞等体例支给。 
四年正月三日，诏新除侍卫马军都指挥使吴拱合得明堂礼毕支赐，与依格支给。户部言：「拱旧系节度使、环卫官，今以马军都指挥使，支赐减半，比旧职数少。缘在法旧请多者从旧，合止(合)[支]破节度使、环卫官支赐。缘拱系在降御札后除授，其礼毕支赐依指挥合减半批放。」故有是命。 
四月十二日，殿前司言：「本司诸军牧放马军十月朔时服，已承指挥特与批放，缘无自今依此之文，乞下所属依步军司已放行体例特与批放。日后年分依此施行。」从之。 
四月，赐李龙马二匹：原作「翰」，据《宋史》卷四八八改。李龙，安南国王。，金镀银鞍辔、金银匣。 
五年二月二十二日，诏殿前副都指挥使、奉国军节度使王友直除殿前都指挥使，正谢日特与依初除例 赐衣带。自今管军迁职准此。 
十一月八日，诏赐少保、右丞相史浩后洋街宅一区。 
七年五月六日，诏读《三朝宝训》终篇，就秘书省赐御筵，宰执赐牙简、金带、鞍马、香茶，侍读金砚匣、端砚、鞍马、香茶，侍讲、说书、修注官鞍马、香茶。 
同日，胡宿有《讲毕周礼诏赐御筵》诗：「西清闲缥帙，东面授丹书。」 
九月十九日，上谓辅臣曰：「六部侍郎在观察使之上，自今正侍郎以上，可依观察使格赐绵袄。」 
九年三月十八日，赐耶律适哩平江府宅一区。 
六月二十三日，诏湖 
      
广总领所，令湖(要)[广]安抚司将飞虎军官赐衣服分(物)[赐]。 
十二月四日，诏嗣濮王士歆每遇生日，特与全行取赐。入内内侍省言：「士歆昨任节度使日，依居中例，每生日特与全行取赐。今来除授开府仪同三司，本官奏请到指挥，恩数、诸般请给、人从等，并依士輵前后已得指挥，其生日取赐合取旨。」故有是诏。 
十年二月二十五日，诏皇孙女安康郡主下嫁，令临安府踏逐空闲第宅，添修给赐。 
十二月十六日，太上皇后庆寿，诏曾任太中大夫、观察使以上，仍与倍赐，长(史)[吏]致礼。应给赐物，并令长吏差官实行就赐，不得呼集烦劳，徒为文具。 
十一年十月二十四日，诏兼权马步军司职事梁师雄，遇立春日并冬年、寒食节，特与依翟安道权司体例，给赐幡胜、签赐。遇合赐花朵，特与依横行例支破。 
十六年八月十九日，诏今次明堂大礼，权侍卫步军司职事翟安道特与依步军都虞候全格支赐。 
二十九日，诏明堂大礼，殿前司差充代班直并执擎仪仗龊巷使臣，特与犒设一次。 
光宗绍熙元年十一月十三日，红霞帔裳氏上笺：「比承秦魏国夫人王氏遣诣阙庭，躬进生辰香蔬，奏乞特与仍旧放行岁赐米三千石，未蒙处分。窃缘当来所赐米，系隆兴二年内蒙恩拨赐没官田五千亩为子孙业。至干道年间，拘上元田，于绍兴府湖田米内岁赐三千石代租，即与其它恩赐不同。乞特赐处分。」诏令绍 
      
兴府于上供米内，自今年为始，每岁特赐一千石。 
二年正月二十三日，安穆皇后宅言：「先来安穆皇后追册，已蒙赐田二十顷，今来宗庙推恩，乞更赐田一十顷，凑三十顷。」诏令两浙转运司依所乞拨赐。 
二十八日，户部言：「将来大礼，沿江驻札诸军合用赏给，欲专委逐路总领所将拨定窠名钱别用库眼收盛，并限今年七月终桩办数足。如至期所科钱未到，或欠阙数目，先就于大军经常钱内凑数兑拨，到日却行拨还。候将来支散讫，开具夹细帐状供申朝省。镇江驻札大军并武锋军诸军，乞札下镇江府于桩管见钱内取拨一十万贯。建康、池府驻札诸军并马军行司移屯官兵，乞于宁国府、徽州、建康府、广德军科拨共一十万八千六百八十一贯七百七十文，无为军、和州共科拨一万六千六百六十八贯二百三十文。已上共科拨一十二万五千三百五十贯。江、鄂州、江陵、襄阳府驻札诸军，乞于江州、临江军、吉州绍熙二年应副马司官兵支遣钱内对兑一十二万贯，却于宁国府今年合拨行在折帛钱内，取拨一十二万贯，起赴淮西总领所理还对兑过上件马司钱数。」从之。 
二月五日，诏敷文阁(侍)[待]制、四川安抚制置使、兼知成都府京镗除宝文阁(侍)[待]制再任，特赐带。既而祗候库申：「每遇初除宰执、侍从，合赐衣带，依格移关粮料院勘旁折色。今来系特赐，未审从例折色，或令本库打造给赐。」 
      
诏令户部支金二十两，下文思院打造给赐。 
四月二日，焕章阁学士、新知襄阳府张枃朝辞。六日，诏于封桩库取金二百两赐之。 
八月十日，臣僚言：「平凉郡夫人李氏近承指挥，拨赐湖州县下没官田二千五百亩。照对干道九年三月内指挥，今后应有拨赐田亩，令所属止将系官闲田标拨，不许指占已佃之田。今来李氏指(谢)[射]到湖州乌程、德清、长兴三县田二千五百亩，据浙西提举奏，内二百五十余亩系给还徐通直等元典买及逃户唐齐安等归业田，非系没官。其余田二千二百四十余亩，虽是没官，缘见有一百九户请佃在户，正碍干道九年指挥。臣以为不若姑使之少待，却令湖州纔有没官田产，先次拨与。如湖州猝未有没官田产，亦许于邻州指射，年岁之间，自然足数。」从之。 
十月五日，宰执进呈大礼支赐，留正等言：「户部方议论，欲管兵官例皆三分减一。」上曰：「管兵官及归正官皆不要减。三年一次恩赏，他辈所指望，三衙却减一分不妨。十匹两以下免减。」 
二十一日，诏宰执郊礼支赐，并照逐郊体例减半外，仍依绍熙元年十月二十一日已降指挥，三分减一。 
十一月二十六日，诏为天寒，应从驾诸班直、亲从亲事官并诸军指挥军兵、将校等，并特依淳熙六年郊礼例增三分给赐柴炭，愿依例折钱者听。 
三年八月三日，干办御前忠佐军头引见司李孝纯等言：「本家该遇 
      
皇后受册，所有赐田，欲乞依绍兴十三年、干道元年则例给赐三十顷，令两浙转运司、常平司于平江府诸县系官田内拣选良田标拨。如不足，于湖州管下县分揍数。除苗税外，与免诸般科敷等。」诏特依所乞。 
四年四月五日，利州观察使、安定郡王子涛言：「尝乞安奉燕王影貌堂宇，蒙札下临安府踏逐应副，却每月支钱令臣僦居。窃见自来袭封安定，并是朝廷拨赐居屋，即无僦赁体例。乞许臣于临安府见管官舍踏逐一所陈乞。」从之。 
五年十月二十七日，诏临安府赡军中酒库相对官舍一所，并南邻张府房廊屋三间，令临安府日下支钱于张府，估计时直回买，并官舍并赐与武德郎、合门看班祗候邢汝楫，永为己业。 
宁宗庆元三年三月十八日，诏临安府前石版(卷)[巷]官廨舍一所，元系知合蔡必胜居止，见今韩同(乡)[卿]亲属在下安泊。候迁移日，可特拨赐知合谯令雍，永为己业居住。 
太和八年十二月五日太和八年：按「太和」乃金章宗年号，太和八年即宋嘉定元年，然此不应用金国年号。据《宋史》卷三九《宁宗纪》，董居谊于嘉定七年三月始为四川制置使，疑此「太和八年」本是嘉定八年。，四川安抚制置使董居谊奏：「西蜀立功之人，惟杨巨源、李好义厥功尤大。但好义抱恨而殁，生计萧然，向来帅臣吴猎累乞朝廷给赐田宅，而事久未下，物论犹郁。巨源殒于非命，尚此槁殡，妻弱子幼，惸然无依。臣虽已支钱物恤其家，趣其办葬，而臣家素贫，终难赡给。此二人者，乃褒恤有所未周者也。欲乞各优赐田宅以赡其家。臣源葬事，行下利路监司及所属州郡如法应办， 
      
使之早毕。」并从之。 
