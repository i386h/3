<!-- { "loadSidebar": true } -->
咸平二年闰三月，京城不雨。宰臣张齐贤等奏曰：「春候已残，雨泽未降，此乃臣等燮理无效。欲求谴黜，以塞天下之责。」帝曰：「朕获缵基构，赖卿等辅翼。但虑政务阙失，卿等相规以道，无惜直言。」即诏：「天下系囚非十恶枉法、已杀人者死以下减一等。瘗暴骸，葺破冢。罢有司力役之无名、营缮之不急者。中外臣庶各上直言。」 
景德元年，京师夏旱，人多暍死。帝遣中使于寺观施药，令太医择方救疗，揭于衢路，颁示天下。又以河北岁旱大热，遣知制诰晁迥诣北岳祈雨，罢北面役兵。 
熙宁元年正月十四日，诏：「以经冬无雪，令各述朕躬过失、时政未符天意者。」宰臣曾公亮等同对，引咎拜谢。上曰：「日与卿等相见，议政之外，未闻忠规。朕非欲文饰，诚冀卿等极言阙失，以答天变也。」 
十七日，曾公亮言：「臣二上表及再进札子，以阴阳不调，雨雪愆亢，乞从免黜。面蒙敦谕，未赐允从。伏望体臣至诚，许从罢黜。」手诏答曰：「亢沴踰时，物蒙其害，此上帝之警予，奚烦辅臣累牍请避!书经百上，朕亦不听也。」 
二十二日，以尚书职方郎中知登州许遵权判大理寺。知谏院吴申言：「陛下虔精请雨，未获近应。古有望祭山川之礼，今 祈 神，此理独阙，宜令礼官讲复其故。及诸路州县仙圣之祠，虽不在祀典，而水旱应祈者，并委州县遣官洁斋致祷。」从之。至二十五日方雨。 
霈。上曰：「好雨，春苗有望。」枢密使文彦博等奏曰：「雨雪久愆，若非陛下精神动天，何以致此!」上曰：「天道不远，苟怀康济之心，必蒙昭荅者。」韩绛曰：「若上下协心，专务康济生灵，必获天佑。」 二月七日，雨 
四月十一日，上批：「河北、京东尚未得雨，可指挥两路阙雨州军长吏亲祷所在名山祠。」 
三年八月十三日，上批：「闻卫州极旱，其令转运司赈恤，仍蠲租赋。」 
七年二月十八日，京东、陕西等路久旱，诏转运司各遣长吏祈雨。 
三月六日，诏以旱祈雨未应，自六日易服，避正殿，减常膳。同日， 臣诣合门拜表，以虏使之来，诞辰之庆，宜复常礼，后三上表，犹不许。 
十三日，以旱，(谴)[遣]官分祈祷京城并畿内诸祠，其五岳、四渎并委长吏致祷祭。仍令诸路监司检察巡按所部淹延枝蔓刑狱，审刑、大理未断公案，疾速结绝以闻。 
十九日，诏：「河北、河东、陕(东)[西]、京〔东〕、京西、淮南路转运司具辖下已得 
      
雨州军以闻。」 
二十一日，权河北西路转运使刘航言：「自冬以来，颇愆雨雪，乞遣使于曲阳大茂(出)[山]真人祠投龙以祷。」从之。 
二十八日，以久旱，诏中外许直言阙失。详见群臣言事门。 
四月十五日，诏：「河北路旱灾已及四月中旬，若使民投诉，差官检覆，然后蠲除，恐艰食之民有所不及。欲乞河北路其二麦不收者不俟差官检覆据此句此条当为奏议语，而不当为诏文。，悉免夏税。」 
八月十一日，诏：「久旱，祷雨未应，其令长吏躬祷岳渎。闻泾原、环庆、鄜延路自七月后得雨，其阙麦种者官贷之，官无麦种即借钱籴。」 
十六日，诏诸路监司访闻山灵祠，委长吏祈雨。又遣辅臣告于中太一宫。 
八年正月二十一日，洮西沿边安抚司言：「去岁夏秋旱，羌户殍死者众。自收复洮河，羌人止知畏威，而未识朝廷之惠。今此饥歉，若官为糜粥，赈其饥急，计米一升，可给三人，则百硕当济三千人矣。自二月尽五月，给米千五百硕，费不多而惠极博。」上批一奏：「速令经略安抚司指挥相度，于蕃市聚集之地给散，如数少即量增之。」 
元佑元年闰二月四日，右司谏苏(辄)[辙]言：「陛下以久旱，忧祷勤至，自冬历春，天意未答，灾害广远。又近岁民苦重敛，储积空匮，应官债负有资产耗竭，实不能出者，令州县、监司保明除放，使民心悦附，甘泽可致。」诏户部勘会诸欠官本息罚钱并免役坊场净利钱数目，及民户见有无抵当物力，明具以闻。 
二年四月十日，诏：「时雨久愆，旱灾甚广，可自今月十一日后避正殿，减常膳，公卿大夫(甚)[其]勉修厥职，共图消复。」又诏：「尚虑尚书六曹有四方牒诉奏请文字，或赏罚难明，或民情有冤，废置未决，郎官怠于省览，吏人苟逃日限，非理沮难，使抱冤之人，无所赴愬。宜差御史中丞傅尧俞、右司郎中杜纮、殿中侍御史孙升赴吏曹，侍御史王岩叟、右司员外郎孙览、监察御史韩川赴户曹，给事中张问、监察御史上官均赴礼曹，左司郎中韩宗道、监察御史张舜民赴兵曹，右谏议大夫梁焘、左司郎中范纯礼、殿中侍御史吕陶赴刑曹，右司谏王觌、监察御史张舜民赴工曹，点检自去年正月至年终文字，抽索看详。其间有执文害事，不近人情者，并元条删改、勘当住滞者，促令结绝。其指挥不当，及非理问难，卤莽判收者，亦许牒本部再与施行。其元行吏人情轻者且与原罪，重者特行惩责。宜令三省、枢密院审度行下。」先是，右司谏王觌言：「陛下必欲有以感天意，即乞下诏责躬，以其未能肃钦，以致不肃之罚也。然后诏三省以振朝纲、去民贼，诏枢密院以严边防、治军政，诏六曹、寺监以修职事、戢胥吏，台以举不职此句疑脱数字。，诏监司以察纵弛，诏 守以戒偷惰，凡政事之不肃者皆修(饰) 
      
雨犹未降，臣甘伏严诛，以为妄言之戒。」诏以觌言降诏。二十二日雨， 臣诣合门拜表，请御正殿，复常膳。自是五上表，从之。 
五年四月二十二日，诏：「冬雪不效，春雨弗若，逮此孟夏，旱灾如焚。虽祷词备至，而神莫之答。可自今月二十三日后减常膳，不御前殿，及将来五月一日罢文德殿视朝。」至五月十一日，始雨， 臣诣合门拜表，请御正殿，复常膳。自是凡四上表，乃允。自去年冬不雪，至是始雨也。 
【宋会要】
绍兴三年七月二十七日，宰臣吕颐浩等言雨足。上曰：「日者亢阳，朕甚忧之，以为穑事无望矣。今沾足如此，殆此有秋。《春秋》二百四十年，书大有年者纔一，书有年者再而已，以知丰登之难得也。」颐浩等退，相谓曰：「上至诚闵雨如此，宜丰年之未假也。」先是，自六月二十三日雨，后虽雨，微润辄止，上极忧劳，省躬修政，折狱致刑，弛力役，罢苛挠，以图嘉应。至祈禳，皆蔬食洁诚而为之。自十六日已后屡雨，至是雨足。二十八日，诏复常膳。 
(五)[七]年六月十四日，右仆射张浚、枢密使秦桧、参知政事张守、陈与义言：「臣等以愆阳为灾，将害秋成，不爱牲(弊)[币]， 走 灵，已弥旬浃，未获休应。上(诒)职，积有罪戾，以奸阴阳之和。望将臣等速赐罢黜，并致严科，以彰失职之咎，用以厌塞天心，召致和气。」诏：「亢阳未雨，忧心如重。咎在一人，非卿等罪。各安乃位，无复陈辞，夙夜勉旃，以辅台德。」 
九年七月七日，诏令监司、郡守各以一路一郡自五月以来得雨以实闻奏。 
【宋会要】
孝宗干道四年六月十七日，诏：「近日雨泽稍愆，临安府已迎请上天筮灵感观音就明庆寺祈祷，令日轮侍从官一员前去烧香。」七年七月十七日同。 
      
七年六月十三日，诏：「比来近路州军微愆雨泽，江西、湖南尤甚。见为民祈祷，令御厨七月二日早晚御膳并进素。」 
七月六日，诏：「江西路今岁间有旱伤州县，令本路帅臣、监司将旱伤州县守令精加审量，如内有老谬不能究心职事之人，先次选择清强能吏前去对易，措置赈济存恤施行。仍开具已对易官职位姓名及见作如何赈恤事件，申尚书省。」 
十七日，诏迎请天竺观音就明庆寺祈雨。 
十八日，有旨：「为见祈求雨泽，今月十九日早晚御膳令御厨并进素。」 
十一月二十四日，诏：「近日阙少雨泽，令临安府精加祈祷。仍令两浙安抚、转运司行下所部州军，委守令严洁祈祷，务在感应。每五日一次，具雨泽文状申尚书省。」 
九年十一月二十一日，诏令临安府 
      
并诸路州县阙少雨泽去处，委长吏精诚祈祷。名山大川、圣迹祠庙降旨委监司郡县遣官严洁致祭。 
淳熙五年五月八日，诏：「浙西、常州、镇江府及淮南、江东西州郡有稍愆雨泽去处，窃虑刑狱淹延，各委提刑躬亲前去检察决遣。」既而七年七月十七日，诏大理寺、临安府并属县及浙东西、江东州县决遣。 
七年八月十七日，诏：「江西、湖北路之间有旱伤去处，可令户部行下逐路监司，各将所部州县见监进未纳私茶盐酒赏钱，依两浙、江东已得指挥放免施行。」从臣僚言也。知峡州唐孝颖、推官朱时法、知复州潘才卿放罢。淳熙七年十一月十七日。知兴国军徐行简放罢。十二月二日。丹阳县令韦潜心降两资放罢。八年八月九日。知德安府张辉、通判赵秦仲、江陵府石首县令周居厚、复州玉沙县令刘大纲放罢。十五日。江西提举赵廱放罢。二十六日。并坐不恤旱荒故也。 
八年七月十七日，诏：「去岁诸路州军有旱伤去处，其监司、守臣修举荒政，民无浮殍，各与除职转官。」既而江西运判尤袤、淮南运判赵彦逾、江西提举朱熹、知广德军耿秉并除直秘阁，知宁国府丁时发除直宝文阁，江西运副钱佃、浙东提举赵韫、前知台州沈揆、知兴元府张坚、知隆兴府辛弃疾、池州袁说友、知台州唐仲友、知常州章冲、知和州张诏、知舒州李异、知兴国军王之旬、广南路提点坑冶李大正各转一官。 
九年三月一日，知临安府王佐言：「访闻本府管下缘去岁荒歉，小民急于救饥，多将农蚕之具质当米谷。乞于元典之家计筭截日本息，召保立约，先次给还其利，候蚕麦毕日却还。如典主不遵今来约束，许人户陈诉。如小民违约不偿，亦许典主陈理。」诏依。其去年旱伤州军准此，仍官为置籍，将来遇有陈理之人，即仰照籍施行。 
八月十九日，诏：「知建康府范成大、知临安府王佐转一官，减二年磨勘。知绍兴府王希吕除敷文阁直学士，江东提刑梁总除直敷文阁，江西提刑朱熹进职二等，浙西提举张杓除直秘阁，知扬州郑良嗣、知严州杨布各特转官。以去岁旱伤，赈济有劳故也。 
十年七月十二日，诏：「以旱暵为虐，令侍从、台谏、两省卿监、郎官、馆职各条具朝政阙失。」详见诏 臣言事。十三日，左丞相王淮等言：「伏见自夏涉秋，兼旬不雨，盖臣等备位宰辅，无补圣时，上干阴阳之和，靡收燮理之效。望亟正旷 之责，俾从黜免。」凡三上表，不允。同日，上以季夏涉秋，旱暵为虐，(殿)[避]殿减膳。 
