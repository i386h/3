<!-- { "loadSidebar": true } -->
景德元年十月三日，令河东、陕西沿边州军仓场谨火禁。备戎谍也。 
十一月十五日，诏留守司，如车驾离京后，有无赖 
     
不逞辈骚动人民、情理难恕者，并斩讫以闻。 
二年二月二十五日，诏曰：「颇闻戎人所寓，巘寘毒于缾罂，投之井中，留害民庶。间者永静军多获此药。宜布告河朔，使知其事。 
九月九日，诏：「举放息钱，以利为本，伪立借贷文约者，从不应为重科罪。」 
十月十一日，诏：「京东近经水潦，应州县不急之务扰民者，悉罢。」 
三年六月六日，禁诸路转运使副、诸州官吏与管内官属结亲，违者重寘其罪。 
八月十日，诏：「渭州镇戎军向来收获蕃牛以备犒设，自今并转送内地以给农耕，宴犒则用羊、豕。」 
九月二日，开封府言：「文武官亡殁，诸寺击锺未有定制。欲望自今大卿监、大将军、观察使以上，命妇郡夫人已上，许于天清、开宝二寺击锺，其余悉禁。」从之。 
十月，诏：「如闻陕西沿边州郡，游惰之民聚而蒱博，急则为盗，恣扰乡闾，宜令所在申明旧诏，严行禁之。」 
十八日，诏：「如闻河北官吏市民物，给直不当价，宜令转运使以前诏揭榜戒之。」 
十一月八日，诏：「应以历代帝王画像列街衢以聚人者，并禁止之。」 
十二月二十日，诏牛羊司畜孳乳者并放牧之，无得宰杀。 
四年八月十五日，诏：「自今内庭及含光等殿、在京诸处(赍)[斋]醮，内臣于诸司库务宣索物料，并令库务具名数押书付逐司，方得给付。给讫，连内臣文字实封送三司置籍，每旬具两本进内，一留中，一下尚书内省用印，凭由除破。其奉诏监葬者，事 
     
毕亦具费奏闻，录别本送三司凭由〔司〕勘验，如前制。」先是，内中须索文记，委都知司勘验除破，颇有留滞踰年未能结绝者，仍令枢密院、三司议定此制。因出内省所批文簿数卷示宰臣，皆以诸司奏知牍背为之。帝曰：「宫中用此记事，始自先朝，凡宫禁省费，多此类也。朕常以在京廨舍营宇所费材木素无条约，三司提点司不能尽察，因令事材场、八作司日具支用件状进内。迩者阎承翰面陈官廨梁(析)[折]，望传宣给换，因知有此条约，不敢妄费。盖关西采市 木，军民甚劳，若无禁制，其弊滋甚矣。」 
九月十六日，诏曰：「所宝惟谷，兆民之天，出于耕耘，是谓劳苦。今万邦嘉靖，五谷大穰，是谓有秋，允符上瑞。如闻里巷所弃捐，宜令开封府告谕民，无得弃掷米麦食物，犯者重寘其罪。」 
十月七日，诏京城仓场受刍粮勿得留滞，令三司、开封府察之。 
大中祥符元年六月八日，诏曰：「朕忧勤视政，清净保邦，将俭德以是遵，庶淳源而可复。乘舆服御之物，已屏于纷华；宫阙苑囿之规，当存于朴素。至于王公戚里，卿士庶民，因赠遗以相夸，翦缯彩而为饰。且念蚕绩所出，机杼斯劳，安可滋侈丽之风，为浮靡之用 宜申诞告，用示予怀。应寺观祠庙许依旧外，大内及宫院诸苑囿等，自前已有彩绘者，若便涂改，益成劳费，宜令依旧，今后止用月白，不以五彩装饰。皇亲士庶之家，亦不得施用。其幡胜除恩赐外，许用 
     
绫绢，不得用罗；诸般花止许用草，不得用缣帛。」 
十月一日，诏：「内臣传宣取索，并令赍御宝文字为号，仍先降式付所由司，以辨诈妄。」 
二年正月一日，因观殿庭假花株，帝曰：「此花承前多剪缯彩为之，今止用草，自兹郊禋青城园苑，亦令准例。」 
十二日，诏曰：「字氓之术，敦教为先。眷乃细民，尚迷至化，但谋酣乐，罔慎行藏。或靡顾宗亲，显求析户；或不闻尊长，巘举息钱。颇开狱讼之源，终致流离之苦。念兹多僻，宜示禁科。自今有诱人子弟求析家产，恣为不逞，及辄坏坟域者，仍逐处实时捕捉，并许本家亲族邻人陈告，鞠按以闻，当议决配。其知情放债人所假钱物，不在还理之限。如因事彰露，应干系官吏邻保，并等第勘断。」时开封府民孙亮诱豪家子韦日新游饮无度，私举息钱，亮又假词诉理祖业，求析家产，命分配充常州牢，遂以戒中外焉。 
四月二日，诏金明池每岁为竞船之戏，纵民游观者一月，仍许 官游赏，御史台、皇城司不得察举。 
五月二十一日，直集贤院杨侃请令诸州县无遣胥吏下乡追事，从之。 
六月十一日，诏曰：「如闻京城多有无赖辈妄称禀命诇察诸司，宜令三司捕而惩之。」 
二十一日，诏：「文武官自今非公事不得入京，百司诸公局如监临官挈家止廨宇者，许亲故来往，无得妨其公事。」 
三十日，禁皇亲募工造侈靡服物。 
七月四日，诏曰：「禁 之方，击刺之术，既 
      
靡缘于南亩，实有乱于齐民。言念僻违，用申科禁。其河北诸州军民户惰弃农业，学禁术枪剑桃棒之伎者，自今委诸县令佐常切觉察，违者论如法，重者以令众。」 
十六日，诏洞真宫及诸公主宅所须之物任便市易，勿令杂买务供应。时驸马都尉柴宗庆家僮自外州市炭入京城，所过免算，至则尽鬻以取利，复于杂买务市炭重取之，家僮辈竞有求丐，故禁绝之。 
十九日，诏澶州自今民以耕牛过河者勿禁。时河朔牛疫，河南民以牛贸易者甚众，而澶州浮梁主吏辄邀留之故也。 
二十二日，诏河北沿边州军公吏不得非礼使之。时边郡以北境遣使朝聘，为之主礼，常隶习乐部以备宴犒，复教公吏为俳优，至有以丑言斥军校咎累为之戏笑者，人或不堪。帝以为非驭下之体，故戒之。 
三年正月二十七日，知天雄军寇准言，振武等军士援送契丹使过境，已各给装钱。诏以准不当擅有给赉，命备偿还官。 
二月二十五日，禁荆南界杀祭棱腾神。 
三月十八日，诏：「如闻太康县民有起妖祠以聚众者，令开封府即加禁止。」 
四月二十九日，诏：「访闻关右民每岁夏首于凤翔府岐山县法门寺为社会，游堕之辈昼夜行乐，至有奸诈伤杀人者，宜令有司量定聚会日数，禁其夜集，官司严加警察。」 
四年正月十六日，诏江湖间贫民捕鱼，豪户不得封占。 
九月三日，诏：「诸路州军县镇，应文武 
      
官见居远任家属寓止者，如其子孙弟侄无赖，不干家业，即严行约束。苟不悛革，则并其交游之辈劾罪以闻。」 
十一月十四日，诏诸路转运、提点刑狱、安抚等司，自今不得牒监场务京朝官、使臣，令体量州县官吏。以其统摄之下言多不实故也。 
五年正月十七日，诏：「访闻阊阖门内，有人众目为先生，每夕身有光，能于隙窍出入无碍，是必妖妄惑众，其令开封府速擒捕禁止之。」 
五月十三日，诏：「川陕诸屯兵草茅覆屋，连接官舍，颇致延火，宜令自今坏者，渐易以瓦，无得因缘扰民。」 
六月二十六日，诏：「沿边民有盗契丹马趣近南州军贸市者，宜令所在严禁止之。」 
七月十日，知益州李士衡言永康军村民社赛，用棹刀为戏，望行禁止。从之。 
十九日，开封府言：「三司先降纸式，并长二尺三寸，付洪、歙州捣造。除给中书、枢密、学士院外，自余止用次等黄纸，非诏 所用，悉染浅色。近日颇有踰式者，望申明前禁。」从之。 
闰十月十四日，诏：「访闻边臣每正至五 即张烛庆贺，日聚宴乐，至有夜分而城不扃者，自今不得复然。」 
六年三月二十七日，诏：「两京诸路场务、津渡、坑冶等，不得令仕宦之家该荫赎人主掌，其合该赎金及疾耄者，即以次家长代之。」先是，陈留县民田用之、卢昭一争夺酒务，用之父见任幕职，昭一身为试秩，因条约焉。 
七月二十四日，禁内外 臣市官田宅。 
八月二十六 
      
日，禁沿边寨军中子弟阅习乐声，上封者言其劳扰故也。 
九月二日，诏：「如闻贸卖邸舍而邻并权要家，留其契券以艰难之，可申明约，无使复然。」 
十一月五日，诏申严火禁。 
七年五月四日，诏：「两浙诸州有屠牛充膳，自非通议烹宰，其因缘买者，悉不问罪。」初，司勋员外郎孔宗闵上言：「浙民以牛肉为上味，不逞之辈竞于屠杀，事发即逮捕滋广，请释不问罪。」状下两浙转运使陈尧佐，悉同其议，故有是诏。 
二十四日，吏部流内铨言：「诸州有亲属为部内官者，到任一考已下，依旧对换；一考已上，请今俟成资日依得替例放罢。」从之。 
七月二十六日，诏兖州寿丘、庆丘，非行礼禁人登陟。 
八年正月十七日，上封者言：「自今文武官受川陕任，其家族有因依而辄携赴者，请不许首罪。」从之。 
十九日，诏：「如闻诸军亡命卒每擒获，多妄引同辈常共赌博，逮捕既众，岂无滥刑 自今有司更勿穷究，止用本罪论决。」 
二月十六日，诏：「皇城内诸司、在京百司库务仓草场无留火烛，如致延燔，所犯人洎官吏悉处斩，番休者减一等。」 
九年四月十一日，禁江南民卖黐胶，违者一斤已上以不应为重论。 
六月二十七日，诏以物价至贱，令小民无得轻弃食物，违者重寘其罪。 
七月三日，禁民私贩紫赤矿。 
二十三日，诏中书门下：「今者属岁律之云秋，庆甫田之多稼，忽兹亢，遂产虫螟。惟部吏之侵渔， 
      
则孽虫之纷扰，感召之应，古今攸同。今后僚等各守官箴「僚」字上或下当脱一字。，勿贻公议；子弟等务思进益，无至踰违。苟扬令淑之名，必行甄奖；或至悔尤之咎，谅不矜容。咨示宰府，奉而行之。」 
八月五日，禁京城杀鸡。 
十五日，诏曰：「薮牧之畜，农耕所资，盗杀之禁素严，阜蕃之期是望。或罹宰割，深可悯伤。自今屠耕牛及盗杀牛罪不致死者，并系狱以闻，当从重断。」 
九月十六日，诏民负息钱无得逼取庄土牛畜以偿。 
十一月九日，禁广南西路白镴。一本作「腊」，镴旁字是。 
天禧元年正月二十八日，禁陕西采卢甘石。 
八月十二日，禁采捕狨。 
言：「伏见诸路苗稼裁茂，即奏丰稔，或多失实。自今请俟登稔，乃许闻。」诏从之。其已奏丰稔而非时灾沴者，即须言上，违者重寘于罪。 十月七日，内殿崇班、合门祗候罗元 
十一月十六日，禁川峡民畜飞棱。 
