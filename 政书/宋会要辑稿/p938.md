<!-- { "loadSidebar": true } -->
(直)[真]宗咸平四年十一月，诏河东管内广锐兵本军有逃亡马，限两月内，即许阙马兵士承之。如过限无承者，即配别军。先是，河东广锐兵悉是土人，其马皆本军团甲选良马而置，谓之马社。故广锐之马壮勇而少亡失。若其人逃亡，即官司以马配诸军。时有奏论：广锐诸军率社置马，人亡而马配别军，颇为不便。又将帅上言：其马若配本军，即阙马兵士不思买置，但冀有阙而承之，亦恐启幸。故有是诏。(直)[真]宗曰：「广锐三十指挥各自置马，甚利国家。若失条贯，尤所不可。今如此指挥，则阕马兵士逾两月无望，必自置矣。」 
景德三年三月，诏沿边州军岁贡马，其堪充御马者，止目为第一等马，送至阙下。所买多者，论其赏。先是，帝曰：「诸处所买马，取其高大者，遣使臣部送，目为御马纲。」及马至，阅视之，率皆常品。盖部送者利以御马为名，在道求索供给，颇为烦扰。故有是诏。 
三年十一月，枢密院言：「(请)[诸]州所买蕃马，岁增其价。盖沿边州军，冀为课绩。方今戎事已息，监牧渐蕃，亦宜常为节制。欲遣使臣劾其增直之罪以闻。」从之。 
四年八月，诏：「 牧司内外坊监累行条约，尚未整齐。如间出入见管马数，亦未的确。可选朝臣二人、内侍二人，遍诣诸州，点检制置，具数以闻。事有不便，即令条例，与 牧使同定夺闻奏。」 
九月，诏：「自今后诸班直、诸军马牧放时，有(任)[生]驹马，内在京者，具数牒送 牧司纳换，在外者，即令逐处差人牵送往侧近州府有马监处送纳，不得随 下槽牧放，枉致抛死驹子。仍具纳马军分指挥、阙马人数，疾速分析闻奏，支填往彼。其广锐等鞍马，不得随例纳换。」镇、定等州副都总管王能言：「放马骁武军使许澄、云翼副兵马使董嗣，令节级长行待马生驹子，随处打杀。恐已后牧生破死，致不迭分，所负不了。自后生得驹子，即是节级长行打杀。」澄等具状，诏员僚并杀马驹长行处(轩)[斩]，余干连人决配本城及牢城。论事长行董赞，令侍卫马军司给帖，补充骁武押官。故别有诏令而申戒焉。 
十二月，诏：「契丹人使到阙，差赐御筵酒果及勾当使臣所得事例：马令于左骐骥院送纳，每匹左藏库支与钱二十千，令内侍省依此指挥，更不逐度降宣。其书并谢恩表状，缴送枢密院。」 
大中祥符元年正月六日， 牧制置使言：「京城坊监马病，即送养马务，素无赏罚之格，以故废惰多死，愈者百无三四。自今望勒本坊监养疗，岁终比较，以为殿最。」从之。 
二十一日， 牧制置使言，兽医副指挥使朱峭定《疗马集验方》及《牧马法》，望颁下内外坊监，仍录付诸班军。帝虑传写差误，令本司镂板模本以给之。 
四月， 牧司言：「近以养马务医养病马，明立赏罚。今较一季，死损至少，其使臣将士勤力者，望量与迁补及等第赐赏钱。」从之。 
二年七月， 牧制置司言：「河北、河南孳生监马，四时在野，不给刍粟。每冬雪，无草龁，多致死损。望令诸州量加秣饲。」从之。 
八月， 牧制置使言：「河北诸州就粮禁军，阙马数渐多，乞差官于并州拣选麟、府州蕃部省马，据合入色额取便路支填。不入京，免为往复。」从之。 
三年正月，帝曰：「沿边诸州差殿侍押蕃部省马到京，估马司验瘦瘠者，等第责之。如闻殿侍于逐处交割之时，元不开坐肥瘠分数，到京后估马司裁酌科校，因缘为弊，人颇不平。可诏自今于逐处具肥瘠分数公文付之，至本司交割点检。」 
二月七日， 牧司言：「在京养马务医治病马，已令兽医各上槽，分逐季比较，明示沮劝。其逐坊监医治病马及上下槽时，亦约此体例，以定赏罚。」从之。 
十四日， 牧制置使言：「养马务近已立赏罚条格施行外，其内外诸坊监，令定抛死及一分已上，主者等第科罪；其医较病马约以分厘及生驹六分已上，并为给赏条例，乞颁下。」从之。 
七月二十六日，诏：「 牧司在京及外坊监，自今生驹及五分，死失不及分者，使臣军校等第支赐；生驹不及数而死失及分者，差级科罚。其生驹倍多、死益少者，就迁一级。」 
八月六日，诏：「沿边买马州军使臣及总管、钤辖，无得将省马务买到官马指射借取乘骑，仍将草料脚下请领，犯者论其罪。」 
十一日，骐骥院及坊监言：「喂〔熟〕，一马日破草七分、料七胜；喂生，一马日破草七分、料六胜。岁终较之，喂熟者病死数多。令阎承翰定之。承翰言：「先差内侍高品王守文往自府州，押省马百匹赴京，沿路依常给草料分数，粝生秣饲。至京，送坊监别槽养喂，如在路时分数。比及一年，止抛马四匹。如此，知喂生甚便。今恐料六胜不足，请皆给七分。」从之。 
四年五月，宣示在京骐骥院、坊监马，先据 牧都监张继能所奏，减支刍粟，并生喂料。内外之言皆称非便，可诏令依旧例施行。 
，致损官物，虚有扰民。欲令约用时，收买供给。又里胁马要足，岁用团纸五万二千八百张，令减三分之二。唯御马里胁仍用团纸，其余乞以故纸充，一岁可减省麻豆、鸡卵、猪胆合万余数。其元计药物六万八千八百八十九，亦减十分之七。」从之。 十八日， 牧都监张继能言：「左右骐骥院、六坊监、养马务等处，常用药。先据兽医指挥使朱峭等所定《医马药方》十道，内二道常使，嚾啖有备。遇阙绝时，即配买。余八道非常用自来诸坊监计料预备，久积尘 
十月，秦州言，诸蕃族首领乞印老小退马者，欲令本州岛量匹数印退给付。诏：「自今甘州回纥并宗歌族进奉鞍马到州，告乞印退者，仰看验，委是老小不堪中官入券，即与相度印退，取便货卖，不得夹带不系蕃部者一例上京。」
 兵 宋会要辑稿 兵二四 马政杂录 二原标作「马政七杂录」，改从一体。 
马政杂录二原标作「马政七杂录」，改从一体。
大中祥符四年二月，诏以西幸汾阴，沿路病患鞍马，令行在 牧司指挥赴同州沙苑监养喂医疗。仍本监(司)[使]臣据送去马数，分擘定兽医、节级、槽头、兵士养喂医疗。如是医较数多，其使臣等当议酬赏。若大段至死，并当勘断。仍五日一具医疗已较及抛死匹数闻奏。 
五年三月，帝谓宰臣等曰：「 牧马数，亦当岁较其耗登。诸蕃马月奏其数，但无比较。且以去岁所奏比日近奏数，约少二万。」制置使陈尧叟曰：「盖已给诸军矣。亦虑去岁遇雪，马有死损者多。自前牧马虽经冬，不给刍膏。臣近已指挥坊监，如遇雪，有妨牧，则量给之。」 
四月， 牧制置使言：「近置中牟县淳泽监。在京自来岁留准备供使马多至万七千匹，少亦不减万余匹。于左右骐骥院及六坊监养饲，岁费刍粟不啻四百余万石。今欲分定色额，在京每岁各比留二千匹，约拨马五千匹赴淳泽监牧养。或京师要马填阙构抽，止经宿便到，岁可减草三百余万束，粟豆称是。兼填阙马在淳泽牧放，必少病患，减得抛失。」 
五月四日，诏 牧司，自今所支填河北诸处马铺马，拣选无病患、低壮堪乘骑驰骤者充。 
十八日，诏：「自今臣僚使臣，已有请到合破官马二匹及曾宣赐并已借官马见在者，因差使，更不得乞借支。令骐骥院勘会本人脚下见无请到宣赐借支马，方得借与。候事毕回日，画时送纳。若脚下已有官马，即未得支借，具奏取旨。」 
七月，诏在京养马七千匹，淳泽监牧养监马数在内，分擘养放。左院坊监马千五百三十匹，常留在院坊监养喂。御马二百八十七匹，亲王马百八十匹，驾头传宣马二百四匹，楚王宫马十匹，短镫马二十八匹，启圣院十一匹，玄寂观二匹，复改为太和宫。四百七十匹留准备支使。如牧马数多，逐旋送淳泽院养放；或数少，要马支配，即却于本监马内依色额拣取配填，或医较马内拣选支使。国信马二十五匹，诸班马五十匹，御龙直马二十匹，臣僚马三十匹，捧日、龙卫马百匹，拱圣马五十匹，骁骑五十匹，云武骑马五十匹，天武、龙猛马三十匹，诸杂配军马三十五匹，杂使马三十五匹，马铺马十五匹。右院坊监马千五百三十匹，常留在院坊监养喂。御马二百匹，拣中马三百一十匹，短镫马二十匹。四百七十匹留准备支使。如牧马数多，或支马数少，并依左院例。国信马二十五匹，诸班马五十匹，臣僚马三十匹，捧日、龙卫马百匹，拱圣马五十匹，骁骑五十匹，云武骑马五十匹，天武、龙猛马三十匹，诸杂配军马三十五匹，杂马十五匹，马铺马一十五匹。牧养监马千五百匹，七百五十匹左院，七百五十匹右院。淳泽监马三千五百匹。千七百五十匹左院，千七百五十匹右院。除(比)[此]马数外，更有牧到马，并今左右骐骥院依大中祥符五年诏，委自两院监官勘会，逐时擘画定合支送去处，申取 牧司处分。 
六年二月二日， 牧制置使言，淳泽并诸处马监，每冬寒至，春草未出时，马 在野，多因草少，致成瘦弱。遂乞预于七月散差使臣于棚侧近刈白草堆积，准备秣饲，颇甚利济。数内有刈到万数不少或全不及分数者，令具等第闻奏。帝曰：「可第为三等：上者与家便差遣，中与依例差使，末等降近下监当。」 
二十五日，知河南府言请增市刍粮，以广储备。 收司因言洛阳监秣五千匹，岁费颇重，只令裁减二千。帝曰：「大都马数及十万可止。」宰臣王旦曰：「若听民间任便畜养，官有所须，即以本直市之，犹外也。况所费刍秣，皆出两税，少损马粟，用资军储，亦当世之切务也。」 
二十九日，诏云武骑已下马颇低小，自今各与增起一等。 
七月，诏 牧司坊监兵士盗杀官马三匹已下，并决配沙门岛，仍着为定式。先是，有郑州原武监兵士李凝、刘乂盗马一匹亡走河阴，复杀其马以鬻钱。既捕获，鞠之得实，决隶海岛，因有是诏。 
十一月，代州钤辖韩守英等言：「勾当丰州蕃汉公事王文玉状：当州进奏鞍马藏才蕃部元在黄河北异山前后住坐，去州约五百里，皆从赵德明北界过往，并无人烟，兼于德明榷场内，每匹纳买路绢一疋、大茶十斤。以此艰难，近少有至者。窃缘藏才一路，地接子河汊，所产鞍马，格式不大，骨体甚良。若官中以天武马为格拣选入券，即多不及等样，况降致 书，令差人入深蕃勾招，其藏才最居远地。今若令于府州拣选入券，则又所属州府不同，虑恐阻隔蕃部，不来进奉。欲乞差兽医一人至当州看验鞍马，依旧例于当州抄札入券，委得用心当面拣选本产鞍马。欲依所请施行，所有兽医人，仍乞于麟州飞骑指挥内轮差一人往彼，逐年替换。」从之。 
