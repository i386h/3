<!-- { "loadSidebar": true } -->
六月十九日，殿中丞陈安民追一官，勒停，展三期叙；太常博士吴安持追一官持：原作「特」，据《长编》卷二九○改。，免勒停，冲替；前检正中书刑房公事刘奉世落直史馆，免勒停，监陈州粮料院；详断官窦苹追一官，勒停；详议官周孝恭、大理评事文及甫并冲替。安民尝官相州，坐与失入冯言死罪，嘱及甫言于宰相吴充充：原作「元」，据《长编》卷二九○改。，安持坐受及甫嘱谕奉世，奉世坐谕法官指定不作失入奉世：原无；谕：原作「论」。并据《长编》卷二九○补、改。，苹、孝恭坐定为非失入，其牵连得罪者又数十人，充释罪。初，制勘相州狱，蔡确鍜炼，欲以倾充，至是狱成，人以为冤。 
二十七日，尚书主客郎中张充宗、供备库副使高遵制并追一官，勒停。先是，充宗、遵制接伴辽使，以违禁物偿所亡器皿，于驿舍奸杂户，诏开封府劾，先冲替，听追摄。至是得实，故坐责也。 
七月二十五日，京西将官李延遘冲替。上批：「延遘捕盗，募兵自随，初无明条，乃是惮贼怯懦，滋大事势，不惟不足弹治士卒，传闻四方，亦足启侮，宜冲替。」 
八月六日，澶州巡河栾文德淮南 
     
编管，都大提举苗师中冲替，免勒停。并追两官。都水监丞王慎微冲替，权外监丞陈佑甫降一官佑：原作「佑」，据《长编》卷二九一改。。知澶州韩以应副修闭决口，听以功赎过。坐澶州河水抹岸，不预请修贴堤岸，各该赦恩，故特责之。 
十月十四日，散员都虞候、万州刺史全信追刺史，罚铜六十斤，降充湖南本城都头。先是，上批：「全信乞取本班长行钱物，已奏案，可速进呈裁断，庶军中有以警励。」至是，枢密院奏断也。 
二十八日，开封府判官徐大方、推官许彦先冲替，坐以同文馆制狱连涉也。 
十一月十七日，诏汲逢先勒停，送秦州制院，委李孝博选差狱官，与庄黄裳同鞫。时孝博新权发遣永兴军等路常平等事，言：「秦、熙州自置市易，乃提举官汲逢专领。今本务欠钱十二万余缗万余：原倒，据《长编》卷二九四乙。，闻逢母族亦尝贷借，兼驱磨官称逢有虚增钱数七万余缗。」故有是命。 
十二月一日，诏京东西路第七副将、供备库副使张永昌降一官，与淮南远处监当差遣。以本路提点刑狱司言与将官杨桂不务协和，常凌忽之，故有是命。 
二日，右谏议大夫吕公孺罚铜十斤，坐御史何正臣言，检正中书刑房文字杜弦见公孺理雪失入死罪事，而阴与苞苴往来，究实故也。 
二十四日，诏京东第八将张建中先冲替，令转运司体量罪状以闻，坐所教兵众应格人数全少故也。 
二年二月七日，河东火山军巡检韩渭冲替，诏转运司劾罪。坐经略司言，渭擅领 
     
兵士入北界渭：原作「谓」；领：原无。并据《长编》卷二九六改、补。，与虏人相射，及诱致蕃部、待以客礼故也。 
八日，知南剑州万公仪追一官南：原无，有校者旁批「两」字，兹据《长编》卷二九六改。，免勒停；通判黄子春、知邵武军周约、签判李上傧，各罚铜二十斤，差替；权发遣江南西路提点刑狱、尚书都官员外郎李莘冲替，展磨勘二年；知建昌军蔡若水等罚铜、差替有差。坐不觉察廖恩为盗，及讨捕无功，虽会赦、去官，特责也。恩所经地巡检、巡茶、县令尉，追官、勒停、罚铜、冲替凡二十九人。 
十二日，知越州、给事中、集贤殿修撰程师孟降右谏议大夫，坐前知广州失入市易牙人杖罪「牙人」下原有「尚」字，据《长编》卷二九六删。，及断割牙钱不当也也：原无，据《长编》卷二九六补。。 
十七日，降右谏议大夫苏颂为秘书监、集贤院学士、知濠州，尚书司门员外郎徐大方夺两官，虞部员外郎孙纯夺一官，国子博士许彦先监吉州酒税，大理少卿韩晋卿、吕孝廉各罚铜二十斤。初，颂知开封府，大方为判官，彦先为推官，纯知祥符县，相国寺僧旧为纯主治田产，而自贷常住钱给纯。事觉，颂及大方、彦先密谕纯偿之，不正其罪，为人所告，下有司劾治理断不当，故有是命。 
三月八日，河北东路转运副使陈知俭、判官汪辅之，各特罚铜二十斤，坐三司言会计河北东路熙宁十年收支实阙钱帛等，比知俭、辅之元奏之数少七十三万余缗，乞降黜以诫诸路故也。 
二十八日，降东上合门使、果州刺史、秦凤路副总管夏元几为钤辖，坐前知镇戎军失入死罪也。 
五月二日，前权发遣环 
     
庆路经略使高遵裕追两官，知淮阳军；庆州通判吴仲举冲替；柔远寨主孙贵、兵马监押王顾并追一官，免勒停；都巡检辅佐罚铜二十斤，差替；柔远寨巡检胡永德追两官，免勒停；环庆路走马承受、入内东头供奉官王怀正罚铜七斤，降京西监当；前知大顺城康大同等四人差替；蕃官军使罗遇杖脊，刺配广南东路牢城。先是，遵裕数使蕃部乙讹及顾入西界，见蕃族梁讹探事：原作「移」，据《长编》卷二九八改。，且诱讹来降。后乙讹为西人所执，永德等擅发兵出塞追取，遇纵火焚新和市，遵裕隐庇不治。西人以为言，诏选官根治为首者，痛绳以法，遵裕亦不奉行。上遣枢密院检详官范育就按，还具奏其状，因命育推鞫。狱成，永德、遇抵罪，遵裕坐不奉诏及所奏漏略，怀正亦以体量不实，余皆从坐也。 
同日，秦凤路副总管夏元几罢任，坐前知镇戎军买水银，令指使贩易，及毁公使文记也。 
六日，知润州吕嘉问落直昭文馆，冲替，免勒停。监市易务门、河南府左军巡判官华申甫除名除：原作「降」，据《长编》卷二九八改。。两浙路提点刑狱王陟臣落集贤校理，冲替。供备库副使张济追一官，远小处监当。知庆州俞充罚铜三十斤，检正中书孔目房曾伉二十斤，三司度支副使张璪十斤。初，江东转运判官何琬劾奏嘉问不法，诏御史台推治，申甫得之于济及陟臣、充，自京师以私书报之。陟臣检正中书吏房，充都提举市易司，济故三司吏，伉尝为璪道嘉问 
     
事，而璪漏其语于所亲。上命取进奏院发书历，得尝与嘉问通书主名，乃下开封府令人自陈，不尽当除名，而申甫不以实闻，故除名，嘉问坐报上尚不以实，虽会恩不贷也。 
十七日，国子监直讲、河南府密县令孙谔，集庆军节度判官叶唐懿，各追两官，免勒停，特冲替。参知政事元绛知亳州，子耆宁罚铜十斤。先是，太学生虞蕃讼绛使耆宁私祷族孙伯虎于谔、唐懿，升补太学内舍生，及属谔于判国子监官处求为小学教谕求：原作「永」，据《长编》卷二九八改。。下御史台推治，绛复坐辩诉不实，谔、唐懿坐听请，绛子耆宁亦坐传道绛语于谔等，御史推问不以实对，故有是命。 
十八日，京西第五将陈宗等并勒停，坐按试马弓箭手马步射不应格故也。 
二十八日，永兴军等路提点刑狱王孝先、熙河路副都总管王君万并降一官，君万改凤翔府钤辖。西上合门使、荣州刺史、知淮阳军高遵裕展三期叙。遵裕先知熙州，与君万尝借请给籴边储钱，违法回易，转运判官孙迥按治之迥：原作「回」，据《长编》卷二九八改。。君万乃教蕃官木丹讼迥尝加棰掠，遵裕以闻，欲以中迥。命孝先推劾，而孝先观望不尽力，再遣提举茶场李稷鞫得实，故皆抵罪。 
六月二十八日，大理评事元大成追两官，除名；荆湖北路提点刑狱苏涓、转运判官马城各夺一官。大成坐前知江陵府长林县受赇，渭、城尝荐大成，故及。 
七月十三日，前知青州陈荐、滕甫、李肃之，权知青州王居卿，通 
     
判张永等十一人，各罚铜三十斤，恩州青阳县尉成象罚铜二十斤，坐失觉察青州民杨和真自熙宁六年传习妖教，荐等迭为州守若通判、都监也也：原无，据《长编》卷二九九补。。 
二十六日，诏殿中丞、国子监直讲龚原追一官勒停，展三期叙。前国子监直讲、和州防御推官沈铢，国子监直讲、润州金坛县令叶淘，各罚铜十斤。铢勒停，淘冲替。原坐受生员张育银、绫及直讲王沇之请求沇：原作「沈」，据《长编》卷二九九改。，升不合格卷子为上舍，铢坐受育兹瓦器、竹簟，涛坐受育茶、纸并非假日受生员谒。 
八月六日，西京左藏库副使杨进等二十三人各展磨勘二年。坐试诸军武艺，误给银万余两，为殿前司劾奏，诏免备偿，薄惩之薄：原作「簿」，据《长编》卷二九九改。。 
七日，诏知开封府蔡延庆落翰林学士，知滁州。先是，李宪妻王氏之母诣府讼宪婢谋害王氏，延庆初欲避免佥书，又谓王氏疑辞有状外事，不当治。推官蔡承禧争之，与延庆更论奏，乃下审刑院、刑部定，以应为受理。于是御史舒亶言，乞重绌责，故有是命。 
十三日，右谏议大夫、直学士院安焘，入内都知张茂则，各罚铜二十斤。以御史何正臣弹奏，焘、茂则验覆导洛通汴利害不当故也。 
十五日，知虔州刘瑾落史馆修撰，三班奉职杨懋赎金，免勒停。初，懋因募兵至虔，矫称圣旨，为瑾所奏。懋因奏瑾尝对懋言，往时有圣旨，瑾尚不应副。下江东鞫治，皆引伏。大理当瑾杖一百，懋坐徒一年，当追一官，诏赎金，免勒停。 
十八日，知虢州、龙 
     
图阁直学士刘庠罚铜二十斤，西上合门使狄咏十斤，坐前为成都府、利州路钤辖，越职受诉故也。 
二十一日，权知开封府许将落翰林学士知蕲州，前司户参军李君卿降一官，前士曹参军蔡洵并冲替，国子监丞王愈追一官勒停愈：原作「迭」，据《长编》卷二九九改。，直讲周常差替，开封府判官许懋、李宁、秘书丞熊 罚铜有差秘书丞：原无，据《长编》卷二九九补。。初，进士虞蕃讼太学不公事，付府推治，辞连上舍生，将奏以为无罪，出之。君卿、洵、懋、宁皆坐阿随将，愈坐为进士陈雄请属升上舍，皋、常皆转相牵连，特有是责。 
二十二日，权发遣京西南路提举常平等事张商英罚铜十斤，免冲替，坐越职治提点刑狱司事也也：原无，据《长编》卷二九九补。。 
九月十二日，诏大理寺卿、少各罚铜十斤，丞二十斤，以勘前国子博士陈世孺并妻李等狱不当故也。 
十月七日，权荆湖北路转运判官、降授太常寺丞、奉礼郎马瑊勒停，江陵府通判王伾、周之纯各追一官勒停，佥书判官周常冲替。先是，有诏瑊违法擅贷预借江陵府公使钱，先冲〔替〕，令京西转运判官胡宗回劾治，至是按(责)[实]抵罪，伾、之纯亦坐公使库违法也。 
