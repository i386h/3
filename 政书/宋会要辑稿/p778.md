<!-- { "loadSidebar": true } -->
九年八月十九日，琼〔管〕安抚司言：「措置招谕乐昌县黎人峒首等出参回村，协力于旧来基址起复县宇，兴(条)[修]寨栅，省民归业。除已将招抚黎人王日存、王承福、陈颜等权差次借补官资，欲俟弹压及五年，边面宁静，从朝廷正行补授。本司拟注海南寨栅差(遗)[遣]义兵统辖黄文广累战黎人有功，欲乞补授名目下班祗应；蔡有权多方抚谕有劳，欲乞推赏。乐会县系新兴复，欲乞将澄迈县巡检权移驻札，控制黎民。久陷归业省民，欲乞放免三年六料二税，及日前僣负公私债负皆原置。」诏：「黄文广特补下班祗应，王日存、王承福、陈颜并特补承节郎，蔡有权特转承信郎。权移巡检驻札，令诸司从长审度。余从之。」 
【宋会要】
哲宗元佑四年六月，礼部言：「邈黎国般次冷移四抹粟米等赍于阗国黑汗王并本国蕃王表章、贡奉，缘自来不曾入贡，请比附于阗国进奉条式。」从之，今后更有似此而不依解发条乞贡，并说谕许就本处交易讫，令归本国。以上《续国朝会要》。《国朝中兴、干道会要》无此门。
 蕃夷 宋会要辑稿 蕃夷五 黎峒 
      
黎峒
【宋会要】
      
光尧皇帝绍兴三十年十二月四日，广西运判邓酢上言：「琼州临高县黎人王文满劫掠作过，酢前任知琼州日，因定南知寨刘荐借文满银、马、香等不还，致结连西垌黎首王承闻等攻破定南寨，虏劫刘荐男等入峒。本州岛已将刘荐送狱根勘，追出银、马、香钱交还文满。后复犯省地，虏杀居民，遂遣官部土丁分头攻杀，文满走，窜伏深峒，烧荡巢穴，斫获贼级，生擒黎贼王用宾等，立赏收捕文满，及将文满田尽给阵前有功之人分耕种讫。 
又，唐故琼管之地，在大海南，去雷州岸泛海一日，其地有黎母山，黎人居焉。又《黎峒风俗》云：五岭之南，人杂夷獠杂：原作「亲」，据《文献通考》卷三三一改。，朱崖环海，豪富兼并，役属贫弱。妇人服缌绠，绩木皮为布。陶土为釜，器用瓠瓢，人饮石沫沫：原作「沐」，据同书蕃夷五之四三改。。又有酒椒，以安石榴花着瓮中，即成酒。俗呼山岭为黎，居其间者号曰黎人。弓刀未尝离手，弓以竹为弦。今儋、崖、万安皆与黎为境，其服属州县者为熟黎，其居山峒无征徭者为生黎，亦时出与郡人互市焉。 

又寿皇圣帝干道二年十二月二十四日，广南西路经略、转运司言：「欲行下琼管及三军守倅军：原作「年」，据《文献通考》卷三三一改。，多方措置，婉顺说谕黎人，示以朝廷德意威命威：原作「归」，据《文献通考》卷三三一改。，使之自新，退复省地，如能说谕收复省地，黎人安帖，不引惹生事，量功效大小立为赏典。如任内有侵犯省 
      
地，或失省民，亦重责罚。其先省民逃亡在黎峒之人，仰守臣措置，多出文榜，委曲招诱，令复乡业。自干道元年以前，应欠官私税租、债负，并与除放；复业已后，田租科料与依条减放五年。如无田可以归耕，许令指射官中空闲地从便耕垦射：原作「据」，据同书蕃夷五之四五改。，亦免五年税赋。省民既皆还业，黎人势自安帖，侵陷省民自然回复。」诏从之。 
淳熙元年八月一日，诏承节郎王日存等许子孙承袭。琼州言：「据日存等状："祖父居萨元系入贡蒙恩补成忠郎，至宣和年，被诸黎作过，侵犯占据省民。近蒙安抚司差人入洞抚谕诸黎出参，祗受犒赏，及借补官资回洞弹压，招遣久陷百姓，归还省额田土，蒙恩补承节郎，已望阙谢恩祗受讫。乞保受如遇事故，许子孙承袭。"」故有是命。 
四年十二月七日，诏保义郎、博吉知寨、权巡检盖旻进依收捕徭贼阵亡官兵体例推恩。广西经略司言：「万安军管下黎人王利孝等侵犯省地，本军差旻进前去把截，兵力孤少，被黎贼杀死，委是忠勇。乞特推恩。」故有是命。 
八年六月二十三日，诏王氏袭封宜人。琼管司言：「承袭宜人、三十六洞都统领王氏状："祖本化外，昨于皇佑、熙宁间归顺王化，弹压三十六洞黎人，捍御隘口，正系琼管喉舌之地。缘氏三代受朝廷告命，及至母黄氏承袭，弹压边界宁静。至绍兴二十年内，因琼山百姓许 
      
益结集作过，却依黎法俵箭逼胁诸生洞入火，母亲黄氏不敢失坠，亲往诸洞说谕，化外黎人各皆安静，莫肯同徒。至干道七年五月十九日，准 告琼管守臣言：「汝以健妇自将， 盗宁息，旌以覢律，嗣其母封，弗懈益虔，培埴后福。可特封宜人。」黄氏祗受，统领归化生熟黎獠，弗令侵犯省地。(令)〔今〕氏祖父母及母黄氏自受官爵封号以来，逐月俸给不曾请领，惟藉朝廷敕旨抚遏诸洞，于干道四年内，母黄氏具状投琼管司：缘为年迈，别无儿男，只有一女，乞与依条承袭。"」故有是命。 
十二年二月四日，诏保义郎陈升之减磨勘三年。枢密院进呈广西经略、安抚司奏：「权琼州王侃申："今年正月，乐会县管下白沙洞主黎人王邦佐等聚集黎人五百余贼作过，及与地烂陈诰雠杀，实时出给旗榜，差升之部领兵校前去抚谕，各得宁静，及捕获杀人军贼林智福等，乞赐推赏。"」上曰：「黎人聚集作过，万一抚谕不定，必须获罪。」故与减三年磨勘以旌赏之。 
淳熙十六年十一月二十三日，诏：「琼州澄迈县人黄弼守寨有劳，与补承信郎，差专一弹压本界黎峒。」先是，琼管司奏：「本州岛宣和年间创置西峰、定南为两寨，以阻阨黎人，元差知寨并同管辖四人，一年推赏，凡用四官，得之者反以为忧，为其水土恶弱。窃见澄迈县大寨旧系王宜人镇遏一带黎峒，朝廷锡封旌表，(令)[今]其侄黄弼守寨历年，沉勇有谋，远近推服。欲望 
      
特补一承信郎名目，(今)[令]专一弹压黎峒，请给并依正官，自此不必更行堂除知西峰寨人。」故有是命。 
绍熙四年四月五日，诏郴、桂、衡、道诸州溪峒徭户不系省民者，并免随税均纳夏秋免役钱。从桂阳军之请也。 

绍熙五年七月七日，登极赦：「湖南北辰、邵州徭人，昨因饥荒，辄入省地作过，虽已行招捕，窃虑余党尚怀反侧，自赦书到后，应干日罪犯一切不问，并行赦原，各仰归业。」同日，赦：「辰、邵州徭人，昨因饥荒，辄入省地作过，已据湖南、北诸司见行招捕。窃虑省地居民逃避，未尽归业，并人户因官司调发般运钱粮、守把关隘，或致耕种失时，荒废田土，虽已赈恤，尚虑未能周遍。可令逐路监司委州县更切当实当实：疑有误。，厚加赈恤。」 
嘉定九年五月四日，诏宜人王氏女吴氏承袭，充三十六洞统领职事。以广西经略、琼管司言：「据澄迈县谭官村父老谢汝贤等称：大宁寨与权承袭宜人吴氏并邻，于嘉泰二年宜人王氏年老，乞将邑号及三十六洞统领职事与嫡女吴氏承袭弹压。经管一十余年，管干边面肃静，黎民安居。吴氏缴到母亲王氏告命及保官委保，寔系故王氏嫡女，向上别无合行承袭之人，系在条限之内。」故有是命。
 蕃夷 宋会要辑稿 蕃夷五 黎州诸蛮 
      
黎州诸蛮
【宋会要】
八年，怀化将军勿尼等六十余人来贡「八年」至「来贡」十五字，系抄者据《宋史》卷四九六《蛮夷传》补。。 
上阙赐冠带、器(弊)[币]有差。八月。 

太平兴国二年，遣使以名马来贡，乞颁正朔「太平」至「正朔」十七字，系抄者据《宋史》卷四九六《蛮夷传》补。。 
上阙黎州以牙将侯进部送诣阙。诏赐锦衣、涂金银带有差。九月。 
八年，蛮主弟牟昂等来贡「八年」至「来贡」十字，系抄者据《宋史》卷四九六《蛮夷传》补。。 
上阙贡马，黎州推官张辂部送赴阙。九月。。 
雍熙三年，勿尼等复来贡马「雍熙」至「贡马」十字，系抄者据《宋史》卷四九六《蛮夷传》补。。 
雍熙三年九月十二日，勿尼等遣使来贡。诏加勿尼检校吏部尚书，赐 书、锦袍、银带、袭衣、银器。时又有蛮王子李奉思附勿尼使献马，亦赐 书、器币。 
端拱二年七月，勿尼遣使将军离鱼以官告、铜印来，贡马二百疋。 

至道元年五月，诏加归德大将军牟昂检校司徒，王子怀化将军少益为保顺将军，王叔副使怀化司阶离袜为怀化郎将，皆以其输诚内附也。 
真宗大中祥符九年五月，山后两林三十七部落王李阿善遣使来贡。 
天禧二年八月，阿善遣将军卑热等百五十人来朝，贡犀、象、莎萝毯、马等。 

神宗熙宁三年八月二十七日，大河南邛川山前山后百蛮都首领苴 贡贺登位马三疋、犀一座， 书褒赐器币、衣带。 
九年五月二十四日，权梓州路转运使陈忱措置泸州淯井监山前后十州、纳 
      
溪后蓝顺宋纳四州，并安乐、武都等夷人输款纳租，把拓边界，赐书褒谕。 

淳熙元年正月九日，诏：「黎州界吐蕃种落侵犯边境，访闻邛部川都鬼主崖纟率众从后掩杀遁走，备见忠勤。(今)[令]四川宣抚司斟量功力，保明闻奏，特与旌赏，仍拟定合推转是何官职申枢院。」 
五月十三日，诏：「崖w弟崖示节次与吐蕃见阵，力战身死，崖示特与赠修武郎，其子勿普特与补承节郎。」以四川宣抚使司参议官赵彦传申：「崖示与吐蕃力战身死，有子勿普，乞与借补进(乂)[义]副尉。」故有是诏。 

二年七月七日，诏：「黎州系与蕃蛮接境，凡有边防事件，自合申帅、宪司。近有蕃蛮出参，其本州岛专擅接纳纵遣，一面和断，知州秦嵩放罢(今)[令]制置提刑司选差公廉有才力人。」 
八月五日，诏制置使范成大：「于本路诸州军系将不系将禁军内均选强壮作两蕃，每蕃七百人，分上、下半年于黎州屯戍，委制置司置办衣甲、军器等，差有智勇兵官一员统辖训练，与轮戍大军三百人同共防托共：原作「其」，据文意改。。」成大奏：「奉御笔体究黎州邛部川崖w、部(乂)[义]兄弟争杀事。今探闻五月二十九日，有两林蛮王弟笼畏、首领崖来等，同部(乂)[义]率人马三四百来攻邛部川之笼瓮城，不克，虏掠牛羊千余，崖w遣人追逐，杀三人，部义等复归两林，崖w见守笼瓮自固。照得崖w、部(乂)[义]兄弟相攻未已，臣已行下黎州严切堤备，并遣发更戍西兵前去守把。」故有是诏。 
二十日， 
      
