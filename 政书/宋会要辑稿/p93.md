<!-- { "loadSidebar": true } -->
庆元元年四月九日，权吏部尚书兼侍读兼直学士院兼实录院修撰楼钥等奏：「准庆元元年正月二十五日敕节文，臣僚上言，议覆太学混补，以示初政之优恩。又谓待补之法，行之稍久，冒滥之弊，不可不革。今岁适当大比，乞令两省侍从台谏集议施行。诏赴钥等详审。臣僚乞用礼部贡院之外，以临安府转运司两贡院添处之，请因其说，更加措置。礼部贡院通别试所，约容一万五六千人。临安府转运司两贡院，约可分授万人。今欲以诗赋人尽于礼部贡院引试，经义人临时约度人数，径分两处收试。仍各差监察御史一员监试，职事二员出题。才候试毕，封弥官即将真卷每一百轴作一封，仍取御史印押。其出题官及帘外封弥监门等官，径自出院，御史亲押上件已封卷子，并赴礼部贡院封弥所，就令日下各卷弥封打号，发过誊录所，一处誊录混考。御史候封弥所交收卷子尽绝讫，即自 
      
出院。如此，则题目俱出于一，而同日三处引试，亦免重迭之弊。俟来年省试毕日施行。兼照得自来补试，止系监学官考校。今试卷倍多，合从朝廷添差职事官以下，同共考试。其今年发解科场，更不取待补人，即合预先行下诸路转运司，遍牒州军照应施行。」贴子称：「旧法，赴太学补试士人，并令经本贯出给公据。今来放行补试，亦合行下，照旧法给据施行。」诏从集议到事理施行。 
三年三年：《文献通考》卷四二作「二年」。，以国子生员多伪滥，制自今职事官期亲、厘务官子孙，乃得补试。凡监学生皆给绫牒，若告谒在外，遇科举，则试于漕司。 
嘉定五年八月二十五日，承议郎国子博士徐自明札子奏学校舍法事，数内至肄业胶庠者：「自外舍有月校，而公试入等者，曰内舍。自内舍有月校，而舍试入等者，曰上舍，有定序也。然曩年省试，系在孟春之中，故大廷唱第，多在孟夏之月。近省试既无仲春，故廷唱展在仲夏。所以孟夏之月，虽已中春官，而未经廷对者，犹未出学住膳。而当年公试新中内舍者，或未有阙可填，则不得以占三季之考，行内舍之食。其妨进取而碍月书，学者常患苦之。不惟是也，一岁之中，校优者三，而校平者已常。预平校者，或再中平校，止用其前者之一足矣。而间有顽忍不予者，或未肯与豁除，必待授以逊状。是二者至有相邀以利，相讦以讼，启纷争而丧廉隅者，风俗至不美也。今欲于省试之年，其已中春官者，遇入孟夏下旬，即乞预行住膳。使以次升补者，不妨占季行食；而内舍已满百三十人之数，即不得于四月分先期借食。又于每岁之中，有再中平校者，亦乞先与豁除，使下名得以序进，庶几廉逊之风行，乖争之俗熄，不至坏学者之心术，而启学校之纷纭。臣所谓严升舍之选者，此也。如臣言可采，乞行下国子监看详施行。」后批送国子监看详，限十日申尚书省。本监寻送博士正录看详。今据宣教郎太学博士陈贵谊等申，数内至于舍法二弊：「诸生已中春官，而未经廷对者，当于四月下旬预先住膳；所有特奏名，候省试开院日，行下诸斋根刷。如愿就特奏名试，亦乞依此施行。其前已中平校，而复有平校者，当于当年校定人数，即与豁除。其详已备见于札子所陈，参之物论，皆谓允协人情。亦乞行下本监施行。贵谊等今聚议申监，乞备申朝廷施行。本部今看详，欲从博士正录看详到事理施行。伏乞朝廷指挥施行。」诏从国子监看详到事理施行。(舒大刚校点)
 崇儒 宋会要辑稿 崇儒二  在京小学 
     
宋会要辑稿 崇儒二

在京小学
据宣和二年八月五日指挥，在京小学并依元丰法。其起创月日，检未获。
徽宗大观三年四月八日，知枢密院郑居中等言：「修立到小学敕令格式申明，一时指挥，乞冠以『大观重修』为名，付礼部颁降。」诏：「第一卷内，小学能通经为文者，为上等；既不犯罚，又五次合格，令更不赴本贯县学试补。在学半年，升本学外舍生。」 
政和四年二月三日，中书省言：「小学生见近一千人，入学者尚未已。今来只有贡士教谕十人，今欲分为十斋。小学教谕，增与月俸，给钱两贯，不许受束修。」从之。据《实录》，宣和元年七月，有范致厚自国子小学录为校书郎，未见初置小学录旨挥。 
十二月四日，大司成刘嗣明等言：「近降《小学条制》：小学生八岁能诵一大经，日书字二百，补小学内舍下等。诵二经，一大一小，书字三百，补小学内舍上等。十岁加一大经，字一百，补小学上舍下等。十二岁以上，又加一大经，字二百，补上舍上等。即年未及而能书诵及等者，随所及等补。今欲季一试，申监定日。欲每一大经挑三十通，小经挑二十通，及七分已上者，为合格。近降《三舍法》，诸学生能文而书诵不及等，博士引试，考其文理稍通，与补内舍上等；优者补上舍下等。今欲试本经义各一道，丞封弥，博士考校通否，申监升补。《大观重修国子监小学格》：职事人(小)[少]长每教谕斋集正斋计同。一人。三十人以上增一人集正同。」从之。 
五年五年：本书选举九之一五、九之二五作「四年」。，五月二十日二十日：本书崇儒二之二八、选举九之一五、九之二五、《玉海》卷一一二作「二十二日」。，大司成冯熙载言：「试小学生，合格、优等四人。」诏：「曹芬、骆庭芝赐同上舍出身。金时泽、李徽赐童子出身。并赴将来廷试。」
宣和二年七月二十九日，诏小学上舍上等，特许赴来年公试。如合格，与补大学外舍。 
八月五日，中书省言：「七月十九日圣旨，在京小学，近岁增立三舍，其有害乡举里选。奉旨，可并依《元丰法》。契勘元丰末，在京小学，止有就(传)[傅]、初筮两斋，差教谕一员，即无立定官吏，并直学等。今承指挥，小学既罢三舍，即无讲解考选直学医官等。依《元丰法》，自合更不差置。乞置小学生两斋，于大学生内选差二人充教谕。其俸给依元丰旧制。诏依，今后小学生数多，令本监相度，增拨斋舍。
 崇儒 宋会要辑稿 崇儒二  郡县学政和学规 
     
郡县学政和学规
【宋会要】
     
端拱二年五月三十日，康州言：「愿给《九经》书，以教部民之肄业者，从之。」 
至道二年七月六日，赐嵩山书院额及印本《九经》书疏。从本道转运使之请也。 
真宗咸平四年六月，诏诸路郡县有学校聚徒讲诵之所，赐《九经》书一部。 
景德三年十一月，以真定府三传平归一为本府助教，仍令常切讲授。 
大中祥符二年二月二十四日，诏应天府新建书院，以府民曹诚为本府助教。国初有戚同文者，通五经业，高尚不仕，聚徒教授，常百余人。故工部侍郎许骧、侍御史宗度、度支 外郎郭承范、董循、右谏议大夫陈象舆、屯田郎中王砺、太常博士(漆)[滕]涉皆其门人滕：原作「漆」，据《宋史》卷四五七《戚同文传》改。。同文卒后，无能继其业者。同文有子二人，维为职方员外郎，纶为龙(圆)[图]阁待制。至是，诚出家财，即(国)[同]文旧居，建学舍百五十间，聚书千五百余卷，愿以学舍入官。令同文孙奉礼郎(爵)[舜]宾主之舜：原作「爵」，据《宋史》卷四五七改。，召明经艺者讲习。本府以闻，故有是命。并赐院额，仍令本府职事官提举。
三年二月，赐英州文宣王庙板本《九经》。《宋大事记讲义》云：祥府二年二月，许曲阜先圣庙文学赐应天府书院额，州郡置学始此。 
天禧四年二月，以密州莒县马耆山、讲《九经》书杨光辅为国子四门助教，赐绢二十疋，委州长吏常切存问。光辅居山，聚徒讲学三十余年，时年七十余。知州王博文上言，而有是命。 
七月十四日， 
     
以富顺监神龟山人李见为国子太学助教，依旧讲诵。委本监常加安抚。 
干兴元年十一月，翰林侍讲学士孙奭言：「昨知兖州，以邹鲁之旧封，有周孔之遗化，辄于本州岛文宣王庙内修建学舍四十余区，受纳生徒，俾(隶)[肄]所业。自后听读不下数百人，臣以己俸养赡。今臣罢任，必恐学徒离散。伏见密州马耆山、讲书杨光辅学业精通，堪为师范。先授太学助教，昨经覃恩，未曾迁秩。乞特转一官，差充兖州讲书。仍望给赐职田十顷，冀学校不废。」从之。《纪纂渊海》云：「本朝国初，未建州学。干兴元年，兖州守臣孙奭私建学舍，聚生徒。余镇未置学也。 
仁宗天圣六年九月，御史中丞晏殊言：「应天府旧有 赐书院，诸生阙于师资。伏见部授贺州富川县主簿王洙素有文行，(其)[具]明经术，欲就举留，令带所授官充应天府书院说书」。从之。 
十二月，诏免应天府书院地基税钱。 
八月，江阴军言：「重修至圣文宣王庙，颇有举人习业，旧无《九经》书，欲乞支赐。」从之。 
宝元元年，诏许颍州立学，特从知州户部侍郎蔡齐之请也。自明道、景佑间累诏州郡立学，赐田给书，学校相继而兴。近制，惟藩镇立学，颍为支郡，齐以为〔请〕而特许之，故有是命。又蔡齐请立学时，大郡始有学，而小郡犹未置也。庆历诏诸路州府军监各令立学，学者二百人以上，许更置县学，于是州郡不置学者鲜矣。 
庆历三年五月，诏：「近制，旧举人 
     
听读一百日，新人三百日，方许取解。今天下建学，而未尽有讲说教授之人。其旧举人且与免听读，新人于听读限内，以故给假，而逼秋试，补日不足者与除之。其州军学未成，听至后试赴场为始。」按，本条选举一五之一二、长编一四七均系入四年。 
十月十九日，臣僚上言：「自古取士之术，皆本学校。太平以来，学校兴矣，未尝设官典教，以重其任。今使士角科举一日之长，岂如素养士于天下也 」诏：「诸路转运司，令辖下州府军监应有学处，并须拣选有文行学官讲说，不得因循废罢。」《玉海》云：庆历州县学，国朝自嵩阳、庐阜、岳麓、睢阳各有师徒，锡之经传。 
