<!-- { "loadSidebar": true } -->
二十一日，诏：「南北作坊见管配到诸军家口充针工，并裁造院先召到女工，并放逐便原无「便」字，按《长编》卷一○一引此诏作「并放从便」，是「逐」字下当有「便」字，今补。，今后更不配充针工。如有犯此刑名者，依断讫配窑务及致远务无家累兵士。」 
二年二月，开封府言：「应断讫贼情重凶恶者，乞字样稍大，仍于两面分刺，所贵与招募之人稍异，难为逃走，烧炙涂药。」诏如委实凶恶巨蠹，只一面刺稍大字样。 
四月，开封府言：「准近诏，应过犯军士合移配者，并配郑州贾谷山采造务。今得车营务状，本务军士故要配采造，以故多有叫反，以冀移配。请自今后军人合移配者，依原旧条外，应不吃酒叫反及叫万岁，并刺配商州坑冶务。」奏可。 
八月，开封府言：「醋库刺面曹司徐政坐逃走，该赦捕获，按格条即无诸军刺面、不刺面曹司逃走捉获之文，今欲依厢军逃走三年已上，不曾取却字号，杖一百，刺配千里外牢城。自今应诸军、诸司库务刺面曹司不以有无料钱逃走，并依厢军条。其不刺面曹司亦乞明降条制。」事下法寺，请不刺面曹司不以有无料钱，如逃走三年内捉到者，第一次杖七十，首身杖六十。再犯捉获、首身，并于逐次上递加一等，仍旧收管。至第三次及逃走三年已上，决讫刺配五百里外州军。近军分首身决讫仍旧，皆以赦后为坐。奏可。 
三年四月，诏：「如闻开封府军巡院见禁罪人内，有已 
      
决配递外州及侧近州府转送者，动经旬日，尚未监送往彼，暑月虚有淹延。自今并须画时(时)差人监送所配去处，病患差人医治，损日押出。如更淹滞，并当严断。」 
七月，诏：「自今马递铺军士受赃、窝盘劫贼、供食、指导、侦探巡捕者，所在具事状闻奏，当远配。」时岢岚军邮铺军士有为贼向导者，配沙门岛，逢恩不放，因有是命。 
八月，臣僚言：「诸州断强贼，决配远恶州军或沙门岛，多在路走透。盖部送之人不切监防，请行条约。」事下枢密院，勘会天圣元年十二月宣，监防递配强劫贼，须选有行止衙校前去。若受钱纵去，重行断遣。又按编敕，配送罪人须分明置历管系，候到配处，画时具交割月日回报元配之处。若经时未报，即移文根问。若在路走失者，随处根逐元监送人紧行捕捉。遂诏申明前制，仰逐处据所配罪人约度地里、日数，移文会问，每年终具数闻奏。转运使每半年一次举行指挥，常切关防，不得旷慢。 
十月，开封府言：「百姓陈文政及妻阿宗坐诱虎翼兵士妻佣雇得钱，法当徒一年半。夫妻皆双瞽，应原。文政恃瞽为恶，乞送外州编管。自今有恃老疾不任决，故作过犯，情难恕者，勘罪取旨，送外州编管。」奏可。 
十一月二日，给事中王随言：「诸州罪人合该配递，不送赴阙，直行断遣者，或有憎爱组织，便行配移，或并妻男女之荒远，鲜有生还，虑伤至和。望自今令长(史)[吏]已下依公勘鞫， 
      
集厅录问，依法施行讫录案，坐条具所配地里上刑部详覆。」奏可。既而开封府言：「京府准条配罪名件不少，与外州不同，兼于次日具罪由、刑名、配处报纠察司讫，今如随所奏，更下详覆，枉费行遣，虚负旷慢，欲具依自来条例。」从之。 
二十日，车营务言：「扶驾军士元额多阙，缘系重役，无人招募。欲望今后杂犯罪人合配南山、贾谷山采造务者，并配本务。」奏可。 
四年正月二十二日，〔知〕益州薛田言：「先准诏，西川犯罪配牢城人如遇赦，委实老病不任征役者放停，许于所配州军居住，不放归乡。今得邛州状，有系宰牛配军之人，即非老疾，未敢放停，奏取旨。」帝曰：「远方细民犯罪，虽不至重，遇赦归农，亦是宽恩。然田意欲羁縻，又非钦恤之旨。」 
二月，开封府言：「检会条贯，凡作贼三犯徒，军人不吃酒叫反，吃酒再犯，因与人相争忿叫万岁，旧例决讫并刺配商州坑务及配西京南山、郑州贾谷山采造务。近准诏，并权住配。自今有合配罪人，乞指定去处。」诏合配坑冶务罪人并配广南远处牢城。 
八月，开封府言：「东窑务军士储庆等各不饮酒呼万岁，准格当配广南。本务工役最重，又江浙人务求决配家乡，规免重役。望自今犯者依法杖讫，却送本务，再犯刺配沙门岛。」奏可。 
九月，殿前司言：「秦州勘断驻泊渤海军士郝斌，杖配白州牢城，州牒发遣妻子付本夫，寻转递往彼。续准本处牒，所配军不到，根 
      
究称在道病死。欲乞自今犯事配军，委逐处相度，如所配处路从京师，不至迂远，即令押就本营，搬取妻男。路远即问本人，如要妻男，即发遣前去，不要即放逐便。」诏从之。其妻男同往者仍据数给沿路口食。 
十月二十六日，户部副使王博文言：「陕西沿边蕃族捕送逃军，颇有因差勾当或远探伏路，伐木采柴，偶逢蕃贼，拒敌不下，被虏掠前去。蕃部利于赏给，经涉年月，返捕送官。有司勘鞫，但招背汉投蕃之罪，依条处死。请降赦，边臣不令下司。自今如有蕃部捕到兵士，根勘但如此类，稍有凭据、情理分明者，特与贷命，减死一等，决配远恶州军牢城。」诏自今但不是故投蕃部，详酌稍有证据，根勘分明者，特与贷命，决配外州牢城讫奏。情至轻者奏裁。 
十二月，诏今后应在京工巧匠人等犯罪该配流者，具事奏裁。 
五年正月十七日，中书门下言：「累据诸处勘到衙前军人部送配军在路逃窜，望下诸路，今后应配送罪人内有强恶罪，并须牢固监防，不管走失，仍先具元犯因依移文所配州军。」从之。 
八月六日，诏：「诸路州军刺犯罪人，仰点检随行物色，具数牒交付防送公人管押前去，沿路罪人使用，置历支给。」 
九月八日，汀州言：「兵帐见管杂犯配军三百五十九人，并是景迹贼盗之辈景：疑当作「累」。后文天圣九年二月二十二日条有「累行恶迹」之语，即此。，人数稍多，望权住配。」奏可。凡诸州有奏配军多，皆如此例。 
十九日，臣僚言：「岭外杂犯配军至多，皆凶强 
      
顽狡，积恶难改，聚之远方，党扇非便。如所犯切害，合配远恶处外，自余请稍减去，以安远方。如江淮篙工、水手使过水脚钱之类，但于岭北重役，皆可移配。望除元条明言配岭南外，今后毋得擅配往彼，合移配者止于岭北量地里、有役处，情理切害、须配远恶以诫众者奏裁。」从之。 
六年正月，勾当汴口康德舆言：「沿汴河清军士盗伐榆柳，自来杖配西京开山指挥，缘比便河功役忧轻「便」疑当作「汴」，「忧」疑当作「优」。，故要移配，欲望自今后止配汴口广济指挥。」奏可。 
五月二十三日，京东转运使萧贯言：「乞今后流配军人如有盘缠钱物，于长牒内具数，交与管押之人。如罪人要用，即于牒内批凿给付，庶免侵盗，以安流窜。」奏可天头原批：「『奏可』下脱四条，补在末页」。按此四条见原书刑法四之六八。。 
三月二日按此是天圣七年三月二日。，开封府言：「准诏，军人作贼不以厢、禁军，逃亡捉获、曾持杖墙罪皆至流者：夺作「(贡)」，按字当作「」，同「贡」，以头钻入也。，并决讫配千里外牢城，犯徒者配五百里外牢城，即不言刺面与否。欲请该上条移配者，悉刺面。」奏可。 
五月，文思使、知邕州曹克明言：「近日诸路以杂犯军人配当州本城、牢城者甚多，并是累犯凶恶，与民为害。当州地连交趾，窃恐别结徒党，难以钤束，望自今后住配罪人往邕、钦、廉州。」奏可。 
六月，隰州防御使何俊言：「昨知庆州，窃见京城近上禁军因过犯配环庆牢城者，多是少壮武艺之人，或有不改前非，投入蕃部，教习武艺，勾引结集，望自今住配。」奏可。 
七月四日，知滑州(季)[李]若谷言：「河清军士盗伐(提)[堤]埽榆 
      
柳，准条凡盗及卖、知情者，赃不满千钱以违制失论，军士刺配西京开山军，诸色人决讫纵之；千钱已上系狱裁如持杖斗敌，以持杖窃盗论。臣所部州多此辈，盖堤埽重役，故图徒配。欲望自今河清军士盗不满千钱者，决讫仍旧充役；千钱以上及三犯者，决讫刺配广南远恶州牢城；诸色人准旧条施行。」事下法寺，请如所奏，凡京东西、河北、淮南濒河之所，悉如滑州例。从之。 
八年四月，法寺言：「请今后陕西犯青盐罪至加役流者决讫，内少壮堪披带者配蕃落指挥，给与请受。自来贩青盐经徒罪愿充军者，委自长吏选少壮堪披带者，亦配蕃落。」事下泾原、环庆、鄜延路相度。既而诸路言：「蕃〔落〕指挥系禁军招填，皆选人材弓力有勇猛者。今犯盐百姓皆游惰之辈，既加徒罪，岂惜行止，不惟紊渎军法，兼虑间变蕃情。欲乞自今罪至加役流决讫，取少壮堪披带配近里州军牢城；犯盐经徒之人愿投军者，亦不收充蕃落。」奏可。 
八月七日，诏：「如闻犯罪配流广南、福建、荆湖，有带妻子者，本身道死，妻子无托。自今愿回乡里者，逐处递送还乡，仍给口券。如本犯罪于律妻子不合还乡者，自如律。」 
九年二月二十二日，诏曰：「朕以禋燔洁祀，雷雨推恩，念兹配隶之人，特示矜宽之典。或许归田里，或移近乡园，用推在宥之仁，咸启自新之路。惟彼均输之寄，逮于牧守之权，宜尽详明，庶符委属。宜令广南东西、荆 
      
