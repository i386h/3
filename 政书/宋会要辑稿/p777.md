<!-- { "loadSidebar": true } -->
寿皇圣帝干道四年十二月二日，夔州路钤辖安抚司言：「思州地在极边，东、西、南三界接连溪峒夷人，其守把溪峒隘口，依条许子孙承袭。欲望将本州岛年老事故使臣依珍州、南平军等处条例，许子孙承袭班行微小名目，差令把拓，所贵缓急得人。」从之。 

六年三月二十五日，泸南安抚司言：「(木)[本]州寨旧例年支蛮人犒设紬一十九疋三丈，并 
      
猪、酒、茶、盐等，近刘显等于干道三年擅与蛮人增添绢一百十疋、茶四百二十五斤，并猪、酒、盐等，次年蛮人遂欲用为久例。显又擅立誓，书写合用文据有"永远支给"之文。窃虑遽然灭落，别致生事。」户、兵部勘会：「欲照应已增数目应副，仍令本司严行束约，已后年分不得擅增。」从之。 

四月二十三日，诏田承璲承袭父田彦仁款州〔刺史〕款州：按宋无此州，「款」疑当作「颍」。、银青光禄大夫、检校国子祭酒、兼监察御史、武骑尉。以彦仁自陈年老，乞令承璲承袭，从本路帅臣保奏也。 

七年三月十四日，四川宣抚使司言：「武经大夫、忠州刺史西南蕃都大巡检使判孺鳖：原作「鳌」，据下文及《宋史》卷四九六《蛮夷传》改。，系罗氏鬼主西南蕃主之后，该遇登极赦恩，乞与男晓措一名荫补官职。契勘判孺弹压所管溪峒蕃蛮，并山南十州部族，递年赴长宁军中马，同晓措把拓边面，别无隐(惹)[慝]透漏，亦不缺中马之数，备见忠顺。」诏判孺男晓措特与补承信郎。 
八年五月六日，以权商州土刺史韦文豹为银青光禄大夫、检校国子祭酒，充商州土刺史、兼监察御史、武骑尉。潼川路帅司言：「韦文豹先以父俊彦亡，差权已及三年，蛮夷驯服，伏乞依条许令承袭。」故有是命。 
十一月二十一日，修武郎、播川城白锦知堡杨选进献战马五十疋，并纲帖马十疋，差寔信人管押赴四川宣抚司交纳。诏杨选特转一官。 
【续会要】
      
淳熙五年二月二十五日，诏知威州侯英先次放罢，知茂州成 差知威州，奉议郎吕凝之差知茂州，文林郎廖唐英特与循一资。成都等路安抚制置司言：「据嘉会寨申："嘉上蕃蛮于威州中路打劫知州侯英之子所带钱粮等物，攻寇威州，累月不息。"知茂州成 前知威州，稍得蛮汉之情，臣遂移成 前去暂知威州，选文林郎、钤辖司干办公事廖唐英同督兵将及土兵过江讨捕。寻执其酋，遂皆迎降。体究到知威州侯英到任以来，不恤边事，专事贪污，乃以私钱冒买茶货，卖入生蕃，侵夺诸蕃之利，以致蕃蛮怨乱。望将侯英亟赐降黜，以为边吏贪污之戒。其成 乞改知威州。茂州不可阙官，奉议郎吕凝之累任极边，欲辟充知茂州。廖唐英乞特赐旌赏。」故有是命。 
八年四月十八日，诏湖北提刑司：「将蛮人阿白等马样计价优与回赐，其蕃蛮一行人(今)[令]沅州犒设发回，说谕自今不须前来中马，务在边境宁静，毋致生事。仍取问沅州径令入界因依。湖北提刑司张沈言：「沅州若溪知寨申："有邵武军客人吴汝霖深入西南蕃邵：原作「郡」，据下文改。，引到罗鬼国头角人米文喜、滕文昌九十七人、马样八匹到寨，称要进贡，乞依邕州横山寨则额置立官场，逐年博马，买锦彩帛盐。"并探到前项蛮人已入沅州界内安泊故也。」既而湖北提刑司体究到湖：原作「西」，据上文改。：「前知沅州吕援、见任守臣吕胜己放令吴汝霖引接罗鬼国人入界中卖马。」诏吕援降一官，吕胜己降两官放罢。续诏若溪寨官降两官放罢；邵武军百姓吴汝霖等往沅州入夷人界招引罗鬼国入马中卖生事，决配二千里。 

五月一日，诏：「沅州徭人出没作过，令本路安抚司差神劲军二百人前去弹压，候秋间发回，仍令本州岛招土丁二百人，于控扼处置寨防托。」以沅州守臣听吴汝霖放入徭人中马生事故也。 

嘉定九年七月二十日，诏武经大夫、忠州刺史阿永男〔阿〕祥承袭，充西南蕃部都大巡检使。以潼川安抚司言：「长宁军申："阿祥始祖沙取因朝廷差充统军，众蛮推服，并收反贼立功，特补礼宾使；男鳖备承袭鳖：原作「鳌」，据下文及《宋史》卷四九六《蛮夷传》改。，降到内殿崇班、西南〔蕃〕部都大巡检使；次高祖尧所承袭；次吕告 
      
承袭，于政和年内收复晏州夷贼，给降武略郎，后缘本蕃遗漏沙取、鳌备、尧所、吕告所授告命，照札不存；次落祗承袭，特补武经大夫、忠州刺史、西南蕃部都大巡检使；次阿祥翁普磨承袭；次阿祥父阿永承袭。本军照得普磨、阿永两世乞行承袭，缘未及朝廷给降真命，皆衔恨而死，此盖前时本军失于不再三力请之过。(令)[今]阿祥系阿永亲男，别无合承袭之人，九世相传，即非诈冒，兼每年春冬赴官中马，止请盐(采)[彩]，并不曾添帮俸给料钱。今来阿祥累代承受官资祥：原作「详」，据上文改。，系朝廷特与酬奖，即无异同。"」故有是命。
 蕃夷 宋会要辑稿 蕃夷五 黎峒黎峒：原无，据原书蕃夷五之四七重文补。 
      
黎峒黎峒：原无，据原书蕃夷五之四七重文补。
【宋会要】
      
黎峒，唐故琼管之地，在大海南，去雷州岸泛海一日。其地有黎母山，黎人居焉。旧说云旧说：原书蕃夷五之四七重文作「黎峒风俗」。：五岭之南，人杂夷獠杂：原作「亲」，据《文献通考》卷三三一改。，朱崖环海，豪富兼并，役属贫弱；妇人服缌绠，绩木皮为布，陶土为釜，器用瓠瓢；人饮石沫，又有酒椒，以安石榴花着瓮中，即成酒。俗呼山岭为「黎」，居其间者号曰黎人，弓刀未尝离手，弓以竹为弦。今儋、崖、万安皆与黎为境。其服属州县者为熟黎，其居山峒无征徭者为生黎，亦时出与郡人互市焉。 
真宗大中祥符二年十一月，琼崖等州同巡检王钊言：「黎母山蛮递相雠劫，准前条约，不敢擅领军马直入掩袭，即委首领捕捉到为恶(恋)[蛮]人，悉还剽夺赀货及偿命之物，饮血为誓，放还溪峒，悉已平静。」诏曰：「朕常诫边臣无得侵扰外夷，若自相杀伤，有本土之法，苟以国法绳之，则必致生事。羁縻之道，正在于此。」 

五年五月，万安州言：「黎峒夷人互相杀害，巡检使臣领兵深入掩捕，军士有被伤者。」帝曰：「朕累有宣谕，蛮夷相杀伤，止令和断，不得擅发兵甲，致其不灵。可令本路转运使察举以闻。」 
至和元年五月，广南西路经略司言：「昨送黎贼符护奴婢十人还峒中，而符获复以所留琼崖州巡检、三班借职慕容允则及军士五十六人来归崖：原作「岸」，据《文献通考》卷三三一改。，允则道病，已卒。」诏军士悉贷之。以上《国朝会要》。 
神宗元丰三年十二月日，琼管体量安抚朱初平言：「海北之民占请黎 
      
人田，黎人无所耕种，恐致生事，乞禁止。(令)[今]四州军兵备全少，若招诱生黎籍成保甲，与黎人相杂分耕，教习武艺，足以枝梧边寇。」从之。 
哲宗元佑三年正月十三日，广南西路东门峒黎贼伤害兵官，诏：「经略司俟朱崖军使崔诏到，面谕依近旨革旧弊，开示恩信，令生黎洒然知有所赴愬。能改过自新者，厚抚恤之；若奸狡反复，即密以厚赏募熟黎斩首以来，或诱出傍近，豫报官军擒捕，具施行方略以闻。」 
徽宗政和七年八月十六日，诏：「黎人久为琼管边患，今其入贡，颇有慕义之心，沿路券马、请给可令所部监司守臣加等给赐，所到州犒设，务令丰备。授衣月近，特赐钱五百贯，令置寒服，候到畿甸，先具数申尚书省，于榷货务支幞头、帽子、公服、腰带给赐。」 
八年六月二十九日，广南西路经略司言：「知琼州郭晔申："黎贼王居想等结集澄迈澄：原作「登」，据《宋史》卷九○《地理志》改。、临高两县界作过。"差将领李忠将带将兵渡海，与郭晔同共措置捉杀，攻击巢穴，斫获头级，贼人惧怕，请命投降，已行抚定，遣归着业，边面宁帖。立功人乞推恩。」特诏每获一级与转一官，兼重伤，更转一官。以上《续国朝会要》。 
光尧皇帝绍兴三十年十二月四日，广西运判邓酢上言：「琼州临高县黎人王文满劫掠作过。酢前任知琼州日，因定南知寨刘荐借文满银、马、香钱等不还，致结连西峒黎首王承闻等攻破定南寨，虏劫刘荐男等入峒。本州岛已将刘荐送狱根勘，追 
      
出银、马、香钱交还文满。后复犯省地，虏杀居民，遂遣官部土丁分头攻杀，文满走，窜伏深峒，烧荡巢穴，斫获贼级，生擒黎贼王用宾等，立赏收捕文满，及将文满田尽给军前有功之人均分耕种讫自「光尧皇帝」至「耕种讫」一段文字，又见于原书蕃夷五之四七，今并归于此。。乞将定南知寨刘荐重赐施行。」诏刘荐别降指挥施行外，广西经略、提刑、转运司多出文榜，抚存归业人户，量行赈济。以上《中兴会要》。 
寿皇圣帝干道二年十二月二十四日，广南西路经略、转运司言：「欲行下琼管及三军守倅军：原作「年」，据《文献通考》卷三三一改。，多方措置，婉顺说谕黎人，示以朝廷德意威命威：原作「归」，据《文献通考》卷三三一改。，使之自新，退复省地。如能说谕收复省地，黎人安帖，不引惹生事，量功效大小，立为赏典。如任内有侵犯省地，或失省民，亦重责罚。其先省民逃亡在黎峒之人，仰守臣措置，多出文榜，委曲招诱，令复乡业。自干道元年以前，应欠官私税租、债负，并与除放；复业已后，田租科料与依条减放五年。如无田可以归耕，许令指射官中空闲地从便耕垦，亦免五年税赋。省民既皆还业，黎人势自安帖，侵陷省民自然回复。」诏从之，其赏罚依全、邵州条制施行。初，言者建议：「黎獠与省民常为侵诱，恐积久为害。欲给空名黎人承节郎告四道，付琼管安抚司，应诸黎所素服能改过自新尽复田业省，诸司核实给付，令弹压诸峒。」诏以其言下本路。诸司以为非便，因别议来上，而有是命。 
六年四月八日，成忠郎、奏辟就权万安军事、同主管本路巡检孙滋，成忠 
      
郎、万安军兵马监(狎)[押]杨黻，各特减一年磨勘；借补承节郎王平、王利学，借补进武校尉符安节，借补进义副尉符安礼，借补进义校尉张禹能，各特补守阙进勇副尉；乡贡进士蔡震，借补进义副尉杨黻，各特与补进勇副尉。皆以抚谕招诱水口纲黎人贼王用休功也。 

