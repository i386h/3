<!-- { "loadSidebar": true } -->
三十年五月十七日，中书门下省言：「平江府系人使经由路分，事务繁重，见今通判止系一员，难以应办。」诏平江府更差通判一员。继而殿中侍御史汪澈言澈：原作「彻」，据《宋史》卷三八四《汪澈传》改。：「人使经由，自盱眙至临安府，何独平江为繁，若六郡援例，何辞拒之 乞赐寝罢。」从之。 
孝宗干道元年二月十四日，诏买马州军通判，令茶马司依旧法奏辟，从四川都大提举陈弥作乞依祖宗旧法之请也陈：原缺，据本书职官四三之一一○补。。 
四年七月二十日，诏均州复置通判。先是，京西南路安抚运司言：「本州岛通判昨缘省并，却置签判一员。今本州岛系极边控扼重地，乞行复置。」故有是命。 
八月十四日，诏均州通判堂除差，从吏部请也。 
六年六月二十 
      
六日，诏德庆府通判、教授并堂除。以本府旧系康州，太上皇帝登宝位。升为德庆军额，故有是命。 
七年二月十九日，诏隆州依旧置通判一员。隆州旧系陵州，管仁寿、井研、贵平、籍四县，元差通判一员。自熙宁年改为监日，将井研、贵平、籍县废为镇，将通判改差选人判官。今复还州额，改名隆州，未复还两县间，将判官改差京官签判。今井研、贵平、籍镇复还县额，本州岛仍有四县。今依旧差通判，改签判为职官，从吏部勘当也。 
九月二十一日，诏隆州通判堂除差人，职官依条格定差。从吏部请也。
 职官 宋会要辑稿 职官四七 通判 
      
通判
【宋会要】
      
淳熙元年十一月七日，诏宁国府通判以二员为额，改差明州通判毛幵、徐行简填阙，各通理前任月日，已差下人依旧承替。以中书门下省言，本郡通判旧有正任、添差各一员，今立新额，故降是命。 
二年六月九日，浙西提刑徐本中言：「诸路州军应差邻州通判审问公事，而正任通判实有事故者，许差以次官权通判前去，仍不得以监当、曹官、主簿充代。」从之。 
十一月二十三日，诏应赴半年前奏事别与差遣人，通判以下资序并添差通判，其初授讫朝辞人亦依资格与正阙通判差遣。 
三年正月三十日，前任武冈军签判陈公琦言：「本军昨因臣僚申请减罢通判，其职事并隶签判，合得酬赏乞赐施行。」诏依元置通判推赏指挥，其任满，抚遏蛮傜，各安生业，别无侵扰引惹生事，与减二年磨勘。 
六年四月九日，诏：「自今宗室戚里归正官等应合用恩例添差通判，每州共不得过一员，已差下人听依旧。签判以下及诸司参议官等准此。 
七年十二月二十八日，工部侍郎兼临安府王佐言：「本府通判(赏)[尝]差五员，今阙其三，职事不办，乞选才术疏通者添差一二员。」诏许添差一员。 
九年十一月十二日，诏：「自今通(州)[判]不得以季点为名，辄行下县。或因诸事差出，令量带人从，严加禁戢，无得因缘骚扰。仍令监司常切觉察，其或知而不问，亦坐失察之罪。」从侍御史张大经请也。 
十二月三日，右谏议大夫黄洽言：「添差经营厘务为今日之弊，倅则尤系利害。乞自今应不厘务者，并不许荐举作厘务。」从之。先是，三年十二月，曾诏常州添差通判赵光夫特令厘务。 
十年七月二十八日，诏辰、沅、靖州通判止许往来三州内干当，不许差出远处。从湖北提刑吴燠请也。 
十四年八月十六日，利州路提刑张演言：「乞将本路通判窠阙除藩通判合自吏部差注阙外，四州通判自制置司奏辟外，所有金、洋、兴、利、文、龙等州通判窠阙，依八路法送本路转运司拟差，庶几不致阙官废事。」诏除已差下人外，今后依元丰旧法，令本路转运司照应条格施行。 
十五年十二月二日，诏今后临安府添差通判止差一员。 
绍熙元年七月二十四日，吏部言，安丰军乞复置通判一员，其签判却行减罢。诏依，其阙令堂除。 
二年二月七日，诏今后补授京官人历三任(阙)[关]升知县者，如才力不能作县，虽是堂除，未可便与通判，且令更历一任，如签判、属官之类，任满方得陈乞小郡通判差遣。 
绍熙五年十一月七日，滁州奏：「两淮极边州军，并无添差通判(买)[员]阙，独本州岛因朝奉大夫朱輖用戚里恩例指射陈乞，因而差注不厘务，任满更不差人。任满之后，又乞再任，自后作员阙，因仍差注，已更四政。缘本 
      
州系极边僻远穷陋之处，赋入微薄，与真、和州事体不同。乞照应昨来创行添差任满更不差人指挥，消落上件员阙。」诏从之。今后江北州军并免差。 
庆元五年四月二十七日，诏今后差注通判，并不许指授有产业去处。以臣僚言：「临安府仁和县自庆元三年正月内推排物力造簿已定，有韩尚书户所敷和买，连岁送纳多是不足。盖其家韩杖者见任本府通判，轻视属县，敢为拖延。县 申杖，杖大怒，辄追县吏及里正囚系决罚，备剧惨毒。」杖放罚，故有是命。 
嘉泰三年五月二十三日，诏今后知县任满人，曾历总领所、安抚、制置、经略、转运、提刑、茶马、铸钱司干官，任满与理为通判一任。 
开禧二年八月八日，中书门下省言：「已降指挥，将诸司干官理为通判一任，以重其选。可就吏部量取二十阙，与作堂除进拟，照得试中教官人未曾该载。」诏将试中教官、有资考人，许令比附前名人陈乞。 
十二月二十五日，诏崇庆府、(童)[潼]川府、遂宁府通判，今后令堂除使阙。 
嘉定六年三月二十八日，诏惠州添置通判一员，所有签判窠阙省罢。其见任人听令终满，已差下次令赴部别行注授合入差遣。以广东诸司奏请，故有是命。详见幕职官门。
十二年六月十九日，臣僚言：「班行不清，固由庸才之充塞，亦以更迭之制不严，展转凝滞。乞明诏大臣，申更迭之制。凡未经作邑之人，非三丞、二着、权郎，且与通判差遣，庶令习熟民事，转而为州，不致临政乖疏，轻重无措，抑亦为官择人，可均内外之任。」从之。 
十三年六月十五日，诏奉议郎、知赣州赣县桂如渊特差签判崇信军节度判官厅公事，二年满日罢，任满理为通判月日，将来更不作阙。 
十四年七月十日，权兵部侍郎陈广寿言：「国初惩五代藩镇之弊，始置诸州通判，诏公事并须通判签议连书，方许行下。盖以武臣为之，必赖倅贰协赞，庶不致阙失。今边方郡守往往欲事权出于一己，虑其相侵，率不谋于同列，自为剖判，曲直失当，不合事情。而郡佐复多远嫌疑，柔怯巽避，知享平分之乐而不能为(阙)[关]决之助。边方俶扰之余，困于科调，而乃使不更民事之人专擅其上，未免有以狼牧羊之患。乞行下凡沿边郡守系武臣去处，应干狱讼、财赋，须管倅贰同心并力，公共(事)[施]行。苟能夤恭协济，课最上闻，则守、倅均赏。其或贪虐肆行， 枉无告，则守、倅同罚。庶仰合祖宗用人之意，而使边氓拜抚摩之惠。」户、刑部看详：「照得州郡刑狱、词讼虽专决于郡守，其间盖藉通判公心协济，乞依今来奏请。」从之。 
十五年八月二十五日，臣僚言：「伏见近者谏臣欲于二广诸郡置倅，陛下即俞其请，是亦所以惠海隅之民也。臣窃照广郡多是武臣为守，若设倅贰，为益非浅。傥曰郡之小者难于供给，如英德府、贺 
      
州等郡旧尝有倅者，何嫌于复置 况是谏臣请废本州岛签判谏：原作「课」，据前文改。，并更省并一二冗职之俸以予倅，则诚为可行。若得添置数郡倅，如遇阙守之郡，亦可差权，庶知顾恤。又(卢)[虑]已改官人不愿就僻地倅，仍许经略司专行选辟。」从之。 
十六年五月九日，都省言：「照得已降指挥，绍兴府修奉攒宫，专委两通判每月一次躬亲点视葺治。窃缘通判各有本职，恐事任不专，合行添差通判一员，专以处职事官，更不分管两厅职事，止通行签押本府文书，专一主官攒宫修奉。其请给、人从，合依旧来添差通判体例支破，仍旧用路钤厅作廨宇。庶几职专事举，不为具文。」诏绍兴府特置添差通判一员，仍厘务，专一主管昭慈、永佑、永思、永阜、永崇陵攒宫修奉。
 职官 宋会要辑稿 职官四七 司理院 
      
司理院
【宋会要】
      
端拱元年十二月，诏诸州州司理院并属县狱簿并用州印，长吏(曰)[日]省，属县旬申州。 
仁宗天圣五年十二月，开封府言：「先准编敕，应司理院禁勘公事合销纸笔、油灯，罪人合破荐席、柴炭，委长吏量公事、刑狱大小，以本处估卖赃罚衣物等价钱支买供用。如不足，于系省头子钱内支给。左右军巡院每日赃罚钱内各支三贯文，收买灯油纸笔供用；不足，欲于系省头子钱内逐院每日各支十贯文。」从之。 
神宗元丰元年四月十一日，丹州言：「本州岛僻小，管宜川一县，每有公事，止于司理院当直司勘鞫，乞并州院入司理院。」从之。 
干道七年二月四日，臣僚言：「临安府所管左右司理院、府院三狱，除每院推级四名推行重禄外，其余杖直、狱子等自旧皆无请给，往往循习乞觅，无所顾籍。乞令三狱每处止许置杖直、狱子一十二名，比附大理寺则例，每月支钱十贯、米六，并推行重禄。仍不许诸处官司差拨。如敢仍前乞取，并计赃断罪。」从之。
 职官 宋会要辑稿 职官四八 上佐官 
     
宋会要辑稿 职官四八

上佐官
【宋会要】
宋以诸州府长史、司马、别驾为上佐官。 
太祖开宝四年六月，诏广南伪命官送学士院试书判，取稍优者授上佐、令录簿尉。 
八年四月，教坊使卫得仁乞补外官，中书拟上州司马。太祖曰：「此辈止宜于乐部中迁转，上佐官不可轻授。」乃补太常寺太乐局令。 
太宗至道元年七月，以峡路渠州教练使范仁辩等十二人并为诸州上佐。蜀盗之起，范仁辩等尝出私廪以助县官，又紏合义族以全城邑，转运使以闻，故有是命。 
真宗景德元年三月，诏三班使臣年七十五以上者，借职授支郡上佐，奉职、殿直授节镇(佐上)[上佐]，不愿者放归乡里。 
仁宗天圣二年六月八日，诏：「诸州摄助教乐和等三十三人元是年老经学举人，先朝闵其衰老无成，特与此名，俾沾赋禄。今其有请，可并除参军。」 
九年六月，上封者言：「近日上佐官多擅离本处，赴阙进状，妄有披诉及侥望恩泽。」诏自今副使、上佐官、文学、参军等不得擅离本处，委所在官吏觉察，犯者寘其罪。仍令登闻鼓院不得收接所进文状。 
