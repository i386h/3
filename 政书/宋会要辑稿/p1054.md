<!-- { "loadSidebar": true } -->
三十一年正月十四日，尚书右司郎中、兼权中书门下省检正诸房公事吕广问言：「昨任两浙运副日，被旨措置改正湖州丁绢不均等事。今照得朝廷未行钞盐以前，岁计丁口，官散蚕盐，丁给盐一斗，纳钱一百六十六文，谓之丁盐钱。自行钞盐之后，官不给盐，依旧钱每丁增至三百六十文，谓之身丁钱。至大蹑中，湖州申明，今三丁折绢一疋。当时绢贱，未有陪费陪：原作「倍」，据本书食货六六之五改。。其后绢价增长，陪费渐多。宣和中，唯武康知县姓朱人将本县保甲依法编排，见得丁数增添，遂申朝廷，将所增丁口均入绢数，趱成四丁纳绢一疋。其余五县后来丁口虽增，不曾均趱，至今三丁犹当一绢。盖缘逐县例将宽剩人丁不行注籍，暗收丁钱，以资他用。籍既不明，无以谷考，所增钱数不尽归官，凡公吏、保正长皆得侵隐；而又丁籍岁终既不开收年额，所催止凭旧籍，遂致老病死亡，更不除减。民间既苦绢价陪费陪：原作「倍」，据本书食货六六之六改。，而又虚抱合消之数，由是民力日困。本司相度，若令逐县差人巡门根刷，徒有搔扰，遂措置申明，印给甲状，从本州岛每县差官一员，责付逐乡保长俵散。每三十户结为一甲，自书本户的寔丁口，结罪递相委保。所有以前隐落，更不坐罪。唯今来状内隐落不寔，许人陈告，断罪追赏。其甲状付所委官拘类，取见逐县增添丁口，趱入旧额，依仿武康体例，增丁减绢，以宽民力。除行下 
      
本州岛县并散给印暝乡村晓谕，及于所给印暝申状前朱印声说，今来正缘人户送纳身丁钱绢太重，措置括责，要见所增丁数趱入旧额，均减丁绢，即非要添丁额以增绢数，使人户通知，不致疑惑。今诸县推排稍已就绪，且举长兴一县论之：元管丁五万一千有零，今排出八万三千，比旧约增十分之四。旧额理绢一万七千，每丁纳绢一丈三尺，合折钱二贯三百有零。今据排出人丁均减外，每丁止纳绢八尺有零，合折钱一贯四百，委是民力稍宽。访闻昨来作弊欺隐丁口之人，今既改正，奸计不行，却乃扇摇人户，称是官司排出丁口，比旧增溢原书天头注云：「溢一作益」。按本书食货六六之七作「益」。，谓要增添上供岁额，非是欲于逐一名下递相均减。仍闻逐县事体不同，亦有排出人丁所增数目不多去处，妄说官司欲以增数最多县分与诸县衮同，通一州绢额均摊。以此民间不免疑惑。兼虑有侥望希求之人，不知朝廷措置本意恤民，却将增出人丁陈献利便，妄乞别项拘摧，以为额外羡余之数。如此，则一州民力愈困，必致逃移。照得湖州申到岁额：身丁紬绢八万一十六匹二丈七尺三寸四分，递年别无增减。欲望明降指挥：上件身丁紬绢止依旧额催理。所有今来排出丁口，逐县各将元额均敷，不得辄增旧额。先次行下户部、运司、湖州照会约束，仍有妄献利便扰民之人，亦乞重作施行。」 
三十二年四月十八日，安丰军言：「近缘金贼侵 
      
犯，未成伦序原书天头注云：「序一作绪」。按本书食货六六之七作「绪」，当是。，僧道免丁钱难以办集。」诏权与展免一年。 
五月二十一日，权发遣湖州陈之茂言：「两浙丁钱，自皇佑中许人户将土产紬绢依时价折纳，谓之丁绢，乌程诸县，每四丁纳绢一疋，长兴县每五丁纳绢一疋。今之措置，盖有二说，一欲将岁额为定数，却以续增之丁均入岁额，不必拘以四丁、五丁为一绢。如此，则丁口既增，丁钱亦减，朝廷不失常额，民亦易于输纳。一欲将绢钱每疋作五贯纽计折纳。向若只纳本色只：原作「折」，据本书食货六六之七改。，缘百姓僻居郊野，艰于凑成端疋，付之揽户，多取价直。是纳丁之家虽使纳本色纳：原无，据本书食货六六之八补。，其寔与折钱无异。况畸零合钞，少者四户，多者八户，或一二十户，无缘人人得钞，乡司作弊，重迭追呼。」于是户部言：「今欲下两浙转运司行下本州岛，将人户所纳丁绢如愿本色者，即依已降指挥，与别户合钞，凑成端疋送纳，各给凭由。若愿纳钱，即听从便。其所乞折纳绢价，如别无亏损官私，即依所乞施行。今后增减丁数，即不得损益元额」。从之。 
孝宗隆兴二年四月二十六日，知常州宜兴县姜诏言：「本县无税产人户，每丁纳丁身盐钱二百文足。第四第五等人户有墓地者，谓之墓户，经界之时，均纽正税外，又令带纳丁盐绢，作折帛钱输纳。本州岛管下晋陵、武进、无锡三县，皆于众户田产上均纳。独是本县纽在下户带丁收纳，致人户不得已将父祖坟墓遗弃逃亡，或典 
      
卖与人，在上耕种，使枯骨暴露，情寔可悯。欲乞依三县一例均纳。」从之。 
干道元年二月二十二日，诏：「朕以泪雨不止，有伤蚕麦，自二十五日避正殿、减常 。其浙东西路灾伤人户合纳干道元年身丁钱绢，临安府、绍兴府、湖、常州并与全免一年；温、台、明、处州、镇江府并各减放一半，将减下之数，于内库纽支银绢，拨还户部。」 
三月十六日，三省言：「切虑州县奉行不虔，依旧催理，有失宽恤之意。」诏令逐州府遵依已降指挥。如有违戾，许人户越诉，当职官吏重寘典宪。 
四月四日，诏：「僧道年六十以上并笃废残疾之人，并比附民丁放纳丁钱，自干道元年为始。仍令州县出暝晓谕。」 
二年四月七日，臣僚言：「民户岁各有丁身钱，州县按籍举催，虽一夫不可幸免。至逃亡死绝，自当开落。去岁二浙水涝，疾疫相仍，咤而死亡，其数颇多。圣恩宽恤，已免当年丁钱。窃闻今岁州县起催，乃以虚名追寔钱，或老耄幼弱为之代输，或耆保邻里为之偿纳。百姓饥饿之余，自纳身丁，已似不堪，而况更为他人输纳。矧所得甚微，而为细民之害不轻。欲乞行下诸州覆寔开落，仍令监司按察。」从之。 
五月九日，臣僚言：「两浙路去年百姓以疾疫死亡、以饥饿流移者至多，州县丁籍，自应亏减。窃闻州县按籍而催，尚仍故目。官吏急于逃责，将年未及之人籍为成丁，或密计所亏之额，多取之于见存之人；或抑令保、正长 
      
合力偿备。欲望特降指挥，下两浙州县，核寔流移死亡丁数原书天头注云：「核一作覆」。按本书食货六六之九作「覆」。，保明申上，权行倚阁。候将来流移归业，中小成丁，仍令渐次增补。不过数年，自当复旧。」从之。 
六年正月十四日，户部尚书曾怀等言：「自放行度牒，给卖过一十二万余道，已剃度披戴僧道数目不少。今谷考得州县递年所纳免丁钱，比未放行度牒以前年分，止增三五万贯，显是州县作弊，公然侵隐。或作僧道云游为名不纳，或当来妄供申年甲入老，规避免纳之数，是致暗失豹计。望行下诸路提刑司，委官检察括责，从寔拘收，尽数入总制帐，每季起发，毋令依前作弊欺隐。仍开具括责到钱数类聚一路总数，保明供申户部驱磨。」从之。 
三月二十四日，严州言：「乞先将本州岛第五等户无产之人丁盐绢数蠲减。」户部契勘：「严州民户从来输纳丁盐绢，系积旧年例合纳之数，难以遽行减免。缘本州岛昨来知州柳楹任内发到余剩钱六万三千贯原书天头注云：「柳一作刘」。按本书食货六六之一○作「刘」。，已起赴左藏南库送纳了当。今欲下严州，将第五等无产税人户四万一百九十六丁合纳丁盐绢，与放免一年，计减放绢一万二千八百六十二疋二丈八尺八寸。每疋作六贯文省，纽计价钱七万七千一百七十三贯七百二十八文原书天头注云：「『一』一作『二』」。按本书食货六六之一○作「二」。。令左藏南库却将严州起发到前项余剩钱六万三千贯拨还左藏西库，其余不足钱一万四千一百七十二贯七百二十八文，本部自行管认。」从之。 
同日，新差权 
      
知惠州葛延年上殿奏事奏：原作「事」，据本书食货六六之一○改。，乞放广南身丁米原书天头注云：「南一作东」。按本书食货六六之一○作「东」。。上曰：「分明是科敷。」延年奏：「此米其来已么米：原作「来」，据本书食货六六之一○改。，止缘县官欲以丁口增衍为课最，故逃亡者不为开落，勒令催科甲头代纳，人甚苦之。」上曰：「合与他豁除。」 
闰五月二十四日，诏：「江东路被水去处比余路最多，可令江东转运司将建康府、太平州寔被水县分第四、第五等人户今年身丁钱并与放免一年，不得巧作名色依旧科取。如有违戾，令监司觉察按劾，重作施行。许人户越诉。」 
十一月十八日，浙东提举常平苏峤言：「乞将温州旱伤第四等以下合纳身丁原书「四」下衍「第」字，据本书食货六六之一一删。，将与蠲放一年，为钱一万六千余贯六：原脱，据本书食货六六之一一删。。」从之。 
七年二月八日，诏：「温州人户合纳身丁绢，随夏料送纳，已承干道六年十一月十八日指挥：将第四、第五等人户与放免一年外，窃虑所降指挥之前，已有人户送纳在官，仰并特与理作干道七年合纳之数。」 
十二月三十日，户部契勘：「浙东温州、浙西湖州今岁荒歉最甚，温州已降指挥，将旱伤去处第四、第五等人户今年身丁钱，并与放免一年，其湖州亦当一体施行。乞将湖州五等以下细民今年丁税或尚有欠负，特与蠲免，不得依前巧作名色追理。」从之。 
七年二月十四日，册皇太子赦：「应民间有曾祖父母存而身已成丁者，其丁钱身役并免一年。访闻二广民户输纳丁钱去处，近来官司纔年十二三，便行科纳，谓之挂丁钱，多致逃亡。仰本路监司 
      
常切严行觉察约束。」 
九年十一月九日，南郊赦：「广南东、西两路民间有曾祖父母存而身未成丁之人，访闻州县便行科纳，谓之挂丁钱，遂致丁户逃亡。已令监司约束所隶州县，尚虑不遵成宪，甚失朝廷爱民之意。仰逐路帅臣更功觉察，或有违戾，互行按治以闻，当议重作施行。」 
七月十五日，直宝文阁、知建宁府赵彦端言：「生子娉而杀之者，法禁非不严备，间有违者。盖民贫累众，无力赡给，年方至丁，复有输纳身丁之患。臣自到任，首行晓谕，贫乏之家生子，许经府验寔，支钱米给济。尚虑细民贫困，未能不至犯法。乞将本府七县人户身丁钱，自今后并与蠲免。」从之。 
