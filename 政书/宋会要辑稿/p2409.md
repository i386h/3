<!-- { "loadSidebar": true } -->
十七日，漳州通判方灼罢见任，新邵武军通判唐棐罢新任，漳州知录许彦棻镌黜。以臣僚论列：「灼出倅漳浦，徇私忘公，本州岛知录许彦棻脱误宗女之亲，曲为盖庇，竟成抑塞；棐待次于寓居吴门，党庇小人，拦占他人墓道；彦棻隐下休妻一节，诡脱宗亲。」 
二十一日，权发遣宾州王邦宁降一官，放罢。以到官未久，所为狂悖，殊骇物听，取随直兵级钱以供私用，为臣僚论列。
七月七日，添差嘉兴府通判谢直与祠禄，理作自陈；新福建 
      
提举茶司干官叶嗣立罢新任；海州教授黄更放罢。以臣僚论列：「直宴饮无节，狎嫟官妓；嗣立昔为帅幕，固已无状，庾台赞画，岂容滥吹；更娶海盐蔡家寡妇常氏，席卷其家财，陵轹其妻子。」 
二十五日，张声道知饶州指挥寝罢。以其前知岳州谬戾殊甚，无以服人，为湖北运判李鼎论列。 
二十六日，知温州王梦龙与宫观，理作自陈。以臣僚论列：「梦龙领郡再岁，殊乏良称， 政日传，公论籍籍。」 
八月十日，权知涪州胡酉仲、新差知南平军杜简各降一官，前南平军教授勾子甲降一资，内杜简罢新任简：原作「闻」，据前述改。下同。，勾子甲放罢。先是，四川制置使崔与之言酉仲贪酷不法，乞将罢黜，诏从之。既而本路提刑(廉)[兼]提举虞刚简论列酉仲、简、子甲三人皆以任根括之事，刷钱入己，故有是命。 
九月二日，新知汉阳军王捄、新知桂阳军曹儤罢新任。以臣僚言：「汉阳、桂阳皆系风寒之地，捄轻儇不靖，儤凶暴为虐，恐致误事。」
十月五日，知兴化军陈与行罢黜，新通判吉州史复祖罢新任。以臣僚论列：「与行昨倅婺女，暂摄郡事，巧为名色，席卷公帑；复祖宰邑上元，交通关节，及倅豫章，狼籍尤甚。」 
九日，新通判抚州施、新通判温州曾黯并罢新任。以臣僚论列：「曩倅邵阳、长沙，了无廉称；黯试邑淮甸，纰政滋彰。」 
十一月五日，降授中大夫李珏复元官、与宫观指挥寝罢。先是，台臣凡再上章，珏服阕日仅从镌褫，至是 
      
复元官，与宫观。臣僚论其败军、误国大罪有三，去秋方降镌褫之命，甫及一年，便与叙复，几于罚不伤其毫毛，故有是命。 
十七日，前知泉州宗均特降一官，前兼权知南剑州赵崇亢、知南剑州陈宓各特展二年磨勘。以诸路提刑司比较各路州军嘉定十四年分行使会价，数内福建路泉州、南剑州折阅最甚，故有是命。 
十二月三日，知建昌军孙格与宫观，理作自陈。以臣僚言：「格年事既高，贪刻亡艺，民被其毒，怨咨满路。」 
九日，新知邵州高之问、新知全州曾玹并与宫观，理作自陈。以之问猥鄙无庸，见于颜面，玹凡所居官，略无善状，为臣僚论列故也。 
十八日，知建昌军孙格罢宫观，新知峡州郑缉与宫观，理作自陈。以言者论格志在贪求，略无畏愧；缉嗜货营私，敢于残黩。先是臣僚论格，与宫观，理作自陈，故有是命。 
十六年正月二十二日，通判福州郑伯衍、前通判澧州汤显祖并与宫观，理作自陈。以臣僚言：「伯衍性资跌宕，举措乖疏；显祖天性昏庸，所为乖僻。」 
二月二十七日，知崇庆府黄瑾与祠禄，知汉州绵竹县宇文景迁、隆州籍县令杨汉卿并放罢。以成都提刑张方言：「(仅)[瑾]禽鸟为娱，荒怠郡政；景迁性质儇躁，习尚骄浮；汉卿到官逾年，蔑无善状。」 
五月四日，知岳州虞旗孙与川蜀州郡差遣，知道州曾棠与宫观。以臣僚言：旗孙累典名郡，俱无善状；棠已玷台评，桀傲尤甚。 
六日 
      
七日，福建提刑冯多福与宫观，理作自陈。以臣僚言多福身为监司，不知奉法循理。 
八日，广东运判张从之、广东提刑陈畴并罢黜。以臣僚言：「从之浅污嗜利，矜妄非材；畴猥鄙殉贱，庸懦不立。」 
七月五日，知黎州虞方简、知汉源县韩圭各特降两官，放罢。以方简到任之初，政事更张，以激禁卒之变，韩圭阴加纵臾，从成都诸司之请也。 
同日，广东提举周缜罢黜。以臣僚言缜懦不任事，且讷于言。 
七日，权琼州通判颜戣降三官，机宜李搢降三资，并放罢。以二人倾陷长官，几至召衅，从广西经略胡槻之请也。 
八月三日，新知(彬)[郴]州王驎、新知永州郭继道并与祠禄，理作自陈。以臣僚言：「驎历任虽多，资考则浅；继道年龄寖高，精神已耗。」 
五日，前通判泉州潘灏伯未许赴吏部参选，仍不得干堂侥求差遣；前通判建昌军、新差知梅州赵汝诫罢新任。以臣僚论列：「灏伯鄙恶之俗溢于面目，贪酷之性，恣行不悛；汝诫在乡素无行检，居官贪暴尤甚。」 
七日，新重庆府通判赵善锜、新邛州通判贾子諟、新知镇江府金坛县曾彝并罢新任。以三人居乡不法，无所忌惮，为臣僚论列。 
十二日，知太平州王元春罢黜。以江东安抚余嵘言：「元春言无顾忌，行素险薄，家政不理，丑秽彰闻。」 
十九日，新知汉州何友谅与祠禄。以四川制置崔与之言：「黎州禁军之变，已将知郡虞方简按劾去讫。寻行体访，缘前 
      
知黎州何友谅垂满之际，给帖补排军五六十人，失之太滥；方简到官，悉拘收文帖，又失之太遽。此曹包羞怀忿，变所由生。」故有是命。 
二十四日，知武冈军司马遵放罢，令湖南安抚司差官时暂兼权。先是，湖南安抚司言武冈军兵士蒋宗等出城劫掠事，既而安抚真德秀论列遵回籴军粮亏损时直，遂致此曹觖望，故有是命。 
九月十一日，步司中军统制、权池州副都统张亨罢黜。以蕲黄之扰，亨提师救援，不善布置，以至奔溃，为臣僚论列。 
十月三日，新知永州留硕、新知临江军任一鹗并与祠禄，理作自陈。以臣僚言：「硕袭贵养骄，懵无学术；一鹗愎志险心，敢于妄作。」
二十三日，道州通判谢 伯降一官。以其监县吏陪纳赦放经总制钱及民户租欠，为湖南运判陈德豫论列。 
十一月二十三日，知英德府曹滋放罢。以广东提刑何坦言：「滋不知戒得，肆意贪残，专恃酷刑，钳制众口。」 
十七年正月五日，京东河北节制司干办公事丁大忠、知楚州山阳县兼京东河北节制司干办公事周大猷并放罢，内丁大忠降一官。以大忠自入制幕，惟务丰殖，侵用官钱；大猷身居邑宰，不安分守，干求帅司入幕兼佥，为臣僚论列。 
十八日，朝散大夫赵赞夫与祠禄，理作自陈；安边所准备差遣、兼措置天赐盐场徐冲罢黜。以臣僚言：「赞夫留连都城，经营差遣；冲借过朝廷盐本钱，以资妄用。」 
二十一 
      
日，新知英德府陈士廉与宫观，理作自陈。以中书门下省言其昨守贵州，惟务贪酷，不与撰述词头故也。 
二十四日，平海军节度判官、兼南外宗正簿陈亿放罢。以百姓论诉宗子送佥厅者，亿必委曲出脱百姓，困辱宗子，拟笔之词，文理纰缪，为知南外宗正事善軿论列。 
三月二日，通判潭州方强、通判蕲州刘容木并罢黜，新通判温州潘景夔、新通判筠州卢景裴并罢新任。以臣僚言：「强沉湎于酒，全不事事；容木妄自尊大，专务黩货；景夔武断乡曲，占据寺观；景裴试邑东筦，受赂妄作。」 
四月八日，江西运判赵彦纾与宫观，理作自陈；通判衢州袁聘儒罢黜。以臣僚论列：「彦纾司庾闽峤，全不事事，今兹将漕，昏缪如故；聘儒乘醉行刑，胡乱书判。」 
九日，湖北运管胡杙放罢，鄂州司法陈有声降一资。以吏部举觉：「杙陈乞宝赏，越次超转，冒法罔上；有声徇情废法，更不取索杙真本告命点对，遽与保明。」
 职官 宋会要辑稿 职官七五 黜降官内外任 
      
黜降官内外任
庆元元年九月四日，朝散大夫、通判临安府郑魏良，朝散郎、添差通判临安府王补之，朝请郎、通判绍兴府徐畴各特降一官。以牒试各及二十余人。 
二十一日，知重庆府项安世放罢安世：原倒，据《宋史》卷三九七《项安世传》乙。，秘书省正字刘孟容与添差差遣。以臣僚言：「安世专事唇吻，一意阿附；孟容以尝游故相之门，径自冗散而除正字。」 
三年六月二十三日，朝请大夫、提举江州太平兴国宫郑湜罢祠；从义郎、(盐)[监]骐骥 
      
院张熙特追两官，送辰州居住。以臣僚言：「湜昨来条奏三札，力诋太上，传写夸示；熙以《上皇帝书》录成副本，遍谒从官，自夸敢言。」 
五年八月七日，工部尚书兼给事中谢源明放罢，新湖北提举吕行己罢新命，太学正陈晦放罢，与合入差遣。以臣僚言：「源明居八位之崇，妄求序迁，倾险暴戾，学问空疏；晦回邪颇僻，凡源明之不靖，晦实纵臾之；行己之奸贪，载在白简，与源明为姻家，一力推挽，任私意以紊朝纲，莫此为甚。」 
六年四月九日，朝请大夫、主管建宁府武夷山冲佑观刘坦之，朝散大夫、干办行在诸司粮料院赵彦卫并放罢。以监察御史林采言：「昔台州之民，洪水蹂践，死于非命，坦之为守，彦卫为倅，坐视不恤。今或祠禄，或六院，公论未当。」 
嘉泰三年正月二十一日，尚书刑部员外郎奚士逊、知邵武军黄立言各降一官。以士逊前知温州，不按治知平阳县祝钥，立言不按治知邵武县朱元龟，各为狱事故也。 
十一月二十八日，新知信州高似孙与祠禄，新差监都进奏院陈宋兴与在部合入差遣。以臣僚言：「似孙倅徽陵轹，守丧寓居，干挠郡政；宗兴凭借声援，肆行贪黩。」 
四年十一月十三日，军器监丞程准与祠禄，知澧州游少游放罢。以臣僚言准天资狂易，少游行素狂怪。 
开禧元年七月二日，新知隆兴府辛弃疾，太府卿、兼权兵部侍郎、兼国用司参议官陈景思，并与宫观，理作自 
      
陈。以臣僚言：「弃疾好色贪财，淫刑聚(剑)[敛]；景思荐进驵吏，鍜炼平民。」 
三年十二月八日，直秘阁、知镇江府钱廷玉降两官镇：原作「钱」，据后条所述改。，新知赣州黄瀚降一官，并放罢；监都进奏院黄棨放罢。以监察御史章燮言：「廷玉初以用兵之议纵臾侂胄，瀚密与田澹结为死党，朝趋侂胄之室，暮造自强之门，棨乃瀚之子。」故有是命。 
嘉定元年正月九日，大理卿奚士逊降两官；江西运副陈景思、福建提刑张嗣古并放罢；新福建提刑曾臬罢新任；直秘阁、知镇江府钱廷玉落职，更追三官，勒停，送宜州羁管。以右谏议大夫叶时言：「士逊洊更麾节，俱无廉称；景思、嗣古本无才望，超迁骤进；臬凶暴贪残，赃污着闻；廷玉迎合侂胄，纵臾兵事。」 
