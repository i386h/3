<!-- { "loadSidebar": true } -->
六月十九日，权发遣提举利州路学事黄巘善奏：「仰惟陛下推崇先志，凡非先圣贤之书若元佑学术政事害于教者悉毋习，士宜强学待问，以承休德。而比年以来，于时文中采摭陈言，区别事类，编次成集，便于剽窃，谓之《决科机要》，偷惰之士往往记诵以欺有司。读之则似是，究之则不根于经术本源之学，为害不细。臣愚欲望圣断特行禁毁，庶使人知自励，以实学待选。」诏立赏钱一百贯告捉，仍拘板毁弃。仰开封府限半月，外州县限一月。 
二十七日，开封府奏：「太学生张伯奋状，奏乞立法禁止《太平纯正典丽集》。其间甚有诈伪，可速行禁止，仍追取印板缴纳。」诏已卖在诸处者许限一月缴纳，所在官司缴申尚书省。如违，杖一百。赏钱五十贯，许人告。 
七月五日，御笔：「取会到入 
      
内内侍省所辖苑东门药库，见置库在皇城内东北隅拱宸门东，所藏鸩鸟、蛇头、萌蔓藤、钩吻草、毒汗之类，名品尚多，皆属川广所贡。典掌官等三十余人，契勘元无支遣，显属虚设。盖自五季乱离，纪纲颓靡，多用此以剿不臣者，沿袭至于本朝。自艺祖以来，好生之德洽于人心，自干宪纲，莫不明寘五刑，诛殛市朝，何尝用此 自今可悉罢贡额，并行停贡，仍废库，放散官吏，比附安排。应毒药并盛贮器皿，并交付军器所，仰于新城门外旷阔迥野焚弃，灰烬于官地坎瘗，分明立堠标识，无使人畜近犯。疾速措置施行。」 
十二日，诏诸路提刑司常行觉察夜聚晓散徒众及督责，仍每年具部内委无夜聚晓散徒众申尚书省。 
十三日，诏中外不许越职侵官，援例申请，以害成法。 
八月十三日，权发遣广南东路转运判官公事李尧文奏：「窃见诸州外县多以公事付厢收系，动成底滞。县之有厢，止于地分厢界，非有舍狱之设也，类以邸店逐月轮受。厢吏恣行乞取，其毒有甚于囹圄，愿行禁止。应诸县不得以公事付厢收系，委监司常切觉察，庶几人均恤隐之泽，可以仰副陛下子育庶民之意。」从之。 
三十日，诏：「河北州县传习妖教甚多，虽加之重辟，终不悛革。闻别有经文，互相传习鼓惑致此，虽非天文、图谶之书，亦宜立法禁戢。仰所收之家经州县投纳，守令类聚缴申尚书省。或有印板石刻，并行追 
      
取，当官弃毁。应有似此不根经文，非藏经所载，准此。」 
九月八日，臣僚言：「访闻惠州海丰县长桥亭壁上张挂白绢水墨画龙图子一面，四畔用紫绢缘。兼本路民庶之家多有上件龙图子，并是久未来置造，其愚民不晓，因循习以成风。盖是自来官司失于奏请，全失奉君之礼，无所禁约。」诏仰监司体究因依，如别无他弊，特免根究缴申尚书省，仍速行禁止。民庶之家，仰限一月，经州县首纳免罪。逐州县类聚纳尚书省，逐旋进纳。 
十一月二十五日，臣僚言：「窃见民间尚有师巫作为淫祀，假托神语，鼓惑愚众，二广之民信向尤甚，恐非一道德、同风俗之意也。臣愚欲乞申严法禁以止绝之。若师巫假托神语，欺愚惑众，徒二年。许人告，赏钱一百贯文。」 
五年四月二十三日，臣僚言：「江南盗贼间作，盖起于乡闾，愚民无知，习学枪梃弓刀，艺之精者从而教之，一旦纠率，惟听指呼，习以成风。乞诏有司，责邻保禁止，示之厚赏，敢为首者加以重刑，庶免搔扰。」从之。 
八月十一日，刑部、大理寺奏：「修立到条法：诸臣僚枢密院都承旨、左右司郎官、一省录事都事、枢密院逐房副承旨，差守阙当官，法司及贴司同。大理寺、开封府、国子监、太学、辟廱官，赤县若左右厢县勾当公事。不许出谒及接见宾客。翰林学士承旨、翰林学士、给事中、中书舍人、起居郎、起居舍人、太子侍读侍讲、尚书刑部、殿中省官，司农寺长 
      
贰丞，并禁出谒，假日即见客。尚书省官、六曹、秘书省及寺监、御史台检法主簿，遇假日听出谒，仍许见客。」从之。 
十一月四日，臣僚言：「诸色人燃顶、炼臂、刺血、断指，已降指挥，并行禁止，日来未见止绝，乞行立法。」诏：「毁伤支体，有害风教。况夷人之法，中华岂可效之 累有处分，终未能革，可 行下，违者以大不恭论。添赏钱三千贯文。监司、守臣知而不举觉，与同罪。京师委开封府严行禁止。」 
六年正月二十三日，诏：「近来京师奸猾狂妄之辈，辄以箕笔聚众立堂，号曰天尊、大仙之名，书字无取，语言不经，窃虑浸成邪慝。可令八厢使臣逐地方告示，毁彻焚烧。限三日外立赏钱三千贯收捉，犯人断徒二年，刺配千里，官员勒停，千里编管。若因别事彰露，本地分使臣与犯人同罪。每月二次检察告示，取使臣知委，缴连闻奏。京城内外准此。」其后闰正月二十七日，臣僚又言，乞遍下诸路约束，诏依前降指挥行下。 
闰正月八日，尚书省言：「访闻士庶之家以闰月为嫌，至于几筵之类，收藏不复祭飨，失礼为甚。自今许人告，以徒二年坐之。」从之。在京令开封府止绝。 
五月十五日，提举宝箓宫兼详定一司敕令王诏奏：「内外官司应今后行遣文字，并用真楷，不得草书。至于州县请纳钞旁，亦依此例。乞令尚书省立法。」诏诸官文书辄草书者杖八十。 
二十一日，诏：「访闻成都府大慈寺门楼斜廊安设鸱尾， 
      
沿袭五季专恣之弊，僭侈无度。其(师)[帅]府、监司七夕率皆登临宴饮，无复忌惮，吏民聚观，不可以训。今后七夕排当登寺门事可罢，如更有以此亏违典礼者，仰帅臣禁止施行。」 
六月十一日，诏：「访闻诸路民间多是销毁铜钱，打造器皿，毁坏钱宝，为害不细。仰尚书省申明条法，重立赏，严行禁止。」检会政和赏格，告获 销、磨错、翦凿钱取铜以求利及买之者，杖罪钱一十贯；徒一年钱二十贯，每等加一十贯；流二千里钱七十贯，每等加一十贯。诏于赏格内杖罪添作五十贯，徒一年七十贯，流二千里一百贯，余并申明行下。 
七月三十日，诏：「访闻相州林(摅)[虑]县、邢州龙冈县天平、陵霄二山高崖之上有舍身台，每岁春月，村民烧香，闻有僧行诱惑，使人舍身者，导以法事，欲悔不能。僧行利其赀财衣物，愚民无罪而就死地，不有禁止，何以爱民!仰本州岛县当职官常切觉察，犯者以故杀论，仍令主僧偿命。许人告捕，每名支赏钱一千贯，白身与补进义校尉，有官人转两官，诸色人转两资，并不原赦。官司失觉察，以违御笔论。仍版牓揭示二县山路。监司、走马失按劾者与同罪，仍着为令。」 
十月十八日，入内内侍省武翼大夫、淮南路走马承受公事王道奏：「外路州军百姓有报仇怨，包藏祸心，多用砒霜毒药密以中人。伏望特降睿旨，尽收入官，不得私相买卖。」诏违者徒二年，许人告，赏钱三百贯。 
十一月十 
      
日冬祀赦「冬祀」前原有「诏令」二字。查《宋史》卷一《徽宗纪》，政和六年十一月十日，「己亥，祀昊天上帝于圜丘，赦天下」，即此所谓「冬祀赦」，「诏令」二字应为衍文，今删。：「勘会累降指挥及严立法禁，诸路州县不得科配、率敛、差顾、假借什物、制造纽折之类，及租赋、和买不得前期催理，并和买之物须得实时支价钱。访闻州县循习既久，经赦犹未尽革，仰监司点检，速行改正。所有不即支给价钱，仍互相按劾以闻，违者徒三年，许人告，吏人配千里。」 
二十九日，诏：「比闻诸局擅遣大小使臣出外计置物件，所遣官骚动州县，扰害良民。自今无付受朝旨，辄遣使臣出外，若所在受而为施行者，并违御笔论。令监司觉察，御史台弹劾以闻。」 
十二月十日，刑部奏，修立到诸监司依监司例人凡可按刺州县者同。辄赴州郡筵会及收受上下马供馈者，各徒二年等条。从之。 
七年六月九日，臣僚言：「近诏吏部有禁谒之文，诸部中亦有职任烦重于天官者，而谒制未行，恐难独异。」诏户、礼部、兵、工部并依吏、刑部法禁谒。 
二十五日，前提点江南东路刑狱周邦式奏：「江南风俗循楚人好巫之习，闾巷之民一有疾病，屏去医官，惟巫觋之信，亲戚邻里畏而不相往来，甚者至于家人犹远之而弗顾，食饮不时，坐以致毙。乞立法责邻保纠告，隐蔽而不言者坐之。」诏令监司守令禁止。 
七月六日，臣僚言：「臣窃惟朝廷大恢庠序，养士求材，每患晚进小生蹈袭剽窃，不根义理。顷因臣僚奏请，尝降御笔，明行禁绝。书肆私购程文，镂板市利，而法出奸生，旋立标目，或曰『编 
      
题』，或曰『类要』，曾不少禁。近又公然冒法如昔，官司全不检察。乞令有司常切检举，缉捕禁绝。」从之。 
十七日，诏：「广东之民多用白巾，习夷风，有伤教化，令州县禁止。」 
八月三日，诏：「访闻河朔郡县凡有逐急应副河埽梢草等物，多是寄居命官子弟及举人、伎术、道僧、公吏人别作名目揽纳，或干托时官权要，以揽状封送令佐，恣其立价，多取于民，或令民户陪贴钱物，郡县为之理索，甚失朝廷革弊恤民之意。今并以违御笔论，不以荫赎及赦降、自首原减。许人告，赏钱一千贯，以犯事人家财充。当职官辄受请求者与同罪。」 
令，州官及本县官不许托县镇寨官买物。访闻贪吏违法，禁托买而不禁自买，故州官行属县，县官行镇寨，多出头引收买疋帛丝绵等物，外邑镇寨之民尤甚苦之。欲乞今后州县官非廨宇所在，如因事至邑镇寨，唯许买饮食药饵日用之物外，余悉禁之。仍立法行下。」户部供到政和敕：诸监司 十一月六日，臣僚言：「伏依监司例人凡可按刺州县者同。不系置司去处，每遇出巡，止许收买饮食药饵及日用物色，其余辄置买者，依托所部命官卖买物色法。契勘即无州县官非廨宇所在，因事至属邑镇寨，唯许收买饮食药饵日用之物外，不许买他物法条禁。诏于上条内「卖买物色法」字下，添入「州县官出外准此」。(从之)。 
十二月十三日，诏除刑部断例外，今后应官司不得 
      
引例申请。 
