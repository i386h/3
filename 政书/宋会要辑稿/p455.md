<!-- { "loadSidebar": true } -->
感德军节度使赵文度，十年四月，辍一日。彰信军节度使韩重赟，七月，辍二日。河中节度使陈思让，十二月，特辍三日。保静军节度使杨重勋，八年七月，辍二日。武宁军节度使王令斌，九年七月，辍三日。泰宁军节度使折御勋，太平兴国二年闰七月。定国军节度使冯继业，九月。保大军节度使赵赞，十月。静难军节度使李克叡，三年五月。保静军节度使杨美、忠武军节度使党进此处原稿「忠」字与「美」相连，其下空一格，则似以「杨美忠」为人名，今据《宋史》卷二七三《杨美传》改正。，并七月，辍二日。前彰德军节度使焦继勋，八月，特辍一日。安化军节度使沈承礼，八年七月。泰宁军节度使孙承佑，雍熙二年闰九月。并辍二日。保静军节度使崔彦进，端拱元年八月，辍一日。忠武军节度使潘美，淳化二年五月。镇安军节度使崔翰，六月。保康军节度使刘继元，十二月。天雄军节度使刘廷翰，三年六月。定武军节度使张训，四年二月。并辍二日。永安军节度使折御卿，至道元年十二月，辍一日。永兴军节度使田重进，三年二月，辍一日。保静军节度使王昭远，咸平二年十二月。彰德军节度使张永德，三年九月。并辍一日。武胜军节度使李至，四年正月。镇宁军节度使柴禹锡，景德元年八月。忠武军节度使高琼忠：原作「志」，据《宋史》卷二八九《高琼传》改。，三年十二月。并辍二日。昭德军节度使葛霸，大中祥符元年十一月。建雄军节度使王超，六年正月。并辍一日。天平军节度使周罃，九年正月，辍二日。彰信军节度使王能，天禧三年五月。永清军节度使王守斌，天圣三年十一月。并辍一日。彰武军节度使曹玮，八年正月，辍一日。武信军节度使陈尧咨，景佑元年三月。崇信军节度使钱惟演，七月。建雄军节度使高继勋，三年八月。保静军节度使郭承佑，皇佑三年十一月。集庆军节度使张孜，治平元年正月。振武军节度使李璋， 
      
熙宁六年十二月。并辍一日。太尉、庆远军节度使、充醴泉观使郭仲荀，绍兴十六年正月，辍一日。太尉、建宁军节度使韦谦，二十六年十月，辍二日。太尉、威武军节度使、提举万寿观使刘锜。二十二年三月，辍一日。 
节度观察留后静江军节度观察留后郭廷谓，开宝五年六月，特辍一日。感德军节度观察留后安守忠，咸平三年六月。安化军节度观察留后孔守正，景德元年五月。建武军节度观察留后刘知信，二年九月。彰德军节度观察留后马知节，天禧三年八月。安国军节度观察留后郝荣，天圣四年七月。镇潼军节度观察留后李端懿。嘉佑五年八月。并辍一日。 
统军上将军右领军卫上将军王晖，建隆四年四月。礼院请辍二日，诏(上)[止]辍一日。前左金吾卫上将军张从恩，干德四年五月。右千牛卫上将军李廷珪，五年二月。并辍一日。左领军卫大将军刘重进，六年正月，特辍一日。左千牛卫上将军白重赞，开宝二年四月。左羽林统军孟仁裕，九月。左龙武统军陈承昭统：原无，据《宋史》卷二六一《陈承昭传》改。，十月。并辍一日。右千牛卫上将军杨廷璋，四年十月，辍二日。左骁卫上将军楚昭辅，太平兴国七年十二月。左卫上将军向拱，雍熙三年正月。左屯卫上将军张铎，七月。左神武统军孟仁操，八月。右屯卫上将军伊审(证)[征]，(临)[端]拱元年正月。右千牛卫上将军李承矩、二月。吴虔裕，八月。右卫上将军宋墦，二年五月。右千牛卫上将军曹翰，淳化三年五月。左龙武统军孟玄 玄 ：原作「元诰」，据《宋史》卷四七九《孟玄 传》改。，十月。右武卫上将军米信，五年五月。左领军卫上将军戴兴，咸平二年二月。左屯卫上将军王汉忠，五年九月。右千牛卫上将军赵保忠，景德元年六月。左神武统军钱惟治惟：原作「唯」，据《宋史》卷四八○《钱惟治传》改。，大中祥符九年七月。并辍一日。左屯 
      
卫上将军薛可言，干德五年正月。左监门卫上将军秦习，八月。左骁卫上将军田景咸。开宝三年三月。并不辍。上将军致仕：左骁卫上将军李洪信、开宝八年八月。张美，雍熙二年九月。左千牛卫上将军解晖，淳化三年七月。左领卫上将军谭延美，咸平六年六月。安远军节度观察留后、左骁卫上将军刘承规，大中祥符六年七月。左屯卫上将军王嗣宗，天禧五年四月。右屯卫上将军郑守忠、庆历二年闰九月。高化，八年五月。并辍一日。左领军卫上将军郭琼，干德二年正月干德：原作「干道」，据《宋史》卷二六一《郭琼传》改。。王祚、六月。周景。开宝五年六月。并不辍。 
诸国奉使附江南国主李景，建隆二年八月，特辍五日。契丹国母，大中祥符二年十二月，特辍七日，葬辍一日。契丹国主隆绪，天圣九年六月，亦辍七日，禁在京音乐，葬又辍一日。夏国主德明，明道元年十一月，辍三日。夏国主元昊，庆历八年二月，辍三日。契丹国主宗真，至和二年九月，特辍七日，葬辍一日。夏国主母，嘉佑元年十二月，辍一日，葬辍一日。契丹国母，三年正月，辍三日。夏国主谅祚，熙宁元年正月，辍三日。大辽国母，九年三月，辍七日。伪国主中书令、秦国公孟昶，干德三年六月，特辍五日。左千牛卫上将军李煜，太平兴国三年七月。左监门卫上将军刘鋹，五年三月。并特辍三日。武胜军节度使、太师、尚书令、兼中书令钱俶，端拱元年九月，辍五日。夏国主秉常，元佑元年九月，辍三日。辽使宁昌军节度使耶律迪。七年正月，特辍一日。先是，太常寺言典故无例，用节度使葬格故也。 
内侍入内内侍省副都知岑守忠。庆历五年闰五月，辍一日。 
特恩淄州刺史李处耘，干德四年闰八月。太祖以处耘功参推戴，尝任宣徽使，特辍一日。应州观察使李汉超，太平兴国二年八月。汉超守关南二十余年，卒于屯所，特 
      
辍一日。左龙武军大将〔军〕孙行友，六年九月。行友尝任使相，坐废累年，礼院言大将军无废朝之例，特辍一日。给事中、权判三司侯陟，八年正月，特辍一日。耀州管内观察使夏随，康定元年十月，辍一日。宰相陈升之母，熙宁三年十月，特辍一日。嘉州刺史任泽。元丰六年八月。泽乃仙游夫人之弟，特辍朝一日。
 礼 宋会要辑稿 礼四一 杂录 
      
杂录
太祖开宝二年四月二十九日，镇国军节度使罗彦卒，时驻跸并郊，故不辍朝。 
六月二十九日，右仆射魏仁浦薨，以军行不辍朝。 
真宗咸平二年五月十五日，驸马都尉魏咸信女寿光县主卒，辍朝一日。宰臣言其日百官起居，欲辍次日，从之。县主，故许国长公主女。太宗友爱加厚，凡公主之女恩秩比王女，故有此礼。帝遵行之，非旧制也。 
十二月八日，保静军节度使王昭远卒。时车驾北巡，太常礼院上言，行阙废朝，未有定制，特辍朝参。 
三年九月，太常礼院言：「准礼例，诸王启菆、掩圹日，并辍朝参，掩圹日百官〔奉〕慰。今月二十九日改葬秦王，其日朝参、奉慰望准故事。」从之。 
景德元年四月三日，郑国长公主薨，明德皇太后之丧已制服未除，太常礼院请止辍朝三日。诏：自今月五日至八日，百官并不赴崇政殿朝参。 
二年正月，吏部侍郎、平章事毕士安薨。太常礼院言：「士安出葬之日与郓王外菆日同，士安发引日，望特辍朝参，以成礼例。」从之。 
三年十月五日，河西军节度使桑赞卒。太常礼院言，准礼例辍朝一日。崇文院检讨杜镐等言：「唐太和三年，太常博士崔龟从奏：『辍朝轸悼，所贵及哀。自顷已来，辍朝非 
      
奏请之时，备礼于数日之外，虽遵常例，未本人情。』又中书门下覆奏：『古有当祭告丧，义在申情同体，过时而哭，于礼稍乖。礼院所请合辍朝者，各以闻哀之明日，请依者。』又按《礼》云：『轻者包，重者特特：原作「持」，据《礼记 间传》改。。』盖重者可以包轻。今缘明德皇后园陵启菆，前殿不坐。若于其内辍朝，即违轻包之义；苟或过时，又失悯悼本意。伏请依礼，更不辍朝。」诏从镐等议。 
四年正月二十五日，河阳三城节度使、同平章事王显卒。行在太常礼院言：「准令，使相辍朝两日。又缘朝拜诸陵，方当行在，酌情顺变，事贵从宜。欲望更不行辍朝之礼。」又龙图阁待制陈彭年检讨故事：「昔唐太宗北征，中书令岑文本卒于扈从，太宗轸悼，不忍闻严更之声，然亦无辍朝之文。今王显卒于私第，国家方行盛礼，吉凶既难相干，伏请更不辍朝。」从之。 
闰五月，皇从弟右监门卫大将军德钧出殡，太常礼院言：「准礼例当废朝，伏缘庄穆皇后在殡，朔望罢朝， 臣奉慰，其德钧出殡，望罢辍朝。」从之。 
大中祥符九年五月十九日，太平军节度使周罃卒，宰相议辍二十七日、二十八日视朝二日。时景灵宫初成，帝以景灵宫庆成，士庶游赏，五日之内辍朝非便，遂改自二十九日以后辍二日。 
天禧元年十一月二十六日，太尉王旦出葬。太常礼院言：「按礼例，宰相出殡，辍其日视朝。王旦出葬，望准旧制。」中书言：「二十六日冬至，其日皇帝不受朝贺，已有诏命。」 
      
遂不下辍朝之命。议者谓其日当罢百官拜表之礼，时宰臣王钦若与旦不 故也。 
二年七月，太常礼院言：「皇后父永兴军节度使、赠太师、尚书令刘通母故徐国太夫人庞氏，以七月十六日迁葬。按令，皇帝为皇后父母丧，皆不视事三日，若行迁厝之礼，即无辍朝之例。」诏特辍其日朝参。 
干兴元年七月二十三日，太常礼院上言：「左监门卫大将军允言今月三十日外菆，准礼例(礼)合辍其日朝参，又缘已在旬假之内。」诏特辍二十九日。是年仁宗已即位，未改元。 
仁宗天圣六年四月，诏：故宰相张知白以二十日葬发引，辍其日朝参。 
宝元二年十月六日，诏罢诸司三品官卒辍视朝。初，光禄卿郑平卒，礼官举故事请辍朝，而议者以谓今诸司三品非要官，恩礼不称，故罢之。 
康定二年三月六日，诏以豫王薨辍朝。先是，王薨，依礼辍五日，帝以寒食、旬休(上以)假在五日内，无废朝之实，至是辍五日。 
