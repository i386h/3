<!-- { "loadSidebar": true } -->
八年二月三日，命枢密使陈升之提举管勾修军司马 ，以权知审刑院崔台〔符〕等言：「奉诏修军马司 ，缘军政事重，仁宗时命枢密使田况提举，乞依例差官。」诏知制诰权三司使公事沈括、知制诰判司农寺熊本详定。 
哲宗绍圣元年九月二十七日，诏差宰臣张惇、门下侍郎安焘提举重修编 。 
二年正月十八日，诏太中大夫、知枢密院事韩忠彦提举管勾详定删修军马司 例。 
徽宗政和元年四年十三日，尚书右仆射何执中奏：「近蒙圣恩，差〔提〕举重修 令。臣以朝限近促，急于条画创局，未尽考见久来文字。今历观祖宗以来天圣、庆历、嘉佑、熙宁编 及元符 今格式各曾差宰臣提举之例，盖是元丰成书，轻重去取，一出神笔刊削，复有总之官。今陛下圣学高明，独观万物之表，缉熙先烈，无不仰遵。元降手诏并依元丰、绍圣故事，当逐时条上，以禀睿训。虽元降手诏并依元丰、绍圣故事，终是当以元〔丰〕为法。欲望圣慈特赐寝罢提举 令之名，以尽遵制扬功之美。」奉圣旨可以兼领为名，同提举官准此。同知枢密院王襄奏：「伏蒙圣恩，差同提举重修 令。窃见熙宁、元丰、绍 
      
圣差官例各不同。恭惟陛下聪明文思，博极六艺，小大之政，皆出睿断。今将上稽元丰政事，笔削润色，一禀圣裁，以垂于万世。寡昧岂能拟议其万分，借使充位备员，秪是催促工程、点勘差误而已。提举之名，所不敢当。」奉圣旨，可充兼同领。已上《续国朝会要》，《国朝中兴干道会要》无此门。
 职官 宋会要辑稿 职官四  令所 
      
 令所
【宋会要】
      
孝宗绍兴三十二年未改元六月二十九日，权吏部侍郎徐度等言：「近措置裒集建炎、绍兴诏旨，令专一置局。窃见祖宗以来遇修一朝 令格式，差朝臣提领编 ，事已则罢，乞权行复置。今来系专一裒集太上皇帝一朝圣政，其所名取自朝廷指挥。一、删定官以三员为额，于行在职事官内差除。本身请给外，添支御厨第三等吃食一分。人吏以十一人为额。通引官二人，承发取会文字。一、今踏逐怀远驿空闲，可时暂置司。一、旧 令所印记，今乞依旧关借。其应干合行事件，乞并依昨 令所前后已得指挥施行。」诏依旧以 令所为名，余并依。 
干道三年三月二十一日，太府寺丞江溥面对奏：「有司近日奉行法令多有抵梧，民情不便。乞重行详定，尽复祖宗之旧。」上曰：「朕久欲行此，将尽除去烦苛。」 
四年十一月二十八日，秘书少监兼权刑部侍郎汪大猷言：「太上皇帝临御之初，深究治体，首立详定一司，自建炎四年六月以前，着为绍兴新法，建炎以后，续降几至二万余条，其间轻重不伦，前后抵梧者合行删削。乞命大臣提领其事，选廷臣同加讨论，庶几督课有程，可以速辨。」诏差秘书少监兼权刑部侍郎汪大猷兼详定官，大理少卿王彦洪、韩元吉兼同详定官，刑部郎官蔡洸、刘芮、吏部郎官郑伯熊、户部郎官曾逮、大理寺丞潘景珪、大理 
      
司直洪藏并兼删修官。仍限一年编修了毕，候成书日量行推赏。每月将已修卷数申尚书省，如有疑难合整会事件，逐旋赍赴朝廷取禀，与决施行。其在职不及半年，更不推赏。 
十二月十八日，汪大猷言：「契勘今来指挥删修法令：一、今来修书，行移文字，欲以重修 令所为名。乞关 令所旧印行使。修书官聚议职事，每月关钱三十贯，充公用钱，于请受历内一就帮勘。修书人吏依所降指挥，系于诸司见支请给之内指差，候书成日，发遣归元来去处，今来差到之人，合与理为在司月日。」从之。 
六年十一月十七日，汪大猷言：「契勘承准指挥，令本所删修《吏部七司法》、《四川二广法》、《三省枢密院法》、《殿前马步军司法》，合于内先次删修一书。」诏先修三省枢密院并吏部七司条法。 
十九日，汪大猷言：「已降指挥，复置 令所，合行事件：一、绍兴年间改为详定一司 令所，至绍兴三十一年依旧称呼。提举官衔系兼提举详定一司 令，详定官衔系兼详定一司 令，正差删定官衔系充详定一司 令所删定官，兼删定官系兼详定一司 令所删定官。印记见有旧详定一司 令所印。提举诸司官一员，承受官一员，主管诸司官二员。以上并依旧例施行。一、修书令差供检文字一名，法司二人，知杂司一名，编修文字八人，书写人八人，守阙四人。并不支破请给，候有阙日拨填。所差人其请给如系本所旧人， 
      
依本所则例支破。若别官司差到，若无请给，各随名色，依 令所则例三分减一，愿请本处请给者听。一、提举官下差置供检一名，详定官下差破书奏一名，尚书省、中书省各差供检二人，承受本所文字，今欲各差一名。添支食钱三分减一。尚书省承受本所处白文字，今欲差一名。一、本所公用钱每月支钱二百贯文，应合行事件及差取人吏所破纸札等，并依本所前后已得指挥施行。」从之。 
十二月五日，详定一司 令所都大提举诸司言：「本司申请，以详定一司 令所都大提举诸司为名。合用印移文礼部，关借奉使印行使。仍依国史院提举诸司，差点检文字一名，主管文字二名，背印投送文字亲事官二人。其差取请给依已得指挥施行。」从之。 
同日，入内内侍省东头供奉官、干(辨)[办]御药院、兼详定一司 令所承受刘庆祖言：「乞以详定一司 令所承受为名。合用印记，就用御药院印行使。合差主管司文字一名，投送文字亲事官二人，并差取请给等，并依实录院等处承受前后已得指挥施行。」从之。 
七年七月十五日，尚书左仆射、兼提举详定一司 令虞允文、参知政事、兼同提举详定一司 令梁克家言：「奉旨， 令所见修条法不待成书，令逐旋进呈。缘所修系三省、枢密院法，事关朝廷大体，理须讨论典故。兼自今所存皆是渡江以来旋次省记，未曾经修，而又文籍散落，艰于检会，近方 
      
粗有伦绪。除见已遵依，逐旋接续具进外，今有已修成五十踏并修到净条一册上进，仍乞付下。将来聚类成书，依例别具表投进。」从之。
      
先是「先」下原衍「前」字，已删。天头原批：「寄案：此条上有脱文，此下按文义疑是嘉定间事，俟考。」，臣僚言：「刑部进拟案，大理寺左断刑，右治狱。法司并三衙人吏窠阙，皆以每岁附类试所试。今敕令所正系修法去处，乞自今敕令所遇有编修、手分阙，(今)[令]本所书写人就类试所附试，将合格人补填。如供检或法司有阙，即将试中刑法人依名字差充。若未有试中人，并许于内外官司抽差曾试中刑法人承填祗应，则人知习法，可绝侥求。」事下本所看详，故有是命。 
八月三日，敕令所上《淳熙重修敕令格式》。详见定格令 
五年六月四日，吏部尚书韩元吉言：「祖宗自建隆以至嘉佑，但以续降类为编敕。虑其未尽，不肯遽修为法，率以数年，然后差官置局，从而删定，止号编敕。盖类为编敕，则不废旧法，可以参照。故删修而不能决者，许具申中书门下，命大臣佥议决之，其谨且重如此。自置敕令所以来，别设官属，自为一局，专以修法为名，岂得皆通练明习之士。而利在进书之赏，故一司法粗(笔)[毕]，又修一司。间又 臣或在要路，有所建议，他官莫敢 
      
何诘，朝廷曲徇其请，便降特旨，亦修为法。由是尽失祖宗编敕之意。乞诏修书官，自今凡有续降，止遵用祖宗故事，类以成编。遇臣僚有所建议申请者，不得便修为法，许其执奏。凡所修依旧且以编敕名之，俟其施行十年五年，别无可议，方得立为成书，次第推赏，庶合公论。其见修干道新书，更令尽取累朝所编敕令，讨论沿革，折衷至当，务使全备。遇有疑难，亦申三省、枢密院以众裁定，不必拘以近限，稍宽岁月，使之尽善。」从之。 
六年七月六日，敕令所上《淳熙一州一路酬赏格法》，净条二百册，目录二十三册，看详六百三十八册。诏以来年正月一日颁行。详见定格令。 
十一月六日，兵部侍郎刘孝韪言：「乞自今凡立一法一令，虽经其它有司详议，谓为可行，亦许令敕局照应于见行条法有无抵牾及有无未尽未便处，逐一条具，申明合如何增损，不得只缘元降指挥便行修入，庶几立法之始究见本末，免致行之未几，又复冲改。」从之。 
七年五月二十八日，敕令所上《淳熙条法事类》四百二十卷。诏以来年三月一日颁行。详见定格令。 
九年四月一日，诏：「自今删定官选差经任人，其兼官更不差人。」先是，殿中侍御史张大经言：「删定官于职事官中班高职清，比年除授寖轻，初不问其能否履历。大率未尝通练古今、明习法律，一切受成于吏手。或有能者，则又循习故常，未必经意。往岁干道书成，上勤睿览，反多 
      
抵牾，遂烦圣训丁宁，重俾刊修。其后所定条法，妄去一字，而有司奉行，至于役及幼丁。所修右选条法舛误，而铨曹承用，尤多失当。皆缘臣僚论奏，复行订正，抵牾之罚不加，而受赏如故。今删定率常五员，而(比)[此]外复有兼官，员数既多，而涉笔弥年，汗青无日。陛下近者睿旨，令见修《百司省记法》，逐旬缴进此奏未完，疑有脱文。。」 
十三年九月二十一日，中书门下省勘会：「庆元府近因遗漏，已行下将被火人家于本府但干有管官钱内多方措置赈恤，并科降度牒官钱，修葺两狱官舍等处外，所有被火之家合纳嘉定十三年分夏秋苗税更合宽恤。」诏令庆元府将被火官民户及寺观未纳嘉定十三年分秋料役钱特与蠲放，其已纳在官，理充嘉定十四年分合纳之数。 
十一月二十七日，诏令临安府日下差官抄札被火及拆毁之家，疾速具数保明，申尚书省，以凭赈恤。仍令本府出榜晓谕。 
十七年三月二十八日，朝奉郎、权发遣淮西提刑兼知黄州左 言：「今月二十日，旧城外新城里地名马家巷居民遗火，南风紧猛，正望大江。又两街居民虽是土瓦，而屋后小屋尚皆诛茅为之，风势火势愈急，虽有筑城官民兵万人，无所措手。得权江司都统陈世雄焦头烂额，身自坚立火中不动，然后得诸军极力向前，风色稍慢，始可着手，于未时方得救灭。当日本州岛支给元喝犒戍军及雄关飞虎军救火湖会五千贯文，又特支陈 
      
