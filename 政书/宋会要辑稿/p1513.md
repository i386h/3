<!-- { "loadSidebar": true } -->
四日，中书省言：「诸以漏泽园葬瘗县及园，各置图籍，令厅置柜封锁，令、佐替移替：原作「赞」，据同书食货六○之四、《补编》第一六○页改。，以图籍交授，监司巡历，取图籍点检。应葬者，人给地八尺，方砖二口，以元寄所在及月日、姓名若其子娉、父母、兄弟、今葬字号、年月日悉镌讫，砖上立封记识如上法封：原作「峰」，据《补编》第一六○页改。。无棺柩者，官给以葬，而子娉亲属识认，今乞改葬者，官为开葬验籍给付。军民贫乏，亲属愿葬漏泽园者，听指占葬地，给地九尺。无故若放牧悉不得入，仍于中量置屋以为祭奠之所，听亲属享祭追荐，并着为令。」从之。 
四年十月六日，诏：「京师根本之地，王化所先，鳏寡孤独与贫而无告者，每患居养之法施于四海而未及京师，殆失自近及远之意。今京师虽有福田院，所养之数未广，隆寒盛 
       
暑，穷而无告，及疾病者或失其所，朕甚悯焉。可令开封府依外州法居养鳏寡孤独及置安济坊，以称朕意。」 
十二月十九日，兴元府言：「切惟朝廷置居养院惠养鳏寡孤独，及置安济坊医理病人，召有行业僧管勾外，有见管簿历自来止是令厩典抄转收支，难责以出纳之事。今欲乞差军典一名，除身分月粮外，与比附诸司书手文字军典，每月添支米酱菜钱一贯文，有犯，依重禄法，并于常平钱、米支给。所有纸笔之用，量行支破。其外县差本县手分一名兼管抄转收支，一年一替。如蒙施行，乞下有司颁降诸路常平仓司施行。」从之。 
二十八日，诏：「自京师至外路皆行居养法及置安济坊，犹虑虽非鳏寡孤独而癃老疾废，委是贫乏实不能自存，缘拘文，遂不与居养，朕甚悯焉。可立条委当职官审察诣实，许与居养，速着文行下。其安济坊医者，人给手历，以书所治疗痊失痊：原作「瘗」，据《补编》第三○九页改。，岁终考会人数，以为殿最，仍立定赏罚条格。或他司奉行不谨，致德泽不能下究，外路委提举常平司、京畿委提点刑狱司常切检察，外路仍兼许他司分巡，皆得受诉诉：原作「许」，据同书食货六○之四、《补编》第三○九页改。，都城内仍许御史台纠劾。」 
五年八月十一日，诏：「诸漏泽园、安济坊州县辄限人数，责保、正长以无病及已葬人充者，杖一百，仍先次施行。」 
二十一日，尚书省言：「新差江南西路转运判官祖理奏：『窃见漏泽园州县奉行尚或灭裂，埋瘗不深，遂致暴露，未副陛 
       
下所以爱民之意。望询访州县询：原作「诏」，据同书食货六○之五改。，凡漏泽园收瘗遗骸，并深三尺。或不及三尺而致暴露者，宜令监司觉察，按劾以闻。』」从之。 
九月二日，诏曰：「居养院、安济坊、漏泽园，以惠天下穷民，比尝申饬，闻稍就绪，尚虑州县怠于奉行，失于检察，仁泽未究，仰提举常平司倍功提按倍：原作「每」，据同书食货六○之五、《补编》第三○九页改。，毋致文具灭裂。城、寨、镇、市户及千以上，有知、监者，许依诸县条例增置，务使惠及无告，以称朕意。」 
十月九日，淮东提举司言：「安济坊、漏泽园并已蒙朝廷赐名。其居养鳏寡孤独等，亦乞特赐名称，以昭惠泽。」户部契勘：「已降都省批状，京西北路提举司申请以『居养院』称呼。」诏依所申，以「居养院」为名，诸路准此。 
大蹑元年三月十八日，诏：居养鳏寡孤独之人，其老者并年五十以上许行收养，诸路依此。」先是，崇宁三年十一月二十六日南郊赦内一项云项：原作「顶」，据同书食贷六○之五、《补编》第一六一、三○九页改。：「已诏天下置安济坊、漏泽园，访闻州县但为文具，未尽如法，并仰监司咤巡按检举，委曲检校，每季具已较正数及施行逐件事理次第闻奏。」至是，河东路提点刑狱点检到事件，故有是诏。 
八月二十七日，真定府言：「居养院、安济坊两处所管出纳官物，并日逐抄转簿历及供报文字，委是繁多，若共养军典一名，显见两处勾当不前前：原作「均」，据同书食货六○之五、《补编》第三○九页改。。伏望各差军典一名，并添支钱、米等，并乞依已得指挥。」从之，诸路依此。 
闰十月，诏：「在京遇冬寒，有乞丐人无衣赤露，往往倒于街衢。其居养院止居鳏 
       
寡孤独不能自存之人，应遇冬寒雨雪雨：原作「两」，据同书食货六○之五改。，有无衣服赤露人，并收入居养院，并依居养院法。」 
装着。仍乞诸路有百岁以上之人，亦依此施行。」从之。 二年四月五日，知荆南府席震等言：「枝江县居养人咸通一百一岁，已下县依条就赐绢、米、酒讫。契勘居养人年八十已上，依条许支新色白米及柴钱；九十以上，每日更增给酱菜钱二十文，夏月支布衣，冬月衲衣、絮被。况如咸通年踰百岁，若只循前项八、九十之例，窃虑未称朝廷惠民之政。欲将居养人咸通每日添给肉食钱并见增给酱菜，通为钱三十文省，冬月给绵绢衣被，夏单绢衫、 
八月十九日，工部言：邢州鹿县水，本县官、私房等尽被渰浸。诏见在人户如法赈济，如有孤遗及小儿，并侧近居养院收养。详见《恤灾门》。 
三年四月二日，手诏：「居养、安济、漏泽，为仁政先，欲鳏寡孤独、养生送死各不失所而已。闻诸县奉行太过，甚者至于许供张、备酒馔，不无苛扰。其立法禁止，无令过有姑息。」 
十二月十六日，三省言：「户部奏：『诏居养、安济日来官司奉法太过，致州县受弊。可申明禁止，务在适中。』看详自降元符法，节次官司起请增添，若依旧遵用，虑诸路奉法不一。欲依元符令并崇宁五年秋颁条施行。」诏改昨颁条注文内「癃老」作「废、笃疾」，并依所奏并罢。 
四年八月二十五日，诏：「鳏寡孤独，古之穷民，生者养之，病者药之，死者葬之，惠亦厚矣。 
       
比年有司蹑望，殊失本指，至或置蚊帐，给肉食，许祭醮给肉食许祭醮：原作「给酒肉食祭醮」，据《补编》第三○九页改。，功赠典。日用既广，糜费无艺，少且壮者，游惰无图，廪食自若，官弗之察，弊孰甚焉!应州县以前所置居养院、安济坊、漏泽园许存留外，仰并遵守元符令，余更不施行。开封府创置坊院悉罢，见在人并归四福田院，依旧法施行。遇岁歉、大寒，州县申监司，在京申开封府，并闻奏听旨。内遗弃小儿委实须乳者，所在保明，听依崇宁元年法雇乳。」 
政和元年正月二十九日，诏：「居养鳏寡孤独等人，昨降指挥并遵守元符令，自合逐年依条施行，不须闻奏听旨外，如遇歉岁或大寒，合别功优恤。若须候闻奏得旨施行，窃恐后时，仰提举司审度施行讫奏。诸路依此。」 
十二月二十四日，诏：「居养、安济，仁政之大者。方冬初寒，宜务收恤。诸州郡或弛废，当职官停替，开具供申，并令开封府依此检察。」 
九月二十二日，诏：「今岁节令差早，即今天气稍寒，令开封府自今便巡觑便：原无，据同书食货六○之六补。，收养寒冻倒卧并无衣赤露乞丐人。」 
十一月十九日，尚书省言：「居养院、安济坊、漏泽园，比来提举常平司官全不复省察，民之无告，坐视不救，甚失朝廷惠养之意。」诏自今居养院、安济、漏泽园事，转运、提刑、监香司并许按举监：原作「盐」，据《补编》第一六一、三一○页改。，在京委御史台弹奏。 
四年二月一日，两浙转运司言：「镇江府在城并丹徒县居养院、安济坊，并不置造布絮衲被给散孤老孱弱之人，未副惠养之意。兼用布絮被 
       
支费钱数不多，即非过有滥支钱物。欲应居养院、安济坊，寒月许置布絮被给散盖卧。」诏依所乞许置，诸路依此。 
二日，臣僚言：「访闻诸路民之实老而正当居养，实病而真欲安济者，往往以亲戚识认为名，虚立案牍，随时遣逐，使法当收恤者复被其害，官吏相蒙，无以检察。欲令今后州县居养、安济人遇有亲戚识认处，委不干碍官一员验实。若诈冒及保明不实，与同罪，仍不以赦降去官原免。」从之。 
四月十八日，新知(颖)[颍]昌府崔直躬言：「朝廷以居养、安济惠济鳏寡孤独。欲冬月遇寒雪异常，许权不限数支讫闻奏。」从之。 
五年二月十七日，诏：居养院见居养民，合止此月二十日住罢，可更展限十日。 
六年正月五日，知福州赵靖言：「鳏寡孤独居养、安济之法，自崇宁以来，每岁全活者无虑亿万。乞诏有司岁终总诸路全活之数，宣付史餐。」从之。 
十月十八日，开封府尹王革言：「本府令，每岁冬月，吏部差小使臣，于都城里外救寒冻倒卧，并拘收无衣赤露乞丐人送居养院收养。会到吏部所差当短使人，即无酬奖。惟已经短使再差或借差及三月以上，减一年半，两月以上减一年，一月以上减半年磨勘，止是短使专法，本府别无立定酬赏。欲今后应救济无遗阙，除省部依短使酬赏外，管勾四月以上，特减二年磨勘，不及四月者，以管勾过月日比附省部短使依减年酬赏。」从之。 
七年七月 
       
四日，成都府路提举常平司言：「准敕，成都府路提举常平司所请居养院孤贫小儿内有可教导之人，欲乞入小学听读，本司遵奉施行外，所有逐人衣服襕鞹，欲乞于本司常平头子钱内支给置造，仍乞与免入斋之用。」诏依，余路依此。 
八月十六日，提举淮南东路常平等事邹子崇言：「凡居养院遗弃小儿，许宫蹑、寺院养为童行，庶得所归。」从之。 
八年七月十二日，诏：「诸州县、镇、寨及乡村道路，遇寒月过往军民有寒冻僵仆之人，地分合干人实时扶舁，送近便居养院，量给钱米救济。不愿入院者，津遣出界。违而不送者，委令、佐及本地分当职官觉察，监司巡历所至点检。」 
宣和元年五月九日，诏：「居养、安济等法，岁么寖隳，吏滋不虔。可令诸路监司、廉访使者分行所部，有不虔者劾之，重寘于法。」 
二年六月十九日，诏：「居养、安济、漏泽之法，本以施惠穷困，有司不明先帝之法，奉行失当，如给衣被器用，专雇乳母及女使之类，皆资给过厚，常平所入，殆不能支。天下穷民饱食暖衣，犹有余峙，而使军旅之士廪食不继，或致逋逃四方，非所以为政之道。可参考元丰惠养乞丐旧法，裁立中制。应居养人，日给 米或粟米一升、钱十文省，十一月至正月，功柴炭钱五文省，小儿并减半。安济坊钱米依居养法，医药如旧制。漏泽园除葬埋依见行条法外，余三处应资给若斋醮等事悉罢。吏人、公人等员额 
       
及请给、酬赏，并令户部右曹裁定以闻。」 
