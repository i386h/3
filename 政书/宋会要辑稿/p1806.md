<!-- { "loadSidebar": true } -->
十人，举县令一人；提点刑狱司欲添及七人，举改官一人，及十五人，举县令一人；提举司欲添及十五人，举改官一人，及二十人，举县令一人。利州路转运司欲添及八人，举改官一人，及十人，举县令一人；提点刑狱司欲添及八人，举改官一人，及十五人，举县令一人；提举司〔欲〕添及十五人，举改官一人，及二十人，举县令一人。梓州路转运司欲添及八人，举改官一人，及十人，举县令一人；提点刑狱司欲添及八人，举改官一人，及十五人，举县令一人；提举司欲添及十五人，举改官一人，及二十人，举县令一人。夔州路转运司欲添及八人，举改官一人，及十人，举县令一人；提点刑狱司欲添及八人，举改官一人，及十五人，举县令一人；提举司欲添及十五人，举改官一人，及二十人，举县令一人。广东路转运司欲添及五人，举改官一人，及八人，举县令一人；提点刑狱司欲添及八人，举改官一人，及十人，举县令一人；提举司欲添及八人，举改官一人，及十人，举县令一人。广西路转运司欲添及十人，举改官一人，及十五人，举县令一人；提点刑狱司欲添及十人，举改官一人，及二十人，举县令一人；提举司欲添及十五人，举改官一人，及二十人，举县令一人。知州自来以所管县分依格奏举，人数多寡不等。欲京东、京西、河北、河东、陕西添及十人，举改官一人，淮南、两浙、福建、江南、荆湖、川、广及五人，举改 
     
官一人。其县令并不曾增添。发运司自来所管员数，系总领淮南、两浙、福建、江南东西、荆湖南北、广南东西九路通行奏举改官、县令，今来欲共添改官二人，县令一人。添举员数，并依旧举官条例施行。承务郎以上官举升陟状，合依条减幕职、州县官改官之半，提举学事司已有教授及十人处许添举改官三人指挥，今来更不添举。提刑、提举、保甲司内有分两路者，如本路所添不及今来员数，许每路各举一人。」从之。谓如京东路提点刑狱司添及二十人，举改官一人，本路提点刑狱司系分东西两路，今来共新添三十八人，即是逐路各添不及二十人，许各举一人之类。 
八月十二日，诏举主字改作举官。 
五年七月十四日，中书舍人徐敷言：「侍从官举官自代，行之已久，未见得人而拔用、缪举而加罚者。乞召至都堂审察，量加升擢；或非其人，则坐举者。」从之。
九月二十五日，太尉、武信军节度使、充中太一宫使、奉承御前处分边防童贯言：「勘会西宁、湟、廓、积石四州军最处极边，郡事繁重，兼边防司近管认逐州军岁计合行事务不少，缘知州军皆系武臣，须藉有才干通判协力倚办。伏望圣慈详酌，特许边防司奏举上四州军通判一次，并替见任人任满阙。所贵远边得人干当。」诏依先降指挥奏举一次，仍申尚书省差。 
十月十三日，诏：「大名府等处都作坊院监官，可依元丰法，并令军 
     
器监与本路提刑司轮举。」 
六年二月七日，吏部侍郎韩粹彦等言：「检会政和三年五月 ，奏举窠阙，如见任官过满三月，其创添并非次见阙，及三季各奏状不到者，更不候本处申到无官可举，并从本部使阙差人。本部勘会上件窠阙，当时为员多阙少，申明到前项指挥，即无今后依此施行明文。窃缘奏举窠阙内，有河防、捕盗及三路沿边掌兵并盐事官，系被举官司依专法奏举使臣。若今后亦合依上件施行，即乞将前项似此奏举去后，须候所举官司申到无官可举，本部依条使阙差人外，余奏举并接续申明到奏举一次去处，依前项已依得朝旨施行。」从之。 
四月三日，吏部言：「御笔特改官人，偶无荐举，凡选阙校量，在有荐举官人之下。有司因循，失于建明。伏望明诏立法，许在有举官之上。」诏令详定一司 令所立法。 
五月十九日，臣僚言：「近降御前札子，川峡路通判司录、曹掾、兵官、令佐阙，并差川峡人，仍州不得过三员，县镇寨不得过一员。臣访闻东西两川并利州路州县久阙正官甚多，盖为内地人入川，远涉数千里，少有愿就。伏望特降睿旨，应选人往成都府、梓州、利州路指射差遣，如任满不犯赃私罪，候考第足日，与减改官举状二纸，磨勘合入通仕郎以上者减举状一纸，关升本任，别有酬奖，自依元法施行。大小使臣乞比附立法。候三二年，事就绪日依旧。」(照)[诏]依所奏立
     
法。 
七月十五日，吏部言：「承 诸路应钞盐路分巡检、县尉，令盐香司奏举有胆勇人。内淮南路盐香茶矾事司承政和五年八月三日朝旨，依产盐场监官已得旨挥，除赃罪外，不以有无违碍踏逐奏举。其诸路盐香茶矾事司奏举，乞依淮南盐香茶矾事司已得旨挥。」从之。
八月六日，吏部言：「勘会诸路兼教保甲地分巡检、县尉，依条委提举司踏逐奏差。承政和五年八月八日朝旨，应钞盐路分巡检、县尉，有地分阔远，自来私盐多处，令盐香司奏举有胆勇人。缘盐香司合奏举巡尉官内，有系教保甲地分，合保甲司举官去处。今来盐香司合举系保甲地分巡检，虽承朝旨今后依奏举法差注，亦未审合与不合兼用政和保甲举法，试验事艺差注，及系教保甲巡尉差遣，并合申枢密院降宣。其盐香司举到官，申枢密院，惟复申取都省指挥。」诏巡检依县尉已得指挥，盐香司合举系保甲地头巡检，兼用政和保甲举法，其盐香司举到官，止申尚书省。 
《文献通考》：徽宗政和六年，臣僚言知县、县令凡百七十余阙，无愿注者。命吏部措置。已而吏部取在选应入者，随其资序，自上而下，不以愿否，径自差注，如硬差法，遂有贯户福建而强注四川者。明年，上知其远难赴，特许便乡差注，路虽远，毋过三十驿，已注者听改。 
重和元年天头原批：「徽宗独缺重和此小注元年、二年六年三段，不知可提作大字单行补缺否。」，臣僚言：「八路定差，岁久弊多，尝究其原，在付非其人而又举职不专也。 
     
且四选之在吏部，尚书、侍郎专总其事。而八路则委之转运，既以军储、吏禄、供馈、支移为己责，而差注视为末务，乃(赴)〔付〕之主管文字官。其人又以稽考簿书、检勘行移为先，而不复究心差注，乃付之士案。率吏胥拟定，而佥厅特视成书判而已，几何而不废法哉。比年以来，贿赂公行，随其厚簿为注阙之高下，甚者曰：某阙供给厚，遗我一季之得，则可差矣；某地圭租优，归我一料之资，则以汝往矣。苟贱不廉之士，亦增赇以市，而取偿于至官之后。间有刚正而无赂者，则定差之牍，脱漏言词，隐落节目。暨其上部，必致退却。待其参会重上，已半岁所矣。士大夫以身在八路，势须畏忌。若必投诉，是诉所莅监司也。以是阙多而不调者众。宜督察典领之官，岁终取吏部退难有无、多寡为之课而赏罚之，可以公拟注而绝吏赇。」从之，仍立为法天头原批：「『为法』二字，似宜添在『从之』下。。 
升改荐任之法，选人用以进资改秩，京朝官用以升任，旧悉有制。自熙宁后，又从而损益之，故举皆限员，而岁又分举，制益详矣。先时选人应改官，必对便殿。旧制五日一引，不过二人。其后待次者多，至有踰二年乃得引。帝闵其留滞，至元丰四年，乃诏每甲引四人以便之。 
二年，定十六路提点刑狱岁举京官、县令额：京东西、河东路京官七人，职官三人，县令四人；成都府、梓州、江南东〔西〕路京官五人，职官三人，县令四人；建、利州、荆湖南北、广南东西路京官四人，职官三 
      
人，县令二人；夔州路京官三人，职官二人，县令二人。 
六年，诏察访官举京官、职官、县令者，河东、两浙十二人，余路十人，升陟不限数。选人任中都官者，旧未有荐举法。至是，诏其属有选人六员者，岁得贡三员。又定提举市易司岁举京官五员。 
元佑元年，岁举升陟始立额，如举改官及职、令之数。复通判举法，诏岁举京官、县令各一员，仍间迭而举。用孙觉言，吏部选人改官，岁以百人为额。 
绍圣元年，右司谏朱勃言：「选人初受任，虽有能者，法未得举为京官。而有挟权善请求者，职官、县令举员既足，又并改官举员求之。」诏历任通及三考，而资序已入幕职、令录，方许举之改官。又言：「选人改官，岁限百人。而元佑变法，三人为甲，月三引见，积累至今，待次者亡虑二百八十余人。以数而计，历二年三季，始得毕见。请酌元丰令增损之。」诏依元丰五日而引一甲，甲以三人，岁毋过一百四十人。俟待次不及百人，别奏定。 
大观四年，裁减国学长贰岁举改官而立之数，大司成十五员，祭酒、司业各八员。 
政和三年，尚书省修立改官格：承直郎至登仕郎六考，将仕郎七考，有改官举主而职司居其一，即与磨勘。如因坐公私愆犯，各随轻重加考或举官有差。从之。 
七年，臣僚言：「官冗吏员增多，本因入流日众。熙宁郊礼，文武奏补总六百一十一员。元丰六年，选人磨勘改京朝官，总一百三十 
      
有五员。近考之吏部，政和六年，郊恩奏补约一千四百六十有畸，选人改官约三百七十有畸，其来既广，吏员益众。欲节其来，惟严守磨勘旧法，不可苟循妄予而已。且今之磨勘，有局务减考第者，有川远减举官者，有用酬赏比类者，有因大人特举者，有托因事到阙而不用满任者，有约法违碍、许先次而改者，凡皆弃法用例。法不能束，而例日益繁，苟不裁之，将又倍蓰于今而未可计也。请诏三省若吏部，旧有正法，自当如故，余皆毋得用例。」诏惟川、广水土恶弱之地许减举如制，余悉用元丰法从事，其崇宁四年之制勿行。 
高宗建炎初，诏即驻跸所置吏部。时四选散亡，名籍莫考，始下诸道州府军监，条具属吏寓官之爵里、年甲、出身、历任、功过、举主、到罢月日，编而籍之。诏京畿、京东西、河北、河东士夫在部注授，虽铨未中而年及者，皆听注官。 
二年，诏京官赴行在者，令吏部审量，非政和以后进书颂及直赴殿试之人，乃听参选。在部知州军、通判、签判及京朝官知县、监当旧以三年为任者，今权以二年为任。兵休，仍旧以赴调者萃东南。选法留滞故也。 
四年，言者论铨衡之官守法不立，自京、黼用事，有诣堂及吏部阙者，判一取字，虽已注人，亦夺予之。甚至部有佳阙，密献以自效，为寒远患踰二十年。望明戒吏部长贰，自今堂中或取部阙，并须执守，毋得供报。」从之。 
七年六月二十一日， 
      
