<!-- { "loadSidebar": true } -->
一、不息已系转至朝奉大夫，今年初遇大礼，合该奏荐子孙一名。乞依前宗官令已得指挥，于文资内安排。」 
招并从之。内公使钱，缘不息官系遥郡支给，令户部每岁特支钱五百贯。候转官至应给日住支。 
七年，英国公未就传，大理正王尚之乞选儒臣 
      
为东宫小学教授，上令讨论典故。正月二十六日，以正字杨畅兼皇太子宫小学教授。 
四月十五日，右领军卫将军陈龟年以伴读皇孙《孝经》《论语》终篇，迁秩。 
八年七月十七日，知宗正事不(息)[ 癸]言：「宗室犯罪，未至拘管，乞于诸王宫学置自讼斋，使之循省。」赵雄等奏：「若附太学自讼斋，规矩见成，不劳措置。」上曰：「不若只(今)[令]宗司自盖造。」 
十年五月三日，诏增置小学教授一员，以何澹、郑锷同兼。 
十二年四月二十四日，澹及罗(黠)[点]兼皇孙平(赐)[阳]郡王府教授罗点：原文作「罗黠」，《宋史》卷三九三作「罗点」。又：「阳」，原作「赐」，据《宋史》卷三七《宁宗纪》一改。」 
十四年十二月十四日，权知大宗正事不黯言：「乞将西、南两外敦宗院及诸郡县主宗室、宗女、宗妇，合得孤遗钱米，委本路提刑常切觉察，遇有积压不支去处，严催督，庶假监司之势，宗室获免饥寒。如有提刑党庇，遵奉不虔，亦乞施行。」诏令户部检坐见行条法指挥，申严约束，毋致违戾。 
十五日，诏大宗正司减后行二人、巡视亲事一人、衣粮亲事官一人、步军司差到看管兵士二人。以司农少卿吴燠议减冗食，下敕令所裁定，故有是命。 
十六年二月一日，诏敦宗院改为睦宗院。 
八月二十九日，知大宗正事不黯言：「西、南两外司官属，只有宗教一员系选人，无许举改官之制。乞特降指挥，许每岁发改官状一纸举宗教。」从之。 
绍熙二年二月十四日，大宗正司言：「太保安德军节度使充万寿观使嗣秀王伯圭奏：本位南班宗室，合与不合 
      
主管事 」诏特依所乞，令就行主管。 
六月二十二日，诏皇伯太保嗣秀王伯圭除判大宗正事。 
二年七月二十七日，宰执进呈礼部、国子监看详到王奭乞选择宗属附大学教养等事，上曰：「祖宗别设宗学之意，所以优待宗子，自是难令衮同在太学。」先是，诸王宫大、小学教授王奭言：「宗庠之设，凡事具文，有名无实。欲量立数十员之额，于宗属中择其年少而未仕，与夫有官而年未及参选(若)[苦]贫而(顾)[愿]自奋于学者，依国子生附太学例，于大学辟一斋以处之。就于公厨日添钱粮养赡月书季考之类，皆可责办。」学官令尽用太学规程，礼部、国子监看详：「今若移宫院之学于上庠，又以学官业宗子规矩，即与祖宗旧法不同。且如崇宁元年指挥，罚俸勒住朝参等事，皆非用太学规程。兼宫学教授既有专职，难以更贵学官兼领。进呈之次，故圣谕如此。 
(崇宁)庆元六年十月七日「庆元」前：原有「崇宁」二字，眉批又注云：「崇宁二字去」，故兹删除。，诏：「西、南外宗司官，岁举教授改官，许逐司每任内互举一次。」以知南外宗正不戒、知西外宗正公迥言：「淳熙十六年八月二十九日敕节文：外宗官，许岁发改官状一纸，与本司教授。照得二宗司官教授宗司：原作「司宋」，据上文乙正。，皆以三年为任。初一年可发一纸，至第二、第三年，见在教授，不可再发。又别无可举之官，乞各将任内合发宗学教授举状，两司只就岁发未尽之数，通融互举。」故有是命。 
嘉泰元年四月十九日，诏将潜邸府改充开元宫，并 
      
大宗正司。却将大宗正司改作百官廨宇。 
开禧七年七年：原书眉批：「案，开禧止三年，此七年误。」。八月癸卯，复建宗学，置博士、谕各一人，弟子员百人。 
嘉定七年五月二十四日，都省言：「本朝典故，在京旧有宗学，西南两外宗司，亦各建学。渡江以来，西南两外宗司置学如旧，而行在宗学尚未修复。」诏三省条具以闻。 
八月二十六日，诏临安府踏逐空闲地，建宗学。其学置六斋，生员以一百人为额。遇补试年分，申请补入，隶祭酒司业，置宗学博士、宗学谕各一员，前廊职事四员。每斋长、谕各一员。其合行事，令国子监长、贰条具申尚书省。 
八年四月五日，诸王宫大、小学教授危稹言：「窃惟宫庠乃国家亲睦教养之地，伏自绍兴复置以来，因陋就弊，阙典甚多。尝阅按牍，检会嘉定七年二月二十五日都省札子，范择能申请：『乞将本学殿堂后睦亲宅空闲位子壹所，量加修葺，展入宫学，以充讲堂斋舍。』已札下临安府，差官相视地段，打量画成图本，检计工费外，欲乞检照临安府已申事理，早赐施行。」诏今封桩库支拨官会三千贯，付临安府，委官同官学计置，如法修盖。 
九年十二月五日，尚书省札子：「勘会昨已降指挥，兴复宗学，令隶祭酒司业。今来已将诸王宫学重行建造，合与改作宗学。仍参照国朝典故，宗学旧隶宗正寺，合议施行。」诏将诸王宫学改作宗学，仍隶宗正寺施行。同日，诏将诸王宫学改作宗学，仍照国朝典故改隶宗 
      
正寺。《文献通考》：改教授为博士，又置宗学谕一员，并隶宗正寺，在太常博士之下。谕在国子正之上，俸给赏典，依国子博士及正体例。于是宗室疏远者，皆得就学，而彬彬可观矣。旋有旨复存诸王宫大、小学教授一员。 
十年正月十四日，诏宗学博士班序在太常博士之下，宗学谕班序在国子正之上。其请给人从赏典等，并依国子博士及国子正体例施行。 
三月十九日，宗正寺言：「宗学合行事件： 
一、本学生员，照得期日已迫，恐妨补试。今欲且照已降指挥，将应曾得解宗子，附国学补试后场引试。所有合取员额，候引试讫，具终场人数申乞，取放施行。其合格人，依太学例，帘试讫妆供外，有阙额未补之数，合候后次补试，申取指挥。 
一、放待补，今欲于逐举解发人数之外，亦与量放待补。每百人取一十五人为率，逐处给帖，前来妆试。若人数不及，照数取放。 
一、外舍生，太学每岁二十人校定一人。今欲以一十五人校定一人，零分亦校定一人。 
一、私试太学，每一十人取一人为合格，零分亦取一人。今欲以八人取一人，零分同。 
一、公试太学，通榜二十人取三人，内鹃二等约三十五人取一人。今欲以五人取一人，内第二等以二十五人取一人。如有外舍校定，方许随榜据阙升补。以未有校定，依太学追补法。如追补不及格，理作校定用。 
一、内舍生，太学每一十人校定一人，零亦校一人。 
      
今欲以七人校定一人，余分同。上舍试年分，十分为优；非上舍试年，(入)[八]分为优八分：原作「入分」，据上文改。；余平等，次年奏名。若未有校定，不该升补者，以所得分数，岁终理为校定。 
一、上舍试，太学间岁一试，每一十人取三人，分优、平二等。约一十二三人取一人，入优等。武学三岁一试，每三人取一。今宗学人数不多，欲以三年一放舍试，亦与三人取一人。内舍须及一十人，方放优等一人。 
一、解试满年外舍生，太学约一十三人取三人。照得宗子赴监试系七人取三人，今欲以宗学满年生，依监试例，七人取三人。 
一、两优，今欲以两入优等人，许赴殿试。除宗室舍得升甲外，视科甲高下补官，仍特与堂除教官差遣外，有中等、下等上舍，亦与依守年法赴廷试，并随科甲高下补授。宗室自有升甲升名体例，更不用攀用太学上舍恩数。将来生员增多，内舍及二十人以上，所有两优恩例，却申取指挥。 
一、每月私试差官，今照监学训，合差宗博、宗谕充考校官，宗寺长、贰轮充监试外，有封弥誊录官，合委本寺丞、簿轮充。缘本寺簿时暂兼宗学谕，若令封弥誊录，委有相妨。今欲将封弥对读以丞充摄外，其剩录，权差本学监门使臣兼监。所有逐官，从例合破添给食钱。本学卷子数少，欲照监学官例，权从半支给。其使臣，本学量行支破，候成次序，别差宗谕。其丞、簿，却照监学例施行。 
一、补试差官。今照得太武学补试本学， 
      
除留正、录一员在外主行规矩外，余官尽行入院考校。今来本学只有博士及宗谕共二员，并合入院。照得初放补试卷子必多，窃虑考校不办，欲就院内共考校。及封弥、对读、誊录官，亦乞就差监试帘外官。 
一、每月私试及公试、补试，纳到试卷，照得卷子兼合用印。所有木龊印、条印，乞照国子监例，径行雕造外，所有试卷，并封弥，誊录印记，行下所属铸造。 
一、斋舍讲堂，合行命名。今欲权作四斋为额，从本学官撰拟，作「立爱」、「贵仁」、「大雅」、「信厚」，堂名作「明伦」。 
一、职事。今欲通置学正、学录各一人，仍兼直学、学谕。各月给三千，每(廓)[廊]斋长、斋谕各一人，月给各一千。照得宗学建立之始，方行收补生员，所有大小职事，本学即未有校定分数可差。候补试开牓后，权于三名前选差属行稍高者充长、谕，权兼前廊。仍候岁终校定，及将来私试第一人、公试三名前，从本学正行差补。一、吏额。今欲差置职级、手分、楷书、正、录司各一名，共以五名为额。除本学见管二名元额，与理年递趱，余三名欲于他处官司且权行踏逐，抽差能书写、谙知行遣人补充。仍照寺监体例讫递迁。所有各人请给，欲照宗正寺见帮勘胥史资次等鹃。内职级依本寺正胥史例，手分依正胥佐例，贴书楷书并依权贴书例，正、录司依国子监正、录司例，请给支破外，其职级年劳解发恩例，取自朝廷指挥，送敕令所修定施行。 
一、诸色等人，照得本学已立学舍，所有官钱物、书籍、柴米等，合差置专知官一人，于刑部差副尉充，立界更替。库子一名，同共掌管；攒司一名，并要能书写攒筭。内攒库仍各召保职，委有行止无过犯，库子须要有家产抵当人。公厨并供学官厨子共二名，饭局抬盘子一名，茶酒司一名。两廊四斋，共且置正斋仆二人，贴斋四人，甲头一人。逐人合支月给钱等，并乞照监学，请月给则例支破。 
一、监门、监厨、巡防军兵等，(合)[今]欲临安府差指挥一员，(先)[充]监门兼监厨，及于本府差拨将兵一十人，充巡防看管，半年更替。差二人充把门子。 
一、逐月私试并以后公试、补试等，今欲照监学例，且招置书铺二名。遇试，投纳试卷及充誊录。 
一、每月私试，合差誊录人。今照两学例，就差本学书铺外，仍于吏部差书铺五名。试日卷子多寡，却令本学募人。 
