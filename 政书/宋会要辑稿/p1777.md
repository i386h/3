<!-- { "loadSidebar": true } -->
熙宁三年五月二十八日置。诏曰：「国家以西枢内辅，赞翊本兵，任为重矣，而狃于旧制，自右职升朝以上，必兼择而除授之。是以三公府而亲有司之为，非所以遇朕股肱之意也。今使臣增员至众，非张官置吏以总其事，则不足以一文武之法而砺中外之才。宜以审官院为东院，别置审官西院，置知院二，领合门祗候以上至诸司使磨勘及常程差遣事。俾铨叙有常经，黜陟有常守，官修而纪律振，任专而考察精，庶熙治纲，以副朕志。」乃以天章合待制齐恢为知院，兵部郎中韩缜同知，以旧太常礼院为治所。始上论大使臣磨勘及常格注授，欲归有司，枢密使文彦博等不欲，曰：「因注差遣，累与使臣相见，尚犹患不知其人。若付之审官，则愈不可知，缓急难为选擢矣。」上曰：「欲知之，不在数见使臣，常程差遣何足与 」王安石曰：「省细务，乃可论大体。」韩缜曰：「此事于枢密吏人不便。」彦博曰：「果合如此，亦不论吏便与否。」安石曰：「密院亦止是五代始置。」曾公亮曰：「欲分宰相权尔。」上曰：「前代乱，岂缘不分枢密院乎 」安石曰：「纲纪修，视听不蔽，则人主权自然归一。不然，则枢密亦能专权，如史洪肇之徒是也。五代用武，故政出枢密，宰相备位而已，非治法也。」于是降诏卒置之，仍省枢密院六十有二事归之。官制行，归吏部尚书右选。 
，酬奖迁官，方理为战功，着为令。 神宗元丰二年八月二十三日，审官西院言：「磨勘供备库副使刘希奭，历任两以边功迁官，在格当异常调。」诏希奭与转七资，仍诏自今身经战 
三年正月五日，御史舒亶言：「铨院事无正条，止凭吏人检到例，因缘或致奸弊。乞委官以例删定为例策。」诏铨院合施行事，并编录入敕令格式。 
五年五月，改审官西院为吏部尚书右选。 
哲宗元佑二年五月四日，诏：「大使臣如曾任将副，不因罪犯替罢，见今合入亲民差遣，年五十七以下，并许依条选具脚色，仍于引验状内别立项开排，申枢密院。」 
三年四月十三日，诏吏部授兼管买马官，并赴枢密院引验。 
徽宗崇宁元年五月十四日，吏部言：「勘会小使臣年七十以上，在选长官体量堪厘务，注监当止一任，便令致仕。历任有军功捕盗，曾经转官者，加一任。唯大使臣年七十以上，应入监当人，致有年八十以上，尚赴部承授差遣，显见难任职事，别无止法。本部相度，乞将大使臣今后依小使臣法施行。如允所请，见在部授差遣之人，亦乞依此施行。」从之。 
二年二月二十九日，吏部侍郎刘拯等札子：「臣等切详旧法，主兵使臣内地以三十个月，陕西、河东城寨以三年满替，所以重边任也。监当以三年，水土恶弱处以二年满替，所以优恤瘴疠之地也。元佑七年，因右侍禁陈师式乘朝廷欲变乱法度之隙，徼幸速理 
     
资任，奏乞但以三年为任者，并以二年或三十个月为任，于是差遣不以亲民，监当事务不以缓急，水土不以善恶，但理正亲民资序者，一例以三十个月为任，甚无谓也。臣等欲乞冲改不行。」诏依旧法。 
大观二年十月三十日，诏吏部逐月合引验将副，依格选识字人子细审择。 
四年正月二十七日，臣僚上言：「窃谓官吏能否，未易遽知，故荐举之法，必俟成考，功绪可稽，然后公举其能，以备任使。岂有未经正任，而可预荐论者 臣伏见吏部右选大小使臣未曾经任，尚充吏职，如手分楷书之类，因缘干请，例荐升陟。京师局务，多是从官提领，而省府寺监咸有岁荐常员，承例奏举一员，累至十数。铨部、密院凡有差使校定等差，每以举主多寡为优劣。他日出职，无与争其优者。臣愚欲乞使臣充吏职人，更不许荐升陟。其旧充吏职日所得举状，仍不得收使。」从之。 
政和四年八月二十六日，诏：「应自今杂流入仕，因功赏推恩，谓吏人、公人、作匠、技术之类，至武功大夫止，不迁横行遥郡。虽奉特旨，许执奏。」 
六年十一月二日，诏：「武臣自今应杂流入仕迁至横行者，其恩数请给奏荐等，并依武功大夫法，着为令。」 
修立到吏部四选通用令，诸路沿边不得注授宗室女夫。窃详立法之意，盖为不欲宗女远涉烟瘴之地，而其夫或怯懦，有误任使，遂行禁止。然其间实有武略，练习兵机，曾立战功，及累经边任之人，因娶宗女，遂屈之内地，诚为可惜。欲乞宗室女夫曾立战功及曾沿边两任无遗阙，除二广、四川外，应三路沿边，并许注授，使实有材武之人，得以自效。」诏依所乞，仍于元条内添入「有战功非」。 七年二月十二日，吏部尚书张克公奏：「伏 
十一月六日，诏吏部：「大小使臣员额盈溢，差注不行。访闻多缘吏职混淆，未经区别。勘会吏人叨冒一命，寅缘请托，规求罢去，径归铨选注授差遣，冗猥之由，实自此出。自今内外诸司合位，应缘人吏补副校尉承信郎者，依格支破请给，不罢吏职，不得参部，都官吏部未得注籍，候转至大夫日，赴部参选，呈试依法。若武功郎以下，应因减放罢职，不得奏辟，止许差充他处吏职祗应。如有该载未尽事件，尚书省取索勘当，条具将上，取旨申明行下。今日以前，特免追改。或日后续降处分，并许执奏不行。如有违犯，并以违御笔论，委御史台弹劾。御史台失弹，三省互紏以闻。务在百执恪意遵守，着为永法，无或冲革。」 
宣和二年七月七日，臣僚上言：「比者诏令数下，有所厘正，率由旧章，至训敕在位，冲改元丰法制，以大不恭论，甚盛德也。然有司奉成法，虽知其或戾，不敢辄请。臣请粗陈一二。谨按，吏部右选知州阙，元丰格率注知州人，虽有曾历或实(立)[历]两任与一任之文，要之，知州人 
     
见知州阙，即得射也。至资序之深浅，功过之多寡，下状虽众，差注自有本法。崇宁改格，唯四十五处，远小依旧，又多朝廷取阙为谪降之地，其余并注曾实历知州资序人。夫必待曾实历人，设偶无之，则榜阙虽久，初任合入知州者终不得指射。又其尤远小烟瘴处，元丰格内取通判、知县人者方许注知州人。既非本等人愿就，而以次人，亦须俟经三集两集乃注，滞阂可知也。通判阙，元丰格虽有注曾任一任知州及第二任通判之文，然间曾历一任知州及钤辖大藩通判者，青州一处尔，但注知州人者，成都府一处尔，注知州两经集注第二任通判者，十处尔，其佗则本等人见阙皆可射也。崇宁改格，除青州略同外，但注知州人者二十四处，注知州三经集方许注第二任通判人者一百二十三处，注知州及第二任通判人者两经集方许注初任人者四十三处，注本等人者纔三十二处尔，又皆远小烟瘴，非本等人所愿就也。夫榜阙而本等人睥睨不得射，纵其得射，又三两月而后可。若权住刷阙，则又展月矣，至有百余日而不注者。臣惧夫贤愚同滞也，二者之利害较然。方今减罢创局，裁省冗员，鑴损宫观差遣，吏之集于铨部者不可胜数。如此等弊，政为急务。兼契勘诸路知县阙，因崇宁格差注不行。政和七年十月敕，许不以资序通行差注，文虽小异，实元丰法也。独知州、通判格尚未仍旧，安有事同而法异乎 」诏依元丰法。 
六年闰三月二十二日，臣僚上言：「窃谓武臣横阶，高爵也，盖非亲勋弗居。观察使而上，则禄秩恩数，又非他官可拟。今胥吏杂流入仕者，类多得之。虽法有不许转行之文，而寅缘请寄，希求恩旨，丐易出身，则非常法所得限也。臣愿申敕条禁，凡以胥吏杂流入仕者，严其止法，仍不许妄有干请。谓如实非荫补之类，不得求假荫补之名。脱有成劳，宜在褒赏，愿(如)[加]赐金帛而已。」诏令检会见行条法，申严行下，常切遵守。 
十二月二十九日，吏部奏：「勘会宗室先承御笔指挥，依熙宁法常许占射，不拘远近差注，仍并替成资。今承御笔指挥，内外官并三年为任。今来所拟宗室替阙，未审合依专法替成资，(唯)[为]复亦合依今降御笔指挥，替三年满阙。」尚书省勘会合替成资，诏申明行下。 
钦宗靖康元年七月二十四日，诏：「今后河北、河东、陕西路州县兵官，每处止许差宗室一员，见任人候任满日罢。」 
十一月十一日，诏：「吏部将到部人内，应合入路分都监、将副并系将副已上替罢满阙，及武举出身、有战功、曾历边任之人，并行籍记，不许差借短使，专候朝廷选任。」以上《续国朝会要》。 
高宗建炎元年七月十日，诏吏部大小使臣不许移名次归(入)[八]路，候边事宁日依旧法。先是，在部使臣多规 
     
避差使，乞归八路。尚书路允迪以为言，故有是诏。 
二年三月八日，诏今后初除城寨及主兵官、巡检、武臣县尉，非边功材武不许差注。 
十一月二十二日，赦：「应使臣未得差遣及短使者，并仰于所属投状，依例施行。应小使臣参部违限，合罚重难纲运，限一月许令参部免罚。应命官因出战及捕盗中伤者，仰经所在自陈保奏，大使臣以上议加优恤，小使臣差岳庙令一次。」 
绍兴二年五月二十九日，诏：「大小使臣校尉缘军功补授，而于军中解罢者，到部日验发遣诣实，送殿前司，依第三等法，呈试事艺，马射弓六斗力，直背射三箭，各把以里右为合格。如合格，本司给据，许参选。若未经呈试，或呈试未中，各不在参选及堂除辟差之限。两试不中，及不赴试，不理军功材武，满五年，许参部。诸下班祗应缘军功补授，依大小使臣参选法，着为令。自靖康元年军兴以来，应缘军功补授之人，如已到部以前有差遣，虽已到任得替，候再到部日，亦依今来指挥施行。」先是，臣僚言：「军兴以来，窜名兵籍之中，滥被恩命，而实无武艺，往往纔得补正官资，遂便宛转干求堂除举辟。欲乞应授差遣之人，并先经殿前司呈试，马射中选，出给公据，方得放行。」故有是诏。 
十月十八日，吏部尚书沈与求言：「检准建炎三年指挥，今后应堂除并已后堂除，并权替二年为任。目今在部大使臣员多，诸路申到阙次稀少，乞将应大使臣已注授未赴任人并今后注授差遣，比仿堂除人，权替二年成资阙。」从之。 
三年二月二十八日，枢密院言：「近准指挥，堂除阙并拨归吏部。契勘下项阙未有立定差法，乞今御厨、翰林司、仪鸾司、牛羊司依元丰令，先注亲民，次监当人；权干办金吾街仗司，先注武功至武翼大夫亲民资序人，次注大使臣经两任亲民人；行在诸司监门，欲依立定行在仓场库务监门已得指挥，先注亲民，次监当人。」从之。 
