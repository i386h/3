<!-- { "loadSidebar": true } -->
十二月十二日，大理寺申：「今年郊祀大礼，依条合于受誓戒前一月，除假故，减元限之半起首，排日断绝。本寺已申降指挥，将合趁办狱案

      
于今年十一月内尽行断决了当。今来郊祀大礼，用献岁上辛。缘受誓戒日分在近，兼见在刑寺公案已入住断条限，即难以再行排日断绝。今欲将应见在寺并已断上朝省未得指挥狱案住断。候赦，依条限定断施行。」从之。
干道元年五月二十四日，诏：「法令禁奸，理宜画一。比年以来，旁缘出入，引例为弊，殊失刑政之中。应今后犯罪者，有司并据情理，直引条法定断，更不奏裁。内刑名有疑，令刑部、大理寺看详，指定闻奏，永为常法。仍行下诸路，遵守施行。其刑部、大理寺引见用例册令封 架阁，更不引用。仰刑部遍牒诸州，大字出榜晓谕。」

二年六月十六日，臣僚上言：「近日臣僚奏请，『近年所用法吏，多是一时偶中科目，于法意初非明习，于人情又不通晓。欲乞遇评事有阙，许刑部长贰将铨试断案曾中高等，或曾任外任检法官、州郡刑狱官，申朝廷通行除授。』五月十一日，奉旨依。臣仰惟祖宗立法，垂之万世，试中刑法人方许踏逐入寺，所以公天下之选。以故大理寺左断刑官虽有员阙，不曾试中刑法之人，终莫得而觊也。今若将曾任州郡刑狱官便许申朝廷除授，臣见怙权者或以势得，高资者或以货取，私昵亲党，容受请求，纷纷籍籍，莫之能遏，甚非祖宗立法之意。」诏五月十一日所降指挥更不施行。

十九日，诏刑部、大理寺：「应有州军按发命官，不曾经所司推勘体究之人，亦

      
依监司所按命官事体，并免约法施行。」
十一月十四日，诏：「大理寺治狱贴书充推司一年，通理正贴书年月日共七年比换。断刑胥长满一年八个月，通入仕及二十五年，许依条解发，更不用下名约理。」从少卿刘敏求请也。

十二月二日，诏大理寺：「今后狱案到寺，满一百五十张为大案，一百五十张以下为中案，不满二十张为小案。断议限并依绍兴三十一年八月十六日指挥三：原作「二」，据本书职官二四之三○改。，(主)[立]定日限。内外路并右治狱，大案断议限三十日，中案断议限二十二日，小案断议限七日。临安府大案断议限二十五日，中案断议限十二日，小案断议限七日。」以刑部状：「都省白札子，理会断案日限等，送部看详，申尚书省。本部下大理寺看详，据本寺专法，一、寺正领评事、司直为详断司，少卿领寺丞为详议司，卿总之。一、诸路奏到狱案，满二百张以上为大案，断限三十日；二百张以下为中案，断限二十日，议司各减半；不满十张为小案，断限七日，议司三日。并开封府、御史台申奏案状，如系大案，断限二十日，议司减半；如系中案断，限十日「如系中案断限」：原作「如议中断案限」，据上文改。，议司五日；若小案，断限七日，议司三日。如断上刑部等处再退下，各减元限之半。绍兴三十年十月四日，尚书省札子：临安府案状，权依开封府日限施行。奉圣旨依。绍兴八年五月二日都省札子：大理寺狱案二百张以上为大案，限四十五日；二百张以下为中案，限三十日；

      
不满十张为小案，限十日。欲大案权减十日，并中案权减五日外，其余日限并减三分之一。绍兴三十一年八月十六日 ：刑部状，欲将大理寺大案更权减五日，中案各权减三日。奉圣旨依。干道二年五月十一日 二：原作「三」，据下文改。：刑部侍郎方滋札子，大理寺左断刑丞受狱案，检准程限尚宽。今欲拟定下项：外路及右治狱大案，元限三十日，今减作二十日，二百张以上；中案，元限二十二日，今减作十四日，二百张以下；小案，元限七日，今减作三日，十张以下。临安府大案，元限二十五日，今减作十六日，二百张以上；中案，元限十二日，今减作八日，二百张以下；小案，元限十日，今减作三日，十张以上。奉圣旨依。寺官参详白札子陈请事理，契勘本寺专发诸路奏到狱案，满二百张以上为大案，断议限四十五日；二百张以下为中案，断议限三十日；不满十张为(十)[小]案，断议限十日。临安府、御史台申奏案状，大案断议限三十日，中案断议限十五日，小案断议限十日。续承绍兴八年五月二日并绍兴三十一年八月十六日、干道二年五月十一日指挥，节次裁减外，见今外路及右治狱大案断议限二十日，中案断议限十四日，小案断议限三日。临安府大案断议限十六日，中案断议限八日，小案断议限三日。缘本寺承受诸路并临安府右治狱申奏到案状，并系断议官躬亲书断，若依干道二年五月十一日指挥，
      
所减日限，委是(大)[太]窄，切虑趁办不前，却致迟延。今看详，欲依白札子所乞事理。」故有是命。
三年二月四日，大理寺卿陈弥作言：「臣供职之日，临安府厢界解到犯私盐二十斤，次日推司解到欠粮纲钱人，五日一限，并无送纳。又解到殿前司军人争 公事，臣为之惊骇。夫天子之狱，尊严如天，乃今使投牒押到，有同县道，亏损国威，莫此为甚。欲乞日后有涉情理巨蠹及经州县推勘翻异者，方许取旨送下，其余并照祖宗条法施行。」上曰：「极好。军人相争送寺，此是杨存中私意。必是当时军人犯罪，临安府不得理者，遂为此例。今除去甚善。」上云：「天狱须是严肃，卿所奏颇得体，可依所奏。」

十七日，陈弥作言：「检准本寺 ，诸流以下罪刑名，疑虑及情法不称，并奏裁。事若重密，仍许上殿。本寺虽已准前件指挥，自来例须申省，乞行敷奏，恐致稽缓。欲望遇有重密公事，许依本寺专法，径乞上殿，免致缓不及事。」从之。

四年五月二日，大理少卿周自强言：「右治狱有都辖一名，通管两推，元系本寺踏逐指差。今来都辖胥介年满，见行发遣赴部。照对本寺两推共管推司八名，专行推鞫，又有职级二名，专一总辖。所有都辖一名，委实无用，欲行减罢。」从之。

五年正月二十八日，刑部看详臣僚所乞：「自今后如监司郡守委官体究公事，如申勘到案状到寺，若见得体究不实，即(今)[令]刑寺将元体究官于案后收

      
坐施行。如得允当，即乞行下刑寺，遵守施行。」从之。
四月二十七日，诏大理寺复置主簿一员，以起居舍人胡元质请也。

六年七月二十八日，考功员外郎兼权大理少卿韩彦古言：「本寺专法：推吏被差到寺三年，通入仕及八年，不曾犯赃私罪及无出入人罪，与补进武副尉进武：原作「武进」，据《宋史》卷一六九《职官志》九乙。。如推鞫惯熟，谨畏得力，许选留再一任三年，与减六(半)[年]磨勘。及有官人，即理合入资任。窃详立法之意，欲令胥吏希觊酬赏，人知顾藉。今来损减酬赏，并三年一替，不许再留，不惟有失祖宗立法之意，深恐天狱推吏更易频并，不知事体，愈无顾藉。与其损赏，不若严罚。今后大理寺推吏酬赏理任，欲乞并依祖宗旧法。如于狱事受财，不以赦降原减。自首官当及不得用已断罪名并计此句疑有误。。如犯枉法，仍籍没家财。并乞立为本寺专法，庶几狱吏祗肃，民以不冤。」从之。

同日，韩彦古言：「大理寺捉事使臣下家人院长，多是违法存留负犯之人，并出榜放散外，乞依旧来画降指挥，下临安府，每季轮差使臣一员，赴寺祗应。所贵缓急不致阙误。」从之。

七年二月三日，诏：「今后大理寺将应承受到断案(降)[除]旬休外，余并不理假故，通作元限行遣。仍令 令所修立成法。」

三月七日，诏令刑部将右治狱、临安府比元立案限并减半。刑部侍郎王柜等札子：「契勘大理寺案限，右治狱大案一百五十张以上，三十日；中案一百五十张以下，二

      
十二日；小案二十张以下，七日。临安府案限依开封府法，大案二十五日，中案十二日，小案七日。近者准刑部间或批下急限约法，或三两日，或半月，或只今临安府案又作急限案。实缘刑部案状下寺，在路已经隔半日，及付当断评事看阅一两遍，方见犯情节，付楷书节草，再纳评事，评事草出刑名，铺引条贯，却纳寺丞、正、卿、少逐处，次第往回批难，议定刑名，却再付楷书誊录净本节案法状申部。缘有节次经由，自非数日不能了办。如系大案，纸数、项目既多，又非中案之比，大则事干性命，小则刑名差(玄)[互]，利害非轻。今来右治狱、临安府案不敢依元限，欲□于元来案限减三分之一。如此，已是紧促。□乞将省部约法除事干急速，不可稽留者取朝廷指挥外，其余急约法、急看详，乞量宽日限，庶几日力不至太促，得以详细，免致差误。」故有是命。
四月七日，诏：「今后诸处有合送大理寺公事，并申取朝廷指挥。其本寺见勘公事内有不应送寺者，并移送临安府。」大理少卿崔绂札子：「契勘大理寺右治狱合专一承受内降朝旨重密公事，及推究六曹寺监所辖库务，及内外诸司侵欺盗用官物，及民间有冤抑事，诉申朝廷，许送本寺推治外，其余不应前项条法，并乞免行送寺，庶几囹圄肃清，事体严重。」故有是命。

九年三月二十二日，左谏议大夫姚宪言：「伏以大理号为天狱，虽隶于刑部，昨绍

      
兴二十七年，因臣僚有请，乞刑部月轮长贰一员，赴大理寺录囚徒。后来 令所看详，只今取(嗉)[索]公案点检。臣以谓凡具狱来上，刑部长贰但视其长案而已，不曾亲临虑问，亦何繇知其委有冤滥，狱囚果有冤抑，亦何繇而伸诉 是审问一节，徒为文具。欲望特降指挥，凡大理寺禁囚，每月令刑部长贰一员下寺，亲录囚徒。」诏令刑部长贰、郎官并监察御史每月通轮一员，分作两日，往大理寺、临安府亲录囚徒，仍具名件闻奏。
六月三日，臣僚札子言：「廷尉乃天下持平之府也，议法定令，莫不由之。苟有缺失，则奸吏得以舞文矣。今内外有司、州郡各有专降条法，虽绍兴二十三年间曾经取会，因循磨灭散失，见存无几。况取会之后，经隔二十余年，逐处又有冲改续降不一，自今遇有狱事，施行取会，或为讹隐，文移往覆，动涉旬月，不无稽弊。乞令刑部遍下诸路，责令近日编类申发，不许仍前灭裂。候到，于刑部、大理寺各存一本，以备拟断。」从之。以上《干道会要》。

淳熙元年六月四日，臣僚言：「在法：鞫狱录问检法而与罪人若干系人有亲嫌应避者，自陈改差。崇宁二年，大理寺申请，除有服亲及曾经荐举，或有雠怨者许避外，余更不避，非所以别嫌远疑。欲将上项申请指挥更不施行。」从之。

