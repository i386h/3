<!-- { "loadSidebar": true } -->
枣强县强：原作「疆」，据《宋史》卷八六《地理志》二改。，熙宁元年废为镇，隶信都县，十年复为县。 
武邑县，嘉佑八年废为镇，隶蓨县，熙宁十年复为县。 
新河县，熙宁六年废为镇，隶南宫县。 
博州：聊城县，淳化三年河决，移州治孝武渡西孝：原作「李」，据《宋史》卷八六《地理志》二改。，并县迁焉。 
棣州棣：原注「缺」，据《宋史》卷八六《地理志》二补。：建隆二年升为团练州，干德三年升防御。 
阳信县阳信：原作「信阳」，据《宋史》卷八六《地理志》二改。，建隆四年置。 
容城县，建隆四年以唐废全忠县地置。 
〔莫州〕：莫县，熙宁六年废为镇，隶河间县，元佑二年复，十二月复废为镇。 
长丰县，熙宁六年废为镇，隶任丘县。 
保定县，宣和七年以军使改。 

德州：归化县，干德六年废，隶德平县。 
德平县，熙宁六年废为镇，隶安德县。 
〔滨州〕：招安县，熙宁六年废为镇，元丰二年复为县。 
大观元 
      
年六月十五日，通判滨州张孝纯状：「契勘滨州在沧州之南，棣州之东棣：原缺，据地理位置补。，青州之北，渤海之西，虽非汉渤海郡，亦汉渤海东南之境。颜师古注《前汉 地理志》，解渤海郡，曰在渤海之滨，因此为名。渤海郡即系是滨州。」从之。 
恩州：唐贝州，晋永清军节度使，庆历八年改恩州，降军事。 
清河县，端拱元年徙州北永宁镇，淳化五年徙今治。 
清阳县，熙宁四年废为镇，隶清河县。 
庆历八年闰正月七日，诏曰：「甘陵旧国，冀土要藩，尝建高牙，俾殊支郡。偶凶妖之窃发，扇吏卒以相依，轻弄库兵，共婴州垒。逮须捕系，始伏诛夷。言念此邦，久陶至化，合怀忠愤，同弭猖狂，辄动匪人，几成污俗。虽本缘于诖误，良有玷于和平。宜锡嘉名，且昭善贷。其贝州可降为军事州，废永清军号，仍赐恩州为额。其广南东路恩州以南恩州为额。」 
干宁军：太平兴国七年以沧州永安县升为军，大观二年升为清州，政和五年废为县。 
干宁县，太平兴国七年以沧州永安县北(折)[析]置县来隶，熙宁六年废为镇，元符二年复。 
熙宁五年八月二十五日，高阳关路安抚使韩忠彦言：「转运司欲移干宁军于沧州干符寨，废军为县，以避河患，人不以为便。」知沧州赵瞻亦言：「干宁民心恟惧，皆谓河水颇已顺行，又增堤数倍坚固，移军实有害无利，乞速罢以安边民。」从之。 
(元佑)[元符]二年三月十 
      
八日元符：元佑，据《长编》卷五○七改。，河北路都转运司言：「干德军申，旧有干宁倚郭县，自商胡口决，人户流散，废并入本军。近年人户多已归业，增及万户已上，合复为县。」从之。 
崇宁三年三月八日，户部言：「干宁军干宁县归化、定边两乡人户状，本军元有倚郭干宁一县，先于熙宁元年内将本县废罢入军，元符元年蒙再复本县。窃缘自复置县来，创添役人，不唯止为役钱浩瀚，兼诸般催科，甚是搔扰，乞行废罢本县并入本军，依旧一就通管。」从之。 

大观二年三月二十八日，诏：「国家承平垂一百五十年，三有河清之应，越千岁一清之期。今干宁军河清踰八百里，凡七昼夜，上天眷佑，敢不钦承!其以干宁军为清州，以答天休。布告中外，咸使知之。」 
永静军：唐景州，周降定远军，隶沧州。太平兴国六年，以军隶京师，景德元年改今名，嘉佑八年废，熙宁十年复。 
东光县，太平兴国六年自沧州来隶。 
阜城县，淳化元年自冀州来隶，嘉佑八年废为镇，隶东光县，熙宁十年复为县。 
将陵县，庆历七年自德州来隶。 
信安军：太平兴国六年，以霸州淤口寨建破虏军建：原无，据《宋史》卷八六《地理志》二补。，仍以霸州永清、文安二县隶焉。后二县废归霸州，景德三年改今名。 
真定府：九门县，开宝六年废隶城县。 
石邑县，六年废隶获鹿县。 
井陉县，熙宁六年废隶获鹿、平山二县， 
      
八年复置，徙治天威军。 
灵寿县，熙宁八年废为镇八年：《宋史》卷八六《地理志》二作「六年」。，隶行唐县，元佑二年复。宣和二年以成德军称。
〔相州〕：邺县，熙宁五年废为镇，隶临漳县。 
永和县，熙宁五年废为镇，隶安阳县。 
汤阴县，宣和二年二月，以县隶浚州，八月内复来隶。 
宣和二年八月十八日，朝请大夫、直秘阁、知相州韩肖胄奏：「契勘本州岛旧管四县，内汤阴县于今年二月内浚州升为节镇，割隶去讫。缘本州岛系久来节镇去处，汤阴县是虏使往回食顿，今割隶浚州，即相州州城之南十五里便属别州界地分，境土蹙近，不称大藩，虏使往来，观望非便。」诏汤阴县依旧隶相州。 
北平军：庆历二年以定州北平寨置军，四年即北平县治置军使，隶定州。 
旧定州北平县，建隆元年自易州来隶。 
无极县，景德二年自祁州来隶。 
怀州：建隆元年为团练，后升防御。 
修武县，熙宁六年废为镇，隶武陟县，元佑元年复。 
武德县，熙宁六年废为镇，隶河内县。 
卫州：获嘉县，天圣五年自怀州来隶。 
卫县，五年建通利军，以县隶焉。熙宁三年军废，县复来隶。六年，废隶黎阳、汲二县。 
黎阳县，熙宁三年废通利军来隶。 
新乡县，熙宁六年废为镇，隶汲县，元佑三年复。 
通利军，端拱元年以滑州黎阳县置通利军，县仍隶焉。天圣元年 
      
(年) 
洺州：建隆元年升为防御。 
曲周县，熙宁三年废为镇，隶鸡泽县，元佑二年复。 
西临洺县，熙宁六年废为镇，隶永年县，元佑二年复为县，九月复为镇。 
深州：雍熙四年自州西北旧城徙今治。 
静安县，太平兴国八年，以下博县建静安军，雍熙二年军废，县还以隶。三年，废下博县，四年复置，改静安。 
陆泽县，雍熙四年废，隶静安县。 
束鹿县，淳化二年自真定府来隶。 
雍熙四年二月十二日，诏深州：「昨以(大)[犬]戎肆暴，侵我封陲，惟彼生民，被其荼毒，永言隐恤，勿忘于怀，思有改更，庶期安辑。宜以静安军为深州治所。」 
磁州：昭德县，熙宁六年废为镇，隶滏阳县。 
祁州：端拱二年徙置于真定府 城，景德二年升团练州，自 城徙治定州蒲阴「蒲阴」二字原脱，据《宋史》卷八六《地理志》二补。。 
蒲阴县，旧名义丰，太平兴国元年改，景佑二年自定州来隶。 
 城县，端拱二年自真定府来隶。 
深泽县，熙宁六年废为镇，隶 城县，元佑元年复。 
保州：建隆初以莫州清苑县置保塞军，太平兴国六年升为州。 
保塞县，建隆元年以莫州清苑县来隶，太平兴国六年改。 
庆源府：旧赵州，崇宁四年升为庆源府，仍以庆源军节 
      
度〔称〕。 
 乡县，熙宁五年废为镇，隶高邑县，元佑元年复。 
赞皇县，熙宁五年废为镇，隶高邑县，元佑元年复。 
隆平县，熙宁六年废为镇，隶临城县，元佑元年复。 
宣和元年十月七日，右武郎、廉防使者王寓奏：「仰惟国姓所出之地，实自全赵。在昔神考，深念世本，尝诏求程婴、公孙杵臼之遗(祠)[嗣]，优加爵号，以旌其义。又命守臣恢大城围，用壮形势。昨陛下惟尊姓系，即褒其州为庆源军。臣兹获将命，迓客朔塞，道出邢、赵，窃见邢之鹿郡元系英庙所领藩，今已改府曰信德，欲乞赵州庆源军更升府号，以副群望。」诏庆源军升为庆源府，依旧军额。 
崇宁四年二月二十五日，诏曰：「冀北奥区，赵郡名壤。胙土命氏，遹祇先德之传；赐羡流光，大启后人之庆。昔我艺祖，诞受天命，列圣储祉，万方咸休。肆予一人，嗣有神器，夙夜祇惧，惟怀永图。乃眷此邦，实紧国姓，思假宠灵之侈，宜分旄钺之荣。式隆王迹之基，永底兆民之阜。宜升为节镇，仍以庆源军为额。」因举人李献臣等言：「伏读《赵世家》，称穆王造父以赵城由此为姓，至春秋时程婴、公孙杵臼协心戮力，以兴赵氏之祀，至襄子因以有国，迄至皇宋，建万世不拔之基，实本诸此。神宗皇帝深惟国姓之所自，乃诏天下求程婴、公孙杵臼之遗祠，优加封爵，以报其忠，又命守臣展拓本州城围，壮大形势，固所以尊世系而重国本也。今则本州岛独为军事，事 
      
体朘削，非所以称国家宗姓所出之地。乞建本州岛为节镇军府，尊大国姓。」故有是命。 
旧邢州、安国军：宣和元年升为信德府。 
任县，熙宁五年废为镇，隶南和县，元佑元年复。 
平乡县，熙宁六年废为镇，隶鹿县，元佑元年复。 
尧山县，熙宁六年废为镇，隶内丘县，元佑元年复。 
邢台县，宣和二年以龙岗县改。 
浚州：旧通利军，熙宁三年废为黎阳县，隶卫州，元佑元年复为军。政和五年八月升为州、浚川军节度，九月又改为平川军。 
卫县，熙宁三年废为通利军，还隶卫州，元佑元年复军，依旧来隶。 
安肃军：太平兴国六年以易州宥戎镇地置静戎军，景德元年改，宣和七年升为军升为军：疑误。《宋史》卷八六《地理志》二作「宣和七年废军为安肃县」。，隶保州。 
安肃县，太平兴国六年以遂城县三乡为静戎县，景德元年改。 
博野县，熙宁四年自定州来隶，宣和七年以县兼军使。 
广信军：太平兴国六年以易州遂城县地置威虏军，景德二(名)[年]改今名。 
遂城县，太平兴国六年自易州来隶。 
顺安军：太平兴国六年，以瀛州废唐兴县置唐兴寨，淳化三年升为军。 
高阳县，至道三年自瀛州来隶，熙宁六年废为镇，十年复为县。 
      
承天军，建隆元年以镇州娘子关建军关：愿作「开」，据《元丰九域志》卷一○改。，仍隶镇州，后废。 
燕山府：古幽州，汉置涿郡，唐武德元年改为燕州，天宝元年复为幽州，号广阳郡、永清军节度，宣和四年十月改为府。燕山府析津县、宛平县、昌平县、良乡县、潞县、武清县、安次县、永清县、清化县、玉河县、漷阴县，并宣和四年十月内复。 
广宁县，宣和四年十月，以都市县改。 
宣和四年十月五日，诏：「燕京，古之幽州，武王克商，封邵公奭于燕，以燕然山得名。汉置涿郡，唐武德元年改燕州，天宝元年改幽州，旧号广阳郡，有永清军节度。燕京宜改为燕山府。」 
涿州：汉涿郡地，唐置州，宣和四年十月赐名涿水郡、威行军节度。宣和四年十月以范阳县改。 
威城县，宣和四年十月以新城县改。 
