<!-- { "loadSidebar": true } -->
鷩冕八旒，每旒八玉，三采：朱、白、苍。角笄、青纩，以三色紞垂之。纮以紫罗，属于武。宰相、亚终献、大礼使服之。前期景灵宫、太庙亚终献，明堂涤濯、进玉爵酒官亦如之。毳冕六玉，三采，六部侍郎以上服之。前期景灵宫、太庙进爵酒币官，奉币官，受爵酒币官，荐俎官，明堂受玉爵、受玉币、奉彻笾豆、进饮福酒、彻俎祝腥、赞引、亚终献，礼仪使、亚终献爵弁盥洗官四员并如之。前二日奏告初献，社坛、九宫坛分祭，初献、亚献亦如之。(希)[絺]冕四玉，二采：朱、绿。光禄卿、监察御史、读册官、举册官、分献官以上服之。前期景灵宫、太庙奏奉神主官，明堂太府卿、光禄卿，沃水举册官、读册官、押乐太常卿、东朵殿三员、西朵殿二员、东廊二十八员，西廊二十五员、
      
南廊二十七员，軷门祭献官，前二日奏告亚献终献官、监察御史并如之。社坛、九宫坛分祭终献官、监察御史、兵工部、光禄卿丞亦如之。玄冕无旒，光禄丞、奉礼郎、协律郎、进抟黍官、太社令、良酝令、太官令、奉俎馔等官、供祠执事官内侍以下服之。明堂光禄丞、奉礼郎、良酝令、太祝抟黍官、宫架协律郎、登歌协律郎、奉御官、内侍供祠执事官、武臣奉俎官，軷门祭奉礼郎、太祝令、太官令，社坛、九宫坛分祭太社、太祝、太官令、奉礼郎并如之。紫檀冕四旒，博士、御史服之。外州军祭服：鷩冕八旒，三都初献服之；毳冕六旒，经略、安抚、钤辖初献服之；絺冕四旒，经略、安抚、钤辖亚献服之。节镇、防、团、军事初献亦如之；玄冕无旒，节镇、防、团、军事亚终献服之。 
徽宗政和三年，议礼局上群臣祭服之制。正一品九旒冕，金涂银棱，有额花、犀簪，亲祠大(理)[礼]使、亚献、终献，太宰、少宰、左丞，每岁大祠宰臣、亲王、执政官、郡王充初献服之。奏告官并依本品服，已下准此。从一品九旒冕，无额花，亲祠吏部、户部、礼部、兵部、工部尚书，太庙进受币爵，奉币爵宗室，每岁大祠捧俎官，大祠、中祠初献官服之。二品七旒冕，角簪，亲祠吏部侍郎、殿中监、大司乐、光禄卿、读册官，太庙荐俎、赞进、饮福宗室，七祀配享(公)[功]臣分献官，每岁大祀谓用宫架者。大司乐，大祠、中祠亚终献，大祠礼官，小祠献官，朔祭大常卿服之。三品五旒冕，亲祠举册官、
      
太乐令、光禄丞、(捧)[奉]俎馔笾豆簠簋官、分献官、分献坛壝从祀。太庙奉瓒盘、荐香灯，安奉神主、奉毛血盘、萧蒿篚、肝膋豆宗室，每岁祠祭大乐令，大中祠分献官服之。无旒冕，奉礼协律郎、郊社令、太祝太官令，亲祠 鼎官、进抟黍官，太庙供亚终献金鳵、供七祀献官、执爵官服之。五旒冕，监察御史服之。州郡祭服：三都初献八旒冕；经略、安抚、钤辖初献六旒冕，亚献并二旒冕，终献无旒；节镇、防、团、军〔事〕初献四旒冕，亚终献并无冕旒。
 舆服 宋会要辑稿 舆服五 诸色袍 黄袍 
      
诸色袍
黄袍
【宋会要】
      
高宗绍兴五年四月二十九日，礼部太常寺言：「得旨，五月二日车驾诣〔太〕庙别庙行 谒礼。缘其日章怀皇后忌前一日，皇帝合服黄袍。参酌礼例，是日皇帝自内中先服红袍，诣太庙别庙行礼毕，还内，俟至宫中易忌前之服。」从之。
 舆服 宋会要辑稿 舆服五 诸色袍 绛纱袍 
      
绛纱袍
【宋会要】
乘舆服制。天子绛纱袍，以织成云龙红金条〔纱〕为之纱：原脱，据《宋史》卷一五一《舆服三》补。，红里，皁褾、、裾，白罗中单；蔽膝以红纱红罗里，饰与袍同。红罗裙、红纱里，白罗方心曲领。余同冕服。大祭祀致斋、出乘玉辂、入乘金辂、正冬大会、五月朔受朝则服之。 
太祖建隆元年二月九日，太常礼院言：「准敕追尊四庙，皇帝御崇元殿，命使行册礼，衮龙服；五月一日御殿受朝，通天冠、绛纱袍。伏请下内中尚司与少府监计会修制。」诏可。 
十九日，太常礼院言：「准少府监牒，请具衮龙衣、绛纱袍、通天冠制度令式。通天冠加金博山，附蝉十二，首施朱翠，黑介帻，组缨翠犽组：原作「发」，据本书《舆服五》前引及《宋史》卷一五一《舆服三》改。，玉簪导。绛纱袍，白纱中单，朱领、褾、、裾，白裾襦，绛纱蔽膝，白假带，方心曲领。其带剑佩绶与上同，白鞯、黑舄。」诏可。 
神宗元丰二年四月二十三日，详定正旦御殿仪注所乞元日受朝贺服通天冠、绛纱袍所：原脱，据本书《舆服四》所引补。，从之。 
四年十月二十二日，详定郊庙奉祀礼文所言：「今
      
仪注，车驾赴青城，服通天冠、绛纱袍，祀之日，乃服靴袍至大次，服衮冕临祭，非尚质之义。」 
哲宗绍圣三年十月七日，工部侍郎高遵惠言：「准朝旨，祀北郊通天冠、绛纱袍。虑当暑月，合行裁制。(接)[按]天圣衣服令，衮冕大绶六采采：原作「绶」，赤：原脱，据《宋史》卷一五一《舆服三》改、补。：黑、黄、赤、白、缥、绿，小绶三，色同大绶，间施三玉环。所有减去折回，大绶一重，只长二尺五寸，即于礼典别无制度。伏乞量宜制造。」 
徽宗政和三年四月二十九日，议礼局上皇帝冕服之制：通天冠二十四梁，加金博山、附蝉。高一尺，广一尺，犀簪导，朱丝组带为缨。绛纱袍，织成云龙，皁罗缥、纟巽，红罗为里。绛纱裙，蔽膝如袍饰，并皁缥、纟巽，绣云龙。白罗方心曲领，革带，余同冕服。大祭祀致斋，诣景灵宫、太庙、行宫，礼毕还宫，元正、冬至大朝会，临轩册命皇后、皇太后、诸王、大臣，亲耕籍田服之。诏颁行。 
孝宗绍兴三十二年未改元。七月十二日，礼部太常寺言：「奉上光尧寿圣太上皇帝、寿圣太上皇后册宝，行礼日，太上皇帝合服通天冠、绛纱袍，皇帝亦服通天冠、绛纱袍。」续御药院状：「窃虑行礼日近，制办不及。」有旨，将来(上)[太]上皇帝受册宝礼日，恭请服履袍。 
干道七年二月十二日，礼部太常寺言：「续讨论到礼例，皇帝服通天冠、绛纱袍，御大庆殿册皇太子及谒太庙别庙行礼，合服衮冕。」从之。晨祼，皇帝服通天冠、绛纱袍至大次。 
隆兴二年十月三日此条当置上条之前。，礼部太常寺言：「勘会逐次郊祀大礼，皇帝自
      
青城至大次，并礼毕自大次还青城，并系服通天冠、绛纱袍，乘大辇。今来欲乞并服通天冠、绛纱袍，乘平辇。」诏从之。 
籍田。太宗端拱元年正月十五日，帝斋于干元殿。翌日銮驾出宫，备大驾卤簿于丹凤门外，帝服通天冠、绛纱袍，执圭，乘玉辂，赴东郊行宫斋宿。十七日，亲耕礼毕，解严还行宫，百官称贺。帝改御大辇，服通天冠、绛纱袍， 吹振作而还。御干元门肆赦，改元，文武递进官有差。 
徽宗政和元年八月，议礼所条具者八事：「一、乞躬耕之服，止用通天冠、绛纱袍，百官并服朝服。」 
六年闰正月二十七日，诏亲耕籍〔田〕，以玉辂载耒耜，乘大辇，用法驾、横麾仗，(道)[导]袍，御平辇耕籍，服通天冠、绛纱袍。至思文殿进食后，行礼毕，放仗，常服还内。令修定仪注。 驾官朝服、结佩，耕籍使以仪仗二千人护卫耒耜。质明，先诣坛所。诣籍田，服 
高宗〔绍兴〕十五年十一月，礼部太常寺言：「将来亲耕籍田，是日车驾服履袍，乘平辇，诣思文殿进膳毕，服通天冠、绛纱袍，行亲耕之礼。」从之。
 舆服 宋会要辑稿 舆服五 诸色袍 履袍 
      
履袍
【宋会要】
朝飨太庙行礼仪注。车驾诣太庙：前享一日，皇帝于景灵宫朝献毕，既还大次，礼部郎中奏解严讫，皇帝入斋殿。文武侍祠、行事、执事、助祭之官、非从驾者。宗室先诣太庙祠所。其日，礼直官、宣〔赞〕舍人引礼部侍郎诣大次前，奏请中严。少顷，又奏外办。皇帝服履袍，自斋殿诣大次。出行， 
      
禁卫诸班亲从等诸司祇应人员以下迎驾，奏圣躬万福。车驾自斋殿诣太庙。 
其日，文武侍祠、行事、执事、助祭官、宗室先诣太庙祠所，其从驾臣僚并服常服就次。有司进辇于齐殿，其从驾臣僚并俟从驾次。礼直官、宣赞舍人引礼部侍郎奏请中严。少顷，又奏外办。皇帝自内服履袍诣斋殿，即御座，鸣鞭行门。禁卫诸班亲从等诸司祇应人员以下各自赞常起居。
 舆服 宋会要辑稿 舆服五 诸色袍 袍 
      
袍
【宋会要】
袍，即御座；皇太子、文武百僚并服常服称贺。所有合设黄麾半仗，乞令兵部排办施行。」有旨依宫中导从。 孝宗干道九年十二月十七日，礼部太常寺状：「勘会将来正旦朝贺，今欲比附《政和五礼新仪》月朔视朝仪，皇帝御大庆殿，服
 舆服 宋会要辑稿 舆服五 诸色袍 仪仗锦袍 
      
仪仗锦袍
【宋会要】
。 卤簿中道金吾本司纛：佩仪刀，执 ，锦帽宝照锦袍、锦臂鞴，革带、鸟皮 
。 大驾卤簿内巾服之制：执金吾犦，服锦袍、帽、臂鞴，银带、乌皮
 舆服 宋会要辑稿 舆服五 诸色袍 文绫袍 
      
文绫袍
【宋会要】
宫中导从，唐以前无闻焉。五代汉干佑中，始置主辇十六人，捧足一人，掌扇四人，持踏 一人，并服文绫袍、银叶弓脚幞头。
 舆服 宋会要辑稿 舆服五 诸色袍 高鬓青袍 
      
高鬓青袍
【宋会要】
      
宫中导从，五代汉干佑中始置新妇二人，高鬓青袍。
 舆服 宋会要辑稿 舆服五 诸色袍 绯袍 
      
绯袍
【宋会要】
宫中导从，捧直珠七宝翠毛华株二人，衣绯袍。
 舆服 宋会要辑稿 舆服五 诸色袍 绣袍 
      
绣袍
【宋会要】
卤簿三驾。国朝之初，将举郊礼，以五代草创，官籍散落，始命有司详定制度。惟得《长兴南郊卤簿字图》，校以令文，颇有阙略违戾者。翰林学士承旨陶谷为礼仪使，建议卤簿内金吾及诸卫将军导驾及押仗，旧服紫衣，请依《开元礼》各服本色绣袍。
 舆服 宋会要辑稿 舆服五 诸色袍 绯绣袍 
      
绯绣袍
【宋会要】
