<!-- { "loadSidebar": true } -->
九年闰正月十九日，都省勘会刑部狱案，见不住催促上省行遣。切虑〔投〕下文字之人不即依时赴省投纳，或承受去处阻节留滞，欲令刑部专委郎官将书印圆备合上省案状除紧急不可待时文字经赴案房投下外，日具单子计定件数，令当行人吏亲身赍抱至都司当厅投下，都司画时付案房。如有阻节退回，亦仰当厅执覆都司，听置历收附讫，令案房将所下文字点检。或有住滞，赴厅呈禀，将投下文字人重行断遣。若案房不即收留及别作阻节，并从提点申举，依条施行。」从之。 
三月二十二日，诏令刑部长贰、郎官并监察御史每月通轮一员，分作两日往大理寺、临安府亲录囚徒，仍具名件闻奏。 
七月三日，枢密院言：「勘会因 
      
犯强盗等配充屯驻诸军重役之人，往往例皆短少，或癃老残疾，不堪执役，虚填阙额，理宜措置。」诏令刑部自今后将配诸军充重役人并免配屯驻军，各随所配地理远近分配诸州军牢城收管。 
【续会要】
淳熙四年正月二十三日，诏：「自今春秋颁进册，从刑部长贰点检无差错漏落，方得缴(中)[申]。以本部申到春颁进册，多有错漏，都省上其事，故有是诏。 
二月十四日，刑部言：「每岁比试本部掌法胥吏，乞许六曹、寺监应系私名贴司以上附试。如遇手分有阙，先补试中人。如无试中人可差，许且依今法于六曹、寺监手分以上抽差。内有愿比换副尉者，依本部专法比换。其谙晓次第人，依大理寺右治狱法司选留再(住)[任]条赏施行。如系从私名试中经差手分人，即于本部比换法上添『通入仕及十年方许比换』。」从之。 
五月九日，刑部郎官梁总言：「昔韩琦在中书日，尽取断例编次纲目，封縢谨掌。每当用例，必自阅之。窃谓今之断例正亦(断)类此，乞明诏刑部，以断例委之长贰或郎官封鐍收掌，用则躬自取阅，庶几定罪用刑在官而不在吏。」从之。 
六月五日，诏：「刑部将拟断案状照自来体例依条拟定特旨，(中)[申]尚书省，仍抄录断例在部，委长贰专一收掌照用。」以都省言：「刑部拟断案状，后来并不比例，系本部照情犯轻重临时参酌拟定特旨申省取旨。近降指挥拘收断例，自今断案别无疑虑，依条申省取旨裁断。如有情犯可疑合引例拟断事件，申尚书省参 
      
照。今来刑部将合奏裁案状一例不拟特旨上省，照得已降指挥内即无令刑部不拟特旨之文，其本部自合依旧，于已降旨挥别无相妨。」故有是诏。 
二十八日，诏：「刑部自今将情法相当、别无疑虑案状依条施行外，有情犯可疑，即于已抄录在部例册内检坐体例，比拟特旨申省。如与例轻重不等，亦令参酌拟断，申取指挥。」既而中书省言：「诸路州军申奏狱案依已降指挥，刑部敕令所删订修立到断例共九百五十余件，左右司拘收掌管。自今刑部、大理寺断案如无疑虑，依条申省取旨裁断。有情犯可疑合引例拟断事件，申省参照施行。仍抄录断例在部，委长贰专一(状)[收]掌。今刑部所申案状虽有拟立特旨，并不曾检坐体例申省。窃虑处断轻重不伦，未应已降指挥。」故有是命。 
八年七月四日，刑部侍郎贾选言：「乞自今刑寺驳勘取会狱案文字，令进奏院专置录匣，排列字号、月日、地理，当官发放。所至铺分实时抽摘、单传，承受官司依条限具所会并施行因依，实书到发日时，用元发(缘)[录]匣回报，庶几违滞之处易于稽考。」从之。 
十年八月十三日，刑部侍郎曾逮言：「乞下本部自今应拟贷刑名并开具断例之相类者，然后酌其轻重，用小贴声说，以取朝廷裁断。如于重罪不失而小有不同，并免驳问，庶几有司如意参酌，谨以引用拟断，以副陛下钦恤之意。」从之。 
十二月十三日，诏：「刑部在役与投名人吏每遇铨试，并合附试刑法合格者并超一等迁补，仍不得于大理抽差人吏行案，令刑部看详措置以闻。」详见大理寺。 
十三年十二月九日，诏刑部并进拟案共减书令史一人，贴司二人，私名一人，主事一人。以司农少卿吴燠议减冗食，下敕令所裁定，故有是命。 
淳熙十 
      
六年十一月十八日，刑部侍郎吴博古言：「本部一司崇宁专法奏狱及缘法(今)[令]事应议者，召大理寺丞以下议。缘近有专降指挥大理寺官不得出谒，以致未敢照用旧法。乞今后本部遇有合议刑名，许从旧法请大理寺官赴部商议。」从之。 
干道 绍熙元年十月十一日，大理正季洪言：「伏(问)[间]臣僚申请，命官因监司州军按发不曾经推勘或体究，后因到部截会，并免约法。指挥既行，咸以为当然，犹有可议者。按章内称曾差官体究，若备坐体究到事因，则据以约罪，人亦何辞。然其间盖有止称已曾体究，有司拘文，亦未免与之约法。或所犯狼藉，偶不言及曾经体究，遂致幸免，势须行下取会，动涉岁月，复有留滞之孍。乞诏监司郡守今后按发官属，如委曾体究到事因，不得泛言已曾体究，庶几有司据凭约法，人自无辞。」从之。 
绍(兴)[熙]五年七月一日，登极赦文：「应命官因臣僚论列，或监司守倅(接)[按]发，不曾经取勘，一时约作过犯，可并与除落，依无过人例施行。」 
九月十四日，明堂赦文：「应命官下班祗应、副尉因罪特旨及依法合该展期或展年磨勘、监当展任、降资、殿降名次、展年参选、罚短使，并特与放免。」同日赦：「应命官犯公罪徒以下，案后收坐而案状未到者，可以刑寺照赦定断结绝。」 
庆元六年五月十四日，诏：「命官曾经论列按(刻)[劾]降官放罢委无绾系之人，日下批书放令离任。如妄作缘故， 
      
不与批书，在内委御史台觉察，在外令监司按劾，仍许被冤抑人及家属越诉。」 
二十五日，刑部员外郎王资之言：「大观旧法，诸尚书省更造到春秋颁敕令格式二册，春以正月十五日、秋以七月十五日以前进入听裁。南渡以来，刑部进呈颁降，至今不敢少怠。其间并是中外臣僚平居暇日议论精审，朝删夕改，然后建(立)[于]朝，台谏、给舍咸以为是，然后颁行。日来止是颁下州郡，而不及县镇。夫县镇于民为最近，裁决公事，多致抵(抵)[牾]，狱讼以之不息，良民受害不少。乞今后遇春秋一颁镂板，其县镇并同州郡一例颁降。」从之。 
嘉定十二年七月七日，臣僚言：「窃见大理寺右治狱法司间有阙人，即以正贴司就贡院收试。今刑部进拟案法司拟断诸路州军狱案，事体尤重，却以六曹寺监私名就试，此等入未久，年齿尚幼，结连成党，雷同入院，互相指教，夤缘偶中，即充法司，(诣)[请]给等依书令史例帮行，又且补授、转官，赏典非轻，大为侥幸。况私名既不练历于拟断，狱案必致差误。乞将进拟案法司已补承信郎方得作阙，许六曹曾经贡院试中已补(克)[充]正贴司之人经刑部陈状，就贡院附试，候试中且令带本处正贴司旧请于进拟案习学，候已补官法司及一年离司，却行补正。」从之。
 职官 宋会要辑稿 职官一五 审刑院 
      
审刑院
【宋会要】
淳化二年置，在右掖门内。掌详谳大理寺系〔囚〕案牍而奏之。以朝官一人或二人知院事。有详议官六人，以朝官 
      
充，书令史十二人。先是，天下案牍先定于大理，覆之于刑部天头眉批云：「『先是』以下大字居中。」。太宗虑法吏舞文，因置审刑院于中书门之西，凡具狱案牍，先经大理断谳。既定，关报审刑，知院与详议官定成文草奏讫，下丞相府。承相又以闻，始命论决，盖重慎之至也。天头批云：「凡△者并注《大典》卷一万四千六百七十三，又卷一万六千六百六十五。」。 
太宗淳化二年八月，以枢密直学士李昌龄知审刑院。初，散骑常侍徐铉外族之女萧氏与姑为讼，法官议覆依违卤莽，皆坐迁谪，因置审刑院，命近臣领之。《大典》卷一万四千六百七十三，又卷一万六千六百六十五。 
四年六月，诏审刑院应罪人当坐极典公案，依法定断后，内有情理可悯者，仰体量事理，别具奏闻。《大典》卷一万四千六百七十三，又卷一万六千六百六十五。 
真宗咸平元年三月，诏大理寺断狱有合上请者，审刑院即行驳问，无得奏裁。《大典》卷一万四千六百七十三，又卷一万六千六百六十五。 
二年正月，权大理寺事尹 言：「准至道三年二月李瑗起请 大理寺断案，审刑院详覆，各有程限。大理寺断到公案，审刑院如必然用法未当、出入刑名须合改正者，即指出不当事节分明札问，不得妄有驳难。近见审刑院札问大理寺，多不指出不当事件，只以疑词覆问，致案牍稽迟，欲乞再申明。」诏审刑院凡札问刑名事节，一依前 施行。《大典》卷一万四千六百七十三，又卷一万六千六百六十五。 
闰三月，诏审刑院每奏案，先具简当法状进入，以减奏谳之繁。《大典》卷一万四千六百七十三，又卷一万六千六百六十五。 
三年十一月，诏：「州府军监旬奏禁状自今并送审刑院看详，有滞留者以闻。」 
五年四月二十四日，诏：「近日审刑院每有详议连书奏上，不能执正，多所依违。自今并须尽公结奏。《大典》卷一万四千六百七十三，又卷一万六千六百六十五。 
六月二十二日，诏：「审刑院详议官自今不限在职月日，但本官及三年无违阙，即引对迁官。」 
景德元年八月，诏审刑院断案牍自今大事限十日，中事七日，小事五日，从御史知杂李浚之请也。《大典》卷一万四千六百七十三，又卷一万六千六百六十五。 
九月，诏：「律 所著则条目有常，案问之词则情状不一。若法寺以无条议罪，比附或爽于重轻；中书以经奏奉行颁下，有亏于审慎。至于仕进(士仵)[之伍]偶挂(州)刑名之书，虽则已务从轻，如闻犹难自辨，则使有隐者何由上达，负屈者无以获伸。将更尽于详明，宜聊从于厘革。今后宜令审刑院进呈公案，一依旧例覆奏后，批所得指挥送中书，委自中书看详。如刑名已得允当，即出 。除具法寺断语外，便以 文处分，更不得录审刑院所批指挥。如是刑名未当，即仰中书别具进呈，务在平允，亦具法寺断语出 处分。」《大典》卷一万四千六百七十三，又卷一万六千六百六十五。 
四年七月，诏：「审刑院凡有法寺奏断公案，皆具详议奏覆。其今后宜令本院除(为)官吏赃私踰滥、为事惨酷及有刑名疑 者依旧奏覆，其余刑名已得允当者即具封进，仍以黄帖子拟云『刑名已得允当，乞付中书门下施行』。」时王济等上章乞废审刑院，帝因令宰臣更为约束。 
