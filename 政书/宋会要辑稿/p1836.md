<!-- { "loadSidebar": true } -->
四年十月一日，中书门下上言：「昔在尧舜，优游岩廊之上，而万机允治。汉宣帝循名责实，最号勤政，而五日一听事，丞相以下敷奏以言。唐太宗正观十三年，房乔上言：『天下太平，万机事简，请三日以临朝。』高宗显庆二年，长孙无忌等上言：『天下无虞，请隔日视事。』诏并从之。自后则有五日一开延英，只日视事，双日不坐，皆载在典册，垂为常制。方今狱讼颇清，事机尤简，在 司百执犹遂于宁居，而当扆垂旒，尚勤于听览，舆情公议，咸所未安。伏望伏念刍言，参行旧典，或三日、五日一临轩听政，或只日视事，双日不坐。至于刑章、钱谷事务，差遣承受臣僚，除急切大事须面对外，其余并令中书、枢密院附奏。」诏礼仪院详定以闻。礼仪院上言：「请自今双日前后殿不坐，只日视朝，或于长春殿，或于承明殿，令入内内侍省临时取旨。应内殿起居 臣并依常日起居。文武 臣有急切大事须面奏，不知中书不知：「知」字疑误。或当作「欲」。、枢密院知者，即许请对。自余常事，并送中书、枢密院附奏。其诸路承受使臣，除内臣内及后殿奏事外此句疑有误。，余并准此。」从之。 
十一月二十四日，中书门下上言：「请只日止于承明殿视朝，遇五日起居， 
     
即御长春殿。或其日不坐，即合门传宣放朝。」从之。 
十二月二十五日，礼仪院言：「请只日御承明殿，并依假日例，便服视事，不鸣鞭。」从之。 
五年十月十日，中书、枢密院言：「请准故事，每五七日一御便殿，或朔望坐朝。如有军国大事，即非时召辅臣参决。其只日资善堂商量公事，双日中书、枢密院早入，并如旧制。」从之。 
十五日，礼仪院言：「请每坐朝日，入内内侍省并前一日传宣合门。」从之。 
干兴元年仁宗即位未改元。二月二十八日，中书门下上言：「请依先帝近制，只日视事，(只)[双]日不坐，五日前殿起居。」诏付礼仪院参详。礼仪院请自禫除后，不以双日、只日，百官依例常朝，及五日一赴前殿起居外，如遇只日皇帝视事，双日前后殿不坐。自余休务及假日并如旧例。其只日如值假故，只于崇政殿或承明殿视事。诏曰：「朕仰承先训，肇缵庆基，思与忠贤，日勤听览，至于霄旰，非敢迨遑。卿等任重佐邦，道隆体国，协于佥论，陈此奏章。稽旧典之攸中，为视事之经制，载惟明识，谅合通规。然每属于清间，亦靡(国)[图]于暇逸。当延侍从，讲习艺文，勉询嘉谋，用依来请。所奏宜允。其双日不视事，或遇政务稍暇，即当宣召侍臣入侍讲读。」 
仁宗天圣五年七月十三日，诏以暑毒尤甚，自今日不御前殿，止于崇政殿视事。放百官起居，至八月一日依旧。 
明道二年五月二十三日，权御史中丞范讽请日 
     
视朝，俾事务无壅。诏俟庄献皇太后卒哭取旨。时自太后崩，帝且循故事，只日视朝。 臣见帝躬阅万务，人人进见，欲有所言，故讽因以是请。 
十月二十八日，诏曰：「朕钦膺骏命，寅绍庆基，虔遵简易之风，勉荷承平之业。洪惟先圣，丕显大猷，属四方无事之辰，有只日视朝之制。逮于眇质，获禀成规，迄臻大宁，垂兹一纪。惧德弗类，惟怀永图。念守文之固难，思置器之尤重，幅员至广，庶务实繁。傥或壅于下情，安能召于和气。当忧劳而靡暇，在旰昊而起遑。用诏近司，载颁定式，自十一月一日已后，每日于前殿视事。其余休务并假日，并依旧例。一二万机，躬勤于听览；股肱三事，同罄于谟明。惟文武之具僚，(自)[洎]中外之庶职，励乃首公之节，副予求理之心。」 
十二月一日，合门言：「准天圣五年诏旨，十二月二日承明殿更不坐，为真宗皇帝承天节，今后永为定式。又准传旨，今后十二月二日更不令引辞见公事。今合奏禀。」诏依例常朝。 
景佑五年二月三日，诏曰：「朕绍宅丕基，抚临函夏，缅蹈持循之戒，克敦勤约之风。洪惟祖宗，肃驭纲柄，着听朝之令范，革分日之旧仪，勉徇迩言，聿图简政。肆予菲德，恪禀成谟，迄臻大宁，匪敢自暇。然以万机之务，兢业不忘；四近之臣，诹询罔后。期下情之尽达，虽中昊以弗遑。特出朕怀，载颁定式。自今月五日以后，每日于前殿视事。咨尔宰府，参寄国均，当申儆于具僚，尚 
     
 恭于庶治。勉励交修之节，共遵无怠之规。伫格时和，以对灵意。」先是，双日不视朝，特降是诏。 
宝元(三)[二]年七月二十九日，知谏院韩琦请自今双日止御后殿视事。帝问辅臣故事，而张士逊对曰：「只日视事，已有成规。唐朝五日一开延英，盖资间燕以辅养圣神。」帝曰：「与夫宵衣旰食固不侔也。前代帝王靡不初勤政事，而后失于逸豫，不可不戒也。」时帝感小疾，太医数进药，故琦有是请。 
康定元年五月一日，诏：「前殿奏事，自今不得过五班，余班听对于后殿。仍令御厨给食。」 
六月三日，诏：「自今假日御崇政殿亦如前殿，毋得过五班。辰漏入内进食，俟再坐复对。」 
二年二月十六日，诏：「中书、枢密院、三司自今大节大忌给假一日忌，原作「日」，据《宋史》卷一一六《礼十九》改。，余小节、旬休并赴后殿奏公事。」 
庆(历)[历]五年三月十四日，合门言：「光州刺史曹佾(旬)[勾]当军头引见司。检会康定旧(则)[制]，舒州团练使李端愿(旬)[勾]当军头引见司，逐日后殿系鞋祗候，假日穿执起居。」诏如例。 
六年五月十六日，中书门下言：「制令：诸在京文武升朝官每日朝，其有制免常朝者五日一参起居。其内外诸司官长上者不在此限。若雨雪沾服失容及泥潦、祁寒、盛暑并停。」皆临时听旨。诏：「今后内殿常朝并起居，或遇雨雪沾服失容，如未有传宣故免，即令合门御史台旋取旨。其泥潦、祁寒、盛暑临时取旨。」合门言：「看详如非时雨雪不止，旋取旨，即须伺候门开，方始闻奏。如是 
     
得旨放免常朝，或皇帝却御崇政殿视事。况前后两殿仪制各异，深虑合赴后殿起居及祗应臣僚奔赴不及。如以为遇紫宸殿起居，恐雨雪沾服失容，只乞自今后每遇朔望及合过前殿日，或雨雪不止，即令合门旋取旨，乞传宣前殿不坐。如(旦)[但]循旧制，每遇朔望，须过前殿起居，即乞令侍卫司指挥使员僚等先于紫宸殿门外东廊上排立，俟班到依次起居毕，卷班西出。其文武百官即依次第，先于垂拱殿柱廊上排班。内左右巡使及御史中丞知杂以下各于紫宸殿门外西廊上叙立，俟班到，即分引文武两班于紫宸殿东西门入，起居毕，依旧分班出东西殿门，由垂拱殿柱廊归朝堂。如以为文武臣僚遇雨雪于殿门上立班不合礼制，设或得旨放免常朝，皇帝却御崇政殿视事，亦须自有合系后殿起居臣僚及上殿班次、军头司公事，复不免各在廊上起居。况前后两殿，事体一同，但遇常朝及起居日雨雪不止，即乞临时降旨，前后殿不坐。」诏今后如遇大起居并百官起居，值雨雪，并作常朝。 
七年四月二十九日，殿前(赴)[副]都指挥使李昭亮言：「自来非时放朝参，稍早即军头司有印札子关报，值晚只是系书合门承受姓名白札子，传付逐司，令行告报，难以审实。欲乞令合门给印纸付当宿承受，非次放朝参，即填写告报，贵有准凭。」从之。 
皇佑四年七月，合门言：「准中书批下东上合门副 
      
使李惟贤状，假日崇政殿起居，合门诸司使副、合门祗候班未到间，于东阶下取便聚立，语话交杂，况仪制不载先诣殿庭立班。欲乞依垂拱殿常朝起居，候宰臣以下入殿庭，以次序班。仍添入仪制。诏〔合〕门详定。今相度假日崇政殿起居，诸司使副、合门祗候等班次未到间，于东阶下便分东西班缀行序立，(冬)[终]须端谨，候宰臣以下入班庭，以次序班起居，不得取便聚立，语话交杂。有违，许合门弹奏。」从之。 
嘉佑元年六月一日，诏双日不御殿，止只日御前殿或后殿，至三伏终如旧制。 
七月一日，诏三司、开封府、台谏官、审刑院复上殿奏事，仍一日一班。初，帝不豫，惟二府得奏事，至是始引对近日。 
八年三月二十一日，中书言：「圣体初安，未可日劳政事。请每遇只日，且于后殿坐朝。其正衙辞见并权放。」从之。 
英宗治平元年五月十一日，诏：「十五日以后，依先朝旧制，每日前后殿视事。」 
六月十八日，步军副都指挥使贾逵言：「自来军员赴朝，只据诸军晚探兵士问当；若是常朝，即至次日五更锁匙到城门，便开放入，画时 闭，别无条贯。欲乞将朝门各置铁牌一面，深凿『开朝门』(四)[三]字，牌后各凿逐门名，降付钥匙库。遇常朝及非时合入，即与钥匙牌一时降出。假故及放朝参，即更不降出。其牌与钥(题)[匙]到门，令监门使臣亲监开门，放入军员，却使 闭。仍下合门，今后常朝及假故逐日关与钥匙库照会。」 
      
从之。 
十九日，合门言：「定到上殿侍立臣僚：客省、引进、四方馆、合门使副、枢密院都承旨已下，入内内侍省、内侍省都知、押班，修起居注，带御器械臣僚，勾当皇城、翰林仪鸾司监官。殿下祗应臣僚：殿前马步军以下。军头司如引公事，在殿阶下进读奏目，引拨公事。如引呈射人，即逐旋令内弓箭库勾当使臣依力旋□弓弩，阶下进呈。其提点军器库臣僚，或内有都知、押班、御药院使臣管勾，多进呈殿上祗候掌记策子，以备顾问。左右骐骥院监官押御马入，在朵殿上祗候。内衣物库朝官并祗候库使臣随准衣物等在排立诸班之后。」诏可。 
二年八月十三日，诏：「自今月十三日后遇常朝日，依例常朝。新城门外住营军员并权放起居，候水退道路通行依旧。」 
神宗熙宁元年五月二十五日，西上合门使李评言：「后殿逐日御马祗候，每遇雨雪，御崇政殿，即循南廊于延和殿上过，历迎阳门、迩英阁，近北面东摆立。伏思犬马上堂，《礼经》所戒；况人主殿阁，天步经由，非路马所宜登降。欲乞每遇雨雪，只令在崇政殿门内南边东廊上摆立。」从之。 
三年二月二日，诏：「今后遇风寒，令合门取旨放起居。」 
六月一日，编修合门仪制所言：「观文殿大学士、学士旧制前殿侍立，又赴假日后殿起居。缘已有旨罢前殿侍立，其假日后殿亦欲依资政殿、端明殿学士例，更不赴(居)[起]居。」从之。 
四年二月十三日，枢密 
      
