<!-- { "loadSidebar": true } -->
天禧四年二月，诏诸州旌表门闾户与免户下色役，自余合差丁夫科配，即准例施行。 
仁宗天圣元年八月十四日，洪州旌表门闾、光禄寺丞致仕胡仲容言，为州县令同人户差配，乞依江州义门陈氏 
     
例蠲免。诏本路转运司契勘旧例施行。 
七年三月六日，试国子四门助教刘中正上言，家本襄州，以义居表门，昨授试秩，今遇放选，乞依鲜于播例注官。从之。 
皇佑二年五月十三日，河北转运司言，定州安喜县民李能同居十世，乞旌表门闾。从之。 
嘉佑八年英宗即位未改元。八月二十五日，河北转运司言，北京冠氏县陈文翊九世同居，聚(旌)[族]百口，闺门雍穆，及子孙有因葬父负土成坟者，诏旌表其门闾。 
英宗治平三年十二月二十三日，诏：「应天下义夫、节妇、孝子、顺孙，事状灼然、为众所推者，委逐处长吏按验闻奏，当与旌表门闾。」 
哲宗元佑元年四月二日，诏故太常寺太祝包(亿)[繶]妻寿安县君崔氏，特封永嘉郡君，仍旌表门闾。以保信军言其节行着于乡里也。 
六月二十二日，礼部言太原府交城县民褚文，自唐义聚九世二百余年，诏旌表门闾。 
八月四日，杭州民俞举庆七世同居，家园木连理，州以闻，诏特旌表门闾。 
三年四月二十七日，永(监)[宁]军博野县民张永昌五世同居，诏加旌表。 
七年三月九日，唐州言：「本州岛泌阳县故江宁府录事参军吴蕡女年二十四，归布衣王令。未一年，令卒，独有一子。其兄欲嫁之，号泣弗许，归老于家，今三十二年。居于黄池陂，每岁农隙，躬率田夫数千人治陂水灌田，利及一方，邑人服其教令。欲乞特赐旌表。」诏赐绢一十匹、米一十石。 
六月七日， 
     
睦州言青溪县百姓宋安世九代一门，望旌奖以风四方。诏赐米、绢各五十石匹。 
九月二十六日，岳州言前通判潭州黄诰庐父墓三年，生芝草甚众。诏本州岛支赐绢五十匹，仍以诰知歙州。 
八年十月十八日，翰林学士、兼修国史范祖禹言：「昨修《神宗皇帝实录》，伏见元丰六年资州奏，资阳县民支渐熙宁中丧母，因庐墓侧，诸祥备至，诏赐粟帛。臣修正史，再牒资州会问，支渐见年八十，元佑五年内发白再黑，四齿落复生。望授渐一长史助教名目，旌其至行。」诏支渐与资州助教。 
绍圣元年十二月五日，(诏)[知]卫州王奎言：「本州岛节妇王氏少为窦安时妻，期年而安时卒，妇方孕。后数月，生男曰岸。妇哀其舅姑甘旨无奉，且幸有子以为之托，乃自守弗嫁。今十二年，奉养舅姑无失，教育训子有方，乡人称之。请申赏典，以励志节。」诏赐米十斛、绢十匹。 
元符二年四月二十三日，诏赐前(后)[复]州景陵县主簿赵随帛三十匹、米三十石，以本州岛言随(表)[丧]母庐墓，故旌之。 
徽宗崇宁元年五月二十九日，处州言丽水县童子周奇九岁丧母，卧坟侧二年，有赤雀十数巢其旁，皆可俯窥。诏赐粟帛。 
四年十二月二十六日，兴元府言：「城固县民周文绾妻久患，次男周任割肝与母，即日平安。除已比附割股支与(倒)[例]物讫，今后如有似此为祖父母、父母割肝，乞遍下诸路依割股条支赏施行。」礼部检准敕，京畿转运司 
     
状，陈留县王坚为父割肝，乞优加支赐。诏支绢五匹、米面各一石，酒二斗。礼部勘当，如有割肝之人，欲依上件则例支给。从之。 
五年八月十五日，苏州言：「昆山县寄居前本州岛巡塘、供奉官赵约之妻夏氏为患日久，有男公遹割股救母痊复。」礼部检到润州奏，市易务监官、供奉官赵叔鎤为母患割股，诏支赐绢三十匹、米十石、面十石、酒一石。本部看详法案，检到常人割股给赐条格，无似此宗室之家支赐体例。诏赵公遹依赵叔鎤例减半支给。 
大观元年四月二十九日，诏安化军〔诸〕城县民王文为假将仕郎，赐袍笏并帛米面酒。以文母病，卧冰得鱼也。 
闰十月十八日，通仕郎缪巘言：「伏为臣营葬祖父母，有鹤飞茔上，河北西路提举常平司敷奏，蒙恩特循一资，及赐绢五十匹、米十石。念父谏素行着于乡里，训臣有方，遂至叨忝科第。臣禄养弗逮，欲将今来循资恩命、支赐米帛更不祇受，乞回授臣父一官。」诏缪巘依已得指挥与循一资，米、帛更不支给，缪谏特赠承务郎。 
二年三月十二日，棣州言：「厌次县申，百姓苏功成病重，长男十三、次男十四、次男十五三人割股与父食，当时安乐。又功成妻阿杜患半月未安，其男三人亦是割股与母食得安。州司虽依条支赏赐，缘童子无知，能割两股肉以愈亲疾，欲望别加旌赏，乞降史馆。」诏送秘书省，其苏十三等三人各支赐绢二十匹。 
三年七月 
     
九日，权知兖州王诏言：「检准崇宁四年十二月二十六日敕节文，今后如有为祖父母割肝之人，支绢五匹、米面各一石、酒二。窃见本州岛诸县累申诸色人割肝，官司验视，多见肋 间微有瘢痕，若果伤脏腑，理无生全。缘愚民无知，利于给赐，妄自伤残。欲乞朝廷详酌，删去上条，杜绝伪冒之弊。」诏崇宁四年十二月二十六日指挥更不施行。 
政和二年七月二十六日，提举永兴军等路学事施垧言：「愿考《周书》表厥宅里之义，取行实之尤者旌其门闾，以为一乡之劝。」从之。 
三年三月六日，江宁府言：「故谏议大夫、天章阁待制王雱止有一女，三岁而雱卒。及长，适通直郎吕安中，生一女而安中卒。时王氏年方二十有七，持丧如礼。及服除，即归宗守义，自誓贞洁。或谕以改嫁，王氏独毅然谢绝。顷居母萧氏丧，哀毁过制，宗族称孍。治闺门有法，不妄笑语，内外整肃。至于追远奉先，皆可矜式。故夫吕安中虽任通直郎，缘未经大礼，而安中卒，王氏遂无封邑。伏望朝廷特赐旌表，加之封号，非特上副圣时崇奖安石父子之意，亦足为天〔下〕节妇之劝。」从之。 
四年十一月，仙井监言：「民樊谭母赵氏病，割股以疗。母五月思橙，谭泣橙木下，得实以馈。」诏以谭为荣州助教。 
六年六月二十七日，诏开封府东明县民陈奉安、尉氏县民张师厚，并令旌表门闾。以奉安父殁庐墓，罢遣妻子；师厚兄弟同居三十余年 
     
故也。 
七月，杭州言：「昌化县民章钦妻何氏病，长妇潘氏刲股，次妇盛氏刳肝，相继食之而愈。」诏旌表门闾。 
八月，诏赠吉州吉水县项氏为孺人，以强民胁迫不从，断指而死，故旌之。 
九月二十九日，淄州言：「学生张祁状，父受八岁、叔满三岁亡失祖父晟，受与祖母孀居，自后祖母继亡，受幼孤立，义居到今，五十余年。乞依王权义居体例给赐，旌表门闾。」诏张祁本家特赐旌表门闾。 
十月三日，淄州言：「淄川县税户赵唐〔兄〕弟五人，自元佑间父母亡殁，居丧尽礼，服阕之后，誓不分居，到今二十余年。其家六十余口，聚于一门，兄友弟恭，长慈少谨。虽义居年深，长幼无异言，上下同一心。缘此孝义，家资数倍。然一户内累经重难差役，诸子争相为先，乞立义门。」诏赵唐特赐旌表门闾。 
七年正月十二日，翰林学士许光凝言：「臣前知河阳日，伏见故大理寺丞陈芳家同居三百年，一门十四世，无异籍之亲，实圣朝美事。」诏陈芳旌表门闾。 
五月二十八日，郓州言平阴县民杨屺四世同居，乡党高其义，诏旌表门闾。 
宣和元年二月二十八日，兴仁府言民宋端营产赡兄，义节显著，诏旌表门闾。 
四年五月三十日，开封尹王革言：「陈留县民杨珪母亡庐墓，后因屋仆，出无所损，众谓孝感。封丘县民李从善与弟文、元昌析居，后文贫乏，从善、元昌复以财产同居。故孟京杰妻王氏年二十二寡居，男始四岁，父 
     
母俾再适，王氏剪发自誓，邻里不识面，节义卓然。乞并赐褒显。」诏杨珪、李从善旌表门闾，王氏特封孺人。 
五年二月十八日，诏越州女子汤氏特封孺人，赐帛十匹。以守臣言其节操正洁，强暴不能侵陵，故旌之。 
七年正月二十九日，提举京东东路常平刘敏才言：「巡历至莱州胶水县，访闻得本县百姓安平幼失父母，长能迁葬，受顾得钱充食用之费，躬自负土为坟。二十六岁至今不已，独自庵居守坟；兼亲戚无子孙者亦与安葬。其纯孝卓行，出于至诚，伏望优宠，激劝风俗。」诏安平支赐绢十匹。 
十一月十九日南郊制：「如有曾被旌表门闾者，仍依式建立，以示激劝。应天下义夫、节妇、孝子、顺孙，委所在长(史)[吏]常加存恤，事状显著者具名奏闻。」 
高宗建炎三年四月八日赦：「应忠臣、孝子坟墓所在，仰州县检照图经验实，量加封护，不得侵损。如有曾被旌表门闾者，仍依式建立，以示激劝。」 
十一月三日德音：「应天下义夫、节妇、孝子、顺孙，委所在长吏常加存恤，事状显著者具名闻奏。」 
绍兴元年十月十四日，诏：「宝文阁待制、〔知〕广州林遹，当苗傅、刘正彦作过之时，首先致仕，可除龙图阁直学士以宠其节。」 
五年九月十七日，常州奏：「垂庆乡民潘念八取肝救父，致疾痊损，乞加旌赏，以敦风化。」诏赐绢五匹、米五斗、面五斗、酒一斗，仍令本县常切存恤。 
十月二十六日，杨珪母太宜人郭氏特赠郡夫人。郭 
     
氏在伪齐，独令男珪归正，不从伪命，拘留伪地，死于国事，忠义可嘉，故有是命。 
七年五月二十二日，南平军奏：「据隆化县化咸乡民户言，税户罗纪妻李氏在姑王氏坟侧结茅诵经，日负土积坟者三，昼夜号泣，孝道彰闻，远近钦欬，乞赐旌赏，以崇风化。」诏令本军量赐粟帛，仍常切存恤。 
九年五月二十一日，处州言：「青田县柔远乡民梅仲真死，其孙元眉方七岁，哭泣无时，每夜常抱棺木睡，不嗜肉味。逮至出葬，元眉即随丧往葬所。将盖棺间，元眉哭之恸，即跳身入椁内，凡送丧人无不惊骇。及葬毕，亲客俱散，元眉伏地不归。是夜半，即有 鹊喜噪，忽见祥光遍照冢所。童子孝行尤异，乞加旌赏。」诏令本州岛量赐粟帛。 
六月八日，诏盛修己特赠武翼郎、合门宣赞舍人，令本州岛守臣封表其墓，仍送史馆。修己建炎三年十月以保义郎权通判宿州，拒贼不屈，遇害。因州民请而有是命。 
八月二十九日，诏赐成州同谷县民赵清臣旌表门闾。以成州言：「清臣事父母至孝，事兄嫂至谨。母病则刲股以进，兄亡则恤孤甚恩。加耕以救贫乏，出谷以助军须，而其长子廷产、次子和皆孝弟异常。」故有是命。 
