<!-- { "loadSidebar": true } -->
二十九年四月十三日，诏：「仪鸾司干办官今后差武臣，其请给、理任、酬赏并依本司省记条法。」

三十一年二月三日，诏：「仪鸾司陈设凡有破损，并申尚书省。俟札下运司及临安府，方许以新易旧。」先是，一年有至五易者，故有是命。

孝宗干道元年三月五日，仪鸾司言：「本司所管工匠，旧额七百人，权以三百五十人为额。今阙八十余人，常日排办及差赴德寿宫应奉国信

      
所阙人分布，乞依条填额。」从之。
五(年)[月]二十七日，诏：「仪鸾司官使臣满二年替，与减一年半磨勘；内侍官满三年，减二年半磨勘。」从吏部检坐绍兴格也。

十月四日，诏：「会庆圣节使人朝见，若二十一日值雨，拆去山楼，难以绞缚装彩，趁次日上寿。所有逐殿山楼并不拆去，内垂拱殿山楼照应隔门高下，随宜将山楼下厦向高绞缚，以显笼门作乐，两不相妨。」

二年七月七日，仪鸾司言：「本(所)[司]所管人匠见阙三十余人，将来大礼，窃虑阙人。乞除崇奉所在并内中龊门供内仪鸾外，其余应合破仪鸾司工匠去处，权住发遣，候本司招填日依旧。」从之。

十月十七日，诏会庆节及日后使人见辞筵宴等，所设炉火并免供设。

六年七月十九日，诏：「仪鸾司所管人匠昨系三百五十人为额，令招收敷额，自后遇阙日招填。」

淳熙二年十一月二十一日，诏：「仪鸾司不般新油幕出外，因致失火，看管等人已行断配，其本司干办官林恕特降两官。」

十四年七月七日，诏仪鸾司〔减〕工匠三十人。以司农少卿吴燠议减冗食，下敕令所裁定，故有是命。

庆元二年二月二十一日，仪鸾司言：「本司所管排办应奉慈福宫、重华宫、寿康宫并御前及使人到阙并崇奉去处，应干排办事务最为繁剧，所管支遣官物浩瀚，其专副名阙系踏逐他处之人到司，并皆生疏，深恐误事。今窃见本司押司官王汝翼谙练排办事务，乞

      
候专知官邵良辅界满日，更不踏逐填阙，止令王汝翼先次兼权。却候押司官年满日，出职补受名目了日，正行差填名阙，兼点检文字祗应。所有立界，谓给酬赏等，并依今来专副见行条法施行，庶得应奉排办支遣各无稽误。」诏从之。
三年六月二十日，仪鸾司言：「本司旧管人匠并拨到尚舍局人匠共以七百人为额，缘节次承降指挥裁减，至今权以二百七十人为额，即目见管二百一十五人。于内见有皇城司、御辇院等处差取到司充填额内工匠，并本司工匠见宣借到寿康宫并御前合子库、荣观堂、南廊库等处共六十二人，实占祗应，并不趁赴本司工役外，止有一百五十三人，充日逐应奉朝殿供掇坐杌，张打御伞凉笠，及入冬供设御炉炭火、四孟朝献，及圣节并正旦使人到(关)[阙]绞缚山楼、钉设祗应、郊祀大礼排办事务，比之递年，工役倍增，委是人力不胜，至期难以办集。今来工匠，于二百七十人额内，见阙五十五人。若行招刺敷额，必至生疏，卒难教习，有误役使，兼又升降支破例物。欲乞将前项见阙人数依绍兴十三年所降指挥体例，止于两浙转运司限半月下本路诸州军，保明选差谙练绞缚、订设、结造、彩帛，手高少壮，有行止、家累，无过犯军兵五十五人，发遣赴司，并依见今职名收管。仍分擘请给文历前来，比照本司合请名色，从一多给施行。如有一切条禁，特依今来指

      
挥发遣赴司(工)[供]役，不许占留，庶得排办不致阙误。」诏特于两浙转运司依数选差，限半月发遣，不许执奏。
嘉定五年八月六日，仪鸾司言：「本司拘押官物使臣、专知官、副知名阙，并是外处人差到司供职，不谙事务。乞自今后遇有名阙，止就差本司见在专副今来界满转授使臣之人充填。如在该职未该转授使臣，且令先次兼权，候授告了日，正行填阙。内有专副界满遇阙，未该转补使臣人，更与存留，接续一次，候补授使臣了日，差充拘押官物使臣。所有以后退下专副名阙，却差本司押司官兼权，亦候年满补授名目，正行差填。或值专副两名前后界满，以次差前行相兼掌管，候正差充专副。遇有拘押官物使臣阙，亦乞先次兼权，候补授使臣了日，正行差充。拘押官物使臣满日离司，其兼权职事，亦不添破请给。如日后外人欲来承填上件名阙，许令本司执奏不行。逐项名阙，正行差填了日，所有理任、请给、酬赏等，并依本司见行条法施行。」诏从之。
 职官 宋会要辑稿 职官二二 金吾街仗司 
      
金吾街仗司


【宋会要】


      
金吾街仗司有左右金吾引驾仗，掌殿内宿卫、车驾巡幸勘箭喝探之事，及送诸道旌节度使迎受此句疑误。。又有左右街司，掌街 、警场清道、请纳 契、巡徼衢肆、纠视违犯。判街仗司官各一人，并以将军以上充。其属有左右仗孔目、勾押、引驾官、都押衙、勾画、都知、节级、四色 官、知箭门仗官、探头等，又有兵士，左右仗各五十三人。左右街司有孔目、表奏官，兵士各百二十人。

太宗淳化五年八月，左神武大将军、权判左右金吾街仗魏丕以新募街司从人千余人引对崇政殿，太宗亲选得五百七十人。其中取身品优者二人为等，分四营，营设五都，都有员僚、节级，一如禁兵之制。军头四，黥面，给例物。命六宅使田守信权知右街事。帝以京师浩穰，街司巡警先用禁军非旧制，特命左右街各置千人，优以廪给，使传呼备盗。至是始分营部，仍令魏丕更召募，以充入其数焉。至道元年八月，以西京作坊副使阎承翰、内殿崇班刘承蕴为左右金吾都监，勾当本街事。帝以京邑浩穰，奸豪所萃，复新(慕)[募]公人二千，以四营处之，资于总辖；仍以郊禋洎皇太子仗卫至繁，时赵延进、魏丕皆耆年，恐不办集，故特命之。

真宗大中祥符三年七月，右金吾街仗言：「请以顺天门官宅充本司公廨。」从之。

七年六月，左右金吾引驾仗言：「文德殿 堂自来衙日

      
祭飨，今缘禁止燃火。」诏令依旧祭飨。
仁宗天圣六年六月，诏充右金吾街仗司孔目、勾押、表奏官自补正名，并三周年后与勒留燃燃：疑误。。

嘉佑二年二月十五日，御史台言：「勾当左右金吾街仗、六军仪仗司宋郁多请病假，每起居横行，旋请官充摄，多有失仪。」诏：「今后于未有差遣诸司使副、承制、崇班内，差诸司使摄大将军，副使、承制、崇班摄将军，共不得过二十人。每月大将军支食钱七千，将军五千。差六军兵士四人当直，候有差遣，别差人充摄。」

高宗绍兴二年三月二十八日，诏：「左右金吾街仗司共通立二百人为额，衮同差使。如遇额管不足，许令招刺补填。」先是，干办左右金吾街仗司、武略大夫赵等言，「乞左右金吾街仗司元额各八百人，权各裁定作一百五十人为额。内有管额不足人数，许从逐司招刺补填。」兵部寻取到左右金吾街仗司状：「逐司人兵元额：左右街司各五百五十人，左右仗司二百五十人，应副内宿唱和更筹并差赴宰执、侍从官等处当直从使，除累年逃亡及昨缘渡江不到人外，即目左街司有七十三人，仗司有三十人，右街司有四十八人，仗司有二十九人。比之元额十分内，左街仗司共有一分，右街仗司共不及一分。兼即目应副窠差去处，合用三百八十五人。见今所管人兵，逐(同)[司]共止有一百八十人。今相度，欲乞将左右街司元额各五百五十人权各裁减作一

      
百人，左右仗司元额各二百五十人，权各裁减作五十人为额。」故有是命。
三年八月十八日，诏金吾街仗左右两司各以一百五十人为额。

二十八年十月二十七日，诏左右街仗两司人兵各以一百七十五人为额。

淳熙六年十二月十三日，诏左金吾街仗司见阙人数，令招刺补填祗应。以本司言：「奉绍兴二十六年十二月二十七日指挥奉：原误在上句「以」字下，据文意移。，权以一百七十五人为额，见今阙四十五人，乞行招填。」故有是命。

十四年三月十五日，诏金吾街仗司减人兵九十八人。以司农少卿吴燠议减冗食，下敕令所裁定，故有是命。

绍熙三年七月八日，兵部言：「左右金吾街仗司申，准淳熙十四年十月四日指挥，裁减左街仗司以一百三十一人、右街仗司以一百二十一人为额。缘节次有逃亡事故，见阙二十四人。逐司所管人兵并系差充应奉内宿唱和更筹及宰执、侍从、台谏、给舍等官下当直，合行招刺补填。」从之。

庆元元年十二月二十七日，兵部言：「左右金吾街仗司昨在京日，各以八百人为额，从绍兴二十六年十月二十七日指挥，权各以一百七十五人为额。准淳熙十四年十月四日指挥，敕令所将逐司见管人兵立为定额，左司以一百三十一人为额，右司以一百二十一人为额。目今左司见阙九人，右司见阙一十人，两司共实阙一十九人，乞行招刺。以招刺到日为始，依例支破口食钱米。

      
其招军例物〔依〕自来体例，更不支降。」〔诏〕招填一十九人。
六年，阙二十九人，复请招刺，亦许之。
 职官 宋会要辑稿 职官二二 太常寺 
      
太常寺


【宋会要】


      
太常寺掌社稷及武成王庙、诸坛斋宫习乐之事。判寺官一人或二人，以诸司三品以上充。又有太祝、奉礼郎、掌奉祭祀郊社令、掌坐斋郎、协律郎。领大乐局、鼓吹等院。

【宋会要】


      
太常寺皆以禁林之长主判，皆以两制(统)[充]。而礼院自有判院、同判院礼院：原作「花院」，据《宋史》卷一六四《职官志》四改。。祥符中，符瑞繁缛，别建礼仪院，辅臣主判，而知制诰为知院。天禧末，罢知院。天圣中，省礼仪院，而寺与礼院事旧不相兼相：原作「用」，据《宋史》卷一六四《职官志》四改。。康定元年，置判寺、同判寺，并兼礼仪事。元丰正名，始专其职焉。职略。卿掌礼乐、郊庙、社稷、坛壝、陵寝之事。元佑，诏太常寺置长贰，余寺监长贰并互置。中兴，并省寺监，独存太常。又命太常兼(中)[宗]正。绍兴复。隆兴元年，诏光禄寺并归(大)[太]常寺兼领，丞二员罢，掌社稷及武成王庙、诸坛斋宫习乐之事。元佑元年，吕纯礼为少卿，御史论门荫得官不可任奉常，于是外补。中兴建炎三年，诏太常少卿一员兼(中)宗〔正〕少卿。皇佑中，诏特差近上知礼官一员兼丞事，御史李泌之请也。职略。建炎三年省丞，绍兴三年复置三年：原作「二年」，据《宋史》卷一六四《职官志》四改。。
 职官 宋会要辑稿 职官二二 斋郎 
      
斋郎
