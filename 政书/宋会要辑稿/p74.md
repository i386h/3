<!-- { "loadSidebar": true } -->
淳熙十六年二月二十五日，三省、枢密院奏事，上曰：「皇后合得恩泽可并减半，庶省名器侥幸。」周必大等奏：「此陛下盛德事，臣等恭承圣谕，不任孍仰。」 
五月七日，诏安穆皇后宅可赐家庙，令有司条具以闻。礼部、太常寺言：「家庙制度礼例：一、堂及旁两翼增置前两庑及门，东庑以藏祭器，西庑以藏家谱，祊在中门之右，省牲展馔、涤濯在中门之左，庖厨在其东南，其门外再重西折而南出。一、庙在门内之左，如狭隘，听于私第之侧，力所不及，仍许随宜。四孟月择日飨庙，差本宅亲宾充行事官，应合用酒齐礼料等照应安恭皇后宅礼例施行，祭器乞令工部行下所属制造给赐。」从之。寻诏：「安穆皇后宅已赐家庙，缘地段窄狭，可将 所属亲兵营寨就赐寨：原作「赛」，误，径改。下同。，却令别行踏逐营寨，仍令转运司临安府盖造，及添修两位屋宇。」 
绍熙元年正月九日，宰执奏：「皇后册宝用正月十九日，欲令(在)[左]藏封桩库依例奉银三万两，金二千两。」从之。 
十九日，皇后李氏奏：「御厨合供本合内膳，望权行寝罢。上以广帝德之好生，下以示宫闱之节用。」从之。 
二月十五日，诏「皇后受册合得亲属恩泽，可令有司照应淳熙三年以前条例放行，仍照应前体例，取会亲属李孝友保明诣实取旨，无令泛滥。」 
十月十三日，诏皇后姊一人、亲侄孙女一人、堂侄孙女一人、姊之女张氏一人，并特封孺人，以皇后受册推恩故也。 
同日，诏「皇后受册，本阁官吏等提举官各转两官，余人各转一官资。其已经寿圣皇太后加上尊号册宝转官资人，更不推恩。」 
十二月三日，诏皇后亲姊淑人李氏三人并特与封郡夫人。四日，诏白身游玠为系皇后亲属，特与补承信郎。 
二十八日，诏：「见建皇后家庙，展套后市街韩彦直房廊，赁户户支般家钱三十贯文。」既而臣僚言：「其中有于元赁之地添造间架多者， 以给之，似觉太轻，乞命临安守臣再行审核，稍与添给。」从之。于是添造楼屋者加给七千，平屋者加给五千。 
二年正月二十五日，诏：「朝议大夫、新除焕章合待制、在京 
      
宫观韦璞特授明州观察使，提举佑神观，仍奉朝请。」璞先任司农卿，以久在班行，屡经任使，为系显仁皇后亲侄孙，特除焕章阁待制。既而臣僚缴奏，后族勿任侍从官，着为令。上曰，与(焕)[换](官)[观]察使换观察使：原作「焕官察使」，误焕官二字。魏了翁《鹤山集》卷八五《倪公(思)墓志铭》：「上命经筵取索书璞以后侄孙，为焕章阁待制。公引马季良、孟忠厚故事，及建炎诏书后族勿任侍从以争之，璞坐改观察使。」兹据改。。 
四月十三日，诏：「皇后家庙制度，令有司检照礼例施行，制度同安穆皇后，飨庙行事、酒齐礼料等照应寿成皇后。」 
十二月二十九日，诏皇后三代今来该遇郊祀大礼，并赠一字王、大国夫人。 
三年八月三日，合门宣赞舍人李孝友言：「该遇皇后受册，合赐功德院，欲以褒忠显德。赐田三十顷，乞依绍兴十三年、干道元年则例施行。并乞差干办官二员、于得替待阙大小使臣校副尉内踏逐指名差取，理为资任愿再任者，听。副知一名、七年为界，界满无遗阙，白身人补进武副尉，有名目人转一官资。宅案司二名、书表司一名、出职年限并比附亲王府体例，满七年补进武副尉。官船二只、篙梢随船，差破并从本家踏逐，于所属官司指差如看管影堂等役使，或有事故，报元差拨处差填。」诏特依所乞。 
十一月二十九日，诏李孝纯为系皇后亲侄，可与除合门宣赞舍人，依旧干办军头引见司。 
十二月二十六日，臣僚言：「皇后受册恩数，今若欲援引成例，则干道二年推恩体例九十三人，淳熙四年一百三十三人，今来计一百七十二人，数目之多，则前例所无也。干道二年惟陈沓一人转两官，淳熙四年本阁官止转一官。今杨舜卿于遥郡转两官则为观察使，陆彦端、张彦臣亦转两官，则径转团练使。夫以两使之重，而以恩赏超迁，亦前例所无也。其未有请给文历人特令户部出给，此又前例所无也。乞下枢密院条具合推恩人数，酌量裁定。」诏：「本阁提举官杨舜卿、陆彦端、张彦臣特与依指挥转行，兼为其间有制造头冠未曾推恩之人，余人不得援例外，其余碍止法人特与回授，白身人候有名目日特与作一官资，收便未有料钱，文历人更不出给，余依已降指挥。」 
四年正月九日，诏皇后归谒，亲侄李孝纯与转右武郎、李孝友与转右武郎、依旧带御器械干办皇城司。 
十七日臣僚言：「皇后归谒家庙，一行推恩，如李孝纯、李孝友转行右武郎，臣亦不复论列，命妇加封，亲属转官，悉当书行。惟是门客将〔蒋〕孝曾白身补将仕郎蒋孝曾：原作「李孝曾」，又被圈掉「李」字，而无所补。慈据下文补「蒋」字。，亲属众多，特旨霍溥白身补承信郎，求之故事，既无此例。前此正以李氏子孙亲属众多，特旨放行恩泽八名，张景诜、霍渊、霍溥既是亲属，即合于所添八名恩泽内补官，庶免又于十八名之外别添三人，反过安恭皇后之例。乞令亲属三人于所添八名内奏补，仍追寝蒋孝曾补将仕郎指挥，止与免文解一次，实为允当。」从之。既而又言：「干道二年安恭皇后归谒家庙，亲属推恩共只计一十一人； 
      
淳熙四年寿成皇后归谒家庙，亲属推恩共只计七人。今来推恩计二十六人，乞睿照。」 
三月一日，诏皇后归谒，亲侄妇故任忠训郎、赠文州刺史李孝斌妻安人潘氏，右武郎、带御器械干办皇城司李孝友妻安氏、赵氏，亲[FJF]侄女安人李氏，并特封恭人，侄孙女孺人李氏特封安人。 
四月十三日，诏：「两浙转运司差取五百料座舡三只，逐舡合用绳帆帘索铜罗黄旗幕帟之属，拨充皇后合乘用，令本合续次踏逐差取篙梢三人，请给本司依旧按月批勘外，有舡兵六十人，候本合招募数足，于本司封记，令本合解发，前去平江府填刺，如日后有阙，依此差填。」 
六月十九日，诏安恭皇后宅家庙，日常花果，旦望供养，四时祭飨等，令临安府依安穆皇后宅例，每月支钱三百贯文。 
二十三日，诏杜士宝为系昭宪皇后侄孙，可特与补承信郎。 
八月二日，诏：「皇后祖先坟茔、飨亭、屋舍可令湖北路转运司应办修造，听候择日兴工。其故赠福王李道合立神道碑，令有司照应行状撰述。」九日宰执等奏，恭遇皇后生辰，左藏封桩库投进金三千两。诏免投进。 
十一月十六日，诏皇后亲属庄氏、路氏、钱氏、张氏并与依宫人禄式则例，支破红霞帔请给。 
绍熙五年九月十八日绍：原作「诏」，误，今改。，诏皇后三代依典故与封赠。 
闰十月八日，诏皇后母红霞帔夫人庄氏特封安国夫人。庆元二年七月加封秦、齐国夫人。 
十六日，诏皇后父朝奉大夫、权知泰州韩同卿特换授扬州观察使、提举佑神观。庆元元年六月转清远军承宣使，二年七月授庆远军节度使，十一月授太尉。 
十一月七日，诏：「安恭皇后亲弟夏执中长男合门宣赞舍人允言应奉日久，特除带御器械，候服阕日，先令额外供职；次男允功、允弼并除合门祗候；女夏氏特封安人，从侄日新、亲属谌大本女夫杨源并特转一官。 
二十六日，诏皇后叔祖母信安郡夫人陈氏特封陈国夫人。 
庆元元年正月二十五日，诏皇后叔祖姑硕人韩氏特封新安郡夫人。 
二年七月二十一日，诏：「皇嗣诞生，皇后殿官吏诸色人各特与转一官资，内提举官与转两官，已系横行人特与转行，碍止法人依条回授，白身人候有名目日作一官资受使。六年二月亦如之。 
八月二日，右丞相京镗等奏：「恭遇皇后生辰，左藏封桩库投进金三千两，伏取圣裁。」诏免投进。自后每岁并免投进。 
九月二日，右丞相京镗等奏：「皇后册宝用十月六日，欲令左藏封桩库依例奉银三万两，金二十两。」从之。 
十月九日，皇后韩氏奏：「御厨见供本合内膳虽有彝典，具载司存，望权行寝免。」从之。 
二十八日，诏皇后每遇大礼、圣节、生辰，各合得荫补恩泽，令有司依条放行。 
十一月十一日，诏：「成穆皇后亲弟故 
      
太保永宁郡王郭师禹可比附吴益、夏执中体例，长男授特除合门宣赞舍人，次男拓、 见系文资，特与带贴职，并候出官祗授。亲侄揄、扬、女夫张沆、从侄抡、操、揆及皇后亲舅之子赵彦梁，并特与转行一官，内选人比类施行。」 
十六日，诏皇后册宝礼毕，亲兄宣教郎韩埃特除直宝文(合)[阁]赐紫章服。六年闰二月特换观察使。 
三年三月二十六日，诏：「先赐王德谦屋宅，改赐故嗣濮王士歆家属居住，令修内司拘收，修盖皇后家庙，令所属条具闻奏。」 
四月一日，诏皇后受册，祖姑太令人韩氏特封齐安郡夫人，太令人韩氏特封咸宁郡夫人，韩氏特封宜人。 
九月三日，诏皇后受册了毕，庶合得亲属恩泽，令有司依条例放行。 
四年八月二十三日，仁怀皇后亲侄前文林郎朱轨特与复元官，朝议大夫、添差浙西路安抚司参议官朱輖特转行两官，亲侄孙朱亿年、耆年、疆年、长年、龟年、康年、斯年、樗年、逢年、泰年各转一官，选人比类施行。白身朱大年、齐年、儋年并特补进武校尉，许令呈试参部。以祔庙毕故也。 
十二月四日，诏：「临安府转运司见修盖皇后家庙，创盖屋宇不得过寿仁太上皇后家庙间架之数。」 
五年七月二十二日，诏皇后祖姑宜人韩氏特封和政郡夫人。 
六年三月十一日，诏：「皇后每遇生辰恩例，依都官条格听奏补进武副尉一名，自绍熙五年八月以后合得生辰恩例，令有司照条格并特与放行。」 
七月十二日，宰执进呈皇后生辰宰执合进香疏，谢深甫等奏，庆元二年寿皇服制之内，得旨免进奉。上曰：「可依例免进。」 
嘉泰元年五月二十七日，诏：「显仁皇后、成恭皇后、慈懿皇后家庙，近日居民遗火延烧，令礼部、太常寺讨论典故，详议以闻。」 
九月十二日，诏：「恭淑皇后殿昨庆元府招刺崇节第二十八指挥厢军潘胜等六十九人，充本殿舡兵，将来撤几筵毕日，与带行庆元府旧请，特并改拨充修内司 拽指挥军兵，收管执役，填昨来于逐州差取已行裁减定人数，见阙其逐人修内司请给，并照则例支破，仍令两浙转运司行下庆元府施行。」 
三年四月十二日，知枢密院事兼参知政事陈自强等奏，恭遇皇后生辰，左藏封桩库投进金三千两。诏令依数投进。以初册命故也。 
