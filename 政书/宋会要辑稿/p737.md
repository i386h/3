<!-- { "loadSidebar": true } -->
边奏，云迁贼屡为龙移昧乞所败，此族在黄河北，数万帐，东接契丹，北接达靼，南至河，与大梁、小梁相连，或号庄郎昧克，并语讹尔。常以马附藏才入贡。是岁，令有司差丰州推官张仁珪及藏蕃官乙啜访其事，因诏奖慰之。〔是〕月，麟府路宋思恭上言：「王承美乞益屯兵，望依所奏，仍于三班选官充丰州监押。」帝曰：「是州本州岛补置土人以为扞御，今更益兵置官，即与内地无异，河东之人，供馈劳止，不可从也。」 六年正月，诏赐丰州龙移昧乞族。真宗累 
景德元年四月，承美表请朝觐，从之。承美自帝践阼，未尝入朝故也。 
八月，以承美为本州岛防御使。承美守边岁久，故擢之。 
大中祥符二年正月， 
      
诏丰州防御使王承美月别给钱五万。自承美奉土内属，以蕃官例赐禄，至是特给焉。 
四年正月，丰州北藏才西族、中族首领奴移、横全等遣其子罗儿、埋保来贡马。 
五年，丰州王承美请于州城内置文宣王庙，从之。 
五年十一月，麟府路上言，承美被疾。诏遣中使押翰林医官往视之，日具增减之状附驿以闻。 
十二月，诏以承美子文玉为防御，代知州事，又赠承美恩州观察使，录其子文宝为奉职，孙德钧为借职，仍谕其妻折氏入谒禁中。 
八年二月，以左侍禁王文恭为供奉官。文恭，承美之嫡长子，从仕离家十余年。承美卒，时文恭监军沂州。初，承美奏文恭之子怀玉为子，改名文玉，奏补殿直，常以自随。及是藏才族首领上言，文玉晓军政，请以承袭，蕃汉定议，故从其请。既而文恭表诉，特诏迁秩。 
九月，赐知丰州王文玉钱帛、米面、羊酒等，以承美葬故也。 
天禧四年三月，以西头供奉官、知丰州、勾当蕃汉事王文玉为内殿崇班。文玉知州事八年，特迁。 
仁宗天圣二年二月，麟府路上言：「内殿承制、知丰州王文玉卒，得其母乐安郡(君)并职员蕃部众状，乞以文玉长子余庆勾当。」诏钤辖高继忠与府州折惟忠密切体量，如王余庆若未经历，即于文玉本家长成子弟中定名以闻。既而蕃官王遵等乞差殿直王怀信知州事。 
八月二十二日，河东转运使周好问与高忠等上言：「得折氏状，文玉初 
      
卒，众情举王余庆承父任。后承美孙天门关巡辖马递铺、殿直王怀信擅离本任，到州造酒，与教练使王勋聚会，及于王遵家管役蕃汉杀犬立誓，求于食禄儿男之内保举一人。今有三班奉职、晋州监盐怀(钩)[钧]儿，文玉父婆当房亲弟文诱男，堪充知州，所有孙男余庆，乞与一班行丰州监押。又据文玉遗表，称长男余庆素习武艺，稍谙道理，欲乞起复官资，依例差知本州岛。其第三男余胜、第四男余应，乞于三班安排；第二男余懿，昨蒙补充(齐)[斋]郎，不谙文墨，亦望改授班行。」(治)[诏]王怀钧转右班殿直，差知丰州，余庆授三班借职。仍除合得请受外，每月特增钱三贯文。 
三年八月，右班殿直王怀信上言：「兄知丰州文玉昨身亡之时，蕃官首领举臣继领州事，为府州折惟忠抑逼蕃官，改差臣第怀钧。窃缘怀(钩)[钧]未甚历事，不知蕃汉人情，勾当八月之中，走却蕃汉七户，藏才族不来进奉，深虑蕃情不顺，望差官体量。」诏河东转运使亲往体量，具诣实因依、有无不便件析以闻。 
康定二年八月，诏以丰州危急，发(经)[径原]路三万人入界牵制，而陕西都总管陈执中言，丰州城垒极为隘陋，亦无储峙，民居不及面西面中等一寨，西贼攻围者，恐设诡计以诱西路兵马。即诏本司更不令(经)[泾]原路出兵。 
庆历六年十月一日，河东经略安抚使、知并州郑戬言：「相度沙宁浪等四处并在故丰州南，深在府州腹里，西人若以此为 
      
界，麟府必难守御。乞且依旧封疆，去横阳河界《长编》卷一五九作「以横阳河为界」。。」诏以郑戬所奏画，一面令张子奭，候到彼，与西人商议，详誓诏内元初除去「诸处」二字，麟、府、丰州地界自合依旧全属汉界，别无分定。如西人坚意不肯，即将横阳河外昨因西人侵占耕种住坐处汉地三四十里定为禁地，两界各不居占。如更不肯，即说与西人，假如元初不曾除去「诸处」二字，只用所进誓书见今蕃官住坐中为界，亦只可将横阳河外三四十里地中心为界。再三商议不行，即依郑戬所请，以横阳河〔为〕界，此外更不得别许近南立界。近降附张子奭事节内，丰州地界立作禁地一节更不施行。以上《国朝会要》。 
神宗熙宁三年六月，河东安抚使冯谅言：「麟、府、丰州蕃汉义军皆贫窭，乞官为借支伍分衣甲。」从之。详见府州。 
元丰元年九月十九日，内殿承制王余应乞叙归明，继袭主管丰州。诏以为麟州都监，候满二年差知丰州。 
哲宗绍圣元年正月十八日，枢密院言：「河东经略司奏，知丰州、崇仪使张世永，权府州靖化等寨巡防、内殿承制张世京，府州百胜寨主、右班殿直张操，私离州寨，聚会迁葬。」诏世永、操系迁葬，各追一官，世京非应差出，(官)[宜]令河东路经略司具事因以闻。以上《续国朝会要》。
 方域 宋会要辑稿 方域二一 边 州 西凉府 
      
西凉府
      
西凉州也。自唐末陷河西之地，虽为吐蕃所隔，然其地亦自置牧守，或请命于中朝。天成中，权知西凉府留后孙超遣大将拓援承诲来贡。明宗召见承诲，云凉州者东距灵武千里，西北至甘州五百里，旧有郓人二千五百为戍兵。及黄巢之乱，遂为阻绝。超及城中汉户百余，皆戍兵之子孙也。其城今方幅数里，中有县令、判官、都押衙、都知、兵马使，衣服、言语略如汉人。即授超凉州刺史，充河西军节度留后。干佑初干佑：原脱，据《宋史》卷四九二《吐蕃传》补。，超卒，州人推其土人折逋嘉施权知留后逋：原作「满」，据《宋史》卷四九二《吐蕃传》补。，遣使来贡，即以嘉施代超为留后。凉州郭外数十里，尚有汉民陷没者耕作，余皆吐蕃。其州帅失情，则众皆啸聚。城内有七级木浮图，其帅急登之，绐其众曰：「尔若迫我，我即自焚于此矣。」众惜浮图，乃盟而舍之。周广顺二年，始以申师厚为河西节度使。师厚初至凉州，奏请授吐蕃首领折逋支等官，并从之。显德中，师『HT 』』(后)〔厚〕为其所迫，擅还朝廷，贬，凉州亦不复命(师)[帅]。今即吐蕃之别种也。 
太祖干德四年，知凉府折逋葛支上言：「有回鹘二百余人、汉僧六十余人，自朔方来，为部落劫略。僧云欲往天竺取经，并送达甘州讫。」诏书褒答之。 
开宝六年，凉州令步奏官僧吝毡声、逋胜拉蠲二人求通道于泾州以申朝贡，诏泾州令牙将至凉州慰抚之。 
      
太宗淳化二年，权知西凉州、左厢押蕃落副使折逋阿喻丹来贡。先是，殿直丁惟清往凉州市马，惟清至而境大丰稔，因为其所留。灵州命蕃落军使崔仁遇往迎惟清崔：原作「催」，据《宋史》卷四九二《吐蕃传》改。，又吐蕃卖马还回过灵州，为党项所略，表诉其事，因请留惟清至来年同入朝请留：原脱，据《宋史》卷四九二《吐蕃传》补。。诏答之。 
四年闰十二月，以西凉府都总管、权知军府事俞龙波为保顺郎将，以阿喻丹死，奏乞真命也。 
五年，西凉府左厢押蕃落副使折逋俞龙波来贡马。 
至道元年正月，凉州吐蕃当尊以良马来贡，引对尉劳，加赐当尊虎皮一，欢呼致谢。 
二年七月，折逋俞龙波上言，蕃部频为继迁侵略，乃与吐蕃都总管后临拽于会六谷蕃众来朝后临：《宋史》卷四九二《吐蕃传》作「没暇」，疑此误。，且献名马。诏厚赐之。是年，凉州复来请帅，诏以殿直丁惟清领州事，仍赐牌印。 
真宗咸平元年十一月一日，河西军左厢副使、归德将军折逋游龙钵来朝将军：原脱，据《宋史》卷四九二《吐蕃传》补。，献马二千疋。游龙钵四世受朝命为酋，虽贡方物，未常自行，今始来朝。河西即古凉州，东至故原州千五百里，南至雪山、吐谷浑、(萧)州界三百五十里，西至甘州固城界六百里，北至部落三百里。周回平川二千里。旧领姑(藏)[臧]、神乌神乌：原作「神岛」，据《通典》卷一七四、《长编》卷四三改。、蕃和、昌松、嘉麟五县，户二万五千六百九十三，口十二万八千一百九十二。今有汉民三百户。城周回五十里五十里：《宋史 吐蕃传》作「十五里」。，如凤形，相传李轨旧治也李轨：原作「李范」，据《宋史 吐蕃传》改。。皆龙钵自述云。六日，诏以龙钵为安远大将军。游龙钵诣崇政殿谢恩，因言本土造浮图乏 
      
黄金、五彩装饰，令各赐之。 
三年十月，授西凉府六谷大首领折逋游龙钵等将军、郎将、司戈。 
四年十月，以西凉府六谷大首领潘罗支为盐州防御使，兼灵州西面都巡检使。先是，知镇戎军李继和上言，潘罗支愿戮力讨继迁，请授以刺史，仍赐廪给。又经略使张『HT 』』(济)〔齐〕贤请封六谷王兼招讨使、灵州西面都巡检使，俟其立功则授节钺。诏宰臣议其事。咸曰潘罗支已为酋帅，傥授刺史则名品太轻；未付节旄而先极王爵，则典制非顺。招讨使号不可假于外夷，请授防御使，俾兼都巡检之职。从之。命殿直、合门祗候李振辞假崇仪使，为加恩官告使，殿直金会假从仪副使副之。 
十一月，以西凉府六谷左厢副使折逋游龙钵领宥州刺史，又以其督六族首领褚下箕等三人并为怀化将军。时西凉使又言，六谷分左右厢，游龙钵为左厢副使，崔悉波为右厢副使，朝廷所降符命龙钵(惠)[悉]掌之，庶事与首领潘罗支同共裁制。朝廷方务绥怀，故有是命。 
十二月，以如京副使宋沆为西(京)[凉]府安(于)[抚]蕃落使，太常丞、直集贤院梅询副之。沆等未行，帝谓宰臣曰：「朕看《盟会图》，颇照吐蕃多反复狼子野心之事。今已议令王超等领甲马援灵州王超：原作「王起」，据《宋史》卷四九二《吐蕃传》改。，若难为追袭，即灵州便可制置，沆等不须遣，止走一使以会兵告之。」 
闰十二月，镇戎军李继和上言：「得潘罗支书，见发兵讨迁贼，部下李万山愿得王师援 
      
助。」诏继和谕罗支，朝廷有出师之期，当即诏报，宜整旅以俟。 
五年十月，潘罗支遣使上言：「李继迁送铁箭诱臣部旅，已戮一人，絷一人，以听朝旨。」诏褒之，所絷戎人听自处置。 
十一月，潘罗支贡马千疋，诏厚给其直厚：原作「第」，据《宋史》卷四九二《吐蕃传》改。，别赐彩百疋，茶百斤，仍宴其部族。 
