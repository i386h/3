<!-- { "loadSidebar": true } -->
绍熙元年十月十四日，三省检会在京通用令：诸驸马都尉、宗室南班官、戚里之家并不许出谒及接见宾客。诏礼部申严行下，常切遵守。 
淳熙十六年十月五日指挥，大理寺官许休日出谒。窃缘榛前件兼职，有无相妨。」诏遇有商议职事，许令出入。 二年四月十九日，刑部言：「大理寺丞陈榛申：「奉旨兼 令局删修官，伏 
淳熙十六年三月四日御笔，廷尉天下之平，日来官吏出入无时，宾客日有请属，漏泄之弊，无以隔绝。日后不得接见宾客，虽假日亦不得出谒。此令一 十月十七日，监察御史何异言：「伏 
      
出，棘寺官吏知所警畏，不敢踰禁。至十月五日，有旨大理寺官许休日出谒，又有以仰见圣度涵容，终不以法禁而废人情。夫既许以休日出，则一月之内三日周施于人事，恩亦优矣。而后进晚至，不识事体，或遇假日，往往并缘出谒，甚至如七夕、重九之类，间有以节假为名，携具出城，驰逐游赏，似若初无职守者。又纵容画工、游谒之士攘袂出入，门禁不敢谁何，殊失天狱严重之意。」诏大理寺长贰遵依前项已降指挥，申严禁止，官属非旬休日不得出谒。其外人无故辄入，依法施行。委御史台常切觉察。 
四年三月二十三日，右丞相葛邲言：「伏见昨来周必大、留正任右丞相日，序位行马乞在亲王之下。今来臣蒙恩除右丞相，序位行马亦乞在亲王之下，庶得少安。」奉御笔：「依礼例，序位行马合在亲王之上，更不必辞免。」《续宋会要》。
 仪制 宋会要辑稿 仪制六  臣奏事 
     
宋会要辑稿 仪制六

 臣奏事
国朝旧制：凡近臣知制诰、待制、(二)[三]司副使、知杂御史以上，武班上将军以上，内职合门副使以上，及宣庆、宣政、昭宣使有事欲升(天)[殿]者，先奏取旨。京朝官使臣、大将军以下任大藩及制置、茶盐、转运、提点刑狱、安抚、府界提点公事、三门发运使、判官、诸河催纲拨发见辞，并听上殿。庆历以来，尚书左右丞、侍郎、给事中、谏议大夫、秘书监及枢密副都承旨、谏院、御史里行、考课院、吏部流内铨、尚书刑部、大宗正司、司农寺、群牧司监牧使、提举在京诸司库务、军器、都水、将作监、都提举市易司提举常平广惠仓并管勾 
     
官、提举制置屯田使、国信使副、馆伴、接伴、送伴使副、使夏国回者亦许上殿。旧制：河南、大名、京兆、凤翔、江陵、河中知府，镇、定、沧、具、冀、邢、瀛、保、莫、雄、霸、(祈)[祁]、隰、潞、并、代、忻、岚、麟、府、石、宪、邠、泾、延、环、原、渭、秦、仪、潭、升、洪、杭、扬、兖、青、徐、登、益、嘉、彭、汉、蜀、邛、梓、遂、利、夔、广、桂、邕、宜、容、福知州，干宁、信安、保定、顺安、安肃、广信、永定、宁化、岢岚、大山、保德、保安、镇戎、永康、庆成知军，又瀛、保、定、(草)[莫]、(堰)[雄]、霸、祁、并、(伐)[代]、忻、岚、麟、府、石、宪、延、环、庆、原、渭、秦、仪、益、嘉、彭、汉、蜀、邛、梓、遂、利、夔、广、桂、邕、宜、容、福州、干宁等十四军通判，及兖州奉符、河南永安、剑州剑门知县，并上殿。其后又许应天、真定知府，郓、曹、孟、许、陈、蔡、邓、襄、澶、相、晋、陕、同、亳、庐、寿、宣、苏、越、湖、明、泉、熙、岷、河知州，永宁知军上殿。而祁、隰、忻、岚、宪、邠、泾、义、嘉、彭、汉、蜀、邛、容等知州，永定、宁化、保德、永康、庆成知军，及州军通判、三泉知县、诸河催纲拨发并罢上殿。旧制：总管至驻泊都监并内职合门祗候以上差知州军监、巡检，并令上殿。庆历以来，诸路大提举捉贼、诸路安抚副使、都监亦听上殿。北平寨、镇州北寨、定州军城寨、洪德寨、瓦亭寨、肃宁城、淮安镇、制胜关、剑门沿边巡检、雄、霸州(汾)[沿]界河巡检、沿边都同巡检使、益、彭、邛、蜀、黎、雅、忻、代、维、茂、简都巡检使、巡护黄河堤岸京朝官有紧要任使及诸司使(刻)[副]至合门祗候亦许上殿。其后镇、定、(祈)[忻]、赵沿边、山东、山西都巡检使、保州、广信、安肃军沿边巡检亦上殿，而北平寨、镇州北寨、定州军城寨、洪德寨、瓦亭寨、肃宁城、淮安镇、制胜关、剑门沿边巡检并罢之。知贡举发解事毕，亦令上殿。诸被指出使者，并合门临时取旨。 
开宝九年十二月二十三日，太宗即位，未改元。诏：「自今内外群臣有所论列，并许实封表疏，诣阙以闻。必须面奏者，仰合门吏实时引对。」 
太宗雍熙三年十月十八日，诏合门：「开封尹、陈王元僖进呈文书，俟枢密使奏事毕，令上殿。」 
淳化元年十月二十五日，诏：「自今后诸路转运使更不得以寿宁节辄献文章。其民间利害及合废置厘革等事，只令实封，附传置以闻。必须面奏者，别听进止。」 
四年六月十二日，诏：「自今京朝官充川峡、广南、漳、泉、福建及缘边知州、通判，朝辞日乞上殿，即取旨。其余州郡差遣不令上殿。大两省以上升殿，仍旧取旨。」时颇有受命出使，以细务干听览者，故条约之。 
十一月五日，诏：「诸司非言要切事不得上殿。其合取朝旨者，具状以闻。」时诸司事无巨细，悉上殿取旨，帝以谓臣僚自有职分，不当如是。会秘书丞孙冕上章极论不可，故降是诏。 
六年十二月九日六年：疑误。淳化仅五年。，诏皇城司：「长春殿门里板障外不得更排(杭)[杌]子。其宰臣、枢密使、宣徽使、三司使等未进呈文书间，并于殿门外合子内祗候，俟合门报上殿奏公事臣僚已退，则入殿门，上殿奏事。仰合门日差通事舍人、合门祗候一人于殿门里板(章)[障]东头侍立，纔 
     
候殿上臣僚退，疾速报覆，及引唤以次合上殿臣僚，不得延迟。」 
真宗景德三年五月十日，枢密院言：「近日长春殿奏事官班次甚多，欲望自今每日上殿奏事不得过五班。仍下合门着为定例。」诏从其请。内事有急速者令诣崇政殿。 
八月十三日，诏合门：「自今河北、河东、陕西沿边、川峡、广南兵马都监合门祗候以上许上殿，自余有公事，令实封以闻。其恩赐准给之。」时有司言：「升殿官多徇私干求，请行条制。」 
九月十一日，军头司言：「准诏，内外百司遇旬假并上巳、春秋二社、重午、重阳并休务一日，请是日后殿更不引对公事。」从之。 
十一月十六日，诏客省合门：「长春门里东廊从南第一第二合子轮差承受或军将一人，朝未退间，常在彼祗候。合子内奏事臣僚令于长春门外勾唤祗应人，三司使、御史中丞、开封府所带从人亦止在长春门外。如有公事，旋令承受军将勾唤，不得于长春门内引接。」 
四年闰五月二十九日，诏：「先是，中书门下、枢密院、三司奏事，得旨即日覆奏。惟开封府得旨或即付外施行，刑名决遣，虑未详审，自今如三司例。」 
八月八日，诏审官院三班引对京朝官使臣奏课不得〔过〕三人，京朝官差遣不得过五人，使臣差遣及吏部铨选人各不得过十人。时候引对者颇多，帝悯之，故定其数。 
大中祥符元年十二月九日，契丹使入辞，赐宴，帝遣中使谕中书、枢密院，许先奏事。是月自 
     
受册至大宴，皆值休务。旧制：契丹使辞日，亦不视事。帝虑机务有壅，故特令奏事。 
二年正月二十九日，诏：「以官吏稍众，三班每引磨勘增至五人，吏部铨每引十五人。」 
六月十六日，诏 臣上殿札子自今为二本进内，可行者一留中，一付有司，否者俱留不报。 
七月十七日，帝谕宰臣曰：「京朝官诸司使副将赴外任，有上殿者，朕皆谕以当行之事，期以举职。其不上殿者，今后宜为辞戒励，摹印赐之。」知枢密院陈尧叟言：「幕职州县官亦望诫励。」从之。帝曰：「先朝尝以《儒行篇》赐臣僚，今当复赐之。」 
三年二月十二日，诏：「三司提举库务、提点仓场、管勾国信官应自来承准宣敕条贯，并仰遵守，不得将有条事件再具札子，上殿取旨。若实有不便，乞行改正者，具状以闻。」 
十六日，合门言：「崇德殿群臣见、谢、辞及升殿奏事，仅其亭午。欲望自今朔望除三司、开封府、审刑院外，自余奏事官非有急切，并令次日升殿。」从之。 
十二月二十日，以将祀汾阴，诏行在勾当官除常程公事依例申奏外，如须上殿奏覆者，并连书名衔同请对。」 
四年正月二十八日，诏：「臣僚上殿奏事，多是偏词，未经有司检会始末利害，亦有挟情用事，即批依奏施行，洎于检会，多成妨碍。宜行约束，庶警异同。自今如于进呈文字款内敢有增减者，当正其罪。」 
八月十六日，诏文武官奏事者须时政得失、人民疾苦、刑狱冤滥、军马未 
     
便，事涉机密，即许上殿。余常程细务，本司合行事宜，并令具状闻。如合门、御史台不切晓示，致有违犯，与所犯人同行朝典。仍令中书、枢密院举劾闻奏。 
十二月十日，太常博士江嗣宗言：「窃见臣下奏事，取自宸断。今乞天下要务，除礼乐征伐大事出自一人，余细务当委任(缺)之大臣。」帝曰：「嗣宗此奏，深识大体。」即降诏褒谕之。 
五年四月二十一日，诏：「文武臣僚出使还及以外任职事赴阙，合上殿奏禀。如因公事系取勘及曾经降敕断遣责罚差替者，中书、枢密院具职位姓名札与合门，并无得上殿。」 
七年三月七日，诏：「应臣〔僚〕上殿札子，奏事进呈后不得批依奏，并批送中书、枢密院、三司等处别取进止。」 
九年二月一日，诏：「在京勾当库务臣僚，有以公事上殿取旨者，并与同官参议平允，具体例以闻，违者坐之。」初，监官上殿，多以独见奏禀进止多：原作「当」，据《长编》卷八六改。，而所陈非当，故命条约。 
六日六日：后疑脱「诏」字。：「昨大中祥符四年十月尝诏宣徽院、三司、群牧司、提举诸司库务司、入内(内)侍省、内侍省、在京诸司库务、仓场、院务、坊监，今后凡有公事，并谪量允当，方得施行，及连衔申奏。或事须奏覆者，应得条贯，不得同乞上殿。其本辖人犯罪，亦同谪量区分，不得一面行遣，及不连衔申奏并专独上殿。违者委因同职官觉察因：疑误。，当坐以违叙之罪。同职失举者，当司同罪。近日有司多违前诏，宜令中书、枢密院复申明之。」 
三月一日，诏： 
     
「今后旬假更不(缺)遇合奏覆公事，即诣便殿请对。」 
