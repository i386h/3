<!-- { "loadSidebar": true } -->
六年三月，交州黎桓言：欲以占城俘九十三人献于京师。帝令广州止其俘，存抚之，给衣服、资粮遣还占城，诏谕之。 
七年闰十二月，占城遣使乘象入贡方物。诏留象广州豢养之。 
八年九月，遣使来献驯象，能拜伏。诏畜于京畿之宁陵县。 
雍熙二年二月，其(主)[王]施利陀盘、吴日欢遣使婆罗门金歌麻来献龙脑、玳瑁、象牙、越诺诺：原作「诏」，按《宋史 占城传》，干德四年尝贡越诺，据改。、无名异物物：原无，据文意补。，赐衣服、冠带、鞍辔马。且诉为交州所侵，诏答令其保国睦邻。 
三年三月，其王刘继宗使李朝仙来贡通犀二株、生白龙脑十斤、速香五十斤、丁香五十斤、籛香二 
      
百斤、沉香百八十斤；朝仙又进牙二株、白龙脑十斤。 
九月，儋州言：占城国人蒲罗遏为交州所逼，率其家百余口内附。 
四年，广州言：「雷州关送占城夷人使当李娘并其族百五十人来归。」诏分隶南海、清远二县。 
端拱元年正月，遣使来贡方物。使者往东郊游看，就赐酒食以劳之。 
十一月，广州又言：占城夷人忽宣等族三百一人来附。 
淳化元年十月，新王杨陀排自称所生佛逝国所生：《宋史》卷四八九作「新坐」，似是。，杨陀排遣使李臻、副使蒲诃散来贡，进驯犀及螺犀十株、象牙十五株、腊沉香一斤、白龙脑二斤、山得鸡三十三斤。其使、副又献螺犀、药犀、象牙、没药、胡卢巴、龙脑、白 蔻及蔷薇水。赐袭衣、巾带、被褥、靴、笏、器帛有差。表诉为交州所攻，国中人民、财宝皆为所略。帝赐诏黎桓，各令保境。 
三年十二月，其王(李)[杨]陀排遣使李良甫、副使亚麻罗婆低来贡螺犀、药犀十株、象牙二十株、煎香三十六斤、白龙脑一斤四两、绞布六段、槟榔十三斤、山得鸡六十四斤、椰子五十颗；其使、副又献象犀、螺犀、玳瑁、煎香等。赐其王白马二疋、兵器等。占城喜白马，故以赐之。本国僧净戒又献金龙脑、金铃、铜香炉、如意等，各优赐之。 
至道元年正月至：原作「元」，据《宋史》卷四八九改。，其王杨波占遣使李波珠来贡。杨波占表云：「李良甫回，伏蒙圣慈赐臣细马二疋、旗五面、银装剑五口、银缠枪五条、弓弩各五张及箭等，戴恩感惧，稽首稽首!臣生长外国，敻远天都，窃承皇帝 
      
圣明，威德广大，臣不惮介居海裔臣：原无，据《宋史》卷四八九补。，遣使入朝。皇帝不弃蛮夷小国，曲加优赐。然臣自为土长，声势尚卑，当时外蕃颇相侵挠，况以前庶民如芥，随风星散流离，各不自保。近蒙皇帝赐臣内闲驵骏、旗帜、兵器等，邻国闻之，知臣荷大国之宠，而各惧天威，不敢谋害。今臣一国安宁，流民来复，若非皇帝天德加护，何以至此!臣之一国，仰望仁圣，覆之如天，载之如地。臣思惟鸿恩不浅，且自天子之都至臣所居之国，涉海绵邈，不啻数万里，而所赐之马及器械等并安全而至，皆圣德所及。自前本国进奉，未尝有旌旗、弓矢之赐，臣今何幸，独受异恩!此盖天威广被，壮臣土疆。臣虽陨身，无以上报。兼臣贡使往复，资给备至至：原作「之」，据《宋史》卷四八九改。，恩重如岳，不可具陈。今特遣专使李波珠、副使李诃散、判官李磨勿等进奉犀角十株、象牙三十株，玳瑁十斤、龙脑二斤、沉香百斤、夹笺黄熟香九十斤、檀香六十斤、山得鸡一万四千三百只、胡椒二百斤、簟席五。前件物固非珍奇，惟表诚恳。臣生居异域，幸遇明时，不贵殊珍，惟重良马。倘皇帝念及外国，不罪恳求，使介南归南：原作「而」，据《宋史》卷四八九改。，愿垂颁赐，臣之幸也。兼臣本国元有流民三百，散居南海，寻曾奉旨许令放还，今有犹在广州者。本国旧有进奉夷人罗常占见在广州，乞诏广州尽数点集诏：原作「讫」，据《宋史》卷四八九改。，具籍以付常占，令造舶船，乘便风部领归国，冀得安其生聚，以实旧疆。至于万里感恩，一心事上，臣之志也。」帝览表， 
      
遣使奉职曹令赟诣广州询问，愿还者悉付波珠。使回，复赐白马二疋，遂为常制。 
三年三月二日，遣使朝贡。 
五月，其王杨甫恭毗施离遣使李补良押陀罗潘思来贡。其使又国王盈卜皮紫室诃哩援焉。 
真宗咸平二年二月，其王杨普俱毗茶逸施离遣使朱陈尧普：原作「王」，据《宋史》卷四八九改。、副使蒲萨婆、判官黎姑伦以犀、牙、玳瑁、香药来贺皇帝登极。赐尧等冠带、衣褥有差。 

景德元年九月，遣使奉方物来贡，且求赐良马二疋、马面二副、介胄、弓、剑、鎗、旗等。诏并给之。 
二年四月，遣使来贡。 
四年五月，遣使布禄爹地加等奉方物来贡，其国王表函藉以文锦藉：原作「籍」，据《宋史》卷四八九改。、奇香，词曰：「景德三年五月十七日，占城国王臣杨普俱毗茶室离顿首死罪言：臣闻二帝封疆，南止届于湘、楚；三王境界，北不及于幽、燕。仰瞩昌时，实迈往迹。伏唯皇帝陛下乾坤授气，日月储英，出震居尊，承基御极。慈惠敷于天下，声教被于域中。业茂前王，功芳徂后，苍生是念，黄屋非心。无方不是生灵，有土并为臣妾并：原作「兼」，据《宋史》卷四八九改。。真风遍布，霈泽周行。凡沐照临，共增悚忭。臣生于边鄙，幸袭华风。蚁垤蜂房，聊为遂性；龙楼凤阁，尚阻观光。再念自假天威，获全封部。邻无侵夺，俗有舒苏。每岁拜遣下臣，问宁上国，蒙陛下恩霈行苇，福及豚鱼，特因回人，颁赐戎器。臣本土惟望阙焚香，欢呼拜受。心知多幸，曷答洪恩!圣君既念于宾王，微恳肯忘于述职!今遣专信臣布禄爹地加、副信臣除逋麻瑕珈耶、判官臣皮霸坻一行人力等，部领土毛，远充岁贡。虽表楚茅之礼，实怀鲁酒之忧实：原作「宾」，据《宋史》卷四八九改。。虔望睿明，甫宽谴戮戮：原作「戳」据《宋史》卷四八九改。。专信臣等回日，军容器仗耀武之物，伏愿重加赐赉。盖念忝为臣子，合告君亲，服饰车舆，威仪斧钺，不敢私制，唯望恩颁。干冒冕旒，不任死罪。」布禄爹地加言：「本国旧隶交州，后奔于佛逝，去北旧所七百里许。」使还，赐物甚厚。 
大中祥符元年，遣使傍亚声来贡，会于泰山之下。礼成，授其使奉中郎将。 
三年四月，其王施利离霞离罩麻庶遣使朱浡礼来贡罩麻庶：《宋史》卷四八九作「鼻麻底」。。其王又言：「每蒙宣赐，皆是白马，不宜炎土，乞黄赤色马二疋，(甲马)[马甲]、马面并以银花装，及浑镀金剑、手剑五口，金钢射甲箭百五十只，银桶鎗五条，错彩转光旗五(口)[面]，白桦弓五张，银装器械五副，金线扎弩五枝，金屈刀二条。」并从其请。 
四年十一月，遣使蒲萨多婆、副使蒲多波底、判官陈义来贡象牙六十二株、螺犀十一株、药犀二十九株、玳瑁三百片、沉香五十斤、煎香三百五十斤、黄熟香二百一十斤、带枝丁香三十斤、 蔻六十斤。其使又进熟龙脑三十两使：原作「役」，据文意改，以下为使臣私贡。、没药八十斤、紫矿四百七十斤、肉 蔻二百斤、胡椒二百斤、没药三十斤、紫矿百斤。其王又言：「本国地毛不壮，土产无精，常思奇异而供王，每欲殊珍而作贡，所以特遣使使遍诣邻蕃。昨于三佛齐国得金毛狮子一。其狮子本出天竺国，彼人豢养，今以驯良，传来大食，又至 
      
三佛齐，蕃语谓之"虥猫"，唐言谓之"师子"。今遣专使诣阙上进。」是日，再见于便殿，命舁师子之槛以出。本国二蛮人引狮子出槛，其状正黄色，首班而身纯，视之可畏，偃仰于地，驯狎久之，命养于玉津园。 

十一月八日，召近臣、馆阁官于崇政殿观狮子。帝曰：「其使称跨越山海求之而获，本国(之)[乞]量赐器帛，二蛮人乞留苑中豢养之。」五年二月，帝愍其怀土，命厚给资粮粮：原作「量」，据《文献通考》卷三三二改。，放归本国。 
七年正月，遣使来贡。 
八年二月，遣使来贡。 
五月，其王上表，遣腹心人波轮诃罗带充专使，刘公简充副使，判官、防援人，以犀、牙、玳瑁、乳沉煎香、 蔻、槟榔等来贡以：原无，据文意及后文天禧二年条文例补。。波轮诃罗带自言有亲弟陶珠，顷以交州侵夺，交州令押象到阙，今至京师，得与弟相见，愿将回本国。从之。仍赐陶珠衣物、缗钱等。 
闰六月，赐占城国王鎗、旗、弓弩、器甲、马。从所请也。 
天禧二年九月，其王尸嘿排摩惵遣使罗皮帝加等以象牙七十二株、犀角八十六株、玳瑁千片、乳香五十斤、丁香花八十斤、 蔻六十五斤、沉香百斤、笺香二百斤、别笺一剂六十八斤、茴香百斤、槟榔千五百斤来贡。罗皮帝加言：「国人诣广州诣：原作「请」，据《宋史》卷四八九改。，或风漂船至石堂，则累年不达矣。」使还，诏赐其王尸嘿排摩惵银四万七千两四万七千两：《长编》卷九二、《宋史》卷四八九作「四千七百两」，疑是。、器仗、鞍马等。 
仁宗天圣七年五月，国王杨卜俱室离遣叱达巴、李菩萨等奉表，进生凤一只、犀三十株、象牙七十株、玳瑁二百四十五片、乳香二千斤、木香七百
      
八十斤，其表以凤表王者之瑞，冀应圣人之运也。 
八年十月，遣进奉使李菩萨麻瑕瑟表献礼物，入见于崇政殿，所献木香七百斤、犀角四十余株、玳瑁四百余片、乳香二千斤、象牙八十株。 
庆历元年九月，广南东路转运司言：「商人邵保至占城国，见军贼鄂邻等百余人，羁縻在其国中羁：原作「霸」，据《长编》卷一三三改。。」诏本路选差使臣二人，赍诏书、器币赐占城国王，购致贼酋于阙下购：原作「霸」，据《宋史》卷四八九改。，余党令就戮之。占城已尝护送鄂邻所虏军民，又降是诏。 
二年十一月，国主刑卜施离值星霞弗遣使献驯象三。 
皇佑二年正月，国主俱舍唎波微收罗婆麻提杨卜贡象牙二百一、犀牛角七十九，赍表二通，一以蕃书，一以中国书。 
