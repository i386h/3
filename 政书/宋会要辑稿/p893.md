<!-- { "loadSidebar": true } -->
二月十二日，诏：「归正添差任数已满之人，如有智略沈雄、弓马精熟、堪从军者，在内许侍从两省、台谏、三衙，在外诸军主帅及监司、郡守，不限人数，各具才能事艺保举闻奏，仍令枢密院置籍。」 
五月十五日，诏：「前添差浙西马步军副总管开赵忠义来归，忧居平江府，可令本府每月特支钱一百贯、米二十石，服阙日止。
 兵 宋会辑要稿 兵一六 士人 
     
士人
淳熙二年正月二日，诏：「海州进士王元佐，令该免解，追取进勇副尉文帖，缴申毁抹，却行出给理年 
     
免解公据。」王元佐状：「昨于北界请到乡试院文解，所有北界得解公据，昨准礼部取索换给到理举公据讫。缘元佐自归正之后，因措置守御及陈利便，系军功补充进勇副尉，元佐不愿祗授。今来淳熙二年省试，即系理一十八年免解。」故有是命。 
十二年十月十七日，诏：「归正、归朝、归明补官之人亲子亲孙愿应举者，委的见随侍在任所别无赴试去处，令召升朝官二员结罪委保，令见任州军陈乞，本州岛勘验得别无诈冒，取索印纸分明批书事因，从本州岛知通结罪保明，送本路转运司，与碍格有官及门客等人混试施行。」
 兵 宋会辑要稿 兵一六 军兵 
     
军兵
淳熙元年二月十三日，诏：「沿淮归正忠义内有武勇出众、材智过人、曾充头目者，委官招集，发赴枢密院审察，量材使唤。」 
三月十四日，诏(关)[殿]前步军司、建康镇江府诸军、武锋军见管归正忠义口累重大人，计口添支米数，特更与展支一年。此后每岁展支。 
二年正月七日，诏诸帅漕司行下所部州军，令守臣将添差归正北军阙少住屋之人，疾速措置修盖屋宇，限半年了毕，应副一处居止，毋致阙 。 
三月二十七日，诏：「昨离军北军，令诸路州军自今并以离军忠顺官为名。」 
七月三日，臣僚言：「昨降指挥，诸军见归正北军，并与升转官资，添差诸州军路分都监、正将、准备将、监押指使；不曾立定几年为任。乞依见今其它归正官例，并以二年为任。任满，别与其它州军差遣。」诏并以三年为任，任满，令逐州申发，赴部与添差恩例注授。 
四年十二月二十四日，诏：「归正、归朝、归明忠顺官同及拣汰离军官，见各添差诸州军不厘务差遣，别无管干职事，其间虽有艺能，无以自见，令诸路帅臣于本路逐州委近上兵官一员，专切管辖，依军中阶级法，逐州各别置教场，五日一次，并赴教阅；寻常亦许习射击球。内年六十以上及添差总管路分钤辖，州钤辖并官至横行以上者，免教，愿赴京听。每岁春秋二季，合赴本州岛教阅，内有事艺精熟人，优加犒赏。若事艺杰出者，守臣及所委兵官连衔保明，申枢密院。」 
十四年五月二十五日，枢密院言：「内外诸军官兵并归正北军各有立定拣汰年分，唯江、池州归正北军未曾具到，深虑有年老病患愿离军添差外任等人，合行优恤。」奉旨，令主帅将离军之人逐一契勘年甲、姓名、职次，仍问愿就是何州军，保明申枢密院。 
江州驻札御前诸军都统制赵永宁申：「归正北军年老病患一十六人，愿就江西等路州军一十五人，愿减半请给在军养老一名，情愿离军及愿就江西等路州军安排一百二十四人，于内多系入队人数，不愿离军五十五人。」池州驻札御前诸军副都统制李思孝申：「归正北军愿就江东〔州〕军六十二人，愿就江西州军一百 
     
四十六人，不愿离军二人。」除不愿离军人外，诏并与罢从军，校尉以上各特与转两官，进武校尉各特与转三资，无名目人并白身 用，各特与补三资。军兵改作白身 用，各特与补三资。令吏、兵部均拨江东西诸州军归正添差各升一等差遣，仍并支请给两月。 
十五年正月九日，户部言：「行在州军粮料院指定今来强勇军 用，元每日请钱二百文、米三升，转授前项名目，即与殿前司射中铁帘有马 用事一同。其 用元请一十五贯文、米一石，听候使唤元请钱一十三贯文、米一石。照得殿前步军司虽无似此则例，今来既逐人射中铁帘，转授前项名目，难以却行减落钱米，亦合照应旧请钱米批放。」诏并特与免减。以淮南东路安抚司言：「强勇军 用尹政等状，各系淮北土豪，昨于绍兴三十一年内前来归正，蒙收充安抚司归正强勇军 用，各人日支食钱三百文、米三升。奉旨，令强勇军 士、 用听候使唤，依江上诸军体例，射铁帘一次，数内除守阙进勇副尉强勇陈宝一名，分擘券历赴殿前司收管外，实管七十六人，内三人各补充进勇副尉，七十三人各补充守阙进勇副尉，比旧请各有合减落钱米。乞下淮东总领所，照依江上诸军体例，将政等补官资，于券历内声说，批放免行减落请授钱米。」送户部勘当申故也。
 兵 宋会辑要稿 兵一六 归正人 
     
归正人
淳熙元年七月十八日，诏：「关外、四川沿边诸处及金州、上津皆有归正等人，令四川安抚制置司行下都统司常切存抚，毋令失所。」 
十一月十日，诏：「昨来归正之人窃虑其间遇有死亡人口，无力营办葬地，可令诸州军每州踏逐城外附近寺观空闲地段，从便埋瘗。专委同行一名看管同行：据文意疑作「童行」。，候及三年，给降度牒，仍令支钱埋殡。内大使臣以上支钱五十贯，小使臣以下支钱三十贯，父祖并母妻并各减半，小口又减半。文臣无力之家，比附支给，以为棺椁之费。」 
淳熙三年六月十九日，诏：「归正人东南别无业，虽已优补官资，添差差遣，其间虑有贫乏之人，不幸身故，无(身)[力]埋瘗，昨已等第支降钱物，使其营办葬事及优恤其家。今来添差两淛西路马步军副总管开赵置到山地，建造庵舍，特赐名广鳪禅院，仍令常平司拨赐系官田五百亩充常住。」以开赵言：「昨来将带忠义归正人数颇多，其间有死亡无地安葬，赵已就平江府阊门外买到山地三百余亩作义坟，许西北忠义死事之人任便选葬，又于山畔自备材植，建造庵舍，以奉释氏。乞赐院额。」故有是命。 
二年六月二十二日，诏：「应归正忠义人付身有冒名之人，限一季许缴。连真本径诣所属自陈，与依诸军已得指挥递减放行。内忠义人若承代后来曾经亲身立功，即依今降指挥施行。」 
九月二十四日，襄阳府守 
     
臣张子颜言：「襄阳居民多系归正人，往往贫乏不能自存。前后帅臣陈乞到米支给赈济尽绝，止有谢师稷陈乞米一万石，除支外，见在四千六百余石，会计可支一两月。乞于本州岛桩管米内支降米三二万石，接续赈济。」诏给米二万石。 
闰九月二十一日，诏楚州山阳、淮阴县归附人户张琳等合纳课子，与依归正人例蠲免。 
三年正月二十日，诏：「访闻见有西北归正、归朝人，自干道九年赦，经部陈乞赈济，委官覆实保明，方与放行。」窃虑迂枉，却致失所，令州县核实保明，申常平司，先次放行赈济。」 
四年四月二十五日，诏：「归正人令从便营生外，两淮、江淛系官田土甚多，每户给田十二亩，三人以上给二十亩，愿自备牛具种粮者，与增一倍。每户给草屋二间，三人以上给三间，人数虽多，不得遏四间。其合用农具、种粮，从本州岛措置应副，仍专委甲头掌管，轮流通融使用。每遇发人之初，猝未能耕种养赡，却恐阙食。从本州岛计口，先支钱米。大人日支米二升半、盐菜钱五十文，小儿减半。候及一年住支。归正官子孙父祖曾任差遣，今已亡殁，别无廪禄养赡，(今)[令]所在州军于合给田屋等数上以十分为率，增给五分。诸县知县悉意遵守，仍多方存恤，劝谕力耕，不得分毫追扰。奉行(劝)[勤]恪，(续)[绩] 显著，当议先次推恩。其或灭裂违戾，委监司按察。拨过田亩，并与免诸般科役租税十年。」 
五月六日，诏：「诸州军守倅，各将部内归正人从实审察。如果谙晓时务，持身廉谨，连衔保明，申枢密院。」 
十月二日，诏四川制置司总领所照应昨两淮、江浙给田指挥，措置拘籍系官田亩，给付归正忠义人及子孙无廪禄者。 
六年五月二十日，诏：「元系北界归朝人，不拘年限放行养赡外。有元系本朝陷伪归正人，自养济后，已请钱米及二十年者，委知、通询究。若有子孙经营耕种及已请佃官田，非无依倚之家，即行住罢，将实系贫乏之人填阙。」 
之人。今京西路多荒田，欲随口数多寡给付，各令依营田例耕种，仍免十年差科税赋，使之各有所归。」从之。 二十四日，襄阳府守臣言：「管下归正忠义人见有一千九百余户，其间多少壮曾经战 
既而又言：「本州岛管下荒田多为土豪广作四至占拦，不令指请，地土广阔，不能开耕。今除癃老残疾并充保捷外，已有归正忠义一千一百九十户，情愿请佃官田耕种，已将退下屯田照数给付。修写到逐户单甲姓名一本进呈。」诏京西转运同襄阳府详今来所奏事理，照应淳熙六年五月二十四日已降指挥施行。 
二十六日，诏归正人高允中，忠义可嘉，令湖州支破 士请给。 
九月二十一日，临安府根勘归正人韩显忠等供证，诈冒授官共一百一人。诏：为经大赦之后，可令逐人限一月陈首改正， 
     
特与免罪。淳熙十年九月十一日，诏：「昨显忠首归正，冒名承代名目一百二十余人，已行追官免罪。内有曾经出战堪披带人，可令承旨司审验拍试，许令从军，支破进勇 用钱米。」 
九年九月十三日，明堂赦：「西北归正、归朝、(庶)[归]明，不忘祖宗德泽远来，内有老弱孤贫无依倚不能自存之人，仰州县核实保明，申常平司，取见诣实，特与赈济一年。」十二年、十五年郊赦同。 
十年正月二十七日，襄阳府言：「本府地临极边，民多系西北唐、邓等处归正之人。去秋旱伤，今夏大雨，庐舍漂荡，常平米止有二千余石，赈济尽绝。乞于本府寄桩大军米内支降应副赈济」。诏支五千石。 
十三年三月十七日，宰执进呈知楚州钱之望申：「本州岛管下归正三十五庄，今来抽摘强壮，令在家阅习武艺。乞令依忠勇 例，合家许置弓矢。」上曰：「前此初归正，其心尚可疑。故禁置弓矢，今奠居已久，可依所奏。」 
