<!-- { "loadSidebar": true } -->
开禧二年十月十四日，诏：「朕惟方此隆冬，将士边陲暴露，有恻于心，宁忍宴乐 所有瑞庆节集英殿宴，权免一次。」 
嘉定十一年十一月四日，臣僚言：「恭以瑞庆圣节赐宴百官于贡院，臣备数检察，如厅上合赴坐正任西班，除枢密外，全成虚设；廊庑之间，卿监郎曹以下多不预。大庭御筵虽止及正任武臣、郎官以上，而其间复有托故者，其何以侈君赐而重君恩 乞下臣此章，昭示百官，凡今后遇有庆宴，不得无故托疾，求便己私，以尽臣子爱敬之诚，以全尊君亲上之义。」从之。 
十三年九月二十八日，臣僚言：「窃惟华封祝尧，天保报上，此殆臣子之至情，而非君上之所容心也。庆节兹临，善颂四起，薄海内外，瞻望南极，歌咏南山，特其沐浴膏泽，仰答洪施，而欲效蝼蚁之(才)[寸]诚耳。当是之时，州县之间，寿典毕举，岁有常仪，费有常额，无非取办于公家。迩年以来，州县胥吏上罔其官，下欺其民，类多假借庆寿隆名，乘时射利，移文给引，滋彰多事。有鳌山固所当建，而乃追逮樵斧之微；道场固所当启，而乃扰遍缁黄之众；放生本以示德，而渔弋者或苦于诛求；锡宴本以寓礼，而工技者或病于纠率。百色科抑，无一获免，殊失臣下归报之美意。欲望警饬州县，严行禁戢，毋纵胥吏掊敛，(兹)[滋]扰细民，而于圣朝敛福锡民之道不为无补。」从之。 
十四年十月十八日，诏瑞庆圣节集英殿御宴，令南班宗室大将军、将军赴座，所有上寿茶酒，今后令正副率府率以上并赴座。
 礼 宋会要辑稿 礼五七 节二 兴龙节 
      
节二
兴龙节
【宋会要】
      
元丰八年六月八日，诏：「兴龙节诸处合试童行，拨放并依旧例。坤成节以大行皇帝梓宫在殡，惟开封府度僧道，比兴龙节减三之二，仍禁屠、决大辟罪。余依元丰令。」时哲宗即位未改元。 
十二月，诏(龙兴)[兴龙]节以谅闇，宜罢上寿。
 礼 宋会要辑稿 礼五七 节二 天宁节 
      
天宁节
元符三年徽宗即位未改元。正月十四日，诏皇太后权同处分军国事，并依嘉佑、治平故事。三省检会嘉佑、治平故事，皇太后不御殿，百司不奏事，不立生辰节名，不遣使契丹。诏恭依。 
八月十五日，诏天宁节上寿赐晏，并不作乐，在京臣僚、内外命妇等进奉并权罢，僧尼、道士、女冠功德疏，许令入递通进。候三年开乐，即并仍旧。诸道州、府、军、监进贡银、绢、马等，建置道场、行香依旧。 
十月八日，三省、枢密院奏：「夏国贺天宁节回赐银绢，依例于答诏中豫降赐目，诞辰所颁在岁赐二十五万数中，夏主生日礼物乃在数外。」诏如故事。 
建中靖国元年九月一日，礼部、太常寺状：「天宁节系在钦圣宪肃皇后小祥之内，检会元丰三年同天节在慈圣光献皇后小祥内，其上寿赐宴并内外臣僚及命妇僧道等进奉并罢，诸道州、府、军、监银绢马等进贡及在京在外僧道等功德疏文，并听依例投进。」诏依故事施行。右仆射曾布言：「去岁哲宗小祥，已上寿赐宴，北使皆赴座。如不上寿，北使问何以与去年不同，将何以对复 」诏上寿赐宴如去年故事。 
崇宁三年九月十六日，广南东路提举司申：「乞依监司例，每年天宁节用常平司头(于)[子]钱收买银，随表疏上进。」诏除常平息、免役宽剩钱不得支用外，并于本司诸色钱内支充，候到京，于元丰库送纳，自来年为始。 
大观元年四月二十一日，臣僚上言：「天宁节禁屠，缘赐宴群臣理难菲薄，可于节后增禁屠宰二日。」从之。 
二年九月二十一日，臣僚上言：「伏见天宁节日，京府军县镇城寨并赐御筵，烹宰野味，不可胜计。窃见春秋并圣节集英殿大宴，上自玉食以及所赐食味，皆系羊食。伏望圣慈使天下州军等处并依大宴体例，如此则所减物命无虑十万数，上广陛下好生之德，下安臣子虔祝之诚。」诏依所奏。 
十月四日，太常寺言：「有旨，天宁节上寿在大行皇后未释服内，可罢。按元丰三年三月慈圣光献皇后祔庙，四月十日同天节，许臣僚拜表上寿，退赐宴于尚书省，不作乐。余乞悉依元丰三年故事。」从之。 
政和四年十一月十四日，臣僚上言：「窃按政和《断狱令》，诸罪人遇天宁节并壬戌日，杖以下情轻者听免，稍重者听赎。伏闻四方之吏奉法不虔，是日例正停决，则反致留狱矣。伏望申严法令，故违者寘以 
      
违制之罪。」诏依。 
五年六月十四日，诏天宁节应罪人在禁量久饮食，徒罪以下散禁一日。 
六年四月二十五日，臣僚上言：「窃见祠部格令，大礼恭谢毕及上元、清明节，并开寺观，放士庶烧香，以答福佑，而天宁节乃圣诞之辰，壬戌为本命之日，独未着甲令，事若有阙。欲乞前件节辰，并许开宫观三日，以听士庶烧香，仰祝君父无疆之寿。其外州县在城宫观依此施行。」从之。 
七年八月三十日，尚书祠部员外郎李杨言：「每岁天宁节，内外臣僚各有祝圣寿道场，多(谊)[诣]僧寺开建，礼非所宜。欲望圣慈许诣神霄玉清万寿宫道观开建。」诏除宰臣、枢密已下依例大相国寺外，余并诣道观，违者以违御笔论。 
八年七月二十八日，中书省言：「欲遇天宁节日，民间不许丧葬哭泣，衰绖之人自启建道场至罢散日，并不得至启建道场观寺。」从之。 
宣和元年十月七日，诏天宁节道场，诸路无道士宫观去处，许于德士宫观开启。 
五年十二月七日，中书省言：「提举道录院状，伏见天下宫观等处道官投进功德疏，欲乞睿旨许道录院收接，类聚进呈。仍乞依在京例，与度牒一道回赐，以彰荣遇。」从之。 
六年十一月二十一日，诏左右街道录院每年天宁节赐度牒不得过五百道，紫衣不得过一百道，师号不得过五十道，立为定制。 
七年八月十七日，诏：「宰辅、百僚(此)[比]岁遇天宁节，例于宫观斋设道众，祝厘归福，诚虽报上，然不经而近谀，岂朕意哉 可并罢。」 
九月一日，〔诏〕外路州军遇天宁节，监司及提总之官并合趍赴，不得以本司钱别行排辨。如违，计赃计庸定罪。 
重和元年十一月一日，礼部奏：「太常丞梁修祖言：窃惟壬戌日天下并设祝圣醮筵，行礼之际，其在州郡尚或未同。欲乞着为定制，颁之四方。」下太常寺修立到仪注：壬戌前七日，郡守率在城官诣天宁万寿观殿下北向，班首稍前，余官重行，以东为上。再拜讫，班首升殿上香，候开启讫降阶复位，再拜讫退。如监司在本处亦赴。以后每日轮知、通已下至掾官一员，诣本观烧香，壬戌日郡首赴。并如上仪讫退。次至壬戌日晚，郡守率在城官诣天宁万寿观殿下北向再拜讫，班首升殿上香，降阶复位，并拜讫权退。次至请圣、至读青词，次至亚献上香，次至终献上香，次至遍启毕，(群)[郡]守已下并复位，北向立。次至焚词毕，在位官皆再拜。
 礼 宋会要辑稿 礼五七 节二 干龙节 
      
干龙节
钦宗靖康元年三月十三日，诏：「道君皇帝圣节、本命等道场，并依道君圣旨，干龙节、本命等并依祖宗法。」 
四月一日，诏：「朕祗奉慈训，获承至尊，战战兢兢，惧不克任。属者道君皇帝南幸，朕未获躬晨昏之养，干龙上寿，诚不遑安。卿等乃力贡封章，请如故事。上皇还阙有日，谊无以辞。载惟忠勤，良 
      
用嘉孍。请祝圣寿，有愧尧仁；谨举君觞，姑从汉制。所请宜允。」以宰臣徐处仁率文武百僚诣东上合门上表，故有是诏也。 
七月五日，礼部、太常寺言：「讨论到天宁节仪注，在京于前一日，文武臣僚就神霄玉清万寿宫建置道场，至初九日满散，更不作斋筵。外路道场、进奉、宴设并罢。至皇帝率百官诣龙德宫上寿毕，就本宫赐侍从官以上宴。道君皇帝坐以申福殿北之中，皇帝坐于稍东，并南向。用金茶 、龙椅。其合用仪注，乞令御史台、合门、太常寺修定以闻。中外于节日禁屠宰及禁决流以上罪。」诏并从之。内上寿日惟道〔君〕皇帝用龙 。 
绍兴元年二月十九日，太常寺言：「四月十三日干龙节，依巡幸驻(驿)[跸]礼例，前一月宰臣率百僚诣佛寺开启道场，至干龙节日拜表满散，更不作斋筵。其表不入词礼部收掌词：疑当作「祠」，此句谓其表不入祠部、礼部收掌。下文同。，候问安使行日附行。」从之。 
二年二月二十一日，诏干龙节开启满散，枢密院官已下各前二日、三省官已下至日趁赴。内三衙只就临安府宝莲寺起建道场，其神武五军统制官并免赴天竺寺开启满散。今后遇圣节开启满散依此。 
三月六日，太常寺言：「四月十三日干龙节日，枢密院官已下满散日，并系在昭慈献烈皇后小祥前禁乐日内，依礼例令所属设乐不作。大祥依此。」从之。 
四月十一日，知临安府宋辉言：「宰执百官并赴天竺寺满散干龙节道场，所有新及第状元以下，未审合与不合趁赴。」诏虽祗受出身 牒，尚未注官，未曾朝谢，不合趁赴。 
绍兴五年三月九日，尚书左仆射赵鼎言：「今月十一日，枢密院开启干龙节道场，是日既为渊圣皇后祝寿开启，恐当崇重其礼，欲权免常参、六参官起居。将来开启满散天宁节道场，亦乞依此。」从之。 
六年八月二十日，太常寺言：「遇圣节开启满散道场，集应见任、寄居待阙文武百僚集：疑当作「乞」。，更不分日，并赴明庆寺立班行(者)[香]。」从之。 
七年二月二十九日，太常寺言：「二月二十七日，车驾进发，巡幸至建康，遇三月十三日干龙节启建道场。至日宰执率应扈从文武百僚诣寺观开启，至节日拜表满散，不作斋筵。其表不入词礼部收掌，候问安使行日附进。如来至建康府，沿路止就所至州军寺院依此启建满散。依礼例并合作乐，缘在道君皇帝、宁德皇后禁乐之内，更不施设。」从之。 
三月五日，行宫太常寺言：「四月十三日干龙节，(徐)[除]作乐系在禁乐之内更不施设外，礼例前一月，行宫留守率应行宫文武百僚诣明庆寺开建道场，至拜表讫满散，仍作休务假一日。」从之。 
九年三月三日，太常寺言：「三月十一日、十三日，干龙节启建，系徽宗皇帝、显肃皇后(禅)[禫]制之内，不合作乐外，所有四月十一日、十三日满散日，合行作乐。又缘已遣使迎护徽宗皇帝、显肃皇后梓 
      
宫在途，欲乞权不作乐。」从之。 
      
