<!-- { "loadSidebar": true } -->
沙门，知涟水军坐枉法则配隶深、广。淳化、天圣间，所以惩贪黩、戒侵盗者，其法盖如此其重也。世变益降，夷、齐之行少而跖、蹻之行多。比年以来，固有出镇坤维，肆加掊敛，席卷而行，而为蜀士之所暴扬，欲行邀截者。又有分帅江淮，私自丰殖，满载而归，而为关津之所谁何，莫掩众目者。罪重罚轻，未快舆论。夫当边声未静，万灶云屯，水牛流马，日虑不及，为臣子者正当同心尽瘁，励节守操，以宽宵旰之忧顾，乃仍习故态，上不体国，下不恤民，惟欲以自肥其家，其可得乎!陛下仁德高古，赃吏坐罪率不致死，轻者仅从罢黜，重者或止镌降，此已为从厚之至。若其所受之赃，讵可亦纵而不之问哉!欲望圣慈俯鉴此章，应有以赃败者，无止于降官罢任，并须研穷事实，追没入官，仍用估籍其家，重行贬窜，庶几望法知惧，揉贪为廉。」从之。 
九月二日，臣僚言：「臣闻谗说震惊，虞庭所疾；诪张为
幻幻：原作「幼」。按《尚书 无逸》云：「民无或胥诪张为幻。」据改。，《周书》戒之。欺诳之俗，自昔帝王之所必惩也。今陛下茂建皇极，大明公论，士大夫所当精白一心以承休德。乞下臣此章，风厉中外，俾士大夫其各洗心涤虑，励职修业，毋以利口为贤，则风俗一变，忠实着矣。其或狃于故习，怙终不改，臣当紏劾以闻。」从之。 
十月二十九日，臣僚言：「仰惟祖宗建置台谏，所以紏逖官邪，扶持国论，权盖重矣。内以严堂陛之分，外以折奸雄之萌，百僚敛手待抨，四夷闻风知畏。台谏重然 
      
后朝廷尊，其意深也。今日公朝之待台谏，固无异于祖宗时，而士大夫风俗寖不如祖宗之旧。位至通显，过恶暴白，迫于公论，讵容但已 不自知过，阴肆中伤，以图报复。外郡倅贰(一)[贪]污狼藉，为谏臣所劾，尚不退听，偃然在任，巧为辞说，以盖愆尤。自居班列，职业不修，自惧弗克，乃宣言于外，某与某官有隙，行将及我。是殆欲钳制台谏，壅塞言路，此何等风俗邪!州县微官，或遭论罢，辄入修门，多方营求，况大吏乎 近(旬)[甸]监司、帅守，职事相关，期会或久而不报，况遐方乎 纪纲陵夷，风采消委，渐不可长。昔在神宗朝，监察御史彭汝砺论都检正俞充察：原无，据《宋史》卷三四六《彭汝砺传》补。，有旨问充事迹得之何人，汝砺卒不对，且谓台谏漏言则外之是非得失无复知矣。人主之尊，且不欲以是责台臣，未闻庶僚公然欲与台谏(办)[辨]是与非也。虑其攻己则先设堤防以拒其来，闻其有言则广行营救以反其罪，紏弹之司若遭恐胁，虑成奸谋，此御史陈尧臣谆谆言之于先朝也。臣待罪风宪，学术肤浅，岂能望昔人万一，然台纲所系，责任非轻，臣若顾忌而不言，是臣负陛下也。乞下臣此章，申儆在位，今后台谏凡有所论列，尚敢不畏公议，拯奸护恶，过自缘饰，许臣弹奏，重寘典宪。」从之。 
十五年二月五日，臣僚言：「窃观比年臣僚之陈请，睿旨之申严，所以为斯民虑者至详且悉。监司属官不许令州县官兼摄，县令阙员惟以佐官就权，所以杜干请、 
      
清官曹也，比闻复有并缘差委者。监司不许差专人下州，州不许差专人下县，〔县〕不许差专人下乡，所以革贪残为民扰也，比闻复有违戾弗恤者。保正不许催科，今则以追欠户为名，实使之催科；官坊不得抑勒民户酤买，今则以婚葬为名，又从而强抑；诸州禁军专令教阅，不许借事私役，而迩来未免借事私役；淮之万弩手，湖北之义勇，京襄之保捷，惟习为兵，不许杂役差使，而迩来未免杂役差使。玩法慢令，相视而效，岂容遵行之吏不谨如是哉!乞下臣此章，下部检照已行申严戒饬，攽示监司、诸郡，俾之洗心涤虑，一意奉行。如复因仍，不革前弊，内而御史台，外而监司，常切觉察，违者弹劾以闻。」从之。 
九月二日，臣僚言：「臣闻立法所以为民，其始也未尝不善，(未)[末]流一失，则善意泯而弊独存，是非法之罪，有诸负法之罪也。诸有财产而男女孤幼，官为抄札寄库，谓之检校，俟该年格则给还之，法非不善也。今检校之财一入州县，则视同官物，季给所须则多方要阻，年及有请则故意占吝，而必待宛转，或支移他用者有之，或侵欺规隐者有之，此检校之法弊也。应民户纷争未决之财并取赎未定之讼，其财皆寄于官，谓之寄库，俟已定夺则给还之，法非不善也。今州县之间，幸其在官则睨为己有，两讼既决，财合有归，而迁延不给。逮其陈诉明白，越月踰时，物已羽化，或称前官用过者有之，或指为
      
交割之数者有之，此寄库之法弊也。已检校而辄支用者，论如擅支朝廷封桩钱物法。乞严饬有司，申明前禁，应检校、寄库钱物，官司不得妄自侵移，合给还而不给还者，许民户经台省越诉，其官吏必罚无贷。庶几不失立法之初意。」从之。 
十二月二十四日，臣僚言：「(顿)[顷]蒙圣恩，备司廪院，尝露朴忠，以国忌行香不许宴集具之于疏。夫朝臣作假，不曰感冒则曰足疾，自应卧痾以俟参告。人不得而谒己则名之曰谒禁，己不得而谒人则名之曰禁谒。今乃不然，指是以为常例，假是以为避免，呵导出入，公然弗顾。或置马于郊垧，或拥簪于邸第，甚者宴集以盍簪，提携以赏胜。上欺君父，恬不知怪，岂所谓夙夜在公之义哉!乞申严仪制，凡遇给假之官，必与禁谒、谒禁二者并行，无或违戾，庶几法令不为虚设，而在位无怀私罔上之风。」从之。 
嘉定十六年四月二日，臣僚言：「赋税者，生民之膏血也，岂容苛敛以为虐!朝廷尝以帑绢有余，间令轻价折纳，而州县并缘增直益数以取赢者有之。夏秋之苗税，自有合收定额，而州县折麦折秫以求多者有之。甚而和籴军储米谷，一切科敷以办，而民不聊生矣。刑狱者，生民之司命也，岂容任情以变迁!有刃伤四十余痕，不俟州县结正，遽移监司勘鞫而归之于是刑者。有命官赃证已明，上司反怒词首之告讦，而先损之于捶楚者。甚而视赂批判，贻书请嘱，而 
      
民无所诉矣。科举以取士，荐削以升改，国家之重事也。有亲(孙)[身]居母之制，而牒就监补中选者；有子弟赴监补，而申省部以无人就试者；有台郡以空头举状，而邀索高价，公然求售；有小吏求举不遂，而撰造谤语，伤陷上官；或为试官，作暗记以私取；或为举将，待纳贿而论荐。士论宜其未平。内外更迭，比尝申严矣。有职居学馆，宛转恳祈，言之至再至三，欲弗上补外之章。官吏被劾，罪显著矣，有隐迹近地，巧肆经营，欲必遂请求之愿。官联宜其未肃。至若巨镇大阃，监司帅守，贪婪之极，知利而忘礼义，知得而废廉耻。国家方此大有为之时，傥不亟申饬警，使之丕变，他日必致误国。乞下臣此章以风厉之，使弊习一新，诚非小补。或顽不之恤，昧不之革，臣当奋不顾身，摭取其尤以闻。」从之。 
同日，臣僚言：「陛下临政愿治，不辍视朝，大臣勤劳庶务，未尝暇逸，而内之百执罔不偷惰。祠祭行事，必恭必亲可也，率是简慢，视以为常。轮当部宿，必躬必谨可也，托故批历，或委之吏辈。此何理哉!外之州县官，财货竭于民力而不究其源流，狱讼听于吏奸而不悉其颠末。诏旨之下，徒挂墙壁；簿书期会，若将浼焉。比年以来，士大夫不安义命，争欲速化，身已通显，多历年所，未见有急流勇退者。郡守奏事，雅意本朝，知县满秩，有已赴部注拟差遣之人宿留不归，必欲干求造化，为改图计者。殊不知朝廷之官爵，可以 
      
才德取而不可以计取，当以劳 得而不可以例得。然何以奔走天下之士，而使之有趋事赴功之意!其寡廉鲜耻有如此者。或造战船，或修城壁，防闲不至，动是扰民。或及帑藏之交承，或言岁事之丰歉，据所申似若可信，求其实殆不其然。且督兵出战也，小有胜捷，伪冒希赏，窜名其间者不可胜计。州县常平义仓米，乃斯民之命脉所在，多是以新易陈为名，支移借兑，谓无作有，指虚为实。才遇水旱，贵籴则邻邦禁遏，劝分则谁肯乐从，未免束手无策，饿殍之民鲜有不委填沟壑。其诞谩不实有如此者。国家以仁恕待天下，谳议覆奏，惟恐过差。今之为监司、郡守者，或振风采于一时，或作威福于顷刻，以徒断为轻典，黥配为常科，拘锁土牢，殒于非命，械系妻子，旁及无辜。估籍或加于平民，戮辱忍及于善类。甚至不顾三尺，妄寘人于死地，莫不冤之。其惨酷不法有如此者。愿陛下以孝宗皇帝为法，深惩而痛革之。仍下臣此章，儆戒中外，各思勉励，一洗旧习。有或不悛，臣当不避仇怨，次第奏劾，以正士风。」从之。 
五月一日，臣僚言：「仰惟陛下自临御以来，互送之禁未尝不严，而诸路帅臣、监司、郡守、诸军主帅狃于故习，未尝悛革，其为名色，不一而足。凡有随分可庆之事，必致厚馈，互相博易，虽子弟馆客亦皆有之。有迭组于台于郡者，率是并送，若曰折会，则亦自支破，安然受之而不 。到官稍久则尺书交驰，此 
      
往〔彼〕来，视以为报。甚至以私帑缣帛之属发下公使库以充人事，折纳价钱，与盗何异，实为蠹耗财计之大端。蠹财即所以蠹民，蠹民即所以蠹国。今州县间民生困穷，溪壑之欲乃如是其无(压)[厌]，虽季申御史台称无违戾，实为文具。台谏亦未尝惩治一二，此风所以尤炽。乞下臣此章，戒敕诸路帅臣、监司、郡守，内之三衙，外之戎阃，自今以往，一切互送并行住罢。仍申严旧法行下，郡守令通判并职官，监司、军帅令本司属官，连衔具有无互送，责朝典状月申御史台，考核其实。如有违戾，即行弹奏，并以赃论，镌降罢黜。庶几可以止绝贪黩之风。」从之。 
九月二日，臣僚言：「臣闻事有狃于积习而人不自知，弊有忽于细微而害实滋甚者，州县官以官价市物是也。夫谓之成价者，以物有价，不容私自增减也。物有贵贱高下之直，初无官市公私之分，今之仕于州县者， 独不然。自一命以上，不问官之崇卑，率曰例有市买〔价〕；不问物之贵贱，率曰例有官价。至于公帑宅库收买一切土宜之物，例用官价，库吏又从而乞取，人情怨嗟，岂世所宜有哉!每市一物，皆是市价，而州县猥以官价攫取于民，生于都邑之外者，抑何其不幸邪!臣岂敢以其事之积习、弊之细微而不以告 乞备臣此章，行下诸路监司，戒饬所属州县镇场务，仍镂牓 贴，使民通知，自今为始，并不得以官价买物。如有违戾，外许监司按劾，内则台谏纠察，重寘典宪。」从之。 
