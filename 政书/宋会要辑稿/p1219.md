<!-- { "loadSidebar": true } -->
二十九日，诏前广南东路转运判官周纲特转一官，籴买官各减二年磨勘，选人比类施行，人吏五人令本司犒许一次。先是有诏差纲措置分委官于沿海产米州县随市价收籴粮斛一十五万石，逐旋差雇舟船，由海道般运至福、泉、漳州交割，如能依期籴买，起发数足，不致搔扰，当议优与推恩。至是本路转运判官章杰言：「其米一十五万石并各已收籴了足，分纲差官管押赴行在下卸，别无搔扰，及无陈腐湿恶。」故有是命。 
六年正月六日，秘书少监吴表臣言：「湖、湘亢 
      
旱，江左浙东诸郡往往不登，惟浙右稍稔，朝廷近委州县籴买，其数比每岁为多。欲望诏有司前日籴买止缘养兵之费，有不得已者，其它无得以岁丰为名，并缘搔扰。」诏依奏，令本路监司常切觉察。 
三月一日，诏权发遣抚州刘子翼与转一官，以江南西路安抚制置司都转运提举茶盐常平司公事言：「子翼自到任，节次共起发过粮米五万三千八百硕、钱二十四万八千八百贯往岳飞军前，及常州应付籴买；又劝诱人户桩补措置，收籴到赈籴米计三万一千石，流离之人，往往复业。」故有是命。 
十月七日，右司谏王缙言：「朝廷经理淮甸，招集流移，放免租税，德意厚矣。今闻淮西大军所须茭刍万数(瀚浩)[浩瀚]，有只纳价钱每束数十文就便买用者，军民两利。有须本色均之扬、楚、泰州、高邮军者。茭生陂泺，采斫甚易，而科之民间，令自津运。监督峻急，雇船倍费，自楚至泗，每束百四五十文，自泰至泗，每束五六百文，其余以远近为差，一州归业之民，宁有几户开垦，荒秽岁收几何 遽课十万束至二十万束，虽欲竭力，何所从出 自致逃移他处，又复失业，深可怜悯。欲望特令所委官计会本军除愿依别军纳价钱就便收买外，所用本色就近措置，雇人采斫，置之水次，拘刷官船逐旋搬运；如缺厩军，优与钱米雇人牵挽。流移之民，咤可存济。其合用钱米，令分买茭刍州、军均认，所贵军不乏用，民亦安业。」诏 
      
令提点淮南两路公事司重别措置，即不得依前搔扰。 
十一月十三日，诏：「吴玠诚心体国，措置籴买，实边固本，两皆可嘉。令学士院奉诏奖谕。」先是，成都潼川府夔州利州等路安抚制置大使兼知成都府席益奏：「昨为军前乏粮，运远而费广，欲议籴买。得吴玠报：洋、梁秋熟，可籴十万石，已实时措置籴本应付。」故有是命。 
二十三日，诏鄂州武昌县令李铎依断特降一资，以都督府令收买大军战马茭草迟滞，法寺言铎合公罪杖故么。 
七年三月十八日，臣僚言：「自来和籴，皆户部预定价例，收簇本钱；钱不足，则贴降金银；又不足，则兼用空名官告。去岁籴本，户部初欲以空名官告相兼支降，后咤漕司申明，止用金银、见钱，其意正欲民间寔得籴本。今所在百姓复言未尝得钱，岂非户部科拨，其间尚有虚数；或已尽支降，而州县移易，不以给民；或给散之际，多为滑吏、甲头辈欺取之，而不及于下户么。欲望特降指挥，应绍兴六年江浙和籴，并令转运司具析。」诏令逐路提刑司限半月体究有无未支本钱，及州县给散有无欺弊，保明诣实，申尚书省。 
十一月二十一日，三省言：「金安节论诸路和籴米功耗太多，如饶州一石至收四斗。拟下提刑司体究。」上曰：「郡守为谁，候体究得实，当痛与惩戒。」臣鼎等咤奏：「江东郡守掊敛不恤民者。」上曰：「郡守以字民为职，掊敛不恤，朕何赖焉 当悉罢与宫蹑，选除循吏如周 
      
纲、陈 之流，使罢者不失宫蹑之禄，而民被惠，实为两得。」 
八年九月四日，侍御史萧振言：「窃见近日除经制发运使，朝廷支降籴本，收籴米斛桩留，以待急阙之用。臣尝询浙西，凡秋成米贱之时，其价 以官斗，每一斗民间率用钱三百足，亦有三百已下。今来收籴，须是量增价直，如民间每斗用钱三百足，官中须用钱三百三十至四十文足。其价随时低昂为之增减，常使官中比民间价十分中多一二分。至于交量之际，乞痛行禁止，不得功耗及沮抑。置官钱于和籴场，米纔入官，实时支钱。如盘量出剩，监官计剩科罪。十分中出剩一分，监官并展磨勘。所差和籴官最系要紧，须选用廉勤曾历州县通晓民情之人。凡此数者，苟不违戾，则今来所除经制一司，真得常平之意，诚有以助国宽民矣。」诏令户部申严行下。 
二十九日，上谕宰执曰：「昨日浙东漕梁泽民奏今秋籴买事原书是行天头注云：「此下原本尚有五大篇，脱去未写」。，朕尝谕以钱给之于民，宜戒减 ，谷输之于仓，无取羡余，则公私两便。籴数虽多，亦恐无害。」赵鼎等论昔尝在州县，身任籴事，其措置亦不过如此。仰服圣上洞晓政要，钦孍无已。 
十月十四日，侍御史萧振言：「窃见朝廷支降见钱，付经制司收籴秋米，访闻发运司程迈却一例抛降数目与诸州。如此，则诸州不免抛下诸县，诸县科与百姓，是百姓此年例又添一番科率，即非今来创置经制司务欲富国宽民之本意么。经制一司，张官置吏，止为收籴一事，如何只抛与诸 
      
州，坐责成效 乞下程迈，令本司别自选官，置场收籴，或委逐州知、通选差见任官，不得分抛及亏刻搔扰、留迟邀阻并功耗等事。」诏札与程迈照会，依已降指挥置场收籴，不得分抛搔扰。 
十一年八月十三日，臣僚言：「荆湖之南，即今米斗百余钱，谷价之贱，未有如此时者。今日钱荒之弊，无甚于湖南，兼并之家积谷于廪，以待凶荒。中人之产，仰给者惟田，而谷虽多，市者少，则钱益荒而民日益困矣。乘此谷贱钱荒之时，特 湖南漕司广行和籴。又近时籴本例多抛降度牒、绫纸之属，漕行之郡，郡行之邑，未免强率于民。今湖南钱荒已甚，若继之以此，其何以堪 乞湖南于应合起上供钱内截拨支用，庶几钱流民间，可以救农伤之弊。」诏依奏，令湖南漕司于上供经总制及卖田钱内借拨收籴用过数目，却令李椿年、吴罕将拘收钱依数拨还。 
十二月三日，诏利州路转运判官郭游卿、陕西路转运判官宋仓舒各特转一官。以川陕宣抚使司言「游卿等措置就于本路籴米斛，补助军食，并无缺 ，乞行推恩」故么。 
十二年十一月十六日，诏令邵相取拨本路应管经总制钱并日后收到数措置，委官于沿流丰熟州县收籴米斛，令项桩管，听候指挥。」先是，臣僚言：「[荆]湖南、北两路二年之间，雨晹时若，年谷顺成，今米价每斗止于百钱，若乘粒米狼戾之时，用钱和籴，俾官中得米，民间得钱，公私两便。」故有是命。 
十 
      
三年九月九日，臣僚言：「浙西州县去岁亢旱，伤损禾谷，检放秋税，朝廷以岁歉，尝移降本于江西就籴矣，而凑额不预焉。一州一县所减不及十分之一二，民间初无储积，官司催督，急于星火，不免增价收籴输纳，咤此粒米踊贵，民之艰食甚矣。而官司务于及额，监系催纳，势不能已。欲望令本路监司契勘伤旱州县和籴残欠，据元检放秋税及七分目下已纳及五分以上者，与放免，如检放不及七分者，所欠并与宽限至秋成催纳。」诏依。 
七月一日，行在草粮场言：「本场逐年支诸军司马草万数浩瀚，若不预行抛降收买，应付支遣，窃虑有 指拟。」户部措置下项：「一、今来所有买草，欲令转运司俵钱均于出产去处收买，仰本司钤束州县，将上件所降钱物分明俵散，不得少有减 。如有违戾去处，仰本司按(刻)[劾]，依条施行。一、供送御马院、左右骐骥院并支寄养良马忠锐第五将坊等合用马草，近缘行在增添军马数多，其所用草数增添一倍以上。今来将欲收稻禾之际，欲乞支降本钱二十六万贯文下两浙转运司，于出产州军依年例买拨堪好马草。分三限起发：上限今年九月终，中限十一月终，下限来年正月终。须管依限尽数买发数足，应付行在军马食用。」从之。 
十五年四月十二日，诏：「每岁诸路和籴本钱，并系户部将寔有窠名钱预行科拨桩办。访闻所在州军往往减 ，不为尽数支俵，恣 
      
行侵用，人户所得无几，甚者横敛脚费，及容纵人吏公然乞觅。可令逐路转运司严行戒饬州县依时尽本给散，毋致尚有奸弊违戾。仍仰安抚提刑司检察，按(刻)[劾]以闻，当重寘典宪，及许人户赴尚书省越诉。」 
七月二十一日，草料场言：「行在百司诸军所管髅马岁计合用马草，依例申明收买，应付支用。伏望支降本钱下两浙转运司收买，自余数目依去年例，差本司使臣及选差见任官同往出产临安府、湖、秀州乡村桩垛见钱，依私下价例自行和议收买。及约束所差官才遇人户投卖草数，仰实时支还价钱，不得阻节搔扰。除三司自行般发外，所有其余数目，令买草官管认般发，合用脚剩等费用，并于所降本钱内应付，更不干预州县。仍从转运司常切检察，不得违戾。」从之。 
九月十三日，右谏议大夫何若言：「和籴本钱，悉从户部支降，州县往往不以时均散，纵令人吏减 侵欺。又其所籴米重取功耗，以致出剩数多桩充苒米，却令人户折纳价钱，占留盗用，为害实深。乞诏有司常切觉察，庶几贪吏知畏，而百姓受寔惠。」诏令逐路转运司严行约束，如有违戾去处，按(刻)[劾]以闻。 
十八年闰八月五日，宰执进呈江浙、湖南路和籴米斛：「昨自绍兴元年以后，降本付逐路转运司和籴，补助支遣，今来两国通和，农民安业，垦辟田土渐广，户部豹赋粗足支用，所有绍兴十八年分依例合降本和籴米数，欲 
      
并与蠲免。仍令逐路转运司镂板，分明晓示，令人户遍知。」上曰：「甚善。」咤谓秦桧等曰：「朕向在河朔，时见民间良以此为苦，盖朝廷所降本钱，往往州县妄作名目，移易他用，不实时给还人户。纵有给还去处，又为胥吏多端乞觅，十不得其一二，以此民受其弊。虽号和籴，与抑何异 今幸时和岁丰，军储稍足，朕岂得已而不已 宜依所乞。」 
