<!-- { "loadSidebar": true } -->
策问宜用经义，参之时务。」熙宁二年，贤良孔文仲考入第三等，诏毁薄时政，不足收录，告示发付本任。天圣八年，茂才富弼。景佑二年，体用吴育。景佑六年，贤良苏辙、苏轼。大抵三代之时，不专是语言文章，至汉以来，则有所谓射策对策，是时已成科举之习。虽然，尚理会经义，又与时议。到隋炀帝之时，风俗浮华，始有进士之科，方有律赋。自唐以来，孝廉秀士之科尚在，但只是明经、进士二科盛，而秀、孝衰。是时有记问者则得(者则得)明经，有辞藻者则得进士。当时南北未分，两边各自设科。既分之后，后周进士未设，尚自理会秀孝二科。是时南人高南师，北人高北师，各守家法，莫之能定。当时主司有欲优劣之者，反为所难。隋炀帝时，风俗浮华，进士科始立。至唐初间，进士、明经都重。及至中叶以后，则进士重而明经轻。盖当唐之时，文华之士多了，故如此。到得本朝，待遇不同。进士之科往往皆为将相，皆极通显；至明经之科，不过为学究之类。当时之人为之语曰：焚香取进士，嗔目待明经。才设进士试时，便设香案，有拜跪之礼；才到明经试时，则设棘监守，惟恐他传义。当时进士却有帖经之制，他文士都不屑去记这传义，于是有赎帖。才是进士科试帖经，不知是或作一篇文，或作一赋，便可赎帖经。及至熙宁间，荆公罢词赋，帖经墨义并归进士一科。齐鲁河朔之士，往往守先儒训诂，质厚不能为文辞。所以自进士科一并之后，榜出多是南人预选，北人预者极少。自哲庙以后，立齐鲁河朔五路之制，凡是北人皆别考，然后取人南北始均。庆历中，范文正公、富公、韩魏公执政，欲先试论策，使工文辞者言古今治乱，简其程序，使得以逞，问以大义，使不专记诵，自是古文渐复。一年而三公皆罢政，此制遂停。王文正公为相，南省试进士，当仁不让于师论。时边让、李迪皆有名场屋，及榜出，二人不与。试官取其文观之，李以落韵，边以师为众，与注疏(论)[异]，特奏令御试。王文公以为落韵者不审尔，若舍注疏而立说，不可许，遂取李(出)[黜]边。前辈之守注疏如此严。至王荆公始以注疏不可用，作《三经说》，令天下非从三经者不预选。罢词赋，又以《春秋》有三传难通，罢之。至元佑间，始复词赋，增《春秋》。又至绍圣，章惇执政，欲复介甫法，遂复罢词赋，去《春秋》。后来至钦宗，又始复元佑制。 
大抵须是有乡举里选底风俗，然后方行得乡举里选之制。所以杨绾复乡举里选，未几停罢，缘是未有这风俗。今已为士，须思所以为风俗者何由 又须深察三代之所以(后)[厚]而后世之所以薄者何故 则亦庶乎复古。二十二日，礼部言：「直秘阁知潼川府魏了翁申：据潼川府学教授费洸状，窃见学校课试士人程文，内有 
      
犯祧庙讳字，先准嘉定十年指挥，祖宗祧庙之讳，试闱多用命题，甚知恭事祖宗之意。乞降旨，凡试官出题，并不许犯。若举子程文，只依旧法。已行遵守外，照得祧庙讳字收入《韵略》，公私行用日久，朝廷用之制诰，臣僚用之章奏，士大夫用之名字，考官用之题目，举人用之程文，相承已(孰)[熟]。今来上项指挥止是不得出题，若举子程文只依旧法，举人为见不得出题，故亦私相避忌，亦有更不回避。考官往往过于谨畏，以为不可出题，故亦不敢取放，或舍长取短，不称朝廷取士之意。(乞意)乞备坐旧法及新颁指挥，行下本学，晓谕士人，得以遵守。科举在近，仍备牒试院，分明晓谕，庶免疑惑。本府照得州县间委有此弊，缘元降指挥，考官不得出题，举人只依旧法。考官举人元是一体，今来避就之间，似有抵牾。兼旧法二字，举人或有不能遍知。若止从本府举行，终是未允众论。乞下国子监看详，明降指挥，于四川解试前行下，以凭晓谕。庶几考官举人议论归一，不致互有疑惑，枉被黜落。」送礼部看详。既而礼部送国子监看详：「据国子博士锺震等聚议，检照《礼部韵略》文书式内，该载名讳，如顺祖、翼祖祧讳，即不合回避，各于《韵略》内收入讫。后因本监申审僖、宣二庙祧讳合与不合除去，礼部行下，照应昨来翼祖祧庙体例，寻即于上声筱字韵并平声登欣字韵收入讫。后因臣僚奏祧庙之讳不许试官出题，若举子程文只依旧法。其所谓旧法者，即文书式内该载不合回避之文。且本监申审之后，已于韵内收入，则举子临文不须回避分明。只缘外州试官惑于不许出题一句，是以举人亦被黜落，致令潼川府有前项申请。今看详合照元降指挥，其祧庙之讳，举子不须回避，却照新制试官不许出题行 
      
下遵守。仍乞礼部符下诸路贡举司，一体遵照，庶几今岁科举有司不致疑惑，实为利便。本部今欲从国子监看详到事理施行。」从之。 
三月十七日，臣僚言：「设科取士，务在得人。乡举学校之外，有漕牒以网其遗；大比登名之余，有免举以振其滞。法久而弊，冒滥百出。比年以来，禁防益周。尝论其故，互有得失。嘉定九年，奏请免举赴省试，有游学在京，许就礼部陈乞，召朝士一员委保赴试。近者礼部乃以免举冒名难于防检，欲使今后必经本贯及元得解处给据前来收试，曲为之防，诚未为过。然事体有不同，人情有不通，而限以一切，不权可否，因噎废餐，所失多矣。彼论秀于乡，名著桑梓，其存亡可举籍而知，是否可稽貌而定，使从本州岛请据，理顺势便，夫复何疑 惟诸路漕试与此不同，若随侍子弟东西南北猬集，一时已难尽考，况至免举，事久日深，乃复使就元得解处经理公凭，道里阻修，岁月浸久，吏牍不无散落，声迹岂复相闻 臣往年从官外方，目击其弊，类皆以贫乏孤寒，不能自致，甘心(东)[束]手于不得试者多矣。苟其力足以(轻)[经]营，贿赂以求必，是则将以捄弊，适以启奸。夫使请于礼部，要当稽之至严，责之搢绅以保任之至重也。舍此不取，而取信于外方之吏文，此何为哉 乞下礼部，除诸州乡举免解人就本贯保明给据外，其诸路转运司免解人，须与稽考当来漕司所申省试卷子，辨验委非伪冒，许 
      
依元游学在京指挥，就部陈乞，召朝士委保给据赴省。」从之。 
四月十五日，臣僚言：「闽、浙数郡，每一大比，终场之数加多于前，而元立解额甚少，士病进身之艰，故冒贯以求漕牒，伪亲以规胄试，买帖以赴监补。躁进诚若可厌，然多士之乡，每数百人纔预一荐，亦可念矣。臣闻救弊之法，有当宽者，有当严者。议臣尝患待补买帖之欺，欲放乡举里选之遗意。继以待补法久，未欲轻废，姑使解试每百人取三人为待补。窃闻买帖就试者多是解额窄少，数郡之士，向也百人取六犹为不足，兹损其半，弊将愈甚。若江、湖、淮、襄，纵待补预名，其来试百不一二。至二广，则阖郡无就补者。比者胄监请申严乡郡保官，方许参学，所谓救弊有当宽者此也。国子解补，取人实优，图牒伪滥，甚以货取。前岁怀不自安者，既首陈驳放矣，顽然无耻者亦多幸免。照得国子牒试年分，本监移文牒官非不详备，而监丞权轻，牒官保官例不批上印纸，及中选然后批，所谓救弊有当严者此也。孝皇在御，科目取士，开导之方，防闲之道，两尽其至。解试每百人以六为待补，淳熙十年之制也。国子试牒官保官，必用批书印纸，淳熙累行申严之制也。乞仰酌祖道，下臣此章，令礼部导用旧制。如其欺伪，犯者必罚。」诏令礼部看详。既而礼部国子监言：「据国子博士葛从龙等聚议，臣僚乞复待补六人之额，皆是见行条制，委实可行。今蒙再下看详，未应已降指挥。契勘待补百人取三人，系熙宁四年初行之法。方行两举，至十年，遂以百人 
      
取六人。目今行之，四十余年。近来伪冒者众，乞更待补之法为乡举里选之制，欲变其法，未损其数，亦百人取六人。拖照逐补常有二百四十人额，若百人取三人，所取未常加损。若百人取六人，所取未常加增。已降指挥取三人，今乞复六名，皆淳熙已行之法，本监难已指定，乞从礼部契勘事理，申省候指挥施行。」都省照得：「国子监牒试，牒官批书印纸，系是淳熙累行申严之制。及(太)太学待补生每百人取三人，系是淳熙四年所行之法。兼有嘉定十四年五月指挥。今来科举在目，自合遵守。」诏令礼部照应已降指挥施行。
十六年正月十一日，臣僚言：「比年场屋多弊，前举增巡铺官，以防怀挟、传义。旋有败露，奸蠹非一。春官设棘，近在逾月，倘不申严警饬，则伪冒滋长。摭取其尤凡十二事陈之，曰门关，曰纳卷，曰内外通传，曰全身代名，曰换卷首纳白卷，曰吊卷，曰吏人陪《韵略》钱，曰帘内胥吏乞觅帘外胥吏，曰试宏博人怀挟传义，曰诸色人之弊，曰帘外诸司官避亲，曰印卷子，谨条于后。臣紬绎诸弊为日久，如门钥当责胥吏收买牢固者，监门官点检不容灭裂。其引试日引放既毕，每日辰酉请门官监开，传送饮食。如遇紧要文字取覆监试，旋请匙钥。监视封闭，不至传送不绝，庶革它弊。引试纳卷，乞选职事官将本辖人吏，监封弥所贴司交纳卷讫，点数书姓名，入号封押，具申帘前，不许私录。已封卷子，发赴誊录对读讫，发回封弥，入柜封锁印押，严加关防。帘内吊卷，须经监试批出誊写，庶弗纷杂，仍许辰午两次。其所吊卷，请官开柜，监誊封锁，止许白日书写，来早续誊，庶免夜深作弊。封弥交纳卷子，监写吊卷，职事繁碎，官止两员，不足以辨。乞添两 
      
员充封弥官，庶乎换卷稍革。小册《韵略》，本计百五十文，交收之际，书铺有钱。若诗赋卷，每名就交卷吏人拘偿，胄监数百千之费，不必拘收封弥吏人食钱。礼部提辖临入贡院日，于主令内点差，仍用解试例于御史台差近上吏人兼提辖，应干事务，不许乞觅诸色等人。仍令礼部遍关合属，将前入院人不许再差。如违，将元差人决配。试卷限锁院半月前委郎官监印，试前三日发入，其条龊印不许将入。如漏印，请监试带到印用之。锁院后纳卷，依例令别院收试。如帘外诸司官与考官避亲，更不用两员条法，并牒别院收试。应宏博人，巡铺八厢巡缉，如有怀挟，拘赴帘前，取旨镌斥，仍支赏钱五百贯文。若传题出外、文字入内、代名入场人，令垛赏钱二千贯文，许人告首，重作行遣，追赏偿官。其内外收买食物，临安府轮差职官，从便收买，不许科抑。将来试场，斟酌措置。」诏令礼部疾速严切施行，仍令封桩库拨二千贯付临安府，五百贯付礼部贡院监试所(推)[堆]垛充赏使用。 
