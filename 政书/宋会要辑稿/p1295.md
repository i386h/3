<!-- { "loadSidebar": true } -->
九月二十八日，诏：「自今每遇岁终，令户部长贰、郎官同司农寺官诣诸仓，将应管经常及桩管米斛抽摘盘量。」 
十三年十二月九日，诏仓部减贴司一人、私名一人。以司农少卿吴燠议减冗食，下敕令所裁定，故有是命。 
绍熙元年十月十一日，户部言：「递年承降指挥，令逐路漕司将诸路合发上供等米，以州军地里远近均拨，起赴屯兵去处卸纳，应副支用。所 
     
有绍熙二年合用粮斛，合措置将江、浙等路元年合发上供等米，并二年坐仓和籴米，均拨充来年一十二个月支遣。乞下两浙、江东西、湖南北路转运司，除豁折纳马料上供米外，将其余合发数目，责所属如数收桩、发纳，并发下淮东西、湖广总领所，催促逐路漕司照应今来拟定数目拘催，候到，令项桩管，听候科拨支用。仍开具州军已赴到纲界数目申部并司农寺照会注籍，拘催施行。」从之。
 食货 宋会要辑稿 食货五三 常平仓 
     
常平仓
此前原有注文「食货二十六」。
【宋会要】
     
太宗淳化三年六月，诏：「京(几)[畿]大穰，物价至贱，分遣使于京城四门置场，增价以籴。令有司虚近仓贮之，命曰『常平』，以常参官领之。岁歉，减价以粜，用赈贫民，以为永制。」 
真宗景德三年正月，上封官请于京东、京西、河北、河东、陕西、淮南、江南、两浙各置常平仓。惟沿边州郡则不置。以逐州户口多少，量留上供钱一二万贯，小州或三二十贯，付司农寺系帐，三司不问出入，委转运司并本州岛选幕职州县官清干者一员专掌其事。每岁夏，功钱收籴，遇贵减价出粜。凡收籴，(北)[比]市价量增三五文，出粜减价亦如之，所减仍不得过本钱。以三年为界，所收钱谷羡利，止委本(等)[寺]专掌，三司及转运司不得支拨。事下三司详定，请如所奏。乃命御史知杂王济、判司农寺娉崇谏同判。 
三月，以都官员外郎乔希颜知开封府开封县，太常丞晁谅知开封府浚议县，仍兼监常平仓。从判司农寺王济等所举么。 
四月，司农寺言：「诸路州军当河、路通舟船，及虽不当大路、河道而人户繁会可以运粟赡他处者，望并令多籴。其或僻在山险之处，止约本处主、客户收籴，贵无枉费。应收籴斛之时，官吏敢(今后令提举官体)受行人请求，高其价直者，许诸人纠告，严行区断，告者给赏钱百千。」并从之。 
大中祥符二年二月，分遣使臣出常平仓粟、麦，于京城四面开八场，减价以粜。 
四月，诏：「司农寺京师所籴常平仓粟，前诏虽已减价，可更减五钱。」 
五年正月二十六日，诏：「京城常平仓所置七场粜粮米，如闻趋市者众，遂至壅溢。其令分为十四，以便于民。」 
六年十一月，三司言：「司农寺请以开封、祥符两县常平仓并为在京常平仓。其在京及诸路常平仓斛斗，若经二年，即支作军粮，以新者给还。请并如所奏。」从之。 
八年五月，诏：「常平仓所籴斛，夏色限至八月终，秋色至次年正月终。」 
七月，判司农寺盛度言：「诸路州军常平仓斛，如于元约数外增籴及一倍已上者，其当职官并与理为劳绩。」从之。 
九年十二月，诏：「江南、淮南诸州军谷价稍贵，民颇阙食，令本路转运司以常平仓斛 D 减价一已下零细出粜。」 
天禧元年二月一日，诏：「灾伤州军，常平仓斛减价出粜，止以元籴价为准。」 
十二日，诏在京常平仓合计度斛，并令三司擘画，或许入中，无使扰人。 
二年正月，诏：「诸州常平仓斛，其不满万户处，许籴万硕；万户已上、不满二万户，籴二万硕；二万户已上、不满三万户，籴三万硕；三万户已上、不满四万户，籴四万硕；四万户 
     
已上，籴五万硕。」 
六月，三司(农)言：「勘会司农寺于左藏库封桩市米钱五万贯，自今如有宣旨须索及诸支遣，望以其钱充给。候诸处纳到，旋补其数。」从之。 
四年五月，判司农寺张士逊言：「诸州常平仓斛，自今每遇出粜，望委本州岛通判每日在仓提举，多方约束，以绝奸幸，使贫下缺食之人市籴不至艰阻。」从之。 
八月六日，诏益、梓、利、夔州、荆湖南北、广南东西路并置常平仓。 
仁宗天圣二年十一月，司农寺言：「旧制，在京并府界县分及诸州、府、军、监常平仓如有粜籴，即供月帐；如无粜籴，只供季帐。今诸州所供多不如式，有烦往复会问。欲望自今不以有无粜籴，并作季帐供申。」从之。 
是月，都官员外郎刘厚载言：「自置常平仓以来，每年司农寺、转运司遍下诸道州府，催籴夏秋斛，盖不知外方时价贵贱不同，一例行遣，其外处官吏人不能平准物价，但务多积，以为劳效。欲望自今遇贱即籴，当贵则粜。若米、粟两色，可以么积，其它并令减数。」从之。 
沧州粮仓白米数少，小豆万硕甚多，饥民就贱，多籴小豆。欲乞以常平仓白米五万硕，易粮仓小豆出粜。」诏河北转运司依奏。 景佑元年正月二十五日，臣僚上言：「伏 
七月二十五日，臣僚上言：「常平仓所管钱斛，乞降敕下司农寺、转运司选差幕职州县官，或京朝官兼监常平仓。」诏开封府界提点诸路转运施行。 
庆历四年正月天头原批：「脱」。，诏：「陕西谷价翔贵，其令转运司出常平仓米，减价以市贫民。」 
七月二十九日，诏：「天下常平仓，本备救济贫民，不得别有支借，违者，以违制论。其收积年深者，许依旧条兑换，毋致损恶。」 
八月二日，诏令司农寺下逐路转运司、提点刑狱朝臣等：「今后得替上殿，先具本路常平仓斛数目进呈，移任者准此发奏，方得起离。本寺纠察之。」 
五年九月二十八日，司农寺言：「天下常平仓，自景德中起置，自后承准条约不少，乞将降到 札参定为一司条贯，么可遵行。」从之。 
六年二月三日，中书门下言：「向以臣僚上言，川中国初无常平仓，自康定二年益州路提刑司擘画创置，访闻州县收籴多是约栏入场，或分配人户，遂致物价踊贵，人民艰食。」遂令司农寺下益、梓、利三路州军罢常平仓，见管钱斛，拨系省仓库帐管。夔州路咤亦不置。而司农寺复上言：「川(陕)[峡]四路既罢常平仓，万一川峡水旱阻饥，何以救济 乞依旧帐管，不得别用。傥饥歉之岁，可备赈贷。」诏四路转运司如所请施行。 
皇佑三年十月十八日，淮南、两浙路体量安抚陈升之等言：「灾伤州军，乞出粜常平仓斛。」诏：「逐仓初籴并当丰年价贱，如依元价出粜，缘置场差官收籴，积贮铺衬折耗费用不少，宜令淮南、两浙、江 
     
南东西、荆湖南北等路提刑司勘会，元籴价上每量添钱十文至十五文足出粜。」升之复言：「如添钱，即非恤民之意。」乃诏依原籴价出粜。 
至和二年三月五日，知益州张方平言：「益、梓、利、夔路卖到户绝庄田价钱，欲乞下四路转司尽拨入提刑司，添籴常平仓斛。今后并依此。」从之。 
嘉佑四年七月十日天头原批：「仁宗嘉佑二年」以下三条，应补抄「四年」上，在本卷「义仓」末。，诏：「天下常平仓多所移用，而不足以支凶年。其令内藏库与三司共支钱一百万，下诸路助籴粜之。」 
神宗熙宁元年九月十四日，司农寺言：「常平仓之法最切要，伏见诸路年岁丰凶、谷价贵贱，自来并无关报。乞下府界提点及诸路提刑司，今后夏秋，责辖下州县供析丰荒的实分数文状，类聚以闻，降付本寺。所贵籴粜不至失时。」从之。 
二年二月八日，三司言：「天下屯田省庄，皆子娉相承，租佃岁么，兼每亩所出子比田税数倍，及户绝田已拨入广惠仓者，并乞不许卖。其余没纳庄田，愿买者听。」从之。 
九月三日，诏出内藏库钱百万缗，分赐河北诸州增籴常平仓谷。 
五日，制置三司条例司言：「乞令河北、京东、淮南路转运司，施行常平仓、广惠仓移那出纳及预散之法，委转运司及提举官，每州于通判幕职官内选差一员专管勾。令知、(道)[通]点检在州及诸县钱斛、广惠仓斛，除依例合支老、疾、贫穷、乞丐人据数量留外，其余并令常平仓监官通管，一般转易。其两仓见钱，依陕西出俵青苒钱例，每于夏秋未熟以前，约逐处收成时酌中物价，立定预支每价例，召人户情愿请领。」又言：「今欲将常平、广惠仓见在斛，遇贵量减市价出粜；就贱量增市价收籴。其可以计会转运司用苒税及系省钱斛就便博易者，亦许计会兑换，仍以见钱，依陕西青苒钱例，取人户情愿，预行支给，令随税送纳斛。内有愿请本色斛，或纳时价贵愿纳见钱，皆听从便，务在忧民。如遇灾伤，亦许于次料收熟日送纳。兼初措置非一，欲量逐路州军钱物多少，选官一两员分头提举，仍乞于京东、淮南、河北三路先行此法。俟成次第，即下诸路施行。」并从之。 
闰十一月二十三日天头原批：「脱一条」。，又言：「乞体量鄜延、环庆、泾原三路斛价高之处，权住收籴常平斛。其已籴下者，即兑充军粮。所有封桩在京盐院见钱三十万贯，即令转运司及管勾常平仓官兑便到本州岛军。」 
二十四日，又言：「昨乞卖诸路见管广惠仓田，为河北、河东、京东、陕西四路常平籴本。寻准诏，诸路熙宁元年以前见管斛，并令变转见钱、金、银、紬、绢，充河北、河东、陕西三路籴本。缘已差诸路提举常平、广惠仓官，若悉令变转，移之三路，则诸路却阙斛，恐不为便。」诏淮南等路前诏更不施行，所积斛，并只留本处。 
三年正月天头原批：「脱一条」。，又言：「访闻河北、河 
     
东、陕西州军少阙省钱，多不坐仓收籴。欲乞三路如阙见钱，许提举常平仓司坐仓收籴，以备俵散；如合留充军粮，即却令拨兑和籴或入中。」从之。 
二十三日，诏：「诸路常平、广惠仓给散青苒钱，本为农种之时会恤贫乏，元令取人户情愿。今虑诸处当职官吏不体朝廷本意，不问民间愿与不愿，辄行追呼，或即均配翻为搔扰。今仰诸路提点刑狱臣僚体量觉察，如违，即一面禁止，具官吏姓名以闻，当议重行朝典。如敢阻抑人户情愿请领，亦依此施行。」 
