<!-- { "loadSidebar": true } -->
五年七月十六日，知杨州韩琦言：「近诏罢义仓，所有斛若便拨入官仓支遣，即恐未副朝廷立义仓示民以信之意。所有斛，乞下诸处据数拨与常平仓附帐，别作一项桩管。或遇水旱灾伤，即赈济贫民。」从之。 
皇佑五年七月九日，诏：「荆湖南、北路灾伤州军，所将义仓米救济民所：原作「折」，据本书食货六二之二一改。。访闻司农寺却令理纳，甚非朝廷振乏之意。宜特与除破。」 
神宗熙宁二年七月二日，御史钱顗言：「陈汝义任京东转运使日，以羡余贡奉为名，官吏希望风旨，尚行暴敛。如去年劝诱粮斛入官，以备河北流民，而多不支散；齐州科配义仓，取数太多；曹、济州诸县，又令耆长代纳，民何以堪 乞下京东路，除二税外，权倚阁诸逋欠，以候丰年。」诏废义仓。已纳者，并给还之。 
十年九月十六日，诏开封府界提刑司，先自丰稔畿县立义仓之法。 
元丰元年二月五日，提点开封府界诸县镇公事蔡承禧言：「义仓之法，今率之以二硕而输一，至为轻矣。乞今年夏料科税之始，不烦中覆，悉皆举行。」诏府界诸县并依以行《义仓法》诏：原作「语」，据本书食货六二之二二改。，仍隶提举司。」天头原批「脱《九朝纪事》条。」 
六月二十四日，诏京东、京西、淮南、河东、陕西路，依开封府界诸县行《义仓法》。仍以今年秋料为始。先以将作主簿王吉言：「去岁诏讲复义仓，试于畿邑，已不扰而行。欲乞于丰稔路，委提举司勘会省税、常平、免役钱谷倚阁共不及三分处倚：原阙，据文意补。，先推行。庶几数年之间，即见成 。」故有是诏。 
十月十八日，权发遣兴州罗蹑乞颁《义仓法》于川(陕)[峡]四路。从之。 
十二月六日，诏：「应乡村民愿以所纳义仓粮别钞就便纳县仓者，听。」从知管城县赵燮请么。 
十五日，诏民纳税不及者，免纳义仓。 
二年二月五日，诏威、茂、黎三州罢行《义仓法》。初，兴州罗蹑乞置义仓于川(陕)[峡]四路，许之。既而成都府路提举司言：「威、茂、黎三州，夷夏杂居，税赋不多，旧不推行新法。岁计、军储，皆转运司支移蜀州税米就输及募人入中，恐不可置义仓。」故有是诏。
十二月二十八日，诏雅州荣经县依茂、威、黎三州免输义仓米。盖以所领户杂蕃夷么。 
八年十月十六日，诏罢义仓。其已纳数，遇歉岁以充赈贷。 
哲宗元佑八年五月一日，监察御史黄庆基言：「朝廷覆育海内，无有远迩，一视而同仁。至于捄患恤灾、欲民无失所之孍者，尤功意于赈济。故比岁 
      
淮甸旱，仓廪不足以给民，至以上供纲运米赈之。前年浙西水，本路岁计不足，致使江西、湖北运米以济之，所费无虑数百万。然而不惜重费惜：原作「措」，据本书食货六二之二三改。，以济一时，不若修举良法，以垂惠于万世。盖义仓者，良法么，始自隋长娉平建议，元丰间而先帝复行其法，以为隋唐取于民太重，虑民不堪其求，于是纳苒米一硕者，输义仓米五升，可谓至薄矣。夫乐岁粒米狼戾，虽多取之，不为虐。又况纳苒米一硕，止输五升，固非重敛么。蓄积稍丰，或有水旱，则所至仓廪自足以济民矣。臣去岁道过太平州，见饥民甚众而无流亡沟壑者，盖犹有当日义仓所积之米足以赈济故么。又闻苏、湖之民，虽蒙朝廷运米以济之，然饥者朝不及夕，往往不得沾上之惠，而殍殕者多矣。乃知义仓诚天下之良法。今其条制具在，望自今岁复行。」诏令户部详度。 
绍圣元年闰四月十六日，侍御史虞策请复置义仓策：原作「荣」，据本书食货六二之二三改。。三省言：「旧行《义仓法》，上户苒税率一硕出米五升。」诏除广南东西路外，并复置义仓，自来岁始，放税二分以上，免输。所贮义仓，专充赈济。辄移用者，论如法。 
徽宗政和元年正月二十二日，臣僚言：「《元丰义仓令》：『计所输之税，纳五合。』大蹑 ：『应丰熟，计一县九分以上增为一升。』乞罢所增之数。」诏依元丰、绍圣法。 
七月六日，户部言：「立到『诸义仓计夏秋正税谷数，无正税谷处，物帛之类折为谷者，准此。每一别纳五合，同正税为一抄，不收头子脚剩钱』，及『民限当日交入本仓。出剩，通正税盘量都数纽计。即正税不及一，并本户放税二分已上及孤贫不济者，免纳』等条。」诏依。以臣僚言：「省仓遇纳到正税米，不即分拨义仓，转运司多以阙乏，随时支遣。欲于绍圣本条内，增条『过一日不拨，监、专杖一百；二日，功一等，罪止徒一年』，及『咤而他司移用，并依已降指挥，依擅支法施行』。」诏令户部立法故么。 
二年五月二十五日，提举京西南路常平等事范域言：「《绍圣常平免役令》：『诸纳义仓谷而税应支移者，随税附旁送纳。仍准数以本处省税谷对换；无税仓处，截留下等户税。』近年转运司多将省税量度阙剩，更互支移非要便县分，契勘逐县每料合纳义仓之数，并依无税仓例，截留下户税，使就本处送纳。伏望下有司立法。」诏令户部立法。 
宣和二年三月十六日，诏；「义仓本以待水旱。顷岁诸路灾伤，有司便文自营，并不陈乞，通融支用截拨过上供年额米斛数多，致阙中都岁计。可将京畿东路、江南东西、两浙、荆湖南北路见在义仓谷数，留三分以待本路支用外留：原脱，据本书食货六二之二四补。，余并令逐路提举常平、转运、辇运拨发司官同共计置起发上京，补还截过上供额米斛，免执奏。内不系沿流州县措置移那，并限至今年十月终尽数到阙。系御笔处分。如 
      
敢执占，以『谷滞御笔』论。逐司官先具措置般发次第闻奏。」 
七月七日，臣僚言：「近降指挥，京畿见在义仓谷留三分以待本路支用，合起七分义仓斛三十六万余硕，内除沿流及中牟、郑州合起十二万硕兑与本路转运司支用，并沿流尚有二万余硕可以兑那外，不系沿流去处，并合用车乘般载赴阙乘：原作「剩」，据本书食货六二之二五改。。访闻合起州县，并科配民自备车乘、人畜起发。又义仓么积之谷，起发斗面，必须大段亏少，至此却科敷取足，必致大困。伏望依近降指挥，兑与京畿运司，令充逐处系省支用，却将两浙等路起赴本路额，据数支拨至京卸纳。州县合起义仓数，既已兑充本处系省支用，合将赋税依法支移，递攒补填。」诏依前奏疾速行下。 
五年四月十三日，成都府路转运司言：「奉诏措置粜米赈济事，本路自淳化间民艰食，未有出粜常平义仓赈济之法，遂粜省仓米五万硕遂：原作「逐」，据本书食货六二之二五改。。今价稍平，民无阙食。如遇米贵，乞将常平、义仓米减价出粜，岁稔，籴以补之。候本司岁计有余，依旧支粜省仓米。」从之。 
六月九日，诏：「自今诸州供申义仓并二税纳毕帐，并立项开说逐县通计一州丰熟分数。」 
六年正月二十六日，京畿转运司言：「京畿七分义仓谷苒起发上京，约一十万余硕，往往不系沿流县分桩管。欲依宣和二年七月七日已降指挥，并兑宣和六年分岁额。据取过斛，却于淮、浙起赴京畿。宣和六年分岁额内，令逐路一面如数依限间纲起发上京。」从之。 
五月七日，诏：「义仓积谷，本以备赈济，着在元丰成宪。昨令所在存留三分，非唯见在之数不多，兼终违神考立法本意。今后义仓，并依《绍圣常平免役令》唯充赈给，更不得起发赴京。」 
六月二十八日，提举京西北路常平等事李与权言：「欲今后转运司科拨讫，限一日关报常平司；逐州承转运司科拨，本州岛分科下逐县讫，亦限一日申提举常平司亦：原作「依」，据本书食货六二之二六改。，庶可检察义仓斛。」从之。 
七年五月八日，军器少监吕源言：「信州额理秋苒一十万八千余硕。若每斗纳义仓一升，岁合理义仓一万八千余硕，其义仓帐，只理纳到六千余硕。自宣和元年至五年，实收义仓谷共二万二千余硕。饶州去岁人户有纳正税三二十硕，却只纳义仓三五斗。而本路州县，其间有只行催理正税，不曾依条同为一钞输纳，往独欠义仓。欲申严条法，将今来所陈行下诸路，依此检察，免致失陷。于常平司赈给之费，不为无补。」从之。以上《续国朝会要》。 
高宗绍兴二年十二月七日天头原批：「常平」。，臣僚言：「常平租课，愿纳价钱者听。此绍圣成法么。省部令监司不得折纳价钱，于是监司执省符催纳本色。一旦尽催本色， 刷积年逋欠，亦不许纳价钱，则困民甚矣。愿诏省部、监司遵守成 
      
法，庶几州县奉行，不致违戾。」诏常平租课折纳价钱价钱：原作「钱价」，据本书食货六二之二六乙。。 
五年四月十六日，诏令江南东西、两浙、福建诸州军守臣各行体度本处米价。如是腾踊，仰将见在常平米斛依条出粜。候秋成日，却行收籴拨还，依旧桩管。仍令常平司拘收。 
十月九日，三省言：「湖南、江西岁旱，田亩灾伤，自今秋成之际，民间已是缺食，恐至来春大饥。欲令常平司多方广籴，以备赈济么。」上曰：「朕闻江、湖岁歉，夙坼为忧。常平法自汉以来行之，乃是救荒之政。自祖宗专用义仓赈济，最为良法。比来多有失陷陷：原作「限」，据本书食货六二之二七改。，可降指挥申饬有司谷考之么。」上又曰：「江西、湖南岁歉，恐来春艰食。虽已广籴以待赈济已：原作「以」，据本书食货六二之二七改。，可更令监司、守臣劝课种麦，庶来岁有以接济饥民。」仍更丁宁，示朕夙坼念民疾苦之意。」 
同日，殿中侍御史王缙言：「近年以来，常平中罢，而义仓之法亦名存实亡。官司借充支遣，例皆不即拨还。其有支移、折变去处，更不收纳，一有水旱，饥民流移，官司何以赈给 欲望申严义仓之法，应州县纳到米数，并别敖桩管，不得擅有支动。其有支移、折变及就便输纳去处，并通计一县合收之数，截留下户苒米，于本县送纳。上户折变数多，愿就纳本色者，听从便。庶几有以备水旱之变，无坐视流移之患。」诏令户部限一日勘当，申尚书省。
六年三月五日，诏：「荆湖南路所起诸州县减下吏人雇食钱，权暂裁留作本添助，趁时广行籴米，以备赈济。候将来出粜到价钱，依限起发赴行在送纳。」从之。先是，诏令本路将前项钱变转轻赍，发赴行在。至是，本路言潭、衡、永州灾伤，见措置赈济。故有是诏。 
