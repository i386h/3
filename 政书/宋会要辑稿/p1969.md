<!-- { "loadSidebar": true } -->
九年，诏停废知给事中封驳公事，令枢密直学士向敏中、
张咏点检、看读、发放敕命，不得住滞差错。所有行下敕文依旧编录，仍令发敕院应承受到中书敕令并须画时赴向敏中等处点检，候看读、发放逐处。内有实封敕文，并仰逐房候印押下实封送赴向敏中等看读点检了，却实封依例发放。」自是始以封驳司隶银台。 
至道元年正月，诏三司及内外官起请擘画钱谷刑政利害文字，令中书、枢密院检详前后条贯，同共进呈，每月编其应行条敕作策，送封驳司。如所降宣敕重迭及有妨碍，并委驳奏。仍于门下省差令史二人专掌簿籍。 
十月，诏枢密院：「自今除该机密外，凡行宣命，并付封驳司看详发遣。」 
三年十二月，诏封驳司凡有封驳事并录本送集贤院。 
真宗咸平四年九月，吏部侍郎、知封驳司陈恕
请铸本司印。诏：「如有封驳事，取门下省印用之。」因是遂改为兼门下封驳事。 
六年七月，兼门下封驳事王嗣宗言：「京朝官受差遣者，其中有苛刻踰违犯法虐民之人，傥朝廷未能审察，复有差委， 
      
臣等不能举驳，深非沮劝之道。乞今后风闻滥状，许臣于审官院取索家状，案其由历，知得事实，特许一言。」从之。 
九月，诏续降宣敕令大理寺写本送封驳司看详。 
景德三年二月，封驳司言：「中书、枢密院多至午未方送到文字。比置此局，责要审详。况诸处文字皆有常限，或及旬日、一月已来，商量施行。若当司略不看读，便即发遣，乃是发放之司，岂曰封驳之职 望自今除急速文字外，其余道数稍多，看详未及，许至次日发遣。又近日多有直发文字，不由当司，欲望非涉机密皆依旧制。」从之。
大中祥符九年正月，以翰林学士晁迥知通进、银台司兼门下封驳事。初，宰相请以迥洎盛度同知银台司，代王曾。真宗曰：「人言曾尝封驳诏敕，中书衔之，多沮其所奏。今罢曾，是符外议也。」宰臣王旦曰：「臣等本无忌曾之心，今之封驳与古不同，盖除授差使，大小悉禀圣旨，进熟画可，始降诏命。其检会舛误，实亦有之，颁下四方，诚为不当。封驳司能详奏厘正，乃裨臣等不逮。」帝然之。遂以迥代度，而曾仍旧。 
仁宗嘉佑五年七月，改新知荆南府唐介复知谏院，杨略复判吏部流内铨。时知门下封驳事何郯言：「介为谏官，有补朝廷，不当出外。」以敕封还之。《续会要》以下作给事中。
 职官 宋会要辑稿 职官二 进奏院 
      
进奏院
【宋会要】
      
《两朝国史志》：都进奏院监官二人，以京朝官及三班使臣充，掌受诏敕及诸司符牒，辨其州、府、军、监以颁下之。并受天下章奏、案牍、状牒以奏御，分授诸司。进奏官一百二十人。 
太宗太平兴国八年，命供奉官张文粲、王礼就相国寺行香院集进奏知后官二百余人，选百人。文粲等以州郡稍多，选人恐少，遂简阅得李楚等一百五十人并充进奏官，掌二、三州，罢知后官之名。其不中选者，补为副知，命文粲与礼
都领之，如为钤辖诸道进奏院。又令三司各给铜朱记一，则曰某州、某军进奏院，或兼管二、三州军二三：原作「三三」，据上文改。，亦共给一记亦：原衍一「亦」字，今删。。太宗即位，诏罢支郡，皆置邸京师。外州将吏多不愿久住，遂募京师人或亲信为之。符移颁下，多或稽缓漏泄，故有是命。 
十月，诏于大内侧近置都进奏院。自简定诸进奏官后，遂且就行香院。至是始有此诏。踰年，以石熙载旧院充旧院充：原作「旧充院」，据文意改正。，其诸州各置院者悉以舍屋隶三司。 
十一月，诏：「进奏院常切钤辖进奏官，只令在院承发文字，不得将归私家，致有漏泄。其场巡检捉贼等奏报公事，各随所属州进奏官承接勾当。」 
十二月，诏进奏院转差入于承旨院交领敕文等。 
九年七月，诏进奏官李楚等于崇政殿择三十人补殿前承旨。始定进奏官，以百二十人为额。其逐州府各令均掌之。 
十二月，张文粲等言：「准中书发敕院、枢密承旨院告报，进奏官日赴院承受宣敕，(宪)[虑]多妨滞，许送至臣处给付句首疑脱「乞」字。。」诏本院专遣进奏官入内承受文字。 
雍熙二年十月，张文粲等以诸色人入递家书诣后殿呈。诏自今的亲实封家书许令附递，自余亲识只令通封附去。是月，诏：「都进奏院先于府县轮差承符十五人赍送文字，宜令步军司以剩员军士代之，遣还本院。」 
十一月，都进奏院言：「进奏官每有愆犯，望许于左军巡借杖区分。」诏：「小有愆犯，听用小杖。若涉情弊，实时引见。」 
三年五月，诏：「开封府进奏官止依例供申本府报状，诸州不许申发。」 
九月，诏中书敕文至进奏院有漏印、漏押者并令申纳中书。 
四月，进奏官李文业等言：「自减进奏官以来，事务益多，俸给贫乏。」诏：「三司每月给见钱五千充纸笔费，自今不得额外添人。」国初节镇转运司者月给纸笔五千，余三千，并一分见钱、二分折支。太平兴国八年后例给五千，增见钱二分。至是始全给焉。又端午、十月一日圣节，皆给时服。 
十一月，诏：「诸路递到案牍，令进奏院实时进入，无得稽滞。」又诏：「诸州奏状小有差错，令进奏院依例进入讫，别申本州岛，称奉圣旨勘鞫干系人吏卤莽之罪。」 
端拱元年正月，诏：「客旅便钱递牒，令进奏院别用牢固皮角封递。」 
二月，诏：「进奏院自今每承受宣敕、省牒，画时递发，不得稽滞。」 
二 
      
年六月，进奏院言：「本院承旧例补第一名进奏官李文业为行首，吕承信为副行首，委令提举。窃缘补置虽承久例，本院未奉朝旨，多不禀承。望降宣授。」从之。自后此职亦省。 
淳化元年五月，诏：「诸州奏案实时于银台司通下，不得住滞。其断敕须当日入递。」 
二年六月，诏进奏院：「应藩府奏诸色官充本道幕职，知委实阙官，实时奏请。内职诸司使以上知州，不得奏请京朝官充通判。如此等状，实时递归，不得收进。」 
七月，诏进奏院，如近上臣僚奏状揩改差错字，即勘以次干系人。 
三年五月，诏天下奏勘公案从实封角，用印入递，赴进奏院。 
九月，诏诸州递送罪人并许于监进奏院官当面交领。 
四年九月，诏进奏院日差进奏官一人承领敕文，于监院使臣当面拆封，点数入递。应奏状日具都目纳银台司。 
五年四月，诏：「应诸蕃酋长朝见、远夷入贡、宴劳、〔赐〕赉、诸道奏祥瑞、官吏善恶、孝子顺孙、义夫节妇殊异之事，十日一具报起居院，不得漏落。」 
真宗咸平元年六月，诏：「进诸州兵帐须即日还枢密院兵房，不得积留在院。」 
二年三月，诏：「缘边马递至进奏院者，委进奏官自枢密院开拆。」 
二年六月，诏：「进奏院所供报状，每五日一写，上枢密院定本供报。」 
大中祥符元年，又诏：「不得非时供报朝廷事宜，令进奏官五人为保，犯者科违制之罪。」
九月，诏：「诸州实封奏状委监进奏院官看详，验无损动者，题『封记全』三字，实时进内。有损动者，重封进入。」 
十一月，诏进奏院：「(令)[今]后应发敕及札子须见发敕院官封题，方得收接。」 
四年二月，诏：「诸州降雨雪，并须本县具时辰、尺寸上州，州司覆验无虚妄，即备录申奏，令诸官吏迭相纠察以闻。」又诏：「应外州官吏奏民间利病，实封者实时进入，不得拆封。」 
十月，诏：「诸州官吏申奏脱漏，不依体式者，再犯勘罪送中书，下法寺依格断遣。」 
五年四月，诏：「凡降德音条贯等，其溪、片虎、南、高、富、鹤、上锦、下锦、奖、叙、懿、古、元、显、绣、云、顺、波、晃、天赐二十州不须降去。」 
七月，诏自今河西、陕西幕职州县官进实封文字即与收进。 
九月，诏：「进奏官每人许置守副知一人，有阙奏裁。」旧有系名副知，遂改为书写人，守阙进奏官改为拣中副知，拣中副知以十六人为额。 
景德四年八月，诏：「新注幕职州县官发先状赴本州岛者，委进奏院验认与发。」 
大中祥符二年三月，诏：「诸州进奏官十年已上者并补三班奉职。自今每遇郊祀，叙补五人。如次补之人有赃污者，勿得随例奏裁。」 
七月，诏进奏院自今每遇郊禋，保进奏官及十五年已上无过犯者，从上具五人姓名以闻，当议出职安排。如无过犯人不及数，即取曾罚直及放罪人。如更少，即取以次有过犯数少情轻者足数。」 
九月，进奏院言：「进奏官小可僭犯，旧例止罚直充公用，并宣敕明文，自今欲乞量行区分。」诏依旧例 
      
施行。 
天禧二年闰四月，诏申奏文字有脱臣漏官不书事，宜于文无害者第一度与免勘，委进奏院置簿抄上。若是再犯，即劾罪以闻。 
仁宗干兴元年未改元十一月，诏都进奏院告报诸州府军监：「自今所奏文字凡系实封者，并令依例程封书毕，更用纸折角重封，准前题字，及两折角处并令用印。无印者细书名字，候到阙令都进奏院监官躬亲点检，无(折)[拆]动，即依例进纳。或有损动者，具收接人姓名以闻。」 
天圣五年十二月，诏进奏院：「候承受到在外知州府臣僚以下加恩告敕，须勘会长吏者先次入递发。故所有通判已下，续次递发。内虽有官高于知州者，亦不得先发及隔越住滞。」 
六年十月，诏都进奏院自今承受宣敕、中书密院札子、省牒并内外诸般文字，并须画时勾唤进奏官，于当面与保头等同共点检封角并开(折)[拆]，分明上历印题，关防发遣。其逐州手分、进奏官等即不得于外面取便封(折)[拆]，别致去失文字。其进奏官合用随身朱记，只令于本院内行使，不得将出外取用。」 
七年四月，诏进奏院：「自今诸道州府更有附递到三班使臣、幕职州县官等实封章奏，并令收接进纳。」 
皇佑四年九月，诏外官有所陈事，并附递闻朝廷，毋得申御史台。」时州郡多以状申御史台，欲其缴奏而必行之。 
《哲宗正史 职官志》：进奏院隶给事中，掌受诏、敕及三省、枢密院宣札，六曹、寺监、百司符牒，颁降于诸路及州府军监。天下章奏至，则具事目上门下省。若案牍及申禀文书，则分纳诸司官。凡奏牍违戾法式者，贴其讫以进。 
神宗熙宁元年二月，诏：「近来天下诸州府军监令检举旧条，今后如降到雨雪，不以多少，俟止，并须实时具的实尺寸以闻。仍令转运司逐季举行。」
