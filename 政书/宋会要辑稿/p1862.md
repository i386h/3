<!-- { "loadSidebar": true } -->
五月十五日，诏：「黄、汴、广济、石塘河催纲巡河京朝官、使臣每岁许一人奏公事，三门、白波发运使、判官每岁许二人更番入奏。」先是，未有定制，故条约之。 
九月二十二日，诏：「三司使、副使自今同上殿奏事，判官有大事亦令上殿。凡公事先须论定，不得临事异同。」旧制：副使、判官皆对，其后止使、副使同之，至是举旧制也。 
天禧二年七月十三日，诏：「后殿进呈札子，并须子细书写，具官员印书报(丞)[承]旨司，无得卤莽，违者坐其罪。」 
三年六月一日，礼仪院言：「欲今后凡遇上巳、春秋二社、重午、重阳、三伏假日，并依旬假例，前后殿不视事。如中书、枢密院有急速须合面奏公事，即取旨。」从之。 
四年二月十三日，诏：「祁州知州入辞日，升殿奏事。」时命供奉官、合门祗候张淡成知州事。祁州旧无上殿之例，淡成为请，特有是命。 
干兴元年二月八日，诏：「三班院、刑部、殿前侍卫马步军军头司、骐骥院估马司，自今崇政殿引呈公事支配鞍马，逐处具报承旨司。」 
八月二十八日，诏：「审官三班院、流内铨、刑部今后不限班次，并令引见公事。」 
仁宗天圣元年四月八日，中书门下请令河北、河东、陕西总管、钤辖、都监、诸路转运使、副使及入契丹使辞见，并令上殿。」从之。 
五月十二日，诏：「御(使)[史]台、三司、开封府如有合奏公事，每遇承明殿垂帘，并令升殿闻奏。」 
闰 
     
九月二十二日，诏审官院差知州军、知县以上并令引见。 
二年九月十四日，合门言：「旧制，知瀛州合该上殿。近诏惟许路分钤辖以上。新知瀛州张昭远缘兼高阳关驻泊钤辖，不该新制。」诏高阳关自今并令上殿。 
三年二月二十三日，诏：「自今垂帘日上殿奏事，并中书、枢密院不得过五班。」既而又诏不定班次。 
六年三月二十六日，诏：「审官、三班院、流内铨、军头司并令主判官臣僚引对公事。」帝为皇太子，令宰臣等于资善堂呈引诸司公事。及即位未改，至是始还有司。 
七年五月十一日，诏：「合门祗候以上任知州军者回日，各上边机民事三五条。」时上封者请选崇班以上有武勇谋略者三十二人知河、陕、川、广冲要州军，代还，令上所任民事、边防利害十条，庶因敷纳，可见能否，缓急任使，免至乏人，故有是命。 
二十二日，承明殿垂帘，臣僚升殿奏事者十九班。至第九班，日已过中，诏赐辅臣食于崇政殿门。顷之(在)[再]座奏事，方午副罢此句疑有误。《长编》卷一○八作「日昃乃罢」。。 
九年十二月二十一日，诏：「河北、河东沿边安抚(使)使、都监并同管勾安抚司公事〔使〕臣、诸路承受使臣今后到阙奏公事，只得住十日，令合门、内侍省催促进发。如遇急速，不在此限。」 
明道二年四月十七日，诏：「今后内中传宣，委逐处具实封覆奏。其三司、开封府并合系上殿之处，仰次日审奏取旨。」 
二十一日，中书门下言：「 臣升殿奏事，准诏书当于末批送中 
     
书门下若枢密院，别取进旨。比日奏事，或直批制旨，便付有司。请尽如诏书，违者论罪。」从之。 
十二月二十三日，权御史中丞孔道辅、司谏范仲淹率谏官、御史十人直诣垂拱殿门，持榜子云：「为中宫动摇，不协物议，请对。」合门使张敏以闻，诏押往中书。宰臣吕夷简等告谕而(而)退。 
二十四日，道辅以本官右谏议大夫知泰州，仲淹以本官仍旧秘合校理、知越州，余各罚铜三十斤。仍戒谕知谏院孙祖德等：「今后言事，依久来体例，密具章疏，直言无隐。不得纠察 官，直诣殿门。取知委状以闻。」 
景佑元年闰六月十三日，诏合门：「凡上殿臣僚，各具乡贯、年几、出身、历任过犯、转官章服年月文状一本，前一日进入。」 
十月十三日，诏：「诸处承准宫闱教旨，未得施行。内有合该上殿处，仰次日审奏取旨；不该上殿处，即当日内具事由实封申中书、枢密院取旨。」 
三年九月十七日，淮南转运司言：「近罢逐年上京奏事，乞依旧赴阙敷奏。」诏每年以次赴阙奏事。 
庆历二年闰九月二十九日，诏：「今后非近上臣僚，不得用札子奏事。」 
三年五月二十七日，诏中书门下：「近日御史中丞王拱辰奏，乞遇朔望日前殿视朝退，御后殿召中书、枢密院臣僚从容赐座，讲议时政得失事。朕祗嗣先构，高处宸极，夙夜寅畏，踰二十年。永惟祖宗之鸿烈，历考皇王之令典，循东汉之曩制，勤每旦以临朝，(廷)[延]见群臣，讲修庶政。慕稽众 
      
舍己之论，体纳谏转规之美，下情尽达，大猷是经。而中司之臣，援古有请，欲因朔望之视事，仍许公卿之论道。朕敷求至理，恩致大宁，听纳之间，孜孜靡倦。眷惟台辅之职，实总几微之繁，倚瞩所深，咨询无间。且当世要务，经国显谋，讵止开陈于其端，所宜紬绎而乃已。虽至中昃，朕罔怠焉。自今中书、枢密院臣僚除常程奏事外，如别有敷陈政事，及朕非次特有留对，不限时刻，并许从容奏述，仍不拘定朔望。」 
九月八日，诏：「京西转运、按察使兼白波发运使自今岁轮一员入奏计事。」 
十一月二十七日，起居院言：「自今应前后殿上殿臣僚或有询问指挥，除机密外，令少留殿门，俟知记住官出面自写录，或令关报。」奏可。 
四年九月十二日，三司户部判官、殿中侍御史赵佑言：「近乞上殿奏事，得旨，寻牒合门须索申状，仍要出身文状两本。比至引对，已经七日。窃缘台谏之官，俱职言事。台官则具奏候旨，谏官则直牒合门，事体有殊。欲许依谏官例，直牒合门。」诏免供家状。 
五年六月七日，诏审官、三班院、流内铨、军头司详定后殿引对公事，去甚繁细务。 
二十六日，枢密院言：「准诏，殿前都指挥使李昭亮凡奏公事，许免杖子，窄衣升殿。欲请自今殿前与马步军应奏本司公案自如旧例，若系他事及在后殿祗应，许免杖子，窄衣升殿。或别有奏请公事，先关报合门，依常例上殿。」从之。 
八年八月二 
      
十六日，诏：「臣僚坐罪罢还京师，毋得辄求上殿奏事。」 
皇佑二年闰十一月十五日，御史中丞王举正留百户班于朝堂，欲言张尧佐，有诏止之。而复下诏曰：「近台谏官累乞罢张尧佐三司使及言亲连宫掖，不可用为执政之臣。若优与之官爵，于体无妨。遂除宣徽使、淮康军节度使。兼已指挥，自今后妃之家，毋得除两府职任。今台谏官重有章疏，其言反复，及进退之时，失于諠哗，以法便当责降。朝廷时示含容，且各戒谕之。其下合门，自今如台谏官相率上殿，并申中书门下取旨。」 
三年八月三日，合门言：「近日频有臣僚陈乞上殿，欲请除入内内侍省合奏事外，其余侍立祗应及无特旨上殿臣僚，今后不许约人奏事。如有已见利便，只许实封闻奏。」从之。 
五年五月六日，诏曰：「朕循三圣之法，监百王之宪。永惟唐虞之世，以及文武之时，上有求教之勤，下有告猷之助，忧劳旰昃，罔敢自安，日与辅臣，裁决万物。虽极辩之不倦，当退公而益强。宜即燕闲，同讲治道。自今中书、枢密院辅臣，如有军国大政、边防重事，候前殿退退：原脱，据《长编》卷一七四补。，别请对于后殿。仍前一日先具所陈事以闻。」 
二十六日，臣僚上言：「乞自两制、两省等官言事，不得朋私挟情，决擿阴细，无益治道，务在公实，以副上意。」诏观文殿以下学士至待制合系直牒合门上殿者，许请对言事外，余官令具奏章实封以闻。 
至和元年二月二十七日，诏：「京 
      
(几)〔畿〕转运使自今遇干元节许上寿，仍岁终一人奏事。」 
二年二月二十三日，合门使李惟贤言：「礼宾副使郭逵上殿奏事，至巳刻尚未退。请自今上殿臣僚，春分前毋得过辰正，春分后毋得过辰初。敷陈未尽，令实封进内。或须面对，令后殿再引。违者合门揖下，近臣、台谏即不问。」从之。 
五月二十五日，诏：「台谏官不许相率上殿。今御史台孙抃、郭申锡、 湜、范师道、赵抃同乞上殿，有违近制。其令轮日入对。」时宰臣陈执中家婢以过笞，出就外舍死，而谏官欲合奏斥之。 
七日，知谏院范镇言：「先朝以御宝印纸给言事官，使以时奏上，所以知言者得失而殿最之。陛下虽喜闻谏争，然考于施用，其实无几。岂大臣重因循而多废格乎 请据今御史、谏官见员置章奏簿于禁中，时观省之。仍以中书旧所置簿具其言行否，每季录付史官。」诏中书、台谏言事簿令以时勾销注之，仍录与枢密院。 
三年三月十七日，侍御史梁蒨言：「伏闻天圣条制，河北、河东沿边安抚副使、都监并同管勾安抚司公事使臣等到阙奏事，只得住十日。近年多不遵守，每入奏，妄作名目住滞，或敢曲邀圣旨，乞展日限，留身京城，干办私事，经营岐路，(布)[希]望恩泽。不惟妨本任管勾，兼亦紊烦朝廷。请申明前制。」从之。 
嘉佑元年七月一日，诏：「三司、开封府、台谏官、审刑院复上殿奏事，仍日引一班。」初，帝不豫，惟二府得奏事。至是，始引对近 
      
臣。 
二年八月七日，诏：「驸马都尉李玮自今有所见公事，许直牒合门上殿。」 
三年十二月十四日，合门言：「近例，上殿班除三司、开封府、台谏官遇进辰牌不隔外，其余并次日上殿。或更有三司、开封府并官高者臣僚，亦于辰牌隔下臣僚后引，于理未便。欲乞今后未进辰牌，依旧例引外，其辰牌隔下者，如至三次，得旨许令特上者，即于自来不隔班之后引。」从之。 
五年五月十一日，侍御史陈经言：「窃见故知陈州刘沆、于瑾以知制诰张撰父赠官告辞不当，五状诉理，朝廷已黜知黄州，夺瑾校勘之职。风闻瑾所奏状并于内东门进入。瑾身居草(土)[士]，名落班籍，未知何缘得至于彼 虑瑾阴结左右内臣，谕令收接。并乞根鞫情幸，严行责降。」中书门下取到御药院状：「昨准内降，草(土)[士]刘瑾奏为父沆身亡，所有本家合具奏陈文状，欲乞依晏殊例，于御药院投进。奉圣旨，令收接。自后赍到奏状，即逐旋进呈。」诏：「今后臣僚乞于入内内侍省御药院内东门司投下文字者，令逐处申中书再取旨。」 
六年九月十三日，知谏院杨畋言：「故事，凡臣僚上殿奏事，悉屏左右内臣。今内臣不过去御座数步，对问之语，可得而闻，恐泄漏机事，非便。」诏：「自(合)[今]止令御药使臣及扶持四人升殿角，以备宣唤，余悉屏之。」 
