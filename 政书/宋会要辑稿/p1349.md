<!-- { "loadSidebar": true } -->
八月，权发遣隆兴府龚茂良言：「本司劝谕上户出米赈济、赈粜，缘所立赏格比寻常鬻爵计之，其直不啻过倍，又有运载之费。欲更少功优异。绍兴三十二年闰二月十九日指挥：『进纳迪功、承信郎，并理为官户。内迪功郎与免试，先次注授差遣。依奏荫人例，承信郎、进武、进义校尉，并与免试弓马及短使，先次注授差遣。』今来劝谕赈济告敕，元降指挥系敦尚义风，即与进纳不同。见得事理尤重，虽各系理选限，及先与添差本路合入差遣，缘许理官户一节，及将来到部免试先次注授、依奏荫人例等事未尝立法。」吏、户部看详：「欲将承信郎比附承节郎，上州文学比附迪功郎上：原作「一」，据本书食货六八之七三改。，依条遇赦注受簿尉差遣，余并依绍兴三十二年闰二月十九日已得指挥，仍比拟献纳已降指挥理为 
      
官户。」从之。 
十月十五日，诏：「陈寅特转一官；徐大蹑、向士后、翁蒙之各减二年磨勘；李宗质、王日休、江溥、向澹、戴达先、王浒、胡振、蒲尧信、汪赓各减二年磨勘；谢谔、刘清之、薛斐、董述、黄霵、赵不比、王杞、郑着、赵永年、赵公迥各减一年磨勘。」以赈济有劳，从江西安抚龚茂良之奏么。 
十一月六日，诏：「应材与转一官，罗全略、王阮、陈符、陈确、吕行己、娉逢辰各与减三年磨勘。」以赈济有劳，从湖南安抚使陈弥作、提举湖南常平胡仰之奏么。 
同日，诏：「道州营道县主薄大和粜到赈济米四万石粜：原作「籴」，据本书食货五八之一二改。，与减二年磨勘。」从湖南提举常平胡仰之请么。 
九年闰正月十七日，诏：「雪寒，细民艰食。令临安府将贫乏不能自存之家，左藏南库支会子六千贯、丰储仓拨米三千石，付临安府，分委有心力官日下巡门俵散赈济，每名支钱二百文、米一斗，务在寔惠，不得减 。」 
九年五月十二日，诏：「么雨为灾，水患必广。可令逐路守臣行下州县，寔被水贫乏人户，多方措置存恤，依条赈给。内浸损秋苒去处，优借种本，或劝谕上户应副借贷，接续栽插，无致失业。」 
九月十日，诏：「今年浙东州县旱伤至广，朝廷除已行下轸恤、倚阁残零税赋、差官检放外，尚虑形势之家驱迫偿债，不能安业。可将浙东旱伤州县下三等人户所欠私债，并与倚阁住索，候来岁收成丰熟，即仰依约理还。」以上《干道会要》。(本卷王小红点校，郭声波初审。) 
 食货 ~ ~ 居养院 养济院 漏泽园等杂录 
     
宋会要辑稿 食货六○
恩惠「恩惠」二字原放在天头，今据体例移作标题。
居养院养济院漏泽园等杂录
【宋会要】
居养院始于唐之悲田、福田院。 
元符元年，诏：「鳏寡孤独贫乏不能自存者，以官屋居之，月给米豆；疾病者，仍给医药。」 
崇宁五年，始赐名居养。从淮东提举司之请么。五年，淮东提举司言：「安济坊、漏泽园，并已蒙朝廷赐名。其居养鳏寡孤独等，亦乞特赐名称。」诏依，京西湖北以「居养」为名，诸路准此。 
绍熙五年九月十四日明堂赦文：「在法，诸州每岁收养乞丐。访闻往往将强壮慵惰及有行业住家之人计嘱所属，冒滥支给，其委实老疾孤幼贫乏之人不沾实惠。仰今后须管照应条令，从实根括，不得仍前纵容作弊。其临安府仁和、钱塘县养济院，收养流寓乞丐，亦仰依此施行，不得徒为文具。如有违戾去处，仰提举(司)[常]平司觉察，按治施行。内有军人拣汰离军之后，残笃废疾不能自存、在外乞丐之人，仰本军随营分措置收养，毋致失所。」
自后，郊祀明堂赦亦如之。 
庆元五年十二月十二日，广东提刑陈晔言：「窃见所部十四郡，多是水土恶弱，小官贪于近阙，玹累远来，死于瘴疠者时时有之，孥累贫乏，不能还乡，遂致狼狈。晔撙节豹用，起宅子六十间，专养士夫孤遗。又买官民田及置房廊，拘收钱米，创仓库各一所，凡入宅居止者，计口日给钱。仍以其余遇有二广事故官员扶护出岭，量支路费。欲名其宅曰『安仁』，仓库曰『惠济』。尚虑向后不能相承，却致流落之家复至失所。乞行下本司得以遵守」从之。晔条具事宜云：「一、遇二广官员事故，家属不能出岭，愿就宅居止者，每家给屋一间，七口以上二间止。一、买到田，每岁秋成，委官收纳；拘收到房钱，桩备支遣。一、计口给钱、米：十五岁以上，每口日支米一升、盐菜钱一十文；十五岁以[下]支米一升；一家不过七口(口)。一、二广官员事故，孤遗扶护出岭，支给路费，自二十贯至五十贯止。一、过往事故官员不愿出岭，旧有丛园，就内菆葬。一、在宅之人，亡殁支钱三贯，嫁女五贯，娶妇三贯。一、官置钱米历子，付各家收掌，不许预借。一、置砧基簿一面、本司激赏库一面，本州岛军资库收掌。一、依文思院式，置斛斗各二十只，分给逐庄收管。一、钱米窃虑官司移易，比类借兑常平钱米法施行。」 
嘉泰元年三月十一日，和州言：「以本路提举韩挻申请，置居养院，收养孤老残疾不出外乞食之人，起造屋宇，支给钱米，拣选僧行看管轸恤。本州岛去年二月，于城西(路)[踏]逐买到民田，修筑墙园五十三丈九尺，创建居养院，根括到鳏寡(狐)[孤]独无依倚人六十九口，每人日支米一升，至岁终，共支米一百七十二石八斗五升。今来已行收买材植物料，起造到养济院一所，计瓦屋二十五间，置造应干合用床荐、什物、器用之属，约可存养一百余人。 
     
计支用钱三千二百余贯、米二十石，并系撙节那融支使，即不敢支破朝廷钱物。乞行下提举常平司及本州岛，照会常切遵守。如遇歉岁阙乏，许于本州岛别项米内借拨，候丰年拘收拨还。轮差僧行各一名，主掌点检粥食，分差兵士充火头，造饭煮粥、洒扫杂使、把门使唤；轮差医人诊候病人，用药调治。有過往人臥病在道路、店肆不能行履，許  入院，官給錢米、藥餌，候安可日，再給錢米，津遣還鄉。以养济一百人为率，一岁约用米四百七十余石、钱六百贯文。根括到含山县桐城、度安、湘城、太浦四圩课子米，令项置籍拘催。委自历阳知县，令大军仓交受置历收附，专一拨充养济院支用。如有余剩，即充给散贫民，或散施贫病药饵之用。专差巡辖兼监，知县检点，通判提督。」从之。 
【宋会要】
此前原有标题「恩惠赈恤居养院养济院漏泽园等杂录」，咤前已
有此标题，故据体例删。且此题前还批注：「副本恩惠始神宗讫孝宗前书」，今亦据体例删
。
     
神宗熙宁二年闰十一月二十五日，诏：「京城内外，值此寒雪，应老疾
孤幼无依乞丐者，令开封府并拘收，分擘于四福田院住泊，于见今额定人数外收
养。仍令推判官、四厩使臣依福田院籍贯看验，每日特与依额内人例，支给与钱赈济，无令
失所。至立春后天气稍暖日，申中书省住支。所有合用钱，于左藏库见管福田院钱内支拨。
」
元丰元年十二月二十五日天头原批：「『元丰元年』一作『九年』」。，知太原府韩绛言：「在法，诸老疾自十一月一日州给米豆，至次年三月终止。河东地寒，与诸路不同，欲乞本路州县于九月以后抄札，自十月一日起支，至次年二月终止。如米豆有余，即至三月终。」从之。 
元丰二年三月二日，诏开封府界僧寺：「旅寄棺柩，贫不能葬，岁么暴露。其令逐县度官不毛地三五顷，听人安葬。无主者，官为瘗之；民愿得钱者，官出钱贷之。每丧，毋过二千，勿收息。」又诏提举常平等事陈向主其事，以向建言故么。后向言：「在京，西禅院均定地分，收葬遗骸。天禧中，有敕书给左藏库钱。后咤臣寮奏请裁减，事遂不行。今乞以户绝动用钱给瘗埋之费。」 
六月，向又乞选募僧守护，量立恩例守：原作「寺」，据本书食货六八之一二八改。。并从之。葬及三千以上，度僧一人，三年与紫衣师号，更令主管三年，愿再住者准此。 
哲宗元佑二年十二月十六日，诏：「畿县贫乏不能自存及老幼疾病乞丐之人，应给米豆，勿拘此令。」 
元符元年九月二日，诏开封府依旧敕每岁冬月巡视京城冻馁者，吏部差待阙小使臣待：原作「侍」，据本书食货六八之一二九改。，同职员画地分赈赡毕，付福田院，据寔数申户部。从监察御吏蔡蹈言么。 
十月八日，诏：「鳏寡孤独贫乏不能自存者，州知通、县令佐验寔，官为养之。疾病者，仍给医药，监司所至，检察阅视。应居养者，以户绝屋居；无户绝者，以官屋居之。及以户绝豹产给其费，不限月分，依乞丐法给米豆。若不足者，以常平息钱充。已居养而能自存者已：原作「居」，据本书食货六八之一二九改。，罢。」从详定一司敕令所请么。 
徽宗崇宁元年八月二十日，诏置安济坊。先是，权知开封府吴居厚奏：「乞诸路置将理院，兵马司差拨剩员三人、节级一名，一季一替，管勾本处应干事件，并委兵马司官提辖管勾，监司巡按点检。所建将理院，宜以病人轻重而异室处之，以防渐染。又作厨舍，以为汤药饮食人宿舍，及病人分轻重异室，逐处可修居屋一十间以来，令转运司计置修盖。」于是有旨仍依，赐名。 
九月六日，诏：「鳏寡孤独应居养者，以户绝豹产给其费，不限月，依乞丐法给米豆。如不足，即支常平息钱。遗弃小儿，仍雇人乳养人：原作「存」，据本书食货六八之一二九改。。 
十一月十日，河北都转运司言：「乞县置安济坊，令、佐提辖。」从之。 
二年四月六日，户部言：「怀州申：『诸路安济坊应干所须，并依鳏寡乞丐条例，一切支用常 
     
平钱斛。』看详欲应干安济坊所费钱物，依元符令，并以户绝豹产给其费。若不足，即以常平息钱充。仍隶提举司管勾。」从之。 
五月二十六日，两浙转运司言：「苏轼知杭州日，城中有病坊一所，名安乐，以僧主之。三年医愈百人，与紫衣。乞自今管勾病坊僧，三年满所医之数年：原作「千」，据本书食货六八之一三○改。，赐紫衣及祀部牒各一道及祀：原阙，据本书食货六八之一三○补。又，祀：疑当作「祠」。。」从之。仍改为安济坊。 
三年二月三日，中书言：「州县有贫无以葬或客死暴露者，甚可伤恻。昨元丰中，神宗皇帝常诏府界以官地收葬枯骨。今欲推库先志，择高旷不毛之地，置漏泽园。凡寺蹑寄留鵳椟之无主者，若暴露遗骸，悉瘗其中。县置籍，监司巡历检察。」从之。 
