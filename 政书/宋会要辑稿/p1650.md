<!-- { "loadSidebar": true } -->
太祖开宝二年五月十一日，诏曰：「扇暍泣(等)辜，前王能事；恤刑缓狱，有国通规。朱夏既临，溽暑方盛，睠兹缧系，深用哀矜。宜令有司限诏到，其囚人枷械，囹圄户庭，长吏每五日一次检视，洒扫务在清洁。贫无所自给者供饮食，病者给医药，小罪实时(次)[决]遣，重系无得淹滞。」 
太宗太平兴国七年五月九日，知相州张仲容言：「诸州兵马监押、郎幕使臣等，或因小事，直送百姓、军人赴所司禁系，皆不牒报。欲望自今先具罪犯申本州岛，详酌事理禁留。」从之。 
九年三月三日，诏：「自今天下系囚，依旧例十日一具所犯事因、收禁月日申奏。其间留寄禁店户将养、保明出外知在，并同见禁人数，仍委刑部纠举。如事理可断及事有小虚，有禁系者，本处官吏重行朝典，人吏仍勒停，配重处色役。奏禁人数不以实及淹延日月，当密行察访，许人告。」 
雍熙三年二月十二日，左拾遗张素言：「诸州县系囚动经旬月，迄令自今诸县镇禁系不得过十日，仍令本州岛长吏察访。」从之。 
四月四日，诏：「诸道州府凡禁系 
      
之所，并须洒扫牢狱，供给浆饮；械系之具，皆令洁净；疾者为致医药，无家者官给口粮；小罪即决遣，大罪审辩其情，无致淹延。」(至)[自]是每岁首夏下诏书如此例。 
至道(德)三年二月，令京城诸司不得专械系人。 
真宗咸平三年六月十三日，诏曰：「朕亭育万方，哀矜庶狱。民或多僻，义在正刑，而方属炎蒸，深忧系滞。仍虑理直者不能自辩，情轻者苟或禁留，缧珌之中，饮食失所，时行告谕，当体朕怀。宜令两京及诸路，见禁罪人有罪轻者，不得禁留，旋为疏理；徒罪以上疾速勘断，无致淹延。」 
讼、户婚杖以下得情 者，许在外责保看医，俟痊日区分。」从之。 四年二月二十六日，知黄州王禹捻上言：「病囚院每有患时疾者，互相浸染，或致死亡。请自今持仗劫劫贼徒流以上有疾，即于病牢将治，其 
五年八月二十七日，诏四排岸司系囚无亲属者，量给薪米，仍速裁断。 
景德三年七月一日，诏曰：「应禁勘盗贼，委长吏钤辖，无令妄引徒伴；以时饮食，有疾者医治之。仍分轻重、男女，别房禁系。」时上封者言：「盗贼多缘私憾，妄引无辜，官司因而追扰。又重禁者拳手，令小儿哺食，多受饥渴；不问所犯大小，同系一牢。」帝悯之，故诏诫诸道焉。 
九月二十六日，诏陕西诸州纳质院戎人并放遣之。先是，蕃落每为寇盗，既经和解，所在虑其复叛，因置此院，收其子弟，有壮年禁锢至白首者。帝闻而怜之，特有是 
      
命。 
大中祥符四年十月三十日，诏：「访闻天下司理院、州院罪人狱死者，皆司理参军与州曹官迭差检验，虑相庇盖。自今须选差不干碍刑狱官，依公检验。」 
五年十二月二十八日，河东路提点刑狱张怀宝言：「伏见诸路大辟罪，皆俟旬终报转运、提刑司，若旬初、路远，即禁囚动经半月，或有情款疑互，审察不及。自今望令即日报两司。」从之。 
六年十一月四日，诏：「诸州所供禁囚犯由，其命官居禁及责保参对者，悉以所犯别状申奏。」初，诸道通为一奏，至有命官犯轻，谳同于重狱者。帝以非便，命刑寺议，故有是诏。 
八年二月，诏开封府，(命)[今]后应命官合该勘鞫，未得追禁，奏候指挥。 
五月，诏开封府：「应禁罪人并置印簿抄上缘身衣物拘管，候断放日给付销簿，狱内不得置纸笔砚瓦。每遇夜有未结绝罪人监送下禁，早晨引领赴府，并差职员部押，缘路不得纵与外人言语，亦不得于店肆暂住。如违，勘罪严断。」 
九年四月二十三日，诏三京、诸路大辟罪，狱既具而非理致罪死者，委纠察提点刑狱官察之。 
天禧元年十一月，开封府言：「左、右军巡见禁勘罪人，今值冬寒，若不问轻重，须候结案，必恐淹延。欲望许除大辟罪依旧结案外，其余流罪以下公事，止依在府勘事体例写长状，具札子缴连录问后，送法司定刑名断遣。」从之。 
四年十二月，诏：「自今每军巡院禁系情理凶恶重罪人数稍多，即 
      
从府司牒殿前或马、步军司，逐院选差兵士十五人，员僚、节级各一人，寅夜防护，候断讫即放归营。」 
仁宗天圣二年十一月二日，臣僚上言：「御楼赐赦，见禁罪人并于楼前释放，支赐绵袍、头巾、麻 。今详释罪已是厚恩，望别定制。」诏自今后所给衣物，须罪人在禁一月以上，委是贫不济者即给。 
四年正月，纠察在京刑狱司言：「左军巡勘咸平县贼姜则为累行打劫，录问并无翻异。其人手指冻落九指，欲乞今后令当职官吏躬亲勒医人子细看验，如有疾患疮病，钤辖狱子、医人看承医疗。」从之。 
八年五月，诏：「大辟公事，自今令长吏躬亲问逐，然后押下所司点检勘鞫，无致偏曲，出入人罪。若依前违慢，致有出入，信凭人吏擅行考决，当重行朝典。」时感德军司理杨若愚不申长吏，考决无罪人骆宪等，加石械上，若愚特追一官，典押、狱卒各刺配，因有是诏。 
六月，(诏)开封府言：「准律，诸主守不觉失囚者，减囚罪二等；若囚拒捍走者，又减二等。皆听一百日追捕。自来失囚，依条给限监捕，限满不获，方行决断，内有减至杖罪者。若例行断遣，又碍律文，须至一例给限。伏缘京畿诸县亦有失囚，若不分重轻，一例监捕，颇复淹延。欲乞自今在京及府界诸县应失囚本非固纵，依律减至杖罪以下者，便行决遣，更不给限。所走罪人散行捕捉。」从之。 
十年正月二十一日，诏诸州传囚若所过未差捕送人， 
      
住日续其口粮，不得过三日。 
明道二年六月九日，中书门下言：「天下配隶罪人禁奏待报者甚众，既淹牢禁，亦烦裁决。宜委有司参酌，当取旨者减其等，着为定法，以省奏请之烦。」诏权御史中丞范讽、天章(问)[阁]待制王鬷、秘阁校理范仲淹与审刑院、大理寺主判官同详定以闻。 
景佑元年五月二十七日，左司谏姚仲孙言：「天下郡县禁囚，或称系死狱中者，请令径报提刑、转运省察。」诏诸州军刑狱禁罪内不因疾患、非理致死者，提刑常切体访觉察，出榜晓示，许人陈告。委是故行残虐，勘鞫事理不虚，告事人与支赏钱一百千，以系省钱充；公人与转一资；同犯首告者与免罪，仍转资、支赏。 
庆历七年三月七日，河东转运司言：「近年郡国刑狱中，罪人多是禁系连月，饮食失所，及栲掠而死。上下隐庇，检验时秪以病患为名。欲望令转运、提刑司每巡历至州县，先入刑狱中询问罪人，其有禁系人身死，仰画时具检验状申二司点检。如情理不明，有拷掠痕，立便取索公案，差官看详，依公施行。」从之。 
皇佑二年三月二十六日，广南东路提点刑狱席平言：「准敕职制条：『每(州)旬具本州岛及外县禁系，并随衙门留、保管出外人数，开坐犯由、禁日，次第供提刑点检。』又断狱条：『诸县每旬具禁数、犯囚断遣刑名、月日申州点检。如可断不断，小事虚禁，淹延不实，并令举勘，更不开坐诸县人数。』窃详二条，职制则 
      
具州县禁数，断狱则不开人数，未委如何遵守。」诏付法寺，法寺言：「欲依景德四年、景佑四年敕，『每旬具本州岛』字下去『外县』字，余如旧条施行。」从之。 
英宗治平二年二月七日，开封府言：「军巡院见禁杖疮未损逃走军人，乞责付所辖去处监防执役，依疾病之例，日给口食，内羸瘦未任功役者，亦与口食，委官司钤辖如法造致供给将理，不得减克。今后如此类，并乞准例。」从之。以上《国朝会要》。 
治平四年十二月二十二日，神宗已即位，未改元。诏：「夫狱者，民命之所系也。比闻有司岁考天下之奏，而瘐死者甚多，窃惧乎狱吏与奉法者旁缘为奸，检视或有不明，使吾元元横罹其害，良可悯焉。其具为令，应今后诸处军巡、州司理院所禁罪人，一岁内在狱病死及两人者，推司、狱子并从杖六十科断。再增一名，加罪一等，至杖一百止。如系五县以〔上〕军州，每院岁死及三人，开封府司、军巡岁及七人，即依上项死两人法科罪，加等亦如之。典狱之官如推狱经两犯，即坐本官，仍从违制失。其县狱亦依上条，若三万户以上，即依五县以上州军条。其有司若不依条贯者，自依本法。仍仰开封府及诸路提点刑狱每岁终会聚死者之数以闻，委中书门下点检。或死者过多，官吏虽不科断，更加(点)[黜]责。」 
神宗熙宁元年六月三日，诏：「今后四京及诸路州军旬禁犯囚，并限一月申发，诸县早本州岛者限十日。」 
十月二日，诏：「诸处禁系罪人， 
      
并衲袜、手衣，权给与阙少衣服罪人。及所供饭食，无容司狱作弊，使囚人冻馁，以致疾患。仍委长吏逐时提举。」 虑冬寒有失存恤，在京刑狱司及诸道，委当职官吏，应系人狱房常给柴炭，务令温暖。制造衲袄 
哲宗元佑七年十二月四日，诏：「应狱死罪人，岁终委提刑司，在京委御史台取索，具姓名、罪犯报刑部，数多者申尚书省。」 
八年二月五日，中书省〔言〕：「检会元佑五年五月二十五日指挥，诸路、开封府界提刑司每岁终具诸狱瘐死人数，仍开析因依申刑部，内数多者申尚书省。在京禁系委御史台取索，报刑部看详。上件朝旨即无许分别禁系人数目。至元佑七年，诸路具到狱死人数，刑部遂分每禁二十人以上死一人者，更不开具。即是今后应系囚处，岁禁二百人，许破十人狱死。深虑州县狱官公然懈弛，甚非钦恤之意。」诏刑部，今后更不得分禁系人数，依元降朝旨，将瘐死人数多者申尚书省。 
绍圣元年七月九日，(浙)江南东路计度转运副使周之道言：「昨领刑部职事，窃见府界诸路刑狱司见勘命官等公事，自绍圣元年以前尚有二百余件。乞下府界诸路提刑司具入禁年月日、见禁人数及未结绝者(依)申刑部，依条限举催，有故留滞者许奏劾。」诏令刑部立限，过限即奏劾，余从之。 
徽宗大观二年十二月十八日，上批：「比阅刑书，因考案式，一事不备则案不如式。然罪有重轻， 
      
人有众寡，人众罪重，已该极刑，则其轻罪，不当追证。如会问逃军之类，军状未至，余人久系，不得结断，是以轻罪妨重罪，以重罪待轻罪。犴狱之繁，良以此欤，甚非先王钦恤之意。可自今勿俟轻罪，免其追证，庶无留狱。」 
