<!-- { "loadSidebar": true } -->
皇佑五年四月十三日，学士院试供备库副使李评，赋、诗、论并四上，殿中丞宋敏修赋、诗三上，将作监主簿杨慥赋诗四下、论四上。诏评换殿中丞，敏修太常博士，不隔磨勘，慥太常寺太祝。评以魏国大长公主遗恩，敏修以两制上所著《春秋 
      
列国类纂》，慥以上父偕家集，并命试。 
嘉佑二年九月十六日，霸州防御推官刘纯以宰臣文彦博荐召试舍人院，赋四上、诗论四下，诏与循一资。 
五年八月十七日，秘书丞田洸召试学士院，赋三下、诗四下，诏转太常博士，不隔磨勘，优与堂除在京差遣。 
六年十一月二十一日，大理寺丞罗恺召试学士院，赋落韵犯不考式，诏与知军差遣，更候一年转官。 
英宗治平四年十月十一日，神宗已即位，未改元。进士黄君俞召试舍人院，策、论入等，诏为抚州司户参军，充国子监直讲。翰林学士王珪等荐君俞「博通经艺，为诸生景仰，累被开封府优荐，老于场屋，兼据新及第进士许安世等百五十人状，及知举官司马光三人累有论荐，欲望依李觏例，除一太学或国子四门助教，令就盖说书就盖：「盖」字疑误。，庶几激劝学者」，遂召试而命之。 
十二月三日，布衣邓子乔召试舍人院，方略中等，诏补三班奉职。 
神宗熙宁元年七月七日，诏布衣王安国赐进士及第，仍注初等职官。先是手诏：「安国，翰林学士安石之弟，久闻其行义学术为士人推尚。近阅所著《序言》十卷，文辞优赡，理道该明，可令舍人院召试。」试入第三等下，故命之也。 
八月二十六日天头原批：「『八月二十六日』以下七十九字重文。」
，诏自今试馆职，并试策、论，罢诗、赋。 
熙宁二年十一月一日，尚书刑部郎中兼侍御史知杂事陈襄言：「近蒙授侍御史知杂事，仍候知制诰有阙 
      
与试，乞罢与试指挥。」从之。 
三年七月五日，赐大理寺丞王钦臣进士及第，秘书省正字唐垌进士出身。钦臣以文彦博荐，垌上书言事，召对，并试学士院，而有是命。 
十月二十五日，诏颍州进士常立试于舍人院。以侍御史知杂事谢景温言立「行义修洁，昨预敦遣，以疾不及试」故也。 
八年闰四月十三日，雄州进士焦渥召试舍人院，策入等，诏与试衔判司簿尉。察访使曾(好)[孝]宽言渥陈边议可采，召试中等，特有是命。 
十月十三日，诏武学上舍生员曹安国依得解人例，赴秘阁再试。以武学言安国材略可用故也。 
九年六月九日，赐布衣冯正符同进士出身，与试衔大郡判司或县主簿尉。以御史中丞邓绾奏举于舍人院，试中等也。 
二十八日，诏进士权武学传授杨仍为越州山阴县尉。以仍献《兵说》可采，令权传授，候一年与试。至是舍人院试策，复中等故也。 
哲宗绍圣元年五月十三日，左司谏翟思言：「熙宁初，除诸路学官，与更置太学博士、正、录。虽有朝廷特除，然类令国子监长贰荐举，索所业考第高下，以次除授。复立试法，以核材实。其进士发解、省试、廷试在十五人内，太学上舍、内舍职事者，并令召试，不在此例，许投所业，国子监考覆，方预召命。虽取之甚难，然一时所得，皆公义之所与。元佑以来，罢去试法，特行除授。请自今除学官依旧法召试，更不令自投所业，在内许国子监 
      
长贰、台谏官，外则监司，皆得荐举，上副陛下教养之意。」三省言：「尚书、侍郎、学士、待制及两省官、御史台谏官监察御史以上、国子祭酒、司业，每岁许奏举堪充诸路学官一员，须进士或制科出身、年三十以上、无私罪重及非冲替人。其奏举到学官，除元系制科及进士及第上五人、省试上三人、国子监开封府广文馆发解第一人，或太学生舍生该出官免省试人，更不试外，余并召赴阙，附吏部春秋参选人试。凡试两经大义各一道，以通晓经术、文理优长为合格。其举试到学官，中书省籍记姓名，遇有阙，三省同选差。」从之。 
徽宗大观四年六月十三日，诏江州进士王易简召赴中书省，试策一道。
高宗建炎二年二月十三日，诏中书省召试布衣。先是，赦书许臣僚荐举草茅材德之士，至是令试策一道。潭州进士胡昭系第三等中，与补登仕郎，何烈系第四等下，江州进士王彦系第五等上，抚州进士詹呈系第五等下，并补将仕郎。内何烈策有数处称臣，缘系 远寒士，不知体式，特与一体推恩。续因臣僚言，改补下州文学。 
四年九月四日，诏御史台主簿韩璜令中书后省召试策一道。 
绍兴元年五月二十五日，翰林学士汪藻言：「准尚书省札子，召试馆职。其本院条令案牍，昨因渡江烧毁殆尽。今省记到合行事件：一、试时务策一道；一、试人合避祖宗庙讳，预行告示；一、试前一日，进所试题， 
      
试官锁宿；一、试前五日，关内侍省差内臣一员，至日监门搜捡；一、告示赴试官，预行纳家状、试卷草纸；一、关仪鸾司预行排办帐设；一、试讫，实封谘报，送尚书省施行；一、合依例差点检、录事、手分共四人行遣；一、有省记未尽，乞比附中书门下后省见行召试等条例施行。」从之。
七月三日，诏成忠郎杨球令中书门下后省召试策一道，与换文资。 
九月九日，侍御史沈与求言：「伏见陛下追复祖宗故事，间诏四方贤隽之士，令中书省策以当世之务，观其所长。或用之台省，或储之馆阁，皆极一时之达。若球者系蔡京使臣杨哲之子，今为 令所检阅文字，盖吏职也。考之众论，初不闻其有才。夫以使臣而为吏职，乃得四方贤隽之士并试于中书，他日或有异能之士，陛下即欲召之，其肯至哉 乞罢球归于右选，自此以后，精加审择。」从之。 
二年闰四月二十九日，诏枢密院编修官舒清国、御史台检法官晏敦复并召试馆职。 
五月十二日，敦复言去场屋逾二十年，加以年齿寖衰，旧学荒废，乞罢召试。诏别与差遣。 
十一月八日，诏虞澐除校书郎，沈长卿、李纲已辟差遣，令赴任，石公揆别与差遣。 
是日，上谓辅臣吕颐浩曰：「试馆职人，当取寔有文学议论。若召试备礼，非祖宗取人之意。近日三人试卷，朕尝亲览，如沈长卿策，尚怀朋附，又不指陈寔事，朕不欲令供析。」颐浩曰：「沈长卿于题外别叙四事， 
      
皆是自外准备。石公揆文词荒略，惟虞澐答所问，欲除校书郎，其余不可与选。」上然之。 
五年闰二月二十八日，诏右承奉郎徐度，令中书舍人试策一道。以汪藻等应诏荐举故也。 
六年三月十二日，中书门下省言：「秘书省见阙校书郎一员，而勾龙如渊系绍兴五年正月二十四日降指挥召试馆职，今已试讫。」诏除秘书省校书郎。 
十二月十八日，中书门下省言：「枢密院都督府 士累陈利害，备着忠勤，占籍日久，理宜旌别。」诏：「应见今行在所及行宫枢密院都督府 士，并令附来年春试，选人类试所试时务策一道，分优平两等考校，具合格姓名申尚书省。其试中优等人，再令学士院召(院)[试]，访以时务，文理优异者，取旨推恩。」 
七年七月二十九日，诏进士邓酢上书陈献利害，文理可采，令中书后省召试时务策一道。 
八月二十四日，诏进士阎夏所进六论，议论优长。及召试中书后省，文辞可采，特与补右迪功郎，令合门引见上殿。 
八年十一月四日，中书门下省言建州进士刘勉之已赴都堂审察讫，诏令中书后省召试策一道。 
十二年七月十七日，诏吴璘子援，令川陕宣抚司召试策一道，保明取旨，与换文资。 
绍兴二十六年九月十七日，诏左宣教郎、新差充〔无〕为军教授任质言改差充诸王宫大小学教授。质言先被旨召试馆职，引疾辞免，故有是命。 
三十年三月二日，诏：「 
      
今后除馆职并召试学官，依格选除，更不召试。」先是，臣僚言：「比来馆职选用颇轻，士有侥觊之心，乞行召试。」令礼部讨论典故，故有是诏。 
七月十七日，诏左(军)[宣]教郎太学博士朱熙载、左宣教郎诸王宫大小学教授刘(凤仪)[仪凤]召试馆职。熙载、仪凤各以久去场屋，乞免召试。从之。 
孝宗绍兴三十二年未改元。九月四日，诏左迪功郎方翥召试馆职。 
七日，诏右从政郎曾熹，令中书后省召试时务策一道。 
十一日，诏左从政郎、太学(政)[正]戴先达、左迪功郎新国子正张宋卿、左儒林郎太学博士何捻并召试馆职。 
隆兴元年二月十一日，诏左文林郎刘夙、左从政郎郑伯熊、左修职郎莫冲并召试馆职。 
九月十四日，中书门下省奏：「左承议郎莫济以中词科第一名，诸王宫大小(教)学〔教〕授省罢。」诏候馆职有阙日召试。
召试馆职。 十月三日，诏左文林郎王 
十二月十二日，诏左从事郎唐仲友召试馆职。 
二年闰十一月十三日，太学博士郑升之札子：「伏准尚书省札子，秘书省正字，欲望朝廷依例召试。」枢密院编修官范成大札子：「先准指挥，候馆职有阙诏试。今忽被除目，未敢安职。乞检会召试指挥，容成大就试待命。」诏郑升之、范成大并令引试。 
干道元年正月二十四日，诏左迪功郎施师点召试馆职。 
二月十七日，诏左宣教郎张恪召试馆职。
五月二十四日，诏左从事郎胡元质召试馆职。 
八月 
      
二十二日，中书门下省奏：「左宣教郎、新除秘书省正字梁介状：除授馆职，例先召试，乞敷奏，许令先次就试。」诏依。 
二年二月一日，诏左文林郎施元之召试馆职。
三月十九日，诏左通直郎黄钧召试馆职。 
九月十二日，诏左从事郎李远召试馆职。 
十一月四日，诏左从事郎关耆孙、左宣教郎范端臣并召试馆职。 
三年六月五日，寄理左迪功郎员兴宗、左从事郎詹亢宗、左宣议郎刘焞并召试馆职。 
四年十一月八日，诏左修职郎陈骙、杨兴宗并召试馆职。 
十二月四日，诏左宣议郎萧国梁、赵汝愚并召试馆职。 
五年六月十九日，诏左承事郎林光朝召试馆职。 
六年二月二十四日，诏左文林郎冯田召试馆职。 
闰五月二十二日，诏左宣教郎丁时发召试馆职。 
八月二十六日，诏左修职郎王希吕召试馆职。 
七年七月十九日，诏右宣教郎吕祖谦、左宣教郎蔡戡并召试馆职。 
十二月四日，诏左宣教郎史弥大召试馆职。 
八年十一月七日，诏左迪功郎陈自修、左奉议郎蒋继周并诏试馆职。 
十一月十三日，诏左文林郎崔敦诗召试馆职。 
九年闰正月五日，诏左宣教郎林枅召试馆职。 
