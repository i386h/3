<!-- { "loadSidebar": true } -->
太祖干德二年正月，以赵普为宰相。制既下，时范质等已罢，纶诰将出，无宰相书敕，太祖令问翰林学士讲求故事。承旨陶谷以为自古辅相未尝虚位，唯唐太和中甘露事后数日无宰相，当时仆射令狐楚等奉行制书。今尚书亦南省官，似可书敕。学士窦仪曰：「谷之所陈，非承平时事，不足援据。今皇弟开封尹同平章事，即宰相之任也。」帝闻之曰：「仪之言是矣。」即命太宗书敕以赐之。 
四月，以枢密直学士、尚书兵部侍郎薛居正、兵部侍郎吕余庆并本官参知政事。先是，已命赵普为相，将用居正等为之副。既而难其名称，召翰林承旨陶谷(门)[问]下丞相一等者有何官。对曰：「唐有参知机务、参知政事。」故以命之。仍令不宣制，不押班，不知印，不升政事堂，止令就宣徽使厅上视事；殿庭别设砖位于宰相后，敕尾书衔，降宰相数字；月俸、杂给皆半之。盖帝意未欲令居正等名 
      
位与普齐也。史臣钱若水等曰：「按唐故事，裴叙为右仆射知政事，杜淹为御史大夫参议朝政，魏征为秘书监参预朝政，萧瑀为特进参议政事，刘洎为黄门侍郎参知政事，刘幽求为中书舍人参知机务，然并宰相之任也。又高宗尝欲用郭待举参知政事，即而谓崔知温曰：『待举等历任尚浅，未可与卿等同名称。』遂令于中书门下同承进止平章事。以此言之，平章事亚于参知政事矣。今谷不能远引汉御史大夫亚相故事为对，翻以参知政事为下丞相一等，谷失之矣。」议者惜之。 
开宝六年六月二十日，诏吏部侍郎参知政事薛居正、吏部侍郎参知政事吕余庆于都堂，(为)[与]宰相赵普同议公事。 
二十八日，诏中书门下，押班、知印及祠祭行香，今后宜令宰相赵普与居正等轮知。先是，宰臣、枢密每候对长春殿，同止庐中。时帝闻赵普子承宗娶枢密使李崇矩女，因诏分为幕次。 
太宗雍熙四年九月，御史台言：「文德殿常朝百官，皆有砖位，唯参知政事每遇横行参假，未有砖位。」诏令依位排砌。 
端拱元年七月，诏太保兼侍中赵普，三伏极热，逐日绝早归私第。故事宰相以未时归第，是岁大热，特有是命，以示尊奖也。 
二年，诏侍中赵普免朝谒，止日赴中书视事，有大政实时召对。 
淳化二年四月，右司谏、知制诰王禹捻请自今 官候见宰相，须朝罢于政事堂同时接见，其枢密使亦候都堂 
      
坐请见，并不得于本厅接见宾客，以防请托。诏从之。左正言、直史馆谢泌言：「然则疑大臣以私也。夫以万机之务，(屡)[属]任辅臣，非接见 官，何以尽知外事 若止令都堂候见，则咨事无解衣之暇。古人有言：『疑则勿用，用则勿疑。』若纠纷季世，实可为虑。今政在人主，何必疑大臣为此等事乎 设若杜公堂谒见之礼，岂无私室乎 塞相府请托之渐，岂无他径乎 」太宗览奏嘉孍，即追还前诏，令宰相、枢密使等接见宾客如故，仍以泌所上表送史馆。右司谏、史馆修撰梁周翰亦上言：「群臣非有公事，不得于中书候见宰相。自余朔望及庆吊，任于私第修谒，免妨政事。」奏入不报。先是，赵普居守西洛，吕蒙正以宽简自任，王沔怙权，政事多所专决，素与张齐贤、陈恕忤。至是二人并知政事，沔不自安，常虑有以中书旧事告之。及禹捻奏入，遂下其事。复以泌言，帝寤，遂寝。国初时不喜人附会，故大臣不于私第见客。百官亦罕造门，只诣中书请谒，日不下百辈。宰相至午或不得食，敕牒堆积，政事停壅，其私请者盖十八九。议者以禹捻所论为然，但须于政事堂邀宰相都见为难尔。 
五年四月，帝问宰臣唐以来宰相书考故事。翌日，语近臣曰：「朕细观之，皆空言耳，莫若与国家和阴阳、抚夷夏、尽辅弼之力，方为实效也。」 
至道元年四月，诏曰：「自今参知政事宜与宰相轮日知印，押正衙班。其位 忌先异位，宜合而为一。 
      
遇宰相、使相视事及商议军国政事，并得升都堂。」先是，吕端、寇准并为谏议大夫、参知政事，至是端作相，准尚参知政事。端虑准不平，且言臣兄余庆任参知政事日，悉与宰相同，愿举行之。特从其请，以慰其心焉。 
二年七月，诏：「自今中书所行札子并须具奏取旨，方可行下。」先是，左正言冯拯、太常博士彭惟节并通判广州。拯
官本在惟节之上。及覃庆迁员外郎，值参知政事寇准知印，以拯为虞部，惟节为屯田。自是后，广州文奏系书惟节仍在拯下，中书降札子惟节在拯上，仍特免勘。拯诉中书除授不当并免勘之理。帝曰：「拯非理受辱，宜当披诉，中书何故如此 」吕端曰：「寇准刚强自任，实由臣等庸懦。」因谢罪。帝又曰：「前代中书以堂帖旨挥，乃是权臣假此名以威福天下也。太祖朝，赵普在中书，其堂帖势力重于敕命，朝廷寻令削去，今何却置札子 札子、堂帖大同小异耳。」张洎对曰：「札子是中书行遣小事文字，亦如京百司有符牒关刺。札子废之，则别无公式文字可旨挥常事。」帝曰：「自今但干近上公事须降敕处分，其合用札子，亦当取旨后行。」准自太庙祠事回，于前殿谒见，宣示中书除授及旨挥冯拯事理不直。准抗论不已。帝曰：「若须廷辩是非，则又何体。」因叹曰：「雀鼠尚晓人意，况人乎 」数日，罢准政事。 
闰七月，诏：「自今中书门下只令宰相押班、知印，其参知政事遇正衙、横行、参假并重行异位。
      
非议军国政事，不得升都堂，祠祭、行香、书敕并以开宝六年六月二十八日诏书从事。」时既逐寇准，即令复旧。真宗初即位，对宰臣皆不名呼。吕端等再拜恳请，帝曰：「公等顾命元老，朕何敢比先帝乎 」 
咸平三年十月，诏宰臣、参知政事依旧许令骑马入中书大门，至逐厅下马。 
五年十二月，诏以宰相吕蒙正、李沆各兼门下侍郎。旧制：三师、三公、左右仆射、平章事并兼两省侍郎、学士。宋白、梁周翰当草制之夕，忽遽遗忘其事。帝以问，白等不能对，但乞改正，更不降制，只帖麻用印，重写诰身。许之。白等各罚俸一月。
景德元年八月，奉明德皇太后谥宝册告于太庙。时无宰相，惟参知政事毕士安摄事。帝特令亲王不赴。及行礼，士安已为相，遂令亲王却赴班。 
近降御札，咨询谏官，振举台宪，益欲广辟言路，尽达物情。至于宰执近臣，咸令旌别淑慝。其如中书、枢密院接待宾客，累经条约，未协便宜。虽枢机之任，故须慎密，而政事之间，亦资询访。傥若蚤暮接待，虑机务因兹滞留；如或 四年六月，中书门下、枢密院言曰：「伏(咸)[延]见艰难，亦利害无由启露。况又分厅言事，各有异同。将徇至公，望颁定制。欲请自今臣僚如有公事，逐日于巳时以前聚厅见客。如已分厅，即候次日。急速者不在此限。非因公事，不得到中书、枢密院。」诏曰：「朕自纂承大宝，惕厉深衷，务启迪于四聪，冀弥纶于庶政。近行条制，用激诚明。 
      
而卿等沛然尽忠，蔚为同德，共成谠议，列奏封章，谓偏听以生奸，独相见以非便。愿颁明诏，特立新规，有庶官之启陈，欲会厅而延接，兹惟远虑，雅协朕怀。每念左右之臣，腹心之寄，必自敦于至信，岂曲采于单辞。苟非责实而有稽，未尝凭虚而辄奏，人之言伪，徒使心劳。今此倾输，并依所请，兼以巳时为限，免令机务相妨。卿等既设准绳，即须(尊)[遵]守，思企耸于群望，当表率于具僚。仍令合门、御史台告示臣僚，各体予意。」 
是月，诏今后中书所行事关军机及内职者〔报〕枢密院，枢密院所行事关民政及京朝官者报中书。时中书命秘书丞杨士元通判凤翔府，枢密院命士元监内香药库，两府不相知，宣敕各下，遂有此诏。 
大中祥符三年十月，令中书日会于宰相王旦厅，至辰时而罢。 
八年四月，帝谓宰臣王旦等曰：「上封者言中书不言事，罕接宾客，政令颇稽滞。」旦等对曰：「中书当言者惟进贤退不肖、四方边事、郡县水旱、官吏能否、刑法枉直，此数事日奉德音，动禀进止，外人不知者，是臣等无漏言也。罕接宾客，诚亦有之。如转运使副、提点刑狱、边要蕃郡知州及非次将命(郡)[群]臣，辞见之后多接见之。或赍到文字，观其所述，可以详悉。自再加询问，多涉侥求陈乞。大约中书庶事，动守程序，不敢随意增损。行遣疾徐，日有奏籍。然思虑不至，事有未免重烦圣断，是臣等过也。」皆再拜，帝慰谕之。 
天禧元年五 
      
月，制太保兼门下侍郎、同中书门下平章事王旦可特授守太尉兼侍中，加食邑一千户，食实封六百户，特许五日一赴起居。每起居日入中书，或遇军国重事，不限时日，并令入预参决。旦诣便殿占谢固辞。旦言：「私门百口，属疾将遍。比望退身，以息灾咎。今加峻秩，是愈增罪。」语甚切。复奉密疏恳请。二十三日，下制追寝前命，授依前太保兼门下侍郎平章事，加食邑千户，实封六百户，每三、五日一赴起居，(日)[因]入中书。或遇稍安，勿拘此制。 
仁宗庆历三年三月，诏宰臣吕夷简每有军国大事与中书门下、枢密院同议以闻。以夷简宿疾在告，故优有是命。夷简恳请罢预议军国大事，从之。 
元丰三年，初置局详定官制。自后官制因革增损并列于后。 
《神宗正史 职官志》国朝建官，沿袭五代。太祖、太宗监藩镇之弊，乃以尚书、郎、曹、卿等官出领外寄，三岁一易，坐销外重分列之势。故累朝因仍，无所改革。百有余年，官(寝)[寖]失实，三省长官尚书、中书令、侍中不与政，仆射、尚书、侍郎、郎中、员外与九寺五监皆为空官，特以寓禄秩、序位品而已。神宗初即位，慨然欲更张之。谓中书政事之本，首开制置中书条例司。设五房检正官，以清中书之务。又置制置三司条例司，以理天下之财。置诸路提举常平、广惠、农田水利、差役官，隶于司农，以修农政。简枢密武选而置审官西院，创民兵保甲法以归兵部，作军器 
      
