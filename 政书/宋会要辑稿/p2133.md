<!-- { "loadSidebar": true } -->
十二月二日，诏：「大理寺捉事两使臣下，量各存留守阙捉事人五人，准备追捕使唤。遇捉事人有阙，依名次填补入额。」

      
从本寺请也。
三年五月七日，大理正李端友言：「本寺左断刑人吏未有禁入酒肆之文，乞依右治狱禁止。」诏令 令所立法。

十一月八日，刑部言：「乞自今大理寺丞、评事等断议刑名，遇有差失，令本部置簿籍定，每岁正月比较，开具职位、姓名上都省取旨责罚。如无差失，依条推赏。若该责罚，其当年减年磨勘更不推赏。」从之。

五年十一月九日，诏：「自今军民相争公事，除殿前马步军司依已降旨送大理寺外，其余诸司并将兵并令临安府理断。」十年三月，复诏：「步军司宣 与百姓相争，更不送大理寺，令临安府依条理断。」

六年四月九日，诏：「般押诸司改充承勘推司，并依分踏逐，即不得用职级以下亲戚充应。内贴书三名，依旧存留，更不裁减。推司各人月添料钱三贯，米一石。」大理卿贾选言：「本寺推司一十二名，内占四名，充般押推司。其承勘推司两推各止四名，趁办不及。乞将般押推司四名依旧改作承勘推司，所有见役般押推司听其终满，不许更行差人。又前司人吏系胥史一名，胥佐六名，贴书四名，守阙贴书四名，次第试补至胥史年满，补授出职。绍兴二十六年指挥，将正贴书一名，无请给守阙贴书四名减罢，合以胥史一名，胥佐六名，贴书三名为额。目今止有胥史一名，胥佐三名，见阙胥佐三名，正贴书三名。缘无正贴书试胥佐，又无守阙人试正贴书，止系逐急差人承权。将

      
来胥佐递趱为胥史，年满出职之后，既无胥史系书点检，又无正名胥佐掌行文案，若一切差人承权，难以倚伏。乞于胥佐六名内减二名，正贴书三名内减一名，共减有请给胥佐、贴书三名。却置无请给守阙贴书二名，遇胥史阙，胥佐试补；胥佐阙，正贴书试补；正贴书阙，守阙贴书试补。又推狱皆行重禄法，而月给止一十一贯五百文，米六，春冬并无绵绢。今乞月添钱四贯，米四，春冬衣绢二(胥)[疋]、绵五两。」故有是命。
九年二月十五日，大理卿潘谨珪言：「本寺胥佐阙，则贴司试补；职级阙，则胥佐试补。近年多缘请托，徒有引试之名，曾无较艺之实。乞(今)[令]本寺合就试补之人，每岁附类试所收试，出题考校，将合格姓名关报本寺，遇有阙日，依取中名次迁补。」诏依见行条试补，严加几察，务革前弊。既而十年十二月十三日， 令所删定(宏)[官]程宏图言：「刑部大理寺胥史，比来初无就试人，只自私名入役，及别司抽差，递趱以至出职，未尝晓法，而部中进拟案(入)[人]吏多于寺中抽差。乞应刑部、大理寺在役与投名人吏而遇铨试，并令附试刑法，取合格者，与超一等迁补，以劝习法。仍乞禁止刑部不得于大理寺抽差人吏行案。」上曰：「诸司人吏皆试，大理寺如何不试 可令刑部看详措置。」

十二月十三日，诏吏部将承节郎杜文俊实历月日内与展二年磨勘，更有似此之人依此。自今大理寺差到

      
推司、法司胥佐满三年，无格内过犯，通入仕须实及六年，与补守阙进武副尉。以中书、门下省言：「《政和都官格》：大理寺右治狱推司、法司胥佐并为内外差到有出职人吏充者，满三年不曾犯私罪情重及赃罪，无失出入徒以上罪，通元差处入仕未及八年，补守阙进武副尉；及八年，补进武副尉。今来吏部奏钞承节郎杜文俊磨勘事，照得杜文俊初补及借称元系排岸司私名习学，于绍兴二十六年九月内，大理寺抽差充本寺贴书。后及一年，差充推司，满三年，通入仕实及四年。今来引用本寺推司法，满三年，通入仕未及八年，补守阙(武进)[进武]副尉，实为侥幸，难以便行磨勘。」故有是命。
十年五月十九日，诏自今评事差除，并依旧法。先是，刑部尚书谢廓然言：「欲自今试中大法人，先令经诸路宪司检法官，然后授以评事。」上曰：「试法人便除评事，太为侥冒。」从之。已而大理少卿吴宗旦等言：「久阙评事两员，缘朝廷既按资格，又选才望，难乎其人。今有儒林郎、南安军教授钱宇，以进士擢第，又应刑法，已应资格。虽未作检法，缘上件指挥乃是近日臣僚建请，即非旧制。」上曰：「旧法如何 」王淮等对曰：「旧法：试中刑法人未经外任，不得除大理评事。改除再历外任，方得除授。」遂除宇评事。

十三年七月二十八日，大理寺丞沈枢言：「今日省、台、寺、监百司局务各有专法，昨因绍兴十九年臣僚申请，委刑部关会行在，应于官司前后被受立到专法，抄录全文，编类成册，付之法寺，以

      
凭(尊)[遵]用。自此至今，几四十年，岁月寖久，湮没无传。本寺凡遇各司公吏等人有犯罪戾，不过取会各司有无专一断罪条法，类多隐匿，淹延不报，致使有罪或得漏网。乞下刑部关会省、台、寺、监诸百官司抄录各(法)[司]专法，委官对读，取无隐漏，申纳刑部，付下大理寺左断刑，庶几凡遇送下勘到各司公事，便可据法检断。」从之。
九月四日，诏大理寺左断刑减胥佐一人，楷书三人，私名二人；右治狱减贴书一人。以司农少卿吴燠议减冗食，下 令所裁定，故有是命。

十月二日，臣僚言：「伏 淳熙五年指挥，凡军民因争致讼，径送大理寺者。每见军民 讼，率因醉酒或赌博聚戏，至厢巡收领，即解棘寺，有司略加对证，曲直便可立判。所谓齐民者随所抵罪，受杖而去。若军人，则多有名目。在法：下班祗(罪)[候]以上犯罪，不论轻重，必具案闻奏，遂致拘系动辄踰月，方得结绝。比之百姓实时释放，似于人情为甚偏。乞今后每遇厢解公事，有官资军人所犯杖一百以下罪，止令大理寺具事因申枢密院，径行决遣。若徒罪以上，方许依条奏案。」从之。

十二月三日，诏：「今后得旨推勘公事，内有干连人，合先摘断，仰逐旋申取朝廷指挥。」

十四年正月二十九日，朝散郎、守大理少卿王渥言：「乞将治狱法司手分许从本寺久来专法，于内外诸处踏逐(暗)[谙]晓刑法人充应，理赏施行。」从之。

四月二十五日，臣僚言：「祖宗成

      
法，大理寺右治狱专一承受内降朝旨重密公事。近日六曹寺监事无巨细，杂然送寺，多不取旨。起于干道七年五月曾怀札子称：『六曹所行文字，最关利害，其间有情弊，合行根究事件，若候申取朝廷指挥，窃虑事致彰露，犯人东西。乞先次送大理寺，申朝廷照会。』自此百司主以婚田末事主：疑误。，驱磨细务，数十为(郡)[ ]，关留旬日，更不取旨。乞今后令百司遵用祖宗成法，六曹所行有关利害犯人，且送州县寄禁，候得旨续取上。」从之。
十六年三月四日，诏：「廷尉天下之平，日来官吏出入无时，宾客日有请嘱，泄漏之弊，无以隔绝。日后不得接见宾客，虽假日亦不得出谒。如有堂白公事，止申朝廷。司直、寺簿亦令就寺居止。」十月五日，诏大理寺官许休日出谒。

十二月三日，监察御史林文中言：「干道七年四月，圣旨指挥：『今后诸处有合送大理寺公事，并取朝旨指挥。』及淳熙十四年四月臣僚札子：『婚田末事，驱磨细务，不当渎扰天狱。其六曹所行有关利害，欲令取旨送寺。』其说未为不当。然去年有南药局库子张谨偷盗本局汤药，太府寺牒解临安府究治，府司检准《在京通用令》，诸官司事应推断者送大理寺，或于官物有犯者准此，遂将张瑾押还。近时六曹寺监库务情弊稍多，所辖之官重于取旨，欲送大理寺，则碍指挥而不敢；欲送临安府及两属县，则执《通用令》而不受。臣以谓：六曹寺监所辖如


      
有情弊，各禀白其长贰，酌量事理轻重。其轻者姑送府县，其稍重者径送大理寺，其最重者取旨送寺，重作施行，庶几百司知惧，奸弊戢此句疑脱一字。。」诏遵依干道七年四月七日指挥，其情理轻者送临安府并两属县施行。
绍熙元年十一月二十八日，中书舍人倪思等言：「臣僚奏，凡今天下之狱谳决论，竟至大理寺而止，宜于除用之制小有更易。谓如评事八员，其四员既用试中刑法人，则其四员宜择用改官历知县一任、有政绩人。又臣僚奏，大理寺官宜参用儒者。所差评事八员，内以四员选有出身、曾任检法、满三考、有举主、无过犯人，其四员仍旧差试中刑法人。并须实历评事两任，断狱委无失错，然后序迁。丞正奉旨，(今)[令]后省都司同共看详。臣等窃见四方狱案来上，聚于棘寺甚多。若止用四员试刑法评事拟断，却虑力有不给。照得寺官内有司直、主簿各一员，皆无职事，而断绝例亦推赏。今欲依旧存试刑法评事八员外，其司直、主簿自今后选用有出身、曾历任人，各以兼评事系(御)[衔]，将见今评事八人已拟断文字分作两厅，与之点检。如所见无疑，则于拟案内同(御)[衔]具申；所属或有情谊未安，则许述所见，与长贰商量，庶得情法两尽。至若迁转太速，今欲非曾任司法若检法官、成资任人，虽曾试中刑法，未得除授评事。其已为评事者，改官后必有四考，在内方许迁丞，在外方许授通判。如此则资

      
历稍深，不致大段超躐。」从之。
二年正月九日，臣僚〔言〕：「大理寺簿及司直既已令兼评事，参访公案，欲乞今后除授大理寺簿，须有出身、曾作知县之人；所有司直，亦必有出身、曾作县令，或司法、检法及狱官一任，或试断案魁而经任人，或通差改官已作邑人，庶几事体相称，不失更法之意。」从之。

九月二十三日，宰执进呈大理寺见阙长贰，留正奏：「断刑卿少，极难得人。欲令侍从各荐举一二人。」上曰：「他辈号为晓法，反有失错。大抵用刑须要原情，情通法亦通。法家多拘，更采公论择人极是。」诏：「大理寺左断刑见阙长贰，缘系掌断诸路狱案去处，事务繁重，不可时暂阙官。令侍从于曾任卿、监、郎官内选差可为断刑长贰一二人，限两日闻奏。」

十月十六日，诏：「大理寺长贰遵依已降指挥，申严禁止官属非旬休日不得出谒。其外人无故辄入，依法施行。委御史台常切觉察。」以监察御史何异论奏，故有是命。光宗绍熙五年七月十日，诏：「大理寺官遇有奉使职事，许令出入。」以大理少卿郑湜言：「被旨充登宝位报金国使，合赴都亭择闲习仪范等事」，故有是命。

