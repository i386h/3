<!-- { "loadSidebar": true } -->
马珂之制，铜面、鵰翎鼻拂、攀胸，上缀铜杏叶、红丝拂，(入)[又]胸前及腹下皆有攀缀铜铃，后有跋尘、锦包尾。独卤簿中金吾卫将军导驾者皆有之。
 舆服 宋会要辑稿 舆服六 伞 
      
伞
【宋会要】
      
古张帛避雨之制。今有方伞、大伞，皆赤质、紫表、朱里，四角铜螭首。六引内者制差小。盖本黄帝时有云气为花蘤之象，因而作也。 
伞，凡人臣通用，以青绢为之。国初，京城内独亲王得用。太宗太平兴国中，宰相、枢密使始用之。其后近臣及内命妇出入皆用。 
真宗大中祥符五年九月十二日，诏：除宗室外，其余悉禁。六年六月四日，诏：复许中书、枢密院用焉。京城外则庶官通用。 
高宗建炎三年二月二十二日，执政官张澄、叶梦得、颜岐、卢益、路允迪言：「扈从车驾驻跸杭州，方在兵间，礼宜简便。乞权免张盖，候回銮日依旧。」从之。 
绍兴六年十二月二十二日，诏：「今后前宰相到阙，特许张盖。」 
十四年十一月四日，合门言：「每驾出，或四孟朝献，沿路如遇雨雪，得旨从随驾臣僚许用雨具。禁卫内行马者许告报皇城司，差亲从臣转接油衣报伞报：疑当作「执」。。」从之。 
孝宗干道八年五月六日此条当移至下淳熙十六年四月二十四日条前。，诏新除检校少保、大同军节度使、提举万寿观蒲察久病方安，特许令张盖。 
孝宗干道元年八月二十一日，礼部、太常寺言：「皇太子府左右春坊申，皇太子赴后殿谢，次赴德寿宫谢，合与不合用伞、扇、围子等。今检照典故下项：一、伞，人臣通用，以青绢为之。国初京城内独亲王得用。一、诸王仪物视宰相，张青伞盖、绣鞍鞯，以亲事官呵哄
      
而已。政和三年春二月，乃赐二王三接青罗伞一、紫罗大掌扇二、涂金花鞍鞯。若茶燎、水罐凡仪物皆用涂金，以壮维城之固。是后遂为故事。旧诸王不施狨座，宣和末亦赐之。今讨论，皇太子伞扇，合见行供使伞扇外，所有围子，即无典故该载。」寻据武功大夫张孝杰言：「省记钦宗为定王日出合过东宫，受皇太子册，伞用三檐青罗，掌扇四柄，系紫花罗，一行从物系依亲王，即不曾用围子。」诏并从之。 
九月二十四日，皇太子府左右春坊状：「契勘皇太子妃已受告毕，所有出入合用乘座檐子并伞扇等，乞下有司讨论。今据张孝杰状，省记政和六年皇太子妃每过出入，系乘檐子，竿梁系黑漆。角兽白藤，织花面掌扇四柄，系茜红罗。檐子前系小殿侍二人抱镀金银香球，人从系皇太子府亲事官、辇官，前抱从物，又近前系教骏兵士呵止。伞用三檐青罗。」诏依，令工部制造。 
淳熙十六年四月二十四日，诏新除检校少保、依前奉国军节度使、提举万寿观夏执中特许令张盖。
 舆服 宋会要辑稿 舆服六 甲 用毛饰甲 
      
甲
用毛饰甲
【宋会要】
      
元丰元年八月，军器监奏：「请将官皮甲以白丝染红代红戁牛尾为饰。」上批：「丝可惜，宜用他毛。」
 舆服 宋会要辑稿 舆服六 甲 朱红马甲 
      
朱红马甲
徽宗政和三年闰四月十八日，江南东路提点刑狱司奏：「江宁府都作院岁额合造马甲四百副，旧丝黑漆。今承降到朱红马甲工料法式样制，合用三朱为衬。缘本路民间不用三朱，所以无人贩到。相度乞用矾朱代三朱为衬，颜色不甚相远。兼朱红马甲合用毡造沥水裙襕，其毡本路并不出产。今据本院相度，乞面用缬绢，用青布(里)[裹]面，更用熟白羊皮代毡结(里)[裹]。」诏余路准此。
 舆服 宋会要辑稿 舆服六 甲 三色甲 
      
三色甲
【宋会要】
干道四年三月十五日，王琪进三色甲各一十副：「如得允当，其军器所并马步军之数亦乞依此制造。」从之。开坐三色衣甲叶数片重如后：枪手甲每一副皮线穿举，全成重五十八斤一两至五十三斤八两；甲身叶一千八百一十片至一千六百一十片，重三十六斤一十四两至三十一斤四两；披膊叶一千二百九十八片至一千二十八片，重十四斤至一十斤九两四钱；头牟叶六百七十四片至五百七片，重十斤一十二两至九斤。弓箭手甲每一副皮线穿举，全成重五十五斤至四十七 
      
斤一十四两；甲身叶一千八百一十八(斤)[片]至一千六百一十二片，重三十六斤一十二两至三十一斤一十二两；披膊叶八百五十片至六百四十六片，重一十斤至七斤一十二两；头牟叶四百二十片至三百四十九片，重八斤半至六斤一十两。弩手甲每一副皮线穿举，全成重四十五斤半至三十七斤一十两；甲身叶一千三百二十六片至一千一百七十八片，重二十五斤半至二十二斤一十两；披膊叶八百三十六片至六百三十片，重九斤半至七斤半；头牟叶四百二十片至三百五十五斤，重九斤至六斤一十二两。
 舆服 宋会要辑稿 舆服六 甲 朱红马甲 
      
朱红马甲
徽宗政和三年闰四月十八日，江南东路提点刑狱司奏：「江宁府都作院岁额合造马甲四百副，旧丝黑漆。今承降到朱红马甲工料法式样制，合用三朱为衬。缘本路民间不用三朱，所以无人贩到。相度乞用矾朱代三朱为衬，颜色不甚相远。兼朱红马甲合用毡造沥水裙襕，其毡本路并不出产。今据本院相度，乞面用缬绢，用青布(里)[裹]面，更用熟白羊皮代毡结(里)[裹]。」诏余路准此。
 舆服 宋会要辑稿 舆服六 甲 三色甲 
      
三色甲
【宋会要】
干道四年三月十五日，王琪进三色甲各一十副：「如得允当，其军器所并马步军之数亦乞依此制造。」从之。开坐三色衣甲叶数片重如后：枪手甲每一副皮线穿举，全成重五十八斤一两至五十三斤八两；甲身叶一千八百一十片至一千六百一十片，重三十六斤一十四两至三十一斤四两；披膊叶一千二百九十八片至一千二十八片，重十四斤至一十斤九两四钱；头牟叶六百七十四片至五百七片，重十斤一十二两至九斤。弓箭手甲每一副皮线穿举，全成重五十五斤至四十七 
      
斤一十四两；甲身叶一千八百一十八(斤)[片]至一千六百一十二片，重三十六斤一十二两至三十一斤一十二两；披膊叶八百五十片至六百四十六片，重一十斤至七斤一十二两；头牟叶四百二十片至三百四十九片，重八斤半至六斤一十两。弩手甲每一副皮线穿举，全成重四十五斤半至三十七斤一十两；甲身叶一千三百二十六片至一千一百七十八片，重二十五斤半至二十二斤一十两；披膊叶八百三十六片至六百三十片，重九斤半至七斤半；头牟叶四百二十片至三百五十五斤，重九斤至六斤一十二两。


 运历 宋会要辑稿 运历一 五运 
     
宋会要辑稿 运历一

五运
【宋会要】
太祖建隆元年三月，有司上言：「国家受禅于周，周木德，木生火，合以火德王，其色尚赤。仍请以戌日为腊。」从之。 
太宗太平兴国九年四月，布衣赵垂庆言：「皇家当越五代，上承唐统，为金德。若以梁上继唐，传后唐至国朝亦合为金德。矧自禅代以来，符瑞狎至，羽毛之类多色白者，皆金德之应。望改正朔，易服色，以承天统。」下尚书省集百官定议。右散骑常侍徐铉等奏议曰：「五运相承，国家大事，着于前载，具有明文。顷以唐季丧乱，朱梁篡代，庄宗早编属籍，继立亲雪国雠，天下称庆。即以梁比羿、浞、王莽之徒，不可以为正统也。庄宗中兴唐祚，重新土运。自后数姓相传，晋以金，汉以水，周以木。天造皇宇，运膺火德。况国初便祀火帝，为感生，于(金)[今]二十五年，圆邱展礼，已经六祭，年谷丰登，干戈偃戢。必若圣统未合天心，焉有太平得如今日 岂可辄因献议，便从改易 又云梁至周不合迭居五运，欲上继唐统为金德。且后唐以下奄宅中区，合该正统，今便废绝，礼实无谓。且五代运迁，皆亲承受，质文相次，间不容发。岂可越数姓之上，继百年之运 按《唐书》天宝九载崔昌献议曰：魏晋至周隋，皆不得为正统。欲唐远继汉统，立周、汉子孙为王者后，备三恪之礼。是时朝议是非相半。集贤学士卫包扶同李林甫，遂行其事。林甫卒后，复以魏、周、隋后为三恪，崔昌、卫包并皆远贬。此又前载甚明。况今封禅有日，宜从定制，上答殊休。」从之。 
真宗大中祥符三年九月，开封府功曹参军张君房言：「国家当继唐土德统，用金德。朱梁篡代，不可以承正统。其晋氏称金德，而江南李 实称唐。其后汉承晋为水，止四年而灭。周承汉为木，止九年而四方分据。太祖以庚申年受周禅，开宝乙亥岁平江南，及太宗定并汾，自是一统。是国家承金德以受命，其验明矣。」并献所著论四卷。真宗曰：「若此言者多矣。且国初徇群议为火德，今岂敢骤改邪 」 
天禧四年五月，光禄寺丞谢绛上书曰：「夫帝王之兴，必推五行盛德，所以配天地而符阴阳也。推五行者必采诸国瑞，稽诸象历，视所兴之基、所承之后，于是服色制度、郊祀正朔因而准之。是故神农氏以火德，有星火之瑞；圣祖以土德，黄龙池螾见；夏以木德，青龙止于郊；商以金德，山泽自溢；周以火德，有赤乌之符。自汉之兴，王火德者，以谓承尧之后者，盖取赤帝子之验。文帝世，贾谊以汉宜色尚黄，数用五，班固贬其 阔。张苍好律历，谓汉乃水德，之时河决金堤其符也。又公孙臣曰：始秦德水而汉受之，推终始传，则汉当土德之应。孝文亦命有司申明其「其」下缺一字。。迨至孝武，乃谓承尧之后，非可改易。迨世祖中兴，有《赤伏》之谶，于是火德之论确然得正。然则数子之议，皆失之矣。且汉，尧之裔。五帝之大，莫大于尧，而汉能因之，是不坠其绪而善继盛德者也。切以国家应开先之庆，执敦厚之德，宜 
     
