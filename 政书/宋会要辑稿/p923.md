<!-- { "loadSidebar": true } -->
十二月七日，四川宣抚使虞允文奏：「京西、荆南之地，宜置孳生监。于陕、蜀买骒马四千，岁率以二马计一驹之数，不五年，可得万马。况草地丰余，马食自足。臣顷使京湖，见荆南鄂州军亦以骒马为用。臣已拨钱十万与张松年额外计置，不数月间，已买到五百余匹。若得旨奉行，不三数年，可足四千之数。」诏令张孝祥、司马倬、赵撙、张青同共相度措置，条具利害，申枢密院。 
五年四月十四日，枢密院奏：「勘会近降指挥，于汉阳军收发马监。已选差统制官赵宏提辖，并汉阳知军同提点。合立赏罚，以示惩劝。诏令赵撙岁终开具到监并倒毙纲马匹数，申枢密院，比较赏罚。医兽合干人，一就具申施行。 
六年三月八日，知荆南军府刘珙言：「得旨，于荆南管下踏逐到地名龙居山措置牧马。养五百匹，合差官兵二百四十人。已行下荆南等一十州军，于拣(大)[汰]离军人内依数刷差，尚虑不足。今又承鄂州都统赵撙备坐指挥，所置马监二(十)千匹，合用养马官兵二百二十人。切虑差拨不行，必致误事。欲望行下邻差浙西州事此句疑有误。，于拣汰人内选差。」从之。 
六月七日，枢密院奏：「勘会昨赵撙于德安府应城县置孳生马监，乞用骒马二千匹，令茶马司计纲起发前来。」诏令茶马司将年应付赵撙军骒马十纲尽数起发，赴应城县马监，仍令赵撙照会，措置施行。 
九月八日，三省、枢密院奏：「勘会三衙战马，见于浙西州军牧放。缘地气卑湿卑湿：原作「黑蒸」，据本卷二一之三四载同奏改。，并喂饲茭草，多致病瘦。已降指挥，移去建康府。所有衙日后取到纲马，理合一体。」诏令三衙行下取马官并(阙)[关]沿路州军，径赴建康府。委总领同统制官审验印烙，日下放行草料，交付逐司牧马官。其赏罚，并依纲马到建康府体例施行。仍具收到马毛色、尺寸、齿岁数目，申枢密院。 
九年闰正月二十三日，鄂州驻札御前诸军都统制吴挺言：「本司承准应城县孳生马监，自置监至今三年，收到监马六百三十疋。除倒毙外，见管三百三十疋，占破养马军兵三百三人，用过钱米草料添支共约十万余贯；收到驹子五十一疋，除倒毙外，见管三十五疋。不唯委是虚费财用，欲乞将本监截日废罢，马拨归军中，军兵各归元来去处。」从之。 
二月二十三日，枢密院言：「勘会昨置汉阳军收发马监，遇茶马司发到纲马，并许歇泊一月，将肥壮者拨发。其病瘠者，责令养餧医治。今来到监日久，病瘦者甚多，而方到监者有臕无病，显是本监提辖有失督责。已降指挥，委鄂州都统制提领，并差统制提辖，汉阳知军同提点。切恐都统制军务至重，汉阳知军权轻，难以责办。理宜措置。」诏更令湖北漕臣每旬轮差到监提督。依立定格法，每旬与见今提领、提点、提辖官同(御)[衔]具申枢密院，仍关牒茶马司，照会施行。有每岁比较赏罚，照应前后素降指挥施行。 
五月六日，枢密都丞旨兼知荆南府华衡言：「照得荆南龙居山马监见在骒马等一百二十疋，置监数年，止生到驹子十余疋，不堪披带乘骑。见今差破官吏军兵一百五十余人，岁费万缗，诚为无补。乞将马监废罢，马拨归荆南神劲军，官吏、军兵发归元来去处。及见管钱物、草料、马监、屋宇之类，委自安抚司拘收，申枢密院。」从之。 
十九日，诏：「御前南荡孳生马监可罢。见管马令丞旨司验火印讫，均拨付殿前步军司。官兵发归元来去处。其所占地，令转运司拘收，召人请佃。内有侵占民地，照契给还。」 
二十日，诏李楷：「马监驹子内选留骑成大驹子二十疋，拨付御马院收养，并合发军兵内存留一百人。」 
二十四日，宰执进呈御前马院开具到罢南荡孳生马监官兵并见管马及草料等数。上曰：「马监所占田地极广，今既还之于民，甚便。」宰臣梁克家奏曰：「此事出自圣虑，断然行之，民受其利。」 
十一月十二日，枢密院言：「勘会四川纲马已降指挥，令三衙并江上诸军差人前去取押。所有汉阳军马监系歇泊去处，将病马权留医治，后痊可附纲起发。全藉监官专一管干医牧排发。」诏令吴挺于本军统兵官内选差官一员，专一措置。岁终比较赏罚。以上《干道会要》
 兵 宋会要辑稿 兵二一 估马司 
估马司
在建隆坊，咸平元年置。掌纳诸州所市马估直、验记、置牧养。以诸司使副一人勾当。真宗咸平元年十一月十(十)三日，西京左藏库使杨允恭言：「准诏，估蕃部及诸色进贡马价，请印一(釭)[钮]。」诏以估马司印为文。 
六年七月，诏自今蕃部中卖骡马及诸班格尺者，量与添钱收市。 
景德元年九月，诏估马司收到蕃部省马，将良驽中分，与两骐骥院收管。 
大中祥符二年十二月，诏估马司：「每省马到京，若军士慢易，失于 举，不(甚)[堪]者量行区分，或与免放。」 
三年正月，诏诸州差押蕃部省马到京，令逐处具肥瘠分数公文付之。令估马司据以交割点检。 
四年五月，诏：「应臣僚进马，委本司看验。如无病堪支遣，即分送骐骥院。若有病患及十五岁以上不堪支配，即回赐本官，仍具因依牒报讫奏。」 
八月，诏估马司每收蕃部鞍马，须依久例相度，两平估计，不得亏损官司。 
七年八月，诏定押省马上京纲(宫)[官]殿侍抛死寄留决罚条例。 
天禧元年十一月，诏估马司今后收纳臣僚谢恩并节序进奉马时，监勒兽医人子细看验。以上《国朝会要》。《续会要》以下无此门。
 兵 宋会要辑稿 兵二一 牧马官 
牧马官
监牧使：河北、河南各置一员，以朝臣二人充。旧有 牧制置使，以枢密使领之。嘉佑五年八月，以权陕西转运副使薛向专领本路监牧及(贺)[买]马公事，相度原州德顺军置买马场。其同州沙苑监并凤翔府牧地勾当使臣，更不下 牧司举官，并令薛向保荐。熙宁元年，诏河南、河北置监牧使统领外监，不隶 牧制置。八年，诏废河南、河北监牧司，沙苑监复属 牧司。 
政和五年五月二十五日，枢密院言：「专(功)[切]提举京畿监牧司状：『准令，祠庙献马，限一日申所属州。本州岛二日具牡牝、毛〔色〕、齿岁、尺寸，差人依程牵赴提举监牧司纳。本司契勘自来止是据凭诸处差人牵送到献马匹数，送孳生监牧养，即未有约束关防。深虑逐处及至京沿路不顾公法之人，与差牵送马人得以作弊，隐匿贸易，难以检察。本司相度，欲乞今后合送纳祠庙献马，辄敢隐匿贸易者，依条断遣外，并不以去官赦降原减，庶革奸弊。』今检会大观三年十二月十四日枢密院修立下条：诸州纳到祠庙献马，送孳生监牧养。政和令：诸祠庙献马，限一日申所属州。本州岛三日内具牡牝、毛色、齿岁、尺寸，差人依程牵赴提举京畿监牧司纳。本司看详诸祠庙献马，若盗诈或贸易，虽有条断罪，诚恐未足禁戢。况关防亦未严备，理宜增立约束及注籍拘管。其在官之人有犯，既非缘公，无用去官之理，不须修立去官。若以隐匿为文，亦似未至详显，合明立盗诈之文。今拟立如后：『诸盗诈或贸易祠庙献马者，不以赦降(厚)[原]减。诸承报祠庙献马计程不到者，移文勘会。诸祠庙献马，本州岛依限差人牵纳外，别具马记验去处，记验谓吊星、玉面、前后脚白之类。入马递预报。专切提举京畿监牧司仍岁终具献马人姓名、逐匹字号，供报本司。』」诏依条修定。 
宣和二年九月二十二日，兵部奏：「检会已奉御笔，罢给地牧马，置监去处，并如旧制。札付兵部，遵依已降御笔处分，具今来合置监及官吏人兵等具状申。本部检准政和三年四月二十日三省同奉圣旨，罢郓州东平监。宣和二年九月二日，三省、枢密院同奉御笔：『政和二年十二月以后给地牧马条法，可并不施行。应租佃牧地及置监去处，并如旧制。应合措置事件，令逐路提刑司措置以闻。』勘会给地召人养马，系自政和二年十二月二十五日推行，时只管同州沙苑监、东平府东平监时：原作「日」，据本卷兵二一之三二所载兵部奏改。。至政和三年四月内，因给地牧马，废罢东平监一所。今承指挥，给地牧马条法更不施行。应租佃牧地故置监去处，并如旧制。窃虑合以政和二年十二月未行给地养马旧制置监去处施行。所有差置官吏人兵等，伏乞令本路提刑司依已降指挥疾速措置施行。」诏复置东平府东平监，余依兵部所申。以上《续国朝会要》。
 兵 宋会要辑稿 兵二一 祷马祀 
祷马祀此题原作眉批。又此门之前有手批「马政」二字，为《永乐大典》原有事目，今限于体例删去。
太宗太平兴国五年十一月十日，帝亲征河东。出京前一日，遣右赞大夫耿振就马祖坛用少牢行祷马之祀。 
真宗景德二年六月二十五日，群牧司言：「按《周礼》：仲春祭马祖，天驷也。仲夏祭先牧，始养马者。仲秋祭马社，始乘马者。仲冬祭马步，灾害马者。既载国经，实助马政。虽有司常祀，然而监牧之内，因识旧仪。望令骐骥院诸坊监务各置庙，设四神像，每四仲月，委本司官以公钱致祭。冀遵典礼之文，用集宜主之礼宜主：疑有误。。」诏崇文院检阅故事以闻。检讨官杜镐等上言：「四神各有本坛，以时奉祀，难别建庙。但古礼用羊一，今止用羊豕肉一斤八两。」诏罢置庙，祀用一羊。
 兵 宋会要辑稿 兵二一 牧地 
牧地
太宗淳化五年十二月，诏阅视通利军等数十处牧马草地图。先是，太宗以国马多地窄，虑公私互有侵冒，遣中官与使臣同往检责。洎进地图，指诸牧地甚宽，不为民害也。 
至道二年闰七月，诏邢州先请射草地，并令拨归牧龙坊。自余荒闲田土，听民请射。先是，诏应荒闲田土许民请射，充永业，其间多有系牧龙坊草地者。州与本坊互有论列，以未能决，乃遣中使相度而有是命。仍俟秋收毕，乃得取地入官。 
真宗景德元年四月，命殿直〔宋〕垂远乘传往原、渭、仪等州及镇戎军案视放牧草地。先是，垂远上言四(川)[州]军界有白草，可岁刈取百余万束，以秣饲战马。真宗曰：「西鄙未能罢兵，飞刍最费民力。(偿)[傥]如所言，甚济民费。」故有是命。 
七月，知并州王嗣宗言：「西面诸州军所市马可以给战士者，并实时送北面军前，瘦弱者并牵赴阙。汾州地凉，接楼烦，诸监美水(章)[草]，望令于此处放牧。暑月道远，免致死损。」从之。 
