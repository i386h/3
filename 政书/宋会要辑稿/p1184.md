<!-- { "loadSidebar": true } -->
二十九年，提领诸路铸钱所言：「利州路转运判官兼提举铸钱苏钦申：兴州青阳、利州青(尼)土两铜场，所纳铜数即无定额。今据青阳铜场黄 水窟一眼，止是采得生汁矿石烹炼，铜数细微。今相度青阳场每年酌量立定一千五百斤、青(尼)土场每年七千斤为额，两场每年炼发八千五百斤，数内除抽约二分一千七百斤不支价钱外，余数每斤支钱引八分，共合用本钱五千四百四十道。乞依潼川府路转运司事体，独于经总制窠名钱内取拨支用；其起发脚钱，于系省钱内支破。所有收到铜料，依潼川府铜山县已得旨，径赴饶州永平监，或从便赴江州交纳。」从之。 
(淳熙)三年八月十七日，提点坑冶王楫言：「处州所产铜银铅坑，岁收铜十万斤，铅十五万斤，通判、令(承)[丞]各减二年磨勘，所有守臣、检踏监官乞一体推赏。」从之。 
嘉定十四年七月十一日，臣僚言：「产铜之地，莫盛于东南，如括苍之铜廓、南弄、孟春、黄涣峰、长技、殿山、炉头山庄等处，诸暨之天富，永嘉之潮溪，信上之罗桐，浦城之因浆，尤溪之安仁、杜塘、洪面子坑五十余所，多系铜银共产大场，月解净铜万计，小场不下数千，银各不下千两，为利甚博。至若双瑞、西瑞十二岩之坑，出银繁瀚，大定、永兴等场，虽是银铅并产，兴盛 
      
日久，泽灵不衰。又信之铅山与处之铜廓，皆有胆水，春夏如汤，以铁投之，铜色立变。夫以天造地设，显畀坑冶，而属吏贪残，积成蠹弊。诸处检踏官吏大为民殃，有力之家悉从辞避，遂致坑源废绝，矿条湮闭。间有出备工本为官开浚，元佃之家已施工力，及自用财本起创，未享其利，而哗徒诬胁，检踏官吏方且如追重囚，黥配估籍，冤无所诉。此坑冶所以失陷。又照得旧来铜坑，必差廉勤官吏监辖，置立隔眼簿遍次历，每日书填某日有甲匠姓名几人入坑，及采矿几箩出坑，某日有矿几箩下坊碓磨，某日有碓了矿未几斤下水淘洗，某日有净矿内几斤上炉火平炼，然后排烧窑次二十余日。每铜矿千觔，用柴炭数百担，经涉火数敷足，方始请官监视上炉匣成铜。其体红润如烟脂，谓之山泽铜，鼓铸无折，而铸出新钱灿烂如金。近年既不差官，及无隔眼遍次簿历，检踏官吏既加雪遇，而坑户复非土著，又不及时支给本钱，所以坑户皆无藉之徒，一听官吏掊克所得一半本钱， 销解发之外，尚觊余利赡养，则其淆伪可知。并乞行下泉州，一如旧日措置。每日抄转簿历，逐季解赴泉州稽考，以行赏罚。不许仍用白身借补冒官人下场监辖，肆为欺弊。其有坑户陈诉检踏利害，令所委官径行密申泉司，庶几上下情通，不致冤抑。其所委官铜课增羡，并乞与场官一体推赏施行。」从之。以上《宁宗会要》。 
【宋会要】
      
徽宗建中靖国元年，以宣德郎游经提举措置江淮荆浙福建广南铜事。经先以忧去官，至是服阕，自言：「昨在任日，常讲究有胆水可以浸铁为铜者韶州岑水、潭州浏阳、信州铅山、饶州德兴、建州蔡池、婺州铜山、汀州赤水、邵武军黄齐、潭州矾山、温州南溪、池州铜山，凡十一处，唯岑水、铅山、德兴已尝措置，其余未及经理。将来钱额，愈见亏失。」户部以为请，故有是命。 
(崇宁)元年，户部言：「游经申：自兴置信州铅山场胆铜已来，收及八十九万八千八十九斤八两，每斤用本钱四十四文省，若制扑胆铜铸钱，每一贯省六百余文，其利厚重。自丁忧解职之后，皆权官时暂监管，致今胆铜十失五六。今再除职事以来，自今年正月至九月二十日终，已收胆铜一十七万二千一百二十三斤八两。然亦合行措置古坑有水处为胆水，无水处为胆土。胆水浸铜，工少利多，其水有限；胆土煎铜，工多利少，其土无穷。措置之初，宜增本减息，庶使后来可继。胆水浸铜，斤以钱五十为本，胆土煎铜，斤以钱八十为本，比之矿铜，其利已厚。若从上次宽立本钱，所贵铜课增羡。偷盗胆铜与私坏胆水，或坑户私煎胆铜，乞依绍圣五年敕文约束。」从之。 
淳熙元年七月十日，提点坑冶铸钱司言：「信州铅山场所产胆水浸铁成铜，每发二千斤为一纲，至信州汭口镇，用船转 
      
发应副饶州永平监鼓铸。昨据信州通判祝大年、张竑同衔申任内催趁铜铅及格，乞将合得酬赏分受。」从之。 
淳熙五年闰六月四日，新除提点江淮等路坑冶铸钱姚述尧言坑冶利便二事：「一、诸处坑场非无铜宝，以乡保障固，乞行下诸州出产铜坑见今兴发处，委通判召募人户开采，支与实直价钱，不得抑令坑户(青)[请]认岁额。一、韶州岑水、信州铅山等场，所产浸铜非无胆水，止缘给铁不如其数，逐时致铜课亏少。乞下淋铜及产铁州军，委通判措置拘催合用铁数发下场监，督责监官趁水淋浸。所用兵匠，不得州县妄占不得州县：疑当作「州县不得。」，如有违戾，许从本司具名按劾。」从之。 
【宋会要】
      
(绍兴)[淳熙]十二年七月十二日，敷文阁待制、提举佑神观兼侍讲、兼同修国史洪迈言：「臣家居(铙)[饶]州，实提举坑冶铸钱官置司去处，故亦采闻。冶铸所仰，莫如信州铅山之铜，而比年以来，常以乏少为患。臣比守婺，有管下永康知县余王 言：顷年任严州淳安县丞，被差铅山体访坑冶利病。见每岁所得铜数，比往昔十无一二。因咨访耆老，皆云昔系是招集坑户就貌平官山凿坑，取垢淋铜，官中为置炉烹炼，每一斤铜支钱二百五十。彼时百物俱贱，坑户所得有赢，故常募集十余万人昼夜采凿，得铜铅数千万觔，置四监鼓铸，一岁得钱百余万贯。数十年以来，百物翔贵，官不增价收买，坑户失利，散而之他，而官中兵匠不及四百人，止得铜八九万斤。人力多寡相去几二百倍，宜乎所得如是之辽绝也!其说欲乞专委提点官就铅山县置局，采访旧例兴复坑户，每一斤铜增钱收买，若旋募得千百人穿坑取垢，得铜必多。价既增旧，人自毕力，所得精铜必多。详观王 此说，殊为有理。乞详酌专委耿延年使知
王 策，议其可否。」十一月十四日，知婺州永康县余王 奉旨赴都堂，开具条目。诏令耿延年详余王 所陈事理，疾速躬亲前去相度利便奏闻。 
十三年正月二十八日，江淮等路提点坑冶铸钱耿延年言：「遵禀指挥，行下信州及铅山县官铅山场官 
      
并本司属官，先次措置招召民户从便采凿，卖铜入官。据逐官报到，各于地头榜谕，经今两月，并无情愿应募之人。除已节次具因依申尚书省并户、工部照会外，躬亲至信州铅山场，同官属吏卒登诸山相视，推寻故迹， 历高下，讲求昔时十万坑丁采凿之由与夫目今已行之事，利害源流，悉已洞见。臣交领职事三年有五月，晨夕疾心，惟务与民共利，经久可行，不欲专利于官而有害于民，不欲取办一时而贻患于后，故累年铜、铅、铁、锡课利视旧来稍稍办集，至如貌平山取采垢土淋铜之利，亦已逐时旋增置讫。其山特铅山场一小山尔，况其地穿凿极甚，积土成山，循环复用，岁月寖久，兼地势峻倒，不可容众。今奉旨，令臣相度。其地有不可增置之处，不敢自嘿，谨尽录奏闻。如朝廷别遣使命见此遗利，在臣则有欺隐之罪。臣今来又检踏出叶坞山巅秤平数处，更可增四十槽，其合用添招兵匠、起造屋宇所费本钱因依，并铸钱司见行事务与臣任内先已创复坑冶去处，悉皆条去去：疑误。，随状缴进。」户、工部契勘：「当来余王 所言信州铅山之铜，乞专委提点官就铅山置局，采访旧例兴复坑户，穿玩取垢，增价买铜。今来提点官耿延年相度条具画一事因，除第四项内欲于竹叶坞山巅见有地稍平数处可以更增置淋铜盆槽四十所，得铜二万斤，会计合用本钱一万八千一百余贯，可添铸折二钱八 
      
千贯文外，别无相度。条具到可以铅山县置局，招集坑户采凿取垢，增价买铜合行利便事件。况今来提点官耿延年奉旨行下招召坑丁，已踰两月，并无人应募，可见此事难行。其提点官却于竹叶坞山巅躬亲踏逐数处，可以更增置盆槽淋铜添铸钱一节。本部今勘会，欲下江淮等路铸钱司更切契勘，如所奏是理委是诣实，及目今鼓铸所费不过，兼系经久可行利便，即从本司一面措置施行。」从之。以上《孝宗会要》 
李煜尝因唐旧制，于饶州永平监岁铸钱六万贯，江南平，增为七万贯。常患铜少不克用，张齐贤任转运使，求得江南旧承旨丁钊尽知饶、信、处等州山谷出铜，即调发诸县丁夫采之「李煜」至「丁夫采之」，原书前后涂墨，然未有注说明，疑为衍文。。 
干道七年，权发遣处州姚述尧言：「被旨措置银铜坑，缘当来银铜兴发之初，本州岛就令业主开采，却别令豪户请佃，又所差监官多用本土进纳等人，以致互起争讼。今本州岛龙泉等县见有石堰等银坑十处，库山等铜坑九处，合将银、铜分作两所，银坑即令采银官监折合以分数与坑户，铜坑即令取铜官监烹炼，以银作本，立定价值，就坑户收买，使采银者不为铜课之迫，采铜者别无意外之望。两处合差监官两员，互相提督，并用监辖使臣两名往来机察，庶无日前土豪稍勾干没销毁钱宝之患。」方言「稍勾」，谓利上取利之意。从之。 
【宋会要】
      
元年原书「元年」前被涂「绍圣」二字。，措置烹炼，候见次第，即置炉冶。从权户部尚书蔡京请也。 ，诏令户部选官一员，募南方谙晓烹铜工匠往陕西，同转运官差官于商、虢界踏逐铜
【宋会要】
，烹炼得铜。乞差通判河中府皮仲客采取。」从之。 康定元年，三司言：「商州百姓高英等按寻到铜 
【续会要】
淳熙四年三月十九日，诏停闭藤州平罗古社金坑，以诸司言岁收净利一十一两四钱，所入微细故也。 
十年六月十二日，诏废罢昭州管下金坑五处，以广西运司言岁纳金一十四两、钱五十余贯，所入不多故也。 
 食货 ~ 禁铜禁铜：原无，原书天头注云：「此当另标禁铜。」据补。 
      
禁铜禁铜：原无，原书天头注云：「此当另标禁铜。」据补。
【宋会要】
      
太宗太平兴国二年，有司言：「江南诸州铜先未有禁法，请颁行之。」诏从其请，除寺(劝)[观]先有道、佛像、锺、磬、铙、钹、相轮、火珠轮、铎及人家常用铜鉴外，民间所蓄铜器，悉送官，给钱偿之。敢有匿而不闻者，论如律。 
