<!-- { "loadSidebar": true } -->
      
置司牧营收管。如有阙额，令茶马司招填。其请给衣粮，令元差州军支移前来，按月支散。一、今来襄阳府应办牵马人数，窃虑招收未足。今欲乞除骒马一十纲令本府差人牵押至德安府应城县交割外，其余纲马，欲乞权令三衙、并江上诸军见应副汉阳军马监取马兵级，权暂前去襄阳府取拨。候有应办人，数目依旧。一、襄阳府转发纲马，其牵马军兵赏罚，今欲参照成都府并兴元府起发格例赏罚施行。一、成都府、兴元府发马并今来襄阳府转发押马等人，合得到程回程等钱，亦合递减。今欲乞令所属裁定施行。」 
七年二月十八日，诏：「池州驻札御前诸军，病患马医治痊可及倒毙，左军最优，统制特转一官，提点将官、管队事训练官、医兽各特减二年磨勘；右军最劣，统制特降一官，提点将官、管队事训练官、医兽各特展二年磨勘。」以池州驻札御前诸军都统制吴总言：「诸军干道六年七月一日至十二月终，病患马医治痊可及倒毙数，以各军本月终见管马十分为率，比较下项：(尤)[左]军最优：病患马二十七匹，合该一分二厘二毫一丝，倒毙一十八匹，合该八厘一毫四丝。见患二匹。十二月终，见管二百二十匹。统制崔定，提点副将李大椿，准备将于翼，管队事训练官冉政、朱进，医兽田忠、杨 。右军最劣：病患马三十七匹，合该一分八厘六丝。倒毙二十七匹，合该一分三厘一毫九丝。十二月终，见管马二百五匹。统制赵思忠，提点权正将赵赛，准备将王政、高贵、管队事训练官徐立、朱珍，部将韩清，医兽何进、郜德。」故有是命。 
三月一日，诏：「马军司取押第三纲战马四十八匹，沿路倒毙寄留外，有马三十五匹见到，并各疮疥、瘦瘠。押马官依格赏罚外，特降两官。本纲打先牌、医 
      
兽各特降两资，牵马军兵二匹全不到人各从杖一百科断。日后诸军，可依此施行。」以马军司言：「成忠郎曲用取押本司第三纲战马，沿路倒毙寄留一十三匹外，并各疮疥、瘦瘠。取到沿路批支草料券历，照得挨日支给，即无少阙。显是本纲打先牌、抱券人、医兽盗卖草料，至得倒毙数多。窃恐以后递相仿 。」故有是命。 
四月二十九日，主管殿前司公事王琪言：「护圣马军节次取押马五纲，共二百一十二匹到建康府。内一百一十五匹拣选着脚外，有九十七匹拨付神勇军阙马官兵寄养。窃缘神勇军所管牧放马军九百六十六人、马九百九十五匹，见阙人养喂。乞将护圣军马尽发遣前去秀州本军牧放。」从之。 
五月十三，诏令四川宣抚司行下茶马司将未起川马并骒马纲数，疾速催促排纲起发，须管数足。以枢密院言：「干道五年起发过一百四十一纲，今来川马尚少九纲，岁额一十纲，共十九纲，并未到骒马五纲。」故有是诏。 
二十六日，诏令内外诸军主帅责委逐军统制并逐将将官，将见今战马并降拨到纲马，钤束马主，以时饮饲，有病实时医治。仍每年一次比较牧养优劣，各于本军本将马数十分为率，倒死不及二厘，统制将官各与转一官；四厘以下，各减二年磨勘；倒死一分以上，展一年磨勘；一分半以上，展二年磨勘；及二分降一官，二分以上，取旨重作行遣。马主令主帅量轻重等第责罚。有武艺绝伦者，与免罪。仍自今年岁终比较。以枢密院言：「内外诸军马，统兵官全不用心，牧养失节，絷维不以时驰骋，疾病不以时医治，致使倒毙，理宜立定赏罚。」故有是命。 
六月十一日，诏宁国府南陵知县赵传庆降两 
      
官放罢，当行人吏各从杖一百勒罢。以传庆违旨，不预办马驿钱米草料。从淮西江东总领张松奏劾也。
十六日，诏：「殿前司取押第二十三纲马四十八匹，除寄留倒毙外，见到二十九匹。押马纲官依格责罚外，更特降三官；其本纲医兽等，各特降两资，内无资可降人，各从杖一百科断。日后依此施行。」 
七月二日，诏：「四川所起进马，有牵马人兵，访闻经过，屯驻诸军强行拖拽招刺。今后遇有违犯之人，令同行指定强拖拽人军分、姓名申宣抚司，备申枢密院取旨，重作施行。」从四川宣抚王炎请也。 
二十四日，枢密院言：「镇江府都统司差使臣周同等，于马监取到川马二十八匹，寄毙一十三匹，见到一十五匹，又病瘦四匹。以见取马官兵等，将沿路批请草料减 偷粜，不用心养喂」。诏押马纲官周同依格责罚外，更特降三资。其本纲打先牌、兽医、抱券并牵马军兵二匹全不到各特降两资；内无资可降人，各从杖一百科断。除降官资人外，余并令本军问当，日后依此施行。 
八月四日，枢密院言「勘会三衙、江上诸军取马官兵，并不拣择差拨，往往不切用心，致令倒毙数多。得旨，令三衙江上诸军今后差拨阙马官兵前去马监牵取本名下马归军，专差训练官一员充纲官，赏罚令兵部措置。本部契勘：阙马官兵元旧名下止是管马一匹，今若循例牵拽二匹，又恐仍前不专，却致损毙。今欲乞各人止牵取一匹，寻将从前格 
      
法体例参照，重别措置比拟，立定赏罚下项。」诏依。「一、下项去处，管押使臣、执色合干人，皆以实数十分为率，计理赏罚。殿前、马步军司及高邮军都统司差人于马监取马到军，五十匹至四十一匹(金)[全]纲、至倒毙、寄留不及二分，监官减二年六个月磨勘，执色合干人支钱一十五贯文。如不愿支钱、愿出给半资公据者听。如两次取马该赏，许作一资收使。四十匹至三十一匹全到至倒毙、寄留不及二分，纲官减二年磨勘，执色合干人支钱一十二贯文；三十匹至二十一 
      
匹全到至倒毙、寄留不及二分，纲官减一年七个月磨勘，执色合干人支钱九贯六百文；二十匹至一十一匹全到至倒毙寄留不及二分，纲官减一年三个月磨勘，执色合干人支钱七贯六百八十文；牵马官兵名下马一匹到，无疮疥、瘦瘠病，军兵、将校并内有未理磨勘 用，支钱一十五贯文。如有不愿支钱、愿出给半资公据者听。如两次取马该赏，许作一资收使。有官使臣并合理磨勘人，减一年六个月磨勘。若寄留、倒毙，依此对展。一、镇江府都统制司差人于马监取马到军，五十匹至四十一匹全到至倒毙、寄留不及二分，纲官减二年零半个月磨勘，执色合干人支钱一十二贯七百五十文；四十 
      
匹至三十一匹全到至倒毙、寄留不及二分，纲官减一年七个月半磨勘，执色合干人支钱一十贯二百文；三十匹至二十一匹全到至倒毙、寄留不及二分，纲官减一年三个月半磨勘，执色合干人支钱八贯一百六十文；二十匹至一十一匹全到，至倒毙、寄留不及二分，纲官减一年零半个月磨勘，执色合干人支钱六贯三百三十文，牵马官兵名下马一匹到，无疮疥瘦瘠病，军兵、将校并内有未合理磨勘 用，支钱一十二贯七百五十文。有官使臣并合理磨勘人，减一年三个月磨勘。若倒毙、寄留，依此对展。一、建康都统司并三衙差人于马监取马到建康府，五十匹至四十一匹全到至倒毙、寄留不及二分，纲官减一年十一个月半磨勘，执色合干人支钱一十一贯二百五十文；四十匹至三十一匹全到至倒毙、寄留不及二分，纲官减一年七个月磨勘，执色合干人支钱九贯文；三十匹至二十一匹全到至倒毙、寄留不及二分，纲官减一年三月磨勘，执色各干人支钱七贯二百文；二十四匹至一十一匹全到，至倒毙寄留不及二分，纲官减一年磨勘，执色合干人支钱五贯七百六十文；牵马官兵名下马一匹到，无疮疥、瘦瘠病，军兵、将校并内有未理磨勘 用，支钱一十一贯二百五十文。有官使臣并合理磨勘 人，减一年一个月半磨勘。若寄留、倒毙，依此对展。一、池州都统司差人于马监取马到军，五十匹至四十一匹全到，至倒毙、寄留不及二分，纲官减一年三个月磨勘，执色合干人支钱七贯五百文；四十匹至三十一匹全到，至倒毙、寄留不及二分，纲官减一年磨勘，执色合干人支钱六贯文；三十匹至二十一匹全到，至倒毙、寄留不及二分，纲官减九个月半磨勘，执色合干人支钱四贯八百文；二十匹至一十一匹全到，倒毙、寄留不及二分，纲官减七个月半磨勘，执色合干人支钱三贯八百四十文；牵马官兵名下马一匹到，无疮疥、瘦病，军兵、将校并内有未理磨勘用，支钱七贯五百文，有官使臣并合理磨勘人，减九个个月磨勘。若倒毙、寄留，依此对展。一、江州都统司差人于马监取马到军，地里最近，若不加罚，无以惩戒。五十匹至四十一匹全到，至倒毙、寄留不及二分，纲官减九个月磨勘，执色合干人支钱四贯五百五十文；四十匹至三十一匹全到，至倒毙、寄留不及二分，纲官减七个月磨勘，执色合干人支钱三贯六百四十文；三十匹至二十一匹全到，至倒毙、寄留不及二分，纲官减五个月半磨勘，执色合干人支钱二贯九百二十文；二十匹至一十一匹全到，至倒毙、寄留不及二分，纲官减四个月半磨勘，执色合干人支钱二贯三百四十文；牵马官兵名下马一匹到，无疮疥、瘦瘠病，军兵校并内有未理磨勘 用，支钱四贯五百文；有官使臣并该理磨勘人，减五个月磨勘。若倒毙、寄留，展一年磨勘。一、前项去处，纲官倒毙、寄留及二分，展二年靡勘，及三分，降一官资；每增及一分， 
      
更展一年磨勘。余分数准此递展。执色合干人倒毙、寄留及二分，并无赏罚；及三分，降一资，内江州更令本军问当。牵马使臣、军兵将校，如有疮疥、瘦瘠病，不该推赏。其军兵将校，若寄留、倒毙，降一资，内江州更令本军问当。一、纲内执色合干人，仍止差军兵，及依自来体例，差拨施行。一、所差 用军兵，如该降资，若无资可降，于本处从杖八十科断。一、所差纲官、执色合干人取马到军交纳，勘验得有疮疥、瘦瘠病，依倒毙寄留数除豁。」 
八年正月三日，诏：「已降指挥，内外诸军所养战马，令主帅每岁比较等第赏罚。可自今后倒毙及二分已上，统制将官展二年磨勘；三分已上，重作施行。马主如本等弓四箭中帖垛，或愿升加力者，并委主帅实时拍试，与免罪。其赏格，依已降指挥。」 
二月八日，枢院副都承旨王抃言：「每遇纲马到行在，系承旨司看验，自来止是系差定省马院医兽二人看喝，委是难以据凭。欲乞自今后每遇纲马到来，报三衙各轮差医兽二人前来，临时依公看喝，庶几革去预先计嘱之弊。」从之。 
