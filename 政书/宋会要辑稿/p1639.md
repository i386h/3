<!-- { "loadSidebar": true } -->
五年五月一日，诏曰：「朕抚驭寰区，忧勤旰昃，属歊蒸之戒候，虑刑罚之滋冤。是用祗率旧章，亲决庶狱。虽浩穰之地，咸被于矜宽；而溥率之间，岂无于淹系 爰申诞告，式洽至仁。应两京、诸路流罪降从徒，徒、杖、杖已下并放。内十恶、五逆、官典犯赃、持杖行劫、盗官物、伪造符印、放火等罪，不在此限。」是日，帝亲疏决京师系囚，复下是诏。 
仁宗天圣十年三月二十七日，诏曰：「江淮之间，愆亢为沴，宜示从宽之典，用苏艰食之民。昨命马季良等体量安抚，候到灾伤州，索见禁囚，与长吏讯问。除死罪及情理巨蠹凶恶为民患、官典犯罪不以轻重并如法外，自余徒、流递降一等，杖已下并放；杂犯死罪刑名疑虑情可悯者，具事驿奏。」 
景佑二年五月二十四日，诏逐路转运使副、提点刑狱、朝臣、使臣分于辖下州军疏决刑狱。 
      
二十七日，中书门下言：「已差府界提举朝臣、使臣及台官高若讷、萧定基等，分逐县疏决刑禁，欲令因便密切体量逐县昨经霖雨，收刈不及夏麦并渰浸低下秋田分数，具实以闻，不得下司行遣，引惹陈诉。」从之。 
六月二日，中书门下言：「今年五月二十五日，已降 令，应诸州军县等见禁系罪人，令转运、提刑司分头疏理。所有路、州、军奏取 裁公案，欲令法寺看详，如系五月二十五日已前事发，并依今来疏理施行。」从之。 
七月二十五日，诏以兴国寺灾，见禁人更不根问，并特放罪。三京畿县见禁罪人，各差官减降疏决，杂犯死罪降从流，流罪从徒，杖已下并放。 
八月五日，淮南转运使言：「准诏往辖下州军疏理见禁罪人，其加役流已下徒役人，乞许依德音例疏放。」诏应系今年五月二十五日以前配到者，并放逐便。 
四年五月十三日，诏在京已行疏决，其开封诸县、西京南京畿县见禁罪人，各差官疏决，杂犯死罪以下递降一等，杖已下放。 
康定元年六月十一日，诏三京疏决刑狱，在京翰林学士王尧臣、天章阁待制宋祁祁：原作「祈」，据《宋史》卷二八四《宋祁传》改。，西京侍御史赵及，南京侍御史方偕，开封府界诸县直史馆张子 、集贤校理胡宿，与提点县镇公事官员分往疏理，应杂犯死罪降从流，徒罪降从杖，杖已下释之。 
庆历二年十月十四日，诏冬至日近，应在京刑狱，遣使趣令理决，无使淹系。 
三年五月四日，帝 
      
亲录系囚，命侍御史沈邈等分(诸)[诣]京畿及三京，其诸路委转运使、提点刑狱官亲行疏决，杂犯死罪已下递降一等，杖已下释之。 
四年六月二十二日，诏：「天下刑禁，或多冤滞，况当炎暑，须行疏决。其下三京、诸( )[路]路：原作「P」，据文意改。，委长吏据见禁囚，除十恶、四杀、强窃盗、放火、伪印、官典正赃外，杂犯死罪情可闵者，具案驿奏，余罪递降一等，至杖并放。侵损于人情难恕者，各依本法科断讫奏。在京诸县令开封府依此施行，无得出入人罪。」 
五年四月一日，帝亲录系囚，杂犯死罪以下递降一等，杖已下释之。命监察御史刘元瑜等往三京疏决。以司天监言四月朔日太阳当食而阴晦不见故也。 
七年三月八日，帝亲录系囚，诏天下杂犯死罪已下递减一等，杖以下释之。以岁旱故也。 
皇佑三年五月一日，诏恩、冀等州旱，其令长吏精虔祷雨，决系囚，无或淹滞。仍令转运司体量今年夏税以闻。 
杀情轻者仍听奏裁。 至和三年正月八日，诏开封府，畿内及辅近郡系〔囚〕杂犯死罪以下递降一等，杖已下释之， 
杀可悯者听奏裁。 八月一日，诏开封府，畿内及辅郡系囚杂犯死罪已下递降一等，杖已下释之， 
杀情理可悯者，奏裁。限敕到日，仰长吏已下当面决遣讫，具事状以闻。 二日，太平兴国寺奉安祖宗神御礼毕，诏在京并辅郡见禁罪人除犯十恶、四杀、官典正枉法赃、监主自盗、伪造符印、放火不赦外，其余杂犯死罪降从流，流罪降从徒，徒罪已下并放。如 
嘉佑元年八月二十六日，诏开封府系囚徒 
      
罪降从杖，杖已下释之。 
二年二月三日，帝亲录系囚，杂犯死罪已下递降一等，杖已下释之。三京及辅郡仍遣官疏决。 
三年闰十二月十六日，帝亲录系囚，杂犯死罪已下递降一等，杖已下释之，及遣官疏决三京。 
六年十一月十七日，帝亲录系囚，如三年闰十二月之制。 
七月二月三日，诏河北、陕西、京东、京西、淮南、两浙、荆湖北路灾伤州军，就委官疏决。 
杀可悯者，依降刺配五百里外牢城，强盗当死亦依降刺配广南牢城，情理重者配广南远恶州军，流降从徒，徒降从杖，杖已下并放。命权御史台推直官向宗道等三人疏决开封府诸县罪人。 英宗治平元年三月十一日，帝亲录系囚，十恶、四杀、官典犯正枉法赃、监主自盗、伪造符印、放火论如法，余死罪降从流，内情理重及 
杀可悯及劫盗至死，决讫刺配牢城，余犯死罪徒各降一等，杖已下释之。命权御史台推直官张公度、 二年二月十七日，帝亲录系囚，除十恶，四杀、官典犯赃、监主自盗、伪造符印、放火外，(郡)[群]牧判官裴煜疏决府界诸县罪人，京东西、淮南转运使、提点刑狱疏决灾伤州军罪人。 
杀可悯者，依降决配五百里外牢城，强盗罪死者广南牢城，情理重者广南远恶州军。命直集 六月四日，帝亲录在京系囚，除十恶、四杀、官典犯赃、监主自盗、伪造符印、放火不降，余罪死降从流，流从徒，徒从杖，杖已下放。余罪情重及 
      
贤院王广渊、秘阁校理钱藻，与开〔封〕府界提点疏决开封府诸县罪人。 
杀可悯者，依降决配五百里外牢城，强劫盗罪死者沙门岛，流者广南牢城，杖已下放。命尚书屯田郎中徐总、馆阁校勘刘瑾、秘阁校理钱藻，与开封府界提点分诣诸县疏决。 三年三月十四日，帝亲录在京系囚，除十恶、四杀、官典犯赃、监主自盗、伪造符印、放火不降，余罪死降从流，流已下递降之，降在流而情重及 
杀可悯者各刺配五百里外州军牢城，强窃盗罪死者配沙门岛，流者配广南牢城， 六月二十六日，帝亲录在京系囚，除十恶、四杀、官典犯赃、监主自盗、伪造符印、放火依法外，死罪降流，情理重并余罪递〔降〕一等，杖已下释之。命都官郎中张公度、屯田郎中范道卿，与开封府界提点分诣诸县疏决。 
治平四年神宗即位未改元。杀情理可悯者，依减降决讫，各配五百里外牢城，强劫该死贼人亦依减降决讫配沙门岛，罪至流依减降刺配广南牢城，其余流罪降从徒，徒罪降从杖，杖罪已下并释之。仍命集贤校理刘瑾、孙洙往开封府界诸县，依在京指挥疏决。 四月十九日，上亲录在京系囚，除十恶、四杀、官典犯赃、监主自盗、伪造符印、放火依法施行外，应杂犯死罪并降从流，内情理〔重〕并 
神宗熙宁二年三月二十八日，上亲录在京系囚，命官往诸县疏决。 
三年七月九日，诏：「今后疏决或及府界、三京，仰 
      
中书于初降德音日取旨，仍与在京同日指挥，限 命到以前，应犯罪人权住断遣，听候指挥。四京县更不差官，历犯杖罪并降从杖罪已下，只委本县依次日所降朝旨施行。」 
九年五月十六日，中书门下言，在京左右军巡院、司录司、开封府祥符县，当此暑月，应有刑狱淹延。诏遣检正中书刑房公事张安国计会当职官，疾速结绝以闻。自是岁着为例。 
元丰元年三月七日，诏诸路监司觉察巡按，结绝刑狱，毋令淹蔓。 
八日，遣检正中书吏房公事王陟臣、检正刑房公事范镗，同三司、开封府吏了绝见禁狱，疑者申中书、枢密院。同知谏院黄履言：「近遣官祷雨，今又降释罪囚。闻三司罪人七十余火而免者四，开封府百余火而免者五。由二者推之，则淹延未决者盖多矣。乞令随其罪之轻重，立限结绝，庶乎被泽者众矣。」 
十二月四日，诏开封府界提点司、诸路监司分决系囚，内干照及事轻者先断遣。 
二年六月三日，命权御史台推直官盛南仲、权检正中书刑房公事王修，同催促结绝在京系囚。 
三年四月十四日，诏：「开封府界、京东西、河北、陕西等路久苦旱灾，近(维)[虽]沾润，未至优渥，深虑刑狱或有冤留，上干和气，可令诸路分委监司，在京遣中书刑房检正督遣系囚。」 
七年十一月八日，中书言开封府、大理寺禁系甚苦，诏令监察御史与刑部郎官速往点检，催促结绝。 
哲宗元佑元年 
      
正月三日，诏曰：「久时雪，虑囚系淹留，在京委刑部郎中、御史、开封府界令提点司界：原作「略」，据《长编》卷三六四改。，诸路州军令监司催促结绝催：原作「摧」，据《长编》卷三六四改。。」 
四月五日，以久不雨，诏疏决在京系囚，杂犯死罪以下递降一等，至杖释之。 
十二日，诏：「在京并开封府界诸县见禁罪人内，有根究未见本末，或会问结绝未得者，在京差左司谏王岩叟，开封府界诸县差监察御史孙升，亲往分视狱囚，约法断遣。」右谏议大夫孙觉言：「或有所在减降之恩减：原作「臧」，据《长编》卷三七五改。，虽出圣意，然狱吏治囚，根究未见本末，或会问在远州县，候事毕议法毕：原作「异」，据《长编》卷三七五改。，始引减降，得从轻坐。臣以为在京左右军巡、司录司乞差两制官一员两：原作「西」，据《长编》卷三七五改。，畿内诸县差谏官、御史一员分视狱囚。」故有是诏。 
九月十七日，权知开封府谢景温言：「明堂大赦，乞差推官一员，将带人吏及法司一名，与府界提刑分诣诸县，催促决遣该赦不合原免公事。如内有久被禁系，根究未见本末，证佐在远证佐：原作「正左」，据《长编》卷三八八改。，所犯该徒以上罪上：原作「正」，据《长编》卷三八八改。，令申解赴府断遣，杖已下即一面结绝。及乞今后每遇非次疏决并冬夏仲季月盛暑严寒，在京差官催促结绝之时，本府亦依此施行。」从之。 
二年六月十一日，权知开封府钱勰言：「近制疏决，朝廷差台官催促诸县禁囚，虑诸县惧见点检，以不圆公事便行申解，遂差推判官将带人吏及法司，与府界提刑分诣诸县催促决遣。本府每遇非次疏决并盛暑严寒，在京差官催促结绝。畿内诸县禁系人数不 
      
多，近者朝廷添置提刑与提点司，系监司两员逐时巡按，不容留滞。今本府事多，推判官每季差出，委有妨阙。欲请凡遇疏决，如不差御史，即本府轮官下县如故。」从之。 
十一月二十八日，诏以雪寒，促决见囚。 
