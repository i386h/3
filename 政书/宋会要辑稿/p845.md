<!-- { "loadSidebar": true } -->
士倍于晋师，当决韩原之胜。尚赖股肱爪牙之士，文武小大之臣，戮力一心，捐躯报国。共雪侵陵之耻，各肩恢复之图。播告迩遐，明知朕意」。又诏：「契丹与我为二百年兄弟之国，顷缘奸臣误国，招致女真，彼此皆被其毒。朕既移跸江南，而辽家亦远徙漠北，相去万里，音信不通。天亡北虏，使自送死。朕提兵百万，收复中原，惟大辽豪杰忠义之人，亦宜协力乘势，歼厥渠魁，报耶律之深雠。将来事定，通好如初。」命吴璘为陕西、河东路招讨使，刘锜为京畿 于吴分，冀成淝水之勋；锜：原作「琦」，据《建炎要录》卷一九二改。、淮北、京东路、河北东路招讨使，成闵为京西路、河北西路招讨使，杨存中为御营宿卫使中：原作「忠」，据《宋史》卷三二《高宗纪》九改。，主管马军司公事；成闵兼镇江府驻札御前诸军都统制，淮南东路制置使、东京西路、河北东路、淮北泗宿州招讨使；李显忠为淮南西路制置使，京畿，河北西路、淮北寿、亳州招讨使，依前建康府驻札御前诸军都统制；吴拱为湖北、京西路制置使，京西北路招讨使，依前鄂州驻札御前诸军都统制。 
十二月五日，诏曰：「朕以逆亮逾盟，侵犯王略，肆颁诏旨，躬往视师。久已戒严，属兹进发，凡远迩股肱之郡，小大文武之臣，宜体朕心，各扬尔职。毋纵奸宄，毋虐善良，毋事征求，毋扰狱市。内则辑宁于封部，外则式遏于寇攘。共济大勋，永底丕乂」。 
十日，车驾自临安府进发视师，次临平镇。 
十一日，次秀州崇德县。 
十二日，次秀州。 
十三日，次平 
      
望。 
十四日，次平江府姑苏馆。 
十五日，自姑苏馆乘马次平江府行宫殿。 
十六日，次无锡县。 
十七日，次常州荆溪馆。 
十八日，次吕城。 
十九日，次丹阳县。 
二十日，次丹阳馆。 
二十一日，次镇江府。自丹阳馆乘马至镇江府行宫殿。 
三十二年正月三日，车驾自镇江府出陆乘马，次下蜀镇。 
四月，次东阳镇。 
五日，次建康府大内，下马入宫。 
二十一日，诏：「比者视师江上，虏骑遁去，两淮无警。已委重臣统护诸将护：原作「获」，据《建炎要录》卷一九六改。，一面经画进讨。今暂还临安府，奉恭文顺德仁孝皇帝祔庙之礼。重惟建康形势之地，宜令有司增修百官吏舍、诸军营寨，以备往来巡幸。应诸军合行推赏，除立功人别行推恩外，应扈卫人令御营宿卫司，出戍暴露人令主帅，往来道路劳役人令成闵，各开具的实人数，保明闻奏。」 
二月六日，车驾自建康出陆进发，次东阳镇。 
七日，次下蜀镇。 
八日，次丹阳馆。 
九日，次丹阳县。 
十日，次吕城县。 
十一日，次常州荆溪馆。 
十二日，次无锡县。 
十三日，次平江府。 
十四日，次平望。 
十五日，次秀州北门外。 
十六日，次崇德县。 
十七日，次临平镇。 
十八日，次临安府余杭门外税务亭。御幄乘马入余杭门，至祥曦殿，上降马入宫。 
孝宗隆兴元年五月二十五日，诏亲征，可令有司排办，候秋凉择日进发。诏曰：「朕惕膺睿训，祗遹炎图，永惟国步之艰，越在海隅之阻。间者亟驰于使驲，庶几少戢于兵锋。而边候屡惊，敌情未革， 
      
既摇荡于秦、陇，复窥伺于荆、襄。念亿万姓之黎民，久遭残虐；慨二百年之陵寝，莫获荐陈。爰奋励于诸军，比肃清于旧壤。靡待前茅之警备，将临细柳以劳师。副上皇与子之心，摅列圣在天之愤。肆诹龟筮，躬御戎车。眷言清跸之初，申饬攸司之众司：原作「同」据《宋史全文》卷二四上改。，各扬乃职，明听朕言。毋徭役以烦民，毋诛求以剥下，伫成嘉绩，迄底丕平。咨尔内外，咸体至怀。」 
六月十四日，中书门下省言：「近降指挥，候秋凉择日巡幸。已差杨存中充御营使」。诏令杨存中先次起发，往建康府措置营寨，并点检沿江一带守备事务。 
视师之诏既颁，沿路州军，日听警跸。财计事务与防边之备，分而为二，用志不专，深为可忧。乞明谕州县，展巡幸之期，别听指挥。仍令专措置边防事务，庶得内外协心，军旅整肃」。从之。 十八日，臣僚言：「伏 
二十王日，右谏议大夫王大宝论及移跸。上曰：「吾欲亟行」。大宝云：「今日之势似未可，请少宽岁月」。 
二年十一月五日，诏曰：「朕奉慈训，嗣有基业，永念祖宗陵寝，朝献路绝，黎元涂炭，屯戍未休。朕为人之后而不能报上世之愤，为人之君而不能拯斯民之厄，故食不知味，寝不安枕，未尝以尊位为乐也。特以战争之役，肝脑涂地，不忍南北之人，枉罹非命。自即位以来，两发骋使，冀寻旧盟；而(璘)[邻]帅主兵，及境弗纳。迨行人再往，始则立式邀求，继则迫胁囚辱。朕以兵隙难开，隐忍自屈，仍遣魏 衔命复行， 
      
不较礼文，书辞屡易，不爱四郡，割以奉之。乃渝元约，又求商州，且索临阵系虏之人，是其更变无厌，必欲寻衅，初无休兵结驩之意。今使命逗遛，议论不决，积粟出船，包藏罔测。朕重违太上圣意，而宰辅 臣前后屡请，已尽依初式，再换国书，岁币成数，亦如其议。在我可从，无一顾惜。若彼坚欲商秦之地、俘降之人，则朕有以国毙，不能从也。傥或不谐前好好：原作「去」，据《宋史全文》卷二四上改。，至于交兵，天实临之，非朕得已。想彼兵民，厌其黩武，亦当嗟怨。况我将校六师，受国家爵禄之久，忠义所激，自应奋勇捐躯，为国雪耻。夫立非常之事，彰无穷之名，醲赏厚赐，朕不敢吝。呜呼!兵，凶器也，朕既无德以修二国之睦，又无威以寝敌人之谋，时当三冬而使军士有暴露之艰，人民有转输之劳，害贻尔众，痛在朕躬。凡百臣子，当念兴师用众，匪朕本心；我直彼曲，动则有辞。共输报国之忠，永飨安居之乐。」 
十六日，(诏：「朕当择日亲征，视师所过，务从节省，并不得有所骚扰」。)诏：「向者虏帅移书执，复欲议和，朕以生灵之故，不惮屈己，苟可以休兵息民者，一无所吝。而虏情变诈，意有包藏，遣使在途，兴师压境，侵挠淮甸，虔刘吏民，曲直甚明，神人共愤。朕当择日亲征征：原作「往」，据前复文改。，视师所过，务从省节，并不得有所骚扰」。 
干道八年八月七日，宰执进呈周操奏曰：「陛下天锡勇智如商成汤，不能郁郁久居汉中如汉高祖，恢复之计，久存圣抱。然而帝王之胜，出于 
      
万全。章圣皇帝澶渊之役，最为盛德大业，当时议者，犹有付乾坤一掷之语。陛下审而又审，万全而后举，宗社生灵之幸」。上曰：「甚是」!《大典》卷七千九百九十九。
 兵 ~ 讨叛一 李筠 李重进 周保权 平蜀 平广南 平江南 平太原 李 筠 
      
讨叛一李筠李重进周保权平蜀平广南平江南平太原
李筠
      
太祖建隆元年四月，以昭义军节度使李筠叛，命侍卫亲军副都指挥使、归德军节度使石守信，殿前副都点检、义成军节度使高怀德率诸军进讨。 
五月二日，又命宣徽南院使昝居润赴澶州巡警昝：愿作「咎」，据《长编》卷一改。，诏殿前都点检昭化军节度使
慕容延钊、彰德军节度观察留后王全斌由东路会兵进讨。前德州刺史曹翰、前耀州刺史张晖并充行营(濠)[壕]寨使。其月，石守信败李筠军于长平，斩首三千余级，拔大会寨。 
十九日，命侍卫亲军都指挥使、天平军节度使韩令坤率兵屯河阳。石守信、高怀德又破筠众三万于泽州，获伪河阳节度使范守图，降河东援军数千，皆杀之。初，筠送 于河东刘钧，及王师至，筠求援于钧，钧遣守图等赴之，故并获焉。筠遁入泽州。及车驾亲征，遂平之。
 兵 ~ 讨叛一 李筠 李重进 周保权 平蜀 平广南 平江南 平太原 李重进 
      
李重进
太祖建隆元年九月，以淮南节度使李重进叛，又命石守信为扬州行营都总管兼知扬州行府事，殿前都指挥使、义成军节度使王审琦副之；宣徽北院使李处耘、客省使潘美并为都监，保信军节度使宋延渥为排阵使，统侍卫诸军讨之。
 兵 ~ 讨叛一 李筠 李重进 周保权 平蜀 平广南 平江南 平太原 周保权 
      
周保权
太祖建隆四年，武陵周行逢伪命衡州刺史张文表举兵攻潭州，行逢子保权初嗣立，乞师于朝廷，以为救援。正月七日，诏以山南东道节度使慕容延钊为湖南行营都总管，宣徽南院使李处耘为都监，率兵讨之。又以申州刺史聂章为壕寨使，遣内酒坊副使
      
卢怀忠、毡毯使张继勋、染院副使康仁泽领步骑数千赴之。分命使臣十一人，发安、复、郢、陈、澶、孟、宋、亳、颍、光等州兵会襄阳，以判四方馆事武怀节为行营战棹都监棹：原作「掉」，据《长编》卷四改。，郢州刺史赵重进为先锋都监。 
八日，以淄州刺史尹崇珂为行营马军都指挥使。师至荆门，保权已擒文表杀之。 
二月十一日，王帅入荆南，高继冲请举族归朝。时王师路出荆渚，继冲即日迎延钊入城，听命。自是，江陵数郡皆来。 
三月二十六日，克武陵。初，保权既杀张文表，复谋拒命，故王师 行而前，大破其军于澧州，乘胜入其城，保权遁匿于溪洞。由是尽有湖湘之故地。 
九月二十七日，慕容延钊获贼将汪端，诏磔于武陵。时广南刘鋹数寇桂阳、江华，干德二年，潭州防御使潘美与武陵团练使尹崇珂、西南面都监引进使丁德裕、衡州刺史张继勋，同率兵收复郴州，即诏以继勋为郴州刺史。
 兵 ~ 讨叛一 李筠 李重进 周保权 平蜀 平广南 平江南 平太原 平 蜀 
      
平蜀
太祖干德二年十一月，诏曰：「朕奄宅万邦，于兹五稔。陈师鞠旅，出必有名；伐罪吊民，动非获已。睠惟邛蜀，久限化风，舞阶讵识于怀柔，干纪自贻于祸衅。近擒获西川伪枢密院大使程官、孙遇等三人，搜得孟昶与河东刘钧蜡书，潜相表里，欲起寇戎，致奸谋之自彰，盖天道之助顺。将定一方之乱，难稽六月之师，爰命将臣，俾正戎律。建灵旗而远指，授成算以徂征。言念坤维，久沉污俗，既为民而除害，必徯后以来苏。式清 
      
