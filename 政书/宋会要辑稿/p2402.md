<!-- { "loadSidebar": true } -->
十七日，宝文阁直学士、提举隆兴府玉隆万寿宫李沐落职，罢祠；知宁国府朱钦则、新知宁国府潘焘并放罢。以臣僚言：「沐不恤公议，弹劾善良；钦则鄙盭尤甚，在郡掊克；焘昏缪不才，见于台章。」 
十九日，陈自强责授复州团练副使，改送雷州安置。以其朋奸误国，黩货徇私，罪大责轻，公论未厌故也。
二十一日，故签书枢密院事、观文殿学士傅伯寿追三官，落职。以监察御史章燮言其首为谗谄，阿附权臣，指故相为跋扈。 
闰四月二日，中奉大夫、直秘阁张埏落职，罢祠。先是与祠，既而臣僚言其老不知止，故有是命。 
三日，水军统制王整追两官，勒停。以沿海制置司言其贪黩掊克。 
八日，新知宁国府林祖洽罢新任，与宫观。以臣僚言其历官虽久，本无可称。 
九日，江东提刑许开、湖北提举赵伯桧、知临江军龚准并放罢，朝奉郎韩安卿降两官。以臣僚言开狠傲凌物，伯桧人品凡下，准操行回邪，安卿以骄騃之资济膏(梁)[粱]之习。 
十九日，知抚州高商老、知常德府吕昭远并放罢。以臣僚言商老老益昏缪，昭远鄙野狠暴。 
五月二十一日，知江州陈谦放罢。以臣僚言其贪污、谄佞、躁竞，有三不美。 
二十三日，知郴州赵彦棪更降两官，永不得与亲民差遣。先是降两官放罢，既 
      
而臣僚言其养寇残民，故有是命。 
同日，广四提刑赵亮夫与宫观，理作自陈。以臣僚言其三经弹奏。 
同日，直秘阁、湖南提刑黄落职。先是，有旨放罢，既而臣僚言其峒寇窃发，措置乖方，奏报稽缓，亡师失将。 
二十六日，新知宁国府王益祥与祠。以臣僚言其初以(卿)[乡]相，获登权门。 
六月五日，新差知衡州潘景连、赵彦纡、苏森并与祠禄。以臣僚言景连贪黩驵狯，彦纡豢习膏(梁)[粱]，森通谱系于苏师旦而志在速化，虽辱及父祖不计。 
十六日，淮南运判张颖、淮南运判张缙并放罢。以臣僚言：「颖无行检，徒事轻儇；缙庸鄙不学，侥幸苟得。」 
同日，前参知政事卫泾罢宫观。以臣僚言其庙堂之上，惟是徇私。 
同日，直宝谟阁、京西运判张孝忠落职，放罢；司农寺丞、京西湖北宣抚司参议官谭良显降两官，放罢。以臣僚言孝忠凶悖回邪，良显淫污贪墨。 
十九日，知靖州叶、新知常州赵彦拯并放罢。以臣僚言「专事科罚，以丰府库；彦拯顷知永州，诸司论罢」故也。 
七月二日，宝谟阁直学士、提举江州太平兴国宫张泽落职，罢祠。以臣僚言其为侂胄心腹。 
降一官，放罢。以臣僚言其猥凡巧佞，素乏廉声，先有是命。既而复降一官。 十七日，司农卿、湖广总领赵善 
八月九日，权知濠州王大昌、新权知循州锺大猷并放罢。以臣僚言：「大昌初无长才，惟巧图进；大猷特科得官，不自爱重。」 
十四 
      
日，新知崇庆府杜源追毁出身以来文字，除名勒停，送贺州编管。以臣僚言：「源三倅名郡，荐领麾符，表贺吴曦，为臣(判)[叛]逆。」 
二六日，新知温州留骏、新知全州黄谦并与宫观，理作自陈。以臣僚言骏耄昏，谦倾险。 
十月十六日，权发遣隆庆府閰伯永放罢。以利路提刑胡澥言其专事掊克。 
二十八日，前京西运判张孝忠、前淮南运判张颖各降两官。以监察御史章燮言：孝忠以前官积累，互送不明；颖招军取媚，费用万数。 
同日，知肇庆府汤况、知宜州洪公巽并放罢。以监察御史余崇龟言，况见谓阘茸，公巽专事奔趋。 
二十九日，朝请大夫黄瀚追两官。以臣僚言瀚(荀)[苟]徇私情，废格诏令。 
同日，知广德军赵师日放罢，知常州刘董与宫观，理作自陈。以殿中侍御史黄畴若言，师日为政怪诞，董政出吏手。 
十一月二十四日，宝谟阁学士、知福州倪思落职，放罢，特降两官；中大夫李沐更追三官。以殿中侍御史陈晦言思辄肆险论，任意诬蔑，胁持朝廷，得旨镌秩，既而臣僚复论沐阴附侂胄，陷害忠良，与思情好最为款密。 
十二月八日，显谟阁直学士、通议大夫、知建宁府谢源明放罢。以右正言黄中言其阴险反复，朋邪害正。 
二十二日，宝谟阁待制、差知建宁府陈谠与宫观，理作自陈。以臣僚言谠莅官临政，了无绩效。 
二年正月二十二日，知江阴军叶延年、知兴化军赵善槱并放罢。以臣 
      
僚言：「延年性资驵狯，巧于为奸；善槱不学短闇，何以临民 」 
二十四日，知湖州王炎放罢。以臣僚言其救荒无策。 
二月七日，新知处州丁煜罢新任。以臣僚言其庸猥贪饕。 
八日，新知汀州赵不谫罢新任。以给事中邹应龙言其贪黩苟贱。 
十五日，宝谟阁直学士、提举江州太平兴国宫宋之瑞，宝谟阁待制、提举江州太平兴国宫李景和，并落职；江西提刑徐似道、浙东提举鲁幵，并放罢。以左司谏刘 言，之瑞贪猥，景和狠暴，似道轻猥，幵交通贿赂。 
二十二日，新湖南提举张大猷、新知湖州吴洪并罢新任。以臣僚言大猷昏耄贪暴，洪在官无廉称。 
二十四日，知袁州余端诚、知江州韩松、新知全州王润孙、新知岳州张惠卿并放罢。以臣僚言端诚志趣猥下，松(骏)[騃]不更事，润孙懵不晓事，惠卿昏老贪饕。 
二十八日，新除利州路提刑宋德之、成都运判钱文子各降一官。以四川宣抚副使安丙言：「德之当候合符，宜缓而速；文子不须候代，当行而止。」 
三月一日，前淮东提举赵善諰放罢。以臣僚言其引用韩侂胄专政日起复、召赴行在指挥，径入国门。 
十六日，宝谟阁待制、新知潭州施康年落职，罢宫观。先是诏与宫观，既而臣僚言其党附权臣，躐取官职，故有是命。 
二十二日，朝散郎胡元衡降两官胡：原作「故」，据本书本卷第三九页改。。以监察御史林琰言其为宪浙西，受孙元卿之嘱。 
二十三日，权发遣梧州陈宇降两官， 
      
放罢。以广西提刑郭斌等言，其一郡之政听之子弟，表里胥吏，交通关节。 
二十五日，淮南运判张孝仲放罢。以臣僚言朝廷方备营屯之谋，而孝仲乘时私买淮田，不能体国。 
同日，右文殿修撰陈子冲、直宝谟阁鲁( 肃)并落职，直龙图阁、新知泉州张嗣古落职放罢。以侍御史陈晦言三人皆权臣之所亲厚，得罪公议。 
二十六日，知德庆府曾降一官，放罢。以左司谏刘 言其尝宰浦城，民诉奸赃；辟知德庆，一意聚敛。 
四月二十六日，直宝谟阁、福建路转运判官李浃放罢。以臣僚言其受成吏手，养高自尊。 
五月七日，知吉州薛璆、知信州司马遵并放罢。以臣僚言：璆和籴侵欺，遵郡政乖谬，而二州称提官会，并缘命令，罔利虐民。 
六月十四日，差知处州王益祥与祠禄。以臣僚言其轻薄凡庸，污迹奸状，备见前论。 
二十四日，右军统制韩全降两官，放罢。以江淮制置使何澹言其刻剥军粮，役使军士，致其下陈国忠等部领老幼越城逃遁。 
二十七日，知蘄州曾梁、知黃州金 並放罷。以臣僚言梁掊剋歛民， 素無兼稱，不能安集邊淮。既而臣僚又言，梁科抑敷取，为政不恤，复降两官。 
同日，池州都统秦世辅追三官，送郴州居住。以臣僚言其掊克太过，军情怨愤，几致啸呼。 
七月二十八日，直华文阁、四川茶马赵纲，新知南雄州张萃并放罢。以臣僚言：「纲亵狎官妓，掊克兵粮；萃夤缘 
      
得官，昏鄙不才。」 
八月二日，新提举福建市舶徐大节、新知新州韦翌、新知浔州高可行并罢新任。以臣僚言大节诛求边民，翌屡经弹劾，可行贿赂公行。 
二十三日，新知抚州王公迈罢新任。以臣僚言，权臣用事，公迈缔交谄媚。 
九月十七日，知安庆府林仲虎降两官。先是，江淮制置使杨辅言其盗贼入城，不能捍御收捕，有旨放罢。既而三省复言，故有是命。 
二十五日，前淮东提举赵善諰勒令宫观，朝散大夫薛元肃日下押出国门。以臣僚言：「善諰已为议者击去，复求美除；元肃已遭台评，干求差遣。」
十月一日，权发遣复州范珏放罢。以湖北提举曹彦约言其在任不职。 
十八日，新权发遣辰州吴芝与祠禄，理作自陈。以臣僚言其癃老偏废。 
十一月二十二日，新广东提刑常褚、新知吉州施宿并罢新任。以臣僚言，褚谋身奸邪，宿邀功避事。 
十二月九日，知衡州陈士廉放罢。以湖南提刑胡澥言其朋附二憸，妄指正人以为伪学。 
三年正月四日，新知德庆府黄庸、新知琼州李若水并放罢。以监察御史林琰言：「庸纳赂求进，取媚权臣；若水知循州，亏陷钱物。」 
同日，知岳州曹格、知昌州王騊并与祠禄。以监察御史范之柔言：「格昏耄已甚，郡事不理；騊实历四考，便任专城。」 
二月四日，知南安军赵师传放罢。以江西运判胡槻言其盗方萌芽，不以时抚安，已出而炽，亦不措置剿捕，使 
      
疋袍洞之寇平欺县道。 
七日，资政殿大学士、通奉大夫、新知泸州费士寅与宫观。以臣僚言其顷在二府，无所建明；比守潼川，不屑意郡事。 
八日，知归州王茹放罢。以湖北运判范子长言其根括逃田，创纳糯米，增置酒场，重征舟楫。 
九日，知镇江府俞烈与宫观。以臣僚言其亏陷桩积米斛。 
二十一日，水军统制李福放罢。以镇江都统毕再遇言其虚作名色，支出官钱。 
二十五日，新特改差浙东兵马钤辖刘玉寝罢新命。以臣僚言其奔竞躁进。 
三月四日，新改除福建提举叶宗鲁、江东提举张声道并与宫观，理作自陈。以臣僚言宗鲁罢软，声道庸鄙。 
九日，新知袁州丁大(桩)[椿]罢新任。以臣僚言其懵不更事。 
十日，新知广德军郑擢放罢。以臣僚言其武断(卿)[乡]曲，开置坊场。 
十四日，泉州左翼军统制王去疾降两官，放罢。以侍御史刘 言其懵然谋略，惟事掊克，纪律不明，将士慢弛。 
十七日，前知吉州李絪降三官，送澧州居住。以侍御史刘 言其用猾吏谋， 科诸邑，(卢)[庐]陵被寇，絪实贻祸。 
二十一日，新知梅州张大任罢新任。以臣僚言其昏耄贪鄙。 
同〔日〕，新除宫观陈子冲罢宫观。以臣僚言其朋比贪黩。 
四月十九日，淮西运判徐辉、浙东提举孟植并放罢。以监察御史徐宏言辉营私益甚，植旷瘝厥职。 
同日，知处州林孔昭、知江阴军苏十能并放罢。以臣僚言：「孔昭督迫蠲税，减 
      
克军食；十能老而昏愦，狱以贿(命)[成]。」 
