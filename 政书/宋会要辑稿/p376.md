<!-- { "loadSidebar": true } -->
荛于是乎往。哀矜庶狱，阔略小过。发常平以振乏绝，储义仓以救饥殍。仁无施而不 ，物无微而不格。至于除戎器，班马政，亲程材官，指授将略，兵习其帅，士萃所屯。隐雷霆于军声，伏龙蛇于阵势。其静也渊默，其动也天行。左顾而楚越溃，右睨而河湟辟。殊绝之域，狙犷之渠，覆其穴巢，携厥种落，相与裂毳裳，弁髽首，顿颡屈膝，四面而至，请事于鸿胪者相属不绝。阴阳调和，符瑞沕潏，灵芝产于宫楹，庆云覆于洛水，麒麟至，神龙扰，抑而弗奏者讵可殚纪!若夫郊以一天，飨以一帝，邱泽有辨，庙寝有制。旗常车服以昭文采，锺钥度量以和声律。审浑仪，定历象。立五学以造士，咸本于经术；复三省以正官，卒迪于古训。盖十有九年，覃精于此，朴皇质，雕唐文，补帝典，张王纲，照临若日月，变化如神明。善政致于累百，大功逾于数十，辩者莫能悉谈，智者不可胜计。为之而不有，视之以余事。洋洋乎旋干关而阖坤户，三代以来未之闻也。祖功宗德，自我光之；文昭武穆，自我长之；辟廱明堂，自我章之；幽崖朱垠，自我荒之。巍巍皇皇，何以尚之!当斯时也，天下安于泰山，神器重于九鼎。积勤宵旰，遽爽晦明。生民无禄，昊天不吊，弃我黄屋， 乘白云。望车辙者犹徯乎东巡，畏轩台者不敢以西向。末予小子，获嗣丕训，茕茕在疚，罔知攸济。王公卿士，稽合典礼，以谓移御上宫，升祔清庙，于兹有日矣，宜制六经之文，以联八宫之号。夫圣不可知者道之妙，物无以称者名之尊。尧勋舜华，禹文汤武，并包众美，庶几万一。是用涤祓牲币，有请于郊，人谋天同，锡兹定命。镂以玉简，椟之金匮，荐于几筵，告于宗社。于以示至公而彰大信，施罔极而播无穷。谨遣尚书左仆射兼门下侍郎蔡确，奉宝册，上尊谥曰英文烈武圣孝皇帝，庙曰神宗。伏惟威灵在天，对越于下，于皇受之，式时昭鉴。维万斯年，永裕于后。呜呼哀哉!」礼毕，群臣奉慰。 凊之养；昭述七世，增凄怵之感。厚天伦之爱，礼同于家人；屈帝妹之贵，首执于妇道。阅新史则泪落简册，享原庙则哀动左右。罢郡国之献，节苑囿之幸。无歌锺燕游之娱，无田猎驰骋之好。宫室以弗广，池台以弗缮。府寺是严，沟郭是固。此自家以刑国也。爵诸王之后，续功臣之世。任宗子以职事，课群吏以法令。蠲减赋租，宽省徭役。抑兼并，禁游末。修水土之政，增农田之官。联比闾以寓兵，按什伍以司盗。出使者以问疾若，举逸民而振滞淹。延对草莱，褒表岩穴。蕃夷之长，日齿内朝；遐徼穷陬，如附畿甸。此自近以及远也。籍大田，粢盛于是乎洁；弛禁御， 
十一日，辽国吊慰太皇太后国信使、长宁军节度使耶律仲，副使、太常少卿、充干文阁直学士吕颐浩等，见于 
      
大行皇帝神座前，行祭奠礼毕，皇帝御紫宸殿引见仲等。 
十六日，吊慰使、副耶律仲等见皇仪殿神御前，奉辞。 
十八日，礼部言：「大行皇帝神主祔庙毕，其时享并明堂礼上帝配座，欲依故事下待制以上及秘书省长贰、礼官详定以闻。」从之。 
二十三日，菆涂前一日，群臣晡临于福宁殿。 
二十四日，上行祭奠礼毕，迁梓宫正位，群臣服初丧服入临于福宁殿。自是日一临，临已易常服出，至十月五日仍晡临。 
十月一日，礼部言：「灵驾发引，三日一遣使宣问，于皇太后以表，皇太妃以笺， 臣准此。」从之。 
三日，夏国遣芭良巍名济赖芭：《长编》卷三六○作「芑」。赖：上引无此字。、昴聂张圭正进助山陵马昴：《长编》卷三六○作「昂」。圭：《长编》卷三六○作「聿」。。 
六日，启奠，升梓宫于龙輴。彻祖奠，太皇太后哭送出垂拱殿门，上与皇太后、皇太妃哭以从出宣德门。梓宫升轝，上遣奠，中书侍郎、摄中书令张璪读哀册。册文曰：「维元丰八年，岁次乙卯，三月甲午朔，五日戊戌，神宗英文烈武圣孝皇帝崩于福宁殿，旋殡于殿之西阶。粤十月壬戌朔，六日丁卯，迁座于永裕陵，礼也。法仗宿陈，柳宫徐引。前翿抗麾，廞车动轸。孝子嗣皇帝臣煦奠送大庭，号诀中经。顾瞻象物，眇默光灵。去华日之昭昭，即閟闼之冥冥。纪我光烈，属兹近弼。寥廓登闳，其可殚述。庶彷佛于遗尘，示丕天之大律。其辞曰：皇矣上帝，既厌五季。乃眷艺祖，授之神器。朱旗所指，降王四至。施于太宗，九服会同。真昭仁穆，涵濡蕃育。既安既久，岂无弊俗。英宗慨然，捄溢扶偏。玉册方镂，白云已仙。神宗烝哉，天之所开。龙颜日角，大略雄材。帝出乎震，其明斤斤。黄屋非心，宅道之深。绪余土苴，以应天下。建用皇极，威福惟辟。为律为度，人斯觌德。奉亲怡怡，睦于宗支。宾礼黄发，登贤拔奇。绍志无竞，遹声有为。翕张消息，注错设施。显仁藏用，妙合两仪。王政之行，民厚厥生。弛除力役，劝相农耕。取陈振乏，视壤〔息〕征。销弭浮惰，摧抑兼并。九功以叙，百室其盈。乃建太学，以迪后觉。发挥道真，雕虫反朴。乃严二郊，奠璧荐匏。簿盛甘 
      
泉，乐追大韶。乃开明堂，宗祀孔扬。登配一天，复周旧章。乃作原庙，尽物致孝。馆御列圣，泣朝遗貌。乃辨百(岁)[职]，循名考实。董正三省，缉熙庶绩。课吏肃章，灭私偃室。化墨为廉，以劳制食。众言淆乱，圣学是判。讲陋肃成，义高虎观。卓矣英藻，焕乎宝翰。如河出图，如天有汉。蛮夷犷诈，古称猾夏。神武烈烈，莫予奸者。教士连营，伍符寓野。手画奇正，风云变化。黄帝振兵，宣王同马。北慑天山，西澄玉关。南收九溪，东发三韩。重译底贡，旧疆复还。沔彼洛水，来自熊耳。清贯三都，漕通万里。匪禹之迹，繇我而始。蠲害兴利，修坠起废。规摹宏远，品式其备。下逮百工，必善其事。和弓兑戈，亦足传世。太平之效，斯民  。天用降康，地无爱宝。灵芝炜炜，嘉禾方阜。泽及肖翘，况尔倪旄。骏功推而不有，徽名却而不受。不迩声色，不新馆囿。十有九载，无荒无怠。决事日昃，览章夜艾。岂积勤以过厉，将隘俗而厌代。嗟册祝兮何及，竭远游兮安在!穷万国兮荼毒，惨百灵兮震骇。已虚壁帐之凝严，徒望鼎湖之晻壒。呜呼哀哉!律变星移，春还秋去。仍几想以犹新，同轨惊其毕赴。绡幕振于寒飙，麻衣迷于若雾。迫远日以摧心，指初陵而启路。呜呼哀哉!昼漏上兮燎火微，降前殿兮背端闱。捧云盖兮动圭翣，驾金根兮载龙旗。纷千乘兮万骑，罗羽林与佽飞。扈清跸以如昔，送终天而不归。呜呼哀哉!历郑囿兮扬镳，登虎牢兮按节。转旌旆兮委蛇，流箫笳兮凄咽。临西邑之山川，邈浚都之城阙。呜呼哀哉!俭遵宋命，吉卜新宫。金雁不藏于泉下，玉衣初幸于方中。痛既掩兮大隧，怆空回兮六龙。神其超兮倒景，台自对兮青蒿。呜呼哀哉!御宝历兮有期，殆真人兮独知。觞集英而示之以主鬯之嗣，眺延春而悠然有凌云之思。托燕谋于文母，保兴运于皇基。猗盛德与大业，非至神兮孰与于斯。呜呼哀哉!」帝奉辞毕还宫，群臣奉辞于板桥，易常服退。 
八日，诏沿边禁乐，除民庶、军营已有旨外，余并俟三年。初，太常寺以治平四年禁乐故事，沿边臣僚止百日，诏俟祔庙毕弗禁。至是，雄州言，故事送迎虏使及犒设北界取银绢人，皆不作乐，故复有是诏。 
十八日，于阗国贡奉使为大行皇帝饭僧追福，降敕书奖谕。 
二十四日，葬于永裕陵，群臣奉慰如仪。 
二十九日，神宗虞主至自永裕陵，群臣、夏国高丽使迎于板桥，皇太后于琼林苑、上于集英殿门奉迎，前导升殿，奠于幄殿。安神礼毕，太皇 
      
太后行酌献，皇帝行奠献之礼。进名奉慰。 
十一月一日，虞祭于集英殿。自复土，六虞在涂，太常卿摄事，三虞行礼于殿。 
四日，卒哭祭，权罢冬至、正旦御侍以下贺表。 
五日，神宗皇帝祔庙前二日，奏告天地、宗庙、社稷。 
七日，群臣班集英殿，行告迁礼，祔神宗皇帝神主于太庙第八室。 
十日，德音：「应两京、河阳减死刑，释杖罪。缘山陵科率，蠲复赋役，应奉行事官量与恩泽。」 
元佑元年二月十八日，诏：将来三月五日神宗皇帝小祥，京城音乐合自闰二月五日至三月二十日禁止。 
同日，礼部言，合自三月二日宰臣等诣福宁殿奠酹。从之。 
二十九日，礼部言：「神宗皇帝小祥，欲比附故事，是日外命妇并诣神御前奠酹，及奉慰太皇太后、皇太后讫退。及三省、枢密院文武百官等，先赴西上合门奉慰，次赴内东门奉慰太皇太后、皇太后讫，退赴大相国寺行香。内军员副指挥使以上赴。仍依例赐乳香二斤。其日于本寺佛殿上权设神宗皇帝神御位。」从之。 
三月一日，小祥前，不视事。 
二日，三省、枢密院及监察御史以上入奠于福宁殿，三日而止。 
五日，小祥，群臣进名奉慰如仪。 
十二月八日，礼部言：「将来大祥，依故事权住作乐，在京自正月一日，开封府界诸县自二月一日，并至三月十五日。诸州府县并沿边民庶、诸军营，前后各七日。」从之。 
同日，礼部言：「神宗皇帝将来大祥，乞依英宗皇 
      
帝故事，诸州府军监各就一寺观开启道场斋醮。」诏依熙宁元年十二月十六日故事施行。详见永厚陵。 
二年三月五日，大祥，群臣诣东上合门慰。自二月十日不御前后殿，令开封府停决大辟及禁屠，至三月十日待制、观察使以上及宗室管军，日一奠于福宁殿。至三月四日，群臣皆入奠。 
二十日，太师、宰臣、执政、亲王、宗室自群玉殿迎神御，权奉安于文德殿。 
二十一日，群臣诣文德殿行告迁礼，皇帝行酌献礼，宗室立班。前导神御至景灵宫宣光殿奉安，宗室立班如仪。迎奉神御鼓吹及作乐，皆吉礼。文德殿酌献，皇帝并权易(言)吉服，宗室逐处立班及前导神御，权用吉服、鞍鞯，礼毕如初。 
五月十二日，禫祭，群臣诣东上合门慰如仪。
 礼 宋会要辑稿 礼二九 历代大行丧礼上 哲宗 
      
哲宗
【宋会要】
