<!-- { "loadSidebar": true } -->
英宗治平元年五月七日，诏三班院：「使臣无私罪，有课绩，及荐举仍差使十年已上者，许经本院叙过，或吏干可以理繁剧，武略可以擒奸盗，并须一一各言所能，委主判官先验材器可否，如愿就试边事时务策者，量试一道，的有可(最)[取]，即送密院再加考覆取旨，渐与试用。仍每年不得过十人。」 
闰五月一日，枢密院言：「欲应臣僚随行指使自转借职后，河北等路(路)前两府充安抚使并都总管四年，理为一任，诸路前两府充知州及学士以下，至正任充四路安抚使并都总管五年，理为一任。其余路分知州、总管、钤辖、安抚、都巡检之路，六年理为一任。」从之。 
二年九月，翰林学士承旨张方平言：「嘉佑五年，谏官陈升之言，三班供奉官以下八千八百余人，乞裁冗滥，立条制。于时定议，事颇酌中。升之始言八千八百余员，及此又已五年，数当增倍，其滥如此，而不云救，何以立宪度，建治功 乞下两府，检会前所奏议，早为裁定颁行，亦振举颓敝之一端。」诏以付枢密院，而计三班使臣六千五百三十四人而已，遂无所更议。 
十二月，诏三班院：磨勘使臣权免引见。 
神宗熙宁二年六月六日，三班院言：「先于三月中，准朝旨，应诸州军、沿河知州军县并诸般场务勾当任满得替，依条合该酬奖，尽仰逐处保明，直申枢密院、流内铨、三司、都水监等处，并已施行。内有元无条项，合特乞指挥者，仰本司闻奏。即未审在京诸般库务等任满，合有酬奖去处，许与不许本班一面勘会。」诏令依今年三月条贯施行。 
三年十二月，三班院言：「殿直雷珣乞试《六韬》、《孙》、《吴》三家兵书义理十道，仍乞射弓。寻试验到义理十道，内二粗二否六通，及试验到弓马，并条贯本人脚色。」诏免短使，权边寨监押、巡检，理监当资序及驿料，一任回，依武举人例，差注三班使臣。乞试兵书，自珣始也。 
四年六月七日，左侍禁刘玠言：「先任岢岚军监押得替，熙宁二年十一月二十六日到班，与供奉官郑余嘏同押茶赴广信军。余嘏熙宁二年闰十一月九日到班，在臣之下，今差季阙在臣之上。缘余嘏与臣同押茶纲回，同是升一年，本班却用不理闰月条置臣在下。」诏以刘玠在郑余嘏名次之上。今后到院使臣在闰月者，并依此。所有磨勘，即依旧条。 
七年九月二十八日，(到)[诏]三班院：本 
      
班应管勾内外使臣，如有能射亲弓力及八以上，并熟于使马及轮弄器械者，在班人并许经本班投状乞试。候及十人，即(阙)[关]赴军头引见司考验。如所陈不妄，当议引见。在外使臣仰经本州岛军投状，委知州、通判、(丘)[兵]官同共试验，如中格，未得发遣，先已闻。已上《国朝会(典)[要]》。
 选举 宋会要辑稿 选举二五 宋铨选 中 侍郎右选 上 
      
侍郎右选上
旧系三班院，元丰五年改今名。其五年以前，仍具载于此。 
两朝国史志：三班院、勾当院官无常员。文臣以两制以上、武臣诸司使以上充，常置籍以总使臣之名，均其出使厘务，定其任使远近之等级，及考其殿最而上于朝。凡借职以上至供奉皆隶焉。勾押官一人，前行三人，押司官一人，后行十一人，以上《续国朝会要》。 
侍郎一人，郎中一人，掌校副尉以上较试，拟官、行赏、换官，考其殿最，案十五，曰从义、曰忠训、曰诚忠、曰承节、曰承信、曰进武、曰差注、曰生事上下、曰掌阙、曰资次、曰知杂、曰催驱、曰甲库、曰法司、曰架阁。吏额主事一人，令史四人，书令史(十)[一]十五人，守当官一十八人，正贴司二十五人，私名七人，楷书一十人，法司一人。以上《中兴会要》。神宗正史职官志：三班院旧例置局禁中，嘉佑八年出之。熙宁三年置主(薄)[簿]二员，元丰初又诏与审官东院、流内铨各省主簿一。官制行，归吏部侍郎右选。 
熙宁五年八月十七日，枢密都承旨曾孝(也)宽言：「前定武臣试格，应大小使臣恩泽奏授得官、年及合格出官者,并于三等试条，各随所习事艺呈试。上等、中等内七事，下等内八事，有试中一事以上，皆为合格，等第擢用。每年二月八日以前，具所应事艺，供家状开(生)[坐]，于审官西院、三班院投状，候次月，具乞试人数申奏，差官同主判臣僚引试。内武艺即送武学试外，所试兵书大义策略筭计，并依春秋试文臣条贯讫，其等第及封试卷，申枢密院看详。如累试不中，或不能就试者，于出官合格岁数外，更增五年。若授官日年已过合格，须授官及五年，方得依旧条，写家状、读律讫，与出官。初任仍且与双员处监当。如有举主，方得升入亲民；无举主，即更展一任监当。如诸般劳绩升入亲民者，即依旧条。熙宁五年以前授官，见年十五以上，不能就试者，候年合格(入)[日]，且依旧条施行。」从之。 
七年十月二十三日，枢密院言：「检会熙宁五年八月曾孝宽详定大小使臣出官三等试格内一项：应已历任及诸色出身不该就试人，愿试者候得替，亦许投状，除不计等钱谷并元系军班及武艺出职人不更试武艺弓马外，余并许乞试。今后武举使臣，更不试策。其乞试弓马人，仍于元试中上添得斗力，方许依条收试。」 
元丰元年六月十九日，诏：「沧州清池，莫州任邱，霸州文安、大城，秦州成纪、陇城、清水，延州肤施、延长、延川，庆州安 
      
化、合水，全州清湘、灌阳，邵州邵阳、武冈，澧州石门、慈利十八县，自今委三班院选差使臣为尉。其旧系监当阙，送流内铨差注。」 
十二月二十三日，中书言：「立大小使臣呈试弓马艺业出官试格：第一等，步射一石，发两矢，射亲十中三，马射七斗，发三矢，马上五种武艺，问《孙》、《吴》大义十通七，时务、边防策五道成，文理优长，律令大义十通七。如中五事以上，与免短使，减一任监当；三事以上，免短使，升半年名次；两事，升半年；一事，升一季。第二等，步射八斗，射亲十中二，马射六斗，马上三种武艺，《孙》、《吴》义十通五，策三道成文理，律令义十通五。如中五事以上，与免短使，升半年；三事以上，升半年；两事，升一季；一事，与出官。第三等，步射六斗，射亲十中一，马射五斗，马上两种武艺，《孙》、《吴》义十通三，策三道成文理，律令义十通三，计筭钱谷文书五通三。如中五事以上，升半年；三事以上，升一季；两事，与出官。已上步射并发两矢，马射三矢。」从之。 
三年闰九月十二日，诏：「宗室三班使臣，如犯罪殿罚，并令大宗正司关牒三班院照会。」 
五年五月十一日，改三班院为吏部侍郎右选。 
七月二十四日，尚书吏部言：「立到选官格，各随所任职事，以入任功状立格。如选巡检、捕盗之官，则以武举策试武学生，或因臣僚以武略论荐，或自陈兵略得出身之人。他格仿此。」从之。 
七年五月一日，泾原路经略司言：「自今沿边将官城寨使臣坐事冲替者，乞再下本司审察。军前得力人，量事大小，于酬奖折除，或展年降官，依旧在任。」从之，令尚书吏部立法。 
哲宗元佑元年十月四日，吏部请：「本贯川人，听三班内一任归川。其因酬奖得家便优使，及不拘路分者，亦不注川阙。」从之。
三年闰十二月十四日，诏：「陕西、河东蕃官蕃兵，三路广西、川陕、荆湖民兵及敢勇效用之属，并隶枢密院，兵部依旧主行。其余路民兵，令兵部依旧上尚书省。应小使臣初补及改转，并吏部拟抄画闻讫，送枢密院降宣。」
四年五月二十四日，吏部言：「沿边使臣差遣有见阙处，欲以远近添立日限，无故违限者论。如之官不赴律满一年，沿边主兵官满半年，不以有无事故，本处三十日内报所属别差官，系奏举者报元奏举处，并不得放上。未申报间到任者，听上。候到吏部，并降一等差遣。无等可降者，降一年名次，俱于远小处。」从之。 
绍圣元年九月二十八日，诏吏部右选类姓置籍，视左选拘辖功过。从侍郎叶祖(洛)[洽]请也。 
元符三年闰九月二十三日，(诏)兵部侍郎兼权吏部侍郎黄裳等言：「乞巡检除三路依材武格外，控扼重法去处，五日非次限满，更限五日无应格人，即取守城随军被赏免短使，及呈试武艺、升半年名次以上，并曾历巡检、监押、任满无遗缺人，庶几差 
      
注稍通。」从之。 
元丰格内一项，保举沿边重难使，亦人材武格自有，元佑间删去，自此阻节差注。乞赐取会元丰格看详，特将旧格改正，及乞将自来曾经保举 徽宗崇宁元年十二月二十日，东头供奉官薛仲孚等状：「窃见侍郎右选守待差遣使臣，见有数百员，盖为凡有阙出，十中八九须用材武。伏(法)[沿]边重难任使之人，并合后被举使臣，并许依旧作材武格差注。」诏保举沿边重难任使依元丰格作材武(注)[差]注。 
二年四月七日，吏部言：「所总小使臣一万余员，若止以劳绩、举主、过犯考任，一概选取，难于铨总。今用元丰旧法，酌以时宜，将窠阙职务随时增损，修立选格。其有事干边防、黄河(埽)[扫]岸或职务要剧，并随官置缺之类，请并从旧法。」从之。
二十六日，吏部员外郎张康伯札子：「勘会侍郎右选所管小使臣约及二万人，有经数十年未常到部者，几三千人。伏乞朝廷指挥，将上件姓名随乡贯分下诸路，令根括逐人不赴部因依，委逐路长吏结罪保明供申。候到，令吏部点对开凿，籍为实数。仍委逐州半年一次具辖下使臣到任、罢任、寄居、土著、事故、亡殁，逐一开乡贯、姓名、三代申吏部。如有稽违，并乞从本部奏劾施行。」从之。 
三年二月十二日，诏吏部：「应注材武格内保举沿边重难任使一项删去，并崇宁元年十二月二十日保举沿边重难任使作材武差注指挥，更不施行。」 
四年五月十八日，上谓辅臣曰：「武臣入流颇滥，有右班殿直在后阁中掌笺奏，乃后苑玉工出身，须立法革其弊。或试弓马，或试刑法，方许出官，即流品自清。可令三省措置。」 
