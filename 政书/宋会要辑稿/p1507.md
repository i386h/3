<!-- { "loadSidebar": true } -->
嘉定元年十二月八日，臣僚言：「都城近日籴价增长，细民艰食  ，然皆谓目今米斗一千，未闻施惠之令。乞令临(江)[安]府守臣以礼劝谕豪富蓄米之家稍损时价，广行赈粜。宰执而下，顾募傔人米数多者，亦时暂裁损，以备粜、济。诸郡有闭籴去处，从朝廷更功约束，严作惩治，庶几客米日至。方此隆冬，若不早赐矜恤，都民饥寒所迫，非独鬻妻卖子犹为续食，深虑疫疠咤之死亡，乞赐施行。」从之。 
十八日，诏令封桩库支降会子二千贯，丰储仓拨米二千石，专充赈给流民支用。以临安府言：「见存淮、淛州军流民共五百六十户，计二千八十一人，在府城内外客店及分拨寺院安泊，自十二月二十一日以后，每大人日支钱一十文、米一升，申乞量赐支拨钱、米，应副本府急阙给散。」故有是诏。 
二年二月三日，右武大夫、忠州团练使裴良杰[言]：「窃见(来)[米]直翔踊，民方艰食，辄以米五千石少助朝廷赈济，乞札下拘收。」诏令将所献米赴丰储仓交纳。 
四月四日，临安府言：「江、淛流民八百五十户，计三千六百七十六人，津发回归本贯复叶。所有淮民，更与赈给钱、米两月津发。江、淛流民合用钱九百九十一贯三百七十五文、米九十九石一斗，赈给淮民两月用钱二千三百三十二贯九百八十 
       
文、米一千七百九十六石四斗，乞札下丰桩库、丰储仓照数支降。」从之。 
八日，监行在登闻检院陈孔硕等言：「承降指挥，置(拘)[局]修合汤药，给散病民。其间请药之人，类皆细民，一染疫气，即便废业，例皆乏食。其间亦有得药病愈之后，咤出求趁，再以劳复病患，委是可悯。已具申朝廷，蒙给降会子二千贯、米一千石，除已措置支散外，所存不多，又有增添患民，必是支散不敷。乞照元申尽数给散钱、米，下局接续支散。」诏令封桩库更支降会子三千贯，丰储仓取拨米二千石，接续支散，毋得漏落泛滥。 
七月十二日，起居郎兼国史院编修官、实录院检讨官兼太子右谕德曾从龙言：「劝分一说，实旱备之先务。夫所谓劝者，非可以势力胁，非可以空言谕，要必有术以诱之而后可。出粟赈济，赏有常典，多有者至命以官，固足以示劝矣，然应格沾赏者无一二。偏方小郡，号为上户者不过常产耳，今不必尽责以赈济，但能随其力之所及，或出粟赈粜以平籴价，或假贷蠲息以赒贫民。广而又一乡，狭而又一都，县为之核实保明，以申于州，州申于常平司，量其多寡而与之免役。多者免一次，少者一年或半年。夫民之惮役，甚于寇盗。今既与之免役，彼将欣然乐从而无难色，此诱之之术么。乞行下旱歉州军，今后富民上户有能赈粜、赈贷者，并令常平司与之斟酌免役，庶几官不失信而人皆乐从，诚旱备之助么。」 
       
从之。 
十二月十四日，臣僚言：「都城内外一向米价腾踊，钱币不通，阅阎细民饘粥不给，为日已么，今又值大雪，无从得食。羸露形体，行乞于市，冻饥号呼，仅存喘息，累累不绝。闭门绝食，枕籍而死，不可胜数。甚者路傍亦多倒毙，弃子于道，莫有顾者。乞将府城内外已抄札见赈粜人户，特与改作赈济半月。其街市乞丐，令临安府支给钱、米，责付暖堂，日收房宿钱之类，官为量行出备，毋复更于乞丐名下迫取。其贫民死亡无棺(衬)[榇]者，则从本厩申府，给棺(衬)[榇]钱埋葬。至于遗弃婴孩，则月支钱、米，委付收生妇人权与收养，逐旋寻主申官。分付如此，则目前冻饿之民均被陛下仁心，感召和气，而丰稔之祥，可以必致矣。」从之。 
七年十月一日，诏：「雨水连绵，细民不易，可令封桩库支拨官会子七万贯，令临安府守臣措置，将城内外委系贫乏老疾之人计口赈给，务要实惠及民，具已赈给过人数闻奏。」 
八年七月十九日，臣僚言：「朝廷有赈荒之名，而小民无拯济之实者，崇大体而忽小节之过么。谨条其三弊，为陛下陈之。一(日)[曰]差委之弊：盖官之与民，势常扞格，民之于吏，每怀畏忌。朝廷以赈恤之政责之郡县，郡县以赈恤之事付之吏胥，此曹贪欲无厌，每藉此以规利，岂能公心以为民 功之州县之官，视部民不啻秦越之肥瘠，且以为浼己，又何暇计其实哉 二曰括责之弊：夫户之贫富，口之多寡，虽有藉 
       
而不足凭，故欲行赈恤，必先括其户口以为据，此数一定，牢不可改，至所当谨么。然厩耆、保正习为吏胥巧取之弊，每遇抄札，肆为欺罔，赂遗所至，则资身之有策者可以为无业，丁口之稀少者可以为众多，如其不然，则啼饥号寒者反置而不录，老弱猥众者仅指其二三，不均不平，莫甚于此。三曰给散之弊：夫邑有小大，地有远近，惟委托得人，措置有术，则可使人沾其惠。近时任事者有赢余之利，无措置之术，故先至者可得，而后时者不复支；地近者可得，而穷僻者不及至；强壮者可得，而羸弱者徒手而归。或杂以糠 ，而精者则入于胥吏之家；或减其升合，而余者则归于里正之手。计其散于民者无几，而化为乌有者多矣。乞行下诸路州县，应合赈粜、赈济去处，并仰痛革三弊，务令实惠 及。如有奉行卤莽者，令御史台、监司觉察以闻。」从之。 
十月二十五日，湖南提举司言：「本司昨缘本路州县自今年三月以来，阴雨连绵，细民艰于求趁。寻委官抄札在城内外委的贫乏不易阙食细民，各支给常平米斛赈济，及下诸州军县审度城市乡村有无阙米、价直增长细民艰食去处，即约度支拨常平、义仓米斛，委官措置接续赈粜，抄札被水人户，计口大人日支一升，小儿减半，支给常平米斛赈济，及委官置场，照市直与减价钱赈粜，拘收价钱，候秋成籴填元数。」诏令湖南提举司更切多方赈恤， 
       
毋致失所。 
十一月三日，广东提举司言：「本司体访西、北江州郡涝水，泛浸居民屋宇。窃虑阙食，寻行下逐州府被水泛浸去处，如有阙食，即照条于所管义仓米内支给赈济，开具数目供申，不得泛滥支破。今来据英德府、封州、德庆府、韶州各状申闻事。」诏令广东提举司更切优功存恤，毋致失所。(侯)[候]赈恤了毕，具已赈恤过钱、米数目申。 
十二年十二月九日，都省言：「岁晚严寒，细民不易，合(仪)[议]优恤。」诏令丰储仓所于桩管米内支拨二万石赴临安府，日下分头差官疾速抄札的实贫乏人户，即遍置场赈济五日。务要实惠及民，毋得迟延，容令吏胥作弊。候赈济毕日，开具帐状供申。 
十三年四月二日，诏令封桩库于见桩管会子内支拨一千五百二十贯，及下丰储仓所支拨米七百三十石付临安府，兑支过见赡养并收养津发两淮民等使用。以本府言：「自嘉定十二年三月三日，有两淮流民节次到府，逐差总辖使臣审实到乡贯户口逐：疑当作「遂」。，分拨寺院存着，各以人丁大小日支拨米食用，并津遣元系严、婺等州及本府属县人事欲归本贯之人，及给养两淮未愿回归之饥民，与津遣归本贯复业之人。其合用钱、米，乞(发)[拨]下本府应副给散津发。」故有是命。 
十二月十五日，诏令封桩库支降官会六千三百四十五贯文，充赈恤拆除蓬沓屋见在浮铺经纪卖买人。内桥道上下每铺支钱十贯，沿河墙下每 
       
铺支钱五贯，其钱仰临安府日下请领，差(请)[清]强官逐一躬亲沿铺唤集俵散，毋令吏卒减克乞觅，务要实惠及民。仍具所差官职位、姓名及已散给文状申尚书省。先是，本府准省札，将城内外居民应搭盖蓬沓及桥道上下蓬屋浮铺日下拆除，仍将已除拆浮铺屋卖买等人开具申尚书省，支给钱本优恤。既而本府分委官吏逐一告谕去拆，条具来上，故有是命。 
十六年正月九日，臣僚言：「江、淛水灾，苒腐盈畴，麦种不入。无可籴之米，则当平价而与之粜；无可籴之钱，则当发粟以赈其饥。苟惟拨粜未多，分场未广，不可无措置之方。民未复业，给费易穷，不可无拯赡之术。乞申命攸司增拨米斛，广置粜场，随民所便，城郭则分隶坊隅，不令冗遏；乡村则参处遥近，均利往来。所给赈济之米，或一旬半月，计其日数，先与并支，免至奔走道途，重为劳弊。专委本路庾臣恪意奉行，宪、漕、帅臣协心究画，逐郡选差官属分往监临谷违，并须劾「劾」下当有脱文。。 
流移句前当有脱文。按下文所提赵思、芮辉皆为淳熙初运判，可知此条当系于淳熙二年。以下皆系淳熙之文。，令总领、漕司将被旱处民户应输官物依条检放，仍劝谕人户归业，趁时布种。如阙粮种，官为借贷。及于真州、高邮军各借草七万五千束，令漕司委官给付人户饲养耕牛，仍约束不得宰杀。」以淮南运判赵思言：「旱灾之家无草饲牛，往往出卖屠宰。」故有是命。 
二十八日，诏：「江西、湖南近缘茶贼为扰，可令逐路转运司将人户积欠官、私债负并权住催，内私债候来 
       
春受理，官欠具核实数申取指挥。及委官遍诣逐处审核曾被(浸)[侵]扰人户，优功存恤，无令失业。仍覆实今春不曾布种今秋有失收刈田亩，将今年合纳秋税与量轻重，(二)[一]面减放。」 
十月九日，诏：「台州近咤溪流泛涨，漂浸居民，可支义仓米赈济。其积欠籴米本钱并折帛钱绢，自来年为始，分限三年带发。」至五年三月，又以旱伤、火灾，更展二年。 
三年八月十一日，诏：「近日阴雨连绵，江西、江东间有损坏堰坝及被水人户，可令逐路转运、常平司日下委官审实，依条赈济。」 
四年七月二十七日，诏：「抚州寄居迪功郎、新袁州万载县主簿段子雍，以岁旱，收养遗弃童幼二百二口，后至食新，并责还父母亲属。可特循从政郎。」先是，江西运判芮辉言：「乡村僻远去处，遗弃小儿，令州县告谕，保明根刷，具名申官支给钱、米抚养。如一乡一都之内保正能收养遗(奏)[弃]，庶几人沾实惠，愁孍不萌，可以易灾沴而为休祥。」从之。 
十八日，诏令淮东制置司日下于楚州桩管朝廷米内支拨一万石，仰本司疾速差拨人船，逐旋运发前去海州，措置赈济山东阙食人民。务要均给，具已取拨运发日时并赈济过的实人数，申枢密院。从淮东制置司请么。 
二月九日，诏令楚州于桩管米内支拨一万石付京东河北路镇抚节制大使司，措置赈济山西阙食人民。务(实)[要]均给，具已差官职位、姓名并赈济过的实人数申尚书省。从京东 
       
河北镇抚节制(制)大使司之请么。
 食货 宋会要辑稿 食货六八 恤灾 
       
恤灾
