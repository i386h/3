<!-- { "loadSidebar": true } -->
四年六月二十四日，鄂州都统制、提举措置屯田 
      
赵樽等言：「昨恭依指挥，差发官兵前去安、郢屯田，以便军食。去岁夏秋两料收五万余硕料：原作「科」，据本书食货六三之一四四改。，其黑豆喂牛，大麦、稻谷充马料，所有小麦、粟、谷、杂豆粜发价钱，赴左藏南库送纳。所有逐处屯戍军马合用粮料，系总领所逐时移运，应副支遣，今来安、郢两城修筑坚固，欲乞将已后屯田所收大麦、粟、稻置仓桩顿，五年之间，可积数十万斛，以备边陲有警，应期支遣。」从之。 
十一月八日，诏差知无为军徐子寅前去淮南措置官田利害，仍以措置官田所为名。徐子寅每月添支，特给钱七十贯，于所在批支。 
五年正月一日，徐子寅言：「今往楚州界内相视到空闲水陆官田，敦请到归正头目人傅昌等，劝谕归正人王琮等四百二名，情愿结甲，从官中借给耕牛借给：原作「给借」，据本书食货六三之一四四乙。、农具、屋宇、种粮，请田耕种。今措置条具下项：据楚州具到宝应、山阳、盐城、淮阴四县空闲水陆官田，共计七千二百七十八顷一十四亩一角三十四步，内淮阴县系沿淮极边，盐城县系沿海，难以令归正官于逐处种田外，所有宝应县孝义村、艾塘村、白马村、侯村共有空闲水陆官田二万余顷，系南近高邮军界；山阳县大溪村有空闲水陆官田三百余顷，系在楚州之南。臣同傅昌等相视其田，各堪耕种。今措置，欲每名给田一顷，五家结为一甲，内一名为甲头，并就种田去处随其顷亩人数多寡，置为一庄，每种田人二名，给借耕牛一头， 杷各一副，锄、锹、镢、镰刀各一件。每牛三头，用开荒列金刀一副；每一甲用踏水车一部，石辘轴二条，木勒泽一具；每一家用草屋二间，两牛用草屋一间；每种田人一名，借种粮钱十贯文省，趁二月初一日开垦使用。仍委知县置籍，每一季亲诣劝谕耕种，其田给为己业，通计满十年日起纳税赋。仍令宝应、山阳知县纽计元置造农具、屋宇，及元买耕牛价直并所借种粮钱，均作五年拘还，其所收钱，每年从楚州类聚，解纳行在左藏南库桩管。仍令差元劝谕头目人进武校尉进武：原作「武进」，据本书食货六三之一四五乙。，添差淮东安抚司缉捕盗贼，不厘务；傅昌守阙，进义副尉，添差常州听候使唤，不厘务；韩礼并许带见任差遣前来部辖差：原作「弟」，据本书食货六三之一四五改。，进义校尉，王真守阙，进勇副将；谢彪永免文解，顾知古借补成忠郎，丛汝为借补承信郎，徐悦借补承信郎，王荣并充部辖。乞下淮东安抚司，将头目人八名各先次功借转一官资，内顾知古系永免文解，与借补进勇副尉，候耕种及二年，令楚州保明，缴纳元借转官文帖申三省、枢密院。如系真命人，与换给转一官资；若系借补人，乞斟酌补正。日后更有归正愿请田人，欲乞并依今来措置到事理施行。」诏令徐子寅措置。 
十九日，徐子寅言：「被旨措置两淮官田，乞先往楚州，催督守令置造农具、屋宇，给散耕牛、种粮、钱，趁二月内开垦。候 
      
措置一州毕日，即往以次诸州军。所有诸州军合具空闲官田数目，乞从本所先次行下，依所立日限开具供申。所有置买牛具等合用钱物，乞每料支降会子二万贯，俟支用一料将尽，乞给降一料接续支用。如有官吏违慢去处，其人吏乞从本所杖一百断罪；当职官取旨，乞重赐施行。」从之。 
三月二十七日，知枢密院事、四川宣抚使虞允文言：「利州路诸州营田向缘兵火之后，土田荒闲，无人耕佃。前宣抚使郑刚中措置，差拨官军耕种拨：原作「发」，据本书食货六三之一四六改。，将每岁收到租米斛更相兑易对减，成都府路对粜米一十二万石石：原作「额」，疑是「硕」字之误，今据本书食货六三之一四六改。，应副赡军。臣昨入蜀境，体访得积年既么，弊幸不一。军兵与齐民杂处于村之间，恃强侵渔，百端搔扰。又于数百里外差科百姓保甲，指教耕佃，间有二三年不得替者，民甚苦之。其租米斛，岁丰则利归庄官，水旱则保甲均认。兼所收之租，不偿请给之数，谓如兴元府岁收租九千六百七十三硕，一年却支种田官兵请受计一万一千四百四十五硕之类。知兴元府晁公武措置，以三年内所收租课，取最高一年为额，等第均敷，召人请佃。发遣官兵归将，择少壮者教阅，老弱者拣汰。已据兴元府、凤州召人承佃，自去年秋料为头，理纳所承之租，并阶、利、兴州已系人户租佃外，有西和、成成：原作「戍」，据本书食货六三之一四六改。、洋州打量到见管田亩，臣已行下总领查钥，差属官一员前去逐州，同知、通措置，召人请佃，发遣军兵归将，放散保甲，依旧归元来去处防托边面。」从之。 
八月十七日，诏：「镇江都统司及武锋军见管三处屯田官兵，并拘收入队教阅，其屯田并耕牛、农具等，令逐州军交收，日下出暝召人请佃，只认军中所认租额。」 
九月六日，知扬州莫蒙言：「准指挥：镇江都统司及武锋军见管屯田官兵，并拘收入队教阅，其屯田耕牛、农具等，令逐州军交收，日下召人请佃，只认军中租额。蒙照应上件屯田，今来已是开成熟田，若依所降指挥召人请佃，只认纳租额，若租额稍轻，往往尽为有力之家所佃；若或租额稍重，未必有人请佃，一年之后，复为荒田。今来淮甸民户复业者众，皆谋生计，如扬州逐时人户交易田地地：本书食货六三之一四七作「土」。，投买契书，交争讼界，至无日无之。今乞令逐州军将所管屯田先次估定价钱，开坐田段，出暝召人，实封投状，增价承买，给付价高之人，理充己业充：原作「统」，据本书食货六三之一四七改。，耕牛、农具，亦令逐州军各行变卖。所有目今田土青苒目：原作「自」，据本书食货六三之一四七改。，亦乞委县官措置，收刈变转，同卖田等价钱(今)[令]项桩管，以备朝廷取拨支用。」诏逐州军将所管屯田目今已成苒谷，且令官兵收刈，候收成了日，以租额轻重比近品搭均一搭：原作「格」，据本书食货六三之一四七改。，依已降指挥召人请佃。 
十一月十日，大理正兼权驾部郎中、措置两淮官田徐子寅言：「近降指挥：武锋军见管三处屯田官兵拘收入队教阅，其屯田并 
      
耕牛、农具等，令逐州军交收，召人请佃。今窃见所罢屯田庄数，内楚州宝应县一庄有田一百三十二顷，一庄有田五百顷，乞将二庄所管耕牛、农具、屋宇、种粮等尽数拨付官田所付：原作「发」，据本书食货六三之一四八改。，劝谕归正人耕种，仍乞就差贾怀恩、王知彰管辖。所有课子，乞依官田所例蠲免例：原作「利」，据本书食货六三之一四八改。，候至十年纳税赋。」诏依，所收课子与免五年。 
六年正月二十五日，建康府驻札御前诸军都统制郭振言：「已降指挥，令振同淮西总领所相度令：原作「今」，据本书食货六三之一四八改。，拣选屯田堪披带人充入披带，不堪披带人且令依旧屯田，于新得子利内量度支给养赡于：原脱，据本书食货六三之一四八补。，却召募少壮人补填军籍。契勘屯田官兵共约三千余人，其每年所收物斛大段数少，若将不堪披带官兵止于所得子利内支给养赡，委是不给。乞将屯田诸庄内除巢县界柘 庄依已降指挥，召归正人耕作外，其和州界屯田，并行废罢，将见占官兵拘收归军。」诏：其田令和州召人租佃，如无人，即估价召人承买买：原作「应」，据本书食货六三之一四八改。。 
二月十一日，建康府驻札御前诸军都统制兼知庐州郭振言：「承务郎薛康中增置庐州屯田事件康中：原作，「亶申」，据本书食货六三之一四八改。增：本书食货六三之一四八作「措」，义长。，令振相度。今条具下项：一、耕田合用庄丁四千人、军兵一千人，建康诸军所管屯田，依近降指挥原「近」字前有「已」字，据本书食货六三之一四八删。，并行废罢，其见占官兵，拘收归军。今来若行差拨，有碍前项指挥，且庐州见管户口人丁丁：原作「下」，据本书食货六三之一四八改。，累经兵火蹂践凋零，今欲乞召募情愿人户耕莳，或无归，贫乏之人与免科役，官给牛具，借贷种粮，付与耕作。其所收子利，除桩出借贷种粮外，以十分为率，官与力耕人中分。一、乞先次盖造住屋二千间，收买耕牛五百头，并令淮西转运司应副，候将来耕莳稍成次第，一面关报本司，接续盖屋买牛。一、稻种借粮，乞据合用数目关报淮西总领所借拨应副使用，候收成日收成：原作「成收」，据本书食货六三之一四九乙。，却行桩收。所有薛康中乞差充提领屯田所干办官此句疑有脱字。。」从之。 
二十八日，诏建康府都统司退下淮西屯田，专委淮南转运判官吕企中措置，召人耕种。企中条具下项：「一、今来建康府都统司退下知州管下并无为军柘 镇屯田数，内柘 镇庄依已降指挥，委郭振招召沿淮归正人耕作外，有和州屯田，元系五百顷，诸军耕种，今召人耕种，欲多出文暝，劝谕召募。一、屯田元是军人开垦是：原作「原」，据本书食货六三之一四九改。，官给种子等，所收花利，主、客中半分受。今召人耕种，即与向来军人耕种不同，窃缘当来营田，系是四六分，官收四分，客户六分，盖欲优异人户。今来欲乞除种子外，依营田例，四六分数，官私分受。欲乞令知县、县尉依营田法，阶衔上各带主管屯田，每遇支种子，委自知县躬亲到地头当面支散；知、通、令尉仍乞依营田例添支职田。一、今来屯田虽是成熟，窃缘创事之初，
合行优恤，将来收成，欲合免第一年花利原「合免」下有「事免」二字，据本书食货六三之一四九删。，次年为头，方行分数，官私收受。一、遇有人户前来承认 
      
