<!-- { "loadSidebar": true } -->
其家，获财货甚众，衣服有侈靡违禁者，因揭榜许民户告首，并得他赃状。狱具，法寺以其所受赃不分枉直，改命屯田员外郎丁慎修覆按。清枉法当死，帝命贷之。清，库部郎中士宏之子，景德中进士，宰相寇准以弟之女妻之。寇死，故相李沆家复取为婿。历官以贿闻，颇恃 援，以是欺蠹小民，务自奢纵，被服如公侯家。初，慎锐就清假贷，清以多纳赇贿事将败，遂诺之，求其为助。时方鞫卢氏狱，从吉发此事，欲以自解。锐素狡狯，始假清银，欲为庇护，及闻有讼，即以还之。前以卢氏事夺一任，至是又坐请求削卫尉寺丞。从吉坐首露在已发后后：原无，据《长编》卷八六补。，又奏报不实，用官减当罚金，诏以从吉累犯宪章犯：原作「奉」，据《长编》卷八六改。，合当黜窜，特追右谏议大夫，免其安置。锐配单州。自余决罚配隶者数十人。宗言、仲甫以鞫狱失实，并黜监物务。府界提点虞部员外郎姚润之、内殿崇班合门祗候王承谨坐不能察举谨：原作「仅」，据《长编》卷八六改。，复保任清，并免所居官。 
，巡逻者白官，乃持公验，显是未尝行用，失入死罪。望下转运使选官详案牍，具当否闻奏。」从之。 仁宗天圣九年十二月十五日，刑部言：「涟水军鞫僧处照伪为公验抵死，省司详覆，按处照始与人 
十年五月十一日，审刑院言虞部员外郎、知睦州刘宗谅坐误以犯杖囚杖脊配军人决杖释放，法应罚铜二十斤，特绌远处监当。 
明道二年十二月六日，刑部言：「潭州四月旬禁状内，弓手雷遂因根捉贼 
      
人，掴打妇人阿刘身死，该赦合移乡千里，不合刺配漳州牢城。」诏改配潭州本城，其检断官吏免勘特放。 
景佑三年正月七日，中书门下言：「今据臣僚进状，洗雪罪犯，寻送别司定夺，屡有改正元断罪名，显是前来断奏及定夺官不切审详，或有 私，是致定断不得尽公。欲令审刑院、大理寺、刑部今后命官使臣披雪犯罪，经别定夺显是不当者，元奏断、定夺、签书官员不以赦前赦后，并具姓名闻奏。」从之。 
四月九日，法寺奏断泉州录事参军张寻失吴皓死罪，徒二年半公罪定断，合追一任勒停；支使施收罚铜三十斤勒停，通判张大冲二十斤，知州苏寿十斤，各与监当；权司法吕乔卿权南安主簿，准条去官，诏特冲替。 
八月十五日，知蕲州、虞部负外郎王蒙正责洪州别驾，坐故入林宗言死罪，合追三官勒停，特有是命。判官尹奉天、司理参军刘涣并坐随顺，奉天追两任官，涣曾有议状，免追官监酒。借职崔克明将酸黄酒入己，特免除名，追官勒停。通判张士宗随顺蒙正，虚妄申奏，追见任官。黄州通判潘衢不依指挥再勘林宗言翻诉事，罚铜三十斤，特勒停。权蕲(州)水主簿郑照搜求宗言事，罚铜九斤；蕲春知县苏諲录问不当，罚铜十斤，并特冲替。宗言将官麻入己，罚铜八斤，特勒停。殿直皇甫振借银与蒙正，合罚铜七斤。录事参军尹化南、司法参军胡揆不驳公案，各罚铜五斤。转运使蒋堂堂：原作「当」，据《长编》卷一一九改。、 
      
吴遵路以勾当发运劳绩免勘，优与知州。提刑徐越、赵日宣为勾提到蒙正，特免勘，越近便知州，日宣近从便合入差遣。 
十一月十日，梓州路提刑司言：「法司人吏失出入徒罪二人以上及二人以下再犯，乞求不差充法司求：似当作「永」。。」诏可。 
宝元二年十二月十四日，就(徒)[徙]知庐州、祠部郎中、集贤校理王质监舒州灵仙观，前通判、比部员外郎陈执方通判潭州，并坐失入囚死罪。自余幕官、曹掾连坐五人。先是，执方已去官不坐，又例当知州，帝览其案，曰：「执方虽去官，乃知枢密院执中之兄也，外方不知者，见其独免，谓朝廷因执中而私之，可且更令通判大郡一任，亦非降也，但欲均其罚尔，兼与执中免多言之谤。」宰臣以处断详允，皆常意所不及，乃奉诏施行。 
二十五日，屯田郎中、知阆州张保之言：「县司解送公事，若犯死罪只作徒以上或本犯徒却作死罪解送赴州，州司勘正，县司官吏乞申明合与不合成故失入罪论。」事下法寺，众官看详：诸县申解公事，州与县解罪名差互不同者，县司官吏依令文更不问罪；或解徒以上，到州推勘，却至杖罪及平人，即从违制失定□；如挟私故意增减，即以故入人罪论。从之。 
至和二年二月五日，广州司理参军陈仲约特勒停。仲约任广州司理参军，鞫囚失入死罪，从公坐赎铜放。帝谓知院张揆曰帝：原作「常」，据《长编》卷一一八改。：「死者不可复生，而狱吏它日犹得叙用，岂可不重其罚 
      
也!」乃特勒停勒停：原无，据《长编》卷一一八补。，仍遇恩未得叙用。 
嘉佑六年十月十八日，诏：「磨勘选人历任内曾失入死罪未决者未：原无，据本书职官一一之一五补。，俟再任举主应格听引见举主：原作「与王」，据本书职官一一之一五改。，已决者三次乃许之。若失入二人以上者，虽得旨改官，仍与次等京朝官。」 
治平四年十一月二十六日，(英)[神]宗已即位，未改元。诏新判大理寺、太常少卿祝谘依旧与提刑差遣。右司谏刘庠言：「谘同任少卿断银沙狱，失入大辟七八十人，赖朝廷疑其冤，覆于御史台，皆得减等。谘之用法不详，见于已试，岂可复主天下之平 」故罢之。 
神宗熙宁二年九月七日，诏审刑院、大理寺元签书检断苏州百姓张朝法官，并命御史台取勘奏闻。以张朝因堂兄张念六以枪杀朝父死以枪：原作「行抢」，据《宋史》卷二○一《刑法志》三改。，后走却，被朝(提)[遇]见，打死张念六。审刑院、大理寺用法断朝犯十恶不睦当死奏案，而参知政事王安石引律奏，朝父为房兄所杀，则于法不得与之私和，则无缘责其不睦，合依条得加役流罪，会赦合原。上得是奏，乃诏依安石所议施行。其审刑院等法官以用法不当，故有劾也。 
十二月十一日，诏：「今后失入死罪，已决三名，为首者手分刺配千里外牢城，命官除名编管，第二从除名，〔第三〕、第四从追官勒停；二名，为首者手分远恶处编管，命官除名，第二从追官勒停，第三、第四从勒停；一名，为首者手分千里外编管，命官追官勒停，第二从勒停，第三、第四从 
      
冲替。以上赦降、去官不免，后合磨勘、酬奖、转官，取旨。未决者，比数递减一等，赦降、去官又递减一等。内使相、宣徽使、前两府，取旨；大卿监、合门使以上，(以)[比]类上条降官、(降官)落职、分司或移差遣；其武臣知州军、自来不习刑名者，取旨施行。」 
三年六月十八日，诏审刑院、大理寺官坐失入秦州百姓曹政死罪未决，判审刑院韩维、齐恢已去官，及会熙宁二年十一月二十六日德音，勿论；〔详〕断官李逵、胡泽，并冲替；权大理少卿蔡(寇)[冠]卿，与小处差遣；权判大理寺许遵，〔详〕官朱大简、韩晋卿、赵文昌、冯安之，并与移一般差遣。 
四年四月十二日，诏开封府、河东转运使取勘太原府及经略司、审刑院、大理寺勘断王育等刑名不当以闻。刑房申：「太原太谷县尉王育权本县，断高福行奸，因谋合人白雅并妻阿程隐庇不通，捶拷至死。本府官吏以阿程为有罪之人，将王育为失减。法寺又引律称所拷数不过，合无罪，并依比(司)[同]杀伤论至死加役流，今王育合于加役流上定断。会降徒三年追一官，更罚铜十二斤，勒停。所有太原府应干官吏、河东经略司、审刑院、大理寺主判官，并各有上项减误断罪名不当。」 摄判去官勿论外，只将令手分族写狱子申报及拆粘公案，从不应为重杖八十私罪，赎铜八斤。今详阿程系与夫同犯，于法止坐尊长及不合隐庇，既阿程身死，显是官司于法不应捶拷。准律， 
      
故也。 
五年十一月五日，详定编敕所、开封府言，定夺沂州军贼李则合依条于斩刑上从按问，欲举自首减二等。诏依。其沂州官吏失入李则死罪，审刑院、大理寺、御史台定夺不当官，并取勘以闻。 
十年六月十六日，诏刑部、审刑院、大理寺岁终比较刑法官，内有失入罪及失错、稽违多者，具名以闻，当量轻重，特与施行。 
元丰二年四月二十六日，诏权判南京国子监、尚书驾部郎中郑宗砺罚铜十斤致仕，坐前知眉州失入人死〔罪〕，会(舍)赦而宗砺年已七十余故也。 
哲宗元佑元年十二月十七日，尚书省言：「左司状，失入死罪未决并流徒罪已决，虽经去官及赦降原减，旧中书例各有特旨。昨于熙宁中，始将失入死罪修入海行 ，其失入流流：原作「死」，据《长编》卷三九三改。、徒罪例为比死罪稍轻死：原作「元」，据《长编》卷三九三改。，以此不曾入 ，只系朝廷行使。近准朝旨，于 内删去死罪例一项「例一项」及下句「其徒流」，原缺，据《长编》卷三九三补。，其徒、流罪例在刑房者依旧不废，即是重者不降特旨不降特旨：原缺，据《长编》卷三九三补。，反异于轻者，于理未便。本房再详，徒罪已决例既不可废，即死罪未决例仍合存留，乞依旧存留元丰编 全条。」从之。 
四年五月二十七日，诏：「诸路断流配罪已当，若本案内徒以下罪有出入者，奏裁。其出入笞杖及半年徒，从刑部下所属改正。」 
六年八月十六日，枢密院言：「中书省以知岷州康识前任知鄜州日失入死罪死：原无，据《长编》卷四六四补。，有诏特差替。缘识久在熙河，见系本路钤辖、知岷州，今防秋是时。」诏识展磨勘二年，罢差替 
      
谪命。 
七年八月五日，臣僚言：「伏见法寺断大辟，失入一人有罚，失出百人无罪；断徒、流罪，失入五人则责及之，失出虽百人不书过。常人之情，能自择利害，谁出公心为朝廷正法者「出」下原有「入」字，据《长编》卷四七六删。!乞令于条内添入失出死罪五人比失入一人死：原无，据《长编》卷四七六补。，失出徒、流罪三人比失入一人。」从之。 
绍圣四年四月十五日，刑部言：「前临江军判官李适在任失入三人死罪，合追两官勒停，两遇大礼，合该原免。」诏李适依断特免勒停，与小远处差遣。 
