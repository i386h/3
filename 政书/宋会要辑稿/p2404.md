<!-- { "loadSidebar": true } -->
三十日，新知金州勾廷永放罢，知高州黄凤追三官，永不得与亲民厘务差遣。先是，右正言董居谊言：「廷永尝为宣司属官，因被檄刷见诸郡钱物，乘时妄作， 刷靡遗。凤守昌化时，有银纲因 
      
风涛失陷，仍妄称被劫。」既而广西提刑崔与之复言凤治郡亡状，勒主客户纳钱买盐，发卖收利，故有是命。 
六月二十日，池州中军统制郭与特降两官，放罢。以主管马军公事许俊言其不恤士卒，掊刻接受。 
二十七日，知道州徐杞放罢。以殿中侍御史徐宏言其昨守南安，边事将开，迎合希进，多刺禁军，坐费廪给。 
七月二日，新知雷州薛伯虎别注合入差遣。以臣僚言其作郡太骤，缴还录黄。 
五日，主管建宁府武夷山冲佑观赵公介罢祠禄。以臣僚言其素无行检，四玷台评，干扰州县，惟利是嗜。 
同日，知兴国军赵师勉降一官，放罢。以江西运副王补之言其不遵朝命秤提官会。 
二十八日，主管建宁府武夷山冲佑观苏林、沈坦并罢宫观。以臣僚言：「林屈意与苏师旦通谱，辱及其先；坦奉祠于家，横恣益甚。」 
八月三日，前提举隆兴府玉隆万寿宫倪思降两官。以监察御史石宗万言其强愎自用，滥窃虚名，居乡无状。 
十三日，知藤州姜安行降一官，放罢。以知静江府李 言其每年合解上供并经总制钱，并不依限起发，科罚贩卖，无非规利。 
二十七日，前主管台州崇道观吕昭远再与祠禄。以殿中侍御史徐宏言其精神衰惫；言语周章，若使临民，必无善政。 
九月十二日，知雷州郑公明放罢。以广西提刑崔与之言其三次般运铜钱下海博易番货。 
二十七日，知和州富嘉谋、
      
知安丰军许成之并放罢。以江淮制置使黄度言：「嘉谋遗火延烧，掩覆不尽以闻；成之新会初行，移书往问，其报迷错，如醉梦中语。」 
二十九日，赵善鐻罢宫观。以臣僚言其任官所至，屡以贪败。 
十月四日，新知邵州陈振、新知漳州张烨并罢新任。以臣僚言：「振昨倅会稽，招揽事权，妄作威福；烨昨守毗陵，在官之钱乃欲以为储积，欺罔朝廷。」 
三十日，王处久差主管台州崇道观指挥寝罢。以臣僚言，处久以侂胄姻娅，躐司禁旅，同恶相济。 
十一月五日，前江州副都统制吕春降两官。以右正言石宗万言其支犒军钱悉减其半，将校张汶出戍，从而侵凌其妻。 
十三日，华文阁直学士、新知婺州李大异禠职，罢新任。以臣僚言其守建宁日，养痾闭阁，从容子弟预政，故有是命。 
二十四日，宫观李沐叙复元官指挥寝罢。以臣僚言予祠已幸，不可尽复，缴还录黄。 
十二月九日，王容、陈谦并罢宫观。以臣僚言：「容事亲弗悦，事君不忠；谦贪墨穷侈，谄事权贵。」 
二十四日，新知永州芮及言、新知象州江邦佐并罢新任。以臣僚言：「及言尝贰辅藩，交通狱掾，招权鬻狱；邦佐试郡贵阳，增价鬻盐，掩有余利。」 
二十九日，提举隆兴府玉隆万寿宫赵师罢宫观，王容叙复元官指挥寝罢。以臣僚言：「师顷以多赀交结权臣，容不忠不孝，已罢其祠，叙复元官并乞寝罢。」 
六年正月四日，徐宏新除秘阁修撰、 
      
知袁州指挥寝罢。以臣僚言其向为台官，每为亲故营荐捄护，率有定价。 
二十三日，前知钦州陈经降一官。以知静江府李 等言：「乡民结党，啸集作过，经坐视不捕，亦不申闻诸司。」 
二十九日，叶时新除徽猷阁直学士、知婺州指挥并寝罢；周虎特追五官勒停，送徽州居住，仍追赃入安边库。以臣僚言：「时权奸用事之日，冒居言路；虎以私喜怒绳治军人，去替之日，以修战舰妄破官钱数万，掩为己有。」 
二月二日，新知新州赵伯东罢新任。以监察御史金式言其昨守雷州，多破官钱收买商货，航海以归。 
同日，新知辰州曾玹放罢。以监察御史黄序言其尝为万州，席卷公帑。 
十七日，曾臬差(官)[宫]观指挥寝罢。以给事中曾从龙言，近世赃吏，臬其尤着。 
二十八日，新知崇庆府罗植罢新任。以监察御史黄序言其曩守嘉定，迎拜逆曦伪诏，蜀士咸切齿之。 
三月二十一日，史彰祖差知沅州指挥寝罢。以臣僚言其更化之初，臣僚论列，公论不容。 
二十八日，江东运副孟猷、提举广东市舶常御孙并与祠禄。以臣僚言：「猷守婺女日，假托修城，多破官钱；御孙守常德日，侵欺官钱，不恤荒政。」 
四月二日，知湖州赵崇规放罢。以监察御史黄序言其信任配吏，溺惑爱妾，鬻狱受赇。 
十五日，前殿中侍御史林琰夺职罢宫观，徐宏更降一官。以监察御史倪千里言：「琰昨任台谏，一向 私；宏过恶暴着，实骇听闻。」 
二十六日，秘阁修撰、知隆兴府王补之禠职放罢。先是，右谏议大夫郑昭先言其为总饷时盗用公帑，取媚权奸。既而臣僚复言权奸用事之时，考校法科，辄徇私嘱。 
二十七日，郑擢罢宫观，更降一官。先是，殿中侍御史石宗万言其奉祠里居，渔夺邻里，不能安居。既而臣僚复言擢既罢宫观，愈无顾藉，故有是命。 
二十八日，知岳州曾宁降一官，放罢。以湖北提刑宋德之言其昏惑颠倒，用刑差误。 
六月二十九日，知贵州林采放罢，新知靖州王宗度与宫观。以殿中侍御史石宗万言：「采尝宰湘阴，受赂狼藉；宗度得疾沈绵，政必废弛。」 
七月一日，权发遣建昌军丰有俊放罢。以臣僚言其峻急苛猛，千里骚然，秤提官会，科扰尤多。 
四日，潼川运判费士戣、利路运判李嗣文并与宫观。以臣僚言士戣衰病废事，嗣文资浅望轻。 
同日，知池州傅伯召、新知峡州汪必进并放罢。以臣僚言：「伯召向守临川，科罢民钱，今为池阳，年迈荒耗。必进厕迹列院，楮币更革之初，将指巡行，妄作威福。」 
二十五日，知真州徐景、知盱眙军陈师文并放罢。以殿中侍御史石宗万言，景残忍不恤，师文临事乖缪。 
同日，知富顺监何綮降一官，放罢，永不得与亲民差遣。以臣僚言其贪黩无状，肆为大言。 
同日，知襄阳府杨九鼎令赴行在奏事指挥寝罢。以给事中曾从龙言其为国藩篱，悠悠岁月，茫无端绪， 
      
先有是命。既而臣僚复言，九鼎举动乖方，自失威望，乞更赐禠职，故有是命。 
二十八日，权发遣吉阳军谢学礼放罢，仍不得与州军差遣。以广东提刑方信孺言其与土人义兵统领陈维翰往来甚密，求婚不从，生事科扰。
 职官 宋会要辑稿 职官七五 黜降官一二 
     
宋会要辑稿 职官七五

黜降官一二
【续会要】
嘉定六年八月二日卷首原标「续会要」。，知镇江府俞应符放罢。以臣僚言其比知宁国，托名修城，多破官钱，先有是命。既而监察御史倪千里复言其守京口，苛刻聚敛，乞禠秘阁修撰职名。 
四日，魏大有改知荆门军指挥寝罢，且与祠禄。以臣僚言大有气貌粗俗，举止疏狂，必无和平之政。 
十四日，前知常德府赵师垂降一官，知常德府鲍粹然降一官放罢。先是，知常德府鲍粹然申，师垂前任妄支钱物，贪黩可见。既而给事中曾从龙复言，见任知府鲍粹然以交承之谊，持告讦之私，其间张皇失实，先有是命。既而湖北提举尤棐复言，粹然故意灭裂，不肯从秤提约束，昨妄申前政，以为得计，轻视监司，很愎愈甚，复诏粹然更降两官。 
二十四日，新改知永康军薛绂、新知兴国军丁大椿、新知融州翟木(巴)
并与祠禄。以右谏议大夫郑昭先言：「绂轻儇不靖，簧鼓是非；大椿贪鄙很愎，寅缘媒进；翟木(巴)气习膏粱，见谓庸懦。」 
为桂林日，尽刷官库金打造刻漏三副，遣遗权奸、贪相及苏师旦；下政彦珖居乡龙断，居官贪鄙。」 罢新任，赵彦珖与宫观。以殿中侍御史石宗万言：「善 二十六日，新知南外宗正事赵善 
九月一日，王騊差知盱眙军指挥寝罢。以给事中曾从龙言其入仕以来屡污白简。 
十一日，知隆庆府张子 
     
里、新知隆庆府杨仲修并与祠禄。以监察御史黄序言：「子里曩为筠州通判，侵权挠政，贿赂公行；仲修愚闇不才，临事疏缪。」 
闰九月十七日，陈士廉差知容州指挥寝罢。以臣僚言其素乏行检，士论不容。 
二十三日，前江陵府副都统制雍政追还转两官。以殿中侍御史石宗万言：「政元系秉义郎，因除江陵军帅，照例转修武郎。政以贪刻上负朝廷，而所与之官岂宜虚辱 」故有是命。 
十月五日，新知兴化军叶嗣昌降两官，罢新任。以监察御史黄序言其葬父母不从仪制，娶妻弃之空房，与弟争财，至于经郡。 
二十二日，提举福建市舶赵不熄更降一官。先因臣僚言其多抽番舶，抄籍诬告，得旨降两官放罢。既而给事中曾从龙复乞更行镌降，永不得与监司郡守差遣。 
二十六日，吴机更降一官。先是，江西运判赵崇宪言其知吉州日，夏税冬苗多取于民，收换官会反为民害，得旨放罢。既而中书舍人董居谊复言机采之物议，犹以为轻，乞更与镌降。 
十二月二十七日，江东提刑葛峤与宫观。以臣僚言其行部之日不务澄清，风采披靡。 
二十九日，潼川运判樊士迪、知安庆府张嗣古并罢。以臣僚言：「士迪前守嘉定，输纳取赢，类试受嘱；嗣古权臣之甥，佚罚得郡。」
同日，直秘阁、知夔州鲜于申之放罢。以臣僚言其自至夔门，专事贪暴。 
七年正月六日，知衡州胡坦与宫观，知融州卢炳放罢。以 
     
监察御史黄序言，坦昏愚懦弱，炳凶很奸贪。 
同日，新知郁林州赵粹夫罢新任。以监察御史倪千里言其素行亡状，贪心益肆，巧图躐取。 
二十一日，直秘阁施宿罢职，与祠禄。以中书舍人范之柔言其昨任淮东运判，刻剥亭户，规图出剩，以济其私。 
二月二日，知宁国府赵善宣放罢。以监察御史倪千里言其素无才术，且乏廉称。 
十四日，知巴川蹇似之放罢。以其结纳逆曦，交通夷酋，从利路提刑杨熹请也。 
二十八日，前知扬州赵师石转官指挥寝罢，福建运判费培与宫观，理作自陈。以侍御史石宗万言：「师石比帅维扬，略无施设，刻剥军人，边事曾不讲究。培顷将漕淮右，刷具不当催理之欠，立限急如星火，一路骚然。」 
二十九日，俞灏新除湖北提举指挥寝罢，与祠禄；权发遣和州陆峻放罢。以右正言应武言：「灏昏老缪庸，殊乏风采；峻性本贪狠，外饰俭素。」 
三月一日，知南康军魏宝先放罢，新知南康军陈模与祠禄。以监察御史黄序言：「宝先苛刻重征，交通关节；模依附贪相，径由学馆，滥叨郡绂。」 
