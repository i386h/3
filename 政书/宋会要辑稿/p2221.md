<!-- { "loadSidebar": true } -->
十二日，吏部侍郎凌景夏言：「近年间有勋臣之家经省部理诉，稽之令甲，姓名不载，难以施行。兼在元佑党禁如文彦博、司马光、吕公着等，以至靖康、建炎以来，忠臣义士奋不顾身以卫社稷者，类多有之，皆略而未编，亦盛世之阙典也。愿诏有司，精加讨论，庆历、建中靖国所载或有未尽，悉令添入。元佑、靖康、建炎以后有合籍记者，接续修纂，以光中兴，天下幸甚。」诏就委编类圣政所接续修纂。 
十月七日，吏部侍郎兼编类圣政所详定官徐度、起居郎兼编类圣政所详定官周必大言：「本所奉旨接续修纂功勋、忠义臣僚事迹，合要昨来庆历、建中靖国编载未尽勋臣及元佑、靖康、建炎以来建立功勋卓然显著忠臣义士职位、姓名及所立功勋事迹，逐一参考编纂。欲望许从本所移文诸路，专委监司遍下所部州军搜访，如有前项勋臣及忠义之家，许令子孙或近亲供具职位、姓名、所立功勋实迹、见存干照，经所属陈乞，本州岛保明，录白缴申朝廷，下所参照施行。」从之。 
十八日，圣政所言：「已降指挥，将 令所改为编类圣政所，有应干合行事件，欲乞并依 令所前后申请已得指挥施行。」从之。 
二十四日，诏尚书左(朴)[仆]射陈康伯提举编类圣政 
      
所，参知政事史浩同提举。隆兴元年正月，浩拜右仆射，提举仍旧。 
十二月六日，吏部侍郎兼编类圣政所详定官凌景夏、起居郎兼编类圣政所详定官周必大言：「奉旨编类光尧寿圣太上皇帝一朝圣政，合要建炎元年五月(十)[一]日以后至绍兴三十二年六月十一日以前三省、枢密院时政记、起居注，参照编类。欲乞下日历所并移文谏院、后省，依年分逐旋关借或钞录，用毕封还。并合要诏旨草槁参照，已得指挥许差人于学士院就行钞录，本所人吏乞下皇城司支给敕入宫门号二道。兼本所检讨官除本处请给外，其所添御厨第三等折食钱，若于本处所请名色次数相妨者，欲乞不理为名色次数支破，仍自供职日为始。人吏请给，昨来 令所旧请则例，系依绍兴禄格禄秩申明，并绍兴十三年六月二十八日支米指挥支破施行，仍自差到所日为始。」从之。 
隆兴元年三月十六日，诏：「编类圣政所修纂光尧寿圣太上皇帝圣政，凡大号令、大政事今日合遵行者，并编类门目，每月投进。其编年纪事候书成日，一并进呈。」以本所详定官凌景夏等有(等)[请]也。 
五月十九日，诏编类圣政所并归日历所，依旧宰臣提领。其检讨官二员以馆职兼，仍令日历所人吏先行遣。 
同日，编类圣政所言：「接续修纂功勋臣僚、忠臣义士事迹，合行并归国史院，欲实封用印牒送。」从之。 
十月四日，诏编类 
      
圣政所检讨官差秘书省校书郎王东里、正字程千里兼，其圣政文字秘书监、少同预编类。 
干道二年闰九月二十九日，国史日历所上《光尧寿圣太上皇帝圣政》六十卷。进书仪注、官吏推恩，详见日历所门。 
十月五日，提举编类圣政蒋芾言，本所官吏欲限三日结局。从之。其详见日历所。 
淳熙十六年三月二十一日，国史日历所言：「奉旨：『寿皇圣帝临御岁久，典章法度粲若日星，可令日历所编类成书，朕当遵而行之，仰称付托之意。』本所今具下项：本所编类寿皇圣帝典章法度，乞以『至尊寿皇圣帝圣政』为名；欲从日例就监修国史提举，以提举编类圣政系衔；所修圣政文字，欲乞每月就监修国史过局日聚议供呈。检讨官二员，以馆职兼，乞朝廷差置，仍乞以兼国史日历所编修圣政检讨官系衔。即下干预修纂日历本所官秘书监、少、著作郎、佐，见修纂日历，乞依昨来修进《光尧寿圣太上皇帝圣政》，同预编类。所修《圣政》系就用本所应干国史文字照使，昨来修进圣政系今日历所人吏兼行遣。其取会文字并漏泄条禁并乞依本所前后已得指挥施行。仍乞就用日历所记行使，本所人吏更不添置。如遇文字冗并日，依例顾工书写。及应干支用，合于公使钱内支破，每月入历批勘一百贯。合用修书纸札、朱红、物帛等，欲乞从本所逐旋具呈监修国史，下杂买务收买。」并从之。 
闰五月一日，诏知枢密院事兼参 
      
知政事王蔺提举编类圣政。 
七月九日，诏秘书省秘书郎黄由、校书郎王叔简并兼国史日历所编类圣政检讨官。 
绍熙元年七月八日，诏左丞相留正监修国史，提举编类圣政。 
二年十月十三日，诏太常博士章颖兼国史日历所编类圣政检讨官。 
三年十二月二十三日，国史日历所上《至尊寿皇圣帝圣政》五十卷。 
二十五日，国史日历所编类圣政言：「《至尊寿皇圣帝圣政》今已进呈安奉了毕，所有本所诸色人将来推恩，内不愿转资合得折资钱，并经修不经进使臣人吏等推恩犒设钱二千贯文。今来务从省减，更不支降，止候推恩(止候推恩)指挥下日，从本所具的确人数申明朝廷，行下户部，依例入历批勘。」从之。
 职官 宋会要辑稿 职官四一 经略使 
      
经略使
【宋会要】
      
《哲宗正史 职官志》云：掌总护诸将，统制军旅，察治奸宄，以肃清一道，凡兵民之政皆总焉。系边任则绥御夷狄，抚宁疆圉，若甲兵屯戍、刍粟馈运，则视其缓急盈虚而移用之。掌凡战守之事，即事干机速边防及士卒抵罪者，听以便宜裁断。其属有勾当公事、管勾机宜文字、准备将领、准备差使。 
【宋会要】
      
元丰元年五月八日，熙河路经略使张诜乞举文资一员准备差遣，点检常平钱谷。从之。 
十月十四日，鄜延路经略使吕惠卿乞以本司回易库抚养士卒等本钱别置库，不得杂公使钱，从经略司变易，止(克)[充]抚养士卒及赏觇事人，如小事止支系省钱。诸路并乞依此。从之。 
三年正月十三日，龙图阁直学士韩缜以分画河东地界文字来上，诏录付河东经略司，令帅臣亲掌。 
六月二十四日，诏就近经略使所在封桩，委茶场司管勾，如封桩钱物法。自今有羡钱准此，岁终(辄)具数以闻。 
四年七月三日，诏鄜延、环庆、泾原路经略司各支封桩钱十万缗招纳蕃部。 
九月十七日，知延州沈括言：「西贼聚兵，各在本路对境，虑大兵既入境，贼乘虚寇袭，即乞令监司或以次官权州事，臣以经略都总管司职事领在城兵往照应。」从之。 
十二月三日，李宪言：「准敕差权泾原路经略使，其熙河路都大经制并节制秦凤路军马，合与不合依旧兼领 陕西诸路经略、转运司合应副本路兵马军须粮草，其经略使、监司乞许臣弹劾，以次当职官乞许臣一面遣官劾罪。陕西、河东见任文武官，乞许臣不拘常制选委应副，虽有违碍，并即发遣，如敢占留，并科违制。乞差近上禁军一指挥为牙队。」诏熙河经制并节制秦凤路依旧兼领，所乞牙队差神卫，余 
      
并依奏。 
二十二日，熙河路都大经制司乞差兰州官，诏以四方馆使、熙河路副总管、兼知河州李浩知兰州，候修会州毕，差充兰会路经略安抚副使。 
五年正月二十六日，客省副使、知诚州谢麟言，乞增割户口山川并降属县名额。诏以麟知沅州，主管沅诚州沿边安抚公事。置兵马监押职官、司户参军各一员，并令谢麟举官一次。诚州官任满，依沅州酬奖。 
二十九日，诏进士锺传为兰州军事推官、泾原路安抚制置司主管机宜文字。以李宪奏充 用，又言其从军有功也。 
二月四日，文思使、文州刺史、内侍押班李舜举为照管泾原路经略司一行军马，兼参议军中大事。 
六年八月二十一日，诏赐环庆路经略司度僧牒千，为钱十三万缗，别封桩。 
七年十月九日，诏内藏库支紬绢各五十万匹，于熙渭州经略司封桩。 
哲宗元佑元年十一月五日，权发遣(泰)[秦]州、兼管勾秦凤经略安抚都管司范育言：「知州系帅臣将下公事，乞不许通判同管。」从之。 
是岁，诏陕西、河东经略安抚都总管司，自元丰四年后应缘军兴添置官属并罢。又诏罢经略安抚司管勾官。 
二年六月二十二日，诏自今沿边臣僚奏请创置更易事，并先付本路经略安抚司详度利害以闻。 
【宋会要】
      
淳熙六年四月四日，广西经略安抚刘焞言：「本路宾、邕、昭、象等州见有劫盗公事一十五火，未曾结断。自来候提刑司请覆取会，或奏听敕裁，动淹岁月。今来湖南宜章贼徒陈峒等窃发，与本路抵接，本路州县单弱，久有篡囚越狱之风，或恐凶徒越逸。检准干道重修敕，诸军干边防或机速，机宜事干机会，理须从权速请，不可淹留待报，余条机速准此。并(请)[诸]军犯罪事理重害，难依常法而不可待奏报者，许申本路经略安抚司，酌情断遣讫以闻。罪不至死者不许特处死。余犯情重自依奏裁法。乞许经略司索取各州勘到情 ，将迹状显著、赃证明白之人一面约法，依上件敕条酌情断遣，候事定日依旧。」从之。
 职官 宋会要辑稿 职官四一 安抚使 
      
安抚使
【宋会要】
      
诸路灾伤或边境用师，皆特遣使安抚，事已则罢。其河北、河东别置司长任。景德三年，置河北沿边安抚使，以雄州知州充。又有副使，以诸司副使以上充，不常置。都监，以合门祗候以上充。并掌北边戎机、交聘之事，副使、都监迭巡所部。大中祥符元年，置河东安抚司，管勾官二人，一以代州知州充，一以合门祗候以上充。今陕西沿边大将帅亦皆带安抚使名。近制，官轻则为管勾安抚司事。 
凡诸路安抚之名，并以逐州知州充，掌抚绥良民而察其奸宄，以肃清一道。京东东路以青州知州充，西路以郓州知州充，京西北路以许州知州充，南路以邓州知州充，荆湖南路以潭州知州充。其河北路有定州路，有高阳关路，有真定府路，有大名府路，并带马(并带马)军都总管，而庆、桂二州带经略安抚使。 
旧制，凡诸路安抚使之名并以逐州知州充，掌抚绥良民而察其奸宄，以肃清一道。两浙东路以绍兴府，两浙西路以临安府，江南东路以建康府，江南西路以隆兴府，淮南东路以扬州，淮南西路以庐州，荆湖南路以潭州，荆湖北路以荆南府，福建(州)路以福州，京西南路以襄阳府，广南东路以广州(广南西路以广州)，广南西路以静江府，成都府路以成都府，利州路以兴元府，潼川府路以泸州，夔州，并以知州充。内广南西路、成都府路、 
      
潼川府、夔州路并带兵马都钤辖，余路并带马步军都总管。内广南东路带主管经略安抚司公事，广南西路带经略安抚使。 
【宋会要】
      
