<!-- { "loadSidebar": true } -->
 帝系 宋会要辑稿 帝系一一 守 法 立法不贵太重而贵力行 
     
立法不贵太重而贵力行
十四年正月，进呈杨存中乞刺本军未刺字人，以防诸处互相召置，仍乞严行约束。秦桧奏：「旧有二法：一、召别军人，并行军法。此太重难行。一、立赏许人告，犯人请给，计赃坐罪，将校佐取旨。乞依此施行。」上曰：「甚好，立法不贵太重，而贵必行。法必行，则人莫敢犯矣。」《圣政》史臣曰：王者明以法示人，使人知避，而不敢犯也。且人有不幸而罹于法，王者往往有所不忍，而法遂不行焉，何也 是太重之过也。夫欲重则必难行，欲行则不必重。设之太重，而行之不顾，此惟商鞅能之，圣人不能也。
 帝系 宋会要辑稿 帝系一一 守 法 谓法令奉行不虔申严无益 
     
谓法令奉行不虔申严无益
二十四年三月，进呈臣僚上言：州县不依法实时过割税租，有害于民事。有司供到见行条法指挥，命申严行下。上因言：「法令固在，如官吏奉行不虔，虽申严行下，终亦无益。为知州者，须更历民事、通晓 
     
利病者为之。」因命监司以时检察，有不如令，按(刻)[劾]以闻。
 帝系 宋会要辑稿 帝系一一 守 法 用法之公 
     
用法之公
绍兴三十二年八月乙丑，诏：文州刺史、知合门事孟思恭奉使受赂，可罢见任。辛未，谏议大夫任古奏：「思恭奉使受赂，而朝廷不能正其典刑，止罢见任。夫人之有过而不能治，在国法为可废；国之有法而不能施，在朝廷为可羞。而道路之言，以谓其弊滋久，动则窒碍。若其果然，愿陛下澄源塞流，使斯辇贪利败国之心潜销于冥冥之中，则专对于外，可以无辱命之忧。」乃降授武功大夫、吉州刺史。
 帝系 宋会要辑稿 帝系一一 守 法 给舍缴论王继先经赦恩法并用 
     
给舍缴论王继先经赦恩法并用
九月，给事中金安节等奏：「奉圣旨，福州居住致仕王继先已经大赦，可令任便居住。臣窃以圣人用法，常以天下为心，罪之宥之，一用公议。王继先罪恶稔积， 情久愤，太上皇帝用公议逐之，天下称快。原其罪状，当屏遐裔，而近居闽中，为幸已大。曾几何时，遽用恩赦，许其从便，殊骇物听。欲乞寝罢令任便居住指挥。」诏：「王继先依赦任便居住，不得辄至行在。」《圣政》史臣曰：圣人之治天下，恩与法并用，而后可以相维于无穷。盖偏于法，则无以开天下自(幸)[新]之路；而偏于恩，则无以杜天下侥幸之门。诸葛亮曰：「吾今威之以法，法行则知恩。」二者未尝(便)[使]之偏胜而已。王继先罪恶稔积，太上以公议逐之，此法也；寿皇登极，引大宥之文许之从便，此恩也。而给舍犹以为未厌公议。于是裁之以圣断曰：「王继 
     
先依赦任便居住，不得辄至行在。」一以开其自新之路，使之知朝廷之恩；一以杜其侥幸之门，使之不敢玩朝廷之法。御天下之道，至是无余蕴矣。
 帝系 宋会要辑稿 帝系一一 守 法 责守法惩依违 
     
责守法惩依违
隆兴元年四月，诏有司：「所行事件并遵依祖宗条法及绍兴三十一年十二月十七日指挥，更不得引例及称疑似，取自朝廷指挥。如敢违戾，官司重作施行。」先是绍兴三十一年十二月十七日，因臣僚上言：「乞诏三省大臣，凡四方奏请送有司，令各以成法来上；其不以实而依违迁就者，主典科违制之罪，长吏以不职免所居官。台谏常切觉察。」得旨依奏，令三省六曹遵守。至是臣僚复论吏舞文曲说，检会元敕奏上，故有是命。
 帝系 宋会要辑稿 帝系一一 守 法 用法不用例晓告天下 
     
用法不用例晓告天下
干道元年五月，诏：「法令禁奸，理宜画一。比年(一)[以]来，旁缘出入，引例为弊，殊失刑政之中。应今后犯罪者，有司并据情 ，直引条法定断，更不奏裁。内刑名有疑，令刑部、大理寺看详，指定闻奏。永为常法，仍行下诸路遵守施行。其刑部、大理寺见引用例册，令封 架阁，更不引用。仰刑部遍牒诸州，大字出榜晓谕。」
 帝系 宋会要辑稿 帝系一一 守 法 旧无条法之事不可创 
     
旧无条法之事不可创
辅臣奏：「昨日传旨，询(门)[问]医官换授事。吏部供：并无条法，惟有王继先以特恩换授。」上曰：「伎术官自是不许换授。」洪适等奏：「陛下欲推恩一小臣，亦须问法。」上曰：「正恐批出，又不可行。旧有条法之事岂可创 卿等亦当如此。」适等奏：「陛下如此遵守法 
     
度，臣等岂敢轻违三尺 」《宝训》
 帝系 宋会要辑稿 帝系一一 守 法 谕执政毋创例以害法 
     
谕执政毋创例以害法
二年四月，上谕执政：「卿等当谨法令，无创例以害法。如胥辈兼局之类，切不可放行。」
 帝系 宋会要辑稿 帝系一一 守 法 欲增宫人俸顾禄令不可而止 
     
欲增宫人俸顾禄令不可而止
八月，进呈内东门司申：内人红霞帔韩七娘得旨转郡夫人，依外命妇支给请受。据户部供，除红霞帔逐月有请受外，外命妇郡夫人即无《禄令》。魏杞等奏：「岂有加封而反无请俸者 」上曰：「《禄令》如此，朕不欲破例。此事且已，朕禁中自理会也。」《圣政》(使)[史]臣曰：寿皇圣帝欲为一宫人增俸，顾《禄令》不可而止，则其重爵禄、守法令之意可以类推矣。
 帝系 宋会要辑稿 帝系一一 守 法 谓言事未必尽知利害便欲更张 
     
谓言事未必尽知利害便欲更张
六年八月，吕游问进对，论祖宗成法。上曰：「言事〔者〕未必尽知利害，便欲更张。」「六年」以下原脱，据原稿眉批补。按此条亦见《中兴两朝圣政》卷四九。
 帝系 宋会要辑稿 帝系一一 守 法 亲定干道新书 
     
亲定干道新书
十月，礼部尚书刘章进对奏：「臣闻李德林在隋开皇初与修 令「修」下原衍「政」字，据《中兴两朝圣政》卷四九删。。时有苏威者每欲易其条目，德林请于朝，谓欲有更张者当以军法从事。夫法之弊也故修之，修之而未必皆当，与众共议之可也，乃欲胁以军法，其亦不仁甚矣。仰惟陛下清明远览，命官取新旧法并前后 旨，缉而修之。越岁书成，反复参订，乃以奏御，而丙夜之观尤为详悉。其间有未便于人情，未安于圣心者，莫不朱黄识之，还以下谕，俾疏奏以闻。稍或可疑，必加改定，然后颁行。欲望播告中外，惟《新书》是遵。」上曰：「朕已自看一遍，亦异乎隋高祖之事矣。」于是诏从之。《圣政》(使)[史]臣曰：法之未成也，议之贵乎详；法之既成也，守之贵乎坚。故今日议法之详，所以为异日 
     
守法之地也。议论讲明，一或不审，异日虽欲信而必行之，有不可得矣。《干道新书》卷帙(而)[不]为不多，而寿皇丙夜遍览弗倦，朱黄识之，多所改定，而后颁行。议法之详如此，所以为万世法。
 帝系 宋会要辑稿 帝系一一 守 法 祖宗法度 
     
祖宗法度
七年二月，侍讲张(拭)[栻]轮对奏：「本朝治体，忠厚仁信为本。」因及熙丰、元符大臣。上曰：「祖宗法度，乃是家法，熙丰之后不合改变耳不：原作「人」，据《中兴两朝圣政》卷五○改。。」
 帝系 宋会要辑稿 帝系一一 守 法 改法宜审于初 
     
改法宜审于初
十一月，虞允文奏：「旧法，黄甲不曾到部人，在铨试下等人之上。」上曰：「可依旧法。」又曰：「改法不当，终有窒碍，不如加详审于初，则免改更于后也。」
 帝系 宋会要辑稿 帝系一一 守 法 谓侥幸之门由上自启 
     
谓侥幸之门由上自启
九年，宰臣梁克家奏：「龙云、陈师亮添差，于指挥有碍。」上曰：「卿等如此守法，甚善。」又曰：「侥幸之门，盖在上者多自启之，故人生觊觎心。讲画一之法，贵在能守。」《宝训》。
 帝系 宋会要辑稿 帝系一一 守 法 法度须是上下坚守 
     
法度须是上下坚守
淳熙二年六月，进呈内降李显忠奏陈，乞女夫添差东南第四副将，赵鼎差遣，奉御笔：「再与前任差遣。」缘无添差恩例，有碍近降指挥。上曰：「卿等合如此理会，既碍指挥则已。大凡法度，须是上下(监)[坚]守。」
 帝系 宋会要辑稿 帝系一一 守 法 谓法令明备守之自足为治 
     
谓法令明备守之自足为治
闰九月，进呈淮南转运司申：濠州锺离定〔远〕县巡检景成令再任景成：《中兴两朝圣政》作「耿成」。盖本作「耿」，避太宗讳(炅)改为「景」。。上曰：「祖宗成法，惟监司及沿边郡守方许再任。景成虽有劳 ，已经再任，不欲以小官差遣坏祖宗成法。」因论及「国家承平二百余年，法令明备，讲若画一，傥能守之，自足为治。盖天下本无事，庸人扰之耳。」
 帝系 宋会要辑稿 帝系一一 守 法 谕辅臣遵守法度 
     
谕辅臣遵守法度
辅臣进(承)[呈]诸司荐举刘三杰，缘系初改官人，近制合作县〔令〕，乞与堂除一知县。上曰：「得卿等守法度如此，甚善。间有内降，朕初无心，不厌卿等来理会。国家或有大事，须赖谋猷；平居无事，且当遵守法度。」《宝训》。
 帝系 宋会要辑稿 帝系一一 守 法 内批误用未经任人辅臣有请而止 
     
内批误用未经任人辅臣有请而止
辅臣进呈：内批「刘球，勋臣之后，可差充诸州军签判。」辅臣奏：「球未经(内)[任]，有碍堂除。」上曰：「此刘光世孙，可特堂〔除〕之。」次日，中使至龚茂良私第传旨宣谕：「昨日刘球差签判指挥更不须行。方进呈时，误认未曾经任之意，反复思之，此除正碍近制，不可废法。」《宝训》。
 帝系 宋会要辑稿 帝系一一 守 法 亲定淳熙法册 
     
亲定淳熙法册
