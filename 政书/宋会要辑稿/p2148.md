<!-- { "loadSidebar": true } -->
十四年三月二十九日，诏封桩库取会子十五万贯，供奉太上皇帝、太上皇后使用。十一月十四日，诏：「冬至旧例供奉钱四万贯，可日下进纳德寿宫。恭奉皇太后圣旨，昨来有司供纳大行太上皇帝生料，并令住供。」十九日，诏：「除依显仁皇后例，供奉皇太后外，仍依太上皇后例，供奉生辰金银。遇冬、年、寒食节例供奉外，更供奉德寿宫钱一万二千贯，充官吏、宿卫、亲从、亲事官军兵等月给支用。」十二月二十一日，诏：「每遇冬、年、寒食节，各供送德寿宫钱一万五千贯，充官吏、宿卫、亲从、亲事官军兵等节料使用。」

十五年八月二十五日，诏封桩库取会子十五万贯，供奉皇太后。以明堂大礼故也。九月十九日，诏封桩库支银三万两，赴内藏库交纳，供奉皇太后。十二月二十六日，诏封桩库取会子十五万贯，供奉皇太后使用。

十六年正月二十一日，诏封桩库支银三万两，赴内藏库交纳，供奉皇太后使用。

      
雍熙三年，置入内供奉官。大中祥符二年二月，宣入内内侍省供奉官改为入内内侍省内东西头供奉官，亦同此例。
 职官 宋会要辑稿 职官二七 粮料院 
      
粮料院「粮料院」下：原批：「寄案：《宋志》三司使、太府寺两出粮料院，盖以元丰后罢三司并户部，而粮料院并入太府寺也。徐辑不分，非是，今析中兴以后事隶太府，从《宋志》互见之例。」



高宗建炎三年七月四日，诏：「行在诸军粮料院人吏，依诸司粮料院例，每日添破食钱二百文。如今后逃亡，从杖一百科罪。因事逃亡，仍勒停，并许(入)[人]告，赏钱五十贯，首身减三等。」从监官宋辉之请也。

绍兴元年正月十四日，诏：「诸路差随行在军兵，各许借衣。内禁军春、冬绢二匹，厢军等绢一匹。旧有衣粮文历人，合依元请则例；新给历之人，春、冬衣赐依出军例，并支一半。如一年不及元借数，即依所借则例。」

七月二十三日，诏：「行在厢军、禁军绵并一等借支一十两，新给历

      
人绵亦支一半。其《令》内元不载支绵去处，更不支给。」
二年七月二十三日，(请)[诸]军粮料院申：「调弓箭手、民义兵系《禄令》并不该载衣赐，年例借支绵绢之人，合依例批勘。」从之。

九月七日，诏：「今后在外积并请给，不得积留于行在并请。虽有专降指挥，亦令户部执奏。」

十日，诏：「诸司粮料院主押官一名、前行四人、后行一(人十)[十人]贴司四人，诸军粮料院都主押官一名、前行四人、后行十人、贴司三人为额。今来减罢及已后罢役之人，仍不得在外点缝写历，充诸处抱历过勘。如违，从徒一年科罪，每名赏钱一百贯，以犯人家财充。」

十月十六日，诏：「诸司、诸军粮料院、审计司监官，每遇阙官，逐急权差，每月支钱三十贯文。权不满月，计日支给。见支食钱三百文罢。」

十一月十五日，诏：「粮料院见占破殿前马步军司弹压禁军，仰步军司差权厢军抵替，归逐司教阅。如所差厢军未足，将禁军从上军分逐旋对数抵替归司。」

十二月十四日，步军司言：「本司所管厢军，别无空闲之人。切缘本司近承指挥，拨到文思院杂役等人。欲逐处各差一十人，内部(豁)[辖]官僚一名，计四十人，赴四粮审院弹压，依已降指挥，抵替见占禁军。」从之。

三年三月八日，诏：「应行在请给文历券旁伪造及诈冒盗请官物，并犯轻者，并徒三年，有官人除名勒停，送广南编管，永不收叙；诸色人刺配广南。许人告捕，内有官人转两官，无官人补进义副(使)[尉]。不愿补官资，支赏钱一千贯，以犯人家财充；不足，以官钱代支。其帮书经历官司，如能点检败获，依此推赏。故纵者与同罪。失点检杖一百。盗请官物数多，或所犯情重者，犯人及帮书经历官吏申奏取旨，其告捕人亦当格外优加推赏。」

三年八月三日，诏：「粮料院人吏今后敢于诸军诡名收系，或影带执役，并许诸色人告，赏钱三百贯文文：原作「钱」，据同书职官二七之六一改。，以犯事人家财充。仍令户部先以官钱代支。其犯人并从徒一年科罪。诸军如是粮料院人吏敢有陈乞差拨，或私辄收系在军，及影带执役，其统制、统领并取旨行遣。」

五年八月十八日，臣僚言：「切惟国家之赋禄，以粮审院为关键；粮审之勘给，以法令为承式。故幅纸之书一经过勘，主藏之吏奉行惟谨，所凭者此而已。近年以来，冒请多勘，奸蠹百出。虽每置于理，而犯法不衰。臣尝询究其弊，盖有三焉：条法散亡，指挥不一，官司无所执守，其弊一也；正名吏人推故出外，而使权者书历，其弊二也；请人书铺违法帮勘，其弊三也。逐院遵用条令甚多，并无官本。欲乞官中量破纸札工食之费，委自院官，通将见行条法并前后续降申请，顾人真谨编集成册，次第经由太府、户部看详点对，用印给付遵用。其续降申请，令参照前后文意，如有抵牾疑惑，即开具指定，申明户部。本部不能决者，则申明朝

      
廷，可否行下。仍今后有申请或续降，凡目虽多，逐一开说，不用『等』字、『及』字之类，庶几事理明白，革去疑惑，俾猾吏不得加损毫厘于批勘之际，则一弊革矣。逐院胥吏正名，皆有官或出职之人，爱惜身计。故每有违法帮勘，则必推故出外，以避系书。既迫日限，令权人书历批放。事发之日，权人窜去，而正名以不曾系书，遂免(建)[逮]治。缘此吏人与抱券者通同作弊，及其事败，无从勘正。今宜自朝廷诸房至户部、太府，无故不得勾追院吏。如有合行追呼，其所直之窠，虽令权人时暂书历批放，依旧勒令正名系书。如有违法，并须实时申首根治，则二弊革矣。至于抱券请人违法帮勘，虽有条法，若所请官物稍多，或累次违犯，或系从来作过之人，并乞许逐院具名申法户部，备申朝廷，重赐施行，不以赦原，则三弊革矣。」并从之。
七年十二月七日，诏：「粮审院监官任满改移后不满界，并已满未罢，许依南北仓监官例，计日推赏。」从院官鲍琚等请也。

十二年十一月十日，尚书省勘会已降指挥，太平州置分差粮料院监官一员。诏江彭年创勘置阙。

二十九年十一月二十九日，诏：「诸司粮料院人吏，依到院年月日先后名次，(时)[特]与拨填五人入额一次。」以本院有请，下太府寺勘会。本寺检准绍兴十四年九月二十六日指挥，诸司粮料院人吏遇阙，许召募贴司权(允)[充]后行。候及一年，与本院见役人(兖)[衮]同试补正额，依条迁补。至是特有是命。

孝宗隆兴元年十一月十五日，户部言：「淮西总领所通判池州黄尚文兼干办户部分差审计司职事审：原无，据同书职官二七之六二补。，乞依行在正官例，减半推赏。若不满任，亦乞许计日施行日：原无，据同书职官二七之六二补。。从之。

二年七月二日，诸军粮料院王正己言：「切见军士立功，获升转资级，报本院注籍之后，往往半年方得省寺经由。乞诏有司严立近限，太府、司农下诸军粮料院置历发放，以三日为期。其或违慢，委自长贰觉察行罚。」从之。

干道三年闰七月二十二日，中书门下省言：「分差镇江建康府诸军粮料院、鄂州户部粮料院、四川总领所分差户部鱼关粮料院，已上尚书方选并注通判知县资序人。四川总领所分差利州户部粮料院，侍郎左选注职官，次从政、修职郎，次迪功郎，并拨归吏部。」诏今后并令堂除，依行在粮料院格法差人。

六年十二月十八日，臣寮言：「行在粮审院所掌颁降到条格指挥，经今岁久，并皆散漫，别无印造条册检照。乞行下敕令所，将合用《禄令》及前后申明指挥编类成册，付粮审院。仍以一本付度支，以凭参照。及日后百司关报到请给指挥，并仰置册用印，实时抄录，从本部不测点检。」从之。

淳熙四年十一月十六日，诏：「自今分差粮料院许过差荐举知县已除指挥，令吏部注通判，理作堂除之人。」吏部尚书韩元吉言：「监分差镇江

      
府诸军司粮料院、监分差建康府诸军粮料院、监鄂州户部粮料院、总领四川财赋军马钱粮所干办行在分差户部利州粮料院、总领四川财赋军马钱粮所干办行在分差户部鱼关粮料院窠阙，旧系堂除。昨淳熙二年二月八日，发下吏部本部申明，差注通判资序(人)以上人，仍不破选，亦不通差。缘通判资序以上人，自有(舍)[合]入通判等差遣，多不愿就。契勘行在六院官止注寔历知县一任人，今分差粮料院却注通判资序以上人，更不破选，轻重不均。欲将分差粮料院阙依破格通判格法，出阙满半年，无本等人愿就，许破格注第二任知县资序人，仍不作选阙，或乞依旧堂除。」故有是诏。
七年七月二十九日，吏部、刑部措置：「欲将淮东西、湖广总领所应军前分差粮料院人吏依元降指挥立定人数，令总领所将逐处见役后行依行在四粮审院收补条格，衮同试补，排定名次充役。如阙人，毋得以游手无根人或就部陈状差拨前去，止令总领所召募无过犯、诸晓批放之人，拣试充役，候迁补转至头名。鄂州、建康、镇江分差粮审院及十年，池州、江州及十五年，与补守阙进义副尉出职，仍并推行重禄。逐处粮审院职(给)[级]各一名，欲于行在四粮料院正额人吏内选差，隔别点检，批勘审放。候及二年，差人抵替，归元来去处。」从之。以臣僚言：「在外诸路总领所支遣钱粮，虽分差粮审院帮勘，然粮料止是吏部注受审计院官，以逐州通判兼权，其人吏止于州郡指差，三年一替。遇有名阙，初非以州郡见役人吏不谙晓帮勘，既无请给，又无守年限补，未免乞取。望时在外差粮料院官及粮审院人吏，一依行在见行格法除授差补。所补人吏，须经总领所试验。乞申严重禄之法，庶几军人免至减克。」故有是请。

十二年十二月九日，诏诸军粮料院减兵士二人。以司农少卿吴燠议减冗食，下敕令所裁定，故有是命。
 职官 宋会要辑稿 职官二七 审计司 
      
审计司


【宋会要】


      
高宗建炎元年五月十一日，诏：「诸司专司、诸军专司『专』字下犯御名同音者，改作诸军、诸司审计司。」

绍兴元年九月十日，诏：「审计司主押官一员，前行二人，后行七人，贴司三人为额。今来减罢及已后罢役之人，不得在外点缝写历，充诸处抱历。如违，徒一年，每名赏钱一百贯，以犯人家财充。」

