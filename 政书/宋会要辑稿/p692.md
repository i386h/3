<!-- { "loadSidebar": true } -->
闰六月五日，淮南路转运判官张祁言：「本路庐州、无为军巡辖使臣忠翊郎张显祖在任不法，减 铺兵衣粮、请受钱物入己，致军兵怨愤，无所畏惮，住滞递角文字。委专官体究得寔。」诏张显(先)[祖]先次放罢，送邻州疾速(助)[取]勘，具按闻奏。 
三十年三月二十八日，诏：「每岁合赐诸路安抚并制置使、御前诸军都统制等夏蜡药，例差内侍省官、枢密院使臣前去给赐，所至将迎筵犒，不无劳费。可自今令学士院降 书，并所赐合药，并责付进奏院附递给赐。」 
八月二十九日，枢密院言：「江南东路安抚使言，管下斥堠铺内有接传淮南州军等处申发至行在递角文字，比之其它铺分，利害至重。所有铺兵旧日每人日支食钱二百省，昨因本路转运判官章茇申，谓内紧要铺兵每人减作一百文省，自余铺每人减作七十文省。续赵伯牛又行申请裁减，内日支一百文作七十文，七十文作五十文，见(钦)[依]此支给。缘向去入冬，窃虑铺兵寅夜传送劳苦，与平常事体不同。今欲将斥堠铺兵并依章茇减定钱数支给，仍乞每至十月一日起支，次年四月一日(日)池州、宣州、广德军管下斥堠铺，接得淮南递角通彻至行在径路铺分，亦乞依此。」从之。 
三十一年三月十八日，中书门下省言：「诸路铺兵承传递 
      
角，自有立定时刻，近来多有住滞及盗拆去处，理宜约束。」诏令诸路提举马递铺官行下所部州军，严责铺兵，令今后如敢擅拆窥看传录文字录：原作「缘」，据《建炎要录》卷一八九改。，并依建炎二年十一月七日已降指挥，从军法施行。仍将铺兵阙额去处，日下于本州岛厢军内选差少壮之人拨填，依时支破请受，每日量添钱伍十文、米一升。各于逐州府内选差有心力使臣一员，内州界阔远去处许差两员，每月各添破食钱十一贯、厢军二人、马一匹，于本界内专一往来点检机察，即不得因而役使搔扰。如一年内别无盗拆违滞去处，其使臣仰本州岛保明，与减一年磨勘，若有违戾，提举官、知、通、巡辖使臣并今来所差使臣，取旨重作施行。从之「从之」二字疑衍。。 
十月二十四日，都省言：「十月分诸路摆铺兵级日夜往来，传送文字，委是有劳。」诏令户部并诸路总领所，各随路分依例犒设一次。 
十一月二十日，诏：「近来军期文字，全藉铺兵传送，其合得钱米，累降指挥令州县按月支给。访闻州县并不遵禀，又多作名色 减，及有三两月不支去处，虽经监司陈诉，亦不为施行。是致铺兵逃窜，有误传送。仰诸路提举斥堠官限指挥到日，实时委清干官一员前去所部州县点检，如有未给钱米，日下一并支给，不得依前减除。其缺少铺兵去处，令州军日下差拨厢军补填，候招到人，即行抵替。日后依前违戾，许铺兵经监司陈诉，仰提举官具违戾去处 
      
取旨，将当职官重行黜责，人吏决配。」 
绍兴三十二年十一月三日，孝宗已即位未改元。兵部言：「诸军摆铺兵级传送军期急速文字，近更稽迟，缘未立定日行地里并论罪条法，及措置勾考之方。近诣诸军，自兴州之行在，沿路接连，每十里置铺，选不入队少健轻捷军兵五人，每十铺添差巡铺使臣一员，往来机察，季一承代。今欲除金字牌日行五百里外，余日行三百里，如违滞、盗拆、亡失、弃毁等，并依斥堠铺第降罪论指挥断罪。本军帅臣选才力官一员，专一往来提点驱考，有违犯处，具因依，自本军帅臣闻奏取旨。」从之。 
孝宗隆兴二年三月十六日，兵部言：「自今诸军摆铺，止许承传尚书省、枢院、都督府、沿边州军等所遣发军期钱粮要切文字，余闲缓处不许辄入，并依条入斥堠急马步递。若拆递官司点检非合入摆铺名色，从本处举察取旨，官吏并依绍兴六年十月制旨断罪施行。进奏院所发递筒，除承受金字牌合入摆铺、斥堠传送，余文字合分别要慢，入斥堠急马步递遣发。」从之。其后总领四川财赋所言：「近降旨即不该载总领所文字亦许入摆铺递明文，缘报军期安平及诸军申探报并钱粮要切文字，未尝虚日，欲望赐许，庶凭遵守。」又从之。 
九月十九日，权发遣昌化军李康臣言：「海南琼州、万安、吉阳、昌化军四州军之地，邈在海外，去朝廷为至远，趣静江府亦不递千余里， 
      
朝廷有一命令，帅臣、监司有一行移，动辄经年，少则半载。虽云道远，亦由递铺之獘。欲乞于两岸海口各委官一员，海北所辖之官，专责四州军巡捕官检伺，候任满取会沿海有无稽滞，官吏保明，方与批书。」驾部看详，下提举广南西路马铺递官，从长相度经久可行利便取旨。从之。 
十一月二十六日，臣寮言：「军中斥堠不可不明，军期奏报不可不速，今之摆铺专主之。方冬甚寒，此之战士虽不亲犯矢石，然于兵士所系非轻。会计人数，况亦不多，宜略加犒赏。若以事定之日，与甲军一例推赏，以免其奔走之劳，亦今急务。」从之。 
干道元年三月三日，臣僚言：「昨缘军兴，斥堠铺承传递角滞迟，诸军置立摆铺，专一传送军期。今边事宁息，伏望将摆铺军兵先次放遣一半归军，余半权并入斥堠铺，混同承传。依摆铺递日行地里，行下逐路提举斥堠铺官，将见缺铺兵以两月为限，募填数足。请给须以时给，内旧置摆铺之所，斥堠铺兵每名日增支食钱五十，积渐抵替摆铺军兵。其全阙斥堠铺兵之所，且令摆铺依旧。」从之。 
七月二十七日，三省、枢密院言：「近所在申发文字并朝廷发下递角，铺兵传送，例皆稽滞违程。」诏诸路提举斥堠铺兵严切约束，须依条限传送。时差摘点巡辖使臣有失职名具以闻，仍月具无违滞申三省、枢密院。 
九月二十四日，诏三衙诸将帅依旧例置立摆铺。其后主管 
      
殿前司公事王琪等乞免差，上初难之，知枢密院事汪澈等奏，自遣使之还边报消息，若复置摆铺，恐人情不能无疑，乃从其请。 
二年六月二十一日，诏三衙诸帅依旧例认定地分人数，自七月一日置立摆铺，仍差得力使臣专一部辖，点检承传，毋稍住滞。所差人来春却令归军。是日，宰臣魏杞等奏曰：「顷者用兵，用军人为摆铺，废罢已久。近有自荆襄来者，言道中铺兵皆游手，往往沉失。」上曰：「近文字亦迟。」杞等言：「盖缘不用军中人之故，今防秋在近，乞暂复置。」故有是命。 
三年二月二十九日，臣僚言：「诸路诸军等处申奏文字，并不依限走传，军期一例沉滞。欲乞详酌，将诸路旧置摆铺之处，斥堠铺兵内拣摘少壮健步、谨审铺兵三名，改充摆铺，专一传送军期不入铺要急文字。所拣兵每日增支食钱五十。如斥堠铺兵阙，即于诸州军依数选差厢军传送，亦增支食钱五十，更日增支米一升半。如元摆屋 漏拆毁，所属州军期十日添修。仍令诸州军于添差使臣内每三铺选一员，专一部辖，稽察催促。如无添差使臣，于指使或应管官使臣内差拨，并半年一替。先委诸路提举斥堠马递铺官勤切点检，如诸州军奉行违戾苟且，铺兵走传稽滞及不依时支给钱米，并按劾施行。」从之。铺兵仍限十日差拨。 
三月五日，臣寮言：「近(指)[旨]诸路州军斥堠铺兵选拣健卒、谨审铺兵拨充摆铺，走传军期 
      
要急文字。尚虑无以区别，欲乞将沿边州军并诸军统制司各给降黑(膝)[漆]白粉牌。内建康、镇江府、池州驻札御前都统制，盱眙军、光、濠州、寿春府各给牌五；鄂州、荆南、金州、兴元府驻札御前都统制，襄阳府、四川制置司，各给牌十。专一申奏军期切紧、寻常不许辄用申发文字。并填寔日递铺走传，日行三百五十里，到行在，令进奏院具承受日时。发回朝廷降付诸处(乞)[急]切文字，亦乞置雌黄(膝)[漆]青字牌五十，以备给发。候到，即将牌实时缴回。若住滞时刻，使臣、铺兵并重作施行。」从之。 
二十七日，权发遣临安府王炎言：「获旨，于斥堠铺兵内每铺摘三名充摆铺，三铺差使臣一员，部辖稽察。本府所置摆铺地里远阔，窃虑创置之初，各铺使臣生 ，承传之际，或至留滞。兼巡辖官不令通行点检驱催，却致托避。(令)[今]欲委自巡辖马递铺使臣往来驱磨催促，如传送稽滞，巡辖同所差使臣并取旨责罚。仍乞每铺差曹司一名，抄上簿历。」诏诸路仿此。 
四年正月二十四日，兵部侍郎王炎言：「邮传之乖违，无甚于近时。至若去年十一月二日郊祀肆赦，行在至襄阳府三千一百里，合行六日二时，稽十日方至。荆南二千六百四十里，合行五日三时，稽九日方至。余类此不可悉陈。窃虑循习，或 机要，切害有不可胜言者。昨降旨再置摆铺，止于斥堠铺兵拣摘三名，未免(责)[积]滞。欲乞令逐州每摆铺兵士添作五人， 
      
曹司在外。访闻州县陈谒恩赏、附达家书之类，悉入摆铺，期于(远)[速]达，未尝有举罚者，致殊无忌惮。今欲从本部下诸路将帅州军及进奏院，每月各保明，即无附带闲缓文字及家书之类，以凭稽考举按。仍诸路将帅、监司、守臣有所申发到进奏院，月具名数申白。日后因事发觉，重加罪罚。斥堠及马步递期限非缓，止缘置立罢铺后，官司漫不留意，因依散失盗拆，无所不至。诸处冒法尽入摆铺，并有此患。今措置，从本部下诸路提举官、递铺官，将斥堠铺兵期一月募填尽足，及都督州军葺理铺舍，以时禀给。有奉行不虔，逐路提举马递官按治施行。递铺日獘，利害非小，提举马递官与州县往往避罚，上下容庇，致莫稽考。今欲本部临时选州县官或指差见任得力使臣，不测驱磨，边远处下帅司选官，候得其寔，从本部具名取旨。」从之。 
五年四月八日，兵部言：「诸路州军斥堠递铺并摆铺军卒，传送递角前去，法令详备，缘奉行不虔，违滞日甚。欲乞下诸路提(诸)[举]马递铺官，以缺报所部，将见缺铺兵须亟依元额招填，按月禀给，不得 削私役。仍督巡辖使臣，内进奏院，令本院监官每季以外路所发递角，并本院发出批回内引，保明有无违碍等申部，以凭检察。近旨，候潮门中棚、北廓斥堠等铺，置历承受外路发进奏院递角，过投取批为验，月赴部覆，用印给下抄转，岁终缴磨。见今置立省北东西 
      
路并中棚摆铺，亦系投进奏院递角，其取批、收发、置文历，亦合一体。」从之。 
