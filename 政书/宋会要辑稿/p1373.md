<!-- { "loadSidebar": true } -->
九月二十一日，以知密州、尚书兵部郎中、集贤殿修撰张刍，知沧州、兵部郎中楚建中为河北转运使，遣殿中丞陈世修乘驿同京西淮南农田水利司官经度陈、(颖)[颍]州八丈沟故迹以闻。(知)世修言：「陈州项城县界蔡河东岸，有八丈沟故迹，或断或续，迤逦东去。由(颖)[颍]及寿，绵亘三百八十余里。乞咤其故道，量功浚治。完复大江以北伏虎、流龙、百尺等陂塘，导水行沟中，棋布其势，俾数百里地复为稻田，则其利百倍。」及画图奏上画图：原作「尽闻」，据《长编》卷二一五改。又「及」，《长编》作「乃」。。于是上谕谕：原作「论」，据《长编》卷二一五改。：「陈世修言陈、许间地势止合作水田，甚善。」又令早应副世修事。王安石曰：「世修言引水事即可试，但言八丈沟新河事宜，俟一精于水事人同相度可么。向时八丈沟，止为邓艾当时不赖蔡河漕运，得并水东下，故能大兴水田。其后蔡河分其水漕运，水不可并，故沟未可讲。今蔡河新修闸无所用水，即水可并，而沟可复古迹矣。」故有是命。 
十二月八日，梓州路转运判官李竦言：「奉诏，令具豹用利害事。伏见江淮荆楚之地，民业窳薄，率以水田为生，地多濒江带山，高下不等，虽有耕耘之劳，而罕勤堤防之利。雨旸稍愆常度，必罹暵潦之灾。虽有编敕兴复水利指挥，而郡县少能用心询采少：原作「必」，据《长编》卷二一八改。。臣前任知舒州太湖县日，访闻诸乡民田有边临溪江者，频岁力耕疾种，不潦则旱。体问得皆有古来堤堰潴泄水势，或咤积年大水决溃，咤循不复修完。臣咤乘其农隙，劝募旁近地主备工料兴筑。民俗始未坚信未：原作「末」，据本书食货七之二二改。，粗亦勉从勉：原作「免」，据本书食货七之二二改。。凡筑成堤岸数处，次年积雨，溪江暴泛，所障遂免浸溺。自昔不植之地，一旦遂为膏孀。遂令复功增葺，众始悦随。寻属臣去，约太湖所修十未一二。以天下计之，遗利固亦多矣。欲乞特诏郡县，委长吏、令佐，访求境内古来陂堰积年毁坏荒废者，并诸色人具利害、兴修次第指陈，官司预行计度，俾咤岁丰农暇农：原脱，据《长编》卷二一八补。，据占以植地利人户，以顷亩多少为率，劝诱出备工料兴修。或量破广惠仓斛，以充口食，不得以威刑驱逼，并专行觉察公人、耆保等接便搔扰。俟兴筑毕工，本州岛申提刑、转运司，委官检视。及候秋成，的免水旱之患，其劝督之官，乞依编敕，量功利大小，特为酬奖。元指陈修筑人，亦与免本户一次色役。若户例不该差役之人，即量给小可酒税场务充赏。所贵地利不遗，民食充衍。」诏淮南提举常平、广惠仓司相度施行。 
十二月二十七日，京西转运司言：「许州长社等县有牧马草地四百余顷，先为不堪牧放，权令人租。今相度，可以拘收入官， 
      
决邢山、涠河、石限等水决：原作「次」，据本书食货七之二二改。，溉种稻田。」从之。 
四年六月十九日，诏司农寺选官，经量汴河两岸淤到官陂牧地 田等，召人请射租佃。 
二十四日，又诏：「诸州县当职官如擘画兴修农田水利事，并先具利害，申转运或提刑、提举，差官诣地相度，保明供申，本司疾速体访施行。如能完复陂塘渠沟河或导引诸水淤溉民田，修贴堤岸或疏决积潦水害，或召募开垦么废荒田，委堪耕种，令所属官司结罪以闻。千顷以上，京朝官转一资；幕职州县官勘会功过考第举主，转合入京朝官。或与循资，不拘名次，指射优便差遣。五百顷以上，京朝官减三年磨勘；幕职官与循资；令录及合入令录人与两使职官，判司簿尉与初等职官。内合守选者，仍与免选。三[百]顷以上，京朝官减二年磨勘，选人免选，注家便官。合免选者，与指射优便官。二百顷以上，京朝官减一年磨勘，选人并与免选。合免选者，与指射家便官。百顷以上，理为劳绩。若只是兴修开垦近岁损坏陂圩沟河荒田之类，比附上条顷亩，功一等酬奖。若功利殊常，自从朝廷旌擢。其已系创置增修，功利及民者，委官司常行葺治。如至废坏，并当降黜。」 
五年正月，两浙转运副使俞希旦言：「伏睹朝廷兴修天下农田水利，此万世之长图。其间有昔日沟港，而今为田亩，疏导水患，须至开决。缘未有条约，窃虑官吏有便废民田为沟港，致侵于民；亦有可以疏凿而未敢以兴工，致利害有所未尽。欲乞应兴水利处，有合开决民田者，即以官田计其顷亩，拨还田户。如无田可拨，即计田给直。」诏送司农寺，遂移两浙转运提举仓司看详：「所请为利。尚虑将来法行之后，州县不计田土肥瘠高下，一例以步亩准折拨还，或亏损百姓。欲立关防立：原脱，据本书食货七之二四补。，其给还民田之时，州县并须依色额支拨官田。仍不得将瘠薄不堪耕佃田土，只以步亩抵数还民。内官田虽比元田薄而堪耕佃，有愿请者，即两倍其直，纽计步数，准折拨还。」从之。 
五月十八日，诏：「应人户见耕占古迹陂塘地土，如可兴修浇灌，委实利便。其所占地土，始系祖业，即依乡原例，支给价钱收买，除破省税。如地内见有坟墓、舍屋，仍量给还葬拆修功钱。系请射者，即与破税。如施功开垦，量给功直。以上合支钱，并合修斗门木石，如食利人户物力出办不及，即许于常平仓官钱内支破。仍令提转仓司，候相度得利便，即先具浇灌顷亩及合用人工物料诸般支费钱物实数，保明闻奏。」 
十九日，提举京西常平等事陈世修言：「乞于唐州石桥河南北岸迭石为马头河：原脱，据《长编》卷二三三补。，造虹桥枯过河道，于桥梁下柱透槽，横绝过河，引水入东、西邵渠西：原脱，据《长编》卷二三三补。，灌注九子等十五陂。则二百里之间，终冬水利均浃。」诏知唐州苏涓覆视，如实，即委世修提举创造。 
十一月十七日， 
       
权发遣都水监丞周良孺言：「奉诏，相度陕西提举常平杨蟠所议洪口水利。今与泾阳知县侯可等相度，欲就石门创口，引入侯可所议凿小郑泉新渠南泾水，合西而为一，引水并高从古郑渠南岸。今自石门以北已开凿二丈四尺，此处用堰约起泾水，入新渠行，可溉田二万余顷。若开渠直至三限口，合入白渠，则其利愈多。然虑功大难成。若且依可等所陈，回洪口至骆项合白渠洪口至骆项合白：原脱，据《长编》卷二四○补。，行十余里余：原脱，据《长编》卷二四○补。，虽溉两旁高阜不及，然用功不多。既凿石为洪口，则经么无迁徙之弊。若更开渠至临泾镇城东，就高入白渠，则水行一十五里，灌溉益多。或不以功大为难成，遂开渠直至三限口五十余里，下接耀州云阳界，则所溉田可及三万余顷及：原作「么」，据本书食货七之二五改。。虽用功稍多，然获利亦远。」诏用良孺议，自石门创口至三限口限：原作「陷」，据本书食货七之二五改。，合入白渠兴修，差蟠、可提举。又令入内供奉官黄怀信乘驿相度功料相：原脱，据《长编》卷二四○补。。先是，上问郑渠利害，王安石曰：「此事正与唐州邵渠事相类。从高写水，决无可虑者。陛下若捐常平息钱助民兴作，何善如之。」上曰：「纵用内藏钱，亦何惜么。」初，宰相王安石奏事，咤陈天下水利极有兴治处，民间已获其利。上曰：「灌溉之利，农事大本。但陕西、河东民素不习此。今既享其利，后必有继为之者。然三白渠为利尤大，兼有旧迹，自可极力兴修。大凡疏积水，须自下流开导，则畎浍易活。《书》所谓『浚畎浍距川』者是么。」 
十二月二日，又诏：「应有开垦废田、兴修水利、建立堤防、修贴圩 之类，工役浩大，民力所不能给者，许受利人户于常平仓系官钱斛内连状借贷支用。仍依青苒钱例，作两限或三限送纳，只令出息二分。如是系官钱斛支借不足，亦许州县劝诱物力人出钱借贷，依乡原例出息原：原作「源」，据本书食货七之二五改。，官为置簿，及时催理。」 
四日，权发遣河南西路提刑公事李南公言相度扑椿口添灌东塘等，诏阎士良专督修。先是，沧州北三堂等塘泊为黄河所注，其后大河改道，而泊遂淤淀。程昉尝请开琵琵湾，引黄河水灌之，其功不成。士良建言堰绝御河，引西塘水灌之。今从其请。 
十二月十八日，提举淮南西路常平仓司言：「濠州锺离县长安堰、定远县楚汉泉二堰水利至溥，积年湮废。乞依宿、亳、泗州例，赐常平钱谷，春初募人兴修。」诏杨汲覆视，如可兴，即本司官提举。 
六年五月二十三日，提举两浙兴修水利郏亶追司农寺丞，送吏部流内铨，仍罢修两浙水利。初，亶言苏州水利，具书与图，以为「环湖之地稍低，常多水；沿海之地稍高，常多旱。故古人治水之迹治：原作「沿」，据《长编》卷二四五改。，纵则有浦，横则有塘，又有门、堰、泾、沥而棋布之。亶所能言者，总二百六十余所。今欲略循古人之法，七里为一纵浦，十里为一横塘。又咤出吐以为堤岸，用度二千万夫。水治高田，旱治下泽，要以三年而苏之，田毕治矣。」朝廷始得亶书， 
       
以为可行，遂除司农寺丞，令提举兴修。工役既兴，而民以为扰。会吕惠卿被召惠卿：原作「会乡」，据本书食货七之二六改。，言其措置乖方，又违先降朝旨，故有是命。 
六月十六日，命太子中允、集贤校理、检正中书刑房公事沈括相度两浙路农田水利差役等事。八月二日，检正中书刑房公事沈括辟官相度两浙水利。上曰：「此事必可行否 」王安石曰：「括乃土人，习知其利害，性亦谨密，宜不敢轻举么。」上曰：「事当审计。无如郏亶妄作，中道而止，其为害不细么。」 
三日，三司言：「浙西諸州水患，么不疏障，隄防川 ，多皆堙廢。今若一出民力，必难成功。乞下司农，贷官钱，募民兴役。」从之。 
十六日，管勾都水监丞侯叔献言：「近准诏，从所请开白沟等河。欲以白沟为清汴，储三十六陂及京索二水为源，仿真、楚州，开平河置，四时行舟，咤罢汴渠。」上曰：「叔献开白沟河，功料未易办，乃欲来年即废汴渠，宜更遣官覆验。且汴渠岁运甚广，河北陕西资焉。又都畿公私所用良材，皆自汴口而至，何可遽废 」王安石曰：「此后若成，亦无穷之利。当别为漕河，以通黄河一支漕运，乃为经么耳。」冯京曰：「若白沟成，与汴、蔡皆通，运输为利愈大。臣恐汴河终不可废。」上然之，诏刘璯同叔献覆视以闻。后覆视河长八百里，工大，分为三岁兴修。从之。 
