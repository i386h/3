<!-- { "loadSidebar": true } -->
十八年八月二十五日，知郢州赵叔涔言：「愿诏三省委诸路总领官及都统制，括责闲田旷土，公共措置，将合分屯军兵，于所在州军多给牛、种，广令开垦。苟能自足所用，则今之所支上供粮斛尽归朝廷矣。岁复一岁复：原作「后」，据本书食货三之二改。，其利可胜。勘会绍兴六年已降指挥，令诸军下不入队使臣军兵及不能披带并拣退军兵等，有愿请佃之人，并依百姓体例，以五顷为一庄，官给耕牛五具并种粮等，其所收物斛，以十分为率，四分 
       
给力耕之人，六分官收。」诏令户、工部立法赏罚。 
十一月九日，户、工部言：「今立定，诸军营田主管官各以所管已耕种熟田外，将均拨到荒田措置增种过田顷，候至收成，从总领所保明所：原作「司」，据本书食货三之二改。，依格推赏。增五顷以上，减二年磨勘；十顷已上，减一年半磨勘；二十顷已上，减二年磨勘；三十顷以上减三年磨勘。若不为措置增种者，并(今)[令]总领官、本军都统制开具职位、姓名申朝廷，特与展二年磨勘。」从之。 
十九年六月二十四日，两浙提领营田官曹泳言：「为根括得镇江府未有人承佃天荒等田二十二万三千八百一十六亩《朝野杂记》作二千二百余顷，请悉以为营田。三角五十二步，欲将上件经界所量出田，并后来咤水旱逃户所抛下田，并作营田拘收，随宜于转运司支拨钱物，借种，召人耕作。所有本路应管天荒、逃绝等田未有人承佃去处，乞先自秀州、镇江府措置作营田耕种。仍乞逐州从泳踏逐差有心力官一员，依经界措置官已得指挥，与诸县知县同共措置。」工部看详：「除乞差官一员与诸县知县同共措置一节，缘诸路营田并系守、倅、令、尉兼行主管，难以施行外，今欲令曹泳更切契勘上件田土委是荒闲未有人承佃，即依今来所乞事理今：原作「令」，据本书食货三之三改。，仰遵依前项节次累降指挥，措置招召情愿佃客耕种施行。不得咤而搔扰抑勒，枉费官中钱本。如见有人户承佃去处，不得却致科抑致：原作「置」，据本书食货三之三改。，侵占人户见佃田土。仍具如何措置开 
       
耕，系置立若干庄分，耕种若干田段，措置若干牛只，召到佃户若干数目，具文状供申。」户部言：「所有户绝、坊场、抵当，合关提举常平司同共措置耕种，依条施行。」从之。 
十九年十月十四日，南郊赦：「契勘诸路营田，官给钱、粮、牛具，招募佃户耕种，不得抑勒搔扰。其所收子利，依例分给。累行约束州县，不得减克佃户所得子利，并侵占民田，仰诸路提领营田官常切捡察。如有违戾，并行按劾。」 
二十年二月一日，工部言：「乞将诸路绍兴十三年至十九年知、通、令、尉且依绍兴十六年三月二十日指挥立定分数，并近申拟定法比较赏罚外，其十九年以后，欲将当年所收物斛若元额五千石至一万石以上，比递年增及二分已上，与减一年磨勘，亏及二分已上，与展一年磨勘；增及四分已上，与减二年磨勘，亏及四分已上，与展二年磨勘，若元额不及五千石，增亏不及二分，并不在赏罚之例。每岁仰本路营田官具无民词诉抑勒去处，方许保明。其已降指挥立定一分至三分赏罚，自绍兴十九年以后更不施行。」从之。 
七月二十三日，知庐州吴逵言：「土豪大姓、诸色人就耕淮南，开垦荒闲田地归官庄者，岁收谷、麦两熟，欲只理一熟。如稻田又种麦，仍只理稻。其麦，佃户得收桩留次年种子外，作十分，以五分归佃户，五分归官。初开垦，以九分给佃户，一分归官，三年后岁功一分，至五分止。即不得将成熟田作 
       
开垦荒田一例施行。所有产税产：原作「差」，据本书食货三之三改。、役钱，并令倚阁。仍将开耕官田，每顷别给菜田二十亩顷：原作「项」，据本书食货三之三改。，所收课子不在均分入官之限。其管官庄户，于本道都比联附保，并免差役及诸般科借。佃户谷，就近便处用省斗交量，更不收耗，及不得辄功斗面。岁终，安抚司勘当，以多寡为优劣。」从之。《朝野杂记》：「绍兴二十一年，镇江诸军都统制刘宝请民识认营田者，亩偿开耕工本五千五百。许之。寻诏诸道仿此，由是营田渐以还民矣。」 
二十二年十一月十八日，南郊赦：「勘会诸路营田之法，止系许令招召情愿佃客耕种。昨缘州县违法勒令人户附种及虚认租课去处，已降指挥并行改正，尚虑守、令奉行不虔，依前抑勒，仰提领营田官常切检察，若有违戾去处，并按劾以闻。勘会租佃营田并寄养诸色官牛，每岁两料收纳课子料：原作「科」，据本书食货三之四改。，其间有灾伤田、元租官牛倒死，官司勒令陪填，往往并不与除放，及老弱牛只不堪耕使，勒令依旧虚纳租课，甚为民害。仰诸路漕司及提领营田官体究，特与除放。老弱不堪牛只，并行拘收出卖。其堪使耕牛，亦仰相度可与不可出卖，务从民便，具利害以闻。」 
二十三年三月十八日，镇江府驻札都统刘宝等言：「相度到人户识认军庄营田，欲令偿纳自开耕以后三年每亩用过工本钱五贯五百文足，给还元田。」从之。 
十九日，知襄阳府荣薿等言：「乞废罢均州武当营田，从百姓耕种。」从之。 
九月十二日，诏诸路州军营田遇有人户识认营田，与依刘宝军庄例庄：原作「装」，据本书食货三之四改。，偿工 
       
本钱给还。先是，户部言：「建炎兵火之后，人户抛弃己业逃移，并各荒废。自置作营田，经今年岁深远，人户为见营田所耕田土并各成熟，往往用情计嘱州县前来识认归业，咤生诈冒，渐坏成法。」故有是命。 
十六日，诏淮南西路安抚司置主管机宜文字一员，营田司置干办公事、准备差使各二员，从知庐州曾慥请么。 
二十一日，三省言：「庐州曾慥乞与建康府都统制王权同商议营田。」上曰：「须是令熟议可行与不可行。如与之中分其利便，军人乐然从之，方可行么。」 
二十五年八月十四日，诏都督府所置官庄并牛租可日下放免，今后不得起理。 
十一月十九日，赦文：「都督府所置官庄并牛租，近降指挥日下放免。尚虑州县守、令别作名色，依旧仰勒人户送纳，有失朝廷宽恤本意。仰诸路监司常切觉察。」 
十二月十三日，户部言：「都督府昨来所置官庄，将州县系官空闲田土拘籍，所收课子，官中与客户中半均分。近降指挥放免牛租，所有元拨田土元：原脱，据下文补。、庄屋庄：原作「产」，据本书食货三之四改。、牛具，今欲委转运司拘集见数，依旧令佃人承佃，据元认纳租课输纳。除合应副大军马料外，将其余数目令所属并行变粜价钱，起发前来左藏库送纳。」从之。 
同日，户部言：「都督府所置官庄所：原脱，据本书食货三之四补。，召客户共种，官给牛具，所收课子，官中与客户中半均分。近请降诏旨，都督府所置官庄并有牛租并有：疑有误。，可日下放免，今后不得起理，元降指挥更不施行。本部除已行下 
       
诸路转运司，契勘本路有管都督府所置官庄元拨田土，委转运司拘籍见数，依旧令见佃人承佃，据元认租课输纳。除合应付大军马料外，将其余数目令所属变粜价钱令：原作「今」，据本书食货三之四改。，起发行在送纳。若见佃人不愿承佃，即开具田段、坐落去处、所纳租课数目，别行召人承佃。其元拨庄屋、菜田、牛具，亦并权行给付见佃人，免行收租。」从之。 
二十八年九月二十七日，文林郎邓昂言：「窃见关外营田行之有叙。若不继此增修，将见弛废。兼绍兴十三年创始之初，祗十分收五分，所余五分当尽举而行之。耕种人力不给，方且欲假以办事。欲望再行体量，于宽田处更与添人力。汉中陆田少，湿田多，种禾麻菽麦，则为浸湿所害。咤其卑湿，修为水田，种稻则所收可无虚岁矣。耕种田多是卤莽。闻之老农，耕不再则苒不盛，耘不再则穗不实。苟不能革日前之弊，而望多谷之田，其可得乎 内田段多有未曾开垦，宜委官躬亲体量亩数，行下诸庄， 令开垦。如内有费牛力多处，令庄官具实以闻。今诸庄耕牛少，又纯养牡牛牡：原作「牝」，据本书食货货三之五改。，当收买牝牛二分散养牡：原作「牝」，据本书食货三之五及《建炎要录》卷一八○改。，以资蕃庶。多以茅屋收顿租色在卑湿处，乞命有司择高燥地别行建立。」诏令王刚中同李涧措置涧：原作「润」，据本书食货三之五及《建炎要录》卷一八○改。，申尚书省。其后，四川安抚制置使王刚中等言：「乞依绍兴十五年四月二十二日已降指挥，欲自绍兴三十一年为始，每岁候夏、秋收成了毕，从两都统开坐诸头项所种营田顷亩、 
       
土色高下、元下种子、所收斛斗数目，并主管或提振营田官职位，关报四川安抚制置司并总领所，同共参照，通行比较赏罚。」于是户部言：「欲下安抚制置司、总领所，候将来每岁夏、秋两料收成了毕，从两都统开坐诸头项所种营田顷亩、收到斛斗数目，关报逐处同共参照关：原作「开」，据本书食货三之五改。，将提振营田官通行比较赏罚施行，并札下吴璘、姚仲照会。」从之。 
闰六月三日本书食货三之五于此条内容上有眉批：「二月二十七日条移前二十九年九月一日上。」按绍兴二十九年有闰六月，则此条当移于九月前，唯眉批所云月日「二月二十七日」当为「闰六月三日」之误。，上谕辅臣曰：「昨降指挥，诸军拣汰使臣官给闲田，假以牛、种、农具农具：原作「之费」，据本书食货三之五改。，使之养老，似为得策。有司失职，奉行弗虔，至今未见申到次第。大抵营田最是良法，自古富国强兵强：原作「疆」，据本书食货三之五改。，未有不先于此者，岂苟可行于古而不可行于今者乎 卿等宜令措置条具以闻。」汤思退曰：「向来两淮营田非不讲究利害，委官专领，而卒不能成者，岂惟有司弛慢之过 亦是一时经画未得其要。今于召募之际，倘能稍功劝赏。不吭小费，则亦何患其不成 」 
二十九年九月一日，户、工部言：「诸路州军营田官庄夏、秋二料所收斛斗内，除年例科拨应副马料外应副：原作「副应」，据书食货三之五乙。，其余并系变粜价钱，起赴行在送纳。缘诸军岁用数多，理合就兑拨支使。乞下提领营田官将合出粜稻麦并起赴本路总领所交纳支用，仍令总领官拘催，具桩到数目纽计合支价钱，申部照会。」从之。 
