<!-- { "loadSidebar": true } -->
行三京、陈、颍、许、汝、孟、郑、滑、宿、亳、曹、单、衮、郓、济、濮、澶、怀、汾、河、陕、晋、(降)[绛]、慈、隰、虢、解州、广济、庆成军三十一处，惟不得般往永兴、凤翔、同、华、原、泾、仪、渭、邠、宁、干、耀、鄜、坊、丹、陇、秦、凤、阶、成、环、庆、延州、镇戎、保安军二十五处及唐、邓、金、商、均、房、蔡、随、襄、郢州、光化、信阳军十二处。其旧系唐、邓十二州贸市者，无得入新放商地分，违者重寘其罪。」奏可。 
九月二十四日，解州张仲伊等上盐池利害：「自今盐庵以千七百二十四席为额，选池场袋团归农者复为种造节级，其补种人身分盐数不立年额，听依畦夫例改种。又调夫采梢修堰浚濠，所差知池官，望委本州岛提举官及榷盐院同罪保举勾当。若欲佣雇丁夫采漫生盐者，除旧请受外，第给酱菜日食白米，仍许监官批历为课，请行酬奖，岁给提举官公用钱五百千。张村店亦遣使臣警逻。」奏可。 
十一月十八日，翰林学士盛度言：「解盐通商，其在京监院望权罢。辇运通商三十一州军盐务监盐官专典，望不比附增损之数。」从之， 
十年四月八日，上封者言：「解州护宝都及壕篱居民与贼同情，或引人入池盗盐者，论如法外，望徙其孥他州。」诏自今盗盐百斤以上，或以下三犯者，奏裁。 
七月十三日，审刑院言：「得盐贾康喜案称：解州榷盐院交引止许于唐、邓十二州卖鬻，不得侵越新放商地分，违者以犯私盐论。按法寺及解州、三司悉无此条，本院有出引不当罪， 
      
请行鞠问。」诏特免勘，自今侵界犯盐如此者，以违制失论。 
明道元年十二月二十三日，命权三司使事李谘与翰林学士盛度、侍读学士王随同管勾放行解盐事。 
二年二月十六日，臣僚上言：「富顺监盐铺衬竹簟烧淋盐货，培纳课利培：疑当作「倍」。。诏烧煎衬盐竹簟今后并相度年岁远近，令纳盐课，见欠者并除放。 
八月十九日，翰林学士盛度言：「乞下三司勘会，自今年正月后来并今后应系臣僚及省司起请条贯改更新例盐法事件，并乞关报详定所，以凭照会。」 
景佑元年二月一日，入内供奉官周惟德言：「解州盐池见管盐货万数浩瀚，可得十年支遣，欲乞(榷)[权]住种造三年。」诏权住二年。 
十三日，翰林学士承旨盛度言：「奉诏，与今参知政事王随与今：疑当作「令与」，或「今」字疑衍。、三司三部官员同共详定放行解盐三年，收到种盐二百七十五万八千六百余斤。乞今后钤辖解州两池广谋种造，须管大段增剩。诏：王随、盛度定夺盐法了当，儿侄各与一名恩泽。臣所详定放商解盐，始立法于一年，后考绩于三载，仰遵圣制，已集成规，其放行盐法，伏望宣付史馆。」从之。 
三月六日，殿直、监岳州乌沙头镇盐酒商税龙惟亮言：「广南东路广、惠、端三州出卖官盐，元估斤一十五足，广州收买海下人户盐斤六文，如每斤减作一十文足货卖，收钱倍多。」诏转运司相度减价。 
四月五日，诏：「诸色犯私盐兴贩入禁地，旧条一两杖八十，十斤杖一百，二十斤徒一年，二百斤加役流，比茶禁一两至二十斤笞四十，十斤加一等，百斤徒一年，四百斤加役流。今以一两杖八十，二十斤杖一百，四十斤徒一年，每四十斤加一等，四百斤加役流。」以犯法者众，稍宽其禁。 
五月二十六日，工部郎中、秘阁校理王夷简乞兴置杭、秀州监盐，令制置转运司同相度废置利害以闻。 
宝元二年六月十四日，右司谏、直集贤院韩琦言：「开封府界三十一处解盐禁榷地分，乞差近臣三两员，将通商、未通商新旧二法，取其利最博者以为经久之制。」诏差翰林学士宋庠、知制诰王尧臣与三司、三部官员同依奏定夺以闻。 
三年二月十五日、河东转运使张奎言永利东监乞权住煎盐。诏三司相度，权住二年。 
康定元年三月五日，三司言：「今后商人筭请陕西并唐、邓、河阳解盐，每席除依旧纳钱外，更令贴纳见钱一千足。」从之。 
五月十七日，侍禁、合门祗候王滋充陕西河东沿边制置青白盐使。 
六月十四日，陕西经略安抚副使范仲淹言：「都官员外郎何白素有材力，今举权知解州勾当盐池事。」从之。 
庆历四年二月二日，命太常博士、知汝州范祥使陕西，与转运程戡等同相度盐法，从三司请也。 
十六日，枢密副使韩琦、知制诰田况等言：「西贼欲每年入中青盐十万斛，今只以解盐半价约之解：原作「斛」，据宋本《长编》改。，已及二十万贯，并所许岁币仅四十余万币：原作「弊」，据《长编》卷一四六改。，此乃与北虏之数相 
      
当。议者又欲许其入中盐，却复所侵边地。臣等谓非完计，缘青盐只于保安军入中，必难尽易，当须官自辇置别州，且疲弊之后，可复兴此劳役乎 自来沿边属户与西界蕃部交通为常，大率以青盐价贱而味甘，故食解盐者殊少，边臣多务宽其禁，以图安辑，惟汉户犯者，坐配隶之刑，曾无虚月。今若许入中青盐，其计官本已重，更须增价出卖，则恐沿边蕃汉尽食西界所贩青盐，无由禁止。解盐之利，日渐侵削，而陕西财用不得不屈矣。欲入中青盐之议，决不可许。」 
五年十一月，帝御迩英阁，读《三朝经武圣略》，顾问曰：「李至言郑文宝建议禁西界青盐，以为失策，如何 」侍读高若讷奏：「青盐之禁，西人至今失其厚利，乃策之得，盖至之偏见也。」帝然之。 
六年五月十一日，诏益州路转运司：「邛州盐井近年输课，为民所苦，特令岁纳钱一百万贯，仍(为着)[着为]令。」 
皇佑元年十月，遣三司户部副使包拯往陕西与转运司议盐法，后拯权三司使，乃言：「故陕西制置解盐使范祥建议通陕西盐法，行至十年，岁减榷货务缗钱数百万，其劳可录也。陕西旧于沿边秦、延、环、庆、渭、源、保安、镇戎、德顺九州岛军听人入中粮草，筭支解盐。自康定后，入中粮草皆给以交引，于在京榷货务还见钱、银、绢、解盐却于沿边入中他物。方军兴之际，至于P毛、筋角、胶漆、铁炭、瓦木、石灰之类，并得博易，猾商贪贾乘时射利，与官吏通 
      
为弊，以邀厚价。凡椽木一对，定价一千，支盐一席，岁亏官钱不可胜计。朝廷知其弊，命三司度支判官范宗杰往经度其事，以客人所博盐引及已请盐，并剥纳亏官钱，官自辇运，置场出卖，禁民通商。虽稍获利，而般载车乘一出民大大；疑误。，岁月寖久，颇困关中。故范祥建言：令客人止于沿边九州岛军城寨入纳见钱，粜买粮草，筭请解盐。其沿边盐延安寨其沿边盐延安寨：此疑有误。、环、庆、渭、源、保安、镇戎、德顺八州军于青盐池近，却许客入中解盐，官自出卖，余并令通商。重青盐之禁，专置解盐，使岁课缗钱一百六十万，以计置沿边九州岛军一百二十余城寨刍粟，量入计出，可助十分之八，余则责办本路转运司，罢在京见钱交引法，以实京师。其范宗杰所差乡户衙前并兵车递铺，皆行之已久，而公私以为便，县官可积见钱，京师而免铺户，坐(羸)[赢]厚利。然不知本末者，多欲动摇其法也。」 
十一月，帝谓辅臣曰：「江淮连年荒歉，如闻发运、转运司惟务诛剥，以敷额为能，虽名和籴，寔抑配尔。其减今岁上供米一百万石。」因诏倚阁灾伤人户所输盐米。 
三年十月二日，诏：「三司解盐听通商，候二年，较其增损以闻。」先是，官自鬻盐，而吏苦辇载之役，陕西转运使范祥建议通商，公私悉以为便，而判三司磨勘司李徽之言不便，乃下其事三司，令两制与祥、徽之等定议，而议者率以祥为是故也。
 食货 宋会要辑稿 食货二四 盐 法 
     
宋会要辑稿 食货二四
盐法
至和二年七月十九日，龙图阁直学士何中立言：「陕西编敕：应蕃界青白盐并犯禁者「者」字疑当移入下「至死」后。，罪至死奏裁。边民犯者甚众，圣恩宽恤，减死剌配远州军「远」字下疑脱「恶」字。。在禁经时，欲乞指定刑名，令逐处断遣。」诏：「今后犯青白盐人，(今)[令]本路安抚司相度情理轻重断遣，内合该死罪者，依朝廷自来贷命，剌面配沙门岛；如有大段凶恶郡党，即具案奏裁，仍不得下司。」 
英宗治平元年四月，江西提点刑狱专制置虔汀漳州贼盗、提举虔州卖盐蔡挺理转运使资序，以久在江西，方委以制置盐故也。初，江西仰食淮南转般食盐，涉历道远，比至，杂恶不可食。而汀、虔州人多盗贩岭南私盐，数十百为群，与巡捕吏卒相 格，所至扰百姓，捕不能得，至或赦其罪招之。岁月既久，浸淫滋多，朝廷以为患。尝遣使乘驿会江西、广东、福建三路转运使原书天头有注云：「凡眉批异同之字，俱入注。」，议行岭南盐于虔、汀两州。当是时，挺方知南安军，具条奏利害，而三路转运使等请以虔州十县五等户夏秋税率百钱则令籴盐二斤，从之，而岁所籴纔六十万斤。至是，令挺制置。挺令民首纳私藏兵械，以给巡捕吏卒原书天头注云：「捕一作铺」。，而令贩黄鱼笼挟盐不及二十斤，徒不及五人、不以甲兵自随者，止输税，勿捕。而朝廷又别团新纲，选三班使臣直取泰州如 等诸场新盐，  漕之，以给虔州。盐既差 
     
善，而又减粜价，故私盐稍不售。虔州及兴国等九县两岁所粜盐，比故额增至二百九十九万八千余斤。又汀州异时人欲贩盐，辄先伐 ，而山谷中召愿从者，与期日率常得数十百人以上与俱行。至是，州县督责耆保，有伐 者，辄捕送，盗贩者由此稍衰息矣。 
神宗熙宁元年四月二十五日，诏：「自今应诸路管押盐纲使臣、军大将、殿侍，如年满得替，除依条赏罚外，如一界内亲自搜捉得本纲兵稍搭载兴贩私盐并计五千斤已上，内使臣免短使，先次优便差遣，军大将、殿侍先次指射差遣；三千斤已上，使臣免短使，军大将、殿侍本等内指射差遣。如般过官物合该得酬奖，即留所获私盐，劳绩后次行使。」 
二年三月十九日，上问著作佐郎张端言：「榷河北盐事如何 」王安石对曰：「恐亦可为，但未详见本末耳!」上曰：「理财节用，自足以富，如此事虽不为，可也。」 
七月七日原书天头注云：「典职官提举解盐重者，以、、、点为记」。，知河中府蔡延庆言：「乞下解盐司相度，据自来煎炼私盐地分置煎盐户，煎炼归官，每斤依乡原例支价钱，依解盐出卖。如敢私卖，依私盐法科「科」字下疑有脱字。。」上曰：「此恐不可施行。然要详尽利害，且令陕西转运使司、制置解盐司各具相度以闻。」 
