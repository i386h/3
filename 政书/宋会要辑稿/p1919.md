<!-- { "loadSidebar": true } -->
舆辇旗物制度上：容本容刀也，以木为之，无，有环，紫丝绦 錔。 
舆辇旗物制度上：御刀，晋宋以来有之。黑，金花银饰，靶厄，紫丝绦 錔。 
舆辇旗物制度上：仪刀，制同御刀，悉以银饰，王公亦给之。卤簿法驾中有仪刀。
 舆服 宋会要辑稿 舆服三 金节 
      
金节
【宋会要】
卤簿法驾中有金节。
 舆服 宋会要辑稿 舆服三 盾 总叙 
      
盾
【宋会要】
总叙
      
盾，旁排也。
 舆服 宋会要辑稿 舆服三 盾 总叙 
      
盾
【宋会要】
总叙
      
盾，旁排也。
 舆服 宋会要辑稿 舆服三 盾 縢络盾 朱 
      
縢络盾
朱
朱縢络盾，制悉同盾，惟绿縢绿质。皆持执之。
 舆服 宋会要辑稿 舆服三 棒 
      
棒
      
柯舒，黑漆棒也，制同车辐，以金铜钉饰。
 舆服 宋会要辑稿 舆服三 班剑 
      
班剑
      
班剑本汉朝服带剑，晋以木代之，亦曰象剑，取装饰班阑之义。以黄质，紫班文，金铜饰饰：原脱，据《宋史》卷一四八《仪卫六》补。，紫丝绦 錔。又卤簿法驾中有班剑。
 舆服 宋会要辑稿 舆服三 导驾象 
      
导驾象
【宋会要】
      
舆辇旗物上：象，汉卤薄最在前。晋平吴后，南越献驯象，作大车驾之，以载黄门 吹数十人，使越人骑之，以试桥梁。国朝卤簿以象居先，设木莲花座、金蕉盘、紫罗绣襜、络脑，当胸、后秋并设铜铃杏叶，红戁牛尾拂跋尘。每象南越军一人跨其上，四人引，并花脚幞头、绯绣窄衣、银带。 
太平兴国六年九月二十日，两庄养象所奏：「诏以象十头于南郊日引驾。检开宝九年以南郊时，其象止在六引前列。」诏卤簿使领其事。
 舆服 宋会要辑稿 舆服三 鼓吹 
      
鼓吹
【宋会要】
      
国朝卤簿大驾六引官，开封令无鼓吹。开封牧二十三人，棡鼓、金钲各一，大鼓十，铙鼓一，箫、笳、大横吹各二，笛及箫、筚篥及笳各一。太常卿同上。司徒六十四人，棡鼓、金钲各一，大鼓、长鸣各十六，铙鼓一，箫、笳、大鼓吹各四，节鼓一，笛及箫、筚篥及笳各四。御史大夫、兵部尚书并同开封牧。其大驾前部千六十四人，鼓吹令二员，府史四，主帅八。棡鼓、金钲各十二，主帅二十。长鸣一百二十，主帅四。饶鼓十二，歌拱宸管，或以筚篥充。箫笳各二十四，主帅十。大横吹百二十，节鼓二，笛、箫、筚篥、笳、桃皮筚篥各二十四，主帅四。棡鼓、金钲各十二，主帅十。小鼓、中鸣各百二十，主帅四。羽葆鼓十二，歌拱宸管，或以笛充。箫、笳各二十四。后部四百八十人，鼓吹丞二员，典事四，主帅四。羽葆鼓十二，歌拱宸管，或以筚篥充。箫各二十四，主帅二。笳二十四，主帅四。铙鼓十二，歌拱宸管，以笛充。箫、笳二十四，主帅八。小横吹百二十，笛、筚篥、笳、桃皮筚篥各二十四。若亲祠，舆驾出宫，则宣德门、太庙、南郊警场千百一十六人，鼓吹令丞各二员，职掌四，府典史八，都知一，院官录事二，歌筚、箫、笛共百八，金钲二十四，奏严鼓、鸣角、大横吹、小横吹各百二十，歌笛各九十六，节鼓三，笳百四十四，筚篥九十六，桃皮筚篥四十八，通主辖人共千二百七十五。凡大驾鼓吹，通五引用工千
      
五百三十，法驾三分损一，用二引。开封牧、御史大夫各十六工，小驾八百一十六工。 
初，太祖受命，承五代之后，损省浮长，而鼓吹局工多阙，每举大礼，一切取于军隶以足之，至一品以下葬应给者亦取于营隶。后遂为常。大礼车驾宿斋所止，夜设警场。每奏，先作金钲四，次大角四，次金钲二十四，次大角鼓百二十，次横吹等作一曲。如是者三迭，谓之一奏三奏。少止，五分其夜而奏之。乘舆至青城，祀前一日，御阙门观严警，亦劳赐焉。若巡幸，则夜奏于行宫前，人数减于大礼，用八百八十人。 
真宗祥符中，亲飨宗庙，登歌始作，闻外奏严，因诏：「当郊庙行礼，严警宜权止，须礼毕听作。」 
神宗熙宁初，亲郊，罢青城阙门临观。先是，角工不足，常取于州郡及营兵以充。祥符中命籍兵二百余工，使长隶太常以阅习焉。 
凡大乐充庭，则鼓吹局设熊罴十二案于宫县之外罴：原作「熊」，据《宋史》卷一二六《乐一》改。。率一案用十工，龙凤鼓一，金錞一，羽葆鼓一，歌工三，箫二，笳二。凡大角三曲，警严用之。《大梅花》、《小梅花》、《可汗》。鼓吹五曲。御制《奉礼歌》旧曲《六州》、《十二时》、《导引》、《降仙台》。真宗崇奉真圣，亦设仪卫，故别有《导引》二曲也。其余大小 、横吹曲悉不传。唐末大乱，旧声皆尽。国朝惟大角传三曲而已；其 吹四曲，悉有教坊新声。车驾出入，奏《导引》及《降仙台》；警严，奏《六州》、《十二时》。皆随月用宫。仁宗既定雅乐，并及鼓吹，且谓警严一奏，不应再用其曲，亲制《奉禋歌》，
      
以备三迭。又诏聂冠卿、李照造辞以配声，下本局歌之。是年郊祀，遂用焉。皇佑亲飨明堂，御制《合宫歌》。熙宁亲郊，导引还青城，增《降仙台》曲。 
太祖建隆四年九月五日，诏开封府选乐工八百三十人隶太常，以习鼓吹。十一月五日，南郊卤簿使张昭言：「准旧仪，銮驾将出宫入庙、赴南郊，斋宿皆有夜警晨严之制。唐宪宗亲郊时，礼仪使高郢奏称，据鼓吹局(中)[申]斋宿夜奏严，是夜警，恐与搥鼓版奏三严事不同。况其时不作乐县，不鸣鼓吹，务要清洁，其致斋夜奏四严请不行。详酌典礼，奏严之设，本缘警备，事理与作乐全殊。况斋宿之夜，千乘万骑宿于仪仗之中，苟无鼓漏之徼巡，何警众多之耳目 望依旧礼施行。」从之。 
干德六年十月二十七日，判太常寺和岘言：「郊祀有夜警晨严，《六州》《十二时》及鼓吹回仗时驾前导引三曲，见阙乐章，望差官撰进，下寺教习应奉。」诏诸乐章令岘修撰，教习供应。 
真宗景德三年八月五日诏，太常鼓吹局见用三调六曲词非雅丽，令太常寺会音律人就学士院令晁迥以下依谱修正词理，降下本局教习。 
大中祥符元年六月六日，详定所言：「鼓吹旧用《六州》《十二时》曲，将来导引封禅，请下学士院增损旧词，付本局教习。」从之。 
二十二日，太常寺言：「旧制，南郊警场人并于大驾仪仗内分充，车驾巡幸，即于府县追集乐工。将来在路警场，欲望令法驾鼓吹军士分番祇应。」
      
诏选天武、神卫、神勇、虎翼军士充。 
十月十六日，诏登山夜暂罢警场。 
五年闰十月二十五日，诏太常寺选角手二人于殿前司教军士警场，隶太常寺。旧例，行大礼皆于近州名鼓角匠，大约皆贫民，动有劳费，至是罢之。 
七年二月十四日，诏曰：「朕虔修祀典，祗祷灵禧，对越祖宗，肆赖天地。裨诚明之上达，必祗栗而内增。尚念斋居，每存严警。当牲币之躬荐，乃金 而交音。询访攸司，虽云旧典；励精予志，虑未协宜。将表克恭，宜颁新令。今后赴玉清昭应宫、太庙，俟行礼毕归幄殿；郊坛俟礼毕，即警场奏严，鼓吹、音乐并振作。仍令所司，着为永制。」 
仁宗天圣八年五月六日，诏诸路转运司抽选鸣角(守)[手]兵士升立充武严指挥升立：疑误。，隶太常寺。 
九年四月十一日，诏：「天武鸣角手自来止有节级二人部辖，今立武严指挥，已差指挥使、正副都头、十将、将、虞候、承局、押官等，向去有阙，即拣精习鸣角长行，送步军司，以次补填。兵士如有年老疾患、不堪祇应，即依例放停，却于本指挥内选鸣角精习子弟送步军司充填阙额。如有仪仗不用鼓角处，止以武严兵士贴本寺乐工祇应。如人数少，牒步军司差诸军会乐艺人祇应。合要鞍马，牒(郡)[群]牧司支借。」 
皇佑二年八月一日，帝谕辅臣曰：「明堂直端门，而致斋于内，奏严于外，恐失静恭之意。」应下太常礼院议，而言：「警场本古之所谓夜戒守鼓者也，故王者师行、吉行皆
      
用之。今乘舆宿斋，其仪卫本缘祀事，则警场亦同以警众，非徒取观听之盛，恐不可废。若以奏严之音去明堂近，则请列于宣德门百步之外，俟行礼时罢奏一严，亦足以称虔恭祀事之意。」帝复谓辅臣曰：「既不可废，则祀前一夕迩于接神，宜罢之。」 
徽宗政和七年三月一日，议礼局奏曰：「古者王师克捷必奏恺，所以耀武事、旌勋伐。昔黄帝涿鹿有功，命岐伯作恺乐，以劝士讽敌，故其曲有『灵夔竞，鵰鸮争，石坠崖，壮士怒』之名。《周官》：王师大献，则令奏恺乐。乐师凡罩大献，则教恺歌。汉有《朱鹭》等十八曲，魏晋而下，莫不沿尚，皆谓铙歌、鼓吹曲，各易其名，以纪功烈。今所设鼓吹，惟备警卫而已，未有铙歌之曲，非所以彰休德而扬伟绩也。乞诏儒臣讨论撰述，因事命名，审协声律，播之鼓吹，俾工师习之。凡王师大献，则令鼓吹具奏，以耸 听。」从之。 
十二月二十九日，诏：《六州》改名《崇明祀》，《十二时》改名《称吉礼》，《导引》改名《熙事备成》，六引内者备而不足。大礼车驾宿斋所止，夜设警场，用一千二百七十五人。奏严用金钲、大角、大鼓，乐用大小横吹、筚篥、箫、笳、笛，歌《六州》、《十二时》，每更三奏之。 
高宗绍兴十三年五月六日，太常寺言：「将来郊祀大礼，排设大驾卤簿仪仗并六引，共享鼓吹八百八十四人。内鼓吹令丞二人，昨在京本寺自有令丞，如阙，以次充摄，目今并阙人。又府史、典史各四人，旧系本寺人吏充
      
摄，缘人吏将来并充赞者等，以上乞并差殿司指挥使以上充。又指挥使二人，旧系殿前司差拨；又帅兵官四十六人，旧系殿前、马、步三司差受宣人充。今乞并令逐司依旧歌色四十八人，金钲十七人，棡鼓十七人，大鼓一百一十人，小鼓六十人，长鸣六十人，中鸣六十人，铙鼓十七人，拱宸管三十六人，羽葆鼓十二人，觱篥二十九人，桃皮觱篥二十四人，笳八十七人，大横吹七十人，小横吹六十人，箫八十七人，笛二十九人，节鼓一名。已上旧系差本寺鼓吹局乐工一百余人，不足，并于逐司贴差杂攒乐人充。今鼓吹局乐工即目并阙，其前用合用人数，并乞令逐司依名色人数下诸军及将下 刷稍谙乐艺之人。」从之。 
