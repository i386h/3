<!-- { "loadSidebar": true } -->
绍兴元年八月五日，诏以榷货务、都茶场自建炎四年五月十五日至绍兴元年七月三日终，收到茶盐、香钱六百八万九 
      
千余贯，左、右司官吏各转二官。左司员外郎林平之已离任，与减二年磨勘。 
二年闰四月四日，左司郎中姚舜明、右司郎中张公济、员外郎胡世将、检正诸公之事仇愈言：「榷货务、都茶场收桩钱七百万贯，各该转一官。舜明等主管本司职事日浅，难以叨冒恩赏，且茶盐司羡固亦何功 乞更不施行。」从之。 
九日，诏绍兴府榷货务、都茶场移于建康府置局，限三日结绝讫，起发前去。 
二十三日，诏榷货务：「今后如桩收钱及一千万贯，其应干官(官)吏，仍须首尾在职管干、不系去官改役之人，方合推恩转官。」以左司郎中姚舜明等辞赏，咤有是诏。 
十二月三十日，诏榷货务依在京日火禁，并依皇城法。 
二年四月一日，诏：「吉州榷货务、都茶场监官陈蔼等，到任一季内起到茶、盐等钱三十万贯，职事修举，特与转一官。余官吏并依已降(旨)挥施行。」 
五月七日，诏：「今后镇江府、吉州榷货务、都茶场应申奏行移，各以『行在场务某州某府置场务』为名。」以从来 称「行在场务」，无以区别，故有是诏。 
八月二十八日，诏榷货务、都茶场许台谏取索及勾唤人吏。 
十二月二十三日，诏提辖榷货务兼都茶场见阙官，令黄叔敖具名奏差一次。 
四年四月十七日天头原批：「『三年十月二十五日』条，移『四年四月』上。」，诏：「榷货务、都茶场官吏、专副、押号簿使臣、诸色(秪)[祗]应人、提领司、左右司、太府寺、交引库官吏、二省户房专呈新法并本房寔该首尾人，并依去年收支及一千万贯推恩 
      
体例施行，余并更不推恩。愿换支赐者，依绍兴二年四月二十二日权减半指挥支给。转官碍止法人，于元推恩体例内除去『行』字，止令依条回授。三省该转资人，更不支破所转资请给。」以提领榷货务、都茶场申本务场并真州、吉州、镇江府务场一年内共收到茶、盐、香钱一千六百余万贯，乞推赏故么。 
五年三月三十日，(认)[诏]于真州别置务场，给卖钞引，只许客人筭请楚州盐钞。其乳香、茶引，不拘路分，并许给卖。既本州岛兴买务场，即镇江府定是入纳不多，可那移官吏前去真州。其镇江府务场，依旧存留看管，不得损坏。 
十一月六日，都省言：「行在榷货务状：『契勘吉州榷货务给卖广东盐钞，系客通贩往荆湖南北、处、吉州、南安军及广东本路住卖，依近降绍兴五年十月六日指挥，广东一分盐，依旧官般官卖应付漕计外，二分盐只许在广东本路住卖，不得贩往荆湖南北、江西吉州、南安军。其吉州榷货务，止系给卖(东)[广]东二分盐钞，所管职事不多，兼洪州安抚司即目亦卖上件盐钞，其吉州自不须专治务场。』」诏吉州榷货务、都茶场并罢。 
六年八月，诏：「每岁通收钱一千三百万贯，即依已降指挥推赏。」绍兴二十四年，行在、建康、镇江三务场共收二千六十六万七千四百九十一贯二百六文：盐钱一千五百六十六万五千六百一十五贯四百三十文，茶钱二百六十九万四千四贯五百七十七文， 
      
香矾钱一百九万九千一百八贯六百八十五文，杂纳钱一百二十万八千七百六十二贯五百一十四文；绍兴三十二年，回税场共收二千一百五十六万六千九十二贯六百七十一文按：此数字与下文盐钱、茶钱、香矾钱、杂纳钱四者之和有一定出入。：盐钱一千七百九十六万九千一十一贯六百九文，茶钱二百一十二万一千四百七十七贯七百五十八文，香矾钱一百一十九万五千八百五十四贯二百四十六文，杂纳钱二十七万九千四百四十九贯五十八文。至干道六年三月二日，诏：「将三务场收到茶盐、香矾钱各立定岁额钱数，行在八百万贯、建康一千二百万贯、镇江四百万贯。如及额，官吏方得依例推赏；如亏，不及一分，免行责罚。」 
十一月二十五日，诏榷货务、都茶场监官通行管干，仍以「监榷货务、都茶场」系衔。 
七年闰十月二十四日，诏榷货务拨隶户部。户部尚书章谊札子：「契勘榷货务旧曾申明乞罢提举官，将职事隶属户部。近来朝廷以事任至重，复置提举，见系(宜)[官]总领。缘独员，别无同官商量，窃恐 事。欲望朝廷指挥，依旧隶属户部，同郎官、长贰通行签押，或只乞长、贰通行提举。」故有是诏。 
八年六月二十五日，诏：「起发广钞，差枢密院使臣管押，除身分驿券外，每员依本务号簿官，往回每日支食钱五百文省。起发日，从交引库勘会的实程数合支钱，报本务支给。仍每员支起发钱一十五贯文，月给赡家钱一十贯文。出门起支，入门日 
      
住给。止于本务头子市例钱内支给。」 
十一年二月三十日，诏：「茶盐(惟)[推]赏，其本务郎官、太府寺及榷货务、都茶场官，自绍兴元年以后到任之人，并计日推赏。」先是，指挥以在岁终合该全赏，及三季已上减半，缘未及三季之人，不预赏典，故有是命。 
十四年二月二日，三省言榷货务、都茶场茶盐推赏文字，上咤论及祖宗时茶盐钞法：「边面纳粟、京师请钞，公私皆便，不惟可以实边，又免漕运之劳。朕尝思之，祖宗立法，无有不善者，岂可轻议变易 」 
孝宗隆兴元年八月十四日，榷货务、都茶场状：「元管号簿官共一十二员，今欲榷货务、都茶场各于六员内减二员。」从之。 
二十三日，诏户部将诸路茶盐司起到钱物令项桩管，非奉朝廷指挥，不得擅行支用。具已收到数目申尚书省。今后遇有合起发钱物，并赴行在榷货务、都茶场送纳。 
二年正月二十五日，户部言：「榷货务、都茶场隆兴元年正月四日至隆兴二年正月三日终，一全年收趁到茶盐、乳香等钱增羡。照得检正都司、三省、户房，点检催驱印房、金部、太府寺及交引库，各有转官减年等第支赐。今勘当，欲依所定乞施行。」从之。 
干道元年七月二十日，诏建康府榷货务茶场合令工部铸印一面，付礼部给降，候新印到日，将旧印申缴礼部施行。 
八月二十八日，宰执进呈榷货务、都茶埸趁办茶盐推赏等第，上曰：「三场务官吏可依旧制，其余该转官减年， 
      
并给公据。所有比换支赐，权行住罢。」 
九月二十六日，权户部侍郎曾怀言：「[行]在、建康、镇江府榷货务、都茶场收趁茶盐钱，每遇次年正月四日，一全年照递年所收各行比较，更不通比。如有增羡去处，乞依旧格推赏。或有亏欠，取旨黜责，庶几赏罚公明，可以惩劝。」诏从之。 
十一月三日，户部言：「榷货务给卖盐钞，每袋添钱三贯文省，永为成法，日后更不增减。」从之。 
五年十二月二十三日，诏榷货务、都茶场依建炎三年指挥，委都司官提领措置，户部长贰更不兼领。 
六年二月三日，吏部[言]：「检准干道三年指挥：『榷货务、都茶场提辖监官、左藏库监官，今后并先差知州，次通判，次第二任知县人。』今看详，乞依干道三年指挥施行。」诏今后依旧通差武臣大使以上第二任亲民资序人，其文、武，依吏部看详到事理施行。 
三月一日，权户部侍郎叶行言：「勘会(二)[三]务场每岁所收入纳茶盐等钱，依已降指挥，各行比较，如有增羡，方合理赏。窃虑却将别色应数，乞将三务场收到茶盐、香矾钱各行立定岁额钱：行在八百万贯，建康一千二百万贯，镇江四万贯。如收趁及额，官吏方得推赏；如亏及一分已上，各降一官，吏各从仗一百科断。其降出外路茶盐钞引，候卖到钱赴务场交纳讫，方许理数。」从之。 
七年十二月十二日，中书门下省言：「勘会提领军器所及提领犒赏酒库，皆已差置干办公事提领。三务场管茶盐课额 
      
浩大，与军器、酒库所事体一同，乞置干办公事一员。」从之。 
九年七月十八日，枢密院言：「马军司合差拨将兵二百人，祇备不测风烛，赴榷货务防护。今欲将上件巘火军兵分行差拨：内殿前司差一百人，马步司各五十人，认定差拨。」从之。
 食货 宋会要辑稿 食货五五 务杂录 市易务 
      
市易务
市易务在太平坊，隶都提举司。召人抵当借钱、出息，乘时贸易，以通货豹。监官三员，文、武使臣充。 
神宗熙宁三年二月十一日，同管勾秦凤路经略使、机宜文字王韶言：「沿边州郡，惟秦凤一路与西蕃诸国连接，蕃中物货四流而归于我者，岁不知几百千万，而商旅之利尽归民间。欲于本路置市易司，借官钱为本，稍笼商贾之(剎)[利]，即一岁之入，亦不下一二千万贯。」诏令将本司见管西川交子差人往彼转易物货，赴沿边置场，与西蕃市易。如合选差官，与王韶同共管勾。及应有经画事件，仰转运司从长相度施行。仍件析以闻。 
七月十日，诏陕西转运司详度移市易司于古渭寨利害以闻。先是，王韶召对，言边事，请于古渭寨置市易司，许之。已而，李师中与韶异义，遣内侍押班李若愚与三司判官王克臣同行视，与师中协。上疑不寔，故复下转运司。 
熙宁五年三月二十六日，诏：「天下商旅物货到京，多为兼并之家所困，往往消折。至于行铺裨贩，亦为较固取利至多，穷窘失业。宜令在京置市易务，选差监官二员、提举官 
      
一员、勾当公事官一员，召诸色牙人投状，充本务行人。牙人即不得拘系衙喏，非时勾集内行人供自己或借他人产业金银充抵当。五人以上为一保，遇客人贩到物货出卖、不行愿卖入官者，官为勾行牙人与客人两平商量其价，据行人所要物数，先支官钱收买。愿折博官物者亦听。随抵当物力多少，令均分赊请，立一限或两限送纳价钱，半年内出息一分，一年即出息二分，并不得抑勒。若非行人见要物，然寔可收畜变转，委本司官同相度指挥收买，随时价出卖，即不得过收利息。其三司、诸司库务年计物若比在外科买得省公利烦费，亦就务收买。其置务，令三司相其地，以官屋充。其余条约，委三司、本司官申中书详定施行。」 

