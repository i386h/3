<!-- { "loadSidebar": true } -->
重和元年十一月十五日，诏曰：「朕阅《内经》，考建天地，把握阴阳，其理至矣!然相生相 ，相刑相制，周流六虚，变动不居，非常理(非常理)所能究者，唯《天元玉册》尽之。可令颁政府与校正所，以《内经》考其常，以《玉册》极其变。庶几财成其化，辅相其宜，以诏天下后世。」 
二十八日，提举成都府路学事翟栖筠言：「窃惟字形书画，纤悉〔委〕曲，咸有不易之体。世之学者，知究其义，而至于形画，则或略而不讲。从俗就简，转易偏傍，传习既殊，渐失本真。如期朔之类从肉，胜服之类从舟，丹青之类从丹，靡不有辨，而今书者乃一之。若此者不可胜举，故幼学之士，终年诵书，徒识字之近似，而不知 
      
字之正形，甚可孍也!臣窃见国子监有唐人张参、唐玄度所撰《五经文字》及《九经字样》，所以辨证书名，颇有依据。然其法本取蔡邕石经、许氏《说文》而邕等之学，顾有未尽。如『是』从日而从曰，『昏』从氏而从民，谬戾者甚众。愿诏儒臣，重加修定，去其讹谬，存其至当，分次部类，号为《新定五经字样》，颁之庠序。」从之。 
宣和初，提举秘书省官建言，置补完御前书籍所于秘书省，稍访天下之书，以资校对。以(待)[侍]从官十人为参详官，余官为校勘官。又进士以白衣充检阅者数人，及年皆命以官。 
四年四月十八日，诏：「三馆图书之富，而历岁滋久，简编脱落，字画讹舛，较其卷(秩)[帙]，尚多逸遗。甚非所以示崇儒右文之意。乃命建局，以补完校正文籍〔为〕名，设官综理，募工缮写。一置宣和殿，一置太清楼，一置秘阁。仍俾提举秘书省官兼领其事。凡所资用，悉出内帑，毋费有司。庶成一代之典。」 
六年四月七日，诏殿中监察行户部侍郎王义叔并兼校正御前文集。 
九月十九日，诏减罢校正御前文籍官吏，校勘官、校正官、对读官，各减一年磨勘。内吕画进书，已减三年磨勘，并今来减年恩例，与转一官。任况进书，已减一年磨勘。并今来减罢恩例，许赴将来殿试。使臣专副，依省员法施行。中书省请并补完校正御前文籍，并归秘书省，只用馆职校勘少监充校勘官，校书郎正字充初校正官，丞、郎著作佐郎充覆校正官 
      
详定官十员，管勾一员，并依旧。对读官于校正，对读官内通留十员，其余合留人数，取押绫纸等使臣四人，点检文字一人，手分五人，楷书六人，专副二人，对筭二人，通引官二人，库子、库司八人，兵士五十人。和雇人据合用数逐旋和雇。」从之。 
十二月二十六日，手诏：「唐开元中，以《洪范》『无偏无颇，遵王之义』声不协韵，遂改『颇』为『陂』，诬伪汨真。可(卜)[下]国子监、秘书省，复从旧文，以『陂』为『颇』，使学者诵习，不失箕子之言。」 
(十)[七]年九月十八日七年：原作「十年」，眉批曰：「宣和止七年，十年疑有误。」因据改。秘书省校(书省校)书郎卫肤敏转一官，以校正所进书故也。(以上《续国朝会要》) 
高宗绍兴二年四月十四日，秘书少监王昴言：「本省承节次降下御府书籍四百九十二种，今又有曾也家藏书二千六百七十八卷，未经校正。欲依故例，将降到书籍，分定经、史、子、集四库，拨充秘阁，专人各行主管，置进帐、副帐、门牌、库经一(分)[本]，仍分官日校二十一板，于卷尾亲书『臣某校讫』字。置课程，每月结押，旬申本省照会。遇入伏传宣主校，内有损坏脱落，大段错谬，不堪批凿者，许将别本参考，重行补写。所有造帐簿纸，并装背物料等，及校书朱红、雌黄、纸札、笔，欲从本省遇合用报户部，下左藏库支供。」诏可。其后，逐旋以馆职雠校到书籍，本省缴进焉。 
七月(七月)十三日，诏：「昨曾统所进《神宗皇帝实录》，脱落不同，又九卷不载旧史。付史馆再加研考，仍专令胡珵、李弥正等校勘。」 
二十 
      
七年八月十五日，昭庆军永宣致仕王继先上《重加校定大观证类本草》：书，诏令秘书省官修润汔，付国子监刑行。初，以《本草》之书经注异同，治说讹舛，令继先辟御医张考直、柴源、高绍功检阅校勘。继先言，今之为书，自嘉佑补注一千八十二种，唐慎微续添八种。唐本余七种，食疗余八种，海药馆余(十一)[一十]六种，新分条三十五种，陈藏器四百八十八种，本经外草本类九十八种。绍兴新添六种，通前合一千七百四十八种，以为定数。乃至旁搜方书，钩探经典，续历世之或阙，释古今之重疑，目曰《绍兴校定经史证类备急本草》。其卷目品类并校定序说，依前三十二卷，及新添《释音》一卷，于是秘书省官修润，共成五册。并元本三十二卷，通三十八册上焉。(以上《中兴会要》) 
孝宗干道三年八月二十九日，秘书省状：「勘会左朝散郎李焘所著《续资治通鉴长编》，其太祖一朝，已蒙降付国史日历所外，所有太宗以后文字，伏乞朝廷给札，付本官抄录，送本省校勘，藏之秘阁。」有旨依。 
七年十一月二十八日，诏秘书省修写太祖、太宗、仁宗、英宗、神宗、哲宗皇帝《实录》，精加雠校，逐旋进呈。(以上《干道会要》)
 崇儒 宋会要辑稿 崇儒四 求〔遗〕书 藏书 
      
求〔遗〕书求遗书：原缺「遗」字，依苗校据《永乐大典》卷一七四二事目补。藏书
【宋会要】
      
太祖干德元年，平荆南，诏有司尽收高氏图籍，以实三馆。国初，三馆书裁数柜，计万(三)[二]千余卷二千：原作「三千」。依苗校，据《文献通考》卷一七四、《玉海》卷五二、《治迹统类》卷三、本书职官十八之四九改。。 
三年九月，命右(舍)[拾]遗孙逢吉往西川取伪蜀法物、图书、经籍、印篆赴阙。至四年五月，逢吉以伪蜀图书、法物来上。其法物不中度，悉命毁之；图书付史馆。 
四年闰八月，诏讲亡书，凡进书者，先令史馆点捡，须是馆中所阙，即与收纳。仍送翰林学士院引试，验问吏理，堪任职官者，官得具名以闻。是岁，三礼涉弼、三传彭翰彭翰：《长编》卷七、《文献通考》卷一七四、《治迹统类》卷二均作「干」。、学究朱载，皆应诏献书，总千二百二十八卷。命分置馆阁，赐弼等科名。 
开宝九年，江南平，命太子洗马吕龟祥( )[就]金陵，籍其图书，得二万余卷，送史馆。伪国皆聚典籍，惟吴、蜀为多，而江左颇精，亦多修述。 
太宗太平兴国二年十月，诏诸州搜访先贤笔迹、图书以献。荆湖献晋张芝草书及唐韩干画马三本，潭州石熙载献唐明皇所书《道林寺王乔观碑》，袁州王澣献宋之问所书《龙鸣寺碑》，升州献晋王羲之、王献之、桓温(二)[凡]十八家石版书迹凡：原作「二」，依苗校据《玉海》卷四三、本书崇儒四之二七改。，韶州献唐相张九龄画像及《文集》九卷。 
四年五月，太原平，命左赞善大夫雷德源入城点检书籍图画。 
六年十二月，诏开封府及诸道转运 下(营)[管]内州县，搜访锺繇墨迹，听于所在进纳，优给缗贯偿之。并下御史台，告谕文武臣僚，如 
      
有收者，亦令进纳。是岁是岁：苗校：「据《玉海》卷四五作『七年正月己未』。」，镇国军节度使钱惟(演)[治]以锺繇、王羲之、唐明皇墨迹凡七轴献钱惟治：原作「钱惟演」，依苗校据《玉海》卷四五、《宋史》卷四八○本传改。。 
八年，秘书监钱昱又献锺繇、羲之墨迹八轴，并优诏荅之。 
八年十月，越州以王羲之画像并其石砚来献。 
九年正月，诏曰：「国家勤求古道，启迪化源，国典朝章，咸从振举；遗编坠简，宜在询求。致治之先，无以加此。宜令三馆所有书籍，以《开元四部书目》比校，据见阙者，特行搜访。仍具录所少书，于待漏院榜示中外。若臣僚之家有三馆阙书，许上之。及三百卷以上者，其进书人送学士院引验人才书判，试问公理。如堪任职官者，与一子出身；或不亲儒墨者，即与安排。如不及三百卷者，据卷帙多少，优给金帛。如不愿纳官者，借本缮写毕，却以付之。」先是，太宗谓侍臣曰：「夫教化之本、治乱之原，苟非书籍，何以取法 今三馆贮书数虽不少，比之开元，则遗逸尚多，宜广求访。」乃下诏焉。 
雍熙二年三月，殿直潘昭庆以褚遂良、(殴)[欧]阳询、虞世南墨迹三(十)本来献。 
淳化四年四月，诏以所购募先贤墨迹为《历代帝王名臣法帖》十卷，赐近臣。 
五年四月， 知政事苏易简言：「故知制诰赵邻几留心史学，以《新唐书》纪传及近朝史书多有漏略，遂寻访自唐以及近代将相名贤事迹，及家状、行状甚多。虽美志不就，而遗槁尚在。望遣直〔史〕馆钱熙暂往宋州，询问邻(家)[几]家人，寻检奏御。」从之。熙还，得邻几所撰《补会昌己后日历》二十六 
      
卷、《文集》三十四卷，所著《鲰子》一卷、《六帝年略》一卷、《史氏懋官志》五卷，及宅书又五十余卷来上，皆邻几涂窜笔削之迹也。诏本郡以钱十万赐其家。 
至道元年六月十日，命内品监秘阁三馆书籍裴愈(叶)[乘]传往江南、两浙诸州购募图籍。愿送官者，优给其直；不愿者，就所在差能书(史)[吏]缮写，以旧本还之。仍赍御书石本，所在分赐之。愈还，凡购得古书六十余卷，名画四十五轴，古琴九，王羲之、贝灵该、怀素等墨迹共八本，藏于秘阁。 
真宗咸平四年十月二十七日，诏曰：「国家设广内、石渠之宇，访羽陵、汲冢之书，法汉氏之前规，购求虽至，验开元之旧目，亡逸尚多。庶坠简以毕臻，更出金而示赏，式广献书之路，且开与进之门。应中外士庶，有收得三馆所少书籍，每纳到一卷，给千钱。仰判馆看详，委是所少之书，及卷帙别无违碍收纳。其所进书，如及三百卷已上，量材试问，与出身酬奖。或不亲儒墨，即与安排。宜令史馆抄出所少书籍名目，于待漏院张挂，及遣牒诸路转运司遣：疑误。，严行告示。」时直集贤院李建中上表，以所写太清楼群书恐有谬滥，乞更选择。直宗因阅书目，见亡书尚多，特有是命。 
大中祥符八年四月，(荥)[荣]王宫火，延燔崇文院秘阁，于皇城外别建外院，重写书籍。命翰林学士陈彭年提举管勾。彭年请募人以书籍鬻于官者，验真本酬其直，与顾笔工佣等。五百卷以上，优其赐。或艺能可采 
      
