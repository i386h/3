<!-- { "loadSidebar": true } -->
青帝降神，《高安》：圜锺为宫，三奏：于神何司，而德于木 肃然顾歆，则我斯福。我祀孔时，我心载祗。匪我之私，神来不来  
黄锺为角一奏：神兮焉居，神在震方。仁以为宅，秉(大)[天]之阳。神之来矣，道修以阻。望神未来，使我心苦。太簇为征一奏：神在途矣，习习以风。百君后先，敢一不恭。奔走疠疫，祓除菑凶。顾瞻下方，逍遥从容。 
姑洗为羽一奏：温然仁矣，熙然春矣。龙驾帝服，穆将临矣穆：原作「边」，据《宋史》卷一三二《乐志》改。。我酒清矣，我殽蒸矣。我乐备矣，我神顾矣。 
升殿，《正安》：在国之东，有坛崇成。节以和乐，式降式登。洁我佩服，璆琳锵鸣。匪坛斯高，曷安厥灵。 
青帝位奠玉币，《嘉安》：物之熙熙，胡为其然。蒙神之休，乃莫报旃莫：《宋史》卷一三二《乐志》卷「敢」。。有邸斯珪，有量斯币。于以奠之，格此精意。 
太昊氏位奠币，《嘉安》：卜岁之初，我迎春祺。孰克侑享，曰古宓戏。于皇宓戏，万世之德。再拜稽首，敢爱斯璧。 
捧俎，《丰安》：灵兮安留，烟燎既升。有硕其牲，有俎斯承。匪牲则硕，我德惟馨。缓节安歌，庶几是听。 
青帝位酌献，《佑安》：百末布兰，我酒伊旨。酌以匏爵，洽我百礼。帝居青阳，顾予嘉觞。右我天子，宜君宜王。 
太昊氏位酌献，《佑安》：五德之王，谁寔始之。功参造化，与天无期。酌我清酤，盥献载饬。神盖孔享，天子之德。 
亚、终献，《文安》：二位并用此章。贰觞具举，承神嘉虞。神具醉止，眷焉此都。我岁方新，我亩伊殖。时旸时雨，繄神之力繄：原作「非」，据《宋史》卷一三二《乐志》改。。 
送神，《高安》：忽而来兮，格神鸿休。忽而往兮， 
      
神不予留。神在天兮，福我寿我。千万春兮，高灵下堕。 
赤帝降神，《高安》：圜锺为宫：离明御正，德协于火。有感其生，维帝是何。帝图炎炎，贻福袭我。鉴于妥虔，高灵下堕。 
黄锺为角：赤精之君，位于朱明。茂育万汇，假然长嬴。我洁我盛，我蠲我诚。神其下来，云车是承。 
太簇为征：八卦相荡，一气散施。隆炽恢台，职身尸之。肃肃飙御，神戾于天。于昭神休，天子万年。 
姑洗为羽：烨烨其光，炳炳其灵。窅其如容， 其如声。扇以景风，导以朱斿。我德匪类，神其安留。 
升殿，《正安》：除地国南，其基崇崇。载陟载降，式虔式恭。燎烟既燔，黻冕斯容。神如在焉，肆于幽通。 
赤帝位奠玉币，《嘉安》：太微呈祥，炎德克彰。佑我基命，格于明昌。一纯二精，有严典礼。于以奠之，于介繁祉。 
神农氏位奠币，《嘉安》：练以纁黄，有篚将之。肸蠁斯答，有神昭之。惟神于民，寔始货食。归德报功，敢怠王国。 
捧俎，《丰安》：有牲在涤，从以骍牡。或肆或将，有洁其俎。神嗜饮食，飶飶芬芬。莫腆于诚，神其顾歆。 
赤帝位酌献，用《佑安》：四月维夏，兆于重离。帝执其衡，物无疠疵。于皇帝功，思乐旨酒。奠爵既成，垂福则有。 
神农氏位酌献，用《佑安》：猗欤先农，肇兹黍稷。既殖既播，有此粒食。秬鬯洁清，彝 疏幂。竭我瑶斝，莫报嘉绩。 
亚、终献，《文安》：二位并用此章。盥爵奠斝，载虔载恭。笾豆静嘉，于乐鼓锺。礼备三献，神具醉止。孰显神德，扬光纷委。 
送神，《高安》：神来何从 馺然灵风。神去何之 杳然幽踪。伊神去来，雾散云蒸。独遗休祥，山崇川增。 
黄帝降神，《高安》：圜锺为宫：维帝奠位，乃咸于时。孰主张是，而枢纽之 谷我腹我，比予于儿。吉我冠佩，迨其委蛇。 
黄锺为角：荪无不在，日与我居。孰不可来，肸蠁斯须。象服龙驾，渊渊鼓枹，荪不汝多，多汝意孚。 
太簇为征：乐哉帝君，逝留无常。尔信我宅，尔中我乡。乃眷兹土，于赫君王君：原脱，据《宋史》卷一三二《乐志》补。。翩然下来，去未遽央。 
姑洗为羽：澹兮抚瑟，啾兮吹笙。神之未来，肃穆以听。缤纷羽毛，姣服在中。神既来止，亦无惰容无：原作「有」，据《宋史》卷一三二《乐志》改。。 
升殿，《正安》：民生地中，动作食息。与我周旋，莫匪尔极。捕鲽东海，搴茅南山。彼劳如何，矧升降间。 
黄帝位奠玉币，《嘉安》：万椟之宝，一絇之丝。孕之育之，谁为此施 归之后神，神曰何为 不宰之功，荡然四垂。 
有熊氏位奠币，《嘉安》：维有熊氏，以土胜王。其后皆沿，兹德用壮。黼黻幅舄，裳衣是创。币之元纁，对此昭亮。 
捧俎，《丰安》：王曰钦哉，无爱斯牲。登我元祀，亦有黄灵。以将以享，或剥或烹。大夫之俎，天子之诚。 
黄帝位酌献，《佑安》：黍以为翁，郁以为妇。以侑元功，以酌大斗。伊谁歆之 皇皇帝后。伊谁嘏之 天子万寿。 
有熊氏位酌献，《佑安》：昔在绵邈，有人公孙。登政抚辰，节用良勤。所蓄既 
      
大，所行宜远。载其匏樽，从以箫管。 
亚、终献，《文安》：二位并用此章。羽觞更陈，厥味清凉。饮之不烦，又有柘浆。夜未艾止，明星浮浮。愿言妥灵，灵兮淹留。 
送神，《高安》：灵不肯留，沛兮将归。玉节焱逝，翠旌并驰。顾瞻伫立，怅焉佳期。蹇千万年，无斁人斯。 
白帝降神，《高安》：圜锺为宫：白藏启序，庶汇向成。有严禋祀，用答幽灵。风马云车，来燕来宁。洋洋在上，休福是承。 
黄锺为角：素精肇节，金行固藏固：原作「国」，据《宋史》卷一三二《乐志》改。。气冲炎伏，明河翻霜。功收有年，礼荐有章。祇越眇溟，鸿基永昌。 
太簇为征：昊天之气，揫敛万汇。涓日洁齐，有严厥祀。有牲维肥，有酒维旨。神之燕娱，锡兹福祉。 
姑洗为羽：执矩司兑，亶维素灵。受职储休，万宝以成。享于西郊，奠玉陈牲。侑以雅乐，来歆克诚。 
升殿，《正安》：素焱谐律，西颢堕灵。肇复元祀，晨炀肃清。下土层陔，嘉荐芳馨。以御蕃祉，介我西成。 
白帝位奠玉币，《嘉安》：惟时素秋，肇举元祀。礼备乐作，降登有数。洋洋在上，神既来止。神之格思，锡我繁祉。 
少昊氏位奠币，《嘉安》：西颢肃清，群生茂遂。有严报典，孔明祀事。珪币居虔，神灵燕喜。贲我丰年，以锡繁祉。 
捧俎，《丰安》：洽礼既陈，谐音具举。有涤斯牲，孔硕为俎。亶时居歆，介我稷黍。乐哉有秋，繄神之佑。 
白帝位酌献，《佑安》：祖商肇祀，灵盖孔享。恭承嘉虞，泔淡秬鬯。监此馨香，灵其安留。畴惠下民，匪灵之休。 
少昊氏位酌献，用《佑安》：沆砀西颢，功载万世。乘金宅兑，侑我明祀。嘉觞布兰，牲玉洁精。神之燕虞，肃用有成。 
亚、终献，《文安》：二位并用此章。肃成万物，泬漻其秋。亶兹祀事，戾止灵斿。酌献具举，典礼是求。冀福斯民，黍稷盈畴。 
送神，《高安》：沆砀白藏，顺成万宝。有来德馨，于昭神安。露华晨晞，飙御聿还。介我嗣岁，泽均幅员。 
黑帝降神，《高安》：圜锺为宫：吉日壬癸，律中应锺。国有故常，北郊迎冬迎冬：原作「冬迎」，据《宋史》卷一三二《乐志》乙。。乃蒇祀事，必祗必恭。明默虽异，感而遂通。 
黄锺为角：良月盈数，四气推迁。帝于是时，典司其权。高灵下堕，降止幅员。神之听之，祀事罔愆。 
太簇为征：北方之神，执权司冬。三时务农，于焉告功。礼备乐作，归功于神。风马来游，永锡斯民。 
姑洗为羽：天地闭塞，盛德在水。黑精之君，降福茨祉。洋洋在上，若或见之。齐庄承祀，其敢斁思。 
升殿，《正安》：昧爽昭事，煌煌露光。涤溉蠲洁，容仪肃庄。牲肥酒旨，荐此芬芳。步降有序，礼无越常。 
黑帝位奠玉币，《嘉安》：晨曦未升，天宇肃穆。祗若元祀，将以币玉。神之格思，三献茅缩。明灵怿豫，下土是福。 
高阳氏位奠币，《嘉安》：飙驭云盖，神之顾歆。于昭礼容，发扬乐音。祀事既举，仰当神心。申以嘉币，式荐诚谌。 
捧俎，《丰安》：辰牡孔硕牡：原作「牲」，据《宋史》卷一三二《乐志》改。，奉牲以告。秘祝非常，丰年宜报。至意昭彻，交乎神明。降福 
      
穰穰，用燕群生。 
黑帝位酌献，《佑安》：赫赫神游，周流八极。德馨上闻，于焉来格。不腆酒醴，用伸悃幅。神其歆之，民用向德。 
高阳氏位酌献，《佑安》：十月纳禾，民务藏盖。不有神休，民罔攸赖。孟冬之吉，礼行不昧。神降百祥，昭若蓍蔡。 
亚、终献，《佑安》：二位并用此章。万汇揫敛，时惟冬序。蠢尔黎氓，入此室处。酌献告神，礼以时举。赖此阴骘，民有所怙。 
送神，《高安》：神之戾止，天门夜开。礼备告成，云軿亟回。旗纛晻霭，万灵喧豗。独遗祉福，用泽九垓。
 乐 宋会要辑稿 乐六 郊社 祀乐歌 五方帝 干德以后祀感生帝十首 
      
干德以后祀感生帝十首
降神用《大安》：和均玉管，政协璇衡。四序资始，万物含生。皇猷允洽，至德维明。为民祈福，克致精诚。 
太尉行，用《保安》：衣冠俨若，步武有容。公卿济济，率礼惟恭。 
罍洗，《正安》：昊天降康，云何以报 斯谋斯惟，雍雍灌鬯。身之洁兮，神斯来止。神之享兮，民斯福矣。 
奠玉币，《庆安》：笾皇有践，玉帛斯陈。神无常飨，飨于精纯。 
奉俎，《咸安》：俎寔具列，明德惟馨。肃容祗荐，神其降灵。 
酌献，《崇安》：乐调凤律，酒挹牺 。至灵斯御，盛德弥敦。 
饮福，《广安》：三阳戒候，万汇腾精。既苏昆蛰，毕达勾萌。具陈牺象，式荐诚明。锡以蕃祉，永保咸平。 
亚献、终献，《文安》：大君有命，祀典咸修。荐献式序，淑慎优柔。 
彻豆，《肃安》以下二首政和中制。奉承明祀，维羊维牛。卬盛于豆，备陈庶羞。锺鼓喤喤，神具醉止。其彻嘉笾，永绥福祉。送神，《普安》：既临下土，复归于天。神之报贶贶：原作「况」，据《宋史》卷一三二《乐志》改。，受福无边。 
景佑祀感生帝二首 
宣祖配座奠币配：原作「祀」，据《宋史》卷一三二《乐志》改。，《皇安》：浚发长源，粤惟始祖。五运协图，万灵来护。 
酌献，《肃安》：龙德而隐，源流则长。宜乎亿祀，昭侑弥昌。 

元符祀感生帝五首 
降神，《大安》，六变：二仪交泰，七政顺行。四序资始，万物含生。皇朝创业，盛德致平。为民祈福，洁此精诚。 
初献升降，《保安》：冕旒俨若，步武有容。公卿济济，韶濩邕邕。 
