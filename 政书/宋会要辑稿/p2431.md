<!-- { "loadSidebar": true } -->
四年二月二日，资政殿学士、太中大夫、提举江宁府崇禧观王存表乞致仕。制曰：「存在元佑之初，论事附会，可特授右正议大夫，依前职致仕，其荫补恩泽并陈乞恩例，各只与一名。」《苏颂传》：绍圣四年，颂拜太子少师致仕。方颂执政时，见哲宗年幼，诸臣太纷纭纭：原作「纷」，据《宋史》卷三四○《苏颂传》改。，常曰：「君长，谁任其咎也耶 」每大臣奏事，但取决于宣仁后；哲宗有言，或无对者。惟颂奏宣仁后，必再禀哲宗；有宣谕，必告诸臣以听圣语。及贬元佑故臣，御史周秩劾颂，哲宗曰：「颂知君臣之义，无轻议此老。」徽宗立，进太子太保，爵累赵郡公。建中靖国元年夏 
      
至中：原作「明」，据《宋史》卷三四○《苏颂传》改。，自草遗表，明日卒明：原作「中」，据《宋史》卷三四○《苏颂传》改。，年八十二。诏辍视朝二日，赠司空(出《宋史》)。苏魏公为宰相，因争贾易复官事，持之未决。御史杨畏论苏故稽诏令，苏即上章乞退章：原作「马」，据《宋史》卷三四○《苏颂传》改。，请致仕。吕微仲语苏：「可见于上辩之，何遽去 」苏曰：「宰相一有人言，便为不当物望，岂可更辩曲直 」宣仁力留之，不从，乃罢以为集禧观使。自熙宁以来，宰相未有去位而留京师者，盖(思)[特]恩也。绍圣初，治元佑党人，凡尝为宰执者无不坐贬，惟子容一人独免。(元佑宰相韩缜，执政李清臣、许将，绍圣以前皆无他，李、许仍再执政。此云绍圣初治元佑党人，尝为宰执者无不坐贬，惟子容独免，非也。出《儒学警悟》。) 
元符元年九月十五日，诏朝散大夫张(寿)[焘]特令致仕。寿前知夔州前知：原作「春」，据《长编》卷五○二改补。，例得对，上察其老不任事句首原有「日」字，据《长编》卷五○二删。，故有是命。《李公麟传》：公麟为中书门下后省删定官、御史检法，元符三年病痹，遂致仕。既归老，肆意于龙眠山岩壑间。 
徽宗建中靖国元年六月八日，诏朝奉郎、秘阁校理致仕李巘，通直郎致仕据下文「并」字，此处当脱一人名。，并落致仕，乘驿赴阙引对，皆以曾(笔)[肇]、邹浩荐其学行故也。 
崇宁四年闰二月六日，尚书省言：「朝请、朝散、朝奉郎因病致仕，须亲授敕，方许任子。有不幸地远、不及亲授者，乞身亡在合给 之后，亦听奏补。」从之。 
大观二年三月七日，诏致仕官年八十以上应给俸者，悉以缗钱充。 
三年七月二十八日，吏部言：「宣奉大夫致仕韩忠彦言：『近陈乞致仕，蒙恩授宣 
      
臣僚致仕荫补格，太中夫夫以上二人。臣有弟之子极、弟之孙显胄，欲望于文资内安排。』本部契勘，太中大夫以上见责降充宫观而荫补，依法并取裁。缘本官系因入籍叙复，差提举西京崇福宫，合依条取裁。」诏韩忠彦许依陈乞致仕恩泽。 奉大夫致仕。伏 
政和三年二月五日，淮西提刑司言：「朝散郎致仕刘淮夫昨监江宁府(犹)[酒]务，贪污不职，监司欲行追按，乃托母老申乞致仕，寻乞(备)[借]补其子澉为假将仕郎。未几，干请求荐再任，两浙监司乃荐淮夫缘母致仕为孝，除落致仕。诏并令邻路提刑司体量诣实闻奏。本司今体量，本官任内轮差杂作兵士量酒，容纵乞沽酒人钱，与监官下虞候等分受入己，并不钤束。江东运司方欲按劾，本官托母年老陈乞致仕。」四年三月二十五日，中书省言：「勘会朝奉大夫、宝文阁待制、提举江宁府崇禧观杨畏，今年正月十九日奉圣旨转一官致仕。吏部供到杨畏去年十二月二十五日身亡，系未降告已前身亡，依条即不该给付，缘郑仅、吕公雅体例。」诏依例许给付本家(出《宋史》)。徽宗政和六年，何执中致仕，以太傅就第，朝朔望，恩数如旧。上曰：「自相位得谢，古难其人，本朝数十年无此事。执中曰：「惟张士逊以太傅邓国公就第。」(《宋编年备要》) 
七月九日，广南东路提举学(士)[事]孙璘言：「乞命诸州应致仕居乡并许赴贡士宴，择其年弥高者而惇事之，使长 
      
幼有序，献酬跪伏有礼，人知里选之法，孝悌之义。」从之。 
七年正月六日，诏：「刘正夫已除开府仪同三司致仕，所有见破应干使臣、祗应人从等，并依旧。余依何执中致仕所得指挥施行。」 
五月九日，高邮军言：「父老僧道等状，伏见寄居中散〔致〕仕李演系知枢密院李谘之子，演三十七岁任虞部员外郎，更不下磨勘转官。元丰中官制改朝奉郎，至五十七致仕，退居乡里，累经朝廷恩霈，及叙封至中散大夫，见年九十。切见百姓王庆为年九十，近蒙朝廷赐『耆德处士』之号，况李演系枢臣之子，逮事五朝，亲与元孙五世相见，显属美事，乞加褒赏。」诏李演转一官，赐米面各十石，可中奉大夫致仕。 
八月一日，安化军节度使、开府仪同三司致仕刘正夫特授安静军节度使，充太一宫使，依前开府仪同三司，落致仕，进封康国公。 
宣和二年六月八日，诏太师、鲁国公蔡京可依所乞，守本官致仕，依旧神霄玉清万寿宫使，在京赐第居住，其恩礼、俸给之属及见破官吏、人从等，并依旧。仍朝朔望。详见优礼(明)[门]。 
三年二月二十八日，诏：「应命官昨缘病患陈乞致仕后来，所患已安，堪任厘务，愿再仕之人，缘年限未满未许陈乞者，许经所在官司自陈，保明申吏部，特与再仕命官。」 
三月二十四日，诏：「资政殿学士致仕王襄，帷幄旧弼，缘疾去朝，今已痊安，特落致仕，知淮宁府。」 
七月二十四日，诏湖州进士吴 
      
伯强为承事郎致仕。以江浙宣抚司奏，伯强素有行谊，乡里所推，昨方腊侵扰，率众保城，卒获按堵，故旌宠之。 
四年三月七日，温州言：「检会奉御笔处分，两浙江东路知州、通判，应州县等并不得陈乞寻医、致仕、侍养并请假离任，已陈乞及离任者，令本路监司疾速勾还本任，托疾致仕者令中书省记录，候贼平日取旨。缘目下讨荡贼寇渐已平息，本州岛据管下官员陈乞致仕、寻医、侍养、请假及省罢，未审将来大军解严班师之后，合与不合依常法施行，伏乞明降指挥，以凭遵守施行。」诏盗贼并已平静，自合依常法疾速申明行下。 
七年正月七日，宝文阁学士、太中大夫、守太子詹事、兼太子侍讲李诗等言：「宣和六年八月十八日赦书节文：『应命官因疾病陈乞致仕，今已痊安，不以年限满未满，许召保官三员，委保自陈，特令再任。』臣等切见朝请大夫致仕傅裕之昨任知平定军，因病陈乞，所患久已痊安，筋力尚壮，伏望许令再仕。」诏与落致仕。 
三月二十六日，臣僚言：「川路文武升朝官以疾陈乞致仕，依条有司勘验，入递闻奏，在法须候奏状计程到关，方授致仕恩泽。间有暴疾沦殁，其家匿丧不举，以俟程限，殡殓失时。欲望圣慈出自宸衷，川路臣僚陈乞致仕，以申状到所属，就许令授致仕恩泽，庶使远方存殁受赐。」从之。 
□月七日，尚书省言：「勘会河北东路在任文武官因病患曾乞致仕，缘 
      
下(属所)[所属]审实，偶致身亡，不曾给降致仕敕牒，或已给敕未祗受间身亡之人。」诏并与理元陈乞月日，依条推恩，今后依此。 
八月二十一日，诏：「侍从荐文武官落致仕，自有成法，比来臣僚或以不法而求去官，或因营私而惮烦使，托言疾病，暂求致政，夤缘干请，复为再任之图，甚非立法之本意。应今后从臣荐举致仕官再仕，须究见事实，元非诈冒，方得论列。宜各遵守，毋致违戾。」 
九月十二日，诏中大夫、右文殿修撰致仕陈知质落致仕，知隆德府。以宇文虚中言其风力强敏，齿发未衰也。十一月丙子，太傅王黼致仕，用中丞何 疏也。未几， 亦奉祠。(文缜罢在十月庚午，此误也，当附九月甲戌黼罢太宰时《旧闻证误》)。 
十一月十一日，宝文阁学士、中大夫、太子詹事、侍讲、修国史耿南仲等言：「窃见朝奉郎致仕朱褒昨差提举催促东南路(本)[木] ，未赴任间省罢，后来因病陈乞致仕。今来日久，已痊安，筋力尚壮，尚可宣力，未应谢事。伏望特降睿旨，许令再仕。」从之。 
十二月，中书舍人谭世绩等言：「伏见朝请大夫致仕晁说之昨任知成州日，诸司列荐治状，未召赴审察，以疾陈乞致仕。今来年未七十，精明强健，可使复起，付之事任。欲望与落致仕，再授合入差遣。」诏与落致仕。 
十九日南郊制：「应官员因病疾乞致仕，今已痊安，不以年限满与未满，许经所属自陈，召保官二员委保，特令再仕。其因 
      
致仕受过恩例，依条施行。」 
二十三日，制以保静军节度使致仕种师道落致仕，为检校少保、静难军节度使、河东北路制置使、兼都统制。 
高宗建炎元年五月一日赦：「应文武致仕官并赐粟、帛、羊、酒，曾任太中大夫、观察使以上官者倍赐。」 
同日赦：「应官员因疾病陈乞致仕，今已痊安，不以年限满与未满，许召保官二员，委保自陈，特令再仕。」 
十二日，诏吴给特落致仕给：原作「洽」，据《建炎要录》卷五改。，依旧监察御史。 
十九日，诏；「今后文武官非疾病危笃及笃疾、废疾不能任职者，不得陈乞致仕。」以时方艰难，士大夫多乞致仕以避事，故有此诏。 
六月十三日赦：「应缘靖康元年边事，文武官因病陈乞致仕，朝廷不从所乞，内有身亡之人，特许依条陈乞致仕恩泽。及陈乞致仕，缘道路不通不曾被受致仕敕命者，亦许所在州军保明，特与依条推恩。」 
十九日，诏知筠州杨允降三官致仕。以允昏耄，贪禄忘归故也。 
七月八日，诏曹大同特落致仕，除淮南西路提点刑狱公事。 
四年五月一日，诏翟汝文落致仕、召赴行在指挥勿行。先是，有旨汝文落致仕，而言者以为从官乞身，自有典礼，若不得谢，并宜再三固自恳祈。昨汝文以其家奴状申越州，腾奏朝廷，谓已危惙，必于见从，黄巘善庇护不问，遂令致仕。慢上废法，实害名教。故寝前命。 
十日，户部侍郎叶份等言：「朝散大夫(强)[强]行父博学多闻，清修有立，两为郡倅，皆有能 
      
声。昨在宣城，当方腊扰攘之时，备着劳效。居官行己，无毫发之(庇)[疵]，不缘事故、疾病，慨然请老，欲望许令再仕。」诏依，其已得致仕恩泽，令吏部依条施行。 
八月二十四日，诏宣教郎致仕周虎臣除太常博士。初，虎臣以通仕郎改宣教郎致仕，吏部以法止复旧官，二十七日，诏特与宣教郎，盖优恩也。 
