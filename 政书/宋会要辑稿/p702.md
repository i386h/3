<!-- { "loadSidebar": true } -->
有河渡钱额，而不属常平。合六渡，岁为钱万余缗。岁月寖久，官但知循例拘纳月解钱，而舟 废坏，仅有存者，官吏、篙工初无禀给，民始病济，而官漫不省。乃有奸豪不顾法禁，始更别置私渡，左右旁午，是由官渡济者绝少，乃听吏卒苛取以充课。徒手者犹惮于往来，而车担马牛几不敢行，甚者至扼之中流以邀索钱物。窃以为方今依江为国，天设巨防，不容缓纵，而或至弛禁。南北津渡，务在利涉，不容简忽，而俱求征课。臣已尽为之缮治舟舰，选募篙梢，使逐处巡检兼监渡官。于见今诸渡月解钱则例，量江面阔狭，计物货轻重，斟酌裁减，率三之一或四之一，自车人牛马皆有定数，雕牓揭示，约束不得过数增收，邀阻乞觅。裒一岁之入，除烈山渡常平钱如额解省，自余诸渡皆以二分解修造库，专充向去修船之费，而以其余给官吏、木(白)梢、水手食钱，令监渡官逐月照数支散。其更有余钱，则解送府司，然后尽止绝私渡，不使奸民踰越禁防。检坐见行条法，使诸渡官觉察，逐月结罪保明申府。严邪慝之防，行济涉之政，关〔系〕非轻。犹虑他时不知事因，或以失陷官钱为非，或以禁约越逸为过，轻有改更，失臣始意，则旧弊复存，公私非便。乞令本府永久遵守施行。」从之。 
七年八月六日，淮南运判兼淮西提举乔行简言：「窃见中渡、花靥系南北限界，民旅交通，物货互市，关系不小，尤当谨严，亦何爱一二 
      
差遣，不使之专一管干!乞朝廷将中渡、花靥两渡监官创置员阙，选差曾经任有举主人充。应任内有捕获到茶盐，与照巡尉格推赏。其透漏者，罚亦如之。令本司专一觉察，旬具有无透漏及搜捉到茶盐事状供申，任满与之保明批书，庶几职思其忧，亦可使之搜检奸细，机察盗贼，体探边境事宜。」诏依所乞，增置中渡、花靥两渡监官各一员。仍令淮西运司选辟经任有举主(选) 
十月四日，湖南提举司言：「照得衡州衡阳县柿江渡额管净利钱伍百六贯一文九十六文一文：似当作「一百」。，近改造石桥了毕，及委官核实，果为永远利便。所是河渡钱无从收掠，合与照赦蠲免。」送户部勘当，申尚书省。继而户部言：「照得其渡既已造石桥济人往来，乞下湖南提举司照赦施行。」从之。 
，津遣复业。窃虑归渡之际，舟人津子乞觅邀阻，殊失矜轸流民之意。可令逐路沿江州军，各于津渡去处增拨舟船，差官监视济渡，给牓约束合干等人，不得乞觅阻节。如违，许人户越诉。」 十四年六月十六日德音赦文：「应蕲、黄州流移人民，已降指挥速令赈
 方域 宋会要辑稿 方域一三 桥 梁 
      
桥梁
      
宋太祖建隆二年四月，西京留守向拱言：重修天津桥成，甃石为脚，高数丈，锐其前以疏水势，石缝以铁鼓络之，其制甚固。降诏褒美。 
开宝七年十一月，江南行营曹彬等言大江浮梁成，命前汝州防御使陆万友往守之。先是，江南布衣樊若水尝渔于采石矶，以小舟载丝绳维南岸，疾棹至北岸，以渡江之广狭。遂诣阙献策，请造舟为梁以济师。太祖即命高品石全振往荆湖造黄黑龙船数十艘，又以大舰载巨竹，自荆南而下。及命曹彬等出师，及遣八作使郝守浚等率丁夫营之。议者以为自古未有浮梁渡大江者，恐不能就。至是先试于石碑口造之，移置采石矶，三日而桥成。由是大军长驱以济，如履平地。 
太宗太平兴国八年九〔月〕，诏：「国家同文共轨，四海一家，方苏归化之人，岂禁代劳之畜 其泗州浮桥，今后应有马经过，不得更有禁止。并下沿淮州军准此。」先是，江浙未平，马有渡淮之禁，至是用赞善大夫阙衡言而有是命。 
真宗景德二年四月，改修京新城诸门外桥，并增高之，欲通外濠舟楫使人故也。 
大中祥符元年五月，诏在新旧城里汴河桥八座，令开封府除七座放过重车外，并平桥只得座车子往来。 
二年八月，诏：「京城汴河诸桥差人防护，如闻邀留商旅舟船， 
      
官司不为禁止，自今犯者坐之。」 
三年八月，工部尚书、知枢密院事陈尧叟言：「同州新市镇渭河造浮梁，有沙滩，且岸峡不若严信仓水狭岸平，为梁甚便。」从之。 
四年一月，诏洛水桥名「迎跸」，渭水桥名「省方」。 
六月，诏：「如闻陈留有汴河桥，与水势相戾，往来舟船多致损溺，令府界提点经度修换，(其)[具]利害以闻。」 
五年七月，修保康门相直汴河广济桥，改名曰延安；创惠民河新桥，名曰安国。车驾临视之。 
九(日)[月]，帝曰：「京城通津门外新置汴河浮桥，未及半年累损，公私船经过之际，人皆忧惧。寻令阎承翰规度利害，且言废之为便，可依奏废拆。其元陈利便已受迁补之人劾罪诫励，并勒依旧。」 
六年六月，诏曰：「昨者祗若元符，钦迎真像，灵期久协，茂典庆成。乃眷飞梁，实登宝座，宜更美称，用表纯熙。升平桥且以『迎真』为名。」 
八年六月，河西军节度使、知河阳石普言：「陕府、澶州浮桥，每有纲船往来，逐便拆桥放过，甚有阻滞。今造到小样脚船八只，若逐处有岸，即将高脚船从岸铺使渐次将低脚船排使。如无岸处，即两边用低桥脚以次铺排低桥脚：疑当作「低脚船」。，中间使高脚船八只作虹桥，其过往舟船于水深洪内透放。并具样进呈。」帝令三司定夺闻奏。 
闰六月，诏开封府界诸县镇桥，自今盖造添修，并要本府勾当。所用木植，令于屋税等钱内折科。如大材料，令三司支拨应副。 
天禧元年正月，罢修汴河无脚桥。初， 
      
内殿承制魏化基言，汴水悍激，多因桥柱坏舟，遂献此桥木式，编木为之，钉贯其中。诏化基与八作司营造，至是三司度所废工逾三倍，乃请罢之。 
仁宗天圣二年九月二十八日，太常博士董黄中言：「太平州芜湖县有渡江浮桥一，乞降 命，长令存留，仍不住修葺。」从之。(乞)[先]是江水岁暴涨，浸没桥道，科率修缮，甚为民害。至是，造舟为染，颇革其獘。 
及人马车乘往来，兼损坏桥道。望令禁止，违者重寘其罪。」从之。 三年正月，巡护惠民河田承说言：「河桥上多是开铺贩鬻，妨碍会 
是月，诏在京诸河桥上不得令百姓搭盖铺占栏，有妨车马过往。 
六年三月，诏澶州浮桥计使脚船四十九只，并于秦、陇、同州出产松材，磁、相州出钉铁石灰采取应副，就本州岛打造，差监浮桥使臣管勾。先是，于温、台二州打造，以其远到迟，故有是命。 
七年六月，京东转运司言：「近准 差知莱州、虞部郎中阎贻庆等部辖开修夹黄河，勘会所开河桥梁埧子，除北田、朦胧埧子两座水势添涨，候开春减退修置外，其余桥埧并已修置。欲令缘广济河并夹黄河县分，令佐常切巡护，逐年检计工料，圆融夫力，淘出泥土，修贴堤身，于牵路外裁种榆柳。如河堤别无决溢，林木清活，具数供申，年终辇运司点检不虚，批上历子，理为劳绩。如公然慢易，致堤岸怯弱颓缺，栽种失时，亦乞勘逐科罚。」从之。 
庆历四年四月，诏责罚定 
      
夺陈留县移桥官吏。先是，催纲右侍禁李舜举请移陈留南镇上桥于近南旧弛桥处，以免倾覆舟船之患。开封从其请，而移桥则废县大姓之(氏)[邸]舍，遂因缘以言于三司使王尧臣，以为无利害而徒费。三司遣提点仓草场陈荣古相之，荣古请于旧桥西展水岸五十步，擗水入大洪，而罢移桥。知府吴育固争之，朝廷遣御史按之，御史言移桥便，且系三司受请，置司推勘。于是自尧臣以下皆罚金焉。 
皇佑三年十月，以惠民作新桥为安济桥。 
嘉佑二年十二月，追先降修澶州浮桥官吏奖谕诏。先是，澶州言河流坏浮桥，后日而完修之，遂降奖谕，而中书言官吏护视不谨，法当劾罪，既(今)[令]免勘，而诏亦追罢之。 
治平四年八月二十一日，神宗即位未改元。陕西体量安抚使孙永言：「河中府浮梁自来西岸有减水口子，自淤淀后，遇水泛涨，束狭得河流湍悍，故坏中墠及浮桥。乞将陈杜唐州材三口略行疏理，分泄黄河泛涨时水势。」从之。 
神宗熙宁六年四月十七日，熙河洮河浮梁成，赐名永通桥。 
十月十三日，洮河北安乡城，鄯、廓通道也，滨河戎人尝刳木以济行者，艰滞既甚，何以来远 故令景思立营之思：原作「果」，据《长编》卷二四七改。 
同日，诏延州永宁关黄河渡口置浮梁。永宁关与洺、隰州跨河相对隰：原作「湿」，据《长编》卷二四七改。，地沃多田收，尝以刍粮资延州东路城寨，而津渡阻隔，有十数日不克济者，故上命赵营以通粮道，兵民便之。 
八年八月 
      
八日，诏澶州制造吴舜臣所造(获)[护]浮桥铁叉竿。 
九年五月十九日，鄜延路经略安抚使李承之言：「延州新修宁和桥，乞依旧存留。若解拆后遇大水，蹙凌吹失，更不添修，依旧置渡。」从之。 
元丰二年十二月二十五日，诏改开远门外浮桥毕，赐知将作监吴处厚银绢及使臣、吏人有差。 
五年八月七日，诏应诸处广济桥道并隶都水监。 
二十四日，前河北转运副使周革言：「熙宁中，外都(中)[水]监丞程昉于滹沱河中渡系浮桥，比旧增费数倍，乞罢之，权用船渡。」从之。 
六年八月一日，赐河中府度僧牒二伯八十修浮桥堤岸。 
七年七月二十二日，滑州言齐贾下(扫)[埽]河水涨坏浮桥，诏范子渊相度以闻。后范子渊言：「相度滑州浮桥移次州西，两岸相距四百六十一步，南岸高崖地杂胶淤，比旧桥增长三十六步半。」诏子渊与京西河北转运司、滑州同措置修筑。 
哲宗绍圣二年六月三日，详定重修 令所申明黄河浮桥禁，揭榜于两岸。 
徽宗大观三年正月二十九日，诏：「应系桥渡，官为如法修整，今后擅置及将官桥毁坏者徒二年，配一千里。其官渡桥不修整者杖一百。」 
十月七日，尚书度支员外郎王革言：「滑州比年以来修整浮桥，所费工力、物料万数浩瀚，每岁虏使到河，或不及事，或仅能了当，致一一上烦朝廷措置。乞诏都水监与滑州、通利军当职官，于沿流上下从长相视，同状指定 
      
可以系桥去处，权暂系桥，水涨辄拆，以备后用。或令河北、京西路转运司相度增五宿顿，使虏使由孟津趋阙下。俟具办集，检会元丰四年因避冀州济渡改路诏旨施行，实为长久之利。」诏令京西、河北路转运司检会案例年分及所经由京西道路增添，相度有无害程顿去处闻奏。 
