<!-- { "loadSidebar": true } -->
袁祠。在常州宜兴县，汉阳羡令袁祠。徽宗政和元年赐庙额「果利」。光尧皇帝绍兴九年九月加封〔嘉〕惠侯。二十六年二月，加封嘉惠字人侯。寿皇圣帝隆兴二年六月，加封明应嘉惠字人侯。干道六年二月，加封明应嘉惠永济字人侯。 
       
张太保祠。在临安府昌化县。徽宗政和二年八月封灵佑侯。 
黄冈神祠。在武冈县。政和三年七月赐庙额「嘉应」。宣和四年六月封普应侯。 
曹靖祠。在湖州。徽宗宣和三年闰五月封昭应侯，仍赐庙额「灵佑」。 
光口神邓氏祠。光口旧传神邓氏祠，在真阳县。徽宗政和四年六月赐庙额「灵川」。七年二月封德济侯。 
宵郎君祠圣：疑当作「隍」。。在衡州子城潇湘门外。徽宗政和五年三月赐庙额「灵孚」。高宗绍兴二十六年十二月封明益惠济侯。 
屈坦祠。在台州。坦乃《唐书》屈晃子也，坦为城圣神宵郎君：疑为「肖郎君」。徽宗政和中赐庙额「镇安」。光尧皇帝建炎二年三月封显佑侯。三年，又加「通应」二字。绍兴八年正月，又加「灵惠」二字。寿皇圣帝干道四年三月，加封显佑通应灵惠昭贶侯。 
稻田神祠。在赣州宁都县。高宗建安二年八月赐庙额「孚惠」。绍兴三十二年九月封灵应侯。 
       
李先锋祠。在延平府城东。高宗建炎三年正月赐庙额「灵佑」。绍兴四年八月封威胜侯。三十二年，加封「显应」二字。孝宗干道三年六月，加封威胜显应英济侯。 
洑口神祠。在福州永福县。太祖开宝五年封灵通护境王，世传汉丞相陈平之后。高宗绍兴元年二月赐庙额「威灵」。十九年六月封灵贶侯。 
忠烈侯祠。在温州乐清县。光尧皇帝建炎四年七月赐庙额。 
官庄神祠。在仙游县。高宗绍兴元年三月赐庙额「显佑」。孝宗干道二年十二月封神惠侯。 
源陂神祠。在抚州府崇仁县。绍兴二年五月加封嘉显孚济侯。 
梅川神祠。福州闽清县梅川神祠，封梅川侯。绍兴二年四月赐庙额「德威」，从神圣者封梅川将军。绍兴三十年十一月加封梅川昭显侯。 
巨板神祠。在建宁府建阳县。绍兴四年五月赐庙额「敏应」。十一年八月封德威侯。 
显助侯祠。 
       
在潭州衡山县南岳北门。高宗绍兴五年闰二月封显助侯。十七年十月，封其妻曰昭顺夫人。 
杨花二神祠。在泉州府同安县九跃山，杨氏、花氏二神祠。绍兴六年十二月赐庙额「威佑」。二十六年二月，封杨氏曰昭惠侯，妻曰翊惠夫人；花氏曰威济侯，妻曰协济夫人。 
灵济显佑侯祠。在眉州眉山县汉光武庙内之侧。高宗绍兴七年四月封灵济侯。孝宗干道三年十二月加封灵济显佑侯。 
弋阳三神祠。在定城县弋阳〔城〕西隅按《元和郡县志》卷九光州：「定城县，本汉弋阳县。自汉至萧齐，常为戈阳城。」是此处所谓「弋阳西隅」当指古弋阳城西隅，据补「城」字。。三神祠，正弋阳大王，东曰冀公大神，西曰土地正神。光尧皇帝绍兴九年四月赐庙额「威卫」。二十五年八月，并封侯，中位神曰威惠，东位神昭惠，西位神曰灵(应)[惠]。三十一年正月，各加二字，曰「显应」、「顺应」、「孚应」。三十二年九月，加封曰英格威惠显应侯、武格昭惠顺应侯、忠格(孚)[灵]惠(灵)[孚]应侯。 
御焙张氏祠。在建宁府建安县北苑。高宗绍兴十年六月封美应侯。二十年八月加封「效灵」二字，二十六年十月又加「润物」二字。孝宗干道二年三月，加封美应效灵润物广佑侯，妻范氏封协济夫人。 
御焙蒋氏祠。 
       
在建宁府建安县北苑。高宗绍兴十年六月封敷泽侯，仍赐庙额「灵滋」。二十年十月加封「昭顺」二字，二十六年十月又加「显济」二字。孝宗干道二年三月，加封敷泽昭顺显济应灵侯，妻周氏封佑德夫人。
       
钱清镇神祠。在绍兴府萧山县。光尧皇帝绍兴十四年赐庙额「冥护」，三十一年封显佑侯。 
北岭神祠。在绍兴府萧山县。光尧皇帝绍兴十四年六月封显应侯。三十年十月加封灵助显应侯。 
任使君祠。在雅州严道县长濆江口。高宗绍兴十五年闰十一月赐庙额「顺应」。孝宗干道三年十二月封灵应侯。 
福顶神祠。在福州侯官县。高宗绍兴十九年二月封普济侯，赐庙额「昭惠」。三十一年正月加「威显」二字。孝宗干道二年十二月，加封灵应威显普济侯。 
何穆祠。在莆田县。高宗绍兴二十七年八月赐额。孝宗干道五年正月封善应侯。 
上堂山胥公祠。在宁国府黟县按黟县属徽州，不属宁国府。。光尧皇帝绍兴二十七年十二月赐庙额「灵惠」。寿皇圣帝干道二年正月封善应侯。 
陈尧道祠陈：下文作「陆」，当有一误。。在光泽县西馆。绍兴三十年十二月赐庙额「惠应」。孝宗 
       
干道三年九月，陆尧道封灵济侯，妻封赞福夫人。 
古神祠。巴州(同庆)难江县。绍兴三十一年十一月赐庙额「威德」。干道四年正月封灵威侯。 
柳太保祠。绍兴府长宁军按长宁军在今四川珙县东，宋属潼川府路，「绍兴府」大谬。。旧淯井监。崇应侯，绍兴三十一年五月加封崇应威显侯，仍赐庙额「忠佑」。 
石柱神祠。在福州长乐县。绍兴三十年六月赐庙额「显应」。孝宗隆兴二年十一月封渊肃侯。 
西宫神祠。在泉州府德化县。(为)[伪]闽封护邑侯。绍兴七年四月赐庙额「威惠」。十九年五月封灵助侯。三十二年十月，加封嘉显〔灵〕助侯。 
威济侯祠。在崇庆府新津县修觉山。旧蜀州。孝宗隆兴元年二月赐庙额「惠侯」。 
忠烈侯祠。在临安府新城县塔山。寿皇圣帝干道三年十一月赐庙额「灵惠」。 
高圣三郎祠。在隆兴府奉新县。孝宗隆兴二年十月赐庙额「葆光」。干道八年十二月，高圣三郎封忠惠侯，四郎封英惠侯，五 
       
郎封壮惠侯，七郎封烈惠侯。 
二使者祠。建康府茅山元符万宁宫二使者祠，徽宗大观元年三月封灵佑、灵护侯。 
三石神祠。江山县江郎山三石神祠，徽宗大观四年三月赐庙额「灵石」。政和七年五月封，一曰灵(济)[泽]侯，二曰灵润侯，三曰灵浃侯。光尧皇帝建炎二年五月封灵泽侯曰广泽公，灵润侯曰丰润公，灵浃(公)[侯]曰惠浃公。寿皇圣帝干道四年五月，加封(惠)[广]泽公曰博济广泽公，丰润公加封丰润周施公，惠浃公加封惠浃普洽公。 
五峰神祠。在嘉庆府施州清江县连珠山施州属夔州路，无所谓「嘉庆府」。。徽宗政和三年二月赐庙额，九月封嘉惠侯。 
五郎侯祠。在建宁县，五郎田靖共、田靖献、田靖国、田靖方、田靖邦祠。徽宗宣和六年七月赐额。世传战国田单之后。高宗绍兴十一年三月并封侯，田靖共曰武平侯，田靖献曰武泰侯，田靖国曰武顺侯，田靖邦曰武威侯，田靖方曰武信侯。二十三年五月，各加封二字，曰威显、灵显、英显、勇显、惠显。三十年四月，又各加二字，曰广利、广济、广休、广应、广佑。孝宗干道四年四月，武平威显广利侯加封 
       
武平威显广利昭德侯，武泰灵显广济侯加封武泰灵显广济昭烈侯，武顺(广)[英]显广休侯加封武顺英显广休昭义侯，武信勇显广应侯加封武信勇显广应昭贶侯，武威惠显广佑侯加封武威惠显广佑昭绩侯。 
康穆二神祠。在常山县水北。光尧皇帝绍兴三十年十一月赐庙额「灵济」。寿皇圣帝隆兴二年七月，康将军封昭佑侯，穆三郎封嘉惠侯。干道五年三月，昭佑侯加封昭佑广利侯，嘉惠侯加封(惠)[嘉]惠普泽侯。 
三侯祠。在韩庙之侧按此条为潮州事，抄者未抄全。。干道三年，曾侯汪以郡治之左有溪湍流，东西相距，绵亘五里，往来病涉，假舟而济，一遇风涛，多遭覆溺，始于中流甃石为洲，东西编梁曰浮桥。行者(使)[便]焉，始立祠于登瀛门之旁。淳熙十七年，丁侯允元又自溪之西岸立石洲五，易舟为梁，而屋其上，邦人德之。及侯新作韩庙，乃相与即庙而立生祠焉。嘉泰改元，判官曾愈始迁曾祠于今地，与丁祠并。其后孙侯叔谨为政，有德于此，邦人相率立祠于二侯之侧。今皆废。 
五显灵观祠。在宁国府婺源县，五通祠(祠)。徽宗大观三年三月赐庙额「灵顺」。宣和五年正月封，一曰通贶侯，二曰通佑侯，三曰通泽侯，四曰通惠侯，五曰通济侯。光尧皇帝绍兴二 
       
年五月，各于侯爵上加二字，曰善应、善助、善利、善及、善顺。十五年八月，各加二字，曰昭德、曰昭信、曰昭义、曰昭成、曰昭庆。是岁，信州别庙封，令一体称呼。寿皇圣帝干道三年九月，通贶善应昭德侯加封通贶善应昭德永福侯，通佑善助昭信侯加封通佑善助昭信永休侯，通泽善利昭义侯加封通泽善利昭义永康侯，通惠善及昭成侯加封通惠善及昭成永宁侯，通济善顺昭庆侯加封通济善顺昭庆永嘉侯。淳熙元年五月，通贶善应昭德永福侯封显应公，通佑善助昭信永休侯封显洛公，通泽善利昭义永康侯封显佑公，通惠善及昭成永宁侯封显灵公，通济善顺昭庆永嘉侯封显宁公。十一年二月，显应公加封显应昭庆公，显济公封显济昭贶公，显佑公封显佑昭利公，显灵公封显灵昭济公，显宁公封显宁昭德公。 
张将祠，在阆州兴元按，「张将」下疑脱「军」字。又阆州无兴元县，未知指何地。。高宗绍兴元年十二月封显显王显显：当有误。。是岁，以枢密宣抚处置使司张浚言：边人侵犯境上，阴佑中兴，忠烈助顺，英灵如在。其神旧封安国公，乞加王爵。一在建宁府政和县，旧开隶县。徽宗崇宁三年六月赐庙额「英节」。大观三年二月封昭烈侯。孝宗隆兴二年二月加封昭烈惠应侯。 
杨大将军祠。在阶州福津县，唐骠骑大将军杨德举祠。徽宗大观三 
       
年五月赐庙额「宁远」。 
冯将军祠按此指东汉冯绲。。在(荣)[渠]州流江县。太祖开宝三年封应灵侯。神宗熙宁九年封应灵公。徽宗崇宁二年赐庙额「济远」，三(月)[年]九月封惠(顺)[应]王。高宗绍兴十五年七月，王父封惠安侯。二十二年四月，王弟降虏校尉允封协恭侯，王子孝廉、郎中鸾封济美侯。三十年八月，封惠应王母曰衍庆夫人，王妻曰显佑夫人，王弟协恭侯妻曰顺佑夫人，王子济美侯妻曰淑慎夫人。隆兴元年九月改封曰淑静夫人，以本州岛言，所封「淑」字下一字犯孝宗嫌名，乞改封故也。孝宗干道八年十一月，惠应王加封惠应昭泽王。一在赣州瑞金县，绍兴十七年八月赐庙额「英显」。 
