<!-- { "loadSidebar": true } -->
八月九日，京畿转运判官上官悟言：「军兴之际，养兵犒赏，费出不赀，理宜广行蓄积，以赡邦计。窃见诸路常平近已废罢，州县坊场市易等钱合诸路所有见在万数，别无支用去处。乞下诸路，委自已以根刷除免役钱外，尽数起发，庶几赡给军费，不致窘匮。」诏令逐路提刑开具见在常平钱物数申尚书省。 
十七日，诏令诸路提刑司开具旧常平司山泽、坑冶课利等钱物，自崇宁后来至宣和七年终，因何不行起发，有无侵欺擅用。如曾承指挥支使，亦开具见管数申尚书省。从户部所请也。 
二十一日，户部言：「诸路常平司并归提刑司，所有人吏、贴书，欲乞减三分之一，其存留人取入役年月先后，所贵公当。其诸州兼主管官吏，欲乞依旧，庶几逐处拘催钱谷不致阙 。」诏三分内存留一分，余依。 
九月二十四日，户部尚书黄巘厚言：「诸路提举常平司依法每岁限三日已前，具旧收支见在旁通，本部编类诸路数，限秋季终进呈。窃缘本部依元丰法，每岁已有限秋季终攒类进京常平等钱物总数政 
      
目文册，今来旁通见各支破食钱，虚费无补，乞除依元丰法进呈政目外，将旁通并罢。」诏从之。 
十二月五日，福建路提举常平司言：「本司自并归提刑司，除已遵依施行外，今根刷到泉州见在常平等钱米物货若干。窃恐远方官吏以减并常平专司，遂沿习军兴，巧作侵支隐落，缓急非泛，辄敛及民，以致搔扰。欲乞严降指挥，以所具数付提刑司桩备，专候朝廷处分，指定名色，方得支遣。」诏从之。 
十八日，知濠州连南夫言：「被旨下诸路，将常平钱物计置轻赍金帛，差官押赴行在交纳。今 刷起发到常平司在下系封桩钱若干贯，变转到银若干两，并预买绢抵当金银及军资库见在未起夏税匹帛等，已计置赴行在交纳。」奏闻，乃诏预买绢紬并军资库物帛既非上供额数，自合桩留，充本州岛本路军兵衣赐，余赴行在送(给)[纳]。诸路依此。 
二年五月六日，都省言：「常平钱物除罢散敛外，其余名色不少，各有支用窠名，若不关防检察，窃虑官司欺隐移用，有误支使。」诏令诸路提刑司各取索管下州军未拨付提举司以前三年逐色收支钱物，内以一年酌中之数具状申省。如所收数多，不扰于民，及有亏失数目，各具当职官吏职位、姓名并所亏因依具申。仍仰提刑司常切检察，若有欺隐及妄支移用去处，按劾以闻。 
八月一日，诏复诸路提举常平官。臣僚(等)[言]：「伏见神宗皇帝修讲常平之政，置提举官，钱谷 
      
充足，不可胜校。崇宁中，始取以充学校养士之费；政和中，又取以供花石应奉之资。仅费三十年，所有无几。迩来罢提举官，而常平之财所存一二，犹以亿万计犹：原无，据《建炎以来系年要录》卷一七补。。方时多事，财用为急，望复置常平官，讲补助之政。」从之。 
同日，(是)臣僚言：「昨置常平归提刑司，朝廷实遵祖宗法以利民。今来常平一司所有应系官钱，诸路计万数不少，往往官吏欺弊，遂至失陷。乞朝廷逐路专差官一员驱磨所属州县，立限追纳，别作一项桩管。」从之。 
十月十一日，三省进呈复置常平官事，拟诏语曰：「近缘臣僚论列，已复置常平提举官。勘会常平之法，岁久多弊，自来以绍述为名，虽知有公私不便，合行增损改易事件，莫敢申陈。今来复置提举官，止为推原常平本意，与民为利，所系不细，他司难以兼领。尚虑蹈袭日前，却(置)致使民受弊，可除青苗散敛法依已降指挥永不施行外，应见行条法，委侍从官三员专一讨论，限半月条具奏闻，取旨施行。」上以手指「青苗散敛永不施行」八字，顾谓宰臣曰：「此事宜令进奏院先报行，使远近闻之，知朕复常平官实为民也。」上又曰：「从官差谁讨论 」巘善曰：「翰林学士叶梦得屡于臣处说常平提举宜置，给事中孙觌上殿札子乞复常平提举，中书舍人张澄详练澄：原作「征」，据《建炎以来系年要录》卷一八改。后遇此径改。，久作民官，欲差叶梦得、孙觌、张澄。」从之。 
十七日，户部言：「右曹岁奏常平等钱物总数，秋季具册以闻。今年合攒类建炎元年分总
      
数，诸路提刑司并泾原、环庆等路安抚司已预行会问，终不齐集，乞免进一次。其来年合申数目，望严赐指挥诸路提刑、安抚司，常切遵守条限供申。」诏据已到数攒造投进，余依。 
十二月八日，翰林学士叶梦得、给事中孙觌、中书舍人张澄言：「常平法起自西汉，本以惠民，祖宗行之已久。熙宁初，缘类推广，附以青苗、免役、市易、抵当、坊场、河渡、农田水利等事，其意亦在宽恤民力。只缘创法之始，急于功利，委任非人，观望掊刻，遂致议论不一。绍圣间再行修定，已稍损益，但拘守绍述之说，必于尽行，故如青苗敛散，追呼骚扰，市易物货，苛细争夺，农田水利之官，谩诞欺罔之类，明知其弊，不能革去，所以民至于今以为病。其后应奉花石，取以资不急之用，遂失创法本意。近又缘军兴调发，诸司或许借贷，于是移易侵渔，扫地殆尽。建炎霈恩，首罢青苗法，盖得之矣。然未几并罢常平使者，以他司兼领，吏无专责，漫无统纪，旧法虽存，无复修举，人实惜之。今朝廷复置常平使者，命官讨论，窃详圣意，非是再欲尽行熙宁本法及别有创立，正为法本惠民，于此艰难民力困弊之后，务欲宽繇后，省科敛，通有无，济乏绝，使得博采 议，与时变通，摆去拘碍之议。应干害民之事，尽行删除，存其经久利便者，使有司专一持守，以遗将来，实为美意。尚虑中外不能究知，妄有测度，或请欲根刷已放债欠，或请欲营求 
      
非理羡余，以为足国用之计，动摇民听，不无疑骇。欲乞明降诏(首)[旨]，先次播告，使上下通知，然后于实德州县人内遴选通晓世务、习知民事、笃厚忠信之人以充使者，使之奉行，言修政举，人被实德，则上可广惠民之实，下可明革弊之意矣。」 
三年正月十一日，吏部尚书吕颐浩等言：「奉圣旨讨论常平法。自来常平所蓄，不得非常支用，昨因废法，将常平所入辄分他用，失陷储积，不可胜数。如户绝并折纳到田产，昨拨充赡学，今来诸路既科举取士，其元拨田产并学事司因拨到上件田产，后来营置到钱物，依建炎二年六月十六日敕，下发运司将东南诸路收到钱物，依江西已得指挥，更充籴本一年。农田水利，东南所入甚厚，如越州鉴湖、湖州广德湖、润州练湖，所收租课依靖康元年五月五日指挥，发运翁彦国拘收，专充籴转般、代发斛本钱。皆系常平司所管田产，始者取充应奉，次取充漕计，见取充发运司籴本。伏望追还常平司桩管，以待朝廷缓急移用。更有似此之类，候除常平提举官到任，先次拘收，所贵常平有以为本。」从之。 
闰八月九日，臣僚言：「臣闻汉昭元年，罢榷酤均输之法；唐顺宗即位，罢月进羡余之贡。如拯溺救焚，唯恐其不及，所以固邦本于不拔，延世祚于无穷。恭惟陛下即位之元年，即降指挥罢提举常平官吏，蠲放常平钱谷。诏下之日，无远无近，鼓舞欢忻，仰载惟 
      
新之政。而去岁之冬初，复有指挥置提举官，根刷诸司侵支，催理民间旧欠。诸司侵支，固岂入己 非军期犒赏则月给钱粮，逼使拨还，亦非己出，夺彼与此，有何利害 民间旧欠，所在皆然，非逃亡人民则庸胥猾户，迫令输纳，号令不行，良善编氓，例遭抑配。开猾吏衣食之源，遗平民椎剥之苦，人心骇愕，物论纷纷，使陛下重失民心，特在此举。继闻有旨委从臣详议，渡江之后未即施行，而远方官司奉承不暇，修饰廨舍，召置吏人，供帐什物之资，增给禄廪之费，不知其几何也。近据监察御史林之平申，福州一州已使过钱三千余贯三千：《建炎以来系年要录》卷二七记作「三万」。，则其余州县计不减此。提举官差与不差，提举司置与不置，元无明降指挥，徒使四方奉行违戾。切惟敛散本非良法，知取债之利而不知还债之害，前言固已曲尽于人情，而今乃督责于既已放免之后，则其为嗟怨，岂特还债之比邪!臣愿明降睿旨，一依建炎元年指挥，罢提举常平官吏，放见欠钱谷，仍令追理耗用桩充钱本，复讲旧平籴之法，不惟陛下恤民之诏不为空言，而使斯民复见祖宗之政。」诏降诸路复置常平官指挥更不施行。 
十一月四日，江南东路提刑司言：「罢提举常平司并归本司，今取会到本路一十州军四十八县，见管钱斛、金银、真珠、银器、丝帛等。」诏令本司将金银、物帛等先次计置起发押赴行在外，见钱米依旧桩管，不得别作支用，仍开具窠 
      
名申尚书省。 
四年六月二十二日，诏诸州常平官吏月给食钱并罢。 
绍兴元年六月二十八日，户部言：「诸州县常平赈济粜籴义仓、乡村场务免役，在保推排家业，升降等第，尽于民务，依法立常平免役按，专置人吏行遣。元丰以来，随州县大小立定顾食钱数，推行重法。又诸州见任官内选充主管官统辖，随县多寡立定月给食钱，所行文字许主行常平等事吏人兼管。昨罢青苗散敛，承建炎四年六月二十二日朝旨，应诸州常平官吏月给食钱并罢，即合减罢常平主管官依格月给食钱，并兼行文字人吏内有见添破食钱去处，亦合住罢。所有常平免役按人吏，依祖宗法并行重禄，其合支本身重禄钱不应减罢。今措置，并依逐州役法元载内顾食钱数支给。」从之。先是，建康府申：「今来既罢提举官，即应干官吏月给食钱并罢。本府未审(上)[止]谓罢支主管官并主管司人吏食钱，惟复本府五县见行常平免役按人吏重禄食钱并罢，止支与常平法食钱。」故有是诏。 
二年六月十七日，诏：「诸州常平主管官合支食钱，并许依旧支给。仍仰专催督常平诸色租课及应干钱谷，遇有替移，并令批上印纸，明言常平钱谷别无拖欠失陷，方许离任。候到吏部，如点检得不经批书，不许参部。」从两浙东路提刑孙近奏也。 
十二月二十九日，度支员外郎胡蒙言：「常平之法，靖康初废提举官，唯罢散敛钱 
      
