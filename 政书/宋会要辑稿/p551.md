<!-- { "loadSidebar": true } -->
讲议议：原作「仪」，据《宋大诏令集》改。，隆学也；间开秘殿以谕献纳，广听也；置宗子之学以强蕃卫，洪业也；增册府之员以育英才，盛观也；合兵于农而不牵浮论，明断也；拔材于隐而不间 亲，善驭也；纠合诸侯而斥弃禁(御)[ ]，至仁也；入继大统而严于尊祖，上德也；躬定圣嗣以安天下，光哲也。若夫承富有之业而示之以敦朴，宅丕平之期而莅之以勤毖，绝却声色之好，屏去游田之娱。左右嫔嫱，无椒风增成位号之授；苑囿台沼，微长杨属玉观览之靡。克己以化民，力行以率下。左右斋栗，怀金貂慕学之善；贵戚循礼，杜濯龙车驾之僭。四方承风，百僚仰法。况复宣艺祖之重光，袭神宗之远略。信币北指，匈奴畏恐以谨明；輶轩西驰，黠羌震慑而请命。不顿一戟，不烦尺组，而三垂宴然矣。是以五年之间，大勋允集，环海之内，含生之伦，莫不蒙被润泽。其郊祥荐瑞，应图合牒者，驯扰垧牧垧牧：原作「洞收」，据《宋大诏令集》改。，厉揭邦畿，卓荦郡国，洋溢要荒。傥天开永命，增锡寿祉，则将度三王之轨躅，历二帝之登闳，奋张
德威，斥大疆土，扬旌北户之野，饮马幽崖之水，文加乎日域，令肃乎河源，包上圣之所不征，尽至仁之所不服，烂然竹帛，不可殚纪者已。臣谨稽之前古，考之行事，察缙绅之所传，究六艺之所趋。夫刚健粹精，不言所利，非体干乎 继天统极，传之无疆，非膺历乎 丕承之烈，盈塞天渊，非隆功乎 辉光日新，格于上下，非盛德乎 华藻照烂，经纬乾坤，非宪文乎 四 
      
裔震迭，莫不来庭，非肃武乎 穷理而通，致一而明，睿也；鼓舞万物，民莫能名，神也；昭明义问，不匿厥指，宣也；承颜安亲，惇叙九族，孝也。盛哉铄乎，真帝王之极挚，今昔之上仪，足以焜耀四方，舄奕千戴，非澹然无极、众美从之者，孰能与于此!伏请上徽号曰英宗体干膺历隆功盛德宪文肃武睿圣宣孝皇帝。」诏恭依，宜以群臣所上议诣太庙本室奏请。 
七月二十七日，诏英宗皇帝徽号册文，命(册)[宰]臣蔡确撰，中书侍郎张(某)[璪]书。徽号宝文命尚书右丞王安礼书。 
十一月二日，帝诣大庆殿备礼奉徽号，授徽号宝、册于右仆射蔡确，赴太庙奉上英宗室。册文曰：「孝子嗣皇帝御名谨再拜稽首言曰：臣闻古之盛王，有功有德，施于四海，燕及后昆，追美之称，非一而止。若商之先，以除虐造邦，其号为汤，而本其业盛道崇，则曰烈祖，曰高后。若周之先，以受命改制，其谥为文，而言其治安钦和，则曰宁王，曰穆考。皇矣累圣，循厥古宪，奉先徽册，至于再三。典礼虽殊，其揆一也。肆及寡昧，获承其统，永怀罔极，敢忘斯义!恭惟英宗宪文肃武宣孝皇帝道配天地，德协祖宗，生而神灵，赫然显著。赤光照室，应炎运之兴；黄龙蠖略，符真人之出。粤在巘邸，有倬令问。以生知之上性，天锡之大智，而进德以修业，缉熙于光明。仁宗皇帝顾諟三灵之心，将托九鼎之重，劳谦虔巩，爰至历年。蔽志先定而莫之移，眷命有开而 
      
，身修而天下服。内则钦孝于东朝，外则敦睦于九族。圜丘禋帝则协气廓乎积晦，大饎享亲则至诚见于思成。昧爽丕显，惟怀永图，绍庭上下，克笃前烈。当斯时也，收主威，奋刚断，饬法度，信命令，赏不私近，罚不异远，举偏补弊而事无遗虑，循名责实而人靡遁情。懋迩臣以先务，而开昭旷之原；戒庶工以载采，而惩苟简之习。宗室广学而亲贤盛，兵农一籍而戎备修。进循良，斥贪暴，察冤滞，禁奇 不可避。及夫执大象，建皇极，圣作而万物(袤)] [，辟污莱，劝耕稼，赈贫乏，恤茕独。政事之纯粹，仁恩之深厚，此有生相与鼓舞，六合所颂歌者也。至于妙道渊度，则畴足以窥仿佛而望末光 其出如云，黄帝之圣也；其运如神，放勋之智也；其德嶷嶷，高辛之化也；其明斤斤，姬武之略也。是故制大典而后世无以议，决大政而异说不能摇，熙大业而四方训之，子孙保之。荒忽不羁之俗罔不来威，生植蚊蛲之类罔不遂字。向明而治，曾未再闰，巍巍荡汤，如此其盛也!若夫清闲之燕，访纳无射，澹泊之乐，艺文是玩，百金之费不加馆囿，属车之尘不及游田，杜外戚之横恩而正以礼法，裁王姬之浮用而迪以肃雝，兹其前史所称，以为帝王之高躅者已，在我英考之道，犹江汉之一勺、山岳之一篑也。今夫纲纪文章，向于大备，非冲人克新厥政，惟我英考之诒谋；日月所照，神民协和，非冲人克有敉功，惟我英考之余泽。 
      
光灵如前，(罄)[謦]欬莫闻。严明堂之宗祀，奉嘉鬯以踧躇；考原庙之新宫，瞻玉衣而横涕。载惟崇报之典，尚惧讲求之阙。夫德高于假乐，声继乎猗那，而金匮所藏，玉板所刻，殆于称谓，未究昭融。询之师虞，稽之故事，乃以负扆之日既尝膺受，与夫垂世之美可得而形容者，于以增鸿名，章伟绩，迈振古，摅无穷，庶几乎慰中外之望，以致孝思之万一。谨遣太中大夫、守尚书右仆射、兼中书侍郎、上柱国、清源郡开国侯、食邑一千七百户、食实封七百户臣蔡确，奉玉册玉宝，加上徽号曰英宗体干膺历隆功盛德宪文肃武睿神宣孝皇帝。伏惟清明在天，鉴观于下，享时茂典，于赫骏声，流祉锡光，永绥厥后。谨言。」 
神宗体元显道法古立宪帝德王功英文烈武钦仁圣孝皇帝，初谥英文烈武圣孝。道德应物曰英，经纬天地曰文，秉德尊业曰烈，保大定功曰武，穷神知化曰圣，继志述事曰孝。绍圣二年五月十八日，加上绍天法古运德建功英文烈武钦仁圣孝。崇宁三年七月二十三日，再加上体元显道帝德王功英文烈武钦仁圣孝。政和三年八月二十九日，又再加上今号。 
哲宗绍圣二年正月二十一日，帝谓辅臣曰：「祖宗谥号各加至十六字，神宗皇帝今止初谥，尚未增加，宜考求典故以闻。」宰臣章惇等对曰：「祖宗加谥，岁月不定。真庙初加八字是天圣二年，今神宗祔庙已十年。故事，加徽号必 
      
在南郊前，谨如圣旨讨阅以闻。」 
三月四日，诏曰：「朕恭惟先皇帝经德秉哲，君临万邦，十有九年。若古之道，考其政事，功烈之茂，匹休三王，而谥号所纪，曾未足(究以)[以究]宣万一。朕嗣有大业，惧德不类，无以光于前人。盖圣人之在天下也，神化独运，民无能名，而盛德形容，莫可拟象莫：原作「言」，据《宋大诏令集》卷一四一改。。矧是追崇之礼，固存列圣之规。其率旧章，申加徽号，用扬显烈，垂之无穷。先帝谥号见今六字六字：原脱，据《宋大诏令集》卷一四一补。，宜增上徽号十字，如祖宗故事。令三省、枢密院官、御史中丞、杂学士已上，同太常寺集议闻奏。仍令礼官详具典礼以闻典：原脱，据《宋大诏令集》卷一四一补。。」 
二十八日，命翰林学士蔡卞撰议文。 
四月二十七日，诏加上神宗皇帝徽号，于大礼前三日行礼如故事。 
五月十一日，尚书礼部言：「增上神宗皇帝徽号，系大礼前三日皇帝初斋日，大庆殿为明堂，欲乞文德殿行发册、宝之礼。」从之。 
十七日，诏加上神宗皇帝徽号册文，又命宰臣章惇撰，门下侍郎安焘书册(宝)[文]，中书侍郎李清臣书(册)[宝]文。 
十八日，宰臣章惇等请上神宗皇帝徽号曰绍天法古运德建功英文烈武钦仁圣孝皇帝。议文曰：「臣等闻功者德之绪，名者实之宾。时有险夷险：原作「阻」，据《宋大诏令集》卷一四二改。，故事有先后；道有显藏，故言有微彰。是故尧、舜以帝而绍，文、武以王而兴，皆圣人也，而《书》称其德，或谓之俊，或谓之元。《清庙》祀文而深妙眇冥，以见文王之清；《执竞》祀武而宣着炜烨，以扬武王之烈。非其不同，称实而已。历选列辟，揆其 
      
所成。自周之衰，道与世降。秦、汉、隋、唐之君，见闻单狭，其所讲究不至三代以上，天下之民不获与被王泽之施者千有余年。我宋受命，克享天心，睿哲相承，与周同符。恭惟神宗皇帝躬上圣卓然之姿，而辅之以缉熙光明之学。深智妙用，有开于天，盖自伏羲之所画，黄帝之所名，箕子之所陈，仲尼之所传，微词奥义，意会心彻，而得其所不言者。故于立政造事，操之以为验，稽之以为决，动皆合于先王，而非俗学小道之所能察也。自初嗣服，历监前代，法久而弊，变而通之。非常之元，异意交沮，公听并观，与神为谋，信任同德，(卒)[率]图康功。用能拔举一时之才，尽饬难变之蛊。本数末度，无不毕陈；文物声明，焕乎可述。加惠天下，十有九年，百姓蒙德，四夷来宾，此其功在天下而章明较著者也。若夫事亲之(之)尽其道，睦族之致其恩，修身之谨，齐家之饬，从善之易，听政之勤，事天之畏，礼神之恭，有后世欲治之主得一以为贤者，而身兼之；笃行之士强勉以为难者，而安行之。可谓澹然无极而众美从之者也。功大而不有，名显而不居，发扬闳休，寔在后嗣。是以明诏以谓乃者谥号所纪未足以究宣万一，无以尊大谊，施无穷，率循旧章，增上徽称。臣等谨考诸行事，质之先王质：原作「贯」，据《宋大诏令集》卷一四二改。。盖先之以合其几，后之以奉其时，所以为绍天；若之以经其常，稽之以纬其变，所以为法古；存诸内者天而神，被诸外者动而化，此德之 
      
所以运；作其大而小者述之，立其本而末者从之，此功之所以建；摭道之余以应物，开物之理以明民，此之谓英文；惟刚也故立而莫竞，惟神也故威而不杀，此之谓烈武；不自以为足而尊其所可尚之谓钦；兼利天下而己不与有之谓仁；以道为门、兆于变化之谓圣；而终始于人道，以立天下之本者，孝也。合是众美，以为之名，各以宾寔，莫之可诬，拟其形容，庶可 见。伏请增上徽号曰神宗绍天法古运德建功英文烈武钦仁圣孝皇帝。」诏恭依，宜以群臣所上议诣太庙本室奏请。 
七月四日，宰臣章惇上所撰增上神宗皇帝徽号册文，诏恭依。 
九月十六日，帝诣文德殿备礼奉徽号册、
