<!-- { "loadSidebar": true } -->
五年七月五日天头原批：「『五年七月五日』条移前『七年十月四日』上。」，诏知鄂州沈枢等，将被水军民优功赈恤，毋致失所。以枢等言「五月以来连雨，江水泛滥，民户及军寨被浸近三千家」故么。 
光宗绍熙元年六月十五日，诏诸路监司、帅守，应自今以后，凡有水旱去处，并合尽实以闻。苟有不实，或隐而不上，皆以违制论。以臣僚言：「州县之间，或有俗吏不知大体，往往以水旱为讳，故县不以实报州，州不以实申诸司，诸司不以实闻朝廷，是以朝廷于四方水旱无繇 知，使国家救荒之政不得尽行实惠。」故降是诏。 
二年十一月二十七日，南郊赦：「崇庆府、潼川府、果州、利州、绵州、合州、金州、龙州、汉州、大安军、石泉军，怀安军及潼川府射洪县、崇庆府晋原县、新津县、鱼关、兴州长举县置口仓，汀州宁化县，各有被水去处，及徽州、金州各经遗火，已降指挥存恤外，尚虑民户流徙，未能复业，或有贫乏不能自存之人。仰监司照应指挥，务行宽恤，毋致违戾。」 
三年二月八日，淮南运判赵师言：「本路州军去岁阙少雨泽，多有旱伤去处。虽将田段检放，又遭霜损，据人户陈乞倚阁课子。今乞每户十石以上听从州县施行外，余以三等石数为率： 
      
五石倚阁三分之一；二石以上倚阁一半；二石以下尽行倚阁。」从之。 
四年六月一日，诏江淛、两淮、荆湖等路安抚、转运、提举司，将被水去处，须管同守臣多方措置赈恤，毋令失所。如将来人户或有流移，定将当职官吏重行责罚，不得视为文具。既而，江西提举司以隆兴府、筠州、兴国军等处被水渰没为请。寻诏令本司更切优功赈恤，毋令失所。 
九月二十九日，诏江陵府于桩管陈次米内支拨四万石，准备赈粜水伤民户。从守臣王蔺请么。 
十月十一日，诏逐路提举躬亲前去被水旱州县验实，内第四、第五等户灾伤委及八分以上，今年合纳官物并以前欠[负]，特与权行往催。如今年官物有已纳在官，即理为来年合纳之数。仍多出文牓晓谕州县，不得别作名色催理。如违，许人户越诉。以都省言淛东、江东、淮西路诸县多有水旱故么。 
十二月三日，诏徽州将休宁县被火之家更切优与存恤，毋致失所。从本州岛言休宁县居民遗火故么。 
五年六月五日，诏江东提举司，将池州石埭县被水之家更优功赈恤，毋令失所。以本司言么。 
绍熙五年七月七日，登极赦文：「应诸路州县缘水旱，承将指挥借拨过桩管米斛充支遣及赈粜等，可将未还数特与除破。如有见管粜到价钱，即具数申尚书省。」 
八月二十三日，诏令镇江府于见桩管米内取拨陈次米二万石，礼部给降度牒五十道，付常州措置出卖，每道价钱八百贯文，卖到价钱专充赈粜。仍具粜到数目及粜过米数申尚书省。 
      
以淛西提举及常州守臣告旱故么。 
同日，诏令淮东转运司就本路有桩管米去处，共借拨米一十万石，斟量所部州军旱伤轻重，分拨应副粜支用。以楚州守臣熊飞言本州岛亢旱，从其请么。 
同日，权知和州程九万言：「本州岛夏季以来么愆雨泽，旱势已成，又有蝗蝻生发。救荒之政，所当讲求。除已取拨应管官钱于得熟州军逐急收籴米斛，准备粜济，缘淮边被旱，势须籴之江南，而江南非铜钱、会子不行使。乞从朝廷借拨会子五万贯，或以祠部准计，趁此秋成，差人径往江西收籴，庶得自冬徂春可以接济赈粜。」诏令和州就桩管米内借拨二万石，以备旱伤之用，余依。 
九月十四日，明堂赦文：「两淛、江、淮等州县间有水旱灾伤去处，已降指挥存恤外，尚虑民户流徙，未能复业，或有贫乏不能自存之人。仰监司照应累降指挥，更切体访，优功存恤，毋致违戾。」自后，郊祀、明堂赦亦如之。又赦文：「在法，病人无缌纟麻以上亲同居者，厩耆报所属，官为医治。访闻店舍，寺蹑避免看视，更不闻官，往往赶逐出外，及不令安泊，风雨暴露，咤而致毙。可令州县多方措置存恤，依条医治，仍出牓乡村晓谕。」自后，郊祀、明堂赦亦如之。 
十一月一日，中书门下省言：「已降指挥，客贩米斛前来两淛路荒歉去处出粜，经过税场，依条免纳力胜钱。仍不得巧作名色，妄有邀阻。」诏逐州委官专一觉察，如有违戾去处，即将当职官吏劾按以闻。客人附带物货，许所经过场务量与优润，从逐处 
      
则例，以十分为率，与减饶二分，日下通放，即不得虚喝税数。其招诱到客船，仰所委官出给行程文历一道，批写所载米斛若干，舟船几只，客人、(稍)[梢]工乡贯、姓名，指定前往出粜州军，经过场务照验放行，仍批写到发日时，至住粜处缴纳。如奉行(减)[灭]裂，许客人越诉。仍仰所委官多出文牓晓谕。鼎，澧州一带委陈谦，潭、永、衡、邵州一带委何异，南康军、饶州、信州委李信甫，蕲、黄州委张同之，池洲、太平州委李唐卿，建康府委赵师卉冉，镇江府委吴珽，常州、江阴军、平江府委黄灏，湖、秀州委黄黼，吉、赣、 江陵府、复州委袁枢，鄂州、德安府、汉阳军、岳州委胡(表)[袁]、筠州、临江军、隆兴府委赵巩，江州、兴国军委张抑，漳泉、福州、兴化军委詹体仁，广东委张釜、黄龠。 
宁宗庆元元年正月十九日，诏两淛、(雨)[两]淮、江东路提举司行下所部荒歉去处，逐州逐县各选委清强官一员，遇有遗弃小儿，支给常平钱米措置存养。内有未能食者，雇人乳哺，其乳母每月量给钱米养赡。如愿许收养为子者，并许为亲子条法施行，务要实惠，毋致灭裂。如有违戾，仰监司觉察按劾以闻。 
二十六日，诏内藏库支钱一万贯，丰诸仓更支米三千石，付临安守臣徐谊措置给养贫病之民，务要实惠均济。既而，权工部侍郎兼知临安府徐谊措置，将上件流移之人逐一封臂，括责姓名，类其(卿)[乡]贯，随地里远近，计程优给钱米，以为路费。乃到乡下(檐)[担]粮食，差人伴送，津发各归本贯州县。仍逐名印给历头，前去照证片登牒与本贯赈济存养，庶得归就乡井，渐复元业，再与父子妻儿相聚同活，不致星散，流移失所。诏：「候到本贯州县，(今)[令]日下支给常平米赈济。毋致失所。」 
二月五日，诏令学士院降诏戒饬诸道监司、守令，应水旱去处，多方赈恤，务在实惠及民，毋得徒事虚文，庸副轸念元元之意。「朕将考其殿最， 
      
以示劝惩。」 
三月十三日御笔：「访闻民间病疫大作，令内藏库日下支拨钱二万贯付临安府，多差官于城内外询问疾病之家贫不能自给者，量口数多寡支散医药、钱；死而不能葬者，给与棺敛。预要实惠及民，毋得徒为文具。」 
五月七日，宰执进呈知临安府钱租申乞续降，余端礼等奏：「欲更与万缗，不知当于何处支降 」上曰：「即就内帑续支与之。」郑侨奏曰：「陛下勤恤民急，有功无已，真孟子所谓：『以不忍人之心，行不忍人之政。』治天下可运于掌上么。」
六月七日，权两淛运副沈诜言：「窃见两淛州县亦多饥疫，自近及远，德意不可不均一。淛西如湖、秀、常、润，淛东如庆元、绍兴，自今疾疫颇盛，其它州县亦多有之。穷下之民，率无粥药，(生)[坐]以待毙。乞从朝廷给降度牒五百道，下本司或提举司变转，随州县饥疫轻重拨下，逐州委官分任其事。事毕考验(区)[驱]磨，以全活人数多寡旌别闻奏，优与推赏。一、州县合选委明脉医官，各分坊巷、乡保医治。其合用药材，于所委官从实支给。仍日支食钱五百文，其有全家疾患无人煎煮者，选募僧行管干。每日亦支食钱三百文，并各置历抄记全活人数，事毕保明旌赏。州县济粜行且结局，其不育蚕种麦者，仍旧艰食。老弱、孤独、残患流离道路，皆当矜恤，乞许令州县别委官踏逐空闲屋宇、寺院收养。其间遗弃小儿，募人养之，官为记号，月一呈验，以给其费。今来米价已高，若罢赈粜，窃虑翔踊，惟是在市之米辐凑，庶几其直日平。探闻商贩之家多有积米，藏寄碓坊，质当库户，犹欲 
      
待价。欲乞指挥尽令出粜，如有藏匿，许人陈首。」诏令礼部给降度牒五十道，付沈诜自行措置斟量支散。余依之。 
六年十一月二十四日，右司郎中李寅仲言：「恭惟国朝漏泽园之制恩及枯胔，前古未有。窃见诸州县寺院多有攒殡，历年滋多。家贫，子娉无力收葬；或远宦咤循不举，僧徒玩视，公肆徼求，驯致暴露，枯骨无归，深可悯恤。欲每岁委自逐路提举司近冬检举，行下诸州县委官躬亲抄札，如年深无主、家贫无力者，官为择地置义冢以葬之；其有子娉，不愿入义冢者，责以近限收葬，庶几枯胔不致暴露失所。岁一举行，无为文具，无令骚扰，庶几仰称圣朝泽及漏泉之意。」从之。 
嘉泰元年三月戊寅，临安大火，四日□灭。四月辛巳，诏有司赈恤被灾居民，死者给钱瘗之。壬午，下诏自责，诏枢密院核禁卫班直及诸军营枯焚毁之数。癸未，避正殿，减膳。甲申，命临安府察奸民纵火者，治以军法。内降钱十六万缗、米六万五千余石，赈被灾死亡之家。 
七月二十一日，临安府言：「本府昨咤被火，见在寺蹑、庙宇安泊大小人口，委官抄札到共一千三百二十一家，计五千三百四十五口。大人四千七十七口，小儿一千二百六十八口。」诏大(大)人每人更支钱五百、米五升；小儿支钱二百、米二升半钱，令封桩库以会子，米令丰储仓于庆元年米内取拨，逐处各依具到人数纽支。仍仰临安府日下请跚跚：疑有误。，委 
      
官审实给散，不许减 作弊。具实支散过数目申尚书省。
十月三日，臣僚言：「今所在州县间遇歉岁，至八月则收(状)[获]，至九月则检放，至十月则抄札。又有检放未实而再覆实检放者，亦有抄札未实而再覆实抄札者，往往多至十一月而后定。然后官司行救荒之政，下劝分之令，虽至十二月，民犹有未得食者。夫早禾收以六月，中禾收以七月，晚禾收以八月，禾谷不登，民即艰食。若至十二月有未得食，则斯民之饥四阅月。盖民一日不食则饥，饥则病，病则死，岂能延四阅月之命乎 乞下臣此章，如有灾伤州县，委本路常平使者先次措置合用米斛，日下多置场分，先于普粜拘钱入官，以备收(粜)[籴]。一面分头多委检放抄札官，限十月内须管一切了毕，不得迁延，及不得漏滥，务要全活民命，免致流殍。」从之。 
