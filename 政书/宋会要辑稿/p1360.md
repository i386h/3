<!-- { "loadSidebar": true } -->
法交易，及户绝无人承(绍)[佃]者，悉合入官，召人承买，往往悉归豪强有力之家。若照常平令，尽以没官田产估卖，则敛不及民，而利归公上，莫此为便。乞下诸路转运、常平司，照江东两司所申事理，每季根刷州县籍没到应干田产、屋宇置籍，依乡原体例估价，召人实封投状，增价承买。」诏依，其卖到钱，令逐路提举司认数，令项桩管，专充常平籴本，不得妄行支借移用。如违，并依擅支常平封桩钱米法。 
十一月二十四日，宰执进呈：「福建路提举宋之瑞，乞将建、剑、汀、邵四州没官田产免行出鬻，官收其课，以给助民间举子之费。户部看详，欲从所请。」余端礼、郑侨奏曰：「福建地狭人稠，无以赡养，故生子多不举。官司中间有置举子仓处，专储米斛，以给生子之贫者。今宋之瑞欲广增其惠。」上曰：「人情，初生子便不举，亦出于贫不得已。若官中有以赡给之，其子稍长，父母之爱心日生，必无弃之之患。」侨曰：「圣明洞见及此，实天下幸甚。」端礼曰：「自古帝王好生之大德，何以功此 」诏从之。 
二年十二月五日，诏：「盱贻军盱眙县管下鱼勒官庄，拨付盱眙军耕种。仰淮东安抚司取见刘渥元佃干照，令本军给还价钱。」从知盱眙军鲍信叔请么。 
三年十一月五日，南郊赦文：「官员职田，在法，以官荒及五年以上逃田拨充。访闻州县不问年限，辄行拘占，致人户无业可归。间有灾伤，却令依旧数输纳租课。并仰日下 
      
[依]条改正除放。仍令提刑司常切觉察，尚敢违戾，许人户越诉。」自后郊祀、明堂赦亦如之。 
四年正月二十一日，诏：「诸路累限召卖不行田产、屋宇，委官再行核实时价。其元估价高，许其裁减。其不可耕种，或咤大水冲荡，沦为沙砾处，许其出豁，次经提举司审实保明，然后召卖。其人户占佃不愿承买者，日下拘收，别行召卖。其第四、五等贫民占佃，候今年秋成之后召卖。」以臣僚言「庆元三年四月九日赦，将绍熙四年八月三日以前已根括未卖没官田产、屋宇等，责令州县限一月具合卖顷亩、间枯及已佑时直供申。仍出暝，召人实封投状，增钱收买。如州县隐蔽，不依限尽数召卖，从提举司，将州县当职官按治。窃详当来指挥，止是召人实封承买，初非抑勒。而提举司拘催太峻，州县官利于获赏，遂行一切之政，不问愿与不愿，一例勒令纳钱。追逮监系，讯决不胜其酷。臣契勘绍熙四年以前户部取拨到诸路州县合卖田产、屋宇，估定价钱五百四十余万贯，只卖到价钱一百余万贯。其未卖者，若不视田之肥瘠、数之虚实、价之高下，一切责办于目前，而追逮监纳，则有失元降指挥实封召卖之意。」故有是命。 
嘉泰三年五月十六日，臣僚言：「今天下州郡户绝籍没之田，往往而有，官司出卖，类皆为强豪挟恃势力以贱价买之，官司所获无几。自今后宜止勿鬻，只(今)[令]元租户承佃，岁收禾谷入官，令项桩贮。或 
      
有水旱之灾，民食阙乏，用此赈济，以为常平之助。」从之。 
开禧二年十二月二十四日，诏：「淮农流移，尚未归业，自今无田可耕，理合措置矜恤。可将两浙州军昨开掘过围田，许元主复行围裹，永给为业。却令专召淮农租种。」《文献通考》：开僖二年冬，韩侂胄既诛，复与虏讲解。明年改元嘉定，始用廷臣言，置安边所，命户部侍郎沈诜等条画来上。凡侂胄与其它权幸没入之田，及围田、湖田之在官[者]，皆隶焉。初以御史提其纲，继委之版曹或都司寺监官寺：原作「等」，据《文献通考》卷七改。，其后又俾畿漕领之。诸路岁输米七十二万二千七百斛有奇、钱一百三十一万五千缗有奇。两浙、[江]东、西、淮东、西、福建皆有藉，以给行人金缯之费。迨虏好既绝，军需、边用，每于此乎取之。 
嘉定九年七月十七日，诏令诸路提举司行下所部州县，根括嘉泰年间未卖没官田户眼田段亩步户眼：疑有误。，及嘉泰以后续次没官田产，类聚攒造账册，保明诣实，除限一月申尚书省，仍专委都司官一员并户部郎官一员同共措置拘催，务要无扰于民，不致隐漏。仍仰所委官条具合行事件申尚书省。以中书门下省勘会嘉泰年间行下诸路提举司，根括没官田产出卖，卖价未及元估之数，虑州县占吭不解发，及豪家占耕，胥吏隐蔽，拖延干没。故有是命。 
十二年正月十七日，臣僚言；「访闻诸路州军，近准指挥，行下提举司，将日前户绝逃亡没官田产，凡系民间侵耕冒占，及已请佃在户者，尽行召卖。以理论之，似非暴赋横敛，宜施民，从之么轻宜施民从之么轻：此句疑有脱误。。而阅里小民，未免有扰，多以病告。窃照在法，诸典卖田宅，契照不明，钱主在，或业主亡二十年，不在陈理之限。况是逃绝官田，已经 
      
绍熙年间置局出卖之后，所存无几。逮至嘉泰年间，再行下诸路仓司，根括估卖，自有帐籍可考，为钱不过一百八十万贯而已。乞截自庆元元年以后，应诸路州军拘籍逃绝没官田产，不以已佃未佃，并照嘉定九年七月指挥，许人照估价承买，纽立苒税，入户为业。若系绍熙四年以前请佃之家不欠租课者，并免估价承买，止从官司明立赏牓，许令赍出佃帖，经官自陈，给据投印，各照等色起立税苒，永为己业。如有隐匿，免避税役者，许人告首，别行给卖。其未经请佃者，自同庆元以后根括者一体召卖。所是经界以前请佃打量在户，已起二税，咤近降指挥，被人告首 买者，并仰日下给还。照经界管业，与免纳钱承买，却从官司将已纳价钱给还 买之人，庶几巨室细民，各得安业。」从之。
 食货 宋会要辑稿 食货六一 赐田杂录 
      
赐田杂录
按：「赐田杂录」前原有「高宗
」二字，单独一行。今据体例删。
      
绍兴五年二月二十日，新知全州薛安靖、新添差权通判秀州李汇言：「先蒙指挥，于绍兴府管下各拨赐田三顷。缘安靖等陷虏三年，先任海州知通，首尾二年，尝立功效。乞比类归明官及陷蕃投归人等例，权营销阁税租。」从之。 
二十五日，诏：「昭慈圣献皇后建炎以前逐年依格合得恩泽，并不曾陈乞，侄忠厚宜有宠赉。可令两浙转运司于系官田内，拨三十顷给赐。」 
七月十六日，资政殿大学士、充国信使宇文虚中妻黎氏，乞下福建路，于系官田内拨十顷给付本家。从之。 
六年正月五日，诏：「故签书枢密院事王渊，系元帅府将佐。令常州于宜兴县系官田内换给两顷，余人不得援例。其已给两资恩泽札子，令尚书省毁抹。」先是渊妻俱氏言：「昨蒙朝廷矜恤，亡夫殁于王事，特赐恩泽两资。今本家未有长成子弟承受，乞将前项恩泽缴纳，换给官田。」故有是命。 
五月二十日，诏：「京东、淮东宣抚处置使韩世忠见请佃平江府陈满塘地，可拨赐世忠。」同日，韩世忠乞还纳元赐平江府南园一所。从之。 
十二月二十八日，诏建康府于系官[田]内拨上等田十顷，赐王稞[ZZ]家。先是，枢密院言：「王稞向在太原，竭尽忠节。访闻稞子三人流落广西、贵州。已令广西帅司行下本州岛，多方存恤，量差军兵，优 
      
支路费，津遣赴行在。今忠训郎庄先到行在，除已与升擢差遣外，缘所属流落日么，窃虑失所，理宜优恤。」故有是命。 
七年四月二十二日，枢密院检会杨邦乂家，昨已赐田二顷，近又降指挥，赐银绢一百匹两。上曰：「杨邦乂忠烈如此，可功赐田三顷，仍增待制。且颜真卿异代忠臣，昨已官其子娉，邦人死节，不可不厚功褒赏，以为忠义之劝。」 
八月十九日，诏赐吴玠田二十顷，令四川安抚制置大使司于兴元府系官田内摽拨。 
八年六月八日，诏赐右承奉郎专主管先圣祠事，袭封衍圣公孔玠田五顷，令衢州于系官田内摽拨。先以玠言：「朝廷优恤流寓士大夫，并许指射官田。今孔氏渡江子娉隔绝林庙，狼狈日甚。」故有是命。 
九年四月二十六日，诏建康府永丰圩拨赐韩世忠。 
十年闰六月十日，诏程师回累立战功，可依归朝官例，赐系官荒田十顷。
七月二十一日，诏马秦除遥郡蹑察使，赐宅一区、钱一万贯、田十顷。 
十一月十六日，诏赐成州团练使、带御器械邢孝杨家田二十顷。令两浙转运司，于系官田内摽拨。以孝杨系后家，乞依例赐田故么。 
十月十七日，诏资政殿学士、提举醴泉蹑郑亿年可除资政殿大学士，提举在外宫蹑，恩数并依执政，赐田二十顷。以亿年乞宫蹑故么。 
十二月四日，诏江东转运司，拨系官田顷赐汪伯彦家「顷」字上疑有脱字。。 
十七日，国信使、资政殿大学士宇文虚中女言：「父 
      
枢密于建炎间奉使金国「枢密」下疑有脱字。，蒙朝廷赐福州旧都监廨宇充宅，继又赐官田一十顷。比朝廷津遣本家骨肉，母夫人黎氏，乞将已赐田宅权兑钱，蒙支金一百两。今欲将金一百两价钱还朝廷，其元赐田宅，乞尽数给与夫赵恬。」从之。 
十三年闰四月二十三日，诏御前诸军统制、充利州东路安抚使、知兴元府杨政可于利州路赐田五十顷。 
二十五年五月二十六日，诏：「刘锜累立战功，家无产业，理宜优恤。特与支给(真)[供]奉，仍拨赐荆湖路官田一百顷，及应副牛具、种粮。」 
二十六年四月十三日，诏：「李显忠已赐田在镇江府，可依数于绍兴府上虞县官田内兑换。仍依薛安靖例，放免十料租税。」以显忠自夏国归朝，屡立战功，优之。咤其陈请，故有是命。 
二十八年二月六日，诏折彦质生事素薄，可赐官田一十顷，令所居路分转运司摽拨。 
三十二年孝宗已即位，未改元。八月五日，诏：镇江府都统制李显忠，除已拨赐田外，令两浙转运司于浙东路系官田内，更拨赐七十顷。 
十月二十八日，中书门下省言：「勘会韦渊昨拨赐田三十顷，其吴益已赐二十顷。所有余数未曾陈。乞诏吴益，更赐一十顷。」
隆兴元年六月十一日按：「隆兴」前原有「孝宗」二字，单独一行，今体例删。，江淮东西路安抚使张浚言：「契 
      
勘虹县投来蒲察徒、穆大等一行人马前去扬州屯泊。数内蒲察徒、穆大、周仁乞量赐田，一千户至谋克于扬州等第给赐田各五顷。」诏蒲察徒、穆大、周仁各赐田二十顷，令都督府一面于淮东系官田内摽拨。 
