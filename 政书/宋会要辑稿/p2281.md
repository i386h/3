<!-- { "loadSidebar": true } -->
《两朝国史志》：知州、通判、判官、掌书记、推官、支使、录事参军、司户参军、司法参军、司理参军、知州府事各一员。府以朝官及刺史以上充，州以京朝官合门祗候以上充。凡州之别有六：曰都督，曰节度，曰观察，曰防御，曰团练，曰军事。凡诸使赴本任或知他州，皆不签书钱谷事。通判州各一人，与长史均理州府之政，无不统治。藩府或置两员。广南小州有试秩充通判兼知州者。节度、观察皆有判官，京官以上充则谓之签书判官事。又节度有掌书记，观察有支使，而节度、观察、防御、团练、军事皆有推官，府则置司录，州则置录事参军而下各一人，户多事繁则置司理二人。自通判而下，州小事简，或不备置。又节度、防御、团练皆有副使，而节度、团练副使并以待左降官。诸州有司马、长史、文学、参军、助教，士人或有特恩而授不厘务，亦有以负犯人为之者，流外则止除别驾、司马。又有军、监使，掌同诸州，以京朝官及合门祗候以上充，亦有称知军、监事者。边要之地，或户口繁多，亦置通判，以京朝官充。判官各一人，以京朝官及选人充，司户、司法、司理参军并同诸州天头原批：「以上《大典》卷九千二十同。」。军小事简不备置，非繁剧而不领县务者 
     
量减官属。河南、应天、大名，使院牙职院：原无，据《宋史》卷一六六《职官志》六补。、左右军巡院悉同开封，而主押以下差减其数。府院置孔目、勾押司、开拆官、行首、杂事、前行，其余州府使院置都孔目官、都勾押官各一人，又节度、观察有孔目、勾押、勾覆、押司官、前后行之名。衙前置都知兵马使、左右都押衙、都教练使、(押)左右教练使、散教练使、押衙军将，又有中军、子城、鼓角、宴设、作院、山河等使，或不备置。又客司置知客、副知客、军将，又通引司置行首、副行首、通引官。其防御、团练等州使院衙职，悉约节镇而差减焉。元丰以来具《职官志》。 
太祖干德四年十月，诏应荆湖、西蜀伪命官见为知州者，令逐处通判或判官、录事参军，凡本州岛公事并同签议，方得施行。时以伪官初录用，虑未悉事，故有是命焉。 
开宝五年，初平岭南，以其地有瘴毒，艰于命吏，诏以太子中允周仁俊领琼管五州。仁俊言，请以伪命官骆崇璨等分知诸州事，乃以崇灿知崖州，谭崇知儋州，杨舜卿知振州，朱光毅知万安州，仍各授检校官。 
八年八月，以陈州南顿县令杨可法为郑州防御判官，权知军州事。 
太宗太平兴国九年三月，选秘阁丞杨延庆等十余人分知诸州。太宗谓宰臣曰：「刺史之任，最为亲民，非其人则其民受其弊。昔后汉秦彭为颍川郡守，教化大行，百姓怀惠，乃有凤凰、麟麒、嘉禾、甘露之瑞，可谓善政也。以一太守犹能致此，况君天下者乎 何谓太平之 
     
不可致、和气之不可召也!」 
雍熙三年四月，以驾部员外郎梁裔知应州，监察御史张利涉知朔州，右赞善大夫马务成同知寰州，左拾遗张舒同知云州。时田重进北伐，凡下州郡即命朝臣领之。 
(瑞)[端]拱元年正月，诏州郡长吏应受制敕暨三司、转运使移文，至于部民诉牒，悉系日着于文簿，以幕吏一人句稽，俾绝留事。 
十一月，以镇州马步军副都总管、同知州事、光州刺吏王明为礼部侍郎，依旧同知州事，仍给刺史俸。 
真宗咸平元年二月，广南东路转运使康戬言，新、恩、循、梅四州瘴有毒，请于江南州县官中就选知州。诏流内铨选荆湖、福建人注本州岛官，令知州事。 
二年六月二十六日，诏广南宜、邕、钦、廉、融等州知州能绥抚蛮夷、俾其乐业者，替日当议优奖；别致生事，重寘之法。 
四年二月，诏广南诸州先令幕职州县官权知，自今并差京官。 
五年十月，洛苑使李继和请择防御、团练莅镇戎军。真宗曰：「屡有人言缘边州军宜如往制正除牧守，朕谓但得其人可也。前代兵权、民政悉付方伯，利害亦可见矣。」 
景德二年十二月十八日，诏河北、河东、陕西路缘边州军官为通判、幕职、巡检，既为所举，则在职依违，不能协正公务，今后宜罢举。 
三年六月，诏：「近日知州已下多与部内使臣官属为姻，后方以闻，致烦移替。自今应转运使、副使、知州已下，不得与部内使臣官员为姻，违者并行 
     
朝典。」 
九月，广南转运使言，邕州都押衙、知田州黄众盈请授检校官知州事。诏授银青光禄大夫、检校太子宾客、兼监察御史、武骑尉知州事。 
四年四月，诏选岭南人历职有闻者优与改官，令知廉州。先是，廉州知州数年间亡殁者四人，帝谕以非习水土者不可令往。时邵晔自广南安抚回，因令保举使臣一人，优命遣之。至是复降此诏。 
十一月，诏审官院今后选京官曾知县者充广南知州、通判，依例引对。 
大中祥符四年八月一日，以捧日右厢都指挥使王巘等七人为诸州团练、刺史，并赴本任。仍诏审官院择官为通判。 
五年六月，故恭孝太子韩国夫人田氏言，兄(阁)[合]门祗候承说乞入知州军差遣。帝曰：「亲民官岂可轻授 承说先无能干之声，止可近便都监。」 
七月，诏诸道州府公文并申转运使、副，内丞郎、大两省官知州府，本路转运使、副或是本曹郎中、员外及小两省官，虽统摄委于事权，然等差紊于品秩。自今应知制诰并观察使已上知州府，凡事申转运司公状，并止书案检，令通判并以次职官于状后列衔。如大两省官已上充转运使，官高于知州官者，即如旧仪云。 
六年正月，以澧州驻泊都监史方知邵州驻：原作「注」，据《长编》卷八○改。。先是，邵州阙知州，转运使遣潭州盐税闻人若拙权领州事，帝以若拙顷与李琰等同谋叛，因告变受官，付以亲民，何以劝俗，故以方代之。 
九月，河北安抚司言， 
     
冀州路当冲要，信使往来，先差文臣知州，今乞选刺史已上。诏以泽州团练使魏荣知州事。 
七年四月，诏诸路知州、通判每季阅视在城仓库季：原作「委」，据《长编》卷八二改。，其外县者止校簿籍，不须巡行。初，淳化中，长吏每季行县之制，至是罢之。 
是月，诏庆成军知事判官不兼知县、主簿。自汾阴礼成，以荣阿县为军，仍隶河中府，官属犹领县事，至是许直达朝廷直：原作「转」，据《长编》卷八二改。。 
九年八月，以右仆射陈尧叟判河阳河堤事，专委通判已下修护，尧叟提总之。尧叟以疾求补外叟：原作「搜」，据前文改。，故有是旨，优大臣也。 
天禧三年六月，夔州路转运使刁湛言：「云安军管一县户口，盐井课利最多，自来知军并差班行，失于点检，致欠官盐不少。望依旧例，选有心力强明朝臣知军。」从之。 
四年五月，广南东路转运司言：新徙春州，请于选人、幕职州县内，选岭南人内有无赃罪者，充本州岛通判，兼知州。仍量与锡赐，及与录事参军俸钱、添支，得替日依漳州龙岩、华县恶水土例酬奖。从之。 
五年六月，侍御史燕肃言：「琼、崖、儋、万安四州之地，汉为儋耳、珠崖郡，地方千里，越隔大海，久被圣化，户口滋丰。自来转运、提点臣僚以部内州郡数多，复又地里遐远，在一任中少有过海亲到者。琼州知州兼琼管四州转运司公事，崖、儋、万安三州十四县，知州、知县并系琼管转运司专差彼处衙前摄官充补临理，多务诛剥，不便远民。故近年以来，琼州知州罗善长、黄建中
     
继坐赃污，盖不择材，致此隳败。欲望自今选差曾有近上臣僚同罪保举者知琼州，候得替无遗阙，与陛擢差。」从之。 
仁宗干兴元年即位未改元。六月，审官院言：「准景德四年十一月诏，应广南诸州军知州、通判选京朝官曾差知县者充。今详新转京官知县到任及一年已上者，亦依例移差。缘广南东、西两路州军有户口稍多处，若一例就差知县往彼知州，颇以优幸。今将下项十七州差合入通判资序人知州，余州即依元诏施行。」从之。英、韶、惠、连、端、潮、康、贺、封、南雄、昭、象、藤、柳、浔、邕、梧，凡十七州。 
仁宗天圣五年六月，广南西路提点刑狱司言：「高、钦、融三州皆侍禁知州，旧有推官，阙员已久，高、融州各无推官，只有司户、司理参军。或是常程公事，亦有行遣失错。况岭南人民至众，犯罪颇多，溪洞相连，地里迂远，全藉长吏详酌施行，若只以资序合入远官差遣，亦未为便。自今前项知州，望更选本人历任勾当公事粗有能声者差遣。」从之。 
十月，以淮南江浙荆湖发运副使张纶兼知泰州。时是州修捍海堤，故命纶兼领其本司公事，仍令往来同发遣。 
六年正月，广南西路提点刑司言：「高州大辟公事两件相继翻变，已别差官覆勘，各得分明。缘本州岛地接雷、化等州海岸，刑狱甚繁，须藉长史发遣，窃虑刑狱别有枉监。检会旧差京朝官知州，欲乞选差经历谙会公事、有心力、带职供奉官以上使臣， 
     
或却差廉明京朝官知州。」诏今后选差使臣充知州。 
是月，上封者言：「朝官充通判，经两任例入知州。况一郡长吏，委寄非轻，若匪择人，岂能称职!欲望自今并须三任通判，方得差充知州。如有殊常劳绩及奏举人数多者，令审官院取旨。」从之。 
八月，以真、楚、泗三州路居津要，令审官院选知州。 
九月，祠部员外郎郎简言：兴元府利州知州，今后乞选差人。从之。 
七年三月，广南西路转运司言：「融州居枕边陲，地连溪洞，见屯兵甲，事务亦繁。自来无职官，唯知州一员，若非得人，则致旷败。欲望自今选曾亲民政、谙练边事强干使臣充知州。」从之。 
五月四日，梓州路转运使李纮言：「审官院将新及第人授京官知县者，未满一任，就差充广南知州。缘初官未谙历事，远荒之地，尤藉抚绥，兼替回例入通判，颇为侥幸。乞今后京朝官知县合入远地，候第二任移充广南知州。」诏审官院详定。既而请依纮所奏，若遇西川、广南有通判员阙，即依例移差，如无阙，任满差替。其如知县之人，缘有累任监当方入者，亦有自历州县改官者，绵历既久，望且依旧施行。其奏荫官、特赐进士出身差充知县，及未曾勾当特与知县者，亦请依新及第人例。从之。 
十四日，上封者言：「近边内地州郡多是儒臣知州，边事武略，安肯留意 自今选有武勇谋略内殿崇班已上三二十人，于河北、河东、关西及西川、广南，不以远 
     
