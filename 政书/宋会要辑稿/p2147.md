<!-- { "loadSidebar": true } -->
近供秋宴酒千七百瓶，止收空瓶四百二十，见行根逐。请自后从本司举察祗应。」从之。
十一月，提举诸司库务司言：「南郊，欲下三班院权差使臣才人赴司才人：疑是「十人」。，准备库务阙官处权监。」从之。

庆历六年八月二十七日，提举诸司库务司宋祁言：「检会编敕，委本司体量辖下监官、监门使臣有通方干办及慢公违越人等，密具能否以闻。缘所辖库务官员数多，兼常有库务行人点检制朴驱磨等事务，除本司并勾当公事张仲庸分治外，其余覆检舍屋、抄札倒榻材植、监金银斤两物件等，纲运责勒攒造绝界分文帐等，就便或拣选本辖官员，不妨本职勾当，即不见得逐人出身、历任功过劳绩，虑差管勾事务未诚尽理诚：疑误。。欲乞应今后审官三班院、入内内侍两省等处差到本辖库务监官、监门等，候见赴职，委本司行遣，取索逐人出身、历任，赴司管系。或有差遣公事，详酌选差。」从之。

皇佑五年九月，罢提举勾当公事官。

嘉佑二年十月，诏提举诸司库务司汰诸司人老疾不堪执役者，仍自今三年一汰之。

五年八月五日，诏提举司：「今后内侍凡有差遣于诸司库务取索及借官物，并须躬亲投下文字，其逐库务亦候见使臣，方得差人供赴，仍于使臣当面送纳。违者，罪在取借官物使臣，及合属库务监官、干系专副库级。」

英宗治平二年，提举诸司库务王珪言：「本司与三司所部凡一百二处，其额例

      
自嘉佑七年秋差都官郎中许遵重修，迄今三年始成，三司诸案看详别无抵牾。所编提举司并三司额例，计一百五册，及都册二十五册上进，仍乞赐别立新名。」诏以《在京诸司库务条式》为名。
二十六日，以尚书刑部郎中张师颜同提举在京诸司库务。初，两浙转运使、司封员外郎韩缜上言：「景德中，朝廷置提举诸司库务司，以朝臣及诸司副使二员领之。近年此局常用显官，词禁清华，固非奔走之任；武臣内侍，多是职位已高，虽欲躬亲，体亦未便。臣伏望检寻景德中始置提举司之意，及当时所定条约，俾复其旧，则众务毕举。」诏添差合入职司朝臣一员同提举，故有是命。

治平四年四月十八日，同提举张师颜言：「辖下库务，各有库眼库经，收贮抄上在库官物。自来库务为见上件库经开说，作过不得，遇有给纳，不于日下抄转，意欲常令在库官物不知见在实数，致官司缓急无由点检，监官因循，其弊最甚，盖自来未有指定库经条约。检会条制，应收支官物画时抄上省印收支文历，如违，其干系官吏并从违制，分公私故失定断外，虽该赦书、德音疏决及去官不原。乞今后诸司监务所管库经，如本库有支收不画时抄上者，并用此条。内有一般官物在数库内收贮，置都库经拘辖去处，亦乞准此。」诏三司施行。时神宗已即位，未改元。

熙宁二年十一月，新差知定州李肃之言：「臣近提举诸司库务，所

      
管七十三处，官物浩瀚，出纳繁拥。自张师颜同提举，方稍畏惧。缘师颜独力，无暇频到逐处点检，欲乞选差强干朝臣、曾任通判已上人两员充提举司勾当，各分定库务，每季遍到逐处点检。候季终具别无欺弊官物、季得整齐，及体量监官能否，与本司同以闻。兼在京诸库务监官自来审官院并差亲民以上资序人，近来多有臣寮陈乞初任监当人。乞今后虽以恩例陈乞，须是曾经一任以上，方许。」诏从之，仍差都官郎中沈衡、著作佐郎张端各理本资序，充提举司勾当公事。
六月八日，提举诸司库务司言：「奉诏勘会诸司工匠，分为三等，仍于逐等分上、中、下。其第九等七百余人，悉皆无艺。」诏并放停。

三年六月八日，三司言：「勘会提举诸司库务所管七十二处，所差勾当公事官只是每季点检官物整齐，其有积压、陈损官物及未便事理，合系三司变转擘画。乞指挥提举司勾当公事官，今后库务官物有积压、陈损及公私未便事理，因季点检，可以询究，除申本司外，其一般事状申三司，以凭相度施行。」诏三司「将在京诸司库务分作四窠，令三司并提举司勾当公事官员每半年一次轮转，各点检一窠，余依所请施行。」

七月十七日，诏：「提举司勾当公事官今后不得擅诣诸司库务点检，及取索文字，勾追公人。如违，仰提举司取勘以闻。」先是，中旨：「近因李肃之擘画提举司置局，勾当公事官二

      
人，令本司指使勾当。是为属吏，诸事须当一禀提举官处分。访闻日近极不守职任，兹大事体，擅行公牒，越蓦申报，紊乱职守，有失等威，可与条约」。故也。
 职官 宋会要辑稿 职官二七 〔四辖〕 
      
〔四辖〕


《朝野类要》：「提辖左藏库、文思院、榷货务、杂卖场，谓之『四辖』，亦为储财之地。」

〔权货务都茶场〕

      
建置沿革：榷货务都茶场，《四朝志》：榷货务掌折博斛斗金帛之属。《会要》：以朝官、诸司使副、内侍二人监。太平兴国中，以先平岭南及交趾，诸国入贡，通关市，议于京师置榷易院。大中祥符中，并入榷货务。中兴、孝宗《会要》：建炎中兴，又创都茶场，给卖茶引。随行在所于榷货务置场，虽分两司，而提辖、监官并通衔管干。建炎四年，诏：榷货务都茶场依旧例左右司，其提领措置并罢。其都茶场，仍令提辖司货务官兼行提辖。寻徙越州一务场于建康，又并真州一务场归建康。绍兴五年，诏建康、镇江两务场只是给卖钞引。三十二年，诏三省今后选差文臣充监官，更不差武臣。干道六年，诏依旧通差武臣。《题名》：先是，课入不立额，惟视旧岁为等差。是岁，始昈分，有定数，岁总为钱二百四十万万，行都受藏之所为数八十万万，于建康者一百二十万万，于镇江者四十万万。
杂买务杂卖场《会要》：杂买务旧曰市买司，太平兴国四年改。至道中废，咸平中复置。以京朝及三班内侍三人监，掌和市百物，凡宫禁官物所需，以时供纳。杂卖务景德四年置，掌受内外弊余之物，计直以待出货，或准折支用。以内侍及三班

      
二人监，后亦差文武朝官。《中兴会要》：(诏)[绍]兴六年，诏杂买务杂卖场提辖官一员。
左藏库《题名》：掌受四方财赋之入，以待邦国之经费。其原盖起于周，职内主赋入，职岁主赋出，而邦布之入出，则外府又主之，皆其职也。晋始置左右藏令，唐于左右藏分建东西库，以太府少卿知出纳于左长庆门之东。国初，左藏止一库。《会要》及《续会要》：太平兴国二年，分为二库。淳化三年，分置左右藏，各二库。四年，废右并入左。政和六年，修新库，以东西为名。


中兴、孝宗《会要》：中兴，因仍东西库，各以文臣监，武臣同监，其(束)[东]币帛绝细之属在焉，其西金银泉券丝纩之属在焉。绍兴二十七年，诏户部于辖下丞簿内选一员兼充左藏库提辖，所由始。孝宗即位，诏将御前桩管激赏库拨归左藏库，以左藏南库为名，专一桩管，应副军期支遣。于是有东西南三库。自后寻罗南库罗：疑当作「罢」。。大抵国家用度，多靡于赡兵。西蜀、湖广、江淮之赋，类归四总领所，以均诸屯，其送京者殆亡几，唯闽、淛悉输焉。东西库岁入，以端计者率百四十万，以缗计者率二千万，给遣称是，而大军居十之七。宫禁、百司禄赐，裁予之间，有非泛浩繁之(贵)[费]，则请于朝，往往出内帑封桩以补所缺。监官凡五人，分帑而治。旧以京朝为之，而今则唯才是用，故四选通得入。

文思院《四朝志》及《会要》：太平兴国三年置，掌造金银犀玉工巧之物，金彩绘素装铂之饰，以供舆辇册宝法物及凡器服之用，隶少府监。熙宁三年，诏文思院两界监官立定文臣一员，武臣一员，并朝廷选差。其内侍勾当官并罢。中兴、孝宗《会要》：绍兴三年，诏少府监并归，其文思院上、下界监官，从工部辟差。工部言：「所辖文思院，旧分上、下界监官三员，内文臣一员，系京朝官。上界造作金银珠玉，下界造作铜铁竹木杂料，欲依旧分为上、下界。」从之。隆兴二年，诏并礼物局入文思院此条之后原录有类书之文数百字，多与宋朝无关。天头原批：「以下删存不钞」，据删。。
 职官 宋会要辑稿 职官二七 供奉 
      
供奉


【宋会要】


      
干道二年八月十四日干道：原作「雍熙」。按左藏南库为孝宗始置，德寿宫为高宗退居之宫，知此条乃孝宗事；又本条注云「九年」，知必为干道。据改。，诏：「提领左藏南库供进金一万两，银五万两，绢一万疋，度牒五十道，充将来德寿宫册宝支使。」十月八日，诏：「将来诣德寿宫行庆寿礼，可令提领南库排办金一万两，银五万两，钱一十万贯，绢一万疋，度牒五十道，前期于本宫交纳。」九年庆寿同。

淳熙五年七月九日，诏左藏封桩库取金二千两，供奉德寿宫。六年正月同。

六年正月十七日，诏：「自淳熙六年，每年添置生白大花川绫一百五十疋，限八月内进纳德寿宫。」

五月七日，诏左藏南库取钱五万贯，供奉德寿宫。七年四月同。

七年十一月二十六日，诏左藏南库取金七千两，银三万两，钱一十万贯，绢一万匹，度牒五十道，供奉德寿宫。

八年闰三月二十八日，诏左藏南库自四月为始，每月以会子一万七百六十九贯五百八十文供奉德寿宫。

九年正月二十一日，诏封桩库取银四万两，供奉德寿宫。六月九日，诏礼部取度牒二十道，供奉太上皇后。八月二十一日，诏左藏南库以会子一十万贯供奉德寿宫。为明堂大礼故也。九月十六日，诏封桩库取银四万两，供奉德寿宫。

十年正月二十六日、九月十七日，自后十一年至十四年并同。

十一年七月二十六日，诏封桩库取会子十万贯，供奉太上皇帝使用。

十二年十月二十三日，诏封桩库取会子十五

      
万贯，供奉太上皇帝、太上皇后。为郊礼故也。十一月二十三日，诏封桩库取会子五万贯，供奉太上皇帝、太上皇后。为郊礼毕恭谢故也。
十三年四月十六日，诏封桩库取会子五万贯，供奉太上皇帝、太上皇后使用。二十九日，诏：「封桩库支银六万两，赴内藏库供纳，充五月一日恭请太上皇帝、太上皇后使用。」十二月四日，诏封桩库取会子十五万贯，供奉太上皇帝、太上皇后使用。

