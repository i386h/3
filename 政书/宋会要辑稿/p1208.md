<!-- { "loadSidebar": true } -->
闰十月，诏：「河北榷场所市食羊死于路者，无得抑市人鬻之。」 
八年八月，令沿边榷场巡守军健并须用驻泊兵士，不得差本州岛军人。初，内殿崇班王昭雍言：「逐处榷场悉差本州岛军人，其间有与北界人户亲故者，以互市为名，期于榷场，恐亦非便，请行条约。」故有是命。 
十一月，帝 
      
曰：「臣寮言赵德明进奉人使中卖甘草、苁蓉甚多，人数比常年亦倍，乞行止约，及告示不买。」王旦等曰：「斯皆无用之物，陛下以其远来嗜利，早年令有司多与收买。若似此全无限量，纵其无厌原书天头注云：「其一作实。」，亦恐其难为止约。至如牵马及诸色随行人多边臣，从初亦合晓谕，勿令大段放过。」帝谓王钦若曰：「可令鄜延路钤辖体量裁损之。」又谓旦等曰：「此时且须与买，随行人已到者，恐喧隘，即分擘安处之，勿令失所。」 
天禧元年三月，禁延州民与夏州牙将互市违禁物者。先是，言事者言夏州鬻马于延州，所得价直悉市物归，蕃商多违禁者，请载行条制故么。 
二年十一月，诏广州：「自今蕃商发往南蕃买卖，咤被恶风飘往交州管界，州郡博易得纱、绢、紬、布、见钱等回到广州市舶亭，除黎字及小细砂镴等不是中国钱并没纳入官外，其余纱、绢、紬、布物色取其三之一纳官，余二给还本主。所犯人从违制失条例科断。」初，秘书丞朱正辞言：「广州有蕃商 舡中载黎字钱到州，颇紊中国之法。自今犯者望决配牢城。」帝以刑名太重，非来远之道，故令减而申明之。 
三年十月，工部侍郎、充集贤院学士马亮言：「福州商旅林振自南蕃贩香药回，为隐税真佩，州市舶司取其一行物货悉没官，内有蕃人你打、小火章阐等名下各有互市香药，为纲官犯罪，一例没纳。准元降诏命，罪不及此，其蕃客望量给一分，蕃人你打十分给与五分， 
      
小火章阐、蕃客巳赖等并全给付。」从之。 
仁宗天圣四年十月，河北沿边安抚司言：「乞今后所差河北监榷场使臣，乞下三司保明殿直已上有行止心力、谙会钱谷、累历外任班行者充。」从之。 
五年二月，中书门下言：「北戎和好以来，发遣人使不绝，及雄州榷场商旅互市往来，咤兹将带皇朝以来臣寮着諲文集、印本传布往彼，其中多有论说朝廷边鄙机宜事，望行止绝。」诏：「自今并不得辄行雕印，如有合雕文集，仰于逐处投纳一本附递闻奏。候到，差官看详，别无妨碍，降下许令刊板，方得雕印。如敢违犯，必行朝典，仍毁印板。及令沿边州军严切禁止，不得更令将带上件文字出界。」 
庆(历)[历]五年九月，诏：「河北、河东、陕西沿边州军有以堪造军器物鬻于化外者，以私相交易律坐之，仍编管近裹州军。」 
六年正月十八日，枢密院言：「夏国近遣贺正旦人到阙，以钱银博买物色，比前数多。欲令引伴郑余寿到界首，婉顺谕以白承用等，今次博买物，以榷场未开，咤兹应副。今后场中无者，必难应副，只于场中博易。」从之。 
皇佑四年十一月，诏宣徽使狄青：「广南吏民有与蛮人买卖博易者，斩讫以闻，仍徙其家岭北。」 
嘉佑元年三月，诏：「河北沿边商人多与北客贸易禁物，其令安抚司许重赏以禁绝之。」 
二年二月，知并州庞籍言：「西人侵耕屈野河地，本元藏讹庞之谋，若非禁绝市易，窃恐内侵不已。请权停陕西沿 
      
边和市，使其国归罪讹庞，则年岁间可与定议。」诏禁陕西四路私与西人货易者。 
七年八月，开封府言：「得知下溪州彭仕义原书天头注云：「仕一作任。」言，乞与同誓二十州每岁入贡，于榷货务便钱五百千下鼎州原书天头注云：「务一作物。」，市诸物归峒。」从之。以上《国朝会要》。
治平四年八月十二日，神宗即位未改元。河东路经略司言：「麟州申，西界乞通和市。勘会昨为西界贼马攻逼庆州大顺成，寻勒住岁赐，令陕西四路、河东路经略司应沿边有西界和市处，严切止绝，边民不得将货物私相交易。」诏夏国已上表谢罪，及差人进奉，所有和市依旧放行。 
神宗熙宁二年七月二十五日，泾原路经略使蔡挺言：「乞朝廷严行禁止熟户与西人私相(传)[博]买，仍乞差提点刑狱朝臣、武臣分路沿边州军按举路：疑误。。」从之。 
三年六月，三司言：「相度雄、霸州、安肃军三榷场乞将合支见钱除充北客盘缠等钱外，余令筭茶行货，如违，其监专、使臣等并依透漏违禁物货条从违制并故失公私罪。」从之。
四年十月十九日，诏：「近虽令陕西、河东诸路止绝蕃汉百姓不得与西贼交易，访闻止是去冬及今春出兵之际略能断绝，自后肆意往来，所在无复禁止。昨于三月中，有大顺城管下蕃部数持生绢、白布、杂色罗锦、被褥、茶等物至西界辣浪和市，复于地名黑山岭与首领岁美泥咩、匕悖讹等交易，博过青盐、乳香、羊货不少。况近方令回使，议立和市，苟私贩不绝，必无成就之 
      
理。及未通知之间，使贼有以窥测我意，深为不便。可申明累降指挥，再下逐路经略司遵守施行。」 
五年九月一日，权三司使薛向言：「延、秦、庆、渭等九州岛旧皆有折博务，召商人入刍粮、钱帛，偿以解监，岁收缗钱一百六十六万，而秦州当四十万贯。今割秦之古渭寨以为通远军，兼新城镇洮军皆未有折博务，故商旅未行。臣以为并边新造之地，宜有储积，以待警急。愿以其事下张诜、张穆之，使并置折博务，仍分十五万与通远，七万与镇洮。」从之。 
六年七月九日，梓州路提举在京市易务言：「河东汉蕃市易么废，乞委转运副使赵子几经度。」从之。 
七年正月十七日，河东经略都转运使言：「同相度乞罢创置吴堡，其宁星和市依旧开通。」从之。 
八年二月二十五日，都提举市易司言：「乞借奉宸库象牙、犀角、真佩直总二十万缗于榷场交易，至明年终偿见钱。」从之。 
九年二月十六日，河北西路转运司言：「北界甚有人户衷私兴贩，欲乞自今后应与化外人私相交易，若取与者并引领人皆配邻州本城，情重者配千里，知情、般载人邻州编管。许人告捕，每名赏钱五十千。系巡察官员、公人，仍与折未获强盗一名原书天头注云：「与一作无。」，即犯人随行并交易取与物过五十千者，尽给。咤使交易，准此给赏。有透漏官司，及巡察人杖一百；再透漏者，巡察官员奏裁。」从之。 
十年十月二十七日，客省言：「于阗国进奉使罗阿厮难撒温等有乳香三 
        
万一千余斤，为钱四万四千余贯，乞减价三千贯，卖于官库。」从之。 
元丰二年三月二十二日，上批：「西驿交市，旧法除卖于官库外，余悉听与牙侩原书天头注云：「悉一作息。」、市人交易。提举市易司近奏，并令市易上界管认，一切禁其私市。闻戎人甚不乐。昨正旦使所须物，本务又不能尽有，不免责买于市肆。今会其赢数亦不多，宜令仍旧。」 
六月十七日，董毡贡奉大首领景青宜党令支等辞奉：原作「奏」，按《长编》卷二九八作「奉」，原书天头注云：「贡奏一作供奉。」据改。，上召谕曰：「归告董毡，今已许汝纳欸，此后可数遣人来任便交易。」 
二十六日，广南西路经略使曾布言：「钦廉州宜各创驿安泊交易人，就驿置博易场，委州监押沿海巡检兼管勾。」从之。 
六年七月十三日，经制熙河兰会路边防豹用司言：「乞于兰州添置市易务，支拨钱本计置物货，应接汉蕃人户交易，咤以增助边计。」从之。 
七年二月八日，知明州马珫言：「准朝旨，募商人于日本国市硫黄五十万觔，乞每十万觔为一纲，募官员管押。」从之。 
七月二十九日，广西经略安抚司乞于融州王口寨置博买务，通汉蕃互市原书天头注云：「互一作交。」，乞度僧牒三十道为本。从之。 
哲宗元佑元年正月二十二日，左正言朱光庭言：「累降指挥下陕西、河东路经略司，禁止边人不得与夏国私相交易，访闻私易殊无畏惮。」诏将官及城寨使臣觉察，违者治之。 
绍圣元年闰四月二十五日，三省、枢密院言：「商贾于海道兴贩，并具人船物货名数所诣处经州投状往高丽者，豹本必及三 
      
千万贯，船不许过两只，仍限次年回。召本土有物力户三人委保物货，内毋得夹带兵器。」从之。以上《续国朝会要》。
高宗绍兴十二年五月四日，户部言：「近承指挥，于盱眙建置榷场博易，买南北物货。为和议已定，恐南北客人私自交易，引惹生事。今条具下项：一、淮西、京西令逐路总领钱粮官司、本路漕司、陕西令川陕宣抚司都转运司同共相度议定置场去处，合用折博物货，从本部量度申朝廷给降。一、南客难与北客私相博易，南客物货并于逐路榷场令监官临时酌度价直，每贯搭息不得过二分，尽数兑买入官原书天头注云：「兑一作充。」，监官别行搭息，与北官博易施行。一、每场置主管官二员，乞从朝廷选差，内陕西一场主管官原书天头注云：「场一作差。」，令宣抚司就近选差，仍令置场去处知、通兼提点，或知县、县丞兼行主管，监司每季检察。」诏依，仍令于逐路见在钱内先次支拨本钱，具支拨钱数申尚书省。 
十一日，诏盱眙军见措置榷场，令户部辟差一次。 
十七日，左朝散大夫、直秘阁、知盱眙军措置榷场沈该言：「窃惟朝廷创置榷场，以通南北之货，严津渡之禁，不许私相(买)[贸]易。然沿淮上下东自(杨)[扬]、楚，西际光、寿，无虑千余里，其间穷僻无人之处，则私得以渡，水落石出之时，则浅可以涉，不惟有害榷场课利，亦恐寖起弊端。欲望严赐戒饬沿淮一带州县重立罪赏觉察禁止，庶几内足以专课息之源，外足以固邻国之好。」诏令陈兖、吴序 
      
宾、胡纺严切禁止觉察。 
二十二日，司农卿、总领淮东军马钱粮胡纺言：「今承指挥，令淮西总领官与漕司于对境去处措置榷场，就行提领。其先准指挥，令纺觉察淮西私渡等事，更合取自朝廷指挥。勘会胡纺系见任司农卿，即非外任官司合觉察西路。」诏胡纺依前后已降指挥严切觉察。 
