<!-- { "loadSidebar": true } -->
苏州：平江府互见。后唐中吴军节度，政和三年升为平江府、平江军节度。五月十七日，手诏：「朕获承圣绪，抚有方夏，乃睠三吴之重镇，实惟二浙之名区，俗号富饶，民知礼义。昔在绍圣，尝建节旄，有司因循，未遑表异。朕仰稽故事，俯酌师言，爰即军名，肇新府号，以慰一方之望，以彰上帝之休。俾亿万年，永有庆赖，岂不伟哉!苏州可升为平江府。」 
润州：镇江府互见。唐为浙江西道团练观察，亦为镇海军节度。开宝八年十月二十日，诏曰：「镇海之号，丹徒旧军，自浙西之未平，命余杭而移置。爰兹 复，方披化条，宜别赐于军名，用永光于戎阃。其润州旧号镇海军，宜改为镇江军。」大观元年升为望郡，政和三年升为 
      
镇江府、镇江军节度。 
湖州：唐宣德军节度。 
越州：大观元年升为帅府。绍兴元年十月二十六日，诏越州升为绍兴府。守臣陈汝锡言：「车驾驻驆会稽，阅时滋久，它日法驾言还，恢复之功必自越始。愿加惠此州，易一府额，锡之美名，以彰临幸之休。」故有是诏。十一月十七日，又言：「本州岛既升为府，欲率官属、士庶、僧道、耆老诣阙称谢。」从之。 
嵊县嵊：原作「剩」，据《宋史》卷八八《地理志》四改。，宣和三年以剡县改。 
干道八年五月十一日，诏以绍兴府诸暨县枫桥镇为义安县，置知县、县丞、主簿兼尉、监税各一员，割诸暨之长阜、大部、长宁、东长安、西长安、泰、南乡、紫 、花亭、花山十乡隶焉。从本路诸司请也。 
唐浙东观察使钱镠置望海军，大观元年升为望郡。 
常州：宜兴县，旧名义兴，太平兴国元年改。伪唐以常州安国县建衣锦军，太平兴国三年改顺化军，五年军废。 
绍兴二十七年二月六日，知临安府荣薿言：「江阴军本常州属县，建炎之初，沿江守御，权改为军，候士马宁息依旧。臣前知常州，备见本处虽改为军，于朝廷初无所补，而民间实备其害。盖财赋本出一县，而官兵请(终)[给]、券食公库、将迎使客，乃供一州之费，遂使(遥)[徭]役科率，倍于他州，而又常州失此一县之赋，两皆受弊。欲乞将江阴军复改为县。」从之。中书门下省言：「江阴军依旧为县， 
      
所有见管禁军凡三百八十七人。」诏存留兵官一员，其军兵依旧在县防拓，请给、赏赐如旧。二月二十三日，宰臣沈该等奏事，上曰：「江阴罢军为县，兵民不肯听从，遂集众宣哄，若不行遣，何以号令天下 顷年诸郡盗贼勿发，便与招安，补授官资，是乃诱之为盗，不可不治。可委监司体究以闻。」 
应道军，旧温州，晋静海军节度。太平兴国三年降为军事，政和七年升为应道军。建炎二年正月十日，诏应道军额依旧为温州。又诏温州既非节镇，即不合置天宁观，其开元寺依旧给还寺额。建炎三年罢军额。 
〔台州〕：天台县，唐为唐兴县，梁为天台，晋为台兴。 
〔处州〕：剑川县，宣和三年以龙泉县改。 
龙泉县，宣和三改剑川县，绍兴元年依旧。 
严州：旧睦州，宣和元年为建德军节度元年：原作「九年」，据《宋史》卷八八《地理志》四改。，三年改今名，仍为遂安军。 
淳安县安：原作「化」，据《宋史》卷八八《地理志》四改。，元青溪县，宣和三年改。 
桐庐县，太平兴国三年自杭州来隶。 
〔衢州〕：盈川县，宣和三年以龙游县改。 
龙游县，宣和三年改为盈川县，绍兴元年依旧。两浙路总论。 
江南路，太平兴国元年分东西路，后并一路。真宗天禧四年，复分二路。 
绍兴元年正月十日，尚书省言：「今措置：建康府、池、饶、宣、徽、信、抚、太平州、广德、建昌军，为江南东路；江、洪、筠、袁、虔「虔」上原衍「处」字，据《宋史》卷八八《地理志》四删。、吉州、兴国、南康、临江、南安军，为江 
      
南西路。其江南东西路提刑并提举茶盐官，并依今来分定州军管干职事。鄂、岳、潭、衡、永、郴、道州、桂阳监，为荆湖东路；鼎、澧、辰、沅、靖、邵、全州、武冈军，为荆湖西路。其湖南提刑并提举茶盐官，并改充荆湖东路，其荆湖西路合创置提刑并提举茶盐官。」从之。 
东路。绍兴元年，以建康府、池、饶、宣、徽、信、抚、太平州、广德、建昌军，为江南东路。四年，拨抚州、建昌军依旧隶江南西路。 
陛下驻驆江宁，改为建康，虽已付本府施行，缘诸路未尽知行幸所临，欲乞模勒亲笔，镂板行下，庶始知陛下进援中原、以 建康府：天禧二年二月四日，诏曰：「朕祇畏旻穹，保宁基构，荷鸿休之总集，佑丕绪之绵昌。利建懿藩，实惟元嗣。表兹南纪，允谓名区。式示壮猷，特崇巨屏。升州宜升曰江宁府，军额曰建康军节度。」建炎元年升为帅府。建炎三年五月九日，诏江宁府改为建康府。宰臣吕颐浩言：「伏(围)[图]恢复之意。」从之。其亲笔令建康收掌。 
〔太平州〕：芜湖县、繁昌县，开宝八年自升州隶宣州，太平兴国二年自宣州来隶。 
当涂县，太平兴国二年置州，以县为治所。 
徽州：宣和元年以歙州改。 
江州：伪唐奉化军节度，开宝八年降军事州，大观元年升为望郡。
      
南康军：太平兴国七年以江州星子县置军。 
星子县，太平兴国三年以江州星子镇升为县，七年为南康军治。 
广德军：太平兴国四年以宣州广德县置军。 
广德县，四年自宣州来隶，为军治。 
建平县，端拱元年以宣州广德县郎步镇置县，来隶。 
隆兴府：旧洪州，镇南军节度。先是，本军言系孝宗潜藩，乞依静江府例升为府额，隆兴元年十月二十五日，升为隆兴府。 
新建县，太平兴国四年，析南昌县地置。 
进贤县，崇宁二年以镇升为县。 
赣州：旧虔州，大观元年升为望郡，绍兴二十三年改。 
虔南县，宣和三年以龙南县改。 
宁都县，旧名虔化，绍兴二十三年改。 
太平兴国九年三月八日，以虔州虔村为永通军，割南剑州(流)[尤]溪、泉州德化县隶焉，寻废。 
哲宗元佑元年三月十一日，户部言：「虔州虔化县陂阳、仁义两乡八千二百户，割属石城县，输纳不便，请还隶虔化县。」又言：「亳州蒙城县承恩乡第一都东至本县九十里，西至城父县三十里，乞就近割属城父县。」并从之。 
绍兴二十三年正月二十二日，秘书省校书郎董德元言：「江西虔州，士大夫谓之虎头城，非佳名也。《左氏传》曰：『女用贽以告虔。』释云：『虔，钦也。』又曰：『虔，刘我边陲。』释云：『虔，杀也。』今虔之风俗，固有儒良美秀之家，以应虔钦之 
      
，轻生而敢死。今天下之民举安矣，独此郡间有小警，臣意其各有以兆之。欲乞去其不令之名，赐以美称，则不令之实自此而销。属县有虔化，乞并更之。」中书后省言：「虔州本汉赣县，有贡水出自新乐山，至县郭东北与章水合流，名曰赣江。《太平寰宇记》云，晋永和五年，太守高珪置郡城于二水间，即今城是也。今拟改虔州为赣州。虔化县，据《隋 地理志》，旧曰宁都，仍欲复旧名。」从之。 义；而椎埋盗夺之习为多，又应杀虔之义。州有十县，地广人稠，大抵嗜勇而好 
〔吉州〕：万安县，熙宁二年以龙泉县万安镇升为县。 
龙泉县，宣和三年改名泉江，绍兴元年依旧。 
〔袁州〕：万载县，开实八年自筠州来隶，宣和三年改名建城，绍兴元年依旧。 
建城县，宣和三年以万载县改。 
抚州：伪吴昭武军节度，开宝八年降军州事。 
金溪县，淳化五年以金溪场置。 
绍兴四年七月二十六日，三省、枢密院言：「抚州、建昌军自古隶属江西帅司，先因沿江置三大使，拨江东属郡江州、南康军隶江西，却拨抚州、建昌军隶江东。帅司系在建康府，相辽远，诸事不便。近者建昌军兵作过，朝廷遣兵并洪州帅司各已发差军马前去，建康府帅司尚未知事宜，远近利害灼然可见。」诏抚州、建昌军依旧隶江西路，南康军依旧隶江东路。 
绍兴十九年十二月，诏于抚州管下地名詹墟置 
      
乐安县，割本州岛崇仁县天授、乐安、忠义三乡及吉州吉水县云盖一乡隶属。仍将吉州吉水县迁莺一乡割还永丰县，(抚) 
绍兴二十四年十一月五日，诏抚州(安乐)[乐安]县云盖乡复隶吉州永丰县，其永丰县迁莺乡依旧拨还吉州吉水县。初，绍兴十九年建置乐安县，以永丰县云盖一乡隶乐安，以吉水县迁莺一乡隶永丰县。至是，云盖乡税户张达等具状，陈本乡不通运漕，负(檐)[担]路远，难于输纳，故有是命。 
筠州：绍兴十三年正月七日，户部言：「筠州士庶乞赐郡名，本州岛契勘，乞将所治高安县赐名高安郡，以慰一方士庶之情。」从之。 
〔兴国军〕：永兴县，太平兴国二年，以鄂州永兴县建永兴军，以县为治所，三年改兴国军。 
通山县，绍兴四年废为镇，五年复。绍兴四年正月二十五日，江西安抚大使司言：「兴国军通山县旧系羊山镇，隶鄂州永兴县。太平兴国中，改永兴县为兴国军，遂改羊山镇为通山县。近缘贼马劫虏人民，见在只有二百余家，乞改通山县依旧为镇，户税并隶永兴县。仍乞存留文尉，通永兴县旧尉共两员，每半年轮那一员前去主管镇事，捕捉盗贼。应合存留弓手并减省公吏人等，令江西常平司申明施行。」诏依，仍以通山镇为名。绍兴六年八月一日，江南西 
      
路安抚、制置、转运、提点刑狱使司言：「兴国军通山镇税户石英等状，本镇元系通山县，昨被李成贼马杀戮，权废为镇，隶永兴县。今已及八百余户，至永兴县送纳租税，往回六百余里，人户艰辛，乞依旧为县。」从之。 
通山军：大冶县，三年自鄂来隶。 
南安军南安军：原作「南康军」，据《元丰九域志》卷六改。：大庾县，淳化元年以虔州大庾县建军，以县为治所。 

〔临江军〕：清江县，淳化三年以筠州清江县置军，以县为治所。 
〔建昌军〕：广昌县，绍兴八年置。 
新城县，绍兴八年置。绍兴八年三月十八日，江西安抚、转运、提刑、提举司言：「建昌军南丰县天授乡揭坊耆并南城县黎滩市，乞各添置一县。」诏揭坊耆以广昌县为额，黎滩市以新城县为额。 
荆湖路，咸平二年分南北路。 
