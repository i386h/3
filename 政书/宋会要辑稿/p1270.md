<!-- { "loadSidebar": true } -->
嘉定十一年四月二十三日，臣僚言：「边陲飞挽，倚之民力，其初州县聚集，处之无策，纵遣弓兵分布追逮，已不无扰。及其到官，伺候累日，方为点名，甚至再点，续赴外州移运。所差出米之官又愆期不至，迨至，又必宛转计会，始得支发。或称上司往运，则使复回，一番裹粮，未免虚费。官司不理为役，复行再差，此犹可么。负担在途，劳瘁万状，侥幸善达，兼旬不交。或利于取嬴，抑其陪备者，比比有之。且以某州点夫，某州运米，又指某州出卸，涉历三州，道里辽邈，所运米不过八斗，计其资粮扉屦，与夫所属邀阻诛求之费，常十倍之。官虽计程给食，一镌于叨吏之手。大率中产顾替一夫，为钱四五十千，其它单弱之人，一夫受役，一家离散，至有毙于道路者。乞下江、淮、荆、蜀制阃严督诸路漕臣悉力措置，其有道(理)[里]敻隔、移运不便去处，令其参酌分拨，务适其中，庶几人有生意。边方根本，实基于此。」从之。 
九月二 
      
十九日，臣僚言：「陛下轸念边殁，谓淮右陆运烦重，命漕、宪二司分督诸郡，又发缗钱以为庸雇之直，德至渥么。但弊端难考，议匪一端。或谓一路自有东西，今运宜于东而反就于西者；或谓本州岛所谓未已，而帅总诸司又以借夫而纷至者；或谓分拨不审，至有裹粮徒手，越数百里始得运米而往者，或谓绍兴之初，尝兼水运，而今惮备舟楫，未闻有能推行者；或谓名为斗米千钱以给路费，而实未尝得者；或谓于正夫之外，多科名数，以为乞觅欺弄之资者。若是之类，未易枚举。乞下淮西提刑、转运二司，俾之日下条具更革事宜申上，庶几转输自集，民力稍宽。近见台臣有就边和籴之请，已蒙施行，盖极边如光、濠、安、丰，正资漕运，今岁一稔，宜多给缗钱，不问豆麦，增价收籴，蓄之城内，则官省转输之烦，民获贸易之利。乞下本路漕臣专一提督措置，比之内地和籴，又当优议酬赏，亦助军储、省漕运之一端么。」从之原书「从之」下有小字云：「《大典》卷一万五千九百四十六。」。
 食货 宋会要辑稿 食货四九  转运 
     
宋会要辑稿 食货四九
转运
【宋会要】
转运司转运使、副，并以朝官充，掌军储、租税、计度及刺举官吏之事，分巡所部。太平兴国初，皆曰使，又置副使、判官，又置同勾当转运事。俄罢诸路副使已下，止置使一员，明年，又置副使。厥后，御河、黄河又置转运使，寻皆省之。广、桂、邕、容、琼等知州皆兼本官转运事，并统于广南转运司，后止琼州兼焉。凡十八路，其京东、京西、河北、河东、陕西、淮南、(浙两)[两浙]诸路各置使、副，余路不置副。大抵有二员者，或皆为使，或皆为副，或为同转运使。两省五品以上任者，或为都转运使。至道二年春，置诸路承受二员，选朝官二班为之。常事即与转运使、副职书奏报，大事即许非时乘驿入奏。真宗即位，罢之。其用师，或令都总管兼都转运使或提举转运事。及车驾巡狩，置随驾随军转运，皆事毕即停。 
《两朝国史志》：有使、副使、判官，并以朝官以上充，掌均调一道租税，以待邦国支费；分巡所部，以察官吏能否。十八路惟京东、西、河北、陕西、淮、浙各置使、副，余路或止有使，不置副。大抵有二员者，或并为使，或为副，或以一员为判官。两省五品以上任者，为都转运使。判官停罢置复不常，使、副仍兼劝农使。宝元二年，诏河北转运使兼都大制置营田屯田事。庆历元年，改为营田使。三年，诏诸路转运并兼按察使，五年罢，后以京西转运使兼白波发运(司)[使]。皇佑五年初，诏京东曹州、京西陈、许、郑、滑州为辅郡，并属内，置京畿转 
     
运使，以按察畿辅，至和二年罢。其吏史有勾押官吏史：疑有误。、有前后行，随路繁简而许，皆无定数。元丰改制，咤之云耳。 
旧制，有计度转运使、副、判官，并以朝官以上充，两省五品以上任者，为都转运使。建炎以来，逐路都转运使除授不常，唯使、副、判官常置。绍兴二年，又(常)[尝]置江浙、荆湖、广南、福建都转运使，三年罢。五年，置四川都转运使，十五年罢。调发军马，则有随军转运，废置亦不常。国初，有转运副使，或曰同转运使、知某路转运事，又有同知及勾当者，知州亦有兼转运使者，其后悉罢。知、同知、勾当之名，皆止称侵侵：疑误。，或副使而知州，亦无兼领者。又车驾巡幸，则有行在转运使。王师征讨，则有(隋)[随]军转运使，或增置官勾当转运使，皆不常置。至道三年，分天下为十五路，其后又增三路，凡十八路：一曰京东路，熙宁十年，分东、西路。二曰京西路，太平兴国三年，分京西转运为二司，各置使一员，后并焉。熙宁七年，又分南北路。三曰河北路，太平兴国初，分河北南路，雍熙中，又分为东西路，后并焉。熙宁六年复分。四曰河东路，五曰陕西路，太平兴国二年，分为陕西河北、陕西河南两路，各置使一员。又有陕府西北路，后皆并焉。熙宁五年，分永兴、秦凤二路。六曰(准)[淮]南路，太平兴国初，分淮南东、西路，后并焉。熙宁五年复分。七曰江南东路，八曰江南西路，太平兴国初，分江南东、西路，后并为一路，置使、副二员。天禧四年，复分为两路，各置使一员。九曰荆湖南路，十曰荆湖北路，十一曰两浙路，太平兴国中曰两浙路北路，后改焉。十二曰福建路，太平兴国初为两浙西南路，置使、副二员，后改焉，止置使一员。十三曰益州路，嘉佑四年，改曰成都府。十四曰梓州路，十五曰利州路，十六曰夔州路，国初，平剑南西川路此句疑有脱误。，其后分为西川东路，各置使、副。开宝六年，又分峡路，亦置使、副。咸平四年，分为益、梓、利、夔 
     
四路，各置使一员。十七曰广南东路，十八曰广南西路。广、桂、邕、容、琼知州，旧名兼本管转运事，皆统于广南转运使司。开宝四年，尝以知容州毋守素知，邕州，范旻通判桂州，各知本管转运使，其后止琼州兼焉。惟京东、京西、河北、河东、陕西、淮南、两浙有二员，或为使、副使，或皆为使，或皆为副使，或置判官，无定制。皇佑中，以曹、陈、许、郑、滑五州为京畿路，置使，寻罢。 
太祖建隆元年四月，命户部侍郎高防、兵部侍郎边光范并充前军转运使。 
干德二年十一月，王师伐蜀，诏以给事中沈义伦为(隋)[随]军转运使，从凤州路兵行；又以均州刺史曹翰为西南面水陆诸办转运使，从归州路兵行。 
开宝二年二月，亲征河东，以枢密直学士赵逢为随驾转运使。咸平二年十一月北征，以盐铁使陈恕充。 
五年八月六日，以大理正李符知京西转运使。九日，以知广州山南东道节度使潘美广：原作「州」，据《长编》卷一三改。、保信军节度使尹崇珂并兼岭南转运使，王明为副使，许九言为判官。美等既平刘鋹，就命知广州，俄兼领使职，踰年而罢。太平兴国二年正月，又命吏部郎中边翊与祠部郎中李符同知广州，兼广南诸州转运使，右拾遗赵晟、右赞善大夫周渭副之。 
二日，左补阙程能、水部员外郎崔济同知兼京西转运司事京：原无，按《宋史》卷一七七、卷一八五均云程能为京西转运使，据补。。 
四年九月，命知广州杨克让兼管内水陆转运使，右补阙桑偃副之，又以岭南转运副使许九言为判官。时以知广州节度使潘美等兼岭南转运使，既重其任，咤易命之。 
十一月，命吏部侍郎、参知政事薛居正兼提点三司淮南湖南岭南诸州转运使事，吕余 
     
庆兼提点三司荆南剑南诸州水陆转运使事。 
六年按此年号并系年混乱，据《长编》卷一四，此当为开宝六年事。，薛居正拜[门]下侍郎、平章事，仍兼提点转运使事，又以中书侍郎、平章事沈伦兼提点荆南剑南转运使事。 
七年正月，以水部员外郎、通判荆南申文纬勾当剑南诸州水陆转运使事，仍赐绯鱼。 
八月，诏以荆湖转运许仲宣兼勾当[南]面随军转运公事。 
九月，以王师征江南，命太子仲允知荆湖转运事，许仲宣兼南面随军转运使。 
太平兴国四年正月，王师征河东，命常参官四员分掌河东转运，侯陟东路，郭泌副之；雷德骧西路，韦务升副之。 
淳化五年二月，征蜀，命少府监雷有终、监察御史裴庄为峡路随军转运使，工部郎中刘锡前职方员外郎周渭起复本官，自陕西至西川随军转运使事。七月，又命户部员外郎魏廷式自陕至益州同勾当转运事。 
太宗太平兴国二年十月，诏分陕西转运为二司，以侍御史张焕为陕西河北、左赞善大夫韦务升为陕西河南并诸州转运使。 
三年四月九日，诏分京西转运为二司：孟、滑、卫、陈、(颖)[颍]、许、蔡、汝州，转运使程能统之；襄、均、房、复、郢、金、随、安、邓、唐州及信阳军，转运副使赵载统之。 
十日，置诸道转运判官，著作佐郎戴允诚淮南路，大理寺丞李惟清荆湖南路，少府监丞时载京西北路，将作监丞高道基河北路，大理寺丞师颃陕府西河北路，卫尉寺丞郑向度京东路。五年，又以太子左赞善大夫贾昭明为两浙 
     
西南路判官。后皆罢。天圣中，又诏益、梓及广南东路及西路各置转[运]判官，以朝官充，未几复罢。 
四年正月，又就命河北转运使侯陟充自太原城下东路使，其副郭泌同之；陕西转运使雷德骧充自太原城下西路使，其副韦务升同之。 
二月，亲征河东，命祠部郎中刘保勋充行在转运使，右补阙高继申副之。俄又命保勋兼勾当北面转运使。 
十一月，以河北转运使高继申为河北南路都转运使，起居郎郭泌为御河至关南水路转运使，鸿胪寺丞王在田为陆路转运判官，著作佐郎崔迈为水路转运判官。 
六年正月十六日，分遣朝臣为京东江西、江南、两浙、剑南、荆湖转运副使：左拾遗直史餐石熙古、王沔、宋潭、张齐贤、徐休复、赵昌言预其选。七月，又以左拾遗胡旦、赵化成、张宏、魏庠、许骧、杨缄分为淮南西路、京东、峡路、两浙西南、陕府南北及御河转运副使。 
