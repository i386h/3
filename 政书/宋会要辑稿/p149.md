<!-- { "loadSidebar": true } -->
六年正月十五日，礼部言：「准都省批下太常少卿何悫(寻)[等]札子：『近准省札，勘会圆丘、方泽、社稷之祭见于临安府天庆观，小屋三楹，卑陋湫隘，军民杂居，喧怒杂乱，深属不便，札付〔本〕寺同临安府于城内外空闲去处别行踏逐，申尚书省。今同共踏逐到城外惠照院见今空闲，堪充望祭斋宫。其屋宇与见今斋宫间数颇同。除廊门屋三间欲还寺僧依旧居止，及别援屋两间安顿佛像外，其余堪充斋宫屋宇去处合行修葺，擗截门窗篱壁之类。乞下临安府施行，更合取自朝廷指挥。』后批送礼部，本部相度，欲依所乞施行。」诏依。 
十三年正月十九日，礼部、太常寺言：「准绍兴十二年十二月十一日 节文，来岁大礼乞用南郊冬祀之仪，庶几坛陛日时克符象类，上应祖宗之故事，远合古昔之彝典。诏令礼部、太常寺讨论礼制，申尚书省。今讨论：国朝礼制，圜坛在国之东南，坛之侧建青城斋宫，以备车驾出郊宿斋。今欲令临安府详前项礼制，于行宫东南城外，先次踏逐可以修建圜坛并青城斋宫去处，申(处)[取]朝廷指挥，候降下，逐旋讨论其余合行礼制。」诏依讨论到事理施行。 
二月十四日，诏：将来郊祀斋宫更不修盖，止令计置幕殿。 
三月八日，权礼部侍郎王赏等言：「检会在京青城宫殿，大内门曰泰禋，东偏门曰承和，西偏门曰迎禧，正东门曰祥曦， 
     
正西门曰景耀，后门曰拱极，大殿门曰端诚，大殿曰端诚，便殿曰熙成。所有将来郊祀大礼，如车驾前一日赴青城宿斋，欲乞令仪鸾司同临安府预先于已踏逐地步内，体仿前项青城制度，随宜绞缚。所有行事、执事、陪祀官宿斋幕次，亦乞令临安府同仪鸾司预先踏逐侧近寺院，贴占钉设排(辨)[办]。」诏依，令随宜绞缚，不得侈大。三月十九日，诏令有司遵守施行，仍不得建造瓦屋。 
同日，王赏等又言：「勘会将来郊祀大礼，依礼例合修盖望祭殿。契勘在京圜坛、望祭殿系五间，周围重廊等。今欲乞从太常寺具合用间例，画图报临安府预先修盖施行。」诏并令绞缚幕屋。 
同日，王赏等又言：「勘会国朝礼例，每遇冬祀大礼，依仪，皇帝宿斋三日，内一日于大庆殿，一日于太庙，一日于青城。所(以)[有]将来郊祀大礼宿斋，未审依前项礼仪，唯复依绍兴十年明堂大礼礼例，并于前殿宿斋 」诏依祖宗礼例施行，不得创造斋殿。 
十九日，礼部、太常寺言：「少保、保成军节度使、兼领殿前都指挥使职事杨存中等札子：『踏逐到龙华寺西空地一段，东西长二百二十步，南北长一百八十步，修筑圆坛。除坛及内壝丈尺依制度使用地步九十步外，其中壝、外壝欲乞随地之宜，用二十五步，分作两壝，外有四十步。若依前项地步修筑，车辂、仪仗、禁卫可以排列。所有龙华寺侧近地步修青城并望祭殿，委是圆备。』小帖子开说圆坛丈尺系冬祀大礼 
     
昊天上帝坛。缘将来行郊祀大礼系合祭昊天上帝、皇地祇，并从祀共七百七十一位。诏依，寻令合干人打量合用丈尺相视。今来圆坛依仿旧制及郊祀所设神位，铺设祭器、登歌乐架、酒尊、前导路，及皇帝饮福位等，共合用第一成纵横七丈，第二成纵广一十二丈，第三成纵广一十七丈，第四成纵广二十二丈。分一十二陛，每陛七十二级。三壝，第一壝去坛二十五步，中壝去第一壝一十二步半，外壝去中壝一十二步半。并燎坛之制，方一丈，高一丈二尺，开上南出户方六尺，三出陛，在坛内二十步丙地修建。今契勘，所建圆坛并燎坛即未审合令是何官司管认修建 」诏令临安府同殿前司修建。用七月二十三日庚时兴工，至十月二十二日毕工。《宋会要》：其后毕工，监修官属并转一官，选人比类施行。 
六月十二日，权礼部侍郎王赏等言：「勘会将来郊祀大礼，已降指挥，前一日于太庙宿斋。缘今来太庙止有大次瓦屋五小间外，未曾建置斋殿。若行申明，就大次后修盖养斋殿，有碍近降不得创建斋殿指挥；若不申明，又恐将来车驾至太庙，未有宿斋殿宇。伏望更赐取旨施行。」诏令仪鸾司绞缚幕次。 
十三日，皇城司言：「知临安府王 札子照会：『将来郊祀大礼，所有青城斋宫合用绞缚物料，系本府应办。即未见得的实合起盖屋宇间架、深阔丈尺数目、及皇城四壁地步去处。欲望札下禁卫所、皇城司等处，将合起斋宫屋宇间架、丈尺数目 
     
并皇城四壁分明标迁地步，关报仪鸾司，同本府前去检计实用物料，以凭预行计置施行。』本司随宜相度到下项：一、熙成殿前东西两廊各设廊屋五间，殿后贮廊并两廊各设三间，及后拥舍并系充十合分事务等。一、端诚殿并端诚殿门系受贺殿宇，所有殿前合设班位，本司即不见得立班员数，窃虑至时妨阙，乞下合门等处相度施行。一、端诚殿门外东西壁附近寝殿虑致喧闹，并合擗截，不通过往。并端诚殿门外合设宫门，及宫门外合设皇城门。其面南门内中道门系御路，东西两偏门放行事百官等并应奉人入出。其周围并系皇城，即不见得皇城内置局、应奉官司及宿斋臣僚幕次，本司即难以标迁广阔丈尺，乞下所属相度施行。一、皇城里合差亲事官摆铺，除擗截不通过往更不差人外，合设二十铺，每铺六人，各合用自方八尺铺屋一间，并乞以本司兵幕充。」诏依。 
七月十三日，礼部、太常寺言：「勘会今来郊祀大礼，依(议)[仪]设小次于坛午阶下之东，西向。乞令仪鸾司依礼例绞缚，钉设排办。」诏依。后皆仿此。
八月七日，礼部、太常寺言：勘会依(议)[仪]设小次于圆坛外壝东门之内道北，南向。所有今来郊祀大礼合设大次，欲乞令仪鸾司同临安府预行计置，绞缚钉设。」诏依。后皆仿此。 
十日，礼部、太常寺言：「将来郊祀大礼，前二日朝献景灵宫，欲乞依在京礼例，就斋殿设大次。乞下仪鸾 
     
司预先相度，前期钉设排办。」诏依。后皆仿此。 
十三日，礼部、太常寺言：「今续条具到事件下项：一、勘会将来郊祀大礼，依仪于坛之东南修筑燎坛，于坛之西北开撅瘗坎。今来除燎坛已降指挥令殿前司、临安府修筑外，所有瘗坎亦乞令殿前司、临安府计会，一就开撅。一、勘会将来郊祀大礼，前二日朝献景灵宫，依仪于殿之东南修筑燎坛，乞依自来大礼例，令修内司计会，随地之宜修筑。」诏依。 
二十三日，礼部、太常寺言：「勘会已降指挥，令临安府同殿前司修筑圆坛，并令仪鸾司、临安府绞缚青城并望祭斋宫。今欲乞候逐处修筑绞缚了日，从礼部依自来大礼例，定日同太常寺官将带礼直官等及应奉官司，诣逐处按视。」诏依。 
二十四日，礼部、太常寺言：「勘会今来所建圆坛并壝墙、燎坛，并合用红灰泥饰。及十二阶陛并望祭殿内合用十二时立牌各一十二面，共二十四面，下马牌六面。其牌欲乞行下文思院计会，太常寺指说制造。所有合用红灰，令修建官司一就计料泥饰施行。」札付工部施行。 
九月十七日，尚书省言：「勘会将来郊祀大礼，太庙斋居逼近庙室，致有喧杂。」诏令礼部、太常寺同临安府相度地步增展。上曰：「太庙窄隘，宿斋处与神御殿逼近，人迹喧杂，行礼不肃。可令展套地步，添盖宿斋处所。若要规模宏壮似旧日则不可，至于崇奉之意，须当依旧也。」 
二十一日，礼部侍郎王赏等言：「已降指挥：太庙斋居逼近庙室，致有喧杂，令礼部、太常寺同 
     
临安府相度地步增展。寻相度到太庙斋厅后隔墙南省仓内有敖四间，及傍有空地。若拆去敖屋，其地南北九丈、东西一十丈，可以将见今绞缚斋厅移那向后，兼北墙与别庙后墙一齐。」诏依。 
二十九日，礼部、太常寺状：「勘会昨在京日，圆坛并望祭斋宫，省记得依条例合差宫、坛户各六人，岁终打并，扫洒照管，除治草莽。系下开封县差取，更不支破请给，止与免户下科配差使，专一在坛祗应。兼契勘今来圆坛应奉将来郊祀大礼毕，其岁终常祀、非泛奏告并合赴圆坛行礼，务要清洁。今相度，不敢依在京条例差破坛户，止乞令临安府责委钱塘县巡检司差人兵一十人，专一在坛照管打并，除治草莽，每季一替。如坛壝有不测倒塌去处，即令临安府差人□□修筑□饰施行。」札下临安府依所申。 
十月九日，礼部、太常寺言：「郊祀大礼前一日朝飨太庙，依例合自棂星门绞缚露屋曲尺，接至大次前贮廊；及大次上彩结鸱，并乞下仪鸾司同临安府依例施行。」诏依。后皆仿此。 
十月十三日，礼部、太常寺言：「修立郊礼仪注：前祀三日，仪鸾司帅其属设大次于外壝东门之内道北，南向；小次于午阶之东，西向。又设文武侍臣次于大次前，随地之宜；行事、陪祠官、宗室及有司次于外壝东门之外。设东方、南方客使次于文官之后，西方、北方客使次于武官之后。设馔幔于内壝东门之外，随地之宜。」 
绍兴十四年八月十七日，礼部、太常寺言：「勘会望祭殿并端诚 
     
殿两廊等，临安府并行去拆了当。将来十一月冬至祀昊天上帝，若遍行设从祀神位，其望祭殿却合修盖。今检准绍兴元年二月五日 节文，每岁祀祭天地，止乞设正、配位，诏依。勘会将来冬至祀昊天上帝，依仪合于圆坛设正、配位行事。所有从祀神位，缘望祭殿并斋宫未曾修盖，欲乞权依绍兴元年二月五日指挥施行。」诏依。 
十五年五月十四日，诏祀天去处令临安府措置，务要严洁。 
十六年三月十一日，诏圜坛令临安府相度增葺。 
六月十三日，礼部、太常寺言：「勘会将来车驾前一日赴青城，合用斋殿等，绍兴十三年并系临安府及(鸾仪)[仪鸾]司承指挥绞缚排办了当。数内，望祭殿当时系太常寺具合用间数，画图报临安府绞缚幕屋。所有今来大礼合用望祭殿，乞依十三年(体)[礼]例，令太常寺具合用间数，画图报临安府如法绞缚幕屋。其青(殿)[城]斋殿等，亦乞依例令临安府同仪鸾司绞缚施行。」诏就斋殿后量造瓦屋，余并绞缚幕屋。 
十九年五月三日，礼部、太常寺言：「太庙奉安所申：乞修盖将来大礼斋殿等。寻委太常寺主簿林大鼐相视得初献厅后元搭盖斋殿地步。其斋殿若遇大礼，旋行绞缚，其木植、甃砖、物料等所用浩瀚。今来若行修盖，别无妨碍，贵得永久应奉车驾宿斋严洁，免致逐番费扰。今欲依本官相视到事理，并斋殿两壁合用屋宇，乞下两浙转运〔司〕修盖。」诏依。 
七 
      
