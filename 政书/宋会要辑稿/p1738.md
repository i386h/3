<!-- { "loadSidebar": true } -->
《涑水记闻》：先朝时锁厅举进士者，时有一人为奇异，试不中者皆有责罚，为私罪。其后诏文官听两举，武官一举，不中者不复责罚。景佑四年， 厅人最盛。开封府投牒者至数百，国子监及诸州者不在焉。是时陈尧佐为宰相，韩亿为枢密副使。既而解榜出，尧佐子博古为解元，亿子孙四人皆无落者，众议諠然，作《河满子》词以嘲之，流闻达于禁中。殿中侍御史萧定基时掌誊录，因奏事，上问《河满子》之词，定基因诵之。先是，天章阁待制范仲淹坐言事左迁饶州；王宫待制王宗道因奏事自陈为王府官，二十年不迁，诏改章服，龙图阁学士，权三司使。王博文言于上曰：「臣老且死，不复得望两府之门。」因涕下，上怜之，数日遂为枢密副使。当时轻薄者取张佑诗益其文以嘲之曰：「天章故国三千里，学士深宫二十年。殿院一声《河满子》，龙图双泪落君前。」于是诏今后 厅应举者与白衣别试天头原批：「『举者』，《大典》作『举人』。」，各十人中解三人，在外者众试于转运司，恐其妨白衣解额故也。庆历中，又诏文武 厅者不复限以举数。故事 厅及第注官者皆升一甲，今不复升云。 
英宗治平元年六月九日，礼部贡院言：「准皇佑四年诏，娶宗室女补官者不得应举。按贡举条制，进纳人及工商杂类有奇才异行者亦听取解。今宗室婿皆三世食禄，有人保任，乃得充选，比工商杂类纳(才)[财]受官流品为胜，岂可以连姻皇族遂同赃私罪戾之人 乞许其应举，以广求贤之路。」从之。以上《国朝会要》。 
哲宗绍圣二年正月十七日，诏：「今来科场，承务郎已上 厅赐及第、出身、同出身人，依元佑三年临轩第一牓例，并与堂除合入差遣一次。」其后四月十七日，诏 
      
进士出身承议郎韩纯彦权判登闻鼓院。以上《续国朝会要》。《中兴》、《干道会要》无此门。
 选举 宋会要辑稿 选举一四 举士十六 发解 
      
发解
太祖干德二年九月十日，权知贡举卢多逊言：「伏以礼部设科，贡闱校艺，杜其滥进，是曰宏规。所以发解之时，必积程试，取其合格，方可送名。岂有经试本州岛，列其贯籍，考其艺能，动非及格，殊乖激劝之道，渐成虚薄之风。请准周显德二年 ，诸州解发进士，差本判官考试，如(未)[本]判官不晓文章，即于诸从事内选差。所试并得合格，方可解送。诸科差录事参军考试，如录事参军不通经义，即于州县官内抡选。本判官监试，如有遥口相授，传与人者，实时遣出，不在试限。纸先令长印，书至时给付。凡贴经对义，并须监官对面，同定通否，逐场去留，合格者即得解送。仍解状内开说当州府元若干人请解，若干人不及格落下讫，若干人合格见解。其合申送所试文字，并须逐件朱书通否，下试官、监官仍亲书名。若合解不解，不合解而解者，监试官为首罪，并停见任，举送长官，闻奏取裁。诸科举人，第一场十否者，殿五举；第二场、第三场十否者，殿三举；其三场内有九否者，殿一举。其所殿举数，于试卷上朱书，封送中书门下，请行指挥及罪发解试官等令，重举旧章，庶绝侥滥。」从之。 
开宝五年十一月十四日，诏曰：「乡举里选，先王之制也。朕之取士，率由旧章。宜用申明，俾从遵守。应天下贡举人自今并于本贯州府取解，不得更称寄应。如化外人即述归依因依，预于开封府投状，长吏具事取裁。其国子监举人，须是元在监习业，方许校艺解送，不得妄称监生。仍并令礼部贡院分明勘会，违者具名以闻。余有条制，委所司详酌行下。 
《文献通考》：开宝九年，诏翰林学士李昉等阅诸道所解孝第力田等人，试问所业，毋可采，乃悉退去。诏劾本部官滥举之罪，见孝廉门。 
太宗太平兴国三年九月二日，诏：「自今进士及诸科贡举人被废疾者，诸州不得解送，礼部不授牒。」 
雍熙四年九月一日，诏：「河南、西川、两浙、荆湖、淮南三举曾御试、四举曾荐名举人、年五十已下者，东西京各三十人，节镇各一十五人，防御刺史、余州军各一十人，委长吏拣选人材心力，召官吏委保别无行止踰滥者，具姓名解送赴阙。如不及数，即据拣到人解送，当议 
      
量材录用。如有违犯，官吏保人并当连坐。」 
十二月十日，翰林举士知贡举宋白等言：「今进士、诸科八千余人，其间终场落者四百九十余人，御前落者六百八十余人。伏请应已曾解送举人在千里内，委本处重加考试；发解在千里外及两京发解者，仍乞诫励试官，务令精核。」从之。 
五年正月六日，开封府发解官、直史馆王世则等言：「千里外举人并今年赴试人数不少，欲展限至二月二十日，兼乞下开封府晓示，须正月十五日已前到京投状，纳文卷试纸。」从之。仍令登闻院，出限进状者不得收接。 
《文献通考》：兴国八年，诏曰：「岁当秋赋，是曰彝章。爰自近年，遂隳前制。止一偕于计吏，许常赴于贡闱。岂足权功，颇容徼幸。复归旧贯，允 至公。宜令诸道下第举人依旧重请文解。」是年试进士始分三甲，第一甲并知县。 
淳化三年三月二十一日，诏曰：「国家开贡举之门，广搜罗之路，采其乡(典)[曲]之誉，登于俊造之科。近年举人，颇隳前制，不于本贯取解，多是随处荐名，行止莫知，真虚罔辨。乃至工商之子，亦登仕进之途。令式文明，固合遵守，宜特行于条贯，庶永绝于混淆。应举人今后并须取本贯文解，不得伪书乡贯。发解州府，子细辨认，如不是本贯及工商杂类，身有风疾、患眼目、曾遭刑责之人，并不在解送之限。如违，发解官当行朝典，本犯人连保人并当驳放。如工商杂类人内有奇才异行、卓然不 
      
群者，亦许解送。或举人内有乡里是声教未通之地，许于开封府、河南府寄应。其归本贯取解人，许通理自前举数。」 
至道三年五月九日，诏曰：「朝廷为官择人，设科待士，当惩滥进，方尽至公。应两(诏)[京]、诸道州府进士、诸科举人发解及贡院考试条贯，宜令翰林学士、中书舍人参议，先具发解条贯以闻。」 
翰林院承旨宋白等议曰：「国家封域至广，州郡甚多，每岁举人动以万数。将惩滥进，理在精求。欲乞不限两京国学及诸道州府，应新旧进士、诸科举人每秋赋各依前后 命，委本处逐色差官考试，须是文章经义最精者。每进士一百人只解二十人，《九经》已下诸科共及一百人，只解二十人赴阙。如将来考试或有缪滥，其逐处发解官并依先 殿罚。内州府不及一百人处，亦令约此数目解送，但十分中只解送二分。」诏依所奏，仍令：「今年秋赋举人并于本贯州府取解，不得寄应。逐处各选清廉通本业官，与本判官、录事参军同考试。如本判官、录事有文艺通经，即不更差试官。仰知州、通判躬亲监试，但取合格有艺之人，不必依所定分数。虽有曾经终场及到御前者，如不合格，亦不得解送。若合格人少，据见考试到人解送，不得将不合格中充数。如于分数外辄受情妄荐，将来考试，有诸科十否、进士纰缪者，仰贡院举奏，发解官并当勘罪勒停，干系官吏各重行朝典，举人勒出科场，更不得应举。 
      
仍仰逐路转运使副、提举尽公，稍违敕条，亦加深罪。如落下举人实无艺业，敢妄披陈，并仰勘罪，依法区分，不得赴举。仍令都官郎中黄夷简权收接省卷家状，候毕日具奏取旨。」 
真宗咸平元年五月二十三日，礼部贡院言：「窃见诸州府及贡院考试诸科举人，于义卷上多书粗字，盖试官庇容举人，免作十否殿举。今后并须实书通否，不得依前以粗字庇容。如有固违，乞行朝典。又，举人中有工商杂类、曾犯刑责及素无行止之人，辄玷士流，冒取文解，并许诸色人陈告。犯人勘罪决故，永不得入科场。官司辄有容隐，人吏并决停，发解监试官追一任。又，举人中或曾经御试或称是旧人，有司须校艺能，逐举但增场数。自今后不问新旧人，并须文章典雅，经学精通。当考试之时，有纰缪不合格者，并逐场去留。如有容庇，发解监试官并乞准前条勒停。自来两京及诸道州府解送举人将近二万，春闱校艺，及格非多。去岁朝廷特许十分内量解二分，自立规程，已成伦贯。今欲乞更不定分数，只严示诫惩，专委知州、通判、判官选差清强官程试，精选德行词学之士到南省考校，不及格人数多，并乞依前项纰缪、十否条例停放。将来知举官不得庇容，如失举行，并当连坐。」从之。 
十月二十二日，命修《太祖实录》官钱若水等覆考开封府得解进士试卷。故事，府解十人已上谓之等甲，非文学优赡者不 
      
处。时以高辅尧首荐，钱易次之。易颇为流辈所许，遂上书指陈诗、赋、论、策题言涉讥讽。辅尧亦逊避，投牒开封府，请以易为首。进士数百辈，日诣府诉荐名不当。本府以闻，乃有是命。仍令两制议其所讼题，既而帝以为士流争兢，不可启其端，且欲厌伏浮俗，于是中辍，止令若水等擢文行兼著者一人为首。乃以孙暨为第一，辅尧第二，易第三，余并如旧。 
二年五月五日，诏：「天下贡举人应三举已上者，今岁特免取解外，自余依例举送。务得俊贤，必求艺实，勿以孤贫遗至业，勿以豪势取非材。其有文行著称，安潜自守，宜加荐拔，无致沉沦。当俟奏名，朕当亲试。若发解者显不公之状，主文者彰滥进之踪，必振科条，定行黜责。」 
三年四月十一日，诏：「两京、诸路所解人，宜先察访行寔，或艺文可采而操履有亏，投书匿名，饰词讪上之类，严加惩断，勒归乡县，俾从课役，同保人永不得入科场。如辄敢解送，其长吏、发解官并当论罪，仍令御史台觉察。」 
五月一日，诏：「河北诸州军并青、淄、齐三州曾经蕃贼蹂践处贡举人，特免解赴举。」四年七月复下此诏。 
七日，诏：「去岁天下举人数余万计，考核之际，谬滥居多。盖其荐送辄容侥幸，合伸典宪，以儆官司。适会旷恩，恕其弛职。又自前贡院举奏诸州不合格举人，朝廷每虑停殿人多，或与宽宥。将惩前弊，再示明文，当议必行，固无苟免。自今滥有解荐及遗落 
      
孤寒艺寔之士，并从覆试，务尽至公。有不当者，悉论如律。」 
