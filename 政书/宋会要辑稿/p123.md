<!-- { "loadSidebar": true } -->
 崇儒 宋会要辑稿 崇儒六 赐先生号 
      
赐先生号
【宋会要】
      
仁宗天圣六年三月十六日，虞部员外郎史温之祖虚白进赐「冲静先生」。虚白有高节，善为文。五代乱离，隐居山岩。江南李氏累以禄秩诱之，介然不屈。至是，以家集来上，特有追褒。 
【宋会要】
      
真宗大中祥符三年四月十二日，泰山隐士秦辨(说)[赐]号「贞素先生」。辨自言百三十岁，帝召至京与语，多言五代事，亦无他术，但能服食致长年，故赐号，放还山。 
【宋会要】
大中祥符三年二月二十六日，华山隐士郑隐赐号「(正)[贞]晦先生」(正字本音同仁宗讳)。隐自言始以经术为业，遇道士，传辟粟炼气之法，修习颇验，遂居华山之王刀岩，二十余年，冬夏常衣皮裘。帝祀汾阴，召对行宫，作诗赐之，加赉茶药、束帛。固辞不受。 
【宋会要】
徽宗崇宁四年六月，诏信州龙虎山上清观汉天师三十代孙张继先，特赐号「虚靖先生」。 
【宋会要】
大观元年二月二十九日，诏凤翔府于仙姑，特(受)[授]「靖真冲妙先生。」 
【宋会要】
(致)[至]和元年八月十二日，赐信州贵溪县龙虎山上清观张嗣宗为「冲静先生」。 
【宋会要】
(致)[至]和元年十月十日，赐处州祥符宫道士洞渊大师李 
      
思聪为「玄妙先生。」 
【宋会要】
(致)[政]和三年三月二十三日，诏左街道录观妙元明冲真虚台大师徐知常，可特授「通虚先生。」 
【宋会要】
(致)[政]和三年八月二十八日，诏茅山元符万宁宫法箓道士笪静之，特赠「冲隐先生。」 
【宋会要】
(致)[政]和三年十月一日，诏(元)[玄]观法师程若清，可特授「宝录先生」。 
【宋会要】
(致)[政]和八年十月二十一日，通直郎、管句埭州玉清韩君丈人观、兼注解《圣济经》所编修道史检讨官刘拣奏：「伏蒙圣慈宣谕，授臣『守静先生』，陛下所以待高尚有道之士。如臣学术无取，昧于大道，兼臣见有家属，(宗)[踪]迹同俗，若忝冒『先生』之号，恐未允(心)议心：疑误。，上负陛下盛时清净之化。所有告命，乞赐追号『虚靖先生乞赐追号虚靖先生：此句文字疑有脱误。此处本为追还「守静先生」赐号之奏，何以辞一「先生」之号，复更求一「先生」之号 且「虚靖先生」之号乃徽宗崇宁四年以赐张继先者，以处何能复乞此号 。』」 
【宋会要】
宣和七年二月三日，诏丹华广范崇真处士刘知常，除「金庭辅教先生。」续诏知常特授「金庭辅教元明先生」，视中大夫。 
【宋会要】
      
宣和七年六月十九日，诏通妙处士刘厚，特补「通妙真应先生」，及与封赠父母一次，仍视中奉大夫。
 崇儒 宋会要辑稿 崇儒六 姓氏赐名赐第 
      
姓氏赐名赐第
【宋会要】
      
赵抃自钱塘请老归，加太子太保致仕，居高斋。东南名士，多从之游。卒谥清献。哲宗命苏轼为碑，赐名「爱直」。韩琦尝称抃「真世人标表」云。子屼、 月或、从子峋、从孙霈、亿。屼字景仁，擢进士第，再擢御史。论事忠鲠，清修有行义，能世其家，终太仆少卿。」 月或少登进士第，从胡瑗学，有文名。早夭，终监西京粮料院。峋字孟远。抃任以官，调德顺法曹。元符末，应诏上书，言章惇、蔡(抃)[卞]托绍述以陷忠良，蔡京朋比奸邪，用之终必误国。崇宁初，京相，考此书，将峋勒停，羁管处州。建炎赠朝奉郎。霈字公时，中上舍第。绍兴间，为右司谏，乞令有司具一岁钱谷之数，以节浮费，上称其极关治体，迁谏议大夫。晋贰吏部，兼侍讲，祠守苏、秀卒。卒，其孙芹终永守。忆，历郡守、监司，以才称。司颖，熙宁三年，诸路长吏应诏敦遣行义之士，送舍人院试论，来者仅三千人，颖入优等，赐进士出身。
 崇儒 宋会要辑稿 崇儒六  置守坟 
      
 置守坟
【宋会要】
      
开宝三年十月五日，诏前代帝王已创兴祠庙，修葺园陵，仍据事迹高卑，各置守陵庙户外，其功臣烈士，今定名德高者二十三人，各置守坟三户，孙膑、陈平、韩信、周亚夫、长孙无忌、魏征、李绩、尉迟敬德、浑、瑊墓十，并破损；公孙杵臼、乐毅、晏婴、曹参、卫青、霍去病、霍光、刘备、诸葛亮、关羽、张飞、段秀实墓十二，并不破损。功名次者八人，各置两户。赵简子、孟尝君、唐俭、高士廉、岑文本、马周墓六，并破损；赵奢、丙吉墓二，不破损。功名又次者三人，常禁樵采，不得侵耕。慕容德、裴寂、元稹墓，并不破损。其尝经开毁者，仰逐处给官钱，备置棺椁，如法修崇。太常礼院，各随朝廷及逐人官品、当时制度，下少府监，择好罗锦修置礼衣，给付诸州长吏，选日致祭掩闭。仍令所司定仪注以闻。所置守坟户，并以侧近中等以下户充，二税外，免诸色差役。庙宇常须洒扫，无致摧圮；坟陇林木，常禁侵伐，无林木者，常令栽植。委逐县检校，每岁终，具有无破损申州。 

四年二月二十五日，诏先贤丘坟，不得樵采。 
大中祥符四年二月十八日，祀汾阴(赦)书：「应车驾经由州县，有建隆以来佐命及有勋劳、公主、将相坟墓在其境内者，委逐处差官致祭。如有孝子坟冢，量禁樵采。」奉祀路中亦依此制。 
景佑三年八月二十九日，诏陕西州军 
      
应有前代名臣坟墓碑碣、林木，不得损(怀)[坏]。
 崇儒 宋会要辑稿 崇儒六 尧陵 
      
尧陵
【宋会要】
 崇儒 宋会要辑稿 崇儒六 河东路 
      
河东路
      
神宗熙宁元年七月九日，知濮州韩铎言：「尧陵在本州岛雷泽县东谷林山，陵南有尧母庆都灵台庙，历代碑记具存。县北有樊侯仲山甫墓，傍有大碑断缺仆地，不可辨。前有石室，高寻广丈，制度精密，如成都文翁之石室。唐(剌)[刺]史赵冬曦祭文刻于石碑。望 本州岛春秋致祭尧陵，置守陵三五户；樊侯墓取仲姓者二户，免其租，俾奉洒扫。」诏太常礼院详定。礼院言：「干德诏书，祠尧于郓州，本处但有庙，即陵在濮州谷林。望依礼例，给守陵五户。仲山甫别有史策证据，难议施行。」从之。守陵仍差第四等以下户。 
元丰六年八月二十五日，礼部言：「郓州陶唐氏庙岁祭，当移于濮州雷泽县陵庙祭享。」从之。先是，知濮州范子谅奏请祀尧于濮州，而太常亦言濮州尧陵所在，宜如子谅所奏。故有是诏。(舒大刚校点)
 崇儒 宋会要辑稿 崇儒七 经筵 
     
宋会要辑稿 崇儒七

经筵
【宋会要】
高宗建炎二年三月十一日，讲筵所言：「旧例，初御经筵讲读经史，先具奏请点定。」诏讲《论语》，读《资治通鉴》。 
四月七日，诏讲读官：「故事，端午谢节料毕罢讲筵，至八月再开。可勿罢。」上谓宰执曰：「朕以寡昧，适兹艰难。政事之余，与卿等 语，知学先王之道为有益。方且夙夜孜孜于经史，今若讲筵暂缀，则朕诵读既多，有疑无质，徒(废)[费]日力。此事合如何 」黄潜善等奏：「讲筵愿如圣意勿罢。」故有是命。 
四年八月四日，诏经筵日，令侍从官一员具前代及本朝故事关涉治体者一两事进入。从参知政事谢克家请也。 
十三日，资政殿大学士王绹言：「蒙恩除侍读，依旧制，每年二月八日取旨，择日开讲。目今讲筵所人吏未到，有失举行。」诏候防秋日取旨。时边事未宁，将有事于亲征也。 
绍兴元年正月十三日，讲筵所言：「近依旧制，春讲于二月上旬择日，奉旨差定讲读官开讲。今已差秦桧兼侍读，汪藻、胡交修并兼侍讲。自来讲读官并不限员，欲依令开讲。除旦、望假故系择只日讲筵，仍乞令(大)[太]史局选日。」从之。 
二月三日，诏越州只今差拨人匠将带合用料物，赴行宫门外东阙庭，擗截东壁二间，充讲筵所、御览书籍库、讲筵官直舍、人吏司房等。 
四月九日，内 
     
出御书扇赐侍读王绹、胡直孺、侍讲汪藻、胡交修、候延庆各一柄。 
二年七月十五日七月十五日：苗校：《建炎要录》卷五六、《两朝圣政》卷一二均作「七月甲戌(七月十六日)」。，上谓辅臣曰：「儒臣讲读，若其说不明，则如梦中语耳。何以启迪朕意 将来开讲，欲令胡安国兼读《春秋》，随事解释，不必作义。朕将欲咨询。昔英宗皇帝时，司马光为讲筵官，有请乞诘问，若知则进献其说，不知则退而讨论。此于帝学，最为有补。」 
十一月三日十一月三日：苗校：本书职官六之五九作「十月二十九日」，《建炎要录》卷六○、《两朝圣政》卷一二均作「十一月辛酉(十一月四日)」。，诏讲筵所：「今后住讲日，令讲读官依讲筵日分，除假、故、旦、望，隔日轮官接续供进《春秋口义》一授，开讲日依旧。所有日进故事，仍令侍从官依先降旨挥，与讲读官、翰林学士、两省官共进，却遇开讲权免。」又诏：「六月十二日，并权免供进」。 
十二月五日，新知江阴军赵祥之言：「请以讲筵官兼读史书。」上曰：「朕观六经，皆论王道；如史书，多杂霸道。其间议论，又载一时(押)[捭]阖辩士游说。」朱胜非曰：「《春秋》虽鲁史，实尊王黜霸。」上又曰：「孔子作经，经之祖；左氏作传，史之祖也。」 
三年四月九日，户部尚书兼侍读黄叔敖言：「今后开讲日分，遇圣节开启罢散日，乞权住讲筵。」从之。 
七月二十六日，左司谏唐辉言：「讲筵所书写人莫允中经进书，与换进义副尉，特不作非泛补授，乞行追改。」上曰：「此讲筵所奏御宝批也。既有例，当依例施行。」席益(日)[曰]：「此事固有前比，当如圣旨。然副尉而烦谏官论执，且乞赐允。」上卒从辉奏。 
四年二月二十一日，诏遇开讲筵，令殿前司依旧制差过茶殿侍一十人过 
     
茶祗应。 
十月七日，诏：「讲读官进讲义、从官进故事权罢。候过防秋日，依旧供进。其讲筵所应掌书籍，令祗应御书使臣等，先次管押，于稳便州县安顿。其请给船夫等，令所在应副。仍仰常切差人防护，无令散失。」时淮海有警，将有事于亲征，从臣僚请也。 
