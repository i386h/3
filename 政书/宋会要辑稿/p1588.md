<!-- { "loadSidebar": true } -->
八年正月十二日，诏：「访闻拱州每年社会赛，城堭土地聚集百姓军人，张黄罗伞及唱喝排立起居行列。兼本州岛南寺干办年倒作葬佛会，多是僧行预散帖子，纠率县下乡民户百姓，男女同处，身服布衣，首施纸花，沿路引迎纸佛。及经由道路，林木皆用纸钱装挂，选地焚烧，数千余人并行举哭事。奉御笔：为累经赦宥，特免根究，可下本州岛禁止。今后除宫观崇奉天神许存留红黄伞扇外，余遍下诸路，州军委知通，县委令佐，官司躬亲契勘，有处仍与免罪，当官焚毁讫，申本路转运司核实保明有无漏落以闻。所有葬佛服缟素等举哭一节，仰止绝。如日后有犯，为首纠率人并杖脊，黥配远恶去处，预会人各等第科罪。州县守令常切觉察，仍遍行下。守倅失觉察，徒二年。监司按劾，廉访使者互察。」 
二月十二日，诏：「君出命以尹众，主道也。古之人言圣君、明君、人君，以尊天子；帝君、大君、元君，以严高真。循名而考实，岂人臣可得而称者 今则或以制名，或以命字，或指相谓为君，紊上下之分，乖君臣之义，不可以训。宜行禁止，以诏万世，违者以大不恭论。」 
同日，臣僚言：「应官司不得引例申请，法所不载，故用例以相参，则事不失轻重。且元丰即无不许用例之制，惟元佑例立法禁，不得引用。今一切不用，则皆元佑之事。又有司临时高下其手，可以为弊。」诏除无正条引例外，不得引例破条， 
      
及不得引用元佑年例。 
二十五日，诏：「朕君临万邦，富有四海，天下之奉，何有所阙 除依岁格任土作贡外，未始有抑配科率。诏诰训饬，止绝搔扰，形于翰墨，丁宁备至，未尝少宽科率之刑。间有御前自京给降见钱、度牒、银绢付诸监司，于出产州军仍以市价私相和买口味木石之类者有之，以备荐飨宗庙，颁宣大臣戚里，亦非以专于奉己为事。监司敢以御前钱物计置到物用为己有，以充苞苴馈献，罔上弗虔，罪何可逭!当重为禁之。今后有犯者，以大不恭论，不以赦降、去官原减。违者御史纠劾以闻。」先是，臣僚上言：「臣访闻天下收买御前上供等物，有司多以御前为名，广行计置。或虚 价直，侵渔入己；或过数收买，不尽供贡；或分为苞苴，公行献馈。奉上弗虔，人皆切齿。如日前两浙漕臣刘既济、无锡县丞张兴等，并以寅缘为奸，上干典宪。盖是自来别无法禁，难以禁察，遂至如此。伏望特降睿旨，措置立法，专差御前官司受纳天下收置上供之物。如某钞某日买到某物若干，价钱若干，逐一开坐，据数交纳，实时投进，听给印钞收附文字，令归本处照会。」故有是诏。 
三月一日，臣僚言：「一人之尊，先天弗违，以道为本，而遐方外郡俳优之贱，犹敢为道家者流戏于庭墀之下，臣窃愤之。伏愿特降睿旨，使民知禁。」诏合行禁止，如违以违制论。 
四日，诏：「访闻江东路饶州管下乡落之 
      
间，信用师巫，蔽溺流俗，多以纸帛画三清上真与邪神同祀，以祈禳为事，荤茹杂进，殊不严洁，甚失崇奉高真之意。自今仰本路提点刑狱行下所属州县，严行禁止。后有犯者，以违制论。仍拘收三清等画像赴逐处宫观收掌。诸路准此。」 
五月四日，尚书户部管勾公事李宽奏：「臣闻大而化之之谓圣，兆于变化谓之圣人。如孔子虽有先圣之号，至于圣则不敢居。尝曰：『若圣与仁，则吾岂敢 』自非有圣人之位，为天下君，岂得而言圣哉 今则制名命字，率多以圣为称，甚非所宜。欲乞凡以圣为名、字，并行禁止，以正名称。」从之。 
七月十二日，饶州浮梁县丞陆元佐上言：「近世有取王者之实以寓其名者，有取霸者之迹以寓其名者。有里名东宫者，不可不改其里；有院名中宫者，不可不易其额。有僭玉皇之尊者，其禁尚未广；有亵渎三清者，不可不严。」诏行下逐处并所属，令改正禁之。 
二十四日，诏：「访闻川陕民庶因飨神祇，引拽簇社，多红黄罗为伞扇，僭越无度，理当禁止。可检会近降不许装饰神鬼队仗指挥，内添入『民庶社火不得辄造红黄伞扇及彩绘以为祀神之物』，纸绢同。犯者以违制论，所属常切觉察。」 
八月五日，臣僚言：「近者臣僚被旨保明官吏等姓名推赏，欲乞今后止得开具等第姓名，不得指定陈乞，违者重立宪禁，以正国体，以重君命。」诏依奏，违者以违制论。 
九月十三日，诏：「州县 
      
遏籴以私境内，边将杀降以幸功赏，殊失惠养元元、招抚羌戎之意。自今有犯，必罚无赦。」以刑部尚书范致虚言：「州县擅下遏籴之令，实为民害；边将杀降，沮外夷向化之心。乞立法，辄杀降者如杀人之罪。」故有是诏。 
闰九月十一日，提举河北西路学事张绰奏：「伏见士大夫有造私第而干谒者，无雨旸寒暑之惮。故命令一出，人皆知之，曰某官乃某人门下也。既得之，获举者必谢，受谢者不辞，恬不以嫌疑为避。欲望睿断，应有公举而辄私谢者，立法以禁止之。」诏诸省台寺监官以公事见宰相、执政者，诣都堂及所聚厅处。若得替赴任参辞者准此。即属官及所请召若亲戚，不以有无服纪，听诣府。 
二十六日，给事中赵野奏：「士庶之间，岂宜以『天』字为称 凡世俗以『君』、『王』、『圣』三字为名、字，悉命革而正之，然尚有『天』字为称者，窃虑亦当禁约。」诏莫尊于天而人名之，渎莫甚矣，可依所奏。 
重和元年十一月十五日，中书省言，乞在京官司遇壬戌日不奏刑杀。从之。 
十二月十二日，臣僚言：「奸人巧诈，妄为命令，恐动官司，规求货财者，都城之内尚或有之，况万里之远耶 诈称御笔于左藏库公取金银，有若开封王师旦者；诈奉御笔赍金字牌搔扰人民，有若浚州赵士诚者；有许纽折收赎产业，诈撰御笔手诏，如威德军赵滂者；有称本路勾当，乞取钱物，诈作御前奄箧，如唐州许洵、丁韶者。其奸状 
      
败露，臣之所知者数人而已。乃若踪迹诡秘，假诏命于州县之间而事未发露者，又不知其几人也。陛下常降亲翰，谓自今无付身受朝旨，辄遣使臣出外计置对象，所在受而为施行者，并以违御笔论。宸衷所念，有及于此，亦恐诈伪者因之而肆奸也。然臣窃谓方其真伪未分，是非未辨，托朝廷之命如前所疏数人者，所在官吏岂得不信而奉承乎 伏望特诏州县当职官，凡遇有勾当之人，常切觉察。或事有可疑，许取索付受文字看验。如此则真伪是非判然可见，而诈称御笔以惑州县者必不能容其迹，庶几仰奉君亲，益尊命令。」从之。 
十五日，开封尹盛章奏：「窃惟陛下即位以来，屡诏有司讨论礼制，张官庀局，首尾十年，始克成书。伏自新书之颁，累年于兹矣。比者帝子下降，帅臣之家始修舅姑馈盥之礼，位置枣栗，进拜唯谨。事既传闻，下至闾巷细民，无不咨嗟孍息，以谓虽王姬之贵，陛下犹且以新仪从事，况我曹之贱而敢有不遵者乎!日者陛下又虑所颁《新仪》天下遵行未 ，在京流俗尚又沿循旧例者，再降处分，令本府立法施行。臣契勘民间冠昏，所用之人多是俚儒媒妁及阴阳卜祝之人。臣已令四厢并籍定姓名，逐旋勾追赴府，令本府礼生指教。候其通晓，即给文帖，遇民庶之家有冠昏丧葬之礼，即令指受《新仪》。如尚敢沿循旧例，致使民庶有所违戾，及被呼不赴，因缘骚扰，邀阻 
      
贿赂，并许本色人递相觉察陈告，勒出本行。其不系逐厢籍定之人，不许使令。所贵各务讲寻《新仪》，上下通晓。本府恭依处分，立到条法。一、违仪不奉行者以违制论，不以去官、赦降原减。」从之。 
宣和元年正月二十一日，诏：「昨降指挥，诸路州军除奉天神之物许用红黄伞扇等外，其余祠庙并行禁绝。访闻诸处画壁、塑像、仪仗之类，尚多僭侈，或用龙饰。可限指挥到日，本州岛长贰、当职官检察僭侈名件，圩墁改易，仍加严饰，不得亵慢。委廉访使者觉察以闻。」 
僻远乡邑，画三清、玉皇仪像于尺素方纸间，每荐以盘荤杯酒，混杂诸神。习之既久，不为禁止。欲望特降睿旨下诸路，委监司、廉访、守令及以次当职官吏严行下，觉察搜访，正以典刑，仍以捕获强盗之赏赏之。」从之。 二月四日，提举道箓院奏：「伏 
三月十四日，诏今后官司稽违，三经台察，事大者不以赦降原减。 
二十日，权发遣京畿计度转运副使贾谠奏：「仰惟圣治法令全具，名分不逾，而天下州府仪门之外，犹立碑刻，文曰『应军州官于此下马』。此盖藩镇僭拟之弊，因循未除。欲望特降睿旨，悉令除毁。」从之。 
四月一日，诏：「沧州清池县饶安镇市户张远、无棣县新丰村张用、清州干宁县齐 等，各为烧香受戒，夜聚晓散，男女杂处，互相作过，见今根勘。仰承勘官子细研穷，不得漏失有罪，亦不得横及无辜。兼访闻沧、清、恩州界日近累有 
      
夜聚晓散公事，从来条约甚明，深虑愚人易惑，因而滋长，害及良民。仰本路提点刑狱司检会条贯申明行下，令逐州县镇粉壁晓示，重立告赏。其为首人于常法之外，当议重行断罪。」 
二十二日，臣寮言：「五(部)[礼]禁令，断自圣学，着为成书，严若防范，不可踰也。臣伏见郡守、县令奉法不虔，士俗民风故习犹在，昏葬之礼务为僭奢，有司孰视，恬不呵止，五礼之禁令仅挂墙屋。谓宜申严诏旨，责监司按举而行之，使太平盛典不为空文。」诏仰礼部检会前后累降指挥申明行下，监司以时按劾。 
五月四日，权发遣福建路转运判官公事郑可简奏：「应任刑狱官，不许兼他职及容本州岛权暂差委，庶几心不两用，事得其情。」从之。 
八日，臣僚言：「欲望出自宸断，唯知、通许用妓乐，其次郡县官除赴本州岛公筵及遇外邑圣节开启与旬休日听用伎乐外，余乞并依教授法。」诏：「郡县官公务之暇，饮食宴乐，未为深罪，若沉酣不节，因而废事，则失职生弊。可详臣僚所奏，措置立法，将上取旨施行。」 
十四日，臣僚言：「臣窃见近日臣僚多称官名，选人自一命以上，例呼宣教，所谓七阶，鲜有称者。文臣朝请郎、武臣武功郎以下，通呼大夫者往往有之。其妄冒称呼，不可概举。况政和《职制令》，诸命官不得容人过称官名，自有明文，但未举而行之耳。伏望圣慈特赐申敕，今后如有违犯，在京委御史台、在外委监司纠劾以闻。」诏 
      
依奏，如承宣使称节度使，节度使称相公，王称大王之类，并悉行禁止。如违，并以违制论。委御史台、东上合门觉察弹奏。 
