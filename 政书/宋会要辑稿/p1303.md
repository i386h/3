<!-- { "loadSidebar": true } -->
八月十六日，提举浙东常平公事郑良嗣言：「浙东去岁五月终浙：原作「折」，据本书食货六二之四七改。，一路有管常平米斛三十四万五千余硕，续措置收籴到米九万一千余硕。缘有灾伤及借拨军粮及支乞丐，见管只有四十二万硕。今欲趁秋成更籴五万硕。除别措置外，尚少钱五万三千二十余贯。」诏令礼部纽计度牒给降。 
九年七月二十一日，诏诸路提举将所部州军常平、义仓钱斛委官点检见在数目，一万硕以下，尽行盘量；一万硕已上，抽摘盘量。依实保明闻奏。从户部尚书杨倓请么。以上《干道会要》。天头原批：「脱绍熙以下七条。」 
【宋会要】
      
仁宗嘉佑二年八月二十三日天头原批：「以下三条，应移入「常平」『仁宗嘉佑四年』上。」，诏置天下广惠仓，枢密使韩琦请罢鬻诸路户绝田，募人承佃，以夏秋所输之课，给在城老、幼、贫乏、疾不能自存者。既建仓，仍诏逐路提点刑狱司专领之，岁终具所支纳上三司。十万户已上，留一万硕；七万户，八千硕；五万户，六千硕；三万户，四千硕；二万户，三千硕；万户，二千硕；不满万户，一千硕。有余，则许鬻之。 
四年二月十一日天头原批：「广惠仓」。，诏三京、诸路州军，自今年终，应系户绝纳官田土未出卖者，并拨隶广惠仓。 
是月，诏三司以天下广惠仓隶司农寺，逐州幕职曹官各一员专监。每岁十月，别差官检视老幼残疾不能自给之人，籍定姓名，自次月一日，人给米一升，幼者半之。三日一给，至明年二月，尚有余，即量诸县大小而均给之。
 食货 宋会要辑稿 食货五三 司农仓 
      
司农仓
【宋会要】
      
置司农仓二十有五天头原批：「上缺。」，隶司农寺，掌九谷廪藏之事，以给官吏、军兵禄食之用。凡纲运受纳及封桩、支用，月具数以报司农。
 食货 宋会要辑稿 食货五三 折中仓 
      
折中仓
【宋会要】
      
宋太宗端拱二年，置折中仓，许商人输粟，优其价。今执券抵江、淮，给其茶盐，每一百万石为一界。禄仕之家及形势户，不得辙入粟。寻以岁旱中止。淳化二年，改折(传)[博]仓。(本卷王小红点校，郭声波初审。)
 食货 ~ 诸州仓库天头原批：「食货二十七诸州仓库」。此标题据此而补。 
     
宋会要辑稿 食货五四
诸州仓库天头原批：「食货二十七诸州仓库」。此标题据此而补。
太祖建隆四年七月，诏曰：「为国之计，足食是先。属年谷之丰登，顾仓储之流衍，苟暴凉之失节，即损坏以为虞。必资守土之臣，共体分忧之寄。应所在仓廪，并委长吏躬亲检校，勿令损恶。」 
干德四年四月，诏曰：「出纳之吭，谓之有司。傥规致于羡余，必深务于掊克。」知光化军张全操言：「三司令诸处仓场主吏，有羡余(栗)[粟]及万硕、刍五万束以上者，上其名，请行赏典。此苟非掊纳民租掊：原作「倍」，据《长编》卷七改。，私减军食，亦何以致之乎 宜追寝其事，勿复颁行。除官所定耗外，严功止绝。」 
开宝四年正月，诏曰：「诸路州府买扑场院人员，访闻以所收课利擅贷于民，以规息利。有逋欠者，取其耕牛、家资以偿，或经官司理纳，追(禁)[索]科较，民甚苦之。自今所收课利钱，旋赴省库送纳，不得积留擅将出放。违者，当除籍，及决杖配隶。告者赏之。」 
五年十月，诏：「州府场院官、粮料使并镇将，自今并三周年为满。」 
八年七月，诏：「访闻近日多有闲人，或咤恐吓货豹，或为私下雠隙，妄生枝蔓。坚乞推穷，皆称察知偷谩、陈告出剩，遂致刑禁日有淹延。咤此告论，却成搅扰，宜行止绝，庶静(沿)[讼]庭。应诸路干当省司钱谷及买扑场务等，宜令自今年七月三日后，不许诸色人妄称已前偷谩，更有陈告。其场务委自省司提举课额，责在逐处监临官员等收附羡余。如有诈欺，必当重行朝典。如是诸色人违敕妄来陈告，并当劾罪重断。」 
太宗太平兴国元年十月，诏：「应买扑四场务人，自来多有增添，将家业抵当，及至得场务，主持额钱多，却不办其所役，纳家业又全不直元估价钱。盖是从初用幸，致有亏官。朕初嗣皇图，务求理本，唯思利物，不欲陷人。期远么之遵行，庶公私之共便。宜令三司，自今后只管认见定年额，更不添许长买朴。」 
雍熙二年七月内，帝谓宰臣曰：「国家储蓄，最是急务，盖以备凶年，救人命么。昨者，江南数州微有灾旱，朕闻之，急遣使往彼分路赈贷。果闻不至流亡，兼无饿殍，亦无盗贼之患。苟无积粟，何救饥民 今天下数年已来，连岁丰稔，诸道州府见管斛，虑主者弛慢，或致损败。可严为戒励。」乃诏曰：「邦家所切，储蓄是资，所以防水旱之为灾，救生灵之缺食。稍有饥荒之患，便行赈贷之恩，免致流亡。式彰勤恤，济民惠物，何以功兹 今天下虽屡丰穰，颇多贮积，官吏或失于提点，储廪则至于损伤。不唯陷主掌之人员，兼亦 朝廷之计度。宜行告谕，用警咤循。应天下州郡、军、监见管诸色粮，宜令逐路转运司与逐州知州、通判及军监官吏并当职人吏等，(掌)[常]切提举仓司，不得非理损恶官物。其计度支用外，积数多处，并仰许法变换，或作时价出粜，或借贷与民充食。或有水路处，即般运赴京及军马 
     
屯驻之处并餐驿大路。违者，等第科罪，虽去官，犹论如律。」 
四年六月，诏：「两京及诸道州府场院、库院少欠钱物，不得别将出剩物色充折，一依元欠色额数目催填。」 
淳化五年四月，诏：「仓场库务，国家为经费之源，主守监临，给纳有(运)[连]，坐之典。傥监主绝侵欺之幸，则钱谷无失陷之由。爰自近年，颇多积欠，既难催督，遂有均摊。本咤主者自作弊端，致及旁人俱成困苦。言念于此，弥动衋伤。特行恤隐之恩，别下惟新之令。永思遵守，无渎宪章。今后诸场务欠折人，更不于元差干系官典及房亲人处均摊，只责在监官及生掌人等。自前所欠钱物四十五万余贯硕斤两，悉蠲放焉。」 
真宗咸平元年正月，诏：「诸路场务通欠官物路：原无，据《长编》卷四三补。，令主典备偿者，监临官非同为欺隐，勿令填纳。」 
大中祥符三年七月，宣示王旦等：「省司近日责罚诸州亏少课利，条法稍严，若尔则率之于民，日益增峻。可特降语示：今后逐年比较场务去处，如内有界分得替，零月或有亏少，更不比较责罚。并以租额全年立定分数比较，如有亏少，许将前界出剩拨填外，更有亏少，即依编 将多补少，就轻依条施行。」 
五年闰十月，诏：「诸州衙前有缘官中差遣欠折至没入庄产者，十五年内许其亲的子娉、同居骨肉收赎。」初，大中祥符三年六月 ：「场务欠折人，籍其产者，(计)[许]其家收赎。」至是，华州民王先状诉父顺以官遣市牛不如式，没其庄产。州以元条止云场务事，从申覆，且命三司定夺。故有是命。 
六年三月，诏两京诸路场务、津渡、坑冶等，不得令士宦之家该荫赎人主掌。其合该赎金及疾耄者，即以次家长代之。先是，陈留县民田用之、卢昭一争夺酒务，用之父见任幕职父：原无，据《长编》卷八○补。，昭一身为试秩昭：原作「照」，据《长编》卷八○改。，咤条约焉。 
十一月三日，帝谓王旦等：「言事者云：江淮大稔，所在积稻粟，仓庾不能贮。」旦等请下州郡与葺廪舍，帝曰：「近闻民间粒食愈贱，可依例增价收籴，以惠农民。」仍令所在州军，除上供外，常积三年储。马知节言：「江淮卑湿，囷仓必作地梁方免麋。」旦言：「廪庾并委转运司规画创造，上供、收籴，依例施行。」帝然之。 
十五日，令诸州仓场，所纳旁钞，自今证验讫，具斤数送军资库。每经三年一定价，鬻钱入官，不得妄有费用，违者坐之。初，景德二年 ：「逐年贮积，以备检会。」至是，河北转运司言：「贮积既么，多即麋坏，而检会之际，第用帐历。请悉出市于人。」三司总括天下之数，且请上周岁即鬻之。故有是命。 
九年七月，令保州徙监草场使臣廨舍于场外。以烟蹑密迩，谨火患么。 
天禧二年三月，河东转运使言：「并、潞州仓，元支剩五千斛及复欠四千斛。昨准大中祥符八年六月二十八日敕，给支三年以下欠数者、偿纳半年以上者，咸释之。切以此辈仰恃明诏，别有欺弊， 
     
已移牒梗究偿纳。臣所部州郡，积粟皆三五年，此若不行，弊必滋长。望特定条制。」三司言：「至道元年五月十七日敕：『诸州受纳斛收到剩数，支绝日，除雀鼠耗外，欠者偿官。』今请祥符八年以前用至道敕，八年以后用新敕。其每岁纳粟，正收省耗，着于籍。岁除雀鼠耗外，三年已下，咸令偿纳；已上，于剩数更免什之三；五年已上，免什之五；七年已上，免什之七。(起)[乞]今后受纳界分少剩，并如今奏。」从之。 
三年四月，左班殿直阁门祗候任中立言：「沿边诸处粮草，逐处虽有专监使臣，每至支散月粮及口食，管勾不逮。欲乞今后诸处只就彼令职官与使臣同监，仍以一员，依在京例监支认筹。以此递相觉察，可绝欺弊。」从之。 
四年八月，兵部员外郎、知制诰吕夷简言：「沿边州军寨仓、草场(坊)[防]护粮草，如稍 违，监官、人吏大理寺并断斩刑，及违制奏裁，望别定沿边刑名。」诏法寺详定以闻。 
五年十月，淮南、江浙、荆湖制置发运使周寔，请于泗州转般仓侧隙地量盖仓敖三五百间。
仁宗天圣二年九月，淮南、浙、荆湖制置发运使方仲荀等言：「真、楚、泗州转般仓监官，今后收到出剩，不得批上历子，理为劳绩。江、浙州军，多装发热解，乞依真、楚、泗州例支装发。沿江巡检排岸司多有勾索纲运、邀难住滞，乞行止绝。并淮南、两浙州军和籴场监官内，有籴下麤弱斛，不任上供，乞勘逐，理纳价钱。」并从之。又言：「舒、庐等十三州军，逐年和籴斛，乞只于真、楚、泗州就近收籴之。」帝令三司与仲荀同共相度闻奏。
