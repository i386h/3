<!-- { "loadSidebar": true } -->
绍兴元年六月五日，诏：「赵应之自淮南远赴行在，备历艰险，可特落致仕，于遥郡上转行一官。」 
七月十三日，武功大夫、荣州团练使致仕李正彦特落致仕，与在外宫观。 
八月十九日，诏朝议大夫致仕周谔特授中大夫，依旧致仕。以其子从事郎渊言：「父谔元丰中上言乞修京城，神祖籍(寄)[记]姓名，欲加擢用，而蔡京以父谔为范纯仁之甥，王觌之 ，陈瓘妻兄，遂同入元佑党籍，未沾圣泽。」故有是命。 
三年正月二十五日，翰林学士、知制诰綦 礼言：「近者杨惟忠、邢焕皆以节度使致仕，即不曾 院降麻。缘节度使除拜、移改、加恩之类，并须宣制，岂有见带节钺致仕而独不然，此一时之阙典也。臣尝记祖宗时，凡节将臣僚得谢，不以文武并纳节，别除一官致仕，如仁宗朝张耆授太子太师，杨崇勋授太子少保，神宗朝李端愿授太子少保致仕，皆武臣也，惟熙宁间富弼以元勋旧相，始令特带节钺致仕，弼犹力辞不敢当者久之。其后相继者则曾公亮其：原作「相」，据《建炎要录》卷六二改。、文彦博也，他人岂可援以为例耶 近岁以来致仕者， 
      
不问何人，不复纳节换官，亦恐有违旧制。乞令三省、枢密院讨论旧典(旋)[施]行。」从之。 
三月二十一日，枢密院奏：「检讨典故下项：庆历三年五月，特令河阳三城节度使、中书门下平章事杨崇勋为左卫上将军致仕。初，崇勋判成德军，而部民行赂其子宗诲，求免所犯罪。事觉，故特令致仕。熙宁元年二月二十八日，以醴泉观使、定国军节度使李端愿为太子少保致仕。端愿以目疾请休退，故事多除上将军致仕，上命讨阅唐制，优加是命。三年，上御集英殿策进士。午漏，上移御需云便坐，延辅臣赐茶，曾公亮陟降殿陛，足跌仆于地，上遽命左右掖起之。明日以病告，久之，进司空，以河阳三城节度使兼侍中、集禧观使，五日一朝会。及讨夏人，起公亮知永兴军。召还，复为集禧观使，纳节请老，以太傅兼侍中致仕。」诏今后带节钺致仕，令三省、枢密院遵依祖宗典故。 
四年五月十三日，吏部言：「右承直郎徐师直乞将磨勘功赏于致仕合改官上收使。本部契勘，承直郎无出身、不及六考致仕，合改宣教郎。今本官所乞盖为父年八十三，故欲以朝官致仕，庶几经大礼日可以叙封。缘本部不曾行过似此体例。」诏与改转右通直郎致仕。 
五年二月十五日，诏左中大夫翟汝文复端明殿学士，依旧致仕。 
九月二日，诏武功大夫、前泾原路走马承受公事致仕薛绂可差充川陕宣抚使司干办公事。从川陕 
      
宣抚使吴玠请也。 
六年四月十日，诏：「左朝奉(郎)[郎]、前权通判吉州徐文中，昨虔寇侵犯吉州，迎敌，肋间中枪，守本官致仕。今已痊安，理宜悯恤，可特落致仕。」
七年五月二十六日，右司谏王缙言：「近降指挥，内侍致仕李淙令再仕，提举江州太平观。道路籍籍，皆谓李淙乃童贯之 ，宣和间倚贯声势，罪恶不可具言。常奉使东南，淮浙骚动，市井小人尚能言之。靖康间纳官，建炎间致仕，已是宽恩，今又再仕，何耶 欲望追寝前命。」诏李淙前降再仕差宫观指挥更不施行。 
六月二十六日，兵部尚书、兼都督府参谋军事吕祉等言：「降授左朝散郎致仕王次翁天资孝友，履行清修，年未六十，浩然休退，乞与落致仕，召寘朝列，必有可观。」诏王次翁特令再仕。 
十二月十四日，诏端明殿学士、左中大夫致仕翟汝文落致仕，特授依前左中大夫，充资政殿学士，提举临安府洞霄宫。先是，朝廷授汝文资政殿学士，依前致仕，汝文恳辞，故有是命。 
八年八月二十五日，资政殿大学士、左通议大夫、提举临安府洞霄〔宫〕张守言：「右承务郎致仕丁骙昨任建康府上元县主簿骙：原作「 (大)」，据《建炎要录》卷一二一改。，到官未几，致政而归，恬静安贫，不改其操，学行、吏事皆有可观。今年方五十四，心力甚壮，并无疾恙，若俾复从禄仕，不惟可以崇廉退之风，亦见圣朝无遗逸之士与难致〔之〕士。」从之。 
十二月王日，泉州言：「左朝散大夫、充徽猷阁待制、提举江州 
      
太平观、持服江常疾病危笃，乞候服阕日守本官致仕。」诏江常候服阕日守徽猷阁待制，于旧官上转一官致仕。 
九年四月十三日，少保、镇南军节度使、充醴泉观使、成国公吕颐浩以疾乞除一寄禄官致仕。诏颐浩除少傅，依前镇南军节度使、成国公致仕。 
十一年七月十七日，昭庆军节度使、开府仪同三司、充万寿观使韩渊奏：「近以久婴痼疾，有妨举动，乞守本官致仕，蒙恩许依徽宗皇帝舅陈永成例，免赴朝参，仰见圣主敦睦九族之意。然方国步多艰，费用百出，与崇宁间事体不同，所有见依两府例合破请给、人从，各乞减半。仍每遇痼疾发动，许从便往外郡寻访医药，往来并免奏闻。如经由州县，除有内外亲戚许相见外，并不许接见监司、守令及余宾客。」诏所请恩例、请给、人从减半不允，余依所乞。 
十二年三月九日，左朝奉郎、试中书舍人、兼侍讲、兼实录院修撰王鉌以疾乞守本官致仕。诏王鉌与转一官，依前中书舍人致仕。 
五月二日，起复端明殿学士川陕宣抚副使胡世将乞致仕，诏除资政殿大学士，依签书枢密院事恩例致仕密：原作「蜜」，据《宋史》卷三七○《胡世将传》改。。 
十五年正月二十四日，资政殿大学士、降授左通议大夫、充江南东路安抚制置大使、兼知建康府建：原作「逮」，据《宋史》卷三七五《张守传》改。、兼行宫留守司公事张守以疾乞守本官致仕，诏与复元官，依旧职名致仕。 
十六年正月十八日，观文殿学士、左通议大夫、提举临安府洞霄 
      
宫叶梦得乞致仕，诏除节度使致仕。《叶梦得传》：梦得知福州，兼福建安抚使。海寇朱明猖獗，梦得或招或捕，遂平寇五十余群。然颇与监司异议，上章请老，特迁一官，提举临安府洞霄宫。寻拜崇信军节度使致仕(《宋史》)。 
三月四日，端明殿学士、左朝奉大夫、新知湖州秦梓乞致仕，诏除资殿政学士，依参知政事恩数致仕。 
十八年八月八日，左太中大夫范同以疾危乞致仕，诏复资政殿学士致仕。初，同任参知政事，以罪罢，未得职名，故有是命。
十九年七月五日，左朝奉郎、提举江州太平兴国宫边知白以疾乞守本官致仕宫：原作「公」，据《建炎要录》卷一六○改。，诏复敷文阁待制致仕。以知白曾任权吏部侍郎，因臣僚论罢，未曾得职，故有是命。 
二十年四月十五日，诏武功大夫、和州团练使、兼合门宣赞舍人、干办皇城司刘伯济守本官，依前兼合门宣赞舍人致仕。 
二十一年八月五日，太傅，镇南武安宁国军节度使、充醴泉观使、咸安郡王韩世忠乞致仕，诏除太师致仕。 
二十五年十月二日，诏左朝散郎致仕朱敦儒与落致仕敦：原作「郭」，据《建炎要录》卷一六九改。，其陈乞过恩泽免追夺，日后致仕更不推恩。 
二十一日，诏太师、尚书左仆射、同中书门下平章事、兼枢密使秦桧可特授依前太师、进封建康郡王致仕，少傅、观文殿大学士、充万寿观使、兼侍读奉 可特授少师、依前观文殿大学士、嘉国公致仕，(乃)[仍]令所司择日备礼册命。 ，桧之子也，以桧疾 
      
笃，故有是命。 
十二月十九日，诏责授果州团练副使致仕胡寅可特授复徽猷阁直学士、左承议郎致仕。 
二十五日，诏敷文阁待制刘一止落致仕，召赴行在。一止恳免，续诏除敷文阁直学士，依旧致仕。 
二十六年十二月二日，诏左朝奉郎喻樗、右朝散郎陈掞、右朝请郎邢绎并落致仕，与内外差遣。 
二十七年三月二十七日，诏左金紫光禄大夫、守尚书右仆射万俟特授特进、观文殿大学士致仕。时以疾笃乞致仕，故有是命。 
四月七日，少师、保宁军节度使、信安郡王孟忠厚乞致仕，诏除太保、依前保宁军节度使、信安郡王致仕。 
七月二十一日，敷文阁学士、左朝奉大夫、成都潼川府夔州利州路安抚制置使、兼知成都军府事萧振以病亟乞本官职致仕，诏与转一官致仕，赐银绢五百匹两。 
九月二十一日，诏显谟阁直学士、左通议大夫康执权落致仕，特授左太中大夫，依前显谟阁直学士，与郡。 
二十八日，三省言：「直秘阁致仕郑南政和初曾任司业，挂冠已久，今九十三岁，年德俱高，搢绅推重，乞加甄奖，以示贵老尚德之义。」诏除秘阁修撰，依旧致仕。 
二十九年闰六月三日，秘阁修撰张九成乞致仕，与复敷文阁待制致仕。 
三十年正月十四日，左宣教郎、守尚书司封员外郎鲍彪自言年七十，衰老不任职事，乞守本官职致仕。从之。吏部郎官杨朴等七人言： 
      
「彪年虽及格而精力不衰，特乞挂冠，清节可尚，愿加旌异。」诏特转一官，仍赐章服。 
二月十八日，左中奉大夫、试吏部尚书、兼侍读张焘乞致仕，诏除资政殿学士致仕。未几，复命转一官，与支真俸。朝廷方欲用焘而焘以衰病力辞，故有是宠。 
五月十八日，入内内侍省干(辨)[办]西京应天启运宫、寄资武显大夫、吉州刺史董寿隆为病乞致仕，诏特与归吏部，守本官致仕。 
二十五日，诏沈该落致仕，复观文殿大学士，知明州。 
六月十六日，少傅、潼川军节度使、充中太一宫使、荣国公钱忱言，乞致仕，诏除少师致仕，仍特支真俸。续有旨，恩数、人从并依执政致仕条例。 
三十年三月二六日，合门言：「知合门事赵述言，今月十六日紫宸殿接使人书，足弱久跪，身倒失仪。」诏赵述年过七十，累乞致仕，可从所乞。 
绍兴三十二年六月十三日，孝宗即位，未改元。登极赦：「应文武致仕官并赐粟、帛、羊、酒，即曾任太中大夫、观察使以上官者倍赐，应文臣承务郎、武臣承信郎以上，并内臣及致仕官，并(兴)[与]转官，合磨勘者仍不隔磨勘。」干道元年正月一日大礼赦、三年十一月二日大礼赦、六年十一月六日大礼赦、九年十一月九日大礼赦，并同。 
同日赦：「应命官引年致仕之人，令监司、郡守于所部搜访节行才识、精力未衰者，具名以闻，当议量材任用。其因疾病致仕，如已痊安，不以 
      
年限满与未满，许召官二员委保自陈，特令再仕。」 
十月二十七日，诏：「赵述系故韩王赵普五世孙，可落致仕，与转防御使、在京宫观，免奉朝请。」 
