<!-- { "loadSidebar": true } -->
六月二十六日，宰臣奏蒲贽札子，乞驻跸江陵，上曰：「荆南形胜，吴蜀必争之地。朕尝见杜甫《望幸诗》云：『地利西通蜀，天文北照秦。风烟含越鸟，舟楫控吴人。』可知其为要地，宜谕王庶益浚治城堑，招徕流移，练兵积粟，为悠久之计。」宰臣张浚曰：「庶在荆南颇有治行，元系杂学士，犹未复旧职。」上曰：「可还旧职，悉心府事。」 
八年正月十一日，上谕辅臣曰：「将来幸浙西，建康诸宫屋宇及百官厅舍，皆令有司照管，他时复幸，免更营造，以伤民力。」〔宰〕臣赵鼎等奏曰：「已令建康府拘收。」且言：「若虏人遂以大河之归我，当且驻跸建康。」上曰：「群臣上殿，多论建康都事，蒲贽谓当择险要之地，勾龙如渊谓当修德而不在险。以二人之论校之，如渊为胜矣。」 
十四日，诏复幸浙西，已定二月七日 
      
进发，差杨沂中充车驾巡幸总领弹压一行事务。 
三月，诏：「昔光武之兴，虽定都于洛，而车驾往返，见于前史者非一，用能奋扬英威，递行天讨，上继隆汉，朕甚慕之。朕荷祖宗之休，克绍大统，夙夜危惧，不常阙居。比者巡幸建康，抚绥淮甸，既已申固边圉，奖率六军，是故复还临安，内修政事，缮治甲兵，以定基业，非厌霜露之苦而图宫室之安也。」 
九年正月二十二日，修内司承受提辖王晋锡言：「奉旨于内中修盖皇太后殿门廊一所，今踏逐直笔内省事务承庆院屋宇地步，可以修盖。」诏依，合用工料令临安府应副。 
十一月八日，上亲书「慈宁之殿」四字并「臣名恭书」四字，降下本司造牌，择日安挂。 
四月二十九日，中书舍人李谊言：「临安府奉迎两宫到行在，设降舟幄，就余杭门外北郭税务亭排办。有旨于前路迎接。臣见陛下念亲之深，朝夕拳拳之意。然前路奉迎，未知所止何地，若去城差远，势须索顿，则千乘万骑，未易轻动。如或省节仪卫，又非所以严警备。汉文帝即位之初，太后在代，止是遣车骑将军薄昭往迎。唐明皇自蜀归至咸阳，距长安无四十里，而肃宗始备法驾迎于望贤宫。今两宫既还，陛下致天下之养永永未已，其承颜之乐，岂较一日之远哉 欲望止于近处陈设幄次，以为奉迎之备，庶可朝出夕归，于事理为称。」诏依，仍令临安府于前路祗备迎接。 
十月三十日，昭宣使、忠 
      
州防御使入内内侍省押班陈永锡言：「修盖皇太后殿宇门廊，并创造到铺设什物帘额等，一切了毕。」诏陈永锡特转行一官，于使额上转行，王晋锡、邵谔并转行遥郡刺史。第一等各转行一官，更减一年磨勘，第二等各转一官，第三等各减三年磨勘。内白身人并候有名目或出职日收使。兵匠第一等各支钱一十二贯，第二等各支钱十一贯，第三等并在外津般交拨官物财植等兵级、和雇作家、甲头、工匠，各支钱八贯。并令户部支给。 

十二年三月八日，诏令临安府于城内择地，依礼制建筑社稷坛壝，并修盖行事官致斋所，亦随宜修盖。 
八月二十三日，诏：「今月二十一日进发登州，奉迎皇太后，应从驾诸班直、天武亲从亲事官、亲兵军兵将校并诸色祗应人失仪落马，拽断围子，排立交(牙)[互]，赶队不上，损坏仪仗、军器等，衣甲、器械等，并特与放罪，仍免估剥陪偿。」 
十一月十二日，提举修内司承受提辖王晋锡言：「依已降指挥，同临安府将射殿修盖两廊，并南廊殿门作崇政殿，遇朔望权安置幕帐门作文德、紫宸殿，及将皇城司近北一带相度修盖垂拱殿。今具掇移诸司屋宇共二百四十七间，乞依画到图本修建。」从之。 
十四日，提举修内司承受提辖王晋锡言：「依已降指挥修盖射殿廊舍，合用两朵殿，乞一就修盖。」从之。 
十二月十二日，诏：「太学养士，权于临安府府学措置增展，所有府学 
      
先次别选去处建置。其增展屋宇，约可容生员三百人，斋舍并官吏直舍等，并临安府措置修盖。」 
十三年正月十五日，知临安府王 言：「踏逐得钱塘县西岳飞宅子地步，可造太学并国子监。」从之。 
同日，诏礼部、太常寺同共讨论禖坛方位置度。既而检会到国朝礼例，郊禖坛在国子东南，昨缘车驾驻跸东南临安，权于前湖门外惠照院照宫斋设位行礼。今欲临安府于行宫东南城外踏逐去处随宜修建，取近就寺观充行事官斋舍。从之，以太常博士刘嵘有请也。 
十三年二月二十五日，殿前都指挥使杨存中等言：「相视圆坛地步，今于龙华寺西空地，得东西长一百二十步，南北长一百八十步，修筑圆坛。除坛及内壝丈尺依制度用九十步外，其中壝、外壝欲乞随地之宜，用二十五步，分作两壝，外有四十步。若依前项地步修筑，其兵部车辂、仪仗，殿前司禁卫，皆可以排列。兼修建青城并望祭殿，委是可以图备。」从之。 
闰四月一日，上谕宰臣曰：「祖宗时殿宇皆赤土刷染，饰以桐油，盖国家尚火德也，兼弊则易修。后来多用朱红(膝)[漆]，所费不赀，且难于修整。」秦桧等奏曰：「此有以见陛下述祖宗之俭德也。」 
三月十三日，诏景灵宫万寿观成，差权吏部侍郎江邈诣温州迎奉神御。详见本门。 
八月二十五日，大理寺(臣)[丞]吴镛言：「伏自车驾驻跸东吴，城壁仍旧，未暇作改。近日创建前殿，肇(亲)[新]典礼， 
      
每遇朝会，宰执百(官)缘朝在城之外，遂自五鼓后启外城二门之钥，不惟(蜜尔)[密迩]皇城，而又迫临江渚富商大贾风帆海舶往来之冲，岂所谓九重严邃、君门万里之义乎 乞下所属措置，若城外朝路难以移改，秪于朝路之外东量添城壁，免致未旦启钥。」诏于临安府措置，申尚书省。 
十二月二十二日，两浙转运司言：「准尚书省札子，踏逐去处重建秘书省。今西河坊糯米仓巷西街北殿前司营寨地步宽广，可以建造。」从之。 
十四年七月二十七日，诏景灵南宫壁旧草场，见今空闲地步掇入景灵宫。 
十五年八月二十八日，入内内侍省东头供奉官王晋锡言：「神御殿遇旦望、节序、生辰，驾过酌献行香，御路窄狭。欲于射殿东修盖神御殿一座，告迁安奉，委是稳便。所有土工、人匠、材料，乞下临安府应副，同共修造。」从之。 
十七年十一月一日，诏太一宫令两浙转运司、修内司同共修建。详见本门。 
十八年三月十四日，学士院撰到皇城南门名曰丽正，北门名曰和宁，从之。 
五月十六日，诏将太一宫斋殿后空地修盖景灵宫道院。 
六月十八日，诏临安府于国城之东择(桑)[爽]垲地，建筑九宫贵神坛壝。 
八月五日，诏：「大理寺刑狱所在，与景灵宫、太一宫相近，可令临安府择空地移置别处，仍将旧基掇入景(临)[灵]宫。」 
二十一年九月二十一日，诏景灵宫令转运司、修内司同供检计，拆韩世忠宅作 
      
图本添建，合用钱米令户部支给。 
二十二年六月二十七日，诏将故韩世忠宅东位地步，见在门廓、屋宇并景灵宫退材，令转运司、修内司同共修盖左藏库南省仓，听逐处指引造作。 
十一月十三日，诏显应宫观可令两浙转运司于西湖灵芝寺空地修建，须管日近了毕。 
二十四年二月一日，诏丽正外东壁有修内司空地，仰殿前、马、步三司各差辎重军兵一千人，就用见在砖土打筑入皇城门。 
九月二十五日，礼部言：「准 讨论天章等阁制度，检《国朝会要》，即不该载。欲乞置天章等阁一所，同共修盖。」 
十一月三日，诏临安府、修内司修盖天章等阁了毕，第一等转行一官，仍减二年磨勘，第二等转一官，第三等减三年磨勘。 
二十六年正月九日，两浙转运司修盖到执政府三位，诏东位魏良臣，中位沈该，西位汤思退，并令迁入。 
二十八日，诏令两浙转运司、修内司将都省北旧府第修盖左、右相府第两位。 
二月五日，诏行在太医局已降指挥修盖，所有塑像并什物等，令两浙(运转)[转运]司应副置办。 
六月十八日，入内内侍省东头供奉官、干办万寿观陈思恭言：「万寿观在京日有皇帝本命殿，每遇圣节，本府降圣、三元等节，修设清醮，祝延圣寿。今来本观有南挟殿一座空闲，欲依在京日建置，以纯福殿为额。随宜设置本命所属星官位牌，焚修香火。」从之。 
七月十二日，诏：「两浙转运司 
      
见修盖丰储仓，当此暑月，工役不易，候农隙十月以后兴工。及内外别有修造去处，并权住。」 
二十七年九月十八日，尚书省言：「乞将六(郊)[部]门移就三省都门内出入，却移都门向外起盖。」从之。 
十月二十二日，尚书省言：「近将官告院地步展修六部，权移本院于望山桥置司。今来六部修盖毕工，乞将官告〔院〕依旧迁归六部。」从之。 
十二月四日，诏知临安府张捻除直敷文阁，尚书都官员外郎杨倓(兴)[与]转一官，更减二年磨勘，其余官吏各转官、减一年磨勘有差。并以修盖六部毕工推恩。 
二十八年六月三日，诏：「皇城东南一带未有外城，可令临安府计度工料，候农隙日修筑。具合用钱数申尚书省，于御前支降。今来所展地步不多，除官屋外，如有民间屋宇，令张捻措置优恤。」 
七月二日，殿前都指挥使杨存中言：「降下展城图子，令臣相度。臣看详所展城离隔墙五丈，街路止阔三丈，只是通得朝马路。今乞更展八丈，通一十三丈，以五丈作街路，六丈令民居。将来圣驾亲郊，由候潮门经从所展街路，直抵郊台，极为快便。展八丈地步，十之九是本司营寨、教场，其余是居民零碎小屋，若筑城毕工，即修盖屋宇，依旧给还民户居住，委实利便。」诏依，差户部郎官杨倓同知临安府张捻计料修筑。张捻、杨倓言：「今相视合修筑五百四十一丈，计三十余万工，用砖一千余万片，矿灰二十万秤。监修、壕寨、监作、 
      
