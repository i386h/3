<!-- { "loadSidebar": true } -->
嘉定元年十一月二十七日，皇太子奏：「伏见右丞相史弥远丁所生母忧。臣窃惟曩者权臣擅命，妄开兵端，几危社稷，陛下奋发英断，臣虽得与大议，而弥远能赞圣谟，遂剪元恶。自此继好息民，北虏退听，宗庙再安，天下蒙福。方弥远密承圣旨，投机之会，间不容发，然犹有顾望，欲迟回其事者，非弥远忘其体命，奉行天诛，万一泄谋，必误大计。陛下轸念南北生灵肝脑涂地，屈己就和，量力相时，初非得已。今和好赖以坚定，虏人持以信服，由陛下独断于上，而弥远能祇承于下，故人心妥安，无复疑虑。如弥远一旦去国，诚恐无以系虏情、慰民望。以此观之，弥远乃陛下腹心之寄、社稷之臣，其一身去留，寔天下重轻之所系。欲乞圣慈特赐睿旨，赐第行在，令其得以就第持服。国有议论，庶几便咨访，而臣讲学有疑，亦可因而质问，不胜区区至愿。臣冒昧奏陈，惟陛下裁择。」诏：「史弥远有功社稷，力赞和盟，佐佑朕躬，辅导元子，委任方隆，难便去国。皇太了所奏甚合朕意，可特赐第行在，以便咨访。」继而修内司踏逐到本司见管大和楼南官屋一所，诏令修内司、临安府、转运司日下并功修盖。弥远继以所生母之丧归葬，有诏起复，候葬事毕前来赐第居止。 
十四年七月十一日，诏皇子国公大礼赏给、支赐并春冬折洗，并依格例全支本色，令户部供纳。
【宋会要】
      
仁宗天圣三年正月，诏裁造院：「自今所造赐臣僚衣服，除端午、十月一并时传宣依造成送纳外，长宁、干元两节并只料段支。如欲请造成者亦听。」 
四年八月，上封者言：「伏见每岁赐外郡中冬衣袄，旧例差翰林伎术官押赐，近年皇亲多陈乞骨肉，或诸司使副、合门祗候、京朝官亦充此使，颇闻张皇，过求事例。欲望降 止绝，庶免骚扰州郡。」枢密院请下逐路转运使觉察，如有违犯，具职位、姓名实封闻奏。仍每遣使，先取知委文状。从之。 
五年十二月二十四日，供奉官从质为兄从谨疾，刲股肉以疗，帝颇以为纯孝。宰臣王曾等以为身体发肤，受之父母，此虽出于孝友，然在昔圣贤所不许。闾里小民相效为之，未能止绝，况在宗室，不可嘉赏。遂止给赐缣帛。 
七年四月，三司言：「准诏，以赐臣僚中冬衣内紫罗披袄袖节窄狭，缘欹正限丝三十两，紫罗限丝二十五两，欹正虽重而不及罗。今勒工匠计料，每领添罗绢六寸制造。」从之。 
七月，三司言：「每岁赐诸路州军文武臣僚、军员中冬衣袄，自京差驴骡骆、兵士等搬赴逐处，费用劳扰。欲乞三京诸道州、府、军、监，每年预先计度染练匹帛，依降下名件尺丈，就便制造，系帐收管，只差降使臣赍诏敕至逐处取索赐予，具数申奏，照会除破。如无物帛染练、裁造不得处，即申转运司，于邻近州军 
      
制造赴本处，或因上京衙前请领，附带往彼。其合支细谨对衣处，即令使臣将带往彼。仍自来年十月一日为始。」从之。
【宋会要】
      
庆历六年六月二十六日，诏：「自今皇族之丧，皆官为制服。」时谏官李京言：「皇叔德文卒，而在宫缌麻以上亲并不给服，盖因近岁减省致此，甚非厚亲饰哀之道。」遂下太常礼院议而复给。 
十月，大宗正司言：「近制，宗室子孙候一十五岁，即令里头穿执赴起居。每年及者，即经本司奏陈，乞赐例物，内降凭由付内东门司，关三司施行，踰时方蒙支赐。欲自今年一十四岁，即令本司关赴所司，依例支赐，且令在宫教习朝仪，次年即赴起居。」从之。 
、笏、腰带，乞今后凡换右职者，便令合门举例支赐。又臣僚放朝辞，更不支赐分物。看详连值假故，或有急速差遣，方许放免，有当赐分物，例须自陈，亦有近侍朝臣不免如此，尤失事体。乞今后臣僚放免朝辞，非罪累被谴者，便于特降指挥后着合得分物，令合门依例支给。又使臣朝辞，虽非亲民差遣，如宣命内理为亲民资序，并依监押例支朝辞分物。如宣命不着本官称合系亲民资序，即会同三班院支给，则是使臣分物，不以差遣高下，乃 嘉佑五年六月，合门编修条例所言：「诸赐与物等，多是逐人自乞，方得支给。然赐与者，乃人君所以优恤，臣下有祇受之礼，无自请之文。今当赐者，有司不即举行，必待自言，或至援引此例，章诉纷然，殊失上下之体。内文臣及军员换右职者，多是进状乞赐公服、 
      
系本人之资序。乞下三班院，今后如使臣受差遣理为亲民资序，不是情愿乞充监当者，画时关报合门。其知州折资充通判，通判折资充佥判，知县非因过降授者，并依资序支朝辞分物。欲乞令审官院依三班院体例关报。」从之。 
至和三年八月五日，枢密院言：「应文武臣僚因差遣合赐钱银等，欲令逐房置印历一道发放。所降宣头札子，左藏库监官亲于印历上书字收领，次日令本房副承旨点检印历签押。」从之。
【宋会要】
      
英宗治平四年十一月二十五日，大宗正司言：「大将军叔澣、检之，将军克猛、克劲、叔慈、叔刘、膍之，不赴太庙陪位。」诏各罚俸三月，南郊更不赐赉。
滥赐
【宋会要】
      
孝宗隆兴元年十月十四日，权中书舍人胡铨奏：「侍卫步军司后军统领王世祖援关德等例给赐金带，照得关德等三人系一时特恩给赐，今王世祖所乞，显是浇滥。」上曰：「缴得是，岂可援例 」
 礼 宋会要辑稿 礼六二 赉赐 二 密赐 
      
密赐
哲宗元符三年正月十五日元符：原作「元年」，据《宋史》卷二一二《宰辅表》三改。，密赐宰臣章惇金合三百两，小龙茶一斤；知枢密院曾布布：原作「希」，据《宋史》卷二一二《宰辅表》三改。、中书侍郎许将、尚书左丞蔡卞，金合二百两，小龙茶一斤。
 礼 宋会要辑稿 礼六二 赉赐 二 辞赐 
      
辞赐
英宗治平元年正月，翰林学士贾黯言：「得入内供奉官李用希状，赐宰臣曾公亮、宋庠生日物，乞降诏录。窃惟大臣生日，朝廷颁赍诏文，须言资助家庭宴乐之意。伏见圣寿节日，陛下但以夷使来会，特以举觞，自余庆礼，率从损抑。将相大臣同国休戚，生日颁赍，伏恐亦宜权寝。」于是曾公亮奏：「臣亦窃思朝廷向来止沿久例，恐未经讨论，今黯所言寔于人情为顺，望赐允从。」诏以大臣有已经赐者，令赐之如例。 
十一月二十六日，宰臣曾公亮言，乞寝罢生日器币、鞍马等，以皇帝在亮阴故也。诏不许辞免。 
富郑公为枢密使，英宗初即位，赐大臣永昭陵遗留器物，已拜赐，又例外独赐郑公如干，郑公力辞。东朝遣小黄门谕云：「此微物，不足辞。」虽家人亦以为不害大体，屡辞恐违中旨。公曰：「此固微物，要是例外也。大臣例外受赐不辞，若人主例外作事，何以上之 」竟 
      
辞不受。 
神宗熙宁三年十一月，新授河阳三城节度使、守司徒、兼侍中、集禧观使曾公亮言：「恩赐公使钱一分，本职别无支费，乞寝罢。」从之。 
高宗建炎二年正月十六日，中书侍郎张悫言：「宰执支赐，已有指挥减半，旧例宰执迁除在一年内者，支赐减半，今合于见减半数内又减其半。臣自同知枢密院事除尚书左丞，未及一月，又蒙恩迁授中书侍郎，乞免除尚书左丞一次支赐。」从之。 
十一月七日，同知枢密院事李回乞免初除合赐衣带、鞍马，诏减半支(绍)[给]。 
绍兴二十九年十月十二日，尚书左仆射、同中书门下平章事汤思退等言，乞免初除仆射支赐银绢二千匹两。优诏允所请，减半支。 
三十二年十二月二十九日，同知枢密事张焘言：「臣辞免新除支赐银绢，诏不允。臣仰惟朝廷赐赉，虽存彝章，有不可废，然而近岁减半之例，事则从权，可以依仿。伏望特许依例减半。」从之。 
孝宗隆兴元年正月十四日，崇庆军承宣使、安定郡王令誏奏：「臣自绍兴三十一年十二月至隆兴元年正月诸色请给、支赐及郊祀赏给等，并不敢帮请，少助军须。今至在所用度稍增，不免帮行，内生日支赐、郊礼赏给乞行减半。」岳阳军节度使、权主奉益王祭祀居广乞将诸般支赐及差破使臣并行裁减，从之。 
二十一日，入内内侍省奏：「检准本省令，诸宰执官一年内再有迁转者，支赐减半，特旨全赐者依 
      
特旨。勘会史浩于去年八月内除参知政事，今来转右仆射，支赐合行减半。」诏特与全赐。浩寻奏乞减半，从之。 
二月一日，安庆军节度使士籛言：「边埸未宁，调度尚繁，臣今得生日支赐、郊礼赏给银绢，例各千数，乞各减半，候边事宁日依旧。」从之。 
六月，崇庆军节度使士术乞将拜郊、生日支赐减半，从之。 
九年七月十二日，试御史中丞姚宪辞新除银绢各一百五十匹两，从之。 
淳熙十六年九月二十四日，左丞相周必大、知枢密院事黄洽、参知政事兼同知枢密院事留正留：原作「刘」，据《宋史》卷二一三《宰辅表》四改。、参知政事萧燧言：「臣等恭值大礼告成，蒙恩各加封邑，所有例赐衣带、鞍马，乞权许寝免一次。」从之。 
光宗绍熙元年十一月二十一日，左谏议大夫何澹等言，乞将拜郊支赐如宰执、文武诸百司，并与三分减去一分。诏依。如十匹两以下并与免减。 

 乐 宋会要辑稿 乐一 律吕 
     
宋会要辑稿 乐一

律吕
