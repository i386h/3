<!-- { "loadSidebar": true } -->
十三日，礼部太常寺言：「讨论东宫问讲并节朔贺庆、谢辞礼仪下项：一、宫僚讲读，无已行故事，当依仿讲筵，少杀其礼。每遇讲读，詹事以下至讲读官上堂，并用宾礼参见，依官职序座。皇太子正席，讲读官迭起，如延英仪。讲罢，复位。一、节朔典故有东宫受贺仪，承唐旧制，难以引用。契勘昕朝每遇元正、冬至等节并不受朝，止是宰臣以下拜表称贺；其朔望日多是得旨，特免朝参。今来东宫节朔且仿昕朝礼例，不受宫僚参贺；或元正、冬至日，詹事以下笺贺。一、谢辞初如常见之礼，后离位致词，复位，拜，就座；茶汤罢，退。一、詹事初上，参见皇太子，拜，皇太子答拜；庶子等初上，参见皇太子，受拜。庶子、谕德及讲读官虽有坐受之礼，止是《五礼新仪》所载；兼日逐致拜之礼近例皆已不行，或遇合致拜日，更乞参酌天禧、至道年事施行。按天禧二年九月五日，左庶子张士逊等言：『臣等日诣资善堂参见皇太子，犹令升阶 
      
例拜，然后跪受。望令皇太子坐受参见。』诏不许。至道元年，皇太子每见太子宾客，必先拜，迎送常降阶及门。」并从之。 
八年正月十一日，诏敷文阁学士周操试太子詹事。 
二月三日，诏给事中胡沂兼太子詹事。 
三月一日，太子詹事周操言皇太子讲《尚书》终篇，所有接续合讲经书。诏讲《周易》。 
十四日，诏礼部侍郎李彦颖兼太子左庶子。《干道会要》。
四月六日，诏：「皇太子讲《尚书》终篇，詹事、谕德、侍读、侍讲、承受官、左、右春坊各与转一官，医官、指使、宅案司等各减三年磨勘。年限不同人依四年法比折，未有名目之人候有名目日收使。御前忠佐亲事官、辇官、兵级等，依例犒设一次，仍各递增一十贯文支给。」 
五月七日，诏起居舍人刘季裴兼太子左谕德。《干道会要》。国子司业林光朝兼太子侍读，将作监陈骙兼太子侍讲。 
九年正月二十三日，诏起居舍人留正兼太子右谕德。《干道会要》。 
闰正月二十五日，太子詹事李彦颖言：「臣窃窥皇太子天资简淡，无他嗜好，进德修业，固宜及时。今宫僚粗备，每遇上堂，除讲读官外，余官不过陪侍坐席，须臾而退。乞以庶子或谕德一员兼讲《春秋》，《二礼》令添讲一经。」诏令庶子、谕德轮讲《礼记》。 
三月三日，诏太常少卿王淮兼太子左庶子。《干道会要》。
六月十四日，诏秘书少监陈骙兼太子左谕德，秘书省著作郎萧国梁兼太子侍讲，著作郎尤(柔)[袤]兼太子侍读。 
八月五日，敷文阁学士、左朝散大夫、提举江州太平兴国(官)[宫]周操内殿朝辞进对，上曰：「皇太子方赖卿 
      
辅导，甚惜卿去。」 
二十七日，诏吏部尚书李彦颖除太子詹事。 
九月十一日，中书门下省言：「得旨，令庶子、谕德轮讲《礼记》，今来庶子见阙。」诏令太子侍读兼侍讲。《干道会要》。 
八年九月二十七日，诏权吏部尚书胡沂兼太子詹事，尚书礼部侍郎、兼太子左庶子、兼侍讲李彦颖除太子詹事。《干道会要》。 
十月二十八日，诏国子司业戴几先兼太子左庶子，起居郎赵梓中兼太子左谕德，起居舍人赵师训兼太子侍讲。 
十一月二十四日，诏起居郎刘季裴兼太子左庶子，起居舍人留正兼太子左谕德，《干道会要》。秘书少监陈骙兼太子侍讲。 
十二月十七日，诏中书舍人王淮兼太子詹事，起居宋延祖兼太子侍读「居」下疑有脱字。，军器监萧燧兼太子左谕德，《干道会要》。军器少监薛元鼎兼太子侍讲。 
淳熙元年七月二十一日，以吏部尚书李彦颖依旧兼太子詹事，起居舍人范仲苞兼太子侍读。 
十月四日，以宗正少卿沈枢兼太子左庶子。 
十一月十七日，以军器少监、兼太子侍讲薛元鼎改兼太子侍读，秘书省著作郎木待问兼太子侍讲。先是，以待问兼权太子侍读，既而待问言：「国朝典故，东宫官僚皆以他官兼领，其太子侍读序位在侍讲之上，并视本职高下差。今元鼎以军器少监兼太子侍讲，待问以著作郎兼权(待)[侍]读，质之典故，班次序位有所未安。」故从其请。 
十二月八日，以兵部侍郎沈枢兼太子詹事，宗正少卿程叔达兼太子左庶子。 
二年正月五日，翰林学 
      
士、兼太子詹事王淮等言：「东宫讲《周易》彻章，欲接续讲《春秋左氏传》。」从之。 
三月四日，以秘书省著作郎木待问兼权太子侍读，秘书省著作佐郎郑侨兼权太子侍讲。 
五日，以国子司业萧燧兼太子左谕德。三年三月二十二日为起居郎，亦兼。 
四月二十九日，以秘书省著作佐郎杨恂兼权太子侍读。 
六月四日，以权吏部侍郎沈枢兼太子詹事。 
闰九月六日，以入内内侍省东头供奉官杨端友主管左、右春坊。 
十月十八日，以兵部侍郎周必大兼太子詹事。十二月二十五日，除吏部尚书、兼翰林学士，依旧兼。 
三年三月十六日，诏：「东宫见阙侍读，令萧燧权讲《春秋》。」 
九月二十一日，以国子祭酒林光朝兼太子侍读，刑部员外郎阎苍舒兼太子侍讲。十二月十二日，光朝兼左谕德。 
十二月十二日，以吏部员外郎郑伯熊兼太子侍读。 
四年三月十六日，以秘书监陈骙兼太子左谕德。九月十二日，兼左庶子。 
八月一日，以从义郎、合门舍人应材兼同主管左、右春坊。 
九月十二日，以起居郎薛元鼎兼太子左谕德。 
十月二十六日，以成忠郎、合门祗候黄夷行兼同主管左、右春坊。 
五年三月十七日，以司农少卿戴几先兼太子左谕德，吏部员外郎阎苍舒兼太子侍读，秘书省著作佐郎郑鉴兼太子侍讲。 
七月二日，以秘书省著作郎木待问兼太子侍讲。 
九月三十日，以入内内待省东头供奉官蓝介主管左、右春坊。 
六年三月六日；以太常少卿戴几先兼太子左 
      
庶子，宗正少卿阎苍舒兼太子左谕德，起居舍人木待问兼太子侍读，户部员外郎何耕兼太子侍讲。 
二十二日，宰执言：「皇太子宫讲《礼记》终篇，欲接续讲《周礼》。」上曰：「《周礼》周公致太平之书，不可不讲。」 
四月九日，以吏部侍郎阎苍舒兼太子左庶子，太常少卿戴几先兼太子右庶子。 
十一月二十二日，以秘书少监施师点兼太子左谕德。 
七年五月二十日，以吏部侍郎、兼太子左庶子阎苍舒兼太子詹事。 
六月十四日，以秘书少监施师点兼太子右庶子，起居郎木待问兼太子左谕德，国子司业何耕兼太子侍读，吏部员外郎赵汝愚兼太子侍讲。 
九月二十日，以中书舍人施师点兼太子左庶子。 
八年三月二十八日，以吏部侍郎赵汝愚兼太子右庶子，仍讲《春秋》。 
七月二十五日，以武德大夫、文州刺史、合门舍人谯熙载兼同主管左、右春坊。 
九月二十七日，以给事中施师点兼太子詹事，中书舍人木待问兼太子左庶子。 
十月十一日，皇太子宫讲堂状：「本宫见讲《周礼》，系左、右庶子二员轮讲，及读《唐鉴》。所有《春秋》旧系侍讲职事，今见阙官。」诏差起居舍人詹仪之兼。 
十二月四日，以太常少卿余端礼兼太子侍读。 
九年七月二十五日，以中大夫木待问兼太子詹事。 
八月十四日，以中书舍人葛邲兼太子左庶子。 
九月七日，皇太子宫讲堂状，欲读《陆贽奏议》，从之。 
十二月十五日，以起居郎詹仪之兼太子左 
      
谕德，宗正少卿史弥大兼太子侍讲。 
十年二月六日，以中书舍人葛邲兼太子詹事，吏部侍郎詹仪之兼太子左庶子。十一年四月，除给事中，仍兼。 
四月十五日，以兵部侍郎余端礼兼太子詹事，秘书少监沈揆兼太子左谕德，将作监蒋继周兼太子侍读。 
八月十三日，诏：「皇太子宫讲堂见讲《周礼》外，庶子、谕德更轮讲《尚书》。」 
十月三日，以宗正少卿史弥大兼太子侍读，吏部尚书尤袤兼太子侍讲。 
十一年四月二十四日，以武功郎、合门舍人、皇太子宫兼同主管左、右春坊谯熙载再任。 
十一月二十二日，以武德郎、合门舍人姜特立充皇太子宫左、右春坊。 
十二月二十五日，以中书舍人史弥大兼太子左庶子。 
十二年正月四日，以转归吏部使臣贾惟清特取充入内省职名，充皇太子宫主管左、右春坊事。 
二十日，以右司郎中尤袤兼太子侍讲。 
二十五日，皇太子宫讲堂状：「照会皇太子上堂《周礼》今已终篇，六经并已讲毕，目今谕德再讲《尚书》。今来侍讲合讲是何经书 」诏令讲《毛诗》。 
二月四日，以权礼部侍郎史弥大兼太子左庶子、兼太子侍读。 
五月十二日，以吏部侍郎余端礼兼太子詹事。 
八月八日，以尚书吏部郎中杨万里兼太子侍读。 
十三年五月二十七日，皇太子宫讲堂状，皇太子读《陆贽奏议》终篇，诏令读《三朝宝训》。 
十四年五月二日，诏武功大夫、文州刺史、合门舍人、皇太子宫兼同主管左、右春坊事谯熙载 
      
候今任满日特令再任。 
二十五日，以中书门下省检正诸房公事尤袤兼太子左谕德，尚书礼部员外郎郑侨兼太子侍讲。 
十五年四月二十五日，以起居郎胡晋臣兼太子左谕德，起居舍人郑侨兼太子侍读，户部员外罗点兼太子侍讲。 
五月十八日，以内侍张彦臣罢听唤上名，与散祗候，特充差皇太子宫主管左、右春坊事。 
七月三日，以宗正少卿吴博古兼太子左谕德。 
十月十九日，以中书舍人郑侨兼太子左庶子。 
      
元佑六年七月六日，三省言：「张方平元系宣徽南院使、检校太傅、太子少师致仕。元丰官制行，废宣徽使。元佑三年，复制仪品恩数如旧。」诏太子太保致仕张方平依前太子太保、充宣徽南院使致仕。于是中书舍人韩川言：「臣闻宣徽使之名祖宗以宠勋臣，班资、恩数与见任执政均，与枢密副使、同知枢密院尤切相等，而皆未尝令带以致仕。且文武异列，不合混并。宣徽使武官也，太子太保文官也，岂可使官号混殽 合从改正。」诏依前旨行下。其后方平辞免，从之。 
      
八月二十三日，诏太常少卿、兼太子左庶子任文荐兼太子侍讲侍讲：原稿旁批：《大典》卷七千六百八十四作「侍读」。《干道会要》、《大典》卷六千一百三十三。 
九月十一日，太常少卿、兼太子左庶子、兼太子侍读任文荐进对。上曰：「卿老成，辅导东宫，不必专于讲读，当博论时事，使开发聪明。」同上。
 职官 宋会要辑稿 职官七 亲王诸宫司 
      
亲王诸宫司
【宋会要】
      
