<!-- { "loadSidebar": true } -->
二十六年十二月九日，尚书省言：「裁减诸州县吏人，立为定额。行法当自近始，其三省、枢密院诸房添置名额猥多，理宜裁定。」从之。于是检正都司、检详编修共条具到尚书省都事元额七人，主事元额六人，令史元额十四人，书令史元额三十一人，见阙九人，系差正额守当官承权。守当官元额十六人，见阙一人，系差守阙承权。已上元额共七十四人，并欲依旧。内书令史、守当官见阙，日下且令承权，候试补了日替罢。仍报粮审院，请受从一多给，不得重迭。守阙守当官元额一百五十人，欲减二十人作额外，余依旧。添差十二人，待次三十一人，欲并减罢。已上守阙共减罢六十三人，兼呈文字十一人，欲许不妨本职，相兼祗应。其请给犒赏之类，止依元职名支破，不得作阙，差人添差。书令史三十人，欲并减罢。尚书省共减罢九十三人。三省、枢密院赏功房点检文字元额十人，已上十八人系于三省、枢密院人额内指名抽差。欲将差到人于元差去处不妨本职相兼祗应，量添食钱。其所差人，本处并不得却行作阙差人。如已使阙去处，日下并罢。」同日，诏枢密院减罢添置名额，令枢密院措置。后条具到三省、枢密院赏功房点检文字元额二人，主管六人，书写十人，系于额内抽差不妨兼职祗应，止不许作阙差人。枢密院副承旨元额五人，主事五人，守阙主事二人，令史十四人，书令史二十人，守阙书令史三人，欲依旧。正名贴房元额二十八人，见权书令史。欲存留十三人兼权，余十五人罢权，候有阙差拨。宣指挥法司三人，贴司二人，守阙(房)二十六人，欲依旧。守阙贴房二百四十人，欲以二百人为额，余人并罢作额外。机速房三十一人，欲以二十二人为额，余九人并罢。写宣房十九人，欲留存十二人，余七人并罢。监宣纸库使臣一名，欲罢。已上共计减罢九十八人。」从之。 
二十七年七月九日，同知枢密院事陈诚之进呈：「拣试本院人依例差人厢事。上曰：『天下事惟在至公。前此科举之弊，朕断然尽革去之，人皆帖然，无或异论。』臣诚之曰：『致治之要，寔在于此。』枢密院人拣试利害亦不轻，乞御前差八厢察视。」从之。 
二十八年三月十一日，诏：「三省、枢密院人因进书并减半推赏，仍不得兼两局。如(专)[转]至朝(读)[请]大夫，即依限员法。未得展行寄资。」先是，臣寮言：「堂吏承命治事于朝廷之间，其被赏循展官资固宜优异。要必立为限制，使之积劳而后序升，则爵赏不滥，亦 
      
以劝天下之能吏也。臣切见宰相提领修书，而堂吏号供检者以十数。修书局凡四，曰日历，曰玉牒，曰寔录，曰敕令。所谓供检者，以十数人修数局。今所进二书，则是一身而展二官。将来进书，又复迁展，岁岁如此，何有限极。夫修书定令，特儒臣编摩之力。为供检者足未尝到一门，手未尝笔一字，而每月局钱与非次犒劳已极优厚。且又循展重并，此何其滥耶。盖被赏既滥，则官资必崇。官资既崇，则奏补必广。又况茶盐场务每岁增羡，皆被赏(思)[恩]，公论籍籍，以谓名器轻滥，莫甚于此。望下三省参酌祖宗成法，抑其太滥，立为定制。」故有是诏。 
二十九年八月二十二日，诏三省、枢密院堂后官兼诸局供检主管文字之类并罢。先是，有诏给、舍看详裁减官司兼职，中书舍人洪遵以为请，故有是诏。 
九月十四日，诏：「祖宗旧制，枢密院即无机速房，合行减罢，所掌职事依旧本院诸房认科目掌行。其见在机速房人内本院人发归元来房分，外差有官人并与添差本等差遣。内有详熟人，量行选留，随所管职事拨归本院。诸房见充主管(之)[文]字人，与支破书令史请给，书写人依守阙贴房例支破。逐阙遇有事故，更不差人。(参)[三]十一年十二月一日，三省、枢密院言：「尚书省守阙守当官充机速房主管文字翟权状，入仕三十余年，无过犯，乞以所得四官一并收补，换成忠郎。」从之。 
三十二年四月四日，尚书省言：「令史黄讷状，见系第四名书令史。缘有亲兄训却傅第六名书令史，寔于长幼次序未伦。欲乞许讷与亲兄训两易上件名次。」从之。 
孝宗隆兴元年正月十七日，诏中书门下省、尚书省录事、都事、主事各减一选出职。该遇登□登宝位，故有是命。 
七月三日，右谏议大夫兼侍讲王大宝、侍御史兼侍讲王十朋、右正言周操、监察〔御〕史陈良翰、新除监察御史阎安中言：「臣等依已降旨挥，条具三省六部等处合并省事。所有百司局务人吏并合与三省、枢密院并属司、两后省、台谏、六部、寺监一例各以十分为率，量减二分，即不得将额外人数影射数目。许逐司官酌量合减人吏数目申尚书省。」诏逐处限十日开具申尚书省。三省言：「中书门下省依旨挥省并吏额，见管录事共一十二人，头名点检诸房进发文字，一名点检文字，余十人，今减作六人，分掌诸房事。主管七人，一名监印，六人分管诸房职事。令史一十六人，一名监印，余十五名，分掌诸房职事，今减作十人。书令史二十二人，充诸房行遣文字，今减作二十人。守当官三十二人，内二人使印，三十人分掌诸房簿书文字，今减作三十人。已上并系试中人。额内守阙守当官一百三十人，均充诸房书写文字，合减作一百人。法司三人，分掌制敕库文字。时政记房五人，并系外差。尚书 
      
头名都事一名，充点检诸房进发文字。都事六人，主事六人，令史一十四人，分掌诸房职事。书令史三十一人，充诸房行遣文字，今减作二十五人。守当官一十六人，内二人使印，余掌管诸房簿书。已上并系试中人。额内守阙守当官一百三十人，充诸房书写文字，今减作一百人。法司三人，系外差，行遣制敕库房文字。」诏依减数，永为定额。见在人见令依书，将来遇阙，更不迁补。 
二年五月十七日，中书门下省言：「三省、枢密院人更依已降指挥裁减定额，委官置籍。自今后遇有阙，照条书拟迁补，仍每月点检帮勘请给。」从之。诏依拟定置籍，今后如无阙，不得巧作色名，(栋)[陈]乞差人承权。仍令具都司照应遵守，常切检察。 
七月十日，左司郎中叶颙言：「检准已降指挥，三省、枢密院见充兼呈同呈文字五人，欲许不妨本职，相兼祗应。其请给犒赏之类，止依元职名支破，不得作阙差人。仍报粮料院照会。如已作阙差人，日下并罢。」从之。 
干道元年五月二十五日，诏中书门下省诸房主行文字并依旧法，将近奏房分与改正。先是，检正诸房公事王佐言：「中书门下省系十四房行遣文字，令史、书令史自今共二十五人，从来有阙，递互争入优简有赏闲慢房分，避怕行遣繁难去处，是至阙人。自来逐房即无定立行遣人额及迁展房分条法旨挥。又缘数内令史五人，依指挥系合裁减。欲望朝廷特降指挥，将今来立定房分高下依名次均敷定人数，差拨祗应，即将监印、催驱房、章奏房、户房、班簿房令吏各一人(目)[自]今且令供职，候有迁改事故，更不作阙展补。所有催驱房、章奏房令史职事，并令头名监印相兼，班簿房令史职事令上房令史相兼祗应。其逐房书令史有阙，自合展补，及差守当官兼权，攒下房分窠阙，庶得杜绝紊繁避(拍)[怕]行遣之弊。今具下项：监印二人，知杂房兼监印一人，催驱房一人，章奏房一人，班簿房一人，户房二人人：原脱，据上下文意补。，礼房一人，工房一人，兵房一人，吏房左选一人，吏房右选一人，刑上房一人，刑下房一人。已上欲依名次差令史充行遣文字。户房三人，礼房二人，工房二人，兵房二人，吏房左选三人，吏房右选二人，刑上房二人，刑下房二人，开拆房二人。已上欲依名次差书令史及权书令史充行遣文字。」故有是命。 
二年六月十二日，臣僚言：「堂后官朝议大夫自为一额立定员数，依次序拨展。契勘堂后官自来功赏频并，若与其余展朝议大夫之人衮同迁转，委是偏优。今欲于八十员额内拨五员专充堂后官，依次序拨展。」从之。 
三年五月十一日，诏：「三省行首司以一百二十人永为定额，其合减人(具)[且]令依旧。将来遇阙，更不迁补。愿比换出职者听。」同日，诏：「三省大程官依昨降指挥以一百四十六人为额，溢额人且令 
      
依旧。今后宰执初除，更不用恩例收补。其外借七分大程官，依旧四十人为额。」 
四年三月十八日，诏三省礼房今后因进书并依祖宗故事施行。于是起居舍人黄钧言：「迩者伏 《钦宗皇帝寔录》书成，大臣请罢进书弥文，又用天圣八年吕夷简、熙宁二年曾公亮故事独辞赏典。陛下听纳其言，朝奏夕可，凡前日文具亡寔之事，皆置而弗讲，中外传闻，莫不称孍。切见今月十一日画降指挥，史院官吏各转一官，减一年磨勘，日历所官吏特减二年磨勘，三省礼房两项八十八人有减三年磨勘者，有减半者。臣切谓史官有笔削之功，院吏有供检之劳，赏不可废也。实录之成，本于日历，而钦宗皇帝一代之政，简册散亡，无所依据。前后数年，网罗遗事，钩考异闻，编摩之难，与他书不类。与减二年磨勘，诚不为过。惟是三省吏房之人，方着庭纂集之初，及史馆修撰之际，略无丝发之补，迨今行赏，比日历所官吏或加一年，此臣之所未喻也。前年进《三朝帝纪》，去年进《哲宗宝训》，今年进《钦宗寔录》，礼房之人皆无微劳，三年之间，迭被浓赏，无谓甚矣。今来所降旨挥，虽承前例，然皆出于近时所行，考之故寔，多所不合。咸平元年钱若水等修《太宗寔录》，咸平二年李沆等修《太祖寔录》，止加寔邑、阶、勋而已。及大中祥符九年，王旦修太祖、太宗正史，始迁一官。于是天圣二年王钦若等修《真宗寔录》成，天圣八年吕夷简等修《真宗正史》成「正史」上原衍一「寔」字，今删。，熙宁二年曾公亮等修《英宗实录》成熙宁：原误作「熙年」，今改正。，元佑三年邓温(白)[伯]等修《神宗实录》成，绍圣三年章惇等修《
