<!-- { "loadSidebar": true } -->
十二月一日，诏：「淮、淛、江东郡县间有洊饥去处，屡饬帅守、监司多方赈恤，发廪蠲租，殆无虚月。乃闻官吏奉行之际，不切究心，致流徙尚多。今委秘书省著作郎兼权吏部郎官(表)[袁]枢袁：原作「表」，眉批：「表，疑袁。」当是，据改。、将作监主簿王谦躬亲按视。仍仰帅臣、监司督责守、令修举荒政，以待来岁之丰。如或违戾，具名奏劾，并令御史台觉察。」 
四日，诏：「江、 
      
淛、两淮帅、漕、提举司各行下所部州县，将流移到人户多方赈济。来春如愿归业耕种，即量支钱、米，给据津遣。」 
九年正月六日，知建康府范成大言：「近降指挥，流移之人如愿归业耕种，即量支钱、米，给据津遣。今欲移文两淮安抚、(司漕)[漕司]，行下所属约束沿江渡口，遇有江、淛流移归业之人，其人口、行李、牛畜等，并与免收渡钱，无致邀阻。其江、淛津渡，亦乞一例免收。」从之。 
二月十五日，臣僚言：「乞下诸路监司、郡守，令所部县令劝谕上户，遇有流移之民未复业者，收为佃户，借与种粮，秋成之时，量收其息。其旱伤州县，佃户贫乏不能布种者，亦令佃主依此。庶几者还乡居者安业庶几者：「者」字疑误。，贫富相资，不违农时。」从之。 
十年十一月初八日，诏：「淛东、西提举司各行下所部，如有阙食人户，仰依条支给常平、义仓钱米，措置存恤，毋致失所及有流移。」 
闰十一月十二日，臣僚言：「淳熙八年淮南运司移牒，令建康府、池、太平州约束沿流渡口，不得放令流移人。臣以为未便。盖流移之民已离旧业，彼其问津，必有所借，借非亲故，亦有依附。一旦阻障，使之进退不能，彷徨无计。乞诏诸路监司、州县，应有流移人，止合措置存恤，不得于沿路渡口预行阻障。」从之。 
十一年六月二十七日，户部言：「夔州路转运司(奉)[奏]：『检准皇佑四年敕：「夔州路诸州官庄客户逃移者，并却勒归旧处，他处不得居停。」又敕：「施、黔州诸县主户壮丁、寨 
      
将子弟等旁下客户逃移入外界，委县司画时差人，计会所属州县追回，令着旧业，同助祗应把托边界。」本司今措置：乞遵照本路及施、黔州见行专法，行下夔、施、黔、忠、万、归(浃)[峡]、澧等州详此，如今后人户陈诉偷般地客，即仰照应上项专法施行。如今来措置已前逃移客户移徙他乡三年以下者，并令同骨肉一并追归旧主，出牓逐州，限两月归业。般移之家，不得辄以欠负妄行拘占。移及三年以上，各是安生，不愿归还，即听从便。如今后被般移之家，仍不拘三年限，官司并与追还。其或违戾强般佃客之人，从略人条法比类断罪。』」从之。 
十二年十二月十七日，臣僚言：「诸路州县应有逃亡移籍，为乡司者，无有不知隐占去处。若只勒令乡司抱认，自无亏欠，乞赐施行。」户部看详：「乞令诸路转运司行下所部州县，从令来臣僚奏陈，照应见行条法，将逃亡税赋画时倚阁、推割。如有隐占去处，勒令乡司抱认，并不许抑勒保长陪填。」从之。 
绍熙二年正月九日，湖广总领所言：「权发遣信阳军关良臣申：『淮西诸县有旱伤去处，小民不能存济。传闻本军薄熟及有荒田，相率而来率：原作「卒」，眉批：「卒，疑率。」当是，据改。，涉冬雪寒，饥死道路，遂劝谕税户，令招集流民以为佃客，假借种粮屋宇，使之安存。诚虑来者未止，本军豹计素自窘迫，兼无常平储蓄可以赈恤。』本所今照得信阳军系是极边，除已借支一千贯给付本军，及催本路诸司更为 
      
疾速施行。」诏湖北安抚、转运、提刑、提举司详所申事理，疾速措置安集，毋致流徙。 
四年六月一日，三省言：「诸路州郡有被水去处，窃恐州县不能存恤，致有流移。」诏江、浙、两淮、荆湖等路安抚、转运、提举司，将被水去处，须管同守臣多方措置赈恤，毋令失所。如将来人户或有流移，定将当职官吏重行责罚。 
嘉泰三年十一月十一日，南郊赦文：「官员职田，在法以官荒及五年以上逃田拨充。访闻州县不问年限，辄行拘占，致人户无业可归，间有灾伤，却令依旧数输纳租课。并仰日下依条改正、除放。」自后，郊礼、明堂赦亦如之。 
开禧元年六月二十五日，夔州路运判范荪言：「本路施、黔等州界分荒远，绵亘山谷，地旷人稀，其占田多者须人耕垦，富豪之家争地客，诱说客户或带领徒众举室般徙。乞将皇佑官庄客户逃移之法稍功校定：诸凡为客户者，许役其身，而毋得及其家属妇女皆充役作。凡典卖田宅，听其从条离业，不许就租以充客户。虽非就租，亦无得以业人充役使。凡借钱物者，止凭文约交还，不许抑勒以为地客。凡为客户身故，而其妻愿改嫁者，听其自便。凡客户之女，听其自行聘嫁，庶使深山穷谷之民得安生理，不至为强有力者之所侵欺，实一道生灵之幸。」刑部看详：「皇佑敕：『夔州路诸州官庄客户逃移者，并勒归旧处。』又敕：『施、黔州诸县主户壮丁、寨将子弟、旁下客户逃移入外界，委县 
      
司画时会所属州县追回，令着旧业，同助把托边界。』皇佑旧法欲禁其逃移，后来淳熙间两次指挥：应客户移徙，立与遣还。或违戾，强般之家比附略人法；般诱客丁只还本身，而拘其父母、妻男者，比附和诱他人部曲法；如以请佃卖田诈立户者，比附诡名挟户法；匿其豹物者，比附欺诈豹物法。则是冲改皇佑之法，别为比附之说，致有轻重不同。今看详皇佑旧条轻重适当，是以行之可以经么，焉可以略人之法比附而痛绳之!且略人之法，最为严重，盖略人为奴婢者绞，为部曲者流三千里，为妻妾及子娉者徒三年。使其果犯略人之罪，则以略人正条治之可么，何以比附为哉!既曰比附，则非略人明矣。夫法意明白，务令遵守。功以比附，滋致紊烦。欲今后应理诉官庄客户，并用皇佑旧法定断。所有淳熙续降比附断罪指挥，乞不施行。仍行下本路，作一路专法严切遵守。」从之。 
三年正月十四日，沿江制置使司言：「虏贼已退，两淮流民各欲复业，乞给盘缠。归业者，乞支拨桩积钱五万贯，付本司斟酌支俵。」诏令建康府于修城库见桩会(于)[子]内取拨。 
十一月二十八日，立皇太子赦文：「两淮、荆襄、湖北州县内有曾经虏人侵扰去处，居民流移渡江，除已见行赈恤外，仰所在州县恪意奉行，毋令失所。」 
 食货 ~  户口题前原有「食货十六」四字，题下原批：「户口总数起开宝九年，讫淳熙十六年。 
      
户口题前原有「食货十六」四字，题下原批：「户口总数起开宝九年，讫淳熙十六年。杂录起开宝，讫干道七年。」
【宋会要】
      
太祖开宝九年，天下主、客户三百九万五百四。 
太宗至道三年，天下主、客户四百一十三万二千五百七十六。 
真宗天禧五年，天下主、客户八百六十七万七千六百七十七，口一千九百九十三万三百二十。 
仁宗天圣七年，天下主、客户一千一十六万二千六百八十九，口二千六百五万四千二百三十八。 
庆历二年，天下主、客户一千三十万七千六百四十，口二千二百九十二万六千一百一。 
八年，天下主、客户一千七十二万三千六百九十五，口二千一百八十三万六千四六千：天头原批：「千，一作十。」。 
嘉佑三年，天下主、客户一千八十二万五千五百八十，口二千二百四十四万三千七百九十一三千：天头原批：「三，一作二。」。 
八年，天下主、客户一千二百四十六万二千三百一十一十一：天头原批：「一，一作七。」，口二千六百四十二万一千六百五十一。 
英宗治平三年，天下主、客户一千二百九十一万九千二百二十一九千：天头原批：「九，一作七。」，口二千九百九万二千一百八十五。以上《国朝会要》。 
神宗熙宁二年，天下主、客户一千四百四十一万四千四十三，口二千三百六万八千二百三十。 
五年，天下主、客户一千五百九万一千五百六十，口二千一百八十六万七千八百五十二。 
八年，天下主、客户一千五百六十八万四千五百二十九，口二千三百八十万七千一百六十五。 
十年，天下主、客户一千四百二十四万五千二百七十，口三千八百万七千二百一十一八百：天头原批：「百，一作十。」。 
元丰元年，天下主、客户一千六百四十万二千六百三十一，口二千四百三十二万六千一百二十三。 
三年，天下主、客户一千六百七十三万五百四，口二千三百八十三万七百八十一。 
六年，天下主、客户一千七百二十一万一千七百一十三，口二千四百九十六万九千三百。 
哲宗元佑元年，天下主、客户一千七百九十五万七千九十二户：原阙，据同书食货一一之二七补。，口四千七万二千六百六。 
三年，天下主、客户一千八百二十八万九千三百七十五，口三千二百一十六万三千一十二。 
六年，天下主、客户一千八百六十五万五千九十三，口四千一百四十九万二千三百一十一。 
绍圣元年，天下主、客户一千九百一十二万九百二十一，口四千二百五十六万六千二百四十三。 
四年，天下主、客户一千九百四十三万五千五百七十，口四千三百四十一万一千六十六六十：天头原批：「十，一作百。」。 
元符二年，天下主、客户一千九百七十一万五千五百五十五天头原批：「九百七，一作七百九。」。 
三年，天下所升户二十四万五千二百五十七，口五十五万四十二。 
徽宗崇宁元年，天下主、客共升户三十万三千四百九十五，口四十万九千一百六十三。 
二年，天下升户二十五万九千七百五十 
      
八，口六十五万七千六百九十一。 
大蹑二年，天下所升户增一十二万四千一百七十三，口一十九万二千四十六。 
三年，天下所升户二十三万四千二十四千二十：天头原批：「十，一作百。」，口五十六万八百九十三。以上《续国朝会要》。
高宗皇帝绍兴二十九年天头原批：「高宗，一作光尧。」，天下主、客户一千一百九万一千八百八十五，口一千六百八十四万二千四百一。 
三十年，天下主、客户一千一百三十七万五千七百三十三三十七：天头原批：「三，一作五。」，口一千九百二十二万九千八。 
三十一年，天下主、客户一千一百三十六万四千三百七十七，口二千四百二十万二千三百一。 
三十二年，天下主、客户一千一百一十三万九千八百五十四，口二千三百一十一万二千三百二十七。以上《中兴会要》。 
