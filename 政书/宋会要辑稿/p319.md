<!-- { "loadSidebar": true } -->
      
明堂新曲及景灵宫、太庙乐曲凡九十一，颇已详熟，欲自今依行礼节次日习一遍。望令五使会按大乐，比常准加早半月。」诏以九月朔五使赴太常按乐。 
十四日，诏以明堂在近，特罢秋宴。俟礼毕，于十月中旬择日赐饮福宴。 
十八日，合门言：「将来明堂，乞于右掖门外，西至图画院东，南至三司近北，各置绰揳门。两省、台官、大卿监、正任刺(使)[史]以上，于百官幕次东实幕壁门外上下马，百官少卿监已下于右掖门里武官幕次西下马，右掖门外上马。」诏依所奏，并于右掖门里审刑院门东绞缚绰揳门，逐处置上下马牌。自致斋日，各于指处上下马，令御史台晓谕。 
二十三日，诏：「随驾禁卫诸班直及诸司职掌、执仪兵士、应奉人等，所给酒食须丰洁，其薪炭须燥重如数，无令主者有欺没。都大提举应奉司严加督察，违犯随举，不以赦原。」
二十五日，太常礼院言：「黑帝及神州地祇皆当合祭于明堂，请罢立冬之祭。」帝以四时迎气不可辍，止罢神州地祇。 
二十六日，太常礼院言：「庆历八年，礼官议郊坛第一龛陛，五帝、大明、夜明、神州地祇、天皇、北极位焉，旧用司天保章正等充献行事，保章秩卑，接于尊神非称，望改用少卿监、正郎，每位一员充献。第二、第三龛陛用员外郎至(陛)[升]朝官，每龛一员，神位多处稍增员数。壝之内外众星，止命京官或保章等分奠。今明堂盛礼，望准此例。其五人帝及 
      
日、月、天皇、北极既升祀于堂室，近接亲献之位，方常郊尤重，望差清望官分献。」诏可。命观文殿学士丁度献轩辕，资政殿学士王举正献炎帝。帝以轩辕圣祖之别号，炎帝者感生之常配，故特于清望之中先选旧弼以充献焉。 
二十七日，诏以内侍林宗普等十二人分察明堂神位，当荐献赞拜奠爵时，并令尽礼。仍前祀七日赴尚书受誓戒，散斋、致斋如仪。先祀之夕，沐浴洁衣，于堂室墀庑省展祀物及版位，悉须整肃。行礼时分立堂下四面，端笏恭庄，用心察视，毋辄离位观瞩。或敢违慢，当论如律。 
二十八日，诏：「明堂神位所陈牲具、祭器、酒醴、烛炬等，比闻先日多至夜中即为人私彻，委内侍梁起等七人检逻察视。俟望燎毕，除玉帛、牲醴、祝册以时进彻外，余须旦明，有司乃得收敛。」 
有差，充行礼时所服。 二十九日，诏太常、太乐令、音律工、少府祠祭使，并赐中单襕
九月二日，太常礼院言：「明堂行礼，诸司吏史服职久勤，详习祀典，虽有妨故，难以旷辍。如居父母服被举追在局者，欲望并听权从吉服应奉。」诏依庆历七年十一月礼官所定施行。礼仪使言：「宫、庙、明堂行礼，有司执事及乐工与升殿堂者，景灵宫凡四十三人：太常礼院礼直官三人，升降奉引；礼生一人，引太祝彻馔；中书省史一人，引册案；太常寺太乐令丞、乐正、登歌乐工共三十三人；史一人，引奉馔；太府寺史一人，供币；光禄 
      
寺史一人，酌亚献、三献酒并奉胙俎；少府监史一人，奉玉币；史一人，奉亚献、三献福酒。太庙凡百三十七人：太常礼院礼直官三人，升降奉引；礼生七人，引太祝彻馔；宗正史七人，七室内守灯烛法物；行事官及史五十六人，奉俎押当；史二人，引押应奉；中书省行事官史十四人，奉册案；史七人，主席褥；史三人，引册、持烛；太常寺大乐令丞、乐正、登歌乐工三十三人；光录寺史二人，酌亚献、三献酒并奉胙俎；少府监史一人，奉玉币、玉爵及饮福金鳵；史三人，奉亚献、三献饮福银鳵。明堂凡百七十四人：太常礼院礼直官四人，升降赞引；礼生十一人，引太祝彻豆；中书省史二十二人，奉册案；史十一人，主席褥；史二人，引册、持烛；太常寺大乐令丞、乐正、登歌乐工共三十三人；行事官五十五人，奉俎；史一人，引馔；司天监史三人，主设神位版；将作监史九人，供香火；光禄寺史四人，酌亚献、三献金鳵并奉胙俎；太府寺史三人，供香币；少府监史一人，助进玉、币、匏、爵并饮福金鳵；史二人，奉亚献、三献木爵及饮福银鳵；史三人，奉九位分献官木爵。」 
三日，帝服靴、袍御崇政殿，召近臣、宗室、馆阁、台谏官阅雅乐，自宫县、登歌、舞佾之奉，凡九十一曲 作之，如行礼之次。因出太宗皇帝《琴阮谱》及御撰《明堂乐曲音谱》并《按习大乐新录》赐 臣，又出新制颂埙、匏笙、洞箫，仍令登歌以八音诸器各奏一曲。遂召 吹 
      
局按警场，赐太乐、 吹令丞至乐工、徒吏缗钱有差。帝自景佑初诏所司博访通古知音之士，讨论雅乐制度与历代沿革，考正音器，作为新书，成一朝之典。至是，谓辅臣曰：「作乐崇德，荐之上帝，以配祖考。今将有祀于明堂，然世鲜知音者者：原无，据《长编》卷一六九补。，其令太常益加讲求。」于是内出改制乐曲名及谱法、乐章，令肄习之。 
四日，少府监言：「奉诏以明堂礼神玉符本监供设，此为新制，有司前所未行，今将置于神座之前，或在左右，望示典礼如何。」诏太常礼院详定以闻。礼官言：「《书》云『植璧秉圭』，又神道尚右，其礼神玉宜启柙裼籍，致神座前位版之右。」诏可。 
五日，诏：「明堂法驾乘新玉辂，其旧辂修饰完固，亦令从行。」初，庆历七年，将郊祀，改造新玉辂，其制颇崇广。既进乘谒庙而不甚安平，礼毕，自庙适郊宫，乘旧辂以往。至是，诏较试二辂，新稍减其崇，旧辂亦加整饰，有司禀闻，故有是诏。及宿太庙，复诏朝飨礼毕乘旧玉辂以还。又命摄太仆、翰林学士赵 登辂展省，审其安固以闻。仍令褰挂圈额，移礼带稍外，减去香囊禭球。 
六日，礼仪使言：「准郊例，文武官有父母丧被起者不得入宗庙外，郊坛所听权吉服行职事，但不得入壝门。今此明堂门与壝门同，请如例不入。」从之。学士院言：「奉诏撰明堂册，修写进书。检《正辞录》，五方上帝以人帝配，神州地祗以宣祖配，景佑定制以太宗配。今既合祭祀天地与五方上帝、 
      
神州地祇，三圣配侑，并皇帝亲献，则与(帝)[常]祀不同，其天地八位祝册之末，欲以三圣帝号配神一等书写。」诏太常礼院详定以闻，礼官言：「明堂为五帝之府，古者大飨必 配五帝。今合祭六天二地于明堂，以三圣配座，皇帝并行亲献之礼。据礼经，大德配众，小德配寡，既以祖宗皆侑，即合 配八位，其册文并宜具配帝位号一等修写。」诏可。 
十一日，礼仪使言：「四方馆、鸿胪寺致仕官，蕃客、进奉官，各准郊例陪位。今明堂行礼在宫禁中，未审如例与否。」诏致仕官依旧，其蕃客进奉官止令宣德门陪位。旧例：景灵宫蕃客、进奉官各二十人，致仕官五人；太庙进奉官二十人，致仕官五人；郊坛宣德门蕃客、进奉官各五十人，致仕官五人。是日，诏太子保致仕杜衍太：原作「天」，据《长编》卷一六九改。、太子少傅致仕任布，特令赴阙陪位，令学士院降诏，仍命河南、应天府以礼敦遣至阙，下令于都亭驿锡庆院优备供帐、几杖。衍手疏以疾辞，布将就道，始以疾辞，遣中使赍赐医药医：原作「衣」，据《长编》卷一六九改。。先是，资政殿学士、知杭州范仲淹建言，祀明堂旷礼，宜召元老旧德陪位于庭，故有是命。 
十二日，太常礼院言：「仪鸾司掌明堂供帐事，今既饰成五室，望令礼官恭行按视，知其能如制度。」诏可。 
十四日，合门言：「准旧仪，礼毕翊日，文武百僚当早入参问圣体。」诏特放参问。皇城司上新造文德殿门香檀鱼契，请以左契留中，右契付本司。诏可。 
二十一日，太常礼院言：「大庆殿既为明堂，当于殿傍加黑缯金 
      
书，为『明堂』字，殿门傍加朱缯黑书，为『明堂之门』四字，于礼为便。」帝曰：「朕皆亲书，二字金篆，四字飞白书。」是日，帝于禁中韡袍，亲书二牓，自(画)[昼]至夜而毕，宣示宰臣牓于门。大礼飨毕，诏以御书二牓去其周郭，表饰加轴，藏于宗正寺。于是明堂五使请各以御名书于二轴之后，许之。既而奉表称谢，优诏嘉荅，又诏模刻二牓为副本，颁于二府，以及近侍。被锡者咸谓不世之遇，中外荣之。 
二十二日，太常礼院言：「明堂行礼，皇帝诣五室奠玉币毕，降服版位降服版位：似应作「降阶还位」。，即令堂下诸位奠币。至亚献升，既酌献，即令堂下诸位奠酒。恐胪传声哗，涉于不肃，欲以纱笼小炬自堂上照示墀庑诸位，以为之节。」从之。 
二十四日未漏上水一刻，文武百官朝服结佩，请皇帝斋于文德殿合。中书、枢密及宗室夕于斋次。先是，积雨弥旬，将近大礼，滂注益甚，帝颇忧之，禁中斋祷，极于虔恭。前此一日，辰巳时雨犹霖晦，方午而霁。至夜，辰象炳然，无纤云之翳，由此至于礼成，天日清润，风和气协。中外欢异，曰圣心虔祷，天意昭报，感应之速，有若期会。 
二十五日，未明二刻未：原作「先」，据《宋史》卷一○一《礼志》四改。，鼓奏三严，诸卫各勒部队，中书、枢密院入谒于斋次。帝服通天冠、绛纱袍，乘玉辂，称警跸，不鸣 吹，赴景灵宫，即斋殿服衮执珪，诣天兴殿行荐飨之礼毕，诣太庙宿斋。是夕五 ，初行进飨之礼，质明复还文德斋次，乘舆仗卫如仪。 
二十七日，未明三刻，帝服韡袍，乘小辇， 
      
