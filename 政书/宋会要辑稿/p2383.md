<!-- { "loadSidebar": true } -->
七日，新知高邮军王定国特降两官，罢新任。以臣僚言：「定国贯福州，妄称河南府人，冒名归正，借补文学。昨在高邮军，奸赃狼籍，言者用是论罢。令乃复得高邮，未协公论。」故有是命。 
十八日，知温州韩彦直、前知台州尤袤、提举两浙东路常平茶盐公事姚宗之，并各特降一官。以温、台州自干道六年以后，累年拖欠内藏库坊场钱数多，并不发纳故也。 
四月八日，知连州费锴放罢。以言者论锴因公事科罚，又五十里内创置税场，重征杂税故也。 
二十二日，知江阴军蒋雝放罢。以言者论雝强 
      
与部民陈广寿结亲，又任意徇私，致狴犴重囚走逸故也。 
二十六日，知泰州魏钦绪先次放罢，令叶翥体究诣实闻奏。以本路提举郑嗣宗言：「本司支钱五百千，令本州岛修造常平仓屋，钦绪辄资别用。又祠祭为初献官，更不致斋，用妓乐筵宴。」故有是命。 
五月十日，两浙西路提举常平茶盐公事潘畤降一官。以本路提刑韩俣按畤占役禁军荷轿故也。 
十八日，淮西转运副使张士元、知安丰军丁逢并放罢。以言者论：「士元冒佃官地，强买民田，干没赈济、教阅钱米，鬻卖总首、主簿白帖。逢始扬言欲捃摭士元，既为所啖，反相表里，差补总首，借补官资，悉 士元。及其交相疑忌，逢即持士元遣人过淮作过，士元即持逢遣人过淮鬻酒。二人罪恶，不可缕数。」故俱罢。 
六月二日，新除江东提举丁常任改差知真州。以给事中钱良臣言：「常任资浅望轻，未更民事，持节察州，授之太遽。」故改命。 
天资残酷，加以沉湎，民事弗恤，贪而多私故也。 放罢。以言者论景 十八日，知夔州李景
闰六月七日，知怀安军宇文绍寅放罢。以本路帅臣王亢按其性资憸巧，不谨廉隅，屡逐所部见任官，而以亲旧充填窠阙，用为腹心，以侵渔百姓，故有是命。 
十八日，广东提刑黄浚特降两官，已降宫观指挥更不施行。以臣僚言：「浚初乞修韶州城壁，急于希赏，方穷冬凝寒，千里骚动，致民夫死于冻馁者不可胜数。 
      
后自知其城卒未就绪，所以托疾丐祠。」故有是命。 
七月五日，知英州葛霖放罢。以霖苛刻科扰、违法害民故也。 
七日，知信阳军余童特降一官。以北界蔡州新息县居民被贼劫盗财物，移文本章，不即缴申朝廷，径自回报，致对境(阙)[关]报不依元式故也。 
九日，知真州解元振放罢。以本路提刑徐子寅言：「元振久病在假，郡事尽付胥吏，百姓受獘。」故有是命。 
十三日，新知永康军张照与干官差遣，坐昏眊不能任事也。 
八月二十六日，浙东提刑傅自得、浙西提刑吕正己并放罢。自得昨以故相秦桧当国，撰造赵令衿不法事，致之死地，遂得美官；正己闺门之内，丑声着闻，每所居官，政由内出，昨守镇江，致禁囚越狱窜逸，乃归过于司理以自免。故有是命。 
十月一日，浙东提刑周权依旧淮东提举，知兴国军张祖顺差通判筠州。以臣僚言权粗暴妄诞，不可持平近甸；祖顺庸谬阘茸，难堪郡寄(政)[故]也。 
十一月二十三日，昭庆军节度使、知隆兴府杨倓与外祠。以言者论：「倓初无他长，徒以勋阀之后，叨授节钺。尝贰枢筦，不能以功业报国。比因移帅豫章，稽之旧例，大臣非得旨无自言乞过阙奏事，而倓乃有此请。意其假守当涂，必有边防机密不可附奏，及其报行札子，乃是乞与弟侄分财析户，遂为此来，后致其弟妇、诸侄都省御史台陈诉。」故令奉祠。 
十二月十一日，知台州李宗质特降一官。 
      
以本州岛拖欠内藏库坊场钱数多故也。 
六年四月五日，江东提举潘畤、知池州赵粹中并放罢。以二人交章相攻故也。 
二十七日，广西提刑廖蘧特降一官放罢。先以擅增琼州盐额降一官，次因臣僚言蘧奏劾昌化军判官蒋穆、水军统领张麟捕执客人杨朝章等，诬以劫盗而容庇，守臣李邦光不能刺举，故有罢黜之命。 
六月八日，直秘阁、荆湖北路安抚司干办公事田公辅放罢。坐将私马高价市与神劲军，而以本军拣退马贱价收买故也。 
二十四日，知郁林州李端卿特除名勒停，送梅州编管。以经略使刘焞按其当李接啸聚之际，望风弃城故也。 
七月一日，知光州王德政放罢。以本路漕臣薛居实言，德政与通判李时习不相和协，以致狱事不务平允，各以喜怒出入情罪。诏并放罢，令居实究理曲直。既而居实言，时习先尝两次权州，专事既久，及德政到任，尚行专恣，以致德政愤不能堪。又闻时习拆换赤历，移易官钱，故并罢。 
七日，江西运副杨由义特降一官，放罢。先是，前临江军清江县丞汪作乂尝权县事，由义欲应副亲戚押纲，未起发间，作乂离任。知新涂县林梓妄申漕司，云作乂将岁计合发官钱那兑用过，是致纲运无可起发。暨作乂以任满赴阙，由义辄令临江军差人追捕。作乂至信州涂中，死于非命。故有是命。 
十一日，知汉州宇文绍奕特降两官放罢，永不得与 
      
监司、知州军差遣。以言者论绍奕在任举措僭侈，一意妄作，丑声播闻，故有是命。 
二十五日，知藤州郑垧特降两官。以本路帅臣劾垌为政弛缪，略无廉声，及得替归，违制多差送还兵级故也。 
八月八日，知潮州朱江放罢。以臣僚论其(纵)[踪]迹丑秽、纳赂鬻狱故也。 
十四日，湖南提刑叶程、知郴州雷潀各降两官，放罢。以言者论：「潀始宰宜章，姑息贼徒，以得虚誉。既就使为州，乃矫前政，折之以威，其徒忿然，遂决意为盗。程昏耄贪墨，宜章盗贼诸司皆申，而宪司独无条具。」故有是命。 
十七日，知楚州翟畋特追五官勒停，送筠州居住。以收捕楚州淮阴县劫盗，通判叶挻、钤辖贾怀恩妄申于淮河内与贼迎敌，杀死贼人，及将拘到北界官船作获到贼船赃物解发，畋凭妄状行捕获闻奏，故有是命。 
十八日，前知吉州蓝师稷特降一官，放罢。坐上供米愆期不发故也。 
二十日，直秘阁、前知安丰军丁逢特降一官。以任内差朱直卿权摄，从运判张士元觉举也。 
二十五日，知衡州李麦斗放罢。以提举李端友按麦斗酷虐不法故也。 
同日，知金州王彤特追三官，勒停。以四川总领李昌图言彤知金州日，将趱剩钱造金器入己，有司鞫得其实，故有追毁之命。 
九月二日，广南西路提刑徐诩、转运判官梁安世各降一官。以诩等同(衡)[衔]奏经略司保明功赏不实，颇涉张皇，再令指定，却乃异同，故有是命。 
      
二十一日，知安丰军刘大辩放罢。坐纵容客人透漏禁物过界，及科敷不法故也。 
二十四日，新知郴州黄义实与闲慢差遣。以臣僚言郴州今当蹂践之余，人情反侧，政赖守臣抚摩安集，而义实阘茸无能，不足当是职，故有是命。 
二十七日，广南东路运判赵公瀚特降一官，放罢。以言者论：「公瀚 剥州郡，以私一己。昨收捕陈峒，首尾月余，自支拨提举司封桩钱之外，又科拨诸州钱五万缗。及有解嵩者罢守宜州，道由所治，公瀚知其家有雷琴可直千金，乃馆嵩于本司。未几嵩病死，遂取其琴及名画数十轴，并酬以百千。其家怨泣不敢言，至今狼狈不能出(领)[岭]。」故有是命。 
同日，知鄂州赵善括放罢。以总领周嗣武、漕臣陈延年言，赵善括增起税务课额至十倍，多添民间赁地钱，强令拍户沽买私酒，白纳利钱，侵都统司课额故也。 
同日，知阆州宋少虚放罢，令潼川府路提刑司根勘以闻。从利路诸司按其赃污不法故也。 
十月八日，知德庆府陈焘放罢。以焘庸缪，老而益贪，职事弛慢故也。 
十六日，新知鄂州周极放罢。先是，极知秀州日，自带私家坐船，于本州岛酤卖私酒，为酒务辖下人所捕。极忿怒其人，诬以行劫，绷栲有至死者。大理寺鞫得其实，先诏追三官勒停。至是起废，中书舍人郑丙言其为恶不悛，愈益恣横，故有是命。 
二十六日，浙东提举李宗质、湖北运判张珖并放罢。以右 
      
正言黄洽言：「宗质趋附巧进，营私背公；珖素号浮躁，专事唇吻。」故有是命。 
十一月二日，荆湖北路转运副使戴几先放罢。以言者论其为国子司业时攀附权贵，为太常少卿时祀事不共，故有是命。 
三日，知化州何伟除名勒停。以伟在任(数)[敷]盐害民，横敛致寇，又尝诛戮平人，及男公鼎强取部曲女为家妓故也。 
八日，新知蕲州沈公孙与闲慢差遣。言者论其夤缘假托、骄騃鄙俗故也。 
十七日，知峡州唐孝颖放罢。以本路漕臣言其衰耄，纲纪不立故也。 
同日，知复州潘才卿放罢。以本路漕臣劾其狃于(熏)[勋]贵，鲜克由礼，身为庶官，通谒用朱衣吏辈，前建十二辰旗，且恣其暴虐，不能抚摩，故有是命。 
二十一日，新差提举广东市舶苏总龟改差主管台州崇道观。臣僚言其素苦昏眊、瞻视不明故也。 
十二月二日，新除利州路转运判官王澬放罢。(似)[以]侍御史黄洽言其奸赃惨酷、累遭论劾故也。 
同日，知兴国军徐行简放罢。坐兴国岁旱，行简自言因人匠余工打造刀斧弓弩，欲行投进，为臣僚论列。 
同日知金州王彤放罢。以四川总领李昌图按其不法故也。 
十三日，知吉州蓝师稷放罢。以侍御史江溥言其昏缪不职、民讼不理、财赋失陷故也。 
十四日，知黎州李福谦降一官，放罢。四川制置使胡元质降两官。先是，黎州蛮作过，福谦失职，诏令制置胡元质具福谦不职始末。于是宰执进呈，福谦 
      
于五部落未作过之时，屡申事宜，而制置使胡元质略不为备，致覆军杀将。故有是命。 
十六日，知婺州韩元吉放罢。以言者论其恨僻贪婪，故有是命。 
二十二日，新知永州胡倚、知滁州胡俦并放罢。以言者论倚等生平所至皆无善状，荐污白简，历历可按，故有是命。 
二十四日，知泰州吴儆主管台州崇道观，理作自陈。以台臣言其贪暴自恣故也。 
七年正月二日，新除提举两浙东路常平茶盐公事李端友罢新任。以右正言黄洽论其簠簋不饰、复事干谒故也。 
二十三日，知归州钱似之特降一官。以成都府路转运司奏留滞纲运、抑取税钱故也。 
三月十一日，淮东提举周权放罢。以言者论「权好诞谩妄作，初除江东盐司，未久即改淮东，又改宪浙东，既招人言，复得旧物。阙未到年余，先批帖问都吏以俸给；阙未到半年，先遣人为索接计。车未入境，即肆妄用」故也。 
同日，淮东运副徐子寅放罢。以言者论扬州劫盗事连漕司部辖使臣，子寅庇之故也。 
