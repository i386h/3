<!-- { "loadSidebar": true } -->
皇弟越王戚为亚献，普安( )[郡]王仲忽为终献。 
宣和二年五月十八日，皇帝亲祭地于方泽。 
五年五月二十一日，皇帝亲祭于方泽。程瑀又言：「每遇祀昊天上帝，依仪用礼神真玉、牲牢、礼料，差三献官行礼。所有祭皇地祇，今欲并依祀昊天上帝礼例，所贵祀祭一体。」从之。 
闰四月二十日，礼部、太常寺言：「夏至日祭皇地祇，国朝礼设神位于坛上北方，南向。昨政和四年，因夏祭方泽，礼制局议定设皇地祇神位于坛上南方，北向。缘今来夏至日系于北面望日行礼，即难以北向设位。欲自今后夏至日祭皇地祇，设位依旧例。」从之。 
国朝每岁四郊迎气及土王日祀五方上帝，以五人帝配，五官、三辰、七宿从祀。又于正月上辛祀感生帝。 
太祖皇帝干德元年闰十二月二十八日天头原批：「郊礼事务二。太祖皇帝干德元年起。」，国子司业兼太常博士聂崇义上言：「皇家以火德上承正统火：原作「大」，据《长编》卷一一三改。，应五行之王气，纂三元之命历，恭寻旧制，存于祀典。伏请奉赤帝为感生帝，每岁正月别尊而祭之。」事下尚书省集议，请如崇义之奏。有司酌隋制，感生帝为坛于南郊，高七尺，广四文，奉宣祖升配。牲用骍犊二，玉用四圭有邸，币如方色，常以正月上辛奉祀。
二年十一月二十五日，太常礼院言：「准旧礼，正月上辛祀昊天上帝，以顺祖配，五方帝从祀。又准敕，聂崇义奏请别祀赤帝为感生帝，以符火德，日用上辛，配以宣祖。然则一日之中，两祀赤帝。按《祭法》云：『祭 
      
不欲数，数则烦，烦则不恭。』数尚不可，况同日乎 且祀为感帝，尊而奉之；列于从祀，降而卑之。以此酌详，愈知矛楯。请于上辛日昊天从祀之内不设赤帝一座，所贵显特尊于感帝，符不数之礼文。」从之。 
太宗太平兴国八年十月五日，诏祀土德于黄帝坛，珪、币、牢具如大祠制，俾祠官领之。
淳化三年十一月二十七日淳化：原无，据《太常因革礼》卷三三补。，南郊礼仪使上言「上言」至「坛旧」，原无，据《太常因革礼》卷三三补。：「来年上辛祈谷，与祀感生帝皆同日。窃况祈谷坛旧不设赤帝位，今缘亲行祀礼，其祈谷坛备设赤帝位，乞权罢感生之祀乞权：原无，据《太常因革礼》卷三三补。。」从之。 
至道元年十月十五日，太常礼院言：「来年正月十日上辛有事于南郊，准画日九日立春祀青帝，缘青帝从祀郊丘，望权停祭。」从之。 
真宗景德四年十二月十六日真宗景德：原无，据《太常因革礼》卷三三补。，都官员外郎、同判太常礼院孙奭言；「立冬祀黑帝，按礼文以高阳氏配，(元)[玄]冥辰星、三辰、七宿从祀。今则配帝以下皆不设席。按《通礼》席以莞，且人帝以下无取扫地之义，望依礼设席。又所设樽惟散樽二，一以盛勺，一以盛酒，复不加幂。按礼文，黑帝、配帝各六樽、二罍。樽实五齐，献神酌之神：原无，据《太常因革礼》卷四七补。；罍实三酒，饮福酌之。从祀樽亦各别从：原无，据《太常因革礼》卷四七补。，皆加勺幂者用御风尘，祀天神，以疏布为之，取其质也。今礼不用五齐、三酒，皆以法酒代之法酒：原倒，据《太常因革礼》卷四七乙。，献神饮福，于礼当有差降。既不加幂，恐不吉蠲。望自今祠祭，量设牺象樽以献神，山罍以饮福，庶人神不扰，尊卑有序。」诏太常寺与崇文院检讨详定以闻详：原作「许」，据文意、文例改。。判太常寺李宗谔上言李：原作「奈」据《长编》卷六七改。：「按《郊祀录》，天、地、日、月、五方帝、九官并席以槁秸，余以莞。唐制，天、 
      
地、日、月、社、稷、五方加褥。又天、地以下樽，有太樽有太樽：原无，据《长编》卷六七补。、着樽、牺樽、象樽、壶樽、山罍之制，凡樽皆加勺幂皆：原无，据《长编》卷六七补。。望并依奭奏，令光禄寺、太府寺、少府监自今依礼陈设。」从之。 
仁宗皇佑二年八月二十五日，太常礼院言：「今年立冬祀黑帝及祭神州地祇，缘近明堂大飨，皇帝各行亲献，今来皆合辍罢。又缘祀黑帝是一时迎气之祭，如从而辍罢，比之常岁却阙一祭。」诏依例祀黑帝，罢神州地祇祭。 
嘉佑元年十一月九日，集贤校理丁讽言：「按《春秋文耀勾》，五帝之名曰灵威仰、赤熛怒、含枢纽、白招拒、 光纪。今每岁奉祠，而祀文位板皆书其名，(今)[令]有司呼斥，非所以恭神之意。」于是下太常礼院议而去之。 
元符二年十月二十日，太常少卿曾旼言：「祀黑帝配以帝颛顼，字与神宗庙讳同，其祝文皆不回避。乞称帝高阳氏。」从之。 
徽宗大观四年四月二十八日，议礼局言：「国家崇奉赤帝为感生帝，以始祖僖祖配侑，与迎气之礼不同，尊异之也，而乃祀于立夏迎气之坛，甚不称所以尊异之意。谨按《礼记 郊特牲》云：『兆于南郊，就阳位也。』《祭法》云：『燔柴于泰坛，祭天也。』先儒指为周制感生帝之坛，以为王者之兴必感五帝之精以生，因其所感别祭尊之。自曹魏、后齐、后周与隋，皆别坛而祭。虽其制不同，而各崇奉所感生之帝，正合先儒之论。请于南郊别立感生帝坛，依赤帝高广之制，庶称国家尊异之礼。」从之。 
高宗绍兴元年，礼部、 
      
太常寺讨论讨论：原倒，据《文献通考》卷七八乙。：孟春上辛日祀感生帝，以僖祖配，于天庆观设位望祭，币依方色，权不用玉，正、配二位每位 、爵、笾、豆各一，实以酒、脯、鹿臡，以献官一员行礼。 
三年四月十五日，司封员外郎郑士彦言：「立春、立夏、季夏之土王、立秋、立冬，祀五方帝于四郊，亦祀之大者。望诏礼官讲求典礼，举而行之。」从之。时太常寺讨论，不用牲牢，止设一笾一豆，差献官一员，依奏告礼例行事。其后比拟旧制，用礼料视感生帝。
 礼 宋会要辑稿 礼二八 郊祀事务三 
      
郊祀事务三
【宋会要】
      
画日，来年正月三日上辛祈谷于昊天上帝，至十日始立春。缅寻历代，虽或相遵，博考礼经，实非旧典。谨按《礼记 月令》：『正月，天子以元日祈谷于上帝。』注云：『为上辛祈谷，郊祀昊天上帝。』又《春秋传》曰：『启蛰而郊，郊而后耕。』盖春气初至，农事方兴，郊祀昊天以祈嘉谷，故当在建寅之月，迎春之后矣。自晋泰始二年，始用上辛，不择立春之先后。齐永明元年，立春前郊，议者欲迁日，王俭启云：『宋景平元年、元嘉六年，并立春前郊。』遂不迁日。其后吴操之又云应在立春后。然则左氏所记『启蛰而郊』，乃三代彝章，百王不易；王俭所启郊在春前，乃后世变礼，经籍无闻。载详《月令》正月元日祈谷，则明在正月之辛；左氏『启蛰而郊，郊而后耕』，则明在立春之后。参较其议，焕然无疑。来年正月十日立春，三日上辛祈谷，斯则袭王俭之末议，违左氏之明文，理有未安，事当复古。况陛下式严祀典，以迓神休，岂可舍周、孔之格言，用齐、晋之曲说 伏望宪章三古，取则六经，常以正月立春之后上辛行祈谷之祀。诞告礼官，着为甲令。」诏太常礼院详定以闻。礼院言：「按《月令》云『正月元日祈谷于上帝』，《左传》云『启蛰而郊』，杜预云：『启蛰，夏正建寅之月，祀天南郊。』又按梁何佟之议云：『今之郊祭，是报昔岁之 真宗景德三年十二月十四日，崇文院检讨、龙图阁待制陈彭年言：「伏 
      
功而祈今年之福，故取岁首上辛，不拘立春之先后也。周人冬至于郊丘，大报天也，夏正又郊以祈农事，故有启蛰之说。自晋太初二年并圜丘、方泽同于二郊，是以一郊之中，有祈有报。不待启蛰而用上辛，始于此也。』又云：『齐永明元年立春前郊，王俭启云，宋景平元年、元嘉六年立春前郊，则近代明例。』梁吴操之又云：『郊应在立春之后。』本院今详礼传，正文既言建寅之月启蛰而郊，则合在正月立春之后，所用上辛不拘立春先后，则后代相承。今据礼传明文，请依彭年所奏，当于立春之后正月辛日祈谷当：原作「常」，据《太常因革礼》卷三三改。，祀昊天上帝，颁下所司，永为定式。」从之。 
四年四月二十六日，太常礼院言：「准诏与崇文院检讨同详定诸祠祭事。据画日今年四月五日雩祀昊天上帝于圜丘，十三日立夏祀赤帝于南郊。按《月令》：『立夏之日，天子迎夏于南郊。』注云：『迎夏为祀赤帝于南郊。』又云：『是月也，大雩。』注云：『《春秋传》曰龙见而雩。谓建巳之月，阳气盛而常旱，万物待雨而长，故祭天以祈雨。』龙星，谓角、亢也，立夏后昏见于东方。又按《春秋左氏传》云：『启蛰而郊，龙见而雩。』注云：『雩谓建巳之月，苍龙七宿之体昏见东方，万物始盛，待雨而大，故祭天，远为百谷祈膏雨也。』又按《唐书》云：『夏孟之月龙星见，雩五方上帝于雩坛。』又按《五礼精义》云：『四月大雩帝圜丘，传云龙见而雩。东方角、亢等七宿昏见南方之时，此即孟夏纯阳之月，万物待雨而长，故必祀天。』《序例》云：『自周已来，岁星差度，今之龙见或在 
      
五月，以祈甘雨，于时已晚，但四月上旬卜日。』载详立夏之后，苍龙昏见，万物将蕃，阳气方盛，故雩祀上帝以求甘雨，即与启蛰而郊，其义无殊。后来唯用改朔，不待得节，祭于立夏之前，违兹旧礼之意。所云龙见或在五月，于时已晚，但用四月上旬卜日，苟或龙见于仲夏之时，雩祀于季春之节，相去辽阔，于理未周。欲请今后雩祀，并于立夏后卜日。如立夏在三月，则待改朔后卜日。庶节气协于纯阳，典礼符于旧史。又按《月令》云：『季秋之月，乃命冢宰，农事备收，藏帝籍之收于神仓。是月也，霜始降，上丁用乐正入学习吹。』郑玄注云：『为将飨帝也。』『是月也，大飨帝。』《正义》云：『四月大雩以祈谷，九月飨以报功。』此则季秋之月，农事既终，大飨明堂，报兹嘉谷。苟或犹未得节，尚当建酉，因而卜日，有属先时，欲望自今并过寒露然后卜日。或寒露在八月末，则待至九月乃卜，仍在上丁之后，庶符《月令》之文。自余诸祠祭，皆 礼令，无所改易。」诏从之。 
天禧元年十二月一日，礼仪院言：「来年正月十七日辛亥祈谷，用立春后辛日，前二日奏告太祖一室。伏缘其月十五日朝拜太清昭应宫在致斋日内，望改用正月上辛，不以立春先后(立春)为准，即于朝拜无碍。」从之。 
