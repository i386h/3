<!-- { "loadSidebar": true } -->
五月二十七日，发运副使吕淙奏：「契勘江宁府、真、润州有抽税木植，欲乞指挥：除朝廷取拨分数外，尽拨充添修仓屋、打造纲船使用，庶省官钱。」从之。 
六月十四日，诏：「官司将客人船载有公据买盐钞见钱妄喝税物收税致留滞者，依『纲运所至约喝无名税钱法』科徒二年。」从右朝请郎唐绩请么。 
五年九月二十三日，诏：「东南六路贩入京斛，自今年十月为头，依旧收纳力胜。」 
十二月十一日，诏；「访闻沿汴州县创添栏河 枯，利在专栏乞觅，监官不复宿直，便于宴游而已。所收岁额，未尝别有增羡原书天头注云：「别一作便」。。其如留阻舟船，官纲兵梢縻费，侵盗斛。商旅营贩，坼以继日，今乃留滞，公私不便。可并令依元丰旧制，仍晓谕商旅通知。」 
二十日，提举京畿 
      
京西路盐事状：「河阳管下河阴、汜水县税务，正当冲会，只有添到归朝官独员在务，其正官并各差出。窃详归朝官依法不许差注独员监务，今相度，欲令州、县场务监官内如有似此添差官系归朝官去处，其正官常留一员相兼管勾职事。所有汜水、河阴两县税务已差出正官，亦乞令日下还任。」诏从之，如正官依条合差出，即依独员处差官兼权。诸路依此。 
六年八月二十五日，户部奏：「两浙转运司状：勘会管下州县，其间税场虽旧不置监官，所收课利浩瀚，只令栏头收税趁钱，甚失省则。如平江府常熟县支塘税场，虽属许浦镇税务管勾，只差栏头在彼拘收税钱，不曾立定年额钱数，及无正官监当。今相度，应管下税铺所收税钱数多，无监官去处，许本司于待阙或得替官选差，权监措置收趁课额。如一年内所收税钱增羡，听本司相度置场，举辟有风力官申奏朝廷差注。」从之。 
七年正月二日，诏：「在京小民□用之物，多自外贩。比缘外方荒歉流移，物来稍少，其价甚贵，细民艰食。自今应在京及畿内油、炭、曲、布、絮商税并力胜钱，并权免收，不得邀阻搜检。违者以违御笔论，仍特与理为课额。其税钱令户部月具数数申尚书省取旨拨还数数：疑衍一「数」字。。」 
钦宗靖康元年四月十四日，诏：「都城物价未平，来者尚少，入门猪羊及应干合税物色，并权更免税一季。」以上《续国朝会要》 
高宗建炎元年五月一 
      
日，赦：「京城围闭日么，道路方通，商贾有欲般贩物货上京者，并经州县自陈，出给公据，特与免沿路税钱、力胜。」 
七月九日，两浙转运司言：「本路税务官课自准五月一日赦文，及今一月，免放税钱已多。乞自今合出公据上京商旅，并召土著人户保识，到京日，于诸门点检，及在京都税院勘验元数，批引执照。候回，赴所属缴纳。如无照据，即以元贩物色计所过场务，依自来则例追纳税钱、力胜。若到京数目少于元数，即据所少数追纳。如逃避不回，即坐元保。」从之。 
十月六日，淮南转运副使李傅正言：「登极赦文：商贾般贩物货上京，特与免沿路税钱、力胜。泗州青阳一镇，未两月免放过三千贯有畸，一路所放，不可胜计。欲望截至某月日住免。」诏自今年十月十五日依旧收税，诸路依此。 
二年四月二十七日，诏：「应客贩粮斛、柴草入京船车，经由官司抑令纳力胜、商税钱者，从杖一百科罪。许客人越诉。收数多法应重者，自从本法。」 
五月十一日，曲赦：「河北、陕西、京东路应曾被贼焚烧官私舍屋，如系居户屋业，即放屋税钱一料。其系官出赁舍屋，即权住所纳课利，并候修盖了日依旧。仍不得过一季，须管了毕。若官屋未能修盖，而人户愿自备材植修盖佃赁者听。检计所费，增功二分准折合纳课利，所用材木等，权免商税及抽分。」 
六月二十一日，诏：「应荆湖、江浙路客贩米斛赴行在，而经由税务辄 
      
于例外增收税钱，罪轻者徒一年，许诣尚书省越诉。」 
九月二十二日，东京留守兼开封尹杜充言：「京城物斛涌贵，客贩盐米，多被沿河口岸邀难，大纳力胜、税钱。乞令客人于装发州县官司具数自陈，出给公据收执，并与免沿河口岸力胜、税钱。候到京城，将公据付都商税院缴纳。如官司辄敢阻节，并听于邻近官司陈诉。」从之。 
三年四月一日，诏：「应兴贩物斛入京，许客人经所在去处陈状，出给公据，沿路商税、力胜并特放免。粜到价钱，不限贯百，令留守司验实给据，放令出门。其般贩先至京城，入中数多之人，从留守司具名取旨，当议推赏。如官司辄敢非理邀阻，许客人越诉，官吏重行编置。仍仰逐路提刑司常切觉察。」 
九月一日，御营使司参议官兼措置军前豹用李迨言：「客人多自江西、湖南般运斛、竹木前来建康府，往往筭请盐钞，并籴米以回。货经由一处，税场抑令纳力胜税钱数百千者，以至其余物货，皆不依条例，数倍收税，致商旅不通，实害利源。伏望申严禁约，如有违戾，当职官重赐黜责，栏头、公人决配。许客人越诉，专委提举茶盐官按治督责，诸州主管官常切检察。如失按举，与同罪。」从之。 
四年二月二十三日，德音：「应残破州县，民间建造屋宇合用竹木砖瓦之类，并与免税，仍免抽分。」 
绍兴二年六月二十日，两浙转运司言：「从事郎殴阳友申，乞于处州管下君溪税场创 
      
置税场事。」诏依，其合差官，令本司辟差，木朱记仍许雕造。 
九月四日，赦：「民间遭罹兵火，耕牛宰杀殆尽。应州县人户典买耕牛，特与免纳税钱一年。其客旅兴贩去处准此。」 
三年九月十三日，诏：「临安府近缘居民遗火，四向贩到竹木、发箔，并权免抽解收税。」 
五年正月十五日，德音：「残破州、军收复之初，务要商旅通行。贩卖耕牛、米麦应经由去处，特与免税。」 
闰二月五日，新知(杨)[扬]州叶焕奏：「本州岛焚荡之后，百物所需，尽仰江浙贩运到来。乞降指挥：许客人贩运斛、布帛、农具、竹木、丁铁、柴、菜、油、面之类应干杂物等到本州岛，并免瓜州并在城税务收税一年，亦不抽解。候来年春末，依旧收税。」从之。 
四月六日，户部尚书章谊等言：「迪功郎沈敦前监建康府在城税务一任，所收商税，比类计增四十六万余贯。依累赏法，通计该减磨勘三十三年。已关司勋依条施行。望特与比附推恩，仍将本官在任宣力所收钱数，候推恩了日颁行。」诏沈敦特与改次等合入官、仍颁行诸路。 
八月二十四日，德音：「荆湖附近水寨摽拨田土，阙少耕牛，令招诱客人兴贩前去，与免沿路商税。并龙阳军官私起盖屋宇材木、物料等，免沿路抽解收税一年。」 
十月十八日，臣寮言：「应民旅般贩米斛往旱伤州县出粜，乞依日前指挥，许就官司判状执据，与免经由场务力胜。」从之。 
三十日，诏令两浙江西都转运、诸路转运司 
      
取索本路应干税物则例，体度市价增损，务令适中。仍将诸色税物合收税钱则例大字牓示，使客旅通知。今后仰所委官每半年一次，再行体度市价，依此增损施行。 
六年十月八日，昆山知县张汉之言：「本县界东接吴松江，应有海道客旅兴贩物货，沿江湾浦边枕吴松大江，连接海洋大川，商贾舟船，多是稍入吴松江，取江湾浦入秀州、青龙镇。其江湾正系商贾经由冲要之地，其间有不到青龙地头收税，便于江湾路出卖客旅，得以偷瞒商税，不无走失课利。今乞于江湾浦口置场，量收过税。」从之。 
七年二月二十二日，知平江府章谊言：「近准朝旨，于昆山县江湾创置税务。已申朝廷，乞差监官。今本处浦港正系商贾兴贩、舶货经由去处，人烟繁盛，见有巡检置寨。其烟火公事，旧系买纳盐场官兼管。若注授右选及未改官人，切虑难以弹压。欲乞朝廷差京朝官一员监收税课，仍许兼领烟火公事。」诏依。 
九月二十二日，明堂赦：「昨降指挥，令四川、江东、西、湖南、北漕司，将管下州军县镇不系旧来收税一面增置场税场税：疑当作「税场」。，立便住罢；仍将合收税处，不得过收税钱。访闻临江军管下新涂县税场自住罢之后，依前收税。已送户部取问本军咤依外，切虑余路尚[有]似此去处。仰逐路转运司检照已降指挥，开具本路元增置若干税场，各于某年月日住罢，后来有无违戾去处，及将合收税钱 
      
曾如何指置惩革指：疑当作「措」。，逐一保明申尚书省。仍令帅司、宪司常切觉察，务令商贾通快，不致邀阻。」 
八年三月十四日，中书、门下省言：「比年人户渐次归业，乐事田亩，全藉耕牛布种。访闻人户买贩耕牛，州、县往往收税邀阻，及鼓铸农器经过关津，亦不依条免税，甚失朝廷宽恤农民之意。欲应诸路买贩耕牛，特与免收牙契及税，并农器亦不得依前违法收税。令监司常切觉察，仍多出文牓晓谕。」从之。 
十年九月十日，明堂赦：「访闻诸路州军县镇税务除依法合置专栏外，类皆过数招收，并有监官亲随之类通同作弊，倍有掊取，客旅咤致暗增物价。可令诸路提刑司，将管下税务见今冗占人数日下减放，严行禁止，立赏告捉。仍令知、通常切检察。」 
十二年九月十二日，赦：「州县税场，客人投税，自有立定省则。访闻监当官专栏类皆过数掊取，百端欺隐，至有每月量以分数献入公帑，交相蒙蔽，无复忌惮，致得钱重物轻，公私为害。自今各仰遵守成法，尚敢蹈袭，重行典宪。」 
十三年二月十一日，臣僚言：「近来诸官司等处多以回易营缮之类为名，出给文引，沿路照免商税。欲乞行下州县，自今后应干官司等处般贩物货，不以有无指挥及出给引历之类，并依条收税，不得更行放免。」从之。 
七月十九日，诏添置武昌军金口税务监官一员。 
十一月八日，南郊赦：「所在税务课额各有定制，本意惠通商贾，懋 
      
(万)[方]万货。近来州县税务官吏作弊，又有镇市税场，或监官独员，或止差暂权去处，抑勒额外过数掊取，以至客人偷经私捷小路，却致暗失课入；或将所收之数衷私隐没，别历侵盗。前后约束，终未尽革。可委通判专一行县检察，务令商贾通行。如违，转运司按劾以闻。」 
十四年正月二十六日，封州言：「在城务今酌中以绍兴九年收到税钱七千七百七十二贯七十六文省，并开建县务以绍兴八年收到税钱一千二百六十一贯三百二十九文省，并乞立为新额。」诏下本县转运司更切勘会，如委是诣实，别无夹带应不合收使钱数在内，即便行下所属依条收趁。 
