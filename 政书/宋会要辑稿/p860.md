<!-- { "loadSidebar": true } -->
二十六日，生擒腊于东北隅石(润)[涧]中，并其妻孥兄弟、伪将相等三十九人，其余党散据，皆以次平荡。时江南东路转运副使曾升奏：「访闻贼徒虽多，全少器械，惟以人众为援。本路所遣官兵各持器械，而贼徒独以数百人前后奋拳，辄困官兵。童子、妇人在前，饰以丹黛，假为妖怪，以惊我师。复在巢穴、四向设险，阴为陷 ，又为长人服大衣，作关机以动止，执矛戟旗帜，饰以丹黛，为鬼神之貌，以惑官兵。皆不足畏。必得熟知道路之人，即可进入。」诏札与童贯、谭稹，自此贼情渐露，官兵始知所向，以至擒殄。 
闰五月十四日，诏：「两浙江东路破贼去处，州县新复，事合防遏抚定者非一，兼处州等处余党亦未尽平，深虑宣抚、制置司令同赴阙，贼党妄有窥度，或致啸聚。唐平淮西，以马总治留务；国朝诛侬智高，留余靖知广州。若宣抚司赴阙，尚有残寇，谭 
      
稹即当留彼三两月措置，庶得保其成功。」 
八月二十四日，方腊伏诛。
 兵 宋会要辑稿 兵一○ 讨叛四 陈通 
      
陈通
高宗建炎元年八月十五日，知镇江军府事、两浙(两)[西]路兵马钤辖赵子崧言：「两浙转运判官颜彦成报，今月初一日，杭州军人陈通放火杀人，关闭城门，不放出入，事势猖獗。乞遣人兵前来捉杀。」诏令浙东安抚司、浙西钤辖司、两浙提刑司起邻近州军弓兵，并江宁府鲍贻逊所领枪杖手，及(今)[令]淮东安抚司摘那将兵二千人，选择将佐，火急前去，会合掩杀。其军兵在路，委统领官以军法部勒，不得纵容作过。其逐项军兵等到镇江府，听赵子崧节制，平江府听赵岍节制，杭州听本路提刑司节制。既而，知杭州钱伯言：「乞令前项诸路兵将等并听臣节制，庶得一心 力。」诏已到杭州本路军马，并听节制。 
十月十一日，御营使司都统制王渊差充杭州盗贼制置使。诏令户部应副银、绢一万匹两，给王渊充激赏等支用。 
二十九日，给事中刘珏言：「杭贼之变，九月八日既受招安，乃婴城自守，复杀宪臣。今郡寇又欲遣散鲍贻逊所统枪杖手，乃就招安，愿申命王渊，且留枪杖手在杭州，同共讨捕。」从之。 
十二月八日，王渊至杭州抚定讫，斩陈通等一百八十余人。渊未至间，通等受提刑赵叔近招安，叔近以素队入城，通等月余犹不解甲，故渊杀之。
 兵 宋会要辑稿 兵一○ 讨叛四 李成 
      
李成
      
高宗建炎二年八月十九日，八月：原缺，据《宋史》卷二五《高宗纪》二补。李成叛命，检校少保、奉国军节度使刘光世讨之。成本雄州归信县弓手，累〔迁〕知归信县。雄州失守，成率其众数万人来归，诏授右武大夫、忠州防御使、京东河北路都大捉杀使。朝廷虑其党太盛，命分二千人在南京，一千人往宿州就粮，余众令成押赴行在。至宿州，乃怀贰不进，故命光世讨之。 
四年八月一日，知江州姚舜明言：「李成据舒、蕲，与江州对垒。近因使臣马珏赍到李成文字，意欲自新。」 
十一月三日，李成差人来都昌县江南东路安抚大使吕颐浩处下文字，伪称会合捉杀马进人马。诏令吕颐浩审度事势，措置掩袭，仍一面勾抽王全军策应。 
二十五日，吕颐浩乞益兵讨李成。上曰：「今兵既少衄，须令且持重。急遣王引兵助之，先以赏招携其众，许归自新，则成必易擒，亦不欲多杀士众也。」 
二十六日，吕颐浩言：「李成贼兵于十一月一日夜劫南康军寨，遣统制官巨师古、杨惟忠率兵力战，已勾王全军七千人、小张俊三千人，韩世清五千人前来都昌县会合。」诏仰吕颐浩等务在持重。若得机便，可从长措置。
绍兴元年二月二十二日，吕颐浩言：「湖南北路捉杀使孔彦舟近剿灭叛贼锺相，欲自袁州经由前去洪州，约有五万余人，纪律甚严。今探报李成分遣邵支一项贼马侵犯筠州界。」诏令 
      
孔彦舟疾速统率军马，前来筠州掩杀，及措置把截袁州至临江军一带，无(分)[令]贼势滋长，侵犯以南州军，仍与吕颐浩、张俊大军约日，会合。 
二十六日，李成贼马见分三路作过，一犯池州，一(守)[犯]江州，一犯筠州。 
三月一日，李成贼舡前来彭泽湖口县，并兵攻犯饶州，及入徽州界劫掠。诏令吕颐浩与杨惟忠极力措置饶、信等州一带提备。 
二十二日，宰执进呈江南路招讨使张俊捷报，上曰：「朕昨日退朝深思，当须曲赦李成军中胁从百姓。盖李成所统虽号数万，其实皆吾民，被成驱虏随军。若设赏募人擒成，其余一切不问，所全生命，岂可胜计!」臣秦桧曰：「只此心可以破贼。」于是二十七日诏，可除李成不赦外，其余并许出首，以前罪犯一切不问。百姓放令逐便，军人依旧收管，有官人量材录用。如依前拒抗，令张俊一例剿戮。徒中有能斩成级、或缚成来赴军前投降者，旧系大小使臣及白身，与正任承宣使；(系旧)[旧系]副使以上，与节度使，仍并支赐钱一万贯、银一万两。令尚书省给降黄牓付张(浚)[俊]，于贼垒附近去处遍行晓谕。 
五月二十五日，诏遣张俊疾速渡江前去，将李成贼党日近措置除灭尽静，候回军日，且在江州驻札，许班师方得赴行在。俊奏：「自三月初起离洪州，取生米渡过江，大破李成贼兵，收复江南州县。缘李成元有副都统领二员，昨渡江前来作过者，止是副都统领马进，尚有都统领胡 
      
选并一军人马，止在江北。李成见蕲州，〔一〕「见」下疑有脱字。今共约有贼兵十余万，战舡千余只，事势不轻。自收复江州，见渡江扑灭余党。」
六月十六日，诏张俊已破李成，可引兵复渡江州驻札，候江、湖宁静，取旨班师，仍自沿江东下，群盗悉行招捕拘收。崔增、李进彦、韩世清、耿进所部战舡人兵，权暂使唤事毕遣还。 
七月六日，张俊奏：「李成叛逆李雩，许道计谋，今舒州太湖县已捉获李雩，大破贼众，李成将残党过江远遁。今据探报，引残兵见在顺昌府，已见穷蹙。」诏令蔡州范福、淮宁李宝遍谕所部将士，各奋忠勇，期约掩杀。如能擒获或杀戮，当依已降指挥授以节钺，支赐钱银；以次首领，比类补授；有功将佐军兵，一例不次推恩。虽未能剿除，但常令人马攻捣，使不能遂成巢穴，亦当优异推恩。令枢密院选差使臣四人，原支激赏作两番，齐蜡书前去，先次转一官，回日更转两官。 
九月二十一日，李成远遁，徒党赵端等各带领徒众来投降。
 兵 宋会要辑稿 兵一○ 讨叛四 苗傅、刘正彦 
      
苗傅、刘正彦
高宗建炎三年四月三日，苗傅、刘正彦谋不轨，傅 将雷翊与韩(士)[世]忠兵战于临平南，翊败，傅、正彦遣兵救之。朝廷命诸将皆集兵于皇城门外，是夕，傅、正彦引兵开钱湖涌金门而出，时大雨，贼军苍黄夜遁，都省发收捉苗傅、刘正彦等牓，下淮南东西、两浙东西、江南东西、湖南东西、京西南北、福建路诸州军：湖南东西：当为「荆湖东西」。据《宋史》卷二七《高宗纪》，绍兴二年二月改荆湖东西路为荆湖南、北路。「契勘贼臣苗傅、刘正彦谋不轨，诸路勤王军马于杭州 
      
临平镇与贼兵接战，王师大捷，皇帝已复尊位。其苗傅、刘正彦引同谋人王钧甫、马柔吉、张逵、王世修、苗翊、苗瑀并叛兵二千余人，望严州路遁逃。除已擒到王世修、张逵凌迟处斩外，诏如生擒到苗傅、刘正彦，有官人与承宣使，无官人与正任观察使。如捉到王钧甫、马柔吉、张逵、苗翊、苗瑀，本页前条言张逵已被处斩，「张逵」疑为衍文。与转七官。如能斩首级，亦与上件赏。其余一行官兵将校，并与放罪，一切不问。仰于所在陈首，出给公据，发赴行在，依旧收管。如不愿就上件官，每获苗傅、刘正彦一名，支赏钱十万贯，余人每名支赏钱一万贯。若徒中官员将校人兵等有能斩到逐人首级，亦依此施行。」 
四日，诏：「苗傅、刘正彦下兵出清波门，其路至富阳，可通徽、宣、严、婺、湖、广诸州军。见今逢敌溃散，仰诸郡遣将领各于界首防托。如遇上件溃兵，便行招安(降)[除]苗傅等数人为首，其余应干胁从人将佐、使臣、 用军兵等，本不知谋，各系无罪之人，限一月出首，所在出给公据赴行在，依旧收管。其出首辄有擅行杀戮，并依擅杀平人法。」八日赦文，又限百日出首。 
七日，杀获王钧甫。 
九日，苗傅至白沙渡，所过辄焚桥梁以遏王师。遣统制王德助、乔仲福追讨。 
十六日，苗傅等犯寿昌县，据险二寨。诏令杨可辅催督严、徽、衢、信、饶、池州县尉部领新旧弓手，三合把隘其县。仍听乔仲福节制，即不得勾赴军前使唤。其逐州军兵止令本州岛守御防托。 
十八日，江浙制置 
      
使周望言捕杀苗傅、刘正彦之赏既重，周望言：原脱：按《宋史》卷二五《高宗纪二》：癸亥(十六日)以给事中周望为江、浙制置使。据补。而其众欲降者未有赏以来之，恐无以解疑。诏贼众降顺人有官者迁一等，兵级迁二资，无官者补进武校尉。 
十七日，苗傅犯常山县。 
二十日，命韩世忠为江浙制置使，遣一军往衢、信州擒捕苗傅等。 
二十四日，苗傅屯沙溪镇，乔仲福、王德助间道先入信州，与统制官巨师古同讨。 
五月三日，苗傅寇江山县，其 将张翼等七人谓王钧甫反复，斩钧甫及马柔吉与子忠懋、宪及马良辅、周佑，以众降。张翼特转翊卫大夫、温州观察使。赵秉渊、张桂孙并与转拱卫大夫，秉渊处州观察使，桂系康州观察使。杨忠悯转拱卫大夫、成州防御使。刘秘转拱卫大夫、忠州刺史，赵棫转中奉大夫(降)〔除〕直秘合，赵休转奉议郎、除直秘合。宋福等十一人各转三官资。选人依条施行。杜简等三人，并与补承信郎。 
九月，苗傅寇浦城县。 
十二日，韩世忠将兵夜至浦城北十里，与苗傅等贼徒相遇，贼跨溪据险，伏兵于路，世忠使统制官马彦辅将军击之，贼伏兵发，王师败绩，前军没，彦辅死之。贼乘胜至中军，世忠率亲兵力战，正彦兵大败，擒之。〔苗傅〕弃军遁去，变姓名为商，入建阳，为詹比所识，遂擒之，传送赴行在。 
七月六日，苗傅、刘正彦、苗翊领赴都堂审验，委是正身，诏并就建康府市曹陵迟处斩。
 兵 宋会要辑稿 兵一○ 讨叛四 范汝为 
      
范汝为
高宗建炎四年八月二十三日，臣寮言建州有范汝为，于吉阳啸聚。诏令程 
      
迈节制诸军，专一措置。 
十一月十一日，差神武副军都统制辛企宗将带一行官兵前去建州，收集抚定。 
