<!-- { "loadSidebar": true } -->
太宗端拱二年五月，史馆(年)[言]：「当馆旧例差知书库刘襄抄录报状，供应攒日历。今缘宣命，不得抄录诸州杂报，窃虑有 编修。」诏史官仍旧逐一抄录。 
淳化四年十二月，太宗问宰臣：「今馆中修撰是谁 」参知政事苏易简对曰：「杨徽之、张佖、梁周翰。」帝曰：「史才甚难，在乎善恶必书，务摭实而去憎爱，斯为良史矣。」 
至道三年十一月，以直昭文馆李若拙为史馆修撰。若拙上书自陈，乃命学士院试制诰三道，因有兹命。 
真宗咸平三年九月，监修国史李沆言：「学士院一十九司合关报诏书等文字编修日历，望颁朝命，申诫攸司。」从之。 
四年八月，诏进奏院每五日一具报状实封上史馆。 
五年十月，盐铁使王嗣宗言：「自今三司奏事有可纪者，请令判使一人撰录送史馆。」 
      
诏以三司务繁，若日有着撰，必妨公务，可令逐季录送。 
大中祥符二年十一月，诏史馆别置楷书二人，专掌抄写日历，月给钱千五百、米二石，春冬衣赐。实五选，候年满日授外官，勒留，遇恩重与迁转，永不出外官。」时朝旨以所修日历多涉机秘之事故也。 
九年八月，以刑部郎中高绅为史馆修撰。绅即枢密使王钦若所引，不令修纂，止命权判吏部铨。未几绅求外郡，寻授直昭文馆。自是领修撰者(颁)[须]两省五品以上方掌修撰。天圣元年，石中立以户部郎中充史馆修撰，有司引绅例亦不修日历。 
天禧元年三月二十四日，以刑部郎中、史馆修撰高绅直昭文馆、知越州。故事，修撰补外任则罢，故命换职。 
干兴元年仁宗即位未改元五月，诏史馆见修先朝日历，委判馆官已下疾速修撰。史馆修书皆无定所，至是遂请权就宣徽院修写，及令翰林、仪鸾司御厨供应。从之。 
十一月，判馆利瓦伊、修撰宋绶言：「当馆修撰官旧四人，今只臣等二人。伏缘先朝文字自大中祥符元年已后至今并未曾撰集，卷秩浩大，程限甚迩，欲望择馆阁官二员充编修官。」遂诏集贤校理王举正、馆阁校勘李淑同共编修。举正等所集尽真宗朝而罢。 
仁宗天圣元年十月，史馆言：「日历勒留官时钧、周应昌自陈大中祥符二年入仕，至今十五年，祗应真宗一朝日历了毕。缘元条不出外官，伏见楷书抄写中书、枢密时政记、起居注与日历事体同，并出外官。当馆看详，若不令出官，今后无人承替，欲望特与除授外官。自今写日历楷书亦须候及十五年满方除外官。」从之。 
皇佑三年三月四日，诏新差知亳州、翰林侍读学士、兼龙图阁直学士、给事中宋祁授集贤殿修撰。以故事史馆修撰不外领，故易之也，仍就任(刑)[刊]定新编《唐书》。 
嘉佑四年九月，史馆修撰欧阳修言：「史之为书，以纪朝廷政事得失及臣下善恶功过，宜藏之有司。往时史官以本朝正史进入禁中，而焚其草，令史院惟守空司而已。乞诏龙图阁别写一本下编修院，以备讨阅故事。」从之。 
神宗熙宁二年十月九日，翰林学士司马光言：「近领史馆修撰，所有龙图阁抄写国史一部。欲乞依仁宗时所降指挥付本院收掌，并新修仁宗、英宗实录亦各写一本留本院。」从之。
 职官 宋会要辑稿 职官一八 会要所 
      
会要所
【宋会要】
      
淳熙十六年三月十一日，秘书省言：「本省编修会要已进呈至淳熙十年十二月，自淳熙十一年正月至淳熙十六年正月见今接续编修，仍自今年二月二日起修今上皇帝会要，其合行事件乞依前后已得指挥。」从之。 
绍熙元年七月八日，诏参知政事葛邲权提举编修国朝会要。 
十二月十二日，诏参知政事胡晋臣权提举编修国朝会要。 
三年五月四日，秘书丞、兼实录院检讨官沈有开等言：「恭依已降指挥，《至尊寿皇圣帝会要》与《圣政》同日进呈，今具下项：今来进呈会要合缮写进册三本，内一本俟进呈毕迎奉于秘阁安奉，一本恭进至尊寿皇圣帝，一本留中，乞依例委承受官传进。今来进呈会要合差都大主管一员，乞就差本省都大〔提〕举诸司官，并将来宿卫、迎奉、安奉应合行排办事务，亦乞就委。会要将来进呈，前期提举官以上观书，欲乞依例率在朝前馆职趁赴，俟进呈毕，乞于秘阁上会要殿子内那移安奉。今来进呈会要系皇帝恭进至尊寿皇圣帝，合用表文乞下学士院预期制撰。恭进会要六复合用黄罗套封，乞委承受官进请御名，降下封复，以俟恭进。」并从之。 
十二月二十三日，秘书省上《至尊寿皇圣帝会要》八十卷。详见修书，仪注见玉牒所。 
四年四月八日， 
      
诏右丞相葛邲提举编修国朝会要。 
七月二十五日，秘书省言：「本省旧有专知官一名，系主管应干钱谷官物，从本省于副尉内指名踏逐抽差，当时未曾画到交替指挥，是致杂务使臣连界掌管，因而失陷官物。本省已将旧界杂务使臣牒归吏部，别行踏逐，乞依寺监通用令，专知官以二年立界。如是界满日，从本省旧制再行踏逐抽差，庶使交替有期，所掌官物易得明白。」从之。 
五年正月二十四日，诏参知政事陈骙权提举编修国朝会要。
 职官 宋会要辑稿 职官一八 太史局 
      
太史局
【宋会要】
      
太史局旧名司天监。元丰官制行，改今名。《两朝国史志》司天监：监、丞、主簿、春官正、夏官正、中官正、秋官正、〔冬官正〕、灵台郎、保章正、挈壶正冬官正：原阙，据《宋史》卷一六五《职官志》五司天监条补。。监及少阙，则置判监事二人，以五官正以上充。礼生五人、历生一人礼生五人历生一人：《宋史》卷一六五《职官志》作「礼生四人、历生四人」。。丞、主簿及五官正以下皆守其职，掌察天文祥异、锺鼓刻漏，写造历书，供诸坛祠祀(告)祭告神名位版画日画日：原作「昼日」，据《职官分纪》卷一七改。。天文院掌浑仪台、昼夜测验辰象，以白于监，测验注记二人，刻择官八人，监生无定员，押更十五人，学生三十人。锺鼓院掌锺鼓刻漏、进牌之事。节级三人，直官三人，鸡唱三人，学生三十六人。 
《神宗正史 职官志》：太史局掌占天文及风云气候，凡〔祭〕祀、冠婚、丧葬则择所用日。其官有令，有正，有春官、夏官、(秋)[中]官、秋官、冬官正，有丞，有直长，有灵台郎，有保章正，而选五官正以上业优考深者二人为判及同判局。保章正五年、直长至今十年一选，惟灵台郎试中乃迁，而挈壶正无选法。其别局有天文院、锺鼓院、测浑仪刻漏所、印历所，皆主占验历法。《哲宗正史 职官志》同。 
熙宁二年二月，提举司天监司马光言：「前代以来流星或大如杯斗，或有光烛地，或有声如雷动人耳目者，方记于史籍以为灾异。宋朝旧制，司天监天文院、翰林天文院、测验浑仪所每夜专差学生数人台上四面瞻望流星，逐次以闻，及关报史馆。缘流星每夜有之，不可胜数，本不系国家 
      
休咎，虽令瞻望，亦不能尽记，虚费人工，别无所益。况测验浑仪，近置刻漏，及专用浑仪考察七政，以课诸历疏密，委实无暇更瞻望流星云气。欲乞今后流星云气迹状或异，及于占书有占验者，委两天文院具休咎以闻，迹状关报史馆外，其测验浑仪所更不令瞻望流星云气。」从之。 
六月，提举所言：「乞今后应司天监官员、监生、学生、诸色人等除有朝廷指挥或本监差遣外，并不得擅入皇亲宫院，其皇亲亦不得擅勾唤。如违，并当严断。若犯别条刑名者，自从重法。」从之。 
闰十一月十七日，诏提举所：「今后每岁春秋委提举官与判监及测验官夜于浑仪台上指(门)[问]逐人在天星宿。若(门)[问]士不识五星以上者，降充额外学生。今后每遇两天文院及浑仪所正名学生有阙，先于额外监生、学生内拣试点识周天星座，取及八分已上最精熟者，不以上名下次补充。其因过犯降充在额外者，若经三年以上别无过犯，并许拣试。其因疾患及不识天星降在额外者，若经一年以上，所患痊愈及习识精熟者，亦许拣试。若额外监生、学生无可拣选，许于守阙学生内依此拣试补充。逐处正名学生仍候补入两月以上祗应，本属官员保明，方支本处请给。若自补充三处正色以后五周年已上，习筭、天文、三式经书精熟，许乞试，〔试〕中补充监生，仍旧祗应。其不经试中在天星宿者，不许应天文科。应翰林天文院 
      
并锺鼓院学生阙人，并须以本监人子孙补充。曾两犯私罪者，亦不得补充。若已在翰林天文院并锺鼓院，今后两犯私罪，并勒出，于本监额外收管。今后节级虽年限满，别无私罪，元不曾试中三科者，并须量试一科艺业十道，内及四通以上者方得转充保章正，仍在逐年本科额内。不(才)[中]者，更候一周年已上再许就试。」 
熙宁三年十二月，诏：「司天监每有占候，须依经具吉凶以闻。如隐情不言善恶，有人驳难，蒙昧朝廷，判监已下并劾罪以闻。」 
四年二月二十三日，诏：「民间毋得私印造历日，令司天监选官，官自印卖，其所得之息均给在监官属。」以近罢差本监官在京库务及仓场监门也。 
元丰元年十二月二十三日，提举司天监所言：「先被旨，应馆阁所藏及私家所有阴阳之书，并录本校定，置库收掌。今编成七百一十九卷，乞上殿进呈。」从之。 
三年三月十一日，诏：「自今岁降大小历本付川、广、福建、江浙、荆湖路转运司印卖，不得抑配。其(前)[钱]岁终市轻赍物付纲送历日所，余路听商人指定路分卖。」 
六月十三日，诏权判司天监丁洵、权同主管司天监周琮各补一子若孙充额外学生。洵二十九年不磨(堪)[勘]，琮领监事二十六年，未尝为子孙乞恩，故皆及之。 
四年十一月二十六日，诏翰林侍读学(生)[士]、朝奉大夫、知审官东院钱藻兼提举司天监。 
五年六月十六日，诏司天监历筭、天文、三式 
      
三科令、丞、主簿并减罢。以冬官正王赓言因减罢司天监官监仓草场门，故增置三令、丞、主簿，于职事无补故也。 
六年七月十八日，太史局保章正冯士安等言：「大内南景灵宫建神御殿，西创尚书省。缘大内为阳宅，景灵宫为阴宅，依经刑在西方，祸在南方，福在北方，德在东方。准二宅经，犯北则报南，修东则治西。今犯刑、祸，宜急治东北则吉。」诏送秘书省，勒太史局众官定士安等所言修造及私宅法。既而本局官言：「今国家建神御殿、尚书省，经国体，相地宜，择时日而后治功，其报治法不可用。」诏士安等各降一资。 
