<!-- { "loadSidebar": true } -->
宣(宗)[祖]室用《大光》：洪绪载德，盛际讲仪。精崇夆事，恭展孝思。肸蠁锡羡，齐庄受厘。猗欤馨烈，垂贶本支。 
太祖室用《大统》：景炎启旦，宝系开基。登俎如在，缩鬯有仪。明灵昭格，孝飨肃祗。福茨绵瓞，罄宇均禧。 
太宗室用《大昌》：明明圣宗，大定区宇。永怀奉先，阔礼兹举。惟德是馨，冀格我祖。万嗣其昌，繄神之(佑)[祜]。 
真宗室用《大治》：皇皇在宥，品物由庚。文教纯被，武功告成。流颂乐府，拥休宗祊。帝奉祼瓒，钦哉孝诚。 
皇帝升降用《肃安》：赫赫閟宫，肇亲合食。玉步徊翔，大姿严翼。洗奠交举，堂除并饬。礼宾无违，神其昭格。 
奠瓒用《顾安》：瑟彼良玉，荐于明灵。宸襟蠲洁，郁鬯芬馨。牲牢在俎，金石在庭。莫重者祼，慈嘏来宁。 
奉俎用《克安》：嘉牲在俎，广乐在庭。其所将者，曰躬曰诚。神兮来歆，以安以宁。以锡寿嘏，惟皇是膺。 
饮福用《禧安》：铺昭典礼，诞合神灵。飨通纯孝，治感至馨。郁香既祼，圣酒来宁。膺兹福禄，万寿益龄。 
亚献、终献用《佑安》：礼备乐成，祖考来格。有严有翼，天子孝德。臣工在庭，罔不祗饬。玉爵之华，执如弗克。 
退文舞、进武舞用《显安》：乐统大安，舞昭盛德。合奏允谐，孔容有翼。秉翟言竣，总干是力。箫勺之仁，参和万国。 
彻豆用《克安》：灵其顾思，降福来萃。天子受之，馂尔在位。神既享矣，福既均矣。豆斯彻矣，礼之成矣。 
皇帝归次用《定安》：帝还于次，佩玉其徐。帝色不渝，罔解如初。凡百府司，各祗乃位。敢不肃恭，以讫尔事。 
章献明肃皇太后恭谢太庙，明道元年。迎神用《成安》：于穆宋庙，肇允基扃，文母来献，国祚咸宁。永言昭格，式荐惟馨。亦既降止，聿柄神灵。 
皇太后升降用《徽安》：九奏允谐，皇灵来暨。备物芬馨，昭达精意。升降有仪， 臣序位。享于克诚，万福攸至。 
奠瓒用《神蔡巢莲曲》：懿彼灵龟，在宫之池。芳莲是托，千岁奇姿。祼将清庙，播于声诗。神降之吉，永保寿祺。 
司徒奉俎用《熙安》：洁尔牺牲，既角且骍。玉俎奉将，式表纯精。祖宗斯享，毖祀以成。福禄来降，邦祚隆平。 
酌献第一室用《大善》：太宫尔肃，烈祖巍巍。上炳淳耀，下流德晖。诒谋燕翼，奄宅邦畿。子孙千亿，历数同归。 
第二室 
     
《大宁》：乃祖齐圣，绵瓞其昌。源流浚邈，统祚悠长。如闻肃僾，有飶(声)[馨]香。监观垂佑，万叶储祥。 
第三室《大顺》：奕奕清庙，巍巍帝基。诒谋积德，累洽重熙。粢盛丰洁，礼容肃祗。俯歆明荐，永锡蕃禧。 
第四室《大庆》：赤符启祚，长发其祥。灵源自远，帝运重光。载洁笾豆，恭荐令芳。致成翼翼，降福穰穰。 
第五室《大安》：英英艺祖，出震承干。握图抚运，卜祚延年。衣冠在庙，威灵在天。永锡无疆，子孙保焉。 
第六室《大盛》：赫赫皇祖，万邦之君。功崇偃革，德盛兴文。圣谟宏达，至教氤氲。子孙百世，祗荐苾芬。 
第七室《大明》：巍巍新庙，穆穆真皇。德符二圣，仁洽万方。坠典咸秩，鸿仪用彰。威灵如在，时思不忘。 
饮福用《寿和》：苾芬既荐，溥硕咸陈。礼备乐举，先后有伦。以奉七室，齐洁惟寅。皇灵斯享，福祥荐臻。 
亚献、终献用《钦安》：钥瞿既备，干戚是陈。德业昭著，用和神人。 
彻豆用《熙安》：牲牷绖肥，粢盛丰洁。三献用行，万舞复列。礼仪克成，乐奏将阕。神保聿归，玉豆斯彻。 
送神用《成安》：九奏合兮僾然来，百礼成兮欤尔(四)[回]。想霜驭兮望天阃，八音阕兮心悠哉!
 乐 宋会要辑稿 乐七 御楼 
     
御楼
     
郊祀回升楼乘舆至楼前用《采茨》：高烟升太一，明祀达乾坤。天仗回峣阙，皇舆入应门。簪裳如雾集，车骑若云屯。兆庶皆翘首，巍巍万乘尊。 
升座用《隆安》：禋祀毕圜丘禋：原作「祀」，据《宋史》卷一三八《乐志》改。，嘉辰庆泽流。天仪临观魏，盛礼蔼风猷。洋溢欢声动，氛氲瑞气浮。上穹垂眷佑，邦国拥洪休。 
来王。帝仪炳焕，大乐铿锵。礼成峣阙，言旋未央 降座用《隆安》：华缨就列，左未：原作「来」，据《宋史》卷一三八《乐志》改。。一人有庆，万寿无疆。 
《采茨》：咸平五年杨亿撰，四曲，增索扇《隆安》。礼成于郊，迎日之至迎：原作「近」，据《宋史》卷一三八《乐志》改。。时乘六龙，天旋象魏象：原作「众」，据《宋史》卷一三八《乐志》改。。端门九重，虎贲万骑。四夷来王， 后辑瑞。 
索扇索：原作「素」，据《宋史》卷一三八《乐志》改。：应门有翼，羽卫斯陈。山龙衮冕，律度声身。峨峨奉璋，肃肃九宾。清明在躬，志气如神。 
升座：圜丘类上帝，六变降天神。禋燔礼云毕，韶夏乐俱陈。天颜瞻咫 
     
尺，王泽熙阳春。玉帛臻禹会，动植沾尧仁。 
降座：肆眚云毕，淳熙溥将。雷雨丽泽，云物 祥。礼容济济，天威煌煌。大赍四海，富寿无疆。
 乐 宋会要辑稿 乐七 御楼 御楼 
     
御楼原有旁批云：「大字皆《乐志》」。按此以下《大典》正文引《宋史》卷一三八《乐志》，而以《宋会要》之文为小字注。
     
皇帝还内用《采茨》(绍兴二十八年中书舍人洪遵撰，三曲)：丑辂鸣鸾，八神警(毕)〔跸〕。天官景从，莫不祇栗。祲威盛容，昭哉祖述。祚我无疆， 气充溢。皇帝升御座用《干安》：拜贶于郊，皇哉唐哉!熙事休成，六騑鼎来来：原作「米」，据《宋史》卷一三八《乐志》改。。天阃以决，地垠以开开：原作「用」，据《宋史》卷一三八《乐志》改。。隤祉发祥，如登春台。皇帝降御座用《干安》：鸿霈普洽，言归端门。荡荡巍巍，旋乾转坤。穆然宣室，储思垂恩。于万斯年，敷锡 元按以上一节小字注文，疑《永乐大典》本录于《宋史 乐志》「建隆御楼三首」之后，徐松辑录时，书吏不知，脱抄《乐志》之文，遂致以下每一段注文与正文均错位(即每一段之注文应为前一段正文之注)。。
 乐 宋会要辑稿 乐七 御楼 御楼 咸平籍田回仗御楼二首 
     
咸平籍田回仗御楼二首
《采茨》：农皇既祀，礼毕躬耕。商辂旋轸，周颂腾声。观魏将陟，服御爰更。舆人瞻仰，如日之明。 
升座，《隆安》：应门斯御，雄扇爰开。人瞻日月日月：原作「月日」，据《宋史》卷一三八《乐志》乙。。泽动云雷。同风三代，均禧九垓。欢心允洽，时咏康哉《辑稿》此段之上原有眉批：「《永光秘刻》(下)：《会要》：皇帝初举酒用《甘露之曲》(天圣七年诸臣撰，三曲)：湛湛露斯，其甘如饴。清宁鉴德，和气应之。神雪播液，冰玉凝姿。是为仁瑞，万寿维祺。再举酒用《瑞木成(仁)[文]之曲》：爰有嘉(禾)[木]，含章自天。宛(城)〔成〕洛画，粲若奎躔。珍符显著，灵意昭宣。永告洪业，时万斯年。三举酒用《嘉禾之曲》：池效珍物，时维兹禾。秀标同款，祥掩并柯。嘉生绝拟，羡应为多。光溢图(谍)[牒]，宣用登歌。」按此当为朝会之乐。! 
《宋会要》：《采茨》(明道元年有司撰，三曲)：首坛帝籍，在国之东。荐笾执耜，率礼和容。鸣鸾回跸，瑞气凝空。万方瞻仰，百顺来同。升座：重城春满，双阙云浮。将披雉扇，载俨珠旒。 风应律，文德怀柔。溥天率土，惠泽咸周。降座：恩覃春煦，令布风驰。声名昭晰，文物葳蕤。重森宝扇，将降端闱。永光国典，翕受天祺。夆飨回升楼，乘至楼前，用《采茨》(嘉佑四年有司撰，三曲)：飨(飨)于宗祧，维圣之孝。骖腾素虬，还归自庙。端闱百常，耸环七校。万邦倾瞻，天若覆焘。升座用《圣安》：端闱壮丽，羽卫骁腾。天仪(毕)〔晔〕 
     
晔，如日之升。千官景从，万宇仰承。辉光四充，介福其膺。降座用《圣安》：涣号爰发，皇敷至仁。幽隐尽达，洪德日新。国容肃穆，天宇晏温。鳪浃四远，富寿无垠。
 乐 宋会要辑稿 乐七 御楼 御楼 干兴御楼二首 
     
干兴御楼二首
升座《隆安》：夹锺纪月，初吉在辰。眚灾流庆，布德推仁。采章震耀，典礼具陈。茂昭丕贶，永庇斯民。 
降座，《隆安》：皇衢赫敞，黼座穹崇。华缨在列，严令发中。王制丽，宝瑞(宝)丰融。均禧绵宇，曼寿无穷。
 乐 宋会要辑稿 乐七 御楼 御楼 绍兴登门肆赦二首 
     
绍兴登门肆赦二首
升座，《干安》：拜况于郊，皇哉唐哉!熙事休成，六騑鼎来。天阃以决，地垠以开。隤祉发祥，如登春台。 
降座，《干安》：鸿霈普洽，言归端门。荡荡巍巍，旋乾转坤。穆然宣室，储思垂恩。于万斯年，敷锡 元。
 乐 宋会要辑稿 乐七 御楼 御楼 宁宗祭门肆赦二首 
     
宁宗祭门肆赦二首
升座，《干安》：帝飨于郊，荷天之休。五福敷锡，皇明烛幽。云行雨施，仁翔德游。圣人多男，歌颂九州岛。 
降座，《干安》：天日清晏，朝野靖安。三灵答祉，万国腾欢。帝命不违，王业艰难。天子万年，永迪监观。
 乐 宋会要辑稿 乐七 御楼 御楼 皇帝上尊号一首 
     
皇帝上尊号一首按此为皇帝上尊号之乐章，《宋史 乐志》本别为一类，与下「明道元年……十五首」等文相接，《辑稿》抄者误与上文连抄，而入于御楼乐章之中，今移正。
册宝入门，《正安》：于穆元后，天临紫宸。飞犽星拱，建羽林芬。徽册是奉，鸿名愈新。荷兹介祉，永永无垠。 
《宋会要》册宝入门用《正安》(治平四年有司撰，一曲)：在宋五世，天子神明。 公奉册，乃扬鸿名。金书煌煌，遹昭厥成。思皇多祜，与天同声。
 乐 宋会要辑稿 乐七 御楼 御楼 明道元年章献明肃皇太后朝会十五首 
     
明道元年章献明肃皇太后朝会十五首
     
皇太后升座，《圣安》：圣母有子，重光类禋。圣皇事母，感极天人。百辟在庭，九仪具陈。礼容之盛，万国咸宾。 
公卿入门，《礼安》：帝率四海，承颜尽恭。端闱肃设， 后来同。玉佩锵鸣，衣冠有容。英韶节步，磬管雍雍。 
皇帝上寿酒，《崇安》：天子之德，形于四方。尊亲立爱，化洽风扬。圣母祎衣，明君黼裳。因时献寿，克盛朝章。 
