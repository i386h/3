<!-- { "loadSidebar": true } -->
绍兴三十二年七月八日，孝宗已即位未改元。张浚除少傅，依前观文殿大学士，充江淮东西路宣抚使，建康府置司，进封魏国公。 
十月二十九日，江淮东西路宣抚使司言：「本司属官，欲依四川宣抚司，主管机宜文字与监司、干办公事与知州序官。」从之。 
【宋会要】
孝宗隆兴元年四月二十二日，
张浚
言：「昨承指挥，江淮宣抚司结局，所有应办借置舟船、津发钱粮、修盖营寨、置办军须得
力官吏，得旨许臣保明，量与推恩。今作优平两等，与减三年及二年磨勘。」诏江南东路转
运副使
向子忞
特复直秘阁，淮南路转运判官
锺世明
特除直徽猷阁，淮南西路提点刑狱公事
莫蒙
，江南东路转运判官
陈良弼
，尚书户部郎中、总领淮东军马钱粮
洪适
，
      
尚书户部郎中、总领湖广江西京西财赋、湖北京西军马钱粮
王珏
，(冬)[各]特转一官。内碍止法人，依条出给减年公据。
六月十三日，四川宣抚司言：「得旨差参议军事一员，其叙位、请给、人从等，并依江淮宣抚使司参议军事已得指挥施行。本司旧又有主管及书写机宜文字、干办公事、准备差遣等，系一司官属，亦乞许依江淮宣抚使司已得指挥。」诏从之。 
十四日，诏张浚特降授特进，依前枢密使、江淮东西路宣抚使、节制建康镇江府江阴军江池州屯驻军马，试尚书礼部侍郎陈俊卿降授左朝散大夫，充敷文阁待制、参赞军事唐文若降授左承议郎，尚书户部员外郎冯方降授左承事郎，直秘阁查钥差充江淮宣抚使司参议官。 
七月四日，诏江淮都督府官属并改充江淮东西路宣抚使司。 
七日，诏：「昨都督府进讨，特许便宜行事；今都督府已罢，应宣抚司军事并合闻奏取旨，其前降便宜指挥更不施行。」 
十二月二十八日，张浚言：「昨承恩降节制两淮，后来改除宣抚，都督江淮军马。二年防秋，偶免旷阙，除臣与近上官属自不当陈乞，所有臣随行官吏、军兵并应办军前实有劳 之人，欲望从臣保明，比附前后宣抚司、督视府等处月日体例，特赐推恩施行。」从之。 
干道元年五月二十九日，诏：「新安郡王吴璘已降指挥除四川宣抚使，所有合差置官属、人吏等，依胡世将、郑刚中体例施 
      
行。」宣抚司人吏旧以六十六人为额，缘今别无调发，可裁减一半。诏从之。 
三年六月十二日，诏虞允文可除资政殿大学士、四川宣抚使。续有旨，出抚西蜀，虽已除职，未足增重阃寄，可依旧知枢密院事、四川宣抚使。 
同日，左中大夫虞允文言：「臣蒙恩除资政殿大学士、四川宣抚使，所有本司合行事件，乞依郑刚中前后已得指挥施行。今来臣合差辟官属、使臣、人吏、军兵等，乞就行在先次量行差带前去。其起发请给等，止乞依臣昨往川陕宣谕日已得指挥施行。」从之。 
十四日，虞允文言：「契勘郑刚中任四川宣抚日，有相承到旧管降赐激赏两库所管钱物数百万贯，用支诸军激犒及逐时入教、拍试、支赏之类。后来并发制置司支拨二十万贯外，其余尽数起发赴行在，亦有拨入总领司充桩积。今来复置宣抚司，即无一司相承库务钱物。臣到司依例合行犒设诸军一次，及后来逐时入教场拍试、支赏之类，费用不一。欲乞下总领所，于朝廷封桩钱引内支一百万贯以备支遣外，若臣到任后有拘收到诸路宽剩并诸军减汰失陷钱物，许依郑刚中措置桩积，以备接续支用。其封桩钱系已降指挥，用与四川对减虚数。若制、总两司议定，果成对减，必分作三年。今来止是借拨最后一年支用之数，日后却从宣抚司别行陈乞，措置拨还。」从之。 
十六日，虞允文言：「契勘郑刚中任宣抚司日，置 
      
参议官两员。伏见淮南东路转运判官王之奇深知西边军前利害，欲乞改除利州路转运判官，(镇)[填]见阙，就令兼本司参议官，得以协济国事。」从之。 
十八日，虞允文言：「奉旨令户部支钱三(十)[千]贯，付充随行激赏库支用，所有依叶义问、江澈昨出使例，合差带激赏库监官一员随行。」从之。 
同日，虞允文言：「蒙恩除四川宣抚使，所有本司合行事件，条具下项：一、合用印，照得昨来枢密叶义问出使，有铸到『枢密行府印』一面，今乞关出行使。所有行移，并依三省、枢密院体式施行，仍入诸军摆铺递转，内奏报文字直入内内侍省投进。一、应干军期事务，全藉监司、各州县官协力应办，如有避事不职、贪污苛扰之人，乞许本司量度事体轻重勘( )[劾]，或一面对移讫，续具情犯奏闻。其廉谨办职之人，亦许本司保明，取旨旌赏。除军期外，其余更有似此之人，亦乞依此施行。一、契勘四川罢宣抚司日，置制置司行宣抚司职事，案牍、人吏、钱物并已拨隶制置司讫。今来被旨宣抚四川，以军事为先，欲将旧宣抚司所行军中应干事务归本司外，有官员升改、放散举主、士人省试之类，乞存留制置司。」并从之。 
五年三月十九日，诏王炎除四川宣抚使，依旧参知政事。 
二十二日，王炎言：「被旨除四川宣抚使，依旧参知政事，其应干合行事件，臣欲乞并依参知政事汪澈出使荆襄、知枢密院事虞允文四川宣抚前 
      
后已降指挥施行。其间或有可以省减事节，亦许臣参酌裁损。」从之。 
六月五日，王炎言：「四川路分阔远，宣司事务繁多，即与荆襄不同，纔入川蜀，便合委官干事。今检照得虞允文宣抚四川日申请到指挥，文臣官属依郑刚中差置一十四员，欲乞许依虞允文已得指挥施行。」从之。 
八年九月二十一日，诏令户部支钱一万贯，充四川宣抚司激赏使用。 
九年五月三日，王炎言：「被旨出使，宣抚四川，今来结局，乞依昨来虞允文行府出使结局体例，官属推恩施行。」诏各与转一官资。 
【宋会要】
淳熙元年三月九日，诏太中大夫太：原无，据《宋史》卷二一三《宰辅表》四补
。、参知政事
郑闻
除资政殿大学士、四川宣抚使。是年四月，诏四川宣抚司属官依制置司例赏。七月，诏已罢
宣抚，令四川总领赵公硕将四川宣抚司钱物尽数拘收硕：原作「说」，据后「二年
六月一日」条改。，另项桩管，别听朝廷指挥。郑闻元将带一行官属等已至行在，
依前后例限五日结局。
十二月二十八日，诏资政殿学士、中大夫沈复除资政殿大学士沈复：《宋史 宰辅表》记作「沈复」，而《孝宗纪》记作「沈夏」，实为同一人。、四川宣抚使，兴元府置司。其见拘收宣抚司但干钱物、军器等，依旧归还本司，官属只许辟差机宜文字一员、干办公事二员。昨拘收到诸军都统司场务等，照应淳熙元年十二月二日已降指挥，给还逐军施行。诏四川诸军升差兵官，依江上诸军例，并从主帅依公选择。内统制官申解赴宣抚司审察，余官 
      
一面升差，合给付身、人从，宣抚使备申枢密院给降。如有合申宣抚司事理，令具一般事状申奏。 
二年六月一日，诏罢四川宣抚司。右司谏汤邦彦言：「陛下复置宣使，以分委寄。置司之初，议论详悉，虑事权重，官属多，故损其权而减其属。谓财赋聚于宣司而不及军中，故取旧属军中场务悉以还之，宣司不得复取。谓军中差使制于宣司而不由都统，则升黜不审，主帅无素恩，故除统制官解宣司审察外，其余俾都统一面自差，宣司只申(察)[密]院给付而已。然宣抚一司，其名甚重，(令)[今]复此官而损其权，是予其名而夺其实，是必上下交恶，军帅不睦。沈复到司，今(本)[未]久也，自财赋还军中，差使由都统，复已不乐，军帅已不相安，自此必将大为间隙。就令尽易军帅，亦必相忌。望更为之制，或依叶衡向任荆南故事，命一详练可委从官，以枢密都承旨职事就知兴元，仍移制置一司于兴元府，使之兼任以总四川之务，督监司之纵弛，察军(师)[帅]之勤惰。别授沈复以大(潘)[藩]府，罢宣司之名，收宣司之实。」 从其请，令四川总领赵公硕尽数拘收宣抚司钱物拘收：原作「拘宣」，据前「元年三月九日」条所述改。，令项桩管。 
开禧二年三月十二日，诏四川制置使、兼知成都府程松差充四川宣抚(司)[使]。 
四月十三日，诏给事中、兼侍讲、两淮宣谕使邓友龙除御史中丞，充江淮宣抚使；吏部侍郎、湖北京西宣谕使薛叔似除兵部尚书薛叔似：原脱「叔」字，据《宋史》卷三九七本传补。，充湖北京西宣抚使。 
六月四日，诏知建康府 
      
丘 除刑部尚书，充江淮宣抚使，不允辞免。邓友龙令赴行在供职。 
十一月四日，诏刑部尚书、充江淮宣抚使丘 ，兵部尚书、充湖北京西宣抚使薛叔似，并除端明殿学士、侍读。丘 依旧江淮宣抚使，薛叔似依旧湖北京西宣抚使。 
十八日，诏湖广总领、兼湖北京西宣抚司参谋官陈谦除宝谟阁待制、湖北京西宣抚副使。 
十二月二十四日，诏京西宣抚使薛叔似、宣抚副使陈谦并宫观，知江陵府吴猎除湖北京西宣抚使。 
三年三月十七日，〔吴〕猎除刑部侍郎，依旧湖北京西宣抚使。二十一日，御批付猎：「贼赃干纪，神人共愤。卿受任荆襄，密迩蜀门，忠义所激，慨然有讨贼之志，朕甚嘉之。今岘安陆，虏骑奔北，卿威名益着，筹略方深，经理创残、申饬战守之余，宜为朕兼总西事。凡可携离逆党，指授将士，一以付卿，无失机会。又须审度，务在必成。应有合行事宜，可密切条具来上。故兹札示，想宜知悉。」 
是年四月十五日，诏权兵部尚书宇文绍节除华文阁学士、知江陵府、兼权湖北京西宣抚使。是月二十七日，除侍读，依旧华文阁学士，充湖北京西宣抚使，兼权知江陵府。九月十九日，诏绍节充京西湖南北路宣抚使。 
五月二十一日，知沔州、充利州西路宣抚使、兼四川宣抚副使安丙言：「宣抚司每岁合举官员数，昨因宣抚司废罢，未有专降指挥，乞立定每岁合举官职令、升陟等员数， 
      
行下遵守。」诏依宣抚使已降指挥岁举员数，与三分之一荐举。 
【宋会要】
嘉定元年正月二十六日，诏四川宣抚副使举官，特依宣抚制置使，岁举改官一十一员、从
事郎六员。从本司之请也。
