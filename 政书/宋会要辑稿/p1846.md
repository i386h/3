<!-- { "loadSidebar": true } -->
四月二十七日，诏新除尚书左仆射、充资政殿大学士王曾立位起居在三司使之上。用祥符中向敏中例也。 
闰四月十六日，翰林学士李淑言：「臣叨职史闱，十有一载，拜命之始，今翰林侍讲学士冯元即是同修国史，其后并判礼院，臣亦在下。今忝恩命，寔异班仪。欲望特许史院、礼院依旧位下。」从之。 
十九日，龙图阁待制、权知开封府张逸言：「龙图阁待制王举正元知制诰，避亲改授，欲乞立班在上。」从之。 
十月二十五日，翰林学士李淑言：「父尚书工部侍郎若谷见任枢密直学士，臣联升近职，寔为荣遇。制朝辨位，虽不敢踰，因严训恭，思有以避。欲望特降指挥下合门，遇有父子趋班，听立父下，庶以着定之际，无爽亲尊之规。」从之。 
龙图阁待制王举正再授知制诰。窃以举正向避亲党，今复词职，望依王旦、夏竦例，令举正复在纶阁之首。」从之。 龙图合待制王尧臣等言)伏 五年四月六日，知制诰王尧臣等言：「(伏 
五月十九日，诏刑部尚书兼御史中丞晏殊立位在翰林学士之上。 
八月，合门详定合 
      
班杂座仪：中书令、侍中、同中书门下平〔章〕事。以上为宰相，或谓之宰臣。亲王、使相。枢密使、留守、节度、京尹兼中书令、侍中、同中书门下平章事。尚书令、太师、太尉、太傅、太保、司徒、司空。旧仪，太师、太傅、太保为三师，太尉、司徒、司空为三公。太尉在太保之下。国朝以来，自太傅除太尉，今依此相压。其三师、三公之称如旧仪制。枢密使、知枢密院事、参知政事、枢密副使、同知枢密院事、宣徽南北院使、签书枢密院事。大中祥符九年九月七日，诏：「自今参知政事、枢密副使、宣徽使立位并以先后为次序，同知枢密院事亦同。」太子太师、太傅、太保。次旧有嗣王、郡王。嗣王今阙，郡王今皆领使，无特为者。左右仆射、太子少师、少傅、少保、州府牧。冀州、兖州、青州、徐州、扬州、荆州、豫州、梁州、雍州、开封、河南、应天、大名、真定、京兆、凤翔、河中、江宁、江陵、兴元。又有大都护，大都护今皆领使，无特为者。御史大夫、六尚书、左右金吾卫、左右卫上将军、门下中书侍郎、节度使、文明殿学士。学士官至尚书有特旨者从本班序。资政殿大学士、三司使。与文明殿学士、资政殿大学士班位临时取裁。旧三部制置使亦(使)[位]翰林学士上，权三司使临时取裁。翰林学士承旨、翰林学士、资政殿学士、端明殿学士、翰林侍读侍讲学士、龙图阁学士、枢密直学士、龙图阁直学士、左右散骑常侍、六统军、诸卫上将军、太子宾客、太常、宗正卿、御史中丞。咸平五年三月，御史台奏：「右谏议大夫(正)[王]化基权中丞日，正衙常参立中丞砖位，内殿起居日止立本官班次。右谏议大夫宋太初权台事，请定班位。」诏如王化基例。左右丞、诸行侍郎、节度观察留后、给事中、左右谏议大夫、中书舍人、知制诰、龙图、天章阁待制、观察使、秘书监、光禄、卫尉、太仆、大理、鸿胪、司农、太府卿、内客省使、国子祭酒、殿中少府、将作监、景福殿使、客省使、开封、河南、应天尹、太子詹事、诸王傅、司天 
      
监、左右金吾卫以下诸军卫大将军。次旧有(次)府尹、国公、郡公。今无单为者。又有中都督、下都督，皆(有)领使，无特为者。太子左右庶子、引进使、防御使、团练使。次旧有大都督府长史，今皆领使，无特为者。又中都护、副都护今皆阙。三司盐铁、度支、户部副使。官至谏议以上从本官。太常、宗正少卿、秘书少监、光禄等七寺少卿、宣庆使、四方馆使、国子司业、殿中少府、将作少监、开封、河南、应天少尹、太子少詹事、太子左右谕德、太子家令、太子率更令、太子仆、诸州刺史、诸王府长史、司马、司天少监、枢密都承旨。知客省使以下充枢密都承旨，亦依本职同班。如合门使充，即在合门使之上。如自见任内客省使以下转南班官充枢密都承旨，亦与同班，仍在旧职之上。如自客省副使以下转南班官充者，并在合门使之上。宣政使、西上合门使、昭宣使、枢密承旨、枢密副都承旨、诸军卫将军、起居郎、起居舍人、知杂御史、诸行郎中、皇城以下诸司使、枢密院副承旨、枢密院诸房副承旨。如带南班官者，在诸司使之下；不带南班官者，在皇城副使之上。殿中侍御史、左右司谏、诸行员外郎、客省、引进、合门副使、左右正言、监察御史、太常博士、皇城以下诸司副使、次府少尹、大都督府司马。兖、徐、潞、陕、扬、杭、越、福。通事舍人、国子博士、国子《春秋》《礼记》《毛诗》《尚书》《周易》博士、都水使者、开封祥符、河南洛阳宋城县令、太常、宗正、秘书丞、著作郎、殿中丞、内殿承旨。如带合门祗候，即在本官之上。殿中省尚食、尚药、尚衣、尚舍、尚乘、尚辇奉御、大理正、太子中允、左右赞善大夫、内殿崇班、如带合门祗候，即在本官之上。合门祗候、太子中舍、洗马、枢密兵房、吏房、户房、礼房副承旨、太子诸率府率。 
      
左右卫、左右司御、左右清道、左右(盘)[监]门、左右内。东西头供奉官、太子诸率府副率、诸卫中郎将、左右卫、左右监门卫、左右千牛卫。郎将。左右卫。左右侍禁、诸王友、诸王府咨议参军。官高者从本官。司天春官、夏官、中官、秋官、冬官正、节度行军司马、副使、秘书郎、左右班殿直、著作佐郎、大理寺丞、诸寺监丞、大理评事、太学、广文博士、太常寺太祝、奉礼郎、秘书省校书郎、正字、御史台诸寺监主簿、国子助教、广文太学四门书学、筭学博士，律学助教。书学、算学无助教。司天灵台郎、保章、挈壶正、三班奉职、借职、防御、团练副使、留守京府节度观察判官、节度掌书记、观察支使、防御、团练判官、留守京府节度观察推官、军事判官、防御、团练军事推官、军监判官、诸州别驾、长史、司马、司录、录事参军、司理参军。三京府军巡判官在诸曹参军之下。诸曹诸司参军、诸县令、赤县丞、诸县主簿、尉、诸州文学、参军、助教。 
宝元二年五月二十六日，诏新授镇海军节度使、知枢密院事夏守赟立位在同知院陈执中之上、参知政事李若谷之下。 
十一月十八日，诏端明殿学士李淑立位在翰林学士晁宗悫之上。先是，以父参知政事，自翰林学士换侍读学士。至是复进端明殿学士，元位宗悫之次，而特优之。 
闰十二月十六日，诏枢密院诸房副承旨仍旧在内殿崇班、合门祗候之上。 
康定元年八月二十九日，诏新授宣徽南院使、天平军节度使、判澶州夏守赟依周莹例，立位在枢密副使之下。 
二年五月十四日，合门奏：「请以入内内侍省 
      
都都知、内侍省左右班〔都〕都知比景福殿使；入内内侍省都知、内侍省左右班都知比宣庆使；入内内侍省副都知、内侍省左右班副都知比宣政使。入内内侍省、内侍省押班如带诸司使以上，比昭宣使；如带诸司副使以上，并在皇城使上。」先是，有旨令合门升比班次，故有是命。
十月十八日，诏：「三司副使自今并以入省年月先后(马)[为]立班次序，更不递迁。在省系书，即依部分。」 
庆历二年五月十三日，诏诸路转运使副(马)[为]按察之官，其路分兵马钤辖并位其下；提点刑狱朝臣在州钤辖之上，与路分钤辖叙官。 
七月二十一日，诏枢密使、刑部尚书、同中书门下平章事晏殊班护国军节度使、左仆射兼侍中张耆之上。 
八月十一日，诏资政殿学士、尚书礼部侍郎张观立位在翰林学士承旨之上，用康定中陈执中例。 
三年四月二十七日，诏新除资政殿学士富弼依本班立位。旧例郑戬罢枢密副使，授资政殿学士，位翰林学士承旨之上。弼除枢密副使，不拜，告 纳中书，故有是命。 
八月十五日，诏知谏院王素等自今比直龙图阁及修起居注例，赴内朝起居，立位缀直龙图阁以下班，依官位序立。 
四年七月二十二日，诏合门，东平郡王德文等十人并立本班之上少前。 
八月二日，中书门下言：「亲王之子承嫡者为王，封郡王，又有封郡侯、郡公者。(令)[今]郡王皆领使，并国公、郡公无单为者，其班序合从本官。」诏 
      
令各在本班之上，仍少近前序立。 
五年二月十四日，知制诰张方平言：「起居舍人、知制诰杨察服阕还职，班着乞依先入名次。」从之。 
三月十九日，大宗正司言：「汝南郡王第十一男宗实见任大将军、宜州刺史，有亲兄宗懿、宗朴未带遥郡，乞依例令在兄宗懿、宗朴之下立班。」从之。 
十月二十五日，翰林学士孙抃、张方平言：「学士苏绅已复旧职，缘绅位本在臣等之上，望许仍旧。」从之。 
六年二月十二日，诏枢密使、保宁军节度使、同中书门下平章事王贻永依晏殊例，在忠武军节度使兼侍(忠)[中]德文之下、镇安军节度使、同中书门下平章事章得象之上序立。 
八年四月初八日，诏守司空致仕章得象每遇大朝会，许缀中书门下班。 
七月十九日，诏翰林学士李淑立位在叶清臣之上。淑知孟州还朝，诏特升旧位。 
九月二十六日，沂州防御使李端愿言：「臣兄端懿近复防御使，与臣同班，有司以新授官，合在臣下。欲乞序立于端懿之下。」从之。 
十月五日，知制诰杨伟等言：「知制诰赵 丁忧服阕赴职，望仍旧立位在上。」从之。 
十二月二十四日，诏景福殿使、武信军节度观察留后、入内内侍省内侍都知王守忠如正任班，他不得援例。 
皇佑元年四月五日，诏驸马都尉内殿起居次殿前都指挥使班后、宫僚班前。 
六月十二日，御史台言：「准诏，同合门详定景福殿使、武信军节度观察留 
      
后、入内内侍省都知王守忠遇朝会班及集英等殿宴并随驾诸处筵会对御〔赴〕座可否以闻。台司勘会，自来朝会即无内臣缀正刺史、观察使已上班序；及与合门同检会，自来亦无内臣对御赴座之仪。看详：王守忠除恩例依前降御批指挥外，集英等殿宴并随驾更不对御赴座。如遇朝会，即合归景福殿使班。」诏守忠为在左右，令依先降指挥排班立位，不令移改，即更不赴排立。自今内职应带领使额、遥郡并依御史台所定施行。 
十一月二十六日，诏江南、荆湖、福建、广南等路提点铸钱公事与提点刑狱朝臣，以官高下序之。 
三年三月十三日，诏：「新授刑部尚书、观文殿大学士宋庠令学士院取口宣于东上合门赐告 ，立班在观文殿学士前，别作一行，永为定制。」 
