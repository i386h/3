<!-- { "loadSidebar": true } -->
「市易之法有三：结保赊请，一么；契书金银抵当，二么；贸迁物货，三么。三法之中，惟赊保之法行之积年，逋负益众。去岁有旨先罢结保见钱，惟赊请物货旧法未革，然尚恐么远未便，何则 旧欠之户，多以出限规避不输，既费催督，又继以再赊物货之人，势亦如此，宿贷新贳，岁增月累原书天头注云：「贳岁一作旧户。」，其间消折不能备偿者十有四五，则与赊取见钱，同归于弊。欲乞自今后市易务许人户赊请物货，岁不得过二百万贯，别置簿支收，听旧户赊请，以济接在京行铺之家，期以五年，所收息已逾元数，然后或止或行。其非旧请人户，则惟用抵当、贸迁二法，可以敛滞货、通余豹矣。其诸路市易钱各以四分为率，量留一分济接旧户外，亦不行赊借之法。乞于每岁所收息钱内量减万数，其监官等酬奖，亦与降等推恩。虽取息稍薄，而所收皆实利，庶使法行无弊。」诏中书户房立法以闻。已而户房乞：「在京物货许旧欠户赊请，敛而复散，通欠数不得过三百万贯。诸路市易货以四分为率，以一分许旧欠户赊请，敛而复散，通欠数不得过一分，并别置簿支收。」从之。 
四年二月二十三日，提举广南东路常平等事吴潜言：「广州自置市易司，七年本息钱七十四万缗，去岁驱磨欠五十五万缗，始用本钱三十万缗，今于本钱尚少十万有余。可废罢。」诏都大提举市易司委官根究。其后市易司言：「本路钱物纔经林颜根磨，虽有逋欠， 
      
然转运司有钱二十七万余缗尚未拨还，以此可见出息不少。」会三司度支副使蹇周辅亦以为言，乃诏本路提点刑狱司催理，限一年了绝。 
五月十八日，诏：「内外市易司民户见欠屋业等抵当并结保赊请钱物息罚钱，并等第除放，其本钱分三季输纳输：原无，据《长编》卷三一二补。，息钱并出限罚钱分为三分，第一季本钱纳足者，息罚钱并放，第二季放二分，第三季放一分。出限尚欠，即估卖抵当，及监勒保人填纳。所催钱物，在京于市易务下界、在外提举司封桩。」 
十二月三日，前淮南东路提点刑狱范百禄、通判扬州傅扆、签书判官邵光、林旦、陈奉古各展磨勘二年，右班殿直张岁闰罚铜二斤。岁闰监高邮县樊良镇税镇：原无，据《长编》卷三二一补。，有市易司经税饶、润竹木过镇，更税之，百禄再委扆等定夺，称合尽税。市易司言百禄等意在沮坏市易法故么。 
八日，都提举市易司贾青乞于新旧城内外置四抵当所，委官专主管，罢市易上界等处抵当，以便内外民户。从之。 
五年四月二十八日，诏内外市易务钱展三年，均作月限纳，限内罚息并除之。 
五月二十九日，都提举市易司贾青言：「市易既革去结保赊请之弊，专以平准物价，及金银之类抵当，诚为良法。乞推抵当法行之畿县。」从之。 
七月五日，太府寺言：「提举市易司状：赊贷人户所欠至多，已得旨，展限三年催纳。其先降指挥并以催到分厘计数，追夺酬奖。请俟至所展三年满日 
      
施行之。上曰：「朝廷市易法本要平准百货，盖《周官 泉府》之政。官失其职，一切赊贷，公私颇不便之。虽云有收息之数，名存寔亡。今已改用金银钞帛抵货，最为善法。其元催致欠官吏重行追夺，亦其宜么。」遂从之。 
六年正月十九日，太府寺言：「抵当之法纔行于畿邑，外路殊未施行。欲乞许将诸路常平司市易赊借钱及宽剩钱，五路各借十万缗，余路各借五万缗，充抵当本钱。」从之。 
六月十一日，诏拨市易下界收到市易欠钱六万缗与上界，仍更给度僧牒千道、钱十三万缗。以上界见阙本钱故么。 
七年五月二十五日，尚书省言：「自行官制以来，诸寺诸：原作「请」，据《长编》卷三四五改。、监不治外事，唯太府寺市易按与诸路相关。看详兴置市易置：原作「制」，据《长编》卷三四五改。，当令所在官司量度州县闲要闲要：原无，据《长编》卷三四五补。，过贱则买，遇贵则卖。元诏半年出息一分，一年以上出二分。然所在物价增减，难以定期，而一州一县价所增减，相去亦必不甚远，则货或积而难售。所在州县物价不同，又不能 知。今若每旬令一路州军估定物价，报提举司，提举司报辖下州，州下所属，暝募人出抵当或见钱，市易司收息至一分至二分，令商人自卖，则官已收二分之息，而又有余利以资贩者，则商贾流通，货无堙滞，税额敷羡，物价常平。若无客抵当，而货须变易者，但不亏元价，亦许卖。」诏具为令。 
八月二十四日，诏：「诸路提举常平司存留一半见钱，以二分为市易抵当。」 
八年四月八日， 
      
中书省言：「今年正月九日赦书：应人户市易钱物，仰所属勘会元请本息等钱并纳、欠数条具闻奏，其息钱当议减放。今在京未见有司依赦以闻。」诏监察御史刘拯诏：原无，据《长编》卷三五四补。、兵部员外郎杜常、大常少卿宋彭年赴御史台置局点磨欠息，大姓户放七分，下户全放外，以合纳数关所属催纳，具无欺弊闻奏具：原作「其」，原书天头注云：「其一作具」，今据此及《长编》卷三五四改。。 
六月二十一日，诏：「户部提辖拘催市易钱物，准赦除放息钱外，其合纳本钱，特与展限三年。」 
七月二日，诏诸镇寨市易抵当并罢，仍立法。 
八月八日，诏：「诸路州军抵当取息至薄，民间缓急赖之，可以存留其半市易，余并罢。如抑勒，依给纳常平钱物法。」从户部请么。 
十一月十二日，诏：「在京物货场见在物货应输钱者，并蠲免。」 
十八日，诏蠲大姓户所欠市易分息钱，从叶祖洽请么。 
哲宗元佑元年正月十二日，监察御史娉升言：「朝廷立市易之法，意在抑兼并，使商贾通流货豹，平准物价。而行法之初，吕嘉问寔领其事，附会柄臣，奋行私智，引用兼并之徒，杜绝商贾之利，罔上坏法，肆为奸欺。簿帐不明，首尾无据，官吏隐庇，曾无关防。以致蠹害之酷，奸弊之深，货物纔行赊请，息钱已计分厘，县官所得虚名，官吏皆冒寔赏。先朝察知弊害，废灭殆尽，自元丰四年置局拘催，取责内外所欠九百二十一万五千九百余贯，今近五年，除放免息钱、支拨皇亲公人旧欠外，纳未及其 
      
半。其间失陷固多，自京师以及四方之人破家丧身者不可胜数，害及公私，毒流天下者，嘉问怀私坏法，寔为之首。」诏朝散大夫、光禄卿吕嘉问知淮阳军。 
闰二月十八日，诏户部：应诸路人户欠市易息钱，并特与除放。 
二十八日，诏：「应内外见监理市易官钱，在京委(大)[太]府寺、开封府界令提点司、诸路令转运司，各限一月，取索逐户元请官本点勘，特计已纳过息罚钱充折。如已纳及官本，即便与放免。坊场净利钱准此。以上通折外，尚欠官本钱并净利，而家业荡尽，及无抵保，或正身并保人孤寡者，权住催理。及今日以前积欠免役钱，与减放一半一半：原无，据《长编》卷三七○补。，余分限三年，随夏税带纳。近勘会欠负指挥勿行。」并从右司谏苏辙请么。 
六月十六日，监察御史韩川言：「市易之许，就使获利，寔佐国用，尚不可，今所收不补所费。其市易务监官、监门请各留一员催纳结绝。」从之。 
三年二月二十二日，诏变卖市易司元丰库物，从三省请么。 
绍圣三年十一月七日，户部言：「府界诸路折纳籍没市易产业，请依在京已得指挥，限十年纳元价收赎。」从之。 
十二月二十二日，诏：「户部、太府寺同详熙宁立法意，复置市易务，许用见钱交易，收息不过二分，不许赊请。监官惟立，任满，赏法即不得计息赏。其余应杂物并不许辄有措置，限十日条画以闻。」从三省请么。 
元符三年五月，市易务改名平准务。 
十月二十八日， 
      
尚书省勘会：「平准务见置官吏、公人等，所费请给不少，兼差官出外计置物色，不无搔扰；及石炭自近年官中收买，置场出卖，后来在市价转增高，寔于细民不便。」诏罢平准务，仍今后更不官买石炭出卖，其户部、太府寺应缘平准务添置官吏及请给并罢。 
徽宗建中靖国元年十月二十一日，户部言：「内外咤欠市易钱物，折纳屋业田产，准指挥更不出卖，令人户承赁住佃。又准今年二月十六日朝旨：闲慢处屋业许行出卖。伏缘诸路市易折纳田产土有肥瘠，皆可耕种，见今却依冲要屋业一例不许出卖。况天下户绝田产，不以肥瘠，并行出卖。其市易折纳田产，今相度，欲乞并依户绝田产法。」从之。 
崇宁元年六月十七日，户部言：「平准之法，所以制物价之轻重，通豹贿之有无，使辟阖散敛之权归于公上而已，佗司无得与焉。近者本部申请，得旨于诸路起发钱一百万贯充本支用，即目兑使，渐有数目，然未有约束。窃虑官司申请支借，或直行取拨，则平准钱物遂见侵耗。欲乞应平准务钱物，官司并不许借用或乞取拨，虽奉特旨，并许本部奏知不行奏知：疑误。。提举常平司钱物准此。」诏申请支借取拨以违制论。 
二年四月十一日，户部言：「苏州人户旧欠市易官本钱米，系熙宁、元丰年所逋欠钱物原书天头注云：「所一作中。」，元符元年赦敕展限三年，分为十二季送纳。未足，准朝旨，权住催理。后复准敕：不许 
      
除放。提举司请再与展作二年八季。」诏据住催月日并行除豁，指挥到日，依元降催科指挥施行，外路依此。 
六月十八日，诏：「府界诸县除万户，及虽非万户而路居要系去处，市易抵当已自许官置局外，其不及万户处，非冲要并诸镇有监官却系商贩要会处，依元丰条例，并置市易抵当，就委监当官兼领。」 
七月九日，户部言：「湖北提举司申：县镇不及万户处，虽非商旅往来兴贩之地，除市易务不须置外，却有井邑翕集，兼在避远正、民间缓急难得见钱去处，欲乞依旧存留抵当库，令逐处官兼领。看详欲诸路并依六月十八日已降朝旨施行。」从之。以上《续宋会要》。 
高宗绍兴三年十二月十七日，御史台检法官李元沦言：「欲望严赐戒敕，应诸司抛买，并须置场和市。」诏：「今后军器所、宣抚、安抚司合用军须物色，并仰州县依市价和买，如诸司一面收买过物，亦仰具数申尚书省。即不得抑配科扰，如违，并令提刑司按劾闻奏。」 
四年二月三日，诏：「今后诸路州县进奉天申节礼物，并置场和买，不得于民间科配。」 
八月三日，户部侍郎梁汝嘉言：「来年诸军百司、诸司等合用春衣，欲置场从本部委官依市价和买。」从之。 
