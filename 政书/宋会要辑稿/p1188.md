<!-- { "loadSidebar": true } -->
逐时检察，每季开具通印给过道数、诸郡各该若干某字号至某字号、卖过若干系某字号至某字号，计交易钱若干、合收牙税钱若干、未卖若干系某字号至某字号，开具牒报本路转运司，委官一员驱考施行。如印造违慢致积压，有妨请买，许人越诉，依绍兴十四年七月八日指挥，官吏重作施行。如人户纳钱违限，许诸色人告，依匿税法断罪追赏。若提举官能用心印造，并本州岛拘收过钱及五万贯，已起发交纳数足，仍从本路转运司开具本路提举官并本州岛知、通名衔申朝廷，特予推恩。」先是，宗正少卿兼权户部侍郎王佐言：「典卖田宅、舟船、骡马，虽有立定条限赍契投税，例收藏白契，至有加交原书天头注云：「『交』一作『扣』。」，方行投印。移割不明，赋役失当，重迭典卖，词诉不已，皆缘不即投契所致。臣今相度，欲令各路提举司立料例字号印造契纸，分下属郡，令民间请买，将收到钱并上供起发内有元系分隶经总制钱，以干道四年帐据收到钱数销豁。仍依绍兴十年六月二十七日指挥立限一百八十日，违限不税者，许人陈告，委自公私两利自：疑当作「是」。。」故有是命。 
十四日，册皇太子赦：「人户违限白契税钱，已降赦文展限一百日，许行自首，与免倍输。今来将欲限满，自今降赦书到日，再与展限一季，许令自陈，免行倍输。限满不纳，罪复如初。」 
七月二十八日，户部尚书曾怀言：「准干道六年十二月十一日敕：典卖田宅、舟船、骡马，合用契 
      
纸，令提举司印给，将收到钱并充上供。仍依绍兴七年六月二十七日指挥，立限一百八十日，违限不税者，许人陈告。本部今照得有未尽未便事件，重别条具下项：一、人户请买契纸，若令本路提举司印给，缘所属州军繁多，其间又有相去地里窵远去处，窃虑却致留滞。今欲乞依旧令逐州通判印给，立料例以千字文为号，每季给下属县，委县丞收掌，听人户请买。其钱专委通判拘收交纳，每季具给下契纸数目申提刑司照会。若稍有不尽不实，官吏并以违制论科罪，不以赦降原减。一、人户合给牙契税钱，每交易一十贯，纳正税钱一贯，除六百七十五文充经总制钱外，其三百二十五文充本州岛之数。今欲乞将本州岛所得钱三百二十五文数内存留一半充州用，其余一半钱入总制钱帐。如敢隐漏，依上供钱断罪。一、人户典卖田宅、舟船、骡马牙税钱，若违限不纳，或于契内减落价贯规免税钱，许牙人并元出产人户陈首，将所典买物业一半给赏，一半没官，犯人依条施行。一、人户投纳契税契钱，每交易一贯，纳正税钱一百文并头子等钱二十一文二分。访闻州县往往过数拘收，或揽纳公人邀阻作弊，欲专委令佐觉察禁止。如有违戾，即仰根究，重作行遣。」从之。 
十一月六日，臣僚言：「比年以来，富家大室典卖田宅多不以时税契，有司欲为过割，无繇稽察，其弊有四焉：得产者不输常 
      
赋，无产者虚籍反存，此则催科不便，其弊一也；富者进产而物力不加多，贫者去产而物力不加少，此则差役不均，其弊二也；税契之直，率为干没，则隐匿官钱，其弊三也；已卖之产，或复求售，则重迭交易，其弊四也。乞诏有司应民间交易，并先次令过割而后税契，凡进产之家限十日内缴连小契自陈，令本县取索两家砧基赤契，并以三色官簿系是夏税籍、秋苗簿、物力簿却径自本县原书天头注云：「『径』一作『经』。」，就令本县主簿对行批凿。如不先经过割，即不许人户投税，仍以牙契一司专隶主簿厅，庶几事权归一，稽察易见。若主簿过割不时及批凿不尽，或已为批凿而一委于胥吏，不复点对稽察者，则不职之罚，以例受制书而违者之罪罪之。如此，则四者之弊一旦可革，而公私俱便矣。」诏令敕令所参照见行指挥修立成法，申尚书省施行。 
八年四月十二日，臣寮言：「人户典卖田宅，投税请契各有日限，而今之置产者未尝以税契为意，其弊盖起于赦恩许其免倍纳而自首。况比年以来，监司州郡多因一时阙乏，不候朝旨，免倍税契，至有将所收钱不复分隶合属窠名，一切拘留，以资妄用。欲今后如遇降赦，删去『人户税契违限，许其免倍自首』一节，监司州郡专擅放行者，重寘典宪。仍行下诸路，预先晓示人户通知。」从之。 
八月十四日，臣寮言：「已降指挥，今后如遇降赦，删去『人户税契违限，许其免倍自首』一节。 
      
欲乞立限三月，应前降指挥到逐州日以前人户典卖田宅等违限未曾投税契约，并许于今来所立日限内自陈，与免倍输坐罪，限满不首，罪罚如初。」从之。 
九月十九日，诏：「诸州据人户合钞送纳税租，遵依见行条法及已降指挥，与丁绢凭由一体俵散。」先是，两浙路转运司副使沈度言：「湖、严、处州、绍兴府人户合纳丁绢，近已均减，据人户合纳丁绢凭由，从本县印给填写姓名，各随都分责付户长交收前去，巡门俵散讫，关申本县照应。今尚有人户合纳夏秋税租不成端疋布帛米谷丝绵等，细民多是合钞给凭由，即与上件丁绢事体一同，窃虑属县重迭追催。」故有是命。 
九年正月十八日，诏：「人户典卖田宅物业，往往违限不行税契，失陷官钱。仰自今降指挥到日，出榜立限一月，自行陈首，与免罪赏。自投状日限一季送纳税钱，如限满不首，许元典卖及诸色人陈告，其物产以一半给告人充赏，余一半没官。仍委叶翥、张知常一就措置原书天头注云：「『张』一作『折』。」，令项拘收发纳。所有州县解发推赏，并依卖田钱格法施行。」 
三月十日，户部尚书杨倓言：「承指挥，委户部郎官薛元鼎同长式催督诸路卖田乳香契税等钱原书天头注云：「『官』一作『中』。」又「式」疑当作「贰」。，缘违限契税钱诸州县未曾立限委官催促，乞立限一月，许人户陈首，与免罪赏，自投日限一季纳钱，如限满不首，即依前项已降指挥施行。如或州县侵欺移易，将当职官吏依擅支使朝廷封桩 
      
钱物法断罪。」从之。 
二十五日，淮南运判冯忠嘉言原书天头注云：「『忠』一作『志』。」：「契勘人户典卖田宅合纳牙税契纸本钱、勘合朱墨头子钱，访闻州县巧作名目，又有朱墨钱、用印钱、得产人钱。欲望重立法禁，契税正钱外敛取民钱，许人户越诉，入私历者坐赃论。」从之。 
四年五月原书天头注云：「四年，疑有误。」，诏就委周嗣武、张孝贲前去江东路州军，措置人户典卖田宅物业违限不行税契，各自今降指挥到日，与展限一月投税，令项拘收，发纳左藏南库桩管。所有州县解发钱推赏，并依卖田钱格法施行。」以上《干道会要》。 
 食货 宋会要辑稿 食货三五 经总制钱 
      
经总制钱
      
高宗建炎二年十月十二日，翰林学士知制诰兼侍读叶梦得言：「宣和之初，以东南用兵，尝设经制司，取量添酒钱及增收一分税钱、头子卖契钱等，取之于微而积之于众，求之于所欲而非强其所不欲，故酒价虽高，未有驱之使必趣饮者也；税额虽增，未有迫之使必为商者也，其它类此，而靖康初相继遽罢。欲望博延群议，更加讨论。经制钱除量添酒钱近已再行拨充造船外，其余名色有似此等可以暂济急阙不至害民者，愿参取施行。」从之。又户部尚书吕颐浩言：「经制财用之法始于陈亨伯，其法措置条画，皆有伦叙，循其法可以治国，可以裕民。今边境未宁，多事之际，养民御敌，财用为急。既不可阙，则此法尤不可废。盖经制之事，敛之于细而积之甚多。且如增收典卖税钱，出于有力之家，则不害下户；增收添酒钱，敛之于众，合于人情，不以为苦。今日大计，财用为急，而此法无害于民，贤于缓急暴敛多矣。」又知徐州沛县事李膺言：「方今多事，朝廷之费日广。尝见昨来河北、京东路经制财用司所收添酒、糟米孝、契税、头子等钱，所收至微，所得至多，倘复行之，所补不细。」户部供到状：「靖康元年节次已罢下项钱：钞旁定帖钱，增添酒钱、增添糟钱、增收牙契税钱、钞旁定帖钱。检会宣和元年八月指挥：元丰以前，并许州县出卖，不得过增价值。后来缘州县公人于人户邀求，故宣和七年四月二十八日指挥：诸路推行钞旁定帖，令人户从便自写输纳合同印记钱，已是杜绝阻节之弊。今据逐官所陈，于 
      
民户委无搔扰。」诏：「诸路钞旁定帖依宣和七年四月二十八日指挥，令人户自写输纳，依旧纳合同印记钱，仍专委逐路提刑司拘收桩管，不得擅行支用，每季具数申尚书省。如敢支用，依擅支朝廷封桩钱物法加二等科罪。」 
三年十月二十三日，臣僚言：「经制之法，其始建议于陈亨伯、钱昂在陕西日公共商量原书地脚云：「『昂』一作『昴』。」，以为可行。至宣和初，陈亨伯为发运使，推行于东南。宣和五年陈亨伯为河北转运使，又行于京东、西、河北路。其法敛之于细，聚之则多，而寔不害于民。如添酒卖糟钱出于人之自然，即非抑配，官吏俸钱除头子钱百分取一，印契钱出于兼并之家，无伤于下户。昨来河北、京东、西一岁之间得钱近二百万缗，所补不细。今若行于两浙、江东、江西、荆湖南、北、福建、二广，一岁所入，无虑数百万计。况边事未宁，养兵之际，理财最急务。苟不知(出)此，缓急必致暴敛，谓如劝诱助国之类是也。与其暴敛于仓卒，曷若取之于细微 今除不便于民如纳免行钱、减罢曹官役人钱、钞旁定帖钱、院虞候充狱子重禄钱、牛畜等契息钱、契白纸钱不可施行外，所有权添酒钱、量添卖糟钱、人户典卖田宅增添牙税、官员等请俸头子钱并楼店务增添三分房钱共五项，欲令东南八路州军收充经制钱，别置簿书拘管。委逐路提刑司兼领，检法官充属官，提刑每月支食钱三十贯，检法官二十贯，县镇并限月终起发赴州，并本州岛合收数专委守臣桩管，令提刑司委属官躬亲遍诣逐州，体度市价变转轻赍原书地脚注云：「『赍』一作『赉』，下同」。，限逐季起赴行在送纳，或召人兑便。牒到，限当日支给。如州县稍有隐漏，擅便支使，起发违限，并依上供法科罪。提刑司失拘催，与同罪。候及一年，按其殿最而赏罚。」从之。 
十一月二十日，诏：「经制钱令尚书省每十日一次札下逐路、东南八路提刑司，遵依已降指挥，恪意拘收。每季终，便行尽数起发赴行在送纳，不得视为文具。若稍有违慢，致有隐漏，或不依限起发，提刑司官重行窜逐，人吏决配海岛。」 
