<!-- { "loadSidebar": true } -->
可以依仿推行。欲乞颁下，内京西一路，可自来年先行。其余自元丰五年依新法。」从之，仍令提举三司帐司官候及一年取旨，诸路委转运司官一员，专推行帐法，候将来修定条式，止付逐司遵守。 
七月十五日，夔州路转运司言：「内藏库使、忠州刺史、湖北路钤辖彭娉不取南平路入蛮界，其差顾夫及牛马已放归涪、忠等州。」上批：「近指挥彭娉，止令择便路进讨便路：原作「路便」，据《长编》卷三一四乙。，苟南平可出贼不意，亦不失诏旨。转运司既未见彭娉指定进兵路分，凭何擅放运粮人夫人：原无，据《长编》卷三一四补。，显见鲜于师中畏怯避事，先令具析以闻。仍令转运司：如彭娉指取南平路进讨，军须有阙，以乏军兴论。」 
九月十二日，诏陕西诸路转运司，今军兴今：原作「令」，据《长编》卷三一六改。，常管许兵将用乐，其有事合商议者，许赴有乐筵会。 
十六日，上批：「朝廷见委官专经制泸南夷贼，其措置军马经略敌情，委之经制司，其计办军食金谷什物，委之转运司，两所任各有专责。转运提点刑狱司累有誊奏，侵越分守，未欲劾罪。自今非本职事，不得辄受官司申报。」 
十月六日，河东都转运使陈安石言：「军兴以来，应朝省封桩并诸司及提举司钱物，并归本司，虑缓急移用不足，乞更应副。」上批：「委路昌衡具实用之数以闻。」 
二十六日，命宝文阁待制、知汝州李承之权主管陕西都转运司公事，其汝州知州兼买木，令承之疾速举官以闻。以上批：「访闻陕西自朝廷以军兴于四路各权置转运使已来，逐 
      
人惟以调度军食为急，其所取办金帛，又仰朝廷分颁之数，是以本路经费岁入，全阙官主领。继又诸道经略、转运司辟除文武官属不少，知、监县务多是寄居，或衙校权摄，即目所在，茶、盐、酒税常课率皆亏耗。朝廷虽已命钱勰权领转运司旧日职事，缘勰非有兼人干力，虑不可独倚办集。况向去屯兵虽解，完葺故坏，费用尚多。若不从今如意经营，深恐异时有烦中都供馈。中书可速选所宜佐勰之官。」故以命承之。 
十二月二十五日，鄜延路走马承受杨元娉言：「近转运司部夫往安定黑水堡折运军粮未至，所运亦多不致，士卒有饥饿逃亡。大兵至四界白盐池，去怀州渡至百余里。种谔准诏，已领兵回。恐近边屯聚人马，转运司供给军粮依前有阙。」上批：「鄜延路转运使李稷应副军粮，阙乏乖方，及累奏诞妄，致令行营士卒乏食。若不差人代领其职，付吏正治其罪，则有误国事不细。可中书、枢密院同议其事。」诏李稷降两官，为转运判官，令悉心职事。如更阙误当，依九月二十五日诏施行。宣德郎张亚之，李稷奏举，今干办无 ，可罢转运判官，令赴旧任。 
五年二月三日，诏泾原路转运司，军须并先令本路计置，阙或非所产，令都转运司应副。 
七日，河东都转运使赵落天章阁待制，追两官官：原作「宫」，据《长编》卷三二三改。，免勒停，知淮阳军。坐应副馈挽不如法、谷违朝旨么。
五月九日，诏：「河东都转运使陈安石前后奏请施 
      
行和籴盐、矾、坑治之类，已成伦序，今召除尚书户部侍郎，其职事委庄公岳、蔡烨协心悉力奉行。」 
六年正月十七日，诏尚书驾部郎中王钦臣为陕西转运副使，专在本司。前此转运司言：「本司官法当分巡州县，岁 ，不敢留官在司。凡有承受朝省文字，不免于巡历所在追逐，故报上行下率多谷违。欲乞自今常令一员在司主领职事。」故有是命。 
四月七日，发运司言：「江东转运司去冬并不计置籴粮，乞欲问转运判官郏亶。」诏：「转运司专以经理豹用专：原作「转」，据《长编》卷三三四改。、供办岁计为职，今亶旷弛如此，宜令发运司选官劾罪。」先是，亶数上书献《均税图》，事目丛脞目：原作「日」，据《长编》卷三三四改。，上以亶不修职事，专务求奇希功，么欲罢绌，故咤劾之。 
九月二十一日，诏：「降授朝散郎、守大理卿吕孝廉昨任京东转运判官，与本司官长协心修办职事，致课入登羡。可复所降官，为京东路转运副使。」 
七年三月八日，诏：「京东转运使吴居厚修举职事，致豹用登饶；又未尝创有更革，止用朝廷旧令，必是推行自有检察勾考法度。宜令尚书户部左曹下本官，具事曲折，从本曹删修以闻。」 
七月十三日，诏鄜延路未勾收积剩钱公据二十二万六千余缗，给陕西转运司。 
九月四日，诏：「诸路科买上供图融抑配，委转运司、提点刑狱、提举司点检举劾劾：原作「 」，据《长编》卷三四八改。，听逐司互察。」 
哲宗元佑元年闰二月八(十)[日]，司马光言：「诸路转运使除河北、陕西、河东外，余路乞置使一员、副使或 
      
判官一员。」从之。
三月十八日，诏罢熙河、兰会路经制豹用司，其本路豹利职事，并入陕西转运司。 
四月二日，诏诸路灾伤赈济并贼盗公事，令转运司兼管。 
五月一日，户部尚书李常言：「河北旧有籴便司，专置提举官经制边备，后止令转运司兼领，以措置为名。按籴本钱不预漕计，难俾兼领。请复置提举籴便司。」诏可，其措置司职事，令提举籴便司与转运司通管。 
六月八日，诏：「诸路转运司每岁支移折变，并须躬亲审度地利远近，顺便体问收成丰歉去处，遵守诏条，禁戢贪吏，务从民便。」 
十二日，罢吴革江东转运判官命命：疑误，下恐有脱句。。先是，转运判官三员，革替齐谌，而刘拯尚在任。时有诏止除一员故么。 
八月二十二日，诏：「应诸路转运使、副，除河北、河东、陕西、京东、京西、淮南、两浙、成都府路外，其余路分许差判官两员。」 
十二月二十二日，诏转运判官就除使、副，令通理为任。 
四年六月八日，诏：「陕西、河北、河东路逐年封桩保甲冬教赏物，自今后免封桩，其合用赏物，令转运司应副。仍令保甲司秋季约度钱数关转运司，豫排办于教前足备。如违，保甲司以闻，当议重行黜责。」 
十一月二十六日，尚书省言：改立转运预妓乐宴会徒二年法，从之。 
五年九月十二日，诏除三路外，诸路转运各权添差大使臣两员，充准备差遣。 
六年五月七日，京东西路转运副使刘昱兼提举京西南北路将兵。 
七年三月四日，诏转 
      
运司管勾文字官，除三路外，余路并行减罢，其职事令帐司官兼。 
八年七月二日，殿中侍御史来之邵言：「张景先自陕府西路转运判官，不半年，就迁本路转运副使，缘三路转运副使例比诸路转运使，超升过甚。昔刘挚执政，昵爱叶伸，自两浙转运判官就除副使，士论至今不平。今朝廷清明，谓如叶伸侥幸之事，不宜复见于今日。望赐寝罢。」元本阙降旨。 
绍圣二年四月二十二日，详定重修敕令所言：「以转运司年额上供钱分为两限，第一限二月终、第二限七月终以前封桩，于沿流州军具数上户部。」从之。 
五月一日，户部言：「转运司，淮南、京东、京西路每年上供额斛，依限桩足，责州县认状，报发运、辇运、拨发司。如不实，并从本司申户部，委别路提刑司鞫勘。已报而擅易者，依擅支借封桩钱物法。」从之。 
三年二月，诏：「六路转运司岁应输米限内有(有)故未备输者，次限补至末限足；又有故，发运司核实保明，申尚书省。即无故，发运司申户部，下旁路提刑司取勘。六路三限皆卸贮，淮南路：第一限十二月，第二限二月，第三限四月；江东路：正月、四月、六月；两浙路：四月、六月、八月；江西、荆湖南、北路：二月、五月、八月。」 
十二月二十二日，户部言：「每岁取索转运司前一年内应干上供钱物，有无不及期限起发之数，本部审覆以闻，不以去官原贷。」诏户部：「每岁春季内具诸路转运等司起发上供钱物多寡、职 
      
事修废之凶者，保明以闻。」 
元符元年六月二十五日，朝散大夫、权河东路计度转运使郭茂恂降为朝请郎。以运粮给军，雇车价少致扰民么。 
三年十二月十三日，徽宗即位(末)[未]改元。尚书省：「勘会近年以来，州县所收税务失于催收，及诸般场务坑冶课利失于督责，致递年次渐亏少。」诏令诸路转[运]司各具析豹赋阙乏咤依，及税租等合如何拘催，诸般场务等课利合如何关防检察，以至应干豹用如何经画措置，限指挥到一季内奏报，违者，尚书省举劾施行。 
二十八日，两浙转运司奏：「本路连年灾伤，赋入减耗，拖欠朝省及他司钱三百五十余万贯、石，欲望朝廷特赐倚阁。」奉圣旨：「分作一十五年拨还，自建中靖国元年为始，每年须管均还一分，逐年终拖欠不足，所属具数关本路提点刑狱司催促，仍取勘转运司官吏闻奏。」
徽宗建中靖国元年四月二十六日，广西路转运司奏：「照会本路自来并是朝廷资助，南郊在近，合用赏给钱，伏望于本路提刑、提举司钱内拨赐。」诏于本路朝廷封桩钱内，特借钱一十八万贯，分作五年拨还，令借钱司分拘收，依旧封桩。 
崇宁元年九月二十八日，臣僚上言：「乞委御史台考察天下转运使、副、判官有不胜任者，择能吏代之，俾计度其所部豹赋。仍令本司各开(折)[析]每岁钱谷出入名数，具册关提点刑狱司验实，结罪保明缴奏送尚书户部。若故为隐匿，及虚立 
      
支费，论如上书诈不以实律。」从之。 
大蹑元年八月十二日，熙河兰湟秦凤路安抚司言：「乞罢熙河路转运司，合陕西为一路，添置转运使、副，令两员应副熙河。」从之。 
二年十月十三日，诏江西路转运判官侯临、江东路转运副使余彦明各转一官。先是，诏二广、江东、西、湖南、北应副黔南路钱物，其率先了足者，委黔南安抚使张庄以闻，故有是命。 
三年三月二十日，江东转运副使余彦明奏：「本路矾货，乞从本司就委本司并逐州管勾茶事官兼行管勾。」从之。六月十五日，诏江西、两浙、湖南、北、广东、西、福建、淮南八路准此。 
八月十五日，诏：「应盐、香、矾、茶、市舶石炭之类专局去处，近并入转运司等，仰逐司悉力奉行，如能职事修举，课利增羡，当议推赏。令户部立殿最法，申尚书省。」 
十月四日，诏：「今后擢用监司除提举学事不拘资格外，所有提举常平转运判官用通判资序，提点刑狱、转运使用知州资序，仍以实历知通、有举主、无公私过犯人充选。」 
