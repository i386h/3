<!-- { "loadSidebar": true } -->
权差典书孙再荣，时暂管干。见阙贴司二人，见管一十人。主押见管一名，正额 用白身，日请食钱三百文，米三升，大礼赏二贯文例。手分见管五人，一名正额 用进勇副尉，日请钱三百文，米三升，大礼赏二贯文例；一名系正额 用白身，日请食钱三百文，米三升，大礼赏二贯文例；三人并额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。贴司见管四人，见阙二人，二人并正额 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。发递司手分一名，正额 用白身，日请食钱三百文，米三升，大礼赏二贯文例。开拆司职级一员，正额 用守阙进勇副尉，日请钱三百文，米三升，大礼赏二贯文例。主押二人，额外 用白身，日请钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。手分见管二人，并额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。转行司点检文字一员，额外 用守阙进勇副尉，日请食钱二百五十文，米二升，大礼赏二贯文例。职级一员，正额
      
 用白身，日请食钱三百文，米三升，大礼赏二贯文例。主押二人，一名正额 用白身，日请食钱三百文，米三升，大礼赏二贯文例。中军一名，额外 用守阙进勇副尉，日请食钱二百五十文，米二升，大礼赏二贯文例。手分见管六人，一名正额 用守阙进勇副尉，日请食钱三百文，米三升，大礼赏二贯文例；二人并正额外 用，各日请食钱二百五十文，米二升，大礼赏二贯文例；一名额外 用进勇副尉，日请食钱三百文，米二升，大礼赏二贯文例；二人并额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。贴司见管六人，一名使臣守阙进勇副尉，日请食钱四百二十六文；一名额外 用摄进勇副尉，日请食钱二百五十文，米二升，大礼赏二贯文例；四人并额外 用白身，日请食钱一百文，米二升五合，每〔月〕折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。所有诸军统制、统领、将队司并旧司共一千三百七十八人，于内多是进牌内籍定正带甲、准备带甲备差人数。今来若行置旁分擘，减落兵籍，窃恐人数太多。欲将逐人请给，仍旧各军历内帮勘，照依条具到事理，立为定额，理充见管人数。其请给等各照逐人见请则例，令行置旁批勘。仍仰今后不许巧作
      
名色，升差职事。如遇升转开收，申取朝廷指挥。」
 职官 宋会要辑稿 职官三二 行宫禁卫所 
      
行宫禁卫所


【宋会要】


高宗建炎四年二月一日，行宫禁卫所言：「入出皇城宫殿门等 号，近缘散漫，已承指挥改造。欲乞从本所出牓，自二月五日为头，限三日，令官司等处赍旧号纳换。出限不纳其旧号，更不行使。如辄带者，从杖一百科罪。」诏依，辄带以违制科罪，今后准此。

十二日，行宫禁卫所言：「被旨，应官司自给号记，不许以黄色为号，听用他色，即不得入皇城门。如违，并以违制论。今来已改给号，虑官司未能遍知，故有违犯，欲乞刑部遍牒施行。」从之。

二十四日，诏：「行宫禁卫所已给散 号，并不许代名借

      
带。其借及借之者，并以违制科罪。许诸色人告捉，每名赏钱一百贯，日下于御前钱内支给。」
五月十七日，诏：「行宫禁卫所使臣、人吏等，可住罢赡家钱，特与依旧支破每日券钱。其余官司不得援例。」

七月十七日，行宫禁卫所言：「被旨，禁卫所改给牌子，入出皇城宫殿门，令本所条具立法。本所契勘，应去失牌子人，杖一百，陪偿价钱十贯。即将带牌子逃走，主司官并臣僚隐瞒，不即举行，杖八十，去失减二等。知情容庇，或诸色人故为偷盗牌子，规求赏赎，并从徒一年科罪。」从之。
 职官 宋会要辑稿 职官三二 主管禁卫所 
      
主管禁卫所


【宋会要】


绍兴元年二月三日，干办皇城司冯益等言：「禁卫所昨缘阙官，差皇城司官权领主管禁卫所，时暂申请，以行宫禁卫所为名。其所掌职事，各随事分隶主管。今若以禁卫所职事并归行宫禁卫所主管，本处使臣、人吏等系皇城司，即不经历自来禁卫职事。所有行宫禁卫所，乞改为行在皇城司称呼。其主管禁卫所，依旧欲存留主管官一员，使臣一名，手分二人，装界作画人各一名外，余并减罢。」从之。

三年正月二十一日，主管禁卫所言：「禁卫班直等服着绯、绿罗红盘鵰背子，因居民沿火烧毁。」诏令临安府造绯背子三千领，绿背子一千领。其合用罗，仰户部以绢代充。

十三年五月八日，兵部员外郎钱时敏言：「伏 《皇朝卤簿图记》，凡遇郊祀，其仗内

      
马步导从之人，悉以禁军诸班直、捧日、天武、拱圣、骁骑等军充焉。自顷用兵以来，禁旅卫兵颇多阙额，虽昨因臣僚有请，欲先将神龙卫上四军旋次招填，以充扈从宿卫之数，然逮今累年，诸路州军所招之数，未及三分之一。欲望检举前诏，申饬有司，并与神勇、宁朔等军增广招置，以补仪卫之缺。设或今次大礼未能遽足其数，亦乞预委殿前司选差，以字图分认仪物，前期教阅，务于习熟。」诏令殿前、马、步军司将招填到人充将来大礼使用，余依。
十四年十一月四日，主管禁卫所言：「四孟朝献，车驾至景灵宫，报引陪位官入殿，其禁卫正是摆拽未定，班路拥遏。若俟禁卫排立定报引班次，显是立班迟缓。欲乞今后俟催班时，令禁卫所使臣二人，于棂星门外指拨禁卫，通放班路。」从之。

三十一年四月二十三日，臣僚言：「车驾行幸，从卫禁旅每以若干人为一列，相去若干步。其当乘马前导者，悉豫上其数，命有司举绘为图，先一月以闻。别具副本，报御史台。有不如令，及不在图中而辙冒至者，许有司即纠之。蔽而不言者，令御史台觉察，请其罪。」诏札与禁卫所。

孝宗绍兴三十二年未改元。八月十日，礼部太常寺言：「已降诏书，奉上太上皇帝、太上皇后尊号。所有册宝，合随车驾经由道路，于禁卫前陈列迎奉，赴德寿宫行礼。」从之。干道六年加上尊号，并同此制。

隆兴元年正月十五日，诏禁卫所，今后车驾诣

      
德寿宫起居，可于见窠差随从。禁卫班直、(新)[亲]从内，减一千人随从。
淳熙三年十一月二十八日，诏禁卫所，将来太一宫对御，本宫便门作行宫殿门垂拱殿门法。

十三年十二月九日，诏禁卫所减投送文字亲事官一人，背印亲事官一人。以司农少卿吴燠议减冗食，下敕令所裁定，故有是命。

十五年五月十四日，诏后殿视事，排立班直、亲从裁减一百五十人。以权礼部侍郎尤袤等言「今外朝、内朝皆未临御，窃详后殿及延和殿地窄隘，难以排立」，下禁卫所条具，故有是诏。

 职官 宋会要辑稿 职官三二 差使剩员所 神卫剩员所 
      
差使剩员所神卫剩员所


【宋会要】


      
剩员，旧隶步军司，熙宁中专置，所以拘辖差使，命提点仓库草场沈希颜勾当，后亦命步军司兼领。

熙宁九年六月十九日，枢密院言：「差使剩员所系分擘典领步军司事，合依本司例申牒诸处。缘条贯须得受户部公文，方得差拨。况兵部系属尚书省，合用申状。」从之。

八月五日，枢密院言：「乞在京职事官准朝旨差出勾当，其见破当直兵士剩员愿将带前去，当随行人数者听。仍委合属去处，候见公文，照会差拨。」从之。

二十一日，枢密院言：「差使剩员所乞今后故臣僚之家所破兵士剩员，有年高、病患、不堪祗应之人，并申兵部，乞行差换。本部依条限五日内关报，牒所差司分施行。若勘会得系申兵部月日时辰，后来放停走死，即行填替。」

二十六日，枢密院言：「据差使剩员所申，准朝旨，委取会所差兵士与剩员一处看详，重行裁定，各立窠名，编成条式，付之有司，遵守施行。下项去处所管兵士剩员内有冗占人数，未得均一。今来定夺，合留人数外，其余委是冗占，合行裁减。诸处不得更执自来条例及元降指挥，却行添差。仍乞下本处照会，立为条式。」从之。

哲宗元佑八年十月二十九日，兵部言：「左骁卫大将军、德州防御使、提举亳州明道宫刘斌前任侍卫亲军步军都虞候、信州团练使日，依条被宣借人数，今来未有明文，乞比类施行。本部契〔勘〕苗授以节度使留十五人，徐诚以刺史留八

      
人，以此约之，团练使可留十人，防御使可留一十二人，观察使、两使留后十三人。」从之。
元符元年八月，置步军司差使剩员所，以文臣升朝官二员管勾，隶兵部。

徽宗政和三年闰四月二十六日，殿前都虞候姚古奏：「步军司厢军剩员比年以来增添差使窠阙甚多，致分布不足。数内当直人依格以官序占，若有兼职者，军马司差，令格备具。其间又有专降指挥，不理为一处窠名。缘此侵占官司，虚有文移。见今厢军剩员窠名，其合使三万二千二百八十五人，已差二万七千四百五十九人，见阙四千八百二十六人。乞将步军司见今应差兵士剩员窠名，除宰执、亲王、三省、枢密院、使相、两省知省、节度使并带御器械应差人及诸宣借并四人已下当直人外，余并令步军司各以十分为率，将当直人坐阙二分并窠坐非泛人坐阙三分权住差填。候向去人数稍宽，即依旧。其兼职当直人并于马军司差，余正减罢已上，虽日后遇有专降指挥，亦乞候步军司诸窠名差填足日，三分中差一分应副。所贵即目免致阙 。」又奏：「差使兵士剩员系分三等拣差，虽有法许于本等人指名抽差去处，缘往往互相踏逐，移文繁冗。除宰执、亲王、三省、枢密院、使相、两省知省、节度使并带御器械应差人及诸宣借外，余并乞今后不许指名抽差。」又奏：「自来官员差破兵士剩员，遇有新到并替罢事故之类，别无

      
