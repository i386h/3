<!-- { "loadSidebar": true } -->
十一月十九日南郊赦文：「有曾任太中大夫、观察使以上官，仍别作等差，务从优异。应合叙用人，并与理当三期。命官编管、羁管、责授散官、安置人理为一赦。」 
十二月二十五日，钦宗登极赦：「应贬降、责授官并与牵叙，在外未量移者与量移，已量移者与叙复，叙用者更与叙用。应流配人元系命官已经恩赦放还者，量与叙用。应除名、追官、停废人等，并终身不齿及放归田里、并因诖误连累自来未敢求仕人等，并许于刑部投状，具元犯闻奏，当议特与甄叙。」 
靖康元年二月十二日金国讲和赦文：「应合叙用人并与当三期，命官编配、羁管、责授散官人理为一赦。」 
高宗建炎元年五月一日赦：「应停降诸色人等未经叙用及永不收叙人，并特与叙元职名，已迁补者额外收补。又命官流配、编管、羁管人永不移放者，并放逐便；除名、追降官资及勒停、责授散官，安置或终身不齿、放归田里及永不收叙人，并与叙官；落职人与复旧职；析资及降等差遣人，与复本等(遣差)[差遣]。合检举者，刑部限三日检举。惟蔡京、童贯、王黼、朱 、李邦彦、孟昌龄、梁师成、谭稹
      
及其子孙，皆误国害民之人，更不收叙。」 
六月十三日赦：「应系籍及上书人，其未责降以前官职应得遗(美)[奏]或致仕恩泽者，亦令吏部、刑部条具，申尚书省取旨。」 
十三日赦：「应将士实有战功缘罪停废之人，并特与牵复，令所在官司发赴行在，当议量材选用。」 
十一月九日，刑部尚书郭三益言：「本部依赦 检举命官元犯，申取朝廷指挥。缘昨经延烧，案籍不全，及大理寺簿书拘辖不尽，切虑检举漏落，欲望遍下诸路州军告示，应官员赦前犯罪未叙官职、未放逐便人，经所在州军自陈。本州岛具录元犯全文保明，自被断后更有无再犯，缴申刑部，检举施行。」从之。 
二年二月八日，诏：「宇文虚中应诏奉使绝域，可特与复中大夫，乘递马发赴行在。」 
十一月二十二日赦：「应冲替命官系事理重者与减作稍重，系稍重者减作轻，系轻者便与差遣。差替、放罢者依无过人例，使臣比类放行。其缘公犯罪冲替，重降作稍重，轻者便与本等差遣。」三年二月十六日德音、绍兴元年正月一日改元赦、九月十八日明堂赦、二年九月四日彗星赦、四年九月十五日明堂赦、七年九月二十二日明堂赦、十二年九月十三日徽宗梓宫还赦、十三年十一月八日南郊大礼赦、十五年四月十二日彗星赦内「差遣」下增「展年者与免展」、十六年十一月十日南郊赦、十九年十一月二十四日南郊赦、二十二年十一月十八日南郊赦、二十五年 
      
十一月十九日南郊赦、二十八年十一月二十三日南郊赦、三十一年九月二日明堂赦，并同此制。 
同日赦：「应合叙用人并与理当三期，命官编配、羁管、责授散官、安置人理为一赦。勘会责授散官、安置、居住、羁管人，往往在道，故作稽留，不赴贬所，除已降指挥将经过容留不即催督州军知、通行遣外，其虔奉责命已到贬所降及半年人，该遇今来赦恩，虽止合理为一赦，可特令所属州军保明诣实，申本路监司覆实闻奏，特议移贷。」三年四月八日赦同上制，惟因苗傅、刘正彦得罪人不在此限。 
同日赦：「应捕盗官始因不职停废，或勒留捕贼，或本处别委捉杀，后来立到功效重于本罪过名之人，仰所属保明，当议以功补过，特与甄复。」 
同日赦：「应承务郎以上及使臣不因赃罪降充监当者，如后来别无赃私过犯，并与牵复。」
三年二月十六日德音：「责授散官、安置、居住、编管、羁管人，可限德音到日，不以已未到贬所，并特与放令逐便。元系永不收叙放还之人，仰所属条具以闻。内李纲靖康中覆师太原，罪在不赦，更不放还。」 
四月十日，刑部言：「措置到举叙案，掌行命官叙复，移放、编管内有已曾经部陈乞未经结绝之人，欲出榜晓示，重别陈乞，并该遇昨来赦降责降官内，有系本部一面检举，虽已检举尚未得指挥及见行检举未了之人，乞从本部 下诸路，令逐官具元断指挥全文及 
      
责降后来有无过犯，具朝典文状，召本色官二员委保，经所在州军自陈，从本处保明申部，以凭依赦施行。」诏命官供报过犯隐漏并委保不实官依条断罪外，仍并勒停。余从之。
五月二十八日，详定一司 令商守拙言定：原作「令」，据《宋史》卷一六一《职官志》一改。：「本部行司别无叙用条格，乞将犯罪依条合追官资勒停，并赃罪及犯赃应断私罪杖笞入格法叙用之人，候取到东京条法日，与依条格叙用外，将犯公罪徒不至追官，并犯公私罪杖笞特旨勒停，及特旨追降官资不勒停之人，与先次引赦叙复。」从之。 
十一月三日德音：「勘会二月十六日德音及四月八日赦，其责降、落职人，刑部自合检举，经今半年，人吏舞文玩法，并不检举。仰三省具前刑部官各降一官，吏人送御史台，从杖一百科断。(乃)[仍]限一月尽检举申尚书省取旨，如违，官员窜责，人吏决配。如因渡江刑部无籍可考，令镂版遍下诸路，委知、通出榜晓示，听逐官自陈，已身故者许本家赴所在州军缴申尚书省。」越明年六月十五日，臣僚援此有请，复诏：「曾任宰执并侍从官责降，亦不以曾未牵复，并仰检正同都司取索条具。文臣旧曾带职并武臣观察使、管军以上，及应合本部检举人，并仰刑部疾速检举申尚书省。余官遵依德音指挥施行，不得抑塞留滞。合本部检举施行人，仰都司、检正不住检举施行尽绝，毋令漏落。」 
四年二月二十三日德音：「应合叙用人，并 
      
与理当三期。」 
同日德音：「应命官、诸色人编管、羁管、刺面不刺面配本城牢城，情理轻者并放逐便。内情重及永不移放，并配沙门岛、吉阳、昌化、万安军、琼州及散官安置人，仰所属具元犯因依闻奏，当议移放。」 
八月三日，诏：「责降落职人经赦未曾牵叙等官，展限一月，召保自陈，令所在州军勘检，仍保明自责降后来有无过犯及事故申部。候到，令刑部限一日(截会)检会申尚书省。如自陈及委保不实，依已降指挥断罪。内曾任侍从官以上，令见寄居州军勘会其元犯事因及责降后来有无过犯及事故申刑部。候到，令本部限一日关检正、都司，照会元降指挥施行。应承受会问官司，并仰疾速回报，不得故有留滞。」 
二十四日，诏责授团练副使李邦彦可特授银青光禄大夫。 
绍兴元年正月一日德音：「应合叙用人并与理当三期，内合检举者，令刑部限一季逐旋具申尚书省。」 
三月二十六日，刑部言：「蔡懋元系中奉大夫、尚书左丞，责授散官；王襄任资政殿大学士、正议大夫，责授宁远军节度副使。今该绍兴元年正月一日德音，续奉诏许理为一赦，合依指挥取旨。」诏蔡懋、王襄并令刑部依赦与叙。本部勘会蔡懋、王襄系执政官，于本部即无叙用专法，自来系朝廷叙用。诏蔡懋、王襄并与复元官。 
五月二十二日，刑部言：「欲将该遇建炎元年赦 陈乞除落过犯理元断日月之人，立限 
      
半年，如限外投状者，不许受理。及今后如遇所降赦内有应命官、诸色人许除落过犯指挥，并乞依许雪过犯二年外投状不许受理条限施行。」从之。 
八月五日，诏责授宁远军节度副使汪伯彦复正议大夫，提举临安府洞霄宫。后二十六日，又诏通议大夫、提举临安府洞霄宫许翰，中大夫、提举临安府洞霄宫李邴，并复端明殿学士。皆以正月一日德音检举也。 
二十八日，刑部尚书胡直孺言：「勘会官员因罪责授散官安置，已放后依条理一期入格叙用，其命官因罪勒停或责授散官命官：原无「官」字，据后文补。、分司、州军居住，已放后未有立定期限入格叙用条法。缘安置与居住事体颇同，今相度，欲将命官因罪勒停或责授散官、分司、州军居住已放后，比类安置人已放后理一期入格叙用。」从之 
九月十八日明堂赦：「应合叙用人并理当三期，其永不收叙人仰经所属自陈，具元犯申刑部看详，取旨叙用。命官编配、羁管、责授散官、安置人理为一赦，居住人令所属具元犯因依闻奏，取旨移放。其应合检举叙复人，仰刑部限一月逐旋开具申尚书省，如稽违漏落，委御史台弹劾。」四年九月十五日明堂赦、七年九月二十二日明堂赦、十五年九月十日明堂赦、十二年九月十三日徽宗梓宫还赦、十三年十一月八日南郊赦、十六年十一月十日南郊赦、十九年十一月十四日南郊赦、二十二年十一月十八日南郊赦、 
      

二十五年十一月十九日南郊赦、二十八年十一月二十三日南郊赦、三十一年九月二日明堂赦，并同此制。 
同日明堂赦：「应命官、下班祗应、副尉因罪，特旨及依法令该展期或展年磨勘、降资、殿降名次、展年参选、罚短使之类者，并特与放免。」四年九月十五日明堂赦、七年九月二十二日明堂赦、十年九月十日明堂赦、十二年九月十三日徽宗梓宫还赦、十三年十一月八日南郊赦、十六年十一月十日南郊赦、十九年十一月十四日南郊赦、二十二年十一月十八日南郊赦、二十五年十一月十九日南郊赦、二十八年十一月二十三日南郊赦、三十一年九月二日明堂赦内，并同此制。 
同日赦：「应承务郎以上及使臣，不因赃罪降充监当及特旨与监当人，如后来别无赃私过犯，并与牵复差遣。或不因罪犯乞折资监当之人，若无规避，愿理元资序者，听。」四年九月十五日明堂赦、七年九月二十二日明堂赦、十年九月十三日明堂赦、十二年九月十三日徽宗梓宫还赦、十三年十一月八日南郊赦、十六年十一月十日南郊赦、十九年十一月十四日南郊赦、二十二年十一月十八日南郊赦、二十五年十一月十九日南郊赦、二十八年十一月二十三日南郊赦、三十一年九月二日明堂赦内，并同此制。 
同日赦：「应命官犯私罪徒经今十二年，赃罪杖以下经今二十年，有五人奏举；公罪徒、私罪杖以下经今六年， 
      
