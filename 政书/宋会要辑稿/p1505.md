<!-- { "loadSidebar": true } -->
十一月十八日，诏：「四川总领所于阶、成、西和、凤州桩积陈次物斛内各借一万石，拨隶利州路运司，准备将来贷济阙食人户。」以利州运判兼提举宋运请么。 
十二月八日，宰执进呈知温州汤硕言：「虫伤田谷，乞令本州岛措置赈给。」上曰：「今岁虽所至丰稔，然四方之广，岂能一一皆同 既有损伤去处，便当随宜赈恤。」于是诏淛东提举司，将温州灾伤县分阙食人户更功存恤，毋致失所流移。 
绍熙元年七月七日，权利州路提刑朱致知言：「阶、成、西和、凤州最系极边，连年灾伤赈济，其所管常平钱、斛，自今年赈济之后，已是支遣尽绝。乞预行措置收籴斛斗，专一准备缓急贷济支用。」诏四川总领所更切契勘，如将来委有欠少，即于逐州见桩积陈次物斛内更功斟 
      
量借拨，毋致阙 。 
十月二日，诏四川总领所，将阶、成、西和、凤州借贷过斛斗均作二年理还。 
十四日，夔路提举常平杨虞仲言：「本路亢旱，细民阙食，乞于邻路有备去处共借拨三四万石。」诏四川制置司、总领所公共详所奏事理，于邻近有米去处措置借拨，以备赈济支用，毋致阙食。如见得合行赈济，仰虞仲将今来所借米斛一面措置赈济施行。二年正月，四川总领所于阆州籴买场内支拨三万石应副赈济。 
二年二月六日，诏：「近日雪寒，细民不易，可令丰储仓支米五万石，令户部同临安府守臣措置，将城内外委系贫乏老疾之人计口赈济，务要实惠及民，具已赈济人数闻奏。」 
三月二十二日，诏：「蕲州于见桩管米数内取拨一万石，措置接济、赈粜，务在实惠及民。其粜到价钱，拘收令项桩管，不得移易别用。(侯令)[候今]岁秋成日，依元数收籴，仍旧认数桩管。」以蕲州去岁旱伤，从守臣请么。 
五月二十一日，四川制置司言：「夔路重庆府等州去(处)[岁]旱伤，目今青黄未接，民户乏食。遂将本司已运过米，并岳霖籴到米，忠、涪等州、本司赈济米，通总(令)[领]所米计五万一千六百余石，并令(遂)[逐]州充赈济支用。」从之。 
十一月二十七日，南郊赦：「西北归正、归朝民庶，不忘祖宗德泽远来，内有老弱孤贫无依倚不能自存之人，仰州县核实保明，申常平司取见诣实，特与赈济一年。」 
十二月二十四日，知(杨)[扬]州钱之望言：「本路旱伤，民户已自乏食，赈粜诚不可缓。乞就淮东诸州军见管朝廷桩积米内先次借拨一十万石。」又言：「访闻见用铁钱内有破缺，并私钱艰于行使。」诏淮东帅、漕司量度阙粜去处，(所)[将]附近州县桩管米内取拨一十万石专充赈粜。以之望言：「破缺私钱，艰于行使，乞念疲民，将赈粜米每升并作二十文足，不问官钱、私钱，衮同交受。伏准十二月十日诏，支拨镇江府陈次米十五万石，令淮东转运提举司日下般取，每石计破缺钱及私钱一贯四百文足收换。」又乞：「已降指挥，分拨镇江府桩管陈次米一十五万石付本路转运、提举司，收换破缺及私钱，每升十四文足。乞自朝廷明降指挥，令转运、提举司措置分拨本路八郡。应别州县城邑居民，每日计籴，仍逐户给凭由，许将私钱及破缺计口籴米，以防多粜不均之弊。既可以换私钱，又可以寓赈恤，实为不费之惠。」从之。又十二月十七日诏：令淮东安抚前去镇江府，更取拨陈次米一万石出粜施行。 
二十八日，四川制置司言：「本司访闻简、资、普、荣州、富顺监今年旱伤，简州尤甚，今将税米与第五等人户尽行放免，上、中等人户减半催理。兼本司再同转运、常平共拨钱引，于丰熟去处乘时收籴，准备将来赈粜。又资、荣、普州及富顺监亦合预行措置，今辍那分拨赴逐州收籴。」诏依已行事理，仍仰制置司行下逐路转运、常平司，通一路钱、米，多方措置赈 
      
恤，毋致民户流移失所。 
三年正月四日，诏：「淮南运判赵师于真州军粮等仓陈次米内支拨五万石，改充赈济，却令淮东安抚、转运司于本路桩管米内支五万石，专充赈粜。」先是，师言：「本路今岁灾伤，虽蒙朝廷拨降米一十万石赈粜，缘尚有半年不敷，乞更支拨一十万石赈粜、赈济。」故有是命。 
二月十九日，诏淮东提举张涛于本路州军桩管马料稻内斟量取拨二万石，借贷人户作种，候秋成日拘还数足，依旧桩管。 
四月十三日，四川制置使京镗言：「去秋成都、潼川两路资、荣、普、叙、简、隆、富顺等七处歉岁艰食，已措置赈济。资、荣二州旱荒尤甚，乞将二州租赋尽免，仍照去年奏乞度牒四百道(旱)[早]赐颁降及卖籴米「卖」前疑脱一「变」字。，以为四路日后水旱之备。」诏礼部给度牒一百道前去四川制置司交割，仰本司均拨付旱伤州军变转钱，专充籴米赈济。仍先次措置，许令人户纳米请买，出给公据，候度牒到日，即行给付。仍令总领所于近便有管米内(纳)[那]融应副。 
七月二十九日，诏江东提刑、提举司行下广德军、宁国府、徽州、池州，将被水之家更切赈济，优与存恤。从本路两司所请么。 
十一月三日，知襄阳府张杓言杓：《宋史》卷三六一《张枃传》作「枃」，当是。：「本府系居极边，殊无储蓄，入秋江涨，居民陆种尽被水伤。本府逐岁所仰，皆自江陵、荆门、复州等处般贩前来，遂至在市无米。今常出粜已尽「常」下疑脱一「平」字。，深虑边民乏食。」诏许于见管粳粟米内借拨八千石充 
      
赈粜，二千石充赈济。 
四年二月二十九日，知江陵府章森言：「本府江、汉二水暴涨非时，下田悉被淹侵。常平不过一万三千余石，赵雄任内籴到桩管米见在计一十五万余石，许令新陈兑易，散米赈济，所当举行。」诏江陵府于桩管米内取拨七万石，将四万石充赈济之用，三万石赈粜。其粜到价钱，候秋成日一并籴还，依旧桩管。 
三月二十五日，诏庐州桩管稻内借支五万石应副本州岛阙食人户。以守臣高夔请么。 
六月十九日，诏四川制置司、总领所各行下逐路旱伤州军，多方赈恤，毋令失所。如旱荒州军有未催税赋及公私债负，与权行倚阁，候丰熟日带还，务要实惠及民。如有流移，其当职官吏重作施行。 
八月十二日，诏：「逐路安抚、转运提举司，如实有旱伤州县，许劝谕官、民户有米之家赴官输米，以备赈济。委知、通交量，认数桩管，相度荒歉轻重，申取朝廷指挥，方许支拨。其出米及格人，仰(遂)[逐]司保奏，依立定格目推赏施行，不得科抑。」从都省检会么。 
十九日，御笔：「诸道郡县类有水旱去处，理宜拯恤，三省条画以闻。仍行下监司、守臣，令疾速各具赈捄之方，务使实惠及民，毋徒为文具。朕将考其殿最，以示劝惩。」 
二十四日，诏礼部各给降度牒一百道，下江东、淛东提举司，每道价钱作八百贯，令两司措置出卖。人户愿输米，依市价入中，请买度牒者听。其卖到价钱，循还作专一籴米，斟量州 
      
县旱伤轻重，分拨粜、济。从两路提举陈士楚、李谦请么。 
同日，诏礼部给降度牒一百道，下淮西提举司，仍于舒州桩管米内支拨二万石，斟量州县旱伤轻重，分拨粜、济。从提举张同之请么。 
二十八日，知信州石昼问言：「今年本州岛大旱，田损七分，委是狼狈。乞于邻郡上供米内截拨四万石，以助军粮。仍乞从朝廷支借会子五万贯，以备月支及裨助荒政。」诏封桩库借拨桩管会子二万贯，丰熟逐旋补还。 
十月十五日，诏：「广德军将元管湖、秀州赈粜米一万一千四百九十七石赈粜接济广德、建平两县饥民。其粜到价钱，提举司督令别项桩管，候丰熟日，仍旧收籴补还。」从江东提举陈士楚言么。 
十二月十三日，诏江西转运司于淳熙十三年漕臣王回和籴米内取拨七万石，赈粜本路被伤饥民。从本路漕司请么。 
十八日，知江陵府王蔺言：「本府去年灾伤，蒙朝廷拨米四万石，内将一万石赈济，三万石赈粜。乞将所拨米从去年例于内拨一万石，专充赈济。」从之。 
二十四日，诏：「淮西转运司见桩管铁钱、交子内共支拨三万贯，专充赈济使用。仍下江东、西、两淛路监司及诸州军，各遵守前项已降指挥，不管违戾。」从淮西提举张同之言么。 
五年二月十一日，诏于建康府、太平州桩管米内各取拨四万石，斟量逐州旱伤轻重分拨，专委守臣措置赈粜。从江东提举陈士楚请么。 
十四日，诏：「礼部给降度牒 
      
三十道付江州，每道价钱作八百贯，措置出卖，收籴米斛，专充赈济支用。候秋成日，计卖过度牒价钱，起赴封桩库送纳。」从守臣沈祖德请么。 
二十五日，诏信州于上供米截拨一万石，专充赈济使用。 
五年七月七日，登极赦文：「辰、邵州傜人昨咤饥荒，辄入省地作过，已据湖南、北诸司见行招捕。窃虑省地居民逃避，未尽归业，并人户咤官司调发般运钱粮、守把关隘，或致耕种失时，荒废田土，虽已赈恤，尚虑未能周遍。可令逐路监司委州县更功审实，厚功赈恤。」 
九月二十八日，三省言：「已降指挥，灾伤州县第三等以下带产户将来无力耕种者，仰州县核实，许结甲互保，将常平米量行赈贷，约来年秋熟纳还，不得收息。今来种麦是时，窃恐小民无力耕种，州县不能体认矜恤之意，是致借贷失时。」诏令两淛、两淮路提举司照应已降指挥，应灾伤去处，将常平钱措置收籴麦种，并给降米斛，疾速赈贷施行，毋致有失布种。 
十月十二日，中书门下省言：「两淛州县米价踊贵，小民艰籴，其巨室富家积米至多，方且乘时射利，闭籴邀价，甚非体国恤民之意。乞下帅臣、监司更切多方晓谕，令巨室富家约度岁计食用之外，交相劝勉，将所余米斛趁价出粜。或就在城自占地分置场，或自占某县，或自占某乡，或占几都几保，置立场铺，随时量减价直，接济细民，官为机察数目。大 但能使所占之地百 
      
姓安业，无流离饥殍，候及食新之日，许帅臣、监司、守臣保明申奏，次第推赏。其出米最多、济民最众，特与优功旌擢，风示天下。如豪右之家产业丰厚，委有藏积，不遵劝谕，故行闭籴者，并令核实奏闻，严行责罚，仍度其岁计之余，监勒出粜。其州县不恤邻境，遏籴自便者，亦仰监司、帅臣按劾以闻，重寘典宪。」从之。 
