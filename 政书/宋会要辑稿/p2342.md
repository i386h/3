<!-- { "loadSidebar": true } -->
四月二十九日，降右司谏谏：原作「监」，据《长编》卷一九一改。、秘阁校理吴及为工部员外郎、知庐州庐：原作「卢」，据《长编》卷一九一改。，太常博士、监察御史里行沈起落里行，通判越州。初，谏官陈升之建议裁节班行补授之法，下两制、台谏官集议已定，及与起擅改议草，令买扑兴国军磁湖铁冶，仍旧与班行。翰林学士胡宿等奏劾及等职在台谏官谏：原作「课」，据《长编》卷一九一改。，而为磁湖大姓程叔良家营致恩泽，乞召问其状。既而及等引罪无以对，故并黜之。 
五月八日，户部郎中、知制诰张降知黄州，秘书省秘书郎、馆阁校勘刘瑾落职。初，当草故宰相刘沆赠官告辞，而其言多鄙易，瑾恳诉于朝，且诋出外，而瑾亦落职。仍命舍人别撰告以赐之。 
二十二日，右谏议大夫、权御史中丞韩绛罢职知蔡州。初，绛弹奏宰臣富弼，且言张茂实人以为先帝子，而引用管军，事密难测。既而居家待罪，自言不敢复称御史中丞自言：原倒，据《长编》卷一九一乙。。帝遣中使召，不出。翊日，台属官往劝之，乃出，又不秉笏穿朝堂又：原作「入」，据《长编》卷一九一改。知谏院唐介、右正言王陶、侍御史知杂事范师道、御史陈经、吕诲、里行陈洙等皆言绛论事不当，又失于举错，故黜之。 
七月十一日，知 
      
晋州、都官员外郎吴京追三官，寿州编管；前提点河东路刑狱公事、祠部郎中庞汝弼特勒停。同提点刑狱、西京左藏库副使寇利一，前同提点刑狱、礼宾副使段隐，各冲替。先是，京犯自盗赃，而汝弼尝多取寄州厨生饩，又利一数与京聚会，隐亦尝受公用铜洗罗，故并坐之。 
九月二十四日，降驸马都尉、安州管内观察使李玮为和州防御使，仍与外任差遣。玮所生母忤公主忤：原作「惜」，据《长编》卷一九二改。，公主夜开皇城门入禁中，玮上表自劾，故责及之。俄免降官，止罚铜三十斤。 
十月十四日，祠部员外郎、知建昌军杨仪免追官仪：原作「义」，据《长编》卷一九二改。，与监当差遣。先是，建昌富民曾均殴杀人，狱未具，转运使冯浩移所部官石麟之推劾，连逮而死狱者十有余人，仪论其事，坐不实，法当追一官，特宽之。 
十一月一日，知桂州、刑部郎中、集贤殿修撰萧固落职知江州，降知邕州、西上合门使萧注为引进副使、荆南兵马钤辖。初，台谏官等并言固等在广西所为不公，至是又不察管下西平州溪洞使臣匿外界人口，致领众杀害兵官，故责及之。 
六年四月二十七日，礼部郎中、天章阁待制、知谏院唐介知
洪州，右司谏赵抃知虔州谏：原作「监」，据《长编》卷一九三改。，兵部员外郎、兼侍御史知杂事范师道以本官出知福州，侍御史吕诲知江州。初，陈升之除枢密副使使：原作「史」，据《长编》卷一九三改。，介等交上章弹奏，升之素与勾当御药院王世宁连姻，因而图(炳)[柄]臣；又知开封府，尝于豪民家市马而贱偿其价。帝 
      
出奏示升之，升之请下有司辨虚实，遂家居不出，自求罢去。帝遣中使以手诏召出之，介等复居家待罪，顷复出，如是者数四。帝顾谓辅臣曰：「凡除拜二府，朕岂容内臣预议耶 」而介等言不已，故两罢之。 
七月一日，光禄寺丞、知苏州长洲县夏噩特勒停，坐私贷民钱。噩中制科，以本路提点刑狱陈道古恶其轻傲，捃其事而按发之。 
十七日，知江州、刑部郎中萧固追三官，责蔡州团练副使；广南西路转运使、度支郎中宋咸追一官，勒停。固坐知桂州日，令部吏市女口，及差指使入两浙商贩私物；咸在邕州，射银楪子凡九百六十九片片：原作「斤」，据《长编》卷一九四改。，及事觉察，诈收入本司公使簿。 
七年二月三日，环州都巡检、内殿崇班柴元肃，平远寨监押、右侍禁安镇，并勒停；寨主陈玉淮南编管。坐擅用蕃法和断也旧族蕃官咩迷埋，及擅放质子还也。 
十月十九日，翰林学士、左司郎中、知制诰、权知开封府贾黯同提举在京诸司库务库：原作「务」，据《宋史》卷三○二《贾黯传》改。。先是，权御史中丞王畴、谏官司马光、龚鼎臣、王陶，御史陈经、吕诲、傅尧俞等，皆言黯刚愎自任，赦书下府而罪当原者返重行之；又尝因忿怒以矢塞人口，都人莫不愤怨。故罢之。 
八年六月二十一日，司封郎中、知桂州潘夙降比部郎中、监随州酒税。初，夙转运湖北湖：原作「胡」，据《宋史》卷三三三《潘夙传》改。，与判官韩绎不协，而绎又与知鄂州王正民有隙，夙乃以匿名书构绎于正民，以闻，具服，故坐贬之。 
英宗治平元年正月 
      
二十三日，荆湖北路转运使刘述降〔知〕睦州，坐擅支茶本租钱及令商人贴盐抄钱以乱盐法，而奏报不实故也。 
四月十九日，左骐骥使、廉州团练使、真定府路钤辖阎士良降北作坊使、滁州兵马都监，坐数侵诋安抚使张掞诈疾在假，不赴行香、巡教；帝即位，遣使赐诏书、衣带而不肯出迎拜受也。 
五月九日，太子右赞善大夫致仕刘注追三官，潭州编管。注，故宰相沆弟，坐盗里人牛杀食之，及刺仆人面为逃走字故也。 
闰五月八日，陕西路转运使、主客郎中薛向降知汝州。初，向按部夜至陕州灵宝县驿，有前荣州应灵县令崔令孙已舍堂上。向令舍行李于厅事，而从卒南密等五人突入，趣令移徙，孙因惊，遂仆死。其家讼冤，狱成，法寺比附恐迫人致死论密斩。诏贷密死，杖脊刺配，而向坐失约束也。 
二十二日，翰林学士范镇罢为翰林侍读学士。初，迁宰相各一官，而镇草制，已迁曾公亮一官，误以兼门下侍郎。后帝觉其误，而公亮亦辞，遂帖制而绌镇焉。 
七月六日，侍禁、监成都府税赵昌绪特勒停。昌绪，参知政事赵 兄子，坐母自杀而妄称风疾，当罚金。 言昌绪不孝，乞法外重断，诏论罚如法而特勒停。 
八月十一日，提点在京仓草场、比部郎中薛仲孺通判汝州，同提点、西京左藏库副使、带御器械卫克懃郓州(注)[驻]泊都监，坐擅越界支军粮故也。 
十七日，荆湖南路转运使、光 
      
禄少卿杜植知安州，转运判官、职方员外郎宋迪知莱州。初，永州零陵县令徐复误断县人失牛，提点刑狱方劾，而植等误引大理失入杖罪不劾例，牒提点刑狱令勿劾。及奏上，复坐冲替，而植等亦坐罚。及更讼，复以为不足罪，若朝廷谓臣等挟情营救，乞责降。故有是命。 
十月二十八日，江东路转运判官、屯田员外郎谢景温降通州通判，坐修万春圩不当也。 
十二月一日，右赞善大夫程嗣直除名，荆门军编管，坐谋杀其兄子诜孙也。初，嗣直虐其兄诸子，闭之一室，薄其衣食，课书不中程，辄笞榜，又纵婢子詈辱之。至是，诜孙窃出盗家财，伤嗣直，嗣直囚诜孙，绝其食，与毒药令自杀。事发，诜孙贷死配沙门岛，而嗣直有是命。 
十六日，知制诰钱公辅责滁州团练副使、不佥书州事；祖无择罚铜三十斤。初，王畴守本官充枢密(直)副使，公辅尝言畴未有功 可称，进擢太速，故责之。无择坐营救公辅，并及罚。 
二年正月二十四日，翰林侍读学士、左谏议大夫张降左司郎中、知濠州，翰林侍读学士范镇罚铜三十斤。初，铨法选人当补考，须州申考功，得报乃听补；既补而州以帐上考功，乃得书为考。然例或帐未至而以随身历较考者，皆审取选人状以证。子庖民主郾城县簿， 厅举进士，未尝申考功补考，而又帐未至，同判铨范镇令用例以随身历为证，而不取审状书考移县令。当是时，亦判铨，虽不豫此事，而罪问考功吏可否，
      
御史林大年以此弹，而开封治考功吏，对如此。府奏上，乃不复劾问，夺一官而贬之，镇止赎金而已。 
二月十六日，陕西路都转运使、光禄卿陈述古降少府监、知忻州。初，述古权渭州，夏人围同家堡，副总管刘凡请出两将援之，述古不肯。凡与诸将连状请，又不肯。凡以手诏趣，述古怒，移凡权知凤翔，而奏凡生事，稍为军人所怨怒。又尝无名出兵致寇。朝廷以总管非转运司所得擅移，方劾而刘凡又自言为述古所诬，于是遣御史林大年劾，述古所言皆无实状，故贬之。 
三月十七日，祠部员外郎、秘阁校理、同知太常礼院晏成裕追两官，勒停。坐监礼太庙留祭酒不以实尊，及阑入真宗庙室，为宫闱令所发。会降当从(御史杖)[杖，御史]赵鼎请重窜责以惩(贫)[贪]恶，故有是命。 
八月二十五日，前提点福建路刑狱公事、度支郎中王陶责建宁军节度副使，不佥书州事，复州安置。坐妄奏知南剑州吴天常徇私不公，挟情纪舍构事，不觉察男履洁兴贩私茶盐、收买铜器、受客人银钱、夹带私盐故也。 
十二月十九日，太子中允、集贤校理、新知曹州(翔)[鞠]真卿落职，知南安军。真卿当仁宗时，每迁除辄引侪辈，有先己进用者，怨望不逊。至是，曹州多盗，选真卿以往，而真卿又不肯往，中书具真卿治平元年从后七奏进，而有是命。 
三年正月三日，降知温州张倜知小州，兵马监押张宗古监当，坐温州火烧屋万 
      
四千间、死者五十人。 
八日日：原作「月」，据《长编》卷二○七、《宋史》卷一三《英宗纪》改。然二书记此事于正月壬午，是月丙辰朔，则壬午当是二十七日。，兵部员外郎、侍御史知杂吕诲降知蕲州，侍御史范纯仁通判安州，太常博士、监察御史里行吕大防知歙州休宁县。先是，诲等言追尊濮安懿王典礼，以参知政事欧阳修首倡邪议，宰相韩琦等附会不正，皆当谴绌，以解天下疑谤。于是各纳台官告牒，家居待罪，帝命(关)[合]门以告牒还之，及令中书降札子趣使赴台供职，而诲等缴还札子并前后所奏九状申中书，坚辟台职。是日，帝阅诲等奏，问执政当如何，韩琦对曰：「臣等忠邪，唯陛下所知。」欧阳修曰：「御史以为理难并立，臣等有罪，即留御史；若以臣等无罪，则取圣旨。」帝犹豫久之，乃令出御史，而曰不宜责之太重也，故有是命。 
二月七日，起居舍人、同知谏院傅尧俞降知和州，侍御史赵瞻通判汾州，赵鼎通判淄州淄：原作「溜」，据《长编》卷二○七改。。瞻、鼎自契丹使归，以尝与吕诲言濮王等事，家居待罪，而尧俞新除御史知杂事告牒不受。帝数喻留，尧俞等终求去故也俞：原作「喻」，据《长编》卷二○七改。。 
