<!-- { "loadSidebar": true } -->
《京都杂录》：东京新城东五门，次北曰善利，广济河水门。太平兴国四年九月，赐名咸通，天圣初改曰善利门。 
《京都杂录》：东京新城东五门，次北曰含辉，周曰含辉，太平兴国四年九月改寅宾，后复今名曰含辉门。 
《京都杂录》：东京新城东五门，次北曰朝阳，周曰延春，太平兴国四年九月改曰朝阳门。 
《京都杂录》：东京新城西六门，次北曰金耀，周曰肃政，太平兴国四年九月改曰金耀门。 

《京都杂录》：东京新城西六门，南曰顺天，周曰迎秋，太平兴国四年九月改曰顺天门。 
《京都杂录》：东京新城西六门，次北曰宣泽，汴河北门。熙 
      
宁十年，赐名宣泽门。 
《京都杂录》：东京新城西六门，次北曰大通，汴河南水门。太平兴国四年九月，赐名大通，天圣初改顺济，后复今名。 
《京都杂录》：东京新城西六门，次北曰咸丰，广济河西水门。太平兴国四年九月，赐名咸丰门。 
《京都杂录》：东京新城西六门，次北曰开远，太平兴国四年赐名通远，天圣初改曰开远门。 
《京都杂录》：东京新城北五门，中曰通天，周曰元德，太平兴国四年九月改曰通天，天圣初改宁德，后复名通天门。 
《京都杂录》：东京新城北五门，次东曰景阳，周曰长景，太平兴国四年九月赐名曰景阳门。 
《京都杂录》：东京新城北五门，次东曰永泰，周曰爱景，太平兴国四年九月改曰永泰门。 
      
《京都杂录》：东京新城北五门，次西曰安肃。国初号卫州门，太平兴国四年九月赐名安肃门。 
《京都杂录》：东京新城北五门，次西曰永顺，广济河南水门。熙宁十年赐名。 
《京都杂录》：西京东城东面一门曰宣仁，东对上东门。 
《京都杂录》：西京东城南面一门曰承福，今为洛阳监前门。 
《京都杂录》：西京东城北面一门曰含嘉，今不复有门构。 
《京都杂录》：西京城南三门，中曰定鼎，东曰长夏，西曰厚载。 
厚载门，西京城南西门也。 
《京都杂录》：西京城东三门，中曰罗门，南曰建春，北曰上东。 
建春门，西京城东南门。 
      
上东门，西京城东北门。 
《京都杂录》：西京城北二门，东曰安喜，西曰徽安。
 方域 宋会要辑稿 方域三 门 南 京 
      
南京"
《南京杂录》：真宗大中祥符七年二月，诏名南京门曰崇礼门。 
《南京杂录》：真宗大中祥符七年二月，诏名南京双门曰祥辉。 
《南京杂录》：真宗大中祥符七年二月，诏名南京外西门曰回銮。 
《南京杂录》：真宗大中祥符七年二月，诏名南京大东门曰昭仁。 
《南京杂录》：真宗大中祥符七年二月，诏名南京小东门曰延和。 
《南京杂录》：真宗大中祥符七年二月，诏名南京小西门曰顺成。 
      
《南京杂录》：真宗大中祥符七年二月，诏名南京北门曰靖安。 
《南京杂录》：真宗大中祥符七年二月，诏名南京新隔门曰承庆。
 方域 宋会要辑稿 方域三 坊 左右天坊 
      
坊原无此题，据天头原批移入。
左右天坊
      
雍熙二年十月置，咸平元年并比务入，遂分左右二坊。 
真宗景德二年二月，以郑州养马务病马于京城置坊养饲之。 
神宗熙宁三年三月六日，诏以左、右天驷四监并作左、右天驷两监。 
八年二月十一日，诏权废罢左、右天坊。八年三月，诏牧养监裁减兵员，其将校委步军司比类军分移隶，兵士依废左、右天廊坊例施行。从群牧司所请也。
 方域 宋会要辑稿 方域三 坊  坊 
      
坊
在天坊西，掌收养 ，以供内外负载之用。开宝二年置，监官二人，以三班及内侍充，兵校六百八十二人。 
神宗熙宁八年四月十九日，诏坊每岁轮差监官往石州界都大提举管司放牧，并降宣命，今后只仰本司依条例指挥。以上《国朝会要》。《续会要》附太仆寺。 
高宗建炎三年四月十三日，诏坊官吏减半。 
绍兴二十四年五月七日，诏坊依已降指挥，招刺拘收一百人，通作四百人为额。 
二十九年九月四日，诏：坊监官三员减内侍一员，省罢一员；人吏二名、兽医二名，各减一名；副尉、将校五人，减三人。兵级三百四人，内曹司二名，减一名；节级六人、把门八人、打火八人，各减四人；养象九十人，并存留；养骡子、骆一百九十人，并减。其所减将 
      
校、兵级，并发归步军司差使，拜充填雇募使唤拜：似当作「并」。。以上《中兴会要》。 
孝宗隆兴二年八月二十六日，兵部言：「坊自来应奉郊祀大驾卤簿仪仗，前合用大象六头，准备象一头。监官三员，专典三人，人员二人，曹司一名，教头六人，簇象兵士四十九人，驾部职级、手分三人。应有合行事件，依绍兴二十八年已行体例。今来减损大象一头，准备象一头，监官一员，人员一员，曹司、教头各一人，簇象兵士二十七人，驾部职级、手分三人。」诏从之。内驾部止差人吏二名。 
干道六年闰五月十四日，坊言：「大礼应奉象挂塔、莲花座、法物、头帽、衣带之属，合行申明，下所属排办。」从之。 
八年七月十三日，坊言：「见管驯养牙象二头，皆口齿高大，恐有不测，误大礼应奉，乞令广南西路经略安抚司速行计置，收置齿嫩驯熟雄良牙象一十头，限大礼前到。」从之。 
九年十二月二十八日，兵部言：「坊人兵元额一百三人，见阙三十三人。今来安南入贡大象一十五头，乞将见阙人数先次招收执役，庶新到坊，皆晓养喂。」从之。
 方域 宋会要辑稿 方域三 坊 内酒坊 
      
内酒坊
在内城外西北隅，掌造法糯、糯酒、常料三等，以供邦国之用。初有酒工张进善酝，因以姓名称之，后又有梁永、张瑗之名。大中祥符二年，止名法糯，以京朝官一人、三班内侍二人监门，(以三班内侍二人监门)匠十九人，兵 
      
校百三十九人，掌库十四人。 
真宗咸平二年九月，诏内酒坊法酒库，支暴酒以九月一日，煮酒以四月一日。 
景德二年二月，诏诸班军人员旬酒、部役军员酒、回军酒，并内酒坊支给。 
大中祥符二年七月，内酒坊言：「旧所酝糯酒，皆以工匠为名，如张进、戚美之类，人既换易，名亦随改。」诏自今更二名，并以法糯为号。 
仁宗天圣五年九月，诏三司，自今内酒坊造酒支七分新米，三分陈米，只依孟赞、朱贵酒样钤辖酝造，赞等各迁一资。 
元丰二年八月二十三日，太常寺言：「奉诏，祠祭以法酒库、内酒坊酒实诸尊罍，以代五齐三酒。今法酒库酒曰供御，曰祠祭，曰常供；内酒坊酒曰法糯，曰糯酒，曰常料，各三等。糯酒、常料酒止给诸军吏史工技人，以奉天地、宗庙、社稷，恐非致恭尽物之义。乞止以三法酒及法糯酒奉祠祭。」从之。
 方域 宋会要辑稿 方域三 坊 东西作坊 
      
东西作坊
掌造兵器、戎具、旗帜、油衣、藤漆什器之物，以给邦国之用。各以京朝官诸司使副内侍二人监，内侍各二人监门。其作总五十一：有木作、杖鼓作、藤席作、 子作、竹作、漆作、马甲作、大弩作、绦作、泬作、胡鞍作、油衣作、马甲生叶作、打绳作、漆衣甲作、剑作、糊粘作、戎具作、掐素作、雕木作、蜡烛作、地衣作、铁甲作、钉钗作、铁身作、马甲造熟作、磨剑作、皮甲作、钉头牟作、铜作、弩鸤作、打弩鸤红破 
      
皮作、针作、漆器作、画作、镴摆作、纲甲作、柔甲作、大炉作、小炉作、器械作、错磨作、珫作、鳞子作、银作、打线作、打麻线作、枪作、角作、锅炮作、磨头牟作。旧名南、北作坊，并在兴国坊。南坊兵校及匠三千七百四十一人，北〔坊〕兵校及匠四千一百九十人。熙宁中改今名。 
太祖开宝九年九月，诏分作坊为南、北作坊。 
真宗大中祥符三年十二月，诏作坊弓弩造箭院，今后除内中及二司等处抽差人匠更不收二限外，其余诸司库务抽取人匠，即令相度所造名件数目，勒人匠计定功限，供申到坊，上簿拘管，才候限满日，画时抽下。 
仁宗天圣二年五月，三司言：「南、北作坊准宣制造内中并诸处物色，乞自今并各令置簿主管，勒合干作分计料申支。候请到作坊点检元请数足，入库封 ，逐旋支付人匠。内金银细色并当日晚却点称元数，权入库收附，次日复支付。造成名件，亦便勾收入库，或即日送纳。逐时计会取索凭由，于月帐内除破，务令整齐，及帐目、凭由各无差互。监官、专副得替，并须点检造作未了名件及见在物料数目归省，如有少欠，申省根勘，不得盖庇，只凭文字交数。若不明白，干系人等并以违制断罪。仍乞自今有传宣并急速生活，其合系申请物料，并须当日或次日具细料实封申省支给，省案亦如限支遣。」从之。 
八年八月，诏修内司见管灯球一作人匠物色，并拨与南北作坊收管。 
      
自今逐节作坊制造一应人匠，诸处抽取，更不发遣。从之。 
庆历二年六月，省南(改)[北]作坊监官各一员。 
神宗熙宁三年六月二十三日，权三司使公事吴充言：「准降到南作坊地图一本，今依此修盖，欲再陈奏。」诏令依已得旨挥计料施行。初，上欲创东西府，遣中人度北作坊为之，而并北作坊于南。 
十二月十三日，诏改南、北作坊为东西作坊，其使副名额亦然。 
六年七月二十八日，将作监言，以捧日左第三军第三指挥营屋为西作坊，从之。先是，军器置监于旧西作坊故也。 
七年六月，军器监言：「东西作坊并系权移于旧基地内，屋宇窄隘，盛暑之际，人所不堪，乞每坊于厅前各创造凉栅一十五间。」从之。 
作坊物料库，在汴阳坊，掌铁、木、铅、锡、羽、箭、簳、油、蜡、革、石、矢、旋、麻、布、毛、漆、朱等料，给作坊之用，以京朝官、内侍三人监。旧三库，景德元年合为一。 
太宗淳化元年十二月，诏：「作坊物料库所支弓弩院造箭库逐料箭簳，并令逐作预差人赴库拣选，候数足，令监造使臣分壁造作。如损裂不堪，据数回换。自今三司不得将闲杂破损、不系军器物于物料库送纳。」 
仁宗天圣六年正月，权三司使范雍言：「作坊物料库所受纳翎毛经年蛀虫中，河、陕诸州军上京般请，至彼皆不任用。欲自今除在京合销要翎毛数目于向南出产军置场收买送纳外，所有河、 
      
