<!-- { "loadSidebar": true } -->
十八日，资政殿大学士、中太一宫使兼侍读邓洵武言：「陛下以《大晟乐》颁于太学、辟廱，使诸生肄业。伏望特行按试，其有训道之速、肄业之精者，优加奖劝，以励四方。」诏辅臣按试(乞)[讫]取旨。诸生习乐，所服冠以弁，袍以素纱、皂缘，绅带，佩玉。
 乐 宋会要辑稿 乐四 乐器 乐舞 「依月律改定」 
     
宋会要辑稿 乐四

乐器 乐舞
「依月律改定」眉批云：「此条分注《宋史》下，凡标题皆《宋史》。」
大观四年正月十三日，礼部奏：「教坊乐，春或用商声，孟或用季律，甚失四时之序。乞以大晟府十有二月所定声律，令教坊阅习。」从之，仍令秘书省撰词。
四月二十三日，成都府路转运副使周焘奏：「据成都府学申：本学所降大晟乐器两次，经释奠使用，今来在学诸生并已习熟。欲乞按试施行，仍乞今后府学春秋释奠，许用学生所习雅乐。」诏依奏，诸路州军更有似此精熟去处，依此。 
二十八日，诏：「将来夏祭用宗子学生舞乐指挥更不施行，只用大晟乐工，直候冬祀始用。」 
大晟府以雅乐 五年九月十六日，新差权知庐州朱维奏：「臣伏(颂)〔颁〕降天下州军，姑有其器而已，未必能作之。乞诏大晟府，将合颁降雅乐逐一图绘形制，逐件以谱释标记。谓如编锺于逐锺，编磬于逐磬，埙、箎、笛于逐穴旁，笙、箫于逐管上，各标题「黄」、「大」、「太」、「夹」字之类。不可谱释者，逐色后疏说如何考击。谓如柷后则声说「凡乐初作，先以木槌于柷左右并柷底共击九下」；敔后则声说「凡乐止，以竹 于敔背上划三遍」之类。余器亦各开排疏说。及将合用乐章谱并歌调一处镂板行下。如外州乐工愿赴大晟府习学者亦听，仍每日量支与食钱。候精熟，每路具习学精熟及推行不如法各三两处奏闻，以赏罚随之，则雅乐何患不行。」从之。 
六年正月十三日，大晟府言：「神宗皇帝尝命儒臣肇造玉磬，藏之乐府，久不施用。乞令略加磨砻，俾与律合。并造金锺，专用于明堂。」从之。 
闰正月九日，臣僚言：「大晟雅乐，顷岁已命儒臣着乐书，独燕乐未有纪述。乞考古声器所起，断以方今制作之原，各附以图，为《燕乐新书》。」诏大晟府编集燕乐八十四调并图谱，令刘昺撰文。(《刘昺传》：旧名炳，后赐今名。)
 乐 宋会要辑稿 乐四 乐器 乐舞 「又乞取已颁中声乐在天下者」 
     
「又乞取已颁中声乐在天下者」
八年四月二十五日，诏：礼制局所铸景虚玉阳神应锺了当，应副管干详义官、管干官、书篆官、制造官、杂务官、催促物料、造作受给，各转行一官；应副管干七锺以上，各减三年磨勘；应副管干六锺以下，各减二年磨勘；人吏各转一官资，无官资人补进义副尉。 
二十六日，攸又奏：「所有已颁中声乐，欲乞令逐处，在京限一月，外路限一季，并行送纳。」从之。 
九月二十日，宣和殿大学士、上清宝箓宫使、兼神霄玉清万寿宫副使、兼侍读、编修蔡攸言：「昨奉诏，教坊、均容、衙前及天下州县燕乐，旧行一十七调，大小曲谱声 
     
韵各有不同，令编修燕乐书所审按校定，依月律次序添入。新补撰诸调曲谱令有司颁降。今揆以均度，正其过差，合于正声，悉皆谐协。将燕乐一十七调看详到大小曲三百二十三首，各依月律次序，谨以进呈。如得允当，欲望大晟府镂板颁行。」从之。 
重和元年十二月十九日，诏：「太、少二音，调燮岁运，使之适平。不行于世，迨数百年。近命官讨论定律。镕范既成，不假刊削，自合宫音，太、少正声，相与为一。已降指挥，置登歌宫架，用于明堂。所有乐局检阅文字官三员各转一官，差充修制大乐局管干官；手分、楷书、书奏、书写人、通引官、定声、都作头共十五人，各转一官资，无官资人候有官日收使；工匠等共七十四人，共支绢三百匹，等第支散。」 
宣和元年三月十九日，淮康军节度使蔡攸奏：「謹按《周官》設籥師、籥章之職，掌舞羽 籥，以奉祭饗，以迎寒暑，蓋律呂於是乎生。而《鼓锺》之诗『以雅以南，以钥不僣』，则众乐又待是而为之节也。竊見大晟制籥，祇為舞器，執而不 。方今大晟乐备之时，独此为阙。近据百姓张重杨、教坊乐工张从宝赍到古钥一管，自陈世习其艺。按之以声，悉协钧律。臣考《尔雅》，大钥为产，其中为仲，其小为箹。考之制造太少正声，钥之律吕咸备，乞颁降施行。」从之。
 乐 ~ 乐器 乐舞 「明堂布政闰月体式\锺\\景\阳锺并虡九鼎皆亡矣」 
     
「明堂布政闰月体式(锺)[景]阳锺并虡九鼎皆亡矣」
二年二月六日，大晟府奏：燕乐依月律撰词八十四调，乞颁行。从之。 
四年六月九日，臣僚上言：「一岁之间，凡一百一十八祀，作乐者六十二，所用乐章总五百六十九首用：原作「司」，据本书《乐》五之二六改。。当时儒馆分领， 以与之，未尝择而授也，故其所作多有失义类者。」诏令尚书省措置，选官改定。除赵永裔已罢馆职外，余并送吏部与合入差遣。 
十月二十一日，洪州奏：「据管下丰城县申：大顺乡人户范亮因锄地掘得古锺大小九具，状貌奇异，与今时式样不同，各有篆文。验之《考工记》，其制正与古合。寻令乐工敲击，其声中律之无射。绘画图状申纳。」诏令申发投进。
 乐 宋会要辑稿 乐四 乐器 乐舞 「而礼乐之事\寝\\寖\以兴矣」 
     
「而礼乐之事(寝)[寖]以兴矣」
高宗皇帝绍兴四年四月十六日，礼部太常寺言：「大礼，依议合设宫架之乐，切虑无谙晓音乐人匠可以制造。欲权令登歌之乐通作宫架之曲，更不设三色匏、钥。减押乐太常卿、举麾协律郎各一员祭服，二舞乐工三百一人衫帻。」从之。以臣僚言：明堂大礼除祀礼赏军外，其它事冗费，务在所减节故也。 
绍兴七年五月二十八日，翰林学士朱震言：「奉诏撰明堂大礼朝飨太庙酌献徽宗皇帝室乐曲，请名以《承元》。」诏恭依。 
     
 乐 宋会要辑稿 乐四 乐器 乐舞 「自八月一日教习于是乐工渐集」 
     
「自八月一日教习于是乐工渐集」
十年八月二十三日，太常博士周林言：「窃见堂上堂下乐工，搏拊、琴、瑟、笙、箫、埙、箎、柷、敔等，皆是就地坐而作乐，唯有锺、磬乐工设木杌并交床作坐具，恐未允当。今大礼席地铺设神位，兼系亲行酌献，深虑不应有此乐工坐物，难凭省记，循习之例，有碍义理。欲令教习锺磬乐工立地考击。」从之。 
十二年六月十五日，太常寺言：「懿节皇后祔庙，乞止用登歌，通作宫架之曲。及已后五飨并夆享合用乐章等曲名，报秘书省制撰，送本寺按谱教习。」并从之。 
十三年二月二十七日，太常寺言：「昨来皇后受册宝，依仪御殿降 受，合于殿下设宫架之乐，系女工人传报，节次作乐。」诏不用女工，令太常寺于殿门外设乐。 
三月六日，太常寺言：「将来郊祀大礼，合设大乐。见阙镈锺、特磬外，少七星九曜闰余匏笙各四把、编锺五架、编磬五架、一弦琴六面、三弦琴十面、五弦琴十面、七弦琴十二面、九弦琴十三面、巢笙十四把、箫十四(面)[管]、箎十八管、埙十二枚、笛二十管、竽笙十把、和笙六把、琴六面、搏拊鼓六面、柷敔三副。乞下二广、荆湖南北、两浙、江西、福建路州军，除柷敔乐架外，应有大乐， 刷发纳。」 

十六年四月十三日，上谓辅臣曰：「礼器局铸造镈锺，须是声和应律，乃可更令礼官详审。若声未和协，未可以奉祭祀。」 
五月十八日，给事中段拂等言：「礼局准降下景锺制度，御前降到《大晟乐书》并金字牙尺二十八量，及太常少卿李周等所立碑刻《大乐尺图本》，付局参照。今详礼部、太常寺讨论，黄锺之律九寸，故景锺之高九尺，而九九之数寓于其间。又降到《乐书》，所载景锺，垂则为锺，仰则为鼎，鼎之(中大)[大，中]于九斛，中声所极。九数退藏，则八斛有一焉。及将降到金字牙尺，数内用皇佑二年制造大乐中黍尺，点量大常寺见管黄锺律编锺一颗，得高九寸，相合。所有退藏斛数，既锺高九尺，若约度金分厚薄，取应锺律，退藏可容二十斛数，即不应八斛有一。若就退藏八斛有一金写造，缘九尺之高，则金分太厚，委寔难以取应声律。欲乞依乐书制度，以皇佑二年大乐中黍尺为准，取高九尺，厚薄随宜金写造。」从之。先是太常寺讨论到景锺制度：按《大晟乐书》：黄帝有五锺，一曰景锺。景，大也；锺，西方之声，以象厥成。惟功大者，其锺特大。盖黄锺者，乐之所自出；而景锺者，又黄锺之本也。故景锺为乐之祖，而不当用。惟天子亲郊 
     
上帝，则立于宫架之中，以为君围。自斋宫诣坛以击之，以召至阳之气。既至，声阕，众乐乃作。祀事既毕，升辇，又击之，至斋宫而止。盖天者群物之祖，今以乐之祖感之，则天之百神皆可得而礼矣。黄锺之律九寸，故景锺之高九尺，而九九之数寓于其间。制炼玉屑，以入铜齐，取其精纯，音韵清越。拱以九龙，其下则宝锺，清声子，以承继也。其周则四清之锺磬，奠方隅以拱卫也。龙虡鸣球，问以风琴，平时弗考，风至则鸣，贵天籁而本自然也。声气之和，以降瑞露，唯积累修德，和气熏烝，光明盛大之业格于上下，始可作为景锺，郊见上帝。九九相生，其数无穷，寔为受命无疆之应。昔(皇)[黄]帝以指为寸，大禹以身为度，其制请以圣上君指三节为三寸，三三为九，以起律度。徽宗皇帝崇宁四年，命铸景锺，具载制作。」诏可付礼器局依此制造。至是本局参考制度来上，从其请也。 
七月二十八日，宰臣秦桧奉诏书撰《景锺铭》进呈。上曰：「词翰俱美，无可改者。」桧曰：「天子铭德，诸侯计功，臣浅陋岂能形容盛德 臣切惟文德武功，犹阴阳之时，而虞舜、周文之用心，世莫之识。盖较胜则迹显，兼怀则度宏，不可使后世无传也。」先是有司言：所铸景锺，合用锺铭，典礼系翰林学士撰、宰臣书。有诏令秦桧一就撰、书，铭之金石，以为万世不朽之传。至是秦侩撰、书上焉。 
八月十三日，秦侩进呈：礼〔器〕惟黄锺、大吕未甚应律，更宜详加考究。 
