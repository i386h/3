<!-- { "loadSidebar": true } -->
熙宁十年八月赐名；次北门曰左、右银台。大庆殿后东西道，其北门曰宣佑，旧曰天光，大中祥符八年六月改大宁，明道元年十月改今名。门西紫宸殿门，殿门皆两重，名随殿易，其中隔门，遇雨雪群臣朝其上。紫宸殿旧名崇德，明道元年十月改，即视朝之前殿。每诞节称觞及朔望御此殿。次西垂拱殿门，门有柱廊接文德殿后，其东北角门子通紫宸殿。每日枢密使以下立班殿庭候传宣，不座，即(遇)以上候班幕次。垂拱殿旧曰长春，明道元年十月改勤政，十一月改今名，即常日视朝之所。节度使及契丹使辞、见，亦宴此殿。其后福宁殿，国初曰万岁，大中祥符七年改诞庆，明道元年十月改今名。殿即正寝。殿东西门曰左、右昭庆，大中祥符七年赐名。次后柔仪殿，国初但名万岁后殿，章献明肃皇太后居之，乃名崇徽，明道元年十月改宝慈，景佑二年改今名。次后钦明殿，旧曰天和，明道元年十月改观文，后改清居，治平三年六月改今名。其西睿思殿。福宁殿东庆寿宫，庆寿、萃德二殿，太皇太后所居。福宁殿西宝慈宫，宝慈、姒徽二殿，皇太后所居。福宁殿后坤宁殿，皇后所居。凡禁中殿阁，有嘉庆殿，咸平初明德太后居此殿，后徙万安宫。观文殿，旧曰延恩，大中祥符元年以圣祖降此殿，因缮完，改曰真游，奉道像。后改 
     
集圣，明道二年十一月，改葺为内外命妇容殿，名肃仪。庆历八年五月改今名。延真门，大中祥符七年赐真游殿西门曰延真。积庆殿、感真阁，大中祥符七年赐真游殿真君殿曰积庆，前又建感真阁。福圣殿，明道中奉真宗御容于此。寿宁堂，明道中奉太祖御容于此。庆云殿、玉京殿、清景殿、西凉殿，景佑二年重修，在天章阁东。慈德殿，章惠太后所居，初系嘉庆殿，景佑四年改今名佑：原作「初」，据《玉海》卷一六○改。。景宁殿，治平二年正月，诚内中神御殿诚：此字疑误。，赐名景宁。垂拱殿门次西皇仪殿门，皇仪殿旧曰明德，亦曰滋德，开宝四〔年〕改滋福，咸平三年明德太后居之，号万安宫，(万安殿)大中祥符七年复为殿，标旧额，明道元年十月改今名。次西集英殿门，集英殿旧曰玄德，亦曰广政，开宝二年改大明，淳化元年正月改含光，大中祥符八年六月改会庆，明道元年十月改元和，寻改今名。每春秋、诞圣节，锡宴此殿。熙宁以后，亲策进士于此殿。后有需云殿，旧曰玉华，后改琼英，熙宁初改今名。东有升平楼，旧曰紫云，明道元年十月改今名，宫中观宴之所。次西安乐门。门外西北景晖门，天禧五年三月赐名；其东含和门，熙宁十年八月赐名。门内有横廊，廊北龙图阁，大中祥符初建，以奉太宗御集、御书。阁东序资政、崇和二殿，西序宣德、述古二殿。又列六阁：曰经典，曰史传，曰子书，曰文集，曰天文，曰图画。其北天章阁，天禧五年三月建，以奉真 
     
珠二殿。次北宝文阁，旧曰寿昌，庆历初改今名，以奉仁宗御笔、御书。阁东、西序嘉德、延康二殿，殿间以桃花文石，为流杯之所。东华门内，次西左承天祥符门，干德六年正月赐名左承天，大中祥符元年正月天书降其上，诏加其名而增葺之。次西北廊元符观，大中祥符七年，以皇城司廨舍为观，奉天书道场，后罢之，复并入皇城司。直北东向有謻门，旧无榜，熙宁十年始标额。门内南廊庆宁宫，英宗为皇子所居，治平二年赐名。西华门内次西右承天门，干德六年正月赐名。南北夹道北延福宫，穆清、灵顾、性智三殿，灵顾以奉真宗圣容。宫中又有奉宸五库。次北广圣宫，天 宗御集、御书。阁东西序群玉、(天)名。宣佑门内东廊，次北资善堂，大中祥符九年二月建资善堂于元符观南，为仁宗就学之所，天禧四年徙于此。讲筵所，旧曰说书所，寓资善堂，庆历初改今名。次北引见门，次北通极门，熙宁十年八月赐名。次北临华门，熙宁十年八月赐名。西廊次北内东门，有柱廊与御厨相直，门内有小殿，即召学士之所。次北崇政殿门，崇政殿旧曰简贤讲武，太平兴国八年改八年：《宋史》卷八五《地理志》一作「二年」，又「改」下有「今名」二字。，大中祥符七年始建额，即阅事之所。殿东西延义、迩英二阁，侍臣讲读之所。阁后隆儒殿，皇佑三年十月赐名。崇政殿后有柱廊倒座殿，次北景福殿， 
     
前有水阁，旧试贡举人，考官设次于两廊。殿南延和殿，大中祥符七年建，赐名承明，章献太后垂帘参决朝政于此，明道元年十月改明良，寻改端明，景佑元年改今名。殿北向，俗呼倒座殿。殿西北迎阳门，大中祥符七年建，赐名宣和，明道元年十月改开曜，十一月改今名，俗号苑东门，召近臣入苑由此门。门内后苑，苑有(大)[太]清楼，楼贮四库书。走马楼延春阁旧曰万春，宝元中改。仪凤、翔鸾二阁仪凤：原倒，据《宋史》卷八五《地理志》一乙。，景佑中有瑞竹生阁首。宜圣殿，奉祖宗圣容。嘉瑞殿，旧曰崇圣，后改今名。宣明殿。安福殿。宝跋殿。化成殿成：原作「城」，据《宋史》卷八五《地理志》一改。，旧曰玉宸，明道元年改，四方贡珍果常贮此殿。金华殿，大中祥符中常宴辅臣。清心殿，真宗奉道之所。流杯殿，唐明皇书山水字于(右)[石]，天圣初自长安辇入苑中，构殿为流杯，尝令侍臣、馆阁官赋诗。清辉殿。(亲)[观]稼殿，景佑二年建，赐名。华景亭、翠芳亭此下文字疑有脱误。，景佑中橙实亭前命近臣观。瑶津亭，象瀛山池。以上《国朝会要》。
 方域 宋会要辑稿 方域一 西京大内 
     
西京大内原无此题，据天头原批移入。
西京，唐曰洛州，后为东都、河南府，寻改为京。梁为西都，晋复为西京，国朝因之。京城周回五十二里。南三门：中曰定鼎，东曰长夏，西曰厚载。东三门：中曰罗门，南曰建春，北曰上东。北二门：东曰安喜，西曰徽安。城内一百二十坊：明教、宜人、淳化、安业、修文、尚善、乐和、正平、修行、崇业、旌善、尚贤、敦行、崇政、宣范、恭安、劝善、惠训、道术、归德、康俗、敦化、道化、温柔、择善、道德、仁和、正俗、永丰、修善、思顺、福善、惠和、安 
     
众、兴教、宣教、陶化、嘉善、通利、乐成、安远、慈惠、上林、游奕、集贤、尊贤、章善、贤相、永泰、临阛、延福、富教、询善、铜(驰)[驼]、崇让、履道、履信、会节、绥福、从善、睦仁、嘉猷、里仁、永通、利仁、归仁、怀仁、仁风、静仁、延庆、宁人、宽政、淳风、宣风、观德、积善、从政、大同、承义、明义、教义、广利、通济、怀义、淳和、南里、北里、承福、立德、清化、道光、道义、道政、永福、思恭、归义、履顺、进德、景行、温落、北帝、邻德、敦厚、修义、时泰、时邕、立行、殖业、丰财、教业、毓财、德懋、毓德、审教、积德、赐福、教善、兴艺、通远。 
大内天头原批：「大内宫城。」，据京城之西北。宫城周回九里三百步。旧名紫微城。南面三门：正南曰五凤楼，国初建名；东曰兴教，西曰光政，隋、唐旧名。东面一门；曰苍龙，隋、唐曰重光，后改。西面一门：曰金虎，隋曰宝城，唐曰嘉豫，后改。北面一门：曰拱宸，隋、唐曰玄武，大中祥符中改今名。五凤楼内正南内太极殿门，隋曰永泰，唐曰通天、干元，太平兴国三年名太极门，景德四年改今名。门东西各有门，唐初曰万春、千秋，今无榜。太极殿门外东西横门曰左、右永泰门，隋曰东、西华，唐曰左、右延福，后改。正殿曰太极殿，隋曰干阳，唐初曰干元、明堂，后改含元，梁曰朝元，后唐曰明堂，晋曰宣德，后复为明堂，太平兴国三年改今名。殿前有左、右龙尾道，日楼、月楼，东西横门曰日华、月华。殿后有柱廊，次天兴殿，旧曰太极后殿，太平兴国三年改今名。后有殿阁，其地即隋之大业，唐之天堂，后门 
     
北对建礼门。太极殿门之西面南曰应天门，唐曰敷政、光范，后改；次北曰干元门，唐曰千福、干化，后改；次北曰敷政门，唐曰武成、宣政，后改。次北曰文明殿，唐曰真观，梁曰文明。殿东南隅有鼓楼，西南隅有锺楼。东、西横门曰左、右延福门。殿两挟曰东上、西上合门，殿后有柱廊。次曰垂拱殿，唐曰延英，太平兴国三年改今名。殿后通天门，复有柱郭。兴教门内曰左、右安礼门，隋唐曰会昌门。西北曰銮和，太平兴国三年，以车辂院门改今名。左安礼门北曰左兴善门，唐曰左银台，梁改其北左银台门，唐曰左章善，梁改光政。门内西偏右安礼门，隋、唐曰景运，后改。次西横门曰永福门，后唐之名。右安礼门北曰右兴善门，唐曰右银台，梁改苍龙。门之正西有东隔门，次西曰膺福门，唐曰含章，后改。次西接通天门柱廊。金虎门之正东有西隔门，次东曰千秋门，唐曰金銮，后改。次东接通天门柱廊。建礼门，在天兴殿后，南对五凤楼，有隔门。次北拱宸门。建礼门之西曰广寿殿门，门内广寿殿，唐曰嘉庆，后唐改。殿后隔舍即内东门，道其北明德殿，太平兴国三年改广寿。第二殿曰明德，第三殿曰天和，第四殿曰崇徽。其次天和殿，其次崇徽。广寿殿门之西曰明福门，其次北廊接通天门，南对文明殿。明福门内曰天福殿门，门内天福殿，唐曰崇勋，后唐曰中兴，晋改今名。其次太清楼，后唐曰绛霄，太平兴国三年 
      
