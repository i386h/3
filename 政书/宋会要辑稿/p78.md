<!-- { "loadSidebar": true } -->
下月料炭九百八十枰，一半支本色，余拆支价钱。 
〔绍兴〕十二年绍兴：原无。今按建炎无十二年。又据《建炎要录》，婉仪张氏卒于绍兴十二年二月。因据补。，婉仪张氏卒，诏特赠贤妃婉仪张氏：当系高宗之妃。《建炎要录》卷一四四，绍兴十二年二月庚午：「婉仪张氏薨，辍视朝二日，赠贤妃，葬城外延寿院。」又张扩《东窗集》卷一四有《婉仪张氏赠贤妃制》。并其证。。
 后妃 宋会要辑稿 后妃三 昭 仪 
      
昭仪
【宋会要】
      
昭仪鲍氏，初封永嘉郡君，元丰八年四月为才人，元符三年正月进美人，崇宁元年十一月卒，赠昭仪。 
，政和六年赠昭仪。 昭仪勾氏，初封仁寿郡君，元丰八年四月为才人，元符三年正月进美人，大观二年二月进  
昭仪夏氏，初为典闱，建中靖国元年十二月封安定郡君，政和三年六月进才人，五年十一月卒，赠昭仪。
 后妃 宋会要辑稿 后妃三 淑 仪 
      
淑仪
【宋会要】
淑仪李氏地脚原批：「定本：太宗。」，淳化初为尚宫，久在宫掖，事无巨细悉主之。四年卒，赠昭仪。明道二年十二月赠淑容，庆历四年九月赠淑仪。 
淑仪吴氏地脚原批：「定本：太宗。」，右屯卫将军延保之女，太平兴国四年二月入宫，五年为美人，真宗初进昭容，景德四年卒，明道二年十二月赠淑容，庆历四年九月赠淑仪。
 后妃 宋会要辑稿 后妃三 充 仪 
      
充仪
【宋会要】
充仪尚氏，初为美人，景佑元年八月于洞真宫入道，皇佑二年九月卒，赠充仪，治平以后无加封。 
充仪朱氏，初封沛国郡君，元丰八年四月为才人，绍圣二年七月卒，赠充仪。
 后妃 宋会要辑稿 后妃三 贵 仪 
      
贵仪
【宋会要】
贵仪张氏，初封仁寿郡君，元丰八年四月为才人，元符三年正月进婕妤，大观二年二月进修容，政和元年十 
      
月卒，赠贵仪。
 后妃 宋会要辑稿 后妃三 婉 仪 
      
婉仪
【中兴会要】
      
婉仪慕容氏，绍兴十四年十一月九日，内降制曰：「朕绍隆基绪，抚御家邦。有如淑女之贤，夙幸泰陵之遇。相典刑之犹在，况年德之俱尊。进位视恩，扬庭孚号。婉仪慕容氏禀资谦慎，植志静专。训靡待于姆仪，动必遵于图史。暨预紫庭之选，益昭彤管之辉。藻鉴精明，独前知于圣母；兰心芳洁，令娱侍于东朝。虽眷礼之每加，尚名秩之未称。是循彝制，庸举褒章。积自九嫔之联，升处四星之次。增光壸则，归厚民风。于戏!思孝奉先，实广因心之爱；近亲贵老，益推锡类之仁。祗服宠荣，永绥寿祉。可特进位贵妃，仍令所司择日备礼册命。」
 后妃 宋会要辑稿 后妃三 美 人 
      
美人
【宋会要】
      
太宗吴美人太宗：原在「吴美人」之下，据文例乙正。，右屯卫将军延保之女，太平兴国四年二月入宫，五年为美人。 
臧美人，江南李煜宫人，煜卒，入宫中。太平兴国八年九月，自御侍为县君，端拱二年四月为美人。 
曹美人，枢密院使、检校太师、兼侍中、赠鲁王彬之女，大中祥符中为美人。 
陈美人，初事藩邸，为司衣，至道二年卒于东宫，葬沙台寺，咸平三年十月改葬普安院，追号美人。 
徐美人，大中祥符元年自兰陵郡夫人知尚书内省事，时被疾，帝以其在禁中，及其未亟，进封滕国夫人，寻卒，明道二年十二月赠才人，庆历四年赠美人。 
方美人，初封新安郡君，天禧二年九月为美人。 
王美人，初封金城郡君，天禧二年九月进为美人。 
俞美人，仁宗景佑五年三月自御侍、延安郡君为才人，九月进美人。 
周美人，仁宗嘉佑四年六月自御侍、安定郡君为美人。
 后妃 宋会要辑稿 后妃三 美 人 
      
美人
【宋会要】
      
张美人，熙宁九年十一月，诏：「鲁国大长公主养母、仁宗后宫延安郡君张氏可特进美人。」 
连美人，初封冯翊郡君，元丰二年二月赠美人。 
林美人，初为御侍，元丰五年八月封永嘉郡君，六年十月为美人。 
武美人，初为御侍，元丰五年八月进才人，八年四月进美人。 
勾美人，初封仁寿郡君，元丰八年四月为才人，元符三年正月进美人。 
鲍美人，初封永嘉郡君，元丰八年四月为才人，元符三年正月进美人。 
杨美人，初封原武郡君，元丰八年四月为才人，元符三年正月进美人。 
张美人，初封安定郡君，元丰八年四月为才人，元符三年正月进美人。 
钱美人，初封广平郡君，元丰八年四月进美人，出居瑶华宫，入道，赐名格非，元符元年十月卒，建中靖国元〔年〕正月追复美人。 
朱美人，初封南阳郡君，元佑七年三月卒，赠美人。 
王美人，初封寿昌郡君，建中靖国元年十月进美人。 
张美人，初为御侍，崇宁元年正月封文安郡君，三年十一月进美人。 
王美人，崇宁三年九月封平昌郡君，四年闰二月进才人，三月进美人。 
慕〔容〕美人，初为御侍，崇宁元年正月进才人，大观二年二月进美人。 
魏美人，初为御侍，崇宁元年正月封安定郡君，大观元年五月进才人，二年二月进美人。 
王美人，大观元年闰十月封平昌郡君，二年正月进才人，二月 
      
进美人。 
高美人，初为御侍，崇宁元年正月封信安郡君，大观二年二月进才人，政和二年十月卒，赠美人。 
胡美人，初为御侍，崇宁元年正月进才人，大观二年二月进美人。 
韩美人，初为御侍，元符二年闰九月封仁寿郡君，十一月进才人，大观二年二月进美人。 
朱美人，崇宁三年九月封永嘉郡君，大观二年二月进才人，五年八月进美人。 
杨美人，崇宁元年二月封永嘉郡君，三年九月进才人，大观二年三月进美人。 
陈美人，大观元年五月封仁寿郡君，八月进才人，三年二月进美人。 
崔美人，初为御侍，大观三年正月封平昌郡君，十月进才人，四年十一月进美人。 
韩美人，政和二年五月封寿昌郡君，十月进美人。 
刘美人，宣和三年五月封美人。 
冯美人，绍兴十六年五月，诏典籍冯氏进封美人。
 后妃 宋会要辑稿 后妃三 才 人 
      
才人
【宋会要】
      
孙才人，左金吾卫大将军守斌之女，太平兴国二年七月入宫，三年为才人。 
高才人，太平兴国二年三月入宫，三年三月为才人。 
朱才人，淳化二年七月自御侍为县君，四年十一月为才人。 
沈才人，真宗故相伦之孙，光禄少卿继宗之女，大中祥符二年四月为才人。 
陈才人，明道二年十二月自御侍追赠才人。 
苗才人，景佑五年三月自御侍、仁寿郡君为才人。 
朱才人，初封沛国郡君，元丰八年四月为才人。 
张才人，初封平昌郡君，元丰八年四月为才人。 
张才人，初封仁寿郡君，元丰八年四月为才人。 
宋才人，熙宁二年十一月为才人，六年四月进婕妤。 
张才人，神宗初为御侍，熙宁二年四月封仁寿县君，三年正月进才人。 
冯才人，初封治平郡君，元丰八年四月为才人，元符二年六月进婕妤。 
郭才人，初封淮阳郡君，元符三年正月为才人。 
刘才人，初为御侍，崇宁元年正月封晋安郡君，大观二年二月进才人。 
夏才人，初为典闱，建中靖国元年封安定郡君，政和三年六月进才人。 
乔才人，大观三年七月封永嘉郡君，四年四月进才人，生显福公主。 
李才人，政和四年二月封才人。 
王才人，政和四年六月封才人。 
韩才人，绍兴十三年六月九日，诏宫正韩氏进封才人。 
吴才人，绍兴二十二年五月十八日 
      
诏新兴郡夫人吴氏进封才人
 后妃 宋会要辑稿 后妃三 顺 容 
      
顺容
【宋会要】
      
戴顺容，戴贵人，真宗顺容也，定武军节度使兴之女，入宫为贵人，庆历四年九月赠顺容。 
【宋会要】
      
太祖置司簿、司宾该条上原批云：「均复出，已补卷数于正本。」，并封县君。太宗置尚宫及大监，并知内省事、充内宣徽南院使、兼承旨，与司簿或封国夫人、郡夫人。
 后妃 宋会要辑稿 后妃三 郡夫人 
      
郡夫人
【宋会要】
熙宁十年十月，诏：「昌平郡夫人周氏，先朝选置东宫，保视朕躬，凡十余年。勤谨小心，久而不懈。今以寿终，可赠楚国夫人。」 
元佑元年五月，诏典宝夫人庞氏特授司赞夫人。盖以英宗皇帝随龙保养荆王有劳，故有是命。 
八月，诏内人张氏特授典赞夫人，以伴哲宗读书于藩邸、勤谨不懈故也。 
八年，诏听宣胡氏、董氏等并特授掌簿夫人，管干尚书内省公事，以直笔累年、谨密无阙故也。 
绍圣元年九月，诏东阳郡夫人柳氏特追赠崇国夫人，以入侍宫掖、服勤累朝故也。诏典言李氏追封华原郡夫人，以李氏入宫七十余年，给事章懿太后洎仁宗诞生，而供奉之勤着闻宫掖故也。诏咸宁郡夫人任氏特授京兆郡夫人。任氏以神宗皇帝随龙，李氏常在藩邸日侍从太皇太后故也。 
建中靖国元年，诏咸安郡夫人李氏特授温国夫人，仁寿郡夫人王氏特授温国夫人，仁寿郡夫人王氏特授成国夫人，并以随龙初遇大礼推恩故也。 
崇宁元年五月诏以尚服张氏为景国夫 
      
人，以昔在哲宗朝侍御服勤，今彻几筵，故加恩奖也。 
三年正月，诏卫国夫人步氏特授吴国荣寿夫人，安定郡夫人董氏特授仪国夫人，并以钦圣懿肃太后宫人，执事服勤，因大祥推恩。 
政和元年六月，诏同安郡君张氏封安康郡夫人，皆随龙人，以正妇官换封故也。诏随龙宫人故济阳郡夫人王氏可特赠国夫人。 
干道元年十月，诏随龙平乐郡夫人张氏加封信国夫人，皆随龙被恩者也。 
六年正月，诏崇国夫人王从恭加封崇国柔明淑美和懿顺穆夫人，仪国夫人朱从仁加封仪国柔惠嘉淑静懿夫人。王从恭年八十七，朱从仁年八十九，并掌文字有劳，故有是诏。 
八月，诏德寿和国夫人张氏加封和国柔嘉夫人，御前随龙信国夫人张氏加封信国明顺夫人。 
九年六月，诏主管大内公事、知尚书内省事、庆国夫人李从信兼提举十阁分事、知尚书内省事，齐安郡夫人张从先善主管大内公事；加封惠国夫人。
 后妃 宋会要辑稿 后妃三 乳 母 
      
乳母
【宋会要】
      
太宗陈国夫人耿氏，始封鹿郡夫人，太平兴国二年八月封陈国夫人，八年正月卒。 
