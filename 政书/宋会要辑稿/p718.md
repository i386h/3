<!-- { "loadSidebar": true } -->
《方域志》：太宗太平兴国三年正月，诏弓箭库使王文宝、六宅使李继隆、作坊副使李神佑、刘承珪往京西，分护南路新河之役。 
白河在唐州，南流入汉。先是，转运使程能建议开是河，自南阳汉下向口置堰南阳：原作「襄汉」，据《长编》卷一九改。，回水入石塘、沙河，合蔡河达京师。堑山堙谷凡千余里，引(自)[白]河水注焉，以通襄潭之漕襄潭：原作「湘潭』，据《长编》卷一九改。然「襄潭」亦不可解，疑是「襄汉」之误。下文「端拱元年」条言「可通襄汉漕路至京」，可证。。诏发唐、邓、汝、(颖)[颍]、许、蔡、陈、郑丁夫数万人赴其役，又以诸州兵万人助之，历博望、罗渠、小柘山，凡百余里。月余，抵方城，而地势高仰，水不能至。复多役人以致水，然终不可通漕。会山水暴涨，石堰坏，河不克就，卒堙废焉。 
九月，遣殿直李守泽浚绛州汾河。 
端拱元年，供奉官、合门祗候阎文逊、苗忠言开荆南城东漕河至师子口，入汉江，可通荆峡漕路至襄州。又开古白河，可通襄汉漕路至京。诏八作使石全振往视之，遂(废)[发]丁夫治荆南漕河至汉江，可胜二百料重载， 
     
行旅颇便，而古白河终不可开。 
至道三年正月，内侍阎承翰上力、瀷二水图，乞辍鄢陵县修汴夫，量事勾畎，并筑堤塘。从之。 
《方域志》：真宗咸平五年三月，河北转运使耿望奉诏开镇州常山镇南河水入洨河至赵州入洨河：原作「汶河」，据《长编》卷五一补改。。 
景德元年正月，北面都钤辖阎承翰言都钤辖：原脱，据《长编》卷五六补。：「定州屯大兵，岁役河朔民辇运，甚为劳苦。窃见定州北唐河水，可自嘉山东引至定州，计三十三里。自定州开渠至蒲阴县东，约六十二里入沙河沙：原作「汴」，原注云「一本作沙」。今从《长编》卷五六定为「沙」。沙河又名泒水，流经今河北安国(宋蒲阴)南。唐河无缘入汴水。，东经边吴泊，入界河，足行舟楫，不惟易致资粮，(无)[兼]可播种其旁，引水灌溉，以助军食，设险以限戎马。」从之。 
四月，保州赵彬请堰徐河水入鸡距泉。鸡距泉在州之南，东流入边吴泊，岁漕粟以给军食。而地峻水浅，役夫挽舟，甚为劳苦。至是，彬经度引水胜重舟， 
     
省人力。诏奖之。 
五月，诏驾部员外郎滑修己与京东转运使按行梁山泺，开渠疏水于淮。修己言徐州界有吕隘，舟行颇艰，自来官置水手三十人，又置二十人为队长，往来挽致舟船。本州岛颇弛慢，不加督责，山石(溢)[隘]舟，行为疏导，水手曾不畏惧，但务扰民，长吏未曾亲临省视。望专委官吏，俟秋深水涸，即遣匠修此二洪。」诏修己迁一官，令知徐州修其事。 
八月，雄州何承矩请令沧州、干宁军常督壕寨主吏专视斗门水口，旦夕俟海潮至，放水入御河东塘堰塘：原作「堂」，据《长编》卷五七改。，以溢塘水。从之。 
二年正月，诏定、祁州委官按视(亲)[新]开漕河及沿河寨栅，勿令壅圮。 
三年八月，侍禁、合门祗候胡守节言：「准宣按视赵守伦所开广济河，通夹黄河，入清河。臣与水平匠缘清河检校，其自徐州至楚州滩峻处，乞守伦未得兴役，先须经度，若是可以久远通行漕运，即于夹黄河兴工，添置斗门埧子，免费工料。」从之。 
大中祥符七年十月，江淮发运使李(传)[溥]言：「准诏与内供奉官卢守懃按视杭州江岸，请依钱氏旧制，立木积石以捍湖波。」从之。仍令守懃专掌其事。初，江湖悍激，止及西兴，至是直抵州城，知州戚纶、转运使陈尧佐请累梢为岸。既成，会纶等徙任，或言其非便，故令溥等视而改之。 
八年九月，令京西转运使与郑州知州相度，开小河导湖河退水入州城壕。时入内殿头李怀宾言：「金水河与湖河合流，多秽浊，乞畎湖，别 
     
常切巡护，逐年检计工料，差夫并逐埧兵士淘取泥土，修贴堤岸，每春率逐埧兵士于牵路外多栽榆柳。如河堤无虞，林木青活，年终令辇运司点检不虚，批上历子，理为劳绩。如怠慢，致岸颓缺，栽种失时，勘逐科罚。」 
五月，两浙转运使言，润州开河毕工，降诏奖之。 
八年正月，虞部郎中、知莱州阎贻庆言开修夹黄河毕，诏迁一官赏之。 
嘉佑二年三月二十八日，诏六塔河水见浸博州，将来河水泛涨，东流转大，令转运使李参等相度分减东流，不得渰浸向下州军。 
三年正月，开京城西葛家冈新河。以有司言「至和中大水入京城，请自祥符县界葛家冈开生河，直城南好草陂，北入惠民河，分入鲁沟河，以纾京城之患」也。命名为永通河。凡役工六十三万，九月而成。 
六年八月，江淮制置发运司言：「淮水坏泗州城，知州王璪、通判张师中能协力保完之，乞降诏奖谕。」从之。 
     
《方域志》：仁宗天圣元年闰九月，淮南制置发运使赵贺、入内供奉官张永和(言)修迭，隔栏太湖风浪，护占民田。」从之。 
三年六月，淮南制置使张纶请开真州长芦口河道，从之。 
五年六月，淮南制置发运副使张纶言：「楚州、高邮军界运河堤岸修筑，其知楚州宝应县张九能、知高邮县李居方管勾河堤，种植榆柳，委寔用心，欲令逐官添管勾运河堤岸，令终三年。」从之。仍自今所差宝应、高邮知县、并带管勾运河堤岸事。九能后坐开运河不切防护，水冲堤岸，浸民田，罚金，降监当差使。 
六年六月，殿中侍御史李纮言：「徐州沛县有古泡河及清河，济州任城、金乡两县有故大义河，并各浅涩淤淀，望开拨修迭堤岸。」诏转运司计度工料以闻。 
七年二月，京东转运司言：缘广济河并夹黄河县分，令佐乞 
     
派故也此条文字似有脱误。。 
天禧三年十二月，上封者言：「崇仪副使史莹于郑州界开新河流入金水河，非便。」诏京西转运副使杜詹与郑州知州详所奏，规度利害以闻。是日，遣殿中侍御史张宗象与淮南劝农使王贯之同相度开楚州西门外运河。宗象言，若开河，可免淮河风涛阻滞、抛失舟船，颇为利便。诏俟将来岁稔，奏裁施行。 
五年六月，知江阴军崔立劝部民浚港溉田，下诏奖之。 
英宗治平三年三月，命同判都水监张巩与河北转运使沈立度治澶州上六塔河。 
《方域志》：神宗熙宁三年正月十二日，提举河北便籴皮公弼、提举常平仓王广廉言：「相度王庠擘画商遐村地分开御河，池渎陷，难以兴工，如刘彝、程昉所擘画，仍添展工料为便。」诏依所奏，发邢、洺、磁、相、赵州、真定府夫及都水监卒治之，以广廉、昉都大管勾，本路转运使刘庠提举。至六月开修新河，东趋通快，别无阻碍。先是，臣寮奏御河可于恩州武城县开约二十余里，入黄河北流故道，下五股河，故命彝、昉相度。而冀州通判王庠言，若只于今来见行流去处，下接胡芦河，地里近便，地形卑下，不至大段枉费民力。彝等又奏：「据庠言同共相度上件河道，虽是见今御河水势行流，于理为顺，其有漫浅胶泥深阔去处，即须至更兴修郝闺口，方免阻滞纲船，其工役又 
     
须二三年。今除郝闺口一十八里外，鸟栏堤东北至小流港，横截黄河入五股河，计一百二十余里，地形低下，有积水，可以开河，引拨水势至永静军，自五股河入故道。」 
四年八月四日，令淮南发运司召人进纳见钱，差雇人夫，开修泗州洪泽河。 
五年正月十七日，赐权发遣江淮等路发运副使皮公弼银绢二百，仍赐 书奖谕。初，公弼言漕运涉淮有风波之险，乞开洪泽河六十里，稍避其害。诏委公弼提举，至是工毕，人以为便，故有是赐。 
七年正月二十七日，诏权停修白沟河，移夫浚自盟河。详见白沟河。 
八年四月十七日，都大提举黄、御等河公事程昉言，乞自滹沱、胡芦两河引水，淤溉滹沱南岸魏公、孝仁两乡瘠地万五千余顷；自永静军双陆道口引河水，淤溉北岸曲淀等村瘠地万二千余顷。乞并俟明年兴工。从之。 
五月十八日，诏同管勾外都水监丞程昉、权知都水监丞刘璯提举开广沙河。初，昉、璯言，王供埽地有沙河故道，可开广，取黄河水灌之，转入枯河，下合御河，即黄河堤置斗门启闭，其利有五：王供乃向着埽，免河势变移，别开口地，一也；漕舟出汴，对过沙河，免大河风涛之患，二也；沙河分水一支入御河，大河涨溢，沙河自有节限，三也；御河涨溢，有斗门启闭，无充注填淤之忧，四也；德、博舟运免数百里大河之险，五也。开河用工五十六万七千四百九十三，请发卒万人， 
     
役一月可成。故从其请而有是〔诏〕。 
六月二十八日，诏判都水监史叔献减磨勘二年，丞刘璯一年，殿直刘永年二年，以开訾家口有劳也。 
九月五日，中书门下言：「访闻深、祁、永静等州军，胡芦、滹沱、沙河、新河山水泛涨，例皆冲决岸口，所有合修治堤防及开浚淤淀，欲令外都水监丞及水利司检计施行，仍先具工料及令转运司勘会渰浸民田顷亩都数以闻。」从之。 
九年五月二十六日，提举淮南常平仓王子京言：「提举开修运盐河，自泰州至如 县，共一百七十余里，日役人夫二万九十余。」 
六月，修滹沱河功毕。 
四月，司农寺言修丁家河毕，诏推恩官吏。 
十九日，高阳关路安抚司言：「信安、干宁军塘泺，昨因不修，独流决口，至今干涸。乞于扑桩堰南引御河水。」上批：「闻近岁塘水有极干浅处，当职之官颇失经治，可于两路各选委监司一员，以巡历为名点检，具阔狭深浅画图以闻。」已而河北东西路提点刑狱韩正彦、韩宗道各具淤淀干浅处以闻，诏送河北屯田司相度当兴修所在，计工料闻奏。其官吏仍令东路转运司劾之。 
七月四日，知太原府韩绛言：「府西汾河夏秋霖雨，水势涨溢，与黄河无异。近淤淀，河道高起，泛涨为患。乞于本府雄猛指挥差兵级百人，专切(条)[修]筑救护，及令堤上种植林木，以充梢桩。仍降浚川把样及差人指教。」并从之。 
元丰元年闰正月三日，前知曹州刘攽言：「伏见知济阴 
     
县罗适开导古河，决泄积水有功。适议以为，若明年春许差人夫及取民愿并力施功，则尔后水害可使永除。乞下本州岛，速与应副。」上批：「可记适姓名。」以适知陈留县，仍诏适留旧任，候见任官成资日交替。 
