<!-- { "loadSidebar": true } -->
嘉泰元年正月十九日，礼部尚书张釜等言：「奉诏令臣等详议光宗皇帝祔庙配飨功臣。恭惟光宗宪仁圣哲慈孝皇帝以神圣之资，承熙洽之运，体尧蹈舜，临御六年。勤俭之懿，敻高于古；揖逊之风，克绍于前。厚泽厖恩，渗漉夷夏。是虽光宗皇帝生知天纵，道备德全，有以致此，考之当时，弥缝翊赞，岂无其人 今者宾空弗反，升祔礼成，必有一代辅臣侑食大室，式协旧典。伏见故右丞相、赠太师葛邲，操履静重，议论正平。淳厚之文，驰骋乎百代；渊源之学，根本乎六经。辅导初潜，蔚有成绩，经纶大政，济登丕平。虽居相位，历时不长，而履正奉公之节，爱君忧国之诚，无踰于邲者。恭承明诏，伏请配飨光宗皇帝庙庭。」从之。 
二年十二月二十五日，礼部、太常寺言：「迎奉光宗皇帝神御诣景灵宫中殿安奉，依礼例，中殿庭壁绘画配飨功臣。乞将西壁所画功臣趱那向北，绘画少师葛邲一位于太师陈康伯之次。」从之。 
嘉定十四年八月十五日，诏：「故太师、追 
      
封越王、谥文惠史浩，系孝宗皇帝旧学，首跻相位。君臣一德，始终三纪，备罄忠诚，辅成孝治。侑食清庙，久未举行，赐谥易名，弗称厥实，非所以仰副烈祖眷礼师臣之意，朕深念焉。可配飨孝宗庙庭，特改谥忠定。」
 礼 宋会要辑稿 又礼一一 配飨功臣 杂 录 
     
宋会要辑稿 又礼一一

配飨功臣
太祖：太师、赠尚书令、韩王赵普《事类合璧》：赵忠献王名普，字则平，幽州人，位至中书令。枢密使、赠中书令、济阳郡王曹彬《事类合璧》：曹武惠王名彬，字国华，真州人，位至枢密使。《大典》卷一万一千八百五十三，又卷一万七千六十四 
太宗：司空、同中书门下平章事、赠太尉、中书令薛居正右仆射、赠侍中石熙载忠武军节度使、同中书门下平章事、赠中书令潘美同上 
真宗：右仆射、同中书门下平章事、赠太尉、中书令李沆《事类合璧》：李文靖公名沆，字太初，洺州人，擢进士甲科，位至丞相。太尉、赠太师、尚书令王旦《事类合璧》：王文正公名旦，字子明，魏州人，中进士第，位至太尉。忠武军节度使、同中书门下平章事、中书令李继隆同上 
仁宗：左仆射、赠尚书令王曾太尉、赠尚书令吕夷简《事类合璧》：吕文靖公名夷简，字坦夫，寿州人，进士及第，位至丞相，以太尉致仕。韩琦尝言：「仁庙议配飨，清议皆与沂公，不与申公，诚意不可欺如此!」彰武军节度使、赠侍中曹玮《事类合璧》：曹武穆王名玮，字宝臣，武惠王之子，至枢密。同上 
英宗：司徒、兼侍中、赠尚书令韩琦《事类合璧》：韩忠献王名琦，字稚圭，相州人，中进士第二人，位至(烝)[丞]相。太傅、兼侍中、赠太师、中书令曾公亮《事类合璧》：曾宣靖公名公亮，字明仲，泉州人，中进士第，位至丞相。同上 
神宗：宁武军节度使、守司徒、开府仪同三司、赠太师富弼同上 
哲宗：左仆射、赠太师司马光《事类合璧》：司马文正公名光，字君实，陕州人。举进士甲科，位至丞相。同上 
徽宗：左光禄大夫、尚书左仆射、兼门下侍郎、赠太师、魏国公韩忠彦《大典》卷一万一千八百五十三，又卷一万七千六十四 
高宗：左仆射、赠太师、秦国公吕颐浩左仆射、追复特进、观文殿学士寄案：大典一万一千八百五十三「学士」上有「大」字。赵鼎太傅、镇南武安宁国军节度使、赠太师、蕲王韩世忠太师、静江宁武靖海军节度使、赠循王张俊同上 
孝宗：左丞相、赠太师、鲁国公陈康伯《事类合璧》：陈文正公名康伯，字长卿，信州人，中进士丙科，位至丞相。右丞相、太师、追封越王史浩同上 
     
光宗：右丞相、赠太师葛邲同上 
宁宗：福王赵汝愚同上
杂录
真宗咸平二年二月十二日，诏曰：「朕听政之暇，观书益专，遂见国初始经王业，我太祖皇帝将膺帝箓，已肇人谋。当或跃之秋，属艰难之际，周微吕望，安能定不拔之基，汉匪萧何，无以佐勃兴之运。时则有故太师、赠尚书令、追封韩王、谥忠献赵普，蕴负鼎之雄才，蓄经邦之大略，首参密画，力赞沈机。《事类合璧》：识冠人彝，才高王佐，翊戴兴运，光起鸿图，虽吕望四(代)[伐]之勋，萧何指踪之效，无以过。辅弼两朝，出入三纪。茂岩廓之硕望，分屏翰之剧权。正直不回，始终无玷。播为巨美，勒在丰碑。实千载之伟人，庶九原之可作。列魄未陪于严祀，彝章曷称于有知!《事类合璧》：宜预飨于大烝，永同休于宗鹢，着为茂〔典〕，以答旧勋。遂俾缙绅，详求典故。考行既闻于余裕，出纶必 于通规。义着幽明，道符今古。宜以普配飨太祖庙庭，仍遣官奏告本室。」《大典》卷一万一千八百五十三，又卷一万七千六十四 
八月二十五日，翰林学士承旨宋白等议，请以故枢密使、兼侍中、赠中书令、追封济阳郡王曹彬配飨太祖庙庭；故司空、兼门下侍郎、同中书门下平章事、赠太尉、中书令薛居正，故忠武军节度使、同中书门下平章事、赠中书令潘美，故尚书右仆射、赠侍中石熙载，配飨太宗庙庭。诏从之。同上 
九月二十七日，太常、礼院言：「准诏定配飨功臣禘夆之日祀仪。请令有司先事设幄次，布褥位于庙庭东门内道南，当所配室西向设位版，方七寸，厚一寸半，笾、豆各二，簠、簋俎各一，知庙卿奠爵，再拜。」诏可。同上 
仁宗干(道)[兴]元年十一月二日，翰林学士承旨利瓦伊等奏议曰：「伏以真宗文明章圣元孝皇帝绍隆景业，驯至治平。睿圣之功，诚超踰于邃古；忠贤之佐，亦协赞于大猷。爰举礼经，用陪庙食。有若尚书右仆射、兼门下侍郎、同中书门下平章事、赠太尉、中书令李沆，往以硕望，宾于东朝；洎翊天飞，首登宰府。咸平之治，实着嘉谋。以方 
     
正端朝，以严重镇俗。始终待遇，冠于一时。太尉、赠太师、尚书令王旦，践历台枢，将二十载，赞弭兵之论，兴旷世之仪。纪律用张，方夏咸乂。蔼然令德，洽于民瞻。忠武军节度使、同中书门下平章事、赠中书令李继隆，旧勋之门，克嗣前烈。沈毅有勇，倜傥好谋。从幸澶渊，实总兵要，奋威却敌，厥功茂焉。并宜列大室之庭，预大烝之飨，冀昭盛烈，允协旧章。伏请并配飨真宗皇帝庙庭。」诏礼官参议，诏可。同上 
天圣元年二月，枢密使钱惟演上言：「真宗皇帝将祔大宫，有司议以功臣配飨。臣先臣尚父秦国忠懿王俶，勋隆奕叶，位重累朝。亲率王徒，平百年之僭伪；躬持国籍，献千里之封疆。忠诚格于皇天，茂绩标于惇史。所以太祖、太宗命无下拜，赐以不名。洎先圣之纂承，念遗勋而益厚。举诸殊渥，萃此一门，在乎皇朝，诚居第一。至今清庙之内，未预配飨。况吴芮归汉，甲令书勋；窦融入朝，云台画像。隋唐而下，侯王配食，方册之内，往例甚明。伏望依礼降诏，配飨祖宗庙庭。」诏两制与崇文院检讨、礼官同共详议以闻。翰林学士承旨利瓦伊等奏议，请钱俶配飨太宗庙庭。奏入不下。同上 
英宗嘉佑八年十月十九日，翰林学士王珪等奏：「准诏，下两制定议仁宗祔庙当以何人配飨。臣等伏以仁宗享国长久，励精政治，以知人之明，得驭臣之体。是以豪英材杰，乐为之用，外宣威灵，内经庙略，臣主感会，驯致太平。辅相则有故尚书右仆射、赠尚书令、谥文正王曾，忠允清亮，履德经哲，致位上宰，燮和大政。干兴之初，辅翊两宫，仗正持重，中外以安。所谓以道事君，无媿前哲。故太尉、赠尚书令、谥文靖吕夷简，聪明亮达，规模宏远。服在大僚，历登三事，左右皇极，勤劳王家，二十余年，厥功茂焉。将帅则有故彰武军节度使、赠侍中、谥武穆曹玮，敦诗阅礼，秉义经武。参谋帷幄，折冲万里，镇绥方面，隐如长城。加以恂恂循道，有古名将之风焉。皆有功绩，见称于世，伏请并配飨仁宗庙庭。」从之。宋《卓异记 父子皆飨勋臣阁》：曹武惠公彬，累官至同平章事。真宗朝咸平二年，召入为枢密使。薨后赠中书令，追封济阳郡王，谥曰武惠，飨太祖庙庭。子曹武穆公 
     
玮，积官至彰武军留后，拜昭武军节度使，至镇彰武，谥曰武穆，赠侍中，配飨仁宗庙庭。此父子二人皆配飨功臣，昭勋崇德阁，忠贤之报乎!同上 
神宗熙宁八年六月二十七日，制曰：「功茂者赏惟其称，德厚者报不可忘。故命册覢崇，旧史有追封之典；祀祧跻配，前书存与飨之文。盖君臣之义，不独欲荣宠之于其生；抑邦家之光，实亦冀显(杨)[扬]之于不朽。惟时故老，翼我前朝，式敷诰于治庭，肆仪图于典礼。故永兴军节度使、守司徒、检校太师、兼侍中、魏国公、赠尚书令韩琦，才资沈伟，宇量恢宏。勇义出于至诚，朴忠可以大受。尽瘁于国，利无知而不为；任重于时，事虽难而必济。惠泽有加于四海，谋猷实纪于三朝。缅怀弼亮之勤，重起沦亡之痛。是用进登烈考之清鹢，俾序功臣于大烝。上以慰祖宗之灵，下以为忠义之劝。于戏!为臣至此，可无媿于前良；与国同休，庶永传于茂烈。兹惟盛美，以答元勋。可配飨英宗庙庭。」同上 
十年十二月二十八日，诏太常礼院讲求亲祠太庙，不及配飨功臣礼例以闻。同上 
元丰元年闰正月七日，太常礼院言：「今讲求到，亲祠太庙，不及配飨功臣，非所以称国家褒录祖宗功臣之意。禘夆之外，亲祠太庙，并以功臣配飨。」从之。同上 
二十八日，诏赠太师、中书令曾公亮配飨英宗庙庭。同上 
八月二十六日，太常礼院言：「依典礼，今年十月八日孟冬荐飨太庙，合改为夆飨，并 祭七祀，兼配飨功臣。」从之。同上 
三年六月二十八日，详定郊庙奉祀礼文所言：「谨案《书 盘庚》曰：『兹(于)[予]大飨于先王，尔祖其从与飨之。』《周礼 司勋》：『凡有功者祭于大烝。』然则《书》之所谓大飨，即《礼》之所谓大烝也。烝，冬祭也，谓之大者，物成众多之时，其祭比三时为大也。方是时，百物皆报焉，祭有功宜矣。《礼记 祭统》：卫孔悝之鼎铭曰：『勤大命，施于烝彝鼎。』后世烝祭不及功臣，既不合礼，而禘夆及之，事不经见。梁初误禘功臣，何佟之以谓夏物未成，而禘功臣，为非典礼。至唐韦挺亦曰：『禘无配(不可去)[功] 
     
臣，理不可易。』今禘夆以功臣配飨，而冬烝不及，与经不合，盖因仍之误也。伏请每遇冬烝，以功臣配飨，其禘夆配飨罢之。」诏：凡冬飨、禘夆及亲祠，功臣并配飨。同上 
