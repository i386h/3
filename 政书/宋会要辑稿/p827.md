<!-- { "loadSidebar": true } -->
十一月十二日，带御器械、统辖训练土军弓手王明言：「得旨，两浙路拣中土军、弓手，分作两番前来教阅，一年一替。今来见攒七十五队，计四千五百余人。每队合用造饭铁叶锅二口，计一百五十口，望下有铁去处支降应副。」令军器所制造。 
八年二月八日，统辖训练两浙土兵弓手宋端友言：「今具见管土兵、弓手内将带到老小在寨居住，土兵四十七人，弓手三十一人。」诏：「有家属人，与支雄威请给，每人令左 
      
藏南库支犒设三贯；续到家属人，申枢密院。其旧请给令逐州桩管，别行召募补填。」 
十月二十四日，宰执进呈临安府盐官县申：「本县合发拣中弓手五十五人，抵替第一番人归县。窃缘本县濒海，早晚两潮，海船出没作过，全藉弓手防托巡捕，乞蠲免起发。」上曰：「盐官人数不多，况又濒海，特免起发。」 
十一月八日，枢密院言：「严州申，淳安县拣中弓手方亮等在县作过。得旨，令本州岛依军法施行。本州岛未准指挥以前，将方亮脊杖二十，刺配南剑州牢城，未曾上道，更合申取(明)朝廷处分。」诏：「方亮特贷命，刺面配广南远恶州军牢城收管。」 
九年四月十三日，枢密院言：「得旨，发回两浙路禁军、土军、弓手，乞令提刑司行下诸州军，见在人各籍定人数、姓名，不得乱有差使窠占。仍委巡尉并专一训练教阅，以备不测差官(所)[前]去按阅。如武艺精强，不致退墯，任满即与升擢差遣；若弛慢不职，当职官并取旨重作施行。」从之。
 兵 宋会要辑稿 兵三 厢 巡 弓兵 
      
弓兵
【续会要】
淳熙二年五月十一日，福建提刑司言：「已降指挥，令州郡每月差官下县拍试弓手、土兵武艺。其弓手居处，各附尉司，可以趁赴。若土军营寨，有至二三百里者，往来旬日，妨废教阅，乞下诸路州军，每季差官拍试。」从之。 
十二年八月二十三日，新权发遣南康军叶簨言：「乞下诸路州军，籍其所隶之县弓手、土军之数，各置器甲，务 
      
令具备，以时教阅。」诏令诸路州军以时措置，毋致阙误。如有违慢，仰安抚、提刑司觉察以闻。 
淳熙十六年三月四日，前湖北提刑马大同言：「本路土广人稀，素多寇盗，又与蛮傜接境，所资备御者惟土兵、弓手，最为切近。盖因州县匮乏，凡土兵合得衣粮，常拖下数月不支，以此无人愿充。窃见辰州思微寨土兵衣粮，未尝仰给州县，乃将刀弩手余田拨付，俾其径自佃种，以代衣粮之用。为今之计，欲土兵之足额而有以自存，谓宜视思微寨已事之验，每招土兵一名，给官田百亩，亦足以充一岁之用。使之或耕或佃，各从其便，仍尽蠲其租税。」得旨，令湖北诸司同逐州守臣相度，申尚书省。〔尚书省言〕：「照得逐州多称管内田亩尽系民田，别无系官荒闲田土。今相度，乞行下逐州，如日后管下诸寨近便去处，遇有逃移、户绝、没官田，专一措置桩管，不许拨充职田、学粮及百姓请佃，即行召募有家累、原管田之人充应土兵，给付耕垦。」从之。 
绍熙二年正月二十一日，臣寮言：「窃见州县之有弓手，所以徼巡一县之盗贼，预备不虞之患。如汀、剑诸州与夫江之东西、湖之南北，民俗尤为轻悍，捕缉之责，全藉弓兵。比年以来，教阅多废，其弊(日)[皆]起于雇钱之不支。且弓兵月顾，系本县役钱支给，县道窘乏，遂致拖欠，动或数月，未尝支散。既无以为(皆)[日]给之费，往往夤缘差出，搔扰乡民。教阅之事，县官亦不复留意，深恐稍有 
      
缓急，难以倚仗。乞下本州岛专一委任官，计一岁雇钱之(从所)[所从]，委官拘催役钱，按月支给，具申本州岛，庶免拖欠。县道不许侵支移用。而弓兵日给既有定期，然后严之以教阅，程之以艺能，汰其老弱，禁其差出，庶几得以专习武事，禁止奸回。」从之。 
三月十六日，臣僚言：「窃见淮东天长一县，弓级等只有八人。密询其故，缘州郡恐支役钱，不肯招收。乞依旧额招填取足。」诏淮东、西提刑司行下所属州县，照依元额招填。 
十一月八日，前知桂阳军徐闶言：「土军之在州县，去官司为最近，一有缓急，朝令而夕至，弹压封境，孰有急于此者 夫兵之所仰者衣食也，而粮不按月，衣不及时，惟冻馁之是忧，何以责其死力 乞行下诸路提刑司，应土军请给衣粮，并就本州岛军及时支给。若弓弩、器械未备，并支官钱修置。每日教阅，无得占破。如有阙额，即招壮勇及等仗之人。差注巡检窠阙，必用有举主、系亲民资序之人，令吏部长贰精加铨量，方与注授。」从之。 
十二月二十四日，诏逐路提刑司严行约束巡尉，不得徇私违法，差借弓兵。以知鄂州陈居仁言：「诸州军弓手、土兵，近来诸处率多差借见任、寄居。如淮南、湖北弓手、土军，管额不多，差借却同内地，缓急之间，岂不误事 」故有是命。 
三年八月十八日，江西提刑郑湜、知赣州赵彦操言：「赣州诸县昨因寇难，增创土军，后来安静已久而因仍不去。今凡一十二寨，所管一千一百余人，岁费衣粮、料钱二万七千余贯、米二万一千余斛。当时 
      
失于申明，科拨衣粮止是州县那融支给。缘州县财赋有限，支遣之日，土军衣粮多不时得。今诸寨未敢遽议废并，盖亦量度紧慢，少损其数，别立新额。若见管人过于新额，姑与存留，有阙不补；苟不及新额，续议招填。如此，亦可以宽诸县煎熬之忧，而科罚之扰不(足)[及]于百姓，衣粮之给无乏于土军，一举而三获其利。今具元额及欲立新额下项：赣县磨刀巡检寨元额一百人，今欲六十人为额。兴国衣锦巡检寨元额一百人，今欲六十人为额。赣州南安军都巡检寨元额二百人，今欲一百二十人为额。安远、信丰、龙南三县巡检寨元额一百人，今欲六十人为额。宁都青唐巡检寨元额一百人，今欲六十人为额。宁都(投)[捉]杀寨元额七十人，今欲四十人为额。宁都巡检寨元额一百人，今欲六十人为额。宁都、石城、雩都三县巡检寨元额一百二十人，今欲七十人为额。会昌、湘乡巡检寨元额一百人，今欲六十人为额。会昌、瑞金两县巡检寨元额一百二十人，今欲七十人为额。瑞金苟脚巡检寨元额一百人，今欲六十人为额。石城捉杀寨元额五十人，今欲四十人〔为〕额。」诏令见在人并令仍旧。如已溢新额，将来有阙，更不招填。 
嘉泰三年三月二十九日，浙西提举赵不 (兔)言：「弓手之置，所以御盗贼而备巡警，随其邑之大小以立定额，为令、佐者固当体立法之意，参照元额，其有亡逸者从而招填，癃老 
      
者从而汰易；庸钱有常给，以安其生；教阅有常时，以精其艺；冗使有常禁，以养其力。今乃不然。幸额数之阙，以为虚破庸钱之地；教阅训习，漫不经意；迎送差使，略无虚日。一旦有不测之警，捍御无人，将何所恃 乞行下诸路，仰各县重行置籍，照祖额数目，限三月招填。年齿若干、身驱长短，令本县令、佐列衔保明。每季一申提刑司，不时差官点籍按视，一申提举司凭籍，照数支破庸钱，自然名寔相副。仍戒敕逐县训习教阅，务在以时；迎送差使，不许违禁。稍有乖戾，重寘典宪。庶几捍御可恃，盗窃之徒望风畏戢。」从之。 
开禧二年三月二十六日，臣僚言：「浙东诸郡濒海则有贩鬻私盐之利，居山则有趁逐坑场之利。利之所在，民争趋之。是以凶黠不逞之徒，黥窜逃亡之卒，乌合蜂聚，什百为 。坑场作过，则逃死于海滨；私贩苟败，则偷生于坑井。深山大泽，互为窟穴。平时望屋而食，稍不如意，则公行剽 ，莫敢谁何。岁歉可乘，相挺而起，岂不重为田里之忧哉!比年以来，盐寇之患，人皆知之，而不知盗贼之可忧者，尤在于此。畿内密迩，所宜防闲。乞下本路帅臣、监司，常切禁戢。其有盐监及坑场去处，所管巡尉司土兵、弓手，并令日下招补及额，仍申严不许差出之令，以时教阅，使武艺精习，足以扞护乡井而为盗贼之防。」从之。 
四月十八日，枢密院言：「诸路拣中禁军并土兵、弓手，累有指挥约束，不许 
      
差借私役，非不严切。访闻州郡往往视为文具，全不留意。见任、寄居等官，例皆差借私役，是致入教人数稀少，及阙人巡警盗贼，理宜措置。」诏：「令诸路帅司各行下所部州军，并仰日下尽数拘收入教，专令兵官任责教阅。内土兵、弓手，仍须巡警盗贼，虽监司、守臣，亦不许占破一名，只许差破厢军。寄居等官，虽厢军亦不许差借。如尚敢占留，重镌责。候今降指挥到日，限五日并要拘收齐足。仰安抚、提刑司并御史台常切觉察，月具有无违戾闻奏。如安抚、提刑蒙庇及视为文具，一例责罚。仰帅、宪司先次开具已拘收人数申枢密院。」 
嘉定五年二月十四日，臣僚言：「郡无大小，皆有禁兵；兵无众寡，皆厚廪食。弓手、土兵，其去民为甚近，于警捕为尤切。禁卒衣粮如期支给，土兵、弓手或至稽缓。所得月粮，或揍发纲运，纵使给付，多腐坏粞碎之米，使之何以充食 所得庸金，或辍那他用。至于官舍敝陋，责其修葺，送迎费耗，强其陪备，使之何所从出 间有拨一二顽乡役钱付尉司，径自拘催给散，催理颇艰，未免愆期。甚至科折以酒，倍增其价，是直攘之而已矣。既蓄此曹，安可不优恤之乎 乞饬诸路州县，视禁卒、弓兵均为一体，勿令重轻。土兵衣粮，以堪好者如期给付；弓手庸直，于催到役钱按月支散。并禁止折酒掊 之扰。或有阙额，并令招填，仍令监司、郡守常切觉察。」从之。 
十年三月六日，臣僚言：「窃 
      
