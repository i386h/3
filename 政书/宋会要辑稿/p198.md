<!-- { "loadSidebar": true } -->
八年三月十七日，左朝奉大夫、试刑部尚书、兼侍读胡交修，翰林学士、左朝奉大夫、知制诰、兼侍讲、资善堂翊善朱震，左奉议郎、试御史中丞周秘，右朝奉大夫、试户部侍郎梁汝嘉，左朝请大夫、试工部侍郎、兼侍讲赵霈，左朝散大夫、试给事中、兼直学士院、兼侍讲胡世将，左朝散郎、试中书舍人张焘，左朝奉大夫、权户部侍郎、兼详定一司 令王(侯)[俣]，左朝请郎、权礼部侍郎、兼侍讲吴表臣，左朝奉大夫、权礼部侍郎陈公辅，左朝请郎、守起居郎、兼权中书舍人楼照状：「准尚书省札子，奉圣旨，令侍从官详议徽宗皇帝祔庙配飨功臣。伏以徽宗皇帝在位二十有六年，席盛大之时，包富有之业，虚中屈体以来天下之英，聚精会神以成天下之务，用能上下一心，同底于道。于时辅相有故左光禄大夫、尚书左仆射、兼门下侍郎、赠太师、魏国公、谥文定韩忠彦，明允笃诚，公忠亮达，至仕上宰，无愧前人。建中之初，左右厥辟，招徕俊乂，列于庶位，除苛解娆，厥功茂焉。虽居位日浅，而始终无疵，允所谓以道事君者欤!实有显效，至今称之。伏请配飨。」奉圣旨依，令学士院降诏曰：「古之有功于国者，书于太常，祭于大烝，凡与飨于先王，则司勋诏之，所以善于无穷也。故左光禄大夫、尚书左仆射、兼门下侍郎、赠太帅、魏国公、谥文定韩忠彦，纯诚端亮，始终如一，德业之盛，不忝前人。建中之初，入践冢司，损益施设，成天下之务。开不讳之门，塞私邪之路，选贤任能，各当其职。一时忠鲠之士，遂能击强御凶，所向摧折，当乎人心。后世赖之，以克有济。朕览旧史，慨然嘉孍，允所谓世济其美，不损其名。其以忠彦配飨徽宗皇帝庙庭。」先是礼部侍郎吴表臣言：「本(庙)[朝]自祖宗以来，推择将臣相臣始终有令德者，以庙食列圣。恭惟道君皇帝道恢在宥，德合高明，统御宸极二十有六载，天下归仁焉。弼亮之贤，固有其人矣。望命官详议，取当时辅佐厚德重望，为天下公论所属者，用配清鹢，序于大烝。」有旨令侍从官详议奏闻。 
十八年二月二十三日，监登闻 院徐琏言：「国家远稽三代，肇建原庙，凡是佐命配飨，与夫当时辅弼勋劳之臣，绘像于庙庭，以示不忘崇德报功之意。累朝佐命配飨功臣不过十余人， 
     
今之臣僚与其家之子孙必有存其绘像者，望诏有司寻访，复摹于景灵宫廷之壁。非独假宠诸臣之子孙，所以增重祖宗之德业祖宗之德业：原作「诸臣之子孙」，据本书《又礼》一一之八改。，以为臣子之劝。」礼部讨论：「欲下诸路转运司，委所管州军寻访配飨功臣之家：韩王赵普、周王曹彬、太师薛居正、石熙载、郑王潘美、太师李沆李沆：原作「潘沆」，据原稿眉批改。、王旦、李继隆、王曾、吕夷简、侍中曹玮曹玮：原作「曹彬」，据眉批改。、司徒韩琦、太师曾公亮、富弼、司马光、韩忠彦，各令摹写貌像投纳，绘画于景灵宫廷壁。」从之。 
二十七年五月二十五日，太常博士张廷实言：「望依《政和五礼新仪》，今后宗庙夆飨，设祀配飨功臣。」从之。 
干道五年九月十一日，太常少卿林栗等言：「孟冬夆飨在近，所有钦宗皇帝庙庭配飨臣僚尚虚其位。当时遭值艰难，莫救沦胥，臣僚罕可称述，而以身 国、名节暴著者不无其人。虽生前官品不应配飨之科，然变〔出〕非常，难拘定制。乞特诏侍从、台谏集议以闻，预于十月三日夆飨以前降付有司施行。」从之。侍右郎官曾逮言：「昔元佑中，神宗未有配飨(庭)[庙]庭，依例权塑二侍臣。」吏部尚书汪应辰言：「钦宗所图共政之臣，皆未有能胜其任者，若应故事，姑令备数，上非所以尊宗庙，下非所以劝有功。诚如太常所言，当时死事之臣非一，建炎以后，皆次第褒赠，今欲令配飨钦庙，典故所无。如创行之，又当考究本末，差次轻重，有所取舍，尤不可以轻易。昔唐文宗、武宗皆无配飨功臣，本(庙)[朝]太祖、英宗既无御集，亦不建阁。盖崇奉祖宗，必审其实，必当于理，不虚尚文饰，以苟塞人情而已。既无可配飨者，乞更不集议。」从之，遂罢眉批有屠寄按语：「《大典》三千一百八十四引此，注云『干道会要。」。 
光宗绍熙元年三月九日，诏：「吕颐浩、赵鼎、韩世忠、张俊并已配飨高宗皇帝庙庭，绘像讫，各许长房陈乞恩例一名。」以中书门下省检会元丰五年诏：「景灵宫绘像旧臣，推恩本支下两房以上，取不食禄者，均有无，取齿长。若子孙亦绘像，本房不食禄，更不取别房应推恩人，愿与以次别房者听。」元佑七年诏：「故相富弼配飨神宗庙廷，其子绍廷特差江陵府通判，仍与子孙一名恩泽。」崇宁二年诏：「哲宗皇帝神御殿绘像文武臣僚，并与子若孙〔一〕人初品官。」故有是命。《建炎以来朝野杂记》：祖宗故事，大臣配飨皆祔庙后议之。若赵韩王、曹秦王之配飨太祖，盖〔在〕真宗咸平时；而韩魏王、曾鲁公之配飨英宗，皆其身薨日降制，亦在祔庙十数年后。永思陵复土，翰林学士洪迈言：「圣神武文宪孝皇帝祔庙有期，所有配食臣僚先期议定。臣两蒙宣谕，欲用文武臣各两人：文臣故宰相、赠太师、秦国公、谥忠穆吕颐浩，特进、观文殿大学(博)士、谥忠简赵鼎；武臣太师、蕲王、谥忠武韩世忠，太师、鲁王、谥忠烈张俊。此四人皆一时名将相，合于天下公论，望付侍臣详议以闻。」议者皆以为宜，遂从之。秘书少监杨万里独谓张丞相(俊)[浚]不与 
     
配食为非宜，争之不能，因补外去国焉。孝(忠)[宗]既祔庙，诏以故相陈康伯侑食，宝文阁待制吴总上疏请以其父璘配飨，庙庭不报。 

     
宋《卓异记 父子皆享勋臣阁》此条上原有眉批：「此条原粘在礼一一之三前半页，接『神宗熙宁八年』上。」按此等文字当为《永乐大典》原有，徐松辑。缪荃孙、屠寄整理之广雅书局稿本已重行录入，见后《又礼》之相关部分。以下几条仿此。：曹武惠公彬累官至同平章事，真宗朝咸平二年召入为枢密使。薨后赠中书令，追封济阳郡王，谥曰武惠，享太祖庙庭。子曹武穆公玮，积宫至彰武军留后，拜昭武军节度使，至镇彰武。谥曰武穆，赠侍中，配享仁宗庙庭。此父子二人皆配享功臣，昭勋崇德阁，忠贤之报乎! 
此据《司马光传》修入此条上原有眉批：「此条原粘在礼一一之四后半页，接『二年夏久阴』上。」，月日检未获。《宋史 丰稷传》：徽宗时稷为工部尚书、兼侍读，改礼部。论宋用臣不当赐美谥，不为书敕。哲宗升祔，议功臣配飨，稷以为当用司马光、吕公着。或谓二人尝得罪，不可用，稷曰：「止论有功于时尔，如唐五王，岂非得罪于中宗，何嫌于配飨 」 
此据《王安石传》修入此条上原有眉批：「此条原粘在礼一一之四后半页，接『四年六月六日』上。」，月日检未获。此二节，《续国朝会要》内移入。 

     
宋《卓异记 父子皆飨勋臣阁》此条上原有眉批：「此条原粘在礼一一之五后半页，接『先是礼部侍郎』上。」：韩魏公琦，官至右仆射、兼权枢密使，封魏国公。告老，除永兴军节度使。后薨，谥曰忠献，赠尚书。公政和年中赠魏王，享英宗庙廷。子忠彦，官至太仆少卿，薨赠太师，配飨徽宗庙庭。此父子二人皆配飨功臣，昭勋崇德阁，忠贤之报乎!《挥麈录》：「徽宗亡，子配享，自昔所无也。」 
(赠循王张俊)淳熙十五年三月十七日此条原有眉批：「此条原粘在礼一一之六后半页，接『光宗绍熙元年三月』上。」按此条前「赠循王张俊」五字，乃本卷前文所载配享功臣名单高宗朝配享功臣之末五字，可知此条在《永乐大典》中本是彼处之注文，徐松辑录时移入《杂录》，粘接于此。，礼部尚书宇文价等言：「奉诏令臣等详议高宗皇帝祔庙配飨功臣者。恭惟高宗圣神武文宪孝皇帝天锡勇智，绍开中兴。拨乱之勋，同符于艺祖；揖逊之德，光媲于唐尧。一时将相名臣，着在彝鼎，宜列侍太室，序于大烝，丕昭隽声，式 旧典。伏见故宰臣太师、秦国公、谥忠穆吕颐浩，再登鼎司，能断大事。主盟义举，取日虞渊，讫于瀛海无波，复安宗社。艰难之际，厥功茂焉!特进、观文殿大学士、谥忠简赵鼎，智虑湛明，学识醇固。北边受敌，力赞亲征。国本末正，建万世之长策。望实高劭，斯民具瞻。太师、 
      
蕲王、谥忠武韩世忠，身更百战，义勇横秋。建炎勤王，投 央奋发，连营淮楚，虎视无前，名闻羌夷，至今落(瞻)[胆]。太师、循王、谥忠烈张俊，策翊霸府，披荆棘以立朝庭。御侮鄞川，靖寇江左。功名之盛，溢于旗常。而秉心忠勤，终始一节。四人皆有名绩见称于世，宜如明诏，伏请并配飨高宗庙庭」。从之。先是知制诰洪迈奉诏，欲用文武臣各二人，以迈议定，四人皆一时名臣将相，合于天下公论，乞侍从官详议。故有是诏。 
(〔越〕王史浩。光宗：右丞相赠太师葛邲)绍熙五年十二月十二日此条上原有眉批：「上接礼一一之七末『配享庙庭不报』后。」按此条前「王史浩光宗右丞相赠太师葛邲」十余字本是本卷前文配享功臣名单之文，可知此下三条《永乐大典》原在彼处，徐松移接于此。，吏部尚书、兼侍读郑侨等言：「奉诏令臣等详议孝宗皇帝祔庙配飨功臣。恭惟孝宗哲文神武成孝皇帝以聪明不世出之资，奋恢复大有为之志，英 
      
武同符于艺祖，神器亲受于高宗。励精九闰之余，致治百王之上。今因山讫事，祔庙有期，宜定功臣，侑食大室。伏见宰臣，赠太师、鲁国公、谥文恭陈康伯，德量宽博，能服众心。器资凝重，足任大事。当绍熙授受之际，密赞神谟，光辅初政，纲纪修举，朝廷清明。再还鼎司，人望愈重，始终无玷，有古贤相之风。式承明诏，伏请配飨孝宗庙庭。」从之。 
