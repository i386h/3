<!-- { "loadSidebar": true } -->
销金生色衣、各一袭。涂金银合、二，各百两。锦绮绫罗。共三百匹。其日女家献象牙笏、一。玉带、一，涂金，银匣盛。泥金缀珠衣、一袭七事。真珠翠毛花、十枝，戴花金钗胜副之。涂金银鞍辔马、一，银缨及绒毛座褥副之。紫丝席帽、一，紫罗金袋副之。乌皮桦、一。涂金银合、一。银钱。千文。纳财用函书、一通。玄纁罗、五匹。绫、十匹。押函马、二匹。羊、五十口。酒、五十瓶。红绢、百匹。花粉、十奁。果、十盘。花、六罩。涂金银胜、二十合。罗画胜、二百合。销金生色绣衣、共十袭。真珠翠毛玉钗朵、三副。黄金器、百两。银器、千两。衣着、千匹。钱、五百千。锦绮罗绫、二百匹。生白绫绢。六百匹。房从则真珠、翠毛、水精玉、琥珀、璎珞、珑璁、耳环、面花、钗梳、冠朵、共百二十七事。金钗钏缠妆具、共百五十三两。涂金银器鞍辔等、五十两。缀珠销金贴金戭金生色绣衣、二十袭，又散衣百八十，鞋革蔑二百緉，手巾百三十，裙簟十八。画胜、十五合。绯罗绣画、银泥帐幔、图鄣、仰额、壁柱、箱笼、 衣、照帊、粉夹、共二百三十四。五色蜡烛、百枚。锦绣被、十五。毡褥帘席、百四十五。卓倚什物、百八十三。镇柜钱银绢、各一百。马。四匹，鞍辔副之。又从人金钗五枝，银饰妆具二百五十两，衣三袭，散 
      
衣二百三十，帐幔毡褥子十二。亲迎日，命亲王夫人一人往迎，赐涂金银装檐子，银一千两。檐子官、十三人。小殿侍，二人。又给行鄣、二。坐鄣、二。方圆扇、四。引帐花、十。烛笼、十。钗插童子。八人骑，分左右前导。及成礼之翌日，宰臣、亲王、使相、节度使以上各进马或银称贺。女家兄弟亦或各献马称贺。
 礼 宋会要辑稿 礼五四 改元诏 
     
宋会要辑稿 礼五四

改元诏
【宋会要】
太祖建隆元年正月五日，诏曰：「五运推移，上帝于焉眷命；三灵改卜，王者所以膺图。朕早练龙韬，常提虎旅。当周邦末造，从二帝以征行；洎乔岳缠哀，翊嗣君而纂位。罄一心而事帝，谅四海以皆闻。一昨北虏侵疆，边民受弊，朕长驱禁旅，克日平戎。六师纔发于近郊，万众喧哗而莫遏。拥回京阙，推戴眇躬。幼主以历数有归，寻行禅让。兆庶不可以无主，万几不可以暂停，勉徇 心，已登大宝。宜改显德七年为建隆元年，改国号为大宋。」 
四年十一月十六日，诏曰：「朕自三灵眷命，五让兴邦，躬亲罔惮于万几，德教将加于四海。岁时屡稔，华夏大同。盖上穹垂佑于皇家，非凉德自隆于昌运。繇是率百王之旧制，遵千古之宪章，坠典必修，无文咸秩。洁牺 而谒清庙，被大裘而郊上天。明德既馨，神心有答。乃回金辂，载御应门。律且协于黄锺，日正临于甲子。顺三元之更始，庶万汇之咸亨。宜覃旷荡之恩，用慰黎元之望。可改建隆四年为干德元年。」 
干德六年十一月二十四日，诏曰：「国家受天景福，率土咸宾，声明洞照于万方，德教咸加于四海。风雨顺而岁稔，干戈戢而刑清。荷上帝之垂休，致中原之大定。仰答自天之佑，恭陈告谢之仪。具物荐诚，神心昭格，霏烟呈瑞，嘉气降祥。宜与寰区，同兹胥 
     
悦。尽日月照临之内，罔间幽遐；极车书混同之邦，咸均雨露。庶成端拱，永洽提封。宜改干德六年为开宝元年。 
【宋会要】
开宝九年十二月二十二日，太宗已即位。诏曰：「朕猥以眇躬，嗣守洪业，托于人上，奄宅域中。常念王业之艰难，勉副兆民之推戴。神器大宝，既负荷以维艰；薄冰深渊，实临履而增惕。自躬亲庶政，励翼小心，晦朔仅同，中外胥悦。盖(宗祖)[祖宗]之垂贶，非寡昧之克(戡)[堪]。今者方国会朝，无防风之后至；公卿在列，见考文之益恭。及物之泽未孚，戴予之心斯切。改元发号，宜表于自新；肆赦眚灾，聿彰于大赉。可大赦天下，改开宝九年为太平兴国元年。 
太宗太平兴国九年十一月二十一日，诏曰：「惟皇抚运，建洪业于中区；惟辟奉天，表至诚于大报。朕自祗膺眷命，嗣守丕基，夕惕晨兴，宵衣旰食，九年于此，罔敢怠荒。而丰岁屡臻，五兵不试，符瑞昭应，书轨大同。顾惟冲人，何能致此，盖昊穹之所降鉴，宗社之所储休。所以躬事禋燔，告谢天地。文物以之大备，声明于是孔昭，六变升闻，百神降假。纯嘏之锡，岂独在予，思与万邦，同兹大庆。宜改纪元之号，仍均作解之恩。可大赦天下，改太平兴国九年为雍熙元年。」 
雍熙五年正月十七日，诏曰：「王者握图御极，膺骏命于上穹；务穑劝农，庇蒸民于率土。朕嗣临大宝，十有三年，每思勤俭之风，用洽雍熙之化。民惟 
     
邦本，虽无怠于辑宁；食乃民天，宜务敦于教导。是用举累朝之坠典，籍千亩于近郊。载陟青坛，躬展接神之礼；三推黛耜，式隆敦本之风。岂惟备郊庙之粢盛，抑亦励蒸黎之播殖。万国骏奔而述职，千官星拱以在廷。望宫阙城社之尊，睹声明文物之盛。岂惟寡昧独荷于洪休，思与华夷同均于大庆。宜革纪年之号，仍覃作解之恩。可大赦天下，改雍熙五年为端拱元年。」 
端拱三年正月一日，诏曰：「朕司牧黎元，对越穹壤，小心祗栗，明发不遑，思以答上帝之眷怀，跻 生于仁寿。而疆埸甫定，京坻屡登，闾阎臻乎小康，金革至于不用。去秋以骄阳孔炽，膏泽愆期，分命近臣，并走 望。彻县减膳，损抑斯甚；阽原挤壑，祗畏弥深。至诚上通，灵应如响。云始肤寸，已彰救旱之应；雪复盈尺，益表丰年之祥。顾惟眇躬，奉顺天意，宜革纪元之号，用覃肆眚之恩。可大赦天下，改端拱三年为淳化元年。」 
淳化六年正月一日，诏曰：「朕以眇躬，缵承丕构，托于兆民之上，二十载于兹矣。夙兴夜寐，罔敢遑宁，未尝发一念不在于黎元，举一事不先于政教。庶修人纪，用答天工。近岁已来，荐逢灾厉，蜀(士)[土]暴兴于狂孽，齐民颇匮于仓箱。予心浩然，罔知攸济。是用侧身思道，期洽隆平。弥增宵旰之忧，果获昊穹之佑。祅氛渐弭，禾稼咸登。对越上天，载深祗惕。当惟新于大政，庶免保于永图。发号改元，与民更始。宜改淳化六年为 
     
至道元年。」 
至道四年正月一日，真宗已即位。诏曰：「朕诞受皇图，绍承茂烈，深惟抑畏，岂敢遑宁。岁阜民康，迩安远肃。承上穹之眷命，宅大宝以踰年。四序复端，万物资始。式遵古义，俾易初元。可改至道四年为咸平元年。」 
真宗咸平七年正月一日，诏曰：「国家皇天眷命，四海归仁。太祖以神武定寰中，肇基王业；太宗以睿文化天下，光阐洪图。朕以眇躬，嗣承丕构，仰荷余庆，俯临万邦，夙夜忧勤，不遑宁处。五辰迁易，七载于兹，何尝不寤寐贤良，讲求遗逸。亲决庶政，期于小康，永怀克恭，式绍丕训。月正元日，条风发春，方贡在庭，周行备列，聿更元号，用 灵心。宥罪布和，与物更始。宜改咸平七年为景德元年。」 
景德五年正月三日，诏曰：「朕钦承命历，惠绥黎元，抚御万方，忧勤一纪，何尝不顺考古道，惟钦永图。严(纪)[祀]事以奉神祇，洁至诚以享宗庙。刑政是恤，茂育于 生；恩信所加，同跻于寿域。罔敢自逸，期臻太和。荷上帝之眷怀，启灵心而降鉴。烛祥辉于内寝，神告先期；肃清醮于斋坛，天垂宝箓。诞敷粤训，垂谕眇姿。清静为宗，浚发爱民之旨；延洪储祉，远踰卜世之期。嘉应非常，惕然增惧。是用特均庆赐，仰答高明，虔遵锡瑞之文，用易纪年之号。式均大赉，普洽洪休。可大赦天下，改景德五年为大中祥符元年。」 
大中祥符九年十一月十五日，诏曰：「朕奄受元符，克 
     
昭骏命，示以延洪之旨，诲其清静之方。爰建号以纪年以：原脱，据《宋大诏令集》卷二补。，用垂鸿而流庆。登封乔岳，禋瘗隆脽脽：原作「睢」，据《宋大诏令集》卷二改。，荐锡蕃禧，弥思昭报。是用率寰区之臣庶，崇霄极之尊称。属献岁方初，涓日惟吉，诣真居而致洁，奉恭册以陈仪。将刊荐信之辞，式举建元之典。归尊之礼，庶协于惟新；诞告之文，特申于先甲。来年正月一日，宜改为天禧元年。」 
天禧六年正月一日，诏曰：「朕祗荷庆灵，嗣守洪业，惧陟道之多昧，念守文之惟艰。未明求衣，既昃忘食，兢兢业业，靡敢怠荒。而天地储休，宗社垂祉，嘉生屡降，庶政斯和，民俗阜康，边陲清谧。兴言致此，益用愧怀。属岁律之肇新，庆春祺之纷委，式建纪年之号，伫申及物之恩。宜自正月一日改(元)天禧六年为干兴元年。」 
干兴二年正月一日，仁宗已即位。诏曰：「王者奉天子民，握图御宇，率循彝宪，式焕大猷。肆予冲人，获嗣丕构，兢兢业业，罔敢怠荒，曷尝不念长世之善经，思守文之格训，冀隆先烈，以保至宁。而穹昊眷怀，宗社垂佑，九围嘉靖，百谷丰登。而又轩墀将相之臣，告猷而体国；表着簪绅之列，勤职以循公。刑政交修，夷夏胥悦。顾 凉德，飨是洪休。属万汇发春，三微戒序，蕃禧载集，景命惟新，俾建号以纪元，庶与民而更始。宜自正月一日改干兴二年为天圣元年。」 
仁宗天圣十年十一月六日，诏曰：「朕绍膺骏命，钦奉先猷，继累圣之成基，为 元之司牧。内则慈闱申 
     
诲， 助于懿纲；外则多士尽规，亿宁于百度。获保丕构，于兹十年。念守文之至难，思置器之攸重，罔敢自逸，期臻太和。居常虑善纳忠，忧勤于旰日；务农劝穑，敦厚于时风。懋建永图，庶无阙政。昨以仲秋在序，炎燎挻灾，谅儆戒之有繇，顾眇冲之增惧。伊禁闱之胥葺，遂不日以斯成，咸集事功，聿新缔构。载安燕御之所，敢忘修省之怀 是用答二仪并贶之仁，荷九庙发祥之祉。洁齐路寝，致明察之诚；荐鬯太宫，伸僾肃之志。精衷克展，纯嘏来同。因纪号以建元，庶顺时而布惠。爰临端阙，大赉庶邦。可改天圣十年为明道元年。」 
