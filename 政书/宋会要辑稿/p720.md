<!-- { "loadSidebar": true } -->
十六日，都省言越州至余姚县运河浅涩，埧闸隳坏，阻滞纲运。诏差徐康国、蔡向、失璞失：疑误。，限一日起发前去措置开畎，仍具修整次第及日具逐官所至申尚书省。康国等开具会稽县都泗堰至曹娥塔桥合开掘淘撩河身夹塘，共享七万一千二百一工，诏令和雇人夫开淘，限十日了毕。其合用钱米，令转运司应副。如见阙乏，具令户部借支，具支(边)[过]数，却令转运司拨还。 
二年四月十六日，臣僚言：「临安府城中惟藉湖水吃用，自来虽采捕之类，亦严禁止。今访闻诸处军兵多就湖中饮马，或洗濯衣服作践，致令污浊不便。」诏令诸军统制官常切戒约，如违，重行断遣。本部统领官失觉察，亦一例施行。仍仰李振差兵级一百人摆 
      
铺巡捕。 
三年十一月五日，宰臣奏闻修运河浅涩画一，上曰：「间有言以五军不堪出战士卒充此役者，固不可。又有言调民而役之者，尤不可。惟发旁郡厢军、壮城捍江之属为宜。至于禀给之费，则不当吝。」宰臣朱胜非等奏言：「开河似非今急务，而馈饷艰难，为害甚大，故不得已。但时方盛寒，役者良苦，临流〔居〕人侵塞河道，悉当迁避。至于畚挶所经，泥沙所积，当预空其处，则居人及富家以僦屋取赀者皆非便，恐议者以为言。」上曰：「禹卑宫室而尽力乎沟洫，浮言何恤焉!」 
四年正月十八日，枢密院言：「临安府见开撩运河，虽下浙东西州军各差到厢军兵士役使，即目尚自阙人。今来神武右军有能举、王材、史康民下拣退不堪披带人兵，已降指挥并均拨与浙东州军充填厢军，理宜措置。」诏令张俊将拣下人依数差将校使臣管押，赴临安府交割与梁汝嘉收管讫，日下同马承家等躬亲拣点，将少壮人就交付诸州差来开河部押兵官应副役使，候毕工日，部押归本州岛。内患病老弱之人，具姓名申取枢密院指挥。如诸州开河兵官有未到，权令临安府收管使唤。候到交割，并日下放行口券、钱米，无令失所逃窜。 
二月三日，上谕宰执曰：「开河工料如何两不妨作否 人或以为非急务，朕语之曰，禹卑官室而尽力乎沟洫，孔子以为无间然，安可谓非急务，但要措画有方耳。」 
四日，两浙运副马承家等 
      
言：「开撩临安府运河，元约两月为期，已于今月二十三日兴工，自跨浦桥及飞虹桥北下手开掘，以二十日为一料。今欲候第一料毕工，从朝廷先次差官覆视，应得元开深阔丈尺，接续开撩第二料，更合取自朝廷指挥。」诏依，差都司、工部郎官、寺监丞各一员，临时从朝廷指挥差。侍御史辛炳言：「开河兵级及部役干当官吏，依已降指挥量行犒设，具到除役兵外，六项属官，三项使臣，四项人吏贴司，所支钱自五贯、三贯、两贯至五百文，虽有等差，然名色猥多，不无冒滥。如枢密院使臣七员，何预开河之事 转运司主管催驱工料官共八员，既逐州军官兵认定各有部役兵官，何用驱催 转运司主押官并贴司共五人，即兴工役，既别无大段行遣，如壕寨等官下人吏共三十二人，弹压官下使臣七员，皆是冗数。又弹压兵级二百人，何所用之 不惟逐项侥幸支散，往往觊觎毕工，保奏恩赏。兼役兵四千一百二十四人，访闻工部郎官点检得实役兵只三千余人，其余多是影占逐处当直及壕寨官安顿，妄作名目，差留在严州借事。不知壕寨司元初检计开撩工料系若干土工，都数如何抛拨。虽四十州军差到人兵数目不同，亦须预先随多寡分认料数。况州军各有管押兵官部役，岂有役兵不足，虚认工料，却容影射差借之理 逐人每日支破钱米，既不着役，未委何人伪冒请领。今来犒设给散，必 
      
有所归，窃虑上下通情作獘，乞下工部取索本郡郎官曾与不曾点检见实着役兵不同因依，如何究治，委有上件影射占差借虚数，即乞送所司根勘施行。所有官吏犒设，亦乞减半支给，庶使着役劳苦之人不至怨愤。」从之。 
二十二日，工部员外郎谢伋等言：「知临安府梁汝嘉具到开撩本府里河深处，乞更不须开掘其埧子基并余杭门里外一节，措置并工量行挑撩。臣等躬亲将带壕寨前去，自地名葛公桥埧子基探量水势，至余杭门里外两处，各有水四尺五六寸，可以随宜挑撩外，其余河本皆及四尺七八寸至五尺以来，欲依梁汝嘉等所乞施行。」从之。 
二十七日，刑部言：「两浙运副马承家等言，临安府运河开撩渐见深浚，今来沿河两岸居民等尚将粪土瓦砾抛掷已开河内，乞严行约束。本部寻下大理寺立到法，辄将粪土瓦砾等抛入新(河)八十科断。仍令在城都监及排岸外沙巡检常切觉察，如有违戾，许临安府依法施行，及仰本府多出文牓晓谕。今看详，欲依本寺所申。」从之。 
三月五日，御史台言：「自来开撩河道，合在冬月水涸之时，今临安府所开运河，却于春间兴役，跨涉三月，未见毕工。近缘春雨频并，水深数尺，所役兵夫无处措手。兼访闻元分作三料工役，第一料干浅去处先已开撩了当，第二料有些小未开处，并第三料水皆已深。乞令临安府守臣同元官漕臣疾 
      
速相度，将实碍漕运去处量行开撩，但舟船可通，不必尽依元料。如水深难施工处，即且住罢，候令冬干涸，再行鸠集。」诏令梁汝嘉、马承家限三日同共相度，申尚书省。 
八年十一月十一日，知临安府张澄言：「临安府引江为河，支流于城之内外，舟 往来，为利甚博。岁久(烟)[堙]塞，民颇病之。顷由陛对，尝乞因农隙略加浚治，今再讲究，更不调夫工，止乞下两浙转运司刷那厢军、壮城兵士，逐州军定共差一千人，选兵官将校部辖，严责近限，发赴本所开浚。以工程计之，半年之外，河流无壅，岂惟百物通行，公私皆便，兼春夏之交，民无疾厉之忧。」从之。 
九年八月十七日，知临安府张澄言：「闻钱氏时，尝置捞湖兵千人，其后稍废。至元(和)[佑]中，知(州杭)[杭州]苏轼始请于朝，遂加开浚，湖水深广，为利非一。逮今五十余年，葑田弥望，堙没太半。况今车驾驻跸一城，亿万仰六井之水为多。乞许本府召置厢军士卒二百人，衣粮依崇节指挥则例，委官同县属兼领其事，专一浚湖。其或借使他役，计赃定罪。如有包占种田其间者，亦重置于法。」从之。 
十五年七月二十四日，给事中李若谷等言：「(详看)[看详]到两浙路转运判官吴恫奏，浙西湖、秀州、平江府旧年常有积水之患，田不能耕，逃移失业。昨因提举常平官赵霖开浚华亭处沾海三十六浦决泄水势，二十年间并无水患。比年以来，诸浦堙塞，上河水泛，渰损田亩不可胜 
      
计。欲乞委浙西常平司措置，支借常平钱谷，谕人户于农隙之际并力开浚，以为永久之利。今欲依所乞。」从之。 
十六年八月二十五日，宰执进呈临安府措置在城舟船并令城外摆泊。上曰：「已浚河道，舟船之便，多是居民因循填塞，可行下临安府禁止之。」 
十七年六月一日，上谓宰执曰：「临安居民皆取汲西湖，闻近年以来为人买扑拘占，作葑田种菱耦之类，沃以粪秽，岂得为便 况诸处库务引以造酒，用于祭祀，尤非所宜。可令临安府措置禁之。」 
十九年二月三日，上谓宰执曰：「近降指挥开撩运河，可以催促日下兴工，恐春深有妨农作。」 
十三日，上谓宰执曰：「昨降指挥开撩运河，朝廷应副钱米，因以养济阙食民户。窃虑公吏减 ，或于诸县调夫，反有骚扰。可告谕汤鹏举、(漕)[曹]泳躬亲检察，毋致违戾。」 
三月二十六日，前知和州徐嘉问言：「和州城下古河一道，自含山县发源，东入州城，流归大江。自经兵火，沙砾堙塞，舟楫不通，每岁起发上供及诸司纲运，遵陆二十五里，始至江次。计一岁装纲，约用八千余工，雇募夫役，不无骚扰。乞下提举司量行应付，令本州岛将来农隙浚治旧河，灌溉阜通，有利无害。」诏本路转运司相度申尚书省。 
七月二日，上谓宰执曰：「西湖灌溉所资，其利不细。岁久淤淀，宜措置修治。」 
八月十一日，知临安府汤鹏举言：「开撩西湖及修砌六井阴窦水口，增置斗门闸板，通放入井， 
      
已得就绪。今条具下项：一、绍兴九年八月十七日已降指挥，许本府招置厢军兵士二百人，衣粮依崇节指挥例支破。见管止有四十余人，今已拨填揍及元额，盖造寨屋舟船。每名日添支米二升半、钱五十文，专一撩湖，依昨降指挥不许他役，如违，计赃定罪。一、前任知府张澄于绍兴元年八月十七日，已降指挥差前钱塘县尉兼管西湖灌溉事，今欲专差武臣一员主管，每月支钱三十贯文。知、通逐时检察，候任满日委有劳绩，保明推恩。一、西湖菱藕往往夹和粪秽包种浇灌，绍兴十七年六月内申明，不许请佃栽种，今来又复栽种填塞。臣已将莲荷租钱并除放讫，犯人从杖一百科罪，追赏钱三十贯文，有官人申朝廷取旨施行。」从之。 
二十一年正月二十二日，上谕宰执曰：「布衣步孝友上书，言镇江府练湖岁久堙塞，艰于漕运，令本路漕运司措置开修。」 
二十九年四月十五日，知镇江府杨揆言：「运河高仰，藉练湖水添注，稍干涸，运河极浅。今来接伴传宣押宴，若乘船至常州，出陆至镇江，就扬州船以往，庶(惜)[借]得湖水，以备使人往来之用。」送两浙转运副(司)[使]赵子潚看详，欲下镇江府、常州，专委通判相视夹岗、吕城、奔牛闸一带运河浅涩处，通彻潮港。支拨钱米，多雇人夫，差县官巡尉监督车畎，并将练湖水措置引导，指期通放添注运河。余依杨揆所乞。从之。 
十月二十一日，上宣谕知枢密 
      
院事王纶曰：「往年宰臣尝欲尽干鉴湖，(去)[云]岁可得十万斛米。朕谓若遇岁旱，无湖水引灌，即所损未必不过之。凡事须远虑可也。」王纶奏曰：「贪目前之小利，忘经久之远图，最谋国者深诫。此一事当时非陛下止之，今民间必受其患。圣虑宏远，侔古帝王矣。」上又云：「孔子以卑宫室、尽力沟洫，谓『吾无间然』，可知圣人以此为重。大抵立事只问是与不是为己与为百姓，禹之沟洫为百姓，故孔子无间。若纣之陂池，则是纵己私欲，故圣人罪之。」王纶奏曰：「虽圣人复起，不易斯言。」
 方域 宋会要辑稿 方域一八 壕 堑 
     
宋会要辑稿 方域一八

壕堑
真宗大中祥符二年三月二十五日，诏罢浚庆州界壕堑。先是，环庆钤辖曹玮发兵开壕，赵德明移牒鄜延钤辖李继昌言其事。盖德明多遣人赍违禁物窃市于边，间道而至，惧长壕之阻也。朝廷方务招纳，故止其役。
