<!-- { "loadSidebar": true } -->
二十一日，太宰王黼言：「仰惟陛下以将圣睿智，抚御丕图，前烈寖明，士风于变，休孚旁锡，瑞应并臻，屡丰之祥，薄海内外。丙寅以日至将大报圜丘，有司先甲惟寅，盛容具举。丁卯宿斋大庆，冬景晏温。戊辰朝献天兴殿，阴云解剥，阳景来临。薄午至庙，止辇却盖，步入斋宫。己巳享于太庙，祼鬯神考，泪落沾裳，祭爵册告，涕泗交坠，侍祠之臣皆恻楚感动。庚午躬祀，蠲吉选休，百礼俱洽，亚献既升，不御小次。已事而退，密雪四委，御楼肆侑，已告盈尺，越两昼来，同云忽霁，白日朝鲜。惟圣德动天，昭格如响，实万世无疆之休。乞宣付秘书省，许拜表称贺。」从 
      
之。 
七年七月四日，内出御札曰：「朕膺二仪之眷命，茂辑纯禧；奉三岁之亲祠，式昭美报。永惟普率，咸底乂宁，七政顺而四时和，九谷登而百嘉遂。燕云沃壤，悉还舆地之图；齐魏奥区，尽复良农之业。宜因南北之至，躬 圜方之坛。以灵承上帝之休，以裒对柔祇之贶。假太宫而前飨，尊烈祖以配神。冀多福之函蒙，俾群生而均被。肆颁大号，明戒先期。朕以今年冬日至祀天于圜坛，来年夏日至祭地于方泽。咨尔攸司，各扬乃职，相予肆祀，罔或不恭。」 
皇帝陛下迄用岁祥，躬修大报，吉蠲斋祓，夙夜惟寅。谒 殊庭，休气充塞，鬷假于庙，祖考燕宁。暨祼献神宗 二十四日，太宰白时中言：「伏(佑)[鹢]室，涕泗交颐，左右之臣靡不感动。既乃御于郊次，云阴四集，夜漏初下，天宇开除，爰升紫坛，珠璧明润。矧方冬凝凛之候，协景气晏温之符，亿兆欢呼，叹所未尽。盖陛下道膺亲享，(考)[孝]通神明，精意感格，庆祚无疆。乞宣付秘书省。」手诏荅曰：「朕躬 阳郊，三岁大报，荷天降佑，景气晏温。先期祗献清庙，既祼之际，追念罔极，霜露所感，人子常情，何足书于太史 所请不允。」 
高宗建炎二年七月七日，内出御札曰：「天子必有尊，斯极两仪之奉；圣人能飨帝，故膺多福之崇。朕以眇躬，嗣承鸿业，念险阻艰难之未济，常严恭寅畏而靡宁。乃应 
      
乎天，维新其命，兆民欣载而无离德，大将数起而少凶年。遣使交邻，庶底干戈之载戢；出师荡寇，已臻枹鼓之稀鸣。顾庙社之复安，实神祇之并贶。惟世祖建武之二载，始立郊位之规；而肃宗干元之初年，尝行禋祀之典。虽属羽檄交驰之际，岂忘天地祗事之诚!在古有稽，于今敢怠 是用遵累朝之成宪，举三岁之亲祠，谒 紫坛，升侑烈祖，裒万灵而咸秩，洽百礼以精禋。列陈嘉笾，聿隆大报之谊；遵迎善气，均锡函生之休。明戒先期，诞孚群听。朕以今年十一月二十二日郊祀天地。咨尔攸司，各扬乃职，相予肆祀，罔或不恭。」 
八月二十八日，诏令东京所属官司般取起发祭器、大乐、朝祭服、仪仗、法物赴扬州行在，应副郊祀大礼。 
十月二十二日，翰林学士叶梦得言：「窃见祖宗以来，天下承平，中外乂安，三岁一郊，大抵皆以年谷顺成、兵革不用为辞而主报。今者夷狄内侮，盗贼尚多，二圣在远，四方未宁，与祖宗之时不同，则当专以寅畏惕厉、陈情恳祷为辞而主所祈。昨降御札，循用旧制，未尝明着此意，臣以为未称。恭惟陛下钦崇天道，夙夜畏威，深悯多虞，冀以郭清四海者盖非止于此。臣近因申明昊天上帝、皇地祇册文，得旨别撰，已为祈辞。今来合降赦书，谓宜更行推广，历叙天下艰危之状，深自贬损，明示四方，无有远近，皆知陛下为民请命，以徼福于上下神示之意。」从之。 
十一月二 
      
十二日〔日〕南至，皇帝祀昊天上帝圜坛，以太祖皇帝配。先是，有司筑坛于扬州南门内江都县之东南。是日，驾自常(殿朝)[朝殿]，用细仗二千人诣圜坛行礼如仪。礼毕，还行宫。 
十三年正月十九日，礼部、太常寺言：「国朝礼制，圜坛在国之东南，坛之侧建青城斋宫，以备车驾出郊宿斋。今欲令临安府于行宫东南城外，先次踏逐可以修建圜坛并青城斋宫去处。」从之。先是，臣寮奏请大礼复用南郊冬祀坛陛之仪，寻下有司讨论，至是上之。 
六月九日，内降御札：「敕内外文武官寮等：朕嗣膺历服，越在东南，念初载于维扬，尝肇禋于泰畤。深惟累圣之成宪，必尊三岁之亲祠，肆涓路寝之筵，久旷圜坛之礼。今日上穹垂佑，边境休兵，寇盗弭宁，民俗康阜，日致慈宁之孝，岁收高廪之丰。格此多祥，敢忘大报!见祖祢于诸室，合丘泽之一祠。嘉与臣工，共图熙事。朕以今年冬至日有事南郊。咨尔攸司，各扬乃职，相予肆祀，罔或不恭。」 
八月三日，宰执进呈有司检举大礼，依旧例合用珠子、坐褥事。上曰：「事天以诚为主，如器用陶匏之类，贵其质也。若惟事华丽，恐非事天之本意。」 
二十三日，礼部、太常寺言：「在京，大礼前一日差官軷祭利涉门。」从之。其后更名曰嘉会门，每遇南郊，率用此例。 
二十八日，礼部、太堂寺言南郊礼例，合权罢本季内朝献。从之。 
九月四 
      
日，礼部、太常寺言：「大中祥符五年恭谢玉皇，应群官并应奉人如有服制，不得升殿预祀事。今来郊祀大礼，乞依礼例施行。」从之。 
十月十六日，诏：「郊祀大礼，应行事、执事官等，务在严肃，如有懈怠不恭，令(合)合门取旨，送御史台。」自是每遇亲郊，并降此诏。 
二十八日，宰执进呈兵部状，为行宫南门低，欲于宫门外设次，皇帝乘平辇出门升辂。上曰：「郊祀合乘玉辇，若乘辇出门恐非礼，可令有司措置，当乘辂出。」 
十一月八日亲郊，以安德军节度、知大宗正事士文为亚献，扬州观察使、同知大宗事士太为终献。 
九日，礼部、太常言：「伏见郊祀大礼，皇帝前期斋于正殿，圣心虔诚，令尚食进素膳。及朝献景灵宫，朝飨太庙，车驾至逐处棂星门外，并却伞扇。既入门，即降辇步至斋殿。并太庙行礼酌献，诣徽宗室，感咽涕泣，还版位泪犹未止。有司请还小次，弗许，端立版位，直至礼毕。迨赴青城，更不乘辇，步出庙门，径升玉辇。逐件事迹，望宣付史馆，以彰圣孝。」从之。其后亲郊行礼，凡有圣孝事迹与夫有司奏请祥瑞，类皆宣付史馆。
十日，礼部、太常寺言：「在京遇大礼毕，车驾诣宫观行恭谢烧香之礼，缘行在宫观并未曾修建，欲依绍兴十年明堂礼例，差侍从二员行礼。」从之。 
      
十六年六月一日，内降御札：「敕内外文武臣僚等：朕缵承基绪既二十年，荷神灵眷佑之休，奉祖考典章之旧。敢忘大报，躬三岁之亲祠；备举上仪，迎一阳之协气。告虔清庙，祗祓紫坛。念显相允赖于群工，而助祭率资于四海，肆颁孚号，明戒前期。朕以今年十一月十日谒 于南郊。惟尔有官，各扬乃职，相予祀事，毋或不恭。」 
十一月甲戌，朝献景灵宫。乙亥，享太庙。丙子，合祀天地于南郊，以普安郡王瑗为亚献，恩平郡王璩为终献。礼成，大赦天下。 
十九年六月十一日，敕内外文武臣寮等：「朕荷上天之隆眷，绍列圣之宏规，盖尝未明求衣，夜分乃寐，图所以柔理区夏，上当天心者，二纪于兹矣。比年以来，日当亏而云密护，岁或饥而麦有秋，囹圄屡空，边境宁谧。顾朕菲德，获以鸿休，乃卜阳至之辰，祗修郊类之礼，以荅在天之贶，以伸报本之诚。大号是孚，先期以戒。以今年十一月十四日谒 于南郊。咨尔攸司，各扬乃职，相予祀事，罔或不钦。故兹札示，想宜知悉。」 
十二日庚寅，朝献景灵宫。十三日辛卯，飨太庙。十四日壬辰冬至，合祭天地于圜丘，以普安郡王瑗为亚献，恩平郡王璩为终献。 
皇帝饬精意于郊禋，严孝思于宗庙，大报成礼，天人交欢。旧仪，乘舆直至斋殿， 二十三日，礼部、太常寺言：「恭 
      
兹者朝献、朝飨，皇帝纔至棂星门，降辇步行，趋斋殿惟谨。礼设小次，用备 息，以须终、亚献行礼。兹者太庙、圜坛酌祼毕，奏请归小次，皇帝端衮嶷立，益加严恪，仍宣押乐太常卿徐其音奏，勿令损节。朝飨之夕，至徽宗室，皇情感恻，泣下沾襟，内侍屡进巾帕。由是侍祠百执莫不耸动。当大庆殿宿斋之初，阴霭弥空，垂欲下雨，及皇帝清晓驾出阊阖，层阴解驳，晨曦赫然。逮于太庙、圜坛行事之际，不唯皓月流空，星宿明润，乃至迥野无风，万籁收息，天气晏温，乐声和畅。及御端门肆赦，有彩云见于端门及直于鸡(竽)[竿]之上。都城士庶，观者如堵，万口一词，赞叹欢喜。间有耆老，或记戊申南郊之年，甫期晴霁，气令如春，八十始有今日，莫不举手加额，咸庆中兴之盛。伏望敷奏，宣付史馆，以垂无穷。」又太史局令胡平言：「今月十二日，圣驾诣景灵宫行礼。于十一(月)[日]夜，阴云浓厚，欲将雨降。至未明前皇帝登辇出内，天气开晴，见帝座及三台星体明耀，是为祥应。十三日卯时后，阴雾四垂，至辰时后车驾至青城，阴雾收敛，太阳光盛。又登坛行事，略无风色，烛焰不动。至礼毕，天气澄肃，星月明莹。逮回銮肆赦，有红青红黄彩云在上。皆为祥应之象，乞宣付史馆。」并从之。上因是亲制《喜霁诗》，其序曰：「己巳郊祭，前夕欲雨，方次宗庙，云忽开晴，皆上相弼亮之劳，因成四韵。青城祗谒事郊丘，辅相贤劳共 留。初讶密云 
      
低覆冒，遽看霁景上飞浮。气回俎豆群工泰，喜入貔貅万马秋。赫赫天心允昭格，协恭同德赖嘉猷。」时宰执、侍从而下皆和以进。 
十二月十四日、十五日，以郊祀毕，上诣景灵宫行恭谢之礼。其后并行此礼。 
二十二年六月一日，内降御札：「敕内外文武臣僚：朕承天地之成命，绍祖宗之燕谋，每举亲祀，以伸告报，益臻隆施，茂底丕平。绥靖四方，悦豫形于箫勺；顺成百谷，芬芳备于粢盛。其修三岁之禋，以应一阳之气。上仪将讲，夙戒是孚。朕以今年十一月十八日有事于南郊。咨尔攸司，各扬厥职，相予肆祀，罔或不恭。」 
十一月十八日亲郊，以普安郡王瑗为亚献，知大宗正事士太为终献。 
二十八年六月一日，内出御札：「 内外文武臣僚等：朕宅天休命，纂国丕图，永惟燕翼之谋，尤重钦柴之祭。自绍开于景运，累谒 于熙坛。祗荷博临，益恢隆施。五兵不试，既茂迪于民康；百谷用成，亦屡书于岁有。宜候迎阳之旦，载躬类帝之禋。合锵玉之和声，备洁粢之令荐。庶申吉报，仰达精诚。资肸饬于上仪，觊函蒙于多祉。特敷大号，明戒先期。朕以今年十一月二十三日有事于南郊。咨尔攸司，各扬厥职，相予肆祀，罔或不恭。」 
