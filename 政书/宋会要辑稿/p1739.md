<!-- { "loadSidebar": true } -->
景德二年七月二十日，龙图阁待制戚纶与礼部贡院言：「今岁诸道取解免解进士仅三千人，诸科万余人，其中文理纰缪、经义十否九否者甚众。苟非特行约束，必恐益长因循。又虑官吏坐此殿罚，因而避事，全不荐人。载惟取士之方，合垂经远之制。今请诸色举人各归本贯取解，不得寄应及权买田产立户。诸州敢解发寄应举人，长吏已下请依解十否人例科罪，典吏严加(加)断责。开封府委官吏觉察，犯者罪亦如之。内有乡里遐远，久住京师者，许于国子监取解，仍须本乡命官委保，判监引验，仍得附学发解日奏请差官考试。自今开封府、国子监、诸路州府并请据秋赋投状举人解十之四，如艺业优长，或荒谬至甚，则不拘多少。今岁秋赋，请止解旧人，新人且令习业。西川、广南旧取解举人，并许免解。」帝曰：「所定分数至少，约束过严，(忘阻)〔恐沮〕仕进之路恐沮：原作「忘阻」，据《续资治通鉴长编》卷六○改。。当酌中立制。」乃诏两制与知贡举官同详定以闻。 
《文献通考》：文武升朝官嫡亲许附国学，此胄试之始。贡院言：「昨详进所纳公卷，多假借他人文字，或用旧卷，或为佣书人易换元本，是致考校无准。请自今并令举人亲自投纳，于试纸前亲书家状。如将来程试与公卷全异，及所试文字与家状书体不同，并驳放之。或假用他人文字，辨认彰露，即依例扶出，永不得赴举。其知举官亦望先 
      
一月差入贡院，考较公卷，分为等第。如事业殊异者，至日更精加试验。所冀抱艺者不失搜罗，躁进者难施伪滥。」 
四年正月十八日，朝陵赦书：「河南府、孟、郑二州旧举人特免将来文解；其新举人秋赋依例考试，未得解发，先定等第奏闻；已免解者至省试，亦先定所试，奏听朝旨。」 
大中祥符元年十月二十五日，东封赦书：「车驾所经州府及开封府，有服勤词学经明行修者，如发解例考试，开封府、兖州各五十人，郓州四十八人，澶、濮州各三十人。进士、诸科相半，来春荐送阙下。」 
七月二十八日天头原批：「『七月』条移『十月』条上。」今仍其旧。，内出新定州郡考试举人格式，付宰臣等参定，令与礼部格式同方可施行。 
二年四月六日，令国子监举服勤词学经明行修进士、诸科各十人。前诏止下开封府及所过州郡，至是本监上言，故及之。 
五月二十四日，诏曰：「朕恢崇儒术，博访贤能，因有司之上言，限岁贡之常数。永言俊茂，宜广搜罗。其令礼部于五年最多数中特解及五分。」初，礼部言：「准诏议定国子监、两京及诸道州府军监于五次解发举人内，取一年最多者为数。今后解十之三，永为定式。」帝意欲广抡材之路，故有是命。 
四年二月十八日，祀(分)[汾]阴赦书：「开封府、国子监及车驾所历州郡，旧举人并免解。又令考试服勤词学经明行修者，开封府五十人，国子监二十人，河中府五十人，西京四十人，陕、郑州各三十人。河阳汜水县、(号)[虢]州虢略 
      
县、同州朝邑县、华州华阴县各七人。进士、诸科相半。今年七月送阙下。」 
五月十八日，诏曰：「国家选中择才，设科取士，盖详求于器业，期适用于官常。仍岁以来，诸道所荐造秀之目，或辞藻之未工，经术之流乃对义而全否，以至惩解送之失寔，革考试之非精，举职有亏，因难宽贷，停官者众，复用轸怀。今将启贡闱，方从秋赋，特申前诏，免陷常刑。今后所解举人，必求材寔，无容谬滥，自取悔尤。如其专仰孤平，靡求俊彦，潜图避事，或致遗材，当别设攸司，精加覆视，稍违平允，必示殿惩，务尽至公，用符虚 。其应解而不解、不应解而解者，并行朝典。」 
二十七日，翰林学士晁迥等言：「窃见今岁诸处解到并免解进士仅三千人，诸科万余人，贡院试多不合格。其中文理低次，经义荒谬，十否九否者甚众。盖逐处发解，多不精考。又虑自今州府官吏以纰缪十否累及发解官，殿罚者多，因兹避事，全不解发。取士之方，益为未便。望令国子监、两京、诸路取咸平三年至景德四年凡五次解数内，以一年最多者定解十之五，或临时体量，与定人数。自来三两人已下者亦许全解，中有才业不 者别具名闻。」从之。 
七月十八日，开封府言进士郭颜与孙硕等五人共为一保，应服勤辞学科。考官以硕词学独优，荐为第三人。颜等退落，即诣府自首，有惨恤不当赴举，硕亦合驳落。府司按问议罪，皆坐违制。帝谓宰臣王 
      
旦曰：「郭颜但欲孙硕落解，不寤不得首原。且为儒干进，用心如是，颜可罚铜，永停取应，配蔡州衙前。硕等罚铜，各殿三举。」 
《文献通考》：诏曰：「如闻河朔诸州解送举人，艰于考核，颇多黜落。宜令转运使于落解举人最多处，内有显负苦辛者，遣官别加考试，及格人送礼部。」五年，上闻贡院监门官以诸科举人挟书为私，悉解衣阅视，失取士之体，亟令止之。又令贡院录诸州解试题以闻，以将廷试，虑或重复。自是用以为例。 
诏令自今贡举人曾预南省试者，犯公罪，特听罚赎。先是，挟书赴试者并同保人殿一举。是岁试诸科，以挟书扶出者十八人，计同保九十三人，而十二人当奏名。有司以闻，上特令赴殿试。乃诏礼部裁定殿举之制。礼部言：「诸科怀挟书策，比对义十否、词理纰缪者情理稍轻。其进士所挟，未必全是所试文字。请自今挟书犯者，依条殿举。其同保殿举指挥更不施行。」奏可。 
八月二日，翰林学〔士〕晁迥等上准诏详定诸州发解进士条制，诏曰：「比者有司着式以定计偕，冀考核之惟精，庶贤才之并进。朕以春官辨等，即寘于设科；列郡荐能，始谐于观国。倘循定制，虑或遗材，用广搜罗，俾加裁损。其令礼部颁下诸州。」初，龙图阁直学士陈彭年言：「所下诸路发解条式与礼部新试不同，虑官吏惑于行用，望申明之。」故有是命。 
十一月初一日，诏：「如闻河朔诸州解送举人，难于考核，颇多黜落。谅 
      
由避事，靡副求才。言念孤平，重加搜采。宜令转运使于落解举人至多处，内有显负苦辛者，遣官别加考试，及格人送礼部贡院。」 
五年六月十五日，翰林学士李宗谔言：「准诏分定监试、发解官荐送纰缪十否九否举人刑名，今请诸科第一至第三场所对全不涉本经，或倒写义题，进士曳白纰缪，但有一人，监试、考试官勒停；诸科第一第二场内十否、进士纰缪，一人已上，监(式)[试]、考试官从违制失定断，幕职、州县官替日常选外寔殿一选。如遇赦放选，从放选日理所殿选。京朝官与监当差遣，如已监当，即与远地。三人已上，亦从违制失定断幕职州县官冲替，京朝官远地监当，如已监当，即与远地小处。五人已上，并停见任。如元解诸科五十已上有一人十否，百人已上有三人十否者，并依前法罚铜外，与免殿选及监当差遣。进士纰缪，亦依此例。诸科第一第二场九否，第三场十否，并二人当一人十否之罪。进士即不得定次纰缪。其通判官亦同举送长官例，如曾充监试、考试官，即从重法。」从之。 
八月二十八日，诏：「自今诸卫将军、诸司使副、三班(吏)[使]臣、知州府军监处举贡人，委通判、幕职、录事参军及所试官依格式解发。其武臣更不管勾，止同书解状。所解不当，亦不同罪。如敢 托，当重行朝典。」先是，礼部贡院言解试举人皆是考校文艺，有武臣知州、府、军、监处，或遇解发举人不当，亦作举送 
      
长官一例取勘，似未允当。故条约之。 
七年正月二十二日，亲祀太清宫赦书：「应车驾经由州府，有服勤词学及经明行修者，如发解例考试所业。开封府、亳州各五十人，国子监二十人，进士、诸科相半，限八月一日荐送阙下。应经历州府旧人，并特与免解。」 
二月十六日，恭谢赦书：「举人因事殿举及永不得入科场不经刑责者，许将来依例取解。」八年正月一日、天圣元年正月十一日、三年十一月十八日、天圣五年十一月十七日、八年十一月十九日、景佑二年十一月十五日、宝元元年十一月十八日、庆历元年十一月二十四日、四年十一月二十五日、七年十一月二十五日、七年十一月二十八日、皇佑二年九月二十七日、五年十一月四日、嘉佑元年九月十二日、四年十一月十二日、七年九月七日、治平二年十一月十六日、熙宁元年十一月十八日、四年九月十日南郊、明堂、恭谢赦书并(不)[同]此制。 
五月二日，礼部贡院言：「诸道举人取解，准格并于十月二十三日已前以解文试卷到省。近年多违日限，欲预先移牒天下州郡。」从之。 
七月四日，知开封府王晦叔言：「本府解送举人，承前每场以过落姓名及奏报文字送用印，颇涉漏泄，自今望给奉使印行使。」从之。 
七日，武成王庙考试官杨侃言：「所试服勤词学举人未敢只依旧令小试官，更元封弥卷首乞别差人。」从之。 
十六日，诏益州举人 
      
自今荐送定名外，别解三人。以其远方多学者故也。 
九月二十四日，诏：「进士刘溉未阶片善，来干有司，失士行以躁求，挟状词而恐动。具招显过，合寘严刑。尚屈法以申恩，使迁善而远罪。止从配隶，盖亦矜宽。顾询美等以告戒不明，过 有犯，欲其耻格，亦令罪归。况朝廷取人，条目甚备，宜再从于诞告，俾共守于成规。应进士并诸科举人等，今后除取本乡文解赴举外，如是显无户籍及虽有籍已离本贯，难更往彼者，即许召曾经省试举人三人，或御试举人二人，或命官一员，保明行止。仍只许保明一人，但不是负犯殿责及勒出科场之人，即明其元本贯乡家状，许于开封府投纳引验，等免杖配隶外州。御史台巡使高弁言：「溉讼询美得寔，而询美无过。溉等配隶，似未允。」适王旦等奏：「询美等取解日，本府不以 文告示。溉之所讼，本非公心，盖得解则止，落解则讼。如此操履而赴经明行修科试，兹缙绅之蟊贼也。朝廷责之，以励薄俗，谏官御史所宜乐闻。」帝然之。仍虑前后条约人未尽知，令再申明之，故有是诏。 等讼顾询美等寄籍求荐。开封府得溉等状，即捕询美等，皆奔窜逃匿，非复科举之制。宰相因对言：「贡举之设，本待贤俊，今反为囚系。望鞠溉等，以惩薄俗。」故释询美等罪，而溉、 便与收接，依例考试发解，并于卷头分明开坐元本乡贯并寄应去处。余并依旧 。如违，必行前制。」先是，进士刘溉、韩
      
