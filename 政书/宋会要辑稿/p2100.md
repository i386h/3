<!-- { "loadSidebar": true } -->
八月十七日，太史局言：「依指挥条具并省吏额，本局天文院司辰额内瞻望局学生各十人，各减二人；额外局学生三十人，减六人，并以试补到司月日从下裁减。司历历生六人，减一人；行遣文字人吏礼历生四人，即无可减。」从之。 
十月十二日，诏：「太史局灵台郎杨觉民、祖世贤、李彦通、张仲该遇覃恩转官，合转直长，有(疑)[碍]本局试法，候试补直长了日收使。」 
干道四年五月十三日，礼部言：「太史局每岁笺注到历日，承指挥下两浙转运司雕造讫，将板送秘书省印造，颁赐交趾国及内外臣僚外，板即无用。昨秘书省申请到将运司版送榷货务印造，乞除去『臣』字，每本立价三百文出卖，专委提辖检察，不得盗印。」从之。 
十一月三日，秘书少监汪大猷等言：「契勘近得旨令秘书省根究来年己丑岁太阴九道宿度笺注，御览诣实。本省累集太史局官赴省参考，各执己见， 
      
互有不同。伏见朝廷考定新旧历法，曾差单时、礼部程大昌、李(寿)[焘]同往太史局测验，备知疏密详悉。今欲兼差单时等三员就御史台或本省同共监集局官参筭，早见诣实。」诏差单时、程大昌、李(寿)[焘]就御史台同共集局官参(等)[筭]。 
六年二月十一日，礼部言：「太史局昨降指挥权用干道历推筭干道六年庚寅岁颁赐历日，所有干道七年辛卯岁历日，未审合用是何历推筭 」诏更用干道历推筭十年。 
八年二月六日，礼部言：「亦准指挥权用干道历推筭干道八年颁赐历日，所有干道九年癸巳岁历日，未审合用是何历书推筭 」诏更权用干道历推筭一年。以上《干道会要》。
 职官 宋会要辑稿 职官一八 测验浑仪刻漏所 
      
测验浑仪刻漏所
高宗绍兴二年九月七日，太史局令丁师仁等言：「依元降浑仪法式制造浑仪，所有法要九册，见在天文局权〔掌〕，欲乞(阙)[关]借，参(昭)[照]使用。」诏依，仍限一月制造了毕。 
三年十二月一日，诏测验浑仪刻漏所学生以十人为额。旧法以三十人为额，分番祗应，至是省之。 
二十七年正月九日，诏浑仪刻漏所手分一名，缘本所系与太史局衮同祗应，可减罢，今后更不差置。以裁定吏额也。以上《中兴会要》。 
孝宗隆兴元年八月十七日，本所言司辰额内瞻望局学生十人，乞减二人。从之，以减吏额故也。以上《干道会要》。
 职官 宋会要辑稿 职官一八 锺鼓院 
      
锺鼓院
高宗绍兴三年十二月一日，诏(德)[文]德殿锺鼓院学生以十人为额。旧法以三十人为额，分两番祗应，至是省 
      
之。 
二十年八月十一日，诏文德殿锺鼓院以二十人为额，依法试验差取。如不足，于太史局额外学生内依天文局法指差权名填阙祗应，请给等并依天文局体例，候试补到正人发遣。 
二十七年正月九日，诏锺鼓院手分一名，缘本所系与太史局衮同祗应「同」字下原衍一「祇」字，已删。，可减罢，今后更不差人。以裁定吏额也。以上《中兴会要》。 
孝宗隆兴元年八月十七日，本院言司辰局学生二十人，乞减二人。从之，以减吏额故也。以上《干道会要》。 
淳熙元年三月十一日，枢密院检详诸房文字柴瑾等(官)[言]：「太史局学生子弟附试五场，并系历筭一科，即无试天文、三式二科之人。近来历筭异同，交蚀差错，皆艺业不精所致。欲将学生六人取三人，子弟四十八人取十人为合格，余并黜落，候将来精习三科，别行附试，各选三通为合格。」从之。 
四月二十三日，礼部言：「太史局安奉天地、祖宗、日月、星辰、岳渎诸位神版，乞各用匣盛贮，严洁安奉。每遇祠祭，将合设神位版，别匣盛贮。祠前一日，用腰人二擎，覆以黄帕，奉赴祠所，设幄安奉，以俟铺设行礼。」从之。著作佐郎杨恂言，诸神位版重迭堆积，不称寅奉之意。事下礼部，故有此请。 
七月十六日，诏荆大声推避职事，可罚俸两月，吴泽、刘孝荣特与放罪。以大声状乞不干预奏日蚀事故也。 
十月二十六日，秘书省言：「太史局官艺业不精，推步(车)[辄]缪。昨干道九年五月一日蚀不验，今 
      
又称十一月朔日蚀十分，恐有差误。乞令判局官以下凡在局者各以已具推筭时刻分数申省，将来考校中否，以行陟(点)[黜]。」从之。既而十一月四日，诏吴泽等八人推筭互有不同，及称无己见者五十三人，并令秘书省责戒励。仍根究元造历人，罚俸一月。 
十二月五日，诏太史局许召草泽人混试。国子司业戴先言：「太史局类试局生止差局官考试，优庇子弟，收补在局，无缘艺业精熟。欲依绍(熙)[兴]三年、十年、十二年指挥，召草泽人就试，庶得公选。」故有是命。 
二年四月十六日，太史局言：「乞自今遇历生阙，许于诸处司辰局学生试补。其试中历生人再试中局生一资，候至头名，方许补充司历出职。」从之。 
十月十四日，执政进呈太史局官制。上曰：「古者日官居卿以底日，今太史局官制太轻。且如医官有大夫数阶，太史局无之，可创大夫阶如医官保安、和安之类，庶几稍重其事。」先是，吴泽乞改换章服。上因宣谕执政曰：「太史局官名秩太卑微，今医官往往兼遥郡之职，又似过于优厚。」龚茂良等奏太史乃古羲和之官，历代沿革不同。至国朝，或用他官兼判，尝有同判之名，以朝官充掌。今秪置局令及五官正，视古为轻，欲令秘书省讨论典故以闻。」至是进呈。 
四年五月二十五日，诏太史局官序、服色、磨勘、请给、奏荐、封赠等可并依医官见行格法。 
八月十四日，诏：「太史局丞许服绯，挈壶正至局 
      
丞若充判太史局帶『權』字、冬官正至春官正服紫紅 ，並依醫官見行格法。」 
九月一日，诏：「太史局正、令两阶今已除去，其局令李继宗、孙随龙可特与换中官大夫，局令吴泽可特与换冬官大夫，并依旧判太史局。」 
四日，诏：「太史局等处曾经试中额内学生祗应实及五年，与补局生。额内外局生比试挈壶正、灵台郎试直长，可自来年依在京法应合格并补充。」测验浑仪刻漏所同。
五年五月二十四日，诏太史局等处官生、学生可用《纪元历》，依已降指挥附试。六月一日，诏太史局子弟并草泽特令与今来官生附试。 
七年六月十日，诏太史局天文官四员内差一员充主管翰林天文局官外，自今天文官止以三员为额。上以翰林天文官循习弛慢，掌事不专，皆由太史局无主管专提督官，故有是诏。 
九月十一日，诏太史局等处额内局学生年及七十以上愿养老者，听带本身请给养老。测验浑仪刻漏所同。 
九年正月二十六日，诏：「太史局额外祠祭局学生以二十人为额。见阙八人，可令本局诸院官生子弟轮用统天历于今岁春场附试，合格人拨填正阙。自后遇阙三人，依此收试。」 
十年四月二十二日，吏部言：「判太史局李继宗、吴泽奏荐事，臣僚奏乞(今)[令]给舍参酌祖宗法制详议。」诏吏部勘当以闻。自后奏荐皆不举行。
十月十三日，尚书省言淳熙十一年甲辰岁历日内有错字。诏李继宗放罢，吴 
      
泽、荆大声、刘孝荣各特降一官，令临安府根追书写及雕字人各一名，从杖一百科罪。 
十二年九月十七日，诏太史局冬官正刘孝荣特展二年磨勘。以秘书省言：「太史局隶本省，孝荣擅经朝廷陈乞男居仁浑仪所主管官差遣，辄用私札以七曜细行文字私传出外，封送省官。意望相庇，废弃法令，有碍条禁，乞赐惩治。」故有是命。 
十四年二月十九日，诏太史局减守阙礼生一人。以司农少卿吴燠议减冗食，下敕令所裁定，故有是命。 
九月二十二日，诏：「判太史局并主管官遇阙，并于筭造官内升差。灵台郎试补直长，子弟试补额外学生，可自来春铨试为始，三年一次，用《崇天》、《纪元》、《统元历》轮试。其考试官辄徇私曲，或告论鞫勘不实，并依条科罪不荫论。应子弟曾犯刑决刺札者，不许收试。」以上《孝宗会要》。 
绍熙二年二月十六日，诏：「今年春铨，太史局子弟附试缘为大礼年分，阙人应奉，可依条应三通一粗合格者并特与收取一次。从上补完额外学生，拨填见阙，余人并作守阙额外学生，候有正阙日依名次拨入，方许支破请给，日后不得援例。」 
同日，诏：「太史局改造《会元新历》有劳，刘孝荣特差判太史局，男学生刘景仁特与补挈壶正。内吴泽、荆大声、周端友、刘居仁、吴天锡、栾中道、朱希孟、钱华国、盖孝杨各特减二年磨勘。」 
三年三月十六日，诏：「承信郎周彦端为先在太史局曾习禁书 
      
之人，可特与换补太史局挈壶正，候锺鼓院主管筭造官及浑仪所主管官有阙日，令(大)[太]史局差填。」 
七月二十四日，诏秉义郎杨忠辅特换(捕)[补]太史局直长，承节郎赵涣特换补保章正，文学石万特换补挈壶正。逐人为通晓历书，并差权同知筭造。请给依正官例支破。 
八月二日，诏秉义郎杨忠辅与改换太史局丞。以上《光宗会要》。 
绍熙五年闰十月十九日，诏提举太史局差权户部侍郎薛叔似。既而叔似言：「检照宋朝典故，司天监差大两省一员提举，合用印令铸造。今来提举太史局正是举行宋朝故事，合用印记乞下文思院铸造，以『提举太史局印』六字为文。凡系占候公事，各令属官依久例自奏外，余并取提举指挥。今来置提举官，所有日奏及合申去处，亦合照宋朝典故令属官自奏申外，如遇有天象、风云、气候等凌犯，占属官书下休咎申提举官。提举官或径乞入对，或具奏状密封投进。所有奏状乞于通政司用黄袋，具提举太史局臣姓名封，许非时进，直达御前拆封。太史局久隶秘书省，今来从臣僚请举行故事，差提举官。设或躔度稍异，自当入告，以图消弭外，其余合行事件，并乞依旧隶秘书省施行，令关牒提举所照应。所有合置办黄袋及纸札之类，乞逐季于临安府关支钱一十贯文，付本局置历收附支用。提举所合有行遣文字吏人二名，相兼行遣，除本身请给外，每月特添破 
      
茶汤钱六贯文，逐月于太史局大历内帮支。司天监初差大两省一员提举，令取索日后条贯看详遵守。内有未便事，即具奏请。」从之。 
庆元元年十月四日，宰执进呈太史局提举官薛叔似以臣僚论罢，所掌天文祥异不可时暂阙官。上曰：「系近日创置，今不须差。有合奏报事，依旧例径行申奏。」余端礼等奏：「谨遵圣训。」 
