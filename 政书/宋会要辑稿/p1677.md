<!-- { "loadSidebar": true } -->
《文献通考》：元佑四年，知杭州苏轼状奏：「据本州岛进士汪溉等一百四十人诣臣陈状称，准元佑四年四月十九日 ，诗赋、经义各五分取人。朝廷以谓学者久传经义，一旦添改诗赋，习者尚少，遂以五分立法。是欲优待诗赋，勉进词学之人。然天下学者寅夜竞习诗赋，举业率皆成就。虽降平分取人之法，缘业已习熟，不愿再有改更。兼学者亦以朝廷追复祖宗取士故事，以词学为优，故士人皆以不能诗赋为耻。比来专习经义者，十无二三。见今本土及州学生员，数从诗赋，他郡亦然。若平分解名，委是有亏诗赋进士，难使(稍)[捐]已习之诗赋，抑令就经义之科。或习经义多少，各以分数发解，乞据状敷奏者。臣曩者备员侍从，实见朝廷更用诗赋本末，盖谓经义取人以来，学者争尚虚浮文字，止用一律，程试之日，工拙无辨，既去取高下不厌外论，而已得之后，所学文词不施于用，以故更用祖宗故事，兼取诗赋。而横议之人，欲收姑息之誉，争言天下学者不乐诗赋。朝廷重失士心，故为改法，各取五分。然臣在都下，见太学生习诗赋者十人而七。臣本蜀人，闻蜀中进士习诗赋者十人而九。及出守东南，亲历十郡，及多见江湖福建士人皆争作诗赋，其间工者已自追继前人，专习经义，士以为耻。以此知前言天下学者不乐诗赋，皆妄也。惟河北、河东进士，初改声律，恐未甚工。然其经义文词，亦自比他路为拙，非独诗赋也。朝廷于五路进士，自许礼部贡院分数取人，必无偏遗一路士人之理。今臣所据前件进士汪溉等状，不敢不奏，亦料诸处似此申明者非一。欲乞朝廷参详(参)[众]意，特许将来一举随诗赋、经义人数多少，各纽分数发解。如经义零分不及一人，许并入诗赋额中，仍除将来一举外，今后并只许应诗赋进士举。所贵学者不至疑惑，专一从学。谨录奏闻，伏候 旨。」【贴黄】诗赋亦自兼经，非废经义也。 
又，诏举经明行修科，分路立额，共六十一人，州县保任，上之监司。监司考察以闻，各用其州县额，无其人则缺之。 
王觌言：「人情进取相妨则相(指)[挤]挤：原作「指」，据《文献通考》卷三一改。，若经明行修科侵用其州解额，虽名实孚应，众必合意诋之。此科本以厚风俗，恐俗未及厚，而反败之也。乞创额以消争进。」 
权知贡举苏轼言：「今名器爵禄出之太易，每一遇科场，进士、诸科及特奏名约八九百人。祖宗旧制，礼部奏名至御试而黜者甚多，至嘉佑末年，始尽赐出身。近岁杂犯亦免黜落，皆非祖宗本意。又进士升甲，本为南省第一人，唱名近下，方特升之，皆出一时圣断。今礼部 
      
十人以上，别试国子、开封解试、武举第一人，经明行修进士及自该特奏而预正奏者，皆定着于令，递升一甲。法在有司，恩不归于人主，甚无谓也。」 
轼又言：「比得命案例，具今举该特奏者，约已及四百五十人。今又许例外递减一举，则当复增数百人。此曹垂老，无他进望，布在州县，惟务黩货以为归计。前后恩科命官几千人矣，何有一人能自奋厉，有闻于时 而残民败官者不可胜数。以此知其无益有损。议者不过谓初政宜广恩泽，不知吏部以有限之官待无穷之吏，户部以有限之财禄无用之人，而所至州县，举罹其害。乃即位之初，有此过举，谓之恩泽，非臣所识也!愿断自圣意，止用前命，仍诏考官量取一二十人，诚有学问，即许出官，其余皆补文学、长史之类，不理选限，免使积币之极，增重不已。」
五年七月八日，太学博士孙谔等言：「贡举条诗赋格式有所未尽，如韵有一字一义而两音者，若『廷』字『防』字『寿』字之类，不敢辄指一声；押用字有合用，而相私传为当避者，如分寸尺丈引之『引』、杼袖其空之『杼』之类；又有韵合押，而《礼部韵》或不收者，如傅说之『说』及『 』字『瀇』字之类，并自合收用。」从之。 
十一月二日，右正言刘唐老言：「请治经举人以大义定去留，词赋而兼经义者以诗赋定去留，并以论策定高下，仍依旧分经考校。」从之。 
十二月十八日，殿中侍御史岑象求言：「近岁南省考试，分卷取人，又五路别立额，奏名颇滥。」诏礼部详定以闻。五路立额数目，检会未见。 
六年六月十四日，给事中范祖禹言：「左谏议大夫郑雍奏贡举条程文，经义每道不得过五百字，策不得过七百字，如过二分，虽合格并降一等。今辞理优长者，往往过数，欲用旧制，不以过数为限，广收闳博之儒。令礼部详定闻奏。窃谓对策字数不当立限，众所共知，其理不疑，不必更令礼部 
      
详定，乞并用旧制。」诏从之。 
八年三月十三日，礼部言：「检准元丰礼部令，诸开科场，每三年于季春月朔日取裁。本部勘会，昨元佑五年发解，至今已及三年。」诏所有今岁科场，依例施行。 
五月二十七日，礼部尚书苏轼言：「伏见《元佑贡举 》，诸诗、赋、论题，于子史书出，如于经书出，而不犯见试举人所治之经者听。臣今相度，欲乞诗、赋、论题，许于九经、《孝经》、《论语》、子史并九经《论语》注中杂出，更不避见试举人所治之经，但须于所给印纸题目下备录上下全文，并注疏不得漏落，则本经与非本经，与举人所记均一，更无可避。兼足以示朝廷待士之意，本只为工拙，为去取，不以不全之文掩其所不知以为进退，于忠厚之风，不为无补。」诏从之。今来一次科场，未得出制度题目。 
十二月二十四日，翰林学士范祖禹言：「窃见祖宗时，知贡举官止以出题较艺为职，专意抡选天下之士，间得奇伟绝异之才，由其用心精一也。承平日久，举人寖多，比岁以来，法令益密，知举官受接词状，兼治杂事，日力常苦不给，为之者无不告劳，非复曩之优裕也。夫承平之世，政事所宜从容。况选贤取士，朝廷必重，择其人付以文柄，今乃疲弊于吏事如此，恐非设贡举之意也。臣愚欲乞每遇贡举，别差礼部郎中一员专治杂事，凡词状之类，委知举官判送检法施行，庶使知举官专意于考校，以副陛下求贤之意。」又奏：「考 
      
试刑法举人，准例差官十四人，员数过多，亦妨本等治事。臣等询问，可以减半。据今举就试人数，只合差官七人。乞今后减半差官。若就试人增减数多，即所差官亦随数增减。其专治牒亲戚官，止令考试刑法官一员兼领，并乞下礼部施行。」 
绍圣元年五月四日，诏：「进士罢试诗赋，专治经术，各专大经一、中经一，愿专二大经者听。第一场试大经义三道、《论语》义一道，第二场试中经义三道、《孟子》义一道，第三场试论一首，第四场试子史时务策二道。」 
六月十五日，太学博士詹文言：「《元佑贡举 令》进士不得引用王安石《字说》，乞除其禁。」从之。 
《文献通考》：绍圣元年，礼部已定御试三题条约，至三月诏仍试策，又诏进士罢诗赋，专习经义，仍除去《字说》之禁。
七月二十七日，礼部国子监言：「议定到举人将中经各随大经分定，《春秋》兼《书》，《周礼》兼《易》，《礼记》兼《诗》。所有愿治两大经指挥，乞不行。」诏：「将来科场，权且试一经，后次即依礼部所定。其所试《春秋》，许于三传解经处出题。虽缘经生文，而不系解经旨处，不许出题。仍并试策三道。」 
九月十一日，考试所言：「《元丰贡举敕条》分经取人，昨元佑间兼用诗赋，即不得分经。今既专用经义，未知止取文理优长者为合格，或分经通融分数去取。」诏依旧条，分经取人。 
二年正月十三日。国子监司业龚原言：「续降 节文，论题并于子史书出，唯不得于老、列、庄子出题。缘祖宗以来，科场出题，于诸子书并无简择，乞删除 
      
前条。」从之。 
十二月二十三日，提点荆湖北路刑狱陈次升言：「按《贡举敕》，举人因子孙授封官，或进纳得官，或摄授官后免解，或特奏名，而愿纳付身文书，赴省试、御试者听。今欲添入『应奏授不理选限官准此』十字。」从之。 
三年六月十二日，礼部言：「近准诏，今后应开封府、国子监及诸路进士、诸科，若曾经得解，叙理举数，合该特奏名推恩及免解之人，并须于发解前具诣实，经所属自陈，勘会诣实申部，以贡籍及证据文字审验有无伪滥违碍。内免解者未发解前一月，特奏名者于省试开院后，立限保明闻奏。若踰限证据未明，或会问未毕，并俟圆备，次举施行。」令礼部勘当立法。后礼部言：「得解举人，许于发解开院限半月投纳家保状，委开封府、国子监类聚，限十日连申礼部。特奏名及免解举人，于五月已前叙陈举数，连家保状两本，经所属自陈，勘验诣实类聚，限八月已前结罪保明，亦连申礼部。并于开封府司录司缴申本府，国子监即于本监，即用今举通理。合该特奏名者，于发解开院后，限半月自陈。礼部候申到，即将贡藉照据文字审验。内免解者于发解年十二月已前，特奏名者于省试开院后七日，保明闻奏。内特奏名者用今次省试下一举，并勘验。」从之。 
七月十七日，礼部言：「详定重修 令所看详举人取应，群至有司，校一日之长以得科第，故其怀挟代笔，为害最大。熙宁、元丰所立赏格，轻重适中，不为过当。元佑一切裁减从宽，以禁则缓，以赏则薄，是使学人无复忌惮，公然怀挟代笔，以徼幸一时。际约束刑名见行删修外，所有赏格，愿尽依熙宁、元丰旧制。」从之。 
二十八日，国子司业龚原言：「将来科场，只令依旧专治一 
      
经。」从之。 
四年二月二十五日，诏罢《春秋》科。 
《文献通考》：绍圣元年，诏礼部取凡内外试题，悉集以为籍。遇试，颁付考官，以防复出。罢《春秋》科。凡试，优取《二礼》，两经许占全额之半，而以其半及他经。既而复立《春秋》博士，崇宁又罢之。时(时)有建请于《诗》、《书》、《周礼》三经义中出题以试举人者，朝廷下其议，有司承意，谓为可行。既而右正言邹浩言：「三经义者，所以训经，而其书非经也。以经造士，而以非经之题试之，甚非先帝专用经术之义。」后出题讫依旧法。 
二十月二十一日，监察御史蔡蹈言：「请下礼部，裒聚近年科场及国子监公试所出题目，编类成册，藏在礼部。每遇科场或国子监 试，牒送考官照用。」从之。 
