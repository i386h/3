<!-- { "loadSidebar": true } -->
十一月一日，刑部言：「被旨：六曹、寺、监检例必参取熙宁、元丰以前，勿专用元佑近例；旧例所无者取旨。按□降元佑六(门)[年]门下中书后省修进《拟特旨依断例册》，并用熙宁元年至元丰七年旧例，本省复用黄贴增损轻重。本部欲一遵例册，勿复据引黄贴。」诏：黄贴与原断同，即不用；内有增损者，具例取旨。 
二年正月五日，提点京东东路刑狱赵屼言：乞于荫补条内删去「长幼为序」字。从之。 
四月九日，诏：「将来大礼并依《元丰大礼令式》，其元佑所修敕令勿用。令所属参按新旧令式并续降，如有合依元佑所改事，即明具事本签贴改正，余并从元丰旧例。」 
五月十四日，详定编修国信条例所言：欲依《元丰海行 》体例分修为敕令格式，其冗不可入者即着为例。从之。 
六月三日，详定重修敕令所言：「故烧黄河浮桥者，罪赏并依故烧官粮草法。即于浮桥内停火及遗火者，各依仓库内燃火遗火律。看守、巡防及部辖人不觉察，各减犯人五等，监官又减一等。其上流船 在五里内停火者杖八十，在十里内遗火者杖一百，带火于浮桥上下过者并准此。黄河浮桥脚船札漏合用灯者，监官审察，差部辖人监守，用讫扑灭。本州岛置板榜书大禁于桥两岸晓示。」从之。 
七日，详定重修 令所(修)[言]：「中散大夫、横行使以上及发运、监察官、知州带安抚、总管、副总管、钤辖，并沿边安抚、提点、铸钱总管、提辖将官，若走马承受、都将、队将、押队，川陕路知州、通判，及内侍官任遥郡刺史以上，并大使臣充三路沿边及川广都监、巡检、驻泊、捉贼、知城堡、寨主，赴任大使臣授川广亲民见阙，或创差赴任，或于川、广、福建路短使官员，殿侍、散直、大将、军将、在京吏人各系朝廷非次差出勾当，并在京指使、伎术官各系军期出入，或急速勾当，并给递马。」从之。 
十月十七日，监察御史董敦逸言：「乞诏吏部，自陛下亲政以来，应文武百官因罪犯移替，后蒙辨雪者，旋具姓名关刑部、大理寺，令详所犯，检引敕条，若按察官司委有不当，奏取指挥施行。庶公朝刑无冤滥。」从之，仍令详定重修敕令所立法。 
二十三日，详定重修敕令所言：「修立参选人应试、免试，及 
      
选人、使臣得替、荫补、进纳，应举出身假官京府助教，并停、替、合注官者，春秋试推恩等，皆有条格。」从之。 
十二月二十七日，尚书省言：详定重修敕令所修立禁私铸钱法。从之。 
三年四月十七日，诏：「转员后取诸班直及诸军上名年岁出职人，令殿前马步军司、军头司并检详元丰年例施行。将来诸班直、出职人，令枢密院以熙宁、元丰年取拣安排条与元佑定格参详立法。」 
六月八日，详定重修 令所言：「常平等法在熙宁、元丰间各为一书。今请敕令格式并依元丰体例修外，别立常平、免役、农田水利、保甲等门；成书，同海行敕令格式颁行。」降诏自为一书，以《常平免役敕令》为名。 
七月九日，吏部言：「欲乞以八路四选关付有司或编敕所，用熙宁、元丰旧条并绍圣新制一处参酌，条具成书，庶有司易为引用。」诏令吏部四选同共编修。 
八月二日，详定重修敕令所言：乞将见修《贡举敕令格式》依《常平敕》别为一书。从之。 
十二月十八日，翰林学士承旨、详定国〔子〕监条制蔡京言：「奉敕详定国子监三学并外州军学制。今修成《太学敕令式》二十二册，以『绍圣新修』为名。」诏以来年正月一日颁行。 
二十八日，大理寺修立到重禄人受乞财物，虽有官印，并不用请减当赎法，从之。 
四年十一月二十二日，三省言：「录事、都事已下功过，除尚书省已有条外，门下、中书省未有法，理当一体。」诏给事中、中书舍人同编修。 
十二月三日，尚书〔省〕言此处原有眉批：「尚书下应有省字。」据补。：「《元丰度支令》『上供(租)[科]买物应改罢若减者，听以额责所属计价费封桩』后增注文称：『无额者以三年中数，因灾伤或特旨免改者』，并乞删去注文。又《令》『(渚)[诸]国用物所(料)[科]供，非元科供处者，听以封桩价费还之』后增入『其千贯以下不在还例』，今乞删去。」从之。 
二十八日，大理寺言：乞正人吏互相保任法。从之。 
元符元年二月十七日，户部言：潭州知、通任内应副铜场买铜赏罚条，请着为法。从之。 
三十日，刑部言：欲令《编敕》「巡检、县尉应承告强盗，而故不申，徒二年」字下，添入「重法地分系结集十人已上者，仍不以赦降、去官原减。」从之。 
四月二十九日，《详定删修军马司 例》成书。先是绍圣元年正月十日诏：《军马司敕例》久不删修，类多讹缺，可差官置局修定。二年正月十八日，诏差知枢密院事韩忠彦提举管勾，刑部侍郎范纯礼、度支员外郎贾种民充详定官。至是上之。降诏奖谕知枢密院事曾布、知定州韩(宗)[忠]彦，余赐银绢有差。 
六月十一日，尚书左仆射兼门下侍郎章(溥)[惇]上《常平免役令敕》，诏颁行之。惇赐诏奖谕，仍赐银绢三百匹两；详定官翰林学士承旨、朝散大夫、知制诰蔡京迁一官。其余官吏减半支赐有差。 
八月二十九日，三省言：「国子监丞毕仲愈言：乞诏(迎)[近]臣申讲六官 
      
之制，达之天下；州置六曹参军，而省去职司无补之员。左司郎中吕温卿言：诸路监司及州县各以事格目放省部分六案。」诏送详定一司敕令所。 
二年五月五日，刑部言：驱磨告发出失陷钱物合推赏者，令上户部参验，如有请属冒赏，各杖一百，赏钱五十贯。又乞立伪造文钞及知情者流配告赏等条。并从之。 
七月四日，中书舍人赵挺之详定编修国信条例。 
八月三日，宰臣章惇、翰林学士承旨蔡京、大理少卿刘赓进呈《新修海行 令格式》。惇读于上前，其间有元丰所无而用元佑敕令立者，上曰：「元佑亦有可取乎 」惇等对：「取其是者。」上又问：「所取几何 」惇等遂进呈新书所取元丰、元佑条，并参详新立件数。上令逐条贴出。又问：「谁修元佑 令 」京对：「苏颂提举。」惇等又读太学生听赎条，上问：「新条耶 旧条耶 」京对：「臣等参详新立。盖州县医生尚得听赎，太学生亦应许赎。」次进呈格、式件数，上曰：「元丰止有赏格，元佑俱无。」惇对曰：「然。」惇等又言所进册多，乞只进净条入内，余付有司。上令皆进入。闰九月二十六日颁行。先是绍圣元年九月二十七日，差宰臣章惇、门下侍郎安焘提举。户部侍郎王古为详定官，仍令专详定右曹常平、免役法等 ；刘赓专详定海行敕。至是上之。诏赐惇银绢各一百匹两，详定官各转一官，删定官减三年磨勘，仍赐银帛有差。校勘官吴颐候一司 了日取旨。 
五日，宰臣章惇等言：「请将申明《刑统》律令事以续降相照添入。或尚有未尽事，从 令所一面删修，类聚以闻。至来年正月一日施行。」从之。 
九月二十五日诏：编修《刑名断例》成书，曾(收)[旼]、安惇各减二年磨勘，谢文瓘、时彦各减一年磨勘。 
闰九月四日，枢密院修立陕西河东等路弓箭手合轮城寨上番防托称疾避免条。从之。 
三年七月二十四日，徽宗已即位，未改元。中书省言：「《元佑编敕》：诸海行敕内不以赦降原减事件，徐传习妖教、托幻变之术，及故决、盗决江河堤堰已决外，余犯若遇非次赦，或再遇大礼赦者，听从原免。后来删去上条，遂使一有所犯，虽累(皆)[该]恩沛，无以自新。」诏以元佑旧法。 
十二月二十七日，诏删改元符敕数十条，皆绍圣以前法轻而新制重者，悉复其旧。 
徽宗建中靖国元年正月十日，中书省言：「《元符户婚敕》：『诸臣寮丁忧或亡殁，应借舍宇，而辄以人户见赁屋借之者，以违制论。即本家辄出赁所借屋者，准此。所入赁直，计赃重者坐赃论。』看详：官员丁忧亡殁借官舍之意，盖为恩恤近上臣寮及亡殁之家。若计赁直，赃重仍坐赃论，甚失朝廷优异近臣之意。况今因有许借空闲官舍居止之文，若将出赁，或以非空闲官舍借者，已自有罪，上条合行删去，更不用。」从之。 
二月十七日，承奉郎王寔 
      
状：「伏见新颁元符敕令格式，其间多有未详未便者，伏望更加详究，特为陈请再议删定。一、旧法申明：『《刑统》养同宗子，昭穆相当，男在日父母不曾遣还本生，男既死，母遣孙出外。法无许遣孙之文，自是不合遣出。』元符申明讲《刑统》：『养子尚许遣还，即所生之孙自可包括。设如养子生孙皆在，若父母欲遣还，而依申明，即遣子留孙，甚非法意。』寔窃详旧法申明谓养子既终身于所养父母，即于其死，义不可遣孙，若子孙皆在，自当从所养之命。是旧法特谓养子既死，即谓遣孙之理。元符(驭)[驳]议恐或未详。」都省批送刑部勘当，寻送大理寺参详：有子即有孙，其子既已遣，即无留孙之理；其子若死，即难以遣孙。今欲依旧法申明行下。「一、旧法：诸奉制推鞫及根治公事，已给限而限内结绝未得者，具因依、合展日限申尚书省、枢密院。无故稽违者，一日杖一百，五日加一等，罪止徒二年。新定敕称：已给限而无故稽违者徒二年。寔窃详，推鞠究治有非朝夕可结绝者，故法许其展限。若(上)[尚]有稽违，即自一日等第论罪，至十五日已上方徒二年。今法已稽违一日已上即论徒二年，窃虑官司迫于禁限，或卤莽结断，别致害犯，有所未便。」从之。 
二十二日，大理少卿周鼎言：「看详元丰六年八月十八日 ：大理寺勘断窃盗，该案问减等，随减至罪名给赏。立法之意，盖谓当时见行《熙宁编敕》，窃盗该案问减者，无许给赏之文；而大理寺所治窃盗，多是犯在京畿，及事干官物，故虽该案问减等，特许随减至罪名给赏。今海行令文既已立诸赏犯人案首减等备受，各依本法，则本寺推断窃盗，该案首减等者，其赏理合亦依本法追给。缘上件朝旨元批入大理寺令，系一司别致，从来未经申明冲革。伏乞朝廷详酌，付有司参照，删去上件指挥，今后依海行令文施行。所贵用赏均一。」从之。 
