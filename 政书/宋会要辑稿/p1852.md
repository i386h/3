<!-- { "loadSidebar": true } -->
仁宗天圣四年六月二十五日，御史台言：「准宣，以霜雨泥泞，特放朝参五日。缘差出京朝官虽已辞，无正衙班，进发未得。台司欲取七月四日已前辞朝官与放衙辞。」从之。 
八(月)[年]六月二十三日，修国史院言：「太常丞丞：原作「寺」，据《宋史 李若谷传》附淑传改。、直集贤院李淑每日缘早赴供职，所有常朝欲乞依例权免。」从之。 
嘉佑三年六月十一日，诏正衙连十日值假者放一日。 
英宗治平元年三月十三日，御史台言：「昨为阙官，西班对立乞差诸司使、副使、承制、崇班摄将军立班。自来摄将军权管勾金吾街司并依御史台对班立。今据如京副使王泽、左藏库副使柴贻忠牒，并为权勾当左右金 
     
吾街仗司公事，乞免常朝。台司详王泽等不带摄南班将军，是致乞免常朝。乞令各摄一将军，依旧权管勾金吾司公事，趁赴本台叙班。」从之。 
二年七月二十七日，御史台言：「 院降麻，合告报两省、台官、文武百官赴文德殿听麻。除中书进画自有贴黄声说追班外，如遇非时宣召学 院「学」下疑脱「士」字。，次日如非常朝起居，并从御药院关报合门追班。」诏如非时 院，次日不是常朝起居，仰监 院使臣与学士同关报合门。 
治平四年神宗即位，未改元。闰三月十一日，御史台状：「检会皇佑编敕，应正衙常朝及横行并须宰臣立班。常朝日，中书门下轮宰相一员押班，寻常多据引赞官称宰臣更不过来。窃虑上项编 仪制别有冲改，更不行用。伏乞明降指挥。」既而御史中丞王陶奏弹宰相韩琦、曾公亮不赴文德殿押班，琦、公亮上表待罪，诏荅不允。 
二十三日，琦、公亮言：「近以御史中丞王陶弹奏不过文德殿押班，寻上表待罪，蒙降手诏不允。臣等先曾面奏，自来以前殿退晚及中书聚厅见客日有急速公事商量，故不及轮往押班，已是积有岁年，即非自臣等始。今检详有唐及五代会要，每月凡九开延英，对宰臣日，未御内殿前，便令合门使传宣不坐，令放班，朝退则可见，宰臣更不赴(五)[正]衙押班。国朝自祖宗以来，继日临朝，宰臣奏事。祥符初降 令宰臣依故事赴文德殿常朝立班，当日似未曾子细讨论，故 
     
后来行之不久，渐复隳废。若今后每遇前殿退晚，须轮宰臣赴文德殿押班，缘中书朝退后见客及商议公事，动踰时刻，必于常朝事务大有妨滞。欲乞下太常礼院检阅典故详定，议立常制，贵得永远遵行。」从之。 
五月七日手诏：「今后宰臣赴文德殿押班，自春分后或遇辰牌，秋分后辰正牌上，垂拱殿视事未退，止令传报宰臣更不过来，令御史台一面放班。余日并依(详)[祥]符 令指挥，永为定制。其前降下太常礼院详定，更不施行。」 
二十六日，权御史中丞司马光言：「准七日手诏如前。窃见前来垂拱殿视事，比至中书、枢密院及其余臣僚奏事毕，春分以后少有不过辰初，秋分以后少有不过辰正。自陛下临御以来，惟近因服药，曾于辰牌以前驾起入内，自余皆在辰牌以后。然则自今以往，无事之日，宰臣永不赴文德殿押班。臣窃惟文德殿为天子正衙，宰臣为百僚师率，百僚既在彼常朝，则宰臣理当押班。斯乃前世旧规，自祖宗以来，未之或改。今陛下即政之始，事非大有利害者，恐未须更张。伏望特降圣旨，今宰臣一依国朝旧制押班。若陛下以前者已降手诏，必欲限以时刻者，即乞春分遇辰正牌上，秋分遇巳牌上，并依今月七日指挥施行，犹庶几此礼不至遂废。」诏：「今后春分、秋分后并遇辰正牌上，垂拱殿视事未退，宰臣更不过文德殿押班。余依前降指挥。」 
熙宁元年九月，开封府 
     
言：「自来每横行，推判官并赴文德殿，至巳时以来方退在府，公事阙官。欲乞今后遇横行，(横)[权]留推判官一员在府。」从之。 
，守候班次，住滞选人。今后与免正衙。」 四年七月十七日，诏：「自来幕职、州县官拟注差遣，铨司具逐甲人数引见对 
十月二十九日，诏：「应合正衙臣僚无常朝，即与放免。」 
五年三月二十八日，诏：「圣节及北使到阙，假故(移)[稍]多。应文武臣僚、三班使臣、幕职、州县官等见、谢、辞并正衙，宜令合门、御史台自四月三日后并权放，至十七日即却依旧。(令)[今]后准此。」 
元丰四年十一月二十七日，侍御史知杂事(满)[蒲]中行言：「文德正衙之制，尚存常朝之虚名，袭横行之谬例，有司失于申请，未能厘正。两省、台官、文武百官赴文德殿，东西相向对立，宰臣一员押班，闻传不坐，则再拜而退，谓之常朝。遇休假并三日以上，应内殿起居官毕集，谓之横行。自宰臣、亲王以下应见、〔谢〕、辞者，皆先赴文德殿皆：原作「日」，据《宋史》卷一一六《礼十九》改。，谓之过正衙。然在京厘务之官，例以别 免参。宰臣押班，近年已罢，而武班诸卫，本朝又不常置，故今之赴常朝者，独御史台官与审官、待次阶官而已。今垂拱内殿宰臣以下既已日参，而文德殿常朝仍复不废，舛谬倒置，莫此为甚。至于横行参假，与夫见、谢、辞官先过正衙，虽沿唐之故事，然必俟天子御殿之日行之可也。有司失于申请，未能厘正。欲望特降指挥，先次罢去。」下详定官制所，本所言：「今天子 
     
日听政于垂拱，以接执政官及内朝之臣，而更于别殿宣敕不坐，实为因习之误。兼有职事升朝官五日一赴起居，而未有职事者反日参，疏数之节，尤为未当。又辞、见、谢已入见天子，则前殿正衙对拜，自为虚文。其连遇朝假，则百官自赴大起居，不当复有横行参假。中行乞罢常朝及正衙横行为是。」从之。《文昌杂录》：「正衙常朝，昔者省台寺监应在京厘务官每日并集。其后以妨废事，乃罢之，独待次官赴耳，初无疏数之别。方唐盛时，正衙立仗，百官廊食，日以为常。五日起居虽始于明宗，盖亦唤仗入合之遗意。」《春明退朝录》：「本朝文德殿曰外朝，凡不厘务官日赴，是谓常朝。垂拱殿曰内朝，宰臣以下并武班日赴，是谓常起(起)居。每五日文武朝官并赴内朝，谓之百官大起居。是谓三等。盖天子坐朝，莫先于正衙，于臣礼无一日不朝者。故正衙虽不坐，常参官犹立班，俟放朝乃还。」
 仪制 宋会要辑稿 仪制四 门 戟 
     
门戟
【宋会要】
     
神宗元丰五年九月二十三日，修定景灵宫仪注所言：「仪注令：诸庙社门、宫门各二十四戟。唐太清宫九门，亦设画戟。窃惟景灵宫天兴门及宫外门本以钦奉天神，不应立戟。神御诸殿既缘生礼以事祖宗，宜依仪制令，宫门之制每门立戟二十四。」从之。 
徽宗政和八年五月九日，知太原府姚佑奏：「政和格：臣僚私门经恩赐者许立戟，二品以上十四，一品十六。乞应臣僚勋名显著与祠庙功施于民者，累功加封至二品以上，并许立戟于门。」从之。 
八月二日，诏：「已降处分，应天下神霄、玉清、万寿宫视至圣文宣王立戟。」
 仪制 宋会要辑稿 仪制四 朱衣吏引 
     
朱衣吏引
【宋会要】
      
凡宰相、参知政事、翰林学士、御史中丞并朱衣吏双引，仍传呼。亲王如宰相例，而不传呼。宰相、亲王、参知政事用中书直省吏，余用本司吏。开宝中，学士惟谢恩初上双引传呼，余日止一吏，不传呼。宰相仍一吏引马。枢密院使、副使、知院、同知院、签书院事止本院紫衣吏一人前导。使相、仆射、两省五品以上一吏，朱衣前引。 
太宗淳化四年，诏：「东宫三少、丞郎入朝，听以朱衣吏前导。二品以上用朝堂驱使官，余用本司驱使官。」 
真宗景德三年九月，皇城司言：「先准诏，文武官不得领从人至排班处，其长春殿门未有条制。近日中书、枢密、三司、开封府多引从人出入，望降处分。」诏：「自今长春门内亲王、宰臣、枢密使许引从各五人，知枢密院、参知政事、宣徽使以上各三人，三司使、开封府、广平郡公德彝各二人，余悉禁之。」既而学士晁迥等列状，请如三司使例，又诏：「三司、开封府亦不得令人引接入殿内。」 
大中祥符五年十月，诏：「枢密使带检校官、平章事，若不告引，止于本厅赞喝。」时王钦若、陈尧叟以检校兼正官、同平章事、充枢密使，请立常例。有司言：「魏仁浦以宰相兼枢密使，故告引；曹彬以枢密使兼相，不告引。」遂定此例。 
九年十月，三司言：「自来本司逐日带吏人将缘边粮草见在数及纸笔、公案随从人入殿门阁子前祗候，准备取索。近日约栏，不放入门。 
      
缘三司常有进呈公事及祗候急速文字，欲望依旧例，量带司属，随行入殿门。」诏每遇有公事上殿，即将带二人入长春门。 
天禧元年七月，新除宰臣王旦守太尉，御史台按(议)[仪]制，仆射以上朝堂差知班驱使官一人引接。诏尚书省三人引接。 
二年四月，诏：「自今每有差出臣僚，合将带引接人随行者，并令抽差正名正：疑误。。」 
仁宗天圣元年闰九月，三司、开封府言：「皇城司告报，不许将祗应人入殿门。伏缘钱帛、刑禁取旨公事不欲漏露，望许各将二人入殿门。」诏许各带一人。 
宝元二年闰十二月九日，合门言：「请自今或遇皇帝御宣德门，宰臣、亲王、枢密使、使相各许带从者三人，参知政事、枢密副使、知院、同知院、签书院事、宣徽使各带二人，并至第三重门止；内外制官已上、节度使至观察使、宗室正刺史以上各带一名，至第二重门止；余不许。」从之。先是，帝每御楼，左右近臣各挟所亲上门阙无定限。时将及孟春观灯之会，知开封府郑戬上言：「天子所在，当严其制。」及是施行。 
庆历四年四月二日天头原批：「下文言绍兴，此庆历当是庆元之误。」此条末显为奏议，与前半诏语不属，当有脱误。，诏：「应随从臣僚下合入幕次人数，宰臣、亲王、枢密、使相各十人，两府及宣徽使各七人，御史知杂、观察使、皇亲正任已上各五人，客司四人。所有今来差取，并依绍兴三十二年九月内已得旨挥施行，其余并乞蠲免。」从之。
 仪制 宋会要辑稿 仪制四 导 从 
      
导从
【宋会要】
      
