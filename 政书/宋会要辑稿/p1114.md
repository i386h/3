<!-- { "loadSidebar": true } -->
邵武军在城：五万一千一百贯二百六十三文；光泽县：一万三千八百六十二贯八百五十一文；归化县：八千二百九十二贯三百三十二文；建宁县：二万二千四百四十七贯六百二十二文；黄土场：一百八十二贯一百文；太平场：六百三十二贯九百五十二文；龙须场：六十四贯六十五文；青女场：九十贯八百七十文；黄际场：一百二十四贯八百六文；荣名寨：四十贯三百文；大吉铺：一十三贯四百二十三文原书天头注云：「『二』一作『三』。」然原书是行载兴化军额，亦有「四百三十八贯」云云，未知此为何指。。 
兴化军在城：四百三十八贯二百六十四文；蒲田县：二百八十一贯七百四文；兴化县：一百四十八贯九百九十二文；黄石务：一百一贯一百四文；迎先务：六十七贯六百一十六文；县市务：二百四十一贯四百一十二文；龙华务：二百一十一贯六百文；石碧潭务：二百四十一贯八百三十二文；风亭务：七十七贯六百八十文。 
《三山志》原书天头注云：「以下九页俱低一格，大字写。」：闽漕岁办盐一十三万引，官鬻于商而货于民，听其卤奄造。皇庆元年，运司同知范 郁罢卤奄造，而行民食课钞，责办于有司。郡辖州二、司一、县一十有一，受引有差，一时分派失中。厥后小民役户艰于输征。泰定三年，福清州同知李恭乞减本州岛食盐一千五百引。转闻于上，得请，州民至今歌舞其赐。今 
      
本路食盐，周岁凡引四万五千，总课钞中统一十一万二千五百锭。福宁州：四千五十二引，计钞一万一百三十锭；福清州：四千五百七十六引，计钞一万一千四百四十锭；录事司：二千七百一十二引，计钞六千七百八十锭；古田县：五千九百三十二引，计钞一万四千九；百八十锭；闽县：二千八百二十四引，计钞七千六百锭；候官县：三千九百八十四引，钞九千九百六十锭；怀安县：二千九百九十二引，钞七千四百八十锭；永福县；二千四百九十二引，钞六千二百三十锭；闽清县：二千二百引，钞五千五百锭；连江县：三千五百二十四引，钞八千八百一十锭；长乐县：三千六百四引，钞七千六百六十锭；罗源县：一千六百四引，钞四千一十锭；福安县：二千二百四十八引，钞五千五百二十锭；宁德县：二千七百九十二引，钞六千九百九十锭。海口、牛田二场，岁煎盐二万六千七百五十九引，系隶本路福清州，所辖地面海口场，办一万四千七百五十九引；牛田场，办一万二千引。《建安志》：泄变盐货，每月以九日鬻大上供盐，二十一日鬻小上供盐，旧志已述矣。旧制：一都坊于平政门下，又置四脚坊于府仪门前等处，而止每斤鬻钱八十八文足，饶盐一两二钱。嘉定九年，计使郎中俞公建摄郡，以盐课不登，添创九脚坊于临江朝天西津、宁远、建安、建溪、通安、永庆诸城门下及蕲王庙前，盐价以斤包者，每斤止鬻钱七十文足；以两包者，每二两止鬻钱九文足，不复支饶盐。每所差贴司、搯子各一名发卖拘钱，随日解发，人甚便之。可入仓库门。浦城县弓兵旧止以八十名为额，嘉定五年，(师)[帅]司以寓公詹主簿等状，乞差左翼军弹压，送本府保明，增弓兵三十名添贴防虞外，复差詹全等七名充本县狱卒，庶免县中差占弓兵。弓兵三十名，顾钱之数与八十名同，本府月关常平库支，径差排军押至县，取逐人亲领。可入浦叙县门。 
闽中夙号硗瘠，土地所产，不足供公上之须，郡县赋入薄而经费广，下州取给于寺院，上州倚办于盐筴，而盐筴之分纲数，盖可考焉。绍兴二十七年，朝廷因臣寮言本路盐筴利害，就委提刑吴公逵核其事。逵乃酌上四郡县岁用之数，俾运盐以补常赋所入之阙，仍令减价自鬻，不得科卖于民。既而诸司复行相度，申明前说，将诸县每年合桩上供岁计数目分定纲数，上四郡县总计运盐一千六百八十三万斤，不得过于立定额数，钞盐尚在定额之内，且令州县出卖官盐，只许就市井置坊一所。 
绍兴初，官盐分在诸厅变卖，兵曹诸厅争欲得之，可以展拓周旋，人情未尝有艰售之嫌。后方置坊，见五年叶(延)[廷]珪之请，立定坊数，盖惩此弊。又十二年，州县运盐既无定数，惟有力则能多致，科卖纷纷，民不胜扰，立定纲数，盖惩此弊。而减价自鬻，又所以惩科卖之弊 
      
也。今本府岁运十三纲，为盐一百三十万斤，七县岁运三十九纲，为盐三百九十万斤。每纲各许税户搭买拖脚盐一万斤，以备欠折，又在每纲正盐之外。此府县岁运之数，总而计之，为盐五百二十万斤。户口有多寡，数亦因之，谓如建安、瓯宁产钱一同，故每县岁运各四纲半；政和、松溪产钱相似，故每县岁运各二纲，其余三县或多或少，皆有深意。又因其事力之厚薄，供亿之繁简耳。县运不迭元敷之数，则月解亏；府运不迭元敷之数，则用度窘。敷数既定，所有合解漕司海船脚乘、纲本等钱，少有稽缓，则官吏受责。今上四州县每于一年之后方该元名，却随名次高下打盐装载，率常不救其急，县道多至败阙。纲有大小，由纲数则可验其产税之厚薄；价有高下，因盐价则可知其道里之近远。迭其十万斤为大纲，本府并七县并系大纲。南剑州、剑浦、将乐、尤溪、沙县亦系大纲。迭六万斤为中纲，汀州、长汀、清流、宁化、邵武军、邵武、光泽并系中纲。三万五千斤为小纲，惟泰宁、建宁二县系小纲，然州县间多不能运及元敷之额。先是政和间，漕司措置，如州县阙乏，申就本司，借上件海船等钱或纲本钱应副发遣。税户起纲，亦行下上供库正行收支，候纲到州县，卖钱令项拘纳解还，后仍其制。今漕司应副，建安、瓯宁两县，不出库钱发遣纲户，却于逐日解钱送上供库交纳，盖用此。 
绍兴三十二年，漕臣陈寺丞申明，乞每纲召募土箸实有物力税户般运。勘会家业直钱二千贯以上，拘收砧基契书入官抵拟讫，申赴上供库送纳，海船等钱附籍发遣前去参仓，仍将州县每年合桩上供岁计钞盐、窠名钱数扣筭数目，逐处以五分〔为〕率，内四分发赴怀安仓搬，专充岁计纲；一分赴岭口仓搬，专充钞盐纲。岭口纲海道险恶，号重难纲，州县罕有运者。大观末，诏东南盐法久坏，令都司张察郎中至其地，讲求利害。察请以本盐息三分为率，二分归朝廷支抹客商，一分归司充办岁计。是时商贩、官运两不相妨。靖康俶扰，商贩不行，海仓聚盐，官悉自卖。 
建炎末，户部侍郎叶份请令福建亦行钞法，既而私贩滋盛，寻诏罢之。绍兴五年，昭武幕官赵不已献言：客钞既住，乞令本路岁认钞钱二十万贯，漕司乞认十五万贯。所谓钞盐钱，始于此。是年，知福清县叶廷珪乞于上四州置盐，每斤内增钱十数文，令项桩作盐本钱，以优亭户。漕司奏请行之，始令各州并属县于卖盐钱内增收，充循环盐本钱，所谓增盐钱始于此。绍兴六年，钞盐钱加至二十万贯。 
干道三年，臣僚论卖盐五弊。时命太常少卿任公文荐将漕，付以此事。明年，臣僚复论之。任公奏：「钞盐钱既罢，钞纲亦合住运。」朝廷从其说，遂减当来岁运之数三百八十万斤来：疑当作「年」。。干道八年，以漕臣陈岘之请，再行钞法，且令每斤支价钱一十文足，视隆 
      
兴元年措置，每斤亏支二文，更不除头。既而盐钞散在州县，客旅不通，其豪于财之人随意拣贩，以规倍蓰之利，官司莫能号令，郡县皆藏虚钞，而客贩不通，以至官兵请给积压无支，岁计上供拖延莫解。九年，亟行住罢，仍旧官般官卖，盐价亦仍旧，支还本钱一十二文。是年八月，运副傅公自得、运判杨公由义申：目今建宁府并倚郭建安、瓯宁两县，合纳盐本、增盐等钱，系在本府都盐仓纽拨，作敖桩管，番次支下都盐坊卖，以二十日为准，内六日卖纳本司一纲盐本、增盐等钱三千二百七十二贯七百二十八文省；余一十四日卖本府及两县岁计盐，每日入带纳本司盐一千斤，价钱一百八贯五百六十文省，随日收钱赴上供库交纳。大上供、小上供，盖起于此，以见都坊变卖两县纲盐，为有日矣。方其立额之初，预为分隶之数，一曰增盐，为盐三万一百四十七斤三两；一曰赡学，为盐三千一百五十三斤九两；一曰吏禄，为盐五百九十八斤四两五钱；一曰经总制盐，为盐三千二百六十六斤一十三两；一曰坐仓耗盐，为盐三千斤；一曰兵食盐，为盐一千斤；一曰纲脚头盐，为盐一千四百一十六斤八两五钱；一曰三司头盐，为盐一千五百九十八斤一十三两；一曰三司分脚盐，为盐五十八斤二两；一曰拖脚息盐，仍分其一半以隶府司，为盐一千二百九十二斤；一曰中赏，为盐四百五十六斤三两二钱五分。此系久例。又有增收大赏，为盐二百七十五斤一十五两四钱五分，此系三年创例。分隶既足，又有六万二千八百六十七斤一十两，谓之纲本市利盐。分还上供版帐、诸色窠名岁计，而于其中拨盐九千二百一十一斤一十两五厘，抵还先所借起揭钱，以见建安、瓯宁两县照久例支借起揭钱，漕司应副两县不出库钱，正以存立县道，而助上司州郡趁办岁计也。今详本府所借两县起揭钱，每纲一千贯，亦有来历，盖政和之制阙乏，州县就漕司借不出库钱一千八十贯，候纲到日，州县卖钱，令项拘纳解还。自后两县纲运尽归使府，不敢再于数内乞行代纳，纲本钱遂自擘划，逐日解钱十二贯纳漕司，名曰海船钱，则知支借起揭，岂无谓而然 然此特本府并两县大数，若此五邑，未(兑)[免]少异。盖两县系出纲本自运，但令税户主持五邑，系是税户出钱充本，故事例不可概举。大要官府之事，当有微利，使人奔走其下，故每纲各有拖脚盐，以优润税户。旧法：每纲许带二分，绍兴五年，方以十分为率，许带一分准备填欠。大纲运盐十万斤，则许税户搭带一万斤，通计十一万斤。如本纲交纳无欠，就拘中卖入官，而一分本钱，亦系所募州县为之解纳漕司，而俾收其息，是名均支钱，每斤本钱二十文足。所过场务，官薄其征，所以优饶税户之意盖深远矣。漕司立定则例，纲过场镇，福 
      
州水口镇每斤只许收钱三文五分足，嵢峡镇只许收钱五文足，南剑州税务止许收钱四文五分足；其余镇务，并不许收拖脚盐税钱。 
