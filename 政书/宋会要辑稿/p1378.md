<!-- { "loadSidebar": true } -->
二月十八日，敷文阁待制、知平江府陈正同言：「相视到常熟县开浚诸浦，其修治田岸，系有田之家计亩均出钱米，以保永业，必无怨尤之理。旧来浦口虽有潮沙之患，每得上流清水湍浚，可以推涤，不至全然壅塞。后来节次被人户围裹潴水湖灢为田，其已成之田，人户认为永业。欲乞今后不许人户更将边湖潴水去处占射围裹。」于是户部言：「在法，潴水之地，谓众共溉田者，辄许人请佃承买，并请佃承买人，各以违制论。每亩赏钱三贯，一百贯止。今欲下平江府明立界至，约束人户，即不得依前占射围裹。」从之。 
同日，诏常熟县丞江续之减二年磨勘，壕寨官韩彦、彭升各与转一官资。以本路运使保明开浚浦毕工故么。 
三十年三月八日，淮南运判张祁言：「被旨，措置开垦荒田、修筑圩 陂塘。窃见无为军庐江县杨柳圩一所，周环五十里，兵火后来，不曾修筑，致圩 损阙，沟洫壅蔽，一向荒闲二十余年。及无为县佳成圩一所，各有荒闲田土。本司见已修筑堤岸，盖造庄屋，收买牛具，招集百姓耕垦。窃念淮甸穷陋，本司别无宽剩钱物应副逐急支遣。欲望详酌，权于本路州军合起发钱内科拨三万贯，从本司置历，专充措置开耕荒田支费费：原作「废」，据本书食货七之五六改。。候稍有次第，即将逐年所收庄课桩管，拨还支过钱数。」诏于淮东茶盐司庄管钱内支拨三万贯应付。已上《中兴会要》。 
       
绍兴三十二年孝宗即位，未改元。十一月二十九日，参知政事、督视湖北京西路军马汪彻言：「相视襄阳有二渠，一曰长渠，一曰木渠，皆古来水利播殖去处。大约长渠溉田七千顷、木渠溉田三千顷，其间陂池灌浸，脉络交通，土皆膏腴。自兵火后，悉已堙废。尝差委湖北运判李擢、京西运判姚岳亲至其地计度。今且先治长渠，凡筑堰开渠，可用二万工，并合要牛具、种粮等，就委两路运司措置，不令丝毫扰民。长渠纔成，或募民之在边者，或取军中之老弱者，杂耕其中。来秋谷熟，量度收租，以充军储。既省馈运，又可安集流亡。乞以措置京西营田司为名，令姚岳兼领。」从之。其后，干道九年十二月二十三日，权京西路转运判官吴仰复言：「长、木二渠之利，数内灵溪水见流白马堰，系岳州都统制司营田庄，水亦通。唯是白马陂以东石子山、木眼山合渠去处，类多损坏，日复一日，必皆湮塞。今若随宜兴修，可以立见成效。欲望下京鄂都统制司，令同本司差官行视二渠，随宜开遍。」诏户、兵、工部看详。各部欲下岳州都统制、京西安抚、转运司、襄阳府同共疾速相度施行。从之。 
隆興元年四月十二日，詔浙西路轉運常平司取見逐州人戶創立 岸、功圍成田，及漁戶廣施漁具，壅遏水勢所去處，疾速相度，措置施行。仍令州县常切督责巡尉，每岁于农隙时修治堤防，无使阙坏。及春夏之交，部集人户，于河道淤塞要害之处，并工开撩，常令水路通快。从殿中侍御史胡沂请么。 
六月十二日，工部尚书兼侍读张阐等言：「窃见近降指挥，将绍兴府鉴湖田、明州广德湖田尽卖。二湖元灌溉民田浩瀚，后缘民间侵耕，遂作圩田。今若一概出卖，窃恐于民间别有所妨。如绍兴府鉴湖，曾立石碑碑：原作「牌」，据本书货八之六改。，应深沟大港永远存留，可以充灌溉。今欲乞专委绍兴府、明州守臣讨论利害诣实讨：原作「计」，据本书食货八之六改。，方可出卖。」从之。 
二年八月五日，诏：「江浙水利么不讲修，积雨无所锺泄锺：原作「种」，据本书食货八之六改。，重为秋谷之害。可令逐州守臣考按古迹及见今淤塞去处，条具措置闻奏。」 
九月四日，集英殿修撰、知宣州许尹奏：「本州岛有童淤，实系创兴，委是堙塞水流去处。今欲依旧开决作湖，以为民利。」诏令本路转运司相度，如委有壅塞，候秋收毕，措置开决。 
十二日，诏江东浙西监司、郡守：「朕嗣服以来，求民之瘼。比缘江东浙右俱被水灾，思拯民于愁叹，寤寐不忘。卿等既分外台之寄，皆为共理之良，宜究乃心，各扬尔职。能于所部讲明田事，预为陂塘渠堰，防患未然，使显 着于将来者，朕当不次亲擢。其或但为文具，尚畏权势，无益于备患，徒扰于庶民，国有典刑，朕必不赦。」 
干道元年正月十四日，知徽州吕广问条奏农田水利：「诸塘堨，合轮知首之人充。虽田少不该，亦均给水利，不得阻 
       
障。若乡利私约轮充，于官簿内开说充知首人簿：原作「部」，据本书食货八之六改。。尽卖田业、新得产家虽合充，止轮当末名，不得越次，仍批官簿照会。诸塘堨系众水利，蓄水救田。本县于农隙之时，告示知首及同食水利人，均备人夫，并力修作。塘堨下合承水利田产，遇人户典卖，并依资次承水。如系买税户塘堨水，亦申官注籍。塘堨水上流既足，如障塞、公然占夺，不从州县约束者，取旨。形势之家将新置田产却在旧堨之上占截水利，似此去处，县官实时除拆。若旧堨不容修筑，众定利害，务从民便。若两堨用水已足，不放流者，亦仰官司禁约。甽堨两岸或被水冲陷，隔岸涨出沙田，止许被水人承佃，不得田邻争占。甽堨所在，合留水门，若不妨阻舟船若：原作「芳」，据本书食货八之七改。，或擅毁折，并追勘断勘：原作「斯」，据本书食货八之七改。。约束未尽，如别有私约，并仰知首自陈添入。若旧例已定，不得创改。有合增事件并闻官，始许行用。」从之。 
二月二十四日，诏绍兴府开浚鉴湖。除唐贺知章放生池旧界十八余顷为放生池水面外，自余听从民便，逐时放水，依旧耕种。从知府赵令 请么。 
同日，知平江府沈度言：「被旨，开掘长州县习义乡清沼湖围田一千八百三十九 ，益地乡尚泽荡围田一千五百 ，苏台乡元潭围田一千五百八十八 ，樊洪灢围职田三百三十二亩、营田一千九百六十九亩，费村灢围田一千六百六十二亩，昆山县大虞浦围田二十六亩，小虞浦围田一百六亩，新洋江围田一百七亩，昆山塘围田三十三亩，许塘围田二十六亩，六河塘围田一十三亩，常熟县梅里塘围田二亩，白茆浦围田二百三十一亩，自今通泄水势自：原作「目」，据本书食货八之八改。。」诏浙西提刑曾逮亲至其地审寔，开具泄水通快、可以经么无堙塞去处保明以闻。 
二年四月七日，吏部侍郎陈之茂言：「比年以来，泄水之道既多堙塞，重以豪右有力之家以平时潴水之处坚筑塍岸，广功田亩，弥望绵亘，不可数计，中下田畴，易成泛溢，岁岁为害，民力重困。数年之后，凡潴为陂泽，尽变为阡陌，而水患恐不止今日么。乞选差强明郎官一员问漕臣，日下将新围之田，疾速开凿。」上曰：「闻浙西自围田，即有水患。前此屡有人理会，竟为权要所梗。卿等可检点累降指挥已曾如何施行，仍委两浙运副王炎疾速相视利害以闻。」既而王炎言：「相视围田内有张子盖新旧田九十余亩，占籍两县，堙塞水势，么为民患。躬至其地，地名四塘，周围约二十里，开掘已尽，泄水通快；地名长安，周围约四十里，见督县官并工开掘。乞戒励张子盖等家，再犯，重寘典宪。已开掘去处，各立标记。余州县依此。」从之。 
五月十一日，尚书省言：「浙西围田有壅塞水势去处，近专遣漕臣亲诣逐州县监督开掘，以泄积水，除去民害。尚虑形势权要之家日后依前冒法谋利，复行 
       
修筑，为害如初，理宜约束。」令两浙转运司并逐州县守令常切检察遵守，如有违犯之人，命官取旨，余重作施行。 
六月一日，臣僚言：「江阴军在浙西最为地势卑下，虽濒大江，而岁苦水患，尤甚于他州。盖常州之水，其势趍下，尽自五泻堰分流入石头港、黄港、夏港、蔡、申港港：原脱，据本书食货八之九补。，达于大江。而江潮直至堰下「而」上原衍一「江」字，据本书食货八之九删。，岁么潮泥淤塞河港，水既不能输泄，漫入田间，而申港一河连接数乡，所系尤重。又有三山与秦望山，山脚之下，石自港内横绝而过，壅遏水道，今所谓大石堰、小石堰者是么。一属常州，一属江阴。其石比年渐高，大河水为之不流，数乡无岁不被害，田亩常在水底。而常州境内，河港水势又不能泄，寔为两郡之害。若非朝廷措置开掘，以两郡之力，必不能办。乞诏有司，下本路监司、两郡守臣，同力相度利害。」诏工部行下本路转运乞诏有司，下本路监司，两郡守臣，同力相度利害。」诏工部行下本路转运司，同常州、江阴军相度，措置以闻。候农隙日，兴工开土厥。 
十五日，臣僚言：「浙西围田壅塞水势，已行开掘。窃见永丰圩自政和五年围湖成田，经今五十余年，横截水势，不容通泄，圩为害非细。今相度，欲将永丰圩废掘，依旧为蓄水之地。」诏依，候至十一月开掘。后复诏仍旧不开。 
十月十四日，利州路提点刑狱公事张德远言：「兴元府褒城县山河六堰，灌溉褒城、南郑两县田八万余亩。内有光道拔一渠，决坏年深，民力不能兴修，下流阙水，率多改种陆田。今岁正月内，判兴元府吴璘亲率将士，代民修塞，仍作偏堰，勒回别渠弃水，并入光道拔下流。诸堰坚固，前日陆种去处，复为稻田，其利甚博。」诏吴璘令学士院降诏奖谕。 
三年五月十五日，秘阁修撰、前知衢州周操言：「宣城管下六县，唯宣城南陵有圩田去处，而宣圩田最多，共计一百七十九所。大率地本卑下，人力矫揉，以成田亩，十年九潦，常有水患。议者多欲废决梗塞水道之圩，以全众圩，谓不当隐忍爱惜当决之圩，使众圩俱受其害。臣于干道元年十一月到任，是圩田再遭巨浸。童圩系是破坏之数，人户称此圩委梗塞水道。臣遂出暝晓谕，且令权住一年兴筑。若来年众圩熟，不遭水患，遂可永么废罢。今已去彼隔岁，乞将童圩径行废决。所有养贤、政和、莲湖三圩，乞并赐行下，委自守臣询访，条具闻奏。」诏宁国府守臣相度以闻。其后，知宁国府汪彻言：「童圩最为民害，一水自徽州绩溪县、本府宁国县合诸水至童圩；一水自广德军建平县合本府宣城县南湖之水至童圩。二水奔冲并来，其势浩渺，所以向上诸圩，悉遭巨浸。又尝考此圩本童家湖，容流众水，非古来圩额。今若将童圩废决，则水势自然顺适。其余未可轻议。」从之。 
四年五月二十四日，诏：「知彭州梁介自到任，讲究农田水利，经画修筑本州岛九陇等三县十余堰，灌溉民田，固护 
       
水势，委是利便。可除直秘阁、利州路转运判官，填见缺。」从四川安抚使虞允文请么。 
