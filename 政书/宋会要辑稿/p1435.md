<!-- { "loadSidebar": true } -->
干兴元年十二月，仁宗即位，未改元。三司言：「臣僚奏：『两川远地，所产虽富，般运实多。收买折科，岂无亏损 织造染记记：疑误。，宁不(废)[费]工 押纲衙前，虽有酬奖，户下小客，最受辛勤。俱荷照临，诚宜轸恤。欲乞益、梓两路州军纲运量与减放三二分，庶便民俗。』」下三司详定。三司言：「自来计度圣节、端午、十月一日内人春冬衣 
      
赐，并准备取索及国信往来、南郊支用绫罗、锦绮、鹿胎、透背、欹正、生白大小绫、花纱绢等，下益、梓州两路织买出染，计纲上京。(令)[今]除锦三十五段全减不织外，余绫罗、鹿胎、透背、欹正、生白大小绫、花纱绢等，欲且依旧。所贵支用不至 阙。又勘会益、梓、利、夔四路州军每年买纳紬、绢、丝、绵，除应副陕西、河东、京西州军及本路衣赐支遣外，余有剩数，即上京送纳，元不曾(椿)[桩]定数目。每年自西川水路起发布帛六十六万匹赴京南路，转般上京，(并)[应]副在京并京西州军衣赐，难议减省，欲且依旧。」从之。 
仁宗天圣元年二月，裁造院言：「每年所造诸节衣服万数甚多，枉费人工。欲望自今逐节除十月一日、端午、非泛传宣造作料次依旧造成送纳，其长宁、干元两节并料段送纳支遣。」诏今年干元节合支衣服依旧缝造送纳外，余从之。 
七月二十八日，三司盐铁副使俞献可言：「川界每年织造锦绮、鹿胎等，所破物料倍有损费。欲望似此不急之物，除支赐近上武臣及蕃戎并合要缘饰，只令在京量事织造，其余权且停止。」诏三司会勘以闻。 
二年四月四日，工部侍郎、知池州李虚己言：「天下州县每年春初预先支官钱和买紬绢，颇闻烦扰，乞不更行均配。」诏今后支紬绢价钱并取人户情愿，其不出产州军，不得一例抑配。 
三年七月二日，淮南江浙荆湖制置都大发运副使方仲荀言：乞断绝诸州军短狭 
      
纰疏粉药匹帛及新小砂锡钱。帝曰：「约束钱帛前后条目已繁，止令三司下淮南、江、浙、荆湖转运司申明指挥。」 
四年闰五月，诏绫锦院自今不得衷私织造异色花纹匹段及御服颜色机样，委本院监官觉察，并许人陈首，所犯人当行严断。 
二月二十八日，中书门下言：益、梓等州每年织造锦绮、鹿胎、透背段子、欹正等，累有臣僚上言科率劳扰，况锦绣纂组尤费蚕丝，虽未能全行禁止，欲乞渐次减数织造。帝曰：「川西至远，非惟织造劳费，亦不易津置。」令每年数内特减一半。 
五年正月二十一日，中书门下言：「西川益、梓等州每年织造锦绮、鹿胎、透背段子、欹正等，权减一半外，余生熟黄白大小绫、花纱，元未减省。累据臣僚言，乞下益、梓两路转运司权住织造，一并织绢，应副诸州军及边上支费。」帝曰：「速与行遣。」宰臣王曾等奏：「锦绣纂组，有害无益，约计每锦绣一端，可织绢数匹。如此指挥，实为至便。」 
八年十月，三司言：「江南西路转运使苒稹言：『检会辖下一十州军每春冬衣赐数内三衣布，除兴国军支遣得足外，余洪、虔等九州岛年支布五万匹，自来并从福建路州军收买，转般应副。 其 布，全然粗疏，不堪装着，军人请到，货卖价少。自来于福、泉、漳州、兴化军四处置场收买，每匹价钱并津般往回官钱三百四十九文，军人出卖，得钱三百一十一文省，亦有只得百五十六文足钱去处。以此比 
      
仿，实两亏损。今欲酌中取洪州定支布价每匹三百二十文省，令洪、虔等九州岛依例给见钱。所是元支破买布价钱，仍乞令本司勘会，酌实贯(伯)[佰]，每年发送，赴当路交纳，应副春冬支给布价。』省司勘会：洪、虔等九州岛军分折各情愿，乞依洪州例请领衣布价钱，乞令福建路转运司将每买布价钱般运赴江南西路州军下卸「每」下疑有脱字。，应副支给军人布价。又缘见钱脚重，陆路难以津般，今更不行外，仍乞下福建转运司，今后更不科买绵、丝、布，将每年合买卖钱于出产银货州军收买铤银，计纲上京送纳。」从之。 
十二月，三司言：乞依每年例抛数下京东等路转运司，预支绢紬价，及时收买。诏准去年例施行。 
明道二年十月十二日，诏已令三司将在京库藏内佩玉、犀牙、闲杂物色物变转货卖外物色物：后一「物」字疑当衍。，其西川织造上供绫罗、锦绮等项，议特行减省。诏曰：「朕祗膺先训，寅奉宝图。发一念必在于政经，举一事必先于教本。庶惇古治，用澄化源。自惟临御以来，性崇俭素。慕衣绨之先嘱，遵抵璧之令猷。冀厚民风，期臻淳朴。去奢务本，斯为至怀。乃者昭示攸司，悉索长物，佩玑犀象，减贸货泉。顾彼坼维，俗善纂组。苟浮靡而呈技，虑紃组之有妨。不戒纤华，将害有益。特颁明命，与时作程。应东、西两川织造上供绫罗、透背、花纱之类，令今后三分中特令织造一分，其余二分织造紬绢。如民不愿织造紬绢者，不得抑勒。别具擘 
      
画闻奏，及令都进奏院告报上项路分州军，令出暝晓示。」
景(佑)[佑]元年四月十二日，青州言：织造锦乞减放一半。从之，所减数目令在京绫锦院织造。 
五月七日，中书门下言：在京及诸道州府臣僚、士庶之家，多用锦背及遍地密花透背段等制造衣服，欲并禁止。从之。 
闰六月二十一日，三司言：「准 禁止锦背段子等，勘会内衣库见管诸般段子万数不少，乞留充北朝人使到阙相兼支赐。」从之。 
二十二日，梓州路转运使张从革言：「乞申明条贯，禁绝透背段子等，所贵刑名别无疑虑。」诏应遍地密花锦背段子及织成遍地密花锦背衣服等，并依旧禁断，其余稀花、团窠、杂花不相连接者，更不禁止。 
三年七月九日，龙图待制张逸言：「昨知梓州，本州岛机织户数千家，咤明道二年降 ，每年绫织三分，只卖一分，后来消折，贫不能活。欲乞于元买数十分中许买五分。」诏两川上供绫罗、锦背、透背、花纱之类，依明道二年十月 命三分织造一分，余二分今后只许织造一分绫罗、花纱，一分令织紬绢。 
五年四月九日，三司言：西川织买绫纱三分内减下一分紬绢，乞依旧织买绫纱支用。从之。 
庆历五年六月十三日，诏益州每岁上供物帛数特减岁额三分之一，益、梓路州军所织锦绮、鹿胎等，并减其半。 
七年十一月二十八日，诏：「应预支人户紬绢价钱，令随夏税送纳。朝廷之意，本在利农。近年 
      
降数多，三司每年约度，只合要紬绢，务在裁减。仍先具数申奏，下中书相度指挥。内江西一路多以盐充折绢价，亏损小民，转运司今后须管支见钱和买。」 
皇佑二年闰十一月，出内藏库缗钱四十万、紬绢六十万，下河北便粜粮草。先是，河朔频年水灾，朝廷蠲民几尽，至秋，禾谷将登，而镇定复大水，并边尤被其害被：原作「备」，据《长编》卷一六九改。。仁宗忧军储不给，故特出内府钱帛以助之。 
至和元年二月，三司言：「陕西、河东岁减西川所上物帛，而军衣不足，又河北入中粮草数多，未有紬绢筭还。请贷内藏库紬十万、绢十万。欲乞输左藏库缗钱十万，余计其值，以限计还。」从之。 
三年十二月，诏陕西路转运司，本路军装、紬、绢、锦，皆出益、梓、利州路，今边事么宁，而戍兵减，宜宽三路所输。若支军衣而愿买官，以中估收市之。 
嘉佑四年正月十四日，三司言，乞下内藏库交拨钱、银、紬、绢、绮、绫、罗、纱、縠等，准备郊礼赏给，从之。 
英宗治平元年闰五月二十八日，三司言，乞下内藏库拨借绫、罗等七万六千四百六十匹赴左藏库，以助支赏，从之。 
二年十二月二十三日，三司言，乞下内藏库拨借银、绫、罗等一万九千四百八十六匹赴左藏库收管，充备支遣，从之。 
四年三月，神宗即位，未改元。三司言：「在京粳米约支得五年已上，欲乞于上供年额六百万石内将粳米五十万石，自今发运司体量米贵处，与减下和籴数目，却令买 
      
金、银、绢、帛上京，候约支不及四年，即添三十二万石。上件钱、帛，于搉货务封桩，分与三路，以备军需。候充羡，即留在京。」从之。 
六月二十九日，诏在京臣寮并宗室公使钱、买马价钱，并半折绢；诸醮道场大会，并折以绢。 
神宗熙宁二年十月四日，三司言：「乞自今后除传宣及合同取索御前使用，并太皇太后、皇太后、皇后以下春冬折洗，及支赐外国蛮人折角、入国人使到京等料，依旧出染练绢外，有应系支赐臣寮之家及筵宴合用彩绢，许请人于元支库分换支生帛折等二等绢。如内中取索彩绢，却于数中要换生帛折绢者，依此。」诏除太皇太后合供衣着并与外国者并依旧外，其供皇后宫及内人衣着，即令内东门司逐时计会合要生绢或衣着，临时供应，余并支合染色额生白绢。 
三年二月，京东转运司言：「准诏，访闻本司去岁和买绢多抛数于人户上配散，每钱一千，买绢一匹，后来却令买税绢，并每匹纳钱一千五百文，又于等第一例配俵粟豆钱，令件(折)[析]以闻。缘所散粟豆钱要济民用，只召情愿，即非配俵。」诏已行常平仓新法，今后更不得支俵粟豆钱。其支散内藏库别额紬绢钱五十万贯，候纳到本钱，即拨桩充北京封桩。所收息利，于内藏库送纳。 
元丰二年八月二十六日，成都府言：「岁额上供锦，预支丝、红花、工直与机户顾织，多苦恶欠负。昨创令军匠八十人织，比旧费省而 
      
工善，令先织细法锦。」从之。 
徽宗政和四年五月十五日，详定一司 令所奏：「今修立下条：诸应副他路军衣物帛，有粉药、纰 、轻怯、短狭者，元买纳官司计所亏官，准盗论罪。轻者徒一年，元验官司减一等。」从之。先是，淮南转运司奏，本路合要军衣，系江、浙路供应，近年以来，多被逐路官库合干人与管押人表里作弊，将短狭、粗 、轻薄、粉糊伪滥紬绢起发前来，乞立法禁止故么。 
