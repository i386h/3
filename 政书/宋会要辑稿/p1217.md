<!-- { "loadSidebar": true } -->
五月十五日，陕西计度发运使吴亮言：「奉朝旨，于茶马司封桩钱内支一百万贯应副熙河路籴买，仍令具籴到数目支破钱本闻奏。准榷茶司支到商、虢等处钱一十万余贯，散在诸处，难以收簇。兼其余七十余万贯称已关籴永兴、秦凤两路，若等候两路提举司旋行 刷，必恐后时。望特降睿旨下榷茶司，于近便熙河路去处逐急拨茶司诸般钱，依准指挥支降一百万贯，趁时籴买，不致有 边用。」诏茶事司数不及， 
     
即令常平司贴足其数。 
六年十二月十四日，诏诸路每岁夏秋收成之时，转运司据岁计不足之数，前期报提举常平司，以本司钱置场收籴，遇转运司少阙，听以见钱对行充兑支用原书天头注云：「兑一作桩。」疑是。，若转运司岁用数足，即以新易陈，兑桩如法。」从臣僚请么。 
八年五月三日，诏：「祁州积草二十余万，支用数少，岁么陈腐。仰本路转运司差官检察出卖，其钱封桩，候秋成，收买新草，以备储积。」 
六月二十二日，两浙提举常平司言：「奉诏，将赵霖开修平江府水利度牒六百二十四道及承节[郎]、将士郎、承信郎官诰共一百道，支拨付徐铸、应安道收籴米斛。除已支付逐官外，见管承节郎诰一十道，将仕郎七道，承信郎二十三道。本司见阙本钱，收籴米斛，欲乞许令拘收前项余剩官诰四十三道及已卖价钱，应付收籴。」从之。 
宣和元年九月十五日，河北路转运司沈积中言：「河北路秋田丰稔，倍于常岁，正宜乘时检籴检：疑误。近降诏处分，淮、浙、荆、湖应诸司封桩钱物量留合用外，速开场收蓄，仍令常平司将青苒并积欠，以一半增价折纳斛斗。望令河北路常平、保甲等诸司，亦遵依上项指挥施行。」从之。 ，以广储蓄，以惠农民。恭 
二年四月十二日，发运副使陈亨伯奏：「奉诏专应付六路和籴，自今岁为始和籴一百万硕，及令参酌旧制，条画措置。乞降指挥，宣和元年、二年合籴米共二百万硕，并于今年收籴足数，同年额般运，于十月内到京。」诏 
     
东南和籴本钱，合依已降指挥，应系上供及朝廷封桩，并行截拨，仍许通融取拨，不足，即通融别路钱应付。 
五月九日，诏：「今岁诸路丰熟，应见和籴官司疾速趁时收籴，如过时，当议重行黜责。」
十三日，诏：「自今陕西籴买，帅司及州县城寨等处官吏如敢缘籴事循私意，公受请托，乞取钱物，僭换变转，故损籴价，诡名借本，停塌入官原书天头注云：「塌一作泊。」，强籴搅拌，低估嬴略，计会中纳，放债 除，若抑勒军兵贱买交旁，复用转敖搭带，大量不上(亦)[赤]历，诈作客人中官及在任者冒法入纳，并以监守自盗论。挟私邀阻、鼓惑扇摇者，以违制论。本法重者，自从重，仍功一等坐之。具案奏裁，并不以赦降、去官、自首原减。各许人告，流罪以上每名赏钱一千贯，余罪五百贯，先以官钱代支。」从臣僚请么。
二十五日，诏：「泛给香乐钞并告 、补牒、度牒、师号、紫衣共二百万贯，付河北籴便司广行收籴，以备储蓄。全在州军 力，乘时计置，乃无阙事。仰提举官陈迈候将来依条限住籴日，比较逐州军知、通及所委籴官首先籴买了足，或收籴数多，保明闻奏，当议重行旌赏。或弛慢不切用心，收籴数少，即重行责罚。」 
十月一日，诏：「东南岁籴，累降指挥支拨本钱，如尚不足，特许于两浙、江南、荆湖路学费钱内共取拨五十万贯相兼，趁时收籴，于近封桩减省学费内掯除。仍委徐铸、赵亿同共总领措置。」 
十二月十二日，河东路转运司侯益言：「本路丰 
     
稔，漕司缺少籴本，令诸司与漕司同共相度，将应干见在钱物乘时收籴。忻、代州一带比控胡虏，尤宜谨备。乞令漕司量将近里州军、诸司钱物挪移应付籴买，却以原价兑籴支用，或乞量事支降钱本，广行储蓄。」从之。 
三年三月四日，江浙、淮南等路宣抚使童贯言：「望下转运司，自今后计诸州岁用之外，所余钱数并就丰熟地分依条委官置场和籴，不得令州县认定数目，以免科率之弊。」从之。 
二十日，诏：「诸司籴买军储，不容滥恶，条禁甚明。近岁奸弊百出，往往杂以糠 灰土，致亏诸军粮食。检会籴买条法，严切申明行下，仍仰廉访使者觉察闻奏。」 
七月十二日，诏：「沿边今岁禾谷滋茂，若不先时广行籴买，则利归兼并，官失储蓄。可契勘合行籴买州军岁额给降钱物，限七月半已前须管支拨敷足。」 
十二月二十日，发运副使林箎言：「诸路岁籴封桩上供斛斗，依圣旨许用学费钱、旁行定帖、封桩上供等钞籴买。检点得诸州县将逐色籴本别行支用，既不作籴本，又失上供。欲据诸路拘收到逐色合充籴本名色，每路委漕臣一员，专切置籍拘摧，只得分收籴上供封桩斛斗原书天头注云：「分一作合，疑并误。」。照令中书省，每路选委漕臣一员，专切置籍拘摧，应辄兑借支使者，并以违御笔论。」 
四年二月十八日，诏：「雄州先承籴便司抛下岁籴军储，有自政和八年至宣和二年客人、民户拖欠未纳斛斗，逐州为见籴便司举发，顿行拘摧，例 
      
将元揽人户监锢，估卖豹产，籍没家计，以偿欠数，往往逃移星散。事干两输地分，深属未便。仰莫、雄州限指挥到，将所欠斛斗人户特与转限三年送纳。沿边州军准此。」 
六年五月九日，泾原路经略安抚司席贡言：「泾原一路川谷平坦，皆以天都诸山利害必争原书天头注云：「皆一作功。」，最为冲要，自来朝廷积粮备御，深契事机。乞以本司封桩银绢和籴斛斗充边用。」从之。 
七年三月二十三日，诏：「天时佑顺，年谷向登，当广为储积。蔡河拨发司、淮南转运司可各支降籴本一百万贯，逐司于榷货务桩留见钱四十万贯，给降度牒、紫衣、师号二十万贯，于宣和库支降新法钞四十万贯，就丰熟处和籴小麦、马料。以十分为率，七分小麦，三分马料，江西、湖南、淮南、两浙路分预降籴本五十万贯，逐司各给降度牒、紫衣、师号二十万贯，于宣和库桩留见钱并支降新法钞各三十万贯，候将来秋成，于丰熟处和籴粳米，计置起发。并令吏部差使臣，每司各两员，管押前去交割。并令所属逐旋具籴买到数目、色额并元籴价钱申司农寺，每月申尚书省。每五千硕，即差官盘量，见的寔数，封所籴斛斗，以罐盛样附纲，先次送司农寺收掌。蔡河拨发司、淮南两浙江西湖南路转运司各权添差籴买官一员，逐州委见任官一员，同共管勾，候籴买了日罢。」 
二十九日，诏：「蔡河拨发司、江西湖南淮浙转运司先降籴本五百二十万和籴斛斗，内有度牒、 
      
紫衣、师号，切虑籴米官司循习旧弊，辄有科配，搔扰民户，并出卖见钱，和籴人户中卖斛斗，愿支折者听。如辄敢科配，官并流三千里，仍许人户越诉。若籴本有缺，即具实缺数目申尚书省。」 
九月二十八日，诏两浙岁丰熟异常，米谷价贱，本路漕司就丰熟州县选官置场收籴。所有本钱于诸司不以是何窠名见钱，并借充籴本。籴到斛斗，各随所借司分依旧收系，别敖桩管，不得支动。候漕司逐旋桩到本钱，方听交兑。」 
十月十六日，发运判官陆寘言：「近预降度牒紫衣师号并见钱新法钞，每路八十万贯，于江西、湖南、淮南、两浙路和籴粳米。望专责逐路漕臣趁此秋成，尽数变转籴买起发。」诏令逐路漕臣不候申尚书省，一面均拨籴本，并数广行收籴，疾速装发上京。
十二月六日，两浙转运副使程昌厩言：「本路收买除见钱外，有抛降度牒、香药、文钞，召人中买，与见钱收买不同。乞自今后诸路应用度牒、文钞籴买，并不得收分文头子、市例等钱。」从之。 
十一日，太宰白时中等言：「河北西路见今计置粮斛，以备屯军，乞添差漕臣四员分路管干，各支银二十万两、绢一十万匹付所差官。」从之。 
十五日，诏：「河北已专委帅臣措置收籴，其四路添差漕臣指挥勿行。」 
二十二日，诏减掖庭用度，侍从官以上月廪罢诸兼局。有司据所得数，拨充诸路籴本及募兵赏军之用。 
钦宗靖康元年五月十五日，臣僚言：「湖南、江西 
      
自二税外，敛于民者不知纪极，名曰和市，不酬价直，寔掠取之。如此名件，未易殚举。夫和籴之行如此，民安得不困且竭乎 若国家多事之初，夏、秋二税不足，不免和市，则降寔直付之漕臣。」诏令今后籴买，约价直钱。 
十九日，河北、河东路安抚司言：「朝廷近兴复陕西解盐钞、河北粮草钞，已令榷货务过数装给钞本，遇客人投钱，实时支给，所有未降新钞已前逐路给降过籴本见钱、公据文钞，亦乞措置支还商贾，以示大信。」诏未支见钱公据文钞，令榷货务支还。 
同日，尚书仓部员外郎黄谔言：「河北民力重困，乞 本路应和籴钱有不支还及妄有除 ，并从举劾，送狱治罪，知、通、监官与帅臣、监司失劾，亦重科罪。」从之。 
二十八日，诏东南六路神阅宫金银、器皿。并令发运(司)[使]翁彦国拘收充籴本，从汉阳军申请么。 
十月十二日，诏：「今岁四方丰稔，粒米狼戾，但可就逐处增价收买，不得轻议般运，以称恤民之意。」 
高宗建炎元年十月十四日，通判抚州权州事张思永言：「江浙米稻丰熟，若至时支拨官告、度牒、紫衣、师号，下诸州出卖，收籴粮斛，窃虑临时收籴不前。昨江浙及诸路勤王不到，京畿人有已前拘截诸司钱物应付支用不尽钱物，未有归着。欲乞限一月结绝，尽数收簇，拨充逐路漕司收籴御前军储。」从之。 
十二月二十五日，诏令行在户部支银二十万两、绢一十万匹付两浙提刑司，分(劈)[擘]于沿流 
      
州县置场收籴封桩，听候朝廷支用。以提举一行事务黄潜厚奏：「二浙道路未通，客旅稀少，即目粮价低小，望支钱本，委本路漕臣广行计置，令发运司差纲般发上京送纳。」故有是命。 
二年正月二十七日，诏以京师阙米，令榷货务于桩下河北路寄籴斛斗钱内支钱五十万贯，委宗泽置场收籴，仍下两浙、江淮路转运司出暝晓示客旅通行知委。 
五月五日，江西提刑司言：「准尚书省札子：东南神阅宫近有赐田房钱并诸处赡学钱甚多，自合根括拘摧，就东南计置银绢，前来应副国用。本司专委虔、洪等州军根括拘催施行外，契勘诸州县所收赡学钱系发运司拘收，专充籴本，今来即未审合与不合依今降指挥却行计置银绢起发，乞明降指挥，以凭遵守施行。」诏且令更作籴本一年。 
