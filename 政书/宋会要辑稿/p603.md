<!-- { "loadSidebar": true } -->
七年三月一日，议礼局奏：「先王之制，乐舞文则用羽、钥，武则用干、戚，而又有小大焉。《周官》乐师『教国子小舞』，则舞有小大可知矣。文舞之大用羽、钥，文舞之小则有羽无钥，谓之羽舞。武舞之大用干、戚，武舞之小则有干无戚，谓之干舞。《礼记 文王世子》曰：『春夏学干、戈，秋冬学羽、钥。』又曰：『小学正学干，钥师学戈。』则武舞又有戈舞焉，而戈不用于大舞。近世武舞以戈配干，未尝用戚。乞武舞 
      
以戚配干，置戈不用，庶协古制。」又奏：「考《周礼 春官》有锺师、镈师。《国语》伶州鸠曰：『大钧有镈无锺，鸣其细也；细钧有锺无镈，昭其大也。』然则锺，大器也；镈，小锺也。以宫商为钧，则谓之大钧，其声大，故用镈以鸣其细，而不用锺。以角、征、羽为钧，则谓之小钧，其声细，故用锺以昭其大，而不用镈。然后细大不踰，声应相保，和平出焉。是镈、锺两器，其用不同，故周人各立其官。后世之镈锺非特不分小大，又混为一器，复于乐架编锺、编磬之外，设镈锺十二，配十二辰，皆非是。盖镈锺犹之特磬，与编锺、编磬相须为用者也。编锺、编磬，其阳声六，以应律；其阴声六，以应吕。既应十二辰矣，复为镈锺十二以配之，则于义重复。乞宫架乐去十二镈锺，止设一大锺为锺，一小锺为镈，一大磬为特磬，以为众声所依。」从之。 
四月十八日，礼制局言：「尊祖配天者，郊祀也；严父配帝者，明堂也。郊祀以远人而尊，故尊祖以配天；明堂以近人而亲，故严父以配帝。所以来天神而礼之，其义一也。则明堂宜同郊祀，用礼天神六变之乐。」从之。 
八年四月二十五日，诏：礼制局所铸景虚玉阳神应锺了当，应副管干详议官、管干官、书篆官、制造官、杂务官、催促物料、造作受给各转行一官。应副管干七锺以上，各减三年磨勘。应副管干六锺以下，各减二年磨勘。人吏各转一官资，无官资人补进义副尉。 
宣和四年六月九日，臣僚上言：「一岁 
      
之间凡一百一十八祀，作乐者六十二，所用乐章总五百六十九首。当时儒馆分领， 以与之，末尝择而授也，故其所作多有失义类者。」诏令尚书省措置，选官改定。除赵永裔已罢馆职外，余并送吏部与合入差遣。
 乐 宋会要辑稿 乐五 诗 乐 
      
诗乐按此门所录乃《宋史》卷一四二《乐志》之文，非《宋会要》。
      
诗乐。虞庭言乐，以诗为本。孔门礼乐之教，自「兴于诗」始。《记》曰：「十有三年学乐、诵诗。」咏歌以养其性情，舞蹈以养其血脉，此古之成材所以为易也。宋朝湖学之兴，老师宿儒痛正音之寂寥，尝择取二《南》、《小雅》数十篇，寓之埙钥，使学者朝夕咏歌。自尔声诗之学为儒者稍知所尚。张载尝慨然思欲讲明，作之朝廷，被诸郊庙矣；朱熹述为诗篇，汇于学礼，将使后之学者学焉。 
《小雅》歌凡六篇。朱熹曰：「《传》曰：『大学始教，宵雅肄三。』谓习小雅《鹿鸣》、《四牡》《皇皇者华》之三诗也。此皆君臣宴劳之诗，始学者习之，所以取其上下相和厚也。古乡饮酒及燕礼皆歌此三诗。及笙入，六笙间歌《鱼丽》、《南有嘉鱼》、《南山有台》。六笙诗本无辞，其遗声亦不复传矣。《小雅》为诸侯之乐，《大雅》、《颂》为天子之乐。」 
二《南》，《国风》歌凡六篇南：原脱，据《宋史》卷一四二《乐志》补。。朱熹曰：「《周南》、《召南》，正始之道，王化之基，故用之乡人焉，用之邦国焉。《乡饮酒》及《乡射礼》：『合乐，《周南》：《关雎》、《葛覃》、《卷耳》；《召南》：《鹊巢》、《采蘩》、《采苹》。』《燕礼》 
      
云『遂歌乡乐』，即此六篇也。合乐，谓歌舞与众声皆作。《周南》、《召南》，古房中之乐歌也。《关睢》言后妃之志，《鹊巢》言国君夫人之德，《采蘩》言夫人之不失职，《采苹》言卿大夫妻能循法度。夫妇之道，生民之本，王化之端，此六篇者其教之原也。故国君与其臣下及四方之宾燕，用之合乐也。」 
《小雅》诗谱：《鹿鸣》、《四牡》、《皇皇者华》、《鱼丽》、《南有嘉鱼》、《南山有台》皆用黄锺清宫。俗呼为正宫调。 
《二南 国风》诗谱：《关雎》、《葛覃》、《卷耳》、《鹊巢》、《采蘩》、《采苹》皆用无射清商。俗呼为越调。朱熹曰：「《大戴礼》言：《雅》二十六篇，其八可歌，其八废，不可歌，本文颇有阙误。汉末杜夔传旧雅乐四曲：一曰《鹿鸣》，二曰《驺虞》，三曰《伐檀》，又加《文王》诗，皆古声辞。其后新辞作，而旧曲遂废。唐开元乡饮酒礼乃有此十二篇之目，而其声亦莫得闻。此谱，相传即开元遗声也。古声亡灭已久，不知当时工师何所考而为此。窃疑古乐有唱、有叹。唱者，发歌句也；和者，继其声也。诗词之外，应更有迭字散声，以孍发其趣。故汉晋间旧曲既失其传，则其词虽存，而世莫能补。如此谱，直以一声协一字，则古诗篇篇可歌。又其以清声为调，似亦非古法。然古声既不考，姑存此以见诗歌之彷佛，俟知乐者考焉。」
 乐 宋会要辑稿 乐五 教坊乐 
      
教坊乐与《职官》教坊互见按此门所录亦为《宋史》卷一四二《乐志》之文。 
      

队舞之制，其名各十。小儿队，凡七十二人：一曰(拓)[柘]枝队，衣五色绣罗宽袍，戴胡帽，系银带。二曰剑器队，衣五色绣罗襦，里交脚幞头，红罗绣抹额，带器仗。三曰婆罗门队，紫罗僧衣，绯挂子，执锡镮柱杖。四曰醉胡腾队，衣红锦襦,系银 鞢 鞢：原作「革果」，据《宋史》卷一四二《乐志》改。下文「 」字同。，带毡帽。五曰诨臣万岁乐队，衣紫绯绿罗宽衫，诨裹簇花幞头。六曰儿童感圣乐队，衣青罗生色衫，系勒帛，总两角。七曰玉兔浑 
      
脱队，四色绣罗襦，系银带，冠玉兔冠。八曰异域朝天队，衣锦祅，系银束带，冠夷冠，执宝盘。九曰儿童解红队，衣紫绯绣襦，系束带，冠花砌凤冠，绶带。十曰射鵰回鹘队，衣盘雕锦襦，系束带，冠花砌凤冠，绶带。十曰射鵰回鹘队，衣盘雕锦襦，系银 鞢，射雕盘。女弟子队，凡一百五十三人：一曰菩萨蛮队，衣绯生色窄砌衣，冠卷云冠。二曰感化乐队，衣青罗生色通衣，背梳髻，系绶带。三曰抛球乐队，衣四色绣罗宽衫，系银带，奉绣球。四曰佳人剪牡丹队，衣红生色砌衣，带金冠，剪牡丹花。五曰拂霓裳队，衣红仙砌衣，碧霞帔，戴仙冠，红绣抹额。六曰采莲队，衣红罗生色绰子，系晕裙，戴云鬟髻，乘彩船，执莲花。七曰凤迎乐队，衣红仙砌衣，戴云鬟凤髻。八曰菩萨献香花队，衣生色窄砌衣，戴宝冠，执香花盘。九曰彩云仙队，衣黄生色道衣，紫霞帔，冠仙冠，执旌节鹤羽。十曰打球乐队，衣四色窄绣罗襦，系银带，裹顺风脚簇花幞头，执球杖。大抵若此，而复从宜变易。 
百戏有蹴球、踏蹻、藏擫、杂旋、狮子、弄鎗、铃瓶、茶 、毡龊、碎剑、踏索、上竿、筋斗、擎戴、拗腰、透剑门、打弹丸之类。锡庆院宴会，诸王赐食及宰相筵设时赐乐者，第四部充。 
建隆中，教坊都知李德升作《长春乐曲》。干德元年，又作《万岁升平乐曲》。明年，教坊高班都知郭延美又作《紫云长寿乐》鼓吹曲，以奏御焉。太宗洞晓音律，前后亲制大小曲及因旧曲创新声者，总三百九十。 
凡制大曲十八：正宫《平戎破陈乐》，南吕宫 
      
《平晋普天乐》，中吕宫《大宋朝欢乐》，黄锺宫《宇宙荷皇恩》，道调宫《垂衣定八方》，仙吕宫《甘露降龙庭》，小石调《金枝玉叶春》，林锺商《大惠帝恩宽》，歇指调《大定寰中乐》，双调《惠化乐尧风》，越调《万国朝天乐》，大石调《嘉禾生九穗》，南吕宫调《文兴礼乐欢》，仙吕调《齐天长寿乐》，般涉调《君臣宴会乐》，中吕调《一斛夜明珠》，黄锺羽《降圣万年春》，平调《金觞祝寿春》。 
曲破二十九：正宫《宴钧台》，南吕宫《七盘乐》，仙吕宫《王母桃》，高宫《静三边》，黄锺宫《采莲回》，中吕宫《杏春园》、《献玉杯》，道调宫《折枝花》，林锺商《宴朝簪》，歇指调《九穗禾》，高大石调《啭春莺》，小石调《舞霓裳》，越调《九霞觞》，双调《朝八蛮》，大石调《清夜游》，林锺角《庆云见》，越角《露如珠》，小石角《龙池柳》，高角《阳台云》，歇指角《金步摇》，大石角《念边功》，双角《宴新春》，南吕调《凤城春》，仙吕调《梦均天》，中吕调《采明珠》，平调《万年枝》，黄锺羽《贺回鸾》，般涉调《郁金香》，高般涉调《会天仙》。 
宫春》，蕤宾调《连理枝》，正仙吕调《朝天乐》，兰陵角《奉宸欢》，孤鴈调《贺昌时》，大石调《寰海清》，玉仙商《玉芙蓉》，林锺角《泛仙槎》，无射宫调《帝台春》，龙仙羽《宴蓬莱》，圣德商《美时清》，仙吕调《寿星见》。 琵琶独弹曲破十五：凤鸾商《庆成功》，应锺调《九曲清》，金石角《凤来仪》，芙蓉调《 
小曲二百七十：正宫十：《一阳生》、《玉葱寒》、《念边戍》、《玉如意》、《琼树枝枝：原脱，据《宋史》卷一四二《乐志》补。》、《鷫 裘》、《塞鴻飛》、《漏丁丁》、《息鼙鼓》、《歡流霞》。南吕宫十一：《仙盘露》、《冰盘果》、《芙蓉园》、《林下风》、《风雨调》、《开月幌》、 
      
