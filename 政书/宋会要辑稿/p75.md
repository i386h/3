<!-- { "loadSidebar": true } -->
七月七日日：原作「月」，今改。，诏皇后家庙令修内司同临安府两浙转运司日下修盖。先是，皇后外宅与张循、王银鎗亲兵寨屋并张宗尹屋地相连，既而宗尹以地投献，于是展拓改造。 
开禧元年四月二十六日，臣僚言：「伏见皇后归谒家庙，亲属及本合官属推恩两项指挥，其间阶官并遥郡上及带遥刺内，碍止法人并特与转行，并白身人陈元忠三名补承信郎。照得祖宗格法，凡恩赏转官碍止法人例合回授，虽特旨放行， 
      
臣僚论奏，随即追寝。遥郡上转行或带遥刺，盖非有功不除，不可以恩例得者。至于白身补官尤不可以越例。恭闻寿慈太皇太后曩日初受册宝，亲属恩数止十人补官，慈懿皇后受册，一遵成宪遵：原作「尊」，误，今改。。今来所降指挥，其间人数多寡、恩例重轻，考之近比，盖亦不同，不敢枚数。其碍止法人及白身补授之人所当论奏，乞将慈懿皇后向来体例，参考斟酌施行，庶几予之不为滥，受之不为忝。」诏：「碍止法人并白身补授人并本合提举官绩康伯应转阶官，并照应慈懿皇后归诣体例指挥，余并依开禧元年三月二十八日已降指挥施行。」 
嘉定元年四月八日，宰执进呈皇后乞减俸助国用，钱象祖奏：「臣等仰见陛下齐家有道，中宫节俭体国，有古贤后之风。」上曰：「此出自中宫之意。」象祖奏：「臣等昨日见付出札子，相与敬叹中宫盛德。但于事体恐不应减削至此。欲乞御笔批不允，径付本殿。臣等退而书之，以备史臣纪述，庶彰懿范，贻之永世。」 
十九日，臣僚奏：「窃惟自昔圣帝明王未有不守家法而可以致天下于治安者。《书》曰：『有典有则，贻厥子孙』，又曰：『监于先王成宪，其永无愆』，皆守家法之谓也。然《诗》三百编，王道备，人事尽，而独首于《关雎》、《文王》之诗，岂非周家致治之道基于此欤 国家受天明命，列圣相传，内而修身齐家，外而立政立事，无一不可为后世法者，载之于书，国史、实录之外，则有《宝训》，有《圣政录》。陛下日命儒学之臣劝诵于前，理乱安危之所由基，盖已洞达而无疑，遵守而不敢失矣。窃谓本朝治效之盛所以敻绝前古者，非独帝道之隆，有内助焉。惟是彤史既废，内言不出外廷，罕有绝述，见于书者，不过本传之所载；其或记录于他书，又(敢)[散]漫而无考。宜命修史之官博加采录，凡先后之崇孝敬、躬节俭、尚慈爱与夫齐内庭、待外族及关于政者，以类相从，会粹成书。陛下留之禁中，以为内则。在外则守祖宗之成规，在内则遵先后之遗范。内外交修，家法具举，而天下不法者未之有也。」从之。 
十一月十日，皇太子帱奏：「仰惟皇帝陛下表正坤仪，自家齐国，皇后恭俭俪极，密佐宏图。臣私切庆幸，得以子职，日亲慈范，《诗》、《书》所载，未之前闻。然外庭不得而知，史官不得而述，诚今日之阙典也。臣载惟陛下致养重闼，躬行通制，而皇后自幼蒙恩宪圣，定省无违，成肃就养东朝，盖勤虞侍，以至视疾而亲尝药铒，事终而动合礼经，有以赞陛下之孝。陛下菲食恶衣，足履革舄，而皇后膳羞有节，虽蔬茹而亦共；澣濯为常，虽绝布而不厌。以至减常俸以上 邦用，吝赐予而不私外家，有以赞陛下之俭。陛下严恭畏天，旱蝗轸虑，亲祠露祷，备极精纯。而皇后夙夜斋戒致虔，忧劳闵岁，上符宵旰爱民之意。其后飞蝗屏迹，膏泽应祈， 
      
汔致中熟，有以赞陛下之诚。陛下仁慈爱人，慨念南北生灵重罹涂炭，首诛元恶，勉就和盟。而皇后尝言兵贵多筭，不可轻用，以戒权臣于未事之先。其后密辅干刚，弗遗余力，敛兵继好，有以赞陛下之断。凡此数条，皆国家安危所系之大者。自余美，未易殚言。若夫鞠育微臣，恩勤曲尽，奉承严训，教载必亲。以至日督课程，不移晷刻，每令覆讲，必究指挥。不唯字画诗章悉加面命，且以前言往行俾知矜式。恭惟父天母地，盛德难名，是宜大书特书，以诏万世。欲望圣慈以臣今来所陈宣付史馆，用彰圣朝宫壸之懿。」诏宣付史馆。继而皇后杨氏奏：「窃见皇太子奏皇帝陛下孝、俭、诚、断事实并及臣妾，乞宣付史馆。臣妾不胜震惧。伏念臣妾本无他长，获事宸极，虽宫中之务，不敢不谨。然初蔑毫发，仰赞圣明。今皇太子曲尽爱亲之道，条摭数事，将欲登载信史。仰惟陛下盛德大美，固当特书。有如臣妾，自顾阙然，岂宜滥尘简册 所有皇太子奏札，欲望圣慈特免付出，庶几愚分得以少安。」诏所请不允。 
十二月二十六日，皇后杨氏奏乞将俸余所积会子五万贯下临安府添助账济。从之。以都城米价腾踊，贫民乏食故也。 
三年三月四日，皇后杨氏奏：「伏奉圣旨，诞育华王恩泽，令本合承受陈乞四名。臣妾窃惟陛下俯念皇子垧易名褒赠，典礼过隆，今古异数。复□颁□，理难冒受，望垂寝免。」诏：「诞育恩泽，下逮嫔御，犹有典常，皇后位正中闱，礼宜异数，既颁成命，勿复谦辞，所请不允。」 
八年八月七日，枢密院言：「皇后殿主管进奉因用本殿大礼、圣节、生辰恩泽，补官节次有陈乞升转武翼郎，吏部以为系吏职，出官只许转至训武郎止，及不许注授京局差遣。今照得多有士子充应，兼自来许应举即与吏职补授不同，转官即合至训武郎，其差遣及应举合议施行。」诏皇后殿主管进奉用本殿大礼，圣节、生辰、恩泽补官之人，许令注授京局差遣，照旧例放令应举，其转官令至训武郎。
 后妃 宋会要辑稿 后妃三 贵 妃 
     
宋会要辑稿 后妃三

贵妃
【宋会要】
太宗贵妃孙氏，左金吾卫大将军守斌之女。太平兴国二年七月入宫，三年为才人，又赐号贵妃，八年九月卒。 
贵妃臧氏天头原批：「太宗贵妃臧氏。」，江南李煜宫人。煜卒，入宫中。太平兴国八年九月自御侍为县君，端拱二年四月为美人，至道三年七月进昭容，大中祥符六年三月进顺仪，天禧二年九月进淑仪，干兴元年四月进贵仪。卒年月缺。明道二年十二月赠婕妤，庆历四年九月赠贵妃。生舒王元捻，晋国、申国大长公主。《大典》一千二百二十五。 
【宋会要】
真宗贵妃杜氏，初事藩邸，后于洞真入道，为法正都监，号悟真大师，名琼真。明道二年十一月为婕妤，宝元元年十一月进充媛，庆历元年十二月进充容，四年进婕仪，寻为贤妃，六年八月卒，赠贵妃。生卫国大长公主。 
贵妃方氏地脚原批：「太宗贵妃方氏」。据此，方氏当在杜氏前，此顺序有误。，初封新安郡君，天禧二年九月为美人，干兴元年四月进婕妤，五月卒。天圣三年五月赠昭媛，明道二年十二月赠太仪，庆历二年三月赠淑妃，四年九月赠贵妃。生魏国大长公主天头原批云：「方贵妃下接沈贵妃并册。」。 
【宋会要】
仁宗贵妃张氏。庆历八年十月十八日制：以美人张氏为贵妃，令所司择日备礼册命。国朝以来，命妃未尝行册礼，然故事须旨方以告 授之；又凡降制，皆从学士院待诏书告 
     
词，送中书，经三省，御官告院用印，然后进入。时宣制毕，学士宋祁止就院写告，直取官告院印用之，遽封以进。方妃宠盛，欲行册命之礼，得告，怒掷地，不肯受。祁坐落职知许州。 
二十一日，命参知政事庞籍为贵妃册礼使、枢密副使高若讷副之、翰林学士李淑撰册文并书册印，后淑侍养，命观文殿学士丁度代。 
二十二日，太常礼院言：「参详令文及历代典故，修撰贵妃册礼仪注册竹简长一尺一寸，阔一寸，约文多少，用一十四枚，以锦装褾，用天下乐锦。印用金，方一寸。其文曰『贵妃之印』，龟钮紫绶。服以褕翟之衣，青质，罗为之，衣画裳绣，皆为翟文，编次于衣及裳，重为九等。素纱中单，黼领，朱褾 ，黼谓为杂文绣为黼文。蔽膝，随裳色并用青，以緅为缘，亦绣翟文，重为二等。大带以青，加革带，青纟，青舄，舄以白饰如绣次文。玉佩，锦绶，首饰用花九株，宝钿准花之数，施二博鬓。」从之。 
二十三日，司天监言：「选定十二月三日行册命礼告。」诏可。 
十一月三日，太常礼院言：「据文思院供到贵妃册匣印盝各件，减定制度，黑漆册匣一，长六尺，阔一尺三寸，底盖共高八寸，浑金镀银，起突， 花草翚凤叶段，装手把、屈戌、(恋)[鸾]攀鸾攀：原作「恋攀」，误。《公是集》卷七附吴育和诗，有「乃与朱鸾攀」，据改。下同。、 钥，茜大绫托里，茜丝绦。全黑漆册床一，身里六尺五寸，竿长一丈八尺，阔三尺五寸，高二尺一寸，浑金镀银，起突， 花草翚凤叶段，装钉分鎝兽面等，银裹，铁鱼钩，茜丝麦广拂线，全茜罗绣肩褥八片，带全并行马全，疑「金」字之误。。黑漆印匣两重，并浑金镀银，起突， 花草翚凤叶段，装 
     
手把、(屈子)(恋)[鸾]攀、屈戌等，并茜大绫托内，可底茜罗绣褥，茜丝 。第麦广一重印匣一，方二尺二寸，高二尺六寸；第二重印匣一，方一尺六寸，高二尺二寸。鞠束事件全黑漆，腰舁一，方二尺九寸，并竿长一丈五尺，连脚高二尺，浑金镀银， 花草翚凤叶段，装钉分鎝等，全银裹，铁鱼钩，茜丝鱼钩 ，可腰舁面茜罗绣褥，全并肩褥子八片，金镀银，分鎝兽面螭头，金并行马，全茜罗，绣花草翚凤。盖印匣夹帕二，裹印夹帕一，盖册夹帕一，衬册文夹帕一，册内褥子一，册床上褥子一，茜丝绦拂头线。全轝印匣板绦二，绫络绦二，绊册图绦二，盖册匣印茜绢夹油帕二，黑漆印床一，金镀银， 花草翚凤，装茜绣褥子。黑漆香案一，茜绣案，衣花草翚凤，上用间金镀银香炉匙合。」从之。仍差内侍虑昭序同少府监文思院制造。 
十二月三日，宰臣率百官班文德殿庭，内臣二员，自内中承旨，降册印，率主当者以奉册印，出垂拱殿，其捧册官俱搢笏。率主当捧册印，执事人等以次捧举。礼直官导中书侍郎押册，通事舍人、博士导中书令后从，次礼直官导礼部郎中押印，通事舍人、博士导礼部侍郎后从，援卫如仪。由东上合门至文德殿庭，西向，褥位权置。援卫人等少退立，通事舍人、博士引册使、副就承制位，北向立定，躬次礼直官引宣徽使于册使前，西向，称有制，典仪曰：「再拜赞者」，承传册使、副应在位官皆再拜讫，宣曰：「美人张氏 
     
