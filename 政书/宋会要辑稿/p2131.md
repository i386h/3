<!-- { "loadSidebar": true } -->
十六日，大理卿元衮言左断刑等处乞破纸札，户部供在京元破纸数：池表纸九千七百九十八张，大表纸一万二千张，小纸一万三千五百张，黄纸五千四十九张。诏依东京所破纸数减半支给，仍令所属作两次申户部勘支。

七月六日，诏：「大理寺评事今后依格差试中刑法(等)[第]一等上人外，其第二等下人，令刑寺议，申朝廷除授。」旧法：差试中刑法(等)[第]二等上人充，第二等下人系刑寺选议保明，关吏部差注。近年少有试中及格之人，遂试中第三等以下人，亦蒙除授。故有是命。

八月十四日，诏：「大理寺左断刑人吏，依右治狱已得绍兴二年十月五日指挥施行，不许诸处指差。虽画降指挥，亦令执奏。」

十月二十一日，参知政事沈与求言：「亲兄薨求昨任湖州归安县主簿「薨」字疑误，「□求」应为沈与求兄之名。，为本州岛按发不合循旧例令乡书手家人当直等事「等事」下原衍一「等事」，据文义删。，送常州根勘，已结断讫。窃虑奏案上，臣忝执政，恐有司观望。望付刑寺，依公约法施行。」从之。

九月八日，诏：「大理寺推司如遇省台点检，若止系行遣稽违失错，别无取受情弊及出入人罪，所犯情轻，许与赎罚上簿。若杖以下罪，非情轻合行断决，依临安府例，将当行正领人断决外，其余连书人行下本寺，

      
依条施行。」从本寺请也。
十月五日，著作佐郎张九成言：「理官欲计若干人立为定数，凡天下狱案来上，序其先后，轮次看详。凡活几人，并减磨勘。」诏令刑部勘当，申尚书省。

七年五月五日，诏：「大理寺丞勘吏部人吏种永和等公事，行遣迂枉，故作(注)[住]滞，其当行官吏理合惩戒。少卿张汇、正赵公权各特罚铜十斤，丞林悫、都辖张昭亮各降一官，职级推司并令临安府从杖一百科断。」

十五日，诏刑寺：「今后应议刑不同，限次日禀白刑部。若所断未定，则刑部长贰限两日率法寺官赴堂禀决。」中书门下省勘会元丰五年十二月十一日尚书省批下大理寺正杜纯奏：「(讫)[乞]今后本寺断狱，凡有可疑欲禀白者，先委所议及连签官，事大者众官断议官各述己见，共为一状，须要的确指定，不得疑设两端。然后自正以上，尽凿『欲从某议』，后不可从，即各注所见，从长定断。终不能同，先以众议纳刑部，约日禀白；(人)[仍]未可断，则纳尚书省，约日禀决。」十一月二十一日送刑部十一月：按前文言「十二月」，此处不当反为十一月，两处当有一误。，依所申施行。今来刑寺凡有疑案，情法未相当者，不曾遵依上项指挥，次第禀白与决，只行问难，遂致淹延刑禁，故有是命。

六月九日，中书门下省奏：「勘会大理寺狱空，已降诏奖谕。大理寺近缘住(满)[滞]公事，官吏降官罚铜，并与改正。」

八年四月二日，宰执进呈□□议郎周三畏阙处《要录》作「尚书比部员外郎」，按《职官分纪》卷一一，元丰改制后为正七品，则周三畏当为从七品右承议郎或正八品右奉议郎。、右宣教郎周聿除大理寺卿。上曰：「须仁恕老成者为之。宣、

      
政间，作此官者皆观望以成狱事，深可戒也。」
【宋会要】


十二年六月二十六日，臣僚上言：「近 关报，大理寺丞叶庭珪除大理正。庭珪前日为丞，乃治狱之丞，今日为正，实断刑之正。断刑职事与治狱异，祖宗旧制，必以试中人为之。庭珪资历颇深，初无他过，徒以不闲三尺，于格有碍。」诏别与差遣。

十四年九月十四日，宰执进呈大理寺词诉公事，上曰：「此皆官吏 慢所致，可委长贰据所诉亲加审察。如非其人，可与沙汰。又闻狱吏多非旧人，只以诸州人吏充，逐时更替，漏泄狱情，极为不便。盖理寺非州县之比，尤在详察。可密令长贰措置，应人吏须久于执役，不得非时更替。」

十月十一日，宰执进呈刑部侍郎周三畏措置大理寺人吏抽差约束、增添请给等事，上因宣谕曰：「断刑评事，须是尽公，人命所系，岂可容心于其间 可令刑部长贰常切觉察闻奏。」

十七年五月二十日，右承议郎、行大理寺丞陈良(韩)[翰]候今任满日再任，从之，仍诏法寺断刑官自今愿再任者听。

二十年八月五日，诏：「大理寺刑狱所在，与景灵宫、太一宫相近，令临安府择空地移置，如法修盖。旧基拨入景灵宫。」监察御史汤允恭言：「今百司一新，独大理狱湫隘非便，望 有司量加修葺。」乃有是命。

九月一日，诏：「起造大理寺，可一就于所移地段内，量行盖造吏院。

      
自治狱都辖至推司家属，并令就院内居住，严其出入之禁。」从寺丞石邦哲请也。
二十五年十一月二十四日，内降手诏曰：「廷尉为天下平，而年来法寺惟事旬白，探大臣旨意，轻重其罪，致民无所措手足，玩文弄法，莫此为甚。比恐尚尔任情，(函)[亟]罢旧吏。所冀端方之士详核审复，一切以法而不以心，俾无 滥，副朕丁宁之谕。」二十六年十月二日，少卿杨揆请刊手诏，置于本寺，从之。

二十六年正月二十八日，执政进呈刘嵘、何泾、杨邦弼拟除大理寺官。上曰：「理寺都无出身官，正宜参用士人。」于是嵘除大理正，泾、邦弼除大理寺丞。

九月二十七日，上谕宰臣沈该等曰：「大理寺人命所系，近闻吏人多计嘱受赇，深为不便。旧来京师最是棘寺知法，不敢作过。不知今日请给比京师如何 若禄薄，须量增其数，然后可以责其守法。」盖缘重禄有犯，其罪不轻。该等奏：「今日吏禄比京师曾增添。」上曰：「不然。此间物贵，虽已增俸，未必足用。可更令有司相度量增。」已而户部言：「欲据见请十分为率，量增二分。」从之。

十月一日，大理少卿杨揆奏：「检准一司 ，诸刑名疑虑及情法不称并奏裁事，若重密，仍许上殿。乞自今后，遇本司有重密公事，许依前件条制，上殿陈奏。」从之。

二十七年四月二十五日，诏：「六曹寺监正名贴司、大理寺右治狱抽差正名贴司到寺，及补正并及七年，许比换副尉。其应攀引

      
六曹寺监批换去处依此。」先是及三年比换，至是以为太优，故改之。
十月四日，诏：「近累有官员雪诉冤抑，多是元系大理寺勘断。其本寺官观望挟情，已行罢黜，所有旧吏显有妨碍。将大理寺右治狱人吏当出职人日下解罢日：原作「目」，据《要录》卷一七八改。，与注授差遣。其已有差遣人，并限十日前去外州县待阙外，有原系大理寺右治狱人吏，已出职而在行在其它官司充役者准此。」从刑部侍郎徐林等请也。

二十九年四月六日，诏：「大理评事贾选等四人未更外任，并与补外。仍自今虽系试中，必须历任，方得除授。」从侍御史朱倬请也。

三十年四月十八日，诏：「大理寺般押推司请(授)[受]比承勘推司减三分之一，仍展二年，方补副尉。」少卿张运言：「本寺推司系承勘重密公事，所以优支请受，到寺三年，即补副尉。内有般押推司六名，止是抄写文字及赍已勘就案款呈押，难以一例。」故有是命。

二十四日，诏：「大理寺治狱合置检法使臣一员，许本寺踏逐外路州军曾充法司、出职补摄诸州助教名目人充。候到寺满二年，依推法司人吏体例，通理入仕迁补以来至年劳补摄助教及八年以上，与补进武副尉酬赏。」从少卿张运之请也。

五月一日，诏：「刑部进拟案并大理寺右治狱法司(守)[手]分今后遇阙，许刑部并六曹寺监正贴司以上，并大理寺左断刑法司本司贴司以上，各令所属保明无过犯守行止之人，并依三

      
衙人吏条法，春秋附试。候试到合格人姓名，关送所属收补。内进拟案主事遇阙，将本案试到人依名次递迁。」先是，刑寺胥吏有阙，例是长贰临期差官，量试收补，或抽差填阙。至是臣僚有请，从之。
七月十一日，诏：「大理寺官拘催赃罚钱，比附诸州知通拘收无额钱例例：原阙，据《要录》卷一八五补。，每年催到一万贯以上，少卿减一年磨勘，至四年止。干预管库文簿官减半年磨勘，至二年止。不及一万贯，更不推赏。日后措置拘收，并拨纳激赏库，别项桩管。」先是大理寺赃罚钱准绍兴六年指挥，令每旬赴左藏库送纳，而积年所入无几，率皆失陷。大理少卿张运到任，不〔及〕半年间，拘催赃罚钱二十万缗，于是少卿减四年磨勘，干预管库文簿官减二年磨勘，非首尾干预官以钱数纽计推赏，因有是命。

绍兴三十二年孝宗即位，未改元。十一月二十四日，诏大理寺职掌减一年出官。该遇皇帝登宝位也。

孝宗隆兴元年七月二十六日，诏：「大理寺系刑狱之地，可依今来所置员数。」从右谏议大夫王大宝等议也。

八月三日，大理寺状：「依指挥，条具并省吏额。左断刑见管人吏：胥长一名，胥史三人，胥佐二十人，贴书六人，楷书一十三人。今乞减胥佐三人，贴书二人，楷书二人，已上共减七人。右治狱见管吏额：前司胥史一名，胥佐并正贴书共十六名。今减胥佐二人，贴书一名。左右推胥史二人，并胥佐、贴书共十八人。今减

      
贴书二人。已上共减五人。乞候有阙日，依名次补填。」诏依。见在人且令依旧，将来遇阙，更不迁补。
二年二月八日，臣僚上言：「廷尉，天下之平，国朝以来，知审刑院、判大理寺各以儒臣为之，所以重其选。逮熙宁中，始定刑法六场格式，仍许进士就试。元丰官制行，而大理之官备，自非更历州县，谙练人情，洞晓法意者，未易居此。窃见方今大理之官，初官试中刑法，多除评事，自评事改秩，即除寺丞，继而迁正，迁郎，虽卿少，亦可以循次而进。问以法意，揆以民事，或未两尽。由是推之，虽试中刑法，必待历任，然后除评事，自评事改秩，再历外任，然后除丞，方为允当。望诏大臣参酌，立为成法，使才格相当，便于除授，庶几隶棘寺者，法意、人情无不通贯，天下之狱举得其平矣。」从之。

闰十一月九日，诏大理评事八员为额八：原作「八八」，据《宋史》卷一六五《职官志》五删。。先是，大理评事巩衍等言：「伏见评事之职，检断天下狱案，并系躬自节案，亲书断语，最为劳苦，与其它差遣不同。旧额评事十四员，后来节次减作五员；断刑寺丞旧额六员，又减作两员。虽各竭力尽心，昼夜看详书断，实以官数累减，奏案益多，检断不办。今来冬至诏书之后，在寺合断案状二百余道，切虑有稽违之限。乞行量复员数。」故有是命。

