<!-- { "loadSidebar": true } -->
一百二十员之数，其余功赏改官及行在职事官等，并依常法外，有补发举状一项，欲将应合次年补发奏状，除常程，六十里为一程。限一月到进奏院，出限，不许收使。欲自今降指挥到日为始。其日补发文字，且依见行条法旨挥施行。仍限今年岁终尽到进奏院，如出限，并不许收使。四川、二广准此。」从之。 
二十日，吏部状：「准批下主管淮南东路盱眙军榷场吴邦老状，榷场正隶户部，欲乞将选人主管官，令户部长贰、淮东路监司、帅守通行荐举改官，本部下逐司会问，据淮南路转运司并淮南东路提刑司申称，盱眙军榷场系是极边去处，日逐津发客旅过淮博易。若有透漏，许监司觉察按劾。有此职事相干，本部今指定，欲依两司申到事理，许令互举。」从之。 
七月二十八日，诏利州路提举铸钱司措置检踏坑冶官，许用本路监司荐举。 
九月二十八日，诏：「琼管安抚都监虽无合举官员数，既琼州知州兼领，许将本州岛合举员数，通行荐举琼管司官属。」 
十一月二十七日，提举广南路盐事、广东常平茶事廖颙札子，乞令本司依元降指挥荐举，特免裁减。批送吏部勘当：「本部照得广南路盐事系提举广南东、西两路州县官，与其它诸路常平茶盐司不同。兼诸路常平茶盐司未降兼司减半指挥之前，内茶盐司每岁合举改官二员，从事郎县令三员，内将从事郎一员换易作改官荐举。今 
      
参酌乞将广南路盐事司见今每岁合举改官二员、从事郎三员、县令三员之数，比附诸路昨降茶盐司指挥，将从事郎三员内一员换易，作改官荐举，庶得诸路事体一同。」从之。 
九年三月四日，诏吏部：「今后举状已经收附，而辄称考第举主未足，别行举官者，更不收使。如所举之人有改节事状，即许申部，依条将举状不用，理为举过员数。唯死亡、罪废及举主滥格退下，方得再举。」 
四月二十七日，权起居舍人赵粹中言：「乞诏宰执、侍从岁举可充将帅才者各一人。其被举者，令赴都堂审察。如委可任，籍定姓名闻奏，差充边方帅司及都统司属官或倅贰以储才。候任满日，或升机幕谋议，或为监司边郡，俾之习熟边圉利害，山川险阻，边帅有阙，即于数内选擢。折冲御侮，必有可观。」上曰：「帅才自是难得，卿此论甚好。若然，则不待十年，得人多矣。」 
六月二十二日，诏：「今后应荐举官，并须指陈事寔，不得徒饰虚词。如或违例，令吏部不得放行。仍委御史台觉察奏劾。」 
七月九日，总领淮西、江东军马钱粮单夔奏：「窃见淮西总领所岁举改官四员，近马司移屯于此，事务至繁，调赋七路官吏被差往来，比之他处，事体尤难。照得湖广总领所岁举改官至一十人，内三分之一举充从事郎以上。欲望圣慈将淮西改官之数，特增置二员。异时马司回日依旧，庶几官吏知所激劝。」从之。 
八月三日，诏：「内外 
      
诸军主帅，各限一月，荐举所部智勇才能堪任兵官三两人，具职次姓名申枢密院，审察取旨，上殿籍记，以备升擢。」 
九月四日，权尚书吏部侍郎韩元吉言：「契勘依条前官已举官，而因事降黜，举状不经用，听后官于次年补发。若前官复应举官差遣在后官发奏日前者，其元举状许收使。若在后官发奏日后者，听用后官状。今来却有干求，旋作前官未牵复之前月日发奏，争讼不一。今措置将前官已举过员数，不该收使后官补举到人，其奏状在未牵复之前到部，许行收使。若奏状在牵复之后，虽发奏在牵复之前，亦不许收使。」从之。 
十一月十一日，诏六部长贰岁举选人改官状许作职司。
淮东西提刑司旧额荐员，岁各九员，因省罢提刑，令漕司兼领。后续得旨兼司止许三分举一，岁减六员，止得荐改官三员，内从事郎一员。干道八年六月十六日指挥，将淮南两路并京西未复州去处监司及兼司合举员数各减半，荐举一员处不减，三员处止减一员。今来两路提刑司遵依上条，分上下半年，各荐改官一员。其吏部止令荐举改官一员，从事郎一员。契勘两路在任选人，每路不下百余人，若举改官二员，已是两经裁损七员之数。今又被吏部沮抑，岁止得改官一员，寔妨选人升改。伏望详酌，送吏部遵依上条施行。」从之。 十二月十七日，臣僚札子：「伏 
《文献通考》：淳熙元年，参知政事 
      
龚茂良言：「官人之道，在朝廷则当量人才，在铨部则宜守成法。夫法本无弊，而例寔败之。法者公天下而为之者也，例者因人而立，以坏天下之公者也。昔者之患在于用例破法，比年之患在于因例立法，故谓吏部者例部也。今七司法自晏敦复裁定，不无 略，然已十得八九。有司守之以从事，可以无弊，而徇情废法，相师成风，盖用例破法其害小，因例立法其〔害〕大。法常靳，例常宽，今至于法令繁多，官曹冗滥，盖繇此也。望诏有司裒集参附法及干道续降申明，重行考定，非大有抵牾者不去，凡涉宽纵者悉刊正之，庶几国家成法简易明白，赇谢之奸绝，冒滥之门塞矣。」于是诏从修焉。既而吏部尚书蔡洸以改官奏荐、磨勘差注等条法分门编类，冠以《吏部条法总类》为名。十一月，参知政事龚茂良进《吏部七司 令格式申明》三百卷，诏颁行焉。 
三年，吏部言六十不得入选，今文臣武臣皆有隐减年甲之弊。诏禁之。时州郡上阙状稽违，多畀人私摄，乃诏下诸道转运司，州委通判，县委县丞，监司委属官，以时申发，稽违隐漏者罪之。 
光宗绍熙二年，吏部侍郎罗点言：「铨量之法，得以察其人物，核其功过而进退之，而有司奉行，寖成文具，群趍而进，一揖而退，是非贤否，一不暇问。甚者循习旧例，纔注差遣，更不铨量。伏乞自今令长贰从容接谈，稍问以事，除癃疾已有定法，如绝不通晓及有过 
      
尤者，别与注拟。」从之。 
宁宗庆元中，制初改官人必作令，谓之须入。中兴以来，数申严其令。今除殿试上三名、南省元外，并令作邑。自后虽宰相子、甲科人，无不宰邑者矣。
自代与职官同,存目不录。
 选举 宋会要辑稿 选举三一 辟举 
     
宋会要辑稿 选举三一

辟举
【宋会要】
高宗建炎元年十一月六日，诏应巡检、县尉、刑狱官阙，许令提刑司具名奏辟一次。 
《文献通考》：高宗建炎初，兵革方殷，诏河北招抚使、河东经制使及安抚等使，皆得辟置将佐官属，行在五军并御营司将领，亦辟大小使臣。于是负才略武勇者，或以簪笏从戎，或以布衣授官入幕，不可胜数，而诸道郡县，自戎马侵轶、盗贼残扰之余，官吏解散，诸司诱人填阙，皆先领职而后奏给付身。于是江浙州郡，守将皆假军兴之名，换易官属，占使窠阙。又有罪籍未该叙复、守选未合参部者竞趍焉，朝论患之，乃下吏部，尽令改正，使归部依格注拟。除陕西五路、两河、两淮、京东等路经略安抚司属官听举辟，余路皆罢，诸道巡检、县尉、刑狱官阙，许(复)[提]刑司具名奏辟。 
十二月十五日，中书省言：「昨降赦文，许诸路监司、郡守辟官。今辟过员数已多，有妨吏部差注。」诏除陕西、河东路帅臣许依元得指挥及依条令举辟外，诸路监司、郡守依赦辟官并罢。其诸路合使窠阙，除四川外，权归吏部。 
二年八月二十八日，诏：「内外官司合差辟人干办事务者，止得于闲居待次官内选差。其见任官被诸处官司差辟，不依常制，辄承受而离任者，科以弃城逃违，或擅去官守之罪。」 
三年六月一日，诏今后如系吏部窠阙及非奏辟去处，并不许奏辟。以臣僚言：「监司州县将吏部窠阙指名奏辟，见在任者，则以不可倚仗罪去，从请求者，则以委有材干为称，滋长奔竞，沮抑寒素。乞悉改正归部，依格注拟。」故有是诏。 
四年五月十五日，权知信州陈机言：「魔贼啸聚上饶等县，巡检刘昌、醹口巡检罗圻奋不顾身，戮力战死。两塞土军阙官部辖，刘昌有亲侄承信郎义，罗圻有子承节郎镇，各 
     
未有差遣，已依便宜差权两寨巡检，今乞差填正任。」从之。
二十二日，诏：「京畿、湖北、淮南、京东、京西州军并分为镇，应管内外州县官，并许辟置。内知、通令帅臣具名辟奏，朝廷审量除授。」 
《文献通考》：四年，臣僚上言：「南渡以来，土宇未复，宦游之所睥睨者，江、浙、闽、广(娄)[数]路而已。朝廷既侵用吏部阙员，而提领安抚司又奏辟其亲旧，贵游子弟稍有党援，则足不至铨部，辄得便地，占善阙，凌迈超越，无复资格，长奔竞之风，塞寒俊之路。臣谓大郡守、倅及军旅之事，或须择人任使者，自从朝廷除授。其余员阙与诸司辟举，一皆付之铨曹，使有司以法授之。如郡县尝经兵毁，吏部榜阙无愿就者，即许权行辟举。」从之。起居郎朱震言：「方今经营荆楚，控制上流，远方之民，理宜绥抚。如闻峡州四县多用军功或胥吏补知县，拦吏补监务，民被其害。愿取各州官阙，委安抚奏辟。」从之。
绍兴元年五月十六日，臣僚言：「淮南新经残破，州县官多不愿赴。而中原南渡士大夫仅脱兵火者，流寓江、浙、湖、广间，今岁米价增贵，饥而殍者十八九。乞令自一命以上愿注淮南差遣者，许于逐路宣抚司自陈，量材受职，先次赴官，具名申给付身。」从之。 
七月三日，诏：「应授堂除及辟差人赴任日，令本州岛取索脚色勘验，如碍本贯，不得放上。」
十二月二十日，诏：「江南东路残破州县镇酒税务，多是权官，类皆苟简，可从转运司奏辟监官一次。」 
二年四月二十三日，诏：「诸路官司近将不理选限官作应出官人，蒙昧朝廷，举辟差遣，或一面差摄职任。令吏部行下诸路并罢。如有应奏辟官，并仰取索出身以来文字照验，诣实保明。违者，三省取旨，重行黜责。」 
六月二十八日，福建、两浙、淮东沿海制置使仇(愈)[迭]乞差官属。诏于见任 
     
得替待阙已未参部文武官内辟差，与理资任月日。将来结局，许还任赴官。 
