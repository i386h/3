<!-- { "loadSidebar": true } -->
宣和七年六月二十六日，诏：「近命有司考不急之务，无名之费，特加裁定，允协厥中。然化自内始，政由身率，乃克有济。仰惟熙宁诏书，首罢四方岁贡，明训具在，祗若先猷，蔽自朕躬，理宜损益。应殿中省六尚局诸路贡物，可止依今来裁定施行：尚食局，京畿转运司：御麦二万石，减五千石；茴香二十斤，减十斤；汜水白波辇运司：柴三十六万斤，减二十万斤。卫州共城县： 米二百石，减一百石。平江府：箭子 米一百五十石，减五十石；橘皮三十斤，减二十斤。滑州：英粉三百斤，减一百斤。(决)[洪]一百斤，减八十斤；蜜五百斤，减四百斤。西京：三乡镇椒一百斤，减七十斤。孟州：梁谷五十石，减一十石。寿州：隔 光米一十石，减五石。沧州：虾蜛五十斤，减三十斤。渭州：莳罗五十斤，减三十斤。温州：干姜五十斤，减三十斤。荆南：笃芹子五十斤，减四十斤。阳武：林白小豆三石，减一石。 州：红 
      
颍州：白脂麻三石，减一石。广州：胡椒五十斤，减二十斤。尚仓局司珍，尉氏县：栗三千五百斤，减二千斤。建州：火前石乳龙茶一百斤，减五十斤。明州、泉州：松子共五百斤，减三百斤。越州：白梅三百斤，减一百斤。福州：荔枝台万颗，减五千颗；圆荔枝一万颗，减五千颗。广州：糖霜一百斤，减五十斤。京西：胡桃五千颗，减四千颗。尚药，琼州：笺香二千斤，减一千斤。广州：檀香二千斤，减一千斤；肉豆蔻仁一百斤，减五十斤；零陵：香五十斤，减二十斤；舶上茴香一千斤，减五百斤；没药四斤，减三斤；没石子三斤，减二斤。兖州：香墨二斤，减一斤。供奉库：西京槐花五百斤，减三百斤。尚食局：吉州沙糖六百斤，池州糟姜三百斤，真州糟姜三百斤，襄州荀一百斤，永兴军冬笋一百斤，开德府白蕈五十斤，台州金簟三十斤，镇江府笋叶三十斤，北京杏仁五斗，宿州无荑一十斤，福州鹿角菜二十斤，紫菜二十斤，广州石耒曷一十斤，辽州官桂一十斤，化州高良姜一十斤，中山府兹瓦中样矮足里拨盘龙汤盏一十只，河中府干柿二百斤，辽州榛子二石。尚药局：广州丁香母一十斤，补骨脂二斤。辰州：芙蓉砂一斤。雄州：人参一百五十斤，白附子一十斤。温州：干姜二十斤。江宁府：陈橘皮二十斤，露蜂房五斤。潞州：赤石脂一十斤。陕州：白胶香二斤，瓜蒌根一十斤。冀州：生地黄四十斤。兖州：伏神一十斤，松脂一斤，赤箭二斤。三门白波辇运司：寒水石十斤。邢州：京三棱六 
      
斤。商州：腻粉三斤，枳壳二斤。单州：免丝子五斤，紫草五斤。归州：厚朴一十斤。南剑州：土茴香一十斤。澧州：香附子一十斤。开封县：龙脑薄荷一十斤。祥符县：龙脑、薄荷一十斤。颍昌府：苍术五斤，苁蓉五斤。代州：石膏五斤，五味子三斤。越州：牵年六斤，麦冬三斤。江州：白梅三斤。〔贴黄〕贴黄：疑衍一「贴」字，「黄」字连下文「州」字，即黄州也。：州：白强蚕五斤。北京：干山药二斤，鹅梨五十颗。真定府：地骨皮五斤。河间府：元参三斤。卫州：槁木五斤，葳灵仙一斤。汝州：枳实二斤。京西路转运司：槐白皮二斤。金州：黄蘗二斤。南京：药薄荷五斤，脱蚕蛾一斤。永兴军：甘菊花三斤。成州：秦皮三斤。泽州：桔梗四斤，芍药四斤，黄芩二斤，苦参三斤。晋州：白矾二斤。海州：山茱萸二斤。镇江府：丹参二斤。荆门军：蛇退一斤。衡州：大括蒌二十个。宜州：生豆蔻二斤，草豆蔻五斤。雷州：高良姜二斤。郁林州：缩砂六斤，蓬莪戍二斤。昌化军：高良姜三斤。尚衣局：镇江府：花罗一百匹。梓州：青丝绫六十匹。南京：轻薄金条纱三十匹。供奉库：兴仁府：白脂府三百石。安州：红花五百斤，并罢贡。」 
钦宗靖康元年八月十九日，诏：「六尚局既罢，其格内岁贡品物，(万)数极多，尚为民害，非祖宗旧法，可并除之。」《维阳志》：是年，以度支员外(员)郎李知几言：「扬州进贡第二限糟姜赴六尚供奉库，今六尚局已废，所进非祖宗朝贡额，乞止绝。诸路如有似此果木口味之类，非祖宗元额，乞降指挥，更不起发。」上从之，诏限三日开具合 
      
发之额并今来住罢数目申省。 
高宗建炎元年五月一日，诏诸路常供之物，内有时新口味果实之类，所在因缘供奉，数外取索，多归公库，更相馈送，搔扰为甚。仰礼部措置，除缘天地宗庙陵寝荐献所须外，余并罢贡。 
三年四月八日，(赦)：应诸路上供木炭、油蜡、干姜、秦艽之类，有困民力，非急用之物，并行住罢。 
十一月三日，德音：「应天下土贡，如金银、匹帛，以供宗庙祭享之费用，以赡内外官兵之请给，不可阙者，合依格起发外，其余土贡，如药材、海错，若邠州火筋，襄阳府漆器，象州藤合，扬州照子之类，一切罢贡。」 
绍兴二年十二月三十日，户部言：「先准敕，诸路军土贡物色，权免投进。候边事宁息日依旧。所有绍兴三年正月合供进土物，诏权免。」同日，诏楚州土贡纻布一十匹，特与蠲免。
三年十月六日，诏扬州岁贡白苎布二十匹，更免一年。《文献通考》：四年，先是，和州言：「本州岛残破之余，乞蠲免大礼银绢。」户部奏准半年。中书舍人王居正言：「生辰及大礼进贡，乃臣子飨上之诚，初非朝廷取于百姓。若民力无所从出，合预降诏，曲加慰谕，止其进奉。则君臣恩礼两尽。既不能然，至使州县自乞，盖已非是，矧又不许，臣切以为过矣!望特与蠲免，仍诏户部，淮南诸郡如合行除放，不须令本处再三申请。庶使恩意自出朝廷，人知感悦。」乃诏淮南州军进奉大礼银绢并蠲之。 
五年六月十六日，诏住罢福 
      
清县观音院尼岁织土贡及进奉花蕉布二百余疋。 
六年正月八日，诏光州土贡葛布一十匹，收复之初，无可出(辨)[办]，与免五年。 
七年六月十六日，诏吉州有未起发建炎四年分土贡葛苎布等，见下荆湖南路转运使，究治催发。可依(处)、抚州、临江、兴国军例，特与除放。 
《长编》：二十一年十二月辛巳进呈，御笔批下安丰军，鲊白鱼不欲以口腹劳人，令自今后罢进。上曰：「去年已降指挥，罢温州柑橘、福建贡荔枝，独鲊淮白未罢。此皆祖宗岁供之物，朕恐劳百姓，所以再降指挥。 
《圣政》：二十三年十二月丁酉，上曰：「舶司及都大茶马司，诸处进贡珍珠文犀等，此物何所用 当批出禁止。」 
二十五年七月十二日，上宣谕辅臣曰：「诸州贡物，朕恐官吏并缘劳民，皆已住罢。独福建贡茶，祖宗旧制，故未欲遽罢。」 
十二月七日，诏：「安丰军依旧例进鲊白鱼，朕不欲口腹劳人，可行下本军，自今后免进。」 
二十四日，上谓辅臣曰：「近日两浙、闽、广市舶司及四川茶马司诸处收买进贡真珠文犀等，此物何所用 当批出禁止。」魏良臣等奏曰：「陛下勤俭，不贵珠玉，恭承圣训，降旨行下。 
二十六年二月三日，执政进呈内藏库申绍兴府自绍兴十九年已后署欠岁贡小绫署：疑误。。上曰：「闻小绫民间织造亦费力，已令折钱。可自二十三年已前，并与放。」 
七月二十七日，诏临安府岁贡御服绫二百疋，自二十六年以后，特与放免。 
闰十月八日，
      
诏：「廉州岁贡珠子，虽系祖宗旧制，闻取之颇艰，致伤人命，朕甚悯之。自今可特罢贡。其籍定蜑丁，并放逐便。」翌〔日〕，上谕辅臣曰：「朕尝(独)[读]《太祖实录》，见刘鋹进珠子、马鞍，太祖询问因知鋹所采珠子甚多，日役蜑丁数千人，死者亦不少。朕以谓珠子非急用之物，既是艰得，致(伤)人命，朕甚悯之。兼官司搔扰，因缘为奸。遂特命罢贡，以为一方无穷之利。」宰臣沈该曰：「臣等仰见陛下不贵异物，推仁民爱物之德，及于遐远。其所用心，与尧舜异世而同符也。」
十二月二十一日，吏部 外郎续觱面对，觱言：「果州黄柑，广(案)[安]紫梨，涪陵荔子，遂宁糖水，合阳细茗，洋州香枨，左绵耿梨，抛科掊敛，动以千数，文移督促，过于税租。村瞳穷甿，所产既竭，不免转市旁求。一果之直，率数百金；一夫之费，至十余千。其间又虆笼妆奁，争(奸)[妍]巧，谀悦当路，幸掩己私。弊俗相承、民不堪命。望严赐诫敕，自 (自)今四川监司，尚敢狃于旧态，重寘典宪。」上曰：「不知何用此物 」觱奏曰：「多以更相馈送，殊以为扰。」上曰：「如廉州采珠，朕亦无用，惧伤人命，立诏禁止。」觱曰：「如监司，岂可不上体圣意。」上曰：「当严行禁止。」于是诏四川置制司，常切觉察，仍令御史台采访弹劾。 
二十七年二月十一日，上谓辅臣曰：「王会知平江府，有钱三十余万贯，以羡余为名，未曾起发。闻近日已侵使大半。今既罢进羡余，不知其钱何用 卿等可问，若当时系正名收簇，即合起发。万 
      
一是巧作名目，掊刻取便，将窠名尽行除去，盖恐取之不已，百生难堪。此亦宽恤一事，宜速理会。」 
五月八日，宰执进呈四川便民事，上曰：「蜀中制造锦绣帟幕，以充岁贡，闻十岁女子皆拘在官(剌)[刺]绣。自朕即位以来，不欲土木被文绣，首为罢去，蜀人便之。兼后来节次科敷，多所蠲减。想今民力稍宽矣。」宰臣沈该曰：「四川之民，自此丰足。皆圣恩所及。」 
二十八年十一月二十三日，南郊(赦)：「淮南酒淮白，已住罢进贡。访闻州县应干所产果实口味等物，见任官及监司守臣互相馈送，劳民害物，理合禁止。如今后尚(取)[敢]依前科扰，其馈送及收受之人，并计赃科罪，许人户越诉。州县，令监司按劾；监司、帅臣，委御史台觉察弹奏。」 
三十二年四月十八日，诏：「安丰军旧例土贡葛布，淮东诸州土贡白苎布，并与免一年。」时以金人侵扰之后，民力不苏故也。是年，孝宗即位未改元。 
六月十三日，登极(赦)：「应诸路出产时新口味果实之类，所在州郡，因缘贡奉，烦扰道上，疲费过所此句疑有误。，至于数外取索，多归公库，更相馈遗，习以成风。或假贡奉为名，渔夺民利。果实则封闭园林，海错则张夺商贩，至于禽兽昆虫、珍味之属，则抑配人户。致使所在居民，以土产之物为苦。不唯因口腹之故，广害物命，亦使斯民冒犯险阻，或至丧失躯命。岂不甚痛!太上皇帝已赏降诏禁约，窃虑岁久，未能遵奉。自今仰州军条其土产合贡之物 
      
