<!-- { "loadSidebar": true } -->
礼部讲求到典故：「一、旧制科场年春降诏，九月赴试，命尚书两省谏议大夫以上、御史中丞、学士、待制各举一人，不拘已仕未仕。命官不拘有无出身，仍以不曾犯赃私罪人充。各具词业缴进，词业谓策论五十篇，分为十卷，随举状缴进，入举词。送两省侍从参考，分为三等，文理优长为上等，文理次优为中等，文理平常为下等。考试缴进，次优以上召赴合试。看详天圣七年复置贤良方正能直言极谏等六科，召试，首云『皆考士节之无瑕，采乡评之共许』。嘉佑二年诏举贤良方正而下九科，亦令采察文行，若不如所举，并坐举者。四年，旌德县尉汪辅之已试六论，过合及殿试亦考入第四等，而言者以无士行罢之。故苏轼有云：『凡预中书之召命，已为天下之选人。然犹使御史得以求其庇，谏官得以考其素，一陷清议，辄为废人。』盖国家自昔制科取人，中选之后，多至大用。其考察之严，不得不尔。今朝廷设科之所取，固不在于文记问而已。欲乞今后遇有应贤良方正能直言极谏科，并须尚书两省谏议大夫以上、御史中丞、学士、待制三人奏举，先考其素行，无愧于清议，然后召试。举非其人者坐之。欲将今来条具指挥，并依旧制施行。一、阁试一场，论六首，每篇限五百字以上成，差楷书祗应。题目于九经、十七史、七书、《国语》、《荀子》、《扬子》、《管子》、《文(仲)[中]子》正文及注疏内出。内一篇暗数，一篇明数。如绍兴元年 
      
合试，《舜得万国之驩心论》天头原批：「『绍兴』应是『绍圣』。」、出《史记 乐书》『舜弹五弦之琴，歌《南风》之诗，而天下治』云云。夫《南风》之诗者，生长之音也。舜乐好之，乐与天地同意，得万国之欢心，故天下治也。此谓暗数。所引不尽为粗。《事成六德论》，出《毛诗》「皇皇者华」笺注。此谓明数。四通以上为合格。仍分五等，入四等以上召赴殿试。论引上下文不全，上下文有度数及事类，谓之暗类。所引不尽谓之粗。差翰林学士、两省官考试于秘合，御史台官监试，及差弥封誊录官考讫，以合格试卷缴奏，御前拆号。看详旧制，兼注 内出题。今来复科之初，切恐疏义繁多，士大夫鲜能通习。欲乞除权罢疏义出题外，余并依旧制。一、殿试，皇帝临轩，制策一道，限三千字以上成。试卷用表纸五十张，草纸五十张。旧制，宰相撰题。绍圣元年特命翰林学士林希撰题。依进士殿试，有初考、覆考、详定官。赴试人引见，赐坐殿廊两厢，设重帘帏幕、青褥紫案，差楷书祗应。，仍谢恩。 旧制，差内侍赐茶对策先引出处，然后言事。第三等为上等，四等为中等，第五等为下。第四(第)[等]以上系制科人，第五等进士出身，不入等与簿尉差遣。天圣七年故事，入第三等，比进士第一人，授大理评事、佥判或知县，一任满与通判；第四等，比进士第二(等)第三人，授两使职官，二任回磨勘改合入官；第五等比进士第四第五人，授令、录，一任回，两使职官。以上并为白身人。有官人应中取旨，比类推恩。天圣八年、景佑元年故事，有官人入第四等以上，并转一官，各升擢内外差遣。看详嘉佑二年诏书，其初中选所推恩，命别加裁定。厥后须视才能否差次进用，不得更援旧比，无名超擢。」诏疏义出题及撰题官临时取旨。其将来考校中选推恩，依天圣、景佑年故事，余并依旧制，并礼部看详到事理施 
      
行。《宋史 选举志》：初复馆职试，凡预诏者诏：《宋史》卷一五六作「名」。，学士院试时务第一道，天子亲览焉。然是时校书多不试，而正字或试或否。 
二年正月二日，诏曰：「朕缵承基绪，若涉渊水，夕惕晨兴，焦劳愿治。永惟万事之统，虑失厥中，纳谏求言，思补阙失。尚惧图回康功，未之获也，乃复考西汉元光之诏，宪本朝制举之文。爰命攸司，讲明其旧，益广求贤之道，庶几方正博洽之士，英伟拔俗之才，进繇此涂，敷陈谠言，有补当世之务，以辅予治。岂特修故事，崇虚文而已也 祖宗以来百余年间，尝以此科获致豪俊，有显闻于天下矣。朕方求才以济艰难之运，尚期得人，远追前烈，庶亦无愧于斯焉。今后科场，复置贤良方正能直言极谏科，自尚书两省谏议大夫以上、御史中丞、学士、待制各举一人，不拘已仕未仕，以学问俱优，堪备策问者充。仍具本人词业缴进以(问)[闻]。《宋史 选举志》：绍兴二年，诏举贤良方正能直言极谏科，一遵旧制。自尚书两省谏议大夫以上、御史中丞、学士、待制各举一人。凡应诏者，先具所著策、论五十篇缴进。两省、侍从参考之，分为三等。次优以上召赴秘合，试论六首，于九经、十七史、七书、《国语》、《荀》、《扬》、《管子》、《文中子》内出题，学士、两省官考校，御史监之，四通以上为合格。仍分五等，入四等以上者，天子亲策之。第三等为上，恩数视廷试第一人，第四等为中，视廷试第三人，皆赐制科出身。第五等为下，视廷试第四人，赐进士出身。不入等者与簿尉差遣。已仕者则进官与升擢。 
四年三月十一日，诏曰：「汉策贤良，博究天人之学；唐分科目，广收卿相之才。爰及本朝，亦循前轨。咸平立制，继传而至仁宗；天圣临轩，一举而得富弼。肆英髦之辈出，考名迹以相望。迨今论世之隆，最号取人之盛。顾予纂绍，履此艰难。思贻则之永图，悼设 
      
治安之策。惟尔 隽，体予至怀。」 科之久废。间尝下诏，俾复旧章。迄兹三岁之期，靡觌一人之举。岂眇躬凉薄，无能徕天下之贤；将俗学湮沦，未克振斯文之敝。属当秋试，申命春官。 咨侍从之臣，别进多闻之士。采乡评而无玷，必先行谊之修；访时务而可稽，斯取艺文之富。观其素业，待以规程，庶因选择之公，获 
七年二月九日，诏曰：「朕以寡昧，御艰难之统，明不能烛，德不能绥，思闻谠言，以辅不逮。乃稽旧章，设贤良方正之科，而历载臻兹，未有应令。岂朕菲德，不足以来四方之贤欤 抑搜扬之道有未至也 朕既遭家不造，茕茕在疚，而天戒朕躬，大阳有异，氛气四合，朕甚惧焉。中外侍从之臣，其遵前后诏旨，各举直言极谏之士一人。朕将详延于廷，诹以过失，次第施行，用承天意。」吕祉举选人胡(诠)[铨]，汪藻举布衣刘度，上即日除铨枢密院编修官，而度不果召。 
十年三月二十三日，诏曰：「朕遭世艰难，临朝愿治。思得一时俊杰，博古通今、质直忠谠之士，讲求治道，以成当世之务。乃远稽汉、唐之遗文，近循祖宗之旧制，屡下诏书，开贤良方正之科，将加详延，冀闻至言，以辅不逮。十年于兹，未有称荐以名来上者，岂访求之道有未至邪 何为久之而未有闻也。侍从之臣，其思为朕益广搜择，以副侧席之求。庶几得人，追配前古，以共济于斯时。宜体至怀，钦承毋忽。」 
十四年三月二十八日，诏曰：「朕以 
      
寡昧，奉承圣业，夙兴夜寐，罔敢自暇自逸，思得海内方闻之士，咸造于庭，冀获嘉言，以助不逮。历载于兹，而贤书缺焉。夫古之人不借才于异代，而十室之邑，岂无忠信之士乎 公卿、侍从，其为朕博选贤良，遣诣公交车。朕将虚心以听，待以不次。庶几异才辈出，如我祖宗之时，顾不美欤。」 
十七年四月二日，诏曰：「国家踵汉、唐旧制，贤良之科，盖以待天下非常之士也。暨朕纂承，亟议斯举。屡诏中外，博加搜访，而历年于兹，曾未有卓然为举首者。夫何世无材，岂今宇宙不复见古之人虖 抑招延未备， 而不得通也 公卿、侍从，其为朕各举所知，俾咸造于朝。朕将临轩亲试，诹以治道，亦庶蒙得贤之福，顾不休哉。」 
二十年五月四日，诏曰：「朕以寡昧，承(圣)奉宗庙天头原批：「『圣』字疑衍。」据删。，战战兢兢，若涉渊水。永惟四方之贤良，明于古今王事之体，冀获谠言，以辅不逮。诏书数下，越二十年于兹，未有应者。岂朕所以求之之道未至，而方正博洽之君子壅于上闻与 抑教之不明，弗能振起之与 朕甚恧焉。侍从之臣，朕所亲礼也。天圣、嘉佑诏书具在，其参酌成宪，博问旁招，使获天下方闻之士，以荐于朝。朕将发策察问，极优崇之遇，以厉贤才焉。」 
二十三年五月一日，诏曰：「昔汉命公卿荐延特起之士；唐设科目，待遇非常之才。言备究于天人，道或侔于伊吕。暨皇朝之稽古，建制举以兴贤，萃人物于一时，轶治功于二代。朕绍休谟烈， 
      
注意方闻，颁诏札以屡求，阅公交车而未集。兹当大比，申饬迩臣。举尔所知，择四方之豪隽；辅朕不逮，应三道之咨询。庶敷纳于谠言，以章明于洪业。其承敦谕，来副虚怀。」 
二十六年四月三日，诏曰：「朕以菲躬，托于士民之上，宵旰图治，罔敢康宁。仰惟祖宗设科目以待非常之材，所得名臣，前后相望。肆朕纂承，遵用成宪，冀闻谹议，登济丕平。然诏书屡下，而未有应者，岂国家招延之礼有所未尽欤 夫十室之邑必有忠信，何海内多士而无其人也 抑奉吾诏者不虔，不能悉心询访，而贤良方正之士或壅于上闻欤 方今恢张庶政，广开言路，适兹大比之岁，公卿、侍从宜体朕意，各举所知，俾造于庭。朕将虚怀，访以治道，庶几得人之效，无愧于古，顾不休哉。」 
二十九年三月十九日，诏曰：「昔汉设贤科，欲闻大道之要；唐开制举，以待非常之才。迨及本朝，参用前宪，故所得多天下豪杰之士，而所言皆国家治乱之端。其在当时，岂云小补。朕自绍履休运，旁招隽能。图治功者逾三十年，犹惧有阙；下郡国者也八九诏天头原批：「『也』，疑『已』字。，未见其人。属当大比之期，敢废详延之举 凡兹迩列，各为明扬，俾褒然而造庭，将诹尔以当务。必有崇论谹议，可行于今，庶几博问遐观，无愧于古。」 
三十二年三月，诏曰：「朕屈 策以康济，辟数路以详延，参稽历代贤良之科，冀得天下方闻之士。顾岁月之寖久，亦诏旨之屡颁，曾无卓尔之才， 
      
来副褒然之举。岂器业之茂，有惭于古；抑招徕之道，未备于今 惟予侍从之臣，宜广搜扬之术。使异人辈出，无愧汉、唐之时；庶治具毕张，尽复祖宗之盛。其体予意，毋怠钦承。」以上《中兴会要》。 
