<!-- { "loadSidebar": true } -->
四月十四日，(招)[诏]河东转运司：「自今寇盗攻劫居民，令村保实时申官收捕，敢隐而不言，干系人悉寘于罪。」先是，上封者言边郡民有被盗者，本村耆保抑而不言，望赐条约，故有是诏。 
闰四月三日，诏：「如闻自京西泗州沿汴两岸，有盗杀伤行人，及沿河邸店官私舟中潜害旅寓之人，弃尸河流，没其衣 
     
服财货。可令开封府、京东西、淮南转运司督沿河地分巡检、催纲巡河使臣捕盗，官吏旦夕巡察。如有旷慢，重寘其罪。仍许同舟邻保诸色人及同谋知情者首告，释罪旌赏，知而不告，并案如法。」 
五月十五日诏：「先是，许巡检使臣选所辖兵士，给牒令探刺盗贼行止之所。如闻不禀朝旨，辄取停废军士及无赖之民充选，搔扰平民，自今并依元诏，违者当寘于罪。」 
十一月二十六日，诏：「诸路州县乡村耆保、公人，自今除强盗失于申报及捕盗迁延，并依旧条科违制之罪。自余小可窃盗，并依捕盗官员例，从违制失定断。」先是，都官员外郎严颍言：「凡乡村有盗，耆保失于申报追捕者，悉科违制之罪；轻重未适。乃命法官详议而申明之。 
十二月，诏：「开封府诸县巡检、捉贼使臣，自今后若捉到强劫贼人，有通指徒伴，即须据的寔藏避所，密行追捉，仍详闻赃伏去着，方得申解。不得妄出文引差人下村，勾追平人作眼，执缚恐喝钱物，搔扰户民。」 
五年五月四日，判河南府王钦若言：「渑池县民为贼亡走，禁其妻仅三百日，昼日令众，迫于饥寒。臣寻令本县 放知在。望告示诸路，有禁留令众一季，不获正贼者，责保知在，或朝廷悯其淹延，止责地分巡检、县尉、耆长、保人，依限缉捕。」诏从之。 
八月十一日，驸马都尉王贻永言王贻永：原脱「永」字。按《宋史》卷四六四《外戚传》，王贻永于咸平中尚郑国公主，授驸马都尉。今据补。：「诸州捕盗，每限内不获，其耆壮、弓手、典吏并行决罚。缘典吏止行遣文字，与弓手、 
      
耆长情理不等，望自今俟三限、不获，典吏从杖七十区断。」从之。 
仁宗天圣元年十一月十八日，诏令后诸道州府弓手、耆长、壮丁、百姓等，因捉杀人贼伤中重者，支钱二千，轻者一千，以系省钱充。 
二年二月十二日，诏淮南、江浙、荆湖、福建路巡捉茶盐司：「巡检捉贼使臣、县尉，除依宣命比折酬奖外，如二万斤以上，更能捉获数目，委制置转运司保明，优与酬奖。」 
二十二日，诏：「诸处盗贼败获，根勘前后行劫度数极多，长吏已下，止常行遣，殊无申奏，巡检捉贼使臣、复不能用心捉贼，本路转运使、提点刑狱亦不举觉奏闻。凡有贼盗，多为村耆告属，或抑逼被劫之家，私陪钱物，更不申报，及减落贼人数目，规避科校，及至贼败，即便陈首。兼乡村内多藏贼盗逃军及诸恶迹之人，或利资财，或惧雠报，并不告官。其巡检、捉贼使臣，亦避见不获盗贼批书历子，并不觉察申举，诸州军当职官复不能觉察，严行惩诫以止绝。乡川惰农凶恶之人，每诸县捕送正贼，多被贼人亲党用幸于司理院等处，作弊漏泄，故出贼人。仰诏到日，委诸路转运司具录遍牒诸州府军监，自今常切觉察管属诸县，每有盗贼，画时据寔申报本州岛军，候见所报，实时(捉)[差]巡检使臣捉杀。敢依前住滞，其耆〔长〕及应干捕贼人情理重者，并当决配，命官亦当重断，更不在陈首之限。仍令乡村人户耆邻、村保递相觉察，有(随)[惰]农凶恶为盗之人， 
      
并受财窝盘贼人家，明告具官，耆保邻人与免盖藏之罪。诸州军每有盗贼，立便填寔日奏闻，仍追取巡检捉贼使臣历子，依条批书，候获，即与销破。如捕到贼人，委本州岛提举勘鞫，不得出入罪及漏泄狱情，违者并当重断，经赦不原。应巡检捉贼使臣捉获全火贼，或累行劫盗强恶之人，当行酬奖。如不用心，致贼盗害民，及比较一界所捉贼之数少，亦当严行朝典。仍令委转运使体量管下提举捉贼，及都同巡检驻泊捉贼、管界并在城巡检，捕贼有劳及旷慢、年老懦弱者，各具事状以闻。」 
二十六日，诏：「觉察缉贼公人、军人，如自作非违，及受幸放纵贼人，仰勘罪闻奏，当行严断。即不得差军人监逐耆长等，于别州军缉捉，违者重行朝典。」 
四年正月十八日，纠察在京刑狱司章得象言：「今后应有指引贼徒打劫人户财物人等，乞别立条制定断。」审刑院、大理寺众官参详，欲乞今后如有指引贼人、受赃入己，并减元谋一等；若不受赃，又减一等。本条重者，自从重断。」从之。 
六月十一日，金部员外郎尚霖言：「郓州平阴县弓手在家窝盘贼人，结连徒党，资给粮糗，供借器仗，利其厚赂，庇此凶人。欲望自今应捕盗公人停藏贼人，虽遇赦，并奏候朝旨。」从之。 
五年三月二十七日，诏：「自今应强劫并杀人，许人陈告。如捕获一名，支赏钱五贯，内军人仍转一资，公人百姓仍除二税、衙前差徭外，与免户下三年 
      
诸杂差徭。如系全火败获者，告人据数支钱外，更(扰)[优]与酬奖。所支赏钱，以犯人家财充。如不足，即以系官钱充。」先是，供备副使张君平上言：「贼众行劫之后，散往它处寓藏，典卖脏物。军民虽有知者，以事不干己，不敢告官。望立条约。」故有是诏。 
十二月八日，诏：「应诸处如获捉强劫贼人与民为害者，虽该赦文，合行释放，亦仰奏候指挥。其首身贼人该赦免罪者，委是强恶与民为害，不可存留在彼，即押送赴阙。」 
七年五月二十一日，审刑院、大理寺上言：「自(如今)[今如]敌捉贼全火以上，伤与不伤，该旧 酬奖者，内历任资考合入令录，并授京官，仍赐绯章服。若全火不及十人而伤中者，亦授京官。」奏可。 县尉躬亲 
敌，捉杀全火十人以上强劫贼人，伤与不伤，令除朝官， 八年八月七日，诏：「诸处令、尉捉杀到贼人，刑部详定，多称不该先降 命酬奖。窃虑用功捉贼官吏无以激劝，须议别行条贯：应自今令、尉亲领弓手(卫)[尉]资考合入令录者除京官，未合入令录除节察推官，仍赐绯。全火不及十人已上伤中者，令亦除(官朝)[朝官]敌捉杀七人以上不全火，并五人以上 敌，能设方略亲自捉获全火十人以上，令除京官，尉除令，如资考未合入令录除节察推官。 敌捉杀十人已上不全火，并七人以上全火，及虽不 ，尉资考合入令录者除京官，未合入令录除节察推官。虽是全火伤中不及三人者，奏取旨。 
      
敌捉杀全火，虽不及五人，亦许具收捉次第保明闻奏，当议比类量赐酬奖。内有朝廷曾降指挥，或待遣使臣收捕未获，今来令、尉能亲自捉获者，别与指挥。若不该前项条贯酬奖，当时三分捉获二分，与减三选，加三阶；一分与减两选，加两阶，一分以下，与减一选，加一阶。若该前项条贯，合除京朝职事官者，内流外出身人，当议比类闻奏。其今日以前得替已经参选磨勘者，不在此限。所有随行兵士、弓手，内有用命杀贼，显有功劳者，亦仰具等第奏闻。所有诸司使、副已下班行使臣等，枢密院比类指挥。」 敌与不 敌捉到十人以上不全火，七人以上全火，令除执事官，尉资考合入令录者除万户县令，未合入令录除万户簿尉，仍并与家便差遣。凶恶贼徒以为民害者，令、尉能亲自 全火，及不 
九年八月十九日，合门祗候李大夫言：「乞许巡检、县令、尉、军士、弓手缉捕寇盗，事下法寺，请止听于本军、县择弓手一名缉探。每季一代，仍与诸县轮差，常切钤辖，无纵搔扰闾里，恐喝财物，及有剩数，违者重治其罪。」奏可。 
二十二日，侍禁杨遵请令岚、石、隰州逐铺制小沙锣 ，寇到，鸣鼓集众，迭相救援。其鸣 ，止听下、上两铺驰救，余则各为警备。从之。 
闰十月二十一日，鼎州赵简易言：「州县镇铺郭门外有盗，望委令、尉厢镇同捕。」从之。 
十年五月十日，尚书刑部言：「省司准中书批送诸处申奏，令、尉 
      
敌捉杀，不该酬奖。按编 ，应转运司及诸州军部内令、尉获贼合该酬奖，仰保明申奏，如不应条贯，妄有申奏，仰刑部疏驳闻奏。 称捕捉强劫贼，乞依天圣八年敕酬奖者。检元案看详，多是捕捉限内因缉逐根勘关连之人，或先获一两人，相次捉获，或移牒别州捉送，虽有数目，缘不是聚集(所今)[今所]敌之状。其贼须具凶恶情由，或朝廷专使收捉不获，今来捉杀次第，应得元 合该酬奖，保明闻奏。即委刑部以断贼案，勘会施行。若州军长吏推避拖延，不为保明申奏，致有陈诉者，亦重行朝典。如妄有保明，自依元 施行。」奏可。 敌捉杀，赶称四散，粘袭捉杀到，明有器仗、捕捉方略、围掩 敌次第、及素来凶恶、能设方略之状，便请酬奖。欲乞自今后应捉杀强劫贼，委是行劫之后不曾分散，及自来结集，虽各潜藏，捕获之时一处拒敌，及 奏者，多称据状及下县分析，官吏又不保明，便只卤莽闻奏。如选人进状，亦称于历子内批到，又将勘会，多与元奏案人数不同，须至再下本州岛，兼取保明。其当职官吏若或移罢，多不保明，只凭所司分析，淹延舛谬，易生伪滥。又不详天圣八年八月 意，不具 
明道二年三月二十三日，诏县弓手不得充巡检司捕盗贼。 
九年八月敕文九年：天头原批：「明道无九年」。「九年」疑为衍文。，禁民间诱聚兵民赌博之家，官司严行捕捉，人得告言。犯者具狱，当议投配恶地。告言有赏，纵而不察，有司论罪。 
景佑元年 
      
正月十六日，京东安抚司言：「诸处捉获强劫贼人，有情理切害巨蠹者，许逐处凌迟。」诏：「应灾伤州军捉获强劫贼人，内有曾杀害人命及累行劫盗情理巨蠹者，即许凌迟处死。」二月十五日，京东提点刑狱崔有方言：「体问得齐、郓州界有军贼打劫人户，期 变主不敢申报。乞今后仰县令(知县)选差弓手二人缉探。如有贼盗打劫，画时申报。」诏依奏，候丰稔日依旧。六月十八日，审刑院言：「自今巡检、县尉下军人、弓手，以缉贼为名，捉搦平人，执缚拷决，逼取资财。乞从强盗定断，至死奏裁。」从之。 
闰六月一日，梓州提点刑狱王端言：「今后杀人者，许人陈告，乞给赏钱三十贯。」诏杀人贼未获，许人告捉，赏钱五十贯，以犯事人家财充；不足，以系省钱添给。 
二十八日，刑部言：「今后强劫贼在三限内，县尉能亲自领人诸处捉获七人以上全火，十人以上不全火，乞与免选注近官。」从之。 
