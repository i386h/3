<!-- { "loadSidebar": true } -->
景德元年十月原书天头注云：「此条移前景德二年上。」， 定陕西州军入中钱文则例，沿边环、庆、延、渭、原州、镇戎、保安军七处，盐一斤，价钱十二文足，一席率重二百二十斤，计钱二贯六百四十文；次远仪、鄜州等二处，一斤价钱十四文足，一席计钱三贯八十文；又次远邠、宁、泾州等三处，一斤价钱十六文足，一席计钱三贯五百二十文；近裹秦、坊、丹、干、陇、凤、阶、成州、凤翔等九处，一斤价钱十八文足，一席计钱三贯九百六十文；又近裹同、华、耀、虢、解州、河中府、永兴、陕府等八 
     
处，一斤价钱二十六文足，一席计钱四贯四百文。 
三年五月，香药榷易院言：「所卖第一等香，每斤元估钱四贯文，如入交引，即五千，今又令每斤增价百钱。所虑市易者少，有亏课额。」帝谓王(卿)[钦]若[ZZ]曰：「比来禁榷不许私贩，有司累曾定价，所贵通商。况享神之外，别无所用。可令依旧，勿复增价。」
七月二十日，三司盐铁副使林特、宫苑使刘承珪请罢比较茶法，仍乞不行酬赏。从之。国朝自干兴二年置榷茶务，诸州民有茶，除折税钱外，官悉市之。许民于东京输金、银、钱、帛，官给券就榷务以茶偿之。后以西北用兵，又募商人入粟麦、材木于边郡，给文券，谓之交引，许就沿江榷务自请射茶边郡，所入直十五六千至二十千者，即给茶直百千，谓之功 钱。然入粟、木者亦有不知茶利，至京多以交引鬻于茶，州百千裁得二十余缗，谓之实钱。辇下坐贾逐蓄交引以射利，谓之交引炼。岁月滋深，沿江榷务交引坌至，茶不充给，计岁入新茶，一二年不能偿其数，其弊么如此。至是边陲罢兵，储峙丰积，言事者多云榷法非便，遂命特等议更其法。特等召茶商十数辈，犒以醪馔，讲贯公私之利。乃谓依时价官收交引，每茶价及百千，人纳实钱五十千，其见执交引至榷务，已得茶者量抽十之一，但三年并赴务买茶，即于正茶外兼还所抽，以平其价。行之一年，帝虑未尽其要，命枢密直学士李浚、刘综、知杂御 
     
史王济与三司同较其利害。时边郡所入，时估实价不一，遂且以新法从事，而榷务纳金帛，岁较其数已多于前，而上封者复言新法始行，又命比较，商旅眩惑，不敢以时贸易。及特等奏入，即令权罢比较焉。 
三十日，帝曰：「昨定夺司条制茶事，闻其过于严切，有伤园户，朕巳示谕令知。园户采撷用功，须更得人手制造，茶既逐等第给价，入等者不可私卖，亦是入官。今一切须令本户造化，皆要精细，岂不伤园户耶 又佣力者众，皆是贫民，既斥去无用，安知不聚为寇盗 宜再与指挥，务令通济。」定夺司言：「此事实所未知，今闻圣谕，方晓其事。」 
四年八月，三司盐铁副使、司封员外郎林特迁祠部郎中，皇城使、胜州刺史刘承珪进领昭州团练使，崇仪副使、江南都大制置茶盐发运副使李溥迁西京作坊使，并以议茶法课程增益故么。 
诏曰：「茗榷之法，流弊浸深流弊：原作「抗弊」，据《宋大诏令集》卷一八三改。，厘改已来，利课丰羡。既规画之斯定，归职分以攸宜。其定夺司公事宜令三司行遣，不得辄有改更辄：原作「辙」，据《宋大诏令集》卷一八三改。。」 
大中祥符二年六月，三司林特等上《编成茶法贯条》。其序文已见茶杂录。 
      
六年二月，三司言：「河北州军入中粮斛价，自前逐处随意增长，全无约束。近委逐处都监、监押逐旬取市实价密申复，又令承受、使臣等每入见，必具随物色实直进呈，由是便籴州军不敢专辄增价。」帝曰：「平直物价，最为要事。可令三司常依此提举。」 
九月，诏：「河北榷务入中布，其数至多，用为博籴，亦所未便。自今除北界博易依旧外，悉罢之。」 
七年二月，三司言：「陕西入中粮斛交 
      
抄并多，富民折其价值，既贱市之，又复谷留，有害商旅，致入中艰阻，须有厘改，用革其弊。元定百千交抄官给九十千，今请依市人所买例，每百千有功抬者，官给十二千，无者官给十一千收市之。」帝虑夺民之利，止令权宜行之，不得着为定式。 
八年六月，上封言上封：疑当作「上封者。」：「商客将沿边入中粮草交引赴京请钱，榷货务须得交引铺户为保识，方许通下。其铺户邀难客旅，减克钱物，与本务公人请废铺户为保，止令诸色人自赍通下。又沿边所发客旅入中勘同案底，亦令直赴本务通下，监官当面开折，上簿拘管，候客旅将到交引请钱，画时勘对合同支与。又请今后三司欲行改法，先须令本务将未给交引勘同案底申奏后，方令改法，仍告报客旅。应未改法日前其勘同案底已到务者，只依未改法时则例支给。又请约束入中粮草，州军须管次日给表客旅交引讫，当日内发递勘同案底赴榷货务通下。」诏御史中丞冯拯、翰林学士王曾同定夺利害条奏，仍[令]三司详定以闻。 
八月，诏曰：「榷茗之规，着令已么，固计入之素定，非异端之可攻。载详言事之人，时进单辞之说。始陈封奏，必烦述于事端；洎究指归，多未详于本末。自今群臣如有茶法便宜，当令显拜封章，尽述条目，下有司详议施行。况金毂细务，非军国事机，自合归于职司，非朕所宜亲决。今后事有陈述，不得更乞留中，敢或故违，并当勘劾。」 
      
初，既变茶法，言事者以为岁失课额，有害无利，且独便大贾，而小商失据。或请别置官属，专位其事。内臣蓝继宗等亦屡言其非便，帝以问辅臣。丁谓言：「臣夙知利害，愿得与议者辩之。及继宗至，谓询其始末，悉不能对。翌日以闻，咤降是诏。 
十一月，三司言：「今与三部众官定夺入中勘同案底，检会河北、河东便纳客旅钱物支还，已有元限十日行遣，其陕西入中粮草钱物，请定限五日支还行遣。每进奏院承受得交引递角，令当日通下。如有违慢，各行勘断其上交引条贯施行外其：疑误。，有不便合改法者，请自合改事件并从三司体量改更，旋取朝旨。」从之。 
九年二月，内侍蓝继宗言：「榷货务去年得茶交引钱百五十余万，比新额亏十万。」丁谓奏曰：「递年及新额虽少，比未改法，则利倍矣。」且言：「自祥符已后，岁及二百万以上，八年少二十余万者，以六年、七年各纳过几三百万，以是八年稍少，今年正月比去年已盈三十万贯。由是校之，非茶法不便么。」 
十月十五日，帝谓宰臣王旦曰：「茶盐之利，欲使国计不损，民心和悦。卿等宜熟思之。」旦等曰：「缘属邦计，欲选差官与三司共定夺，臣等参详可否。」帝曰：「可，仍具草明述恤民之意。」翌日，下诏曰：「朕思与盖黔共登富寿，山泽之禁，虽有旧章，措置之宜原书天头注云：「宜一作司。」，虑伤厚敛。将期惠物，无惮从宽。专命朝臣，佥谋邦灵计，使共详于通制，庶俯洽于群心。宜差会常蹑副使
      
翰林学士李迪、给事中权御史中丞凌策与三司同共定夺，务要茶园、盐亭户不至辛苦，客旅便于兴贩，百姓得好茶、盐食用。仍送中书门下参详以闻详以：原无，据《宋大诏全集》卷一八三、《宋会要》食货三○之五补。，并令榷货务告示客旅，应入中筭射茶、盐等，一依常例常：原无，据《长编》卷八八补。，将来不得别生名目，致有疑误亏损。盖欲济人，固非言利。商旅等各安乃业，以伫于乐成。有司等无弃予言，免彰于掊克，必当经么，可遂遵行。」 
天禧元年二月二日，李迪等言：「客田昌于舒州太湖筭茶十二万，计其羡数又踰七万。请下江浙制置司问状以闻。」又请遣使秤较商茶之踰数者，计其半没官。从之。 
五日，知秦州曹玮言：「本州岛商旅入中粮草交引，自来每一交引总虚实钱百千，鬻之得十二千，请于永兴、凤翔，官给钱市之。」从之。 
二十四日，帝曰：「茶法行之已么，倘或难议改革，但于其中酌其尤不便于民者去之，伤于厚敛者改之，自余如旧可么。」又李迪等言陕西州、军入中粮草文抄，自前官给钱十九千市之，今民间鬻之率止八九千，茶贾绝利。望官出钱三十万贯市之，以九千为率原书天头注云：「率一作准。」，俟筭茶结课，以数给还。」从之。 
四月六日，三司言：「榷货务入便钱物，取大中祥符七年收钱二百六十一万余贯立为祖额，每年比较申奏。如有亏少，干系官吏等依条科罚。又在京马料，欲许商客入中，每百千内五十千依在京折中斛斗例支还矾、盐交引，从商客之便筭射，五十千即支与新例茶交引。」并从 
      
之。 
八日，定夺茶盐所言：「欲晓示客旅，如要海州新茶，依近定到入中则例，每百千数内入见钱四十千，余六十千许以金、银、匹、帛、丝、绵等依时价筭买，更无功饶；或入一色见钱亦听。」从之。 
二十七日，三司言：「在京修造合支材木，令陕西出产州、军斫买外，有十八万九千二百余条，欲令竹木务许客旅依时估入中，每贯功饶钱八十文，给与新例茶交引。」从之。 
五月八日，诏李溥乘传还本任，据详定所条奏事经度裁酌，如无妨碍，则施行讫奏；如事有未便，则从长规画以闻。自是茶盐法多如旧制。十七日，又诏：沿江榷务二分耗茶，特与依旧支。帝以诏面授李溥而谕之。 
七月，定夺茶盐所请罢买陕西刍粮文抄，别立么制，许客入中。从之。 
九月九日，三司言：「江、淮南、两浙、荆湖南、北路州军入钱及粟买末盐，望依解盐例给交引，付榷货务，俟有商旅筭射盐货，便书填姓名、州军给付。」从之。 
十三日，定夺茶盐所言：「近为在京商旅将陕西入中过沿江茶盐交引至京，少人收买，虑亏损商人，有 边备。望于永兴、凤翔、河中府三处给见钱收买环庆等十三处入中粮草文字。」从之。 
二年正月，三司言：「在京折中仓入中斛，欲权住筭射江南等处末盐交引，止令榷货务入见钱，逐州军支给盐货。」从之。 
闰四月，三司请令河北沿边榷场增钱入中大方茶货，依旧例给交抄。从之。 
十一月，三司 
      
言：「陕西入中刍粮，请依河北例，每斗束量增直计实钱给抄入京，以见钱买之。如愿受茶货交引，即依实钱数给之。令榷货务并依时价纳缗钱支茶，不得更用刍粮文抄贴纳茶货。」诏每入百十增五千茶与之百十：疑当作「百千」。，余从其请。 
三年九月，三司李士衡言：「京师每岁所用材木，旧令陕西州军给钱配买，颇扰农民。请自今在京置场，许客入中，给以交引。」从之，咤诏前欠官中木植钱者并除放。 
