<!-- { "loadSidebar": true } -->
宗自建宁军节度观察留后降徐州观察使、知济州；邓保吉自皇城使、康州刺史、入内内侍省内侍副都知落副都知，为颍州兵马钤辖；杨怀敏自左藏库使、通州团练使、入内内侍省副都知降为文思使、贺州刺史；刘永年自北作坊使、廉州团练使降洛苑使、英州刺史、蔡州兵马都监；赵从约自洛苑使、眉州防御使降领陵州团练使、濮州兵马都监；王从善自供备库使、荣州刺史、带御器械落带御器械，为曹州兵马都监。
是月，臣僚上言：「皇城(使)[司]在内中最为繁剧，祖宗任为耳目之司，勾当官四员，多差亲信有心力人。近年员数倍多，并不选擢。乞今后只差四员，选经历有心力沉厚之人勾当，各更不许人指射陈乞。如违，并以违制论。」从之。

七月六日，诏：「今后勾当皇城司都知如遇非次差遣、假故，即令勾当皇城司内诸司使、副并带御器械官员相兼，轮鄙赴崇政殿宿直勾当「鄙」字疑误。。如不系内诸司使副、御带，只轮在内东门外并皇城司管勾宿直公事。」

皇佑元年三月十七日，诏：「皇城司在禁中，外城墙正不点检，至生青草，轮差勾当皇城司使臣躬亲将带里外巡城人员、兵士 削，并管常令洁净。」

十一月十一日，皇城司言：「相度到皇城东两壁有诸位次，内小屋子搭靠城墙，并檐楹俯逼皇城，计三十七处，屋后别无巡道，致外仗亲从官无由巡觑。乞令东西八作司监官部押人匠，并令拆去小屋子并

      
檐楹俯近皇城去处，并留出充巡道，更不得开置通后门子。并宣德门外两颊朵楼下，有仪鸾司木场子二处，排垛木植甚多，况接近内城下更不便，亦乞令仪鸾司迁置别处。」诏逐位次元有后门处依旧存留，只于逐位两道置角门子，通作巡道。如官员不在位次，即闭后门，却开角门子，令亲事官通(遇)[过]，往来巡觑。余依从之。
二年正月，诏枢密院，自今勾当皇城司并选差人，仍不许陈乞。

二月，御史台、合门同定臣僚合带从人出入禁城数目，除入宫城门至殿门准旧制外，各于着令节减，及(宗)[定]下马去处，其余即令门外祗候。所有中书、枢密院及台省诸司吏人，各有职局。在内祗应者，于合入门户别置名籍，点检出入；在外诸司祗应公人若厅子之类，并许带入皇城。若系主判官并上殿臣僚，合带引接人并将带文字，合要手分、书表司等，亦仍旧例，即不过二人。其应差在臣僚下当直人，诸军指挥差到兵士，限半年一替。如过限不令交替，乞行严断。因而在皇城内作过，本官以违制论，条重者自从重。若散从亲事官、街司从人，以诸司人等缘常阙人替换，且依旧例。其合将带入皇城门从人姓名，并仰本处关报皇城司照会。若在京不勾当事文武臣僚，即委本官具合将带人力姓名关报门司，置籍抄上，(尝)[常]切检察。其从人遇有替换，亦仰接续关报。若额外将带人入，仰门司收领送官，其从人严

      
断外，本官亦行朝典。如敢多将人数出入，或逼门司，不容检点，许御史台、合门弹奏，重行贬责。其皇城内诸司库务人等，亦委本司勘合逐番祗应，诣实人数、姓名关报出入门户，各别点检，不得与合破当直人衮同将出入。今定到令出节数并将带随从人数。诏皇城司并依所定施行。中书、枢密院、执政官二十人，宣徽使十八人，御史中丞十四人，知杂御史十人，左右金吾八人。其出节元不开元坐，今定比旧减半，仆射以下四节，提印单行及执仗节级不在数中。余皆准此。今定入皇城门两节外，从人十六人。尚书以上及观文殿学士、资政殿大学士、节度使三节，今定入皇城门两节外，从人十六人。翰林学士以下至龙图阁直学士及丞郎以上、节度观察留后两节，今定入皇城门一节外，从人十四人。给事中、谏议、舍人、它官知制诰同。大卿监、待制、观察使、内客省使、延福宫使、景福殿使、客省使、诸军卫大将军、引进使、防御团练使各一节，今定皇城门依旧一节，即不过五步，从人十二人。三司使、权知开封府四节，今定入皇城门一节外，从人十人。诸司四品官及宣庆使、四方馆使、诸州刺史、枢密都承旨、宣政使、合门使、昭宣使，旧制许两人呵引，今定入皇城门去呵引外，破从人十人。枢密承旨、副承旨、枢密院都承旨、诸卫将军、起居舍人、侍御史、诸部郎中、皇城以下诸司使，旧许两人呵引，今定
      
入皇城门去呵引外，破从人八人。枢密院副承旨、诸房副承旨、殿中侍御史、左右司谏、诸部员外郎、客省引进合门副使、左右正言、监察御史、见任三司判官、主判官、开封府推判官，旧制许两人呵引，今定入皇城门去呵引外，破从人八人。太常博士以下升朝官及带馆职京官，许带从人四人。不带职京官，许带三人。诸司副使以下至内殿崇班及合门祗候、枢密院兵房吏房礼房副承旨，各许带从人四人；如在内庭勾当，许带六人。入内内侍省供奉殿头，许带从人三人；如在内庭勾当，许带六人。三班使臣班直以上，内臣黄门以上，许带从人二人；如在内庭勾当，许带四人。皇亲、诸卫将军以上，出节及带从人自依本官外，其率府率以上(下)，各许带从人六人。伎术官合骑马入皇城门者，许带从人二人。
四年四月十六日，诏皇城司：「今后内中宿直臣僚等，更不得似日前饮酒聚会。如违，重寘之法。」

嘉佑五年十二月，诏入内内侍省、皇城司详定今后夜开宫殿、皇城门关防条贯，省、司同奏：「京城内夜间遗火稍大，及非次汴河水涨，差使臣传宣及抚防河兵士，并降放旧城门钥匙。今(从)[后]更不降在内门户钥匙开门，止令入内内侍省每司差入内供奉官至高班二人，于申时后赴东华门外仗止宿祗候，隔门承受文字，其旧城门钥匙亦令封转与差下使臣降放。非次宣唤医官并事干急速，须合

      
开门、留门者，乞差内宿使臣传宣入内内侍省，令隔手差使臣于垂拱殿窗子下传宣，内侍省并钥匙库令本处使臣覆奏讫，差当宿使臣降放。并内中差入内使臣付与御宝札子，赍赴门首监觑，仍委监门验认，使讫却须进纳。仍并差年长历事使臣及皇城司差在内巡检或地分人员等，与所差下使臣同视开闭。其内东门钥匙，亦乞差委当宿勾当内东门司使臣奏请，躬亲降付内东门，与勾当本门官员同开闭，辨认出入人等，候 门毕复进纳。当宿翰林学士有事故不宿者，值晚 院并逐次留门，或降钥匙开门放使宣唤。今后如当直学士有故不宿，乞令本院画时告报，以次学士宿直，免致开留门户。每宣试官赴合门授敕，值晚即降钥匙开门及留门放入，赴合门授敕讫，勾当御药院使臣押赴试院。兼计会合门称，自来差发降南省知举考试官等，系御药院密差人宣到合门，伺候齐足，方将实封于众试官当面拆封给赐，与当直合门祗候同押赴逐处 宿。如值晚宣未齐足，御药与合门祗候于东华门及左右掖门外齐候，给 讫押赴逐处，乞更不开留在内门户。皇亲、诸宫宅院并兖国公主宅内，有自来合得下随身牓子入内，如遇午后，令所司更不收接。每年遇上元节及遇郊禋大礼、宴会并御试举人，合开留在内门户，依自来体例施行。」并从之。时(衮)[兖]国公主夜开皇城门入内，
      
故有是诏。
英宗治平元年三月，皇城司言：「蒙降下谏官吕诲奏：『乞今后应宫门并须遵守着令，检察合入之人，及官员将带从者，定以数目。遇百官入朝，人吏等不得争行，严为禁止。如有栏入之人，勘鞠分明，应经历门户及所管司分并一等科罪。所(责)[贵]人不懈慢，门禁稍肃。』令本司一依条约施行。本司举行旧例，缘出入之人多不禀畏，每至趁朝宴设排当，祗应众人多，例皆争先拥闹，不成次第。既当整肃人员以下编栏约闹。因致过 ，往往送开封府断决。乞自今后诸门约闹人等，如因约栏之次小有 犯，乞送本司酌情断遣，所贵敢行止约。」从之。

二年七月，皇城司言：「先准康定元年七月二十二日诏旨，以在内守诸门兵级等不切子细点检出入之人，因缘抵罪，遂降旨下本司，令自今后常须严切钤辖出入之人。缘今在内合出入门户臣僚、合将带公人数目、合到甚处，并未有明立条约指挥，致本司无凭按验。况近帝所亲严之地，出入之门动关防不细，乞下御史、合门参详前后条约，复位夺件析以闻。」于是御史台、合门并上言，具到除自来元合破引接人外，自三公、三师下至伎术官，除合祗应者，画定从人数目并引接人等，然只得将带入宫城门，其至殿门祗应人并主判臣僚，自来合带将文字手分一两人得入殿门，并依旧制。并依所定施行。凡祗应从人，三师、三公、东宫三师、仆射，

      
以上各五人；东宫少师、少傅、少保、州府牧、御史大夫、六尚书、左右金吾街仗、左右卫上将军、门下中书侍郎、节度使、观文殿学士、资政殿大学士、三司使、翰林学士承旨、翰林学士、资政殿学士、端明殿学士、翰林侍读侍讲学士、龙图阁学士、枢密直学士、龙图阁直学士、散骑常侍、六统军、诸卫上将军、太子宾客、太常宗正卿、御史中丞、左右丞、诸行侍郎、节度观察留后、给事中、谏议大夫、中书舍人、知制诰、龙图天章阁待制、观察使、秘书监、内客省使，以上各四人；大卿监、祭酒、延福宫使、景福殿使、客省使、开封河南应天尹、太子詹事、诸王傅、司天监、左右金吾卫以下诸军卫大将军、左右庶子、引进使、防御使、团练使、三司部副使、少卿监、宣庆使、四方馆使、司业、少尹、太子少詹事、谕德、家令、率更令仆、诸州刺史、诸王府长史、司马、司天少监、枢密都承旨、承旨、副都承旨、宣政使、合门昭宣使、诸卫将军、起居郎、舍人、知杂御史，以上各三人；侍御史、郎中、皇城以下诸司使、枢密院副承旨、诸房副承旨、殿中侍御史、左右司谏、员外郎、客省引进合门副使、正言、监察御史，以上各二人；太常博士、诸司副使、次府少尹、大都督司马、通事舍人、国子五经博士、都水使者、开封祥符河南洛阳宋城县令、太常宗正秘书丞、著作郎、殿中丞、内殿(丞)[承]制、殿中省六尚奉御、大理正、中充、赞善、崇班、中舍、洗马、枢密院兵房吏房礼
      
房副承旨、率府率副率、诸卫中郎将、司天五官正、合门祗候、系祗应者及内侍黄门以上。寄班祗候、系殿祗应库务者。京官带馆职，以上各一人。内伎术官如遇宣唤入内祗应同。
