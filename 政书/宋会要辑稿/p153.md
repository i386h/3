<!-- { "loadSidebar": true } -->
十九日，礼部言：「门下后省申：将来郊祀大礼，奏请宝出及守视应奉行礼，合差内外符宝郎等。送部看详。寻下太常寺看详下项：一、在京(曰)[日]奏请宝出，合差内外符宝郎守视八宝，应奉行礼。昨降指挥，内外符宝郎并罢。今来郊祀大礼，合差内外符宝郎。今看详，欲依本省所申，前期申朝廷指挥，差官权摄。一、将来郊祀，皇帝宿斋并应行礼处，诸顿并合设宝幄，安设八宝腰舆、香案，乞下仪鸾司相度，至时钉设。其(宝符郎)[符宝郎]守视八宝幕次，于宝幄侧近钉设。今看详，欲依所乞。一、今来八宝合差奉宝次供辇官共二百二十六人，今欲乞令御辇院，于次供辇官内差拨曾经宝下应奉惯熟人员二人，节级八人，长行每宝止差四人，余数于下都辇官内贴差。其(授)[援]卫、传喝、亲从官人员已下共一百人，亦乞令皇城使于应奉惯人内差拨。仍乞令逐处前两月发遣赴后省阅习。今看详，欲依所乞。一、今来见制造八宝习仪虚盝、腰舆、行马、香案、烛笼、席褥、帕袋、案衣等物，数目浩瀚。昨在京日，上件法物系于右掖门外御 
      
廊上置宝堂五间安顿，门首挂金字额牌，雕「宝堂」二字。专差皂院子二人、剩员四人看管。今欲乞令临安府于三省侧近标拨修盖，仍依旧例造牌一面。今看详：所乞修盖宝堂、差人看管，缘即今行在郊祀行礼，比之在京不同，欲乞俟今来郊祀大礼毕，权令本省将前项法物交割，付文思院收掌。又礼部、太常寺状：「契勘后省乞于三省侧近修盖宝堂，今再看详：其沿宝法物，大礼前未有顿放去处，欲令后省措置，于本省内权行安置，候将来礼毕，交付文思院。」一、引宝、香案、宝案职掌共八人，今乞将本省令史、守当官各一名充引宝职掌，其引香、宝职掌之人即于本省诸案人吏内差充，如不足，乞从本省于中书(省后)[后省]指名抽差。今看详，欲依所乞。」诏依。 
九月十四日，礼部言：「门下后省具到八宝合行事件，送部看详，申尚书省。本部下太常寺看详到下项：一、在京日请降进纳八宝等文字系用外符宝郎之印，昨缘符宝郎废罢，今乞用本省见行使之印。今看详，欲依所乞。一、在京遇大礼日，车驾诣景灵宫、太庙、青城行礼，八宝并引宝烛笼、行马，内青城入坛，余处入殿，于宫架之侧随宜安设。其香案并引香案烛笼、席褥、油帕袋并止入殿。援卫、传喝、亲从止至殿门，候行礼毕，宝出，援卫不入坛殿。今欲并依旧例施行。所有引宝职掌、奉宝并人员节级及打行马、执擎引宝烛笼辇官，并合给入出坛殿 号。引香案职掌、 香案并执擎引香案烛笼、席褥、油帕袋、法物等辇官，并合给黄方号。援卫、 
      
传喝、亲从人员已下并合给黄长号。欲乞临期从本省据所差人数、职次、姓名，移文所属支给。今看详，欲依所乞。一、引宝职掌在京日入坛殿，往来安设八宝，招引起止，照管一行事务，并许穿班越禁。今欲将引宝职掌并许依旧例施行。今看详，欲依所乞。」诏依。 
十月十四日，礼部状：「准都省批下门下后省申：『勘会今来郊祀大礼，习景灵宫、太庙、圆坛仪日，八宝下祗应人并合服着常服，除援卫、亲从各有头帽、紫衫服着外，其奉宝、执法物等辇官据御辇院差到近二百人，并系殿前司军兵充代辇官，即无头帽、衫色。窃见礼部捧册等职掌乞用衫帻习仪，已降指挥了当，今欲乞将所差辇官逐次习仪日，并止服已造介帻、绯衫习仪。』送部看详。寻下太常寺看详，欲依所乞事理施行。」札付礼部，依看详到行下本省照会。内引宝职掌二人，后省申：在京日服乌皮介帻，(降)[绛]公服方心曲领，革带，大带，袜履，执笏。 
十七日，门下后省、太常寺言：「勘会今来郊祀大礼，八宝导驾，诣景灵宫、太庙、圆坛行礼，依仪合于坛殿内宫架东西安设。及奏请皇帝宿斋日，八宝合陈于大庆殿上。今来地步比旧不同，逐处随宜相度下项：一、奏请皇帝宿斋日，八宝合陈于大庆殿上御榻前，分东西安设，符宝郎等守视在侧，俟奏请宿斋毕，奉宝归幄。所有将来奏请皇帝宿斋日，欲将八宝权于殿下分东西随宜安设，符宝郎等守视在侧，奉宝辇官权约在后，以俟奏 
      
请皇帝致斋毕，(奏宝郎)[奉宝]出行宫北门，宿于宝幄。宝幄已承指挥将都亭驿充。一、景灵宫殿内地步隘窄，欲至日八宝导驾至景灵宫，于殿外宫架西南随宜安设，符宝郎等守视在侧，奉宝辇官权约在后，俟皇帝行礼将毕，奉宝导驾，以次诣太庙。一、太庙殿内除安设宫架、二舞外，今欲将八宝至日于殿内宫架之东西两壁随宜安设，符宝郎等守视在侧。其奉宝辇官人数颇多，欲权约出南神门，俟皇帝行礼毕归斋殿，却行招引辇官入南神门，奉宝归幄，以俟导驾诣青城。一、圆坛，至日八宝自青城导驾诣圆坛内，于午阶之南、宫架之侧随宜安设，符宝郎等守视在侧，奉宝辇官权约在后，俟皇帝行礼将毕，奉宝前导还青城。俟皇帝受贺将毕，前导还内，仍依仪自东壝门入出。一、将来如遇雨雪，内圆坛皇帝望祭行礼依旧例更不安设宫架、八宝外，其奏请皇帝宿斋日，欲于殿下东西两廊上随宜安设。景灵宫、太庙止将逐宝已造到油绢夹帕盖搭。其符宝郎等许令随宜主班守视。」诏依。 
十六年六月二十二日，门下后省言：「勘会将来郊祀大礼，八宝导驾诣景灵宫、太庙、圆坛行礼，依仪合于宫架东西安设。今乞于前期从本省差人，及关报太常寺差使臣、礼直官一两名，同诣逐处相视，随宜申请施行。」诏依。后并仿此。 
十月十四日，门下后省、太常寺言：「今来相视到太庙、圆坛有合申请事件下项：一、 
      
太庙内东西地步比十三年增展稍宽，今欲将八宝至日依仪于宫架东西随地之宜安设。如遇雨雪，那移于廊上随宜安设。一、太庙、圆坛宫架东西地步虽可以随宜安设八宝，缘行礼将毕，八宝却合前导，内圆坛中壝并太庙八宝导驾行路侵碍立班官及二舞，欲乞至时量行随宜趱那，许八宝趁赴前导。其奏请皇帝宿斋并景灵宫等处安设行礼，并依十三年已得指挥体例施行。」诏依。后仿此。 
二十二年八月十一日，门下后省言：「勘会将来郊祀大礼，皇帝宿斋前一日，请降八宝出外归宝幄。所有宝幄并符宝郎幕次等，昨十三年系将都亭驿充，十六〔年〕以后系于天庆观巷内空闲府第。今欲乞依十六年体例，令仪鸾司、临安府钉设排办。」诏依。 
隆兴二年三月三日，礼部言：「门下后省申，为大礼八宝更不排办事，送部看详。寻下太常寺看详：八宝系乘舆仪卫，不系事神仪物，乞依昨明堂大礼体例，更不排办。欲依本省所申事理施行。」诏依。干道三年、六年并仿此。 
干道九年七月十八日，门下后省言：「契勘本省每遇郊祀大礼，合排办八宝。昨自干道元年已后，大礼更不排办。今检照干道六(礼)[年]五辂已行应奉了当，所有将来郊祀大礼排设八宝导驾，合与不合依绍兴二十八年以前体例排办，更合取自朝廷指挥。」诏依例排办。淳熙三年仿此。 
淳熙十二年六月十五日，门下后省言：「将来郊祀大礼排设八宝导驾行礼，未审合与不 
      
合依淳熙三年郊祀大礼体例排办 」诏依例排办。
 礼 宋会要辑稿 礼二 郊祀卤簿 
      
郊祀卤簿
      
〔太祖干德元年〕八月庚辰朔按：据《长编》卷四，此是干德元年事。，内出御札，以十一月十六日甲子有事南郊。十一月辛酉，十三日宿斋崇元殿。壬戌，服通天冠、绛纱袍，执镇圭，乘玉辂，卤簿前导，赴太庙宿斋。癸亥，十五日服衮冕，执圭，飨四室。是夕阴翳，及夜分开霁。质明，乘玉辂赴南郊，合祭天地于员丘。礼毕，有司奏还宫当乘金辂，帝曰：「朕欲乘辇，可乎 」侍臣对无背于礼，乃乘辇还。 
真宗咸平二年八月二十九日，礼仪使言：「皇帝自朝元门(出)[乘]玉辂出干元门，至太庙门，礼毕，回(伏)[仗]至南熏门，入干元门。四处并左右金吾仗，与合门对鸾驾前勘箭。请编入仪注施行。」从之。 
景德三年十月二十六日，命殿前指挥使曹灿、都虞候郑诚提点捧日奉宸队及卤簿仪仗使卫，马军副都旨挥使张旻编排卤簿仪仗，御前忠佐马军都军头安玉、步军都军头朱显编排捧日奉宸队，步军都军头王栾、郑荣编排仪仗军士。 
十一月十六日，诏：「将来出西京，经丽景、金耀门、平头门，改乘小辇，其金玉辂、大辇并由城外过。」初，有司言：至西京，具銮驾仪仗，皇帝乘大辇，而城门卑，欲高广之。帝虑劳人，故有是诏。 
十二月三日，礼仪使王钦若言：汾阴路应车驾经由，前三日坊市禁止丧事。从之。陈尧叟等言：硖石程路 
      
多山险，少居舍。诏俟至新安日，驾前军先赴张茅，驾后军马上石壕，令御前忠佐鹿信、韩琼于驾前。 
十二月二十一日，诏定天书仪仗为一千六百人，初止千人，东封涂中分法驾仪仗，以申崇奉。还至含芳园，以仗卫简省，遂令益数。至是始为定式。赐诸司奉祀职掌装钱衣服。 
二十二日，详定所言：「车驾经西京，合用仪仗，其留司太仆寺见管车辂法物，望令先次修饬。又朝觐坛仗卫，请令诸司比御殿例，于法驾内量取戟槊旗旛等陈设。其陪位举人，以曾经省试者充。」并从之。 
十年十年：原有眉批：「当是熙宁。」，诏：「南郊行礼乘旧玉辂，还内乘大辇。其新玉辂更不随行。今后准此。」 
元丰元年七月二十三日，礼院言：「按仪注，亲祠，皇帝所过之门皆勘箭契。自熙宁四年始罢勘箭，而犹存勘契之礼。若车驾入太庙、皇城、京城门，卤簿前仗已从门入，而天子将至，则复闭中门，稽留玉辂。窃详此礼于众人则通之，于至尊则限之，非所以为顺也。所有太庙及宣德、朱雀、南熏门勘契伏请不行。明堂文德殿门亦乞准此。」从之。 
哲宗绍圣三年六月二十七日，权尚书礼部侍郎黄裳等言：「南郊用大驾卤簿仪仗二万六十一人，明堂夆享用法驾计一万八千八十八人。今亲祀北郊，备物则当用大驾；如以盛暑之月稍减烦文，即依明堂礼用法驾 
      
卤簿，照依南郊用大驾卤簿。」 
徽宗政和四年正月二十四日，礼制局言：「夏祭用法驾合乘玉辂，前降去乘大辇指挥，乞赐裁酌。」诏乘玉辂。 
二十七日，夏祭大礼使言：「亲郊诏乘玉辂，缘方盛暑，其大安辇亦乞按习，以备供进。」从之。 
三月十三日，诏斋宫至方坛往回并乘大辇。 
