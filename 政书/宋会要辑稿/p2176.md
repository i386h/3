<!-- { "loadSidebar": true } -->
干道六年八月六日，诏：「合门官属旧有定制，今欲稍清其选，因以择材。除宣赞舍人、合门祗候依旧通掌赞引之职外，可置合门舍人十员，专掌觉察等事。并先召赴中书省，试时务策一道，限八百字以上。并试步射七斗弓四箭，就学引试。如应格，则(收)[特]旨除授，立为定式。其所分职务，别令合门件析以闻。」

同日，诏：「合门舍人如供职及十年，愿补外任者，并宜优异与郡守差遣。」

十九日，合门言：「近置合门舍人十员，令合门具所分职务。诸殿觉察失仪，兼侍立，驾出并行幸去处亦如之，兼六参、常朝、后殿引亲王起居。」从之。

七年十二月二十日，诏：「合门舍人自今依文臣馆合以次轮对，所有立班，可与

     
簿书叙官，顾募添作八人。」
八年二月七日，诏：「合门舍人从义郎已下，可依带合门祗候准四年磨勘，余依本法。」以吏部申明，故有是命。

淳熙三年三月十七日，诏自令管军官更不带行合职，非合门供职人仍不转官。

绍熙二年五月十五日，臣僚言：「检照先降指挥，今后合门官以四十员为额，见今已是溢额四人，不可复增。今来张显祖特除合门宣赞舍人，正是溢额之数，欲乞且令仍旧看班祗候。」从之。

四年六月八日，合门宣赞舍人、干办皇城司郑挺言：「合门供职已踰十年，干办皇城司系再任，照得昨降指挥，合门宣赞舍人供职及十年人与州钤辖差遣，皇城司干办官曾经任满人与升擢。欲照元降指挥，改差两浙东路兵马钤辖，衢州驻扎，依王瑛等例，依旧合门供职，到日之任。」从之。

庆元二年正月十一日，臣僚言：「合门西班之清选，亦国家储才之地。内宣词令，必取其音吐洪畅、能通晓文义者，然后可以为之。照得合门之官，有带点检簿书、宣词令职事者，多是不通文义，不识字句，每遇宣制日分，旋托他官代宣。乞令合门长官将带宣词令人再加选择，如有不称，日下住罢，庶几公朝无旷官之累。」从之。

四年正月十七日，诏：「合门宣赞舍人以下，日在殿陛应奉，事体繁重，可将见供职人候入额实及六考，依内外场务官例，与理关升。令合门保明报吏部施行，今(候)[后]准此。」

【宋会要】


      
淳熙元年十月二十九日，诏忠训郎、合门舍人熊飞在殿陛应奉并无遗阙，已授外任，于祗候库取赐金荔枝一条系赴朝参。

三年三月十一日，中书门下省言：「淳熙元年十一月二十日，敕令所编类落合职转官申明指挥，谓带合职、合门见供职人得旨除落，方合转官。其不系见供职人，如祗候转武翼郎，宣赞舍人转武翼大夫，依条自合除落，难以一 推恩。」诏自今依此施行。

四年正月二十三日，中书门下省言：「合门舍人若除授差遣，合与不合于衔内带行 」吏部检承干道八年七月二十七日诏旨，环卫官系行在职任，既除授在外差遣，不合于衔内带行。诏吏部申明行下。《史浩行状》：淳熙中，孝宗幸秘书省，(承)[丞]相史浩奏：「合门舍人，陛下方以视馆职，亦各参与坐于西廊。」
嘉泰元年十二月二十六日，诏：「今后召试合门舍人，必择右科前名之士，及照已降指挥，履历考任应格，方许与郡。」先是，淳熙四年三月，诏合门舍人依秘书丞例，理亲民资序，后供职实历二年乞补外，与知州差遣。至是，臣僚缴奏，合门舍人戴炬、潘柽不顾格法，侥求郡寄，复有是命。

二年七月二十七日，诏：「合门待阙人数颇多，自今后以三十人为额外，虽有降到指挥，令合门执奏，更不施行。」

三年二月二十一日，诏：「见任合门官供职及一年，许奏本宗期亲合职一名，特与不作员阙，额外供职，经任人方许赴上。曾任知合

      
门事及一年，未曾陈乞者，亦许奏一名，令合外待阙，候有阙，经任人依名次拨填供职。」
四年八月十三日，诏：「已除合职待阙之人，除未经任人合候经任、见在外任人许候任满外，今后遇关批问，已经任人如不愿供职，可落合职，与转一官，令合门具申施行。如在外州寄居，令合门移文，各州守臣取会供申。」

嘉定元年四月十四日，诏待(关)[阙]未供职人落合职转官指挥更不施行。

二年十一月二十六日，臣僚言：「合职所以摈相朝仪，为右列清选，故干道增置舍人之员，试而后用，以比儒臣馆职，自此即可试郡。近年以来，有非所当得者亦萌干请之念，至于任郡寄，乖缪无闻，不孚物论，甚失抡才之意。乞自今合门舍人专以处右科及曾发文解、众称其行能兼备者。傥更有躁进之徒，侥踰干请，虽已颁成命，亦许辅臣执奏，给舍缴驳，台谏论列，不容冒滥，务在必行。」从之。
 职官 宋会要辑稿 职官三四 带御器械 
      
带御器械


【宋会要】


      
国初已来，当选三班已下武干亲信者佩橐鞑、御剑，或以内人为之。

真宗咸平元年四月，以西京作坊副使石颙为西京作坊使，西京作坊副使綦政敏为供备库使，供奉官张旻为供备库副使，并带御器械。初，是职(上)[止]名御带，至是改焉。

天圣七年十一月，诏带御器械给马三匹，并刍粟。

景佑二年正月二十九日，诏带御器械自今不得过六人，非时更不添置。

仁宗庆历元年七月，诏带御器械阙员，以历边任有功者补之。申明康定(三)[二]年中诏也。

八年三月，诏枢密院：「内臣诸司使、副在边五年而无过者，遇带御器械阙，以名次取旨。带御器械五年而无过者，遇内侍省押班阙，亦如之。」

十二月十二日，殿前郭承佑言：「男供备副使士逊昨准恩旨，与带御器械，今臣管军，虑有妨碍。」诏士逊兼通事舍人。

神宗熙宁六年十二月二十三日，带御器械邓德言，乞权差官轮番宿直。诏令向宝宿直。旧制，外任带御器械过阙朝见不宿卫，时宝移真定府路总管，过京师，故特命之。

元丰二年二月三日，诏自今带御器械遇独员，差内侍押班兼权。

三年闰九月二十二日，诏：「入内东头供奉官、干当御药院李舜举左右岁久，清谨寡过，可文思使、遥郡刺史、带御器械。」以上《续国朝会要》。

高宗绍兴五年五月十九日，诏：「今后外任臣寮初除带御器械，并候告谢、正谢讫供职。」

七年五月二十三日，枢密院言：「带御器械官合带插。」上曰：「祖宗置此官，所以卫不虞也，今乃佩数只骹箭，不知何用。方承平时，至饰以珠珍，车驾每出，为观美而已。又有球仗队，皆极文绣之饰而无实，他日恢复之后，此等事当尽去之。」上每论天下事，常欲贵实而恶为文具，是以及此。

十八年七月十八日，景福殿使、安德军承宣使、内侍省押班张去伪言：「昨任带御器械，于去年九月除内侍省押班，所有解带合得恩例，欲望许于臣父见道见今官上转行一官。」从之。

二十九年四月十六日，诏：「近降指挥，令中外举荐武臣，召到者无阙可处，可增置带御器械四员。」

六月二十五日，诏随龙带御器械李彦实特与落阶。上曰：「自藩邸事朕，至今三十六年，备着勤劳。」故有是命。以上《中兴会要》。
孝宗干道六年九月十四日，中书门下省勘会：「已降指挥，带御器械立班在枢密院检详诸房文字之下，其杂压叙位亦合一体。」诏前降带御器械官在横行本等官之上、余官在横行之下指挥更不施行。

十月五日，带御器械杂压叙位依近降指挥，令在枢密院检详诸房文字之下。遇合班处，依合门元降指挥立班。

六日，诏：「今后筵宴等插戴花朵，带御器械官并环卫将官未至横行人，特与依横行副使支破。」

淳熙二年正月二十九日，诏带御器械依旧堂除。

      
三年二月二十四日，诏：「诸带御器械正除授军中差遣或外任者，并不许衔内带行。」先是，二年闰九月十六日，诏敕令所增修此法，至是上之，故有是诏。

十二年九月二十五日，诏：「今后带御器械供职及一年，方与解带恩例。」以司农少卿吴燠言：「比年改除带御器械，供职未几，复还旧任，倏来倏去，规求解带恩例。在法，历任谓二年成资，今虽不及二年，亦合供职及一年以上方可。」上曰：「此说甚当，今后供职及一年，方与解带恩例。只作特旨行下。」故有是命。
 职官 宋会要辑稿 职官三四 左右侍禁 
      
左右侍禁


【续宋会要】


      
太宗淳化二年正月天头原批：「内殿崇班。」，诏置内殿崇班，在供俸官之上；左、右侍禁，在殿直之上。先是，供奉官、殿直有四十年不迁者，故特置崇班、侍禁之目，差定其俸给，以次授焉，人用胥悦。

【宋会要】


      
皇城司，在左承天门内北廊，本名武德司，太平兴国六〔年〕十一月改今名。掌皇城管钥、木契、亲从亲事官名籍及命妇、朝会、颁冰、供内取索物及入内尼院斋料、国忌斋醮之事，以诸司使、内侍都知、押班三人勾当，后或增差，踰旧员。《两朝国史志》：皇城司勾当官三人，以诸司使副、内侍都知押班充。掌宫城管钥、木契、亲从亲事之名籍及命妇、朝会、伏日颁冰、内中须索、内院斋料，并国忌修斋醮设之事，皆总焉。勾押官、押司官各一人，前行四人，后行六人，勘契官二人。神宗、哲宗《正史 职官志》同此。

提举官一员，提点官二员，干办官五员，以诸司使副、内侍都知押班充。点检文字使臣、法司使臣、主押官、押司官各二人，前行五人，后行曹司各四人，表奏司正名贴司、私名贴司专副各二人。本司掌官员到任并满罢合得酬奖等；亲从亲事官五指挥，入内院子指挥，司圊转资事故、作过移送、开收名粮等；每年换给 号。郊祀大礼，差随从圣驾祗应亲及制造添修应奉物色等，并前十日，本司官吏将带亲从等，往青城搜空止宿。照管使臣人吏，开收迁补、任满酬奖并陈乞磨勘转官。大金使人到阙贺圣节并贺正旦，差拨入驿，把门约拦，入位代剩员祗应，亲从等并造仪仗下，缀带 号。奉使大

      
