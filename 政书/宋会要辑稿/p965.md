<!-- { "loadSidebar": true } -->
十年三月二十六日，枢密院言：「熙宁七年朝旨，沿边刺事人多互传报，徼幸赏物。人数虽多，于事无补。可下河北、河东沿边安抚司，选使臣牙吏有心力谙识有情者有情：「有」字疑误。，裁定人数，委长吏同募土著可深入刺事人，每事审实以闻。量事大小给钱帛，候 
      
有符验，再与优赐。」诏申明行下。 
元丰元年正月二十八日，主管河东沿边安抚司刘舜卿言：「北界西南面安抚司自去秋因移文索奸细人李福寿等，妄指占缾形寨地，至今春，渐以人马并边，理会疆至。臣窃料虏人觊觎，不过以人马胁边，蹂践苗稼，或强占地里立铺屋。欲止作本处意度事势支梧。」从之。 
闰正月二十二日，诏：「据高遵裕所奏，西人理索乙讹等事。此必当有熟户出界，因索不获，遂于和市纵火，以摅一时之忿。深恐差人酬赛，造成边隙，见已根究，可移牒宥州照会，庶羌酋知此非朝廷意。仍令吕惠卿更详羌情缓急，发此牒本州岛，万一或未尝侵犯彼界，免虚自认，为(点)[黠]羌窥侮。」 
四月十七日，入内东头供奉官、熙河路都总司走马承受公事长孙良臣言，闻夏人于漠界内掘坑画十字及立草封，恐因循(寝)[寖]成边事。诏经略司体量，如实，即令鄜延路经略司移牒戒约。 
七月十一日，诏河东陕西路经略司指挥沿城寨探刺夏人，过设备豫。以上批「秉常始亲国事，今秋点集甚严，又(鹿)[鄜]延府界间有游骑出没，羌情难测，战守之具，宜早有分画」故也。 
十一月一日，诏知定州韩绛提举营置保州等处经制水塘。初，有旨借定州封桩钱万缗，委同提点制置屯田阎士良买保州东阳等村淤下地种稻作塘，以扼西山路，令安抚使司通管。后士良罢，诏知保州张利一主管，令薛向提 
      
举。至是，向被召，故以命绛。 
十一月二十五日，知定州韩绛言：「北人郝景过南界榷场，闇画地图，已密遣人收捕。」诏定州路安抚使司、河北沿边安抚司指挥所遣人，须察知奸细实状，方得收捕推鞠，无致引惹生事。 
十二月六日，鄜延路经略使吕惠卿言：「宥州牒，请遣官与夏国边官，以苏安静分立文字依理识认，并毁废所侵耕生地，及将西界前后逃背、捕杀人马命驾等界首交会。本司近准朝旨，定写牒，送马五匹至宥州，索所虏人马，及根治作过头首诫断」。上批：「宜先令河东经略司检安静与西人要约文字圆备圆：原作「图」，据《长编》卷二九五改。，仍除所差折固外「仍除」、「固」三字原脱，据《长编》补。，更选谙熟边事信实使臣一人，牒鄜延路，令移报宥州，与已差官于界首，各出文字，理辨交会。其喏儿一户，是未叙盟以前逃背，于誓诏当给还，即具以闻。」 
二年二月十三日，梓州路转运司言：「去年十一月，蛮乞弟率众犯边，纵火掠人，虽已遁，虑复来寇。乞增禁军及召施、黔州义军赴江安县纳溪寨为守备，候团结夷人子弟可用及边事息渐减放」。从之。 
三月二十五日，上批：「两输户逃移四方，雄州深以为不便者，不过恐元佃之地全为北人拘占。今逃者既多，客户则浮寓之民，纵使散之他所，亦无深害。可止令出榜，安慰还业。」先是，雄州言：「北界民户以差配搔扰，并有惊移。」涿州乃移文言：「南界县官以兵马遮约，不令应役，请速回。」诏雄州具创坐侵越搔扰因依报 
      
之，及戒两县巡防，候北界差科稍息，即谕惊移民户归业。既而沿边安抚司言逃移人多客户，自言若北界未肯罢夫言：原脱，据《长编》卷二九七补。，欲往他处营田作力，以为岁计。枢密院请诏雄州晓谕民户，田蚕及时，不可远弃家产。候北界差科稍息，有人招呼，各归复业。故有是命。 
二十七日，河北沿边安抚副使刘管乞两输人已于近南居者，不得复于两输地来往。诏雄州已发遣归业民户，责邻保(学)[觉]察。 
五月二十五日，真定府路安抚司言北人侵耕解子平地，诏安抚司遣人候望巡察，毋致更有侵耕。如北界以兵护耕种，候北兵回，悉蹂践之。 
六月一日，枢密院言：「去月二十三日，北界人马犯雄州界，射伤官兵。欲令雄州谕归信、容城，如北人再至拒马河南「如」下原衍「贼」字，据《长编》卷二九八删。争，伏精锐于林木，俟官军逐利，骤出围掩，当远斥候，度形势捍御，毋得远追，自取理曲。仍选精强人马，以备接应。」从之。 ，且令婉顺约栏；即深入近南地分，恐虏先以懦兵诱致 
九月二十八日，枢密都承旨韩缜、副都承旨张诚一、检详兵房文字范育，上诸路清野备敌法。诏颁行之。 
十月十七日，定州路安抚使司韩绛言：「北界崔士言屡至安肃军刺事，结东京商人苏文结：原作「给」，据《长编》卷三○○改。，图写河北州军城围地里，士言为本军百姓诱至两界首执之。」士：原作「上」，据《长编》卷三○○改。诏苏文未过两界，遽已捕执，虑别致(隐)[引]惹。自今缉知北界奸细，须诱入省地，方许收捕。仍诏告捕获苏文，赏钱千缗，班行内安排。 
      
十二月十二日，定州安抚使韩绛言：「大理寺丞杨婴寻访得定州界西自山麓，东接塘淀，绵地百余里，可以潴水，设为险固，愿得营葺。」从之，仍诏以引水灌田陂为名。 
三年正月七日，河北转运判官孙迥言，界河内北人鱼船三十余艘，白昼肆行，未有约束。诏沿边安抚司体量，如数稍多，即婉顺止约。 
十七日，保州言北界屡有移文，理会修城。乞自今三两次移文回答一次。从之。 
四月二十一日，代州言，谍报契丹北枢密萧克昌等引步骑点检沿边铺舍。上批：「虏若止是增饰铺舍，必不遣此重官。恐尚有理(办)[辨]围山子以东地界之意，故假此为名。宜下定州真定府安抚司、太原府经略司，速募人探虏情，增边界巡守，及权移易地分内不得力使臣。」 
五月十五日，河东沿边安抚司乞移牒止约北人沿边创置铺屋。上批：「如北人于分画壕堠之北修建城池，即是有违誓书。若止增铺屋，毋得止约。或于土门以东接真定府界以南侵犯，增铺屋壕堠，即先谕以理道；不从，即约阑出界。」续诏：「若北人果有创增本界未有铺舍，关防处相度增置，画图以闻。」 
同日，麟府路走马承受陆中言，闻府〔州〕久良津贾胡有北人(坼)[拆]界壕石墙取水。诏河东路经略司密体量如何处置。其处斥堠不谨，亦按劾之。 
七月二十九日，熙河路经略司言，西界首领万藏结逋药遣蕃部巴鞫等，以译书来告，夏国集兵，将筑 
      
撒逋达宗城于河州界黄河之南，洮河之西。上批：「若如所报，方属河州之境，岂可听其修筑。可速下本司，多备兵马禁止之。」 
十月三日，河北沿边安抚司言：「雄州公人虽全属南朝召募，其田产多与两输相接，虑事机因此传报。欲自今召募，止于在城久居坊郭并易河南岸及塘泊已南村。」从之。 
十一月八日，知代州刘昌祚言：「瓶形寨地有北人欲取直路趋围山铺往来。臣已谕本寨使臣回答不可更令希觊。」诏：「如北人来境上问语言，密谕使臣等，以理道婉顺开说，毋得先为形迹，致虏别起事端。」 
四年三月十二日，知制诰王存言：「辽人觇中朝事颇详，而边臣刺辽事殊 。此边臣任间不精也。臣观知雄州刘舜卿议论方略，宜可任此。当少假以金帛，听用间于绳墨之外。」诏舜卿具所资用以闻。舜卿乞银千两、金百两，诏三司给之。 
二十三日，河东经略司言：「准朝旨，相度代州宁化、岢岚、火山军当增铺屋数。河东沿边安抚司元奏，觇知北界欲增置铺堠，起修日，本界亦须增置。臣今详瓶形寨以东增十铺，若北人修盖，亦便增修。缘不系分画地分，显似自作事端。乞权罢修创。其寨西欲增二十八铺，亦恐不须为北界增置。其检计数内，若有控扼须至修创，乞候北人修毕增治」。诏河东经略司，候有北人增置铺，再奏取旨。其先降即添置旨挥，未得遽施行。 
三月十八日，上批：「闻贺正北使至恩、冀，闻从人于驿舍 聚，合诵教法，声闻于外，接伴祗应人有听闻者。此乃沿边机防不谨，有阑出亡卒漏泄其事。宜重告捕赏典，并沿边当职官，亦等第别立赏罚。」 
七月六日，御批：「今降泾原、环庆、熙河路对境图并说语，付中书、枢密院，庶知贼中地形曲折，看毕进入。」 
八月六日，上批：「陕西诸路见议攻讨，然守御之备，亦不可懈。深虑将日夜讲求出战之具，思虑或有 略。宜申 处分，令日夕戒严。其先画定人兵、战具，修整毕备，毋得稍有缺弛缺：原作「侵」，据《长编》卷三一五改。。」先是，陕西沿边诸路累报夏国大集兵，须至广为之备。以种谔为鄜延路经略安抚副使，应本司事，与经略使沈括从长处置。以王中正同佥书泾原路经略总管司公事，如遇出界，令同第一将刘昌祚往。发开封府界、京东西诸将军马，分与鄜延、环庆两路，以姚麟权环庆路副总管。 
九月，诏河东路转运司：「河东应干今来军兴所行事件，不得张皇漏落。所有边近北界州军，如不系干照去处，不得一例行下。及仰选择吏人行遣，如能谨密，候事了日，优与酬奖；仍觉察体量部吏传报张皇者，勘劾以闻。」 
十二日，诏定州高阳关、真定府路安抚司、河东路经略司、河东路经略司、河北河东沿边安抚司戒 沿边州军，与北界应干边防事，一切皆循常，毋得辄创生更改。 
二十三日，河东路经略司言，丰州弓箭手沈与等三人为西人 
      
所执，已牒理索。诏诸路已议进兵攻讨，其严饬边备。如有虏去人口，更勿行牒。 
十一月四日，诏雄州自今凡与北人理辩边界小事，不得全无瞻顾，务为枝词，致招引虏界移书侮慢。 
