<!-- { "loadSidebar": true } -->
齐肃之礼。准太平兴国诏中书：文武百官每遇内殿起居之日，须屏气随班，鞠躬就列，班退不得回顾。斯盖后来不见着令，及条贯未甚章白。臣按唐干元中 文：『如有朝堂私礼淳化中降令文。及跪拜、待漏行立失序、语笑喧哗、入衙入合执笏不端、行立迟慢、立班不正、趋拜失仪、言语微喧、穿班穿仗出入合门原无「穿班」二字，据下文所引补。、无故离位、廊下食行坐失仪諠闹、入朝及退朝不从正衙出入、非公事入中书等有罚。』五代题为十六愆，而修补无取。淳化中兼举旧仪，改『私礼』二字，(又)『〔入〕衙入合』作『衙门』，又添『至班列』一科，『穿班穿仗出入合门』作『穿班』，『仗出』为一节，『合门不即就班』为一事，『諠闹』作『语喧』下「喧」字原作「闹」，据前文所引淳化三年诏改。。又据令文，『跪拜』去『及』字，余同后 。庆历二年，权御史中丞贾昌朝以天圣三年牓示颇依唐诏，而失其句读，以『穿班仗出』为一事，以『廊下食』为一愆，又合『行坐失仪语闹』为一句，遂依唐制参定，列为八节、十六事。以『穿班』为一事，『仗出合门』为一节，虽甚精详，与古终异。且礼制沿革，时代不同，至于令文有存而不用之目，岂兹仪范是日行急用之制，而须存无用之文 徒使朝士疑而不诚，非信(实)[赏]必罚之理。(宜)[且]以今朝言之，『待漏』之科却居『朝堂』之后，况『入衙入合』不宜删去，『仗出合门』与『廊下食』二节四条今无其事，并可存而不用。其所阙者，若仪制卷班分东西出、不得回顾并不在其间。若以不欲革于旧文，则又逐度不同，屡经改易。臣今参酌切于 
      
用者，修而序之：以今之『待漏』宜居众科之首；『行立失序』仍注仪制；『语笑喧哗』请附『朝堂』之下；『私礼』自兼『跪拜』，不须重复；『入衙门』依旧作『入衙入合』；『至班列行立不正』宜作『至班不成行列』；『无故离位』移次『至班』之科，亦可以兼『穿班』之义；请革『穿班』作『朝退不卷班』，增『回顾』一条次之；『入朝退朝不从正衙出入』作『入朝退朝不由正衙』，定为六科十三条。如违者，依例弹奏勘罪。或拒过饰非，即录奏贬降。」诏御史台、太常礼院同详定。既而上言：「检会今文武常参官朝堂仪，已系贾昌朝奏依唐制参定，列为八节，分十六事。今参详吴秘起请条件，难为更改。」从之。 
嘉佑二年八月二十四日，知谏院陈升之言：「比日内降，营求恩赏者多，虽许执奏，而有司时有奉行。自今请令中书、枢密院推劾，以正干请之罪。」从之。 
三年十一月五日，陈升之言：「有司断狱，而事连权幸者多以中旨释之。自今有干内降而得纵释者，请劾其干请之罪，以违制论。」从之。 
英宗治平元年五月八日，合门言：「检会仪制，两省常侍、给谏、舍人、待制、中丞、三司使副、太子三少、尚书、丞郎、卿监、上将军、延福、景福、宣庆、宣政、昭宣使、枢密都承旨奉使勾当回，赐酒食，客省使伴，客省使至合门副使本厅就食。庶子、少卿监、大将军已下、合门祗候已上差充转运、发运、提点刑狱、知州军监、通判、总管、路钤辖、都同巡检、都监、寨主、驻泊回，命赐酒食并门赐，合门祗候 
      
伴。近来臣僚谢赐酒食讫，多是不就合门。欲乞今后合请赐酒食者并依(议)[仪]制施行，不许不就，违者令合门弹奏。」从之。 
神宗熙宁四年十二月十七日，合门言：「内殿起居官数不少，向者谏官钱彦远起请差官察视，中间渐亦废去。今欲乞复差通事舍人、看班祗候二人察视，其无故不赴者，并令依仪制弹奏，分故失定断。如三次不赴，不以故失，并勘罪取旨。察视之官自敢容庇，委合门举劾。」诏逐日轮差通事舍人、看班祗候二人察视。 
元丰七年二月三日，诏：「外任官乞赴阙奏事，如到阙无所陈，其事非不可形于文字者，委御史台弹奏。」 
徽宗政和七年二月二十一日，尚书省言：「修立到诸入皇城门行马不依次序，控马人杖一百；约栏不止，失序之官仍加一等。」诏令御史台觉察弹奏。 
宣和元年正月六日，臣僚上言：「窃见班列未至齐肃，至驾已视朝，广廷唱喝，犹或离位往来，不肯定立，或切切笑语，或跷足以望，或整巾，或抱笏。比至合班，则争趋前列，以便观看。有拜而不伏者，有跪而不俯者。其慢易不恭，亦已甚矣。又见正月八日明堂受朝，颁朔既毕，辇御方兴，班列纷然，离次趋走，逼近乘舆，举首观望，略无畏避。失君臣之仪，此尤甚者。臣愿特降睿旨，严立法禁，每朝会之际，广加察视，有不如仪，必罚无贷。」诏札付东上合门同御史台措置条画以闻。 
六年二月十三日，诏：「诸节朝谒、称贺、宣 
      
麻等，称疾请假不贺者以违制论；应不告假不赴之人，御史台闻奏。」先是，臣僚上言：「切见景灵宫行香，托疾在告，已有法禁外，诸节朝谒、非时称贺，所以尊君父而奉上真也。宣麻以诏臣工，颁朔以布时政，百官皆应祗赴，而在廷之士多不过百余员。畏惮者尚以疾告于台，至于简敖自若者，有不告也。慢命不虔，无甚于此。」故降是诏。 
十一月二十二日，诏：「文武臣僚朝集，皆有庐舍位序，所以正朝廷之容。迩来废礼失度，交互讙笑，无复恭肃。迨至趋引，犹或族谈。盖不循分守，寖失事体，务 谄渎之私，殊无正直之行，可不革欤!已降指挥，合门、御史台觉察弹奏。尚虑狃于故常，特申戒谕。如敢弗率，邦有常刑。」 
高宗建炎四年九月二十一日，诏：「今后应不以状赴有司，而辄待班处陈述者，令御史台觉察弹奏。」 
绍兴十三年正月二日，诏：「今后应殿内失仪臣僚，并令合门具名弹奏，务要整肃，不得观望。」 
九月二十六日，御史台言：「今后车驾遇大礼、朝享行礼并行幸有导驾官，欲乞文武官分左右步骑导，本台量差知班于禁卫内往来觉察。」从之。 
十四年十一月一日，御史台、合门、(上)[主]管禁卫所言：「四孟朝献，诣景灵宫行礼，及遇车驾行幸，自来合门差舍人乘骑于扇筤后，觉察臣僚行马次序失仪。其御史台、合门系驾前后应奉、报引班次人，及沿路三省、枢密院诸房行首司、密院、客省，并除依例许 
      
乘马外，其余不合乘马官司诸色人不得于驾路往来乘骑。如违，御史台、合门觉察弹劾。」从之。 
十八年九月二十日，诏：「每遇驾出，驾前诸司官及驾头法物等行列并不依次序。可令合门行下合属去处，今后须管各依次序接续摆拽，务在整肃。如违，弹奏。合门失觉察，仍令御史台奏劾。」 
十月一日，诏：「随驾诸司并库务官、诸司法物等自有贴定次序行列，如或不依次序及辄有先往者，令合门弹奏。」 
三十一年四月二十三日，臣僚言：「天子之出，清道而后行，千乘万骑，称警言跸，旄头前驱，豹尾后殿。凡在属车，其往来驰道与夫阑出入者，皆有厉禁。自六飞时巡，务为简便。唯是四孟享献，乘舆躬行，前为驾头，后止曲盖，项背相望，仅千百步，而爪牙拱扈之士，或步或趋，错出杂立，什什伍伍，无复行列。至有酌献未毕，已舍而归，士民观者，驾扇接袂，杂还虎士之中，而不闻有谁何之者。望诏有司讲求其当，凡车驾行幸，从驾禁旅每以若干人为一列，相去各若干步。其乘马前导者悉豫上其数，命有司举绘为图，先一日以闻。别具副本报御史台，有不如令，及不在图中而辄冒至者，许有司即纠之。蔽而不言者，令御史台觉察，论其罪。」从之。 
孝宗隆兴元年六月十二日，新参知政事周葵奏事札子坠地，知合郑藻举奏，诏免弹。 
九月十一日，诏：「宗室居广起居手帕坠地，特与同罪同罪：疑当作「免罪」或「放罪」。。」合门弹奏，上曰：「使 
      
相难赎罚。」故有是命。 
干道四年九月二十五日，诏：「今后文武百官舞蹈不如仪，并令合门弹奏。」 
五年正月二十三日，诏合门：「后次臣僚舞蹈不如法令，实时弹奏。」 
十一月十七日，诏御史台：「今后如遇四参等朝殿，临时称疾不赴，致班列稀 ，并核寔覆奏。」臣僚上言：「恭惟国家自祖〔宗〕以来用汉仪，凡朝会着为定制，有大宴，有称贺，有朔望参，有四参，有常朝。千官百辟，拜舞于堂下，陛高九级，若天地之相远。使小大之臣咸怀尊君亲上之诚，虔恭端谨，罔敢怠忽，所以为表正之本也。《诗》曰：『夙夜匪懈，以事一人。』为臣子者凡遇朝会起居合趋赴者，其可称疾顿免，习常故，狃宴安，不恭孰大焉!恭闻仁祖天圣六年六月二十六日免常朝官屯田郎中闾邱梦松等七人称疾不赴朝参罪，诏御史台复有七人以上不到者论如法。臣职在殿中，合举不如仪。今后如遇四参等朝殿，临时称疾不赴，致班列萧 者，当核寔弹奏。」故有是诏。
六年八月十九日，诏置合门舍人十员，专掌觉察诸殿失仪兼侍立，驾出觉察失仪，并行幸去处觉察兼侍立，六参常朝，后殿引亲王起居。 
七年正月十日，诏：「今后人使到阙朝见、入贺、宴辞，百官并应奉人并入出和宁门和：原脱，据下文补。，依御史台、合门检坐条令，约束赴朝参并应奉官及诸色人入出次序，札下皇城司施行。」御史台、合门〔言〕：「今检举下项：一、绍兴九年九月五日，御史台 
      
