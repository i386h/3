<!-- { "loadSidebar": true } -->
一面勘断。请给、人从，依转运司主管官例，仍给驿券，许招置手分、贴司各二人，仍与本路转运司吏人衮理名次升补。江南四路地里遥远，更差大使臣以上武臣一员，往来催促检察催促：原作「检察」，原书天头批有「催促」二字，又《宋会要》食货四三之七亦作「催促」，据改。。其请给理任，依本资序，仍别给驿券。江湖纲运管押人，如二年般及三运至京或南京府界下卸，拖欠折会外不该坐罪，使臣与减二年磨勘，军大将依法比折，土人与补军大将外，仍减五年磨勘。再押该赏，依使臣比折。若一年及两运，亦依上法推恩。淮浙一年般及两运，与减一年磨勘；三运以上，减二年；余依前法。逐路纲官、梢工连并两次该赏者，仍许纲船内并留一分力胜，许载私物，沿路不得以搜检及诸般事件为名，故为留滞，一日笞三十，二日功一等，至徒二年止；公人、栏头并勒停。官司如敢载留人船借拨差使者，以违制论；截留附搭官物者，徒二年，官员冲替，人吏勒停。所有起发交卸条限与旧不同，淮浙初限三月，次限六月，末限九月；江湖止分两限，上限六月、下限十月终般足。兵梢偷盗若诸色人博易籴买并过度人，并同监主科断，至死减一等。并依内提辖文臣，候催了日，赴尚书省呈纳具状，以行升黜。」 
十二月二十二日，发运副使贾伟节言：「纲运经由，多是于两界首住滞，今来兴复直达，须藉谷考。欲乞应沿流催纲官司，并将所置《催纲历》改为《催纲簿》，半年一易，应有纲运出入本界，并真书抄转上簿，庶几易为省览。」诏依。 
三年正月二十九日，两浙转运司言：「见奉行直达之法，今措置下项：兵官差刷上纲兵士刷：原作「制」，据本书食货四三之八补。，未有罪赏专法，除已将诸州所管厩军多寡以十分为率，每州岁差三分配上粮纲牵驾行运，依条一年一替外，乞立法请州兵官任满，如差足粮纲，兵士逃亡不及三分之一，比附押纲使臣一年三运以上，与减年酬奖；若岁终差刷不足，或逃亡及三之一，即乞罚俸两月；若差不及一半，或虽差足，若逃亡一半以上一：原作「以」，据本书食货四三之八改。，并乞特行差替，仍依课利亏欠法，官吏并不以赦原减。又本路见管禁军二万四千余人，依熙宁、元符 令，许差下禁军兼厩军充知州、通判等官员当直。近咤大蹑二年朝旨，不许差拨禁军当直，从此尽占厩军。窃缘禁军自有分轮番次之法，即不妨教阅，欲乞权依熙宁、元丰令文，许令兼差充，那厩军差上粮纲。户部检承 ，兵梢、纲官、团头在路逃亡、病患事故，并仰所在官司实时填差，若不行差拨，并杖一百，公人勒停。今来本司所乞，除差拨上纲人兵沿路逃亡系属本纲，其元差处兵官难以认数立罚，如差拨数足，自系本职，亦难比附押纲使臣一年三运以上减年酬奖。」诏禁军当直，不妨教阅，兵官赏罚等，并依本司所乞，余路依此。 
三月八日，金部员外郎卢法原言：「承朝旨，差委催督 
     
直达粮纲，其批书行程妄破限，无缘检察虚寔。欲乞将粮纲行程候回，元装发官司岁终类聚参照雨雪风水事故，察其虚寔真妄批官司、类申户部，乞行黜责。」从之。 
十八日，户部尚书刘(柄)[昺]等言：「乞应诸路大礼上供钱物纲，并令不许沿流州军附搭诸般官物，如有违犯，乞从本所依朝旨送所属或邻州县官员取勘，具事奏闻，仍不以赦原免。」从之。 
七月二十三日，发运司管勾籴粜颜彦成言：「纲运自来抛失，系地分军兵及河清马递铺等人给借湿米，虽累借不得过十硕，而公私未尝计之原书天头注云：「公私一作(宫)[官]。」，及每月克拆，亦不过三二斗，纔还随借，终身不能备偿。欲应抛失湿米，并只许估价出卖，或贷借民户，依法随税送纳，不许诸兵借请。」从之。 
四年二月二日，两浙转运司言：「纲运自北入瓜洲闸，并系空纲，镇江府江口放重纲，出江之时，望瓜洲上口要入，往往被空纲迎头相碍。今瓜州闸外自有河道，谓之下口，欲乞自今后北来空纲并于下口出江，使重纲于上口入闸极为便利，伏望下淮南转运司约束施行。」从之。 
十一月二十日，诏：「诸路召募到等第土人押纲，初运并令支拨优便去处装发一次，如运内有欠，次运即却入重难；无欠者还，依前法即拨入重难，而一运或次运能补足前运所欠之数，及今运亦无欠者，并却入优便去处支装。如违及不依次辄差余人者，徒二年，不以失及赦降原减。其诸路纲运见押人，如系衙前公吏管押，若已起发，并候回本路日，别差应入人交割讫替罢；未起发纲运并改正，别差人管押。」从尚书省请么。 
五年七月九日，祠部员外郎胡献可言：「乞诸路纲运召募土人除各有已降指挥外，欲乞应纲运窠名轻重及理界年分并理运数，并依自来都官差副尉条法施行，候界满日，令更互管押。」从之。 
七年二月四日，尚书言：「勘会东南六路诸州军逐年装发上供额斛，自来立定知、通任满赏格，轻重未至均当，近又咤两浙申请，将不满一任替罢之人，不论到任月日浅深、所起斛多寡，但管勾装发无违限，便依任满法作不满三十万硕，例皆减年磨勘。今修下条：一万硕以上升一季名次，五万硕以上升半年名次，十万硕以上减半年磨勘，二十万硕以上减一年磨勘，三十万硕以上减一年半磨勘，四十万硕以上减三年磨勘。」从之。 
五月九日，臣僚言：「取押木 ，自来号为重难，本台累据使臣陈诉，工部推恩谷慢，有以受纳不即报应曲有留滞者，有以起发官司尺寸不同，咤为阻间者，有以外处不能尽知条法，而责其必先依式开具保明者。欲望命有司严责日限，不得曲为沮留，以为赴功之劝。」诏工部限一月结绝。 
六月八日，户部尚书刘昺言：「诸路粮纲情弊甚多，沿流居民无不 
     
收买官纲米斛。(令)[今]后委逐路官司觉察沿流人户买官物一升，赏钱十贯；一，赏钱五十贯，至三百贯止。买卖人决配千里外，邻人知情，与同罪；不知情，减一等。许诸人告捕，犯人自首，与免罪。」从之。 
七月二十一日，开封尹王革奏：「刘昺所立罪赏已是严重，无图之辈咤缘生奸，诈诱兵梢复行告捕。欲乞诈诱及故令纲运兵梢籴粜米谷咤而告捕规赏者，并以被诱人所得刑名决配支赏，许人告捕。粮纲到岸，应管勾河岸铺兵公人、岸子之类知情容纵兵梢粜籴纲运米谷，乞受钱物，计赃并依河仓法决配支赏，引领牙人并知情、停藏、负戴者，同罪。」诏改赏钱十贯字作一贯，五十贯字作五贯，三百贯字作一百贯，余依奏。 
八年三月二十二日原书天头注云：「八年三月二十二日，又闰九月十一日，不知何时。考宣和无八年，钦宗元年无闰月。」，臣僚言：「东南诸路斛自江湖起纲，至于淮甸以及真、(杨)[扬]、楚、泗，建置转般仓七所，聚蓄粮储。复自楚、泗置汴纲，般运上京。崇宁三年，咤臣僚建言直达京师，致多拖失。迩来召募土人管押，欺弊百端。伏望先将土人选使臣等抵替，委发运司计置，依旧兴修转般仓，候成，降赐本钱，令转运司计置斛，然后罢直达之法。」诏任谅相度闻奏。 
闰九月十一日，尚书省言：「直达之法，事法详备，有补无损。今妄有改更，徒为劳费。前降指挥更不施行。」 
宣和元年六月十八日，诏陈留县等处，应开决河口地速行修闭，仍令都提举汴河堤岸司、洛口都大司依已降指挥，疾速放水行纲运，不管小有阻节，令尚书省继日催促。 
二年六月十九日，发运司言：「臣僚言东南岁漕，召募土人，有物力自爱之民多不应募，惟无赖子弟、产业仅存及兵梢奸猾者则旋以百千置产，使亲属应募，遂补守阙进义副尉。及得管押万硕纲至京，欠及一分五厘，计米一千五百硕，纔得杖罪差替，复多引赦用例，止罚铜十斤。计一岁六百二十万硕之数，所欠无虑数十万矣。乞下六路，应米麦纲运，依法募官，先募未到部小使臣及非泛补授校尉已上未许参部人并进纳人管押。淮南以五运，两浙及江东二千里内以四运，江东二千里外及江西以三运，湖南、北以二运，各欠不及五厘，依格推赏外，仍许在外指射合入差遣一次。若应募而辄敢沮抑及乞取者，并科违制罪。诏依前项先次施行，召募土人法并罢，其余应合条画事件，仰陈亨伯、赵亿限一月同共措置，条画以闻。今条具直达纲差管押人，先大小使臣、校尉合注授人，次校尉以上未参部及未到部人，次非泛补授校尉已上未许参部人，次进纳文武官，次副校尉，理当管押水陆重难纲运，副尉理当重格差遣各一次。再任者，候到部，再免一次，进纳人免参部。每运至卸纳处，无抛欠，减磨勘三年，并押两运无抛欠者，转一官资，仍减磨勘三年。进纳 
     
