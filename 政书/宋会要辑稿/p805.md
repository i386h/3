<!-- { "loadSidebar": true } -->
十四日，礼部言：「邈黎国般次冷移四扶栗迷等赍于阗国黑汗王并本国蕃王表章贡奉贡：原脱，据《长编》卷四二九补。。缘自来不曾入贡，请比附于阗国进奉条式。」从之，仍诏今后更有似此而不依解发条乞贡仍诏：原无，据《长编》卷四二九补。，并说谕许就本处交易讫，令归本国。 
八月八日，诏：「于阗国进奉使李养星阿点魏哥等进贡御马，已回赐已：原作「三」，据《长编》卷四三一改。，内黎撒啰、瞎征等依此，后毋为例。」 
十月三日，尚书省言：「于阗国进奉人到阙，不得过一百日。」从之。 
五日西南程蕃、十一日龙蕃并遣人入贡。 
十一月四日，溪洞知静州彭儒武、押案副使彭仕贵、知永顺州彭儒同、押案副使彭仕亮、知渭州彭思聪、知押案副使彭仕顺，十七日，知龙赐州彭允宗、押案副使彭允金、知蓝州彭仕明蓝：原作「监」，据《宋史》卷四九三改。、押案副使彭儒勇、知吉州彭儒崇，各进奉兴龙节、冬至、正旦节溪布有差。 
二十五日，大食麻啰拔国进贡方物。 
十二月二日，西蕃阿里骨并温溪心下大小首领软驴脚四等补职名、支请受有差。以进奉到阙推恩也。 
五年二月二十一日，于阗国遣使贡方物。 

四月二十一日，学士院言：诸蕃初入贡者，乞令合属安抚、钤辖、转运等司体问其国所在远近、大小令：原作「今」；辖：原脱，据《长编》卷四四一改补。，与见今入贡何 
      
国为比比：原作「此」，据《长编》卷四四一改。，保明闻奏明：原脱，据《长编》卷四四一补。，庶待遇之礼不致失当。」从之，以邈黎国初入贡故也。 
八月五日，西南龙蕃贡方物。 
十二月五日，高丽、三佛齐遣人入贡。 
六年，《玉海》：是年四月甲午，邛部川入贡。五月十一日，阿里骨、温溪心入贡。《玉海》：是年六月二十六日，贡马百七十九匹。 
十二月二十一日，佛菻国遣使入贡。 
七年正月二十六日，罗蕃遣使贡方物。 

二月二十八日，熙河兰岷路经略安抚司言：「于阗国进奉三蕃见在界首三：原作「二」，据同书蕃夷四之一八改。，内打厮蛮冷移四唱厮巴一蕃已准朝旨特许解发外，今来两蕃进奉人缘己有间岁许解发指挥，欲只令熙、秦州买卖讫令：原作「止」；「买」上原衍一「实」字，均据同书蕃夷四之一八改、删。，约回本蕃本：原作「大」，据同书蕃夷四之一八改。。」从之。 
五月二十四日，广州贡大食国进奉火浣布，诏寘之瑞物阁。 
九月五日，西南罗蕃遣人贡方物。 
十一月一日西南龙蕃、七日于阗国并遣使入贡。 
十二月五日，高丽国遣使入贡。《玉海》：是月，于阗入贡。 
绍圣元年正月二十四日，夏国遣人入贡。 
三月八日，阿里骨遣人贡方物。 
四月四日，诏：「阿里骨进奉师子，虑失土性，令留在熙州，俟进奉首领回日带回，仍赐钱、绢各三百匹两。」 
闰四月二十五日，西南张蕃遣人入贡。 
五月四日，于阗国遣使入贡。 
十月二十八日，三佛齐遣使入贡。 
二年三月二十三日，三佛齐遣使入贡。 
四月九日，韦蕃入贡人保顺郎将韦公意等十六人并为安化郎将，韦公掌等五十三人并为保顺郎将。 
八月十六日，交趾遣使入贡。 
十一月二十七日，阿里骨遣人入贡。 
三年五月七日，枢密院言：「熙河兰岷 
      
路经略司奏："于阗国进奉般次罗忽都卢麦等进奉方物，黑汗王阿忽都董娥密竭笃上表，请自今般次不满年月往来进奉，只是心白。"」诏：「于阗国进奉般次罗忽都卢麦一蕃，令熙河兰岷路经略司先次解发赴阙，仍权许不限人、畜数目，其余见在熙州进奉般次，令接续蕃次解发。内不愿赴阙愿：原作「预」，据文意改。，只就本处买卖还本国者，亦听。仍自今于阗每二年一次，许赍本国蕃王表章赴阙进奉。如止来熙、秦州买卖，即不限岁月，事毕遣还。仍令本司候有般次回蕃日，再谕诏旨，使本国知。仍令学士院于回赐敕书内备载。」 
七月十四日，于阗国遣人进贡方物。 
十月六日，夔州路转运司言：「西南蕃进贡龙延高等三十七人到界首。今准朝旨，龙蕃进奉人更不令出南平(章)[军]路。未敢约回。」诏令夔州路转运司婉顺说谕龙延高等却回本蕃，厚与犒(设)讫，计程给驿券，依到阙人例，仍令今后须依元额人、年限，只作一番由宜州路赴阙。 

十五日，熙河兰岷路经略安抚使司言：据洮西沿边安抚司申：「发遣到龟兹师王国进奉大首领阿莲撒罗等三人表章及玉佛等。本国未尝进奉，欲许令于熙、秦州买卖，仍将赍到玉佛估价，回赐钱物遣回。」从之。又言：「大食国进奉般次迷令马斤等赍到表章。缘近奉旨，于阗国已发般次未到熙州者，表章、进奉物令本司于熙州军资库寄纳。今者大食国乞赴阙进贡，合取朝廷指挥。」诏依于阗已降指挥。 
十一月五日，西南龙蕃遣人入贡。 
十一日，于阗国遣使贡方物。 
四年十二月八日，于阗国遣使入贡。四月三日，又来贡方物。 
元符元年六月二十七日，诏：「高丽朝贡并依元丰条例施行，元佑令勿用。」 
八月二日西南张蕃、六日西南程蕃， 
      
并入贡方物。 
二年二月二十一日，大食国遣使入贡。 
十月二十四日，知保静州彭儒武、押案副使彭仕贵、知永顺州彭儒同州：原脱，据《长编》卷五一七补。、押案副使彭仕亮、知渭州彭师聪、押案副使彭仕顺，各进奉溪布一十五匹。
徽宗元符三年十月二日，即位未改元。夏国主干顺使人来贺天宁节，并贡方物。 
崇宁二年二月七日，青唐大首领赵蔺毡厮鸡贡方物。《玉海》：是月九日，(满)[蒲]甘入贡，诏礼秩视注辇国。 
八月二十二日，太府少卿吴黯等札子：「为于阗国进奉人将到解盐钞支给见钱，乞应外蕃入贡人所过州县，于法得与官私交易者，不得用钞，并三路香药、斛等钞折博，令尚书省修保。」从之。 
大观四年正月二十八日，夏国遣使入贡。 

五月四日，诏：「诸西人入贡，诸色人私有交易，编栏使臣不觉察者徒二年，引伴官与同罪，管勾行李马使臣减一等，并不以赦降、去官原减。」 
政和元年十月十一日，夏国遣使入贡。 
五年十月二十三日，夏国遣使入贡。 
六年八月十三日，臣寮上言：「访闻广南西路黄璘起请招纳大理、南诏人使入贡经由本路，专委转运判官乔方应副。自来合行新路自邵州由新化等县至鼎州，旧路自邵州由潭州至鼎州，新路比旧路减程，支给券米、钱、物料、差夫、马悉得省费。乔方为见黄璘家在潭州湘乡县，特为排办新、旧两路。逐路正当农事之际，差科搔扰，显属观望，不恤民力，深失陛下宽恤之意。」诏：「湖南等路应副排办道 
      
路劳费，可速住罢，乔方可放罢，与宫祠。」 
十二月二十一日，真腊国遣使贡方物。 
二十三日，大理国遣使李紫琮、杨苛样、坦绰李百祥来贡方物。 
三十日，大理国王段和誉奏：「臣累年以来，尝遣磨中罗道等处乞修朝贡此句疑有脱误。，至政和五年五月，已奉圣旨，差广州观察使黄璘充第一等奉使，于宾州置局，接纳入贡，令先遣臣布燮、臣李紫琮、臣杨苛样、坦绰臣李百祥管押马三百八十疋，内有五十匹系特进麝香、牛黄、细毡、碧玕山、衣甲、弓箭等，诣阙进献。」诏令学士院修写手诏颁降。 
七年正月八日，于阗国进奉使马牟米阿点撒罗、副使大僧阿俟忽伦来贡方物。 
二月十三日，大理国遣使天驷爽彦贲李紫琮、副使坦绰李百祥进奉。 
三月十五日，馆伴王黼、同馆伴范讷奏：「臣切惟陛下宠眷三韩，去年其王侯遣陪臣李资谅、李允继岁入贡，召同辅臣燕于睿谟殿。中席，资谅永跋望清光永跋：疑误。，踌躇感恋，相顾涕泗被面，泪堕酒中，见者为之太息。伏望圣慈付之史馆。」从之。 
五月六日，朝散大夫王师伏奏：「伏见三国使者往还，赐予燕劳，仪式咸有定制。其余蕃夷，昨降指挥，令 令所编修朝贡令式，于今十年，缘立法门类多，未暇及此。比年蕃国既多，法令固不可阙，兼引伴皆小使臣与胥吏而已，接见应答鄙俗，不足副陛下待遇远人之意。欲定责限，俾 令所先次编修。」从之。 
八年八月八日，于阗国遣使一年撒 
      
温、大僧忽都兔王来贡方物。 
九月，女真遣李善庆等赍国书并北珠、生金、貂革、人参、松子来贡。 
十月二十七日，高丽国遣使入贡。 

宣和二年四月十七日，诏：「今后蕃国入贡，令本路验实保明。如涉诈伪，以上书诈不实论。令尚书省立法。」 
六年十一月二十六日，诏：「罗殿国王罗唯礼等入贡，并依五姓蕃例。」 

高宗，《玉海》：建炎三年正月，占城进贡，加恩。《中与礼书》：建炎三年八月一日，交趾差官到，奏谢 书章表，贡金厮锣五面，共重二百五十两，银厮锣二十面，共重一千两。绍兴二年闰四月三日，高丽国王遣使朝散郎礼部员外郎赐紫崔惟清惟：原脱，据下文及《建炎要录》卷五三补。、从义郎合门祗候沈起等一十七人奉表，入贡纯金器三事，共重一百两，注子一副，盘盏二副，白银器一十事，共重一千两，金花盘一十只匹，大纸二十轴，诏大纸四百幅，满花紧丝五十匹，金花注丝五十匹，色大纹罗五十匹，色大绫五十匹，人参五百斤，共函二十三副，各覆黄罗夹复。惟清、起各进奉白银合四副，共重二百两，早地紫花紧丝二匹，金线注丝二匹，真红大纹罗二匹，真紫大纹罗二匹，明黄大纹罗二匹，生大纹罗一十五匹，生厚罗五匹，人参二十斤，大布二百匹，松子二百斤。《宋史》：是年，占城国王遣使贡沉香、犀、象、玳瑁等，答以绫锦、银、绢。 

六年七月二十七日，大理、蒲甘国表贡方物。是日，诏：「大理、蒲甘国所进(元)〔方〕物除更不收受外，余令广西经略司差人押赴行在，其回赐令本路转运、提刑司于应管钱内取拨付本司，依自来体例计价，优与回赐。内章表等先次 
      
入递投进，今学士院降敕书回答。 
八月二十三日，提举福建路市舶司言：「大食蕃客蒲啰辛状：本蕃系出产乳香，自就蕃造船一只，广载迤逦入泉州市舶，进奉、抽解，乞比附纲首推恩。」诏蒲啰辛特补承信郎，余人依例犒设外，更量支给银、彩之类，优加存恤。 

