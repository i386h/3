<!-- { "loadSidebar": true } -->
隶宗正寺官又复累年，未果成。其神宗朝已上文字，臣近已进呈奉安毕，今合修纂皇帝玉牒、类谱等。臣以十年进书之期尚远，恐寺官因循，异时复成旷坠，请别立法。宗正寺修纂等书，其玉牒官每二年一具草缴进，其会问未足，不得过进两季。类谱等亦二年一具草，候及十年类聚修纂成书，进呈奉安如故事，庶几国朝大典永无废坠。」从之。 
二年五月二十五日，宗正寺言：「被旨修纂濮安懿王以下属籍，故例以宣祖皇帝之子为卷首，次即以宗从高下为之序。今若以濮王为卷首，则先后不伦，请以庆历以前薨卒宗室属籍与今所修属籍相照，通计卷第。应籍已进者更不重进，止于目录逐卷增注『旧籍』二字，及将旧籍卷目改贴，与先籍通计其数，庶有所分别及不紊昭穆次序。将来接续更修，并请依此。」从之。 
元符二年正月二十六日，宗正寺丞陈觉民言：「乞将先帝玉牒内圣政令本寺修玉牒官抄写，封送国史院。」从之。 
徽宗崇宁三年十月三十日，命刑部尚书管师仁重修《神宗皇帝玉牒》，及看详《哲宗皇帝玉牒》。 
大观二年八月一日，礼部状：「太常寺申，奉安玉牒归本殿，今参酌礼例：至日，差大臣一员赴寺告迁、奉安、烧香，称礼仪使，差近上内侍一员充都大管勾。」诏礼仪使一员，差太师、左仆射兼门下侍郎蔡京；都大管勾一员，差延福宫使、建雄军节度观察留后、知内侍省、管勾太庙黄经臣。 
政和二年二月八日，诏：「神宗皇帝玉牒局官吏可依下项：提举官何执中与男志同转一官，蔡京转一官回授有官有服亲，修纂官郑久中、蔡薿各转一官，内郑久中许回授有官有服亲。人吏点检文字、楷书等有官人各转一官，有资人各转一资，无资可转人及有违碍，比类支赐。不经进书减半，选人依条施行。」 
五年三月二十九日，太师、鲁国公、提举修史蔡京等奏：「重修到《哲宗皇帝玉牒》，已具进纳。乞降付本院，依《神宗皇帝玉牒》例于宗正寺取旧玉牒并匣别书写封进请宝讫，择日迎引于玉牒殿奉安。」诏依所奏。 
九月十二日，奉安玉牒。 
八年九月二十日，太仆卿闾丘吁奏：「祖宗已来蕃衍盛大，玉牒簿止是二十一秩，不能尽载，今以宣祖后太祖、太宗、魏王分三祖编纂。至政和六年，太祖下九十九秩，太宗下二百六十九秩，魏王下一百四十八秩，乞付宗正寺。」从之。以上《续国朝会要》。 
高宗绍兴十一年十月十三日，宗正寺丞邓大受奏邓大受：《宋史》卷一六四《职官志》四玉牒所条作「邵大受」。：「尝讲求宗正寺旧掌之书，其目有四：曰皇帝玉牒，曰仙源积庆图，曰宗藩庆系录，曰宗枝属籍。顷因建炎南渡，寺官失职，悉举四书于江浒而逸之。今重加修举，书成，赐名《仙源庆系属籍总要》，合图、录、属籍三者而一之，固无愧于昔矣。独玉牒一书未经修举，宜下民间立赏搜访所遗逸之书搜访：原作「搜等」，据右引邵大受奏改。，俾 
      
先朝秘册复获崇奉。仍诏有司讨论旧制，修纂陛下践阼玉牒，以正九族，以壮本支，备中兴之盛典，立万世之宏规。」从之。 
十一月二日，宗正少卿江公亮等言：「已降圣旨指挥，下有司讨论旧制，修纂皇帝玉牒。欲望朝廷明降指挥下典礼，有司讨论施行。」诏令吏部、宗正寺同共讨论，申尚书省。 
十二年五月九日，吏部条具下项：「一、本所合用印记，欲乞就用宗正寺印记行使。一、本所系修崇今上皇帝玉牒，事体至重，所有行移文字欲除三省枢密院用状申外，余并用牒。如(是)[事]干取索整会，乞依 令所押贴子及暂换合干人赴所整会文字，应报官司并限日下回报。一、在京玉牒所系就宗正寺置局，今屋宇窄隘，欲乞令临安府就本寺添展擗截，或别行踏逐。一、祖宗以来编修皇帝玉牒，差置官属，除就差宗正寺官外，亦有选差侍从兼领。一、今踏逐到玉牒所旧人王亨一名，系是政和间曾经修书之人，见系寄理承节郎、新差温台州海内巡检，见在临安府待阙，欲乞时暂差本人权充本所点检文字。所有合破请给，乞依宗正寺胥长见请给则例支破外，仍乞每月添破特支钱二十贯文，并于本寺大历内批勘，候本官阙到日发遣前去之任。一、在京玉牒所人吏系就差宗正寺人吏，乞依旧例。一、今来编修皇帝玉牒，缘本寺止有少卿、丞、簿，即今共三员为额。依祖宗故事，合从朝廷选差官施行。一、乞差三省人充供检等文字，依见今史馆、寔录院体例施行。一、已申乞先次辟差本寺人吏外，更乞就所隶曹部量差当行人职级手分四五人相兼祗应。一、乞差直殿官一员充本所承受官，请降皇帝诞圣后来授官、冠礼、出合、出宫、节次转官、除拜、差遣，并皇后生年月日、纳夫人年月日、封册皇后制诰，并皇子赐名、授官、冠礼、出合、出宫、节次转官，及皇女年月日、下降年月日事迹，并主管进呈玉牒排办奉安一行事务。一、乞差通引官，专一投下取会诸官司等文字。今欲招收三两人，所有身分请给等并乞依见今敕令所通引官体例施行。」从之。 
十一年十二月二十六日，诏宰臣秦桧提举编修玉牒所，就差宗正少卿、丞、簿三员为额，同修书官编修玉牒文字，始开局也。 
十二年六月四日，试起居舍人、兼充修玉牒官杨愿等言：「契勘玉牒所见遵依圣旨指挥编修今上皇帝玉牒，所有合书注皇族宗枝昭穆数内所有宗正寺取会到事迹全未圆备，及恐后来别有转官、生亡，理宜别行取会。欲乞从本所立式，下大宗正司及西、南两京外宗正司及主管亲贤宅并吴王、益王府应所管宗室，并日下依式疾速取索，并逐路转运司下诸州军及管下县镇，将应见任寄居待阙宗室并仰依此施行。仍令逐处各勘验，委无伪冒差漏不 
      
寔，保明回报。行在官司、两外宗正司限五日，转运司限半月。若当行官吏不点检回滞去处，及供报不依式漏落不圆，欲乞将当职官申取朝廷指挥施行，其人吏送所属杖一百科罪，所贵有以考实。」从之。 
七月十二日，试起居舍人、兼充修玉牒官杨愿等札子：「勘会玉牒所事干国体，最为机密。今检准御宝令，漏泄玉牒宗枝，并依军法。本所依史馆例「本」字上原衍「无」字，已删。，诸处投下文字及纳贴子整会事节人，并于所门外计会，把门人转入系整会文字。如呼叫听入，辄入者流三千里。凡所见闻因而漏泄，并当军令。欲乞朝廷依史馆例给降黄榜一道，付本所张挂，约束施行。」从之。 
二十六年八月二日，诏玉牒所点检文字候吕滋满日，依旧例差宗正寺胥长吴握充填。今后遇阙依此。胥长吴握状：「本所开局之初，依已降指挥差玉牒所旧人王亨，元系宗正寺胥长，充点检文字，因本人自陈解罢。续承绍兴十四年五月三日指挥，正差宗正寺胥长刘侁充点检文字。本人身故，本所节次差过本寺胥长徐士明、康升承权。方欲申明朝廷正行差填间，逐人并皆身故，有进义校尉谢彦文、吕滋陈乞，一时创行差充点检文字，作二年一次名阙。」故有是命。 
闰十月二十七日，玉牒所言：「契勘本所已建造玉牒殿，并殿门外祖宗属籍堂，合用金书牌额，乞以『玉牒之殿』、『玉牒殿门』各四字为名，其属籍堂乞以『祖宗属籍之堂』六字为名，依在京例合请降御书，乞委自本所都大诸司并承受官取降制造施行。」从之。 
二十七年三月十八日，诏《中兴圣统》移就玉牒殿奉安。先是，未建玉牒所，权于景灵宫天兴殿奉安。至是宰臣有请，从之。 
四月十五日，诏仙源积庆图加修纂，以旧制三年一进也。 
二十九年闰六月八日，诏玉牒所过局给食，楷书添支等食钱并罢，从史官贺允中等请也。 
八月二十三日，诏玉牒所并入宗正寺，更不置修玉牒官、检讨官，以本寺少卿及丞同领编修事，本寺主簿更不干预。见今玉牒所手分存留两名外，余司封差到人及玉牒所额外吏人、三省枢密院堂后官兼供检讨点检主管文字之类并罢，以给舍、台谏议减冗费也。 
同日，诏玉牒所宰臣提举，依旧修书官一员，同宗正卿、丞修纂，更不置检讨官。 
三十年十一月二十九日，诏宗正寺胥长、玉牒所点检文字吴握年满，依例时暂存留祗应，不妨以次人承替，候将来进书安奉毕日罢，从本所请也。以上《中兴会要》。 
绍兴三十二年孝宗已即位未改元六月二十一日，诏尚书左仆射陈康伯提举编修玉牒。 
八月八日，玉牒所言：「恭遇今上皇帝登宝位，本所合自皇帝诞圣之后编修玉牒，正要有司关报被受指挥，(诏)[照]应修纂。近来六曹寺监等处每遇承受续降指挥及改更诏条，并限 
      
日下关报赴所，月终各赍本处承受圣旨簿赴所点对。如有隐漏，乞将当行人申取朝廷指挥施行。」从之。 
、丞徐人杰言：「本所见编修今上皇帝玉牒，附修皇后事迹，合要安穆皇后始生年月日时、行第及应干德行、祥瑞、三代名衔、乡贯、纳夫人、初封、节次加封，并降生皇子、皇女各人生年月日时，及追册皇后、崩年月日、追上谥号、祔庙等照用编修，乞降指挥下本所移文取会。」诏从之。 隆兴元年正月十一日，中书舍人兼修玉牒官唐文若、宗正少卿何 
二年六月二十六日，宗正少卿胡铨、丞林邵言：「玉牒所、宗正寺恭遇今上皇帝登极，并三皇子、大王授封册，事体至重，并合于祖宗仙源积庆图内修注。并太祖下伯、师字行，太宗下善、汝(事)[字]行，魏王下彦、夫字行，昭穆世系，委寔蕃衍，亦合接续修入。候书成，缮写图本进呈。」从之。 
闰十一月十六日，诏：「玉牒所提举官、左仆射陈康伯将来过所，为拜跪有妨，特免朝拜。」 
干道二年正月二十四日，诏尚书右仆射汤思退提领编修玉牒。思退以父名「举」，辞免，故改为提领。 
三年三月二十日，权工部侍郎兼修玉牒官薛良朋、宗正少卿胡沂、丞刘大辩、主簿刘季裴言：「本所编修三祖下仙源积庆图，旧例三年一次进呈。昨自绍兴二十八年进呈之后，至今九年。今来本所再自宣祖皇帝恭修至今上皇帝，洎皇太子、皇子、皇孙世裔，三祖下共一十八大轴，得旨许与《真宗皇帝玉牒》同《太上皇帝圣政》择日进呈。今来圣政已进呈讫，兼《真宗皇帝玉牒》已用销金纸修写，梵版装背讫，又恭修到太宗皇帝一朝玉牒成书，欲乞敷奏，一就择日进呈。」从之。 
四月二十六日，合门状依已降指挥修定。 
