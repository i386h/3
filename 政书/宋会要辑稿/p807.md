<!-- { "loadSidebar": true } -->
象额一副，金银装缠象藤条一副，银四百两数，沙锣八面，沉水香等二千斤，驯熟大象五头，金镀铜装象脚铃四副，装象铜铎连铁索五副，御乘象绣坐簟一面，装象戁牛花朵一十六件，御乘象朱梯一枚，御乘象罗我龙头同心带四条。赴行在人员：一员大使，八名职员，一名书状官，一名都衙，二名通引官，四人知客，五人象公，三十人衙官从人。其进奉大礼纲运方物表章一函，雄大牙象一十头，金银裹象钩连结同心带五副，银头朱竿象钩五副，装象铜铎连铁索一十副，朱装缠象藤条一十副，赴行在人员：一员正使，一员副使，一十六名职员，一名监纲，一名书状官，一名孔目官，一名书表司，一名行首，一名都衙，二名通引官，二名押衙，二名教练，四名知客，十人象公，十五人长行防援官，三十二人衙官从人。本司欲权宜行下钦州，如例排备管接，界首听旨。及安南乞差人押贡诣行在，若许押进，所有彼道人员数目及管设仪制等事，已有绍兴二十六年例，亦可参照。」诏依，仍令广西经略安抚使司差签判已下晓识事体人伴送前来；应合行事，本司日下关报沿路州军速令排办；若已说谕回归，即依干道九年正月六日、五月七日、六月十一日已降指挥，仍先具知禀闻奏。 

九月十日，诏：「交趾到阙，应合行事件等，并依绍兴二十六年入贡前后已得指挥施行。」 
二十五日，中书门下言：「据学士院咨报， 
      
今安南进贡系两纲，各差使、副，所有回答敕书，欲如例修撰二道，一回答贺登极纲，一回答进奉大礼纲。其回赐及特赐等物名件，并于回答贺登极纲敕书内具录，各用复匣封裹施行。」从之。 

十月十五日，客省言：「交趾入贡，其登极纲欲依升平纲例，大礼纲依常贡纲例。内押衙系职员名色，欲比都衙例给赐见、辞分物等；使、副合赐履，今改赐t。」从之。 

十一月一日，礼、工部言：「交趾进贡使、副等，临安府以寺院隘狭，乞以贡院充馆舍，仍照旧怀远驿屋宇数目并今来进奉到阙人数约计，严整擗截施行。」从之。 

二日，客省言：「交趾进奉人到阙，乞依昨三佛齐例，差巡视亲事官四人。」从之，目今诸蕃入贡准此目：疑当作「自」。。同日，诏差点检合门簿书公事充宣词，令赵友仁押伴。 

五日，押伴入贡所言：「乞以"押伴交趾贺登极入贡所"为名，行移就用见提举修内司承受提辖奉使朱(记)[纪]，其余差人等，并依绍兴二十六年例。或有私觌回答等，乞具数下临安府关取施行。」并从之，其大礼纲以「押伴交趾进奉大礼纲」为名，应合行事件，亦依绍兴例。 
十二月十三日，广南西路经略安抚司言：「安南使、副尹子思等称：本道绍兴二十六年入贡方物，系是轻细，今来进奉象身，所用供御、罗我重大之器，并有沉水香等二千斤，所用夫力除减省担仗外，实用七百五十人、马四十疋，乞比旧例增五十人。」从之。同日，又言：「进奉使、副等到本司，除 
      
公参大排茶酒外，其余礼数颇繁，本司并行折算，及说谕在路不宜稽滞。已依禀趁程起发，所有经由以北州军门迎、大排、辞送、管设之类，并乞一并折筭，可省搔扰繁缛之费，已备牒照应施行。旧例，帅臣往使人馆舍报谒，仍移庖茶酒七盏。窃谓本司经略诸蛮，安南等道皆系绥抚，其陪臣无敌体之礼，遂检准政和五年"交州进奉，经过州军更不复礼"指挥，令尹子思等赴本司参谒「赴」下原有一「阙」字，据同书蕃夷四之四九删。，叙寒温罢，即以门状就厅展还，尹子思等降阶揖谢而退，次日亦不移庖，折送还之。自此可为定例。及除参司并特排外除：原作「际」，据同书蕃夷四之四九改。，其余大排、谢会、辞府、朔旦等茶酒，悉准物价递送。官司省费，蛮人亦以为利。」并从之。 
淳熙元年正月二十二日，安南遣中卫大夫尹子思奉表贡方物，及押象纲使副承议郎李邦正、忠翊郎阮文献进驯象。

三年四月，安南进谢赐国名牌印：金镀银花章表函一副，金厮锣五面，共重二百五十两，银厮锣一十面，共重五百两，杂色绫纱绢五十匹，沉香二百斤，熟香一千斤，笺香一千斤。又谢袭封纲：金镀银花章表函一副，金厮锣五面，共重二百五十两，银厮锣二十面，共重一千两。《玉海》：是年，占城进贡，赐以锦绫银销。 

五年正月六日，三佛齐国进表，贡真珠八十一两七钱，梅花脑板四片，共一十四斤，龙涎二十三两，珊瑚一匣四十两， 璃一百八十九事，观音瓶十，青琉璃瓶四，青口瓶六，阔口瓶大小五，环瓶二，只口瓶二， 
      
净瓶四，又瓶四十二，浅盘八，方盘三，圆盘三十八，长盘一，又盘二，渗金净瓶二，渗金劝杯连盖一副，渗金盛水瓶一，屈 三，小屈 二，香炉一，大小罐二十二，大小盂三十三，大小楪四，大小蜀葵楪二，小圆楪一，番糖四 璃瓶，共一十五斤八两，番枣三 璃瓶，共八斤，栀子花四 璃瓶，共一百八十两，象牙六十株，共二千一百九斤九两六钱，胡椒一千五百五十斤，夹笺黄熟香八十五斤，蔷薇水三千九斤，肉豆蔻八十斤，阿魏二百三十斤，没药二百八十斤，安息香二百一十斤，玳瑁一百五斤，木香八十五斤，檀香一千五百七十斤，猫儿睛一十一只，番剑一十五柄。《玉海》：庆元六年，真里富国贡象。 
理宗淳佑三年，安南国王陈日煚来贡，加赐功臣号。十一年，再来贡。 
景定三年六月，陈日煚上表贡献，乞授其位于其子陈威晃。 
度宗咸淳元年二月，加安南大国王陈日煚功臣增「安善」二字，安南国王陈威晃功臣增「守义」二字，各赐金带、鞍马、衣服。 
二年，复上表进贡礼物，赐金五百两，赐帛一百疋，降诏嘉奖。【玉堂纪事】 
《春明退朝录》：忠懿钱尚文自国初至归朝，其奉贡之物，著录行于时，今大宴所施涂金银花凤狻猊、压舞茵蛮人及装龙凤鼓，皆其所进也。凡献银、绢、绫锦、乳香、金器、 瑁、宝器、通天带之外，其银香、龙香、象、狮子、鹤、鹿、孔雀， 
      
每只皆千余两，又有香囊、酒瓮诸什器，莫能悉数。祥符、天圣经火，多爇去，今太常有银饰鼓十枚尚存。【宋北盟录】 

于阗皆小金花毡笠、金丝战袍、束带，并妻、男同来，乘骆、毡兜、铜铎入贡。 
【契丹国志】 

新罗国贡进物件：金器二百两，金抱肚一条五十两，金钞罗五十两，金鞍辔马一匹五十两，紫花锦紬一百疋，白绵紬五百匹，细布一千疋， 布五千疋，铜器一千斤，法清酒醋共一百瓶，脑元茶十斤，藤造器物五十事，成形人参不定数，无灰木刀摆十个，细纸墨不定数目。本国不论年岁，惟以八节贡献，人使各带正官，惟称陪臣。横进物件：粳米五百石，糯米五百石，织成五彩御衣、金不定数。契丹每次回赐物件：犀玉腰带二条，细衣二袭，金涂鞍辔马二匹，素鞍辔马五匹，散马二十匹，弓箭器仗二副，细锦绮罗绫二百匹，衣着绢一千疋，羊二百口，酒、果子不定数。并令刺史以上官充使，一行六十人，直送入本国。契丹赐奉使物件：金涂银带二条，衣二袭，锦绮三十疋，色绢一百疋，鞍辔马二匹，散马五匹，弓箭器一副，酒、果不定数。上节从人：白银带一条，衣一袭，绢二十疋，马一匹；下节从人：衣一袭，绢十匹，紫绫大衫一领。西夏国贡进物件：细马二十匹， 马二百匹，一百头， 
      
锦绮三百疋，织成锦被褥五合，苁蓉、石、井盐各一千斤，沙狐皮一千张，兔鹘五只，犬子十只犬子十只：原无，据上海古籍出版社点校本《契丹国志》卷二一补。。本国不论年岁，惟以八节贡献，契丹回赐除羊外，余并与新罗国同，惟玉带改为金带，劳赐人使亦同使：原脱，据《契丹国志》卷二一补。。诸小国贡进物件：高昌国、龟兹国、于阗国、大食国、小食国、甘州、沙州、凉州，已上诸国三年一次遣使，约四百余人，至契丹贡献：玉、珠、犀、乳香、琥珀、玛脑器、宾铁兵器、斜合黑皮、褐里丝、门得丝、怕里呵褐里丝、已上皆细毛织成上：原作「下」，据《契丹国志》卷二一改。，以三丈为疋。碙砂，契丹回赐，至少亦不下四十万贯。(本卷郭声波点校)


 兵 宋会要辑稿 兵一 乡兵 
     
宋会要辑稿 兵一

乡兵
真宗咸平五年正月，侍御史吴蒨言吴蒨：原作「吴清」，据《长编》卷二一六改。：「奉诏与陕西转运司点缘边丁壮充保毅军，凡得六万八千七百七十五人得：原作「男」。按上句已云「丁壮」，再云「男」则重复，兹据《长编》卷二一六及本卷第六页改。，已给资粮」。诏令分郡支。 
五月，诏集近京诸州丁壮选隶军籍。是时，西北边屡请益兵云兵：原缺，据《长编》卷五二补。。辅臣请以河北强壮选充。帝曰：「河北、河东之民取而为兵，数已甚众。前〔年〕置强壮，时谕以永不充军，今一旦籍之，是失信也。」吕蒙正等言：「阙兵非取于民不可得得：原缺，据《长编》卷五二补。，请于河南诸州籍丁壮，量数抽取。」帝乃曰：「如此，必有骚动。然戍兵未充，卫士尚少，不得已也。」卒从之。 
七月，诏：「边防未定，遂募乡兵。离去故土，足伤和气。应诸州点充强壮户诸州：原作「诸点」，据《宋史》卷一九○《兵志》四改。，税赋止令本州岛输纳输：原作「谕」，据《宋史》卷一九○《兵志》四改。，有司勿得支移。」 
景德元年正月，诏河北诸州先所募强壮，自今或逃亡，更不添补。先是，帝谓侍臣曰：「昨日戚(伦)[纶]自河北来，言磁州点集强壮简阙。且河朔之民，岂得无故追扰。」枢密使王继英言：「近日磁州奏强壮有逃亡者，恐不及额，故再有追集。」帝令止之，故有是诏。 
九月五日，诏河北、河东州军调集强壮训练之。 
二年正月，诏河北诸州强壮，除瀛州城守得功人，令第其等级以闻，余并遣归农。 
四月，并代总管司言：「广锐充军人老疾者广锐：原作「广税」，据《长编》卷五九改。，须亲属代名，乃得除籍为民。请自今应本土居人虽非亲属而愿代者，亦听。」从之。 
大中祥符二年二月， 
     
诏：「河北诸州强壮壮：原脱，据《宋史》卷一九○《兵志》四补。，自今每岁十月至正月，以旬休日召集校阅，免夺农时。」 
六年，帝谓枢密院王钦若等曰：「河北校阅强壮，自北鄙罢兵之后，寻令逐州并依常于农闲时教阅，盖不忘兵战而使其习以为常。若绝而复行，契丹必生疑虑。昨日见赵州奏称准宣命教阅，可密谕此意，及诘其不奉诏之由。」 
