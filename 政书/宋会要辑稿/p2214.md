<!-- { "loadSidebar": true } -->
再遣兵，门下侍郎耿南仲言：「方今欲援太原，非纲不可，宜以为宣抚使。」上召纲谕以欲遣意，纲自陈：「书生不知兵，今使为大帅，恐不胜任，且误国事。」于是台谏交章言纲儒者不知军，将兵必败。纲忠鲠异众，为大臣所陷，寝不报，乃受命。 
六月，资政殿学士刘韐为河北河东路宣抚副使。 
【宋会要】
四年二月二十三日德音建炎：原无，据《建炎要录》卷三一补。：「昨差
张浚
为川陕京西湖北路宣抚处置使，见在秦州置司。所有川陕等路去行在地里迂远，民间疾苦无
由得知，或负冤抑，无缘申诉，仰宣抚处置司询访疾苦以闻。」
六月七日，诏宣抚使张浚下一行官吏并各转一官资，内有无资可转人比折支赐，白身人愿补名目，或愿换支赐，或愿候有名目收使，并听。以自行在至关陕万里，欲旌其劳故也。 
九月十一日，三省言：「昨降指挥，宣抚处置使司许便宜行事，系为宣抚处置使有合措置事件，方许从便宜一面施行。访闻本司差委官属干办事务，如李允文、傅雱之属，所至专辄行事，皆称系依本司所得便宜指挥，州县莫敢违戾。其宣抚使司所差官如有合行从权措置事务，自合申禀本司，听候指挥。若许将本司所得便宜指挥自己一面施行，则凡系本司差委官吏尽得便宜行事，显见侵紊。」诏今后除宣抚处置使依已降指挥许便宜 
      
行事外，其差委官属并不许辄用便宜指挥。如违，重寘典宪。 
同日，三省言：「宣抚处置使司去岁出师，以京西盗贼充斥及荆湖南北分治兵器，拣选将士，遂许逐路并听节制。今来本司见于秦州驻札，相去逐路大段遥远，缓急机会报应阻隔，难以责令奉承。兼京西、湖北已系分镇去处，即与旧来事体不同。」诏陕西、四川并依旧听宣抚处置使司节制，京西、湖北依分镇画一指挥，其荆湖南路听宣抚使司节制指挥更不施行。 
【宋会要】
十月十五日，两浙西路安抚大使、淮南路宣抚使
刘光世
条具事件：「一、合使印记乞以『淮南东路宣抚使』为文。一、所管淮南真、扬、通、泰、
承、楚州、涟水军等处，累经金贼残破，兼接山东，正系边面州军，合要军马控扼。光世近
将
祝友
等诸头项军马分拨于逐州驻札，及申朝廷差统制官兼充知州讫，所有本州岛通判已下曹职、监
当官，并管下县镇等，多是阙官。欲乞令逐处所差知州，各于本军所管文武官内选差有心力
、可以倚仗之人填阙一次，候将来事有伦绪日，乞从朝廷差注。一、所管淮南州军并系残破
去处，见屯泊军马不少，乞量行支降钱粮济接应副，免致阙误。一、自来宣抚司并差置官属
，今既令就差安抚大使司属官兼行管干，自合从宜省简。缘所管地分比之淮南路边面广阔，
事务繁伙，欲乞量
      
添主管机宜文字并干办公事共三四员通行管干
，所有人吏亦乞差置五七人
，专一施行文字。乞于所辖州县踏逐抽差，其每月请受并乞比安抚司见行条例。一、今来所
管江北、淮南州军，北接山东，不(在)[再]遣官过江干事及间探
事宜，即与江池州宣抚使所管淮南州军事体不同，乞差置准备将领、准备差遣、差使、使唤
、使臣等，仍依两浙西路安抚大使司已〔得〕指挥踏逐辟差。一、淮南州军昨缘金贼侵犯，
土豪聚集巡社，欲乞今后土豪所集民兵巡社，(今)[令]所管州军
各籍定人数，无事之时放令着业耕种，如遇警急即旋行拘集。」从之。
同日，宣抚使朱胜非言：「自来安抚司、都总管司各置人吏及公使、激赏钱物，缘总管司文移不多，不曾专差人吏，并激赏、公使亦不曾别破钱物，并系安抚司兼。今来宣抚司行移别路文字，合别置司属，除公使、激赏外，乞量差人吏三五人主行一司文字。所有抽差、召募及请受，并比安抚司见行条令。候将来事务稍多，合行添置人吏，续具奏请。一、除属官外，有统制、统领、将官、准备将领、准备差遣、差使、使唤等，并乞依江西路安抚司已得指挥施行。其人数随事多寡，量行差置。」诏许差书吏二名，贴书一名，余依。 
十一月五日，诏参知政事孟庾除福建江西湖南北路宣抚使，太尉、武成感德军节度使韩世忠除宣抚副使，应官吏、军兵一切事务，共为一司，不得辄分彼 
      
此。差拨姚端于所管人内拣选京东、河北军共五百人，统领前去使唤。 
十一日，福建江西荆湖南北路宣抚使司言：「大军今已进发，由台、温州先往福建讨荡贼寇，次赴余路。所有大军合用钱粮、草料，理合预行桩办。欲不以有无拘碍，并许取拨所至并邻路州县系省不系省及系封桩不系封桩、上供等应管钱物应副，庶可预行桩办，临期免致阙误。」从之。 
同日，诏：「宣抚使盂庾系见任执政，所行文字即与朝廷一同，其立功将佐等合行推恩之人，令孟庾先次考实出给札子讫，具功状奏知。仍要左右司郎官据宣抚司出到札子，别作一项缴申朝廷，换给告敕、宣札施行。」 
【宋会要】
绍兴二年二月四日，枢密院言：「淮南东路盗贼屏除，民渐归业，理合劝率耕桑，经理一
路。」诏差
刘光世
将带所部锐兵一万人往扬州，置宣抚司，修举职事。时复到镇江府点检人马讫，却回扬州。
三月七日，诏吏部尚书、淮西招抚使李光充端明殿学士、江南东路安抚大使、马步军都总管，兼知建康府，兼充寿春府滁濠和庐州无为军宣抚使。 
闰四月十七日，诏宝文阁学士、通议大夫程唐差充宣抚处置使司参议官，专(以)[一]措置财用，从宣抚使张俊请也。 
五月十六日，荆湖广南路宣抚使、兼知潭州、充湖南路安抚使李纲言：「窃见祖宗以来， 
      
所置使名莫重于宣抚，多以见任执政官充使。近如枢密院张浚宣抚陕西、四川，参知政事孟庾宣抚福建、江西、荆湖南北路，皆见任执政。今又除臣宣抚荆湖，事体实有相妨。借使诸处盗贼，一司欲令招纳，一司欲令讨捕，不知何所适从。诸州钱粮，一司欲令支用，一司欲令桩留，不知如何遵禀。以至节制诸将，辟差官吏，行移措置，皆有妨碍。欲望详酌事宜先后，将本司职事明降处分，使有遵守。又契勘所领荆湖宣抚职事，与福建、江西、荆湖宣抚使司军马事体一同，所用钱粮理合通融应副，不分彼此。今来福建、江西、荆湖宣抚使、副一行军马先到江西并荆湖路分，所有逐路州县钱米并系先次 刷拘收，若不通融应副，窃恐阙绝误事。」诏令孟庾、韩世忠候抚定荆湖南北盗贼班师日，量度合用数外，尽数留与李纲支用。 
同日，李纲又言：「被旨，应干合行事件并依吕颐浩昨任江东安抚大使日所得画一指挥施行，除恭依外，有逐路财赋，乞许臣取拨所置州县系省不系省及系封桩不系封桩并上供等钱物，应副支用。仍乞依安抚大使司例，钱四十万贯、米二十万硕，充一岁之用。」从之。 
同日，李纲又言：「乞本司行移除福建、江西、荆湖宣抚使司及诸路安抚大使用关牒外，本路帅臣、监司、州县并用札子，从官以上札送，余并札付。」从之。 
十八日，李纲又言：「荆湖之地绵亘数千里，号为上 
      
流，如鼎、澧、岳、鄂州连荆南一带，皆当屯宿重兵，倚为形势。近所乞不满万人，若到本路，兼得岳飞、吴全、韩京、吴锡等兵，方仅及二万之数，分屯沿江要害去处，深虑不足。乞候到本路，相度形势，图上方略，别行申请。」枢密院勘会，除岳飞合系平贼了日赴行在外，其余军马依已降指挥，平贼了日尽数交割与李纲使唤。 
七月十六日，江南东路安抚大使、兼知建康府、充寿春府滁濠庐和州无为军宣抚使李光言，合辟参议官二员，已辟宗颖外，更乞差(在)[左]中大夫盛旦。从之。 
九月二十三日，臣僚言：「祖宗以来，遣宣抚使，事毕结局。今诸路例带宣抚使，名位混淆，兼非旧制，文移交互，州县难于应报。」诏诸路帅臣带宣抚者并罢，内淮东路依旧隶属浙西帅司，淮西并德安府等处依旧隶江东、西帅司，广东西、湖北路各隶本路帅司。 
二十四日，诏太尉、武成感德军节度使韩世忠充江南东西路宣抚使。 
二十九日，诏显谟阁直学士、左通奉大夫、利州路经略安抚使、马步军都总管、兼知兴元军府王似特授依前官，充端明殿学士、川陕等路宣抚处置副使。 
十二月十八日，诏知夔州卢法原除龙图阁学士，差充川陕宣抚处置副使，与王似同共治事。 
绍兴三年二月五日，宣抚处置使张浚言：「诸路经略、安抚、发运、监司属官，依条许逐司官互相荐举。所有本司随军转运使、副下属官，内系选人员阙， 
      
在法合用举主升改，缘未有许监司等荐举指挥，欲依发运司属官体(列)[例]施行。」从之。 
三月二十六日，知枢密院事、宣抚处置使张浚言：「逐路监司、知、通等，所有阙官去处，选差奏闻，先令赴任管干职事。窃虑奏状未达间，别行差官前来，缘道路遥远，多是所替人已年满过期，再差官到任亦已多日，若便令交割，不唯有碍见任人资考，兼恐所差人各怀不测替罢，不肯究心职事。今欲将朝廷差到官如踰期者，别与本等合入差遣，所贵各不相妨。」从之。 
二十七日，诏太尉、武成感德军节度使、神武左军都统制、充江南东西路宣抚使韩世忠，可特授开府仪同三司，充淮南东西路宣抚使，泗州置司。 
四月八日，诏庆远军承宣使、神武前军统制王，特除捧日天武四厢都指挥使，充淮南东西路宣抚使司都统制。以枢密院勘会宣抚司见阙都统制官，故有是命。 
十一日，诏越州钤辖刘纲听韩世忠使唤。纲元系泗州招信县人，熟知地利，从宣抚使司所请也。 
六月十九日，知枢密院事、宣抚处置使张浚言：「被旨，王似除端明殿学士、川陕等路宣抚处置副使，其知成都府令张浚具名奏差。臣今欲乞改差端明殿学士、左正奉大夫、宣抚处置使司参议张深充成都府路兵马钤辖，兼本路安抚使，兼知成都军府事，望给降告命。」从之。 
九月一日，吏部言：「若宰执见带领三省、枢密院职事任宣抚 
      
使、副，行移文字合札下本部，本部行移即具申本司。如不领三省、枢密院事，并从官任宣抚使、副，行移文字合申本部，本部行移即用公牒。」诏依吏部供到状内事理施行，余部准此。先是，张浚以知枢密院出为宣抚处置使，续以王似、卢法原为宣抚处置副使，止系侍从官。吏部申明，故有是命。 
