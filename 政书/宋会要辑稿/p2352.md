<!-- { "loadSidebar": true } -->
确他日复来，欺罔上下，岂不为朝廷之害 恐皇帝制御此人不得，所以不避奸邪之怨，因其自败，如此行遣，为社稷也。」〔吕〕大防等奏曰：「昨者建储一事，当时众臣寮佥书所批圣旨月日、次序、事理甚备，文字尽在中书，兼已关实录院编记分明，小人乃欲变乱事实，辄生奸谋，以图异日徼幸之利。今来又非朝廷寻事行遣，自是确怨愤不逊，讥讪君亲，公议所不容。台谏二十余章，陛下方行之，命下之日，咸知朝廷有典刑也。」 
十九日，中书舍人彭汝砺可依前朝奉郎、知徐州。先是，蔡确被黜，盛陶等议不同，亦黜之，汝砺封还词头，故有是命。 
二十四日，知虢州蒲宗孟特落资政殿学士。宗孟守郓失职，冤狱有闻也。 
二十六日，龙图阁待制、知瀛州蔡京为江淮荆浙等路发运使，罢宝文阁直学士、知成都府指挥。以谏官梁焘、范祖禹、吴安诗、御史朱光庭等言京党附蔡确故也。 
八月十四日，刘淑特罢祠部郎中，莫君陈罢两浙提刑，与知州差遣。以言者论淑先知苏州日，与君陈不受理章惇强买昆山民田事也。 
十二月二日，正议大夫章惇降授通议大夫，提举杭州洞霄宫。先是，以左谏议大夫梁焘、左司谏刘安世、右司谏吴安诗言：「章惇违法买田，罚铜十斤，所责大轻，未厌公议。况惇与蔡确、黄履、邢恕素相交结，自谓社稷之臣，天下之人指为四凶。陛下无恤反汗之嫌，自遗养虎之患，宜候惇服阕 
     
特行废置。」八月十九日，诏章惇候服阕与宫观差遣。故有是命。 
元佑五年正月二十四日，河东路经略使、龙图阁学士、左朝散大夫曾布特降一官，改知河阳。以本路将官宋整实病而摄入禁，致触阶而死，故有是命。 
四月一日，龙图阁直学士邓温伯兼侍读，提举醴泉观，其新除翰林学士承旨告上之。以言者论其资质柔佞、随事俯仰、冒耻苟进为公议所薄也。 
五月二十六日，新除太学博士秦观罢新命，别与差遣。以右谏议大夫朱光庭言观素号薄徒，不可以为人师，故有是命。 
八月二十四日，客省使、嘉州刺史王光祖为太原府路副总管。时光祖除知邢州，御史中丞苏辙言其知泸州用刑惨酷，买金亏价，不可以长民，故有是命。 
九月十八日，新除集贤修撰、枢密都承旨黄廉依前职为陕西都转运使。以殿中侍御史上官均言，廉在元丰初尝为御史，与蔡确鞫相州狱，廉曲意附确，鍜炼士人，悉皆无辜被罪，故有是命。 
十月十八日，左侍禁、合门祗候、东南第九将雷瑜特追合门祗候，勒停。坐托疾不赴邵州策应故也。 
十二月十四日，殿中侍御史上官均知广德军。以均言尚书右丞许将不当罢执政，中丞苏辙、侍御史孙升等论均附会大臣意，奸邪不忠，故有是命。 
六年正月十九日，资政殿学士、知蔡州王安礼知舒州。二十六日，又落资政殿学士。以右正言刘唐老等言，顷在青 
     
州贪秽不法故也。 
八月十二日，新除成都府路转运使刘珵改差知邠州，以给事中范祖禹言，珵与蔡确交结丑迹，士大夫所共知故也。 
敌被围，而浦等观望不救，且供报诞妄也。 二十八日，泾原路第十将、西染院使李浦，副将、如京副使张蕴，各特降两官，冲替。权同副将、供备库副使王秘特展磨勘三年，差替。以怀远寨监押、供奉官李逊与西贼 
九月二十二日，河北都转运使蒋之奇罢新除刑部侍郎。以中书舍人孙升言，之奇昔为御史，以阴私事中伤所举之人欧阳修，故有是命。 
十一月八日，皇城使、嘉州防御使、管勾鄜延路军马公事张若讷降一官，皇城使、太原路都监、知麟州孙咸宁降两官冲替。皇城使、象州防御使、知府州折克行降一官。以斥堠不明及不预为清野之备。致西贼侵犯、恣行劫掠故也。 
十二月十八日，观文殿大学士、太中大夫、知河南府范纯仁降中大夫。以自陈昨御戎失策，累章待罪，蒙恩罢帅，移知河南府，窃恐未厌公论，望再行黜责，故有是降。 
七年二月六日，礼部侍郎叶祖洽知海州，以御史言其贪鄙凡下、廉节不立故也。 
三月四日，左朝奉大夫、前知和州孙贲特差替。以殿中侍御史杨畏言，闻弟丧，式假内用女优饮会，论刑虽轻，犯义实重，宜特惩黜，以警在位，故有是责。 
四月二十一日，宝文阁直学士、中大夫、兵部侍郎李之纯降授左中散大 
     
夫，以知开封府日廨宇遗火故也。 
七月二十四日，孙咸宁罢泾原路准备使唤唤：原作「换」，据《长编》卷四七五改。，添差监邵州酒税。御史吴立礼、黄庆基再论咸宁知鄜州守边斥堠不明，不豫清野，致西贼恣行劫掠，乞削夺远窜，以警边吏。 
同日，鄜延第四将、宫苑副使向怀德追一官，充鄜延路准备差使。以经略司言其私役禁军、借用公库钱，及西贼侵犯绥德城，不实时策应。 
十月十六日，左奉议郎、太常博士朱彦权通判博州，以彦自陈：「昨与侍从官集议南郊合祭事，今曾肇既罢礼部，臣系与肇
同论之人，备员礼官，俱为失职，乞赐罢黜。」故有是命命：原作「也」，据《长编》卷四七八改。。 
八年正月十二日，右朝奉大夫温俊乂罢知同州，令吏部与合入差遣。先是，御史来之邵言俊乂知耀州，遣子弟载陶器入京贸易，令户部体量是实，故有是命。 
二月二日，张利一罢知渭州，以监察御史黄庆基言：「泾原一路内总师律，外控羌戎，边面旷远，最为重地，自非深谋远略、智勇过人者，不可轻以畀付。如利一者，不特人材凡下，不足以当其任，又其弟兄尝以从叛而蒙显戮，恶逆之家，安可委以强兵，付以重任!」及侍御史杨畏、监察御史来之邵、权给事中虞策俱上言故也。 
五月三日，通议大夫、新除吏部尚书李清臣为资政殿学士，知真定府。以权给事中姚 论清臣不当召用故也。 
绍圣元年四月十一日，苏轼落端明殿学士、翰林侍读学士，降充左承议郎、知 
     
英州。以御史虞策、来之邵言轼元佑擢掌外、内制讥斥故也。已而再有论疏，于是责授宁远军节度副使，惠州安置。 
闰四月十八日，诏苏轼合叙复日，未得与叙复。秦观落馆阁校勘，添差监处州茶盐，以监察御史刘拯上言「轼怨忿形于诏告，王得君愤其诬诋，上书言之，被斥以死，观浮薄影附于轼，故进策谓秦二世不变始皇之法而至于亡，汉昭帝变孝武之法而存，轼遂考为第一」故也。 
同日，工部尚书李之纯落宝文阁直学士，降授宝文阁待制、知单州单：原作「军」，据《宋史》卷三四四《李之纯传》改。。以刘拯言其前任御史中丞阿附苏轼、苏辙，反为其用，故有是责。 
六月五日，太中大夫、知汝州苏辙可降授左朝议大夫，知袁州。初责见罢免门。
同日，前勾当御药院陈衍落遥郡刺史，降充左藏库副使，添差监郴州酒税。以言者论「衍元佑中自王府官骤蒙擢用，方陛下未亲万机，衍怙宠骄肆，交通权要，窃弄威福，望重行降黜」故也。 
八日，梁惟简罢入内押班，差提举亳州明道宫，以侍御史来之邵言前勾当御药院陈衍依附惟简以进，不一二年骤跻要近故也。 
十三日，内侍、皇城使张士良添差监(颖)[颍]州盐酒税，皇城副使梁知新添(知)[差]监亳州盐酒税务，坐党附陈衍故也。 
十六日，资政殿学士、中大夫、知郓州梁焘落资政殿学士，降授左中散大夫、知鄂州。以右正言张商英言「当吕大防擅权时，相为表里、中伤无罪」故也。 
同日，左承议郎、充 
     
宝文阁待制、知盛德军刘安世落宝文阁待制，降一官，知怀安军。左朝奉大夫、直集贤院、管勾西京嵩山崇福宫吴安诗落直集贤院，降一官，监光州盐酒税。以言者论其皆由权贵亲党躐取要官、图复怨仇也。 
七月十七日，诏夺吕希纯宝文阁待制、司农卿，以张商英论于元佑中缴驳词头不当，及附会吕大防、苏辙也辙：原作「轼」，据《宋史全文》卷一三下改。。 
十八日，诏司马光、吕公着各追所赠官并谥告，及追所赐神道碑额，王岩叟所赠官亦行追夺。 
同日，通奉大夫范纯仁特降一官，以三省言纯仁朋附司马光变乱法度，首建弃地之议，滋养边患故也。 
同日，左宣德郎、差监处州茶盐酒税务秦观降一官，以监察御史周秩言其罪重责轻，再有是命。 
同日，诏：「陈衍傲狠不恭，威行宫省，遇事专肆，多不奏闻，同类畏之，莫敢指目。据其罪恶，当伏重诛，姑示宽仁，未欲置之极典。可追毁出身已来文字，除名勒停，送白州编管。」以右正言张商英言：「按衍与宰臣吕大防交通，干预大政。刘挚未除相前十日，人已知之；苏颂未罢相前十日，人已知之。其奸状明白，中外共知，欲乞削夺衍官，配流海岛。」故有是诏。 
二十七日，唐义问罢知广州，以御史来之邵言其在元佑中弃渠阳寨也来之邵：原作「来京邵」，据《宋史》卷三五五本传改。。 
八月二日，丁忧人前左朝请郎、宝文阁待制范纯粹降一官，为直龙图阁、知延安府。以御史郭知章论其在元佑间尝献议弃安疆、葭芦、吴堡、米脂等寨 
      
故也。 
九月十六日，唐义问责授舒州团练副使。胡田、李备并降授供备库副使，胡田充广南西路经略司，李备充熙河兰岷路经略司，并准备差使。余卞追因弃渠阳授赏所转两官并所循一资，特勒停。欧阳中立追所循一资，依冲替人例，所追官资仍并不用叙法。以枢密院言：「按义问累奏乞废渠阳等寨，后因蛮人作过，统兵万余，措置乖方，奏报欺罔。而李备、胡田遗弃官物，擅行斩戮。勾当公事官余卞两上书乞弃渠阳，及差领中军至洪江、若水应接官军，身不亲到。勾当官欧阳中立撰《征蛮记》，谬妄失实。」义问先知广州，田先知鼎州，卞知沅州，中立知黔阳县，并已先次放罢。再有是责。 
二十六日，泾原路副总管苗履责授太子左清道率府副率，房州安置。以经略使孙览言，差履统制军马策应西贼，拒抗不行，故特责焉。 
十一月一日，河北西路提举官孙载送吏部，坐不奏陈流民故也。 
十二月十一日，知深州吴安行特冲替，坐不受民诉灾伤故也。 
二十七日，龙图阁直学士、提举亳州明道宫范祖禹责授武安军节度副使，永州安置。翰林侍读学士、提举兖州仙原县景灵宫太极观赵彦若责授安远军节度副使，澧州安置。集贤校理、管勾亳州明道宫黄庭坚责授涪州别驾，黔州安置。以台谏章疏言所修《实录》多诋斥故也。 
二年正月九日，吕大防特追夺两官，赵彦若、范祖禹、陆佃佃：原作「田」，据《九朝编年备要》卷二四改。、曾 
      
