<!-- { "loadSidebar": true } -->
闰八月二十一日，诏：「珍州教授任满，许依本州岛幕职官例推赏。」从本州岛备申教授蔡霆之请也。 
十九年十月十六日，诏添置光化军教授一员。从守臣范洁之请也。 
二十年六月二十日，诏置梅州教授一员。从本路转运判官李利用之请也。 
二十一年九月一日，大理寺主簿丁仲景奏：「远方赡学公田，多为形势侵占请佃。望诏有司，申严行下诸路提举官，常切觉察。如有似此去处，并令根究。」上曰：「缘住卖度牒，常住多有绝产。其令户部一就措置，拨充赡学支用。」 
本部言：「欲令诸路州军取见确实，报提举学事司，置籍拘管。并僧道违法擅置庵院，若无敕额，其所置田产屋宇，亦有绝产，合依前项已措置到事理施行。」诏依此。马端临《通考》：朱子《崇安县学田记》曰：「予惟三代盛时，自家以达天子、诸侯之国，莫不有学。而自天子之元子，以至于士庶人之子，莫不入焉。则其士之廪于学宫者，宜数十倍于今日。而考之礼典，未有言其 
      
费出之所自者。岂当时为士者之家，各已受田，而其入学也有时，故得以自食其食，而不仰给于县官也欤 至汉元、成间，乃谓孔子布衣，养徒三千，而增学官弟子，至不复限以员数。其后遂以用度不足，无以给之，而至于罢。夫谓三千人者聚食于孔子之家，则已妄矣。然养士之需，至于以天下之力奉之而不足，则亦岂可不谓难哉!盖自周衰，田不井授，人无常产，而为士者尤厄于贫，反不得与为农工商者齿。上之人乃欲聚而教之，则彼又安能终岁裹饭而学于我 是以其费虽多，而或取之经常之外，势固有不得已也。」 
二十二年三月十二日，诏「潼川府郪县界(闪)[闲]生田地一百四十二亩，拨赐府学，永充养士。」(后)[从]守臣沈该之请也。 
二十四年七月三日，诏：「赡学钱粮，于学中自置帑廪，委教官检察。」从大理评事俞长吉之请也。 
二十五年九月二十一日，诏：「太平州芜湖县，合拘收何汝贤违法(祖)[租]佃圩田一十六顷八十五亩，拨充本州岛养士。」 
二十六年五月七日，诏：「诸路州军教授，并不许差兼它职。令提举学事司常切遵守。」从知郢州路采之请也。 
八月九日，建康府上元县丞汪贲奏：「臣闻有学校必有法度，有法度然后教官、士子咸知所以遵守。今州县学校，徒有其名，而主管学事之官，徒带虚衔。良(田)[由]学法未曾颁降，以凭遵守故也。掌仪置于释奠之时也，而职事之中，间有掌仪一员者；司正置 
      
于乡饮酒之时也，而职事之中，间有司正一员者。或职事多于生员，或月俸倍于常制，或生徒系籍而斋无几案，或早晚破食而学无厨灶，或贫士托为聚徒之所、闲官指为寄居之地，而州县漫不加省。望诏有司，将元丰、崇宁以来并见行举法纂集颁降，俾州教授、县教谕及主管学事官常切遵守，以励诸生。仍委监司出巡，兼行按察。」从之。 
二十七年十二月二十六日，诏：「诸州军教授，选人任满，许依本处幕职官推口口口口口口口口赏「赏」前：原本有六个缺空，似有缺文，而眉批有「渭请按：『推赏连文，中间并不阙字。』」。其京朝官，依选人已得指挥。」此后，苗校从本书选举一七之一至四移来『绍兴三十二年』条至『绍熙五年』条，可参阅。
 崇儒 宋会要辑稿 崇儒二 乡学 
      
乡学
【宋会要】
太宗太平兴国五年六月，以江州白鹿洞主明起为蔡州褒信县主簿，赐陈裕三传出身。起、裕并以讲学为业，太宗闻之，故有是命，所以劝儒业，荣乡校。 
(贞)[真]宗咸平四年三月二十日，知泽州供备库副使李允则奏：「岳麓山书院修广舍宇，有书生六十余人听诵。乞下国子监，降释音文疏史记篇韵，庶兴学校，以厚民风。」从之。 
祥符四年十一月，益州申，永康军进士李畋明经术，聚徒教授，士行可称。诏发遣赴阙，授试秘书省校书郎，仍赐装钱三十千，还归乡校讲说。《文献通考》：祥府八年，赐潭州岳麓书院额。始，开宝中，郡守朱洞首度基创宇，以待(田)[四]方学者。李允则来为州，请于朝，乞以书藏。方是时，山长周式以行义着。八年，召见便殿，拜国子主簿，使归教授。诏赐书院名，增赐中秘书。右宋兴之初，天下四书院建置之本末如此。此外，则又有西京嵩阳书院，赐额于至道二年。江宁府茅山书院，赐田于天圣二年。嵩阳、茅山，后来无闻，独四书院之名著。是时未有州县之学，先有乡党之学。盖州县之学，有司奉诏旨所建也。故或作或辍，不免具文。乡党之学，贤士大夫留意斯文者所建也，故前规后随，皆务兴起。后来所至，书院尤多，而其田土之锡，教养之规，往往过于州县学。盖皆欲仿四书院云。 
仁宗天圣二年五月，知江宁府光禄卿王随言：「处士侯遗于茅山营葺书院，教授生徒，积十余年，自营粮食。望于茅山斋粮剩数，就庄田内量给三顷，充书院赡用。」从之。 
三年十一月，枢密直学士知应天府李及言：「本府书院甚有学徒，自建都以来，文物尤盛。欲望量于发解进士元额之外，乞添解三人。」从之。 
景佑三年九月十五日，西京留守言：重修大室嵩阳书院，乞降 额。 以「嵩阳书院」为额。(舒大刚校点) 
 崇儒 宋会要辑稿 崇儒三 书学 
     
宋会要辑稿 崇儒三

书学
【宋会要】
徽宗崇宁三年六月十一日，都省言：「窃以书用于世，先王为之立学以教之，设官以达之，置使以谕之。盖一道德，谨(守)[家]法，以同天下之习。世衰道微，官失学废，人自为学，习尚非一，体画各异，殆非所谓书同文之意。今未有校试劝(尚)[赏]之法，欲仿先王置学设官之制，考选简(牧)[拔]，使人自奋所身于图画工技。朝廷图绘神像，与书一体，令附书学，为之校试约束。谨修成《书画学敕令格式》一部，冠以『崇宁国子监』为名。」从之。 
五年四月十二日四月：苗校：『《宋史》卷二○、《长编拾补》卷二六、《群书考索 后集》卷三○均作「正月」。』，诏：「书、画、筭、医四学并罢，更不修盖。其官私宅舍屋宇，并依旧修盖给还。已到官据资任，与先次差遣。人吏归元来去处。系召募到者，放停。其书画学，于国〔子〕监擗报屋宇(克)[充]。每学置博士各〔一〕员「各」下：原脱一字。依苗校『据《玉海》卷一一二、《长编拾补》卷二六补。』，生员各以三十为额。其合行事件，令国子监条画，申尚书省。」 
宣和六年八月十四日八月：苗校：『《长编拾补》卷四八、《宋史》卷二二、《群书考索 后集》均作「正月」。』，诏：「书艺置提举措置书艺所，生徒五百人为额，篆正法锺鼎，小篆法李斯，隶法锺繇、蔡邕，真法欧、虞、褚、薛，草法王羲之、颜、柳、徐、李。有兼经义举人及贵游子弟，又分士流、杂流为二。以尚书主客员外郎杜从古、大宗正丞徐竞、编修《汴都志》米友仁，并为措置管勾官。」先是，王黼进唐告三道，虞世南书《狄仁杰告》、 
     
颜真卿书《颜允南母兰陵郡太夫人张氏告》及《徐浩封赠告》进呈，上曰：「朕欲仿习前代书法告命，使能者书之，不愧前代。」时书学已罢，故特置是局。
 崇儒 宋会要辑稿 崇儒三 算学 
     
算学
【宋会要】
哲宗元佑元年六月二十八日，看详编修国子监太学条制所状：「准朝旨，同共看详修立国子监太学条例，及续准指挥，国、律、武学条贯令一就修立外，检准官制格子，国子、太学、武学、律学、筭学五学之政令。今取到国子监合千人状，称本监自官制奉行后来，检坐上件格子，申乞修置筭学。准朝旨，踏逐到武学东大街北，其地堪修筭学。乞令工部下所属检计修造。奉圣旨依。今看详上件筭学已准朝旨盖造，即未曾兴工。其试选学官，未有人应格。切虑将来建学之后，养士设科，徒有烦费，实于国事无补。令欲乞赐详酌寝罢。」诏罢修建。 
徽宗崇宁六月十一日「徽宗崇宁」四字：原本无。原稿此条标「宋会要 算学」，题下批：「《大典》附崇宁三年之后。」又眉批：「渭清按：『六月十一日，即前之书学门徽宗崇宁三年六月十一日。』」又下文所述神宗「将建」算学，因「元佑异议」未果。「方今绍述圣绪」，宜「推而行之」云，又谓学规宣命以「崇宁国子监筭学敕令格式」，俱是徽宗崇宁时事。以是知此「六月十一日」为徽宗崇宁三年事，因据补此四字。，都省札子：「切以筭数之学，其传人矣。《周官》大司徒以(卿)[乡]三物教万民而宾兴之，三曰六艺，礼、乐、射、御、书、数。则周之盛时，所不废也。历代以来，(囚)[因]革不同，其法具(官)在。神宗皇帝追复三代，修立法令，将建学焉。属元佑异议，遂不及行。方今绍述圣绪，小大之政，靡不修举，则筭学之设，实始先志。推而行之，宜在今日。今将《元丰筭学条制》重加删润，修成(刺)[敕]令，并对修看详一部，以 
     
《崇宁国子监筭学敕令格式》为名，乞赐施行。」从之。都省上《崇宁国子监筭学书画学 令格式》，诏：「颁行之，只如此书可也。」 
【宋会要】
〔大观〕三年三月十八日大观：原稿作「□□」。按该条原拟题「宋会要 算学」，题下批「此附崇宁五年后」，眉批：「疑是大观。渭清按：是大观三年。《宋史 礼志 吉礼八》『文宣王庙下有载』。」又洪迈《容斋随笔》亦载为「大观中」事。因据补「大观」二字。，礼部状：「据太常寺申，筭学以文宣王为先师，其配享从祀，合依太学、辟雍例，于殿上设兖、邹、荆三国公为配享，及十哲为从祀外，有自来著名筭数之人，即绘画于两廊。本寺据修盖筭学骆询等申，契勘合塑画神象，除大殿上先师、三公、十哲，可以依太学等处体例施行，有两廊绘画从祀人等，即未审有官人合装着是何服色冠带，无官人如何画造。本寺今契勘到绘画，从祀人内，有系孔子庙廷从祀，已追封官爵，漠中迭校尉刘向追封彭城伯等；及旧有公侯爵人，汉留侯张良等；并有官无封爵人风后等；不见官爵无官封人大桡等。契勘筭学文宣王并三公、十哲所服，合依太学体例外，其余乞从朝廷加赐五等之爵，然后随所封，以定其所服之服。」从之。 
