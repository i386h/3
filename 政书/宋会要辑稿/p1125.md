<!-- { "loadSidebar": true } -->
附对勘却退，令于向西州军官场就近勘合中卖外，其余钞数尽行收买。价钱约三分支还见钱，余七分依沿边入中钞价细算合支价钱数目，给与新引。所有合贴新钞，候降下指挥，从省司牒三班院差使臣一员，赴制置解盐司取拨合销新钞，赴市易务下界契勘书填给付客人，令于解池请领盐货。所贵买尽民间旧钞，兼客人换得新引请盐，趁时变卖。」从之，其新钞仍在熙宁十年合出钞额。 
八月十五日，诏永兴、秦凤路各借熙宁十一年分盐钞三十万贯，熙河路二十万贯，付转运司，乘岁丰广置边储。 
二十五日，诏三司借支钱三十万缗，于京师置场买卖盐钞。以制置解盐使皮公弼请复范祥旧法，平准市价故也。 
十一月十三日，诏：「三司具陕西新法盐钞入过斛斗，比旧钞时入过若干，并取沿边州军八年、九年分逐季及见今新法盐钞在市买卖实价以闻。」 
元丰元年正月二十二日，前尚书司门郎中王伯瑜乞改京东、河北四路产盐场为市易盐务，官买于灶户，以售商人。诏提举市易司召伯瑜审议。 
六月二十二日，同提举成都府等路茶场蒲宗闵言：「本司元依客例买解盐入川，变转茶本，不禁私贩。后刘佐(摧)[榷]卖，遂致人言，及因解盐司申陈，尽从废罢。伏详朝廷止绝本司卖盐之意，虑妨商贩害钞，缘解盐法弊在出钞过多，乞除刘佐榷法不行外，许依旧施行。」诏陕西转运使李稷相 
      
度。其后稷言：「乞令本司商人买盐入川，变易本钱，毋过万席。」从之。 
二十九日，诏福建路转运使蹇周辅兼提举本路盐事。先是，周辅言：「奉诏相度盐事。欲令上四州募人充铺户，官给印历，请盐分卖，减其价直。移南台仓于水口镇，增巡防兵，选捕察之官，私贩者、交易引致、停藏负载之人，不以赦。前后三犯杖，皆编管邻州；已编管而再犯者，配本城。禁其般运杂和之弊，严其保伍捕告之法。」故有是命。 
八月八日，诏：「自今官司及官员、伎术、举人等于所折博务占买盐钞及越次给者，并科徒二年罪，不以赦原。告者厚赏之。」 
九月十一日，三司言：「河东都转运司乞续支京钞见钱三十万缗计置军储，今欲依籴买封桩粮草例，于末盐钱内支钱一十万缗，换作本路交引收附，与转运司计置极边粮草，却以末盐钱拨归省司。」从之。 
十二月三日，诏三司给审帖审：《长编》卷二九五作「勾」。，以提举出卖解盐司每岁用盐万席「出」、「每」原脱，据《长编》卷二九五补。，于解州池场般请，其钱封桩，岁终具数以闻。 
二年正月二十六日，上谓辅臣曰：「向以陕西用度不足，出钞稍多，而钞加贱钞；原无，据《长编》卷二九六补。，遂建京师买盐钞之法。本欲榷盐价，飞钱于塞下，而出钞付陕西无止法，都内凡出钱五百万缗，卒不能救钞法之弊。盖新进之人轻议更法，其后见法不可行，犹遂非惮改。」王珪曰：「利不百，不变法。」上曰：「朝廷措置重于经始，虽少年不快意，然于国计甚便，姑安静以待之。」 
二月十七日，诏：「解池盐岁以二百四 
      
十二万缗为额，自明年始，其岁增钱十二万缗，半令三司封椿，半与陕西转运司。」先是，解盐钞分东、西，而西盐止得卖于指定地分，并边州军市刍粮，给钞过多，故钞及盐皆贱而难售，商旅不行，官价自分而为二。于是三司及制置解盐司言：「东盐价重，西盐价轻，请放西盐得自便，而增其价与东盐等，以平钞法，岁可增十二万缗。后给钞，更不分东西，关渡西盐约束悉废省。」从之。解池盐钞旧以二百二十万缗为额，至转运使皮公弼请增十万以助边，至是为二百四十二万。三司又言：「商人已出请西盐，宜令贴纳亏官钱，使与新法价平。」亦如其请。 
二十九日，经制熙河边防财用司言：「岷州盐官镇、通远军盐川寨两盐场，近拨属本司，岁入增羡，乞自今年别立界，岁终较其登耗，以施赏罚。」从之。 
七月二日，权发遣福建路转运使兼提举盐事贾青请自诸州改法卖盐，酌三年之中数立额，盐官并产盐州巡检使臣不以课额高下，令铨院选差，从之。 
八日，诏陕西路转运司诏：原脱，据《长编》卷二九九补。，年额盐钞许经制熙河路边防财用司认数收买，以李宪言：「转运司常苦无钱，以盐钞和籴，为富人收蓄，坐牟厚利，而计置司积行钱市物货货：原脱，据《长编》卷二九九补。，须藉盐钱轻赍」故也。 
十四日，诏陕西盐钞岁分三限印给，以制置解盐李稷言民间盐钞数少，钞价踊贵，而折博务无见钞可以平之，致豪商居钞以取利，盖三司不以时给钞使然也。上批：「三司给钞如旧， 
      
无日限，宜分料次责限行下。」故有是命。 
十月七日，权发遣福建路兼提举盐事贾青言：「卖盐钱拨还转运司外，乞别封桩，以听移用。」又言：「捕盗官获私盐最多者，望于常法外论赏。」从之。 
十二月五日，诏：「外界青白盐入河东路，犯人罪至流；巡检或寨主、监押、津堡官先差替。」从河东转运使陈安石请也。先是，安石乞本路犯西北两界青白盐者，并依《皇佑敕》断罪，仍不以首从编配，从之。《皇佑敕》刑名比今为重，又法非兴贩二分得一分之罪，时安石方行盐法于河东以希功利，故欲峻其禁也。 
二十二日，诏尚书库部员外郎、权发遣福建路转运使贾青迁祠部郎中，以措置盐事有劳也。 
三年四月二十七日，诏：「福建路盐事自蹇周辅承命创法，贾青相继奉行，已见就绪，岁课有赢。贾青近已尝推恩，自余行法有劳官吏可第赏之。」先是，提举福建路盐事贾青上所部卖盐官吏元丰二年岁课，比祖额增羡，及捕获私盐最多，乞优加酬奖。时周辅已擢三司副使，自转运司判官王子京而下二十人迁官升任十：原脱，据《长编》卷三○三补。，循资减磨勘年，堂除不依名次、路分，注官有差。 
六月五日，三司言提举出卖解盐司自熙宁八年至元丰元年收息钱十六万五千七百缗。诏提举官张景温、干当官吕逵各迁一官，余减磨勘年，吏赐帛有差。 
二十五日，京东路转运副使李察乞通行海盐州军置买卖盐场，从之。 
九月二十八日，诏权发遣 
      
三司度支副使蹇周辅相度江西、广东卖盐。 
十二月二日，诏琼州、朱崖等处官卖盐不售，令主吏陪买者，与放免。又海南州军买盐于民，前后官政擅增其数政：疑误。，或不给钱，盐户多破产 窜，下广南转运使司立定每丁所买盐数。」从琼管体量安抚朱初平之请也。 
四年二月二十七日，权陕西转运使李稷言：「解盐司收簇攒那散漫遗落官钱二十一万七百九十四贯有奇，尚在陕府、河中府、秦、解、华州、永兴军收掌。」诏并于所在州军封桩，其熟抄仍变转见钱。 
三月一日，权发遣三司度支副使蹇周辅言：「江西岁运淮盐有常数，人若淡食，而广东所产不得辄通，无赖奸民冒利犯禁，习以盗贩为业原书天头注云：「贩一作取」。。已与两路监司会议，谓宜立法，兼通广盐于虔州，以七百万斤为年额，以百万斤为准备，复均虔州旧卖淮盐六百一十六万余斤于洪、吉、筠、袁、抚、临江、建昌、兴国等州军阙盐出卖处，不害淮盐旧法，而可通广盐。」诏令周辅限一月立法。已而周辅具江西、广东路盐法并总目条上，从之。 
四日，权发遣三司度支副使公事蹇周辅奏：「闻江南西路人纳净利买扑盐场，缘盐系民食，与坊场不同，今欲量县大小、户口多寡立年额原书天头注云：「年一作盐」。，官自出卖，仍先乞废罢买扑处，令转运司候法行日，于增卖盐钱内据净利钱数拨还提举司。」从之。 
四月十二日，权陕西路转运兼制置解盐李稷言：「考究近日内外盐钞价平，臣切谓贵生 
      
于难得，贱生于有余，自新法未行，通取七年支盐数目乘除，每岁当三十六万余席，故钞之贵贱，视有司印出之多寡。新法已后，钞有定数，起熙宁十年冬尽元丰三年，通印给过一百七十七万二千余席，而会问池盐所出纔一百一十七万五千余席，尚有钞五十九万有余流布官私，则其势不得不贱。方钞贵时，无可益发，及今价贱，又未加收敛，则盈虚消长之法未尽全备。伏望特议少损钞额，仍令贱敛贵出，以尽平准之道，所贵久而无弊。」诏候钱勰点检本路盐事回取旨。 
十三日，陕西路制置解盐司言：「解盐岁增钱，准条作熟钞召人中买，内六万缗令三司封桩。去年三司封桩，岁增钱六万缗，凡为钞九千七百五十一席。今民间钞多价贱，若更变卖，恐转损钞价。见钞乞纳三省见：《长编》卷三一二作「凡」。，更不出。」从之，并经制、转运司合得六万缗，亦令纳三司，自今并权住给钞。 
七月十四日，河东路都转运使陈安石言：「元丰元年闰正月，奉诏干集本路盐事。臣自到任，推行新法，官场课办，私盐禁止，岁有羡余，及增收忻州咸地铛户、马城池盐课池：原无，据《宋史》卷一八三《食货志》、《长编》卷三一四补。。今保明到官吏。」诏减磨勘及循资有差。 
十二月九日，权三司使李承之札子奏；「东南盐法条约，蒙诏旨，俾臣与编修官董唐臣截自元丰三年八月终，应干盐法前后敕札及臣庶起请除一时指挥已施行者更不编修外，修成一百八十一条，分为敕、令、格共四卷，目录二卷。乞以《元 
      
丰江淮湖浙路盐敕令赏格》为名。如得允当，乞雕印颁行。」从之。 
五年二月八日，朝奉郎宝文阁待制李承之、承议郎董唐臣上编修盐法，承之赐银绢各五十，唐臣减磨勘一年。 
四月二十二日，三司言：「朝旨给盐钞二百万贯与泾原路，陕西转运司勘会印钞纸见阙四十八万张，若伺候商、虢等州科买起发，显见住滞。欲用杂物库襄州夹表纸印造。」上批；「纸色不依自来所用非便，宜止令依久例所用上色堪好纸印造。」 
七月二十二日，洪州奏：「自更定盐法，新添盐钱并合起发赴京，深虑迟滞。乞先次出卖新盐，然后趁办旧课，庶可及期装发。」上批：「本路新额盐课，并系朝廷指准为边粮籴本之用，岁岁常须登办，仍须及期经制到京，趁时籴入。」从之。 
八月三日，尚书户部言：「日者，盐钞数多，价贱难售，相度所支陕西五路计置军储钞计二百万缗，钞内随逐路所得各减半，凡百万缗。其逐路籴买粮草钱，即于减罢桩还陕西见钱钞、末盐钱内随分数与逐路，令商人入便。」从之。 
九月十九日，淮南转运司言：「奉朝旨，令淮西一路先推行蹇周辅盐法。本司看详，乞自来年正月一日，令淮西一路官自卖盐，以年终实收课额比奏。」从之。 
