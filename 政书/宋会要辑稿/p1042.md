<!-- { "loadSidebar": true } -->
十一月二十八日，权发遣淮南两路公事张成宪言：「契勘淮南还业之人所有税额未定州县，乞依已降指挥，据寔种顷亩，且令催纳课子二年。候参配税额见得定数，别行起 
      
催。」诏依，每亩不得过五升。 
十二月十五日，诏：「四川租税令遵依祖宗旧法，不得过有折科得过有：原作「过得」，据本书食货七○之三八改补。，如敢违戾，仰提刑司觉察闻奏。」 
是岁，两浙转运副使李迨会约每年所纳夏税两浙转运副使：据《宋史》卷三七四《李迨传》、《建炎要录》卷九四：迨绍兴五年十月除「两浙转运使」，「副」字疑误。「约」原作「纳」，据本书食货七○之三八改。、和买折帛钱，除发足上供之数外，逐州尚有宽剩钱数，婺州：一万四千四百五十三贯八百五十八文；秀州：一十万贯文；湖州：六万八千九百六十贯文；平江府：四万五千二百四十七贯四百五十文，共二十二万八千六百六十一贯三百八文。逐年依折帛钱条限起发，至今为例。 
七年正月一日，无为军言：「本军累遭兵火之后，耕种尚少，委是民力困弊。欲乞展免税役二年。」诏展一年。 
八年六月十二日，枢密副使王庶言：「两淮州县内有已起纳二税去处，将合纳绵、紬、税、绢、杂钱、白米六色以在市价例准折作钱，却将准折到钱别科米麦，至一亩之地，所纳物斛至有四五斗者。欲下淮南两路转运司行下所隶州县，将合起纳二税人户依税额未定州县已降指挥，更与收纳课子二年。」从之。 
九年五月十四日，宗正少卿三京淮北宣谕方廷寔言：「人户苒税，在法系随地色高下纳租在：原作「左」，据本书食货七○之三八改。，即无专立菜园户法。欲乞改正，依税法随田高下纳苒税。」诏与逐路转运司，依祖宗旧制措置施行。 
二十四日，诏令新复州县将刘豫重敛之法焚于通衢。 
十年九月十日，明堂赦：「诸路州县人户纳田亩钱，依已降指挥免收头子、市例、船脚等
      
钱。官司搔扰，当职官除名勒停，公吏人等流配海外，情重者依军法施行。内江浙沿流去处，比缘有司申陈，许令从便折纳米斛。仍已约束，不得大量功耗。尚虑州县并缘侵渔，民被其害，仰帅臣监司常切觉察。如有违犯，按劾以闻，当依已降指挥行遣。诸路州县税绢，其畸零尺寸折纳见钱，本以便民，访闻多是高估价直，使民重困输送。仰转运、提刑司常切觉察。诸路税苒多是粳米折变糯米，却将糯米折变见钱，并功耗之数亦行折纳，是致人户倍有困弊。今后应合折科，不得于外数展转折变。」 
十一年七月七日，臣僚言：「昨降指挥，许浙江州县民户送纳折帛钱纳：原作「紬」，据本书食货七○之三九改。，以十分为率，紬折二分紬：原作「纳」，据本书食货七○之三九改。，绢折三分，绵折五分。今州县乃尽令折钱，却于出产紬绢去处低价收买低：原作「抵」，据本书食货七○之三九改。，以取出剩。又应民户积欠税物，许绍兴九年与作一年两料料：原作「科」，据本书食货七○之三九改。，绍兴七年、八年分作二年四料料：原作「科」，据本书食货七○之三九改。，随税带纳。今州县乃缘阙乏之际，应民间七年、八年、九年积税尽令一并送纳，急于星火，至有破家荡产，流离转徙，乞行禁约。」诏依。 
十二年九月十三日，赦：「诸县起催官物，依条合抄录人户应纳寔数，预给凭由。近年令佐 慢，但凭乡司印给，其间脱漏增功，情弊不一。或已输纳，不将县钞销簿，致纳与未纳未：原作「米」，据本书食货七○之三九改。，例被追呼。仰监司觉察，今后凭由如有脱漏，止勒元给散公吏陪填。其增功之数与不即销簿，吏人断停断：疑当作「勒」。，永不得充役；县官失觉察，按劾以闻。 
      
勘会人户畸零税赋令合钞送纳，本以便民，行之岁么，寝生奸弊。谓如十户合钞，当纳米一石、绢一匹之类。一户既已凑纳，尚不住勾呼其余，或将凭由多填姓名，妄有催理。愚民无知，惮于追扰，不免认纳，甚非优恤下户之意。自今应畸零米斛、丝绵匹帛，许人户取便，或愿合钞凑成匹石等，或愿搀先折纳见钱，并许送纳，与免收头子縻费。限日下给钞销簿，各不得循袭，以取赢余，重困民力。访闻州县催理税赋，多咤形势、官户及胥吏之家不输纳，或典买之际，并不推割，产去税存，无从催理。官司取办一时，勒令催税保长等出备，类至破家。日后尚敢勒令出备，当职官远窜，人吏决配。若豪滑之户故不输纳，及典买之际，不依条推割税赋，择其甚者，具名申尚书省。」 
十三年十一月八日，南郊赦：「访闻诸路税苒多以粳米折变糯米，却将糯米折变见钱，并功耗之数亦行折纳，是致倍困人户。今后应合折科数，不得展转折变。」 
十五年五月十一日，上宣谕输臣曰：「民间所纳折帛钱，每匹可减一千，庶宽民力。」 
八月一日，知池州魏良臣言：「应折帛钱止随本户寔数，不收合零，既便催科，又优下户。仍乞下江浙转运司依此。」从之。 
十六年七月二十六日，权发遣筠州周绂筠：原作「均」，据本书食货七○之四○改。言：「本州岛递增淮管紬绢，民间颇以为重。欲乞权免增今年一分，且依去年已增三分之数送纳。」从之。 
同日，权发遣舒州汪希旦 
      
言：「本州岛认发上供米麦，缘地居山僻，艰于行运。欲乞权依市直折纳价钱起发，内愿纳本色者听。」从之。 
十二月十六日，进士章公奎言：「向缘军兴，豹赋缺乏，乃于民间预借其税，以济军用。今偃兵息民，固已有年，而豫借之税，今尚未免。况豫借之弊，折纳太重，近于重敛。」上谕辅臣曰辅：原作「输」，本书食货七○之四一改。：「此事有否 朕与邻国通和，正为百姓。若豫借以扰民，失朕本意。令户部取索，措置以闻令：原作「今」，据本书食货七○之四一改。。」 
十七年二月二十二日，右正言巫伋言：「州县有民间输纳常赋而不给以朱钞者州县：原作「县州」，据本书食货七○之四一乙。，或已给，却不行用，勒令再纳者。欲望行下郡邑，自今如有循习前弊，并仰人户越诉。仍令所部监司常切觉察，按劾以闻。」从之。 
九月二十四日，宰执进呈诸路监司守臣自今所部县令治状显著者，保明闻奏。上曰：「当今正以惠养百姓为先务。」秦桧曰：「如民间折帛钱太重，理宜蠲减。」上谕宰执曰：「朕么有此志!祖宗时，每缣价直八百缣：原作「练」，据本书食货七○之四一、《建炎要录》卷一五六改。，官司乃以一千和买。民间既免举债出息，及丝蚕收成之后，并皆乐输。比乃创折帛之请创：原作「割」，据本书食货七○之四一改。，令人户折纳见钱，殊为非理。不知今折纳若干 」秦桧曰：「当令户部取见寔数进呈。」上曰：「若随逐路色额减纳钱数，非唯可苏民力，且使知朕所以休兵之意。」 
是月二十六日，尚书省言：「江浙州军见输纳折帛钱，旧立价钱，比之时价稍高，兼逐路土产物帛不一，窃虑民户难于出办。」乃诏两浙紬绢每匹减作七贯文。内和买减作六贯五 
      
百文，绵每两减作四百文。江南东、西路紬绢每匹并减作六贯文，绵每两减作三百文。自绍兴十八年为始。仍诏令逐路转运司酌度州军出产多寡均拨分数，务令均被寔惠。仍具数以闻。 
十八年二月二十一日，权知蕲州吕延年言：「江西一路自李氏税苒数外增借三分，以应军须。欲乞行下本路漕司，如委见田产步亩所载税苒倍于他路见；原作「具」，据本书食货七○之四二、《建炎要录》卷一五七改。，即取旨量与裁定。仍乞先将沿纳一项钱米特免支移折变。」诏令户部取索诸路色目一体看详以闻。 
十九年七月二十四日，上宣谕辅臣曰：「昨日巫伋论镇江府预借人户苒米极为搔扰，不知何故如此缺乏 可令监司理会，先将守臣放罢。」 
二十年二月一十八日，广南西路提点刑狱公事路彬言：「静江府昭州夏税折布钱最重于诸州。盖自绍兴五年，诸路军事都督行府一时措置，每匹折纳价钱，比旧增及一倍以上。自后沿袭，依数折纳。欲望将两州所折布钱减去增价，止令依旧价折纳。或于见纳价钱上三分之中与减一分。」诏令户部看详取旨。
 食货 宋会要辑稿 食货一○ 赋税杂录下 
     
宋会要辑稿 食货一○
赋税杂录下
高宗绍兴二十一年二月一日，详定一司 令所删定官魏师逊言：「郡县或咤米价贱，于输纳之时，却欲以苒折钱。欲望申 郡县守令，监司觉察，许人户越诉。」从之。 
十一月二十二日，权知池州黄子游言：「本州岛六县每岁所纳苒税，惟有青阳一县比之其它县分每亩所纳苒税，独为太重。乞下转运司体究诣 
     
寔，将青阳县比附邻近县分所纳税额酌中裁定。」诏令户部看详取旨。 
二十二年正月二十一日，大理评事莫蒙言：「窃见州县常赋税秋苒、官耗义仓各有定数税：《建炎要录》卷一六三无此字，疑是。，而受纳官吏往往于额外别立名色，谓之『功三收耗』及『脚耗』之类，民户受弊，至有纳一二倍纔及正额者。其多收在官之数，止资官吏侵盗欺隐，寔无补于用度。欲乞令有司检坐条法行下州县，每遇受纳，揭示民间，许令越诉。仍令监司郡守常切觉察，如有违戾者，按劾闻奏，重寘典宪。」从之。 
三月二十八日，大理寺主簿丁仲京言：「州县预借人户税租，有借及一二年者，其间复以本色纽折见钱钱：原无，据《建炎要录》卷一六三补。，价又倍之，输纳稍缓，功以严刑。欲望申严法禁，如有违戾，令监司按劾以闻。」上曰：「此多是州郡妄用，若撙节，不至如此。可令户部申严条法行下，如有违戾，令监司按劾，御史台弹奏。」 
八月十三日，监察御史魏师逊言：「欲望申饬郡县，今后于受纳二税之时，晓谕民户自诣输送，当官给钞，销落欠额，不得准前多方邀阻，容纵兜揽，以为公私蠹害。如有辄敢违戾去处，令监司按劾以闻，重寘典宪。」诏令户部检坐见行条法指挥申严行下。 
十一月十八日，南郊赦：「勘会比来粒米狼戾，而州县间有将合纳苒米高立价直，违法折钱。虽已降指挥，令监司觉察，尚虑州县利于妄用，依前折纳，有困民力。仰监司常切觉察，如有违戾，按劾以闻。」二十五年十一月十九日、二十八年十一月二十三日、三十一年九月二日赦，并同此制。 
二十三年六月二十五日，上谕辅臣曰：「静江府士人所上书乞减税事，可令有司看详行下。税额系胡舜陟妄增，尤为民害，不可不减么。」 
