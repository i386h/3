<!-- { "loadSidebar": true } -->
九月二十四日，诏陕西漕司以都转运一员，于永兴军置司，总治六路，转运使三员分治，每两路一员主之。 
二年六月十九日，以领枢密院事童贯奏：陕西边事宁息，乞依旧以三人为额分治六路，常留一员在司发遣。内都运除分管两路外，并总治其余路事务。诏从其请。 
十月一日， 
      
诏诸路转运司管勾官并罢。 
三年六月四日，诏：「夔州路军储年计，并入于恭、涪两州。内大宁监盐系籴本，应副一路，可特许本路漕司同共踏逐奏举才干清强官充恭、涪两州、大宁知监差遣一次，任满，无遗阙，保明闻奏。」 
四年五月二十七日，户部奏：「诸路合发今年银钱帛丝绵，已责限七月终到阙，如违，不以多寡，乞从本部具奏，委官及知、通、漕司，奏乞重赐黜责，若于限前率先到京，亦乞旌赏。」从之。 
五年六月二十一日，户部尚书李梲乞诸路所起额斛，除本年额数足外，若更能带发旧欠斛斗，从本部比较最多路分转运司，奏乞朝廷推赏，所贵有以激劝。」诏依。
七年正月十一日，御笔：「诸路上供钱物，可自今除格令合支拨外，发运、转运使应敢陈请截拨，及所在限满不及数者，并以违御笔论。」 
十九日，诏：「诸路转运司钱物应支用者，旁帖并经所在州粮勾院勘勾。右入政和给赐令。」二月七日，又诏：「诸不经粮勾院勘勾者，徒一年。」 
二十二日，江南东路转运判官陆寘特除直秘阁，以添认上供金银钱帛斛斗数足故么。 
七月八日，诏东西漕臣时道陈漕计全不修举时道陈：疑有误。，差提举江州太平蹑。 
八月五日，诏燕山漕臣复置一员，起复朝散郎李与权除燕山府路转运副使。 
十一月一日，诏：「诸路漕臣钱物不以多寡，并经官司勘实，各相关会检察，不得隐藏寄收。如违，以违制论。」 
十五日，两浙转运副使 
      
先任本路运使应安道等申请，得旨，依《常平法》，于逐州不许差出官，内从本司选择强干官一员，专一管勾检察收支转运司钱物。仍从本司置收支并差出军人等借请及批支驿料口券簿共四扇，给付所差管勾官收掌，凡本司一钱一升一尺以上，并注于籍，每季一易。其旧簿限次季孟月，专差人贲赴本司投下。如不依立定纲目约束，事隐漏不实，收支不明，许臣具事咤奏劾，重寘典刑。内有职事修举，亦许臣保奏，依去年十月三十日御笔，诏政治修举者，仍令再任一次，其职事优异者，奏取睿裁，别赐升擢。」诏依，内措置纲目事件，令诸路转运司体仿措置施行。 程昌厩奏：「伏 
十七日，两浙转运副使程昌厩奏：「窃见漕臣以调度经费为职，自来并不曾会计一路豹用出入之数，但止取过目前，并无载籍检察钩考，故官吏得以公肆诋欺。臣职司外计，辄欲以本路岁收岁支(隋)[随]事分别科目，着之编册，使多寡出入、盈虚登耗之数可指诸掌。然虑州县报应不能尽实，虽及成书，又恐不免异时隐匿之患。欲望断自渊哀，诏臣编纂，号《宣和两浙会计总录》，候成进呈讫，颁之郡县，垂示无穷。」从之。 
钦宗靖康元年五月十二日，诏：「转运司于诸州除依格上供数外，不得以移用钱物侵占。」
十一月三日，诏麟、府、丰、岚、宪州、保德、火山、宁化、晋宁军并隶陕西鄜延路帅府，仍令陕西漕臣桑景询同河东路漕 
      
臣葛兢专一应副，增陕西转运使一员，起复王庶直徽猷阁为之。 
高宗建炎元年七月十三日，两浙转运判官顾彦诚言：「经制发运司并东道都总管司，差官来本路 刷侵蠹经费，乞应逐司差官来本路 刷钱物，州县并须先申转运司审度，不妨岁用，方得应副，不许直行取拨。或有抛降须索、计置物色等所用钱物，并令各司管认，庶免侵损漕计。」从之。 
同日，顾彦诚又言：「镇江府丹阳县有都大计置 刷钱粮官刷去钱帛及桩管物斛，并系按月合支及上供岁额之数。乞免行 刷。诏免 刷，已桩下钱物通融支使，如行在到如行在到：此句疑有误。，不管妨阙。」 
十一月六日，江南西路转运司言：「乞依已降指挥，州县监当官阙，令转运司具名奏辟一次。」诏依，诸路准此。 
二十三日，诏曰：「国事艰难，盗贼窃发，帅司那移军马，全籍漕臣支拨钱粮应副。访闻东南监司陵轹帅臣，漕司全不应副，殊失将命体国之意。仰东南漕臣遇帅司那移军马去处，即据实状奏闻。」 
十二月十八日，江南东路转运司言：「靖康元年 ：赡学钱粮、物帛、田产，皆系转运司窠名拘收。续准发运司拘收，充转运籴本，未蒙拨还。」诏令转运司拘收。 
二年六月十六日，司农少卿史徽言：「诸路转运司岁起上供粮斛合用舟船，逐路各有船场认打额舡。乞取会建炎元年拖欠并今未打船数，(今)[令]漕司打造，添补行运。仍许依近降指挥收买舟船，总计所载料 
      
例，各许理为年额。至岁终，令发运司具亏欠多处漕司官并打船合于官例职位、姓名，申取朝廷指挥。」从之。 
九月二十五日，发运副使吕源言：「给纳钱物，并合付之州县库分正附帐历收之，以防伪冒。故专副立界，以至缴赴所属驱磨，监司巡历点检。自应奉之后，废法玩令，遂自行收支。宣和七年，咤京西漕司以钱物贮别库，移牒径取，始立法禁：转运司应支钱物，不经粮审院勘验者，徒二年。比岁咤缘调发，复甚如前，于本司或随行别置库局，妄有支费。望申严旧法，期于必行。」诏：如违，徒二年。 
十月十六日，江东转运司言：「本路先行直达，州县当职官起发粮斛无违限，依法合该减年酬赏。今来复行转般，所运斛斗及自余紬绢等物，未有推赏明文。欲候至岁终，将一路比较勤堕三两处保奏。乞自朝廷起发率先数足去处，特功优赏；其通欠不足州军，严赐责罚。」诏依，诸路准此。 
三年三月十四日，两浙转运副使王琮等言：「本路利源，唯酒税与买扑坊场课利钱所收最多，近令逐旋起发，应副车驾巡幸支用。缘逐州多占充一州使用，不肯桩拨。欲乞县委丞簿、州委通判，每月将二分收到钱拘收赴厅，别置库历桩管类聚，津发赴左藏库送纳。如州县桩占借兑，并所委官不桩收津发，并以违制论。」从之。 
四月二十日，诏：「京东、西、陕西、河北东路州县员阙，除知、通、监司及茶盐等提举官、武臣城寨官将 
      
领以上外，余窠阙可令转运司依八路差官条法差注。」 
十一月十二日，诏两浙转运司：「除承受行在指挥应副外，其余去处，令本司具所得指挥申尚书省取旨应副。」从转运副使陈逮之请么。 
四年五月二十七日，三省言：「江南东、西路既分置三帅，其两路转运司难以仍旧分路差官，欲并为一司，以江南路都转运司为名。今后差漕臣三员，内一员为都转运使，并通管应办漕计，有阙误，一等任责。」从之。 
绍兴元年正月十日，诏：「江南路依旧分东、西路，各置转运司，见任漕臣依旧分路管干职事。」 
十一月十五日，户部侍郎孟叟言：「行在用度钱粮，指拟两浙转运司认定应办，除曾纡、徐康国分定东、西路钱物自合遍诣督责拘催外，缘行在别未有漕司官应副，乞添差漕臣一员，专一随行在应办钱粮，其给人吏等，并与随所至路分则例差破。」诏依，方孟卿添差两浙路转运副使，专一应行在大军钱粮。 
五月七日，两浙转运副使刘宁止言：「诸州县楼店务官房廊及赁地基等钱，么来系隶漕司，自经兵火，州县更不措置，或人吏作弊，侵欺入己，或形势之家强占起造，更不纳钱，或非减落元赁价直。欲乞本司委官专措置，所有已经兵火去处，量行修盖，或召人赁地拘收，合纳钱专充本司赡军支用，州县不得干预。所有无主地土，亦许本司盖造屋宇，或名人承赁地基，与楼店务一等拘收，可 
      
以补助赡军支费。」从之。
八月三日，刘宁止又言：「前知临安府徐铸申画指挥，将临安府所入豹计径行拘收，自足以(州支)[支州]用，更不令漕司干预移拨。欲乞许从本司会计，本府宽剩钱物听从本司移拨施行。」从之。 
八月，诏江西转运司依旧于洪州置司，仍每年遇防秋，自七月轮郡漕臣一员，前来江州兴国军，专一往来应办钱粮。后至次年三月，防秋了毕，归回本司。以江州安抚大使朱胜非言「前此转运权在吉州置司，江州置帅，措置屯兵，防托江路，正要漕司就近经画钱粮」故么。 
十一月十二日，户部侍郎柳约言：「江、浙、荆湖等路，绍兴元年分有额上供钱物，各限七月终以前到行在。今计会未起发钱物总二百五十八万五千二百七十八匹、两、贯，欲乞逐路各委漕臣一员专一催督，限至岁终起发尽绝。如依前违限，从本路具转运司违慢当职官吏申朝廷，乞重赐黜责。」诏依，如少有违慢，令本部按劾，申尚书省取旨，重行黜责，人吏决配。 
二年二月四日，诏李承造充两浙路转运副使，专一应副刘光世军。遇有军马出入，即委本官随军移运供馈。从两浙西路安抚大使刘光世之请么。 
三月九日，臣僚言：「朝廷出师，置随军运使，出于一时差委，州县谓非统属，则不从其号令；运使视州县既非本路，亦不恤其有无，至有陵轹官吏，搜检蓄藏，或求羡余，以为己功。欲乞大军之行，专委本路漕臣一员 
      
应副，专以往来屯军州郡或师行去处，察其欠阙，通郡羡余以周给之。事有统属，凡百易办，亦知爱惜钱谷，不至横敛。」从之。 
五月八日，诏：「转运司所置诸州县回易务，日下并罢。」以臣僚言其「夺锥刀之利，牙侩之役，构栏商贾，投税之物，抑令强卖，计物以出息钱，至卖箕帚扫除之具、匕 调笔之物。其在外邑，则又不免暗行科配。临安府回易务元降本钱三万七千余贯，一岁之间，所收息钱纔得一千三百贯有奇。」故有是命。 
十月九日，诏大理卿张公济除集英殿修撰，充江浙荆湖广南福建路都转运使，于湖州置司。 
十二月二十八日十二月：据上下文，当作「十一月」。，诏于常州置司。 
十一日，诏罢两浙路添差运判一员，其人吏、公使、什物等，并拨与都转运司。 
二十三日，诏两浙转运司于浙西安抚大使司用申状，于沿海制置使司、都转运司并用公牒。
二十八日，诏：「今后催促钱斛，并委都转运司，更不差郎官。」 
