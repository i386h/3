<!-- { "loadSidebar": true } -->
七年二月六日，诏曰：「崇宁初，罢官卖盐，以利天下，立法修令，走商贾于道路，惠及百姓，行之二十余年，客人有倍称之息，小民无抑配之害，至于亿万之利。比岁奸计之吏，趁目前之小 原书天头注云：「趁一作趍」，疑作「趍」是。，失朝廷之大信。变法易度，立多寡之额，逼胁州县，分配民户，严比较之利，厚赏重罚，催科督责，急于星火。山州僻县，盐袋积压，动以千计。百姓以安平无事之时，有愁叹抑配之苦，至弃产流徙，遂转而为盗，莫之能禁，甚可悯也。立法不良，以至于此!比诏有司，检循旧制，罢额数，绝比较，宽其禁令，弛其罪赏，以便商人，使趋利乐输使：疑衍。，比屋无朝夕克剥之患，州县无避罪幸赏之心。德意仁泽，庶乎广矣。可见今官吏并罢，尽禁旧盐，改复新钞，务要宽恤商贾，慰安小民，阜通财货，即非改法补完旧制而已。 
      
可依条具疾速施行。」 
七日，尚书省言：「提举榷货务吴纮等奏：勘会见遵奉御笔，每新钞一十袋许带旧盐一袋，更不抄札，使客人自为封号，免致烦扰。德泽宽厚，尚虑不畏公法之人，不候请筭新钞，便行出卖旧盐，有害良法。应不用新钞辄卖旧盐，并许诸色人告，依私盐法断罪，给赏施行。」从之。 
十日，诏：「应客人般载见钱赴榷货务筭请盐货，并般贩盐往沿流州县货卖，其所雇客船官司不得一例拘(载)[截]。」 
同日，诏：「昨缘妄行改革盐法，立赏格招其幸进，故较多寡以迁秩；严法罪其亏损，故重抑配以 责。至计口以敷及婴孩，广数以下逮驼畜，使良民受弊，比屋愁叹，为之悯然。亲降诏旨，悉从初令，宽其禁弛，其苛以走商人苛：疑当作「可」。、利百姓，使天下无抑配之害，得安田闾。尚虑有司狃习前弊，其令三省申严近制，遵用新法，悉禁旧盐，改奉新钞，毋或封记不严。尚虑隐匿旧货，违者并以违御笔论，流之海岛，可应诸州管句盐事官吏并罢，其提举官别选能吏施行。」 
二十日，都省言：「检会奉御笔：『比罢立额比较法，以宽惠百姓，尚虑民户积下旧盐卤沥不堪，令客贩新货将遍诸路，新旧相妨，其旧盐可并行毁弃，不得存留铢两。守令亲临监视毁弃讫，具数闻奏。』勘会今降指挥，止为民户旧盐，其客人带卖旧盐，自合依元降御笔指挥依旧带卖。窃虑疑惑，合申明行下。」从之。 
三月十三日，中书省、尚书省言： 
      
「提辖榷货务李遹等奏：勘会东南、东北旧盐，已降朝旨，许客人赴所在寄放，自为封号，每新钞一十袋，许带旧盐一袋，若不用新钞，辄卖旧盐，并许诸色人告，依私盐法断罪给赏。窃详元降指挥更不抄札，令客人自为封号，免致烦扰。尚虑客人冒法，不候请买新引，辄敢出卖，除依已降朝旨许诸色人告外，亦许寄放之处诸色人陈告，免罪给赏。」从之。 
同日，尚书省言：「提辖榷货务李遹等奏：检会宣和七年三月二日尚书省言：『契勘河北路滨、沧州盐仓并盐场见管人夫，多是在仓场别作名目役使，或募会织造并工匠等人上下占破，致逐处阙人役使。奉圣旨：应辄他用或私役计庸，以自盗论。』其余路分盐仓并盐场似此去处，并令遵依。」诏从之。 
同日，尚书省言：「契勘东南六路商贾，皆欲前来兴贩钞书书：疑误。，缘以钱物重大，畏涉江淮，艰于搬运。若买物货，又于买卖处动经岁月，盘费浩(澣)[瀚]，是致巨商大贾未见众多。今欲乞许诸路客人召壮保、出长引，从本州岛本县赍带到金银前来都下，当官验号，及元封斤重给付客人从便货卖。见钱入中盐钞，仍免沿路商税，其沿路不得阻节。乞行立法。」诏依，沿路官司辄敢阻节者，徒二年。 
三月十八日，尚书省言：「宣和四年五月二十一日朝旨：客筭温州盐，每十袋增给一袋；宣和四年十月二十一日朝旨：客筭明州盐，每十袋增给一袋；宣和六年三月十日朝 
      
旨：客筭台州盐，每十袋加饶两袋；宣和六年十一月二十五日朝旨：客筭越州盐，每二十袋加饶一袋；宣和六年十一月二十五日朝旨：客筭海州盐，免纳一半縻费钱，愿二十袋加饶一袋者听，却令纳縻费钱。」诏并合罢。 
二十九日，尚书〔省〕言：「勘会盐法，自奉行减价新法许行带卖后来，东北盐至三月十七日，计三十八日共带卖过旧盐一万一千九百三十三袋。今新盐未到之间，且只以都城里外，每月食用大约不下二百余袋；三十八日，亦用七千二百余袋。况畿内一十七县并诸镇邑兼东北盐合行州军，皆在其内，若以此比度，即大段亏少，显见奉行官司灭裂，容纵私拆盐盗卖原书天头注云：「折一作搬。」。兼东南六路又更辽远，必见奉行不严。及官司公吏因缘乞取，亦无禁约。检会宣和七年二月十日御笔：『遵用新法法：原作「书」，据本书食货二五之二五改。，悉禁旧盐，改奉新钞原书天头注云：「新一作见」。，毋或封记不严。尚容私匿旧货，违者并以违御笔论，流之海岛。』今来诸路州、军、县、镇等处若有奉行灭裂，及公吏受乞客人钱物，致客人不用新钞，盗卖旧盐，并合依上件已降御笔科罪。」诏申明行下。 
四月三日，尚书省言：「榷货务奏：今来客人所赍筭买盐钞金银，除合遵依今降指挥外，所有合行约束事件，欲乞并依般载见钱法施行。」从之。 
五月八月，诏：「东南、东北盐法，见令客人铺户每买新钞一本一十袋，许带卖旧盐一袋。访闻中下商旅钱本不多，以此占压，端居束手，不能 
      
回运，徒有縻费。法本以通商贾、资国计，(令)[今]若物货滞留，卖贩折阅，良有未便。可自(令)[今]客人铺户每买新钞，所带旧盐与增作三袋，以示宽恤商贾之意。」 
二十三日，中书省、尚书省言：「榷货务札子：契勘客人般载见钱金银赴务筭请盐钞，依法经所属给据，免沿路力胜税钱，除程外，各有立定行使日限。其客人若阻风雨缘故之类，即未有许除豁月日明文。(令)[今]相度，欲乞如有似此缘故，即具事因经所属陈状，限一日于所给公据上批凿日数，赴务照会。如违限，乞朝廷立法。」诏依，批凿违限，杖一百。 
二十七日，诏：「客人铺户用船请贩盐货，及运载买钞钱物上京筭请，自来已有立定许不依次序，搀先行运及令先次放行入门指挥，并管纲官员座船等非理邀拦阻节，亦有断罪条约。访闻日近客人运载买钞钱物，所在各以纲运占压邀阻取觅原书天头注云：「各一作多」。，窃虑官司失于检察，致妨客人入纳。仰检坐逐件已降指挥申明施行，如有违犯，并许客人等越诉，仍令提举茶盐公事官常切往来觉察催促，无致沮害客人筭请。如违，以大不恭论。」 
六月二十四日，尚书省言：「勘会诸路合带卖旧盐，虽有指挥，官为收掌，不得私卖。访闻所在官司往往废职， 不检察，止令一面带卖，不无过数，致妨客贩新盐。欲令诸路提举茶盐公事司限指挥到日，实时遍下州县，将见今未曾买新钞带卖旧盐尽行抄札见数，官为封印 
      
籍记，责令见垛盐店户等专切看管，遇有合带盐数，即照验文引，令依数带卖。如敢容纵私卖及带卖数，即与犯人一体科罪原书天头注云：「体一作等」。；其当职官失行检察，亦当重行黜责。」从之。 
七月一日，都省言：「榷货务状：勘会客人垛放旧盐，已降指挥，将见今未尽买新钞带卖旧盐尽：原作「书」，原书天头注云：「书一作尽」，据改。，尽行抄札见数，官为封印籍记，若不专一委官，窃虑奉行灭裂。欲乞朝廷特赐指挥，在京令开封府专委曹官、在外州委通判、县委令佐管句，如抄札不尽不实，亦乞朝廷重立约束施行。其抄札旧盐，仍令所委官具数径报本务照会。」诏依，(招)[抄]札不实不尽，一袋杖一百，每袋加一等，罪止徒三年。 
四日，尚书省言：「榷货务言：勘会近降御笔指挥，东北盐钞旧价两贯筭请，应以新钞请盐，更不立资次，止以钞先到者先支。自行新价文钞后来，客人拥并筭请前去，全藉所属州军支发，别无阻遏，方得客贩通流。今欲乞令诸路提举茶盐公事候至今岁终，取索管下所属州军自行新价文钞后来各支发过盐若干原书天头注云：「各一作合。」，比去年一般月日各增亏若干分数，逐一开具，保明报务，候到，从本务将增亏甚者三两处并提举官申乞朝廷，特赐赏罚施行。」从之。 
八月二十五日，讲议司奏：「东南私盐盛行，妨阻客贩，今欲令诸路提举盐事并提刑司因出巡所至，取索州县行遣私盐公事簿书公案，检察断理赏罚有无不当，如有灭裂，逐一按治。并捕盗官捉获 
      
及透漏合该赏罚，疾速依格按劾保明。」从之。 
钦宗靖康元年正月一日，诏：「国家承平日久，二税之外，一无所横敛，惟是盐法昔为豪猾专利，故讲求定国裕民之政，修立钞法，行之已久，比年以来，其效益着。迩者数下诏令，尽蠲害民之事。窃虑奸人乘势邀利，辄敢扇摇言有改革，致商贾疑惑。仰榷货务遵守成法，断无更易。仍令检坐扇摇罪赏晓谕，及遍行下诸路茶盐司。」 
三月二十八日诏：「客人愿赴榷货务入中米斛折筭盐钞者听，仍以榷货务日收盐钞十分中折筭，不得过三分。」 
四月二十八日，诏：「东南盐货与东北盐所行路分素不相干，合依见行法外，今来止是分定东北与解盐地分，并为定法，尚虑商贩疑惑，令尚书省揭牓晓谕。」 
五月十八日，尚书省言：「朝廷兴复陕西解盐钞，已令榷货务过数桩给钞本，遇客人投钱，画时支给。所有未降新钞以前逐路给降过见钱公据文钞，亦乞措置支还商贾，以示大信。」诏未支见钱公据文钞，令榷货务支还。 
九月二十三日，尚书户部侍郎兼提举榷货务并措置钞法陈知质言：「朝廷近已给降新法解盐文钞四百万贯，付陕西路籴买粮草，其钞依铜钱行使，即与以前积年旧钞轻重不同。兼宣和七年正月已前，诸色旧钞价例至贱，官中不勘行使，除已支在民间者依已降指挥支还外，有在官未支用者，欲并令毁抹，其七年后来给降香 
      
药并见钱钞，除已支在民间者亦依已降指挥支还外，有在官未支用者，欲乞令陕西都转运司行下所属，截日更不得行使，据见在钞尽数缴申尚书省。」从之。以上《续国朝会要》 
