<!-- { "loadSidebar": true } -->
九年十月，盐铁使王明言：「江南诸州载米至建安军，以回船般盐至逐州出卖，皆差税户军将管押，多有欠折，皆称建安军盐仓交装斤两不足。准今年三月敕：每盐一石已上，破随纲沥盐一升，恐卸纳补填卤沥折耗不足，每石更破销耗盐二升。管押使臣、三司大将军将州府军将、纲官、稍工、本纲部辖节级同认数请纳，少欠，等第均填，自后未有申报欠少去处。缘已前江南诸州般盐税户、军将逐纲请三五千石，多是欠少一分已上，动计及千贯已上钱数，无非破产填纳，例遭枷禁校料。前件人皆是村民差充军将，量其情状，皆非侵欺，若令破产填欠，似伤风教。稍功宽恕，深便公私。其未降 添耗已前于建安军请出盐货未到本州岛，及虽到未经交纳欠数每硕 
     
五升以上者，乞依条 与破耗盐；如已经交纳，及欠数不及五升者，不在此限。除破耗盐外，更有欠少盐价，不以前后，并乞据数勒定年限，随夏、秋税租催纳。如三百千已下，三年；已上至五百千，五年；已上，七年；百千已下，一年。从之。 
雍熙四年十一月原书天头注云：「按《水运》缺雍熙二年一条。」，诏曰：「访闻西路所发系官竹木 拖缘路至京，多是押纲使臣、纲官、团头、水手通同偷卖竹木，交纳数少，即妄称遗失。自今应出竹木州军并缘河诸州及开封府严行约束，每有 拖至地分，画时催督出界，违者准盗官物条科罪。《宋史 宋琪传》：端拱中，宋琪上奏平燕蓟十策，其八日馈运：「臣每见国朝发兵未至屯戍之所，已于两河诸郡调民运粮，远近骚然，烦费十倍。臣生居边土，习知其事。况幽州为国北门况：原作「沉」，原书天头注云：「沉疑况」，又考《宋史》卷二六四《宋琪传》，亦作「况」，据改。，押蕃重镇「蕃」原作「蓄」，「镇」原作「锺」，据《宋史》卷二六四《宋琪传》改。，养兵数万，应敌乃其常事常：原作「当」，据《宋史》卷二六四《宋琪传》改。。每逢调发，惟作糗粮之备，入蕃旬浃，军粮自赍赍：原作「齐」，据《宋史》卷二六四《宋琪传》改。，每人给麦斗余，盛之于囊以自随。征马每疋给生谷二斗，作口袋饲秣，日以二升为限，旬日之间，人马俱无饥色。更以牙官子弟戮力津擎裹送牙：原作「等」，据《宋史》卷二六四《宋琪传》改。，则一月之粮，不烦馈运。俟大军既至，定议取舍，然后图转饷，亦未为晚。《墨庄漫录》：发运使，淳化四年始建官焉。陆路转输于京师者至六百二十万石，通、泰、楚、海四州，煮海之盐以供陆路者三百二十余万石，复运陆路之钱以供中都者，常不下五六十万贯。淳化四年额，上供米六百二十万石，内四百八十五万石赴阙，一百三十五万石南京[京]畿送纳。淮南一百五十万石，一百二十五万石赴阙，二十万石咸平、尉(民)[氏]，五万石太康。江南东路九十九万一千一百石，七十四万五千一百石赴阙，二十四万五千石赴拱州。江南西路一百二十万八千九百石，一百万八千九百石赴阙，二十万石赴南京。湖南六十五万石，尽赴阙。湖北三十五万石，尽赴阙。两浙一百五十五万石，八十四万五千石赴阙，四十万三千三百五十二石陈留，二十五万一千六百四十八石雍(兵)[丘]。 
至道二年二月，诏：「自三门垛盐务装发至白波务，每席支沿路抛撒耗盐一斤，白波务支堆垛消折盐半斤。自白波务装发至东京，又支沿路抛撒盐一斤，其耗盐候逐处下卸。如有摆撼消折不尽数目，并令尽底受纳，附帐管系。」 
八月，诏：「京湖般粮赴真州等处卸纳，回脚千料船或装盐回，并依例破十分人力，空船即破八分人力。如千料已下船，并依此比附分数。」 
十二月，诏：「应诸道州州：原阙，据本书食货四六之三补。、府、军、监今后合要支用豹谷等，各须预先计度准备支遣；诸处起发上供金银、钱帛、斛纲运，并须赴京送纳。缘路诸州不得辄有截留，如有擅留处，其知州军、通判、职官等并当除名，转运使、副各勒停，三司、转运司、发运司州军孔目吏已下并决配远恶处。」帝以三司文籍多是积年淹延，咤问其故，称 
     
诸道上供物色沿路每有截留，勘会往来动经岁月，咤止绝之。 
三年十一月，诏曰：「西鄙运粮，烝庶劳弊，近遣诸军挽送，所以息民。今严冬在候，士卒亦宜放归，仍赐缗帛。」 
真宗咸平四年八月，诏：「至道三年部粮草入灵州官员，自来京不该元降敕命酬奖者，并特放选，注家便差遣。」 
十月，诏曰：「国家以近边诸郡，式遏寇戎，岁屯万旅之师，日有千金之费。虽赋租无阙，量经费以滋多；而转饷颇劳，在么长而可虑。主其丰耗，属在计司。免贻旰食之忧，爰访赡边之略原书天头注云：「略一作计。」。伫闻婉画，式副虚怀。宜令三司三部众官同共商议，擘画么远，常得办济，不致 阙，仰一一具奏。仍差吏部侍郎陈恕监议。」至十一月，恕等条上利害，事具《监门》。 
五年七月，诏户部判官凌策与江南转运使同计度罢者，自京至广南香药递铺军士及使臣计六千一百余人，皆陆运至虔州，然后水运入京。 
景德元年五月，诏：「京畿守冻，纲运兵士逐处县分依例接续支口食料钱，仍每人特支酱菜钱百文，行运时全支二百文，更不 折。仍令东西排岸司擗掠房屋，纲运到京，库务未纳，各认排岸司，分于其门造饭供送。库务疾速交纳，不经三司使陈告，并当严断。」 
十月，淮南转运使邵晔请令漕运所出州军知州、通判，依河堤例兼管辇运公事，从之。 
二年十月，诏：「黄河纲运，宜令三司自今后一年般运无 失者般：原作「船」，据本书食货四六之三改。，其部辖殿侍、三司军大将、纲官纲副每月增给缗钱。」 
三年二月，诏：「河西军营在府州者，所给刍粮自今增置渡船，仍旧于保德军请领。如水涨冰合，即听随处给遣，或预令辇载以往。委转运司专提振之。」先是，河东民常赋及和市刍粟，并输府州，而涉可阻山，颇为劳苦。寻诏徙屯河东保德军，其营在府州者听量留之，而刍粟之费并给于保德军。条约已来，公私为便，至是上封者言：「虑水涨冰结，则军士涉河往来艰阻。」帝志在爱民，故特申前诏。 
十月四日，提举纲运谢德权言：「汴水公私舟船多有阻滞，盖形势船舫在岸高许樯竿，他船不可过么。乞降条约，每有船过，并令倒樯，以便于事。」帝谓王钦若等曰：「如闻商旅颇以为患，可严行诫约。如尚敢以形势妨碍，令所在具名以闻，当重行罚。」 
十一日，都大发运副使李溥言：「诸路逐年上京军粮元无立定额，只据数拨发。乞下三司定夺合般年额。」三司言：「欲以淮南、江浙、荆湖南、北路至道二年至景德二年终十年般过斛数目酌中取一年般过数定为年额，仍起自景德四年船般上供六百万石永为定制。仍以夏秋税及和籴斛除桩留准备外，余数并尽装般，须管数及年额。内有路分灾伤，般辇不敷额，即具保明申奏减免分数。」从之。 
四年五月，诏：「河北沿河州军纲运自今以军士充役，勿役部民。」 
七月，诏：「诸州遣军士 
     
赴京东下卸者，自今附口粮外，月别给钱二百，仍创营屋，每使其休息。」帝以士卒外役，即留廪给之半以赡其家，致饥寒不给，特优恤焉。
大中祥符元年二月，帝谓王旦等曰：「如闻江淮运粮，和顾舟楫，商旅趣利，阻其贸易，则京师粒食，或致增价。可令今后不用和顾。」 
三月，徙麟州、府州戍兵及钤辖于河东，以边部宁谧，减转饷之烦么。仍令转运使于河西预积刍粮，以备缓急，免非时扰民馈送。 
九月，诏：「福建山路险恶，其辇致官物军士自今遇旬休节序，并特给假。」 
二年十月，诏：「如闻江淮、两浙等路运粮上供，虽甚寒不止。自今宜准例，令军士休 两月。」《职官分纪》 
大中祥符二年，召近臣蹑书龙图阁，上《开元和国计图》。三司[使]丁谓曰：「唐自江淮岁运米四十万至长安，今江淮岁运米五百余万，即知今府库充实，仓廪盈衍。」上曰：「诚赖天地宗庙，而国多备，亦自计臣么。」谓再拜。 
三年九月，知扬州许逖请两浙路权罢和雇舟船，所冀行商得载粮斛，以济经旱民庶。」从之。 
四年十月，帝诏示王钦若等：「发运使、文思使李溥陈述年终漕辇之绩，可特改北作坊使以酬之。」 
五年四月，诏：「淮南堰埭运粮挽舟军士，四时给役，颇劳苦，自今冬季并令休息。」 
六年三月，诏黄河自河阳已上至三门并峡路河，江水峻急，系山河，并依旧条外，有黄河自河阳已下，并三门已上至谓桥仓，并诸江、湖、淮、汴、蔡、广济、御河及应是运河，水势调匀，本纲抛失重舡一只，依旧条徒二年；二只，递功一等，并罪止十一只。空船各减一等，押载、押运节级降充长行，纲副勒充稍工，使臣人员并替，稍工、槔手罪各有差。如收救得粮斛，即以分数定刑。」 
四月，复位山、平河亏失 木条格： 头以一 为准，团头、纲副、监官、殿侍以一纲为准，山河以笞，平河以杖。 头、团头以家赀偿官，不足，则杖之；殿侍杖而勿偿。初，太平与国八年 ：定平河条格，至有杖背者。议者以其太重，而山河悉无条格。编 所上言，付三司与刑、寺评定，且请计其所失为十分分定罪，止至杖一百至：原无，据本书食货四六之四补。。从之。 
十月，三司言：「扬州运盐四千斛赴杭州，凡四十船，船二百斛。有盗及太半者，官司止论走卤罪，杖而免之，颇容奸弊。自今应盐船除耗外，有隐欺者，请令劾罪备偿。」从之。 
七年四月，诏：「广南诸州上供物色，虽纲运不多，如闻皆自本州岛专差牙校管押赴京，地里遥远，颇闻劳止。自今并令减省其数，递送赴阙。」 
八年四月，国子博士夏侯晟等言：「监百万仓，收到出剩，乞行酬奖。」诏曰：「自京畿达于淮泗，仓庾相望，转漕至多，若无增损之欺，宁有羡余之积 俾均出纳，屡降诏条。仍览典司，尚形佥奏。特申明于旧制，表深示于至公。罔或捐人捐：疑当作「损」。，以图薄 。宜令三司遍行指挥，有装纳仓敖去处及在京诸仓监官等，并须两 
     
平受纳，不得减 。收到出剩，并不理为劳绩，但一界了当，别无少欠，即依元 施行。」 
五月，诏：「诸州军差兵士充稍工主提纲船者，并依牵驾兵夫例支给口养。」先是，淮南江浙发运使李溥上言：「牵驾兵士不认折欠，仍给口食，稍工抱认折欠，陪纳官物，即不支口食，颇未均济。」故有是条约。 
