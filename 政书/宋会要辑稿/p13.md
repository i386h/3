<!-- { "loadSidebar": true } -->
二十八日，诏嘉王府学官陆藻、葛次仲、张劝劝学有劳，各与迁秩，内张劝仍赐绯章服。 
五月九日，诏《同年小录》止用第一人皇字德远此句疑有脱误。。 
八月二十日，嘉王楷言：「近两具札子，乞就蕃衍外第居止，荐蒙降诏不允，即令居处春坊之侧，仍近禁庭，出入呵止，甚不遑安。况创修外邸已见就绪，伏望早付有司择日施行。」诏从之，仍依太史局选定闰九月十九日出居外第。 
九月二十二日，中书省言：「皇子嘉王闰九月十九日迁就外第。检会莘王迁入外第日，宗室正任以上自府门送至外第，仍就赐御筵，及赐银、绢、钱五千匹两贯，本府官吏等第支赐；仍差官管干，支散并依旧制。」此下疑脱「从之」二字。 
十二月十四日，诏：「朕荷天休命，庆多男子。建安郡王枢、文安郡王杞出就外傅，亦既踰年。闻礼通《诗》，年逮志学。可依故事出合，检会前后条例施行。」 
十九日，中书省言：「燕王俣奏：契勘本府内知客、宣政大夫、康州防御使李询仁，自差到管勾职事，备见勤谨，欲望圣慈候本人任满日，特令再任。」从之。 
宣和元年三月二十三日，驾幸蕃衍宅景王位。 
五月二日，皇子郓王楷奏：「臣自蒙恩就府第以来，庶事毕备，惟是未有监书可广闻见。欲望特降睿旨，国子监印造颁赐。」从之。 
十一月二十六日，诏皇子徐国公棣可来春择日出就外傅。 
四年三月二十七日，皇子肃王枢奏：除授合得恩 
      
例七人，今有都监入内武功大夫、康州防御使杨端，入内武功大夫、贵州刺史王褒等乞改转一官。诏杨端转一官，依条回授；王褒转行遥郡一官。 
五月六日，诏：「皇子祁王模已经裹头出合，本合官吏、诸色祗应人并依昨文安郡王裹头例各与转一官。」 
七月三日，诏郓王楷差将来冬祀大礼都大提举禁卫行宫使。 
六年正月二十八日，将作少监孟忠厚言：「修盖蕃衍北宅第二位，所用材植物料万数浩瀚。欲望将本监年计并抽税到材木竹箔物料颜色，外路应副起到数目并拟入本位，不许官司栏截取拨，抽分和买。及诸路不得改易兑借；若已团纲起发，不得中路改拨应副他处。所有在京抽税竹木箔等，亦乞据所得之数悉归本位，权行住罢应副诸官司取拨支遣。候本位毕，十一月依旧。」从之。 
七年七月二十五日，工部尚书兼蕃衍宅翊善张劝等奏：「契勘皇子沂王已选日出就外第，所有合用笺表等文字，缘未奉指挥，未敢供纳。」诏令供纳，今后依此。 
十二月二十一日，诏蕃衍北宅罢修，已修者逐局拘收，未修者近已迁移民舍，依旧给还。将来皇子出合日，可于十位内居止，不须创建府第。平阳郡王可以与祁王同居，南康郡王可以与康王同居，郓国公可以与景王同居，韩国公可以与济王同居，建安郡王可以于已废撷景西园嘉国公同居。余三人尚襁褓，第八位便可以三人 
      
同居，温国公可以与沂王同居。 
钦宗靖康元年二月七日，以秘书省著作佐郎沈晦假给事中，从皇弟肃王枢使斡离不军。 
绍兴三十二年孝宗已即位，未改元。九月一日，诏皇子贵州团练使恺可特授雄武军节度使、开府仪同三司，进封庆王，食邑一千户，食实封四百户。令所司择日备礼册命。 
同日，合门言：「皇子依《仪制》，亲王赴垂拱殿并后殿起居，于大殿后入。一、遇合班处，景灵宫行香立班，合押宗室。一、遇常朝日参，并后殿起居，轮差合门提点、同提点兼祗应报引入殿，知合门官引至起居〔处〕。及遇转官朝谢，殿内知合门官引揖。一、丽正及和宁门外待漏，垂拱殿门(外)内及殿门外(侍)[待]班，景灵宫行香，门外待漏，殿门外待班，其合子并合在西壁，与宰臣合子相对。或无设置去处，即权于宰臣合子之次钉设。」诏(衣)[依]。 
孝宗干道二年十月十四日，诏：皇第四子早薨，可追赐名恪，封邵王，谥悼肃。十七日，诏恪特赐淮康军节度使、开府仪同三司。 
七年二月八日，诏皇子、雄武军节度使、开府仪同三司、庆王、食邑四千户，食实封一千六百户恺，可依前皇子、开府仪同三司、特授雄武保宁军节度使、判宁国军府事、提举学事、兼管内劝农营田使，进封魏王进：原作「追」，据《宋史》卷三四《孝宗纪》改。，加食邑一千户、食实封四百户。令所司择日备礼册命。 
二十四日此上原有眉批云：「此条移后」。按：当乙至本月二十三日后。，中书门下省言：「魏王判宁国军府，置长史、司马各一人，记室参军事二人。」诏并以 
      
二年为任，任满与升擢差遣。 
十五日，诏：皇子魏王恺出镇宁国府，妻华国夫人韦氏、男皇孙摅见今历内诸般请给等与随带前去，接续帮勘。韦氏，隆兴二年郊恩，以信国夫人封华国夫人。 
十八日，诏内东门司：皇子魏王恺生日、节序物色等，并令依旧取赐。 
二十一日，诏皇子魏王恺妻韦氏封韩魏国夫人。是日，上御选德殿，宰执进呈，上曰：「旧无此例，今以封可乎 」宰臣虞允文奏曰：「陛下因建储之庆，特示恩章，进两国亦无不可。」上曰：「亦须与封大国。」允文奏曰：「大国着于令者二十有八，陛下财择。」遂有是诏。 
二十三日，诏：皇子魏王出镇，今左藏南下库祗备金三千两三千：原作「三十」，据《宋史》卷二四六《魏王恺传》改。、银一万两，令承受取赐。 
二十五日，诏：魏王恺出镇，可依元佑五年文彦博例宴饯，仍依赐宰执已下喜雪体例排办。 
三月四日，宰执侍从宴饯魏王于玉津园。 
二十八日，诏：今年四月二十四日，皇子魏王生日，特差内侍陆彦取赐牲饩。 
四月二十二日，宰执进呈皇子魏王赐夏药，宰臣虞允文奏曰：「前二府用百两银合一具，亲王莫易以金否 」上曰：「金合亦好。」参知政事梁克家奏曰：「旧来前二府以下夏、腊药率遣中使宣赐，后以其起动州郡，令进奏院递赐而已。」上曰：「闻中使所至州郡，不无烦费。」允文奏曰：「此为害甚久。绍兴之末，诸路安抚、制置使及诸军主兵官始从递给赐。自干道初载，虽前二府亦皆罢遣。今亲 
      
王领藩，恐须遣中使以示陛下恩意。」上曰：「甚好。」 
二十三日，皇子、判宁国府魏王恺奏：「将来天申节，臣合前期赴阙进香上寿。」诏依。 
五月三日，诏入内内侍省：魏王到阙，差使臣谢安道传宣抚问，赐金合茶药。 
十一月八日，客省言：「依格，签赐宰臣、亲王以下正旦、寒食、冬至节料，在法止有宰臣执政官奉使出外取旨。」今皇子魏王恺判宁国府「今」上疑脱「诏」字。，仍令本府将合赐物色依数排办就赐。今后准此。 
八年十月十八日，诏：会庆节，皇子亲王恺令内中上寿，紫宸殿赴坐。 
【宋会要】
淳熙元年五月三日，诏：「皇子魏王府见〔差〕破亲事、黄阜院子、辇官、仪鸾翰林司厨子、教骏、兵级诸色人，已降指挥祗应，及七年与转一资；已经转资、见接续祗应人每及七年可特与转行一资。今后准此。」 
十二月五日，诏：「皇子魏王出镇宁国府已及四年，今改镇明州。其记室参军、承受干办官各与减三年磨勘；医官、指使、宅案司承受官下主管文字、书表司抱笏直省官、节堂使臣各与减 
      
二年磨勘；亲事官、辇官、兵级、院子、仪鸾司翰林司厨子、教骏、梢工犒赐有差。」 
二年十一月九日，诏亲王府记室依旧同在京职事官体例施行。从魏王府记室参军耿秉请也。
七年二月十日，宰执进呈皇子魏王遗表，上抆泪曰：「朕向来躐次建储者，正见此子福气颇薄耳，然亦不料如此之夭也。」赵雄等奏：「昔建储之初，天下犹未能尽识圣意，及今方晓然。所谓知子莫若父，知臣莫若君。」上曰：「朕以宗庙社稷之重，断然行之。」赵雄等奏：「陛下爱子之心初无(原)[厚]薄，特以圣见高远，为宗庙社稷计，断然行之而不疑。然而兹事甚难，虽以唐太宗之明，犹且疑惑不决。此天下所以咸仰陛下之明，又服陛下之断也。」于是诏：「长史苏谔、司马陈苍舒、记室元伯源、梁汝永并特与各转一官。本府一行官属、使臣、诸色祗应人、兵(给)[级]等各先次特与转一官资，并与存留在府接续祗应，其请给按月接续帮勘支破，理任、酬赏并依见行指挥，候至服阕日别行取旨。结局日，记室二员仍与升擢见阙差遣；同干办二员与添差厘务路分都监，请给等依正官例。余人愿赴部者与添差厘务合入差遣一次。诸色人兵等愿养老者听，特与带行旧请，在外居止。候归葬日，官属、使臣、诸色人兵等各借请给三月。」并从遗表之请也。 
四月八日，诏户部：「自今年四月为始，每月支供钱一千贯文、白粳米四十石、次色米一百石，赴故皇子魏 
      
王府，充本府位中并支散等用，候服阕日别降指挥。」诏令省仓每月供纳白粳米四十石、次色米一百石，从吉日减次色米五十石。 
十二年五月四日，诏：恩平郡王府见差破亲事官等已降指挥，祗应及十年各转一资，见接续祗应人每及再十年可特与转行一资。今后准此。 
五月九日，诏：庄文太子府、魏惠宪王府官吏、诸色人，除已转官资外，自今并依干道三年十二月七日指挥，年劳更不推恩。 
五月二十五日，诏：「魏惠宪王府观察与教授接见礼数：初接见，观察冠带，教授穿秉，对拜。两拜就坐，点茶讫，上讲。候讲毕，复坐，点汤，揖退。各年节相见礼数依此。其寻常上讲，只背子相见，并观察就主位，教授分轮入讲堂，卯入午罢。行移文字合用印记，下文思院铸造铜印一面，以『魏惠宪王府小学教授记』一十字为文。讲堂令讲《论语》，读《孟子》。日后如有申请事件，径申尚书省施行。」以教授黄唐等条具下礼部指定，故有是命。 
九月七日，诏：入内内侍省东头供事官梁襄特差干办皇孙平阳郡王府都监，比附诸王府都监作上等，三年替。 
十六年六月二十四日，魏惠宪王府小学言：「皇侄国公已行冠礼，进封，所有读授《周易》近已终篇，合接续改读经书。乞自今后免申尚书省敷奏，止移牒本府依次序接续改读。如讲彻一经，亦乞准此。魏惠宪王府小学教授欲止作魏王府教授系衔。」从之。
 帝系 宋会要辑稿 帝系二 皇 孙 皇孙谌 
      
皇孙此题原作眉批，以下各条只以「皇孙x」作标目。今移作标题保留，删去「皇孙x」作小标目。
皇孙谌
【宋会要】
      
本朝皇太子生子为嫡皇孙，封秩比皇子。 
