<!-- { "loadSidebar": true } -->
状：『契勘每遇朝参，官守候皇城门开，趁赴立班。近来有不系入殿应奉人多争先，及有内宿诸色人并担擎物色、乘马官员拥撞入门，委是行步不得。欲乞自今后每遇朔望遥拜并六参日起居，除三省、枢密院及随从宰执趁赴朝殿祗应人外，应诸色人不系殿内应奉者，并内宿及担擎人等各候趁赴朝参官入到幕次讫，令逐地分合干人方得放行，免致拥遏朝路，立班后时。』奉圣旨依。一、绍兴十年闰六月二十四日，御史台状：『准诏：自来臣僚朝谒，除应奉官先入外，百官并合于宰执后序入，违者令御史台弹奏，仍检举旧例施行。契勘昨在京日，宰执、侍从、百官、正任南班、宗室等官各分门入出趁赴。今来行宫止是一门，即与在京事体不同。今权随宜参酌，欲俟皇城门开，先应奉官，次管军、御带，次宰执、侍从、两省官，次百官，次御史台官，次三公、三少、使相、太尉，次正任南班、宗室，违者弹奏施行。候回銮日，却依旧制。』奉圣旨依。今来已降指挥，自今后每遇人使到阙朝见、入贺、宴辞，百官并应奉人并出和宁门。今来若不措置检举，委是使赴朝起居百官立班迟缓。欲乞今后每遇人〔使〕到阙见辞、上寿、入贺并宴及遇驾出，应合入出和宁门赴起居官并应奉官等，并乞依前项逐次已降指挥，先应奉官，次管军、御带、环卫官，次宰执、次亲王，次侍从、两省官，次百官，次御史台，次三公、三少、使相、太尉，次正 
      
任、南班、宗室。俟入宫门讫，次其余不系趁赴朝殿祗应并担擎及牵马人等讫，次放内宿等人。乞令所属照应前项逐次已降指挥并今来措置到次序放令入出。伏乞朝廷札下皇城司，依所申施行。」故有是命。 
同日，诏：「殿庭立班及应奉朝参官诸色人等入出皇城门，务要整肃。令御史台、合门措置，条具取旨。」御史台言：「今措置条具下项：一、殿庭立班，近来往往有交语、相揖或行立不谨之官，致不整肃，及有托疾在告不赴，列班萧 。今检坐见行条令及续降指挥下项：一、崇宁重修本台令：诸朝会仪，出入不由端礼门，紫宸、垂拱参日，两省官及应差引接者非。入端礼门不端笏，朝堂行私礼，虽朝退，在殿门内犯者同。交互幕次语笑喧哗，殿门内聚谈，行立失序，立班不正，交语相揖，无故离位，殿门外序班同。拜舞不如仪，穿班仗出，诸朝会不至，及失仪序并不赴台参辞谢者，无故过十日同。人见谢辞日为始人：疑当作「以」。。殿中侍御史具姓名申台，取审状申尚书省。太中大夫、侍御史以上并奏，余官拒过饰非准此。诸朝宴日称疾并假状内声说疾状。不赴者，牒内侍省医官局差内臣押医诊视，不寔者弹奏。国忌日准此。一、在京通用敕：诸朝会行立不谨，谓失序或穿班及无故离位、立班交语、侧身相揖之类。若不归幕次及请引不行，或窃窥未宣麻制，及宴集改易坐次者，杖八十。情重者奏裁。若职事官、仗卫士及诸色人言辞諠嚣，乖违仪式，及不依所给朝服色衣，或承告而不至者，各杖一百。主司不告准此，皆为公坐。 
      
诸趋朝行马失序者各杖一百，控马人减二等。一、绍兴九年二月四日臣僚上言：『比来每遇朔望或六参日，合赴官类多托疾，在告不赴。欲望申戒在位，以肃廷仪。仍令御史台将所告最多之人核寔弹奏。』有旨依。绍兴二十七年十二月二十六日，诏：『应在京宫观人，如托疾请假，不赴朝谒，令御史台、合门觉察奏劾。』干道五年十一月十七日，尚书省札子：『臣僚上言：今后如遇四参等朝殿，临时称疾不赴，致班列萧 者，当核实弹奏。』有旨依。今措置欲乞检坐上件条令指挥，候今降指挥下日，从本台出榜，每遇立班处张挂晓谕应赴朝参官。如有违犯，必定依条弹奏施行。一、应奉朝参官、诸色人等入出皇城门，契勘昨于干道三年十二月丙申降指挥非不严备，今措置欲将应(付)[赴]朝参官合破人从入出皇城门者自今后并合量行带入，庶得整肃。乞下皇城司措置。如系内宿并担擎人等，自合遵依已降指挥施行。如有不依次序及奔走争先，拥遏喧闹，(及)[即]从皇城守把约拦人收领，一面送所属施行。如守把人更不止约，从台牒皇城司依条施行。」合门今条具下项：「一、见行令：诸朝会臣僚失仪，谓立班交语、侧身相揖、行立失序、不端谨或穿班、无故离位，并殿内辄行私礼、聚立言语之类。并具名弹奏。将校直关本辖，内御史台班应弹而本台不弹者听举弹。若职事官、仗卫士及诸色人语言諠嚣，乖违仪式，及不依所给朝服，或承告不至者，准此。诸殿内侍立臣僚次序已定， 
      
辄越次及离行失序者，具名弹奏。祗应人奏知送所属。诸臣僚朝集辄交互幕次语笑諠哗，或不依官职序坐者，具名弹奏。诸臣僚趋朝不应入殿人，实时检察纠劾。诸殿门外见引谢辞，非见谢辞臣僚及诸色人辄过往者，臣僚具名弹奏，诸色人送所属。诸宴会应奏事有不如法者，听纠举。诸前后殿坐，殿门侧近不得声高，闻及殿庭。今来前项条令系殿庭赴朝参立班，并应奉官及诸色人入殿辄不整肃，依上件条令弹奏施行。」有旨并依。 
五月十一日，合门奏：「今月八日垂拱殿坐，有新授右宣教郎潘焘朝谢，拜舞生 ，举止并不如仪。」诏焘可特放罪，今后臣僚趁赴起居及见辞等，遇有举止 慢，不合朝仪者，并仰实时具名弹奏，以戒不肃。 
十一月二十一日，诏检坐百司出入局条法指挥，严行约束；如有违戾，依累降指挥，令御史台觉察弹奏。先是，宰执进呈百司出入局条〔法〕指挥：一、绍兴在京通用令：诸在任官库务依官自依本条上「依」字疑衍。。日初出入局，内官视门下省，余院尚书省，次第出。执政官早出者以未时，自秋(春)[分]至春分日前以未时二刻。日初出，以开皇城门时，门下省、尚书省令系三省，次第出。谓如先宰执早出，或三省、枢密院作假，其余官并行未时出。上因宣谕曰：「从来指挥，虽载御史台觉察之文，元不曾觉察。卿等可类聚合觉察事件，预行措置。今后应觉察而不觉察者，并御史台官施行。」故有是命。 
八年二月七日，诏御史台觉察 
      
弹劾事件，分隶六察。如有违戾去处，监察御史许随事具寔状觉察弹劾闻奏。御史台状：「今开具下项：到国都不曾朝见，而辄见宰执，干求差遣；文臣托避免对；官员违戾条禁，出谒受谒；行在百司、外路监司、州县违法请谒接见，违戾抑奔竞指挥；举官非其人，及责降未牵复而荐举百官；亲年已高而不迎侍及归养；观察使以上举所知，不许举宰执、管军、内侍亲戚；观察〔使〕以上举所受赂「观察使以上举所知」以下文字疑有误。；监司铨量老病守臣容隐等；运司违戾保明州县差权官等；已除监司、郡守，乞祠未归，别有陈乞等；部使者具州县臧否违戾；观察使以上举所受赂，除授远地监司、郡守，比近地为加审。访闻纠察以上事属吏部，隶吏察。禁羡余，罢权摄，戢苞苴，节宴饮。如监司官、守臣违戾错支、侵欺常平钱米；过数支见任官供给；诸县借支侵欺糯米麦；州县预借人户税租；州县受纳物帛之类 私；两浙漕司寄造酒不支本柄，受纳官作弊；州县催纳所放下绢；诸州将未成丁之人拘催丁钱；漕司、州县违限催科；诸路荒田令拣退人支请给耕种，如奉行不虔；州县违法支使窠名；所属积压不支盐本钱；沿淮州县起催二税，奉行不虔；差役观望不公等；水旱灾伤检放不以实；两浙、江东西夏税和买，高价勒民纳钱；饶州、江州如措置赈济灭裂；湖、秀、太平、宣州守臣如救恤灾荒不虔；州县令保正副出备参投等钱；宣州、太平州增科 
      
随苗钱；人户输纳疋帛，退换损污等；输官钱以见会子中半，如有违戾；监司、郡守岁考县令之课不以实。已上事属户部，隶户察。奉使三节人私行博易、受馈送等；奉使、接送使副辄赴筵会；品官祖父母亡十年无故不葬；品官父母亡五年无故不葬；巧图牒试，代笔传义；总管、通判以下用妓乐；州军发解差试官 私；奉使三节人推恩，援例过有陈乞；巡幸视师经由去处过为华饰，违戾贡献果木、饮食之类；学官受理学生假限外，旋取公据；临安府收买祠祭牲牢，不支还价钱；天申圣节筵宴，于例外因缘搔扰。以上事属礼部，隶礼察。白直人于置司州被差，如占留诸州抽差人；帅司诸司属官合破白直人，如依前占留；监司、郡守接送人过多等；诸军收买物色，场务衷私请托漏税等；三司违法借差军兵；诸军私役占破借使军器所工匠；诸百官司格外差占禁军；应差破禁军不放，于旧司人内差拨；诸州拖欠拣汰军兵请给；诸军合得犒设违戾支给未尽等；行军临敌，士不用命，致亡失掌兵官，监司隐蔽。已上事属兵部，隶兵察。苞苴赂遗，群臣辄受苞苴，贵显者受权要供馈等；监司、知、通隐庇用刑惨酷或入己赃；州县之狱，守令决遣违戾，所属透漏；贩海越界，州县奉行宽恤等事违慢；县官庇奸，而监司不复谁何；治狱检法违限；州军大辟，情法相当，实无可悯而具奏；四川监司有违诏条等；监司、帅守 
      
容庇州县官出城迎送，不(接)[按]举；州县奉行告讦虚妄条法不虔；诸州奏案稽滞；提刑催捉结绝见禁罪人，断放不当；刑部郎官催促结绝见禁罪人，奉行不虔；州县官贪污不法，监司不按治；四方奏请送有司者照成法不以实等；监司巡历，所带人吏过于州县乞觅；宽恤事件隐匿，不切奉行；官司及在任官下行买物等；州县奉行朝廷指挥弛慢违戾；当职官拘留不决遣，日生词讼。已上事属刑部，隶刑察。州军违法差役工匠，事属工部，隶工察。朝会赐酒食不如法；朝会失仪；台参谢官有老病昏昧；赴宴不肃，及未罢先退；朝宴日称疾不寔；百司官入出局不遵条法；授外任已得告牒，辞见进发过限。已上事属本台前司。本台契勘前件觉察弹劾事件，日前并系殿中与长贰通行风闻弹奏，即不属六察掌行。其六察系专一掌管取索所隶百司簿书、公案等，点检稽违差失，行遣迂回不当等事。今依应指挥，将觉察弹劾事件令六察分隶，并开坐在前。切虑尚有未尽事件，本台更切根刷，尽行抄录，别行具状供申。」勘会御史台具到合觉察弹劾事件，各有已降指挥，今来并分隶六察。故有是命。
 仪制 宋会要辑稿 仪制九 告谢 
     
宋会要辑稿 仪制九

告谢
