<!-- { "loadSidebar": true } -->
神宗熙宁元年二月十六日，大理寺言：「敕阁自来轮差详断、法直官兼监，半年一替。缘断官日诣审刑院商量文字，及中书、密院勾唤不定，难为专一监守，欲乞专差检法官二员监敕阁，更不轮管本寺纸库、钱库，签书铨曹、审官院文字。及移法直官房依旧于阁下，仍差归司官二人、府史二人同共管勾。旧条：审刑院、刑部、大理寺不许宾客看谒及闲杂人出入，如有违犯，其宾客并接见官员并从违制科罪。乞并亲戚不许入寺往还，所贵杜绝奸弊。」从之。 
五月六日，御史台言：「看详奏举乞试法官等条制，今与审刑院、大理寺众官将前后所降指挥参详到六条，委得经久可行。所有今日以前应系试法官敕札，乞更不行用。」从之。 
三年三月二十五日，诏：「试用法官条贯，候法官皆是新法试到人，即依此施行。立定试案、铺刑名及考试等第式样一卷，颁付刑寺及开封府、诸州，仍许私印出卖。」 
九月，令考试法官所分为三等考定所试之人。如无合入上等之人，即止从本寺。仍逐场未得驳放，合各具等第、通数以闻。 
五年五月十四日诏：「 
      
大理寺详断官每二人同共看详定断文案外，更于奏收上繁(御)[衔]，仍同点检。」从本寺所请也。事具大理寺。
 刑法 宋会要辑稿 刑法二 禁 约 
     
宋会要辑稿 刑法二

禁约一禁约：原作「刑法楚约」，按「刑法」二字为之类之目，今删○又原无编码，今添。
太祖建隆四年七月九日，武胜军节度使张永德上言：「当道百姓家有疾病者，虽父母亲戚例皆舍去，不供饮食医药，疾患之人多以饥渴而死。习俗既久，为患实深。已喻今后有疾者，不计尊幼，并须骨肉躬亲看视，如更有违犯，并坐严科。」从之。 
干德四年五月十三日，诏曰：「如闻西川诸色人移置内地者仍习旧俗，有父母骨肉疾病，多不省视医药。宜令逐处长吏常加觉察，仍下西川管内，并晓谕禁止。」 
八月五日，诏曰：「朕自下巴、邛，继行恩宥，务去烦苛之政，俾苏疲瘵之民。尚念国家之岁赋常租，犹令蠲免；臣下之倍称出息，岂可诛求!应西川诸州人户，自前有负伪国臣僚博放出利钱帛者，诏到日并与除放。如或元非出利及今后别有逋债，不在此限。所在长吏，其备录诏书以谕关内百姓。」 
二十二日，诏曰：「时和年丰，有国上瑞。今三农不害，百姓小康，夏麦既登，秋稼复稔，仓箱有流衍之望，田里无愁孍之声，实上天之垂休，岂凉德之所致。诸道刺史、县令，职在养民，所宜敦劝，各令储蓄，以备凶荒。尚虑下民恃此丰登，广有费用，或蒲博好饮，或游堕不勤。有一于此，是为弃本，倍宜约束，无抵宪章。所在长吏及令佐等，当明加告谕，使知朕意。」 
六年六月十一日，诏曰：「厚人伦者莫大于孝慈，正家道者无先于敦睦。况犬马尚能有养，而父子岂可异 
     
居 有伤化源，实玷名教。近者西川管内及山南诸州相次上言，百姓祖父母、父母在者，子孙别籍异财，仍不同居。诏到日，仰所在长吏明加告诫，不得更习旧风，如违者并准律处分。」 
开宝八年正月二十六日诏：「今后或有丘园宿德、乡县耆年，并委所在州县官等时与延客，亲加问讯，察人民之疾苦，除胥吏之诛求。凡有踰违，咸须改正。」 
太宗太平兴国六年十二月二十九日，诏中外官吏以告身及南曹历子于贾区权息钱者，并禁之。违者官为取之，不偿其直。 
七年五月二十二日，诏曰：「《书》云『民惟邦本惟：原作「为」，据《尚书正义》卷七、《宋大诏令集》卷一八二改。，本固邦宁』；《传》云『人生在勤，勤则不匮』。故一年耕则有三年之食，百日劳则有一日之息，所以敦本厚生、足兵足食之大略也。如闻南亩之地，污莱尚多；比屋之民屋：原作「星」，据《宋大诏令集》卷一八二改。，游堕斯众。岁稔则犬马或余于粱肉，年饥则妻子不厌于糟糠，罕能固穷，遂至冒法。岂君人者教化之未审，而为吏者诱道之乖方 宜伸交儆之词，式变已然之俗。今膏泽屡降，麰麦将登，当及此时，便为储蓄。应州县长吏，限诏到日告谕乡民：常岁所入除租调外，不得以食犬彘，多为酒醪；嫁娶丧葬之具，并从简俭；少年无赖辈相聚蒱博饮酒者，邻里共捕之。凡尔庶民，宜体兹意。」 
九月二十五日，诏曰：「应沿边州军县镇等：朕尊临万国，子育兆民，思欲覆载之间，尽跻仁寿之域。兵者凶器，岂必用之 况契丹一邦丹：原作「舟」，据《宋大诏令集》卷二四改。，素无雠隙，顷岁交通使命， 
     
各保封疆，亭候无虞，烽尘罢警。寻以太原旧壤，僭窃相承，毒虐生民虐：原作「雪」，据《宋大诏令集》卷二四改。，拒违朝化，朕所以亲提锐旅，直抵孤城，盖为伐罪之行，靡有黩武之意。而契丹朋附逆党，弃背驩盟，辄率毡裘之民，来为唇齿之援来：原作「求」，据《宋大诏令集》卷二四改。暴集，不免于驱除；豺狼无厌，须行于翦灭。既平汾晋，寻幸塞垣，靡辞再驾之勤，亲略全燕之地。谅兹曲直，炳若丹青。迩年金革甫宁，创痍渐复，百姓等各思安堵，勉务力田，不得阑出边关，侵挠帐族，及掠夺畜产，搔动边陲。宜令所在州县严加诇逻，违者重论其罪，生口羊马等并送于塞外，以称朕屈己息民之意焉。」 。蚊 
雍熙二年闰九月二十四日，诏曰：「岭峤之外，封域且殊，盖久隔于华风，乃染成于污俗。朕常览传记，备知其土风，饮食男女之仪，婚姻丧葬之制，不循教义，有亏礼法。昔汉之任延理九真郡，遂变遐陋之地，而成礼义之俗。是知时无古今，人无远近，问化之如何耳，岂有弗率者乎!应邕、容、桂、广诸州，婚嫁丧葬、衣服制度，并杀人以祭鬼、病不求医药及僧置妻孥等事，并委本郡长吏多方化导，渐以治之，无宜峻法，以至烦扰。」初，帝览《邕管记》，知其俗陋，故下是诏。 
四年正月十日，帝以万州所获犀皮及蹄、角示近臣。先是，有犀自黔南来，入忠、万之境，郡人因捕杀之。诏自今有犀勿复杀。 
淳化元年八月二十七日，峡州长杨县民向祚与兄向收共受富人钱十贯，俾之采牲牲：原作「生」，据下文改。。巴峡之俗，杀 
     
人为牺牲以祀鬼，以钱募人求之，谓之采牲。祚与其兄谋杀县民李祈女，割截耳、鼻，断支节，以与富人，为乡民所告，抵罪。著作郎罗处约奉使道出峡州，适见其事，抗疏以闻，因下诏剑南东西川、峡路、荆湖、岭南等处管内州县，戒吏谨捕之，犯者论死，募告者以其家财畀之，吏敢匿而不闻者加其罚。 
九月二十一日，崇仪副使郭载言：「前使剑南日，见富人家多召赘婿，与所生子齿，富人死即分其财，贫民多舍其父母出赘，甚伤风化而益争讼，望禁之。」诏从其请。 
二年闰二月十九日，诏曰：「京城先是无赖辈相聚蒱博，开柜坊，屠牛马驴狗以食，私销铸铜钱为器用杂物。并令开封府严戒坊市捕之，犯者斩，隐匿而不以闻及居人邸舍僦与恶少为柜坊者，并同其罪。」 
四月二十七日，诏雷、化、新、白、惠、恩等州山林中有群象，民能取其牙，官禁不得卖，自今许令送官，以半价偿之。有敢藏匿及私市人者，论如法。 
六月二十三日，诏陕西路诸州戒疆吏谨视，有掠生口阑出边关卖与戎人者，捕之寘于法，匿不以闻者同罪。 
七月二日诏：「先是黄门方保言献议于邠、宁、庆等州买羊，分遣官健牧养村野间，侵民田，妨种蓺，数郡被其害。自今宜罢之。」 
七月诏：「江南、两浙诸州，民先(聚)[娶]旁妻在太平兴国元年已前者，为人所讼，不得受。」 
十二月诏：「岭南诸州幕职、州县官等，并许携妻孥之任。秩满，不得寄 
     
寓于部内，违者罪之。」先是，黄播以知县秩权守象州，寄孥于桂州。播被疾且革，巘遣迎妻子至治所。疾愈，自陈于转运使，因复遣妻子诣本处。本道以闻，帝悯之，释播罪而降是诏。 
十二月十日，诏曰：「地气方闭，不可起众兴作，以发天地之气，致生人之疾疫。应京城诸处力役土功，并宜权罢，以奉顺时令焉。」 
三年十一月二十九日，诏曰：「两浙诸州先有衣绯、中单，执刀吹角，称治病巫者，并严加楚断，吏谨捕之。犯者以造妖惑众论，寘于法。」 
五年二月二十六日，诏：「剑南诸州民为州县长吏建生祠堂者，宜禁之。」先是，官吏有善政，部内豪民必相率建祠宇，刻碑颂，以是为名，因而掊敛，小民患之。帝知其事，故降是诏。 
五月十二日，诏曰：「先是岁用蒿数十万围，供甄官及尚方染作，自今染作以木 给之。造弓弩先用牛筋，自今工官为弓弩，其纵理用牛筋，他悉以羊马筋代之。」岁省牛筋千万。帝孜孜政理，虑物有横费，恐吏督责急而民有屠耕牛以供官者，故下是诏。 
八月三日，诏：「应文武臣僚子弟因父兄亡殁录用者，如未经百日辄出，并冒哀求仕、释服从吉者，仰御史台察访闻奏。」 
至道二年八日二十八日，诏制置剑南峡路诸州旁户。先是，巴、庸民以财力相君，每富人家役属至数千户，小民岁输租庸，亦甚以为便。上言者以为两川兆乱，职豪民啸聚旁户之由也，遂下诏令州县责 
     
任乡豪，更相统制，三年能肃静寇盗、民庶安堵者，并以其豪补州县职以劝之。遣职方员外郎时载、监察御史刘师道乘传赍诏书谕旨。既而载等复奏，旁户素役属豪民，皆相承数世，一旦更以他帅领之，恐人心遂扰，因生他变。帝然之，其事遂寝。 
真宗咸平元年十月二十八日，禁峡州民杀人祭鬼。 
二年七月二十二日，司封员外郎高如晦言：「三司每下牒诸州，多失通济，或折科物色非有所产，或移割税赋不便于民，或言若徇公而奇在私曲，或事若利官而贻患于后，如此条件甚众。外方既为所统，一例遵承。欲望自今许诸州军长吏(祥)[详]视，如理实有害，即具驳奏。」从之。 
三年六月六日，诏：「河北诸州军，凡有科率，本官当亲阅文簿均配，不得专委厢镇，违者罪之。」 
十六日，著作佐郎胡则言，请课河北县种榆、柳，以备材用。从之。 
四年十二月二日，诏曰：「昨益、利、彭州戍兵谋乱，自贻刑宪，(来)[悉]就诛锄。眷彼黎甿，或多反侧，用宽诖误，式广好生。宜令逐州除逃亡徒党见擒捕外，其余一切不问。及以西蜀自王均叛涣之后，人心未宁，亦有小民巘相诳惑，宜令长吏严切警察，如有讹言动众、情理切害者，斩讫以闻。」 
五年四月十二日，诏西川官吏勿留东人。从知益州马知节请。 
