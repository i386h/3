<!-- { "loadSidebar": true } -->
十七日，诏曰：「朕奄宅中宇，茂育 生。眷全魏之部封，罹寇戎之侵轶，念兹疮痏，惕然疚怀。爰整师徒，聿来巡幸，冀吾蒸庶吾：原作「而」，据《宋大诏令集》卷一八七改。，咸遂抚宁。应惊扰流移人户，诏到日，各复本业，当别行优恤。仍委所属州县，倍加安抚。」命屯田郎中李蟠、比部员外郎孟元振、虞部员外郎史馆捡讨董元亨、秘书丞李易直、许洞、殿中丞宋革殿中丞：「殿」字原在「许洞」上，据本书职官五二之九乙。、太子中舍耿忠明、秘书郎董翱，赍诏驰往邢、洺、祁、赵、雄、霸、贝、冀诸州。帝谓之曰：「汝等此行，可遍诣闾里，谕以朕已至此，速令复业，无或流散。」 
三年正月十二日，高阳关贝冀州路都总管范延召遣寄班待禁郭筠入奏：「今月十九日，领兵追契丹至莫州东三十里，大破之，斩首万余级，所虏老幼数万，鞍马、兵仗不可胜纪，余寇遁逃出境。」宰臣率百官称贺，帝作《喜闻捷奏》五、七言诗二首，题于行宫之壁，命近臣馆阁属和。 
二十二日，车驾至自天雄军。 
六年，以契丹入寇，将议亲征。七月十五 
      
日，先命司封郎中栾崇吉自京至镇、定检视行宫顿递。 
景德元年九月，帝谓辅臣曰：「国家重兵多在河北，不乘此时决胜，则边防之忧未已。朕决策亲征，卿等共议何时可行」。宰臣毕士安等曰：「陛下已命将出师，委任责成，必立功效。如欲亲征，宜驻澶渊，就便处事。然城郭非广，兵难久聚，况冬候犹远，顺动之事，更望深图」。寇准曰：「大兵在外，须劳圣驾暂幸澶州，进发之期，不可稽缓。」知枢密院王继英等曰：「犬戎举国入寇，朝延必期决胜。所宜顺动，以壮兵威，仍督诸路进军，临事得以裁制。然将来驻跸，不可更越澶州，庶不亏慎重。所议进发，尤宜缓图。若速至彼，势难久留」。乃诏士安等各述所见，具状以闻，而帝决意亲征。 
十一月二十日，车驾发京师。 
二十二日，次韦城县，命知滑州张秉、知齐州马应昌、知濮州张晟往来河上，部丁夫凿冰，以防戎马之渡。 
二十四日，晨发，极寒，左右进貂帽毳裘。帝曰：「臣下皆冒寒冱，朕不须此。」却而不御。次卫南，北戎遣使致书乞和。帝谓宰臣曰：「戎人虽有善意，国家以安民息战为念，固已许之许：原作「详」，据《长编》卷五八改。。然彼尚率腥膻深入吾土，又河冰已合，戎马可渡，亦宜过为之备。朕已决成算，亲励全师。况狄人贪婪，不顾德义，若盟约之际，别有邀求，当决于一战，殄兹丑虏。上天景灵，谅必助顺。可再督诸路将帅速会驾前，仍命陈尧叟乘传赴澶州北寨，密谕将帅，整饬戎容，以便宜从事。」 
二 
      
十五日，给随驾诸军介胄。内出陈图二，一行一止，付殿前都指挥使高琼等。驾前东西路都排阵使李继隆等遣人入奏；「戎寇过天雄军，以德清军无备，乘虚而入。二十四日，率众至澶州城北，直犯大军，围合三面，轻骑由西北隅突进。大军既成列，戎骑止而不进。臣等分伏劲弩，控其要害，有戎帅号先锋统军顺国王挞览者，异其旗帜，方出行军，伏弩齐发，矢中挞览额而毙。戎人数十百辈竞前舆曳而去，戎师悉遁。至夕，分遣伺察，戎人渐北，但时令轻骑来窥大军。」 
二十六日，车驾将前进，李继隆等言：「诸军并集澶州北城，闾巷湫隘，望且于南城驻跸。」从之。 
是日，次澶州南城，以驿舍为行宫。遣使赴北州部分兵甲，辟除城中。是夕，帝步辇渡河幸北寨，御北门楼，览观营壁。召见李继隆以下诸将，慰抚久之。赐诸军酒食缗钱。 
十二月四日，幸北寨，历览营栅。诏东京官吏、将校、僧道、军民等曰：「昨驾前大军顿澶州城北，前月二十四日，蕃贼忽来奔冲，寻量出军马，当时杀退。今月一日，据德、博州各遣人入奏，蕃贼已移寨逃巡东北而去。三日，又有从贼寨走来百姓石兴等称，蕃贼已奔逃北去。又北面都总管王超等超：原作「起」，据《长编》卷五七改。，遣借职张禹吉、殿侍刘潜走马入奏，部领大军，相次至驾前会合。郓、齐、濮等州巡检使丁谓奏部到细作，称贼界遣百余人过来河南，虚称言词，扇摇人户。朕以虏寇犯边，生灵是念，亲提锐旅，直 
      
兹宁静，勿复惊疑。朕俟安抚军民，即还京阙。今特命给事中吕佑之赍 榜抚谕，西京亦依此降下。」东京留守雍王元份等上表称贺。 抵澶渊。大军合势以南来，凶丑应时而遁去。如闻奸诈，妄有动摇，宜命近臣往宣事实， 
七日，命右正言知制诰陈尧咨、虞部员外郎兼侍御史知杂事李浚安抚河阳、怀、卫、泽、潞等州，都官员外郎王砺、秘书丞许洞安抚开封府界、滑、郑等州。以戎人遁去，告谕闾里，所至放强壮归农。 
八日，遣侍御史高贻庆、三司户部判官屯田员外郎郝太冲、殿中丞通判天雄军周渐、国子博士知天雄军节度判官张绅，分诣河北诸州军，招抚人民，悉令归业。群盗结集未擒获者，移牒督官吏讨逐，仍招诱首身。暴露骸骨，令逐处埋瘗祭奠。许北戎请和，遂班师。 
十九日，车驾至自澶州。 
钦宗靖康元年正月三日，诏曰：「朕以金国渝盟，药师叛命，侵轶边鄙，劫掠吏民，虽在缵承之初，敢忘付托之重!事非获已，师实有名，已戒六师，躬行天讨。应亲征合行事件，令有司并依真宗皇帝幸澶渊故事。」。 
四日，募武举及第有材武方略、或有战功、曾经战阵，及经边任大小使臣，不以罪犯已叙未叙，及武学有方略智谋及曾充弓马所子弟，及诸色有胆勇敢战之人，并许赴亲征行营司。 
高宗建炎元年七月十三日，诏曰：「祖宗都汴，垂二百年，天下乂安，重熙累洽，未尝稍有变故。承平之久，超轶汉 
      
唐。比年以来，图虑弗臧，祸生所忽。金人一岁之间，再犯都城，信其诈谋，终堕贼计。肆朕纂承，永念先烈，顾瞻宫室，何以为怀 是用权时之宜，法古巡狩，驻跸近甸，号召军马，以防金人秋高气寒，再来入寇。朕将亲督六师，以援京城及河北、河东诸路，与之决战。已诏迎奉元佑太后，津遣六宫及卫士家属，置之东南。朕与 臣将士，独留中原，以为尔京城及万方百姓请命于皇天，庶几天意昭答，中国之势寖强寖强：原涂改不清，据《建炎要录》卷七改。，归宅故都，还迎二圣，以称朕夙夜忧勤之意。应在京屯兵聚粮，修治楼橹、器具，并令留守司、京城所、户部疾速措置施行。咨尔士大夫、军民，体朕至怀，无有疑虑」。 
三年十一月二十三日，诏曰：「国家自遭金人侵逼，无岁无兵。朕纂承以来，深轸念虑。谓父兄在难而吾民未抚，不欲使之陷于锋镝，故包羞忍耻，为退避之谋。冀其逞志而归，稍得休息。自南京移淮甸，自淮甸移建康，自建康移会稽，播迁之远，极于海隅。卑词厚礼，遣使相望，以至愿去尊称，甘心贬屈，请用正朔，比于藩臣。在建康则遣洪皓、崔纵、杜时亮，在平江则遣张邵。其为书旨，无不曲尽哀祈，假使金石无情，亦当少动。近探报，金人一项于和州，欲渡采石；一项于黄州渡兵，已至兴国军界。是朕累年卑屈拳拳哀祈者，卒未见从；生民嗷嗷，何时宁息 今诸路兵聚于浙、江之间，朕不惮亲行，据其要会。如金人尚容朕为汝兵民之主，则朕
      
于事天之礼敢有不恭!或必欲窥我行在，倾我宗社，涂炭生灵，竭取东南金帛、子女，则朕亦何爱一身，不临行阵，以践前言，以死保 生。朕已取十一月二十五日移跸前去浙西，为迎敌之计。惟我将士、人民，念国家涵养之恩，二圣拘縻之辱，悼杀戮焚残之祸，与其束手待毙，曷若并计合谋，同心戮力，奋励而前，以存国家。故兹诏示，想宜知悉」。 
绍兴四年十一月一日，宰臣赵鼎等进呈韩世忠奏报，蕃伪贼马自淮阳军犯楚州。上曰：「朕为二圣在远，及天下生灵久罹涂炭，屈己请和，而黠虏贪惏不已，复肆侵凌。朕当亲总六师，往临大江，决于一战。」遂诏先遣张俊统率所部马军前去应援韩世忠，及令刘光世移军建康。 
六年八月九日，诏曰：「 者强敌乱常，阻兵猾夏，两宫北狩，六驭南巡。霜露十年，关河万里。朕为人之子，而鸡鸣之问不至；为人之弟，而鸰原之难不闻。眷言臣子之心，谁无父兄之念 而又干戈未息，疆埸多虞。遣戍经时，不离甲胄；飞刍越险，久弃室家。尔则效忠，朕宁不愧。是用当馈投匕匕：原作「已」，据《建炎要录》卷一○四改。，未明求衣，弗辞马上之劳，以便军中之务。若投机制胜，朕将亲抚于六师；若蓄锐待时，朕则辑和于百姓。且黄帝以车为卫，岂不知九重之安；汉文按辔而行，岂不知四体之逸 盖国家急先务者，况祸难至于此乎!天实临之，民亦劳止。谅彼同舟之众，知吾发轫之情。咨尔有官，各扬其职。布告中外，悉 
      
使闻知」。 
七年正月一日，诏曰：「朕获奉丕图，行将一纪，每念多故，惕然于心。昨以盛秋，载亲戎乘，露盖于野，率示四方。属叛逆之来侵，幸以时而克定。重念两宫征驾，未还于殊俗；列圣陵寝，尚隔于妖氛。黎元多艰，兵革靡息，永惟厥咎，在予一人，其敢即安，弥忘大业忘：原作「志」，据《建炎要录》卷一○八改。!思鼓士气，以恢远猷。惟黄帝以上圣之君，无常居之邑；周王当平治之日，有于迈之师。朕于斯时，敢替前轨。将乘春律，往临大江，驻跸建康，以察天意。播告遐迩，俾迪朕怀。」 
三十一年九月二十九日，诏：「金虏无厌，背盟失信，军马已犯川界。今兹率精兵百万，躬行天讨。」于是内出手诏曰：「朕履运中微，遭家多难。八陵废祀，可胜抔土之悲；二帝蒙尘，莫赎终天之痛。皇族尚沦于沙漠，神京犹污于腥膻。衔恨何穷，待时而动。未免屈身而事小，庶几通好以弭兵。属戎虏之无厌，曾信盟之弗顾，怙其篡夺之恶，济以贪残之凶，流毒 于华夷，视民几于草芥。赤地千里，谓暴虐为无伤；苍天九重，以高明为可侮。辄因贺使，公肆嫚言，指求将相之臣，坐索汉淮之壤。吠尧之犬，谓秦无人。朕姑务于含容，彼尚饰其奸诈，啸厥丑类，驱吾善良。妖氛寖结于中原，烽火遂交于蜀道。皆朕威不足以震迭，德不足以绥怀，负尔万邦。于今三纪。抚心自悼，流涕无从。方将躬缟素以启行，率貔貅而薄伐，取细柳劳军之制，考澶渊却狄之规。诏旨未颁，欢声四起。岁星临 
      
