<!-- { "loadSidebar": true } -->
二十三日，知宣州颜必先言：「沿边州郡铺兵缺额，其见管者亦多老弱，文书经由，易至沉匿。缘铺兵月给，州郡积欠不支，或支折他物，食衣不赡，逃窜无疑。万一有警，必至 事。乞将沿边诸路逐铺招置壮健之人，无令缺额，按月支给粮食，不得以他物折估。如此则铺兵无逃窜之患，而朝廷文书举无散失矣。」诏依。先次开具见管并缺额人数申枢密院，以凭比较。 
四年五月二日，京西安抚司言：「襄阳去行〔在〕约三千里，邮传不容分毫漏泄，顷刻濡滞。今省递承传文字，朝廷加旗批凿紧急，而考之程限，动经三十余日，不问紧慢，例皆稽迟，开拆作过，委无忌惮。窃详铺兵多系乌合游手、不守行止之人，是致作獘。乞自襄阳屯戍军马去处，摆急递铺官兵至鄂州，鄂州都统制司接连摆至江州，江州接连摆至池州，池州接连摆至行在。各司遇有急速文字，专令传送，严立罪赏，不得夹带闲慢文字。每四十里一铺，差次等少壮枪排手官兵二人，并训练官一员，往来督视，三月一次差替。」从之。 
开禧二年二月五日，臣僚〔言〕：「置邮传命于四方，稽留漏泄皆有诛，又以巡辖之官使时察之， 
      
可谓甚严矣。近者递铺所传官文书如上司取会州县争讼案牍，奸人往往中路伏截，拆换要害节目，官司无由觉知，善人坐以受獘。乞下诸路监司、守臣，自今每月稽考月内传到文字，稍滞常程，必随轻重行遣。巡辖任满，并须逐州保明有无违犯申转运司，方与批书，则无稽留漏泄之患矣。」从之。 
四月二十七日，诏江州通判丘传、赵希纯各特(转)[展]二年磨劾，兴(五)[化]军通判蔡载特降一官，江州兴国军巡辖朱润特降一官放罢。以江州、兴国军两界传送角递违滞，传等不能钤束故也。 
八月二十四日，诏：「诸路递角传送违限，未欲根治，令诸路转运司各督责所部州军，常切钤束管下递铺，须管遵依条限传送，不得稍有稽迟。如违，先将漕臣及当职官重寘典宪。」 
三年五月七日，枢密院言：「诸路铺兵衣粮，多不如时(之)[支]给，致有拖欠。近差官分往诸郡逐一点检，州县一时奉行，访闻所差官既归，则拖压如故，或反甚于前，理宜措置。」诏令诸路转运司行下所部州军，今后铺兵衣粮，并与厢军、禁军同日支散，不得辄有先后。仍遍榜逐铺晓示。 
十月十九日，知峡州翟俊言：「本州岛(田)[界]分巡辖兼管江陵府、荆门军三州境内递角，制置江陵。今来边惊戒严，荆门与襄阳接境，正在江陵、陕州两路之要冲，即与闲暇之时不同。乞权将巡辖司移置荆门军，庶几可知缓急。」从之。 
嘉定元年五月三日，兵部言：「递 
      
铺兵级传送文字，寅夜劳役，州县合行按月支给钱粮。访〔闻〕多有拖欠不支，其在县支请者尤不顾恤，至有累月拖欠。乞行下诸州军，照应累降指挥，按月支给。其在县者专委县丞，如无县丞，专委主簿，逐月监散。尚有违戾，许监司觉察按治。」从之。 
六年五月一日，监登闻鼓院张镐言：「一路有一路之递铺，事有所属，自可谁何。惟其有两路相邻之州，各不相关，递角之沉匿，无从稽考。昨守潮州，目击此獘。潮州属广东，若取本路递角，则自江西之广州而后达潮，其路为迂，故多由福建路转达，取其便速也。惟是福建路递铺官兵与潮州不相统属，故每每有沉匿之患。乞朝廷详酌，以福建路漳、泉州巡辖递铺官到任满罢，并令从潮州保明批书；广东路潮、梅州巡辖递铺官到任满罢，即从漳州保明批书。异时赴部注拟，得以点对递角有无(通)[违]滞，以为降黜，庶几两路互有统摄，可革此獘。然不独广(福)[东]、福建两路而然，举天下之大，凡接壤之处，往往此獘所不能免。乞下所属，应两相邻之州，巡辖递铺官悉(推)[准]此以施行。」诏令吏部将尚右、侍右开具到巡辖马递铺使臣窠缺内，应交涉两路两州去处，今后批书，须管经由各州更互保明，方许理为考任。仰行下诸路所属官司照应遵守施行，毋致违戾。 
七月二十七日，诏令诸州军守臣各提督本州岛递角，其铺兵钱粮、衣赐，今后须管按时尽数支散，不得 
      
稍有减 拖欠。或自来系自就县支请，亦仰照应行下，严切约束施行。如当职官吏尚敢仍前违戾，密切觉察，具申朝廷，重行责罚。或有缺额去处，即行招刺补填，所是提举提辖职事，并令仍旧，各先具知禀，仍契勘各州铺兵元额、见(皆)[在]人数申枢密院。因知临江军卢子文有请，故有是命。 
十年四月十五日，枢密院言：「日来〔边〕事未宁，军期机速事件往来报应，务在疾急，所有递角文字若止用州县摆递传送，窃虑抵牾违滞，委是利害。」诏令内外诸军帅合于本司照旧例人数差置摆铺军兵，专一往来接运传送枢密院发下军期红字黑牌递匣，并军中申发紧要文字，务要并依程(走)带他处官司递角。所有逐铺军兵，依例添支钱米。自余次紧文书，仍旧入州县摆铺，各具知禀申枢密院。
 方域 宋会要辑稿 方域一二 关 
     
宋会要辑稿 方域一二

关
【宋会要】
河阳汜水县旧关曰虎牢天头原批：「行庆关。」，祥符四年三月戊戌，真宗西巡至虎牢关，改行庆关。庆历四年五月己丑，省汜水县为行庆关，隶河南府。 
京西房州房陵县有平安关天头原批：「平安关。」，咸平五年置。 
     
庆历二年正月二十七日天头原批：「东西关。」，秦州筑东西关成。初，守臣韩琦以州之东西民居、军营皆附城，因请筑外城，凡一十里，自元年十月起，至是成，计工三百万。 
玉京关，在会州天头原批：「玉京关。」，元符三年置。 
绥远关，在会州天头原批：「绥远关。」，崇宁三年以省章峡改。 
巩哥关，在兰州天头原批：「巩哥关。」，元丰四年置，六年改东关堡。 
安乡关，在会州天头原批：「安乡关。」，元符三年置。
 方域 宋会要辑稿 方域一二 关杂录 
     
关杂录
     
太宗太平兴国八年二月十日，诏曰：「近戎人岁贡马，所过州县多私市女口出边关。自今谨捕之，敢以女口私市与贼人者弃市，吏知而不以闻者论如法。」 
真宗咸平五年三月，泾原路总〔管〕郭自明言：「请仪州制胜关戍兵，命使臣一人充寨主。」从之。
大中祥符九年正月，诏：「在京新城门每军员赴起居日，委监门使臣躬亲监辖开闭。未明前不得搭关龙锁，恣纵开闭，透漏奸诈及商税物色。违者并科违制之罪。」旧制，新城门至晓方开，开封府言：「近日新城门每五鼓请到钥匙开锁讫，惟搭关俟晓，窃虑透漏奸诈。」故降是诏焉。 
仁宗天圣四年四月，诏许在京诸色人取便般载诸般斛出城门，如将来京中要用斛，即令本府旋具条约申奏。先是，淳化四年三月，诏不许客人贩卖斛出门，至是从开封府言也。 
六年九月，上封者言：「西川往来商旅，有公(平)[凭]者则由剑门经过，无者并自阆州往来。盖自利州入阆州由葭萌寨，并有私路入川。乞令葭萌寨依剑州置关，委本寨使臣验认公凭，放令往来。」从之。 
七年闰二月，诏剑门驻泊司：「自今后文武官使臣、幕职州县官等将带人口器械出入川峡，并仰取索元给枢密院公凭照验，如无夹带异同，仰于公凭内书凿经过年月日时，即 
     
付本人，方许放过，不得因此邀难注滞。如有冒名夹带者，具职位、姓名以闻。」 
十一月，诏在京新城诸门，今后每日请到钥匙，并仰监门使臣收掌，候至平明开讫，方得送纳。其军员赴朝、兵士工役当早开处依旧。 
庆历元年八月十九日，诏毁潼关楼橹。先是，参知政事宋庠建议以备西贼，至是王尧臣使陕西还，言潼关设备则关中人心不安，请毁之。 
二年正月二十七日，秦州言筑东西关成，赐总役官吏帛有差。初，知州韩琦以为(北)[州]之东西民居及军营仅万余家，皆附城而居，无所捍敝，因请筑外城，凡一十里，计工三百万。自十月起，至是成之。 
六年十月二十三日，诏：「三司(北)[比]举选人监在京新城门，如闻所举多权富干请之人，无益于事，其罢之。」 
神宗熙宁七年正月一日，诏定诸关门并黄河桥渡，常切辨察奸诈及禁物，军人、公人经过，取索公文券历验认印，官员涉疑虑者，亦许取索文字验。其夜过州县镇寨并关门桥渡者，如已锁门，唯军期及事干急速，即随处那官审问，听开。 
九年六月十六日，诏在京旧城诸门并汴河岸角门，并令三更一点闭，五更一点开。 

元丰七年正月二十五日，成都府、利州路钤辖司言：「臣僚所乞移蕃驿于玉垒关，本司相度，欲移永康军牛溪关，依旧于蚕(岸)[崖]关置城寨，不须移置蕃驿。」诏移牛溪关事送尚书省。 
哲宗元佑六年八月二十三日，诏以隰州为 
     
次边。以本州岛言，所隶上平、永宁两关俯逼西界，经久备御不可缓故也。 
绍圣四年四月十一日，枢密院言熙河进筑金城关毕工。诏王友郁除正任观察使，赐银绢各五百疋两。锺传转两官，除直龙图阁，充熙河兰岷路经略安抚判官；张询除直秘阁，权陕府西路都转运使，仍比修安西城加一(陪)[倍]支赐；王赡转遥郡防御使，更减四年磨勘，回授子有官者；康谓转一官。各升一等差遣，赐银绢一百疋两。将佐等令经略司具功状以闻。 
诏京城关名仍旧此条似脱月日。又「京城关」似当作「金城关」。，及差王亨为关使，置监押二员，以锺传有请也。 
六月七日，诏赐兰州增展金城关入役厢禁军、弓箭手、蕃兵民特支有差。 
九月四日，熙河兰岷路经略司言，苗履展筑金城关毕工。诏赐履等银绢有差。 
徽宗建中靖国元年九月五日，京东路转运副使曾孝序奏：「汜水行庆关，元丰中弛去关禁，昨因臣僚申请，复禁如初。契勘行庆关在两京心腹之间，左临咨堤，右挟大道，非如潼关、剑门之险。今军人遇有出入，若未从私越度关徒刑科罪，显于用法未安。欲乞复元丰旧法，弛去关禁。」从之。 
政和元年四月二十一日，臣僚上言：「关防之禁，昔年经由汜水、潼关，机察甚严，既抄录官员职位，又取券牒逐一检认军兵。今缘干关陕，所至关津未有过而问者，昔者以关禁之严，戍兵无逃窜之路，今则相携而去，略无留碍，故诸兵卒皆动归心。伏望申严关 
     
