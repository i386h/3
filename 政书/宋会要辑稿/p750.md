<!-- { "loadSidebar": true } -->
四年八月二日，诏高阳关界河司巡检王溥司：原作「北同」，据《长编》卷四九○删改。、榷场徐昌明、霸州刀鱼巡检杨拯拯：原作「极」，据《长编》卷四九○改。、刘家涡黄金寨巡检贾嵒、知霸州李昭珙、通判侍其琮、权通判寇毅并先次差替，仍于瀛州供答。以辽人入霸州榷场杀伤兵卒，又盗拆桥梁，昭珙等失措置，溥等不即救援故也。 
元符二年三月十二日，辽国泛使左金吾卫上 
      
将军签书枢密院事萧德崇、副使枢密直学士尚书礼部侍郎李俨见于紫宸殿，赍国书，其略云：「粤维夏台，寔乃蕃辅，累承尚主，迭受封王。近岁以来，连表驰奏，称南兵之大举，入西界以深图，恳求救援之师，用济攻伐之难。理当依允，事贵解和。盖念辽之于宋盖：原作「益」，据《长编》卷五○七改。，情重祖孙；夏之于辽，义隆甥舅。必欲两全于保合，岂宜一失于绥存。而况于彼庆历、元丰中曾有披闱，皆为止退皆为：原作「为皆」，据《长编》卷五○七乙。，宁谓辄违先旨，仍事远征 傥蔽议以无从，虑争端而有自。则于信誓，谅系谋帷。与其小不忍以穷兵兵：原与下「民」字互倒，据《长编》卷五○七乙。，民罹困弊，曷若大为防而计国，世固和成。」盖其意止为夏国游说，欲息兵及还故地云。 
徽宗崇宁四年五月十一日，辽使萧良等欲辞，三省进呈答书，上曰：「夷狄不足与较，当务含容，继好息兵，以生灵为念。闻新戎主多行不道，国人怨之，不如洪基。若不答其意，恐遣使未已。今所筑萧关、银州，即是已正削北之罪，可于国书明言之。北虏于夏人唇齿相依，亦为(巳)[己]谋，非特为西夏故也。」上又言：「夷狄遣使，及西陲未靖，异端之人汹汹，幸此以摇动政事。朕常置《乙巳占》在侧，每自仰占天象，以为儆戒。近者见月犯垒阵，占云主兵，尤当镇静以应之。」 
政和六年八月二日，诏河北沿边安抚使和诜等曰：「北虏不道，结衅女真，穷兵毒民。又复练卒选兵，储备器械，与夏人合从，恐动中国。比来帅臣殊无远虑，闻此探报，辄有所陈，起衅造端，邀功 
      
生事，贻祸边鄙，何日弭宁 曾不思百年誓好，明如日星，南北生灵，皆朕赤子。凡百举措，当务持重，无开边隙。如违，国有常宪，朕不汝贷。仰(师)[帅]臣具知委以闻。」 

七年二月二十七日，诏：「朝廷与北界和好，今踰百年。近者沿边累奏北界讨伐女真、渤海，久未帖定。可依屡降处分，约束沿边不得妄动，亦不得增添人马，别致惊疑。」先是，建中靖国元年耶律延禧即位，号天祚，改寿昌七年为干统元年。天祚不道，诸部皆潜附女真(奠)[酋]阿骨打，欲叛契丹。天祚改干统十一年为天庆元年。天庆四年秋八月，女真遂叛，集诸部甲马二千，犯混同江东之宁江州。时天祚射鹿庆州秋山，闻之，不以介意，遣海州刺史高仙寿统渤海子弟军千人讨之仙：原作「山」，据《契丹国志》卷一○、《辽史》卷二七改。。九月二十三日，渤海遇女真军，大败，攻破宁江州，获奚、契丹甲马三千。天祚以萧奉先弟殿前都点检嗣先帅奚、契丹禁军土豪五千余人，十月，屯出河店，临白江江：原脱，据《契丹国志》卷一○补。，与宁江州女真对垒。女真潜渡混同江，掩契丹，未阵，击之，嗣先兵溃，其骨肉、辎械、牛羊、金帛悉为女真所得。复以兵追杀百里，获甲马四千。天祚自两战之败，谓萧奉先不知兵，召宰相张(林)[琳]、吴庸，付兵十万人使讨之。于是分四路而并进，独涞流河路一军深入涞：原作「 求」，据《三朝北盟会编》卷二改。，遇女真，交锋，稍却，走还其壁。都统斡离不朵者，以为汉军遁，即领契丹、奚兵弃营而奔。翌日，汉军尚三万余，推将作少监武朝彦为都统，再与女真战，遂大败。 
      
余三路闻之，各退保其城。数月间，尽为女真攻陷，所过千里萧然。天庆五年春，天祚下诏亲征。八月，率蕃、汉兵十余万出长春路，命萧奉先为御营都统，耶律章奴副之奴：原作「收」，据《辽史》卷二八《天祚皇帝纪》二改。，期必灭女真。女真乘契丹未阵，三面急击之。天祚亲临阵，战三合，野皆横尸。军中望天祚御旗西南向，即随之而溃。女真亦不急追，徐收所获辎重、牛马而已。天祚昼夜驰五百里，退保长春州。是岁，朝廷遣罗选、侯益等使契丹，滞留两月，不见天祚而还。天庆六年春，天祚募渤海武勇马军高永昌等二千人屯白草峪，备女真。会东京留守萧保先为政严酷，渤海素骄，而犯者不恕。东京者，渤海故地，自阿保机、耶律德光，力战二十余年始得之，建为东京。正月朔夜，渤海十数人踰垣入府，问留守所在，称军变，请为备。保先出，刺杀之。是夜，有户部使大公鼎者，本渤海人，颇刚明，闻乱，权行留守事，与副留守渤海高清臣集诸营奚、汉兵，捕渤海十数人斩之。或告永昌等曰：「在城渤海诛矣。」于是渤海因之焚劫为乱，遂据本京，推高永昌为主，号大渤海国皇帝，改元为应顺，分军杀掠，奚、汉人户往往挈家渡辽水避之。五月，天祚自显州进军，渤海止以辽河三叉、梨树口为备。张琳遣羸卒数千，疑两路重兵，间道趋辽州渡河，直入渖州，渤海始遣骑兵迎敌。凡数月，三十余战，渤海稍却，退保东京。忽女真声言来援渤海，期五月二十七日至渖州， 
      
琳不以为然。是日，军马忽至，将军惊曰：「女真至矣。」悉奔入城，女真随入，据城，杀戮几尽。女真初援渤海，已而复相攻。渤海大败，永昌遁入海，女真遣兀纳波勃董以骑三千追斩于长松岛，其溃散汉儿军多聚为盗，契丹不能制。由兹沿边累奏北界未定，朝廷遂有是约束。 
宣和四年三月，辽国宰相张琳立燕王耶律淳为天锡皇帝，废天祚为湘阴王，遣知宣徽南院事萧挞勃也、也：原作「乜」，据《契丹国志》卷一一、《辽史》卷二九改。枢密副承旨王裾充使、副，告谢朝廷。上以天祚见在夹山，燕王安得立，不受而还之。先是，女真陷契丹五十余城，据辽东、长春两路，遂用杨朴策求契丹封册，天祚遂立阿骨打为「东怀皇帝」。女真云：(虽)[唯]称我「大金皇帝兄」即已，不然，我提兵取上京矣。既而女真破上京，又陷中京，天祚自燕京奔云中，留宰相张琳、李处温与燕王守燕京。天祚入夹山数日，命令不通，处温与萧干挟怨军郭药师等谋立燕王郭：原作「国」，据下文及《宋史》卷四七二《奸臣传》二改。。燕王者，秦晋国王耶律淳，于天祚为从叔，守燕十二年，得人心，号燕王，又谓之久大王。处温等帅燕京数万人入燕王府劝进，淳出，遽以赭衣被之。淳恸哭，再三力辞，不得已，即位，号天锡皇帝，以保大二年为建福元年，遂废天祚为湘阴王。以燕、云、平、中、上京、辽西六路，燕王主之；沙漠以北、西南、西北路两都招讨府、诸蕃部族，天祚主之，犹称保大二年。辽国自此分矣，故云。 
八月二十五日，辽国常胜军都管押、诸卫上将军郭 
      
药师上表，与其下万人以涿、易州来降。有旨送秘书省。 
二十九日，北虏伪后萧氏及四军大王萧干遣其臣永昌宫使萧容、昭文馆直学士韩昉等奉表称藩，乞缓师。童贯、蔡攸以其上表称臣不纳土，斥回，而以其表闻。先是，政和七年秋，女真苏州汉儿高药师、曹孝才等率其亲属，以大舟浮海来登州，备言女真攻契丹数年，夺其地已过辽河之西。登州守王师中以闻。诏蔡京、童贯等措置，因屡遣使约女真夹攻契丹，取燕、云旧地。往来会意，皆主童贯。及代州奏：「女真军马已到山后，平定州县。」朝廷遂遣童贯为陕西河东河北路宣抚使，勒兵十五万巡边，续遣蔡攸为副使。贯初至雄州，令赵良嗣草书，差归朝官张宪、赵忠谕耶律淳祸福。淳得书，执二人斩之。贯知游说不效，遂募武翼大夫、合门宣赞舍人马扩，自雄州赍军书及 牒入燕京招谕。淳亦甚惧，遣大石林牙萧曷鲁领骑二千屯新城。种师道裨将杨可世乃将轻骑数千欲直取之，至阑沟甸，为大石林牙所败。淳益师二万余人渡白沟挑我军，我军遇之，又北。于是童贯以为契丹尚盛，未可图，且欲再修好。上亦诏班师，遣诸将分屯。贯、攸自瓦桥关、莫州回河间府，是年七月二十六日也。忽中山府詹度奏耶律淳死，燕人越境而来者，皆以「契丹无主，愿归土朝廷」为言。朝廷犹豫未决间，太宰王黼力主再兴师之议，于是悉诸道兵二十 
      
万，期九月会三关。诏贯、攸(母)[毋]归，异议者斩，而伐燕之议成矣。八月，常胜军管押、诸卫上将军郭药师遂以涿、易州来降。萧太后闻常胜军降，遂遣人奉表称臣。萧太后者，淳妻秦国妃也。淳死，萧干立为皇太后，遂即位，改建福元年为德兴元年，天祚后下诏降为庶人云。 
五年十月六日，中书省、尚书省言：「耶律延禧伪尊号天祚伪：原作「为」，据《三朝北盟会编》卷一八改。，内外文字不合称呼。」诏令禁止。 
二十二日此条未系月，则承前当为十月事，然据多种典籍记载，北宋复燕乃宣和五年四月事，则此条前当补「四月」二字。，收复山前郡县，并各赐名，仍建置官吏。皇帝御〔紫〕宸殿，文武百官称贺。 

二十九日据《宋史》卷二二《徽宗纪》四，命王安中作《复燕云碑》，乃八月辛丑日事。，臣僚言：「仰惟陛下兵不血刃，尽复燕云故地，宜命儒学之英，吐辞摛藻，封山刊石，建隆碣，以铺张宏休，扬厉伟绩，垂亿万年。臣不胜大愿。」诏委王安中。 

六年正月十四日，诏：「择日遣官奏告宗庙社稷，御紫宸殿受贺，伪四军大王夔离不首级依典礼送太社库典礼送太社库：原作「典送大社头库」，据《三朝北盟会编》卷一九改。。」夔离不者，奚人，一名萧干。王师初招抚燕人，干首拒命。及燕京陷，干与萧太后出奔至松亭关，议所立国，于是列阵而分，契丹军从萧后，林牙归天祚。天祚杀萧后。奚、渤海军从萧，留奚王府，干遂僭号大奚国神圣皇帝，改元天嗣。奚人饿，干领众出卢龙岭，攻景州，陷蓟州，寇掠燕城。王安中命郭药师领兵破之，又大战峰山，获耶律德光尊号宝检宝：原作「实」，据《三朝北盟会编》卷一九改。、契丹涂金印。干大败，奚、渤海军皆失其家，归怨于干，其部白德哥杀之，传首河间，安抚使詹度上之。故有是诏。 
