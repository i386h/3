<!-- { "loadSidebar": true } -->
五月二十六日，诏：「今后宗室身故，委四邻依五保法报所在官司，实时拘收降生文帖，申州批凿身亡日月。本州岛类聚，季申礼部，行下大宗正司、两外宗司照会。州军奉行不虔，监司觉察闻奏，当议重作施行。」先是三省言：诸州县间有不逞之徒收买宗子身亡降生文帖，影射作过。故有是命。 
十月二十七日，诏信王据长男师淳转一官，仍换南班；第三男师瀹落阶官；第四男师潞带行遥刺。 
二年十一月二十七日郊祀赦：「 
      
行在及绍兴府见请孤遗钱米宗子、宗女、宗妇等，其间有未曾引赦添支钱米，可比附两外司孤遗体例籍定名字，将十五岁以上并依前赦例添支，十四岁以下减半添给。」 
三年八月六日，户部言：「忠训郎、特添差监榷货务都茶场不厘务不嘈人从请给等，依多述、不耽例全行支破。准绍兴四年指挥，内外应添差官，除本身料钱衣赐外，其余添给等并减半支。不嘈系添差之官，窃恐攀援不已。」诏除人从更不支破外，余依已得指挥。〔淳熙〕十四年，宰执进呈嗣秀王伯圭言：乞量复宗室添差员数。上曰：「诸郡员数已经减罢，若行再复，恐州郡费力。兼每州复得一员，亦不济事。」又进呈乞置宗学，留正奏云：「每番宗官须理会这一事，他要给五十顷田，卒急亦无许多田应副。」上曰：「记得不黯亦曾理会，有司相度得难行，不若已之。」 
四年六月四日，故吴王主奉多才遗表奏：弟多艺、多见乞依例比换南班；妻令人高氏封硕人；男二人「自」字行依「多」字恩数。见破人从存留，候服阕日发遣。致仕恩泽并乞施行。诏并从所请，男二人各为年小，候官别取指挥。以上《光宗会要》。
 帝系 宋会要辑稿 帝系七 宗室杂录 宗室袭封 
      
【经进续总类会要】
宗室袭封
庆元元年十月十六日，诏忠翊郎子恭除利州观察使。嘉泰二年七月九日，诏子觌除金州观察使。四年十一月十三日，诏伯栩除宜州观察使。嘉定元年十月十四日，诏伯柷除福州观察使。八年(年)十一月一日，诏伯泽除潭州观察使。已上袭封安定郡王。 
十二年八月三日，臣僚言：「窃见国家袭封王爵，主奉祠事，从献郊庙，所以崇德广恩，羽仪盘石，非特示一时之恩宠而已。嗣秀王属族既近，班位自高，以序受封，固无可议。独嗣濮〔王〕、安定郡王，近年以来，率自下僚，例行承袭，且多癃老疾病，不能起跪，至有赐履在列，竟未尝一觌清光而趁朝谒者。照得元降虽有择年高行尊之文，然高宗皇帝朝，仪王仲湜以德望俱隆，越仲儳而选拜；武德郎士鼘次当袭爵，以其官卑，乃命士权奉祠事，越十六载，始正士俴之封。则斟酌剂量，又在宸意，初不拘一定常行之例也。今若专以德望为选，则又恐启争夺之风，创经营之路，谓当参稽中制。自后凡嗣濮王、安定郡王有合该封袭之人，先行下寄居州军审验，委堪拜跪，即与保明申上。仍津遣至宗司铨量，继赴都堂审察，合门引见奏事讫，然后取旨除授。或序当承袭，本州岛宗司见其不能拜跪，与特转一官，及一子
      
恩泽，文武随资，以华其老，却于以次人内更行选袭。庶几尚年尊德之典并行，奉先睦族之意增重。」从之。
 帝系 宋会要辑稿 帝系七 宗室杂录 换授 
      
换授
特与换右监门卫大将军、濠州团练使、权知大宗正事。 绍熙五年十月二日，诏朝散大夫、新知南外宗正事不言：「蒙恩换授，合破书表、客司、殿侍，及差雇募，并臣合得请给、生日、大礼、岁赐等，乞依不意等累降指挥，依旧全给。兼元系文官换授，所有将来遇郊奏荐，乞依已降指挥，视文臣官序奏荐施行。臣年及六十，艰于冲冒，欲依累政宗官例，止令趁赴 是年十一月，不(太)[六]参。」诏：雇募依尚书格差破，余依所乞。
闰十月三日，诏师瀹与换南班，转正任眉州防御使。该遇覃恩故也。 
庆元元年正月二十一日，诏忠训郎多谟特与换太子右内率府副率，其生日支赐、请给、人从并依见今南班官则例支破。以故皇叔太子右监门率府率多福妻徐氏奏：「亲贤宅吴王、益王府、两(师)[司]南班宗室，在绍兴、隆兴以来，有居寅等二十余员，皆是使相、节度使，小者承宣、观察使，不数年间，相继沦没。干道、淳熙间有『多』、『不』等十七八员，近年以来，相继不禄。今两宅止有七八员，委是官小员阙，日就零落，望怜恤近属。」从其请也。 
十月一日，诏：忠训郎不嘈特与换授率府率，令趁赴朝参；其请给、生日支赐、人从等，依不谔等前后已得指挥施行。以大宗正司言不(普)[嘈]侍父士岘服阙从吉，故有是命。 
十二日，诏希楙候服阕年及日陈乞比换南班。先是皇叔宁远军承宣使、提举佑神观师淳上遗表，乞与男希楙换授右千牛卫将军，故有是命。 
十二月四日，诏朝散郎善下特与换右监门卫大将军、遥郡刺史，服阕日与本京宫(宫)[观]差遣，仍奉朝请。 
嘉泰元年三月十四日，诏：「保义郎自牧为系英宗皇帝近属，特与比换南班，填多见身故阙。其请给、 
      
人从、生日支赐、添给等，并与依见今南班则例支破。」 
开禧二年十一月五日，诏：「朝奉郎、直秘阁、新权发遣台州师嵒，奉议郎、新添差通判衢州师弥，通直郎、〔直〕秘阁、新添差通判临安府师贡，并系崇王诸子，理宜优异。师嵒可特换授忠州防御使，师弥换授和州防御使，师贡换授均州防御使。」 
三年三月二十三日，诏师皋次男希忯与依兄希闵例换授将军，免赴朝参，应干请给等依兄希闵例支破。 
嘉定二年七月六日，诏修武郎、前特添差东南第三副将、不厘务不 (曰夕)特与比换南班。以不(退)〔 (曰夕)〕言：「先父士(王呆)任监门卫大将军、权主奉周王祭祀(王呆)：原脱，据《宋史》卷二三三《宗室世系表》补。，被旨差充奉使。是时偶正使张子正中涂得疾，虏庭捧进国书，并系先父任责。累蒙朝廷轸念，特添差差遣，今已士任士：疑误。。窃见张孝曾因奉使回程身故，蒙恩更特与子恩泽。乞将臣所得添差恩数比附，特与臣比换南班，仍权令主奉周王祭祀。」故也。 
十四年五月二十二日，诏：不 (兔)行尊年高，中外屡更事任，自为司农卿，今已十二年，理宜优异。可特换授保康军承宣使、提举佑神观，仍奉朝请。特赐金带一条，许令服系。不 (兔)元系奉直大夫、直宝谟合、主管建康府崇禧观。 
二十八日，诏：不熄属近行尊，理宜优异，特与换授和州防御使、提举佑神观，仍奉朝请。不熄元系奉直大夫、主管华州云台观。 
八月十一日，诏：伯桧、善践行尊年高，中外屡更事任，并特与换授观察使、在京宫观，仍奉朝请。伯桧元系朝议大夫，新除大理少卿，除扬州观察使；善践元系中奉大夫，新除司农少卿，除潭州观察使；并提举佑神观。 
同日，中书门下省言：「太祖皇帝下燕王、秦王位宗室，见今趁赴朝参，立班员数极少。」诏希宿 
      
特与换授蕲州防御使，希錧特与换授右监门卫大将军、吉州刺史，并令提举佑神观；师謇、希王笔、与莒并特与换授右监门卫大将军；师注、师赈并特与换授右千牛卫将军，仍并令奉朝请。希宿元系朝奉郎、吏部郎中；希王笔元系宣教郎、知大宗正、丞兼权工部郎官；师謇元系宣教郎、大理寺丞；希王笔元系宣教郎、将作监丞；与莒元系秉义郎；师注元系忠翊郎；师赈元系忠翊郎。 
闰十二月十三日十二月：原作「十月月」，按嘉定十四年闰在十二月，今改。，诏：朝散郎希 屡任繁难差遣，曾经作县，资历已深，又系秀安僖王近属，今乞换授南班，理宜优异。特与换授右监门卫大将军、吉州刺史，特差提举佑神观。 
二十三日，都省言：「宗室正任见今趁赴朝参员数尚少，师謇、希王笔皆系进士出身，曾任寺监丞，理宜优异。」诏：师(誉)[謇]特除文州刺史，希王笔特除雅州刺史，并提举佑神观。
 帝系 宋会要辑稿 帝系七 宗室杂录 补官 
      
补官
嘉定十四年六月二十二日，中书门下省言燕王优恤。 
十一月十八日，都省言：宗室正任防团见今趁赴朝参，一班止有二员。诏希錧除成州团练使，仍赐金带一条，许令服系趁赴朝参。
 帝系 宋会要辑稿 帝系七 宗室杂录 请给 
      
请给
绍熙五年七月七日登极赦文：「访闻宗室见请孤遗钱米之人，缘县道阙乏，多有拖欠。自今赦到日，并改就逐州按月帮支。」自后明堂、郊赦并同。 
九月十四日明堂赦：「勘会行在及绍兴府见请孤遗钱米宗子、宗女、宗妇等，其间有未曾引赦添支钱米，可比附两外司孤遗体例，籍定名字，将十五岁以上并依前赦例添支，十四岁以下减半添给。」自后明堂、郊赦并同。 
嘉定五年二月十三日，宗正寺 
      
主簿陈卓言：「臣观《仙源图籍》、《宗藩庆系》等录，仰窥三祖下流派枝叶之茂，昈分彪别，日益岁增。其已训名者动以万计，而未训名者不与焉。盖祖宗时宗室尚少，率皆养之宫院；逮熙宁渐至繁衍，始听外补。渡江以来，萃之东南，训名给据，既为费力，而孤幼贫乏钱米尤未易得。迩者宗寺已尝申画训名事宜，陛下既俞其请，天族均受其赐。独请给一事，其弊已久。考之令甲，宗室袒免外两世祖父(父)俱亡，无官，虽有官而未厘务，各贫乏，应计口给钱米。孤幼无依倚或贫乏者，不限世数。又复量其岁数，定为给赐之格。令甲昭然，而州县艰阻，扼以猾吏，困以抱券之夫，大率一名之给，为费数十千，迟回数月，仅乃得之。是以雄藩臣屏，拖阁不支；壮邑小县，抑遏愈甚。傥不严行戒 ，将见日益月滋，朘弱元气，亏损大体。望赐睿旨，应所在宗室合得孤遗请给，即与照条帮放，州县不得阻抑，及容吏胥、抱券等人乞取。州委通判点检，路委监司觉察。庶几洪《行苇》忠厚之实，(厚之实)厚《葛藟》本根之芘。」从之。 
十年六月二十六日，都省言：「雨泽稍愆，见行祈祷。访闻州县有宗子、宗妇、宗女因事被州县长吏住阁月请孤遗钱米之人，多者一二年，少者三数月。州县利于减省支费，不与放行。有一名被阁，全家狼狈者。州县不惟违戾按月支给指挥，殊失朝廷亲睦之恩，有伤和气，合议施行。」诏令大宗正司及西南两外 
      
宗司行下州县契勘，如有住阁钱米之人，日下并与施行。 
