<!-- { "loadSidebar": true } -->
十一月二十五日，江南西路都转运使赵子淔言：「故翰林侍读学士王洙孙男楚老，进祖先在日有太祖皇帝、太宗皇帝、真宗皇帝、仁宗皇帝四圣御容缴纳。」诏令江西转运使于见管银绢各支一百匹两。 
七年五月十八日，行在龙图、天章、宝文、显谟、徽猷阁下，降下道君太上皇帝、宁德皇后御容，其崇奉礼仪，欲依见崇奉祖宗神御，每遇旦、望、诸节序、生忌辰，合行酌献之礼。」从之。 
九年五月十一日，同签书枢密院事、 
      
充东京留守、兼权开封尹王伦等言：「东京天章阁钦先孝思殿御容先在启圣院权行安奉，未审合与不合(近)[迎]奉赴行在。」诏令留守司将画像差官迎奉赴行在所，其雕塑、木石、圣像，依旧安奉，候汴水通日取旨。 
四月二十三日，亲从承局邢道收得太祖皇帝、太宗皇帝、真宗皇帝御容，亲从额外指挥使王琪收得太祖皇帝御容，前来投进。诏令入内内侍省差天章阁官辨验，如委是御容，即仰临安府奉迎进入。 
九月五日，左朝奉郎郑亿年言，昨被驱虏到东都日，收得祖宗诸后御容五十六轴，诏令临安府奉迎入内。 
十年三月十四日，礼部、太常寺言：「塑制徽宗皇帝、显恭皇后、显肃皇后神御毕，依例合诣神御前行朝献之礼。欲乞车驾自常御殿乘辇诣天章阁两神御殿，行朝献之礼。」从之。 
十二年八月十九日，迎护徽宗皇帝显肃皇后懿节皇后梓宫礼仪使司言，内迎奉到祖宗御容三匣，系同梓宫船进行。缘见服缌麻，难以朝拜。太常寺看定，欲令礼仪使差属官先次迎奉赴天章阁收奉。从之。 
十六年十二月十七日，眉州报恩光孝禅寺僧道求献太祖皇帝御容，诏令户部支赐绢二十匹。 
十九年正月二十九日，从义郎赵子嵚投进太祖皇帝御容一轴，赴天章阁收奉。诏令户部支赐绢二十匹。 
徽宗崇宁三年二月，以隐士魏汉津言，备百物之象，铸鼎九。四年三月告成，诏于中太一宫之南为殿以奉安。各周以垣，上施睥睨，墁以方色之土，外筑垣环之，名曰九成宫。中央曰帝鼐，其色黄，祭以土王日，为大祠，币用黄，乐用宫架。北方曰宝鼎，其色黑，祭以冬至，币用皁。东北方曰牡鼎牡：原作「壮」，据《宋史》卷一○四《礼志》七改。，其色青，祭以立春，币用皁。东方曰苍鼎，其色碧，祭以春分，币用青。东南曰冈鼎，其色绿，祭以立夏，币用绯。南方曰彤鼎，其色紫，祭以夏至，币用绯。西南曰阜鼎，其色赤，祭以立秋，币用白。西方曰阜鼎，其色赤，祭以秋分，币用白。西北曰魁鼎，其色白，祭以立冬，币用皁。八鼎皆为中祠，乐用登歌，飨用素馔。其乐舞，帝鼐奏《嘉安》之曲，迎神、送神奏《景安》，初献升降奏《正安》，亚献、终献奏《文安》，文舞〔曰〕《帝临嘉至之舞》，武舞曰《神娭锡羡之舞》。八鼎皆奏《明安》之曲，迎神奏《凝安》，初献升降奏《同安》，亚献、终献奏《成安》。 
四年正月十七日，诏于帝鼐之宫立大角鼎星之祠，以导迎景贶。 
八月二十日，奉安九鼎。翌日，车驾幸九成宫酌献。 
大观元年十一月十四日，郑居中等言：「奉诏，亳州太清宫王与之进《黄帝崇天祀鼎仪诀》，令臣等参详，可与不可施行。臣等窃考其说，皆本于天元玉册、九宫太一，与魏汉津制度相合。其间论五运六气盛衰胜复，以五行相 制，亦合于汉津所授上帝锡夏禹隐文。乞修为祭 
      
鼎仪范，时出而用之。今修成《鼎书》十七卷，《祭鼎仪范》六卷，乞颁降每岁祀鼎常典，付有司施行。」内出手诏曰：「鼎之为物久矣，其义莫传。比览居中等所上，(调)[网]罗遗失，稽参制度，合若符契，灿然可观。其论《易卦》，谓应鼎星之象。《易》莫非象也，有取象于天，有取象于地，有取象于人，皆象其一物而已。至鼎则备天地人之象，故《易》于鼎独曰象者此也。可令改正，余依所请。」先是，议者请用王与之所献《(皇)[黄]帝崇天祀鼎仪诀》并上帝锡夏禹隐文，同修为《祭鼎仪范》。内出手诏曰：「九鼎以奠九州岛，以御神奸，其用有法有：原作「其」，据《宋史》卷一○四《礼志》七改。，后失其传。阅王与之所上祀仪，推鼎之意，施于有用，盖非今人所能作。去古绵邈，文字杂揉，可依所请，择其当理合经，修为定制，颁付有司。」乃命居中等刊修，至是书成来上，故有是诏。 
十二月二十四日，臣寮言：「陛下肇建九宫，增修祀典，迎气用律，以召至和，而逐鼎乐章尚未修定。乞诏有司考四时之气候，察五行之盛衰，撰谱制词，各从其方，以镇九州岛。」内出手诏曰：「九鼎以奠九州岛，祀事所用乐曲，亦当各随其方，不可概以一律。可依所请，命学士院撰进。」 
政和六年九月十三日，以奉安(定)[九]鼎，诏差太师蔡京为礼仪使，提举官杨戬就充都大管干。 
二十八日，诏帝(鼎)[鼐]神像依选定十月十三日卯时上车出城，宫门权行奉安。 
十月十九日，赴天章阁西位奉安。 
二十四日，诏诚感殿长生大君神像，可迁赴天章阁西位鼎阁奉安。 
十一月三日，诏帝鼐改为隆鼐，正南彤鼎为明鼎，西南阜鼎为顺鼎，正西阜鼎为蕴鼎，西北魁鼎为健鼎，正北宝鼎依旧，东北(壮)[牡]鼎为龢鼎，正东苍鼎为育鼎，东南(罔)[冈]鼎为洁鼎，鼎阁为圜象徽调之阁。阁上神像，左周鼎星君，中帝席星君，右大角星君；阁下鼎鼐神像，各守逐鼎排列。 
十二月二十六日，驾诣鼎阁，奉安隆鼐等神像。翌日，车驾诣阁烧香，百官陪位，仍以其日为休务假。 
七年正月二十一日，手诏：「隆鼐、八鼎，旧九成宫逐时换水，用礼制大乐祭告。隆鼐、八鼎各有殿阁，内隆鼐系大祠，于阁下安设宫架；余八鼎系中祠，于殿上安设登歌。今鼎鼐共置一阁，令尚书省下有司参定。」太常寺、大晟府言：「每岁祠祭鼎鼐，随时更律，各用章曲节奏。今参酌宫架乐仍旧列于殿庭，其登歌乐虡欲并于殿上前楹之间北向安设，逐鼎各用乐章。」从之。 
五月六日，太常寺言：「将来夏至，依《五礼新仪》祀明鼎，行事官吏前一日早赴圜象徽调阁省馔，至日行礼。缘在皇城内，车驾已赴夏祭斋宫，乞下皇城司经由门户，照会出入及将带灯烛等物。」从之。 
重和元年十二月二日，手诏：「九鼎新名，乃狂人妄有改革，皆无稽据，宜复旧名，圜象徽调阁仍旧。」 
祀宝成宫。大观三年四月，诏以铸鼎之地作(作)宝
      
成宫，总屋七十一区。中置殿曰神灵，以祠黄帝；东庑殿曰成功，祀夏后氏；西庑殿曰持盈，祀周成王及周公旦、召公奭；后置堂曰昭应，祀唐李良及隐士嘉成侯魏汉津。 
政和三年八月三日，礼部、太常寺言：「宝成宫特置为祠，黄帝、夏后氏、周成王、周公旦、召公奭、唐李良及魏汉津，每岁欲于大乐告成崇政殿元进乐日，秋八月二十五日举祀事二十五：《宋史》卷一○四《礼志》七作「二十七日」。，祀黄帝依感生帝、神州地祇为大祠，币用黄，乐用宫架，祀文依祀圣祖称嗣皇帝臣名。其乐舞迎神奏《宝安》，初献升降、奠币奏《正安》，复位奏《肃安》，奉馔奏《嘉安》，酌献登歌奏《歆安》，亚终、献奏《文安》，彻馔登歌奏《丰安》，望燎奏《正安》，文舞曰《治安庆昌之舞》，武舞曰《丕显神功之舞》。其成功、持盈二殿，礼用中祀，币各用白。昭应堂礼用小祀，并以素馔。」从之。 
奉安神霄飞云鼐。政和八年二月，诏左右街道录院差威仪道士二百人，于今月十日赴礼制制造所，迎导神霄飞云鼐鼎赴上清宝(录)[箓]宫神霄殿奉安。先是，七年七月，诏礼制制造所铸造太极飞云洞劫之鼐、苍壶祀天贮醇酒之鼎、山岳五神之鼎、精明洞渊之鼎、天地阴阳之鼎、混沌之鼎、浮光洞天之鼎、灵光晃耀炼神之鼎、苍龟火蛇虫鱼金轮之鼎。自十月十日始铸，至是奉安。
 礼 宋会要辑稿 礼五二 巡幸 太祖 
     
宋会要辑稿 礼五二

巡幸
【宋会要】
笏，枢密都承旨、祗应诸司使以下并公服系 ，与内侍都知已下常起居，班首奉圣躬万福。 国朝之制，车驾幸寺观焚香、园苑游宴，其日内客省使至通事舍人、合门祗候并应起居者皆然。笏，一班常起居。 次殿前马步军以下于内东门廊南阶下，次执球杖供奉官以下于内东门南对立，次诸班并常起居。次舍人引宰臣以下应随驾官，并非泛驾幸诸处并常起居，曾起居止奏万福。执球仗供奉官候引驾回，于内东门南对立，常起居。袍出，降座，鸣鞭出内。至寺观殿上焚香讫，宣从臣吃茶，舍人引宰臣以下再拜就座。吃茶讫，复再拜退。或宣道僧录以下吃茶，舍人引当御前，躬三呼万岁，就座。吃茶讫，退，皆躬三呼万岁。如赐茶绢或茶果，即舍人宣 喝赐如常仪。如宣随驾官对御食，进酒、赐酒、就座，如大宴仪。应随驾官宰臣、亲王、枢密使以下，学士、三司 皇帝服(副使)[使副]、知开封府、使相、节度使至刺史、当直修起居注常从外，知制诰、待制、统军上将军，合门旋定旨。中书、亲王、枢密及宣徽使并禁卫内行马，余官并禁卫后序行。驾回，并从至门内方退。应新授职官未朝谢特宣召者，座次合门临时奏裁。如视朝后非时行幸，宰臣、亲王以下并公服系 ，除不赴内东门起居外，余如上仪。
太祖
【宋会要】
     
建隆元年四月十六日，幸玉津园。八月五日、二年闰三月六日、四年七月六日、干德二年六月十六日、七月八日、八月十二日、开宝三年八月十九日、开宝六年五月十日、八月六日、七年五月十八日、七月六日、八年四月二十六日、九年五月十五日，凡十三临幸。 
六月二十四日，车驾至潞州，幸延唐寺。 
九月十一日，幸宜春苑。二年二月十七日、三年二月十八日，又临幸。 
二年正月七日，幸造船务观习水战。是月二十四日、二月六日、三年十月二日、四年正月十二日、八月二十日、干德二年八月十二日、五年二月一日、开宝八年三月十三日开宝：原脱，据《长编》卷一六补。，凡八临幸。 
十八日，幸元化门犒设修河丁夫。 
二月二日，幸飞山军阅炮车。 
十日，幸城南观修水柜。 
八月二十日，幸崇夏寺观修三门。 
十月九日，幸大相国寺。干德二年二月一日、六月十六日、六年八月四日、开宝六年三月二十二日，又临幸。 
十二月十二日，幸新修河仓。 
三年三月九日「三年」上原衍「开宝」二字，据《宋史》卷一《太祖纪》一删。，幸(大)[太]清观。四月十一日、十月二日，又临幸。 
