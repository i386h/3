<!-- { "loadSidebar": true } -->
六年六月二十六日，编 官国子博士董希颜丁父忧归乡，编 司奏：「希颜精习法令，编录有绪，望特追出。」从之。 
八年正月(一)[二]十一日，三司言：「内殿崇班、勾当南作坊张继恩，右班殿直、监税埸李中孚，并为母亡，准式请假。据检法官定到天禧元年 ，于准式假内量给日限，即令赴职。窃详上件 文盖是期以下丧，即未见为父母丧不解官之文，望付礼官详定。」太常礼院言：「按令之诸丧，斩衰三年、齐衰三年者并解官；齐衰杖期及为人后者为其父母，如庶子为后为其母，亦解官，申其心丧；母出及嫁，为父后者虽不服，亦申心丧申：原作「由」，据《宋史》卷一二五《礼志》二八改。。皆为生己者。其继并心(养)[丧]。母如改嫁或归宗经三年以上，继绝及父为长子、夫为妻，并不解官，假同齐衰期。又详后唐应顺元年 ，内诸司使副带西班正官者，及供奉官、殿直、承旨 
     
等，宜过卒哭后举追赴职；带东班官者只以检校官充职，服阕日授前官。诸司使副至二班使臣遭父母丧，盖是例不解官，即无给假日限。今详父母之丧至重，欲请自今并依旧制，过卒哭后许赴朝参供职。」从之。 
庆历元年十月十九日，诏：「三司副使自今丁父母忧， 如两制例起复。」初，三司副使张锡丁母忧，而三司使姚仲孙为请，特起之，故以为例。 
五年八月九日，前龙图阁直学士、起居舍人田况起复为秦凤路马步军都总管、经略安无使、兼知秦州，仍遣内侍赐手诏以敦谕之。况固请终父丧，从之。 
七年十月三日，诏令田况召见，况言(橝)[禫]制未满，欲依起复例服饰。又缘不带起复官，诏服素纱巾、黑带入见。 
英宗治平二年二月二十九日，以前礼部侍郎、枢密副使吴奎起复故官职，召奎子大理评事璟见于延和殿，面喻诏赐奎，令起复。奎固辞，从之。 
神宗熙宁三年十一月十九日，诏：「今后丁忧服阕除见在任西府中书检举施行外，大两省待制以上、武臣正刺史以上，御史台、中书门下省、合门检举闻奏，或降诏书，或降札子外，小两省及文武京朝(京)[官]丁忧服阕，令中书门下省、御史台、阁门检举，牒报本人，赴御史台、合门参见讫，阕所司依自来朝参朝见体例施行，更不别给授前官告敕。其未出官之人，仍不用参见之例。」 
四正月二十六日，持服〔人〕前推忠协谋佐理功臣、光禄大夫、 
     
行礼部尚书、同中书门下平章事、集贤殿大学士陈升之可特起复。升之请终丧，许之。 
二月十七日，中书门下言：「臣僚有丁忧合解官之人，或因朝廷任使，不许持服，每降指挥，并云『与免持服』，仍入衔位。看详朝廷辞令，不可不正。人臣之在忧恤，以君命夺情，使之从政，盖非其所欲，不当谓之『免』也。欲今后臣僚有丧，如因事任不令解官，即降指挥不许持服，仍不须入衔。」从之。 
九年九月二十五日，知桂州石鉴言：「前知邕州苏缄久任邕州知：原无，据《宋史》卷四四六《苏缄传》补。，威惠得所，既没于贼，人颇思之。男将作监丞子元通晓边事，虽见持服，欲乞(持)[特]起复，差通判邕州。」诏子元改殿中丞起复，权发遣邕州通判，仍赐绯。 
元丰元年五月七日，起复枢密直学士、起居舍人居：原作「复」，据《长编》卷二八九改。、佥书枢密院事曾孝宽乞终丧，许之；给半俸，又辞，从之。 
哲宗元佑元年闰二月十八日，随州观察(史)[使]、驸马都尉钱
景臻钱：原无，据后(六年)闰八月二十三日条补。，皇叔祖建雄军节度观察留后、同知大宗正事宗景，并起复。 
三年二月一日，起复建雄军节度观察留后、同知大宗正事宗景落起复。 
十一月二日，诏皇伯祖前彰化军节度、泾州管内观察处置等使、检校司空、开府仪同三司、持节泾州诸军事、泾州刺史、判大宗正事、上柱国、高密郡王、食邑七千八百户、食实封二千四百户宗晟，可特起复如故。 
四年五月六日，前镇安军节度观察留后、检校司空、驸马都尉王师约起复。 
七月二十二日，诏知 
     
枢密院事安焘母亡，候卒哭起复。焘力辞，许之。 
十二月二十八日，诏通州防御使、驸马都尉郭献卿起复。 
六年八月十九日，前荣州防御使、驸马都尉曹诗起复如故。 
闰八月二十三日，前随州管内观察使、检校司空、驸马都尉钱景臻特起复如故。 
绍圣元年八月十四日，诏：「范纯粹已差知延安府，不得辄有辞免。候大祥毕，更不候禫除，速赴本任。」 
元符元年八月二十一日，诏：「文武臣僚除管军及边任取旨起复外，余并罢。」初，三省言驸马都尉郭献卿卒哭当起复，上曰：「非从事金革而起复者革：原作「草」，据《长编》卷五○一改。，虽有故事，非古也。其除之。」乃降是诏。 
徽宗崇宁二年十月十八日，起复郑仅依前朝请郎、直龙图阁、陕西路转运副使。 
大观三年正月二十一日，制曰：「断恩之义，盖坚许国之诚。以皇叔持服前定国军节度、同州管内观察处置等使、持节同州诸军事、同州刺史、食邑六千四百户、食实封一千五百户、普安郡王仲忽，可特起复，依前官知西外宗正事，管勾宗子学事宗子学事：原作「宗正学士」，而宋无此学士名目。考《宋史》卷一六四《职官志》四《大宗正司》条，有「诏以知大宗正事仲忽提举宗子学事」一语，据改。，勋、食邑、食实封如故。」 
四年九月十一日，诏：「殿中省尚药典御冯珣见丁父忧，为将来冬祀大礼阙人祗应，可特起复，依旧供职。」 
政和三年七月十一日，起复王宪，依前安静军节度使，提举西京嵩山崇福宫。 
四年六月二十二日，起复徽猷阁(侍)[待]制宗升为京西路都转运使。 
五年二月十四日，中书省言：「检会今月十二日奉御笔，发 
     
运使李偃起复，仍旧不许辞避，候指挥到，当日赴任。如(注)[住]滞，论如违御笔。」 
六年十月四日，诏前翰林学士承旨、朝请郎、知制(语)[诰]王黼起复，除宣和殿学士，提举宝箓宫。 
七年三月二十二日，起复宣和殿学士、提举宝箓宫、兼侍讲、修国史王黼奏乞终丧，诏不允，毋复重陈。 
四月二十三日，御笔：「持心丧人朝散大夫、将作少监赵士米专可起复，除少府少监。」 
五月七日，诏：「持心丧前从事郎宋 特与起复，添差京畿运司。」 
九月二十二日，臣僚言：「窃见起复中大夫、直秘阁、知温州徐韶美，昨以家忧，夺情从政。近降诏，以韶美不治郡事，瞢然无状，则其阘茸非才固已不逃于圣鉴。然罢郡职而犹曰依前起复，监西岳庙。夫起复所以待非常之材，阘茸非起复之人，岳庙非起复之任。且(今)[令]诏美归(路)[终]丧制，候服阕日依今来诏命，庶协师言。」诏：徐韶美依旧持服，候阕日依已降指挥。 
十月二十五日圣旨，中大夫王仲薿起复知越州。 
十一月七日，持服前少保、太宰、兼门下侍郎郑居中可(持)[特]起复如故。八年九月乞终制，诏从之。 
八年二月二十六日，诏：丁忧人前朝请大夫、权提点淮南东路刑狱刘焘可特起复，差遣依旧。 
六月二十三日御笔：持服人王敏文特起复，除利州路转运判官。 
七月二十九日，诏：丁忧人前翰林学士、朝奉郎、知制诰冯熙载起复，依旧供职。 
九月十一日，起复延康殿学士、光禄 
     
大夫、河东经略安抚使姚佑。臣僚言其夺民墓地，诏与宫观。 
宣和元年二月十五日，诏：持服前中大夫、徽猷阁(侍)[待]制、淮南江浙等路发运使詹度特起复，差遣如故。 
四月三日，诏：丁忧人前朝散郎、充显谟阁待制齐阜民可(持)[特]授起复，提举上清宝箓宫。 
十一日，臣僚上言：「臣子之大节二，忠孝而已。在家则致孝于亲，在朝则致忠于君，君、亲一也，不敢有择焉。故三年之丧，虽天下之通丧，间起复以从王事，则欲辞而不可，亦分所当然。圣王虽以义掩恩而夺其罔极之报，亦未尝不以恕用情，而权其轻重之宜。故近岁唯责任之专，声望隐然，其身不可一日去朝廷之上，则不得已而起之，然犹亲颁宸翰颁：原仅存右部「页」，兹据文意、字形补。，镌谕丁宁，至于再四，陛下所以厚臣邻者，委曲尽矣。自去年已来，浮浅薄恶之人，不体朝廷之意，乃欲仿效，以此为俗。偶持权利者，又辄为人陈乞，而欲示恩亲旧，深可叹骇。谨取其甚者一二言之。栲栳之役，都壕寨张燮乞起博州司录康翼为部役官。部役之材，如翼者不乏也，事系祖宗陵寝，故从之。今功成行赏矣，翼自合居庐终制，乃闻治装将起博州新任。昨来圣旨起三陵部役官耳，非起博州司录也，于翼安乎 近措置东南钱事朱尹乞起迪功郎陆元佐为干当官。尹当辟者纔三人，谅不难得，必欲起元佐，何耶 此乃人主为国，不得〔已〕而为之者也，今人臣乃以此市恩，显言而不忌，大非臣所谕也。 
      
不惟如此，少府供奉尚方，最为繁重，近起赵士 为少监。士 凡甚，正(史)[使]身不居忧，犹当论列，今至夺情以任，此何示天下乏才之甚耶!又有甚者，起复本以从王事也，才不才姑置未论。今乃有起而任宫庙者，修职郎贾隽是也；有起而待阙者，拱州通判赵士源是也。既不执丧则非所以为孝，又不任事则非所以为忠，视俸禄之几何而废君亲之大义，进退皆无所据，其伤风教甚矣。此五人者，或留或去，何系朝廷之重轻，然不抑而正之，恐浸相仿效，不止于此。伏望睿断，先勒令持服。仍诏三省，应文臣起复者，并具名进入，断自睿(里)[衷]。察其方倚以事功、决不可去者，勉令在职，其余并遣终丧，使天下晓然知朝廷起复皆缘国事，非以为恩，而明伦厚俗之教未尝不谨于天下，浅夫鄙人洗心易虑，率改薄而从忠，臣下不胜幸甚。」诏康翼等五人除宗室外，前降免持服等指挥更不施行，余依奏，令中书省具名进入。 
二年四月十二日，诏知大宗正事仲涣可(持)[特]与起复朝见，先次日下供职。 
四月十七日，起复范致虚为资政殿学士，知郓州。 
二十七日，起复王鼎为尚书吏部侍郎。 
五月二日，制：持服人刘敷起复检校少保，依前(响)[向]德军节度使，充中太一宫使，进封开国公，加食邑五百户，食实封二百户。 
同日，制：持服人刘敏起复，可特授岳阳军节度使，管勾皇城司，进封彭城县开国子，食邑五百户，食实 
      
封三百户。 
