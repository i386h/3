<!-- { "loadSidebar": true } -->
      
上言，故更之。 
九年十月，以大理评事、崇文院检讨冯元为太子中允、直龙图阁，赐金紫，令预内殿起居，班在本官之首。 
庆历八年三月，仁宗幸龙图阁、天章阁，召宰辅洎侍臣、宗室 太宗《游艺集》、三朝瑞物、真宗幸澶州诗碑。因出手诏，访求天下得失。 臣归而上之，一时以为盛事也。 
嘉佑七年十二月又幸，召执政、近臣、三司副使洎台谏官、皇子、宗室、驸马都尉、管军观三圣御书。 
高宗绍兴二十一年三月二十七日，右宣教郎、新授直天章阁、提点佑神观秦堪状：「近蒙恩除前件职，欲乞敷奏，依寄理体例，止以直宝文阁系衔，庶于称呼安便。」诏改除直龙图阁。
 职官 宋会要辑稿 职官七 敷文阁学士直学士 
      
敷文阁学士直学士
【宋会要】
敷文阁学士、直学士、待制、直阁。旧制：龙图、天章、宝文、显谟、徽猷皆建阁。绍兴十年，以徽宗皇帝御集成，诏特建阁，以「敷文」为名，置学士以下官，在徽猷阁之下。 
高宗绍兴十年五月十一日，内降诏曰：「恭惟徽宗皇帝躬天纵之睿资，辅以日就之圣学，因而制治，修礼乐，恢学校，发挥典坟，缉熙治具，宸章奎画，发为号令，着在简编者，焕乎若三辰之文，丽天垂光，贲饰 物。所以贻谋立教，作为万世，殆与《诗》、《书》相表里。将加裒辑，崇建层阁，以严宝藏，用传示于永久。其阁恭以『敷文』为名。祗遹旧章，宜置学士、直学士、待制、直阁以次列职，备西清之咨访，为儒 
      
学之华宠。其着于令。」先是，绍兴初，诏修《徽宗皇帝实录》。至十年，检讨官朱翌以徽宗圣制来上者时见一二，缺而不录，则史官之罪也。愿诏天下，广行搜访，命史臣编类成秩，仿五阁之制，藏于无穷。其后吏部郎官周执羔又言：「徽宗皇帝在位二十有六年，凡所以摛张治具、黼藻太平者靡不具。举笔所书，作为圣经，述为义训，咏歌记序，诏令批答，奋乎鸾龙之文。凡所以挥洒宸翰者，不知其几。今御府之笈罔有致者，顷年特颁用诏用：疑当作「明」。，访于四方，将加裒集，阁而藏之，条目阙逸尚多。愿诏有司广行搜访。」并从其请。至是学士院〔学〕士拟撰阁名来上，故降诏焉。 
二十四年，实录院编类御集成，凡诗百九十有五，宫词二百，赋一，序十二，记十，碑四，策题九，文七，乐章三，挽词二十七，杂文十五，《毛诗解》九，《论语解》二，《道德经解》八，《南华真经解》八，《冲虚至德真经解》十二，《圣济经》十，《金箓科仪》二，政事手札千五百五十，边机手札二百四十四，通为一百卷。至二十八年，又以《实录》成书，凡一百五十卷。又二十九年，史院以纂修到《永佑陵迎奉录》成，皆进御毕，并藏于秘阁。
 职官 宋会要辑稿 职官七 观文殿学士 
      
观文殿学士
【宋会要】
      
神宗熙宁四年九月十八日，吏部侍郎、知邓州韩绛为观文殿学士。观文殿大学士皇佑元年置，以授贾昌朝。自是尝任宰相者出，必为大学士。绛自宣抚陕西、河东得罪，罢守本官。是岁，用明堂赦授观文殿学士。宰相不为大学士自绛始。 
七年四月十九日，礼部侍郎、平章事、监修国史王安石罢为吏部尚书、观文殿大学士、知江宁府。仍诏出入如二府仪，大朝会缀中书门下班，自是遂为故事。 
五月三日，知熙州、资政殿学士、左谏议大夫王韶为观文殿学士、礼部侍郎，仍兼端明殿、龙图阁学士。上以韶收复熙河(工)[功]，故虽未历二府，特旌宠之。 
元丰三年九月十六日，知河南府、翰林侍读学士、给事中王陶为正议大夫、观文殿学士。陶东宫旧臣，出于异恩。
 职官 宋会要辑稿 职官七 宝文阁学士 
      
宝文阁学士
【宋会要】
宝文阁在天章阁东西序，群玉、 珠之殿次北，即宝文阁。旧曰「寿昌」，庆历初改今名。学士、直学士。自学士以下恩数寓直并如龙图、天章阁。 
嘉佑八年英宗即位未改元八月十二日，诏以仁宗御书藏宝文阁，命翰林学士王珪撰记立石。 
治平四年神宗即位未改元五月二十八日，诏曰：「昔我艺祖，神武不杀，诞昌宝祚；太宗修文德，以光大业；真宗崇儒术，以承休命；仁宗善继谟烈，化成治定。咸有述作，焕乎简编，河汉昭回，奎(辟)[璧]相照。乃规层 
      
构，邃在西清。宪上帝藏书之府，章累朝稽古之盛。并揭嘉名，以登俊望。俾服凝严之职，因为咨访之地，诚圣哲之远业、熙洽之高致也。仁祖升遐，先皇纂御。首命近列，论次遗文。钿轴宝函，未翻录「未」下疑脱一字。，白云紫气，遽遂上宾。今告毕功，甫将安奉。大训九歌之重，垂世共长；广内秘室之藏，贻谋无极。祗循故事，遹成先志，宝文阁宜置学士、直学士、待制，着于令」。 
六月十一日，诏宝文阁学士中谢支赐并依龙图阁学士、直学士例。《宋史》：英宗御书附于宝文阁。学士治平四年初置，以吕公着兼。直学士治平四年初置，以邵必为之。(侍)[待]制治平四年初置。元佑官品令，学士正三品，直学士从三品。
 职官 宋会要辑稿 职官七 枢密直学士 
      
枢密直学士
【宋会要】
      
枢密直学士与文明殿学士并掌侍从，备顾问应对。崇德殿受朝，则升以侍立。日会于枢密院，厅事在宣徽院。 
真宗大中祥符五年八月，诏曰：「宥密之地，出处深严；论思之臣，践扬清要。虽素由于谨简，尚未立于定员。矧侍从材难，轩墀望峻。在选贤之攸重，宜着位之有常。枢密直学士自今以六员为〔额〕。」梁置崇政判官，又改直崇政殿。后唐同光中，置枢密直学士一人。国朝无定员，班次翰林学士。是岁工部侍郎薛映知并州得对，自陈援张咏、张秉例，得预近职。真宗以员数问宰臣王旦，旦曰：「近朝止置两员，今已九员。」帝曰：「映且授此职。」自此帝尝为定限也。 
徽宗政和四年八月三日，诏改枢密直学士为述古殿直学士，恩数品秩并依旧。 
十月二十四日，以枢密院言四方之人有以「延康」、「述古」、「宝文」等名目而名物者，诏悉改之。
 职官 宋会要辑稿 职官七 资政殿学士 
      
资政殿学士
【宋会要】
      
资政殿大学士、学士。殿在龙图阁之东序。真宗景德二年四月，以参知政事王钦若为资政殿学士，在翰林学士之下，侍读学士之上，余依学士例。先是，钦若再表求罢政，继以面请，故特置是职以宠之。五月，钦若赴职，宴近臣于秘阁，赐钦若七言诗，令属和，自是令寓直于秘阁。十月，以王钦若为资政殿大学士，班在文明殿学士之下，翰林学士承旨之上。赴上日，赐会于秘阁，近臣毕集。翌日，又会馆阁群臣于秘阁。钦若以自求罢免，耻在翰林学士之下，真宗为除大学士以优之。 
大中祥符三年七月，以尚书右丞、兼秘书监向敏中为工部尚书，充资政殿大学士，待制预焉。真宗作五言六韵诗一首赐之。 
天禧四年十月，以太子太保王钦若为资政殿大学士，仍令日赴资善堂，侍皇太子讲诵。 
十二月，以资政殿大学士、太子太保王钦若为司空，职如故。钦若先奉诏侍东宫讲诵，至是以辅臣兼领三少，品序非便，表求换秩，乃有是命。 
仁宗康定二年十月二十二日，右正言梁适言：「资政殿大学士之职比来除授太滥，请遵先朝故事，定以员数。」诏：「自今大学士置两员，学士三员，不得近臣陈乞。」 
庆历元年十二月，诏资政殿大学士自今定置两员，学士三员。 
皇佑四年八月十七日，新知汝州、资政殿学士吴育言：「以疾乞尽落学士之职，只守本官，权领 
      
西京留司御史台。」仁宗曰：「闻吴育以力学损心，以成此疾。且育文行可以为人之师表，方欲召归讲席，以备顾问，而忽有此请，宜特从之。」又曰：「若止守本官，则俸入差减。可特授集贤院学士，以就全给。」宰臣等对曰：「陛下知育之深，待育之厚，亦足以励孤陋浇浮之辈。天下闻之，孰不改观 」 
神宗元丰三年九月十六日，知汝州、端明殿学士、兼翰林侍读学士、龙图阁学士、右谏议大夫韩维，宝文阁学士、右谏议大夫、兼侍读陈荐，并为谏议大夫、资政殿学士。资政殿大学士及学士并以宠辅臣之去位者，维、荐皆东宫旧臣，故特有此授。 
二十七日，诏尝任翰林学士除资政殿学士以上更不别兼学士。 
钦宗靖康元年五月二日，诏：「资政殿大学士、中大夫、提举龙德宫王易简为系东宫讲读官，其请给、人从、恩数并依佥书枢密院例。」 
高宗建炎三年二月四日，吕颐浩除资政殿大学士，充江浙〔制〕置使，兼知镇江府。先是，黄巘善欲除颐浩资政殿学士，上以资政非前执政恩数，与从官等，特除大学士。 
四年五月十四日，宰执进呈参知政事王绹乞退文字，御批除资政殿学士、提举万寿观兼侍读。上曰：「王绹醇儒，尝为朕宫僚，事朕终始如一。丐章丐罢上「丐」字疑误。，不欲远去，故有此处。」〔范〕宗尹曰：「故事：已尝任资政殿学士而除执政，若不以罪去，则必进职。」上乃令除大学士。
 职官 宋会要辑稿 职官七 东宫官 
      
东宫官
【宋会要】
      
太师、太傅、太保、少师、少傅、少保、宾客、詹事、左、右庶子、中允、中舍、谕德、赞善、洗马、家令、率更令，皆缘旧制除授而无职司。惟建储闱，即置三少、宾客、詹事、庶子、谕德、中舍、舍人，并他官兼充天头原批：「寄案《大典》卷二万二千四百二十三引《四朝志》云：宋朝东宫官有左、右谕德，建储即置，否则阙。仁宗、神宗、钦宗升储，皆置二人。并他官兼。干道置一人，惟除左，不除右。《永乐大典》卷二百三十九，又卷六千一百三十三。」。其左、右春坊并铸印，置吏员。及登位，即春坊司亦省去，其勾当左、右春坊、太子宫都监、祗候之名，以内臣充者亦省。以上《国朝会要》。 
《两朝国史志》东宫官：太子少师、太子少傅、太子少保、宾客、詹事、左庶子、左谕德、右庶子、右谕德、舍人、侍读、侍讲。国朝之制，每储闱之建，随宜置官，以备僚痴。然无定员，亦不备设，并以他官兼领。凡非国朝尝所置者，今皆不着焉。《续国朝会要》。 
