<!-- { "loadSidebar": true } -->
阡陌，咨访黎老，号召农民而慰勉之。若所有陂塘可以浚广，若所有泉脉可以疏瀹，畎浍堙塞，使之相率而开导；溪河侧近，俾之协力而车注，围田之占水者宜掘则掘，勿以势要而遽抳；碓之截水者宜拆则拆，勿以经久而姑存；耕夫无力以营救，则劝谕富室之有田者随其所佃而资助之。县官视为顷刻不可少缓之事，亲加相视，勤于诱率，庶几上下毕力，以救天灾。旱伤或至七八分，讵无一二分之滋济 旱田似已无及，犹冀晚禾之登稔。今夏虽曰亢旱，然未尝逾月而不雨，(时)[特]江西漕臣所奏，一路独兴国军阙雨为甚，陂塘已竭，近泉去处亦可蓄水，以护晚秧，此亦臣区区过计之意。今欲推行此意，莫若行下诸路监司，提督令丞，躬亲相视，开广陂塘，疏导沟渎，掘井泉，通地脉，凡可为救旱之计，将无一之不举，要以日而课效。若令与丞有能兴修水利，浃济若干顷亩，不拘多寡，守以其实申之监司，监司保奏，即行推赏。庶使官吏激劝，民被实惠。况兴修水利，自有赏格。前此州县官以此获赏者或许循资，或减磨勘，类多文具，皆未有兴利之实绩。今若以实绩来上，而重推赏焉，则谁不加劝 是不特救目前之旱而止。臣所陈不胜恳切，惟陛下垂听而亟推行之，天下幸甚。」诏从之。 不甚接续，故无所潴蓄耳。地必沮洳而后雨水可潴，官必加意而后小民竭力。潴水救旱，实目前之急务。毋曰今已后时，而置之悠悠不恤也。近 
度宗咸淳六年，江南大旱。十年，庐州旱，长乐、福清二县大旱。
 瑞异 宋会要辑稿 瑞异二 火 灾 
      
火灾
【宋会要】
      
太祖建隆二年三月，内酒坊火，焚屋百八十余间，酒工死者三十余人。诛内酒坊使左承规、副使田处岩于厚载门外，工匠五十余人悉命斩于诸门。宰相等极言谏止，乃追释之，获免者十有二人。 
太宗太平兴国九年五月二十八日，干元、文明二正殿灾。是日既夕，阴云四合，风雷暴作。夜漏初上，甘雨如倾，霆电震激。火发自月华门，抱关者不知觉，延烧渐北，烟焰上出。帝遣小黄门开关视之，势已盛，亟命宿卫数百人毁回廊连屋。比明，役士皆至，并力救之，至辰巳乃息。诏曰：「朕托于人上，临兹域中，夙夜忧兢，动静畏慎。每躬亲于政理，常恤念于黎元。外绝畋游之娱，内无声伎之惑。岁既屡稔，时亦小康，九年于兹，万务粗理。盖乾坤之降佑，顾寡昧以何能。而数日前，迅雷之中，烈火暴作，既延灾于正殿，盖示谴于眇躬。谅匪徒然，必有由也。岂非赏罚有所未当，烛理有所不明，物理尚欠于和平，言路犹多于壅塞，狱讼未除于枉挠，生灵未息于疮痍，乡闾之赋调未均，草野之贤良未进 有一于此，实政缺然。载深引咎之诚，弥增驭(杇)[朽]之(句)[惧]「之」下原有「句」字，用红笔圈除，疑当为「惧」字。。卿等列朝廷爵位，同君父之忧劳，所宜各竭忠规，共申谠议，指朝政之缺失，陈时务之否臧，勿惜上言，必期无隐。朕当亲览，用自儆焉。广询多士之谋，少答上天之戒。凡尔在位，宜悉朕怀。」明日，百僚上表称贺。 
真 
      
宗大中祥符二年四月，升州火。遣入内高班郝昭信驰驿究问被伤者，赈恤之，死者官为埋瘗。帝谓辅臣曰：「闻昨火灾甚异，民居贫富相接，有仓庾间厕。延燔所及，惟富室荡尽，公廪、贫居一无所损。」 
三年四月，升州火，燔军营、民舍殆尽。遣侍御史赵湘往彼设斋醮，访民疾苦，被火家悉蠲屋税。仍令本州岛正其地界，无使豪族辄有侵冒。 
八月，诏以升、洪、润州频有火灾，稍时雨，遣内侍郑志诚、江德明分路往彼抚问军民，犒设将校、耆老及祭醮管内名山、大川、祠庙，为民祈福。 
八年四月二十三日夜，荣王元俨宫火，自三鼓北风甚，翊日亭午乃止。延烧内藏、左藏库、干元殿、干元门、崇文院、秘阁。诏曰：「朕钦承大宝，祗励小心。膺眷佑之无疆，荷灵禧之狎至，少亏周慎，俄有震惊。虽曰因人，敢忘克己!今月二十三日夜，荣王元俨宫不谨遗烬，遽致延烧。昏夕之间，扑灭靡及。迟明之际，士伍骈臻，尚赖群心，率同尽瘁，殿庭连属，不免致焚，宫禁回环，幸皆安堵。眷兹藩邸，自失于防微，仰谢宗祊，弥深于省咎。亦虞庶务，未洽大和，或政令匪中，或物情有壅。期闻谠论，以辅眇躬。应文武官并许直言，当从亲览。渴闻规益，勿 倾输。」命参知政事丁谓为大内修葺使，以殿前都指挥使曹璨、侍卫马军副都指挥使张旻、入内内侍省都知秦翰管勾，赐在内救火诸军亲事官等缗钱，判馆阁官、左藏、内藏、香药、天书、法 
      
物库监官各赎铜四十斤，职掌专典各赎铜二十斤。元俨侍婢韩氏盗金银器皿质卖，惧有彰露，遂谋纵火。命知杂御史王随按问得实，诏韩氏断手足，令众三日「令」下疑脱一字。，凌迟处死，知情人处斩。除干连人、亲事官并等第决杖降配，及送养病院，本宫都监、内知客失于觉察提举，等第责罚。 
天禧二年二月四日，北宅蔡州团练使德雍院火，延燔数百间。诏遣御史张廓置院鞠劾。火起德雍子供奉官承亮院，因婢陈氏所遗烬。诏免死，杖脊配窑务卒为妻；承亮停官，德雍奉表待罪，释之。 
仁宗天圣七年六月二十日，玉清昭应宫灾。宫自大中祥符元年建，至七年始成，凡二千六百一十楹。至是火发，夜中大雷雨，至晓而尽。惟长生、崇寿殿存焉。其领使者罢之，以恭天戒也。 
十年八月二十三日夜，禁中火，延燔崇德、长春、滋福、会庆、延庆、崇徽、天和、承明八殿。帝与皇太后、皇后避火于苑中，遂移御延福宫。明日，群臣诣宫问起居。以宰臣吕夷简为修葺大内使，枢密副使杨崇勋副之，殿前副都指挥使夏守赟、入内押班江德明、内侍右班副都知阎文应管勾修葺。 
二十五日，诏曰：「朕猥以眇躬，纂于鸿绪。既绝畋游之好，又无台榭之营，十载于兹，未尝暇逸。不意掖庭之内，火禁非严，一夕延燔， 于八殿，而端门正寝、禁苑 司，犹免俱焚，实繄众力。缅思降儆，敢怠省循!其令内外臣僚直言朝廷阙失，毋有所隐，副朕意焉。」 
九月三日，录内侍尝卫乘舆之劳者，自都知而下至内侍凡十九人，迁秩增俸有差。 
二十八日，又诏曰：「皇太后顷在先朝，位隆内辅，而共奉之物，积在禁中。近掖庭不虞，延燎所及， 
      
今兹修葺，大庀事工。而朕亲奉诲言，惕思儆戒，尽屏浮华之玩，少裨调用之资。皇太后与朕阁中金银器物，量留供须外，尽付左藏库，易缗钱二十万，以助修大内。」至十月毕功。改崇德殿曰紫宸，长春殿曰垂拱，滋福殿曰皇仪，会庆殿曰集英，承明殿曰端明，延庆殿曰福宁，崇徽殿曰宝慈，天和殿曰观文，大宁门曰宣佑，宣和门曰迎阳，左右勤政门曰左右嘉福。至起工至毕，两赐役卒缗钱。 
英宗治平三年正月二十四日，两浙转运司言温州火，延燔官私舍屋一万四千余间，死者五十人。以上《国朝会要》。 
神宗熙宁七年九月十七日，三司火，起于盐铁之废厅，延燔三部诸司，舍屋、帐籍殆尽。使、副、判官第夺官降黜之。 
十年正月十七日，禁中仙韶院火，寻扑灭。 
元丰元年九月十六日，诏：「邕州昨自交贼残杀人户，至今戾气未息，水火疫疠相继。宜下转运司差官，同本州岛长吏集邻部修洁僧建水陆会，为死者荐福。令曾布、陈倩同相度迁城利害以闻。」先是，州寺有塑佛，尝一动。明年交人入寇，陷邕、钦、廉三州。至是，又动，而火焚官私庐舍几尽。其后蛮侬智春叛，又一动。于是权知州钱师孟投之于江中。 
八年二月十七日，是夜四鼓，开宝寺寓礼部贡院火，承议郎、韩王冀王宫大小学教授兼睦亲广亲宅讲书翟曼，奉议郎陈之方，宣德郎、太学博士马希孟皆焚死，吏卒死者十四人。二十三日，诏：「日者火灾，可于集禧观为民祈福道场一月，罢日设大醮。」 
哲宗绍圣三年三月七日内尚书省火，寻即扑灭。是日，执政问圣体并罢宴之由。上曰：「禁中屡火，今方醮禳，故罢宴，不御垂拱殿三日。」 
      
以上《续国朝会要》。 
高宗绍兴二年六月四日，臣僚言：「五月二十一日，临安城中火灾，顷刻之间，弥亘六七里，延烧一万余家。议者皆谓上与星文相应，其为天灾，无可疑者。然为害之大者，于力不能胜，则亦火政有所未修。臣尝观旧日京城遇火，小则扑灭，大则观烟焰所向，必迎前拆屋以止之。近救火者既不尽力，复无其具，遂至延蔓。望戒 有司，体京城之法，明修火政，多置合用器物，临时观火大小，旋为拆屋之计，严禁攫金之人。其间官吏如或依前灭裂怠慢，必罚无赦。」诏三衙管军并临安府守臣兵官各降一官。其团结防火军兵及救火器具，令殿前马步军司并临安府各措置申尚书省。 
十二月八日，是夜，行在临安府火灾，延烧居民，达旦扑灭。翌日，辅臣吕颐浩、朱胜非、权邦彦鞠躬请罪，皆言：「不才备位，遂致回禄示谴，上勤圣念。乞赐罢免，以答天戒。」上曰：「卿等宜深思缺失，以补不逮。朕一夜宫中恐惧，不寒而栗。应合行宽恤赈济等事，卿等可速条具施行。」颐浩等再上表，家居待罪，乃降亲札曰：「惟天降灾，彰朕失德，当与卿等共思所以谢严谴。」不复有请。 
三年十一月二十二日，上谓辅臣曰：「日来居民屡火，盖火禁不严，且有犯者，未必一一行法，故益不戒。其谕临安府守臣议所以督察之，当行法者勿贷。」于是诏：「今后放火人，不以烧毁舍屋多少，并依军法。其失火正犯人，如焚烧官私屋宇 
      
数多，并取旨，亦依军法断遣。令临安府出牓晓示，仍多差使臣缉捕放火之人。其被火人户，令户部日下支米五百硕，付梁汝嘉差官分头给散。所有官私白地房钱，不以贯百，并放半月。被火处每自方五十间，不被火处每自方一百间，各开火巷一道，约阔三丈。委知通躬亲相视，画图取旨，即不得夤缘骚扰。内朝天门里遗火人户，令并盖瓦屋。行宫内宫人所居屋宇，昨缘移跸草创，大段低小逼窄，于防谨火烛不便。令修内司日下措置掇移修盖，务要宽阔。其后又诏临安府，令钤辖将官分定地分，遇缓急火发，各认救扑。又令殿前司将差去京畿第二将八百人内拨三百人归本府，专充救火使唤。以上《中兴会要》。 
孝宗隆兴二年六月五日，诏：「德寿宫火，修内司、皇城司、三衙忠锐将、临安府军兵依则例等第犒设一次。」以扑灭有劳也。 
