<!-- { "loadSidebar": true } -->
阴教。九庙祭祀之重，必有以恭承；两宫晨昏之奉，不可以无助。宜诹谷旦，选建长秋。哲宗皇帝诚身以御家邦，达孝以承祖考，亶禀慈训，敷号治朝，遂正椒房，升俪宸极。典册之备，袆翟之华，足以统齐六宫，章明妇顺。逮夫绍圣嗣服，昭善继之功，笃因心之友。于崇宁二，特颁诏旨，以献愍之赠，既视春宫，《春秋》之义，母以子贵。于是褒崇位号，仰慰在天之灵；改赐宫名，以隆敦叙之意。仪物恩典，光显荣耀。是宜增有永之年，以长享安荣之福，而遐龄未究，淑命弗融，药石靡瘳，遽至沦谢。宸衷悯(尽)[衋]，申饬有司，备物送终，务从优厚。日月有期，龟筮告吉，爰遵故实，以谥易名，诏于万世。谨按《谥法》曰：『容仪恭美曰昭，仁慈短折曰怀。』崇恩太后膺此令名，揆实云称，佥言惟穆，允协至公。伏请谥曰昭怀皇后。」 
五月二十七日，葵于永泰陵，群臣奉慰如仪。 
六月十四日，神主升祔于哲宗庙室。 
十九日，德音：「应两京、河阳、郑州减死刑，释杖罪；缘园陵科率，蠲复赋役；应奉、行事官量与恩泽。」 
七月五日，中书省言：「邓洵武奏洵：原作「询」，据《宋史》卷三二九《邓洵武传》改。：昨被命充昭怀皇后园陵监护使，依故例奏差到属官。其逐官应奉一行诸事，实以五使职务分委主管。兼夏雨暴至，蹉程前进，夙夜协力，各得整办，委有劳 。伏望详酌，比附故例，优与推恩。」诏并特与转一官，李东表更减一年磨勘。 
九月十三日，诏昭怀皇后园陵修奉官以下，各特转一官，及有止
     
法人并特转行。内知河南府陵台令、中奉大夫任璋转中大夫。 
十二月十一日，礼部奏：「来年二月九日小祥，乞依钦成皇后故事，其日不视事，内外禁屠宰，仍禁乐。」从之。 
五年正月十日，太常寺言：「二月九日大祥，其日不视事，中外禁屠宰，乞依小祥故事。」从之。 
六月，礼部奏，忌辰依故事作大忌。从之。
 礼 宋会要辑稿 礼三四 后丧 四 显恭皇后 
     
显恭皇后
【宋会要】
徽宗大观二年九月二十六日，皇后王氏崩。尚书省言：「按章穆皇后故事，真宗皇后服七日，百官三日，诸道州府讣到日，长吏以下与将校三日，沿边州县皆不举哀。」〔诏〕在京择日依故事，余从之。 
二十七日，诏百官赴皇仪殿朝临。 
十月一日，百官朝临。 
同日，命中书侍郎林摅为大行皇后园陵使，尚书礼部侍郎李图南为礼仪使，尚书兵部侍郎沈锡为仪仗使，尚书工部侍郎贾炎为卤簿使，尚书刑部侍郎马防为桥道顿递使，知入内内侍省黄经臣为园陵按行使，定州观察使郭天信副之，知入内内侍省蓝从熙监修园陵。 
五日，中书省言：「京西路见阙转运使一员，及修奉皇后园陵合权置转运使一员。」诏以尚书主客员外郎张徽言为京西路转运副使，尚书库部郎中陈师文权京西路转运使，候皇后园陵毕赴阙。 
十六日，诏翰林学士许光凝撰大行皇后谥册文凝：原作「疑」，据《宋史》卷四五六《申积中传》改。，翰林学士叶梦得撰哀册文，中书舍人俞 
     
书谥宝文。 
同日，太史局言：「大行皇后园陵斩草用十月二十四日，斥土用十一月十三日，葬用十二月二十七日。诸宗室合祔葬者，并依大行皇后月日时刻。」从之。 
十八日，太史局言：「已选定十月二十四日大行皇后园陵封山斩草，依例园陵合祭后土，差行事官。」诏就差提举修大行皇后园陵兼总管、知入内内侍省蓝从熙行礼。 
同日，京西路转运司言：「今来修奉大行皇后园陵，会故例知永安县一员外，添差知县一员同管事。」诏权添差朝请郎、新广济河辇运王，候事毕日罢。 
十一月十九日，礼部、太常寺言：「大行皇后十二月十日发引，合差摄中书令读哀册。」诏差礼部尚书郑久中、尚书左仆射蔡京摄太尉上谥册宝并奏告太庙，知枢密院事张康国摄中书令读册，门下侍郎何执中读宝。 
同日，宰臣蔡京等请上谥曰靖和皇后。议曰：「臣尝读《诗》，《周南》言王者之风，而《关雎》以下则独称后妃。至《大雅 思齐》之诗曰：『大姒嗣徽音，则百斯男。』而序云：『文王之所以圣，盖感人之道神矣，孰得而议 所见者后妃之化而已，由后妃以观焉，则文王之圣可知矣。』夫岂特文王然哉，舜之所以大见于妫汭之嫔，禹之所以神见于涂山之翼，则古帝王之功未有不始于内而推之天下者也。洪惟我宋，圣神相授，真主嗣兴，天作之合，化先阃内，帝业以隆。盖方俪体宸极，则仪声茂实，既有以彰于一时；及
     
奄弃椒涂，则鸿名徽称，斯有以垂于万世。是用稽于公卿大夫，以合天下公议，靡敢私也。恭维大行皇后〔仁〕慈惠和，徽柔肃恭，实故尚书令秦正懿王之后。惟时正懿佐命艺祖，勋载旗常，庆流苗裔，是生淑哲，出应昌运。白龟见梦，朱蛇效祉，载诞之夕，祥光满室，来嫔之初，神僧授记，袆褕之尊，信有符矣。故方养德闺门，则端庄静重，不妄言笑，身衣澣濯，靡有厌色。逮作配巘邸，正位坤仪，则功德之盛，超今绝古，粲然可纪。若其祗奉九庙，则严恭以相祀事；致养慈德，则思媚以尽妇道。谓靡丽之饰伤俭也，故服御无珠玉之奉；谓私谒之风害德也，故外家无干请之私。居母仪之贵而能守礼执义，怀抑畏之小心；視嬪嬙之眾而能曲己達下，無嫉 之詖行。然则后之德可谓至矣。属飞龙之御天，而有拱翼圣躬之勤；感占熊之应兆，而有诞育元嗣之庆。继生贵主，以启天支之蕃衍；章明阴教，以致阃内之雍熙。思贤才之为助，所以(转)[辅]佐圣德；择左右以诲子，所以协成义方。然则后之功可谓极矣。矧乃鸡鸣而起，侍求衣也；齐明盛服，侍旰食也；言摭经史，化圣学也；挥毫洒落，法宸翰也。族既蕃矣，则岁荐必以贤而弗及于庸下；家既宠矣，则训弟必以学而靡容于怠荒。至于侍上宴间，则裨政化而甚密；为民祈福，则捐脂泽而不吝。此又徽美昭著、中外之所共仰者也。方且崇清静之化，悟真乘之理，游心于恬
     
哉!圣上孍珩璜之弗御，悼窀穸之有期，叡情伤轸，典礼备举。乃诏有司，扬德善，册丕称。皇哉铄乎，岂不慰明灵而协众愿哉!谨按《谥法》曰：『柔德教众曰靖，恭仁鲜言曰靖；雍熙阃内曰和，闺门有礼曰和。』恭维大行皇后众德之所备，大名之所归，神人合契，罔不惟称。伏请谥曰靖和皇后。」 淡，绝意于纷华，此又不翫于富贵而超然独得者也。历考在昔，后妃之贤，如大行皇后，可谓鲜俪矣。圣上感德大业，丕冒海宇，廓尔天造，渊然神化，鼓舞群生，莫窥其奥。窃仰大行皇后之懿，则主上之所圣，可概见其万一已。夫以所示于行，则知存诸心者有不可量之善；以所施于外，则知秘于内者有不胜述之迹。然则殚竹帛，罄金石，有不足以形容者矣。若乃汉、魏以来，史氏所称，身衣大练，装不务饰，无戏弄音乐之好者，犹且载美咏歌，流芳简册，曾何敢望大行皇后之德之美之髣 
同日，太常寺言：「大行皇后园陵十二月十日发引，其日皇帝宣德门外行遣(典)[奠]之礼，合差下项官。」诏中书令一员读哀册，宜差礼部尚书郑久中；举册官二员，宜差著作郎何志同、著作佐郎胡伸；捧册官四员，宜差太常寺丞张邦宪、宗正寺丞王菲、光禄寺〔丞〕许戚、卫尉寺丞赵子栎。 
同日，太常寺言：「将来大行皇后谥册宝修制成，依近降朝旨，择日读于灵座前。前一日差官告太庙，依故事合差官施行。」诏太尉一员上谥册宝并赴太庙奏
     
告，宜差蔡京，中书令一员读册，宜差张康国，侍中一员读宝，宜差何执中。舁册官四员，宜差秘书丞蔡修、秘书省著作郎何志同、秘书省校书郎叶焕、毛友龙。舁宝官四员，宜差秘书省校书郎朱承、任熙明，太常博士姚易、冯厚。捧册官二员，宜差右司郎中吴亮、左司员外郎唐恪。举宝官二员，宜差吏部员外郎林成材、司封郎中郑知微。太常博士一员，宜差太常博士张山。 
十二月一日，太常寺言：「将来大行皇后十二月十日发引，十二月二十七日午正三刻大葬，依故事合差行事官下项。」诏太尉一员，持节前导梓宫即皇堂，及奠谥宝于皇堂神座之西，并监 皇堂，宜差中书侍郎林摅。司徒一员，帅奉梓宫官及所司奉梓宫(外)[升]大升轝并引接官即皇堂，自京至陵下行事，宜差礼部侍郎李图南。司空一员，俟梓宫下大升轝，以巾拂梓宫并俟掩皇堂讫复土九锸，宜差户部侍郎、权开封尹李孝称。侍中一员，奏大行皇后升輴车并沿路奏大升轝进发前去至陵所，回奏翟车进发及沿路至京，宜差刑部侍郎马防。礼部侍郎一员，奉谥册、哀册等按自京至陵下行事，宜差工部侍郎贾炎。 
六日，以上靖和皇后谥，遣官奏告天地、宗庙、社稷、宫观。 
十日，灵驾发引，帝于宣德门外行遣奠之礼，摄中书令郑久中读哀册。册文曰：「维大观二年，岁次戊子，九月戊申朔，二十六日癸酉，大行皇后崩于坤宁
     
殿，旋殡于皇仪殿西阶。有司请谥曰靖和。越十二月丙子朔，二十七日壬寅，太史卜吉，迁座于永裕陵之域，礼也。辒车戒涂，组旒在列，馈奠既终，黼筵将彻。皇帝轸伉俪之深情，追壸闱之懿烈，抚軿辂而莫留，悼余哀于永诀。乃命辞臣，具扬淑哲。其词曰：惟天祚宋，一德以兴。自家型国，奕叶相承。于显惟后，系隆太原。龟灵效符，实嫔潜藩。干龙应天，风云聿从。屹屹椒涂，正于六宫。帝临万邦，靡务不举。谁其相之，我有内辅。上帝监观，乃锡元子。继生王姬，以燕厥祉。纮紞是亲，璋瓒是肃。以率藻苹，以先穜稑。慈德居尊，时惟东朝。左右奉承，靡懈夙宵。下逮嫔嫱，以莫不然。琴瑟鼓锺，所友惟贤。横恩靡祈，私谒靡惑。孰玩以娱，图书翰墨。至于俭勤，尤克自励。大练是师，衣不曳地。齐明裕和，惟静以方。谨固忧劳，惟久以常。凡此众美，世亦鲜备。乃独兼之，从容以肆。赫赫皇图，景命日新。谓永顺承，式仪我民。星轩忽沦，舒景告衅。百龄匪长，曾莫容瞬。呜呼哀哉!洞户泬寥，音容渺茫。方蕃华之熠烨兮，神远举而安适。委瑶齐而弗处兮，一朝闭此幽堂。悲空山之冥冥兮，松 郁其造天。翳重扉之无晓兮，邈修夜之不阳。呜呼哀哉!素纱月惨，丹旐风遒。紞五鼓之将沉兮，听箫笳而复咽。六骥仰而悲鸣兮，洛川憺而不流。瞻姑繇之回环兮，俨舆锾之既设。喟长秋之间寂兮，宁袆狄之可求。呜呼哀哉!动皇情之纡轸，羌念昔而感
      
