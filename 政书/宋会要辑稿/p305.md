<!-- { "loadSidebar": true } -->
      
嘉泽庙钱镠碑
      
长施于万派，古之典籍，曾靡记焉，日月滋深，元无祠庙，盖为古来藩侯牧守不能建立殿堂。予统吴越山河，绾天下兵柄，前后累申祈祷，皆致感通，既荷阴功，合崇祠宇。昨乃特于湖际选定基垧，创兴土木之功，建立栾栌之制。至于殿庭廊庑，门坎阶墀，悉亲起规模，指挥擘划，俱臻壮丽，以称精严。然后慎选良工，塑装神像，威容赫奕，冠剑森森，陈将僚侍卫之仪，列锺 豆笾之位，以至车轝仆马，帐幄盘延，祭器爨厨，无不臻备，馨香荐献，不阙四时。况镜水清流，烟波浩渺，其湖周百余里，源派数千余川，济物于人，功能及众，亦无龙君之庙貌，予遂与钱塘龙君一时建立殿堂同表奏闻，乞加懿号，果蒙天泽，并降徽章。其所奉 旨 ，而况浙阳重镇，是古吴都，襟带溪湖，接连江海，赋舆甚广，田亩至多，须资灌溉之功，用泰耕桑之业。钱塘湖者，西临灵隐，东枕府城，澄千顷之波澜，承诸山之源派。梁大同中，胡子尝置。唐咸通年，刺史崔彦曾重修。凿石为门，蒸沙起岸。自予翊扶圣运，移建节旄，旧日湖堤尽改为城宇，澄滓有同于镜水，济时每及于生灵。一郭军民，尽承甘润，逐年开割，淼汉泓迂，长居一丈之深淫，不竭亢阳之失度。其中菰莲郁茂，水族孳繁，蒸黎寔赖以畋鱼，河道常资于灌注。壮金城之一面，不异汤池；润绿野之万家，常如甘泽。固有神龙居止，水府司存，降景佑于生灵，兴旱涸之风雨。原其自编祀典，积有岁年，虽陈奠酹之规，未施展敬之所。况钱塘湖龙君与洞庭龙君、青草龙君，雁行之序，各通天波，风云岁岁之去来，阴 盖闻四灵表瑞则龙神功济于生民，百谷熟成则水旱事关于阴奉：原作「奏」，据《全唐文》卷一三○改。，具录如后：「 ：钱塘重地，会稽中邦，垂古今不朽之基，系生聚无疆之福。有兹旧迹，特创新规，岂曰神谋，实因心匠。盖水土受天之职，庇民之功，岁时罔阙于牲牢，祈祷必观于肸蠁。得一方之义化，致两境之安康。钱镠善扇仁风，久施异政，至诚所切，遂致感通。其钱塘湖龙王庙，宜赐号广润龙王，镜湖龙王庙，宜赐号赞雨龙王。牒至准 旨。」若夫人唯神赞，神实人依，信冥阳共理之言，乃幽显相须之义。今者式严庙貌，永受蒸尝，四时之殷荐不亏，万姓之祷祠无阙。神其受大朝之宠号，千古之光辉，尝镇吴邦，预销灾沴。必使原田肥沃，克昌广润之名；谷稼丰登，更表土龙之德。今则严禋已立，邃宇咸周，聊记岁年，刻于琬琰。后来观者，其鉴之哉!时正明二年岁丙子，正月丙辰朔，十五日庚午建立。天下兵马都元帅、淮南镇海镇东等军节度使、尚父、守尚书令、吴越王钱镠。
 礼 宋会要辑稿 礼二一 (以下)岳渎诸庙 义灵庙 
      
义灵庙
【宋会要】
      
嘉定十七年，王守梃命司户惠孔时重修。
 礼 宋会要辑稿 礼二一 (以下)岳渎诸庙 永灵庙 
      
永灵庙
【宋会要】
庙在德清县新市镇。庆元二年八月加封显佑通应侯，妻封协惠夫人。
 礼 宋会要辑稿 礼二一 (以下)岳渎诸庙 显灵庙 
      
显灵庙
【宋会要】
庙在靖州渠阳县飞山。威远侯，淳熙十五年五月加封威远英齐侯。一在蒲江县鹤鸣山。神威贶侯，嘉定四年十二月加封威贶善利侯。一在大邑县。显灵庙神，淳熙十一年三月封威贶侯。
 礼 宋会要辑稿 礼二一 (以下)岳渎诸庙 焕灵庙 
      
焕灵庙
【宋会要】
庙在常熟县。白龙宣惠通济侯，淳熙九年十月加封灵泽宣惠通济侯
，龙母慈懿夫人加封灵顺慈懿夫人。十二年五月，加封灵泽宣惠通济孚应侯，神母加封灵顺
慈懿显佑夫人。
 礼 宋会要辑稿 礼二一 (以下)岳渎诸庙 昭灵庙 
      
昭灵庙
【宋会要】
庙在甫田县。威济侯，庆元元年三月加封广应威济侯，妻曹氏封佑应夫人。
 礼 宋会要辑稿 礼二一 (以下)岳渎诸庙 刚显庙 
      
刚显庙
【宋会要】
庙在侯官县。神惠节侯，嘉定十四年五月加封惠节孚应侯。
 礼 宋会要辑稿 礼二一 (以下)岳渎诸庙 英显庙 
      
英显庙
【宋会要】
庙在瓯宁县新堂。神嘉定元年五月赐额，六年三月封灵惠侯。妻通氏，封宁顺夫人。一在莆田县，嘉定三年三月封嘉惠侯。一在射洪县。佑德助顺灵济昭烈王父孚佑王，淳熙十年十月加封孚佑顺灵王，佑德助顺灵济昭烈王长子永宁广佑忠顺普惠公封忠惠王，次子永康广惠忠显普应公封忠应王，佐神赞顺赞侯加封顺昭应侯。父孚佑顺应王，淳熙十五年八月加封孚佑顺应显灵王，母显懿夫人加封显懿协顺夫人。长子忠惠王加封忠惠嘉泽王，妻衍惠夫人加封衍惠淑德夫人；次子忠应王加封忠应和惠王，妻协惠夫人加封协惠嘉靖夫人；第三子永利侯加封永利嘉佑侯，妻昭惠夫人加封昭惠顺正夫人。佐神顺赞昭应侯加封顺赞昭应丰泽侯，妻顺惠夫人加封顺惠显助夫人。
 礼 宋会要辑稿 礼二一 (以下)岳渎诸庙 惠显庙 
      
惠显庙
【宋会要】
康佑庙神子善应侯，淳熙十三年五月加封善应顺昭侯。又依政县曲山神祠，淳熙十一年二月赐额，嘉定二年三月封广利侯。至十三年八月， 
      
累封广利显灵孚佑侯。
 礼 宋会要辑稿 礼二一 (以下)岳渎诸庙 忠显庙 
      
忠显庙
【宋会要】
庙在建阳县洪山。庙神，嘉定元年七月赐额，十三年四月封嘉应侯。一在峨眉县，庙即三将军祠，嘉定二年九月赐额。一在黄州。知州赵令茂，寿皇圣帝隆兴元年七月立庙赐额。以令茂建炎中虏人攻城被执，厉声骂贼，不受伪命及不拜，虏以铁鞭击之，骂不绝，遂被害。至是，父老有请故也。
 礼 宋会要辑稿 礼二一 (以下)岳渎诸庙 威显庙 
      
威显庙
【宋会要】
庙在永福县。灵贶侯，淳熙十年十月加封灵贶英惠昭护侯。
 礼 宋会要辑稿 礼二一 (以下)岳渎诸庙 灵显庙 
      
灵显庙
【宋会要】
庙在丽水县。广佑顺泽王，开禧三年八月加封和佑顺泽昭应王。一在新建县西。上罕将军，嘉定元年五月赐额。一在兴化县玖鲤龙祠，淳熙十六年十月赐额。又兴化县灵显庙神，嘉定四年三月封利泽侯。一在永州零陵县，封应惠顺成昭烈侯，淳熙十年九月加封应惠顺成昭烈广利侯，十四年正月加封孚佑公。
 礼 宋会要辑稿 礼二一 (以下)岳渎诸庙 功显庙 
      
功显庙
【宋会要】
庙在忠州临江县。灵惠侯，淳熙十六年五月加封灵惠孚应侯。
 礼 宋会要辑稿 礼二一 (以下)岳渎诸庙 祚德庙 
      
祚德庙
【宋会要】
庙在临安府。强济公，庆元三年四月加封忠翼强济公，英略公加封忠果英略公，启佑公加封忠烈启佑公。六年四月，加封忠翼强济孚佑公、忠果英略孚应公、忠烈启佑翊顺公。开禧元年九月，加封忠翼强济孚佑广利公、忠果英略孚应博济公、忠烈启佑翊顺昭利公。
 礼 宋会要辑稿 礼二一 (以下)岳渎诸庙 昭济庙 
      
昭济庙
【宋会要】
      
庙在阆州新井县二龙里。可明神，孝宗干道元年正月赐额。
 礼 宋会要辑稿 礼二一 (以下)岳渎诸庙 永济庙 
      
永济庙
【宋会要】
庙在仪龙县。顺助侯，开禧二年八月加封顺助灵济侯。至嘉定十年十一月，累封顺助灵济嘉应威武侯。
 礼 宋会要辑稿 礼二一 (以下)岳渎诸庙 世济庙 
      
世济庙
【宋会要】
庙在什邡县杨村镇洛口山。秦蜀郡守李冰长子昭应显灵公，淳熙二年七月加封昭应灵显宣惠公。十年九月，加封昭应显灵宣惠广佑公。十六年五月，封昭显王、昭灵广惠王。嘉泰二年八月，加封昭灵广惠孚佑王。
 礼 宋会要辑稿 礼二一 (以下)岳渎诸庙 真济庙 
      
真济庙
【宋会要】
庙在蒲江县长秋山。昭应侯，淳熙十一年二月加封昭应永利侯。
 礼 宋会要辑稿 礼二一 (以下)岳渎诸庙 广福庙 
      
广福庙
【宋会要】
庙在盐官县海中。龙神，嘉定十七年四月封静应侯。一在青神县。灵惠侯，淳熙十六年五月加封灵惠善应侯。又昭应公，嘉定十四年十月加封昭应灵济公。
 礼 宋会要辑稿 礼二一 (以下)岳渎诸庙 显福庙 
      
显福庙
【宋会要】
庙在眉山县曲池院，三山神祠，嘉定十一年二月赐额。
 礼 宋会要辑稿 礼二一 (以下)岳渎诸庙 旌福庙 
      
旌福庙
【宋会要】
庙在建宁县。武平威显广利昭德侯，开禧二年五月进封忠勇公，妻封慈惠夫人；武泰灵显广济昭列侯，进封忠顺公，妻封慈济夫人；武顺应显广休昭义侯，进封忠显公，妻封慈应夫人；武信勇显广应昭贶侯，进封忠烈公，妻封慈佑夫人；武威惠显广佑昭绩侯，进封忠佑公，妻封慈贶夫人。嘉定十四年九月，忠勇公加封忠勇昭应公，妻封慈惠协庆夫人；子封永福侯，姬封衍庆夫人；忠顺公加封忠顺灵应公，妻加封慈济协佑夫人；忠显公加封忠显孚应公，妻加封慈应协惠夫人；忠烈公加封忠烈通应公，妻加封慈佑协贶夫人；忠佑公加封忠佑嘉应公，妻加封慈贶协济夫人。将乐县庄惠侯，淳熙十六年五月加封庄惠靖应侯。
 礼 宋会要辑稿 礼二一 (以下)岳渎诸庙 兴福庙 
      
兴福庙
【宋会要】
庙在仙游县。威应侯，嘉定十四年正月加封威佑彰应侯。
 礼 宋会要辑稿 礼二一 (以下)岳渎诸庙 灵佑庙 
      
灵佑庙
【宋会要】
庙在闽县。神开禧二年九月封昭惠侯。一在侯官县，高胜神祠，淳熙十年十月赐额。一在莆田县，兴福社神助顺威惠侯，孝宗干道二年六月 
      
赐额，九月加封助顺威惠昭德侯，妻灵佑夫人加封灵佑敷惠夫人。又顺应侯，淳熙十六年五月加封顺应显助侯。神顺应显助昭济侯，嘉定七年十一月加封顺应显助昭济广惠侯。庙在分水县柳府君祠，嘉定十四年三月赐额嘉定：原作「嘉庆」，据乾隆《浙江通志》卷二二四改。。一在盐亭县。显应侯，嘉定四年二月加封显应昭惠嘉贶侯。一在南阳府邓州，高宗皇帝绍兴元年二月赐额。其神专主炮事，其贼马攻围本州岛，每发一炮，动伤百人，贼众惊异退走故也。一在梓潼县。翊顺义勇昭应佑济侯，淳熙十四年十二月赐额。
