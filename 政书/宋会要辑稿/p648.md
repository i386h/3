<!-- { "loadSidebar": true } -->
收支钱米物料、部役等官，并于殿前司差拨外，所有计置般运物料、受给官等，乞从臣等选差。日支工食钱，监(修)[作]官欲(置)[支]一贯二伯文，壕寨官一贯文，监(修)[作]、收支钱米、部役、计置般运物料、受给官八伯文，作家六伯文，诸作作头、壕寨五伯文，米二胜半，工匠三伯五十文，立扁手三百文，杂役军兵二伯五十文，各米二胜半，行遣人吏手分各三百文，贴司各二百文。已上并自兴工日支，毕工日住。其兴工、毕工、垒砌每及二百丈，乞从臣等参酌(搞)[犒]设。今来所展城阔一十三丈，内二丈充城基，中间五丈充御路，两壁各三丈充民居。所展民屋六丈，基址内有可以就便居住之家，更不拆移。所有合拆移之家，如自己屋地，今已踏逐侧近修江司红亭子等处空闲官地四十余丈，许令人户就便拨还。内和赁房廊舍，候将来盖造，却依元间数拨赁。其新城内外不碍道路屋宇，依旧存留。窃虑小人妄说，于标竿外拆移人家，扇惑居民，合行约束。所有拆移般家钱，除官司房廊止支赁钱户外，百姓自己屋地每间支钱一十贯文，赁户每间五贯文，业主五贯文。除已出榜晓谕，候见实数支给。」从之。 
九月九日，诏：「近修垂拱三殿已毕工，知临安府张捻特转一官，余人等第推恩。」 
二十二日，措置修城所言：「契勘新城添置便门，今欲移用『利涉』为名，所有旧利涉门系于园墙大路修盖，乞别立门名。」诏新南门可名嘉会 
      
门。 
二十四日，诏：「垂拱殿等处修盖了毕，除临安府官吏等已推恩外，其修内司官吏、兵匠可取索人数，等第推恩。」 
三十年正月六日，合门言：「四孟朝献，车驾诣景灵宫行礼，所有殿门外宰执、亲王、使相待班阁子，今贴定合擗截并添置门户阁子图本，乞下临安府，依图擗截。」从之。 
三十二年六月四日，诏行在望仙桥东新葺宫室以「德寿宫」为名。 
孝宗干道七年五月十三日，诏：「行在宫门以西旧隔城通内军器一库，增造库屋十间，改筑土墙，并将南库门筑合，止留旧北库门出入。」 
九年正月九日，诏：「后殿门系〔车〕驾入出经由门户，其屋宇低小，入出妨碍，令工部委官计会修内司，照辇院合用高低丈尺，相视计料，重别修盖。」 
十二月二十一日，试尚书兵部侍郎兼知临安府沈度言：「本府车驾驻跸之地，其周回禁城昨因今岁梅雨损兑七十二处，计五百九十五丈。分委官相视检计，约用 忌灰、木植、物料、工食钱九万五千余贯，委官自德寿宫东城修砌周回城壁，一切工毕。」诏官吏等第推恩。 
【续宋会要】
      
淳熙二年十一月二十八日，诏：「殿前司、修内司、临安府、转运司修盖射殿殿门、隔门，并皇太子宫门已毕工，殿帅王友直、提举修内司甘 、提辖修内司杨皓、临安府守臣赵彦操、两浙漕臣赵蟠老各转一官，减三年磨勘。其余官属第一等转一官资，第二等减三年磨勘，第三等减二年磨勘。碍止法人特与转行，白身人有名目日收使。余并倍支犒设。」 
三年八月十六日，诏：「修内司、临安府修盖垂拱殿毕工，其应办官吏第一等各与转一官资，减二年磨勘，第二等各与转一官资。」 
六年四月二十四日，知临安府吴渊乞择日盖造后殿。上曰：「朕止欲令修，而左右皆以此殿年深，木植有损朽处多，不可不盖造。」至七月讫工，诏知临安府转一官，修内司提举官转一官、减四年磨勘，其余官吏等第推赏。 
八年八月十二日，诏以后殿拥舍改作延和殿。 
九年三月二十四日，诏射殿年深损坏，未须拆盖，且令随宜抽换。既而临安府臣赵磻老言：「若行拆盖，比之抽换所添工物不多，欲量行盖造。」从之。 
十五年九月二十一日，诏新修盖皇太后宫殿以「慈福宫」。为名。 
十六年正月二十八日，诏德寿宫改作重华宫。 
嘉泰二年八月十八日，诏令修内司于大内计料修盖寿慈殿，恭请太皇太后还内。
 方域 宋会要辑稿 方域二 杭州府城 
      
杭州府城按杭州府为明代建置，应改为「临安府城」。
【宋会要】
      
绍兴二年正月二十七日，知临安府宋辉言：「车驾驻跸本府，城壁理宜严固。昨缘雨雪，推倒过州城三百七十九丈，工力稍大，本府阙人修筑。据壕(塞)[寨]官申，元发到人兵二百九人，欲乞候修内司打并了当，退下湖、秀等五州役兵，尽数拨差，并工修筑。」从之。 
绍兴二年十月十四日，中书门下省言：「新差权发遣江南西路转运判官陈 奏，东南诸州自宣和以来，皆常禀命于(庙)[朝]，缮治城壁。历时既久，寖或颓圮，守臣趣过目前，漫不加省。乞戒 诸路郡守，遇有颓阙，课壮城兵卒以时缮修，庶几用力不劳而垂利永久，亦沮销奸宄之一端。」诏札与诸司、帅司照会。 
绍兴三年正月六日，权知临安府梁汝嘉言：「被旨令措置朝大门一所，不用门楼，除置门外，有本门墙角至河亦合修筑城墙，更置角门一所。」诏依所乞，即不得别有增添，却致繁费。 
绍兴十二年十月三日，臣僚言：「大驾南巡，阅岁滋久，城壁剥蚀，日就摧毁。昨见开河之役，悉于旁近州军量起官兵。临安府昨被指挥置库，因易收其赢余，以备修城之举，亦几年矣。乞断而行之，专委近臣为之提纲，假以岁月，无不成者。(诏今)[乞令]临安府措置，申尚书省，候农隙和买砖石，用壮(壮)筑，即不碍官私舍屋，委是经久利便。」从之。 
绍兴十三年 
      
五月九日，知临安府卢知原言；「本府周回城壁久不修治，颓损至多。今日钱湖门南冲天观等并系相近禁卫去处，未敢擅便前去相视。」诏令计会中军、皇城司、殿前司前去检计修葺。 
绍兴三十一年四月九日，知临安府赵子潚言；「驻跸之地，所系甚重，比年以来，城壁摧倒。尝委官检视，凡一百四十一段，共一千八百余丈，约用物料、工役钱二十七〔万〕贯、米七千斛。本府财赋有限，今岁排办明堂，别无宽余，乞支降钱米，仍于三司各差三百人，分头修筑。」诏依奏，如所差三司人数役使不足，(计)[许]于附近州军壮城、牢城人内贴差，合用钱米，令户部逐旋支给。 
绍兴三十二年十一月十三日，孝宗即位未改元。诏尚书户部侍郎兼知临安府赵子潚转一官，以修临安府城毕工推恩也。 
隆兴元年十二月十八日，权发遣临安府陈辉言；「本府车驾驻跸之地，其周回禁城因春雨连绵，旧城多圮，自德寿宫东及钱湖门北至景灵宫寺等，计三百三十五丈，自今年三月二十一日兴役，至十月二十七日毕。」诏本府实具修城官上尚书省，第赏之。
 方域 宋会要辑稿 方域三 寿康宫 
     
宋会要辑稿 方域三

寿康宫原无此题，据天头原批移入。
干道二年十月二十六日，礼部太常寺言：「正、至，皇帝率百僚诣寿康宫行朝贺礼，设黄麾角仗。」从之。 

四年八月丙戌，诏将帅、群臣诣宫上寿，既而不克行。 
 方域 宋会要辑稿 方域三 寿康宫 慈福宫 
     
慈福宫
     
淳熙十五年八月二日，诏修盖皇太后宫。 
五日，诏学士院、给舍同礼官依典礼拟撰进宫殿名。既而给事中兼直学士院李巘、权礼部侍郎尤袤、起居舍人郑侨、户部员外郎权太常少卿罗点、太常丞(张)[詹]体仁、秘书省著作郎兼权礼部郎官倪思、太常博士叶适奏，恭拟殿名曰慈福。诏恭依。 
十六年正月十五日丙午，皇太后迁慈福宫。
 方域 宋会要辑稿 方域三 殿 
     
殿原为此题，据天头原批移入。
讲武殿《京都杂录》：西京大内保宁门西有隔门，门内面南有讲武〔殿〕，唐曰文思球场，梁以行从殿为兴安殿球场，后改今名。 
广政殿天头原批：「东京。」按此门实以东、西京混编。建隆三年，三佛齐遣使来贡，对广政殿。 
含光殿祥符二年八月，西南夷来贡，令赴含光殿宴。 
集英殿集英殿旧曰元德，亦曰广政，晋天福二年改元德为广政，开宝二年改大明，淳化元年二月己酉改含光，祥符八年六月十五日甲子改会庆，明道元年十月甲辰改元和，寻改今名。春秋、诞圣节锡宴此殿。熙宁以后，亲策进士于此殿。殿后有需云殿，旧曰玉华，后改琼英，熙宁初改今名。东有紫云楼，宫中观宴之所也。熙宁三年三月八日，上御集英殿试进士。仁宗大宴集英殿者三十八。 
太极殿太平兴国三年二月，诏改西京新修诸殿名，今太极、天兴等名是也。 
武德殿天头原批：「西京。」《京都杂录》：西京大内延春殿，其次面北曰武德殿，后唐曰解御，又曰端明，太平兴国三年改今名。 
散甲殿《京都杂录》：西京大内东宫后东池门内有飞龙院，西有散甲殿，梁弓箭库殿为宣威，后改今名。 
景福殿《京都杂录》：东京大内崇政殿后有柱廊侧座殿，次北景福殿，前有水阁，旧试贡举人，考官设次于两 
     
廊。 
垂拱殿《京都杂录》：西京大内次曰垂拱殿，唐曰延英，太平兴国三年改今名。 
长春殿《京都杂录》：西京大内后苑南有长春殿，后唐建名。 
明福殿《京都杂录》：唐曰崇勋，后唐曰中兴，晋改今名。 
太清殿《京都杂录》：西京大内寝殿曰太清，第二殿曰思政，第三殿曰延春。 
广寿殿《京都杂录》：西京大内建礼门之西曰广寿殿，唐曰嘉庆，后唐改今名。 
明德殿《京都杂录》：西京大内内东门道，其北明德殿，太平兴国三年改广寿，第二殿曰明德，第三殿曰天和，第四殿曰崇徽。 
天兴殿西京大内太极殿前有右、左龙尾道，日楼、月楼，东、西横门曰日华、月华，殿后有柱廊。次天兴殿，旧曰太极后殿，太平兴国三年改今名。 
嘉庆殿《京都杂录》：东京大内禁中殿合有嘉庆殿，(平)[宋]初明德太后居此殿，后徙居万安宫。 
延和殿《京都杂录》：东京大内延和殿北向，俗呼倒座殿呼：原作「呜」，据本书《方域》一之七改。、仁宗于延和殿试宗室子弟书和：原无，据前注补。令宗正第其高下，宗望为第一。 
     
观稼殿《京都杂录》：东京有清华殿、观稼殿观稼殿：原作「亲稼殿」，据《宋史》卷八五《地理志》一改。。 
万岁殿万岁殿在垂拱殿后，祥符七年十月戊午改名延庆殿。一本作延福殿。祥符五年十月二十六日庚申，以(祖)[圣]祖降临，宴宗室于万岁殿。七年九月庚寅，诏辅臣、宗室观万岁殿上梁。 
延庆殿即万岁殿，祥符七年改今名，明道元年十月甲辰改名延福殿。 
