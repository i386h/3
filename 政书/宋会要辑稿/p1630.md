<!-- { "loadSidebar": true } -->
嘉定五年十二月十六日，信阳军申：「信阳最系极边，今他郡将断讫凶恶强盗等人编配本军，未便。」从之。 
七年八月五日，知镇江府史弥坚言：「关防传送配隶强盗走逸之弊，前后颁降指挥，可谓详密。然续降申明，颇与旧法抵牾，所合检坐条法指挥，画一开具。乞从朝廷更切审订，分明颁降施行。一、检准庆元令，诸应部送罪人，逐州军常切预差禁军二十人，籍定姓名，在营祗备。遇有押到罪人，依次差拨，实时交替，不得越过。弥坚看详，此项系旧法，应被差防送军兵，许令逐州交替。一、检准庆元随敕申明，(明)干道七年八月内， 断配海贼并凶恶强盗，有配广南远恶或海外州军去处，若只循例逐州传押前去，窃虑交替稍频，纵其走透。弥(间)[坚〕看详，此项申明盖为海贼并凶恶强盗〔配]广南远恶及海外州军者设，系专差人管押，逐路传递，押至路首，州军交替。一、嘉定四年八月内，臣僚奏请，凡四方极刑来上，情有可悯，悉从原贷，黥隶远方。必置之广南恶弱之地者，所以尉谢死者之冤。今 
      
所在州军押发罪人，名曰长送，往往前途走逸，甚者毙于远行，没于无辜。欲乞朝廷遇有贷配，不必使之长送远役，遇逐州交替即止。除批行程历外，别具公状判凭回州照会，以验至否。倘有走逸，即行根捕，责以必获。弥坚看详，此项奏请盖为矜怜押送军兵，类因长送，往往至死，故欲将贷配之人使防送军兵逐州交替，免致无辜毙于远役。一、嘉定五年正月内，臣僚言守将纵奸，犯盗黥徒或配遐方，(群)[郡]惮所费，付之递铺传押，一得所欲，随即释去。所配之郡，守将吝于衣粮，牒至未必受，受则与之空文，无所廪给，率皆窜逃，复出为害。乞申戒郡将，犯有此徒，必专人押往。宪司岁终检察，或中道而遁，或回牒不至，先追推吏根究。仍申捕亡之令，其逃军被获，诘其窜逸之由，或配所不支衣粮，则将守臣重加镌责。弥坚看详，此项盖因州郡守将不切留意防传，或致纵奸，是致臣僚有此奏陈。弥坚看详旧法与节次臣僚申明，关防走逸，矜恤无辜，皆有深意，恐难以一时臣僚申请尽行更改，致使州郡引用，未免疑惑。若不画项指陈，尤恐有违法意，官吏得以用情出入，关系非轻。欲望送有司审计，分别重轻，某罪可以逐州，某罪可以逐路，某罪可以专人押至配所，明赐指定，颁降诸道州军，使有凭据，恪意奉行，免有疑惑。」从之。 
九年三月二十七日，新知南恩州翟田勺言田勺：按字书无此字，恐是「畇」。：「乞应羁管、编配之人，不得仍前巧作 
      
名色借事；非遇恩赦，不得给据放令还乡。」从之。 
十四年九月十日明堂赦：「应有犯罪，除从条合行编管并情理重害及曾经奏断、特旨施行外，其余或因州军一时任意、非法编管人，自今赦到日，仰提刑司取索元犯看详，如见得情理稍轻，给据放令逐便。」 
十二月一日，臣僚言：「民之犯罪至于流放者，其去死刑无几，盖欲使天下为恶者有所戒惧。今流放未几，皆得因缘而返。此辈本非良善，况复刑余，何所顾藉 一旦得还，宁复安静 乞行下诸路州郡，自今以往，凡刺配罪人须押致窜所，严故纵逋逃之禁，绝借事截留之弊。其已逃亡而归、复恣睢于闾里者，则申严旧制，毋为文具。」从之。 

      
七月二十二日，开封府言：「今后京城内偷盗牛马驰驴宰杀，为首者并刺配广南本城。又府司每勘该赦(疆)[强]劫贼，并配武肃、武和指挥，人数已多，今后应罪人配上件军者，散配远处本城。」并从之。 
八月，知永兴军姜遵言：「关中之民性多刚愎，鲜勤耕凿。村落之间，贫者恃强攘窃，败获止是决杖纵去，(匈)[凶]顽不畏刑责。请应陕西捉获强盗贼赃及一贯已上，永配牢城；一贯已下再犯及窃盗，不计赦前后，但经三犯，并配军。庶令悛改，肃清关辅。」奏可。 
七年正月二十四日，屯田郎中崔立言：「编 ，应配递罪人有父母妻子不愿随者，亦听。本处多不审问，一例起遣，经过州府又不接状，老幼流离，多至损失。望 诸道，所过州郡子细取问，不愿随者逐旋放还。」从之。 
闰二月一日，荆湖南路转运使言：「诸州杂犯配军，比来多转送全、邵、郴、道州，皆无重役。本路惟潭州水运牵挽，又造船、冶铁工役尤众，望传谕诸州，自今应配当路者悉送潭州。」奏可此后原批：「以上四条补本卷第十五页前半十一行『奏可』下。」。
 刑法 宋会要辑稿 刑法四 断 狱 
      
断狱
      
太宗雍熙三年五月，刑部言：「果州、达州、密州、徐州官吏枉断死罪，虽已驳举，而人命至重，死者不可复生，非少峻条贯，何以责其明慎!按《断狱律》，从徒罪失入死罪者减三等，当徒二年半，公罪分四等。望自今断奏失入死刑者，不得以官减赎，检法官削一任，更赎铜十斤，本州岛判官削一任，本吏并勒见任。」从之。 
真宗景德二年七月五日，上封者言封：原作「刑」，据《长编》卷六○改。：「刑部举驳外州官吏失入死罪，准《断狱律》，从流失入死罪者减三等等：原作「年」，据《长编》卷六○改。，徒二年半。公罪分四等定断，官减外徒二年，为首者追官，余三等徒罪，并止罚铜铜：原作「锢」，据《长编》卷六○改。。伏以法之至重者死，人之所保者生，傥官司不能尽心，则刑辟乃有失入。盖幕职、州县官初历宦途，未谙吏事，长吏明知从坐，因循不自详究。雍熙三年七月敕，权判刑部张佖起请，失入死罪不许以官当赎，知州、通判勒停。咸平二年编 之时，辄从删去。臣以为若依格法旧条，似亏惩劝；或准张佖起请，又未酌中酌：原作「酬」，据《长编》卷六○改。。欲望自今失入死罪至追官者，断官冲替，候放选日注僻远小处官，系书幕职、州县官注小处官，京朝官任知州京：原作「景」，据《长编》卷六○改。、通判知令录，幕职授远处监当，其官高及武臣臣：原作「品」，据《长编》卷六○改。、内职奏裁。」诏可。 
大中祥符七年九月十二日，权知开封府王(晓)[曙]洎判官等坐断狱失误罚金洎：原作「泊」，《长编卷》八三改。。初，法寺准诏，长吏为部民所讼所：原无，据《长编卷》八三补。，罚讫代之，帝以京府事繁，与外郡异，止命增赎铜十斤而复 
      
其任。 
八年八月二日，开封府判官国子博士韩允、殿中丞权大理少卿阎允恭并除名，允授岳州文学，允恭授复州文学。百姓崔白杖脊配崖州牢城，白子端决杖配江州本城。白家于京师，素无赖，凌胁 小，取材以致富。先有满子路，强狠任侠，名闻都下。又有赵谏，以豪横伏法。白谓人曰：「满子路，吾之流辈也；赵谏，吾门人尔。余不足算也。」百姓梁文尉与白邻居，白素欲强买其舍，文蔚未之许，屡加诟辱。会文蔚死，妻张与二子皆幼，白日夕遣人投瓦石以骇之。张不得已徙去，即以其舍求质钱百三十万，白固以九十万，因市之。张诉于京府，白遂增钱三十万，因巘减赁课，以己仆为证，诣府讼张，且厚赂胥吏。白素与允恭善，遂祈允恭达其事于允祈：原作「从」，据《长编》卷八五改。，坐张妄增屋课，杖之。白因大言，衒其事于 闾。皇城司廉知以闻，诏捕白付御史台，鞠问得实，故并及罪责。 
九年三月八日，免给事中慎从吉，削一任，翰林学士、给事中、知制诰钱惟演罢职守本官。初，咸平县民张赟妻卢诉侄质被酒诟悖。张，豪族也。质本养子而证左明白，质纳贿胥吏，从吉子大理寺丞锐时督运石塘河，往来咸平，为请求县宰，本县断复质刘姓，而弟令与卢同居。质洎卢迭为讼，县闻于府，会从吉权知府事，命户曹参军吕楷就县推问。卢之从叔(号)[虢]略尉昭一纳白金三百两于楷，楷久而不决，且以俟追刘族为名，即还府。卢兄太子 
      
中舍文质又因进士吴及纳钱七十万于从吉长子大理寺丞钧，以其事白父，而隐其受贿之状。卢又诣府列诉，即下右军巡院。昭一兄澄尝以手书达惟演，云寄语从吉，事连钧、锐，请缓之。时及已亡命，军巡请搜捕，且曰：「未得及，则狱不具。」从吉亟召军巡判官祝坦至听事后庑询之，毁所请状，又令锐密问坦狱情若何，颇自疑惧，因密作奏，请付御史台，未报。纠察刑狱王曾、赵稹诣便殿以闻，且言事涉从吉，虑军巡顾避。稹方知杂，请不以付台，乃命殿中侍御史王奇，三司户部判官、著作郎、直史馆梁固鞫治，仍遣中使谭元吉监之，逮捕者百余人。狱成，夺楷、均二官，配隶衡、郢州；锐、坦、文质皆夺一官，坦贬(豪)[濠]州司户参军。卢澄本陈留县大豪也，常入粟得曹州助教，殖货射利，侵牟细民，颇结贵要，以是益横。刘综知府日，常犯法，综愤其豪纵，重绳之，夺官配郢州，仍请后有过不以赎论，诏可其奏。至是，与昭一并决杖，澄配隶江州，昭一特除名。从吉、惟演并坐责，余责罚有差，情重者配隶外州军。 
二十一日，右谏议大夫慎从吉追一任官，著作佐郎高清杖脊、黥面，配沙门岛。清知太康县，民有诣府诉家产者，清纳其贿。时已罢任已：原作「以」，据《长编》卷八六改。，即逃避所知家。慎从吉请对，言其子锐先假清白金七十两，望传诏捕系，仍别置狱，遂命驾部员外郎刘宗言宗言：原作「宗古」，据《长编》卷八六及《宋史》卷二七七《慎从吉传》改。下同。、监察御史江仲甫推劾。清匿于进士丁禹家，禹白官捕得之，且搜 
      
