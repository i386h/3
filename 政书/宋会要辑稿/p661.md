<!-- { "loadSidebar": true } -->
      
拱州复为辅郡，依旧隶都畿 畿西。伏此句之上似有脱文。。」诏郑州、开德府、(颖)[颍]昌府并依旧为辅郡，隶京畿。 
绍兴九年三月十九日，中书门下省言：「河南诸路州军新复之初，今权宜措置，京城已差留守及京畿路差置漕、宪外，其拱州旧系襄邑县，合依旧为县，隶京畿路。」从之。 
齐州：宋朝初为防御州。政和六年升为济南府。 
临邑县，旧治权家村，建隆元年以河决公乘渡，坏县城坏县城：原作「壤城县」，据《宋史》卷八五《地理志》一改、乙。，三年徙治孙耿镇孙：原无，据《宋史》卷八五《地理志》一补。。 
长清县，至道二年徙治刺榆店。 
临济县，咸平四年废隶章丘县。 
章丘县，景德三年以县置清平军，熙宁三年军废，县来隶，即县治置清平军使。 
清平县，旧清平(县)[军]，熙宁三年废军使，县隶州，即县治置清平军使。 
登州：唐中都督府，干德元年降为上州。 
潍州：本青州北海县，建隆三年于县置北海军，干德三年升为州。 
北海县，建隆三年自青州来隶。 
昌邑县，隋(昌都)[都昌]县，唐废，建隆三年置。 
昌乐县，唐(楚邱)[营丘]县，后废，干德三年复置安仁县，后改今名。 
淄州：邹平县，旧治县北故城，景德元年徙治(广)[济]阳城。 
高苑县，景德三年以县置宣化军，熙宁三年军废，县复来隶，即县治置宣化军使。 
宣化县，旧宣化军，熙宁三年废军为县，隶州，即县治置宣化军使。 
淮阳军：太平兴国七年，以徐州下邳县建为军。 
下邳 
      
县、宿迁县，七年自徐州来隶。 
袭庆府：旧兖州，唐泰宁军节度，周降防御，建隆元年复节度，大中祥符元年升为大都督府，政和八年升为袭庆府。 
端拱元年三月二十一日，京东转运使刘甫英言；「兖州龚丘县民请(选)[迁]于旧邑。」从之。先是，国家有东封之意，故迁是邑以供行在，至是中辍，民欲复其故地。 
袭庆府瑕县，大观四年以瑕丘县改。 
龚县，大观四年以龚丘县改。 
邹县，熙宁五年废为镇，隶仙源县，元丰七年复。 
政和八年八月二十五日，知梁山军韩瑜奏：「考《通典》，元天大圣后梦感天人，诞育圣祖于寿丘，实今兖州。大中祥符间，改曲阜县为仙源，兹乃国家席庆福地。太宗始封此邦，圣祖真荫，流光无极，乞升兖州为府，冠以美名。」诏升为袭庆府。 
兖州奉符县，旧名干封，开宝五年移治岱岳镇，大中祥符元年改。 
仙源县，旧名曲阜，大中祥符五年改。 
徐州：宋朝升为大都督府。 
利国监，徐州彭城县狄丘铁冶务，太平兴国四年升为监。 
兴仁府：旧曹州、督府、彰信军，建中靖国元年改兴仁。崇宁三年，升兴仁军为兴仁府，仍还(彰)[彭]信旧节。刘豫改为曹州，绍兴九年收复，依旧。 
曹州：定陶县，本济阴县定陶镇，太平兴国三年隶广济军，熙宁四年军废，以县来隶。 
宛亭县，大观二年以(宛)[ ]句县改，绍兴九年废入 
      
济(阳)[阴]县。 
成武县、楚丘县，两县旧隶单州，绍兴九年隶兴仁府。 
政和元年八月五日，详定《九域志》何志同奏：「兴仁府自天禧前已为辅郡，崇宁三年以襄邑为拱州建东辅，遂改兴仁为督府。今拱州既罢，则兴仁合复为东辅。旧制有大都督、中都督、下都督府之称，未有止称督府者，乞改正。」从之。 
绍兴九年六月十日，东京留守司言：「知兴仁府李上达申，本府见今止管济阴、宛亭两县，田土绝少，户口凋弊。乞将单州成武、楚丘两县割隶本府，即将宛亭废并入济阴县，庶得稍成州郡。」从之。 
郓州：咸平三年因水灾，以地卑下，移治旧州东南十里。 
阳谷县，旧顺昌县地，景德三年徙治孟店。 
东平府，旧郓州，宣和元年升为东平府。 
濮州：建隆元年升防御，雍熙四年降团练。 
单州：建隆二年升为团练。 
广济军：干德元年以曹州定陶置为发运务，开宝九年置为转运司。 
宣化军：景德三年以淄州高苑县建军，熙宁三年废隶淄州，即县治置军使。 
京西，太平兴国三年分南北路，后并一路，熙宁五年复分二路。南路，绍兴四年改为襄阳府路，以襄阳府、随、郢、唐、邓州、信阳军六郡隶。六年，废襄阳府路，复置京西南路，以襄阳府、唐、邓、随、郢、金、房、均州、信阳军九郡隶。十三年，割金州隶利州路。十九年，拨信阳军隶淮南西路。 
      
熙宁五年八月二十四日，诏以京西路分南北两路，〔以〕襄、邓、随、金、房、均、郢、唐八州为京西南路，许、孟、陈、蔡、汝、(颖)[颍]七州、信阳军为北路。 
建炎四年十月四日，知枢密院事、宣抚处置使张浚言：「金、房两州东连襄、郢，西控川蜀，道途险阻，最为冲要。今措置，将金、房两州割属利州，仍添差精锐军马前去屯驻，与兴、洋等州互相照应，关防守御。勘会金、房州已系分镇去处，昨差范之才充镇抚使，身亡，未曾差人。」诏令张浚一面选差有风力官充镇抚使，仍先次之任讫，具名闻奏。 
(诏)[绍]兴六年二月十日，都督行府言：「襄阳、唐、邓、随、郢、金、房、均州、信阳军元系京西南路，欲乞改襄阳府路依旧为京西南路。」从之。 
邓州：政和二年依旧为上州，又升为望郡。 
顺阳县，内乡县顺阳镇，太平兴国六年升为县。绍兴五年废为镇，隶穰县。 
淅川县淅；原作「淛」，据《舆地广记》卷八改。，绍兴五年废为镇，隶内乡县，三十二年十二月三日自均州还隶。 
内乡县，绍兴三十二年十二月三日自均州还隶。 
襄阳(县)[府]：绍兴四年升为帅府。 
光化县，干德三年以谷城县阴城镇置光化军干德三年：《宋史》卷八五《地理志》一作「干德二年」，当是。，熙宁五年军废为县，来隶。 
中庐县，旧名义清，太平兴国元年改，绍兴五年入南漳县。 
邓城县，绍兴五年废入襄阳府。 
绍兴五年七月二十五日，邓州言：「乞废顺阳县为顺阳镇，隶穰县：废淅川县为淅川镇，隶内乡县。各差监官一员，兼管酒税烟火盗贼公事。」是日，襄阳府言：「 
      
乞废邓城县并入襄阳县，废中庐县并入南漳县，并差监镇一员，管干烟火(八)[公]事，兼监酒税。」从之。 
三十二年十二月三日，参知政事、督视湖北京西路军马汪澈言：「邓州收复之后，倚郭穰县并南阳、内乡、淅川共四县，昨得旨权拨内乡、淅川两县隶均州，候事定日依旧。契勘逐县在邓州西北二百余里，今隶均州，即邓州之地界不过数十里。切缘邓州实为襄阳屏翰，欲乞拨还。」从之。 
襄州、光化军，干德元年以襄州谷城县置军干德元年：亦当为「二年」之误。，仍置干德县。熙宁五年军废为光化县，省干德县，隶襄州。绍兴二十八年，改为通化军，三十一年依旧。 
光化县，绍兴二十八年改为通化(县)[军]，三十一年依旧。 
襄阳府，旧襄州，宣和元年升为襄阳府。 
均州：旧为防御州，宣和元年升为武当军节度。 
丰利县，干德六年废入郧乡县。 
唐州：建隆元年升为团练。 
平氏县，开宝五年废入泌阳县。 
方城县，庆历四年废入邓州南阳县，元丰元年以邓州方城镇复为县，还隶州。 
桐 县，绍兴五年废为镇，三十(三)[二]年复为县，隆兴二年九月二十五日废为镇，拨隶随州。 
绍兴五年九月十九日，襄阳府、安抚、都总管司言：「唐州桐 县在州之东，与倚郭泌阳县连接，即目不及百户，一年二税，赡养本县官吏不足。乞废为 
      
镇，差监镇一员，兼酒税烟(大)[火]公事，隶泌阳县。」从之。 
三十二年六月十日，知唐州王彦忠言：「唐州旧管五县，内桐 县先系在淮河之南，分割外所存无多，不能成县，遂改为桐 镇，其地分隶随州枣阳等县。今来收复唐州，并复旧县界地分了当，人烟户口不减邻近，乞依旧置县，仍将本县旧管界内隶随州枣阳县等处地分还隶本县。」从之。 
孝宗隆兴二年九月二十五日，户部尚书、兼湖北京西路制置使韩仲通言：「唐州桐 县系在淮河之南，昨绍兴十二年与金国通和，桐 县废为镇，拨隶随州。近复唐州，获旨桐 镇依旧为县，还隶唐州。今无所(颖)[领]，欲乞依旧桐 镇，拨隶随州。」从之。 
(隋)[随]州：宋朝初为防御州。 
枣阳军，旧随州枣阳县，绍兴十二年升为军，是年降军使，隶随州。 
绍兴十二年九月一日，工部尚书莫将言：「随州与唐州接界，欲升枣阳县为军，将襄阳府东邻唐州，北抵光化军地界，东西割五里属枣阳军。其淮水之南有唐州桐 镇，欲拨隶本军，及乞于桐 镇务子头置巡检寨，监镇兼充巡检。」诏从之，仍令帅司拨定属县，申尚书省。 
绍兴十二年十月六日，吏部言：「京西路安抚使司申，乞将枣阳知县兼充军使，更不添置官属。取到进奏院状，随州枣阳县依先降指挥升为军，若为军名，即不隶随州。今来止令知县兼(完)[充]军使，合隶随州管下。」从之。 
      
金州：晋怀德军节度，后为防御。 
金州淯阳县，干德四年废入洵阳县。 
平利县，熙宁六年废为镇，隶西城县，元佑元年复。 
绍兴十二年闰四月十日，诏金州拨属利州路。 
绍兴十四年正月十五日，金房开达等州经略安抚使、知金州郭浩言：「商州于去年九月内规画了毕，见存上津、丰阳两县未有所隶。边面阔远，已差官兵戍守，并逐县官吏合用钱粮，系是金州应办，乞将两县权隶金州检察。」从之。 
房州：宋朝初为防御州，雍熙三年升为保康军节度。建炎四年改隶利州路，绍兴六年依旧。 
上庸县，开宝中废入竹山县。 
永清县，开宝中废入房陵县。 
郢州：富水县，干德二年废隶京山县。 
虢州，旧隶陕西永兴军，绍兴九年来隶。 
