<!-- { "loadSidebar": true } -->
二年五月二十七日，臣僚言：「湖南北路本荆楚之地，人素勇悍可用，欲乞并令招置弓手，推行新法。将领巡历诸县按试，其县尉即不将带弓手前路迎送。自今指挥下日，户绝逃田屋业，并系籍拘收，专应副弓手钱粮等支用。其愿给田产、不请官中月给钱粮者，每名听给田三十亩；愿养及格马者，增给二十亩。官户役钱，旧法比民户减半。今来招置弓手以御暴防患，与其它徭役不同，官户所赖尤重。欲令官户役钱更不减，而民户比旧役钱量增三分，专桩管以助养给。弓手 
      
者，权宜施行，仍具奏闻。所差将领等官，并以三年为任。如得其人，不许移易；劳效昭著，即就任加秩褒赏。朝廷有指挥会合 分为三等，下等月给钱一贯五百文。初役民人，只支下等钱，日计得钱五十文省，故投名者少。乞每名添支钱一贯五百，庶易招集，仍可责办所习兵器。所用衣甲，虽有定制，如远方土俗，各有所宜，许将领官详度按试，可以便于战挥：原作「会」，据本书补编第四二五页改。，并令本路本县官统领，自为队伍，不许分隶别将，庶几上下相安，同心协力，可济事功。」诏：逃田以有指挥外，其给田以水陆色额不均，(今)[令]逐路提刑司相度闻奏。月给钱每等递增五百文。余并从之。 
八月十一日，诏：「新额招置弓手，令逐路提刑按察，仍具训练招置次第申尚书省。」从兵部尚书卢益请也。 
九月九日，尚书省言：「诸路弓手、土兵，多是监司、州县非缘巡捕盗贼，辄行差占，致妨教习，及有追呼劳费，缓急有 差使。」诏：「今后除依条合差数外，若不因巡捕盗贼，即不得勾抽差占。如遇会合，并令巡尉部领前去，仍不许畸零抽差。如违，仰逐路帅臣按劾闻奏，重寘典宪。」 
十三日，两浙西路安抚司言：「招置弓手，每州四县以上，置准备将领、部将各一员教习。统弓手人马出入，依将法。不及四县，令帅司措置，以邻近县分兼隶。今来杭州已有七县，更令兼隶严州桐庐县，即计八县，地里南北大段遥远。望更置准备将领、部将各一员，将两州八 
      
县分隶教习，所贵每旬可以遍诣，缓急总领出入，不致误事。」诏更添置准备将领、部将各一员。其诸路若一州系八县，或不及八县，以邻近县分合兼隶，及八县以上，并依此添置。 
十二月五日，太平州言：「诸州增募弓兵，应募人若非特免身丁、量减科率，则愿投者少。」诏令尚书省立法。今拟修新置弓手听免本身丁役。从之。 
三年正月二十五日，臣僚言：「添置弓手州县，但欲招募数足，往往半是小儿或老病者。每至州官季点，监司巡按，则以私身替名上教，仅同儿戏。望委邻州通判遍诣逐县，子细拣选。如有老弱不能披带之人，实时放罢，别行召募。已拣中者，即于左手背上刺『拣中弓手』四小字为号。将已拣中者，本县置籍两扇，籍定乡贯、姓名、年甲、入月日、所习事艺，同所委官系衔印押讫，一本送本路安抚司，一本留知县厅收掌。遇开收，躬亲对簿销凿。每月具人数、姓名申安抚司照会揭贴。」诏新置弓手遇教习诏：原作「访」，据本书补编第四二五页改。，辄令人代，及代之者，各杖一百。管辖人容纵，与同罪；失觉察，杖六十。余并从之。 
二月十八日，知明州沈晦言：「新募弓手，欲逐州专委郡守核实教阅，去其流寓，汰其怯弱，限半年补足。」从之。 
六月九日，枢密院言：「添置弓手多与旧置弓手不务协和，却分彼我，若有缓急，必致误事。」诏将京畿诸路添置武臣县尉、将领等官，依旧通行总领部辖，添置县尉亦与旧置县尉通管职事。仍令 
      
逐路通判遍诣所管县分，将年老弱不堪使唤弓手，便行拣放。今后即不得将不堪使唤之人乱行招填阙额，枉费钱粮。其未尽事理，仍令京畿提刑司、逐路安抚钤辖司，将新旧弓手条约、续降指挥，子细参酌，条具经久可行事状闻奏。 
十九日，朝请大夫王梅言：「诸州新募弓手，请受、差使不同，事多抵牾。缘行之累年，难遽废罢。乞下逐路提刑司，令逐州知、通外，县即令、佐，公共拣选。其老弱疾病、事艺生 之人，量行拣放三分之一，更不招补，仍不得却将强壮之人妄有减放。如有冒滥，许令越诉。其未及元额去处，更不补填。」从之。 
八月六日，知枢密院事、御营副使、宣抚处置使张浚言：「旧置弓手请给，止有雇钱，无米；其新置弓手各有钱米。今既令新置弓手拨并与旧弓手一处衮同差使，望将诸路新招弓手请给，并依旧弓手则例支破施行。」从之。 
闰八月二十三日，两浙路提点刑狱公事王翿言：「两浙东、西路新旧弓手，以七十县言之，约计大小县除各留百人外，可起二万余人。昨自王梅申，其老弱疾病、事艺生 之人，请乞减三分之(人)[一]，每县大不过三百人，小不过二百人，通起土兵，共约可起一万五千余人。若使防秋，缓急以当一路差委，使统制官得人，精锐骁勇不在五军之下。欲乞浙西令平江府宪臣差拨，浙东令本司差拨，仍乞各差曾经出战大小使臣，不以有无违碍，抽差充统制 
      
官。遇有防秋，缓急即行起发。」诏依，常切训练，听候勾抽使唤。 
十月初一日，臣僚言：「吉州所管八县新置弓手，见今所管八百余人，依近降指挥，拣放三分之一，见存不过五六百人，而武尉、指使，八县共一十六员，将领、部将四员。以五百人之弓手，而部辖官二十员，当直差使，尚自不足，教阅事艺，何暇及之 乞少加裁减。」诏部辖官减半，其余州县准此。 
二十一日，知湖州张虞卿言：「湖州路兼水陆，管下长兴县四安镇，最系水陆冲要，乞添置武尉一员，选曾经战阵材武人差充。依旧法置弓手一百二十人，就四安镇专一控扼水陆盗贼，仍不许诸处抽差。」从之。 
四年正月二十四日，枢密院言：「江南东路提刑司申，本路州军多有直差外县巡尉入城防拓，应管弓兵尽数带行，以致居民未尝安业， 小乘隙作过，令、佐往往弃城逃避，仓库官物为之一空。乞重立法禁，戒逐州不得妄起属县弓兵，所贵可以禁戢奸盗，慰安细民。」诏：如遇本州岛差拨，不得过一半。 
十月一日，枢密院言：「创置弓手，添差使臣，本以御寇。访闻过往官吏例于所属出给文牒，于沿路巡尉差弓兵，以防护为名，差使频并，多致逃亡。」诏令诸路提刑司出榜严行约束。如有违犯之人，密具职位、姓名申枢密院取旨，重作施行。 
十一月五日，广南东路提刑司言：「南雄州保昌县元额添招弓手二百人，始兴县一百人，各置武臣县尉 
      
一员。后准朝旨，减三分之一。保昌县见管三十六人，始兴县一十二人。今来南雄州系当二广之冲，常有虔南、信丰等处贼徒作过，已申乞存留两县武尉，一面招填见阙弓手，以备使唤。其韶韶：原作「诏」。按，宋无诏州，而据《宋史》卷九○《地理志》六，广南东路有「韶州」，本文既为广南东路提刑司上言，所议当为辖内之务，且韶、连二州与湖南路接壤，亦与本文所述吻合。因改。、连州抵湖南路，潮、循、梅、封州接近福建、广西等路，各是控扼去处，亦合依南雄州路存留武尉，及招填见阙弓手。」诏依。其拣放三分之一阙额处更不补填指挥更不施行。 
十六日，诏诸路旧置弓手节级立功转资，与比附新置弓手押官名目上转行。 
二十八日，江南东路提点刑狱司言：「诸县新添置弓手，乞置将领、部将各一员，饶州、南康军将领、部将各一员，抚州、建昌军将领、部将各一员，池州、太平州将领、部将各一员，宣州、广德军将领、部将各一员。」从之。 
绍兴元年十月十六日，福建路转运判官鲁詹言：「诸州申明，或乞罢武尉，或乞罢指使，或乞罢先到人，或乞候军期事毕日减罢，显属迁延，虚费廪禄。乞明降指挥，应州县新置弓手及六十人以上，即存留武尉，减罢指使；若不满六十人，即减罢武尉，存留指使。一州通及五百人，即存留将领；如不满五百人，将领、部将并减罢。庶几州县有所遵守。」诏依。内见任合减罢人，候任满日更不差人。 
四年正月二十四日，尚书省言：「诸路州县新置弓手，见一等支破雇钱。据诸处陈请，新弓手多有不堪使唤之人，乞行废并，并旧弓手乞减支雇钱、添破粮米。钱 
      
塘县旧弓手减三分之一雇钱，并新弓手并罢，每人却添米七斗五升。又虑诸州县人数多寡不一，欲令提刑司依仿钱塘县支破新弓手、减罢雇钱等，各据减下钱数，先会计支旧弓手雇钱，及收籴旧弓手米外，将余钱于内量行桩留，准备向去米价增长，贻助收籴。所有其余剩钱，仰纽计合赡养人数额外增置。仍将逐州县数目逐一开具，限十日申枢密院。」诏并依。内新弓手拨并拣废，限十日施行了当。其所支米斛，以今来指挥到日月分，限次月为始支给。先是，江南东路提点刑狱公事朱异言：「昨者添置武尉一司，别立新弓手员额。后来朝廷酌见于事无补，应新弓手不满六十人处，已降罢武尉指挥。契勘弓手旧法，系差第三等以上，故唯日支食钱一百。今来米谷饮食时价高贵，委是供给衣食不给，则必取足于乡村人户。即是弓手员数之多，但见搔扰之害，过于缉捕之利也。今乞以新旧弓手合为一营，并隶于旧尉。其懦弱羸老者先以拣退，内寔有材武堪任捕盗者，权听于旧额外存留，候旧额足日，依旧仍与月给食钱、添支粮米，使其衣食得以稍足，而后可以绝其作过之弊。如此，则乡村之民免受(受)搔扰。」诏令兵部勘当，申尚书省。至是上言。 
四月二十八日，吏部言：「已降指挥，弓手准备将领，欲依旧存留，令每季遍诣诸县教阅，务要武艺精熟。其武尉、指使，可以废罢。本部即未审今来指挥，系止为将诸路州军新置弓手及五百人去处见任将领依旧存留，惟复将应干州军元置窠阙弓手不及五百人去处一例存留将领。」诏诸州军并令依旧差置弓手准备将领一员令：原作「领」，据本书补编第四二八页改。。 
十月二十二日，枢密院言：「诸路州郡差置将领、巡尉总领教阅弓手，以防寇盗。访闻州县止是县官使令 
      
般挈骨肉，防护逃避，缓急全不为用。」诏令诸州弓手，准备将领、所管县尉如敢更似日前私有役使，及借(情)[倩]差占，并般挈骨肉、防护逃避之类，并仰提刑按劾闻奏。 
