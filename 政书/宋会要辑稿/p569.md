<!-- { "loadSidebar": true } -->
九月四日，签书枢密院事楼照言：「臣入陕西采问节义之士，有原州通判米璞，当刘豫僣窃、 伪争进之日，杜门谢病，终不受污，关陕之人见璞则知有朝廷。前知陇州刘化源建炎间守陇州，城既陷， 
      
，隐民间十年，卒不屈辱以归。前博州签判刘长孺，当刘豫僣逆初萌之日，尝致书于豫，劝其转祸为福。豫毁除告命囚之，而日后复起之以官，终不屈。三人皆老病，乞并特除宫观差遣，仍与进官，庶几激励风俗。及有阴 ，陷隔以来守节不仕，已具奏乞差充凤翔府教授，欲乞更赐褒擢。」从之。 虏使人守视之，不得死。驱入河北贩卖蔬 
十年五月一日，诏以达州文学睦升为修职郎，令本路帅司与升等差遣。耀州言升不仕金国、伪齐，故命之。 
十三日，臣僚言：「乞仿汉及国朝故事，诏诸路州县长吏精加察举所部内有孝行殊异、卓然为众推(朕)[服]者，皆以名闻。士人擢用，民庶表其门闾，厚加赐予，以旌别之。或有其人而不举，或举非其人者，皆罚之，庶几中外矜式，钦爱之风无愧前古。」从之。 
闰六月十一日，诏以右迪功郎王宠为承务郎。丹州言尝有荐宠于伪齐令擢用，宠托疾不行，不受伪命，故命之。 
八月七日，权发遣广德军洪兴祖言：「本军广德县左迪功郎李彭年言行有常，乡里称孝。昨者贼兵入境，彭年二亲相继被害，冒犯白刃，收敛营葬，追慕哀恸，人不忍闻。除丧累年，蔬食饮水，誓终此身，(诏)[语]及其亲，凄怆泣下。出于至诚，委有显迹，可以激励风俗。」诏赐旌表门闾。 
同日，南平军言：「隆化县弓手吴沂事母至孝，养生送死，两尽其节，乞赐旌赏。」诏令本军量赐粟帛。 
十一年正月二十九日，徽州言：「休宁县 
      
民程柘妻李氏病，男程缺即割股以进之，遂安。」诏令徽州依格给赏，仍令本县常加存恤。 
三月二十一日，诏赐中亮大夫、康州防御使、权发遣熙河兰巩路兵马钤辖、右护军、右部同统制程俊旌表门闾康州：「康」字原缺。右护军：原作「□都护」。并据《建炎要录》卷一三九补、改。。以鄜延安抚司言其孝于父母，义于兄弟，委有实迹，乞赐旌表，故有是命。 
五月六日，诏赐成州同谷县民王泽家旌表门闾。以泽家六世不分，兄弟和睦，泽存抚遗孤，鞠养贫族，行义异常，植物见瑞。成州言其实状，故有是命。 
六月二十九日，诏赐全州葛全乡免解进士蒋举旌表门闾。全州奏举持丧尽节，结茅守墓，孝行感动，十芝生于坟侧，乞赐旌表，故有是诏。 
十二年九月十三日赦：「应孝子、顺孙、义夫、节妇，所宜旌表，以厚人伦。事状显著，仰长吏保明以闻。」 
十二月十二日，诏赐明州杨庆行旌表门闾。以本州岛言庆行累割肝乳以愈亲疾，乞赐旌表，故有是诏。 
十三年三月六日，诏信州(铭)[铅]山县民王小十刲腹取肝以愈母疾，可旌表门闾，易其乡名为旌孝，仍宣付史馆。从本州岛请也。 
六月三日，诏赐兴化军莆田县国学进士郭义重旌表门闾。以本军言义重事亲至孝，母死庐墓，竭尽哀节，感致瑞物，乞加旌表，故有是诏。 
十月二十五日，湖州言长兴县民华小九取肝以疗父疾，孝行显著，乞赐褒加。诏赐旌表门闾，宣付史馆。 
十八年闰八月二十五日，潮州言：「保义郎林昌朝自 
      
曾祖以来，四世不析居异财，一家长幼并循礼法。绍兴六年，本州岛荒歉，昌朝出米以济贫民，全活者甚众。」诏赐旌表门闾。 
干道五年四月二日，权发遣广州、主管广南东路经略安抚司公事龚茂良奏：「到任之初，布宣德意，询问风俗。有士民等陈状，称仰惟朝廷孝治均被天下，虽在遐陬，民知观感。近年本州岛刘氏二女刳肝割股以疗母疾，州司具奏，虽恩奖未下，众实钦(幕)[慕]。迩来有伤风败教如陈植、陈谠兄弟，平日与其姊有间言，一日姊死，植、谠诉其夫，以为殴姊致死，必欲陵辱其躯。检验至四，并无他故，植、谠致坐虚妄。关系风俗教化，莫大于此。」诏刘氏本家赐旌表门闾，仍宣付史馆，令本州岛依格倍给支赐。陈植、陈谠疾速根勘，具案闻奏，令刑部立法申尚书省。 
六年十一月六日，大礼赦：「应忠臣、孝子坟墓所在，仰州县量加封护，不得侵损。如有曾被旌表门闾者，仍依式建立，以示激劝。」 
九年二月十五日，诏雅州荣经县进士赵仝、邵州邵阳县学生聂致尧，各以孝行节谊显著，并宁国府宣城县百姓俞楫三世兄弟同居，遵奉先训，保家勤俭，并赐旌表门闾。以逐州应赦保奏故也。 
十一月二十五日，诏汉州什邡县进士陈敏政家特赐旌表门闾。自敏政高祖母王氏遗训，至今五世同居，以孝友儒业着闻，乡党推慕，本州岛保明闻奏，故有是命。 
淳熙二年十二月十七日，庆寿赦：「应孝行节义着于乡闾者，令长吏保明以闻，当议旌录。」 
三年十一月十二日，南郊 
      
赦：「应义夫、节妇、孝子、顺孙，委所在长吏常切存恤，事状显著，具名以闻。」六年、九年明堂赦同。 
淳熙十六年二月四日，登极赦：「应孝子、顺孙、义夫、节妇，所宜旌表，以厚人伦。事状显著者，仰长吏保明来上，其间孝行卓异之士，别项保奏。」 
绍熙二年十一月二十七日，南郊赦：「应义夫、节妇、孝子、顺孙，委所在长吏常切存恤，事状显著者，具名以闻。应忠臣、孝子、义夫、节妇坟墓所在，仰州县检照图经验实，量加封护，不得侵损。如有曾被旌表门闾者，仍依式建立，以示激劝。」 
绍熙五年七月七日，登极赦：「应义夫、节妇、孝子、顺孙，所宜旌表，以厚人伦。事状显著，仰长吏保明来上，其间孝行卓异之士，别项保奏。」 
嘉定四年九月六日，诏真州扬子县怀义乡里居吴汝明赐旌表门闾，令长吏致礼。以守臣潘友文言：「汝明积世同居，慈孝辑睦，母病刲股全活，所居舍侧芝草发生，蝗蝻犯境，不食其家禾稼。赈救饥困，全活为多。门首异木合生，人皆称义木。照明堂赦文，具名以闻。」故有是命。 
五年二月十四日，江州言：「德安县进士陈炎状，积世义居，始自唐朝，更历五代，皆曾旌表。至于本朝，累被圣恩。因遭兵火，家属离散，自建炎以来，高祖至炎及孙委实七代同居，有一百余口，自幼至长，不蓄私财，乡里父老众所共知，乞加旌表。」诏与特赐旌表门闾，仍令长吏致礼。 
七年十一月二十日，江南西路转运司言：「吉州安福县 
      
进士彭经与弟显、纲、继累世孝义，居母丧以及父丧，十年却酒肉。每饭以盆置于庭，毕集乃饭，否则莫敢先。私室惟药炉外，虽瓶罂亦不敢设。其童稚皆有徐行后长之习。高伯祖谟、叔祖育，其后不传，经等为之经纪甚备。非忠信孝悌不出诸口，不行诸身。欲照赦书旌褒，以为天下之劝。」诏特旌表门闾，仍令长吏致礼。 
淳熙三年三月十六日，诏成州天水县民胡公预家，令本州岛倍赐束帛，旌表门闾，仍宣付史馆。既而成州言：「公预建炎初被金人虏至河中府，公预与子璋告以父母垂白，无人供侍，虏鳭而纵之，得归。母李氏忧念哭泣，将失明，公预 目复明。其子璋又善承颜，子孙世世义居。」故有是命。 
九月三日，诏吉州安福县乡贡进士刘承弼旌表门闾，仍令长吏致礼。既而吉州言：
「承弼事父母至孝，居母丧哀毁骨立，孝行节义，实宜旌录。」故有是命。 
十二月二十九日，蕲州言黄梅县民户甫三世同居，诏旌表门闾。 
六年正月二十九日，诏潼川府中江县进士杨榆旌表门闾。既而县人言榆母病，剔肝供馈，潼川府上其事，故有是命。 
九年十二月六日，诏：「新筠州临江军巡辖马递铺王忠直孝行俱闻，世实希有，特与升等差遣，令福州依格给赐，仍宣付史馆。」以父进任福州(辖钤)[钤辖]，因患危困，忠直七剔股、一取肝救父痊愈，继燃臂谢罪于天。以福州奏闻，故有是命。 
十二年十一月三十日，平江 
      
府言武功大夫、英州刺史、特添差浙西副总管开赵取肝救父。诏开赵昔忠于国，今孝其亲，可特转濮州团练使。
 礼 宋会要辑稿 礼六二 赉赐 节赐 
     
宋会要辑稿 礼六二

赉赐
【宋会要】
宋太祖建隆元年正月，赐宰相、枢密使、诸军列校袭衣、犀玉带、鞍勒马有差。 
七月，宴侍卫亲军马步军都指挥使韩令坤等于礼贤讲武殿，赐袭衣、器(弊)[币]、鞍马有差。以赏泽潞之功(始)[也]。 
十月，始赐宰相、枢密院、宣徽、三司使、端明、翰林、枢密直学士、见任前任节度、观察、防御、团练使、刺史、诸军列校冬服有差。郡国长吏、边防将士，遣使就赐之。 
二年三月，赐王昭衣带、鞍马。 
十一月己卯，上始猎于近郊，赐宰相、枢密使、节度、观察使、团练使、统军、侍卫诸军都校锦袍。 
慕容延钊为山南东道节度，是冬大寒，遣中使赐以貂裘、百子毡帐。 
三年四月，李彝兴遣使贡马，上以玉带赐之。 
十月，始赐文武常参官冬服。先是，累朝以来止赐将相、翰林学士、诸军大校。至是，太祖谓侍臣曰：「冬服不赐百官，甚无谓也，宜并赐之。」乃以冬十月乙酉朔赐文武常参官时服，自后(随)[遂]为定制。 
郭进守雄州，太祖令有司造第于御街之东，欲以赐之，使尽用瓦。有司言非亲王、公主例不应用，太祖大怒曰：「进为我捍契丹十余年，使我不忧西山，岂不可比我儿女 」卒用之。宅成，以赐进，进屡辞，乃敢受。太平兴国中，始别赐进宅，或以为因展修相国寺并入为寺基也。 
干德二年十一月，命王全斌等伐蜀。冬暮大雪，上设毡帷于讲武殿，衣紫貂裘帽以视事，谓左右曰：「我被服如 
     
此，体尚觉寒，西征将帅冲犯霜霰，何以堪处 」即解裘帽，遣中黄门驰驿赐全斌，且谕旨诸将，以不能 及也。全斌感泣。 
太祖问雷德骧曰：「古者以官奴婢赐臣下，遂与本家姓，其意安在 」对曰：「古人制贵贱之分，使不可渎，恐后世谱牒不明，有以奴主为婚者。」太祖曰：「卿还得古人立法意。」孍息久之。详《雷德骧传》。 
