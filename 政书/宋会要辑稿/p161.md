<!-- { "loadSidebar": true } -->
一、昼龙法。取新净绢五尺，横界为(二)[三]节。于下节画水，水有波岸。水中尽龟，左顾，口吐黑气，初如线形，引至二三寸，渐大，散作黑白云。又于中节画龙，龙色随日干，庚、辛日画作白龙，壬、癸日画作黑龙。若取张僧繇画盘龙样，尤佳也。龙口吐黑白气成云，黑色宜多。又于上节画天，用朱砂点十黑为天元龟星形，星中画黑鱼，亦左顾，勿令鬐鬣太分明，亦勿令与龙所吐云气相接。其龙以金、银、朱砂和黄丹作色饰之，极令鲜明。 
一、祭龙法。先令一道士于坛上敕水解秽，然后祭龙。或无道士处，但焚香步虚，遶坛一匝可也。大意在屏嚣杂、断污(触)[浊]。取新(行)[竹]二竿，各长七尺，竿头带少叶，植于坛上。或无竹处，以苇及杨柳代之，尺数并依竹竿。竿头各挂一皁幡，各长二尺四寸，取龙巾登挂两竹之间。龙前置新席一，设俎豆、酒脯、时 、名香，烧香以糖灰火，勿用炭。龙畏炭也。亦勿用铁器，龙亦畏铁器也。又取白鹅一只，无鹅处以凫雁代之。笼于坛南，以物束口，无令作声。又设祀官位于其南。自置坛后，应预祭官属、耆宿并执事者，并斋洁，绝荤辛、宴饮及吊丧问疾。祭日，以亥时集坛下，子时行事。坛之东西各设灯纂二，又于东南置罍洗。如无罍洗，代以洁器。(宿)[官]属、耆宿并陪位于白绳外。礼生引祀官至罍洗盥手毕，又引就位，再拜，尊酒，再奠，再拜。读祝文曰：『维某年某月某朔某日，具位官姓名，谨以 
      
清酌、脯羞、花 、名香，荐舒雁之牲，敢告于里社神龙。某授命大君，来祈阴贶。伏以亢阳为沴，甘雨久愆，祈雪即云嘉雪久愆。虑害农功，莫遑夙夜。今则谋于龟筮，启此坛场，备荐吉蠲，用求灵应。伏望即日驾电驱风，祈雪即云召雪驱风。降为膏泽。至诚必报，无作龙羞。伏惟尚飨!』读文讫，祀官奠酒，再拜。授爵饮酒讫，又拜。执事者用新盘，不择兹瓦、漆、素铜、锡，但新洁者，取鹅于坛南，刀割其项，三分存一，勿令断。盘盛血，至于坛上，承之以俎。又以盘盛鹅身于坛南，取血奠之。奠讫，祀官再拜，陪位者并拜。又祝云：『五日内雨足，祈雪即云雪足。当更赛谢。』又再拜，撤席，撤俎豆，唯留血盘于坛上。别添香火。又以大盆盛净水，以杨柳枝条略点水洒龙巾登讫，置于水上。祀官并执事者俱出。至来日午时前，不得更令人至坛侧，常数十步遣人巡逻之。 
一、验雨法。次日寅时前，刺史、县令率官属、耆宿等拜于坛南白绳外，遣执事者入坛，视血盘中，如无物，得雨雪疾。或有虾、蜥蜴、蜈蚣、百足之类，即有大水。所见虫并送水中，不可损犯。或得飞鸟、蚁子及虫鸟粪，即由祀官心不精洁，故祷无应。雨雪降迟，当再虔诚祈告。看讫，执事人取盘洗血，并鹅于坛前掘坎瘗之。龙巾登且置坛上，时令添香换水，候雨雪足即收之。 
一、赛龙法。雨雪足，候三日，用猳猪一，宰于坛东面，取血，以盘盛，置坛前。及取猪去毛，煮于坛外。既熟，别盛以盘，加以时 及酒，不设俎豆，唯在精洁。又设祀官位如前。礼生引祀官就位，再拜奠酒讫，又再拜。读祝文曰：『维某年某月某朔某日，具官姓名，敢告于里社神龙。近以亢阳为灾，立坛祈祷，果蒙灵感，获此甘泽。雪降即云获此嘉雪。今择吉日，以报神德。伏惟尚飨!』读文讫，祀官再拜，授爵饮酒讫，又拜。执事人馂于白绳外，事毕拆绳。又于坛外取土块置坛上，祝云：『祈雨已毕，祈雪即云祈雪已毕。无有后报，急急如律令!』祀官等并闭气而还。龙巾登赛讫，送置左侧大水或潭穴中。」并从之。
 礼 宋会要辑稿 礼四 风伯雨师雷神坛 
      
风伯雨师雷神坛
      
淳熙七年正月二十七日，诏礼部、太常寺参稽典故，将州县祭风伯、雨师、雷神坛壝、器服制度、礼仪类成一书，镂版颁降。从礼部侍郎齐庆胄请也。
 礼 宋会要辑稿 礼四 五龙祠 
      
五龙祠
      
京城东春明坊五龙祠，太祖建隆三年自玄武门徙于此。国朝缘唐祭五龙之制，春秋常行其祀，用中祀礼。真宗大中祥符元年四月，诏修饰神帐。哲宗元佑四年七月赐额。先是熙宁二年八月，信州有五龙庙，祷雨有应，赐额曰「会应」，自是五龙庙皆以此名额云。徽宗大观二年十月，诏天下五龙神皆封王爵，青龙神封广仁王，赤龙神封嘉泽王，黄龙神封孚应王，白龙神封义济王，黑龙神封灵泽王。 
《金楼子 兴王篇》：『汉世祖文叔尝梦乘赤龙登天，上珠阶玉闼。』《帝王世纪》：「沛公家于沛之丰邑之阳里「沛公」原作「丰公」，「丰邑」原作「丰沛邑」，并据《汉书 高祖纪》改。，其妻梦赤马若龙戏己，而生执嘉，是为太上皇(太上皇)也。」《唐鲙》：「崔湜弟液，字润甫，尤工五言诗，湜孍，因自呼曰：「海子，我家龟龙也!」
 礼 宋会要辑稿 礼五 祠宫观 鸿庆宫 
     
宋会要辑稿 礼五

祠宫观
鸿庆宫
大中祥符七年正月，诏曰：「睢阳奥坏，艺租旧邦。应命历以天飞，创基图而日新。朕躬朝涡水，茂集蕃禧；旋幸平台，缅怀积德。想清都之锡类，庆鸿绪之无疆。奉真像以颙昂，建灵宫以曲密。洪惟二圣，敷佑万方，故当陪仙御于福廷，俨宸仪于恭馆。南京新修圣祖殿，宜号曰鸿庆宫，仍奉安太祖、太宗像。」八月，遣都知阎承翰、内侍杨怀古奉像至归德殿后正位权安。天圣元年三月，修殿成，诏知制诰张师德奏告南京内城，迎圣像奉安。四年十月，又奉安真宗御容。康定元年六月，经火，别建斋殿供养。庆历六年十二月，又诏重修三圣御容殿。七年六月，命翰林学士张方平往奉安右奉太祖、太宗、真宗神御。 
《京都杂录》：东京大内次北有之此条原有眉批「删」。。
 礼 宋会要辑稿 礼五 祠宫观 凤台山宫 
     
凤台山宫
天圣八年正月，差内侍张怀恩就永安县紫玉山置宫。九年闰十一月十五日，宫成，诏遣三司使晏殊、(上)御药供奉罗崇勋、江德用自京迎太祖、太宗、真宗圣像至宫奉安，仍改(訾)[紫]玉山为凤台山。治平三年九月二日，龙图阁直学士李柬之相度仁宗神御殿，乞免凤台村户绝地土租税。四年十二月三日，户部副使苏痴、内侍押班王守规相度英宗神御，以降真殿第六间奉安，并如其 
     
请。熙宁二年五月九日，迎奉仁宗、英宗御容赴文德殿。十三日，上亲行酌献之礼，乃赴西京。二十二日，奉安右奉太祖、太宗、真宗、仁宗、英宗神御。
 礼 宋会要辑稿 礼五 祠宫观 上清宝箓宫 
     
上清宝箓宫
(致)[政]和初，诏于景龙寺东对晨晖门作上清宝箓宫。五年九月二十日，诏上清宝箓宫隶京城所提举管辖，仍差盖从熙充提举，黄冕充提点。是年十二月一日，御制《宝箓宫仁济辅正亭记》，云：「辟宫隅外壖东北地，踰顷作室百堵，名之曰上清宝箓宫。中殿以事高真，号曰始清；西以奉本命，号曰天祥；东以居其徒。集修身学道羽衣之士请命上帝，以受金箓，行正一灵文玉笥考照法。又即宫门之西，于临道衢营屋数拾楹，中建亭曰仁济，选其徒修洁禁行者，使行其术，以济万民。朕洁精斋戒，洗心凝神，书符 水以赐，日以千计，不遑暇逸，劳不自惮于「劳不」句：按此下疑有脱文。。携幼扶老，策杖肩舆，匍匐杂，至者万有余众。一亭不足容，增其北更为亭，曰辅正。」 
徽宗政和六年二月一日，上清宝箓宫道院奏：乞每岁拨放童行及紫衣师号，及遇天宁节，诣内东门进奉功德疏；乞汴河船一只西至河阴、汜水东西、淮南、两浙，般载柴(灰)[炭]米麦杂物；乞免力胜商税牌一面；乞菜园、坟地共伍顷，于都城外或畿内系官诸色田地内踏逐摽拨；乞铜朱记，申发公文使用。诏并从之。
 礼 宋会要辑稿 礼五 祠宫观 龙德宫 
     
龙德宫
     
徽宗元符三年已即位，未改元。二月二十四日，诏懿亲宅巘邸赐名龙德宫，管勾官令入内〔内〕侍省取旨。 
大观元年十月十二日，上批：「龙德宫五日一次提举官宿于本厅，日轮提点官一员宿于本厅，勾当官一员宿于廨舍。已上遇疾患、事故在假，即轮当次官。」 
政和四年三月十五日，侍卫步军司奏：「提举龙德宫、直睿思殿、同提举大晟府杨戬奏：『奉圣旨，侍卫步军司可特差借宣效六军兵士二百人，带行见请诸般请给，日下发遣龙德宫役使，充本宫实占祗应，与免诸处差借、拣选。体量向去有阙，依此差借。如有拘碍，特依今来指挥。』」今诏割移名粮充龙德宫清卫阙额。 
钦宗靖康元年四月七日，以太中大夫、门下侍郎耿南仲为正奉大夫，资政殿学士、朝散大夫王易简为中大夫，中书舍人谭世绩、李熙靖并为显谟阁待制，提举醴泉观、主管龙德宫。五月一日，宰臣徐处仁等言：「陛下躬听机政，不得侍上皇于别宫，视膳问寝之念每形辞旨。乞诏提举龙德宫官日具道君起居平安以闻，庶慰圣孝晨夕企慕之意。」从之。
 礼 宋会要辑稿 礼五 祠宫观 神霄玉清万寿宫 
     
神霄玉清万寿宫
     
徽宗政和七年二月十三日，诏：「神霄玉清万寿宫如小州、军、监无道观，以僧寺改建。如有道观处，止更名，仍于殿上设长生大帝君、青华帝君像。」二十三日，臣僚言：「州、府、军、监内以僧寺为神霄玉清万寿宫，乞从有常住，并殿宇圆备、有庄产寺改充。」从之。五月一日，诏天下神霄玉清万寿宫岁度童行、紫衣，并未改宫以前数日降赐。如元无额，即并赐岁度童行、紫衣各一道。二十二日，知杭州徐铸奏：「乞神霄玉清万寿宫添拨田共二十顷，于浙西逐州有管诸司堪好田内摽拨应副。」诏依，如违，以大不恭论。六月二十八日，尚书省言：「诸州将寺院改建神霄玉清万寿宫，旧有庄田、赁屋合依天宁万寿观已降指挥，免纳夏秋二税及房廊赁钱。」从之。七月二十二日，诏诸路州军：「应改寺作神霄玉清万寿宫大州军，并先期告谕，即半月迁徙。如接便搔扰，许人告，赏钱三百贯，犯人决配千里。」九月十六日，中书省言：诸神霄玉清万寿宫与免支移折变。从之。 
