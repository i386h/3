<!-- { "loadSidebar": true } -->
天竺，后汉通焉，即汉时身毒国。邓展曰：「毒(因)[音]笃。」李奇曰：「一名天笃。」初，张骞使大夏，见邛竹杖、蜀布，问曰：「安得此 」大夏人曰：「吾贾人往身毒国市之。」即天竺也。或云摩伽，或云婆罗门。在葱岭之南，去月氏东南数千里，地方三万余里。其中分为五天竺：一曰中天竺，二曰东天竺，三曰南天竺，四曰西天竺，五曰北天竺。地各数千里，城邑数百。南天竺际大海；北天竺距雪山，四周有山为壁，南面一谷，通为国门；东天竺东际大海，与扶南、林邑邻接，但隔小海而已；西天竺与罽宾、波斯相接；中天竺据四天竺之间。其都城周回七十余里十：原作「千」，据《旧唐书》卷一九八改。，北临禅连河云。昔有婆罗门领徒千人，肄业于树下肄：原作「隶」，据《旧唐书》卷一九八改。，树神降之，遂为夫妇。宫室自然而立，童仆甚盛。于是使役百神，筑城以统之，经日而就。此后有阿育王，复役使鬼神，累石为宫阙，皆雕文刻镂，非人力所及。阿育王颇行苛政，置炮烙之刑，谓之地狱，今城中见有其迹焉。国并有王。汉时又有捐毒国，去长安九千八百里，去都护治所二千八百里，南与葱岭相连，北与乌孙接，衣服类乌孙，随水草，故塞种也。颜师古曰：「捐毒即身毒，身毒则天竺，塞种即释种也。盖语音有轻重也。」《岛夷志略》云：居大食之东，隶秦国之主，去海二百余里，地平田沃，气候不齐。俗尚古风。男女身长七尺，目小项长，手帕系额系：原作「击」，据《岛夷志略》四库本改。，编发垂耳，穿百缝衣。民以藤皮织鞋，以绵纱结袜，仍时穿之，示其执礼也。不善煮海，食仰他国。民间以金钱流通使用。有酋长。地产沙金骏马。贸易之货用银、青白花器、斗罐、酒色、印布之属。《路史 发挥 佛之俗篇》云：昔老子西游出关，过于天竺，教胡人为浮屠，厥后其徒更相推誉流传，而失实尔。从月氏、高附国以西，南至西海，东至盘起，皆身毒之地。有别城数百，城置长；有列国数十，国置王。虽各小异，而俱名身毒。《扶南传》云：舍卫国隶属天竺。伽尸国一名波罗奈国，一名皮波罗奈斯国。竺法维《佛国记》云：波罗柰国在伽维罗越国南千四百八十里。释法盛《历国传》云：其国有稍割牛，其牛黑色，角细长，可四尺余，十日一割，否则病或致死。人服牛血，皆老寿。国人皆寿五百岁，牛寿亦等于人。亦天竺属国。都临恒河，一名伽毗黎河。灵鹫山，胡语曰耆阇崛山，山是青石，头似鹫鸟。竺法维《佛国记》云：在摩竭提南，亦天竺属国也。其时皆属月氏。月氏杀其王而置将，命统其人。俗修浮图道，不杀生饮酒，遂以成俗。地卑湿暑热。其国临大水，乘象而战。其人弱于月氏。汉武帝遣使十余辈出西南，指求身毒，为昆明所闭，莫能通。和帝时，数遣使贡献，后西域反畔，乃绝。( )[桓]帝延熹二年、四年，频从日南徼外来献。世传明帝梦见金人长大，顶有光明，以 
      
问 臣，或曰：西方有神，名曰佛，其形长丈六尺而黄金色。帝于是遣使天竺，问佛道法，遂于中国图画形象焉。楚王英始信其术，中国因此颇有奉其道者。后桓帝好神，数祀浮图、老子，百姓稍有奉者，后遂转盛。至魏时，中国人始祝发为僧。吴时，扶南王范旃遣亲人苏勿使其国，从扶南发投拘利口，循海大湾中，正西北入历湾边数国，可一年余，到天竺江口，逆水行七千里乃至焉。天竺王惊曰：「海滨极远，犹有此人乎 」即令观视国内。仍差陈、宋等二人，以月氏马四匹报旃、勿，积四年方至。其时吴遣中郎康泰使扶南，及见陈、宋等，具问天竺土俗，云：「佛道所兴国也。人敦庞，土饶沃。其王号茂论。所都城郭，水泉分流，绕于渠堑，下注大江。其宫殿皆雕文镂刻，街曲市里，屋舍楼观，锺鼓音乐，服饰香华，水陆通流，百贾交会，器玩珍玮，恣心所欲。左右嘉维、舍卫、叶波等十六大国，去天竺或二三千里，共尊奉之，以为在天地之中。」晋鸠摩罗什译出众经，沙门慧叡才识高明，常随罗什传写。罗什每为慧叡论西方辞体，商略同异，云：「天竺国俗甚重文制文：原作「大」，据《晋书》卷九五改。，其宫商体韵，以入管弦为善。」至是，不复通焉。唯宋文帝元嘉五年，天竺伽毗黎国王月爱又遣使奉表，献金刚指环、摩勒金环、宝物、赤白鹦鹉各一。明帝泰始二年，又遣使贡献，以其使主竺扶大、竺阿珍并为建威将军。元嘉十八年，苏摩黎国王那罗跋摩遣使献方物。孝武孝建二年，有斤利国王释婆罗那邻遣长史献金银宝器。后废帝元徽元年，婆黎国遣使贡献。此数国皆事佛道。凡此诸国，皆天竺之属也。梁武帝天监初，天竺王屈多遣长史竺罗达奉表献 璃唾壶、杂香、吉贝等物贝：原作「具」，据《文献通考》卷三三八改。。国临大江，名新陶名：原脱，据《梁书》卷五四《中天竺国传》补。，源出昆仑，分为五江，总名恒水。其水甘美，下有真盐，色正白，如水精。后魏宣武帝时，南天竺遣使来献骏马，云其国出狮子、貂、豹、  ：原作「挥」，据《文献通考》卷三三八改。、胡昆反。橐驼、犀、象。有火齐，如云母而紫色，裂之则薄如蝉翼裂：原作「列」，据《文献通考》卷三三八改。，积之则如纱縠之重沓积：原作「精」，据《文献通考》卷三三八改。。有金刚、似紫石英，百(练)[炼]不销，可以切玉。 瑁、金、铜、铁、铅、锡、金、缕织成金罽。白迭、  。 音塔， 音登。又有旃檀、郁金等香、甘蔗诸果、石蜜蜜：原作「密」，据《文献通考》卷三三八改。、胡椒、姜、黑盐。西与大秦、安息交市，海中或至扶南、交趾，贸易多珊瑚、珠玑、琅玕。俗无簿籍，以齿贝为货。尤工幻化。丈夫致敬极者，舐足摩踵而致其词。家有奇乐倡伎。其王与大臣多服锦罽。王为螺髻于顶，余发剪之使短。丈夫剪发，穿耳垂珰。俗皆徒跣。衣重白色。怯于'战，有弓箭、甲弰，亦有飞梯地道、木牛流马之法。有文字，善天文算历之术。其人皆学《悉昙章》书，云是梵天法。书于贝多树叶以记事贝：原作「具」，据《文献通考》卷三三八改。。隋炀帝志通西域，遣裴矩应接西蕃诸国，多有至者，唯天竺不通，帝以为恨。唐武德中，其国大乱，中天竺王尸罗逸多练兵聚众，所向无 
      
敌，象不解鞍，人不释甲。居六岁，而东、西、南、北四天竺国之君皆北面臣之。天竺王姓乞利咥氏，亦曰剎利，世有其国，不篡杀。稻岁四熟，禾之长者没橐驼。妇人项饰金银珠璎络。死者燔骸取灰，建窣堵窣：原作「宰」，据《新唐书》卷一四六上改。，或委野中及河饵鸟兽鱼a，无丧纪。谋反者幽杀之，小罪赎钱，不孝者断手足，劓耳徙边。有文字，善步历历：作「历」，据《新唐书》卷二二一上改。，学为梵天，书贝多叶以记事。国中处处指曰佛故迹也。信盟誓，传禁 ，能致龙起雨。会唐浮屠玄奘至其国，尸罗逸多召见曰：「而国有圣人作《秦王破阵乐》，试为我言其为人。」玄奘粗言太宗神武、平祸乱、四夷宾服状。王喜曰：「我当东面朝之。」贞观十五年，自称摩伽陀王，遣使者上书。帝命云骑尉梁怀璥持节慰抚，尸罗逸多惊问国人：「自古亦有摩诃震旦使者至吾国乎 」皆曰：「无有。」戎言中国为摩诃震旦。乃出迎，膜拜受诏书，戴之顶顶：原作「项」，据《文献通考》卷三三八改。，复遣使者随入朝。诏卫尉丞李义表报之，大臣郊迎，倾都邑纵观，道上焚香，尸罗逸多率 臣东面受诏书，复献火珠、郁金、菩提树。二十二年，遣右卫率府长史王玄策使其国，以蒋师仁为副。未至，尸罗逸多死，国人乱，其臣那伏帝阿罗那顺自立，发兵拒玄策。时从骑纔数十，战不胜，皆没，遂剽诸国贡物。玄策挺身奔吐蕃西鄙，檄召邻国兵，吐蕃以兵千人来，泥婆罗以七千骑来千：原作「十」，据《文献通考》卷三三八改。。玄策部分进战荼镈和罗城荼：《太平寰宇记》、《文献通考》天竺传同，然《通典》、《新唐书》天竺传及《通鉴》皆作「茶」，疑是。，三日，破之，斩首三千级，溺水死万人。阿罗那顺委国走，合散兵复阵，师仁禽之，俘斩千计。余众奉王妻、息阻干陀卫江，师仁击之，大溃，获其王妃、王子，虏男女万二千人，杂畜二万，降城邑五百八十所。东天竺国王尸鸠摩送牛马三万馈军，及弓、刀、宝、缨络。于是天竺响震，城邑聚落降者五百八十余所十：原作「千」，据《新唐书》卷二二一上、《文献通考》卷三三八改。，遂俘阿罗那顺以还。太宗大悦，因谓 臣曰：「夫人耳目玩于声色，口鼻耽于臭味，此乃败德之源。若婆罗门不劫掠我使人，岂为俘虏耶 昔中山以贪宝取毙，蜀侯以金牛致灭，莫不由之。」拜玄策朝散大夫。是时，就其国得方士那罗迩娑婆寐，自言寿二百岁，云有长生之术。太宗深加礼敬，馆之于金飙门内，造延年之药。令兵部尚书崔敦礼监主之，发使天下，采诸奇药异石，不可称数。延历岁月，药成，服竟不 ，后放还本国「延历」以下数句出《旧唐书 天竺传》，插入于此，于文不顺。《新唐书》、《文献通考》均无此数语。。又使者走婆罗门诸国。所谓畔荼法水者荼：《文献通考》卷三三八同，然《酉阳杂俎》前集卷七、《新唐书》卷二二一上皆作「茶」，疑是。，出石臼中，有石象人守之。水有七种色，或热或冷，能销金铁，人手入辄烂，以橐驼髑髅转注瓠中。有树名咀赖罗，叶如黎，生穷山崖腹，前有巨虺守穴，不可到。欲取叶者，以方镞矢射枝则落，为 鸟衔去，则又射，乃得之。其诡谲类如此。后术不验，听还，不能去，死长安。太宗之葬昭陵也，刻石像阿罗那顺之形，列于玄阙之下。五天竺所属之国数十，风俗物产略同。有迦没路国，其俗开东门以向日开：原作「门」，据《旧唐书》卷一九八改。。王玄策至，其王发使，贡以奇珍异物及 
      
