<!-- { "loadSidebar": true } -->
赠太尉、永嘉郡王允迪，谥思恪。 
赠太师、中书令、追封卫王史弥远，谥忠献。 
赠太师、平阳郡王允升，谥懿恭。 
赠太 
      
师、尚书令、追封魏郡王郑清之，谥文惠。 
赠开府仪同三司、追封信王世开，谥献敏。 
嗣濮王、赠太傅、追封郇王仲御，谥康孝。 
赠中书令、追封南阳郡王惟吉，谥康孝。 
赠中书令、追封岐王德芳，谥康惠。 
昭化军节度使杨应询，谥康理。 
荆南节度使、兼中书令、南平王高保融，谥正懿。 
保宁军节度使、赠少师、追封咸宁郡王师 ，谥昭肃。 
赠宣德节度、同平章、追封广陵郡王德雍，谥康简。 
嗣濮王、赠宁国节度、同平章、追封舒王宗懿，谥良靖。 
嗣濮王、赠少师、追封思王士俴，谥温靖。 
安定郡王、赠少师令(虑)[ ]，谥襄靖。 
特赠太师、追封润王师弥，谥节惠。 
建雄军节度使、追封康王高继勋，谥穆武。 
嗣濮王、赠太保、追封钦王宗佑，谥穆恪。 
太师、嗣秀王、追封崇王伯圭，谥宪靖。 
太师、吴郡王杨谷，谥敏肃。 
太师、宁远昭庆军节度使、和义郡王、追封和王杨存中，谥武恭。 
少傅、永王师嵒，谥敏惠。 
少师、保康军节度使、嗣秀王、赠太傅、追封和王师禹，谥端肃。 
奉国军节度使、同知大宗正事、赠少师、追封咸安郡王士铢，谥敏靖。 
少傅、吴兴郡王、赠太保、追封沂王柄，谥靖惠。 
赠太师、追封崇王宗瑗，谥孝温。 
赠武宁节度、同平章、追封济王宗荩，谥孝良。 
赠保宁节度、同中书平章、东阳郡王宗悌，谥孝宪。 
赠太师、尚书令、兼中书令、追封相王允弼，谥孝定。 
安德节度使、开府仪同三司、赠太师、 
      
追封贺王士，谥孝敏。 
嗣濮王、赠太师、追封荣王宗绰，谥孝靖。 
赠太尉、博陵郡王承选，谥孝靖。 
嗣濮王、赠太师、追封惠王宗楚，谥僖节。 
赠太尉、北海郡王、追封袁王宗胜，谥僖孝。 
昭化节度、赠太师、追封润王宗隐，谥僖惠。 
镇江节度、封丹阳郡王守节，谥僖穆。 
嗣濮王、赠太师、中书令、追封和王宗朴，谥僖穆。 
赠太尉、信安郡王允宁，谥僖简。 
赠侍中、追封同安郡王惟正，谥僖简。 
太师、镇南军节度使、乐平郡王郑绅，谥僖靖。 
赠保宁节度、东阳郡王仲晔，谥荣顺。 
嗣濮王、赠太师、追封怀王宗晕，谥荣顺。 
赠太师、韩王宗谔，谥荣思。 
赠太师、尚书令、追封定王允良，谥荣易。 
赠开府、济阳郡王、追封樊王宗辅，谥荣孝。 
嗣濮王、中书令、追封祁王宗谊，谥庄孝。 
秦国公、追封楚王孟昶，谥恭孝。 
嗣濮王、赠太傅、追封仪王仲諟，谥恭孝。 
赠太尉、滕王宗旦，谥恭孝。 
太傅、申王贵谦，谥恭和。 
赠少师、追封新兴郡王师垂，谥恭良。 
兴国军节度使、开府仪同三司、赠少师、追封新安郡王师夔，谥恭荣。 
特进、少师、追封新安郡王师夔，谥恭荣按此条与上条是一人重出。。 
赠太师、尚书令、追封镇王元墦，谥恭孝。 
赠中书令、追封吴王德昭，谥恭荣。 
赠安化节度、开府仪同三司、追封(号)[虢]王世清，谥恭安。 
赠太尉、中书令、追封申王德文，谥恭裕。 
赠开府杨惟忠，谥恭勇。 
追封齐王、进封魏王元佐，谥恭宪。 
岳阳 
      
军节度使、开府仪同三司、追封韶王士撙，谥恭靖。 
赠静难节度、新平郡王宗保，谥恭靖。 
赠太尉、乐平郡王承亮，谥恭靖。 
赠太师、尚书令、追封陈王元份，谥恭靖。 
赠昭信节度、开府仪同三司、追封萧王宗博，谥恭僖。 
赠天策上将军、徐兖二州牧、追封周王元俨，谥恭肃。 
武当军承宣使、赠太师、追封永嘉郡王士程，谥恭惠。 
开府仪同三司，赠太傅、追封(盾)[循]王士，谥忠恪。 
赠太尉、尚书令、追封曹王、改封(察)[蔡]王元捻，谥恭惠。 
赠司空、南阳郡王宗乔，谥恭康。 
建武军节度使、知太原府、追封安化郡王王禀，谥忠壮。 
追封和义郡王、累赠太师士珸，谥忠靖。 
太傅、护国镇安保静军节度使、赠太师、追封鄜王刘光世，谥武僖。 
太傅、奉国军节度使、四川宣抚使、新安郡王、追封信王吴璘，谥武顺。 
太尉、忠武节度、卫国武烈王高琼，谥武烈。 
追封澧王师揆，谥恭惠。 
赠彰化节度、安定郡王承简，谥和懿(懿)。 
保静节度王昭远，谥和惠。 
赠护国节度、河东郡王承衍，谥和惠。 
少师、会稽郡〔王〕希逦，谥和惠。 
检校少保、开府仪同三司、保平军节度使、汉东郡王向宗回，谥荣纵。 
太师、秦王吴益，谥恭惠。 
赠中书令、博平郡王允初，谥安恭。 
赠太尉、中书令、追封濮王允让，谥安懿。 
赠太师、中书令、追封秀王子捻，谥安僖。 
安定郡王、追封荣王从式，谥安僖。 
太师、静江宁武靖海军节度使、追封循王 
      
张俊。诏曰：「俊蚤以忠力，屡经委任，平寇捍难，功勤尤着。奉上恭顺，始终不渝。可取危身奉上、安民有功之义，赐谥忠烈。」 
太师、尚书左仆射、赠申王秦桧，谥忠献。
 礼 宋会要辑稿 礼五八 群臣谥 
      
群臣谥
【宋会要】
      
崇信军节度使、赠侍中钱惟演。初，博士张议张：原作「张环」，据《宋史》卷三一七《钱惟演传》改。：「惟演幼名敏惠，长工属文。始以父任，累官至环卫。咸平中献文，召试，换为太仆少卿。自尔历更清华，升用宥密。定陵之上尊谥也，用有唐天宝之典，虽重名复号而未尽圣美，独能援列前准，显备大功，斯博学业文之 已。此其所优也。先是，母后助治，或专断决，晚岁稍任左右，女谒寖行，浮薄之徒，因缘谄会。惟演时以葭莩之近，罢枢衡之委，久处外服，意颇不乐，故其篇咏，率多怨刺。明道耕籍，入(倍)[陪]大礼，恳求中职，得留毂下。逮明肃违世，主上躬政，英规独运，粹照尽神，悉屏群邪，再清百度。坐附援求，益迎合轻议，为执宪所纠，故左降偏郡。夫位兼将相，不为不达矣；任意中外，不为不用矣。所宜引满覆之(诚)[诫]，保高明之宠，贪慕权要，衅生不足，此其所劣也。前书称沈约昧于荣利，有志台司；元稹大为路岐，经营相位。负才好进，正此俦矣。谨按《谥法》：『敏而好学曰文，贪而败官曰墨。』请谥文墨。」惟演子暧等诉曰：「先臣遭遇三朝，践扬四纪，本以文学，遍历两制。真宗朝曾任枢近，兼陛下东宫日宾客。先祖 顺，勋冠诸藩。先臣昨以宪司弹，劾坐擅议祔庙及连姻戚里，蒙朝廷止解台司，退守侯服。亡殁之后，赠官赐赙，遣使护丧，哀荣之恩，并越彝等。此乃圣 
      
上追录勋旧、原宥过失之深意也。而礼官定谥，曲加恶名，乞别令详议。」诏送翰林学士、判太常寺章得象，与礼官详议。得象等议：「惟演始自降官，逮于即世，务专率职，以趣自新。悼功名不居之诫，有惶惧可怜之意。但以身在遐远，众弗及知，故后善虽勤而牵复未加，前吝已彰而讥议犹集。(环)[]之所谥，理或在兹。今若更荐其文，则违降秩之典；苟谓之墨，又无渎货之状。推原本意，似爽厥中。谨按《谥法》：『追悔前过曰思。』惟演晚节修省，可谓过而知悔矣，宜谥曰思。」诏从之。惟演尝谓章献、章懿二后祔真宗庙室，由此左迁。既谥曰思，庆历三年行升祔之礼，其子暧等又诉于朝，故改谥。 
翰林侍读学士、兵部侍郎、兼秘书监、赠太子太师杨徽之，谥曰文庄。德美才秀曰文，履正志和曰庄。初赠兵部尚书，景佑二年以外孙参知政事宋绶言徽之尝侍真宗藩邸，故加赠太子太师，及赐谥曰文。 
永兴军节度使、司徒、兼侍中、尚书令韩琦，谥忠献。 
枢密副使、给事中、赠礼部尚书包拯，谥孝肃。 
尚书右丞、赠资政殿学士范纯礼，谥恭献。 
护国军节度使、同中书门下平章事狄青，谥武襄。 
校书郎、霸州文安县主簿、编修《太常因革礼》苏洵，谥曰文。李壁《与苏洵定谥札子》：臣窃见国朝故事，臣僚三品以上方许赐谥，其有抱道蕴德、声实俱高者，官品虽未及而法亦得赐。故邵雍官止校书郎，元佑二年赐谥康节；徐积宣德郎，政和六年赐谥节孝。此祖宗尊贤尚德之意，不专以品秩崇卑为间，其旨远矣。臣伏见故校书郎、文安县主簿、编修《太常因革礼》苏洵，学综六艺，词雄百 
      
家，通于王政，达于权事。方时燕安，中外以兵为讳，洵独著书极论为国之大计，与制虏之长策，皆指事切理，不为空言。故欧阳修一见太息，比之荀卿，而韩琦亦(未)[谓]虽贾谊不能过。独王安石恶其异己，指为战国纵横之流，天下不以为然也。晚沾一命，订礼容台，浸乡于用，不幸赍志没地，独其书伟然配况、雄以传。而琦尤加器重，以为文追典诰，论极皇王。自斯言之出，学者益以尊信，非若专门浅局之士好高泥古、于用则 者之比也。仰惟陛下恢洪远猷，崇尚实学，如洵之贤，宜在褒表。况轼、辙先已蒙恩，并得美谥，易名之宠，止及其子，尚遗其父，推本而言，于义为阙。臣于庆元元年任馆职日，尝因赐对，乞将范祖禹、常安民、张(廷)[庭]坚等一处定谥，即蒙圣慈开可，付外施行。今者忝贰秩宗，宝司邦礼，怀有未尽，不敢隐默。兼本州岛守臣刘光祖见行陈乞，欲望睿明特饬攸司，参照邵雍、徐积体例，与洵定谥，以示朝廷尊贤尚德之意，其于治道不为无补。 
