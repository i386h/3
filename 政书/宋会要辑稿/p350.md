<!-- { "loadSidebar": true } -->
干德元年八月一日，内出御札曰：「王者诞膺骏命，光启鸿图，罔不升中于泰坛，昭祀于上帝，着诸令典，是谓彝章。朕自抚中区，行周四载，稼穑既闻于丰稔，邦家屡集于休祺。岂凉德之升闻，感兹多祜；盖上穹之降鉴，锡我小康。得不祗率前文，躬行大礼!式展奉先之志，虔申报本之诚本：原作「木」，据《宋大诏令集》卷一一八改。。用荅天庥，且符人欲。朕以今年十一月十六日有事于南郊。宜令所司，各扬其职，务从省约，无至烦劳。诸道州府不得以进奉为名，辄有率敛，庶遵俭德，以奉严禋。中外臣僚，当体予意。」先是，有司言：「《通礼》以冬至日祀圜丘，今岁十一月二十九日冬至，国家初行郊祀，近晦日，乞改用十六日。」乃从之而下(诏是)[是诏]。后亲郊御札唯裁制变革则备载。 
二日，诏曰：「中原多故，百有余载，礼乐仪制，不绝如线。方今天下无事，时和年丰，礼神报本礼：原作「神」，据《群书考索》前集卷二五改。，资乎备物。执事者所宜讲求遗逸，遵行典故，无或废坠，以副我寅恭之意。」于是宰臣范质等相与讨寻故事。时官籍散落，旧吏皆物故吏：原作「史」，据《长编》卷四改。，惟得后唐天成中《南郊卤簿字图》，考以今文，颇为疏略，其相违戾者亦多。质等参定新本，曰《南郊行礼图》，质自为序，乙未上之。凡坛壝、牲器、玉帛、醴馔、斋戒之制，与祠官定仪以闻。 
六日，太常礼院言：「皇帝亲祀南郊，诸司应奉，预申严办： 
     
卤簿仪仗，兵部。鼓吹、乐悬、登歌，太常寺。六军仪仗、左右金吾仗，六军诸卫、左右金吾卫。芳亭、凤辇、香蹬、腰舆、伞扇，殿中省。
立金鸡击鼓，将作监、大常寺。祭器、朝服、祭服、诸法司物，少府监。皇帝通天冠、绛纱袍、衮冕服、镇圭、拂翟、殿上扇，宣徽院。明德门外太庙、南郊斋宫百官幕次，郊坛棘(成)[城]，青板城籸盆，开封府。舁宝令史、赞者牙版位版，门下省。百官班次，前资致仕官、诸方客使、进奉僧道耆寿番客陪位，御史台、四方馆、鸿卢寺。崇元殿、明德楼、太庙御幄、大次郊坛彩楼、席褥、蜡烛，仪鸾司。皇帝位版、行事位版，太常礼院。南郊坛众星位版并刻漏时辰，司天台。开启宫门，皇城司、武德司。仗马，宫苑司。修撰仪注、移牒诸司、详定仪仗法物，殿庭并太庙、南郊坛赞引行事，礼仪使司、太常礼院。南郊坛、太庙、城门外并沿路軷祭供备，逐处礼料粢盛。光禄寺、太常寺、太仆寺、太府寺、将作监、少府监、司农寺、司天台、宗正寺、卫尉寺、秘书省。」从之。 
十一月二日，太常礼院言：「唐韦绥为太常卿知礼仪事，又杜鸿渐、杨绾并以太常卿为礼仪使，其职一也。准仪注，以礼仪使赞导，而《开元礼》合用太常卿，今请并置，分左右前引。」从之。 
二十日，命皇弟开封尹匡义(克)[充]南郊御营使，殿前都指挥使韩重赟为仪仗都总管，殿前都虞候杨义副之。自后亲郊增置行宫使四人，青城内至郊坛巡检及押仪仗、新旧城里权都巡检使、权都同巡检使各二人，管勾大内。 
十三日，帝宿斋于崇元殿。翌日，服通天冠、绛纱袍，执镇 
     
圭，乘玉辂，由明德门，群臣夹侍，卤簿前导，赴太庙。五鼓，朝飨礼毕。质明，乘辂赴郊，斋于帷宫。十六日甲子，服冕服，执圭，合祭天地于圜丘，奉宣祖配宣：原作「禧」，据《长编》卷四改。。以皇弟开封尹匡义为亚献，兴元尹光美为终献。旧制，皇帝升坛以褥藉地，象天之黄道，帝曰：「朕洁诚事天，不必用此。」命彻之。自是亲郊宿斋、朝飨率如仪，唯变革则录。 
四年七月甲子朔，诏冬至郊祀。既平岭南，行报谢礼。 
十一月二十六日戊午，亲飨太庙，始用绣衣卤簿。 
二十七日己未，合祭圜丘，肆赦。 
四月三日，合祭天地于圜丘。还御五凤楼，肆赦。 
大平兴国六年九月二十一日太平兴国：原无，据《宋大诏令集》卷一一八补。，诏曰：「并汾平殄，吴越来朝，万国封疆，尽禀正朔。又飞蝗尽瘗，霖雨频沾，稼穑咸登，黎元大庆。朕以今年十一月十七日亲行大礼，躬诣圆坛，虔伸告谢之诚，用表吉蠲之恳。」 
九年六月二十三日，诏权停封禅，以其年十一月二十一日有事于南郊。毕，肆赦。 
淳化三年九月二日淳化三年：原无，据《太常因革礼》卷三三补。，诏将以十一月二十日有事于南郊。前祀十日，皇子许王薨，有司言薨在未受誓戒之前，准礼天地社稷之祀不废。帝疑礼有未便，命宰臣于中书集公卿详议。吏部尚书宋琪等议曰：「伏见先王制礼，本于人情，垂为世范，匪天降而地出，必适变以从宜，允 大中，是为要道。国家以冬至之日皇帝有事于圜丘，适值亲 
     
王薨谢，献议者据礼文，云天地社稷之祭不废。窃以许王薨谢，去郊礼纔十余日，诏辍十一日已后五日常朝。且至尊成服，百寮皆当入慰皆当：原无，据《太常因革礼》卷三三补。，又以今月十二、十三日，百僚并赴尚书省受誓戒并赴：原无，据《太常因革礼》卷三三补。。按令式，受誓戒之后不得吊丧问疾、决断刑狱。皇帝既辍朝而未成服，则全爽礼文；百僚既受誓戒而入奉慰，则又违令式。所谓国家之仪尽失，吉凶之制相干。况在圣明，所宜慎重。且许王地处亲贤，望隆盘石，于朝廷为世子，于昆仲为大宗大：原作「太」，据《太常因革礼》卷三三改。。薨谢已来，臣庶泣孍，伏想圣情追念，其可量也!当悲悼惨伤之日，行昭升严配之仪，臣等实虑上帝之不歆，下民之斯惑矣。今陛下浚发精意，亲祀昊穹，制书既已宣行，大礼不可中辍，当更祭日，庶 通规。臣等按祭天之数之：原作「地」，据《太常因革礼》卷三三改。，岁有四焉，载于礼经，非有差降。伏请移日就来年正月二日上辛行禋祀之礼，则许王之丧纪已终，郊庙之吉仪获展，以家以国，情礼兼申。」诏从琪议从：原作「后」，据《太常因革礼》卷三三改。，改用来年正月二日上辛行郊祀之礼，其冬飨太庙差公卿摄事。汉武以正月上辛祀甘泉圜丘，取斋戒自新之义。 
至道元年十二月十五日，诏曰：「昨降明诏，将奉郊丘，取来岁之仲春，伸大报于上帝。载稽方策，旁求故实。二月初吉，盖是中和之辰；献岁上辛，合伸祈谷之典。宜从改作，庶 通规。朕今用来年正月十日有事于南郊。」先是，帝语近臣：「凡郊飨必在合祭之日，不当违经制。」故改用 
     
正月上辛。 
二年正月己酉，亲飨太庙。辛亥，合祭天地于圆丘，肆赦。 
真宗咸平元年八月二日，翰林学士承旨宋白等上新画南郊图。先是，至道二年，太宗令内侍裴愈、石承庆于朝元殿集画工绘此图，命白总其事。至是方毕，凡为三幅，外幅列仪卫，中幅辂车及导驾官，人物皆长寸余。又画圜坛、祭器、乐架及青城警场，悉皆详备。命藏于秘府，赐白银、彩一百匹两，愈、承庆各钱三万，翰林画待诏高元吉赐绯，余工迨掌事缗钱有差。王延德为行宫使，为《南郊录》。 
景德二年七月十日，诏：「向来每因郊祀，于京畿近州配率供亿。念兹氓庶，良可矜优，宜令三司未得循例施行，别俟进止。」 
十一月十三日，亲郊前七日，百官习仪于郊坛。是日大雪，诏改用次日习仪。礼成，还御干元门，召从官，赐酒，三行而罢。帝自斋即进蔬茹，至是始饮酒焉。 
大中祥符六年八月一日，诏以来春亲诣亳州太清宫行朝谒之礼，先于京城东别置坛，回日恭谢天地。 
七年二月十六日，有事于东郊。 
九年五月一日，诏以来年正月一日诣玉清昭应宫，与天下臣庶恭上玉皇大天帝圣号册，十日有事于南郊，行恭谢之礼。 
三日，礼仪院言：「诸司每行郊禋文字，皆指名郊天，恐非寅恭之意。欲自今凡于郊礼止称南郊，凡言合祭亦不得指名『地』字。」从之。 
仁宗天圣二年八月十二日，太常礼院言：「南郊合行荐 
     
告之礼，望降所用日。」诏将来玉清昭应宫、景灵宫、太庙同日行礼。 
十六日，桥道顿递使王臻言：「自太庙赴郊坛日，望取旧路向西，经景灵宫前过，令御街直南，由朱雀门青城。」奏可。自景灵宫成，真宗飨庙毕赴青城，改路由庙南(低)[抵]丽景门街西，合御街南出，盖不欲乘辂过景灵宫门。至是，臻请始复景德旧制，仍令至日差官奏告景灵宫。 
九月二十二日，太常礼院言：「将来南郊，只自行礼前三日禁止京城里外丧葬哭泣，候礼毕次日依旧例。」 
十一月丁酉，祭圆丘，御正阳门赦天下，天安殿上尊号。 
五年七月二十八日，诏：「将来南郊除奉天地、宗庙自依典礼外，其余供应乘舆服御等物(各)[合]行雅饰者饰：原批以为当作「饬」，其语云：「饬，见下熙宁二年八月诏书。」，令三司相度减省，务从简约。」 
二十九日，礼仪使刘筠言：「伏详天圣二年南郊制度，皇帝自天安殿一日之内数次展礼，万乘之陟降为劳，百执之骏奔不暇。欲乞将来南郊礼毕，别定日诣玉清昭应宫、景灵宫行恭谢之礼。」诏送太常礼院，礼官言：「皇帝郊前宿斋行礼，实为烦并。参详前三日致斋于天安殿，其赴太庙日，先诣景灵宫行荐飨之礼如太庙之仪，赴太庙致斋。俟南郊礼毕，别择日诣玉清昭应宫行恭谢之礼。」从之。 
景佑二年十一月十四日，合祭天地于圜丘，三圣并侑。降坛如御小次，须三献礼毕复版位，望燎还次，鼓吹振作。先是，帝以祖宗功德之大，重配侑之典，命礼官详定 
     
其事。有司着仪，以太祖定配，太宗迭配。今岁亲郊，请以三圣侑。至是，坛上设太祖、太宗、真宗三位配祭。又亲(揆)[撰]歌(乐曲)[曲乐]章，(乐)以申严奉。故事郊庙亲祀，上设更衣幄殿，未有小次。至是，礼官引《周礼》之文，请设小次于版位少东，每献毕降坛就小次，俟三献行礼毕，复就版位。诏如所议。
八月十六日，御大庆殿门观新南郊仪仗法物，宰臣、两制以上预焉。 
十一月十八日亲郊，以迎江军节度使允让为郊庙亚献，安化军节度观察留后允弼为终献。事毕肆赦。 
庆历元年十一月十五日，诏免诸蕃太庙陪位，其宣德门、景灵宫门外及南郊坛立班如故。
二十日，亲郊诏：「郊坛黄道褥改用绯绢。奠(弊)[币]登献毕，朕更不就小次，并卷去帘障，以表恭事天地之意。」 
二十二日，帝斋于大庆殿。翌日，诣景灵宫行荐飨礼毕，次赴奉慈庙行躬谒之礼。 
