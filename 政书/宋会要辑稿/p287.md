<!-- { "loadSidebar": true } -->
种世衡祠。在庆阳府。徽宗宣和五年八月赐庙额「威靖」。 
范文正公祠。徽宗宣和五年八月赐额「忠烈」。 
寇莱公祠。哲宗绍圣二年建祠，高宗绍兴五年九月赐额「旌忠」。 
苏忠勇公祠。苏缄，知邕州。哲宗元佑七年七月赐额「怀忠」，仍封忠勇公。
以知州事谢季成言：「神宗熙宁中，交趾围城，缄血战四十余(之)[日]，粮尽，举族死之。缄竭节于国，有德在民，乞立祠赐额」。从之。 
王承伟祠。知州王承伟祠，在祁州。徽宗崇宁四年十二月诏增修。五年五月，赐庙额「善护」，以至和中承伟在郡，筑堤捍沙河、滹沱之患，民享其利。 
张兵部祠。在钱塘县。仁宗景佑中，夏为漕臣，造石堤扞大江，延袤十余里，杭人以安。庆历二年立祠。徽宗政和二年八月封宁江侯。后因高丽人使渡江，潮水不登，江心沙涨，祈祷感应，封安济公，并赐庙额「昭贶」。光尧皇帝绍兴十四 
      
年十月，加封灵感安济顺应公。 
李继和祠。镇国军节度使李继和祠。仁宗庆历四年六月，镇戎军言：「镇国军节度使李继和先知本军，政有威惠，蕃夷畏服，军民因立庙像。西贼寇境，戎人拜庙，不敢纵掠。乞赐封崇。」诏追封安国公，仍以「安国公庙」为额，差官告祭。徽宗崇宁四年二月封王。
      
萧元礼祠。建昌县回城山有陈都督萧元礼祠。神宗熙宁八年六月封顺利侯庙。 
王吉祠。在神堂寨作坊。哲宗元符二年赐庙额「忠佑」。 
王太尉祠。在平乐县。哲宗绍圣元年赐庙额「显忠」。 
陈忠肃公祠。在延平州学，右司员外郎、赠右谏议大夫陈瓘祠。绍兴六年三月，诏本州岛春秋致祭。以给事中张致远言：「瓘本贯沙县，名节之重，乡人所慕，相率于州县学各建祠堂。乞依福州州学陈襄等例，遇春秋释奠，就祭于其祠堂，以激诱后进，永为忠荩之劝。」故有是命。二十六年七月，赐谥忠肃。 
何李二公祠。何承矩、李久则二公知雄州。哲宗绍圣元年闰四月，诏(诏)于太平兴国寺立祠。元符三年四月，诏建立祠堂州学。以河北缘边安抚司言，二人守雄州，措置兴葺，有功一方。 
杨忠襄公祠。建康府通判、赠朝奉大夫、直秘阁、谥忠襄杨邦乂祠。光尧皇帝绍兴二年正月，赠庙额「褒忠」。建炎三年冬，金人渡江薄城，知〔府〕陈邦光投贼。邦乂拒不从，书其衣曰「宁作赵氏鬼，不为他(郡)[邦]臣!」贼知不可屈，遂遇害也。 
      
谢晦祠按此乃刘宋人，见《宋书》卷四四本传，不应杂侧于此。。在澧州安乡县，宋卫将军、荆州刺史。徽宗崇宁三年赐庙额「忠济」。政和二年十月封顺惠侯。宣和中封孚泽公。 
赵师旦祠。在德庆府。康州。徽宗崇宁三年九月，赐庙额「忠景」。侬智高犯康州，师旦率兵战死，人为立祠。 
曹觐祠。一名曹光禄祠。在德庆府封〔川〕县。徽宗崇宁三年九月，赐庙额「忠颜」。觐知封州，死于侬智高。 
孙冕祠。在海州。徽宗政和二年七月赐庙额「思仁」。 
刘沪祠。水(落)[洛]城故将刘沪祠。徽宗崇宁四年闰二月，赐庙额「忠勇」。大观元年八月封忠烈侯。 
张太守祠。在吉州永丰县。徽宗崇宁四年五月赐庙额「兴福」。 
〔李彦仙祠〕李彦仙祠：原作「宋会要」三字。考此条所载乃李彦仙事，详见《宋史》卷四四八本传，今拟题。彦仙尝为商虢军马节制，祠在阆州兴元县。干道八年二月赐庙额「忠烈」，以其子毅言建炎间死节故也。 
严颜祠按严颜乃汉末人，见《三国志 蜀志 张飞传》，亦不当置于此。下文「巴州刺史」亦当云「巴郡太守」。。巴州刺史严颜祠，徽宗崇宁四年七月赐额「义济」。大观二年四月封英惠侯。 
      
李光祠。在宁国府。寿皇圣帝干道九年四月，赐庙额「褒烈」。士民言：建炎间知州李光能措置守御。从本府请也。 
萧中一祠。在武昌府。高宗绍兴三十二年正月立庙，赐庙额「愍忠」。中一本契丹人，伏金国，伪知邓州。绍兴三十一年，金人败盟，中一率先归朝，为乱兵所杀。至是诏致其孤于武昌，存抚之，并建庙赐额。 
陈摅祠。在延平府将乐县。绍兴二十六年二月赐庙额「旌福」。孝宗隆兴二年二月封庄惠侯。 
刘位祠。建炎中位节制滁泗州，保御一方，屡与金人接战，遇敌而死。建炎四年十月，诏建祠。绍兴六年四月赐庙额「刚烈」。 
张觷祠。在延平府城东，知南剑州龙图张觷祠。绍兴二三年二月二三年：疑当作「十三年」。觷卒于绍兴八年，见《建炎要录》卷一二○。，赐庙额「英显」。觷建炎中、绍兴初两守是郡，惠政及民，民思其德，因立祠焉。
      
种师道祠。种师道祠在叙州东门外，枢密、忠宪公种师道祠。绍兴二十三年三月赐额「忠惠」。 
张 祠。张 祠在临安府钱塘门外西山横春桥，侍卫步军司前军统制张 祠。光尧皇帝绍兴三十二年六月立庙，赐额「忠勇」。 
周渭祠。周渭祠在恭城县。绍兴四年五月赐庙额「嘉应」。二十九年二月封灵佑侯。 
卢太尉祠。卢太尉祠在赣州提刑司廨宇内。高宗绍兴十七年二月赐庙额「忠惠」。 
宋皇祠。宋皇祠在明州象山县东门。光尧皇帝建炎四年赐庙额「祚圣」。 
陈规祠。陈规祠在德安府复州汉阳军按德安府、复州、汉阳军为三个平级政区，并非隶属关系。陈规守德安，祠只在德安府，「复州汉阳军」当删。。孝宗干道八年三月赐庙额「贤守」守：原作「城」，据《宋史》卷三七七《陈规传》改。，以本府士民言其自靖康间扞寇保城，济给流民，前后八年，被其实惠故也。 
陈晓祠。 
      
在桂林府清风坊。干道五年十二月赐庙额「威显」。 
池大夫祠。在建宁府崇安县。孝宗干道五年十一月赐庙额「昭应」。 
袁王祠。在无为县。寿皇圣帝干道三年十二月赐庙额「昭义」。 
曹都衙祠。在衡州茶陵县。隆兴二年十二月赐庙额「灵济」。
【中兴会要】
      
隆兴二年六月，臣僚言：「真、扬州皆有邵宏渊庙。宏渊元于本州岛未尝立功，乞令帅司移拆于瓜洲建王方等庙。」侍御史周操言：「圣王之遇臣下，其功与过两不相干，未尝以罪没人之功，亦未尝以功而贳人之过。窃闻邵宏渊于绍兴辛巳逆亮南侵之际，以孤军邀虏于真州境，接战连日，遂使扬州居民得免伤残之害，所以真、扬两州各为立庙。出于众人之公愿，宏渊岂能以声音笑貌致之 此宏渊之功不可掩者也。近宣抚使按劾宏渊于临替之际，妄冒转补军中名目等事，责降于南安军安置。此宏渊之罪不可贳者也。宏渊立功在前，得罪在后，两者各不干。今来臣僚为王方、魏俊战殁，乞立庙旌表，以激劝将来死事之人，可也；至于欲毁拆宏渊庙宇，臣窃以为不可。若欲为王方等营一庙食之地，非有甚费，扬州岂不能办 乃欲拆此以建彼，于激劝之道似亦未尽。所有扬州旧庙乞免毁拆，其王方、魏俊庙径令扬州别与建造。」从之。
      
董孝子祠。在明州，即后汉董黯也。徽宗政和四年五月赐庙额「纯孝」。 
张孝子祠按此条有元朝纪年，当是误抄。。张孝子祠，旧立祠纯德庙侧，至元二十三年为普济僧所坏，今仍祠于纯德庙。朝廷凡举行大礼，累命有司躬诣墓下致祭。
孝子蔡顺祠。在隆州井研县。徽宗政和七年正月赐庙额「惠感」。 
孝子蔡定祠。在绍兴府子城东河岸。光尧皇帝绍兴四年二月，赐庙额「愍孝」。定父坐事郡狱，乞代父刑，不许，遂投河死，州人立祠于河岸，至是赐额焉。 
姜诗孝感祠。在汉州德阳县。徽宗崇宁元年闰六月赐额「孝感」。孝宗干道元年十一月，加封灵济孝应侯，妻顺穆夫人加封赞佑顺穆夫人，父昭利侯加封通显昭利侯，母静惠夫人加封敷德静惠夫人。 
忠义吴公祠。在文州长举县仙人关文州：当为「兴州」之误。据《宋史》卷八九《地理志》，兴州属利州路，开禧时尝改沔州，其属县有长举县，境内有仙人关。，保平静难军节度使、开府仪同三司、川陕宣抚副使、谥武安吴玠祠。高宗绍兴十年正 
      
月赐额「忠义」。先是金人大举抵仙人关，凿山开道，列塞三十里。玠设坚垒关傍，号杀金平，严兵据高垒，大破贼兵。后竟毙于仙人关治所。 
旌忠唐公祠。在绍兴府东南塔子桥马军营侧，禁卫班直唐琦祠。光尧皇帝建炎四年五月建庙，赐额「旌忠」。以金人侵犯越州，守臣以城降，琦于道上伺贼首，以石击之，被拘执，骂不绝口，遂遇害。诏于元击贼处立祠焉。 
旌忠姚公祠。在建康府，驻札御前破敌军统领姚兴祠。光尧皇帝绍兴三十二年正月立庙，赐额。绍兴三十一年，金人侵犯淮甸，兴于和州尉子桥与贼接战。兴(公)[分]兵四队，当贼数万众，援兵不至，战殁，至死不忘君，忠勇可尚。叶义问以其事闻，诏特赠观察使，本寨立庙，收复淮西日别建庙于战殁处。 
旌忠张公祠。在信州永丰县灵鹫寺侧，同知枢密院事谥忠文张叔夜祠。光尧皇帝绍兴二十三年十一月建庙，赐额「旌忠」，叔夜靖康间为南道总管，领兵入援，忠节显著，死于异域故也。 
显忠赵公祠。祠在楚、泗州、涟水(运)[军]，镇抚使、赠奉国军节度使、开府仪同三司、谥忠烈赵立祠。光尧皇帝绍兴二年二月，赐额 
      
「显忠」。建炎四年，以金人侵犯淮泗，立募众戮力拒战，屡退贼兵。后因登城，中炮身死，至是立庙赐额焉。 
登勇马俊祠。太平州当涂县慈湖镇巡检寨土军马俊祠。光尧皇帝绍兴四年正月，赐额「登勇」。俊以盗贼剽劫本界，袖刀伺贼，斫贼首，为其党所害。郡以事闻，诏立庙赐额焉。 
登勇张公祠。侍卫步军司前军统制张 祠。光尧皇帝绍兴三十二年六月立庙，赐额「登勇」。 从都统张子盖收复海州，力战而死故也。其后又诏临安府，本寨侧别建庙。 

      
项羽祠。一在和州乌江县，西楚霸王祠。光尧皇帝绍兴二十九年闰六月赐庙额「英惠」。三十(三)[二]年十月封灵佑王。 
河间献王祠。汉河间献王祠，在河间府旧瀛州。乐寿县。徽宗大观二年十二月赐庙额「文英」。 
长沙王祠。在长沙府金精山傍。 
焦公祠。在镇江府。旧润州。真宗大中祥符七年四月诏曰：「丹徒古郡，焦岫明祠。念湮溺之为虞，实祷祈而必应。因斯精构，增以崇称。副兹咸秩之文，爰进为公之号。标于地志，永示方来。焦山大圣祠宜特封明应公，仍令本州岛知府精虔祭告。」又御制文告之，命待诏书篆石，遣立于本庙。 
