<!-- { "loadSidebar": true } -->
十八日，中书检正公事所言：「近据宗弟等奏各称自嘉佑五年十二月内磨勘〔转〕官后至今已是十年，依得诏条磨勘转官。检会至和二年八月二十七日诏书：自覃恩或特转后及十年者特具名取旨，各与迁转，即无今 
      
后指挥。近诏自治平四年覃恩并转后及十周年特具名取旨，与前降诏敕指挥一般，缘并系特恩，即非定制。今来据宗弟等攀引克继体例，及称治平四年正月赦书节文，文武职官并与转官，合磨勘者仍不隔磨勘。看详上项赦书称合磨勘者不隔磨勘，缘宗室即无立定磨勘年限。其昨降敕文称祖宗元系磨勘至观察使止，缘自有十年取旨指挥以来，宗室合转官者即亦须磨勘前来授官年月及有无过犯，即合展年，故亦谓之磨勘，即与外官立定磨勘年限事体不同。其克继昨来转官，显是有司误有行遣。缘克继已得旨与减五年转官年限，若依近降指挥，即须更候一年方合改官。今来合不合与追夺，系自朝廷指挥。所引令谖转官告词内称宗室以十载为定，缘元降指挥自无今后指挥，岂得攀引告词为据 欲乞下大宗正司告示，依前降指挥。」诏克继去转官日限只少一年，更不追夺。余依所定。 
十年十一月十四日，诏：「今后三司、诸寺监、铨院、开封界提点司兵部等处丞簿、勾当公事如该取旨磨勘，并拟进施行。」 
元丰元年七月二十五日，诏：「自今诸酬奖：第〔一〕等，京朝官、大小使臣转一官，选人判司、主簿、尉、五考，初等职官、知令录四考，两使职官、令录三考，支、掌、防团节判察官，并因军功捕盗，不限考第，并转合入京朝官，不及以上资考者循两资。第二等，减磨勘三年，选人循一资，与堂除差遣，军功捕(资)[盗]转次等合入京朝官「军功」下衍「一资」二字，已删。。第三等，减磨勘二年，选人循一资。第四等，免远、短使，免试。无可免者，各与升一年名次。第五等，各升半年。该两次已上酬奖者与并赏并升，愿留后任收使者听。」 
三年九月十六日，详定官制所言：「开府仪同三司至通议大夫以上无磨勘法，太中大夫至承务郎应磨勘待制以上六年迁两官，至太中大夫止。承务郎以上四年迁一官，至朝请大夫止，候朝议大夫有阙次补，其朝议大夫以七十员为额。选人磨勘并依尚书吏部法，迁京朝官者依今新定官，其禄令并以职事官俸赐禄料旧数与今新定官请给对拟定。」从之。 
十二月六日，(应诏)[诏：「应]迁官除授者并即寄禄官，除大两省、待制以上至太中大夫，余官至朝请大夫，并通磨勘，进士八年，余十年一迁，所理年月自降指挥日为始。」自官制行，以旧少卿监为朝议大夫，诸卿监为中散大夫，秘书监为中大夫。故事，两制以上转官至前行郎中即超转谏议大夫，前行郎中于阶官为朝请大夫，谏议大夫于阶官为太中大夫，而两制磨勘者旧不转卿监，即于今制不当转此三阶。又旧制朝议大夫止以七十员为额，余官转至朝议大夫，即须候有阙方许次补。至是因有司申明，乃降是诏。其大两省、待制以上自通直郎至太中大夫磨勘理三 
      
年，承务郎以至朝请大夫理四年，自如旧制。 
五年十月二十七日，吏部言：「待制以上旧法六年迁官，今准新制三年一迁，其已满三年磨勘外有剩年月者，乞许通理磨勘。」从之。 
十一月三日，给事中陆佃言：「续吏部所上钞内朝请郎提举玉隆观吴审礼拟迁朝奉大夫，缘审礼以老疾乞宫观，法不当迁。」诏寝之。 
六年闰六月二日，诏中书、尚书省外取使臣等勿着正官寄理磨勘资任迁补。 
七年三月十三日，监察御史朱京降监(与)[兴]国军(监)[盐]酒务。初，京言：「朝请郎董扬休前任沂州，冲替法当与宫观展磨勘一年。考(宫)[功]言陈乞宫观留台，不许磨勘。扬休虽非陈乞，未有此例。御史台定当依本法与磨勘，而朝旨不行。朝议大夫致仕宋彦缘事故差任宫观，大略与扬休相类，中书拟与磨勘。臣窃意大臣进拟有爱憎之私，别望定夺改正。」中书门下言京所奏与事实不同，诏京具析，而京果言不实，故责之。 
七月十三日，诏官员因公事上簿者，再上簿展磨勘一季，会恩免者以二当一。 
八年二月二十三日，门下省言：「中书录黄：前淮南节度推官吕公宪等状，各磨勘当改官，乞下吏部先引验。吏部已引验四人，奏已降出，正月五日当引见，及未引验八人，见磨勘十九人。」诏：「转官人依例除官，余候会问无违碍，依甲次先引验讫听旨。其引(念)[验]后举主有事故，并不 
      
碍引见，候御殿日依旧。」 
哲宗元佑元年六月十六日，右正言王觌言：「近制通议大夫已上皆通行磨勘，故自推行官制以来，或以推恩，或以磨勘而转一官，比旧有实转两官以至三四官者，非所以爱惜名器也。请自今官至太中大夫以上，毋以磨勘转官。」诏：「文臣磨勘，待制、太中大夫已上至通议大夫止，余官至中散大夫止。其中散大夫已上以劳绩酬奖合转官者，许回授子孙。特旨升迁，不拘此制。」 
八月一日，刑部言：「大理卿王季先奏吏部考功因京朝官、选人、大小使臣磨勘并关升或注授差遣，会问本寺有无过犯公案在寺。如系笞杖已该恩、或去官及觉举自首原免者，欲乞并不作公案在寺回报，令吏部且与依例差注磨勘，后有特旨，即从改正。」从之。 
二年二月十六日，诏吏部选人改官每岁以百人为额，从侍郎孙觉请也。 
四月二十六日，三省言：「外庭臣僚至节度使即无磨勘改转之法，宗室节度使自立磨勘法，后来亦有改转体例。」诏宗室官至节度使更不磨勘，候实及十周年具名取旨。 
八月四日，诏复进纳人四任十考改官旧法，仍增举者二人。 
二年三月十九日本页前条已言「八月」，此条署作「二年三月」，当有误。疑作「三年三月」。，龙图阁直学士、左朝议大夫、知郑州王克臣为太中大夫，以克臣诉理隔磨勘十有八年，故特迁也。 
六月八日，诏：「保甲补借差以上者初该磨勘，有本辖 
      
官二员同罪奏举升陟，听如常法磨勘。即无举主、不足，犯赃若私罪徒，即展二年，应别格令展者并累展。其元丰元年以后补授人，虽经磨勘改转，内历一任，元无举主或不足者，将来磨勘亦如之。」 
八月二日，诏吏部：磨勘选人遇崇政殿坐，听以次引见讫，赴内东门谢。初垂帘日乃谢，虑或滞留，故有是诏。 
闰十二月八日，诏小使臣磨勘转崇班除赏功特恩外，岁不得过八十人。 
四年五月二十五日，尚书省言：「保甲出身补借差以上初改磨勘，已降指挥用举主。或无，即展二年磨勘。如已曾经磨勘改转，准此。其补授殿侍或军大将之类即未有该说。」诏候至借差以上该磨勘日并依借差初该法。 
六年四月二日，三省言：吏部奏供备库副使赵思复乞以磨勘转西京左藏库副使一官回授男三班差使希元转借职。诏：「思复为是赵普之后，特许回授，余人毋得引例。」其后监察御史安鼎言：「思复乞将磨勘回授希元，固已违法。朝旨未下，思复丁忧，则又未尝授官。其兄思齐复陈赵普勋劳，以申前请，朝廷遂从之。借职虽轻，赏命为重，乞行改正。」吏部按：赵希元系元(祜)[佑]元年八月以差使参选，合至六年八月磨勘转借职。诏：「赵思复不许回授，其希元已授借职特免追改，仍自今年八月后起理磨勘年限。」 
六月二十七日，吏部言：「犯私罪徒，或 
      
奸赃及失入死罪，磨勘改官后事发，并申改正。余犯准幕职州县官所展考任法磨勘，情重者奏裁。犯罪改官后事发，于法合改正，已经转官者免改正，其私罪徒及奸赃更不在磨勘之限。失入死罪展年磨勘，情重者奏裁。」从之。 
绍圣元年闰四月八日，诏：「引见磨勘改官人权依元丰令，五日引一甲，每甲引三人，每年不得过一百四十人，俟得次不及百人取旨。」 
十二月三日，户部尚书蔡京等言：「看详役法文字张行历任已成七考，有改官举主二人，合磨勘改官。缘在京别无举选人改官臣僚，望依张元方例以臣等为举主与磨勘改官，依旧在任。」从之。 
二年三月二十二日，户部言：「应沿路毁失宣告，许理元入递。除程外理磨勘，即支破所改官请给。」从之。 
四月四日，吏部请借差押纲使臣合得酬奖外，增减磨勘年指射差遣升名次恩例，以激劝之。诏可。 
九月二日，详定重修敕令所言：「诸军功补授，因病在假落籍应叙者，未落籍已前年月其磨勘听通理。」从之。 
七月本页前条已言「九月」，此条署作「七月」，当有误。，三省言：「按元丰六年九月诏，应文武官系七年以上及取旨「以」上字衍「系七年」三字，已删。，并不磨勘者随赦加恩，余但遇给告即加。」从之。 
三年四月七日，诏宣庆使、阶州防御使、内侍省内侍押班李祥，昭宣使、荣州团练使、内侍省内侍押班、权主管入内内侍省押班公事冯世宁，宣政使、瀛 
      
州防御使、内侍省内侍押班宋用臣，依例自授押班日与理磨勘。自今内臣横行初除两省押班以上如之。内臣昭宣使以上无磨勘法，唯押班以上例皆取旨，自除理五年磨勘，故因祥等着为定法。 
六月三日，考〔功〕员外郎何友直言：「承务郎以上及选人、大小使臣磨勘，请依元丰三年八月三班院申请约束指挥。」从之。元丰三年指挥检未获。 
九月十四日，起居郎兼权给事中蹇序辰言：「中书省送到姚 磨勘转承议郎录黄。按 外虽宽夷，中实险贼，本缘身犯清议，势不可进，遂即弃官。至元佑中，吕大防等当路，反以 不仕前日为高，躐处显要。而 愈不知耻，一意附会，专以诋訿先帝政事人物为功，岂容使之与有劳无过之人以岁月序进 」诏 永不磨勘。 
元符元年五月二十四日，吏部侍郎徐铎言：「傅坦之乞磨勘改官，缘坦之系尧俞亲子，本部未敢便依常格引见磨勘。」诏傅坦之展一任，如将来任满合该磨勘改官，仍降次等。 
徽宗建中靖国元年十月十九日，诏：「侍从官落职充宫观，许作举主收使。」以吏部言：「前晋宁军录事参军张基知威胜军绵上县，许有功，乞依郭知章收使举主鞠真卿例，收使举主孙览。勘会孙览已复旧职，因陈宫观，系理知州资序。」诏特许收使，(仍)[乃]有是命。 
崇宁三年九月二十七日，吏部尚书何执中奏： 
      
