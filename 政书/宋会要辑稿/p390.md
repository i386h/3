<!-- { "loadSidebar": true } -->
同日，诏摄太傅、持节导灵驾及奠谥册谥宝、监掩攒宫，差右丞相谢深甫，礼仪使、摄少傅、帅捧梓宫官奉升太升轝，又引梓宫即攒宫，摄少保复土九锸，并差礼
      
部侍郎陈宗召。 
同日，右丞相谢深甫率文武百僚三上表，奏请御正殿。内批宜允，俟过百日择日，诏用二十三日权御后殿。 
二十三日，诏书题神主官差给事中张严。 
三十日，启攒，皇帝服初丧之服，行祭奠之礼。如永阜陵之仪。
十二月三日，灵驾发引，皇帝行启奠、祖奠、遣〔奠〕之礼。如永阜陵之仪。哀册文曰：「维庆元六年，岁次庚申，八月甲申朔，八日辛卯，宪仁圣哲慈孝皇帝崩于寿康宫之寿康殿，旋殡于殿之西阶。粤十二月癸未朔，三日乙酉，迁座于永崇陵攒宫，礼也。神禹宾天，会稽启穴，廞仪既备，灵舆将发。孝子嗣皇帝臣
扩爰泉在疚，陟岵增歔，望原陵而擗踊，攀池翣以踌躇。念德厚以莫报，且功成而不居，肆诏迩臣，作册大书。其词曰：我宋中兴，法尧禅舜。大统再传，同符三圣。天锡九畴，为生人主。渊停少海，多历年所。洞鉴古今，周知稼穑。历试诸难，尹兹京邑。精一心传，不言已孚。帝欲面命，俾侍都俞。堂建议事，参运化钧。位正九五，尊严若神。初元绍熙，一意励精。赏信罚必，听聪视明。有蠹必剔，无奸敢萌。减休务以熙庶政，日轮对以通下情。俗方尚于( )[偏]党，帝首建于皇极。访旧弼以示谦虚，赏封事以来忠直。非时延见于公卿，乙夜究观于典籍。远遵烈祖之制度，近守淳熙之规画。威以揽权，仁以守位。恤刑狱而一民不 ，蠲赋输而百姓受赐。节费先自于宫掖，驭下尤严于阍寺。去佞靡拔
      
山之难，从谏踰转圜之易。智 庶物，艺超百王。舞鹓鸾于宸翰，发锦绣于天章。以仁义道德而为丽，岂观逸游田之是荒。至若奉三宫之养，则尤严五日之常。孝治方隆，节宣偶失。变复罹于荼毒，功未收于药石。独观昭旷，退藏深密。天德出宁，虽止于六祀；文谟启佑，可延于千亿。宫敞兴庆，地联禁扃。徽称牒陈于镂白，圣政书成于汗青。味黄老以冲淡，友墦佺而燕宁。登寿觞于北内，倾沛泽于南溟。 气川流，欢声涛沸。曾期月之未浃， 长秋之先逝。故剑寻兮孤飞，遗弓号兮相继。圣子省疾于昕夕，拜手祈哀于天地。耳恩言兮犹在，相睟容兮莫侍。呜呼哀哉!地坼兮天倾，创兮痛深。岁八千以祝寿，年半百而病侵。明庭纷兮缟仗，寝门闭兮槐阴。赤水元珠，望真游而弗返；清都绛阙，陪列圣以来临。呜呼哀哉!驹隙载驰，蓂阶屡变。清霜肃兮井梧飘，白露浓兮宫草羡。上金镜兮佳节，想玉 兮前殿。裘在御兮生尘，景凋年兮结恋。呜呼哀哉!甫竁协吉，司常戒期，背岧峣之凤阙，建婀娜之鸾旗。六绋动兮千官泣，七萃行兮万宇悲。长乐锺呜，已隔龙楼之问；钧天乐奏，徒倾鹤驾之思。呜呼哀哉!命方相兮先驱，指越江兮东渡。神祇奔走以效职，鱼龙杂而来护。蓬莱郁兮在望，岩壑秀兮争露。哀莫哀兮弃九州岛之养，乐莫乐兮从二帝之祔。风萧萧兮玉衣冷，云惨惨兮 城暮。呜呼哀哉!若古有夏兮称极功，前
      
圣后圣兮道则同。损己以益人兮，积勤而致忠。与子而高蹈兮，何龄之不丰!帝之治兮春以育，帝之仁兮天比崇。光祖宗兮建号，揭日月兮焉穷。呜呼哀哉!」 
九日，掩攒。如永阜陵之仪。 
十四日，虞主渡江，于权安奉处礼仪使行奉迎之礼。如永阜陵之仪。 
同日，文武百僚常服、黑带，出城奉迎虞主诣寿康宫。 
同日，皇帝于寿康宫门外奉迎虞主升殿，行安神之礼。如永阜陵之仪。
十五日，皇帝诣寿康殿，行第七虞祭之礼。如永阜陵之仪。 
十九日，皇帝诣寿康殿，行卒哭祭之礼。如永阜陵之仪。 
二十一日，神主祔庙，皇帝行宁神奉辞之礼。如永阜陵之仪。 
同日，神主祔庙，以慈懿皇后配，行晨祼之礼。如永阜陵之仪。 
二十二日，诏诸司诸(司)[军]等推恩有差，余并依庆元四年五月十七日指挥施行。内两该人止从一重。 
嘉泰元年正月十四日，礼部、太常寺言：「今来吊慰祭奠使副到(关)[阙]。」从之。 ，诣寿康殿行礼并朝见，欲乞依礼例皇帝服衰绖。其行礼朝见日并奉辞日，宰执已下合赴立班官并应奉官及引班人，服布幞头、布襕衫、腰绖、布 
二十五日，金国吊祭使骠骑卫上将军、兵部尚书(元)[完]颜充，副使嘉议大夫、尚书户部侍郎李仁惠，读祭文官朝列大夫、翰林修撰张复亨，赴寿康殿行祭奠礼。如永阜陵之仪。 
三十日，金国吊祭使(元)[完]颜充等赴寿康殿奉辞。如永阜陵之仪。 
二月十二日，诏中奉大夫、右司郎中
      
闾丘泳假试兵部尚书、永嘉郡开国侯、食邑一千三百户、食实封三百户、赐紫金鱼袋，差充奉使金国报谢使；武翼大夫、右屯卫将军李言假福州观察使、知合门事、兼客省四方馆事、寿昌县开国伯、食邑七百户，副之。既而泳以疾，改差起居舍人俞烈，借官仍旧。 
八月五日，为光宗皇帝小祥前三日，辅臣至六曹权侍郎以上，管军臣僚正任观察使、皇亲遥郡防御使以上，诣几筵殿行奠酹礼。六日同。 
八日，小祥，皇帝诣寿康殿行祭奠之礼，如宫中之仪。次御史台、合门、太常寺分引文武百僚诣几筵殿内外立班定，礼直官揖躬拜，在位官皆再拜讫，礼直官引班首升殿，诣几筵殿香(安)[案]前，搢笏三上香讫，执笏降阶，复位立。礼直官揖躬拜，在位官皆再拜讫，次移班进名奉慰太皇太后、皇帝讫，次赴传法寺行香如忌辰之仪讫，班退。 
十七日，礼部、太常寺言：「检照绍兴七年徽宗皇帝升遐，初诏 臣候祔庙毕纯吉服，继令候过小祥日取旨。八年正月二十五日小祥，二月二十三日诏百官纯吉。至淳熙十四年高宗皇帝升遐，诏并依绍兴七年典礼，又诏 臣自遵易月之制。欲乞详酌，遵用绍兴已行之典、淳熙申命之文，百官过小祥，用九月一日并服纯吉。」从之。 
二十六日，礼部、太常寺言：「今来光宗皇帝已经小祥，百官用九月一日并服纯吉。所有见应奉从物并禁卫班直、亲从等，依典故并合仍
      
旧，俟将来皇帝纯吉日，即合从吉。」从之。 
嘉泰二年五月十一日，礼部、太常寺言：「将来八月八日，光宗宪仁圣哲慈孝皇帝大祥，自初三日命辅臣至六曹权侍郎以上，管军臣僚遥郡观察使，应宗室南班官，诣光宗皇帝几筵奠酹。自是日一奠，至初七日 臣皆入奠。入奠日，依故事，臣僚到阙未见、迁官未谢、已辞未发，并听随班入奠。奠酹日，应奠酹官服常服、黑带，去鱼。立班奠酹毕，换吉带，退。」从之。 
八月八日，光宗宪仁圣哲慈孝皇帝大祥，皇帝行祥祭之礼。其日夙兴，太常入陈祭器，供设礼(撰)[馔]于寿康宫几筵殿。文武百僚并赴寿康宫，常服、黑带，以俟奉慰立班。仪卫、几筵禁卫及僧道于殿门外排立定，次引进币爵酒官、读祝文、酌酒官入殿，及执烛等官，并先升殿，各就位立定。次引礼仪使、陪位官、宗室使相、郡王、南班宗室，各入就位。礼仪使、前导、执事、陪位官、供进盘匜等内侍官及侍卫之官，并常服、黑带。
次礼直官、太常博士、太常卿于御幄前立定。皇帝服衰服，入诣几筵殿侧御幄，帘降，释衰服，易祥服，服白素纱软脚幞头、白罗袍、黑银带，即座。次礼直官、太常博士引太常卿当幄前俛伏，跪奏称「太常卿臣某言，请皇帝为光宗宪仁圣哲慈孝皇帝大祥行祥祭之礼」。奏讫，伏，兴，退复位。帘卷，前导官前导皇帝出幄，诣殿上褥位北向立。太常卿奏请拜，皇帝再拜，在位官皆再拜讫，内侍各执盘匜帨巾以进，(奉)[奏]请皇帝
      
盥手。内侍进盘匜沃水，皇帝盥手。内侍进巾，奏请帨手，皇帝帨手讫，内侍进爵沃水，奏请皇帝洗爵。内侍进巾，奏请拭爵。皇帝拭爵讫，前导官前导皇帝诣光宗宪仁圣〔哲〕慈孝皇帝几筵前褥位立，奏请皇帝跪，三上香。进币爵酒官搢笏，先进币，次进爵酒，又奏请皇帝受币、奠币、执爵，三祭酒于茅苴。奠爵，俛伏，兴，奏请皇帝少立。读祝文官搢笏跪，读祝文讫，奏请举哭拜，皇帝举哭再拜，在位官皆举哭再拜讫，哭止。前导官前导皇帝还褥位北向立，奏请拜，皇帝再拜，在位官皆再拜讫，前导官前导皇帝归幄，帘降。次礼直官、太常博士引太常卿当幄前俛伏，跪奏称「太常卿臣某言，礼毕」。奏讫，伏，兴，退复位立。前导、陪位等官并权退。次引礼仪使、执事官诣望燎位立，俟焚燎祝币讫，权退。太常撤祭器、礼馔讫，俟几筵钦奉所别设香茶酒果等讫，提举官奏请太皇太后行烧香礼毕，退。 
同日，光宗皇帝除几筵，奏请皇帝扶护几筵行礼。其日焚几筵时前，俟皇帝行祥祭礼毕，及太皇太后行烧香礼毕，次礼直官、太常博士、太常卿于御幄前立定。次礼直官、太常博士引太常卿当幄前俛伏，跪奏称「太常卿臣某言，请皇帝躬亲扶护几筵」。奏讫，伏，兴，退复位。帘卷，前导官前导皇帝出幄，诣殿上褥位北向立，太常卿奏请拜，皇帝再拜举哭。前导官前导皇帝躬亲扶护神御，内侍官分左右扶护。至东南权安奉讫，
      
