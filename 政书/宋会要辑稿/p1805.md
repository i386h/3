<!-- { "loadSidebar": true } -->
二年二月二十六日，吏部言：「诏内外举官员阙，可令吏部讲求元丰所修格。尚书左选今来将内外举官员阙讲求，内有缘近蛮夷知州及诸路诸司属官，并在京课利浩大场务及系干刑狱，并事务繁难去处，及协律郎理须奏举通晓音律之人，难以议罢。内威、茂、黎、琼州知州、平准务、户部勾当公事、曲院、榷货务、开封府诸曹官、左右军巡使、判官、新旧城里左右厢公事、御史台主簿、检法官、太常寺协律郎、诸路诸司勾当公事、管勾文字并机宜、府界常平管勾官、水磨、买卖茶场、雅州名山知县、将作监勾当公事、左右厢店宅务、黄汴河都大、诸州军茶税场，欲乞依旧举官。」从之。 
三月二日，臣僚言：「爵位相先，儒生之常也。侍从官初除，三日内举自代者，恐英俊沉于下僚耳。若名已闻于朝廷，位将逼于侍从，何以荐为 乞诏荐自代者，勿以左右史、国子祭酒、大卿监已上人。」从之。 
同日，吏部言：「准崇宁元年闰六月八日 ，内外举官员阙，可 
      
令吏部讲求元丰所修格，酌以时宜，删成经久可行彝格，申三省裁议闻奏。侍郎左选除西安州、会州职官、录参、司理、司法，会州会川城新泉寨、怀戎堡主簿，河州安乡关来羌城、怀羌城主簿，兰州金城关、玉关、西关堡主簿，西安州临羌寨、征逋堡主簿，通峡荡羌寨主簿，定戎寨兼管天都寨主簿，平夏城灵平寨主簿，并系缘边及新置城寨，并沅州黔阳、麻阳县令亦系正接蛮界缘边县分，并经略、安抚、都总管司掌管机宜文字及河北路转运司勾当公事官，职事繁难，今相度欲并依旧奏举外，余阙并依元丰四年七月二十八日朝旨罢举施行。内端州节推、资州内江县令止系一时举官一次，元非选阙，自合依常法差注。雅州名山县产茶浩瀚去处，合依旧举官外，罢举县令。茶场监官并诸勾当公事、茶事司催发茶盐纲运官，全要得人，合依旧举官。帐司官旧法选差举职官县令人，今来罢举，依奏举法，却合选差常调职官，次令录人充。」从之。 
四月三十日，诏令两制侍从官各举所知二人。 
五月八日，臣僚言：「诏侍从官举所知，其所举之人，或经召对，已被圣知，或蒙选擢，已预任使，则陛下德音遂为虚设。欲乞明诏有司，其已尝召对及擢任省郎、馆阁、监司之类，更不许荐举。」从之。
六月十七日，臣僚言：「乞应今后曾经朝廷削夺差遣及见在责降之人，虽系官司踏逐不拘常制，亦不许奏辟 
      
。」从之。 
九月二十一日，臣僚言：「窃惟诸路监司荐扬，岁有定格，比岁复于常格之外，广有荐论。或称宜寘侍从，或称可任台省，不循分守，无补于实。诏令尚书省立法「诏令」上疑脱「乞」字。，诸举官不得荐充侍从、台省，谓职未比侍从而荐充侍从，任未比台省而荐充台省之(数)[类]。其停废或责降差遣，内侍官、散官或经朝廷削夺者同。并不得奏举差遣。停替未满一任，不拘常制，仍不得举辟。诸举官而荐充侍从、台省，即停废或责降差遣而奏举差遣者，各杖一百，仍委御史台紏察。」从之。 
三年三月十六日，礼部尚书徐铎言：「知县关升通判，通判关升知州，合用升陟举状，内各要正监司一员。今来侍从臣荐京师在职官，已许当监司官员数，如荐外州官，即未有许当监司明文。欲乞应侍从臣所荐外州在任官升陟，并许当正监司员数关升收使。」从之。 
八月四日，诏：「诸路帅臣、监司限一月于本路大使臣以上或小使臣，择材武历边任有战功者以名闻，枢密院置籍，以备选任。」 
四年二月七日，江淮荆浙福建广南路提点坑冶铸钱司言：「勘会管下诸路铜场，惟韶、潭、信州三大铜场最为出产浩瀚去处，全籍练事谙晓山坑之人监辖勾当。今来罢举监官，从吏部差注，见今各是阙官。今相度欲乞韶、潭、信州三大铜场监官并兴发去处场冶，许(今)[令]提点铸钱司踏逐文武官，不限资序，大小使臣、京朝官、选人及奏举县令、职官并初改官人监辖管勾，如能干办敷额，内韶 
      
州岑水、潭州浏阳两场，并乞依绍圣四年十月十九日孙杞申请赏格，欲望特赐详酌施行。」从之。 
五月十八日，诏令待制已上侍从官各举莅事敏明、操修平允、公私兼济、利泽生民者官各二人，具行实以闻奏。令中书省注籍，每季一次考举。被举多者，具职位姓名及合入资序取旨。
 选举 宋会要辑稿 选举二九 举官 三 
     
宋会要辑稿 选举二九

举官三
【宋会要】
大观元年二月二十日，诏：「比常降诏令从官各荐人材，逮今未闻荐上。可申命之，限一月闻奏。俟到，仰三省具名取旨。」 
二年三月一日，诏曰：「天下无全材，作而新之，不可胜用。因而任之，无所不宜。今求材之路甚广，而所得未富，殆任非所长也。自今可博访人材，文学之士，处之于文馆；干敏之士，处之于寺监丞簿。求心计之才于漕计之属，养智勇之士于将帅之幕。审而用之，庶不失人。」 
三年正月三十日，诏：「比令尚书待制以上各举所知二员，可申严日限。须管于十日内奏举数足，无致迁延。」 
四月二日，诏：「侍从所举官赴三省审察，在外人乘驿赴阙。」 
六月二十六日，诏：「内外官司奏辟员阙差遣并勾当公事等，本以公举练历廉谨之官，分委职务，岂为辟举权要子弟及易举亲戚 升养资任，滥授恩赏，虽有违犯条禁，上下观望隐蔽，因而职事隳惰，即非元乞任能责成之意天头原批：「『乞』字恐误。」。如选举不当，其元奏辟官可令刑部立法施行。在京令御史台，在外委监司走马承受按劾。仍自今应奏辟官，于奏状前用贴黄具所辟官出身、年甲、三代、成任差遣并功过事件，及在朝亲属职位姓名。」
七月二日，诏侍从官举所知，孙穆等十七人并与升等差遣，朱衮等三十六人，令中书省籍记姓名，以备选抡。 
政和元年三月一日，吏部侍郎姚佑言：「契勘小使臣 
     
差使、借差总二万三千余员，凡举辟差遣，皆用年甲、识字与不识字、乡贯、出身、历任、三代、名讳、功过、举主资序照使。其间若有外补授及连任就注，久不到部，未经供通之人，旋行取会。近降朝旨，应奏举差遣，并于状前贴黄说年甲、三代、差遣、功过事件，以备照用。其举辟官多是节略事宜，不免开具违碍因依，铨量令取会具钞拟差。洎至移文，往往经来年月，使见任之人不得应期交替，见阙处久无正官，被举之人亦不能差注。似此窒碍，乞下有司立式颁行，于举状前贴黄声说，所贵有补。」从之，令吏部立式。 
二年八月二十九日，吏部尚书张克公言：「窃见吏部选格，惟才武为上。检会元丰材武格内一项，保举沿边重难任使，从来未曾立定所举员数。应内外臣僚荐举大小使臣，往往作沿边重难任使，而应材武者不可胜计，遂与曾立战功、捕获强恶及武举出身等人同为一格，显属太滥。乞断自圣裁，限以员数。谓如合举大小使臣升陟几员，内几员许举沿边重难任使，庶几增重材武之格，绍隆神考奖励人材之意。」诏于合举升陟员数内，听举沿边重难任使，不得过五分。
三年二月五日，诏令吏部将诸路州军新添曹掾县丞员数，参照旧额，契勘监司、守臣合增举官之数，逐一开具，申尚书省，仍限三日。尚书省勘会：「自来诸路监司、守臣，其举官员数不一，若计数一 增添，显属多寡不均。 
     
今拟下项：京东路转运司欲添及十人，举改官一人，及十五人，举县令一人；提点刑狱司欲添及二十人，举改官一人，及三十人，举县令一人；提举司欲添及三十人举改官一人。京西路转运司欲添及二十人，举改官一人，及三十人，举县令一人；提点刑狱司欲添及三十人，举改官一人，及五十人，举县令一人；提举司欲添及五十人，举改官一人。河北转运司欲添及二十人，举改官一人，及三十人，举县令一人；提点刑狱司欲添及三十人，举改官一人，及四十人，举县令一人；保甲司欲添及三十人，举改官一人，及四十人，举县令一人；提举司欲添及四十人，举改官一人，及五十人，举县令一人。河东路转运司欲添及二十人，举改官一人，及三十人，举县令一人；提点刑狱司欲添及三十人，举改官一人，及四十人，举县令一人；保甲司欲添及三十人，举改官一人，及四十人，举县令一人；提举司欲添及四十人，举改官一人，及五十人，举县令一人。陕西路转运司欲添及二十人，举改官一人，及三十人，举县令一人；提点刑狱司欲添及二十人，举改官一人，及四十人，举县令一人；提举司欲添及三十人，举改官一人；保甲司欲添及四十人，举改官一人。淮南路转运司欲添及十人，举改官一人，及十五人，举县令一人；提点刑狱司欲添及十二人，举改官一人，及二十人，举县令一人；提举司欲添及二十人， 
     
举改官一人，及三十人，举县令一人。两浙路转运司欲添及七人，举改官一人，及十五人，举县令一人；提点刑狱司欲添及十二人，举改官一人，及二十人，举县令一人；提举司欲添及二十人，举改官一人，及三十人，举县令一人。福建路转运司欲添及六人，举改官一人，及十人，举县令一人；提点刑狱司欲添及六人，举改官一人，及十二人，举县令一人；提举司欲添及十人，举改官一人，及十五人，举县令一人。江东路转运司欲添及六人，举改官一人，及十人，举县令一人；提点刑狱司欲添及六人，举改官一人，及十三人，举县令一人；提举司欲添及十人，举改官一人，及十四人，举县令一人。江西路转运司欲添及五人，举改官一人，及十四人，举县令一人；提点刑狱司欲添及五人，举改官一人，及十一人，举县令一人；提举司欲添及十人，举改官一人，及十四人，举县令一人。荆湖南路转运司欲添及十人，举改官一人，及十五人，举县令一人；提点刑狱司欲添及八人，举改官一人，及二十人，举县令一人；提举司欲添及十人，举改官一人，及二十人，举县令一人。荆湖北路转运司欲添及十人，举改官一人，及二十人，举县令一人；提点刑狱司欲添及十二人，举改官一人，及三十人，举县令一人；提举司欲添及十五人，举改官一人，及四十人，举县令一人。成都府路转运司欲添及六人，举改官一人，及 
     
