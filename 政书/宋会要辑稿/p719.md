<!-- { "loadSidebar": true } -->
六月七日，京东路体量安抚黄廉言：「本路被水，乞 有司检计沟河，候丰熟，令所属调丁夫浚治。梁山、张泽两泺，累岁填淤，浸损民田，亦乞自下流浚至滨州下：原无，据《长编》卷二九○补。。」从之，仍令都水监遣官同转运司检视工料。 
二年八月十三日，诏浚淮南运河，自邵伯堰至真州十四节，分二年用工。从转运司奏也。 
十二月十二日，定州安抚使韩绛言：「大理寺丞杨婴寻访得定州界西自山麓东接塘淀，绵地百余里，可以潴水，设为险固，愿听营葺。」从之。仍诏以引水灌田为名。 
三年六月十五日，权判都水监张唐民请复黄、汴诸河，岁差修河客军九千人额。从之。 
八月一日，京东转运司言：「潍州白浪河每岁渰浸护城堤岸，去年费梢草万余，仅免水患。知州杨采开河引导，遂不至城下，费省患弭。」诏降 书奖之。 
四年六月十四日，干当御药院窦仕宣言：「相视大河至干宁军扑桩口以下流行，未成河道成：原作「道」，据《长编》卷三一三改。，又缘河东北流，自小吴向下与御河、胡芦、滹沱三河合流，若于涨水之际，深虑堤防艰难。乞令都水监定三河合黄河，如何作堤防限隔；或不合黄河「如何」以上十二字原脱，据《长编》卷三一三补。，其三河于何所归纳。」诏遣李立之相度。后立之言，三河别无回河归纳处，须当合黄河行流。从之。 
      
六年八月六日，江淮等路发运副使蒋之奇言：「长淮洪泽河实可开治，愿亟兴工。」诏陈佑甫相视以闻。已而陈佑甫言：「田棐任淮南提刑，尝建言开河，其后自淮阴至洪泽，讫成厥功，独洪泽以上未克兴役。臣今相度，既不用蓄水，惟随淮面高下，开深河底，引淮水通流，则于势至易，其便甚明。行地五十七里，计工二百五十九万七千，役民夫九万二千、一月，兵夫二千九百、两月，麦米十一万斛，钱十万缗，分二年关。」诏限一月，仍令蒋之奇、陈佑甫同提举。 
      
哲宗元佑四年六月二十六日，知陈州胡宗愈言：「本州岛地势卑下，至秋夏之间，许、蔡、汝、邓、西京及开封诸处大雨，则诸河之水并由陈州沙河、蔡河同入(颖)[颍]河，(颖)[颍]河不能容受，故陈州境内潴为陂泽。今沙河、蔡河合水(颖)[颍]河处，有古八丈沟，可以开浚，分决蔡河之水自为一支，由(颖)[颍]、寿界直入于淮，则沙河之水虽涌，不能壅遏。昔有项城县令姚辟曾建此议。」诏府界提刑罗适依宗愈所奏，仍兼提举淮南西路接连合治水利。 

绍圣元年七月十二日，殿中侍御史郭知章言：「昨被命赈济，体问得京东路曹、济、濮、广济等州军地势污下，累年积水为患，虽丰岁亦不免为忧。缘往年府界提刑罗适开畎府界诸县积水，引而委之于京东，而京东河道未有措置，故水无所归。望选监司，令疏浚京东河道。」诏令本路提刑司审按，如有积水，即具合如何开畎闻奏。 
三年四月十七日，河北路转运使吴安持言：「御河自元丰四年因小吴决溢，大河北流，遂至湮塞。今大河趋御河复出，请委前都水丞李仲专提举开导。」从之。 
四年二月十一日，诏降度牒百道付洪州，鬻钱以募阙食小民，开治本州内外湖港。从江西转运、钤辖司请也。 
九月一日，诏：「两淛岁旱，本路运河如有填淤处，优给雇直，募人开浚。」 
元符元年三月五日，诏新修楚州支家河，赐名为通涟河。以工部言，淮南开河所奏，其河系导引涟河与淮水相通「涟」下原衍「海」字，据《长编》卷四九五删。，乞赐名故也。 
      
绍圣四年闰二月十九日，工部言：「京西都大堤举汴河堤岸杨琰乞依元丰年例，减放洛水入京西界大白龙坑及三十六陂充水柜，准备添助汴水行运等。下都水监相度，欲乞兴复，悉如元丰故事甚便。」诏贾种民、杨琰同相度合占顷亩及功力以闻。 
《方域志》：徽宗崇宁四年五月十五日，提举两浙路常平等事徐确言：「苏、秀、湖三州见管开江兵士一千四百人，并使臣二员，欲就令逐官专切点检已开吴松古江。如有潮沙淤淀，实时开淘，须管常及今来开掘深阔丈尺，决泄水势，取令通快。华亭、昆山县知佐，每季轮那巡视，具有无淤塞去处关报本州岛县及监司，并委苏、秀二州通判半年前去检点，监司依分定岁巡亲往检察。开江使臣若能用心开淘，并无涨沙堙淀，任满减二年磨勘。如敢弛慢，却致沙泥堙淀，即展二年磨勘。逐县知佐 
      
并两州通判，如不依立定日限逐时前去点检，亦令监司点检，勘劾施行。」从之。 
大观元年十一月十四日，诏：「舟行大江，或遇风波，颇遭覆溺之害。访闻两岸有港澳可保，岁久堙塞，其令所在州县检视，悉行开浚。每澳降祠部度牒十道给其费，仍令发运司开具合修港澳处以闻。」 
三年二月十五日，朝议大夫张竦言：「河阳界元相度于上涡西南马村开直河一道，温县南尧风村开直河一道。内上涡马村直河开修了当，已见成 外，有温县尧风村直河本县人户经朝廷陈状，称开掘庄并桑枣数百顷庄并：疑有误。，直河司遂乞权罢开修。契勘得所掘民田止是数顷，欲乞乘此丰稔，下都水监依元相度(对)[得]事理，趁今春复行开修。奉诏，令都水监相度开修。勘会所占民田，若不优给价值，切虑亏损人户。」诏据合拘占田，于见今价直上更增三分，限十日支给。 
四年四月十四日，工部言：「淮南江浙荆湖都大制置发运司状，两浙路运河失于开治，盖为州县不切点检开修，是致阻节纲运。虽有本州岛审度指挥，缘别无法，任责州郡终不究心。欲乞令两浙州县，运河依元符二年九月十八日淮南运法，令知州、通判兼管。」从之。 
政和二年七月十二日，诏于两浙路支拨见管度牒一百道修筑钱塘江，从兵部尚书张阁请也。 
三年七月二十日，诏吴江修整了当，专监修官转一官，余官各减二年磨勘，承直郎以下 
      
依条比类施行。从两浙转运、提举司奏也。 
五年四月十五日，诏通利军三山开河修系永桥，今来放水了当，其在彼公役人，赐银绢、钱物有差。 
六年闰正月七日，知杭州李偃言：「汤村、岩门、白石等处并钱塘江通大海，日受两潮，渐致侵啮，乞依六和寺岸，用石砌迭。」诏令刘既济措置。 
四月二十七日，诏赐开浚大名府壕河官吏转官有差。 
八月十七日，诏：「镇江府旁临大江，舟楫往来，每遇风涛，无港河容泊，以致三年间覆溺凡五百余艘。访闻西有旧河，可以隐避，岁久堙废，宜令发运司计度浚治。」 
宣和元年十二月六日，诏开修兔源河并直河毕工，孟昌龄降诏奖谕，余人转官减年有差。 
二年十一月四日，江淮等路发运使陈亨伯言：「奉诏措置楚州至高邮亭一带河浅涩，相度运河别无上源，惟赖陂湖灌注行运。今岁春夏阙雨，陂塘潮水例皆低浅，山阳河道比南地稍高，遂委官前去催促开撩。州县并不究心，致河水浅涩。知楚州杜总、知山阳县费若全无心力，楚州通判康大年颇勤职事。臣见与赵亿、孙默日逐措置。」诏杜总、费若勒停，差程固知楚州，山阳知县令吏部限一日差注，仍令陈亨伯同本路转运、常平司随宜措置。 
三年正月二十六日，诏改开封府中牟县敲胫河为靖涧河。 
三月二十八日，高州防御使李琮言：「真州系外江纲运会集要口，所装粮斛五十余万，以河浅涩，不 
      
能津发。契勘真州以来转运，河南岸有泄水斗门八座，去江不满一里。相度乞将斗门河身开掘面阔一丈五尺，门深五尺，于江口近里约十丈以来，打筑软坝，赚引潮水，入河捺定。即蓄一潮之水，量度功力，可消水车数倍。仍逐斗门差官专一监督，亦作交替，令真州日具功程回报。今来运河虽每十里作坝，缘至扬州界地名扬子桥，仍于南岸权置小堰，广用水车，畎以南河水，不惟不走运水，复得广有车水资助，可以浮应纲船。」诏令赵亿、王似、钱德舆疾速措置施行。 
五年八月七日，发运提举司、廉访所言：「两浙运河，自今河身淤淀，稍愆雨泽，便有浅涩，至妨漕运，合行深浚。数内镇江府地名新丰界，运河底有古置经函，系准备西岸民田水长泄入江。今来若行取折开浚，恐雨水连并，却致损坏堤岸，无以发泄。今相度，镇江府丹阳县界运河，可开深至经函上下，却于两岸展出河身作马氶开阔外，有吕城闸外至杭州一带河道，各合用水手打将河底，一例开深五尺，亦作马氶开阔。并委逐州县守令检计工料，并将来差顾人夫合用钱粮，管干开浚，委是经久利便。」从之。 
六年十月六日，江淮荆浙等路发运副使卢宗原言：「池州大江系上流纲运经由，东岸有暗石二十余处。西岸有沙洲，谓之拆船湾，广二百余里，前后坏舟不可胜数。东岸有沙洲，谓之沙地，四里余。若开通入杜湖，经平水，径 
      
池口，可避江行二百里风涛之险可：原作「面」，据《宋史》卷九六《河渠志》六改。，实为大利。」从之。 
      
熙宁六年六月十六日，管勾都水监丞侯叔献言：「近准诏从所请开白沟等河，欲以白沟为清汴储三十六陂，及京、索二水为源，仿真仿：原作「傲」，据《宋史》卷九四《河渠志》四改。、楚州开平河置，四时行舟，因罢汴渠。」上曰：「叔献开白沟河功料未易办，乃欲来年即废汴渠，宜更遣官覆验。且汴渠水运甚广，河北、陕西资焉。又都畿公私所用良材，皆自汴口而至，何可遽废 」王安石曰：「此役若成，亦无穷之利，当别为漕河以通黄河，一支漕运河，乃为经久耳。」冯京曰：「若白沟成，与汴、蔡皆通运输，为利愈大。臣恐汴河终不可废。」上然之，诏刘璯同叔献覆视以闻。后覆视河长八百里，工大，分为三岁兴修，从之。 
      
《方域志》：高宗光尧皇帝绍兴元年十月十三日，仓部员外郎成大亨等言：「两浙运使徐康国具到上虞县梁湖堰东运河浅淀一里半已来，有旨令工部郎官各一员前去，限一日相度申尚书省。臣等遵依起发前去打量(可)[工]料。自梁湖堰至住家埧共一里一百八十丈浅淀去处，深浅尺寸不等，计积二十四万二千一百赤，每工开运土四十尺，共合用开撩计六千五百二工。」诏依，其合用钱米，令户部应付。仍限三日，令本县令佐监督并工开撩，及诫约合干人不得拖延，别致减 钱米。 
