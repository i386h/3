<!-- { "loadSidebar": true } -->
十四年六月八日，广南西路安抚使司言：「钦州申："缴到安南静海军牒，今兵戈已息，乞进奉诣行在所称贺。"本司契勘：安南进奉，昨蒙朝廷指挥，免人使到阙；其所贡方物，只就界首交割，令本路转运、提刑司应付回赐。」诏依所例施行，优与回答。 
十月八日，制加天祚保信功臣，仍加食邑、食实封。 

十七年九月十八日，广南西路经略安抚司言：「承安南静海军牒，欲差正、副使等部押章表、方物诣行在所称贺。」诏令本路经略司依绍兴十四年已降指挥，仍优与回答。 
十一月二十五日，诏加天祚向德功臣，仍加食邑、食实封。 
十二月二十六日，宰执言：「交址郡王李天祚大礼加恩，例赐鞍马等。」上宣谕曰：「给赐外国鞍鞯，以示怀远之意，可令文思院如法制造。」 
二十年二月二十九日，交址贡驯象十。 
二十一年二月一日，制加天祚安远功臣，仍加食邑、食实封。 

二十五年六月九日，礼部言：「安南遣使进奉，许令赴阙。今检会典故，驿舍以怀远驿为名；回赐例物，检定名件、数目宣赐。押伴官二员，乞令客省预申朝廷差官；所进方物、表章，关翰苑降诏回答；进奉物色，计价回赐；其人使在驿、遇大礼陪位、称贺，并车驾行幸，四方馆差承受引押起居。」从之。 
七月二十八日，制加天祚食邑、食实封，进封南平王，以进贡加恩也。同日，诏赐天祚衣一袭、六件金花银器二百两、御仙花金腰带一条、银匣盛。衣着二百匹、鞍 
      
辔一副，令吏部差使臣一员管押前去广西经略司交割；并马二疋，下经略司应副。以礼、兵部言：「天祚进封南平王，依旧例合赐。」故有是命。 

八月二十三日，礼部言：「检会元丰六年于阗国进奉人使赴阙，诏于起发前一日就驿赐御筵。今来交址入贡，欲依上件体例，于起发前一日就驿赐御筵。」从之。 

二十六年二月二十六日，尚书省言：「将来安南入贡，使、副所至州军馆舍、饮食，昨占城经过州军虽有体例，其安南理宜优厚。」诏令沿路帅、漕司行下经由州军，照条例优厚排办应副，仍委知、通点检，务令整肃。 

三月二十七日，诏：「安南贺升平纲、常贡纲，每纲各许五十人到阙。其朝见支赐件数：内使、副副：原无，据文意补。下文朝辞支赐例亦云「使、副」，可证。，t改作履，一十五两银腰带改赐金，衣着五十匹，银器三十两，鞍辔令造银间镀簇三银作子；监纲，绢一十匹，内钱五千改作银器五两，并依占城判官例赐一十两金花银腰带、绢宽汗衫、小绫夹袜头*、幞头、丝鞋；孔目官、防援官行首、都衙、常押衙，各绢七匹，内钱二千改作银器五两，绢汗衫、绢勒帛、绢夹袜头*、幞头、麻鞋；通引官行首、通引官、知客、衙官行首、看详公人，各特赐绢汗衫、绢勒帛、绢夹袜头*、幞头、麻鞋、绢五匹。其使、副朝辞，并依占城使、副已赐例；监纲、书状官，并依孔目官例；防援官行首、都衙、常押衙，并依防援官例；其通引官行首、通引官、知客、衙官行首、看详公人，各特赐银五两、绢三匹。」 
四月十三日，尚书省言：「交址入 
      
贡，在法合差夫马。窃虑州县因缘为奸，却致搔扰。」诏令经过州县据实报夫马之数，每夫日支雇钱一百文，于系省钱内支给。仍令逐路帅臣、监司觉察，如有违戾，按劾闻奏。 

六月三日，户、兵部言：「将来安南人使到阙，其国王封爵、使副加恩，并回答礼物外，别有赐予等事。检准天禧三年交址李公蕴贡方物，加公蕴检校太尉，食邑一千户，食实封四百户；干兴元年又贡方物，加公蕴检校太师。今李天祚见系推诚顺化崇义怀忠保信向德安远承和功臣、静海军节度观察处置等使、特进、检校太尉、兼御史大夫、安南都护、上柱国、南平王，食邑一万户，食实封三千八百户，合依公蕴典故，加检校太师，食邑一千户，食实封四百户，更加功臣二字。其合行给赐礼物：紫罗夹公服、熟白小绫勒帛、大绫夹 、红罗绣地夹抱肚、三襜金花银二百两、御仙花金腰带一条、重二十五两，五十两银匣盛。衣着二百匹、鞍辔一副、马二疋。其使、副加恩，依熙宁十年典故，各转一官。并进奉物色，候见数计价回答。」诏并依，给赐礼〔物〕令有司制造。 
七月二日，诏加天祚食邑一千户，食实封四百户，仍加秉礼功臣秉：原脱，据本书礼五九之二五补。。同日，尚书省言：「交址进奉人见、辞例物：朝见十五两金带一条、衣着五十匹、银器三十两；朝辞银器五十两、衣着三十匹。今来遣使进贡贺升平，与常贡事体不同，兼止有正使一员，见、辞例物理宜分别。」诏朝见金带增作 
      
二十两，银器增作五十两，衣着依旧衣：原作「依」，据下文改。；朝辞衣着增作五十匹，银器依旧。 

八月十一日，诏安南进奉人使到阙，除令赐燕设外，可更于玉津园特赐一燕，差右司郎中汪应辰借左朝奉大夫紫章服充押燕官。 
二十一日，交址国王李天祚遣太平州刺史李国以、右武大夫李义、武翼郎郭应五，进贡金器一千一百三十六两、真珠百颗、沉水香等一千斤水：原无，据《宋史》卷四八八补。、翠毛五百只、盘龙等杂物、绫绢五十匹、马十、驯象九，贺升平。 

二十六日，制加天祚检校太师，仍加食邑一千户，食实封四百户，仍加归仁功臣，以贡方物加恩也。 

九月六日，诏安南人使回程，可差元押伴官伴送前去。仍令沿边漕臣行下逐州军，依来程应副，不得灭裂。 
二十九年三月二十四日，制加天祚食邑一千户，食实封四百户，仍加协恭功臣。 
四月九日，兵部言：「交址郡王每遇大礼加恩，并依例给赐国信礼物宽衣一对、二十五两金带一条、五十两银匣盛。细衣着一百疋、马二匹、金花银器二百两、衣着一百匹、金镀银鞍辔复全。」诏依例给赐，令文思院如法制造，仍下广南西路经略安抚司一面应副马二疋给赐施行。 

绍兴三十二年十月二十六日，寿圣皇帝即位，未改元。制李天祚加食邑一千户，食实封四百户，仍加继美功臣。 
隆兴二年九月十三日，李天祚遣使尹子思、
邓硕严等贡金器百两、银器百五十两、象牙三十株、熟香五百斤、笺香千斤。以上即位加恩，故遣使来谢。使人(自)[至]界首，谕使归，广西经略司差官部贡物赴阙。 

干道元年三月十七日，广西经略安抚、转运、提刑司言：「奉旨，回答安南方物价钱八千余缗。检照绍兴二十五年李天祚进贡，不曾回赐。」从之。 
六月八日，制天祚加食邑一千户，食实封四百户，仍加遵度功臣。 
四年正月七日，制李天祚加食邑一千户，食实封四百户，仍加履正功臣。 

六年十二月十八日，制李天祚加食邑一千户，食实封四百户，仍加彰善功臣。 
九年六月，李天祚遣使尹子思、李邦正贡方物。御乘象罗 一、沉水香等二千斤、驯熟牡象十八头、御乘绣坐簟等。上即位，天祚即遣使入贡，边吏以闻，谕使归国。至是恳诚备至，上录其善意，许焉。至，馆于怀远驿。礼部以安南使久不至，移客省询访土俗、人物，图画衣貌，一依旧例。 
十月二十九日，枢密院言：「交址差中卫大夫尹子思管押贺登极，及差承议郎李邦正等管押进奉大礼纲赴阙，所有押伴官，并起发前一日就驿赐御筵。押宴官依例合差内侍。」从之。 
十一月十二日，点检(阁)[合]门簿书公事赵友仁等言：「被旨充交址进奉大礼纲押伴官，今依体例条具：交址使、副等如有押伴私觌，乞令临安府差市令司看估价直，回答物帛临时市买应副，送到私觌物色缴进。交址使、副如陈乞寺院烧香及观看，临时取旨。交址使、副自到驿至起发，遇有请觅物色，令监驿使臣审实，约度应副；及有所市买并两相交易，不得私便折博买卖。」从之。 

十二月十三日，广南西路经略安抚司言：「安南绍兴二十六年入贡，帅臣曾往使人馆舍报谒， 
      
仍移庖茶酒。臣谓本司经略诸蛮，安南等道皆系绥抚，其陪臣过本司，无敌体之礼，恐于今日国体未是。遂检照政和五年指挥，交址进奉经过州军更不复礼，后不曾冲改，即是绍兴二十六年失于照用。今遵依旧制，令尹子思等赴本司参谒，叙致寒温罢，即以门状当厅展还，更不报谒，次日亦不移庖。除参司及特排外，余大排、谢会、辞府、朔旦等茶酒，悉准物价折送蛮人「除参司」至「蛮人」二十七字，原作「止折送」，今据页上批注及《范成大佚着辑存》(中华书局一九八三年本)第七三页改补。，蛮人亦以为利，官司颇省繁缛之费。辄已排入案沓，为将来定规。」从之。 
同日，知静江府、充广南西路经略安抚使范成大言使范成大：原作「司」。按文意，本句所述为某人之头衔，而非机构名称，作「司」误。另据《宋史》卷三八六《范成大传》及《宋史全文》卷二五下，知为成大头衔，据以改补。：「安南进奉使、副尹子思等公文，依禀趁程起发。所有经由以北州军，有门迎、大排、辞送、管设之类，乞一并折算，委可以省减稽留搔扰繁缛之费，除已备牒经由前路州军照应施行。」从之。 
同日，广南西路经略安抚司言：「安南差使、副尹子思等进贡方物，二十二日到静江府，依绍兴二十六年例，差借兵级七十五人及差防护兵级五十三人往逐州交替。」从之。
 蕃夷 宋会要辑稿 蕃夷四 安 南 
      
安南淳熙元年二月一日，诏交址改赐今名。
【续会要】

淳熙元年正月二十二日，引见安南赴阙进方物纲运使并押进奉大礼象纲使、副。 

二十四日，往天竺烧香，可令临安府于下天竺寺排办素食，冷泉亭供应茶酒。 
二十六日，赐宴玉津园。 

二月一日，诏安南入贡，礼意可嘉，令有司讨论赐国名典故以闻。于是特赐安南国名，制：「南平王李天祚，特授依前官， 
      
封安南国王，加食邑一千户，食实封四百户，加守谦功臣。依大礼加恩例，给赐国信礼物：宽衣一对、金带一条、银匣盛。细衣着一百匹、马二匹、金花银器二百两、衣着一百匹、金(渡)〔镀〕银鞍辔复。安南遣方物纲进奉人员，安南中卫大夫、充赴阙进方物纲运使尹子思，进奉大礼象纲人员，一员安南承议郎、充管押进奉大礼象纲使李邦正，一员安南忠翊郎、充管押进奉大礼象纲副使阮文献，于见今官上拟转一官。」从礼、兵部请也。 

