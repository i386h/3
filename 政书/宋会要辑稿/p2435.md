<!-- { "loadSidebar": true } -->
士赵普罢为河阳三城节度使城：原无，据《宋史》卷二一○《宰辅表》一补。、检校太傅、同平章事。先是，普秉政既久，屡为赵玭、雷德骧等告讦，又尝以隙地私易尚食疏圃尝：原作「赏」，据《长编》卷一四改。，及广营邸店以规利。太祖知其事，每优容之。普复与枢密使李崇矩结为婚姻，未几崇矩门人郑伸讼其阴事，出为华州节度。普既无援，复为德骧子有邻告中书堂吏不法事德骧子：原作「子德骧」，据《长编》卷一四乙。，词连及普，故有是命。 
太宗太平兴国六年十一月十二日，枢密使楚昭辅罢为左骁卫上将军。昭辅以足疾家居仅周岁，不求解职，会郊祀毕，故有是命。 
七年四月七日，中书侍郎、兼兵部尚书、同中书门下平章事卢多逊责授兵部尚书。先是，多逊与秦王结构奸谋，罢为兵部尚书，奉朝请。继以属吏，诏文武常参官集议于朝堂。太子太师王溥等议，请削夺在身官爵，准法诛斩。诏削夺官爵，配隶崖州，充长流百姓。 
二十日，左仆射、兼门下侍郎、同中书门下平章事、监修国史沈伦责授工部尚书。制书以卢多逊包藏逆节，伦与之同列，曾不先觉，稔其丑迹，上黩朝经，复谢病引年，贪荣窃位，故有是命。 
八年正月十四日，枢密使、检校太师、兼侍中、临淮郡公曹彬罢为天平军节度使。彬为弥德超所谮，制书以「彬两朝备罄于腹心，终日不离于帏幄。折冲千里，虽藉樽俎之筹；节制百城，宜分旄钺之任」。故有是命。 
四月二十三日，宣徽北院使、枢密副使弥德超削夺在身官爵，配琼州禁锢。制书以德超「诟 
     
骂同列，指斥朕躬，为臣若斯，于法何逭」。先是，德超尝给事晋邸，后迁至酒坊使。因乘间以急变闻，云枢密使曹彬秉政岁久，能得士众。帝颇疑之，出彬为天平军节度，骤进用德超。初，谮彬事成，期得枢密使，及是大失望，居常怏怏，诟王显曰：「我等为国家言大事，有安社稷功，但得线许大名位。汝等何人，反在我上!」又大骂曰：「汝辈当断头，我度帝无执守，为汝辈所眩惑。」显等告之显：原无，据《长编》卷二四补。，帝怒，命御史知杂滕中正就第鞫之，德超具伏，故抵于罪。 
七月十八日，中书舍人、参知政事郭贽责授秘书少监。制书以贽「启沃蔑闻，尸素斯极。饮酒过量，自贻沈湎之讥；发言无稽，寔彰容易之态」。故有是命。 
雍熙二年十二月十七日，门下侍郎、兼刑部尚书、同中书门下平章事宋琪罢为刑部尚书同：原作「中」，据《宋宰辅编年录》卷二改。。制书以琪「识非远大，望阙具瞻，曾无端谨之称谨：原作「惧」，据《宋宰辅编年录》卷二改。，但有恢谐之诮」。故有是命。 
是日，宣徽南院使、兼枢密副使柴禹锡罢为左骁卫大将军。制书以禹锡「不能尽瘁于事，倾输乃诚倾：原作「轻」，据《宋宰辅编年录》卷二改。，苟且因循，辜予委遇」。先是，帝谓辅臣曰：「禹锡为性险巧，昨朕欲广宫城，禹锡有别第在表帜中，上言愿易阛阓中官邸店，朕闻之恍然不乐。自此知朕薄其为人，恐罢此职，乃巘与宋琪相结，为琪来请流人卢多逊第为：原作「谓」，据《宋宰辅编年录》卷二改。，朕即赐之。多逊犯罪藉没，琪为宰相，复请居之，不避恶名，与锺离意何相远耶 卿等观之，岂大臣之体乎 」故有是命。 
四年四月七日，枢密副 
     
使、右谏议大夫张宏罢〔为〕御史中丞。帝以河北用兵之际，宏但守位而已，御史中丞赵昌言多上北边利害，故两换之。 
端拱元年二月十日，中书侍郎、兼工部尚书、同中书门下平章事李昉罢为右仆射。先是，布衣翟马周击登闻鼓，讼昉任宰相，属北戎入寇，不忧边思职思职：原无，据《宋宰辅编年录》卷二补。，但赋诗饮酒。籍田礼方毕，帝召翰林学士贾黄中草制罢相，令诏书切责。黄中言：「仆射百僚师长，旧宰相之任，今自工部尚书拜自：原作「日」，据《宋宰辅编年录》卷二改。，乃为殊迁，非黜责之义。若以文昌务简均劳为辞若：原作「务」，据《宋宰辅编年录》卷二改。，斯为得体。」帝然之，故制书以昉「践台阁之通班，素高问望；处钧衡之大任，久展谟猷。用资镇俗之清规，式表尊贤之茂典」云。 
三月十五日，枢密副使、工部侍郎赵昌言侍郎：原无，据《宋宰辅编年录》卷二补。，责授崇信军节度行军司马。制书以昌言「吁谟之 ，未见于尽忠；险诐之踪，颇闻于立党闻：原作「间」，据《宋宰辅编年录》卷二改。。交结非类，玷辱清朝」。先是，昌言与陈象舆、梁颢、董俨、胡旦皆同年生厚善，日夕会于私第，故京师有陈三更、董半夜之言。又有佣书人翟颖者，奸险诞妄，素与旦亲狎，旦乃作大言狂诞之辞，使颖上之，仍为颖改名马周，以为唐马周复出也。其言多排毁时政，自荐可为天子大臣，及力举数十人皆公辅之器，令昌言内为之助言：原无，据《宋宰辅编年录》卷二补。。会京尹陈王捕马周系狱穷治系：原作「击」，据《宋宰辅编年录》卷三改。，以状闻。帝怒，杖马周脊，流海岛，昌言等并加贬黜。 
淳化二年三月二十六日，户部侍郎、参知政事辛仲甫罢为工部尚书。时吕蒙正以长厚居相位，王沔任事，仲 
     
甫从容其间而已。至是以足疾罢。 
九月一日，户部侍郎、参知政事王沔，给事中、参知政事陈恕，各罢守本官。沔与恕不 ，为寇准所诋而罢。帝尝语恕以户部使樊知古所部不治，恕密以语之恕：原作「怒」，据《宋宰辅编年录》卷三改。，知古诉于帝，帝怒恕泄禁中之语，故罢之。 
三日，中书侍郎、兼户部尚书、同中书门下平章事、监修国史吕蒙正罢为吏部尚书。制书以蒙正「任当补职而曷尝有闻，智类挈瓶而一无所守，但务引援于亲昵，不思澄汰于品流。窃禄偷安，匿瑕藏垢，政之有缺，悔不可追」。故有是命。 
七日，枢密使王显罢为崇信军节度使使：原作「院」，据《宋宰辅编年录》卷三改。。制书以显「参帏幄之筹，曾无补职之 ；居负乘之地，实有致寇之虞有：原无，据《宋宰辅编年录》卷三补。。殖固党私，紊挠纲纪，蔽贤伤善，固宠偷安，实贪性之使然，于尽瘁而何有」。故有是命。 
四年六月九日，吏部尚书、同中书门下平章事张齐贤罢为尚书左丞。制书以齐贤「好谈功名，力不逮心，名浮于实。况多居于假告「告」及下「特宜」，原无，据《宋宰辅编年录》卷二补。，特宜解于枢衡」。故有是命。 
十五日，宣徽北院使「北」上原有「院」字，据《宋宰辅编年录》卷二删。、枢密副使、知院事张逊责授右卫将军，枢密副使、左谏议大夫寇准罢守本官官：原作「守」，据《宋宰辅编年录》卷二改。。制书以逊「结置朋党，交构是非。贝锦之词贝：原作「具」，据《宋宰辅编年录》卷二改。，聿彰于萋菲；挈瓶之智，已极于满盈」；以准「虽颇彰于勤瘁，而自掇于悔尤，交构是非，颇渎公上」。先是，逊与准不 ，奏事多矛盾盾：原作「楯」，据《宋宰辅编年录》卷二改。。帝欲罢之，会逊等归私第，温仲舒与准并辔，有狂民舞蹈于马前，街使王宾与逊厚善，因奏言民迎准马首舞蹈。既而准自 
     
辨，云实与仲舒同行，逊执宾奏斥准，词气悖厉，因互发其私。帝怒，故贬逊而罢准。 
十月十五日，左仆射、兼中书侍郎中书：原无，据《宋宰辅编年录》卷二补。、同中书门下平章事、监修国史李昉罢为右仆射。制书以昉「自处机衡，曾无规画，壅化源而斯久壅：原作「拥」，据《宋宰辅编年录》卷二改。，辜物望以何深」。先是，召翰林学士张洎草制，授昉左仆射罢相。洎上言曰：「昉因循保位，近霖霪百余日，陛下焦劳惕厉，忧形于色，昉居辅相之任，职在燮理阴阳，乖戾如此而晏然自若，无归咎引退之意。矧中台仆射之重，百僚师长，右减于左左：原作「在」，据《宋宰辅编年录》卷二改。，位望轻重不侔，因而授之，何以劝人臣之尽节 宜加黜削，以儆具臣。」帝以昉耆旧，不欲谴黜，但令以右仆射奉朝请焉。是日，给事中、参知政事贾黄中、李沆，枢密副使、左谏议大夫温仲舒，并罢守本官，奉朝请，以政事稽留不决，故有是命。 
至道元年正月十六日，给事中、参知政事赵昌言罢为户部侍郎、知凤翔府。先是，以剑南残寇未殄，诏昌言按督之。后旬余，召宰臣于北苑门，曰曰：原作「外」，据《宋史》卷二六七《赵昌言传》改。：「昨令昌言入蜀，朕思之，有所未便。且蜀贼小寇而昌言大臣，未易令前进，且令驻凤翔，止遣内侍卫绍钦赍朕手书指挥军事，亦可济矣。」诏书追及，昌言已至凤州，留候馆殆百余日候：原作「侯」，据《宋史》卷二六七《赵昌言传》改。。及贼当殄灭殄：原作「疹」，据前「残寇未殄」意改。又「当」似应作「党」。，王师振旅，故有是命。 
二十一日，右谏议大夫、同知枢密院事刘昌言罢为给事中。先是，度支都监赵赞以奸诈狡恶伏法，昌言任河南通判日常保举赞，相厚善。赞之逐也，昌言心不自安。 
     
帝因言及近侍中亦有与之交通者，昌言蹶然出位，顿称死罪。帝曰：「卿勿忧也。」然颇恶之，因罢。 
四月一日，吏部尚书、同中书门下平章事吕蒙正罢为右仆射，给事中、参知政事苏易简罢为礼部侍郎。制书以蒙正「弥纶大体，固未 于康哉；而励翼小心，亦动观于勤止。颇郁隆平之望，宜均劳逸之功」。既而帝召蒙正谕曰：「仆射师百僚，朕以中书政事烦多，俾均劳逸。」蒙正顿首谢。易简与昌言不 ，数忿争于帝前。先是昌言出使建南，中路罢知凤翔府，至是易简亦有是命。 
二年七月十六日，给事中、参知政事寇准罢守本官。先是，郊祀行庆，中外官吏皆进秩，准率意轻重，其素所喜者多得台省清秩，所恶及不知者即序进焉。广州左通判冯拯任右正言，右通判彭惟节任太常博士，惟节序于拯下。及改秩为员外郎，拯得虞部，惟节得屯田，反在拯上。惟节自以素居拯下，如旧不易位。会奏报，准覆视，怒其乱班制，下诏书切责之。拯愤曰：「帝日阅万机，安察见此细事，盖寇准弄权耳。」因上疏极言，并及岭南管内官吏除拜不平凡数事，条列以闻。岭南东路转运使康戬又上书言除拜不平事，因言：「吕端、张洎、李昌龄皆准引，端心德之，洎曲奉准，昌龄畏 ，皆不敢与准抗，故得以任胸臆，乱经制，皆准所为也。」帝大怒，准适祀太庙摄行事，召吕端等诘责之。端曰：「臣等皆陛下擢用擢：原作「逐」，据《长编》卷四○改。，待罪相府，至于除拜专恣，实 
     
