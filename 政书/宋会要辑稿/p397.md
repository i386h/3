<!-- { "loadSidebar": true } -->
四月一日，吏部侍郎、集贤院学士、判太常寺郭贽上尊谥曰明德皇太后，诏恭依。议曰：「臣闻一气肇分，天地列刚柔之位；三才既序，邦家立内外之朝。周十乱而文母推贤，汉六宫而明后着美。阴教克宣于内助，母仪允显于万方。恭维皇太后挺生世家，作配宸极。玉衣覆寝，显符甄后之祥；璇宫炳灵，迥表星娥之瑞。雍肃早彰于慎密，贤明动 于箴规。方期内赞雍熙，外康亿兆，忽婴疾疹，俄历冬春，进药饵以无凭，祷神祇而弗应。皇帝至仁至孝，事地事天，情锺陟屺之哀，礼过茹荼之戚。永怀罔极，钦奉鸿名。爰命有司，式遵茂典。下臣虔承睿旨承：原脱，据《太常因革礼》卷九五补。，用阐徽猷。且谥者行之迹也，号者名之美也，考之善行，定以美名，冀扬不朽之芳，永播无穷之誉。谨按《谥法》曰：『无幽不察曰明，中和纯备曰德。』伏请上尊谥曰明德皇太后。」 
四
      
日，判太常礼院孙何等言：「准诏详定园陵月日者。伏以宗庙之仪，飨祀为大，若三年不祭，则阙孰甚马!今司天监言丙午岁方利大葬，今岁止可于壬地权攒，仍勿动土。臣等再三询问，复有论列，安敢以礼官、博士之议，拒冯相、保章之说 况事系园寝，理要便宜。今参详丧葬之义，古有变礼。合祔自乎姬旦，始墨由乎晋襄。书之简编，亦无讥诮。谨按《礼》云：『葬者，藏也，欲人不得见也。』既不欲穿圹动土，则莫若便就司天监所择地，依《丧记》，王后之(嫔)[殡]，居棺以龙輴，攒木题凑，象椁上四注，如屋以覆，(盖)尽涂之，所合埋重。若不欲入土，即至时焚之。如此，即是用攒礼而存葬名名：原作「者」，据《长编》卷五七改。，所冀稍合经典经典：原倒，据《长编》卷五七乙。众议，明德皇太后闰九月二十二日于壬地权攒，依礼例埋重，升祔神主。臣今以为未可埋重，预升祔神主，渎乱陵庙、唐突祖宗也。况诸庙既及七月，即合依时荐飨。臣当职分，审合奏陈。伏望下尚书都省或御史台，集京百司官吏、太常礼院等，令检勘等帐分析 ，便可升祔神主。九虞之祭，至日可行，七庙之尊，三年获荐。」帝曰：「阴阳拘忌，前代不取。今但依典礼而行，不烦定议。」宰臣李沆等奏：「近年皇族继有悲惨，又母后上仙，圣心过有哀毁，阴阳之说亦有所疑，恐须避忌。若如礼官所请，则于国家之事得合便宜，宗庙之祠亦无旷阙。」从之。宗正卿赵安易上言：「伏析：原作「祈」，据《长编》卷五七改。，向来祗奉帝后，如委是六室，先止陵，后祔庙，则将来灵座发
      
引，乞约孝章近例，径于壬地权攒，未立神主主：原作「立」，据《长编》卷五七改。，升祔凶仪，一切祗奉，俟丙午年灵驾西去园陵，东回祔庙。如此则免颠倒，不利国家。」诏礼院详定以闻，判院孙何等言：「据安易状言：『礼云既虞作主。虞者，已葬设吉祭也，明未葬则未立虞主及神主。所以周制但凿木为悬重，以主神灵主神：原倒，据《长编》卷五七乙。。王后七月大葬，则埋悬重，掩玄宫。凶杖、辒辌车、龙輴之属焚于 城讫，始可立虞主。吉仗还京，备其九祭，复埋虞主，然后立神主，升庙室。自旷古至皇朝，上奉祖宗陵庙，遵行此礼。何以今日乃违典章，苟且升祔 方权攒妄立神主，未大葬辄埋悬重，柰棺柩未归园陵，则神灵岂入太庙 祭 城未焚凶仗，则凶秽唐突祖宗』者。本院先按《晋书》，羊太后崩羊：原作「王」，据《长编》卷五七改。，废一时之祀，天地、明堂去乐不上胙。又按《礼》，王后崩，五祀之祭不行，既殡而祭。所言『五祀不行』，则天地之祭不废。遂议以园陵年月不便，须至变礼从宜。又缘先准礼文，候神主升祔毕方行飨祀。若俟丙午岁，则三年不祭宗庙，于礼文既有所阙，在孝思抑亦不为。况明德皇太后德配先朝，礼合升祔。遂与史馆检讨同参详，以为庙未祔则神灵不至祔：原作「符」，据《长编》卷五七改。，伏恐祭祀难行；攒既毕则梓宫在郊，可以葬礼比附。遂按《礼》云：『葬者，藏也，欲人不得而见也。』既不欲穿圹动土既：原作「就」，据《长编》卷五七改。，则龙輴攒木题凑，象椁上四注，如(星)[屋]以覆，(盖)[尽]涂之，所合埋重，一依近例，便可升祔神主。中书门下以为国家之事得合便宜，宗
      
庙之祠免于旷阙，用兹定议，实亦无嫌，议允所奏下有司，寻蒙诏可。伏以宗庙之事，至重至严，诚非职司所敢轻议。详此，盖安易本不知书，直谓未升祔间，诸庙既及七月，即合依时荐飨，所以妄逞瞽言逞：原作「称」，据本书礼三七之五二改。，谓凶仗谓凶秽，目群官谓颠倒群：原作「郡」，据本书礼三七之五二改。群官颠倒，奉明德皇太后独先祔庙，后园陵』者。本院详当时先山陵、后祔庙，盖为年月便顺，别无阴阳拘忌。孝章皇后乃太宗嫂氏，不妨宗庙祭飨。今既年月未便，礼合从宜。未埋重则礼文不备，未升祔则庙祭犹阙，须从变礼，以合圣情。夫三王不相袭礼，五帝不相沿乐，愚夫则执而守之 群官尽公，奉二帝诸后并先山陵，后祔庙；今日 ，指梓宫直名棺柩，令百司分析园陵，浼渎圣听，诬罔臣下。又云『昔日执：原作「孰」，据本书礼三七之五三改。，妄生异议。况已经中书参定，诏命颁行，兼明德皇太后将赴权攒，而安易所称『 城未焚凶仗，则凶秽唐突祖宗』。本院按《檀弓》云：『丧之朝也，顺死者之孝心也。』郑玄注云：『谓迁柩于庙。』又云：『其哀离其室也，故至于祖宗之庙而后行。商朝殡于祖，周朝而遂葬。』今亦遥辞宗庙，岂可以礼经所出目为颠倒，吉凶具仪谓之唐突 又云：『孝章皇后至道元年崩，亦缘有所嫌避，未赴园陵。出京权攒之时，不立神主入庙。直至至道三年西去园陵礼毕，然后奉虞主还京，易神主祔庙，以合经典。』本院检详当时文籍，孝章为太宗嫂氏，上仙之时止辍五日视朝，百官不曾成服，已与今
      
来不同。从初亦无诏命(今)[令]住庙飨。今明德皇太后母仪天下，主上孝极曾、颜，上僊之初，即有遗命权停飨祀。按于礼文，固合如此。安易荒唐庸昧，妄有援引，以大功之亲比三年之制，欺罔君上，乃至于斯。本院所议，并明称典故，旁考时宜，虽曰从权，粗亦稽古。在宗庙则不乖祭祀，于园陵则无失便安。昔墨衰起于晋襄，搢绅不议；合祔出于姬旦，贤达无讥。孝章配世祖于更衣，见称范史；叔孙作原庙于复道，载美班书。岂不以为所虑者远图，所成者大事，务 通人之论，不妨近俗之讥。就而酌中，雅合权变，颠倒苟且，孰为而然!究经询议，而爽丕式，伏请一依本院元状施行。」诏可。 
五日，太常礼院言：「准昭宪皇太后礼例，(议)[谥]号 下日，百官诣合奉慰。今月六日谥号 下日，望依故事。」从之。 
九日，群臣上表请御正殿，自是三上表，始允以十四日御正殿。 
十日，大祥，群臣奉慰如仪。 
十三日，命翰林学士承旨宋白撰哀册文，知制诰李宗谔撰谥册文，知制诰赵安仁书册宝。 
五月一日，以梓宫在殡不视朝。自是至升祔，朔望皆然。 
六日，诏两制、三馆、秘阁官各撰挽词五首，送中书省。 
二十五日，按行使刘承珪言：「得司天监史序状，园陵宜在元德皇太后陵西安葬。其周王坟先葬孝章皇后陵北，亦无妨碍。其地南神门外去永熙陵地百二十一步，东神门外去元德陵西，于神门外封地侵却十五步，
      
余二十五步分作两陵封地。其地西稍高，地势不平。按一行《地里经》：『地有土厖不平，拥塞风水，宜平治之。』正在永熙陵壬地，如贯鱼之形。」从之。时又令承珪等并按行安王、周王茔域，帝阅其地图，谓宰臣曰：「乃以周王祔永熙陵而安王处于外，少长失序，此尤非便。宜别度地以闻。」 
二十七日，以宰臣李沆为园陵使，翰林学士承旨宋白为礼仪使，御史中丞吕文仲为仪仗使，使部侍郎郭贽为卤簿使，翰林学士、知开封府梁颢为桥道顿递使。沆卒，宰臣毕士安代。颢卒，光禄卿、权知开封府陈省华代。 
六月一日，礼仪使言：「请就安肃门外浚仪县旌孝乡程赵村沙台设攒宫，用 堑笼帐。灵驾由西上合门、朝堂门、右升龙门出干元门、阊阖门，过白鹘桥，出安肃门，至普济院东。神主回日入右掖门、右承天门，于万安宫奉安。」从之。 
二十五日，卒哭，不视事，群臣奉慰如仪。 
二十九日，中书门下言：「已经卒哭，望许京城及诸州不禁乐。」从之。 
七月二十二日，礼仪使请升祔题神主除「太」字，从之。 
八月二日，太常礼院言：「今月十二日，太尉率百僚奉谥册告太庙。伏寻礼例，亲王、枢密使、副使、宣徽使、翰林枢密直学士并赴，诸司使及军员并不赴。」诏唯亲王不赴，余并依。时阙宰相，唯参知政事毕士安摄太尉，帝以班序不便，故令亲王不赴。及行礼时，士安已相，复诏亲王并皆赴。 
十二日，摄太尉、宰臣
      
毕士安率群臣奉谥册宝告于太庙。翌日，上于万安宫之灵座。册文曰：「孝子嗣皇帝恒谨再拜稽首上言：伏以奉先追远，人子之大猷；考行易名，格言之彝训。仰怀顾复之重，莫伸孺慕之心。思极尊称，以光懿范。恭惟大行皇太后涂山协庆，沙麓储祥。配干居尊，俪日垂照。而自佐佑先帝，雍容内朝，周旋合于声诗，造次循于法度。母仪万物，二纪于兹。九族用亲，六宫是式。猥以冲昧，祗荷宗祧。夤奉宝图，继体宸极。桥山送往，常积于孝思；长乐问安，方荣于色养。每遵清净之教，敢忘黄老之言。痛圣善之长违，念风木以增感。昊天罔极，远日有期。爰命有司，畴咨故实畴：原作「畤」，据《宋大诏令集》卷一五改。，节以一惠，式扬盛烈。今袆褕将秘今；原无，据《宋大诏令集》卷一五补。，龟筮同寅。典礼具存，明灵如在。是用定议宗庙，告谥几筵。谨遣摄太尉、吏部侍郎、平章事毕士安奉册宝，上尊谥曰明德皇太后。伏惟神鉴昭格，体兹至公公：原作「宫」，据《宋大诏令集》卷一五改。，配圣考以在天，飨鸿名于永世。腾休简册，茂扬耿光，亿万斯年，垂裕无极。谨言。」 
