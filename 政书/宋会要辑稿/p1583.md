<!-- { "loadSidebar": true } -->
闰十一月二十五日，监察御史里行张戬言：「窃闻近日有奸妄小人肆毁时政，摇动众情，传惑天下，至有矫撰 文，印卖都市。乞下开封府严行根捉造意雕卖之人行遣。」从之。 
四年十一月十二日，太子中允、充崇政殿说书王雱言：「差押赐父安石生日礼物，勘会自来押赐例，有书送人事，赴合门缴书，申密院取旨，密院出札子许收，兼下牓子谢恩。缘父子同财，礼无馈遗，取旨谢恩，一皆伪作。窃恐君臣、父子之际，为礼不宜如此。欲乞今后应差子孙弟侄押赐，并不用此例。」从之。 
七年六月十九日，枢密副都承旨张诚一言：「乞令三司约计年例宣纸，预遣军大将或殿侍就出产州军管押上京，专置写宣吏人。」诏降纸式下杭州抄造，岁五万番。自今公私常用纸，长短广狭不得与宣纸相乱。 
九年六月十八日，判太常高赋言：「乞河北河东沿边安抚、外都水监丞、逐路提举便籴茶盐之类，走马承受及朝廷专差出外诸般勾当公事臣僚，依法运使等所至州县，不得令官吏军员妓乐出城迎送。」诏除走马承受公事外，令中书立法以闻。 
八月九日，诏中书门下：「访闻司农寺见出卖天下祠庙，辱国黩神，此为甚者。可速遍降指挥，更不施行。自今司农寺、市易 
      
司应改更条贯，创请事件，可并进呈取旨，不得一面拟进行下。」 
九月，诏：「今后将作、都水、军器监如遇差出勾当公事官出外，并不得赴筵宴。」 
十年三月二十二日，中书门下言：「刑部删立到诸灾伤州军合降下司敕减等断遣贼盗者，夏田灾伤自四月一日至八月终、秋田灾伤自八月一日至四月终为限，限内犯者，方得减等，今欲颁下。」从之。 
元丰元年五月七日，诏：「应有谒禁之官，如士人内通医药者，听往还。」 
九月六日，诏：「州县官吏毋得迎送过客，即泛遣使命及太中大夫、观察使以上听如旧。」 
二年二月十五日，诏：「大理寺官属可依御史台例，禁出谒及见宾客。」 
十二月十三日，御史舒亶言：「比闻朝廷遣中官出使，所至多委州郡造买器物，其当职官承望风旨，追呼督索，无所不至，远方之民受弊良甚。乞重立条约。」诏两浙提点刑狱司体量实状以闻。 
二十八日，诏：「在京管军臣僚，外任路分兵官、将副、押队使臣，禁出谒及见宾客，着为令。」 
四年四月二十五日，侍御史知杂事舒亶言：「执政大臣接见宾客已有约束，而子弟过还看谒，交接宾友，未之禁止，实于事体未安。」诏中书立法。其后立法，执政官在京本宗有服亲戚非职事相干及亲属，不得往还看谒，违者并往还之人各杖一百。 
八月十二日，诏：「河东、陕西路转运司及同经制马甲等，应副军兴，各已分拨钱物，自可擘画计置。 
      
其须至于民间赁借等事件，实时明给价值，不得直行科率。仍常切抚存人户，务令安静，无致搔扰。如有措置乖失，令提刑、提举司密具事由闻奏，当议重行废黜。有失举觉，与同罪。」 
五年四月十七日，诏：「鄜州百姓陈诉，昨鄜延路军兴日科率之物名件不一，内亦有非军中要急使用。可下李承之等，除军中委的要用之物方得科买制造，如敢此外配率及耗费官钱收买，当重行黜降。并仰提点刑狱司觉察。」 
六年正月二十六日，诏：「官司如辖下有申请，并须明具合用条例行下，不得泛言依条例施行。」从提举京师常平等事黄寔请也。 
五月十三日，诏：「州郡禁谒，并依在京百司例，仍令详定重修编 所立法。」从前知湖州唐淑问请也。 
六月十七日，尚书右司郎中杨景略乞左、右司官依枢密都承旨例禁谒。从之。 
二十一日，诏诸路主管机宜文字及干当公事官并禁谒见。 
七年十月二十二日，诏诸路兵官、沿边都监、武臣知县、堡(塞)[寨]主，如尚书左右司禁谒法。 
八年四月二十二日，诏成都府织造锦紧丝、鹿胎，并权罢，从知府吕大防请也。 
七月二十八日，诏罢提举开封府界、京东京西路将兵官谒禁，从刘奉世之请也。 
哲宗元佑元年四月四日，诏：「诸路分兵官、将副、沿边都监、武臣知城县及堡寨主，非本处见任官不得往谒及接见。如职事相干并亲戚，并听往还。其往谒及接见宾客 
      
违法，并见之者各杖一百。」知大名府韩绛言：「路分兵官、将官不得出谒接见宾客，仅同囚禁，恐非待将佐之体，乞赐删除禁约，以示优恩。」故有是诏。 
之。于是尚书省看详，参用旧条，申饬谒禁之制。其旧条中徒二年者，悉从杖一百。本应轻者，听从本条。并从之。 二十四日，监察御史韩川乞除官局依旧不许接宾客外，内谒禁并废。监察御史上官均乞除开封、大理官司依旧行谒禁外，其余一切简罢。如罢谒禁后小大之臣或敢挟私背公，慢职玩令，执法言事之吏得以纠举上闻，黜之 
十一月十五日，吏部言：「诸色人援引旧例，侥幸求入官者甚众，小不如意，则经御史台、登闻鼓院理诉。若不约束，恐入流太冗。请今后诸色工匠、舟人、伎艺之类，初无法合入官者，虽有劳绩，并止比类随功力小大支赐，其已前未经酬奖者亦如之，则侥幸之路塞而赏不至滥。」从之。 
二十八日，尚书省言，门下中书后省并详定重修 令所删定官，检阅、点检文字使臣，并依在京职事官禁谒法。从之。 
三年三月一日，诏编敕及春秋颁降条具勿印卖。 
六月十三日，诏河、岷、兰州沿边，今后蕃客入汉贩卖，回日许所经城寨搜检，不得带钱入蕃。若在汉界，从其便。 
十二月十八日，诏禁民庶传录编敕。 
四年正月二十三日，诏寺监属官、库务官，若职事有当赴左、右司郎官厅商议者，明具合议事报左、右司，禀执 
      
政，得笔方许赴。 
同日，诏州县当水陆之冲者，监司守令非假日并〔禁〕谒，着为法。 
十月六日，左谏议大夫梁焘等言，乞约束逐路监司及都水官吏，应缘修河所用物料，除朝廷应副外，并须和买，不得扰民。从之。 
十一月二十六日，尚书省言改正发运、转运、提刑预伎乐宴会徒二年法，从之。 
五年五月十四日，枢密院言，令举人及曾聚学人，并阴阳、卜筮、州县停废吏人，谙造兵器工匠，并不得入溪洞与归明蛮人相见，违者以违制论。从之。 
七月二十五日，礼部言：「凡议时政得失、边事军机文字，不得写录传布，本朝会要、实录不得雕印，违者徒二年，告者赏缗钱十万。内国史、实录仍不得传写。即其它书籍欲雕印者，选官详定，有益于学者方许镂板，候印讫送秘书省，如详定不当，取勘施行。诸戏亵之文，不得雕印，违者杖一百。委州县、监司、国子监觉察。」从之。以翰林学士苏辙言奉使北界，见本朝民间印行文字多以流传在北，请立法故也。 
十二月二十五日，刑部言：「应天下郡县水陆驿路所经，并行禁谒，知州、通(州)[判]、县令、剑门关都监，非假日不得出谒。即谒本州岛见任官及职事相干，若亲(亲)属，并泛遣使命或知州、钤辖以上者听。发运、监司在州县者准此。」从之。 
六年六月十二日，诏：「诸路州县自今非法令所听，不得以官物赊贷及抑配，亦不得以财产质出，令监司钤束。如违，并监司不切觉察，并取 
      
旨重寘于法。」 
闰八月十二日，刑部言：「(暮)[墓]田及田内林木土石，不许典卖及非理毁伐，违者杖一百，不以荫论，仍改正。」从之。 
九月二十八日，御史中丞郑雍言执政官行谒禁法非便，诏官员有利害陈述勿禁。 
十月十二日，殿中侍御史杨畏言：「近日布衣薛鸿渐、林明发以妖妄文字上闻，诏送两浙、福建路转运司根治。臣闻鸿渐教本自海上异域，入于中国已数十年，而近者益炽，故其桀黠，至敢上书以幸张大。愿诏逐路监司严切禁止。」从之。 
七年二月三日，诏商贾许往外蕃，不得辄带书物送中国官。 
九月七日，诏军人不许习学、乞试阴阳文书，如违犯，并依私习条。 
十一月二十六日，刑部言：「夜聚晓散传习妖教者，欲州县以断罪、告赏全条于要会处晓示，监司每季举行。」从之。 
八年四月十二日，御史中丞李之纯言：「愿降明诏，禁广南东、西路人户采珠，止绝官司不得〔收〕买外，海南诸蕃贩真珠至诸路市舶司者，抽解一二分入官外，其余卖与民间。欲乞如国初之制，复行禁榷珠，其抽解之外，尽数中卖入官，以备乘舆、宫掖之用。申行法禁，命妇、品官、大姓、良家许依旧例装饰者，令就官买，杂户不得服用。及民间服用诸般金饰之物，浮侈尤甚，而条贯止禁销金，其缕金、贴金之类，皆至糜坏至宝，僭拟宫掖。往年条禁甚多，亦乞修立，如销金之法。」诏缕金、贴金之类，令礼部检举旧条，珠子令户 
      
部相度以闻。 
绍圣元年五月二十三日，三省、枢密院言：「近闻奸人多妄说朝廷未施行事，以惑民情。」诏开封府界提点司及诸路监司常切觉察，其违犯者并依法情重录案以闻，当议编配，有荫人不用荫，命官重行黜责。 
九月十四日，三省奏事毕，上宣谕曰：「昨日城东开壕处有役兵辄殴部役使臣，卿等知否 」宰臣章惇等对：「不知。」上曰：「辇毂之下，小人敢尔，须当重行处置。盖大众所聚，不然，恐无以弹压。仍趋开封府，令速具案。」 
十月二日，殿中侍御史井亮(米)[采]言：「西戎仰中国和市以生，操纵在我，所以制其命，边人与之私贸易非便。」诏陕西、河东经略、提刑、转运司申严其禁。 
十一月二十五日，户部尚书蔡京言：「详定 令所删定、看详、检阅官，乞依旧例，假日许接见宾客，不许出谒。」并从之。 
二年正月二十一日，枢密院言，诸武臣任主兵差遣、沿边安抚官、走马承受，并不得乘轿子。从之。 
同日，刑部言：「诸习学刑法人合用敕令式等，许召官委保，纳纸墨工(真)[直]，赴部陈状印给，诈冒者论如盗印法。」从之。 
四年三月十九日诏：「亡殁官员家属合给仓券者，服阙后三年外起发，更不支给。及官吏知情违法，除依条断罪外，仍勒均陪支过钱物。」从详定重修 令所言也。 
十一月二十一日，大理寺言：「制书应给者，具状经郎官书押注籍，限五日还纳，限满应留照用者听量展。若还纳违限，断罪准官 
      
文书稽程律加二等。」从之。 
二十八日，吏部言：「官司承告强盗，其行移不得开具告人姓名，郡邑每季检举。」从之。 
