<!-- { "loadSidebar": true } -->
八日，中书门下省言：「已降指挥，学士院官、经筵官自今月七日每日通轮二员宿直于学士院。所有轮当宿直官，如每月二日合赴德寿宫起居等，缘和宁门阻隔，难以趁赴；并遇其余假日，合取旨施行。」有旨：「每月二日，合赴德寿宫起居。圣节开启满散、国忌行香前一日，及旬假、节假，并与免宿。 
干道元年四月四日，诏讲筵所，将来大金报问使人到阙，权住讲筵，候朝辞毕依旧。 
二年十月五日，上御讲筵，先遣中使谕讲读官，赐茶罢，可同班奏事。是日，权礼部尚书周执羔、侍读给事中王曮、中书舍人梁克家、权兵部侍郎陈岩肖、侍讲起居郎陈良(佑)[佑]侍立，讲罢赐茶。上命讲读官稍前，上曰：「朕虽无大过，岂无小失 卿等不闻有所规谏，恐思虑有所未 
      
至，赖卿等补益。」执羔等奏：「陛下圣明，事无过举。」上曰：「卿等若只备位，非所望于卿等。」克家奏：「容臣等退思，苟有阙失，敢不尽言」  
三年九月二十四日，诏进讲《礼记》官，择诸篇至要切者进讲。以中书舍人梁克家言：「臣闻六经皆圣人阐道，以诏后世，而《易》为之原，《书》、《诗》次之，《春秋》《周礼》又次之。《礼记》则出汉儒杂记，虽其间所载道德、性命、礼乐、刑政、制度文为委曲纤悉，虽然毕备，然皆诸儒纂辑成书，非全经也。臣昨者蒙恩待罪经筵，是时讲官颇多，以最后至，因讲《礼记》，首尾两年，遇有缺员，不敢改他经。而臣今所讲《曲礼》，类多闺门、乡党、扫洒、应对、饮食、衣履之末，诚不足以开广聪明， 助治道。臣实惧焉。欲乞今后令经筵官随其员数多寡，分经进讲。以《易》、《诗》、《书》、《春秋》、《周礼》、《礼记》为序。谓如讲官三员，即讲、《易》、《书》、《诗》，四员即讲《易》、《书》、《诗》、《春秋》是也。遇有六员，合讲《礼记》，即乞除《丧礼》十三篇不讲外，余篇中有不须讲者，亦节讲，如元佑中范祖禹申请故事，或许择诸篇最要切者，如《王制》、《学记》、《中庸》、《大学》之类，先次进讲。庶几有补圣德万分之一。」诏从之。 
八年十月二十六日，诏先降指挥，经筵官日轮二员学士院宿直，自今可止轮一员，以后遵依，永为定制。详见翰林学士门。 
淳熙元年十二月一日，诏：「经筵旧例，三经进呈《迩英记注》，例蒙推恩，有官资人各转一(员)[官]，内无资可转人并应不愿转官资人，并依绍兴二十四年已进记注推恩例，比换支赐。」从 
      
侍读赵雄请也。 
三年九月二十二日，讲筵所言：「今来秋讲，准令，大礼习仪前五日权住。今太常寺十月六日阅乐，合于二十七日权住。」诏展至十一月五日住讲。 
七年四月十一日，诏：「《宝训》进读岁久，尚有十二册。今每读必多，至重午前可以彻章。侔彻章日，令丞相赵雄等皆赴经筵。」 
二十六日，诏：「将来进读《三朝宝训》终篇日，赐宰执、侍读、说书、修注官御〔筵〕内主管讲筵所官以下，依绍兴二十三年例免赐。令主管赐御筵诸司，依等第列赐。 
五月四日，诏侍读史浩、周必大候讲读毕，同班留身奏事。上曰：「进读《三朝宝训》几时终篇 祖宗谟训，日尽一卷，亦未为多。虽双日(亦)[及]休假，亦当(时)[特]坐。」浩曰：「臣等敢不(奏)[奉]诏 」自是，每讲读率漏下十刻。 
同日，诏：「经筵进读《三朝宝训》彻章，真宗皇帝正说藏在秘阁，宜以进读。」 
十一日，诏：「进读《三朝宝训》终篇，赐宰执、经筵修注官御筵于秘书省道山堂，及牙简、金带、砚、匣、涂金鞍马、香茶。侍读、侍讲、说书并特与转一官，修注官各特与减三年磨勘，本所官吏依绍兴二十七年例推恩。」翌日，赴坐官有诗来上，诏宣付史馆。 
八年四月二十九日八年：苗校考证此条「当在淳熙十一年十月十日或稍后」。，诏丞相赵雄等赴经筵，听读《正说》终篇，少傅、保宁军节度使、兼侍读史浩，吏部尚书、兼侍读王希吕，户部侍郎、兼侍讲盖经，侍御史、兼侍读黄洽，国子司业、兼崇政殿说书崔敦诗，起居郎、兼权中书舍人木待问，起居舍人宇文价言：「淳 
      
陛下尝因讲《泰卦》之九二，玉音有曰：『君子以其类进而为善，小人以其类进而为恶。未有无助者也。』讲《萃》之上六，玉音有曰：『盛极则衰，乱极生治。』三复圣言，皆以深得《大易》之旨。若此之类，不一而足。是以见之事业，措之天下，皆《易》之用也。近者又蒙宣谕 熙七年夏五月乙卯，经筵《三朝宝训》彻章，臣等上奏，请继读何书。翌日有旨，真宗皇帝《正说》藏在秘阁，宜以进读。经史及祖宗谟训已屡终篇，缉熙光明，愈久不倦。惟《易》一经，实为六艺之原，致治之成法也。乃辛丑岁九月甲申，得旨，令侍讲、说书专讲是经。每遇进讲，玉音发扬，随义折衷，圣言宏奥，固已载之《记注》，以诏万世。臣等窃谓《易》之为书，广大悉备，然其大旨，不过推原阴阳消长之理，以明治乱兴衰，以辨君子、小人而已。伏(曰)[日]讲两卦，今遇彻章，臣等庆幸之余，不胜拳拳归美之意。乞宣付史馆。」从之。 
十月十三日按，苗校考订，此条当在淳熙十一年。，宰执进呈讲筵所《周易》终篇，官吏推恩。上曰：「转官依淳熙八年例。」王淮等奏：「吏部人白身者，多以前三名。」上曰：「如何得多 可从下减却，只是优与犒设。」又曰：「陆贽《奏议》又将终篇。」淮等奏：「陛下圣学高明，而讲筵如此留意，可以为后世法。」 
十一月一日，诏：「经筵进讲《周易》终篇，侍读、侍讲、修注官，并特与转一官。」是日，侍读张大经、侍讲宇文价、萧燧、王蔺、葛邲、起居郎陈居仁、舍人李巘上表，以进讲《周易》终篇，赐御筵及简、带、鞍马、香茶，各撰成 
      
谢恩诗上进。诏宣付史馆。 
(于是)九月秋讲此句前后疑有脱误。，「臣浩尝读《正心篇》，论黄帝无为而天下治，上曰：『所谓无为者，岂燕安无所事之谓乎 』臣浩又读《刚继篇》，论汉武帝知郭解能使将军，为言其家不贫。上曰：『武帝于此，可谓洞照事情。』臣浩又读《大中篇》，论为政之道本乎大中。上曰：『勿浑浑而浊，勿察察而明，即此理也。』臣等侧闻至言，咸极钦孍。窃以久而必怠者，中主之常情；新而不已者，上圣之盛德。自昔人主临御日久，非内惑声色，则外事畋游，其蔽则至于溺浮图、求神仙。今陛下天纵聪明，日跻睿智，爰自即位，今二十年，方且孳孳典训，愈久愈厉。岁时甫浃，篇帙再周，诚经席之所未见。求之往圣，则帝王之汲汲、孔子之皇皇，不是过也。乞付史馆。」从之。
五月四日，诏进读真宗皇帝《正说》终篇，赐宰执、经筵、修注官御筵于秘书省道山堂，及牙简、金带、砚匣、涂金鞍马、香茶。侍读、侍讲、说书、修注官并特与转一官，本所官吏依淳熙七年例推恩。翌日，赴坐官有诗来上，诏宣付史馆。 
七月四日，诏经筵进读陆贽《奏议》。九月十日，诏侍读、说书通共进讲《周易》一经。 
十一年九月九日，诏侍读、侍讲见今进讲《周易》，将欲终篇，可自开讲日每讲两卦。 
十月十日，礼部尚书、兼侍读张大经等奏：「恭惟陛下稽古典学，万机之暇，亲御经筵讲该句疑有脱误。。」 
十三年三月二十七日，诏见进读陆贽《奏议》，可自后讲每讲进读半册，作六讲终篇。 
五月 
      
淳熙八年四月甲戌经筵，读真宗皇帝《正说》终篇。六月壬申有旨宣谕：『陆贽《奏议》可与不可进读 』王希吕等言：『贽论谏数十百篇，皆本仁义。元佑中，苏轼等乞缮写进呈，置之座右。将来开讲，如令进读，实有补于治道。』七月丙子，制曰可，且令日读五版。九年四月辛亥，诏讲读官同班奏事，上曰：『朕每见陆贽论德宗事，未尝不寒心。正恐未免有德宗之失，卿等可各条具阙失来上。』侍读芮 一日，侍读萧燧、侍讲宇文价、葛邲、蒋继周、洪迈、赴居郎李巘、舍人吴燠言：「恭(辉)[辉]奏：『陛下推诚待下，可谓曲尽其至。』侍讲黄洽言：『德宗猜忌刻薄，《唐书》一赞尽之矣。』上曰：『德宗强明，不肯推诚待下。虽更奉天离乱，终不悔悟。当彼难艰之时，所宜与贽朝夕论义，犹恐不济。而每事但遣左右宣旨，罕尝面谕，岂能深究利害 此所以知德宗之不振也。』侍讲崔敦诗言：『德宗于军旅间，亦多是中人传旨，实情安得上达。』上曰：『德宗欲以此济其猜忌刻薄。』辉又奏：『圣言及此，社稷之福。』于是合辞奏言：『臣等敢不仰遵圣训，愿竭愚忠!』十三年三月癸卯，开讲，时《奏议》犹有三帙，凡三万五千余字。有旨谕讲读官，令自后每读以半帙为率。四月庚戌，臣燧读贽《论度支令折税市草事状》，臣燧言：『自古聚敛之臣，务为欺诞以衒能，未有不先纷更制度者。』上曰：『天下本无事，庸人扰之耳。』庚申，臣燧读贽所论裴延龄书，上曰：『贽论延龄奸恶，反复曲
      
折如此。延龄可谓至小人!』臣燧言：『延龄之奸最甚，世所罕有。』又有旨，特以十八日、二十二日御讲(延)[筵]，臣燧又读贽所论裴延龄书，读毕，臣燧言：『君子未尝不欲去小人，然常为小人所胜。如萧望之为恭、显所胜，张九龄为李林甫所胜，裴度为皇甫镈所胜。』上曰：『皇甫镈亦延龄之徒也。』惟臣等以庸琐之材，幸得备员华光，日侍左右，仰惟陛下以天纵典学，缉熙光明，一话一言，皆足以贻诸万世。尧舜之圣，不过如是。岂唐德宗所当同日而语 然宸心惕惕，每虑或蹈其失，以为寒心。夫德宗亲闻贽言，而弃之如土梗，陛下进诵贽语，而宝之如元龟。至以退朝之后，倾听数千言而不为倦厌，又特于双日躬御迩英，盖故事所未有。圣愚相去，何止高天之与下地也!臣等不胜大愿，乞宣付史馆，以彰着陛下不矜不伐、执古御今之意。」从之。 
是日，宰执进呈，上曰：「昨与添入数语。」王淮等奏：「此真可为万世法程。」上曰：「德宗不明，不能压服臣下，故当时藩镇，敢尔妄作。」 
五月六日，诏：「经筵进读陆贽《奏议》终篇，侍读、侍讲、修注官并特与转一官。本所官装界作依淳熙八年例推恩，其人吏依例不得过一十六人。内白身人与补进武副尉，仍不得过二名。余不该推恩五人，各支犒设钱五十贯。」 
