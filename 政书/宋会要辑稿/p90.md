<!-- { "loadSidebar": true } -->
六月二十九日，诏罢太学补试。每遇有试年分，本学刷具见阙人数，以诸州解发举人赴省试下者，随缺额多少拨(人)[入]。如阙多，则以逐州解额十分为率拨二分。阙少，则以逐州解额十分为率拨一分之类。临时斟酌，并从逐州解榜上名拨入。上名已过省，更不拨下名。其合拨人不愿入学者，听。不许以次人充填。其合升拨之人，并赴帘前试讫，注籍为太学生。先是，礼部侍郎黄中等言：「看详到百官应诏封事言，太学就补试者，每次不下数千人，多不(田)[申]本贯，保明给据。故其间或有隐忧匿服，不孝不悌，得罪于乡党闾里之人，有司无由知之。使其中选为太学生，岂不有玷士类 欲望行下州县补试之法，其补中本贯州学，从上拨入正额。给食者，(往)[住]学一年，堂试三次合格，不犯第三等已上罚，教官保明申州给据，方许赴太学补试。又士庶封事言，宜罢太学春试，而以州郡应举终场人数裁为定额。令州学每岁月书季考，取其秀者若干人，而贡之于太学。」都省送部，下国子监看详。本监契勘：「太学补试，虽有绍兴三十一年指挥，今(今)来臣僚条具弊事，令赴试之人，须管住本贯州学一年，私试三入等、不犯第三等以上罚，委教授保明申州，本州岛保明给据，前来赴试。其州郡往往卤莽，多不照应原降指挥次第保明，止是随壮给据壮：疑误。，泛称于贡举条例并无违碍。如此之类，十有四五。本监临时难以却回，再行保明，不免申取朝廷指挥，先次收试，然后勘会。其间或有隐忧匿服、曾犯刑责、得罪于乡党闾里者，无从稽考。又就试万余人，恃众喧呼，至有不请据，不纳卷，不引保，平白入场，称云失试卷，一面就帘前请准备试卷。或就前后两场赴试之人，不遵士检，亦无忌惮，理宜更革。」故有是命，皆本监请也。《文献通考》：始，三戚一补太学。遇覃恩，无免解法。帝始创行之。自是为例。省额增数十人。 
干道元年三月七日，诏太学依旧补试，更不拨入省试下人。礼部言：「契勘太学收补外舍旧法，并系补试，取文理通者为合格。缘隆兴元年六月内一时指挥，依士庶封事，罢太学补试，以诸州解发举人赴省试下者随缺额多少拨入。是致陈兴宗等陈乞依旧法补试，国子监指定。若永罢补试，止拨省试下进士，即四方未 
      
曾得解士人，更无可以入学之望，难以杜绝士人词讼。欲乞遵隆兴元年三月七日指挥，候省试了毕日开补。仍乞以本学在籍过省人数为额取放，立为定制。」故有是命。 
二年二月八日，诏复置太学正、武学谕各一员。 
二月，(时)[特]诏下省并曾请举赴补人，以太学过省阙额收补，额外勿增。在朝清要官期亲，许牒子弟作(侍)[待]补国子，别号考校，如太学生。遇有期亲任清要官，更有国子生不预校定外补及差职事，惟得赴公试、私试，科举则混试焉。旧公、私试皆学官主之，自淳熙后，公试仍锁院，降敕差官，学官不预。太学补弟子员故例，每三岁科举后，朝廷差官锁院。凡四方举人皆得就试，取合格者补入之，谓之混补。淳熙后，朝议以就试者多，欲为之限制，乃立待补之法。诸路漕司及州军，皆以解试终场人数为准。每百人而取六人，许赴补试。率以开院后十日揭榜。然远方士人，多不就试，则为他人取其公据代之，冒滥滋甚。庆元中，遂罢之。嘉泰二年，复行混补。就试者至三万七千余人，分六场，十八日引试云。 
三年，黄伦以两优释褐。自绍兴建学至是，始有两优。用崇宁恩例，授承务郎国子录。《朝野杂记》：旧制，太学上舍生积枝已优，而舍试又入优等者，就化原堂释褐，号释褐状元。例补承事郎。太学正、录。淳熙初，郑鉴自明由此选，不四年而为著作郎，补郡。自明数言事，上甚善，久而稍厌之。六年，刘纯叟尧夫复以解褐除国子正。时王仲行为兵部尚书，奏言：「今两优释褐，初授京秩，即授学官，视状元、制科恩数过之，事理不当。乞先与外任。」时知滁州张商卿亦言：「令中上舍为学官，不数年便可作监司、郡守，狱讼财赋，非所素习，岂能保其不谬 乞先注职官。」上然之。十月丙申，诏兴殿试第二人恩例。
四年正月十一日，诏：「太学生黄伦升补上等上舍，特与补左承务郎，除太学录。」国子监言：「兴复太学已来，未有行过上等上舍事例。」至是，特有是命。九年十一月二十四日，郑鉴亦如之。 
十二月二十一日，诏复置太学录一员，以敕赐同进士出身魏棪之为左迪功郎填阙，仍令有司给赐袍笏。 
五年五月十四日，诏「太学补试，七人取放一名，零数更取一名。」以国子监公补试所言：「太学补试已行引试终场，内除国子生己有取放人数明文，所有太学生终场共五百五十八人。据太学具到今年已授官出学人阙额一百三十三人。照得在法，太学补试，以省试年分许行补试。仍将太学过省阙额补填取放，即不得额外别立增添名数。今来本所即未敢擅便据阙取放，合取自朝廷指挥。」故有是命。 
六年六月二十三日，诏：「太学生员见有阙额，(时)[特]与放行。今来秋补一次，仍不得以得解人为限，并依干道二年以前指 
      
挥体例施行，其武学增作一百人为额。今后太学阙二百人，武学阙三十人，取旨试补。」 
七年正月九日，礼部国子监言：「勘会绍兴十三年十二月十一日已降指挥，补试中选学生，下所属给降素白绫纸付监，依仿祖宗制度，赞词书填给付。照得自复兴太学，补中学生出给绫纸，其替词有『复兴太学』四字。今来已是兴复日久，所有词语，欲乞朝廷敷奏，许令本监重别撰赞词，书填给付施行。」从之。 
九年三月二日，起居郎留正言：「太学特文，四方视以为法。而士风厚薄，人材盛衰，皆可概见于此。国家取士，三场各有体制，故中选者谓之合格。数年以来，有司去取以意，士人志于得而已，程文多不中度。故议论肤浅，而以怪语相高。对策全无记问，而以浮辞求胜。大抵策尤卑弱，每刊行公、私等试文字，不足以传示四方。臣恐天下士子以谓朝廷好尚如此，随风而从，不读史书，见闻浅陋，人材风俗，所系实重。今次太学见引公试，望诏主司精加考校，诗赋取合律，经义求得体，论策以记问该博、议论渊源者，寘之上游。庶几传布四方，士子知所适从。于时政亦有所补。」从之。 
九月二十一日，国子监上舍试所状：「勘会太学上舍试取人，依条通取不得过三分。人材不足，则阙之。今来干道九年太学上舍试，就试终场六十六人，依条每十人取三人，共取一十九人。外有二人六分有零，系少六分有零，取不及二十人。本所未敢便行将零分取放一名。」诏零分许取一名。 
淳熙元年七月二十六日，诏太学置射圃。先是，知道州楼源言：「乞依旧法，许太学诸生遇旬假日，过武学习射。」礼部国子监看详：「太学生员数多，欲早晚习射。以武学射圃狭，兼太学生过武学，与告假人混杂，乞就太学自置射圃。」从之。 
八月十二日，国子司业戴几先言「乞将太学私试习经义、文理优长，数外取放。」诏令礼部勘当以闻。既而礼部言：「太学格，每月私试，取人以十分为率，所取不得过一分。至岁终，外合校定，依条每十人取一人。系将每月私试合格积累分数，从上依分数名次校定。今来几先乞将二《礼》《春秋》文理优长之人，优加取放。即与岁终校定人数并无增加。止缘三经逐月就试人数，每经不过数人。若不稍加优异，窃恐习者愈少，渐致废绝。今指定，欲将二《礼》《春秋》，于考校日，如有文理优长，于合取分数量行取放；如无优长，止依元法。」从之。 
二年二月八日，诏「太学养士钱，令临安府于系省钱内，每月贴支三百贯，应副支遣。」以司业薛元鼎言「缘节次补试，增展员额，复兴武学，目今匮乏」，故有是命。又四年十一月二十九日，司业王速言：「目今有趁赴省试、公试住学生员，行食人数众多，支用不足。」诏每遇省试年分，令临安府于系省钱内，每月 
      
贴支六百四十贯，应副一季。
六月四日，诏：「太学补试，今次士人倍多，将考铨试官于所降敕后，并带『兼考太学补试经义、诗赋』，仍添差三员。 
七月八日，诏：「国子监试官等，各有亲戚、乡人赴补，将卷别作一行排定坐次。应帘内试官并不得干预帘外职事。如违令，本院长官觉察以闻。其今次太学补试，应考试官，本宗亲戚试中之人，并未得参学。候将来有国子试日，重行收试。」于是祭洒萧之敏自劾，诏放罪。 
九月十九日，礼部侍郎赵雄言：「近日太学补试进士、多至万六千人，场屋殆不能容，理宜裁节。今欲依仿绍兴三十一年旧令，诸州教官，岁取本州岛士人住学最久，试中最多者，从上保明。仍别立定额。本州岛解额一名处，听保明五人赴补试；解额十名处，听保明五十人，至一百人止。州学保明申州，州申监，监申礼部。过数者，教官、守、贰坐之。人数不足者，听阙。其有驰鹜他州，要求保明者，依贡举冒乡贡条法科罪。」从之。 
十二月十七日，太上皇帝庆寿赦应绍(熙)[兴]三十二年以前补中太学国子生，见年七十以上人，可令礼部保明以闻，特与补迪功郎。内舍、上舍生父母年七十以上，外舍生父母年八十以上，并与初品官，妇人与封号。已经官封者，父与转一官资，母与冠帔。令经所属自陈保奏。」 
