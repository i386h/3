<!-- { "loadSidebar": true } -->
成熟田宅，依元估减定价钱，多出文暝，分明晓谕，召人增钱实封投状承买。候拆封日，给卖价高人为业。如有依前灭裂违戾去处，即仰具姓名，申取朝廷指挥，重作施行。仍下逐路提刑司官常切检察。」从之。 
十一月十六日，户部提领官田所言：「节次承降指挥，将江、浙等路应诸司没官户绝等田产江浙：原作「浙江」，据本书食货五之三四乙。，州委知、通，县委令、丞，专一根括，立赏出卖。今来拘籍到王继元房廊、田园、山地等，乞下临安府，责所委官多方措置出卖，依前项立定钱数格法，或半推赏施行。」从之。 
孝宗隆兴元年十一月十五日，户部言：「昨上封者乞卖常州无锡县省田四十万亩，每亩直钱一十五千。得旨，委两浙漕臣亲相度。今据申到，止有十六万六千余亩，每亩价直二贯。若许人承佃，岁得上供省苒近四万石；如行出卖，深虑暗失上供省额。乞将上件田住卖。」从之。 
二年四月五日，湖南常平司言：「本路荒田，将近六年无人承买。今欲将见佃并可以开耕者，措置召卖外，间有难于开垦，从州县取见亩数拨付常平司，召人租佃佃：原作「田」，据本书食货五之三四改。，与免三料合纳租课。如愿承买，即仰适中估价给卖。」从之。 
干道元年三月三日，户部言：「浙西所管营田、官庄共一百五十九万余亩，内有未承佃六十七万余亩。缘上件田产皆系肥饶，多是州县公吏与形势之家通同 
      
管占，不行输纳租课。乞委官根括出卖，其冒佃人，限半月陈首，与免罪及所逋租课。」从之。 
二年十一月九日，权户部侍郎曾怀言：「诸路没官户绝田产，已卖到钱五百四十余万贯。所有营田，若便出卖，窃虑拥并，候没官田产卖毕，申朝廷接续出卖。其见佃人买者，与减二分价钱。」从之。 
十七日，户部言：「诸路营田，已降指挥，令常平司出卖。今欲行下逐路常平司，尽实开具顷亩，纽计实价，保明供申。从本部置籍拘催。所纳价钱，听以金银依市价纽折，并许用会子。应约束行遣事件，并依元降出卖没官田产指挥施行。」从之。仍令户部侍郎曾怀专一提领，其钱起赴左藏南库令项桩管。 
三年六月一日，三省言：「户部乞出卖营田事。今据两浙运司具到本路营田，已佃九十二万六千余亩，内二十四万元无二税，见只纳租课一色外，有六十七万六千余亩系元有二税，更令贴纳租课。今来既令人户用钱承买，却合除豁租课，必须亏损马料。兼据四川总领所备坐兴元府申，营田所收夏秋斛斗计八千余石，今若依江西例出卖，委是有亏租课。窃虑诸路事体不一。」诏除四川外，余路营田可令疾速出卖。 
闰七月二十五日，户部侍郎曾怀言：「诸路未卖没官田产，计价钱一百四十余万贯。今欲乞下逐路常平司从实估价，再限一季召人承买，二税与免十之三。」从之。 
九月七日，臣僚言：「在法，品官 
      
之家不得请佃官产，盖防权势请托么。今乃多用诡名冒占，有数十年不输颗粒者，逮至许人 佃，则又计嘱州县，不肯离业。乞自今应户绝没官田宅，不以有无见佃之人无：原脱，据本书食货五之三六补。，并令州县具顷亩间枯，经申户部，行下常平司估价出卖。」从之。 
四年八月三日，诏：「诸路常平司见卖户绝没官田产，及诸州未卖营田，并日下住卖，依旧拘收租课。其人户承买而违限纳价不足者，所纳钱依条没官。」 
六年正月二十九日，工部侍郎姜诜言：「昨令临安府出卖王继元没官田产、屋宇，其未有承买者尚多。乞札下本府，更量减一分价钱。」从之。 
二月一日，臣僚言：「浙西、江东、淮东诸处沙田庐场，多为有力之家请佃功占亩步。昨据人户供具，计二百八十余万亩，并未曾起理租课。乞行下估价出卖。」从之。 
七年正月十七日，诏户部开具州县没官田产并营田顷亩间枯，分作三等估定价直，具实数申尚书省。从本部侍郎曾怀请么。 
八年十一月六日，诏：「诸路没官田产、屋宇并营田，已降旨，令常平司开具三等九则价钱。至今累月，多未报到，或估到价直又太低少。可委户部长贰同郎官一员措置，合行事件，限五日条具闻奏。」户部条具下项：「一、今来出卖诸路没官田产、屋宇并营田，虽据逐州报到价直，缘当时所委官往往未曾躬亲，肥瘠止凭牙吏作弊，或将膏腴作中、下等立价，亏损官钱。乞下诸路常平司别 
      
委官审验，具实价申尚书省，俟得指挥，限一月召人承买。见佃人愿买者，就价中与减二分。其卖到价钱，计纲起发赴行在左藏南库送纳。一、出卖没官田产，州委、知通，县委令、丞，如能究心措画，县及二万贯、州及五万贯，与减一年磨勘；县及十万贯、州及二十万贯，与转一官。若出卖谷迟，或比较数少，申朝廷黜责。一、诸路安抚、转运、提刑等司，有拘籍到没官田产、屋宇并营田等，乞令尽数关报常平司，一就差官措置出卖。」并从之。 
九年正月十五日，诏将作监丞折知常前往浙西，措置出卖营田并没官田产。知常条具下项：「一、乞朝廷札下浙西常平官，开具营田并没官田产色额数，估价关报本所。其出卖田产，除本处当职官吏外，应官户公吏等，并许依价承买。价钱委知、通置库拘收，计纲发赴行在。一、恐有形势之家计嘱隐名，立价不实，全藉提举官并知、通、令、佐尽实根括，如官吏所行灭裂，致有词诉，许从本所具当职官姓名，申取朝廷指挥。一、今来窃虑不能 历州县，欲暂委官前往计置。如所卖田产率先办集，乞从本所具职位姓名申朝廷推赏；或所行灭裂，亦当申奏责罚。一、田产、屋宇产：原脱，据本书食货五之三六补。，除有人佃赁者合就所估价增钱承买外，间有荒弃田产及隤圮屋宇，欲委知、通、令、佐，再行相视，重裁价直，召人承买。」并从之。 
同日，诏司农丞叶翥，前往浙东措置出卖营田并没官田产。翥条具画一，大 与折知常同。 
闰正月七 
      
日，诏：「出卖官田，如实系荒闲无人耕种，或有人户承买者，与免五年十料税赋料：原作「科」，据本书食货五之三六改。。」从江东提举张郯请么。 
二十四日，三省言：「浙西人户请佃营田，逐年租课并纳稻谷充马料，今既出卖，即合起税。乞行下州县，并令依旧折纳稻谷。」从之。 
二十六日，诏浙东提举司，将人户承买官产一千贯以上，免差役三年；五千贯以上，免五年；和买并免二年。其二税役钱，自令计数供输。以措置官言「民户困于和买，致有避惧」故么。 
二月四日，诏四川提举常平司，将诸州户绝没官田产、屋宇，委官估价，召人承买。其营田依昨降指挥，权行住卖，仍旧令人请佃。先是，资州言：「属县有营田，自隋唐以来，人户请佃为业，虽名营田，与民间二税田产一同，不应出卖。」故有是命。 
四月五日，诏监登闻检院张孝贲往江东主管官告院，周嗣武往江西措置出卖营田并没官田产。 
五月三日，诏：「今来出卖营田并没官田产、屋宇，内有见佃人愿承买者，日前连欠，并与蠲放。或不愿买，依旧催理。」从措置浙西官田所请么。 
十一日，中书门下言：「今来出卖没官田产并营田，如见佃人愿承买，即已施工布种者，依绍兴二十八年指挥，听收当年花利，输纳租课。」从之。 
六月二十五日，权户部尚书杨倓言：「昨承指挥，令诸路提举常平司委官根括没官田产、屋宇并营田，今据两浙、江东、福建、广东估到价钱四百余万贯，窃虑州郡 
      
不即措置，故为迁延。乞下逐司，限一季出卖。如无谷违，即与推赏外，有江西、湖南北、广西、四川等路尚未申到，欲令限一月估价供申。若有违慢，申朝廷行遣。其间州县或有收到价钱，不即起发，移易他用，致有失陷，其官吏依擅支封桩钱论。常平司失于觉察，一例施行。」从之。 
七月十六日，臣僚言：「近见户部申请，诸路并限一季出卖官产，拘钱发纳。且以江东、西、二广论之，村之间，人户凋 ，弥望皆黄茅白苇「望」字下原衍一「望」字，据本书食货五之三六删。，民间膏腴之田，耕布犹且不 ，岂有余力可买官产 今州县迫于期限，且冀厚赏，不免监锢保长，抑勒田邻。乞宽以一年之限，戒约州县不得抑勒。如有违戾，重置典宪。」从之。 
淳熙元年二月十三日，工部郎中徐子寅言：「昨劝谕正人请佃开耕官庄田亩「正」字前疑脱一「归」字。，及一百五十顷以下至一百一十顷以上，部(较)[辖]及二年；一百顷以下至六十顷以上，部辖及四年。依已降指挥，白身人补正一资，已授真命人，于见今官资上转一官资。如元有借补，再功借人。乞朝廷斟酌，补正即不收所种米斛。令具各庄的实种过田亩，依立定开耕赏格年限，合补正部辖人姓名，申枢密院。乞给降付身。」从之。 
根括没官田产，除两淮、京西、湖北外，尽行出卖。始限一季，继展一年。已卖者十不及二三。盖已卖者，尽皆膏腴之田，富家大姓，计嘱官吏牙侩，低估价直，却将中下之田高其价直，是致 六月十八日，臣僚言：「伏 
      
无人承卖。今不若且令元佃之家着业纳租，一岁之间，犹可得米数十万石，兼亦不妨一面出卖。」从之。 
二年正月十八日，诏：「诸路州军管下未卖田产，如当来所估未致尽实，即别委官，躬诣田所看验色额高下，从实裁减，估定实价出卖。仍开具有无增损田亩以闻。」从前知池州张抡请么。 
二十四日，工部郎中徐子寅言：「近措置淮东官田，于楚、扬、泰州、盱眙、高邮军共五十四庄，招集流移归正种田人一千三百一十五名，老小五千四百二十七口，盖造屋宇二千四百四十九间，给付耕井农具井：疑当作「牛」。，开垦田九百一十四顷九亩。」诏徐子寅特与转一官，减二年磨勘。 
五月二十五日，湖广总领刘邦翰言：「湖北州县应请佃官田，并归业人将见耕田土，许自陈，官出户帖，永为己业，听从典卖。将来合输二税，分为三限，每年起一分。若自陈不实，许人告，将所首田给与告人。」从之。 
六月十一日，诏：「民间元佃户绝田产，既行承买，即是民田，既起理二税。其元佃租米，并与蠲除。」 
十月十二日，湖南漕臣李椿言：「本路陆地荒废甚广，欲行下所部州县，委官相验见荒官地，召人请佃。止令量纳身丁钱，不立租税，不许 佃典卖。置籍立标，限半年栽种。限满不栽种，即从官召人请佃，地利全给佃人，地主不得争占。」从之。 
