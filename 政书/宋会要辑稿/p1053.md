<!-- { "loadSidebar": true } -->
二十六年三月十六日，权发遣光州曾惇言：「淮南边郡虽无甚兴造，至如修葺宫宇，补治城壁，其它种种杂作，犹时被驱役。街市小民，一日失业，则一日不食。比数年以来，尚幸丰稔，顾恋米麦稍贱，不肯他之。若岁小不登，复困科役，则皆提携而去矣。如此，则户口日益凋 。伏望严立法禁」。应沿边州县「应」字前疑脱「诏」字。，不得差科百姓工役。若尚敢循习，令监司帅臣按劾。从光州曾惇之请么。 
寿皇圣帝干道二年五月九日原书天头注云：「别本卷首有寿皇圣帝一条，应补抄于此。」按此条见本书食货六九之七八第二行。，臣僚言：「两浙路去年百姓以疾疫死亡、以饥饿流移者至多，州县丁籍，自应亏减，今年开收，所宜从实。切闻州县至今往往未曾申闻销豁，按籍而催，尚仍故目。诚虑将来以年未及之人籍为成丁，或家计所亏之额，多取之于见存之人，或仰令保正长合力偿备。乞下两浙州县覆实流移死亡丁数保明申上，权行倚阁，候流移归业候：原作「侯」，据本书食货六九之八一改。，中小成丁渐次增补。」从之。 
七年九月十六日原书天头注云：「脱十月十八日一条」。按所佚十月十八日条见本书食货六九之八一。，知隆兴府龚茂良言：「已降指挥：本路帅臣监 
     
司将旱伤州县令精功审量。窃谓朝廷既下审量之令以谨其始，宜有殿最之法以核其终终：原作「中」，据本书食货六九之八一改。，然后为官吏者不敢徒事文具。乞取将来户口登耗，以为守令殿最而升黜之。又诸县户口，各有版簿，欲并老幼丁壮无问男女，根括记簿，帅臣监司总其实数，明谕州县，自今以始至于来岁，赈济毕事之日，按籍比较户口登耗。若某县措置有方，户口仍旧，即审实保奏，优功迁擢；若某县所行乖戾，户口减少，则按劾以闻，重行黜责。推而广之，以谷一郡之登耗，议守臣之赏罚，则殿最分明，官吏耸动。自此立为成法，举而措之天下，亦可以为异时荒政之备。」诏依，仍将已流移人与现在户口通行置籍，务令得实，将来比较殿最。其余旱伤去处依此。仍先次开具已流移人并见在户口，申三省、枢密院。以上《干道会要》
 食货 宋会要辑稿 食货一二 身 丁 
     
身丁
【宋会要】
     
高宗建炎三年十一月三日，德音：「访闻两浙人户岁出丁盐钱，每丁钱纳钱二百二十七文。后来并令折纳绢一尺，绵一两，已是太重。近年以来，户口减耗，丁盐钱价未尝蠲除，至有一丁认三丁之赋。功以近岁绵绢价高，比之纳钱，暗增数倍。民户重困，无甚于此。自今第五等以下人户一半依旧折纳外，余一半只纳见钱。」 
绍兴三年四月九日，权发遣严州颜为言：乞许曾得文解及该免文解人，并免身丁。诏令户部立法。今修立下条：「诸未入官人、校尉、京府诸州助教免二丁，二人以上免一丁，一名者不免。得解及应免解人，助教广南摄官、流外品官、三省守当官、守阙守当官私名以上、私名谓已未入额编排定人数枢密院贴房、守阙贴房、散祗候以上、职医助教摄参军之类，并侍丁本身，并免丁役。」从之。 
六年八月三日，枢密院检详诸房文字王迪言：「愿诏有 
     
司讲求诸路丁钱、丁米之数，随田税带纳。勘会湖南路丁米已降指挥，除二分见于人户田亩上均敷外，余一分令本路转运使相度，具数申尚书省。两浙路丁盐钱系催纳见钱，并许将土产紬绢依时价折纳。」诏令户部行下诸路转运司，具本路有无丁钱丁米及如何催理，具状申尚书省。 
十五年正月二十七日，臣僚言：「州县坊郭乡村人户既有身丁，即充应诸般差使，虽官户、形势之家，亦各敷纳免役钱，唯有僧道例免丁役，别无输纳，坐享安闲，显属侥幸。乞令僧道随等级高下出免丁钱，庶得与官、民户事体均一。」户部言：「今措置到下项：甲乙住持律院并十方教院、讲院僧散众，每名纳钱五贯文省；紫衣二字师号，纳钱六贯文省；只紫衣无师号同。紫衣四字师号，每名纳钱八贯文省；紫衣六字师号，每名纳钱九贯文省；知事，每名纳钱八贯文省；住持僧职法师，每名纳钱一十五贯文省。十方禅院僧散众，每名纳钱二贯文省；紫衣二字师号，每名纳钱三贯文省；只紫衣无师号同。紫衣四字师号，每名纳钱五贯文省原书天头注云：「『五』一作『四』。」按本书食货六六之二作「四」。；紫衣六字师号，每名纳钱六贯文省；知事，每名纳钱五贯文省；住持长老，每名纳钱一十贯文省。宫蹑道士散众，每名纳二贯文省；紫衣二字师号，每名纳钱三贯文省；只紫衣无师号同。紫衣四字师号，每名纳钱四贯文省；紫衣六字师号，每名纳钱五贯文省；知事，每名纳钱五贯 
      
文省；知蹑法师号，每名纳钱八贯文省；道正副等同。」诏依。 
二月十二日，臣僚言：「乞太学生免丁役，令敕令所立法。今修立下条：诸凡入官人原书天头注云：「凡一作未」。按本书食货六六之二作「未」。，校尉、京府诸州助教得解，及应免解人并见系太学生，并免丁役。」从之。 
二十四年八月十二日，户部言：「契勘近承指挥：紫衣师号依旧给降书填。今相度，欲将今来请新法紫衣师号、僧道合纳免丁钱数内，甲乙住持、律院、十方教院、讲院，并与依十方禅寺僧体例立定钱数，输纳施行。其十方禅寺并宫蹑道士，并依散众钱数上与减三分之一输纳上：原作「土」，据本书食货六六之三改。。庶几事体稍优，乐于请买。」从之。 
二十五年八月十一日，诏：人户身丁免丁钱可特放一年，以御前钱依数还户部。 
十一月十九日，赦：「人户身丁、僧道免丁钱，近降指挥放一年。已行约束，将已纳在官钱物理作来年合纳之数。尚虑州县巧以名色，复行催理。仰诸路监司觉察，如有违戾去处，按劾以闻。」 
二十六年七月三日，诏：「昨降指挥：放免诸州军身丁钱一年。不住据诸处申请，乞将身丁绵绢一 蠲放。契勘元降指挥虽止为丁钱，缘事属一体，理宜优恤。可令户部将身丁、绵绢并与蠲放一年。所放丁绢，约计二十四万余疋，于内库支降本色绢并买绢钱各一半，应副岁计支遣。如有人户已送纳过数目，即于来年折除。如州县承今降指挥蠲放后，辄敢擅行催纳，许人户径赴台省申诉。仍专委监司觉察，台谏弹 
      
劾以闻，当重寘典宪。仍令户部镂板，遍下所属遵守施行。」 
同日，三省言：「准诏：蠲放民间一年丁绢之数计二十四万疋。内十二万疋令与户部官商量措置收买，合用钱于内藏库支还；余十二万疋令内库支给本色，以惠细民。」沈该等曰：「昨降指挥，止为免丁钱。今陛下欲并与丁绢及绵全行蠲放，圣恩宽大，百姓蒙被实德。今岁丝蚕登熟，民间绢易得，置场收买，便可足数。」上曰：「不惟宽民力，且不失信于民。」该曰：「陛下功惠百姓，捐内府之藏以助民力，尧、舜博施，仁不是过么。」上又曰：「近得一雨，甚可喜。」该等奏曰：「只如今日蠲放民间丁绢，便可召和气，致甘泽。」 
十一日，有诏：「近令内库支降绢并买绢钱，补填已放人户身丁绵绢，及人户已有纳过数目，即于来年折除。尚虑州县将今来人户已纳之数巧作名色，却填别项积欠欠：原作「么」，据本书食货六六之四改。，致失优恤之意。令诸路监司给暝，下所属州县，仍各多出文暝晓谕，务令人户通知。如有违戾，依已降指挥，许人户越诉。专委监司觉察，台谏弹劾以闻，当重寘典宪。」 
十二日，诏：「诸州专令知、通取索逐县丁簿，谷考岁数，依年格收附销落。如辄敢将未成丁之人先次拘催，及老丁不为实时销落，许经本州岛申诉，依条根治施行。如不为施行，实时经监司、台省陈诉。仍令监司常切觉察，台谏弹劾以闻，当重寘于法。」 
二十八年正月二十八日，直秘阁、荆湖北路转运判官罗孝芬 
      
言原书天头注云：「芬一作芳」。按本书食货六六之四作「芳」，《建炎以来系年要录》卷一七九作「芬」。：「荆湖北州县昨经残破，亡失版籍，乃有以丁增税者，根括人户，籍其丁口，使一丁受种七斗，以为税额；有元系一斗之税，而家有三丁，则增为二石一斗之税，不问其田之多少么。又请佃人户止有常平田，而无己业，常平之租，不可增数，而丁多于常平之田，则虚责其民田之人。欲望行下本路，许人自陈，令监司帅臣选清强官吏核寔改正。」户部言：「欲下湖北转运司同本路提刑司、常平安抚司，取见诣寔咤依，公共从长相度可否利便，保明施行。」从之。 
十二月二十三日，赦：「应开河人夫虽已支雇钱，缘科差多日，有妨营运。可令本府取见乡分姓名的确人数，与免今年身丁钱一半。如已送纳，与理作来年合纳之数。」 
三十年七月十九日，两浙转运司言：「湖州武康县每四丁绢一疋，自来并纳本色，不曾折钱。乌程、归安、吴兴、安吉、德清县，每三丁纳绢一疋，自来听从民便，或纳本色，或纳见钱。州县旧例一户三丁纳本色绢，二丁折纳见钱。又逐县丁产簿籍不明，并不逐时销注升降，将(来)[未]经拘籍丁名之人行下追催，号为腹撑丁，又名貌丁。既不收系省额，止以充州县支用。又将合催丁名预出由子，付人户收执送纳。有力上户及揽纳之人多是搀先送纳本色，贫民下户并须催纳见钱，折纳(倍)[陪]费，亏损下户。」诏令两浙转运司措置改正，出暝约束晓谕。如有违戾，许人户越诉。仍令户部行下。其余州 
      
县或有似此去处，亦仰依此改正。 
