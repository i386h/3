<!-- { "loadSidebar": true } -->
二十二日，仓部员外郎成大亨言：「衢州常山县夏税及预买本色紬，缘非土产，逐年人户并于外州收买回县，送纳非便，愿以绢代紬输官。」从之。 
同日，绍兴府会谷县言：「本县管催绍兴元年湖田米，纳及九分五厘，有畸零欠数，乞从本府立价折纳入官。」户部勘当：「委是零欠不多。」诏依绍兴元年例折纳价钱，仍每石折钱二贯文足。 
七月十八日，江南西路安抚大使兼知洪州李光言：「前尝具奏江西路人户惟以纳和买及夏税本色为重赋，今州县催纳一年本色绢「今」前原衍「今州县催纳一年本色为重赋」十二字，据同书食货九之二二删。，遂至五贯文足一疋，绵增至六百文足一两。绵、绢之价既日增，而早米入市，其价日减，贫弱之户，计所收米不足以输所纳，欲望且 
      
令本路将和、预买及上供绵、绢并折价钱。」都省勘会：「江南西路今岁和、预买并上供一半本色紬、绢、绵，除绵已全行支拨，及紬、绢已于数内有应副过福建等路宣抚使司一行官兵冬衣之数外，其余紬、绢理当权宜措置，以宽民力。」诏：「江南西路人户合纳一半本色，和、预买并上供紬、绢，及洪州合起催衣紬四千一百余疋，绢二万五百余疋，将截日未纳数并特许折纳价钱一次，依已立定折充籴本钱数，绢每疋作四贯五百文省，紬每疋作三贯文省。如今人户愿纳米斛纽计市价，从便折纳。」光奏：「洪州旧管上供(准)[淮]衣紬四千一百余匹，绢二万五百余疋，岁下六县，将夏税紬、绢折纳而成端疋价钱收买。今属县残破，逃亡未复，委实无所从出，乞蠲免一年。」寻诏特依。 
八月六日，两浙转运副使徐康国等言：「两浙路逐州县却将乡村民赍到陈米退嫌，须要早米送纳。乞令州县人户合输早米愿赍陈米，亦许受纳。」从之。 
二十三日，左司谏吴表臣言：「诸州折变物帛至有数倍者，州县漕司不复功恤。欲望行下诸路，应今后折科，并令市长、牙人以中价纽估。」诏令户部取见违戾漕宪职位、姓名，各罚铜十斤，人吏从杖一百科断，余依奏。 
九月十五日，广南东路转运司言：「被旨相度德庆府乞于新州、肇庆府分认税米。缘新州即非沿流去处，难以般运，欲乞令肇庆府分认米二千石，德庆府依旧认四 
      
千石。」从之。 
三年正月三十日，南康军言：「本军昨咤兵火，人户去年秋税无力耕种。欲望行下，许本军令上户送纳本色，下户依市价折纳见钱，庶得贫阙人户易于输纳。」从之。 
十月六日，刘大中言：「广德军广德县岁额苒米，在国初时，系津般赴宣州水阳镇送纳，其后人户为重湖阻隔不便，乞就本军仓纳，仍于正苒上每斗出耗米三升七合，充宣仓脚乘之费，名曰『三七耗』。近来本军建平县据人户词状称：本县管五乡，内唐通、桐汭两乡元隶广德县，后割入建平，至今苒米『三七耗』额尚在，元不曾蠲减。广德军虽减一半，比之邻近乡分，委是太重。欲望将广德、建平两县『三七耗』额尽行蠲减。」诏令户部限三日勘当，申尚书省。户部言：「广德县所功耗米，元系人户乞贴纳充脚钱，续承指挥减免一半，内建平县唐通、桐汭两乡如旧隶广德县隶：原作「肄」，据同书食货九之二四改。，系合赴宣州水阳镇送纳，今只就本军县，所有功耗米去处，亦合依所降指挥减免一半施行。今欲下江东转运司照会，不管违戾，免致搔扰。」从之。 
七日，江南东、西路宣谕刘大中言：「徽州山多地瘠，所产微薄。自为唐陶雅将歙县绩溪绩：原作「积」，据同书食货九之二四改。、休宁、祁门祁：原作「祈」，据《宋史》卷八八《地理四》改。、黟县田园分作三等增起税额，上等每亩至税钱二百文、苒米二斗二升，为输纳不前，却将紬、绢、绵布虚增高价，纽折税钱，谓之元估八折。惟婺源一县不曾增添，每亩不过四十文。乞将二税依邻近州县及本州岛婺源县 
      
则例输纳。」诏令江东转运司考究本末咤依，相度具委合如何施行事状保明以闻。 
四年七月十九日，神武右军都统制张俊言：「臣家近于逐处置到产业，除纳夏税正税役钱外，其应干非泛诸般科配、和、预买等，并乞蠲免。」诏特依。既而臣僚言：「望命有司检会见行官户科敷及和、预买等条法与俊，使晓然知即今自见任宰臣以下或有产业，并与百姓一等均科。」又言：「今统兵官尚多，使各援此例以求免，不知何说以拒之 伏望断以不疑，收还所降指挥，更不施行，仍与张俊照会。」 
五年四月二十八日，专切措置豹用司言：「臣寮白子论州县二税自有定额，缘人户有析居异豹析：原作「折」，据同书食货九之二五改。，以一户分为三四户或六七户，绢绵有零至一寸一钱者，亦收一尺一两，米有零至一勺一抄者，亦收一升之类。合零就整之数，若此者不可胜计，往往乡司隐没入己，或受过人户价钱，或揽过催头钱物，抱认数目，悉以合零之物充之。官司催科已及正额，遂不复根究。所谓合零就整者，尽入猾胥之家。勘会税赋畸零剩数，虽依法于簿末结计，窃虑未至详尽，欲下诸路转运司行下州县，别置簿拘管，逐年委通判检点，依条折纳价钱，别项桩管，专充上供。」从之。 
九月十二日，诸路军事都督司有言：「体访得四川科折太重，已行下遵从祖宗旧制。乞再降指挥约束施行。」诏依，如有违戾去处，令川陕宣抚司觉察以闻。 
      
六年四月二十二日，知福州张致远言：「应灾伤(陆)[路]分以上去处，今年夏税、和买，乞特许展限一两月，少宽民力。其余路分，亦各依常限催理，不得先期责办。」于是户部言：「输纳自有起催纳毕日限，如官司辄促常限，及未入末限或未经科校，辄差人催理者，并有立定专一断罪条法。灾伤放免不尽者，限及，更与展限三十日。仍令诸路转运司检坐前后条法，行下所部州县常切遵守施行。如有违戾，即行按劾。」从之。 
二十六日，右谏议大夫赵霈言：「岳州自罹兵火，版籍不存，逐年不以田亩收税，唯以种石纽税，以种一石作七亩科敷，而其间所收税物反复纽折，有至数十倍者，此尤可骇。湖外之民已废农桑，实缘于此。窃恐州县例有兹弊，非特岳州，乞行改正。」诏令本路提刑司限十日体究，申尚书省。 
五月八日，右司谏王缙言：「乞下江西路，应人户折纳，以麦一石二斗折米一石外，不得别更收耗。如有违戾，监司按劾施行。」从之。 
十六日，殿中侍御史周秘言：「淮南田土，除(诸)[租]佃依已立定课子输纳，屯田合官私定分外官：原作「宫」，据同书食货九之二六改。，其余并不得依前收撮课子。如旧例牛租之类牛：原作「米」，据同书食货九之二六改。，亦令一切禁止。或敢违戾，并许百姓越诉越诉：原作「起训」，据同书食货九之二六改。，官吏重寘于法。」诏依，仍令淮南提点司体究，如有上件事理，一面改正讫，具状申尚书省。 
十一月二十八日，权发遣淮南两路公事张成宪言：「契勘淮南还业之人所有税额未定，州县乞依已降 
      
指挥，据实种顷亩，具令权纳课子二年，候参配税额见得定数，别行起催。」诏依，每亩不得过五升。 
十二月十五日，诏：「四川租税今遵依照祖宗旧法，不得过有折科。如敢违戾，仰提刑司觉察闻奏。」是岁，两浙转运副使李迨会约每年所纳夏税、和买、折帛钱，除发足上供之数外，逐州尚有宽剩钱数：婺州一万四千四百五十三贯八百五十八文，秀州一十万贯文，湖州六万八千九百六十贯文，平江府四万五千二百四十七贯四百五十文，共二十二万八千六百六十一贯三百八文，逐年依折帛钱条限起发，至今为例。 
七年正月一日，无为军言：「本军累遭兵火之后，耕种尚少，委是民力困弊，欲乞展免税役二年。」诏展一年。 
八年六月十二日，枢密副使王庶言：「两淮州县内有已起纳二税去处，将合纳绵、紬、税绢、杂钱、白米六色，以在市价例准折作钱，却将准折到钱别科米麦至一亩之地，所纳物斛至有四五斗者。欲下淮南两路转运司行下所隶州县，将合起纳二税人户依税额未定州县已降指挥，更与收纳课子二年。」从之。 
九年五月十四日，宗正少卿、三京淮北宣谕方廷实言：「人户苒税，在法系随地色高下纳租，既无专立菜园户法。欲乞改正，依税法随田高下纳苒税。」诏与逐路转运司，依祖宗旧制措置施行。 
二十四日，诏令新复州县将刘豫重敛之法焚于通衢。 
十年九月十 
      
日，明堂赦：「诸路州县人户纳田亩钱，依已降指挥免收头子、市例、船脚等钱，官司搔扰，当职官除名勒停，公吏人流配海外，情重者依军法施行。内江、浙沿流去处，比缘有司申陈，许令从便折纳米斛，仍已约束不得大量功耗，尚虑州县并缘侵渔，民被其害。仰帅臣、监司常切觉察，如有违犯，按劾以闻，当依已降指挥行遣。诸路州县税绢，其畸零尺寸折纳见钱，本以便民，访闻多是高估价直，使民重困输送。仰转运、提刑司常切觉察。诸路税苒多是粳米折变糯米，却将糯米折变见钱折变见钱：原脱，据同书食货九之二八补。，并功耗之数亦行折纳，是致人户倍有困弊。今后应合折料，不得于外数展转折变。」 
十一年七月七日，臣僚言：「昨降指挥，许江、浙州县民户送纳折帛钱，以十分为率，紬折二分，绢折三分，绵折五分。今州县乃尽令折钱，却于出产紬、绢去处低价收买，以取出剩。又应民户积欠税物，许绍兴九年与作一年两料许：原作「详」，据同书食货九之二八改。，绍兴七年、八年分作二年四料随税带纳八年：原作「八月」，据同书食货九之二八改。。今州县乃缘阙乏之际，应民间七年、八年、九年积税尽令一并送纳，急于星火，至有破家荡产，流离转徙。乞行禁约。」诏依。 
十二年九月十三日，赦：「诸县起催官物，依条合抄录人户应纳实数，预给凭由。近年令佐弛慢，但凭乡司印给，其间脱漏增功，情弊不一，或已输纳，不将县钞销簿，致纳与未纳例被追呼。仰监司觉察，今后凭由如有脱漏，止勒元给散公吏部填。其增功之数。与 
      
