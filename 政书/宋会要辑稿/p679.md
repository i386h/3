<!-- { "loadSidebar": true } -->
 方域 宋会要辑稿 方域八 诸城修改移并\qf上\Qf 王家城 
      
王家城天头原批：「泾原路。」
庆历四年置管石门堡，名王家城。
 方域 宋会要辑稿 方域八 诸城修改移并\qf上\Qf 笼竿城 
      
笼竿城原无此题，据天头原批移入。以下三城并同。
笼竿城，大中祥符七年修筑。天禧元年五月二日，权泾原路驻泊都钤辖郝荣等言：「掘笼竿城壕，自上石门至镇戎军功毕。」诏奖之，仍赉器帛，赐将士缗钱。
 方域 宋会要辑稿 方域八 诸城修改移并\qf上\Qf 羊牧隆城 
      
羊牧隆城天头原批：「泾原路。」
羊牧隆城，天禧元年修筑，在泾原路。
 方域 宋会要辑稿 方域八 诸城修改移并\qf上\Qf 统万城 
      
统万城
淳化五年四月四日，诏夏州旧城宜令废毁，居民并迁于绥、银等州分，以官地给之，长吏倍加存抚。先是，帝以夏州深在沙漠，本奸雄窃据之地，欲隳其城，迁民于绥、银以来。因问宰相夏州建置之始，吕蒙正等对曰：「昔赫连勃勃，后魏道武末僭称大夏天王，自云徽赫与天连，又号其支庶为铁伐氏，云刚锐如铁，可以伐人。蒸土筑城，号曰统万，言其统领众多也。自赫连筑城已来，颇与关右为患，今迁于内地，斯万世之利也。」帝从之。
 方域 宋会要辑稿 方域八 诸城修改移并\qf上\Qf 银川城 
      
银川城天头原批：「永兴军路。银川城。」
银川城，在今神木县，崇宁五年以银州改。
 方域 宋会要辑稿 方域八 诸城修改移并\qf上\Qf 古乌延城 
      
古乌延城天头原批：「永兴军路。」按此条文字似臣僚奏章，删略太甚，缘起不明。
      
乌延城，正据山界北垠，旧依山作垒，可屯士马。东望夏州且八十里，西望宥州不过四十里，下瞰平夏，最当要冲，土地膏腴，依山为城，形势险固，欲乞移宥州于此。旧宥州地平难守，兼在沙碛，土无所出。先于华池油平筑堡以接兵势，川路稍宽，可通车运，聚积粮草器具。事事有备，并力乌延，先补山城，山城毕乃筑平城。此地膏美，去盐池不远，其北即是牧地，它日当为一都会，镇压山界，屏蔽鄜延。其银、夏州及可置盐、铁冶、钱监、马牧，因崄控扼，候乌延功毕，渐次计置。
 方域 宋会要辑稿 方域八 诸城修改移并\qf上\Qf 震威城 
      
震威城原无此题，据天头原批移入。
震威城天头原批：「河东路。」，在府州，旧铁炉骨堆新寨，宣和六年改为震威城。
 方域 宋会要辑稿 方域八 诸城修改移并\qf上\Qf 郢 城 
      
郢城天头原批：「荆湖路。」
庆元元年二月七日，枢密院进呈湖北总领所申，郢州修城壁已圆修。余端礼等奏，乞降指挥常切检点，无令损坏。上曰：「随坏随修，不至临时多有费用」。
 方域 宋会要辑稿 方域八 诸城修改移并\qf上\Qf 太原府城 
      
太原府城天头原批：「河东路。」
【宋会要】
      
咸平三年九月五日，诏并州旧城内人户等曰：「先皇帝亲总锐师，削平多垒。眷言编俗，咸与惟新，爰徙郡城，就安吉壤。如闻编户犹复阳曲重迁，非国家兴利除害之意。其并州故城，委转运司告谕人户，勿复居止。有见居者，县给限半月，令徙新城。及平晋县、祁沟等处并侧近州县镇内，请占官地住居，见耕种城内者，许于故城外系官田土住居耕种。应故城内税物悉除之。」时参知政事向敏中等奏：「并州旧城，朝廷先已毁废，其人户不合就彼居住，乞并令起移。」故有是诏。
 方域 宋会要辑稿 方域八 诸城修改移并\qf上\Qf 晋州城 
      
晋州城天头原批：「河东路。」
熙宁九年十一月二十一日，诏赐河东路转运司祠部〔牒〕一百道，付晋州修完城壁楼橹支用，仍作二年出给。
 方域 宋会要辑稿 方域八 诸城修改移并\qf上\Qf 丰州古城 
      
丰州古城天头原批：「河东路。」
元和五年十月二十九日天头原批：「『元和』疑『元丰』之误。」，丰州言：「修城工毕，而城中乏水，欲增筑获水城闇门，就汲涧水。」帝曰：「丰州迂僻，不足为边隅扞蔽。故用首领王承美为守将，令自庇一方。尔后总管司发军戍守，非独外分兵力，且又重劳河东馈挽。昨已为葺城，今又欲再兴版筑，非所以惜费而爱民也。不若量留戍兵，扞部族之耕种，如寇至，即归总管司并力拒战，足以张军势而免劳内地民力也。」
 方域 宋会要辑稿 方域八 诸城修改移并\qf上\Qf 金华府城 
      
金华府城天头原批：「两浙东西路。」按「西」字衍。
      
绍兴元年七月十三日，知婺州傅崧卿言：「本州岛城壁自来庳狭，春夏霖雨，倒塌几半。欲措置兴修，别无钱物可以那融，若只用壮城兵士，则工力不足，空费岁月。欲于农隙之时，起七县人夫并工修筑，一月可了。乞降钱三五万贯。」诏礼部给两浙东路空名度牒三百道，充修城使用。
 方域 宋会要辑稿 方域八 诸城修改移并\qf上\Qf 平江府〔城〕 
      
平江府〔城〕天头原批：「浙东西路。」按当云「两浙西路」。
      
淳熙十一年八月二日，平江府言：「本府城壁年深颓圮，见那拨官钱，计置物料，差拨壮城军兵及雇募匠人，兴工修砌子城。所有外城，未敢擅便，乞札下照会修筑施行。」从之。
 方域 宋会要辑稿 方域九 诸城修改移并\Qf下\Qf 扬州府古城 
     
宋会要辑稿 方域九

诸城修改移并下
扬州府古城天头原批：「淮南东路。」
建炎二年十月，诏令扬州先次开撩城濠及措置增修城壁，其教习军兵，令扬州依法施行。 
干道三年五月二十三日，诏修扬州城。先是，主管殿前司公事王琪言：「扬州为淮东重城，地面狭隘，壕堑水浅，四外平陆地无险，乞贴筑城壁，开掘旧壕。」从之。其后琪奏修城砖灰，叶颙因言：「扬州修城，工役甚大，议者以为恐劳动兵众，未甚有益，且致敌人言。」上曰：「内地修城，何预边头 且誓书所不载。万一今冬有警，悔又无及。朝廷作事，安能尽恤浮议，不至张皇可也。」 
四年九月，诏：「扬州修城，入役官兵虑有病患，令逐处守令同统兵官专差职医诊视，官给汤药。 
四月二日，知扬州、主管淮南东路安抚司公事莫蒙言：「扬州城壁，当时两军计料，止于壕外取掘干土，添筑炮台，不曾计料开深壕河。大观中重修扬州图经，本州岛城壕深一丈至一丈五尺，阔十三丈，至有十八丈之所。本州岛近稍阙雨，濠内极深不过二三尺，至有浅涸可以通人往来。窃详固守之利，莫如高城深池，今城虽高而池不深，窃恐冬深水涸，人可平涉，缓急之际，深所未便。欲望令殿前司并镇江府都统制司重别计料，以水面为则通展，务令深阔，缓急可以备御。」从之。 
五月四日，权主管殿前司公事王逵言：「扬州城壁周围十七里一百 
     
七十二步，计三千一百四十六丈。昨申朝廷，于沿城里周围作卧牛势贴展。近莫蒙陈诉，壕河浅狭，已有旨令两司屯戍官兵开掘深阔。看详扬州城围阔远，处处受敌，四向平陆，别无山林险阻，万一有警，提出精锐，占利迎遏，难坐守城池以俟攻击。其城身外表砖瓦元不曾相验修筑，虑其间不无损缺之处，难以守御。欲再加相验，别参酌工数奏闻施行。」从之。 
闰七月十九日，殿前司言，与镇江军分南北兴修扬州城，恐不均平。上语辅臣：「北边乃受敌处。」蒋芾因奏，不如令东西分。从之。凡十月毕工。 
淳熙元年八月二十七日，诏扬州屯戍统制官，自今兼提督修城，遇有城壁损缺，与同提督兵官措置，疾速修整，依例交替。从枢密院请也。 
庆元五年六月十六日，枢密言：「修治扬州城壁，其诸州起发砖灰，恐有计嘱弊幸。」诏(今)[令]殿前司，将来兴工，砖坯仰督责合干人，务要坚实。仍于砖侧模印关司某军烧造，其受纳去处，委官点校交纳，以备不测取摘，前去看验。其余应干对象，津运到日，仰安抚司子细交纳，如法安顿，具已收名件申枢(察)[密]院，毋致欺弊，失陷官物。仍令提督官常切觉察。 
庆元五年八月三日，诏：「(关)[殿]前司见差扬州修城官兵二千人，并令镇江都统制司更就差武锋军一千人，并权听安抚郭杲节制，措置修补城壁，卓立楼橹，修治女墙等，以为经久之计。将见在钱米物料等，依所奏事理据数 
     
分给两司，令郭杲先次计料以闻。仍仰阎世雄往来照管，务要协力催督，早得办集。候一切圆备，别听指挥，却令(关)[殿]前司、镇江都统制司依旧分定管认，各先具知禀闻奏。」从帅臣郭杲之请也。
 方域 宋会要辑稿 方域九 诸城修改移并\Qf下\Qf 六合县城 
     
六合县城天头原批：「淮南东路。」
     
孝宗隆兴元年，诏修真州六合城，以九月二十二日兴役。十一月九日毕，北城创立，余增修。 
干道二年八月，主管步军司陈敏复请别浚城濠，于旧壕填筑羊马墙，更增城五尺。从之。 
三年正月二十四日，诏给(宝)[内]藏南库银八千两修六合城。先是，淮东总领所当办修城工费二万七千缗，免之。 
四年四月五日，诏扬州六合修城堑，凡材木砖灰木脚等钱，自浙西往者，官尽给其价。上因曰：「工役如此，苟钱不给，恐州郡科敛。」蒋芾曰：「陛下念及此，天下幸甚。」及有司程费以闻，上又虑外府或阙，不时给，命以内库钱八万缗偿之。 
九月一日，诏扬州、和州、六合县修城等，入役官兵虑有病患，令逐处守令同统兵官，专差职医诊视，官给汤药。 
十三日，马军司言：「修筑和州城壁，或遇阴雨，其工役官兵虽住修筑土工毕数，却并手运致材植及措置石段橛葽、收积瓦滓之类，即无停歇。欲望上下所属，将本司修城官兵合破食钱，如遇天雨，亦乞全支。」从之。 
五年二月一日，权主管侍卫步军司王宏言：「先被旨于六合城外挑掘远壕及展北城，窃详工料浩大，卒难就绪。今措置，不若取远壕土止于壕里堆积，可高二丈。如此则无摧坏增徙之劳，缓急虏骑奔冲，前有壕水，后有积土，足可御敌。」从之 
绍熙 
     
