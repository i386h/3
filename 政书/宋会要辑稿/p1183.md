<!-- { "loadSidebar": true } -->
绍圣三年，湖南转运司言：「潭州益阳县金苗发泄，已差官检视置场。今体访得先碎矿石方淘净金，抽分权买入官，窃恐坑户及夫匠等私出地理，合禁止。乞修立条制。」从之。 
大观二年，荆湖南路提举常平司状：「承省札：访(问)[闻]潭州湘阴县、岳州平江县地界出产金宝去处甚多，只是百姓地主私召人淘采货卖，官 
      
司不为措置，枉失宝货。札付本司相度措置。今相度、应有金银坑冶发泄，虽告言，或检踏未了辄私发坑口淘取者，计价以盗论赃，轻者杖一百，邻保知而不紏者减二等，所贵人知有禁，可以杜绝私采之弊。」诏从之，诸路应有坑冶处并依此。 
政和三年，权提辖措置陕西路坑冶催促铸钱等司蒋彝奏：「陕州阌乡县自绍圣三年，金课每年以七百两为额，近岁所纳止百余两。知县聂敏修政和三年正月到任，措置收趁比之政和元年、二年，各增五(陪)[倍]，已及祖额。」诏敏修转一官，如所收金数大段增广，令铸钱司具数保明闻奏，别加赏典。 
绍兴七年，工部言：「知台州黄岩县刘觉民乞将应金、银坑场并依熙豊法，召百姓采取，自备物料烹炼。十分为率，官收二分，其八分许坑户自便货卖。今来江西转运司相度到江州等处金、银坑冶，亦依熙豊二八抽分，经久可行，委实利便。」从之。 
三年，晁公愚言：「诸路出产坑冶之处，往往五金杂出，如铜坑有铅，铅坑有银，银坑有铁之类，盖是所产矿脉厚薄不等。自来铜、铅、锡、铁即隶提点司，金银坑即隶转运司，故事不归一。今乞尽委提点司拘辖，将诸路转运司逐年所收金、银数目，令提点司抱认，实为两便。」从之。 
 食货 宋会要辑稿 食货三四 坑冶杂录 
      
坑冶杂录

      
高宗建炎元年，户部言：「山泽坑冶，祖宗旧法：在外隶转运司，在京隶
金部。昨自崇宁二年，将新发及漕司不急应副钱本旧坑悉令常平司应副，始隶有曹。缘新旧
坑冶皆系一事，而两司干办条令不一。乞依祖宗旧法拨隶金部转运司。」从之。
高宗建炎三年，诏福建广南自崇宁以来，岁买上供银数浩大，民为不堪，岁减三分之一。 
七年，工部言：「知台州黄岩县刘觉民乞依熙宁法，以金银坑冶召百姓采取，自备物料烹炼，十分为率，官收二分，其八分许坑户自便货卖。江西转司相度江州等处金银坑冶，亦乞依熙丰法。」从之原书天头注云：「上供银重出。」今仍旧。。 
十四年此条当置下条「十三年」后。，诏：「见今坑冶立酌中课额，委提刑、转运司，不得别有抑勒，抱认虚数，令有力之家计嘱幸免，切致下户受弊切：此字疑误。。」 
东南诸路旧来所管坑冶虽多，其间有名无实者固亦不少，加以近年人工料物种种高贵，比之昔日，增加数倍，是致炉户难以兴工。或有新发坑冶去处，初有人户买朴，后因破坏产业，拖欠课额，被拘留监系者甚众。近者朝廷以人言谓可以增添 铸钱额，乃督责州县兴复堙废坑冶，必欲管认旧来铜铅之数。州县遵承，竭力奉行，间有狡猾之徒乘此搔扰，或欲强占人户山林。或就官中先借钱本，却虚认课额，及至得钱，见 十三年，臣僚言：「伏 
      
矿材微薄，所得不偿，便自 窜。其所认数目已为州县定额，无由豁除，缘此多有拖欠。知县、监官虽已得替，以课额不足，不得放行批书离任。官吏惧罪，不免冒法，多方营求，往往将钱宝销镕，充补课额。督责愈严，冒法益甚。欲乞行下逐路，委自漕宪体究，如委有铜铅兴发浩瀚去处，自合劝诱人户广行采取，尽数收买，应口 铸。若有名无实，则乞蠲除虚认之数，免至冒法销镕钱宝，重困人户，以称陛下宽恤之意。」户部详看〔看详〕：「欲依所请，下诸路提刑司与提点坑冶铸钱司同共体究逐路见管坑场，将兴发去处多方措置，兴拔收趁，若委的有名无实，即仰照应祖额及见今兴采到实收分数，重别立定酌中课额，保明申取朝廷指挥。」从之。 
十四年，宰执进呈户部言：「诸路坑冶，其间有兴采日久，坑垄深远，不以岁月，抑令依旧认纳去处，及无图之人，挟雠妄行告发，其见兴发有力之家却致作弊减免，令下户虚认。合行措置。今欲将见今坑冶其间委的有名无实去处，即令照应祖额及见今兴采到实收分数，重别立定酌中课额，令逐州开具供申。所有金银坑冶，亦乞就委提刑、转运司依此施行，不得别致抑勒，抱认虚数。仍切觉察，(每)[毋]令有力之家计嘱幸免，却致下户受弊。」上曰：「宁于国计有损，不可有害于民。民富，如国之外府，国不足，则资之民；若民贫为盗，常赋且将失之。可依所请。」 
      
二十七年，兼权户部侍郎陈康伯等言：「近有陈请诸路州县管下坑冶停闭荒废去处，勒令坑户抱认课额。已委逐路提刑司检视相度，以所收多少分数认纳，不得抑勒。尚虑有停闭坑冶内却有宝货去处，一 作停闭，致减损国课。今措置，欲委逐路转运司行下所部州县，应有停闭及新发坑冶去处，许令人户经官投陈，官地给有力之家，人户自已地给付本户。若本地主不赴官陈告，许邻近有力之家告首，给告人，候及一年，成次第日，方从官司量立课额。其告发人等坑户自备钱本采炼，卖纳入官。从《绍兴格》特与减壹半数目，依全格推赏补官。」从之。 
孝宗隆兴二年，铸钱司言：「坑冶监官岁收买金及肆千两、银及拾万两、铜锡及肆拾万两、铅及壹伯贰拾万斤者，各转壹官，知、通、令、丞部内坑冶每年比祖额增剩者，推赏有差。」 
二年，以饶州贡金千两，民力不支，遂减十分之七，以苏壹郡之民。 
      
八年「八年」前原有被涂「天圣」二字，此与前年号不同无疑。，江南东路转运司言：「信州宝丰县自淳化五年内铜货兴发，奉 割弋阳县玉亭、新政两乡立为宝丰县，虚占官吏，劳役人民，银利寡少，铜货绝无。当司相度，可公却并归弋阳县可公：疑误。，其场务仍旧差使臣专监，只作宝丰镇名额。」从之。 
至和二年，诏三司：韶州岑水场铜大发韶：原作「诏」，据《元丰九域志》卷九：韶州有岑银场，据改。，其令转运司益募工铸钱。 
熙宁八年，知熙州王韶言：「熙河路诸州颇多铜坑兴发，乞令都转运与提举市易司协力兴治银冶，以所入为熙河路籴本。」从之。 
元丰元年，诏潭州浏阳县铜冶，可立法选官推行。 
元佑元年，陕西转运兼提举铜坑冶铸钱司言：「虢州界坑冶户所得铜货，除抽分外，余数并和买入官。费用不足，乞依旧抽纳二分外，只和买四分，余尽给冶户货卖。」从之。 
户部尚书李常言：「岑水等场自来出铜矿最多，近年收买全不敷。欲乞选有干局官诣逐场询访事理，招致坑户，候铜利兴发，将见废监州郡随买到铜多 
      
寡，逐旋兴发鼓铸钱宝。」从之。 
滋盛 绍圣元年，福建路转运司言：「建州浦城县唐岱坑银铜岱：疑当作「代」。，可置场冶。」从之。 
元符三年，诏饶、信、潭、韶等州胆铜更不置局，并拨归铸钱司。 
崇宁元年，诏：「应告发铜坑，除依条赏格酬奖外，炉户卖铜，每挺收克钱五文，与元告发人充赏。」以户部奏「江、淮等路坑冶司因虔州雩都县告发佛婆同坑，乞立赏格」故也。 
宣和二年二月十八日，朝散大夫李唐卿奏：「前任通判金州，伏见平利县小岚平有铜窟脉苗浩瀚，百姓买真告发。伏望行下金州监，勒贾真于元告发处般取矿石，置炉烧试。」 
干道元年，提点坑冶铸钱司王楫、李大正言：「欲将江南、淮南、两浙、潼川、利州路分隶饶州司，江西、湖南、北、二广、福建路分隶赣州司，钱粮物料，并依所分路分催趁足办。其潼川、利州路逐年所趁铜课，缘为路远，稽察不前，访闻得逐处产铜浩瀚，欲下潼川、利州路产铜州县，应有额外增羡数目，与免立为年额，尽数起发，添助鼓铸。」从之。 
李大正言：「自昔坑冶铜课最盛之处，曰韶州岑水场，曰潭州永兴场，曰信州铅山场，号三大场。」又言：「近点检韶州岑水场黄铜递年课额，虽号二三万斤，而堪用者实少，盖坑户祇于旧坑中收拾苴滓，杂以沙土，或盗他人胆铜，烹成片铤，其面发裂，殆若泥壤，每斤价直计二百二十文省，徒费官钱。今且权住收买，别踏新坑。顾坑户采取胆土以 
      
为淋铜之用，其胆铜坑户就官请铁裂，旧来采铜坑户承接胆水浸洗矿，未烹炼成铜。今欲分别水味浓淡、各人合用铁数支给，更不克铁本，以铁计铜，得铜数多，则不复问；得铜数少，计铁比较，追其所亏。仍将逋欠钱铁权与倚阁，每斤实支价钱一百三十文省，除椿充经总制钱并顾工价炭，犹可得钱七十三文省。如铜色不及十分，即随分数估剥支给。或趁办年额之外，能有增买者，则更优支价钱四十文省。应淋铜取土，皆在穷山绝顶，所役兵士皆是二广配隶之人，衣粮经年不至。今欲依信州铅山场兵士例，日贴支米二升半外，有韶州永通监，递年铸钱多不及三千贯或四千贯，今欲酌取中数管认三千五百贯。」从之。 
建炎三年，虞部言：「江淮等路提点坑冶铸钱司张澄奏，乞将管下坑场专责监官点检，遇银坑兴发，其见元铜、铅等处如愿采作，即先经官认定逐时所卖铜铅课额比旧数增羡，方得采作。银坑或未经行使，铜、铅坑冶之人愿作银坑，亦令兼使。铜、铅坑冶如不愿趁办铜铅课利，即不得专使银坑。仍乞逐冶置历抄上卖过铜铅银数，如铜铅及得元立定额，其银价即尽数支给；若或所卖铜铅不及元立定额数，即未得全支银价，候次月卖定铜铅，方得尽行支给。其有银坑兴发浩瀚去处，亦乞依此施行。」从之。 
十三年，江淮荆浙福建广南路都大提点坑冶铸钱韩球言： 
      
「韶州铜冈场、连州元鱼场银铜铅坑，已见发泄，人户见今兴采。乞将两场旧置监官下吏部差注监官各一员。」从之。 
