<!-- { "loadSidebar": true } -->
十六日制曰：「圣人之德，无加于孝；天子之贵，必有所尊。朕遭家多难，绍国大统，恭念所生之重，永怀追远之情。故贵仪陈氏德范载于公宫，徽猷着于天下。辅佐先帝，警戒忧勤，诞育冲人，劬劳顾复。稽诸典礼，询于师言，有亲亲之恩，有贵贵之义。念之不见，感 
      
春露之既濡；(慈)昊天之罔极。宜追号皇太妃，仍令有司择日备礼奉册施行。」 
同日诏求故皇太妃亲属。 
二十三日，诏赠故皇太妃曾祖赠忠州防御使怀德为太保，祖内殿承制继荣为太傅，父赠右监门卫将军守贵为太尉，曾祖母而下皆封大国夫人。 
二十八日，内降故皇太后亲属姓名并宗枝图付中书省，以长兄右班殿直陈永成为内殿承制、合门祗候，次兄三班借职永清为东头供奉官看班祗候，侄仲坚为左侍禁，其余亲族命官有差。 
二月二日，三省言：「追尊故贵仪为皇太妃，缘称号无别，请哲宗皇太妃以『圣瑞』冠号。」从之。 
同日辅臣诣帘前，太后谓辅臣曰：「皇帝圣明，本不须同听政，只愿勤请，不得已从之。公等必知此意，恐天下未能尽晓，须降手诏，令中外知本心非欲与政事也。」辅臣称赞而退。 
三日上曰：「慈圣光献太后家恩礼当从优异。」辅臣对曰：「仁宗授英宗以天下，神宗先帝于慈圣家恩礼无不曲尽，今圣谕旨及此，臣等敢不钦承 」 
四日，辅臣于帘前奏以上旨欲优与向宗回等迁官，皇太后曰：「外家岂可过与恩泽 恐贻笑中外，姑缓之。」 
七日，皇太后手书付三省曰：「吾德薄，不敢上同明肃、宣仁，而远戒前代称制终身之失。自同听断，夙夜靡遑。本欲候先帝殿菆礼毕，即遂退处。皇帝圣孝，坚请再三，仍以山陵事重为言。故兹黾勉，有愧于心。止俟将来神主祔庙，便遵此志，吾意以决，可令中外闻之。」 
十二日，诏皇后父左班殿直王藻为德州刺史，及追封三代。 
十三日，三省进呈圣瑞皇太妃增崇仪物，除六龙舆不用，依旧只进龙凤舆外，余请依太常寺所定。从之。 
同日，以朝奉大夫、尚书主客员外郎向紃等各转一官，太后弟侄命官者二十一人，以太后听政推恩也。 
二十一日，诏皇太后殿使臣等并依宣仁圣烈皇后例推恩，各转一资资：原作「五」。据天头原批改。。 
二十六日，诏皇太妃特与亲属恩泽二人，以上登宝位推恩故也。 
五月七日，诏赠皇太后三代，以朝请大夫、尚书右司员外郎向紃为(古)[右]朝议大夫，朝请郎、尚书司封员外郎向纮为朝奉大夫，以皇太后复辟推恩也。 
九日，上宣谕翰林学士承旨蔡京曰：「废后处瑶华，皇太后极所矜怜，今欲复其位号，召卿草制，词须平(几)[凡]，不可过当，恐彰先帝之失。」京曰：「臣曾草废后诏，今又草复后制，未敢奉诏。」上曰：「皇太后言，昨先帝既废后，亦有悔意，曾语与皇太后。今先帝上僊，追前意与复位号，于理无嫌。」京曰：「古无两后，今日若出于皇太后恩怜，理亦无姑，但有复必有废，不知圣意如何 」上曰：「元符皇后先帝所立，位号已定，岂可更废 」京曰：「圣意如此，天下幸甚。」上曰：「卿于制词中可入三省议状不废元符、无嫌并后之意，使天下晓然知之。」京奉诏 
      
而退。 
十日制曰：「朕绍休烈圣，承训东朝，施惠行仁，既诞孚于有众，念今追往，用敦叙于我家。废后孟氏，顷自勋门，嫔于王室，得罪先帝，退处道宫，逮兹累年，克庸祗德。皇太后念仙游之寝邈，抚前事以兴悲，恻然深矜，示不终废。申崇位叙，还复宫庭。乃诏辅臣，具依审议。虽元符建号，已正位于中宫；而永泰上宾，固无嫌于并后。于戏!源情起义，盖示亲亲之恩；克己慎身，宜成妇妇之道。其率循于懿范，以上荅于深仁。往服茂恩，永膺多福。可复为元佑皇后。」 
六月二十八日，皇太后手书付三省：「吾权同听断，本非吾志，艰难之初，欲上不敢。黾勉于兹，日计一日，苟可得已，宜不待时。乃者皇帝以哲宗山陵事重为请，故候祔庙礼毕，即遂退处。今皇帝圣智日跻，万务益习，仁明睿断，裁决中理，海隅苍生，咸被德泽。吾用慰心，顾复何虑。况山陵营奉就绪，引发有期，或不知止，则岂不蹈古人所戒而失『复子明辟』之义哉。可不候祔庙，止俟灵驾发引，罢同听断。」 
是日，辅臣以手书进呈，上曰：「此月之初，皇太后已欲降此指挥。禁中涕泣拜请至于累旬，皇太后圣意坚确不回，不得已勉强恭依，可令学士院降诏。所有增崇礼数速议以闻。」 
七月一日，诏曰：「朕奉皇太后手书，不候祔庙止俟灵驾发引，罢同听断。朕以眇身，获承大宝，实赖皇太后仁圣。敉宁万邦，遽奉玉音，靡遑安处，涕泣拜请，至于累旬。虽盛德徽猷，度越今古，顾惟不类，惧弗克胜。圣志莫回，未知攸济。勉遵慈训，深惕于怀。布告中外，咸使闻知。」 
七日，以皇太后罢同听政，姻戚族属迁秩命官者凡三十三人。 
一十九日，诏曰：「朕祗膺宝图，夙赖慈荫。方决策艰难之际，实先定于睿谟；及临朝渊默之初，复仰烦于共政。惟明智之自择择：原不清，今补。，避成功而不居。亟下手书，退安房闼。岂惟前世母后之罕及，抑亦自昔圣贤之所难。至仁大恩，全德美，无物以称，非言可宣。朕日至寝门，躬修子道，殚四海之备养，得万国之欢心。夫惟有天下之功，固宜享天下之报。兴言典礼，未极尊崇。肆命辅臣，裁成彝制。上以章母仪之盛，下以广孝治之风。颁之有司，昭示永世。皇太后出入仪卫后：原作「皇」误，今改。，恭依礼部、太常寺增定，余依治平元年五月十七日慈圣光献皇后故事施行。」 
八月一日追封皇太后曾祖敏中三代。 
建中靖国元年二月二十七日，封皇后姊妹三人为县君，仍赐冠帔，弟宗涣、宗沔为右侍禁，用向宗回等例也。 
十一月五日，诏以钦慈皇后诞生祥异事付玉牒所增修。又内出宣仁圣烈皇后、钦圣宪肃皇后元丰八年以后事迹付辅臣参酌降下玉牒所。宣仁圣烈皇后当哲宗初即位，选习知时务谨重内侍令侍左右。性谦损俭素，服御取给而已。虽同听断，外家恩例，每自裁减，为天下 
      
先。后素为慈圣光献皇后所爱，元佑中，以妆奁赀葬曹氏旅衬数百。钦圣宪肃皇后当元丰末，神宗疾甚，后遽遣人作延安郡王祝圣寿道场，或未谕其意，后曰：「欲所在揭榜，使人知皇嗣长立，已能致忧伸孝也。」哲宗晨昏定省，乃必衣背子见之。一日，偶供不逮，止服常服，乃逊谢不已。或曰：「母见子何过恭 」后曰：「子虽幼，君也；母虽尊，以幔礼见君，可乎 」后无玩好，阅祖宗实录、宝训，遂通知政事，族人有丐以转官恩易合门祗候为通事舍人及选人改合入官者，且言有特旨例。后曰：「吾族未尝用此例，忍以私恩紊法度乎 」不许。哲宗选后及诸王择妇，后预戒族人勿投家状。元佑初，宣仁圣烈皇后命有司葺旧庆寿宫，俾后居之，后固辞曰：「岂有妇居东而姑处西，渎上下之分，敢固辞。」宣仁嘉其意，止以庆寿后殿为隆佑宫。宣仁山陵既发引，雪甚，后忧之，命内侍为密词以祷，内侍皆辞以不能。后曰：「应天但以诚实，何尚文华 惟直书吾意可也。」词成，中夜焚之。良久，雪霁。哲宗晏驾，辅臣定策有异议者，后毅然独断，力秉大义，援立徽宗。既同听政，凡故事所有如避家讳、立生辰节名之类，皆一切不用。辅臣奏事于小殿帘前，每闻有褒功臣后及省赋息兵、崇俭爱民之事，则喜见容色。初议俟哲庙升祔还政，及山陵未发引，遽欲退处，上再三恳请，确然不从。上诏有司应供慈德宫所须不候审覆。后闻之曰：「吾子至孝，以四海奉养，吾岂忍以库给私用耶 」一无所取。钦慈皇后初生，赤光发于室，远近谓陈氏火，亟往视之，乃知后生。少颖悟，若成人，多奇相，家人不敢育于私室，遂入禁中。 
徽宗崇宁元年五月四日，诏：「后妃、王府、主第奏授骨肉令作文资、被奏人父母系文资或自曾得解或曾补试入太学者非。或后妃、王府、主第臣僚奏乞医官充额外太医局丞之类者，自今虽奉特旨，令冲改旧条第指挥，并许三省、枢密院子细契勘。若于祖宗贻训格法实有冲改侵紊者，可明具有碍是何条法奏知，更不施行。」时有贪冒之徒不顾廉耻，夤缘请谒，告嘱希求，冲改格条，泛滥陈请。故降是诏。 
闰六月十四日，诏以钦成皇后祔庙礼毕，本家亲属郢州防御使伯材已下三十三人推恩有差。 
七月八日，诏元符皇后奏补等恩数并依圣瑞皇太妃例。又诏元符皇后自今应(共)[供]须荐献之物，并依圣瑞皇太妃元符三年体例。以后于元符末尝参预钦圣援立之谋也。 
八月六日，皇后祖母庆国太夫人慎氏、皇后母卫国太夫人吕氏等授国太夫人。乞比刘宅魏国太夫人王氏例请诸般请给。从之。 
九日诏曰：「朕恭念哲宗皇帝以圣德嗣有基业，推至仁无私之心，乃以神器属于冲人，而元符皇后实受遗训，故定策之际，钦圣皇太后深所付 
      
托。永惟继统承(桃)重，敢忘追往事居之情 垂帘之初，奸成辄议，废黜其事，未及褒显。近上表章，叙述大功，朕思所报，允其陈请，供须等事，已降指挥外，其出入仪卫等当议加崇，以昭前人之德，而称朕友恭之意。内属枢密院事，关送枢密院照会指挥施行。」 
十月二十二日诏曰：「元佑皇后退处道宫，殆将累岁。顷从并后之议，实慰两宫之心。今台臣合奏，引议固争，宰辅佥同，抗章继上。可依绍圣三年九月三十日诏旨，其诸恩数悉如旧章，仍加优厚，以称先帝始终待遇之意。」先是，冯澥上书论复后非是，肆为劫持之语。其后御史中丞钱遹、殿中侍御史石豫、左肤奏疏，谓违先帝意，妄及宗庙，以动上听。继而宰臣蔡京、门下侍郎许将、中书侍郎温益、左丞赵挺之、右丞张商英皆主台臣之说，力请不已，上迫于 议而从之。 
十一月八日，臣僚上言：「近论列元佑大臣、台谏等兴造邪谋，欲废元符皇后。今名位未正，礼物未备，仪制未充。伏望圣慈亟诏有司，讲求典礼，稽参故(宝)[实]，总公卿博士之议而制旨临决焉，以慰哲庙在天之灵。」诏令礼部、太常寺同详议闻奏。 
二十一日臣僚上言：「臣伏以元符皇后，先帝寝疾仓惶顾命之初，陛下入继大统艰危之际，岂无定策之勋 伏望圣慈详酌，明诏有司议所以尊尊之礼，以遵先帝之心，以重宗庙之祀。」诏送礼部、太常寺。 
