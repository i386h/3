<!-- { "loadSidebar": true } -->
十月，诏河北缘边安抚司械送契丹驸马都尉刘三嘏过涿州，以北界累移文请也。 
是月，以北人安忠信、李文 
      
吉并为三班奉职、淮南监当淮：原作「准」，据《长编》卷一五七改。，仍赐忠信银三百两，文吉百两。初，文吉等初为契丹刺事雄州事：原作「史」，据《长编》卷一五七改。，至是来归，特录之。 

皇佑元年二月，河北缘边安抚司言：「昨北界侵据银坊城坊：原脱，据《长编》卷一五七补。，数移文不报。请因虏使来，谕以誓约之意，促令毁去。」从之。 
三月，契丹遣枢密副使萧惟信复来告西征。 
是月，契丹遣殿前副点检忠正军节度使耶律答、彰德军节度使赵东之来告西征还。 

四年五月，诏学士院自今答契丹书，仍旧称「大宋」、「大契丹」。初，契丹贺干元节书至，乃去其国号，止称南朝、北朝。下两制、台谏官议，而以为自先帝讲和以来，国书有定式，不可轻许之，其后复有书，乃称契丹如故。 
八月，补易州民李秀为三班差使、殿侍。始，秀为雄州探事，有边民遁入契丹以告，秀畏罪来归，特补之。 
九月，契丹遣忠正军节度使同中书门下平章事萧德、翰林学士吴湛来告西事平。 

至和二年四月二年：原作「元年」，据《宋史》卷一二《仁宗纪》改。，契丹国母遣归德军节度使萧知微、永州节度观察留后王泽，国主遣保安军节度使耶律防、殿中监王王惠等来贺干元节，因以虏主绘像为献，且请御容。许之。未及往而告哀使至，遂罢。去年契丹使萧德来言，虏主每谓通好五十年，思会南朝皇帝，昨令窃写得天表，恐未能髣A故交驰绘像，便若相见，庶笃兄弟之情。至是虏主卒，遂不报。 
八月二十六，诏：「北朝差告哀使耶律元亨赴阙，朕以大契丹文成皇帝讲修前世 
      
之好，继息两朝之民，信币交持，使轺相聘，憧憧道路，垂五十年，睦然兄弟之情，确乎金石之固。忽聆哀讣，良用震怀。爰申感惨之深，以示敦和之至。宜特辍视朝七日，兼禁在京音乐七日，以辍朝日为始。其河北、河东缘边州军，亦禁乐七日。」仍择日举哀成服，礼官具仪，帝成服于内东门幕殿。 
十一月，诏河北缘边州军，契丹葬日不得作乐。 
十二月，契丹遣左宣徽使左金吾卫上将军萧运、翰林学士给事中史馆修撰韩运来献遗留物。 
嘉佑元年三月，契丹遣顺义军节度使萧佶、左谏议大夫王行己来谢。自真宗卒，朝廷累遣使，(令)[今]佶等来，谓之都谢使也。 
二年正月，诏以《河东地界图》示契丹人使。初，萧扈等来贺正，乃言武阳寨、天池庙侵北界土田。二府按：代州阳武寨旧以六蕃岭为界，康定中，北界人户聂再支、苏直等南侵岭二十余里，本州岛累移文朔州，朝廷以南北和好，务存大体，(正)[止]令代州别立石峰为界，比年又过石峰之南，寻又开堑以为限。天池庙本属宁化军横岭铺，庆历中，尝有北界人杜思荣侵耕冷泉谷，近年亦标石峰。诏馆伴使王洙以图及本末谕之。 
四月，以北来人赵二南为蔡州司士参军，马锡为茶酒班殿侍、京东安抚司指使，仍各赐田二顷。 
六月，以北来人郝永言为邓州司士参军，给月俸，仍赐田二顷。 
是月，契丹遣使再求御容，即遣翰林学士胡宿、礼宾使(李) 
      
李绶往报之。初，契丹累求真宗皇帝及帝御容，乃遣权御史中丞张 等行 ：原作「升」，据《长编》卷一八二，是年五月御史中丞名张 ，因改。，令谕以后持新虏主绘像来，即与之。前月又遣萧扈等，且言不敢违朝廷命，是以置于箧中，令贺正使吴中复等交致之。 
三年正月，雄州言：契丹国母萧氏去年十二月二十七日卒。萧氏，宗真之母宗真：原作「真宗」，据《辽史》卷一八《兴宗纪》一乙。，洪基之宗母也基：原作「台」，据《辽史》卷二一《道宗纪》一改。。 
二月，殿中丞赵至忠上《契丹国俗官称仪物录》。至忠本虏人，熟知其国中事。 
是月，契丹遣林牙怀德军节度(使)使萧福延以国母丧来告哀，帝为发哀于内东门( )[幄]殿，宰臣率百官诣横门外进名奉慰，辍朝七日。 

五月，契丹遣使献其国母遗留物，继以契丹国母葬以闻。诏特辍视朝一日。 
六年三月，以北人武珪为下班殿侍，以上所画《契丹广平淀受礼图》。武珪本镇州人人：原脱，据《长编》卷一九三补。，陷虏多年，颇知虏中之事，为沿边安抚司指使。至是，因献图，特录之。 
八年三月，英宗即位，未改元。仁宗崩，契丹国母遣使林牙左金吾卫上将军萧福延、观书殿学士尚书礼部侍郎同修国史张嗣复，国主遣昭德军节度使萧逊、给事中王籍为祭奠使，左骁骑上将军耶律逵、卫尉卿昭文馆学士刘霖、安东节度使耶律衍、四方馆使韩夷庆为吊慰使。 
四月，命契丹贺干元节使耶律谷等进书奠梓宫，见英宗于东阶。 

七月，契丹使祭大行皇帝于皇仪殿，遂见帝于东厢。帝恸哭久之， 臣慰于殿门之外。契丹自景德讲和，中国厚(给)[结]以恩 
      
信，至是，使人言及大行，辄出涕。 
英宗治平元年十月二十八日，定州安抚司言：差人监送北来人韩高眸上京。诏韩高眸特与借职，仍赐公服靴笏，差淮南州军监当。 
二年三月，知代州刘永年言：「梅回、瓶形两寨地土水泉为契丹置铺侵据，数喻未听，望许臣量出兵马，示必争之势。」诏令经略安抚司喻地分巡检、城寨使臣常行视，拒止之。 
是月，代州言：契丹侵西陉寨地陉：原作「径」，据本书蕃夷二之二三改。，杀守兵三人。岢岚军又言：契丹争神林坞等地界，杀弓箭手二人。诏河东经略司令雄州牒涿州禁止。 
四月，太原府代州管内(铃)[钤]辖、专管勾麟府军马王庆民与契丹议画牧羊峰地，以桦泉堆、解〔板〕沟为界。赏蕃汉将吏有差。 
十二月，馆伴契丹使冯京等言：「契丹使牒称：南界侵(大)[天]池等处地，请以闻。」诏京等告以「本州岛结好州：据文意疑当作「朝」。，务在悠久。北来疆土，图证具存，恐被边臣隐昧，故时有辩争。请北朝戒饬，令各务安靖」。 
是月，雄州言：得涿州牒报，契丹国改为大辽国。 
三年九月，命国信使副邵必、卢戭因谕大辽国，令饬边吏自守如故约。初，雄州城下来路莳柳至辽界上，后多死，知州李仲佑莳补之，辽新城吏以为生事，帅数百骑盗至城下；及初约辽人不得渔界河中，至是渔不止。故命谕之。 
治平四年六月三日，神宗已即位，未改元。以英宗崩，大辽国主与其国母遣祭奠、吊慰使奉宁军节度使萧禧等并入奠皇仪殿「军」下原有一「国」字，据本书礼二九之五二删。。是日，上 
      
御殿之东幄，禧等进慰书，入见。退，赐御筵于都亭驿，命参知政事吴奎主之。 
八月十八日，光禄卿史照奉使河北回，言：「体访得戎主恐冬初至燕京，欲去易正牛陵易正牛陵：按辽无此县名，字当有误。、固安等县界打围。乞密下沿边防托。」诏河北沿边安抚司常切体探，暗作堤备。 
九月十九日，大辽遣彰信军节度使萧恭顺、广州防御使耶律好谋、副使崇禄少卿董庠贺皇帝登极。 

二十三日，枢密院言：「顺安军探得戎主见在燕京住坐，创造军器。及河北缘边奏，皆云见修涿、易二州城，及添兵马，增葺器甲，广致粮草。二州最为近缘，戎主在燕京，未闻有迁徙日月，恐别生事，可密令诸路体察事因闻奏。」诏令河北沿边安抚司密切差人体探。 
神宗熙宁七年二月，大辽国遣泛使萧禧议地界，命天章阁待制韩缜、枢密副都承旨张诚一为馆伴，而报其书曰：「辱迂使指，来贶函封贶：原作「况」，据《长编》卷二五一改。，历陈二国之和，有若一家之义义：原作「议」，据《长编》卷二五一改。。固知邻宝，深执信符，独论边鄙之臣，尝越封陲之守，欲令移徙，以复旧常。切惟两朝，抚有万宇，岂重尺土之利，而轻累世之驩 况经界之间，势形可指；方州之内，图籍具存。当遣官司，各加覆视覆：原作「复」，据《契丹国志》卷二○改。。傥事由夙昔，固难 从；或诚有侵踰，何木改正。而又每戒疆吏，令遵誓言。所谕创生之事端，亦皆境候之细故。已令还使，具达本因，缅料英聪，洞垂昭悉。暄和方季，保育是祈。」时复差韩缜往报聘之。 
三月十九日，大辽主遣泛使林牙兴 
      
复军节度使萧禧来致书，见于崇政殿。书曰：「爰自累朝而下，讲好以来，互守成规，务敦夙契。虽境分二国，克保于驩龢；而义若一家，共思于悠永。事如闻于违越，理须至于敷陈。其蔚、应、朔三州地田一带疆土，祗自早岁，曾遣使人，止于旧封，俾安铺舍，庶南北永标于定限，往来悉绝于奸徒。泊览举申览：原作「揽」，据《长编》卷二五一改。，辄有侵挠，于全属当朝地分，或营修戍垒，或存止居民，皆是守边之冗员，不顾睦邻之大体，妄图功赏，深越封陲。今属省巡，遂令按视，备究端实，谅难寝停。至于缕细之缘由，分白之事理，已具闻达，尽合拆移，既未见从，故宜伸报。爰驰介驭，特致柔缄，远亮周隆，幸希详审。据侵入当境地里所起铺形之处，合差官员同共检照，早令毁撤撤：原作「撒」，据《长编》卷二五一改。。却于久来元定界至再安置外，其余边境更有生创事端，委差去使臣到日，一就理会。如此，则岂惟疆埸之内不见侵踰，兼于信誓之间且无违爽。兹实便稳，颛俟准依。」 
二十五日，命太常少卿刘忱、河东计会经略司所差萧士元、吕大忠，与大辽国差来职官同共商量地界。 
二十六日，大辽国信使萧禧辞。是日，对于崇政殿，上宣谕曰：「蔚、应、朔三州地界，将差职官与北朝职官就检视定夺。雄州外罗城，系仁宗皇帝嘉佑七年因旧修葺，元计料六十余万工，至今已是十三年，纔用过五万余工，即非创筑城隍，有违誓书，又不是近年事。北朝既不欲如此，今示敦和好，更不 
      
令接续增修。白沟馆驿，待差人检视视：原作「示」，据《长编》卷二五一改。，如有创生添盖楼子盖：原作「益」，据《长编》卷二五一改。、箭窗等，并令拆去。如有创生屯(洎)[泊]兵级，并令抽回。郭庠事，朝廷自来约束边臣，不令生事，如昨来赵用擅入，全属北朝地分，雄州职官十余人，并已重行停降。今来郭庠侵入，全属南界地分，兼先放箭射伤巡人，理须应敌。况北朝近差巡马，已是创生事端，其郭庠等并其余细故，并循常例，别无违越，无可施行。」禧奉诏而退。 
