<!-- { "loadSidebar": true } -->
九月二十二日，中丞汤鹏举言：「淮东盐场，祖宗以来吏部差注，有催煎官，专管诸场煎盐；有买纳官，专管买亭户盐；有支盐官，专支客人盐；又以诸煎盐场各有地分，故旧来差注巡检，以捕违法者，其巡检不许至亭户场内，恐其骚扰也。内外关防，可谓详矣。比年以来，旧制巡检遂不复差，却以选人之监盐场者兼巡检事，违戾祖宗铨选之意，废坏吏部差注之法。乞下吏部取责旧法，应干盐司官窠阙合置巡检去处，差文臣经任人及武臣亲民资序，依格法铨选。」从之。 
十一月五日，尚书省言：「已降旨罢州仓，依旧就场支盐，以便商贾。于盐法即无改易，窃虑民旅疑惑。」诏令尚书省出榜晓谕。 
二十七年六月十二日，殿中侍御史王珪言：「臣窃见言者以福建盐纲扰民，朝廷委本路提刑吴逵核寔，仍以诏兴元年为额。今据吴逵申：将近来增置盐名目悉已住罢，止以二十二年为额，纽州县合用岁计之数，每事裁减十分之三。近闻诸处因裁 
      
减之后，少人应募，般运不行，官盐既少原书天头注云：「既少一作阻滞」。，私贩遂多。欲望行下福建漕、宪司及提举盐事原书天头注云：「事一作司」。，将吴逵所申事理公共相度可以经久通行不为百姓之患原书天头注云：「不一作免」。，而岁计亦足者奏陈，以副陛下责寔之意。」从之。 
十月二十八日，上谕宰执曰：「前日与卿等商议福建盐法，昨日得常平提举张汝楫奏，乞行钞法，卿以为如何 」陈诚之奏曰：「福建不比江淮，江淮不容有私盐。建、剑山溪之险，细民无知，冒法私贩，虽官卖盐多方止绝，犹不能尽革。若百姓卖盐，岂能免夹带私盐之弊 第恐不尽请钞，有亏课额。」上曰：「中间福建曾用钞法，未几复罢，若可行之，则于祖宗时已行，不待今日。正如万户酒，前后陈献禁榷者甚多原书天头注云：「榷一作革」。，然终不可行。大抵法贵从俗，不然，不可经久。」 
十一月一日，诏：「福建见认钞盐钱三十万贯，恐致科扰。可自今后每年特与减免八万贯，止认二十二万贯。」 
十二月二十五日，上谕宰臣曰：「徐林奏：闻近来客人就场支盐，多有不便，至有每袋搭带出八十斤者。欲复置官仓，又不知利害如何 大抵天下事未有全利而无害者，亦未有全害而无利者，但当择利多害少者为之尔!卿等措置以闻。」 
二十七日，尚书省言：「昨户部申请罢淮浙路诸州支盐仓，各就场支拨。今(妨)[访]闻其间场分迂远，客人艰于般请，及诸场竞相增加斤数，轻重不等。」诏令逐路提盐司疾速措置，申尚书省。 
二十八年正月十一日，右正言 
      
朱倬言：「旧法：获私盐者，必一火万斤，方许改秩。续降指挥以为太轻，遂以万斤者更与减年，累及万斤者添作改秩。法意固欲激捕盐之官，严私贩之禁，然一火万斤者间或有之，累及万斤者比比皆是，何者 全火类非(贪)[贫]弱，捕盗者既畏其众，或得其赂，故多纵之不问。单弱之民，犯法者众，抑有说焉。今濒海盐户，其入纳所羡，悉为私易，一舟之数，私易百万，篙工盐丁，率皆孱庸，闻捕者至，纷然而散。苟得一夫，即申为捕获，不得主名私贩，法亦改秩。兹二者，既不能以抑豪强而利细民，又且被厚赏而获改秩，二十年后，皆得任子，何恬退者之困选调，而狡狯者之太侥幸耶 欲望复还旧法，一火万斤者止于改秩，累及万斤者依旧减年，而不得主名私贩。欲乞别立赏格，于是为便原书天头注云：「是一作时」。。」户部据榷货务都茶场指定：「准绍兴二十七年六月二十六日 节文：命官(命官)捕获私茶盐赏格盐：原作「场」，原书天头注云：「场一作盐」，据改。，各递增一等；《绍兴令》节文：诸命官获私有茶盐，未获犯人，三斤比一斤；其产盐界内获私盐者，须四分中获一分，犯人方得比折。今欲将命官亲获一火万斤，转一官、减二年磨勘者，依旧转一官；如不系应改官人，更与减一年磨勘。又累及一万斤转一官，改作减三年半磨勘。『所有不得主名私贩，乞别立赏格』一节，欲依绍兴条法分数比折，其赏依旧格施行。内获一火七千斤，旧格减三年半磨勘，近增作转一官，亦虑侥幸，今欲作减四 
      
年磨勘。」从之。 
二月九日，榷货务言：「绍兴十二年十一月二十九日指挥：应追赏钱一百贯以上，许根问始初卖盐人。今来既降指挥：诸色人获私盐赏钱，各增五分支给。其上件合追赏钱，合增作一百五十贯以上，许根问初卖盐人。」从之。 
三月十八日，淮东提举茶盐司条具到复置州仓事，户部看详：「自罢州支盐仓，各就场(文)[支]拨，其间场分迂远，客人艰于般请，及诸场竞相增加斤数，轻重不等。今复置州仓，不唯革去大搭斤重之弊，又使客旅般请通快，委是经久利便。内通、泰州各系收支盐数浩瀚去处，并合依旧各置监官两员外原书天头注云：「监一作盐。」，所有高邮仓止管两场，收支盐数稍少原书天头注云：「收一作互。」。欲下本司，将收支盐场监官五员分拨赴三仓管干。昨来押袋官，泰州六员，通州二员，楚州二员，共置十员，欲委自本司，于三州使臣内选择有心力可以倚仗之人共一十员，前去逐处盐场专一运押袋盐。所有水脚钱，今欲量行蠲减，泰州、高邮每袋作三百四十文省，通州每袋二百文省。所有通州支盐仓、泰州西溪支盐、便盐、见收运盐水脚钱，今来合行住罢。」从之。 
二十三日，诏：「浙东路复置州仓支盐，应合行事件，照应绍兴六年四月十七日已降指挥施行。」从本路提盐邵大受所请也。 
二十五日，诏浙西路复置州支盐仓，从提盐谢伋所请也。 
二十六日，诏诸盐场亭户亏欠盐数，自绍兴二十六年以前，并与放免。 
四 
      
月六日，中书、门下省言：「访闻绍兴府萧山县抑勒土兵认买食盐。」诏令本府体究，仍日下住罢。 
八月九日，淮东提盐吴巘言：「朝旨：密行相度措置积盐减并场灶等。今条具如后：一、本路盐场旧管催煎场一十四处，计三百四十六灶，后因王B措置创添五场，计七十五灶，又于旧场内增添三十一灶，共增到一百六灶。目今见管一十九场见：原作「既」，原书天头注云：「既一作见，」据改。，计四百五十二灶，又备盘三十四灶零二角原书天头注云：「三一作二」。，每年煎卖盐不下三百八九十万石，大约每岁支发三百三十万石，常有积下盐三四十万硕。今照应诸场今年三月上旬终，共有见在散盐三百七十四万石，较之支卖一年，未得尽绝。今欲权将诸场见管盐灶斟量减并拘收，般角在官桩管原书天头注云：「般一作盐，」疑是。。通州西亭丰利场四十六灶，见趁额盐二十六万一千七百七十一石三斗六升，今欲减备盘一十一灶，减退额盐六万五千七百七十一石三斗六升外，止置正盘三十五灶，以一十九万六千石为额；金沙场三十灶三角，见趁额盐二十七万二千八十八石九斗四升五合，今止置正盘二十灶，以一十八万二千石为额；余庆场二十九灶零一角，见趁额盐二十万一千九百七十二石一斗三升五合，今止置正盘二十三灶，以一十六万一千石为额；石港、永兴、兴利场三十四灶，见趁额盐二十五万三千八百七十七石九斗五升五合，今止置正盘二十五灶，以一十九万石为 
      
额；吕四港场正盘一十五灶，并依见置灶额盐煎趁；泰州角科等场四十三灶零二角，见趁额盐三十三万七千九百二十石，今止置正盘五十五灶，以二十八万一千六百石为额；拼桑场三十二灶，见趁额盐二十六万六千四百八十五石五斗八升四合，今止置正盘二十五灶，以二十二万二千七百一石三斗三升为额原书天头注云：「百一作十。」，虎塾场一十一灶，额盐三千五百八十九石依旧；古窑场一十一灶，额盐六万二千三百七十四石三斗依旧；掘港、东陈场三十五灶，额盐二十一万四百五十八石三斗四升，今止置三十灶，以二十八万石为额；丰利东、西场二十五灶，额盐一十三万二千石，今止置二十灶，以一十万七千石为额；马塘场一十二灶，额盐六万二千一百一十八石六斗依旧；丁溪场三十六灶，见以绍兴二十七年煎到盐三十三万八百五十六石为额，今止置三十灶，以二十七万六千石立为祖额；梁家垛场二十灶，额盐一十一万三千六百一十四石九斗二升依旧；何家垛场二十灶，额盐一十二万七千二百一十一石依旧；小 陶场一十灶，额盐六万九百五十四石四斗依旧；刘庄场二十二灶，额盐五万三百四十六石一斗，今止置一十五灶，元立额盐比之诸场数少，依旧数煎趁；楚州新兴场二十灶，额盐一十二万八百四十石依旧；五佑场三十四灶，见以绍兴二十七年煎到盐二十三 
      
万二百石九斗为额，今止置二十五灶，以一十七万五千石立为祖额。前项斟量减并八十四灶零二角，计减退额盐共五十二万六千九百五十九石八斗九升九合，系是减并节次新添灶座备盘及旧来不辨灶分，每岁煎买盐约度尚有三百三十万石上下，如每年支得五十五万袋，庶几支买相当；若及得六十万袋，则每年可以带支见在积盐三十万石，会计十年以上，方得带支尽绝。一、契勘催煎买纳官、卖典除任满，比额敷定减二年磨勘、免远短使、免试外，每岁又有自一分至一倍以上转官、减磨勘、占射差遣、酬赏，今欲将催煎买纳官候任满，收趁今来减定数敷足，别无亏欠，与依格推赏外，所有岁终比较增亏赏罚，欲乞权住后，将来支发积盐稍见次第，广要盐货，支发日别取指挥，却将旧法每岁比较赏罚原书天头注云：「将一作依。」。一、契勘通、楚州诸场，皆是兵火以前旧场，难以废并；泰州管下盐场，创添到何家垛、小淘、古窑、刘庄、马塘五场，内有马塘场见在沿海置灶，去邻近盐场地里窵远，难以废并外，有何家垛、小淘、古窑、刘庄各相去不远，委是可以废并。虎塾场与古窑场地里相连，并属海安买纳场，小淘场近古窑场，系属西溪买纳场。今欲将古窑、小淘两场废并归虎墩场，煎到盐，并赴海安买纳场卖纳，止存留监官一员，结衔欲改作监泰州虎墩场。梁家垛至何家垛场地里接连，并属西溪买盐场原书天头注云：「盐一作纳」。，今 
      
