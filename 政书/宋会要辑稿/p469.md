<!-- { "loadSidebar": true } -->
四年正月十六日，以将帅宣徽南院使潘美以下发赴太原行营，召宰相、亲王、淮海国王、节度、观察、防御、团练使、刺史宴饯于长春殿，赐袭衣、金带、鞍马。 
二月七日，宴亲王、宰相、节度使、刺史、诸卫将军、诸军大校、淮海国王、契丹使于崇德殿，以将亲征太原罢春宴故也。 
五年十二月一日，以巡行河北，宴从官于大名行在。 
六年 
     
八月三日，宴亲王、宰相、枢密使副、节度、观察使、禁军大校于长春殿。 
七年三月二十九日，宴近臣于讲武殿，饯西京留守秦王廷美赴任。 
九年三月二日，大宴大明殿。帝谓宰臣曰：「天下无事，良辰宴会，无辞尽醉。」饮讫，以虚爵示群臣，凡觞数行。宰臣宋琪言：「饮酒过度，虑至失仪。」帝召权御史中丞滕中正笑而谓曰：「今日宴会，盖君臣相遇之乐盖君：原作「尽群」，据《太宗皇帝实录》卷二九改。，朕所赐酒，欲以欢洽，苟小有失仪，卿可勿弹举也。」伶官赞祝圣德，以锡宴之乐为词，帝曰：「朕之所乐唯致治而已，殊不在此。」 
雍熙三年二月四日，宴近臣于长春殿，饯幽州道都总管曹彬等赴行营。 
四年六月二十一日，宴近臣于长春殿，饯并州都总管潘美等赴行营。 
淳化四年二月二十二日，诏：「自今后宴文武常参官，其三馆、秘阁直官未常参官并令预会。」 
十一月十四日，以武宁军节度使曹彬来朝，宴近臣于长春殿，翰林学士钱若水、枢密直学士张咏皆赴。旧制，每命将出师劳还，宴于便殿，当直翰林学士与文明、枢密直学士皆预座。仆射李昉、尚书扈蒙任翰林学士日常预斯宴。其后合门使梁迥启太祖罢之，至是始复，从参知政事苏易简之请。 
二十六日，诏：「诸州屯兵将校旬设外，宜令州长吏州市牛酒宴犒设此句疑有脱误。，务令丰饫，下至小校，皆沾及之。」 
至道二年四月三日，宴近臣于长春殿，饯马军指挥使李继隆赴河西行营。 
七月七日，宴近臣于崇政殿，饯殿前都指挥使王超赴河西行营。 
三年真宗即位未改元。六月十三日，宴辅臣于中书，诸王、节度、观察使于赐食厅，时太宗丧制终七故也。 
十一月九日，宴群臣于崇德殿，酒七行罢，不作乐。真宗自即位，以谅阴故未尝饮，至是始设会。 
真宗咸平元年二月二十二日，宴群臣于崇德殿，不作乐。 
七月十三日，宴近臣于崇德殿，饯彰信军节度使高琼赴并、代屯所。 
八月壬子，新授翰林侍读学士杨徽之等赴馆，赐宴于秘阁，两制、馆阁官皆预。 
十月二日，十二月十三日，又宴，西南蕃、交州贡奉使皆预，不作乐。二年二月二十五日亦然。 
二年七月二十七日，忠武军节度使傅潜赴高阳关屯所，宴于长春殿，不作乐。 
八月七日，宴群臣于广德殿，始作乐。 
十七日，以大阅毕赐近臣饮于中书，诸军将校于营中，内职于军器库，诸班卫士于殿门外。 
十一月二十一日，宣徽使周莹赴北面行营，宴饯于长春殿。 
十二月十二日，车驾北征，宴从臣于行宫。 
三年正月九日，驻大名，宴从臣于行宫。 
十三日，以契丹遁去，宴从臣于行宫。 
二十一日，次芳林园，宴从臣于行宫。 
六月二十四日，参知政事向敏中为河北河东沿边宣抚大使，枢密直学士冯拯、陈尧叟为副大使，辞，宴饯于长春殿。 
四年三 
     
月二十一日，翰林侍讲学士邢昺、直秘合潘慎修淮南两浙巡抚回，赐宴于秘阁。 
二十九日，诏：「内宴更衣，臣僚无得先退，须宴罢谢恩讫齐出。如违，委外弹奏。」先是，御史台言：「内宴更衣，百官有径归及过从于外者，臣等已于春宴前严行戒励，请降 处分。」故有是诏。 
五年正月二十日，宴宗室、侍读侍讲学士、王府官于崇政殿。先是，帝听政之暇，命邢昺讲《左氏传》，至是毕，故有兹会。赐昺及侍讲夏侯峤等器帛，昺加袭衣、金带。 
二十三日，西南道行营都总管王超赴屯所，宴饯于长春殿。 
七月二十四日，永清军节度使周莹赴高阳屯所，宴饯于长春殿。 
十二月十七日，诏：「每内宴，宗正卿令升殿座，班次依今班仪。」 
六年三月七日，宴饯起居舍人、直昭文馆种放于龙图合，翰林侍讲、侍读学士预。 
九月二日，诏曰：「朕痛切友于，时当宴飨。修俎豆之事，礼则有之；听金石之音，情所未忍。其秋宴宜不举乐。」先是，七月，安王元杰薨，礼官言安王丧举哀成服，礼毕服除，宴日用乐无嫌，复下是诏。 
十三日，诏军员赴内宴，须文武班后方得入。 
七年正月一日，诏朝元殿上寿，三佛齐、大食、蒲端进奉人使已下，在西廊南头副指挥使之下歇空座。 
景德元年十月二日，宴近臣于崇政殿，饯参知政事王钦若判天雄军，侍卫马军都指挥使葛霸充邢洺路都总管，以将亲北征也。 
二十五日，宴群臣于崇德殿，不举乐，以明德皇后园陵毕也。旧制，卿、监座于东厢，不升殿。时光禄卿陈省华权知开封府，特升于两省五品之南，别设位。 
十二月二十一日，以北征凯旋赐近臣宴于寇准第，诸帅臣宴射于本司，赐上尊珍膳。 
二年正月十三日，宴群臣于崇德殿，不举乐。 
二月二十四日，诏含光殿春宴，占城、大食进奉人使于西廊南头赴座。 
三月九日，赐宰臣、枢密酒果，翰林学士以下宴于本院，馆阁官于秘阁，以考校举人之劳。自是凡贡举毕皆然，后多辞免。 
五月二十日，宴近臣于资政殿，饯右谏议大夫种放赐告游嵩山。帝作七言诗赐放，令属和，命从臣皆赋。有诏放上道日，两制、馆阁官饯于琼林苑，放固辞，复赐会于秘阁王钦若之直庐。江少虞《类苑》：景德中，种放赐告蹔还嵩山，真宗置酒资政殿饯放，侍臣当直者四人预焉。时所司不宿具，皆相顾不敢坐，上乃亲定位次，翰林学士晁迥西向，资(正)〔政〕殿学士王钦若东向，知制诰朱巽南次迥，待制戚纶次钦若，放北面对，上特示客礼。酒半，上赋七言诗一章赐放，放和，侍臣皆赋，士大夫荣之。 
十一月十五日，诏翰林仪鸾御厨司，每内宴差托食天武官、排食院子、兵士、工匠等，除常例差军员管勾外，别选差指挥使或员僚一名，专令禁止语声，无令闻及殿庭，违者即付所 
     
属科罪。仍命廊下管勾使臣检校。 
二十九日，契丹国母遣使来贺承天节，入见，宴于长春殿，酒五行而罢。 
十二月四日，命镇安军节度使石保吉赐契丹使宴射于玉津园。自是凡契丹使至，皆赐宴射，命节度使或枢密使，天圣后率用管军者主之。 
五日，宴尚书省五品、诸军都指挥使以上、契丹使于崇德殿，不举乐。时契丹初来贺承天节，择膳夫五人赍本国异味，就尚食局造食。诏赐膳夫衣服、银带、器帛。以明德太后丧制故也。 
八日，契丹使辞，宴于崇德殿。自后契丹使见、辞如此例。 
十五日，资政殿大学士王钦若赴上，赐会于秘阁，近臣毕集。翌日，又会馆阁群官于秘阁。《麟台故事》：景德二年五月，以新授资政学士王钦若赴职，宴近臣于秘阁，赐钦若七言诗，令属和。是月，上亲试河北防城进士，赐第毕，赐辅臣酒果，宴翰林学士已下于本院，馆阁官于秘阁。 
十七日，诏宣徽院：凡有宴会，令入内内侍省差中使六人分朵殿两廊上，约百官、军员，无得言笑諠哗。仍差合门祗候四人往来提举，违者具名以闻。殿前侍卫马步军司各钤辖军员，令座次端谨，不得諠笑及先出。 
三年正月一日，命资政殿大学士王钦若宴契丹使于都亭驿。自后贺正旦使在馆皆然。 
四月五日，幸崇文院观四库图籍，宴从臣于(从)[崇]政殿。 
二十四日，右谏议大夫种放请告归终南山，诏放及侍讲侍读学士、龙图阁待制，至龙图阁，〔赐〕宴以宠行。帝作诗赐之。《麟台故事》：右谏议大夫种放有兄丧，请告归终〔南〕营葬。是日，召放及侍讲侍读学士、龙图阁待制至直龙图阁，赐宴以宠行。上作诗赐放，命侍臣皆赋诗。上曰：「放虽在京毂，而咸(泰)〔秦〕学徒继踵而至，亦嘉事也。」放顿首谢。翼日，又赐宴于秘阁，馆阁 官皆预，命集贤院学士宋白已下赋诗饯放。 
五月十二日，武胜军节度使吴元扆修奉诸陵回，宴于长春殿。 
七月二十五日，大宴。御厨言：「御膳诸局地颇狭隘，请移诸王幕次于殿门之外。」诏不许，但令(令)于局次之内量设防拦。 
九月七日，宴近臣于龙图阁之崇和殿，饯侍讲学士邢昺赴曹州。刑部尚书温仲舒、宋白、吏部侍郎郭贽预焉。即席赐诗二首以宠其行，命群臣咸赋。 
十三日，翰林侍讲学士邢昺知曹州，赐宴于宜春苑，两制、学士、待制皆预。 
十月二十四日，宴群臣于崇德殿。自庄穆皇后上仙，至是始用乐。 
四年二月十八日，御楼，赐宗室百官宴于都亭驿，翌日如之。自是凡赐酺，皆遣官主之，事毕各赐器币。 
九月三日，大宴，枢密院定交州进奉使峰州刺史黎明昶、副使安南掌书记殿中丞黄成雅悉座于本班。帝以成雅班品稍远，俾迁之，且访其礼于辅臣。王旦等曰：「昔子产朝周王，飨以上卿之礼，子产固辞，受下卿之礼而 
     
还。国家惠绥远方，升其班序，亦无嫌也。」乃诏升成雅于尚书省五品之次。 
大中祥符元年正月庚寅，有司上《都亭驿酺宴位图》。 
二十八日，诏应致仕官并赴都亭驿酺宴，其御楼日合预座者亦听。朝臣受命已辞及到阙未见者，并令预会。 
二月二日，赐文武百官宴都亭驿，命内侍就赐教坊乐，御制《荷天书降大酺》五、七言诗，咸令属和。中饮，又命内侍赐上尊酒、果子并花。宗室宴于宁王元墦宫。 
等，并如百官。 三日，宴宗室、内职于都亭驿，近臣于宰臣王旦第。都亭驿用乐、赐诗及酒 
四日，宴百官于都亭驿，宗室于玉津园。 
五日，宴宗室、内职于都亭驿，近臣于宜春苑。初，有司定止赐百官都亭驿宴二日，帝特命分就私第、禁苑赐会。自是凡赐酺五日，皆用此例。自一日至五日，皆令殿前都指挥使刘谦、马军都指挥使曹璨、步军都指挥使王隐，各会所部将校，及赐诸班直茶酒。先是，遣使臣押赐诸军宴会，多不从容，实时而罢，又其日使臣亦预座。自是，令枢密院指挥不得赴座，专切管勾，务在丰洁，仍令至晡晚而罢。又分遣中使六人往河北、河东、陕西诸路赐总管、钤辖等宴，应官吏并预而官给其费。 
四月九日，知枢密院王钦若、参知政事赵安仁赴泰山经度制置，宴饯于长春殿。权三司使丁谓以计度粮草预焉。赐袭衣、金带、鞍勒马。 
