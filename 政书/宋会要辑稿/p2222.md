<!-- { "loadSidebar": true } -->
咸平三年八月，以京东州郡夏雨连绵，河防冲决，民避灾流徙，颇废农业，遣太子中舍张舒、合门祗候张禧遍往逐州军县镇安抚，候到，同共体量。应经黄河水渰浸并避水权徙他处者，所在长吏倍加安抚，不得搔扰。及令逐州军具析水全坏田产及只浸田苗者人户数，无致虚破省税。不经水灾人户，亦仰州县安抚，不得接便差扰。 
十月二十三日，以翰林学士王钦若为四川安抚使，国子博士袁及甫副之，合门祗候李成象同勾当安抚事；知制诰梁颢为陕西(格)[路]杀并为已杀人不降外，余死罪降从流，流从徒，徒从杖，杖已下释之。死罪合该减降、情理难恕者，疾置以闻。真宗复谕钦若等曰：「朕以观省风俗，尤难其人，数日思之，无易卿等，各宜宣布德泽，使知朕勤恤之意。」 安抚使，秘书丞李易直副之。所至录问系囚，除十恶至死、官典犯正枉法赃，致杀人、劫杀、谋杀、 
四年八月，以兵部尚书张齐贤充泾原仪渭邠宁()[环]庆鄜延州保安镇戎清远军安抚经略使，知制诰梁颢副之。帝以边将玩寇，朔方粮道艰阻，故命齐贤等使焉。赐袭衣、金带、白金有差，即命驰骑而往。发日，仍命宣徽南院使周莹祖于琼林苑饯之。 
五年十二月，遣使(请)[诣]河东，与转运、总管司同议安抚麟州界来归三部族等，赐以金币，护迁于内郡。先是，麟州三部族首领 
      
勒厥麻族帐甚多，自浊轮寨失守，相率内附，诏分配河东界。至是，边臣言勒厥麻常往来贼境中勒：原作「勤」，据《长编》卷五三改。，虑复叛去，帝且以蕃汉杂居非便，故有是命。仍俟贼境宁谧即放还。 
景德元年五月一日，以兵部侍郎、知永兴军向敏中充西路沿边安抚使。先是，贼迁死，延州路钤辖张崇贵言，乞自朝廷遣使吊问，仍望遣大臣至边上召贼所亲信张浦定议，故命敏中经度之。 
十月，以兵部尚书、知青州张齐贤兼青淄潍等州安抚使淄潍：原作「溜维」，据《长编》卷五八改。下同。，都提举青淄潍等州转运并兵马巡检贼盗公事；知制诰丁谓知郓州，兼郓齐濮等州巡抚使，提举郓齐濮等州转运并兵马巡检贼盗公事。《锦绣万花谷》：景德中，丁谓充郓齐濮安抚使。时契丹稍南，民奔杨刘渡，舟人邀利，不时济人。谓取死囚斩于河上，诡言取民钱者，舟人大恐，旦夕不敢停济。 
十一月五日，命户部判官郝大冲诣邢、洺、磁、相、澶、滑、怀、卫、河阳、通利军安抚。 
九日，命都官员外郎孔揆诣河东路安抚。 
十六日，命都官员外郎王砺、秘书丞许洞、殿中丞皇甫选、大理寺丞李渭乘传诣澶州，安抚河北惊移渡河百姓，仍严戒所至无得搔扰。 
十二月二日，命殿中侍御史刘益、殿中丞皇甫选诣郓、濮、淄淄：原作「留」，据《长编》卷五八改。、齐、青、潍等州潍：原作「维」，据《长编》卷五八改。，安抚河朔惊移南渡之民。仍诏河南州军常切存抚，令随处于寺观安泊，无致失所。 
七日，命右正言知制诰陈尧咨、御史知杂李浚安抚河阳、怀、卫、泽、潞等州，都官员 
      
外郎王砺、秘书丞许洞安抚开封府界、滑、郑等州。以戎人遁去，告谕闾里，所至放强壮归农。 
八日，遣侍御史高贻庆、三司户部判官郝大冲、通判天雄军周渐、知天雄军节度判官张绅分诣河北州军，招抚人民，悉令归业。 盗结集未擒获者，督官吏讨逐，仍招诱首身。暴露骸骨，令逐处埋瘗祭奠。 
二十四日，遣内殿崇班杨保用、合门祗候胡守节、供备库副使安守忠、通事舍人焦守节分往河北东西路，赍敕书抚问，及体量官吏、将校、强壮等自戎人入寇已来备御勋绩，条(例)[列]以闻。 
二年五月，就命交州国信使邵晔为广南西路沿海安抚使。时岭表传言黎桓死，诸子争立，谨边备也。 
三年四月十四日，以雄州团练使何承矩为河北沿边安抚使，西上合门使李允则为副使，榷易副使杨保用为都监兼提点诸州军榷场。 
四年三月十三日，鄜延钤辖张崇贵言：「赵德明输诚请吏，贡奉之使道路相属。望依北面例，择官吏有干、知边事者为沿边安抚使，疆埸事务听裁以便宜。」真宗以四鄙宁静，不欲增置官局，罢之。 
大中祥符三年五月，河东安抚司请半年一入奏边事，如有急切，不拘此限。从之。 
八月，帝将祀汾阴，属江淮不稔，令诸路各带安抚使。乃命知升州张咏兼江南东路安抚使，本州岛驻泊，都监李重睿、合门祗候蔚信并为都监；知洪州王济兼江南西路，文思使靳怀德、洪州都监张英并 
      
为都监；知扬州凌策兼淮南东路，文思使杨继卿、合门祗候程君济并为都监；知庐州高绅兼淮南西路，东染院使刘汉凝、合门祗候耿缓并为都监。仍出手札谕咏等：「辖下州军虽不系灾伤处，亦常安抚，无令堕农，扇摇逃移。凡民田未收及低下至旱损处，具(折)[析]收放分数以闻。常平仓及官仓斛，虽令减价出粜，窃虑逐处官吏不体察地方灾旱轻重，加减价例相远。(径)[经]旱人户如得雨，已种夏苗，即来春易为接救；如未下种，亦须斟量赈贷，免致来春阙少。江淮州军欠折斛权(任)[住]理纳。仍令所在州、军、县于公私空闲屋宇权居泊逃移人户，不得驱逐暴露，致枉有夭伤。阙少粮食，减价出粜。人户抛下屋宇桑枣，令本县及地邻常照管，具数收系。及灾伤州县常行约束，不得追扰。应缘江淮并沿河州、军、县、镇阙食之处，自来差人牵拽纲运牌筏、(檐)[担]擎转递物，并以兵士代之，及破官钱顾人应副。转运、制置司配率物色及乡村追紏工匠打造官物，自来扰民者，并权住。应街市贫乏人户无钱收籴斛，如觉饥饿，便擘划煮粥，均匀支散。官员有贪浊深刻、昧于绥抚者，速具事状、姓名以闻。应州军蠲纳司见收欠负及依省司定限校料，无可陪填及该赦(敕)除放，省司未明指挥者，并权住区分，开坐闻奏。其饥民有卖椽木、牛皮者，并支官钱收置，以济人民。」 
四年六月，诏曰：「朕以寡德，临兹庶方，靡忘中旰之 
      
勤，冀洽阜康之治。眷言江介，迄彼淮滨，水旱相仍，田畴几废，缅念黎庶，予怀恻然。宜令起居舍人、直史馆李迪为江淮南安抚使，合门祗候张利用为都监，存问里闾，察访官吏，讯详犴狱，宽节财征，务适便宜，用图安集。」 
八年八月，诏：「如闻同、华、虢州、河中府、陕府岁颇不稔，或有流民，特命使车，往宣朝旨，务令安堵，用副轸怀。其令侍御史李行简乘递马往彼体量，招诱安抚，各令归业。仍计会转运司同共相度，将见管斛除留准备外，置场出籴，及量与赈贷救济，无令失所。如少阙斛，即令转运司那拨应副。逐州今年见欠夏税，并特倚阁，秋税仰体量擘划以闻。」 
十月，新差知泰州曹玮言：「蒙差兼泾原仪渭州镇戎军沿边安抚使，虑有安抚司文字，乞铸印行使。」从之。时宗哥觕嘶罗立文法，聚数十万，遣人奏，愿讨平夏以自 。上以为戎人多诈，虑缓急寇边，侵扰熟户，先命周文质监(经)[泾]原军，又徙曹玮是州，兼两路事以备之。赐玮公用钱三百万，仍诏自今不兼安抚者给其半。《大一统志》：曹玮事宋，以泾原钤辖兼知渭州，移知太州，兼缘边安抚使。玮尝出巡城，以城上遮版太高，召主者令下之。主者对曰：「旧如此久矣。」玮怒曰：「旧固不可改耶!」命牵出斩之。僚佐以主将老谙兵事，罪小宜可赦，皆谏。玮不听，卒诛之，一军慑伏。西蕃犯塞，候骑报寇将至，玮方饮啖自若。顷之，报寇及城数里。及起贯戴，以 
      
帛缠身，令数人引之，身停不动。上马出城，望见贼阵有僧奔马往来于阵前检校。玮问左右曰：「彼布阵乃用僧耶 」对曰：「不然，此彼国之贵人也。」玮问军中谁善射者，众言李超。玮即呼超，指示之，曰：「汝能取彼否 」对曰：「凭太保威重，愿得十骑裹送至阵前，可以取之。」玮以百骑与之，敕曰：「不获而返，当死。」遂进射之，一发而毙。玮以大军乘之，贼众大败。出塞穷追，俘斩万计。玮在郡，有士卒十余人叛寇赴贼中，军吏来告，玮方与客奕鸉，不应。吏亟言之，玮怒，叱之曰：「吾固遣之去，汝再三显言耶!」贼闻之，亟归告其将，尽杀之。玮之守郡也，州之西止于文盈关，关之所在最为要害。关之左右皆蕃族也，玮以恩信结之，咸为之用。故秦州每岁出兵，以守文盈而已。所守既寡，则州兵虽少而足用，粮草可以自给。自后帅臣守其旧规，不敢增改。初，张吉知秦州，生事，熟户多去，蕃部惊扰。至是，凡前拒王师者皆伏匿。玮令纳马赎罪而还故地，至者数千人，厮敦因号南市，即秦、渭咽喉也。自弓门至威远共置塞十数，亭障桥梁相望，浚濠堡四百丈。既而唃厮啰以十万众入寇，玮击于三都谷，败之。迁客省使、康州防御使。玮有德于秦，秦人请立碑纪功，有诏褒美，改华州观察使、鄜延路环庆等路安抚使。 
九年五月，以知辰州曹克明为宜融桂昭柳象邕钦廉白等州都巡检使，兼安抚使，管勾溪洞公事。 
天禧元年五月，诏曰：「仍 
      
岁之内，蝗旱为灾，穑事靡登，流民相属，托居人上，情用惘然。临遣使车，循行方郡，询访谣俗，安集里闾，式宣宽大之恩，副兹勤恤之意。宜令殿中侍御史张廓往京东路，薛奎河北路，判三司盐铁勾院张绅两浙路，判三司度支勾院韩庶、合门祗候贾象之江南路，判三司都催欠凭由司张师德、合门祗候曹珣淮南路，体量安抚。所至不得乐宴游从及多借官犍、舟舡，长吏无得迎送。」仍谕廓等，除依累降诏旨出粜斛赈贷外，劝诱富民以斛减价出粜，仍速具数以闻，当依例酬奖。民有流庸失所者，多方招诱。廓又言：「所至州军民有储蓄斛者，欲劝诱举放与贫民，候秋成日依乡川体例，子本交还。如有少欠，官为受理。」从之。 
二年二月十六日，以西上合门副使张照远为河北沿边安抚副使，以内殿崇班、合门祗候常希古管勾河东沿边安抚司事。 
九月，遣三司度支判官周实驰驿往同、耀州、河中府体量招抚，各令归业。应经灾伤人民有折变拨移税赋者，依近降敕除检放外，据合纳分数与免折变，止就本州岛送纳。如愿校勘折斛，依仓式例折纳。 
三年三月，河北缘边安抚使、知雄州刘承宗言，北面有密报事宜，其通判官已下勿复参闻。从之。 
