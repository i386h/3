<!-- { "loadSidebar": true } -->
干德五年天头原批：「此条在上元节下。」，诏：「朝廷无事，区宇咸宁，况年谷之屡丰，宜士民之纵乐。上元可更增两夜，起于十四，止于十八。」自后十六日，开封府以旧例奏请照放两夜。
 礼 宋会要辑稿 礼五七 节二 上元节 
      
上元节
【宋会要】
      
干德五年，诏：「朝廷无事，区宇咸宁，况年谷屡丰，宜士民之纵乐。上元可更增十七、八两夜。」《东京梦华录》云此句以下原作大字，今改为小字。：元宵大内前，自岁前冬至后，开封府绞缚山棚，正对宣德楼，悉以彩结山沓，上皆画神仙故事，或坊市卖药卖卦之人。上有大牌，曰「宣和与民同乐」。彩山置灯数万盏。正月十四日，驾幸五岳观，至晚还内。次驾入灯山，辇前喝随竿媚求。御辇团转一遭，倒行观灯山，谓之鹁鸽旋。十六日，御座临轩，宣万姓先到者得瞻见天表。至三 ，车驾还内，楼外击鞭一声，则山楼上下灯烛数十万盏一时灭矣。至十九日收灯，五夜城闉不禁。余详元字、夜字、宵字。
 礼 宋会要辑稿 礼五七 节二 天庆节 
      
天庆节
真宗大中祥符元年十一月二十一日，诏以正月三日天书降日为天庆节，休假五日，两京诸路州、府、军、监前七日选道流于长吏廨宇或择宫观建道场设醮，所须之物并从官给，仍令三司降例。其身已断屠宰，更不处分「其身」二句疑有脱误。。节日臣僚士庶特令宴乐，其夕京师燃灯。着在令式。 
十二月五日，诏宣政使李神福、内侍副都知窦神宝管勾天庆节道场。前七日，于上清宫起建，罢散日一如承天节例。赐文武官御筵，并令条例以闻。开启道场日，仍令教坊第一部祗应。中书、枢密院早赴行香讫，赐斋筵。其开封府准敕所设斋醮，令就寿宁宫排设，一依三司定例支给。旧制断屠日，御厨皆供蔬食，诸宫洎内侍皆肉食，是节令亦备素膳。 
二年正月天庆节，百官行香于上清宫，又行香于大相国寺，退赐中书、亲王、枢密、百官、诸司使副、诸军都虞候以上宴于锡庆院。又命知制诰周起宴契丹贺正使于都亭驿。 
四月二十六日，诏太常礼院详定诸州天庆节道场斋醮仪式颁下。 
五月八日，诏：「六月六日天书降泰山日，令兖州长吏前七日诣天贶殿建道场设醮，永为定式。」 
二十二日，诏：自今遇天庆节，五日内不得用刑。 
二十八日，左右街道录院上新定天庆节诸州设道场仪，命崇文院摹印颁下。 
六月六日，诏曰：「去岁将封岱岳，荐降元符，当展礼之有期，荷储祥于是日。况熏风溥畅，朱夏清和，宜推休务之恩，用庆自天之贶。其六月六日，在京百司及诸路并赐休假一日。」前一日，遣中使诣宰臣王旦第，特令中外赐假。是日，赐中书、枢密院、翰林及侍读、侍讲、枢密直学士、知制诰已上宴于中书，殿前都指挥使洎诸司使已下酒食。 
七月十一日，枢密直学士刘琮言：「六月六日天书再降日，望令诸司皆设醮。」从之。 
八月十四日，太常礼院言：「六月六日诸州设醮，望令道录院详定科仪颁下。」诏如天庆节， 
      
其青词委逐州选文学官修撰。 
二年四月十五日，诏每岁天庆节及天书再降日，令兖州会真宫建道场三昼夜。 
六月四日，权知开封府周起言：「天书降泰山日，本府欲不行刑。」诏是日京师诸司皆无得行刑。 
十一月十九日，诏天庆节虽禁屠宰，其内外筵(设任)[任设]肉食。 
二年五月十四日，诏天庆、(节)[先]天、降圣节奉上寿及宴会并停，其道场醮(余)[除]、药苗供养及官吏行香外，自来禁刑屠七日者止五日，五日者止三日。 依旧用名山茶水、时 
六月十六日，开封府言：「天庆、先天、降圣节，徒流笞杖罪正节日权住行刑一日外，其大辟罪即仍旧权住五日。」从之。 
十月八日，知审刑院滕涉言：「先诏天庆、先天、降圣、干元、长宁节，前后共十一日住奏大辟公案，自余公案住奏二日。今请大辟公案前后共三日，自余只正节一日住奏。」从之。 
四年十二月二十二日，中书门下言：「天庆等节，上清宫道场宰臣已下并赴斋宿，此乃初降灵文，未修宫观，权立此制。至后来宫观道场，宫使亲诣逐处开启罢散，其上清宫今取进止。」 
七年十月十八日，诏天庆等四节，有司勿进刑杀文字。
 礼 宋会要辑稿 礼五七 节二 天祺节 
      
天祺节
天禧元年正月二十三〔日〕，诏曰：「大中祥符元年四月一日，天书再降内中功德阁，其建为天祯节祯：原作「祺」，据《长编》卷八九改。下条同。，一如天贶之例。」干兴元年二月，礼仪院上言，四月一日，诏以天祺节为名。详见祺字。 
五年四月十五日，御史中丞李虚己言：「天祯节，宗室、近臣准例并赴上清宫行香，昨自宰臣已下止十一日预会，望申戒饬。」诏宫观副使遇斋醮留一员，余悉(起)[赴]会。 
干兴元年仁宗即位未改元。二月二十三日，礼仪院言：「四月一日天书降日节名下一字与御名同。」诏改天祺。 
三月三日礼仪院言：「天祺、干元、天贶、先天、降圣节，除起建道场及赴行香并干元节进奉仍旧外，其臣僚宴乐并先天等节进奉带缕香合、诸节公主上寿，并请权罢。」从之。 
十月十四日，中书门下言：「十七日，中书、枢密院并赴上清宫宿斋，开启道场，缘次日五更往板楼奉迎神主，望差学士已下官两员上清宫宿斋行礼，其十八日已后仍旧番宿。」诏差翰林学士刘筠、龙图阁直学士冯元。 
熏蜡烛之类，并令减省。 天圣元年二月二十七日，上封者言天庆、天祺、天贶、先天、降圣五节费用尤广，而礼仪院亦言：「每岁醮纸散配民间甚扰，逐节诸宫观同时开启三清、玉皇，一日开祠者五七，又岁设醮四十有九，颇为烦渎。欲自今五节并四季三元，轮定宫观设醮，岁可省醮二十有七。」诏旧醮皆二千四百分，今减其半，余并依奏。官吏宿斋，所有酒时汾州人上言，天庆节醮纸多以故麻屦捣造， 
      
是不洁净。又江阴军道士许自然上言：「《(皇)[黄]帝内传》云：黄帝时，西(皇)[王]母降于帝宫，帝为母设食，王母止之曰：吾之仙众不饮不食，岂欲人间饮食之馔乎 若以人间饮食向神仙者，如将世间不净之物置于宝器之中，即招大咎。今请天庆等节醮只备香灯、花果、名山泉水、本产药苗，以致肃洁。」礼院言：「望自今设醮州军，除共三十一处作旧修设，自余州军更不设醮，止以香灯、花果、山泉、药苗供养，僻小处仍不用供养。节日臣僚更不宴乐。」诏新定设醮州军依旧锡宴外，余如奏，悉罢之。 
五月二十二日，太常礼院言：先天、降圣节，延寿带、续命缕，欲望并住进奉及宣赐。」从之。
 礼 宋会要辑稿 礼五七 节二 天贶节 
      
天贶节
大中祥符元年六月六日，天书降兖州泰山醴泉亭亭：原作「县」，据《长编》卷六九改。。二年五月八日，诏曰：「其六月六日天书降泰山日，宜令设醮，在京、诸州并赐休假一日。」 
四年正月，诏六月六日为天贶节，在京禁屠宰。九日，诏诸路并禁，从欧阳彪之请也。 
六月六日，诏天贶节日，宰臣、亲王于上清宫行香赐会。参知政事一员开宝寺塔行香毕，却复上清宫筵设。其后谏舍、卿监、观察使以上宗室悉会。 
九日，诏天贶节日，诸路并禁屠宰，从殿中丞欧阳彪之请也。 
五年三月二十六日，诏：自今两京诸路每遇天庆节七日，天贶节一日，毋得行刑。帝曰：「今后天庆等节并依天(祺)[祯]、天贶节例，辅臣至日往彼烧香、宿斋，文武百官亦不立班，其逐节道场即依旧开建。」 
三月二日，诏：「兖州奉符县干元观，每年天贶节道场，皆知州行礼，往来颇涉劳扰，自今依奉符县会真宫例，只令知县行礼。」 
八年六月天贶节，令玉清(照)[昭]应宫太初殿建黄箓道场一月，本宫使、副使代拜。其上清宫道场仍旧排设，宰臣、亲王、枢密使至待制并赴。
 礼 宋会要辑稿 礼五七 节二 先天节 
      
先天节
大中祥符五年闰十月八日天头原批：「寄案：《大典》卷四千四百五十四作『一日』。」今按《长编》卷七九亦系于闰十月八日壬申。，诏以七月一日圣祖下降日为先天节，十月二十四日降延恩殿日为降圣节延：原作「筵」，据《宋史》卷一一二《礼志》一五改。，并休假五日，诸州、府、军前七日选道流于长吏廨宇或择宫观建道场设醮，所须之物并从官给。假内不得行刑，仍禁屠宰，节日并听宴乐。着为定式。 
十二月二十三日，诏：「天贶、先天、降圣、承天节，权止行刑。如闻所在辄以轻系例亦留禁，自令节日，杖以下情轻者释之，情重及须证左者责保知在，假开日区断。」 
六年六月十一日，诏：「先天节、降圣节日，除休假、斋醮、断屠宰、禁刑罚一依定式，令天下以延寿带、续命缕、保生酒更相赠遗，着于令式。」先是，内出带、缕样示宰臣等，言金银罗缯为之，饰以彩缯，涂金缀珠。复以(尽)[画]本付有司，并榜坊市，令人模 
      
(模)造。王旦等曰：「陛下制此美事，非惟昭示崇奉，盖欲福及万民也。」 
十五日，中书、枢密院上表，请以先天、降圣节日，许 臣行上寿保生酒之仪。批答宜允。时翰林学士晁迥率近臣，兵部侍郎赵安仁率百官，并上表请献寿，皆优诏答之。 
二十六日，中书、亲王、节度使以先天节，并进金缕延寿带、金丝续命缕各一两，制知开封府、直馆阁、三司判官、文武百官及刺史已上并进金缕银延寿带、银丝续命缕各一副，以银合。 
二十八日，诏诸司公宇自今每遇天庆、先天、降圣节建道场，未禁刑日即权从他所，令左官监断。 
二十九日，诏先天、降圣、天庆节前后一日并不视事天：原作「节」，据《长编》卷八一改。。 
七月先天节，宰臣率百官诣上清宫行香，罢散道场，亲王、枢密使、副使、三司使、殿前都指挥使已上至驸马都尉，各先诣长春殿进奉金缕延寿带、金丝续命缕，上保生寿酒毕，改御崇德殿，宰臣、百官上保生酒，遂赐饮如诞节仪。又以金缕延寿带、金涂银结续命缕、绯罗绿罗延寿带、彩线续命缕分赐百官。前一日赐百官，是日戴以入。复赐百官会于锡庆院院：原作「元」，据《宋史》卷一一二《礼志》一五改。。 
