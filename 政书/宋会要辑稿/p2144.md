<!-- { "loadSidebar": true } -->
套事，自宣和元年五月上旬算请五百贯，计五套，后来并无客人算请。」诏：「 刷折钞官物并编估局官吏并罢，并归榷货务管勾。差文武官各一员管勾打套新法香药并编估折钞。」
三年三月三日，提点内藏库奏：「契勘诸路州军应起务内藏钱物，多不依条先具纲解递报，致妨注籍拘催。若其管押人沿路或致 虞，本库无由检察。乞今后诸路州军应起发本库钱帛宝货，并须依条先具纲解姓名、数物、支发月日入递，转报提点所并本库照合注籍，庶可关防，革去情弊。兼恐沿路转递文移，或致沉坠，欲自支发纲运后，于一月内节次三具纲解供报。」从之。

十一月二十一日，臣僚言：「太府寺丞，顷在元丰止有三员，后至崇宁，因太府少卿吴黯申明，称是添置出药局，凡有七所，非有专一往来点检之官，恐无以几察情弊，置专行点检七局寺丞一员。中间朝廷尝患冗员，徒费廪禄，遂行减罢。继而楼升再申吴黯之请，乃复添置如初。今局废已久，其添置之官欲望减罢，只令太府丞依仿熙、丰差官分隶点检。」诏减罢依元丰法。

七年四月十日，中书省、尚书省言：「京畿诸路抵当出限银，自来逐处一面 销净银，起发上京，后色 销，只令来纳库务， 销净银桩管。如此则抵当人户不许计嘱，合干人将有铜锡银尽赴官中抵当，却致亏损官本，并未有约束关防。」诏令京畿并诸路常平司过所部

      
州军，有抵当库，官吏将限银对元抵当钱本，看验 销铤银，依条起发。如有亏损官中本息，将元受抵当合干人除依条均陪外，并断杖八十。今后人户□到抵当银，并仰子细辨认色额高下定价。(取)敢非理阻节、不令典当者杖一百。
十九日，都省言：「讲议司奏，内降臣僚札子及杭州里外市户吴禧等状，乞纳钱免行事。看详州县行户立价，定时旬价直，令在任官下行买物，盖知物价低昂，以防亏损。贪暴之(利)[吏]冒法倚势，非理搔扰，诸州公使库尤甚。至有少欠行人物价数千缗，(缗)[经]隔岁月，不曾支还。如金、银、匹帛等行，往往停闭店肆，逃窜改业。开封府自绍圣间复行元丰法，令人户纳免行钱，公私便之。今相度，欲依所乞，今两浙路依杭州已降免行指挥，立为永法。诸路州县依此。其立定合纳钱数，务要轻于当行日陪费之数，体仿开封府见行条法，立定拘催。」从之。其后讲议司条画到下项：一，州县行户自来多是备见官中搔扰，无钱陪备，致将铺席停闭，致有见阙行户。今既罢供应，合候逐行人户归业，依旧开张日，依元降指挥酌中立定。即不得先次审量，立定行户名目、出纳钱数。其四方商旅、村户时暂将物色入市货卖，许与买人从便交易，行户不得障固。如违，依强市法科罪。一，所立免行钱，如日后复有增添户数，或有销折钱本，改业不行开张人户，若不随元立定钱数纽计，随户增减，恐

      
未得均当。欲立以逐行元出钱随户增减。如金行系十户，每户出钱一贯，十户出钱十贯，减二户，出钱八贯。若增一户，出钱九贯。若增及十一户，共出钱十一贯之类。一，州县行户定时旬价直，盖欲令知物价低昂，以防亏损。及折纳折变破帐估赃之类，自合依旧供申。其岁计抛科和买之物，合本州岛置场，比市价量添钱和买，亦合遵依见行条法。一，在京所收免行钱，依法许收一分宽剩钱支使。今来外路系令封桩，即合更收宽剩钱数。一，今来所纳免行钱，亦合依系省常平给纳法，每贯收头子钱五文足。既未有支用窠名，合随正钱封桩。一，今来行遣拘催免行钱，令州县市(令)[易]司户案掌行，量支食钱。候推行就绪，令提刑司随所收钱数多寡，量行立定，申取朝廷指挥施行。一，见任官员买饮食、衣着之类，不免于本处行市收买。虽名为不使时估，只用市价，然所买之物，或暗增斤两，或大量丈尺，或纯要上等之物。行市即系所部，不无畏惧，恐行户依前受弊。仰诸路监司、廉访使臣常切觉察按治，如违，许人户(经)[径]诣尚书省越诉，取旨重行黜责。一，诸路除帅府及监司置司所在军州已推行外，其余州县，欲令提刑司一体推行。仍依元降指挥，委官同本州岛县知通令佐立定合纳钱数保奏。」诏并依。内和买岁计上供等物，如以贡余及准备为名，数外收买者，所剩坐赃论。
五月十九日，诏：「讲议司近措置免行钱，更不起发上京，令逐路提点刑狱司拘收封桩，每季

      
具数申尚书省。」
十二月二十一日，诏：「已降处分，州县行户止令纳免行钱。其见任官合买物色，令依在市实直收买，以宽民力。访闻州县奉行弗虔，尚用时估收买，显见违戾。可令诸路提刑司约束，如违戾，按劾以闻，并计赃以自盗论。」

同日，诏在京官私房钱并减二分。

同日，罢都茶场，依旧归朝廷。

钦宗靖康元年正月三日，诏：「方今军兴，应内外官司局所，除存留后苑(纸)[祗]备道君皇帝外，其余一切依熙、丰法，钱物并纳左藏库。」令三省枢密院条具，凡一百五处，皆罢之。

十八日，诏罢诸郡免行钱。

三月二十三日，内藏库言：「本库自太平兴国三年肇建，至大中祥符四年，御制御书立铭。其贮积经费外，余财所以募士戍边，振乏固本，皆有成法。比年诸路岁入坑冶金银至为稀少。检准熙宁二年圣旨，应江南等路提点(刑)[银]铜坑冶司所收金银课利，今后并依久例，尽数上供入本库。其它路场冶不系坑冶司所辖者，仰本路提点刑狱司依此施行。元佑中，户部尚书李常乞留三分充转运司支费，余七分纳内库，以此岁入渐致亏减。本库曩曾具奏，得旨依祖宗法。后来有司不能体置内府之意，将合纳诸路金银作新旧坑冶分擘，于(木)[大]观东库送纳，因此侵渔蠹耗，及将应管金银尽充金国犒军使用，更无见在。仅二百年，收积一旦费竭，诚恐缓急有误支用。欲乞复依旧例，将诸路坑冶金银不分新

      
旧兴废，并遵祖宗旧法，赴内库送纳。」从之。
四月十四日，诏：「都城物价未平，来者尚少，入门猪、羊及应干合税物色，并权更免税一季。」

七月二十七日，诏：「今后户部、太府寺长贰当职官并本库官吏俸钱，候在京官吏支散并足吏支：原作「支吏」，据《宋史》卷一六五《职官志》五改。，方得支散。」从户部尚书梅执礼之请也。

高宗建炎三年四月十三日，诏罢太府寺，拨隶金部。

绍兴元年五月二十三日，诏承奉郎章亿守太府寺丞亿：原作「德」，据《宋史》卷一六五《职官志》五及《要录》卷四四改。，措置印给茶盐钞引。

三年四月十三日，诏：「太府寺丞措置印给茶盐钞引，每月支破钞纸三二百张，令交引库以料次收买应副。」

三年六月六日，诏：「今后使臣、校、副尉等元在诸军下使唤，遇拣退发归部，并须申取朝廷发遣，方许出给请受文历。」令吏部于本人付身上分明批凿系某军拣放，不堪披带。给历已后，仍令诸军不得再行收管。先是，使臣等身在军中，为系已有差遣，参部不合给历，往往告求统制、统领等官，一面出给公据，发遣参部，陈乞出给请受历头。给历之后，本军却行拘收，依旧祗应，故有是命。

十一月一日，诏添置太府(丞)[寺]丞一员。户部条画：「下礼部铸造太府寺丞印，仍乞以『某寺丞之印』六字为文。一，行移文字于本部用状申，于所辖场务用贴。一，所管库务如点检得有违慢事件，申本部施行。一，请给人从依本寺丞及大理寺、宗正丞则例支破。内亲事官招置一名。一，逐季取索所管库务帐历，

      
审验驱磨有无侵欺失陷文状，保明申部。一，每丞下招置手分二名，贴书一名，行遣文字。请给并依宗正寺人吏支破。一，左藏东西库、诸军诸司粮审院、杂买务、祗候库隶太府寺丞。」并从之。
十二月九日，诏太府寺复添置丞一员。

四年五月二十六日，诏太府卿、少各特复置一员少：原无，据《宋史》卷一六五《职官志》五及《要录》卷七六补。。

同日，太府寺言：「本寺旧额，副尉三人，系掌架阁什物库，及遇有不下司密切急速取索利害文字，并监催官物。今来比旧稍简，欲乞止差破一名，许从本寺踏逐有心力、惯熟副尉充。候差讫，申部官照会。所有请给，乞依户部承受副尉见请则例支破，附历批勘。」从之。

同日，太府寺言：「旧额，准备差使使臣五员，系吏部差小使臣充。准备差使所隶库务阙官，逐急承权。缘今来所管库务比旧数少，难以依旧差破。今欲乞量差一员，从本寺踏逐有心力、可以倚仗之人，以备缓急委使。与支破本寺券钱，附历批勘。」从之。

五年三月十三日，诏太府寺「将审会吏部公文，依审覆钱法，用匣实封，赴郎官厅投下。审讫，限次日回报，实封下寺。如公据内开说不圆，本寺未得收使」。从太府少卿沈昭远之请也。

七年六月三日，诏太府寺卿、少(厅)[听]荐举本局官充京官。先是，户部侍郎王俣言：「刑部长贰，大理卿、少，已依元丰旧法，许举本部官充京官。所有户部长贰，司农卿、少，合依例荐举。」诏依。至是监熟药南所孙敞、熊叔阮各以隶属

      
太府，未有荐举明文有请，从之。
九年五月二十六日，太府少卿施()[垌]等言：「本寺节次申陈，承降旨挥，差置胥佐一十七人。缘所掌事务尽干出纳，及勘支官中钱物，事属永久。目今本寺见役正名胥佐止及元额一半，其余逐急差人权管，系是交引库并到印造钞引帖司，并近新到寺之人，例各不晓条法，未谙行遣，试补不行。见今所役人虽穷日力，不胜其事，多是因而逃窜。今相度，欲将前项开具昨添置并事故差出见(闻)[阙]胥佐，从本寺于无违碍官司踏逐抽差，填阙一次，支破本等请给。内填正人阙，候及一年，量试补正填差出阙人。候正人到日罢。日后有阙，依条试补。所(责)[贵]可以责办，不致旷阙。」诏将事故人名阙依所乞施行。

十月五日，太府寺言：「契勘六曹寺监，依旧法许募私(司)[名]年十六已上人，选试书札习学，不许支破请给。遇正贴司阙，差权及依条试补。伏 六曹并司农寺等处，近各已承降旨挥，立定人数，许行召募。本寺吏额合置私名三十人，自复置后来，未曾立额召募。伏望朝廷许本寺依法司、农寺等处已降旨挥，于旧额内召募私名一十人。」诏从之。

十年十一月，诏：「左宣教郎郑昌龄除太府寺主簿，填复置阙。所有本官请给人从白直，并依太常寺已得指挥。」

