<!-- { "loadSidebar": true } -->
元符二年八月三日，兵部z肣朱击n言：「南郊，大驾诸旗名物除用典故制号外，余因时事取名。伏见近玺授元符，茅山之上日有重轮，太上老君眉间发红光，武夷君庙有仙鹤，请制为旗号，曰宝符、曰重轮、曰祥光、曰祥鹤。」诏可。《文献通考》：元符二年九月壬辰，老人星见。 
徽宗元符三年已即位，未改元。十一月，诏：「在法，诸州军应祥瑞不得辄以进献，令图其状申尚书礼部。可 下州军照会，遵依条令。」先是，知永静军曹量据本军管下将陵、阜城两县申境内生到合穗嘉禾六本两歧、瑞麦五本，辄奉表称贺故也。《文献通考》：崇宁元年二月壬寅、八月癸丑、二年二月甲寅，老人星皆见。 
崇宁二年四月十九日，太史奏：「五星并行黄道，考古验今，实为太平瑞应。谨按《汉书 志》：天下太平，则五星循度。」宰臣蔡京等上表称贺。《文献通考》：崇宁二年八月庚戌，老人星见。三年二月戊午、八月辛酉、四年二月庚申、八月丙寅、五年二月戊辰、八月甲戌、大观元年二月乙亥、八月丁丑，老人星皆见。 
大观元年八月十八日，河北沿边安抚司奏：「据干宁军申，大河久系黄水，于七月十三夜水涨三寸，黄河水清。至十九日渐次减落，依旧澄清。直至二十一日，水方复旧色。」三省、枢密院奏欲诣阙称贺，从之，仍送秘书省。《文献通考》：大观二年二月甲午、八月壬午，老人星皆见。 
大观三年正月三十日，永兴军状：「据陕州申，今月十八日申时以来，黄河自常家寨正北清彻，向上直至潼关西，上下澄清。」 
二月二十一日，定国军状：「去年十二月韩城县界神门以来，忽然河道中间(水)[冰]冻消释，彻底清流，下合阳县界周蹄社约一百里，至今未浊。又黄河东岸自汾河以南系河中府荣河界，相对西岸系韩城县界，约河道三分之中，西岸下二分澄清，东岸下一分浑浊。」三省、枢密院奏：「今来河水澄清，欲诣东上合门称贺。」诏依奏，送秘书省，仍差祠部郎中张励前去致祭。《文献通考》：大观三年二月戊子、八月癸巳，老人星皆见。 
大观三年十一月十三日，诏：「尚书省奏，都省门柳窠计二十九株，上降甘露，并左右仆射、左右丞厅前，并制敕院及两过道柳竹窠子内，共二十四株，上各有甘露。尚书省洎六曹仲冬一日有甘露降于丛柳，计百三十本，翼旦未晞，映日晶莹，甘若饴蜜。」上赋七 
      
言诗一首赐执政以下，曰：「中台布政之所，天意昭格，致此嘉祥。因成四韵，以纪其实。政成天地不相违，瑞应中台赞万机。夜浥垂珠濡绿叶，朝凝润玉弄清辉。仙盘云表秋难比，丰草霄零日未晞。本自君臣俱会合，更嘉报上美能归。」《文献通考》：大观四年二月己未，老人星见。 
大观四年五月二十九日，京西路转运使张杲奏：「本路蔡州汝阳、上蔡、西平、遂平等诸县今年五月有瑞麦结秀，一茎两岐，或三五岐至八九岐，近约十亩，或连村。」绘到逐色瑞麦一十二本，具图奏闻。《文献通考》：大观四年闰八月丁酉，老人星见。 
大观四年九月二十七日，通奉大夫、尚书右仆射张商英言：「据袁州仰山太平兴国禅院申，三月后园产禾一本，至七月禾高七尺，中分两茎，秀出七穗，结实。此乃世所稀有，差人驰献。」上批奖谕。既而商英又奏：「臣不揆荒浅，辄进《瑞禾图》、《宋大雅》十有三章，以形容陛下太平之高躅。画瑞禾于右仆射厅，仍以臣所上表并《大雅》附。依御笔日月之光，庶传之无穷。」诏依奏。其辞曰：「彼修者禾，相臣报上也。相臣得异禾于集云峰下，高踰九尺，分布七穗，是岁天下大丰，粒米狼戾。揭厉圣功，而作是诗也。彼修者禾，其穗七兮。敻古所无，今感格兮。岁在庚辰，利见大人。十有二纪，而纪庚寅。乾坤六子，遇庚则新。大人法天，有革有因。皇帝仁孝，羹墙神考。遹追先猷，三代之道。炳然规摹，百世之宝。孰敢弗祗，率意改造。蔽自渊衷，恪遵熙丰。法非补完，熙宁是同。乃戢干戈，不勤远略。烦敛是蠲，冗官是削。屏斥浮虚，敦崇俭朴。舳舻尾御，(沂)[泝]汴通洛。泉币既平，商旅云行。四民化居，迭为重轻。乃 禁网，条眚昭柱。流离四远，鹿解禽放。戴恩扣头，涵泳旷荡。父子怡怡，朋友交饷。百度孔修，德泽滂流。官知奉法，吏畏纳赇。农夫熙熙，服我先畴。桴 不鸣，奠枕靡忧。职是善化，有赫下临。阴阳泰通，熏蒸陶冶。惠雨柔风，太和塞野。渗漉百嘉，芃芃多稼。帝定中天，曷知其然 四方郡国，咸奏丰年。丰年之象，何以昭宣 爰有异粟，八节如鞭。如鞭之上，双茎相向。穗叶敷荣，挺拔寻丈。高而不危，神力扶持。同而能异，济物是宜。彼修者禾，其实骈罗。天子万年，本支蕃多。」 
十一月十五日，宰臣何执中言：「臣等伏见涉冬以来，率多阴晦，风霾雪霰继作。逮冬祀前期十日而戒，天乃晴霁。车驾殿宿之旦，阴云四合，至晚微雨。中夜风师尽驱纤(医)[翳]，黎明銮舆顺动，杲日东升。至则谒原庙，祼献太室，祗见圜丘。熙事备成，天气晏温，日星明润，中外士庶欢呼 舞。盖由皇帝陛下有大舜慕亲之孝，尽文王事帝之心，齐明诚一，克举元祀。又比年以来，修益政事，求合于天，建皇极之道，下宽大之书，善继善述，无偏无党。民情和于下，天意得于上，岁以有年，雨旸时若。熙熙 
      
庶俗，若登春台。斯足以昭圣人之能事，验天神之飨德矣。臣等备位近司，亲(都)] [盛事，窃自欣幸，不敢但已。伏望特降睿旨，宣付史馆，传示无穷。」从之。《文献通考》：政和元年二月癸卯、八月己亥，老人星见。 
 西石楠木下生芝草一本，其色光明。窃以灵芝神草，于世固多，然未闻有生圣祖殿陛前者。此盖皇帝陛下孝通神明，崇奉道德，故先天之节，降圣之宫，秀发灵华，昭示嘉应。谨案神农氏论芝云：山川云雨，五行四时，阴阳昼夜之精，以生灵芝，皆为圣主休祥焉。伏望宣付史馆。」从之。 政和元年十一月三日，江西提刑司奏：「虔州申，大中祥符宫圣祖殿先天节起建道场，忽 
二年二月一日，河南府奏：「新安县万岁蟾蜍背生芝草。」诏许拜表称贺。《文献通考》：政和二年二月乙巳、八月乙酉，老人星见。 
政和二年九月二日，知定州梁子野奏：「七月二十六日，管下有嘉禾合穗，一枝相隔五垄，计六尺三寸，生为一穗。并中间陇内一枝三茎，内一茎上生粟三穗。」诏送秘书省，其嘉禾令定州进纳。 
十月十八日，三省、枢密院、太师鲁国公蔡京等上议曰：「臣等伏蒙宣示古玄圭，其制两傍列十二山，长一尺二寸，上锐下方。上有雷雨文，下无珣饰。外黑内赤，中有小好，温润光泽，制作奇古，大异常玉。臣等谨按：圭之制尚矣，自舜辑五瑞，修五玉，以班岳牧，说者谓圭在焉，然无见于经。唯禹平水土，告厥成功，帝锡以玄圭，而圭之名于是始着。玉为纯阳之精，有充实之美。土居中央，运四时，生万物，故古之圣人以玉为珪，以重土为圭之文，有土有国者所当御，盖取诸地。圣人统天地，御阴阳，妙万物，非特地道而已。天玄而地黄，天道致用于南，藏用于北。坎为赤，天之正色也。此圭之所以用玄，盖取诸天。舜殛鲧，命禹以平水土，则地功成矣。惟天为大，惟尧则之，则禹之归功于尧，非天不足以称之。今圭锐上，天也；方下，地也。上有云行雨施之文，天成也；下静而无所珣饰，地平也。天地之道，于是又备焉。舜之所以命禹，禹之所以归尧， 见于此矣。尧舜无二道，二典之文互相备，《舜典》之所载亦尧事也。舜封十有二山，作十有二章，肇十有二牧，而是圭十有二寸，其两旁山亦如之，其制其数悉同，为圭明矣。自尧舜而降，莫若三代，虽其损益不同，然体尧蹈舜，其道一揆，可得而稽。周王执镇圭，珣饰以四镇之山，其中必有好，为受组之地，其长一尺二寸。周人放古，自为一代之制，惟王所执，以镇四海。由是而观，则周之制盖本于此。前乎尧有所未备，后乎尧无以复加，盖天下之大器也。恭惟皇帝陛下缵禹之绪，与尧同功，天所复命，授以至宝。而臣等亲逢尧舜，复考尧禹之制于千古之下，与万邦黎献舞手蹈足，不胜大庆。」既而京等又上表乞择日恭 
      
受奉玄圭，有诏不允；三上表，乃从之。 
十二月一日，文武百僚、太师鲁国公臣蔡京等言：「伏(都)] [四方馆张子谅状，十一月二十三日延福宫宴辅臣，至午时有群鹤二十四只自西来睿谟殿上盘旋，分作三队，东西而去。」诏许拜表。《玉海》：政和二年，晋州确山得石，文曰「尧天正乂」，左边见一「瑞」字，制天正尧瑞旗。五年，建明堂，采石荥阳，石有「明」字，制文石旗。 
政和三年正月二十二日，御殿受玄圭，都(天)[大]管句所状：「契勘去年十一月二十二日，内中降出玄圭，同瑞石赴文德殿宣示。二十四日，玄圭赴宝堂安奉守宿及御殿受玄圭毕推恩。」诏应讨论考验并冬至日行事职事官转官及应付人支赐有差。《文献通考》：政和三年二月甲午，老人星见。 
二月十七日，诏：「太阳自午时后，上有戴气，下有承气，承戴武规，乃为祥应。送秘书省，仍许拜表贺。」 
知苏州盛章据百姓陈世隆斫开木一段，心有天书『大吉』二字。寻同众官看验，字色正紫色，斧刃所斫，适相合无间，向背窳垤，委是生成，其木理字画，即非伪造。奉表称贺以闻。」 二十二日，文武百僚、太师鲁国公蔡京等言：「伏《玉海》：政和三年六月二十三日，嘉瑞殿池内生双莲。四年六月十四日，制双莲旗。绍兴二十五年十月，以南安双莲华绘于旗。 
政和三年七月二日，嘉瑞殿前池内生双莲一朵。诏许文武百僚拜表称贺。《文献通考》：政和三年八月己未，老人星见。 
政和三年八月二十四日，婺州奏：「通判朝请郎何执礼到武义县，民有收得木根，劈开，内有『万宋年岁』四字。寻下本县取木根二片，委司录事同曹掾官李参等躬亲看验。其木劈开处两边各有『万宋年岁』四字。『万宋』系篆书，『年岁』字系楷书，用蜡纸模写。今验得字体大小不差，纵横各有文理，委是生成，即非伪造。今将收到瑞木二片，
谨用匣盛贮封 ，具状差人赴阙投进。」 
