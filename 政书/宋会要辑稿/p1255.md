<!-- { "loadSidebar": true } -->
十一日，都大发运副使李溥言：「诸路逐年上京军粮元无立定额，只据数拨发，乞下三司定夺给般年额。」三司言：「欲以淮南、江浙、荆湖南、北路至道二年至景德二年终十年般过斛数目，酌中取一年般过数定为年额，仍起自景德四年船般上供六百万硕永为定制。仍以夏秋税及和籴斛除桩留准备外，余数并尽装般，须管数及年额。内有路分灾伤，般辇不敷额，即具保明申奏减免分数。」从之。 
四年五月，诏河北沿河州军纲运，自今以军士充役，勿役部民。 
七月，诏：「诸州遣军士赴京东下卸者，自今附口粮外，月别给钱二百，仍创营屋，每使其休息。」帝以士卒外役，即留廪给之半以赡其家，致饥寒不给，特优恤焉。 
大中祥符元年二月，帝谓王旦等曰：「如闻江淮运粮和顾舟楫，商旅趣利，阻其贸易，则京师粒食或致增价。可令今后不用和顾。」 
二年十月，诏：「如闻江淮、两浙等路运粮上供，虽甚寒不止，自今宜准例，令军士休 两月原书天头注云：「漕运有《职官分纪》一条。」。」 
三年九月，知扬州许逖请两浙路榷罢和雇舟船，所冀行商得载粮斛，以济经旱民庶。从之。 
四年十月，帝诏示王钦若等：「发运使、文思使李溥陈述年终漕辇之绩，可特改北作坊使以酬之。」 
五年四月，诏淮南堰埭运粮挽，若估价不及一千者，亦依一千例支赏，并以系省钱充。」先是，李溥上言：「元 ：应盗官物并杂以他物，及故为侥幸沉溺舟船者，如有人告获，每一船给赏钱三十千，二船四十千，三船已上五十千。官司执是法以罪，而不分轻重之差，乞别行条约。」故有是诏。 
天禧元年正月，诏：「漕运之务，虽国计以攸资；舟 之劳，谅人工而可恤。其江、淮等处上供斛斗，特榷罢今年春运一次。」 
六月，江淮、两浙发运司言：「真州等处转般仓及江浙上供米二百七十余万斛，欲留逐处，以济阙乏。」从之。 
八月十一日，诏江淮发运司漕米三万石，由海路送登、潍、密州。 
十二月，淮南江浙荆湖制置发运使黄震言：「承前诸州米纲少欠，其部送官员悉均偿欠数。望令自今止勒元部纲牙校等均偿。」从之，官员显有侵欺者乃偿。 
是月，都大巡检汴口提岸张君平言：「淮南、两浙、荆湖、广南、福建路杂般纲运军士，望自今相度地里就本处，并给缘路日食，免费近京仓粮。」诏付三司定夺以闻。 
二年正月，荆湖北路转运使王吉长言：「纲运所过州军，多给大小麦为兵健日食，望令自今并支粳米。」从之。 
二月，诏御河押运三司大将、军将、殿侍并见在本河押运人员等，并令于元定二十万物色上更添五万，共作二十五万。如三年前满得替，自能于装发去处认数装般及得二十五万数，即依例 
     
引见酬奖。或内有元差诸处衙前(请)[诸]般物色，其押运大将、军将、殿侍等只是管押纲船，不曾任数装般官物，亦须及得三十万数，别无损湿少欠、抛失违程及杂犯罪，亦许依例引见酬奖。」 
四月，江淮两浙发运司言：「今春发诸州军银帛、丝绵五十五万五千，计粮储四百十七万石上供。」帝曰：「江淮方稔，宜令更留二三百万石以充军粮，免其扰民。」从之。 
闰四月，诏：三司所般布帛除已般辇外，所余者并于水路般运上京，无复差辍车乘。 
六月，三司言：「汴河纲船除二百五十料至三百五十料者，已自楚州五运，泗州六运，更不增力胜斛斗，其四百料已上至五百料纲船，欲令并增力胜。」从之。 
九月十八日，诏：「三班使臣部送益州纲运至荆南无遗阙者，自今每运赐钱十五千，三司军大将十千。」 
二十八日，三司言：「江淮、两浙、荆湖五路押纲殿侍自来不许般家，望自今许挈家随行，所贵就得请受益，用励心。」从之。 
十月七日，三门白波发运使杜詹言：「自今有抛失收救到盐粮及诸官物，许本司差随处地分官员躬亲点检送官。」从之。 
十九日，淮南江浙荆湖制置发运使贾琮等言：「纲运兵梢多是盗拆舟船板木货鬻，致官纲于江河行运阙少，动使多致 虞。望下开封府、发运司、诸路转运司，令遍行指挥逐处排岸司及地分巡警军人常功察举。」从之。 
十一月，诏诸路州、府、军、监：「自今后应起发上京纲运，所差咤便押纲得替幕职、州县官等，并给与驿券。仍令起发纲运州军责勒文状，委得在路躬亲钤辖，依程赴京，不得取便别路行，犯者，从违制定断。」初邵武军得替司法参军路在押纲赴京，而中路擅自离去，为本军所奏，故条约之。 
三年正月，殿中侍御史王臻请下发运司，自今粮纲十分、人七分，差兵士三分，给和雇工钱。诏(今)令多差军士相兼，勿得专雇人夫，仍令转运使提举。 
十一月，诏：「荆湖、江浙江：原阙，据本书食货四二之六补。、淮南水路纲运，自来随船动使及铺衬、苫盖之类，官量给数，余并纲官率掠兵士(士)。委自转运司及制置发运司，应纲船动使铺衬、苫盖物，并从官给，不得更令兵士出办。」 
四年三月，三司言：「前诏江淮、两浙、荆湖五路部纲，殿侍听挈家属随纲，其惠民、石塘、(唐)[广]济、御、蔡河押薪炭者，亦望如前诏。」从之。 
五年十月，诏奖淮南江浙荆湖发运使周寔，以其自春至冬运上供米凡六百余万石故么。 
干兴元年三月，仁宗即位，未改元。三司言：「两浙、荆湖产茶州军，准大中祥符三年 原书天头注云：「『三』一作『二』。」：须预办人船，及时计纲发赴合纳榷务下卸，不得积留在彼，损恶官茶，及有误出卖，亏失课程。诸州军近年多不依限起发，欲乞明立科条，须限当年江河水势未落日前，尽赴逐榷务交纳，不得延至秋冬，致水小阻滞。如今后公然怠慢，不预计置 
     
般送，致有谷违，并委制置司取勘官吏情罪，内干系人依法区断，命官、使臣取裁。」从之。 
仁宗天圣元年三月，三司言：「提点仓场所奏请事件，内纲运载斛斗上京，内有湿润，即监 梢工、纲官摊干，比元样受纳。若无欺弊，从不应为重断纳外，有少欠，亦取勘情弊，依条施行。省司看详粮纲梢工、纲官湿润斛斗已有条例断遣外，押纲人员未有条贯，欲乞今后如有湿润斛斗船五只以上，其押纲殿侍、军大将笞二十，三只，功一等，罪止杖六十。委排岸司勘罪申解，赴省断遣。如一年内两为湿润斛斗该杖者，即勒下。每装发纲运，委知州、通判或本判官、兵马都监、监押、排岸使臣、在仓提点两平量，不得亏损纲运。许押纲人员指索布袋封记，乞行盘量。如寔比元样亏少，并勘逐元装发仓分监专等情罪依条施行。又自京至泗州，催纲更不差使臣三人，只令内侍曾继华乘递马往来觉察，催促纲运，巡捉偷籴拌和。提点沿河地分都监、监押、巡检、催纲使臣、令佐等，依先降编 施行。仍令各置历，每巡捉到公事，并令所属州军批书，候得替，缴连申奏，量与酬奖，违者勘罪闻奏。又每纲船至雍邱，令本县兵马都监具过桥牒报东排岸司，预定下卸仓分，及委排岸司候到，差人勾催，不得住滞隔蓦。如违，许人陈告，不虚，支赏钱五千，以下 抽税力胜钱充，排岸司官吏并当严断。又自今起运时，选差使臣忠佐一人监催下卸，搜检空船，不得隐藏官物。沿河排那泊处，除押纲人员船外，不得存留灯火，偷籴拌和。或纲船津漏，勒兵梢走报押纲人员取灯火，与地分巡检同共觑步，爱护官物，不管 虞。新城外委巡检，开封、陈留界汴河兼巡捉催纲使臣依此施行。押纲人员能自部辖，缉捉梢工，爱护官物，不至入水拌和，每运仓司看验，并是干圆，即令批上印纸照证。至得替，一界并不曾有斛湿润，更与押纲一次。其年终般过斛、地里合该酬奖人数，不在此限。如或不切用心钤辖，稍有彰露，即依法科罚。」并从之。 
四月，诏：「淮南居河路县分，应造下土佩、土缠拟要卖与纲运拌和斛人等，已有天禧五年十二月条贯，自今仍许邻人及诸色人告捉，送官勘逐不虚，并支与赏钱十千，以犯事人家豹充。虑断遣后，与旧居止处人别生雠嫌，移送邻近州县不居河路去处。居住邻人知而不告，别致彰露，并重行科断。如不知情，止从不觉察于杖六十条断遣。」 
五月，诏：「自今般盐船至京交纳数足外，元破在路耗盐每席二斤半，数内却能爱护，不致抛撒，留得耗盐，于十分中量破二分，等第支与押纲人员等充赏。每收五席，只以一席钱均给押纲省员数，侍纲官等每人二千，副纲一千，梢工每席二百文。其人员、纲副收到五席已下， 
     
梢工收到一席已下，更不支赏。人员并纲副须是全纲，逐船各有出剩，即依此支赏。若或纲内虽船数出剩，其余船却有少欠，不在支给之限。」 
是月，三司言：「黄、汴河勾当使臣年满得替，栽种榆柳及得元条例，与家便差遣。其缘汴河都监、监官等每有纲运经过，并不钤辖断绝。乞今后各令于地分内催促纲运，依日限出地分，及令本处使臣递相置历，抄上到发月日；候催促出地分，于界首使臣处印押。如内有故住却日数，亦须开说，即不得妄外取索纲运申报。候得替，除栽种到榆柳及充条数目外，须是将催过纲船月日抄上历子，令州府与栽种榆柳一处缴连申奏。及捉到偷籴拌和斛斗及少数目，系甚刑名断遣，批书分明，方与酬奖。」从之。 
七月，诏：「自今汴河粮纲到京纳外少欠，除依例给限填，内不足，许将纲梢等合请粮食，令排岸司勾索随纲券历点检，具合请人数则例送粮料院，据见管人合请粮食数目明白批勘，声说坐仓，不请充填欠数。仍当日内依历具逐人名下粮斛色额、石斗、印书公文送排岸司照会，销欠外有剩数，即令向下勘请，不得在京批勘。若填外尚有少欠，即依条施行。」 
八月，诏：淮南、江浙、荆湖逐年起发上京斛斗，近多不及元定额数，宜令逐路转运司依先降敕命所定年额、合般斛斗数目预先计度，用心擘画，须管敷及年额，仍发运司不住提举催促，不得更致亏少。」 
十月，淮南江浙荆湖制置都大发运使赵贺言：「荆湖、江浙路逐年起发粮斛钱宝并茶货、盐货不少，全籍纲运往回疾速，方获办及，却被沿路经过税务不便点检，发遣多是住滞，深见妨滞行运。欲乞严戒沿江河州军商税务，自今纲运经过，如敢住滞，并乞勘罪断遣，仍据住滞日分虚食请受摊赔，监官亦勘罪行遣。」从之。 
二年十月，三司言：「御河牵驾粮船兵士，每年至纲船守冻，住运放归本营歇泊。」从之。
