<!-- { "loadSidebar": true } -->
十二月，史官较州县之数，元年有州百一十一，县六百三十八，户九十六万七千三百五十三。至是，州二百九十七，县千八十六，户二百五十万八千九百六十。 
太宗太平兴国元年十月十一日，诏：「应官阶、州县名有与朕名下一字同宜改，与上一字同者仍旧。」 
太平兴国三年四月二十二日，诏改岭南道监州为P(左兼右鸟)州，寻废。 
雍熙三年三月十九日，王师北伐， 
      
田重进之兵围飞狐，伪武定军马步军都指挥使、郢州防御使吕行德，副都指挥使张继从，马军都指挥使刘知进等举城降，诏升其县为飞狐军。
淳化五年八月十九日，以席鸡城寨为清远军，以解州防御使田绍斌知军事。后陷，废。 
景德四年三月二十二日，诏改鄂州、台州县与陵邑同者。 
大中祥符五年七月六日，诏曰：「濒河列郡，在常赋以攸同；属邑分疆，或长津之是阻。爰念供租之际，非无涉险之劳，移隶官司，庶从民便。宜令京东、京西、河北、陕西转运司与逐州军长吏同相度沿河县分乡村，各于河南、北就便管辖。」 
十一月九日，诏州县名与圣祖名同者避之。 
天圣七年九月十六日，诏军县驿名与永定陵同者改之。 
天禧元年五月八日，诏改抚水州为安化州，抚水县为归仁县，京水县为长宁县。时曹克明破抚水蛮，其首领蒙承贵有请，故从改之。 
皇佑五年十二月二十二日，诏广南西路安抚司以廉州隶容州，龚州隶邕州提举。 
神宗熙宁四年二月十八日，诏监单州酒税、太常丞、集贤校理赵彦若归馆，管勾画天下州、府、军、监、县、镇地图。先是，中书差图画院(侍)[待]诏绘画，而诏差有记问朝臣一人稽考图籍，庶不失真，故命彦若领之。 
熙宁四年十一月十八日，西上合门使、荣州刺史、知代州高遵裕言遵：原作「道」，据《宋史》卷四六四《高遵裕传》改。：「已收复清远军并(常)[韦]州监军司，清远军正当隘险，可以屯聚兵种，合依 
      
旧置军，增修城垒。其韦州在横山之北，西人恃此为扼，故立监军司屯聚兵马，防托兴、灵等州。」从之。 
熙宁九年八月六日，三司使沈括言：「看详天下州府军监县镇图，其间有未完具处，先曾别编次一本，稍加精详，尚未了毕。欲乞再许于尚书职方暂借图经、地图草，躬亲编修。」从之。 
大观元年十一月二十五日，诏镇州：「国家际天所覆，悉主悉臣，薄海之南，增置郡县。凡前世羁縻而弗可隶属者，莫不稽颡汋蹶，顺附王化，奄有夷峒殆千余所，怀保丁民踰十万计。锡多列坏，中直黎山，控扼六州，为一都会，顾惟形胜，实据上游，俾升督府之雄，庸示节旄之寄，式昭文德，永载舆图。可以靖海军为额。」 
十一月二十七日，广南西路经略安抚使王祖道奏：「知南丹州莫公佞就擒，已进筑平、允、从州外，到、文、地、兰、那、安化、外习、南丹八州之地并为镇、庭、孚、观州、延德军，通八州军。」 
三年正月二十四日，诏：「胡耳西道蛮(面)[向]慕纳土，(福)[幅]员千里，宜有以镇抚其俗。可令王子武同王长孺度地之要，据其腹心，建置一州。仍令长孺知州事。」 
政和元年七月二十六日，详定九域图志何志同奏：「地理志有赤，有畿，有望，有紧，又上、中、下之等，其法自唐始。后周因之，以三千户以上为望，二千户以上为紧，千户以上为上，五百户以上为中，不满五百户为下，亦各一时之制也。建隆初，从有司所请，递增千户，不满千户为下，仍 
      
三年视诸道户口为之升降。逮今百五十余年，其数(陪)[倍]于前矣，而县之第名仍旧。若齐州应城户九千七百，今为紧；临邑万七千户，乃为中；杭州临安户万二千，今为望；盐官户二万四千，乃为上。乞命有司参酌旧制，量户口多寡之数，以为诸县升降之法，使县之第名常与户版相应。」从之。 
十二月二十三日，广南西路转运副使陈仲宜等奏：「据昌化军状，昨于大观元年六月内，于海南黎母山心置一州，以镇州为名；及于沿海置一军，以延德军为名。各将本军元管下昌化、感恩两县拨隶上项州军，却于本军界内创置通华、四达两县。出(差)[产]货物不多，并深在黎洞中间，别无人旅往还。」奉圣旨，海南新置镇州、延德(年)[军]县寨并废罢，所有昨赐镇州作靖海军军额，拨归琼州。 
五年四月四日，户部员外郎沈麟奏：「承详定九域图志所申，取到天下户口，付户部参酌升降，送图志所看详。契勘本所申请，称自唐始至后周，县以三千户以上为望，二千户以上为紧，一千户以上为上，五百户以上为中，不满五百为中下。国初增四千户以上为望，三千户以上为紧，二千户以上为上，一千户以上为中，不满一千户为中下。今来取索到提刑司审括到户数(彼)[比]旧已增数(陪)[倍]，难以依旧志编类。欲乞元系赤畿、次赤畿依旧外，今以下项户数为则编类，所贵(道)[遵]执成书。一万以上为望，七千户以上为紧，五千户以上 
      
为上，三千户以上为中，不满二千户为中下，一千五百户以(上)[下]为下。」从之。 
高宗绍兴元年九月一日，诏：「今后遇有军期，其全州许听广西经略安抚司节制，互相应援。」时主管广西经略安抚司公事许中言：「桂州系置帅去处，北至本州岛略百余里，地势平坦，自界首至全州八九十里间，重冈复岭，多有险阻，缓急可以措置把拓。如去春虏骑侵犯长沙，全州遣官告急，本路经略司即调发人马前去应援。缘全州系属湖广路，于广西经略司未有节制，若割隶广西，实为经久利便。」故有是诏。 
绍兴四年二月五日，三省言：「广南东西路宣谕使明橐奏橐：原作「索」，据《宋史》卷四九五《蛮夷传》三改。，乞废罢平、观二州，免支移应副之苦。」诏令广西经略、转运、提刑司，限一月相度废罢，条具沿边事宜及经久利害，结罪闻奏。 
九月七日，广西转运、提刑司〔言〕：「平、观二州困弊本路，有害无益，合行废罢，乞依旧制罢观州为高峰寨，平州为王口寨。」诏依，其两州知州改为知寨，逐寨人兵令帅司斟酌存留。 
绍兴六年八月二十九日，广南西路经略安抚、转运、提刑司言：「乞依政和元年指挥，将白州依旧废为博白县，隶郁林州；龚州废为平南县，隶浔州。逐县各存县令、县尉外，增置主簿一员，管认卖盐收税租赋等事。」从之。时臣僚言：「岭外州军多是伪汉建置，徒有虚名。如龚、浔、贵、白，每州户口不归数千，竭一州租税不能偿官吏之费。白州距郁林州纔八十里，龚 
      
州距浔州六十里。国朝以来，屡经废并，政和六年，因白州放罢吏人卢晔伪作本县人户姓名，妄称情愿于租税额外每贯增添税钱五百足陌，米每硕加增三斗赡给官吏，乞复为州。龚州亦因平南县梁甚陈状，乞添纳二税米钱各二分，依旧为州。本路帅司、监司不顾实利害，取降指挥，并复州额。前任广西提点刑狱公事巡历到白州，据博白县百姓(奏)[秦]实等状，从初增添税钱等，即非人户情愿。边远州军，输纳不前，以致逃窜，乞依旧额。龚州人烟又不逮白州，并乞废并，将两州所增苗税悉行改正，依旧额均敷。」札下本路监司，相度可行，故有是命。 
十月二十三日，万安军言：「本军已废作县，今来即无拨隶琼州之文，亦无万安县名额，省符内并不该载。」吏部勘当：「万安军承指挥隶琼州，今来合以『万安军使兼知琼州万安县』称呼，其仓库受纳、支遣，系主簿本职，兼兵官系极边，与黎人相接，难以废罢。」诏仓库、粮料院等印记，并依旧行使，厢禁军依旧就本军勘请。仍仰琼州通判每季诣军取索，驱磨点检。所有本军陵水县依旧隶琼州。差县令一员，兼主簿职事；存留水陆巡检，兼尉司职事。余从之。
绍兴九年十一月三日，诏：「新复州军民户未全归业，官吏猥众，难以赡给。仰逐路监司相度，县镇有民户稀少去处，权行省并，以宽民力。限一月措置闻奏。」 
绍兴十三年九月五日，诏复琼州宁远县 
      
为吉阳军，万宁县为万安军，宜伦县为昌化军，并免隶琼州。今后止差军使兼知倚郭县事。 
十四年三月十七日，诏阶、成、西和、凤州并属利州路。 
十月三日，诏昌化军、万安军、吉阳军依旧为军，差置守臣，其余元管属县仍旧拨隶逐军。合置官属等，并依绍兴五年未废并以前事理施行。 
二十九年三月二十日，臣僚言：「切见两淮民事稀简，官曹猥多，乞令漕司省并闲慢窠阙，以宽民力。」诏令帅、漕臣同(其)[共]审度，(其)[具]合省并员数申尚书省。 
绍兴二十九年七月三日，淮南路转运判官孟处义言：「真州军事推官一员，缘民事稀简，可以省废，并在城都酒务见系双员，欲减一员。」吏部勘会，欲依所乞，将见任人令满令任日省废，其差下人依省罢法。诏依，其见任人如愿省罢者听。 
绍兴三十二年六月十八日，孝宗即位未改元。礼部侍郎黄中等言：「乞照国朝故事，天下山川、地名、人姓名及州、府、军、监、县、镇官司及敕赐名额寺观取旨，有犯御名者合易。」从之。 
      
阳春县原批云：「此条移前第十五页第六行『庆历八年』上。」按此条与《方域》七之一五「庆历八年」条内容多重复。，开宝五年废春州，来隶。 
南恩州按据《方域》七之一五，「南恩州」三字应在前行「阳春县」上。：六年复置春州，省流南、罗水二县入焉。熙宁六年废春州，复来隶。又铜陵县，开宝五年废勤〔州〕，来隶。熙宁六年废勤州富林县，省入铜(林)[陵]县。是年又废铜陵县隶阳春县。《图经》云，祥符曰新春县祥符：原作「符祥」。按《元丰九域志》卷一○「春州」条云：阳春县「大中祥符九年又废入新州，为新春县」。据此可知此处「符祥」乃「祥符」之误。今正。。卢多逊贬朱崖，谏议大夫李符适知开封府，求见赵普，言：「朱崖虽在海外，而水土无他恶，流窜者多获全。春州在内地而近，至者必死。望追改前命，亦以外彰宽宥，乃置于必死之地。」普颔之。后月余，符坐事贬宣州行军司马，上怒未已，令再贬岭外，普具述其事，即以符知春州。 
春州：南陵郡，领三县。开宝五年废入恩州，六年复置。废勤州，以铜陵县来隶。祥符九年废入新州，天(僖)[禧]四年复置，熙宁六年废州，省铜陵入阳春县，隶恩州。
 方域 宋会要辑稿 方域八 怀远城 
     
宋会要辑稿 方域八

