<!-- { "loadSidebar": true } -->
三十日，京西湖南北路宣抚使宇文绍节奏：「本司举官员数，已准指挥：湖北、京西止是两路，比附四川路分，每岁举改官六员、从事郎三员，朝请大夫以下升陟、大小使臣升陟二十员，分上下半年举。今绍节充京西湖南北路宣抚使，乞比附四川路分，增添湖南一路员数。」吏部言：「四川宣抚系有四路，今京西湖南北乃是三路，若从本官所请，每岁合举改官九员、从事郎四员、朝请大夫以下升陟任使八员、大小使臣升陟三十员，并分上下半年举。」从之。 
二月三日，诏华文阁学士、侍读、京西湖南北路宣抚使宇文绍节除宝谟阁学士，依旧侍读、京湖宣抚使。 
三月四日，诏京西湖南北路宣抚司属官历任及五考以上人，许令宣抚使司置司去处，一路监司通行荐举。从本司之请也。 
十二年二月十三日，诏签书枢密院事曾从龙除同知枢密院事、江淮宣抚使。继而从龙乞参酌前后执政官出使减损，条具画一申请：「一、今来出使，乞以『同知枢密院行府』为名。一、官属等白直人，内参谋、参议官二十人，属官等一十五 
      
人，提举一行事务、提辖军兵、点检文字各五人，监印、主管文字各四人，书写文字、书奏、准备差使各二人，属官下使臣及人吏各二人，下殿前司、步军司差赴行府，分拨应副差使。一、乞下步军司拣选差拨入队披带少壮一百人、部辖将官一员，仍带衣甲、器械，随行使唤。所有请给、起(马)[发]犒设等，并依已发出军人例施行，仍出给券历。前逐项所差鞍马、人从等同。一、乞于本院差发递工匠二人、装界作二人、画匠一人，殿前、马、步军司差承局二十人，皇城司差背印亲事官二人，已上并许踏逐抽差。」 
五月十七日，诏崇信军节度使安丙可特授保宁军节度使、四川宣抚使、兼知兴元府、利州东路安抚使，依前开(封)[府]仪同三司、武威郡开国公，加食邑五百户，食实封三百户。 
八月十一日，诏四川宣抚使依旧利州置司，令安丙往来兴元府等处措置事。
 职官 宋会要辑稿 职官四一 总领所 
      
总领所
【宋会要】
      
先是，尝命朝臣总领都督府、宣抚司财赋，其后收诸帅之兵以为御前军，屯驻诸处，皆置总领，亦以朝臣为之，仍带专一报发御前军马文字，盖又使之与闻军政，不独职饷馈而已。其序位在转运副使之上。镇江诸军钱粮，淮东总领掌之；建康、池州诸军钱粮，淮西总领掌之；鄂州、荆南、江州诸军钱粮，湖广总领掌之；兴元、兴州、金州诸军钱粮，四川总领掌之。其官属有干办公事、准备差遣。四川又有主管文字二员。淮东、淮西有分差粮料院、审计司、审计以通判权。榷货务、都茶场、御前封桩甲仗库、大军仓、大军库、赡军酒库、市易抵当库、惠民药局，湖广有给纳场、属官兼。分差粮料院、审计院、审计以属官兼。御前封桩、甲仗库、大军仓、大军库、(瞻)[赡]军酒库，四川有分差粮料院、审计院、审计以属官兼。大军仓、大军库、拨发船运官、赎药库、籴买场。吏额：淮东九人，淮西、湖广十人，四 
      
川二十人。 
高宗绍兴三年正月八日，诏差户部侍郎姚舜明前往建康府，专一总领应干都督府钱物粮斛，仍于都督府选差有风力、谙晓钱谷属官四员，充粮院、审计司监官。都督府管下官兵等帮勘、请给等，并经由户部、粮审院，依条批勘支给。建康府榷货务、都茶场，亦仰姚舜明提领。 
七月二十六日，诏都督府已有户部侍郎姚舜明总领应副钱粮，其随军运判可省罢。 
六年二月二十一日，都督诸路军马张浚言：「三宣抚司军屯驻江淮，所用钱粮虽各有立定取拨窠名及专委漕臣应办，多是互相占吝，不肯公共移那，因致阙乏乏：原作「之」，据《建炎要录》卷九八改。。既无专一总领官司，诸处财赋出纳难以稽考，乞于户部长贰内轮那一员，前来镇江府置司，专一总领，措置移运应办。」诏差户部侍郎刘宁止。 
九月二十三日，诏令户部郎官霍蠡前去鄂州置司，专一总领岳飞军钱粮。 
七年十月十七日，诏薛弼、霍蠡同共总领措置五路应干财赋，仍常留一员在鄂州本司，拘催本军合得钱粮应副支用。以中书门下省言：「霍蠡总领岳飞军钱粮，二广、荆湖、江西五路钱物浩瀚，恐有失陷留滞，合差官措置拘催。」故有是命。 
十一年正月十四日，淮南西路宣抚使张浚言：「总领提举大军钱粮吴彦璋措置应办本司大军钱粮首尾二年，并无阙误，欲依张成宪昨来应副韩世忠钱粮例推恩。」诏吴彦璋与转一官。 
五月四日，诏以 
      
胡纺为司农少卿、总领淮东军马钱粮，吴彦璋为太府少卿、总领淮西江东军马钱粮，曾慥为太府卿、总领湖广江西京西路财赋、湖北京西军马钱粮，各专一报发御前军马文字，诸军不听节制。 
十二年六月十二日，诏镇江府鄂州总领所各置甲仗库，逐军所造军器，每月委总领官置籍桩管，月具所交收数闻奏。仍各许辟差管甲仗库官一员。 
十三年九月二十一日，诏总领淮西江东军马钱粮所属官，今后许户部长贰、太府司农卿少通行荐举。 
十五年十月二十八日，侍御史汪勃言：「四川都转运司尽并于宣抚司，乞就四川路宣抚司置总领一司，专掌财赋。」从之。 
十一月二十日，诏以赵不弃为太府少卿、总领四川宣抚司钱粮，以总领四川宣抚司钱粮所为名。 
十六年六月二十八日，诏：「四川所屯大军岁用钱物，如州军拖欠，即从所隶漕司按劾。若漕司盖庇，失于检察催发，即从四川总领所按劾。其四路提刑、常平司如拖欠违期不起，亦一体施行。」 
十二月十一日，诏曰：「朕惟军兴以来，四川敛重，恐不堪久。今疆埸罢警，营屯内迁，无转饷之费；辎重就闲，羡卒耕作，有刍粟之积。仰宣抚、总领两司取索承平时常赋名色，军兴后权所增益，参酌措置，既不当竭民力，又不可乏军须，两皆给足，永相保持，以副朕顾倚之意。」 
十七年九月十二日，总领(四)四川钱粮符行中言，交拨到降赐等三库，见桩斛九 
      
十八万七千余石。诏令总领所酌度均拨、减免、对籴分数施行。 
十八年五月二十七日，诏以汪召嗣为太府少卿、总领四川财赋军马钱粮、专一报发御前军马文字。先以总领四川宣抚司钱粮为名，至是罢宣抚司，始改为四川总领。 
十九年二月十四日，诏诸路军马钱粮官乐禁并依转运使副、提举官，从臣僚请也。 
二十六年正月十四日，诏诸军不得私役军兵，其城郭开张酒店，令户部总领司拘收。 
闰十月十八日，四川总领汤允恭言：「乞令四川知通、签判、推判官同共依限催发州县赡军钱物，任满或非次替移，有拖欠数多，许从本所同所委官或就按劾。」从之。 
十二月十八日，起居郎赵逵言赵逵：原作「赵达」，据《宋史》卷三八一本传改。：「陛下加惠远民，以四川在万里外，科敛条目户部稽考之所不及，故诏帅臣萧振等同共措置，欲以实惠摩拊疲弱，亦事有所当知者。蜀之取民条目繁巧，不可一概而视、按籍而决。盖有显其名而公取之者，激赏绢之类是也；隐其名而阴取之者，激犒钱之类是也；取之以甲而用之以乙者，畸零绢估钱为籴本钱之类是也。此三者若一 而视，万一蠲放所及，民有熟视而不知，徒为贪吏猾胥之幸者矣。欲望明诏振等，凡总领司钱物窠名，当先析为数条，曰此官与民通知者，此官与民不相通知者，必当根其所归。有欲除放，不于其官籍之名而于其人户之所从来，然后陛下实惠，州县不能 
      
沮格。」从之。 
二十七年七月二十四日，总领淮西江东军马钱粮方师尹言：「比年州县循习，不以军饷为念，钱物桩发有累月(西)[而]方起者，粮斛转漕有经岁而始至者，监司坐视，略不经意。乞择监司、郡守尤违慢者按劾以闻，重赐黜责。」从之。 
八月九日，诏今后总领司互举改官之人，并依宪、漕等司举官磨勘。从左司谏凌哲请也。 
二十九年八月三日，总领四川财赋军马钱粮许尹言：「四川见屯大军，用度至广，年额合起赡军。其间公然拖欠不催，漕司、州郡容庇，不加程督。即目未起钱引计七百二十余万道已行下分限催促外，欲乞候岁终从本所取逐路州县拖欠数目尤甚者，具申朝廷，重行黜责。」从之。 
十六日，户部言：「湖广总领所将荆南戍兵仓库作一处安置，别立库敖。置监官一员，从朝廷差官；监门官一员，令本所于本府见任指使选差兼监。」从之。 
十七日，总领湖北京西军马钱粮彭合言：「赡军之费宜有余，寄桩之数宜夙备。科拨钱粮，各有名色，其数未尝无余；寄桩有库，以待阙乏，军须未尝无备。历时之久，科拨之数诸路不及元额，而又买发银价最高，支用折阅则岁计不足，不免暗借寄桩以纾目前之急。累年如此，则夙备之数亏矣。伏望审究诸路起发赴军前不敷并买银折阅之数，就日科拨应副。」翌日，上谕宰执曰：「彭合所陈，卿等适进呈更支桩积(银)[钱]五十万贯，此乃一时之 
      
事，彭合陈请却是岁计。若止论目前而不及岁计，恐于久远非便，宜速与措置。」寻诏每岁截拨四川合赴行在经总制无额钱三十万贯，贴助本所支遣。及于桩管御前激赏库银内计价支拨五十万贯，赴本所桩管。户部看详：「鄂州大军近年有不敷额钱，朝廷分上下半年贴降钱一百一十六万余贯应副。其不敷钱数增多，乃逐路监司、州军违慢，欲下总领官严紧拘催，须管及额。仍将违欠最多去处按劾。其买银折阅，乞下二广监司、帅臣相度措置，如何可以不致拆阅，及可与不可以其它物货买发，限一月开具利便申尚书省。」从之。 
三十年三月一日，总领淮西江东军马钱粮都玹言都玹：或作「都洁」。：「江东所屯岁费缗钱近七百万，米以石计者近七十万，科拨虽有名，期限虽有日，官吏侵兑稽违，监司、守贰恬不加意。乞将监司、守贰以下弛慢尤甚者按劾，重赐黜责。其承行人吏即依无心力断罢，事理稍重者亦依条施行。」从之。 
八月十一日，户部言：「江州驻札御前诸军合用钱粮，已令取拨江西合发赴本所三十年分桩管折帛钱二十万贯、江州桩管上供米三万石应副，续又科拨广东、湖南、江西每年合起赴行在经总制钱三十万贯，并于江州转般仓桩管。江西二十七年上供米内取拨三万石，与科见在大军钱物相兼应副去讫，更令于利州路合起发赴行在经总制钱内，自绍兴三十年夏季为始， 
      
