<!-- { "loadSidebar": true } -->
已令焚毁及纳官讫。伏乞朝廷严赐条约，所冀屏除巨害，保宥群生，杜渐防萌，少 万一。」诏：「宜令江南东西、荆湖南北、广南东西、两浙、福建路转运司，遍行指挥辖下州、府、军、监、县、镇，今后师巫以邪神为名，屏去病人衣食汤药，断绝亲识看承，若情涉于陷害，及意望于病苦者，并同谋之人，引用 诅律条，比类断遣。如别无憎疾者憎：原作「僧」，据《长编》卷一○一改。从违制失决放；因而致死者，奏取敕裁。如恣行邪法，不务悛改，及依前诱引良家男女，传教妖法，为弟子者，特科违制定断。其和同受诱之人，减等科罪。余并检会前后条法，详酌断遣，情理巨蠹，别无刑名科断者，即收禁具案奏裁。仰粉壁晓示，仍半年一度举行约束，仍赐敕书褒谕。」 
天圣三年四月二十三日，淮南江浙荆湖发运司言：「昨高邮军有师巫起张使者庙宇神像，扇惑人民，知军、国子博士刘龟从已行断绝，拆除一十处庙像，(像)收到材木、钱物盖造，作系官使用，见今人户安居。窃知洪州曾有师巫造作妖妄，蠹害风俗，知州夏竦奏闻朝廷，降敕江南、荆湖、广(昌)[南]、两浙、福建路条约断绝。今来淮南乞降敕命，依例止绝。」从之。 
景佑元年九月二十五日，广南西路转运使夏侯或言：「潭州妖妄小民许应于街市求化，呼召鬼神，建五瘟神庙，已令毁拆，收到材木六万三千余，修天庆观讫。乞下本州岛止绝。」奏可。 
元丰三年六月十七日，权监察御史里行丰稷言：「近见京 
      
城内外士庶与军营子弟转相告言：今日神见某处，明日神降某处。恢诡谲怪，无所不道，倾动风俗，结成朋(杜)[社]，率敛财物。奔赴祥符县邓公(卿)[乡]菜园内安顿，欲与灵惠侯立庙。小人缘此，易生奸心。神民异业久矣，不可不禁。如国家以泉水之灵可兴祀典，宜委命官主领施利，明载簿历，支修庙貌，亦可以示朝廷祭祀驭神之意。」从之。 
绍圣四年五月二十六日，太仆寺言：「右教骏第二指挥妄传圣水出见，辄起庙宇，欲行止绝。」诏太仆寺毁拆，仍命尚书礼部立法。 
绍圣五年四月五日，枢密院言：「诸军营创立庙宇者徒一年，称灵异动众者加二等；庙宇未立，各减二等，止坐为首之人。本辖将校、节级不止绝，与同罪。」从之。 
绍兴十六年八月十七日，御史中丞何若言：「仰惟陛下褒扬忠义，禁止淫祠，所以明教化而善风俗也。臣近据太常寺申：宣州泾县湖山灵惠庙忠显王，祈祷屡应，拟封长男温宣威公。臣谨按《晋书》，温乃宣州太守桓彝之子也桓：原作「元」，乃避宋讳，今改。下文「桓温」并同。，史臣独不列温于彝传之后，而乃与王敦次第，其意可见矣。传载其窥觎非望，赞述其『罪浮浞、豷』浞：原作「泛」，据《晋书》卷九八《桓温传》改。，万载之下，当有余臭，岂可使受爵号之美于圣明之朝乎!昔郗超死，其父愔哀悼成疾，门生出其书一箧，愔见超与温往反密计，乃大(恕)[怒]曰：『小子死恨晚矣!』傥使彝当时又见温之逆节，其不齿于诸子之列也必矣。今温居然侧位于忠显王庙中，殆犹尧庙之四凶也，可不 
      
斥而去之乎 伏望申敕攸司，(撒)[撤]去温像，追毁宣威公告命，仰称陛下禁淫祠以善风教之意。所有太常寺拟封官，亦乞量行责罚，以戒卤莽之失。」上曰：「桓温逆迹，屡欲移晋祚，赖当时有大臣扶持臣：原作「功」，据《建炎要录》卷一五五改。，不然晋不血食久矣。昨有颜真卿子孙进真卿所书本家告命，已尝优与推恩，若赠封桓温事属相类，可令取索太常寺拟封官姓名以闻。」于是太常寺丞王湛、监察御史陈积中并与外任，盖积中前任太常寺主簿、兼权博士，实预讨论故也。 
绍兴二十三年七月二十一日，将作监主簿孙祖寿言：「圣王之制祭祀，非忠劳于国、功德及民者，不与祀典。闻近者禁止淫祠，不为不至，而愚民无知，至于杀人以祭巫鬼，笃信不疑。湖广之风，自昔为甚，近岁此风又寖行于他路。往往私遣其徒越境千里，营致生人，以贩奴婢为名；及至岁闰，屠害益繁，虽异姓至亲，亦不遑恤。今浙东又有杀人而祭海神者，四川又有杀人而祭盐井者，守令不严禁之，生人实被其害。今岁闰在季冬，良民罹其非横者必多，若不早为之禁，缓则弗及矣。欲望申严法令，戒饬监司、州县之吏，治之纵之，明示赏罚，增入考课令格，加之乡保连坐。诰诫禁止，期于革心，毁(撒)[撤]巫鬼淫祠。」从之。 
政和元年正月九日本条序次应移至「绍兴十六年」条前。，诏开封府毁神祠一千三十八区，迁其像入寺观及本庙，如真武像迁醴泉下观，土地像 
      
迁城隍庙之类。五通、石将军、妲己三庙以淫祠废，仍禁军民擅立大小祠庙。
熙宁九年八月三日，宣徽南院使、判应天府张方平言：「司农寺近降新制，应祠庙并依(方)[坊]场、河渡，募人承买，收取净利。管下五十余祠，百姓已买阏伯庙，纳钱四十六千五百；宋公微子庙十二千，并三年为一界。阏伯主祀大火，为国家盛德所乘；微子开国于宋，亦本朝受命建号所因朝：原作「庙」，据《乐全集》卷二六改。。又有双庙，乃唐张巡、许远以孤城死贼，所谓能捍大患者。今既许承买，小人以利为事，必于其间营为招聚，纷杂冗亵，何所不至。慢神黩礼慢神黩礼：原作「慢礼黩」，据《乐全集》卷二六改。，莫甚于此。岁收细微，实损大体。欲乞朝廷，此三庙不在卖数，以称国家严恭(恭)典礼，追尚前烈之意。」御批：「司农寺鬻天下祠庙，辱国黩神，此为甚者!可速令更不施行。其司农寺官吏令开封府劾之。」又诏：「擅鬻祠庙为首之人已劾罪，其赦后不觉举改正官，可并劾之。」 
〔天池祠〕天池祠：原脱。按此条文字讹脱不可通。下文云「在汀州宁化军」，按汀州在福建，所属有宁化县，而非宁化军，更非「俯近北界」。此所谓宁化军自是河东之宁化军，在今山西静乐县北。《元和志》卷一四岚州静乐县：「天池，在县北燕京山上，周回八里，阳旱不耗，阴霖不溢。……今池侧有祠，谓之天池祠。」其所述之祠正在宋宁化军境，亦即此处所述之神祠。《宋会要辑稿》脱去标题，又以汀州有宁化县而妄加「汀州」二字，「天池庙」又讹作「天地庙」，今并考正。此门所涉州府多有与宋代建置不合者，盖《永乐大典》编者据元、明政区所添或率意妄添，本非《宋会要》原文。在(汀州)宁化军横岭。仁宗庆历二年闰九月，知并州郑戬言：宁化军天(地)[池]庙俯近北界，乞赐庙额显灵。」诏赐名额，差官祭告。徽宗大观二年七月封崇济侯。 
灵星祠。在乐寿县何武城。徽宗政和元年十月赐庙额「时泽」。 
风后祠。在解县。徽宗崇宁四年闰二月赐额「丰功」。大观元年正月封佑圣公，二年十二月封义烈王。 
      
风伯、雨师祠。在解县盐池。徽宗大观二年十二月赐庙额「圣肃」。 
雷神祠。在雷州海康县。神宗熙宁九年九月封威德王。 
后土祠。在晋宁军。徽宗崇宁四年十月赐号宣灵显佑护国后土圣母。以本路转运使黄远言：「昨进筑银州，阴有翊助。」(致)[政]和元年五月加号昭德。二年八月，赐庙额「顺德」。 
解县有后土别祠，徽宗崇宁四年闰三月赐庙额「灵贶」。 
东岳别祠，在解〔县〕。徽宗大观二年十二月赐庙额「广佑」。 
北岳神第五子祠，在无极县。神宗熙宁六年重修。 
信州弋阳县东岳行宫内佑神康舍人威济公祠。光尧皇帝建炎二年九〔月〕封威济王。四年十二月，加封「善利」二字，以王师收捕魔贼，阴功显灵，从都统辛企宗请也。绍兴二十六年正月，加封威济善利孚应王。 
沅州城西南岳张太保祠。政和二年九月封灵佑侯。以荆湖北路都钤辖司言，徭贼围城，州人祈祷，若有神助，故特赐封。六年十月，封佑顺灵显公。宣和七年九月，赐庙额(照)「〔昭〕烈」。以靖州言，乞立庙额，故从其请。高宗建炎二年，封忠靖王。绍兴十七年十月，封其妻曰协惠夫人。二十二年二月，加封忠靖威显王。孝宗隆兴元年七月，加封忠靖威显灵佑王。干道七年正月，加封忠靖威显灵佑英济王。 
东渎境神祠。高宗建炎四年十月封褒应侯。后子侄 
      
九位并封侯，曰威德、威烈、威惠、威泽、威利、威济、威显、威昭、威顺。绍兴五年七月，十位各加封二字，曰协灵褒应侯、敏功威德侯、茂功威烈侯、正功威惠侯、美功威泽侯、允功威利侯、致功威济侯、定功威显侯、丰功威昭侯、崇功威顺侯。 
南渎大江广源王别祠。在建康府。光尧皇帝绍兴三十一年十一月建庙，特封昭灵孚应威烈广源王，仍遣官祭告。庙本在成都府，是岁金人犯顺，侵逼江上，祈祷于江，屡显灵迹，诏建康府别建庙，特加封八字。详见镇江府显济庙注。 
淮渎祠。在泗州。寿皇圣帝隆兴元年十月，赐庙额「灵济」。干道三年六月，加封显佑昭应长源王。 
邵武军城隍神祠。徽宗崇宁中赐庙额「显佑」。政和元年封神济。 
建宁府城隍庙三神祠。徽宗崇宁二年赐庙额「显应」。三年，封一为惠宁侯，即城隍神；一为嘉德侯，即唐刺史陆长源；一为昭惠侯，即唐刺史张文琮。 
延平府剑浦县城隍神祠。崇宁二年十二月赐庙额「显应」。 
浚州黎阳县新垒城隍神祠。徽宗崇宁五年九月赐庙额「显固」，仍封灵护伯。 
溱州城隍神祠。徽宗大观四年九月赐庙额「宁德」。 
播州城隍神祠。大观四年九月赐庙额「昭佑」。宣和三年十一月并隶南平军。 
承州城隍神祠。大观四年九月赐庙额「静惠」。政和五年二月封静 
      
应侯。宣和三年十月二十八日，废为绥阳县，属珍州。 
重庆府城隍神祠。徽宗大观四年九月赐庙额「仁贶」。 
遵义县城隍神祠。徽宗政和二年十二月赐庙额「怀宁」。 
隆兴府城隍神祠。徽宗政和四年四月赐庙额「显忠」。 
筠州城隍神唐刺史应氏祠。徽宗宣和六年四月赐庙额「利贶」。高宗建炎四年封忠显侯。绍兴十二年十月加「灵应」二字，十九年又加「翊顺」二字。二十八年正月，加封忠显灵应翊顺广惠侯，并封其妻曰慈惠夫人。孝宗干道五年三月，封世济公，妻慈惠夫人加封慈惠助善夫人。 
宁波府昌国县城隍神祠。光尧皇帝建炎四年十月赐庙额「灵应」，以车驾巡幸，特有是赐。又云：城隍神祠，高宗绍兴元年四月赐庙额「明惠」，考宗干道四年七月封善佑侯。 
