<!-- { "loadSidebar": true } -->
二月八日，诏：「鄂州江陵府驻札御前诸军都统制、兼京西北路招抚使、兼知南阳府赵淳保守襄阳屡获胜捷，忠节显著，备见勤劳，特转忠州团练使；武经郎、江陵副都统制魏友谅特转武翼大夫。」 
二十五日，诏右军统制武翼郎王大才特转武功大夫、忠州刺史。以权知楚州节制出戍军马李郁言虏城冲〔突〕清河口，侵犯本州岛，大才节次立功，共唱转一十六官，开具月日，申乞施行，故有是命 
三月五日，诏彭辂特转正任刺史，依旧金州副都统制；策应荆襄军马随行军兵各补转三资，各支犒设钱二十贯，令湖北、京西宣抚司支给。内兵将官开具职位、姓名申三省、枢密院，优异推恩。以辂系知金州兼管内安抚金州副都统制，以吴曦谋叛，欲招辂用之，故辂弃城及全军，独率帐下三百人从兴山路出归州，夔路运判李同至江陵府，自归于朝廷。时荆襄宣抚使吴猎具以奏闻，故有是命。 
十三日，诏李淳坚守围城，忠节励，不假外援，破贼立功，特转武安军承宣使。
十六日，诏右武大夫知德安府李师尹、武德郎知郢州王宗廉坚壁御虏，备见忠劳，李师尹特转遥郡防御使，王宗廉特转三官。 
二十四日，诏承议郎、京西随军转运权运司职事邵衮特转三官，别与监司差遣。以衮自陈，「去(各)[冬]虏骑围闭襄阳，衮亲率官隶，擐甲执兵，坚守城壁，群虏退散。今衮年踰五十，心志早衰，当此惊忧，筋力雕耗，虏骑既退，流民盗贼正赖抚集，诚非养屙之所，欲乞陶铸一宫观发遣。」故有是命。 
二十五日，诏朝请郎、随军转运权四川宣抚副使兼陕西河东招抚使安丙特转中大夫，除端明殿学士、知兴州兼四川宣抚副使。以诛吴曦之功故也。 
四月十二日，诏兴州中军副将李好义、踏白军统制王喜各特转正任防御使。以三省枢密院言其与安丙同谋剿杀逆曦之人，理合先次推赏，故有是命。 
十七日，诏训武郎、兴州驻札御前踏白军统制王喜特除转武军节度使转武军：「转」字当误。、兴州驻札御前诸军都统制。以安丙言其(物)[与]谋(谋)[诛]戮逆曦，备罄忠劳，乞赐优异推恩，故有是命。 
开禧三年五月一日，建康都统、权发遣庐州节制淮西军马田琳言：「庐州被虏围闭之时，在城见任州县文武官未沾恩赏，乞各量行循转官资，庶以激励。」诏奉直大夫、淮西安抚司参议官转元老转元老：「转」字当误。，武功大夫、权发遣淮西马步军副总管张 ，奉议郎、通判解邦俊，奉议郎、添差通判何中实，武节郎、驻泊兵马都监柴安国，各特转两官；淮西安抚司指挥使、进武校尉李良臣，承节郎施昌祖，承信郎梅桧，承直郎节度推官吴千能，迪功郎、司理参军祝宽夫，修职郎、司户参军赵昌，武经郎、东南第二副将李枃，武经郎、兵马都监沈锐，修武郎、添差兵马都监范坚，武翼郎、添差兵马都监魏肇，承信郎、监在城都酒务李熹，保义郎、准备差使沈胜、洪济、陶荣、吴昌、林茂，承节郎、前安丰军安丰县尉丁松，各特转一官。内选人比类施行，碍(正)[止]法人依条回授。 
二日，诏进士杨巨源特补朝奉郎，仍赐绯，与通判差遣，兼宣抚副使司参议官；成忠郎、中军马军正将李好义特转承宣使，敢勇军士李贵特补武功大夫、遥郡团练使；进士安焕、安蕃特补承务郎，安癸仲特补通直郎，赐钱三千贯；冯兴、李好古等四百一十四人，无官者与官，有官者增秩，赏钱物有差。以权四川宣抚使兼陕西河东路招抚使安丙言其各系元与同谋诛戮叛将吴曦之人故也。 
九日，诏从政郎、和州历阳县令谢德舆特改次等合入官。以权发遣和州周虎言其自受闱闭之日，应(辨)[办]大军粮食，日逐带甲上城，同为守御故也。 
二十一日，诏从政郎勾龙公永、秉义郎杨叔虎、忠训郎陈昕各特转两官。以金州副都统制权发遣金州彭辂言其于逆曦僭叛之始，与之同谋出蜀故也。 
六月十日，诏儒林郎、总领湖广江西京西路财赋所干(辨)[办]公事兼户部分差襄阳府粮料院唐悫特改合入官，从事郎、添差京西安抚司干(辨)[办]公事章时可特改次等合入官，借补承信郎、特差京西招抚司准备差遣徐之纪特补文学，借补登仕郎、权鄂州都统司主管机密文字蔡武子特补下州文学，奉议郎、通判襄阳府周思谦、迪功郎、京西北路招抚司主管机宜文字陈师文，各特转三官；文林郎、监襄阳府户部大军库钱大鼎、从事郎、监襄阳府户部大军仓李如莹、修武郎、权发遣襄阳府兵马钤辖黎炳、成忠(节)[郎]、襄阳府排岸王环、从义郎、襄阳府兵马监押张资、修武郎、添差襄阳府兵马都监高锺、修武郎、鄂州江陵府副都统司计议吴冲、忠训郎、鄂州江陵府副都统司主管机宜文字程元鼎、武经大夫、鄂州江陵府副都统司干(辨)[办]公(字)[事]张钧、忠训郎、鄂州驻札御前前军副将兼京西北路招抚司进差遣赵(高)[万]年、承节郎、鄂州江陵府都统司随提点医药饭食张遂安各特转两官；从事郎、京西安抚司干办公事朱侪、承直郎、奏辟添差京西转运司干办公事王佐、从事郎襄阳府学教授姚朝佐、从政郎观察推官兼司户杨尧、迪功郎司法参军刘益之、修职郎谷城县尉权司理参军折思学、迪功郎录事参军孟叔献、迪功郎监在城酒税晏世臣、修武郎前峡州兵马都监吕庆祖、承信郎襄阳郢州光化军巡辖马递铺夏晟各特转一官。内选人比类施行。以鄂州江陵府都统制兼京西北路招抚使知襄阳府赵淳言：「悫自虏人围城，勾稽钱粮，应(辨)[办]无阙；时可尝出城与虏人打话，而虏人语言不逊，时可以大义责之而去；之纪日夕擐甲上城守御，冲冒矢石，备极劳苦；武子尝掌机〔密〕，议论有取；思谦自虏人围城，凡需攻具，随即应办，措置赈粜，流民得安，及运司委以督运，悉无遗阙；师文(作)[昨]自虏人侵犯襄阳，请出求援，往(数)[返]数千里，劳苦备殚；大鼎、如莹自虏人围城，恪守本职，出入钱米，一意公勤；炳、环招集水手，照管舟船，凡百措置，悉得为用；资锺觉察奸细，巡警备勤；冲、元鼎、钧分察四隅盗贼烟火，驱磨官兵券历，〔日〕夕究心，恪勤职务；万年被甲上城，身冒矢石，凡委职事，悉能(辨)[办]集；遂安医治官兵，留意药饵；侪等守御围闭，各能效职，未尝少怠，俱有劳绩。」故有是命。既而随军转军邵衮、李直养及湖北京西宣抚司言：「悫公勤尽职，遇事有谋，虏人侵犯襄阳，能展尽所长，应(辨)[办]措置，略无阙误，协助为多，乞赐优赏。」故有是命。 
七月十一日，诏鄂州都统司主管机宜文字保义郎赵洖、江陵府都统司随军提点医药饭食承节郎张遂安、京西北路招抚司准备差遣借补承信郎徐之纪、京西北路招抚司主管机宜文字迪功郎陈师文、鄂州都统司主管机密文字蔡武子各特(准)[转]两官资。以鄂州江陵府都统(司)制兼京西北路招抚使赵淳言其合该暴露赏，故有是命。 
嘉定元年九月十二日，诏秉义郎镇江府都统司书写机宜文字毕胜之特转两官。以其兄都统再遇言其尝〔掌〕机密，裨赞军事，及参谋解围楚州，令来结局，乞行推赏。故有是命。 
二年二月十日，诏义井寨忠义头目人统制官承信郎杨敏、统领官承信郎谢思各特转一官，副将守阙进勇副尉秦顺、进勇副尉路显各特转一资，借补官资人王宪等十一人并特补守阙进勇副尉，无借补官资人周润等三十六人令淮西安抚司斟量借补名目，仍具申枢密院。以淮西安抚司言：「已降指挥，见今忠义头目之人虽是部伍，多有归农，亦且存留，(今)〔令〕守旧职。乞将有官之人各与转官，借补之人量与补授。」故有是命。 
七月十四日，诏保义郎武定后军统制(下)[卞]兴特转修武郎，仍赐金带一条，许令服系。以淮西安抚司言其贾率官兵，擒杀贼首王泉，委有劳效，乞行推赏，故有是命。 
三年三月二十四日，枢密院言：「诸军战阵立功合得恩赏，经隔日久，陈乞收使，源源不已，多是故意迟留，公然货卖，作弊不一。」诏：「诸军有战功合得补转官资已给公据之人，不以内外远近除程，并限一月，于所属陈乞，结罪保明，申枢密院。限外更不施行。」 
二十五日，沔州都统司言：「权选锋军统制秉义郎张威，元系诛戮吴曦及随李好古收复西(河)[和]等州立功。承宣抚司节次升差摧锋军统领，又升权选锋军统制，乞给降逐项付身。」诏特给摧锋军统领付身。其统制官候管干年限及日保明，取旨施行。 
四月四日，诏进勇副尉镇江府前军准备借班世兴特补忠翊郎，给赏钱五千贯。以镇江都统淮东安抚毕再遇言其在岗门生擒贼首胡海，功绩显著，乞依元降募赏指挥推恩。故有是命。 
二十三日，诏义勇军副将主父清特补忠翊郎；小旗军吕升特补承节郎，减二年半磨勘；敢勇军兵承信郎孙胜特转两官，减二年半磨勘；义勇军正将刘绪特补承信郎，赐钱有差。以淮东安抚毕再遇言清于乱军中生擒贼首王傅，令绪斫之。升等于都梁迎杀余徒。故有是命。
五月十三日，诏安庆府讨(补)[捕]凶贼军张大立功官兵第一等三百五十人，各特补转两资，内准备将周才等三人各特更转一资。第二等四百六十一人，各特补转一资。仍于江淮制置司支拨会子五千贯，付淮西安抚司等第支犒一次。第三等八十人，各特补转一资。以淮西安抚司斟酌等第，乞行推赏，故有是命。 
二十三日，诏进勇副尉前光州忠义军统制朱明特转两资。以知光州傅诚言其捐万余缗招集忠义，随逐王师进取。继回本州岛守御蕃兵，排日出战；不受凶贼军张大之饷遗，遂力战，溃散其徒，及尝剔肝救知州武舜忠之疾。故有是命。 
四年十二月十二日，诏讨捕岗门、宫家庄(疆)[强]盗胡海等立功官兵，第一等孙兴等一万五千一百七十三人，各特补转一官资；第二等董珍等五千四百九十二人，第三等汤德等八千二十六人，各赐钱有差。从枢密院之请也。 
五年正月二十四日，诏雅州碉门寨免解进士部押乡丁副将山鸣凤特补进义副尉。以本州岛言蕃部寇掠边面，鸣凤率领乡丁折伏蕃贼，坐致告降，乞与推恩。故有是命。 
二月二日，诏许定远特与补承信郎。以节制江淮军马李珏言：「池州副都统制许俊有子定远，尝随其父讨捕李元励等，与贼鏖击，擒捕贼众。乞借补受官资。」故有是命。 
五月四日，诏借补将仕郎阎仲友特与补下州文学。以四川制置大使安丙言其差随副帅李好义领兵收复(四河)〔西和〕河州，充随军措置粮运，并措置沿边(阙)[关]隘及建置门内屯田，首尾三年，功绩显著。故有是命。 
