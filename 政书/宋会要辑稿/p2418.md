<!-- { "loadSidebar": true } -->
十八年十一月八日，刑部言：「四川安抚司昨来便宜断遣之人，不住经省部陈乞叙用，赍到元便宜断遣并后来便宜叙用等付身，内多节略，不见得所犯情节，无以参照轻重。盖缘当时不曾经省部照会，是致刑寺无由稽考。今欲关报吏部等处，如有四川便(便)宜断遣经陈乞之人，若刑寺别无照应，勒令陈乞人结罪供具，先次施行。案后行下，如有违碍，即行改正。仍行 
      
下四川安抚制置使司，将前后便宜依法断遣之人尽数抄录子细情犯、元断年月日指挥，保明申部。候到，下大理寺看详，所断如依得条法，即行注籍。」从之。 
二十年八月一日，诏特进、提举江州太平兴国宫、和国公、连州居住张浚移永州，左朝散郎、提举江州太平兴国宫、南安军居住孙近移处州，降授中大夫、提举江州太平兴国宫、归州居住万俟移沅州，左中大夫、提举江州太平兴国宫、江州居住李若谷移饶州，左中大夫、兴国军居住段拂移南康军，降授左奉议郎、筠州居住李文会移江州居住。 
二十五年十二月一日，诏降授左朝请大夫、提举临安府洞霄宫、郴州居住折彦质，左中大夫、提举江州太平兴国宫、南康军居住段拂，并令任便居住；责授建宁军节度副使、昌化军安置李光移郴州。 
二十六年五月十六日，诏：「靖康间责降、见存未叙复人，可令刑部依二十五年大礼赦文施行。」 
八月十八日，尚书省言：「昨牵郊祀赦恩叙复人，刑部除已节次叙复外，窃虑武臣检举申尚书省取旨此句文意不全，似有脱文，或当时史臣即已删节过当。。」诏令刑部将见责降未叙复武臣检举申尚书省。 
二十五日，吏部言：「检会旧法，经赦应牵复人责降任内有举主一人，听牵复。元犯情重者，有监司一人，准此。其在京无监司者，止用所辖。绍兴五年续降指挥，使臣陈乞前任因公私罪冲替，到部合降入监当及远小监当，依赦牵复本等人，将 
      
责降已经注未曾赴任间该遇赦恩，许令召大使臣一员委保，责降后来别无赃罪过犯，与依赦牵复，即与旧法抵捂。今欲遵依旧法施行。」从之。 
二十八年十一月二十三日南郊赦：「勘会四川宣抚制置司便宜断过降官资未被授朝廷付身之人，多缘逐司不曾攒类申奏，在路失坠，致有累遇赦恩尚未叙用，理宜矜恤。可依已行便宜批凿因依，添召保官二员，经所在州军陈乞保明申部，依赦叙用。」 
三十年十一月十七日，宰执进呈陈俊卿论任用人材，乞略去小过。上曰：「大凡用人，当随材因任，则举无遗材。惟中有显过者，若复进用，却恐论者纷纷。」又曰：「赃污之吏，不可复用，盖其天性贪墨，使在州县，必难悛革。」 
绍兴三十二年六月十三日，孝宗登极赦：「应命官因臣僚一时论列放罢，刑寺拘于常法，以章内所言约作过犯，致使常挂罪籍，实可怜悯。如有似此之人，可并与除落，依无过人，并与叙元官。」 
登极赦，命官除名、追降官资及勒停并永不收录人，并与叙元官 十一月，臣僚言：「祖宗时，赃罪削籍配流者，虽会赦不许放还叙用。近自本条之首至「元官」，原无，则原文前半段为六月登极赦，中间「乞自今」显为臣僚语，后「从之」则分明为皇帝批复臣奏之语，前后矛盾。今考《建炎要录》卷二○○所载，后文乃十一月乙卯臣僚奏，据以补足。。有司失于条陈， 行叙复，甚失祖宗痛绳赃吏之意。乞自今应官吏尝经勘断犯入己赃、永不收叙人，并不许收叙。必谓经赦可叙，(正)[止]合叙散官，不可径叙元官。如有已放行收叙者，即为改正。」从之。 
孝宗隆兴元年正月十六日，刑部侍郎路彬等言：「近有旨，应官吏经勘断犯入己赃永不收叙人，并不许收叙；其有已放行者，并与改正。窃虑官吏有虽犯赃入己、不至永不收叙者，及未(审)曾经勘断、
      
止是约作赃罪者，乞依已降赦恩与叙元官。」诏刑部将犯赃罪入第一等人不许收叙外，其余并依常法。 
二十一日，吏部侍郎兼权尚书凌景夏言：「乞将选人停替、降资在覃霈已前者，许依前后郊恩减降；如元犯私罪已经刑部除落过名，亦许放行参选注授。」从之。缘登极赦文该载不尽故也。 
二年二月三日，诏左中大夫、提举江州太平兴国宫董德元复端明殿学士致仕。寻有旨复职指挥更不施行，以言者论其朋附大臣，共成支党，肆其欺诞，诬害善良故也。 
同日，诏责授左朝奉大夫、秘书少监、分司南京周麟之复左中大夫致仕，从所请也。 
八日，诏琼州编管人王权与量移吉州，寻复武义大夫、广南西路兵马都(铃)[钤]辖、清江府驻札。以西南凶贼王宣、锺玉等啸聚作过故也。至干道二年五月八日，复蕲州防御使。十月十八日，复均州观察使。八年十月，复武康军承宣使。九年闰正月，再复清远军节度使致仕。 
八月二十六日，诏左朝奉郎、提举江州太平兴国宫宋朴复龙图阁学士致仕。 
干道元年正月一日大礼赦：「应承务郎以上及使臣不因赃罪降充监当、特旨与监当人，如后来别无赃私过犯，并与牵复差遣。或不因罪犯乞折资监当人，若无规避、愿理元资序者，听。」三年十一月二日、六年十一月六日、九年十一月九日大礼赦，并同此制。 
同日赦：「应(充)[冲]替命官系事理重者与 
      
减作稍重，系稍重者减作轻，系轻者并与差遣，差替放罢者依无过人例。使臣比类施行。其缘公私罪冲替，重降作轻，稍重者例与本等差遣。」二年十一月二日、六年十一月六日、九年十一月九日大礼赦，并同此制。 
同日赦书：「勘会官员犯罪先次放罢，后来结断止系杖笞公罪，为有再得指挥仍旧放罢，吏部见理后来年月降罢名次，可特与理先降指挥并年月施行。」三年十一月二日、六年十一月六日、九年十一月九日大礼赦，并同此制。 
同日赦：「应命官及主兵官犯赃合检举移放、叙复人，更候一郊取旨。」 
同日赦：「勘会四川宣抚制置司便宜断过降官资未被授朝廷付身之人，多缘逐司不曾攒类申奏，或申奏在路失坠，致有累遇赦恩，尚未叙用，理宜矜恤。可依已行便宜批凿因依，添召保官二员，经所在州军陈乞，保明申部，依条叙复。」三年十一月二日、六年十一月九日大礼赦，并同此制。 
同日赦：「应命官犯私罪徒经今十二年，赃罪杖以下经今七年，或元因诖误、或法重情轻理实可矜，并有三人奏举者，许令今后不碍选举差注。其公罪徒、私罪杖以下经今十二年，公罪杖以下今经六年，有二人奏举者，今后与依无过人例施行。若公私罪不至勒停，特旨勒停，加举主一员。公罪徒合该勒停之人，与增展二年，并加举主二员，亦许依无过人例施行。以上并须情理稍重及被坐后 
      
来各不犯赃私罪者。如情重、赃罪，各加举主三人，余罪各加举主六人，并听于所属自陈。内承直郎以下犯私罪徒、(赐)[赃]罪杖得不碍选举差注者，若举主、考第比无过人例合(勘)[磨]勘者，奏裁。」三年十一月二日、六年十一月九日大(体)[礼]赦，并同此制。 
同日赦：「勘会命官因罪勒停应叙，在法须亲身到部授状，内有身在川、广之人，缘地理遥远，无力到部，诸军命官勒停自效，在军执役，可令添召保官一员，委保正身别无伪冒，经所在州军陈乞，具录元犯见存付身，限五日保明申部，依条叙复。」三年十一月二日、九年十二月九日大礼赦，同此制。 
八月十二日册皇太子赦：「勘会干道元年正月一日已降赦文，冲替命官事理重者减作稍重，稍重者减作轻，轻者便与本等差遣。其今赦已前除犯赃罪并私罪徒外，冲替之人可依此施行。」 
十二月二十一日，诏责授州团练副使、信州安置李显忠与叙复正任观察使。已而改叙防御使，任便居住。先是，显忠再以赦量移，至是有旨复正任观察使，臣僚论其「冒干货贿，不恤士卒，符离之战，军士、战马之死亡，兵器甲胄之散失，莫知其数，禠官窜责，尚为轻典，遽尔收叙，人言谓何」，于是止叙防御使。 
二年六月十八日，臣僚言：「奸猾之吏，舞文弄法，百姓畏之，甚于监司、守令。其有罪恶贯盈、人所共愤、偶罹宪网、不可逃罪者，则又有贿赂饰词以求叙雪。县之罢者 
      
诉于州，州之罢者诉于监司，监司之罢者诉于刑部，获叙雪者十常七八，既斥复来，愈无忌惮。乞自今凡胥吏已经断勒或尝犯枉法赃并不许诉雪，官司亦不得为受理。如违，许人陈告，估籍家赀，重寘典宪，庶使奸猾敛迹。」从之。 
三年闰七月十七日，诏降授郢州防御使、荆湖北路马步军总管、荆南驻札姚仲复宜州观察使。 
十一月大礼赦：「应合叙用人并理当三期。命官编配、羁管、责授散官安置、居住人，并见拘管、编管、羁管、居住臣僚家属，具元犯因依闻奏，(圣)[取]旨移放。内合理赦数人与理为一赦。其应合检举叙复人，仰刑部逐旋(问)[开]具申尚书省。仍限一季，如稽违漏落，委御史台弹劾。」六年十一月六日、九年十一月九日大礼赦，并同此制。内九年减去「其应合检举叙复人，仰刑部逐旋具申尚书省，仍限一季，如稽违漏落，委御史台弹劾」。 
同日赦：「勘会命(妇)[官]犯罪编管、羁管、拘管人，缘未有立定移放条法，可自赦到日与依诸色人例移放。」六年十一月六日、九年十一月九日大礼赦，并同北制。内增入「命官编管遇赦合移放人，州军分明开说到本处有无过犯保奏施行，如或漏落，当议行遣」；内减去「缘未有立定移放条法」。 
二十五日，诏左中大夫、提举江州太平兴国宫陈诚之复端明殿学士，依旧宫祠。 
十二月二十二日，诏追官勒停人、前左朝奉大夫、建昌军居住王佐可令自便。至六 
      
年十一月，始叙元官，与牵复本等一资序。 
四年正月四日，诏责授靖州团练副使、南安军安置邵宏渊可令自便宏；原作「洪」，据下述及《宋史》卷三三《孝宗纪》一改。。以宰臣蒋芾言：「宏渊老将，虽符离失律，而真州之功可录。」故有是命。 
三月十四日，诏左中大夫、充秘阁修撰、提举江州太平兴国宫刘章，左朝议大夫、集英殿修撰致仕黄中，并复敷文阁(侍)[待]制。 
十七日，诏降授楚州团练使、提举台州崇道观士穆与叙复和州防御使。 
八月十日，诏叙容州防御使、浙东总管、绍兴府驻札李显忠复随州观察使。 
五年正月二十四日，诏责授团练副使宋贶与复右朝奉大夫「团练」上似脱一州名。。至七年八月，复右太中大夫、集贤殿修撰。九年五月，复右正议大夫。 
