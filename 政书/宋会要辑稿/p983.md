<!-- { "loadSidebar": true } -->
四月二十七日，诏：「自春以来，并得膏泽，方今孟夏，天气晴和，田蚕谷麦，众务方兴，农民竭力田畴，一岁之功，并在此时。深虑州县之吏，拘以微文，案其细罪，追呼证办，株连 
      
枝蔓，或兴不急工作，或趣未偿欠负偿：原作「尝」，据本书食货六三之一九○改。，拘系监锢，致妨一时耕作，而失终岁之功。宜遍委诸监司明功申敕州县官，各仰省事息民，无夺其时，以称爱民厚农之意。如违，监司走马举劾以闻。」 
政和元年三月七日，诏：「监司劝率守令督责编户植桑柘、广蚕利，以丰织 ，(基)[其]本任满，比较赏罚。」 
四月四日，臣僚言：「近岁诸路监司、列郡守臣每于中夏农事方兴，纔见雨泽应时，则未足言足，未种言种，便指为禾谷丰穰，秋成可望。愿立法禁，诏诸路州郡守臣各务劝农之寔，不得预言丰登之欺。」从之。 
五日，诏：「士大夫与民争利，多占膏腴之地，已有令文，令监司常切检举。」 
二十四日，臣僚言：「郡守、通判、转运使、副、提点刑狱系御，必带劝农事。近制：又并县令亦以管勾劝农公事为御。考课之法，复有农桑垦植之最，而官吏不能上体爱民之意，其所急者，特在于催科税、入簿书狱讼而已。欲责守令职事以劝农为先务，春则耕桑，视风土气候之早晚，以督课之。中下之民，种食不足，即依常平放税七分之法，借贷以补之。秋则视岁入之丰俭，审其播植，贷助亦如上法。转运使、副、提点刑狱即巡历所至，察守令劝农之勤惰，岁取三数人最优劣以闻，重行升黜。如此，则莫敢苟简，以副陛下封植基本之意。」诏：可详据所陈，精密立法，以责寔效。 
五月二十二日，诏：「耕桑乃衣食之源，斫伐桑柘，未有法禁，宜立约束施行。」 
二十七日，臣僚言：「天下系官田产在常平司有出卖法，如折纳、抵当、户绝之类是么；在转运司有请佃法，天荒逃田、省庄之类是么。自余闲田，名类非一，往往荒废不耕。虽间有出卖，请佃之人，又为豪右之侵冒，输官租赋，十无一二。欺弊百出，理难齐一。其请佃人户，又以经系官田，不功垦辟，遂使民无永业，官失主户，公私利害，所系非轻。乞命官总领条画以闻。」诏范坦总领措置。 
六月六日，户部侍郎范坦奏：「奉诏总领措置出卖系官田产。欲差提举常平或提刑官专切提举管勾出卖，凡应副河坊沿边招募弓箭手或屯田之类，并存留；凡市易、抵当、折纳、籍没、常平、户绝、天荒、省庄、废官职田、江涨沙田、弃堤退滩、濒江河湖海自生芦苇荻场、圩 湖田之类，并出卖。」从之。 
七月二十日，臣寮言：「私荒田法，听典卖与蹑寺，多以膏腴田土指作荒废，官司不察，而民田水旱，岁一不登，人力不继，即至荒废。蹑寺得之，无复更入民间，为农者受其弊。欲除官荒田许蹑寺请佃外，余并不许典卖。」从之。 
九月十二日，户部言：「欲自今应命官或诸色人陈述农田水利，令本州岛日下开具申部，从本部置籍。如可兴修，令所属依绍圣条法，一面兴修，提举官咤巡历所至，询访讲究施行，所贵地无遗利。」从之。 
十四日，总领措置官田 
      
所奏：「检会熙宁二年十一月二十四日朝旨：制置三司条例司奏出卖广惠仓田土，其所委逐项，提举官催趣出卖，如一年内卖及三万贯，减一年；七万贯，减二年；十万贯，减三年磨勘。欲比类熙宁年指挥所委监司官一路州县合卖田舍价钱数目，如于一年内卖及七分，与转一官；六分，减三年磨勘；五分，减二年磨勘。其出卖不及五分之处，亦依已降指挥，从本所奏劾原「奏」字前衍「劾」字，据本书食货六三之一九二删。，庶几有以激劝。」诏：「诸路系官田舍，平日多为豪右侵冒，有亏邦计。今来出卖顷亩、间椽万数不少，所委官吏若不明劝赏，则无以激劝，使能吏悉力干办。可并依所奏施行。」 
十月二十日，总领措置官田所言：「提举河北西路常平王靓奏：『相州见估卖官田，内有元系白地，咤人户承佃后来栽种到桑枣果木之类地段木：原作「本」，据本书食货六三之一九二改。，并合酬佃人功力，估价出卖。』看详欲人户见承佃合卖官田，如内有种植材木，并令估官体究诣寔，别作一项估价，与所卖田土一处依法召人承买。候出买了当，将来木价钱给还元栽人户。若系见佃人承买，即止纳买地价钱。」从之。 
二十二日，总领措置官田所言：「元奏请存留屯田，为河北、陕西、河东事干边防利害去处，不可出卖出：原作「去」，据本书食货六三之一九三改。。若自余路分，虽有屯田之名，从来止是令人户出租佃莳，显与其它名色官田事体一般，即非事干边防，亦合出卖。」从之。 
十二月六日，手诏：「应京畿诸路按察官于所部、守臣于倚廓、县令于境内，岁终耕敛，并须亲诣田畴，劝沮勤惰，以为力耕之倡。其土地辟赋入登、民无流移者，为考课之最。仍令尚书省检校，具祖宗故事颁降。」 
二年四月十七日，诏曰：「祖宗以来，田之在公者，为屯田、为官庄，养民兵，居熟户，于以佽助经费，藩卫边鄙。神考置常平之官，修水土之政，方天下之田，以正经界，庶几乎复古矣。续而成之，以绍先烈，寔在今日。乃者有司建言，系官田宅，一切卖鬻。苟目前之利，废长么之策，厚赏滋奸，民以烦扰；豪强兼并，佃户失业。东南阙于上供，瘠簿弃而不售。以义理豹，岂谓是欤!昨范坦所上卖官田宅画一，可更不施行，总领措置官吏并罢。已卖田宅，并给还元纳价直，其田宅却拘收入官，元佃赁人户愿依旧佃赁者听，余并遵依元丰令施行。」 
二十二日，臣僚言：「伏闻已降指挥：罢卖系官田宅。若不事为之制，却恐重有侵渔。其间如已交业之家，见已布种，或已修盖舍屋，理当逐一措置行下。」诏：「舍屋已经改更，但课利亏租额者，俱免，仍旧修盖。官田已作墓地安葬，保耆验寔申官，许令据合用步亩收买，与免迁徙。」 
政和六年五月二十九日，尚书省言：「新授邓州司户曹事毕昂奏：『窃见自来诸处圩岸，多是所属寻常不切照管，到水涨之时，常有决溢，公私被害不细。县官任满，别无疏虞，虽许免试 
      
一次，缘赏典尚轻，及未有决溢断罪之法未：原作「水」，据本书食货六三之一九四改。，欲望重立赏罚。仍于逐县令佐御内添入专切管干圩岸字。其邻圩去处，亦乞并禁樵采，以固堤坊。』诏令尚书省立法。今拟立下条：管干圩岸、围岸官任内修葺牢固，不致随损堙塞者，三年任满，承务郎以上减磨勘一年，承直郎以下占射差遣一次。二年以上移替者，承务郎以上与家便差遣，承直以下升一年名次。」从之。 
八年四月五日原书天头注云：「政和无八年」。按政和八年十一月一日改为重和元年，是年四月仍为政和八年。，权淮南江浙荆湖制置发运使任谅奏：「逃田不耕，除阁税赋，情弊多端。其间有人户冒佃而不纳税租者，有虽供税而冒佃不出租者，亦有逃户虽有归业，而尚不供输者，亦有荒簿无人耕种者。高邮军计有逃田四百四十六顷，楚州有九百七十四顷，泰州有五百二十七顷，平江府有四百九十七顷，以六路计之，何可胜数!欲诸县专选官一员按籍根括，限一季许首，并与免罪，收入帐簿，依旧输纳税租；限满不首，即许人告，赏钱一百贯，以犯事家豹充。其荒薄无人耕佃者，即多方招诱逃户归业，及依条召人请莳，检量顷亩，立定四至给付。仍取邻田中等税数减半为额，与免十料催科十：本书食货六三之一九五作「一」，疑是。，所贵逃田无不耕种。」诏：逃田可专委县丞，无县丞处委他官，余并从之。 
宣和元年八月二十四日，农田所奏：「应浙西州县咤今来积水退露出田土水：原作「减」，据本书食货六三之一九五改。，乞每县选委水利司谙晓农田文武官，同与知佐分诣乡村检视标记，除出人户己业外，其余远年逃田、天荒田、草葑茭荡及湖泺退滩沙涂等地，并打量步亩，立四至、坐落、着望、乡村，每围以《千字文》为号，置簿拘籍，以田邻见纳租课比扑，量减分数。出暝限一百日，召人实封投状，添租请佃，限满，折封给租多之人。每户给户帖一纸，开具所佃田色、步亩、四至、着望、应纳租课，如将来典卖，听依系籍田法请买印契书填交易。」从之。 
二年二月二十六日，臣僚言：「太平日么，民有惰心，为监司守令者，虽有劝农之名，而不考其寔；为提举常平县丞者，虽有农田水利之职，而不举其事，以未尝核其寔而已。核其寔之道，在于四证，所谓四证者，按田莱荒治之迹莱：原作「菜」，据本书食货六三之一九五改。，较户产登降之籍，验米谷贵贱之价，考租赋盈亏之数，以核劝课与不劝课之寔。制诏天下，县以农时，分轮令、丞行，田野有荒而不治者，罚及邻保；郡以农时分轮守、贰行，县有荒而不治者，罚及令、丞；监司以农时咤循巡历，行郡有荒而不治者，罚及守、贰，以核田莱荒治之寔。又诏监司，每岁终，取州县户产登降、米谷贵贱、租赋盈亏之数同具奏闻，内参酌最优劣两处，具守、贰、令、丞乞功赏罚。尚书省类天下奏，较最优劣两路取旨，以为监司赏罚，以核三者之寔。」诏中书省勘当取旨。 
三年二月一日，诏：越州鉴湖、明州广德湖自措置为田，下流堙塞，有妨灌溉，致失陷 
      
常赋。又请佃人多是亲旧权势之家，广占顷亩，公肆请求，两州被害民户例多流徙。仰陈亨伯体究诣寔，如所纳租税过重，即相度减免，立为中制。应妨下流灌溉处，并当施以予民，令条画图上取旨，毋得蹑望灭裂。」 
闰五月十三日，诏：「盗起二浙，延及江东，内被焚劫民户租佃私田，如系于掌业人处借贷种粮、牛具之类者，止合量减二分，疾速申明行下。」 
十月二日，诏：「江东新置圩田新：原作「亲」，据本书食货六三之一九六改。，如上流兴筑，闭塞水源，致向下民田无以灌溉；或壅遏发泄，使邻近者反被水患，令所属监司按视改正。」 
