<!-- { "loadSidebar": true } -->
二月三日，礼部、太常寺言：「将来奉上谥册宝，依礼例前二日奏告天地、宗庙、社稷、宫观。」从之。 
四日，礼部、太常寺言：「国朝礼制，皇帝
      
袍。绍兴二十九年用素黄袍、黑带、素履。今来皇帝既用期制，亦难以便行降杀，且从前项典故，服。见今所服 行虞祭、卒哭祭，並用皂襆頭、黃袍、黑 、犀帶、素履行事，候祔廟畢別行取旨。」从之。 
八日，摄太傅京镗率百官奉上宪圣慈烈皇后谥册宝。前一日，奉上谥册宝太傅、读册中书令、读宝侍中、奉谥册官、奉谥宝官、举册官、举宝官，并常服、黑带，诣祥曦门外幕次。太常寺赞引祗应人、礼部职掌及仪卫、亲从官等，并于殿门外排立。内侍官请降谥册宝，出祥曦殿门，奉谥册宝官受册宝，于殿门上幄次权置。礼直官引太傅以下诣殿门下随地立班，再拜讫，如值雨或泥泞免拜。权退，侧身立。仪卫进行，太傅以下步从，至宫门上马，骑从至太庙棂星门外幄次。有司捧册宝权入幄次，应骑从官入降。次礼直官、太常博士引太常卿当幄前俛伏，跪奏称「太常卿臣某言，礼毕」。奏讫，俛伏，兴，退复位。次前导陪位官退，次引礼仪使、执事官诣望燎位立，俟焚燎祝币讫，退。皇帝还内如来仪。次宰执率文武百僚诣慈福宫奉慰，次赴寿康宫奉慰讫，次仙林普济院行香讫，退。《宋史 高宗吴皇后传》：孝宗崩，始正太皇太后之号。时光宗疾未平，不能执丧，宰臣请垂帘主丧事，后不可。已而宰执请如唐肃宗故事， 臣发丧太极殿发：原作「奔」，据《宋史》卷二四三《后妃传》下改。，成服禁中，许之。后代行祭奠礼奠：原作「尊」，据《宋史》卷二四三《后妃传》下改。。寻用枢密赵汝愚请，于梓宫前垂帘，宣光宗手诏，立皇子嘉王为皇帝。翌日，册夫人韩氏为皇后，彻帘。 
宋孝宗崩此节文字未注明出处，据查，应是《宋史》卷三九二《赵汝愚传》。，留正等请宪圣太后垂帘主丧。盖是时正等之请垂帘也，以国本系乎嘉王，欲因帘前奏陈宗社之计，使命出帘帏之间，事行庙堂之上，则体正言顺，可无后艰后：原无，据查，应是《宋史》卷三九二《赵汝愚传》补。。而吴琚素畏慎，且以  后戚不欲与闻大计，此议竟格。 
《戊辰修史传》：宁宗小祥，诏 臣服纯吉。真德秀争之，曰：「自汉文帝率情变古，惟我阜陵方衰服三年，朝衣朝冠皆以大布。惜当时不并定臣下执丧之礼，此千载无穷之憾。近阜陵上宾，从臣罗点等议，令 臣易月之后未释衰服，惟朝会治事权用黑带、公服，时序仍临慰，至大祥始除。惟侂胄反庆元之政，始以小祥从吉。且帶不以金， 不以紅，佩不以魚，鞍轎不以文繡，此於 臣何損 于朝仪何伤 」议遂格。德秀屡进鲠言，上皆虚心开纳，而时相益严惮之，其党乃谋所以相撼，畏公议未敢发。给舍王塈、盛章始驳德秀所主济邸赠典，继而殿中侍御史莫泽遂劾之，与职祠。谏议大夫朱端常又劾之，落职罢祠。监察御史梁成大又劾之，请加窜殛。上曰：「仲尼不为已甚。」乃止。 
《朝野杂记》：孝宗之丧，上实以嫡孙行三年服。庆元二年三月辛丑，监察御史胡纮言，皇帝为孝宗当服期，诏侍从、台谏、给舍限三日集议释服。吏部尚书叶翥等言：「孝宗升遐之初，太上圣体违豫，就宫中行三年之丧。皇帝受禅，止宜仿古方丧之服以为服。昨来有司失于讨论，今胡纮所奏，引古据经，别嫌明微，委是允当。欲从所请，参以典故，六月九日大祥礼毕，皇帝及百官并纯吉服，七月一日皇帝御正殿，飨祖庙，以全权制屈伸之义。将来禫祭，令礼官检照累朝礼例施行。」四月庚戌，诏：「 臣所议虽合礼经，然于朕追慕之意有所未安。早来奏知太皇太后，面奉圣旨，以太上皇帝虽未康愈，宫中亦行三年之制，宜从所议。朕躬奉慈训，敢不遵依 议状可付外施行。」六月辛亥，徙纮太常少卿，使草定其礼。七月癸未，亲飨太庙如故事焉。
 礼 宋会要辑稿 礼三○ 历代大行丧礼下 光宗 
      
光宗
【宋会要】
      
庆元六年八月八日，圣安寿仁太上皇帝崩于寿康宫寿康殿，遗诰曰：「吾以凉德，受禅孝宗，励精图回，六更寒暑。志近道远，焦劳成疾，爰以神器，畀于嗣圣，退处北宫，专意调养，以冀康宁之福。七年于兹，小愈复增，连遭拜衅「拜」字疑误。，积忧熏心。重涉炎歊，益费将理。皇帝方在哀疚，复朝夕左右，躬侍药膳，斋戒专精，祈祷备至。大数莫夺，竟底弥留。夜旦之常，此理数究，得所付托，无遗憾矣。寿成惠慈皇太后可尊为太皇太后。将来彻几筵毕，寿康宫可拨还大内。皇帝成服三日听政，丧纪以日易月。 臣共为宽释，勿过摧伤。百官入临，随地之宜，诸道州府长吏以下三日释服。在京禁音乐百日，在外一月，无禁祠祀嫁娶。沿边不用举哀。本宫见在金银一百万贯，拨付朝廷，给散内外诸军。山陵制度，务从俭约。不在诰中者，皆取皇帝处分。更赖中外臣僚协心戮力，翊扶庶政，以副至怀。故兹遗诰，想宜知悉。」其日文武百僚常服、黑带，入诣殿下立班定，礼直官引班首出班，于班前南向立，搢笏宣遗诰讫，归位，并举哭一十五音。再拜，移班稍南立，班首稍前立，躬身致词，奉慰寿成惠慈皇太后，次奉慰皇帝、皇后，归位，各再拜讫退。 
同日，诏圣安寿仁太上皇帝升遐，令有司疾速讨论典礼施行。 
同日，诏内侍
      
李大谦充都大主管丧事，依旧兼大行太上皇后都大主管丧事，大行太上皇后提点事务、内侍杨端友改差充大行太上皇帝升遐同都大主管丧事，内侍毛居实充造梓宫官。 
同日，礼部、太常寺言：「文武百僚朝晡临于宫庭内外，文武百僚并诣殿下立班再拜讫，礼直官引〔班〕首诣香案前，搢笏三上香，出笏归位，举哭一十五音，再拜讫班退。自小祥后至禫祭朝一临，自是七日皆朝临，四十九日而止。禫祭除后、山陵前，每遇朔望， 臣并朝临，进名奉慰皇太后、皇帝、皇后。」成服日、大小祥、禫、朔望并奉慰朔望：原作「朔服」，据本书《礼》三○之八一改。。从之。 
、腰绖、竹杖、绢衬衫。并下文思院制造。 臣服制，并斩衰服。 。大祥日，服素纱软脚折上巾、浅黄袍、黑银带。皇太后、皇后、贵妃、内外命妇，麤布盖头、衫帔、首绖、绢衬服。六宫内人无帔，合服麤布盖头、长衫裙、首绖、绢衬服。内外命妇合入临人，仍加冠。吴兴郡王合服布头冠、布斜巾、四脚、大袖襕衫、裙 、冠帽、竹杖、腰绖、直领大袖布襕衫、白绢衬衫。皇帝视事日，去杖、首绖。小祥日，改服布四脚、直领布襕衫、腰绖、布 同日，礼部、太常寺言：「检照典故，初丧日皇帝合服白罗袍、黑银带、丝鞋、白罗软折上巾。成服日，皇帝布斜巾、四脚、裙斩衰谓不缉。、首绖、腰绖、竹杖、绢衬服。文武五品以上并职事官监察御史以上，内客省、宣政、昭宣、知合门事及入内都知押班，布头 中书门下省、枢密院使副、尚书、翰林学士、节度使、金吾上将军、文武二品以上，布头冠、布斜巾、布四脚、大袖襕衫、裙
      
、腰绖。自余文武百僚、三省枢密院书令史以上，及御史台、合门、太常寺引班祗应人，布幞头、襕衫、腰绖。已上并合用麤麻布为屦，并下临安府制造。军人百姓等白衫帽，妇人素缦不花钗，三日止。」并从之。 冠、幞头、大袖襕衫、 
同日，礼部、太常寺言：「检照典故，御前禁卫、行门班直、亲从快行、亲事辇官等，自成服日前并服青紫或褐衫、带子，至释服日并依旧。自成服日至释服日前，如遇朝殿，亦服青紫或褐衫、带子。」从之。
同日，礼部、太常寺言：「检照典故，一、自举哀日皇帝不视事，择日成服。一、择日奏告天地、宗庙、社稷、诸陵。一、自举哀至祔庙，停宗庙祭享并中小祠及禁乐。一、欲令临安府禁屠宰三日。一、将来孟冬朝献，乞依典故权停。」从之。 
同日，礼部、太常寺言：「检照典故，成服日至释服日前遇朝殿，所有合用帘幕并用缟素。其辇舆并御龙直执打从物等，权用浅黄包裹。」从之。 
同日，诏辰日不得忌哭。 
九日，诏：「今来大行圣安寿仁太上皇帝升遐，所有应合行典礼及支费赏赐等，并依高宗皇帝升遐典故施行。」 
同日，礼部、太常寺言：「检照干兴元年典故，大殓前延庆殿陈生平服玩及珠襦、玉匣、含禭应入梓宫之物。今来大殓，欲乞依上件典故施行。」从之。 
十一日，礼部、太常寺言：「检照旧制，丧服以日易月，二十七日而除。行在诸军统制、统领官免入临，就寨挂服。将副、部队将、管队使臣升朝官
      
以上，及将校副指挥使以上，常服哭于本营，三日止。常日朝殿，祗应排立行门禁卫班直将校副指挥使以上，并御前忠佐，俟百官临，即哭于殿门外。在外监司、州军县镇长吏以下，服布四脚、系幞头。直领襕衫、上领不盘。腰绖，以麻。朝晡临，三日而除。沿边不用举哀。应士庶婚嫁，服除外不禁。内外品官禁乐二十七月。京城内外民庶，自举哀至祔庙，合行禁乐。诸路州县(等)[管]内寺观，自关报到日，修建道场七昼夜，禁屠宰三日。民庶等禁乐百日。沿边军中及在外诸军军行教阅不禁。」从之。 
十二日，礼部、太常寺言：「检照典故，龙图等阁祖宗神御殿权停节序、旦望、帝后生忌辰酌献，过易月大祥依旧。未祔庙前，每遇大祠奏告等，行事官权改吉服，用乐去处备而不作。百官不入临日，皇帝未听政前，并进名起居。释服后祔庙前，遇朔望不御前后殿，并进名奉慰。」从之。 
。大祥日，皇帝改服素纱软折上巾、浅黄袍、黑银带。合赴立班文武官、三省枢密院书令史以上，及御史台、合门、太常寺引班祗应人，合服禫服，系素纱软脚幞头、黪 。文武百官五品以上并职事官监察御史以上，内客省、宣政、昭宣使、知合门、入内都知押班，改服布幞头、布襕衫、腰绖、布 同日，礼部、太常寺言：「檢照典禮，小祥日皇帝改服布四腳、直領布襴衫、腰絰、布(公布)[布公]服、白 、錫帶。故例幞头(今)[令]
临安府制造给散，其黪布公服、锡带止令本府各支布一匹半，自(今)[令]包裹制造。禫除日，皇帝释黪，
      
常服，文武百官如之。系金玉带、佩鱼者，易以黑带，去鱼；乘花绣鞯、狨座者，易以皂鞯，去狨座。宗室出则常服，居则衰服，依服属终丧。」从之。 
