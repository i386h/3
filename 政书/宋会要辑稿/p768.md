<!-- { "loadSidebar": true } -->
地图，因请老子像及《道德经》。那揭陀国，有酰罗城，中有重阁，藏佛顶骨及锡杖。贞观二十年，遣使贡方物。高宗时，卢伽逸多者，东天竺乌荼人乌：原作「鸟」，据《新唐书》卷二二一上、《通鉴》卷二○一改。，亦以术进，拜怀化大将军。干封三年，五天竺皆来朝。天授三年，东天竺王摩罗枝摩、西天竺王尸罗逸多、南天竺王遮娄其枝罗婆、北天竺王娄其那那、中天竺王地婆西那，并来朝献。景龙四年，南天竺国复遣使来朝。景云元年，复遣使贡方物。开元二年二：原作「三」，据《旧唐书》卷八、卷一九八改。，西天竺遣使瞿昙惠诚来朝贡。八年，南天竺国遣使献五色能言鹦鹉。其年，南天竺国王尸利那罗僧伽请以战象及兵马讨大食及吐蕃等，仍求有以名其军，玄宗甚嘉之，名军为怀德军。使者曰：「蕃夷惟以袍带为宠。」帝以锦袍、金革带、鱼袋并七事赐之事：原作「字」，据《亲唐书》卷二二一、《文献通考》卷三三八改。。九月，南天竺王尸利那罗僧伽宝多枝摩为国造寺寺：原作「等」，据《旧唐书》卷一九八改。，上表乞寺额， 以「归化」为名赐之。十一月，遣使册利那罗伽宝多为南天竺国王，遣使来朝。十七年六月，北天竺国三藏沙门僧密多献质汗等药。十九年十月，中天竺国王伊沙伏摩遣其大德僧勃来朝贡，献方物。二十九年三月，中天竺国王子李承恩来朝，授游击将军，放还。天宝中，累遣使朝献。干元末，河陇陷没，遂不复至。晋、宋《浮图经》云：临倪国，其王生浮图。浮图，太子也。父曰屑头耶，母曰莫耶。浮图身体色黄，发青如青丝。始，莫耶梦白象而孕，及生，从母左胁出。生而有髻，堕地能行七步七：原作「十」，据《三国志》卷三○裴注引《魏略 西戎传》、《通典》卷一九三、《太平寰宇记》卷一八三改。。此国在天竺域中域：原作「城」，据《通典》卷一九三改。。天竺又有神人，名沙律，昔汉哀帝元寿元年，博士弟子景卢受大月氏王使伊存口授浮图经，曰复立者，其人也。伛蒲塞、桑门、伯闻闻：原作「间」，据《三国志》卷三○裴注引《魏略 西戎传》、《通典》卷一九三、《太平寰宇记》卷一八三改。、
疏间、白间、比丘、晨门，皆弟子号也。浮图所载，与中国《老子经》相出入，盖以为老子西出关过西域之天竺出：原作「北」，据《三国志》卷三○裴注引《魏略 西戎传》、《通典》卷一九三、《太平寰宇记》卷一八三改。，教胡为浮图，徒属弟子别号合有二十九，不能详载，故略之。诸家记天竺事，多录诸僧法明、道安之流传记，疑皆怪诞不经，不复悉纂也。已具《序略》注中。至周广顺三年，西天竺僧萨璊多等十六族来贡名马。 
宋干德三年，沧州僧道圆自西域还，得佛舍利一、水晶器、贝叶梵经四十夹来献。道圆天福中诣西域，在涂十二年，住五印度凡六年，五印度即天竺也。还经于阗，与其使偕至。太祖召问所历风俗山川道里，一一能记。 
四年，僧行勤等一百五十七人诣阙上言，愿至西域求佛书，许之。以其所历甘、沙、伊、肃等州，焉耆、龟兹、于阗、割禄等国，又历布路沙、加湿弥罗等国，并诏谕令人引道之。 
开宝后，天竺僧持梵夹来献者不绝。 
五年四月，西天僧苏葛陀以舍利一、水晶器及文殊花来献。 
六年，赐西天僧弥罗等四人紫衣。 
八年冬，東印度王子穰結 囉來朝貢「東」下原有一「都」字，據《文獻通考》卷三三八刪。。天竺之法，国王死，太子袭位，余子皆出家为僧，不复居本国。有曼殊室利者，乃其王子也，时中国僧至其国，因随而至焉。太祖令馆 
      
于相国寺。善持律，为都人之所倾向，财施盈溢。众颇嫉之，以其不解唐言，即伪为奏求还本国，许之。诏既下，曼殊室利始大惊恨，众僧谕以诏旨，不得已，迟留数月而后去。自言诣南海附贾人船而归，终不知所适至。 
二十九日，西域中印土僧钵纳摩利来朝，以佛舍利塔一、戁拂一为献。 
太平兴国五年五月，中天竺国僧啰护啰来献香药万七千斤，(具)[贝]多叶梵经一轴。 
七年，益州僧光远至天竺，以其王没徙曩表来上，并献佛顶印大小六、菩提贝多叶各七。上令天竺僧施护译云：「近闻支那国内有大明王，至圣至明，威力自在，每 薄幸，朝谒无由，遥望支那，起居圣躬万福。光远来，蒙赐金刚吉祥无畏坐释迦圣像袈裟一事，已披挂供养。伏愿支那皇帝福慧圆满，寿命延长，常为引道一切有情，生死海中，渡诸沉溺。今以释迦舍利附光远上进。」又译其国僧统表，词意亦与没徙曩同徙：原作「徒」，据上文及《文献通考》卷三三八改。。施护者，乌填曩国人。其国属北印度人其国：原脱，据《宋史》卷四九○补。，西行十二日至干E罗国，又西行二十日至曩鵨罗贺罗国，又西行十日至岚婆国，又西行十二日至鵨惹曩国，又西行至波斯国，得西海。自北印度行百二十日至中印度，中印度西行三程至呵啰尾国，又西行十二日至未曩啰国，又西行十二日至钵赖野迦国，又西行六十日至迦啰拏俱惹国「未曩啰」至「六十日至」二十三字原脱，据《宋史》卷四九○补。，又西行十二日至摩罗尾国，又西行二十日至乌然泥国，又西行二十五日至罗啰国，又西行四十日至苏啰荼国，又西行十一日至西海。凡中印度行六月程至南印度，又西行九十日至供迦拏国，又西行一月至海月：原作「日」，据《宋史》卷四九○改。。自南印度南行六月程得南海。皆施护之所述云。 
八年，僧法遇自天竺取经回，至三佛齐，遇天竺僧弥摩罗失黎语不多令，附表愿至中国译经译：原作「谭」，据《宋史》卷四九○改。，上优诏召之。法遇后募缘制龙宝盖袈裟后：原作「复」，据《宋史》卷四九○改。，将复往天竺，表乞给所经番国敕书，遂赐三佛齐国王遐至葛、古罗国主司马佶芒、柯兰国主赞怛罗、西天王子谟驮仙书以遣之。 
雍熙中，卫州僧辞澣自西域还，与胡僧密怛罗奉北印度王及金刚坐王那烂陀书来怛：原作「恒」；王：原作「玉」，均据《文献通考》卷三三八改。。又有婆罗门僧永世与波斯外道阿里烟同至京师。永世自言：本國名利得，國王姓牙羅五得，名阿喏你 ，衣黃衣，戴金冠，以七寶為飾，出乘象或肩輿，以音樂螺鈸前道，多遊佛寺，博施貧乏。其妃曰摩诃你，衣紬缕金红衣，岁一出，多所振施。人有 抑，候王及妃出游候：原作「侯」，据《宋史》卷四九○改。，即迎随申诉。署国相四人，庶务并委裁制。五谷、六畜、果实与中国无异。市易用铜钱，有文漫圆径，如中国之制，但实其中心，不穿贯耳。其国东行，经六月至大食国，又二月至西州，又二月至夏州。阿里烟自云：本国王号黑衣，姓张，名哩里没，用锦彩为衣，每游猎，三二日一还国。署大臣九人治国事。男子以白迭布为衣，妇人豪富者着大食国锦绮，贫下止服绢布。种陆田，而无稻糯。土宜丝蚕、羊马、果实。无钱 
      
货，以杂物货易。永世、阿里烟太平兴国九年与西州回鹘同来。 
淳化二年五月，南天竺那兰寺僧补罗吃多以释迦佛舍利来献。赐紫方袍，馆于太平兴国寺。 
至道元年，天竺僧迦罗拏扇以佛顶骨来献。诏赐紫衣，馆于太平兴国寺。 

二年八月，有天竺僧随舶至海岸，持帝锺、铃杵、铜铃各一、佛像一躯、贝叶梵书一夹贝：原作「具」，据《文献通考》卷三三八改。，与之语，不能晓。 
大中祥符三年九月，中天竺僧觉称、法戒来献金刚座、菩提叶梵夹、舍利，觉称又作《赞圣德颂》以献。诏传法院译其文，赐紫方袍，加以束帛。 

天圣二年九月二：原作「三」，据《长编》卷一○二、《宋史》卷四九○改。，西印度僧爱贤、智信护等来献梵书经，各赐紫方袍、束带。 
五年二月，僧法吉祥等五人以梵书来献，赐紫方袍。 
景佑三年正月，僧善称等九人贡梵经、佛骨及铜牙菩萨像，赐以束帛。 
熙宁五年三月，木征进天竺僧二人，诏令押赴传法院。明年四月二十三日，诏以使臣引伴住五台山，从其请也。仍给递马驿。
 蕃夷 宋会要辑稿 蕃夷四 大 食 
      
大食
【宋会要】
      
真宗咸平元年八月，诏曰：「敕大食国王：先差三麻杰托舶主离于广州买锺，除纳外少钱千三百余贯事。卿抚驭一方，恭勤万里，汛海常修于职贡，倾心远慕于声明。所市洪锺，虽亏估价，以卿素推忠恳，宜示优恩。特免追收，用隆(春)[眷]注。所欠锺钱，已降敕命蠲放。故兹示谕。」 

二年闰三月，遣蒲押提黎来贡象牙四株，拣香二百斤，千年枣、白沙糖、葡萄各一琉璃瓶，蔷薇水四十瓶，贺皇帝登位。六月，遣其判官文茂来贡。 
三年三月，遣使穆吉鼻朝贡。其还也，诏赐其舶主婆离银二千七百两、交倚、水灌器、金镀银鞍勒马。 
六年六月，其王阿弥遣使婆罗钦三摩泥等来贡方物。是岁承天节，其使与蒲端、三佛齐使皆在馆，诏赐袭衣，仍预大宴。 
祥符九年十一月，大食蕃客截沙蒲黎以金钱、银钱各千文来贡，且求朝拜天颜。诏入内〔内〕侍省引对崇政殿，优给其直遣之。 
天禧元年六月，诏：「大食国蕃客麻思利等回(示)[市]物色，免缘路商税之半。」 
三年五月，遣使蒲麻勿婆离、副使蒲加心等来贡。 
仁宗天圣元年十一月，入内内侍省副都知周文质言：「沙州、大食国遣使进奉至阙。缘大食国(北)[比]来皆泛海由广州入朝，今取沙州入京，经历夏州境内，方至渭州，伏虑自今大食止于此路出入。望申旧制，不得于西 
      
蕃出入。」从之。干兴初，赵德明请道其国中国：原重此字，据《宋史》卷四九○删。，不许，至是，恐为西人钞略，故令从海路至京师。 
至和二年十月，首领蒲沙乙贡方物。 
嘉佑元年四月，首领蒲沙乙入贡方物。 
五年正月，首领蒲沙乙贡方物，(援)[授]沙乙武宁司阶。其男霞佛乞以银合上干和节香，诏许之，还其银合。以上《国朝会要》。 
神宗熙宁三年十二月二十四日，遣使来贡，赐器服、饮食有差。 
五年六月二十一日，诏：「大食勿巡国进奉使辛押罗辞归蕃，特赐白马一疋、鞍辔一副。所乞统察蕃长司公事，令广州相度。其进助修广州城钱银，不许。」 
六年十月五日，大食婆离慈进奉都蕃首保顺郎将蒲婆离慈表男麻勿将贡物，乞赐将军之名，仍请以麻勿自代。诏蒲麻勿与郎将，余不行。 
