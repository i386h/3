<!-- { "loadSidebar": true } -->
十三日，诏右朝请郎、直秘阁、权发遣静江府张维除直徽猷阁。 
十八日，中书门下省勘会广西提刑滕田勺措置捕贼有劳，诏除直秘阁。 
七月十九日，诏大理少卿周自强除直秘阁、江南西路提点刑狱公事。 
八月五日，诏提举福建路市舶程佑之职事修举，可除直秘阁、权广南东路提点刑狱公事。 
八日，诏起居舍人兼权给事中黄钧依所乞除直敷文阁、权发遣荆湖南路计度转运副使。 
二十八日，诏中书门下省检正诸房公事王秬除直宝文阁、权发遣江南东路计度转运副使。
五年正月六日，诏太常少卿王瀹除直敷文阁、荆湖北路提点刑狱公事。从其请也。 
二月二日，诏尚书户部侍郎陈良弼可除敷文阁待制、提举江州太平兴国宫， 
      
任便居住。 
三月三十日，诏直秘阁、提举四川茶马张松可除直徽猷阁，令再任。 
四月九日，诏敷文阁直学士、知太平州吴芾除徽猷阁直学士，差知隆兴府；尚书吏部侍郎周操除徽猷阁直学士，差知太平州。 
五月一日，诏：「两浙路转运判官刘敏士职事修举，可除直秘阁，升充副使。」 
六月五日，诏直秘阁、权发遣淮南路计度转运副使沈复职事修举，可除直徽猷阁，集英殿修撰、知建康府史正志除敷文阁待制。 
七月四日，诏秘阁修撰、权知临安府周淙，以职事修举，除右文殿修撰，令再任。 
十一日，诏中书舍人汪涓除敷文阁待制，依所乞差提举江州太平兴国宫。 
八月六日，诏国子司业兼权礼部侍郎程大昌除直龙图阁、江南东〔路〕转运副使。 
十三日，诏权知(阁)[阆]州王伯庠除直秘阁阆州：原作阁州，据《敬止录》卷六王伯庠《西湖重修湖桥记》署衔改。，改知夔州。 
九月六日，诏大理卿沈度除直龙图阁、知建宁府。十六日，诏大理少卿王彦洪除直敷文阁、江南东路提点刑狱公事。从其请也。 
十九日，诏赵不偈特与除直秘阁。以父检校少保、安庆节度使士籛遗表来上，从其请也。 
二十四日，诏权知金州韩晓除直秘阁、提举四川茶马。 
十月五日，诏尚书吏部侍郎薛良朋除敷文阁直学士、知福州。从其请也。 
十一月一日，诏直徽猷阁、权知扬州莫(蒙)[蒙]职事修举，可除直宝文阁。 
二日，诏新福建路提点刑狱公事赵子英除直敷文阁，改福建 
      
路计度转〔运〕副使；新发遣广州吴南老、新发遣婺州李衡并除直秘阁，差遣如故。 
四日，诏左奉议郎胡铨除集英殿修撰、知漳州。 
二十一日，诏敷文阁(侍)[待]制、成都潼川府夔州利州路安抚使兼知成都府晁公武，敷文阁待制、知泉州王十朋，并除敷文阁直学士。 
六年二月二十九日，诏尚书金部员外郎吕企中除直敷文阁、淮南转运判官兼淮西提刑、提点常平茶盐兼措置屯田，填见阙。 
三月九日，诏尚书户部侍郎杨倓依所乞除龙图阁待制、提〔举〕佑神观，仍奉朝请。 
十二日，诏直秘阁、两浙路转运判官姚宪除直敷文阁、知临安府。 
四月一日，诏尚书度支员外郎蔡洸除直秘阁、差权知镇江府。 
十六日，诏敷文阁待制、知平江府徐 除徽猷阁直学士、提举江州太平兴国宫，任便居住。从其请也。 
二十二日，诏集英殿修撰阎安中除敷文阁待制、知遂宁府。 
二十九日，诏尚书工部侍郎姜诜依所乞除徽猷阁待制、知宁国府。 
同日，诏尚书度支员外郎张松除直显谟阁、江南东路计度转运副使。 
五月十五日，诏直秘阁龚茂良除直显谟阁、权发遣江南西路计度转运副使。 
闰五月三日，诏尚书工部侍〔郎〕周淙除集英殿修撰、提举江州太平兴国宫。 
七日，诏降授右朝奉大夫、尚书户部员外郎刘敏士除直显谟阁、知温州。
同日，诏大理卿兼皇子恭王府直讲李浩除直宝文阁、 
      
权发遣静江府。 
六月四日，诏宗正少卿胡襄除直徽猷阁、权发遣江南东路提点刑狱公事，太府少卿朱商卿除直敷文阁、荆湖北路提点刑狱公事。 
六日，诏太常少卿赵彦端直宝文(殿)[阁]、知建宁府。
十四日，诏新权发遣扬州王佐除直宝文阁。 
二十七日，诏中书门下省检正诸房公事沈枢除直宝文阁、权福建路计度转运副使。 
八月二日，诏淮南路转运判官兼淮南东路提点刑狱公事俞召虎除直秘阁。 
四日，诏左朝散郎、新知漳州刘度除秘阁修撰。 
七日，诏：「直敷文阁、知临安府、主管两浙西路安抚司公事姚宪，招收阙额禁军，措置有方，除直显谟阁。」 
十九日，诏户部尚书曾怀除龙图阁学士、知婺州。从其请也。 
九月十三日，诏尚书吏部侍郎兼权吏部尚书胡沂除徽猷阁待〔制〕、知处州。以沂请祠，故有是命。 
十七日，诏两浙路转运判官吕正己除直秘阁。以按狱视田，职事修举，故有是命。 
二十一日，诏左朝散大夫陈良翰除敷文阁待制、提举江州太平兴国宫，任便居住。 
十月六日，诏大理少卿周自强除直敷文阁、福建路提举常平茶事。 
十二日，诏知泰州兼权提举淮南东路常平茶盐公事徐子寅除直秘阁。以职事修举，故有是命。 
十四日，诏权发遣(旴)[盱眙]军兼沿边巡检使措置榷场龚鋈除直秘阁。 
十五日，诏敷文阁直学士、知明州兼沿海制置使赵伯圭除敷 
      
文阁学士。以职事修举，故有是命。 
十七日，诏集英殿修撰、提举江州太平兴国宫周淙除敷文阁待制。以昨任京邑，绩 可观，故有是命。 
十二月二十日，诏权兵部尚书兼侍读黄中特除显谟阁学士、提举江州太平兴国宫，任便居住。以中乞依旧致仕，故有(仕)是命。 
七年正月二十五日，诏权知荆门军冯忠嘉除直秘阁。以任劝谕户马同义勇教阅及制军器有劳，故有是命。
二月二十四日，诏直龙图阁、江南东路转运副使沈度除秘阁修撰、宁国府长史，福建路常平茶事郑伯熊除直敷文阁、宁国府司马。 
二十八日，诏权知安丰军张士元除直秘阁。以久历边任，职事修举，故有是命。 
三月三日，诏直敷文阁、充江东〔宣〕抚使司参议官韦璞除直显谟阁。 
四月四日，诏叶衡起复帅淮西，可改除敷文阁待制、枢密都承旨。 
同日，诏直宝文阁、权知秀州沈复〔除〕直龙图阁、两浙转运副使，直秘阁、两浙西路计度转运副使吕正己除直敷文阁、知扬州。 
二十一日，诏庐州赵善俊除直秘阁。以善俊为帅臣，未有职名，故有是命。 
二十五日，诏国子祭酒芮烨除右文殿修撰、主管台州崇道观，任便居住。以烨请祠，故有是命。 
二十九日，诏江南西路提点刑狱公事陶定除直秘阁。以定按察所部，职事修举，故有是命。 
五月十三日，诏都大提举川秦茶事买马赵彦博除直秘阁。以职事修举，从四 
      
川宣抚使王炎奏乞旌擢故也。 
六月五日，诏给事中徐良能除龙图阁待制、提举江州太平兴国宫，任便居住。以良能丐祠，从其请也。 
二十六日，诏直宝文阁、两浙西路提点刑狱公事任文荐除秘阁修撰、知建宁府。 
二十九日，诏宝文阁待制、提举佑神观胡铨除敷文阁直学士、提举江州太平兴国宫。以铨丐祠，故有是命。
八月五日，诏中书舍人兼侍讲、同修国史兼实录院同修撰范成大除集英殿修撰、知静江府。 
十九日，诏知全州支邦荣除〔直〕秘阁。 
九月十九日，诏虞光亮除直秘阁。 
二十三日，诏直秘阁、知湖州向汋除直徽猷阁，知温州曾逮除直秘阁。各以措置赈济有方，故有是命。
二十六日，权礼部尚书兼侍读刘章除显谟阁学士、提举江州太平兴国宫。以章丐祠，从其请也。 
十月三日，诏权尚书刑部侍郎兼详定一司敕令王秬除集英殿修撰、知饶州。以秬丐外，故有是命。 
十一月二十一日，诏尚书户部郎中、总领湖广江西京西财赋、湖北京西军马钱粮、专一报发御前军马文字吕游问除直显谟阁、知襄阳府。 
同日，诏直秘阁、权发遣(旴)[盱眙]军龚鋈除直徽猷阁，差遣如故。以鋈职事修举，故有是命。 
八年二月一日，诏权发遣秀州丘 除直秘阁。以本路运使奏 本州岛和籴，不扰而办，故有是命也。 
五日，诏知明州兼沿海制置使赵伯圭除显谟阁学士，再任。以本 
      
州士庶叶武等乞伯圭再任，故有是命。 
三月二十三日，诏尚书右司员外郎兼权刑部侍郎韩彦古除秘阁修撰、知台州。 
同日，诏直显谟阁、权发遣隆兴府龚茂良除右文殿修撰，仍再任。以茂良捄荒有劳，故有是命。四月五日，诏利州路转运判官郭仪除直秘阁，令再任。 
十一日，诏左承议郎、殿中侍御史萧之敏除直秘阁、权发遣江南东路提点刑狱公事。 
二十二日，诏集英殿修撰、知饶州王秬除敷文阁待制。以秬赈济有劳，故有是命。 
二十三日，诏陈弥作除敷文阁直学士，胡仰除直秘阁。并以捄荒有劳，故有是命。仍令弥作开具湖南州县协力济办官属姓名闻奏。 
二十六日，诏太常少卿兼国史院编修官兼实录院检讨官黄钧除秘阁修撰、知泸州。以钧丐外，从所请也。 
二十七日，诏敷文阁直学士、知荆南府姜诜除宝文阁直学士。以救荒有劳故也。 
五月十四日，诏尚书吏部郎中姚时行除直秘阁、荆湖北路提点刑狱公事。以时行丐外，从其请也。 
二十五日，诏尚书兵部员外郎高禹除直秘阁、淮南路转运判官兼淮南东路提点刑狱公事。 
六月十二日，诏：「恭奉太上皇帝圣旨，直秘阁、知徽州赵师夔特除直徽猷阁。」 
七月十二日，诏权发遣舒州兼措置淮西铁钱许子中除直秘阁，令再任。以子中创行措置 铸钱三十万敷额，故有是命。 
二十一日，诏知庐州赵彦 
      
俊除直徽猷阁，候任满日，特令再任。 
二十五日，诏权发遣两浙路计度转运副使公事胡坚常除直秘阁、权发遣扬州兼主管本路安抚司公事、提领(权)[措]置屯田。
二十七日，诏直秘阁、都大主管成都府利州等路茶事赵彦博除直显谟阁，仍再任。以职事修举，故有是命。
八月三日，诏太子詹事周操除敷文阁学士，在外宫观。从其请也。 
五日，诏中书门下省检正诸房公事司马伋除秘阁修撰、权发遣广州兼主管本路经略安抚司公事。 
二十六日，诏权发遣衢州施元之除直秘阁、权发遣两浙西路提点刑狱公事。 
二十七日，诏(真)[直]徽猷阁、权发遣江南东路计度转运副使公事张维特除秘阁修撰。以职事修举，故有是命。 
十月十四日，诏宗正少卿赵子英除秘阁修撰、主管隆兴府玉隆观，任便居住。 
