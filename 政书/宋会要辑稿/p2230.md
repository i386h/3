<!-- { "loadSidebar": true } -->
太宗至道二年七月，太常博士、直史馆陈靖上言天下多(广)[旷]土，流移之民众。谓置使招集，给以田种，条上兴创功利。太宗谓宰臣曰：「秦灭井田，置阡陌，经界废而兼并作，遂使普天之下蚩蚩甿庶迄至今日贫富不均而礼节不复者，良由是也。朕以凉德，获临大宝，思欲革百王之弊，立一朝之法，复古道而康下民，昼夜思之，未尝暂辍。前后上言农田利害者多矣，皆是知其末而暗其本，有其说而无其用。唯陈靖此奏颇究根源，举而行之，颇契朕意。」宰臣吕端曰：「靖见在外候对。」实时召见，帝再三奖谕，仍令赐食而遣之。他日帝语及靖奏，吕端曰：「上失其道，民散久矣，今靖所立田法改更旧制非一，加又大费钱币，应须下三司议。」帝善之，委盐铁使陈恕及副使于部内佥选判官各一人，与恕、靖等会议，务令论讲贯以极理道天头原批：「《大典》卷六百一，又卷一万三千三百三十一。」又批：「以下有△者写双数。」。△八月，以靖为劝农使，(往)[按]行陈、(颖)[颍]、蔡、襄、邓、唐、汝等州垦田，以大理寺丞皇甫选、光禄寺丞何亮(引)[副]之。选等上言，以为功难成，愿罢其事。帝初不从，犹诏靖经度。未几，三司议，以为费用官钱多，万一水旱，恐遂散失，帝重违 议，寝之。 
十一月六日，诏：「劝农种艺，素有定规。如闻近年多不率职，非所以副宰字之寄，厚衣食之源。宜令诸路转运使申饬令佐，劝 
     
民(裁)[栽]种。」 
真宗景德三年二月，诏诸路转运使副、开封府知府及诸道知州、刺史，少卿监已上并兼劝农使，其余知州军、通判等并兼劝农事。仍令自今除授依此施行。 
天禧三年十一月，中书门下言：「诸路租赋欺隐至多，官私土田侵冒亦甚，欲条贯画一，专委逐处提点刑狱朝臣管勾。」从之。 
四年正月，诏：「改诸路提点刑狱为劝农使、副，兼提点刑狱公事，所至取州县民版籍，视其等第税科，有不如式者惩之。劝恤耕垦，招集逃亡，检括陷税，凡隶农田事并令管勾。仍各赐《农田敕》一部，常使遵守。」 
八月，诏：「诸路劝农、提点刑狱官，自今奏事，缘户赋农田则书劝农司；刑狱格法，则书提点刑狱所。」又诏：「自今逐年两税版籍，并仰令佐躬自勾凿点勘新收旧管之数。民有典卖析户者，验定旧税，明出户帖。劝农使按部所至，索视帐目。其县官能用心者，批历为劳绩，当议升奖。」时上封者言，诸州民版止委吏人，失于勘验勘：原作「劝」，据《长编》卷九六改。，移易税赋，多不均等，故有是命。寻又诏寻又：原无，据《长编》卷九六补。：「前敕诸路劝农使所至究民间疾苦，检视帐籍，虑其因缘取索，受民越诉以扰人众，宜令使、副常切钤束，更不得妄有行遣，呼集民人。其籍帐不整帐：原作「掌」，据《长编》卷九六改。，止得移牒索视，论诉公事并依旧次第陈状。如已经州县、转运司不行者司：原作「使」，据《长编》卷九六改。，并实时尽公处理，所置曹典勿得过提点刑狱司数。」 
四月二十二日，利州转运使李防请雕印《四时纂要》、《齐民要术》，付诸路劝农司以勉 
     
民务，使有所遵用。真宗善之，即诏雕印《四时纂要》、《齐民要术》二书，赐诸道劝农司。 
十一月，(今)[令]劝农使兼提点刑狱官提点：原作「举」，据《长编》卷九六改。，自今以提点刑狱、劝农使副为称。 
干兴元年五月，仁宗即位未改元。诏许夔州路提点刑狱、劝农使副盛京、赵文蔚每岁一至归州省视家属。 
仁宗天圣四年三月六日，中书门下言：「累据臣僚上言，国家以转运使副、提点刑狱朝臣使臣皆兼劝农之职，多是行遣取索文字，颇成劳扰，欲令逐路转运、提点刑狱司合劝农一司，更不用置司行遣，常躬亲体量民间疾苦。凡干租税、徭役、科买物色及诸般事有未便于民者，画一条奏如何擘画即得便济，当议详酌施行。及自今体量诸县令佐，如有整葺得税减、息流亡、不扰民户、政治可称者以闻，即不得避事不言。其转运、提刑司合提举公事，仍仰区别州郡理与不理之处，不得一例行遣，别致妄外烦扰。」从之。 
明道二年十一月二十八日，天章阁待制、知应天府陈执中言，乞今后应差权知开封府开封：原作「河南」，即与下重，显误。兹据《长编》卷一一三改。、河南府、应天府，并令兼充畿内劝农使。从之。 
至和二年七月，诏：「如闻河东户役唯课桑以定物力之差，故农人不敢种植，而丝蚕益薄。宜令转运使劝植之，仍自今毋得以桑数定户等。」
 职官 宋会要辑稿 职官四二 盐铁使 
     
盐铁使
【宋会要】
     
陈恕自河北营田使知代州，葺城垒战具，太宗知恕有心计，召为盐铁使。
 职官 宋会要辑稿 职官四二 营田使此题据眉批添入。 
     
营田使此题据眉批添入。
韩世忠绍兴十年以宣抚兼营田大使。
 职官 宋会要辑稿 职官四二 发运司 催纲司 
     
发运司催纲司
【宋会要】
     
《神宗正史 职官志》：制置发运司、计度转运司，并使、副或判官二人；提点刑狱司，提点官一人；提举司，提举官一人。各分路列职，掌按察官吏之事。转输淮、浙、江、湖赋入之物以供京都，收摘山煮海 铸之利以归公上，而总其漕运之事，则隶发运司。三门、白波发运司，有催促、装纲各二人，以京朝官三班充。河阴至陕州，自京至汴口，催纲各一人，并以三班以上充。广济河都大催纲一人，以京朝官充，后改为辇运司。许、汝石塘河催纲二人，以京朝官三班充。御河催纲一人，以三班充。提辖官二人，以安利、永静二军知军兼充，分辖缘河州县。汴河至泗州催纲三人，以三班或内侍充，皆分地而领之。蔡河拨发一人，以朝臣或三班充。又江南、两浙、荆湖皆以三班为拨发，诸州又有监装卸斛官一人或二人，以京朝官、三班、幕职州县官充。 
英宗治平三年六月，诏发运司勾当公事傅永兼催发盐纲。 
神宗熙宁元年七月二十五日，诏虞部郎中、知河阴县张宗道，虞部员外郎、发运司勾当公事傅永，并专切催遣自京所拨赴河北粮纲。 
熙宁三年八月二十六日，诏蔡河拨发堤岸门公事等，今后并隶都大制置发运司提举管辖。 
绍圣元年九月七日，户部言：「发运司状，每年上供额斛及府界、南京军 
     
粮动以万计，止管汴河一百七十余纲，须装卸行运之速，乃能办集。其汴纲在京等处卸粮，多有少欠纲分，依朝旨并批发下装发处折会结绝，而从来未有立定日限备偿明文。欲并依京东排岸司一司式，立限备偿。若装发处不便结绝，自依元佑八年秋颁敕条断罪。」从之。 
元符元年四月二十三日，户部言：「发运司奏岁额帐状，乞限次年九月终拨发辇运司，限六月终。」从之。 
二年二月六日，吏部言：「发运使张商英奏，乞罢真、扬、楚、泗州监仓门面官四员，置巡辖纲运官四员。」从之。 
三年二月二十四日，刑部言：「荆湖北路提点刑狱司申，检准治平二年三司使韩绛等奏，使臣管押汴河粮纲，若于纲运内有过犯，并委三司、发运司取勘罚赎。又准元佑七年敕，小使臣在官处犯公罪杖以下，并本州岛断发。其应断罚而所犯情轻者，申提点刑狱司，委检法官看详。又准绍(兴)[圣]五年敕，诸押纲小使臣犯笞罪，批上行程，至卸纳处排岸司点检，在外就近送转运或发运、辇运、拨发司施行。今看详，治平朝旨系专言渭、汴河纲使臣，即不言诸路押纲使臣有相合依是何条令。寻送大理寺参详，今据本寺状，治平朝旨既系一司专条外，其诸路押纲使臣虽依绍圣五年敕，(今)[令]排岸司点检，送转运司行遣，如所犯情轻者，除发运司合依本司专条勘罚外，其转运、辇运、拨发司即亦合关报提点刑狱司，依条看 
     
详当否施行。」从之。 
徽宗建中靖国元年七月十七日，户部状：「准都省批送下发运司契勘，诸路合起上供钱帛斛内，年额钱依条分作两限封桩起发，及紬绢物帛并限岁终起发。如起发违限并不足，许发运司牒邻路提刑司取勘。今相度，诸路合起年额上供两限起发，上限七月终，下限岁终。真、扬州排岸司拖照起发月日申发运司，并上供钱及六路转运司年额斛，须管依元条限次，逐限内桩起了足。如违并不足，并从本司申尚书户部，下本路提点刑狱司，先行取勘转运司人吏，所有合干官员即依元条施行。」从之。 
崇宁三年八月十三日，江淮荆浙等路发运司奏：「契勘本司总辖东南诸路，内两浙路每年合起上供岁计粮斛钱帛万数浩瀚，比之其它路分数目最多，及有福建路合起上供钱帛纲运不少，尽皆经由两浙团发，从来未有专置催辖纲运官。数内自江州至荆、岳一员，所历路分州军不多，今相度欲将江州至荆、岳州催辖纲运官一员移于两浙，自润州至衢州以来，催辖纲运，于苏州安置廨宇。所有应缘诸般约束事件，并依催辖纲运官已得旨挥施行。」从之。 
政和三年三月四日，尚书省言：「访闻东南诸路纲运往往沿流州县注泊，盖缘阙人牵转，多被合干人等盗卖，或致散失，有妨都下指拟使用。」诏令沿流州指挥逐地分县令佐及催纲官司、巡尉、捕盗等官，遇有纲 ，轮那 
     
一员躬亲前来巡防，照管出界，递相交割，立便赶趁前来。如委阙人兵牵转，即仰所属官司那差厢军；或不足，仰于本地分清河内差刷，相兼应副；又不足，即一面支转运司钱和雇人夫牵拽讫，申知本司，不管少有注滞。仍仰逐地分官司纔候赶趁讫，申尚书省。 
八日，中书省、尚书省〔言〕：「检会政和二年十二月十三日敕：『今后应押 使臣、殿侍、军大将等，如押竹木纲 送纳，别无少欠，虽有不敷元来径寸，如有纲解火印照验分明，系是元起官物，别无欺弊，仰所属一面取会元发木官司认状外，其(其)管押人听先次依法推赏。如会到别有违碍欺弊，不该推赏，即行改正，依条施行。』勘会未降上件指挥日前，亦有似此之人，理合一体。」诏并依政和二年十二月十三日朝旨施行。 
