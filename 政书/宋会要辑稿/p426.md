<!-- { "loadSidebar": true } -->
景佑三年五月二十一日，审刑院言：「开封府民单如璧母于姑禫服内争家财。准《户律》：『诸居父母丧，兄弟别籍异财者，徒一年。』疏云：『谓在二十七月内。』今与有司检详典礼，准《五服年月敕》：十三月小祥，除首(经)[绖]；二十五月大祥，除灵座，除衰裳，去绖杖；二十七月禫祭，踰月复平常。其单如璧祖母禫制未满。缘三年之丧止以二十七月为满，其二十七月即〔未〕明踰月为限，或须实满二十七月 乞下太常礼院定夺。」礼官议曰：「谨按《礼记 间传》云：『再期而大祥期：原作「周」，据《礼记正义》卷五七改。，素缟、麻衣；中月而禫，禫而纤无所不佩。』中犹间也，谓太常祭后间一月而禫也。六俗所行禫则六旬既祥，缟麻阙而不服，稽诸制度，失之甚矣。今约经传，求其适中，可二十五月终而大祥，受以祥服，素缟、麻衣。二十六月终而禫服。二十七月而吉，吉而除，徙月乐，无所不佩。求其情可合乎礼矣。《仪礼》云：『又期而大祥，曰荐此祥事荐：原作「为」，据《仪礼注疏》卷四三改。，中月而禫。』中犹间也，与大祥间一月，自丧至此月二十七月。《礼记》云：『是月禫，徙月乐。』言禫明月可以用乐。参详典故，三年之丧，十三月为小祥，二十五月为大祥，二十六月服素缟，二十七月禫祭，踰月仍复平常。自初丧至此月，首尾二十七月，踰月谓终禫月余日，次月改朔，是名踰月，即合纯吉。请颁天下，以为定式。」从之。 
绍兴二十九年九月十三日，持禫服韩仲通言仲：原作「冲」，据《建炎以来系年要录》卷一八二改。：「奉旨差知镇江府，缘见居禫制，敢冒分符 望追还误恩。」诏令候从吉日前去之任。
 礼 宋会要辑稿 礼三六 丧服 短丧 
      
短丧
【宋会要】
      
元丰八年九月四日，承议郎、秘书省正字范祖禹言：「先王制礼，以君服同于父，皆斩衰三年，盖恐为人臣者不以父事其君，此所以管乎人情也。自汉以来，不惟人臣无服，而人君遂亦不为三年之丧。惟国朝自祖宗以来，外廷虽用易月之制，而宫中实行三年之服。且易月之制，前世所以难改者，以人君自不为服也。今君上之服已如古典，而臣下之礼犹依汉制，是以百官有司皆已复其故常复：原作「服」，据《范太史集》卷一三《论丧服俭葬疏》改。，容貌衣冠无异于行路之人。岂人之性如此其薄哉!由上不为之制礼也。今 臣易月，而人主实行丧制制：原无，据《诸臣奏议》卷九三补。。故十二日而小祥，期而又小祥；二十四日大祥，再期而又大祥。夫练祥不可以有二也，既以日为之，又以月为之，此礼之无据者也。古者再期而大祥，中月而禫。禫者，祭之名也，非服之色也。今乃为之黪服，三日然后禫，此礼之不经者也。既除服，至葬而又服之，盖不可以无服也。祔庙而后即吉纔八月矣，而遽纯吉，无所不佩，此又礼之无渐者也。易月之制，因袭故事，已行之礼，不可追也。臣愚以为宜令 臣朝服止如今日，而未除衰；至期而服之，渐除其重者；再期而又服之，乃释衰。其余则君服斯可也。至于禫不必为之服，惟未纯吉以至于祥，然后无所不佩，则三年之制略如古义。」诏礼官详议以闻。其后礼部尚书韩忠彦等言：「朝廷典礼，时世异宜世：原作「异」，据《长编》卷三五九改。，不必循古。若先王之制不可尽用，则当以祖宗故事为法。今言者欲令 臣服丧三年，民间禁乐如之，虽过山陵，不去缞服，庶协古之制。缘先王恤典，节文甚多，必欲循古，则又非特如臣僚所言故事而已。今既不能尽用，则当循祖宗故事及先帝遗制。」从之。 
元符三年九月一日，以哲宗皇帝升祔太庙毕， 臣纯吉服如故事。 
六日，太常寺言：「谨按《礼记》，事君方丧三年。至汉文以日易月，行公除之制。魏、晋以降，既葬即除。本朝参稽历代，典礼加隆。太宗皇帝上继太祖，兄弟相及，虽行易月之制，实服斩衰三年，以重君臣之义。公除以后，庶事相称，具载国史。今皇帝嗣位哲宗，实承神考之世。正月中，本寺检用实故事，为哲宗合服斩衰重服，已施行讫。今哲宗神主升祔已毕，百官之服并用纯吉，皇帝服御未经讨论，宜如太平兴国二年故事。」礼部言：「祖宗故事，灵驾进发，皇帝释缞服，改吉服还内。昨来太常(常)[寺]失供具仪注，若据太平兴国中宰臣薛居正表，称『公除以来，庶事相称，独兹彻乐，诚未得宜』，即是公除以后，除不举乐外，释衰从吉，事理甚明。今已系哲宗祔庙以后，皇帝服御如此，依故事即已踰时，便合改御吉服。今检会累朝典故：太宗为太祖之服，太平兴国元
      
年十二月甲寅，上服衮冕御干元殿受朝，仗仪如式，太常乐备而不作。真宗为太宗之服，灵驾既发，衰服还宫。《会要》云：『虽以易月之制，外朝即吉，而内庭实服通丧也。』仁宗为真宗之服，禫除祭奠， 臣奉慰，帝服常服， 臣并吉服。礼仪院请灵驾进发，皇帝释衰，改吉服还内，诏可。七月，灵驾进发，内外并吉服。皇帝以纯孝之性，不忍(据)[遽]易，至于左右内臣，衰服如初。宰臣援引典礼，执奏三四，乃诏内侍省翌日释服。英宗为仁宗之服，嘉佑八年四月二十五日大祥，二十七日祥除。太常礼院言：『故事，皇帝释黪御常服，群臣亦如之。』神宗为英宗之服，读哀册讫，上与皇太后奉辞，衰服还宫。哲宗为神宗之服如前。今皇帝合释黪，御常服，素纱展脚幞头、淡黄衫、黑犀带。请下有司制造。」宰臣韩忠彦等言：「礼本人情，先王曲为之节；丧从先祖，后世莫得而踰。敢缘旧章，以(政)[正]大典。窃以本朝故事，真庙以来，皆缘父子之相承，故有衰麻之本制。易月虽同于四海，在宫实行于三年。恭惟太宗上继艺祖，于君臣之服虽重，在兄弟之礼亦明。伏惟皇帝陛下以弟及于泰陵，实子承于神考，天伦之戚，家法斯存。祔祭应除，往古有已行之谊； 臣既吉，至尊无独异之文。矧惟圣孝之诚，日奉东朝之养。每亲兰 ，犹御素衣。盖当有司讲礼之初，未及乘舆易服之制。比再阅奉常之议，谓宜如兴国之仪。况加隆已遏于八音，愿易吉一遵于列圣。伏请皇帝陛下从礼官所议，改用吉服，余依从官等前议。」诏答曰：「参考佥言，蔽自朕志，仰念继承之义，宜服三年之丧。尝告治庭，众论惟允，难以中道，复议改更。」自是三上表，乃下诏候周期服吉。 
建中靖国元年二月三日，诏曰：「朕纂图宸极，继及承祧，祗奉泰陵，遹追先服。遘难伊始，敷告具存，而元符末年，异论蜂起，秩宗宰辅，咸有建言，力陈日侍亲闱，岂可久衣素。援经执礼，引义制情。批训再三，章却复上。开论弗已，抗疏踰坚。兹时方侍慈颜，顾念难伸素志，勉从所请，中实衋伤。致养既终，因心可展。奉遵初诏，用慰绍承。已依元降服丧三年之制，其元符三年九月自小祥从吉指挥宜改正，庶尽厚终之义，称予继序之诚。布告中外，咸使闻知。」 
建中靖國元年七月，大行皇后大祥，皇帝釋服，素紗垂腳襆頭、淡黃袍、緅 、黑銀帶，文武百官並服素紗垂腳襆頭、黲色公服、黑 帶。是日，百官并赴慈德殿陪位。祥祭讫，移班慰上于东厢，及诣内东门进名奉慰。九日禫祭如大祥礼。 
崇宁元年二月二十七日，蔡王似奏请为圣瑞皇太后解官持服。礼部言：「治平四年英宗上仙，昌王请解官行服，不许。及元佑八年慈圣光献皇后上仙，昌王时封徐王，请解官行服，又不许。今蔡王宜如故事，以日易
      
月，二十七日禫祭毕，以黪服入朝。」诏蔡王园陵回日，黪服入朝，归第以衰麻终制。 
政和三年二月二十一日，武康军节度观察留后、提举太一宫刘安民言：「今月九日，崇恩太后崩，安民系太后叔，欲乞解官持服。」诏不允。 
同日，持服人刘景平言：「见持母服间，今月九日崇恩太后崩，景平系太后之弟，欲乞解官持服。」诏从之。
 礼 宋会要辑稿 礼三六 丧服 展日视事 
      
展日视事
【中兴礼书】
宋高宗
小祥，乞展日视事。天圣元年，
真宗
小祥，不视事前后各五日。治平元年，
仁宗
小祥，不视事前后各五日。熙宁元年，
英宗
小祥，不视事前后各五日。臣伏见陛下圣孝冠古，必行三年之制，历代帝王所未有也。而有
司多拘近例，往往未副圣意。缘国初典礼从简，而绍兴八年
徽宗
小祥，时方用兵，难废机务，故不视朝前后各止三日。今具天圣、治平、熙宁典礼进呈，欲
乞圣慈特赐御批，将来
高宗
小祥，前后各不视事五日，庶 三朝旧典，仰符舜孝。
 礼 宋会要辑稿 礼三七 〔帝陵〕 宋宣祖安陵 
     
宋会要辑稿 礼三七

〔帝陵〕
宋宣祖安陵
太祖干德元年十二月二十三日，诏改卜安陵，命枢密承旨、内客省使王仁赡为按行使。仁赡与司天监赵修己言，得河南府巩县西南四十里訾乡邓村地吉，从之。 
二年正月七日，以宰臣范质为改卜安陵使，翰林学士窦仪为礼仪使，吏部尚书张昭为卤簿使，御史中丞刘温叟为仪仗使，皇弟开封尹匡义为桥道顿递使义：原作「艺」，据《宋史》卷一《太祖纪》一改。。后质罢相，命开封尹代，兼辖五使公事。昭致仕，以枢密直学士薛居正代。 
十一日，有司请新陵皇堂下深五十七尺，高三十九尺，陵台三层正方，下层每面长九十尺。南神门至乳台，乳台至鹊台，皆九十五步。乳台高二十五尺，鹊台增四尺。神墙高九尺五寸，周回四百六十步，各置神门、角阙。吉仗用大驾卤簿。凶仗用大升舆、龙輴、鹅茸纛、魂车、香舆、铭旌、哀谥册宝车、方相买道车、白幰弩、素信幡、钱山舆、黄白纸帐帐：原作「张」，据《宋史》卷一二二《礼志》二五改。、暖帐、夏帐、千味台盘、衣舆、拂纛、明器舆明：原作「盟」，据《宋史》卷一二二《礼志》二五改。、漆梓宫、夷衾、仪椁、素翣、包牲、仓瓶、五谷舆、瓷甒、辟恶车。进皇堂有铁帐覆梓宫，藉以木榈褥，铁盆、铁山以燃漆灯。宣祖衮冕，昭宪皇后花钗、翚衣、赠玉，十二神、当圹、当野、祖明、祖思、地轴及留陵刻漏等。 
二月十三日，礼仪使言：「宣祖谥册宝旧藏太庙，昭宪皇太后谥册宝迁入安陵，宣祖册宝未审入陵以否。」太常礼院言：「按《晋
     
书》，武帝禅位之年追谥文帝。至太初四年，文帝王太后崩，将合葬，开崇陵，太尉司马望奉祭，进文帝玺绶于便房神坐。望约此例迁入安陵。」从之。 
