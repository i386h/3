<!-- { "loadSidebar": true } -->
五月十六日，中书省班簿房准御笔指挥，省台寺监并诸路知州 
      
军人堂除簿每月一次进纳。 
大观四年六月十九日，奉御笔：「哲王求治，选贤任能，为官择人，职循政举。比来寖紊，廉耻道衰，奔竞成风，肆行请托，倚藉姻娅，占据要途，遂使孤寒沉迹于下僚，诬佞同然于膴仕然：疑误。。欲革近弊，宜蹈旧章。应行官制，以求堂除，并遵依格令施行。仍创造堂除簿，每月一次进纳。名下略声说出身岁月、历任资序。如有功过，节述切要，仍具系与不系(掌)[宰]执有服亲属。其旧法不系堂除窠阙，因后来积渐泛取，占却阙次，并送本部，令依格差注，庶示公平，以抑徼幸。如有合行事件，一一措置，条析以闻。」 
政和三年二月十八日，诏：「崇宁五年五月十六日指挥勿行，其堂除簿却令班簿房进纳。」
宣和五年九月五日，诏：「今后转官及差遣有违碍者，虽奉特旨处分，并仰中书省将上取旨。」 
七年六月十八日，御笔：「直秘(开)[阁]钱端义
已除符宝郎，改除光禄少卿，便令供职。管勾崇福宫钱端礼除大晟府乐令，替范寅恭，通理年满阙。」吏部供到范寅恭已差张玮。臣寮上言：「恭览宣和六年二月二十八日奉御笔手诏，其略曰：『可自今不历省台寺监、监司郡守，仍不除少卿若诸监长官。不历寺监丞若秘书郎以上及监司郡守，仍不除郎官、少监，着为定令。内宰执有服亲及戚里应仕进者，遵熙丰故事与宫祠，当褒擢者除职。三省常切遵守，违者执奏取旨，御史台觉察，随除目弹奏。』臣读之再四， 
      
仰见陛下任贤使能，必先于寒嶲，继志述事，不忘乎熙丰。虽文王官人于棫朴之微，大舜见尧于羹(坛)[墙]之间，无以踰也。诏旨风动，群情翕然。其上足以当帝之陟降，其下足以 天下之公议。故当时罢黜者无虑数十员，班列肃清，士夫欣快。迩者奸谀狂率之人务为纷更，变乱名实，请罢资格之法。天监昭明，灼见其弊，曾不淹旬，复行改正，中外莫不稽首称庆。且资格之法既以复行，而宰执之亲及戚里乘间进用，凭据要津，其在省府寺监之中，尚多有之。牙孽既萌，浸以滋长，攀援而来，源源未已。若不少加裁正，臣恐前日手诏遂为虚文，此臣所以区区不能自已也。伏愿陛下执此之令，坚若金石，行此之令，信如四时。申命有司检会前项诏旨，凡所该载事件毕举而行之。今日有所违戾，一切罢去，开公正之门，辟疏远之路，循名责实，共熙庶政，克广文考所以敷遗之意，天下不胜幸甚。职在弹纠，惟知遵奉陛下御笔丁宁之意，不敢畏避退缩，以为身谋。望陛下赦其戆愚。」奉圣旨，钱端义等具因依告示，见在省府寺监不应诏旨之人，令中书省取索闻具取旨。
 职官 宋会要辑稿 职官三 舍人院 
      
舍人院
      
舍人院。舍人正员阙，则以正言以上至给事中知制诰。院在中书制敕院内，初入者有儤直。晋开运中，杨昭俭约旧例，刻石院中。凡员外郎入五十直，郎中入四十直，他官入八十直。自员外郎知制诰转郎中依旧直者三十直，拜舍人者二十直，自常侍、谏议、给事、郎中拜舍人者三十直。旧官再入，约前任减半。西京旧有题名石柱，都汴以来遂废。咸平三年，李宗谔始为石壁，刻记名氏。故事，每知制诰上事，必设紫褥于庭，面北拜。厅合长立褥之东北隅，谓之压角。宋庠作《掖垣丛志》而不解其事。按唐旧书亦无闻焉，惟裴庭裕《正陵遗事》云舍人上事，知印宰相当压角，则其礼相传自唐也。旧曰舍人院，正员阙，以正言以上至给事中知制诰。院在中书制敕院内。元丰改官制，始正除中书舍人，铸印以「中书外省」为文。 
太祖开宝九年十一月，太子中允张洎、王克政并直舍人院「太祖开宝」以下文字据天头原批补入。。 
太宗雍熙三年十月六日，以著作郎、直史馆李沆、朱湜、左拾遗王化基并为右补阙、知制诰。太宗素闻沆与湜有文学，会化基上章自陈，因令中书各试制诰二首。帝览而嘉之，故有是命，仍各赐钱百万。 
四年二月，以右补阙、知制诰范杲为工部郎中、知京兆府，从其所请。知制诰出领外藩自杲始也。 
九月，以主客员外郎、知制诰宋准为金部员外郎。先是，知制诰罢职，多拜谏议大夫。准以病故也。 
淳化元年，右正言、直史馆冯起自西川转运使召入，守本官知制诰。不数日，追寝，出起知濮州。时郑昌嗣使蜀回，言起政事懈缓，故罢其命。 
五年十一月，舍人院言：「自来除改内殿崇班已上、诸司使副官告，据本房送到词头，云枢密院奉圣旨除，并不知除改因由及本人履历，故只言勤恪叙迁而已。窃虑是藩邸旧臣、公侯嗣子，或有功可赏，或久次当迁，或自外就除，或在朝而授。乞诏枢密院具除官事由及略言本人行止，实封送中书，据以命词。」从之。此制后亦隳废。皇佑二年十月，本院复以为言，乃诏申明之。 
是月，诏舍人每员月给草词小纸百番，令三司随制敕院料钱拨送。 
真宗至道三年未改元四月，以工部郎中、史馆修撰梁周翰为驾部郎中、知制诰。故事，入西合皆中书召试制诰三篇，二篇各二百字，一篇百字，惟周翰不召试而授焉，其后薛映、梁鼎、杨亿、陈尧佐、欧阳修亦如此例。 
七月，以兵部郎中、知制诰张秉为左谏议大夫罢职。时秉
草叙用官制，有「顷 
      
因微累，谪于遐荒」之句，真宗览之，曰：「若是即先朝失刑矣!」故有是命。 
十二月，以刑部郎中王禹捻以本官知制诰。禹捻至道中尝为翰林，坐事罢职，至是复有此命。 
咸平二年四月，以度支郎中度支郎中：原「支」下衍一「知」字，今删。、知制诰张茂直授秘书少监罢职(三)，出知颍州。茂直以年老罢职。 
三年十月，召职方郎中、直秘阁黄夷简，主客员外郎、直史馆曾致尧，试制诰于学士院。时宰相张齐贤荐二人堪掌书命，尝有急制，值舍人出院，即封除目，命夷简草之。及是召试，物议未允，遂罢其命，夷简迁光禄少卿，致尧任户部员外郎。 
大中祥符二年六月，诏：「中书舍人遇当制日须赴阁下，所有编修文字皆携就阁下看详。」
七年四月，诏：「每国忌斋疏，令舍人院旋撰新文，不得更用旧本。」 
十月，以左司谏、直史馆陈知微为比部员外郎、知制诰，右正言、直史馆刘筠为左司谏、知制诰，并赐金紫，仍特诏筠
在知微之上。先是，筠等召试制诰，帝以筠所试为优，特有是命。 
十二月，诏中书舍人当制日自今后诸厅上马方得出院。 
九年八月，诏起居郎、直史馆乐黄目试于中书。帝以黄目久在外官，命止试制诰二篇，遂授兵部员外郎、知制诰。 
天禧三年十二月，知制诰晏殊等言：「本院书籍残阙，帷帐什物多弊，公用钱亦少。望赐国子印本(郡)[经]书，令仪鸾司供帐，冬季三司给炭，仍增赐公用钱。」诏增月给为三十千，余从其请。 
仁宗天圣三年，以吏部郎中、知制诰、知邓州张师德迁左谏议大夫。近制，舍人多次补学士，时师德首冠西掖，会擢钱易为学士，以师德被疾，遂特迁官罢职。 
四年五月年：原作「月」，据文意改。，命知制诰蔡齐知制诰：原作「知制诏」，据上下文意改。、
章得象为翰林学士，起居郎、直史馆李中容等四人知制诰。时阁下惟齐、得象在院，遂命翰林学士夏竦草制。 
景佑元年，知制诰郑向、胥偃、李淑知贡举。阁下阙官，又命翰林学士石中立、张观权且草制。 
七年七月，翰林学士、中书舍人、玉清昭应宫判官宋绶以本宫火罢学士职。时绶同修国史，诏不赴舍人院当直。未几复入翰林。 
宝元二年五月十八日，知制诰王举正等言：「舍人院重修阁毕，合撰记文。缘学士宋庠任知制诰日建议修阁，颇详始末，乞令差宋庠撰文。」从之。 
康定[ZZ)]二年正月十九日，枢密院言：「自来新除知制诰，合门赐告 后，即申本院，以凭札付入内内侍省，中谢日赐对衣犀带。」诏合门今后画时申枢密院。 
庆历五年二月十四日，知制诰张方平等言：「知制诰杨察服除入院，所有班着乞依先入名次。」从之。 
嘉佑元年十月二十八日，知制诰韩绛言：「蒙恩授臣龙图阁直学士、知瀛州。况翰林学士、知制诰自来非因陈乞外补，未尝差出，望赐裁处。」而翰林学士欧阳修等言：「乞且留绛，依(绛)[旧]供职。」从之。 
英宗治平元年十二月，贬知制诰钱公辅为滁州团练副使，不签书 
      
本州岛公事。祖无择罚金三十斤。公辅坐言王畴不当为枢密副使，不肯草制。无择以不即草贬公辅制，英宗亦欲加罪，而中书救之，乃有是命。 
《神宗正史 职官志》：中书舍人四人，正四品，掌为制词，授所宣奉诏旨而行之。分治六房，随房当制。若有失当，则论奏，封还词头。国初，与给事中为所迁官，实不任职。复置知制诰及直舍人院，主行辞命。及修官制，遂以实正名，判后省事。分案五：曰上案，主册礼及朝会所行事。曰下案，主受付文书。曰制诰案，主制词及试吏主制词：原作「主侧词」，据《宋史》卷一六一《职官一》改。，校定录事以下功过。曰谏官案，主关报文书。曰记注案，主录记注。其杂务则随所分案掌之。 
神宗熙宁三年四月，知制诰宋敏求论除幕职官为御史非国朝旧制，以疾乞解职。诏罢知制诏，余所领如故。 
五月六日，(同)[司]封员外郎、直史馆、同修起居注蔡延庆
，兵部郎中、充集贤校理王益柔等，并直舍人院。直院祖宗朝例，至是复除也。 
十四日，知制诰李大临、苏颂并落知制诰归班，坐累格新除御史李定诏命不降也。 
十七日，诏：「应臣僚差直舍人院，只理本资序，候知制诰〔不〕阙即令罢。」 
六月二十二日，兵部郎(史)[中]韩缜乞免直舍人院。诏加集贤院修撰罢职。 
七月，学士院言：「应下两制详定文字，直舍人院未审合与不合同议。」诏令同议。 
十月二十六日，工部郎中、直史馆李寿朋乞免直舍人院。因言舅韩绛见任参知政事，理合回避。诏候韩绛到(关)[阙]日罢。续诏以寿朋兼领处多与免之。 
