<!-- { "loadSidebar": true } -->
十九年十一月二十八日，权发遣秀州郭瑊言：「民之饥贫不能自存者，每岁仲冬例功赈济，可谓爱民如子，视民如伤矣。是宜州县守令遵承圣训，以广寔惠。然往往有元非饥贫，巧为计嘱，得以与籍。而困穷无告，却或弃遗。望申严守令究心检察，庶几惠及鳏寡，且无虚费。」诏令户部检坐见行条法，申严行下。 
二十一年十月十七日，宰执言：「自十一月一日为始，临安府支养乞丐人钱、米。」上曰：「此事所济极大，当苦寒之时，贫不能自存之人，官给钱、米养济，遂可存活。」 
二十二年十一月十八日，南郊赦：「 
      
已降指挥，州县旧有漏泽园去处，复行措置收瘗暴露骸骨。缘其间地段多是为人占佃，县道徇情，不行措置。仰监司、州郡常切点检。」 
二十三年十月二十二日，上谕辅臣曰：「外路养济，恐奉行灭裂。须令寔给钱米，以施寔惠。」乃诏户部检坐见行条法，申严行下。 
二十四年十月十二日，三省言：「年例，令临安府自十一月一日支给钱、米，养济乞丐。」上曰：「此一事活人甚多，可降旨行下。」 
二十六年闰十月二十七日，诏：「临安府养济乞丐，当此雪寒，委荣薿常功检察，依时支散钱、米，毋令减 及冒名承请，务在实及贫民。仍具知稞奏闻。」 
十一月五日，试尚书户部侍郎兼详定一司敕令王俣言：「临安府每岁收养饥冻贫乏、老弱残疾不能自存乞丐之人，凡用钱、米近十余万，不为不多矣，可谓仁政之所先么。倘官吏失于措画，则宜收而弃，以壮为弱，或减 支散 ：原作「刻」，据本书食货六八之一四四改。，或虚立人数，如此之类，其弊多端，不可不察。虽已不住行下临安府约束，尚虑习为常事，虚费邦豹，有害仁政，望严诏守臣，俾戒饬当职官吏，务在广行收养，无致遗弃。躬亲监临，尽数支散。如有违戾，按劾以闻。其外路州县，亦乞特降指挥施行。」诏令户部检坐见行条法，申严行下。 
二十七年九月二十九日，提举两浙西路常平茶盐公事朱倬言：「比见郡县之间，自冬徂春，所给乞丐钱、米，例皆付之胥吏，遂使狡狯者数口之家皆预支请，而贫窭无以自存者府：原作「知」，据本书食货六八之一四六改。，反见弃遗见：原脱，据本书食货六八之一四四补。。乞令每岁抄札，委州县长吏吏：原作「史」，据本书食货六八之一四四改。，令在郡邑者责之社甲首、副令：原作「今」，据本书食货六八之一四四改。，在村落者责之保正、副、长，结罪保明，使无遗滥。」从之。 
十月十八日，上谕辅臣曰：「近日理会支乞丐人钱、米事，所用钱、米数目不少。闻官司不留意，多被胥吏辈冒名支请，其实乞丐人未必皆得。又诸路州郡支常平米赈济，往往止及城下，其外县乡村，亦皆不及，甚非发政施仁之道。可与措置，革去奸弊，务要寔惠及民。」宰臣汤思退等奏曰：「恭稞圣训，当令户部措置施行。」 
二十一日，户部言：「乞行下诸路州县，委自守令躬亲措置守：原作「今」，据本书食货六八之一四五改。，责委坊正耆保，抄札贫乏乞丐姓名，尽数收养，不管漏落。仍立赏出暝，许诸色人陈告诡名冒请及减 作弊之人 ：原作「刻」，据本书食货六八之一四五改。，断罪追赏施行。令常平司常切觉察。」从之。 
同日，权户部侍郎林觉言：「乞措置两县并在城兵官、公吏及甲头，如抄札贫民姓名不寔，及自行诡名冒请钱、米，许诸色人告，每一名赏钱一十贯，至三百贯止。犯人令临安府根勘，依条计赃断罪追赏。若有不系贫乏、乞丐之人，追赏、断罪施行。」从之。 
二十九年九月二十一日，大理评事贾选言：「秋冬之交，委官籍定乞丐姓名，计所赈之米拨付监官，三日一给，其间疾病不能如期而至者，官吏隐藏入己。欲望行下郡邑，支散之际，或疾病而不能来请者，令监司责付团 
      
甲就给，不得减 。守令觉察，不得违戾。」从之。 
二月十三日，诏：「临安府养济乞丐，合至二月终住罢。今天气尚寒，与展半月。」后又展半月。 
三十年二月十二日，中书门下省言：「朝廷支降钱、米，令临安府养济乞丐，至二月终住罢。」诏：「天气尚寒，与展半月。」 
九月二十三日，浙西常平提举杨倓言：「乞将临安府钱塘、仁和两处每岁养济贫乏不能自存之人，令逐县知县、兵官抄札，开具姓名，结罪申府差官验寔府：原作「知」，据本书食货六八之一四六改。，各用纸封臂、用印，给牌置历，每五日一次当官支给。如有冒滥不寔，立赏钱一百贯文，许人陈告，将犯人断罪，其元抄札官吏，并行黜责。」又两浙转运司言：「浙东、西州县乞丐，即各处依条收养，及自能经营、无疾病堕慵之人，并不合入。今来养济四院，所有本府街市西北流寓合收养之人，欲依杨倓申明，立赏出暝约束，委两县丞再行审验，当官俵散。每一十人为一甲，递相委保。如甲内有冒名支请，许诸色人陈首。如所委官故意阻节，许直经本府陈告直：原脱，据本书食货六八之一四六补。。合干人咤承行乞取钱物，及冒名支请钱、米之人，并依重禄法。当职官亦具名申奏黜责。」从之。 
三十一年九月七日，知汉州王葆言：「川蜀地狭民稠，贫窭者众窭：原作「屡」，据本书食货六八之一四六改。，衣食不给，遂致乞丐。在法，每岁于十月初，差官检察内外老疾贫乏不能自存、乞丐之人非慵堕者，籍其姓名，自十一月一日起支，每人日支米或豆一升，七岁以下减半，每五日一次并给，至次年三月终止。缘州县自军兴以来，常平田土多已出卖，止是义仓米一色。其上件米，惟充灾伤，以备赈给，平时难以擅行支散。今养济指挥指：原作「支」，据本书食货六八之一四六改。，既无常平钱、米，何以给散 欲乞如阙常平米豆去处，许于见管义仓米内通融应付，日后如有收到常平司田地收桩斗斛，逐旋拨还。」从之。 
孝宗隆兴元年十月十四日天头原批：「养济院」，今据体例删。，诏：「天气尚寒，其街市饥冻、乞丐之人，合行措置养济。可令临安府自十一月一日为始，其合用钱、米并约束事件，并依节次指挥。」每岁饥冻乞丐之人，令临安府措置养济，率以十月十五日抄札，十一月一日为始俵散钱、米，至次年二月终住支。大人日支米一升、钱一十文足，小儿减半。以二月天气尚寒，后降指挥又展半月。逐年遂为常例。 
二年闰十一月十六日，诏：「临安府内外百姓不能自存之人，每至冬月，各计口数、大小，日支钱、米养济。访闻尚有士人，或咤赴调困居旅邸，或咤转徙流离道路，裹粮罄竭，饘粥不给，情寔可悯。令临安府专委官，于城内外如有似此之人，更切核寔，量度支给系官钱、米，以体赒恤。」 
十二月十二日，权发遣临安府薛良朋言：「本府奉诏取拨常平米，委两通判赈给饥贫之人。今措置：分委曹职官同厩官，于在城并城南北厩巡门抄札，寔系饥贫别无经营之家及流移人，开具姓名名：原作「米」，据本书食货六八之一四七改。，支米半月，大 
      
人每口一五升，小儿减半。委两通判踏逐城南、北厩宽阔寺院置场，照关子支给。常平米见管不多，照得昨来于省仓下界粜场封桩米内粜：原作「籴」据本书食货六八之一四七改。，借拨二万石，除拨到一千二硕，外有一万八千八百硕未曾取拨。欲望行下省仓照会，据本府今来赈给米数，逐旋应副，候散讫，具帐销破。」诏依诏：原作「照」，据本书食货六八之一四七改。，令户部每料支二千硕令：原脱，据本书食货六八之一四七补。，俵散尽绝，接续支给。」 
二十二日，权发遣临安府薛良朋言：「被旨，日来雪寒，临安府近城多有饥贫之人，令取拨常平米赈给。已委两通判于城南、城北置场支给外，今据通判常禋、胡坚常申，日来多有乡村及毗近州县饥贫人户，闻知本府赈给米斛，乘势前来陈乞支请。若或一 支给，窃虑人众。所支米斛至多；若不赈给，又恐有失朝廷宽恤之意。今措置，欲将日后乡村及毗近州县到来饥贫之人，分委钱塘、仁和县尉躬亲验寔，如委贫乏，给牌押赴养济院，每大人日支米一升、钱一十文足，小儿减半。」从之。 
干道元年正月一日，南郊赦：「在法，病人无缌麻以上亲同居者，厩耆报所属，官为医治。访间比来客旅寄居店舍、寺蹑，遇有病患，避免看视，赶逐出外，及道路暴病之人，店户不为安泊，风雨暴露，往往致毙，深可悯怜。可令州县委官内外检察，依条医治，仍功存恤，及出暝乡村晓谕，月具有无违戾去处以闻。」干道三年十一月二日、十六年十一月六日南郊赦，并同此制。 
十九日，诏：「已降指挥，州军灾伤去处，委官措置赈济。(诏)[访]闻临安府城内，多有乞丐之人，显见抄札未尽。令临安府分差通判日下措置差：原脱，据本书食货六八之一四八补。，将城内乞丐尽行抄札，依已降指挥赈济，不管漏落。仍具已赈济过人数申尚书省。」从中书门下请么。 
二十二日，权发遣临安府薛良朋言：「本府见依已降指挥，支破钱、米，收养乞丐。近缘浙西州军水伤，尚有饥贫人户多在本府城内外求乞，窃虑阙食。本府欲支拨常平、义仓米斛，委官于近城寺院一十二处，煮粥给散养济。」诏依，令临安府恪意奉行。寻诏绍兴、平江、镇江府、台、秀、常、湖州照应临安府已行事理，取拨常平米，疾速养济施行。 
二月八日，临安府言：「收养乞丐所支钱米内，(米)提举司支拨到八千石外，目今养济乞丐，委是阙乏至多。今约度，更支拨七千硕应副。」诏将义仓米内取拨五千硕，应副支散施行。 
十一日，知绍兴府赵令 言：「本府见行赈济，虽先就在城置场，煮粥给散养济，缘城外乡村阔远，窃虑饥[荒]流人奔趁不及。今措置，更于城南大禹寺、城西道士庄添置两场，随所大小，均定人数，并约定时辰，煮粥给散，以革重迭之弊，仍备办槁荐存养，从便宿泊，及将柴钱责令主首掌管支给。或恐内有病患之人，官给药饵，专差职医调治，及分委通判「委」下原有「职官」二字，据本书食货六八之一四九删。、职官簿、尉日逐往诸场提督点检。」诏：「如人数稍多，更令 
      
添场，依此赈济。」 
