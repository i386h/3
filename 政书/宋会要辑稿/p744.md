<!-- { "loadSidebar": true } -->
二十五日，李继隆等言：「戎寇过天雄，犯德清军，抵澶州北，直犯大阵，围合三面，轻骑由西北隅突进西：原作「面」，据本书兵七之一三及《长编》卷五八改。。大军既成列，戎骑止而不进。臣等分伏劲弩，控其要害。有戎帅异其旗帜，出行军，伏弩齐发，殒之，见其数十百辈竞前舆曳而去，戎师悉遁去。所害者，即顺国王挞揽也，有机勇，所领皆锐兵。及是，戎人丧气，胡骑渐北，至夕，但时命轻骑来窥大军「军」上原有一「将」字，据本书兵七之一三删。。」 
二十八日，曹利用至自契丹，与其使左飞龙使韩杞同至。 
十二月一日，对韩杞于行宫之前殿。杞入，跪授书函于合门使，捧以升殿，内侍副都知阎承翰受而启封。宰臣等读讫，乃命杞升殿，跪奏云：「国母上问圣体。」是日，杞入辞，赐鞍马、袭衣、金带、器币，复命利用同往。初，利用至虏中，待之甚勤，戎母见于行车中，亲与饮食，设横板于轭上，布食器，戎主与其臣重行而坐，屡慰劳利用。及与杞偕至，果以求关南地为言以：原作「州」，据《长编》卷五八改。，帝以事在前朝，不许，因谓宰臣曰：「朕初览继忠密奏，即与卿等共议，为民屈己，诚所不辞，但虑以关南地为求，今果有此，卿等以为如何 」宰臣等曰：「臣等欲望礼(遗)[遣]信使，答其来书，且言关南久属朝廷，不可拟议。或岁与金帛，助其军费，以固欢盟。」帝曰：「朕守祖宗之基，不敢失坠。所言关南之地，事极无名，必若固求求：原作「守」，据《长编》卷五八改。，朕当决于一战。所念河北居人重有劳扰，或岁以金帛济其 
      
不及，朝廷之体，固无所伤固：原作「故」据《长编》卷五八改。。可复其来书，令曹利用与韩杞口述兹事，不必形诸翰墨也。」利用再至契丹帐，数沮给地之议。接伴高正遽曰：「今岁引众而来，本谋关南之地，若不遂所图，则本国之人负媿多矣。」利用答以「禀命专对，有死而已。如其不恤后悔，尚以割地为言，则地不可以归，兵亦未息矣」。国主及母闻之，即令继忠见利用，且道修好之美，且言：「早结欢盟，再(通)[遂]通好。契丹所虑大朝于沿边创筑城池，开移河路开：原作「闻」，据《长编》卷五八改。，广浚濠堑，举动甲兵，敢望圣慈特赐鉴悉。」 
五日，曹利用与契丹使右监门卫大将军姚东之自戎帐赍书至，命西京左藏库使、奖州刺史李继昌假武卫大将军，持答书及誓约与东之报聘。初，韩杞与东之入见日，各言其母附达起居，而不述其主。帝曰：「此必母专其政，人不畏主。询于利用，其言亦同。仍云闻听之间，盖由其主不惠。如是继昌之行，宜亦致书其母。」又以其国主并母先以御衣、食味、方物为信，因继昌之行，亦各送衣服、药味、金器以答之。时东之又因接伴使附奏已议通和，北朝方收众归国，颇虑沿边诸州出兵邀击，望降诏约束。诏如其请，戒诸路总管、诸州军不得辄出兵马。 

九日，北面上言：「契丹未即出塞，颇纵游骑搔扰乡闾，贝州、天雄军居民惊移入城。」诏：「高阳关总管曹璨率所部取贝冀路赴瀛州，以保州路总管宁州防御使张凝为沿边巡检安抚使，洛苑使李继 
      
和为副使，六宅副使王怀钧、入内殿头李怀岊为都监，选天雄屯军二万为璨后，以蹑戎寇。如敢肆掠，即所在合势剪戮。仍赐王继忠诏谕其事。若有探骑游兵，请即抽取。仍闻诸头寨犹带老小前去，流离愁孍，诚可悯嗟。共守和平，即宜归复。」命澶州马铺小校华斌赍诏以往。 
十五日，张凝等言：「戎人探骑各团结北去团结北去：原作「团给北」，据《长编》卷五八改补。，不敢侵掠。」 
十八日，李继昌与契丹西上合门使丁振奉其国主及母誓书见于行在，继昌言：「虏中人情，无不忻怿。馆设之礼，益加优厚。其宴会，勉遵汉仪而多杂虏法，左衽之辈、动成亵慢，上之人虽欲变之，而俗不可易也。」帝曰：「比欲令振随至京师，优加礼遇，又以裁归辇毂，百司庶务各涉勤劳，思与休息，宜就此赐宴。」即令朝辞。是日，宴于行宫。振辞归国，命东上合门使曹利用送至境上。 

二十二日日：原作「十」，按《长编》卷五八记此事在辛丑日，是月庚辰朔，辛丑正是二十二日，据改。，诏录契丹誓书盟约，颁河北、河东诸军。 

二年正月七日，诏谕缘边知州军等，令各遵守契丹誓书约束，不得辄与境外往还，规求财利。 

十一日，岢岚军请修旧方田，火山军请筑月堤，帝以违契丹誓约，不许。诏缘边诸州军，契丹来献雉兔求酒食者，遣使赍至河外给之。 

二月十日，瀛、代州送投降奚、契丹九人赴阙，诏以请盟后者付总管司还之。因诏沿边州军：「自今得契丹牛马，所在移牒还之；汉口自契丹来归者，给资粮遣复本贯，其所乘马纵之，勿令入境。违者，论其罪。」 
二十五日， 
      
命开封府推官孙仅为契丹国母生辰使，始通信使也。时议草国书，令枢密、学士院求两朝遗草，于内省悉得之。凡所与之物，皆约旧制而加增损。国母书外，别致书国主问候而已。自是至国主卒，其礼悉如此例。仅等回，具言：「自入境，所过州县，刺史迎谒，命幕职、县令、父老送于马前，捧 献酒，民庶以斗焚香迎引，家置盂杓浆水于门，令接伴使察从人中涂所须，即供应之。所至，民无得鬻食物受钱，违者全家处斩。行从刍秣之事，皆命人掌之。戎主岁避暑于含凉淀，闻使至，即来幽州。其馆舍供帐接待之礼甚厚。将延见，有巫者一人乘马抱画鼓，于驿门立竿长丈余，以石环之，上挂羊头、胃及足，又杀犬一，以杖拄之，巫诵祝词。又以酰和牛粪洒从者。于是国母屡延坐，宴会张乐。及辞，赆以器服、杂物、马五百余匹。自郊劳至于饯饮，所(遗)[遣]皆亲信，词礼恭恪，以致勤厚之意。」 
四月，诏河北、河东沿边州军：「凡契丹遣人至者，优加犒设。茶绢之外，仍给袍带。」时诸郡将吏至北界，馆待甚厚，故加礼以答之。 
五月二日，雄州何承矩言：「契丹新城榷场都监刘日新致书，遗毡羊酒果。」诏承矩受之，答以药物。又尝令拒马河南百姓以￡、兔来献，承矩报以醪酒。真宗以谓(强)[疆]臣问遗，固亦无嫌，弟令厚其酬答。 
六月，诏雄州：契丹诣榷场求市马者，优其直以与之。 
十月，遣太常博士周渐假太府卿，右侍禁、合门祗 
      
候郭盛假西上合门使，为契丹国主生辰使；职方郎中、直昭文馆韩国华假秘书监，衣库副使丘守节假西上合门使，为契丹国母正旦使；秘书丞张若谷假将作监，内殿崇班郭允恭假引进副使，为国主正旦使。自是岁以为常。 
十一月二十九日，国母遣使左金吾卫上将军耶律留宁、副使崇禄卿刘经来贺承天节，奉书，致御衣七袭、金玉鞍(勤)[勒]马四匹、散马二百匹、锦绮春、肉羊、鹿舌、酒果；国主遣使左武卫上将军耶律委演、副使卫尉卿张肃致御衣五袭、金玉鞍勒马四匹、散马二百匹、锦绮、弓矢、鹰鹘等，对于崇德殿。留宁、委演，戎人也，以戎礼见，赐以毡冠、窄袍、金鞢；经、肃，燕人也，以华礼见，赐以幞头、公服、金带，并加袭衣、器帛、鞍马；又赐随行舍利已下衣服、银带、器帛有差。宴于长春殿，酒五行而罢。初，留宁等将见，接伴李宗谔引令式，不许佩刀至上合门，留宁等欣然解之。既而曹利用以闻，帝曰：「戎人佩刀，是其常礼，不须以此禁之。」即诏其自便。留宁甚喜，刘经等谓宗谔曰：「圣上推心置人腹中人：原作「入」，据《长编》卷六一改。，足以示信遐迩也。」又旧制，舍利从人惟上等入见，自余拜于殿门之外，帝悉许其入见。及节日上寿，班在诸卫上将军之下，大将军之上。自此凡使至，如此例。 
十二月，国母遣使保静军节度使耶律干宁、副使宗正卿高正，国主同遣使左卫大将军耶律昌主律昌：原阙，据《长编》卷六一补。、右金吾卫将军韩橁奉书礼来贺来年正旦。凡承天节，献刻丝花罗御样透背御衣七袭或五袭「卫将军」至「御衣七」三十字原阙，据《长编》卷六一补。，七件紫青貂鼠翻披或银 
      
鼠鹅项鸭头纳子项：原作「顶」，据《长编》卷六一改。，涂金银装箱，金龙水晶带，银柙副之柙：原作「押」，据《长编》卷六一改。下同。，锦缘帛皱皮t，金玦束白熟皮t ，细锦透背清平内制御样、合线缕机绫共三百匹，涂金银龙凤鞍勒、红罗柙金线绣方鞯二具，白楮皮黑银鞍勒、毡鞯二具，绿褐楮皮鞍勒、海豹皮鞯二具，白楮皮里筋鞭二条里 ：原作「里助」，据《长编》卷六一及《契丹国志》卷二一改。，红罗金银线绣云龙红锦器仗一副，黄桦皮缠楮弓一，红锦袋皁鵰翎羯角头箭十，青黄雕翎箭十八，清法曲曲酒二十壶，蜜晒山果十梀棂 ，蜜渍山果十梀棂匣，烈山梨、柿梨四梀棂罐，榛栗、松子、郁李、黑郁李、￥枣、楞梨、棠梨二十箱，￥ 、麋梨粒十 ，芜萸、白盐十 ，青盐十箱，牛、羊、野猪、鱼、鹿腊二十二箱，御马六匹，散马二百匹。其正旦，御衣三袭，鞍勒马二匹，散马一百匹。其母又致御衣缀珠貂裘、细锦刻丝透背、合线御绫罗绮纱縠御样、果寔杂粒、腊肉凡百品，水晶鞍勒、新罗酒、青白盐。国主或致戎器宾铁刀、鸷禽曰海东青之类。是岁，帝以礼物宣示近臣，又出祖宗朝所献礼物示宰相，其制颇朴拙，今多任务巧，盖幽州有织工耳。自后使至，必以所献绮帛分赐中书、枢密院，及以果寔脯腊赐近臣三次。又遣庖持本国异味，前圣节一日，就禁中造以进御，赐膳夫衣服、银带、器帛。 

戎使初至都亭驿，各赐金花银罐器、锦衾褥。朝见日，赐大使金涂银冠、皁罗毡冠衣八件、金 鞢带、乌皮t、银器二百两、彩帛一百疋、鞍勒马各折匹 
      
