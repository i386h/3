<!-- { "loadSidebar": true } -->
四年十一月十九日，敕令所言：「自今翻异公事，已经本路监司、帅司或邻路监司差官，通及五次勘鞫，不移前勘，又行翻异者，后勘官申本路初差官提刑司提刑，躬亲置司根勘，着寔情节，牒邻路提刑司，于近便州军差职官以上录问或审问。如依前翻异，即令本路提刑具前后案款指定闻奏。若元系提刑案发，即从转运司长官指定闻奏，候到下刑寺看详。如见得干连供证事状明白不移，前勘委是，惧妄有翻异，申尚书省取旨断罪。若刑寺见得大情不圆，难以便行处断，须合别行委官，即令邻路未经差官监司于近便州军差官别推，不得泛追干连人。」从之。 
五年七月，右司员外郎曾逢言：「如提刑躬亲置司根勘，依前翻异，不问系与不系提刑案发，并从本路转运指定闻奏。如转 
      
运司官系是两员，公共指定。」从之。 
淳熙十三年三月原稿旁批：「此条移十二年后。」，诏：「翻异之狱已经五推，依前翻异者，须管提刑躬亲鞫勘，不得委官代勘。案成，依条差官审录。如依前翻异，即仰本路转〔运〕取索前后案款尽情参酌，指定所勘情节是与不是寔情，所翻词理系与不系避罪妄行翻异，分明果决指定，不得称为疑虑，具诣寔保明闻奏。刑寺据案拟断，申取朝廷指挥，断遣施行」 
五年十月九日，敕令所〔言：〕「鞫狱绍兴旧法拘以一案推结，正恐鞫狱之官推勘不得其实，故有不当者一案坐之。干道法又恐替移事故，却致淹延，故将犯人先次结断，不当官吏案后收坐，仍取伏辨。今欲参酌绍兴、干道法意，以取适中之制，将鞫狱前推及录问官吏有不当者，如已替移事故，元犯系死罪，遵依绍兴旧法，一案推结外，余罪遵依干道旧法施行。」从之。因刑部言「命官有陈诉前勘不当，乞改正过名，照绍兴、干道法各有不同」，是以令所看详上之。 
六年六月一日，大理少卿梁总言：「近来狱多翻异，有至类推经涉数年者。州郡厌于供须，干连困于追逮。望申严置推差官之令，必监司亲自依法选差，其干道七年行下知州选差指挥乞更不施行。仍令大理寺左断刑自今狱案如置推鞫狱官，罪有出入，合收坐者，若所差违法，并监司贴说取旨。」从之。 
七年二月二十 
      
四日，诏：「监司以狱讼送部内州郡，若地里太远，则淹延追扰，自今毋得过五百里。仍严立期限，不得枝蔓勾追。」 
五月十四日，诏：「诸路州军将应承受到疏驳再勘狱案，须管遵依鞫狱条限。如承受取会不圆情节，亦不得过会问条限。自今如有违滞去处，仰本路开具当职官吏姓名，申尚书省取旨，重作施行。仍令刑寺长贰、诸路提刑、诸州(官)[守]臣将上件指挥刻版牓，置之厅事，常切遵守。」 
八月十九日，诏：「命官陈诉元勘冤抑不当，从刑寺申朝廷，送元犯州军，委不干碍官将元勘断罪犯照应所诉因依追索干证，从寔体究不同情节，画一开具。本州岛次第结罪保明，将元事发及体究取勘证佐始末公案一宗寔封申尚书省。候到，委刑寺参照。若寔有冤抑，合行改断，即具申省，取旨施行。」 
八年六月九日，知临安府王佐言：「自今中使设狱，将翻异罪人移司别推，恐或有冤，则差刑寺官录问。如更翻异，即并推吏送大理寺。」从之。 
七月四日，刑部侍郎贾选言：「刑寺驳勘取会狱案文字，乞令进奏院置录匣，排列字号、月日、地里，当官发放所至铺分，实时抽摘单传。承受官司亦仰遵依条限，具所会并施行因依，实书到发日时，用元发匣回报，庶几违滞之处易于稽考。」从之。 
九年九月十三日，明堂赦：「刑狱翻异，自有条法，不得于词外推鞫。其干连
      
人虽有罪，而于出入翻异称冤情节元不相干者，录讫先断。近来州郡恐勘官到来，临期勾追迟缓，却将干证人尽行拘系，破家失业，或至死亡。可令释放，着家知在。如违，许被拘留人经监司陈诉。」十二年、十五年赦同此。 
十二年十一月二十二日，南郊赦：「命官犯罪，遇恩全原，唯赃罪结案，余限三十日具事因申省。其元勘官司为见已遇赦恩，更不依条限具申，至有经隔累年，名挂罪籍，刑寺不作结绝，有碍升改注拟之类，仰所属将似此之人须管依条限开具事因。仍令刑寺常切检举催促，不管违戾。」十五年明堂赦同。 
十四年七月十四日，臣僚言：「监司按发官吏，勘证公事，既付有司，当厅其依公推治。若州郡迁延，狱官徇私，自合依条举劾。访闻其间却有轻重任情，先授意旨，往来申请，必欲符合，乃许结案，系留锻炼，动经数月，类多冤枉，致伤和气。」诏令刑部行下诸路监司，毋得依前违戾，仍委御史觉察。 
十五年七月二十三日，诏：「大理寺今后得旨推勘公事内有干连人合先摘断，仰逐旋申取朝廷指挥。」先是，诏案内干犯人从本寺先次摘断。至是大理少卿袁枢言：「大理根勘公事，虽有正犯、干犯之人，然其所坐刑名自有轻重，并合具案闻奏，取自圣裁，难以辄从本寺摘断。」故有是命。 
九月八日，明堂赦：「诸路见勘命官及大辟翻异 
      
之狱计九十余件，已降指挥，令诸路提刑躬亲与逐州守臣审勘。事涉可疑，即与从轻结断，别无意虑，即照刑寺已定断事理施行。至今尚未有结绝去处，可自今赦到日限两月结绝。如有违戾去处，令刑部开具官吏，申取朝廷指挥重行责罚。」 
同日，赦：「鞫狱差官，自有起发条限。近来被差官往往推避迁延。今后应监司州军差官推勘公事，须管督责照条限疾速起发，不得推避。如有稽滞，仰所差官司按劾。」 
淳熙十六年闰五月十三日，臣僚言：「州县之吏不能洁己奉公，遂致人言，或为百姓词诉，或为上官按发，钱物之色额、缗数之多寡，具载公椟，且称入己，见送所司勘鞫，是非未明，公私所辨之间，偶遇登极大赦，不复穷究，便行引用，亟经刑部除落过名，径赴铨部占射注授。乞行下诸路监司，若州县官吏应有所犯之人，即合严戒所有，着寔推勘。俟其伏辨，录问圆结，并如常制，然后铺条定罪，方可引用赦恩，免其科罪，为之 放。如委是赃污不法，自合具申省部，一依成法注拟。其或所诉、所按不寔，亦当保明申朝廷，为之昭雪。今赦已前所犯之人，虽是所司释放不当，窃恐造狱之时干连人众，难以再行追呼。只乞令狱司具已勘到事节申部，亦足以斟量虚寔，随宜审择，庶几施行之间，不致过当。」从之。 
十月二十三日，臣僚言：「州县 
      
推勘大辟并劫盗及私酤之家，狱吏知其所犯者多是贫乏不顾藉之人，无以规求赂遗，乃逼令妄通富家，诬以干连。杀人之囚有欲报私隙者，多诬平民曾有交涉；劫盗则多虚通窝藏资给之家，私酤则旁及四邻并秫曲所自。一时追逮，无以自明，必赂狱吏，足所请，然后令正犯人供退而后免。乞自今推杀人非碍大情、劫盗非寔窝藏资给、私酤除正犯人外，自余并不许追逮。」诏从之，仍令提刑司常切觉察。 
十一月十一日，大理卿王尚之言：「近日以来，民间词诉、官司按刺多有连及赦前之事，复送所司究勘者。岁月既久，追逮证佐，干涉人众，禁系对辩，必欲圆结，然后定断，如此则与不曾经大赦无异，恐非所以示信也。乞指挥，今后民间词诉、官司按刺送所司推勘者，只合将大赦后犯罪依法勘结。若其所犯在大赦前，苟非恶逆以上，并不许推究。」从之。 
绍熙元年四月二十九日，刑部郎中俞澄言：「在法，诸州所部官犯罪者，本州岛推鞫。若系本州岛按发者，申提点刑狱司。有妨碍，即报本州岛，申转运司。立法之意，不为无谓。窃见近有本州岛按发而令本州岛推勘者，部属宁无观望乎 乞今后监司郡守按发官吏合行推勘者，如系本州岛按发，须申提刑司，差别州官；本路按发，须申朝廷，差邻路官前来推勘，庶使无观望徇私之弊，则罚必当罪 
      
而人无不服矣。」从之。 
十月十七日，四川制置使京镗言：「绍(兴)[熙]元年四月十九日指挥，今后监司郡守按发官吏合行推勘者，如系本州岛按发，须申提刑司，差别州官；本路按发，须申朝廷，差邻路官前来推勘。照对本司系统辖四川州县军民之政，而属吏有赃污庸懦，在任不公不法，不堪倚仗之人，遵从元申获指挥，即自对移讫闻奏。窃缘本司去朝廷万里，今若引监司按劾官吏体例，直候申明朝廷，差官前来推勘，道里遥远，动经岁月，愈致淹延。乞朝廷详酌，如本司所部四川州县官或有当按发，合行推勘者，即许本司遵从元申获指挥，先后对移，仍一面选差邻路州官吏根勘奏闻。如四川监司按发官吏，亦乞照应本司今来所请，从制置司差邻路官前去推勘奏申，庶几不致拘碍往复，淹延刑禁。其四川州郡按发公事，遵从指挥，须申提刑司，差别州官推勘。」从之。 
二年四月二十四日，臣僚言：「三衙及江上诸军都统制司所有推狱名曰后司，有吏，有法司。狱成，则决之主帅，略不经官属之手。诸军每月公事解赴帅司，必先计会后司人吏，或非理锻炼，或轻重任情，贿赂得行，奸弊百出，军中冤抑无所赴愬。乞今后诸军后司公事并令主帅选委通晓条制属官二员兼管，庶几可无冤滥。」从之。 
六月八日，检正谢源明奏：「一、乞行下诸 
      
州军，今后鞫勘盗贼，须管依条推究，和同藏匿之家一案推结，遵依条法施行。仍从淳熙三年措置，先勒犯人供父祖兄弟曾未析户，狱官究寔，不应坐罪，于结断前陈乞，与准分法。若系同犯，一例拘没。并官故纵，不行觉察，皆有逐项断罪条法。」又言：「应勘鞫公事，或翻异声冤，依条移司差官别推，止就元勘本州岛置狱，不得仍前改送他州，及辄移属县，并妄作缘故移推。若州县未结绝，非冤抑不公，而监司辄移，皆有逐项断罪条法。如有违戾，重作施行。」刑部看详所陈允当，并从之。 
