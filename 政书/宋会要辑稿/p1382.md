<!-- { "loadSidebar": true } -->
四年八月十二日，知太平州叶翥言：「本州岛所管当涂、芜湖、繁昌三县并低接江湖，圩田十居八九，皆是就近湖泺低浅去处筑围成埂，便行布种。每遇大水年分，江湖水涨，冲突岸埂，实时破决，颗粒不收。近一二十年以来，官司出钱，每于农隙之际鸠集圩户，增筑岸埂，高如城壁，种植芦苇，以围岸脚。今措置，欲于圩田之内旧有通水小沟去处开浚深阔，就用其土增筑塍岸，亦令高广、厚实，以为里濠，可为车戽出入之地。其间顷亩广袤，或无旧沟，亦皆创新为之。必使一圩之间，遇水可以潴蓄，遇旱可以灌溉。欲先于当涂县所管官圩五十五所之内先开浚一二圩沟港，使之丈尺深阔，可以纳水。已于本州岛去年州用米内取拨米三千石，趱积到钱一千贯，专充修圩使用。先于今冬农隙，雇集食利圩夫，均行开通水壕田沟，且逐旋兴修一两圩，宽作三年，庶使州郡接续成功，永为么利。今别行开浚，大壕以阔五尺、深一丈；小沟 
       
以阔二丈、深七尺为约，及两岸田塍，亦高三四尺、脚阔四五尺。未免用过人户田亩开修。欲候收割之后，先次差官，于合修沟岸去处，打量系是何人田产，所用过步亩若干，总见数目，以时估价直(细)[纽]计钱数，于诸圩众户有田之家均敷价钱给还。所合差官监督之役，分头管干，只就本州岛选择见任官逐时兴修。」诏本州岛守臣将叶翥桩管下钱米修圩接续措置，逐时兴修，以防水患。 
绍熙五年九月二十七日，司农卿兼知临安府蔡戡、两浙转运判官黄黼言：「余杭县去行在四十五里，地势最下，当天目群水之冲，每遇霖雨，水势暴涨，即高寻丈，故堤防之许，比他邑为重。不幸一决，则邑不可居、田不可耕，其害浸泪于临安府、湖、秀三州六县。今岁八月水涨湖决，约计四十六所，共五百余丈。既欲修治，必须沿湖帮广旧堤，填筑败岸，合于湖内取土。绍兴初，南湖为孳生马监，马不蕃息，监遂隳废。而湖有芦苇茭芡鹑鱼之利，至今监据其利，凡民间下湖探取，必纳钱买牌，违者有禁。今来马监既已么废，则两湖合还本县，庶几可于湖内取土，每岁筑岸浚湖，为本县悠么之利。乞降旨，拨南北两湖归还本县，从便取土，修筑堤岸，开浚湖港，派连天目，旁通里河，潦则潴水，旱则灌田，以为三州六县之利。」临安府、转运司欲分抱采取买牌课利入马监申发。 
宁宗庆元元年十月十一日，新知通州李楫言：「乞 
       
行下诸道，每于农隙，专令通判严督所属县丞躬行阡陌，博访父老，应旧系沟浍及陂塘去处稍有堙，趣使修膳，务要深阔。或有水利广袤，工费浩瀚，即申监司，别委官相视，量给钱米，如法疏治，毋致灭裂。仍 监司察倅丞之勤惰，以为殿最。异时非但亢阳有备，或遇泪潦，而水有所归，亦不致泛浸之患，实经么之利便。」从之。 
二年八月二日，户部尚书袁说友、侍郎张抑言：「近年以来，淛西诸郡围田之利既行，而陂塘淹渎皆变为田，年岁既深，围田日广，曩日潴水之地，百不一存。水无所潴，旱无所取；雨则易潦，晴则易旱者，皆四田有以致之么四：疑误。疑当作「围」。。今淛西乡落围田相望，皆千百亩，陂塘淹渎，悉为田畴。有(有)水则无地之可潴，有旱则无水之可戽，易水易旱，岁岁益甚。今不严为之禁，将不数年，水旱易见，又有甚于今日，无复有稔岁矣。乞下淛西提举司，将诸郡管下县分委各县清强佐官取索淳熙十一年内立碑标记、围田簿籍，照籍及碑内四至，亲到地头，着寔审究，画定某乡某村其旧田增围者有若干亩，及新创围裹者有若干亩，结罪具申提举司，并行藉记。若尽行开掘，复恐租种者有失业之患。令本司严立赏暝，遍于诸州县城郭乡村散暝晓谕，自后辄敢将陂塘淹渎等应干潴水之处增围旧田及新创围田，并虽系旧围之田，如已经浸没，或围岸已倒者，不得再行修围。上件三项，立赏钱一 
       
千贯。如有违犯，许诸色人赴提举司陈告。仰追犯人根勘指实，即以所围田委官日下尽掘，并行没官。赏钱先以常平钱代支，犯人以违制论，不以荫赎监锢追赏。仍令提举司每岁于秋成后，检举今来指挥，申严镂膀，遍行晓谕，毋致么远视为虚文。」从之。中书门下省言：「乞行下浙西提举司，令从实契勘。如旧围田本系经界字号，及自经界后来常年得孰，止咤去年被水浸没，或围岸已倒，如不妨众共水利及曾有石碑标记去处，许令修筑。如旧围之田有累年积水，已系众共水利及自来不曾有石碑标记去处，虽系曾经绍兴十三年经界立定字号，不许援引今来指挥，再行修围。如有违犯，自依已降指挥，勘断追赏。仰本司令所委官分明区别，不得令豪强形势之家并缘修围，有妨水利。常切遵守。」诏令户部行下浙西提举司照应。 
三年六月十一日，淮东提举王宁言：「昨者奉旨，开浚高邮军至楚州盐城县并修筑一带堤岸，皆已毕工。今斟酌措置，斗门石通大河港，所以杀水势之冲决，故去水速而所置稀。函管通小沟港，所以节水势之高下，故去水远而所置密。除盐城县系上流止有右一座，即无斗门、函管外，高邮兴化两县，共函管、斗门止四座、石止七座，却管函管四十四座，并系绍兴五年所修置。内石已是高固，不必移改。独斗门、函管视新开河底尚有低一尺五寸者，乃是当 
       
来修置之初许为此弊，却欲暗窃运河之水，以济其私，甚失本意。今斟酌水势，于斗门之外，视新开河底，以四尺为则甃砌。水若登及四尺，则流而入于斗门。于函管之外，视新开河底，以三尺五寸为则甃砌。水若登及三尺五寸，则流而入于函管。其制悉彻石而差小焉。大率水小隘则先放函管，水浸溢则兼放斗门，水大溢则并放石，必次第濍泄，(及)[乃]得其平。尚虑顽民犹有私意不放水(则)濍泄，辄行毁掘，则为公私之害。欲乞分委地分，巡尉每月一巡视，仍委知县每季一点检，如有毁掘去处，即申本司追断，仍与登时修整。苟或凭蔽，毁有损坏毁：疑误。疑当作「或」。，从本司觉察责罚。绍熙五年所修函管，不能尽复其旧，是致人户续有陈乞兴修者。今尽行根刷，旧有函管未复去处共二十座，并与兴修，务令均一。次乞令逐县每年冬收成毕日，检举劝率挑撩，无浅淤「无」下疑脱一字。。如有怠惰，不从劝率之人，即行惩治，贵得接续(不)治成，为么远之利。」从之。 
宁宗嘉泰元年九月四日，中书门下省言：「检会已降指挥，访闻浙西州郡围田不已，日侵水利，为害匪轻。虽累有指挥筑戢，官吏奉行不虔，遂至全无忌惮。可选差职事官二员，专一措置。自淳熙十一年立石碑之后，不以官民户，应辄有围裹者，候秋割了日，限两月尽行开掘，务在必行，无为文具。」诏差大理司直留佑贤、宗正寺主簿李澄，限半月内起发。仍各具已开掘过数目申尚书 
       
省。 
十月四日，臣僚言：「伏见宫陵之山，俯鉴湖为形势。今鉴湖为奸人侵耕功占，日就浅狭，忽遇天旱，干涸无余，既于宫陵形势未便，又于会谷、山阴两县俱失灌溉民田，害莫大焉。尝推究本原，有奸人规图管庄之利，将此侵湖田献入为慈福宫、延祥蹑庄田，奸人咤此侵碑外低漥之地，尽行功占为田，并无忌惮。臣子为是延祥之田，莫敢轻议。今乃拨入修内司矣。(令)[今]湖面日蹙，天么不雨，徒步可行。不惟元来食湖之田被害，而日后侵之田(田)亦例失灌溉矣。窃闻淤田微利，岁入修内司不及万缗，朝廷视此，不啻如太仓之稊米，必不靳惜。(合)[今]乃使此郡两邑民田每岁苦旱，以致上勤宵旴，捐稞赈济，减放秋苒，所损不知几万钱。而奸人占据淤田，所入大 有名无实，适足以餍饫修内司管庄辈蚕食尔。今纵未能尽复历治平以前旧迹，如隆兴间吴芾所奏碑外之田，与今日修内司元系侵湖之田，岂有不可复而为湖者 乞委自绍兴府，同本路提刑主管河渠司且将修内司田凡系侵功东西两湖石碑外低漥淤土为之者，尽废为湖，不得耕种。趁此农隙之时，限日开掘，以俟朝廷委官核实，毋为文具。仍俟开毕之后着令，每岁委通判一员巡视有无再行侵功，保明具申台省照会。如再盗种之人，则乞如治平间臣僚所议，拔其苒，责其力以复湖，重其罚，庶使越人田亩不忧每岁之灾伤，宫寝诸陵稍 
       
复平湖之形胜，实为公私利便。」从之。 
十二月十四日，吏部尚书兼实录院修撰兼侍讲袁说友言：「窃见比颁诏旨，以浙西围田之害荒废水利，遣二使者亲往措置，尽行开掘。命下之日，识者交庆。今开掘之利，窃闻十竟七八，然议者犹有远虑。盖今不预为必行之法，则恐岁复一岁，人情易玩，法么易废，官司不能禁戢，纳束不能详备。则恐今日围田已坏者，又复渐围于后日矣。此不可不虑么。今乞行下，将每州诸县内，令乡所掘围田并行逐县置籍，凡所掘某人围田计若干亩、坐落四至并田主姓名，并行抄上，如法即记，付各县知县牢固掌管。其知县于衔内带专一点检围田事，每遇农事方兴，于三月四月，知县同县尉将簿籍亲往已掘围田地头， 行点检有无奸民再行围裹布种。遇点检毕，具有无结罪保明申州，州申省部。所有知县每考及任两批书，并于印纸上批凿有无再行围裹，分明批上。仍行下提刑司，照措置围田所已置开掘诸县内围田簿籍，依样抄录一本存留。提刑司每遇春夏之交，抽摘诸州内或一县或两县，互差有心力官前去对籍，亲到乡分，审点已开掘去处，结罪保明，具有无再行围裹申提刑司。提刑司再行结罪保明，备申省部。每三年，三月内从朝廷取旨，选差职事官两员，分往浙西诸州点检审视。各州知通专一遵守朝廷行下应干束约，务在必行。仍委台谏常切 
       
觉察弹奏。庶几法么不行此句疑有误。，人无轻玩，所在水利，永助丰登。」从之。 
