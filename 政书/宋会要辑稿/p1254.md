<!-- { "loadSidebar": true } -->
绍兴三十年六月二十九日， 铸钱司：「今年钱纲依旧以二万贯为一全纲，自二万贯已上添押之钱，与据数推赏，谓如一万贯合得减十个月零半月磨勘，五千贯合得减五个月零七日磨勘之类。」 
绍兴三十二年九月二十四日， 铸钱司：「应募官押发绍兴三十一年以后钱纲，并依绍兴三十年六月十九日已降指挥推赏施行。」 
绍兴三十二年十二月二十九日， ：「今后诸州纲运起发赴行在送纳，内有经过建康、镇江府总领所拘截之数，许令就行在所属陈乞，取索随身逐处钞据并不彻地里水脚钱干照勘验，一并依条推赏。」 
隆兴二年二月八日， ：「在朝奉郎冯忠嘉在：疑误。、右奉议郎许牧管押成都府路提刑司银绢纲赴内藏库交纳，各纽及一全纲零七分，已各减三年半磨勘了当。今来冯忠嘉等乞放行零分纲赏，令户部照应零分格法，与减半推赏。今后依此施行。本所看详前项逐件指 
      
挥，并系权宜所降，难以修为成法。缘系见行，今编节作申明存留照用。」 
干道七年正月二十九日，尚书省批下户部申：「相度今后诸路州军起发金银钱帛粮斛纲运赴行在及外路总领所(缺)[卸]纳，经涉重湖大江及平河并路分作等第程限，如违，更不推赏。若经过闸堰，如有缘故，或遇钉闸日分，即令监押官于行程历内分明批凿到闸及启闸通放日时除豁施行。今开具下项，后批送户部依相度到事理施行：一、经由重湖大江纲运，不时有风涛卒暴湍险去处，依法于行程历上批说风水事故，除豁推赏，若内有经由平河地里程限，即与重湖大江程限通行纽计，如无违程，依格推赏，若有违程，其差押人三日降一等，十日不在赏限；募押人十日降一等，二十日不在赏限。一、经由平河纲运阻减盘剥之类，其程限不得过正破程限日子一倍半，如违，更不推赏。一、陆路纲运阻滞风雨，其程限不得过正破程限十日，如违，更不推行。」 
淳熙七年十二月十六日， 诸路监司州军：「今后差押纲官须管遵依条法，如所差官不应格，虽官物数足，亦不推赏。若有少欠，仰所属开具元差当职官姓名，申朝廷取旨施行。」 
 食货 宋会要辑稿 食货四五 杂  
      
杂 

淳熙八年八月三日， ：「州县装纲即毕，起发有日，则三申下卸官司谓之先申纲解。及起
发，则阅报缘路巡尉批凿行程。奈何弊端百出，至于起发纲解，计会不申，缘路行程，未尝
批凿。今后凡所申纲解不依法计，缘路催纲司应批行程而不批，纵容留滞，不即赶发，以致
愆期，并不许推赏。其催纲官司与不申纲解去处，亦次第施行。」
 食货 宋会要辑稿 食货四六  水运 
     
宋会要辑稿 食货四六
水运
【宋会要】
凡水运，自江淮、南剑、两浙、荆湖南、北路运，每岁租籴至真、(杨)[扬]、楚、泗州，置转般仓受纳，分调舟船，计纲泝流入汴，至京师，发运使领之；诸州钱帛、杂物、军器上供亦如之。陕西诸州菽粟自黄河三门沿流入汴，亦至京师，三门白波发运使、判官、催纲领之。陈、(颖)[颍]、许、蔡、光、寿诸州之粟帛，自石塘惠民河沿泝而至，置催纲领之。周显德六年，引闵水入于蔡河，以通漕运。京东诸州军粟帛自广济河而至。显德二年，于京域西堤引水入于五丈河运连于济。亦置催纲领之。四河所运，国初未有定数，太平兴国六年，始制汴河岁运原书地脚注云：「《制度详说》：江淮沿泝入汴，陕西自黄河三门沿泝入汴，陈蔡自惠民河而至京东，自广济而至。」，江淮： 米三百万石，豆百万石；黄河：粟五十万石，豆三十万石；惠民河：粟四十万石，豆二十万石；广济河：粟十二万石。凡五百五十万石。或水旱，蠲放民租，随减其数。至道初，汴运米至五百八十万石，大中祥符初，七百万石，此最登之数么。大约以岁之上下或移易多少。又广南金银、香药、犀象、百货陆运至虔州，而水运入京师。天禧末，诸州军水运、陆运上供金帛缗钱一十三万一千余贯两端疋，佩宝香药三十七万五千余斤。河北卫州东北有御河至干宁军，运军食馈边，亦有使臣主之。川、益诸州租市之布，自嘉州水运至荆南，自荆南改装舟船，遣纲送京师，岁六十六万分十纲。旧至百万疋，后累减数。江南、荆湖、两浙、建、剑诸州军租市茶，亦水运，计纲分送沿江诸榷务筭卖。诸州岁造运船，至道末三千三百三十七艘，天禧未岁减四百二十一。处州：六百五，吉州：五百二十五，明州：百七十七，婺州：百五，温州：百二十五，台州：百二十六，楚州：八十七，潭州：二百八十，鼎州：二百四十，凤翔、斜谷：六百，嘉州：四十五。 
太祖开宝三年九月， 
     
诏曰：「成都府钱帛盐货纲运，访闻押纲使臣并随船人兵多冒带物货私盐，及影庇贩鬻，所过不输税筭。自今四川等处水陆纲运，每纲具官物数目给引付主吏，沿路验认，如有引外之物，悉没官。」 
五年十月率原书天头注云：「率疑诏。」按作「诏」是。：「汴、蔡两河公私舟船运江淮稻米数十万石，赴京以充军食。」 
六年六月，命(颖)[颍]州团练使曹翰都大催督汴路运船。 
太宗太平兴国八年九月四日，以洛苑使演州刺史王宾、儒州刺史许昌裔在京同勾当水路发运事，以军器库使顺州刺史王继升、驾部员外郎刘蟠在京勾当水陆路发运使。先是，岁漕江浙熟米四百万石赴京，以备军食，皆和(顾)[雇]百姓驾船，虽有和(顾)[雇]之名，其寔扰人，太宗闻之，特令给每船所用人数(顾)[雇]召之直，委主纲者取便(顾)[雇]人，不得更差扰百姓。及是，有舟船数十纲到京卸毕，月余不能离岸者。帝访知，乃责有司，且问其故，乃省司乘南来运船，于力胜外，别附皮革杂用之物至京，而掌库者不时受纳，是有停滞之患。判使而下，减夺俸以励之。又诸道州、府有辇运钱帛赴京，及请领物货往外道者，而所司给纳之际，多有邀留，故为奸幸。主纲将吏甚受其弊，亦有已出官物而衷私换易。帝悉穷其源，咤令择强干之臣，在京掌水陆路发运事，凡舟车到发及豹货出纳，并关报而催督之，自是遂绝邀难停滞之弊。 
十三日，帝曰：「诸道州、府多差部内有物力人户充军将部押钱帛粮斛赴京，此等皆是乡村之民，而篙工、水手及牵驾兵士皆顽恶无赖之辈，岂斯人可擒制耶 侵盗官物，恣为不法者，十有七八。及其欠折，但令主纲者填纳，甚无谓么。亡家破产，往往有之。」乃诏：「自今荆湖诸州纲船，令三司相度合销人数，依江、淮例，差军将大将管押，其江、淮、两浙诸州一依前诏，不得差大户押纲。」 
九年十月，盐钱使王明言：「江南诸州载米至建安军，以回船般盐至逐州出卖，皆差税户军将管押，多有欠折，皆称建安军盐仓交装斤两不足。准今年三月 ，每盐一石以上破随纲卤沥盐一升，恐卸纳补填卤沥折耗不足，每石更破销耗盐二升。管押使臣、三司大将军将州府军将、纲官、稍工、本纲部辖、节级同认数请纳少欠等第均填，自后未有申报欠少去处。缘已前江南诸州般盐税户军将逐纲请三五千石，多是欠少一分以上，动计及千贯已上钱数，无非破产填纳，例遭枷禁。校料前件人皆是村民差充军将，量其情状，皆非侵欺，若令破产填欠，似伤风教。稍功宽恕，深便公私。其未降 添耗已前于建安军请出盐货未到本州岛，及虽到，未经交纳欠数每硕五升已上者，乞依条 与破耗盐；如已经交纳，及欠数不及五升者，不在此限。除破耗盐外，更有欠少盐价，不以前后，并乞据数勒定年限，随夏 
     
秋税租催纳，如三百千已下，三年；已上至五百千，五年；已上，七年；百千已下；一年。」从之。 
雍熙二年十月，帝闻汴河漕运军人至京城，颇有寒饿者，令中官访求，累得百余人有饥冻之色。诘其故，乃主粮吏夺其口食而自取之。诏杖配押运使臣，隶商州禁锢，断主粮胥吏腕， 于河侧三日而后斩。仍命给军人衣服，慰遣之。 
四年十一月，诏曰：「访闻西路所发系官竹木 拖缘路至京，多是押纲使臣、纲官、团头、水手通同偷卖，竹木交纳数少，即妄称遗失。自今应出竹木州军并缘河诸州及开封府严行约束，每有 拖至地分，尽时催督出界，违者准盗官物条科罪。」 
至道二年二月，诏：「自三门垛盐务装发至白波务，每席支沿路抛撒耗盐一斤，白波务支堆垛销折盐半斤，自白波务装发至东京，又支沿路抛撒盐一斤，其耗盐候逐处下卸，如有摆撼消折不尽数目，并令尽底受纳，附帐管系。」 
八月，诏：「荆湖般粮赴真州等处卸纳回脚千料船或装盐回，并依例破十分人力，空船即破八分人力。如千料已下船，并依此比附分数。」 
十二月，诏：「应诸道州、府、军、监今后合要支用豹谷等，各须预先计度，准备支遣。诸处起发上供金银、钱帛、斛纲运，并须赴京送纳，缘路诸州不得辄有截留。如有擅留处，其知州军、通判职官等并当除名，转运使、副各勒停，三司、转运司、发运司州军孔目吏已下并决配远恶处。」帝以三司文籍多是积年淹延，咤问其故，称诸道上供物色沿路每有截留，勘会往来动经岁月，咤止绝之。 
真宗景德元年五月，诏：「京畿守冻，纲运兵士逐处县分依例接续支口食料钱，仍每人特支酱菜钱百文，行运时全支二百文，更不克折。仍令东、西排岸司擗掠房屋，纲运到京，库务未纳，各认排岸司分于其门造饭供送。库务疾速交纳，不经三司使陈告，并当严断。」 
十月，淮南转运使邵晔请令漕运所出州军知州、通判，依河堤例兼管辇运公事，从之。 
二年十月，诏：「黄河纲运，宜令三司自今后一年般运无 失者，其部辖殿侍、三司军大将、纲官、纲副每月增给缗钱。」 
三年二月，诏河西军营在府州者，所给刍粮自今增置渡船，仍旧于保德军请领。如水涨冰合，即听随处给遣，或预令辇载以往，委转运司专提振之。先是，河东民常赋及和市刍粟，并输府州，而涉河阻山，颇为劳苦，寻诏徙屯河东保德军，其营在府州者，听量留之，而刍粟之费，并给于保德军。条约已来，公私为便，至是上封者言虑水涨冰结，则军士涉河，往来艰阻。帝志在爱民，故特申前诏。 
十月四日，提举纲运谢德权言：「汴水公私舟船多有阻滞，盖形势船舫在岸高许樯竿，他船不可过么。乞降条约，每有船过，并令倒樯，以便于事。」帝谓王 
     
钦若等曰：「如闻商旅颇以为患，可严行诫约。如尚敢以形势妨碍，令所在具名以闻，当重行罚。」 
