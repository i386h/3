<!-- { "loadSidebar": true } -->
七月十三日，诏田怡归朝累年，备见忠劝，每月特支破米三石。 
八月十一日，翊卫大夫、成州防御使杨忠悯奏：「祖父系太原府榆次县人，昨任本府祁县监税，陷虏，靖康年间挈全家归国，子父三人蒙恩作归朝出身。臣近落归朝字，注授差遣，有男二人，未曾减落，乞将男武经郎祖辉、保义郎祖亨改换出身差遣。」从之。 
九月二十五日，诏：「金人自来多系驱虏河北等路军民，号为签军，所当先冲冒矢石，枉遭杀戮。念皆吾民，深可怜悯。兼自来招收投降汉(而)[儿]签军等，并皆优补官资，支破请授，可令岳飞如遇外敌侵犯，措置说谕，有率众来归，为首之人，仍优与推恩。」 
四年二月二十五日，知金州薛安靖等奏：自海州剿杀蕃酋等来归朝廷，茫然无寓止之地。诏：薛安靖、李汇：令绍兴府于官田内各拨赐上色田三顷。 
四月十七日，诏：「自今应有归朝官陈乞再任添差差遣，并许依归明及蛮傜人条法施行。」以吏部言：「勘会归明人依条去替半年，蛮傜人去替两月，并依本资就注邻近州城内见阙，无见阙即添差替先满人，并应就注而无阙愿在任者听。缘条内无归朝官许依归明及蛮傜人例明文，未敢施行。检准绍兴元年正月十四日指挥：『归明、归朝文武臣等应添差不厘务差遣之人，候到实及十五年，曾经两任无遗阙过犯，令三省枢密院同共铨量。如委有材干可以倚仗，即与添差厘务差遣。如系从军人立到功 ，每经转一官资，与理当在任一年注授。』本部勘会：归明及蛮傜人注窠阙，其条内即无分别厘务不厘务之文，兼归明、归朝官注授厘务差遣，已有前项所坐指挥，及条内虽称归明人、落蕃得还人，同缘上条系元丰法详定， 
     
自宣和年方自归朝官。乞将归朝官陈乞再任添差差遣，许依归明及蛮傜人法条。」故有是命。 
十一月二十三日，宰臣赵鼎奏曰：「望降诏书，开示从伪齐之臣，势不获已，他日来归，亦不加罪。如张孝纯、李邺子弟，脉在近僚，可见陛下恩德。(第)[帝]曰『中原陷没，士大夫不幸污于僣逆，皆朕之过。朕备尝艰难，不忘恢复，盖欲拯之涂炭，咸与惟新，要使人人知朕此意。』」 
十二月七日，江东淮西路安抚司奏：「收接到伪齐刘麟(则)[贼]寨内逃出使臣刘远、张清、杨淮、郭全、童保、王海六人，言在贼寨内结约得三十人投拜本朝，逢见蕃贼赶散，刘远等六人走脱前来，并是同州人。刘远系伪保义郎，郭全伪承信郎，王海伪进武副尉，张清伪进武副尉，各有伪付身文字，系出贼寨后去失童保、杨淮付身。」〔诏〕解赴朝廷，应所授伪齐官资并特与补正，仍各更与转两官资，优给路费，发回刘光世军前使唤。 
八日，诏：「宿迁知县张泽，昨自伪境率众来归，忠义可嘉，理宜旌赏。应所授伪齐官资并特与补正，更与转一官资，仍添差厘务差遣，优给路费，津遣之任。」十二日，诏曰：「朕惟靖康兵革之难，神(气)[器]几坠，天命有在，属于眇躬。夙夜兢兢，罔敢自逸，期与尔士大夫共雪大耻，还我两宫，保育黎元，永庇中土。而强敌侵轶，迫朕一隅，叛臣乘时，盗据京邑，使我搢绅，沦陷涂炭。繇朕不德，以至于斯。北望伤心，收涕无所。亦惟尔士大夫蒙祖宗休泽，服在周行，其肯失身伪廷，事非其主，顾驱胁使然，有不得已者。朕甚痛之，甚苦之。故若张孝纯、李俦等内外亲族，不废禄仕，每饬有司，常加存恤。朕之于尔厚矣，尔尚忘之耶 其能洗心易虑，束身以归，当复其爵秩，待遇如初。呜呼!逆顺之理，祸福之机，昭然甚明，要知所择。朕方布大信以示天下，言不尔欺，有如皦日。咸务自省，体朕至怀。」 
二十日，神武中军统制杨沂中奏：「武功大夫、忠州团练使、左军左部统领官范温，原系山东福岛，统率乡民，涉海来归。自元统领累年，备见宣力，乞与外任差遣。诏范温特添差江南西路兵马钤辖，抚州驻札，任满更不差人。 
五年二月五日，拱卫大夫、淮西宣抚使司亲兵副统制马钦上言：「祖系汉民，幼承父母遗训，复归汉土已久，今来尚以虏界为户，欲望特赐钦中原祖贯。」诏马钦特赐凤翔府扶风县为贯。」 
二十日，新知全州薛安靖、新添差权通判秀州李汇奏：「先蒙指挥，于绍兴府管下各拨赐上色田三顷。缘安靖等陷虏三年，先任海州知通，首尾二年，尝立功 ，乞比类归明官及陷蕃投归人等例，权营销阁税租。」从之。 
二十二日，淮南东路宣抚使韩世忠言：「伪齐押纲官成忠郎左恭等归附，一行大小船一十五只，米一千五百二十五石，老小七十余口，投淮阴县。」诏左恭特与 
     
补元官外，更与转三官。 
四月二十三日，三省言：「淮北官吏军民不忘朝廷涵养之恩，日来归附，深虑州县不能抚存，或致失所，有违累降诏令之意。」诏令淮东西宣抚使司多方存恤。百姓愿占闲田耕垦者，州县实时摽拨给付；军人于所至州升一等军分收管；举人官员，保明申尚书省审验，举人举免将来文解一次，官员于见今官资上转一官资，添差见阙差遣。仍仰行下所属，散出榜文招谕。 
同日，枢密院言：「淮北来归之人，朝廷以厚支给赏，斟量推恩，添差行在差遣及枢密院准补差使，于内外安排，令先次放行请受。内有告札不全之人，即与其地去失付身不同，理宜措置。」诏：「应自淮北来归见充行在差遣使臣，如陈乞告札未了，特与权依见今官资，日下放行本等驿券。其余请受，候出到去失公据，依条陈乞。」 
七月十九日，诏：「淮北归附人民，所至州县，实计口数，每人支钱一贯，于提刑司应干钱为支给。所给耕种闲田，开垦之初，与免税役五年外，仰所属州军申尚书省。如尚未就绪，即更与宽展年限。军人请给衣赐等，依时支给，不得积压。举人官员，免(罪)解转官差遣，依已降指挥外，如有阙少路费，仰所属州县应副津遣前来。归(付)[附]人仰州县严行约束，如敢搔扰，许人户经本路宣抚、安抚、提刑司越诉，赏钱一百贯，犯人并依军法；当职官失觉察，取旨重行窜责。今来宽恤事件，如州县奉行违戾，朝廷体访得实，当职官重寘典宪。事件即仰随宜措置，先次施行讫申尚书省，务使归(付)[附]之人早获安业，并令逐路宣抚司多出文榜晓谕。」 
八月四日，都督行府言：归朝官左通直郎张企曹添差权通判道州，曾有许厘务指挥，今任欲令厘务。从之。 
二十日，枢密院言：「成忠郎康湑、赵允民，保义郎曹绍光、赵宽、陈安时，承节郎王踌、毛瑛、王居寔，修武郎孙力久，守阙进义副尉张公悦，并系自淮北来归之人，依优恤指挥，于见今官上转一官，添差见阙差遣，已取问愿就差遣添差了当。」除孙立久、王居寔、张公悦系特补官资，并陈安时已依指挥转官外，诏未经转官人各与转一官，无请受文历人，并令户部特行出给。 
九月三日，诏：「应淮北归附官吏军民，愿占逃绝空闲庄舍居止者，令所属差官量度口数，摽拨给付，仍依秦州邵彪申明，召人请佃荒田指挥，如在五年外，元业主归识认，官司辩认文契诣实，别踏逐逃绝屋，依数拨填。从知和州杨惇请也。 
六年八月二十六日，枢密院言：「薛安靖系首先率众还朝，忠义显著，虽已推恩，理宜增赏。」特诏更转三官，内一官与转行遥郡，仍差充沿海制置使司参议官，与李文渊同共措置海道事务。 
十二月一日，内降淮南路德音：「访闻陷贼百姓苦其残虐，多欲归附，仰 
     
沿淮州县多方接纳。如愿耕佃官田，令营田司摽拨，仍于已免租课年限外，更免三年。其带到物货，仰州县给据，经田场务验认免税。」十九日，枢密院言：伪境胁授通直郎刘驳自耀州脱身，远赴行在，投献利害，忠义可嘉。诏特与补修职郎。 
七年正月七日，中书门下省言：京西、陕西路归正百姓，已令岳飞同霍蠡拨牛借种，召募耕种，尚虑失所。诏岳飞于大军粮斛内支米一万石，拨付诸州，专充赈济，仍多出文榜晓谕。 
三月十五日，枢密院言：岳飞申：「先有伪界官兵李清等不肯顺伪，率众归正。内秉义郎、合门祗候李清系头领，乞与正补成忠郎，依旧合门祗候。」从之。 
九月三日，中书门下省言申友、路真表章不从郦琼背叛，诏各更与转一官。 
十二月十一日，宰执奏伪境统制官王宗等率众来归，上曰：「宜有以犒赏之。但来者既众，当使厚薄得宜，庶几一体。」赵鼎等奏所赐银绢容便进入。上曰：「已令内帑办赐。禁中所有银绢等，未尝一毫他用，皆留赐将士尔。」 
是日，诏：「武略郎、兼合门宣赞舍人王宗、武义郎、兼合门宣赞舍人常润，各于见今官上转三官，余各转两官。」 
八年正月十四日，宰臣进呈知寿春府孙晖奏，有伪寿春府知州宋超率兵民来归。上曰：「此事于一朝廷无毫发之益，但如人子来归，为父母者可却而不受乎!缘方遣使人与虏议事，可行下沿淮诸处，不得遣人擅便过淮招纳，引惹事端。」 
二十八日，上宣谕宰臣曰：「昨日张俊入见，朕常谕之，闻马钦于卿素怀不足，卿必欲留军中，万一钦病死，人必谓卿杀之。于卿杀之此句疑为衍文。，于卿亦便乎 」俊悚然谢曰：「臣实思虑不至此，不敢复留钦矣。」先是，以归朝将官马钦人马隶张俊军，而上亲笔差钦充江南东路兵马钤辖，俊坚欲留钦不遣，故及之。 
二月一日，主管淮南西路安抚司公事、兼制置副使刘锜奏：「武显大夫、前知寿州宋超，纠率全城忠义归明，欲乞差充本路兵马都监，庶几激劝。」诏特添差宋超权发遣淮南西路兵马都监、庐州驻札。 
五月十四日，宰执奏庐州解到归正使臣张括等三人，自言在西京关师古手下。师古遣来申奏朝廷，乞赦之罪，自 来归。上曰：「昨背叛从伪之人，若能束身自归，无功者，朕以不死待之，若立功自 ，即随高下推赏。」辅臣赵鼎已下退而赞曰：「大哉王言，此汉光武之略也。」 
六月十五日，吏部言：从义郎刘铎陷在伪地，结连到官兵石哲等一百五十四人，将带骨肉渡淮归正。诏刘铎先次转一官。 
八月十五日，德安府奏：左迪功郎、本府节度推官张节夫以书招诱刘永寿，率众来归。诏张节夫特与改承务郎。 
十月八日，湖北京西路宣抚使岳飞奏：「节次收接到归正人徐崔虎等，已供申朝廷外，今续收到归正伪知颍 
     
