<!-- { "loadSidebar": true } -->
十二月，西凉府与咩逋族各遣使来贡。帝曰：「灵州河外贺兰山则有小凉、大凉，部族甚盛，旧与贼迁修好，朕虞其合势为患。近累得边奏，知与继迁有隙，迭相攻掠。今西凉、咩逋使来，可召问其委曲，因其归，俾赍诏招谕，令助讨迁贼，俟立功则重赏之。」 
敌。泥埋二子，长即成逋，次曰屈子，如闻彼方之人皆畏成逋 六年正月，泾原总管陈兴上言：「潘罗支差咩逋族蕃官成逋驰骑至镇戎军，乞会合天兵同讨李继迁。本军遣人部送赴本司，在道防御过严，至安国镇，成逋奔窜，坠谷而死，其防送使臣寻枭首级以至。」帝览奏，伤悼久之，谓曰：「成逋乃咩逋族泥埋之子，两曾诣阙，皆召对与语，厚加恩渥。盖念此人父子忠勤，累与迁贼闻：原脱，据《长编》卷五四补。，盖有材力而负智勇故也。镇戎军防备太(察)[紧]，遂致奔逸，及其死也，忍又枭其首级。」即遣使臣乘传按鞠，仍令渭州以礼葬之。 
二月，以潘罗支为朔方军节度使，充灵州西(南)[面]都巡检使。先是，罗支遣蕃官吴福圣进奉到阙，赍蕃书奏状，且云：「潘罗支感朝廷恩信，愤继迁倔(疆)[强]，累夺到蕃人。继迁因此数 ，结集人马，与之格 
      
放回陷阵蕃人，今悉收系，以听朝旨。」又言：「继迁铁箭令罗支附，称已纳朝廷，未知虚实。罗支见集骑兵六万，乞会王师，收复灵州。愿改一官，量给衣甲。」帝召其使询之，又与宰臣参议，帝曰：「贼迁未平，常虑西胁诸蕃，益烦御备。只如契丹伪封继迁西平王，虽戎狄之命不足比数，然便授之王爵，今来朝廷授潘罗支亦空名耳。」遂有是命，仍赐人马铠甲，以吴福圣为安远将军，收系之人只委罗支便宜从(之)[事]。 
三月，以咩逋族首领锦州团练使泥埋为锦州防御使，充灵州河外五镇都巡检使。帝谓近臣曰：「泥埋与潘罗支自来同力讨贼，部族居止密尔河外，又遣男成逋远告事宜，坠谷而死，可特与转改，委以河外都巡检之任，庶与罗支掎角宣力也。」 
四月十四日，潘罗支遣使铎论来贡，且言六谷聚兵，愿会王师击继迁。诏所请会兵，如至乌白池、盐州已来，即为进师。 
罗支屡请王师助击贼，时议以西凉去渭州限河路远，不可预约师期，第诏令常为之备，俟贼侵轶，即命边兵掎角。至是，复有此奏，帝曰：「继迁常在地斤三山已东斤：据《宋史》卷四九二《吐蕃传》改。，每来寇边，官军才出(到)[则]远遁，或六谷部族近寨捍御，与官军合势，亦国家之利。苟以为难，必不敢复有陈请，且不失其欢心也。」 
二十四日，以西凉府厮邦族首领兀佐、马家族首领渴东、周家族首领厮那叱、的流族首领个罗、赵家族首领阿斯铎、嗟厮波、日姜族首领铎 
      
论，并为怀化郎将，从潘罗支之请也。 
八月，西凉府者龙族都首领遣使贡名马十七疋。帝以其常与潘罗支协力抗贼，命优待之。 
十一月，继迁攻西蕃，入西凉府，知州丁惟清陷没。潘罗支伪降，未几，集六(合)[谷]诸豪及者龙族合击继迁，〔继迁〕大败，中流矢死。 
景德元年正月，遣使厮完、押衙郑延美以六谷蕃马三千疋来贡，且献捷。厮完即潘罗支之甥也。潘罗支又言洪元寺坏，乞给工匠及赐金碧绢彩修缮之。诏以尚方工匠难以远去，余从其请。 
三月，潘罗支上言，本道番族首领阎藏请赐虎皮翻披，从之。西蕃之俗，(受凡)〔凡受〕赐者族人推奉，故有是请。 
六月，又遣其兄邦逋支入奏，且言去年十一月二十六日与蕃贼李继迁战，大胜之，然被劫却牌印、官告、衣服、器械，今以良马修贡，乞再颁赐。且欲更率部族及回鹘精兵直抵贺兰山讨除残孽讨：原作「计」，据《宋史》卷四九二《吐蕃传》改。，愿发大军援赐。诏曰：「卿忠顺朝廷，保庇部族，誓戮凶斯久，杀获颇多。每念尔诚，不忘朕意。所乞会合大兵，掩杀迁贼，朝廷近知继迁已死，未经殡葬，所以未欲讨除。今卿等既领师徒，远平雠敌，免为后患，甚是良图。所乞会兵，即缘地里稍遥，月日未定，今议候卿等才集诸族人马起离西凉，即差心腹人走马来报泾原镇戎军总管司。已令至时不候朝旨，率兵前进，至咸泊、两萧关、天都山已来牵制贼徒，伏截道路贼界，定须两面 狂之党，益坚臣子之心。远率种人，同拒迁贼，战 
      
救应。如此邀击，必可成功。彼中诸事，更窃审详，伫静边陲，永保富贵。」时朝廷所赐潘罗支牌印、告 、国信物悉为继迁所劫去，至是罗支贡马，请别给赐，从之。 
十月十七日，诏故西凉府六谷都大首领、朔方军节度、灵州管内观察使处置营田押蕃落等使、灵州西面缘边都大巡检(蕃)[潘]罗支，可追封武威郡王，遣使赙恤其家。以其弟厮铎督为盐州防御使，兼灵州西面缘边都大巡检使。时押赐罗支国信使臣焦赞上言：「昨离渭州，至龛谷、懒家族，问得都首领尊毡磨壁余龙及诸路族首领便嘱等言「毡磨壁余龙」五字原脱，据《宋史》卷四九二《吐蕃传》补。，去岁六月中李继迁攻者龙族，罗支率随身百骑赴之，(仪)[议]并兵攻讨继迁，而族帐养迷般嘱与日逋吉罗丹者先自(断)[继]迁所亡归者龙族，因率其属杀罗支于其帐。者龙凡十三族，而六族附养迷般嘱及日逋吉罗丹。西凉府既闻罗支被害，遂率龛谷、兰州、宗哥、觅诺诸族来攻者龙六族，六族悉投窜山谷。臣先奉诏，令沿路安抚诸族蕃部，其者龙六族已谕旨安集。兼西凉府六(合)[谷]首领议立罗支之弟厮铎督，言厮铎督刚决平恕，每会酋豪，设觞豆饮食必先卑者，犯令虽至亲不贷，凡再率众攻继迁部族，虏获甚众，颇有威名，为一境所伏。」帝以迁贼未平，藉西凉为腹背，故奏入有褒赠之命，而以罗支旧秩授之。 
二十三日，以厮铎督为金紫光禄大夫、检校太保、灵州刺史、充朔方军节度、灵州管内观察处置营 
      
田押蕃落使、兼灵州西面缘边都大巡检使、西凉府六谷都大首领，封西平郡开国侯，食邑千户。帝以迁贼未平，藉西凉腹背攻制，遂以罗支旧秩悉授之。 
其年，泾原路言陇山县王、狸、延三族归顺。 
所获人马之数来上。帝召见慰谕，优加赐与。又言蕃帐周斯那支有智勇，久参谋议，请授以六谷都巡检使。帝以嘉奖之，诏从其请，赐茶、彩。 二年二月，厮铎督遣外生呵昔与凉州教练使贾人义以名马来贡，并具与赵德明战 
三月二十四日，西凉蕃部样丹族求市弓矢归蕃族：原空，据《宋史》卷四九二《吐蕃传》补。。有司旧例，弓矢兵器不入外国，帝以其宣力西陲，委之捍寇，特令渭州给赐，仍别赐其酋厮铎督。 
二十五日，以潘罗支子潘失吉为归德将军，仍赐银彩。者龙七族悉补其首领，月给千钱。时厮铎督又贡马，求易金彩修洪元佛寺，诏如所求赐之，还其马直。四年，厮铎督又遣使献马。 
二年四月，西凉府蕃部(州)[周]斯那支为六谷都巡检使，赐茶彩。那支有智勇，戎人畏之，厮铎督言其久参谋，乞授此职故也。 
三年正月，诏以西凉者龙族舍穷波等七人、渭州党宗族业罗，并为检校太子宾客，本族首领；又以厮罗督姨弟秃几筵厮哥为安化郎将。 
五月，西凉府龛谷、懒家、宗家、者龙、当宗、章迷等十族朝见，进马，犒以酒食，赐与有差。是月，厮铎督遣安化郎将路黎奴来贡。黎奴病于馆，特遣尚医视疗。及卒，帝怜之，厚加 
      
赠给。时铎督又遣人上言部落多疾，乞赐蕃物白龙脑、犀角、硫黄、安息香、紫石英之类凡七十六种，并求弓矢，皆可之。药同而名异者，令译人辨之而给，来者感悦而去。是月，诏加厮铎督检校太傅，又以厮铎督蕃部马咸山、渴龙、刑家、纳迷、水马波、乞当、龛谷、懒家、小龛谷、章家、心山、王家、者龙诸族及李波逋等四十九人并为检校太子宾客，兼监察御史，充本族首领并郎将。 
六月，厮铎督遣蕃部波机进马，因上言积官俸半年未请，乞就京给赐，市所须物。从之。 
七月，令秦翰因便谕意西凉府厮铎督，令诸蕃部严斥堠以备赵德明。以鄜延路总管石普入奏，德明信约未定，点集蕃部也。 
十二月，厮铎督遣吐蕃左右厢副使曰逋速鹘鹦等来贡马，且乞优给马价，犒设蕃部。从之。 
四年五月，厮铎督遣(兵)，故择名马修贡。命中使就礼宾院犒设之。是月，渭州通事何忠至西凉府，得厮铎督印纸，令臣填书告朝廷诸事。因诏自今并须蕃书用印，无得以印纸给与诸色人，令赴阙奏事。 
九月，遣渭州指使、借职李仁义赍诏赐厮铎督茶药、袭衣、金带，其部下蕃族赐赉有差。仍令约回鹘为援，以备赵德明。时边臣有上言德明谋袭西凉及回鹘，帝以六谷、甘州久推忠顺，思抚宁之，且以仁义谙西鄙事天头原批：「『鄙』疑『邮』」。按此「鄙」字自通。，因遣使焉。 
十二月，厮铎督遣使来贡。 
大中祥 
      
符元年六月，赐西凉府进奉僧法满紫方袍。 
十二月二十三日，厮铎督遣蕃部厮铎奴等贡马。二十八日，制加厮铎督检校太尉，食邑千户，食实封三百户。 
二年二月，厮铎督遣使来贡。十一月，又遣使贡马五疋。 
三年五月，赐觅诺族(可)[首]领温逋药，以所部瘴疫，从其请也。 
十月，厮铎督及潘罗支男失吉又遣使贡马。有司言厮铎督马三疋，估直百七十贯；潘失吉马三疋，百一十贯。帝曰：「厮铎督与诸蕃不同，常宜优奖，所进马每疋赐银五十两，失吉马共赐百五十贯。」仍赐锦袍、银带、衣着遣之。 
四年三月，西凉府吐蕃潘毒石鸡等来贡。 
九月，泾原钤辖曹玮上言：「赵德明军校苏守信无故领兵攻西蕃乞当族，其首领厮铎督会诸族御之，大败其众。」 
十月，厮铎督遣僧兰毡单来贡，赐紫方袍。 
十一月，以厮铎督子为怀化郎将。 
五年十一月，厮铎督遣其子来贡马，及求赐药物。 
七年四月，厮铎督遣使来贡。 
十一月，六谷蕃部来贡。 

八年五月，厮铎督遣蕃部钦盘等来贡马。 
七月，西凉府僧惊讹失罗来朝，赐紫方袍。 
十月，西凉府哥蕃部厮铎督来贡马十二疋，其侄又献马三疋。 
天禧四年三月，诏西凉府回鹘自今贡奉，并由秦州路。秦州言蕃部阿厮铎纳欸归顺。 
仁宗天圣四年正月，者龙族首领厮铎督、舍钦波遣蕃部厮铎完于贡马，赐衣服、银带遣之。 

 蕃夷 宋会要辑稿 蕃夷一 辽上 
     
宋会要辑稿 蕃夷一

辽上
【宋会要】

