<!-- { "loadSidebar": true } -->
头尾不全，亦无典押、书手姓名，甚有揩改去处，深虑欺隐，失陷税赋。近兖、郓、齐、潍、濮州磨勘出失陷税赋四万三千九百八十四贯匹石。看详欺隐税数，盖是造簿之时，不将递年版簿对读，割移典卖，又不取关帖证对，本州岛亦不点检，致作弊幸，走移税赋，改作粗色。亦有贫民额外移税在户下，纵有披诉，只凭递年簿书，无由雪理。今乞候每年写造夏秋税簿之时，置木条印一，雕年分、典押书手姓名、令佐押字，候写毕，勒典押将版簿及归逃簿、典卖析居割移税簿逐一勘同析：原作「折」，据同书食货一一之一二改。，即令、佐亲写押字，用印记讫，当面毁弃木印。其版簿，以青布或油纸* 背，津般上州请印，本州岛干系官吏更切勘会，委判、句官点检，每十户一计处，亲书勘同押字讫，封付本县勾销，仍于令、佐厅置柜收 。如违，依法施行。书手虽经数数：疑当作「赦」。，仍勒充州县重役。令、佐不亲勘读，以至失陷税赋，虽去官不原。」事下三司。三司检会：「《农田 》：『应逐县夏秋税版簿，并先桩本县元额管纳户口、税物、都数，次开说见纳、见逃数及逐村甲名税数，官典勘对，送本州岛请印讫，更令本州岛官勘对，朱凿勘同官典姓名、书字结罪，勒勾院点勘。如无差伪，使州印讫，付本县收掌勾销。』今请依所乞，造置簿印施行。」从之。 
景佑元年正月十三日，中书门下言：「编 节文：诸州县造五等丁产簿并丁口帐，勒村耆大户就门抄上人丁。虑灾伤州县搔扰人民。」诏：「京东、京 
      
西、河北、河东、淮南、陕府西、江南东、荆湖北路应系灾伤州军县分，并权住攒造丁产文簿，候丰稔，依旧施行。」 
神宗熙宁二年十一月十三日，诏：「今后农田利害，据州县具到图簿并所陈事状天头原批：「簿，一作籍。」，并委管勾官与提刑、转运议差官覆按。」 
四年五月十六日，司农寺言：「乞差府界提点司委官分诣诸县，同造五等簿，升降人户。如敢将四等已下户不及得自来中等已上物力升在三等，致人户(被)[披]诉披：原作「被」，据《长编》卷二二三改。，其当职官吏并从违制，不用赦降。」从之。 
八年正月八日，察访荆南路常平等事蒲宗孟言：「近制，民以手实上其家之物产，而官为注籍，以正百年无用不明之版图，而均齐其力役，此天下之良法么。然县灾伤五分已上则不与焉，且留以俟丰岁丰：原作「豊」，据《长编》卷二五九改。下同。。以臣蹑之，使民自供手寔，无所扰么，何待于丰穰哉!愿诏有司不以丰凶，驰张其法。」从之。吕惠卿为手寔法，奉使者至析秋毫，天下病之，而宗孟有此奏。既而诏司农寺罢手寔法。 
元丰元年九月十三日，中书言：「应诸县造乡村坊郭丁产等第簿郭：原作「廓」，据同书食货一一之一四改。，并录副本送州印缝，于州院枯阁。」从之。 
十月二十一日「月」上原衍一「二」字，据同书食货一一之一四、《长编》卷二九三删。，诏：「应造簿路分，秋科及夏税额放及七分以上处原书天头注云：「科及夏，一作料官场。」，权免造，并候次年。」 
十二月九日，两浙路提举司言：「浙西民户富有物力，自浙以东，多以田产营生，往年造簿，山县常以税钱，余处即以物力推排，不必齐以一法原书天头注云：「以，一作之以。」。今欲通以田 
      
土、物力、税钱、苒米之类，各令挨排，随便敷纳役钱。所贵民力所出，轻重均平原书天头注云：「平，一作一。」。」从之。 
二年四月二十一日，知谏院李定言：「秀州嘉兴、崇德两县初定役法时，以僧舍什物估直敷钱，恐非法意。下司农寺请下本路改正，他路有类此者，令提举司依此施行。」从之。 
哲宗元符元年二月二日，新权提举广南西路常平等事卢君佐言：「京东、河北有山林陂泽，盗贼结集，乞置籍以记浮名。」诏户部立法以闻。 
徽宗宣和二年四月二十一日，江浙淮南等路宣抚使童贯奏：「奉诏措置东南凶贼，切详平贼之后，民事最为急务。勘会经贼烧劫州县，图书散失，理当重造户口版籍，以定将来税役。」从之。 
六年闰三月十六日，新差提举河东路常平等事林积仁言：「熙、丰良法，莫大于常平、免役，而常平、免役之政令，以户籍为本。户有五等，县置簿以籍之，凡均敷数、顾钱、科差、徭役及非泛抛降，合行均买者，皆以簿为据。然诡名挟户，减落价贯，在法许告，有追赏、断罪刑名。欲下诸路常平司，以指挥到日，遍行晓谕，限一季许冒犯人陈首，特与改正，仍免断罪、追赏。限满不首，重寘以法。若咤人告发，而州县根治灭裂者，提举官按劾以闻。」从之。 
光尧皇帝绍兴元年二月二十八日光尧皇帝：天头原批：「一作高宗皇帝。」，臣僚言：「州县经兵火处，版籍残缺，奸吏并缘为私，所存无几，不可钩考，使户口未寔，赋役不均，豹用莫知所从出。今乞严 诸路监司，应经兵 
      
火州县自来所有丁产钱谷簿书，皆依法置造。如委无旧本，许以帐状及寔可照验事迹类聚攒成。又无，即从诸司用干证文字与州县见存案牍互相点勘，以成新书，监司以逐州名数开具申尚书本部，立为定制。所有期限，乞从朝廷处分。」户部契勘：「见行下诸路转运司取索供申外，如内有曾经兵火去处，欲依本官所乞，用干照文字互相照勘成书。」诏依，仍限半年。 
二年三月二十三日，诏曰：「朕于民事，未尝敢缓，而守令、监司弗之察么。访闻造簿之岁，奸赃狼籍，民被其苦，而又轮差甲头、保长之后，公然有备偿之说，大无谓么。可自今后，应逃亡死绝、诡名挟佃、产去税存之户，不待造簿，画时依法倚阁检察推割，庶使斯民犹堪给养，而不被无艺之横敛么。如违，令佐、公吏并窜配海岛。有赃者，依去年十二月十四日指挥。知通、监司隐庇而不举法者，同罪。应昨来造簿不公及今后不为画时依法施行者，并许民户越诉，令户部立法取旨施行原书天头注云：「施行，一作行下。」。」 
闰四月三日，右朝奉郎姚沇言：「欲乞朝廷行下诸路转运司，相度曾被烧劫去处失契书业人，许经所属州县陈状，本县行下本保邻人依寔供证，即出户帖付之，以为永远照验。如本保邻人作情弊故意邀阻，不为依寔勘会，及本县人吏不实时给户帖，并许人越诉。其合干人，重寘典宪。」 
八月二十二日，诏：「今后应逃亡、死绝、诡名田产，令户部立法。」今修立 
      
下条：诸逃亡、死绝及诡名挟佃并产去税存之户，不待造簿，画时倚阁、检察、推割。从之。 
四年四月十六日，户部言：「依条，每年取会诸路转运司供攒户口升降管额文帐。今据淮南转运司申：『缘本路州县纔方招诱，渐有归业人户，未敢便行抄札户口。切虑惊扰，复有逃移。』本部相度，欲自绍兴五年为头。」从之。 
五年五月八日，诸路军事都督行府言：「诸路收支见在钱物，今后分上、下半年，县具数申州，州类聚同本州岛之数申漕司。如系常平、茶盐司并提刑司钱物，即依此申所隶置籍，本司总一路之数，作旁通册开具闻奏，付之户部，考察登亏。仍诏守、倅，今后岁终及替罢，并开具管下诸县并一州收支见在数目申尚书省。其初到任，即具截日见在申户部，户部亦行置籍。」从之。 
十月十日，尚书省言：「勘会诸路户口并合输夏税、秋税赋帐状，虽有立定供申条限，近来州县违废法令，不即供申。今要见诸路租额租：原作「祖」，据同书食货一一之一六改。，并即令每州并每县五等人户各若干、逐等人户各夏、秋二科合纳税赋各若干各夏秋：「各」字疑衍。又，天头原批：「科，一作料。」。」诏令户部立定体式，限一月取会诸路州县作旁通册开具申。 
十二月二十三日，诏：「户部令州县遵依已降指挥，止以见在簿籍内所管数目出给。今来全在州县官用心措置，务要简便，于民不扰，早得给付。如敢乘此差人下乡根括，勾呼搔扰，并当重行停降。咤而容纵公吏乞取，除公吏以枉法论坐罪外， 
      
官比公吏减一等。仍仰提刑司常切觉察，及许人户诣本司越诉。」以都省言，州县尚勒令人户开具，追呼搔扰，故有是诏。 
六年十二月十八日，臣寮言：「州县推排人户，于造簿之时，宜得其寔。若产去税存者，根究受产之家，据数摊理。以契内价贯为物力者，取见出产之家苒税都数，参酌均定，则不得而欺矣。版籍既明，赋役均当，若贫若富，各得其所。欲望申 诸路州县官吏，应遇人户诉理苒税物力，并依公参酌，推受过割。」(招)[诏]产去税存，已有条令，仰户部申严行下，余令诸路转运司限十日，一就相度申尚书省。 
七年五月七日，比部员外郎薛徽言：「欲望明饬有司，谷考州县丁帐，核正文籍。死亡生长，以时书落。岁终，县以丁之数上州，州以县之数上漕，漕以州之数上之户部，户部合天下之数上之朝廷。残破之处，计登耗而为之赏罚。其重困之由，愿讲明之；其伤残之法，愿申严之。」从之。 
十二年七月十八日，户部言：「州县人户产业簿，依法三年一造。坊郭十等，乡村五等，以农隙时当官供通，自相推排，对旧簿批注升降。今欲乞行下诸路州县，依平江府等处已降指挥。西北流寓之人，候合当造簿年分，推排施行。」从之。 
十三年九月一日，诏：「州县租税簿籍，令转运司降样行下，并真谨书写。如细小草书，从杖一百科罪勒停，永不得收叙，其簿限一日改正。当职官吏失点检，杖八十。如有欺弊，自依本 
      
法施行。」从转运使李椿年之请么。 
十六年六月十日，权知郴州黄武言人户典卖推税，诏令户部立法。户部今修下条：「诸典卖田宅应推收税租乡书手，于人户契书、户帖及税租簿内，并亲书推收税租数目并乡书手姓名。税租簿以朱书，令、佐书押。又，诸典卖田宅应推收税租乡书手，不于人户契书、户帖及税租簿内亲书推收税租数目、姓名、书押令佐者，杖一百，许人告。又，诸色人告获典卖田宅应推收税租，乡书手不于人户契书、户帖及税租簿内亲书推收税租数目、姓名、书押令佐者，赏钱一十贯。」从之。 
十八年四月三十日，臣寮言：「比年以来，迁徙之民怀土归业者众。淮甸间如通、泰等州，号为就绪，州县欲便于科差，推排物力。其间归业未满三年者，与免推排一次。」从之。 
