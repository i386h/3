<!-- { "loadSidebar": true } -->
二十三日，幸太原城四面，按行营垒，阅视攻具机石、革笥、梯冲、器用。所至皆下马，召诸将慰劳久之。归行宫，诏谕刘继元曰：「太原一方，介于三晋，有陶唐之旧俗，有西河之遗风。务穑劝农农：原作「分」，据《宋大诏令集》卷二二七改。，忧深思远。知去就之分，为礼义之邦。而乃诖误闾阎，沦胥涂炭，北面称臣于胡虏，南向拒命于阙庭。假息偷 
     
安，苟延岁月，为计如此，不亦谬欤 今朕亲御戎衣，龚行天讨，灵旗所指，虎旅争先，以王者时雨之师，救比户倒悬之急。孤垒四绝，奇兵九攻九：原作「各」，据右引改。，翦灭之期，在于刻漏。又念一城之内，百姓何辜，用推仁恕之心，更谕安危之理。继元素怀明略，合有远图，当兹穷蹙之中，必念通变之术。先人宗社，岂使绝于蒸尝；编户生民，岂令涂于原野。比邻之救何益，驷马之悔莫追。事理较然，所宜熟虑。傥能翻然改过，束身来降，实亦富贵可期，何止待以不死。恃险与马，往戒实深；大王小侯，朕言不食。在城文武官僚等，忠纯事主，明哲保身，傥思转祸之言，共定归朝之计，我有好爵，与尔縻之。苟执迷之不悛，则追悔而无及。审定良计，以副朕怀。」传诏至城下，守陴者疑惧不敢受诏陴：原作「裨」，据《长编》卷二○改。，继元不之知也。 
二十四日，夜漏未尽，太宗幸太原城西，督诸将麾兵发机石攻城。先是，帝决意取太原，乃选诸军壮士数百教以剑舞，皆能掷剑空中，跃其身左右承之，妙绝无比，见者震恐。会北戎遣使修贡，赐宴便殿，因出剑士示之，袒裼鼓噪，挥刃而入，跳蹲承接，霜锋雪刃飞舞满空，戎使见之，惧形于色。及是，每巡城耀武，必令剑舞前导，各呈其技，贼众乘城城：原作「时」，据《长编》卷二○改。，望之破胆。帝每躬擐甲胄，犯矢石，指挥戎旅，左右有谏者，帝曰：「将士争效命于锋镝之下，朕岂忍坐观!」士卒闻之，人百其勇，皆争先登。凡控弦之士数十万，列陈于前，蹲甲交射，矢集贼城如猬毛。每给诸军矢数百万，必顷刻而尽。捕得生口，云继元城中购市所射之箭，以十钱易一双，凡得百余万双，聚而贮之。帝闻，笑曰：「此箭为我蓄也。」及城降，尽得。 
二十六日，幸诸寨，亲督诸将攻城。 
二十七日，夜漏未尽，又幸连城诸洞，命瀛州防御使马仁禹、成州刺史慕容福超慕容福超：《宋史》卷四六三《杜审进传》作「慕容福起」。、飞龙使白重贵、八作使李继升分道率 
     
卒攻城。 
二十九日，幸城西连城楼，亲督诸军攻城，甚危。 
五月一日，晚，帝躬擐甲胄，幸城西南隅，督诸将急攻，达晓而止，陷其羊马城，生擒伪宣徽使范超，斩于纛下。 
四日，幸城南，督众攻城，帝自草诏赐继元曰：「眷兹孤垒眷兹：原作「继元」，据《宋大诏令集》卷二二七改。，朝夕荡平。朕悯万姓之倒悬，思一戎之底定。盖救焚拯溺之举，无佳兵乐战之心，特推宽大之恩，爰示生全之路。继元素怀英气，当体朕怀。恐于危蹙之中，遽罹锋镝之祸。奉父母之遗体，当如是耶 此非男子之见也。日前或缮戈甲，敢抗王师，及至讨除，悉皆释放。昨者越王、吴王献地归明，或授以大藩，或列于上将；臣僚子弟，皆享官封。继元但速归降，必保终始富贵。先人之祭祀不绝，一城之生聚获全，安危两途，尔宜决择。故兹诏示，当悉至怀。」 
五日，诸将急攻，士卒奋怒乘城，矢石交发，梯冲并进，城欲坏，士气不可遏。帝恐屠其城，因麾众稍退。是夜，继元遣伪客省使李勋上表纳款。赐袭衣、金带、银器、绵彩、鞍马，命通事舍人薛文宝赍诏入城宣谕继元曰：「卿聿承世业，据有并门，与我国家，本无仇怨。属中原之多故，遂王祭之阙供，致干戈之日寻，使生灵之涂地。朕君临区寓，子育蒸黎。岂是三晋之邦，未归于封略；一方之俗，尚隔于照临。是用亲御六师，龚行天讨，以神武而不杀，欲比屋之来苏。当兹危迫之中，能定变通之计，上表待罪，束身请降，益彰君子之见机，实救生民之焚首。
     
嘉兹 顺，副我好生，从前尤，并与洗涤，待以优礼，盖有彝章。方示信于万邦，必延赏于十世。谅卿明晤，深识朕怀。」 
是夜，幸太原城北，张乐宴从官于城台，受继元之降。御制《平晋赋》及五七言诗，令从臣继作。 
十八日，幸太原城北御河沙门楼，遣使部居民尽徙于新城。民既出，即命纵火，万炬皆发，官寺民舍，一日俱烬。以行在所为佛寺，赐号「平晋，」御制《平晋记》刻于石。 
六月七日，诏发衮、郓、齐、魏、贝、博、沧、镇、冀、邢、滋滋：按宋无滋州，此当是「磁」字之误。、洺、德、易、定、祁、瀛、莫、雄、霸、深、赵等州，及干宁、保寨等军刍粟赴北面行营，分遣使督之，将有事于幽蓟也。 
十九日，次金台顿，北戎据有之地也。募其民能为乡导者百人，人赐钱二千。 
二十日，帝躬擐甲胄，率兵次东易州。州，戎人之所立也。伪刺史刘禹率官吏开门迎王师禹：原作「字」据《长编》卷二○、《宋史》卷二七五《孔守正传》改。，乞降。赐衣服、钱帛慰抚之，留兵千人守焉。 
二十三日，未明，次幽州城南。契丹众万余屯于城北城：原作「地」，据《长编》卷二○改。，帝亲率兵乘之，斩首千余级，余党遁去。契丹渤海兵三百余人、范阳军民二百余人来降。 
二十五日，命诸将分兵攻城，定国军节度宋延渥部南面，尚食使侯昭愿副之；河阳节度崔彦进北面，内供奉官江守钧副之，彰信军节度刘遇东面，仪鸾副使王宾副之；定武军节度孟玄 西面玄 ：原作「元诘，」据《长编》卷二○、《宋史》卷四七九本传改。，闲厩副使张守明副之。命宣徽南院使潘美知幽州行府，度支判官奚屿、户部判官杜载并为行府判官。契丹铁林都指挥使右厢主李札卢存以部 
     
下兵百二十五人来降。 
二十六日，幸城北，督诸将攻城。村民获戎马三百余疋来献。幽州本城神武厅直并乡兵四百余人来降四百：原作「四万」，据《长编》卷二○改。。 
二十八日，范阳乡民百人相率以牛酒迎犒王师。 
三十日，帝乘步辇至城下，督诸将攻幽州，(都)[郡]内诸县令、佐及乡民一百五十人来降佐：原作「左」，据右引改。。 
七月三日，契丹伪武雄军节度使、知顺州刘廷素率官属十四人来降。 
五日，伪节度使、知蓟州刘守恩与官属十七人来降。 
六日，幸城西北隅，督攻城。 
七日，诏班师。 
二十八日，车驾至自范阳。先(自)[是]，帝平汾回，欲承胜取范阳，诸将皆赞成其事。至是，以士卒疲顿，转输迥远，且虞戎虏之至，遂班师。 
五年十一月十日五年：原作「是年」，即指，「四年」，《长编》卷二一于五年十一月乙西(十日)条云；「诏巡北边」。《宋大诏令集》卷一九八系此诏年月日与《长编》同，据改。，诏曰：「边境多虞，寇戎犹梗。介胄之士，息肩未遑；樽俎之筹筹：原作「俦」，据《宋大诏令集》卷一九八改。，折冲靡暇。两河之际，列障相望。烽火时至于近郊，羽檄尚驰于绝塞。是用大兴戈甲，遂殄氛霾。昔者师人多寒，楚子所以躬抚；匈奴未灭，汉武于是亲巡。盖以慰虎旅之心，破犬戎之胆。虽在穷冬之候，敢辞夙驾之劳劳：原作「辞」，据右引改。。朕取此月暂幸边陲，亲抚士卒。应经过顿舍舍：原作「合」，据右引改。，凡百费用，悉以官物充，所在不得辄有裒敛。诸司须索，非有 命，州县不得供给。驰道左右，并不得排比香台、画瓮、青绳、栏竿等物。邻近州府长吏，各司其局，不得辄离本任，来赴行在，亦不得以贡奉为名，辄有科率。两京留守司及诸州起居表疏，并附驿置以闻驿：原作，「」，据右引改。。」 
十三日，车驾发京师。 
十四日，关南言破契丹万余众，斩首三千
      
余级。翌日，从臣诣行宫称贺。 
十九日，驻跸大名府。雄州言戎虏皆遁，边候彻警，从臣称贺。 
十二月十六日，车驾至大名。 
雍熙三年正月，诏幽州吏民曰：「朕祗膺景命，光宅中区。右蜀全吴，尽在提封之内；东渐西被，咸归覆育之中。常令万物以由庚庚：原作「庾」，据《太宗皇帝实录》卷三五改。另按，由庚乃《诗经》篇名，《诗 序》云：「由庚，万物得由其道也。」本文当是用其意。，每耻一夫之不获。睠此北燕之地，本为中国之民，晋汉以来，戎夷窃据，迨今不复，垂五十年。国家化被华夷，恩覃动植，岂可使幽燕奥壤，犹为被发之乡，冠带遗民，尚杂茹毛之俗。爰兴师律，以正封疆。拯溺救焚，聿从于民望；执讯获丑，即震于皇威。凡尔众多，宜体此意。今遣行营前军都总管曹彬、副总管崔彦进等彦：原作「秀」，据《太宗皇帝实录》卷三五、《宋史》卷五《太宗纪》二改。，推锋直进，振旅长驱。朕当续御戎车，亲临寇境，径指西楼之地，尽焚老上之庭。灌爝火之微，宁劳巨浸；折春螽之股，岂待隆车。应大军入界，百姓倍加安抚，不得误有伤杀及发掘坟墓、焚烧庐舍、斩伐桑枣、虏掠人畜，犯者并当处斩。应收复城邑文武官吏，皆依旧任，候平幽州日，别加擢用。若有识机知变、因事建功，以节度、防御、团练、刺史州降者，即以本任授之，仍加优赏。军镇、城邑亦如之。乡县户民候平定日，除二税外无名科率，并当除放。凡在众庶，当体朕怀。」会歧沟关败绩，遂罢亲征。 
真宗咸平二年十二月二日，诏曰：「朕惟念远图，冀宁中夏，而引弓之俗，尚恣贪婪，侵轶我边防，绎骚我黎庶，是用当食而孍，投袂以兴。整七萃之师萃：原作「年」，据《宋大诏令集》卷一四四改。，幸两河之 
      
壤，盖所以慰编甿之徯望，抚戎士之多寒。朕今月五日暂幸河北，应经过顿舍，凡百费用，悉从官给，所在不得辄有率敛。诸司须索，非 命，州县不得供亿。两京诸州表章，附驿以闻。」 
五日，车驾进发，真宗驻跸澶州。 
十三日，赐辅臣甲胄弓剑。 
十四日，次德清军德清：原作「德靖」，据《宋史》卷八六《地理志》二改。。 
十五日，以扈从军卫列为行阵，真宗躬御铠甲于中军，诸王、枢密等介胄以从。命王显、宋湜分押后军。东西绵亘数十里，旌旗满野，部伍严整。次天雄军。 
