<!-- { "loadSidebar": true } -->
二年二月四日，诏平江府念书童子吕伯奋免文解一次。伯奋年八岁，诵《易》、《书》、《诗》、《二礼》、《论》、《孟》、御制赞记十三通，送中书再试而有是命。 
闰七月 
      
十日，诏福州念书童子高应免文解一次。应八岁，诵《易》、《书》、《诗》、《二礼》、《春秋》、《论语》、《孟子》、《孝经》、《老子》、御制赞记十八通，送中书再试而有是命。 
十月七日，诏福州念书童子张光祖免文解一次。光祖诵五经、《论》、《孟》、《孝经》、《扬子》、御制赞记二十一通，送中书再试而有是命。 
五年二月三日，诏平江府念书童子吕仲堪、吕叔献并免文解一次。仲堪九岁，诵《易》、《诗》、《书》、《二礼》、《论》、《孟》、御制赞记赋论二十一通。叔献八岁，诵《易》、《诗》、《书》、《二礼》、《论》、《孟》、《孝经》、《老子》、御制赞记、《春赋》二十通，送中书再试而有是命。
四月十二日，诏念书童子陈骥免文解一次。骥八岁，诵《易》、《诗》、《书》、《二礼》、《论》、《孟》、《孝经》、御制赞记等十八通，送中书再试而有是命。 
十二月三十日，诏福州念书童子陈师孔免文解一次。师孔八岁，诵《诗》、《书》、《易》、《礼》、《春秋》、《论》、《孟》十通，送中书再试而有是命。 
六年二月十一日，诏泉州念书童子陈应之免文解一次。应之八岁，诵六经、《论》、《孟》、《孝经》、御制《春赋》，送中书再试而有是命。 
七年二月二十七日，诏福州念书童子詹伦免文解一次。伦六岁，诵《诗》、《书》、《易》、《周礼》并他书十通，送中书再试而有是命。 
三月二十日，诏隆州念书童子张寿免文解一次。寿五岁，诵《易》、《诗》、《书》、《论》、《孟》、御制赞记等十九通，送中书再试而有是命。
七月十九日，诏隆州念书童子张维永免文解。维七岁，诵六经子书等二十三通，初免文解一次。维援陈绎等例自言，再降是命。 
八年二月十一日，诏赐衢州吕嗣兴童子出身，补右从事郎。嗣兴四岁，诵《易》、《诗》、《论》、《孟》、《孝经》并《天官》、《中庸》、《儒行》、《左传序》及他杂文。虞允文等奏：「近应此科者多，然皆六七岁以上，如四岁者绝少。」上曰：「已赐束帛，俟其试罢，优与推恩。」送中书再试而有是命。 
十一月十四日，诏饶州念书童子方宋英永免文解。宋英十岁，全诵《易》、《书》、《诗》、《周礼》、《论》、《孟》、《孝经》、《扬子》、《老子》及摘诵《春秋左氏传》、《礼记》、《荀子》、御制诗赋、诸家故事，及排比阵法，开射弓矢，全篇为诗赋，送中书再试而有是命。
九年三月二日，赐吉州李如圭童子出身，补迪功郎。如圭 
      
六岁，诵《诗》、《书》、《易》、《论语》、《孝经》、《老子》全，摘诵《二礼》、《春秋》、《孟子》及御制诗赋三百篇，各《礼记》篇名、《周礼》三百六十官名，《诗》、《书》、《易》、《礼记》、《论》、《孟》、《老子》重句， 书大义皆通，及画《易》六十四卦，故有是命。 
六月二十七日，诏福州念书童子邵应祥永免文解。应祥八岁，诵《诗》、《书》、《易》、《礼》、御制诗赞，又能讲《书 尧典》、《礼 学记》、《论语 学而篇》及《孝经》、《扬子》诸章篇，呼吸切字，送中书再试而有是命。以上《干道会要》。 
《文献通考》：孝宗淳熙八年，始诏分为三等：凡全诵六经、《孝经》、《语》、《孟》及能文，如大经义三道，《语》《孟》义各一道，或赋及诗各一首，为上等，与推恩。诵书外，能诵一经，为中等，免文解两次。止能诵六经、《语》、《孟》为下等，免文解一次。覆试不合格，与赐帛。孝宗一朝，童子求试者七十四人，而命官者七人。有吕嗣兴者，衢州人也，四岁能诵《书》、《切韵》，变四声，画八卦，上召见，面俾吟诗，遂授右从政郎，赐钱三百缗，令伴皇孙荣国公读诵，干道八年春也。又有临川王克勤，尤为警敏，初命右从事郎。庐陵李如圭、三山林公洽、何擢并右迪功郎，三山何致远将仕郎，庐陵郭洵直下州文学。宁宗嘉定十四年，诏自今岁取三人，期以季春集阙下，先试于国子监，而中书覆试，为定制焉。光宗一朝，童子求试者十七人，无补官者。惟从事郎吴刚年九岁，能诵六经、《语》、《孟》，以寿圣亲侄孙，特改承务郎，仍依初补法，壬子四月也。晏元献初以童子召试，遂赐出身，令秘阁读书，久之即以为正字。干道末，上踵故事，以临川王克勤敏叔为秘书省读书，制禄视正字之半。淳熙初，上幸秘阁，馆职皆迁官，选人改京秩。有司言克勤于上，诏以为文林郎。久之，台官有言其过者，遂除初等职官。后复以锁厅中第，为太学博士。自后未有继者。自置童子科以来，未有女童应试者。自淳熙元年夏，女童林幼玉求试，中书后省挑试所诵经书四十三件，并通，诏特封孺人。 
【宋会要】
 选举 宋会要辑稿 选举九 赐及第 赐出身 赐童子出身 赐及第 念书童子 
      
念书童子
 选举 宋会要辑稿 选举一○ 试判 一作书判拔萃科 
     
宋会要辑稿 选举一○

试判一作书判拔萃科
太祖建隆三年八月二十三日，诏曰：「书判拔萃，历代设科，顷属乱离，遂从停罢。将期得士，特举旧章，宜令尚书吏〔部〕条奏以闻。」 
九月十六日，有司上言：「准《选举志》及《通典》，选人有格，未至而能试判三条者谓之拔萃。应者各取本州岛府本司文解，如常选举人例，十月三十日以前随解赴集，有出身已授京官、使府宾佐、州县官新及第进士，并许赴集。如未有官，不得称试。设撮头衔取解，准格差官考试，当日对讫，送知录铨尚书侍郎同考核闻奏。考判之制有五等：上二等超绝辈流，可非次拔擢，前代罕有其人；第三上等取理优文赡者，超资拟授，次等或理优文省，紧慢授拟；第四〔上〕等取文理切当者，依资拟授，次等不甚切当者，量紧慢拟授；第五上等放选授官，次等放选赴冬集，不及格者皆落。」从之。 
干德元年闰十月八日，召翰林学士、中书舍人内殿覆吏部试中应拔萃田可封、豫迈、宋白、谭利用。帝临轩观之，试毕称旨，以利用为左拾遗，白为著作佐郎，各赐袭衣犀带。可封、迈并授 县尉。
真宗景德四年闰五月二十七日，龙图阁待制陈彭年言，请许流内选人应宏词拔萃科，诏可。 
大中祥符六年二月十三日，流内铨引对前泉州观察推官公孙简，帝阅所试判辞荒缪，止命加阶。简不谢，自陈有劳，乞改京秩。帝令示所试判辞，简坚乞不已，声甚厉。诏付御史劾之。翊日，责授房州文学。 
天禧三年十一月十九日，南郊赦书：「应在铨曹未注拟幕职、令、录及初入令、录人，两任五考无公私过犯，三任八考无赃罪者，令铨司检会以闻。当命近臣与判铨官同试身言书判，考校历任，并以所试进呈取旨。」干兴元年二月一日御楼，天圣二年十一月十三日、五年十一月十七日、八年十一月十九日南郊赦，并降此制。 
十二月，诏翰林学士盛度、枢密直学士王晓、右谏议大夫王随与判铨陈尧咨、宋绶同试，度等以所试闻，令送中书，其判优者与京官，次到幕职循资，令、录与幕职，又次者补近便大郡官。 
干兴元年四月十三日，翰林学士李谘等以准 试幕职、令录六十五人身言书判，等第来上，引对便殿。前怀安军判官宗文礼等六人，并除京官、知县；前武安军节度推官王瑜等二人各循一资，与家便官；前连州桂阳县令刘希孟等十六人，并除节度推官；前知郓州观察支使王信臣等四人，加阶勋检校官试衔。自希孟而下，入远者与近地，入近者与家便。前密州录事参军孙士衡
等三十二人，入远者与近，仍循一资，入近者与家便，循两资。前泉州观察支使蒲传庆等五人与近地。诏曰：「国家思皇政经，详覆吏治。念兹常调，虑或淹才，爰因渥霈 
     
，表录善之无遗，溥推恩而有次。或序迁宾职，或擢寘幕庭，至于优以常资，处之便地，阶勋假秩，并示甄升。体予责实之方，勉乃自公之节。宜令李谘等与流内铨同注拟，仍并用成资阙。」 之路，其有宿官具久，慎行寡尤，载轸服劳，庶从振滞。惟三铨之着式，本四事以程能，特命从臣，同加精试，览其第奏，申以对 
仁宗天圣三年二月七日，翰林学士晏殊等以准 试到身言书判选人五十四人，引见第一等前惠州军事推官林冀等七人，与京官、知县；第二等胡比与循一资，前湖州(同)[司]法参军郭凤(第)[等]二十二人，并与节察推官，前知和州含山县雍铨与右班殿直；第三等荆仲举等一十六名合入远者与近地，入近者与家便官，仍加阶试检校官勋有差，并注成资阙。内令、录入远者循一资，入近者循两资。 
六年三月二十二日，翰林学士章得象等以准 试到身言书判选人共八十二人，引见第一等(常)[掌]禹锡等八人掌禹锡：原作「常禹锡」，据《宋史》卷二九四本传改。，并与京官、知县；第二等吴利用等，并与职官、知县；第三等注拟有差。 
七年闰二月二十三日，诏置书判拔萃，应选人非流外者，如实负材业，不曾犯赃及私罪情轻者，并许投状乞应上件科目。仍先录所业判词三十，并上流内铨。判铨官看详，如词理优长者，具名闻奏，当降朝旨召赴阙，差官试判十道，以二千字以上为合格，即御试。 
