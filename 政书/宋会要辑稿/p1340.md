<!-- { "loadSidebar": true } -->
言：「减放役钱，欲据家业、物力之数业：原作「装」，据本书食货六八之一一四改。，于簿内改正。其减役钱，候造簿日均敷，余欲依温卿所乞。」从之。 
十月二十二日，诏：「泾原路火，死者男丁给绢四疋，小儿五疋。」以本路经略司言：「西贼犯境，烧柴草积，民多火死者。」故有是命。 
哲宗元佑三年正月二十八日，御史中丞胡宗愈、侍御史王觌进对，太皇太后曰：「么阴不解，雪寒甚，民不易。」对曰：「陛下斤卖刍炭，所以惠都民甚好。唯河北、京东灾伤，犹须多方赈济。日已一一有指挥。」宗愈、觌曰：「闻二圣焦劳，上元禁中不曾用乐。」曰：「既不御楼，亦未尝燕会。」 
二月十二日，诏给广惠仓钱三万缗及阙额役兵钱粮、衣赐，募民应役以恤之。 
十月二十四日，诏：「灾伤放税及六分以下，其带纳欠负即随放税外分数催纳；七分以上，并行倚阁。」 
四年六月十八日，资政殿学士、知陈州胡宗愈言：「本州岛霖雨相继雨：原作「两」，据本书食货六八之一一四改。，河流泛涨，今年夏税递展限一月。」从之。 
五年四月二日，诏府界诸路监司：「应雨泽未足处人户，合催理系官欠负权住理纳，候丰熟日依旧。」以三省言「自春以来，时雨未足，民间诸欠负未能偿」故么。 
六年九月七日，户部言：「河东路助军粮草，支移不过三百里，若非时急阙，亦听相度展那，仍不得过二百里二：原作「三」，据本书食货六八之一一四改。。本户灾伤五分已上，仍免折变。」从之。 
同日，枢密院言：「麟州界人常为西贼杀虏烧荡屋舍者，令经略司人以老幼、屋以多寡，等第给赐钱、绢；或焚毁粮草，或蹂践田苒，亦随 
     
宜赈济。」 
八年四月二十六日，诏：「近日在京军民疾患，难得医药，可措置于太医局选差医人，就班直军营坊巷，分认地分诊治。开封府郡官、提举，合药并日支食钱，于御前寄收封桩钱内等第支破，候疾患稀少即罢。」 
绍圣元年十月二十六日，上谕辅臣曰：「河北流民寓寺蹑及官廨者尚多，虽已给券开谕，令还本土就赈济。然宜申敕有司听便，愿南去者，毋强使北。」 
十一月十一日，左司谏张商英言：「知定州顾临与走马承受贾温之谢晴北岳，摘路傍禾穗豆角蹑验，多不实；知曲阳县郭长卿以灾告，请早求所以为备者；闻深州武强县民二千余户诉灾，临辄却其牒。」诏河北东路提举常平燕若古究实以闻。 
十二月十一日，监察御史常安民言：「河朔流民，多咤郡县承望转运司张景先风旨，遇诉灾伤，曲有沮抑，使民无告。」诏河北西路提举司体量诣实以闻。知深州吴安行坐不受民诉灾伤坐：原作「生」，据本书食货六八之一一四改。，特冲替。 
二年三月四日，诏：「河北东、西路并京东路淄、齐、郓、濮、济州灾伤人户催去年秋料残零税租，并行倚阁。」 
四月五日，泾原路经略安抚司言：「本路被灾人户，已令逐州军倚阁租逋欠。」从之。仍原擅行之罪。 
三年四月十一日，诏权倚阁陕西路今年诸逋负。以转运司言本路灾荒故么转：原作「辅」，据本书食货六八之一一五改。。 
四年五月九日，左司谏郭知章言：「闻诸路守臣常于秋夏之间以雨足岁丰为奏，后灾歉，遂不敢以闻。伏望特降睿旨，下诸路 
     
州军严行约束，虽已奏丰稔。而或继有非时水旱者，并具灾伤上闻。」从之。 
元符元年十一月二十三日，诏：「河北、京东路州县遭河涨，渰溺人户田庐，多致失所。令工部员外郎梁铸体量应合赈恤及河势利害以闻。」 
三年三月二十三日，徽宗已即位，未改元。诏以疾疫，令太医局差医生分诣阅巷医治。八月四日，诏：「诸路应岁赐药钱处，遇民疾时，州县委官监视，医人遍诣阅巷，随其脉给药。 
十二月三日，臣寮言：「河北滨、[棣]等数州昨经河决，连亘千里为之一空，人民孳畜没溺死者不可胜计。今年所在丰稔，而此数州之民失业，是以至今米不下三四百钱，饥冻而死者相枕藉，甚可哀么。乞朝廷选郎官乘传，同本路监司、守令体量拯救。」从之。 
徽宗建中靖国元年八月二十一日，臣寮言：「府界近京各有被旱、蝗去处，及江、淮、两淛、福建路亦有旱灾去处。其监司、郡守或不以闻，或虽闻而不敢尽以实告。州县承望转运司意旨，不肯依法受接人户诉状。望指挥诸路转运使司，应今后实有被灾伤人户，并专责守、令依法受诉。提举司依条检察施行。」从之。 
崇宁元年四月二十八日，两淛转运司言：「本路累岁灾伤，昨权住闲慢修造，至今将欲限满。欲乞更展一年权住。」从之。 
七月二十一日，诏开封府赈恤压溺人，不得卤莽。先是，雨水坏民庐，有死者，故申命之。
二年七月九日，诏府界诸路监司，前去亲诣蝗虫生发去 
     
处，监督当职官多差人夫、部押，并手打扑。本司及当职官，并仰专在地分，候打扑尽静，方得归任。人户多方收打蝗虫赴官，实时依条支给米谷。如官司阻节，许人户经监司陈诉。 
十月十四日，诏：「两淛、杭、越、温、婺等州，秋田不收，人户失于披诉，官司惮于阁放，又将积年欠负一例并行催纳，致人户渐至逃移，贼盗滋多，物价增长，细民不易。其官司并不申奏，显是提举、转运司施许不职。令本路提刑司体量闻奏。其积年租欠，如是下户灾伤，不以分数，并令倚阁；非灾伤户，分作五料催科。人户失于披诉，委是秋苒不熟，并量与检放；其孤贫不济户，仰提举司广行赈济；如物价增长，即速以常平米平价出粜。」 
十二月十四日，诏户部差官 刷合出卖及无用故纸，具数关送开封府造纸袄，遇大寒，置历给散在京并府界无衣赤露之人。每年依此，即不得将中用文字一例 刷。 
五年四月十六日，诏蠲两淛水灾人户租税。 
大蹑二年三月三十日，诏：「西京城内外，日近民庶疾疫稍多，虑阙医药，有失治疗。宜下有司，依近例疾速修合应病汤药，差使臣管押医人，自三月末旬后，于京城内外遍到里巷看诊给散，要拯救疾苦。仍速施行。」又诏令大蹑库支钱一万赴开封府，令就差散药使臣并逐厩地分使臣，每日量数支给。应死亡贫乏不能葬者，人给钱两贯，小儿一贯。 
八月十九日，工部言：「邢州奏：鹿下埽 
     
大河水注鹿县，本县官私房屋等尽被渰浸。」诏：「应今来被水漂溺身死人户，并官为埋葬，每人支钱五贯文，买衣衾版木，择高阜去处安葬，不得致有遗骸。其见在人户，即依放税七分法赈济施行。如有孤遗及小儿，并送侧近居养院收养，候有人认识，及长立十五岁，听从便。内有人户尽被漂失屋宇或豹物，仍许依七分法借贷，不管却致失所。仍具埋葬、赈济、居养、存恤次第事状闻奏。」 
三年六月二十八日，诏：「冀州宗齐镇被水身死人户，并官为埋葬葬：原作「藏」，据本书食货六八之一一六改。，人支钱五千，择高阜安葬，不得致有遗骸。其见在人户，却依放税七分法赈济，孤遗及小儿，并送侧近居养院收养，候有人识认，及长立十五岁，听逐便。内人户尽被漂失屋宇或豹物，仍许依七分法借贷。仍具已埋葬、赈济、居养、存恤次第以闻。仍仰本路提刑司各那官前去点检赈恤，务要均济。」 
九月六日，诏：「东南路比闻例有灾伤，斛踊贵，可下诸路监司，仰依实检放秋苒数，仍依条推行赈济。」 
十一月十二日，诏：「东南诸路，应今岁旱灾地分，人户放税及五分以上者，本户税租、苒役条限满日，特与展限一季；支移者，仰转运司相度那融就近；折变者，量与宽减施行。」 
十二月十六日，诏：「秦、凤、阶、成州灾伤人户，税赋已权行倚阁，候至丰岁催理，疾速施行。」 
四年正月十八日，诏：「闻福建去年夏秋少雨，禾稻薄熟，兼见行赈济，两淛并不通放米舡过海，深 
     
虑向去民食妨阙。可指挥两路放令福建贩米海舡从便贩粜，以补不足，不得仍前阻节。」 
政和(五)[元]年正月二十二日，诏：「户部上诸县灾伤，应被诉受状而过时不收接若抑遏，徒二年；州及监司不觉察，各减三等法。」从之。 
五月十二日，诏：「二麦将成，秋谷继作，深虑州县不恤民情州：原作「川」，据本书食货六八之一一六改。，妄有科差。如见均占役使者，实时放散。如有谷违，帅臣、监司按察。」 
政和三年正月二十日，尚书省言：「检会近降赦恩，访闻开德府清丰县去年六月七日曾被旱伤人户，其闻有不知条限，至被诉不及。可令所司勘会诣实，特与依检放灾伤人户减免均籴指挥施行。」从之。 
十一月二十日，诏：「时雪苦寒，道路阻滞，常平仓米、麦以衮合价钱二等出粜出：原作「分」，据本书食货六八之一一七改。；硬石炭每秤减价十钱。」 
十二月六日，诏以诸路时雪稍多，道路艰阻，贫寒细民于法不合居养之人，如委实贫乏不能自存，亦合权行存恤救济。令诸路提举常平司更切多方存恤居养，仍许不限人数支给米豆，及仰逐司以常平米粟量行减价二分出粜及：原作「乃」，据本书食货六八之一一七改。。 
四年四月六日，诏诏：原脱，据本书食货六八之一一七补。：「饶州、南康军知、通并先次充替，令歙州疾速取勘，并本路提举官令江东提刑司取勘，并具案奏闻。」以江东么旱艰食，并不陈请措置，至是提举司分析以闻，故有是命。 
六年二月十七日，福建路提举常平黄静言：「建州浦城知县饶兴遇岁饥民，能劝诱民户赈粜。乞功赏典。」诏迁一官。 
七月十九日，淮南路转运司言：「淮河水 
      
泛涨，濠、寿、楚、泗河道与邻近民田为一，渰浸州城。缘此，斛斗不入，细民不易，淮东西州军见桩管提举司斛斗三十六万余石，欲依元价出粜，救济被水细民。」从之。 
九月二日，诏：「在都日近遗火，被烧人户见赁官地屋，与放赁直两季。」 
十一月三日，诏：「两淛州军秋水害田，物价翔踊。别州邻路，粒米丰贱，辄禁米斛出界者，以违御笔论。」 
七年七月六日，诏：「熙河、环庆、泾原地震旬日，坏城壁、楼橹、官私庐舍，民覆溺死伤者众。宜速修治城壁，朝廷给其费。仍遣使抚恤军民。」 
