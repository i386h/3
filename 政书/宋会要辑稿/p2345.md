<!-- { "loadSidebar": true } -->
闰四月二十一日，丁忧人前翰林侍读学士、礼部侍郎滕甫落职，候服阕差知州；祠部员外郎、天章阁待制、知瀛州刘瑾落职，知明州。坐与宗室世居馈问关通，而甫知青州，李逢于所部奸发，不以亲引避故也。 
七月二日，皇伯昭信军节度使、知大宗正事宗旦降彰化军节度观察留后，忻州防御使、同知大宗正事宗惠降霸州团练使，知大宗正丞太常 
      
少卿赵丙、屯田员外郎张叙、国子博士宋靖国、诸王宫记室参军、屯田郎中王慥各降一官，皇伯连州防御使从贲降左武卫大将军、洺州防御使，皆坐不几察世居阴谋，而从贲以世居之尊长也。 
六日，同知谏院、金部员外郎、直集贤院范百禄降一官，落职，监宿州酒税，坐劾世居事议论不同故也。 
八月九日，库部郎中、知丹州宋昌言，通判泾州、左藏库副使郭若虚降一官，坐奉使从人(夫)[失]金酒器故也。 
九月八日，前京东西路提举仓司、大理寺丞吴璟特勒停，每该叙理，只与除散官，坐不还质库户典物本利，并盗佥判厅官赏钱故也。 
九年二月四日，刑部郎中、天章阁待制沈起责郢州团练副使，本州岛安置。祠部郎中、直史馆刘彝责均州团练副使，随州安置。御史蔡承禧言：「起、彝任桂林，违诏生事，临抚无谋，至交贼背叛，钦、廉已破，邕管既危，数郡横蒙屠害，乞特申国典，以诫幸进之臣。」故有是命。 
三月二十七日，均州团练副使、赵州安置刘彝追毁出身以来告敕，送涪州编管。以权御史中丞邓绾言「昨以交贼作过，沈起、刘彝并行降责，外议以为施行有所未尽。及沈起分析，根究到刘彝张皇之罪，乞重行诛戮」故也。 
四月七日，刑部员外郎向宗儒追一官，免勒停，罢中书检正官，权同判将作监，依旧修内诸司式。坐私役将作监人吏管勾钱物，致吏人因而赊放减刻在监公人请受，及人仆奸 
      
私故也。 
五月十九日，秘书监王端特免除名勒停，降太常少卿致仕，坐知郑州日盗倒死柳木入己，年七十岁，故有是命。 
二十一日，提点京西南路刑狱公事、国子博士张复礼降殿中丞，前通判沂州、司门员外郎周禹锡特勒停，沂州判官杨维、推官王中正、司理参军郑延各特追一官勒停。坐前任不觉察李逢结连及勘劾卤莽故也。 
二十三日，龙图阁直学士、前知成都府蔡延庆降天章阁待制。以西南夷寇茂州，抚御不至，乃有是命。 
八月十一日，职方员外郎、权发遣秦凤路转运副使张颉降湖南北小处知州事，坐不依朝旨开淘运河，及不施行放陈公塘水入河，回牒发运司并不计置运盐故也。 
九月七日，殿中丞、提举河北东西路籴便粮草王子渊降一官，坐前任京东转运判官日，不觉察李逢结连故也。 
十月五日，翰林学士、兵部郎中、权御史中丞邓绾落职，知虢州。手诏中书门下，以「绾操心颇僻，赋性奸回，论事荐人，不循分守」故也。 
九日，横海军节度推官军：原作「中」，据《长编》卷二七八改。、崇文院校书、兼中书户房习学公事练亨甫降漳州军事判官。先是，九月中，宰臣王安石上言：「臣久以疾病忧伤不接人事，以故众人所传论议多所不知。昨日方闻御史中丞邓绾尝为臣子弟营官及荐臣子婿可用，又为臣求赐第宅。绾为国司直，职当紏察奸邪，使知分守，不相干越，乃与宰臣乞恩，极为伤辱国体。兼 
      
绾近举御史二人，寻却乞不施行，必须别有缘故。臣但闻一人彭汝砺者，尝与练亨甫相失，绾听亨甫游说，故乞别举官。亨甫身在中书学习公事，兼臣屡尝说与须避(歉)[嫌]疑，勿与言事官子弟交通官：原无，据《长编》卷二七八补。。今审如所闻，即绾岂可令执法在论思之地执：原作「热」，据《长编》卷二七八改。，亨甫亦不当留备宰属。乞以臣所奏付外，处以典刑。」故绾先行贬责，至是乃亨甫焉。 
二十六日，试秘书省校书郎冯正符追夺出身已来文字，递归本贯。先是，御史中丞邓润甫言润：原作「闰」，据《长编》卷二七八改。：「伏见陛下近日用大臣所言，罢出御史中丞邓绾，既又斥逐中书习学公事练亨甫，以身备宰属而与绾交通。然臣闻二人所以能关通者，有蜀人冯正符为之往来传道语言，绾信其说而幸其利，故正符以布衣直入台谒。绾之所以怀挟回邪回：原作「固」，据《长编》卷二七八改。、伤辱国体者，正符者有力焉。此奸人之尤，不可不治。」故有是命。 
十二月九日，太子中允、集贤校理许安世佥书濠州判官厅公事。先是，李逢等狱事连安世，曾有钑龙刀遗术士李士宁，而士宁转以遗世居，法当追两官勒停。会赦案奏，安世方居丧，今服阕，〔故〕有是责。 
二十二日，翰林学士、兵部员外郎、兼侍读陈绎落翰林学士、兼侍读，充集贤院学士，知滁州。太子中允、直集贤院、兼直舍人院张谔落直集贤院，罢直舍人院，勒停。先是，绎知开封府，谔判司农寺，有寺吏刘道冲盗用官钱冲：原无，据《长编》卷二七九改。。事发，府司勘劾，谔以简抵绎催促，绎呼勘司人吏喻意，仍遣见 
      
谔，具道狱事，不候会问，便行区断，出却逐人重罪。提举司推考狱具，谔复避罪翻异，乃诏先罢所领差遣，命三司度支副使王克臣再劾。狱成，绎落翰林学士、以知制诰知滁州，而知制诰熊本上言，绎典治都府，不务共靖，虽夺一官，未离侍从，故再有是命。 
十年五月十五日，翰林学士、礼部郎中、知制诰杨绘责荆南节度副使，不佥书本府公事。刑部员外郎、充天章阁待制窦卞落职，提举舒州灵仙观。坐与王永年交通、受赂遗故也。 
七月九日，翰林学士、起居舍人、权三司使沈括落翰林学士，充集贤院学士，知宣州，坐上言财用数不同也。 
八月一日，宣徽南院使、雄武军节度观察留后郭逵责左卫将军，西京安置。吏部员外郎、天章阁待制、知桂州赵降右正言、直龙图阁、依旧知桂州。司封郎中李平一降屯田郎中，监庐州盐矾务。丁忧人太常丞、直集贤院蔡烨落职，降太子中允，依旧持服。太子中允周沃降光禄寺丞。坐安南出师逗遛及馈运不集也。 
九月二十五日，祠部员外郎胡援降太常博士，太常丞王子韶降太子中允，坐定郑侠罪不当也。 
十月五日，观文殿学士、户部侍郎、知洪州王韶落观文殿学士，知鄂州。坐《洪州谢上表》语不当也。
 职官 宋会要辑稿 职官六六 黜降官三 
     
宋会要辑稿 职官六六

黜降官三
【宋会要】
神宗元丰元年正月九日，知虢州邓绾罢龙图阁待制，为集贤学士、知河阳。时权御史中丞邓润甫言：「绾在言路，肆为邪慝，阴连公府椽属，数为大臣祈恩，传笑四方，伤辱国体，故斥逐之。今绾去位未几，亟复待制，莫知所谓，乞追寝成命。」 
十七日，前知真定府、龙图阁直学士、吏部侍郎致仕韩贽降一官，追其孙思纯将作监主簿告告：原作「造」，据《长编》卷二八七改。，通判郑渊、佥判王钦臣各降一官臣：原作「若」，据《长编》卷二八七改。，判官许章、推官刘处厚冲替，司录参军刘舜理以下三人勒停，北寨主杨允德以下三人除名编管，并不用赦降、去官。坐易州捕盗，误以解子平为北界地，启虏人争疆之隙也。 
二十二日，秘书省著作佐郎张琬冲替，坐越职言知荆南张颉不当也。 
二十三日，尚书刑部员外郎、知制诰熊本落知制诰，为屯田员外郎，分司西京，饶州居住。大理寺丞、权知都水监丞陈佑甫为(颖)[颍]州团练推官。权知都水监主簿、司农寺主簿史邈追两官，与远小处合入差遣。权知都水监丞范子渊追一官，差遣依旧。并免勒停。权河北东路转运副使陈如俭追一官，冲替。文彦博特放罪。大名府冠氏、临清、清平县干系官吏并东流南岸都大司，并令提点刑狱司劾之。初，都水监程昉请开运河，范子渊言遣官并用浚川把疏浚，夺水势悉归二股故 
     
道，退出民田数万顷，诏大名府保明。既而文彦博奏，止因霜降水落，今年未尝用把而退地更多。上命熊本按视，以彦博所陈有害无利为是，乞废浚河司。于是子渊言，本等所陈事理未尽至公，乃诏置狱。至是狱具，浚川把仅同儿戏，子渊所陈固多妄，然史邈初劝本先行河决利害先行河：原作「光河行」，据《长编》卷二八七改。，乃见彦博，而本修私礼于彦博本：原作「未」，据《长编》卷二八七改。，非公事赴彦博饮，故上不直本也。 
闰正月八日，陈绎落知制诰诰：原作「诏」，据《长编》卷二八七改。，为秘书少监、集贤院学士。知谏院蔡确言：「绎阴与中书属官张谔、练亨甫等交相朋附，因公事受张谔私简，踪迹已露，不可更污侍从。」故有是命。 
十八日，诏大理寺丞王钦臣展磨勘四年丞：原无，据《长编》卷二八七补。，前降一官指挥更不施行，其转太常丞及降授太子中允敕并追毁。坐定夺解子平地界不实，案未上，年例当迁迁：原作「还」，据《长编》卷二八七改。，已改太常丞，及案奏，夺一官，法当自未迁官责降故也。 
二月二十四日，知廉州、供备库副使李时亮降一官，监押、右侍禁卫立之降两官，司户参军孔元孙冲替，坐不救火，焚器甲二十四万，会赦特责也。 
四月十二日，右谏议大夫、兼侍读、权御史中丞邓润甫落职，知抚州。太子中允、权监察御史里行上官均责受光禄寺丞，知邵武军光泽县。以右正言、知谏院蔡确言：「被命同鞠相州狱，润甫与均密自奏事，不令臣佥书，必以臣见其朋奸之迹，恐臣论列恐：原无，据《长编》卷二八九补。，故造非语中伤，及欲动摇狱情，阴结执政，乞早赐罢斥。」上初以润甫、均言，故疑狱词非实，及 
     
遣使审详，罪人卒无异辞，上以润甫、均诞妄，故贬之。 
五月二十五日，知庆州、直龙图阁范纯仁夺职，知信阳军；永兴军路钤辖种古追一官，知宁州；比部郎中史籍追两官比部郎中：原无，据《长编》卷二八九补。，并勒停；知环州种诊免追官，勒停，罚铜二十斤；环州佥判党师经以下三人冲替。纯仁坐不追捕作过熟户蕃部，古虚讼纯仁不公，谬为其兄发奏状入马递，籍申制院不实，师经等推勘佥书劫盗公事失入故也。 
