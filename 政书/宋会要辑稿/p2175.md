<!-- { "loadSidebar": true } -->
景德元年十二月二十八日，翰林学士梁颢等言：「乞于合门祗候内选试通识文字、善能宣赞、熟于祗应者六人，授通事舍人，仍令兼合门祗候，专切祗应，只与京城勾当，不差使出外。别于合门祗候、供奉官、侍禁、殿直内选试二人充后殿词令，候通事舍人有阙，便以次填补，以次别选词令，永为永式。其余合门祗候只随班起居外，更不赴殿庭祗应。所贵精习礼容，遵守官业。」诏合门具自来祗应精熟人数、职任、姓名以闻。

二年四月，以合门通事舍人焦守节为衣库副使，仍兼通事舍人。真宗谓宰相曰：「守节以财利羡余，计司请行甄奖，苟循级改官，当为合门副使。若然者，使边防效命之人闻之，何以为劝!」但稍迁而已。

三年八月，帝谓宰臣曰：「合门祗应通事舍人等，礼容词气亦须详闲，近来失于慎择，可自合门祗候已上选定人数，具名以闻。更有合制置事件，并令本司条列闻奏。」

天禧二年十二月，礼仪院言：「《仪制图》内言合门通事舍人者，今欲止名

     
通事舍人。」从之。
仁宗庆历四年四月，诏：「通事舍人如未系诸司副使者，与除合入副使。在职系副使者，转五资，候至宫苑、皇城副使，如累经任使，有劳 ，并除横行副使。若未大经任使，别无劳绩，除中等使额。诸司使更不兼通事舍人。」

嘉佑二年十月，以内园副使、合门通事舍人夏佺为西上合门副使。仍诏通事舍人自今十年无赃私罪者，除合门副使，即不得陈乞。

【宋会要】


英宗治平二年八月十七日，合门言：「祗应通事舍人例各不愿住京，盖外任俸给差优，即目全阙祗应。欲望系住京祗应无勾当者，依诸司使、副以下差摄南班体例，月支添支钱，候有差遣罢给。」诏应合门祗应未有差遣及待阙通事舍人、合门祗候，每月支添支钱七千。在京者候别请添支，外任者候朝觐即并住支。以上《国朝会要》。
神宗熙宁四年二月一日，合门通事舍人范愈言：「已授开封府界咸平县兵马都监，所有兼宣词令，乞别差人。」诏合门于祗候内选定一名闻奏，仍今后着例选定以闻。

十二月十六日，诏合门：「自今通事舍人以下日轮二人，察视内殿起居臣寮，其无故不赴者，并行弹奏。分故失定断三次者，勘罪取旨。察视之官自敢容庇，委合门举劾以闻。」

六年九月二十三日，枢密院言：「诸司副使兼合门通事舍人，充职及十年，转合门副使及中等使额。本条

     
虽言曾经边任及朝廷委寄、显著劳能者方与迁转，即不定边任职局去处定：原作「是」，据《长编》卷二四七改。，亦不分劳能大小等差，及以何使额为中等以：原作「是」，据《长编》卷二四七改。，故王咸有得以滑州钤辖为寄任，王易、王泽、李瑊皆自宫苑副使转南作坊使。一十五资使额为中等，良以立法之初，不甚详备。欲今后诸司副使额兼合门通事舍人，如充职及十年，曾经四路沿边路分都监，或沿边知州军，或安抚都监副使、同安抚差遣，或自转大使臣后，以劳绩曾转官者，皇城、宫苑副使并除合门副使。虽不历上项差遣，又无劳绩，但及十二年者，亦与转合门副使。其余副使，并于使额上转五资，依旧兼职。若不愿兼职及转正使者，并罢兼通事舍人。其旧条内曾经边任及朝廷委寄、显著劳能，并转中等使额三项更不行用，余依前后条贯。」从之。
八年四月二十三日，西京左藏库副使王昭序兼合门通事舍人。以昭序自陈入仕五十三年，老病，乞解点检合门簿书并提点承受，特有是命。

元丰七年正月十八日，右侍禁、合门祗候朱伯材迁合门通事舍人，以德妃进位恩也。

绍圣四年十二月十六日，诏内殿承制、合门祗候张忠特用合门祗候年劳并理过磨勘年月，与除合门通事舍人，以先朝藩邸之旧也。

【宋会要】


徽宗元符三年徽宗即位未改元。十月十一日，诏张维周特受

     
合门通事舍人，以顷事巘邸有劳也。
政和六年八月二日，改合门通事舍人为宣赞舍人。

十四日，诏：「合门以宣赞为职，每遇播告，呤讽声韵，不能达言道意，至稽留百辟，莫能晓知，可今自直诵其词，勿复循旧。」

七年七月七日，诏：「东上合门全阙应奉宣赞舍人，以并不习，喉音不明，引赞生疏，特许勋臣、戚里之家敦武郎以上能赞喝、有喉音者，听于投状，知合门按试，及将举止详雅、无过犯二十人，限一月引对取旨。」

【宋会要】


故事天头原批：「此条移在首页第一行。」，合门无通事舍人，而通事舍人沿唐制自隶中书省。如抽赴合门，并称合门祗候。其后直授合门通事舍人，非旧制也。天禧中，去「合门」二字。政和六年，改为宣赞舍人。

【宋会要】


高宗绍兴元年十一月十八日，诏合门宣赞舍人李永志特降一官，落合职，送吏部与远小处监当，以合门奏永志不赴起居故也。

二十七日，诏合门宣赞舍人、充神武中军右部统领官韩世良免赴合门供职，以世良见管马军职事故也。

三年四月二十五日，诏武显大夫任仕安兼合门宣赞舍人。从荆湖南路安抚使折彦质言：「勘会本司统制官任仕安前后立到功 ，未蒙旌赏，欲望特除一合职。」故有是命。

五月七日，诏：「武翼大夫、兼合

     
门宣赞舍人、点检合门簿书公事陈谊，以年劳合该陈乞钤辖差遣，为系簿书官祗应详熟之人，特留依旧供职。仍依元降奏留指挥，具名(阙)[关]申朝廷，特与差兼行在诸司差遣。」从谊请也谊：原作「宜」，据前述改。。
九月二十三日，诏敦武郎、借合门宣赞舍人、权主管寿春府事、统制军马罗兴特与转一官，补正合门宣赞舍人，赐金带，差权发遣寿春府。先是，伪齐王彦充占据本府，蒙庐州寿春府镇抚使王宣赞委兴统领军马，收复了当。自到任经今一年，夙夜捍御，别无疏虞，讲究葺治，稍成伦绪，遂陈乞朝廷别遴选重臣弹压边面，故有是命。

四年六月五日，诏：「合门供职宣赞舍人已下并带职提点、承受等，已令不妨供职，注授兼领诸司差遣。缘行在窠阙数少，自今后特许不拘内外，注授合入差遣。如合经密院人，听从密院陈乞。如系外任人，候阙到日，方许陈乞，免罢供职。」

五年二月二十二日，诏岳云依旧带合职。先是，吏部勘会忠训郎、合门祗候岳云以收复襄阳府等处有功，未承增赏指挥，已特除合门宣赞舍人。今来增赏，转武翼郎，缘不系合门见供职之人，依条合罢合职。故有是命。

十月一日，诏武经大夫、两浙东路兵马副都监黄铎许带行合职，以随逐兵马大元帅府有劳、进状陈乞故也。

六年六月五日，诏：「武功大夫、兼合门宣赞舍人裴公孙自政和四年到合门供职，实及一十七年，可将建炎覃恩并平江府扈

     
从赏合得回授两官并与收使，于见今官上特与转行遥郡一官。其已给回授公据，令吏部拘收毁抹。」
十一月二日，御前祗应、干办御前马院李彦实、冀彦明、仵彦宏言：「臣等伏自今上皇帝纔出外第，差在巘邸祗应，以至扈从至应天府，遭遇登宝位，实万载一遇。伏 合门兼祗应李观、严仅元系供报班次，已蒙圣恩作藩邸人，各除合门祗候，并见今供职。再念臣等夙夜应奉，与其它随龙人事体不同，欲望睿慈特许依李观等例施行。」诏李彦实、冀彦明、仵彦宏并特除合门宣赞舍人，余人不得援列。

四日，诏敦武郎、合门祗候孙晖与转三官，除合门宣赞舍人。以淮南西路兼太平州宣抚使司申：「契勘伪贼刘麟聚集贼众侵犯淮西，分遣贼马攻围寿春府，勾破水寨。其知府孙晖躬亲统押本府兵等，驾舡下湖岸劫夺贼寨，生擒伪贼，及夺到战马、器甲并被虏人民等。其贼续后增添万数，并力攻打水寨，其孙晖独当一路，紏率所部官兵，昼夜尽死与贼 敌，保护一城生灵，致兵不能攻取，委是立到奇功。伏乞先次优与垂恩，庶几有以激劝。」特有是命。

十二月十日，武翼郎韩敳言：「臣元是合门宣赞舍人，近该磨勘转武翼郎，即不带行前件合职。伏念敳昨用父赠庆远军节度使遗表恩泽一资，除前件合职，即与寻常特带合职人事体不同。今窃见曹王舂亦系用父遗表恩泽除合职，后来磨勘不曾带

     
行，蒙特降指挥，复令依旧带行合职了当。敳与曹王舂事体一同，伏望特赐依曹王舂例，依旧带行合职。」从之。
七年九月三日，诏武德大夫转合门宣赞舍人韩世良特授荣州团练使，官职如故。以世良行在供职日久，备见忠勤，故有是命。

十二年九月二十三日，诏合门祗候陈靖特与转宣赞舍人，以靖昨在殿陛首尾九年，祗应详熟，并无遗阙故也。

十三年三月六日，合门言：「点检簿书公事赵环等申，皇帝二月四日初御正殿及四参官起居，举行旷典，合门应奉并无差失，伏乞推恩。」诏各与转一官资。

闰四月十二日，诏合门供职舍人可依靖康年裁减定例，以十四人为额。仍取宣和七年以前供职详熟人填见阙。

十四年五月六日，诏今后合门待阙舍人不得过十员。

二十五年六月十二日，诏武功大夫、吉州团练使王汉臣两任簿书官满，合转两官，特与见今遥郡上转行一官。武功郎李大授簿书官三年满，合转一官，特与见今官上转行一官。

二十九年十二月十六日，诏武经大夫、合门宣赞舍人郑立之系第八等，依合门格，满三年合转一官，今已上十二年，特与遥郡刺史。

三十年五月三十日，诏合门宣赞舍人任叔向展二年磨勘，以使人在庭失仪之故也。

六月十九日，诏宣赞舍人李昺经曾引使副及曾当晏殿第二番次祗应，依昨降升等指挥，升充第二等祗应，填见阙。

十月十九日，诏武经

     
郎、合门宣赞舍人李捻与转一官，以捻父存纳昨解罢内侍省押班推恩，合得恩例，乞与子故也。
三十一年三月二十四日，宰执言后省缴金鼐除合门通事舍人除目，上曰：「初不知有如此曲折，依所请，便与报行，以戒后来侥幸之求。」以权中书舍人虞允文奏，(鼐)[金]鼐纳粟命官，及交结权门，四为国信三节人，皆纳赂以得之故也。以上《中兴会要》。
孝宗干道二年二月十日，诏合门宣赞舍人以下提点至承受，金国使人到阙，应奉及一十番，各转一官资，自隆兴元年为始。

三年十一月二十八日，诏在外待阙舍人依昨降指挥，曾经历任人簿书官审量，方令填额外阙供职，其请给候有正阙拨填入舍人，方许支破。以上《干道会要》。
