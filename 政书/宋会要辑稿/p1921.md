<!-- { "loadSidebar": true } -->
干道元年八月十七日，诏工部下文思院依礼部太常寺定到制度制造皇太子冠服。礼部太常寺状：「勘会依礼例，皇太子服远游冠、朱明衣，执桓圭及合服冠冕等。今讨论申请：桓圭，检会《太常因革礼》，至道元年册命皇太子元：原作「二」，据上文改。，礼官上言：『《周礼》天子执镇圭，公执桓圭，无太子执圭之文。所谓公者，三恪上公也。《晋书》太子出会，在三恪之下、三公之上。请定制，皇太子服远游冠、朱明衣、执桓圭以受册，朝会、谒庙亦服之。』按《礼 玉人》云：命圭九寸，谓之本圭。双植谓之桓，博三寸、厚半寸，剡上左右各寸半，玉也。一依《政和五礼新仪》制度名件，远游冠十八梁，金镀银花饰。博山附蝉，红丝组为缨，犀簪导。朱明服：红裳，白纱中单，方心曲领，绛纱蔽膝，白袜，黑舄。余同衮冕。衮冕：垂白珠九旒，红丝组为缨，青纩充耳，犀簪导，青衣，朱裳，元章。五章在衣，山、龙、华虫、火、宗彝；四章在掌，藻、粉米、黼、黻。白纱中单，青褾、、裾。革带，涂金银钩角叶。蔽膝随〔裳〕色，为火、
     
山二章。瑜玉双佩，四采织成大绶，间施玉环三。白袜、朱舄。舄加金涂银扣。」从之。仍令工部行下文思院，昭应上件冠服疾速修制。 
二十九日有旨：「皇太子桓圭用元降下见成玉圭时作一尺制造此句疑有误字。。」先是，提点修制册宝礼服等都大主管所状：「准工部侍郎王札子「王」下当脱人名。：文思院修制皇太子桓圭，为无玉材，遂降下全成玉圭一，长一尺三寸。本部同太常寺看详得虽与典故不同，缘已成之圭，今随宜碾造双植，剡上左右各〔寸〕半。续据监宫郑昺按典礼，镇圭尺有二寸，系天子守之；命圭九寸，谓之桓圭，系公守之。切于《礼经》未安「切」下疑脱一字。。今来本部照得御前别降玉材颇大，见令解制，依典礼修制，可及九寸。」本所遂具奏闻，故有是命。 
七年二月十二日，礼部太常寺言：「续讨论到礼例，皇帝服通天冠、绛纱袍，御大庆殿册皇太子。皇太子受册，合服远游冠、朱明衣，执桓圭；及谒太庙、别庙行礼，合服衮冕。」从之。 
三月七(十)[日]，礼部太常寺言。将来(王)[皇]太子受册毕，朝谒太庙、别庙，依典故系冠服外，所有朝谒景灵宫所服，依故典即无该载。今欲乞依礼例，服常服。」有旨依。
 舆服 宋会要辑稿 舆服四 皇后服 
     
皇后服
【宋会要】
     
皇后之服，唐制有三等：一日袆衣，朝会服之；二曰鞠衣，亲蚕服之；三日礼衣，晏见服之。国朝存其名，常服龙凤珠翠冠、霞帔。仁宗天圣二年正月十一日，中书门下言：「皇太后礼服，按典礼具有明文，望令所司预先修制。」诏太常礼院捡详典礼以闻。礼院言：「按《开宝礼》，有饰花十二株，小花如大花之数，并两博鬓。袆衣，素纱中单，蔽膝，大带以青衣，革带、青袜、舄、白玉双佩、黝组、双大绶。受册、亲蚕、朝会诸大事则服之。又按《开元礼》义罗曰：随朝置后服四等，其四曰朱衣，绯罗为之，宴见宾客〔服〕之。今参详，每遇朝谒圣容，往还于辇中服此朱衣，加蔽膝、革、大带、佩绶、袜、金饰履，并随衣色。如常程视事，则亦服朱衣，用大带、绶、金饰履。或去绶，只用大带亦可。即去蔽膝、革带、佩革蔑。或用黄罗为衣，如鞠衣之色，亦无妨碍。仍用大带、绶、金饰履。其首饰依十二株花。」奏可，仍命入内内侍省副都知周文质管勾修制。五月制成，上之。 
十年九月十五日，太常礼院上言：「准诏出两宫衣冠画样，参详制造。今请皇太后革带、袜、舄并随衣青色，仍加金饰，不用剑，余如画样修制。」奏可。 
明道元年十二月三日，诏：「将来皇太后恭谢宗庙，有司制后妃礼衣、祭服及重翟等六车。」太常礼院言：「礼衣请准皇帝衮服减二章，衣去宗彝，裳去藻，不用剑。九龙十六株花，前后垂珠翠各二十旒，以衮衣为名。」诏冠名仪天。 
九日，太常礼院言：「皇太后赴太庙，乘玉辂，服袆衣、九龙花钗冠；行礼服衮衣、仪天冠。皇太妃、皇后乘重翟车，服钿钗礼衣，以绯罗为之。蔽膝、革带、佩绶、履。其冠用十二株花钗。太庙行礼，并服袆衣。」诏可之。敕有司制礼衣及重翟以下六车，太后遂以车服谒太庙。 
神宗元丰八年八月八日，礼部言：「皇太妃冠服之属，减皇后五分之一。」诏翰林学士、给舍、礼部太常寺同详定以闻。后翰林学士邓温伯等言：「参详皇太妃冠服，礼今不载，亦无故事。请参详裁定，损皇后五分之一。」诏依所定，内官朵用牙鱼。 
徽宗大观四年十一月十六日，宰臣何执中奏皇后受册，冠服当办具者。上曰：「比有司画一来上，内头(官)[冠]合用珠子。中言一见，辄自陈曰，方今朝廷未丰，不当以服饰费耗邦财。头冠用珠数多，请以为妃时所服冠命工改造，增篦插三枝足矣。朕喜其能躬俭节用，亦既许之。」执中奏曰：「此陛下克勤克俭，风化所及。」尚书右丞邓洵仁请纪次其事，宣付史馆，从之。
 舆服 宋会要辑稿 舆服四 臣庶服 
     
臣庶服
【宋会要】
     
太宗太平兴国七年正月九日，诏曰：「士庶之间，车服之制，至于丧葬，咸有等差。近年以来，颇(咸)[成]踰僭。宜令翰林学士承旨李昉等详定以闻。」既而昉等上言：「今参详，伏请今后富商大贾乘马，漆素鞍者勿禁。近年品官绿袍及举子白襕下皆服紫色，亦请禁断。其私第便服，许紫皁衣、白袍。旧制，庶人服白，今请通许服皁。又参详近年工商、庶人家乘檐子，或用四人、八人。今请禁断，听乘车；兜子，舁不得过二人。」并从之。 
端拱二年十一月九日，诏曰：「国家先定车服制度，如闻士庶尚有奢僭。今后应文武升朝官及武臣、内职、禁军指挥使、诸班押班、厢军都虞候、防团副使以上并得乘银装绦子鞍辔；其正五品以上即许闹装；余人悉禁，恩赐不拘此限。京官充知州军及通判者许权依六品以下升朝官例，乘银装绦子鞍辔，回日依旧。其品官所服带，已有条制。今后县镇场务诸色公人并庶人人：原作「子」，据《宋史》卷一五三《舆服五》改。、商贾、伎术、不系官伶人只得服皁、白衣、铁、角带，不得服紫。至道元年六月，复许庶人服紫带，以时俗所好，冒法者众，故除其禁。文武升朝官及诸司副使、禁军指挥使、厢军都虞候之家子弟不拘此限。幞头、巾子自今高不过二寸五分，妇人假髻并宜禁断，仍不得作高髻及高冠。其销金、泥金及真珠装缀衣服，除命妇许服外，余人并禁。」至道元年六月二十四日，诏：「先是先是：前疑有脱文。，端拱二年十一月乙酉诏书申明车服制度，士、庶、工商先不许服紫先：疑误。。自今许，所在不得禁之，余悉如前诏。」 
真宗咸平二年正月，诏曰：「服用之制，典册具存，傥奢僭以不惩，则耗蠹之滋甚。先禁士庶之家不得服销金、泥金，如闻尚有踰越。宜令御史台、街司巡察断绝，犯者严断，违禁之物给与巡(促)[捉]人充赏。其铺户敢制造者，亦令捕捉科罪。诸道州军准此。」 
大中祥符元年二月十五日，三司言：「准诏，开封府民违制造蹙金、泥金、销金，已从别处分，令申明旧制者。窃以山泽之宝，所得至难，傥纵销镕，实为虚废。今约天下所用，岁不下十万两，俾上币弃于下民俾、币：原作「比」、「弊」，据《宋史》卷一五三《舆服五》改。。自今金银箔线、贴金、销金、泥金、蹙金、线贴什器、土木玩用之物，并请禁断，非命妇不得以为首饰。冶工所用器，悉送官，违者所由捉搦，许人纠告，并以违制论。告者给赏钱，仍以犯人家财充。诸州寺观有以金箔饰尊像者，据申三司，听自赍金银工价就文思院换给。」从之。先是，真宗谓辅臣曰：「近者士庶颇事侈靡，衣服器玩多镕金为饰，工人炼金为箔者，其徒日繁，当令禁止。据其数岁费用甚多，坏不可复，寖以成风。此深可戒。」乃命条约焉。 
五月二十九日，诏：「朕自肃膺缵服，慎守诒谋，循法度以建中，屏纷华弗御「华」下疑脱一「而」字。，聿修俭德，以导化源。而穹昊顾怀，灵符羡锡，载翼大中之道，宜师清净之风。姑务德先，宜张理本。眷言宗室，爰暨痴僚，当取实以革华，庶上行而下效。自今除衮冕、仪仗、法服及宴会所设一依旧例外，其宴 
     
会陈设虽许依旧，自今制造亦不得 地文绣。其余外朝官禁应乘舆、服御、供帐并皇亲臣僚之家进奉之物，并不得用销金、金线、文绣。有司所阙须创造者，即许依例施行。诸司不得专擅，起样进呈。其常所御物，有不如诏者，令皇城使刘承珪、龙图(合)[阁]待制戚纶变制以闻。共晏会陈设，如重制造，亦不得 地文绣。庶成敦朴，渐复清淳。允符上帝之灵心，永奉混元之至宝。」帝谓宰臣王旦等曰：「清净节俭，贵在躬行，亦当自家刑国也。此诏亲王、公主及贵戚等宜各赐一本。」 
六月八日，禁皇亲诸亲召募工匠造侈靡服。 
二年正月十日，诏申禁镕金以饰器服，犯者重绳之。 
景佑元年正月一日，诏曰：「织文之奢，不鬻于国市，纂组之作，寔害于女功。朕稽若令犹，务先俭化，深为抑末，缅冀还淳。然犹杼轴之家，相矜靡丽；衣服之制，弗戒纷华。浮费居多，踰侈斯甚。宜惩俗尚，用谨邦彝。内自掖庭，外及宗戚，当奉循于明令，无轻犯于禁科。其锦背、绣背遍地蜜花透背段子，并从禁止。见制造成者，与限百日，擘划变转。如有违犯，并根勘收禁奏裁，衣服没官，诸色人告捉赏钱五十贯，以犯人家财充。皇亲、宫院、公主宅勾当使臣觉察，无得违犯。在京、西川见织造上工者并停。」 
闰六月二十一日，梓州转运使张从革乞申明条贯，禁绝透背段子，诏(密)[遍]地密花锦背透背段子、织成遍地密花锦背透背衣物并禁断。其稀花团窠、杂花不相连者更不禁止。」 
二年五月七日，诏曰：「币品之兴，金镒为重，制财艺贡，邦用赖焉。洪惟先朝，深监治本，特严涂铄之禁，以杜奢僭之萌。而宵人末工，放利矜巧。如闻比日潜冒旧防，縻坏至珍，崇华首服，(寝)，官司因循，曾未可紏。宜申布于前令，俾大革其非心。尚或弗悛，罔有攸赦。敦风远罪，当称朕怀。应市肆造作缕金为妇人首饰等物，并严行禁绝。」 寖相贸鬻，阴长奇 
