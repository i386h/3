<!-- { "loadSidebar": true } -->
同日，诏尚书司勋员外郎韩晋卿知寿州「知」上原有「等」字，据《长编》卷二九七删。。先是，晋卿自大理出初知同州，上以晋卿非次替罢，特与一见阙，故易之。 
三年正月二十 
      
二日，赐故知琼州俞瑊家银五百两瑊：原作「 陶」，据《长编》卷三○二改。，以本路言瑊在海六年，不得代而死，故优恤之。 
三月二十七日，诏泸州自今差武臣，各带本州岛沿边都巡检使，遇有边事，与兵官照应出入。从梓夔路钤辖司所请也。 
十月三日，诏应川峡人连任西路知州者，不得过三任。 
十一月三十日，诏诸路监司具到部下知州、通判治状最优，有未经朝廷任使者，令中书籍其姓名。 
四年九月十五日，诏：「陕西、河东次边近里州县，比自议兵之初比：原作「北」，据《长编》卷三一六改。，朝廷便选择守令者，不惟欲供办军需，与转运之官 力，盖以部内兵民一朝悉发，远从征讨，则肃察奸宄宄：原作「究」，据《长编》卷三一六改。，绥靖乡庐，乃所责任。可以朝廷之意丁宁申谕，俾各遵守。苟能于兵夫未还之间夫：原作「火」，据《长编》卷三一六改。，警察盗贼，镇抚部民，各获安居，当议旌褒，显擢职事。」 
五年正月二十六日，客省副使、知诚州谢麟言：「本州岛旁近户口或远隶他州，见有封疆不足城守，乞增割户口、山川，并降属县名额。」诏沅州新修贯堡、托口、小由、丰山堡寨，系控扼蛮蜑形势之地，宜以濒渠河贯堡寨为治所，合置渠阳县，隶诚州。仍以麟知沅州，主管沅诚州沿边安抚公事。置兵马监押、职官、司户参军各一员，并令谢麟举官一次。诚州官满，依沅州酬奖。 
七年八月二十四日，诏堂除及吏部使阙知州，自今三年为一任。 
二十九日，诏武臣知州军及军使，并三年为一任。 
十二月十七日，诏黎、茂、威三州知州，委钤辖、 
      
转运司依选格奏差。 
八年七月十二日，诏今后知州年及七十，不许奏举再任。 
哲宗元佑元年闰二月二十八日，诏：「今后差知西京、大名、应天、成都、太原府原：原作「元」，据《长编》卷三七○改。、永兴、成德军、秦、延、青、郓、杭、瀛、定、庆、渭、熙、广、桂州，并待制已上人，曾任正提刑已上即权，余并权发遣。其兼安抚、总管等自依旧条。其知河阳、荆南、江宁、(颖)[颍]昌、河中、凤翔、陕府、陈、兖、襄、邓、潞、扬扬：原作「阳」，据《长编》卷三七○改。、亳、苏、越、洪、潭、泉、福、梓、徐、曹、蔡、郑、滑、相、邢、同、晋、庐、寿、湖、明、宣、沧、齐、隶州，已上并差曾任正提刑人，余并权，通判已下资序权发遣。其见任提刑已上，因差知州军，即具历任取旨。 
六月一日，诏新复郡县知州军并堂选，余吏部选差。 
十月四日，诏内地及川、广知州堂除人外，并以三十月为任。 
十二月二十二日，诏堂除知州成资为任。 
二年六月二十四日，诏三京及带一路安抚、总管、钤辖知州阙，转运、提点刑狱官兼权，余州以次官或转运司选官权摄。武臣知州阙，安(府)[抚]、钤辖司选官权，内河北、陕西安抚本路阙官，许牒转运司权差。先是，武臣有阙，帅臣与监司互差，定州安抚司以为言，着为令。 
十月八日，诏知宾、横州悉用武臣。即有警，使以兵互应。 
三年六月一日，吏部言：「熙宁敕，知州、通判川广以二年为满以：原作「一」，据《长编》卷四一二改。，元丰敕川广以三十月，元佑敕知州、通判并以三十月为任，即不分川广。请川广知州除有专法指定及酬奖外请：原作「许」，据《长编》卷四一二改。，不以见任、新差官，并二年 
      
为任，其使阙、满替，悉依本法。」从之。 
二十二日，诏邢、赵州守臣今后互差武臣后：原作「从」，据《长编》卷四一二改。，从安抚使滕元发请也。 
十一月十四日，诏辰州知州自今互差文武官。 
四年八月八日，诏河中、凤翔、邠、泾，自今并选差守臣，从文彦博请也。 
五年十二月二日，诏成都都：原与下「利」字互倒，据《长编》卷四五二乙。、利夔路转运司，知州、军、监阙官，并依差权繁难县指挥施行。从夔州路转运司请也。 
六年六月十二日，枢密院言：「元丰七年，中书省条堂除知州军三年为任，武臣依此。元佑元年指挥，以成资为任，武臣未曾立法。」诏武臣任六等差遣，川广成资，余并三十个月为任。 
八年正月十二日，荆湖南路安抚、钤辖、转运、提刑司言：「全、邵、永州系沿边溪洞，其知州望委逐司选有文武材略人同奏举。」诏今后吏部选差文臣。 
绍圣二年六月二十三日，知永宁军刘宋卿言：「应武臣知州军处，遇灾伤降不下司敕，令转运司牒与通判同掌，无通判处同签判掌之。因灾伤为盗罪至死者，守贰同决。」从之。 
四年正月七日，诏丹州知州今后令枢密院选差武臣。 
二十五日，梓州路转运司言，乞今后知州并许通差川峡人。从之。 
徽宗崇宁元年九月二十五日，诏邢、赵、辰州守臣，自今依熙宁差武臣，罢互差指挥。 
二年正月二十六日，中书省言：「四川地远，军防不修，乞利州、夔州依成都府例，各置钤辖。成都府旧以便宜从事，罢去已久，乞军民所犯(臣)[巨]蠹者，令酌 
      
情处断。四川监司、钤辖、大州守臣不差蜀人，所辖兵马东军与土人参用，如旧法。」从之。 
三年二月二十一日，诏：「深、洛、磁州，国信道路经由，知州并令吏部依格选差，申三省审察。」 
四年闰二月四日，中书省言：「昨自元丰肇新官制，随事之宜，分隶六曹，总领职务，各正名实。比者开封已正尹牧，惟外路州县等处尚循(例旧)[旧例]，而所置案名未曾体仿官制随事分隶，致主行事务丛杂。今体仿六曹为六案，各依六曹所主事务行遣，庶中外事体归一。其有该说未尽事件，悉合依仿官制格目。承行及主行吏人既随事分拨，轻重不同，自当量事繁简，约度合销人数，从本属当职官随宜均定。所有常平等事，合系常平免役案主行，并开拆司知杂案自合依旧外，诏令〔诸〕路监司行下本路逐州军等，先次令相度增损，前期分拨，厘正已定申本司，再行相度施行讫申尚书省。」 
大观三年四月二十八日，户部侍郎蔡居厚奏：「检会已降诏旨，吏以罪去，多缘赦宥或由推择，更付以郡寄。然罪有轻重， 以与之则害民废法，无所惩艾，自今情理深重者勿与知州差遣。乞应以罪(能)[罢]或送吏部及遇赦牵复之类，虽系知州资序者，并依诏旨。」从之。 
九月八日，诏万安军知军今后令枢密差武臣。 
政和元年八月二十四日，诏：「诸路州军今后守阙，并仰遵元符条令。仍令提刑司、走马承受常切觉察，如旧弊不革，即速按 
      
劾闻奏，议加黜责。」时河北帅臣言：「本路州郡暂阙守臣，权摄多非其人，率皆贪猥，不遵诏令，于民利害略不加省。元符令，诸三京或兼一路经略、安抚、总管、钤辖知州阙，转运、提点刑狱官兼权，余州以次官或转运司选差。武臣无知州，即安抚、钤辖司差官。」故降是诏。 
五年十二月十三日，陕西路转运司席贡言：「乞沿边知州阙，令本州岛通判兼权，其兵马职事令帅臣选武臣权，不得干预郡事。」从之。 
六年五月八日，手诏：「艺祖深鉴(王)[五]季藩镇得自置立而驯致专恣。比来诸路帅司夤缘请求，数乞辟置守臣，侵紊国法，渐不可长。自今有托边事辟置守臣者，以违制论。」 
宣和元年十二月二日，诏今后四辅知州差待制已上。 
三年四月二十一日，中书省、尚书省言：「江浙淮南等路宣抚使童贯奏：切详江浙州县经贼去处，整葺事务全藉守令得人，方可办治。若又只循常法注授，或未曾经历民事，兵火之后，岂可更失抚驭 乞江浙守令内杭、睦、歙、衢、婺、宣、处州，除已系朝廷日近选擢及宣抚司奏辟外，其余并乞朝廷遴选累历州县、熟知民事、无过犯人，仍并以三年为任，勿复替移。任满课绩显著，特乞优异推恩，所贵有以激劝。」从之。 
闰五月一日，诏恭、涪两州、大宁监盐课系籴木应副夔州路州储，可令本路漕司踏逐才干清强官充知州、监，任满无遗阙，保奏。 
十二月十七日，诏严州守臣依旧差 
      
文臣。 
四年二月八日，臣僚上言：「近省部、寺监官以疾请者，皆与之郡。臣谓郡守非养病之地，其真以疾请者，皆宜休之祠馆，不绝其禄。若郡一失守，千里受害。应曾任或见任省、寺、部、监长贰及监司以疾请而与知州军者，在京令御史台、在外令监司验实以闻，与宫观。见任知州、(连)[监]、军被疾者准此。」 
六年闰三月十八日，臣僚(言)[上]言：「臣闻王者之于农也，非特躬率之，必有教督之言焉。虽守令勘课，着在甲令，然比年以来，但知考课之文，究其诚心恻怛如古田之制，未易得也。伏望申严守令劝课农桑之法，然恭率弗度，徒为文具，即令监司按劾以闻。」从之。 
七年八月十日，泸南沿边安抚使黎揆言：「本路沿边施、黔等州皆系武臣知州，即珍州与施、黔州事体一般，欲望将珍州守臣依黔州守臣〔差〕武臣。」诏特依奏。 
(三)[二]十三日，诏蜀、汉、彭、邛、兴、剑、(徉)[洋]、雅、利知州，今后并堂除依格人。 
九月五日，诏今后守臣依已降处(今)[分]，并三年为任，毋辄更易。 
十月二十六日，诏：「今后守臣缘事改移，或因罪罢，并仰据任内所管岁计钱谷、金帛之类收支、见在数目，(阅)[关]与后官照会核实，保明申尚书省。」 
高宗建炎(九)[元]年五月七日，诏河北路、京东西路除帅司外，旧差文臣知州去处，许通差武臣一次。 
七月二十日，诏要郡文臣一员带本路兵马钤辖，武臣一员充副钤辖；次要郡文臣一员带本路兵马都监，武臣一员充副 
      
都监。令逐州改正称呼。 
十二月九日，诏应州郡守臣遇有缘事改移、冲罢，并候后官交割职事毕，方可离任去职。 
