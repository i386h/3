<!-- { "loadSidebar": true } -->
十六日，宝文阁直学士、知应天府路昌衡落职与宫观，梁安国、何大受、苏迥、檀固檀：原作「擅」，据《长编纪事本末》卷一二一改。、王箴并特勒停，永不收叙，分送逐州羁管。陈并、杨宝、周锷、萧刓、赵越、倪直孺、滕友、洪刍并降两官，与外任监当。邓允中、梁俊民、叶世英、江洵、陆表民、方适并冲替，张恕落职降两官。以诋讪元丰、 
     
绍圣之政故也。 
七月七日，降授皇城使、秦州居住李 责授单州团练副使，秦州安置。以议弃河、湟地故也。 
十三日，降授朝奉大夫、提举舒州灵仙观、岳州居住曾肇责授濮州团练副使，汀州安置。以元佑党籍故也。 
十九日，诏李湜追贬五官，唐义问问：原无，据后文及《宋史》卷三一六《唐义问传》补。、李备已死，并追奏补恩泽；胡田已致仕，追任子恩，余卞追一官，并依旧致仕。枢密院奏乞第罪元佑中与弃湖南地者，湜先为湖南帅，义问、备措置边事，田知鼎州，卞知沅州，故皆坐之。 
二十六日，手诏：「朕恭惟钦慈皇太后生育朕躬，孝养弗及，即政之初，即诏有司议尊崇之典。祖宗以来，具存旧章，有司观望，务从降礼，使朕不得伸罔极之报。兴言及兹，慨然嗟悼。今虽悉从改正，而议礼之官未正其罪，如刘拯等抗论不从，亦未褒赏。其速定赏罚以闻。」于是朝请郎曾旼、屯田员外郎吴絪、知耀州王允中、知和州郑居中各降一官。 
八月一日，龙图阁直学士、提举西京嵩山崇福宫李南公落职至仕，内侍阎守懃责贺州长史，金州安置。以言者论其元符置使修奉哲宗庙室，南公、守懃领其事，而升祔之日，乃置于东隅夹室中，藏之祝板之室，处以祧主之地，神帐、鼎俎皆裁损以就狭小，故有是责。 
同日，除名勒停人龚夬夬：原作「史」，据《长编纪事本末》卷一二一改。、张庭坚移化州、象州编管。责崇信军节度副使韩忠彦为磁州团练副使，安焘为祁州团练副使，依旧安置。降右正议大夫、知杭州蒋 
     
之奇为中大夫，除名勒停人陈次升移循州居住，降授承议郎、知坊州都贶降宣议郎，添差监抚州盐矾酒税务。并以尝议弃湟州地，今湟州已复，故责之。 
九月二十五日，臣僚上言：「乞具列奸党姓名，下外路州军、监司厅立石刊记，以示万世。」从之。御史台录到下项：元佑奸党曾任宰臣：文彦博、吕公着、司马光、吕大防、刘挚、范纯仁、韩忠彦、王珪。曾任执政官：梁焘、王岩叟、王存、郑雍、傅尧俞、赵瞻、韩维、孙固、范百禄、胡宗愈、李清臣、苏辙、刘奉世、范纯礼、陆佃、安焘。曾任待制已上官：苏轼、范祖禹、王钦臣、姚  ：原作「面」，校者改作「 」，皆误。兹据《长编纪事本末》卷一二一改。、顾临、赵君锡、马默、孔武仲、王汾、孔文仲、朱光庭、吴安持、钱勰、李之纯、孙觉、鲜于侁、赵彦若、赵、孙升、李周、刘安世、韩川、贾易、吕希纯、曾肇、王觌、范纯粹、杨畏、吕陶、王古、陈次升、丰稷、谢文瓘、邹浩、张舜民。余官余官：原作「余卞」，据《长编纪事本末》卷一二一改。：秦观、汤妀妀：原作「馘」，据《长编纪事本末》卷一二一改。、杜纯、司马康、宋保国、吴安诗、张耒、欧阳棐、吕希哲、刘唐老、晁补之、黄庭坚、黄隐、毕仲游、常安民、孔平仲、王巩、张保源、汪衍、余爽、郑侠、常立、程
颐、唐义问义：原作「羲」，据《长编纪事本末》卷一二一改。、余卞、李格非、商倚、张庭坚、李祉、陈佑、任伯雨、陈郛、朱光裔、苏嘉、陈瓘、龚夬龚夬：原无，据《长编纪事本末》卷一二一补。、吕希绩、欧阳中立、吴俦。 
二十九日，集贤殿修撰、知(颖)[颍]昌府文及甫，集贤殿修撰杨康国，集贤殿修撰致仕吕陶，并罢职，与宫观差遣，内系宫观即依旧。以言者论：「及甫方元佑分更，彦博为首，而及甫往来群邪之间，协济奸谋。康国元佑中刘挚引为死党， 历台谏，排击所(增)[憎]，倾诈憸邪。陶元佑中尝自谏垣而历中书舍人、给事中，终始附会，诡计实多。先帝皆以黜责，然尚联职书殿，除陶已入籍外，所有职名乞行褫夺。如及甫、康国者，更乞显黜，置之籍中，以为臣子无穷之戒。」故有是责。 
三年正月六日，吏部尚书何执中奏，应上书邪等人自不合擅到阙下及在京居住。诏从之，仍见任在京差遣人并放罢。 
二月六日，诏：「章惇、王珪为臣不忠，可别为一籍，仍依元佑奸党指挥施行。」以臣僚论其奸恶，乞编入元符奸籍故也。 
十二日，诏故给事中张问入籍，仍为下等。以臣僚上言问为彦博之党也。 
十三日，诏提举南京鸿庆宫李茂直入籍，仍为下等。以臣僚上言，元佑初茂直充湖北运副，预弃渠阳，乞实之党籍故也。 
五月二十五日，知鄂州潘适特冲替，以进银五百两助修宫庭，特有是责，其银仍退回。 
十月，龙图阁学士、知成德军吕嘉问落职。以臣僚言其 曾诚纳赂曾布子纡求馆阁差遣故也。曾诚特亦勒停。 
七月二十九日，诏王防令吏部与添差远小处监当。以臣僚上言，防自馆职带史院官，以罪送吏部，授德州德平镇监税，乃违年不赴，巧为避免故也。 
同日，诏冯壁罢司门员外郎，以言者论其才品猥下、骤迁冒据。 
十月二十一日，河东路经略安抚使、兼马步军都总管、兼知太原军府邢恕特降两官，以泾原贼深入，有失措置故也。 
二十六日，降武胜 
      
军节度观察留后、熙河兰会路经略安抚使王厚为秦州观察使。以夏人寇泾原，不即应援，及失措置军储，故有是命。二十七日，再降厚为郢州刺史。 
十一月十一日，直龙图阁、知(颖)[颍]昌府胡宗炎提举南京鸿庆宫胡：原作「司」，据《宋史》卷三一八《胡宗炎传》改。，以言者论其庸 ，不足当藩翰之任故也。 
四年闰二月二十一日，诏范坦罢殿中监，特责授舒州团练副使，房州安置。以辞免使事、徇私辞难故也。 
三月七日，朝奉大夫、集贤殿修撰、知庆州曾孝序除名勒停，封州编管。以违戾诏旨，不与诸路约日出兵，故有是命。 
十三日，右银青光禄大夫、提举西京嵩山崇福宫吕惠卿特令致仕。以言者论其骄蹇恣横等七罪，故有是命。 
二十一日，户部侍郎、兼侍读吴栻知单州。以知开封府日，宗邸诉家事，究治不实故也。 
五月十四日，锺传落龙图阁直学士知汝州，侍卫亲军步军都虞候、武安军节度观察留后、泾原路经略安抚使折可适落职，降刺史，以料敌不审也。 
八月一日，京东路转运副使王敷降两官，奉议郎李景夏、朝奉郎李升各降三官，升仍送吏部。以提点刑狱李公彦奏，淮阳军狱岁死七十二人，敷前为本路宪，景夏、升为守倅故也。 
十一月十二日，天章阁待制曾孝广降一官，落职，与小郡知州。以充泛使北朝国信使申奏语录隐漏，及与三节人从衩衣相见、接坐等罪故也。 
五年正月二十六日，诏龙图阁直学士、知 
      
郓州黄裳落职，提举杭州洞霄宫。以言者论其目昏不事事，营饰台榭，不恤军民，故有是命。 
四月二十一日，诏：「访闻徐确知杭州日，公然宽纵贩私铸钱，缘此盗铸之弊繁炽，不可禁止。可令吏部与远小处监当差遣。」 
五月二十四日，通议大夫、知鄂州张商英差提举西京嵩山崇福宫。 
六月六日，中书舍人许光(疑)[凝]罢知蕲州，以奏陈不实也。 
八月二十四日，新除太常少卿冯澥放罢，送吏部添差郴州监茶盐酒税。以澥札子论关陕劳弊，湟、廓、西宁三州，乞采前世羁縻之义，招其酋豪，授以旄钺，其余首领等级命官。诏澥遽有羁縻之请，实为捐弃之谋，故有是责。详见青唐门。 
同日，两浙路转运副使刘何、转运判官胡奕修、提点刑狱公事祖理各降两官，仍令两浙路监司开具所辟勾当官职位、姓名申尚书省。以两浙水灾，委官调夫开导吴松、青龙江，计用过钱米一十六万九千三百四十一贯硕，役夫死亡总计一千一百六十二人，而积水依旧为害，故有是命。 
二十八日，直秘阁曾孝序落职，差管勾西京嵩山崇福宫。以言者论其帅环庆日误国无谋也。 
九月四日，钱遹罢工部尚书，除显谟阁待制知秀州。以言者论其举冯澥自代也。 
七日，降龙图阁学士、朝散郎、知河南府范致虚降两官。致虚与兄致君坐与陈宁之讼田积二十余年不决，至是大理蔽罪，曲在致虚故也。 
十一月二十七 
      
日，权将作监蔡芝送吏部，与合入差遣。以言者论其系执政亲党，而所为轻儇、败坏礼法故也。 
十二月五日，中大夫、龙图阁待制、知苏州蹇序辰落职，提举杭州洞霄宫。坐纵盗铸钱，本州岛市肆所用皆非官铸故也。 
同日，诏：「显谟阁待制、新知青州王端慢命不恭，辄自请留，稽违君命，可落职知黄州。」 
八日，朝奉大夫、司勋郎中周彦质罢送吏部，王云追夺逐次所推恩例，毛滂、翟汝文、元时敏并送吏部与监当。皆以章綖盗铸连坐也。 
十四日，两浙路转运使孙虞丁、判官胡璞、提点刑狱马玿、黄克俊并放罢，令苏州制勘。皆坐言者论其纵盗铸者、人有告言亦置不问故也。 
十五日，金部员外郎范域、秘书省著作(左)[佐]郎王痴，并与在外合入差遣。以言者论域、痴出入刘逵之门，内为腹心，外作羽翼，故黜之。 
大观元年二月十八日，吏部侍郎白时中降一官。以言者论其申请废内外辟举之法，兼阳借元丰之名，阴排绍圣之政故也。 
二十二日，诏谢中美罢秘书省正字。言者论中美舍所学而习天文占验之术，巧为傅会之说以干执政，乃得入馆，名实不正，故有是命。 
二十六日，朝奉郎、充显谟阁待制、江淮荆淛等路制置发运使曾孝蕴，降授承议郎胡师文，各降一官。以言者论其泗州直河之役绩用弗成故也。 
三月八日，前知苏州蹇序辰勒停，以纵部民盗铸，为监察御史张茂直所劾，故再责之。 
      
四月三日，承议郎、显谟阁待制、知洪州李景直放罢，落职，差提举舒州灵仙观，令四辅外任便居住。坐言者论其阘茸，不可以当数路之对也。 
五月二日，提举京畿常平王仲原奏：「增修北辅推恩官计八十二员，二十四员受赏侥幸，一十八员受赏太优。所有臣转一官，实无劳 ，委是侥幸，伏望追还。」诏王仲原依所乞，余侥幸并太优人并追夺。 
