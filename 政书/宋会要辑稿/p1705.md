<!-- { "loadSidebar": true } -->
大统，遭家多难，求济未获。是以博延豪俊，咸造在廷，觊闻治道之要。子大夫其必尽精极虑，乐为朕言之。盖闻在昔圣王之治天下，正心诚意，躬行乎上者，固自有道。而措诸事业之间，则或宽或猛，或质或文，变通随时，不胶于迹，故其成 布在方册，昭昭乎其可观也。朕甚慕之。越自即位，九年于此矣，思欲雪父兄之耻而复祖宗之烈，夙夜祗惧，罔敢荒宁。而施为缪盭，治效缺然，深惟其故，不惮改作。间者乃下铨量之令以择吏，而真才犹未显也；严科敛之禁以恤民，而寔惠犹未孚也；谨简练之法以治兵，而冗食犹未革也。夫吏道未肃，民力未苏，兵势未(疆)[强]，朕之治所以未 也。顾何以辑事功，弭祸乱哉 而建议之臣并欲考课以核殿最，省官以抑奉稍。力役不足以供饷馈也，为之屯戍营田以宽之；赋入不足给调度也，为之平准均输以佐之；爵赏未艾也，为之定武功之等；纪律未明也，为之参府卫之制。凡若此者，其合于古，便于今乎 其或有不然者耶 虽然，此治之迹也。上之欲三辰明，四时序，灾沴不生而动植遂性；下之欲风化行，习俗厚，奸(究)[宄]不作而中外协心，兹可以占天人之助矣。夫何敌不克，何难不济，兴复大业，其庶几乎。子大夫以为何修何营而可以臻此，其条列而茂明之，务适于用，朕将有稽焉。」得正奏名汪洋赐名应辰以下二百二十人，第为五等，赐进士及第、出身、同出身。内王日 
     
休为杂犯，赐同学究出身。特奏名汪乔年以下二百七十二人，赐同进士出身、同学究出身、京府助教、上下州文学、诸州助教。 
八年六月十八日，上特御射殿引见礼部正奏名、特奏名进士，正奏名同四川类试合格人参定，第为五等，得黄公度以下二百九十五人，赐及第、出身、同出身。特奏名林恪以下赐进士出身、同出身、同学究出身，登仕郎、京府助教、上下州文学、诸州助教。 
十二年三月二十二日，上御集英殿试礼部奏名进士，内出制策曰：「朕以凉薄之资，抚艰难之运，宵衣旰食，未知攸济。今朕祗承上帝，而宠绥之 未着；述追(光)[先]烈，而绍开之勋未集。至德要道，圣治之本也，而欲未得；散利薄征，王政之所先也，而势未行。设科以取士，而或以为虚文；休兵以息民，而或以不武。至若宗社迁寄，扈卫单寡，士狃见闻而专用私智，民习偷惰而莫知返本。子大夫所宜共忧也，其何以助朕拯几坠之绪，振中兴之业，详着于篇，朕将亲览焉。」得正奏名陈(成)[诚]之以下二百五十三人，第为五等，赐进士及第、出身、同出身。叶侁杂犯，与同学究出身。林观国犯讳，与下州文学。特奏名胡鼎才以下五百一十四人，赐同进士出身、同学究出身，登仕郎、京府助教、上下州文学、诸州助教。 
十五年三月二十四日，上御集英殿试礼部奏名进士，内出制策曰：「盖闻古先哲王博求贤能而任使之，故治功昭著， 
     
名声流闻，邈乎不可以跂及，朕甚慕焉。今朕托士民之上，不敏不明，郁于大道，所赖以济者，惟真贤寔能是望。然扶世导民，须德行也，乃或同于乡原；排难解纷，须智略也，乃或专于谋身。为政苟趣辨，则不修廉隅；摛文徒华藻，则不本忠信。平居下轻上爵，肆贪得之心；临事避剧就易，蔑首公之节。岂古之所谓德行智略，政事文章，心术节 ，与今举异欤 将教化不明，狃于末习而然欤 子大夫学优而仕，于斯数者，其自处固已审，使风俗旷然大变必有术。悉之复之，详着于篇，朕将亲览焉。」得正奏名刘章以下三百人，赐进士(出身)及第、出身、同出身。内汪安仁杂(记)[犯]，特赐学究出身。徐涓、李程犯庙讳嫌名，特与下州文学。特奏名林洵美以下二百四十七人，赐同进士出身、同学究出身，登仕郎、京府助教、上下州文学、诸州助教。 
十八年四月三日，上御集英殿试礼部奏名进士，内出制策曰：「朕观自古中兴之主，莫如(先)[光]武之盛。盖既取诸新室，又恢一代宏模，巍乎与高祖相望，垂统皆二百祀，朕甚慕之。今子大夫达通国体，咸造于廷，愿闻今日治道，何兴补可以起晋唐之陵夷，何驰骤可以接东汉之轨迹 夫既抑臧宫之锐，谢西域之质，则柔道所理，必有品章条贯，要兼创业守文之懿，视夏康周宣犹有光焉，固子大夫之则蓄积也。其着于篇，朕将亲览。」得正奏名王佐以下三百三十一人，第为五等，赐进 
     
士及第、出身、同出身。特奏名俞舜觊以下四百五十七人，赐同进士出身、同学究出身，登仕郎、将仕郎。是年京府助教改将仕郎。上下州文学、诸州助教。 
二十一年闰四月十七日，上御集英殿试礼部奏名进士，内出制策曰：「朕惟祖宗创守之宏规，举可掩迹三五，然而中遭厄会，变起弗图，盖许国之臣无几，而自为谋者总总也。今朕乘中兴之运，任拨乱之责，所赖于有官君子为至切矣。顾狃于闻见，小慧相先，谓了官事为痴，谓履忠信为拙，以括囊为深计，以首鼠为圆机，如此则国家何望焉 子大夫读先圣之书，通当世之务，其为究复，何洒濯可以华旧习，何陶冶可以成美化，明着于篇，副朕虚伫，且以见子大夫入官之志，毋忽。」得正奏名赵逵以下四百四人，第为五等，赐进士及第、出身、同出身。内杜时可为四犯，犯庙讳嫌名，特与下州文学。特奏名昌永以下五百三十一人，赐同进士出身、同学究出身，登仕郎、将仕郎、上下州文学、诸州助教。 
二十四年三月八日，上御集英殿试礼部奏名进士，内出制策曰：「朕承烈圣之休，偶中否之运，遗大投艰，罔知攸济。赖天悔祸，中外宁一。及间暇之时，延见儒生，博询当务。子大夫裒然咸造，其精思经术，详究史传，具陈师友之渊源，志念所欣慕，行何修而无伪，心何治而克诚，不徒观子大夫之立志，抑国家收取士之寔 ，夫岂小补 其详着于篇，靡有所 
     
隐。」得正奏名张孝祥以下三百五十六人，第为五等，赐进士及第、出身、同出身。特奏名吕克成以下四百三十四人，赐同进士出身、同学究出身，登仕郎、将仕郎、上下州文学、诸州助教。 
二十七年三月八日，上御集英殿试礼部奏名进士，内出制策曰：「盖闻监于先王成宪，其永无愆。遵先王之法而过者，未之有也。仰惟祖宗以来，立经陈纪，百度着明，细大毕举，皆列圣相授之谟，为万世不刊之典。朕缵绍丕图，恪守洪业，凡一号令，一施为，靡不稽诸故寔，惟祖宗成法是宪是若。然画一之禁，赏刑之具犹昔也，而奸弊未尽革；赋敛之制，经常之度犹昔也，而财用未甚裕；取士之科，作成之法犹昔也，而人材尚未盛；黜陟之典，训迪之方犹昔也，而官师或未励。其咎安在 岂道虽久而不渝，法有时而或弊，损益之宜，有不可已耶 抑推而行之者非其人耶 朕欲参稽典册之训，讲明推行之要，俾祖宗致治之 复见于今，其必有道。子大夫学古入官，明于治道，蕴蓄以待问久矣，详着于篇。朕将亲览。」得正奏名王十朋以下四百二十六人，第为五等，赐进士及第、出身、同出身。上宣谕宰臣沈该等曰：「殿试卷子，其间极有直言者，论理财有言欲省修造，如崇台榭，起楼阁，以为虚费之事。朕虽无此事，然喜其直言。至说销金铺翠，朕累年禁止，尚未尽革，当焚之通衢，并可立法，必于禁止。前后廷对，未见有此。朕谓 
     
祖宗设科，非特网罗人材，盖将以求直言之士。朕前日谕考试官，令取直言，置之上列，非为虚文。可将任贤辉字号卷居第一。」特奏名李三英以下三百九十二人，赐同进士出身、同学究出身，登仕郎、将仕郎、上下州文学、诸州助教。 
《文献通考》：绍兴二十七年，先时蜀士赴殿试不及者，皆赐同进士出身。上念其中有俊秀能高第者，不宜皆置下列，至是先期谕都省，宽展试日以待。宰相沈该奏：「天时向暑，临轩非便。请后至者，臣等策之中书，定高下。」上曰：「三年策士，朕岂惮一日之劳邪 」及唱第，王十朋为首，第二人阎安中，第三人梁介。安中、梁介皆蜀士也，上大悦。 
三十年三月九日，上御集英殿试礼部奏名进士，内出制策曰：「朕承祖宗之休德，临御丕图，于兹三纪，宵衣旰日旰日：据文意当作「旰食」。，以求治功，志勤道远，未知攸济。今详延子大夫于廷，冀闻古昔之宜，以裁当世之务。其悉意致思，朕垂听而问焉。盖闻善为国者仁以得民，义以制事，宽猛相济，政是以和，无异道也。而《记》称商周尊而不亲、亲而不尊之异，议者乃有尚严者尊、尚恩者亲之说焉。史述齐鲁有举贤上功、尊尊亲亲之异，议者乃有齐政近商，周公治周，乃所以治鲁之说焉。圣贤之为国，若是其不同欤 抑道初无二，而因时制宜，有不可得而同者欤 施之当今，亦将有所取舍欤 汉七制皆贤君也，太宗躬行恭俭，以德化民，宽足尚矣，而议者谓不若孝宣之 
      
严明；显宗法令分明，幽枉必达，严足尚矣，而议者〔谓〕不若章帝之长者。然则治道所尚，又将孰从而可欤 今世之当务多矣，吏道之未勤也，士风之未醇也，民力之未裕也。将宽以御之，则无以革偷惰之习；将严以督之，则惧其有苛察之失。伊欲风流而令行，寔修而名立，比迹两汉而庶几三代，其何道以臻此 子大夫茂明之，朕将亲览焉。」得正奏名梁克家以下四百一十二人，第为五等，赐进士及第、出身、同出身。特奏名黄鹏举以下五百一十三人，赐同进士出身、同学究出身，登仕郎、将仕郎、上下州文学、诸州助教。以上《中兴会要》。 
孝宗隆兴元年四月十二日，上御射殿引见礼部奏名进士正奏名木待问以下五百三十七人，第为五等，赐进士及第、出身、同出身。 
翌日，引见特奏名梅瑛以下二百七十七人，赐同进士出身、同学究出身，登仕郎、将仕郎、上下州文学、诸州助教。 
同日，引见武举进士正奏名孙显祖以下三十七人，显祖补保义郎，余悉补承节郎，减磨勘年有差。材武汪国材降二等，补进义校尉。 
干道二年三月九日，上御集英殿试礼部奏名、特奏名进士，内出制策曰：「朕以不敏，嗣承大宝，循尧之道，于兹五载，寤寐俊秀，始得亲策于庭。子大夫裒然待问，必有崇论远虑，副朕详延。盖闻唐虞之世，法度彰，礼乐着，不赏而民劝，画像而刑措，都俞赓歌，不下堂而天下治，朕甚慕之。今朕夙 
      
