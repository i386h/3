<!-- { "loadSidebar": true } -->
十一日，制曰：「有忧国爱君之行，劢相我家；推追往送终之恩，率兹常典。时维懿德，孚告大庭。故明节和文贵妃刘氏，淑谨慧雅而饰之以文，浚明肃恭而节之以礼。在神霄之府，号九华玉真之妃；生南极之天，实赤文大帝之女。嫔于初载，式是六宫。振振如螽斯之多，莫莫有葛覃之本。寤寐思服，至于忧勤，夙夜在公，莫遑宁息。进不以谄而以德，义不奉私而奉公。仪行莫伦，忠言犹在。被中宫之鞠育，助阴教之仪行。不伐不矜，以和以睦。展如邦媛，可无身后之余荣；嗟我怀人，具有司存之恤典。用作尔祉，实慰我心。呜呼!礼缘于情，岂徇名数之限；恩称其义，用昭(忠)[终]始之全。以承王休，以光嫔则。往者不作也，神其尚克钦哉!可特追册明节皇后。仍令有司择日备礼册命，主者施行。」 
      
十二日，诏少保、太宰王黼持节追册明节皇后，少傅、领枢密院事郑居中奉册宝，中书侍郎冯熙载奉谥册宝，门下侍郎白时中撰册文，尚书右丞王安中撰谥册文。 
闰五月二十一日，尚书省言：「修建明节皇后陵寝并改修显德昭贤寺，系书艺局应副，本所指拟就用外路计置未到木植使用，元系提举陕西、河东、京西路木植赵子淔应副，立限一季结绝。今来本人已丁母忧，窃虑应办阙误。」诏特与赵子淔起复，依旧提举措置催促陕西河东木 ，伺候应副毕日罢。仍依已降指挥交割与提刑司。 
八月八日，发册宝于德隆殿。 
十五日，神主附于别庙。 
四年正月四日，诏监司并为应奉明节皇后园林等木植有劳，可依逐次推恩。提举秦凤等路常平汤东野转一官，起复提举措置陕西河东本 赵子淔特转行一官。河东运副魏伯文转一官，依条回授，仍落「副」字。 
七日，淮康军节度使、开府仪同三司蔡攸特授少保，易镇镇海，余如故。以董治明节皇后园陵毕赏。 
九日，诏奉直大夫、直秘阁吕淙可中奉大夫，朝奉郎苏之悌除直秘阁、权知济州。并以修奉明节皇后园陵毕工有劳也。 
四月二日，明节皇后小祥，百僚赴德徽殿行香。 
五年正月二十六日，太常寺言：「四月二日，明节皇后二周祥。检会明达皇后二周祥、明节皇后初周祥故事，其日文武百官诣西上合门进名奉慰讫，赴神御
      
殿烧香，前后殿不坐，内外禁乐并禁屠宰一日。尚衣局不进牌子，是日作休务假。所有将来明节皇后二周祥日，欲依上件故事施行。其烧香去处，未审系于德徽殿，唯复宝璘殿，合取自朝廷指挥。」诏并依故事施行，于宝璘殿烧香。
 礼 宋会要辑稿 礼三四 后丧 四 宪圣慈烈皇后 
      
宪圣慈烈皇后
【宋会要】
      
庆元三年十一月六日，寿圣隆慈备福光佑太皇太后崩于慈福宫之慈福殿，遗诰内外文武百寮等：「予以菲薄，获事高庙，逮今五纪而余，三逢揖逊之朝，七受尊崇之典。繄上天之锡佑，与列圣之垂休，时方敉宁，安飨至养。三宫五殿，左右无违。寿跻八十有三，盖亦人世罕有。嘉与海内，共乐休期。弥(甸)[旬]以来，偶婴微疢。皇帝问安尝药，夙夜疚怀，医祷万端，莫回定数。死生夜旦，亦理之常，况以考终，一无可憾。太上皇帝疾未全愈，宜于宫中承重。皇帝服齐衰五月，丧纪以日易月，成服三日听政。行在文武百僚十三日而除，百官入临并随地之宜。诸道州府长吏以下三日释服，军民不用缟素，沿边不得举哀。释服之后，勿禁作乐、嫁娶。应营奉等费，并以慈福宫钱物支给。陵寝制度，务从俭省，毋事烦劳。仍依显仁皇后故事施行。故(慈)[兹]遗诰，想宜知悉。」其日文武百僚常服、黑带，去金玉饰，入诣殿下立班定，礼直官引班首出班前东向立，搢笏宣遗诰讫，归位，并举哭一十五音，再拜。移班稍东立，班首稍前，躬身致词，奉慰寿成惠慈皇太后，次奉慰圣安寿仁太上皇帝、寿仁太上皇后，次奉慰皇帝、皇后。归位，各再拜讫退。 
同日，礼部、太常寺言：「文武百僚朝晡临于宫庭内外。文武百僚并诣殿下立班，再拜讫，礼直官引班首诣
      

香案前搢笏三上香，出笏归位，举哭一十五音讫，再拜讫班退。成服以后，文武百官临三日，后更不入临。如值雨或沾湿，权免入临。自成服日，大小祥、禫、朔望，百官奉慰，并进名奉慰皇太后、太上皇帝、太上皇后、皇帝、皇后。检会累朝旧制，丧服以日易月，在外三日而除，行在除升朝官以上及职事官合赴临外，诸军统制、统领免入临，就寨挂服。其余将副并部队将、管队使臣并散使臣升朝官以上，及将校副指挥使以上，常服哭于本营，三日而止。其常日朝殿祗应排立行门禁卫班直、将校副指挥、御前忠佐，俟百官赴临，即哭于殿门外。在外州县长吏以下成服，朝晡临，三日而除。沿边不用举哀，应士庶婚嫁服除外不禁。欲依上件典故施行。」从之。 
、冠帽、桐木杖、腰绖、首绖、直领大袖布襕衫、白绫衬衫。皇帝 七日，礼部、太常寺言：「检照典故，成服日太上皇帝合服布斜巾、四脚、裙已降指挥服齐衰期。、腰绖、桐木杖、绢衬服。并用文思院制造。中书门下省、枢密使副、尚书、翰林学士、节度使、金吾上将军、文武二品以上，并齐衰，服布头冠、布斜巾、四脚、大袖襕衫、 、腰绖、白绫衬衫。皇太后、太上皇后、淑妃、内外命妇，合服粗布盖头、长衫、裙帔、首绖、绢衬服。皇后合服布盖头、长衫、裙帔、绢衬服。六宫内人无帔，合服粗布盖头、长衫、裙、首绖、绢衬服。内外命妇合入临人仍加冠。吴兴郡王合服布头冠、布斜巾、四脚、大袖襕〔衫〕、 服齐衰、布头冠、幞头、大袖襕衫、裙
      
、腰绖。自余文武百官、三省枢密院书令史以上，及御史台、合门、太常寺引班祗应人，布幞头、襕衫、腰绖，并下临安府制造。军人百姓等白衫纸帽，妇人素缦不花钗，三日止。在外诸路监司、州军县镇长吏以下，合服布四脚、 、腰绖、桐木杖、绢衬服。文武五品以上并职事官监察御史以上，内客省、宣政、昭宣、知合门事及入内都知押班，布头冠、幞头、大袖襕衫、 裙系幞头。直领襕衫、上领不盘。腰绖，以麻布。朝晡临，三日而除。诸路州县管内寺观，自关报到日，修建道场三昼夜。临安府并诸路并禁屠宰三日。」从之。 
同日，礼部、太常寺言：「检照典礼，自成服至释服日遇朝殿，所有帘幕并用缟素，辇舆、从物用浅黄色包裹。御前禁卫、行班直、亲从快行、亲事官、辇官等，服青皂或褐衫、带子。」从之。 
同日，又言：「检照典礼，禫除前慈福宫内侍官依所定官品服制，其余内侍官遇到宫行礼，合依所定服制。遇从驾及出入和宁门，合常服、黑带。」从之。 
同日，又言：「百司于以日易月服制之内入局治事，即不合易服。」从之。 
同日，又言：「大行太皇太后上僊，依礼例合择日奏告天地、宗庙、社稷、诸陵。」从之。 
同日，又言：「依故事，集百官于尚书省议谥，俟谥号下日告庙，次日读谥册于灵座前。」从之。 
同日，诏：「大行太皇太后陵寝，当遵遗诰，务从俭省。应营奉等费，并以慈福宫钱物支给，免侵有司经常之费。诸路监司、州府军监等，止进
      
慰表，其余礼物并令免进。仍不得以助修奉攒宫为名，有所贡献。」 
同日，礼部、太常寺言：「太尉、昭化军节度使、提举佑神观吴等言：『恭惟大行太皇太后奄弃宫闱，臣等乞解官持服，以终三年之丧。』诏令礼官讨论。今检会故事，钦圣宪肃皇后升遐，其二弟服衰服，终三年之丧，逐七、百日在家设位行礼。其挂服日，合于当日挂服时内，于权开门外取衰服入赴立班。显仁皇后上僊，韦谊等弟侄亦已解官持服。今来吴等系侄，合依前项典故施行。」从之。 
八日，礼部、太常寺言：「将来梓宫发引，合用挽词，候降付本寺日，差拨挽郎教习施行。发引前夕，并沿路合用警场及导引 吹，所有歌词下所属修撰，其鼓吹下本寺按习施行。」从之。 
同日，又言：「发引日，皇帝行启奠、祖奠、遣奠礼，除总护使及行事侍中等官合赴外，欲乞用南班并本宅亲属陪位。其百官于城外奉辞毕，次赴进名奉慰。照得依故事，奉辞并服初丧之服。所有成服后文武官至行在者，不当别造丧服，止合公服、黑带陪位。」从之。 
同日，又言：「大行太皇太后将来奉上册宝毕，称宪圣慈烈太皇太后，祔庙毕称宪圣慈烈皇后。」诏恭依。 
九日，大敛成服，行祭奠之礼。其日，仪鸾司先设素幄于几筵之东稍前。时将至，分引行事、陪位官易服，就位立班定。皇帝服素服，诣大行太皇太后几筵侧素幄即座。太史奏时及，礼直官、太常博士引太常
      
卿当幄前俛伏，跪奏：『太常卿臣某言，请皇帝为大行太皇太后上僊成服。』奏讫，俛伏，兴。内侍官为皇帝释素服，易衰服。礼直官引读祝文官诣香案西面北立。帘卷，太常卿导皇帝出幄，诣几筵侧西向褥位立。奏请拜哭，在位官皆再拜哭。太常卿导皇帝诣香案前三上香，跪，内侍进茶酒，酹茶，三奠酒于茅苴。奠爵讫，俛伏，兴，奏少立。俟读祝文官稍前，跪读祝文讫，请皇帝哭尽哀，在位官皆哭尽哀。请皇帝再拜，在位官皆再拜。太常卿导皇帝还褥位，再拜，在位官皆再拜。太常卿导皇帝还幄，帘降，太常卿奏礼毕退，百官移班稍东，进名班首出班致词。复位，再拜奉慰皇太后，仍进名再拜奉慰太上皇帝，次进名再拜奉慰太上皇后，次进名再拜奉慰皇帝，次进名再拜奉慰皇后讫，班退。 
同日，立铭旌，高九尺，书「大行寿圣隆慈备福光佑太皇太后梓宫」。 
同日，立重。 
同日，礼部、太常寺言：「讨论典故，园陵皇堂神台下深丈尺不同上宫，合置四神门，南门置乳鹊台、石作宫人等。今来系修奉攒宫，乞比附显仁皇后体例施行。」从之。 
同日，又言：「将来发引合用大升轝、龙楯，系比附绍兴二十九年体例，并攒宫合用十二神等，并乞下文思院修置施行。」从之。 
同日，诏谥册宝并沿册宝法物、哀册并沿册法物，并下文思院制造。 
同日，诏撰哀册文并书哀册文官，差参知政事、兼知枢密院事谢深甫；撰谥册
      
文并书谥册文官，差参知政事何澹；书篆文官，差签书枢密院事叶翥；撰谥议官，差中书舍人兼直学士院高文虎。 
同日，诏攒宫按行使、副及修奉、桥道顿递使诸司下辟差官吏，并照绍熙五年人数并三分减一。两浙转运司、绍兴府除见任官合差管干职事外，其辟差官吏亦照绍熙五年人数减半。以上余分并不差。 
