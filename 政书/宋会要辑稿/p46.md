<!-- { "loadSidebar": true } -->
〔雍国大长公主〕，至道三年五月，封贤懿长公主。咸平六年二月，降右卫将军王贻永，进封郑国。景德元年四月薨，赐谥懿顺。景佑三年二月，追封大长公主。皇佑三年七月，追封韩国。元符三年三月，改封雍国。政和四年十二月，改封懿顺大长帝姬。 
卫国大长公主，至道三年五月，封寿昌长公主。大中祥符二年正月，进封陈国，改封吴国，号报慈正觉大师，名清裕。四年七月，改楚国。六年正月，改邠国。天禧二年八月，改建国。干兴元年二月，封申国大长公主。天圣二年五月薨，赐谥慈明。元符三年三月，改封卫国。政和四年十二月，改封慈明大长帝姬。大中祥符二年十一月二十一日，制以皇第七妹陈国长公主进封吴国，赐号报慈正觉大师，赐紫，法名清裕，令所司择日备礼册命。帝将赐主师号 
      
及紫衣，问宰相当降制否，王旦等言：「降旨有故事，但宣于正衙则非宜。」帝曰：「进封大国，因而降旨，可乎 」旦等曰可。又赐所居院名曰「崇真资圣」，与师名并以四字为称。二十五日，命入内高品二人勾当崇真资圣院事，昭宣使刘承珪提举并主门外事；凡祗应人请给并依亲王宫例。主将入院，帝召而诲以居院宜先清肃内外，勿受请托，勿与诸尼、女冠往还等数事，又手记其大要以赐之。出所记以示宰相曰：「诸妹出降者，朕教以妇道而已；今主出家，自主院事，须为备言。」先一日，又幸其院，命诸主并送之，赐会作乐，宿于院中。又诏诸阇黎授戒，后欲到院者，遇主生日，许腊高者一人到院。 

真宗二女真宗长女惠国公主见后文，应移于此。。升国大长公主，初入道。明道二年十一月，进封卫国长公主，号清虚灵照大师，名志冲。庆历七年五月薨，追封鲁国，赐谥昭怀。元符三年三月，改封升国大长公主。政和四年十二月，改封昭怀大长帝姬。 

仁宗十三女。〔周陈国大长公主〕按周陈国大长公主小传见后文，应移于此。：仁宗宝元二年九月十一日，制皇长女封福康公主，皇次女封崇庆公主，只进纶告，不行册命之礼。先是内降札子：皇长女、次女未有美称，令检寻故事。于美名中点定二名，令王宗道、王洙检讨故事以闻。宗道、洙言：「据《唐会要》，凡公主封，有以国名、郡名，有以美名。惟唐明皇女皆以美名封之，若永穆、常芬、唐昌、太华皆是。唐太宗女晋阳公主，幼而太宗亲加鞠养，此则幼在宫中已有晋 
      
阳之号。」乃下是命。嘉佑二年六月二十二日，太常礼院言：检详公主礼衣合用内外命妇一品服。诏依定到制度。二十三日，少府监言：「修(制)[到]兖国公主出降法物，内有人、马、地、庄舍、头口等不系修制，乞下合属去处去：疑当作「区」。。马二十疋、牛二十头、二头、羊二百口、地五十顷、庄舍三区、奴婢十房、给使二人、食手四人。」太常礼院言：「上件名色不类当时制度，欲乞更不供应。」诏三司、史院检详旧例以闻。史院言，检详并无体例。诏依国朝旧例不给。五年十月五日诏：「兖国公主宅自今更不置都监，令入内内侍省选内臣年四十以上、三班院使臣年五十以上无私罪者二人为在宅勾当，及选内臣十五以下者二人为入位祗应，并不得与驸马都尉接坐。着为定制。」初，台谏官言，主第内臣多而不自谨。于是都监梁全一、朱士安等十人皆被贬逐，因省其员数。又言：「兖国公主乳母昌黎郡君韩氏出入禁中，尝因公主奏其侄婿于润为右班殿直，典主第服玩器物，而多盗归私家，请下有司推鞠之。」诏润降下班殿侍，韩削封邑。八年五月九日，中书门下言：「请用故事，公主并长公主皆赐告，罢其册礼。」熙宁二年五月二十六日，楚国大长公主以同天节合得霞帔，乞换翰林医官、赐绯石麟章服，许之，今后不得为例。三年正月九日，楚国大长公主薨，帝对辅臣涕泣曰：「公主事神宗至孝。」命谥曰庄孝，仍罢上元朝谒及御楼作乐，命辅臣分诣诸神御殿 
      
烧香。元丰二年六月二十日，诏：「大长公主下降而薨故者，其子往往已领遥郡，惟秦国庄孝大长公主之后未有显者。皇城使李嗣徽为庄孝之子，而能守官自立，可特加荣州刺史。」徽宗崇宁五年四月七日，诏：故周国大长公主谥庄孝，可特追封周、陈国大长(公主)[帝姬]手诏，改公主为帝姬，其称大长者可并依旧为大长帝姬，仍以美名二字易其国号，内两国者以四字 。以公主乃钦慈皇后旧恩之家故也。政和四年十一月二十七日，建宁军节度观察留后李嗣徽言：「伏「四字」二字原脱，据本书帝系八之二补。。先妣元系(秦魏)[周、陈]故贤懿大长公主已蒙改封贤懿恭穆大长帝姬，是以旧『贤懿』谥号更将国号易，添『恭穆』二字。况先妣元系 两国大长公主，谥庄孝，准吏部牒，并用谥改称帝姬。伏(秦魏)[周、陈]两国，止蒙以元谥『庄孝』两字为称，合易两国美名四字。」诏庄孝大长帝姬特加谥庄孝明懿大长帝姬。 
徐国大长公主，宝元二年九月封崇庆。庆历二年五月薨，追封楚国。嘉佑四年十二月，追封周国。治平元年五月，追封唐国长公主。元符三年三月，改封徐国大长公主。政和四年十二月，改封庄和大长帝姬。 
邓国大长公主，庆历二年五月封安寿。是月薨，追封唐国。嘉佑四年十二月，追封汉国。治平元年五月，追封魏国长公主。元符三年三月，改封邓国大长公主。政和四 
      
年十二月，改封庄顺大长帝姬。 
镇国大长公主，庆历三年封宝和。是月薨，追封越国。嘉佑四年十二月，追封秦国。治平元年六月，追封楚国长公主。元符三年三月，改封镇国大长公主。政和四年十二月，改封庄定大长帝姬。 
楚国大长公主，庆历三年八月薨，追封郓国。嘉佑四年十二月，追封魏国。治平元年六月，追封吴国长公主。元符三年三月，改封楚国大长公主。政和四年十二月，改封庄禧大长帝姬。 
商国大长公主，庆历二年八月薨。嘉佑四年十二月，追封鲁国。治平元年六月，追封陈国长公主。元符三年三月，改封商国大长公主。政和四年十二月，改封庄宣大长(公主)[帝姬]。 
鲁国大长公主，庆历四年五月赐号崇因保佑大师，名懿安。是月薨，追封隋国。嘉佑四年十二月，追封吴国。治平元年六月，追封燕国长公主。元符三年三月，改封鲁国大长公主。政和四年十二月，改封庄夷大长帝姬。 
唐国大长公主，庆历四年十二月赐号保慈崇(祜)[佑]大师，名幼悟。五年四月封邓国。是月改齐国，落师号。寻薨，追封韩国。嘉佑四年十二月，追封燕国。治平元年六月，追封秦国长公主。元符三年三月，改封唐国大长公主。政和四年十二月，改封庄慎大长帝姬。张方平《乐全集 皇第八女追封韩国公主石记文》： 
      
「庆历纪年，龙集作噩，孟夏二十五日辛亥，皇第八女齐国公主薨，出敛于都城西普济佛舍，以须即远。宸衷怆悼，有诏追封于韩，再不视垂拱朝。甲寅，为举哀于后苑。 臣叙班，慰于崇政殿门之外。时皇族楚国太夫人之丧归祔润恭靖王之兆，故因其仪仗，载堲周以軿车。五月丁卯，葬诸永安陵园，本朝之故(曲)[典]也。公主以癸未季冬十日，实启裼衣之庆。生而明秀，自然温靖。每省中建道场，闻梵呗铙磬之音，辄有悦色，以故尝依浮图，法号为保慈崇佑大师。及是疾良美，乃下制改封于邓，再进大国于齐。噫!禀和天粹，托体帝家，以锺念于渊慈，故荐膺于宠数。(故)[胡]不遐寿，永享我福，早岁逝矣，彼苍何哉!不归兜率之宫，亲承受记；必向迦罗之国，还复下生。被旨諲文，用识幽穸。谨记。 
陈国大长公主，嘉佑五年五月封福安。《欧阳修文集 皇第九女封福安公主制》：「门下：朕稽有国之彝章，着皇女之称谓。取其主以同姓，所以见王体之尊；必也锡之美名，所以彰礼命之宠。载涓吉日，敷告在庭。皇第九女岐嶷之姿，有生知之异禀；柔顺之质，得天性之自然。方严保傅之规，以养肃雍之德。俾遵旧典，褒以徽章。嘉乃妙龄，盛哉仪服。考佥言而惟允，非予意之敢私。呜呼!隆仁德以厚亲，兹惟教爱；习图史而循法，繄乃夙成。祗若训言，往膺涣渥(一作命)。可封福安公主。仍令所司择日备礼册命，主者施行。」八年五月，进封康国长公主。治平四年正月，封郑国大长公主。闰三月薨，追封秦国。元符三年三月，封陈国。政和四年十二月，改封庄齐大长帝姬。张方平《乐全集 秦国大长公主墓志铭》：「秦国大长公主，仁宗皇帝第九女也。母曰淑妃董氏。嘉佑四年四月二十五日诞生。嘉佑初，仁宗违裕，淑妃奉侍勤瘁，帝心察而怜之，眷遇甚渥，故主爱亦隆。五年，封福安公主。八年，英宗纂御，进封康国长公主。治平四年，今上践阼，加号郑国大长公主。闰三月二十三日薨，年八岁。主虽妙龄，地居尊(蜀)[属]。在仁宗有允女之宠，于英宗处天妹之重。今上当太主之贵，而太皇太后尽鞠育之慈，皇太后敦诸姑之好。可谓生而极盛，荣之致也。主既终三年之制，复值大行之恤，性资纯孝，情深攀慕，日课佛经，间或 馔。积毁癯瘠，感疾遂浸。三宫轸怀，日就临问，亲尝医剂，奄然无瘳。美玉韬华，明珠晦色。琅函金简，应图课以暂来；矞云景星，见光灵而遽返。中闱伤恸，掖庭哀送。四月二日，菆涂于奉先资福精舍，上为辍视朝五日，(逡)[追]襚秦国大长公主。秋八月，从
      
英宗皇帝龙韫，归穸昭陵外(城)[域]，别用卤薄仪物以从，盖旧礼也。有诏近臣，刊辞乐石。铭曰：月渚仙(俄)[娥]之仁，密赐拥全之惠。伸福而寿，既安且宁。微灾顿消，妙气来集。」 ，星潢帝女。周美天妹，汉尊太主。初解文褓，承禧紫房。秾华凤彩，秀色龙章。素瑟未工，玉箫方习。黼渥爱隆，云軿回急。三宫慈渥，五陵神隩。逝不可留，吁嗟大早!」《秦国文恭公集 集禧观开启福安公主禳灾道场青词》：「伏以神辇宅中，岳祠峙左。据国阳之胜势，严馆御之尊容。时属仲商，眷惟爱女。粤居 齿，用祷琳庭。虑气运之交乘，或星躔之临烛。特营祠醮，恭致禬禳。仰祈阴 
