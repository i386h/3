<!-- { "loadSidebar": true } -->
免解者，每举不得过二十人。仍充省试发解额内人数，并依补中年月高下为次。其元佑法勿用。余三舍升补等法，令礼部、国子监推行旧制。」《职官志》：绍圣元年，又诏：「内外学官选进士出身及经明行修人。」又诏学官并召试，国子监长贰、台谏官、外监司皆许荐举。二月甲午，罢广文馆解额，及将国子生四十人发还本监。从之。
五月十三日，左司谏翟思言：「熙宁初，除诸路学官，与更置太学博士、正录，虽有朝廷特除，然类令国子监长贰荐举，索所业考第高下，以次除授。复立试法，以核材实。其进士发解、省试、廷试在十五人内，太学上舍、内舍职事者，并令召试。不在此例，许投所业，国子监考核，方与召命。虽取之甚难，然一时所得，皆公议之所与。元佑以来，罢去试法，特行除授。请自今除学官依旧法召试，更不令自投所业，在内许国子监长贰、台谏官，外则监司，皆得荐举，上副陛下教养之意。」从之。

哲宗元符元年正月三日，诏：「有官人许入太学充监生，于二百人额内，不得过四十人。」

二月十六日，刑部言：「右治狱勘到得解进士苏天民与高茂待补太学外舍生，国子司业詹文妄作逐人自首，牒送所属。」诏苏天民、高茂各分送邻州编管，詹文特冲替。

四月二十七日，国子监言：「乞今后科场及太学公私试，将所存留三分解额均作十分，先取二礼合格人，不得过五分，次取他经。」从之。

七月二十一日，中书舍人赵挺之言：「考试教导之官愿增为五经，国子监请试两经，试卷各为字号，取俱入等者为合格。」诏今后试三经，余从之。

二年五月十七日，太学生杨昊等言：「本学(试)[式]令，一遵元丰法度，独解名元额未蒙举行。」诏依元丰七年例分数取人。

九月二十一日，诏：「太学上舍推恩，并依元丰法。所有用元佑法考察试中上舍人，与免文解。」

元符元年七月七日，诏学官岁一试。

八月十七日，礼部、国子监言：「请太学三舍生祖父母、父母在，九年不归者，许自陈，给假省侍。」从之。

九月十二日，诏：「太学三舍生，今后并依元丰学制，重行考察，依旧条推恩。」从三省请也。

二年二月二日，国子司业龚原等言：「太学公试，除依元丰旧制差长贰监试，轮差博士五员入院外，乞朝廷差官五员同共考校。」从之。

三日，礼部言：「国子司业盛次仲等言，太学上舍生系元丰学制考察试中，依元丰者，只依元佑条与免解。本部看详，内舍逐次考察公试，缘已是各随新旧条制升补，其内舍生已全用元丰学制。外舍生考察升补充内舍之人，自合依元丰条考察。及试上舍外，内舍学生已系用元丰学制，自外舍考察后，却用元佑公试入等，升补作内舍者，并依旧充内舍。候补中上舍该推恩日，只依元佑法。」从之。

五月十八日，国子监言：「

      
应本学正录系奏举职官、知县、县令人已经升改后差者，并依元丰旧例，与理合入资序。」从之。
六月十七日，右正言刘拯言：「太学博士并朝廷选除，正录有阙，亦从试补。」诏令国子监约元丰条立法以闻。

十月二十九日，礼部言：「乞下国子监，自来年春季，仍旧季补。」从之。《职官志》：元符二年，罢《春秋》博士。三年，诏辟雍置司成、司业各一员。四年，诏：「辟雍待四方贡士，在国之郊，太学教养上舍生在王城之内，内外既殊，高下未伦。辟雍有司成，在侍郎之次；国子有祭酒、司业，列于卿少。事体不顺，合行厘正。改辟雍司成为太学司成，总国子监及内外学事。凡学之事，皆许专达。仍立学官谒禁。」

三年徽宗即位，未改元。三月十一日，礼部言：「太学生请长假，乞依元丰四年二月二十九日指挥，除出程限。」从之。

十一月二十七日，诏复置《春秋》博士。崇宁元年省罢元年：原作「七年」，据《宋史》卷一六五《职官志》五改。。

十二月二十一日，礼部言：「考功员外郎朱彦奏：『乞太学今后四季补试外舍生，只就本学考校，仍罢誊录，依元丰旧法施行。』国子监勘会元丰学令，补试外舍生系试大义一场。今比元丰法，系增添论一场，依太学私试，差丞、簿封弥，律学巡铺指挥监门。」从之。

七月二十五日，礼部言：「国子监生员，乞将前举科场、后已曾在学一年、后请假、见上簿待阙生员，许令作在学人取应。」从之。

九月十五日，三省言：「太学生自元佑改用诗赋以来，不得专意经术。又试补之际，察视不严，考校之官，不复精选，取人猥多，致后来补中之人，无阙可拨，动须岁月，方得入学。今既罢诗赋，专用经术，又拨开封府解额尽归太学，其在学解额既优，即所教养之士岂当尚如元丰兴学之初 应日前在学生，并乞重行补试。」诏：「依元丰旧例，应系籍生员，今年冬及来春补外舍，并自朝廷差官考校。已系籍人，所取不得过三分，新补不得过一分半。已系籍人，经补试一次不中者，再试，并依新补人例。」

二十三日，详定重修 令所请依旧令国子监印卖编修 格式，命官并习刑法人许置。

十月八日，诏：「太学上舍生并免再试，其恩例各依旧条。内舍人除元丰年升补人免试外，余并令再试。如再试中，即与依旧充内舍。所有今举得解生员，并元丰年补中外舍人，亦并免再试。」

十二月十八日，翰林学士承旨、详定国子监条制蔡京言：「奉 详定国子监三学并外州军学制，今修成《太学 令式》二十三册，以绍圣新修为名。」诏以来年正月一日颁行。

建中靖国元年十月七日，臣僚言：「伏 熙宁、元丰中所除太学官，并系朝廷高选。自元佑中除授冗滥，绍圣中患之，遂复举行学官选法。其元佑所除无出身人充内外学官者，一切罢去。而近者内外学官除授复轻。欲望见今无出身人别与合入差

      
遣，一依元丰选格施行。伏 神宗皇帝重修太学，严立选试之法，考校官虽委太学博士，至其余试院官，却有自朝廷选差，及于内侍省差官，关防严密。自元佑中，一切废弛。绍圣中，置院差官，痛革元佑之弊。而近者因臣僚上言，罢去此法，至今(大)[太]学 试关防之法至为苟简。欲望选补外舍生，一依元丰旧法。伏 神考元立三舍生及国子生员额，各有多寡，以为升进人材之序，并有意义。今来国子监起请，以借内舍生及国子生员(关)[阙]增收外舍生未合拨入人数，及将在学年月满，参长假学生勒住，不令依名次拨入，却先拨年月未满之人，即非元丰所立条意。乞改正施行。」从之。
崇宁元年十月二十七日，宰臣蔡京言：「奉诏，天下皆兴学贡士，以三舍考选法遍行天下，听每三年贡入太学年：原作「行」，据《宋史》卷一六五《职官志》五改。。上舍试仍别为考，分为三等。若试中上等，补充太学上舍；试中〔中〕等、下等者，补充内舍，余为外舍生。仍建外学于王国之南，待其岁考行艺，升之太学。今具外学条件：外学官属：司业一人、丞一人、博士十人、学正五人、学录五人，职事人系学生充。学录五人、学谕十人、直学二人，斋长、斋谕每斋各一人。外舍生三千人，太学上舍一百人，内舍三百人。欲候将来贡试到合格人，即增上舍作二百人，内舍作六百人。处上舍、内舍于太学，处外舍于外学。外学置斋一百，讲堂四，每斋五间，三十人。太学自讼斋合移于外学别置。诸路定到并入外学，(侯)[候]依法考选校试合格，升之太学，为上舍、内舍生。见今太学外舍生，且令依旧在太学，候将来外学成日，别取旨挥。外学并依太学 、令、格、式施行。」从之。

二年二月二十九日，臣僚言：「乞诏有司，每遇有制书、手诏、告词，并同赏功罚罪事迹，录付准奏院。本院以印本送太学并诸州军，委博士、教授揭示诸生。」从之。

三年正月九日，中书舍人薛昂言：「窃见太学外舍生日破钱二十八文，内舍又加二文，米、面、蔬、肉、薪炭、料物之直，尽在其中。契勘朝廷岁赐钱三万五千贯赡给生员，每年支用不尽。欲望特诏添给太学上舍、内舍、外舍月给食钱，各添四百文。」

十一月四日，幸太学，遂幸辟廱，诏国子司业吴絪等转官、改官、循资、赐章服。文武学生授官，免省试，免文解，赐帛有差。先是，十月六日，礼部太常(司)[寺]参酌修定仪注，皇帝诣国子监，谒至圣文宣王陈设。有司豫设皇帝行礼御幄于庙殿之东，南向，又设宰臣已下从官及礼部、祠部郎中、太常讲筵官、本监并太学官幕次于国子监门外近东，量地之宜。至日，太常设笾豆、酒爵、香灯等各于神位前，如仪行事。其日，皇帝服靴袍，乘辇将至，礼、祠部郎官、太常、本监并太学官、学生迎驾起居。车驾由国子监门入，至御幄降辇。皇帝归御幄，礼直官、太常博士、太常卿

      
