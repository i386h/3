<!-- { "loadSidebar": true } -->
六日，太常寺言：「谨按《礼记》，事君方丧三年；至汉文以日易月，行公除之制；魏、晋以降，既葬即除。本朝参稽历代，典礼加隆。太宗皇帝上继太祖，兄弟相及，虽有易月之制，实服斩衰三年，以重君臣之义。公除已后，庶事相称，具载国史具：原作「且」，据《宋史》卷一二二《礼志》二五改。。今皇帝嗣位哲宗，实承神考之世。正月中，本寺检用开宝故事，为哲宗合服斩衰重服，已施行讫。今哲宗神主升祔已毕，百官之服并用纯吉，皇帝服御未经讨论，宜如太平兴国二年故事。」礼部言：「祖宗故事，灵驾进发，皇帝释衰服，改吉服还内。昨来太常已失供具仪注。若据太平兴国中宰臣薛居正表称：『公除以来，庶事相称，独兹彻乐，诚未得宜。』即是公除以后，除不举乐外，释衰服从吉，事理甚明。今已后哲宗祔庙之后，皇帝服御如依此故事，即已踰时，便合改御吉服。今检会累朝典故，太宗为太祖之服，太平兴国元年十二月甲寅，上服衮冕御干元殿受朝，仗卫如式，太常乐备而不作。真宗为太宗之服，灵驾既发，衰服还宫。《会要》云：『虽以易月之制，外朝即吉，而内庭实服通丧也。』仁宗为真宗之服，禫除祭奠，群臣奉慰，帝服常服，群臣并吉服。礼仪院请灵驾进发，皇帝释衰，改吉服还内，诏可。七月，灵驾进发，内外并吉服。皇帝以纯孝之性，不忍遽易，至于左右内臣，衰服如初。宰臣援引典礼执奏三四，乃诏内侍 
      
省翌日释服。英宗为仁宗之服，嘉佑八年四月二十五日大祥，二十七日祥除。太常礼院言：故事，皇帝释黪，御常服，群臣亦如之。神宗为英宗之服，读哀册讫，上与皇太后奉辞，衰服还宫。哲宗为神宗之服如前。今皇帝合释黪，御常服，素纱展脚幞头、淡黄衫、黑犀带，请下有司制造。」宰臣韩忠彦等言：「礼本人情，先王曲为之节；丧从先祖，后世莫得而踰。敢缘旧章，以正大典。窃以本朝故事，真庙以来，皆缘父子之相承，故有衰麻之本制。易月虽同于四海，在京实行于三年。恭维太宗，上继艺祖，于君臣之服虽重，兄弟之礼亦明。伏惟皇帝陛下以弟及于泰陵，实子承于神考承：原作「子」，据本书礼三六之二一改。，天伦之戚，家法斯存。祔祭应除，往古有已行之谊；群臣既吉，至尊无独异之文。矧惟圣孝之诚，日奉东朝之养，每亲兰膳，犹御素衣。盖当有司讲礼之初，未及乘舆易服之制。比再阅奉常之议，谓宜如兴国之仪。况加隆已遏于八音，愿易吉上遵于列圣。伏请皇帝陛下从礼官所议，改用吉服。余依从官等前议。」诏荅曰：「参考佥言，蔽自朕志，仰念继承之义，宜服三年之丧。尝告治庭，众论惟允，难以中道，复议改更。」自是三上表，乃下诏候周期服吉。 
十一日，左正议大夫、尚书右仆射、兼中书侍郎韩忠彦为右光禄大夫，知枢密院事曾布为左光禄大夫，左正议大夫、门下侍郎李清臣为左光禄大夫，中书侍郎许将为右银青光禄大夫， 
      
右正议大夫、尚书右丞黄履为左正议大夫，通议大夫、同知枢密院事蒋之奇为右正议大夫，宰臣用曾公亮例迁两官，并以永泰陵复土也。 
十月二日，御史台制勘所奏：「桥〔道〕顿递使吴居厚，提举修治桥道承议郎宋乔年、通直郎卢 、奉议郎李公年、朝散郎李为，道路不治，致哲宗皇帝灵驾陷于泥淖，暴露经宿。」诏龙图阁学士、左中散大夫、新知永兴军吴居厚落职知和州，乔年等各降一官， 仍冲替。 
十二月五日，礼部、太常寺状：「勘会明年正月十二日哲宗皇帝小祥，其在外州军合依大忌例禁乐、行香。」从之。 
建中靖国元年正月七日，哲宗皇帝小祥前不视朝五日。 
九日，宰臣率监察御史以上入奠于福宁殿，三日止。 
十二日，小祥，群臣诣西上合门及内东内门进名(奏)[奉]慰。 
二十五日，诏俗忌以哲宗神帛，恐不可与大行皇太后俱存，令礼部讨论典故闻奏。礼部言神帛不见于经，唯二十五日除灵。上云：「如此不须议也。」 
，援经执据，托 二十七日，诏曰：「朕纂图宸极，继及承祧，祗奉园陵，遹追先服。遘难伊始，敷告具存，而元符末年，异论起。秩宗宰辅，咸有建言，力陈日侍亲闱，岂可久衣素(议)[义]制情。批训再三，章却复上，开谕弗忍，抗疏愈坚。兹时方侍慈颜，顾念难伸素志，勉从所请，中实衋伤。致养既终，因心可展，率遵初诏，用慰绍承。已依元降服丧三年之制，其元符三年九月『自小祥 
      
从吉』指挥宜改正，庶尽厚终之义，称予继序之诚。布告中外，咸使闻知。」 
九月二十日，礼部言：「哲宗皇帝建中靖国二年正月十二日大祥，今检到神宗皇帝大祥故事，圣旨令州、县、军、监各就一寺观，支破系省钱，请僧道三七人，长吏专切管勾，开启道场七昼夜，罢散日设斋醮一座，各赐看经钱三十贯文看：原作「者」，据本卷第五六页改。。内道士少处，只据人数设醮。」诏依故事施行。 
十月二十三日，礼部言：「来年正月十二日，哲宗皇帝大祥，合依英宗皇帝故事，大祥在京、府界诸县自十二月一日禁乐，至五月十五日弛禁；诸州县镇前后各七日。沿边州军以金革从事，其大祥前后皆不禁，惟大祥日依大忌例。」从之。 
崇宁元年正月七日，以大祥前五日五日：原作「三日」。按前后诸条所述，哲宗大祥为十二日，则「七日」为大祥前五日，因改。，不御前后殿，待制、观察使、宗室遥郡防御使以上及管军，日一奠于福宁殿。 
十一日，群臣以大祥前一日入奠于福宁殿。 
十二日，大祥，群臣奉慰如仪。 
三月十九日，禫祭，群臣奉慰如仪。 
 礼 宋会要辑稿 礼三○ 历代大行丧礼下 孝宗 
     
宋会要辑稿 礼三○

历代大行丧礼下
孝宗
【宋会要】
之寿。偶爽节宣，遂愆和豫，今至大渐，将不克享天下之养。皇帝孝爱，忧形于色，祈祷备至，日期康复，而定数莫踰。吾方高蹈冲虚。夙明至理，顾循终始，复何憾焉!寿圣隆慈备福皇太后可尊为太皇太后，寿成皇后改称皇太后。将来候撤几筵，重华宫可改为慈福宫，却于向后盖殿以居寿成皇后，庶几以便定省侍奉。皇帝成服，三日听政。丧纪以日易月， 臣共为宽释，勿过摧伤。百官入临，并随地之宜。诸路州府长吏以下三日释服。在京禁音乐百日，在外一月，无禁祠祀嫁娶。沿边不用举哀。本宫提举所见在钱银共一百万贯，令拨付朝廷，量行给散内外诸军。山陵制度务从俭约。他不在诰中，皆取皇帝处分。更赖臣邻庶痴，协心扶翊，永保平泰，以副至意。故兹遗诰，想宜知悉。」 绍熙五年六月九日，至尊寿皇圣帝崩于重华宫重华殿。遗诰曰：「内外文武臣僚等：吾承高庙之诒谋，纂御基图，二十有八载，厉精思治，夙夜不敢康。功成克逊，期协于帝，乃举神器，亲授嗣圣，退处北宫。逮兹六稔，幸宗社有托，中外晏宁，得以优游养性，垂登七 
是日宣遗诰，文武百僚常服黑带，去金玉饰，诣殿下立班定。礼直官引班首出班前东向立，搢笏，宣遗诰讫归位，并举哭一十五音，再拜。班首稍前，躬
     
身致词，奉慰寿圣隆慈备福皇太后、寿成皇后，次奉慰皇帝、皇后。归位，各再拜讫退。 
同日，诏内侍杨舜卿、关礼差充都大主管丧事，吴回、刘信之充造梓宫官。 
同日，诏大行至尊寿皇圣帝合用衮冕大圭，令工部下文思院制造供纳。 
同日，礼部、太常寺言：「文武百僚朝晡临于宫庭内外。文武百官并诣殿下立班，再拜讫，礼直官引班首诣香案前，搢笏，三上香，出笏，归位，举哭一十五音讫，再拜讫班退。自小祥后至禫祭，朝一临。自是每七日皆临，四十九日而止。禫除后，山陵前，每遇朔望， 臣并朝临。如值雨或沾湿，权免入临。成服日、大小祥、禫除、朔望，百官奉慰并进名奉慰寿圣隆慈备福皇太后，寿成皇后、皇帝、皇后。」从之。 
、首绖、腰绖、麤麻布为履。前项服制，并乞下文思院制造。 臣服制并斩衰服。 、冠帽、竹杖、腰绖、首绖、直领大袖布襕衫、白纱衬衫。皇太后、皇后、太妃、内外命妇，麤布盖头、裙衫、帔子、首绖、纱衬服。六宫内人无帔，内外命妇合入临人仍加冠。嘉王、许国公合服布头冠、幞头、大袖襕衫、裙 同日，又言：「检照故事，初丧日，皇帝合服白罗袍、黑银带、丝鞋、白罗软脚折上巾。成服日，皇帝服布斜巾，四脚、裙斩衰服，谓不缉。、首绖、腰绖、竹杖、绢衬衫。文武五品以上并职事官监察御史以上，内客省、宣政、昭宣使、知合门事及入内都 中书门下省、枢密使副、尚书、翰林学士、节度使、金吾卫上将军、文武二品以上，布头冠、布斜巾、布四脚、大袖襕衫、裙
     
、腰绖。自余文武百官，三省、枢密院书令史以上及御史台、合门、太常寺引班祗应人，布幞头、襕衫、腰绖。已上并合用麤麻布为屦。前项服制，并乞下临安府制造。军人百姓等，白衫、纸帽。妇人素缦，不花钗，三日止。行在诸军统制、统领官免入临，就寨挂服。将副、部队将官、使臣、散使臣升朝官以上及将校副指挥使以上，常服哭于本营，三日而止。常日朝殿，祗应排立行门禁卫班直将校副指挥使以上，并御前忠佐，俟百官临，即哭于殿门外。在外诸路监司、州军县镇长吏以下，服布四脚、 知押班，布头冠，幞头、大袖襕衫、裙系幞头。直领襕衫、上领不盘。腰绖，以麻。朝晡临，三日而除。沿边不用举哀。士庶婚嫁服除外不禁。内外品官禁乐二十七(日)[月]。京城内外民庶，自举哀至祔庙，合行禁乐。诸路州县管内寺观，自关报到日，修建道场七昼夜，禁屠宰三日，民庶等禁乐百日。沿边军中及在内诸军，军行教阅不禁。」并从之。 
同日，又言：「检照典礼，自成服至释服日遇朝殿，所有帘幕并用缟素，辇舆从物中浅黄色包裹，御前禁卫、行门班直、亲从、快行、亲事官、辇官等，服青皁或褐衫带子。」从之。 
遗诰，丧纪以日易月，合至六月二十一日小祥，七月三日大祥，七月五日禫除。」从之。 同日，又言：「伏 
同日，又言：「检照典礼，皇帝视事日，宰执奏事去杖，小祥日去冠，余官奏事依此。皇帝听政，未释服前，其引班人若行
     
吊临之礼，即服衰绖；如遇内殿引班奏事及从驾，常服黑带。」从之。 
同日，太常寺言：「今来大行至尊寿皇圣帝升遐，所有宣遗诰并日后入临、成服奉慰，乞令许国公并行趁赴立班。」从之。 
