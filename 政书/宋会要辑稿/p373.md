<!-- { "loadSidebar": true } -->
九日，诏曰：「大行皇帝身先四方，克勤克俭，惟励精于庶政，用保惠于兆民。故其凭几之言，虑及因山之制，俾从省约，无致烦劳。今兴役有期，庀徒伊始，重申末训，且示深怀。毋伤遗德之仁，成朕奉先之志。应山陵一行 
      
并逐顿合用钱帛、粮草，及凡百动用物色，仰三司、转运司并须擘画般辇，及将官物修置供给，不得科率差配人民。勉思裁辨，毋致烦劳。咨尔攸司，当体朕意。」 
二十一日，王珪等言覆定陵地如初按。从之。 
二十四日，诏山陵地内有坟墓者，并等第给钱迁葬，无主者以官钱徙于官地葬之。 
三月二日，驸马都尉李玮、王师约及德州防御使李珣乞陪扈灵驾至山陵，并从之。 
四日，以入内内侍省副都知石全育为永厚陵使，文思副使王保常副之。 
闰三月五日，诏给田十顷、房钱日一千，赐永定昭孝禅院。 
七日，诏永厚陵别置奉先第七指挥，以五百人为额。 
十二日，永厚陵封山斩草，上不御前后殿。 
十八日，卒哭，群臣入临、奉慰。 
二十八日，太常寺言：「准礼例，挽郎六十人，以试御前资幕职州县官充摄。」从之。 
四月三日，摄太尉、宰臣韩琦率群臣请谥号于南郊。议曰：「臣闻惟天为大，在形器而已分；惟君为尊，仰德名而后显。皇坟帝典，玉版金函，勒鸿垂休，略见方册。我宋受命，以祚神主，乃武乃文，克明克类。故七世之庙可以观德，三灵之心怀于有仁。保定之眷，永锡景祚；淳耀之烈，爰集治平。恭惟大行皇帝浚哲膺期，泰清抚运，体干元之刚健，涵阳精之光烁。粤初清明在躬，隐而未见，则惟尊德性而道问学，致广大而极渊微。储思养正而圣功内充，处谦自牧而物情已服。仁宗皇帝深烛天意，知人神之依，曰惟汝贤，授之宗器。乃怀抑畏，坚逊历年，不易乎世，无然歆羡。至诚达节，天下莫际其量。《文言》曰：『确乎其不可拔，巘龙也。』历数讴谣，谅非人事，遂膺图箓，正位凝命。景至而冬夏应，气动而风雷从。震声而离明，巽齐而兑说。既已保富有之业，席嘉靖之治，敕天之命，严恭励翼。率时昭考之道，祗奉慈仪之尊。肇禋圜丘，诚志内尽；登祼清庙，孝思维则。君道王体，大本举矣。若乃励精庶政，收录群策。朝以听决，至于中昃； 
      
夕而访览，迨于乙夜。稽考典刑，综核名实，谨宪度，振纲律。《中庸》所谓审问谨思，笃行固守，其自致也悉矣。惟其体貌丞弼，优遇耆旧，辨章才品，重惜名器，虚怀以待俊德，前席以尽嘉言。纳用不专于亲近，眷接无间于疏远。惟择髦秀以充册府，增置学官以训宗胄胄：原作「曹」，据《宋大诏令集》卷八改。，惟日孜孜，每怀靡及。喜老氏之清净，则乐行其道；贵大《易》之简易，而尝以为言。故无有作好，用敦乎俭。器服纔具，玩巧不设；未尝致意于观于逸，于游于田；宫室苑囿，无一增饰；左右嫔御，无一名号。爵罔及于私昵，恩无假于近习。风戒戚里，微濯龙车马之乘；裁省主第，靡堂邑山林之侈。身先处厚，以示四方。此皆治古之盛事，哲王之懿铄，得其一二，足以垂光载牒，宣昭义问。矧翕受敷施，广大悉备，兹士民之所目见，天下之所共闻者矣。至于宽仁温厚，熙然若春阳之布和；庄毅明察，凛然若秋霜之肃物。其稽古也，多识前言往行；其御今也，有以极深研几。而犹罢朝则敷经于外合，退食则开帙于内殿帙：原作「秩」，据《宋大诏令集》卷八改。。惇叙宗属，抚怀戎狄。钦恤刑辟，蠲薄赋繇。惠养鳏独，赈恤乏绝赈：原作「振」，据《宋大诏令集》卷八改。。凡曰仁政，不忘寤寐。傥若日月得天而能久照，四时更化而能久成，于万期年，永绥寿恺，则雄才大略足以弥纶于高厚，丰功远烈足以辉掩于往初。以此积德，则三代不足企也；以此立威，则四夷不足攘也。上仪壮观，遗风茂实遗风：原作「龙风」，据《宋大诏令集》卷八改。，奇伟倜傥，竹帛不可殚绝。奚厌世之已早，遽乘云而上宾。植璧于坛，顾金縢之靡启；遗弓在地，怅龙驭之莫攀。因山已穹穹：原作「穿」，据《宋大诏令集》卷八改。，同轨毕会，爰稽旧典，申诏近臣，参考历代之法，崇加对天之号。谨按《谥法》：『圣能法天曰宪，经天纬地曰文，刚德克就曰肃，保大定功曰武，重光奠丽曰宣，尊仁安义曰孝。』若夫惟天聪明，惟圣攸法，惟臣钦率，惟民从乂，兹所以为宪。典常是师，俊民用章，乂用俊民以化成天下俊民：《宋大诏令集》卷八作「明」，似是。，兹所以为文。以义制事，以礼制心，王道正直，罔失法度，兹所以为肃。董正治官，威怀并设，六服八表，靡不承德，兹所以为武。丕显哉皇祖之谟，丕承哉三宗之烈，缉熙景训，垂裕后昆，兹所以为宣。持盈保成，夤恭戒惧，顾諟明命，克昌统业，兹所以为孝。孔子曰：『大道之行也，与三代之英，丘未之逮也，而有志焉。』盖禹「不」下原有「主」字，据《宋大诏令集》卷八删。、汤、文、武，三代之英者，维德有以当之，不在乎禹、文、武克专其美也。是故继韶夏，建鸿名，必本诸事业，质诸公论，考诸先圣而不谬，垂之万世而不疑，则可以昭告于郊，锡命于帝，宗庙享之，子孙保之，言而可为天下信，着而可为后王法。盖诗书所存，断自唐虞以下，所以发扬盛德，诏于无穷者用此。大行皇帝尊谥，宜天锡之曰宪文肃武宣孝皇帝，庙曰英宗。」礼毕，还斋宫，太尉而下列名奏上之。 
十八日，殿前都虞候窦舜卿充灵驾都总管，入内副都知 
      
张茂则、内藏库使杨拙充行宫使都大管勾，入内副都知石全育充大升轝前后都大巡检，西京左藏库副使邓惟济、内殿崇班谢士元勾当大升轝，供备库副使陈克宁、内殿承制张保寿充大升轝前后巡检，引进使冯行己、内殿押班邓德诚充行宫四面巡检。 
五月四日，赐修奉山陵兵匠缗钱有差。，填 道兵士緡錢，執儀仗柴 後又賜編欄、巡檢、修道路兵士布衫(灰)[炭]等。 
六月三日，大辽国祭奠吊慰奉使奉宁军节度使萧禧、永州观察使萧余庆、安远军节度使萧辅、荆州观察使萧福庆，副使右谏议大夫知制诰陈觉、太常少卿充干文阁待〔制〕王言敷、威州团练使柴好问、太常少卿充史馆修撰刘诜，并入奠大行皇帝神御于皇仪殿。是日，御殿之东幄，禧等进慰书入见，如嘉佑之仪。 
七月十四日，太常礼院言：「将来启攒并发引前一日，辅臣各宿于中书、枢密。准礼例，自七月二十三日至八月九日不御前后殿，八月十一日至九月九日不御前殿。其发引、掩皇堂、祔庙日，前后殿不视事。发引后一日，祔庙前一日，不御前殿。九月三日虞主至京，八日卒哭祭，自九月三日至八日，前后殿并不视事。」从之。 
十六日，摄太尉太尉：原作「太常」，据后面册文所述职衔改。、宰臣韩琦率群臣奉谥册宝上于福宁殿，摄中书令读于灵座。册文曰：「哀子嗣皇帝臣顼谨再拜稽首言曰：臣闻号者功之表，谥者行之迹。王者则天以为大者：原作「曰」，据《宋大诏令集》卷九改。，非号无以立隆；法日以为明，非谥无以垂远。故要之于终，拟而后言，以诏乎无穷之闻者，易名之谓也。眇觌前圣，率循兹范，则我昭考之光烈，其不可阙已。恭惟大行皇帝浚哲自天，绍熙有宋， 
      
得一而清明奋，用九而刚健致。粤自毓德藩房，齿学庠序，不释卷以究先王之道，不窥牖而知天下之事，此高宗之宅河洲也。仁宗皇帝雅知兴世之量，遂定主器之托。谦巩弗嗣，控愬历年，终迫人神之望，勉 社稷之计，此汉文之逊代邸也。及夫绍天纂历，正位凝命，不遍览六合而视已明，不遍听八荒而聪已达。总览万务而指诸其掌，役用众智而断之以独。岁未再闰，表里禔福，洋洋乎圣谟神化，不可度已。若乃荷仁庙付畀之重，尽志乎三年之丧；思慈后鞠育之深，竭诚乎四海之养。肇禋乎郊而万灵秩，始祼在庙而八室顾，孝格于人祇矣。立严以救政宽，故道克无弊克：原作「充」，据《宋大诏令集》卷九改。；循名以核吏理，故下皆儆职。发廪赡岁而流冗悉沾沾：原作「占」，据《宋大诏令集》卷九改。，除籍蠲负而系缧一空，泽深于细黔矣。至于好问不倦，从谏无壅，日临经幕，以御讲训，间开别殿，延访侍从。其用人也，拔于未显；其求贤也，常若不及。广宗子之学，亲同姓也；增册府之员，罗遗俊也。籍兵于畎亩，复古教也；取才于跰 ，明驭术也。矧复敦朴以率俭，勤毖以训恭，后宫无职御之授，外家无封爵之过。舆马之迹不涉于苑囿，锺鼓之音不流于俎席。然犹克自抑畏，退托不逮，日昃而听理，夜分而程奏。三上徽称，深拱而未俞俞：原作「前」，据《宋大诏令集》卷九改。。何其德之隆，治之盛欤!夫惟创业之迹固劳，守成之功易怠。今乘大治而虑益深，御丕平而精益勉 ；再诏庶位，直言而箴缺。于斯之时，宪度清夷，品式明备，文武各致其用，农工不夺其力。北有悍虏， 附而请盟；西有黠羌，文告而伏丕平：原作「不孚」，据《宋大诏令集》卷九改。，虽商言武丁，周云成康，亦未有淳风之可拟也亦：原无，据《宋大诏令集》卷九补。。宜夫天锡永命，以闳阐我祖宗之统业。而夏后勤德，忘于劳身；文王忧民，讫至损寿。遽弃天人之宝，上从飙 之驾。三辰雾惨，兆姓血泣。肆及凉菲，获奉遗训，哀穷荒惑哀：原作「充」，据《宋大诏令集》卷九改。，惧弗克承。因山戒期，同轨毕至，一二卿老，洎百工庶尹，相与节大惠，稽旧章，谒款于郊，得请于帝得：原作「得得」，据《宋大诏令集》卷九删。。仰谋称谓，以对光铄。谨遣摄太尉、守司空、兼侍中、昭文馆大学士、监修国史韩琦，奉宝册，上尊谥曰宪文肃武宣孝皇帝，庙曰英宗。伏惟睿灵在天，昭监在下，膺是典礼，永祚来叶。呜呼哀哉!」礼毕，群臣奉慰。 
十七日，大行灵驾将发治道，不御垂拱殿，至于祔庙。 
二十六日，启攒宫，群臣服初丧服入临、奉慰。 
八月八日，上启奠于梓宫，百官入临，升梓宫于龙輴。祖奠彻，步哭以从，出宣德门。梓宫升轝，设遣奠奠：原作「殿」，据前诸帝丧礼文字改。，读哀册。册文曰：「维治平四年，岁次丁未，正月庚戌朔，八日丁巳，英宗宪文肃武宣孝皇帝崩于福宁殿，旋殡于殿之西阶。粤八月丁未朔，八日甲寅，迁座于永厚陵，礼也。历在而帝，鼎 
      
