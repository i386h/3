<!-- { "loadSidebar": true } -->
大观二年五月十九日，诏左正议大夫、知枢密院事张康国为右光禄大夫，左银青光禄大夫、门下侍郎何执中为金紫光禄大夫，左正议大夫中书侍郎梁子美、尚书左丞林摅、同知枢密院事郑居中并为右光禄大夫，以收复洮州溪哥城恩也。 

政和五年十二月二十七日，处分边防司奏：「据陇右都护中议国夫人蔺毡兼卒身亡，系故赵怀德姑，其亲侄女阿坚乞承袭邑号。准兵部符，别无似此条法。」诏特许承袭。 
光尧皇帝建炎元年六月二十七日，诏钱盖依旧为陕西经制使。先是，盖在靖康间，尝廷议河外湟、鄯之地于朝廷无毫发利，而岁费不赀，为中兴患，不若求青唐之后而立之，使抚有其旧部，以为藩臣。有益麻党征者，故王之子，素为国人信服，傥封立 
      
之，必得其力。至是，朝廷用其策，遣盖为使，赏告赐益麻党征，措置湟、鄯事，因调发五路军马赴行在，故有是命。 
绍兴六年三月二十六日，成都府等路安抚制置使席益奏：「访闻吐蕃首领益麻党征赐姓名赵怀恩者，见在阆州宣抚司。今来一司减罢，窃虑无处收系，乞令本司存恤收管，仍降金字牌处分。」从之。(本卷郭声波校点)
 蕃夷 宋会要辑稿 蕃夷七 历代朝贡 
     
宋会要辑稿 蕃夷七

历代朝贡
【宋会要】

太祖建隆元年三月十二日，(河)〔江〕南李景进贺登极绢二万疋、银一万两；长春节御服、金带、金器一千两、银器五千两、绫罗锦绮一千疋。 
十三日，吴越国王钱俶进贺登极银三千两、绢五千疋。 
七月二十九日，李景遣其臣礼部郎中龚慎仪来贡乘舆服御物，又贡贺平泽潞金器五百两、银器三千两、罗纨千疋、绢五千匹。《玉海》：九月癸卯，三佛齐国贡方物。 
十二月二十三日，伪泉州节度使留从 遣其掾黄禹锡间道奉表称藩，贡獬豸犀带一、龙脑香数十斤。《玉海》：十二月，占城以方物犀角、象齿来贡，表章书于贝多叶。《山堂考索》：十二月壬辰，占城国王释利因塔蛮遣使贡物。女真国，建隆朝贡不绝。 
二年正月十八日，彰义军节度使、荆南高保融贡黄金器、锦绮、珠贝、龙文佩刀。《山堂考索》：正月庚子庚：原作「月」，据《长编》卷二考改。，占城遣使贡物。 
二十二日，李景贡长春节御衣、金带、金银器皿。谢恩，赐生辰金器二千两、银器一万两、绫罗锦绮三千段。《玉海》：五月，三佛齐入贡。《山堂考索》：五月乙丑，三佛齐遣使来贡方物。 
九月一日，江南李煜遣其臣户部尚书冯谧来贡金器二千两、银器二万两、绫罗缯彩三万疋，仍上手表陈叙袭位之意。 

十一月十三日，沙州节度使曹元忠、瓜州团练使曹延继遣使贡玉鞍勒马。《玉海》：十一月，三佛齐贡象牙、孔雀。 
十二月四日，于阗国王李圣文遣使贡玉圭一，盛以玉匣，本国摩足师贡琉璃器二、胡锦一段。《山堂考索》：十二月壬辰，回鹘可汗景琼
遣使贡物，自是甘州回鹘贡良马、美玉、珊瑚、琥珀之类不绝。《玉海》：十二 
     
月壬辰，回鹘景琼贡方物。甲午，于阗王李圣文遣使贡玉圭。是年，灵武五蕃贡名马。 

三年，《山堂考索》：正月庚辰，女真遣使只骨来贡。三月五日，三佛齐国遣使来贡。《玉海》：四月庚子，西州回鹘阿督等四十二人贡方物。 
七月二日，李煜遣其臣客省使谢赐生辰国信，贡金器二千两、银器一万两、胡锦绮罗绫计一万疋。《山堂考索》：八月辛亥，女真国遣使嗢突剌来贡名马。 

九月十七日，占城国遣使贡象牙、乳香。《玉海》：九月丙子，占城遣使朝贡。十一月丙子，三佛齐贡方物，对广政殿，赐其使冠带、器币；还，赐以锦彩、银器。高丽王昭遣使来贡。 
十二月二十三日，三佛齐国王释利乌耶遣使李丽林、高丽国王昭遣使广评侍郎李兴佑等来朝贡方物。 
四年，《宋史 世家》：二月，高继冲献钱五万贯、绢五千疋、布五万疋，复遣王崇范贡金器五百两、银器五千两、锦绮二百段、龙脑香十斤、锦绣帏幙二百事。四月十九日，荆南节度使继冲进助宴白金五千两、金器五百两、绢二千疋、金银香龙二、紫罗云凤额三十、龙凤柱衣二十、白罗花株屏风十。 
九月二十日，女真国遣使贡名马。 
十月十九日，钱俶遣使贡银一万两，犀、牙各十株，香药一十五万斤，供奉金银、真珠、玳瑁器数百事，助南郊。 

干德元年，《玉海》：元年，女贞遣使来贡方物使：原作「贡」，据《长编》卷四改。。八月癸巳、九月戊辰，并遣使贡名马。十一月十八日，李煜贡贺南郊礼毕银一万两、绢一万疋，贺册尊号绢万疋。 

二年正月八日，回鹘遣使贡玉、琥珀、戁牛尾、貂鼠皮等物。《玉海》：贡珠玉、貂皮、马。 
二月二十八日，李煜贡助改葬安陵银一万两、绫绢各万疋，别贡银二万两、金银龙凤茶酒器数百事。 
三年，《玉海》：正月，高丽献锦罽、刀剑。二月二日，李煜贡长春节御衣二袭、金酒器千两、锦绮罗縠各千疋、银器 
     
五千两。钱俶贡长春节御衣一袭、金酒器三百两、银器二千两、罗绮三千疋。 

四月五日，回鹘遣使贡方物。《玉海》：四月，回鹘贡马十疋、玉、琥珀、戁牛尾、白垒毛布、玉鞍辔。 
十四日，李煜贡贺收复西川银五万两、绢五万疋。 
十一月七日，西州回鹘可汗遣僧法渊贡佛牙及琉璃器、琥珀盏州：原作「川」，据《长编》卷四九○改。。 

十二月十二日，甘州回鹘可汗、于阗王及瓜、沙州皆遣使来朝贡马、橐、玉、琥珀。《玉海》：十二月，甘州贡马十疋、珊瑚、玉带、玉鞍。干德四年二月，于阗贡方物。三月，占城贡犀、象、白垒毛。六月，遣还。九月庚申，贡巨象一，其色青，饰以金鞍，置都亭驿，都人纵观。是年，回鹘来贡。 

开宝元年，《山堂考索》：是年四月甲辰，占城遣使贡物。二月二十二日，大食国遣使贡方物。《山堂考索》：是年，大食国遣使贡方物，自是贡奉商船往来不已。 
二年六月二十一日，李煜遣其弟从谦贡茶、药、器、币，以助车驾北征。《玉海》：是年十月，邛部川蛮入贡。 

十一月二十二日，回鹘、于阗国皆遣使贡方物。《玉海》：十一月，回鹘贡马。是年，于阗贡玉。《山堂考索》：是年，黎州山后两林蛮王子勿儿王：原脱，据《长编》卷一○补。、部落将军离鱼以状白黎州，求入朝贡。诏答之，使至，赐以器帛，自是朝贡不绝。 

三年，《山堂考索》：是年四月丁卯，三佛齐遣使来贡方物。九月十八日，女真国遣使赍安定国王烈万表并贡方物。《玉海》：是年，占城贡象，至九年，凡七来贡。 

四年四月二日，三佛齐国遣使贡方物。《玉海》：贡水晶、火紬。是年六月，大食国入贡。《山堂考索》：是年七月庚子，大食国遣使来贡。 
十一月一日，李煜遣其弟从善，钱俶遣其子惟浚以郊礼来贡。《玉海》：是年，于阗贡疏勒舞象。《山堂考索》：是年，于阗国僧吉祥以其王书来上，自言破疏勒，得舞象一，欲以为贡。从之。 
五年三月十二日，占城国王波美税遣使蒲诃散来贡方物。 
四月一日，三佛齐国王释利乌耶遣使贡方物。 
八月三日，高丽国王王昭遣使贡方物。 
六年二月十二日，钱俶进长春节涂金银骑鹿仙人二对三千两、色绫五 
     
千疋、御衣一袭、犀带一条、金器五百两、乳香二千斤。两浙节度使钱惟浚进长春节浑金渡银狮子一对一千两、细衣段十疋、乳香二千斤，又进宫池银装花舫二、金酒器一副、金香狮子一、金香合一、金托裹玳瑁 十、碟子二十、金棱牙茶床子十、金棱红藤盘子一、金渡银果子十、钉龙凤翠花十株、金棱七宝装乌纹木椅子、踏床子、金银棱宝装床子十、银装椅子十、金棱秘色瓷器百五十事、银棱盘子十、银装笼子十。《玉海》：是年三月，大食国入贡。 
四月二十一日，占城国王悉利盘印茶遣使贡方物。《玉海》：是月，交趾丁琏贡方物。《山堂考索》：是年五月甲寅，交趾丁琏遣使朝贡，六月辛卯，占城(遗)[遣]使贡物。十二月庚子，女贞遣使贡方物。是年，凉州令步奏官僧各毡声、逋胜触二人求通于泾州，以申朝贡。 
七年正月十一日，占城国王波利税褐茶(遗)[遣]使贡方物。 
三月十五日，三佛齐国王释利乌耶遣使贡方物。 
八月三日，钱俶遣行军司马孙承佑来朝贡。 
十月九日，李煜进绢二十万疋、茶二十万斤、买宴绢万疋、钱五千贯、御衣、金带、金银器用数百事，闻将举兵，故有是献。 
闰十月十三日，李煜遣使贡银三万两、绢五万疋，以王师傅其城，惧而来告。 
十一月二十九日，大食国遣使贡方物。 

八年，《玉海》：是年十月，大食按《玉海》卷一五四《开宝大食贡方物》条云：「开宝元年十二月贡方物，四年六月、六年三月、七年十二月、八年三月、九年五月、兴国二年四月、雍熙元年入贡。」此引文阙。。五月二十一日，静海军节度使、安南都护丁琏遣使以犀象香药来贡。 

八月十九日，西南蕃三十九部顺化王子若废等以马、丹砂来贡。《山堂考索》：是年十二月戊辰，三佛齐遣使来贡方物。 
九年二月二十二日，钱俶与其子镇海镇东等军节 
     
度使惟浚、平江军节度使孙承佑等来朝，对于崇德殿，俶进朝见银二万两、绢三万疋谢恩，差皇子远接，及赐茶、药、银二万两、绢二万疋，赐俶衣一袭、玉带一、金器千两、银器三千两、罗绮三千段、玉鞍勒马一，馆于礼贤宅，即以其宅及器皿、床帐、帟幕赐之。其日，宴于长春殿，俶进上寿酒器金五百两、银器千两、绫罗二千疋、绢五千疋，贺平升州银二万两、绢三万疋、乳香二万斤，又银五万两、钱十万贯、绵百八十万两、茶八万五千斤、犀牙二百株、香药三万斤。翌日，又进御衣一袭、文犀带一、银香囊七枚、银香象一只、银浴斛二对、银笠子千顶，共重五万两，浑金茶酒器二十事，共重一千八百两。《玉海》：是月，契丹贺长春节，献御衣、名马二疋、鞍勒副之，马百疋、白鹘二。 
三月二日，俶进助郊礼银十万两、绢五万疋、乳香五万斤。 
四日，俶辞，宴于讲武殿，赐袭衣、玉带、锦绮、绫绢共十八万五千疋、金器二千两、银器三万两、玉勒马一疋、散马百疋，又进药物一金合，重四百五十两，香药二十银合，重四千两，白乳茶三百斤，端午银器千两，衣段千疋，绫二千疋，白乳香千斤，并银装扇簟席等；其子惟浚银千两、绫千疋、绢二千疋。 
