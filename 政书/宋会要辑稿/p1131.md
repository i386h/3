<!-- { "loadSidebar": true } -->
六月二十三日，榷货务奏：「伏见南、北二盐私煎盗贩，侵害课额，难以禁止。盖缘内外米斛价例比旧增添数倍，其亭户所输盐货价例抵小抵：疑当作「低」。，里赡不足，是以抵冒重法，将盐私卖，滋长盗贩。古有斗米斤盐之说，熙、豊以前，每硕米价不过六七百，是时盐价每斤六七十，今来价每硕二贯五至三贯，而盐价依旧六十，实所未谕。况崇宁年曾定盐价，买钞折算，每斤酌中者四十足，今每斤二十七文足，所亏官钞稍多。欲将见今盐价每袋作一十贯文入纳，却将亭户所输官盐 
      
并行增价，庶几养赡得足，私盐盗贩自然畏法，客贩通行，无所(防)[妨]阻。并据提举淮南等路盐事朱百药等状：管下买纳盐场见买亭户盐价，比年以来，柴米价贵，亭户所得本钱委是里费不着着：疑当作「足」。，即今客旅般请浩瀚，广要盐货打袋应副支遣。若不量添价钱买纳，虑恐亏失课额。」奉御笔：「榷货务及诸路盐事司奏诸州盐场价小，亭户不易，乞增买盐价钱，却于算请价上量行增添，接济亭户，以广客贩，杜绝私卖。可依所乞。」 
同日，诏：「东南、东北盐，每袋三百斤，纳钱一十三贯筭请，所有客人铺户见有旧盐系用旧价算请。仰自今降指挥到日，并行住卖，特免抄札，限十日经所在具数目陈州县，置簿记录数目，并依新价，每袋令随处州县贴纳钱三贯。仍用新钞盐，每袋带卖一袋，收到钱随处封桩，不得支用。每季令提举盐事司类聚申尚书省，仍报榷货务。」 
八月七日，中书省、尚书省言：「勘会东南、东北盐货买纳支发，全藉仓场盐官等，其间有年幼庸懦、癃老疾病及不可倚办之人。」诏：「本路提举盐事司考察诣实，令罢任，不理遗阙，别踏逐有风力能干办官，具名申尚书省，差填一次。其所差官仍令先次赴任管干，理在任月日。」 
十月三十日，诏：「盐课原书天头注云：「课一作货」。，足国裕民之大计，讲求措置，法令完具。近者亲制纲条，补其未尽，以恤亭户、便商贾，纤悉曲当，守以大信，永无更改。尚虑怀奸，私贩不戢，有害客旅。令榷货 
      
务及诸路盐事司检坐条令晓谕。」 
五年二月三日，诏：「东南、东北客盐，大法既定，其余应干条约，纤悉备尽。近岁入纳浩瀚，财计所仰，秋毫亦永无改易。访闻日近奸人撰造，或妄称朝廷遣官奉使陕西、欲推行解盐旧法；或妄称东南复行转般，盐法或有更改。契勘遣使陕西，系会计财用，及点检见今通行解盐地分解盐亏价，与复转般，止是措置纲运，于盐法并不相干预，显属撰造，扇惑商贾。仰榷货务检会累降告捕扇摇盐法罪赏，出榜告谕，尚书省札下诸路盐事司遍行晓谕，并令安心入纳兴贩。如能告捕撰造扇摇等人，依累降处分断罪推赏外，白身人特与补保义郎，有官资人特与更转两官资，以示大信。令系亲笔处分，如奉行灭裂不虔，并以违御笔论。」 
四月八日，诏：「去岁措置新价文钞，务济亭户，以便商贾，条画约束，悉已备尽。自冬及春，榷货务东南盐钱入纳未广，体访询究，有随事合行补葺事件，理当措置，以广客贩。可依下项疾速施行：一、自今降指挥到日，客人入纳筭请东南盐钞、可将榷货务合纳头子市例桩管工墨雇人钱并盐仓别给吏禄等钱、袋息油腊封头钱，并特与减免，仰榷货务于钞上分明用印号声说。所有合收桩管工墨雇人钱，令本务却于正盐钱内据合收钱数拨还；其盐仓合支使钱，令盐事司应管本司钱通融应副原书天头注云：「融一作用」。又此句「司」字下疑有脱字。，庶省客人盘费。一、盐仓用新钞对带 
      
旧盐旧钞，两浙已降指挥，令揭往温、台州请盐，淮南许揭往京东密州支请。又各有增饶盐数，事属优润。访闻逐州自承上件指挥，全不劝诱前去，致使顺便盐仓积压拥并，支拨不起，有妨全用新钞客人请盐。可自今降指挥到日，已未投下未支新钞、已带卖旧盐并对带旧钞之人，内淮南者并令揭往京东路密州或本路海州支请，两浙令揭往温、台州请盐。仍每州除全用新钞外，日支所带新旧文钞共不得过一千五百贯，更不加饶，庶新钞各无坊阙新钞：疑当作「新旧钞」；坊：疑当作「妨」。，余依见行条法。」 
五月十五日，诏：「客贩钞盐，累降处分，责以遵奉成宪，禁戢私贩。矫虔之吏怀奸害政，视为空文，致商贾沮抑中都，入纳不广，及住卖州县。缘比较法废，慢吏玩习苟简，招来商贾理索欠负，漫不留意。令诸路提举官比较州县住卖增亏，申尚书省赏罚。盐课国计所资，今来明示劝阻阻：疑当作「沮」。，务在必行，仰诸路提举盐事官严切遵依施行。如违，以大不恭论。」 
十八日，诏：「客贩钞盐原书天头注云：「钞一作私」。，令诸路提举官比较州县住卖增亏，申尚书省赏罚。可依知、通当职官句管，令、丞年终招诱住卖盐比额，十分为率，增一分以上，减半年磨勘；三分以上，减一年磨勘；五分以上，减二年磨勘；七分以上，减三年磨勘；一倍以上，转一官；两倍以上，取旨，优与转官升擢。亏一厘以上，展二年磨勘；一分以上，展三年磨勘；三分以上，降一官；五分以上，差替，六分以上，冲
      
替；七分以上，取旨重行停废。」 
十二月十三日，尚书省言：「管句滨州盐事王据奏；检会宣和五年五月十八日诏，客贩钞盐，令诸路提举官比较州县住卖增亏，申尚书省赏罚。勘会逐州知、通其间有转至正官及带职人，若止依上件条格赏罚，窃虑不足惩劝。」诏：「今后比较住卖赏罚，内碍止法人，若合转官，于系中大夫以上；若合减年，并许回授本家本色有服亲。合展一年人，并降一官，内带职人该差替以上，取旨降职。」 
十四日，中书省、尚书省言：「提举榷货务魏伯刍札子：检准朝旨，见任及停闲命官有荫子弟得解举人与本州岛县公人之家，并不得作铺户与客人用钞请盐，及自用钞请盐贩卖原书天头注云：「请一作取」。，或将停塌盐钞转买，违者徒二年，赏钱一百贯等。今来命官与得解举人之家并有荫子弟各系久□曾兴贩钞盐，愿依旧兴贩及开铺卖盐，欲听从便。于盐法有犯，即依进纳人例，不用荫赎。所有得解举人若使令家人或干当人以用钱本一面兴贩，亦乞听许；其举人本身，即依元降指挥，不得干预。」又奏：「契勘曾充本州岛县公人之家于不曾充役处，别州县开铺筭请兴贩之类，已奉朝旨听许，其本州岛县应罢役公人之家，如充役之人身死十五年之上，自后更不曾有人充本州岛县公人，合依旧开铺贩盐。今欲曾充本州岛县典书、副典书之类应掌管行遣文案簿书之家，依准前项指挥，所(是)[有]曾充手力、弓手、 
      
子、保正长之类，如罢役已及十年，后来本家别无充役之人，亦乞许于本州岛县开铺筭请兴贩。」从之。 
六年正月二十八日，提举榷货务魏伯刍奏：「今后应弓兵等解到私盐，如合赴盐场送纳，即封记，本州岛差人押赴送场，不得令元解人送纳。仍分明出榜晓示巡捕、弓兵知委。榷货务供到宣和五年三月提举两浙盐香茶矾事李与权札子：『今体访得巡捕弓兵、保正长等，凡有告捕获私盐，依法解赴本州岛推治，其承勘官司多是沮抑告捕之人，或与犯人一例收禁等。』今相度：今后巡捕弓兵、保正长等告捕获私盐，并令所辖官画时将盐对告捕人及犯人，依公秤见实数别行差人解押赴州推治。若承勘官司有合追征事节原书天头注云：「征一作证」。，即行下所辖官，勒令供状回报。如辄敢勾追拘留告捕人，并乞严立断罪刑名。」诏依，如辄敢勾追拘留告捕人者，杖一百。尚书省勘会弓手、兵级捉到私盐，自雇脚乘般解赴本州岛，又令般赴盐场送纳，并李与权起请指挥未有「诸路依此」明文。缘皆系拘系捕人，理宜一体。诏依已降指挥施行，诸路准此。 
三月一日，中书省、尚书省言：「勘会客贩钞盐，昨降诏处分，河北、京东奉行有方，及自去年冬至今，客人入纳东北盐钱数增羡，盖是逐路提举、提刑官屏禁私煎盗贩严密，致客贩入纳多数多数：疑当作「数多」。。」诏：「京东、(东)西、河北东、西路提举盐事官各转一官，京东东、西、河北东、西路提刑官各减 
      
三年磨勘，仍令逐司开具合推赏人职位、姓名申尚书省。今后提举盐事官招诱客贩通快，提刑司禁戢私盐静尽，并依推恩并依推恩：此句疑有脱字。，仍行下诸路盐香提刑司照会，以示激劝。」 
二日，尚书省言：「榷货务状：提举两浙路盐香茶矾事李弼孺札子：『契勘诸州县招诱客人般贩住卖盐课，自来多是岁初漫不留意，直至岁暮，方始旋行招诱，致盐货壅塞，出卖不行。今相度，州县当职官如遇岁月内替罢，若零日合管认住卖〔盐〕课未足，除新官一面赴上外，其旧官令本州岛拘留补趁所亏额，仍令后当职官替移，令本州岛取索印纸，批上任内盐课委无亏欠，方行离任；权摄去处，亦乞依此施行』。本务检准提举河东路盐事司申乞，将一季卖盐额数均摊在三个月比较，如得允当，将诸州军似此去处依此施行。诏诸路依此。勘会州县当职官时暂差权，虽管句一季以下，更不比较赏罚。缘有上件逐月摊定课额指挥，若有似此弛慢不职之人，月终比较大段亏欠，欲令具事因申取朝廷指挥。」诏依榷货务勘当到事理施行。 
十日，榷货务奏：「提举两浙路盐香茶矾事李弼孺奏：「今后税务官透漏鱼鲞之类、影带私盐，并依巡捕官罚格科罪。若不经过税务，自合巡尉觉察。」从之。 
四月五日，诏提举盐香官京东路冯晋、京畿京西路程昌弼特除直秘阁，河北西路裴亿、河东路吕伸各转一官，以课息增羡也。 
十一月二十 
      
七日，尚书省言：「提举榷货务魏伯刍奏：『勘会两浙盐事旧系作一路差官提举，缘州军数多，地里阔远，蒙朝廷分东、西两路各行置司，差官管句。逐路并是产盐地分，未分路以前，客人投下盐钞，两路并许互相番改请盐，以便临时兴贩。自分路后来、逐路并不令客人改番文钞，虽承朝旨行下，自合听从客便，窃恐两路各争课额，终是阻节客钞。』今相度：欲自宣和七年为始，两浙东、西路每岁支拨住卖、比较课额，两路提举官并通融管句比较，其余巡历按察等事，自依分定州军管句，庶使盐法两路协同，课额增羡。」从之。 
