<!-- { "loadSidebar": true } -->
八月二十五日，后殿进呈户部侍郎、兼权临安府梁汝嘉札子，以明堂行礼殿成，乞提领官以次推赏。上曰：「朕爱惜名器以待战士，岂因土木之功遽使转官，但可等第支赐尔。」 
九月十二日，致斋行事、执事官朝服，百僚常服，诣后殿起居，请上致斋。上宿斋于内殿，文武百官宿斋于本司。十三、十四日，上宿斋于内殿。十五日，上合祭天地于明堂，以太祖、太宗配。嗣濮王仲諟亚献，知大宗正事士终献。礼毕，车驾还内，不受贺，文武百官 
      
拜表称贺如仪。 
二十三日，诏军头引见司：「今月十五日明堂大礼回，应随驾诸班直、文武亲从亲事官、亲兵五军将校并诸色祗应人等失仪，拽断围子，排立交(牙)[互]，损坏仪注、军器、衣甲、器械等，并特与放罪，仍免估剥陪偿。」 
绍兴七年四月二十一日，礼部、太常寺言：「准三月二十七日诏，条具将来行明堂大礼合行礼仪：一、依自来大礼，前一日皇帝诣太庙亲行朝飨之礼。昨绍兴元年并四年大礼，缘太庙迎奉往温州奉安，其逐次大礼前一日，系朝廷差官诣温州奉安所分诣行礼。今来太庙已迎奉赴行在奉安，所有今来明堂大礼，合依礼例，皇帝前一日诣太庙行朝飨之礼。一、昨绍兴四年明堂大礼所设神位，系设昊天上帝、皇地祇，配以太祖、太宗皇帝，共四位，并天皇大帝、神州地祇已下从祀共四百四十三位。所有今来明堂大礼，正、配四位所设神位，欲依绍兴四年礼例施行。一、将来明堂大礼，正、配四位合用竹册四副，并前二日朝献景灵宫合用竹册一副，前一日朝飨太庙合用竹册一十一副，欲乞并令工部依法式修制。」诏依。 
二十七日，诏：「将来明堂大礼，前二日朝献景灵宫，设位并于常御殿。」时车驾巡幸建康府，太常少卿吴表臣言：「绍兴元年明堂大礼，系于常御殿设位，绍兴四年系于射殿设位行礼，乞下有司相度。」至是，太常寺相度合常御殿，比之临安府行礼殿 
      
阔狭虽不同，可以随宜趱那铜设、祭器、大乐行礼，故有是命。 
五月二十六日，诏大飨明堂〔用〕九月二十二日。以太史局言其日辛巳，系属九月节用辛日也。 
六月十八日，诏明堂大礼以射殿作(齐)[斋]室。 
二十三日，臣寮言：「窃见绍兴四年明堂大礼，前一日朝飨太庙。是时太庙、景灵宫寓温州，故委提点奉迎所差官行事。今来驾幸建康，见修太庙，陛下遭此大故，躬行三年之丧，则前期朝飨之礼更当考据。臣愚以谓将来明堂大礼前一日，皇帝宜依列圣故事，躬诣宗庙行朝飨之礼。其奏乐、受胙，特乞寝罢，庶合礼制。」诏：「将来明堂大礼，依已降旨前一日朝飨太庙，其奏乐、受胙，令礼部、太常寺同共讨论。」既而礼部、太常寺〔言〕：「检详景德、熙、丰南郊故事，皆在谅闇之中。当时亲郊行礼，除郊庙、景灵宫合用乐外，所有卤簿、鼓吹及楼前宫架、诸军音乐皆备而不作，其逐处警场止鸣金钲鼓角而已。看详逐件故事，即无去奏乐、受胙之文。兼祖宗故事所载，大飨明堂盖亦为民祈福，今讨论奏乐、受胙，合且依祖宗累朝已行故事施行。」从之。 
七月十七日，太常博士孙邦言：「得旨：『明堂大礼前二日朝飨景灵宫，前一日朝飨太庙。今明堂行礼日并朝献景灵宫，系在常御殿设位，可以依仪用丑时一刻。所有朝飨太庙，缘在行宫外修盖，兼系车驾巡幸，窃虑难以依在内时刻行礼。』谨按汉武帝郊泰畤，平旦出宫。又《晋 礼乐志》：『江左多虞，不复 
      
晨贺，夜漏未尽十刻开宣阳门，至平旦始开殿门。昼漏上五刻，皇帝乃出。』晋方多虞之时，虽朝会犹在平旦之后。今相度，欲依晋、汉故事，是日行宫比常日早二刻开门，以俟车驾出诣太庙行礼。」从之。 
九月十八日，上致斋于内殿。是日，诏赵鼎特趁赴景灵宫、太庙、明堂大礼，陪祠立班。 
十九日，奏请上赴斋宫。二十日，景灵宫行礼。二十一日，上诣太庙行礼。是日，诏淮南西路安抚使张浚已到行在，特令趁赴明堂大礼，陪祠立斑。二十二日，明堂行礼如仪。以(中)[仲]弼亚献，士珸终献。 
九月二十二日皇帝大飨明堂，致斋之日，并进素膳。及宿斋室，传敕左右，祠殿在近，禁卫毋哗。前朝献景灵宫、朝飨太庙，并遣内侍宣谕读册官，至御名必读，毋得回避。初诣太庙，依仪乘辇施伞扇至大次，是夜车驾至庙南棂星门外，即命却伞扇，入棂星门，乃降辇步入大次。及行祼瓒毕，还版位，乐作，复遣内侍传敕协律郎，乐备九奏，徐其音，毋得少有减促。三日祠事酌献既毕，有司奏请还御小次，不听。此皆帝王盛德之事，史册之所罕载，欲望付之史馆。」从之。 三十日，太常博士孙邦言：「恭 
绍兴九年八月十五日，诏：「将来行明堂大礼，其祭服、礼器，令礼部、太常寺更加讨论。」先是，进呈礼部、太常寺申审，郊祀、明堂皆祀天，来年系大礼，合预申明。秦桧等欲集议，上曰：「且依近制行明堂礼可也。」上因宣谕：「往年行礼，礼服、 
      
礼器皆故弊不如法，如尊俎罍爵，形制皆不合古。」故有是命。 
十年五月十三日，礼部、太常寺言：「准御札，今年九月有事于明堂，太史局选用九月十日辛亥吉。」从之。 
七月二十五日，太常少卿陈桷言：「自今大礼，依仪户部、兵部、工部尚书奉俎入门，举鼎从入至西阶下，太官令以匕于鼎升熟体载于俎。今来明堂大礼，御药院承指挥，令文思院造举鼎官祭服三十二副。今欲乞从本寺申吏部，依上件已制祭服并自来大礼例，差明堂举鼎官三十二员，依(议)[仪]举鼎至殿西陛下出熟行事。」礼部、太常寺看详，依自来大礼仪，合差举鼎官举鼎行事。从之。 
八月七日，诏：「九月十日明堂大礼，应行事、执事官等，务在严肃，如有懈怠不恭，令合门取旨送御史。」 
九月五日，臣寮言：「皇佑诏书：『明堂行礼，禁卫之中务要严整，常令人前后谨察辩视，非预祀事者无得辄近禁卫。如有违慢，必行朝典』。又宣仗卫、执仪军士，各令按(识)[职]行列，不得交杂往来。又大礼使言：『准郊例，非预祀事人阑入坛壝，当议处斩。』今虑行事臣寮、引接从人敢有辄至大次，预须约束。盖为至尊亲行盛礼，出宫禁，勤步武，升降于坛殿之间，凡百侍卫之臣，尤宜儆戒周谨，夙夜严密，所以祖宗之朝特有前项处分。今来明堂宗庙大礼在近，望戒饬皇城内外官司严行觉察，不得少有疏略懈怠。」诏依，令检坐条法申严施行，仍出榜晓谕。七日， 
      
文武百寮诣常御殿奏请皇帝赴斋室。八日，皇帝诣景灵宫行礼。九日，车驾诣太庙行礼。十日，皇帝诣行礼殿行明堂礼，以同知大宗正事士亚献，严州观察使安时终献。 
殊应，愿陛下承天之休，愈思警戒，饬躬修政，仰答上穹，用迎景贶。庶几整军经武，缮甲励兵，待时而动，无不如志。大礼告成，有兹庆事，乞以臣章宣付史馆。」从之。 十九日，御史中丞何铸言：「仰惟陛下寅畏上天，严恭祀事，圣德至孝，感格昭然。乃者宗祀明堂，宸衷翼翼，周旋中礼，罔不祗肃。至于久立版位，恭俟乐成而不即小次；荐飨庙室，孝思追感而泪堕裀褥。此皆前世人君稀阔难行，而陛下发于至诚，安而行之，是以神祇祖考，来飨来临，昭格之迹，先后创见。爰自季秋改朔以来，阴雨不已，及至七日， 臣奏请皇帝致斋，应时晴霁。八日诣行礼殿，九日出太庙，天宇晏温，风日弥爽。至十日丑时，陛下自斋宫诣明堂行礼，酌献之次，阴景晦冥，密云不雨，直至礼毕，乘舆还宫，甫入宫门，雨点欲零。洎仪卫、百执各归其所，然后雨作。中外欢呼，称孍感异。臣备数陪祠，躬 
三十年十月二十一日，礼部、太常寺言：「当郊之岁，季秋择日，皇帝亲行大飨徽宗皇帝于明堂，以配上帝。依仪皇帝散斋七日于别殿，致斋三日。一日于文德殿，一日于太庙，一日再赴文德殿。欲乞将射殿权作明堂殿设位行礼，后殿权作文德殿宿斋，应合行事务，依绍兴十年明堂、绍 
      
兴二十八年南郊大礼，令有司检照体例排办。」从之。 
三十一年二月二十七日，礼部、太常寺言：「将来明堂大礼并前二日朝献景灵宫，前一日朝飨太庙，卤簿、鼓吹、诸军音乐、警场，并礼毕御紫宸殿群臣称贺，次御门赐赦宫架，欲并依元丰三年、熙宁元年典故，备而不作。」诏免称贺，余并依。以显仁皇后服制尚在三年之内故也。 
四月一日，太常寺言：「将来明堂大礼，合行礼日辰，太史局选定九月二日辛未吉。」从之。 
五月一日，上谓辅臣曰：「昨见临安府所进明堂大礼排办册子，可更令有司逐一看详，内有不必创置及可免添修换造者，即不得枉费财用。」 
七月二十四日，太常寺言：「奉诏：明堂大礼，朝飨景灵宫、太庙，遣大臣摄事行体，皇帝亲行大飨之礼。其合用册文，令学士院修撰晋写进书讫，降付礼部。内景灵宫册文一首，述以明堂大礼前二日朝献景灵宫遣官摄事之意。太庙册文一十一首，并述以明堂大礼前一日朝飨太庙遣官摄事之意。明堂大礼册文二首。并述以明堂大礼亲飨之意。」从之。 
八月四日，太常寺言：「将来明堂大礼行事日，皇帝自斋殿服通天冠、绛纱袍，乘舆出斋殿，入新置便门里明堂门外稍西，降舆步入大次，服衮冕。前导官前导皇帝出大次，入自正门，由宫架东升，自东陛至版位。」从之。 
同日，太常寺言：「将来明堂大礼，前期朝献景灵宫，朝飨太庙，遣大臣摄事，主上惟亲行大飨之礼。銮驾既不出宫，所有车路仪仗、供帐、宿顿之属，更不排 
      
办。兼依干兴(事故)[故事]，乐舞以渊圣皇帝升遐备而不作。」从之。 
九月二日，皇帝诣行礼殿行明堂礼，以皇子宁国军节度使、开府仪同三司、建王玮亚献玮：原作「某」，乃避讳而改，今从《宋史》卷三三《孝宗纪》一回改。按此人即宋孝宗，后改名「」，今从当时之名作「玮」。，昭化军节度使、嗣濮王士輵终献。 
淳熙六年三月九日，(昭)[诏]：今岁明堂大礼，令礼部部：原无，据下条所述补。、太常寺详议。 
十七日，宰执进呈礼部、太常寺奏，上曰：「明堂合祭天地，并侑祖宗，从祀百神并依南郊礼例，可依详议事(礼)[体]施行。」 
十八日，诏：「明堂大礼，除事神仪物、诸军赏给依旧制外，其乘舆服御及中外支费，并从省约。」九年、十五年如之。 
