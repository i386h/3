<!-- { "loadSidebar": true } -->
充书写机密文字。所有人从、请给、驿券、船马及理为在任，并依所差勾当公事官体例施行。一、今来经制两路，一行官属及所至州县与官吏商量，会食之要公使钱，臣欲乞节次于所部州县诸司头子钱内支二千贯文，其合用酒于所部州军公使酒库寄造或拨买。一、所差官属及七路州县官吏，能悉心尽瘁、劳能显著者，臣欲乞先次具状奏闻，特推恩赏或(外)[升]擢差遣。」诏每路各差勾当公事官一员，内待阙寄居官许随本资序支破请给，乞别给驿券仍依政和条令施行。人吏等食钱，职(给)[级]每月支给十贯，人吏八贯，贴司、客司五贯，州县人吏三贯，公使钱支一千贯。余并依所奏。 
十一日，诏：「已降亲笔处分，选委陈亨伯就以大漕职事经制两路，所务安辑郡县，宽纾民力。仰亨伯严切约束所差官吏、随行兵卒等，不得妄张声势，搔动州县，所至坐费禄廪。所有迎送、供馈、筵会等，并行禁止。应移用财计，并须存留逐处实 
      
合用数目，不得尽行桩拨，致误彼处调度。内应副财用、辟差官吏，止为被贼州县，其非被贼州县自不合泛有应副及行差辟。除已许辟置属官外，仍不得别作名目差委州县官。如违，以大不公论。」 
四年六月九日，中书省、尚书省言：「契勘今岁东南六路丰稔，米价低平，可以乘时收籴起发，应接支用。」诏令榷货务给降香药钞五十万贯，并给降承节郎、承信郎告，将仕郎补牒，州助教敕，计价五十万贯文，付发运副使吕淙措置，随丰熟次第，分抛与六路和籴斛，逐旋具已籴数目申尚书省。 
崇宁三年九月二十一日崇宁三年九月：原作「十年五月」，据《长编》卷四一五元佑三年十月乙亥条注文改、补。，都省言：「检会熙宁八年五月发运使、副兼制置茶盐矾等事系衔，当年八月发运使罢制置茶事，乃以江乃：原作「及」，据《长编》卷四一五改。、淮、荆、浙等路制置盐矾兼发运使副系衔。元佑三年十月，发运使制置茶事发运使副系衔元佑三年十月发运使：原无，据《长编》卷四一五补。。当年十一月，发运司申请，以制置盐矾为专职而发运使、副为兼领，轻重顿异，乞却以江淮荆浙等路发运使兼制置盐茶事系衔。缘发运司见今带制置盐矾茶事，勘会茶盐事已专差官提举，发运司更不令兼领。」从之。 
二十九日，户部尚书曾孝广奏：「天圣中，发运使方仲荀奏请废真、楚州堰为水闸，自是东南金帛茶布之类直至京师。今真、楚州共有转般七仓，养吏卒縻费甚大，而在路折阅，动以万数，良以屡载屡卸，故得因缘为奸也。臣欲将上供斛并依东南杂运，直至京师或南京府界卸纳，庶免侵盗。」从之。 
元丰元年十一月二十三〔日〕， 
      
诏江淮等路发运副使蹇周辅兼提举措置福建路卖盐及贼盗事。 
六年闰六月七日，梓州路转运副使李琮罚铜二十觔，坐前任江淮发运使，因奏计乞住煎池州碌矾，而池州实自嘉佑六年住煎也。 
七月九日，尚书户部言：「江淮等路运使蒋之奇奏，诸路欠本司钱约二百万缗，若朝省不主张，则其钱皆不肯偿，乞本司申理诸路欠负钱物并负朝省钱物。」从之。 
【宋会要】
元丰二年赐发运司籴本钱，令乘时籴谷，其后接续借赐钱共三百五十万贯，逐年收籴斛斗，代发诸路。见今欠计七百五十万，昨准大观元年五月九日朝旨，每一百万贯每年带起三厘，一百万以下带起五厘，已令提刑司拘收封桩。今年复行转般纲运，臣欲望睿慈检会，特赐本钱三二百万贯，以备趁时收籴，代发诸路额斛。如蒙俞允，则乞于九路茶本钱内取拨；如不足，则乞朝廷应副。今具昨罢转般后来拘收到发运司钱斛下项：大观二年十一月十二日 ，真、楚等州见管发运司斛 宣和元年十二月二十六日，制置发运副使董正封奏：「伏斗共九十三万八千七百四十九石，奉圣旨令来年起发上京。大观二年十二月二十四日 ，诸处见管发运司钱共五十五万九千八百余贯，奉圣旨并起发上京，赴大观库送纳。大观三年正月二十六日 ， 
      
东南六路借欠过发运司米斛七百五十八万三千余石，共止还到三十一万八千余贯石，乞发赴朝廷送纳。其诸路借过斛斗，隶提刑司催督封桩。诏依，违者依上供法。大观三年四月十六日，冯抃札子，发运司籴本钱节次赐到二百五十万贯。奉圣旨，仰提刑司并行封桩。大观三年五月十一日，发运副使庞寅孙札子，乞量留钱一十万贯，拟备缓急支用。奉圣旨，许留二十万贯。」诏令发运司拘收，仍令董正封与庞寅孙同共开具已交割的实数目申尚书省。 
同日，发运副使庞寅孙奏：「契勘本司见无斛斗准备代发，充诸路岁计，乞许于江东、两浙、淮南路提刑、提举司封桩钱内，共拨赐一百万贯应副本司，趁来年乘时籴买斛斗，准备代发，充办年计。如不足，即令江西、湖南北路提刑、提举司封桩钱内应副。所贵来年复法，职事早得办集。」从之。 
四年二月十二日，发运副使庞寅孙奏：「六路丰年有望，欲乞候将来成熟日，依大观三年指挥，令诸司于朝廷封桩钱内各拨二十万贯，趁时收籴。不独为六路转运司将来上供岁计指准足办，可以抑兼并，平物价，实为公私之利。」诏依，共不得过五十万贯。 
三月三日，发运副使庞寅孙奏：「六路去岁灾伤，检放税苗不少，深恐有误军储大计。今相度今年六路岁额，如委实少阙斛斗，欲乞据数令转运司依崇宁五年八月二十八日诏，先拨见钱 
      
于诸司见斛斗内依兑时市价对籴起发。如转运司桩钱未足，即本司一面对籴，代为起发。」从之。 
十月九日，诏：「东南末盐并六路额斛，近已复兴熙丰旧法，各许截拨合赴元丰库送纳钱，充盐本、籴本支使。」同日，诏：「东南六路额斛，近已罢直达，复行转般之法。检会今年户部印给见钱公据一百万贯，付发运司尽充籴本。近据王奏称，东南客旅多是要贩行货入京，少有在外领公据入京请钱之人，只乞桩拨当十见钱付(权)[榷]货务，从本司差官就彼召客旅。情愿换易小平钱及兑换户部钱，许起发上京或正行折充，付本司趁时充本籴买。可令发运司候今来指挥到，截日将见在公据细计钱数，差官管押上京，赴户部毁抹，据数令崇宁军桩管。见钱充本部支用讫，却令发运司于户部应上供钱内取拨应副籴买。元丰中以次补发运及千万，军储充足，国用富实。比来截拨移用，所亏大半。自今敢陈请及截拨者，并以违御笔论。」 
四月二十五日，发运副使卢宗原奏：「恭奉御笔，拘收东南九路经制司七色增收头子钱，桩还旧欠无额上供赡学钞榜、定帖钱物充籴本。数内广、福地远，已奉降诏专委逐路提刑就便拘催及委廉访使者检察外，有江、淮、荆、浙六路，欲乞依广、福已得指挥，各委本路提刑管勾，令逐州军通判、司录别具帐申提刑司，置籍拘催，及委逐路廉访使者检察，以免失 
      
收侵欺移易之弊。」从之。 
同日，又奏：「恭奉御笔，拘收东南九路赡学钱物。契勘州县房廊所属官司不切召人承赁，往往空闲，遂致倒塌。如泗州在城学屋，自宣和三年后来节次倒塌三十三间，其它州县例多如此。今乞立法，诸路州军委自知、通点检根括元管房廊，如有损坏，日计合破用钱物，于所收租课内支拨。量功力多寡，立定日限，责委当职官起盖修葺，召人承赁。所贵不致亏损课额。又州县所管田产、房廊，每年合拘催租课，州县并不以时拘催，致有拖欠大段数多。今欲乞应诸路州县据积欠数目，分限二年带纳，及年额合催之数。」并依。 
卢秉进制置发运副使，东南饥，诏损上供米价以粜。秉言：「价虽贱，贫者终艰得钱，请但偿籴本，而以其余赈赡。」是岁上计，神宗问曰：「闻滁、和民捕蝗充食，有诸 」对曰：「有之。民饥甚，殍死相枕籍。」帝恻然曰：「前此独赵抃为朕言之尔。」先是，发运使多献羡余以希恩宠羡余：原倒，据《长编》卷二八二乙。，秉言：「职在董督六路财赋，以时上之，安得羡者，率正数也。」请自是罢献，独以七十万缗偿三司逋负负：原无，据《长编》卷二八二补。。神宗知薛向材，以为江浙荆淮发运使。纲舟历岁久，篙工利于盗货，尝假风水沉溺以灭迹。向募客舟分载，以相督察。官舟有定数，多为主者冒占，悉夺畀属州悉：原作「番」，据《宋史》卷三二八《薛向传》改。。诸运皆诣本曹受遣，以地有美恶，利有重轻，为立等式，用所漕物为诛赏漕：原作「曹」，据《宋史》卷三二八改。。 
【宋会要】
      
哲宗元佑三年十月三日，诏发运使、副兼制置茶事。 
四年十一月二十六日，尚书省言，改立发运预妓乐宴会徒二年法。从之。 
七年三月四日，诏诸路发运司勾当公事官依旧存留，其管勾文字官留一员，余并减罢。仍令勾当公事官兼管勾粜籴斛。 
【宋会要】
元符三年六月三日，发运司言：「今年头运装粮上京汴纲，准朝旨于京岸截拨装般大行皇帝山陵官物，通共截过六十纲，见管汴纲般运不办，而江东西、湖南北、两浙西路纲见来淮下卸。欲乞从本司逐急借拨四十纲径发上京，充办岁计，更不下逐路转运司相度。」从之。 
徽宗建中靖国元年六月十八日，户部言：「东南诸路钱帛纲运希少，乞许从本部选差文臣一员，径往发运司催督，仍责委沿路州县及催纲官司星夜催赶到京。所有先差江、湖、淮、浙等路 刷大礼钱帛官，亦乞令今来差官去就近催督。」从之。 
十二月二十八日，发运副使陈佑甫札子：「契勘发运司每年管上供备储六百二十万石，系江、淮、荆、浙六路出办。近年以来，多有拖欠。欲依上供钱物，许于隔路选官催发，庶免阙误。」从之。 
绍兴三年九月二十一日绍兴：原作「崇宁」，按文中有「今中原未复」之语，显为南宋事。另据《宋史 职官志》七，云「绍兴二年用臣僚言省罢，以其职事分委漕臣」，则此处当为「绍兴」无疑。因改。，尚书省言：「崇宁中，胡师文为发运使，迎合蔡京之意，尽以籴本钱一千余万缗充羡余进献。其后因罢转般仓而逐路转运司各置直达纲，则发
      
