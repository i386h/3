<!-- { "loadSidebar": true } -->
二十八日，诏：「淮东西归正人在军者，计口给粮绥抚外，百姓安泊诸州，所宜宽恤。见僦官私屋(屋)[居]住，僦钱不以多寡，并减半。有私辄增添，以违制科罪，许由所属越诉。户下骡马、舟船，官司并免差役，见差使者即日给还。淮东西商贩，依立定省则税并减半。如系归正兴贩，特全免三年。令本路曹司大书文榜及诸处税场，咸使通知，敢有违戾，具名案劾重责，吏人配流施行。」 
同日，诏：「自今归正大使臣丁忧，依小使臣给假百日外，免持服。」 
六月十二日，诏：「□□宝、杨□并都督府一时纳归正人，出给借补名目。今离军散居两淮，别无生计，可令逐路(师)[帅]守索见元借补因依、所补名目各若干人验实，经由三省、枢密院，当议优恤。」 
七月三日，诏：「归正官已授替阙，并依已注州军改作见阙。其未曾经注授，于江东西、湖南路帅府节镇其余州军，各特更添差一次，任满注差。令吏部照资格即日拟给付身。非朝廷合给付身，关给临安府，参照地里，五百里已下，给钱十千；五百里已上，加百里增至千五十千止，「加百里」句：疑当作「加百里增千，至五十千止」。，仍依本等官给券历，以家属口数随券历，人日支百钱、米二升，沿路批支，到日津遣之任。」 
九月二十三日，诏：「应归正有差遣、侍阙，并令吏部改添差见阙一次。归正在军，借补官资并两资补一资，带阁职更增加一官。凡在军借补归正，逐路帅司开具保明申尚书省，仍令吏部榜谕。」 
十一月二十三日，诏：「归正官(佐)[任]满，其间无力到部，恐致失所，失朝廷存恤之意，令所在州军按月支俸，仍取陈求差遣状，保明申尚书省。」 
闰十一月十九日，都督江淮军马杨存中言：「北界归正蕃军无家累之人，欲取问如愿婚娶者，有官充职事人给钱百千，散军三十千，从主帅保明支给。」从之。 
干道元年正月一日，南郊赦书：「应归正、归附人已降指挥，各与添差差遣，限三日给降付身。缘其间有小节未圆，见行取会之人，所属限十日注拟，候尽绝日具数奏闻。」 
五月十四日，吏部言：「归正官敦武郎孙遇乞添差。依绍兴三十二年八月制旨，归正官有干照虏地曾历三任差遣，比附本朝曾经关升亲民资序，添差亲民都监、不厘务。遇昨在虏，曾历三任以上，合添差亲民都监为允。」从之。 
同日，海州归正借补将仕郎徐子祥、刘俨、徐子说、袁伯山借补海州文 
      
学谭俊乂，并充枢密院 士。子祥等初求文解，以贫，援近旨自陈，故有是命。其求免解公据，令礼部拘抹。 
七月八日，礼部言：「昨登极赦书：归正人令所在州军赴今秋解试，其取人分数，依昨流寓人例施行。契勘流寓人试凡及十五人解一名，余分或不及十五人亦解一名。今归正人虑有不及五人处，欲令豫牒本路运司，类聚附试，仍依立定人数取解。」从之。 
二年正月二十六日，淮东安抚周淙言：「归正人孙在不愿归，乞改名孙安，仍与浙东西一指使差遣。」上曰：「此人不愿归，其诚可取，宜更名，仍与浙中合入差遣。」 
二月八日，给事中、兼权吏部尚书魏杞等言：「庐州进士刘惟肖上书陈献两淮急务利便，欲将归正官不许授沿淮差遣。今归正百姓悉移沿江，给以官田为业。看详归正人令处边面，实为非宜，谓可迁入近里州郡，更乞朝廷裁酌。」从之。 
四月二十一日，权刑部侍郎方滋言：「归正、归附副尉依见法添差诸州军，听候使唤，不厘务。缘今未有立定员数州郡，多寡不均。相度欲将副尉比附吏部归正小使臣差注员数立定帅司四人，节镇三人、余州军府监二人。其已添差人，许满今任。」从之。 
二十七日，三省、枢密院言：「归正人因功补授，或官司一时拟借官资。干道三年二月，有旨参定格目，换给名目添差，及许请 士粮廪。缘其中有依格不得换给，及已换补名目未差注，并在外未陈，虑无以(瞻)[赡]，因而失职。今措置，昨拟借官资令换补，或不应格人欲特与补正一资，文臣经三省、枢密院披陈，差枢密院 士指往江东西、福建、湖广诸州军。其已陈未补正，即具已缴付身因依自言，朝廷如依格目换给。因循未陈，即令连缴付身，在两月限自陈。非见从军，不愿补正，止欲填枢密 士(士)就便州军廪给者听。应拟借付身、非从军补正，止系守阙进勇副尉、进勇副尉，特令兵部与添差江东西、福建、湖广诸司散祗候使臣一任。」诏并依。如出今来所立日限，不受辞，仍令榜谕。 
五月十四日，三省、枢密院言：「归正人第降恩(指)[旨]换补官资、添差差遣及听陈乞充枢密院 士，指往江东西、福建、湖广诸州军，或虑在旅程发无力「发」字上下疑有脱文。。」诏临安府：「归正官以所授差遣州军、补充 士，以指给钱米州军，计程若干，给券日支，京官大使臣以上五百，选人、小使臣以下四百，沿路州县拟日批请，令临安府五日津遣出门，到本州岛拘抹。」(而已)[已而]兵部言：「本部所隶归正，其中有非从军不授借补付身，别因功授正补守阙进勇副尉、进勇副尉职名。欲依借补人一体添差，以近旨，即不该述。」诏依借补人已得指挥施行。 
二十三日，三省枢密院言：「归正人陈乞补正借补及差 士添差差遣，屡降恩旨及立定新格，仍令临安府等第给券津发 
        
之任。尚虑三省、枢密院诸房行遣迂滞，久旅狼狈。」诏三省、枢密院诸房：「自今应见在行在归正有陈，若借补乞补正，亦许赴朝省缴元借补付身，径送都丞检正，都司检详，即日索验，翌日定拟差遣，送合属房分登时施行。 士亦即日追篆文官辩验无伪，次日送机速房给差，札追所陈人，当官面给，尚书省送都司，枢密院送都丞检详给发讫，报临安府疾亟给券津发，仍令三省、枢密院榜谕。」 
七月四日，武义大夫、殿前司右军统领开赵乞赐姓开，并乞海州等赏。诏阶官遥郡上各转行一官。 
十三日，诏：「楚州旴眙军见居归正人，尽实抄记，委贫乏不自存，大人日给米一升，丁小减半，三个月止。其米州县于见储和籴米散给。」 
十四日，臣僚言：「日归正人诉牒，或住临安、建康府，于诸路商贩物货。乞用近旨下所属，给据照免沿路津税。臣未见制旨全文而心疑其滥。寻检隆兴二年五月之制『淮东西商旅所贩物货，依省则税并减半。如归正人兴贩，特全免三年。』乃知专指淮东西，分明为诸路奉行之失也。今看定应所在归正人兴贩物货，或自两〔淮〕贩至诸路，或自诸路贩至两淮，在诸路则所过场务依旧一例收税，在两淮则全免，庶使法简而易行。惠均而遍及。」从之。 
十七日，诏贵州刺史高复差枢密院统领官兼添差两浙西路兵马都监、临安府驻札。上谓辅臣曰：「高复乃向来胶西首先归正，闻亦甚贫，已令兼枢密院统领官，并赐钱千缗。」魏杞等曰：「陛下存抚远人，既优与官职，又加以赐赉，人非木石，安得不捐躯节以报陛下之恩也。」 
二十六日，诏：「归正文臣窠阙，帅府拟三员，节镇、军事州二员。借差大使臣未有差遣，并以待阙人如愿改注见阙者听，以投状先后，依已注州军拨填施行。」 
十一月一日，权尚书吏部侍郎李益谦言：「绍兴三十年以后新复州军归正人，依条制换补承信郎以上，注监当差遣，换补校尉注指使，并不厘务，帅府亦许注授替阙。诸军拣汰不堪披带使臣，已授离军添差人，二年为任。其中有称系归正，相续披诉不愿就离军添差恩例，乞改注归正添差恩例。归正添差系三年为任，与离军年限不等，其归正人若就离军添差任满后，更得归正添差两任；不就离军，止乞归正，任满后，止得归正添差一任，即不得离军添差。若不措置，恐词诉不已，欲将效比之人若无的确干照，可见来历分明，如愿改注，即与依见条改注。归正合入窠阙一次，如无见阙注替阙任回，即不许更陈离军添差。」从之。 
十二月二日，三省、枢密院言：「江上诸军应辖归正忠义；初有借补名目，各有等第，权破衙官券钱，其有已换给真命付身，勘给俸料，视借补或反不及，窃虑无以(瞻)[赡]。」诏沿江屯驻诸军、诸路总领所，凡借补 
      
付身换真命不及元请则例人与免镌减，并依旧，候将来立功转本等名目，即依条支破。 
十三日，礼部言：「海州归正进士刘之华乞依苏三益例，换给金国乡试文据，理为举数。勘会刘之华披陈于金国正隆二年、正隆五年曾请州解试下。窃详金国类试方为得解，盖今州县试之类，即难理举。缘昨有将伪齐阜昌年请解并后金国乡试中选，许理举赴特奏名试，致以后攀援未已。」诏自今若此乡试之人，不许理为举数，已放行人免改正。 
三年正月十六日，权尚书吏部侍郎李益谦言：「归正恩例陈乞添差，皆从优厚，并不召保参部，复免书铺系书，而法出奸生，不无伪冒。镇江府归正人忠翊郎张俊、承信郎曾势各见从军，辄令姓蒋人伪填魏胜军中发遣文据，仍令代名陈注归正差遣。法(守)[寺]论罪外，恐尚多有之。乞自今凡经朝廷陈乞归正添差，并召本邑保官二人结罪委保正身，非承代及他人阑遗付身，亦非见从军人，前连保状，并依见行条指。任满再乞添差，准此。从准本部揭板明示，贵绝冒滥。」从之。 
四月十二日，主管殿前司公事王琪言：「先承诏旨，招收山东归正忠义充 用，并续拨归正官兵有丁口繁重食用不足之人。昨蒙自四口以上，按月增支三年，今已满期；果罢，恐遽阙食。」诏展支二年，马步军同此。 
二十六日，建康府驻札御前诸军都统制刘源言：「依已获旨，月增支归正北军并忠义人口食米。契勘诸军管归正北军并忠义共八百二人，其中有官资已高，请给优厚，若一例更等第添支，恐无甄别。今相度，见充统领将佐并请衙官十二人及七十七人例券钱，计六十二人，更不增给。衙官五人券钱已下，并 用军兵计七百四十人，等第量增。家九口、十口，见今月添支五斗，今乞更增支二斗；四口、六口见今月增支三斗，今乞更增支二斗。」从之。 
八月十四日，归正持服张居实言：「蒙恩添差婺州观察推官，再任方及岁余，忽老母倾丧，饥寒迫切，命在旦夕，乞与免丁忧，放行请给。」诏本州岛据所得请给之数特作赡家钱支给，候服阕日罢。 
