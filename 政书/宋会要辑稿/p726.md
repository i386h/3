<!-- { "loadSidebar": true } -->
元丰四年四月七日，知沅州谢麟言：「准诏置托口、小由、古城、奉爱四寨，既筑四寨，其黔阳县等并在腹里，合减戍兵五百五十人防托新寨。乞置博易务。四寨民性顽扩，幸各安居，已晓谕赴所属寄纳弓弩，欲官为买之官：原作「它」，据《长编》卷三一二改。。溪江产麸金，欲募人淘采中卖，以业游手，并乞蠲城寨身丁税七年。」从之。
 方域 宋会要辑稿 方域一九 诸寨杂录 修建城寨 
     
修建城寨
元丰四年四月九日，枢密院言：「兰州近修复金城关，系就浮桥，泾原进筑古高平、没烟峡城寨，下瞰天都不远，尚未与熙河边面通彻。如将来泾原举动，进筑天都、锹镢川、萧磨移隘等处，又须两路声势相接，乃可为肘臂。 
     
宜更自熙河安西城东北青石峡口、青南讷心、东冷牟至会州以来，相度远近，修建城寨。仍自会州入打绳川建置堡寨，直与南牟会相接，即与泾原互相照应。」诏令章楶、锺传究心体访山川地里远近与控扼要害合修筑处，如何举动可保全胜，具状以闻。
 方域 宋会要辑稿 方域一九 诸寨杂录 新建城寨 
     
新建城寨
元丰四年四月二十一日，沿边安抚公事(张)[章]楶言：「前石门、好水河新建城寨，乞创置将副各一员，以泾原第十一将兼提点两城寨及招置汉蕃弓箭手为名。石门城差官八员，知城一员，以大使臣充；都监、监押共三员，以大、小使臣互充；巡检四员，以小使臣充。好水寨差官七员，寨主一员，以大使臣充；都监、监押共三员，以大、小使臣互充；巡检三员，以小使臣充。乞并以二年为一任，除依本路极边城寨官巡检合得酬奖外，每员更与特转一官。内将官升路分都监，副将升正将，如系正将差遣，亦依正将例，知城寨主升副将。两城寨各乞置酒税务官一员，寨主簿各一员。」诏从之。
 方域 宋会要辑稿 方域一九 诸寨杂录 相地建寨 
     
相地建寨
元丰四年十一月九日，泾(源)[原]路转运判官张太宁言：「自兜岭以北山险，可就岭南相地利建一城寨，使大军自镇戎军截粮草至彼。更于中路筑立小堡，以相应接，如此则可省民力之半。」又言：「臣观葫泸河一川南北平坦， 
     
地皆沃壤，若有堡寨可依，则其田尽可募弓箭手广令垦辟，止以遣回空夫并力修筑。若堡寨既成，则地基酒税并可经画，资助军费。」上批付卢秉曰：「张太宁奏乞城萧关故城以为根蒂，成 已见于熙河。自城兰州及展置戎垒之后，羌人相继降附者已数万帐，迨今效顺接迹不绝，卿其早图为之。」
 方域 宋会要辑稿 方域一九 诸寨杂录 耕种五寨 
     
耕种五寨
元丰五年正月五日，鄜延路经略司乞以新收米脂、吴堡、义合、细浮图、塞门五寨地置汉蕃弓箭手，及春耕种，其约束、补职并用旧条。又言：「新收五寨虽各据地利险阻，然守具未全，粮储露积，人兵无所存庇。欲于侧近那厢军三二千应副工作，及指挥转运司粮储但输安寨堡，候城寨可守则移运。」并从之。
 方域 宋会要辑稿 方域一九 诸寨杂录 城寨省费 
     
城寨省费
元丰五年二月十八日，诏令延州沈括：「用兵未艾，正当爱惜财用，其城寨尤宜百端省费，乃可万全，保据无虞。当无事时节，妄增城守兵马，一则伤财，一则疲力。今一方边计悉责在卿，一有阙误，必正典刑。」
 方域 宋会要辑稿 方域一九 诸寨杂录 四寨移用 
     
四寨移用
元丰五年三月十三日，诏都大经制泸州夷贼林广贼：原作「赋」，据《长编》卷三二四改。、梓州路转运副使苗时中详度，以新修腹里武宁、大硐、开远、平夷四寨，约新收乐共、江门、镇溪、梅岭、大洲五城对 
     
行毁废，城守之具皆可移用，可权留开封府界第四将兵马防托。其义军、弩手从军已久，并湖北雄略隔路，皆可遣归。
 方域 宋会要辑稿 方域一九 诸寨杂录 城寨住役 
     
城寨住役
元丰五年六月五日，上批：「泾原路进筑城寨，已降朝旨权住兴役，其李宪去年功赏，未曾施行。」于是除宪景福殿使、武信军节度观察留后，仍赐银、绢各二千疋两。
 方域 宋会要辑稿 方域一九 诸寨杂录 可建一寨 
     
可建一寨
元丰五年七月二十三日，诏：「鄜延路见修六寨，其长城岭寨以西接连环庆路金汤、白豹，已指挥环庆路差二万人并边照应。若别无兴作，即是虚勒军马，令徐禧、沈括计议，其当进筑城寨处，与曾布议定以闻。」八月二十五日，环庆路经略使曾布言：「洛原故城可以建一城，白豹和市可以建一寨，宫马川可以建一堡。」从之，令李察应副，候鄜延路兵势相接，方兴版筑。
 方域 宋会要辑稿 方域一九 诸寨杂录 量置城寨 
     
量置城寨
元丰五年八月二十四日，权荆湖北路转运副使赵杨等言：「巡历至诚州，城池楼橹足以保民防患，上江、多星、铜 、羊镇等团并至城下贸易，可渐招抚，置城寨。及下荆湖南路安抚、转运司，委知邵州关杞于莳竹县招谕芙蓉石驿未归明人户。」诏且令招纳，未得置城寨。
 方域 宋会要辑稿 方域一九 诸寨杂录 进筑城寨 
     
进筑城寨
     
元丰五年九月十四日，鄜延路走马承受公事杨元孙言：「新修永乐城毕。九月七日，沈括先部中军、右军、左虞候军至米脂寨，候总管曲珍将四军及选锋至，进筑城寨。」又言：「进筑城寨切不可迟，西贼既失横山，非晚必须绝减。」上批付沈括、徐禧、李舜举：「若留兵三五千在银川寨，为战守之备，移大军修筑以次城寨，如此措置有无利害，详度一面施行。」是月二十日，城陷。
 方域 宋会要辑稿 方域一九 诸寨杂录 分寨便利 
     
分寨便利
元丰六年五月十三日，西上合门使、果州刺史谢麟言：「先准朝旨，拨托口、小由、贯堡、丰山四寨并若水仓隶属诚州仓：原作「沧」，据《长编》卷三三五改。。缘沅州与诚州元自梅口江为界，今因割移四堡，遂以洪江口为界。自洪江口至梅口江约三驿，又从托口寨卢阳县界至梅口江约四驿托：原作「括」，据《长编》卷三三五改。。削取沅州封守，附益诚州太广，不惟沅州户赋人兵不足以成郡，兼诚州见招纳上和、潭溪等洞，自可以开托疆封。兼狤狼、九衙等诸洞并在托口寨西南，见隶沅州，水陆道皆出托口寨，设或溪洞入寇，诚州地远，力不能制，沅州又为托口等寨所隔，难便措置，或以生事。乞以小由、托口两寨依旧隶沅州，以大由筑溪峒，割隶诚州。」从之。
 方域 宋会要辑稿 方域一九 诸寨杂录 寨主监押 
     
寨主监押
元丰六年七月十二日，河东沿边安抚司言：「代州阳武等一十寨，寨主、监押每寨两员，乞许自本路经略安抚 
      
司及本司于大小使臣内择一员，保明申尚书吏部指差外，一员即自吏部差注。」上批：「地接契丹界，其事甚重，宜特依所奏。」
 方域 宋会要辑稿 方域一九 诸寨杂录 新复四寨 
      
新复四寨
元丰七年四月十三日，鄜延路经略司言：「准朝昔，吕惠卿言新复四寨深在生界，未有堡障应接，若遣人牛耕种，或见侵略，势不万全，乞候地毕了日施行。」从之。
 方域 宋会要辑稿 方域一九 诸寨杂录 新置堡寨 
      
新置堡寨
元丰七年六月十三日，赐广西路经略司度牒二百道，应副融州新招溪洞置堡寨。
 方域 宋会要辑稿 方域一九 诸寨杂录 置寨防守 
      
置寨防守
元丰七年八月一日，荆湖路相度公事所言：「王江一带自大湴口以上接连檀溪诸蛮，与今道路相接，朝旨专委主管广西经略司机宜文字程节招纳措置。本处地里阔远，蛮已归附，须筑一堡寨以为守备。」诏节相度节相度：原无，据《长编》卷三四八补。。节言：「王江上流地名安口，控扼诸峒，其地宽平，可建城寨。然由王口而上，经大湴口、老江口，皆生蛮徭团族，唯以略峒民板木为生，今虽效顺，各有俸给，若建城寨，亦须兵威弹压。今欲沿江及中心岭各治道路渐进，先置堡铺于吉老江，量留兵丁以防钞截粮道，然后安口可以积功。」又言：「王江一带团峒，东由王口、三甲，西连三都、乐土，南接宜州安化，北与诚州新招檀溪地密相邻比。熙宁中，尝 
      
遣承制刘初领兵丁置寨于安口，诸蛮并力杀伤官军，自此蛮情愈更生梗。今 招纳，例皆效顺，既当开道路，置堡寨驿铺，分兵丁防守，乃为久安之计。又缘事干两路，与诚州同时措置，庶使诸蛮力有所分，易为办集。」从之。
 方域 宋会要辑稿 方域一九 诸寨杂录 寨主同事 
      
寨主同事
元佑元年二月二十一日，诏诸将兵在镇寨非将官驻札者，监镇、寨主依知县法同管公事，着为法。
 方域 宋会要辑稿 方域一九 诸寨杂录 新踏寨基 
      
新踏寨基
元佑四年正月二十四日，考功员外郎孙路言：「龛谷寨新踏(塞)[寨]基有未便者三：地形侧峻，南带高阜，戎马可以下临，一也；土燥不可加板筑，二也；寨基四新井，皆在质孤河内，渗水别无泉源，缓急必见阙用，三也。」诏刘舜钦相度，具利害以闻。
 方域 宋会要辑稿 方域一九 诸寨杂录 给赐四寨 
      
给赐四寨
元佑四年六月八日，枢密院言：「拟答夏国诏，交割永乐陷没人口，计口支与赏绢，仍将葭芦、米脂、浮图、安疆四寨给赐夏国。」从之。详见夏州门。 
十月十九日，枢密院言：「环庆路经略司奏，准鄜延路经略司牒，夏国指定十一月十日交付人口，却欲同日受领四处废砦。切度夏国必是其日放出人马，逼胁警扰所弃地内住坐汉蕃弓箭手，散在郊野，有窖藏斛食及土棚屋室，枉致委弃，虽 
      
有护防人马，岂能周遍 欲令便将弃地内汉蕃人户先次迁移，将砦内官物亦行般运，务于交送人口日前事毕。」诏并依所乞，其葭芦、米脂、浮图、安疆寨外，如有住坐人户，亦合依此施行。

