<!-- { "loadSidebar": true } -->
五年二月二日，知宁国府钱端礼言：「常平米虽有以陈易新之法，而州县涉嫌，官吏不敢移易，年月既深，陈蛀损坏，腐为尘土。乞今后有上供去处，将见在常平米择其不陈腐者，许兑拨本年上供拨：原作「发」，据本书食货五三之三二改。，却将收到新米依数桩管。内无上供州县，听以陈易新。则常平所贮，岁皆新米，无陈腐折欠之患。」诏：「诸路州军将见在常平米先以本州岛支遣数目以新易陈，若州县支遣数少，兑换不尽，即依今来所乞，委自守臣审寔，以堪充军食米兑作上供起发，却将收到新米依数拨还，如法桩管。」 
五月七日，刑部侍郎汪大猷言：「常平、义仓之法，国家行之，最为详备。其钱物不得与它司交杂，它司辄乞支移借用者，皆有禁制。自绍兴三十一年成闵为湖北京西招抚使，创行申请，军马经过州县，批支券食，于义仓米内取拨，自后七八年间，义仓之积，耗散殆尽。乞自今出戍军兵经过州县，所批券米于上供米内支给，不许擅支义仓。如有违戾、必寘之法。」从之。 
八月五日，诏：「今后知、通每遇交替，从提举司取见管常平钱米有无陈腐侵支兑用，新旧官连衔结罪，保明申朝省。」先是，湖 
      
北提举谢师稷言：「常平之法，盖为水旱之备，历时寝么，州县率多侵用，名存寔亡。陛下洞察积弊，令逐路提举官亲历所部盘量，取见寔数，责逐州知、通交管封桩通：原作「道」，据本书食货五三之三三改。，不得侵支，惟许以新易陈。如日前虚申数目之弊，一旦尽革，臣窃恐见任之人即经替移，州郡循习旧弊，又擅行借兑，无以关防。」故有是命。 
六年九月十三日，江东运副兼淮西总领张松言：「今岁江东、(一)[两]浙间有涝旱去处，目今米价已渐腾踊，岂可不预为备 窃见江西、湖南、湖北三路常平仓蓄积充盈，积而不散，多致损败，不若检校见存之数，取拨一半转移江、浙，则常平所移，亡虑数十万硕。米既富足，民自无饥。」诏江西常平、义仓米通起三十万硕，湖南常平、义仓米通起一十万硕，并令发运司措置应副水脚钱，津发赴建康府桩管。 
七年六月二十四日，臣僚言：「近来常平之法寖坏，帑庾之积，所至空虚。方粒米狼戾之际，则无本以收籴，迨野有饿莩，始为移粟之举，或取之邻州，或取之别路，道路既遥，时月亦淹，救助未至，而民之骨已稿矣。今雨旸时若，有秋可望，愿诏常平使者检覆诸州常州籴本，有支移侵盗去处，各令隐括桩办，以俟谷贱伤农之际增收籴，以惠斯民。」从之。 
二十六日，臣僚言：「近者魏王奏请宁国府回籴常平米五万硕，应副官兵支遣，已降指挥除放。窃惟宁国一郡，常平之储几何，而取其五万斛，异时境内一 
      
有饥馑，顾何以赈之 乞委江东常平司核寔宁国回籴之数寔计有几，同共措置拨还。」既而户部供：「宁国府已收纳义仓米二万七千余硕外，止欠二万二千余硕。」诏礼部给降度牒一百一十道，付宁国府措置出卖，补籴昨回籴过常平之数。 
八年四月十七日，权户部尚书杨倓言：「义仓，在法计夏秋税每一斗别纳五合，即正税不及一斗免纳；应丰熟，计一县九分以上即纳一升。唯充赈给，不许他用。今诸路州县岁收苒米六百余万硕，其合收义仓米斛不少，访闻诸州将递年所收更不桩管，往往擅行侵用。乞行下诸路提举常平，限半月委逐州主管常平官取索五年的寔收支文帐，申部谷考。」从之。 
八月十六日，提举浙东常平公事郑良嗣言：「浙东去年五月终，一路有管常平米斛三十四万五千余硕，续措置收籴到米九万一千余硕，缘有灾伤及借拨军粮及支乞丐，见管只有四十一万硕。今欲趁秋成更籴五万硕，除别措置外，尚少钱五万三千二十余贯。」诏令礼部纽计度牒给降。 
九年七月二十一日，诏：「诸路提举将所部州军常平、义仓钱斛委官点检见在数目，一万硕以下尽行盘量，一万硕已上抽摘盘量，依寔保明闻奏。」从户部尚书杨倓请么。以上《干道会要》。 
 
【经进总类国朝会要 义仓】
绍熙元年七月八日，臣僚言：「义仓之制，始于隋开皇。户出谷麦，贮于当社，故名社仓，遇歉赈给。国朝 
      
咤之。今州郡于入纳之际，与省苒混一，虽拨隶常平，然义仓之许，本以赈济，今乃杂置其中。乞诏有司，令各就本县置立义仓，以县丞主之，庶不失社仓本意。」下户部看详。本部欲下诸路提举常平司看详臣僚奏陈，照应见行条法钤束诸州县，将见管义仓米点检见数。后收纳到义仓米，于常平仓内令择敖屋专一盛贮，分明置立义仓米牌号，不得[将]常平米仍前混杂。仰提举司常切点检觉察。如违，从本司按治施行。」从之。以上《光宗会要》。 
庆元二年六月二十四日，户部言：「权兵部侍郎兼知临安府谢源明奏：『乞诏诸路提举常平官，不得将义仓米与常平混杂，令提举官躬亲核寔。若委系么年陈腐欠折之数，非咤合干人偷盗作弊，具寔欠保奏，悉与蠲放。』本部看详：欲从奏陈事理，下诸路提举司行下所部州县，须管将义仓、常平钱米分(豁)[割]所隶，令项桩管，攒具帐状，从本司逐时检核，毋令妄有他用，以备济粜。其间陈腐欠折之数，并委提举司躬亲核寔。如见得别无情弊，结罪保明，申取指挥施行。」从之。 
嘉泰三年五月二十一日，监察御史林行可言：「窃惟义仓之法，每输二税一石，别取一斗，歉岁即给与民。元丰中，既诏开封府畿县义仓隶常平司，又诏京东、京西、淮南、河东、陕西依开封府界诸县行义仓法。立法之初，所以行之诸县者，盖以一县所管二税之数，取其赢余，积而为凶荒之备。以本县之 
      
粟，赈本县之民，此意至均么。绍兴十八年，咤旱，复诏户部措置，益为详备。今么不然，一粒以上皆归之州仓，而不复储之外县，一遇州郡给散，而使其盻盻然不得沾丐，此岂立法之本意哉 乞明诏诸路提举常平官行下所部诸县，将每岁所纳二税大数细算合输义仓斗斛若干，除附郭县就州仓送纳外，仰诸县别立仓敖，明置簿籍，尽数截纳，委令、佐通管，岁具纳到米数申常平司，州郡不得辄自拘纳。县道除赈济支给外，常切措置以新易陈。稍有并缘侵支，仰郡守、监司严行按劾。」从之。 
嘉定三年三月二十八日，臣僚言：「人户纳苒，或就县仓，或往州仓，各从其便，令典具存。盖纳苒则有义仓，有耗剩，义仓所储，专以待水旱凶荒，耗剩则倅厅拘发，漕司支遣。近年以来，有立约束不许县仓受纳，必欲尽归之州郡。殊不知县仓不受纳，则失义仓之利，许有水旱凶荒，何以赈之 所谓耗剩者，当据县仓所纳苒米若干，然后取耗剩若干。浙中诸邑有[额]管苒米余十万石者余十万：疑当作「十余万」。，岂尽于县仓受纳么 今倅厅不问见纳之数，但以苒额总计耗剩，悉取于县。乞戒敕诸郡，每岁苒米从民之便，许于县仓输纳，俾存义仓，以待赈贷。如耗剩米只据所纳苒数解发，不得额外一毫妄有纽折。」诏令户部看详闻奏。既而户部言：「照得民间输纳苒米，自合各从其便，或就县仓，或往州仓。不唯便于民户，其义仓所输，亦可以 
      
备凶荒水旱赈恤之用。兼州郡所取耗剩，亦应以收到苒米分数纽计拘催，不应秪以递年额管苒数取于县道，又复以高价折钱，委为民害。乞行下诸路监司、州郡，遵从今来臣僚奏请事理，恪意奉行，毋致灭裂。如有违戾去处，监司觉察，严作施行。」从之。 
七年三月九日，臣僚言：「福建地狭人稠，岁一不登，民便艰食，贫家得子，多弃不举，法令有不能禁。曩时宿儒□议，初由乡里创立社仓，借籴本诸司，为米万，夏贷而冬敛之，虽中产亦得接济，其利甚博。以社仓之息米二分，与不济僧寺之租米岁入举子仓，以济贫乏生子之人，使有所仰给，遂不忍弃。此良法么，行于建、剑上四军州。比年以来，社仓之米不贷于贫民下户，而土人仓官乃得专之，以为谋利丰殖之具，所贷者非其亲戚，即其家佃火与附近形势、豪民之家。冬则不尽输其可得，而敛者又为仓官私有。凡不济院之产，皆形势户请佃，仓官不敢谁何。租米既不肯输，息米又无可拨，生子之人不蒙沾，讼诉纷然。是以举子虽有仓，刻石虽有碑，而美意尽失之矣。乞下提举司每岁择一清强官，核实见在米数，其欠折则监仓官填还，责之保司，同共管掌。岁委令、丞收支，修复旧法，桩管储蓄，敛贷以时。」从之。 
十一年五月六日，臣僚言：「顷岁议臣有请计义仓所入之数，除负郭县就州输送外，余令逐县置敖、自行收受。非惟革州郡侵移之弊， 
      
抑以省凶年转般之劳，是可行么。曩时州仓随苒带纳，钞同一钞，输同一输么，今正税输之州，义仓输之县，则钞为二钞，输为两输矣。曩时雀鼠之耗蠹，吏卒之须求，一切倚办于正税，而义仓不预焉。今付之于县，既一尢正税，独有此色，则雀鼠之耗蠹，吏卒之须求，所不能免矣。于是议臣有请，令人户义仓仍旧随正税从便就州作一钞输纳，而州郡复有侵移之弊。臣闻绍兴初，台臣尝请申严义仓之法，通计一县合收之数，截留下户苒米于本县送纳。开禧初，议臣复请仿绍兴之意，令本州岛遇收受之时，计一县合纳义仓之数相当，听从本县收受，其余则仍令随苒赴州输纳。盖截留下户之税米，以补一县之义仓，则输同一输，钞同一钞，雀鼠之耗蠹，吏卒之须求，一切倚办于正税，而义仓不预焉，与输之州无以异么。其余上户之义仓，则随正税而输之州，州得以补偿其截留下户之数么，则州不以为怨。县得此米别项储之，以备水旱赈济之须，使穷民不至(放)[于]艰食，则县不以为挠，一举而三利获，此上策么。惟是负郭之义仓，则就州输送，自如旧制。至于属县之义仓，则令、丞同主之。每岁之终，令、丞合诸乡所入之数，上之守贰；守贰合诸县所入之数，上之提举常平；提举常平合一道所入之数，上之朝廷。令、丞替移，必批印纸，考其盈亏，以议其殿最。庶乎寔惠及民，不敢为州县之所侵移，而徒为虚 
      
文么。」从之。 
