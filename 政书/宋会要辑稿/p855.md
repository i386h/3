<!-- { "loadSidebar": true } -->
三十一年十月，诏：「契丹与我为二百年兄弟之国，顷缘奸臣误国，招致女真，彼此皆被其毒。朕既移跸江南，而辽家亦远徙漠北，相去万里，音信不通。今天亡北虏，使自送死。朕提兵百万，收复中原。惟尔大辽豪杰忠义之士，亦宜协力乘势，歼厥渠魁，报耶律之深雠。将来事定，通好如初。」命吴璘为陕西、河东路招讨使，刘锜为京畿、淮北、京东路、河北东路招讨使，成闵为京西路、河北西路招讨使，杨存中为御营宿卫使中：原作「忠」，据《宋史》卷三二《高宗纪》九改。、主管马军司公事，成闵兼镇江府驻札御前诸军都统制、淮南东路制置使、京东西路河北东路淮北泗宿州招讨使，李显忠为淮南西路制置使、京畿河北西路淮北寿亳州招讨使、依前建康府驻札御前诸军都统制，吴拱为湖北京西路制置使、京西北路招讨使、依前鄂州驻札御前诸军都统制。诏曰：「国家以金人不道，弃信渝盟，遂至兴师，本非得已。指挥诸将，所到先问百姓疾苦，除以官库金帛给散将士外，不得烧毁屋舍，杀戮平民，劫夺资财，虏掠妇女。其应干非法科敛役使残酷不便事件害及吾民者，日下除去。见作奴婢之人，并与释放。如豪杰忠义之士能据一县迎者，即与知县；以一州降者，与知州；以一路降者，除安抚使。其集合义兵自效者，并优补官爵，加别任使。为女真奴婢能擒杀其本主者，便与其主在身官 
      
职，仍以本户田宅钱物尽行给赐。朕念中原赤子及诸国等人，久为金虏暴虐役使科敛，或世为奴婢，已无生意。又指吾归疆百姓为宋国残民，蹂籍杀戮，无所顾惜。朕闻之，痛心疾首。是用分遣大军，诸道并进，以救尔于涂炭。想闻王师至，必能相率归顺，朕不惜官爵金帛，以为激赏。若系有官之人，并依见今元带官职，更不敦减。其有以土地来归，或能攻取城邑，除爵赏外，凡府库所有，尽以给赐。朝廷所留，惟器甲、文书、粮草而已。如女真、渤海、契丹、汉儿应诸国人能归顺本朝，其官爵赏赐，并与中国人一般，更不分别。内燕地人昨被发遣归国者，盖为权臣所误，追悔无及。今虽用事，并许来归，当优加爵赏，勿复疑虑。朕言不食，有如皎日。」 
是月十四日，知均州武招纳到北界忠义归朝人巡检杜海、昝朝等二万余人，并老小数万口，杀到金人首级并捉到活人共二百余人。 
十六日，御前诸军都统制王权遣统领姚兴于庐州北地名定林见阵活捉女真鹘杀虎。 
十八日，武遣总辖民兵荀琛、将官李元收复邓州。 
十九日，吴璘遣右军第二将正将彭清、副将强英、左军第二将副张德等攻破陇州方山原。 
二十二日，武遣巡检赵伯适收复浙川、顺阳两县，招纳到忠义归正人侯进等共一千余户。 
十一月一日，御前诸军都统制戚方遣将官张宝收复蒋州。金贼萧安抚等部领人马七千余人于 
      
十月初四日攻蒋州，至是收复。 
七日，西河州(S上右禾)州知寨张彦忠收复兰州，招收到北界熙河路兰州千户王宏，同招抚部押军马鲁孝忠率兰州汉军民投拜本州岛，伪官女真安远大将军、兰州刺史温都、乌七等酋首以不肯投拜，遂戮之。 
八日，金、房、开、达州驻札御前诸军都统制王彦遣统制任天锡、郭谌收复丰阳、商洛两县，攻破商州，捉到伪知州金人昭毅大将军完颜守能、权同知商州武骑尉马彦、金人千户信武将军浑达并男子斤，金人涅合、番人杨大首、金人阿罗、金人安远大将军阿华并男六三，番人刘春、金人高娄石高受、僧望宇，通事郭十一、李全部落子食粮军一千余人。 
十一日，侍卫军马司中军统制赵撙收复蔡州，杀死总管杨万户。 
。俘斩既尽，而战江中者，蒙冲相击，虏舟多平沉，死者数万，岸上之尸凡四千七百余人。射杀万户二人服紫茸线甲纻丝袍，生获千户五人，女真五百余人。 十三日，江淮荆襄参谋军事虞允文奏，虏兵七十余舟遽达采石南岸，遣步军统制时俊先登，军皆殊死 
十七日，戚方遣统制李贵、统领官张成、忠义总首孟俊收复顺昌府，武收复虢州庐氏县。 
二十一日，王彦遣发将兵会合忠义官辛溥，收复朱阳县，捉到正女真蕃人女人，并招降到县令奉议大夫刘楫、商酒都监供奉班祗候王元宾，及收复虢州。 
十一月二十七日，虏主完颜亮被弒。 
      
孝宗绍兴三十二年七月十九日，未改元。诏主管侍卫马军司公事张守忠将带精锐官兵五千人前去淮西，同王彦、王之望措置边备。 
八月十五日，张守忠奏：「得旨，令本司诸军人马起发往巢县屯驻，应副缓急使唤。今来已是秋凉，水脉减落，道途通行，正是防秋之时，诸探报不一。」诏令八月下旬择日起发。 
九月十二日，江淮宣抚司奏：已是秋深，乞拨甲军前来扬州驻札。诏令殿前司左军全军、马军司于前军左军内各差二千五百人，令刘源统押，步军司差五千人，并前去扬州屯驻，听江淮宣抚司使唤。 
十月四日，枢密院言：「已降指挥，捧日天武四厢都指挥使李横令襄阳府发赴行在，未到间，据虞允文札子，乞分李横一头项，假以官军，使同忠义人进发。」诏从之。 
八月，诏令张守忠统辖三 
      
司人马，听江淮东西路宣抚使张浚节制。 
二十二日，张浚奏：「殿前司今月十三日得旨，更候十日起发，乞从令如期应副差使。」诏令殿前司疾速催督起发，不得住滞。 
二十四日，主管殿前司公事成闵言：「得旨，令本司于已差出戍人内选差一万人前去镇江府屯驻，今欲差前军与策选锋通共一万人起发前去。」从之。 
孝宗隆兴元年三月二十八日，诏步军司军马可改差统制李福统押，起发前去，其鲁安仁依旧在寨管干。 
四月三日，诏遣殿前司右军统制阎德统辖殿前、步军司人马，前去听张浚节制。 
十月八日，诏令殿前司于护圣马军差一千人骑，步军差入队二千人、不入队一千人，往江淮都督府，令内库支犒设，月半起发。 
十日，殿前司申：「恭依差拨外，有马军一千人骑，合用不入队傔人一千人打请草料，照管养马，乞依数贴差前去。」从之。 
十二日，诏已差发护圣军人马，且令于镇江府屯驻。 
二年七月二十四日，诏令步军司郭振全军人马于八月上旬择日起发，前去淮东屯驻。 
九月八日，诏殿前司军马，可令常作准备，不测起发。 
十九日，诏：「殿司护圣马步军、神勇军、策选锋军、前后右军人马，并行起发。候到，令淮东宣谕使钱端礼差殿前司前军先次往扬州，右军往真州屯驻。其余军马，并于镇江府听候朝廷指挥。刘宝除魏全、邢福下两将军兵在盱眙屯守外，其余全军 
      
并令在楚州并清河口、淮阴、洪泽留屯；陈敏军依旧屯守高邮。遇有警急，令陈敏自将兵千人往楚州就刘宝同共守御，候事定日还任。如盱眙人少，更令刘宝相度那拨增戍。郭振步军司全军令拘收并在六合。扬州孙于、瓜洲刘端人马，候(令)[今]来差拨殿前司军马到日，归刘宝军。如分屯去处，人数多寡，更切量度事势轻重，一面增减，分合备御。」 
二十三日，郭振奏：「据魏全申，准招抚使刘宝差管辖军马，日下起发，前来清河口防捍。全已于今月十八日起发前去讫。契勘虏人十五日交割泗州之后，日有增添人马，窃料虏人既以重兵压境，必有窥伺侵犯之意，正要多备人马，以防不测冲突。况泗州昨来无事之时，尚差陈敏一万五千余人、魏全三千五百余人在彼防托，令来虏人对境屯泊重兵，却蒙遣陈敏往高邮，魏全往清河，独臣在盱眙军，窃恐缓急枝梧不前。」诏令刘宝部押陈敏、魏胜于楚州专一措置清河口、盱眙军一带，仍分差主兵官前去盱眙军，体度备御。郭振候刘宝军到，即回六合。 
二十五日，钱端礼言：「契勘盱眙军近有郭振带到三千余人，缘清河口系是控扼紧切去处，刘宝乞抽回魏全一军。郭振见在盱眙弹压。乞候殿前司人马到日，分拨二千人往盱眙，替回郭振官兵，依旧六合屯驻。所有盱眙，取天长路至扬州，两日可到，最为冲要，与高邮地里相关，合专委陈敏措置 
      
防托。已行下郭振且去盱眙，指挥下日，遣发殿司人马前去，方可起发，却回六合，及令陈敏专一措置天长守备。」诏：「令刘宝遵依已降指挥，全军守把清河口，并差官往盱眙屯驻。缘近来淮西探报事宜稍重，令郭振日下回六合，陈敏将带人马前去天长。候殿前司前军到扬州，令王琪先差拨三千人抵替陈敏，往楚州同刘宝、魏胜备御楚州、盱眙军一带。其余不可待报事，令钱端礼一面随宜施行。」 
十一月十五日，诏：「虏兵侵犯淮南，将士暴露，朕念之坐不安席，食不甘味。今月十六日，当避正殿，减常膳。」 
十二月二十四日，枢密院勘会三衙官兵见屯戍两淮，诏令殿前司官兵先次班师，步军司节次起发。 
干道元年正月十一日，诏诸军已班师，杨存中令赴行在奏事。 
四年十一月五日，诏殿前司差拨兵将官统押官兵三千人，先次起发前去扬州，权听王任节制。 
九日，护圣步军统制兼知楚州左佑言：「得旨，将带本军官兵三千人，候至扬州，且于寨屋安泊，逐旋摘那前去楚州屯驻，不得张皇。窃见彼处目今正是盗贼出没窃发之时，若候所差人兵到来，委是迟缓，有失枝梧。欲乞于扬州本司策选锋军更戍官兵摘差二百至三百人，内马军一百人骑，逐旋起发至楚州，权暂听佑使唤。候本部人兵到日，将借过人马依旧发回扬州，庶几不失事机。」从之。 
十四日，诏护圣步军差出扬州 
      
更戌三千人，令今月十五日、二十五日、十二月五日，分作三次起发。 
十二月十三日，左佑言：「将官褚渊管押第一次起发一千五十人，已于十一月二十六日到扬州安泊。贼兵虽已溃散，深恐尚有余党，缓急啸聚。本州岛地居极边，抵接对境，乞将褚渊一千五十人先次移那前来楚州屯驻，庶几边郡有以弹压，不致 虞。」从之。 
五年六月二十三日，诏令殿前司于神勇见在寨人内差拨四千人、马四百疋，选差统领一员，部押前去江州屯戍，权听池州都统王明使唤，候秋凉日起发。 
六年四月二十五日，诏令殿前司于选锋军内差拨三百人，策选锋军差二百人，马军司中军差三百人，步军司中军差二百人，建康府都统司差五百人，赴江州王明军使唤，并要全队强壮入队之人，不得以老弱不堪披带人充数。 
九月六日，诏令殿前司遣发游奕军全军人马，并忠锐军见管寄招军兵，并令游奕军统制官统押前去高邮军屯守，听陈敏节制。 
