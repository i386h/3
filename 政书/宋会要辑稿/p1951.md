<!-- { "loadSidebar": true } -->
干道元年五月一日，少师、奉国军节度使、四川宣抚使、领御前诸军都统制、成国公吴璘特授太傅，进封新安郡王。以璘除太傅、郡王，依杨存中所得恩例施行。璘自蜀入朝故也。 
六月十六日，少傅、保康军节度使、充醴泉观使、大宁郡王吴益特授少师，其恩数并依除少傅例施行。 
同日，宁武军节度使、开府仪同三司、充万寿观使永嘉郡开国公吴盖特授少保，进封新兴郡王。 
三年十二月十八日，少师、保康军节度使、充醴泉观使、 
     
大宁郡王吴益除太傅。 
六年三月二十七日，观文殿大学士、知绍兴府史浩特授检校少傅、保(定)[宁]军节度使。四月二日，诏(诰)[浩]恩数并依前宰相例施行。 
八年五月一日，大同军节度使、提举万寿观蒲察久安特授检校少保。
九月十二日，特进、左丞相兼枢密使、华国公虞允文特授少保、武安军节度使，充四川宣抚使，进封雍国公，以允文乞罢政求去故也。 
淳熙三年正月七日，皇叔祖、少保、昭化军节度使、判大宗正(师)[司]、嗣濮王士輵为少傅，依前昭化军节度使、判大宗正司，嗣濮王。 
四年三月五日，崇信军节度使、开府仪同三司、提举临安府洞霄宫史浩为少保、观文殿大学士、醴泉观使兼侍读。其后五年三月十八日，以少保为右丞相，十一月十五日罢，特授少傅、保宁军节度使。 
六年正月十一日，皇弟、少保、静江军节度使、充醴泉观使、恩平郡王璩为少傅。 
同日，武(秦)[泰]军节度使、开府仪同三司、充万寿观使曾觌为少保、宁武军节度使、充醴泉观使。 
十月十六日，皇叔祖、少傅、昭化军节度使、充醴泉观使、嗣濮王士輵为少师。 
同日，皇兄、少保、岳阳军节度使、充万寿观使、永阳郡王居广为少傅。 
七年五月二十八日，诏特进、观文殿大学士、判建康府陈俊卿以廊庙旧弼，出护留都，二年之间，绩效显著，可除少保，依前观文殿大学士，判建康府。 
八年五月二十七日，少傅、保宁军节度使、充醴泉观使兼侍读、鲁国公史浩为少师，依前保宁军节度使、充醴泉观使，进封鲁国公。 
九年九月二十三日，安德军节度使、开府仪同三司、充万寿观使、天水郡开国公伯圭为少保，封(荣)[荥阳]郡王。 
十年六月二十六日，少保、观文殿大学士、充醴泉观使、申国公陈俊卿为少傅，依前观文殿大学士，进封福国公致仕。
八月二十二日，少师、保宁军节度使、充醴泉观使鲁国公史浩为太保，依前保宁军节度使，改封魏国公致仕。 
十三年正月十四日，太保、保宁军节度使致仕、魏国公史浩为太傅，依前保宁军节度使，改封魏国公致仕。少傅、观文殿大学士致仕、福国公陈俊卿为少师，依前观文殿大学士致仕，进封魏国公。皇叔祖、保康军节度使、开府仪同三司、充醴泉观使、嗣濮王士歆为少保，依前保康军节度使、充醴泉观使、嗣濮王。并以高宗圣寿八十庆典加恩也。 
十五年六月四日，少保、安德军节度使、充万寿观使、(荣)[荥]阳郡王伯圭为少傅、依前安德军节度使、充万寿观使、(荣)[荥]阳郡王。以营护高宗山陵毕加恩故也。
 职官 宋会要辑稿 职官一 杂录 
     
杂录
孝宗淳熙四年八月十六日，臣寮言：「已降指挥，宰执所得给使减年太滥，故定初除、转厅为两色。 
     
如三公、三少、使相、太尉于法本无合得给使恩典，累有援执政恩例而特给之者。乞自今除授如降旨许特依执政者全与初除恩数，其后不问几经迁除，止合依转厅减年。如无特旨许依执政之文，不得援例放行。」从之。 
淳熙十六年三月二日，特进、左丞相、许国公周必大可特授少保，依前左丞相，进封益国公。 
三月九日，皇子、安庆军节度使、平阳郡王可特授少保、武宁军节度使，进封嘉王。 
二十四日，皇伯、少傅、安德军节度使、充万寿观使、(荣)[荥]阳郡王伯圭可特授少师，依前安德军节度使、充万寿观使、(荣)[荥]阳郡王。太傅、保宁军节度使致仕、魏国公史浩可特授太师，依前保宁军节度使致仕、魏国公。皇叔祖、少保、保康军节度使、充醴泉观使、嗣濮王士歆可特授少傅，依前保康军节度使、充醴泉观使、嗣濮王。皇叔祖、昭庆军节度使、开府仪同三司、充醴泉观使、天水郡开国公士岘可特授少保，依前昭庆军节度使、充醴泉观使、天水郡开国公。 
四月十九日，皇伯祖、宁远军节度使、安定郡王子彤可特授检校少保，依前宁远军节度使、安定郡王。奉国军节度使、提举万寿观、宜春郡开国公夏执中可特授检校少保天头原批：「夏执中以下二十九字涉上误复。」今删。，依前奉国军节度使、提举万寿观、宜春郡开国公。 
光宗绍熙元年四月六日，皇伯、少师、安德军节度使、充万寿观使(荣)[荥]阳郡王伯圭可特授太保，依前安德军节度使，充万寿观使、嗣秀王。 
三年六月十八日，皇伯、太保、安德军节度使、判大宗正事、嗣秀王伯圭特授太师。 
二十六日，太尉、保大军节度使、提举万寿观、吴兴郡开国公郭师禹特授少保。 
绍熙五年十二月二十二日，少傅、保大军节度使、充万寿观使、郭师禹为少师、永宁郡王。 
宁宗庆元二年九月二十一日，郭师禹为太保，十月二十二日为太傅、永宁郡王致仕。 
庆元二年三月十七日天头原批：「寄按，上条已有『二年』，此疑误。」，宰执进呈：「昨日中使宣谕皇叔祖、少师、嗣濮王士歆转一秩。缘已是少师，合转太保。自来三少之官，不轻除授。检照典故，嗣濮王虽亲子孙，皆不曾除此官，却有生后得之者。」上曰：「前日曾宣引，乃有此请。亦念其来日无多，姑从之。其意亦见嗣秀王为三公故耳，然与嗣秀王事体不同。既无此例，却恐别有攀援。」端礼奏：「诚如圣训。」上首肯。 
四年五月二日，保宁军节度使、开府仪同三司、充万寿观使韩侂胄为少傅。五年九月一日为少师，进封平原郡王，改永兴军节度使。六年十月三日，为太傅。嘉泰二年十二月十五日，为太师。 
七月二十日，特进、观文殿大学士葛邲为少保。 
五年八月二十七日，特进、右丞相、祁国公京镗为少保，依前右丞相，进封郑国公。六年闰三月四日，为少傅、左丞相，封冀国公。八月十五日，为太保、观文殿大学士、魏国公致仕。 
十二月二十五日，特进、 
     
右丞相、冀国公谢深甫为少保深：原作「申」，据《宋史》卷三九四《谢深甫传》改。，依前右丞相，进封鲁国公。既而宰执进呈，深甫力辞少保之命。上曰：「即当批出。」何澹等奏：「谢深甫力欲辞避，荷陛下许从其请。」上曰：「向来留正以七官而转，谢丞相坚不肯受，以为超躐。今此姑从其请，却俟他时别除。」澹奏：「陛下可谓能成臣下之美。」 
二十七日，昭化军节度使、开府仪同三司、充万寿观使吴为少保。嘉泰三年五月十五日为少傅，嘉定五年八月二十二日为少师致仕。
嘉泰二年三月十九日，镇安军节度使、开府仪同三司、判建康府吴琚为少保。 
十八日，皇弟、昭庆军节度使、开府仪同三司、吴兴郡王炳为少傅。 
二十一日，特进、右丞相、冀国公谢深甫特授少保，依前右丞相、冀国公。 
二十六日，保顺军节度使、开府仪同三司、充万寿观使谢渊为少保。嘉定二年八月七日为少傅，四年三月十八日为少师，进封和国公致仕。
五月十六日，皇伯、奉国军节度使、提举佑神观、充秀安僖王园令、秀王位检察尊长师揆为检校少保。嘉定三年六月十六日为少保，六年三月六日为少傅，七年八月二十二日为少师。 
四年十二月十三日，皇伯、定江军节度使、提举佑神观师垂为检校少保。开禧三年十月十七日为检校少师。 
嘉定三年六月十四〔日〕，特进、观文殿大学士、提举临安府洞霄宫钱象祖为少保。四年闰五月二十六日为少傅，进封珍国公致仕。 
十七日，皇叔祖、昭庆军节度使、提举佑神观、嗣濮王不俦为检校少保。 
二十六日，岳阳军节度使、开府仪同三司、充万寿观使杨次山为少保，进封永阳郡王。六年三月六日为少傅。 
六年三月二十四日，保信军节度使吴琰为检校少保。 
二十八日，保康军节度使、充秀安僖王园令师禹为检校少傅。十二年九月二十三日为少保，十五年五月九日为少傅，十六年二月九日为少师，与宫观。 
十三年六月二十六日，保宁军节度使、开府仪同三司、四川安抚使安丙为少保。十四年十二月十一日为少傅致仕。 
十四年七月十五日，金紫光禄大夫、右丞相兼枢密使史弥远为少保。
十五年正月一日，奉国军节度使杨谷、保宁军节度使杨石并为检校少保。 
二月二十日，少保、右丞相兼枢密使史弥远为少傅。 
十一月九日，皇子、宁武军节度使、祁国公(并)[竑]为检校少保。 
十六年三月二(五)[十]五日，检校少保、安德军节度使、知婺州师嵒为检校少傅。 
九月二十三日，保康军节度使、提举万寿观不 兔为检校少保此下原有「使宿国公郑居中除太保，以抚定燕云也。除拜三公，不领旧职、不带节钺者并立三公本班，诏旨总治三省者治三省事，应领旧职或带节钺并立旧班，治旧职，立为定制。十一月六日，制以检校太师、瀛海军节度使开府」一段文字重出，今删去。。 
      
太师、太傅、太保为三师，太尉，司徒、司空为三公，并为宰相、亲王、使相加官。五代之制，司徒迁太保、太保迁太傅、太傅迁太尉，太尉迁太师，检校者亦如之。国朝因之。 
太宗淳化三年，以西京留守、太保兼中书令赵普为太师，西京养疾。普累表乞致政，以开国元臣，故优拜之，非常例也。 
真宗天禧元年二月，司徒、平章事王旦、彭王元俨同日降制加太保，三公并除双员自此始也。 
五月，以太保兼门下侍郎、平章事王旦为太尉、侍中，听五日入中书。旦恳辞不拜。七月，加太尉，依前充玉清昭应宫使。又令礼仪院详定赴上仪注。国朝以来，三公不兼相，无赴上之仪。真宗优宠元臣，特有是命。
四年十二月，以资政殿大学士、太保王钦若为司空，职如故。时钦若求侍东宫讲诵，以辅臣兼领三少，品序非便，表求换秩，乃有是命，止立学士班。 
仁宗庆历三年九月三日，司徒、监修国史兼译经润文使、许国公吕夷简守太尉致仕，宜朝朔望、大朝会缀中书门下班。 
