<!-- { "loadSidebar": true } -->
三年二月二十九日，诏左藏南库出卖度牒每道减作价钱四百五十贯。每道旧系五百贯，至是，中书门下省检会止有四百余道，咤有是命。 
三月二十四日，诏：「封桩库监官并监门官，元系以监左藏南上库并门，今改为封桩库，其理任、请给、酬赏、人从等，并依左藏南上库已得指挥，仍通理历过年月日。公吏亦与通理，及入役、迁补、出职、补授、合支、请给等，并依南上库。」从本所请么。 
五月十六日，诏：「自今(在)[左]藏库监官、监门官，不得与专知官、掌管官物使 
      
臣轮宿。」从中书门下省奏么。 
七月十一日，诏左藏库将起到绢照应色额省样堪充支遣，即与交纳，更不须以买绢阻遏，辄有退换。仍约束诸路州军，不得将纰 轻薄之数夹带起发，兼不得过数高 价直，令民户折钱输纳。 
十六日，提领左藏封桩库所言：「乞于皇城司差拨亲事官二名，轮于库门搜检，半年一替。」从之。 
四年二月二十五日，诏左藏南库支会子三十三万贯，应副湖广总领所桩积备边。以后年分，依此给降。尚书省言：「湖广总领所淳熙四年岁计内一项，四川合起纲运一百六万余贯，除折阅一半外，实有五十三万贯。已降指挥，令四川总领所拘截五年，桩积备边使用。理合别行科降。」故有是命。 
五年二月十三日，执政言：皇后生辰，旧系左藏南库投进金三千两。诏免投进。 
五月十六日，左藏库言：「本库元管库子二十一名，今止存二名。缘召募须有抵产五百贯拘留在官方得充应，所以无人就募。昨降指挥，许免拘抵产，权行召募一十名。今见役专、副结罪保明，令乞更许放行。」诏权募一次，增召壮实保一人。其余见阙人数，委提辖官召募有抵产人充。 
六年正月四日，太府寺言：「本寺所辖左藏东、西等库，旧例系三衙分差军兵防护火烛。近承指挥不许差拨，窃恐日后无人防护。欲将左藏库等处所管脚甲、杂役，并巡防兵士、作匠等人，籍定姓名结甲，于内选差人部辖。仍于各处料 
      
次头子、市例钱内量行支破，计置防火器具。」从之。 
十二月十六日，诏：「自今差左藏库监官，如未曾关升亲民资序，不放行。」 
九年三月二日，诏左藏库：「如遇郎官到库看验监交纲运，将见管秤子籍定姓名，旋行点委秤盘。令监官钤束合干人，毋得乞觅作弊。」 
五月九日，诏封桩库监官许用户部长贰荐举改官。从吏部请么。 
八月一日，诏封桩库提领官，令户部每月添支茶汤钱三十贯。 
十年四月八日，户部侍郎曾逮言：「乞将左藏西库掌管官物使臣更不差人，其专知官且从见今左藏东库例，令本库立界；副知权充专知官，却令押司官权充副知，及头名、次名手分权充押司官。以下各带理本名递权，候将来界满日取旨。」从之。 
五月九日，臣僚言：「祖宗用人，初无清浊之别，韩琦第二人进士及第，未免监左藏库，后为度支判官，皆号称职。乞明诏大臣，如行在左藏库之类，稍重其选，与免待阙，遇餐学有阙，却于此取之，以广得人之路。」从之。 
八月二十八日，诏左藏南库拨隶户部。其提领所应管事务，限五日结局。先是，户部具南库收支项目，上谓辅臣曰：「见在钱三十五万余贯尽拨付户部，其余金、银等物，令陈居仁点检，具数以闻。」上又曰：「欲并南库归左藏，令版曹自理会，朕亦省事，卿等可子细令具南库五年间出入帐亲自点检。」故有是诏。 
十一年七月十二日，左藏东、西库言：「诸处纲运到库，有合用书 
      
铺、甲头、脚户般夯搭垛等人，皆是百姓。从来纳纲人于所[在]州军縻费钱内使用顾倩，未曾立定则例，遂致公吏、库级通同过数乞取钱物。窃见内藏库已有定立诸处入纳金银等物般运脚钱则例，今欲将左藏库书铺、甲头、脚户等常例使用，依内藏库见行体例裁酌，各量逐人名色高下立定则例有差。今后如有违戾过数乞取之人，计赃断罪。」从之。 
十二年四月十八日，右正言蒋继周言：「南库拨付户部于今二年，而南库之名尚存，官吏如故。乞令户部将南库(发)[废]并，其官吏并从省罢。」上曰：「若尽废库眼，收支必至殽乱。可存留库眼，以『左藏西上库』为名，收支尽依旧。官吏全无不得，可与裁减。」既而户部条具：「诸州军合起发本库定收泛收窠名钱物，照应递年期限，并起赴西上库送纳。如有谷滞去处，从本部具违慢咤依，申取朝廷指挥。其行移文字，以『户部主管西上库所』称呼，减罢押司官一人、库子二人。」从之。 
五月十九日，诏右司郎官何万兼提领杂卖场、寄桩库、左藏、封桩库。先是，右司郎官尤袤分领封桩库，袤辞以封桩、寄桩印记人吏同系一处，难析为二，故就差何万兼领。 
十三年十二月九日，诏左藏东库减库子二人、兵士二人；西库减库级五人、兵士一人；西上库减兵士三人。以司农少卿吴燠议减冗食，下敕令所裁定，故有是命。 
十五年二月七日，诏左藏、封桩库减手分一人；巡防军兵，步军司差拨二十人内减四 
      
人，临安府差拨五十人内减一十人，枢密院提辖军兵差一十人内减二人；封桩库门、步军司所差军兵五人内减一人。以司农少卿吴燠议减冗食，下敕令所裁定，故有是命。 
淳熙十六年五月十七日，左藏东、西库言：「淳熙十六年诸州军起到进奉登宝位银、绢，承客省发赴本库交纳，照应绍兴三十二年体例，并入经常衮同应副泛支。今支遣外，见在银一万二千四百五十两、绢四千八百匹。」诏：「将前项见在银、绢，并日下发赴封桩库送纳桩管。」 
绍熙四年十一月二十七日，户部言：「行在左藏东库申：本库排办每年金国使人贺正旦及生辰两次到阙，各合用红地细锦一十匹，内翠毛六匹，小盘球锦充；倒仙四匹，以方胜锦充；鹿胎五匹，以杂花锦充。缘本库并无见在，乞下左藏封桩下库依年例数目预行支拨。」从之。 
庆元元年七月二日，户部言：「访闻左藏库支给衣绢，惟诸司诸色人各有使用，每匹不下一二百文，例为掯留好绢，却将拣下低次绢先次支与诸军。虽有进呈绢样，止是文具，库官习以为常，更不点检，显属违戾。」诏令户部各照旧例，合请色额，严行措置，务令品搭均平。所隶官司，先期须管就堆垛处逐一抽掣，比对元样，委无不同，保明申所属，方得支给。如本库尚敢仍旧乞受作弊，官吏并行重寘典宪。其诸军衣绢，亦仰依公品搭给散，不得纵容合干人乞受。如违，重作施行。 
十一月八日，臣僚言：「左藏东 
      
库每遇支散诸军、百司等春冬衣赐，始缘经常数目不敷，户部遂约所阙数，委官置场收买，以备支遣。然场中所买，多是库中请出之绢，复卖于官，不知经几出纳矣。又况牙侩投卖，往往下色。乞下户部，将每年合支散大军衣赐，及诸司合干兵级等人所(诸)[请]多者，随宜以分数分折支官会，每匹依逐年立定中等时价为率。不特可以革置场买绢之弊，得绢而欲卖，亦以为便么。」户部指定，欲从所乞下所属，将诸军诸司等处合支绢帛，候取见逐处所请数目，随宜措置。自来年春衣为始。合支色额折支施行，更不置场收买。所是宗室等生日支赐，并非泛赏赐绢帛，亦乞候今降指挥下日，依此随宜折支施行。」从之。参酌下项名色，欲行折支，开具：一、年例杂支绢约一万二千八百余匹，欲全行折支；宗室生日六千余匹，圣节生辰御宴乐人支赐五千二百余匹，三年一次大礼合支赏给数内三万一千九百余匹，百官约一万五千余匹，欲于内一半折支本色；诸司局所等约一万六千九百余匹，欲全行折支。一、不测例外非泛进呈玉牒、会要、圣政、册宝并官员赙赠等应干杂支约一万八千余匹，欲全行折支。若许从今来所申，照市价以会子折施行。如约度库管有实阙之数，仍旧置场收买。 
嘉泰四年五月十六日，户部言：「左藏库旧来建置围墙二重，防备甚严。比年多有邻近居民、官户侵占墙外空地， 
      
间有檐屋相连。朝廷近来讲求火政，若不预行申奏，( )[忽]有旁近疏虞，利害非轻。乞委官相视有合去拆之所，下临安府措置，应自己楼屋，或赁人屋宇，或平屋，其间有尽行去拆，或除一半，或量行去拆，并与斟酌间枯所直，照应诸处去拆民间屋宇体例，欲乞于本部经常钱内就行支给。」从之。 
八月五日，户部言：「左帑宝货豹帛之聚，监临之官责任至重，非得公廉清敏之人为之，安能检柅吏奸，关防蠹病 近年以来，所差之官多以大小使臣及选人为之，或是诸色杂流，其源不清，乌得无弊 乞今后东、西库监官五员内：东库二员，以一员差文臣，一员差武臣；西库三员，以二员差文臣，一员差武臣，立为定阙，各自承替。文臣选改官曾经作县人，武臣选材武曹实历亲民人，仍须公廉详练，庶可倚仗。并以三年为任，候任满无过犯，与内外升擢差遣。」诏见任人且令终满，已差下人，依省罢法。内应选人，仰陈乞改替。其武官，仍差大使臣。 
嘉定五年九月按：「嘉定五年九月」条应放在下文「嘉定三年十月」条之下。，中书门下省言：「中书令节文：『诸左藏库监官，武臣差亲民资序，仍不差年六十以上赃私罪人。』照得左藏库职事，即与武臣材武事不相干。」诏除去「材」、「武」二字，余依已降指挥。 
开禧二年七月三十日，臣僚言：「选人监左藏及封桩库，既本职各有专立赏格，不许攀援监、专二年为界格法，须管依条三年满替无遗阙，方许陈乞任满转官酬赏。」从之。 
嘉定三年十月 
      
二十三日，诏：「(令)[今]后左藏东、西库官，并候见阙堂除。曾作县有政绩人，仍依旧法，并以二年为任。见任武臣，令候二年解罢，已差下人依省罢法。」 
