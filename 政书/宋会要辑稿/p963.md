<!-- { "loadSidebar": true } -->
则赴救迟缓，虑失机会。诏陕西逐路经略司详议。勘会陕西沿边四路元差置策应将官兵马，并邻路侧近驻札，盖备缓急，更相援助。然常患稽迟，不应机会。前庆州大顺城事宜(曰)[日]，贼马九月十五日早入界，寻牒延、渭两路，催促策应兵马。内鄜延西路巡检以事宜逼近不至，泾原路都监夏元机在原州纔领文牒，即依条起发，至二十一日方抵庆州，而贼马已于十八日退散。看详上项鄜延、秦凤、环庆路所奏，差定策应官员，如见举起烽火及关报到事宜，即具排龊军马，未得起发，径申本路经略司，酌量事势指挥。然则转更稽留，不能应卒，徒烦往复，仅类虚名。(令)[今]相度，应诸路如西贼入界，并依朝旨，举放横烽。其邻路差定策应将官，纔见横烽，立便排龊军马，申本路经略司。候得邻路经略司或州军关报文字，知贼所在，勾索策应，即火急带领兵马前去为援，更不取候本路经略司指挥。除依旧诏，且如原州策应将官，虽见来东横烽，然起发未得，盖未知贼犯鄜延路或环庆路。若是鄜延，即更不起发。如是环庆，即合策应，亦须候得环庆关报公文，知贼甚处。若在庆州东北路，即令兵自彭阳、彭原入庆州；在环州一带，即领兵自石昌木波路入环州。余皆准此。」诏陕西逐路经略司，其邻路差定策应将官，并依今来泾原路所请施行。 
二年四月二十一日，诏：「据河北沿边安抚司言：探得北界不住 
     
有宣下燕京，整备守城战具。窃恐是彼界探事人(忘)[妄]称中国有谋用兵，致此惊疑，实亦非便。令诸路边臣，处事且宜谨重。」闰十一月十一月：原作「十二月」，据天头原批改。，臣僚上言：「陕西沿边熟户，自来倚为藩篱。或闻边臣有 私灭公者，以规财利，颇成困扰。盖城寨官吏受亲故请嘱，以来货给与蕃官，责限取直，倍称其利。蕃族首领可以更行减刻，亦所乐从。受弊者乃族下散户，犯法害人，无此之甚。边鄙异类，深可嗟悯。乞诏陕西经略使，应命官并诸色人，如敢将物货请求沿边官吏转卖者，其受嘱并物主，并禁勘取旨。卖物不计多少，并没官。仍许知人陈告，支赏钱三百千，以物主家财充」。从之。 
十二月四日，泾原路经略司言：西界起遣人户入近里住坐。环庆路走马司亦称：近日沿边山寨，并起移往近里五七十里外去。诏令逐路详上项事情，过行堤备。 
三年二月二十八日，秦凤路经略使李师中言：「近者画下臣僚上言备边数策。臣窃不自揆，试为朝廷讲画，伏乞不惜一一裁择，臣愚计以为万世之利。一、前年置熟羊等堡，募蕃部献地。朝廷录向宝功，本为得地，诏弓箭手，可以备边。今首尾三年，所招入徒有十指挥虚名，实未及元数；又于其间逃亡有及一半者，有太半者，有三分之一者。大抵皆浮浪之人，初不曾团结训练，便与给地(主)[土]，至今无力耕垦，利在游(堕)[惰]，与藩部杂处，亦未曾习战，于边计不得毫发力，但与藩部 
     
，然后授与器甲，令于沿边置屯。量人力授地，牛具、农器，并从官给。其器甲候着业，各令自置，却将官给者还官。一、每等第置军员节级及总领人就农事。每农事罢，即教阅，仍据本屯合用耕种及杂工作人数，预先制置，各令如法。每收获，将诸屯比较斛数多少，以察勤惰，明行赏罚。一、诸屯合用旗鼓之类，并从官给。一、所置堡，欲令诸屯并力，自近及远，自内及外，以次修筑。便须深沟高垒，使寇贼攻击不动。待其气衰之后，上下应接，悉出劲兵轻骑，或邀其前，或蹑其后，彼将逃遁不暇。置屯列堡，利盖为此。一、诸屯各置屯将一、副屯将一，择有材力可以董率人者充。遇便唤 充客户。凡此等事，谁曾虑及 咫尺贼境，乃容此辈于部族中，不早措置，岂得无患 况在极边，若不得聚，则心孤意怯，难为存守。今须置屯列堡，以为战守计。一、置屯之法，今已选有心力胆勇者，令转募人充弓箭手，占地分〔屯〕，每百人为一屯，先团结定，教以武艺及御敌之计，使人人勇于战(便)[使]，充本屯将领。一、已招到弓箭手可以备战者，依此置屯。其军员有材力可以将领人者，亦令充本屯将领。一、诸屯止以弓箭手巡检总领，各举有材力谙练边事者充。一、旧都虞候□指使，亦简选，留有武勇者，分管诸屯」。诏以所乞弓箭手百人，并力修筑一堡，及官给旗 等，并许之。所有招弓箭手并人员等，即依泾原等路 
     
招弓箭手旧法施行。其牛具农器，即相度支借官钱，任自置买。仍令人员指挥，常切点检，不得别将移易货卖。其所借官钱，候三二年间耕种稍成次第，分作料次催纳入官。所乞诸屯比较收获斛多少，以察勤惰、行赏罚，更切相度，只令官司点检耕种不尽力者申举，量立罚格施行。应系杂拨田土，先令蕃部首领指引标定元初献纳入官地界，无致别有争讼。仍下经略司，令王韶、刘希奭往彼同共相度，指引标定界至。 
四月二十二日，诏枢密院：「累降约束，河东、陕西诸路经略司严行禁断沿边蕃汉人户，不得与西贼私相交易。访闻尚不尊禀，可重立赏格告捕。自今有违，经略司并所管官吏、当劾罪重断，并委转运司常切觉察。」 
七月十八日，诏河东经略司：「已严戒知麟州王庆民，如西贼犯境，即令诸城寨相度有险可恃者，专为清夜自守之计。如贼入界，无所得空回，虽不获一人一骑，亦当赏功等事；更令遵禀前诏，早收田苗、牛羊、老小，点检兵马器械、防城动使，勿致小有阙误。如蕃汉老小愿入河里安泊者，速具船 济渡，即不得令强壮一例入城，有误防守。」以边臣上言，河外老小以访闻西贼恐将入寇，皆惊移，乞渡河以避，兼麟、府、丰州屡言探到西贼点集故也。 
八月二十日，诏河东、陕西诸路经略司：「日近西边诸处探到事宜，急切促令起遣入户，收拾积聚，无令木蔡有贼至，成因 
     
粮驱虏之患。如是大兵入寇，即严约束将官，如未见十分便宜，不得贪务小功，致误大事。且须占地(地)利，扼绝要冲，为守计战贼御此句疑有误，似当作「为守战御贼计」。。」 
十一月二十四日，枢密院〔言〕：欲令陕西、河东经略转运司，今后如有城寨等处官吏申乞兵匠、对象及应干城守备预事件，疾速相度应副，不管(关)[阙]误。如累申无报，许本处直具事由申奏。从之。先是，手诏：「近以河外城寨守具废弛，当职官吏已等第责罚讫。访闻前后不惟城寨使臣因循，纵有勤于职者亦多为监司沮止，所乞兵匠、物料不即应副，虽欲自达，势不可得。今既惩励因循，俾大小之人必尽其力，须宜开自达之禁，以防壅塞。可议立法。」故有是命。 
四年二月五日，枢密院言：「陕西安抚司言，已相度于定胡县等处修筑堡子至啰凡城，以通粮道。勘会所修堡子入生界，首尾一百五十七里，亦须兵马防护。缓急贼众蓦来攻围，恐难守御。或出兵渡河，为贼先据西岸，军马难为济度，别致误事。欲谕本司，更切相度彼处山河形势，一如府州与保德军及合河津与通津堡，且于定胡 (胡)[期]夹河相对，于河西岸就险近河，各先修堡子一座。所贵易为功力，早得成就。出师济河，即西岸已有堡子，贼兵不敢辄来临河攻御。若入西面生界还师，万一有贼马追袭，即便有归投自守之处。其与向西展作堡寨，渐次易为成就。」诏降指挥，而并州吕公弼言，西贼人马来修寨处 
      
冲突，难为施功，乞且权罢。仍严诫边吏，专为坚壁清野之计。诏宣抚司速修第一寨，次修中间堡子。其第二寨即以渐计置有备，候第一寨了日取旨。 
五月十四日，枢密院言：「勘会环庆路日近频有属户蕃部惊疑作过，虑有奸人造作语言，动摇部族，深为不便。欲令本路常切觉察，如军民于蕃户处妄说事端，情涉扇摇者，许知次第人密来告官。根究有实，未得断遣，速具事因以闻，当议法外特行处置。告事人优与推恩。」从之。 
十月，诏颁陕西四路防秋之策：「泾原路：贼若寇原州，兵不出，以万人守平安，控南路趋渭川路，以镇戎军将兵、弓箭手由干兴径入靖安，断贼归路。贼若寇镇戎军，即以万人并本将军马在本军，以弓箭手五千人为游兵，别以五千人守瓦亭，更移静边寨所驻正兵、弓箭手取三川路合势。贼若寇德顺军，即别以万人屯守静边，兼以弓箭手五千人为游兵，逐□(优)[扰]击；移瓦亭五千人入本军。贼若因武延易藏川而来，即移静边兵驻隆德，扼贼归路。镇戎军第四将及弓箭手由得胜路会合，其诸城寨(抵)[祇]留守兵，不责以战。渭州只以一将兼义勇防守，其余兵并屯瓦亭，以固根柢，左右相援，合势掩杀。环庆路：贼若寇东北两路，并以正兵万人屯业乐，扼淮安东西谷、桑远、大顺之会。贼若自华池路深入，则移业乐兵于大顺、荔原两路，断其归路。庆州别出兵至合水，与荔原、大顺 
      
兵相首尾。贼若寇环州，即移业乐之兵截山径路趋马岭；若更相度事势，进兵入木波，与环州相望，据诸寨中，又可以扼奔冲庆州大路。其沿边城寨，秪留守兵，不责以战。自余军马，并屯庆州，以固根柢。秦凤路：若贼寇东西路，于甘谷城屯正兵五千，帖以蕃汉弓箭手，扼奔冲青鸡、三阳一带道路。别以正兵五千，帖本处蕃兵、弓箭手守古渭，更益都巡检军马及三千据通渭，与甘谷、古渭相望。若约此置兵，保护熟户，更相首尾，足以枝梧。其诸城寨秪留守兵，不责以战。自余军马，并屯秦州，以固根柢。鄜延路：若贼寇东路，宜于永平驻兵万人，帖以本处蕃汉弓箭手，以扼绥德、黑水、绥平、怀宁、顺安、青涧之会，亦断青化、丰林趋延州。又恐自永平东巡大川，至青涧城南出延州，则青涧亦驻兵三千。贼若寇北路，由浑州寨门川而下，则永平更不消驻兵，秪以万人驻金明县，扼园林、安塞、龙安、招安、故塞门、安远之会，断趋延州大路。顺宁路窄，难出大兵，只以三千守军，贴以蕃兵弓箭手，足以扼贼寇。西路只以三千人守德靖，兼以蕃兵保护胡、李二族，则金明不消人马，可以那赴万安，为保安、德靖声援。或西北两路并兵而来，则金明兵不动，别以五千人守万安，掎贼之后。其沿边城寨，并秪留守兵，不责以战。自余军马，并屯延州，以固根柢」。 
十一月四日，上曰：「王广渊言知环州种诊申：有西界投来蕃部三 
      
