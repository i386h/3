<!-- { "loadSidebar": true } -->
二十六日，尚书省言：三班奉职葛中复状：「《元符编敕》内一项：《元佑敕》，诸化外人为奸细，并知情、藏匿、过致、资给人皆斩。即藏匿、过致、资给人能自告捕获者，事虽已发，并同首原。」今敕改云：『能自获犯人者，事虽已发，原其罪。』中复看详：旧藏匿、过致、资给奸细之人，能自告捕获者，皆许原罪，盖欲广开屏除奸细之路，或告或捕，因而获者，皆得原罪。今敕止言自获，若只告而他人获之者，拘文不免。如此，则身力不加，或羸弱等人，既不能擒捕，必须自默，不敢告言，甚非设法屏除奸细之意。欲冲改本条不行。」从之。 
六月六日，刑部言：承奉郎王寔状：「伏见新颁元符敕令格式，其间多有未详未便者，伏望更加详究，再议删定。一、旧法申明：《刑统》僧道在父母丧内犯奸，于凡奸本罪上累加四等。大理寺再看详，只合加二等。元符申明称：僧道虽从释老之教，其于父 
      
母与凡人不殊，今合更加居丧罪。缘监主内犯奸加一等，若在父母丧中，合更加二等，即僧道合累加四等。寔窃详《刑统》称监守内奸者加凡人一等，即居父母及夫丧；若僧道奸，又加一等，(此)[比]凡人通加二等。法意甚明。盖缘僧道既无居丧之理，即不当居丧加等，然与凡人有别。今申明敕称：监主内犯奸加一等，若在父母丧中合更加二等，即是累加三等。且《刑统》自无加二等之文，虽从监临上加二等，亦不累加至四等。显是新法乖误，合行删正。」大理寺参详：「僧道于本家财分、身下课役之类，皆不入俗人之法；或父母服，匿不举哀，亦无条禁。既已离俗出家，则人伦之义已绝。其在父母丧内犯奸，依律只合加二等。今欲依此申明行下。」都省勘会：「大理寺称僧道离俗出家，则人伦之义已绝，未得允当。兼未见申明监临主守、居父母丧，于监守内犯奸合如何加等。」大理寺重别参详立法：「居丧与道士女(官)[冠]既别立文「冠」原作「官」原有眉批：「应作女冠」。今据改。下文同。，其下统言又加一等，则是道士女(官)[冠]居丧更无累加之文，在律已明。今来王寔申请元符申明乖误，合行删去，委得允当。所有监守、居丧犯奸，自合依律，居丧又加一等，通加二等。今欲申明行下。所有前参详事理，伏乞照会，更不施行。」从之。 
杀情理轻重格》于诸路。先是格 三十日，诏颁《(上)[止]用于刑部、大理寺，而州郡议刑往往出于临时，或得高下其手；至不能决，则以疑虑奏裁，以是多留狱。大理卿周鼎以为请，故有是诏。 
七月一日，臣僚上言：「今朝廷名为看详元符增重及创立条件，其实将熙宁、元丰以来条制一概率意增损。欲乞置局重修 令，委详定官举辟刑部、大理寺官或历任内曾任法寺及外任检法者充属官。其已行增损条制，并乞付本局再行修完。」诏差郭(如)[知]章、周鼎看详，王吉甫、钱盖同看详。应合删改增损条例事件，并依累降指挥施行。仍令看详所逐旋具删修到条件申仆射厅点检，详正取旨。其梁士能等依旧于仆射厅看详祗应，左右司更不详定。 
八月二十六日，刑部言：「勘会本部编修一路等敕令，缘系四万余件，蒙朝廷责限三年了当。有合申请事件：一、乞修成书，申三省等处，限半月看详有无未尽未便。二、乞应取会事件，并依六曹通用令押贴子会问回报日限。三、乞应所修条内有在京官司合行事件，乞从本部相度厘析关送。」从之。 
九月九日，吏部言：「鄜延路经略安抚使司(伏)[状]：『准 ：诸司属官与本路经略安抚、监司系亲嫌者并回避。经略安抚司管勾机宜文字官非。本司契勘一路监司所部官并系统属，虽于别司属官，在法亦令互察。除帅臣子弟充书写机宜文字自有别条外，其余辟置机宜官依条并在刺举之例。今若不避亲嫌，则恐于荐辟刺举皆有妨碍。今条 
      
内并不该载，虑有未尽。』本部欲乞于上条内除去注文『经略安抚司管勾机宜文字官非』一十三字外，即别无冲改前后条贯。」从之。 
崇宁元年五月十二日，臣寮言：「三省六曹所守者法，法所不载，然后用例。今顾引例而破法，此何理哉 且既用例矣，则当编类条目，与法并行。今或藏之有司，吏得并缘引用，任其私意，或至烦渎听聪，甚无谓也。欲将前后所用例以类编修，与法(防)[妨]者去之，庶几可以少革吏奸。」诏吏部七司已编类外，(今)[令]他曹依奏编修。 
六月十六日，尚书省言：「检会吏部尚书赵挺之等言：准条，引例破法及择用优例者徒三年。盖为有司当守法，法所不载，然后用例。今有正条不用而用例，例有轻重，而止从优者，此胥吏欲废法而为奸也，朝廷已立法禁。欲自今决事实无正条者，将前后众例列上，一听朝廷裁决。」从之。 
二十一日，中书省、尚书省送到白札子：二兀符三年七月二十四日敕：『检会《元佑编敕》诸海行 内不以赦降原减事件，除传习妖教、托幻变之术，及故决、盗决江河堤堰已决外，余犯若遇非(决)[次]赦或再遇大礼赦者，听从原免。勘会 内诸条并不以赦降原减者，盖谓禁约指望恩赦、故作罪犯之人，既遇非次赦宥或两该大礼，事体轻者理合原免。今元符新敕诸条内增添不以赦降原减，比旧甚多，又更将上条删去，遂使一有所犯，虽累该恩沛，终身无以自新。奉圣旨：依旧条仍先次施行，所有犯在今年四月十五日赦前之人，亦依上条施行。』勘会元犯既不以赦原，虽再遇大礼赦，亦难从原免，其减降即并系非次推恩；若尽从原免，其『不以赦降原减』遂成空文。」诏元符三年七月二十四日指挥更不施行。 
七月二十六日，中书省〔言〕：「检会崇宁元年七月六日奉圣旨：『编敕更不编修，并依元丰敕令格式施行。其元佑后来所编修更不施行，仍并毁板。』七月九日奉圣旨：『并依元符敕令格式施行，其今年七月六日指挥更不行用。所有元佑 令格式及元符三年以后冲改元符敕令格式续降指挥，并板并行毁弃。』勘会昨修元符敕令格式，内有系干一司一路等条法，并行厘出，不曾编修，今来自合依旧行用。窃虑诸处疑惑，合申明行下。若其间有冲改动元丰法制者，仍具利害因依申尚书省。」从之。 
八月十二日，枢密院奏：「今来追复元丰法制，已冲改元佑条件不行者。其元佑条件有原系枢密院指挥。」诏令有司勾收，申枢密院焚毁。本院今后依此遵守。仍令进奏院遍牒，并依此施行。 
九月二十八日，中书省、尚书省勘会下项：「一、元符三年已后冲改元符敕令格式续降指挥并板，合依朝旨并行毁弃，其创立条件不系冲改元符敕令格式者，自依旧行用。一、七月二十六日诏书：今来 
      
追复元丰法制，已冲改元佑条件不行者，其元佑条件勾收，申尚书省焚毁。勘会所有未曾冲改元佑年条件，自合依旧行用。一、勘会昨修元符敕令格式，内有系干一司一路等条法，并行厘出，不曾编修，今来自合依旧行用，颁行新法日即依新法施行。一、勘会昨修元符敕令，为户部见修禄秩，其《禄令》更不曾编修。后来建中靖国元年十月二十七日，得旨罢修禄秩，遵依见管令式条贯施行。今欲申明，将见行《禄令》条件且依旧行使，仍令一司敕令所将元佑年冲改旧法《禄令》条贯详看，申尚书省。」从之。 
十一月九日，都省白札子：「契勘一司一路等条，内有系元佑以来续降指挥，虽不系厘出条件，若系冲改动元丰法制者，亦合具利害因依申尚书省。」诏令刑部申明，遍牒行下。 
二年正月四日，尚书右仆射兼中书侍郎蔡京等奏：「昨具陈情，乞诸路置学养士。伏奉诏令讲议立法，修立成《诸州县学 令格式》并《一时指挥》凡一十三册，谨缮写上进。如得允当，乞下本司镂版颁行。」从之。中大夫、试尚书刑部侍郎、充讲议司详定官刘赓特授太中大夫，奉议郎、试起居舍人、充讲议司参详官林摅特授承义郎，承奉郎、将作监丞、讲议司检讨文字吕沆特受承事郎。 
三年二月二十九日，蔡京言：「奉诏令讲议司修立，以六尚局条约闻奏。谨以元陈请画一事件，并稽考参酌，修立成殿中省、提举所、六尚局、供奉库《 令格式》并《看详》共六十卷。内不可着为永法者，存为申明。事干两局以上者，总为殿中省通用。仍冠以『崇宁』为名。所有应干条画、起请续降申明，及合用旧司条法，已系新书编载者，更不行用；不系新书收载，各合依旧引用。」从之。 
十月十八日，详定一司敕令所修立到《龙图、天章、宝文、显谟阁学士荫补推恩格》，从之。 
大观元年七月二十八日，蔡京言：「伏奉圣旨，令尚书省重修《马递铺海行法》颁行诸路。臣奉承圣训，删润旧文，编缵成书，共为一法。谨修成《 令格式》、《申明》、《对修》，总三十卷，并《看详》七十卷，共一百册，计六复，随状上进。如或可行，乞降付三省镂版，颁降施行。仍乞以《大观马递铺敕令格式》为名。」从之。 
十一月十一日，兵部尚书兼侍读、详定一司 令左肤奏：「伏闻神考详告有司，修书之法必分敕令格式，着为成宪，以示天下万世，不可改也。今兵部所有《陕西、河东弓箭手敕》乃崇宁元年修成颁降，格令、格式混而为一，既已乖违神考修书之旨，兼以元符、建中靖国不许引用年分条法修成，及至颁降至今，冲改名件不少，紊错舛缪，难于考证。伏望遵依神考修书法，分为敕、令、格、式，重别刊定，垂之永久。」诏：「修书旧无定制，神考垂训，分敕、令、格、式之法，万世不易。今继志述事，而有司尚或违戾。可依奏重 
      
行删定。」 
