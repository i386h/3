<!-- { "loadSidebar": true } -->
言：「伏见元降指挥，将送馈折会之类纽计过数者，皆以赃坐。近年监司、郡守 十一日，太学博士何(益)[盖]有供给之外递相送遗，公行博易，月至千缗者。至于官属，往往虚创名件，谓之兼局、提点、检察、监催之名，其所入亦有月至二三百缗者。而闲慢小官合得供给俸钱，或虚折酒醋，或累月倚阁，其为不均如此。望下按察官司严行禁止，悉遵见行条法。」从之。 
十月十九日，诏：「访闻街市货卖熟药之家，往往图利，多用假药，致服者伤生，深为恻然。自今后卖药人有合用细色药，敢以他物代者，许其家修合人陈首。如隐(敝)[蔽]，却因他人告首者，与货药人一等断罪，并追赏钱三百贯，先以官钱代支。其犯人不理有官及荫赎，并依不如本方杀伤人科罪。令临安府及诸路州县出榜晓谕。」 
闰十月十五日，刑部看详臣僚札子：「在法，州县违法差雇夫轿车马之类及驱逐街市卖物村民，并以违制论，不以赦降原减。官吏乱作名色拘占舟船者徒一年科罪，并许人户越诉。其州县见任官私役工匠，即未曾申严禁约。今欲乞见任官如敢于所部私役工匠，营造己物，依律计庸准盗论。若缘公兴造，即具事因送所属量事差拨，仍依籍内姓名从上轮差，务要均平，及令所役官司(扰)[优]支雇直。如有违犯，并许人户越诉。监司不行觉察，依条科罪施行。」从之，仍令敕令所编入成法。 
十一月二十五日，尚书吏部员外郎王晞亮言：「比年以来，承平寖久，侈俗益滋。婚姻者贸田业而犹耻率薄，以至女不能嫁，多老于幽居；送终者罄 
       
力追修而营缮无资，以至亲不能葬，多留于浅土。富者竞侈而越法，贫者强效而堕业。欲望委监司明加诫饬，使称家有无，各遵礼制，毋尚侈靡。」从之。 
十二月十八日，宰执进呈知盱眙军吴说札子，乞今后禁止取虫咸人。上曰：「暴殄天物，是诚可禁，第恐贫民以取虫咸为生，一旦禁之，遂至失业。此与捕鱼一般，何由禁得 古之圣人先仁民然后爱物，今但令官司不得买虫咸，民间各听从便。」 
三十年三月十四日，臣僚言：「今钱塘南山士庶坟墓极多，往往与(刑)[形]势之家及诸军寨相邻，横遭包占平夷，其子孙贫弱，不能认为己有。乞令临安府出牓，严行禁约，并本县官吏不得受赂容情，擅行给佃。如有违犯，仰人户径诣台府越诉，重行断治。」从之。 
四月十九日，诏：「应已得差遣人遵依旧法，限半月出门；州县阙官，应专摄者，不得差本处寄居官；内已有差遣人，不得于行在并临安府权摄。 情冒差者，并以私罪收坐。」从吏部请也。 
十一月二十一日，知黎州冯时行言：「本州岛系极边，与吐蕃、南蛮接境，全仰百姓土丁防托，而官吏求索红桑木、琵琶槽交椅，楠瘤影洗锣、吐盂、土酥、蕃葡萄、川椒、红花、虎豹皮，百色骚扰，是致土丁逃亡，不能自存，乞行禁止。」诏下本路转运司觉察，如违，即行按治。仍出牓晓谕。 
十二月六日，臣僚言：「邕州管下官吏受贿停留贩生口之人，诱略良口，卖入深溪洞。左江一带，七(元)[源]等州窃近交趾，诸夷国所产生金、杂香、朱砂等物繁多，易博买。平民一入蛮洞，非惟用为奴婢，又且杀以祭鬼。其贩卖交易，每名致有得生金五七两者，以是良民横死，实可怜恻。乞申严法禁，仍每季令帅、宪司检察，行下邕州及沿路州军，取别无兴贩，结罪保明，诣实帐状申。」诏令刑部增立赏格。 
三十一年五月八日，知临安府赵子潚言：「访闻街市无图之辈插带掉篦，及着卧辣，用长藤为马鞭，聚众于酒肆，吹唱鹧鸪，手拨葫芦琴，跪膝劝酒，有伤风教。今立赏钱一百贯文禁止，违者从重断遣，有官荫人申取指挥。及近有官员出城外，张小凉伞，上用红油火珠，亦乞禁止。」从之。 
八月十八日，知临安府赵子潚言：「近来品官之家典雇女使，避免立定年限，将来父母取认，多是文约内妄作妳婆或养娘房下养女，其实为主家作奴婢役使，终身为妾，永无出期，情实可悯。望有司立法。」户部看详，欲将品官之家典雇女使妄作养女立契，如有违犯，其雇主并引领牙保人，并依律不应为从杖八十科罪，钱不追，人还主，仍许被雇之家陈首。从之。 
十月十八日，诏：「将来视师经由去处，排办顿递，修治道路，不得过为华饰，劳民费财。三省行下约束，如有违戾，令监司按劾，御史台弹奏。」 
三十二年二月二十九日，臣僚言：「访闻州郡尚有以 
       
献助为名而下科率之令，如福州每产钱一文辄科八文，建州每产钱一文辄五文或三文，民甚病之。往往它郡间有此类，望赐止绝。如有输纳难再给还，即乞理为本户将来税赋之数。仍乞镂板行下，违者许民户越诉，当寘严宪。」从之。以上《中兴会要》。 
孝宗绍兴三十(三)[二]年未改元。十月二十七日，户部言：「近日民间多有货鬻铜器者，公然销钱铸造。乞行下州县，将逐处铜匠籍定姓名，如有违犯人，先次断罪，押赴铸钱监充役。」从之。 
隆兴元年三月十三日，中书门下言：「检会已降指挥，应诸军不得令军人回易及科敷买物， 剥士卒请给。访闻诸军近日放免虚钱，仍前勒令回易及俵散布帛、柴炭之类，并开坊造酒，分俵量其请给，每月克除，合严行禁止。」诏三衙诸军遵依已降指挥，如敢再有违戾，许军人径赴三省、枢密院越诉，愿移军别入役或愿离军者听。 
四月七日，臣僚言：「迩来风俗侈靡，日甚一日。民间泥金饰绣，竞为奇巧，衣服器具皆雕镂(籹)[妆]缀，极其华美。望饬守臣，严切禁止。」诏检会绍兴二十七年禁铺翠销金手诏申严行下。七月二十五日，中书门下省言：「窃见迩来临安府士庶服饰乱常，声音乱雅，如插掉篦、吹鹧鸪、拨胡琴、作胡舞之类，已降指挥严行禁止外，访闻归朝、〔归〕正等人往往不改胡服。及诸军有仿效蕃装，所习音乐杂以胡声。乞行下诸军及诸州县，并行禁止。」从之。 
二年正月十日，知潭州黄祖舜言：「窃见湖南、北多有杀人祭鬼者，耳目玩习，遂成风俗。乞委两路监司严行禁戢，如捕获犯人，依法重作行遣。」从之。 
十四日，诏：「诸州饮燕之费，丰侈过当，伤财害民。自今各令务从省约，敢有违戾，必寘之罚。仍令户部条约行下。」 
同日，诏：「诸州公库合支见任官供给，止许送酒，仍不得过数。敢以钱物私馈，并以违制论，令提刑司常切觉察。」 
二月六日，知潭州黄祖舜言：「窃见湖南人户有欠负客人盐钱贫无以偿者，至以男女折充奴婢。望敕湖南提举司严切禁戢。」从之。 
三月二十七日德音：「勘会高、藤、雷、容等州累降指挥禁止采捕翠羽、蚌珠、玳瑁、龟筒、鹿胎之属，非不严切，尚虑贪吏抑勒民户采捕，伤害物命。仰本路监司常切觉察，如违，按劾闻奏。」 
六月三日，权给事中叶颙言：「淮南州县例以丁夫迎送过客，多至百余人，少不下一二十人，甚者使供菲屦之直，陪道里之费，谓之差借。去岁馈饷给边，有司不能预办舟楫，尽夺客舟以载，甚者既归而复往，谓之折运。欲望明诏本路监司常切觉察，如州县或有违戾，具名按奏。」从之。 
七月二十日，知贺州秦吁言：「赣、吉、全、道、贺州及静江府居民常往来南州等处兴贩物货，其间多有打造兵器出界货卖者，乞行下诸州县巡尉及津务镇场，严行 
       
禁止。如遇商人有夹带兵器，并拘没入官。」从之。 
九月十九日，权发遣昌化军李康臣言：「窃见二广婚姻丧葬，习为华侈，夸竞相胜，有害风俗。〔乞〕行下二广，委帅守、监司常切觉察。如违，重寘典宪。」从之。 
同日，户部言：「准送下宁江军申，四川近日多有浮浪不逞之人规图厚利，于恭、涪、泸州兴生口牙人通同诱略良民妇女，或于江边用船津载，每船不下数十人。其剑门关即自凤州兴贩入对境州军，茶马司押马军兵即自金、房州兴贩入京西、湖北、湖南一带，亦有即自泸州贩入夷界者。欲乞行下四川监司，遍牒所部州县，置立粉壁，令民间通知。仍仰巡尉常切觉察，如有违犯人，收捕赴官，依法施行。」从之。 
干道元年正月一日大礼赦：「勘会宰杀耕牛罪赏非不严备，因州县失于检察，使愚民多有违犯。仰具指挥于乡村要闹处分明出榜晓示，仍督责合捕官司严行觉察。」 
同日赦：「勘会州县辄将犯罪人不问轻重，巧作名色，勒令献助钱物，显是违犯。仰监司觉察按劾。」 
同日赦：「勘会豪右兼并之家多因民户欠负私债，或挟怨嫌，恣行絣缚，至于 闭，类若刑狱，动涉旬月，重违条禁，良善受弊。仰州县严行觉察。」 
同日赦：「勘会累年以来，已将日前科须敷率一切罢去，窃虑州县不体至意，尚有违戾，及纵容公吏巧作诛求。可令诸路监司常切觉察，如违，按劾以闻。」 
同日赦：「勘会诸州公使醋库，累降指挥不得科抑人户。访闻州府利于所入，依旧抑配，至及人户、军营、寺观，甚为苛扰。仰监司举察按治。」三年十一月二日，六年十一月六日、九年十一月九日南郊同此制。 
八月三日，臣僚言：「伏见朝廷以比年服饰侈靡，故严铺翠销金之禁，诏旨叮咛，务在必行。今都城约束虽严，民不敢犯，而远方风俗习为华靡，未容遽革。欲望申敕诸州，严行禁止。」从之。 
二年三月十二日，诏：「应私铸铜器，蠹坏钱货，建康府、台、明州尤甚，可专委守臣严切禁止。」 
七月一日，三省、枢密院言：「勘会已降指挥，沿海州军兴贩物货往山东者，已立定罪赏，非不详备。访闻尚有冒法之人，公然兴贩，理合申严约束。」诏沿海逐路帅臣常切检察，仍每季具有无兴贩过北界船只开具奏闻。 
十月三十日，四川茶马司言：「园户收贩茶子入蕃界，已有中书罪赏指挥，近日辄有持茶苗入蕃博卖，深属不便。欲乞行下，并依茶子罪赏施行。」从之。 
十一月十一日，诏：「诸路兵官经由州军按教，辄以馈送、私受钱物，并合坐赃论，仍令监司检察。」 
三年三月二日，臣僚言：「伏见钱宝之禁，非不严切，而沿淮冒利之徒，不畏条法，公然般盗出界，不可禁止。乞札下沿边州县，严加觉察，如捕获犯人，与重寘典宪。」从之。 
五月十四日，知邵武军王份言：「本军管下乡 
       
