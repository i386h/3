<!-- { "loadSidebar": true } -->
□月，诏并州惠明寺舍利塔主启麟，每年承天节特与度行者五人。 

七月，诏：「西京永昌禅院，今后逐年许剃度行者五人，仍勘会的实系帐月日编排，并逐年依上名下次剃度，不得蓦越，候度到行者并旧管僧人共五十人为额，更不在此。若今后额内有阙，逐年遇承天节，实时剃度行者充填，不得过五人，兼依例逐年具帐通计人数以闻，不得将本院差出及游礼诸处僧人便为阙额。」 
十一月，诏涟水军僧澄因大师赐紫守坚，今后每年承天节，特与度不拘系帐行者一人。 
大中祥符元年九月，诏：「嘉州凌云寺，每年承天节更特度行者一人， 
      
仍令本州岛勘会，委是本寺行者，方得给付。」 

十月，东封毕，诏：「兖州诸寺度童行各十人，院各五人，宫观披戴各十人，汾阴、亳州亦如之。至朝坛陪位者，各度弟子一人。」 
十一月，诏郓州三学僧院，逐年度行者三人。 

十二月，以东封礼毕，诏：「天下僧尼、童行除合放数外，见系帐童行每百人试验经业，特度二人；不及百人处亦与二人；道士弟子在宫观，与一人披戴。」 

二年正月二十九日，诏曰：「朕拜祝膺符，升坛展礼，遂行庆赐，仰答神休。爰均雷雨之恩，普及缁黄之众。冀因善利，永福苍黔。应两京、诸路州府军监僧尼除准敕度人数外，逐处系帐童行每百人试验经业精熟者更度两人，不满百人处亦如之，道士每宫观特度一人人：原阙，据文意补。。」 

三月，诏嘉州白水普贤寺、黑水华藏寺、中峰干明寺三寺，每年各度行者三人。 

五月，诏右街福田院对换得景德寺大悲院，仍依诸院例，每年试放行者一人。 
七月，知开封府李浚言：「请京城寺院宫舍僧继主首者，无得以童行系籍。」从之。 
八月，诏舒州天柱山三祖干明寺，逐年承天节特度行者三人。 
九月，以吴国长公主出家，诏天下僧尼、道士系帐童行，每寺观十人内度一人，不及十人及住房各礼师者，亦度一人，取系帐童(深)[行]上名者，更不试经业。 

十月，诏天下寺观曾赐得太宗御书处，自今除承天节比试额定数外承：原脱，按下文天禧二年五月条及同书职官一三之一八，僧道比试经业在承天节，据补。，于见在童行外，从上名特度一人。 
十二 
      
月，诏扬州建隆寺，每年承天寺特与度行者一人。 

三年正月，诏：遇天庆节，天下宫观道士系帐童行，每十人特放一人，不及十人者亦放一人，其住房礼师各别童行不及十人者，亦放一人，更不试经业。 
五月，诏怀安军云顶山大中祥符寺，每〔年〕承天节特与度行者三人。 
七月，诏瀛州感圣阁院系帐旧管行者，每年承天节特与从上各度二人，顺安军静云寺经阁院系帐童行者，每二年承天节特与从上名度一人，并不试经业。 
四年五月，诏福州雪峰山崇圣禅院，每年承天节特与度行者五人。 

五年十二月，诏(谭)[潭]州衡岳善果庵住持内品僧守德下行者，特与二年度一人。 

六年二月，诏：「自今诸寺院童行，令所在官吏试经业，责主首僧保明行止，乃得剃度。如试验不公及保明失实者试：原作「是」，据《长编》卷八○改。，并寘深罪。」先是，岁放童行皆游堕不逞之民逞：原作「呈」，据《长编》卷八○改。，靡习经戒，至有为寇盗以犯刑者甚众，故条约之。 
四月，诏定州开元寺讲经论修塔功德主演法大师赐紫希古，每年承天节特与度行者一人。 
六月，诏开宝寺灵感塔福圣禅院主绍宠宠：原作「龙」，据下文改。、知塔沙门守愿，除逐年依例拨放七人外，每年承天节绍宠特与度行得五人，守愿特与度行者一人。 
九月，诏泗州僧正文秘，每年承天节特与度行者一人。 

七年十月，诏：「兖州延寿寺十九院之中，今后于逐院内从上名轮系帐行者一人，专切看管所贮御书经阁， 
      
候一年别无遗阙，特与剃度。」 

天禧元年，诏：「道士、童行不由课试而披戴者，自今(五)[后]五年内不得离宫观；特赐师号紫衣者，三年内不得妄托假告。出求省亲者，须计程给假。」 
八月十五日，诏升州蒋山太平兴国寺岁度行者二人，给米百石。 

二年三月，诏：「祖父母、父母在别无子息侍养，及刑责奸细恶党山林亡命贼徒负罪潜窜，及曾在军带瑕痕嗜，并不得出家。寺观容受者，本人及师主、三纲知事僧尼、邻房同住并科罪。有能陈告收捉者，以本犯人衣钵充(实)[赏]。其志愿出家者，并取祖父母、父母处分；已孤者，取问同居尊长处分，其师主须得听许文字，方得容受。童行、长发候祠部，方许剃发为沙弥。如私剃者，勒还俗，本师主徒二年，三纲知事僧尼杖八十，并勒还俗。」时大理评事张师锡上言：「民有出家为僧者，父母皆羸老无依，丐食他所。」故条约焉。 

五月，诏：「应今年闰四月终以前在京住房僧及五年以上者，各与弟子一人系帐，俟至来年承天节，依例试验经业，后不得为例。」 
三年八月三日，赦书：「天下僧尼、道士、女冠见系帐童行，并与普度。」 
二十八日，命尚书右丞林特、右谏议大夫兼太子右庶子张士逊提举祠部普度文牒。先是，诸州童行披剃祠部，胥吏纳赂启幸幸：原作「俸」，据下文改。，有若市价，或十年不得文牒者，故命特等立限发遣。特等言：「旧例移牒诸州取索籍名，今请止以祠部见管天禧三年帐 
      
出给文字，权于馆阁或经诸司抽差八人赴祠部，并手填写发遣，驲递付逐州。至日，长吏以名(以名)籍参验。其遁亡还俗者，咸毁讫以闻。仍令诸州先谕寺观，勿得敛钱行用，州县惊举惊：疑当作「检」。，犯者断讫以闻。又旧童行帐所作弊，楷改通注，小有差误，即不给祠部，从前启此幸门，邀纳贿赂。今欲勘会，止是小有错谩，非涉诈伪伪：原作「为」，据文意改。，即以空名祠部下本州岛，委知州、通判勘会诣实，填名给付讫奏。仍令祠部置簿(杪)[抄]上，印押拘管，候了日勾销。」从之。士逊为枢密，又令知制诰宋绶终其事，凡度二十六万二千九百四十人，道士七千八十一人，女冠八十九人，僧二十三万一百二十七人，尼万五千六百四十三人。 
十月，河北缘边安抚使刘承宗言：「僧人有从北走来者，自今望令勘会，如不系两地供输人，及近里州军因虏到北界为僧来，即(今)[令]结罪保明，委无虚诳，试经申奏，给与祠部。」从之。时边民有私度为僧，隐于村院，妄称自北界走来，给祠部牒者，故条约之。 

十一月，诏：「三京及诸路州军委知州军、通判等，据今来普度僧尼，催促逐处并与开坛受戒。如本处元无戒坛，即发遣就近邻有处受戒。候毕，具逐州县人数单名开坐入急递以闻。仍仰祠部便出给戒牒，空留受戒州军名目，候到，本州岛军书填，仍依发放祠部例放：原脱，按同书职官一三之一八、一九云：「今后每年发放祠部」，「自来祠部承例发放」，据改。，于提举发遣普度祠部所送纳勘会遣：原作「递」；勘：原作「堪」，均据下文及文意改。，入递赴本州岛军。」 
四年四月，提举发遣普度祠部所言：「尚书 
      
祠部印下白本祠部并封皮，系慎镛阶衔系书发遣，本官丁母忧，祠部承例用木押字龊子发遣。其白〔本〕祠部并封皮万数不少，并系三月终已前印下，今来已是三司并手书填，若更候新判官员自新着字，伏恐积压住滞。欲乞委新判祠部冯元于慎镛官位下面用镛木押字龊子发遣。」从之。 
六月，开封府言：「去年准 ，并令普度，即日别无系帐数。案太平兴国七年普度，后至八年供申，重行 帐试经 ：疑当作「编」。，将来承天节望依此例。」从之。 
闰十二月，玉清昭应宫副使、工部尚书兼太子詹事林特言：「提举发遣普度祠部了毕，其普度戒牒若再令祠部书填印押，必恐展转延迟。今欲只从当所将天禧二年奏帐并逐处今来缴回承领普度祠部内，引据见在实给过祠部人数、寺院名额、法名，便书填戒牒用印，并写内引，不以远近先后，实封发往逐处给散。所有合支用钱物，各依天禧三年十一月 ，并从官给。仍乞催从管于天禧五年承天节前受戒，给付戒牒讫，仍具帐供报勾销文簿。如有受得普度祠部未得受戒牒日前事故、归俗、身死，其戒牒并祠部仰知州军、通判躬亲勘会毁抹，大书因依，具状封回，赴本所送纳。」从之。 

五年三月，诏：「自今在京寺院房廊住持僧及五年已上，委实不是自外暂来者，令本寺三纲、主首及僧司结罪保明，每人许判状系行者一人，候至承天节，依例试经。」先是，枢密 
      
直学士李浚言：「在京诸寺院多有外来僧人，于寺院主首处伪作借钱借房文字，冒称住房僧人，以图收系童行入帐。请自今应外来僧尼，并不得收系童行。」诏从其请。至是，僧徒上言，故降条约。 
仁宗天圣二年二月，以真宗大祥，诏在京寺观等第特度童行，其经行幸及所过，亦特剃度：玉清昭应宫七人，景灵宫、会灵宫、会灵观各五人，祥元观三人，开宝寺塔下一人宝：原脱，按李濂《汴京遗迹志》卷一○，开宝寺真宗祥符六年临幸，赐塔名灵感，据补。、寺众一人，相国寺知殿一人、寺众一人，太平兴国寺、天清寺、景德寺、显宁寺、显净寺、显圣寺、报恩寺、启圣院、定力院、实相院、观音院、天寿院、皇建院、普净院、洪福院、普安院、等觉院、奉先资福院、鸿禧院、长庆院、护国院、广福院、光教院、干明寺、崇夏寺、崇真资圣院、妙觉院、上清宫、太一宫、建隆观、寿宁观、同真观、太和宫、崇真观各二人，法济观、龙华院、英惠院、南法济院(龙华院、英惠院、南法济院)、西报恩寺、香积院、智度院、万寿院、禅惠院、永宁院、广济院、净福院、寿宁院、东普济院、惠圣院、惠济院、积庆院、福圣院、延祥院、灵芝院、普济院、广济院、惠安院、报恩院、报恩院、兴教院、福田院、崇福院、受厘院、仁和院、多庆院、崇因院、广惠院、妙法院、卫王公主院、惠民院、开圣院、净惠院、旌孝院、崇国院、报国院、承天院各一人；其曾经行幸处，西京及永安县，南京、兖州及奉符县、亳州及卫、真符、天雄军、澶州、河中府、庆成军逐路，各度二人；行幸曾经过处，开封府、濮州、 
      
郓州、郑州、华州、同州、孟州、滑州、陕府，各度一人。 
