<!-- { "loadSidebar": true } -->
五年六月二十四日，诏吴江巡塘以兼权巡检入衔。以平江府言：「长洲县尹山小长桥及吴江县四桥等处一带，接连太湖，盗贼出没，措置创盖铺屋、寨屋，分差兵士，乞以巡塘兼权巡检。」故有是命。 
十二月一日，广西诸司奏：「梧州苍梧一县，谭甫山则有巡检，西岸则有同巡检，在州则有都监、都巡。以郭言之，不过三百余户，而有都巡检使，将安用乎 乞将都巡检除罢，其都巡司额管一百 
       
二十名土军内，将五十名拨付谭甫寨招填把截外，余七十名并付同巡司收管。」从之。 
。乞选移两县巡检，置于清溪市防拓。本司相度，合于袁州分宜县白斜圃创置巡检为宜，却以『筠袁州分宜上高县巡检』系衔，可以弹压蒙山、方山、大浆之患。已得旨依。今临江军新喻县尉陈朴厚陈乞，蒙山系上高、分宜、新喻三县之界，去本县治九十余里，地形峭拔，奸滑所聚，三县均以为病。今者巡检系衔只以分宜、上高两县，则奸徒不容于彼界，必致奔聚于本县。巡检于本县既无统摄，则必置于度外，自此蒙山之民不获安枕。乞于巡检衔内增入新喻系衔。本司照得所乞，委涉新喻尉司利害。」从之。 六年五月二十二日，江西转运司奏：「筠州申，上高县银场土豪请买，招集恶少，采银山中，又于近山清溪创立市井，贸通有无大小，嗜利无厌，轻命好 
八年三月二十五日，淮东安抚司奏：「滁州之三县，全椒、来安皆有巡检，惟清流一县正介西北之冲，乃独无之。本县止有令、尉两人，势尤单弱，愿置清流巡检一员，俾立寨于关山，创招土兵五十人。平居可以遏盗，便安行旅，缓急可以助大军之耳目。仍将本州岛添差将官、兵官员阙并行省罢，庶几减省冗员无益之费，增添巡检有用之官。」诏滁州清流县添置管界巡检一员，令淮东安抚司从公选辟一次。 
八年三月二十六日，湖州奏：「本路归安县管下地 
       
名荷叶浦，水面宏阔，寇盗出没。今于韶村建立寨屋，招募土兵，添造巡船。其安吉县酒税官三员，一员系在升慈，专差武臣，今欲省此官，却置荷叶浦巡检一员。所是新置巡检，乞从朝廷选差一次，自后径作部(关)[阙]。其请给却从本州岛(勘)[斟]酌，量行添增，使之可以养廉，专一巡警。」从之。 
九年三月二十三日，淮西安抚、转运司奏：「照得滁州申，无为军卢江县金牛镇市有居民二百余家，本军酒坊一所，从例系差本军指使官权摄，兼烟火公事。今乞创差巡检一员，置在彼处，兼烟火酒务，使之巡视城壁，关防盗贼，庶几其职稍专。」诏无为军金牛镇创置巡检一员，专一巡视修治城壁、关防盗贼等事。(今)[令]淮西安抚、转运司公共奏辟一次。其请给等并依本军指使则例支破，余依。 
十二月十七日，诏天水军移就天水县旧治，其天水县巡检一员，令四川制置司选辟一次。
 职官 宋会要辑稿 职官四八 监当 
       
监当
【宋会要】
       
淳熙七年三月二十八日，利州东路安抚诸司言：「利州绍兴监监官一员，欲改注应选大使臣，先亲民，次监当，并铨量人材注拟。」从之。诸司言其元系本路提举铸钱官踏逐武臣申宣抚制置司差辟，昨来拨付转运司。每季使阙集注，先职官，次从政、修职郎，次迪功郎。缘本监所管人兵并系凶恶免死配隶之徒，以此多是挂阙，无人愿就。间有指射，率皆怯懦，不能弹压。其钱监官吏部四选皆有差注条格，许差文武官，故〔从〕其请。 
九年三月二十七日，诏监兴元府在城商税兼合同场二员拨归利州路转运司，依见条法差注。以知兴元府张坚奏：「本府税务监官二员，皆兼管合同茶场，顷岁茶马司或乞专辟，或乞踏逐人才关转运司通签奏差。其间累年变革虽不同，大抵皆借茶以为重，而税务事则恬不顾恤。且被茶司之檄而来者，必有夤缘，兴元既在属部，岂敢谁何 乞拨上件阙归转运司，则茶司与本府皆可考其能否。」事下吏部，以为允当，故有是命。 
八月十一日，诏光州税务盐监一员，依旧归部差注。 
淳熙十六年十一月二十一日，户部尚书叶翥言：「乞拨还犒赏酒库内监官，及二万贯以上许置二员，不及二万贯去处各乞省罢一员。」从之。 
绍熙三年闰二月二十三日，湖广总领 
       
所〔言〕：「鄂州大军库经常收支浩瀚，止有监当一员，委是阙官管干。照得绍兴二十三年五月内，得旨许令添置一员，自后未蒙差到。今踏逐文林郎程愈可以任上件职事，其请给、人从、理任、酬赏，并乞依见任监官体例。」从之。已上《光宗会要》。 
庆元三年二月四日，诏绍兴府添差不厘务支盐官，今后以十五员为额，见任人许令终满。以浙东提举司言：「绍兴府诸盐场官吏及押袋官，并诸处监事官吏食钱，逐时修葺诸处盐敖、(食)[仓]场、屋宇，收买行遣纸扎、杂物并扛盐脚钱，从条系将支盐仓每袋所收客人别纳袋息钱四百四十文专一支给，每年约支钱一万五千余贯。续蒙省部注下添差不厘务支盐忠顺、归正官，其添给食钱亦循例于上件窠名钱内帮支。盖缘别纳袋息钱所支数多，逐年所收不偿所费，以致支遣不行。照得添差不厘务支盐官，已于绍兴府随资序每月支破驿料及供给等外，又于支盐仓逐月添给盐事食赁钱二十贯文，委是优厚。在干道、淳熙年，不过一二十员而已，今来节次承准都省注下三十员，每月支钱六百贯，以一年计之，约支钱六千余贯。盖缘贪图前项添给，多有指射上件差遣，致见侵支袋息窠名，深为不便。」故有是命。 
八月十七日，诏严州复置神泉监，差监官一员，权隶工部。将诸处拘纳到铜器并铸当三钱，俟铸足十万贯日，监官取旨，特与优异推赏。仍令严州 
       
知、通日下修盖监屋，其余事件检照旧来监例施行。 
四年三月十八日，诏潭州衡山县(瞻)[赡]军酒库官改作监桥口镇按此条首称「诏」，其末又有「故有是命」一语，则此下文字必为某臣僚或某官司奏状，诏、奏之间似有脱文。然检索无从、姑存疑俟考。打公事。顷年常有劫盗入市，剽掠富家财物而去，无可谁何。政缘其地四通八达，水陆无迹，若不措置，恐启小人窥窬之心。今欲添置文臣监领专管烟火，缘不敢创为此阙，却契勘得本州岛管下衡山县有 。乃湖南封域下流之地，当长沙、益阳、湘阴三县界首，商贾往来，多于此贸易，盗贼出没，亦于此窥伺。市户二千余家，地狭不足以居，则于夹江地名暴家歧者，又为一聚落，亦数百家。缘暴家歧却属湘阴县管，去县六十余里，其本地分巡捕官司则隶土山巡检寨，相去又一百一十里，忽有惊急，官兵在远，难以救应，而桥口巡检又以非其界分，坐视不顾。其桥口镇虽有巡检一员，职兼烟火，专注右选大使臣，往往不堪更练民事，遂致群不逞阳为市人，阴为鼠窃。本官又却听长沙、宁乡两县差使，每遇差出，本镇动是十日半月无人弹压，及领接日逐相争(瞻)[赡]军一员，别无职事，坐糜廪稍。乞将衡山县(瞻)[赡]军一员改作监桥口镇主管烟火公事，就将见任人迪功郎姜必大改差。所有已差下人如愿承替，从赴部陈乞换付身，其请给本州岛自行支给，于衡山酒务初无妨废，而于桥口一镇可以倚仗。所有本镇巡检，却责其专一巡捕盗贼，仍乞以「桥口镇暴家歧桥江水陆巡检」入衔。 
       
应暴家歧沿江二十里内，如有强窃盗贼，并仰巡捕，庶几事任归一，委是经久利便。故有是命。 
五年四月二十九日，臣僚言：「场务监官趁集课额，乃职分之常事，设有不办，或遇谴罚，亦法禁之当然。身所自为，彼将安咎 今乃有前政拖下欠数，必欲后官抱认补填，程督移催，急于星火，卑官小吏，惟命是从。前日之额未填，后来之数已阙，因仍展转，亏欠愈深。或合俸钱，或索印纸，间有追呼受辱，质贷备偿，罹此非辜，诚可怜悯。乞戒 州郡，自今场务监官或有亏欠课额，即合将本人任内所亏分数申严批书，以为殿罚，不得抑令后政抱认，以贻场务小官久远之患。」从之。 
六年三月二十六日，监登闻检院吴英隽言：「诸路州军多以诸军拣汰养老不厘务使臣差管发卖酒醋、监门、河渡之类，其间多有曾立战功之人，无力待次，率就养老以(瞻)[赡]其家。朝廷立此窠阙以优其老，今州郡不能体察，多与厘务使臣混同差使。兼其平日舍金鼓之外，素所不习，既不善委曲于人，又不能规为措置，多为吏辈肆欺。或有折欠，悉以俸资陪备，扪心饮恨，无路自明。由是观之，所谓优之者，乃害之也。乞下诸路州军，今后不得差养老不厘务使臣管卖酒醋及监门、河渡之类。如或违戾，当职官吏重寘典宪。专委提点刑狱司、总领所觉察奏闻。」从之。 
嘉泰元年三月六日，诏鄂州在城酒务拨并，付湖广总领 
       
所兼都统司承认课额。已差下监官，(领)[令]吏部别行改注。以湖北诸司有请故也。 
四年正月二十三日，诏省罢绍兴府诸暨县枫桥镇税官，令镇官兼领，从守臣辛弃〔疾〕之请也。 
开禧元年闰八月二十四日，吏部言：「提领建康府酒库所申，监建康府户部东西南北中酒库，五库各系监官二员，乞将见任监官各省罢一员。见任人许令终满，已注未上者别行注授。仍乞下吏部，照格法选差使臣五员赴所准备差使，分干诸库事务，以『提领建康府户部(瞻)[赡]军酒库所准备使唤』结衔。召在部经任识字校尉、小使臣指射，仍从本部铨量差注。」从之。 
十月七日，知建昌军赵汝砺言：「本军监(瞻)[赡]军酒库一员，曩时酒务分局，故有监酒税二员，复有监(瞻)[赡]军酒库一员。今三务合而为一，且酤卖微细，日计息钱不登三数十缗，既有两酒官，则(瞻)[赡]军自不必置。又有监太平银场一员，顷岁银坑兴发，故置官以办。使臣之俸，月钱百缗，米几十石，或大使臣以上，其数又不止此，岂不重为州县之蠹!乞将监(瞻)[赡]军酒库、监太平银场二员省罢。」从之。 
嘉定元年三月九日，诏行在赡军激(卖)[赏]酒库所、都钱库监官，令吏部侍左、侍右通行差注，依条使阙。如同日有文武官指射，先差选人。 
八月十六日，吏部言：「小使臣任课利场务监官，一时被监司、郡守差檄部纲，不晓法意，不曾给到所属自陈辞避干照。被差在路。风涛险阻，交纳了足，动 
       
