<!-- { "loadSidebar": true } -->
十二月十八日，御史中丞李定等言：「切以取士兼察行艺，则是古者乡里之选。盖艺可以一日而校，行则非历岁月不可考。今酌《周官》书考宾兴之意，为太学三舍选察升补之法，上《国子监 式令》并《学令》凡百四十条。」诏行之。初，太学生(擅)[檀]宗益上书言：「太学教养之策有七，一尊讲官，二重正录，三正三舍，四择长谕，五增小学，六严责罚，七崇司业。」上览其言，以为可行，命定与毕仲衍、蔡京、范镗、张璪同立法，至是上之。太学置斋舍八十斋，斋容三十人，外舍生二千，内舍生三百，上舍生百，总为二千四百。生员入学，本贯若所在州给文据，试而后入。月一私试，岁一公试，补内舍生；间岁又一试，补上舍生。誊录封弥，如贡举法。而上舍则学官不与考较，诸斋月书学生行艺，以帅教不戾规矩为行，治经程文合格为艺。斋长谕、学录、学正、直讲、主判官以次考察籍记。公试外舍生入第一、第二等，参以所书行艺，预籍者升内舍。内舍生试入优平二等，参以行艺，升上舍。合三等俱优为上，一优一平为中，俱平若一优一否为下。上等命以官，中等免礼部试，下等免

      
解免解：原作「免试」，据《长编》卷三○一改。，以升补及行艺进退，计人数多寡，为学官之赏罚。缘升舍为奸者，论如违制律，不用去官赦原。学正增为五人，学录增为十人，学长谕以学生为之。
三年正月十七日，诏改国子监直讲为太学博士，每经二人。

十九日，增国子监岁赐钱万五千缗。以国子监言「岁费钱三万七千缗，而所入纔二万三千缗」故也。

二十七日，诏：「国子监庄田、屋租并隶逐路转运司、开封府界提点司，依钱谷数认见钱，岁送纳监。」

二月九日，诏国子监罢书库官，复置主簿，增监厨使臣各一员。增岁赐公使钱并旧为千缗，增巡宿剩员并旧为二百人。并从之，以看详学制所请也。

二十三日，诏自今奏举太学博士，先取所业进入。

四月二十八日，诏增国子监岁赐钱六千缗。初给外舍生食，人月为钱八百五十，至是增至一千一百故也。

五月三日，编修学制所言：「奉旨立势要及国子监太学官亲属许不以乡贯就开封府应举之法。臣等看详，监以国子为名，而无国子教养之实，恐未称朝廷建学育才之意。乞应势要官亲戚，并令入监听读，以二百人为额，解发毋过四十人。」从之。

八月十九日，进士萧之美上《直言策》，其一言：「太学博士有《易经》，而讲者或两人同讲一经，而一善一否，则一人为讲义而分讲之；或未尝治经，则假手为讲义以讲之。」诏中书本房立法。

四年七月二十七日，国子监言：「学生入学，乞令同县五人以上为保。如犯第一等罚，不觉举者与同罪。许人告，赏钱三百。若未入学以前违碍，亦准贡举法。」从之。

五年正月十七日，太学言：「生员万 等五人曾经屏斥，未尝叙雪，而改名补试入学。」诏并斥出学，实殿一举。今后妄冒入学者，徒一年。

五月一日，诏：「国子监官差承务郎以上，如无，即差选人充正官「即差」句：原作「郎差遣选人差正官」，据《长编》卷三二六改。，立行守试请受法。」

十一日，诏起居舍人蔡卞兼权国子司业。先是有诏：「近缘差除，罢主判处新官未到，官局废事，如太学之类，可速差官权领。」故有是命。

六年三月二十二日，上批：「太学博士员阙，进呈以刘 、黄裳为太学博士。」此据御集以下一段原作大字，今改为小字，此乃《长编》之文也。。三月二十二日，神宗改正官制，员阙多归吏部，以谓不可毫发增损。曾孝宽以吏部尚书对，戒饬甚峻。孝宽云：「适有一事欲奏禀。比有太学博士阙一人，臣以为可以与选，而无恩例；一人臣以为不可为，〔而〕以恩例当得。法行之初，不敢申请，故欲面禀。盖可与选者，状元叶祖洽，乃无恩例，不可占射；不可为者，获贼改官人黄希，以恩例当在祖洽之上。」神宗默然，即日批付中书：「太学博士并堂选。」此据〔曾氏《南〕游记》。旧按：八月十六日，乃自郓州召孝宽为尚书，此时未也。又八月二十二日，祖洽见在国子监丞罚铜，(托)《记》旧必误，或误指黄裳为祖洽也。

五月八日，国子司业朱服言：「养士莫盛

      
于太学，而士鲜能知射。今武学教场隶本监，欲听学生每遇假日习射。」从之。
八月十二日，前舒州桐城县尉周谔言，欲罢试太学博士，选于教官；教官则选试于上舍、内舍及改科以来有出身进士。又乞严太学补试之法，士尝与乡书者，不必补而后入。诏中书省记姓名。

七年八月二十二日，权国子司业朱服言：「天下郡县之学，皆隶本监；四方之士，多出太学。将来礼部试，虑诸路举人群集京师，自以不在学籍，无纠禁稽察之法，循缘旧习，浮纵寡耻。兼本学生交杂，相为掩蔽，难以辨究。乞应举人到京，或有显过，亏损行义，若博弈 讼，使酒不捡，造为飞语，谤讪朝政，委本监检校闻奏，比附学规殿举。」从之。

八年十月十八日，礼部言：「举人有永停取应及殿举未满，未得入学者，欲令应举入学。」从之。

十二月二日，诏罢太学保任同罪法。

哲宗元佑元年三月十四日，诏：「太学每岁公试，使司业、博士主之，如春秋补试法。」前此锁院如科场制，谏官以为言故也。

四月十七日，国子监言：「太学生员犯规，屏出学，情轻满三年，及告假踰限除籍者，自来并各依条补试入学。今来该登极(太)[大]赦，其犯学规未得入学人，情理可矜者，取朝廷指挥，依旧入学。本条即无补试之法。欲乞为两等，其身自犯者，仍依学令补试入学；其系与保人连坐者，更不补试。」从之。

五月二日，左司谏王岩叟言：「太学生乞罢一年之限，补中人并许应举。」诏国子监立法。

十二日，诏试给事中兼侍讲孙觉、试秘书少监顾临、通直郎充崇政殿说书程颐同国子监长贰看详修立《国子监太学条例》。

六月十八日，诏太学置《春秋》博士一员，令本监长贰奏举。

七月十日，看详编修国子监太学条例所奏乞：「太学生今次科场，但元丰三年兴学后在学通及一年者，许取应。内因假违限落籍生员，虑岁远，其中不无违冒。今欲乞将应落籍该取应之人，令召命官一员，或在学生员二人保识，赴国子监照验。」从之。

八月十二日，诏以郓州处士王大临为太学录。以司马光荐大临通经术，而尝召不起故也。

二年六月二十六日，礼部、国子监言：「止善斋学生虞承于元丰元年中曾告论本学外补事，请特赐屏斥。」从之。

七月八日，诏：内外学官选年三十已上历任人充。从御史中丞胡宗愈请也。

三年五月十六日，诏国子监置长贰，余寺监长贰并互置。

七月二十六日，诏朝请郎盛侨依旧国子司业。侨自司业除杨王府侍讲，国子监奏留，从太学生之请故也。

四年六月十八日，诏：「今后太学正录，并依熙宁法选上舍生充；上舍阙，选内舍生。其见在人候任满日罢，已差下人别与差遣。」

五年十二月十八日，殿中侍御史岑象求言：「国子监生员无叩问

      
师资之益，学官不以训导为己任，及闻补试，伺察不严，不无假手之弊。」诏礼部相度以闻。六年九月五日，本部言：「欲令生员遇有请益，许见长贰。仍诏生员以所纳斋课于讲堂上指谕「仍」字原缺，「诏」原作「召」，并据《宋史》卷一六五《职官志》五改补。。并委博士逐月遍巡所隶斋，考学生所业。凡私试不锁宿，欲令不罢讲说。」从之。
六年九月六日，礼部言：「应补外舍附私试大义日，愿试诗赋者附第二场。仍各为号，博士锁宿。自引试日后，别限考校。千人以上限止十日，每少百人，减一日。人数虽少，即不得减过五日。取文理通者为合格。长贰与考校封弥官同验号拆封，注籍晓示，仍申三省礼部。」从之。

十月八日，诏兖州录事参军郭真卿添监国子监书库，不得为印。

十五日，朝献景灵宫退，幸国子监，诣至圣文宣王殿行释奠礼，一献再拜。幸太学，御敦化堂，召宰臣、执政官、亲王、从臣赐坐，礼部、太常寺、本监官承务郎以上侍立，承务郎以下、三学生坐于东西庑。侍讲吴安诗执经，国子祭酒丰稷讲《尚书 无逸》终篇。复命宰臣以下至三学生坐，赐茶。国子监进书籍凡十七部轴，上命留《论语》、《孟子》各一部。遂幸昭烈武成王庙，酌献肃揖。礼毕，还内。是日，赐丰稷三品服，本监官学官等赐帛有差。先是，翰林学士范百禄转对，请视学，故有是举。《长编》：哲宗元佑七年六月癸丑，礼部状：「近准都省批状，勘会开封府遇科场岁，多有四方举人冒贯畿县户名取应。及太学生员依条须在学及一年，方预就试。其间有未及一年之人，亦不免有寄贯取应之弊。检会旧制，国子监取应举人，先于广文馆补试，给牒取应。今欲复置广文馆生员。今再行看详，开封府进士解额一百人，即乞依旧外，将本府诸科二百人并国子生四十人，共为二百四十人解额，并拨属广文馆。广文馆生员以三百四十人为额三百四十人：原作「二千四百人」，据《长编》卷四七四改。。并国子监状，太学生员上舍一百人，内舍三百人，外舍二千人。元佑五年发解国学举人，每五人四厘二毫一忽解一人五人：原作「五十人」，据《长编》卷四七四改。。」诏依礼部所申。今后太学举人并国子监生解发，并依元佑五年发解取人分数施行佑：原作「佑」，据《长编》卷四七四改。。

绍圣元年三月四日，诏今后内外学官选进士出身及经明行修人充。

九日，监察御史郭知章言：「先皇帝隆尚儒术，增广庠序，设三舍之法，应上舍生上等中选者，有取旨推恩之例。然择之至精，俟之至久，故其得者亦难。自元丰以来，十余年间，上舍生推恩者林自一名而已。诱进激劝之法，莫善于此。元佑新令，推恩之例已罢，士论惜之。宜复元丰上舍推恩之例。」诏：「太学合格上舍生上等推恩，免省试。每次科场不得过二人，仍附春榜人数。余依元丰二年十二月指挥。」

闰四月七日，诏：「太学合格上舍生，并依元丰二年法。内上舍上等该推恩注官者，每年不得过二人；免省者，每举不得过五人；

      
