<!-- { "loadSidebar": true } -->
七月四日，宰执进呈选人用举主改官太滥，乞岁立为定额。上曰：「如此，不至太咈人情否 」叶颙奏曰：「只是迟得半年。」上曰：「获贼功赏改官人，却不可立额。」于是诏从吏部所拟，每岁用荐举改官以一百人，盐赏三人，四川换给改官以二十人，立为定额。岁终不足，听阙。仍逐色各置簿。其引见改官人，以进卷下日，其行在职事官及外路就任改官，获私盐及盗贼、四川换给等改官人，并以取会圆备上钞日为先后次第之序。至年终，如各有滥额员数，许于次年施行，仍理为次年之额。 
十月七日，臣僚上言：「乃者吏部有请引见，并行在职事官及外路就任改官人一百员为额，四川换给改官人以二十人为额，已降指挥施行。臣契勘四川见管六十一郡，每岁止得二十人，东南共管一百二十九郡，每岁却得百人。除管职学官、外路教授磨勘十余员外，以郡计之，东南约三郡则改官者二人，四川约六郡则改官者二人。其多寡不均，灼然可见。缘此东南至今纔及七十余员，而四川七月内已满二十员之额。其余文字圆 
      
备，坐待来年员额者，不啻十有余人，岂无滞留之孍 臣照得元佑中从吏部侍郎孙觉之请，磨勘岁限其数，而四川系在数内。隆兴元年，用臣僚之言，立定员额，亦未尝摘出四川别为一项。今来创立防限，特将四川置之额外，未见其可。乞将引见并行在职事官、外路就任、四川换给人，通以一百一十人为额，并以取会圆备上钞日为先后之序，庶几远近均一。」从之。 
十一月二日，大礼赦：「旧法，初官补授及三年，并年三十到部，与免试。自近降指挥，并须铨试，方得参部。其间有年及五十以上之人，令吏部权与放就残零阙参部一次。」 
同日，大礼赦：「承直郎以下赴部注授差遣，除犯赃私罪外，其犯公罪状，(以)以(会)[曾]到刑寺，见有公案未结绝，合取旨之人，且与放行参选注授。后有特旨，即依改正。」 
四年二月二十三日，权尚书吏部侍郎薛良朋言：「勘会选人祖父母、父母年七十或荐疾，各无男丁兼侍，若年八十，并前一年内召保官三员，申尚书吏部应授差遣者，听指射家便。续承干道元年四月十八日指挥，将陈乞家便恩例人，若非本贯临安府，并合依条就本贯，或流寓人于寄居州军召保陈乞。窃(许)[详]上件指挥，系革官员经本府召保陈乞之弊，其间却有官员于本任州军召保陈乞，本部却作合经本贯或流寓人于寄居州军陈乞行下，委是行遣迂回。今乞将除见任选人有祖父母、父母年七十以上，许经本任州军召保陈乞外，其土著人经本贯州，或流寓人于寄居州军，召保陈乞，申发到部之人，自各遵依干道元年四月十八日已降指挥施行。」从之。 
十月二十一日，中书门下省言：「归正右文林郎孙子伦乞添差平江府支盐食，替赵彬年满阙。续准吏部告示称，本部即无替阙条法。」批送吏部勘当，申：「本部勘当，侍郎左选即无归正文臣添差许替阙指挥，依批送今状下部，告示本人知委。」诏依孙子伦所乞，今后如有似此愿就替阙之人，依此。 
十一月九日，臣僚札子奏：「乞明诏吏部，立为定格，今后选人任岳庙者，悉不理考第，庶几革偷情侥幸之弊。」从之。 
十二月二十六日，诏除隆兴元年恩科人所授岳庙已得指挥许理权官外，余并依干道四年十一月九日指挥施行。
五年十月四日，试尚书吏部侍郎薛良朋札子：「本部侍郎左选初官并历任待次选人，计五百余员，其见榜诸州教授、属官、职官、录参、司理、司法、县令、县丞、簿尉、监当共三百四十余缺。缘所榜阙并是远恶去处，多不愿就。本部欲除属官、职官、录参、县令、县丞不注进献纳流外等人外，乞将应见榜窠阙，如已系破格去处，许不以资序、考第、举主、路分、年甲，专法差注初官无过犯人一次。」从之。 
十年二月二十八日，诏：「四川选人升改所用举 
      
主，令宣抚司核实，如无违碍，即行放散，出给公据，保明申奏，令吏部与免会问，理作举主收使。」先是，吏部侍郎陈良佑言：「窃见选人到部改官，惟是川蜀远道，往返万里，小有参差，经来年岁，所以立法，先令经制司放散，盖欲优恤远人，不使濡滞。然到部会问，得举主有事故违碍，在未放散日前，即又不该奏举。谓如蜀中已行放散，而其人或经论列，或以致仕在蜀中，未散之前，即行下制置司告示本官，及致本官再求举状，经制置司乞行放散，而本司又行告示，即无再放散条法。至申部陈乞，吏部又不为贴用举主，以致往返迂回，动经岁月。补章未辩，而前状已折，放散不再，而补举不行，栖栖道涂，实可怜悯。乞令四川选人贴用举主，与理元放散月日放行升改。」故有是诏。 
五月四日，吏部言：「侍郎左选见管吏额：主事二人、令史四人、书令史一十六人、守当官一十五人、正贴司一十七人、私名三人、楷书五人，共六十二人为额，内三人私名，元无请给。今欲减罢书令史二人、守当官二人、正贴司二人、楷书一人，以五十五人为额。」诏依拟定，各从下裁减，将来见阙日，依名次拨填。减下人愿依条比换名目者听。 
七年正月二十三日，诏今后选人功分每高一任，与当十分。以吏部言选人差注，格高一任，理当十分。或高两任三任者，缘格内未有理当功分明文，故有是诏。 
九月二十八日，中书门下省言：「旧法称职司者，谓转运(司)[使]副、提点刑狱及朝廷专差宣抚、安抚、察访余同知州。承直郎以下改官应有举主者。若转运判官二员处，均举使副人数，与理为职司。近年以来，在法本非职司，一时申请，将所举官特降指挥，理作司职收使，有失祖宗旧法。」诏应节次降许理作职司指挥更不施行，今后并遵依旧法，仍自来年正月一日为始。 
十月三日，中书门下省言：「改官员数，每年通以一百二十员为额。今年员数已定，有溢额三十余人，等候来年引见班次。」诏令吏部将已放散举主人，依条施行。其见待班次人，具奏引见放行改官，今后更不限定年额。 
(八)八年七月一日，吏部员外郎钱佃言：「遇有应入远小处窠阙，循见行格法，川、广、福建为远地，其小处窠缺，依本选旧法，诸州二万户、县五千户以下并为小处。本选遇有应注小处窠阙之人，(阙)[关]尚书省左右选、侍郎右选续修参附令，诸差注应入远小者，去阙下千里外为远州，以军事县以下县为小。欲乞比附三选条法差注施行。」从之。 会户部，往往皆一万户以上，兼逐县言亡数目，皆称帐状未到，致差注不行。伏 
九年八月三日，吏部言：「勘会承直郎以下官，除无展磨勘条法外，有放罢依差替人例到部，合降两月名次。」从之。 
九月四日，权尚书吏部侍郎韩元
      
(古)[吉]言：「选人指射县令、尉、录参、司理，在外即下所在州军知、通铨量，限六十日。昨缘报应稽缓，申请除程止限半月。缘立限太狭，报应不前。今欲将在外合铨量人，比旧法六十日减半，除程及假故外，限一月不到，许注以次人。若到部选人愿就县令、尉、录参、司理，而欲下归乡状，亦听陈状，先就本部铨量，在外指射，即免更下所在州军。其已铨量，而在一年外射阙者，依旧下州军铨量。四川、二广收使举主，通注令、丞，并用举主免试之人，止欲照用入阙，即非升改文。比令申发文字到部，动经岁月，其间亦有举主在申发后事故者。今欲将四川、二广定差应用举主入差遣或免试人，并依四川文学收使举主条制，仍以三司判成日为始，庶几川、广注授，事体一同。」从之。 
同日，吏部言：「依法有占射差遣之人，许占本部已差下(西)[两]政官未使员阙。续承弊事指挥，并不许指占未使员缺。缘在部选人员多缺少，其间待缺之人有丁忧事故，往往所在州军不实时申闻，或进奏院同行(应)[隐]匿，不因占射恩例之人指画，本部无缘得知，必致虚闲阙次。今乞令选人有占射恩例，许依旧法，并已差下两政未使员缺，从本部会问到备所占阙因依，榜示五日，在部人通知。如上名不就，方许差注占缺之人。仍委诸路监司按月行下所部去处，若有待缺人丁忧事故，实时入递，依程限申都省及吏部，仍令进院画时分时注籍，以防隐匿之弊。」从之。以上《干道会要》。
 选举 宋会要辑稿 选举二五 宋铨选 中 侍郎右选 三班院 
     
宋会要辑稿 选举二五

【宋会要】
宋铨选中
侍郎右选 三班院
真宗咸平二年十一月，左赞善大大魏廷式同勾当三班院，时初取使臣殿最，命廷式与枢密都承旨赵镕、李着同主其事。 
三年十一月，诏三班院公事不少，不许接见宾客。 
四年五月，诏：「三班院应差使臣知县，选差有行止者，不得以衙前及富饶商贾授班行者充，仍令枢密院更切拣选。」 
六月，诏：「三班院使臣应经磨勘已转班行者，改转后七周年再与磨勘。其供奉官、侍禁、殿直、奉职若补班行及四年以上，借职三年以上者，并依例与磨勘。所有曾经磨勘转不得者，候住程一次回起，自磨勘日后及三年以上，再与磨勘后，亦依例七周年，更与磨勘。所有已经磨勘不转者，及得指挥更一次差遣者，并三年后更与磨勘，若更不转者，即候三年后更与磨勘。所有元得指挥依例差遣者，即七年后更与磨勘。」 
闰十二月，三班院言：「所磨勘使臣功过内，监押、巡检、监当物务者，除系收趁课利场务一一牒省会问增钱数外，其余捉杀贼盗及巡捉私茶盐并场务收到出剩物色功过等，本院自来只以使臣执到逐处批书印纸解由为凭，照证磨勘，先降宣命，令逐处依印纸抄上劳绩过犯，别录实封状一本，先具闻奏，送三班院磨勘。其间亦有会问诸处文字齐足，只是未有奏状者，却下本州岛军勘会，每有住滞。况所奏文状，亦与批书印纸一般，乞自今只以使臣执到印纸解由照证磨勘。」从之。 
五年正月，诏：「自今都巡检差供奉官，或遇少供奉官时，即差历事有武勇侍禁。内地州府兵马监押、巡检、同巡检，差殿直已上；远地小处州军监押、巡检、同巡检并广南小郡知州，差奉职以上；缘边小可城寨监押，如有曾立边功借职亦差，余依本院旧例施行。其内地小可县镇及漳、泉、福建、荆湖、江南、两浙远地州军，元不系屯驻禁军去处，即拣选奉职内有人材勇，或经历勾当得事，堪任监押、巡检差遣者，品量定差。」 
