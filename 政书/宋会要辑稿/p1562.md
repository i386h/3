<!-- { "loadSidebar": true } -->
六年八月七日，提举编 宰臣王安石上《删定编敕》、《赦书德音》、《附令 》、《申明敕》、《目录》共二十六卷，诏编 所镂版，自七年正月一日颁行。先是诏以嘉佑四年已后续降宣 删定，命大理寺法直官刘赓、左班殿直张痴充检详官，刑房堂后官刘衮充对点官，秘书丞虞太宁充删定官，权大理少卿朱温其充编排官，翰林学士曾(直)[布]、龙图阁待制邓绾、权知审刑院崔台符充详定官，安石提举。至是上之，安石赐银绢各五百，仍降诏奖谕；曾布等九人升(仕)[任]、迁官、循资有差。 
九月四日，以翰林学士曾布、权御史中丞邓绾、司勋员外郎崔台符同详定《一路一州一县一司一务 》。绾降黜，权御史中丞邓润甫代之。 
七年七月二十一日，诏：「今后中书、枢密院诸房应创立或删改海行一司敕条贯，可并送刑法司及编敕所详定讫，方得拟进，取旨颁行。」 
九月二日，命大宗正丞张叙、宋靖国与国子博士孙纯同共编修宗室臣寮 葬条。十年四月二日上之，诏以《熙宁葬式》为目。 
十月十四日，编 所言：「删定诸上禁军逃走情状未明，因被盘问，不曾隐拒，即自首服，罪至死者减一等。」初，大理寺检法官刘赓以法寺近断沧州兵士王信逃走，信名秀，被捕时即别通所隶州北会问，至无秀名者，方实招通，原情犹可矜。如郓州成江已炙了字号，直称素非黥者，用法斩宽，恐未为便。因赓之请而详修之。 
八年二月三日，司勋员外郎崔台符言：「准诏删修《军马司敕》。勘会《嘉佑编敕》，时有枢密使田况提举。今来置局，稽考旧例，即未有枢臣总领。伏缘军政事重，上系国论，顾非臣等浅见寡闻敢颛笔削，欲望检详故事，特命典领。」诏枢密使陈升之提举。 
五月十二日，诏：「诸功赏未经酬叙，逢格改者，新格赏轻，听依立功时；若重，听从重赏。详定修入《编 》。」 
九年四月二十六日，诏中书户房习学公事练亨甫等编定《省府寺监公使例条贯》。 
五月八日，诏中书堂后官、提点五房公事刘衮、堂后官周清、成州司理参军王修、三班奉职陈景再行删定《海行编 》。 
六月十二日，诏：「自今应删立条贯，专委官详定讫，中书、枢密院同进呈类聚，半年一次覆奏颁行。事干急速，即临时取旨。中书仍令都检正、逐房检正、监制 库官详定。 
二十四日，判司农寺熊本言：乞取索本寺一司 式，选官重行看详修定。诏只于本寺选属官一员编修，令本寺提举。 
八月十六日，枢密使吴充言：「检会大中祥符五年十月赦书：『应掌狱详刑之官，累降诏条，务从钦恤。 
      
今后按鞠罪人，不得妄加逼迫，致有冤诬。其执法之官所定刑名必先平允，内有情轻法重、理合哀矜者，即仰审刑院、刑部、大理寺具事状取旨，当议宽贷。』治平四年九月，诏开封府、三司、殿前马步军司，今后逐处所断刑名，内有情轻法重，许用赦书，取旨宽贷；《在京海行 》诸犯流以上罪，若情重可为惩戒及情理可务者，并奏裁。窃详赦书之(易)[意]，初无中外之别，祗缘立文有碍，遂致推择未均。何则 审刑院、大理寺、刑部等处若非于法应奏，无繇取旨从宽。虽是命官、使官等合奏公案，若有情轻法重，方得应用赦书施行，其余一无该及。后来在京刑狱官司亦得换以取旨，其为德泽不为不厚。然天下至广，囹圄实繁，岂无情轻法重之人，而官吏苟避不应奏之罪，一切以重法绳之，恐未副朝廷钦慎仁悯之意。甲乙二人所犯略同，甲以于法该奏，法寺得引情轻法重取旨宽贷，乙以于法不该奏，遂获全罪，殆非均当，有幸不幸尔「甲乙二人」至「幸不幸尔」原在「恐未副」下，作正文大字。原有眉批云：「甲乙二人至幸不幸尔应小注」，今据以改为小字注，并移于此。。欲今后天下罪人犯徒流罪或该编配者，情轻法重，并许本处具犯状申提点刑狱司看详，委是依得赦书，即缴连以闻。所贵罪法相当，中外一体。如恐地远淹系，其川、广、福建或乞委安抚、钤辖司详酌指挥，断讫(间)[闻]奏。仍委中书、枢密院点检。」诏送重修编敕所详定以闻。本所看详：「缘天下州郡日有该徒流及编配罪人，若更立情轻法重奏裁之法，不惟淹系刑狱，兼恐案牍繁多，未敢立法，乞朝廷更赐指挥。」 
九月二十五日，编修令式所上诸司 式二十四卷，诏颁行。先是命官修令式，至是先成合门 赐式一、支赐式二、支赠式十五、问疾浇奠支(支)[赐]式一、御厨食式三、炭式二，上之。 
十二月二十日，中书门下言：「重修编 所勘会《熙宁编 》时系两制以上官详定，宰相提举。乞依例差官。」诏知制诰权三司使公事沈括、知制诰判司农寺熊本详定。 
二十三日，中书门下言：「刑房状：自来颁降条贯，或送刑部翻录，或只是直付进奏院遍牒。盖所总不一，关防未备，致其间有不曾修润成文，及不言所入门目者，亦便行下。欲乞今后应系条贯，并付刑部翻录，或雕印施行，其进奏院雕印条并令住罢。」从之。 
二十四日，诏：「勘会熙宁八年司农寺编修常平等 未得允当，不可行用，已留中。后来未曾委官重行修定。可就差本寺丞、簿编修，主判看详。其常平 令一处重行编定以闻。」
 刑法 宋会要辑稿 刑法一 格令二 
      
格令二
      
十年正月二十七日，权御史中丞邓润甫言：「乞将应系不以赦降、去官原减条令重修，编 所及司农寺择其中可以删除者先次详定。」从之。 
二月二十七日，详定编修诸司敕式所上所修《敕令格式》十二卷，诏颁行。翰林医官院五，广圣宫一，庆宁宫一，入内钥匙库一，资善堂一，后苑东门药库一，提点军器等库，入内内侍省使臣差遣。 
八月三日，馆阁校勘范镗上准诏修到《贡举 式》十一卷，诏颁行。 
十一月四日，详定编修诸司 式所上所修《 令格式》三十卷，诏颁行。龙图、天章、宝文阁四，延福宫一，起居院一，四方馆一，玉牒所一，入内内侍省合(用)[同]凭由司二，翰林图画院二，提点内弓箭南库并内外库二，后苑御弓箭库一，入内内侍省使臣差遣四，内侍省使臣差遣三，御药院二，在内宿直人席荐一。 
十二月六日，详定一司 令所言：「准送下《刑部 》二卷，今将所修条并后来 札一处看详。其间事系别司者，则悉归本司；若两司以上通行者，候将来修入。在京通用 已有条式者，更不重载，文义未安者就加损益。其后来圣旨札子批送中书颁降者，悉名曰 ；枢密院班降者，悉名曰宣。共修成一卷，分九门，总六十三条。乞降 命，以《熙宁详定尚书刑部 》为名。」从之。 
元丰元年三月二十三日，详定诸司 式所言：「今修定学士院、龙图、天章、宝文阁等处敕令式，如得旨施行后续降朝旨，乞从本所详定，编入见修内诸司令式。事(于)[干]有司奉行者，并分入诸司。」从之。 
六月二十一日，诏：「司农寺见行条例繁复，致州县未能通晓，引用差误。昨令编修，已经岁时，未见修成。令丞吴雍、孙路、主簿阎令权罢，其余职事专一删修，限半年，仍月以所修成条例上中书。」 
七月十一日，判司农寺蔡确请令三局丞簿不妨职事，兼删修本寺条例。从之。 
九月六日，删定在京当直所修成 令式三卷，乞以《元丰新定在京人从敕令式》为目颁降。从之。 
十月四日，诏兵部以《贡举敕式》内武举 条，再于诸处索文字，删类成《武举 式》以(间)[闻]。 
十三日，御史中丞、判司农寺蔡确言：「常平旧敕多已冲改，免役等法素未编定。今除合删修为敕外，所定约束小者为令，其名数式样之类为式，乞以《元丰司农敕令式》为目。」从之。 
十一月十八日，上批：「重(编修)[修编] 所修《海行敕令》未成书，已委官参定。一司敕不惟次序失伦，兼二书交举，亦广占官吏，去取难于照类，或致遗落要切事，或与《海行敕令》相妨，又成瑕典。人功廪赐，亦所宜惜。可令且并力修《海行敕令》，俟成书，以一司书 相继照会编修。」 
二年五月十二日，成都府等路茶场司上《茶法敕式》，诏行之。先是 
      
诏提举成都府等茶场李稷编修，至是上之，乃诏岁增本司公使钱二百千。 
六月二十四日，左谏议大夫安焘等上《诸司敕式》，上谕焘等曰：「设于此而逆彼之至曰格，设于此而使彼效之曰式，禁其未然之谓令，治其已然之谓敕。修书者要当知此，有典有则，贻厥子孙。今之格式令 即典则也，若其书全具，政府总之，有司守之，斯无事矣。」 
九月二十九日，司农寺上《元丰司农 令式》十五卷，诏行之。先是熙宁九年六月二十四日，判司农寺熊本言：「乞取索本寺一司敕式，选官重行修定。」诏今后本寺选属官一员编修，令本寺提举。至是上之。三年二月，(设)[诏]同判司农寺、太常博士周直孺升一任，(承)[丞]、主簿各减磨勘三年，仍赐银绢。 
三年五月十三日，详定重修编敕所言：「见修敕令与格式兼行，其唐式二十卷条目至繁，(文)[又]古今事殊。欲取事可海行，及一路、一州、一县、在外一司条件，照会编修，余送详定诸司 式所。」从之。 
十五日，详定重修编敕所言：「奉诏月具功课以闻。缘参取众议，研究义理，及照会抵捂，重复遗略，正是难立课程之时。乞免奏功课。」诏不许，仍令中书立式。 
六月十八日，武学上新修敕令格式，诏行之。 
八月九日，中书奏：详定重修编敕所修立告捕获仓法给赏条，欲依所定。上批不行，可并依旧给全赏，虽(亦)[系]案问亦全给。时议者欲渐施仓法，故修 官先宽其告赏，自一百贯分等至三百贯，而按问者减半给之。中书以熟状进，而上察见其情，寝之。 
五年二月八日，宝文阁待制李承之、承议郎董唐臣上编修盐法，赐承之银绢各五十，唐臣减磨勘一年。 
四月三日，户房检正官吴雍、王震上《都提举市易司 》。 
九月十四日，诏：「应修明法式并尚书省议定，上中书省，速者先决施行，余半年一颁。其枢密院并不隶六曹者下刑部，缘功赏者下司勋修立，还送尚书省议。」 
二十二日，入内供奉官冯宗道上《景灵(官)[宫]供奉 令格式》六十卷。 
十月十二日，详定重修编敕所言：「准朝旨，六曹等处条贯送编 所修定。乞自朝廷于官制见在属官内选差六员为删定官。」从之。 
