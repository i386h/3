<!-- { "loadSidebar": true } -->
九月十一日，荆南驻札御前诸军都统制员琦言：「契勘北来客人贾福、贾聚、王进等三人，辄敢擅便过界前来，又与本司归正女真石遂往来说话饮酒，并于阎七娘家取家信，前去以北传报。不唯将本朝军期事宜体探前去，又虑本司日后难以差人以北干当，事系利害。」诏：「石遂、贾福、贾聚、王进，并送韶州驻札殿前司摧(峰)[锋]军收管，从军使唤；令襄阳府差人管押前去，候到，常加存恤，毋令走逸。仍具已收管文状申三省、枢密院。」 
五年正月二十九日，权发遣楚州左佑言：「本州岛正濒长淮，东西仅四百里，与大小清河相对，最为控扼。作过徒党，多是骑淮不逞之辈。窃见扬州更戍殿前司游奕马军数多，乞指挥摘差一百人骑，起发前来楚州，警捕盗贼。仍乞随扬州更戍人马例交替。」从之。 
四月四日，权主管殿前司公事王达言：「扬州城壁周围一十七里零一百七十二步，计三千一百四十六丈。昨止系沿城里周围作卧牛势帮筑增阔，开 
      
展濠河，将挑土厥到土末添筑炮台。缘工役有不如法去处，万一有警，诚难坐守。所有城身外表砖瓦，今相度，欲乞差委统制官路海量带白直鞍马前去，再行子细相验。如有不禁攻击，摧缺砖烂去处，打量高低阔狭丈尺，计料合用砖灰应干物料、人工数目，彩画图本，逐一贴说前来，容臣重别参酌奏闻，乞赐处分施行。」从之。 
五日，左佑札子：「契勘楚州系极边重地，路当冲要。本州岛之东地名臭鱼沟、北砂一带，抵接淮海，与山东沿海相对。乞将本州岛兵马钤辖羊滋移往前去，置廨舍，警察奸盗。缘元管海船二百只，余船运海州军粮间探之类，甚为济用。其一带正濒淮海，与射阳湖通济地分阔远，诚恐本官出巡，临时阙官拘辖。今欲创置使臣二员，专充管辖海船，机察淮海盗贼，听羊滋使唤。」从之。 
六年正月十二日，入内内侍省言：「奉圣旨，已降金字牌一面付四川宣抚使王炎，附发边防文字。其四川安抚制置使司见存留金字牌二面，令本司缴行入内内侍省进纳。检注绍兴十八年九月二十一日四川安抚制置使李璆申：宣抚司昨奏请许权留御前发来金字牌子二个，附发合奏边防机速文字。今来见存相字号金字牌子一个，未发回间，承朝旨，宣抚司罢。欲乞将未发金字牌一个存留，应副制置司附发申奏机速文字。如后来制置司有承受发来御前金字牌子，亦乞依宣抚司奏请 
      
到指挥，许权留二个，准备附发机速文字。」从之。 
十一月一日，诏诸军及沿边帅守，依累次约束，并不得辄差间探人。仍分明镂板揭榜晓谕，各具知禀状申三省、枢密院。 
七年三月一日，上出冯湛控扼海道画一以示宰臣虞允文等曰：「冯湛所陈，不可行者一，可行者二。其言淮口一带置铺、举烽火，此不须行；明州神前山差人卓望，黄鱼垛分官兵往来巡绰，此两事可令冯湛与赵伯圭同共措置。」 
二十六日，宰执进呈胡沂具到彭德等盗马因依胡沂：原作「其所」，据《宋史全文》卷二五下改。，虞允文等奏曰：「曾招诱山寨人盗马，已而杀其人，人情甚不安，至有逃入山中不敢出者。」上曰：「昭欲自掩其过，仍乖谬至此，须重作行遣。」允文等奏曰：「山寨人以为须得朝廷黄榜，乃敢复业。胡昕等现在濠州探报。今曾昭有行遣，人情自定矣。」上曰：「然。曾昭可追三官放罢。」梁克家因奏：「边臣邀功生事，不可轻贷。且如知沅州孙叔杰，以兵攻傜人，夺其地，引惹杨再彤等聚众作过，惊扰边民，几成大患。前日得旨放罢，行遣太轻，无以惩戒后来。」上曰：「可更降两官。」 
六月一日，湖北安抚使姜诜、荆南都统制秦琪、主管京西南路安抚司公事张楝言：「近据边上探报事宜，已公共商量。荆南更休军马，尽行勾取，前去襄阳，时蹔屯驻，以备不虞。乞速赐施行。」得旨，令姜诜、秦琪、张楝更行密切差人子细体(操)[探]，未得增戍军马。不住具闻见事宜，实封申三省、枢密院， 
      
别听旨挥。鄂州驻札御前诸军都统制韩彦直奏：「臣据秦琪牒报到事宜，臣已一面整龊军马，更看事势紧缓，即量提军马，前去襄阳，与秦琪并力措置。及于郢州量增戍甲军，堤备枣阳一带，捍御使唤。俟有起发月日，续具奏闻。」诏令韩彦直更切密行差人体探，即未得起发及增戍郢州军马。 
二十九日，权知襄阳府张楝言：「据权发遣均州延玺申：本州岛正当荆襄上游，商、邓、陕、虢要(要)冲，吴蜀襟喉之地，对境密迩，实为要害之区。今来见屯荆南官兵不满二百人。照会房州竹山县尤为腹里，见屯金州军马以一千人。若蒙移屯，本州岛实为利便。」从之。 
先是，得旨检坐下项：隆兴十年十月二十五日已降旨挥，襄阳与金、房及淮西接境，缓急之际，互为表里，递相策应，协力国事。令任天锡遵依已降旨挥，缓急荆襄有警，竭力策应，不管有 国事。又干道二年七月六日旨挥，吴璘相度，差拨军马一千一百余人，前来房州竹山县就粮。 
九月十六日，宰执进呈吕游问得旨，令措置襄阳寨屋。梁克家奏曰：「将尽徙荆南之屯否 」上曰：「欲尽移去，如何 」虞允文奏曰：「荆南之人岁岁更戍，自此可免道途往返之劳。然有二不便。」上曰：「襄阳极边，骤添人马，对境必致惊疑。」允文奏曰：「此正是一不便。自荆南至襄阳，水运千余里，河道浅狭，艰于馈粮，此二不便。以臣愚见，不如先移军马，余续议之。」上曰：「甚善，可谕此意，令 
      
吕游问同秦琪措置。」 
八年六月五日，诏夏俊特降一官，陈锐、孙春、张舜臣透漏户口数多，各特追两官勒停；严宗颜透漏户口数少，特追一官勒停。以淮东安抚司言：「准指挥，令开具透漏过淮人，分认禁止私渡地分，边淮透漏巡尉官职位、姓名及逐官所管地分内过淮人口户数申。一员，武德郎合门宣赞舍人、淮东路钤辖夏俊，一员，承节郎、山阳县尉陈锐；一员，秉义郎、添差山阳县马逻巡检厘务孙春，透漏戴全等一十二户，计六十四口。一员，敦武郎、楚州管界沿淮海巡检张舜臣，透漏羊七婆等十户，计五十二口。一员，承节郎、山阳县下柳浦巡检严宗颜，透漏高师友等四户，计二十口。勘会昨来高邮军至楚州淮阴县，委是夏(侯)[俊]缘当来安抚司分认地分，不曾分明申说楚州东边淮海去处，其地分官姑从轻责罚。」故有是命。 
七月二十三日，权知庐州赵善俊言：「近于庐州焦湖、孤姥二山盖屋聚粮，缓急安存民兵老小等事。今照得焦湖旧有巡检一员，昨因兵火废罢，未曾复置。乞将进武校尉马世忠充庐州焦湖巡检兼监孤姥山粮仓。」诏特依。 
十二月二十九日，诏札下两淮、荆襄帅臣、漕臣、诸州郡守，应两路事宜，合同都统帅臣并诸将会议。应见今屯驻兵马及应干关隘，合行相度轻重缓急，及预先计议。若虏以轻兵侵轶，合如何邀截；若以大兵入，合如何捍御；合于何处屯驻 
      
重兵，将合用某人，何处掎角应援；其虏人粮道，合如何烧绝；兼虏人沿淮清野，合如何措置斥堠。 
九年十二月三日，诏令沿边州军守臣严行约束，务在安静。如有骑淮作过之人，重立赏钱，措置收捕。犯人送所司根勘诣实，既从便宜施行。委帅宪司常切觉察，有奉行违戾去处，即命按劾，将当职官取旨，重作施行。以枢密院言：「访闻两淮沿边无知小民，近来相结骑淮，往来作过，使边界民户不得安居，兼惹生事，理宜禁止。」故有是命。 
绍兴二年八月七日，江南东路安抚大使兼充寿春府滁濠庐和州无为军宣抚使李光言：「庐、濠二州及六安军最与伪地接境，乞兵五六千人并文臣一员，庐州屯驻，假以制置或招抚使副之名。」诏李光选文臣一员充淮西巡抚使，仍差兵二千人，付所差官将带前去庐州屯驻。 
二十一日，寿春府滁濠庐和州无为军宣抚使李光言：「庐州镇抚王亨称报，探王彦充自东京会合以北军马万数，并要八月十五日到寿春府，收复未下以南州军，不可不为堤备。望许将都督府钱粮通融应副本司军马前去。」枢密院勘会已降旨挥，刘绍先差充沿淮防遏使，将带本部人马前去庐州以来沿淮要害去处，与王亨同共措置。所有刘绍先一军合用钱粮，诏令都督府取见实数支降应副。内米于太平州合起上供米内支拨。 
三年十一月十五日，诏令都督府及诸路将帅加意防守，增修边备，精练士卒，明审问探，严兵待敌，勿致 虞。以虏使欲入界，虑边备稍弛故也。 
十二月二十九日，刑部言：「命官遣人获化外奸细者，与亲获同。除合依格推恩外，其遣人一节，缘既系本人亲自捉获，即难以不行给赏。今欲将似此有功之人，于绍兴格法及续降指挥上，各与减半给赏。如系百姓，无资可 
      
转，及所遣人若系二人以上共获者，其赏即合依条法旨挥支钱及分受施行。」从之。 
五年十一月七日，臣僚言：「梁、洋沃壤数百里，蜀之襟喉，两州之民往往逃散。多屯兵则粮不足以赡众，少屯兵则势不足以抗敌。宜用文臣为统师，分宣抚司兵驻焉，而以良将统之。遇防秋则驻兵两州，过防秋则使就食绵、阆。」诏兴、洋守臣系属边防，邵溥、吴玠相度，一面差官。仍具已差过职位姓名申尚书省。 
八年二月三日，上谓辅臣曰：「昨日刘(琦)[锜]说淮北兵归正者不绝，庐州今岁度可成四五万众。朕常虑江上诸将控扼之势未备，若上流有探报，岳飞不可下来江、池飞：原作「气」，据《建炎以来系年要录》卷一一八改。，则数百里边面虚而可虑。将来锜一军遂可补此阙矣。」赵鼎奏曰：「他日更措置荆南事就绪，则沿边形势上下相接，不同前日。」上曰：「如此经营，人事既尽，若(若)功有成不成，则天也。」 
四月七日，诏：「可令王庶暂往沿江及淮南等处，措置边防。」仍令学士院降诏。 
四月十日，诏内外诸军听王庶点差一二将全将军马，随行使唤，札与诸军照会。 
七月九日，上谕宰执，促遣乌陵思谋以下行，久留无益。兼令戒边臣无或弛备，在我者当先自治。古人御戎之策，不过如此。 
九月十八日，宰执进呈新沿边守臣王默等，上宣谕曰：「今日边垒，内则绥抚，外则斥堠，二事至大，未易得人，宜谨择之。」上之留意政事，不间遐迩，皆得其要。 
九年八月八日，佥书枢 
      
