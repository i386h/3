<!-- { "loadSidebar": true } -->
三月二十一日，诏：「将四川不该定差碍注川人同任窠阙并令吏部出榜，召本贯内地而名籍见任四川差遣，因事到阙人注授，余依见行条法，今后准此。」 
四月十六日，诏：「近来诸路州郡添差差遣并无员额，可措置立定员数，以为格法。令检正都司将朕即位以来创立格法并革弊指挥依枢密院编修成册，关送尚书省。」 
八月五日，吏部侍郎李浩言：「先准干道三年正月六日旨挥，文武官依赦陈乞覃恩、转官，自今降旨挥日立限半年陈乞，合至今年七月初六日限满。缘限外尚有诸处申到，至今未得尽绝，乞更与量展日限施行。」诏更与展限半年，仍自今降指挥日为始。 
十二月四日，成都府、潼川府、夔州、利州路安抚制置使兼知成都军府事汪应辰札子奏：「窃见祖宗时凡籍于铨曹者必欲其入远，所谓远者四川、二广是也。熙宁三年，始定八路差官法，昔之籍于铨曹者，委之各路转运司。如蜀中，则必以内地人参错其间，若州若县，各有员数。方天下全盛，仕进者众，虽不拘以入远之法，而内地之仕于蜀者尚不乏人，分注之法犹可行也。今蜀地僻远险阻，非人之所乐趋。至于或随牒、或避地而家于蜀者，类不下二十年，其实皆蜀人矣。乞行下川陕四路转运司合使窠阙，更不分川人、内地人，只(今)[令]以名次依格法差注，实为允 
      
当。」从之。 
四年二月八日，吏部言：「应四川因事到行在之人，许借四川转运司定差窠阙，依条指陈三处，从本部会问进奏院。如系三年以上合入窠阙，即出榜令参部，依本部格法注授。所贵可以发遣归川。」从之。 
八月十七日，诏吏部将应监司郡守按发放罢止系公罪之人，今后到部，止与放行注授。先是，叙复右朝散郎张光状：「前任通判真州按罢，已奉圣旨改正。乞检照近降旨挥，先次注授差遣放行。」本部照得：「近降旨挥，应监司郡守按发所部官，先次放罢，后来勘得止系公罪，如系吏部差注，与先次注授。契勘官员前任堂除终满愿归部者，依条两任许先次注授一任占射差遣。切详前项旨挥盖为恤其当时枉被按发，许与先次放行注授，非谓与合得先次注授恩例。今来若与作恩例收使，即无过犯有恩例及资序在上人皆被升压。」故有是命。 
五年二月二十五日，诏吏部将文武臣转官内有碍父祖名讳，合行寄理之人开具因依，出给公据，理作付身。 
六年十月八日，吏部侍郎张津言：「契勘待阙应之官违一年，在旧法别差官。况今在部员多阙少，待次愈远。乞自今除程外，并以半年为限。如违，即许已注下次人赴部，给据前去交割。今检会绍兴六年五月十六日已降旨挥，淮南路已注授官应赴之(任)[人]违限半年，许报所属别行差官。」诏依，其淮南州县官限与减作一季。 
十一月六日，南郊赦书：「应文武臣、校副尉、下班祗应昨来该遇覃恩，合该改转官资之人，窃虑四川、二广驻札诸军陈乞出违条限，并有限内申发到部，有司执文不与放行，甚非覃霈之意。可令吏部将限外已申发到部先次放行，其未曾 
      
陈乞之人，自赦到日，与限一季，经所在州军自陈，依已降赦文改转。」 
七年六月二十六日，诏：「访闻赴部注授或求堂除，在旅日久之人尚多，仰三省、枢密院疾速照应，依格差注。仍令吏部措置注拟，毋得留滞。」从都省检会干道三年八月二十二日指挥，故有是命。 
八年二月四日，诏吏部行下八路：「自今降指挥到日，并依旧法。其替阙不曾授到付身，自不合赴上。虽已成资，并不理任。如有在今降旨挥之前已成资之人，其所受差遣与资序一等，即与放行。如系越等，亦不理任。」从吏部侍郎汪大猷等请。 
六月八日，诏令吏部长贰将尚右、侍左、侍右文武臣尽数括实置籍。先是，权尚书礼部侍郎李彦颖言：「天下文武官员数至多，其出身、履经、升改、功过等事，吏部合有名籍具载。惟尚左有籍，若侍左，固已不备，如尚右、侍右两选，自来不曾置籍，后省遇有词命，必批问吏部，多是无之。间有根检到日前脚色，率多断落，或有终不可以寻讨者。令本部长贰将各选文武官尽括实，如法置籍。遇有迁转差除、责罚、降黜等事件，专委逐曹郎官监督人吏，即特添注入籍。仍于月终检察遗漏，庶几若文若武，入仕本末有所稽考。」故有是命。 
九年六月六日，中书门下省检正诸房公事、兼权吏部侍郎俞召虎言：「窃谓吏部之任号为铨衡，品目繁多，又不能取必于一定之法，而傍出为循习之例。其求于法而不得，则委曲引例以为据。今四方之来者或以注拟，或以磨勘，或陈乞恩赏，或理雪过愆。军功、死事、归正、归明，体尤不一，必由铨部，惟吏之听。至有某事不应得，则引其例以予之；某事所应得，则引某例以沮之，以为乞取之弊。当官者深思(孰)[熟]计，期有以革绝之。其如 
      
前后申明续降，岁月深明明：疑误。，不可胜数。乞令吏部七司勒主令法司将前后申明续降应见引用指挥体例各尽行供具，如有漏落不实，勒罢，永不收叙。结罪以后，或复创有引据，依违其间、觊遂私意者，即以所结罪罪之。傥更有所犯，刑名重者，自合依本条科断。」从之。 
九月四日，诏：「应文武官初参部及升改，并录白出身文字，同真本赴部呈验。」以本部言关防去失倚当之弊，故有是命。 
同日，吏部言：「依法，之官违限一年除程不到者，报所属别差官，未报间亦听赴上。非次阙以得报日为始。又敕：淮南限一季，余路限半年，除(呈)[程]不到之人，并行使阙差人，见行遵守。缘目今选人并系三政窠阙，其间第一政满，第二政因事故不合赴上，第三政官合行之任，本部虽已得报，缘第三政官未曾知禀本部，便行使阙差人。其地理遥远去处稍涉半年，所差下人便论第三政官已是违年，词诉不已。盖缘法内止该讫非次阙以得报日为始，未曾别作措置。今措置，如有改替非次窠阙之人，照依今政替人待阙去处行下本州岛，取索本人知禀文状申部，并誊上待报文簿，分明批凿行下月日、书押郎官、其本处始选程限。三经举催不报到文状，即符本路近监司究治，将当行人断罢。庶几如期报应，不致虚闲阙次。」从之。 
十七日，吏、兵部言：「殿前司诸军已改正代名官兵，如已给吏理任差帖印纸人，将受敦减付身 
      
日起理关升。其已经升带外任人，如敦减作大使臣，合依旧带外任差遣外任差遣：原作「外差仕遣」，据上下文意改正。。如敦减作小使臣，合行除落。修武郎以上在军及三年，系亲民资序，即许经本军陈乞升带。」诏磨勘特与通理未改正以前历过在职年月，放行磨勘，其(阙)[关]升带等并依。
【续宋会要】
淳熙元年四月二十八日，敕令所言：「改修《干道重修杂令》，诸弃毁亡失付身、补授文书，系命官将校付身、印纸，所在州军保奏，余报元给官司给公凭。过限添召保官一员。如二十日外陈乞者，不得受理。因事毁而改正者准此给之。」先是，臣僚上言：「绍兴令，去失在内限三日，在外限五日，经所属陈乞，出限者不许受理。今来《干道新书》限十日经所在官司自陈。又云『如三十日外陈乞者官司不得受理』，其文自相抵牾。」敕令所看详：「欲将上条内『三十日』外陈乞者官司不得受理改作『二十日』，余依旧文修立外，其前项绍兴令条，缘本内限三日，在外限五日自陈日限，今照得系绍兴参附吏部四选令条。缘本所见修吏部法，候修至本(系)〔条〕，即照应今来所立『三十日外陈乞不得受理』令条别行修入。」至是修立成法来上，从之。 
六月三日，诏：「累降指挥，已有差遣人不得干求(唤)[换]易。比来约束更弛，日益奔兢。自今似此之人依已降指挥，三省具名闻奏，当议降黜。其已授差遣人朝辞讫，限半月出门。仍令临安府出榜晓谕，御史台弹劾。」 
二十九日，吏部侍郎韩彦直言：「旧法，之官违年，不以有无疾故，三十日内报所属别差官。未报间至者亦听上。缘有失于分别，即于一年外不拘年月远近，但州郡未报别差官间，并许赴上。其州 
      
郡未申到阙状，本部不敢作阙收使，愈见积压在部人。乞自今遇有除程违之官条限更过三十日，不以已未报所属，并不许放上，本部一面照限使阙。」从之。 
十月十六日，诏：「四川添置岳庙，专差曾经十三处立功之人，不以将佐，并(兴)[与]差注，减半请受。四路州军分上、中、下三等添置员数，仍下逐路转运司定差使阙。」 
二年五月五日，吏部侍郎蔡洸言：「诸处阙状多不〔依〕限申到，每有事故，欲得其阙者往往计会本处，匿而不闻，俟其参选，方令申部。及阙出，幸人不知，便行指射，期于必得。今之在选者，以侍右言之，亡虑千百计，每患无阙可处。自今诸州及转运等司所具阙状不依条限申发，计程违限千里以下一月、千里以上两月，及诸州非泛事故阙，因人陈请，见得不曾申部，并许从本选具当职官职位、姓名，申尚书省取旨。」从之。既而淳熙三年三月十四日，吏部侍郎司马伋言：「乞下诸路转运司，州委通判，县委县丞，无通判、县丞处委以次官，监司委属官，专一申发阙状。遇有到罢事故人，于当日内县申通判，申本部此句疑有脱字。。监司属官从本部径申。如有稽迟流落，依法科罪。仍令四选掌阙案置籍，常切检举程限。」从之。 
十一月二十七日，吏部尚书蔡洸言：「本部自来所有未得中者，合明行申明。一、本部见使四川诸司属官窠阙，日经使晓示此句疑有误。，候及一年，如无官指射，并乞行下四川转运司，依本部(是)[实]行格法差注一次。若本司两经集注，无应选人愿就，更不作选阙。候该差人给降付身讫，却依旧本部使阙。一、官员陈乞磨勘、转官， 
      
乞并行根检，案证互照。如有隐减年甲，即从实声说因依，写入告身。曾经磨勘之人，告内已行书写年甲，若有减落，仍从改正批凿。一、官员录白付身，乞并不许添注贴改。州军委官对读，责所委官吏结罪保明无差漏状申州，州缴连申部。将来或有异同，具所委官吏姓名，申取朝廷旨挥。一、应陈乞遗表、致仕、恩泽等，如限内经州军陈乞日，除程外限半年，须管申发到部，限外更不施行。一、臣僚日前合得恩例已给公据，后来责降，除见责授散官并安置居住人外，如缴到本部已给公据，并与依条收使施行。选人酬赏不即循转，乞不许于改官后作减年收使。」并从之。 
