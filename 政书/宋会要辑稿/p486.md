<!-- { "loadSidebar": true } -->
安殿受册。册文曰：「摄太尉、守司徒、兼门下侍郎、同平章事、昭文馆大学士臣王钦若等上言：臣等闻大宝昌符，昊穹所以昭圣；鸿名显号，亿兆所以推尊。于铄有宋，肇开炎历，三圣继统，八纮归化。功再造于寰海，德冠崇于往初。莫不顺考前规，率循大卞。膺群伦之欣戴，受黄册之焜煌。绳武垂鸿，为万代法。伏惟皇帝陛下性与道秘，体含干刚。凝六气之粹和，合五精之题序。春秋鼎盛，辉光日新。爰初受命，屡启藩国。佩瑜玉以常从，侍东箱之听断。察寿街之牍，幽隐必闻；询膳宰之言，清温无爽。及夫震闱载辟，宗正是司，居一有之元良，系天下之根本。寅奉谟诰，洪宣国经。内竭力以承颜，外协心而敷化。烝烝尽其欢养，干干荷其永图。乃膺审训，以陟元后。于是酌典宪，修维纲，黜憸士，进方直。奉文母于长乐，罄其肃恭；接硕臣于延英，纳其忠谨。淑慎机务，忧劳隐微。刑以防邪而蠲其靡密，赏以耸善而杜其觊觎。序进群才，申严百职。劝农桑而抑末，屏雕纂以崇俭。勤小毖之求助，定彝伦而违极。矧乃行敦天至，感倍时思，易月虽遵于旧章，号旻盖守于经礼。吉蠲茂于宗鹢，崇建加于寝园。惇尧族以斯和，合姬宗而维睦。乘茵步辇，息三面之畋游；虎观云台，集六儒之讲诵。导声训以归厚，饬编齐之向方。繇是表里协恭，岁时大顺，三边绝惊，五稼屡丰。卜天正之上元，举国阳之肆类。中外臣庶，槁街夷酋，咸以为景运袭熙，大猷踵武，宜享尊称，周光先烈。陛下虔恭抑畏，载执劳谦，百辟抗封，至于五上，沛然宸恩，始降帝俞。夫惟睿作圣，所以膺会昌也；懿文经武，所以绍洪业也；显仁翼明，所以佑中夏也；孝为(绝)[纯]德，所以形万方也。臣等不胜大愿，谨奉玉册玉宝，上尊号曰『圣文睿武仁明孝德皇帝』。伏惟陛下徇黔首之归往，荷苍灵之眷怀，丕昭盛容，膺受多福。然后执一以绥俗，持盈而守邦，崇信忠贤，率由典常，济柔克于高明，阜烝民于惠康。保神祖二宗之茂绪，以永于无疆。臣钦若等诚欢诚抃、顿首顿首，谨言。」 
天圣五年七月二十一日，御札：「今年南郊，文武百寮毋得上表请加尊号。」翌日，辅臣以御札不得上表请加尊号，因上章引咎乞罢免，诏答不允。 
八年七月十七日，宰臣吕夷简等上表，请加尊号曰「圣文睿武体天钦道仁明孝德」。表三上，诏答不允，复降手诏赐辅臣，述谦悫奉天、不受加号之意，于是遂罢。 
明道元年十二月十一日，宰臣吕夷简等拜表，请加上尊号曰「睿圣文武体天法道仁明孝德皇帝」，表五上，诏答允。 
二年二月十一日，籍田礼毕，帝御天安殿受册。册文曰：「摄太尉、门下侍郎、兼吏部尚书、同平章事、昭文馆大学士臣吕夷简等再拜稽首上言曰：臣等闻穹昊之垂景命，启昌图，必有明君哲后大庇于方夏；臣 
      
庶之陶至化，沐利泽，必有鸿名懿号归美于尊极。至公之议，庸可避却 盖上下交感之理，本于自然；古今不易之规，斯为成宪。迄于近世，弥炳大猷。炎德初基，艺祖兴运，造邦戡难，不惮濡足。神宗纂治，以圣继圣，功德宏伟，充格天地。(泊)[洎]于文考，内平外成，重熙累洽，礼乐大备，莫不勉膺徽册，俯徇群请，超越于前载，烜赫于无穷。洪惟圣文睿武仁明孝德皇帝陛下，本神灵之系，凭积累之厚，德茂广渊，体包浚哲，神机英略，先物造微，缓靖庶邦，维御群品。慈者道之宝，乃扇暍而泣辜；(险)[俭]者德之恭，故濣衣而菲食。寅畏天命，尊圣哲之言，则责躬罪己，弥灾救患；善守欢盟，遵讲修之义，则玉帛交聘，边候不耸。惟刑之恤，榜棰之法悉除；得士者昌，薪槱之咏斯洽。干干翼翼，一纪于兹，故得桀(鹜)[骜]在下，陛下恭己南面，含气蒙福，神道设教，不言而信，不曰体天乎 希夷之域，清净为宗，陛下虚中观妙，执象抱一，无为而治，不令而行，不曰法道乎 复又倾廪粟以救民，开箧书而辩谤，仁明之至也。奉慈宸而尽礼，飨太室以致恭，孝德之着也。臣等不胜大愿，谨奉玉册玉宝，上尊号曰『睿圣文武体天法道仁明孝德皇帝』。伏惟陛下因率吁之心，见推尊之美，修诚应物，持盈守位，保自天之丕佑，飨卜世之遐历，既寿而康，申锡无疆。臣夷简等诚欢诚忭、顿首顿首，谨言。」 之俗，慕华风而面内，肖翘之类，被嘉气以乐生。矧复岁时大顺，禾稼屡稔，绵 致覆盂之安，比屋飨登台之乐。乃询舆议，乃访辰猷，讲希世之仪，举盛德之事。仲春令序，土膏脉起，将耕千亩之籍，式展三推之制。抑末敦本，务穑劝分，丕昌先烈，缉隆坠典。繇是彤庭文武之列，槁街夷貊之长，班白之老，缁黄之众，望中宸而旅拜，伏上合以剡奏。佥曰将陈盛礼，愿进丕名，仰称谓之未隆，在宾实之曷副!陛下再形冲挹，深自抑损，封章五上，中外一辞，矜其恳悫，始赐俞允。夫端拱穆清，洞别邪正，虚怀纳忠亮之言，当朝绝险肤之谮，则睿圣之智彰矣。博观图史，深鉴治乱，务农去剑戟之用，柔远示干羽之化，则文武之业盛矣。若乃高明居上，阴 
明道二年二月，加号「睿圣文武体天法道仁明孝德。」册文宰臣吕夷简撰。七月，诏省「睿圣文武」字。七月二十五日，诏曰：「比年以来，蝗旱作沴，群国交奏，日月相仍，岂朕德之不明，将天时之适尔 夙夜循省，咎实在予。向缘大礼之成，勉徇群公之请，增予以睿圣之号，加予以文武之称。内惟菲凉，非所堪克。其去『睿圣文武』四字，仍择日告于天地宗庙。」 
景佑二年七月十七日，宰臣吕夷简等拜表，请加上尊号曰「景佑体天法道钦文聪武圣神孝德皇帝」，表五上，诏答允。 
十一月十五日，郊祀礼毕，帝御大庆殿受册。册文曰：「摄太尉、尚书右仆射、门下 
      
侍郎、同(日)[平]章事、昭文馆大学士臣吕夷简等再拜稽首上言曰：臣等闻以至公御众者，必有至公之议归之；以盛德居上者，必有盛德之事尊之。归之不可却其诚，尊之无可略其美。亦犹云蒸雨施，天地之欣合也；宫动商应，律吕之相召也。推于至理，本乎自然。是以辉赫之仪，不戒而备；鸿懿之号，不谋而同。眇觌茫昧之初，逮于绳契之际，司牧所暨，称谓必彰。窥莫大之迹，稽审谛之义，功由号显，号以德隆。放勋重华，敷命文武，其来尚矣，庸可已乎!粤自炎德肇兴，真人协应，传继之盛，敻出百王，莫不宪古御今，诒谋垂裕。乘熙洽之会，顺爱戴之心。典册备物，为万世法。恭惟体(元)[天]法道仁明孝德皇帝陛下，启千龄之初旦，恢亿载之远图，天赞庆灵，日跻浚哲。包干刚以行健，懋皇极而建中。旰食视朝，夕惕保位，十四载于兹矣。至如执其精一，察诸危微，声身律度，垂伯禹之戒，憯怛忠利，广有虞之道。振发废坠，讲求希阔，则躬执黛耜，修耕籍之仪；屏绝玩好，虔巩祠祀，则精择美璞，为裸瓒之器。鄙申韩之法，非取繁华；宗黄老之言，务专清净。裁雅音而度曲，摛宸藻以成章。聿新锺律，恭荐郊庙。又若廓则哲之明而纳忠去谗，辩雅正之迹；坦含垢之量而念功忘过，无喜愠之色。虚心应物，屈己从人。前疑后丞，以熙其庶绩；左嘉右肺，以达其下情。靡示骄矜，讵闻满假。尝谓复一日之礼，归仁是念；宥万方之罪，在予可愧。间以螽螟为孽，禾稼罕登，挹损徽名，寅畏灵谴，协气旋应，上瑞聿臻。惟德动天，其应如响。尚执撝冲之旨，预申敦谕之言，而中外震悚，(宫)[官]师怫郁。丕天之典，未许于必行；率土之滨，遂稽于勤请。今属懿纲载肃，治具毕张，绵 安宁，含生茂遂，诹升阳之谷旦，展肆类之上仪，怀柔百神，配侑三圣。繇是广庭绅冕之列庭：原作「延」，据《宋大诏令集》卷六改。，荒服鞮译之人，麟趾茂亲，虎旅雄师，鲐背鲵齿之老，黄冠缁服之流，佥谓美报方毕，繁祉具膺，恳陈难夺之言夺：原作「集」，据《宋大诏令集》卷六改。，愿复归尊之号。倾葵向日，虽极于舆情；镂玉填金，未昭于丕矩。旅情剡奏，五上一辞。陛下克谨劳谦，勉从众欲。夫祗适天命，修明宪度，而皇猷无外，光被四表，钦文之谓也。讲修邻好，戡济暴乱，而睿智独运，明见万里，聪明之谓也。广渊之德，时宪以立教，知几之妙，惟变而不测，圣神之谓也。纪元标庆，翕受庞禧，臣称景式，是为冠首。臣等不胜大愿，谨奉玉册玉宝，上尊号曰『景佑体天法道钦文聪武圣神孝德皇帝』。伏惟陛(上)[下]回众心之率吁，念神器之攸重，知之非艰，言(恩)[思]可复，安危在驭下，治乱在任人。然后铸剑戟以去兵，垂衣裳而致治，万寿无疆，百世永昌，圣子神孙，穆穆皇皇，永绥祖宗之休命。臣夷简等诚欢诚抃、顿首顿首，谨言。」 
五年七月二十一日，宰臣吕夷简等拜表，请加上尊号曰「宝元体天法 
      
道钦文聪武圣神英睿孝德皇帝」。表五上，诏省「英睿」字，余允所请。 
景佑五年七月二十一日，宰臣张士逊等上表，请加尊虢曰「景佑体天法道钦文昭武英睿孝德」。表五上，诏去「英睿」二字，余如所请，郊礼毕受册。是年十一月十八日，改宝元元年，以「宝元」易「景佑」字。 
