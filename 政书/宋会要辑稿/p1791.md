<!-- { "loadSidebar": true } -->
四月三日，张津言：「本部待次小使臣校尉共一千二百余员，兼每日接续参部不下十数员，委是员多缺少。窃见侍郎左选缺期见使六年，本选乞于见今使阙年限上展使一年差注。其后依此使阙差注，庶几不致积压留滞。」从之。 
六月九日，张津言：「吏部侍郎右选见管诸路州军及监司下差置(措)[指]使，听候使唤及岳庙差遣，专注从军立功拣汰之人。每日除地近州军下住，据在部官指射外，内有远地，如二广路见榜一(有)[百]五十七阙，荆湖南北路、京西路见榜一百九十一缺，日久无人指射。盖缘从军立功见在部人，惮于地远，而已在远地任满寄居人，复无力前来赴部注授。不惟食阙之久，兼亦本部虚榜阙次。今相度将二广及荆湖、京西路截日终见阙员数，行下本路州军，并许任满寄居、曾经从军立功拣汰使臣经州(邀)[缴]连录白出身以来文字，委官对读真本，并具立功次数、资序高下，委保官一员委保正身，不拘州军，陈乞指射五阙，本州岛保明诣实申部，从上拟差。如同日有在部人指射，先准在部人，庶几远地均济。」从之。 
十月十四日，中书门下省勘会：「使臣出官，昨遇季孟月呈试，近旨以半年。今在部官赵遵等自陈候久，乞放行十月呈试。」诏吏部放行一次。新制自来年正月为始。 
十六日，诏：「饶州、南康军、隆兴府、江、筠州、兴国、临江军、潭州、江(陆)〔陵〕府今差拣汰离军及归正添差员阙，虑逐州境内亢旱，无以赡给，令吏部权免差注，候秋成取旨。」 
九年闰正月二十四日，诏：「应从军小使臣今后在职丁忧，与 
      
免试假。」 
五月八日，试太常寺少卿王淮札子，欲将拣汰离军到部人除授厘务差遣。又有前任请大添支一年以上，依条合差短使外，其愿就添差不厘务岳庙差遣、年六(八)十〔八〕已上，并免短使，庶几从军战士获沾厚恩。从之。以上《干道会要》。 
嘉定八年九月十五日，明堂赦文：「应从军曾经立功大小使臣校副尉、下班祗应，已经拣汰离军添差一任回，合注正缺，间有实缘残疾不能亲身赴部注授之人，理宜优恤，许召本色官一员结罪委保正身，令家属赍状赴部，陈乞差注诸州准备差使或岳庙一次。十一年明堂赦亦如之。 
同日，赦：「州府合依条保明到小使臣校尉陈乞祖父母、父母老疾，合得家便恩例参选，及在外指射差遣之人，其间有不曾连到保明正身并勘验公据，致碍参选注授具钞，并小使臣校尉召到保官，内有不是本等见拟注阙，可令吏部特与放行一次。」十一年明堂赦亦如之。 
同日，赦：「小使臣校尉参选年七十以上，从条合注五十贯以下场务窠阙。缘无五十贯以下场务，是致年及七十以上之人，并无阙可入，窃虑失禄，可与注军功岳庙一次。其四川州军元无军功岳庙窠阙去处，许注军功指使，听候使唤不厘务差遣一次。」十一年、十四年明堂赦亦如之。 
同日，赦：「宗室于在外州军及经部陈乞岳庙，各合召保官二员，除初官参部、已召保官及已〔参〕部判成、合注授差遣之人，若注岳庙，自合就用其经任小使臣；已再参部，见理在部名次之人，如欲指射岳庙窠阙，亦与免再召保官。」十一年、十四年明堂赦亦如之。 
九年三月九日，吏部郎中程覃言：「臣备员郎曹，职司侍右本选，一命以上，皆有簿籍。先遵关到指挥，详批到罢月日，独有诸司抽差吏职，殊无稽考。比因(宫)[官]赏伪冒之后，遂编类颁降诸百官司，令差吏职员数行下本部遵守。臣自供职以来，但见逐处陈乞三年供奉无失，乞行推赏。取索案籍，稽考月日，扣问当来有无朝廷札下，悉无有焉。惟止取会刑部都官，都官保明诣实，本部便与放行。臣以诸司既有公文保明，都官又行勘当，度其无弊。但右选无所稽考，乞自今以始，凡诸司差拨吏职充应供奉，令各司先申朝廷批下都官，都官(阙)[关]报右选，两部置籍，一如注阙，分明抄上到罢月日。仍令赴部，出给功过印历，逐考经所属批有〔无〕过犯。候满日陈乞推赏，须要缴付身，赴部辨验，照条格施行，庶几命令出自朝廷，有司可以遵守。」从之。 
十一年九月十二日，明堂赦文：「宗室小使臣依条须实历厘务一任，通不厘务四考，方许关升。缘从来宗室并作四年出阙，是致艰得厘务窠阙可入，多有在部守待，动经年岁。窃虑淹留旅邸，可将宗室厘务监当窠缺权展作四年半，刷具(使) 
      
使阙，出榜许令指射一次。」十四年明堂赦亦如之。 
同日，赦：「小使臣校尉陈乞戚里添差，初任合召升朝官二员委保，所供(宋)[宗]枝图本即无节略隐漏，关送礼部，行下太常寺，定夺服纪，画降指挥下部，与注授添差差遣。内有任满再陈乞添差人，又令召保，委是重迭。可将似此添差经任已曾召保之人，照前任已承指挥，与免再召保，放行添差。」十四年明堂赦亦如之。 
同日，赦：「小使臣校尉任满到部，合缴印纸陈乞覆校。其间或有已成考任，批书替罢，本官任内别无不了事件，及无诸般过犯，止缘州府吏人一时不依条式批书，在法合召保官及降名次。可将上项人与免召保、名次，放行参部注授一次。」十四年明堂赦亦如之。 
十四年九月十日，明堂赦文：「小使臣校尉亲民、监当、指使等正阙，见用五年两季为限出阙。今来尚有在部待次之人，员数颇多，窃虑淹留旅邸，委实可怜。仰将逐项正任窠阙除见榜外，权展作五年三季，刷具使阙，出榜召官指射一处。」 
同日，赦：「四川、二广州军申到使臣校尉陈乞酬赏定差，自合照应见行条式保明。其间有州府案例一时漏行声说修葺器甲坚利并法官点对因依与保明二字，及有定差遣，合行当官铨量，读律、试写书札百字以上，方许差注。近来间有定状画一项内，虽该说已亲身赴司，当官读律试写书札因依，其后项保明内，却止称已体量或审量事因，不曾分明声说已当官铨量讫三字。若使行下取会，动经岁月，窃虑(近)[迂]回留滞。仰将上项人自今赦到日，如见得别无违碍，令吏部特与放行一次。」 
同日，赦：「宗室岳庙及添差不厘务窠阙，依条并系二年成资，满罢，不候替人，截日离任，并以四年为限出缺。近来往往诸州军并不依时申到逐阙到罢，是致本部使阙不行，有妨在部人指射。可自今赦到日，将逐项窠缺照应应赴月日，见系四年以下缺次，即令刷具，尽行使阙，出榜召官指射。」 
同日，赦：「使臣校尉每年陈乞呈试，自合经本贯或见寄居州军陈乞，保明给据，并申部照会，放行牒试。其间有已曾保明、给据、申部了当，偶因呈试不中，若次年陈乞再试，内有地里遥远，贫乏无力归乡，陈乞保明再试，以致淹留在旅，狼狈失所，情实可怜。仰将上项人与照已经保明，勒元书铺委保正身，放行再试一次。内有及三年以上不到部之人，自依见行条法，保明给据施行。」 
十六年五月二日，臣僚奏：「州县之吏，于职则卑，于民为亲者，令是也。为亲民之官，百里戚休所系，讵可以为卑而忽之 小使臣注授县令窠阙，自有成法。近〔年〕以来，武臣不拘经任或初官人，与任子同试文铨中选，许注县尉。候将来资格当入两淮县令，即与差注。窃详近制之行，盖谓亲民之官，傥以稍通 
      
文墨者充之，施于有政，当亦可观，初意未常不善，然冠鹖业儒，功名自许，固不乏人，而挟资并缘，传义假手，弊亦不少，侥幸一中，则由尉而令，如取如携。以若人而寄百里之命，立见旷阙，况两淮要害之地哉!诸铨试中，仍须帘试中注官，此侍左通用令也。左选犹尔，况右选乎。乞下臣此章，今后使臣校尉文铨试中选人，参用左选铨中体例，定日帘引，仍索真卷，比对字迹一同，方许从准嘉定五年以后节次指挥参注。非惟可革代笔之弊，亦足以重字人之选。」从之。以上《宁宗会要》。
 选举 宋会要辑稿 选举二六 铨试 右选、呈试附 
     
宋会要辑稿 选举二六

铨试右选、呈试附
绍兴三十二年八月十八日,寿皇圣帝已即位，未改元。臣僚言：「吏部出官格法，左选则有铨试，右选则有呈试，其制一也。今左选铨试约束甚严，至于使臣校尉呈试，则因循弊幸，遂成空文。往往惟务请托，例以应格申部。欲望明诏有司，严立法禁，务绝请托之源，不惟稍谨入仕之路。况右武之世，使人人闲习弓马而后从仕，诚今日之先务。」从之。仍自(令)[今]呈试出官，令吏部郎官一员同监试。 
寿皇圣帝隆兴元年二月五日，臣僚言：「今日官冗之弊极矣，欲清入仕之源，莫若减任子之法。三岁大比，所取进士不过数百人。三岁一部，以父兄任官者，乃至数千人。积累既久，无怪乎员日益多，阙日益少，国用日益不足也。」诏：「臣僚任子，见遵祖宗法令，理难遽改，可令吏部严铨试之法。自今初官不许用恩例免铨试、呈试，并候一任回，方许收使。虽宰执亦不许用恩例陈乞回授。初官免试，在今旨前，不曾铨试、呈试，见在部并已出官人，差注并在曾经试中本等人之下，如愿试者听。仍参照格法，条具取旨。」其 
     
后吏部条具，依所获旨施行外，不经铨试已出官人，有曾历累任或(巴)[已]关升知县、通判，虑一概无别，欲止将不曾铨试、见在选并出未历两任差注之人，在已中铨试之下。使臣校尉在外就补诸军拣罢使臣等，并呈试，即试不中或不愿试，并依军功补授到部呈试不中人，着令听满五年参选。诏从之。其使臣校尉等，并依旧法免试。 
二年三月二日，臣僚言：「近多有初官年二十五以上，不曾铨试，止用父祖西北户贯陈乞，有碍臣僚奏请初官须铨试之制。措置应官年二十以上，(离)[虽]父祖西北户贯，如未曾铨试中，并不许陈乞应格岳庙。」从之。 
将仕郎魏好信等特差岳庙，乃荫补未铨试之人，无法免试，正殿近制。臣恐自此源源而来，复启侥幸，不止免试而已。欲望应荫补及初出官人，除因许乞特旨与差遣外，余合赴铨试人，无恩例及违格法而冒干堂除，得差遣免试之人，并追寝成命，庶杜侥求。」诏自今应初出官人未经铨试，并不许陈乞堂除。条入 令，为定法。 干道元年五月二十七日，臣僚言：「荫补初出官人，法当铨试。承前堂除辄许免试，已有禁约。近 
二年正月七日，都省言：「今年廷试第五甲进士，并特奏名第一、第二等人，并不该减。所有今年吏部秋试出官人，欲权附春试。」从之。 
