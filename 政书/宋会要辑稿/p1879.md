<!-- { "loadSidebar": true } -->
宋朝凡宰臣、亲王、使相、枢密使、节度使降麻制日，并诣崇政或延和殿辞免，若不得请，即告谢。参知政事、知枢密院以下、宣徽使、殿前侍卫马步军副都指挥使以上、节度使新授或加恩，并即日捧官告 牒叙谢。宰臣领使或自余差遣并同。贵近者或延座赐茶。中书、枢密或再坐已起，亦殿门使臣奏闻再坐，余官俟次日。观文殿大学士至宝文合直学士、三司使、三师、三公、东宫三师、三少、左右仆射、尚书丞郎、大夫、中丞、太常、宗正卿、宾客、常侍、给事、谏议、中书舍人、知制诰、待制、三司副使、知杂御史及三馆、秘合校理、检讨、校勘、编修、京朝官以上三司判官、主判官、开封府判官、推官、 牧判官、审刑院详议官、两使留后至刺史、驸马都尉、上将军、统军大将军任钤辖以上、升朝官判司天监及翰林天文、直医宫院者、内客省使至合门祗候、内常侍、枢密都承旨至逐房副承旨新授加恩及诸般差遣，并告谢。其不带职官，如权知开封府、通进银台司、审官、审刑、三班兼 牧使、管勾景灵宫、会灵祥源观、修起居注、在京紏察刑狱、提举诸司库务、判刑部、太常、宗正、司农、大理、太府寺、国子监、流内铨、南曹、登闻检院、 院、诸三宫记室、咨议、翊善、侍讲、开封府司录、两赤知县、发运、转运使副、提点刑狱、府界提点公事、巡抚经略使、押赐亲王生辰、 
     
国信使、契丹、高丽、交州、夏州国信使副，并特令告谢。其日，皇帝临轩，合门使殿上口奏，舍人引出当殿再拜。稍前告谢，又再拜退。如已起居初出，更不再拜。内客省使及待制、秘书监、三司副使、上将军、观察使以上仍先通今今：疑误。或当作「名」。，后告谢，余官止引出，不通名。宣赐章服者谢恩再拜讫，赴东厢服赐服，再引出再拜。又前告谢，再拜退。 
真宗景德元年三月，翰林学士梁颢等言：「详定合门仪制，旧例，皇城内监当库务及在京盐曲、商税、榷货务、香药榷易、粮料院并告谢。今请在内监临如殿庭每日祗应库务使臣初授命日，并许告谢。其余在内库务及盐曲等院，如京官不带职，供奉官以下不带合门祗候，及左右军巡使，并不告谢。如有特旨，不在此例。」从之。 
四年七月二十一日，交趾进奉使黎明昶授峰州刺史，副使黄成雅授殿中丞，乞告谢，从之。 
大中祥符四年六月九日，合门言：「臣僚授恩命差遣该告谢，不拘时于崇政殿令勾当殿门使臣(使臣)奏入告谢，殊乖体式。自今惟降麻制及中书、枢密院依旧例不拘时奏入，其余臣僚乞令中书、枢密院札送崇政殿门，方得奏引。其非时转官、授急速差遣，便令辞发，及有特旨令引者，不限此制。」从之。 
天禧二年八月二十四日，秘书监、知礼仪院、判秘合杨亿请比类三馆直馆校理例，自今遇差遣，许赴便殿告谢。从之。 
四年四月，诏：「应告谢臣僚，自今令合门并依官叙合班，惟班首出班致词。」旧制：告谢皆各 
     
有陈叙，及合班，悉如前殿之制。 
五年十一月二十四日，诏：「自今 臣受命，免其告谢。」 
干兴元年三月，仁宗即位，未改元。合门请：「自今告谢臣僚，自后殿退，将所授官告 牒宣头诣内东门，合门遣吏收接，附内东门使臣进呈。俟皇太后圣旨放谢，即再拜退。」从之。 
仁宗天圣元年八月，合门言：「准诏，文武官告谢者，并合门供报承旨司，及关报入内内侍省。缘告谢臣僚多俟皇帝出宫，实时趁班，两处供报，深虑漏落。今请应告谢官前一日计会合门编排班次供报，次日引赴崇政殿告谢。所有合该仪制当日内告谢及急速差遣者，不在此例。」从之。 
二年正月二十五日，翰林学士、权三司使事李谘言：「伏见合门条制，文武官该告谢者，须隔日先申合门。窃缘在京监左藏库、三粮料、商税、曲院及司录参军、两赤知县并皆告谢。若以侍从近臣一例隔日关报，实恐有伤国体。欲望自今应大两省以上、三司使副、知开封府凡受恩命差遣，并许当日告谢。」从之，其刺史、合门使以上亦如此例。 
九年六月二十二日，诏：「文武臣僚除授差遣，除依(议)[仪]制许当日告谢外，其余除假并限三日内告谢。」 
神宗熙宁二年十月二十五日，修定合门仪制所言：「奉使契丹国信使副、亲王及臣僚生辰使并入谢。窃详景德通好之后，务欲增重其仪，故命使至今庭谢。然自来不过正衙，盖是出于一时。及亲王、臣 
     
僚生辰使亦皆入谢，窃恐未合事体。况臣僚差遣，只于后殿告谢者甚多。今欲请契丹国信使副、亲王及臣僚生辰使并只令告谢。」从之。 
三年六月二十五日，诏：「自今磨勘大使臣，依审官东院例引见，更不告谢。」 
四年五月三日，合门言：「自来臣僚告谢，并用札子写所授官职、差遣奏知，后通某人告谢，惟中书、枢密院、宣徽使并降磨官不写札子。今合门已一例用札子奏知，寻着为例。」从之。 
八月十三日，东头供奉官李延迥等言：「奉宣差充合门看班祗候，乞告谢。」合门看详系新置，欲乞令告谢。其见谢辞并依内殿崇班体例。从之。 
十月二十五日，合门言：「新定仪制：枢密都承旨、承旨、副承旨、逐房副承旨新授加恩及差遣，并告谢。」诏中书检正、枢密院检详官新授加恩及差遣，并告谢。 
五年二月十六日，诏：「自今谏官新授加恩差遣，并令告谢。」 
元丰五年正月九日，济阳郡王曹佾告谢，命坐。上对之涕泣，抚谕久之，以慈圣光献丧除故也。 
高宗绍兴四年三月二十六日，合门言翰林学士綦 礼差兼史馆修撰告谢。礼部称：虽史馆修撰，与修国史事体一同，与无立定条法与：疑误。。诏依修国史官体例。 
六年五月九日，合门言：「范冲除翰林侍读学士，见乞朝谢，见行杂压仪制即不该载。缘学士正谢日合赐鱼袋、鞍辔马，所有范冲正谢日，未敢便依翰林学士恩数 赐。诏 
     
范冲应干恩数，并依翰林学士体例。 
八月二十七日，诏：「侍读、侍讲在法虽无详许告谢之文许：原作「详」，据《建炎要录》卷一○四引三省奏改。，多系前执政及从官兼充，理合正谢。令 令所于《合门格》内修入。」时以前执政孟庾提举万寿观兼侍读，受告申审，故有是诏。 
九年四月二十九日，合门言：「权吏部侍郎范同兼实录院修撰，会到实录院称修撰与史馆修撰事体一同，未敢依史馆修撰官便令本官告谢。」诏依史馆修撰体例。 
十三年二月三日，诏：「今后宰臣、执政官转官加恩正谢，合赐衣带、鞍马，并令全赐，更不减半。」详见赐衣服分物。 
孝宗隆兴二年六月二十一日，合门言：「初除带御器械官，授宣命讫，合告谢正谢。今来除授系环卫官兼领，已降指挥，朝参、侍殿、请假、参假并依御带体例，授告讫，即未有许告谢正谢指挥。」诏令正谢。 
干道七年五月二十七日，合门言：「据新授临安府推官陆之望下到榜子，乞朝谢。契勘开封府判官、推官杂压系在六曹郎中之下、直龙图阁之上，其六曹郎中并直龙图阁并该告谢正谢。今来临安府判官、推官依杂压次序合该正谢，内告谢合门条法即无该载。」诏依六曹郎中例告谢。
 仪制 宋会要辑稿 仪制九 辞谢 
     
辞谢
【宋会要】
     
国朝凡宰臣、亲王、枢密、宣徽使、参知政事、枢密副使参假，一如起居之仪。使相亦然。亲王、使相并西出，中书、枢密揖升殿。奉使朝辞及使回，并如使相朝觐之仪。并升殿问圣体。枢密使以下如节度使仪。谢恩则宰臣、亲王、使相通唤，余官皆侧立，候通起居毕，致辞，再拜舞蹈讫，有赐物者跪受，又再拜舞蹈讫，退。如坐垂拱殿，即不通唤，其日只引三班。三司使、副使、学士、两省侍郎、文武升朝官、京官、内客省使至合门祗候见者喝赐酒食。假日，崇政殿不通官。凡通判、都监、驻泊以上，则赐，余皆不赐。三司使、学士、东宫三师、大夫、内客省使并宣徽使伴；两省常侍、给谏、舍人、待制、中丞、三司副使、东宫三少、尚书丞郎、大卿监、上将军、统军、宣庆、宣政、昭宣使并客省使伴；客省使至合门副使就食本厅；文班庶子以下、武班大将军、诸司使以下即通事舍人伴。谢如常仪。辞者致辞三三：疑误。，再拜不舞蹈，赐物跪受，如中谢。二月以后赐窄衣或衫子分物，十月以后赐披 分物，亦只赐通判、驻泊以上。供奉官至奉职医官、待诏亦如上仪，惟奉职以下止门谢。使相朝觐者有通唤，又致词，又谢茶药、御筵及赐衣物，又跪受讫，升殿门。圣体若有抚问，或收进奉物者，各拜舞称称：其下疑脱「谢」字。又升殿奏事，赐茶，拜舞讫，退。节度使则不通唤，不谢御筵。使相赐酒食，枢密使伴；节度使宣徽使伴；余并客省使伴。谢如常仪。辞日，使相、节度使皆曲宴毕，叙辞。赐衣物，跪受讫，服其服入谢。拜舞讫，退。两使留后、观察使已下则不问圣体，防御使至刺史止于致词拜舞讫，退。留后以下无曲宴，余如此仪。其进奉恋阙者并不谢。流内铨引对旨授幕职、州县官
     
