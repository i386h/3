<!-- { "loadSidebar": true } -->
七年正月八日，朝请郎、试御史中丞陆蕴奏：「臣尝论列省台寺监等官，应以亲嫌合行回避，仰蒙圣恩曲垂听览，已降睿旨施行。」
【宋续会要】
高宗绍兴八年正月十八日，御史中丞常同辞免支赐银绢各一百五十疋两。诏不允，令学士院降诏。 
十二月二十四日，御史中丞勾龙如渊、右谏议大夫李谊、殿中侍御史郑刚中奏：「今有朝廷利害，臣等欲于今月二十四日赴都堂见宰执商议。」从之。 
次日，又奏所议未尽，乞再于今月二十五日赴都堂商议。从之。 
十四年五月二十日，诏紫宸殿上寿、集英殿宴，如至日阙中丞，牒官权摄。今后筵宴遇阙中丞准此。 
(三)[二]十六年九月二十七日，御史中丞汤鹏举言：「近缘论列故相秦桧、孙埙等，不能仰体陛下终始礼遇大臣之意，乞除一在外宫观。」诏：「鹏举比乞追夺桧、埙等职名，所言甚公。然朕既已许其保全，义难中辍。今乃未喻朕意，遽求去位，岂所望哉!令学士院降诏不允，不得更有陈请。」 
绍兴三十二年十一月十五日，孝宗已即位未改元。诏敷文阁待制辛次膺除御史中丞。 
二十一日，诏次膺已(降)[除]中丞，殿中令合门扶掖，殿上免拜。 
孝宗干道(元)[九]年六月十六日，诏左谏议大夫姚宪可除御史中丞。宪奏：「伏蒙圣慈，以臣除 
      
御史中丞，赐银绢各一百五十疋两，臣不敢祗受。所有降下合同凭由司支赐银绢文字二件，臣已缴连牒入内侍省收管外，伏乞睿照。」从之。
 职官 ~ 殿中侍御史侍：原阙，据《宋史》卷一六四《职官志》四补。 
      
殿中侍御史侍：原阙，据《宋史》卷一六四《职官志》四补。
【宋会要】
      
政和元年十月四日，臣僚言：「朝会之仪，祖宗例以殿中侍御史分纠朝班，元丰有着令。然每遇朝会前一日，殿中侍御史轮当台宿，或不赴，例差监察御史或他官权摄，既非谙熟，往往自惧失仪，何暇弹纠。乞应朝会前一日，殿中侍御史当职或见推勘并免宿直，从本台以次官权宿，所贵殿中职事振举。」从之。 
(建炎)[绍兴]已降指挥，御垂拱殿四参官起居，并将来御文德、紫宸殿，依台仪合用殿中侍御史二员分立，东西相向，纠弹失仪之官。缘自今止有殿中侍御史一员，欲乞每朝参于监察御史内从上牒官权摄殿中侍御史职事。」从之。 十三年二月四日，御史台言：「伏 
【宋会要】
元佑六年四月二十四日，户部员外郎杨畏为殿中侍御史。从中丞赵君锡举也。五月二十日，杨畏以母老辞。从之，仍令君锡别举官二员以闻。二十八日，诏杨畏依前降告命充殿中侍御史。从君锡再举也。 
政和三年正月二十四日，朝奉郎、殿中侍御史郭沔奏：「缘臣近论列仪鸾司监官柳忞等不安分守，擅乞增添俸给，及忞自投污贱、躬取溺器等事，奉圣旨令臣再行分析。契勘臣昨论列柳忞等擅乞增添俸给等事，已于第一札子中各条具忞等元初自陈因依讫。所有忞躬取溺器寔 
      
状，亦于去年十二月二十六日依奉圣旨具析奏申，称众台臣见之。其时台臣系侍御史洪彦升、监察御史许尚志、方禧，与臣同在幕次中侍班次，并见柳忞前件事迹，咸有愤疾之语，盖非止臣独见而私为之说也。惟臣狂瞽之志，动辄妄发，既乏刚明击邪之论，但多滋蔓致讼之辞，遂使柳忞公然抵讳还视臣前累奏事寔殆尽虚妄。伏望特赐施行。」诏郭沔罢殿中侍御史、通判信州。
 职官 宋会要辑稿 职官一七 监察御史 
      
监察御史
【宋会要】
      
宋初，御史多出外任，风宪之职以他官领之。太平兴国三年，诏本司自荐属官，俾正名举职，用太常博士张巽为监察御史。天禧元年，诏别置御史六员，不兼他职，月须一员奏事，专任弹举，有急务听非时入对，以殿中丞刘平为监察御史，用新诏也。《长编》云：平为盐铁判官，复兼省职。天圣元年，上封者以为言，仍用鞠咏、王轸为察官。(嘉佑)[元丰]四年，中丞韩绛请置里行。从之。嘉佑五年，诏秘书、殿中、内侍省不隶六察。如有违慢，委言事御史弹奏。七年，大正官名，以言事官为殿中侍御史，六察官为监察御史，掌吏、户、礼、兵、刑、工之事，在京百司，而察其谬误。八年，诏监察御史兼言事，殿中侍御史兼察事。徽宗时，如辟雍、大(成)[晟]府等学、太官局、翰林、仪鸾司、东、西上(阁)[合]门、客省、引进、四方馆，皆不隶台察。崇宁间，大臣欲其便(已)[己]，而南台御史亦有不言事者。自大观臣僚申请，而殿中六尚、辟雍、大晟府等学、太官局、翰林、仪鸾司皆隶六察。自余应求有言，而东、西上(阁)[合]门、客省、引进、四方馆复隶御史。 
仁宗天圣四年五月，以太常丞桑慥授监察御史，出于中旨特除也。慥有至行，朝廷闻其名而特命之。 
以父抃年高无兼侍，乞免。从之 诏为监察御史。 元丰五年八月十日，承事郎、太仆寺丞赵天头原批：「『从之』下接写元丰三年条。」。 
元佑五年四月 
      
八日，诏给事中郑穆、中书舍人王岩叟、左、右谏议大夫刘安世、朱光(庚)[庭]同举监察御史二员以闻。 
六月二十二日，诏御史中丞苏辙、侍御史孙升同举监察御史二员以闻。 
七月八日，三省言：「御史中丞苏辙、侍御史孙升同举到监察御史二员，内一员不曾实历通判，不应条，一员与执政官碍亲，令苏辙、孙升同别举官二员。」辙、升言：「检会元佑三年六月九日尚书省札子，三省同奉圣旨，左、右司谏、左、右正言、殿中侍御史、监察御史并用升朝官通判资序实历一年以上人，举官准此。臣等窃见后来所用谏官如吴安诗、刘唐老、司马康三人，并非实历通判之人，缘上件所降朝旨系谏官、御史并用实历通判一年，即无分别。今来人才难得之际，若台官独拘苛法，必至阙官。况自立法以来，前后本台及两制官并不曾举到实历通判可用一人，以塞明诏，足见此法难以久行。伏乞特依近用谏官体例，于臣等前来所举人中选择除用，免致言事之官久阙不补。」诏依条别举。 
元丰六年十二月二十五日，诏门下中书外省同举言事御史二员。 
八年十月十七日，诏监察御史兼言事，殿中侍御史兼察事，仍减监察御史二员本页元丰六年、八年二条，原钞录者有勾乙线，谓当移至职官一七之三一「元丰五年」条下。。 
宣和三年三月二十三日，监察御史余应求言：「窃惟御史(买)[置]六察，所以肃纪纲、督旷怠，故上自省部寺监，下至百司庶府，皆隶焉。近年以来，乃有因臣僚陈乞不隶台察者，以臣所职礼察 
      
观之，如东、西上(阁)[合]门、客省、引进、四方馆是也，则其它察又可知矣。今陛下既遵奉祖宗旧制，欲乞凡近年特许不隶台察者并依旧制。」皆从之。 
宣和三年七月二十四日，臣僚言：「着令，监察御史诣三省、枢密院检点簿书毕，听往所隶官司点检。近来因循，未尝推行，致寺监库务等处稽违废 ，无复畏惮。」诏依元丰法。 
高宗建炎元年五月，诏台官随从巡幸，许差破亲随监察御史以上各二名、检法官、主簿各一名，依亲事官例日支食钱，候回銮日罢。 
绍(兴)[圣]二年十二月三日，诏御史台六察案复置监察御史三员分领。先是，元丰八年冬，诏减监察二员，令殿中侍御史兼领，而察官亦许言事，至是命复之。 
同日，诏：「今后台谏官并举未升朝官以上，不拘资序。仍令翰林学士蔡京、御史中丞黄履各举堪充监察御史官三员以闻。 
绍(兴)[圣]三年七月二十二日，诏职事官监察御史已上因罪罢黜，并给告。从中书舍人叶祖洽请也。 
绍(兴)[圣]四年正月十七日，诏吏部尚书黄履、翰林学士承旨蔡京、翰林学士林希各举监察御史一员。 
六月十四日，诏翰林学士承旨蔡京、翰林学士蒋之奇、权吏部尚书邢恕各举监察御史二员以闻。 
十一月十七日，诏谏议大夫已上各举堪充监察御史一员。 
绍兴十一年十月二十八日，御史台言：「检准本台令节文，诸监察御史阙，牒殿中侍御史权，仍奏知。每员止权一察，余察官兼。若阙 
      
员多，两院御史分领。又总例节文，称诸两院御史者，谓殿中侍御史、监察御史。契勘监察御史即日止有一员，正管兵察，所有其余察见今阙官，本台除已依上条差殿中侍御史胡大明权礼、吏察、监察御史陈时举兼户、兵、刑、工察职事外，奏闻事。」从之。 
绍兴十三年九月二十二日，诏：「大礼依旧例差监察御史二员纠弹，其监祭司手分依条例差三人点检行遣，令给色号，依明堂大礼例下所属关借敕入坛殿号。」 
十七年十月十七日，诏每遇季秋差监察御史按视检察永佑等攒宫。 
绍兴二十二年三月一日，诏今后遇得旨，令台谏赴都堂议事，及特令荐举同看详文字，监察御史并合干预。 
隆兴二年八月十二日，诏每年秋季轮差监察御史检察安穆皇后攒宫。 
九月二十九日，监察御史王稽中言：「臣先自宫祠召赴行在，令内殿奏事，擢臣监察御史。王之望素昧平生，然士大夫皆言臣是之望所荐，臣不能必其然否。今之望既除执政，臣若不回避，清议不容。况龚茂良亦系王之望所荐，今茂良既已回避，乞改差臣宫观或外任差遣，庶允师言。」诏：「王稽中乃朕亲擢，非王之望所(属)[荐]，不当过为回避。」 
〔干道〕八年正月二十二日，诏令御史台开具六察所隶觉察弹劾事件，并见今监察御史所分管职事申尚书省。 
二月七日，宰执进呈御史台觉察弹劾事件分隶六察。虞允文等奏曰：「从来觉察弹劾，殿中与长贰 
      
通行，其六察则点检所隶百司簿书之稽违耳，祖宗时监察御史却许言事。」上曰：「今既分隶六察，可许随事弹奏。」自此台纲肃清矣。 
八日，诏：「御史台觉察弹劾事件并分隶六察。今后如有违戾去处，许监察御史随事具实状觉察弹劾闻奏。」 
【宋会要】
元丰三年正月十七日天头原批：「此条移在元丰六年条上」。，监察御史丁执礼、权监察御史里行舒亶、何正臣自劾赴景灵宫误乘马入偏门。诏释之。执礼等固乞行法，上批可依所乞，从违令赎，而命卒不下。 
【宋会要】
国家每入合国忌，临时差。六察：吏察、兵察、户察、刑察、礼察、工察。元丰中，神宗始置六察司于御史台文中夹注云：「寄案《大典》卷二万一千二百四十八。」。
 职官 宋会要辑稿 职官一七 御史里行 
      
御史里行
【宋会要】
