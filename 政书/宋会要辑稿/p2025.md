<!-- { "loadSidebar": true } -->
五年正月十八日，诏：「(纰)[比]降手诏，以冗员猥多，虽略曾裁损，其数尚繁。所有提举盐香、矾茶、买木、学事学事：原作「学士」，据下文改。、水利等司并县丞、教授、市易官之类，宜子细相度，如徒费廪禄，于事无益，即可罢者之「之」上疑有脱字。、可兼者并省之，并疾速条具闻奏，务在简易，利及公私。州县免困文移，市户获宽须索。其诸路提举盐香、矾茶、学事、买(本)[木]、水利等司并罢，内盐香、矾茶、学事各令监司一员兼领。其万户以上事繁县分县丞并(太)[大]郡及可置市易处依旧外，余并罢。诸州教授双员减一员，余远小养士不多去处并罢，令出身一员兼领。」 
二月二十九日，诏：「哲王求治，选贤任能。为官择人，职修政举。比来侵紊，廉耻道衰。倚藉姻娅，占据要途，遂使孤寒沉迹于下僚，诬罔同升于膴仕。欲革近弊，宜循旧章。应官制以来堂除差遣，并遵依格令施行。仍札造堂除簿，每月一次进纳，逐名下声说出身岁月、历任资序。如有功过，即述其要。仍具系与不系宰执有服亲亲属。其旧法不系堂除窠阙，因后来渐积泛取，占却吏部阙次，并送还本部，令依格差注，庶伸公平，以抑徼幸。如有合行事件，一一措置，条析以闻。」 
大观元年正月十一日，诏曰：「国家承平垂百五十年，生齿繁庶，数倍于祖宗建国之日，法令增多，亦或称是。而郡邑吏员尚沿旧制，人不胜任，事因不举。比缘裁省，员多阙少，其崇宁 
     
四年以前增置官中更并废者，可令吏部检举注拟。」 
宣和二年七月二十八日，吏部尚书蒋猷奏：「臣窃以吏部四选常患员多阙少，人或滞留，而别路阙官，久不差注，事致旷缺。臣昨已申明，立式行下。逐州遇阙官，令径行分申四选。访闻人或利于权摄，计会官吏，尚有遇阙迁延不申者。欲乞许诸路监司廉访，见得所部有阙官不曾申陈去处，画时具事因申吏部使阙，当行人并令按治施行。」从之。 
钦宗靖康元年八月一日，吏部尚书莫俦言：「有旨将四选条例编纂，其间事理一等而有予有夺，或轻或重，不可胜举。今欲检其事理相类而体例不侔者，委本曹郎官看详，长贰覆定，归于至当，庶几不至散漫。」从之。 
九月二十二日，诏：「吏部尚书莫俦(言)、户部尚书梅执礼为任剧曹，免兼侍讲。兵部尚书、兼侍读孙傅改兼侍讲。」 
高宗建炎元年五月十九日，诏：「应官员转官、磨勘、叙复、注授、差遣之类，应取旨及具钞者，并令吏部就东京取会圆备，具钞闻奏。」 
七月二日，诏：「覃恩转官文臣职事官、武臣横行及带遥郡人，依侍从官例检举。在外令所在州军保明，见在东京并行在人许自陈到部，限五日具钞。」以尚书省言：「吏部不即施行，请立限日。」故有是诏。 
二年二月二十四日，臣僚言：「近年以来，州县多阙官，有三五年不曾差人者，有一阙而两人争赴者。吏部文籍之弊，至此甚矣。往年吏部尚书卢法原尝奏请令天下州府 
     
各具阙次三本：一申尚书省，一申吏部，一申御史台。然不立赏罚，故终亦侮玩。乞应诸州府候朝廷文字到，三日内申发。或供具不实，或数内隐落，许诸色人于本路转运司告首，支赏钱一百贯，其当职官即重行窜责。转运司受到本路州府申状，类聚申尚书省、御史台及吏部。」从之。 
七月一日，吏部言：「检会靖康元年十月十一日，臣僚自政和元年以后进书颂及不进书颂「臣僚」下疑有脱字。，直赴殿试之人，有官者宜夺其赐出身之 ，无出身者并追夺出身以来官职。今检举，欲乞承务郎以上罢任，到阙朝见讫，限五日赍出身文字，供脚色一本，令本部审验，非追夺检举之人，方许召保参部。仍遍下诸路，取索见任、寄居官，依此施行。其未经审实，不许本路及别路差注奏辟权局等。」从之。 
二十五日，诏：「应堂除并已授堂除差遣之人，并许权替成资，二年为任。」 
十月二十五日，都省言：「近诏讨论崇、观后来冒滥功赏补官，访闻有司取会供报考验，迁延日久，应到部注拟、升改、磨勘等官合行追改者少，例遭留滞者众。乞止令人自供系与不系合讨论之人，结隐漏甘(状)[伏]除名之罪，亲书文状，如系前项色目，即审量取旨。」从之。吏部四选(俱)[具]到讨论：直赴殿试有官、无官进书颂及不进书颂、不由科举，进一书一颂而命以官，后妃、宰臣亲承、门客径赴廷试赐第，虚作随军治河，因权幸保奏改京秩，赂贿权幸而宣赐袍带，父兄秉政，无出身得贴职，蔡京父子、
童贯、王黼、朱 之家使臣补官减年，并令改正。 
十二月二十二日，赦：「应命官酬赏，因犯公罪，须候一任 
      
回方推恩者，若经今赦，合依无过人例，便许收使。」 
三年三月六日，朝散大夫王琮言：「二浙州县阙正官去处，类皆请托权摄，至有踰年不得代者。」诏吏部行下诸州，委通判开具见阙官处，限三日申尚书省。 
四月十三日，户部尚书孙觌等奏：「参(祥)[详]并省，内六曹吏部郎官三选一员，司勋、司封、考功各一员，吏人减三分之一。」以尚书省右仆射吕颐浩乞将元佑中司马光等建请并省，召侍从赴都堂参详故也。 
四年二月二十八日，臣僚言：「近来州军多有官员于他处毁失告身、料历，召到保官，难以检察。欲乞令保官同赍印纸赴长吏厅批书，仍于保状内结除名罪。」从之。 
五月二十七日，中书省言：「吏部四选将来差注，窃虑内有已授下差遣，却缘事托故，不肯赴任，不惟本处阙官，又碍本部差注。乞将今后拟过官并自合满赴任月日除程外，若违限半年，候官司报到，并作违年，听本部使阙。」从之。 
二十九日，权吏部郎官王缙言：「官员参部日众，下诸路取阙，未见供到。今权宜措置，应阙官去处众所共知者，许官员具诣实事状供申，从本部审实，牓阙差注。如有已授下官，在限内许赴任。其后差人愿承替先差人满阙或成资者听，庶几无留滞之叹。」从之。 
六月二十八日，诏：「今后除行在州军保奏去失付身、告札、印纸，令吏部取索照验外，其余州军并令经监司陈乞，委逐官取索保官付身、告札、印纸，躬亲审实，批凿保奏。如非监司所在， 
      
州军陈乞，知通依此施行。仍吏部更切审覆。其差注、磨勘类恐去失文字之人多，止召保官二员施行。」 
七月七日，诏：「河北、河东、陕西、京西、京东、淮南失守州军去失付身之人，如有当时去失州军给到干照，或但得别有照据文字一件，可以照使，即许于寄居所在州军保奏。其保官二员，若无曾同任差遣，或同时出身，或同乡里，但委识今来所保之人，即于状内添入所保人曾任何官，便许收使。」 
八月十六日，诏：「命官陈乞祖父母、父母老疾恩例，除依条召保外，见任人于所任州、非见任人于所居州陈乞人于：原作「于于」，据上下文意改。，勘会诣实，给据照验。如诈冒者徒三年，未差注减二等，并许人告。」 
九月十四日，臣僚言：「乞诏吏部阙自今后依籍认定外，如堂中或取者并须执守，不得供报，只作系是选阙，不该堂除回申，庶几铨部得法守之公。」诏吏部常切遵守。 
二十二日，尚书省言：「官员出身、历任并载印纸，不可伪冒，系与告札相为表里。今去失付身人有印纸可考而告札中止是去失一、二件者，有告札书在而独去失印纸者，有印纸独存而尽去失告札者，皆可次第参照，即与全然去失及与去失印纸而告札不全者不同。欲依近降指挥保奏降下外，与免吏部再奏，止令本部官勘验，写奏状全文，长贰郎官列衔，出给公据(乞)[讫]，申尚书省。其行在州军保奏到官员，如降下吏部，遇保官事故，不在本州岛，令吏部别召保官， 
      
批鉴审验讫，本部径行保奏。」从之。 
绍兴元年正月一日，德音：「应官员犯罪，依赦已合依无过人例。如结断未了，未合朝见者，并许先次朝见，放行差遣。」 
二十六日，吏部侍郎李正民言：「之官遣限一年，系是旧法。近缘建炎四年五月吏部申明，半年不到任，即行使阙，遂致陈乞纷然。今来半年之限既以蹙迫，况有降名次等罚赏，恐难久。欲乞止依旧法施行。」从之。 
二月七日，吏部侍郎李正民言：「本部案籍散失，每遇朝廷取索品官职位、姓名，并无证据。乞自今应堂除官得替赴阙及非泛特旨召赴行在，审察上殿人，并令先具出身、历任、家状一本申部，出给(阙)[关]子，送合门照会朝见。其审察人即(阙)[关]行首司报到，方许参堂。其因事到行在陈乞差遣，与见责降人遇赦，经刑部投状乞叙复者，亦具家状申部，照应施行。」从之，仍令将缴到家状依旧置籍抄录。 
二十三日，诏：「诸郡供申窠阙，如违限不到及隐匿漏落者，依建炎四年六月二日指挥，知通当职官特降一官，人吏科徒二年罪，委提刑勾决。」从吏部请也。 
四月二十七日，诏：「官员去失付身，免经监司陈乞保明，止经逐处州军保奏施行。」时陈乞之人有不经由去处，往往再行下勘验，注授、磨勘滞留者多，吏部以言，故有是诏。 
五月六日，诏：「官员去失其身以来文字此句疑有脱误。，给到公据内有见任告 并宣札，自合依旧作保外，所有全去失付身并使臣非参部历任人，并不许委保官员去失文字。」同 
      
日，诏：「有官人若全去失付身，止给到公据者，并不许召保陈乞。其去失见任告 、宣札、印纸，许依旧召保施行。」以臣僚言难于稽察，故有是诏「故」字上愿衍「故察」二字，已删。。 
八月，诏：「有官人委保去失告 ，陈乞恩泽之人，所保年终共不得过五次。其余作保名色，并依自来条法施行。」先是，吏部侍郎李正民言：「昨立定官员作保，年终不得过五次。缘召保名色不一，兼数事者用保至多，若限员数，通衮为五次，深恐留滞。」故有是诏。 
七月五日，诏：「去失印纸、告札，诸州或监司保奏，如其它事件并已圆备，虽无躬亲审验之文，但声说保明是实，并与行使。」以吏部侍郎高卫等言：「诸处申到，往往无知通躬亲审验之文，符下取会，遂致稽滞。」故有是诏。 
九月六日，中书门下省言：「文臣转官，旧法缘犯赃之吏混淆官品，无以区别。后来曾分有出身带『左』字，无出身带『右』字，赃罪更不带『左』、『右』字，乞依旧法施行。」从之。 
