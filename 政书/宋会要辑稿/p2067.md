<!-- { "loadSidebar": true } -->
十月十八日，诏：「令兵部遍牒诸路州军等处，将申奏入递机密要切文字并实封，于皮筒内外及文引止排字号，不得显露事因。如违戾，取旨重作施行。」从枢密院请也。 
【宋续会要】
      
淳熙元年正月十二日，诏：「外路诸军下班祗应自今许通理一十五年，特与行磨勘改转。」以枢密院言三衙从军下班祗应系行在护卫之人，昨降指挥通理十年磨勘，外路诸军未有立定格法，故有是命。 
十二月十三日，诏军功副尉复隶兵部，吏职副尉依旧例隶都官「隶」字原无，据上下文意补。。以兵、刑部言：「已降指挥，军功副尉依旧法隶都官，干道六年五月曾降指挥令隶兵部。今来都官吏额已经裁减，人数不多，虑恐行遣差误，其兵部人吏掌行岁久，谙晓格法。」故有是命。 
二年七月十三日，兵部言：「弓马子弟所以已行省罢，乞将守阙进勇副尉、进勇副尉名目人与添差诸州军散祗候使臣不厘务一次，守阙进义副尉、进义副尉与添差诸州军听候使唤不厘务二次，仍立定任满年限，每州通不得过二员。」诏依，并以三年为任。 
三年十二月十四日，中书门下省言：「已降指挥，大小使臣以姓类聚三代、乡贯、年甲，置簿籍定，专委郎官从实点对，以革增减之弊。所有合属兵、刑部人，亦合各委郎官一员置籍。」从之。 
五年六月十四日，诏：「诸处守阙进勇副尉、进勇副尉所得减年，候转至合理磨勘日，与依守阙进义副尉每一年比折得四个月零二十四日收使。如逐等资级人自川广取马，往返万里，合得酬赏，亦乞依前项比折体例收使。」以兵部侍郎刘孝韪言：「绍兴五年公据改作守阙进勇副尉，甲头改作进勇副尉，虽正其名称，而 
      
遇得减半酬赏，依前不许收使。如三卫诸军所管守阙进勇副尉，于春秋拍试内有推赏之人，然所得减年虽给公据，将来即无收使条法。盖当来效用转公据、甲头上系陕西、河东路招置，防托乡里，不离本土，故不立理年磨勘之法，与今来事体不同。」故有是命。 
六年六月二十六日，兵部尚书王希吕等言：「近吏部奏请措置应使臣身故并令诸州军批凿身亡月日，内外诸军使臣、将校行在委承旨司，在外委总领所批凿，违者坐以失觉察之罪，赏钱三百贯。其今日以前妄冒身故付身人，许两月陈首，特与免罪。所有兵部应管下班祗应、副尉、效用补授进勇并守阙进勇副尉，及厢军补授将校、节级、因功赏转授名目之人，如遇身故，乞令诸路州军并内外诸军依前项指挥施行。」从之。 
十二月十七日，兵部尚书王希吕言：「本部所管军功或恩泽及归正补授副尉并绍兴三十一年以后归正守阙进勇副尉名目之人，赍到付身，经部注授，往往经来年岁。窃虑承代他人付身，妄说缘故，无凭考验。今欲将前项补授副尉初参部或任满后及三年以上赴部陈乞之人，并照应下班祗应参部条法。并副尉自补授及十年无故不陈乞者，亦依干道令。又诸司主押官补下班祗应者属兵部，前后循习，止据逐处保奏，下本处审问，于条法无更改，便申密院取旨放行。今乞一依《干道吏卒令》，先令本处 
      
申奏，次令本路转运司保奏，仍令本部送进奏院契勘，并关刑寺约法，如无违碍，然后申上密院取旨。」上曰：「下班祗应条法详备，副尉自合一体施行。如此则关防周密，不容欺弊，可依奏。」 
八年二月十四日，都省言：「命官去失付身，召保从州军保奏，吏部再行具奏，指挥下日出给照札。其副尉去失付身，兵部止据州军申到，径自出给公据放行注授。窃恐别生弊幸，下兵部措置。」既而本部乞将副尉去失补帖文字如有系初补，召本色见任小使臣以上两员；如系初补及全去失，令召见任升朝官二员、小使臣一员委保。本部有未去失以前申到，或朝廷付下参部录白可以(于)[干]照者，召见任升朝官小使臣各一员。其去失初补及全失付身之人，即令所属州军保奏，本部验实再奏，候日出给公据。如不系初补，止令州军取会保奏，免本部再奏。如诸军所管人数，仍须将副委保。」从之。 
十二年六月八日，诏：「子弟所补授名目已经添差任满人，令兵部放行，参部注授合入差遣。」 
八月二十七日，诏令二广、荆湖、京西路副尉、下班添差满有残疾之人，愿就本任及附近州军养老者，令逐路帅、漕司审验，申明给帖。既而，兵部尚书宇文价言：「逐路添差任满情愿养老者多是委有残疾，行履艰难，扶病远来。在道数月，方得到承旨司审验，送部陈乞。若是拨往他州，则又回归前任去处，般移老幼，多致失所，间有未沾寸禄而毙于道路者。」故有是命。 
十一月二十二日，南郊赦：「勘会昨吏部申明指挥，将二广、湖南北、京西路 
      
州军见添差听候使唤使臣内曾经从军立功拣汰之人，任满无力前来参部，并许经本任或寄居州军陈乞添差指射五阙，本州岛保明申部，从上拟差。如同日有在部人指射，先注在部人。其兵部所管副尉、下班祗应即未该载，可令照应吏部已申明指挥陈乞施行。」十五年九月明堂赦同。 
十三年七月十九日，兵部尚书宇文价言：「本部所管诸军下班、副尉迁转有四资格、有八资格、有十资格，各自不同，或五年、或十年、或十五年方许转行一资。或两资从军之人，既无战功，止是坐守岁月以待迁转。而军中胥吏沮抑，不即保明，致年限过满。近庆寿特恩应下班、副尉各与理当三年磨勘，本部自承赦文，节次行下诸军，催促帐状，赴部给据。已给过一万四千七百余人，惟襄阳、金州、兴元、兴州等处未见申到。窃虑诸军承行人吏准前邀阻稽缓，乞下诸军主将，各限一月保明申部，以凭给帖迁补，使内外诸军即沾恩赏。」从之。 
二十九日，枢密院言：「四川、湖广溪洞州军、城堡等处承袭差遣之类，缘所补官资及迁补次第并各不同，往来取会，有妨给降付身。」诏兵部行下逐路安抚司，取见本路州军沿边承袭去处，逐一检照元降指挥及承袭官资，并升转次第，委官详加考订，限一季置册缴申枢密院。」 
十二月九日，诏兵部、库部共减守当官一人，正贴司一人，私名二人；职方、驾部共减守当官一人，私名一人。以司 
      
农少卿吴燠议减冗食，下敕令所裁定，故有是命。 
十四年三月十八日，兵部尚事宇文价言：「诸军副尉磨勘惟三衙军将不住陈乞，在外诸军多不具申。近据荆鄂都统司具到五百人，皆是补授二十余年方与保明。内有差充将佐，在职日久，亦不给过差帖印历。本部已据数给付外，照应近者诸军所得庆寿理年恩赏须是起理实历，将来方可对使。乞令枢密院遍行札下，委主将根刷未受差帖印历人，依绍兴十年四月指挥，限一季尽数保明，申部出给施行。」从之。 
十五年五月十六日，枢密院言：「兵部申副尉陈乞出给功过印历人，初离军添差逐州军指使不厘务二十二人。」诏令兵部依条出给施行，今后准此。 
十六年正月二十一日，枢密院进呈：「兵部言诸军申到副尉、下班祗应久在军者约五百余人，乞(辏)[凑]用庆寿赏放行磨勘。」上曰：「何澹乞将诸军所得庆典赏作两次对实历收使，恐示人不广，可并与放行。」 
绍熙二年十一月二十七日，南郊赦：「应命官下班祗应、副尉因罪特旨及依法合该展年磨勘监当、展任降资殿名次、展年参选、罚短使，并特与放免。」 
同日赦：「昨吏部申明指挥，将二广、湖南北、京西路州军见差置听候使唤使臣内曾经从军立功拣汰之人，任满无力前来参部，并许经本任或寄居州军陈乞指射五阙，保明申部，从上拟〔差〕。如同日有在部人指射，先注在部人。其兵部所管副尉、下班祗应 
      
即未该载，可令照应吏部已申明指挥，陈乞施行。」 
三年六月二十八日，兵部言：「职方、驾部两司吏额共九人，又私名一人无请，等级最少，是致吏人迁转太速。近有私名贴司纔因试中两月之间，遂补至书令史。每遇贴司有阙，止是一名收试，不应拣试之法。其间人吏因罪降罚之人，亦是递降不行，无以惩戒。照得礼、工两部并系四司通额迁补，乞将职方、驾部吏额共一十人通入兵部、库部吏额三十二人内，并作四十二人，衮同名次通额选补。所有迁补、解发年数等事，并从本部条格指挥施行，别无增损。」从之。 
绍熙五年九月十四日，明堂赦文：「昨吏部申明指挥，将二广、湖南北、京西路州军见差置听候使唤使臣内曾经从军立功拣汰之人，任满无力前来参部，并许经本任或寄居州军陈乞指射五阙，保明申部，从上拟差。如同日有在部人指射，先注在部人。其兵部所管副尉、下班祗应未该载，可令照应吏部已申明指挥，陈乞施行。」嘉泰三年南郊赦、嘉定八年、十一年明堂赦亦如之。 
庆元二年十二月二十六日，(照)[诏]：「今后诸色军兵合该两资升转之人，并依格法补转，不得仍前援例陈乞一资作一资收使，虽降指挥，许行执奏。」 
嘉泰三年十一月十一日，南郊赦文：「诸军使臣及有名目军士曾立十三处战功之人，访闻军将利其请给优厚，抑令营运岁久，消折钱本，克除请给，虽已癃老，不令离军，有(防)[妨]注授。今后 
      
年及癃老疾病之人，愿离军者听，不得沮抑占留。」同日赦：「副尉昨降指挥曾经从军立功及应副军事，许不拘路分注授安抚司听候差使。其下班祗应即未该载，令兵部一体施行。」开禧二年明堂赦亦如之。 
同日赦：「应命官下班祗应、副尉因罪特旨及依法合该展期、或展年磨勘监当、展任降资殿降名次、展年参选、罚短使，并特与放免。其守阙进义副尉、进勇副尉内有因公罪降资之人，与照副尉一体原免。」 
同日赦：「淳熙三年已降指挥〔诸〕军拣汰大小使臣、校副尉、下班祗应曾经战阵立功年七十以上，及委实残疾无力赴部注授，令承旨司审验诣实送兵部，与依守阙进义副尉请给则例减半，均拨州军养老，以终其身。尚虑诸路州军或有拖欠，致令失所，自今须管按月支破，副朝廷优恤之意。」嘉定八年、十一年明堂赦亦如之。 
