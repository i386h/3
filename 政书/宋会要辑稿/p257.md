<!-- { "loadSidebar": true } -->
九年十月十四日，中书门下言：「准御札，以来年正月十日亲飨太庙，奉上宝册。臣等已曾面奏，若躬上宝册，复行荐飨，虑成烦缛，有爽寅威。望准旧制，先遣有司奉上宝册，后亲行飨礼。伏奉宸旨，未赐俯从者。窃以宗祀有期，徽称是荐。属上春之元吉，会缛典之偕行，在攸司之骏奔，尚或虞于跛倚。矧乃穆穆清庙，巍巍至尊，身 
      
服大衮之章，步中采齐之节，奏琼册而有六，致萧芗而必三，进退多仪，周旋协度，比其竣事，以及质明。若或嗣荐苾芬，躬行灌酹，则肃雍之道，登降以或稽；蠲洁之诚，伏兴而靡迨。况又建封斯毕，荐号有经，伊祖祢之垂歆，亦官司而寅奉。惟吾虔于太室，且专领于祠官，上既谐于易从，下必谨于承式。兹体至大，得请为期。太庙六室尊谥册礼，欲望诏有司以来年正月九日奉行，十日皇帝躬行朝飨之礼。」自是三请，乃许从之。 
天禧元年正月三日，以朝飨太庙誓百官。八日，帝诣文德殿庭，奉太庙宝册，拜授摄太尉宰臣向敏中，持节奉册升辂，以赴太庙，帝斋于殿之后合。九日，向敏中奉上太庙六室宝册，百官陪列，礼毕，帝赴太庙宿斋。十日，朝飨六室。 
仁宗天圣十年十一月二日，诏以修宫室成，取今月六日于天安殿恭谢天地，次诣太庙行恭谢之礼。备銮驾、仪仗，一献，饮福，如汾阴谢成之礼。 
庆历三年八月二十一日，监察御史蔡亶言：「周制，四时飨亲之礼有九。今寺观则车驾一时再临，未尝荐献宗庙。」帝谓辅臣曰：「朕三岁一祠郊庙，而赉及天下。今若岁岁亲行，则人皆觊赏之心。朕朝夕奉三圣御容于禁中，未尝敢怠也。」 
四年十一月(四)[二]十四日，朝飨太庙。帝不即小次，始至版位，礼仪使奏：「降神之乐至于九变，恐难立俟。」帝曰：「朕竭诚躬祀，固无所劳。」洎飨奉慈庙，至章懿皇太后室，颜色凄惨，左右莫不感动。 
七年七月二十一日，诏：「将来南郊飨奉慈庙，朕且亲行之，此后当遣宰臣摄事。」 
皇佑二年九月二十五日，以大〔飨〕明堂，具大驾卤簿赴景灵宫行荐飨礼毕，斋于太庙。翌日，诣七室行朝飨之礼。始至版位，降神乐作，帝遣内侍密谕乐卿，令备其音节，无得减促。盖虑乐工惮帝久立，辄于九变之数巘有损约，故戒谕之。既饮福受胙，降阶还位，礼仪使以帝久立，屡奏请憩于小次，须三献礼终而出，帝不允，恭立益庄。 
嘉佑元年八月十七日，宰臣文彦博等请罢恭谢前一日谒太庙，表三上，诏曰：「朕前款庙鹢，则将遍迪馈赏；还禋路庭，所以各荅穹厚。永惟灌鬯，畴可弗躬 而卿等因谓，在天之后已配帝而申严，观德之宫有遣官之着式。质诸典礼，皆适经权。将来恭谢，特遣大臣诣宗庙摄事。」命宰臣弼摄事于太庙，枢密副使田况摄事于皇后庙，枢密副使程戡摄事于奉慈庙。 
七年八月十日，诏：「凡因郊亲飨太庙，旧用犊一、羊四、豕四，今用犊一、羊七、豕七。孟飨、夆飨旧用羊二、豕二，今用羊七、豕七。禘夆摄事，旧用羊四、豕四，今用羊七、豕七。皇后庙孟飨、腊飨，旧用羊一、豕一，今用羊四、豕四。」先是太常礼院言：「奉诏详定同判太常寺吕公着状，每岁孟飨、腊飨太庙七室，共享羊二、豕二，而奉慈一庙亦如之，酌之丰杀， 
      
殊非适宜。本院伏详，天神至尊，无物可称其德，故祭用犊以贵诚；宗庙、社稷则用太牢，以别天神之祭也。楚观射父曰：『天子举以太牢，祀以会。』郑康成曰：『会，三太牢也。』周制，夆祭每庙各一牢。《汉旧仪》：大夆祭，每牢中分之，左瓣上帝，右瓣上后。俎余，委肉积于前数千斤。周、汉宗庙，牲牢之富从可知矣。请如公着议。」特降是诏。 
神宗熙宁元年十一月十七日，帝朝飨太庙。至英宗室，泣下，涕沾圭衮，左右莫不感动。 
元丰元年二月八日，太常礼院言：「亲祠太庙，旧斋坊焚册地，东、南、北各约二丈。今详定，焚册当于南神门外，则地步亦当如旧，仍环以青绳，务令严洁。」从之。 
三年八月十四日，郊庙奉祀礼文所言：「《特牲馈食礼》：『尸九饭，主人既衍尸，祝酌授尸，尸以酢主人，主人左执角，祭酒进德嘏。』《少牢馈食礼》：『二佐食各取黍于一敦，上佐食抟之以授尸，尸执以命祝，祝受，以嘏于主人曰：「皇尸命工祝，承致多福无疆于女孝孙。来，女孝孙!使女受禄于天，宜稼于田，眉寿万年，勿替引之。」』盖祝将命(祝)接神者也，必命祝以嘏主人，何也 言神歆其祀，畀以长大之福。祝能博神之意，致之于主人耳。故曰『祝以孝告，嘏以慈告』。(楚诗茨)〔《诗 楚茨》〕说天子之礼，亦曰『工祝致告，徂赉孝系』。丁孚汉祠恭怀皇后嘏辞曰：『恭怀皇后命工祝承致多福无疆，于尔孝曾皇帝。』是东汉犹使工祝。今礼，皇帝饮福，乃古之受嘏，而仪注则以内臣酌酒授侍中，侍中跪进，皆无所本。又按，古者祝以啬黍嘏主人，然后释神之辞，其谓之胙者，止是尸与主人相荅胙之俎。今独用胙俎，而无啬黍，则于礼为阙。所有明堂、南郊、太庙亲祠，饮福酌酒、进爵、受虚爵，伏请改命太祝。仍仿《仪礼》侑食、抟黍之说，命太官令取黍于簋，抟，以授祝，祝受以豆，以嘏于皇帝。其嘏辞以近礼无尸，即更不用。」 
二十三日，太常礼院言：「旧仪，亲祠太庙，车驾未至大次，太祝、宫闱令奉出帝后神主，置于座，行礼毕，已还斋殿，方纳神主。近被旨，亲祠，皇帝于(胙)[阼]阶出神主，及礼毕，纳神主，然后皇帝降阼阶。伏详皇帝至阼阶立，俟太祝、宫闱令奉出帝后神主，至于座，方行礼。礼仪使奏礼毕，皇帝立，俟纳神主讫降阶。旧八室帝主以太祝八员迁纳，其僖祖、顺祖、翼祖、宣祖、太祖、太宗、真宗、仁宗室后主，只令太庙宫闱令二员。伏缘皇帝至位立定，方行迁纳，虑宫闱令员少，迁纳迟缓，乞权差宫闱令七员同奉。」从之。 
四年九月二十九日，详定郊庙奉祀礼文所言：「亲祠，大辂入太庙西门，近庙南门，望即降辂，步入庙，少东升辇，就大次。仍自今群臣奉祠，并于西棂星门外下马。」从之。 
六年十月二十三日，尚书礼部言：「亲祠仪注，南郊则先奏乐六变，升禋以降神，然后皇帝升坛，奠镇圭，上香，奠玉币以礼神。太庙则皇帝先诣逐室奠镇圭，上香，祼鬯于地，奠币讫，退复位，然后作乐九变以降 
      
神。伏缘祭祀必先求神，而后礼神。今来仪注，奠、圭、币俱在未作乐之前。且祼求诸阴，乐求诸阳，二者主于求神，祼于作乐之前可也；圭、币系降神之后礼〔神〕之物，既未降神，岂可先行礼神之事 与郊礼求神、礼神，先后次序不同。欲乞只依旧仪，先奏乐，然后皇帝诣逐室上香，祼鬯，奠圭币。或恐圣意必欲先祼，以合周人先求诸阴之义，即乞晨祼之时，皇帝先搢大圭，上香，祼鬯，复位，候作乐馈食毕，再搢大圭，执镇圭，奠于缫藉，次奠币，须执爵，庶礼神并在降神之后。」从之。 
十一月五日，帝亲祠南郊。前期三日，奉仁宗、英宗徽号册宝于太庙仁宗：原误作「神宗」，据《宋史》卷三六《神宗纪》三改。袍至大次，有司奏中严外办。礼仪使跪奏请行事，帝服衮冕以出。至东门外，殿中监进大圭，帝执以入。宫架乐作，升东阶，乐止，登歌乐作。至位，乐止。太祝、宫闱令奉请室神主于座，礼仪使赞曰「有司谨具，请行事」，帝再拜，诣 。是日，斋于大庆殿。翌日，荐飨于景灵宫。礼毕，帝服通天冠、绛纱袍，乘玉辂至太庙，宰臣百僚班迎于庙门。侍中跪请降辂，帝却乘舆，步入庙，趋至斋宫。翌日，帝服罍洗，登歌乐作。降阶，乐止，宫架乐作。至洗南，北向，乐止。帝搢圭，盥，帨，洗瓒，拭瓒讫，执圭，宫架乐作。升堂，乐止，登歌乐作。殿中监进镇圭，帝搢大圭，执镇圭，诣僖祖室，乐止，登歌奏《瑞安之曲》。至神座前，北向，跪奠镇圭于缫藉，执大圭，跪，三上香，执瓒祼地。奠瓒，捧币，奠讫，执圭，俛伏，兴，出户外，北向再拜。内侍举镇圭以授殿中监，至次室行事，皆如前仪。帝还位，登歌乐作。至位，乐止，宫架《兴安之乐》作，文舞九成，止。礼部、户部尚书以次官奉逐室俎、豆，宫架《丰安乐》作，奠讫，乐止。帝再诣罍洗，登歌乐作。降阶，乐止，宫架乐作。至洗南，北向立，乐止。帝搢圭，盥，帨，洗爵，拭爵讫，执圭，宫架乐作。帝升东阶，乐止，登歌乐作。至僖祖室，乐止，宫架乐作。帝搢圭，跪受爵，祭酒，三奠爵，执圭，俛伏，兴，出户外，北向立，乐止。太祝读册文，帝再拜。诣次室，皆如前仪。帝还位，登歌乐作，至位，乐止。文舞退，武舞进，宫架《(王)[正]安之乐》作。亚献以次行事，如前仪，乐止。帝诣饮福位，登歌乐作。至位，乐止，宫架《僖安乐》作。帝再拜，搢圭，跪受爵，祭酒，三啐酒，奠爵，受俎，奠俎，受抟黍，奠黍豆，再受爵，饮福酒讫，奠爵，执圭，俛伏，兴，再拜，乐止。帝还位，登歌乐作，至位，乐止。太常博士(编)[ ]祭七(祠)[祀]、配飨功臣。户部、礼部尚书彻俎豆，登歌《丰安乐》作，彻讫，乐止。礼直官曰「赐胙」，行事、陪祠官再拜，宫架《兴安乐》作，一成，止。太祝、宫闱令奉神主入庙鹢室。礼仪使跪奏「礼毕」，登歌乐作，帝降阶，乐止，宫架乐作。出东门，殿中监受大圭，归大次，乐止。有司奏解严，转仗赴南郊。自元丰元年上命枢密直学士陈襄等详定郊庙奉祀礼文，正历代典礼之失，至是荐享之仪(燎)[灿]然一新，天下称庆。 
哲宗元符 
      
元年八月六日，三省言：「礼部奏：南郊前朝飨景灵宫、太庙，乞俟终献行礼毕，皇帝再升饮福，降还位。」从之。 
十一月十八日，帝诣太庙斋宿，自庙门降辂，屏盖，步至斋殿。翌日，朝飨，诏读册官至御名勿兴。及飨神宗室，凄惨泣下。礼毕，乘舆出，至庙门少东，进步就辂。诏读册至御名勿兴事着为令。 
三年四月二日，太常寺言：亲祠太庙，俎实当罢大牲腥、熟肠胃，止存离肺、(利)[刌]肺。从之。 
徽宗建中靖国元年十一月十八日，以冬祀亲飨太庙。及门，降辂，步入。翌日，奉瓒祼鬯。至神宗室，悲伤感咽。是时风雪连日，上屏常膳，御蔬食。顷之，雪止。礼毕，自斋殿步至庙南门就辂。遣近侍宣谕宗室世雄等曰：「宗室执事，升降审详，周旋合度，虽隆周盛际，谅无以加焉。」二十一日，荐飨于景灵宫，遂斋于太庙。二十三日，朝飨九室。 
