<!-- { "loadSidebar": true } -->
巾鞍勒马各折匹巾：此句当有脱误，本句下当为副使之赏赐。、衣七件、金带象笏、乌皮t、银器一百两、彩帛一百疋、鞍勒马各一疋。其从人，上节十八人，各练鹊锦袄及衣四件、银器二十两、彩帛三十疋；中节二十人，各宝照锦袄及衣三件、银器十两、彩帛二十疋；下节八十五人，各紫绮袄及衣四件、银器十两、彩帛二十疋；并加金涂银带，上、中节又加丝 。就馆，赐生饩，大使 粟各十石、￥二十石、羊五十、法酒糯酒各十壶，副使 粟各七石、￥十五石、羊三十、法酒糯酒各十壶。承天节，各别赐衣一袭。遇立春，各赐金涂银镂幡胜春盘。又命节帅就玉津园伴射弓，赐来使银饰箭筒弓一、箭二十，其中的，又赐窄袍衣五件、金束带、鞍勒马。在馆遇节序，则遣近臣赐设。辞日，长春殿赐酒五行，赐大使盘球晕锦窄袍及衣七件、银器二百两、彩帛二百疋，副使紫花罗窄袍及衣六件、银器二百两、彩帛二百疋，并加金束带、杂花罗绫百疋，从人各加紫绫花絁锦袍及银器、彩帛。将发，又赐银器、瓶、合、盆、沙罗、注 等。契丹主生日，朝廷所遗金酒食茶器三十七件，衣五袭，金玉带二条，乌皮白皮t二两，红牙笙、笛，觱篥，柏板柏板：按《宋史》卷一四二《乐志》，教坊乐器有笙、笛、觱栗、拍板等，因疑此处「柏」当为「拍」之误。，鞍勒马二匹，缨复鞭副之，金花银器三十件，银器二十件，锦绮、透背、杂色罗纱绫縠绢三千疋，杂彩二千疋，法酒三十壶，滴乳茶十斤，岳麓茶五斤，盐蜜果三十罐，干果三十笼。其母生日，约此数焉。正旦则遗以金花银器、白银器各二十件，杂色罗绫纱 
      
縠绢二千疋，杂彩二千疋。 
三年十二月，契丹使耶律阿括有疾不入，帝遣医官副使霍炳等诊视之。时阿括不赴得上寿及斋筵，深自 恨，帝曰：「所差医官，止令诊(胗)[脉]处方，如有药饵，令自和合，其使、副又须求乐饵，得即对面服之。虽相示不疑，然悠久或有不可疗者。自今朝廷宜以医官随行，则彼亦必使医官同至也。」 
是月，契丹使萧汉宁至，时元日会朝贺，汉宁自言不习汉仪，愿不给朝服，副使吴克昌等亦言与大使同叙班，难衣朝服，诏听自便。 
四年四月，接伴契丹使王(晓)[曙]等言：「尝使契丹，其国臣寮每见，即兢来趋揖，询问朝廷臣寮旧曾奉使至其国者动静安否。臣具实对之，认其上下情寔无精粗。其契丹人使到阙，有曾奉使契丹者，乞诏谕亦许令趋揖，谈问其安否。所贵示之无间，人得欢心。」从之。时内殿崇班高继忠亦有此请，并可其奏。 
是岁，户部员外郎、直集贤院利瓦伊等使契丹还，上虏中事，且言：「虏主见汉使，强服衣冠，事已，幅巾杂胡骑出射猎，官属随帐，自办器械糗粮。蕃法极严，死者必屠害惨毒。虏者尝云：契丹乃禽兽，非同汉人可以文法治也。」 
四月，庄穆皇后上僊，帝谓宰相王旦等曰：「后崩，合遣使赴告契丹否 」旦等曰：「命使赴告，或令边臣录告之，皆可。」帝曰：「于礼宜赴告。然每岁命使，颇闻供亿勤至。今若遣使，则自兹两国凡有大故，各须轺传交驰，益增烦扰矣。」乃诏边臣 
      
俟北境遣人询问，即录诏报之，仍谕兹意。 
十一月，河东转运使言：「唐龙镇来璘、来美等为西路契丹所掠。美即璘之季父，久依府州，与来怀正同族，不相能，故怀正召戎破之以报怨。」枢密陈尧叟曰：「璘、美等亦穷而款塞早者，常持两端，且非富强之族，但据险阻，恣为观望。朝廷征之则趣河之东，地曰东霁 ；契丹加兵则趣河之西，地曰西 ，界卒骑兵所不能及。」诏候契丹使至，以其事谕之。 
是月，契丹使耶律元至，又令庖人来献蕃食。蕃俗，家提狸那家提狸那：《长编》卷六七作「最重食提狸邦」，疑是。提狸邦即貔狸。，发土得之土：原作「士」，据《长编》卷六七改。，如大鼠，唯供母主。至是，挈数头至，日饮以羊乳。帝许其馔告进入，择味佳者再索之，使大感悦。 

是年，麟府路言：「契丹率兵捕贼至境上，恐谋侵轶。」帝曰：「此疑之过者。」遣内臣视之，果执盗马舍利而还执：原作「报」；还：原脱，据《长编》卷六八改、补。。
 蕃夷 宋会要辑稿 蕃夷二 辽 下 
     
宋会要辑稿 蕃夷二

辽下题前原有「《辽史拾遗》附录卷二」一行字，删。
【宋会要】
真宗大中祥符元年正月，北面言：契丹置馆于拒马河北，以候朝使。 
二月，户部副使宋抟使契丹远，上虏中事，且言：「契丹所居中京在幽州东北，城垒庳小，鲜居人，夹道多蔽以垣墙。宫中武功殿，其主居之；文化殿，母居之。又有东、西掖门。然蕃夷性不检，每宴集，有不拜而懈惰者。」 
六月，以都官员外郎孙奭假秘书少监，使契丹，谕以今年十月有事于泰山，仍不烦遣使。时议者以东封大礼必须差发六师，恐契丹猜虑，遂议差使谕意。帝曰：「如闻朝廷每命使持礼往彼，皆自界首差使、副接伴，逐程每命使人专备馆谷，国主必自远而至，躬亲 
     
延接，颇为勤至劳费。当令奭至雄州日，先以文字达之，或(上)[止]差人于界交领，或至本国。契丹果止差人至界河交领书信，若本国报书，亦只雄州交领。」乃得报云：「封禅大礼，何劳告谕 其礼物虑违誓文虑：原作「屡」，据《长编》卷六九改。，不敢辄受。」帝曰：「异域常能固守信誓，良可嘉也。」 
十一月，契丹使左武卫上将军萧永等来贺承天节，宴于长春，不举乐，以将奉册谒庙故。 
二年二月二十五日，入契丹使还，前殿前都虞候王继忠附奏，献名马、法锦、银鼠貂鼠被褥、梀棂酒器 堞，贺封禅礼毕。诏答赐之。 
五月，边臣言：契丹为黑水所侵而遁。时雄州言契丹改筑新城，宰臣王旦曰：「契丹所纳誓书，有"无创修城池"之言。」枢密陈尧叟曰：「彼先违誓修之，亦此之利也。」帝曰：「岂若遗利而敦信乎 且以为始始：原作「如」，据《长编》卷七二改。，是当有渐也。宜令边臣遣人告其违约以止之，则抚御远俗，不失其欢心也。」 

十月，帝以御笔所记事示宰臣，曰《送阑马》。帝曰：「雄州奏："得阑马，送契丹。"又奏："近有盗马以归投者，其马亦止称阑，遣送北部遣：原作「遗」，据《长编》卷七二改。。"然则彼亦知其绐也，宜谕雄州更有若此者，当阅实以还之，无涉欺诞。」 
十二月二十四日，雄州言：「得涿州报，契丹以其〔国〕母萧氏以十二月十二日卒丹：原作「国」，据《长编》卷七二改。，遣使天成军节度使耶律信宁来告哀。」时契丹贺正使在馆，诏馆伴谕之，集贤校理张象中、合门祗候薛贻廓驰驿迓〔之〕。诏废朝七日，择日制服。 
二十八日，耶律信宁至，命太常博士赞引，请西 
     
上合门使受书，进内博士。命祠部员外郎直集贤院石中立、太常博士直史馆刘谐与礼直官同赞引，又命利瓦伊、曹利用馆伴其使，令中书门下、枢密院、三司使、学士、知制诰已上就都亭驿吊慰突鲁姑等，又令突鲁姑等就开宝寺设位，奠哭成服。又令礼院为定成服仪注。礼直官引使、副北向设香酒，拜跪成服，举哭三奠，焚纸马，改服吉服，还驿。其制，大使、副使粗布头冠帽，斜巾，方裙，大袖*，绢衬衫，腰绖，桐杖；上、中节粗布斜巾，襕衫*，绢衬衫，腰绖；下节粗布株子，四衫*，腰绖。 
三年正月，契丹使冯起等言：所进国母礼物，本国以母亡，恳辞不受。 

闰二月，诏河北、河东缘边安抚司，候契丹国母葬日，令沿边州军于其日前后各禁音乐三日。仍移文契丹界，令知朝旨。 
是月，河东缘边安抚司言：北人王贵举族来归，欲送还之。帝曰：「蕃法，亡者悉孥戮之。况契丹誓书：逋逃之人，彼此无令停匿停：原作「渟」，据《契丹国志》卷二○改。。可令本州岛遣归北境，勿移牒部送。」 
六月，知雄州李允则言知：原无，据《长编》卷七三补。，契丹界累岁灾歉阙食，多于近边市籴。诏本州岛出廪粟二万石，贱粜以济之贱粜：原作「出籴」，据《长编》卷七三改。。 
是岁，契丹相韩德谦死。韩久专政，有智略，契丹畏服。自萧氏卒，继以韩死，虏主闇弱，其弟隆庆尤桀黠，众心附焉。言事者请因遣使，特加恩隆庆。帝曰：「讲信修睦，务有大体。如其不法，遂加恩命，岂柔远之道耶 」 
七月，雄州言：「契丹国主以其母丧殡显州，日三时沃奠。四月，葬 
     
于州北二十里。五月，召所部南北大王、皮室、乙室频毕、太师、奚、室韦、黑水女真等，赋车二十乘，于幽州载戎器，将伐女真、高丽。时契丹又杀其臣邢抱朴，召刘晟代知政事，又召隆庆。隆庆反侧，辞以避暑，不从，辄缮完兵器，遣亲信以私书交结国中贵幸。其亲信录书来告雄州，诉其戎主不能 睦亲族，国人思汉。」帝曰：「此必隆庆教为之。」密谕边臣沮其意。凡契丹有所调发，先下令，使自办兵器、马、粮糗，故其钞略所得，不补所失。又索境内汉口有罪者配军，曰「骁武」。人皆嗟怨，不为用。 
九月十一日，契丹遣临海军节度萧曷领、给事中室程，奉其母遗书及遗物玉钏、琥珀，璎珞、码 瓶盘、犀玉壶、良马等来上来：原脱，据《长编》卷七四补。，又遣左武骑上将军萧善宁、左领军卫大将军张崇济，献御衣、文犀带、名马、弧矢等，来谢赙礼。以国母遗留书礼，亦令于合门通进人使入见。 
十一月六日，契丹以本国将征高丽，遣右监门卫大将军耶律宁奉书来告。时议以朝廷前遣孙奭告东封，契丹馆奭于境上，但有报书，今其使来，当遣使接伴，示以方守前约。如(监)[坚]欲赴阙，即从其请。乃以殿中侍御史赵稹假给事中，驰赴雄州迓之，知制诰孙仅假中书舍人，东上合门使白文肇馆伴。初，耶律宁至涿州，李允则止之。宁言奉国命以机事驰报，不敢驻。允则即遣使臣伴送赴阙。及至，又以宁远来困乏，特放起居两日。朝、辞日，就驿赐御筵，又同 
     
赴玉津园射弓，其例并杂物据文意，「例」下当有脱字。、鞍马、弓箭，悉赐之。 
十日，知枢密院王钦若言：「将来契丹贺承天节、正旦使赴阙，未审举乐不 」帝曰：「此当谕雄州不须先问，但依例自界首音乐迎接，悉依自来体例。如彼使不欲听乐之时，即以"(令)[今]来特礼庆贺，即与回谢礼信、持送遗留事体不同，兼缘已入朝廷封境，难以止绝"谕之。」 

