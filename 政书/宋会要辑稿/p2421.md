<!-- { "loadSidebar": true } -->
十六日，诏故责授汝州团练副使邢倞特追复左中大夫。倞靖康间为司农少卿，充北使馆伴，与李纲同谋结余堵纲：原作「刚」，据《宋史》卷三五八《李纲传》改。下同。，致金人再兴师，(军)朝廷以倞浅谋召祸，谪散官安置英州，死于贬所。至 
      
是，其家属引李纲已牵复陈乞，故有是命。 
六年十一月十七日，诏符行中特追复左朝散大夫，充敷文阁待制。先是，绍兴二十六年，行中以敷文阁待制奉祠，言者论其交结秦桧，致身侍从，顷帅(城)[成]都，将朝廷已放逋负复行催促，废格诏命，蜀人怨之，(致)[至]是落职罢宫观。已而言者论列不已，次年遂责授散官，南雄州安置，死于贬所。至是，其子愿上章辨诉故也。 
二十四日，诏故勒停人前右朝请大夫、直秘阁郭淑可追复元官，与一子恩泽。先是隆兴二年，淑知盱眙军，值虏骑渡淮，委城先遁，有旨特勒停，送静江府编管。至是，家属诉于朝，谓淑不能守御而先期保护百姓出城，中尝蒙恩自便，不幸身亡，故有是命。 
七年六月二十四日，诏左朝奉大夫致仕汪勃追复龙图阁学士勃：原作「渤」，据本书职官七七之七五改。。 
十二月二十四日，诏故责授果州团练副使戚方可特追复舒州观察使。 
九年九月五日，故除名勒停人前右宣教郎卢仲贤特追复元官，与一子承信郎。先是隆兴元年，仲贤以枢密院计议官往金国军前议事，已而以将命失指，为言者论列，有旨追毁出身以来文字，除名勒停，送郴州编管。至是，其家属诉于朝廷，谓和议再成，始于仲贤，当来所议适用、地界、岁币、归附四事，今皆如约，故有是命。
 职官 宋会要辑稿 职官七六 追复 
      
追复
【宋会要】
      
淳熙元年七月二十五日，诏故降授左朝奉郎、直秘阁查钥特与追复朝散郎。以钥干道七年十月，知台县望具(折)[析]总领所支钱物失实知台县望：文意不通，疑当作「知台州孙望」(本书中「孙」多误作「县」)，俟考。，降一官放罢。至是遇赦，特与追复。 
五年八月十八日，诏故右朝散郎王循友特追复元官，与恩泽一名。以其妻言，循友昨知建康府日断配作过逃。制书有云：「缅怀故将，录乃旧功。」 
嘉定元年二月八日，诏故复资政殿学士、太中大夫赵汝愚特复观文殿大学士、银青光禄大夫。以更化之后，改正实录，明辨谗诬，故有是命。 
三月二十五日，诏故降充银青光禄大夫、卫国公秦桧指挥更不施行。先〔是〕开禧二年四月，臣僚论列，遂追王爵，至是复有此命。 
四月十三日，诏故国子司业、湖南安抚刘焞特复集英殿修撰，依前朝大夫朝大夫：「朝」下当脱一字，然宋大夫有「朝请」、「朝奉」、「朝议」诸名目，不便臆补，仍俟详考。。以四川宣抚副使安丙言焞高明端亮，嫉恶如仇，为人诬蔑，乞与牵复职名，故从其请。 
十年正月十三日，诏项安世特与追复直龙阁。先是其子新监潭州南岳庙寅(县)[孙]自陈：「父安世顷蒙先朝擢寘馆阁，忠诚许国，不欺不疑。庆元之初，因应旨上言，指权臣窃政之渐，首遭废黜。开禧之末，始以王命起守鄂州。自谓偶罹艰棘，获效臣子之忠，不意权臣忌功，反肆诬蔑，罢官禠职，三被重劾，于其废殒前一日，犹有镌官之命。先父不幸被疾，竟负谪以死，以故职名未复，罪籍未除，死者负冤，生者抱痛。欲望哀念久郁，甄录旧劳，特赐追复贴职。」故有是命。 
十五年十月 
      
十九日，诏施宿特与改正，追复朝请大夫。以其女安人施氏自陈女安人：原作「安人妾」，按后文云「故父宿」，则施氏分明为施宿女，因改，并据文意移「女」于「安人」前。：「故父宿昨任淮东提举日，但知尽忠报国，讨究弊源，撙节浮费，不顾怨仇，悉皆痛革。是以取怨于僚属，有忤于交承。不幸身死，谤议起于雠人，诬合倾挤，死及百日，(勿)[忽]致臣僚论父盐政及修城事。于父死一年之后，行下抄籍，一家骨肉星散，狼狈暴露，故父灵柩亦皆封闭，寡妻弱子无所赴愬。念故〔父〕系孝宗朝谏官施子之长子施子之长子：按施宿之父为施元之，似当改「子」字为「元之」。，把麾持节，廉直素着。昨来狱司勘作八十余万缗，逮至抄(佑)[估]，自高曾以生生之计、升斗之租，总不及五万缗，可见当来冤枉。又蒙公朝轸念无辜，拨钱津葬，节次蒙恩，始有生意。去年八月内明堂赦恩及今年正月内受宝大赦，念妾等存殁衔冤，迄今九载，已蒙朝廷给还家业，所有父宿元官职及身后转一官并坐前已陈乞致仕恩泽，未蒙照赦改正给还，情实迫切，乞详所陈施行。」故有是命。
 职官 宋会要辑稿 职官七七 起复 
     
宋会要辑稿 职官七七

起复
【宋会要】
宋朝之制，文臣谏舍以上、牧伯刺史以上丁父母忧者，皆卒哭后恩制起复，牧伯以上仍加将军阶。内职遭丧者，但给假而已，其愿终丧制者亦听，惟京朝、幕职州县官皆解官行服，亦有特追出者。庆历初，始诏三司副使已上非领边寄，听解官终制，然经卒哭亦降制起复，须上表乞终丧，乃诏可。嘉佑初，复许合门祗候使臣内殿崇班、太子率府率正刺史以上解官行服，惟军职边任给假百日追出。供奉官以下愿行服亦听。宗室初同此制，熙宁初，自副率以上并解官行服焉。 
太宗太平兴国六年二月二十五日，诏曰：「三载通丧，百王达礼。近朝以降，急于用人，凡锺艰疚之臣，多行抑夺之命。而起复臣僚等，或速于陈力，或志切感恩，未满十旬，便赴朝谢。念忠勤之节，诚则可嘉；于敦劝之风，窃恐未尽。自今并许百日后来赴朝谢，其料钱即自敕下日支给。」 
雍熙二年十一月二十一日，诏曰：「三年之制，谓之通丧，圣人垂教，百代不易。向者臣僚居丧，多从抑夺，盖切于为理而急于用人，求便一时，诚非永制。方敦孝治，以厚时风，宜从栾棘之心，俾守苴麻之礼。自今京官、幕职州县官有丁父母忧者，并放离任；京官见奉使差委者，候替离任；常参官奏取进止。」先是，应御前及第并江浙人任在北州县官丁忧者，并不令离任；职事官及见任川广、江 
     
浙、河东幕职州县官丁忧者，亦不听离任。自是遂解官，然朝官间亦有特追出者。 
端拱二年八月二十六日，诏：「京朝官丁忧，多是转运使或本州岛举留，比至替回，已终丧纪。自〔今〕应在外充知州、军、监并通判官者，如有以次官处，便放离任持服。监临物务有同监者准此。如只一员者，疾速奏闻，差人充替。(戃)[傥]或举占，并科违制之罪。其幕职州县官丁忧者， 所在放离任，员阙速具奏闻注填。」 
至道(一)[元]年十月二十八日，太常博士、直史馆梁颢，太常丞、直集贤院赵安仁，各丁忧，特 追复本职。自(芝)[兹]转运、直馆多特恩追出者。 
真宗景德元年十月二十四日，有司言，左司谏、知制诰晁迥起复本官，准故事合缀本班之末。特诏叙班仍旧。 
三年四月二十八日，诏：「川峡官丁父母忧者，除州军长吏奏取旨吏：原作「史」，据《长编》卷六二改。，余许解官行服。」 
大中祥符六年六月十七日，故庄宅副使刘仁霸子大理评事中象免持服，佥署澧州判官事署：原作「事」，据《长编》卷八○改。。仁霸知澧州，绥抚蛮人有政绩，至是卒，荆湖转运使陈世卿言中象久随父在任，颇谙溪洞事，故以命之。 
七年八月十六日，三司言：「户部判官、虞部员外郎袁成务丁父忧，望(持)[特]免持服。」宰臣言淳化中寇准为三司推官，尝有此例，特诏从之。 
九年正月十九日，枢密使王钦若言：「编修《册府元龟》官太常博士、秘阁校理聂震丁所生母忧，嫡母尚在，望特免(特)[持]服。」诏礼仪院参详以闻。礼仪院言：「按周制， 
     
庶子在父之室，则为其母不禫。晋解遂问蔡谟曰：『庶子丧所生，嫡母尚存，不知制服轻重。』荅云：『士之妾子服其母，与凡人丧母同。』锺陵胡澹所生母丧，自有嫡兄承统有：原无，据《长编》卷八六、《宋史》卷一二五《礼志》二八补。，而嫡母存，疑不得三年，问范宣「问范宣」至「犹三年」，原无，据《长编》卷八六、《宋史》卷一二五《礼志》二八补。，签曰：『为慈母且犹三年，况亲所生乎 嫡母虽尊，然厌降之制，父所不及。妇人无专制之事，岂得引父为比而屈降之子 』南齐褚渊遭庶母郭氏丧，葬毕，起为中军将军。后嫡母吴郡公主薨，葬毕，令摄职。若此，则震当解官行服，心丧三年；若特有夺情之命，望不以追出为名。自今显官有类此者，亦请不称起复，第遣摄职第遣摄职：原无，据《长编》卷八六、《宋史》卷一二五《礼志》二八补(「摄」《宋史》作「厘」)。。」诏震依旧赴宣徽院编修。时议谓震难于抑夺，故止遣厘职，盖从宜之制也宜：原作「官」，据《长编》卷八六改。。 
五月四日，殿中侍御史张廓言：「京朝官丁父丧者，多因陈乞与免持服。且忠孝恩义，士大夫所守，苟失节悖礼，何能立身 今执事盈庭，无金革之事，中外之官不可习以为例。伏望自今 依典礼，令解官行服。」诏从之。其官秩当起复及武臣、内职，悉如旧制。 
七月二十三日，引进使、英州团练使、知秦州曹玮以母亡奏闻，中书言：「秦州边要，虑有阙事，准咸平二年王超丁忧，翌日降制起复，今请速追玮出。」即日授起复云麾将军。 
天禧三年十月三日，工部侍郎、知礼仪院杨亿丁母忧，宰臣言：「冬至郊祀，亿典司礼乐之任，望不俟卒哭起复。」从之。 
五年二月二十一日，知杂御史刘烨言：「伏以三年之丧，天下经制，百行之本，孝子大伦，苟执礼以无闻，在履行而有阙。 
     
伏见内外京朝官丁父母忧者，不实时奔丧持服，伤坏风教，紊阙典章。欲望自今官司不得妄有占留得：原作「曰」，据《长编》卷九七改。，奏求追出。其例当起复者，则依旧制。」诏益、梓、夔、利四路长吏依旧奏取旨吏：原作「史」，据《长编》卷九七改。，余官丁忧辄有封奏求免持服者，并论其罪。 
八月十一日，枢密直学士、给事中、知并州马元方丁母忧，诏即日起复，仍给假半月往潞州奔丧。以元方任边郡，故不俟卒哭而夺情焉。 
仁宗天圣元年二月十二日，诏：「秘书少监王随去年八月丁母忧，可依(利)[例]起复，差知润州。」先是，随谪宜丁忧，因中书奏陈，故有是命。 
