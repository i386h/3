<!-- { "loadSidebar": true } -->
六月七日，诏疏决罪人，编排引见官差郑闻、徐本中、莫(蒙)[蒙]。十二日，上御后殿疏决罪人，如(十)[七]年六月之制。 
九年五月二十八日，诏：「今岁疏决，御史台、大理寺差韩元吉、王抃，临安府、殿前、马、步军司差马希言、龙雱，将见禁罪人编叙系囚，定其罪目，申尚书省进呈，取旨降下，择日引见。」三十日，诏疏决罪人，编排引见官差沈度、龙雱。六月一日，上御后殿疏决罪人，如八年之制。
 刑法 宋会要辑稿 刑法五 省狱此标题原无，据天头原批补。 
      
省狱此标题原无，据天头原批补。
太祖建隆二年六月九日，以旱，诏：「东京管内见禁罪人，除恶逆、不孝、劫贼、故杀、放火、官典受枉法赃不放外，其余杂犯死罪，除同情共犯头首处死，余并减一等配灵武，流罪以下减三等，杖罪已下并放。所有不该释放罪人，令开封府尹速与疏决。其大名府、滑、卫、澶、郓、濮、齐、相、磁、(刑)[邢]、洺、贝、冀、博、镇、深、赵、易、定、祁、沧、德、瀛、莫、雄、霸 
      
州，敕到日并依此处分。」 
太宗太平兴国九年六月八日，遣殿中侍御史李范等八人往两浙、淮南、江南、西川、广南录问刑狱。先是，登闻院引对妇人李氏，自陈云无儿息，身且病，恐一旦溘死，家业委弃，欲未死有所归。帝因谓臣曰：「此妇人数日前朕已令开封府依所欲裁置之，今复来告诉，称其父已被系矣。此是小事，何用禁系 京辇之下尚敢如此，天下至广，冤枉可知。朕恨不能 阅天下狱讼阅：原作「关」，据《太宗皇帝实录》卷三○改。，亲行决断亲：原作「新」，据《太宗皇帝实录》卷三○改。。每见大理寺断遣诸州刑狱，多为其中有小未尽即却之。今国家封疆广远疆：原作「强」，据《太宗皇帝实录》卷三○改。，来往动是五七千里，再令勘覆，转是淹延淹：原作「掩」，据《太宗皇帝实录》卷三○改。。今后宜令周细详酌，如不干人命，便与断决，不须重勘。」宋琪等曰：「谨奉诏。」即日分遣使焉。 
雍熙二年八月一日，诏曰：「朕以庶政之中，狱讼为切，钦恤之意，何尝暂忘。盖郡县至广，械系者众，苟有冤抑，即伤至和。今遣秘书丞崔维翰等六人分往两浙、荆湖、福建、江南、淮南，逐路按问，小事即决之，大事须证左者促行之，仍廉察官吏勤惰以闻。」 
四年正月十六日，诏曰：「庶务之中，惟刑是恤，苟狱讼有所枉抑，则和气为之损伤之：原无，据《宋大诏令集》卷二○○补。。宜遣右补阙韩援等分往西川、岭南、江浙等路按问刑狱，小事即决之，大事趣令结绝。事有可断而官吏故为稽缓者，鞫其状以闻。官吏临事强明，狱无 滞者，亦以名闻，当行旌赏。见禁人内有命官并合该申奏者，具案以闻。」 
端拱二年四月四日，遣殿中侍御史 
      
刘丹等八人分录天下刑禁。 
五月十九日，诏曰：「昨以炎热在候，听览余闲，狴牢尽出于击囚，轩陛躬行于断决。冀申淹滞，罔惮勤劳。载念方州，实繁庶狱，或官吏不明于详谳，则缧珌得无于冤沉 是用特遣使臣，就令疏决，庶洽和平之气，式昭钦恤之仁。宜差朝官、京官四十人，分十四路。往逐处点检见禁罪人。流罪已下如录问无阙违，又非钱谷干系者，与本处知州军、通判等约法决遣，不得淹滞刑禁。」 
淳化元年四月五日，以自春不雨，选近臣分往诸处决刑狱。 
三年五月十六日，以久旱，分遣常参官乘传往诸路决狱。帝以久愆时雨，忧形于色，谓宰相曰：「亢阳滋甚亢阳：原作「我旱」，据《长编》卷三三改。，朕恳祷精至，并走神祇而犹未获膏泽者，岂非四方刑狱冤滥、郡县吏不称职、朝廷政理有所缺乎!」是夕降雨尺余。翌日，宰相以时雨应期，相率拜贺，帝曰：「朕孜孜求理，视民如伤，内省于心，无所负矣，而久愆时雨。盖阴阳之数非朕所忧，朕所忧者在政化之未孚、官吏之不称职耳。」因切责宰相，李昉等惭惧拜伏，退上表待罪，诏答之。 
五年正月十六日，遣京朝官十七人分诣诸州决遣刑狱，因饥持(伏)[杖]劫夺藏粟，止诛为首者，余悉减死论。 
至道元年四月十九日，诏曰：「朕抚临区夏，勤恤黎元，每夙夜以惟寅以：原作「之」，据《宋大诏令集》卷二一五改。，庶昆虫之咸遂，而刑罚未措，狱讼尚繁。适当炎酷之时，虑郁和平之气，言念于此，良深惕然。是以分命使臣是以：原无，据《宋大诏令集》卷二一五补。，往申宽典，俾无枉 
      
挠，称朕意焉。宜令常参官乘传分往诸路，与长吏同决遣刑狱。应恶逆、四杀、官典犯赃、欠负官物见行催理不赦外，其劫盗止诛首恶，余党悉杖脊刺面，配本处牢城配：原脱，据《宋大诏令集》卷二一五补。。其余罪流以下递降一等，杖已下放。所至决遣讫，具刑名事状，附疾置以闻。」时命侍御史元 、职方员外郎李范、户部员外郎魏廷式、都官员外郎孙纮、比部员外郎直昭文馆勾中正、虞部员外郎吕宏之、太常博士直昭文馆席羲叟、太常博士李昭素、《春秋》博士王柄、太常丞剧元吉、殿中丞李居简、梁正、马表微、著作郎李通微、太子中舍彭绘、著作佐郎杨士元、直史馆赵况、直集贤院赵安仁、大理寺丞张维、乐世隆、李承信等二十二人，殿直陈居爽等十人，三班奉职崔懿等十二人，凡四十五人分往焉。 
真宗咸平元年二月五日，诏曰：「朕钦承先训，嗣守鸿图，视民如伤，惟刑是恤。言念庶狱，尚多系囚，或冤枉莫伸，或滞淹未决，感伤和气，莫甚于斯于：原脱，据《宋大诏令集》卷二○一改。。凡尔庶僚，各宜匪懈。应在京禁囚，已亲疏决已亲疏决：《宋大诏令集》卷二○一作「朕已躬亲疏决」。，其西京、诸路系囚，限 到日，长吏画时决断画：原作「尽」，据《宋大诏令集》卷二○一改。，如有冤滥，便与申理，限三日内毕闻奏「毕」下《宋大诏令集》卷二○一有「具」字。。内追证未圆、须对 者，疾速结绝。老幼疾患不任科责者，流、徒罪准律收赎，杖已下并放。若久折官物、经赦未放者，并具析申奏，当议除放。禁囚无食者，量破官米。狱内扫洒洁净，供给水浆，职官专切检校。枷杖轻重，并须一依令式，不得踰越制度。」 
四月一日，以旱命 
      
翰林学士宋湜、王旦、知制诰李若拙疏决三司、御史台、开封府系囚。诏曰：「朕道未方古，德罔洽人，致使庶狱尚繁「庶」原作「度」，「繁」原作「系」，并据《宋大诏令集》卷二○一改。，五刑未措，兴言及此，良用愧焉。载念黎人，陷于刑辟。或槚楚之下，痛急自诬；或狴牢之中，苦极谁诉。感伤和气，职此之由。是用分命使车， 诣方郡，申此纳隍之意，成予空圄之心。宜遣常参官驰往诸路，疏决刑狱。」 
三年十月二十三日，命翰林学士王钦若、知制诰梁颢为西川峡路安抚使颢：原作「灏」，据《宋史》卷二九六《梁颢传》改。杀并为已杀人不降外，余死罪、徒、流、流已下递降等，杖已下释之。死罪合该减降情理难恕者，疾置以闻。 ，仍诏所至录问系囚，除十恶至死，官典犯正枉法赃至杀人，劫杀、谋杀、故杀、 
四年二月十二日，诏曰：「去冬以来，嘉雪未普，今春将半，膏泽尚愆。农事方兴，亢阳是惧。 走郡望 ：原作「编」，据《宋大诏令集》卷一五一改。，精祈上穹，感应未闻，祈畏良切。得非郡国之内，狱讼滋彰，狴牢之间，缧系淹久，或伤和气和：原脱，据《宋大诏令集》卷一五一补。，乃兆灾氛!是遣使车，巡行诸路，决其留滞，务尽哀矜。宜令库部员外郎程渥等乘驿分诣诸路，疏理系囚，杖已下并放。内有公然淹缓刑狱之处，具事以闻。」 
六年二月十九日，遣朝臣使臣分往京东西、淮南水灾州军赈恤贫民，疏理刑狱。 
六月八日，诏陕西诸州疏理系囚。 
景德元年正月二十五日，平虏城上言军营遗火，焚居人庐舍甚众，遣合门祗候谢德权乘驿至宁边军，会孙全照同往穷诘其故。军民谋剽财物者，并按军令； 
      
军校不知情者，决杖，隶别州员僚直；余并论如律。 
八月十六日，诏曰：「江吴之分，亢暵为灾，言念蒸民，遘之艰食，至婴法网，或系圆扉，特命使车，就加钦恤。宜令户部判官李防、直史馆张知白、合门祗候李守仁、郭盛、乘驿分诣江南东西疏理系囚，据见禁罪人，与长吏已下勘问，诣实情 ，限三日内依法断遣。若重罪照证未圆者，亦须催促了当。民间有不便(者)[之]事，相度利害以闻。名山大川灵祠，委长吏精虔祭醮。」 
二十七日，诏曰：「朕临驭寰区，忧勤政理，眷惟远俗，尤所注怀。虑庶狱之稽留，或齐民之疾苦，是用下诏疏决，命使抚存，特申钦恤之恩，以慰黎元之望。宜令直史馆何亮、合门祗候康元乘驿往广南东西路疏理系囚。民间不便事，与长吏实封以闻封：原脱，据《宋大诏令集》卷二○一补。；所至父老、军校犒劳抚问之。」 
三年九月五日，以淮南秋旱民饥，命转运使疏理管内系囚。 
二十六日，诏给事中董俨、职方员外郎韩国华、知开封府张雍同虑问本府见禁罪人。情理轻者，实时决遣；其连逮证勘者，有催督结绝，无使留滞。时府狱禁囚二百余人，虑其决断淹延故也。 
十二月二十二日，命盐铁判官冯亮、直史馆陈尧佐、合门祗候高维忠、侍其振分开封府界提点刑狱提点：疑当作「疏决」。。 
大中祥符二年五月十二日，以陕西旱，遣三司盐铁判官杨可驰驿往疏决系囚，除罪至死及官典犯赃外，余流罪已下递降一等，杖已下释之，杂犯死罪 
      
情理可闵者奏裁。」 
三年八月十八日，以淮南旱，诏转运、提点刑狱官疏理系囚，并从减等。民有盗粟食者，量事裁遣。 
七年六月五日，诏曰：「齐民之刑，惟舜犹恤。导扬善气，方属于丰穰；长养仁风，适当于炎暑。念兹缧绁兹：原脱，据《宋大诏令集》卷二一五补。，或有系淹，特示宽恩，并从轻典。除在京禁囚朕已亲疏决外，宜令两京、诸路限 到，据见禁罪人除重刑外，便仰长吏躬亲详鞫情 ，流罪降等决遣，杖已下释之。官典等不得一例减降。管内县分应系杖罪，并就县疏放。」 
天禧三年八月十五日，命开封府释杖已下系囚。 
