<!-- { "loadSidebar": true } -->
二日，金国伪骠卫大将军(将军)、西南路讨招使萧鹧巴，左骁卫上将军耶律适哩，节度使耶律秃谋、萧邈舌及千户、谋克等百余人归顺，皆契丹首领也。 
十四日，诏萧鹧巴、耶律适哩各补武功大夫、遥郡团练使，耶律秃谋、萧邈舌各补武翼大夫、遥郡刺史，及千户、谋克等以次悉官之。从江淮宣抚使司奏拟也。 
寿皇圣帝隆兴元年正月十八日，臣僚言：「宣抚司解遣招降、捕获金人百余人。诏拨隶殿前司。窃谓非我族类，其心必异。汉、晋、唐尝处夷狄于外郡，尚皆生患，而况行阙之下，周卫之中哉!伏望特加睿断，以今所招并自今归附人尽拨归都督府处分，庶几锁患未萌。」诏依，仍分拨江上诸军使唤。各家丁壮给闲田耕种，常加伺察，即不得令接近居住。 
五月十四日，江淮都督府言：「建康诸军统帅邵宏渊攻围虹县，伪知州蒲察徒穆及同知大周仁、千户赵受、李公辅等，率军万余人归顺。」 
十九日，江淮都督府言：「伪右翼军都统萧琦将带家属、奴婢、亲信赤山千户、尖山千户、马尾山千户、石盘千户、蕃军等，自宿州归顺。」 
二十七日，上语辅臣：「蒲察徒穆、大周仁、萧琦并除节度使，恐赏薄，无以劝后(故)也。」 
六月九日，诏归朝千户李公辅特补武德大夫、果州团练使，薄彝、赵受、任寿吉、李元、乌延谩 
      
都罕并补武德大夫、忠州刺史，蒲察徒穆男越、大周仁男思忠，并特补修武郎、合门祗候，司吏六人悉补保义郎。 
七月八日，诏萧琦宣抚司摽拨宅一所，及于淮东系官田内拨赐二十顷。其后琦卒，赠太尉，家陈恩泽甚众，葬事百须，致仁遗表恩泽以名二，补异姓二名，换度僧牒，诸子次第仍管父兵，子婿移便家职任，旧破白直兵士仍留驱使，凡所陈类格于法，诏特从之。盖念其远人归顺，故恩有加焉，非常制也。大周仁卒，恩数亦略仿此。 
十二月十二日，诏归朝官、伪明威将军仆散乌煞特换补武义大夫，男敦武校尉，仆散汝翼特换补保义郎。 
干道三年四月十五日，诏建康府驻札御前后军都统制耶律(括)[适]哩每月支钱三百贯，适哩援萧鹧巴等例，乞月支千缗，故有是命。 
六年闰五月十四日，四川宣抚使王炎言：「见管义胜军二百余人，系招纳契丹、女真、汉儿等，虽日与旧管官兵一等教阅，缘北人风俗情性不同，窃见金川都统制下所管武翼大夫、忠州刺史、添差中军统领萧夺里懒、武翼大夫、忠州刺史、添差前军统领萧为也，元系契丹窝干下万户，添差别无职事，已差萧夺里懒权兴元府驻札义胜军统领，差萧为也权兴元府驻札义胜军同统领，专一训练义胜军及诸军见管归正北人。亦乞许臣选择抽差，团结作义胜军一将，所贵人情相谙。」从之。 
二十三日，诏故陇右郡 
      
王赵怀恩覃恩许回授。怀恩申请稽期，于吏部法有碍，男宁国自陈归明，特有是命。 
二十四日，诏故陇右郡王赵怀(德)[恩]家于成都府安抚司拨赐钱二千贯。以怀(德)[恩]妻自陈家贫，夫未葬也。 
七年正月十八日，龙神卫四厢都指挥使、和州防御使耶律适哩言：「昨在虏聚兵起义，有元带诸(剌)[卫]千户耶律(造)[适]提兵攻击数城，诛戮金贼不知其数，委系忠义，欲望特降睿旨，将耶律适更与量行升补。」诏耶律适与转一官。 
同日，诏龙神卫四厢都指挥使、和州防御使耶律适哩男忠除合门祗候，以适哩自陈与萧鹧巴同归朝，援鹧巴侄从仁除职例自乞也。 
五月十一日，萧鹧巴妻耶律氏特封国夫人，中书舍人赵雄以为滥，缴奏。诏：「妇爵从夫，固是常典。鹧巴向化远来，耶律氏大辽宗族，理宜优异，可依前旨。」 
二十八日，西戎蕃部阿令结妻包氏特封郡夫人，令宣抚司赐帛百疋。初，包氏之夫阿令结任虏伪洮州钤辖，绍兴三十二年王师至洮州，令结往彼界军前未归，包氏率官吏军民开门来归，特封令人。后居西和州，赵彦博到宕昌买马，令包氏招诱洮、迭、熙、巩一带蕃商，以致岁额增羡。宣抚司以闻，故有是命。 
八年四月一日，诏所属取会归正契丹、女真、渤海、汉儿名下元带私身家人即今确实见在人数，并特补守阙、进(男)[勇]副尉，支 用钱米，候立新功依官资请给。 
五月六日，诏新除检校少 
      
保、大同军节度使、提举万寿观蒲察久安，特令张盖。 
六月二十三日，权马军司职事萧鹧巴言：「萧祁哥、姚查等昨乞推恩，蒙与武勇 用请给。缘萧祁哥系北界团练，姚查伪地宰相之侄，今灵(壁)[璧]、虹县招降之家奴婢等属，尚补进勇副尉，萧祁哥若止付一武勇名目，恐失怀远之意。欲望详酌，量与补授官资。」诏萧祁哥、姚查并特与补守阙进勇副尉。 
九年闰正月十三日，辅臣言：「萧〔鹧〕巴元同起事人有自荆南来归者，欲补转，仍乞升擢，引灵(壁)[璧]、虹县归正有任统制官，而此独为统领并准备将。」上曰：「若彼此攀援，何有纪极 」梁克家曰：「差遣当视其才，固难以例求也。」 
二月四日，枢密院言：「萧鹧巴一行官兵等七十一人，向化远来。」诏改作归正。 
三月四日，权侍卫马军司职事萧鹧巴言：「归正官郭乐、高不迭二人。其郭乐元系契丹官诸卫小将军，管西路达靼部。窃见灵(壁)[璧]、虹县归朝千户薄彝目今任武功大夫，萧整目今右武大夫，并统制官。郭乐、高不迭二人皆随鹧巴同来，欲望比拟灵(壁)[璧]、虹县来归薄彝、萧整等，量加补授。」诏郭乐充殿前司忠毅军额外正将，高不迭充额外准备将领。 
【宋续会要】
      
绍熙二年三月十四日，宰执进呈楚州申，住押王敢僧。葛邲奏曰：「王敢僧亦好人物，曾在虏中做谋克。」上曰：「此等人着在军中，方有拘管。」葛邲又奏曰：「欲送殿前司刺 用。」上曰：「甚好。」 
三年七月二十五日，诏：「归朝、归明、归正忠顺等官，朝廷念其远来，前后添差不厘务差遣，优恤备至。绍熙元年，又特添差一任。今第八任亦有已满者，依节次已降指挥，合注正阙。深虑其间有不能久待远次，不愿注授正阙之人，今更特与添差前任一等不厘(物)[务]差遣一次。其合得请给，令有司接续帮勘施行。」 
同日，诏：「归朝、归明归正忠顺官子弟，身材强壮武艺过人无以自奋者，可并赴所居州军自陈，令守臣审验人材武艺，解赴本路安抚司。如是身长五尺五寸，射一石力弓、三石力弩为上等，日支食钱三百文、米三升；身长五尺五寸、射九斗力弓、二石八斗力弩为次等，日支食钱二百文、米二升。委帅躬亲拍试及格，补充本司 用，与免诸般杂役及防送差使。」 
四年九月十六日，枢密院言：「归明添差十任以上之人，从累降指挥，任数已满，愿就宫观岳庙差遣者听。窃虑居住州郡，多以无阙，未令赴上，恐致失所。取会到诸州郡各有归朝、归明蕃官添差见阙，理宜措置。」诏：「归朝、归明任数已满、差宫观岳庙之人，愿就居住去处，令吏、兵部通使归朝、归明蕃官添差见 
      
阙，仰本州岛便令赴上，批放请给，毋得留难违戾。」 
十月十九日，诏：「归朝、归明添差已经十任以上之人，更与添差前任一等不厘务差遣一次，其请给依绍兴三十一年以前归正人例，减半支给。愿就宫观岳庙差遣者听。内供给钱一项十贯以下者，并免减。」以枢密院言：「吏部指定已经一十任已上，已降指挥，愿就宫观岳庙，令吏兵部通使添差见阙。今(有)尚有陈乞添差之人，念其忠义来归，理宜优恤。」故有是命。 
十一月十二日，枢密院言：「福建路安抚司申，准指挥归朝、归明、归正忠顺官子弟 用数内，乞立定人额，并窠拨钱米。续奉指挥，令浙东西、福建、江东西、湖南北路安抚司照已降指挥，委守臣措置招收。其合用钱，令逐路总领并安抚司各管认一半。不隶总领所州郡去处，仰安抚司截拨上供经总制钱一半，合用米于置司所在州军禁军阙额米内应付。本司照对，所招子弟未曾立额，窃恐其间有不系归正等官子弟，假借亡殁归正等人，付钱诈冒子弟，投充官司，无由辨别。乞行诸州出榜晓示。如有投充之人，先诏承节郎以上保官一员保委，索投募人父祖出身文字照验，别无诈冒，合与招刺，即批上保官印纸。若有诈冒不实，重作施行。乞行下，以凭遵守施行。」从之。 
庆元四年四月十二日，枢密院言：「归正、归朝、归明并忠顺官已经十一任添差任数已满之人，若令到部注授正阙差遣，窃虑难得远次，因而失所，理宜存恤。」诏：「归朝、归明并绍兴三 
      
十一年以后归正官、忠顺官，如已经十一任添差任数已满之人，委自守倅从公审量人材年貌，参验付身脚色，别无诈冒，委是正身，保明以闻，特更与放行前任一等不厘务添差一次。或十一任添差任满，已授正阙差遣之人，如愿就(令)[今]来添差，亦许赴州军陈乞，照应改授。其请给，并依绍熙四年十月十九日指挥，减半支给。内供给钱十贯以下免减，愿就宫观岳庙者听。仍仰逐州军每季置籍开具见任人职次、姓名、所支钱米等，并已(并)下人申枢密院，遇有改差事故，随即销落。及将事故人真本、付身公据缴申吏、兵部，分明批凿给付，如无本宗亲属，即行毁抹。」 
嘉泰元年五月，诏更特与放行前任一等不厘务添差一次。其请给，并依绍熙四年十月指挥减半支给，十贯以下免减，愿就宫观岳庙者听。并委自守倅审量人材年貌，参验付身脚色，委无诈冒等，仍照近降指挥置籍，更令互相保明，委系正身，申枢密院。余从庆元四年四月指挥施行。 
嘉泰二年八月十九日，诏：「训武郎、殿前司中军额外统领李赏，忠义归朝，应奉岁久，可与依一般归朝人张德元例，特转一官。后人不许援例。」 
三年二月十六日，诏：「萧拱为系忠义归朝头目之人，故萧夺里懒之子，理宜存恤，特与放行呈试。余人不得援例。」 
十一月十一日，南郊赦：「归朝、归正、归明忠顺官虽添差任数已多，缘其任满，深虑失所，可 
      
照应第十三任指挥，更特与放行前任一等不厘务添差一次，以示优恤。所有请给，依绍熙四年十月指挥施行，仍仰守倅保明，委无诈冒违碍，申枢密院。」 
开禧二年明堂放行第十五任，嘉定五年南郊放行第十六任，八年明堂放行第十七任，十一年明堂放行第十八任，十四年明堂放行第十九任。 
