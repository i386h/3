<!-- { "loadSidebar": true } -->
制，革违法过取之害，多散文暝晓谕。如或仍前科扰，即令按劾，重寘典宪，以厉其余，庶几穷民得安其业。其它诸路州军有似此者，乞令本路监司依仿施行。」从之。 
十三年正月一日，庆寿赦：「应诸路州县有身丁钱去处，其第五等人户并无产而有丁者，并与减免淳熙十三年分身丁钱物之半。」 
十月七日，诏户部将漳、泉州、兴化军减免身丁钱、米，照应已支降拨还钱数各与理豁，仍札下福建路转运司并逐州照会。 
十四年八月二十六日，知镇江府张杓言：「在任日，尝具奏闻，以镇江府秋后栽插方毕，偶白露前无雨，高田遂至旱(稿)[槁]。窃惟地瘠民贫，臣虽以十三年以前夏秋税租本府合得州用钱数尽行倚阁，而犹有丁钱一事，计口而科，各县不等。虽每名不过数百，皆是贫民下户，铢积寸累，方能输纳。去岁以庆典恩赦，蠲放下五等户一半之数，通不过六千九百三十余贯，人情便觉宽舒。况今渐次已有送纳，止是旱乡人户委无可输。州县期限逼迫，未免骚扰。乞将镇江府下第五等人户未纳丁钱特与蠲免，庶使小民得免流移。」从之。以上《孝宗会要》。 
淳熙十六年闰五月十九日，诏：「诸路州县僧道年六十以上合纳丁钱，特与放免一年。或已纳在官，与理充将来之数。如敢却行催理，许越诉，监司觉察以闻。」 
绍熙元年正月十七日，诏临安府属县民户身丁钱可自绍熙元年更与蠲放三年，仍给降 
      
黄暝晓谕。 
二年十一月二十七日，南郊赦：「旧法，僧、道年六十以上及笃废残疾者，本身丁钱听免。续降指挥，僧、道七十以上及笃废残疾，本身并特放免。近来给降度牒，披剃稍多，自合将所收免丁钱尽数起发。访闻州郡将合入老僧、道不行依法放免，仍旧照额复行拘催，以致被害，深可怜悯。可令州军照逐岁僧、道丁籍实数拘催。仍令提刑司常切觉察，毋致违戾。」 
同日，赦：「僧、道免丁等钱物，可自今赦到日，仰诸路漕司委官将淳熙十六年终以前并与日下除放。」 
四年正月二十三日，诏：「临安府属县民户身丁钱可自绍熙四年更与蠲放三年，仍给降黄暝晓谕。 
五年正月一日，庆寿赦：「应人户有祖父母、父母年八十以上，与免户下一名身丁钱物。」以上《光宗会要》。 
绍熙五年九月十四日，赦文：「旧法，僧、道年六十以上及笃废残疾者，本身丁钱听免。续降指挥，僧、道七十以上及笃废残疾，本身丁钱并特放免。近来给降度牒，披剃稍多，自合将所收免丁钱尽数起发起发：原作「发起」，据上文绍熙二年十一月二十七日南郊赦文乙。。访闻州郡将合入老僧、道不行依法放免，仍旧照额复行拘催，以致被害，深可怜悯。可令州军照逐岁僧、道丁籍实数拘催，仍令提刑司常切觉察，毋致违戾。」自后，郊祀、明堂赦亦如之。 
同日，赦文：「广南东、西路民间有曾祖父母存，或祖父母年已六十而身未成丁之人，访闻州县便行科纳，谓之挂丁钱。已令监司约束。或有违戾，委帅臣互察以闻。」自后，郊祀、明堂 
      
赦亦如之。 
十月二十四日，都省勘会：「已降圣旨：访闻两浙路州军县多有水旱去处，民户合纳身丁及盐钱，来年并与权放一年。其今年有未纳者，并与倚阁。」 
庆元二年二月二十一日，诏临安府属县民户身丁钱可自庆元二年更与蠲放三年，仍给降黄暝晓谕。 
嘉泰元年十二月十四日，诏临安府属县人户身丁钱可自嘉泰二年更放三年。 
四年八月二十三日，诏：「绍兴府系攒宫所在，理宜优恤。本府人户所纳身丁钱、绢、绵、盐，可自嘉泰五年永与除放。」 
十月二十一日，三省言：「已降指挥，绍兴府人户合纳身丁钱、绢、绵、盐，并自嘉泰五年永与蠲免。缘上件钱物并系分隶之数，照得户部昨来供奉慈福宫、寿慈宫钱物除金银外，岁减钱一百一十余万贯，至今不曾桩发。」诏绍兴府每岁合减身丁钱、绢、绵、盐之数，并令户部于减下俸钱内抱认发还。 
开禧元年十二月二十一日，诏：「朕惟方今大计，在宽民力。睠兹二淛，实拱行都，尤当优恤，以厚根本。况承平岁么，生齿日繁，程其赋租之余，重以身丁之敛，吏弗功省，民输益艰。中坼以思，靡遑安处。非不知国用所系，储积宜丰，顾宁损于县官，以少纾于民力。爰敷旷泽，庸示至怀。其两浙路身丁钱、绢，可自开禧二年并与除放。」 
二年正月一日，诏：「两浙州军嘉泰元年至开禧元年终未起身丁钱、绢、紬、绵内，实系人户拖欠之数，并与蠲免。如州军仍前催理， 
      
许人户越诉，官吏重作施行。」 
三年十一月二十八日，册皇太子赦文：「访闻二广人户输纳丁钱，纔年十二三便行科纳，谓之挂丁钱，多致逃亡。仰本路监司、帅臣照累赦常切严行觉察约束，(母)[毋]致违戾。」以上《宁宗会要》。
 食货 宋会要辑稿 食货六六 役法 
      
役法
题下原批：「起淳熙，讫嘉定。」
【宋会要】
      
淳熙元年三月五日，臣僚言：「诸路州县一都之内，保正凡二，而保长凡八。保正物力颇高，役之二岁，尚可枝梧。至于保长，类多下户，无十金之储，限以二年，困穷特(立)甚。欲乞保正止仍旧法，保长限以一年，使深恩实惠下及细民。」从之。 
十月三日，浙西提举叶模言差役之弊，乞明诏有司严立条法。于是敕令所拟修下条：「诸选定合充保正长而(选)[逃]役妄讼，以致役满人过期不替，或权募人充过月日者，并勒当役妄讼人于正役年限外增展拖延月日。谓如合役二年，若咤妄讼拖延一季，即正役二年一季之类。若当行人吏或乡司受情增减物力，定差不当，即勒雇人代充，权替役满人。候差定正役人日交替。其罪各依本法。」从之。 
六年三月二日，臣僚言：「乞诏户部将隆兴元年至今应干役法奏请续降(衔)[冲]改指挥尽行检举，更功审订。」诏户部看详。本部乞下诸路提举司，依本官奏陈事理开具(衔)[冲]改条法指挥，并见行条法、续(绛)[降]指挥，行下所部州县遍出暝文，分明晓谕民户通知，常切遵守。从之。 
四月二十七日，诏自今大保长不许催科，止受凭由给付人户，令依限输纳。如有顽户欠多，即差保正追纳。以臣僚言差役之弊，人但知保正受害，不知大保长催科者受害尤重。盖其数多于保正而力弱于大姓，故有是诏。 
六月五日，诏：「常州近籍没都吏陈持家豹，尽行出卖，其钱分给沿河三县四十五都保正、长买田，添助义役，其田仍以县分均拨。日后拘没到似此田产，及其它诸州县，并不许援例。」从知州李结请么。 
九月十六日，明堂赦：「在法，大保长愿兼户长者，输催纳税租，一税一替。即咤展限而欠数者，后科人催及科：原作「料」，据下文淳熙十二年十一月二十二日南郊赦文改。，辄勾追催税人赴官比磨者，各有条法断罪。今访闻诸县纵容案吏乡司受上户计嘱，抑勒贫乏之家充催税保长，不照应省限，多出文引， 行点追。每承一引，必巧作名目，乞(不)觅诛求，有至破家失业。自今如有违戾处，仰监司按(刻)[劾]，常切觉察，许被扰保长越诉，将当职官吏重寘典宪。」以后逐郊赦同。 
十月十三日，臣僚言：「窃见绍兴十二年指挥称：乡村户数乡皆有物力，合并归烟爨处外，其坊郭及别县户有物力在数乡，并令各随县分并归一乡村物力最高处，理为等第选差，(计)[许]募人充役。至干道八年，臣僚一时申请，坊郭之人去乡村远，既不系本处相比保伍，烟火盗贼何缘机察 亦难以责办催科。朝廷遂变此令，使兼并之家得以避役，而中、下户有被其害者。乞将上项差役事止用绍兴十二年指挥，则豪富之家可以少戢，而贫弱之户可以自伸。」诏敕令所开具旧法。已而开具来上，诏依绍兴十二年十月四日指挥，节次续降指挥 
      
并不施行。 
七年七月十四日，臣僚言：「自来女户、幼丁并得免役，近咤颁降役法，有司抵牾申明，遂致不免。兼隆兴二年老幼疾病之人止免身丁，不许免役。窃缘老幼疾病在法不合为丁，无可免者。望诏有司，应老疾户许雇人充役，其女、幼户依旧蠲免。」诏 令所检会条法释说。既而本所言：「女户无人成丁者并不应差役外，如有孤幼，豹产官为检校，即显幼丁自不成户。止缘淳熙六年六月十六日臣僚言申请之时，误于『老疾之人不许免役』文内多添一『幼』字，当时批状行下，咤此州县疑惑，是致臣僚奏请，乞将女、幼户蠲免差役。乞自今更不得引用上件批(献)[状]，并遵前后条法指挥。」从之。 
九年二月九日，知琼州韩璧言：「熙宁间改差役，独海外四州仍旧不改。盖改法之时，朝廷以四州之地与黎獠杂居，是以姑行差役，不欲轻变，然其弊甚于免役。昨守臣屡有陈乞，欲依海内州郡行免役法。朝廷重于改更，咤循至今，其弊愈甚。富豪之家贿赂公行，以计规免，中、下之户频年被扰，不得休息。至于掌管官物衙前、库子，尤为重难，深村愚民不谙书筭，于收支出入之际，为专典所欺，以致失陷摊陪，逃移破家，死于非命，不知其几。乞罢海外差役，依海北免役事体施行。」朝廷下其章，令广西监司差官询究四州之民愿与不愿免役，皆以为便。从之。 
