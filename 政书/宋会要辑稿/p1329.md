<!-- { "loadSidebar": true } -->
三年七月十三日，入内东头供奉官、泸州勾当公事韩永式言：「利州路雨水，溪江泛涨，漂流民田，物价增长，民未安居。乞下本路转运并提举司赈济。」诏提举司依条施行。 
九月初二日，权知都水监丞公事苏液言：「河北、京东两路缘河决，被患人户蒙朝廷赈济放税，乞以其事付史餐。」从之。详见恤灾门。 
四年二月二十九日，诏：「闻阶、成、凤、岷州人户缺食流移，令逐路第四等以下人户支借常平粮斛，每户 
     
不得过两石，仍免出息。」详见恤灾门。 
五年六月十一日，诏：「宜州主管溪洞、安化三州连岁荐饥，已差官广为赈济。朝廷之意，非欲取其它，但欲各免饥殍侵略之灾。」 
六年六月二十七日，诏：「甚灾伤处，第四等已下户缺乏粮种，虽非给散月，许结保借请，虽有欠缺，亦听给限一月，免纳息。」 
七年四月二十五日，河东路提举常平司言：「去年灾伤，民户缺食，义仓谷不多。乞于常平封桩粮支三五万石赈济。」从之。 
六月一日，诏：「五路提举保甲司已拨常平粮准备赈济。令相度保甲户遇灾伤不及五分，当如何等第赈济，条具以闻。」后提举河东路保甲王崇拯言：「赈济灾伤，保丁四等以下，本户灾伤及五分以上，即依常平司七分以上法。」从之。河北、陕西、开封府界准此。 
七月九日，诏尚书户部员外郎张询、干当御药院刘惟简赈济西京、大名府被水灾军民。详见恤灾门。 
二十一日，诏河北、河东路被水保甲，令州县考实赈济。小保长、保丁一硕；大保长二硕；都副、保正三硕。提举保甲官分诣诸县照管，具赈济人数以闻。 
八月十四日，诏：「洺州水灾，许借邻近州县常平仓米、麦、小豆共五万硕。」 
哲宗元佑元年二月一日，诏：「大名府自经水灾，民田尚多渰浸多：原作「少」，据本书食货六八之四二改。，人户艰食。向虽赈济，尚虑官吏拘文，使被灾之民未蒙恩泽。宜委大名府路安抚使韩绛询访赈济。」 
四日，诏淮南东、西路提举常平司体量饥歉，以义仓及常平斛依条赈济。讫闻奏。 
三月二十六日，诏：「府界并诸路提点刑狱司体访州县灾伤界：原脱，据本书食货六八之四二补。，即不限放税分数及有无披诉，以义仓及常平米斛速行赈济，无致流移。 
同日，夔州路提举常平官傅传正言：「州军去年灾伤，放税分数不多，亦有全不申诉者。臣见民间困急，不敢坐视，已依灾伤及七分以上赈济。所有专辄之罪，谨自劾以闻。」诏特放罪，仍候到阙日优与差遣。 
四月初二日，左司谏王岩叟言：「访闻淮南旱甚，物价踊贵，本路监司殊不留意。」诏发运司截留上供米一十万石，比市价量减出粜与阙食人户，每户不得过三石。其粜到钱，起发上京。 
四日，诏：「开封府诸路灾伤，逐县令、佐专切体量人户，委有阙食，速具事实申州及监司，仍许一面将本县义仓、常平谷斛赈贷，据等第逐户计口给历：大者日二升，小者日一升。各从民便，五日或(一)[十]日至半月赍历诣县，请印给遣印：原作「给」，据本书食货六八之四一改。。若本县米谷数少，先从下户给，有余，则并及上户。候夏秋成熟日，据所贷过数随税纳。阙食之民，贫乏不能自存或老幼疾病不任力役者，依《乞丐法》给米、豆，其赈济粜谷，并据乡村阙食应粜之数给历。许五日或十日一粜，无令抑遏。此外，若令、佐别有良法，使民不乏食而免流移者，申州及监司相度施行，半月一具赈济次第闻奏。仍体量令、佐有能用心存恤 
      
阙食人户，虽系灾伤并不流移者，保明闻奏，当议优与酬奖；其全不用心赈贷，致户口多有流移者，取勘闻奏，特行停替。」从三省请么。 
同日，诏江淮发运司体量灾伤州县阙食处，仍令宿、亳州分析不申奏灾伤次第，及具见今斛价例，各疾置以闻。时宿、亳灾伤尤甚，监司并无奏报，右谏议大夫娉觉言：「淮、浙灾伤，米谷踊贵，虑盗贼咤缘而起，乞差官体量，广行赈济。遍下诸路转运、提刑司，灾伤各以实言。不实者，坐之。灾伤虽小，而言涉过当者，不问。如此，则诸路不敢不言。朝廷随灾伤之大小，赈济而防虞之，则四海之内，无仓猝之忧矣。」 
二十六日，殿中侍御史林旦言：「都城比来米麦价长比：原作「以」，据本书食货六八之四三改。。若翔踊不已，恐细民蒙害。望下户部，依条通计米麦元价，令司农寺止以逐食官吏每月更代管勾，置四场出粜，以济阙乏。」从之。仍户部差官置场。 
五月十六日，尚书省言：「元丰六年，江淮等路发运司奏兑置在京封桩阙额禁军粮米五十万石，价钱限半年上京送纳。今淮南灾伤，赈济虑有阙乏。」诏令淮南转运司相度，本路如阙斛，仰依元丰六年例。 
六月二十六日，诏河北路监司分诣诸州，以义仓常平谷赈济被水阙食人户。 
十一月二十八日，权发遣淮南路转运副使赵捻言：「楚、海等州水灾最甚，乞发运司于常、润州收籴稻种十万石，以备楚、海等州来春布种，以粜以贷。」从之。 
同日，户部言：「左司谏王岩叟言：「赈济人户，必待灾伤放税七分以上方许贷借，而第四等以下方免出息，殊非朝廷本意本：原作「之」，据本书食货六八之四四改。。乞如旧法，不限灾伤分数，并容借贷；不均等第，均令免息。看详《元丰令》限定伤灾放税分数支借种子条合依旧外，应州县灾伤人户阙乏粮食，许结保借贷常平谷。」从之。 
十一月二十九日 ，户部看详《元丰令》限定灾伤放税分数支借种子条，合依旧存留外，缘臣元奏本以赈济旧法灾伤无分数之限，人户无等第之差，皆得借贷，均令免息。新条必待灾伤放税七分以上，而第四等以下方许借贷免息，殊非朝廷本意。故乞均令借贷，以济其艰。今户部复将支借种子条依旧存留。切以灾伤人户既阙粮食，则种子亦阙，岂可种子独立限隔 臣欲乞通为一法，于所修『粮食』字下添入『并种子』三字，庶使被灾之民广沾惠泽。」从之。 十二月十八日，侍御史王岩叟言：「伏 
二年二月四日，诏左司谏朱光庭乘传诣河北路，与监司一员 视灾荒赈济。有未尽事，并得从宜；事体稍重，即奏稞；官吏奉法不虔，即按劾以闻。 
是岁十一月二十六日，监察御史赵挺之、方蒙言：「去年北边州郡被水灾，光庭奉使体访赈济，不问民户三等，一 支贷。盖一出使，而河北措置之豹遂空，乞行黜陟，以允舆论。」诏光庭具析以闻。 
十一月六日，诏运淮南、二浙谷四 
      
十万斛赈济京东路。 
三年正月十二日，诏发京西南路阙额禁军粮谷五十余万斛斛：《宋史》卷十七作「石」。，减市价出粜，至夏麦熟日止。以雪寒，物价翔踊么。 
二月六日，诏以常平钱谷给在京乞丐人，至季春止。 
同日，诏：「开封府界自冬及春阴雪，民间有愿借粮种者，令提刑司量度户等第给贷讫给：原作「及」，据本书食货六八之四五改。，具数以闻。」 
二十八日，诏陕西路转运判官娉路赈济镇戎军被伤及劫虏民户。 
十二月十六日，知永兴军韩缜言：「本路比岁灾伤阙食，请于法所给米豆更不限数。」从之。 
五年二月七日，诏：「灾伤处令、佐赈救人户不致流移所推酬奖：灾伤五分以上，与第五等；七分已上，与第四等。」以户部言「于熙宁 系第五等，于元佑 系第四等分数，未尽立法之意」故么。 
六年七月二十二日，侍御史贾易言：「浙西灾荒，朝廷选差转运使岑象求、判官杨环宝赐米百万斛、钱二十余万缗俾之拯救，州县自亦依条赈济。欲乞明诏本路具灾荒分数、赈贷次第以闻。」 
八月二十八日，监察御史虞策言：「两浙灾伤州县粜米，多为贩夫与公吏相结冒粜，次及强壮之人。其饥羸者转受困饿，或被蹂躏死伤。乞下本路监司觉察，转运、提刑司、提举分布诸处赈粜，务要实惠饥民。内兴贩及强壮者，不得一例粜散。如官吏措置乖方及公人用情，并令依法。」 
八年四月十一日，两浙路转运、提刑司申：「捡会浙西州县累经灾伤，蒙朝廷相继发米赴本路赈济，除接续赈粜过外，其逐州有见管淮南、江西等路发到赈粜不尽米四十余万石，别无支用，欲趁此蚕月乡民阙食之际，各许令人户赴官请借，每一斗候至向去秋成，纳新米八升还官，仍限四年均随本户苒税带纳。」诏：「其米许兑充军粮外，余数仰置场减价出粜。」 
十二月十四日，以京师流民，诏特出钱、米各十万付开封府计口支给。 
绍圣元年二月十四日，三省言：「北京、澶、滑州民被灾最重，艰食者多，及军食阙，未见监司奏请。」诏吕希纯、井亮采咤按阅河北所至按阅：原作「接济」，据本书食货六八之四六改。，体访所当施行，疾速具奏。 
三月二十二日，三省言：「准诏，赈恤流民，令还本业。昨已降指挥，应流民支与口食，遣还本土，所在官司，辟官屋权令宿止，疾病者医治。仍不限户口、米豆硕斗赈济。令户部指挥灾伤路分监司严功督责，州县推行，务要民受实惠。如更有合行赈恤事，令速施行。」上曰：「闻京东、河北之民乏食流移，未归本土，宜功意安恤，给粮种，差官就谕，使还农桑业。」范纯仁等对曰：「今已给常平米，又许旨所养牛质取官缗钱，免租税，贷与谷麦种矣。」上曰：「更思其未至者行之。」 
九月六日，诏遣监察御史刘拯乘传按河北东、西路水灾州军，赈济阙食人户。应合行事，令条具以闻。 
二十九日，诏府界、京东、京西、河北路，应流民所过州县，令当职官存恤诱谕，遣 
      
还本土。内随行别无资蓄者，仍计口给历，经州县排日给食至本处。如合赈济，依灾伤放税五分法。内老幼疾病未能自还及不愿还者，计口给。 
十月十七日，诏京西南、北路提举司官躬按州县，督视赈济赈济：原作「州县」，据本书食货六八之四七改。，无令流殍，旬具所存活数申尚书省旬具：原作「询其」，据本书食货六八之四七改。。 
二十一日，诏：「河北东、西路被灾，经放税户虽不及五分，所欠借贷钱、斛并抵当牛钱等倚阁，候丰熟日分，计料输；其非被灾放税户所欠钱、斛，视此。仍除结保均陪之令。流民在他路者，官吏以至意谕晓使归业，给券，使所过续食；不愿者，所在廪给之。 
二十三日，诏滑州委官，于浮桥北岸谕南来流民，以朝廷宽逋、移粟赈恤曲折使归业。 
