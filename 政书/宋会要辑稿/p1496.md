<!-- { "loadSidebar": true } -->
二十一日，诏：「河北东、西路被灾经放税户虽不及五分，所欠借贷钱斛并抵当牛钱等倚阁，候丰熟日，分十料输。其非被灾放税户所欠钱斛视此，仍除结保均陪之结：原作「给」，据同书食货五七之一二、《补编》第五八八、八一三页改。。令流民在他路者，官吏以至意谕晓使归业，给券使所过续食给：原作「结」，据同书食货五七之一二、《补编》第八一三页改。；不愿者，所在廪给之。」 
二十三日，诏：「滑州委官于浮桥北岸谕南来流民，以朝廷宽逋移粟赈恤曲折使归业。」 
同日，诏：「近者大河东提防未及增缮，以故濒河被害者众，南来者多留京师，流离暴露。隆冬日迫，陷于死亡，坐视不恤，其谓朝廷何 既诏有司悉意赈赡，其令开封府即京城门外行视寺院、官舍以居之，至春谕使复业。」 
二十五日，诏：「河北路监司，令州县官谕富民有积粟者毋闭粜毋：原作「母」，据《补编》第五八八页改。粜：原作「籴」，据同书食货五七之一二、《补编》第八一三页改。，官为酌立中价，毋得过，犯者坐之。」 
同日，诏赈济司：「河北重兵所宿，费不赀，其审阅老弱疲癃不 
      
能自存者，厚廪食之，毋专以多散蓄积为功，而实惠不及于民。乃遣使[喻]本意，仍具措画方略申尚书省。」 
二十六日，诏：「给空名假承务郎 十、太庙斋郎补牒十、州助教不理选限 三十、度牒五百付河北东、西路提举司，召人入钱、粟充赈济。」 
二十八日，宰臣章惇言：「军食不可阙，请通约他司米、豆足支一年，悉斥其余以廪饥民。即米、豆阙，散常平钱之在官者。民得钱，亦可以市糟酵糠籺。」上恻然曰：「饥火所迫，麻籸亦以为食，何暇择 其为朕亟行散钱之令。」 
十一月十九日，诏：「河北路州县当职官赈济有方河：原作「何」，据同书食货五七之一二、《补编》第五八八、八一三页改。，能抚存饥民，才能显著者，具事状以闻。府界、京东、京西等路有河北流民所聚州县，仰逐路监司准此。」 
二十一日，诏：「河北路灾伤州军赈济，并四月终住给口食外，有非老幼疾病之人，候至三月终，并支与四月分合给粮食，发遣归业。」 
二十三日，权发遣河北路转运副使张景先言：「恩、冀冀：原作「辈」，据同书食货五七之一二、《补编》第五八八、八一三页改。、瀛、莫、雄州、顺安、广信军，约定合用粜、贷粮斛共五十三万石用：原作「行」，据同书食货五七之一二、《补编》第五八八、八一三页改。。缘本路斛斗不多，虑有阙乏。」诏逐州除准备军粮及赈济外，方许出粜，仍不得一例借贷。 
十二月六日，诏京东、西、河东路提举司，将放税不及五分者，审验灾伤稍重，阙食不能自存，或老幼疾病之人，并权依五分法赈济。 
二年二月十一日，诏：「河北、京东路赈济灾伤，各令转运、提刑、提举司依先分定州县巡历，如官吏奉行不尽，或措置乖方，以名闻。仍令逐路安 
      
抚司常切觉察。」 
十四日，诏内藏库支钱十万贯、绢十万疋，分赐河北东、西两路提举司，准备赈济。从御史董敦逸请么。 
四年九月一日，左司谏郭知章言：「两浙岁旱，淮南又不常全稔，乞下本路监司按视，早备赈贷。」诏两浙路转运、常平司应荒政并举行，及预那移廪粟。 
元符三年三月二十六日，徽宗已即位，未改元。户部言：「河北被灾诸郡，近据东路提举常平司申，拨赐到措置斛斗四十五万石，若赈给至四月终，委有余剩数目，即许接续出粜。其西路下提举常平司，将来罢赈济后民仓尚艰，即令依条减价出粜常平斛斗依：原作「掖」，据同书食货五七之一三改。，并候二麦收成日住罢。其行商兴贩斛斗往灾伤去处粜卖，乞依已得朝旨，与免商税，至五月终。」从之。 
五月二十七日，诏知太原府范纯粹专切体量赈恤河东流亡饥殍之人，河北、陕西帅臣准此。 
十二月六日，诏以大雪，令有(常)[司]损价出粜仓米，以惠细民细：原作「纳」，据《补编》第五八九、八一四页改。。 
徽宗崇宁三年正月二十四日，户部言：「新两浙路提点刑狱公事周谊奏：『常、润两州去秋蝗旱，春夏之际粮食尤阙，欲乞量展赈济月分至四月末末：原作「未」，据《补编》第五八九页改。。』看详：欲下两浙转运、提刑、提举司体度，如委有灾伤人户阙食，至三月终(未)[末]可住罢。」从之。 
十月十四日，诏：「两浙杭、越、温、婺州秋苒不收，人户失于披诉，并量与检放。其孤贫不济人户，仰提举司广行赈济。如物价增长，即速以常平米平价出粜。」详见《恤灾门》。 
五年正月二十五日，诏两浙路提举 
      
司赈济水灾乏食者。 
大蹑二年八月十九日，工部言：「刑州奏：鹿下埽大河水注鹿县，本县官私房屋等尽被渰浸。」诏：「见在人户依放税七分法赈济，如有孤遗及小儿，并送侧近居养院收养。内有人户尽被漂失屋宇或豹物，仍许依七分法借贷，不管却致失所，仍具赈济居养存恤次第事状闻奏。」详见《恤灾门》。 
九月二十九日，水部员外郎陈长孺言：「奉诏体量邢州鹿县被患甚重，欲旨挥本路监司下所属，疾速将本县被水第三等人户亦依第四等 条赈贷。」从之。 
十月七日，诏：「秦凤路流民尽赴熙河路州军。本路备边，籴买为重，深虑流移民户积日浸么，耗蠹并边粮食。可下常平司悉心措置赈济存抚，早令复业。仍具流移户口确实数目及赈济措置次第以闻。」 
三年八月十七日，诏常、润州米价踊贵，可量发常平斛斗赈济人民。 
九月六日，诏：「东南路比闻例有灾伤，斛斗踊贵。仍下诸路监司，仰依实捡放秋苒分数，仍依条赈济。」 
四年三月二十六日，诏润州、饶州灾伤至甚，赈济米、豆并展至四月终。 
四月二日，诏：「荆湖北路去岁灾歉，推行赈济，本路仓廪物斛所蓄不多，不接支用，可相度给降空名度牒二十道，借、奉职、假将仕郎告 各七道，量度数目多寡，并逐色所直钱数目，付本路监司，与席贡同共分擘付逐州军，晓谕民间依陕西、河北人户入粟事体入中物斛。如米、豆、大小麦，计所入数合支价 
      
直合：原作「各」，据同书食货五七之一三、《补编》第五八九、八一五页改。，以前项物充折，别项拘收应副：奉职六千贯，借职四千五百贯，假将仕郎二千二百贯，度牒二百贯。」 
四日，诏：「东南六路灾伤，仓廪物斛不接支用，江南西路给降奉职、借职、假将仕郎告各七道，度牒二十道，江南东路、淮南、两浙、湖南路各给降奉职告三道、借职告四道、将仕郎补牒三道、度牒二十道，并依湖北路已得指挥施行。」 
政和三年三月二十三日，诏：「润州丹阳、丹徒两县灾伤，放税及七分以上，常平赈贷在法至三月终罢。缘今岁有闰，田事必晚，可展至四月终月：原作「年」，据同书食货五七之一四、《补编》第五八九、八一五页改。。应有类此灾伤州县，亦依此施行，可疾速行[下]。 
五年三月二十五日，梓州计度转运使赵遹言：「泸州管下夷人结集作过，缘边一方户口数千，粮斛、豹产尽被劫掠，不惟夏麦收成不得，秋谷又失种莳，悉皆失业。除已行下抄札，逐急以系省钱粮支借存抚外，欲望朝廷详酌，特降指挥，下本路提举常平司措置，优功赈济施行。」从之。 
六年三月十日，诏：「浙西常、湖、秀州、平江府等处自去岁水灾，秋成尚远，其贫阙不济人户，仰本路提举常平司通融那移一路应管常平、义仓，与朝廷封桩米斛封：原作「分」，据同书食货五七之一四、《补编》第五八九、八一五页改。，权依乞丐人法，不限户口、石数，特功赈给。」四月八日，诏添入湖州，并以七分灾伤条例。 
七月六日，知杭州徐铸言：「奉诏赈给钱塘、仁和、盐官、余杭、富阳县去岁水灾贫阙人户，自四月十五日接续赈给，止六月十五日，尚未有米谷相继上市，已一面行 
      
下展至六月终。」从之。 
八月十八日，两浙提举常平司言：「奉诏常、秀、湖州、平江府等处水灾，权依乞丐人法赈给。今据逐州管下共二十五县今：原作「本」，据同书食货五七之一四改。，赈济总四十三万余口，乞至收成日住给。」从之。 
十月十九日，诏平江府管下属县有水灾去处，令依十分法赈济。 
八年七月十六日，诏高阳关路去岁赈济，全活百余万人，河间府、沧州为多。安抚使吴玠特降诏奖谕，官吏推恩有差。 
八月二十五日，诏：「江、淮、荆、浙被水州军涨水已退，残潦余浸占田无艺，民不得耕，比屋摧圮，无以奠居。可令郡守令令：原脱，据《补编》第五八九、八一六页补。、佐悉心赈救，提举司于上供或封桩斛斗内，量人户多寡截充赈济，即不得争占。候将来丰熟，于常平司拨还，上等四十万石，中等三十万石，下等二十万石。」 
九月二十七日，诏：「江、淮、荆、浙以被水人户多寡，分上、中、下三等，许截上供斛斗赈济。可依已降处分分：原脱，据同书食货五七之一四补。，亦作三等截留四十万。如违，以大不恭论。」其后，宣和元年正月七日，臣僚言：「两浙廉访所申：『据转运司申：「截拨到本路米一十二万七百石，其余分下平江府、湖、秀州收籴应副。」又于镇江府截住常州米纲桩充赈济，而转运司称系来年额斛之数，令起发渡江。恐致生灵不得均受朝廷惠养。』」诏：「昨降御笔，截上供米赈济饥民，非不丁宁，而奸吏公然违慢，不行截拨，更于阙食之地收籴以充赈给，是乃重困饥民，乖方若此。仰提刑司并廉访使者验实，人吏依法决讫配千里 
      
转运司官追三官勒停。」其后，转运司奏：已支拨赈济米四十万石，足备无阙。诏副使蒋彝以应奉宣力，特免勒停追官，改作降官，依旧在职。 
十月八日，诏：「诸路民被水患，深浅不同，州县赈给，不可一 限满住罢。仰监司、州县悉心体究，如被水尤甚，民力未能自营，不得便住赈给。务在存活人命，亦不可滥冒惠奸。」 
重和元年十二月十九日，诏：「淮南被水，楚州山阳、盐城二县下户饥殍，三万二千余人无业可归，县官悉令散放，遂携老扶幼号诉监司。而常平官告谕为乞米未下，各令归业，转于沟壑者已不少。指挥到日，于已截斛斗支拨赈救，不足，于邻州邻路发义仓兑换支遣。其郡守、知县、常平官先次勒停，受诉监司降两官，并令提刑司取勘，限十日奏。」 
