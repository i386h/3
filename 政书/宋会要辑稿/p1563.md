<!-- { "loadSidebar": true } -->
十二月十五日，尚书省上元丰五年下半年条贯，诏依签改行下。上每进拟 令，必签贴改定，然后降出。其所指(挝)[擿]事理，皆有司抵捂也。 
六年九月一日，诏：「内外官司见行敕律令格式，文有未便，于事理应改者，并申尚书省议奏，辄画旨冲革者徒一年。即面得旨，若一时处分，应着为法，及应冲改者，随所属申中书省、枢密院奏审。」 
七年三月六日，《详定重修编 》书成，删定官尚书刑部侍郎崔台符、中书舍人王震各迁一官，前删定官知制诰熊本、宝文阁待制李承之、李定赐银绢百。 
七月二十五日，御史黄降言：「朝廷修立 
      
 令，多因旧文损益，其去取意义则具载看详卷，藏之有司，以备照使。比者官司议法，于敕令文意有疑者，或不检会看详卷，而私出己见裁决可否。乞申饬官司，自今申明 令及定夺疑议，并须检会看详卷，考其意义所归。所贵法定于一，无敢轻重，本台亦得以据文考察。」诏下刑部。本部言：「《元丰敕令格式 看详卷》共二百二十册，难以颁降，乞自今官司定夺疑议及申明 令，须《看详卷》照用者，听就所掌处抄录。」从之。 
哲宗元佑元年三月十二日，枢密院言修定《诸将巡校例物条》。 
二十五日，刑部修立到重(录)[禄]条。同日，尚书省上所修《吏部四选 令格式》，乞先次颁降，从之。 
二十七日，门下中书外省修定起居郎、舍人、左右司员外郎荫补条，从之。 
二十八日，户部修定郑、滑州捕盗赏钱，从之。 
四月二日，刑部言：「乞改六曹通用格。应检举催促文书，并郎官书押行下。所贵逐曹侍郎稍得日力点检予夺文字。」从之。 
三日，礼部言：太学、武学条一处相照(条)[修]立，贵不致抵捂。从之。 
六日，刑部言：立聚集生徒教授辞讼文书编配法及告获赏格。从之。 
八日，门下中书外省言：「取到户部左右曹、度支、金部、仓部官制条例，并诸处关到、及旧三司续降、并奉行(言)[官]制后案卷宣敕，共一万五千六百余件。除修敕令所该载者已行删去，他司置局见编修者(名)[各]牒送外，其事理未便、体制未顺，并系属别曹合归有司者，皆厘(所)[析]改正、删除重复、补缀阙遗，修到 令式共一千六百一十二件。并删去一时指挥共六百六十二册，并申明尽一一删。乞先决颁行，以《元丰尚书户部度支金部仓部 令格式》为名。所有元丰七年六月终以前条贯已经删修者，更不施用。其七月以后条贯自为后 。」又言：「上供钱物，旧三司虽置吏拘催，然无总领，止据逐案关到上(案)[簿]，如有不至，遂相因循，岁月之久，官吏迁易，无以拘考。今户部虽有分职，度支(部)[主岁计]，金部以度支关到之数拘催，然漫无可考。〔本〕省昨取索所管，类以成书，而诸案文(部)[簿]无可为校。已询诸库务，求访旧籍，互相照验修正，立为定例。若有不备事节，虽据所见送本部看详。缘事(例其)[干]诸路，尚虑有未尽、不同事，乞令本部取索点勘，如有未尽、不同事件，即补正添入。」并从之。 
五月八日，详〔定〕元丰 令刘挚等言：「编修官差移不定，难得成书。杜纮晓习法令，欲留本局。」诏罢杜纮按察茶事。 
十二日，诏试给事中兼侍讲孙觉、试秘书少监顾临、通直郎充崇政殿说书程颐同国子监长贰看详修立国子监、太学条制。 
十七日，详定重修敕令所言：「应官吏民庶等如见得见行条贯有未尽未便，合行更改，或别有利害未经条约者，并许陈述。」从之。 
七月二十五日，门下省言：「刑房修到不以去官赦 
      
降条，所留尚多，所删尚少。切谓当职官以职事隳旷，虽去官不免，犹有可言；至于赦降大恩，与物更始，虽劫盗杀人亦蒙宽宥，岂可以一事差失负罪终身 今欲更删改存留。」从之。 
八月十二日，三省〔言〕：「中书门下后省修成《八曹条贯》及《看详》共三千六百九十四册，寺、监在外。又据编修诸司敕式所修到 令格式一千余卷，其间条目奇密、抵捂难行者不可胜数。欲下尚书六曹，委长(二)[贰]、郎官同共看详，删去本曹旧条已有及防禁太繁、难为遵守者，惟取纪纲大体切近事情者，留作本司法，限两月以闻。」从之。 
同日，诏颁门下中书后省修到《度支大礼赏赐敕令格式》。 
十月二十二日，左右司言：「六曹及不隶六曹官司得旨施行应立法者，自来立到条，本省议奏，取旨施行；非紧切者，制敕库房类聚，半年一具册，取旨颁降。显是重烦。欲今后申请，并先行下；应立法者，候立到条，干罪赏者覆定，申省有取会；赴期不及者，于后次入册。」从之。 
十一月二日，刑部言：「大理寺请罢纲船告赏条。看详嘉佑 ，初无告赏之文；熙宁 唯立斩钱纲告赏之法。欲依所请。」从之。 
四日，中书省言：「《刑房断例》，嘉佑中〔宰臣富弼、韩琦编修〕，今二十余年，内有该(在)[载]不尽者，欲委官将续断例及旧例策一处，看详情理轻重去取，编修成策，取旨施行。」从之。 
六日，枢密院言：「诸路将兵那移赴阙人处，合依旨申枢密院外，若本处用旧条例差使，即不须申。其元丰《将官敕》、《军防令》『差讫申枢密院』一节欲删去。」从之。 
十六日，太师文彦博言：「尚书省二十四司郎官迁改不定，往往未能周知本案事务。欲令左右司点检勘当，定为式例，左右丞覆视。刑部尚书苏颂熟知台省典故，亦乞委之详定。兼尚书省见裁减六曹寺监见在文字，欲令苏颂与左右司同共看详结绝。」并从之。 
二十八日，诏中书省编修《刑房断例》，候编定，付本省舍人看(祥)[详]讫，三省执政官详定，取旨颁行。 
二年八月四日，诏：「创立改法，并先次施行；应修条者，类聚，半年一进呈，以正条入册颁行。若非海行法，即书所入门目，裁取繁文行下，勿类奏。六曹季轮郎官点检，具事目申尚书省、枢密院，令左右司、(丞)[承]旨同看详当否，不当甚者，取旨赏罚。」从枢密院言也。 
二十四日，诏门下中书后省修立《司封考功格式》，先次施行。 
十二月二十四日，详定重修敕令书成，以《元佑详定 令式》为名颁行。先是(六)[元]年三月二十四日，诏御史中丞刘挚原空刑部郎中杜(紌)[纮]将《元丰敕令格式》重行刊修，至是上之。修书官光禄大夫吏部尚书苏颂、朝散郎试大理卿杜纮、奉议郎试侍御史王觌、朝散郎王朋年、朝奉郎宋湜、祝康、奉议郎王叔宪、宣义郎石谔、李世南、承务郎钱益各迁一官，蔡州(一)观察 
      
推官晁端礼循一资，宣义郎张益减磨勘一年，奉议郎陈兟、承奉郎刘公噩减磨勘二年。 
〔三年〕闰十二月一日「三年」二字原脱，据《长编》卷四一九补。，尚书省言：「初，《官制》未行，凡定功赏之类皆朝廷详酌之。自行《官制》，先从六曹用例拟定。其一事数例轻重不同，合具例取裁。或事与例等，辄加增损，或功状微小，辄引优例，并当分别事理，等第立法。今以旧条增修，凡事与例同而辄增损漏落者杖八十，内事理重(他)[已]施行者徒二年。如数例重轻不同，或无例而比类他例者，并具例勘当，拟定奏裁。」从之，仍增三省、枢密院相干事并同取旨。 
四年六月十六日，诏范育、穆衍，限一月看详旧三司(权)[榷]货务已行之法，宜于令者与户部参酌着为令。 
八月六日，诏：「自今应修条，除法意小有不足当修补外，其更易增损并须类聚申尚书省，候得指挥，方许编修。其尚书省所修条，先经左右司看详，执政官笔削，方许更改。」 
五年正月二十三日，户部言：「诸路纲运到京，例皆少欠。《元丰公式令》：诸州解发金银钱帛，通判厅置簿，每半年具解发数目及管押附载人姓名，实封申尚书省。《元佑敕》误有删去，合重修立。」从之。 
六年五月十二日，尚书省立《监临主司受乞役人财物枉法者罪赏法》，从之。 
同日，刑部言：「一路等(修)[条]有不以去官、赦降原减条，合行删去。如枢密院奏请凤翔拣中保宁兵士投换及改敕擅投，中书省请熙河兰岷路番部司公使钱辄支用，坐仓籴诸军粮，不取军人情愿者，皆不以去官、赦降原减，并合删去。」从之。 
二十九日，尚书省言：「门下中书后省详定诸司库务条贯，删成 令格式共二百六册，各冠以『元佑』为名。」从之。 
八月十七日，河北路都转运司言：「一路等条有不以去官、赦降原减系条太重者，如黄河诸埽修护堤道不得侵掘民田等罪，虽该德音降赦，并不原减；黄河堤岸不至危急，妄有句集人夫，并科违治罪，不以赦降、去官原免。其不原减、原免之文，并乞删去。」从之。 
八年六月十六日，门下中书后省言：「准朝旨编修在京通用条贯，取到在京诸司条件，收为一书。除系海行一路一州一县及省曹寺监库务法，皆析出关送所属，内一时指挥不可为永法者，且合存留依旧外，共修成敕令格式若干册。所有元佑三年十月终以前条贯已经删修收藏者，更不施行。其十一月一日以后续降，自为后 ；及虽在上件月日已前，若不经本省去取并已行关送者，并合依旧施行。仍乞随敕令格式，各冠以『元佑』为名。」从之。 
二十日，刑部言：「修立到司门条，内陈请废置移复城门关津桥道，并申刑部；及部送官物出入，画时具部送人姓名申所属寺监及尚书本部。」从之。 
绍圣元年八月二十六日，三省言：「见今比较盐事、看详役法、措置财利之类，名目不 
      
一，虽各置局行遣，缘官属多是兼(令)[领]，于职事未能专一。今已置重修编敕所，除官长可以兼领外，只于删定官内量添员数，令专一看(祥)[详]中外利害文字，并从朝廷选差。」诏从之，仍不拘资序，节次选补，不得过六员。又诏差户部尚书蔡京、大理少卿刘赓重行编修详定，并依熙宁、元丰旧例，权于东西府空闲位置局。 
十月九日，三省因言「《元佑编 》刊去嘉佑、元丰州军创修园亭、改立官司之禁，以故近岁诸道土木昌炽，民罢财屈，而藩镇近臣尤甚，监司莫敢问」，诏重修编敕所依旧立法。 
