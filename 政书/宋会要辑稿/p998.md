<!-- { "loadSidebar": true } -->
干道元年二月二十四日，诏：「两淮合行屯田，以便军食，昨来郭振于六合措置，已见就绪，今来已除镇江府驻札御前诸军都统制。所有淮南东路屯田，理合委官，令郭振同王弗、周淙疾速措置，其合用种粮、农具、牛畜等，一就条具闻奏。」其后王弗等条具下项：「一、检准绍兴六年十二月十九日指挥，措置屯田，乞以五十顷为一屯，作一庄，差主管将领一员、监辖使臣五员、军兵二百五十人。如次年地熟，人力有余，愿添田土，听从其便。一、近取会到扬、楚州、高邮、盱眙军天长县见管系官荒田共五万八千余顷，所用种本收买耕牛，置办农器，修盖庐舍寨屋，差拨军兵列屯耕作，使臣、管干监辖，虽蒙朝廷降到银绢，止纽计钱五万余贯纽：原作「总」，据本书食货六三之一三七改。，若下手措置收买牛畜、盖屋之类，大段数少。欲望广行支降钱本应副使用。」诏令淮东总领所将寄收屯田钱五万贯，并见桩管都督府度牒一百三十二道价钱，拨充屯田使用。 
三月十一日，诏：「已降指挥，两淮合行屯田。昨来郭振于六合措置，已见就绪，所有淮西、湖北、荆襄令沈介、张松、王炎、杨倓、王彦、赵樽、王宣、张师颜疾速措置。」 
五月十八日，诏：淮东西湖广总领、淮南东西湖北京西帅漕臣，并兼提领措置屯田；两淮湖北、京西诸州军守臣，并兼管内屯田。 
七月五日，权发遣滁州杨由义言：「被诏措置屯田，以便军食。除已将镇江府都统制郭振拨到不入队军兵五百人，摽拨荒废田一百余顷，盖造庄屋，收买牛具，近已分拨军兵前去逐庄居住，趁时开耕布种二麦外，契勘本州岛元管营田七十顷，缘营田与屯田不同，屯田系使军兵耕种，营田系召募百姓耕种，逐年将收到子利依营田司元降指挥，除种子外，官中与佃客作四六分分，官得四分，客得六分。本州岛近缘两遭北军侵犯，牛畜、农具不存，营田庄客衣 
      
食不继，星散逃移，致所管营田多成荒废。今来本州岛元管营田七十顷，目今共有耕牛二头，佃客二十七户。臣近申朝廷，乞将今年营田二十七户名下分到系官子利尽给付本州岛，接济营田，未蒙回降。窃缘今来措置屯田一百余顷，已见次第，欲下淮东提领营田司核实，将今年营田子利尽与本州岛，容臣措置牛具容：原作「客」，据本书食货六三之一三八改。，招集庄客，更就官庄侧近踏逐良田三十顷，凑成营田一百顷，葺理耕种葺：原作「茸」，据本书食货六三之一三八改。。」从之。 
八月三日，敷文阁待制张子颜言：「朝廷见今措置两淮营田官庄，臣于真州及盱眙军境内有水陆田、山地等共一万五千二百六十七亩，谨以陈献。」诏价直令户部纽计，支降度牒给还。继而张(完)[宗]元以真州己产二万一千八百一十三亩、杨存中以楚州宝应县田三万九千六百四十亩并牛具船屋庄客等献纳，并从所请。 
十二月三日，知襄阳府路彬言：「乞将转运司营田一屯见有五十余户耕种，岁收物斛不多，乞委本府宜城县令尉兼行管干，其收到物斛，依旧转运司拘管。所有营田司元置官属 用，并省罢。」从之。 
十五日，诏：「两淮、湖北、京西诸军今年新开耕到屯田，与免来年夏秋两料。应干租课，本军不得别作名色妄行科取。」 
二十二日，宰执进呈张之纲缴奏苏磻论屯田之兵，与农民杂处，民间悉不安居，多有移徙者。上曰：「令郭振、刘源将总领所支到屯田军兵寨屋钱，各于田亩相近处如法修成营寨，不得与居民相杂。」 
干道二年正月十六日，宰执进呈周淙、龙大渊相度到郭振乞于杨子桥置屯田，侵占民间田土，不便么。上曰：「郭振如何妄有奏陈，可并画到图子，札令具析。」先是，郭振言：「扬州南十五里地名扬子桥南岸一带，乞置屯田一所，并牧马官庄，不与民间交杂。」遂诏周淙、龙大渊同共相度。至是，周淙等相度来上，故有是命。 
二十四日，诏鄂州驻札御前都统司副将、武经郎侯汶特降两官，勒罢，令本军自效令：原作「今」，据本书食货六三之一三九改。，以本司都统制赵樽言：「本司措置屯田，差发官兵二千人前去德安、郢、随州摽拨荒闲田土措置开垦闲：原作「开」，据本书食货六三之一三九改。，其部辖官踏白军第二十六副将、武经郎侯汶自到德安府，将屯田官兵并不存恤，至今年十一月终，共逃窜过七十三人，并耕牛亦不如法养喂，致倒死二百五十余头。又所耕田土大段数少，显是故不用心措置。若不惩戒，深恐屯田卒难就绪。」故有是命。 
二月十三日，总领淮东军马钱粮所奏：「已降指挥：两淮、湖北、京西路诸军今年新开耕到屯田，与免来年夏、秋两料应干租课，本军不得别作名目妄行科取。本所除已牒镇江府提举措置屯田郭振遵依施行外，所有淮东路诸州军亦有镇江府诸军新开耕屯田，并杨存中等献纳田土，即未审合与不合遵用上件指挥。」诏：「新开耕 
      
屯田自合照应已降指挥施行，其逐处献纳官庄，即非新开田，不合放免租课。」 
三月六日，宰执进呈荆南驻札御前诸军都统制兼提举措置屯田王宣札子：「近得湖北运判程逖书报，陛辞之日，面奉圣训：令本军屯田且据目下，不得增葺，仍具已垦数目及施行事体闻奏。窃缘当时制置司备奉指挥行下日，臣曾具利害申闻，谓从军之人，率皆游手，不乐耕谷，若不诱之以利，未易即工。遂条具分收事宜：初开荒年所收全给，次年依乡例，主、客减半输官，是十分止收二分半；第三年方依主、客例分收，务要从宽，期于集事。悉蒙俯从所陈。今来屯田官兵室庐皆已就绪，耕凿亦已安业，麦种已下千五百硕，但自冬及春，牛疫为灾。今漕臣既有建白，谨当遵稞。」洪适等曰：「荆襄屯田，行之多年，已成次第，深恐咤程逖宣旨，却致荒废。」上曰：「朕意本不如此，可明以谕之。」适等奏曰：「且令王宣将见屯田官兵依时耕种。」上曰：「然!」 
六月五日，诏淮东屯田令镇江府驻札御前都统制戚方提举。 
六月，新除淮南路转运判官王之奇朝辞奏事，上宣谕曰：「淮上屯田，已令有司将今年所收尽数给种人，卿到彼点检，如有奉行灭裂去处，便与理会，务要实惠及人。」 
指挥，将永丰圩开掘，见管租户数多，若一旦放散，无所归着，便见失所。今来本军差军兵在和州巢县屯田，窃恐于内却有不谙田土之人，今相度，欲候开掘永丰圩，将放散租户内取问情愿屯田之人拨换所差屯田军兵归军换：原作「扰」，据本书食货六三之一四一改。 二十五日，建康府驻札御前诸军都统制兼提举措置屯田刘源言：「伏，所有合用粮食，乞令总领所支借应副，委是两利。」诏令江东转运司先次取问租户，如有愿耕屯田之人，候至十一月发遣前去，仍关报总领所支借粮食。 
八月三日，诏：「武锋军已拨隶步军司，可就令钱卓将带所部人前去六合县措置屯田，须管限一季了毕。」 
十八日，诏钱卓罢知高邮军，依旧武锋军统制、六合县驻札，措置屯田。 
九月十五日，湖北转运司言：「已降指挥，湖北、京西路帅漕臣并兼提领措置屯田，诸州军守臣兼管内屯田事，照得德安府、随州、郢州三处即目各有鄂州都统司军马屯戍，乞于逐处措置屯田外，其余州军无屯戍军马，难以措置屯田。窃虑难以虚带屯田职事。」诏湖北转运司，既止有德安府一处屯田，免行干预，其余州军别无屯田去处，自合免带。」 
三年二月八日，武锋军正将、总辖楚州宝应县屯田事务贾怀恩言：「本庄除隶本军所管外，有高邮军及淮东安抚司总领所、淮南转运司、镇江府都统制司并带屯田职事，逐处不时行移取索，委是文字繁冗，供报不前。」诏宝应等县屯田庄除隶属步军司并淮东总领所外，其余官司，并免管辖。 
      
十三日，总领淮东军马钱粮所言：「淮东州军措置新开耕屯田，干道二年收到夏、秋两料物斛，除桩留次年种子外，其余依当年正月内御笔处分，尽给耕种军兵了当，所有干道三年分夏、秋两料并已后年分收到物斛数目，即未审合赴是何去处送纳。」诏将本路州军屯田今年并以后年分所收物斛，除桩出次年种子、客户等分给外，依营田例，大麦、稻谷充马料，令户部除豁合支降马料数目；小麦、杂豆等本所拘收，出粜价钱，起赴行在左藏南库送纳。其淮西、荆湖北屯田，准此措置。 
三月二十七日，知随州周冲翼朝见进对，上宣谕曰：「随州极边，应营田、屯田，卿可躬亲提检。应所种多少，所得多少，先次奏来，要知其数。」 
六月十三日，太府寺丞、总领淮西江东军马钱粮、兼提领措置营田叶衡言：「本所有营田五军庄，计田二百七顷六十五亩，岁收夏料：大麦四千一硕，小麦一千三百余硕；秋租租：本书食货六三之一四二作「料」，疑是。：禾稻一万八千一百余硕，充马料，以时价估计，共可直钱二万贯省。而所差使臣、军人各五百八十四人，掌管岁请钱四万七千七百余贯，米六千五百硕，绢二千二百余匹，绵三千四百余两，纽约用钱七万五千余贯，所得不能偿所费之半。兼差去使臣、军人，皆是癃老及官职稍高之人，占破身役。若依近降指挥拣汰，又缘诸州军拣汰人数至多，窃恐诸州难以应办。」诏：都统制刘源将诸军庄监庄、使臣并军客，拣选委实癃老之人依旧存留营田所看管，减半支破请给，内若有堪充披带人数，即行拘收，归军教阅。所有逐人名下耕种田土，从本所召募农人耕种。 
七月十四日，镇江府驻札御前诸军都统制兼提举措置屯田戚方言：「面奉圣训，令措置招召百姓客户，抵替淮东营田、屯田官兵归军教阅。契勘淮东营田并扬州、滁州屯田三项，共占官兵一千五百一十二人，今以去年所收物斛纽计价钱九万一百余贯，将官兵一年合请钱米、衣赐共约计钱二十万六千八百余贯，比之收到物斛钱，大请过官中钱一十一万六千七百余贯。臣今于前项官兵，只乞存留主管监辖官并曹司等一百二十二人依旧在庄部辖使唤外，有力耕军兵一千三百九十人，委是虚占枉费，今若从臣所请，拘收归军，不独减省豹赋，于官中课利，亦无亏损，又得逐时教阅。乞下逐处守臣，不得将前项屯田官兵巧作缘故占吭。所有营田，臣乞依旧与淮东总领所同共提领措置。」诏令戚方将少壮堪披带人拘收归军，其老弱人且令依旧令：原作「今」，据本书食货六三之一四三改。，免行拣汰。 
十二月六日，权发遣知州胡昉奏事，缴纳屯。田军兵图册札子。上曰：「屯田子弟已两次御笔行下，令发归本庄，可籍讫，仍不得刺手面。」 
