<!-- { "loadSidebar": true } -->
五年六月七日，诏大理寺狱空，大理卿李孝称、大理少卿马防各特转一官。

大观二年正月二十四日，大理寺言：「见禁公事，并已勘断了当，即日狱空。」诏依崇宁五年六月三日例推恩，马防、崔直躬特与转行。

七月九日，臣僚言：「窃见大理寺决狱，以其职事所当为者较计积累，以为功劳。一岁之内，率当五六迁，人皆指目，谓之侥幸，诚不可以久行。宜参酌，裁为定制，须其任满，考校功实，量(嘉)[加]迁陟，庶合中道。」诏今后赐束帛或降 书奖谕。

政和二年七月四日，诏大理卿曹调提举南京鸿庆宫，少卿任良弼知密州。以言者论「比来大理任用非人，迎合曲法用情」故也。

八月二十九日，刑部侍郎马防等言：「熙宁有法官再任酬奖，至于许其三四者，岂非为官得其人 则正可久任，而赏或在所不吝。今虽有再任法，而(酌)[酬]奖与初任无异，而又奏举之制，以高其选，所愿留者，十无一二，而(承)[丞]、评事益难其人矣。欲乞申诏有司，讲明前后条制，刑部大理事候法官任满，共择其职事修举、人材可录者奏举再任，增其酬奖，理为堂除。大约常留一半旧人，使后来者有所谘承。」诏依奏，仍许就任(阙)[关]升，理本资序。

三年十月二十一

      
日，尚书省言：「大理寺断洋州宗永案，元断该赦外杖六十，因问难改断处死，系评事刘元长。又断德州张道案，元断杖八十，因问难改断杖一百，系评事康公裕。」诏各降一官。
四年五月二十六日，大理寺言：「乞今后本寺应抽差人吏在外，委提刑司下本处，限一日发遣。如敢以事占留，及违限不遣计程，从本寺具因依申尚书省，取旨施行。如已支破递马仓券前来，若在路托疾，令所在州县差人监押赴寺，仍不许他司截留抽差。若他司申请到(例)[例]特行截差指挥，亦乞从本寺执奏，却行拘栏，归寺祗应。」从之。

六月五日，大理寺奏：「乞应诸司库务缘公事合行追究之人，并许本寺直行勾追，本处限日下发遣。如官司辄敢容庇不发遣，并科杖一百，从本寺申尚书省取旨，先次勘断。庶几百司稍知刑狱官司有所畏。」诏依，所至官司辄敢不即发遣，以违制论。

五年四月三十日，大理卿侍其传言：「熙、丰间，本寺尝置习学公事四员。乞复置长、贰，立课桯，正、丞同指教。」从之。

宣和元年二月十一日，中书省言：「大理寺断配军聂青等九人逃走劫盗，徒罪不赦，因问难改断该全原，所断委是不当。」诏无断官，评事李平仲特降一官。

三年十月二十三日，臣僚言：「伏 五月二十二日 ，梁俊公事，大理寺引用条法不当，丞、评各降两官，长、贰各降一官。续奉指挥，连签丞、评各降一官。又九月十八日 ，董弼公事，

      
大理寺违慢长、贰、元断丞、评各罚铜十斤。昨来吏部为指挥内止及长、贰、丞、评，而不及正，于是大理正尉迟绍先者独不与降罚之坐，臣窃疑焉。在《刑统》名例，有四等坐罪之法，其说谓：假如大理寺断事有违，即大理卿是长官，少卿及正是通判官，丞是判官，府史是掌典。据此，则大理正又不应独免。又官制格目：评事、司直、检法详断，丞议，正审，少卿分领其事，而卿总焉。据此，则大理正又不应独免。第恐坐罪之法，前日 文偶失该载耳。其大理正尉迟绍先当时实与签书，伏望圣慈特降睿旨，依前降指挥，一例降一官、罚铜施行，庶尽法意，而于公议为允。」诏大理正尉迟绍先特降一官。
六年二月三日，大理寺言：「应今后断不隶寺监合行理纳官钱物之人，内都下人送诸厢，外路人送元来处监理。」从之。

七年四月七日，诏：「大理寺奉公不挠，狱无淹留。大理卿陈迪可视待制官，令中书省取索，量度轻重，特与推恩。」

十八日，诏：「大理寺官评事以上，并差试中刑法人，见任人并罢。」以言者论「比岁选任非人，议法不中」，故有是诏。

十二月二十二日，诏：「大理寺、开封府承受文字，自今后依令送朝廷，守旧法施行，不得乞降特旨遣断。」

钦宗靖康元年五月十八日，诏大理正并替成(次)资阙。

高宗建炎三年四月十三日，诏：「大理断刑治狱少卿、寺正各〔减〕一员，断刑寺正六员减三员，治狱寺丞减二员，

      
断刑司直兼治狱司直，其寺簿并治狱司直并罢。吏人并三分减一。」
绍兴元年二月三日，诏：「大理评事赵公爟随逐行在，虽非试中刑法，缘本寺断刑官独有本人，候到任及一年，通历任成五考，有举官三员，从长贰保明，特与改合入官。」以寺官改法官，止系试刑法中等第二等，有不改官法，因本寺请，特有是命。

三月七日，诏：「评事阙，委本寺长贰依旧制选择应格人赴刑部议定，申朝廷差填。如应格人不足，即踏逐实谙练刑法人权充。」从刑部尚书胡直孺请也。

七月二十二日，大理寺言：「依已得指挥，道君太上皇帝本命令检举设狱，今乞从本寺就狱粮历内作料次，经粮审院批勘，下左藏库，每料支钱二十贯，收买设物使用。」从之。

闰四月二十六日，权刑部侍郎王衣言：「大理寺官属，其堂除选人任大理(寺)[司]直、评事，除试法官中等第二等下已有改官法外，余人未有立定改官之法。今乞堂除选(一)人任大理司直、评事，到寺供职二年，通理三考，有举改官人三员，与改合入官。」诏令吏部限三日立法，申尚书省。

八月十二日，诏大理正、断刑、治狱丞共七员窠阙，依旧堂除差人。先是，寺监丞及法寺官堂除差人，以吕颐浩言，依旧法，归吏部注拟，已而无应格之人。至是吏部建请：「大理正、丞资望甚高，异时除授郎官、卿少之选，欲望仍旧堂除。故有是诏。详见吏部。

九月二十六日，诏令

      
大理寺选差使臣一员，充监门官，具姓名申尚书省。仍令内侍省专差内侍官一员，常切在门检察。以本寺言：「本寺合差监门内侍官二员，专一在门守宿，检察出入。今止差到一员，又趁赴朝殿祗应及(专)[传]宣出入。自来备礼到寺，委是虚文。望于枢密院见管使臣内选差有行止谨愿官一员，充监门官，一年一替。」故有是命。
十月五日，诏：「大理寺使臣公吏，应官司及奉使官辄指差者，并从杖一百科罪。仍仰本寺执奏，更不发遣。」从本寺请也。

十一月十七日，大理寺言：「踏逐到承信郎冯熙积充监门官，与内侍官互轮当日宿直几察。乞于本寺赃罚钱内支钱七贯充茶汤钱外，每月别给食钱一十五贯，于本寺公吏请给历内批勘。」从之。

三年六月十八日，诏：「大理寺监门使臣与内侍官一员，并仰每日常切在门检察。遇夜，许分番宿直。其内侍官与免趁赴朝殿祗应及傅宣出入之类。」从大理请也。

七月九日，诏：「大理寺手分狱子，令本寺于外州军差拨，不得更于临安府抽差。其已差过本府手分狱子，候外州军差到日，对替发遣。」

二十二日，诏：「大理寺见破狱子，每人特令户部每月各添支米六。」

十一月十五日，诏：「大理寺职级张昭亮、顾琦、使臣王庆并许依例，不妨参部注授差遣。」昭亮以成忠郎任大理寺左推职级，琦以保义郎任大理寺右推职级，庆以成忠郎为捉事使臣，共有陈乞故也。

      
四年正月八日，诏：「大理寺务要严密，虑有听探语言，漏泄狱情，其本寺许用元丰六年二月右治狱指挥，系公人漏泄狱情，杖一百。及许用大观开封府六曹通用 ，诸左右狱内祗应人谓狱子、行入、座婆、医人之类，但可传达漏泄者皆是。并三人为一保，如通言语漏泄者，情重者杖罪，五百里编管；徒罪配千里牢城，同保人失觉察，各杖八十勒停，永不收叙。即经停而别投名者，许人告条法。仍有告获似此之人，赏钱五十贯。」先因渡江散失，后省记到前项节文，经尚书左右司看详，以上件指挥无元降年月日，全文贴说不行，至是寺官有请，故有是命。其后视为虚文，无复畏惮。至五月二十九日，本寺措置，如请求行用、传达狱情申乞，又立一百贯，以赃罚钱先次充赏。亦从之。

四月十日，刑部言：「大理寺丞刘抡等状，『本寺丞、评事议断刑名有差失者，岁立比较法。去年责罚差失寺丞孙光庭降一官，评事张仲奭送远小监当。切详祖宗以来自有比较法，差失死罪，至满其数，乃该比较。仍须因朝廷问难改正者，方理为数。或因刑部改正，则以名件比折。及所差失死罪徒杖刑名，各以其数多少，递相比折以计，差失死罪，各有差等。及在赦降前者，不理为数。所有比较法：重者止于选人展年改官，京官不得当年对减磨勘，或断绝赏给。若一岁丞、评事差失死罪皆满其数，不以人数，尽行责罚；若皆

      
无差失，即尽无责罚。今来比较法不以(多)[其]数多寡、刑名轻重，又赦降前后，每岁须要丞、评事两员被罚，其罚又比旧日至重。若一岁皆无差失，而偶失出入笞杖刑者，依近法亦须责罚丞、评事两员。若皆失出入数多，亦止责罚丞、评事两员。以三岁论之，(承)[丞]三员尽当降官，评事八员，被罚者几半。况本寺职事繁重，使一岁所断，皆无分毫差失，止得减一年或半年磨勘。依今来比较法，则四岁之劳不足以赏一日之责，委于人情法意未尽。』都省送下刑部，本部看详，昨立到比较法，每岁具两员最多者取旨责罚，不以差失多寡为限。显与比较旧格法意不同，理合别行修立。」从之。
六年五月二十六日，刑部状：「看详先拟立到比较差失最多者，具官职姓名上省，取旨责罚等条法，缘所立条内别无立定每岁差失多寡，该比较之数明文。谓如评事八员为额，内七员别无差失不当，一员稍有差失，责罚亦不能逃。兼(等)[寺]丞四员，分议八员评事案状，即是寺丞所议，比之评事所断，案状倍多，其差失刑名，理宜分别立文。今欲拟立下条：诸大理寺丞、评事断议刑名，每岁于次年正月行下，取会差失名件比较。死罪二人，寺丞三人。或流徒罪六人，刺配同。寺丞八人。失出者二人当一人，以上执议不同建白者非建：原作「巡」，据《建炎以来系年要录》卷一○一改。。具官职、姓名上都省，取旨责罚。右入刑部。今系于本刑条内『比较』字下删去『最多者』字并注文，计一十

      
八字，却添入『死罪二人，寺丞三人。或流徒罪六人，刺配同。寺丞八人。失出者二人当一人，以上执议不同建白者非执、建：原作「干」、「巡」，据《建炎以来系年要录》卷一○一改。。』计三十九字，冲改元修不行。」诏从之。
