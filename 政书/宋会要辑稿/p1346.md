<!-- { "loadSidebar": true } -->
九日，诏：「临安府诸县赈济，窃虑奉行不虔，差监察御史程叔达日下躬亲前去检察。如有违戾去处，具当职官姓名申尚书省。其措置有方，亦仰保明闻奏。」 
十一日日：原作「月」，据本书食货五八之四、六八之六四改。，中书门下省言：「临安府内外饥民颇多，窃虑有赈济未尽。」诏委姜诜、韩彦古同临安府专一措置赈济，毋致失所。仍约束所差官吏不得作弊灭裂。 
三月三日，尚书司勋员外郎、浙东检察赈济唐阅言：「民间颇有遗弃小儿，足食之家愿得收养，正缘于法，遗弃小儿止许收养三岁以下。缘此三岁以上者人皆不敢。乞朝廷指挥，权于今年许令自十岁以下听人家收养，将来不许识认。」从之。 
八日，权发临安府薛良朋言：「得旨，收拾街市为患不能行步贫民，用粥药医治。如有死亡，每名给钱三贯文，收买棺木埋瘗。本府今选募到有心力行者王祖禧、邵惠亲专一管干津送。收给降度牒二道与王祖禧、邵惠亲披剃收：疑当作「乞」。。」从之。 
十三日，诏：「严、衢、婺、处州荒歉，发常平米以赈之。」从殿中侍御史章服请么。 
四月十三日，尚书度支员外郎曾 言：「今岁浙西灾伤，诸县劝谕大姓出米赈济者，即是给与。赈粜者姑损其直，赈贷者责认其偿偿：原作「价」，据本书食货五八之四改。。欲乞将逐县劝谕到赈济米谓如三千石者，知县与减一年磨勘，计其多寡以为之等差；赈贷三百石，比赈济一百石。州郡于诸县数外自措置到赈济、赈粜数于：原作「与」，据本书食货五八之四改。，及委令、佐分乡劝谕者，守臣与令、佐赏亦如之。大、小麦减米数之半以计其数。」诏令有司第赏格行下浙西提举常平保奏施行。 
四月二十二日，诏：「两浙州军去岁水涝，流移阙食人颇众。朝廷措置赈粜，存济甚多。比咤疫气传染，间有死亡，深可怜悯。可令行在翰林院差医官八员遍诣临安府城内外，每日巡门体问看诊，随证用药，其药令户部于和剂局应副。在外州军亦仰依法州委驻泊医官，县镇选差善医之人，多方救治。药钱于逐州岁赐合药钱内、县镇于杂收钱内支给，务要寔惠及民。并仰接续给散夏药，候秋凉日住罢。」从中书门下省请么。 
五月六日，诏：「两浙路诸州县饥民疾疫，理宜矜恤。除下逐州守臣措置医治外，如有死亡遗弃在路之人，亦仰委官同巡检察，支给官钱埋瘗，不得令狼籍道路。」 
五月二十四日，诏：「广、英、连、韶州、肇庆、德庆府以峒民残破，令广东提举常平司依条赈济。」从广东提刑石敦义请么。 
同日，诏：「光州屡经兵火，令淮西总领所拨会子一万贯、江西转运司支米五百石赈济之。」 
六月十八日，知宣州王佐言：「本州岛自五月七日至二十六日，雨如倾 
      
注，山发洪，被水之人阙食者众。欲将见管常平粜米钱八万余贯循环作本，差官收籴米斛赈济。」从之。 
【宋会要】
干道二年二月三日，两浙路转运判官姜诜言：「浙西州县灾伤，民户阙食。乞下谕州军府官守臣，疾速措置。其阙食民户，量行赈济，劝谕田主、豪右之家借贷种粮。」诏令浙西提举常平官相度措置。 
二年五月二十五日，诏：「江西以至浙右，今岁雨潦，颇害农事。宜令诸路监司、守令察今秋有田米不熟之处，预先讲求救灾恤荒之政。如将来有水旱去处却致无备，必寘于罚；如备预有方，当议推赏。」 
九月七日，诏浙东提举常平宋藻前去温州，将常平、义仓米赈济被水阙食人户米：原脱，据本书食货五八之四、六八之六五补。。如本州岛米不足，通融取拨。权发遣温州刘孝韪言：「本州岛八月十七日风潮，伤害禾谷，漂溺人命。所有义仓米五万余硕，先蒙奉使司农少乡陈良厩盘量在仓，不得支借。若候申稞，深恐后时，逐急一面赈给外，有不候指挥先次开发之罪，乞施行。」得旨放罪。 
九月十一日，诏：「温州水灾，差度支郎中唐珣，同提举常平宋藻、守臣刘孝韪遍诣被水去处，核寔赈济。」 
十月一日，诏：「温州近被大风驾潮，渰死户口，推倒屋舍，失坏官物，其灾异常。合行宽恤。可令度支郎中唐珣，同提举常平宋藻、知州刘孝韪共议酌参措置条具闻奏。仍令内藏库支降钱二万贯，付温州专充修筑塘埭、斗门使用，疾速如法修整，不得灭裂。」继而唐珣言：「窃见温州四县并皆边海，今来人户田亩尽被海水冲荡， 卤浸入土脉，未可耕种，及阙少牛具，不能遍耕，难令虚认苒税。乞委守臣来春差官究寔，保明申奏，即与减放当年苒税。庶几水灾之后，农民感恩，早得复旧。」从之。 
三年八月五日，知绍兴府洪适言：「上虞县近有水灾，飘流居民。」上曰：「近所在或有山发洪处，可令常平司常切抚存，赈济被水之家。」 
二十五日，诏诸路州县约束，人户应今年生放借贷米谷，只备本色交还。取利不过五分，不得作米钱算息。以臣僚言：「临安府诸县及浙西州军旧来冬春之间，民户阙食，多诣富家借贷，每借一斗，限至秋成交还，功数升或至一倍。自近年岁歉艰食，富有之家放米人立约：『每米一斗，为钱五百。』细民但救目前，不惜倍称之息，及至秋收，一斗不过百二三十，则率用米四斗方粜得钱五百，以偿去年斗米之债。农民终岁勤动，止望有秋，旧逋宿欠，索者盈门，岂不重困 夫民之贫富有均，要是支相养之道。非贫民出力，则无以致富室之饶；非富民假贷，则无以济贫民之急，岂可借贷米斛，却要责令还钱 」故有是命。 
十二月二十六日，左朝散郎娉蹑国言：「四川州郡亢旱，内绵、剑州 
      
尤甚。乞遣金字牌行下制总诸司，多方赈济。」上曰：「此去麦熟常远，想见饥民狼狈，当依所奏。」 
四年四月十一日，司农少乡唐珣言：「福建、江东路自今春米价稍高，民间阙食。郡县虽已赈粜，止是行之坊郭，其乡村远地，不能周遍。」诏逐路提举常平官疾速措置，津发见桩米斛，分委州县清强官广行赈粜，或劝谕积谷之家接续出粜，不得咤而抑勒搔扰。诸路依此。 
六月四日，诏：「建宁府、衢州、袁州、建昌军米价翔涌，人民阙食。并出常平米赈济之。」 
同日(四年六月四日)，宰执奏事之次，上宣谕曰：「昨日汪涓对曰：『去秋江西被水，数州之民至有无槁秸喂牛者。』朕都不知。」陈俊卿封曰：「去秋沈枢亦申来，言水灾。陛下所以预令理会和籴。」上曰：「卿等更宜措置，今后水旱，须令寔申来。」蒋芾奏曰：「州县所以不敢申，恐朝廷或不乐闻。今陛下询访民间疾苦，焦劳形于玉色，谁敢隐 」上曰：「朕正欲闻之，庶几朝廷处置赈济。」既而诏诸路转运司行下所管州军，今后水旱，须管依寔具申尚书省。仍令转运司具状保明申奏。或州军隐蔽不申，监司自合一面体访闻奏。如或不尽、不寔，朝廷访闻，并当重寘典宪。 
二十六日，诏：「襄阳府水旱民饥，令本府寄桩大军米内支降二万石赈济之。」 
十二月二十六日，雷州言，「八月一日海潮暴涨，渰浸东南，乡民阙食者众。」诏令礼部给降度牒十道，付广西提刑司变卖，措置赈济。 
五年三月六日，提举江东常平公事翟绂言：「窃见饶州诸县去年被水灾伤，合行赈粜。乞将常平旧管米一千六百五十二石九斗六升五合，并收到干道四年分义仓米五千二百一十五石二斗九升五合，委官赈粜外，其池州建德县与饶州接连，饥寒尤甚，更乞将常平米内支拨七百一十九石六斗二升，并拘到干道四年义仓米内支拨二百二十二石一斗七升，将约度被水第四等、第五等以下大小人口，量行赈济。」从之。 
九日，知镇江府陈天麟言知：原脱；陈：原阙，均据本书食货五八之五、六八之六六补。：「本司昨奉指挥，将归正人顾正等二百一十八户，大小计一千一百一十口，并续括责到高琮五十一户，计二百三十六口，许令于常平、义仓米内取拨赈济，至干道五年五月终合行住支。窃虑狼狈失所，兼本府又不住有一般归正人杨贵等四十三户陈乞赈济。欲将逐项归正人更与展支一年，庶几小民始终得沾恩惠。」从之。 
四月十四日，诏：「饶、信州连岁旱涝，细民艰食。可出常平、义仓米以赈之。」 
同日，权发遣江南东路计度转运副使赵彦端等言：「臣等近恭奉御笔处分，以饶、信二郡尝有水患，令臣等协力应办储蓄赈济。臣等措置，将信州合起赴建康府大军米一万五千石截留桩管，及将合起赴镇江府米二万石内，将一万石就便桩管，将一万石往饶州准备支使。今据饶州知州黄玠札 
      
子称：『虽蒙提刑司拨到义仓米六千八百余石，不了一月赈粜之数。乞备申朝廷，于桩留米内支拨二万石添助赈粜。』臣等照得饶州合发上供米斛，除桩留外，尚有合起赴行在米一万一千九百六十石，臣等除已一面逐急行下饶州，于内先次取拨一万石，量度市直减价赈粜外，候信州起到米一万石「量度」至「一万石」十八字原脱，据本书食货五八之六、六八之六六补。，却行拘收，理充合起之数。兼虑信州亦有似此阙食去处，臣等已行下信州，取拨米五千石，依此减价赈粜去讫。所有饶州前后桩留米四万石，欲乞早降指挥挥：原作「指」，据本书食货五八之六、六八之六六改。，再拨一万石，更令接续赈粜。」从之。 
五年四月十五日，诏：「应福建路有贫乏之家生子者，许经所属具陈，委自长官验寔，每生一子，给常平米一硕、钱一贯，助其养育。余路州军依此施行。」以臣寮言：「福建路乃有不举子之风，盖缘贫乏，无以赡给。国家禁止之法不为不严，而小民抵冒，尚末知革者，诚由未有以惠(之)[养]之故么。」[故]有是命。 
五月十日，提举江南东路常平茶盐公事翟绂言：「臣近咤巡历到饶、信州，面谕逐州知、通，委请诸县令、佐，劝谕上户将积蓄米谷减价出粜，接济细民食用。今饶州并诸县申到，依应劝谕得上户愿粜米谷，共计一十九万六千六百石六斗五升，并转运司支拨到上供米一万石，付饶州赈粜。缘逐项米数，委可接济细民食用，所有臣先来奏乞更支米一万石更：原脱，据本书食货五八之六、六八之六六补。，欲乞住拨欲乞住：原作「付饶州」，据本书食货五八之六、六八之六六改。，候所粜米谷尽绝，如民间尚阙米谷，即别具奏乞支拨施行。」 
十月四日，诏台州出常平、义仓米赈济，被水之民。 
