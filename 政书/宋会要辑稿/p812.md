<!-- { "loadSidebar": true } -->
五年正月二十七日，诏：「舒州驻泊兵马都监、专一充教阅民兵拨发官孙嗃，令本官再任，依旧专一充民兵等训练拨发官。」以淮西总管李横言，嗃教阅以来事皆躬亲故也。 
三月十二日，四川宣抚使虞允文言：「兴元府、洋州、大安军、兴州见管义士二万六千一百四十人，结成队伍，见委利州东路总管皇甫倜训练，已见成 。乞就移皇甫倜于兴元府驻扎，专一教阅逐州义士，准备缓急使唤。」从之。 
四月二十五日，枢密院言：「得旨，令沿江十州军措置团集兵民，未有立定日限。」诏令逐处守臣限两月相度条具经久可行利便，务在着实奉行，毋致扰民，开具申枢密院，俟条具到，听候指挥，方得点集。 
九月八日，措置两淮官田徐子寅言：「得旨，于农隙时官支钱米，将本路诸州军已籍山水寨伍民兵应三丁以上主户，选取壮丁，赴州教阅一月。今相度，欲令诸州军自十月十五日拘集民兵上教，至十一月初五日住教，仍每日于辰时、未时两教。如遇雨雪，权免所教民兵。本司差官比较，拍试武艺精熟之人，令州军优与犒赏。谓如射箭上帖，每只支犒钱一贯文省，中红心 
      
每只支犒钱二贯文省，枪手刺赢者每人支犒钱三百文省。所有合用钱物，乞依已降指挥，于合发赴户部窠名并本州岛军系省钱米内户部：原脱「部」字，据前四年「十一月四日」条补。，各取一半应副支散。」从之。 
十一月一日，知荆南、充荆湖北路安抚使刘珙言荆：原作「制」，据《宋史》卷三八六《刘珙传》改。：「荆门军昨来团结到强壮民兵三千余人，并系自备钱米器械赴军教习。今除节次抵替逃亡事故外，且以三千四百五十人为则，分作三番追教，每番一月放散。每人每日官给米二升、钱三百文足，三番计合用钱四千三十二贯一百九十文省，米二千七十石，并有合用衣甲、枪刀、弓弩、器械。缘本军系省阙乏，照得荆南路州县义勇，每遇农隙，追集赴教，衣甲、器械尽是官给，日支钱米。今来荆门军事体一同，既使教阅军阵，却令自办器械，自备裹粮，委是经久不便。已于本司甲仗库见管衣甲军器内量行分拨，及那融钱米权行应副外，欲望令本路转运司贴拨应副。日后年分，亦乞依此应副。」从之。 
六年二月三日，措置两淮官田许子中言：「万弩手当立二千人之额，只就乡社教阅。」从之。子中内殿奏事，上问：「万弩手营寨招集起如何 」子中奏云：「恐未便。淮东有千四百人，淮西已申到千六百余人，大率皆当立二千人之额。计人日支钱三百文、米三升，约一岁当用二十五万缗赏犒；射亲之类，又须用五万缗。若今年集起，苟财赋不给，却从放散，一旦再行结集，恐失信，招之不再来，徒 
      
误事。又淮西地里阔远，不比淮东，远不过三五日，人尚不便之，淮西动或半月程，宁不为扰 」上曰：「朕不惜钱，放之则不若养之。若放之，既不集，将何以教阅之 」子中云：「臣欲就乡社教阅，且如团结、保甲，亦欲混为一区而教阅。」上问：「恐人不用心。」子中奏云：「臣当以术激励之，使人人各务精于武艺。」上曰：「其术如何 」子中答云：「臣欲先三令五申之，约总首、团寨长告报，于农务少闲，相率为挽强蹶张，并习击刺。至农隙之际，先期行下，令团总指日告报，结集于县中，俟臣之至，教阅三月。取武艺精熟射屡中的、击刺雄捷者，实时放散；收惰慢不精熟者，率而赴州，依年例教三月。有能于州中兼昼夜有力，随取其精者随放之。如是，则民不受扰，耕不失业，习兵而不远去其家，不劝而相率自习其艺。」上称善久之，退回乞置万弩营寨札子，令别条具，更不拘集，从所请就乡社教阅。 
二十八日，四川宣抚使王炎言：「欲将大安军义士只就乡村自行教阅，令安抚司依时差官前去，就本军点摘按试，所习武艺有无精熟。所有兴元、洋州义士，亦乞一体施行。」从之。 
三十日，刘珙言：「京西、湖北两路民兵，条具如后：一、访闻诸郡起籍民兵，其间有上三等户取义勇一人，亦有四等、五等户者，亦取义勇一人。凡家产多者，可以枝梧；若家产少者，往往弃产遁逃。欲乞应充义勇并与免非泛科役，有身丁钱处与免身丁钱。 
      
其第四等户，除非泛科役外，更与免差保正及大小保(正)[长]。五等人户，除免应于科差外，更与量免三分或二分税役；总首、部将系是部辖之人，一县通不满十数人，乞与免保正长差役。一、访闻诸郡多将合作总首之人与升作统制、统领，往往擅差民兵，分番当直，不受县官号令。欲乞每郡只许选见任待阙武臣一两员，遇教阅之际，俾充训练官，教罢则不复相隶，不得轮差民兵当直。各县只选有物力、材武为众所推服者作正副总首，不得称统制、统领。缓急调发，方许帅司差官统之，庶免骚扰之患。一、访闻诸郡民兵结队，亦如正军简选结集。民兵散处村落，乡分不同，(若非)[非若]正军同一营寨，只合随乡结队，每七十五人为一队，五十人正军，十人准备带甲，十五人辎重火头，有零数则作畸零队。一、访闻诸郡向来民兵教阅，其粮食多令自备，人尤以为苦。若尽令总漕司应副，窃恐侵损岁计。契勘京西、湖北皆有屯、营田谷斛，民兵每人合日给米二升半、钱五十文省。一月计之，米七斗五升、钱一贯五百文省。谷每石可得米四斗，为钱可准一贯省。若每岁于营屯田谷内据人数分拨，所用亦不至多。一、访闻诸郡民兵，弓弩、枪刀、箭凿之属，并令民间自备，平居教阅，且不中用，况欲出战，岂不误事 近四川宣抚使司已发到三千副，仅可以应(荆)[副]荆南及荆门两处。京西已蒙支拨器甲二千余副， 
      
其少数尚多，望支降数千副，应副使用。」诏并依。内器甲，令赵樽于诸军退下旧甲内挪融五千副付湖北安抚司，应副两路兵民使用。如尚阙少，即更于湖北路州军见教阅禁军甲内取拨，却令本处依数补造。 
五月十六日，诏淮东万弩手，令本路安抚司行下诸州军，候秋成了日，依淮西路一体教阅施行。 
十月六日，淮南东路安抚司言：「臣僚乞，淮东万弩手二千余人，昨在真州置司教阅，已给假，时暂归农，望许令淮东帅司一就拘收，不妨农务教阅。所合用器甲之类，乞赐给降，仍乞于农隙时官支钱米，与民兵一体教阅二十日，即便放散。」诏依。其器甲，委自安抚司相度，据阙少数，随宜措置制造。 
二十八日，淮南东路安抚使晁公武言：「扬州民兵素号骁捷，若教阅有方，必堪使用。缘未曾立定赏格，无以激劝。欲将利州路义士条法降下安抚司，以凭 行诸州，遵依施行，庶几有以激劝。」诏依，令户部(腾)[誊]写给行。 
七年正月二十五日，权知荆门军冯忠嘉言：「教阅本军义勇三千四百人，增补得三百人；又劝谕有马人户为马军，得马四百匹，分为六队。见今上户有力之家，情愿买马以充马军。除已将马军日给以草外，有马料一色，本军所入微细，不能办集。望给以五分之料，教之百日，不过千石。」诏令湖广总领所应副五分马料百(一)日。所有养马户之家，免本户非泛差使科扰之类。其冯忠嘉
      
劝谕到户马，同义勇教阅，及制造军器有劳，可除直秘阁阁：原作「阅」，据本书选举三四之二五改。，兼湖南北、两淮诸州军守臣照会。 
六月十二日，知庐州赵善俊言：「昨来招置万弩手 用，系作神劲一军，至干道元年，籍定姓名，放令归耕。本司管下州军，所管共一千八百三十一人，其人既经训练，及熟行伍，不复留意农务。今若依前召募充万弩手，必欣然听从，是一日之间而得二千强壮已习武艺之人。乞尽数根刷发赴庐州，依旧以神劲军为额，差谙练兵官一员教阅。自八月下旬赴本司，至二月上旬放散。」从之。 
八月十四日，诏：「两淮州军民户既将一丁充民兵，其有本名丁钱，可与蠲免。」 
八年五月二十六日，诏：「荆门军解发到义勇总首王升、副总首孙奇、训教发马绅，已依元解发弓弩斗力试验合格，王升特与补进义副尉，孙奇、马绅各特与补守阙进勇副尉。」 
六月一日，诏：「淮东、淮西两路，并沿江诸州民兵及两淮万弩手，每岁农隙，拘集教阅。其间有武艺超越之人，令逐路帅司行下所部州军，自今岁为始，将所教民兵及万弩手，遇教阅月，选择能步射一石四斗力弓，踏三石五斗力弩，马上直背射一石力弓，各应法，人材智勇，可以伏众，解赴本司拍试。其姓名事艺，保明申三省、枢密院，以凭抽摘覆试推恩。」 
七月十八日，措置两淮官田徐子寅言：「淮东诸山水寨并诸州民兵总首、首领内，有一寨止管民兵三四十名，而 
      
总首、首领三四名者。若一例补授名目，诚恐泛滥。欲每县选差总首一名，特与补一名目；诸寨应管辖阅习忠勇民兵每一百人者，置首领一名，特与借补一名目；如一寨不及百人者，许令更行劝募，候人数足者方与推恩。总首、首领并忠勇民兵，并与免户下科敷差使。如遇缓急使唤，官给钱米，以赡其家。欲每遇拍试，民兵、官将十二箭全上帖者，特与借补守阙进勇副尉，候立到新功日补正。」诏依。总首与补进义副尉，首领令本路安抚司借补守阙进勇副尉。继而知庐州赵善俊言：「两淮之民，无非可用之兵。且以一县为言，大县民兵之强壮者可籍五百人，下县不下三四百人。今一县择总首一名素为强壮所推服者，借补爵命，以充统领；又择总首能统率强壮者二人借补，以为正、副将；五十人置队将一名，亦是总首借补。五人为伍，每二十五人则置队将一人。使居乡井，遇闲暇之时，从便教阅，以习射刀枪为殿最。岁终，帅司差官逐县按试。如统领果能统率本籍定人数，教阅有方，明习战阵，即先补一资。如后来教阅日久，武艺精熟，缓急委是可用，则补正承信郎。正、副队将亦如之。其军伍中能自奋发，骑射刀鎗精熟出众者，亦与借补，以次选迁。仍以义胜名军，并听帅臣节制，缓急从帅臣调发。淮西一路，缓急之际，得胜兵五万人。今(俱)[具]借补统领等官资及军器、赏格如后：借补总首充统领 
      
