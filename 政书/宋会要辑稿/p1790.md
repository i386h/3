<!-- { "loadSidebar": true } -->
孝宗隆兴元年三月十日，吏部侍郎徐林言：「检会绍兴三十一年六月十三日赦文内一项，武臣承信郎以上并与转一官。今来小使臣陈乞转官，内有二十年不到部之人，依绍兴令，合行落籍，致本部未敢便与依赦转行。窃详立法之意，不到部日久之人，恐其伪冒，故去其籍，而其官初未尝追夺，盖与有罪而停废之人异矣。今也有罪停废之人犹与之甄叙，而久不到部之人乃不沾霈泽，似非施恩之意。欲乞凡二十年不到部之人，并令召升朝官二员结罪委保，经本州岛保明申部，依赦施行。」从之。 
五月七日，诏将堂除窠阙拨付吏部，可依格法尽行差注一次。以吏部侍郎徐林言：「契勘侍郎右选，近承指挥发下堂除窠阙，令本部差注，在部人先已条具使阙条限差注格法申省。今承指 
      
挥内一项，将曾经堂除并宫观岳庙人先次注授。勘会左选参附令，曾经堂除人，若两任以上，与先次注授；一任，与占射差遣。即堂除不终任，许升压同等名次人。缘侍郎右选，小使臣即无曾经堂除得替许行指占差遣条法指挥，若不申明，无以遵执。又缘小使臣、校尉所得堂除差遣，即非荐举选除升擢，谓如监官资序人差赡军酒库及指使之类。难已与左选一等行使恩例。本部今相度，欲乞将小使臣比附侍郎左选格法，曾经堂除两任、满替到部之人，与占射差遣一次；选缺即较量功分，一任人同。一任满替人，与升压同等名次一次；其不终任及不曾到并曾经任岳庙之人，不理堂除，与常调人衮理名次差注。」从之，仍照应隆兴元年五月七日已降指挥施行，故有是诏。 
七月二十二日，司农少卿杨倓言：「窃见吏部四选各以名籍稽吏员之实，防舛冒之奸。自渡江以来，文籍散逸，今三选已备，惟侍郎右选吏员猥众，遇有取会，无从稽考。议者固尝有请，或以取会诸军为扰，或以散漫州县，报应不时。比因覃恩，自一命以上，皆以姓名来请。臣适备员本选，谓非此时，无以尽得其数，遂行督责，随时拘籍，将已及二万员。所有未到员数，惧复因循，欲乞命侍郎右选严加检察，接续抄注。仍令按月具转官员数报左右司，从左右司点对，以防漏落。庶几侍右之籍，自此全备，天下吏员可以尽见，不为小补。」从之。 
八月五日，吏部状：「依指挥并省吏额，侍郎右选见管主事二人，令史四人，书令史十五人，守当官二十八人，贴司二十五人，私名七人，楷书十人，法司一名。今乞减楷书七人，私名七人，贴司四人。」诏见在人依旧，如将来遇阙，更不迁补。 
干道元年正月一日，大礼赦：「昨降指挥，诸军拣汰大小使臣校副尉、下班祗应内付身不圆之人，权许添差一次。窃虑无力厘会，却致失禄，可令吏部更与添差一次，余依已降指挥。诸军拣汰离军，已经添差一任(四)[回]到部，许注授诸州准备差使及岳庙差遣。其间有实缘残废，不能亲身赴部之人，令召本色官一员结罪委保正身，许赍状赴部陈乞差注，以示优恤。」 
六月十日，试吏部侍郎陈俊卿言：「勘会在部待次小使臣校尉，(日)[目]今见有一千余员，每日接续参部，不下十数员。虽逐季 刷季阙，亲民监当校尉共不(进)[过]百余阙，委是员多阙少，发遣不行。今措置欲乞比附两选已展借使阙指挥，于见今使阙年限上展使一季，候今降指挥下部日，先次定日集注。已后亦乞依此使阙差注，所贵在部使臣不至旅中留滞。」从之。 
二年正月二十四日，权吏部侍郎陈天麟言：「小使臣校尉曾经从军、添差任满到部之人，乞将添置指使听候使唤，并依岳庙一等，作二年使阙差注施 
      
行。」从之。 
同日，天麟言：「四川从军小使臣校尉，已降绍兴元年正月三十日指挥，许理资任。所有合给理任差帖印纸，今相度乞将应差赴行在赍到干照，并真本付身经部陈乞出给之人，先次出给。后经制置司依指挥审实，保明批上印纸，照会讫，方许行使。」从之。 
同日，天麟言：「小使臣校尉，前任批书不圆，或不依式，其合批考第及满罢月日，若在隆兴二年闰十一月五日诏书之前，自合照应诏书免降。如偶缘州府批书在诏书后之人，乞指照本官成考满罢月日施行。」从之。 
同日，天麟言：「照得选人系三年为任，使臣以二年成任。使臣任内偶因被对移或冲(差)替放罢之类，今乞比附选人条法，止颇犯时一考施行，庶几文武臣升改，事体均一。」从之。
十月二十九日，吏部言：「临安府龙山、浙江、绍兴府渔浦、西兴监渡官缺，缘系创置窠阙，本部未有立定条法。今相度并注经任无赃私罪及不注老疾就监当人，并不注进纳及补事。若招出人，仍各隶本府，乞从本部榜阙差注。」从之。 
三年五月二日，吏部左右选状：「选人年六十、小使臣年七十以上，及寻医年满人，到部参选，从长贰当官体量精力不衰，别无疾病，许依条注授。」从之。详见(侍)[侍]左门。 
十一月二日，大礼赦：「应命官下班祗应副尉，因罪特旨及依法合该展期或展年磨勘、降资、殿降名次、展年参选、罚短使之类，并特与放免。」 
四年三月九日，吏部状：「准干道三年十二月二十五日都省札子，侍郎左选申请到指挥，乞将选人参部待次官注拟(短)[知]县、县令，并赴都堂审察外，所有在外指射并移注人，四川、二广定差诸处奏辟知县、县令，欲依旧法，止令本处知、通精加铨量，保明申部，差注施行。其尚书左选未有申到指挥，理合一体。勘会本部侍郎右选小使臣知县窠阙，见依格注保义郎以上经亲民人，仍当官试书札百字以上，试中，许差。今准尚书左选关到前项指挥，缘小使臣亦有到部注授及四川、二广差注到官，(郎)[却]未有许依侍郎左选已申请事理，乞详酌指挥施行。」诏依侍郎左选已得指挥。 
七月十二日，尚书吏部员外郎林粟言：「本选小使臣校尉，曾经从军立功，循累降 旨，注诸州军添差指使，听俟使唤不厘务及岳庙差遣。任回，愿就前任州军员缺，有司碍以格法，不许差注。缘拣汰离军，类多贫乏，携家之任，曾未安居，遽以满罢，则又般挈，坐困逆旅。欲乞将离军添差指(吏)[使]岳庙，(此)[比]附宗室岳庙不厘务差注，不碍前任州军，则任满之日，可免般挈道路之劳，仰称优恤之意。」从之。 
其后吏部复言：「前旨止为小使臣本选离军添差，大使臣未有该载明文，亦合一体差注。」从之。 
八月二十三日，诏：「小使臣校尉在福建、湖南路替回参选之人，并依内地 
      
差拨短使满一季，住程特与减作两个月，收入住程。」 
十二月十九日，吏部言：「昨将武臣亲民监当更逆使半年，并四年阙，监岳庙及准备差使不厘务更逆使半年，并二年半阙。即目在部待次武臣四百余员，多缺所差注不行，欲乞朝廷将亲民监当并岳庙准备差使不厘务窠缺各借半年使阙差注。」从之。 
五年正月七日，吏部言：「大小使臣宗室依条每囗添差亲民兵马监押一员，系厘务。昨缘一例作不厘务，致镇江府请乞差外官。续承指挥，宗室添差兵官，依旧厘务，欲日后更不差注外官。」从之。 
七月十五日，试尚书吏部侍郎陈弥作言：「本部小使臣校尉军功补授合注授添置不厘务指使，并听候使唤及岳庙三色差遣，见用应赴任三年缺。近军功补授人积压在部，员数颇多，欲将不厘务指使听候使唤岳庙窠缺，更逆使半年，今后用二年半阙。」从之。 
八月二十三日，陈弥作言：「小使臣校尉参选，合着籍定重难并常程短使。本部除前任请大添支合着籍定重难短使之人，员数不多，合见行条法指挥，理两个月收入住程外，所有应副常程短使人，近来每月不下七十员，收附入籍。其所差短使，每月不过五七人，委是虚将在部人拘占月日。今相度欲乞止理一个月收入住程，庶几侍次之人不致久淹逆旅。」从之。 
十月六日，湖北提举常平谢师稷言：「窃见辰、沅、靖州地边溪洞，见任官月俸每至积下，无以支给。欲望自今免添差及养老使臣。」诏辰、沅、靖州合添差使臣并养老军兵，自今各减半差，见任已差下使臣并养老军兵正依旧正：据文章疑作「止」。。 
六年二月二十三日，陈弥作言：「所掌小使臣校尉在部待次一千六百余人，以阙籍 刷诸路不厘务指使，听候使唤岳庙及指使监当、亲民计四百六十缺，并未申到任违年事因。其中九十二缺，皆干道二年以前应赴任人，虽取会未至本部理筭，自拟差月日至今，各已系违年。相度欲从本部刷具，先次依条用阙。仍下逐路提刑司，究官吏淹慢之罪，庶在部人不致积压留滞。」从之。 
三月十九日，陈弥作言：「宗室小使臣添差亲民，差注经任初任人外，盖次常一百余人。今在部军功补授人员多缺少，差注不行。欲乞借宗室监当见阙，权改作岳庙称呼差注一任，任满，复拨还宗室使缺，庶可以时暂发遣在部军功补授之人。」诏从之，仍先注曾立战功人。 
四月十日，吏部言：「军功补授离军之人，类皆贫乏，不能自给，久在旅(底)[邸]，守候注阙。诏应离军注授添差指使、巡检下使臣岳庙之人「诏」字上疑脱「乞」字。，并令具钞，候画闻下部，吏部给差帖，当官给付。大使臣离军注授添差准备差使、巡检下使臣，听候使唤不厘务，并到部注授诸州军及监司、帅司添置准备差使，并注授岳庙之人，一 
      
体施行。」从之。 
五月四日，吏部言：「侍郎右选见管吏额主事二人，令史四人，法司一名，书令史一十五人，守当官二十八人，正贴司二十一人，楷书三人，即自通吏额七十七人。今欲减罢书令史一人，守当官三人，正贴司五人，并权守当官八人，权正贴司一十二人，更不帮勘承权请给。」诏依拟定，各从下裁减，将来见阙日，依名次拨填。其减下人，愿依条比换名目者听。 
二十七日，诏进义校尉已上资级令依旧吏部掌行。 
十月二十八日，权吏部尚书侍郎张津言：「小使臣校尉目今在部一千三百余员，到部日久，无缺发遣。乞将不厘务指使并听候使唤窠缺，许注不系军功之人一次，以资序恩例、名次高下差注。如同日有军功人指射，即依见行条法，先注军功人，庶得可以发遣在部岁久待次之人。」从之。 
七年二月八日，册皇太子赦书：「勘会诸军将校缘功赏合转承信郎，偶不曾缴到付身及绫纸钱，未钞及差漏三代名讳，致妨给告，止出转官公据。后来因覃恩或他赏，已转承信郎以上，方行陈乞。吏部却引用入资法，比折减三年磨勘，甚失当时立法之意。如有似此之人，仰吏部特与作一官资转行。」 
