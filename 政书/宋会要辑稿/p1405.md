<!-- { "loadSidebar": true } -->
十二月二十七日，诏：「两淮州军淳熙元年合起催二(催)[税]，更予蠲免一年。并当年合发上供诸色窠名钱物，依干道九年极边全行展免一年，次边展免一半。」 
      
何承矩上太宗论(唐)[塘]泊屯田之利据文意，此段当属下篇《屯田杂录》内容。：「(臣)臣幼侍先臣关南征行，熟知北边道路、川原之势。若于顺安寨西开易河蒲口，引水东注至海，东西三百余里，南北五、七十里，滋其陂泽，可以筑堤贮水为屯田，以助要害，免蕃骑奔轶。俟期岁间，塘注关南诸泊(定)[淀]水，播作稻田。其缘边州军地临塘水者，止留壮城军士，不烦发兵广戍。收水田以实边，许 
      
险固以防塞。春夏课农，秋冬备寇。纵赡师旅，不失耕耘，不费国用，不劳民力。如此，则虏弱我强，彼劳我逸。以强备弱，以逸待劳，制匈奴之术么。顺安已西至西山道路百里以来，无水田处，亦望遣兵戍，以练其精锐，择将领，以去其冗缕。夫边兵不患寡，患骄慢不肃而不精；边将不患怯，患偏见自贤而无谋；边备不患寇，患慢防而未葺。若御得其力，制得其要，何虑乎边尘不息，边患不除 且有国有家，以兵以足食为本，水田之盛，诚可以限戎马而省转粟之费，实万世之利么。」 
【宋会要】
耿望前知襄州据文意，此段当接于下文《屯田杂录》真宗咸平二年五月条后。又，「前知」原作「知前」，据本书食货四之一乙。，与通判何监常同规度，故有是奏么。真宗曰：「屯田之废么矣，苟成此，足为劝农之始。」遂令望躬按视焉。至是，可其奏。望又请大理寺丞武程总其事。程矩上章以为不便矩：疑当衍。。诏移程于他郡于：原作「放」，据本书食货四之一改。，别选职官领其事，俟稻田务成，有无利害，其耿望、武程别取进止止：原作「旨」，据本书食货四之一改。，当行赏罚。
 食货 宋会要辑稿 食货六三 屯田杂录 
      
屯田杂录
【宋会要】
      
太宗淳化四年三月六日甲午，知雄州何承矩言：「近年水潦频降，河流泛滥，坏州城民舍，蓄聚为陂塘，妨种艺，欲咤水利，大兴屯田以便民。」诏从之。命高阳关副总管皇甫继明提举，仍令河北诸郡水潦所积处，发卒垦田，州长吏按行催督。 
二十四日壬子，以六宅使潘州刺史何承矩、内供奉阎承翰、殿直张从古同提点制置河北沿边屯田使天头原批：使，一作「事」。，大理寺丞黄懋充判官。懋，泉州人，任沧州临津令，《实录》于三月六日甲午先载承矩上言，即命大作水田。及壬子，乃以承矩为制置使，懋为判官。按上得懋书，又令承矩按视，承矩复奏，然后施行。恐甲午日未有大作水田之命么。今从本志。甲午初六日，壬子二十四日。马端临《文献通考》：「按古者兵与农共此民么，故无事则驱之为农而力谷穑，有事则调之为兵而任征战，虽唐府兵之法犹然。至于屯田，则驱游民，辟旷土，且耕且戍，以省馈饟，尤为良法。自府兵之法既(孀)[坏]，然后兵、农判而为二，不特农疲于养兵，而兵且耻于为农。蹑陈恕所奏及沮何承矩屯田之议者可见。然则国力如之何而不弊于饷军么哉 」上言：「本乡风土，惟种水田，沿山导泉，倍费工力。今河北州郡陂塘甚多，引水溉田，省工易就。乞兴水田。三五年内，必公私大获其利。」太宗嘉之太宗：原作「真宗」，眉批云：「真宗，疑太宗。」按《长编》系此事于太宗淳化四年，据改。，以承矩曾言屯田事，咤遣按视，复奏，咸如懋言。即令承矩领护之，以懋为佐，发诸州戍兵万八千人给其役么。 
真宗咸平二年五月，京西转运使耿望言：「襄州襄阳县有淳河，旧作堤，截水入官渠，溉民田三千顷。宜城县有蛮河，溉田七百顷。又有屯田三百余顷。请以农隙调夫五百筑堤堰，仍于荆湖市牛七百头。」从之。 
四年九月癸酉，五日。太子中舍张宗诲齐贤之子献《屯田 
      
论》三篇，召试，赐第。 
十二月，陕西转运使刘综言：「镇戎军本古原州之地，有四县，余址尚存，自唐至德之后，羌寇荐臻，边防失守，吐蕃尚结赞乘隙引兵攻陷关内及陇右百余城，原州亦废。其后宰相元载备知要害，决欲守其地，或沮其议而罢。今来陛下断自圣略，复置此军，乃元载之谋有俟于我圣朝么。然元载所议控扼之状，尚未闻采而行之。今城壁即就，不修外援，屯聚戍兵，多费粮馈，则不如不置。臣昨阅视镇戎军，川原广衍，地土饶沃，若置屯田，其利犹博。今镇戎军岁须刍粮约四十五万余石束，破茶盐交引钱五十余万，况更令民远仓输送，其所费耗，即又倍常。见今镇戎军四面已有人户耕种，欲于此处置屯田务，且取田五百顷，差下军二千人，置牛八百头，立屯耕种。于军城近北至木峡口及军城前后各置一堡寨天头原批：木，一作「本」。，约地土分种田，兵士将牛具就寨居泊，更充镇戍，固不失且战之理。兼彼处皆居要害，常切防备，若不分布置寨，屯兵为援兵：原作「田」，据本书食货四之一改。，即镇戎军么必难守。望令知军、洛苑使李继和充屯田制置使，令继和自举有心力使臣四员充四寨监押，每员管辖五百人，使充屯戍。如此，么远必大为边鄙之利。今安国镇有《古制置城壕戍镇记》一本，谨写录上进，贵知边陲可以耕种之么。」真宗曰：「览《古记》，信可以兴作。」从之。 
五年六月，知雄州何承矩兼制置屯田使。先是，承矩兼屯田事，及以侍禁 
      
合门祗候马济知顺安军，亦兼营田事，承矩言与济品秩有异，所兼之名则同，故特功使额焉。 
六年十月二十四日，知保州赵彬决鸡距泉，自州西至满城县自：原作「白」，据本书食货四之二改。，又分徐河水南流，以注运渠，置水陆屯田，以其事闻奏。帝乃诏保州驻泊都监王昭逊与彬同领其事，仍赐彬诏谕，令协力成其事。 
      
景德元年四月十八日，诏保州置屯田兵籍，自今转运司擅移易者，以违制论。 
十月，诏相州管内不堪牧马草地一段，宜令官置牛具，选习耕农兵士置屯田庄。 
二年正月，诏定、保、雄、莫、霸等州、顺安、平戎、信安等军知州军并兼制置本州岛屯田事，旧兼使者仍旧。先是，北面缘边屯田水陆兼种，甚获其利，自来雄州长吏兼领使名，其诸州即别命官主领。至是，戎虏通好，帝虑平宁之后，渐成 慢，故有是诏。 
三月，诏：「保州所作屯田，旧有积塘水以备溉灌，颇闻堤防隳坏，致失水利，宜令官吏专切按视，勿废前 。」先是，知州赵彬兴是田，开凿渐广。未几，彬移他任，帝虑咤而毁废，即遣使视，果言堤防隳坏无备，故诏戒之。 
九月，夔州路转运使薛颜言：「施、黔等州垦荒地为屯田，今岁获粟万余石。」 
三年十二月十一日，知保州赵彬请于郡城东北更广屯田，以图来献之。帝曰：「北地既和天头原批：地，一作「虏」。，边封彻警，当劝农民咸使乐业，不必侵占畎亩，妨其垦殖么。」 
四年八月，知雄州李允则言：「应系屯田皆在缘边州军，自来止移牒制置，不获躬按。其安抚、都监二员常巡边郡，望令兼屯田事，咤便检校。」从之。 
大中祥符二年六月，知和州赵彬请增屯田务兵五百 
      
人，从之。 
五年正月，令保安军稻田务旬具垦殖功状以闻。先是先：原脱，据本书食货四之二补。，军地接蕃境，屡诏修广屯田，自高尹 军事，罕以闻奏，故督责之。 
七月六日，河北缘边安抚副使贾宗言：「《缘边开塞塘泊水势修迭提道深浅月日定式图》，请乞付缘边州军收管，仍下屯田司提举遵守。」从之。 
九年三月，改定、保州、顺安军营田务为屯田务。 
天禧四年四月，内殿崇班、合门祗候卢鉴言：「保州屯田务自来逐年耕种水陆田八十顷，臣在任三年，开展至百余顷，岁收粳、糯稻万八千或二万石。本务见管兵士三百七十余人，以河北沿边顺安、干宁等州军屯田务比保州，十分中止及二三分已来，其保州屯田务兵士不暂休息，尤甚辛苦。欲望下军头司，自今所配河北屯田务兵士，十人中将四人配保州，六人配余处。」从之。 
【宋会要】
仁宗天圣三年十一月，右巡使监察御史朱谏言：「近闻上封者请估卖福州屯田。此田人户耕佃四十余年，虽有屯田之名，父子相承，以为已田，况闻屯田租课均税之时，已均在人户私产二税上输纳。伏望量定租课，罢行估卖。」诏见佃户内有单贫户承买者，别立宽限送纳价钱。 
【宋会要】
宝元二年九月十四日，臣僚上言，乞令河北都转运司 
      
同共管勾屯田司公事亦带「都大制置使」名目，从之。 
庆历元年十月十八日甲午，命陕西漕司度隙地置营田务。 
辛丑，诏陕西都总管司经制营田，以助边计。 
二年正月乙丑，假同沙苑牧地为营田，未几罢。 
五年七月，臣僚上言：「近定夺开却七汲口以南，刘宗言擘画闭断五门、幞头港、下赤、大涡、柳林等口，并却依旧开放通沿边吴淀水入白羊等淀，添灌向下州军塘泊。乞下河北屯田司永为定制，如后更有臣僚上言更改此一带水口及诸州军塘泊，并乞重行责降。」从之。 
十二月，诏陕西四路总管及转运，并兼营田使。 
六年五月，命三司户部副使夏安期往陕西，与本路提点刑狱曹颍叔相度兴置缘边屯田。 
嘉佑四年二月十一日，三司盐铁判官、管勾河渠公事杨佐等言：「准宣，躬亲往保州等处相度到屯田塘泊合行开决水势，并增修堤道去处，委实利便，及以画图进呈。」诏：「内开牙家港十洪桥并顺安军北门外界河北岸水口子两节，将定州路安抚使司先差安肃军通判王衮相度到事理并今来杨佐等所陈，再委河北提刑薛向、都水监丞娉琳计会张茂则亲往相度，具合如何擘画透泄水势即得经么稳便同共以闻外，余并从之。仍令逐州军长吏据本地合修去处，那容人功物料容：疑当作「融」。，渐次兴修讫奏。」 
六年三月一日，河南屯田使曹偕言，乞权罢逐年赴阙进呈屯田司地图，
      
从之。 
【宋会要】
治平三年，河北屯田有田三百六十七顷，得谷三万五千四百六十八石。 
神宗熙宁元年六月二十二日，差西京左藏库副使、内侍押班李若愚充河北同提点制置屯田使事。 
熙宁四年二月十一日，诏雄州知府及安抚、都监并带兼制置屯田事。塘堤兴役，今后知州依旧不出外，其安抚、都监与管勾内臣分头提辖。 
