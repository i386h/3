<!-- { "loadSidebar": true } -->
九年二月二十八日，枢密都承旨都：原作「院」，据《宋史》卷三八四《叶衡传》改。、权知荆南叶衡言：「荆南马军并老小已得旨移屯襄阳。窃缘荆南系自来屯驻军马家计，止是逐年上下番更戍出襄阳。况襄阳去处尤近，止可分屯军马，即非存着老小去处。望只令依年例上下半年出襄阳更戍，老小存留荆南，诚为利便。」从之。 
五月十八日，诏江州驻札御前诸军都统制，各差 
      
拨官兵五十人于黄州麻城县、兴国军大冶县屯戍。 
六月十一日，御前诸军都统制郭刚言：「庐州城壁每年差拨一军五千人屯守葺治。内除马步军并入队人趁赴教阅外，实入役者纔及千余人住行差拨。欲止于诸军共差一千人，委有心力统领官一员部押前去庐州，专一修治未备城池。每及一年，差人交替。」从之。 
九月二十一日，汀州言：「本州岛下苦竹两寨，系轮差在州禁军一百五十人前去，半年或一年一替。见抽回教阅，欲于三溪巡盐两寨逐寨各抽拨二十五人，明溪寨欲抽差五十人，共一百人，永为额数，连老小前去苦竹两寨，抵替逐寨禁军归州教阅。」从之。
 兵 宋会要辑稿 兵六 屯戍下 
     
宋会要辑稿 兵六

屯戍下
淳熙二年五月二十七日，诏潼川府及绵州所屯将兵内，各轮差三百人，作两番，分上下半年更替，于黎州屯戍。从宣抚使沈夏请也。 
十月十六日，四川制置使范成大言：「更就绵州、潼川两处屯驻西兵内，各选差一百人。」从之。 
十月十二日，宰执进呈知常德府张申辰州守臣尹机乞差拨大军屯戍：「今相度，欲于靖州见屯官军二百人内，分一百人在辰州屯驻，使逐州各有官军，兵势相接，可以应援。」上曰：「如此措置甚好，可依此施行。」 
三年七月八日，诏：「荆鄂统制明椿，候徭人平定了日，权留官兵四百人、将官一员，在靖州屯戍弹压。至来春，申取朝廷指挥。」次年二月四日，诏辰州戍兵一百人依旧外，令明椿差拨官
     
兵二百人戍靖州，更差一百人戍沅州，并依例一年一替。其存留四百人，拘收归军。以湖北提刑司请，故有是命。 
四年七月十四日，金州都统李思齐言：「房州竹山县见屯军马，缘水土重恶，多成瘿疾，暗消军额，乞移洋州屯驻。其合用钱粮，令两浙应副。」从之。 
十六日，四川总领李蘩言：「被旨同都统制相度，将金州、阶、成等郡增戍兵稍移于沿流就粮，或近里屯戍，少损和籴之额。今乞将黑谷军马依旧移在西和州屯驻。所有黑谷亦不可阙人防守，欲将西和州每年合差更戍官兵一千六十一人，于数内取步军五百人出戍黑谷，依例交替。余五百六十一人、马二百疋，并行裁减，逐年更不差拨。一岁之内，已省添支口食米五千余石。」从之。 
九月十四日，诏：「兴州驻札御前诸军所管马步军六万人，作前、右、左、后、踏白、摧锋、选锋、策选锋、游奕(马)[军]为名，每军计六千人，差统制官一员、统领官一员，每将差正副准备将各一员。」以都统制吴挺言：「所管前、右、中、左、后、选锋六军，共四十七将，额管马步军六万人。缘就粮在十一州军，并管下县镇等一十六处，共二十七处屯驻二十七：原作「二二七」，按前述「十一州军」、「一十六处」，合计当为二十七处，因改。，更有出戍去处在外，周回二千余里。缘先来移屯迁徙，致得军将分析地理，远近不相连接。每有行移，往返迂回，经数千里，不下累月，方得应报。乞将所管军将，就近拨并军次称呼。」故有是命。 
五年八月三日，镇江武锋军都统兼知扬州郭杲言：「已降指挥，将楚州屯戍武锋军左、右两军官兵老小移戍扬州西城。虑恐楚州阙人弹压，已差镇江前军人马、扬州看守城壁人前去楚州屯戍。又缘楚州系极边，乞
     
于镇江诸军并武锋军摘差马步军前去楚州，更替前军人马归司。其分差高邮军看守城壁、盱(贻)[眙]军巡检下防托人，若依旧于屯戍人内摘差，却恐队伍散漫，纪律失叙，欲于诸军别行差拨前去，并乞依例半年一替。」从之。 
七日，荆鄂副都统岳建寿言：「荆南诸军依已降指挥，分番荆襄更休出戍。今来防秋之际，守戍襄阳边面人数不多，其差出均州、光化军、沅、靖州、荆南管下大江巡逻盗贼，松滋县西平市把截屯戍人兵，共九百七十人，合与不合依鄂州军例拘收归军，趁赴教阅 」诏除均州、光化军屯戍四百人存留外，其沅州等处五百七十人，依鄂州体例，限一月拘收归军，趁赴教阅。 
六年六月十一日，诏湖南帅臣王佐等，拣选精兵一千人弹压郴、桂二州。内五百人屯驻黄沙寨，二百人屯驻宜章县，三百人屯驻临武县，一年一替。 
七年十一月十六日，诏：「六合防守城壁，差统领官一员。自今每年轮差，遇更替日，照检城壁楼橹等有无损动交割，申本司备申枢密院。」先是，有诏更戍官兵，其统辖兵官更不交替。至是，岳建寿言：「所差统领官一员，在彼别无经画事务，若久在外，废弛职事。」故有是命。 
八年十一月二十四日，富顺监王种言：「制置司拣摘绵、汉、邛、蜀、彭、眉、隆、简等州禁军共一千人，就成都府团结教阅，名曰雄边军，欲代西兵。然聚于成都而边城无兵更替，欲将上件雄边军分差边城守戍。」诏从之，仍令四川制置司将成都府禁军阙额日
     
下招填数足，抵替见屯雄边军。 
九年正月五日，诏：「自今屯驻兵官，如系横行以上大军统制官，即专听帅臣节制。所至州郡，与守臣同共措置。如系统领官以下非横行，即依元降指挥，听守臣调发。」从知潭州李椿请也。 
二月一日，诏：「兴元府屯驻中军见管一万二千一百六十一人，内将三将共管四千三百人排作右军，令右军统兵官前来主管，却将阆州、潼川府、大安军一带屯驻左、右、后三军通管八千六百二十人，并作左、后两军，(今)[令]见在阆州左、后军统兵官主管，各从见今将分去处屯驻，更不移动。」以都统制彭杲言：「得旨，每军各差统制官一员、统领官二员。切详所置统制、统领官五军员数，缘各管军马人数多寡不同，本司除前军见管四千七百一十人外，有中军却管一万二千一百六十一人，其左、右、后军三军通管八千六百二十人。以此较之，繁简不均。」故有是命。 
六日，诏两淮出戍兵，令一年一替。从淮东漕臣钱冲之请也。寻又诏于每年正月内交替。 
九月二十日，诏殿前司于许浦差将官一员，拨水军三百人，就江阴军控扼去处置寨屯戍，专一巡捕弹压盗贼。从浙西提举张杓请也。 
十一年四月六日，诏：「兴元府义胜军，皆系归正之人，忠勇可用。其马步军共约五百余家，近于二月一日本将遗火，屋宇被焚，虽别行盖造，终是草创，可令改隶荆鄂，仰郭杲同牛僎于襄阳府踏逐空闲寨屋，伺候今秋移戍。」枢密院言：「勘会兴元府都统司义胜军近因遗火，沿烧寨屋，虽已起盖，尚虑草创，已令襄阳府踏逐见成营舍，候至秋凉，同家
     
属移戍。所有萧干里刺等四十余人，见在金州都统司。缘系一体忠义远来之人，切虑亲故，欲得团聚。」诏：「萧干里刺等候义胜军今秋经过金州日，同家属一就起发移戍襄阳，仍仰总领所、都统司优支犒设路费。其寨屋委郭杲、牛僎先次措置。」 
绍熙元年正月十四日，权知漳州傅伯寿言：「左翼水军五百余人，皆屯于泉州，乞移拨五七十人于漳州驻札，以防海道。」诏：「可于泉州左翼军差拨水军五十人，并舡一只，分劈口券及老小前去漳州，替换步军五十人回军。」 
庆元元年正月十九日，殿前司言：「镇江都统司屯驻与扬州止隔一水，本司去扬州仅数百里，即与镇江军附近差人事体不同。绍熙三年内条画差千人戍守扬州，蒙朝廷指挥，许依步司出戍六合人例，分劈口券，添破钱米，支给犒设、借请等。今乞朝廷检照施行。」从之。
二月十一日，兴州都统制张韶言：「乞量带随马牙兵先往关外，点视屯戍军马。」诏依。令张韶更切相度，检照旧例，如见得不致张皇引事，即照应绍熙五年七月二十七日指挥，点视军马，拊循士卒，务要安静。量带官兵前去约束，不得凭借骚扰。 
八月九日，户部侍郎袁说友等言：「左藏库每岁春冬支散诸军绵绢，又有支散外军一项，系镇江、建康屯驻大军及建康马军、许浦水军，共约计二十万余匹，并前来赴(往)[行]在支请。窃闻四处屯驻大军，月请钱粮等(阮)[元]系各
     
路总领所科拨到上供钱米，何独于春冬衣绢不照江、鄂诸军例就总领所支散 乞札付各处都统司同总领所，相度今来所陈，如委于军中为便，即行具申，然后本部照江、鄂诸军例，将比近屯驻州军，每年各催到细绢等，照春秋支散实数，科拨下总领所，径行拘催给散。」从之。 
十二月三日，宰执进呈臣僚札子《论大军屯江南不如屯江北形势利害》。京镗奏云：「自讲和，有誓约，彼此临边不许屯兵，所以只是分兵出戍。」上曰：「天时若至，却不问此。况师直为壮，曲为老，若临边屯兵，则我先背约，为曲矣。」 
十三日，诏：「楚州守臣更不兼带统辖屯戍军马。其楚州戍兵，责在统兵官常切约束，务要遵守纪律，仍训习事艺，毋致生疏。或与百姓相侵，陈诉事理，即照应干道二年四月十五日条法施行。」以枢密院言：「戍兵既有统制部押，其守臣又带统辖，号令不一，士听不专。」故有是命(诏)。 
开禧元年十二月二日，淮东安抚司言：「照对天长县出戍殿前司官兵共一千九百三十七人，见系殿前司统制官马梓管辖。本司近因拘回殿司出戍盱眙军官兵，遂申明朝廷画降指挥，于镇江府都统司拨差军兵二千八百八十七人，并差统领官薛恭管押前去天长，同殿司军兵守戍。今系两司军人在彼，窃虑互分彼此，恣生喧哄，乞将两司军兵悉听殿前司统制官冯梓管辖。遇有修筑城壁等役，均平差拨，务要人情和协。其修城应用物料之属，并于殿司
     
支破。仍令各司所差主兵官常切钤束军校，不得互相作闹，有坏军律。」从之。 
