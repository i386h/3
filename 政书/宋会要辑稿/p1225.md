<!-- { "loadSidebar": true } -->
七年二月九日，户部言：「昨承指挥，令两浙转运司分抛得熟州军收籴马料五十万石熟：原作「孰」，据本书食货四○之五一改。，于内起发四十万石赴建康府总领所。承今年正月二十一日指挥，权行住籴。近据本司申，已籴到二十三万余石外，有籴数多，若行住籴，窃虑有 军马支用。秀州元籴一十万五千石，已籴三万二百五十七石七斗，未籴七万四千七百四十二石三斗；平江府元籴一十万五千石，已籴二万九百七十石三斗，未籴八万四千二十九石七斗；常州元籴一十五万石，已籴七万五千五百九十石五斗一升，未籴七万三千四百九石四斗九升；江阴军元籴四万石，已籴三万石，未籴一万石；镇江府元籴一十万石，已籴七万五千石，未籴二万五千石。已上共五十万石，除一十万石就秀州桩管外，有四十万石并赴建康府总领所送纳。」诏除秀州住籴外，余依。 
五月十二日，权吏部侍郎兼侍读王之奇言：「四川总领所和籴军粮，通水运州军，本所自行和籴，水运所不通者，和籴于民。又以不足之数兑籴利路沿边诸州税米，将 
     
有名无实之钱比折价直，亏损常赋，以至边州空虚，官吏请俸、军兵衣粮皆无以支给，不免诛求于民。常赋之外，又有此横敛，甚非实边之策，乞行下总领所，应兑买诸州税米并行蠲免，令本所自行措画，置场收籴。」从之。 
十三日，中书门下省言：「江、淮、两浙、湖南、北、京西州军今岁二麦丰熟，倍于常年，理合措置收籴大麦大：原作「太」，据本书食货四○之五二改。，桩充马料支遣。欲依下项：淮东委徐子寅、浙西委胡坚常，镇江府于桩管朝廷会子内支拨四千万贯，付蔡洗收籴二十万石，与见桩米一处桩管。」以淮东总领蔡洸言：「本所桩管米除取拨外，尚有米一万六千余石，虽近蒙指挥，令江西和籴米内取拨一十万石赴部所桩管，若无拖欠，除纲运破耗外，通不满十万石。乞科降官会本钱付所委官诸处置场，依时价收籴，同本所见桩米一处桩管。」故有是命。 
十月十七日，大理正兼权吏部郎官马大同言：「被旨差措置拘催江东转运司和籴米斛。今条具下项：一、江东运司籴米本钱，内度牒五百道，恐期限既迫，难以变转难以变转：按此句下有大段脱漏文字，其佚文见《宋会要》食货四○之五三。而此句下「凶荒之年」当为别事件。。」 
「凶荒之年凶荒之年：此前疑有大段脱漏文字。，犹仰客舟兴(败)[贩]二广及浙西米前来出粜，今岁二广更旱，浙西米价亦自顿长，窃恐将来本路必至大段阙食。乞于沿海平江、镇江等处朝廷封桩米内，支拨和籴米五百万石付泉、福、兴化州赈粜，内泉、福州各二万石，兴化军一万石，令逐州自备舟船前去般取，依元和籴本钱价认还朝廷。」故有是命。 
十一 
      
月一日，诏令本州岛将今来已籴米斛并认数以新易陈桩管本州岛：此处义不明，据下文李处全奏，当作「处州」。，以权发遣处州李处全言：「昨准本路提举常平司给降下度牒四十道、官会二万贯，遂行措置，召到童行，将米博换度牒，及籴到米共一万二千五百四十八石一斗，除赈济过二千石七斗五升，粜过米四百四十一石七斗五升外，见管米一万一百五石六斗，续将粜过米钱一千二百六十二贯一百四十三文，再籴到米四百三十五石二斗二升，每石价钱二贯九百文，共管一万五百四十八石二升，桩管常平仓。」故有是命。 
十二年正月二十八日，诏令江陵府将已籴还米并拘就府仓还：疑当作「过」。认数以新易陈桩管。以知江陵府赵雄言：「昨具奏取拨朝廷桩米于今岁春、夏赈粜府县军民仓用，共粜过米七万五千六百八十四石八斗八升三合，淳熙五年米每升一十九文，淳熙九年米每升二十三文，拘收到价钱一十六万四千五百七十五贯五百三十三文。从准指挥从：疑当作「后」。：候秋成，籴还本府。今秋早晓稻收成晓：疑衍。，即日已依元籴过米数补籴到米七万五千六百八十四石八斗八升三合，每石价钱不等，自一贯六百文至二贯五十文，共享过本钱一十四万六百五十五贯三百九十四文。其米并据仓官并诸县认数，如法桩顿。内诸县米候春水生，即令起发赴府一处桩管外，有余剩本钱二万三千九百二十贯二百三十九文，约可籴米一万二 
      
千余石，见今接续收籴。」 
十三年二月六日，宰执进呈江陵府奏：「续籴桩管米，王淮等奏：向者江陵府借米赈粜，已将钱一十六万籴米，今又以余钱籴到此米，又得以新易陈。」上曰：「(旦)[但]赦了多少饥民，看来常平法岂不是好 」 
五月二十八日，上谓王淮等「等」字下疑脱「曰」字。：「闻总司籴米，皆散在诸处，万一军兴，而屯驻处却无米，临时纲运如何来得，岂不误事 可便契勘，如要害屯军去处有桩管米若干，大抵赈籴米可逐岁循环以备凶荒，若是桩积米，须留要害屯军所在，庶几军民皆有其备。」 
七月二日，诏令赵汝谊于建康府务场见桩管减使关子窠名兑下会子，内先次取拨一十五万贯，委官就采石仓措置，依在市时直籴米桩管。」以臣僚言：「伏见淮上州军逐处皆有桩管米斛，建康、镇江府大军屯驻，又有总司钱粮，唯太平州采石镇系沿江要害去处，去岁当涂圩田为水所决，民间艰食，州郡必无嬴余可以储备。访闻淮上去秋成熟，淮人多有载米入浙中出粜不行。今来秋成在近，望望先次支将本钱付总领所望望：疑当作「乞望」。，及时措置和籴，就采石仓收贮，诚为利便。」故有是命。 
八月三日，诏令司农寺将见在本钱疾速趁时依减定价直措置收籴。以司农寺言：「近承支降会子五万贯收籴桩管马料，已支二万六百六十余贯，籴料一万四千四百三十余石，见在钱二万九千三百三十余贯，可籴料二万二千五百六十余石。」故有 
      
是命。 
四日，右正言蒋继周言：「朝廷和籴桩管米，顷年只就户部委差郎官或差司农寺官，及于诸仓仓官中选差有才干者，籴数虽多，亦能了办。近年差提领官，又置机察官三员，人吏、人从数十名，请给等费盖亦不少。前年和籴八十万石，虽能及数，而近日事觉，见送有司去年所籴止及四十万石。议者皆谓向来未曾别置官吏，而和籴不闻有阙，年来别置官吏，而和籴不闻有增，岂官吏既多，阻节亦众，故客米不愿售邪!又兼别置官吏，欺弊多端，籴毕罢去，谁任其责 乞检照干道、淳熙以来前累年差官体例依旧施行来前：「前」字疑衍。。其续置官吏，乞今后更不别差。」从之。 
六日，四川总领所言：「准淳熙十一年五月二十九日敕：知兴元府张忞奏：金州洵阳、上津两县旱荒，民阙食，乞于安抚司买马钱内支拨一万贯应副收籴物斛。奉旨，令四川总领所措置增籴一万石，就金州桩管。本所并已收籴数足，每石价钱七道，共计钱引七万道，乞于宣抚司桩管窠名钱内支拨。」从之。 
二十五日，诏令封桩库更支降会子五万贯，接续收籴马料桩管，截日已籴过三万三千三百八十余石价钱不等，共享过钱四万四千四百余贯，目今止有见在钱五千六百余贯文，可以五七日间籴足。窃缘马料稻子系用早谷，今来正是秋成，早谷到来数多，每石一贯二百文，宜趁此价平，广数收籴。」故有是命。 
十月十四日，诏司农少卿吴 
      
燠就丰储仓趁时和籴米二十万石，合用本钱，于封桩库先次支降桩管会子四十万贯。 
十三年正月二十三日，诏太平州守臣将芜湖、采石仓已交收到米一十万石，并认数以新易陈桩管。以太平州言：「近准省札，淮西总领所申：收籴桩管米三十万石，数内二十万石从已降指挥对拨纲米，赴和州等处桩积，内和州一十万石，芜湖、采石仓各五万石。」故有是命。 
四月八日，以江西运判王回言：「先奏乞将本司旧有积攒钱措置和籴米，以备水旱。奉旨，令取拨三十万贯充支用。本司寻互差邻州县官前去吉、抚筠州、临江军及本司五处置场，招邀客人中籴。今据已籴米共一十五万五千九百一十八石一斗一升，共支钱三十万贯文，所有合支搬发本钱、水脚及官吏食钱等，并系本司自行出备，其米已各委官盘量，并是着实，见桩官在逐州军及本司仓廒。」诏王回将前项籴到米斛并本司认数就逐州军桩管。 
七月二十五日，淮西运司言：「准指挥，将本路入籴十四年分马料合截(发)[拨]本钱，尽付和州，候今秋成(孰)[熟]，就籴屯田诸庄食不尽稻谷，令本司同建康都统相度。本司乞令舒、蕲州、无为军从例料拨淳熙十四年马料本钱起赴和州，今秋成熟，令和州照例取拨本州岛合截窠名同三州起到钱数，照去年已行事理，就便籴屯田诸庄耕兵愿粜食不尽稻谷，拨赴本州岛收桩支遣。建康府都统制 
      
郭均等乞从淮西转运司所申。」诏从之，如将来市价高于元科之数，须管运司贴凑取足，毋致亏损。 
闰七月四日，诏令赵善俊将已籴到米认数以新易陈桩管。以知鄂州赵善俊言：「近准省札付，将湖广总(令)[领]所出豁籴米本钱内除豁，续卖金会子九万一千六百贯七百文赴鄂州，令守臣籴米桩管。寻收籴到米四万五千八百石三斗五升，每石价钱二贯文，共支过本钱九万一千六百贯七百文。」故有是命。 
十八日，诏令制置司同帅、漕司下那融措置收籴，毋致后时。以权发遣施州赵定言：「顷年夔路偶阙军粮，失于预备，以盐代支。欲当此丰岁，广行收籴，以备军储之乏。」故有是命。 
八月二日，诏令提领封桩库所支降会子，一十五万六千二百六十九贯付淮东总领所，三十二万六千三百一十二贯付淮西总领所，三十万贯付湖广总领所，并充今年和籴桩管米钱支用。
八日，诏令湖广总领所照应已降指挥，分拨价钱就江陵府籴米二十万贯，委本府认数桩管。知江陵府赵雄言：「今岁湖北诸州雨水沾足，稻田大段丰岁，自朝廷量降本钱，分委诸司及本府籴米五六十万斛，同见管桩积米一处于城中安顿，略计可与军民官吏储蓄半年之粮。」续又奏乞量降本钱，且令本府籴一十万石，同见管官米一处桩积，可以就目前谷贱伤农之弊就：疑当作「救」。。检会湖广总领所状：准指挥，印降一贯五百例湖北直使会子 
      
