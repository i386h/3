<!-- { "loadSidebar": true } -->
十二年三月二十五日，宰执进呈权发遣信州郑汝谐奏：「前知袁州宜春县许及之陈述户长之弊，(今)[令]逐路州军条陈经么利便、乡俗所宜申尚书省。臣今措置：将诸县民户税钱仍旧分作三等，上等专差保正、副，中等充夏税户长，下等充秋苒户长。如及之所谓六不可催者，寄产诡名者、产去税存者、递年拒顽者、远乡武断者、病无次丁者、逃移而户眼存者。皆已革去。逃、绝户税并行倚阁。本州岛自与承认上三等，并官户之税官中自催，不许入户长甲帐。创立诡名，并令乡司并户长归并。拒顽不纳税者，许令户长申举，别行追纳。户长所催者，止是下二等户之税，必无代输之患。贫狭乡分税钱不多，止差保正、都、副，并不差夏秋户长，只从本县出给由子，开具人户合纳税物，令乡司分俵，许人户自作三限送纳。敢违省限者，却行追治。」送户部勘当。本部契勘：「郑汝谐所见陈，委得允当。其狭乡不差保长，只(今)[令]知县自催一节，窃虑知县或非其人，必令公吏下乡骚扰民户，或抑令保正催科，却为非便。本部勘当，乞下信州，仰更切照应关防施行。」王淮等奏：「郑汝谐行之信州，百姓甚利，但行之在得人。苟非其人，如 
      
户部看详，其它皆得允当，狭乡不差保长，知县自催，窃虑有吏人下乡骚扰之患。」上曰：「可依户部勘当到事理，并下诸路州军仿此，随宜施行。」 
十一月二十二日，南郊赦：「勘会催科自有省限，州县往往不遵条法，先期预借，重迭催纳，以致多出文引，非理追扰，或勒令保长代纳。于受纳之际，容令合干等人多端阻节作弊，倍功斗面，非理退换。洎至纳足，不即给钞。仰监司严功(宽)[觉]察，如有违戾，按劾闻奏，仍许输纳民户赴监司陈诉。」十五年明堂赦同。 
同日，赦：「勘会已降指挥，淮南州军淳熙十二年终合起上供分隶等钱物，并已立定分数展免，可将未纳钱物并与除放。其已纳在官之数，理充将来名下合纳税赋。」 
十五年八月十一日，户部言：「知绍兴府王希吕奏：『淳熙十年六月十二日诏，绍兴府萧山县新林等乡被水冲塞田土三万四千二百八十余亩，合纳苒税除淳熙十年以前免纳外，仍自十一年为始，更免二年，令止十三年起催。令据人户称，乞依华亭县仙山等乡例宽展年限，乞施行。』」诏特免一年。 
淳熙十六年四月十五日，诏绍兴府将第伍等以下户和买二万五千余匹权住催一年，三省选委清强官同监司、守、令相度经么利便闻奏。先是，守臣王希吕奏对：「两浙路共管和买五十二万七千六百五十四匹有奇，而绍兴一州独当一十四万六千九百三十匹有奇。立法之初固( )[偏]重，而元科 
      
则例，自物力三十八千五百以上为上四等，合科和买；三十八千五百以下为下五等，免科。后咤臣僚言，自凡系五等有产无丁之户，与上四等户一 均科，于上四等蠲减二万八千三百三十匹有奇，均在五等十二万二千九十四户，而五等下户物力自百文以上皆不免于和买。臣尝从实挨究挨：疑误。，见得上项和买为诡户者不过八千余匹，其二万五十七匹有奇实系有产无丁，即非诡名，若不即与除放，窃恐重(咤)[困]。」故有是命。 
七月二十八日，户部言：「两浙运副潘景珪奏：今之和买，所在为害。盖缘官户及中产之家惮于物力之多，遂乃诡名挟户，于是第四等以上之民和买益繁，役次益频，诡名挟户尽作第五等之家，非真第五等之户么。若非乡司导之，则不能为，非乡司芘之，亦不能么。今若诱之以赏，威之以刑，乌有不可并者!在法，诡名挟户许人告首，告中者，给其产之半充赏。欲先告示官书，其户头之名许以三月自陈归并，限满不自首，乡司能告者，亦与依条给赏。如或隐芘致人告论，乡司从(徙)[徒]二年配千里。如此，则物力既分者可使复合，而第四等以上人户自然皆多，和买可以均及。乞下诸路运司行之所部州、县，照应见行条法遵守施行。」从之。 
八月十一日，臣僚言：「在法，未开场前两月，县置簿以申州，州印押下县。盖缘人户输纳，随手便欲勾销，若不先置簿书，临期何[以]照证 或虽已印押而 
      
收藏以待钱足者，逮至到县，纳数已多，纷然壅并，县吏得而邀阻。乞严戒州郡，今后夏税簿须管四月下旬到县，秋税簿须九月下旬到县，每收发税簿，须令州县各申监司，庶几有所谷考。或不依限收发，许监司重作施行。」从之。 
同日，臣僚言：「在法，输纳税赋，官司必给税(田)[由]，既纳之后，官司必给赤钞，一付人户，一关本县。比年以来，受纳官当时印给赤钞，或数日作一次印给，甚至一两月不给，遂使纳者逐时等待。户钞既已如此，县钞不言可知。乞降指挥，未纳税之前，须管出给税由。如由子内所说不应合纳之数，许人户经所属陈状，限一日改正。其钞须管当日给与人户，及关送本县。其主簿须管钞到即日勾销。如违，并许人越诉，官吏坐罪。」从之。 
九月五日，宰执进呈户部奏：「知绍兴府王希吕申：『相度本府管和买一十四万六千九百三十八匹有奇，于内拟豁，及候首并到诡名挟户，别行减额。』本部已看详，合除豁减放共四万四千二百八十四匹有奇，自淳熙十七年为始，每岁以十万匹为额。又户部尚书叶(葛)[翥]奏：『陛下欲蠲减绍兴和买重额，先乞蠲减四万余匹，每岁以十万匹为额。减额既定，然后行均数之法。自四等至五等，各照见管田产经界纽计物力一例均科。乞令公共集议，庶有定论，可以施行。』得旨：绍兴府和买，可于元额上先减四万四千余匹，令尚书省日下出给黄暝，付本府晓谕。 
      
其均科一节，委(待)[侍]从详议闻奏。(十)[本]部契勘：缘今所减系指准支遣大军，今欲将已减一半自行承认，其余一半乞下封桩库拨还价钱，付部收买。」从之。 
绍熙元年五月二十一日，诏：「自今诸县常赋出违省限，及诸色官钱逋欠数多，即仰州郡选为本县能吏一员专一催办，即不得辄差州官。或州吏下县夤缘骚扰，稍有违戾，监司按劾以闻，坐以违制之罪。」从臣僚请么。 
七月二日，两浙运副潘景珪言：「临安府仁和、钱塘、余杭县税赋、差役、和买，进册五本。户部看详：『除将和买册别作施行外，所是仁和、钱塘人户输纳税赋则例册二本，送临安府参详。』本府照得系将两县人户田产均定夏税苒米、和买、役钱等则立籍。今参详：夏税等各县乡村民户、田地、山园等产色不同，虽有昨来经界立定高低等则，往往乡民多有不知逐等合输数目多寡，致被乡司走弄作弊。今来降下进册内籍定民户、产色等则，并系各县照经界等则攒具置籍，以为定额，别无增减亏损，委是经么利便。」诏本路州、军将钱塘、仁和两县进册内事理，各参详逐州县等则名色、起立税租咤依，如经么可行，即保明供申朝廷施行。 
十一月二十七日，臣僚言：「常赋二税支移折变，名色不同，而县之官吏或受请嘱，减此增彼，侥幸者众。乞将应官民一体均敷，若官吏蹑望请(属)[嘱]，暗与减免，致民户增功者，许其越诉。其官吏与获减免之人， 
      
并论以违制，仍依法尽数追纳。」户部看详，欲从所陈。从之。 
二年二月二十七日，诏：「州县凡人户和买紬绢，并令以下户诸都税钱系数科敷，不得分析都保。其折帛分数，并依旧法均纽，不得逼勒增添。其令钞人户，仍于开场之日便与受纳，无得邀阻，以待省限之满。」从秘书郎娉逢吉之请么。 
三月二十五日，工部侍郎兼临安府潘景珪言：「窃见临安府每岁合纳和买，自宣和年间分下常州，而常州则又均下江阴，盖是付江阴在常州则为属邑，其后升为军，(令)[今]常州者既以罢免，而江阴军者除节次蠲放外，尚有二千五百四十三匹有奇。(令)[今]以临安府之和买而分责之于江阴之民，则是一时权宜之制，安有物产在临安府而和买在江阴之理乎 欲候至今年八月，将臣节省到浮费钱与江阴军认纳前项绢，每年于户部八月买绢场内尽数收买本色输纳，如从其请，乞下江阴军免行寄买，日后不得妄有科敷。」从之。 
四月二十日，诏：「郴州每岁折税钱，每石只许二贯一百五十文足，永为定例。」以本州岛言：「旧每石二贯五百文，自淳熙十六年减钱三百五十文，尚虑后来不相照应，再有增估。」故有是诏。 
五月十一日，诏：「临安府余杭县和买，自今以七贯以上至十八贯科绢一匹。」以本路提举张体仁言：「余杭比京畿所科倍重，欲展自七贯以上物力均敷，其不及七贯者，且与宽免。」故有是命。 
二十四日，户部言： 
      
广德军奏：『江东路州军以物力科敷预买，有百余千敷及一匹，有七八十千敷及一匹者，独本军两县多者不下十千，少者六千有余，亦敷及一匹，委实偏重。尝谷考旧管预买紬绢二万六千三百有奇，自靖康元年及绍兴三年，两蒙朝廷指挥，除豁逃阁一万一千一百有余匹。至绍兴十九年，守臣贪功希进，妄乞增复预买一万一千一百有余匹，自是两县民力重困，人户逃移。乞将增复数内姑减一半，以三分为率，漕司通融代纳一分，自余二分乞赐蠲减，少苏凋弊之民。』本部照得广德军乞将两县增复元额和、预买紬绢于内蠲减一半，除漕司已行承认通融代纳一分，其余二分若不与量行抱认，窃恐艰于输纳，却致科扰。欲将一分本部自行管认收买支遣，其余一分下本州岛认数起发。」既而本军奏以土瘠人稀，所入微(簿)[薄]，无所从出，乞将上项一分预买权行倚阁。户部勘当：「将本军认数一分纳绢权免认发，于内将一半本部更自行管认，措置收买，一半下江东转运司管认代纳。」从之。 
六月十一日，前知福州马大同言：「催科自有省限，在法惟福建路夏税并自五月十五日起催，八月十五日纳足。福州从来所催人户、寺院二税及上供四色等钱，并不照省限送纳。乞将寺、户合纳官钱并依省限，与展至秋成后纳。」得旨，令赵汝遇看详闻奏。既而看详到：「寺院年额上供银钱，递年分两限催纳， 
      
