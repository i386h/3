<!-- { "loadSidebar": true } -->
      
上，虽已依条将老幼疾病之人先行赈给，缘人口几及百万，委是赈给不周。乞将已得旨取拨到米一十万硕，并更劝谕上户赈济给散，庶几稍宣德意。」诏将续拨义仓米五万硕，令龚茂良充赈给使用，余常平米五万硕，依旧循环赈粜。 
三月十五日，敷文阁待制知潭州陈弥作、直徽猷阁荆湖南路计度转运副使司马倬言待：原作「侍」；阁：原作「合」，均据本书食货五九之五一改。：「潭州安化县上户进武校尉龚德新，平时兼并，遂至巨富，以进纳补官。比至旱伤阙食，独拥厚资，略不豊认国家赈恤之意。」诏龚德新追进武校尉一官勒停，送五百里外州军编管。 
张翚昨缘献米赈济，除阁职，又得添差本贯兵官，富民歆慕。欲乞明降指军，出米赈给者，除依格补官外，特与添差本路合入差遣一次，仍依离军人例减半支给。盖富民本非急禄，止欲以此为荣，夸其阅里。如依所乞，必翕然听从，速得米斛，济此目前，非小补么。」从之。 四月一日，权发遣隆兴府龚茂良言：「本路旱荒，细民艰食。若不广行赈给，无由可救。窃 
十五日，湖北常平司言北：原作「平」，据本书食货五九之五一、六八之七二改。：「鄂州有绍兴十一年至建炎年间归正人，委是年深，各已乐业。今来却欲同三十一年以后归正人请钱、米，深虑诸州灾伤，难以支给。」诏令绍兴三十年终以前人免支，自三十一年以后归正人，照应赦文赈济。 
八月七日，诏：「四川自入夏以来，阴雨过多，沿流州县多被其患，如嘉、眉、邛、蜀等州最甚。令四川宣抚司审实被水去处，措置赈恤。」从知成都府张震请么。
八月，权发遣隆兴府龚茂良言：「本司劝谕上户出米赈济、赈粜劝谕：原作「去处」，据本书食货五九之五一、六八之七二改。，缘所立赏格比寻常鬻爵计之，其直不啻过倍，又有运载之费。欲更少功优异。绍兴三十二年闰二月十九日指挥：『进纳迪功、承信郎，并理为官户。内迪功郎与免试，先次注授差遣。依奏荫人例，承信即、进武、进义校尉，并与免试弓马及短使，先次注授差遣。』今来劝谕赈济告敕，元降指挥系敦尚义凤，即与进纳不同。见得事理尤重，虽各系理选限，及先与添差本路合入差遣，缘许理官户一节，及将来到部免试先次注授、依奏荫人例等事未尝立法。」吏、户部看详：「欲将承信郎比附承节郎，上州文学比附迪功郎上：原脱，据本书食货六八之七三补。，依条遇赦注授簿尉差遣，余并依绍兴三十二年闰二月十九日已得指挥，仍比拟献纳已降指挥理为官户。」从之。 
十一月六日天头原批：「脱十月十五日一条；『十一月六日诏』下脱『应材』至『同日』云云。」，诏：「道州营道县主簿大和籴到赈济米四万石籴：原作「粜」，据本书食货六八之七三改。，与减二年磨勘。」从湖南提举常平胡仰之请么。 
九年闰正月十七日，诏：「雪寒，细民艰食。令临安府将贫乏不能自存之家，令左藏南库支会子六千贯，丰储仓拨米三千硕储仓：原作「仓储」，据本书食货五九之五二、六八之七三乙。，付临安府，分委有心力官日下巡门俵散赈济。每名支钱二百文、米一斗米：原作「斗」，据本书食货五九之五二、六八之七三改。，务在实惠，不得减克按：此下原批「下脱淳熙元年至嘉定十年一卷」。。」 
孝宗淳熙元年，诏：「两淛州县去岁旱伤处，民户生借钱谷，今来二麦将熟，窃虑上户乘时取索，无以挤济艰食，可候秋成日理还。」 
二年闰九月十四日，诏：「湖南、江西昨缘茶寇蹂践，阵亡将佐官兵等遣骸，令所在官司即为埋瘗，毋致暴露。及被烧毁屋宇贫乏下户、孤老、童幼、寡妇(木)[未]有居止，可令于诸寺院及系官屋宇安泊。日计人口给义仓米二升。并遗弃小儿未有人识认，日给钱米；若有亲属，责归存养，毋令失所。」 
十七日，诏：「淮南东路间有旱伤处，已降指挥委本路漕臣同提举常平官取拨常平、义仓米措置赈粜，及流移人户依条赈给。尚虑民户以州县不即检放应输官物为疑，致有贱卖牛、弃业、弃小儿。二十口以上，官为支给犒赏。如上户、士大夫家能收养五十口，具名以闻，乞行旌赏；州县官措置支给钱米收养百口至二三百口者，具名以闻。」至是，段子雍应格，故有是命。 
七年十月四日天头原批：「后有五年七月五日条移此。」，诏两淛、江东西、淮西、湖北路今岁旱伤州县，令逐路帅、(曹)[漕]臣行下所部州县，将人户见欠官债并与倚阁，候丰熟日，逐旋送纳。 
九日，诏舒、蕲、黄、和州、无为军，各将第四、第五等旱伤民户见欠淳熙四年至六年终畸零税赋并七年未纳畸零夏税，并权倚阁。 
十一月四日，诏绍兴府将上虞、余姚二县第四、第五[等]以下人户见欠淳熙七年官物权与倚阁，候来年丰熟带纳。 
八年四月十一日，诏：「军民多有疾疫，令医官局差医官巡门诊视，用药给散。殿前司十二人、马军司二人、步军司七人，临安府内外诸厩界二十人，各日支食钱。所有药饵，令户部行下(利)[和]剂局应副，仍各置历抄转医过人数，日具以闻。」 
十八日，诏临安府于府城四门外相视隙地，作大冢各一所，每处委僧十人、童行三十人， 
      
凡遗弃骸骨，不问新旧，并行收拾丛葬。棺检之具(并)[并]僧行食钱，令本府量行支给。仍出牓禁戢。今后如有发去旧冢之人，依掘冢法科罪。以是岁多疾疫，已降指挥广差医官救寮。死者尚众，缘地主利于得钱，往往发旧改新，是致骸骨遗弃，不复收瘗，故有是命。 
九年四月，淛东绍兴府等处民多疾疫，两淛漕臣吴琚亦乞依此施行。从之。 
五月十六日，诏：「近者么雨，恐为低田有伤，贫民无力再种。可令淛东、西两路提举常平官，同诸州守臣疾速措置，于常平钱内取拨，借第四、第五等以下人户收买稻种，令接续布种，毋致失所。」 
六月二十二日天头原批：「九年六十八日条移此。」，诏严州将被水漂坏屋宇第四等以下户夏税并与倚阁，其身丁钱、绢更与蠲免。 
十二月四日，诏江淛、两淮旱伤州县，将第四、第五等户今年以前应残欠苒税、丁钱并特住催，及官私债负理还。其流移人户拖欠官物，并与除豁，不得令保正、长代纳。如愿归业，即量支钱米津遣，与免将来夏料催科。 
九年六月十八日天头原批：「『九年六月十八日』条移前『六月二十二日』上。」，诏：「近闻民间贫乏，其死亡人口无力津送。大人每名支五贯，小儿支三贯。令临安府于上供钱内支拨五千贯，分委官属收掌给散。」 
十二月十二日，新知婺州钱佃言：「臣前知隆兴府，于城外置养济院一所，收养贫病无依之人。先是，漕臣芮辉以俸钱千缗合药以济病者，赵汝愚以奉钱千四百缗买田以给病者食，臣又益以千缗增置长定一庄，仍创造屋一区，差人看守，轮遣医工诊视，日给口食药饵，委官提督。 
      
首尾九年，(如)[始]得就绪，恐后来官吏或不究心，便致废坏。乞诏本路漕臣常切提督，所有钱物不许移用。」从之。 
十一年正月二十八日，诏江东提举司行下建康府、太平州、宁国府、池州、饶州、广德军、南康军建昌县，各多支常平钱、米，将被水人户优功存恤，务要实惠及民，毋致失所。仍照应已降指挥，劝谕人户用心补种被水去处田亩。 
六月十一日，诏淛西、江东路州军被水去处，令两路提举司多方劝谕有田之家，将本户佃客优功借贷，候秋成归还。若致欠负，官为理索；或其家无力，并有田阙少谷种，并许于常平钱内支借，以助补种，毋令荒闲田亩。 
八月十六日，诏处州龙泉县被水之家，令淛东提举司同守臣各多支常平钱米，优功存恤。 
九月四日，利州路提刑兼提举勾跃言：「本路金、洋、西和州亢旱，乞给降度牒三百道，付臣措置于丰熟去处(称)[趁]时收籴；或降付总领所，用对支逐州桩积斗斛，以备赈济。」从之。 
十一日，福建提举司言：「汀州宁化县凶贼姜大老啸聚，已行收捕。窃虑贼发地分被劫之家流移失所，不能自存。已行下常平、义仓取拨米斛借贷，安集流亡，无致失所。」诏福建提举司同逐州军守臣更切优功存恤。 
十九日，臣僚言：「乞令户部行下诸路安抚、转运、提举三司，严督所部州县，日下审究有水旱处，随轻重速行赈济。契勘见在之米有何指准 如何赈粜 仍会计官米可粜之外，劝谕 
      
人户广行散粜，立为中价，使不踊贵。」从之。 
十一月十八日，镇江府言：「管下金坛县今岁五月连遭大雨，五乡二十四都被水渰浸，致伤禾稻。乞下本府，于有管淳熙八年赈济粜不尽及粜还米内，取拨应副赈给。」诏令淛西提举司详所申事理，于近便州府见在常平、义仓米内，通融斟量应副。 
十四年正月二十七日，诏军民多有疾病之人，可令和剂局取拨合用汤药，分下三衙并临安府，各就本处医人巡门俵散。 
二月八日，淛西提举罗点言：「本路州县疫气大作，居民转染，多是全家病患。臣遂就局修制汤剂给散，选官监督。各州职医巡门置历抄札病患人数，逐一医治，日具(瘗)[痊]可人数供申本司。其间病患阙食之家，亦已措置粥食接济。乞下诸州军严切医救。毋为文具。」从之。 
六月二十二日，臣僚言：「临安府宝莲山居民遗火，延烧屋宇及毁拆间枯，无虑五七百家。其家多是浮食细民，顿丧生理，狼狈失所，况当盛暑，老幼暴露。卒未着业，委实可悯。乞令临安府抄札烧毁人户姓名，计其口累实数，优支钱米赈济，多方存恤。」从之。 
七月十四日，两淛西路提举罗点言：「窃见本路州县阙少雨泽，其间旱伤分数随处不同。内临安府盐官县、秀州海盐县被旱最重，民间目下便已乏绝，渐有流移。所有两县人户合纳夏税、和买役钱及以前年分积欠官物，乞自第三等以下，且令住催，候将来丰熟日送纳。」诏 
      
令多出文牓晓谕，仍仰转运司委官取见两县第三等以下住催数目申尚书省。 
十一月二十三日，知建康府赵善俊言：「昨蒙恩差知鄂州，未到任间，于淳熙十二年十月初十日坼，居民遗火，延烧万家，焚溺者千余人。兼程疾驰，交割职事。居民暴露，将有转壑之忧。就州治监视赈济过米一万一千七百余石，乞赐蠲放。」诏自来年为始，分作两年拨还。 
