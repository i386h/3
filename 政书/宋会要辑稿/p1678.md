<!-- { "loadSidebar": true } -->
元符三年二月二十日，徽宗即位，未改元。诏：「南省下第举人，曾经御试进士七举、诸科八举，曾经省试进士九举、诸科十举，并年四十以上；曾经御试进士五举、诸科六举，曾经省试进士六举、诸科七举，并年五十以上。内河北、河东、陕西举人更各减一举。应曾经治平四年已前到省进士，前后实得两解，诸科实得三解，并免解共及两举，诸科共及三举，更不限年，并特与奏名。治平四年以前到省进士一举、诸科前后两举，见年六十以上者，并令本贯州县保明，送礼部贡院，次第闻奏，当议特与推恩。」 
三月一日，尚书省言：「泾州新科明法范得仁状：先名胥，请到文解，为避亲讳，改今名。自此续请到六举。今贡院却依新条，只令以旧名就试，虑厘革请到举数。本院检准元符二年十月四日颁行条制，曾得解举人，不许改名，亦不许通理后来举数，其范得仁即难以许令依今来改名就试。本部勘会，得解 
      
举人，旧有法不许改名。缘有司失于申谕，改名者多。今若并依新法厘革，即于举人叙年叙举实有妨碍。」诏未降元符二年十月三日指挥已前改名举人，并许召命官一员委保，依旧收使。以后改名者，依新条施行。 
十一月二十七日，徐州州学教授范柔中言：「《春秋》之书，六经中，独此经与《易》为全书。自熙宁、元丰以来，废经不讲。元佑中曾置，不久复罢。遂使学者不见天地之全，圣人之妙，深可痛惜。臣欲乞依旧立博士讲贯之，使孔子之志明于圣时，以慰学者之愿。」从之。
 选举 宋会要辑稿 选举四 考试条制 
     
宋会要辑稿 选举四

考试条制
徽宗建中靖国元年二月十二日，礼部言：「周杞陈乞男无逸于元符三年秋赴郓州应进士举，准试院牓示称考中优等，于第三道策漏『谨对』二字驳放，诣本部披陈，乞依脱字例发解。本部看详，举人试卷既已立定式目，自合一体。若有不依式书写，即恐暗作弊幸，最是紧切关防去处，与不干式样处脱误一二字事体不同。虽已引用前项朝旨告示施行外，窃虑向去诸路州军等处，亦有似此疑惑，今欲乞申明行下。」从之。 
三月十八日，礼部言：「(大)[太]学博士张大亨称，近复置《春秋》科，契勘《春秋》正经内可为题者不多，乞于正经内三传解经处出题外，有缘经生文，即不系解经旨处，更不出题。礼部国子司业、太学博士同共议定，将中经各随大经分定，《春秋》兼《书》，《周礼》兼《易》，《礼记》兼《诗》，《春秋》于三传解经处出题，虽缘经生文，而不系 
     
解经旨处，不许一例出题。」从之。 
崇宁元年二月十日，礼部言：「河中府进士常远猷状，先三次请到河中府文解，两次请到河南府文解，于今年六月内，召保官二员，经汝州自陈，乞并叙归河中府一处，依条设后投纳免解文字。看详举人曾于他处得解，欲并叙举数归一处者，久来别无立定自陈日限。昨绍圣三年创立自陈日限，在于人情，亦容有所不知。乞行下河中府、河南府，保明无妄冒，先次出给公据，许令通理，经所属投下免解文字。如更有似此之人，在去年终以前陈乞者，令所属候今来指挥到院，限十日内勘会，保明申部。」从之。 
六月二十九日，奉议郎、太学博士慕容彦逢言：「神宗皇帝以经术造士，故科举校所选之文，醇于义理，非深有得于经术者不能为也。绍圣纂承，惓惓以取士为先务，而元符之末，时事纷更，学校官稍非其选，或喜浮靡，或尚怪僻，或进纵横权变之学。其程文与上游者传播四方，谓之新格，转相袭蹈，以投时好。陛下监观治体，灼见其原，追讲先猷，以幸教多士，固乡风承德矣，然余习犹未殄也。臣愿陛下因秋试进士，特诏有司，惩革其弊。其所取以义理为先，文采为后，凡浮辞僻论、踳驳不纯者，咸沮黜之。庶几学者唯义理之从，以副陛下继述神考造士之意。」诏降付国学、开封发解所。 
七月二十八日，臣寮言：「检会元符三年十一月从请置《春秋》博士，仍着 
     
令听于三传出题，此殆失神考以经术造士之意也。窃帷《春秋》之经，其文约，其义隐，非与鲁史俱传，则当时事实莫可稽考。今事不书于正经，而出于三传所记述者多矣，其虚实是非，无自而知，将何以训迪多士，发明天下义理之蕴 此臣等所谓殆失神考以经术造士之意者也。乞诏进士勿治《春秋》，省博士增置员阙，正建议者罪，以定昭代继述之休。」诏(遇)[过]今次科场罢。 
八月十六日，臣寮言：「乞检会元丰进士试论日兼试律义之文，参酌行之，此诚有助经术作人之道。」从之。仍后次科场施行。 
二年六月八日，礼部言：「添修到《崇宁贡举通用式》，犯不考条内添入『义论策卷辄作歌辞画卦之类』一十二字，别不冲改前后条贯。」从之。 
九月十日，臣寮言：「窃谓使士知经，咸欲如元丰之盛，莫若取诸经时文印板，一切焚毁。今后除府、监发解省试并太学补试、公私试第一名经义方许印行，其余悉不得贾售杂乱。仍行下国子监，严立科条，开封府常切检察。」从之。 
三年正月二十六日，诏：「岁考月书、乡举里选之法，以其间有未便事节，近委有司别行讲究。虑修立法度忽遽，未易成就，犹须宽假岁月，精加考求，期于协顺人情，选拔寒乡俊秀而后已。所有后来科场，可更令参以科举取士一次。」 
十一月十七日。诏曰：「神考尝议以三舍取士，而罢州郡科举之令。其法始于畿甸，而未及行于郡国。肆朕纂图， 
     
悉推行之，设辟雍于国郊，以待士之升贡者，礼文咸举，制度大备。然今州郡犹以科举取士，而学校之法不得以颛行，故士心所向未一。其诏天下，将来科场，如故事外，并严州郡发解及省试法，其取士并繇学校升贡。」 
四年十二月十二日，大司成薛昂言：「今仿《周官》每岁考德行道义，三年大比之意，为岁贡之制，俟满三岁，则赴殿试。」从之。 
《文献通考》：崇宁四年，诏：「将来大比，更参用科举取士一次。辟雍太学，其亟以此意谕达远士，使即闻之。」时州县悉行三舍法，当官者子弟得免试入学，而士之在学者，积岁月累试乃得应格。其不能辍身试补者， 可从挟额应科举，不得如在籍者。三舍解试兼与而两得，其贫且老者尤甚病之。时人议其法曰「利贵不利贱，利少不利老，利富不利贫」，故诏书及此而加以审订，未遽废科举也。 
五年十月一日，礼部尚书朱谔言：「奉诏令礼部将诸科六举、四举、两举已上贡举人，具姓名人数闻奏，当议别行推恩。今契勘元佑年中置经律、通礼两科，许于诸科额内解发。至绍圣元年废罢，并系一举之人，即与熙宁五年已前旧应诸科举人不同，将来别无科额。又诸科并系熙宁元年累举以来，自得解后，不曾到省，其间恐涉伪冒。」诏：「七举与本科及第，六举本科出身，五举同本科出身，四举与上州文学，三举下州文学，两举一举并经律、通礼科人，候将来科场，更令取应一次。仍依限具合推恩诸科举人所应科目、姓名、乡贯、年甲、三代、户头、举数、年月，逐一开析，勘验委是正身，于贡举条制别无违碍虚伪，结罪保明，闻奏施行。」 
十一月十五日，礼部言：「昨开坐崇 
     
宁五年省试下诸科，止为系近曾到省人数，依十月一日诏，即未有合如何施行指挥。窃恐省试后内有事故之人，今来欲依已降指挥，本属勘验到逐旋闻奏，其未经并叙举数者，今系理举数推恩。若本属保奏到内有未并举数，亦乞通理，申明行下。」从之。 
大观二年四月二十九日，中书省言：「诸路州学限年应科举之法，系未罢科举已前条贯。今来士人并由学校岁贡，应缘科举载在学令者，已依《大观新书》冲改，所有权留三分科举一次。其应举人，除太学已有专法外，其诸路不以曾系学籍不系学籍，自合取应，依贡举元条施行。其国子随行亲及今年不曾附试贡士合锁厅人，亦合令取解。」从之。 
五月二十日，御笔：「自今学生愿兼他经者听。逐经分场引试，免试《论语》、《孟子》，依格取合格者，至拆号日类聚比较，以中二经为上等，一经而在十名内者为中等，余为下等，别榜晓示。诸内舍生兼经曾(人)[入]第二等以上者，听与贡士兼经人同试兼经，虽试中而本经不预贡士举升补，不在类聚比较之限。兼经每经十五号，取合格者一号。诸经兼人曾预贡士举院试入上中下三等者，遇释褐或殿试唱名日，别作一项具名闻奏。若御试唱名，上舍释褐人曾预贡士举院试兼经入上等者，与升一甲，本甲上名不及十名者，仍通升十名。中等升十名，下等升五名，已上如为第一甲者，即更不升。仍并预内外学官之选。」从之。详见国子监门。 
十一 
     
月五日，宣德郎、前利州州学教授何浩言：「朝廷一新学校，革去科举之弊，而复兴乡举里选之制，法令至具矣。每年一试，类差有出身人以充考试官，而应举之士未尝经历学校，考以素行，徒用一日空言定为去取，故诸州士人亦意有出身官必差充考试，而取其空言也。往往编集平昔所集经义、论策之类，猥以投贽文字为名，交相请托于有出身官之门，以侥幸一得。且今合格之文，有司之公取也，尚不许印卖。使天下之士各深造而自得之，岂可容私自编集，以为请托之资乎 欲乞诸路州县应有出身之人，将来合差充考试官者，不得收接见任或他州县士人投贽所业经义、论策文字，庶绝前日科举侥幸之风，而上称朝廷所以委任考求行实之意。」从之，仍先次施行。 
三年正月二十日，诏：「国家承平日久，文物之盛，度越前古。今庠序之教兴，科举之制罢，试之贡院，逮七千人，有司较艺，额止百数，甚失兼收博访之意。贡院取士，可于额外增一百人。」 
二月九日，诏：「科举已罢，士有年高德邵者，苟或弃遗，非贵老急材之道。其特奏名人，应限五举、六举、七举者，各特减一举。内河北、河东、陕西又减一举。限年六十以上者，可减五年。」 
政和元年四月二十五日，吏部侍郎姚佑等奏乞《礼部贡举令》内收入不得援引皇帝名。从之。 
十一月十五日，臣寮言：「乞士大夫毋得体释氏之说为文，士子程 
     
文有引用佛书，或为虚无怪诞之言者，皆黜勿取。」从之。 
