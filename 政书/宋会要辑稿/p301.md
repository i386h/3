<!-- { "loadSidebar": true } -->
十一年，中书舍人朱翌奏：「程婴、杵臼虽存赵孤，然不绝赵祀而卒立武者，韩厥也。请以韩厥载祀典，与杵臼同宇。」下礼官讨论。太常寺检点《国朝会要》：绛州祚德庙，太平县，晋程婴、公孙杵臼、韩厥祠在墓侧，元丰四年封侯赐额，崇宁三年封韩厥义成侯。今讨论欲从所乞，于行在卜地权创祠宇。契勘旌忠庙系秦州伏羌城之神，昨来朝廷已降指挥于临安府建庙，今来祚德庙欲乞比附旌忠庙例，令临安府踏逐地步修建施行。候祠宇毕日，就本庙春秋二仲依小祠礼致祭。十六年，加婴忠节成信侯，杵臼通勇忠智侯，厥忠定义成侯。二十二年，又改封婴(疆)[强]济公，杵臼英略公，厥启佑公。命两浙漕臣建庙宇，升为中祀。庙在净戒院故址，太一宫之南。 
孝宗干道四年，加封楚州显济庙灵感王，乃吴主孙皓祠。汪大猷等使虏还，言其灵感，故加封，仍命使人往来皆前期祭之。 
【宋会要】
     
哲宗元佑元年十二月十四日天头原批：「祭西狱。」，华州奏郑县界小敷谷山颓伤居民，诏太常博士颜复诣西岳致祭。 
《汉书》八神天头原批：「山川祠。八神祠。」：一曰天主，祠天齐渊，今青州临淄县有天齐地；二曰地主，祠泰山梁甫，今兖州干封县东南八十里有梁甫城；三曰兵主，祠蚩尤，今郓州中都县西南四十五里有蚩尤冢；四曰阴主，祠三山，今莱州掖县北五十里临海山阳有祠；五曰阳主，祠梁山，今在登州牟平县西北六十里；六曰月主，祠莱山，今登州黄县南二十里有莱山；七曰日主，祠成山，今登州文登县东北百六十里有成山祠；八曰四时主，祠琅邪，今密州诸城县东南八十里有琅邪台。其八神及禅山望，并依祭名山大川礼例遣官致祭。
孚佑王庙
【宋会要】
     
汶川县东界西岳庙灵济嘉应普惠永宁公，淳熙十门年封孚佑王。
 礼 宋会要辑稿 礼二一 (以下)岳渎诸庙 西岳别庙 
     
西岳别庙
天头原批：「此纸与前
复。」
【宋会要】
     
庙在汶川县，庙内小将军灵济嘉应普惠永宁公，淳熙十六年二月加封孚佑王。
 礼 宋会要辑稿 礼二一 (以下)岳渎诸庙 海神庙 
     
海神庙
【宋会要】
     
仁宗康定二年十一月，诏封东海为渊圣广德王，南海洪圣广利王，西海通圣广润王，北海冲圣广泽王。
 礼 宋会要辑稿 礼二一 (以下)岳渎诸庙 淮渎庙 
     
淮渎庙
【宋会要】
      
太祖改唐州上源桐柏庙为淮渎长源公，加守护者。仁宗康定元年，诏封淮渎长源王。
 礼 宋会要辑稿 礼二一 (以下)岳渎诸庙 广惠灵济侯庙 
      
广惠灵济侯庙
【宋会要】
      
九龙县大随山白龙潭汉光武庙内龙祠广惠侯，绍熙四年六月加封广惠灵济侯。
 礼 宋会要辑稿 礼二一 (以下)岳渎诸庙 英烈王庙 
      
英烈王庙
【宋会要】
      
弋阳县威济善利孚应王，庆元二年六月加封威济善利孚应英烈王。
 礼 宋会要辑稿 礼二一 (以下)岳渎诸庙 惠民侯庙 
      
惠民侯庙
【宋会要】
      
庙在渭州。神宗熙宁八年七月，宰臣韩绛言：「顷奉使陕西，到渭州，祈雨于乱石湫神行庙，雨雷即降，功利及民，望赐褒崇。」诏封侯。
 礼 宋会要辑稿 礼二一 (以下)岳渎诸庙 利民侯庙 
      
利民侯庙
【宋会要】
庙在定州。神宗熙宁九年二月，诏曲阳县黄山八会寺华严集圣池特封侯。
 礼 宋会要辑稿 礼二一 (以下)岳渎诸庙 顺惠侯庙 
      
顺惠侯庙
【宋会要】
      
庙在江陵府。徽宗宣和五年八月封孚泽公。初封顺惠侯，年月未见。
 礼 宋会要辑稿 礼二一 (以下)岳渎诸庙 利泽侯庙 
      
利泽侯庙
【宋会要】
      
庙在衢州府开化县东南。神宗熙宁九年二月，诏大茂山总真洞龙池特封侯。
 礼 宋会要辑稿 礼二一 (以下)岳渎诸庙 昭灵侯庙 
      
昭灵侯庙
【宋会要】
      
庙在蔡州(颖)[颍]上县。神宗熙宁十年四月，诏(颖)[颍]上县张公龙池特封侯。
 礼 宋会要辑稿 礼二一 (以下)岳渎诸庙 显佑显应真人庙 
      
显佑显应真人庙
【宋会要】
      
庙在丰都县平都山景德观。前汉王真人远，嘉定七年十(年)[月]封显真人；后汉阴真人长生，封显应真人。
 礼 宋会要辑稿 礼二一 (以下)岳渎诸庙 五台神龙庙 
      
五台神龙庙
【宋会要】
庙在大同府。徽宗宣和六年五月封五龙母显慈顺应神妃为昭懿显慈顺应神妃，东台龙神仁济灵泽王为元应仁济灵泽王，西台龙神义济显济王为利庆义济显泽王，南台龙神昭济惠泽王为享应昭济惠泽王，北台龙神灵济丰泽王据前后文例，此下当脱新加封号。，中台龙神崇济顺泽王为通应崇济顺泽王。
 礼 宋会要辑稿 礼二一 (以下)岳渎诸庙 通妙真人庙 
      
通妙真人庙
庙在成都府成都县通真观。张柏子真人，嘉定五年八月封。
 礼 宋会要辑稿 礼二一 (以下)岳渎诸庙 灵贶顺应侯庙 
      
灵贶顺应侯庙
【宋会要】
      
庙在建阳县。灵贶侯，淳熙十六年五月加封灵贶顺应侯。
 礼 宋会要辑稿 礼二一 (以下)岳渎诸庙 昭灵侯庙天头原批「复校销。」 
      
昭灵侯庙天头原批「复校销。」

庙在蔡州(颖)[颍]上县。神宗熙宁十年四月，诏(颖)[颍]上县张公龙池特封侯。
 礼 宋会要辑稿 礼二一 (以下)岳渎诸庙 洪圣广利昭顺威显王庙 
      
洪圣广利昭顺威显王庙
【宋会要】
      
庙在广南路广州南海龙王祠，其配明顺夫人，徽宗宣和六年十一月封显仁妃，长子封辅灵侯，次子封赞宁侯，女封惠佑夫人。其洪圣广利昭顺王自初封至加封年月并未见。高宗绍兴七年九月，加封洪圣广利昭顺威显王。
 礼 宋会要辑稿 礼二一 (以下)岳渎诸庙 威德王庙 
      
威德王庙
庙在广南西路雷州海康县雷神祠，神宗熙宁九年九月封。
 礼 宋会要辑稿 礼二一 (以下)岳渎诸庙 助顺孚圣广德威济王庙 
      
助顺孚圣广德威济王庙
【宋会要】
      
庙在两浙路明州定海县神助顺广德王祠。神宗元丰二年八月加号渊圣，徽宗大观四年六月加今额。元丰元年十一月，奉使高丽国信使
安焘言：「东海之神已号广德王，而岁时祭享，独无庙貌，乞立祠海濒。」从之。三年五月，诏知制诰邓润甫撰记。崇宁二年，国信使刘逵奏乞本庙岁度道士一人奉香火逵；原作「达」，据《宋史》卷三五一《刘逵传》改。。大观四年六月，国信使王襄言海中遭黑风，祈祷获应，愿增王号，以报灵德。诏加助顺渊圣〔广〕德王，仍令转运判官监葺庙宇，及建风雨神祠。宣和五年八月，风神封宁顺侯，雨师封宁济侯。光尧皇帝建炎四年二月，加顺助佑圣渊德显灵王。以车驾巡幸特加封。寿皇圣帝干道五年十月，加封助顺孚圣广德威济王。以太常少卿林栗等言：「李宝昨海州立功，神灵助顺，请加封号。」故有是命。其元封号内二字犯钦宗皇帝号，乃改「渊」为「孚」。
 礼 宋会要辑稿 礼二一 (以下)岳渎诸庙 徽美显灵王庙 
      
徽美显灵王庙
庙在陕西路延安府肤施县嘉岭山神祠。仁宗康定元年，刘平与石元孙皆战没，而延、庆将陷。范雍祷嘉岭山神，其夜天大雪，又城上若鬼神被甲之状，贼遂惊而退。雍以其事闻，三月，诏曰：「崛彼灵峰，实推守祀，遘梯冲之内侮，兴雨雪而外凌。闇冥之交，髣 ， 有 狂寇惊溃，坚垒妥安，捍民成功，蒙福斯厚。而名节未着，牢具不丰，非所以重依人、尊受职也。宜加封号威显公。」神宗治平四年十二月封王，徽宗大观二年加封英烈徽美王，政和八年九月改封徽美显灵王。唐天成二年正月，刺史高万金因祈雨有应立庙。赵元昊入寇，刘平战没，围城将陷，范雍祷于神，夜大雪，城上有巨人被甲之状，虏惊引去。元丰五年，王师西讨，盛冬无烈风大雪，米脂之战，军大克捷。
 礼 宋会要辑稿 礼二一 (以下)岳渎诸庙 善利孚应王庙 
      
善利孚应王庙
威济善利孚应王庙，在江南东路信州弋阳县东岳行宫内佐神康舍人威济公祠。光尧皇帝建炎二年九月封威济王，四年十二月加封善利二字，以王师收捕魔贼，阴助显灵，从都统辛企宗请也。绍兴二十六年正月，加封今号。
 礼 宋会要辑稿 礼二一 (以下)岳渎诸庙 惠安明应王庙 
      
惠安明应王庙
庙在福建路福州闽县乌石山。神，王审知封宣威感应王，神宗熙宁八年六月改今封。
 礼 宋会要辑稿 礼二一 (以下)岳渎诸庙 灵德善应王庙 
      
灵德善应王庙
【宋会要】
      
庙在广南东路南恩州阳江县龙龟山神祠。伪汉封光圣广德王，神宗元丰元年闰正月改今封。
 礼 宋会要辑稿 礼二一 (以下)岳渎诸庙 显应王庙 
      
显应王庙
庙在福建路泉州。真宗天禧二年五月，泉州言：「当州有飞阳神庙。按图经，庙在南安县西一里。初置在晋江之南，太康五年，夜有雷电起于庙，迟明视之，其庙已移于江北之阳，故谓之飞阳庙。梁朝追封昭德王庙，乞赐封崇。」诏特封显应王。
 礼 宋会要辑稿 礼二一 (以下)岳渎诸庙 福应王庙 
      
福应王庙
庙在秦凤路凤翔府郿县太白山神魏崔浩祠。真宗大中祥符三年九月，诏遣使重修太白山神魏崔浩庙。仁宗至和二年七月，知府事李昭遘言，山下有湫，祷雨辄应，诏封济民侯。嘉佑七年七月，封明应公，神宗熙宁八年六月加封王。
 礼 宋会要辑稿 礼二一 (以下)岳渎诸庙 神应王庙 
      
神应王庙
庙在两浙路临安府扁鹊祠。光尧皇帝绍兴十七年，别建太医局于临安府，依在京旧制修建殿宇。十八年毕工，奉神像于殿，并奉善济公即歧伯也。于东庑。元在东京崇化坊。
 礼 宋会要辑稿 礼二一 (以下)岳渎诸庙 会应王庙 
      
会应王庙
庙在河东路泽州端氏县中嵬山五龙祠，徽宗大观三年封。
 礼 宋会要辑稿 礼二一 (以下)岳渎诸庙 灵懿庙 
      
灵懿庙
