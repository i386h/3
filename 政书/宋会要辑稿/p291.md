<!-- { "loadSidebar": true } -->
龙宫神祠。在果州南充县。徽宗崇宁四年三月赐庙额「灵泽」。政和三年八月封渊感侯。高宗绍兴二十四年五月，加封渊感昭济侯。 
龙浦神祠。在莆田县东厢。高宗建炎四年九月赐庙额「显应」。绍兴四年七月封助顺侯。三十一年八月，加封「威惠」二字，并封 
      
妻曰灵佑夫人。 
龙湫神祠。在天水县太祖山。龙湫神祠灵泽公，光尧皇帝绍兴七年加封「昭应」二字。十三年四月赐庙额「广润」。十六年八月又加「丰源」二字。二十七年四月，加丰源昭应灵泽普惠公。寿皇圣帝干道二年二月封英显王。 
龙渡山神祠。在桂阳军旧桂阳监。平阳县。神宗熙宁八年六月封明应侯。高宗绍兴十四年五月赐庙额「灵润」。 
龙安岭神祠。在袁州宜春县。高宗绍兴十年二月赐庙额「灵卫」。 
龙岩神祠。南源龙岩神祠，在南安军大庾县。高宗绍兴十七年四月赐庙额「灵泽」。 
龙窟祠。在泉州府同安县。干道三年正月赐庙额「昭应」。 
龙王神祠。在清州。高宗绍兴三十年四月封惠济侯，赐庙额「丰泽」。 
走马山龙王祠。达州(明通)[通明]县走马山有宣汉盐井龙王祠，绍兴十八年十一月赐庙额「惠济」。孝宗干道二年四月封显应侯。 
风伯潭龙王祠。 
      
在衡州(来)[耒]阳县。徽宗宣和三年十一月封渊灵侯，赐庙额「灵泽」。 
南海龙王祠。在广南东路广州府。其配明顺夫人，徽宗宣和六年十(十)一月封显仁妃；长子封辅灵侯，次子封赞宁侯，女封惠佑夫人。其洪圣广利昭显王，自初封至加封年月并未见。高宗绍兴七年九月加封洪圣广利昭顺威显王。 
顺济龙王庙。在平江府吴江县。光尧皇帝绍兴十五年七月赐庙额「安惠」，即隆兴府彭蠡龙王灵顺昭应安济惠泽王别祠也。 
惠泽龙王祠。怀安县山口镇有灵顺昭应安济惠泽龙王祠，寿皇圣帝隆兴元年十月赐庙额「广佑」。 
五龙王祠。锯山五龙王祠，在明州府象山县。光尧皇帝建炎四年十月赐庙额「普济」。 
张龙公祠。颍上县有龙公张路斯祠，神宗熙宁十年四月封昭灵侯。徽宗崇宁二年正月赐庙额「普泽」。 
龙子祠。在平阳府旧晋州。临汾县晋源乡。神宗熙宁八年十二月 
      
封灵济公。 

      
蒋山神祠。在建康府上元县。哲宗元佑六年二月赐庙额「忠烈」。初，孙权为子文立庙钟山，封蒋侯，改钟山为蒋山。一在南康军星子县西上神都中南康军：原作「太平州」。按星子县即今江西星子，宋代属南康军，不属太平州，径改。，俗传蒋子文之后。神宗熙宁八年六月封丰利侯。 
仰山神祠。仰山二神萧氏祠，在袁州宜春县，仲父大分，季子隆。真宗大中祥符二年四月，袁州〔言〕：仰山庙见分二殿，乞赐封崇，(昭)[诏]正殿封灵济王，夫人李氏封齐国夫人；西殿封明显公，夫人潘氏封楚国夫人。神宗熙宁八年七月，宰臣韩绛言：「顷奉使江南，到袁州，祷于仰山灵济上庙，实时雨降，浃于邻部，望赐褒崇。」诏特封福善灵济王。哲宗元符二年八月赐庙额「孚惠」。徽宗大观四年六月，诏福善灵济王加「显仁」二字，福善明显公封康济王。宣和三年四月，封〔佑德〕显仁福善灵济王、(应)[英]显康济王。〔英显康济王〕考为安慧侯，妣为显慈夫人。佑德显仁福善灵济王「显仁」二字与显仁皇后谥号同，有司申请改曰「显慈」。正配李氏灵泽妃，高宗绍兴元年七月加「佑顺」二字，十年闰六月加封明懿佑顺灵泽妃。西位季子隆英显康济王，绍兴元年七月加「威仁」二字，十年六月加封敷德威仁英显康济王。配潘氏康应妃，绍兴元年六月加「英淑」二字，十年闰六月加封英淑广助康应妃。王考安惠侯，绍兴元年七月加「庆嘉」二字，十年闰六月又 
      
加「昭远」二字，二十一年十二月加封庆嘉昭远安惠启佑侯。王妣显慈夫人，绍兴元年七月加「庆善」二字，十年闰六月又加「协祥」二字。王子二位，绍兴六年九月并封侯，佑德显(烈)[仁]福善灵济王子曰济美，威仁英显康济王子曰世惠。十年十月各加二字，曰「赞幽」，曰「阴功」。二十一年十二月各又加二字，曰「永宁」，曰「昭应」。王子妇二位，绍兴十年闰六月并封夫人，济美侯妻曰福昌，世惠侯妻曰福宁。孝宗干道元年五月，〔庆嘉昭远安惠启佑侯〕封庆远公，妣庆善协祥显慈夫人加封庆善协祥显慈昭应夫人。子赞幽济美永宁侯加封赞幽济美永宁广佑侯，子妻福昌夫人加封福昌静惠夫人；子阴功世惠昭应侯加封阴功世惠昭应顺成侯，子妻福宁夫人加封福宁柔惠夫人。 
广德山神祠。广德山神张渤祠，在广德军广德县。真宗景德二年六月，监察御史崔宪上言：「祠山庙素号灵应，民多以牛为献。伪命时听乡民(祖)[租]赁，每牛岁输绢一疋，供本庙费。迩来绢悉入官，望特给以葺祠宇。」诏本军葺之，以官物给费。天禧二年五月，知军陈覃上言：「祠山庙承前民施牛三百头，并僦于民，每牛岁输绢一疋。经三十年，毙而犹纳僦绢。欲望历十五年以上者并蠲放。」从之。仁宗康定元年三月，诏广德军祠山广德王庙祈求有应，未被真封，宜封灵济王。徽宗崇宁三年，赐庙额「广惠」。大观元年 
      
十二月，封其子为敷泽侯。政和四年五月，封其配李氏为灵惠妃。宣和三年五月，灵济王封忠佑灵济王。闰五月，灵惠妃封昭助灵惠妃，敷泽侯封威显公。忠佑灵济王，光尧皇帝绍兴二年四月加「昭烈」二字，五年十二月加封正顺忠佑灵济昭烈王。绍兴十一年十月，王祖、父并封侯，祖曰显庆，父曰慈应。十九年，加封二字，曰「垂休」，曰「潜光」。二十六年十二月，又加封祖曰显庆垂休昭远侯，父曰慈应潜(元)[光]储祉侯。王祖母、王母，绍兴十三年并封夫人，曰显应，曰慈惠。十九年六月，加封祖母显应起家夫人，母曰慈(彗)[慧]嗣徽夫人。王妻李氏昭助灵惠妃，绍兴二年加「顺应」二字，五年十二月加封正宁昭助灵惠顺应妃。王之诸子，绍兴二年四月，长子威显公加封「永佑」二字；次子四位，灵显、英显、勇显、惠显侯各加二字，曰永泽、永康、永嘉、永济侯。五年十二月，长子又加「赞顺」二字，次子又各加二字，曰翊顺、保顺、崇顺、敷顺侯。九月，又加封长子曰赞顺威显永佑广利公；次子四位，曰翊顺灵显永泽广宁侯，曰保顺英显永康广慈侯，曰崇顺勇显永嘉广惠侯，曰敷顺惠显永济广爱侯济：原脱，据下文补。。十年正月，诏改「〔广〕惠」作「广恩」，字与庙额同故也。十九年六月，又加封长子曰承烈王；次子四位，曰嗣应公、济美公、绍休公、善继公。王女一位，绍兴九年十一月封淑显夫人，十九年六月加封淑显柔嘉夫人。王弟九位，绍兴十年正月并封侯爵，曰灵贶，曰善利，曰 
      
顺成，曰康卫，曰靖镇，曰休应，曰明济，曰昭佑，曰嘉惠。十九年六月，加封曰灵贶普济侯，曰善利通贶侯，曰顺成孚佑侯，曰康卫昭应侯，曰靖镇丰利侯，曰休应丰泽侯，曰明济福谦侯，曰昭佑通济侯，曰嘉惠予直侯。王五子之妻，绍兴十一年十月并封夫人，长子赞顺威显永佑广利公妻曰赞福，第二子翊顺灵显永泽广宁侯妻曰翊福，第三子保顺英显永康广慈侯妻曰保福，第四子崇顺勇显永嘉广惠侯妻曰崇福，第五子敷顺惠显永济广爱侯妻曰敷福。十九年六月，又加封曰承祀赞福夫人，嗣嫔翊福夫人，济顺保福夫人，绍姒崇福夫人，善行敷福夫人。王九弟之妻，绍兴十一年十月并封夫人，灵贶侯妻曰灵德，善利侯妻曰善德，顺成侯妻曰顺德，康卫侯妻曰康德，靖镇侯妻曰靖德，休应侯妻曰休德，(昭)[明]济侯妻曰(济)[明]德，昭佑侯妻曰昭德，嘉惠侯妻曰嘉德。十九年六月，又加封二字，灵德曰「昭惠」，善德曰「助惠」，顺德曰「衍惠」，康德曰「顺惠」，靖德曰「淑惠」，休德曰「敷惠」，(济)[明]德曰「缓惠」「缓」字疑误。，昭德曰「静惠」，嘉德曰「柔惠」。王嫔二位，天水郡君赵氏、河东郡君柳氏，绍兴二年四月封曰协惠夫人，曰协顺夫人。五年十二月各二加字，曰「应济」，曰「承济」。九年十一月，各又加二字，曰「慈昭」，曰「慈佑」。十九年六月，加封曰协惠应济慈昭广懿夫人，曰协顺承济慈佑广助夫人。 
龟山神祠。 
      
龟山祠在泗州。真宗大中祥符三年九月诏遣重修。 
昭亭山神祠。昭亭山神梓华祠，在宁国府宣城县。真宗景德元年五月，知州裴庄上言昭亭山神请加朝命，诏封广惠王号，赐额「敏应」。山在州北十里，宋元嘉二年，有钱塘神姓梓名华，居东境，友人双霞识之为神，遂同住庙中，更具酒食会宴。别后，县令盛疑之，纵火焚之，来托此山。百姓祭祀，自此号昭亭山，(士)[土]人祈祷多验。唐相崔龟从尝通于梦寐后观察「梦寐」下当有脱文。《文献通考》卷九○云：「唐景福中封昭威侯。伪唐保大中加为王。」。十一月加封懿顺翊惠夫人，第二子嗣庆侯加封嗣庆灵佑侯，第三子温恭侯加封温恭通感侯，第四子靖易侯加封靖易协应侯，第五子端懿侯加封端懿赞利侯。 将俞将军武愍侯，加封武愍威助侯。 
嘉岭山神祠。嘉岭山神祠在肤施县。仁宗康定元年，刘平与石元孙皆战殁，而延庆将陷，范雍祷嘉岭山神。其夜天大雪，又城上若鬼神被甲之状，贼遂惊而退。雍以其事闻，三月，诏曰：「崛彼灵峰，寔(推)[惟]守祀。遘梯冲之内侮，兴雨雪而外凌。闇冥之交，髣 有 。狂寇惊溃，坚垒妥安。捍民成功，蒙福斯厚。而名爵未着，牢具不丰，非所以重依人、尊受职也。宜加封号威显公。」神宗治平四年十二月封王。徽宗大观二年加封英烈徽美王。政和八年九月改封徽美显灵王。唐天成二年正月，刺史高万金因祈雨有应立庙。赵元昊入寇，刘平战殁，围城将陷，范雍 
      
祷于神。夜大雪，城上有巨人被甲之状，虏惊引去。元丰五年，王师西讨，盛冬无烈风大雪，米脂之战，军大克捷。 
青神山神祠。青神山神祠在眉州青神县。神宗熙宁元年十一月赐庙额「广福」。孝宗干道三年正月封灵惠侯。 
明山神祠。明山神祠在沅州卢阳县，神宗熙宁六年六月封顺应侯。以察访荆湖南北路章惇言：明山王系懿州新城主山神，祈祷有应。故有是诏。一在梅州程乡县梅州：原作「庆州」，按宋庆州无程乡县，程乡在梅州，径改。，崇宁二年赐庙额「应感」。明山神刘氏祠，在桂林阳朔县，徽宗崇宁五年赐庙额「和济」。 
