<!-- { "loadSidebar": true } -->
四年六月十七日，左谏议大夫唐辉言：「伏见近以霪雨为沴，陛下惕然祗惧，思可以应变弭灾者无所不至。窃谓政事失于下，则天变动于上。唯圣人仰畏天变，则俯修政事。望诏大臣讲求修政事之实，无见于空言，斯为尽善。」诏札示三省、枢密院。 
九年三月十九日，诏：「连日阴雨，细民不易。其临安府内外官私房钱并白地钱，不以贯百，并放三日。其后凡遇连雨，或蠲公私房钱，或免客贩柴薪油面门税。」 
三十一年四月十五日，宰执以殿中侍御史陈俊卿论久雨章疏进呈。上曰：「应天以实不以文，可令侍从、台谏并具时政缺失利害、消弭灾变之术，各以己见实封以闻。事有不便者，便与改正施行。」 
绍兴三十二年孝宗已即位，未改元。七月五日，诏以霖雨不止，浙西州郡山水发洪，令侍从、台谏条上害民之事与可 
     
以为民之利者。从正言袁孚请也。 
孝宗隆兴元年三月二十八日，诏：「霖雨为沴，虽侧身修行，尚恐诚意未孚。可令诸路监司、守令应遇灾伤去处常切赈恤困穷，紏察刑禁。仍各条具闻奏。」 
九月十二日，诏：「浙东西州军有螟螣、风水伤稼去处，可令守臣疾速条具应合赈恤蠲放事件闻奏，即不得隐漏泛溢。」 
二年八月二十六日，诏：「久雨未晴，虑恐刑狱淹延，有干和气。特令侍御史尹穑日下躬亲前去大理寺、临安府检察决遣。」 
二十七日，诏浙西、江东霖雨害稼，令逐路提刑司疾速躬亲前去州县检察决遣刑狱。 
二十八日，诏：「访闻淮东有被水去处及迁徙到人，窃虑缺食，可令钱端礼于本路见管米斛内支拨一万石措置赈济；如不足，于淮东总领所大军米内取拨。」 
九月十二日，诏江东、浙西监司郡守：「朕嗣服以来，求民之瘼。比缘江东、浙右俱被水灾，思拯民于愁孍，寤寐不忘。卿等既分外台之寄，皆为共理之良，宜究乃心，各扬尔职。能于所部讲明田事，预为陂塘渠堰，防患未然，使显 着于将来者，朕当不次亲擢。其或但为文具，尚畏权势，无益于备患，徒扰于庶民，国有典刑，朕必不赦。」 
干道元年二月二十四日，诏：「朕以淫雨不止，有伤蚕麦，可自二十五日避正殿，减常膳。其浙东西路灾伤去处人户各纳干道元年身丁钱绢，临安府、绍兴府、湖、常州并与全免一年，温、台、处州、镇江 
     
府并各减放一半。将减下之数于内库(细)[纽]支钱绢，拨还户部，以充军用。」 
二年四月六日，诏：「淫雨为沴，有伤农事。朕自今月七日避正殿，减常膳。」 
九月十一日，诏：「温州诸邑近遭水灾，宜遣使存抚。可差度支郎中唐珣限三日起发，同提举常平宋藻、守臣刘孝韪遍诣被水去处，按验覆寔，具合行赈恤事件，疾速措置闻奏。内刘孝韪权将州事交割与以次官。」 
十二日，诏：「温州诸邑近被水灾，已差唐珣前去存抚赈恤。可就令点检本州岛并诸县刑禁，须管日近结绝，将杖罪以下先次 放。如有冤抑，从实改正。仍具已断放过名件，申尚书省。」 
十一月六日，度支郎中唐珣札子奏：「被旨前去温州存抚赈恤，被水去处，并皆边海，今来人户田亩尽被海水冲荡，咸卤浸入土脉，未可耕种。兼今次水灾之后，损失人口不少，又虑人力不足，及阙少牛具，不能遍耕，难令虚认苗税。望委本州岛守臣，候来年春耕，即委清(疆)[强]官遍行体访。如委有未堪耕种之田，及人力耕种未遍去处，保明申奏，取朝廷指挥，更与减放当年苗税。」诏从之。 
三年三月十九日，诏：「知温州刘孝韪为不葬被水之人骸骨，以至暴露，可放罢。」以提举常平宋藻按劾也。 
闰七月二十六日，诏：「临安府临安县被水，随本府具到人户等第蠲放。」知临安府事周淙奏：「契勘本府管下临安县七月十四日因天目山洪水暴涨，冲损高六等五乡民户 
     
屋宇，渰死人口。已具奏闻，差官同令佐遍诣被水去处，支给钱米赈济讫，计二百八十五户。窃见上件人户被水之后，理宜宽恤。今具所差官钱塘县丞余禹成具到，除五户无税可放，二百八十家各有合纳税赋，乞将被水之家合纳税赋随轻重减(数)[放]。内周向等二十四家冲损屋宇家计，溺死人口，欲放今年夏秋两料并来年夏料钱；于兴等一百四十一家冲损屋宇，什物不存，欲放今年夏秋税两料；盛庆全等七十家冲损一半屋宇、什物，欲放今年夏料。以上三项，并系第五等以下人户。及锺友端等四十五家各系上户，内锺友端等四户被水至重，欲放今年夏料；施珵等四十一户被水次重，欲放半料。以上通计合放和买夏税紬绢绫本色折帛一千三百四疋三丈有畸，零绵百九十二两一钱，役钱四百二十四贯七百七十三文，丁钱六十九贯二百文，苗米三十七硕有畸，零茶钱一十九贯有畸。乞降付有司，特与蠲放。」并从之。 
八月二十日，诏：「以近日连雨不止，令诸路监司、守令将见禁公事速行结绝，无辜干连之人并与日下 放，少欠私债宽限理还。」从知临安府周淙请也。 
二十三日，尚书左仆射叶颙、右仆射魏祀、参知政事蒋芾、同知枢密院事兼权参知政事陈俊卿等上表，以霖雨待罪。诏以：「秋霖为沴，寔朕不德。方赖二三大臣克修庶政，以致消弭。亟览谦辞，殊非所望。卿等即安厥 
     
位，其思 济之道。所请不允。」 
二十四日，诏：「以霖雨，差官分决滞狱。大理寺、临安府并三衙及淛东西州县见禁罪人，在内委御史台官，在外令提刑司，州委守官，县委通判，躬亲日下前去检察，决遣了绝。仍具已断放过名件，申尚书省。应申奏案状，督责疾速依条施行。」 
二十六日，诏：「久雨未晴，令御厨今月二十六日两日御膳并进素。自二十七日以后，早晚常膳减半进荤。」九月十一日并如之。同日，诏：「近来连日阴雨，切虑民田有被水去处，出限陈诉不及。可行下两淛漕臣展限半月，许令人户陈诉。」 
四年十二月二十六日，诏令礼部给降度牒十道，付广西提刑司变卖，措置赈济雷州实被水人户。先是，广西提点刑狱兼提举常平司状：「据雷州申，八月一日早因飓风发作，海潮暴涨，渰浸东南乡居民，其水直至东南城门。本州岛实时差官分头前去收救失水人，各于寺院及空舍安箔，及委官抄札被水浸溺人户，及收瘗死尸，候见数目，别具状供申。」所有被水迁徙居民，本州岛一面支给钱米赈济外，故有是命。 
五年十月三日，权发遣两淛路计度转运副使刘敏士状：「近巡历至台州，询得本州岛黄岩县今岁连遭风水，渰损屋宇、田稻、农畜。本州岛已委官巡门抄札被水人户，及取拨常平义仓米支给。将最重去处支二十日，次重处支半月，大口日支一升，小口日支五合。缘黄岩县被水比之常年 
      
不同，今来本州岛虽已措置赈济，最重处支二十日，次重处支半月，若以报到抄札支散日分相次住支，目今被水之人多是未有存居，及田地亦无工力修整耕种，委实缺食。近根刷得本州岛及管下逐县有常平义仓米九万八千余石，今来被水大小口计二万七千四十一口，共合支米四千三百四十余石外，尚有见管米数不多，合行措置。乞下本州岛速行措置，接续赈济施行。」从之。 
六日，权发遣两淛路计度转运副使公事刘敏士奏：「温、台二州近因风水，虽将义仓米赈济，缘秋成尚远，将何以继!今来温州已募上户借与钱本，见行措置。唯是台州财赋窘乏，无以为计。欲望支降钱五十万贯给与台州，令劝募上户般贩米斛，接续出粜。」有旨，令两淛转运司差拨人船于近便州军户部桩管米及常平义仓米内取拨三万石前去台州，委官检视被水去处，减价出粜到钱，令本司拘收，拨还元取米去处。」 
十一日，诏右朝散大夫、直秘阁、权发遣两浙路计度转运副使刘敏士特降授右朝请郎，右朝奉大夫、直秘阁、权两浙路转运判官姚宪特降授右朝散郎，右朝请大夫、直敷文阁、新除江南东路提点刑狱公事王彦洪别与差遣。并以温、台州灾涝，失于按劾守臣也。 
十四日，诏：「已降指挥，温、台二州近被水灾，逐州守臣王之望、陈岩肖各不即闻奏，岩肖仍赈恤迟缓。之望特降一官，岩肖落职放罢。 
      
近台州申，获海贼首领毛大等五十七人；温州申，获次首领许大等九十六人。之望、岩肖各有捕贼之劳，以功赎过，特与放罢。岩肖差提举台州崇道观。」先是，权尚书兵部z肣有祠}翰进对奏：「切闻今岁自夏涉秋，浙东一路濒海之郡三遭风水之虞。在法，水伤去处差官检视蠲减田租(似)[以]闻。州县之吏恐为己累，懵不加恤，唯惧朝廷之得闻也。望委浙东监司及诸郡守臣询问着实被水去处，分遣清(疆)[强]官检视，定其高下，减免租税，务在实利及民，不为文具，使一路之民无不被其泽者。并乞下诸路委监司、郡守觉察，或有灾伤，仰先期从实奏上，庶几州县之吏不敢欺隐。陛下宽大惠养之政， 及元元矣。」上曰：「都不曾奏来，朕所不闻。」良翰奏曰：「凡四方风雨水旱之事，州县当达之监司，监司当达之朝廷，可以奏知陛下矣。朝廷既不得而闻，则陛下何由而得知!」上曰：「此非小事，卿所论甚好。」故有是命。 
九年闰正月十四日，诏：「久雨未止，恐妨农事。应有宽恤事，可令宰执条具来上。」 
淳熙元年七月十九日，诏：「沿江被水之家，令守臣胡与可躬亲巡门相视。如委是贫乏之家，悉具姓名以闻。」既而相视到沿江被水贫乏之家六百三十有八，诏令左藏南库每家支钱五贯文，令莫漳躬亲支散。仍许于沿江白地二百亩内依元来丈尺指射，盖屋居止，量立白地租钱。 
二年七月十四日，诏：「建因连雨建因连雨：「建」字疑「近」之误。，渰寖 
      
寨屋一千一百余家。虽都统司已行支给钱米，更宜优恤。令淮西总领单夔于见管钱米内每家支钱三贯、米一石。」二十八日，镇江水，支给钱米同。 
八月十日，诏：「秋成在即，阴雨过多，虑刑狱淹延。见禁罪人在内委台官，在外委提刑前去检察决遣。」 
三年八月二十三日，台州水。既而诏令臣尤袤多方措置赈恤，务在实惠及民，无致灭裂。仍委本路提举常平官核实，保明闻奏。 
九月十七日，婺州水。既而诏令浙东提举常平官疾速多方措置赈恤，务在实惠及民，无致失所。 
