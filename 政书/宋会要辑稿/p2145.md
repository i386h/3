<!-- { "loadSidebar": true } -->
十一年正月十日，诏交引库书押钞引寺丞两员，遇合推赏，各与减磨勘二年。先是，每岁收茶盐钱一千三百万贯，

      
本库监官及书押钞引寺丞一员各减二年磨勘。复置太府寺，添置寺丞一员，合行分受，故有是命。
三月二十九日，诏：「太府寺丞三员既衮同分押钞引，合一体推赏。」先是，寺丞二员已降旨挥，遇推赏，各减二年磨勘。复差右承事郎王循友一员，在旨挥之后，故有是命。

十三年五月十六日，太府少卿林大声等言：「本寺手分内见阙四人，并差出一名阙。为见管贴书例各新入，未谙行遣次第，并无可以试补之人。乞行拘收旧人填阙。若见在官司之人，候本寺公文到，并限日下发遣，充下名收管，不许影占。如尚不足，即于内外官司踏逐抽差，填阙一次。支破见请请给。内填差出名阙人，候正人归寺日，发遣归元来去处。余人候及一年，试入正额。」诏：「除不许拘差本寺曾经作过、开落停罢及所辖库务人外，依所乞拘收踏逐一次。仍令本寺职级、手分委保不系曾经本寺作过停罢之人，方得拘收填阙。」

十三年九月十三日，诏：「太府寺胥长依格应出职，权降一等出官。谓如承信郎降一等，补进武校尉。自余依绍兴出职条法施行。若将来本寺吏额依旧，即合照应旧法施行。」先是，尚书省据太府寺申：本寺胥长宋亮年满，乞出职。后批：「勘会太府寺见管吏额与昔日不同，送详定一司 令所参酌立法。寻行取索到本寺状，称昨在京日，本寺吏额胥长等九十人，绍兴四年间复置，本寺见管四

      
十一人为额，系与昔日不同。本所契勘太府寺胥长出职年限合补名目，《大观寺监通用厘正侍郎右选格》，系是印本，旧法已载，不须修立外，所有今来见管吏额比旧例减半，即与昔日不同。」故有是命。
二十七年十二月十九日，诏：「太府寺胥长年满，如无遗阙，依司农寺胥长已得旨挥出职补官；若有遗阙，即降等补进武校尉。所是入仕年限，自依本条。」从刑部请也。

二十九年十月二十六日，诏：「应罢任使臣、校副尉缴历不曾批书印纸，亦不将到旧历，止有给到公据，开说在任所请给名色数目、起支住请年月日、有无侵欠、已缴旧历拘收毁抹入官之文圆备之人，依本官所乞，召在部有姓名本等保官二员委保实系缴纳在官，即自行隐匿，诈冒不实，甘依建炎三年六月八日去失已降旨挥，批书保官印纸，照应先次给历，继续移文罢任州军。如会到不曾缴纳，或有侵欠不该钱物，即依见行条法。如公据内开说不圆，虽批书印纸，亦有不圆，更无给到公据，即依节次已降旨挥，并候勘会到旧历归着，方许给历。及有批书印纸，开说所请名件则例、起支住请年月日、有无侵欠、无拘收券历入官之文，却有给到公据，见得券历归着之人照应给历外，所是州军不批书印纸，从本寺行下究治。」从户部请也。

绍兴三十二年十一月三十日，孝宗即位，未改元。诏太府寺人吏职掌减一年出官。

孝宗隆

      
兴元年正月十九日，都省勘会：「归正官乞出料钱文历，近来并是具状，直经朝廷，显属紊烦，兼恐无以稽考。」诏令户部晓示，应给历之人，并经户部陈理。本部日下取索真本付身照验，诣实指定，申尚书省，行下所属出给施行。
五月四日，都省勘会：「归正官乞给料钱文历，已降旨挥，并经户部陈理，日下取索付身，照验出给。今来本部执用绍兴三十一年十二月二十二日旨挥，将付身内无首先二字之人不行出给。」诏令户部并行出给。仍依已降旨挥，分明晓示，具状经本部陈理施行。

七月二十六日，诏太府寺并省主簿一员，见任人许终满今任，已差下人依省罢法。从右谏议大夫王大宝等议也。

八月三日，太府寺状：「依旨挥，条具并省吏额。见管胥长一名，胥史二人，胥佐一十七人，正贴书四人，书状司一名。今减胥佐二人，正贴司二人，书状司一名。」(照)[诏]依，见在人且令依旧，将来遇阙，更不迁补。

二年二月三十日，太府少卿冯方言：「选人罢任缴历，不曾批书印纸，亦不将到旧历，止有给到公据内称说选人旧请在任有无侵欠，其文历已行拘收毁抹入官圆备之人，许召京朝官一员，依前项已降旨挥结罪，批书保官印纸讫，先次给历，继续取会罢任州军。如报到却与原给公据异同，其保官从太府寺具因依申省部，行下大理寺，依前项旨挥断罪施行。其出给过文历却行改正。元给公

      
据不实，州军当行官吏行下提刑司根究，依条施行。其不曾批书到拘收毁抹文历之人，亦无给到公据，见得旧历归着，并依见行条法旨挥施行。」从之。
闰十一月二十七日，诏太府寺丞簿今后并依旧制。

干道三年三月一日，太府少卿鲁木养言：「左藏库逐时申解州军发到钱物内，有侵移少欠等，乞依司农寺已降旨挥，将衙校纲梢等无官少欠之人从本寺一面断遣，行下所属库分监纳。如情犯深重，及押纲有官之人，照应条法，送大理寺推勘施行。」从之。

七月四日，中书门下言：「臣僚白札子，访闻榷货务见在诸色物件，往往与历数目不同，乞行差官从头点数秤盘，据正数收入文历。」诏差太府寺主簿马希言。

淳熙四年七月十七日，诏临安府于和剂局西本府醋库地段修盖太府寺。以旧太府寺为封桩库故也。

十五年六月十八日，诏敕令所官屋改充太府寺，从本寺请也。按《续会要》：元丰以后，左藏库、内藏库、奉宸库、祗候库、香药库、布库、茶库、杂物库、粮料院、专句司、都商税务、汴河上下 、蔡河上下 、榷货务、交引库、抵当所、和剂局、惠民局、石炭场、杂买务、杂卖场诸司库务，并入此门。
 职官 宋会要辑稿 职官二七 都商税院 
      
都商税院


      
都商税院在义和坊，掌京城商贾廊店市收。并以京朝(京)[官]、诸司使副、三班三人监，所领有拦税数钱之名。

太宗至道元年十月，诏都商税院：「每客旅

      
将杂物香药执地头引者，不问一年上下，只作有引者税二十钱者，原无，据下句补。，无引者税七十五钱，仍毁引随帐送勾。」
二年二月，诏：「商税院收税头子钱五百已上一文，一贯二文，月终随帐申三司。」

真宗咸平二年九月，诏：「官给折钱物买卖并不收税。」

三年十一月，诏：「应以银寄蕃部首领，听人纠告。犯者家财尽底没官，以所犯物赏告者。」

六年八月，诏：「臣僚随行银器行李，悉免税。即不得夹带客旅银器。如违，三分以一分给告者，二分没官。」

景德三年二月，诏：「以银出入，并每两税四十钱，出引放行。若卖马蕃部，带银向西者，券内具数，验认施行。」

四月，诏：「商税院捉到漏税物，三分抽罚一分。内以半没官，半充赏。」

大中祥符二年五月，诏：「商税院每于太府寺请秤升尺出卖，具帐申三司，十日一转文历。」

六月，诏：「禁城门每收税钱，仰次日将历及钱送商税院，委本监官将门历点数，批历赴门。」

八月，诏：「京城买卖牛、驴、骡、马、骆驼，须当日商税院上簿，限三日纳税印契。如不申官，准漏税条抽罚。」

十二月，诏商税院：「每告筑新城外偷税私宰猪、羊屠户，依偷税例断遣，追毁宰杀什物。仍委厢巡罗察。」

三年五月，诏：「商税院并依版榜例收税，仍取脚地引看验。如无引，每千收税三倍。若一千已下竹木、席箔、簏物，只委监新城门使臣点检，就门收税。一千已上，依旧于商税院纳钱。官员出入随行衣服，非贩鬻者，不须收税。村民入京货鬻，百钱已下，与免。如以香末出城，每斤税二钱。」

六年四月，诏：「回纥卖马价钱，依旧令铺户将券照证，批凿所卖价钱，报商税院，不得通同谩税。违者，委本院觉察捉搦，许牙人告论勘罪。若偷税物，只于铺户处设官。若有市物，亦铺户一面认税，引券外物色铺户具数赴院纳税，出印(纳)[约]付蕃部收执。其进卖鞍马，请到券钱例物，礼宾院实时具免税状报。仍令本院取(间)[问]有无券外物钱名件，报商税院。」

七年四月，诏商税院：「应知情、同情偷税公人拦头，并许经官陈首，原其罪。」

仁宗嘉佑四年十一月，减罢在京商税院见管人数。内有续添并创添额外人数，下阙。
 职官 宋会要辑稿 职官二七 〔都提举市易司〕 
      
〔都提举市易司〕


      
都提举市易司在太平坊，总辖内外市易务。初置提举官一员，亦置同提举。后多以三司、户部副使兼领。

神宗熙宁五年三月二十六日，诏：「在京市易务选差监官二员，

      
提举官一员，勾当公事官一员。」事具市易务。
熙宁六年十二月十四日，诏：「都提举市易司管辖在京免行所人户，许令本司受理陈诉搔扰词状，点检官司违犯新法。」从本司所乞也。

九年正月二十五日，诏都提举市易司，自今不得赊请钱货与皇亲及官员公人。先是手诏：「近禁止赊法，系行下几处，及从是何月日施行，违者有何刑名，可具奏闻。」至是中书奏请，有是旨。

四月五日，都提举市易司言：「奉诏支拨金六千两，应副安南道将物货五十万与淤田水利司作籴本。缘所支钱物贯万数多，别无拨还指挥「别」上原衍一「别」字，据文义删。。今上界少阙钱本，欲乞支给末盐(抄)[钞]五十万贯，转变作本。」从之。

十一月三日，诏都提举市易司：「今日以前赊请过钱物限外送纳本息已足，其罚钱并与免放。本息未足者，更展半年，足日准此。诸路到日以前见欠罚钱人户，亦准此。」

二十八日，都提举市易司言：「自置市易务上界，所用本钱并是新法末盐等钱，及于内藏库借拨到五百万贯作本。内五十万贯与河北收籴斛封桩外，三百五十万贯已还，止有一百万贯系未拨还。及准朝旨，自十年为头年，每年于息钱内拨二十万贯，赴内藏库送纳。今见在本钱除官员将物货变转外，只有四百一十六万余贯，深虑朝廷非泛取拨。乞除每年已认钱二十万入内藏库外，乞岁终更办积钱数，即从本司别具取旨。」从之。

熙宁三年二月十一日，

      
同管勾秦凤路经略机宜文字王韶言：「欲本路置市易司，借官钱为本，稍笼商贾之利，即一岁之入，亦不下一二十万贯。」诏令「将本司见管西川交子差人往彼转易物货，赴沿边置场，与西蕃市易。如合选差官，王韶同管勾。及应有经画事件，并仰转运司从长相度施行，仍件具以闻。」
