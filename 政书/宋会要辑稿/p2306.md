<!-- { "loadSidebar": true } -->
十九年六月二十六日，上谕辅臣曰：「福建盗贼渐已消弭，惟海道间有作过者，只缘巡尉不得其人，可令安抚、提刑司觉察，如不可倚(杖)[仗]者，须选官替罢。」 
二十六年十月二十九日，淮南东路安抚司言：「楚州、盱眙军并系边地，盱眙军管下盱眙、招信两县，见今并系武臣县尉。本司今欲将楚州山阳、淮阴两县县尉依盱眙、招信两县体例，并差武臣充。仍乞选差有材武之人。所有见任人发遣归部，依省罢法别注差遣。」诏并依。内武臣县尉令吏部选经任有材武、年五十以下人充，仍申枢密院审察。 
二十八年九月二十五日，给事中杨桩等言：「知涪州程敦书奏：县无丞者，簿得以贰令，今有任簿之职者，往往常求差出，簿失于销注，乡司得以作过。乞下诸路监司，县无丞者，其主簿不得差出及兼他职，遵依县丞法施行。」从之。 
二十九年三月十九日，淮南路转运司、提点刑狱司言：「近降指挥，无县丞处主簿不得差出。缘本路共管二十县，止有泰州海陵一县有丞，若主簿不许差出，委是阙官选委，欲 
      
乞许令依旧。」从之。 
三十年正月二十九日，知明州象山县俞光疑言：「本县管海洋阔远，接连温、台州界，其间常有贼船结集。窃见本州岛五县尉司，各管弓手八十余名，独本县额管四十五名，乞依诸县例添置八十名。」从之。 
三十一年八月十七日，诏真州六合县主簿依旧存留，自今后如遇知县排顿，其主簿更不许差出。 
绍兴三十二年六月二十三日，孝宗皇帝即位未改元。诏省淮西光州固始县主簿一员，从安抚等司之请也。 
孝宗隆兴元年正月二十八日，臣僚言：「县尉戢奸禁暴，巡警弹压，一邑之政多任其责。乞诏吏部本选，今后不许差癃老疾病、年六十以上人充。仍委长贰，凡有差注，依知州知县法铨量。」从之。 
四月十七日，诏庐州倚郭合肥县、濠州锺离县、和州历阳县、寿春府寿春县、无为军望巢县屯军去处，各复置主簿一员。从淮南路运判莫蒙请也。 
五月六日，知明州韩仲通言：「契勘明州外邑曰昌国，曰象山，皆居海中。海道盗贼出没，全籍县尉随时擒捕，若差武臣，必能尽力。欲望特降睿旨，两县各置武臣县尉一员，下吏部差注小使臣有材武、年未五十岁人充。」从之。 
二十八日，权发遣宾州张昂言：「本州岛商税院及管下独女铅场，各系小使臣窠阙，税额微细，乞改作摄官，却将本州岛岭方、迁江两县尉正作武臣窠阙，令本路转运司定差，庶不失元额员数。」从之。 
干道 
      
三年六月十一日，起居舍人洪迈言：「诸路州县巡尉，今后遇监司、知、通初到，许量带兵级出一程防护。若凡值出巡经历而在置司五十里内者，许其送迎。过此以外，皆不得出。」从之。 
四年二月十四日，宰执进呈知和州胡昉奏：「契勘本路州军除庐、光、(毫)[亳]、寿春四郡各系武尉，余州亦乞改差武臣。」上曰：「亦不必全用武臣，文武通差可也。若有不职，帅司自可按来，别差人去。」 
五年三月十四日，吏部奏：「京西路安抚、转运司言，房州房陵县尉昨制置使司奏请省并，缘地分僻远，全藉巡捕弹压，条紧切窠阙，不可阙官。欲乞依旧复置。」从之。 
四月十二日，户部言：「知枢密院事、四川宣抚虞允文奏：官员白札子言，近年乡司作弊，却将经界出山簿隐藏，官司无所稽考。委自令、丞，无县丞委主簿，置柜于县厅上收掌上件簿书。交替日依场务法委官监交，结罪保明申州，批上印纸，方许放令离任。」从之。 
六年正月十七日，吏部言：「乞将隆州新拨贵平县、籍县各置县令一员，县尉兼主簿一员，仍旧本路转运司准条使阙。」从之。 
六月十六日，吏部言：「乞将淮东沿边州军文臣县尉窠阙，依淮西已得指挥改差武臣。余州军自今文武臣通差。」从之。 
十一月十五日，福建路安抚使、提刑司奏，汀州武平县尉乞依旧差文臣，从之。 
七年正月十五日，诏嘉州峨眉、犍为两县各置主簿一员。先以成都路诸司言「两 
      
县近边，地里阔远，止有文臣知县一员，武臣县尉兼主簿，缓急边界有警，尉出巡边，如出纳官物、销注簿书之类，并无佐官协力」故也。 
七月十二日，诏复置庐州舒城、无为两县主簿二员，从权知庐州赵善俊请也。 
十一月二十七日，诏和州乌江县、含山县，庐州梁县，无为军庐江县，各置主簿一员。从淮南、西诸司请也。 
十二月五日，淮西安抚、淮南转运司言：「安丰军寿春县系倚郭，户口稍众，兼管大军钱粮，乞依旧复置主簿一员，从本军辟差。」从之。 
八年三月十一日，吏部〔言〕：「京西路转运司奏：房州昨乞裁减房陵、竹木两县县丞、主簿共四员，窃缘本州岛四县已省并永清入房陵，上庸入竹山，封疆阔远，复业人户益众，两邑主、客万余户，县尉巡逻无虚日，缓急之际，知县亲行，县道一空。欲乞两县依旧各复置主簿一员。」从之。 
九年八月二十一日，荆湖北路安抚、转运、提刑、提举司言：「乞将峡州长阳县旧汉寨依东南县例，置文官西尉一员。」从之。 
淳熙元年三月七日，诏吏部将沿边县尉自今随格通差文武臣，仍须识字，依文臣法。令 令所照应差注格法重别修定，一体施行。修立到条法如后：一、选阙县尉限五日先注应材武亲民人，限满无人就，方许经任应材武监当人指射。内郴州先注武举出身人，如无，即依上法。仍试书札百字，试中许差。并不注癃老疾病、年六十以上。在部委长 
      
贰，若在外指射及奏辟定差，即监司、帅司或寄居州军知、通并精加铨量。一、注阙县尉，兼县尉同。右注年未六十、不经体量怯弱弛慢、并非有疾不任捕盗人。诸应注县尉委长贰精加铨量，在外指射及奏辟定差者，即监司、帅司或寄居州军知、通准此。干道四年二月十九日并干道六年六月十六日 ，淮南东、西路诸州文臣县尉去处，自今通差文武臣。如同日指射，即先差文臣，次大小使臣。干道五年九月二日，三省、枢密院言：「将京西路极边州军差注武尉，依淮西已降指挥通差文武臣。如同日指射，先差文臣，次大使臣。若无大使臣指射，即差小使臣，余依本选格法。所有庐州梁县、合肥县，光州光山、固始、定城县，安丰军安丰、六安、霍丘县，濠州锺离、定远县，盱眙军天长县，楚州宝应、盐城县，尉通〔差〕文武臣，先差大使臣，次选人，次小使臣。侍郎左选。武冈军绥宁县，澧州澧阳、安乡县，邕州宣化、武缘县，信阳军信阳、罗山县，廉州合浦县，辰州沅陵县，融州融水县，郢州长寿、京山县，襄阳府襄阳县，尉通差文武臣。如同日指射，先差选人，次大小使臣。侍郎右选。勘会除本选自来认定沿边县尉专差武臣小使臣窠阙去处，从本部依见行条法已降指挥差注外，今欲将沿边文臣县尉窠阙通差文武臣，欲依尚书侍郎左选已措置事理施行。」从之。 
三年四月七日，诏武臣县尉通理及五考，得替到部， 
      
与依权巡检法一等关升。 
八月六日，诏：「诸处弓兵获到私贩茶盐，如事状明白，依时给赏。如弓兵纵容私贩，巡尉官坐视，致有透漏，并仰所部监司觉察。」以江东提举赵师揆言弓兵捕获私贩而推赏止及巡尉，乞定弓兵赏罚故也。 
四年二月十七日，诏诸路遇县尉陈乞贼赏，(酒)[须]敌，捉杀贼全火十人以上，合 敌，然后保奏。以吏部侍郎周必大言：「《国朝会要》，天圣七年五月，大理寺申请，凡县尉躬亲 体究是与不是躬亲(人)[入]敌，然后保奏。庶几革去伪冒，有功者劝。」故有是诏。 令、录人并授京官，仍赐绯章服。至天圣八年，又诏未合入令、录人止令循资。乃知选人初官，难用贼赏改秩。今见合行条法，非军功捕盗只得循资，盖本天圣之遗意。其后奸弊日生，凡县尉因弓手捕到强盗七人，其奏状必云马前三步亲自捉到，以此为军功捕盗，例得改次等官。干道七年、八年各五人，九年八人，则是三年之间仅有十八人。逮淳熙元年，一岁已有十八人，二年十六人，三年亦十三人，而取会未圆者尚不在数。使县尉果有才勇，手格强盗，虽更加擢用，初未为过。其如假借弓级，牵合人数，外则州郡、提刑司胥吏坐受计嘱，缀缉文 ，内则棘寺省郎审覆之际，多以贿成，使朝廷坐受欺罔，轻畀爵秩。望诏 令所参考新旧赏格，分别轻重，稍为限制。仍申饬外路，遇县尉陈乞贼赏，更切体究是与不是躬亲 
      
七月二十一日，左司谏萧燧言：「捕盗官应格改官，将以劝功，而奸生诈起，往往揍足人数，迁就狱情，求合法意，所以捕盗改官者甚多。乞诏 令所改修成法，止与循资。」从之。既而吏部言，未降诏旨以前申奏到部之人，依条合依立功时格法酬赏。诏见在部收使获盗改官人，与依旧法施行。」 
五年十二月十六日，诏吏部右选，自今遇注县尉，令赴铨量，读律成句，或择易晓一二句问之，略通，方许拟差。 
七年五月二十九日，诏：「自今恩科出官人年六十，依格不注县尉，虽破格亦不许注。见任人不职弛慢者，令监司、郡守踏逐对换。」从江西提举陆游请也。 
十月四日，右正言葛邲言：「自今选人初官有捕盗酬赏，乞候终任日无过犯，始得升改。」从之。 
八年八月二日，诏赣州宁都县两尉旧差武臣，自今东尉改差文臣。见任人令满今任，已差下武臣依省罢法。先是，宁都父老诣县言：「本县两尉旧并差文臣，未尝阙事，后因臣僚申请差武臣。本县文臣止有知县、县丞、主簿三员，武臣却有巡检一，捉杀、两县尉共六员。或知县不测在假及丞、簿差出，无官权县。又如检验，若初、覆检尽差武臣，恐有失当。」州上其事，故有是命。 
十年十一月九日，臣僚言：「万州南浦县渔阳盐井岁收盐一十四万六千三百余斤，从来以南浦县主簿兼监。盐井去县八十余里，主簿例多恩科老缪之人，不能钤制奸黠，缘此每年 
      
拖欠不下四五万斤。乞将渔阳盐井专差监官一员，而以南浦县尉兼主簿。」从之。 
