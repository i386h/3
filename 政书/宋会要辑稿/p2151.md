<!-- { "loadSidebar": true } -->
四年九月十二日，诏：「讲学久废，执卷者不知经义，盖激劝之未至也。」诏判监孙奭、冯元于外任京朝官中同奏举三、五人，深明经义，长于讲说、历任无(人已)[入己]赃罪者，具名(已)[以]闻。

十六日，诏：「将来南省考试诸科举人，令贡院召明习经义，长于讲说，及三经已上者，于试官处量行试问。如实明经旨，即具姓名以闻，送国子监(在)[再]行试验。诚有可采，当与甄擢。」

九年，诏重修国子监，命内侍张怀言、宋永诚典作。又以礼贤宅西北隅地并舍宇赐本监，以广学室。

景佑二年三月十三日，天章阁待制孙祖德言：「窃以国子监房(郎)[廊]殿宇、印板书籍家事不少，欲乞于直讲京官内差一员，充监丞、主簿公事。」诏于学官内差兼领，仍于在监京朝官内选定以闻。

五年四月二十五日，判国子监郑戬乞盖讲书并更衣殿，从之。《长编》：天圣七年八月甲午，诏国子监进士自今以五十人为额。

宝元二年十月十三日，侍御史方偕言：「今后所举京朝官、幕职州县官充国子监直讲，乞历任中不曾犯私罪，或公罪杖以下者，方许保荐。及就转京朝官后，再供职四年，许理为一任。其见在监京朝官，亦乞勘会举到监及就转后年月施行。」诏自今改官后供职四年，只与外任差遣。从之「从之」二字疑衍。。

康定元年正月七日，判国子监叶清臣言：「乞于开封府管内摽田五十顷充学粮，本监差官给纳。」从之。

六月五日，叶清臣又言：「今后国子监学官有阙，令本监官于外任州县幕职官内，举实有文行者充」。诏从之，其天章阁侍讲、诸王府侍讲、诸宫教授、伴读、说书，自今并不得兼国子监直讲之职。

庆历元年五月，同管勾国子监梁适言：「近制：本监举人无户籍者，听召京朝(言)[官]有出身者，保三人；无出身者，保二人。今秋赋在近，而远方寒士难于求保，欲请应见任并在铨幕职州县官，非技术流外及历任无赃人，并听为保。」从之。《长编》：庆历元年八月癸巳，诏国子监今岁解发进士，诸科各特增二十人。

三年二月，国子监言：「自今备说书官，请以四人为定额。及岁所试监生不

     
合格，且留听读，三试不中者，黜之。」仍请立四门学，以士庶子弟为生员，以广招延之路。并从之。
十月，诏以玉清昭应宫田二十二顷赐国子监。

四年二月七日，诏以上清宫田园邸店赐国子监。《长编》：庆历四年十一月戊午朔，判国子监余靖言：「臣伏见先降 命，并贡举条制，国子监生徒听读满五百日，方许取应。每十人之中，与解三人。其诸路州、军、府、监并各立学，及置县学，本贯人并以入学(所)[听]习三百日，旧得解人百日已上，方许取应。后来虽有 命，曾到省举人与免听读，内新人显有事故给假，并与勘会除破。其如令非画一，难以久行。切以国家兴建学校，所以(将入)〔奖〕育俊秀而训导之，由是广学宫，颁学田，使其专心道义，以思入官之术。伏缘朝廷所赐庄园、房钱等，赡之有限，而来者无穷。若 加禀给，则支费不(克)[充]；若自营口腹，则贫窭者众。日有定数，不敢不来，非其本心，同于驱役。古之劝学，初不如此。臣以为广黉舍，所以待有志之士；去日限，所以宽食贫之人。国家有厉贤之风，寒士得带经之便。欲乞应国子监、太学生徒，如有情愿听读满五百日，即依先降 命，将来取解，十人之中与解三人。其不满五百日者，并依旧额取解应举。所有开封府及天下州军立州学处，亦取情愿听读，更不限以日数。所贵寒士营生务学，不失其所。」乃诏罢天下学生员听读日限。〔元丰二年〕十二月戊戌，诏：自今解(拨)[发]进士，太学以五百人，开封府以百人为额。旧制：开封府三百三十五人，国子监百六十人。熙宁八年，合为一，以解额通取。至是复分，而太学生数多，故损开封解额以益之。

皇佑四年五月六日，诏：「国子监直讲，今后须选举通明经义、德行纯至、有老成之器、年四十以上、可与胄子为模范者充。」时京师浮薄之辈多依附近臣，荐充此职，讲(隶)[肄]之地，殆成虚设，故有是诏。

五年七月，诏国子监：「如闻监生多以补牒贸鬻于人，使流寓无行之士，冒试于有司。其加察验之。」皇佑五年七月戊子，又诏：「开封府国子监进士，自今每一百人解十五人。其试官亲嫌，令府监互相送，若两处俱有亲嫌，即送别头。」

至和二年十二月十八日，诏国子监：「自今学官改官后，以三年为一任，愿留者听之，仍不理资考。」

嘉佑三年五月，管勾国子监吴中复言：「旧制，每遇科场，即补试广文太学馆监生。近诏间岁贡举，须前一年补试，比至科场，多就京师私买监牒，易名就试；及旋冒畿内户贯，以图进取，非所以待远方孤寒之意。请自今遇科场，补试监生如故，仍以四百五十人为额。」从之。

七月，诏：「国子监生员纔四百五十人，而远方孤寒之士多在京师，其更增一百五十人。」

四年七月，以秘書省校書郎致仕孔 為國子監直講。以近臣言其素有行义而

     
命之。
九月十九日，管勾国子监范师道言：「本监元额学官八人，见止六人，伏见应制料钱藻顷因应举讲书中等，已有朝旨，候一任回与直讲。近应中制科，欲乞令藻带新官赴监说书。」从之。

【宋会要】


英宗治平二年七月，以三班差使殿侍崔公度为和州防御推官，充国子监直讲。以宰臣韩琦言其守道甚笃，文章(虽)[雄]奇(瞻)[赡]逸故也。

三年四月，诏：「今后补试监生，只就六月内了当，更不许举人陈状乞展限。」从国子监请也。先是，元年补到监生六百人，有百一十道。至三年无人请领，又去失二十道。勘会自来补试，只于六月内了结，监牒上姓名、三代，取候举人来请时，旋书填给付。近岁为多在七月，比毕，则已锁试院，遂为预书之，乃致有余，因缘生弊。仍有是请。

是月，国子监直讲黎錞言：「本监有元年所余监牒一百六十道，无人请领。盖举人多有占籍开封府，而无意求补，聊随众就试，或复夹带无艺之人同在场屋。故奏名之后，却不请领，虚名(人)[入]额。检会祥符三年本监奏称：《六典》，学生初入学，行束修之礼于其师。国初以来，但补为生者，即纳束修二千，属监司公用。又言：监生及第后纳钱，谓之光监，然实是初入学见师之礼，本非光监。乞令举人补监生，并各先纳钱二千，方许就试。如此，则非实愿补试，必不肯至。若补中，更不纳光监钱。」从之。

六月，国子监言：「本监每月支旧书库卖书钱充众官食钱，库子粮课、剩员酱菜钱，并编修院、医书所、谏院、雕造《前汉》所等钱，共一百四十二贯七百五十文省。乞将本监官食钱、库子粮课、剩员酱菜钱并印书匠工钱，系本监事，即于卖书钱内支；其余公用钱，并乞于左藏库支拨。所有书库支遣余钱，即依条每半年纳左藏库。」诏：「今后将本监卖书钱尽纳左藏库。所合支用钱，并令三司勘会，出给历子，下左藏库支。」

《神宗正史 职官志》：国子监祭酒，从四品；司业，正六品；丞，正八品；主簿，从八品，各一人。太学博士十有二人。博士十人，旧系国子监直讲。元丰三年，诏改为太学博士，每经二人。正、录各五人，武学博士二人，律学博士、正各一人。博士，从八品；正、录，并正九品。而太学录五人，武学正、录各一人，选学生无视品。祭酒、司业，掌三学之教法政令而监之。事则丞与正；分经讲授，审覆行艺，则博士主之；举行学规，以次考选，则正主之；纠不如规者，论选士以告于正，则录主之。凡入学，先验所隶州公据，岁于孟月〔试〕中，则补充外舍。月书行艺，季论其可选者，取岁终校定，具注于籍。春秋补内舍，间岁补上舍，则命官覆试，视其校定之数，参验而叙进之之：原作「人」，据《宋史》卷一六五《职官志》五改。。若学谕、直学及斋长谕阙，则选校正生

     
充。凡试，以文武习业考艺，以斋学规罚考行，皆通取以较定升补。岁计所隶斋生升降多寡为殿最，加赏罚。惟律学试以议刑(继)[断]狱，无较定法，虽已仕者听肄习焉。车驾幸学，则官属率诸生班迎，即行在距学百步亦如之。旧有判、同判、管勾监及直讲官，其程督课试，率多文具。熙宁初，诏用经术取士，广辟黉舍，分为二学，增置生徒，总二千八百人。日给以食，皆有赐钱充费，而刊印给纳书籍有官，疗治疾苦有医。朝廷育才，于斯为盛。及元丰中，复正官名，分案八，设吏十十：原无，据《宋史》卷一六五《职官志》五补。。
