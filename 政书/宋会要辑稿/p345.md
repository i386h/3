<!-- { "loadSidebar": true } -->
十月二十五日，翰林学士王珪等言：「殿中侍御史赵鼎奏：『谨按本朝祀仪，冬至祀昊天上帝，夏至祭皇地祇，并以太祖配。正月上辛祈谷，孟夏雩祀，孟冬祭神州地祇，并以太宗配。正月上辛祀感生帝，以宣祖配。季秋大享明堂，旧以真宗配，循用周公严父之道，最为得礼。陛下纯孝之诚，固已格于上下矣。臣闻孝者善继人之志，善述人之事，陛下祗绍大统，纂承洪业，固当继先帝之志而述先帝之事也。仁宗临御四十二年，配享真宗于上帝者四十一祭，今一旦黜真宗之祀庙而不配，非所以严崇祖宗、尊事神明之义也。臣谨按《易》之《豫》曰：先王以作乐崇德荐之上帝，以配祖考。明此称祖者，乃近亲之祖，非专谓有功之始祖也。考《易》象之文则一，真宗配天之祭亦不可阙也。臣窃详有唐武德初，以元皇帝配享明堂，兼配感生帝。至贞观中，缘情革礼，奉祀高祖配明堂，迁世祖配感生帝，此则唐太宗故事，已有递迁之典，最为治古之道道：原作「近」，据本书礼二四之三八复文改。，有足考验。臣伏请递迁真宗配孟夏雩祀，以太宗专配上辛祈谷、孟冬神州地祇，循用有唐故事。如此，则列圣参侑，对越于昊天；厚泽流光，垂裕于万祀。』臣珪等按祀典，天地大祭有七，皆袭用历代 
      
故事，以始封受命创业之君配神作主。至于明堂之祭用古严父之道，配以近考。故朝廷在真宗则以太宗配，在仁宗则以真宗配，今则以仁宗配。方仁宗始以真宗配明堂，罢太宗之配，而太宗先已配祈谷、雩祀、神州地祇，本非递迁。今明堂既用严父之道，则真宗配天之祭于礼当罢，难议更分雩祀之配。」天章阁待制兼侍读李受、天章阁侍讲傅卞言：「昨于学士院会议，窃有愚见，与众不同，不敢不以闻。窃惟自唐末丧乱及五代陵迟，中夏分裂，皇纲大坏。我太祖、太宗以神武英睿，一统海内，功业之大，上格皇天。真宗以盛德大明纂承洪绪，恭俭御物，仁恕抚民，勤劳万机，哀矜庶狱，绥怀二鄙，遂偃甲兵。因宇内之泰宁，兴旷代之典礼之：原无，据本书礼二四之三九复文补。，登封、汾祀，烜赫声明，临御永年，仁恩普浃，则是二圣定天下而真宗成之也。故先帝景佑诏书，令礼官议定，以真宗与太祖、太宗并为为万世不迁之庙。然则侑配之道，是宜与国无穷矣，岂可甫及陛下而遂阙其礼乎!且礼不由天降且：原作「具」，据本书礼二四之三九复文改。，不由地出，合于人情而已矣。今若以人情揆之，则仁宗临御四十二年，配真宗于上帝者四十一祭，又定为万世不迁之庙者，孝道之大可谓着明矣。今仁宗神灵在天，乃以配享代真宗之旧而虚真宗之配，则仁宗以子而代父，使父不得与于配侑，岂神灵之孝心可得安乎 议者乃谓遵用严父配天之义，臣等谓窃以为所谓严父云者， 
      
非专谓考也。故《孝经》曰：『严父莫大于配天，则周公其人也。』下乃曰：『郊祀后稷以配天，宗祀文王于明堂以配上帝。』夫所谓天者，谓郊祀配天也；夫所谓帝者，谓五帝神也。故上云『严父配天』，下乃云『郊祀后稷以配天』，则父者专谓后稷也。且先儒谓祖为王父为：原作「谓」，据本书礼二四之三九复文改。，亦曰大父，则知父者不专谓乎考也。议者又引唐制，代宗用礼仪使杜鸿渐等议，季秋大享明堂，以考肃宗皇帝配昊天上帝，德宗亦以考代宗皇帝配。又称王泾《郊祀录》注，云即《孝经》周公严父之道。夫杜鸿渐、王泾一时之言，岂可便为万世不移之议哉 臣等窃谓赵鼎之议亦为得礼，若以太宗配雩祀既久，不欲一旦迁侑，乞以仁宗与真宗并配明堂，亦为合礼。谨按《孝经》按：原作「孝」而有残笔，据《长编》卷二○三改。：『郊祀后稷以配天，宗祀文王于明堂以配上帝。』又按《礼记 祭法》：『周人禘喾而郊稷，祖文王而宗武王。』文、武但言祖宗者但：原作「俱」；祖：原无。并据《长编》卷二○三改、补。，则知明堂之侑下及乎武王矣，是文、武并配于明堂也堂：原作「宗」，据《长编》卷二○三改。。故郑氏曰：『祭五帝、五神于明堂曰祖宗。』祖宗，通言耳。国家祭祀既遵用郑氏之义，固亦当稽郑氏祖宗之说也。又《易》曰；『先王以作乐崇德荐之上帝，以配祖考。』是亦以祖、考并配上帝也。上帝之祭，正谓明堂宗祀耳。昔梁国子博士崔灵恩，该通之士，达于礼者也。总三《礼》诸儒之说而评之，为《义宗》，论议洪博，后世盖鲜能及鲜：原作「解」，据《长编》卷二○三改。。其申明郑义，亦谓九月大飨帝之时，以文、武二王泛配，谓之祖宗。祖者，始也；宗者，尊也。所 
      
以明祭为尊、始者，明一祭之中有此二义。稽乎《孝经》、《祭法》、《周易》、《义宗》之言，则父子并侑可谓明着矣。或者谓父子并座，有乖礼制，臣等窃谓不然。昔唐朝故事，已有并侑之礼，况向来本朝祀典，太宗亲祀昊天奉太祖配，真宗亲祀奉太祖、太宗同侑，历五六十载之间，本朝通儒不以为非，则于此独何疑哉 如是，则太宗既不失雩祀之配，真宗又不迁明堂之旧，得周家祖宗之义，合郑氏九祭之说，神明安之，祖考享之，而孝道尽矣。臣等学术浅薄，不足以议祖宗之事，谨据前典，条兹二义。」诏从珪等议。 
神宗治平四年七月四日，翰林学士承旨张方平等言：「准诏，以太祖皇帝神主祔庙毕，所有时享并南郊配座，下两制与礼院官同定。臣等谨按《孝经》曰：『昔者周公郊祀后稷以配天，宗祀文王于明堂以配上帝明：原无，据本书礼二四之四二复文补。。』又曰：『孝莫大于严父，严父莫大于配天。』国朝典礼循唐之旧，真宗、仁宗皆祀于明堂以配上帝。今季秋大享明堂，伏请以英宗皇帝配神作主，以合严父之议。」诏恭依此下原本尚有九四页尾部至九七页若干文字，因与本卷八四至八七页重复，故删。。
 礼 宋会要辑稿 礼二六 郊祀 
     
宋会要辑稿 礼二六

郊祀
真宗景德三年十月二十四日，内出《脽上后土庙图》，令陈尧叟量加修饰，仍诏汾阴坛后土黄琮、神州地祇两圭有邸，令文思院以美玉制之。 
袍，设香、酒、时果、牙盘食，遥拜诸陵，命大臣以香币酒脯诣致告，后陵即别差官。」并诏恭依。 十二月二十四日，详定所言：「所用玉币，望下太府寺、少府监制造供用。又车驾还巩县日，道次设幄殿，皇帝服 
神宗元丰六年十一月五日亲郊，命吏部尚书奉玉币，从皇帝至昊天上帝神座前奠镇圭、奠玉币，次诣太祖神座前奠圭币，一如元丰四年礼院(言)[官]仪。 
【宋会要】
高宗绍兴元年二月五日，诏礼天玉以苍璧，皇地祇以黄琮，感生帝以四圭有邸，神州地祇、太社、太稷以两圭有邸，止依方色奠币，权不用玉。时阙玉，权宜也。 
八月七日，诏祀神玉令文思院制造苍璧、黄琮，尚虑数少，更降玉璧一块，可相度添用。 
八日，参知政事张守奏：「蒙降出苍玉璞，已送文思院。」上曰：「所从买家知是大礼所用，颇邀厚价，朕以祀天，不可计费。」 
四年四月十六日，太常寺言：「大礼依仪合用礼神真玉，除昊天上帝、皇地祇已有苍璧黄琮外，其余五方帝、日、月等玉，依天圣故事用 。」从之。 
     
以臣僚言明堂大礼如非祀礼、赏军，其它冗费每事减节故也。 
【宋会要】
绍兴十三年十月，礼部太常寺修立郊祀礼仪：祀日丑前五刻，太府卿帅其属入，陈币于篚，少府监陈玉，各置于神位前。昊天上帝以苍璧，皇地祇以黄琮，青帝以青珪，赤帝以赤璋，黄帝以黄琮，白帝以白琥，黑帝以黝即玄，避圣祖讳。璜，神州地祇以两圭有邸，日、月以珪璧，五岳以两圭有邸，皆盛于匣。昊天上帝、配帝币皆以苍，皇地祇以黄，日、月、内官以下各从其方色。祀日质明行事，皇帝升坛，诣昊天上帝神位前，跪，奠镇圭，兴，又跪。内侍加玉于币，以授吏部尚书，吏部尚书以授左仆射，左仆射西向跪以进。礼仪使奏请受玉币，皇帝受。奠讫，吏部侍郎东向跪受以兴，进于昊天上帝神位前。次诣皇地祇、太祖、太宗神位前，奠镇圭、玉璧，并如上仪。配位唯不奠玉。皇帝东向受币，左仆射北向进，吏部侍郎南向受，以奠于配帝神位前。至赐胙，再拜讫，吏部侍郎帅太祝执篚进，取币。降，诣柴坛，升，置燎柴，诸大祝又以神位币帛从燎。 
【宋会要】
孝宗干道六年闰五月十四日，中书门下省检正左右司言：「郊祀事务合归有司者，乞并不申三省。其礼部备申朝廷降旨者，如检举排办事务，依前郊大礼，左藏库 
     
供应币帛。望自今本部径下太常寺，照例报所属排办。」从之。 
宁宗嘉泰四年十月九日，吏部侍郎兼侍读颜棫等言：「臣等近因进读《高宗皇帝圣政》，至绍兴元年八月辛未降出苍玉璞付文思院，上曰：『卖者知是大礼所用，颇邀厚价，朕以祀天，不当计费。』上喜见玉色。臣读毕，因奏曰：『近者窃闻有以四圭有邸来献陛下者，陛下即以付之奉常，其事正与光尧相类。』陛下顾谓臣曰：『卿曾见来，此中原旧物，极大且厚，色甚温润。』又顾臣棫等，天颜悦甚。臣又奏：『高宗皇帝得苍璧而喜，陛下得圭邸而喜，岂以得玉为喜，盖诚于奉天，故喜于得祀天之器。况又中原故物，漂没七十年间，陛下一旦得之，正以至诚所感耳。』乞降付史馆，书之简策。」从之。 
【宋会要】
七年正月十三日，礼仪院言：「南郊合祭天地，太府寺供币七十八段，除正位十三段外，自余施于内官则有余，用于中外(宫)[官]、岳渎则不足。窃寻礼制，内外官、海岳币从方色，欲望皇帝亲祠昊天上帝、皇地祇、配帝、五方帝、日、月、神州、天皇、北极及内官五十四、中官百五十九、外官百六、岳镇海渎十八，请并供制币，各如方色，着为定制。」从之。 
【宋会要】
徽宗大观四年四月二十八日，议礼局言：「《周官》肆师立 
     
大祀用玉帛牲牷，立次祀用牲币，立小祀用牲。牲之有币，致酬酢之义，以饮酒之有酬币也。七祀在《周官》亦祭于宫中，盖 小祀之比，则祀不用币亦可知矣。先儒谓小祭祀，王玄冕所祭也。今祭七祀用特牲，而所服止于玄冕，乃有奠币之仪，于礼不称。夫币之通制，一丈八尺，大祀、次祀、小祀无不用焉，则祭飨之间何以别之 望依《开元》、《开宝通礼》，七祀不设奠币、焚币之仪，他小祀准此，以合《周官》肆师立祀之意。」从之。 
【宋会要】
