<!-- { "loadSidebar": true } -->
白龙祠。镇江府金坛县思湖白龙祠，徽宗崇宁四年八月赐庙额「灵济」。大观二年十一月封嘉泽侯。三年九月封敏应公。光尧皇帝绍兴三年八月，加封昭泽敏应公，封龙母曰嘉惠夫人。二十六年七月，加封昭泽敏应神济公。又苏州常熟县海隅山白龙祠，徽宗政和三年正月赐庙额「焕灵」。五年十月封宣惠侯。光尧皇帝绍兴二十二年八月，加封宣惠通济侯，仍封龙母曰慈懿夫人。 
五龙祠。 
      
在临彰县镇西南三十里天平渠北岸。隋开皇元年，天平渠有五龙见，故立此祠于渠侧。一在福州府闽县，孝宗干道三年闰七月赐额「灵泽」。 
金鸡山五龙祠。在信州上饶县。神宗熙宁十年八月赐庙额「会应」，仍封龙母为惠济夫人。以知州事奏祷雨有应，故有是诏。至大观二年十月，诏天下五龙神皆封王爵，其(祥)[详]见东京会应庙。 
南山五龙祠。在朐山县。神宗元丰二年七月封会应侯庙。 
龙泉五龙祠。南山龙泉五龙祠在成纪县。哲宗元佑五年六月赐庙额「会应」。 
中嵬山五龙祠。在端氏县。徽宗大观三年封会应王庙。 
门外五龙祠。在饶州子城龙潭。寿皇圣帝干道八年七月赐庙额「孚应」。 
九龙祠。卢氏县有九龙祠，神宗熙宁四年三月赐庙额「普应」。徽宗崇宁五年十二月并封侯，一曰广泽，二曰广应，三曰广润，四曰灵施，五曰灵界，六曰灵滋，七曰显佑，八曰显 
      
惠，九曰显霈。 
龙神祠。光尧皇帝绍兴二十六年二月赐庙额「昭应」。一在洋州兴道县，孝宗干道三年八月赐庙额「灵泽」。 
总真洞龙神祠。在安喜县大茂山。神宗熙宁九年二月封利泽侯。徽宗政和五年赐庙额「昭泽」。 
黑龙神祠。一在宜芳县，徽宗崇宁二年十二月赐庙额「灵惠」。一在建康府城西北，徽宗崇宁三年十一月赐庙额「普润」。一在建康府城北，光尧皇帝绍兴三十年六月赐庙额「孚泽」。 
白龙神祠。在丰州城东。徽宗大观二年六月赐庙额「灵霈」。 
赤砂湫龙神祠。在福津县。徽宗大观四年九月赐额「祥渊」。 
宁济湖龙神祠。在复州。徽宗宣和间赐额「光应」。 
西位龙神祠。在武乡县。徽宗宣和四年六月封广泽侯，赐额「应感」。 
白马泉龙神祠。在雅州名山县罗绳里。高宗绍兴元年二月赐额「灵济 
      
庙」。十年七月封渊泽侯。 
嘉山潭龙祠。在常州武进县。光尧皇帝绍兴七年八月赐额「善利」。十二年十月封昭泽侯。 
放生池龙神祠。在六合县。光尧皇帝绍兴八年八月，令依旧称今额「慈济庙」。先是本庙徽宗政和间尝赐额「慈济」，缘火烧毁敕牒，至是本州岛乞别赐，故有是命。 
惠泉龙神祠。在城西。高宗绍兴八年十月封善利侯。孝宗干道二年三月，加封昭济善利侯。 
仇湖龙神祠。在(秦)[泰]州海陵县。光尧皇帝绍兴十年十二月赐额「灵济」。 
东湖龙神祠。在泉州府。绍兴十一年七月赐额「福远」。 
石井龙神祠。大侯源石井龙神祠，在处州遂昌县。光尧皇帝绍兴十一年九月赐额「博济」。 
羊角潭龙神祠。在福州古田县。绍兴十三年十二月赐庙额「灵渊」。 
百汇湫龙神祠。〔在〕绵州彰明县。高宗绍兴十五年四月赐额「康济」。孝宗隆 
      
兴元年三月封惠泽侯。 
大条洞天龙神祠。在临安府余杭县大柱山洞霄宫。光尧皇帝绍兴十七年七月封善应侯。 
虎跳潭龙神祠。在延平府尤溪县。高宗绍兴二十年六月赐庙额「丰泽」。 
白雾潭龙神祠。在复州。绍兴二十一年十月赐额「灵滋」。 
苍林潭龙神祠。复州。高宗绍兴二十一年十月赐庙额「灵潜」。 
雷洞龙神祠。在崇兴府石泉县崇兴府：按石泉县有二，一属龙州，一属金州，均无「崇兴府」之称，历朝亦未尝置「崇兴府」。。高宗绍兴二十四年十二月赐额「灵应」。十九年二月封广润侯十九年：疑当为「二十九年」。。 
龙鹤山龙神祠。在眉州丹棱县。绍兴二十四年五月赐额「显济」。 
乳洞山龙神祠。在两当县。光尧皇帝绍兴二十九年十二月赐额「灵济」。 
龙洞龙神祠。罗纹峡龙洞龙神祠，在忠州垫江县。干道二年八月赐庙额「灵泽」。 
灵溪洞龙神祠。在襄阳府南漳县。寿皇圣帝干道四年三月赐额「威济」。 
      
又云：灵溪西洞龙神祠，在襄阳府南漳县，寿皇圣帝干道四年三月赐额「兴泽庙」。 
雾池龙神祠。在襄阳府襄阳县。寿皇圣帝干道四年三月赐额「灵泽」。 
湫水龙神祠。鹅公潭湫水龙神祠，在洋州兴道县。干道五年十一月赐额「兴济」。 
落狗洞龙神祠。在梁山县。干道八年四月赐额「膏泽」。 
五龙神祠。大灵潭五龙神祠，在桂阳县。高宗绍兴十四年八月赐额「灵济」。崇福宫五龙神祠，在开江县盛山，绍兴二十九年二月赐额「协应」。五龙潭龙神祠，在归州，孝宗干道九年四月赐庙额「灵济」。 
八龙神祠。在眉州青神县。绍兴二十八年六月赐额「慈济」。孝宗干道二年八月封八龙神：第一位封善泽侯，第二封善感侯，第三封善应侯，第四封善贶侯，第五封善佑侯，第六封善利侯，第七封善庆侯，第八封善阴侯。 
九龙神祠。在隆庆府武连县。高宗绍兴二十三年六月赐额「善泽」。 
龙洞神祠。 
      
在同庆府绵谷县按同庆府(成州)有同谷县而无绵谷县，绵谷县则属利州，未知为何者之误。。高宗绍兴十一年正月赐额「清济」。一在遂城县龙山之阳，神宗元丰四年八月封霈泽侯庙。 
苍龙洞神祠。在林虑县天平山。神宗元丰八年十二月封灵泽侯庙。 
白洞神祠。在严州寿昌县仁丰乡。相传为吴司徒祠。徽宗崇宁二年封灵应王庙。 
师子洞神祠。在同谷县文王山。徽宗崇宁二年六月赐额「灵感」。 
 龙洞神祠。在涪陵县七里，有 龙洞神祠，渊通侯。徽宗崇宁三年四月赐额「普润」。高宗绍兴十年十一月加封渊通广泽侯。 
青龙洞神祠。在平凉县笄头山。徽宗崇宁三年九月赐额「广惠」。四年七月封丰济侯。 
九递山龙洞神祠。在南平军隆化县。宋徽宗崇宁四年二月赐额「普济」。高宗绍兴十五年十月，封第一潭曰善利侯，第二潭曰广利侯。 
大龙鸣洞神祠。 
      
在夔州府清水县按明代始称「夔州府」，宋代清水县属夔州路开州。。徽宗崇宁四年八月赐额「神济」。 
小龙鸣洞神祠。在开州清水县。崇宁四年八月赐额「灵济」。 
高溪龙洞神祠。在咸淳府忠州临江县。崇宁五年二月赐额「孚霈」。高宗绍兴十九年十月封嘉应侯。 
蟠龙洞神祠。在梁山军梁山县金藏泽。徽宗政和二年五月赐额「仁应」。孝宗干道八年四月封利泽侯。 
达活泉龙洞神祠。在信德府龙岗县。徽宗政和四年九月赐庙额「广源」。 
斜崖山龙洞神祠。在合州石照县。徽宗政和四年九月赐庙额「显泽」。高宗绍兴五年十一月封灵润侯。 
巾子山龙洞神祠。在沔州长举县沔州：原作「文州」，据《宋史》卷八九《地理志》改。。绍兴五年闰二月赐庙额「灵助」。 
铁山龙洞神祠。在河池县。光尧皇帝绍兴五年闰二月赐额「孚佑」。 
英山龙洞神祠。在昌州永川县昌州：原作「绍兴府」。按永川县属潼川府路昌州，不属绍兴府，径改。英山洞在永川县西，见《方舆胜览》卷六四。。高宗绍兴十年三月赐额「灵济」。十四年八月封惠济侯。 
伍山龙洞神祠。 
      
在同谷县。光尧皇帝绍兴十一年十二月赐额「神应」。 
三洞神祠。芝溪源龙龟三洞神祠，在衢州西安县玉泉乡。西台龙龟洞，吴庄山朝阳洞，赤岸山聪洞。光尧皇帝绍兴十六年十一月赐额「灵泽」。 
龙门山龙洞神祠。在龙州江油县。高宗绍兴十九年十月赐额「灵渊」。 
赤岸山龙洞神祠。在成都府新都县。绍兴二十年三月赐庙额「潜灵」。 
官池龙洞神祠。在嘉庆府巴渠县官池里按巴渠县属夔州路达州，历代并无嘉庆府。[ZW)]。宋高宗绍兴二十九年正月赐额「灵泽」。三十二年十一月封昭泽侯。 
龙孔村龙洞神祠。在开州开江县。孝宗干道元年三月赐额「广施」。
龙孔村龙洞神祠。在开州开江县。孝宗干道元年三月赐额「广施」。 
青溪龙洞祠。在涪州涪陵县。孝宗干道三年八月赐额「灵济」。 
东关滩龙洞祠。在涪州武龙县。干道三年八月赐额「灵泽」。 
龙泉神祠。在威胜军铜鞮县伏牛山。神宗元丰七年三月赐额「灵显」。徽宗崇宁元年七月封惠泽侯。五年八月封黄仁公黄：疑误。。政和五年九月封显济王。武(卿)[乡]县龙泉神祠。徽宗崇宁三年正月赐额「仁济」。大观元年二月封敷应侯。屯 
      
留县龙泉神祠。徽宗崇宁四年十月赐额「惠应」。隰州隰川县城北龙泉神祠。徽宗政和二年二月赐额「嘉贶」。 
白龙泉神祠。在镇江府丹徒县长山，白龙泉神昭济公祠。神宗元丰六年赐额「灵渊」。光尧皇帝绍兴二十三年十二月，加封灵应昭济公。白兆山白龙泉神祠，在德安府安陆县旧安门安门：疑是「安州」之误。。洪济庙。徽宗崇宁二年八月封灵泽侯。四年六月赐庙额「洪济」。五年六月封深仁公。高宗绍兴二年四月加「敷泽」二字，九年八月又加「永济」二字。二十六年六月，加封深仁敷泽永济灵应公。赤土陂白龙泉神祠，在府谷县。徽宗政和五年四月赐额「灵润」。 
黑龙泉神祠。在麟州新秦县。徽宗崇宁三年二月赐额「昭贶」。 
碧龙泉神祠。在定戎寨。徽宗崇宁四年十二月赐额「灵源」，封丰利侯。 
石龙泉神祠。在保定府保塞县抱阳山。徽宗崇宁四年八月赐额「显济」，以本州岛言，龙泉有大小青蛇二，祈求有应故也。五年八月，一封神惠侯，一封嘉霈侯。 
五龙泉神祠。在 兰山法泉寺。徽宗大观元年四月赐额「神源」。 
罗镇龙渊神祠。 
      
在隰川县。徽宗政和二年二月赐额「福津」。 
东山龙渊神祠。黎州汉源县东山龙渊神祠，高宗绍兴二十八年八月赐庙额「灵泽」。孝宗隆兴元年九月封昭济侯。 
石室龙泽神祠。在房陵县九室山。神宗元丰二年八月封灵泽侯庙。 
白龙泽神祠。在台州临海县。徽宗政和五年八月赐庙额「德渊」。光尧皇帝建炎二年三月封滋荥侯。 
白龙涧神祠。在寿春府寿春县。徽宗崇宁(九月)[元年]十一月赐庙额「灵济」。三年正月封普惠侯。大观四年五月改封敏泽侯。 
龙穴神祠。在黎阳县大伾山西阳明洞。徽宗崇宁二年赐庙额「丰泽」。 
