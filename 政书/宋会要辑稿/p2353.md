<!-- { "loadSidebar": true } -->
肇、林希、黄庭坚各追夺一官，以御史中丞黄履言其修纂先帝实录厚加诬毁也。详见修书门。
二月五日，吕大防降一官，以权中书舍人刘定及右正言刘拯言，累论奏大防提举编修实录挟怨诬诋故也。详见修书门。
三月二十八日，供备库使李惟永降充供备库副使，仍添监汀州商税盐务。以诏书言其前后陈述矫直似忠，不循分守故也。 
六月七日，皇城使李元辅降为皇城副使，准备将韩廉降监当差遣，部将雷周勒停。以鄜延路经略使范纯粹言元辅、廉与西贼战退走，周不救援故也。 
八月十六日，张商英罢左司郎中，添差监商州酒税务。先是，(颖)[颍]昌府民盖渐讼侍御史来之邵令子娶盖氏，规夺祖业，诬渐非盖氏子，下有司根治。商英时为右司谏，数论其事，其后坐令僧奉召及开封府皂侯璋与渐计会情弊，故有是命。 
九月三日，前齐州司理参军王世存、推官张崇并特勒停，通判滕希靖特冲替，知州、朝请郎杜纮，审问官京东路转运副使、朝散大夫范谔各降一官。以刑部言齐州官吏失入张宣死罪，皆系去官，虽会赦原，特责之。 
二十日，监察御史常安民可罢监察御史，送吏部与监当差遣。先是，安民数论事，无所阿比。论章惇：「以大臣为绍述之说，实假此名以报复私怨。一时朋附之流从而和之，遂至已甚。故凡劝陛下绍述者，皆欲托先帝以行奸谋，谓它事难感圣虑，若闻先帝 
      
则易为感动。故欲快恩雠、陷良善者，须假此以移陛下心意。」至引王凤乱汉、林甫乱唐，以比惇擅作威福。论蔡京：「巧足以移夺人主之视听，力足以颠倒天下之是非。朝廷之臣，大半为京死党，它日援引群奸，布满中外，虽欲去之无及。」论张商英：「在元佑之时，上吕公着诗求进，其言谀佞无耻，士夫传笑。近为谏官，则上疏乞毁司马光、吕公着神道碑。周秩在元佑间为太常博士，亲定司马光谥曰文正；近为言官，则上疏论光、公着，乞斲棺鞭尸。陛下察此辈之言，果出于公论乎 」又论林希、李琮不当违新制权尚书侍郎，吴居厚宣仁所斥，不宜复待制。惇等积怒，合(史)[力]排陷，谮毁日间。它日，上问曰：「闻卿尝上吕公著书，比朕为汉灵帝灵：原作「哀」，据《宋史》卷三四六《常安民传》改。。」安民对曰：「臣在元佑初，献书公着，劝其博求贤才，尝引陈蕃、窦武、李膺事。不谓恶臣深者指摘臣言，推其世以文致臣，虽辨之何益 」于是监察御史董敦逸奏论：「安民前尝称二苏文章士，负天下重望，不当弹击，乃轼、辙之党，平居论议主元佑者。」诏罢安民御史，与知军，而惇批诏语，乃拟送吏部与监当。 
十月七日，钱勰落翰林学士、〔知〕制诰、兼侍读，知池州。以台谏黄履、翟思、刘拯言勰尝批答不允郑雍所请郑：原无，据《长编纪事本末》卷一○一补。，诏草有「群邪共攻」之语，代言不实，(章)[专]在朋比，故特黜之。 
二十五日，知开封府王震落龙图阁直学士，降授朝散郎，知岳州。司录参军陈厚降为通直郎，监浙州茶盐酒税。时大 
      
理卿路昌衡、左正言孙谔言：「震为知章惇主张盖渐家财，震与惇不相得，令厚节外勘出许与良借(等钱)[钱等]数事进呈，欲证惇庇盖渐，事皆挟情。」上批「王震等阴谋附会，贼害忠良，欺罔朝廷，侮玩狱事，宜加深责，以诫中外」故也。 
十一月六日，太府少卿范谔知寿州。谔自转运使入对，言有捕盗功，乞赐章服。上谓辅臣曰：「捕盗常职也，何足以言功 」故黜之。 
十三日，太中大夫、充宝文阁待制、知开封府蒋之奇降授左朝议大夫，皇城使、嘉州刺史、权发遣本路兵马都监高永(享)[亨]，朝奉郎、通判熙州王本并冲替。内永亨仍特降遥郡一官。以枢密院言，按熙河兰岷路经略司分画地界迁延，并西人掠取，军司并不申奏，永亨申状虚诞，故有是命。而之奇先任经略使，亦预责焉。 
十四日，入内东头供奉官康德辅降一官，坐施帐蔽车以观车驾，法当罚铜，特有是责。 
二十二日，提举亳州明道宫梁惟简除名，送全州安置，其后永不收叙。以三省言「惟简负罪当诛，先帝曲加容贷，不能感悔，复引陈衍济其余恶，惟简仍居要职，今衍已窜岭表，而惟简犹以使职领宫观，刑不称罪」故也。 
三年正月二十日，西上合门副使苗履特责授太子右清道率，添差监峡州酒税。以进状称孙览挟情劾己、绝无悛惧之意故也。 
二十一日，杨畏落宝文阁待制，依旧知河中府。中书舍人盛陶缴还词头，遂移知虢州。以右正言 
      
孙谔言：「畏在元丰间为御史，其论议皆与朝廷合。及元佑末，吕大防、苏辙等用事，则尽变而从之。绍圣之初，陛下亲政独断，则又偷合诡随，缔交执政，倾乱朝廷，天下之人谓之『三变』。今畏罢帅真定，仍以宝文阁待制知河中府，非所慰公议。」故有是命。 
五月七日，孙谔罢右正言，差知广德军。以详定重修敕令蔡京言谔所言役法诋诬先朝，故有是命。详见役法门。
二十五日，知睦州吕希纯知归州。以隐匿不回避张次元亲故也。 
七月二十八日，集贤殿修撰、知潞州吕陶落职，差监潭州南岳庙；通判范钺特追一官，令吏部与监当。以粜常平斛纳下私小钱三万余贯，容纵私铸、惠奸民故也。 
八月二十三日，责授武安军节度副使、永州安置范祖禹责授昭州别驾，贺州安置；责授奉议郎、试少府少监、分司南京、南安军居住刘安世分司南京已见分司门。特责授新州别驾，英州安置。以元佑中造诬谤故也。 
九月十三日，前福建路转运判官文勋、前两浙路转运判官陈安民，并吏部与合入差遣，以奉使无善状故也。 
十月十二日，姚 落宝文阁待制，管勾杭州洞霄宫。以宝文阁待制、知瀛州路昌衡言「 无行，尚玷从班，今止罢磨勘，罪大罚轻」，故有是命。 
十二月三日，知同州、宝文阁直学士吕大中降授宝文阁待制，差遣如故。以陈奏边事与元佑所言反复故也。 
四年二月四日，故司空、同平章 
      
军国重事吕公着可追贬建武军节度副使，故正议大夫、守尚书左仆射、兼中书门下侍郎司马光可追贬清海军节度副使，故端明殿学士、左朝请郎王岩叟可追贬雷州别贺，夺赵瞻瞻：原作「赡」，据《九朝编年备要》卷二四改。、傅尧俞赠谥，追韩维致仕及孙固、范百禄、胡宗愈遗表恩例。以三省言「司马光、吕公着唱为奸谋，诋毁先帝，变更法度，及当时同恶之人偶缘已死，不及明正典刑，尚且优以恩数，及其子孙亲属，使后世乱臣贼子何以创艾 至于告老之人，虽已谢事，亦宜少示惩沮」故也。 
五日，诏文常昨缘文彦博致仕所授五台主簿特追夺。 
七日，承议郎张竞辰罢提举夔州路常平等事，以御史蔡蹈言其尝谄事吕大防、苏辙故也。 
二十三日，内殿承制、提点都亭驿班荆馆、兼提点修营所黄卿从添差监南安军盐税，系陈衍党人故也。 
二十八日，诏降授中大夫、守光禄卿、分司南京、安州居住吕大防责授舒州团练副使，循州安置；降授左朝议大夫、试光禄卿、分司南京、蕲州居住刘挚责授鼎州团练副使，新州安置；降授左朝议大夫、试少府监、分司南京、筠州居住苏辙责授化州别驾，雷州安置；降授左中散大夫、守少府监、分司南京、鄂州居住梁焘责授雷州别驾，化州安置；大防等分司东京，并见分司(四)[门]。降授通议大夫、知随州范纯仁责授武安军节度副使，永州安置；资政殿大学士、太子少傅致仕韩维落资政殿大学士，特降授左 
      
朝请大夫致仕；左朝议大夫、充天章阁待制、提举亳州明道宫范纯礼落天章阁待制，依前官管勾亳州明道宫，蔡州居住；朝议大夫、充天章阁待制、提举亳州明道宫赵君锡落天章阁待制，依前管勾亳州明道宫，本处居住；朝请大夫、充宝文阁待制、提举南京鸿庆宫马默特落宝文阁待制举：原作「奉」，据《宋史》卷三四四《马默传》改。，依前管勾南京鸿庆宫，单州居住；朝散大夫、天章阁待制、知歙州顾临落天章阁待制，依前管勾洪州玉隆观，饶州居住；降授朝散郎、充宝文阁待制、知滑州范纯粹落宝文阁待制，依前管勾江州太平观，均州居住；朝散郎、充宝文阁待制、知宣州孔武仲特落宝文阁待制，依前官管勾洪州玉隆观，池州居住；中大夫、充宝文阁待制致仕王汾落宝文阁待制，依前官致仕；朝请郎、充集贤殿修撰、知饶州王钦臣落集贤殿修撰，依前官管勾江州太平观，信州居住；承议郎、直龙图阁、管勾亳州明道宫张耒落直龙图阁，依前官添差监黄州酒税；朝请大夫、管勾亳州明道宫吕希绩降授朝请郎，差遣依旧，光州居住；降授朝请郎、监均州酒税务吴安诗责授濮州团练副使，连州安置；承议郎、充秘阁校理、通判亳州晁补之落秘阁校理，依前官添差监处州盐酒税务；知齐州贾易添差监海州酒税务；通直郎程颐追毁出身文字，放归田里；并钱勰、杨畏，并依绍圣二年八月二十一日指挥，永不叙复；郴州编管秦观移 
      
送横州编管。吴安诗、秦观，令所在州差职员押伴，仍谨护视之。朱光庭追贬柳州别驾，孙觉、赵并追职并两官及遗表恩例，李之纯追职及遗表恩例，杜纯追职，李周追贬唐州团练副使。以三省言：「近降朝旨，以司马光等造为奸谋造：原无，据《宋史全文》卷一三下补。，诋毁先帝，变更法度，各加追贬，其首尾附会之人亦稍夺其所得恩数，其余同恶相济幸免失刑者尚多，亦当量罪，示其惩艾。」故有是命。 
闰二月一日，太师致仕文彦博诸子并令解官侍养，司马康追夺赠官。 
二日，朝请郎、尚书屯田员外郎、分司南京、随州居住韩川特责授岷州团练副使岷州：原作「岷川」，据《长编纪事本末》卷一○二改。，道州安置；朝请郎、尚书水部员外郎、分司南京、峡州居住孙升责授果州团练副使「升」下原有「降」字，据《长编纪事本末》卷一○二删。，汀州安置。以附奸凶讥讪故也。 
五日，观文殿学士、太中大夫、知定州韩忠彦可依前官，降充资政殿学士。 
七日，郑雍落资政殿学士，依前太中大夫、知大名府；安焘落观文殿学士，依前左正议大夫、知郑州。并以中书舍人蹇序辰言其附会奸恶、同为毁訿也。 
同日，故朝奉郎、试中书舍人孔文仲追贬梅州别驾，及追遗表恩例；鲜于侁追左谏议大夫、集贤殿修撰；故朝请郎吴处厚追贬歙州别驾。 
十七日，叶涛可罢中书舍人，依前官知光州，以不草安涛降授资政殿学士诰词也。 
