<!-- { "loadSidebar": true } -->
六月十五日，吏、户部言：「荆湖北路见有荒闲田甚多，亦皆膏腴，佃耕者绝少。欲下本路转运司，应干系官等闲田，行下所部州县招诱，不以有无拘碍之人，并许踏逐指射请佃指：原作「措」，据本书食货六一之八三改。，不限顷亩，给先投状之人。自承佃后，与放免租课五年，其送纳租课、应副牛种等，并依京西路已得指挥施行。仍令四川制置司行下 
      
逐路转运司晓谕，如愿往湖北请佃开垦官田人户，亦仰实时给据，津发前去。其放免租课等，依此施行。守令招诱户口，令本路监司取其能者保明推赏。内有不职之人，按劾取旨责罚责：原作「赏」，据本书食货六一之八三改。。」从之。 
二十九年十二月十六日，直敷文阁、淮南东路转运副使魏安行言：「淮东州县闲田甚多，今欲劝诱民户增广力田，先次条画下项：一、乞将本路招诱到人户先支借口粮，次给农器、牛具、种子，盖造住屋。筭计所直，俟种田见利，立定分数、逐年次第还官。并令州县访闻籍记土豪姓名，乞量立赏格，如能招致耕田人户一百家者，有官人差充部押官，无官人补甲头；招及一百[五十]家者，有官人减二年磨勘，无官人依八资法补守阙进义副尉。每五十家递迁一等。无官人至五百家，补承信郎；五百家，有官人充辖官，无官人令依今来措置补名目人与递迁充部押官，并依效用备官法支破请受，理为资任。及立赏招诱未来之人，有能招诱人户十家、耕田三顷者，支钱四十贯文；一百户、耕田三十顷者，支钱四百贯文；二百五十户、耕田七十五顷者，白身与补进义副尉，不愿就名目者，支钱一千贯文。大率每招到一户、耕田三十亩者，支钱四贯文，以次第增添。一、诸军已拣汰下官兵有愿赴淮东耕田者，乞许径赴本司及所在州军陈状。如系有官资人，借请三月驿料，军兵借三月家粮，差人伴押前来，依出戍体例 
      
日支钱米，候开田收利日旋次住罢。一、劝耕之初，蠲免课子十年。至第五年，只收种子；第六年带还官司。所借粮食等价钱，仍分秋、夏两料送纳料：原作「科」，据本书食货六一之八四改。。并不收息。还官足日，自为己业。一、耕牛差委有心力人拣择收买，乞于产牛州郡就经总制钱内支。或客牛，听人户拣买，官借价钱。如日后阙牛，许再请或借价钱。其招召客人，欲随人夫多寡，旋修筑圩堰、盖造屋宇、种麻豆粟麦之属，亦可以减省支借。」从之。 
十七日，淮南路转运副使、提领营田魏安行言：「欲乞下本路，将十九年以后守令增开到田，取见顷亩申朝廷，依元降指挥推赏。傥有亏减，罚亦如之。信赏必罚，则人知劝沮。」从之。以上《中兴会要》 
孝宗隆兴元年九月二十八日隆兴：原作「兴宗」，据本书食货六一之八四改。，臣僚言：「湖外之地多荒废不耕，欲定垦田广狭，以为两路守令黜陟之法。其新垦田与蠲免夏、秋税役五年。」户部勘会：「人户请佃闲田，自有放免年限，其守令招诱垦辟，亦皆立定赏罚格。自今欲下两浙转运司，依已降指挥施行外，仍令每岁取责州县增垦荒田之数，置籍驱考，保明申朝廷。」从之。 
干道二年五月六日，臣僚言：「两淮膏腴之田皆为品官及形势之家占佃，既不施种，遂成荒田。乞自今如经五年不耕者，许民户并诸军屯田指射，官为给据耕种。」从之。 
三年九月二十五日，权发遣和州主管淮西安抚司公事胡昉言：「昨本路帅臣吴逵于绍兴二十年申请招诱江浙、福建豪民至本路 
      
从便请佃荒田，据所收以十分之一输官。三年之后，岁增一分，至五分而止。中缘兵火蠲放，至今岁再行起索。乞将上项租课拨付本司，充激犒民社支用。」从之。 
四年二月二十九日，知鄂州李椿言：「本州岛荒田甚多，往岁间有开垦者，缘官即起税，遂致逃亡。乞募人请佃，与免三年六料税赋免：原脱，据本书食货六一之八四补。，三年之外，以三之一输官。所佃之田，给为己业，至六年递增一分，九年然后全输。或元业人有归业者，别给荒田耕种。」从之。 
五月一日，湖北运副杨民望言：「诸州荒田多无人开耕，间有承佃之家尽力垦辟，往往为人告讦，称有侵冒顷亩，官司从而追纳积年税租，遂致失所。乞自今后遇有亲耕之人，止催纳当年租税，日前者并与蠲放。」从之。 
五年正月十九日，诏新除大理正徐子寅措置两淮官田。子寅条具下项：「一、乞先往楚州督促守令置造农具、屋宇，给散耕牛、种粮，就二月内开垦。俟一州毕，即往以次诸州依此措置。二、合置买牛具，乞支降会子二万贯。俟用毕，即申朝廷再行给降，接续支遣。三、今来楚州三阳、宝应县归正人愿请佃者许四百余名，合用耕牛、 木(巴)、锹镢、石辘、轴木、勒泽、踏水车之属，乞札下淮东安抚司预办耕牛，并委楚州计置合用钱数付诸县知县置造上件农器。俟本所到日原「本」下衍「日」字，据本书食货六一之八五删。，同知县摽拨田段。如官吏违慢，具姓名申朝廷行遣。」从之。 
同日，徐子寅言：「两淮膏腴之田多为官户及管军 
      
官并州县公吏诡名请佃，更不开垦，遂致荒闲。乞限一年令见佃人耕种。如限满不耕，拘收入官，别行给佃。」从之。 
六月三日，淮南转运司言：「向缘兵火，民多逃移，蒙朝廷招诱归业，例以归认田土，画时给付。多有功占亩步，虽立限许令自陈，愚民惧增税课，不即陈首。今已限满，若遽许人 佃，缘其间亦有无力耕种之人。乞除官户公吏之家，更展限一年。」从之。 
十一月二日，徐子寅言：「被旨劝谕归正人置庄耕种，皆流离之人，开垦之初，全在守令抚恤。今闻或有追扰，拘纳课子，或咤踏田，辄行收禁。乞自今许被扰人于措置官田所陈诉，具姓名闻奏。」从之。 
六年正月十四日，太府少卿总领淮西江东钱粮兼提领屯田叶衡言：「合肥濒湖有圩田四十里，旧为沃孀，么废垦辟。今若募民以耕，可得谷数十万斛。蠲其租税，俟二三岁后阡陌既成，然后仿历阳、柘 营田，官私各收其半。」从之。 
三月二日，三省言：「两浙闲田见今募民开垦，以为守令殿最，岁终具数申安抚司核实。其募到力田为首之人，乞优与推赏若补转官资、减免赋役之类。」从之。 
六月十三日，户部侍郎、江浙荆湖淮广福建等路都大发运使史正志言：「浙西诸县营田除秀州嘉兴县未报外，计一百五十八万三千余亩。数内人户未佃五十七万二千八百余亩，未开耕田五万四百余亩开：原作「闻」，据本书食货六一之八五改。，并逃移事故田一十三万九千八百余亩，总计七十六 
      
万三千余亩。若召人承佃，可收稻麦一十二万硕。其未耕之田，不审有无措置，及逃移田有无归业之人，未佃田或已有人承佃 窃虑上户冒占，不纳租课。乞从本司委逐州通判亲诣诸县检视，如有隐匿不输官租，限百日自陈，仍旧承佃，自今年起理租课。若违限不首，依条拘入官。」诏陈首限半年，余依所请施行。 
七年四月四日，知泰州徐子寅言：「近措置两淮民户功占宽剩田，今乞再限一季，许令自首首：原作「守」，据本书食货六一之八六改。，别给据为己业。如限满不首，许人 佃。或愿借耕牛者，令诸州应副，估元价，均以五年还官。」从之。 
六月三十日，新除淮南运判向士伟言：「两淮田亩荒芜，愿耕之民多非土著，当请射之初，未暇会计亩步，积以岁月，尽力垦辟，方稍获利。比来州县以其不无宽剩之数，再行括责，复增征敛，甚非抚字惠养之意。乞申敕两淮州县，民户有增垦田，今年止令输纳旧税年：原作「春」，据本书食货六一之八六改。，不得创有增添。」从之。 
八月二十八日，知泰州李东言：「泰州田计二百余顷，今欲置买牛具、桩办种粮，人户请佃一顷，与借给耕牛一头，及农具、种粮随田多寡假贷，计元价均以五年还官，更不收息。依元降指挥，次边州县免五年十料租课。如限满，合行起纳课子，每亩乞减作三升。三年之内不逋官课，印给为永业，改输正税。」从之。 
十月七日，诏淮东路帅、漕臣：「将诸州具到系官荒田，委守令招召人户种莳二麦，官为借种。其人户请佃未耕者， 
      
亦仰劝谕，尽行布种。具已种顷亩申三省、枢密院，岁终，差官核实取旨，殿最赏罚。淮西路依此施行。」先是，淮东安抚司具到系官荒田：真州：三百七十四顷五十亩；扬州：五十二顷九十一亩；通州：一百一顷八十一亩；泰州：二万一千二百四十八顷四十五亩；楚州：四千四百二十三顷八十六亩；滁州：一百五十九顷四十五亩；高邮军：一千一百六十九顷一十三亩；盱眙军：一百四十一顷三十四亩。人户请佃在户未耕荒田：真州真：原作「直」，据本书食货六一之八六改。：一百三十五顷七十一亩；扬州：九十三顷；通州：六十九顷一十八亩；泰州：三百三十九顷一十五亩；楚州：三千六百九十七顷三十三亩；滁州：二百三十七顷七十七亩；高邮军：七百六十三顷三十八亩；盱眙军：二千一百二十一顷一十三亩。故有是命。 
八年正月二十一日，淮东提举措置两淮官田徐子寅言：「准批下臣僚札子：乞将两淮有主田园宽限令耕令：原作「今」，据本书食货六一之八六改。，不许 夺。契勘两淮之田旧多荒芜，近来民渐归业，止缘人牛未办，遂致功占。非假岁月开垦，遽许人 佃，将见豪势之家侵渔争扰，民受其弊。今欲令两淮诸州自干道八年为始，将各户荒田每岁开耕二分，限以五年。如限外尚有未耕未：原作「木」，据本书食货六一之八六改。，许人 佃；所开田与免五年课子税租。」从之。 
三月十六日，徐子寅言：「近劝谕归正人一千五百八十人，于楚州宝应、山阳、淮阴县、高邮军高邮县、盱眙军天长、盱眙县、扬州江都县、泰州 
      
海陵县界共置五十四庄，并给付耕牛、农具、粮种，开垦田亩。已蒙朝廷行下，委逐县知县躬亲究实，已见就绪。今乞将官田所结局，其合行事件，并拨隶常平司。」从之。 
