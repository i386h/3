<!-- { "loadSidebar": true } -->
上寿，《福安》：盛礼煌煌，六衣有光。千官在位，百福称觞。坤德慈仁，邦斯淑祥斯：原作「期」，据《宋史》卷一三八《乐志》改。如山之寿，佑圣无疆。 
皇太后初举酒，《玉芝》：烨烨灵芝，生于殿闱。照映华拱，纷敷玉蕤。感召元和，光符圣期。祥篇协吉，百福咸宜。 
再举酒，《寿星》：现彼南极，昭然瑞文。腾光丙位，荐寿中宸。太史骈奏，升歌有闻。轩宫就养，亿万斯春。 
三举酒，《奇木连理》：王化无外，坤珍效灵。帝枝两附，直干来并。 分非一，祺祥绍登。至诚攸感，海县斯宁。 
 臣酒行，《礼安》：肃肃临下，有威有容，循循事上，惟信惟忠。盛礼兴乐，示慈训恭。君臣协吉，惟道之从。湛湛灵露，晞于载阳。我有旨酒， 臣乐康。既饮以德，亦图尔良。永言修辅，用协天常。礼均孝慈，乐合《韶》、《武》。至德光矣，鸿恩亦溥。上下和济，华夷乐湑。醆斝三行，盛仪斯举。 
酒一行毕，作《厚德无疆之舞》：尧母之圣，放勋为子。同心协谋，柔远能迩。以德康裕，以文兴治。斯焉象功，罔不昭济。至矣坤元，道符惟圣。就养宸极，助隆善政。翟钥分举，笙镛 应。翱翔有容翱：原作「翔」，据《宋史》卷一三八《乐志》改。， 
     
表德之盛。 
酒再行，《四海会同之舞》：七德之舞，四朝用康。有如姬、姒，助集周邦集周：原作「习用」，据《宋史》卷一三八《乐志》改。。威克厥爱，居安不忘。风旋山立，济济煌煌。左秉朱干，右挥玉戚。以象武缀，以明皇德。天子荣养， 臣述职。四夷宾附，罔不承式。 
降座，《圣安》：长乐居尊，盛容有炜。文王事亲，万国归美。朝会之则，邦家之纪，受福于天，克昭隆礼。 
《宋会要》：皇帝初举酒，用《灵芝曲》(治平四年诸臣撰，三曲)：华滋凝气，灵粹发祥。紫盖轮囷，金跗炜煌。阳寥三秀，甘泉九房。瑞图休证，君王寿昌。再举酒用《嘉禾之曲》：太平之符，昭发众瑞。爰有嘉禾，异垄合穗。大田如云，既获既刈。野人愉愉，不亦有岁。三举酒用《庆云之曲》：毓粹乾坤，储休阴阳。氤氲馥郁，纷炜煌煌。融为和气，发为祥光。瑞牒昭纪，万寿无疆。
 乐 宋会要辑稿 乐七 御楼 御楼 治平皇太后、皇后册宝三首 
     
治平皇太后、皇后册宝三首
皇帝升座，《干安》：王化之始，治繇内孚。时庸作命，玉简金书。(罄)[磬]管在庭，其纵绎如。天临法扆，礼与诚俱。 
。鸾回宝势，虹贯瑶光。礼成乐备，德裕名芳。肇基王化，永懋天祥。 太尉奉册宝入，《正安》：晬仪临拱，丕命明 
皇帝降坐，《干安》：衮衣绣裳，严畏肃庄。八音具张，簨虡龙骧。玉简瑶章，金书煌煌。寿千万年，与天比长。
 乐 宋会要辑稿 乐七 御楼 御楼 熙宁皇太后册宝三首 
     
熙宁皇太后册宝三首
出入，《正安》：煌煌凤字，玉气宛延。天门崛岉,飞骖后(光)[先]。龙簨四合，奏鼓鼓渊鼓渊。母仪天下，何千万 
     
年。 
升座，《干安》：峨峨绣扆，旋佩以登。如彼杲日，凌天而升。玉色下照色：原作「邑」，据《宋史》卷一三八《乐志》改。，亹亹绳绳。猗欤大孝，四海其承。 
降座，《干安》：皇帝降席，流云四开。尧趋舜步，下蹑天阶。恭授宝册，翠旄裴徊。明明纯孝，鸿厘天来。
 乐 宋会要辑稿 乐七 御楼 御楼 哲宗上太皇太后册宝五首 
     
哲宗上太皇太后册宝五首
皇帝升座，《干安》：大矣孝熙，帅民以躬。奉承宝册，钦明两宫。万乐具备，一人肃雍。化繇上始，四海来同。 
降座，《干安》：皇帝仁孝，总临万方。褒显其亲，日严以庄。龙衮翼翼，玉书煌煌。传之亿世，休有烈光。 
太皇太后升座，《干安》：总裁庶政，拥佑嗣皇。金书玉简，烂其文章。众乐警作，筦磬将将。保安四极，降福无疆。 
降座，《干安》：涂山之德，渭涘之祥。图徽宝册，玉色金相相：原作「箱」，据《宋史》卷一三八《乐志》改。。管弦烨煜，锺鼓喤喤。天之所启，既寿而昌。
太尉等奉册宝出入门，《正安》：(王)[玉]车临御，凤盖棽丽棽：原作「肴」，据《宋史》卷一三八《乐志》改。。奉承宝册，弥文盛仪。抗声极律，助我孝熙。天之所佑，万寿无期。
 乐 宋会要辑稿 乐七 御楼 御楼 绍兴十年发皇太后册宝八首 
     
绍兴十年发皇太后册宝八首十年：原作「十一年」，据《宋史》卷二九《高宗纪》、卷一一○《礼志》改。 
皇帝随册宝降殿，《圣安》：景祚有开，符坤媲昊。诞毓圣神，是崇位号。星拱天随，祗严册宝。还御慈宁，增光舜道。 
中书令奉册诣皇帝褥位，《礼安》：声乐备陈，礼容罔忒。相维上公，虔奉玉册。皇则受之，慕形于色。既寿且康，与天无极。 
侍中奉宝诣皇帝褥位，《礼安》：祖启摇光，诞生明圣。尊极母仪，帝庸作命。宝章煌煌，导以笙磬。还燕慈宁，邦家傒庆。 
太傅奉册宝出门，《圣安》：肃肃东朝，帝隆孝治。猗欤丕 
      
称，宝册斯备。皇扉四开，导迎庆瑞。德迈太任，有周卜世。 
太傅奉册宝入门，《圣安》：静顺坤仪，圣神是育。懿铄昭陈，镂文华玉。乐奏既备，礼仪不渎。导迎善祥，翟车归毣。 
太傅奉册授提点官，《礼安》：孝奉天仪，信维休德。发越徽旨，礼文靡忒。永保嘉祥，时万时亿。归于东朝，含饴燕息。 
太傅奉册授提点官，《礼安》：肃雍长乐，克笃其庆。河洲茂德，沙麓启圣。是生睿哲，蚤隆丕运。钦称洪宝，永膺是命。 
册宝升慈宁殿幄，《圣安》：礼行东朝，乐奏大吕。羽卫森陈，簪绅式序。云幄遂严，宏典是举。天子万年，母仪寰宇。
 乐 宋会要辑稿 乐七 御楼 御楼 干道七年恭上太上皇帝、太上皇后尊号十一首 
      
干道七年恭上太上皇帝、太上皇后尊号十一首
册宝降殿，《正安》：元祀介福，孰绥孰将。归于尊亲，孝哉君王!载镂斯牒，载琢斯章。得名得寿，如虞绍唐。 
在昔。 中书令、侍中奉册宝诣殿下，《正安》：宗郊既成，交举典册。汝辅汝弼，威仪是力。陈于广庭，迨此上日。巍巍煌煌，乌 
皇帝奉太上皇帝宝授太傅，《礼安》：奉太上皇后同。仪物陈矣，礼乐明矣。天子戾止，诒尔臣矣。陟降维明，恭且勤矣。茫茫四海，德教形矣。 
册宝出门，《正安》：天门九重，荡荡开彻。金支秀华，垂绅佩玦。或导或陪，率履不越。注民耳目，四表胥悦。 
册宝入德寿宫门，《正安》：礼神颂祇，福禄来下。不有荣名，孰缉伊嘏 千乘万骑，鱼鱼雅雅。皇扉洞开，鞠躬如也。 
太上皇帝升御座，《干安》：降同。穆穆圣颜，安安天步。有缛者仪，以莫不 
      
举。天人和同，恩德洋普。亿载万年，为众父父。 
太傅奉太上皇帝册宝升殿，《圣安》：大哉尧乎!南向垂裳。君哉舜也!拜而奉觞。缫籍光华，鼓锺铿锵。三事稽首，宋德无疆。 
太傅奉太上皇后册宝升殿，《圣安》：干元资始，坤元资生。允也圣德，同实异名，春王三朝，典册并行。咨尔上公，相仪以登。 
皇帝从太上皇后册宝诣宫中，《正安》：维册伊何 镂玉垂鸿。维宝伊何 范金钮龙。翊以 御，间以笙镛。谁敢不恭，天子实从。 
太上皇后出合升御座，《坤安》：降同。帝膺永福，功靡专有。既尊圣父，亦燕寿母。怡怡在宫，大典时受。彤管纪之，天长地久。 
内侍官举太上皇后册诣读册位，《圣安》：敛福于郊，逢时之泰。揭名日月，侔德覆载。自我作古，域中有大。永言保之，眉寿无害。
 乐 宋会要辑稿 乐七 御楼 御楼 淳熙二年发太上皇帝、太上皇后册宝十一首 
      
淳熙二年发太上皇帝、太上皇后册宝十一首
册宝降殿，《正安》：高明者干，博厚者坤。以清以宁，资始资生。寿胡可度，德胡可评。愿言从欲，诞受强名。 
中书令、侍中奉册宝诣殿下，《正安》：受命既长，福禄既康。如日之升，如月之常。追琢其章，金玉其相。君子万年，保其家邦。 
皇帝奉太上皇帝册宝授太傅，《礼安》：奉太上皇后同。之鼓。陈于广宇，相我盛举。来汝公傅，肃乃仪矩。毋愆于素，以笃多祜。 翠华之旗，灵 
册宝出门，《正安》：蚴蟉青龙，婉嬗象舆。其载伊何 煌煌金书。乃由端门，乃行康衢。于以荣亲，振古所无。 
册宝入德寿宫门，《正 
      
安》：惟天惟大，其德曰诚。惟尧则之，其性曰仁。乃文乃武，得寿得名。于万斯年，以莫不增。 
太上皇帝升御座，《干安》：降同。天行惟健，天步惟安。圣子中立，臣工四环。民无能名，威不违颜。宋德宜颂，汉仪可删。 
太傅奉太上皇帝册升殿，《圣安》：奉宝同。天畀遐福，允彰父慈。维昔旷典，我能举之。徐尔陟降，敬尔威仪。申锡无疆，永言保之。 
太傅奉太上皇后册宝升殿，《圣安》：干健坤从，阳刚阴相。迨兹受祉迨：原作「追」，据《宋史》卷一三八《乐志》改。，允也并况。虡业在下虡：原作「虚」，据《宋史》卷一三八《乐志》改。，仪物在上。咨时三公，执事无旷。 
皇帝从太上皇后册宝诣宫中，用《正安》：丕显文王，之德之纯。亦有太姒，式扬徽音。维册维宝，乃玉乃金。伊谁从之 一人事亲。 
太上皇后出合升御坐，《坤安》：降同。重翟出房，祎衣被躬。委委佗佗，河润山容。圣皇临轩，圣母在宫。并受鸿名，与天无穷。 
内侍官举太上皇后册诣读册位，用《圣安》：举宝同。 玉玢豳，褭蹄精良。既刻厥文，亦铸之章。象德维何 至静而方。辅我光尧，万寿无疆。
 乐 宋会要辑稿 乐七 御楼 御楼 淳熙十二年加上太上皇帝、太上皇后尊号十一首 
      
淳熙十二年加上太上皇帝、太上皇后尊号十一首
大庆殿发册宝降殿，《正安》：维天盖高，维地克承。父尊母亲，天地难名。疆名广大，建号安荣。衍登寿嘏，阐绎皇明。 
中书令侍中奉太上皇帝册宝、太上皇后册宝诣殿下，《正安》：二仪同尊，两耀齐光。巍巍煌煌，不显亦彰。实茂号荣，玉振金相。于万斯年，既寿且康。 
皇帝奉太上皇帝册宝授太傅：太上皇后 
      
册宝同。我尊我亲，承天之祉。寿名兼美，家国咸喜。公傅秉礼，宝册有炜。惟千万祀，令闻不已。 
