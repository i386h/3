<!-- { "loadSidebar": true } -->
宋神宗元丰壬戌十二月二十八日宋：原作「采」，据文意改。按以下一段不似《宋会要》之文。，改用次日，以火德王，故戌日腊。建隆中礼官议，唐贞观已前寅日蜡百神，卯日祭社稷，辰日飨宗庙，非古也。请三(日)[祭]同用戌腊一日。近仪，酉日祭社稷、蜡百神，戌日享宗庙。杜台卿允《礼运》云「仲尼与于蜡宾」允：疑当作「引」。，康成曰：「蜡亦祭宗庙，时孔子仕鲁，在助祭之中。」明自古以蜡祭庙也。 

      
仁宗天圣三年十一月二十二日天头原批：「此条加在『太常礼院议』。」按：当乙至「元丰壬戌」条前。，太常博士、秘阁校理、同知礼院陈诂上言：「伏见每年季冬蜡百神于南郊，祠坛设五方田畯、邮表畷之位各于其方。今详蜡祭一百九十二位，祝文内载一百八十二位，唆五方田畯、五方邮表畷一十位不载祝文「唆」字疑误。。深虑开元以来，历年寖远，或前编之缺载，致有司之失传。按《郊祀录》、《正辞录》、《司天监神位图》，猫、虎并作猫、于菟，盖避唐讳尔。望添入五方田畯祝文，及五方神祝文添入邮表畷，及改于菟为虎。」事下太常礼院，议曰：「田畯之神，虽别无祝文，而后稷氏祝词已云『爰及田畯，实观农穑』。其五方神祝文，众族之下各乞添入邮表畷，及改于菟为虎。望下秘阁、司天监施行。」从之。 
神宗元丰六年正月七日，详定郊庙奉祀礼文所言：「祭之有，所以报万物之成功，然岁之丰荒有异，四方之顺成不等，报功之礼亦不得一。故《记》曰：『八以祀四方，年不顺成，八不通。』历代祭独在南郊为一坛，惟周、隋四郊之兆乃合礼意。又《礼记 月令》以与息民为二祭，故隋唐息民祭在之后日。伏请祭四郊，各为一坛，以祀其方之神。前期，司农关有不顺成之方，更不修报。其息民祭仍在祭之后。」从之。先是元丰五年，太常寺言：「逐郊合祭神位，其坛乞依旧百神坛制度修筑。其东西有不顺成之方，即祭日月；其神农以下更不设祭。又旧仪，神农、后稷并设位于坛下，当移于坛上。及按《礼记正义》，伊耆氏，农神也，其 
      
北方祭坛上已设神农位，坛下更设(仪)[伊]耆氏位，合除去。」又礼部看详，祭四坛皆设神农、后稷，同日祭飨，颇为重复。太常寺以谓，祭本以神农为主，后稷从祭，今四郊设坛，自合逐方各祭，同日不为重复。并从之。 
孝宗皇帝干道四年十一月二十七日，太常少卿王瀹等言：「祭之有蜡，所以报万物之成也。绍兴之初，抢攘多事，日不暇给，大祀、中祀或权宜用奏告礼。后因臣僚之请，复有十三祭为大祀，而东西蜡预焉，皆备登三献之礼；独南北方正、配之神与其从祀，至今酒脯一奠而已。乞照中祀仪式举行，以称严恭祀事之意。」从之。既而礼部、太常寺言：「南北二蜡合修撰乐章，教习乐工，及用牲牢等，而祭日已逼，办集不逮。」乃自来年为始。其南蜡仍旧于圆坛望祭殿，北蜡于余杭门外精进寺行礼。登歌、乐架、大乐等就本寺所掌数内番衮用，其乐章从本寺报秘书省修撰。每祭用(祭)[登]歌乐工三十六人，以同日祭人阙，乃依祠岳镇海渎例，差宫架内无钱粮乐工(克)[充]摄，其教习日食钱并如宫架乐工之例。 
腊蜡。太祖建隆元年三月十八日，有司上言：「国家受周禅，周木德也，木生火，宜以火德王，色尚赤，请以戌日为腊。」从之按此条重复。。
 礼 宋会要辑稿 礼二○ 山川祠 
     
宋会要辑稿 礼二○

山川祠
孝宗隆兴二年十二月十六日德音：「楚、滁、濠、庐、光州、盱眙、光化军管内并阳城、西和州、襄阳、德安府、信阳、高邮军应管内名山大川，及历代圣帝明王、忠臣烈士有功及民，载于祀典者，并沿江神祠、龙洞，委所在差官严洁致祭。」 
干道元年正月一日郊祠赦：「应古迹、坛场、福地、灵祠、圣迹，所在守令常切严加崇奉，五岳四渎、名山大川、历代圣帝明王、忠臣烈士有功及民，载于祀典者，并委所在差官，严洁致祭。」八月十二日册皇太子赦，并三年、六年郊祀赦，亦如之。六年赦内仍令神祠庙宇有损坏去处，逐州长(史)[吏]以系省钱，限一月监修。七年册皇太子赦及三年九月郊赦并同六年之制。
徽宗崇宁二年九月二十八日，臣寮言：「礼有五经，莫重于祭。祭之秩于典者多矣，而自京师至于郡县，春秋祈报 于天下者，惟社稷为然。今郡守、县令不深惟其故，以是为不急之祀，坛壝不修，甚者民得畜牧种蓺于其间，春秋行事取具临时。乃或器用弗备，粢盛不蠲，斋祓弛解，祼献失度。窃惟社稷之祀，敕令该载，欲望降诏戒敕郡县，务在遵承。诸路监司巡历所至，亲察坛壝，其不如仪者，具事以闻。庶几官司祗肃祀事，神用顾享。」从之。详社稷下。
太祖开宝四年二月二十五日，诏前代祠宇，各与崇修。 
     
真宗大中祥符元年十二月十三日，诏曰：「朕以列圣储休，千秋接统。登封降禅，既精飨于二仪；崇德报功，亦望秩于(郡)[群]祀。然率滨之内，邃古以来，惟神道之聪明，暨人伦之贤哲，期臻福佑，用示钦崇。应天下有名在地志，功及生民，宫观、陵庙，并加崇饬。」 
二年三月二十六日，诏：「会真宫尊像、兖州诸观庙伏羲文宪王祠宇塑像、衣冠制度，宜令太常礼院、道录院检详典故科仪颁下。」 
景佑二年六月九日，知枢密院事李谘言：「袁州仰山庙宇破损，州民缘化钱一二千贯，即无主领。望委本州岛曹官管勾修盖，量差兵匠应副。」从之。 
四年闰四月十三日，门下侍郎、平章事王随言：「昨充园陵监护使，经中牟县，有列子观约二十余间，见今摧塌。望差官检计添修。」从之。 
庆历七年三月二十三日，诏：「诸处神庙不得擅行毁拆，内系祀典者如有损坏去处，令与修整。」 
皇佑二年十二月十一日，知制诰胡宿言：「事神保民，莫先祭祀。比多水旱，未必不由此。望令天下具名山大川能兴云雨者，详定增入祀典，春秋祷祀。」诏天下长吏，凡山川能兴云雨不载祀典者，以名闻。 
神宗熙宁七年十一月二十五日，诏：「应天下祠庙祈祷灵验，未有爵号者，并以名闻，当议特加礼命。内虽有爵号，而褒崇未称者，亦具以闻。」 
元丰三年十月十六日，知邢州王慥言：「州有唐宋璟墓，臣辄以公使羡钱买近坟地七十亩，为祠堂碑楼。访其后， 
     
止有宋达为忠效指挥小分。乞载于祀典，春秋享之，令宋达扫洒祠宇，耕坟旁地，以供祭享，传世毋得质卖。」从之，宋达仍放停。 
四年五月十六日，诏：「开封府开封县邓公乡菜园内水泉，见听士民汲取，宜特许侧近以所得施利建立庙像。」 
崇宁四年十一月二十二日，诏以顺济龙王久在江上，灵迹甚多，(时)[特]加封爵。差胡师文赴本庙奉安致祭，及专差官一员管干本庙庙貌，常切修葺，四时遣官致祭。近庙居住第四等以下户五家特免徭役，守护扫洒。 
同日，泾原路经略司言：「平夏城三圣庙，土人言有三蜥蜴见，故谓之三圣。昔西贼寇边，大云梯瞰城甚危迫，祷于神，大风折梯，遂解平夏之围。乞加封爵。」上曰：「龙蛇灵异之地，能救活人，即天录其功。如京师皮场庙神乃壁镜也，其质或白黑，有五足，疾病疕疡者造为其所，香火辄愈，盖救万民之病苦，以积功行也。」遂从其请。 
政和四年二月十三日，知虢州朱阳县(斿)[游]天经言：「凤翔岐山县西北有周公庙，庙后有泉，自石穴中涌出。耆老传云，此泉盈缩系国家盛衰。唐大中初，泉十穴俱涌，赐名润德泉。崇宁间水涌，不止十穴。乞诏史官记述其异，仍赐空名度牒，下本路计工增崇严饬。」诏令礼部给度牒五道，余依。 
宣和四年四月十八日，吏部尚书、兼侍讲、修国史王孝迪言：「按《五代史》：裴约以 将为庄宗守泽州，方李继韬据上(堂)[党]叛，约婴城固守，誓不从贼， 
     
力屈势穷，卒被屠戮。后唐迄今二百年，幸逢明圣之世，而名未编于祀典。乞诏太常揭美名，加侯爵以宠之，俾岁时有司奉祠。」诏：「裴约尽节前代，可从其请，以为忠义之劝。」 
钦宗靖康元年二月十二日赦文：「应祠庙载于祀典，曾经焚毁者，候向去夏秋丰熟，量破系省钱修葺。」 
高宗建炎元年五月一日 ：「五岳四渎、名山大川、历代圣帝明王、忠臣烈士，载于祀典者，委所在长吏精洁致祭，近祠庙处并禁樵采。如祠庙损坏，令本州岛支系省钱修葺，监司常切点检，毋致隳坏。」 
二日，端明殿学士、知饶州董耘言：「乞致祭张巡、许远，以旌忠烈，以为万世臣子之劝。」从之。 
建炎四年二月二十三日德音：「应金人焚烧前代帝王及五岳四渎、名山大川神祠庙宇，仰所在州县移那系省钱物，渐次修盖，如法崇奉。其不经焚烧，或有损坏去处，亦仰依此施行。」 
四月九日，诏：「巡幸经由温、台、明三州海道，应神祠庙宇已有庙额、封号处，令太常寺加封；有封号、无庙额去处，与赐额；其未有庙额、封号，令所在官司严洁致祭一次，钱于本路转运司系省钱内支破。」 
绍兴二年十一月五日，礼部、太常寺言：「程婴、公孙杵臼庙系载在祀典，岁时绛州差官于本庙致祭。今来道路未通，庙貌隔绝，祠祭久废。欲于行在春秋设位望祭，候路通，令本州岛依自来礼例施行。」诏依。从驾部员外郎李愿请也。 
绍兴三年三月十二日，绍兴府乞 
     
降度牒，修曹娥镇灵孝昭顺夫人庙。上曰：「营神祠非今所急，然一方民情之所祈向，当姑从之。」 
，怒号激烈，故舟楫多至失利；沙回岸虚，故堤埽屡遭蚀 绍兴二十二年十一月二十五日，吏部尚书、兼侍讲林大鼐言：「武林江山之会，王气所锺，翠华驻跸，二十余年于兹矣。不唯天目之山龙飞凤舞，至旴盘江，亦有朝夕之二潮焉。顷者江流失道，滩碛山移，潮与洲囓。皆以为比年以来顿可骇。说者以谓英烈王，吴山有庙，血食故国，以福佑江乡，烬于戊辰之回禄，使土人乞灵无地。此虽小说不足信，《吴(粤)[越]春秋》曰：前潮，王子胥也；重水，大夫种也。则钱塘之潮，应有神物主之。葺庙貌，建浮屠，付之有司，此亦易事。」上曰：「大鼐所奏钱塘江寖淫，恐为水患，可令临安府、转运司(指)[措]置，趁冬月水不泛溢时理会，庶易为力。旧来曾有塔庙阴以相之，此虽出于小说，恐不可废。」从其请。 
