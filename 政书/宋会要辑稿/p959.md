<!-- { "loadSidebar": true } -->
四年六月，三司言：「准诏，令于河北州军配研鹿角研：疑误。，城四面密种桑枣，免逐年科配。已牒转运司遵禀施行。」中书、枢密院同奏：「河北防城自和好已来，久有定规，乍此改更，恐成烦扰。且令转运使、副躬亲相度，具利害闻奏。」从之。 
五年十二月，知环州史方言：「欲乞自今沿边溪户百姓、诸色人于熟户蕃部处赊买羊马，借贷钱物，并须用文约，立限交还。如违约不还，估赃满十千已上，从违制断。曾于限内还钱者，从违制失。若估赃不至十千并不归还者，亦从违制失。内曾于限内还钱者，不应为重断。如有汉户百姓将带妻口等投熟户蕃族内居住者，从违制断。若止自身与蕃部合种口 
      
苗，从违制失；别犯重法，自从本条。」诏大理寺详定以闻。寺司检会：「淳化三年诏秦州，自今诸寨监押常切钤辖将校节级等，各着地分壕门，守把巡宿，不得擅入蕃界，亦不得辄放百姓入蕃取柴烧炭。仍断绝军人、百姓、通事不得与蕃人交易买卖，赊贷脱赚，欠负蕃人钱物，侵占土田。如是蕃人将到物色入汉界买博，一准先降宣命，并令汉户牙人等于城寨内商量和买。不得侵欺蕃人及赊买羊马物色，亏欠钱物，别致引惹边事不和。如有违犯，捉送秦州，依格法勘断。如诸寨监押不切遵守钤辖，致引惹蕃部不宁，仰秦州密具申奏，当行严断。又景德四年诏，秦州诸人自今或与蕃部买卖，并各将钱交相博卖，不得立限赊买及取觅债负，致有交加。诸色人公然于蕃部取债，及欠负钱物不还，即追领正身，以所欠钱物多少量罪区分，仍差人监催还足。如欠负蕃部钱物稍多，量情理诈欺者，其正身走避，即追禁亲的骨肉，及一面紧行追捉。候获日，依格法断遣。若是赃满，即奏裁。又天圣四年，泾原路副总管康继英定夺百姓弓箭手不得典买租蕃部地土，许令蕃汉愿合种利害闻奏。检会先准宣，止绝汉户弓箭手、百姓不得典买蕃部地土，若却令蕃汉合种，未免被弓箭手、百姓奸幸侵欺，引惹边上不宁。乞严断，不得衷私典买、租赁、合种蕃部地土，任令蕃部取便养种。如有违犯，元典买、租赁、合 
      
种百姓、弓箭手并科违制之罪，仍刺面配向南远恶州军牢城。看详淳化三年、景德四年诏，并只下秦州；天圣四年诏，只下泾原路。内据陕府西转运司状，淳化三年诏断绝百姓军人不得与蕃人交易买卖。切虑蕃部致疑，别生边事，久未已不施行外，欲将景德四年、天圣四年诏 下环庆、鄜延、泾原等三路缘边州军，检用施行。其史方所言，更不详定。」从之。 
六年三月，诏河北沿边安抚司，自今有北界思乡过来人口，若不曾于北界为官，并依累降条贯指挥。如曾授北界官者，即便不得收接，任矣逐便矣：疑当作「其」。。仍令密切闻奏，兼仰安抚司不得张皇漏泄。 
四月，诏河北沿边州军，有北界思乡归来人，依河东体例，相地里远近，于旧例上量添支与盘缠钱。 
五月，边臣言河朔久旱，民多乏食，煮淖麋以救饥者。当界不敢煮麋，恐流民所萃，以为民患。 
十月，三司户部副使王鬃等言：「河北沿界河寨铺百姓、公人逐月止纳一二千钱，名额买扑酒税课利，但聚合强恶百姓饮酒，恐生边事，并乞停废。」从之。 
十二月二日，诏：「雄州归信、容城县两地供输人户充衙前，稍有过犯，即逃入北界，深为不便。自今仰于近里州军充衙前勾当钱谷场务。」 
十一日，诏陕西诸路缘边蕃部使臣、首领人员等，如今后自作过犯，合断罪罚羊，令蕃部使臣首领人员等亲自出办送纳，即不得更于族下户上非理科敛。如违，重 
      
行罚断。仍令逐路总管钤辖军马司常切觉察。 
明道二年三月十七日，知成德军刘平言：「安肃、广信军并保州各相去三四十里，其间平原广野。乞自保州已西如稻畦堀作方田，每年渐次开展。乞专委西路沿边巡检都监杨怀愍相度可否，建置方田，必有成绩。」诏令杨怀愍渐次兴置稻田，仍令刘平常切照管。 
十月，诏保州山口置把截铺，每铺兵级十一人充巡子，月一易之；仍令长城口西巡检都大提举管勾。 
景佑元年十二月一日，陕西走马承受公事言，赵元昊举兵攻唃厮啰，请下陕西，预为边备。从之。 
景佑五年二月七日，环庆路总管司言：「访闻北界金汤等阅兵誓众，计欲侵疆。」诏下本路，备其不虞。 
宝元二年四月，陕西转运使张存言：「切见泾原、环庆诸州驻札兵马不少，其当职之官多务修葺城池，欲为固守之计，并未见训厉兵马，使令精锐，及未见于蕃贼出入一州道路预为控阨、防其奔冲。切缘陕西次边及里州军如邠、宁、泾、耀、鄜、坊等州，虽有城池，不甚牢壮受敌，复又至边界地里不远，恐使蕃贼得知，乘其无备，分头以劲马奔衡，北至沿边，出兵邀遮，其内地乡川已遭劫 
      
掠。内地一扰，人何以堪 乞令陕西诸路兵马总管司常切训厉所管兵马器甲，悉令精锐。蕃贼出入山川道路，亦须控扼。遇有蕃贼入界，并须画时会合，掩杀扼截，即不得以守护城池为名，端坐不出，纵令贼马奔冲内地，劫掠人民。若有违犯，其出入地分总管钤辖、都监、巡检等，并乞重寘于法。」诏下鄜延、环庆路沿边安抚司施行。 
七月，鄜延环庆路副总管刘平言：「今后沿边或有不宁，将小寨子内人马并粮草预前暂移，般入大镇寨内安泊，早晚强壮人马就小寨子内卓望探候。寇来，则自内地出兵掩袭，亦不须逐处占留军马，过为堤备。」诏泾原、环庆、鄜延、秦凤路总管司施行。 
三年二月二日，参知政事宋庠言，请于潼关别添使臣兵甲，严设守备。诏如其请。 
康定元年四月二日，上封者言请并沿边寨栅。诏葛怀敏躬亲与诸州总管、钤辖从长相度存废讫(奉)[奏]，仍检会前后臣僚规画起请事件，降宣命指挥。 
六月，陕西都转运使庞籍言：「近至延州，定夺所废诸寨，而边臣之议，多欲固留。(君)[若]诸寨居要害之地，首当戎人入寇，将以饵贼而自贻其患。正月中，贼自安远、寨门二寨引兵入，破拷寨、金明县，如践无人之境。昨寨门被围日久，而延州未尝发一人骑往救。贼声言朝廷已弃此寨，于是众皆溃走，粮草器甲无一存者。近承平寨垂破，副总管许怀德与兵马都监张建侯领兵赴敌，贼始退。若 
      
寨门稍得援兵，亦未致屠荡。今日废并边小寨外，其所存皆在近里道路宽平之处。请严戒边吏，自今逐寨缓急有警，并令互为应授。」从之。 
十一月二十四日，益州路兵马钤辖司言：「利州路转运张宗彝言，西贼自文州有路，直到益州城下，请于龙州清川县防守。令相度，只于龙门添戎兵三百五人，选武臣、知州逐季量差兵士往清川县防备巡察，实为便利。」从之。 
十二月五日，中书、枢密院言：「访闻日近昊贼界令人诈作汉兵，入契丹地分劫掠。请令河东沿边安抚司密行体量，仍令地分常切(办)[辨]认众杀众：疑误。，不得透漏。如获人，勘诣实行遣讫，只许本处意牒知北界。」从之。 
庆历元年五月三日，代州言：「本州岛阳武寨有北界人侵耕禁地，盖繇前寨主弥文宝失巡防所致。请自今代州沿边诸寨，有失巡察北界人户侵耕者，准透漏贼盗条，论罪如之。」 
六月，诏陕西诸路总管司，自今但严备，毋得攻掠贼界。或遇入寇，须牵制者，即临事裁处之。 
二年七月五日，陕西安抚使王尧臣乞逐路都总管，如贼兵烧邻边，实时出师，取径路策应。及拘束主兵官常切训练军马，远设探候。诏颁行诸路此句疑衍。。从之。 
是月，翰林学士王尧臣言：「昨安抚陕西，体(开)[闻]得延州、镇戎军、渭州山水三败之由，皆为贼先据胜地，诱致我师。将佐不能据险击归，而多倍道趋利。方其疲顿，乃与生兵合战。贼始纵铁鹞子冲我军，继以步奚 
      
挽强注射，锋不可当，遂至掩覆。今防秋是时，望敕主兵之官常训练军马，远设探候，遇贼入界，先度远近，俟立定营寨，然后料其众寡而奋击之，毋得轻出兵。」从之。 
是月，陕西经略安抚招讨副使曹琮言，近招诱堪被甲青鸡川等处戎人内属，请下秦凤路总管司常存抚之。其酋长能立劳效者，优与补官。又请三都谷至渭州静边堡路置堡寨，控扼贼马。并从之。又诏：「河北、河东近经霖雨，恐城壁摧垫，(互)[宜]加完葺。及所部有衰疾不任职者，选吏代之。」 
十二月，枢密院言：「环庆马步军副都总管王仲宝弟破金汤等城都总管：原作「胡总管」，据《宋史》卷三二五本传改。，斩首纔二十九级，而官军战没者四十九人。深虑戎人复来犯边，欲令鄜延路预为备御。」从之。 
是月，代州契丹旧封界在苏直等见耕之地，而近辄移文，欲以故买马域为界。虑有侵耕不便，诏本州岛牒谕之。 
二年二月，知保州衣库使王果言：「闻契丹与昊贼潜相结约，将谋兴师。请自广信军以西缘山贼马出入之路，预为备御。」从之。 
三月，环庆路都总管司请于柔远寨东节义峰、马铺寨择地，益建城寨，以牵制贼势。泾原路又请于细腰城属羌地内建寨，以接应两路出兵。并从之。 
九月，诏河北堤塘及所在闲田中官所种林木，毋辄有采伐，违者寘其罪。先是，上封者言：「往岁安抚使贾宗患边地平坦，不足以待寇，故植榆柳为塞，以绝戎骑之奔突。其后林木既成，虏人患之，乃使 
      
人间说知雄州张昭远曰，杨可以为长梯炮梢。昭远信之，悉斩以为用，后复栽植。比年以来，方及拱把，而议者又欲伐取，是又行前日之间矣。诚恐缓急，无以御敌。」故有是诏。 
