<!-- { "loadSidebar": true } -->
十五日，诏两浙西路安抚大使许置参谋、参议、主管机宜文字、主管书写本司机宜文字官各一员，干办公事官五员，其请给令尚书省立定则例行下。尚书省言：「今定参谋、参议官，欲依本路提举茶盐官例支破；主管及书写机宜文字、干办公事已上，欲京朝官依通判、选人依签判支给；准备将领、准备差使、使唤、使臣，欲并依本军逐等官见今所请给则例支破。」诏依拟定内支散，供给人更不支破驿券。 
十一月六日，诏诸路安抚使兼知州者，安抚司事干监司，系职事不相统摄，合用关牒。有本州岛事干监司，其知州官系太中大夫、观察使以上，应用申(伏)[状]者，书检不系名衔；知州官未至太中大夫、观察使，合用申状。 
〔绍兴元年正月十日，诏：「建炎〕四年五月二十七日江南分三路置帅并置都转运司指挥更不施行此处所补文字，据《宋史》卷二六、《建炎要录》卷四一所载相关内容。二书皆系于正月戊申日，是月己亥朔，戊申为十日。又二书皆述置江东西、荆湖东西凡四安抚之事，此处却只及荆湖东、西二路，显有脱文。读者阅此，当参考前引二书。。一、以鄂州、岳、潭、衡、永、郴、道州、桂阳监为荆湖东路，于鄂州置安抚司；以鼎、澧、辰、沅州、靖州、邵、全州、武冈军为荆湖西路，于鼎 
       
州置安抚司。其荆湖南北路转运司改为荆湖东西路转运司，通管两路财赋。其湖南提刑并提举茶盐官，并改充荆湖东路。其荆湖西路，合创置提刑并提举茶盐官，管干职事。」 
同日，尚书省言：「昨措置江南分置三帅，系以某州路安抚使为名，今来鄂、岳既已拨隶荆湖东路，及江南仍旧分东西、路，其帅臣亦合随所拨路分系衔。」诏吕颐浩充江东路安抚大使，兼知池州；朱胜非充江南西路安抚大使，兼知江州；高卫充荆湖东路安抚使，兼知鄂州。余依已降指挥。 
八月十六日，福建路安抚司言：「福州改为帅府，本府移文江南西路安抚使司，取会到改置帅府合差置准备差遣五员，准备差使一十员，准备将二员。乞许依江南西路安抚使司已得旨挥差置，从本司踏逐奏差。」诏特许依江南西路安抚使司，置准备将领二员，准备差遣、差使各五员，余依。 
九月一日，诏全州今后遇有军期，许听广南西路经略安抚司节制，互相应援。时广南西路兵马都钤辖兼主管本路经略安抚使司公事许中奏：「广西路桂州系置帅去处，北至本州岛界百余里，地势平坦，无甚险固。自界首至全州八九十里，重冈复岭，多有险阻，缓急可以措置把托。缘全州系属湖南路，于广西经略司未有节制，若割全州隶广西路，实为经久利便。」故有是诏。 
同日，中书门下省言：「江东东：原作「南」，据《宋史》卷二六《高宗纪》三改。、西路旧以建康府、洪州为帅府，置两路 
       
安抚大使。今东路大使兼知池州，西路兼知江州，二州地势僻隘，非建康府、洪州之比，有失祖宗分道置帅、增壮国势之意。」诏江南东路安抚大使兼知建康府，西路兼知洪州。所有洪、池守臣，今后选差武臣，其绍兴元年正月十日江、池州帅司并安抚大使兼知逐州指挥更不施行。 
十一月四日，诏承事郎王趍充广南西路经略安抚司干办公事，专一提举左右江峒丁及收买战马等公事。 
十二月二日，知江州、兼沿江安抚使胡舜陟言：「本州岛与池州并带沿江安抚使，今池州已依王进所乞，辟差主管机宜文字、干办公事各一员，准备差遣共五员，今欲令依池州例。」诏江州安抚司属官依池州例，许差五员，前降辟差七员指挥更不施行。 
二年四月十二日，诏江南东西路、两浙东路安抚大使司，准备差遣以辟文臣，不得过十五员；准备差使以辟武臣，不得过十五员。为定额。其见差下人限指挥到日，并令依条减罢。先是，江南东路安抚大使吕颐浩言，本州岛准备差使、差遣元有不限员数指挥，故有是命也。 
十一月二十三日，江南西路安抚大使司言：「得旨，诸路帅司带宣抚者并罢。契勘本司所兼德安府、舒、蕲、光、黄、复州、汉阳军七州军，系以宣抚使司行移文字。今来既置宣抚使名称，未(当)[审]只以大使司称呼，唯复以德安府舒蕲光黄复州汉阳军安抚使司为名。兼所管七州军职事仍 
       
旧，所有属官一员、人吏五名，仍乞依旧存留管干。」诏以江南西路安抚大使司称呼，余依。 
三年三月十一日，诏舒、蕲州今后控守事务，听江州沿江安抚司约束措置，仍依旧隶属江西帅司，应大事从帅司处置。内黄州遇盗贼窃发，就近委湖北安抚司遣兵应援。其岳州系长江上流紧切控扼之地，可依江、池州例，守臣带沿江安抚，并候盗贼宁息日依旧。从知江州、主管沿江安抚司公事(从)孙佑请也。 
十二日，诏沿江三大使司许置参谋、参议官、主管机宜文字、主管书写机宜文字各一员，干办公事三员，文臣准备差遣、武臣准备差使、准备将领各以五员为额，其溢额人并依省罢法施行。以中书门下省言「昨除沿江三大使，所辟官属缘当时(今)[金]人尚未北去，兼李成、马进贼马在近，所以增置员额数多。今来边报宁静，别无 寇，其属官理宜裁损」故也。 
二十六日，知扬州、淮南东路安抚使、马步军都总管汤东野言：「今来总管一路军马，并令听帅司节制，其淮东泰州知州张荣、承州知州王林见各带浙西安抚大使司统制，未审合与不合改听淮东帅司节制。」诏并合听淮东帅司节制。 
四月十三日，淮南西路安抚胡舜陟言：「乞依汤东野已得指挥，置回易，及差使臣回易，所过州县免税。」诏许踏逐文臣两员主管，仍令礼部给降江东、两浙空名度牒共二百道，充本路支用。余依汤东野已 
       
得指挥。 
五月二十日，诏新差知池州、兼主管沿江安抚公事陈规改充沿江安抚使。以规系从官，故有是命。 
七月，知庐州军州事、兼淮南西路安抚使胡舜陟言：「本州岛近来作镇抚使日隶属江东安抚司，今来已罢镇抚，依祖宗旧制，带一路安抚使。往年本路安抚即与江东安抚统属，况是本司取禀军务，上有都督府，又有淮南东、西路宣抚使司，欲乞本州岛免隶江东安抚司。」从之。 
十二日，知扬州、兼淮南东路安抚使汤东野言：「自到郡，上下空匮，凡仓场、府库、吏舍之类，并是创建。役人顾直、官吏俸给，皆仰给所赐钱物。昨朝廷所赐金银，专以赡给军兵，今将罄竭，其它皆是逐旋经营支用，委是不足。窃虑将来监司不恤本州岛系是兴复之初，将平时事体一例根刷钱物、拘占粮食，使本州岛措置不行。欲乞札下本州岛，应干经画到些少钱物，许那移支用一年，仍免监司根刷拘占。」从之。 
六月二十一日，江南西路安抚大使赵鼎言：「本路昨兼管江北七州军，内舒、蕲、黄三州见今分屯本司军马，那移钱粮等应副，即目兴葺渐成次第。近据报到，淮南西路安抚使胡舜陟乞节制舒、蕲、黄三州人马，有旨依。本司契勘，上项逐州军马既听淮西帅臣节制，若本路不合兼管，其钱粮乞从淮西应副。并江西系与淮西相接，今蒙将舒、蕲、黄三州拨归淮西，万一上流有警，则沿江一带并无军马应援。本司相度， 
       
遇有沿江探报，即乞许本司时暂勾索逐州人兵权行使唤。」诏令江西帅司依旧那融应副钱粮，遇盗贼窃发，令听淮西帅臣措置。应大事(兼)[并]依旧听江西安抚大使司节制。 
十月十二日，三省言：「江州守臣见带沿江安抚，今来岳飞充本路制置使，江州驻札，其守臣难以更带安抚使。」诏江州守臣衔内权不带沿江安抚，候岳飞班师日申取朝廷指挥。 
四年正月十五日，都省言：「江西安抚大使司昨来置司日，屯养官兵数广，遂降指挥，岁支二十万石应副本司支遣。近本司已有拨隶军马，今将去年九月十日申到兵帐见管一万五千七百人，除将佐、使臣系破券不该支米外，且以见在 用将校、兵级、民义兵、蒿稍手一万四千五百一十三人，约度一岁共合支米一十二万五千五百三十三石八斗，理合据实用数宽剩支拨。」诏令江西漕司据本司合用米数，每岁支拨十五万应副。其权拨赴岳飞下官兵，如内有岳飞见管认钱粮数目，却于本司今来合得米内计数除豁施行。 
三月一日，诏两浙西路安抚司干办公事，通旧额许辟置三员，从知镇江府沈与求请也。 
二十八日，诏广西路经略安抚使司额管准备差遣、差使旧额合破员数，许于大小使臣内通融踏逐奏辟。先是，本司额管准备差使二员，依条奏举大使臣外，准备差遣一十二员，系奏小使臣。至是，陈乞依江东、浙西、湖南等路 
       
安抚司已得指挥，许本司于文武升朝官、选人、小使臣内通融踏逐，指名奏辟施行，庶几边防缓急，得人分头干办，不致误事。下部勘当，故有是命。 
四月二十二日，诏帅府书写机宜文字，除系事干机密合书写外，其余文字并不得签书。 
二十七日，江西安抚制置使胡世将言：「本路先系差除大使，依先得旨，令置参议、参谋、主管机宜文字各一员，干办公事官三员，准备将领、差遣、差使各五员等，遇有阙官去处，并许奏辟差权。」诏内干办公事、准备差遣、差使各减一员，余依赵鼎已得指挥。 
九月十日，诏江东安抚司添置准备差使一员。〔以〕知镇江府、兼两浙路安抚使、马步军都总管沈晦言，「江东安抚司准备差遣、差使各五员，欲望更添准备差遣、差使各一员」故也。 
五年闰二月六日，诏江州守臣权带管内安抚使。以中书门下省言沿江已有制置使、副，难以更置安抚故也。 
二十二日，诏：「江东西、湖南、浙西安抚大使许置参谋、参议、主管机宜文字各一员，干办公事五员；安抚使许置参议、主管机宜文字各一员，干办公事四员。其溢额人令终满今任，所有额内并溢额人已差下替人并罢，仍依省罢法。浙东、淮南、福建、广南并依旧，仍并今逐路帅司举辟。参谋、参议，辟通判已上资序，余并令录以上资序人。准备差使依旧，如通差过文臣，候今任满日，却令依旧差武臣。诸路帅司合辟差机宜， 
       
今后并差第二任知县资序人。余依已降指挥。」以尚书省言：「诸路帅司所置属官多寡不同，兼往往堂除差人，即非祖宗旧制，当别行立定差格。」故有是命。 
三月十七日，诏荆湖北路安抚使司人吏如头名实满三年，权依江西已得指挥，与补进义副尉。 
二十四日，诏临安府依旧带浙西安抚，镇江府带沿江安抚。 
