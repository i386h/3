<!-- { "loadSidebar": true } -->
十月二十四日，诏：「朝散郎、充高阳关路安抚都总管司勾当公事陈起宗久任幕下，首尾宣劳，特除直秘阁。」 
十一月二十四日，朝奉郎、尚书虞部员外郎宇文时中直秘阁、管勾万寿观。避粹中亲嫌也。 
七年正月二十二日，朝奉大夫、江南东路转运判官陆寘直秘阁。 
御笔王安石辅相神考，建立法度。弟安国、安礼、安上亦曾被遇先帝。今其家闻颇零替，可特与推恩三房见居长人，与除初等 二月八日，朝奉大夫、直徽猷阁、新差通判邓州王枋奏：「伏 
      
职名。侄朴、梲各系除职名人。续奉圣旨，朴改合入官，梲止依余人转一官。伏望特与推恩。」诏王朴、王梲并除直秘阁。 
三月七日，诏：「福州通判黄琚措置御前校正《道藏》经版，雕造有方，大典告成，首尾管勾有劳，可特除直秘阁。」 
四月二日，奉议郎、尚书驾部员外郎阎孝忠直秘阁。 
二十五日，奉议郎、直秘阁高尧民直龙图阁，承务郎高尧咨直秘阁。 
二十六日，降授宣教郎韩总直显谟阁、河东路转运副使，降授朝散大夫、京东路转运副使黄潜厚直秘阁。 
二十七日，朝议大夫、提举南京鸿庆宫朱琳直秘阁、知济南府。 
五月二十八日，诏刘焘尝任(朋)[明]堂颁政，可依蔡佃等例，与除秘阁修撰。 
二十九日，诏符宝郎蔡绪直龙图阁、管勾万寿观。 
八月一日，朝奉大夫、军器少监吕源除直秘阁，充两浙路转运副使。 
十二月二日，诏朝散郎、权发遣淄州赵明诚职事修举，可特除直秘阁。 
二十二日，诏起复朝散郎、燕山府路转运副使李与权可除直秘阁。
 选举 宋会要辑稿 选举三四 特恩除职 下 
     
宋会要辑稿 选举三四

特恩除职下
钦宗靖康元年二月六日，诏：「太学生雷观、进士张炳上书论事可嘉，并与同进士出身，除馆职。」 
三月二十日，通判泽州时敦除直秘阁。以城守有功也。 
四月十五日，诏宗正少卿陈直秘阁、知庐州。 
十六日，知应天府杜充为集贤殿修撰、知隆兴府。 
二十二日，诏中大夫、提举亳州明道宫钱归善为集英殿修撰。 
二十九日，诏中大夫、提 
     
点京畿刑狱林积仁直秘阁、知平阳府。 
五月二日，诏秘书少监(系)[孙]近为秘阁修撰、知婺州。
三日，诏大理寺丞唐璟直秘阁、管勾南京鸿庆宫。其后璟父中书侍郎恪三辞恩命，从之。 
十四日，朝散大夫、直秘阁、京东路转运副使黄潜厚直显谟阁。 
六月一日，尚书右司员外郎解习直龙图阁、知河阳。以上《续国朝会要》。 
高宗建炎二年二月十三日，诏权发〔遣〕濮州杨粹中除直秘阁。以粹中率官吏军兵守城御贼，阅月解围，故有是赏。 
八月十九日，发运使梁(杨)[扬]祖措置茶盐就绪，诏特授徽猷阁直学士。 
三年五月十一日，秘阁修撰、知庐州胡舜陟御盗有劳，诏升集英殿修撰。 
二十日，诏曾纡除直秘阁。时言者以纡故相曾布之子，寄居湖州。苗傅作乱，诸路勤王檄至，守倅犹预不决，纡首明大义，理宜褒录，故有是命。 
四年正月十五日，诏直徽猷阁宋辉除直龙图阁。时御舟驻章安，辉自秀州金山村运米八万余石、绢十余万匹、钱十余万贯到行在。上谕宰执曰：「朕一行人甚有所赖，可除待制。」吕颐浩以为太峻，故有是命。
三月二十日，诏知福州程迈应副行在钱物有劳，除徽猷阁待制。 
五月一日，臣僚言：「祖宗时特重职名，未尝妄予，有贴以秘职者，亦未必皆驯致从班也。略举一二，如马亮官至尚书，乃今光禄大夫，而职止于集贤院学士；程师孟官至给事中，乃今通议大夫，而职止于集 
     
贤殿修撰。自余或以列卿直昭文馆，或以丞郎直史馆，皆终其身为之，岂敢妄献功状，人人必欲得待制而后意满哉 迈知福州，不能体陛下播告勤恤之意，裒敛贡献，民不堪命，当治其罪，而赏以次对之职。臣恐内外侍从有职之士，见迈本文俗之吏，敛陛下之财以售陛下，从官必皆羞与之为列矣。欲望将迈所加之职，亟赐改正，以清次对之选，以谢长乐之民。仍乞诏执政大臣、监司、帅守，应办军期有劳者，依祖宗旧制，止进阶官。俟有大功显 ，间加职名，庶几名器增重，艰难之际，人益知劝。」诏前降除待制指挥更不施行，余令三省遵守。 
七月十一日，诏：「承议郎范正舆在刘光世军中累年，颇着勤绩，特除直秘阁。」 
九月十一日，诏知兴元府张上行直龙图阁。以知枢密院事、宣抚处置等使张浚言：「上行知夔州二年，当湖南盗贼充斥，能增修关隘，保全一路，为永久之利。乞除修撰、知兴元府。」故有是命。 
十一月一日，诏朝请郎王宰，朝奉郎、通判邠州孙恂，并除直秘阁、陕府西路转运判官。从知枢密院事、宣抚处置等使张浚之请也。 
十一月五日，诏：「福建路转运判官鲁詹
造甲募船籴米，备见宣力，可特除直秘阁。」 
十二月十六日，诏直秘阁、权知越州陈汝锡职事修举，除直显谟阁。 
绍兴元年五月十六日，诏知夔州韩迪除直徽猷阁。以宣抚处置使张浚言「桑仲侵犯归州，迪捍御无虞，功 
     
绩显著」故也。 
九月二十一日，诏直显谟阁、江南东路转运副使曾纡直宝文阁。以纡自言：「崇宁初，蔡京用事，父布首被贬责，父子同入党籍。纡送永州编管，乞优赠父，以(办)[辨]是非之实。」纡于是进职。 
二十三日，诏知太平州郭伟特除职再任。以郡民列状举留故也。 
同日，诏权发遣两浙路计度转运副使刘宁止特授直龙〔图〕阁。以应(辨)[办]军须有劳故也。 
十月十四日，诏：「(实)[宝]文阁待制、知广州林遹当苗傅、刘正彦之时，首致仕不出，可除龙图阁直学士，以宠(图阁直学士以宠)其节。」 
十七日，诏江淮路招讨使司干办官、通判常州事郄渐随军干办，备宣忠力，可除直秘阁。从招讨使张俊请也。续臣僚言从军微劳，不足进职，遂寝前命。 
二年六月二日，诏宰臣吕颐浩男抗、摭并除直秘阁。旌其功而录其嗣也。 
九日，徽猷阁直学士、成都府路安抚使王似除显谟阁直学士，仍再任。以知枢密院事、宣抚处置使张浚言似「选练军马，创置将分，应办军须，整备器械有劳，乞优进职名」，故有是命。 
七月十三日，诏：「湖南提点刑狱吕祉檄韩京、吴锡击破胡元奭，知郴州赵不群城守有功，贼众不能残破，理宜褒赏。吕祉可除直秘阁，赵不(郡)[群]可进直宝文阁。」 
九月二十九日，诏承事节、通判凤翔府兼权陕西路转运判官董诜除直秘阁。先是，宣抚处置使张浚以金贼犯和尚原，诜协力致粮，克成大功，便宜 
     
黜陟超转诜奉议郎，乞除直秘阁。诏从之。既而言者以为赏典过厚，寻寝转官之命，而贴职如故云。 
十三日，诏：「江西转运副使韩球竭力职事，不避嫌怨，可除直秘阁。」从宣抚使孟庾请也。 
三年二月七日，诏杨揆特除直秘阁、知楚州。先是，楚州数罹寇乱，遂成边隅，久不置守。枢密院言揆才，故以为楚州守，而宠以贴职。 
三月十五日，诏：「右承事郎、监潭州南岳庙陈正汇乃瓘之子，可特除直秘阁、主管亳州明道宫。」正汇大观中尝告蔡京罪状，流窜者十余年。至是召对，以疾丐归，故有是命。
九月十五日，诏左朝请郎、权凤翔路经略司主管机宜文字陈远猷特转两官，除直秘阁。以宣抚处置使张浚言元年和尚原之役，远猷措画有劳，以便宜转授，遂从之。 
十月十八日，诏尚书左司员外郎王冈除直秘阁、主管临安府洞霄宫。冈任宰属，以疲老自言，故有是命。 
五年正月四日，诏福建路安抚使张守、知泉州连南夫：「比朕亲总六师，前临大敌，供亿调度，曾不愆期，宜有褒宠。张守除资政殿大学士，连南夫除宝文阁直学士。」 
二月二日，诏：「江西漕臣、直秘阁张澄随岳飞军，应副钱粮无阙，与进职一等。」 
闰二月三日，枢密院言贼马侵犯淮甸，庐州御敌有功，秦州措置得宜，理宜旌赏。诏庐州(师)[帅]仇迭除待制，知秦州赵康直除直秘阁。 
七月十五日，诏直宝文阁、知宣州赵不群可除直龙图 
     
阁，再任。旌其治郡之功也。 
八月十九日，诏知衢州常同除徽猷阁待制、提举江州太平观。同丐祠禄，故有是命。 
六年九月十六日，诏福建提点刑狱吕聪问招捕贼郑广等有功，除直秘阁。 
十月十八日，两浙东路提点刑狱张九成辞免直徽猷阁，言：「国家故事，著作外补曾此例曾此例：疑有脱文，或作「曾无此例」。，岂可因臣上紊朝纲。所有告命，未敢祗受。」诏改除直秘阁，仍降诏奖谕。 
七年四月二十一日，诏：「江东转运副使俞俟营缮行宫毕役，及应副张俊一军钱粮无阙，特除直秘阁，更与转一官，依条回授。」 
十月十一日，诏知楚州胡纺措置有方，特除直秘阁。 
八年三月八日，诏左宣义郎许忻两经登对，特除秘书省校书郎。 
六月二十七日，诏：「川陕宣抚副使吴玠所遣直秘阁、主管机宜文(学)[字]高士瑰远赴行在奏事，特转一官，仍升职一等。」 
十一月十八日，诏：「江西路计度转运副使逢汝霖莅事详明，恪勤不怠，靖而不扰，人咸安之，特除直秘阁。」从本路宣谕李痴请也。 
二十五日，诏：「龙图阁直学士汪藻编次宣和二年至七年诏旨等文字，共二百三十册，可特除显谟阁学士。」 
九年十月十九日，诏：「朱芾昨知建昌军日，措置石坡盗贼有劳，特与转行一官，除右文殿修撰。」 
十一月十一日，诏：「莫将奉使宣力，特除徽猷阁待制、京畿都转运使兼主管奉迎梓宫一行事务。」 
十一年二月十一日，诏：「徽猷阁直学士、江南西 
     
路安抚使梁(杨)[扬]祖措置擒捕虔吉州盗贼有功，可除显谟〔阁〕学士。」 
四月二十日，诏右承事郎张子颜、右承务郎张子正并除直秘阁，仍赐章服。子颜、子正，大将俊之子也。 
五月二十九日，诏：「王革见昨知单州，应副元帅府钱粮，合转官。缘碍止法，可除直龙图阁。」 
十月二日，诏宝文阁直学士、枢密都承旨郑刚中除宝文阁学士，令户部支赐银绢各二百匹两。以使蜀故也。 
七日，诏知温州程迈职事修举，可特与转一官，除显谟〔阁〕直学士。 
十九日，诏：「秀州打造戈船先办，守臣方滋，可特除直秘阁。」 
十二年五月十三日，诏军器监主簿沈该除直秘阁、(旴)[盱眙]军措置搉场。 
