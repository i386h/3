<!-- { "loadSidebar": true } -->
三年六月二日，诏盱眙军改兼措置榷场盱眙军：疑当作「知盱眙军」。，通判改兼提辖榷场，自后守倅依此。 
闰七月十二日，尚书度支郎中唐珣言：「襄阳府榷场，每客人一名入北界交易，其北界先收钱一贯三伯，方听入榷场，所将货物又有税钱，及宿食之用并须见钱。大约一人往彼交易，非将见钱三贯不可。岁月计之，走失见钱何可纪极!而北界商人未有一人过襄阳榷场者，闻于光州枣阳私相交易，每将货来，多欲见钱，仍短其陌，意在招诱，嗜利凑者众。今钱荒之甚，岂容阑出如此 乞委京西帅、漕司同共措置。」从之。 
五年九月四日，诏省罢盱眙军榷场提辖官，余路准此。 
十月十七日，权发遣安丰军张士元言：「本军管下花靥镇榷场课额，全籍收纳通货钱，近年上司差人收买北物，多是般贩南货，各执文引，又与榷场通情，不依则例收纳官钱，走失课额。及与客人搭带货物，州郡无从检察。所买回货，多紫草、红花之类，实倚官引影占作弊。乞自今有官司文引影占般贩之人，许随所在申审；如系近上官司，亦许申朝廷。仍行下安丰、盱眙军、光州等处榷场遵守。」从之。 
八年十一月十四日，中书门下言：「已降指挥，令淮南、京西安抚转运司钤束榷场客人，不得以银过淮博易。闻沿边州军全不约束。」诏行下沿边守臣督责巡尉并榷场主 
      
管使臣等严行禁止。 
九年二月七日，臣寮言：「昨来朝廷曾差使臣般发檀香前去安丰军，同本军知军措置博易丝绢。今乞将库管檀香依昨来体例般发，委本军措置。」诏于左藏库支给三分以上檀香三十斤，吏部差短使一员管押前去。 
三月二日，知扬州王之奇言：「准朝旨，令措置禁止北界博易银、绢。闻泗州榷场广将北绢低价易银，客人以厚利多于江浙州军厚：原作「原」，原书天头注云：「原一作厚」，据改。，贩银从建康府界东阳过渡，至真州取小路径至盱眙军，过河博易，致镇江府街市铺户茶盐客人阙银请纳盐钞原书天头注云：「请一作送。」、茶引等。除已行下淮南沿江州军将应干私渡取会依条禁止外，有江东、西、浙西、湖北州军沿江私渡，亦乞严赐禁止。若并行官渡，则私贩自绝。所有官渡乞更不令民间承买，仍选有心力使臣监渡，重立赏罚。」诏逐路沿江州军将应干官私渡见官监买朴去处，逐一开具申尚书省。 
嘉定十年三月一日原书天头注云：「此条应在后。」，臣僚言：「沿海州县如华亭、海盐、青龙、顾径与江阴、镇江、通泰等处，奸民豪户广收米斛贩入诸蕃，每一海舟，所容不下一二千斛，或南或北，利获数倍，谷价安得不昂 民食安得不乏 又况南北贸易之际，能保其不泄漏事体，以挻蹑召变乎 乞下沿海州军各 所属县镇籍定海舟，应有买贩入蕃，先具名件经官给据，委官检实，方得出海巡警。官司必看验公凭，方许放行。如海商过蕃潜载系禁之物，许令徒党告首，事 
       
涉重害者，以舟中之物与之充赏。至若米斛在舟，只许会计舟人期程公用，不得过数般贩入蕃，庶几奸民知所畏戢。」从之。 
绍熙五年四月十九日原书天头注云：「此条应在前。」，户部言：「盱眙军申：淮河榷场发客，本军专一关防透漏之弊，已措置给牌分地分不得互相踰越外，内主管官只合在大门下勾销搜检。缘当来系依安丰军花靥镇例，今尚仍前逾越地分，即与今来约束事体不同。本部照得安丰军榷场系在管下，离军约三十里，止有巡检一员，别无官属，搜检之责，专在主管官。今来盱眙榷场系在城内，至渡口不及半里，搜检既有职官兵官、监渡使臣，互相关防，无不备至，则安丰军体例委难引用。」从之。
 食货 宋会要辑稿 食货三九  市籴粮草 
     
宋会要辑稿 食货三九
市籴粮草
太祖建隆元年正月，诏：「江北频年丰稔，谷价甚贱，宜命使置场，添价散籴粳糯，以惠彼民。」 
太宗太平兴国二年七月，诏斩宦官周庭峭。坐赍诏至宋州视官籴，擅离籴所，出城饮酒，遗失诏书故么。 
至道二年八月，诏江南两浙淮南诸州置籴，分遣京朝官莅之，以岁熟故么。 
三年五月，诏曰：「国家大本，食足为先，今亿兆至蕃，未闻有九年之蓄，朕甚忧之。宜令两制议致丰盈之术以闻，仍令三司及兹岁稔，大为市籴，以实仓廪。」 
真宗咸平四年五月，诏：「陕西今岁物价甚贱，乘兹有秋，可以大实边庾。况宿兵远戍，不可无备。宜令兵部员外郎董龟正乘驿与本路转运司增价市刍粟，广储蓄，以息编殁飞挽之役。」 
十月，诏曰：「沿边堡障，式遏冠戎，岁屯貔虎之师，日有资粮之费。虽赋调无阙，而转饷颇劳。永言疚怀，不舍中夕。况今混同文轨，富有寰区，山泽之利无穷，农桑之业增厚。将欲丰储峙于边鄙，免飞挽于黎甿。乃眷计臣，实主斯任，勉陈良画，以副虚怀。宜令三司众官议军储经么之制，务令济办，不致扰民，条(件)[析]以闻，朕将亲览。」乃命吏部侍郎陈恕监议。 
五年正月，帝谓宰臣曰：「河北谷价自止官籴及蠲常赋，已渐减价，然亦未甚贱，民间犹有食野生牢豆者。此豆颇无味，功之苦涩，饥民食之，深可嗟悯。功 
     
之干宁、定远军尚有积水，田野间亦无此豆，犹赖干宁惠民仓有粟万余斛可以赈恤。」帝忧民之念，皆若此矣。 
七月，命度支使梁鼎与河北转运使耿望计度馈边刍粮。先是，三司止移文责成外计，而未尝规画，故有是命。 
六年正月，度支使、右谏议大夫梁鼎言：「陕西沿边所折中粮草，率皆高抬价例，倍给公钱。止如镇戎军米一，计虚实钱七百十四，而茶一斤止易一五升五合五勺，颗盐十八斤十一两止易一；粟米一，计虚实钱四百九十七，而茶一斤止易一五升一合七勺，颗盐十三斤二两止易一；草一束，计虚实钱四百八十五，而茶一斤止易一束五分，颗盐十二斤十一两止易一束。又镇戎军在蕃界，渭州在汉界，而渭州白米每价钱高于镇戎二十；环州在蕃界，庆州在汉界，而庆州白米每价钱高于环州六十。粟米每钱亦高三十原书天头注云：「『三』一作『二』」。。以日系时，潜耗国用，倘不厘革，必恐二三年后，茶盐愈贱，边食愈亏。检会严信、咸阳、任村、武定、渭桥等仓，见管诸色粮斛七十九万余石，请以春初农隙并力辇送沿边。其沿边州军计所屯兵有一年以上储备，则止以将来二税转换支填；如不及一年处，则以上件粮斛增备。年计才足，即住折博，然后盐则仍旧官卖，草则止令沿边于夏秋缘科钱内折纳，取年支足用。况今来支用比旧已增一倍，倘不速为此计，异日匮乏，必须自京辇运供 
     
储矣。」又言：「中书令计度辇运科拨夏秋二税者。窃以陕西沿边除镇戎、保安军各近蕃界，不可大段储积，所须粮草，止逐时辇运，常及半年已上外，其渭、原、泾三州，即西路屯兵之处，请令永兴永：原无，据《长编》卷五四、《宋会要》食货二三之二八补。、凤翔、华、仪、陇五处人户辇运粮草，仍支此五处二税于上件三州输送。其三州二税，即令辇运镇戎军粮草。环、庆二州，即中路屯兵之处，请令同、耀、干、邠、宁五州人户辇运粮草，仍支此五州二税于上件输送，其二州二税，并于沿路镇寨输送。延州即东路屯兵之处，请令解、河中、丹、坊、鄜五州人户辇运粮草，仍支此五州二税于延州输送，其延州二税，即令辇运保安军粮草。其陕、虢、商三州，请令于永兴军输送。其逐处本州岛军所备年支粮草，则止令五等以下人户供输原书天头注云：「则一作数。」。秦、凤、阶、成四州地里稍远，其二税令输于本郡原书「令」字上有「请」字，又涂去。。如上件三路屯军处，辇运科拨，不及一年以上储备，即且留沿江茶引，许商旅入中添填。」又言：「禁止解池盐货，请勿更通商，官自出卖。其禁榷条件当别具经画。」诏以鼎状下辅臣议。吕蒙正等言：「鼎忧职 公，所言可以助边。」遂以鼎为陕西制置使。鼎又荐屯田郎中杨覃为陕西转运使，右司谏张贺副之。皆可其奏，仍赐覃、贺金紫。 
九月，出内府绫罗、锦绮计直百八十万，命盐铁判官朱台符与河北转运使定价出市籴粟实边，以河朔大稔故么。 
十一月，帝曰：「昨辇内府物帛赴河朔博籴斛粟，盖乘其 
     
丰稔，以资军实。且闻转运使品定未当，至如宁边军民籍最少，与瀛州大郡所定数同，足验不均，必虑烦扰于民。漕运之司，急于边备，必不以闻。」乃命太常丞、秘阁校理戚纶乘传体量，与转运使副度民力而行之。 
景德元年正月，免府州蕃部博籴刍粟。 
九月，诏出内库银三十万两付三司，送天雄军博籴军储。先是，有司上言，帝从其请，仍于所定价内每两减钱百五十文，诏河北转运司，命镇、定两州博籴军粮五十万硕，并从计司之请么。 
闰九月，内出银三十万两付河北转运使贸易军粮，命国子博士张神、秘书丞陈纲、大理评事秘阁校理刘筠与转运使经度其事。 
三年正月五日，就遣河北安抚、侍御史高贻庆往镇、定州、广信、永定等军按视军储，与转运使等计度移易博买，勿令阙备。先是，三司言「昨大兵会于镇、定等处，所费刍粟尤广，虑其失备，望遣朝臣按视之」故么。 
十九日，罢晋、绛等七州博籴刍粟，从右正言、知制诰陈尧咨等之请么。
八月十日，诏河北转运司：「今岁河朔大稔，于应通水路州军增钱和籴，务广储蓄。择廉干官员督领之，仍示以劝赏。」 
十三日，诏令三司抽筭商旅茶，许民就西京白波、巩县及沿河仓入粟博买。 
十六日，命殿中丞周实与西京、陕西转运司同选差官和籴，仍示以劝赏。帝以岁稔，谷籴颇贱，议优其价值，以时收敛，庶惠农民，且欲广致军储故么。 
九月，西京转运使 
     
郑文宝等言：「请于部内州军等第分配坊郭之民籴买刍粟，以充储蓄。」又言：「请自京给大方茶、并晋绛州布七万匹付辖下州军，依河东例和籴军储。」知河南府温仲舒又请等第配籴。帝以其扰民，弗许，所须储蓄，令三司经画以闻。 
十月，帝谓权殿前都虞候刘谦曰：「此月诸班粮米所支粗恶，兴元样不同兴：疑当作「与」。宜令赴仓换之。」诸班指挥使皆言米虽陈次，然多已费用，愿不复换。许之，仍诏各特赐米一斛，拜谢而退。仓司官吏抵罪有差。 
十一月，诏河北州军百姓商旅籴谷入官，所给钱价出城门者勿禁。 
三年正月十四日，罢近京诸州官市刍，以农事将兴，虑扰民么。 
