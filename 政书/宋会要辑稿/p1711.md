<!-- { "loadSidebar": true } -->
二年九月十四日，赐太常寺奉礼郎钱暧进士及第。暧，翰林学士惟演之子，献《醴泉赋》，召试命之。 
三年九月十二日，赐大理寺丞王质进士及第。质，故相旦之侄，献文，召试命之。 
仁宗天圣五年八月十四日，赐卫尉寺丞赵良规进士及第。以上干元节祝圣寿古赋，召试学士院，中第，命之。 
九月十二日，赐大理寺丞公孙觉、王举善进士及第。觉等召试学士院，觉策稍优颂，举善策优论。 
六年五月二十五日，赐光禄寺丞、集贤校理李淑进士及第。时淑预修国史，同修史官刘筠等列奏淑夙 
     
负词学，时称隽敏，召试学士院，颂甚优，而有是命。
八年五月二日，赐将作监主簿唐询进士及第、王田同进士及第。询、田召试学士院，中第，命之。 
十年三月二十六日，赐太常寺奉礼郎、馆阁对读书盛申甫进士及第。申甫，翰林学士度之子，表求试，命舍人院考较，赋稍优，诗稍堪，特奖之。以上《国朝会要》。 
神宗熙宁元年八月七日，赐茂材异等科王安国进士及第。先是，上书以安国翰林学士安石之弟，安国素有行义，学术为士推尚。近阅所著序言，文辞优赡，理道该明，可令舍人院召试策论。以所试中优等，命之。 
三年七月五日，赐大理寺丞王钦臣进士及第。先是，参知政事赵 荐钦臣文艺，有旨候任满与试。至是学士院召试，中优等，命之。 
五年十二月十一日，赐太庙斋郎王震、试将作监主簿陈彦弼进士及第。以试经书律令大义，词理稍优也。以上《续国朝会要》。《中兴》、《干道会要》无此门。
 选举 宋会要辑稿 选举九 赐及第 赐出身 赐童子出身 赐及第 赐出身 赐同出身 
     
赐出身赐同出身
太祖开宝三年十二月，赐进策人樊若水进士出身。若水江南举进士不第，遂谋北归，因诣阙上书，言江南可取之状，以求进用。召试学士院，有是命。 
四年十二月十三日，召九经李符问经义于内殿，赐本科出身。 
五年十一月四日，赐进策人郑伸同进士出身，仍授开封府酸枣县主簿，赐袭衣银带器币。伸即枢密使李崇矩之门人，依崇矩以图仕宦，经十余年无所成，伸不胜其忿，乃捃摭崇矩 
     
阴事，诣阙上言，故崇矩有华州之行，而伸有是命。 
六年三月二十九日，赐故右赞善大夫陆光佩子垣同进士出身，监察御史王楷子衮同三传出身。先诏朝臣有将命远方死事，录其子孙，有司以垣等来上，命学士院试所业而命之。 
八年八月，赐草泽王德方同学究出身。以上书言河堤利害也。 
太宗太平兴国五年六月，赐江州陈裕三传出身。裕以讲学为业，帝闻而有是命。 
雍熙四年九月二日，赐殿前承旨徐半千同进士出身，仍赐绿袍及钱十万。以上章言时政也。俄又赐名严叟，授陈州司户参军。 
淳化四年十一月一日，赐襄州旌表门闾刘方同进士出身。方五世同居，长幼凡百口。雍熙初，本道以闻，特赐旌表。至是以寿宁节来贡，召对而有是命。 
五年五月十日，赐乡贡学究杨允升同本科出身，授汉州绵竹县令。允升即绵竹县人，王小波之乱，紏合子弟，募乡党敢死者，并力攻贼，屡挫其锋。仍为王师乡导，所向成功。昭宣使王继恩以闻，有是命。 
至道三年四月十二日，赐进士张庶凝、杨嵎同进士出身。嵎即谕德砺之子，与庶凝同勘书于春坊。帝即位，遂有是命。寻并除光禄丞、直史馆。 
真宗咸平二年闰三月二十八日，赐草泽邱续同进士出身。上书言事，召试舍人院而有是命。 
五月五日，赐进士高舆本科出身。舆言自太祖朝应举，历场屋三十年，召试舍人院而命 
     
之。 
三年四月十一日，赐御书院祗候夏温其同进士出身，授保信军节度推官。温其自陈本进士，求试所业，令舍人院召试而有是命。 
八月十一日，赐草泽张嵩同进士出身。嵩上书言事，召试舍人院而有是命。
九月十七日，赐太子左赞善大夫宋贻序进士出身。贻序，故相琪之子，幼嗜学，好言边事，召试学士院而有是命。 
六年六月二十日，赐滔州诸科举人孙璧等五人学究出身。璧等皆常经蕃寇侵掠，本州岛以闻，帝悯之而有是命。 
十月十六日，赐进士罗白本科出身。白上高祖隐文集，召试学士院，命之。 
景德元年二月六日，赐进士柳察同出身，为楚州团练推官。察少志学，尝诣阙献文，召试，赐出身。至是又拟白居易作策问七十五篇，目为《赞圣策林》。又续李德裕《丹扆箴》五篇以献，复召试而命之。 
七月十四日，赐翰林天文周克明进士出身。克明表陈颇习词业，愿从明试，故命舍人院试赋而命之。
十月九日，赐进士张起同出身，为寿春县主簿。起诣登闻上书论边事，帝览而嘉之，始赐出身，复有是命。
二年四月九日，赐进士董经同进士出身。以父(为)浔为安定郡王府翊善，致仕推恩也。 
五月十五日，召抚州进士晏殊试诗、赋各一首，大名府进士姜盖试诗六篇，赐殊进士出身，盖同学究出身。后二日，召殊试诗、赋、论三题于殿内，移晷而就，擢为秘书省正字，赐袍笏，令读书 
     
于秘阁，就直馆陈彭年习诸科。时殊年十四，盖年十二，咸以隽秀闻。是日帝亲试礼部举人，特召殊等面试而有是命。 
七月初五日，前陇州汧源县主簿刘质赐同进士出身，授试秘书郎知陈州项城县事。质上书献《边防兵要论》，召试中书而命之。 
十一月初二日，赐进士姚孝友同进士出身。孝友上书自言，昨应诏举贤良，着《政通》十卷，有司考校闻罢，不能预试。且孤贫无依，愿沾一命之秩以自效。令中书召试而命之。 
三年十二月十三日，赐进士李仲翊本科出身。仲翊，炟之后，献文召试而有是命。 
四年二月二十三日，赐河南府进士李籍本科出身。初，帝幸西都，籍邀车驾献所业，特令召试中书而有是命。 
十月十四日，诏：「祠部员外郎何炳三子，习进士知道、习学究知古、知常，并赐本科出身。」炳知象州，陈进之乱，守圉有劳，既优令迁秩，而并其子，有是命焉。 
大中祥符三年正月十四日，赐进士孙籍同出身。籍献书言封禅告成，皇帝盛美，然愿以持盈守成为念。帝嘉之，召试中书而有是命焉。 
六月九日，赐草泽许申、进士祖高进士及第，洪矩同进士出身。先是东封，邀车驾献文者数百人，帝阅申等文有可采，召试赐科名。既而以高即监察御史之子，坐奸赃死，高不合齿于科第，命补三班借职。 
四年七月十三日，赐进士晏颖出身。
颖，殊之弟，幼能文，东封岁尝献文业。至是殊病，帝遣中 
     
使张怀德挟医视之，因索颖文槁，颖献十卷。帝甚嘉奖，以示辅臣，尤赏其《宫沼瑞龟赋》。俄召至便殿，试三题而命焉。 
十七日，赐进士史昊出身。枢密直学士李士卫等荐昊文行，召试学士院而有是命。 
五年五月四日，赐进士陈 同出身。祀汾阴岁，矩献文，召试中书而命之。 
天禧元年四月十四日，赐进士贾昌朝同出身。大礼之初，贡举人献赋颂者甚众。诏近臣详考，惟昌朝与杨伟可采，故召试学士院而命之。 
六月二日，赐秘书省校书郎夏有章同进士出身。 
二年九月十四日，赐卫尉寺丞钱延年同进士出身。延年，故邓州观察使若水之子，以父文集为献，召试而命焉。 
十二月十六日，赐宣州学究陈画出身。画上宣州泾赐茶场利便，岁增课十万故也。 
三年五月二日，赐梁山军山人冯兑同学究出身。以本路提点刑狱庾孝基荐其人文行也。 
四年二月十六日，赐光禄寺丞沈惟温进士出身。惟温，故相伦之孙，献太祖与伦御书，求赐科名也。 
仁宗天圣四年闰五月十六日，赐奉礼郎杨纮同进士出身。纮，翰林学士亿之子，召试舍人院，策颂并稍优。帝谕辅臣曰：「纮颇闻好学，词业如何 」王旦等曰：「观此程试，词语虽未精当，颇似敏赡，勤苦不已，亦未可量。」 
五年二月二日，赐将作监主簿范宋杰同进士出身。宋杰，权三司使雍之子，以雍陈乞，召试学士院，策稍堪，论平，命之。又从雍请，附王尧臣 
     
榜第四甲科名。 
五月二日，赐进士顾洵美、高辅元同学究出身。洵美久历场屋，常预开封府首荐。辅元即故荆南节度使从诲之孙。 
十二月九日，赐奉礼郎张子思同进士出身。子思，宰臣知白侄。知白陈乞，召试学士院中格，命之。 
六年二月六日，赐乡贡进士马房同出身。房召试学士院，策优、论稍堪，故命之。 
八年五月二日，赐将作监丞夏安期、太祝李徽之、前越州新昌县主簿苏舜元并同进士出身。召试学士院中等，命之。 
九年八月二十一日，赐殿中丞范亢同进士出身。亢，枢密副使雍之兄，尝举进士，赐学究出身，雍请回磨勘赐科名故也。 
十年二月十九日，赐前京兆府长安县尉卢咸同进士出身。咸锁厅华州就试合格，丁母忧，其父合门使、知秦州卢鉴陈请，召试学士院中等，命之。 
明道元年十一月二十一日，赐将作监丞、秘阁校理张友直同进士出身。友直言父士逊遇覃恩，乞不转官，援枢密副使范雍奏兄例，换一出身，故也。 
二年五月九日，赐大理寺丞吕公弼进士出身。召试学士院中等，命之。
六月八日，赐大理寺丞陈宗古进士出身。 
八月十三日，赐国子博士李定同进士出身。以定七次献文，召试舍人院中等，命之。 
十二月十六日，赐国子博士吕居简同进士出身。召试学士院中等，命之。 
景佑元年四月三日，赐高丽宾贡进士康抚民同进士出身。召试舍 
     
人院，诗论稍堪，故命之，仍附今年榜第五甲。 
四日，赐〔处中〕进士出身。处中御前赐同出身，以疾不到。及是召见，以前名次命之。 
十二日，赐光禄寺丞刘 同进士出身。 ，枢密副使李谘婿。谘以恩陈乞，召试学士院中等，命之。 
二年八月五日，赐大理寺丞王举元同进士出身。召试学士院中等，命之。 
九月二十七日，赐太子中舍陆东同进士出身，仍换太子中允。以献所业，召试学士院中格，命之。 
四(月)[年]八月二十五日，赐祥符县丞王端同进士出身。兄集贤校理质以磨勘恩陈乞，召试舍人院中格，命之。 
五年五月二日，赐右班殿直李正卿同进士出身，仍换将作监主簿。正卿，真定总管高化 ，以(以)恩陈乞，召试学士院(等)中〔等〕，命之。 
四日，赐国子博士向约同进士出身、殿中丞张子奇进士出身。约、子奇召试学士院中等，命之。 
八日，赐说书进士张宗雅同进士出身。宗雅，国子监说书，经义通，命之。 
