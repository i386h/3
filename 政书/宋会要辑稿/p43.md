<!-- { "loadSidebar": true } -->
十六年五月四日，臣僚言：「宗室隶于行都者，月给料钱三千，视外郡几半其倍，以皇族稍近，而独厚之。彼日用所资，于此取给，分文以上，不容有亏。而管行吏给与抱请人互相欺掩，帮支之际，辄于逐人名下减刻五百。怯懦宗子隐声受抑，而莫能与争，窭衣艰食，而弗敢陈诉。以公家之厚费，以饱吏欲之营私，辇毂之下，且犹若此，散而州郡，将何如 乞下大宗正司索上簿历，究问所减钱数，吏辈刻取，重作施行。自今每遇散钱，并须先期逐项点对，不许分文减刻。仍委丞佐亲往监视，各令宗子正身到官，照历交付。」从之。
 帝系 宋会要辑稿 帝系七 宗室杂录 恩赐 
      
恩赐
嘉定十四年七月二十日，诏：今后宗室节度使带嗣王、郡王、国公及检校官，并许佩鱼。 
十月十八日，诏：瑞庆圣节，集英殿赐御宴，令南班宗室大将军赴座。所有上寿茶酒，今后令率府副率以上并赴座。 
二十六日，诏：燕王宫冀王角位故修职郎、福州永福县尉希，令户部支赐银绢二百匹两，妻全氏封安人，男与芮特补迪功郎。 
十一月十八日，都省言：宗室正任防团见今趁赴朝参，一班止有二员。诏希錧除成州团练使，仍赐金带一条，许令服系趁赴朝参。
 帝系 宋会要辑稿 帝系七 宗室杂录 恤孤 
      
恤孤
开禧元年五月二十三日，诏：「英宗皇帝二世孙安邵最为近属，昨在军前，深可怜悯，累该奏荐子孙恩泽。可将已升 
      
等见主祀长孙多艺，依居端等例特与转行一官，以示优恤。」 
嘉定六年二月二十七日，臣僚言：「窃见令甲所载，孤幼财产，官为检校。注云：并寄常平库。所以爱护甚至，堤防甚密矣。民间孤幼，责在州县，其家于乡村者，县之专责，应办窘迫，苟且目前，罕不于此移借。西南两外宗子孤幼，责在宗司，宗司自行拘收，吏辈既因以侵欺，用度务侈，遂视为公帑之储。且其在孩提之时，不能自有其有而委之官，须其及令而归之，谓不啻(局)[扃]钥之固。至于执券就索，以岁月久远拒之，否则婉辞以 之，十或不能还一二。彼其初籍之〔日〕，已有利之之心。盖自籍而至于给还，近亦不下十载，而居官不过二三年为任。前者以非我给还而敢于用，后者以非我移用而吝于还。县令如此，甚非父母斯民之意；宗司如此，其亦盍以公族枝叶为念乎!乞诏户部行下州郡，毋容县道互用民间孤幼寄库财物。今后有法，应检校之家，其财物并拘桩本县常平库；西南外宗司令大宗正司行下两司，如有孤幼宗子合检籍者，移文于寓居处，本州岛施行，亦寄常平库。如拘桩之物及续入地利，并须簿历分明收附，月委官点检，具申大宗正司。庶几给还以时，宿弊可革。」从之。
 帝系 宋会要辑稿 帝系七 宗室杂录 训名 
      
训名
嘉定八年七月二十三日，诏：皇从弟承宣使搢 
      
改名思正，皇从侄观察使均改名贵和。先是侍御史石宗万言：「窃惟先王之制礼，其于名分之际至严也。盖尊卑之有序，上下之有等，贵贱之有杀，截然不可紊。至于一器用之微，一服饰之末，犹且严为之主，而况族属之亲疏，名称之同异，可不谨其别乎!是故嫡庶之辨，大宗小宗之分，圣人于此，尤致意焉。诚以示等衰之制，防僭拟之萌，不得不然，别嫌明微，其意深矣!恭惟艺祖皇帝友爱天至，凡诸子行之赐名俱联『德』字。至大宗继统，礼文寖举，渐以区别，诸王皆联『元』字，而诸侄仍联『德』字。为从兄弟，而不得联名，岂非以宗庙之重贵于有别欤 真宗诸王皆从『示』傍，而诸王不惟不敢联，且皆复名以为别。自时厥后，遂为典故。商王、楚王、周王，真宗之亲弟也，其子悉联『允』字；燕王、秦王，真宗之从弟也，其子则联『惟』字。盖亲弟之子与从弟之子又有别焉。神宗诸王皆从『人』傍，而吴、益二邸实联『孝』字。至于诸孙，则又视其戚疏，从而派别。圣朝家法，宏远深长，质诸三代而无愧。臣愚妄论今日，窃有疑焉。承宣使搢于属为从弟，乃得与御名俱从『手』字；观察使均于属为从侄，乃得与皇太子俱以一字名，恐非所以崇至尊、重国本也。虽陛下崇睦亲族，务从过厚，然祖宗成宪俱在，所当遵从。欲乞下臣此章，令礼部、宗正寺讨论以闻。」从之。既而朝奉郎、宗正丞、兼权刑部郎官吴格等讨论：「照得搢系是皇从弟，均 
      
系是皇从侄，与皇亲弟单名者事体不同；兼才手偏傍，尤不能无嫌。臣僚所请改正，诚为允当。但是检出绍兴三十年立孝庙为皇子诏书，明言系艺祖皇帝七世孙。若从艺祖皇帝之后，合联『希』字、『与』字。然在礼，入继大宗者只从所继服属。父既从所继服属，则生子若孙虽不为父后，亦无缘归认本家服属。若以此论，则系太宗皇帝之后合联『崇』〔字〕(子)、『必』字。联立双名，自是无疑，而所联之派，莫知所从。此外又更讨论先朝(旌)[族]姓，有昭穆同而字号同者，有昭穆同而字号不同者，又所以铢辨亲 、别嫌明微也。如英庙之继仁庙，亦犹孝庙之继高庙也。英庙生神庙及吴、益王，吴、益(皇)[王]之子实联『孝』字，孙实联『安』字。濮邸而下，联『士』字者与『孝』字正同行，联『不』字者与『安』字正同行。虽然同行，而所联之字又自不同。今若仿此，别立一字，庶无形迹，兼有故实可援。然格等人微识浅，亦未敢指以为定，谨以三说开陈于前，更在斟酌施行。」礼部看详：「臣僚欲谨名称之别，宗寺欲致亲 之辨。二议所陈，理须改定。盖以今皇从弟、从侄之名乃与至尊储禁名字偏傍相犯，似非累朝故事，有失别嫌明微之义。若以宗(侄)[姓]昭穆而论，孝宗皇帝实继高庙正统，则庄文暨魏惠宪王子孙只当从太宗之后叙联昭穆。若连『崇』字、『必』字，则太示 远，骤为更革，于义未安。今来乞用吴王、益王以『孝』字、『安』字为名故事，酌亲 之宜，权轻重之义，别立名今字，与宗属之 
      
 者稍有差别。上遵祖宗之制，下示亲亲之义，则于理于情，皆为允当。」诏令宗正寺拟撰字号并赐名，申尚书省。至是本寺拟撰到「思贵乃如延」五字，学士院看定，故有是命。 
八月十三日，大宗正司言：「枢密院编修官赵崇朴申请：宗子年长，四五十岁不曾训名，父无名籍，子无训据，乞行下诸路州县，明示年长未训名宗子，许日下经所属陈乞，保明具申。本司检准：在法，宗室降生，限一日报所属，限一季陈乞立名，以革伪冒之弊。自后宗子间有不遵条令，遇降生儿男，或不照应条法陈乞；或讨觅外姓男女，一时扶合厢邻，只经州县出给降生。及自立私名，亦不陈乞训据。遂于嘉定五年内立式申明：今后宗子降生男女，仰具三代家状声说其父曾不训名，系第几男，实排行第，于何年月日在甚处厢界(防)[坊]巷生长。收生老娘、抱育人同本家尊长共状结罪保明。召承信郎或迪功郎保官一员，所在州军厢邻次第勘验，委无伪冒，批书保官印纸，保明申司置籍，出给降生文帖。如有自获指挥之后续陈乞者，亦照格式施行，方与给据。行之许久，颇革前弊。所有宗子训名，亦照已得指挥，占偏傍避讳，牒报宗正寺训给。二者并是见行遵守。于今申请明示年长未曾训名宗子，经所属陈乞，保明具申。虽见念及宗子，免使因而流为外姓，窃虑伪冒之人乘时得以影射，妄作年长陈乞脱漏训名。本司今措置： 
      
如有似此年及四十、五十未曾训名宗子，亦照前来格式，仰同本家近亲尊长重结罪名，委保陈乞。仍具夹细家状，拟占偏傍，避父祖名讳，令召或文或武升朝官一员委保，经所在州军陈乞。本州岛军亦照见行指挥，取索降生干照，委官点对，如前次第勘验。委非过房讨养异姓儿男，结立罪赏，批书保官印纸讫，保明缴申，出给训名。如陈乞之人父祖已亡，失于陈乞训名，以致宗寺不曾该载属籍，即乞就与添注。」从之。 
十六年正月十九日，臣僚言：「仰惟祖宗睦族，超越前代。宗室之始生也，有降生以纪其实；既长也，有训名以示其别。分潢析派，整整有伦。今日本支蕃衍，视昔盖数十倍，降生训名，法非不备，然富者十不一二，贫者不啻七八。彼其经营一据，自县保明，至于州，然后上之宗司，道(理)[里]往来，费不知其几。所以家贫无力者每不暇训名，甚而降生有据，亦未必尽由宗司陈给。存亡之数，在宗司且不得尽知；名称之误，在宗寺亦安得尽革 臣尝见近日奏椟，有以『泽夫』为名者，考其三代，则父名『郴夫』。若此舛讹，往往非一。矧名既得不训，则他日应试，变易冒滥，岂无以一人而计会两降生据，而冒二人之试者乎 又岂无兄弟同试，而逊一得于文笔优长之人者乎 盖本名无定，则虚实难稽，其势固应尔也。乞申饬大宗正司，遍牒所在州军，移文各处尊长司：凡宗室，不问寄居见任，其未经宗司出 
      
给降生，与年及五岁而未经训名者，限以半年，并无勘会着实此句疑有误。，类聚申上宗司，次第出给公据。所有召保批书等事，悉准旧制。仍令宗司着为定令，每三年一次检举施行。庶几振振之盛，无不登名宗牒，而冒滥应举之风亦可少革。」从之。
 帝系 宋会要辑稿 帝系七 宗室杂录 赐名 
      
赐名
庆元六年十一月一日，诏宗子与愿改赐名曮，特除福州观察使，令就资善堂授书。详见资善堂门。 
嘉定十四年八月二十七日御笔：皇侄右监门卫大将军与从廾从吕可改赐名贵，从言从成。除果州团练使。十五年，转邵州防御使。
 帝系 宋会要辑稿 帝系七 宗室杂录 承继 
      
承继
嘉泰三年九月七日，诏：「庄文太子继嗣未立，朕每以为念。宗子希 可改名搢，令为嗣，补名千牛卫将军。」 
十七日，礼部、太常寺言：「庄文太子继嗣，照典礼合行祭告。行礼官差本宫都监一员、太祝一员，并于前一日绝早赴庄文太子攒宫致斋行礼。祝文一首，下学士院修撰。」从之。 
开禧二年五月一日，皇弟少傅、昭庆军节度使、吴兴郡王(柄)[ ]奏：「臣不善卫生，寖成绵痼之疾。念臣年(愈)[逾]三十，有子不育，堂有老母，何以自慰 而先臣香火之奉，亦遂孑然。伏望矜念，于近属中择昭穆相当者一人，与臣为后，庶几嗣续有传，存没不朽。」从之。 
