<!-- { "loadSidebar": true } -->
浙西路：上供紬九万二千八百四匹，内折钱五万八千三十四匹，折绫一万二千三百四匹，本色二万二千四百三十匹；绢三十八万一千二百二十九匹，内折钱一十四万三千八百五十二匹四尺二寸，本色二十三万七千三百七十六匹三丈七尺八寸；绫八千七百六十六匹。淮衣紬一万六千三百二十八匹，内折钱一万一千二百四十二匹，本色四千 
      
二百七十八匹；绢一十三万六千八百五匹，内折钱三万九千四百二十一匹三丈一尺，本色九万七千三百九十三匹三丈一尺。福衣绢一千四百四十匹。天申节绢七千匹。大礼绢三千七百匹。 
江东路：上供紬九万八千八百七十余匹，内折钱七万九千二十四匹，本色一万九千八百四十八匹；绢四十万六千三百三十余匹，内折钱一十一万九千六百五十八匹，本色二十八万六千六百七十四匹。淮衣紬二万六千五百三十余匹，内折钱二万一千二百二十九匹，本色五千三百六匹；绢一十三万七千九百五十余匹，内折四万一千三百八十六匹，本色九万六千五百六十八匹。浙衣紬六百匹；绢二万八千匹。福衣紬一千一百九十七匹；绢四千五百六十八匹半。天申节绢三千匹。大礼绢五千五百匹。 
江西路：上供紬五万二千五百八匹，内折钱四万二千六匹一丈六尺八寸，本色一万五百一匹二丈五尺三寸；绢三十万五千四百七十五匹，内折钱九万一千六百四十二匹二丈三尺一寸，本色二十一万三千八百三十二匹二丈五尺九寸。淮衣紬一万三千四百一十八匹三丈四尺，内折钱一万七百三十五匹二尺，本色二千六百八十三匹三尺；绢六万七千二百四十五匹八尺，内折钱二万一百七十三匹二丈三尺四寸，本色四万七千七十一匹二丈六尺六寸。福衣 
      
紬二千一十二匹；绢七千五百六十八匹。天申节绢四千匹。大礼进奉绢四千七百匹。 
淮东路：天申节绢一千二百五十匹。大礼绢三千七百匹。 
淮西路：大礼绢三千七百匹。 
湖南路：上供平絁三千匹。天申节绢二百匹。大礼[绢]二百匹。 
湖北路：上供紬三百七十七匹；绢三千九百五十九匹五丈三尺八寸；布八百匹。天申节绢九百匹。大礼进奉绢四千二百匹。 
广东路：天申节绢一千六百匹。大礼绢三千匹。已上并折银。 
广西路：上供布一十万匹，折钱。天申节绢三千二百五十匹。大礼绢三千二百五十匹。并折钱。 
成都府路：上供罗四十五匹；布六十七万二百匹；紫碧绮一百八十匹；生大绫七千八百六十五匹；锦一千七百段。天申节绢六千五百匹。大礼绢六千五百(一)[匹]。 
潼川府路：上供绫二万六千三百六十八匹；绢一万一千一百七十匹。天申节绢五千三百匹。大礼绢五千三百匹。 
夔州路：上供紬八百六十匹；绢二万二千三百三十二匹。天申节绢三千五百匹。大礼绢三千五百匹。 
利州路：上供绢一千五百匹。天申节绢四千五十匹。大礼绢四千二百五十匹。 
浙东路：上供紬一万三千三百六十一匹三丈，绢三十二万七千三百七十三匹九尺，绵六十四万七千五百三十四两五钱，丝二万五千三百八十九两，罗二万一千一百二十四匹，绫五千二百 
      
三十四匹。淮衣紬九百七十匹，绢三万四千五百三十二匹。福衣紬七百五十七匹，绢三千七百八十匹，绵三万二千二百四十一两五钱。浙西路：上供紬二万二千四百三十匹，绢二十三万七千三百七十六匹三丈七尺八寸，绵二十四万一千五百九十六两五钱，丝七万五千两，绫八千七百六十六匹。淮衣紬四千二百七十八匹，绢九万七千三百九十三匹二丈一尺。福衣紬一千四百四十匹。江东路：上供紬一万九千八百五十二匹三丈七尺八寸，绢二十八万六千六百八十一匹二丈六尺六寸，丝二万八千二十二两，绵六十一万四千四百七十二两二钱。淮衣紬五千三百八匹，绢九万六千五百七十二匹。浙衣紬六百匹，绢二万八千匹，绵八万五千两。福衣紬一千一百九十七匹，绢四千五百六十八匹半，绵一万九千四十七两。江西路：上供紬一万五百一匹二丈五尺二寸，绢二十一万三千八百三十二匹二丈五尺九寸，丝五万二百两，绵八万六千三百六十四两。淮衣紬二千六百八十三匹三丈二尺，绢四万七千七十一匹二丈六尺六寸。福衣紬二千一十二匹，绢二千五百六十八匹半，绵二万九千六百七十四两。湖南路：上供平絁二千匹。湖北路：上供紬三百七十七匹，绢四千八十三匹八尺四寸，丝一万二千四百四十九两六钱，布八百端。
      
利州路：上供紬一千五百匹，丝四十两。成都府路：上供紫碧绮一百八十匹，生大绫七千八百六十五匹，川毛布二百匹，锦一千七百段，布六十七万匹。潼川府路：上供绫二万六千三百六十八匹，绢一万一千一百七十匹，丝二万两。夔州路：上供绢二万二千三百三十二匹绢：原作「紬」，据上文夔州路条改。，紬八百六十匹，绵一万四千两。已上十路据户部供到合发上供外，余福建、京西、广东、广西、淮东、淮西六路并无合发数。
 食货 宋会要辑稿 食货六四 杂录 
      
杂录
太祖干德五年十月，命水部郎中于继徽监视绫锦院。朝廷平蜀，得绫锦工人，乃于国门东南创置机杼院，始命继徽监领焉。 
十二月，诏曰：「布帛之用，世道攸资；行滥之禁，律文具载。而商贾末此句当脱一字。，奸伪萌生，涂以粉药，咤而规利。渎乱典刑，无甚于兹。自今宜禁民不得辄以纰 布帛鬻于市，及涂粉入药。吏察捕之，重寘其罪。」 
开宝四年三月，监绫锦院、右拾遗梁周翰言：「在院见管户头，逐人料钱七百文，粮三石五斗，口食米、豆六斗；各用女工三四人，每人月粮二石，米、豆又六 D 。有一户头并女工共请一十六石五斗者，或少者一十三石五斗者。每人只管机三四张供应事，(禠)[褫]丝线、染练、纺络，又别破钱并物料。或布帛低弱，即科校匠人，户头不管。欲乞不置户头，令工匠自管供机，各与女工一分请受。所贵济赡得匠人。内有贫者，恐散失物料，即上历旋给，庶令均济。又看验大、小 
      
锦并皆颜色浅淡「小」字后原衍一「小」字，眉批：「『小』疑误。」当是，据删。，每匹中锦破深红线九两三分，花八斤。昨令匠人当面入染，每匹减下花一斤，比旧颜色鲜好。逐料更有余剩花，计至年终，极有出剩。所收出剩，乞逐季具数申奏。」从之。 
太宗太平兴国六年，废湖州织绫务，[男]工十人送京师，女工五十八人悉纟之。 
七年八月，诏曰：「泪巧之荡人心，载记申乎训戒；纂组之害女工，汉诏形于深谕。方今务修俭德，以敦俗化，而侈靡犹竞，淳素未隆。宜颁画一之规，以申率下之义。宜令诸处市买场及织造院，除供军绫、罗、絁、布、紬、绢、绵外，其锦绮、鹿胎、透背、六铢、欹正、龟壳等匹段，不得更买及织造。民间有织卖者，勿禁。川、陕诸州匹帛、丝绵、紬布之类堪备军装者，商人不得私市取贩鬻。」 
九年十月，诏曰：「有帛精粗不中数，幅广狭不中量，不鬻于市，斯古制么。颇闻民间所织锦绮、绫罗及它匹帛，多幅狭不中程序，及纰 轻弱，功药涂粉，以欺诳贩鬻，咤而规利。宜令两京诸州告谕民，所织匹帛须及程序。贾肆之未售者，限以百日当尽鬻之。民敢违诏复织，募告者，三分赏其一。」 
淳化元年八月，诏：「川、陕诸州，官岁市丝绵、紬布、绢帛等不能充旧贯，盖贾人利市侵其利，自今严禁之。限诏到，贾人先所市者悉送所在官，官以市价偿之。藏匿者，寘于法。」初，诸州上供绢皆常度外长数尺，及西上合门副使张昭允、内班都知冯守规类知左、右藏库类：疑当作「数」。，裂取余者， 
      
付染所上官杂染，以备他用，每岁获羡数甚众。既而士卒受冬服，度之不及程，昭允等悉坐免。 
至道元年二月，诏杭州置织室，岁市诸郡丝给其用。 
真宗咸平元年七月，广南西路转运使陈尧叟言：「准诏，劝课人民栽种桑、枣。切缘岭外惟产苎麻，望令折数，许官吏书历为课，仍许织布赴官场，以钱博市。每匹准钱百五十至二百，仍免其算税。如私自贸易，不在免限。」从之。 
九月，绫锦院以新织绢上进。是院旧有锦绮机四百余，帝令停作，改织绢焉。 
十月，诏：「扬州折博罗九万二千三百余匹天愿原批：「折，疑织。」，轻弱不中度，三司失于拘检，合行推鞠，用戒咤循。但以岁月稍深，干系者众，虑成追扰，特示宽矜。其干系官吏更不问罪。傥复有犯，断讫，仍勒备偿。」 
二年四月，废常州罗务。 
六年正月，户部言：「乞令江南、两浙转运司(输)[谕]辖下州军人民，今后不得织造短狭缣帛市易，致 公私使用。如违，乞依法科罪。」帝曰：「风俗所用已么，官司骤行改革，恐民间不知， 有犯者。可先行晓谕，限百日内改造。如违，方得科罪。」 
景德二年二月，诏诸路所市上供紬绢减三分之一。 
六月，禁造行滥物帛。申旧制么。 
三年五月，诏润州造罗务人工仍旧限十二日成一匹。时有言旧限如此，王子如制置江淮，减勒一月，日限既促，功课不供，比至年终，颇用笞捶。故有是诏。仍命刘承珪察京师库务，有类此不便事条例以闻。 
大中 
      
祥符三年闰二月九日，河北转运使李士衡言：「本路岁给诸军帛七十万。民间罕有缗钱，常预假于豪民，出倍称之息，及期，则输赋之外先偿逋负，以是工机之利愈薄。请令官司预给帛钱，俾及时输送，则民利获而官亦足用。」从之，仍令优与其直。 
八年七月，诏并州置场，中买军人所给衣绢。初，言事者称并州军衣岁给绢四万余匹，并自京辇送，如闻军中得之，悉以贸易土絁。起今如有愿中卖入官者，每匹官给钱千二百文，可省辇送之半。诏三司定(特)[夺]，悉以为便，故从其请。 
九月，诏三司给沿边戍兵冬衣，不得以轻纤物帛充支。初，河北转运司言：「(敛)[欲]以辖下诸州买扑酒课及次远军州折纳紬绢充军衣，却以天雄军等处绢上供。」帝虑其亏军士，故有是命。 
九年八月，诏三司：[诸]道州府上供物帛并须四十尺已上，其轻纤短狭者，收其直罪之收：疑当作「取」。。 
天禧元年三月，三司请令益州罢供鹿胎、透背，悉以衣帛上供，以给军衣。帝曰：「此色皆内藏所实，每郊礼，以充赏给，罢之非便。」令三司与内藏同议以闻。 
