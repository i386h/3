<!-- { "loadSidebar": true } -->
国初有内班院，淳化五年改黄门院，又改内侍省内侍班院，景德三年止名内侍省。所领旧有监，少监，内侍，内给事，内谒者，内寺伯，宫教博士，掖庭、宫闱、奚官、内仆、内府五局令、丞。(令)[今]置左右班都知、(左班右班都知)副都知，并景德三年置，以诸司使、副使已上充。初，左、右班各有押班，后止为押班，内殿崇班已上充。其属官有东西头供奉官、殿头、高品、高班、黄门六等，掌分番入直宿、出使之事，行幸给使，押班已上领省事。又有前殿祗候、高班内品、祗候内品、后苑内品、北班内品、散内品及寄班供奉、侍禁、殿直、奉职、小底。其内府局丞以上为加官，自小黄门以上皆有加官，至内常侍止。内侍已上不常置，亦有特为内常侍，以检校官为之，在内东头供奉官上。

《两朝国史志》：内侍省有左、右班都知，左班都知、副都知，右班都知、副都知，押班、内东头供奉官内：原无，据屠寄先生按语补。其语云：「寄按史志，『东头供奉官』上当补『内』字。」、内西头供奉官、内侍殿头、内侍高品、内侍高班、内侍黄门。都知以诸司使充，副都知以诸司使、副充，押班以内殿崇班以上充，领省事，然不备设。自供奉官至黄门一百八十人，为定员。凡内侍初补曰小黄门，经恩迁补则为内侍黄门。自都知至黄门皆番休直宿，或奉使中外，车驾行幸则供给使。又有前殿祗候、高班内品、祗候内品、后苑内品，其

     
掌与黄门以上同。凡以罪出者，降为洒扫院子，今北班内品、散内品是也。又有寄班供奉、侍禁、殿直、奉职、小底，日奉内朝，以备乘传急诏。凡天子巡幸，则执乘舆服御。其吏属则有前后行各二人，典二人。元丰改制，具载《职官志》。
太祖干德四年六月，诏曰：「宦者四星，着于垂象，给事宫掖，自有定员。人臣之家，岂宜私养，因而规利，尤紊旧章。准唐开元七年诏：『内侍五品以上，许养一子，以同姓者充，初养不得过十岁。』又准宝历二年诏：『百官及方镇之家，不得私置白身内侍者。』自今内官不(许)[计]班品，须年及三十以上，兼见在朝廷系职，方许养一(字)[子]。若是自有养父见在，不得转置养子，余依开元、宝历中处分。如降诏前已有养子数多者，不在此限。内外士庶不得将童男养为宦者及规求财利。所在严加觉察，违者不赦。」

开宝四年七月，诏曰：「前诏内侍不计官品高低，逐人许养一子，以充继嗣。近日访闻多有论讼，争竞资财，宜令宣徽院晓示见在内侍：自今日已前已有养男者，不计人数，明具姓名、年几，报宣徽院置籍收系。今后如年满三十已无养父，欲收养义男者，本家具姓名、年几，经宣徽院陈状以闻，候得指挥，给与凭据收养。若衷私养者，许人紏告处死，告者赏钱百千，以犯事人家财充。如诏前已有义男多者，不许人数，分析久后资产，特许诸子均分。如帐籍无名，不在此限。」

太宗太平兴国六

     
年五月，诏内班旧着黄者，自今令着碧。
雍熙三年十月，以内中高品都知王仁睿为(落)[洛]苑副使，仍旧都知，初领诸司副使也。

淳化五年八月，改内班为黄门。以崇仪副使兼内班左都知窦神兴充庄宅使，兼黄门左班都知，初领诸司使也。

九月，改黄门为内侍，以黄门院为内侍省。

真宗咸平四年七月，诏：「内侍省差出内品，所赐盘缠钱，候见枢密院札子，请赴班当面给之。」

五年五月，温台巡检、内品徐志通坐养百姓李欢男四人作男，得十二日，惧罪还本家；又纵军人夺妇人郑氏男，致郑氏抱儿入海死。诏决杖，配扫洒院子。因下诏曰：「内侍许养一子，前条具载编敕，年岁稍远，不知有此明文，致陷深刑，良增恻悯。再行告示，庶俾遵依。其今日以前已有数人，许令仍旧。自今宣徽院置籍收系姓名，分明告示，一依干德四年、开宝四年诏命施行。」

十月，诏：「内侍省应抽公人当直者，至日发遣，各归逐处，不得令宿班院。」

十一月，以内侍高品张仁恭为内侍省内侍殿直。仁恭从晋国长公主积岁，颇勤干，主为言，求迁秩。真宗以仁恭当迁内侍殿头高品，而给事主第，其名非便，故置是职命之，而给殿头高品俸料。仍令与殿头高班衮同排连，自今止以转补月日排名。

六年十二月，诏：「崇德、长春殿坐朝日，内侍省差使臣四人更番于板鄣觑步，如有窥觑者，密具名闻。」

真宗景德三年二月，诏：「比者入内

     
内侍班院分遣使臣于内东门等处勾当建置，名目细而甚烦，详其所掌，甚有可省去者。其内东门取索司可并隶内东门司，余入内都知司；内东门都知司、内侍省入内内侍班院，可立为入内内侍省，以诸务隶之。仍令逐处各据合行事件条列以闻。」即降诏条约，各令遵守。遂定入内内侍省管勾下项事：凡三司及凭由司等处，据诸处支遣过物取索同否，非传宣行遣公事，出札子赴逐处。在内库务及造作所合系本司除破物色，具帐点勘印书除破。诸王宫院及公主、郡县主宅奏乞物色，皇城六指挥及翰林仪鸾司、御厨、辇院宣给特支，皇亲下财出室迎娶，内降尚书内省札子取物。入内供奉官已下勾当公事，诸班内品勾当及出外监当，收补入内供奉官已下及料钱、(依)[衣]粮请受，日奏宿直并私身系名内侍季帐，定诸色人恩赐及身亡孝赠。应宣奉圣旨，合系本班勾当公事，皆着宣命指挥。
五月，内侍省内侍班院言：「准淳化五年诏，内班院改为内侍省内侍班院，入内黄门班院改为内侍省入内内侍班院，已止称入内内侍省，本班亦请称内侍省及赐新印。」从之。

八月，诏内侍省逐月差使臣于礼宾院监散蕃部酒食马价者，无得给食直钱，仍令勾当崇政殿门者提举赐蕃部酒食。

大中祥符元年四月，诏今后入内内侍省、内侍省(巡)更互逐年差使臣巡黄、汴河堤。

十月，东巡，诏：「自来车驾

     
出入，止差中使二人祗候传宣。自今令行在入内内侍省选中使五人，逐日入闱内承旨。」
二年正月，诏：「内侍俸薄，比以衔命出使事，例不藉俸给。自今一切止绝，(粮)[量]增俸给。」因言：「内臣以高班内品，广南旧有此名，宜改为入内内侍省黄门高品，视秩如旧。」

二月，诏：「入内内侍省供奉官改为入内内侍省内东、西头供奉官，殿头高班为内侍殿头，高品为内侍高品，高班内品为内侍高班，黄门为内侍黄门。小黄门如初收补，且称小黄门，候该恩转迁，方得补内侍黄门。内侍省供奉官、殿头、高品、高班、内品准此。」

四月，诏曰：「入内内侍省都知李神佑等首冠禁庭，总辖内省，属普行于庆泽，俾精考于勤劳。而乃自爽公平，殊亏整肃，致烦渎之滋甚，在宽慢以何多!聊行惩戒之文，尚示优容之旨。其都知李神佑、石知颙，副都知张景宗、蓝继宗，并可守本官；内供奉官范守逊、皇甫文、史崇贵、张延训，妄有觊觎，颇为烦黩，适行庆赐，尚示优容，可内侍省内常侍。」先是，封禅回，内臣有扈从升山者，有至岳下不升山者，有不从祀者，帝令都知司第其劳绩绩：原作「续」，《长编》卷七一记作「 」，兹据字形并参《长编》之文意而改之。，亲阅之，以劳叙迁，而守逊等竞述勤 ，皆望超擢，且言神佑等品第不尽公当且：原缺，据《长编》卷七一补。，止之，复来数四，神佑等不能禁止，故有是命。

是日，又诏：「内臣任诸司使、副使，有子隶入内内侍省隶：原缺，据《长编》卷七一补。、内侍省，经恩未迁者，并特迁补一人。」

十六日，又诏：「邓永迁已授入内都知，内中职官不欲更

     
在他局，其先勾当皇城司、整肃禁卫御辇院，并罢之。」
七月，诏：「内使宣赐，有送钱者，宜令本省差定其数，勿使过当。」时军校有亡殁者，赐钱五十千，其家以十千奉使臣，上封者言，故命条约。

九月，改洒扫院子为散内品，(请)[诸]色请受、差役悉如院子例。

十月，内侍省言：「本省使臣保任子弟，咸不乞隶本省，并补入内内侍省，望行禁止。」从之。

三年二月，诏内侍省，每车驾出入，差内侍二人，与御厨同散队食。」

三月，诏内侍省内品阙马及马病乞纳换者，须具名奏送群牧司。

四年三月，诏：「内侍监捕贼者，无得制非法凌迟物迟：原作「持」，据本书兵一一之六改。，仍每差下使臣，取知委状以闻。」

六月，内供奉官张承素请为故父赠丰州观察使崇贵立神道碑。帝曰：「中(宫)[官]立碑，恐无体例，如李神福、窦神兴曾立碑，即听。」

七月，帝谓近臣曰：「昨覃庆中外迁官，唯入内〔内〕侍省、内侍省官若依例以转，即自来在朕左右经历指使，勤墯劳逸不能均矣。因取两司姓名、入仕年月、勾当度数及祗应汾阴人数，(现)[亲]自较量劳绩改转，则勤劳怠易者有所区别。」遂诏从祀至脽上及河中府、入仕及十年者，至四京、入仕及十五年者，留司掌事、入仕及十七年者，并与改转。将命在外者亦如之。其请长假及事故人、仕未满年限者，量增俸给。内诸司使有子者，恩例外更特改转一人。

十月，诏：「先差内品往诸州勾当场务，其内皆是克复广南后即选识事强明者任之，今老不任

     
事，若别用后生者，多不能干。自今有内品员阙，精加选择，如阙人即改差使臣。」
五年二月，入内内侍省言，前行费逊乞依陈莹例转职。帝曰：「陈莹，太宗尹京日宅库前行，故特补殿直。入内内侍省止有前后行曹司名目，自今不得别置勾当官，余罢之。」

四月，诏：「内侍省本班内，今后所招人力，并须审听行止，保识分别，方得引赴内侍班勾当人处。仍勒与见在班人力五人递相合为一保，委不作过，重结罪文状于本省收附。如是班内稍有疏虞，若许令陈告，无人保委者即发遣出班。其有更巡兵士，亦取索三人共为一保，如无人保者亦替换。及令寅夜常切经略巡检，及不得令库务、仓场当直公人在班上宿。先于东、西八作司抽差到广德指挥节级、长行共四十二人，作两番，每番二十一人，寅夜在班，分作四铺，每铺五人，分定经次巡宿。打火割移名粮，系内侍省充打火从人，逐日皇城司差亲事官、节级点检。其入内内侍省所招人力，亦仰皇城司、入内内侍省依此指挥。」

十一月，内侍杨怀恩言家婢间谍父母，欲各居。帝曰：「中官皆是养子，亦宜深察此弊。」特杖一百，隶唐州内品。

