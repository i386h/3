<!-- { "loadSidebar": true } -->
九年二月十三日，监进奏院罗万、杨适各降一官。以三省言，进奏院递发正月五日赦书，内河南新复去处并合交付王伦赍行，不合一面便行入递故也。 
四月四日，奉国军节度使、检校少傅赵鼎落节度使、检校少傅，依旧特进、知泉州。以臣僚言鼎自知绍兴府乞闲，既遂其请，乃安于近辅，故有是命。 
十三日，广西提刑王珏降一官，冲替。以珏(胙)[昨]于去年八月九日已降指挥放罢，今年正月内进奏院内引，尚系阶衔，故有是命。 
十七日，端明殿学士、提举临安府洞霄宫折彦质落职，依前官，差遣如故。以臣僚言，彦质擢自戎幕，付以兵柄，御寇河上，溃散而归，及淮西之警，遽议敛兵议：原无，据《建炎要录》卷一二七补。，自罢政得祠，即帅闽粤，今虽已去郡，无所贬损故也。 
五月十七日，降授左朝奉大夫、直秘阁、前知果州宇文彬送吏部与合入差遣。彬于七年二月二十四日，以献《嘉禾图》降官放罢，今来辄复上书论诉乡官十数员不遵士检，复责之。 
六月二十五日，左朝请大夫、新除陕西都运仇迭可责授左朝奉郎、少府少监，分司西京，全州居住。迭辞新除陕西都运，上曰：「迭为侍从，不能体选任之意，避事辞难，拒违朝命。」故有是命。 
同日，广东运判周利见放罢。以臣僚言利见私增岭外卖盐钱故也。 
七月二十八日，徽猷阁待制、知 
      
严州董弅与宫观差遣。以臣僚言祷雨不虔故也。 
十月二十六日，徽猷阁直学士、提举(毫)[亳]州明道宫刘岑可特降充徽猷阁待制，依前宫观。以进士吴伸私印《吐金集》，前有岑简帖，既令具析以闻，故降职云。 
十一月八日，户部郎官、湖北总领邵相罢总领职事。未几落职，令吏部与远小处监当。先是，臣僚论相到官已来追催积欠，侵夺榷酤。至是，三省又言相职在总领，应副大军钱粮，坐视违戾，并不按劾，故再责之。 
九日，龙图阁直学士、京畿都转运使李迨落职，提举江州太平观。诏以迨被命偃蹇，稽留道路，到任即与孟庾不和，规求罢免，故黜之。 
十年五月二十四日，新利州路转运副使夏珙放罢。以臣僚言珙先任湖北运副日，科买竹木，役使军兵修盖第宅，故黜之。 
闰六月二日，观文殿学士、左正议大夫议：原作「义」，据《宋史》卷一六九《职官志》九改。、东京留守孟庾，资政殿学士、左太中大夫、南京留守路允迪，并追见任官职，路允修等并放罢，内孟庾家属送漳州，路允迪家属送全州，仍令所在州军差官兵津遣，逐州交替。以庾等留守二京，虏人入寇，不能守节故也。 
二十八日，赵鼎责授清远军节度副使，潮州安置。鼎初知泉州，论罢，以特进领祠，还至绍兴，言者论列，遂责授太中大夫、秘书少监，分司南京，与化军居住。既而再责左朝奉大夫，余依旧，漳州居住。论者未已，卒有是命。 
七月十八日，直秘阁、湖北提刑向子忞特落 
      
职，依已降指挥放罢。都省言子忞系缘总领司以职事按发放罢，今来子忞妄有奏陈，特有是命。 
十月二十八日，太中大夫、龙图阁直学〔士〕、提举江州太平观范冲，左朝散大夫、徽猷阁待制、提举江州太平观王居正并落职。以臣僚言冲、居正皆缘赵鼎进用，鼎既得罪，二人难处次对之职，乞赐镌斥云。 
十二月九日，广东提刑陈正由特降一官放罢。以臣僚言：「正由奏发提点刑狱尤深子押市舶司乳香纲沉溺等事。正由之与深，实交承也，深有不法，正由当具事由申朝廷施行，今乃曰『谨按』，又曰『姑摘其大者劾之』，又曰『以为天下臣子贪墨不体国之戒』，兹事前此所未闻也。朝廷既将深付帅司取勘，所有正由犯分妄作之罪，亦望施行。」故有是责也。 
十一年二月二十五日，右宣教郎、池州通判冯寿康，左儒林郎、推官杨徽并特勒停。以枢密都承旨周聿被旨点检沿江防守，言寿康等闻江北有警，辄将骨肉往外县安泊，本州岛所委职事并不肯躬亲前去，故有是命。 
六月十四日，知南雄州赵侁、沅州通判李尚义、主管台州崇道观赵庆孙、李处度、衢州判官龚鉴、萧山县丞陈宗盘并勒停，永不得与堂除差遣。以臣僚言赵侁等子道有亏故也。 
七月五日，福建路运判董将、江西运判孙邦并放罢。以臣僚言将昨为昆山知县，贿赂公行，邦昨为考功郎官，强买田产，岂可使之将漕，故有是命。 
同 
      
日，司农少卿高颖放罢。以臣僚言高颖初由伪境还，荐者以不受伪命，超进京秩，驯至亚卿，实无他能，故有是命。 
九日，前知信州刘岑责授单州团练副使副：原无，据《建炎要录》卷一四一补。，全州安置。以臣僚言岑前后在任妄用官钱故也。 
九月十四日，著作佐郎邓名世放罢。以臣僚言名世入馆以来，专务夸诞捷给，蔑视同列故也。 
十五日，潼川府路转运副使喻汝砺喻：原作「俞」，据《建炎要录》卷一四一改。、运判胡考宁并放罢。以臣僚言汝砺出漕乡国，为门僧报怨兴狱，连逮无辜，考宁蓄娼出妻，故有是命。 
十月七日，知万州冯时行先放罢，仍取勘。其后十二年六月十八日十二年：原无「十」字，据《建炎要录》卷一四五补。，特勒停。夔路转运司劾奏，时行擅置军额，招置刺虎一军，以为自卫之计，使民不得安业，故有是命。 
十一月二日，中书舍人朱翌放罢。十三日，责授左承事郎、将作少监，分司南京，韶州居住。以臣僚言，翌初由吕大中荐之赵鼎，遂跻清贯，故有是命。未几，又论翌附会范同，遂再有责云。 
同日，宗正寺丞邵大受放罢。十三日，除名勒停，化州编管。以臣僚言，大受每闻朝廷一有除擢，则浮言无稽，毁短百出，言者论列范同、大受更相附会，遂再责之。 
五日，资政殿学士、提举临安府洞霄宫李光责授建宁军节度副使，藤州安置。以臣僚言光罢政事而去，怏然不满，故有是命。 
十三日，范同责授左朝奉郎、秘书少监，分司南京，筠州居住。以臣僚言同当执政之初，首为迁葬之谋，骚动州县，今尚领真 
      
祠，窃优奉，乞重赐施行。故有是责。 
十二月三日，左通奉大夫、充徽猷阁待制、提举江州太平观刘洪道可责授濠州团练副使，柳州安置。以臣僚言洪道与岳飞交结，故有是责。 
七日，左通直郎、淮西转运判官刘景真特降三官，依冲替人例。以刑部言，景真不合信凭故朝奉郎段寅侄长卿伪说，当初改官系用举王与之作保故也。 
十二年正月十日，知徽州朱芾、前知宣州李若虚并落职，内芾放罢。后五月十三日，芾责授左朝奉郎、军器少监，分司西京，邵武军居住；若虚勒停，送徽州羁管。以臣僚言，芾等顷为岳飞谋议，不能赞其主帅，故有是命故有是命：原作「故故有命」，兹据通用文例改。。其后臣僚又论芾等不自循省，唱为浮言，乃再责之。 
十四日，大理寺丞李若朴、何彦猷并罢。岳飞之狱既具，寺官聚断，若朴等喧然力争，以众议为非，务于从轻，以臣僚上言，故有是命。 
二十四日，屯田员外郎刘无极、秘书丞孙汝翼并罢。以臣僚言无极孙近之党，汝翼范同之党，故有是命。 
二月四日，右司郎中庄必强强：原作「疆」，据《建炎要录》卷一四四改。、左司员外郎钱业并罢业：《建炎要录》卷一四四作「叶」。。以臣僚言附会范同故也。 
三月十七日，兵部员外郎朱辂放罢。以臣僚言其缘勾龙如渊之荐，躐致清华，故有是责。 
同日，江东提刑陈确特追两官，勒停。以臣僚言确被旨体究前知定城县费介，自去年十月至今年三月方申不法等，并不曾一件着实，已降两官外，再乞黜责。故有是命。 
四月二十 
      
五日，考功员外郎陈时举放罢。以臣僚(其)[言]时举附李光，初被谪，乃阴有异议，以朝廷罪光为非，故有是命。 
五月六日，刑部员外郎周林放罢。以臣僚言林与市井小人校计锱铢之末，士夫笑之，故有是命。 
六月十一日，左通议大夫、提举临安府洞霄宫王庶责授向德军节度副使，道州安置。以臣僚言庶傲而寡恩故也。 
十三日，左朝奉郎、工部尚书莫将，右通直郎、刑部侍郎周聿，并各降两官。以将等分画唐、邓地界，并不亲至界首，故有是命。 
十八日，冯时行特勒停。以臣僚言：「夔路漕臣李垧按发时行教习乡丁，以为跋扈，勘鞠久不伏。缘时行既非主兵之官，恐无跋扈之状，所念干系二百人，其伤寔多，乞将时行免勘，特降施行。」故有是责。余见十一年十月十日。 
七月二日，福州签判胡铨除名勒停，送新州编管。以臣僚言铨昨任枢属，狂妄上言，姑从薄责，而铨益唱前说故也。 
八月十一日，太常丞吴棫、秘书省校书郎陈之渊、王璧并罢职，与外任差使。以臣僚言，棫、之渊、璧朋附故也。 
十月十八日，道州通判孙行俭送吏部，与广南监当。以臣僚言行俭擅将行衙鼎新盖造为前枢密副使、贬道州王庶安泊之所，故有是命。 
二十一日，左朝奉大夫、提举江州太平观何铸责授左朝奉郎、秘书少监，分司南京，徽州羁管。先是，以臣僚六章论列，故有是命。 
十一月九日，直秘阁、知盱眙军沈该特降一 
      
官。以该将对境关报文字并不即禀朝廷故也。 
十二月一日，司农卿、总领淮东军马钱粮胡纺放罢。以臣僚言其将漕淮壖，迄无善状故也。 
二日，直秘阁、前知秀州方滋落职。以臣僚言滋为江东茶盐提举，所部县宰臧梓奸赃为监司所发，滋独蔽之，嘉兴知县不法，有越诉于台者，滋不容不知，知而纵之，实又蔽之，故有是命。 
二十日，左朝请大夫、知通州冯晋放罢。以臣僚言晋缘王黼亲党冒进故也。 
十三年四月二十三日，左朝议大夫、提举洪州玉隆观胡思，左朝散郎、直显谟阁徐林并勒停，思剑州、林兴化军居住。以两浙运副李椿年劾奏二人沮经界之政故也。 
五月八日，张九成与作宫观人，令南安军居住。初，臣僚言九成与径山主僧宗杲议论时政故也。 
六月一日，起居舍人兼侍讲程敦厚令吏部与合入差遣。以臣僚言敦厚 唱是非故也。 
十九日，中书舍人张扩罢。以臣僚言扩阿附程克俊，动摇国是故也。 
二十日，都官员外郎陈抃与外任。以臣僚言抃为孙近之客，寅缘进身，自近窜逐，私书往来不绝故也。 
二十一日，司农寺丞臧保衡放罢。以臣僚言保衡顷自编修改职，近复献颂进官，故黜之。 
八月十八日，秘书少监姜师仲放罢。以臣僚言初为浙漕，因席益之荐，遂得察官，自兹冒忝逾分故也。 
