<!-- { "loadSidebar": true } -->
情卤莽，夹带无行止、有过犯人等在内，当职官吏劾罪严断。其国信亦常切钤辖。仍晓示三节人等递相觉察，或有作过，仰同保人或知次第人密于使、副处陈告，候回雄州，交付本州岛枷勘情罪，牢固押送赴阙，其同保与免连坐，量与酬奖。若不陈告，亦当重行断遣，即不得虚有告报。所差亲事官即令皇城司子细拣选。」
十二月，诏：「自今管押三番使

      
臣，凡有起请、擘画未便事件，或乞添差脚乘，抽取诸色公人并制造行李物等，并令关报国信所，检会前后条贯，不得一面闻奏，直送所属库务。」
二年三月，内殿承制冯仁俊言：「管押三番接送契丹使回，据随行司录司贴司李元称，自天禧五年至天圣二年，接送往回八次，并无遗阙。准旧例，若不就本司迁转，即于优轻库务安排。今御厨系第二等重难，见阙后行，情愿就填。」许之。仍诏自今后接送三番所带公人，不得更指体去处，奏乞酬奖。

五月，国信所言：「客省传事郭荣称，每年契丹使到阙，祗应了当，乞改班行。」诏补三班借职，依旧祗应，止约依传事例，不得援使臣年限迁转。

三年三月，管勾国信所言：「翰林御厨、仪鸾司每年所借入国接伴三番器物陈设多破损脱落，望自今须拣选新好者，回日别贮。」诏自今后所差使臣管押三番者，并预先三五日前请领，赴国信所呈验讫，打角装发。

五年三月，管勾国信所上言：「每年接送契丹三番使臣，于在京库务将带物料不少，及至缘路州军，又更取拨钱帛，回日逐番各造帐赴当司投下，却从当司移公文取索，动经五七月未足。况逐州军系京西、河北转运管辖，虽逐度移文，缘不相统辖，延迟不赴。乞自今后每接送三番回京日，令使臣专差逐番元祗应亲事官监逐管勾官物。军大将、长入使臣等据合系回纳支使不尽物，限半月内须管纳了取索收付齐足，即先发遣亲事官归司。其三番手分更与限十日，依旧例攒帐赴国信所投下缴牒。三司乞限半月内先次勘会结绝。其使臣、军大将须(送候)[候送]纳齐足、见得归着，即归逐处差使。」从之。

五月，诏自(京)[今]人使到京，并令接三番管押诸司使臣与长入使臣及管押暖车殿侍、医官等同共押领一行礼物、车乘、鞍马、纲担、暖车，于人使后面随逐。仍令编栏寄班量押骁捷兵士三二十人编栏，同都亭驿于监门使臣处，据一行物色、车乘一一交入人使位内。候交拨了足，别无遗失疏虞，具状申讫，即得各归所属去处。其医官即须每日在驿祗候。至进发时，除三番、诸司使臣先行外，只令编栏寄班内轮那一名量押(绕)[骁]捷兵士三二十人，候进发日，于人使后编栏管勾。」

七年六月，审(院官)[官院]上言：「大理寺丞封直知瀛州河间县，祗应契丹使往来了当。检(书)[会]大中祥符三年九月诏，应系祗应国信所驿知县并与优差遣。四年五月，又奏定合入近者

      
与升陟差遣，合入远者与近便。」诏自今祗候契丹使者，更候一任知县，即与同判差遣。
景佑元年二月九日，国信所言：「通事赵万祗应九年，人使四十余次，欲乞与下班殿侍。」从之。

康定元年十一月二十六日，礼部郎中、知制诰贾昌朝等言：「奉诏差馆伴契丹回谢使，所有郭稹奉使及张奎接伴语录，并乞关送。及更有言语事(意)[宜]，乞令密谕臣等。」诏国信所郭稹、张奎语录封送昌朝等，仍今后并依此例。

庆历五年十月二十三日，国信所言：「奉诏相度王平奏，乞今后令河北州军破随处公用钱置衲袄，权借祗应人使、兵士装着，欲依所请。及乞逐处不系支给口食，即依三番兵士例给口食。」诏令逐处以不系省头子钱收置。如无，即破系省头子钱。余从之。

七年五月二十七日，入内都知张永和言，乞替国信司。诏永和管勾年深，别无遗阙，自陈乞罢，特降 书奖谕，以宣(和)庆使、遂州观察使此句文意未尽，当有脱误。。初自「初」至本条末，与前文全无关涉，且系时有误。盖本条前为庆历时事，后文所言「知谏院吴奎」乃皇佑三年在位。不知何故致误，存疑俟考。，契丹通好，其接送使人皆自今差三番使臣，缘路州军大困于须索。知陈院吴奎极言其扰，既罢遣三番，而顿置什物并令逐州官自办之。

皇佑三年三月皇佑：原无，据《长编》卷一七一补。，勾管国信所言：「自今通事殿侍与契丹私相贸易及漏泄机事者，以军法论。在驿诸色人犯者，配流海岛。若博饮 争、欺窃及损坏官物、书门壁者，亦行配隶。」从之。

十月，知谏院吴奎言：「迎送契丹使三番之弊迎：原作「近」，据《长编》卷一七一改。，所经道路如被寇贼。自寝罢以来，大河之北，

      
人人利之，特于私昵不便，故浮议纷纭，妄有攻夺妄有攻夺：原作「将有功夺」，据《长编》卷一七一改。，乞以言者姓名付外施行。」
五年二月二十一日，诏令国信所申明旧条，密谕河北州军，今后人使驿舍不得供设置州府图障。先是，户部副使傅永言：「臣昨奉使契丹，接伴副使李翰问益州事，臣诘其由，乃是尝于都亭驿见益州图。详此非便。」故有是命。

治平三年九月二十三日，国信所言：「点检公事、侍禁刘宗颜已再留点检三年，有兼勾当去处，欲乞差刘宗颜兼勾当德宁公主宅。每遇人使到阙，即乞长上祗应。」从之。

神宗治平四年未改元。六月，诏应差入国接伴等职(名位)[位、名]衔有北朝名讳者，并回避。

熙宁三年四月七日，国信所言：「接伴大辽贺同天节使、副吴几复等牒，使人到临清驿，有契丹下节迪列子、夷离根夜刺同宿契丹，(使)[死]者四人，伤者十二人，除孝赠钱绢外，未敢支对见生饩、节衣、朝辞例物等。」〔诏〕并依病患身死人例赐与。其迪列子、夷离根亦赐对见生饩等，如身死亦赐与孝赠。

五年六月二十五日，入内副都知张若水、押班蓝元震言：「乞罢北使、西人赴阙讫例赐管勾国信所及都亭西驿所官银绢。」从之。

八年八月三日，诏今后国信从人于宣武以下军差人，代车营、致远务、尚衣库所差人，从国信所(司)请也。

十二日，权三司使公事章惇言：「乞今后国信所于近上库务权差人祗应者，令一面关报差拨，不须牒省。」从之。

      
九月十六日，国信所言：「裁减大、小通事，大通事以五人为额，小通事难以裁减，止以六人为额。」从之。

哲宗〔元佑〕元年四月二十二日，国信所言：「辽国贺坤成节人使赴阙，合差接伴祗应人及给散行李等，未敢比附神宗皇帝同天节例施行。」诏令比附。

绍圣三年三月十八日，诏国信所今后祧主不讳，勿传与北使，以司勋员外郎王柏等言「顺祖、翼祖系祧庙，至今录与北人，北人既以为讳，则经由州府每与北人交语通书，并不得干犯」故也。

元符二年六月十八日，接伴辽国泛使朝散大夫、试秘书监曾旼等言：「新国信敕令仪例中不无增损，而事干北人者，恐难改革。又泛使往来，新条元不该及，乞下详定编敕国信条例所，取合用书状条式参详修定，编写成册，送国信所照使。」

政和六年十一月十三日，诏：「已降指挥：『管勾往来国信所使臣祗应并及三年已上，谨畏详熟，各与旌赏。大通兼掌仪韩士廉见任准备将领，可就升充正将。』其霍弼、韩士廉可特各转一官，所有霍弼与权发遣中山府路都监、韩士廉升充正将指挥更不施行。」

宣和七年十一月十九日，南郊赦书：「河北、京西、京畿国信经由驿路，近因使人连并往来，州县应办不易，内有借买过诸般物色未支还者，并限一日，须管支还尽绝。」

高宗绍兴三年六月五日，奉使大金国信所言：「近差到有官人，许带行前任、新任、见任请给，如

      
无前件请给，每月支赡家钱三十贯，每日各支食钱五百。缘今来本所内有差到见任官请给不一，往往不愿带行旧请，今欲乞应所差官不愿带行旧请之人，乞依已降指挥，止支破赡家食钱。兼有下节充代军兵之人，随身日支食钱五百并赡家钱等，并于行在或寄居州军从便勘支。内军兵除带破旧请，令逐营依旧批勘，应一行官兵等请给随家愿改移往所至州军，乞依已降指挥勘支。」并从之。
十一月十七日，三省言：「北使非晚到来，除已将大金国讳『旻晟』二字行下经由州军照会，如榜示、牌号内有此二字，并权行贴改外，所有见张挂应干文榜及民间卖物等见出牌榜，如金银匹帛铺之类，亦合指挥照应北使经由州县并临安府，仰于北使未到已前，将牌榜权行收藏。仍委官点检，不管稍有违戾，亦不得寅缘搔扰。」

二十六日，国信所言：「本所大小通事、传

      
语、指使、使臣等，遇人使到阙，引接使副、三节人从殿庭并在驿抄札听审语录、押送吃食酒 等，及入位承领传语计会公事，轮差奉使、接送伴觉察祗应。兼已奉旨差归朝人教习译语，亦合差拨逐色人习学祗应，即日止有一十二人，实见分差不足。今不敢依旧额差填，欲乞比旧裁减贴差，其所破请给，轮差祗应等并乞依见行条例。内大、小通事最要惯熟详审之人，仍乞从本所于见在人内选拣拨填。一、旧额管再留通事、传语、指使、使臣共二十四人，见在止有八人。今裁减，乞贴差六人，通共一十四人，阅习祗应，并乞从本部于见任得替待阙已未到部大小使臣内踏逐指差，及许拘收旧曾在本所充再留使臣填阙。大通事祖额五人，见在一名，今乞贴差二人，通共三人。小通事祖额六人，见在一名，今乞贴差二人，通共三人。传语祖额五人，见在二人，今乞贴差二人，通共四人。指使祖额八人，见在四人，今乞添差一名，通共五人。一、旧额指挥使下班祗应共二十人，准备祗应五人，见在止有四人，今乞添差，内六人充入额指使，二人充准备祗应。并乞下殿前司，先次 刷曾在所充指使下班祗应，如不足，即行选差发遣赴所。」从之。
十二月十七日，知临安府梁汝嘉言：「人使非晚到行在，昨来在京合系三衙差军巡人把巷约闹。今来本府依仿下项：一、自候潮门里并朝天门里，候人使到，并于一更三点断夜。一、朝天门里欲每十丈或十五丈置一铺，每铺差军〔兵〕十名或五名。一、所宿泊一门外，欲令临安府巡尉分地分约闹；候潮门里，乞朝廷选差施行。一、地内如有遗漏，乞加等断罪。诏：第一项依；第二项，每十五丈各置一铺，每铺差军兵五人，其军兵仰神武中军差拨；第三项，令神武中军并临安府各差兵将官二员，分地分约闹，仍具姓名申尚书省；第四项依。仍出榜晓谕。

