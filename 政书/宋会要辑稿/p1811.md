<!-- { "loadSidebar": true } -->
绍兴三十二年七月十七日，孝宗即位，未改元。新除江淮东西路宣抚使张浚奏：「臣被谴十五年，不获推荐一士。蒙圣慈特与罢政恩数，逐年举改官并升陟文字，不敢尽行陈乞。今欲举荐自二十九年至三十二年员数。」特从之。 
八月十三日，吏部状：「准付下权司农少卿史浩奏举右迪功郎、监行在省仓中界赵伯忱充改官亲民任使，系绍兴三十一年分权司农少卿第一员之数。本部会到司农寺状，本寺少卿即无立定额数，元有正官都洁、朱夏卿、杜莘老三员同任，内杜莘老已改除通权官。史浩发奏日，系三员在任。本部今指定，欲将似此权寺监长贰举官员数收使。」从之。 
十月三日，诏令侍从、两省台谏、卿监各举可任监司、郡守之人，以资序分为二等，一见今可任，一将来可任，限一月闻奏。仍保任终身。限满不举，必寘于罚。所举人令三省注籍，仍作图进呈。朕详加廉察，才行治 ，果如所举，增秩赐金，举主同之。不如所举，罚亦同之。见任监司、郡守才与不才者，亦令侍从、两省、台谏限一月具臧否品目闻奏。 
九日，吏部状：「准内降札子，自来选人改官，用前执政，及在内所隶长贰，在外监司、守臣荐举。比来习俗奔竞，举官之法大坏。目今除长贰外，应在外合举改官者，每岁以一半举已关升或寔历三考以上人，一半举历任以来通及六考以上人。如违，仰吏部觉察举官与被举之人，并 
      
行罢黜，去官勿原。本部契勘，诚为允当，乞自来年正月一日为始。如有补发，依此。」从之。 
十一月一日，殿中侍御史张震言：「恭惟陛下念四海之未治，思得贤部刺史良二千石，使之察吏牧民。特命侍从、台谏、卿监各举所知。天下之士如此其众，而在廷二三耳目之臣，岂能尽知之 臣愿明诏诸路监司，举部内守倅之贤者，荐之于上。又命郡守举属吏之贤者，荐之监司，类聚以闻。仍立限一月，使不容请托，则不敢妄举矣。」从之。 
孝宗隆兴元年正月一日，三省、枢密院奏：「奉诏：『朕嗣位以来，收召四方贤士大夫，布列中外，将集治功。顾武举之众，岂无其人 而拔擢之路未广，非朕忘也忘：原作「志」，钞录者抹改为「忘」。疑作「志」是。。其令观察使以上各举所知三人，三省、枢密院详议立格以闻。』今立定荐举格式下项：一、谋略沉雄、可任大计，宽猛适宜、可使御众，临阵骁勇、可鼓士气，威信有闻、可守边郡，思智精巧、可治器械，已上五等，令曾立军功观察使以上指陈实迹荐举。通习典章、可掌朝仪，练达民事、可任郡寄，谙晓财计、可裕民力，持身廉洁、可律贪鄙，词辩不屈、可备奉使，以上五等，令非军功观察使以上指陈寔迹，不许别撰举词。」诏依，候逐官举到，并于枢密院置籍录用。如诚立功效，其举官取旨推赏；如或败事，亦加责罚。不许举宰执、管军并内侍官亲戚，如违，令御史台觉察以闻。 
三月四日，吏部侍郎凌景夏言：「承去年十月九日 ，应在 
      
外合举改官者，以每岁合举员数，将一半举已关升或寔历三考以上人，余一半举历任及六考以上人。景夏契勘，若令寔及六考方得荐举，窃恐合在六考改官之人，无缘在前被举。今欲改六考作五考，庶无妨碍。」从之。
十八日，权吏部尚书凌景夏等奏：「准尚书省札子，臣僚奏荐举选改之法，历时既久，不能无弊。今若立限员之制，命有司检会绍兴以来每岁所改若干，取一岁酌中之数，立为定额。凡在选者，较其年劳，以次选改。岁终考核，不得过所定之数。关升者亦如之。所有荐章，权行寝罢。得旨令侍从、台谏详议。景夏等今看详，欲将选人历十二考以上、无赃罪，与减举主一员，其余并依祖宗见行条法。」诏依，仍令吏部开具三年举过员数，措置立额，申尚书省取旨。 
五月四日，中书门下省检正诸房公事余时言奏：「自今以荐举上书登对者，陛下察见其真才寔能，则无吝褒擢，以来贤士。其余仅可备用者，姑令籍记姓名，以俟选擢。无状者罢之，或坐其谬举，庶几息侥幸而贤能辈出。」从之。 
八月二十六日，吏部状：「臣僚言：『照得吏部放行改官，参照三年之数，初年七十员，次年五十员，至绍兴三十二年顿添至一百一十三员，多是不依旧制。用后来补发文字，前后相乘，更无限隔，合行裁减。』诏令吏部裁定，申尚书省。本部看详下项：一、臣僚言荐举法诸举官有员数，而被举之官身亡或因 
      
罪停废，不该收使者，听别举官。若前官举状不该用，或前一年有未举之数，并听次年再举。切详法意，非是不曾立定年限，既有前一年未举听次年再举之文，则是不许以后年更举。今欲听次年举前一年未用合补之数，若一年内偶有两政，或一政已补而事故者，听后政再补，仍不得出一年限。本部今看详，欲依所乞外，有日前补发并已到部，用考功收附之人，候到部日，许行收使。其四川已放散举主者奏状，自来年正月一日为始，并举主与被举之官乞不用者，听依此补发。一、臣僚言在京如户、礼、工部长贰、国子祭酒、司业、司农、太府卿少皆有许荐举改官之法，而不以一年之间除授几人，虽供职一日，便各依员数荐举，并无损减。今欲将诸部长贰及卿少等合举员数，分上下半年荐举。本部今看详，欲将诸部长贰及户部左右曹郎官并寺监卿少等应在内有合举官去处，每岁依条分上下半年荐举，数若不等者，听上半年从多，如未至半，下半年因差除等罢去，即不许荐下半年之数。举主与被举之官，或有身亡事故，许令补发。一、所乞选人改官员额，除七十员外，欲乞量添二十员。」从之。 
九月十五日，吏部状：「准批下知明州兼沿海制置使赵子潚申天头原批：「与后二篇子潇系是一人，恐有误。」按，据《宋史》卷二四七本传，作「子潚」为是。，乞依两浙转运使例，每岁减半举官，仍乞将本司官属，许本路监司互举。侍郎左选勘会，依格，两浙转运使副岁举改官二十员，县令 
      
六员。又条诸举承直郎以下改官者，三分之一充从事郎，乞条诸岁举所部官二员以上者，分上下半年，今勘当欲依本官所乞。」从之。《文献通考》：孝宗隆兴元年，诏选人历十二考以上，无赃私罪，与减举主一员。用闻人滋之言也。旧举主须员足，乃以其牍上。若举主物故或罢免，则不计，故有得荐牍十余而不克磨勘者。淳熙中，始有逐旋放散之令，人皆便之。 
二年二月十七日，诏知大宗正事令 、知明州子潚于宗室文臣正郎、武臣遥郡以上，各保举堪任宗官者二人以闻。 
六月四日，吏部状：「准批下阶、文、龙州经略使兼知阶州、权知成州吴(排)[拱]申，本司系朝廷创置，每岁合荐举员数，检照条格，别无该载。窃见诸路安抚使每岁许举承直郎以下亲民改官三员，大小使臣校副尉升陟二十人。今来本司未审岁依是何格例荐举，兼知阶州、权知成州，所有知州合荐举员数，未审作成州荐举，只作阶州荐举 本部勘会本官见知阶州，自合依条荐举本州岛州县官外，所有乞依安抚司举官，缘阶、文、龙州经略使止管三州，即无举官条格。」诏吴拱所带三州经略，特与依安抚司所举员数减半。 
十九日，臣僚上言：「昨具奏用人之弊，其事有四。其一，本无举官，假以朝旨，时暂差权，数日之间，举官数足而得改官者是也。准吏部牒，右文林郎朱希说陈乞磨勘，本部称本官昨权户部激赏酒库，系奉圣旨 
      
差权，因举主杨倓牵复差遣，依条许磨勘，即在朝旨，又在今降旨挥之前得旨放行磨勘。臣按朱希说所用举主，皆系时暂权差，又权省仓中界，只及一十四日。所乞杨倓举状，正是省仓中界举官，以此相凑，方得数足，即与臣前奏更无少异。都省信其舞文，更不照应，遂具奏闻，放行磨勘。」诏放行旨挥更不施行。 
八月二十八日，吏部状：「准批下右文林郎监平江府吴江县平望犒赏酒库张淀札子，乞依诸州赡军激赏酒库，用户部长贰及本路监司、帅司、守臣荐举升陟，关升改官。本部勘会到户部及两浙转运司称，两浙犒赏酒库所趁课息，应副大军支遣，系属户部拘催，与本部职司相干。所有本路监司、本州岛守臣，即无统摄，难以荐举外，所有用户部长贰荐举，欲依所乞。」从之。 
干道元年三月二十八日，权中书舍人蒋芾奏：「乞定岁举武臣之制，内而侍从、台谏，外而诸军统制官并观察使以上，各举武臣知兵法、有勇略、可为将者，岁若干人，悉以上闻。令三省、枢密院籍记姓名，将校有阙，以次迁补，或以为诸路总管、钤辖、都监、正副将。所举渐多，则内外兵官皆荐举之人，一旦用之，皆良将也。」从之。 
五月一日，中书门下省奏：「知明州兼沿海制置使赵伯圭状，前制置赵子(潇)[潚]任内获旨，每岁减半举官，仍将本司官属许本路监司互举。缘所降旨挥未有明文，窃虑将来互举之人，到部阻难。乞依 
      
逐路安抚使例互举。」从之。 
十月十九日，通判临安府赵子浒言：「向者光尧寿圣太上皇帝尝诏侍从，各荐宗室文臣京朝官以上二人，以备召用。乞降旨令待从于宗室中各举所知一二人，具以名闻。陛下俯赐延见，量其才而器使之，不惟宗姓自此得以所长见于时，亦足以广公朝得人之路。」从之。 
十二月十六日，尚书右仆射洪适奏：「乞令侍从、台谏、两省官举风力堪为监司、吏能堪为郡守者各一人，三衙知合举材武可守边者一人，举而不寔，甘坐其罪。俟举牍既集，臣与同列采其名寔相称者一二除授。或未有窠阙，则籍记以待有阙。仍录所举官姓名，他时有治行着闻，则推进贤之赏。否则随其罪之大小，取旨必罚。」从之。 
二年二月二日，诏侍从、台谏、两省官举监司、郡守，可依荐举旧法，如犯入己赃当同罪，余皆略之。从宰臣请也。 
六月五日，吏部状：「准都省批下白札子，勘会诸路转运系二员，分东西厅举官，止有一员去处，自合照应填日近是何厅分改除或替罢员阙。近来多是不称所填厅分，却将久阙官厅分便行补发以前年分荐举，及至吏部会问，本司临时称某官系东厅或西厅，是致难以稽考。本部看详，即无专一立定差除转运填替东西厅条外，其本司止有一员到(仕)[任]，虽无填替阙脚，自合将日后改除替罢之外，许后官次年内依条补发。如违一年条限，自不合补举。所 
      
有冒行补发之官，许本部按劾。」从之。 
