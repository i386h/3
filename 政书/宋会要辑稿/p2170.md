<!-- { "loadSidebar": true } -->
所属关报。所有差索，止凭逐官白状，亦无印凭，致步军司难以信验。其间或有多占之数，亦无以照会。乞将今后应差破步军司兵士剩员，除宰执、亲王、三省、枢密院、使相、节度使外，其余官差人，于步军司以千字文为号，置合同历子一道，遇差人执赴步军司，照会差填。如有差移替罢事故，各开具的实月日，合破已占见阙人数，军分姓名，并将见占人因事发遣者，各限三日申所属。其所属亦(见)[限]一日关报步军司。无所属者，并申合属曹部。如有违滞去处，乞令有司各立条禁。」并从之。
五年七月三日，步军司言：「本司所管兵士剩员阙人差使，蒙下东京等路州县 刷剩员四千人，至今未见差刷到一名。窃缘见今诸处窠名内例皆阙人，无可补填。欲乞差大使臣二员，分诣逐路 刷。」从之。

高宗绍兴四年正月十二日，诏：「今后应行在官等合破兵士及诸色人从，如所属差拨不足，并与依数批勘钱米等，许从本官雇募，仍随宜支给。」

二十七年正月二十八日，兵部言：「臣僚之家，合破宣借人兵内有逃亡事故之人，并不照应条法，依旧批勘支破钱米。欲乞下诸路州军，今后每遇帮支，仰取索付身并券历，照验指实，将见存人兵依条支给。如有逃亡事故之人，仰日下依条开落。如违及冒名承代，请人并帮书人吏并依诈欺法科罪。」诏依，仍令逐路转运司常切觉察，刑部遍牒施行。

八月九日，

      
臣僚言：「窃见诸路州军所管厢禁军皆有定额，禁军日合教阅，在法不许差出。比年以来，军政隳坏，且如监司赴任替移，例于管下州军差拨厢军接送，厢军不足，则以禁军填之。既毕之后，不发回元差州军，并各拘留在司桩管，谓之签厅兵士，别给口券，所费不赀。或借以般家属，或借以送行李，或借寄居当直，或借亲旧私役。不过敛一时之虚誉，然耗蠹国用，败坏军政，莫此为甚。欲望详察，付有司照见行条法下逐路监司，将见桩管在签厅兵士日下尽数发归元差去处。今后监司接送，据依条合破人数，分下诸州差拨。候接送回日，实时发回逐州。仍专委帅臣觉察，庶几兵无冗食，官无妄费，禁军教阅之法，不为虚文。」从之。
三十年正月二十一日，侍卫步军司言：「得旨，修内司并潜火人兵共一千五百人，可减五百人，拨赴步军司，充填雇募使唤。今欲除愿放停并发归元来去处外，将发遣到人依旧职名，并拨归本司厢备军指挥寄营收管。内将职名、请给稍高人充新招宣 ，余充备军，各依则例，支破请给。仍将前项人遇有拨填顾募不足去处，逐旋轮流差拨。有犯，依厢军条法断罪施行。」从之。

三十一年正月五日，臣僚言：「窃惟诸郡之置禁旅，本以严武备而扞寇盗。曩时固有边郡更戍之役，自南渡以来，不闻有是事，千百为群，仰食公上，工匠役作、苍头小儿杂厕其间。为郡将者，徒务收

      
为衙兵，名曰水下，次供私役。甚者至于有其名而无其人，则有所谓虚券者；有其人而非其真，则有所谓诡名者。而掌兵之官，又或与军校辈利其衣粮而私有之。加以诸军拣汰养老分下诸州者，每岁增添，又复不已。臣恐数年之后，卒伍多于农夫矣。今州郡之间，月粮不足，则取之加耗；春衣不足，则例皆折钱。竞取属邑，遣官督责，急于星火，预借夏税，侵耗上供。欲望自今后，如遇均下诸州招填三衙阙额之人，不得收在水下，次供私役，及将虚券、诡名，委守臣日下根刷改正。」从之。
孝宗干道六年八月二十八日，步军司言：「殿前、马、步军司逃走首身人兵解赴承旨司等，验内有不及等仗短小人，拨付临安府充厢军。欲乞改送本司，刺填左右武肃指挥。内有杂犯人，刺填忠靖指挥。收到人合得钱米，依昨临安府先拨到本司充填顾募人则例，日支食钱一百文，米二升半。非惟不须支破衣赐绵绢，亦贵差使不致阙误。」从之。

七年二月八日，宰执进呈殿前司旧司人数，虞允文奏曰：「趁朝参人多五十岁者，惟诸处窠占皆少壮人。大抵旧司人请给优厚，且少壮者多。若悉以充杂役，诚为可惜。」上曰：「然。昨议殿司拣汰人，别立军分，充诸处占破，却选旧司少壮人带甲入队，此说甚善。不惟汰去者有所归，而少壮人入队教阅，不虚费请给，一举而两得也。」
 职官 宋会要辑稿 职官三二 御营使 
      
御营使


【宋会要】


      
孝宗隆兴元年六月二十二日，诏浙西副总管李宝差兼御营统制官，措置浙西海道。

二十三日，御营使杨存中言：「已降指挥，车驾候秋凉日进发金路，先往江上措置营寨，并点检沿江一带守备事务。乞差御营提举一行事务一员，先次起发前去。」诏杨偰差充御营提举一行事务。同日，杨存中言：「先次起发，往建康府措置营寨，点检沿江一带守备事务合行事件。乞依昨御营宿卫使前后已得指挥，数内属官乞差主管机宜文字一员，干办公事、准备差遣各二员，准备使唤乞通差八员。行遣文字，乞差主管文字六人，书写文字四人，书奏二人。并许于六曹内外官司或使臣、校副尉及白身人，不以有无拘碍，指名抽差。一行官属等请受，于所至州军批勘。如在镇江、建康，乞于总领所粮料院照券批勘。」及又乞差点检医药(余)[饭]食官一员，请给并依准备差遣已得指挥施行。并从之。

同日，御营提举一行事务杨偰言：「乞比附参赞军事唐文若已得指挥，差属官一员外，使臣、人吏比唐文若更乞减三分之一，不拘常制指差。其一行请给券食钱、赡家钱、借请等，亦乞依唐文若已得指挥施行。」从之。

二十四日，诏殿前司诸军并令拨隶御营使、和义郡王杨存中使唤。

七月十九日，御营使杨存中言：「昨奉祠日，除旦望、起居、筵宴从驾上寿外，

      
余并免赴。今来差充御营使，所有常朝起居及本职奏事，乞听许引对。」从之。
九月二十一日，诏御营使杨存中依旧宫观，其见管军马，可拨归殿司。从其请也。

十月七日，诏：「御营使杨存中已乞解罢，依旧奉祠，限五日结局。所有属官，元系见任、兼职，并令归职任。」
 职官 宋会要辑稿 职官三二 都统制 
      
都统制


【宋会要】


      
建炎元年六月二十六日，刘光世言：「朝廷设一统制，体貌非轻。今因诸路起兵，有自称为统制者；有州县起发勤王人兵，管押一二百人，亦差充统制者；有诸道都总管及诸司妄称便宜差充统制者。今乞除行在及中都主兵官朝廷差充统制官外，余并罢。内已拨属御营使司等军马，其旧称统制者，并委御营使司都统制据其所管军马，改为管押官或部押官之类。」从之。

绍兴十一年四月二十七日，诏：「韩世忠、张俊、岳飞已除枢密使副，其旧领宣抚等司可罢。遇出师，临时取旨。其宣抚等司见今所管统制、统领(管)[官]将副以上，并改充御前统制、统领官将副，隶枢密院。各带『御前』字入衔，有司铸印给付。且令依旧驻札，将来调发，并三(者)[省]、枢密院得旨施行。仍令逐司统制官等，各以职次高下，轮替入见。委赏功司将未了功赏疾速取旨推恩。」

二十三年闰十二月十七日，诏三衙管军及御前诸军都统制官保明逐军统制官，供职满十年，无公私过犯之人，申枢密院取旨，与转行一官，至承宣使，依条回授。

二十八年三月十七日，诏：「田师中除太尉已八年，并有昨来遣发官兵李道等收捕徭贼、杨再(与)[兴]功赏未曾推恩，可并与转一官。制太尉、定江军节度使、鄂州驻札御前诸军都统制、提领营田田师中可特授开府仪同三司。」

二十九年闰

      
六月十七日，诏龙神卫四厢都指挥使、宁武军承宣使、步军司第一将统制官戚方已升都统制，可改第一将作前军。
八月八日，诏右武大夫、和州防御使、殿前司统制贾和仲改添差权发遣两浙西路马步军副都总管、常州驻札，请给、人从依正官，仍免借减。和仲以母老乞外任故也。

三十一年五月十二日，镇江府驻札御前水军副统制李辅等六人令离军，别与外路总管都监等差遣。以都统制刘锜奏辅等从军岁久，累立战功，今金疮发动，寔难从军故也。

三十二年五月十七日，诏魏胜守海州历时暴露，忠义可嘉，可除山东路忠义军都统制，依旧知海州。令户部出给料钱、文历。

隆兴二年三月二十七日，诏应诸军并枢密院都督府创置副都统制可并罢，只作统制官。

八月五日，臣僚上言：「臣闻，自古谓将帅国之司命，社稷之存亡系焉，人主所当注意而不可忽者也。当其东拔之际，若使以贿赂得之，则贤否混淆，功罪倒置矣。唐李骑纳赂于李齐运而得观察使，其后骑以浙西一道反；梁段凝纳赂于赵张而得招讨使，其后凝以禁军十万降，皆已然之明戒也。近见关报，大理寺勘到魏尚系左军统制，要带合职，于今年四月内问钱粮司游寔等处，取到所管众军口食钱三千五百贯文，买金一百两，并将自己银一百七十五两托黄自得寻讨关节，求带合职，可不严行惩戒 欲

      
望将魏尚重作行遣，降指挥，今后敢有受财，为诸将营求差遣，赃满者，当以军法从事，虽权贵不引荫。」从之。
干道元年二月二十日，诏：「应内外诸军统制、将佐等，除定员外，并行减罢。今后辄作名目，增重员阙，内委御史台，外委总领常切纠察，按劾以闻。差与被差之人，并加重罚。」从淮西江东总领杨倓之请也。

十一月十二日，诏兴州驻札御前中军统制吴挺近已自陈，除落熙河路经略安抚使，理宜优别。可特与升差本军都统制，填吴拱旧(关)[阙]。

二年正月二十六日，诏郢州防御使、带御器械、侍卫马军司前军统制顾晖罢带御器械并统制，与在外差遣。以主管侍卫马军司公事戚方奏晖(叙)[驭]众惨酷，治事不公，难以存留在任，故有是命。

二月二十二日，宰执进呈戚方申审升差统领官孟俊充统制副将差：原作「羌」，据《宋史全文》卷二四下改。，董苑充统领。洪适等奏曰：「孟俊今年九月方及三年，董苑充统领系升二等。」上曰：「孟俊可(衣)[依]差。董苑升二等，恐后求援例，且已之。」上〔又〕曰：「立定年限，省多少事，亦是良法。」

十月十六日，诏：「诸路御前诸军都统制，自后除总领、监司、郡守应有职事许行报谒外，其余宾客并不许谒见。」

