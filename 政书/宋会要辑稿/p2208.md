<!-- { "loadSidebar": true } -->
十月一日，诏中书门下省检正诸房文字、兼权户部侍郎王佐充都督府参谋官，从汤思退之请也。 
十日，左朝请郎、中书门下省检正诸房文字、兼权户部、充江淮都督府参谋官王佐状：「奉圣旨差充都督府参谋官，所有应干事件，欲乞并依宣谕司参议官魏杞等昨来申请体例并前后已得指挥施行。」从之。 
同日，诏拱卫大夫、知州防御使知州：疑当作「和州」。、主管台州崇道观董庠充都督府一行事务，从杨存中之请也。 
二十三日，汤思退言：「臣备位宰相，被命督师，惟敌人虽已议 
      
和，而奉使尚未过界。屯边之兵数十百万，当(北)[此]霜寒，不无暴露之孍。臣欲择日同属官起发，至淮上宣布德意，抚劳师徒。」从之。 
二十七日，汤思退札子奏：「臣契勘先请降到犒赏金银五十万贯，已附杨存中先次将带前去，乞更支降五十万贯。乞于左藏南库支降，见桩籴本银内支一十二万两，并见在金内支三千两。」从之。 
十一月六日，诏：「朕屈己遣使，欲安军民，而虏情变诈，遽尔称兵。所有魏杞等将带礼物、金银匹帛，可令都督府拘收。及于左藏南库支拨见钱三十万贯，令都督江淮军马汤(汤)思退将带前去，并充犒军支用。」 
七日，诏王之望可除同都督江淮军马，汤思退依旧带都督，可只在朝，差王之望充督视，限两日起发。既而王之望辞免，从之。是日，参知政 
      
事兼权知枢密院事周葵奏：「臣窃见虏兵渡淮，犯濠州及清河口，皆是前月二十七八之间，今已十日。虽诸处未有紧急探报，缘杨存中已将王琪全军发往扬州，今王之望除督视，必已受命。伏望圣慈速令往江上，号召两淮诸将并力捍御，此诚不可一日缓也。临阵易将，古人所忌，何况都督诸处军马而移易于陛辞之日，臣窃忧之。愿陛下勿更疑虑，推诚以待之望，使之尽力，庶几不 国事。所有之望除督视与杨存中称谓不同，恐外望有所轻重，欲令之望亦作同都督。更在圣裁。」有旨：「周葵所奏甚当，卿宜体国，勿复多辞。」 
八日，参知政事王之望言：「蒙恩除臣同都督江淮军马，臣待罪政府，疆埸有警，出董师徒，职所当任。陛下倚注之重，权参将相，所以用臣亦云至矣，臣岂敢有辞!但于今日事宜，有所未允，不得不为陛下言之。朝廷于两淮，前以大将二人为招抚使，后以从臣二人为宣谕使，非不可以集事，惟忧其缓急之际不相统摄，故以宰相为都督，则都督之置，正欲事权之归一也。宰相未出之间，又置同都督。使先往视师，犹有说也。及宰相翌日朝辞，忽改差臣为督视，则于都督之外又添一司。今以其称谓不同，改督视为同都督，名虽同矣而于实无异。且所以用宰相为都督者，本欲事权归一，今不用宰相而分同都督为二，则与向宣谕何异哉 汤思退开府两月，忽一旦改命，则思退固自难处。杨存中既已一面措置，号令诸将，调发军马，而又添一同都督，则存中又不敢专。是臣之此行，外则疑督师之心，内则损宰相之体，臣但见其害，未见其利也。存中官为三师，臣备员二府，而同为都督，权势既敌，不能相统，议论之际，谁敢先发!人之所见岂能一一皆同，相异则或至纷争，相推则有失机会，使诸将帅何所禀承 甚非元初置都督之意也。臣谓杨存中在殿岩三十年，为两朝宿将，陛下擢于闲散，使副宰相，必有以处之。都督置副，固以备其长之空乏，今长既不行而专任其副，乃陛下之素画，何必别置一人以贰其任哉  
      
臣之愚意，为今日计，就其所置而处之，则莫若选材能侍从官二人为存中之佐，则名体俱顺，权任归一，同异可否，事无嫌疑，庶几协济。臣非为身谋，辞难避事，(危)[安]危所系，不敢不尽其愚。陛下必欲臣行，臣敢不奉命而去 但恐他日必 陛下大事，臣虽诛戮不足以谢天下，然陛下亦岂得高枕而卧也!臣之所陈，不为无理，惟陛下为宗社熟虑，勿以人废其言，天下幸甚。」(安)[又]贴黄称：「臣前在建康府，辞免除参知政事、召赴行在恩命，乞且以故官终了使事，则臣今日之请非欲安坐朝廷以推避边事。」诏其理甚长，宜从所请。 
同日，汤思退言：「恭奉圣旨，令臣依旧带都督在朝。窃缘臣备数宰相，既预军国之任，今来不去淮上，不应复领都督职事。欲望圣慈特令解罢，其一行官吏、军兵等日下放散，各归元来去处。除臣即不曾支破券食、供给及借请外，其余官吏、军兵缘起发日近，并皆借请。乞下有司，其未经请者并行住支，已经请者依条二分回 。」从之。 
九日，诏同都督江淮东西路军马杨存中可特授都督江淮东西路军马。 
十四日，诏：「昨汤思退请降到激赏金银、官告等，并拨赴杨存中，充激赏支用，(今)[令]枢密院差使臣二员管押前去。」 
皇帝陛下以大军出戍两淮，暴露寒苦，临朝太息，宵旰轸怀。出内帑之储，并加激犒；举赏功之 十九日，诏参知政事、兼同知枢密院事王之望往江上劳师。以之望奏：「臣伏 
      
典，优答勋劳答：原作「合」，据王之望《汉滨集》卷七《乞劳师奏札》改。。宜遣大臣，宣布圣泽。今杨存中已真拜都督，专总兵权，臣叨预政机，将明是职。若陛下不以为不肖，乞差臣往江上劳师，庶几挟纩之恩，足以振起士气。」故有是命。 
闰十一月一日，诏李若川除刑部侍郎，依旧兼都督府参赞军事。 
干道元年二月六日，都督江淮军马杨存中言：「边境绥靖，臣依奉圣旨赴(关)[阙]奏事，所有江淮都督府，伏望特降睿旨，立限结局。应诸军功赏，疾速保明闻奏。」
 职官 宋会要辑稿 职官三九 司户 
      
司户
【宋会要】
      
《元佑令》：中州从八品，下州从九品。 
干道六年，(任)[汪]大猷乞令司户专主仓库。《职制令》：粮料院无专监，录事、司户参军同知，仍分掌给纳。绍兴申明，司户同书狱事。 
庆元四年十一月十一日，臣僚言：「和州见今所管户籍，较之三十年前已不啻五倍之多，自守倅而下，除知录、司理各管狱事外，祗有防御判官一员。凡直司签厅公事与省司仓谷库、常平财谷，尽责于判官一人之〔手〕，委是(官)阙事。臣窃惟和之与楚，事体一同，今楚州已蒙朝廷与辟置司户一员，亦乞照楚州体例，从朝廷添置司户一员。」诏令本路诸司公共奏辟一次。 
嘉泰元年八月二十三日，广东诸司言：「封州蕞尔山郡，不若中州之壮县，绍兴七年废为德庆之属邑，绍兴十年复置而为州。方其复置之初，郡县之官才止十员。自复置之后，增益曹职、丞簿、兵官、监当、岳庙、指使，共增一十二员。郡计不加于曩昔，廪稍视昔而倍差。乞以录参兼司户(益)[并]司法。」从之。 
四年二月二日，诏无为军置司户一员，兼司法。以前知无为军商飞卿奏，本军惟判官一员、狱官二员，乞增复司户。故有是诏。
 职官 宋会要辑稿 职官四○ 制置使 
     
宋会要辑稿 职官四○

制置使
【宋会要】

高宗建炎元年八月二十六日，遂安军承宣使、充殿前都指挥使、京城副留
守
郭仲荀
言：「护卫
隆佑太后
前去江宁府，节制一行军马及制置东南捉杀盗贼，东南安抚使、发运、监司、州军等依旧例
并听制置司节制。今安抚兼经制使，与(置制)[制置]司不相节制
，恐措置异同，不惟州县无所执守，兼军政不归于一，难以集事。乞并听本司节制。」从之
。
十一月十六日，御营使司都统制、充招捉(抗)[杭]州盗贼、制置使王渊言：「大军日用钱粮草料，及乡道间探人激赏，并随军火药箭、合用军器等，乞特降指挥施行。」诏令户部支银绢各一万匹两应副使用。 
建炎三年二月四日，诏除吕颐浩资政殿大学士，充江浙制置使，兼知镇江府；刘光世殿前都指挥使、检校太保，充行在五军制置使、镇江府驻札。并专一控扼江口，两司军马并同节制。仍命杨惟忠节制江东军马、江宁府驻札。先是，黄巘善欲除颐浩资政殿学士，上以资政非前执政者恩数，止与从官等，特除大学士。 
十日，吕颐浩言：「今来既充江浙制置使，专一控扼江口，下自江阴军口，上自瓜洲、石步、宣化渡，迤逦向上州军应干渡口，躬亲往来点检及措置防守，难以兼知镇江府。自江陵府至池州，乞委官总领，防守江口及措置战船。」诏颐浩往来经制，陈彦文、程千秋差充制置副使，梁永祖知镇江府。 
     
三月十二日，诏御营平寇前将军范琼为庆远军节度使，依前职充(制)[荆]湖北路制置使。同日，诏刘光世为太尉，依前奉国军节度使、殿前都指挥使，充淮南制置使。 
六日八日，御营使司言：「防秋在近，其沿江至海岸合定地分。今措置杭州、平江府、镇江府、常、秀州、常州东至于塘镇四十里边大江。江阴军江路与通、泰、扬州对岸，系浙西路，欲令浙西安抚使康允之带本路制置使。」从之。 
二十六日，诏右司员外郎刘宁止除直龙图阁，同提领水军，沿江制置副使。 
七月五日，诏张自牧差兼京东制置副使。 
八日，诏权发遣庐州胡舜陟除徽猷阁待制、淮西制置使。以舜陟上殿论事慷慨，请兵御寇以徇国家之急，故有是命。 
八月五日，诏浙东西路帅臣已带安抚使、都总管者，并不带制置使。 
闰八月一日，诏奉议郎、徽猷阁待制、淮南西路制置使胡舜陟除沿江都制置使舜：原脱，据《宋史》卷三七八《胡舜陟传》补。、知建康府，兼江南东路安抚使；王义叔沿江制置副使。 
祖宗时，所谓安抚者止管机密、兵马、边防等事，财计自有漕使转输，安抚所不预知，盖有深意存马。今日知州带安抚者又兼制置，及许便宜，是持朝廷生杀之权。若行之于兵马边防之间，即为大利；若便宜夺所隶州军财计，为害不细。契勘南康军隶属江州安抚，制置于 二十三日，臣僚言：「窃见自今诸州守臣既带安抚，又兼制置，及许便宜，权之要重可拟朝廷。伏 
     
今年七月内。访闻前江州安抚张澄差官行便宜公文，遍诣本军场务，微及井灶，并上供钱尽搬载上(般)[船]，本军帑藏为之一空。方欲离岸间，幸而张澄被责，不曾搬行。万一席卷，本军既阙绝支费，定生变乱。伏望止许漕使转输本路财用。」诏除用兵许依便宜指挥，余并禁止。 
