<!-- { "loadSidebar": true } -->
九月四日，诏知秦州吴雍依近降法，分四教场教汉蕃弓箭手。 
八年六月二十六日，哲宗即位未改元。诏罢秦凤路置场集教弓箭手，令经略司讲求土人习教所宜立法。本路经略安抚 
      
司公事吕温卿乞宽汉蕃弓箭手集教，故有是命。 
七月二十二日，诏河东第十一将下弓箭手新定团教等条格及创添上番人数更不施行。令本将并依旧条管辖教阅，不得有妨农务。如合增损条约，仰经略司讲求土人教习所宜立法以闻宜：原字仅存残笔，不可断言为何字，兹据前条文例补。。 
哲宗元佑元年三月十八日，枢密院言：「请以兰州、通远军沿边水陆田募人充弓箭手。他路旧人听带旧地换充，并依例给田。自买马者，加五十亩。仍官借钱粮，俟及三年，乃令应役。」从之。 
二十八日，诏罢提举熙河等路弓箭营田蕃部司。 
四月十二日，权发遣秦凤路经略安抚司公事范育言：「熙宁八年内，知秦州张诜奏，诸城寨弓箭手、寨户蕃户，稍觉阙食，欲将秦州省仓陈次斛斗借支接济，候夏秋熟日，常平仓拨还。今秦州外城寨省仓年计亦有剩处，经略司常平公据籴买粮草，亦有桩管之数。乞将来如遇本仓粮斛赈捄不足，许以省仓年计之余、陈次粗色斛米借支，并将经略司常平公据籴买粮草约度存留，准备缓急移用外，逐急支贷，或量减市价出粜。」从之。 
九月二十六日，兵部言：「泾原路陇山系官地例为人指占，量输租课，寅缘侵冒，略无色役。累有朝旨，令招刺弓箭手，而人户侵冒岁久，财力富强，奸弊日深，傥非禀自朝廷置局招置标拨，无以(度)[杜]绝奸弊。」从之。 
十月十八日，熙河兰会路经略司言，乞将新复呸口累川一带地土，依旧令定西城招置弓箭手耕 
      
种。从之。 
四年正月二十四日，诏石州葭芦、吴堡两寨弓箭手所贷钱斛，限三年为六料，随二税送纳。以同主管河东沿边安抚司公事郭宗颜请也。 
四月十二日，泾原路经略安抚司请将陇山一带弓箭手人马别置一将管句，仍以泾原路第十二将为名。诏令本司奏举大使臣二员充训练官，候二年减罢。 
十一月四日，诏泾原路弓箭手以家业分三等，月集社钱买马，上等二百，中等一百五十，下等一百，以备死损掭填。从本路帅刘昌祚请也。 
二十三日，殿前副都指挥使、武康军节度使刘昌祚奏，根括陇山地，凡一万九百九十顷，招置弓箭手人马，凡五千二百六十一人骑。赐敕书奖谕。 
五年四月三日，熙河兰岷路经略司言：「乞委城寨使臣同召募少壮堪耕战人刺充弓箭手。每员招及三百人，着业及一年着：原作「着」，据《长编》卷四四一改。，减磨勘一年；百人减半。仍委知、通提举，每及六百人，各与减磨勘一年，三百人减半。」从之。 
七月九日，泾原路经略司言：「请自元佑三年五月以后根括违法典买蕃部地土人，与免罪，许以两顷五十亩出刺弓箭手一人，买马一疋。」从之。 
十一日，诏：「泾原路陇山及安化县新招置弓箭手，及已降指挥将陈首违法并诸典卖蕃部地土人据顷亩合刺弓箭手诸：原作「许」，据《长编》卷四四五改。，令本路经略司指挥，别团为将团：原作「图」，据《长编》卷四四五改。，以训练将为名。」 
七年八月十八日，诏：「河东、陕西弓箭手，自今应排转、承袭、承替、补职付身 
      
文字，除十将已下从经略司一面给帖外，余悉令兵部上枢密院。都虞候以上降宣，指挥使以下降朝旨朝：原作「明」，据〈长编〉卷四七六改。，令经略司给牒。」 
十月二十九日，河东路经略司言：「应弓箭手年老或病患不任征役者，给公凭放停。今看详，未有立定许拣选之人，其间不无隐庇，切虑缓急有误驱使。欲委知州军并将官，因每岁教阅拣选弓箭手。如有年高或病患及尪弱不任征役之人，许本家或亲属内选人承替。若遇灾伤及七分已上，权免教，秪令作番次抽拣。」从之。 
八年正月二十七日，兵部言：「河东路麟麟：原作「临」，据《长编》卷四八○改。、府、丰三州弓箭手承见耕熟地者，与免一年；得旧熟地今荒闲者，与免二年；得生荒地者，与免三年上番。」从之。 
同日，麟府路体量安抚司奏司：原字仅存残笔，似为「安」字，据《长编》卷四八○改。，谙熟山川，通知出入道路，在边防诚为得力。所以招置不足，盖缘河外地瘠 ：「弓箭手每指挥多不敷额。缘弓箭手不费钱粮，可代正兵，而又便习弓马，勇于战盖：原字仅存残笔，不详何字，兹据《长编》卷四八○补正。，差役频并。欲行下河东路经略司详度，乞令巡检司多方招置外，其所招并须土人为保。若任内复有逃亡，任终考察，不理人数。」从之。 
绍圣元年四月十一日，兵部言：「河南州军弓箭手每遇耕种收刈月分，如愿替请，令五日一替。如地(理)[里]遥远，人情不愿，及农隙月分，即仍旧条半月一替。」从之。 
十一月一日，权兵部侍郎韩宗师言：「河东、陕西赋田招弓箭手，号边郡劲兵。请令六路经略司悉表隙地，益招置；地瘠，必以 
      
差增之。」诏逐路经略司措置，辟田、募士多者，枢密院以闻。 
二年正月十六日，兵部言：「投弓箭手者，经所属官陈状，召有家业二人委保不是奸细。化外两地供输蕃部、河东义军及已系弓箭手人，年十七至四十、堪披带、射七斗弓者，诸阙有两人以上投刺者，拣武艺高强人充。有司如招到已系弓箭手、河东义军，年不应格、不堪披带，不责保，或蕃部两地供输、化外奸细人等者，坐罪有差，仍奏裁。保识人亦坐罪有差。招弓箭手应赏而曾经上条责罚者，虽该恩原罪，不复推赏。」从之。 
三年五月四日，枢密院言：「泾原、秦凤、熙河路弓箭手、蕃兵，已专委锺传往逐路团结，及因便犒赏。按逐路正兵，昨等第给赐陕西、河东路经略司度牒回易，专备探事及激赏汉蕃将。今来遇有出入，或因锺传犒赏，经略司亦合相度，随宜于回易钱内给赏。」诏熙兰岷路、泾原、秦凤路经略司，随宜于回易息钱犒赏，务要汉蕃士卒例沾劳赐，激厉士气。并下鄜延、环庆、河东路。 
六日，诏在京府界诸路马军枪手并改充弓箭手手：原作「守」而被校勘者涂抹，今据《宋史》卷一九○《兵志》四补正。，兼习蕃枪兼：原作「蕃」，据《宋史》卷一九○《兵志》四改。。 
四年五月八日，诏：「张询、巴宜专根括安西、金城膏腴地土顷亩，可以招置弓箭手若干人，具图以闻。」 
元符元年二月十七日，枢密院言：「锺传奏，近准朝旨，往泾原与章楶讲究进筑天都山南牟等处。今相度，如展置青南讷心，须置一将。正将在青南讷心驻札，副将在青南讷心、岭耳中 
      
间驻；逐城寨防守军马，乞权于熙、秦两路辍那。新城内地土，并招弓箭手居住，仍置提举官二员。熙、秦两路弓箭手，每指挥以三百人为额，乞作二十指挥招置。不一二年间，须得数千民兵，以充武备。」从之。 
七月二十一日，诏：「陕西、河东路新城寨合招弓箭手，并依元丰四年九月诏，许别路弓箭手投换。其元佑八年四月不得招他路弓箭手指挥勿用。」先是，熙河兰岷路招置弓箭手李夷行奏请，新建会宁关，全赖投换弓箭手手：原作「弓」，据《长编》卷五○○改。，庶谙山川道路。故有是诏。 
二年二月十六日，枢密院言：「提举熙河兰会路弓箭手李夷行言，乞许弓箭手就城寨将副处招刺，以绝州府往返劳费，及留滞邀阻之弊。」从之。 
十二月二十一日，枢密院言：「吕惠卿奏，本路沿边汉蕃弓箭手、蕃捉生，自来每遇事宜，作一番差在沿边巡防把截及将下准备使唤，无事日分作两番。今西贼进上誓表，已裁减东兵外，寻令逐将据分定巡防把截等合用处，作三番或四番。令一番在边防守，余令下番，更不支口食草料。仍诸路并合依此裁减上番人数，庶汉蕃军兵稍得休息，及时耕种安业，不至坐糜粮食。」从之。 
三年三月八日，徽宗即位，未改元。提举泾原路弓箭手安师文知泾州知：原无，据《宋史》卷一九○《兵志》四补。，罢提举弓箭手司。从章楶之请也。 
徽宗崇宁二年十一月二十四日，提举泾原路弓箭手安师文奏：「据权通判德顺军事卢逢原申，根括打量出四将地分 
      
管下五寨，新包占到旧边壕外地土共四万八千七百三十一顷二十六亩零一百七十四步半。中间一万八千三百六十顷，系自来怀远、隆德、得胜、静边、治平五寨地分旧管三十六指挥合得身分地，每指挥元只合得五百一十顷。三万三百七十一顷二十六亩零一百七十四步半，系今来逢原根括打量到自来弓箭手冒占出剩地土数。除山坡沟涧不堪耕种之地外，有三万九百六十三顷五十九亩零二百三十五步半，内二万九百余顷已有成效。一万六千八百三十顷，已团立招刺、别成三十三指挥；四千一百三十三顷五十九亩零二百三十五步半，见召人请射。臣契勘朝廷方患新边之田为公私侵冒，设官立法，可谓备具。今来卢逢原根括到上项堪耕种地土，乞朝廷详酌，特赐优赏。」诏卢逢原特转三官，差提举鄜延路弓箭手；将寨官等，令弓箭手司保明闻奏。 
五年三月二十二日，权发遣陕西府路转运判官黄铎申：「勘会沿边新置城寨，远近甚有肥沃地土，多被城寨官及诡名目召人耕佃，或作园圃，蒙庇循习，官不检察。似此之类，有妨招置弓箭手。拟乞指挥下提举弓箭手司，体究冒占田土，分给与归顺蕃户耕种，使之奠居安业，而有常心。」诏依所乞。不得别致搔扰，使蕃汉人户有失安居。河东路依此。 
政和二年十二月三十日，诏：「诸路汉蕃弓箭手守边捍御，藉为军锋，素号骁勇。可令安抚司、提举弓箭手官存恤，使谋生足食，以寔边徼。仍令尚书省、枢密院同措置。」 
五年二月十八日，诏：「陕西、河东逐路，自绍圣开拓边疆以来，及西宁、湟、廓、洮州、积 
      
石等处新边，各有包占良田，并合招置弓箭手，以为边防篱落。至今累年，旷土尚多。盖缘自罢提举官隶属经略司，事权不专，颇失措置。根括打量，催督开垦、理断交侵等职事，尽在极边，帅臣无由亲到。窃虑因循浸久，旷土愈多，销耗民兵人额，有害边防大计。兼提举文臣罕能躬亲冲冒寒暑，奔走往来议事。可令陕西、河东逐路并复置提举弓箭手司，仍各选差武臣一员，每路勾当公事使臣二员。每岁令枢密院取索逐路招置弓箭手并开垦过地土，比较优劣殿最，取旨黜降。」 
