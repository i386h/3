<!-- { "loadSidebar": true } -->
十月二日，上谓辅臣曰：「向缘亢旱，许士庶直言时政阙失，投进书疏者甚多。虽皆经亲览，犹恐未能详究利病。可令后省官子细看详，有可采者具申中书门下省，条上取旨施行，庶几诏令不为虚文。」九日，又诏：「仍令中书籍记姓名，以备采择。」 
十二月二十七日，左朝奉郎、试给事中兼史馆修撰傅崧卿言：「奉诏举右〔朝〕散郎、 
      
知常州武进县吴师直堪充郡守、监司，其起奏误写为师孟。有此谬误，乞赐降黜，以为在列不谨之戒。」诏放罪。 
九年四月四日，诏：「应河南新复诸路州军民间利病新：原脱，据《建炎要录》卷一二七补。，许监司、守臣条陈，余官及士庶上书经所在州军缴奏。」 
近诏：臣僚上殿毕，具不曾辄论私事及侥求申合门。切缘台谏日逐上殿敷奏本职公事，即与其余官奏对事体不同。欲乞今后台谏官遇登对，止具所得旨应记注者依条关中书门下省外，免申合门别无侥求文状，所贵得体。」从之。 七月十五日，御史中丞廖刚等奏：「伏 
八月六日，臣僚言：「乞令州郡自今应管内去处若不雨过十日，至得通济日及月内雨旸以时，并各具状入递，申尚书省。水潦亦如之。令左右司置籍拘录，以时检察。仍令监司严行督责，其应报〔不报〕与报而不以实，徒为文具者，悉许按劾以闻。」诏：「今后州郡须管以时申户部，候到限当日缴奏。」 
十一年五月二十四日，诏登闻检、 院今后有献无益之言不干政体者，不得收接。时有诣检院(辙)[辄]献乐府者，即非政体，令还之，故有是命。 
二十五年十一月二十六日，宰臣言：「臣闻天下之事，皆自人主总览，人臣不过奉行而已。近来诸路监司、郡守以事达朝廷，止云由尚书省取指挥，殊失经意。自今事无巨细，皆须奏闻。如或准前违戾，许臣等具名衔进呈，当议黜责。」诏可。时宰臣奏欲示权纲悉归于君上，非臣下所敢专也。上曰：「此乃大臣任意所为，不欲朕知天下事。此奏可即行下。」 
二十六年七月十四日，诏：「士庶封事许诣登闻检院投进，仍令诸路监司、郡守条具便民宽恤事件闻奏。其言刑狱事委刑部，财计事委户部。仍委吴秉(言)[信]、王纶、凌景夏、贺允中分轮看详，务得详尽。」 
十八日，吏部侍郎张纲言：「有司看详群臣章奏，尚恐 远之人锐于纳忠，设意过当，有己出新意，而致冲改祖宗旧法者；有取便一时，而行之既久，不能无害者；有贪蠲复之名，而不以用度较之，致州县不免暗取于民者。若此之类，自非深思熟虑，实难遽见。望诏有司必须详审，究极事情，不得一切苟简。更乞万机之暇躬垂省览，惟不悖戾祖宗旧法，可以经久而实惠及物，乃听施行。」从之。 
二十四日，诏：「今后臣下奏陈故事，不许讲筵所取索副本，只就令通进司进入。」 
二十七年十月十八日，右正言朱倬言：「近日陈利害者或不深知朝廷之典常，或不洞究百姓之利病，得之口耳，即以上闻，为害莫大。欲乞自今献言者必送有司精详，参照既定，然后大臣审究至当。果若前法有害，不可经久，与夫不宜于民者，详具本末，剖析利害，上取宸断，付下有司，方可施行。」从之。 
二十九年七月九日，臣僚言：「内外官司文书期会，官吏因循偷惰之日久矣。又胥吏并缘为
      
奸，欲迟欲速，惟在其手。若不澄源，未易革也。望诏内外官司，今后应奏申文移并令实填月日，则易于钩考。胥吏虽欲巧为迟速，亦无所容其奸。然后严常紧之限于内，验地里日时之限于外，稍有稽违，重寘于法，庶有以革骄怠之弊。」从之。其后吏部亦乞今后应内外官司凡申奏文字月日并书，文字填写实日，并从其请。 
三十年四月十七日，诏：「自今臣僚陈乞上殿，令具状径赴通进司投进，不许于都堂纳札子，永为成法。」 
十月三日，诏：「昨依故事，左内侍官承受内外诸军奏报文字，虑恐稽迟，可尽罢承受官。今后诸军奏状札子并实封于通进司投进；三衙有公事，实时上殿奏闻。」 
三十一年四月二十四日，上宣谕宰臣曰：「臣僚利害奏札，士大夫自合亲书，不须计较字画工拙。」以上《中兴会要》。 
绍兴三十二年七月二十六日，孝宗即位，未改元。诏：「今后直言上书，并付中书门下后省看详，有可采者申尚书省取旨。」 
孝宗隆兴元年五月四日，诏：「自今以荐举、上书、登对真才实能，无吝褒擢。其余令籍记姓名，以俟选择；无状者罢之，仍追坐谬举。」从中书门下检正诸房公事余时言请也。 
九月十五日，诏：「已降亲札付张浚、王彦，令逐处兵将官有奏报文字及有陈乞，并不得倚托近侍进达，可径赴行在通进司投进。仍札下通进司照应收接。」 
二年十一月十三日，诏：「学校之士，久被教养，固知礼义。方今多事之日，必能爱君体国。如经检、鼓院有所献陈，自当采用，或加旌赏。若轻薄喜乱之辈，妄相 扇，不经检、 院，辄行伏阙之人，不问是何名色，为首者重寘典宪，余人等第重行编配。事在必行，仍令尚书省出榜晓谕。」 
荛有陈，必经御览，又尽以付两省臣僚，使议其可行。惟是日积月累，奏牍益多，看详去取，未能遍观。间有可采，虽以申上，别无明降指挥，是致四方之人多怀不尽，以为陛下求言而朝廷吝赏，省官不肯留意，有司不为保明。甚者 干道二年五月二十四日，诏：「今后看详四方投献书札文字，拟定等第将上。」以起居舍人陈良佑奏：「仰惟陛下临御以来，下诏求言，凡(侍)[待]报客邸，旅食无资，徒有望望之心望望，疑当作「怨望」。，不知朝省已为看详寝罢。欲望圣慈令两省官取四方投进书札文字同共考阅，议论可采者第为三等，量与推恩。如上等有官人与减二年磨勘，选人候改官收使，士人免解一次。中下等有官人与减一年磨勘，士人赐(东)[束]帛。此不过取其尤者十数人以慰籍进言者之心，且以示陛下勤于听览，尽天下之美；其余无可采者明日行报罢此句疑有脱误。。且岁一举之，使出上意，则四方之士乐为陛下献言，而聪明不壅，亦裨于治道。」故有是命。 
三年五月九日，诏：「依故事，在外惟前两府、在内惟大两省许用札子奏事， 
      
他官皆用表状。」臣僚奏：「通进司掌天下章奏案牍、在京百司文武近臣表疏进御颁布之事，职任为重，是以在于祖宗时，检察甚备，有谨密之戒，有漏泄之禁，有封题之式，有辄入之罚。虽旧任官高，时领要职，苟于格法不当者，不得上达也。伏见比来其制甚紊，不当进而辄进者，率尔得通，且又越格，惟以札子，十数累比累比：疑误。，上渎天听，亵尊违礼，莫此为甚。仁宗皇帝时有坐用札子奏事降官如张孚者，则祖宗之维持法度，何其严也!伏望明诏攸司，申饬条格，不应进而辄进及越格以札子奏事者，各令拒而不纳；当刑罚者自从旧制，监典官吏亦各有坐。庶几出入机要之地，不致轻慢，以黩国章。」故有是命。 
七月四日，诏：「自今沿边州军并监司、帅臣、主兵官并许用札子奏陈。」既而淮南路转运判官吕企中奏：「臣误蒙使令，即与其它路分不同。欲望许臣到本路，事干机密及臣有建明，并乞依干道三年七月四日已降圣旨，用札子实封奏陈，直达宸扆之前。」亦诏从之。 
五年五月八日，诏后省官置籍看详臣僚士庶言事，详择其可行者条上。臣僚奏：「切惟陛下舍己从人，比迹唐尧，好问察言，并隆虞舜。百职庶僚，有轮对之章；监司郡守，有五事之疏。以至公交车之荐召，士庶之投匦，无不为陛下言之。而累年以来，言事者不知其几人，或以看详而来上，或以条具而不报者，尚多有也。报可者不知其几事，或虽承受，而废格不行，或虽施行，而循习不省者皆是也。如此言之，是非将何所择，事之成否，复何所稽哉!昔司马光乞以上书言事者求其理道切审，各以贴黄节出，更以圣意择其善者施行，仍籍记姓名。遇有重难，委以干办，果有功效，仍(如)[加]进用。臣谓由(先)[光]之说，则言事者知朝廷有考言之意。如若其言可行，不敢诞谩，上下无壅，而言之是非，于焉而可(释)[择]矣。乞下三省详议，务令悠久遵行，庶几不负陛下孜孜求言之意。」故有是命。 
七月十二日，宰执言：「近日上书论边事者悉送两、编修官「两」下疑脱一「制」字。，择其可行者与可去者或可存留者，各以其类相从，置簿抄上，以备他日采择。」从之。
九年十一月四日，诏后省旋次择摘，取上书可采者，撮其枢要，断章取义，立为篇目，缮(泻)[写]进呈。从起居舍人赵师训请也。以上《干道会要》。《文心雕龙》：孝宗群臣章奏，取其所当行者疏之小册，以示大臣。或御便坐，则寘于香几，群臣皆得就观。又有记事版，书其要旨，以备遗忘。 
淳熙二年十月十五日，诏：「两淮州军及(师)[帅]臣、监司并驻札御前诸军应有事干边防军机文字，自今止得具奏，并申尚书省、枢密院，不得泛申他处。」 
四年十二月十二日，诏：「沿边帅臣、监司、守臣、诸军主帅应有边机事宜，除具奏外，止许实封申枢密院，四川仍申制置司。毋得 
      
泛行申发及用私札誊报。如有违戾，重作施行。内外诸军所有兵马帐状，自今止许具奏及申枢密院，不得泛申发兵部等处。」 
六年十一月十一日，诏：「自今官司书判并用行字，如有依某处行，改作从字。」从吏〔部〕尚书周必大请也。 
七年三月二十八日，诏：「祖宗旧制，诸路禁军委兵钤专一训练教阅。已降指挥，遇有奏闻事，如监司例具奏。自今合具奏事，务许径赴进奏院、通进司投进。」 
九年正月十二日，诏：「盱眙军应有合发奏报文字，承传旨回奏知禀札子等，并令进奏院赴通进司投进。」 
十一月三日，宰执言：「臣僚章奏，应帅、漕、郡守、主兵官如事涉兵机，许用札子。其余僭越犯分，有不如式，则令所属退还。其间帅守监司实有利国便民等事，若一例不许投进，窃虑壅蔽。」诏淳熙六年七月二十九日指挥更不施行。先是，六年七月二十九日，臣僚言：「窃见旧制，章奏凡内外官登对者许用札子，其余则前宰执、大两省官以上许用札子，以下并用奏状。凡沿边守臣与帅漕臣(拜)[并]主兵官许用札子。自后他司内郡应用奏状者或以札子，其间往往抵(许)[讦]前政，陈说已能。欲望申严有司，应帅、漕、郡守、主兵官如事涉兵机，许用札子；其余僭越犯分，其不如式，则令所属退还。」 
