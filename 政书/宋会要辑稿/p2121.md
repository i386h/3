<!-- { "loadSidebar": true } -->
【宋会要】
      
太祖建隆四年六月，诏：「尚书礼部所补太庙郊社斋郎，自今每岁以十五人为额。其荫补人并须年貌合格，试念书精熟。如经覆试引验，不合元 ，其本司官并当贬降。」 
干德五年九月，虞部郎中赵元拱、国子监丞高延绪坐试斋郎念经不实，覆试差互，元拱责授仓部员外郎，延绪国子监主簿。 
雍熙二年，诏：「尚书礼部自今补到斋郎，皆旋(其)[具]姓名，关报宗正寺。」 
真宗大中祥符六年七月，诏：「郊社斋郎经三次行事，方得投状注拟。如欲随父兄出外，并须奏听朝旨。」十二月，诏：「新补斋郎候礼部给牒，即赴太常寺公参。」事具太常寺。 
七年八月，权判宗正寺赵世长言：「自今斋郎、室长每年预太庙五大享无遗阙者，特放一选；如一年内全不到行事者，殿一选；只一两次行事者，勒守本出身选。仍遇郊禋，不在减放之限。」从之。 
天禧元年九月，诏太庙斋郎令铨司依大中祥符六年七月条贯郊社斋郎指挥施行。 
五年十一月，诏：「自今斋郎乞改补充室长、掌坐者，令(部)[礼]部于奏状内具投状月日。如内有丁忧者即除服制外，据投状月日已前，将两头零月日合为一周年，通计实理年限，申奏改补。并铨曹磨勘时，内有丁忧者，亦依此例，通将服制前后零月日如及一周年，与作一选施行。」 
干兴元年五月，仁宗 
      
已即位，未改元。吏部铨言：「准格，郊社斋郎补奏后五年，转掌坐；改补后五年，附奏，年满 下，复一选集。欲望自今年满不曾改补者，此类选并依诸色违碍选人体例施行。」从之。 
仁宗天圣四年闰五月，诏：「自今后所补室长、斋郎，并依例赴宗正寺公参。」 
九月，尚书礼部言：「太庙斋郎乞改补，多违《长定格》年限，当部即从选人施行。看详多不知格文立年限改补。欲望每年终录格文下都进奏院，牒诸路转运司，令告示：有随父兄在官，或乡寄居住者，如补授后及《长定格》内年限，并仰赴当部投状改补。如年及格，遇恩放选，赴南曹投状，更不在改补之限。若未欲参选，亦须依格改补，庶免时有殿选。其在京居止者，即礼部告示。」从之。 
八年九月，尚书礼部言：「臣僚奏荐骨肉补斋郎者，近年多有增添年几，以就合格。欲望自今并于奏状内明言所奏人诣实年几，其进纳斛人亦于元陈状内声说。」从之。 
庆历四年四月，诏：「致仕官之子孙授试衔斋郎，年及格者，与免选，除近便官。」 
嘉佑六年十一月二十七日，诏室长、斋郎年及二十已上，即令公参行事。以上会要
 职官 宋会要辑稿 职官二二 挽郎 
      
挽郎


【宋会要】


      
干兴元年八月，仁宗已即位，未改元。翰林学士承旨利瓦伊、学士晏殊等言：「至道中，太宗皇帝山陵时，宋白、梁周翰各奏侄男补充永熙陵挽郎。臣维有外甥之子王竦，臣殊有堂弟之孙询，欲各补充永定陵挽郎。」从之。

仁宗天圣元年正月，流内铨言：「据永定陵挽郎王竦称，蒙恩补授，赴山陵行事，别无遗阙，系是放选。乞比斋郎例注官。铨司检详《长定格》，斋郎、挽郎并是一类出身人，欲令王竦依斋郎例，许于南曹投状。」从之。《会要》
 职官 宋会要辑稿 职官二二 礼仪院 
      
礼仪院


【宋会要】


      
唐制有知礼仪院、礼仪使之目，自建中后，惟郊祀权置礼仪使，事毕即停。国初，止以礼院掌其事。雍熙初封禅，别命学士常参官七人同详定仪注，事毕即罢。大中(详)[祥]符元年东封，又命学士待制五人与判礼院利瓦伊、孙爽、姜屿详定仪注，事毕，遂不废局。汾阴圣祖降奉祀并然。真宗大中祥符六年八月，诏以起居院详定所为礼仪院，命兵部侍郎赵安仁、翰林学士陈彭年同知院。初置详定所，即命彭年领其事，以彭年修《起居注》，故命就起居院为官局。《长编》注：详定所自元年四月置，至六年八月庚午改名礼仪

      
院，徙起居院于三馆。七年二月，以参知政事丁谓判礼仪院，而陈彭年知院如故。先是，赵安仁与彭年同知院，至是安仁罢领事，止命谓与彭年领之。自是多以参知政事一员判院，以学士、丞郎诸三品以上一员知院，揭榜刻印，移文他局，悉以银台司为准。若中书、枢密院判院，则移文诸司，自宣徽院、御史台以下，皆用札子。其后别置院于右掖门外。凡行礼皆用仪仗法物。有不合典礼者，悉裁定制度。内外书奏中书礼房所主者，悉付之。择三司、京百司胥史以充其令史，又令礼部礼直官分番祗应，诸司轮番赴院祗应。急速公事，皆填印纸札子，实时行遣。时朝廷奉祠祭尤谨，凡作一事件，纤微委曲，多所规创。六月，诏：「礼仪院应行遣仪式：于宣徽院行头子，御史(头)[台]行牒处，礼仪院并札送。如不是中书、密院大臣判，即并行公牒，库务依旧行札子。于三司行帖处，并札付。于行牒处，亦牒。系祗应礼仪仪仗祠祭司分，亦札送。于诸路转运司，并两京、诸州府，或行牒，或行札子。应干议请事，于中书、枢密院，即申状。如传圣旨或常程小事，即依合门例写札子，用印送所属房分。应干详定仪注仗卫祀祭公事，合写到进呈者，如属中书，即具札子次第商量，附中书进呈。如系抽差执仪兵士鞍马，属密院，亦依此附进。应每遇行礼逼促，即逐急施行。令告报逐处，依合门札子例，用印发遣。如行下文字后，逐处报应未备者，批送逐处，重行供析。及诸处有所申禀，亦实时翻录。行遣不及者，批与指挥。应自东封后，凡行大礼，系太常礼院及详定所逐时文字，今来礼仪院并 索，一处编录收掌，准备检阅。其诸司礼仪条制事件，亦合分明编录。应干礼仪仪仗祠祭及缘行礼事，委逐处看详见今祗应仪式，如有未便事件，从本司擘划起请，申礼仪院参议改更。应仪仗礼服缘行礼所用放逐处，各取一事件看验。如有故闇不任整饰者，送三司，令本案判官管勾修整。内未合典礼事件，即别定制度。应遇皇帝升坛行礼，其升坛殿诸司祗应人衣服冠帻，令别遣一番，封(舂)[桩]管系。如有制度不如法者，即便参定。应帐设什物缘行礼及坛殿所用，令仪鸾司造撰一番，别库封桩，常时不得杂用。应诸司各祗应手分，每日常轮一人，祗俟缓急勾唤指挥公事。应每遇行礼合升坛殿祗应诸司职掌等，令于习仪前五日，各具逐处差定人数、姓名，赴礼仪院。合要公用钱，依礼院例，月给十千。应礼仪院主押人，月特支钱三千，前后行二千。其押到守阙人，须入仕及三周年，即依例给食直笔墨钱。后三周年，曾经祗应大礼无过阙，即牒御史台试书札，补逐处正名，叙理劳考。如功过杖已下一次，殿一年；如遇文字并多，听于馆阁楷书诸司守阙内选差抄
      
写。」
天禧元年三月，枢密使王钦若言：「礼仪院实司容典，以奉禋祀。创置已来，皆参知政事兼判。昨者宣读天书之际，臣受诏权令管勾，方当大礼，不敢固辞。今请别选官以总其事。」诏钦若兼领之。

仁宗天圣元年四月，枢密副使张士逊等言：「礼仪院占公人二十二人，岁费钱千七百余贯，非泛行礼支给在外，日逐行遣祗应不多。详定仪制，久来属太常礼院管勾，今请停罢。所有承受宣 、行遣公案诸般文字，并付礼院。」乃诏罢礼仪院，以知礼仪院、翰林学士晏殊，龙图阁直学士冯元为判太常礼院，同判太常礼院官为同知院。太常礼院，典礼所自出，大中祥符中中：原无，据《长编》卷一○○补。，又增置礼仪院，以辅臣领其事。至是始罢之。
 职官 宋会要辑稿 职官二二 大晟府 
      
大晟府


      
国朝礼乐掌于奉常。崇宁初，置局议大乐，乐成，置府建官以司之，礼、乐始分为二。府在宣德门外天街之东，隶礼部，序列与寺监同在太常寺之次。以大司乐、典乐为长、贰；次曰大乐令，秩比丞；其次曰主簿，曰协律郎。又有按协声律、制撰文字、运谱等官，以京朝官、选人或白衣士人通乐律者为之。又差武臣监府门及大乐法物库。又有侍从及内省近侍官提举。所典六案：曰大乐，曰 吹，曰宴乐，曰法物，曰知杂，曰掌法。其所辖则钤辖教坊所及教坊，吏属则有胥长、胥史、胥佐、贴书，掌官物者则有专知、副知、库子，工属则有乐正、乐师、色长、上工、中工、下工、舞师云。

徽宗崇宁四年八月二十七日，诏曰：「 者得隐逸之士于草茅之贱，获《英》《茎》之器于受命之邦，适时之宜，以身为度，铸鼎以起律，因律以制器，按协于廷，八音克谐。新乐宜赐名曰《大晟》，其旧(药)[乐]勿用。」

五年九月二十日，诏曰：「乐不作久矣。朕承先志，述而作之，建官分属，设府庀徒，以成一代之制。而近者省废，并之礼官。夫舜命夔典乐，命伯夷典礼，各分所守，其大晟府名可复

      
旧。」是年二月，尝省内外冗官，大晟府省废恐亦在是月，至此有复旧之诏。
大观四年八月十一日，诏：「大晟官徒廪给繁厚，未适其中。自今省乐令一员，监官二员，吏禄并视(大)[太]常格。」

宣和二年七月十六日，诏：「大晟府近岁添置按协声律及制撰，殊为冗滥，白身满岁，即补迪功郎，侥幸为甚，可并罢。在任者依省罢法。」

八月十五日，诏罢大晟府制造所。

十八日，尚书省言：「奉诏，在所及诸路乐工，旧制上系免行，后来增破请给，必为冗滥，可并依旧制。内在京乐工，遇朝会祠事日，特与支给食钱，仍立定人额。本府检会旧来祠祭共四十三次，今来年中祠祭及明堂颁朔布政通计八十一次，并非泛应奉在外教习食钱，见依本府格令外，今措置到朝会祠事日，特支食钱下项：上、中、下乐工、舞师各一百文，色长二百文，副乐正、乐师共六人，各三百文，乐正共二人，各五百文。本府见管乐正六百三十五人，舞师一百五十人，共计七百八十五人。今欲用见管七百八十五人立为定额，今后便不添人。其不足人，乞依例借教坊乐人并守阙舞师。契勘破教习食钱，每年都计支六千四百六十一贯五百八十文。乐正年终每名共支钱四十贯文，副乐正年终每名共支钱一十贯二百文，乐师年终每名共支钱三贯九百文，运谱年终每名共支钱三贯九百文。乐正二人，每名每月料钱十贯文，米麦各一硕，春冬衣绢

      
