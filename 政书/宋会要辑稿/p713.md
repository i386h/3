<!-- { "loadSidebar": true } -->
八月，太常少卿马元方请浚汴河中流马元方：原作「马尤方」，据《宋史》卷九三《河渠志》三改。，阔五丈，深五尺，可省修堤之费。即诏供奉官、合门祇候韦继升计度修浚。继升(言上)[上言]：「泗洲西至开封府界，岸阔底平，水势薄，不假开浚，请止自泗洲夹冈，用功八十六万五千四百三十八三十八：原作「二十人」，据《宋史》卷九三《河渠志》三改。，以宿、亳丁夫充，计减功七百三十一万。仍请于沿河作头踏道擗岸，其浅处为锯牙，以束水势，使其浚成河道。止用河清、下卸卒，就未放春水前，令逐州长吏、令佐督役。自今汴河淤淀，可三五年一浚。又于中牟、荥泽县各开减水河。」并从之，仍命继升都大巡护。及修浚毕，明年继升表请罢修河一年，可省物力。帝曰：「惜得夫役诚好，必然不为民患否 」继升极言其利，帝曰：「当更遣人相度，异日河决，虽罪言者，亦无益事。」 
天禧元年正月，都大巡检汴河堤岸韦继升、(长)[张]君平言：「汴河(遂)[逐]年栽种榆柳，并于人户科配，栽种失时，少有青 
     
活。递年增数帐管，遂勒逐铺作畦，收榆荚种莳，于闲隙地内栽种。欲望自今在任三年，如能沿河于闲地栽种椑五万株已上青活，委新官点检交割，州府保明闻奏，令佐免选，与家便官，使臣免短使，京朝官知县优与亲民。其在任官每一年栽种二万株，亦与依前项处分。」诏缘汴河州军管勾河堤京朝官使臣、令佐等任满，如委栽种及五万株已上青活，河堤别无 虞，新官点检交割，取本州岛府官吏保明以闻。仍自(齐)〔赍〕赴阙，于中书、枢密院通下，候看详应条，京朝官使臣与免短使、家便差遣，令佐免选。如不应条，不及数，显有情幸，干系官吏重行朝典。 
九月，诏曰：「睠彼京师，寔通汴水，是四海会同之处，念一夫覆溺之忧，俾设巡防，合行拯救。苟失性命，深用悯伤。爰形(勤)[劝]赏之文，式表好生之旨。应沿汴河州县，有误坠河之人，委本界巡检及习水人等画时救接，如溺者家愿出钱与拯济之人者听。或救接得贫阙人，即以官钱给赐。」 
二年六月，汴水涨九尺，遣臣诣万胜梁固斗门，谕勾当使臣均调水势，无致泛溢。 
八月，遣开封府推官周好问与八作、(推)[排]岸司检汴堤毁官司庐舍，计工料修迭。凡工二百四万。时开封府言，民屋低下，岸多(拥)[摧]圮故也。 
仁宗天圣三年八月，以汴水浅涩，遣使祭汴口。 
四年七月，枢密院言：「汴水涨，堤危急，欲令八作司相度京城西决泄入护龙河以减水势。」从之，遂于贾陂开决迭 
     
水口。毕，赐役兵缗钱。 
庆历六年十二月八日，勾当汴口张从一、张滋言三年水势调均，诏从一转西上合门副使，滋迁西京作坊。 
皇佑二年八月，命开封府判官张中庸往中牟县修筑汴河堤岸。 
三年九月，诏缘汴河商税务毋得苛留公私舟 。又诏三司河渠司，每年一开浚之。 
嘉佑二年六月，诏以真宗皇帝御制《发愿文》刻石于汴口灵津庙。 
六年闰八月六日，同判水监杨佐(官)[言]，据汴口检计功役八万三百一十一工，具到功毕， 日取放水势。诏汴口见攸人(贡)[员]兵士并等〔第〕特支。 
英宗治平二年七月，诏以狭汴河赏官吏有差。初，嘉佑六年，以汴河久不浚，(河久不浚)诏命都水监与淮南江浙荆湖制〔置〕发运使李肃之(祖)[相]度利害。都水监(察)[奏]：「汴河自泗(洲)[州]以上至南京水道直流湍驶湍：原无，据《宋史》卷九三《河渠志》三补。，不复须治；自南京至以上汴口水阔散漫，以故多浅。欲乞自南京至都门三百里修狭河木岸木：原作「水」，据《宋史》卷九三《河渠志》三改。，扼束水势，令深驶。俟三五年见次第，即复修汴口至京东水门外。所用桩梢止伐岸木为之可足。」诏从之。而以岸木不足，又募民出杂梢，度以为僧。凡用梢桩竹索三百八十四万二百，役工百八十六〔万〕四千，为岸三万一千四百步。自祖宗时固已尝狭河，其后久不复狭，方兴是役。论者纷然，以为不利，及成，人乃(使)[便]之。以上《国朝会要》。 
神宗熙宁六年六月十二日，上批：「汴水比忽减落，中河绝流，其洼下处才余一二尺许。访闻下流公私重船，初 
     
不预知放水淤田时日，以故减剥不及，类皆阁折损坏，致留滞久，人情不安。可令都水应干官司分析，仍下三司委差官同府界提点司自京抵陈留仍：原作「上」，据《长编》卷二四五改。，具有无损坏舟 ，比较累年所坏数以闻。」后提点吴审礼等言，检视舟 ，初无损坏者无：原脱，据《长编》卷二四五补。。 
十一月七日，中书门下言：「权判将作监范子奇乞不闭汴口，造木 截口，或打拨大河浮凌不入，常使水势通流，外江纲运直入汴至京，公私利便，经久委实可行。淮南江浙荆湖都大制置发运司乞再展十日闭口。」诏汴口相度。既而乞依范子奇所请，差人打拨凌牌及就汴口造木 栏截浮凌。从之。旧制，汴口启闭有时，至是遂不闭之。会高丽入贡，因令泝流而上。 
七年八月二十一日，同判都水监宋昌言、李立之、丞王令图言：「汴口已生杂滩，秋冬之交必稍退背，乞权闭汴口使水涸，增修堤岸斗门毕，再相度。」同判都水监侯叔献、丞刘璯乞不闭汴口，于孔固斗门下权作截河堰，使水入都门，候修堤岸毕，即开堰。诏如叔献等所请。 
八年二月二十四日，同管勾外都水监丞程昉等言外：原作「水」，据《长编》卷二六○改。：「尝乞京西三十六陂为塘乞：原作「以」，据《长编》卷二六○改。，潴水入汴漕运入：原无，据《长编》卷二六○补。，其陂内民田，欲先差官量顷亩，依数拨还，或给价钱。又采买材木遥远，清汴欲作三二年修，仍乞选知河事臣僚再按视措置。」诏翰林侍读学士陈绎、入内都知张茂则与昉等覆视以闻。其后绎等言水源足用，清汴有可以必成理。 
六月十六日， 
     
都水监言，汴、蔡两河就丁字河置通漕，从之。时有诏籴西京米赴河北封桩，患蔡河舟运不能达河北，故水官侯叔献、刘璯建议，汴河可因故道凿堤置，引汴水入蔡河。 
十二月二十六日，都水监言：「孙贾斗门之西，汴河北岸，共八处可置虚堤，渗水入西贾陂；并淤田司栏水堤开河一道，引水透入减水河，下注务泽陂，为五丈河上源。乞差杨琰管勾修置，陈佑提举。」从之。 
九年正月二十八日，中书门下言：「今安南营器械什物发付潭州，欲令都水监早开汴水。」从之。 
十年二月十三日，诏：「春候已深，无甚寒冻，高丽进奉使非久离京，汴口可令都水监于元拟日前促五七日。」 
六月二十八日，范子渊言，今月十八日兴工浚汴。 
九月二十六日，权判都水监俞充等言：「勘会汴口取黄河水经由京师，应副东南漕运，久来选任能吏，增置兵力，广聚物料，以为缓急之备。后多裁减，事难济办，合具申请。一、汴口久来差大使臣二员，内或小使臣一员勾当，并兼京西都大巡检汴河堤岸贼盗斗门。近岁兼管勾(洪)[淤]田，仍一员官高者同河阴县兵马都监，以便缓急差借河阴县教兵士。昨因裁减日，差小使臣二员，改作勾当汴口管勾京师汴河堤岸斗门淤田。况勾当汴口使臣所管地方，自京城西至汴口一百里，事责重于京东都大(堤)[提]举，权轻任(毕)[卑]，难为集事。欲乞差谙晓河事大使臣一员，仍留见在小使臣一员 
     
勾当汴口，并兼京西都大巡检汴河堤岸贼盗斗门、管勾淤田。内大使臣仍同河阴县兵马都监，其替罢小使臣却与河上一等差遣，不为遗阙。一、河阴管城县等沿夹河巡检，自汴口至赵桥地分约五十里，并河阴县雄武埽黄河巡河，旧有使〔臣〕二员通管，近减罢，令勾当汴口使臣兼行管勾。缘勾当汴口使臣常须在本口调匀水势，岂可更令兼管夹河巡检公事 欲乞比旧裁减一员，只差小使臣一员，自汴口至赵桥(汾)[沿]汴夹河巡检，专切修护堤岸，兼河阴县〔雄〕武埽巡河。乞本监选举。一、京西都大巡河司及汴口旧管部役使臣四员，内差使臣管押人船般运巩县山滩柴草二员，专管勾汴口上下约堤埽外，有一员诸处部役。近裁减都大司部役，只留汴口二员，全然阙人。欲乞依旧添差部役使臣二员，从本〔监〕选举。一、汴口旧管河清三指挥，广济、平塞各一指挥，并以八百人为额，计四千人。昨减并平塞并河清(地)[第]三两指挥，欲乞只将见管河清、广济三指挥并依添作八百人为额，据见少人数，乞下外都水监丞司于北京以下埽分割移河清人兵千人赴汴口填配，余数即令招填，比旧亦减一千六百余人。一、汴口官吏调匀水势，固护堤埽，近经裁减赏格，却以减省工料为重，调匀水势为轻，官吏务减省工料，不顾水势，以致汴水多不调匀，阻节行运。欲今后汴口官吏任满，减省工料虽应赏格， 
      
仍须埽岸斗门无虞，水势调匀，不阻行运，方与酬奖。凡诸勾当汴口兼管雄武埽官员任满，埽岸斗门无虞，调匀水势，不阻行运，方有赏格。」并从之。 
十月十七日，提举修闭决口所乞专差内臣，于断河内门处打断栏水堤，不得放水东流，从之。续诏凡取借什物、动使家事等，并(计)[许]不依常计，及所举受纳管勾等文武官，共不得过二十人。 
元丰元年三月二日，诏都水监调拨汴口水势，通接淮汴行运，其曹村决口水虽已还故道，三日一具疏浚次第以闻。 
六月十五日，权都水监丞范子渊言：「乞于汜水镇北门导洛水入汴，为清汴通漕，以省开闭汴口功费闭：原作「门」，据《长编》卷二九○改。。」诏候来年取旨。 
十月七日，权都水监丞范子渊言：「自来前冬至二十日闭汴口，今岁闰月，较之常年已是深冬，虑大河凌牌为患，乞先期闭口。」诏听前至日半月。 
十一月四日，都水监言，乞下京西人夫一万赴汴河口，限一月开修河道。诏止差七千人。 
十二月六日，知都水监丞范子渊言：「奉诏相视导洛通汴，今自河阴县西十里签河处步量至洛口，地形西高东下，可以行水，乞差知水事臣僚再按视。」诏遣史馆修撰、直学士院安焘，入内都知张茂则。 
二年二月二十一日，诏入内东头供奉官宋用臣及河水未通，毋俟卢秉押米运到京，先往按视导洛通汴利害以闻。 
三月十三日，诏发壮役兵二千，京东路厢军一千，滨、〔棣〕州修城拣中崇胜兵五指挥，并 
      
赴洛口工役。 
