<!-- { "loadSidebar": true } -->
四年十月，诏：「河北忠烈、宣勇军士，本自户籍选置，其老疾者许召人承补，即听归农。如闻补者逃亡，官司复取归农者充役，此甚无谓，自今禁之。」 
五年七月二十一日，诏：「河北、河东忠烈、宣勇、广锐军士，自今老疾者即归农，无勒召人承替，其阙员并自京差补。」 
六年四月九日，诏：「雄、霸州所调乡丁为忠顺军指挥，戍于河上，岁月既久，宜特迁补。」 
九年十月，知秦州曹玮等言：「本州岛先管保毅六指挥共三千人，后放四指挥归农。缘皆土人，谙识番情，便习射艺，况今逐户姓名并本管人员见在姓：原作「夹」，据《长编》卷八八改。，欲乞勾点教阅，准备非时防托。」枢密院言言：原无，据《长编》卷八八补。：「检会景德二年，以秦州保毅义军三千人自来分番边寨守把，甚有贫困不谙练之人，费耗家产禄廪，遂令选留少壮、会武艺而有家产者千人外有：原无，据《长编》卷八八补。，余并放归农余：原无，据《长编》卷八八补。。自后，知秦州王承衎、杨怀忠等累奏，自拣留保毅千人以来，多相决射及受雇替名逃窜，难为拘管。兼河民学武艺，惰农业，实无济用，乞并放归农。」令枢密院王钦若以此谕玮等，北来军兵数多民毅，前后累经相度，看 
     
详以闻自「北来」以下，《长编》卷八八仅作「令看详具奏」，疑有衍文。。 
天禧元年十月，诏：「河北、河东忠烈、宣勇兵士有老病拣给半粮者，自来令人承替。如闻多是贫独，无力召人，宜令转运司自今有如此类及不给钱粮者，逐处保明放停。所少兵士，并依本城例招补。」 
仁宗天圣五年三月，臣僚上言者，称秦州保捷五指挥人内，有年老及十年以上(者)[不]曾拣选者。诏就差陕西同提点刑狱崔淮拣选。其十年以上不曾拣选兵士，令提点刑狱司及秦州分(并)[具]因依闻奏。 
八月，诏：「河北、河东自今见在强壮身亡并老疾不在充应者，本家别差一丁承填。除依常例修完城垒外，非时不得勾集差使。」 
十二月，前河北转运司周好问言：「河北、河东强壮身死并年高残疾及见今单独不任充应者，令本家别差一丁充填。若无余丁，并于本村别户差选。」从之。 
景佑二年五月，诏：「施州义军，如闻多雇人代戍，既不时教阅，复私加役使。其令监司察视，违者以私役防兵论防兵：原倒，据《长编》卷一一六乙。。」 
宝元三年二月八日，中书门下言：「累据臣僚上言，请令诸州强壮教习兵战，以备征役。」从之。 
十一日，诏陕西州军，已差转运使张存等点集强壮，宜令安抚使韩琦等 行抚谕，无致惊扰。其应蠲免事件，规画闻奏。及令存、琦慰谕所差强壮，止本土防守城池，不差他处。 
康定元年三月，诏陕西所募强壮，止留捍守城池，毋得遣戍边。 
四月，诏河北都转运使姚仲孙、缘边安抚使高志宁密下诸州 
     
军添补强壮。初，知制诰王拱辰言：「昨奉使时，闻契丹不畏官军而畏土兵。盖天资勇悍，乡关之城，人自为战战：原作「馘」，据《长编》卷一二七改。，不费粮廪，坐得劲兵，宜速加招募而训练之。」故有是诏。 
二年七月，陕西都总管、缘边招讨司言：「准降下凤翔府通判张叟奏：『近边州军乡兵、弓手应三等户以上，暨向下有及四丁以上者，并不限十月初、正月终，但遇边上有事宜紧急，便许府郡勾集防护。』乞如所请。如不足，更于向下有物力弓手内勾抽，才候贼退，却放归农。」 
是月二十六日，诏：「比置宣毅指挥，以防守城池。其先所增弓手于第二、第三等户内选壮勇者，益旧额两倍，每五十人置节级一名，余悉放归农。」 
十月，鄜延路兵马都监种世衡请募青涧城土丁，不刺面，别名为一军。从之。 
庆历元年二月，中书、枢密院言：「欲委逐路总管等于本处职员内择有行止人，令募近边土人，(立)[止]充护塞指挥，(立)[止]在乡村教阅武艺，遇有事宜，勾集使唤。」从之。 
二年五月，诏：「乃者以河北、河东弓手为军，盖欲知乡川道路，服习耕战，而诸游冗之人，皆愿雇代人入籍。其非正身者，一切罢之。」 
闰九月，诏：「河北路义勇乡兵死而其家有丁壮者，令逐处选填之。」 
十一月，诏秦州六县保毅指挥，自今如敢私役者，以计佣律论计佣：原作「计农」，据《宋史》卷一九○《兵志》四改。。初，泾原路都总管程戡言天头原批：「此节载《宋史》兵四『陕西保毅』下。」：「陕西诸路旧有保毅，不知所置时。逐指挥不计人数，元不刺手面，父死子承，籍不可脱。原其初置之 
     
意，盖欲缓急集捍边陲。近年唯充州县夫役，无复责以武艺。比经点刺为保捷军，而家犹不免保毅之籍。今皆孤弱下户，既应役不任，即折卖田产。所买之家以分数助役，至五十家共负一夫之役。臣昨在秦州，见此辈每斩材、伐薪、修城、筑堤，未尝暂息，以至就佣，日不下二三百钱，加有都将敛率，诚可矜念。况诸路已有乡兵，沿边又有箭手，请并罢保毅指挥。」下陕西都转运使议经久利害，而永兴军通判邵良佐言：「陕西保毅军旧制：遇边上有警，暂集以守城，事已则放归农。今鄜延、环庆、泾原三路则不占它役，独秦州贼马未尝至境，其保毅四指挥仅三千人，常供役本州岛。贫瘁之民，久废农业，乞朝廷重约束之。」故降是诏。 
六年六月二十七日，知并州郑戬言：「本路义勇乡兵昨因明镐擘划，乞今后相度边事，或勾或放。今经二年，不曾教阅，虑因循惰废武艺。乞下经略司，每岁九月农隙之际，分两番，数多处分四番，番于本县教阅半月，逐州军吏教半月，放归田里。」从之。 
嘉佑七年六月，同判都水监张巩言：「前为河北转运使，所部辰、鼎、澧三州有系籍(二)[土]丁，习知山川险易之处，而不习战阅之事。请下(铃)[钤]辖、转运司，每岁冬初集本州岛教阅一(司)[月]，令戍管下诸寨堡，减北兵归京师。其技高者戍日少，次者戍日多，下者倍之。仍免其户下科调，人给口食二升。其技之尤高者，迁补之。」从之。 
神宗熙宁二年 
     
十月二十一日，知沧州李寿朋言：「乞将本州岛及干宁军界河之南低下经河水淤淀之地，不起租税，每二顷招强壮堪征役一名，充为寨户。如愿养马，更给地五十亩，只隶诸寨，更番戍守。所置将窠、兵仗、刺手之法，并依义勇条例施行。」诏以强壮为名。仍令河北安抚使司，应有合行处置事件，相度施行讫奏。 
三年正月，广南西路经略安抚转运司言：「土丁每年冬，勾赴本县教阅，次年赴州，并一月放散，有妨农务，已令诸州用十一月。」从之。 
八月，荆湖北路都钤辖、转运司言：「辰州旧用土丁二千人，分作三季入寨防托，每季计差六百人。今以江南铜安、龙门、漫水、叙浦等处闲(漫)[慢]地可减百人，仍展为一季。所贵人得苏息，不妨农业，省减禄廪。」从之。
七月二十六日七月：《长编》卷二一六记于十月，似是。，澧州言：「奉诏，与保毅更不(匈)[勾]追应役，只令一名纳钱三千。缘保毅充置年深，多本户下下各户贫民此句文意难解，《长编》卷二一六作「多非本户正丁，并各贫下」，当是。，沿边纳已前 ，土人并愿且依旧应役差使，更不纳钱。」诏本名合纳钱三千，更与减一等。咸平五年，李继迁叛李继：原作「益都」，据《长编》卷二一六改。，西陲用兵，遣侍御史吴蒨与陕西转运司阅缘边丁壮充保毅军蒨：原作「倩」；阅：原作「关」，并据《长编》卷二一六改。，凡得六万八千七百余人。给资粮，与诸军分戍。保毅之名自此始也。治平刺陕西义勇，环庆路保毅并拨充义勇；鄜延路或拣为义勇，余仍旧。秦凤、泾原路下应役止(约)[纳]庸钱，民颇苦之，故有是诏。 
十二月，知定州滕甫言：「中国夷狄之兵，常多寡之不敌。盖中国兵有 
     
定数，至于平民，则素不知战。战，夷狄之俗，人人能战，举国皆兵。此其多胜也。今河北州县近山谷处，民间各有弓箭社及射猎等人户，习惯便利，与夷人无异。欲下本道逐州县，并令募诸色公人及城郭、乡村百姓有武勇情愿学习弓箭者者：原缺，据《宋史》卷一四三《兵志》四补。，自为之社。每年春时，长吏就其射处劝诱阅试之劝：原作「观」，据《长编》卷二一七改。。况北人其俗劲悍，性亦乐为，缓急虽不可调发，亦足以防守。」从之。 
七年六月二十六日，尚书兵部言：「广南东路转运司申广南东西路枪手、土丁内，第四等主户有三丁者，以一丁为土丁，拣人材壮健者充，及立正副都头，使副都头各分番(匀)[勾]赴州教试，支与钱米等事。本司检会本路十四州，唯广、惠、循、潮、南恩五州已奉诏共置枪手一万四千余人，只是乡耆递相推排，不拘等第、主客人户。或招召不足，即于本属分差填。其第三等以上免本身役，四等以上免役，当何如也 所有都分将窠，只自副都头以上，除将所置枪手于在州教阅外，县委令佐，或差官以教，事毕放散。详此，只说于第四等以上主户有三丁者，以一丁为土丁，未委一户有六丁者合取二丁，或户有九丁者取三丁，为复今户内但有三丁以上者，只取一丁 以此未敢编排。其第五等旧系枪手人数，已行放落外，有九州岛元无枪手，只新定保甲，每户二丁以上取一丁充保丁。即未委重行排定抢手，或更不置立 今枪手是三人者，保甲是两丁以上，即 
     
不知枪手一户六丁以上，或保甲四丁以上，合又差一丁 及已系排枪手人户，尚无更排保丁已否 本部勘会，若依义勇条例，其第四等以上主户，每三丁合取一丁为土丁。又缘元降诏旨，只言第四等以上主户有三丁者，以一丁为土丁，及自来无土丁州军，合与不合差点 」诏令逐路经略、安抚、转运司，据元管枪手、土丁人户，依义勇例。广南东路每三丁差一丁充枪手，广南西路每三丁差一丁充土丁。其自来无土丁、枪手州军，即更不差置。 
八年十二月二十二日，诏广(广)[南]西路选募少健丁壮三二千守邕、宾等州城。不足，即于土丁内拣选。 
九年正月六日，诏：「广南西路经略、转运，应控扼州军并修城去处土丁，并支与钱米。修城者仍分番赴役。内不当控扼去处，即依条教阅，满一月罢月：原作「日」，据《长编》卷二七二改。。」 
