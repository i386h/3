<!-- { "loadSidebar": true } -->
神宗实录》成，大观四年蔡京等修《哲宗寔录》成，悉沿前例，皆得进官一等。内官承受，得与推恩。前自天圣五年，盖未有及三省礼房者也。礼房十四人得减二年磨勘，守阙守当官止与犒设一次守阙守当官：原误作「守当官守阙」，今改正。，则始于绍兴五年，议者又以为过。以是观之，今所用例非出于秦桧而何 桧破制削，不与士大夫为密，而与吏辈为器，其于赏典度越故常，与前日文具已寔之事，皆桧之为也。今陛下从大臣之请，既罢弥文，而礼房之推赏者八十八人，亦非典故。欲望特赐寝罢，以革乡来侥幸之弊。」从之。 
六年三月四日，给事中胡沂等言：「准诏条具并省下项：中书门下省见管吏额录事八人，主事七人，令(吏)[史]一十人，书令史二十人，守当官三十人，守阙守当官一百人。欲将守阙守当官一百人内量减一十五人，通将一百人试行遣一道，内取八十五人存留为额。其不入等一十五人，候正额有阙日，从上拨入，不许保引到人搀越。见管守阙守当官一百人，将诸房事务繁简比较，均减一十五人：如户房二人，礼房三人，工房二人，兵房二人，点检点检：原作「检点」，据下文改正。、知杂、催驱、开拆、承开房四人承开房：疑误。，印房、班簿、章奏、时政记房二人，外差人并不在此数。元管房分，吏房左选、吏
      
房右选、户房、礼房、兵房、刑上房、刑下房并如旧。点检房、知杂房、催驱房、开拆房，欲将点检房为名，以知杂、催驱、开拆三房并入。印房、班簿房、章奏房、时政记房，欲将印房为名，以班簿、章奏、时政记三房并入。一、制敕库房、架阁库并如旧。检正房见管吏额四人，欲将守阙守当官一名减罢。」并从之。 
二十三日，给事中胡沂等言：「条具并〔省〕下项条具：原作「修具」，据上下文改。：尚书省见管吏额一百六十八人，都事七人，主事六人，令史一十四人，书令史二十五人，守当官一十六人，守阙守当官一百人。欲将守阙守当官一百人内量减一十五人，通将一百人试行遣一道，内取一十五人存留为额。其不入等一十五人，候正额有阙日，从上拨入，不许保引到人搀越。见管守阙守当官一百人，欲将诸房事务繁简比较，均减一十五人：吏房一人，户房三人，礼房二人，兵房二人，工房一人，点检、写敕、催驱在省、(摧)[催]驱六曹房二人，印房、开拆、内降寔封、知杂房四人。见管房分，吏房、户房、礼房、兵房、刑房、户房、奏钞吏(案、房)[房、案]钞刑房并如旧，点检房、写敕房、(推)[催]驱在省房、催驱六曹房，欲将点检房为名，以写敕、催驱在省、催驱六曹三房并入。印房、开拆房、内降寔封房、知杂房，欲将印房为名，以开拆、内降、知杂三房并入。封桩户房攒算欲并入户房，御史刑房、营田工房欲并入工房，制敕库房、架阁库并如旧。」从之。 
四月六日，中书门下省言：「已降旨挥，中书门下省知杂、催驱、开拆房并入点检，章奏、班簿、时政记房并入印房，尚书省催驱在省并催驱六曹、写敕房并入点检房，知杂、开拆、内降房并入印房。」诏并许，知杂房仍以省杂司为名。 
七日，中书门下省言：「三省守阙守当官依近降旨挥，各拣试中八十五人存留为额，分拨诸房外，其试下并缘病不赴试，攒充额外减罢请给人。」诏：「依枢密院减罢人已得旨挥。愿依条比换名目出职者(职)[听]，仍与添差监当差遣一次。」 
八年七月三日，诏：「中书门下省、尚书省守阙依已降御笔朱书旨挥，各以一百人为额，令敕令所修立成法，先次施行。」以诸房言：「三省守阙旧系二百人为额，昨奉御笔，减作一百人，永为定额。后又因裁减作八十五人，是致人力不胜。欲乞遵依御笔旨挥施行。」故有是命。
 职官 宋会要辑稿 职官三 检正 
      
检正
【宋会要】
      
神宗熙宁三年九月一日，中书门下言：「奉旨议中书创置士人为属官。伏以中书统治百官，以佐天子政事，(布)[而]所置吏属，尚仍旧制，宜高选士人，稍依先王设弼置辅之意。今欲置检正五房公事一人，逐房各置检正公事二人，并以朝官充。见宰相、参知政事如常朝官之礼。检正五房在提点之上，逐房检正与提点序官，在堂后官之上。除亲属寺观职事相干外，余不许出入看谒。主书已下签书呈覆，不许接坐。仍录事、主书、守当官内省减不谙行遣者十人，与合得名目出职，更不添额。都检正官并逐房检正官并依三司判官俸料支给。内都检正官益以傔二人。所有合用什物，合三司依例制造，仍第破当直兵级。」 
四年十一月一日，诏：「应朝廷擢用才能，赏功罚罪，事可惩劝者，中书、枢密院各专令检正、检详官月以事准送进奏院，(编)[遍]下诸路。」 
九年十月二十五日，诏：「今后中书检正官所发贴子下诸处会审，并先执政处呈讫，方得发出。仍置簿抄上，每五日一次赴厅呈押。」 
十一月二日，诏检正官、检详官所兼领差遣并罢。 
元丰元年四月四日，检正中书吏房公事、尚书刑部员外郎向宗儒检正中书五房公事，候一年取旨除馆职。以宗儒言五房未便事可采，故宠之。 
九月十六日，诏以中书检正吏房公事王陟臣、检正礼房公事崔公度、检正刑房公事范镗并(蘉)[补]外。初，中书检正官溢员，至是裁减。陟臣等在职及二年者，并升□任。自今检正官以四人为额。 
二年五月二十七日，中书言：「近制，检正官四员除户房二员如旧外，孔目、吏、礼房共一员，比之他房，文字为多。乞令户房检正官通管礼房。」从之。 
九月二十九日，诏自今送检正官定夺文字令执政称事立日限。以户房检正官稽滞，司农寺、三司互奏(阙)钱文字上簿，因有是诏。 
四年六月二十七日，诏中书自今应相度、定夺、分析、体量、勘会、驱磨、点检之类，并置簿催辖勾销，委检正官量紧慢给限。 
三年，官制行，罢检正职务，分归中书舍人、给事中、左、右司郎官。此据《职官志》 
高宗建炎三年五月二十二日，都省言：「自中兴以来，天下多事，四方行移，倍增于前日。而宰相精力疲耗于案牍，致边防军政所当急者却致稽缓，□□无□□，以中书别无属官故也。虽有中书舍人，而其实词□□。契勘元丰以前有中书省检正官六房文字此句疑有误。，后又因置左、右司，遂不差，致朝廷及应报四方行移往往稽留，无官检举催促。今欲差官两员，充中书门下省检正诸房公事。内一员检正吏、礼、兵房，一员检正户、刑、工房。其 
      
请给、人从，并视左、右司，序位在上。于都堂置直舍，每员日给食钱五百文，于堂厨造食供给。所有左、右司郎官，却裁减两员。」从之。 
四年九月十六日，中书门下省言：「本省所行文字并是已经看详、勘当成熟事件，其检正两员乃成虚设。」诏：「中书门下检正诸房公事并罢，限五日之内人吏发遣归元来去处。今后所掌事务并依旧制。」 
绍兴二年三月十五日，诏中书门下省复置检正一员。 
八月七日，检正黄龟年言：「自军兴多事，置检正专一验察检举。其通进司每日承受进降给发等事，干(兴)[与]本省。缘未置检正以前，虽系后省管辖，今来复置检正，未审许与不许检察。」诏许检察。 
四年四月五日，检正诸房公事仇愈言：「检正每岁举官员数，欲乞依左、右司郎中例施行。」从之。 
三十二年十一月四日，诏：「尚书省吏房、兵房，三省、枢密院机速房，尚书省刑房、户房、工房，三省、枢密院看详赏功房，尚书省礼房，令左、右司郎官四员从上分房书拟。其中书门下省诸房，令检正书拟；枢密院诸房，令检详书拟。」 
孝宗绍兴三十二年已即位未改元十一月四日，诏中书门下省诸房令检正书拟。从左、右司请也。 
隆兴元年八月三日，中书门下省检正房状：「依指挥(并)[并]省吏额。见管令(吏)[史]至私名五人，除令史、书令史、守当守官阙各一名依旧存留外「守当守官阙」疑有误。，裁减私名一名。见在人 
      
且令依旧，将来遇阙，更不迁补。」 
干道二年十一月二十七日，诏：「中书门下省检正系所掌朝廷机要文字，不许出谒及接见宾客，亦合遵依两省官已得指挥施行。」 
三年七月二十二日，中书门下省检正诸房公事史正志言：「欲将检正房令史今后理四年三季，通入仕须实及二十年，如无赃私罪犯，方许依条解发出(赃)[职]。庶几革去侥冒补官之弊。」从之。 
六年三月二十三日，检正房状，依指挥并省吏额。见管四人，欲减守阙守当官一名。从之。 
四月七日，诏中书门下省检正房以「所」称呼。 
八年五月十九日，诏都(承)[省]检正、左右司检详、编修，每日依六曹郎官法通轮宿直。如遇次日朝参等日分，仍免期集，及报御史台、合门照会。 
淳熙十三年十二月九日，诏检正所减亲事官一人，白直兵士二人，杂役兵士二人。以司农少卿吴燠议减冗食，下 令所裁定，故有是命。 
十四年七月十四日，诏：「付下封事可令检正都司逐一看详，有合施行事件，开具申尚书省，亦庶几求言不为虚文。」《大典》卷一万九百四十四。
 职官 宋会要辑稿 职官三 裕民局 
      
裕民局
【宋会要】
      
徽宗重和元年十二月十二日，中书省言：「奉御笔，
就
校正所置裕民局，差下项官：太师蔡京充提举官，徐处仁

充详定官。参详官三员，先次差朝散郎韩昭。检讨官五员，先次差承
议郎、通判永兴军崔陟。检阅文字官二员，管勾
诸司〔走〕马承受，就校正所已差官。」先是，延康殿学士、醴泉观使徐处仁
对便殿，上访以天下事。处仁对：「天下大势，在兵与民。今水旱之
余
，赋役繁重，公私凋弊，兵民皆困。及兹尚可为，过是将有不胜图者。」上惊思久之，曰：
「非卿不能闻此。」明日，除侍读，校正内经详定官。进读罢，上特留与前语。
处
仁奏：「天下犹一家，方其子孙众多，则当务节俭为长久。今皇子、皇女胜衣，
占
祥岁月相继。昔文王百斯男，唐有百孙院，虽未及之，不可不虑。」
上曰
：「然已几类是矣，可若何 」乃言：「周以冢宰制国用于岁之杪。宜会朝廷一岁财用之数
，量入以为出，节浮费，罢横敛。百姓既足，军储必丰，振兵裕民
，无大于此。
」上称善。既退，降手诏，略曰：「国有定法，吏犹废弛，况无法者，卿可以闻
