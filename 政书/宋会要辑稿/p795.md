<!-- { "loadSidebar": true } -->
九月十二日，诏刘舜卿先抚纳河南生羌，若讲朱未可下，即先以祸福晓谕阿里骨，若郎结毡能招抚鬼章旧部族土地，即视鬼章官禄推赏。 

十月二十八日，诏：「鬼章易槛车护送大理寺，劾治以闻。引见日，准别囚例押入殿。」 
十一月十二日，以鬼章入献于崇政殿，诘犯边状诘：原作「结」，据《长编》卷四○七改。，以罪当诛死，听招其子及部属归附以自赎。 
十二月二日，枢密院言：「西蕃籛南城首领兀 
      
征声延举其家内附。昨阿里骨数欲遣使入贡，宜乘此奖护声延，密谕阿里骨，令与温溪心同谋并力，以拒青唐，兼许声延招谕未附旧族过河北主领旧地。」从之。 
三年正月二十四日，诏：「阿里骨已差人奉表诣阙谢罪，令边将无出兵，仍罢招纳。」 
四月二十一日，阿里骨遣人入贡。 
七月四日，赐阿里骨诏曰里：原脱，据《长编》卷四一二补。：「惟尔祖先，世笃忠孝，本与夏贼日寻干戈贼：原作「日」，据《长编》卷四一二改。，亦惟恃我朝廷爵秩之隆，用能保尔子孙黎民之众。肆朕命尔，嗣长乃师，而自承袭以来，强酋外擅强：原作「疆」，据《长编》卷四一二改。，尔弗能禁，恣其所为，遂据洮城，以犯王略，阴连夏贼，约日寇边。朕愍属羌之无辜，出纳偏师而问罪，元恶俘获，余党散亡，山后底平，河南绥服。朕惟率酋豪而捍疆埸，乃尔世功，叛君父而从仇雠，岂其本意 庶能改过，未忍加兵。果因物以贡诚，愿洗心而效顺。尔既知悔，朕复何求 已指挥熙河路更不出兵，及除已招纳到部族外，住罢招纳，依旧许般次往来买卖及上京进奉。尔宜约束种类，共保边陲。」 
八月五日，阿里骨遣人入贡。 
二十四日，以西蕃大首领鬼章为陪戎校尉。 

九月八日，枢密院言：「鬼章已除陪戎校尉，今阿里骨并温溪心进奉人合赴起居，乞令鬼章当日先于前殿门谢，令进奉人幕次观见，别日赴内东门谢。」从之。 
二十二日，制：「阿里骨可落起复，特授金紫光禄大夫，依前检校太保、使持节凉州诸军事、凉州刺史，充河西军节度、凉州管内观察处置 
      
押蕃落使，仍旧西蕃邈川首领，加食邑一千户，食寔封三百户，勋、封如故。」 
四年五月四日，知熙州刘舜卿言：「廓州主鲁尊遣立章来廓：原作「廊」，据《长编》卷四二六改。，欲焚拆河桥归汉拆：原作「析」，据《长编》卷四二六改。。」枢密院言：「羌惟忿暴，万一彼已露嫌隙，复如兀征声延弃地领众来降，受之则阿里骨已通贡，我有纳叛之名，不受则河南诸羌怨汉拒己，二者徒开边隙开：原作「闻」，据《长编》卷四二六改。。」诏舜卿：「如他日鲁尊果欲避祸投汉，即差人抚谕，为阿里骨已通贡，难以收留，当谕阿里骨不得雠害。如此，则阿里骨无由归曲于汉，又不致峻阻河南诸羌归附之情。」 
七月二十四日，枢密院言：「阿里骨妻溪尊勇丹已封安化郡君，男溪邦彪籛、弟苏南纳支并为银青光禄大夫、检校国子祭酒、兼监察御史、武骑尉，充本族都军主；鬼章男结口兀捉为银青光禄大夫、检校工部尚书、镇州刺史，月给茶、彩有差。今以进奉人未到，请给宣告下经略司，差人持入蕃持：原作「特」，据《长编》卷四三○改，令阿里骨给付，仍别写蕃字，告谕结口兀捉已有恩命之意。」从之。 
八月十七日，枢密院言：「鬼章已除陪戎校尉，请给官屋二十间，月支食料钱三十缗，春冬衣、绢各十疋，冬衣绵三十两，并时服、马一疋，给菽，令开封府推判官一员提举。」从之。 
十二月二日，西蕃阿里骨并温溪心下大小首领软驴脚四等补职名、请受有差。以进奉到阙推恩也。
五年四月八日，诏鬼章男苏南结为右班殿直，仍月给茶彩以能抚帖部族故也。 
八月二十八日，诏遣陪戎校尉鬼章于秦州居 
      
住。 
六年二月二十八日，诏西蕃阿里骨男都军主溪邦彪籛为化外庭州团练使外：原脱，据《长编》卷四五五补。，邈川首领、瓜州团练使温溪心男巴温为化外胜州刺史，同管勾邈川部族勾：原作「匈」，据《长编》卷四五五改。，月等第支茶、彩有差。仍令范育告谕阿里骨，使知优恩，及谕朝廷特与巴温除官，以破阿里骨奸谋之意。 
四月四日，熙河兰岷路经略安抚使范育言：「西蕃阿里骨蕃字乞赐熟铜五十斤。」诏赐千斤，令育谕阿里骨「熟铜于汉法系禁止，为尔恭顺朝廷，特赐」之意。 
五月十五日，阿里骨遣温溪心入贡。 
六月二十六日，阿里骨进马一百七十九疋。诏户部逐疋估价，于都数内增二分赐之。 
七月二日，熙河兰岷路经略使范育言：「阿里骨蕃字称：鬼章年老，若在者，乞遣回；已死，即付骸骨。」诏以阿里骨恭顺朝廷，结口兀捉代管勾部族宁静，特从所请，令西京焚鬼章尸，收骸骨付进奉人，其鞍马、钱物等并给还，仍令育谕知。 
闰八月十二日，诏：「西蕃阿里骨进奉大首领三十人，与副军主，小首领已有职名人，与转一资；未有职名人，与都虞候。温溪心下小首领依此推恩。」 

九月二十六日，诏阿里骨进奉人李阿温、陇谕药四并充本族副军主，溪毡仍充本族都指挥使，结口兀充本族军主，叱纳、党支、今结、麻令一缩并充本族副军主，仍并为银青光禄大夫、检校国子祭酒、兼监察御史、武骑尉。 
七年四月十二日，范育言：「昨擒鬼章日，同时获首领十人，赏厮门四人病 
      
死，心牟温鸡、东厮鸡二人已得旨赐阿里骨，余四人内，陇逋了安在岷州包顺处羁管。今阿里骨差来人乞陇逋了安等，词意恭顺。欲依所乞遣还。」从之。 
六月二十二日，熙河路经略司言：「西蕃洗纳等族背阿里骨奔夏国、回纥，两界往来，谋取董毡侄溪巴温儿董菊为主。又兰州沿边安抚司探到董毡侄瞎养口兀儿自西海率吐蕃、回纥人马，去青唐城一二百里驻兵，有洗纳、心牟、陇逋三族归之。阿里骨遣弟扶麻、侄结叱口兀等率兵追捕，为瞎养口兀儿所败。又闻瞎养口兀儿及洗纳、心牟、陇逋族召之，欲以继董毡。其阿里骨自承袭以来，元非种姓，部族颇怀不服。据探报如此。深恐西贼乘此衅隙，援助瞎养口兀儿，遂窥青唐，即于边防非便。」诏范育审探的寔，预为谋画，密具方略以闻。 
八月二十八日，熙河兰岷路经略司言：「得籛南簇供备库副使兀征声延状："闻阿里骨恶温溪心向汉，以邈川献与夏国，方使人召溪心令赴青唐。又阿里骨疑心牟族党叛己，杀其大首领溪论儿、驴彪等三人。"阿里骨方忧内溃，欲阴结夏贼自固，万一溪心为阿里骨拘留，或如驴彪等阴有杀害，夏贼乘之以袭取邈川，则西夏展界，遂至河州，从此渐窥河南诸羌，为患不小。」诏范育约度，温溪心如未往青唐，即以勾当别事为名，差人至溪心处，仍以所闻作帅臣意，密委差去人面谕溪心，令自谨备，以防他虞。并令范育相度，若 
      
夏贼果攻邈川，救之则阻河，不救则溪心素忠于汉，难以坐观难：原作「虽」，据《长编》卷四七六改。，不为应援。又失邈川，盖生边患。宜深计熟虑，预为方略，密具以闻。」 
同日，范育具到洮州青藏等处修城、招纳河南部事，枢密院言：「阿里骨近累乞汉家久远不侵占蕃家地土文字，经略司已委曲回答云："汝但不于汉家作遇，汉家自是于汝蕃家别不生事。"方西夏未顺，曰严边备，若先自违约，招纳河南生羌，不惟失信于夷狄，又与西蕃生衅，徒使两贼相藉合谋，腹背为患。」诏范育疾速诫约沿边不得擅便招纳西蕃部族，如有密谕诚款之人谕：疑当作「输」。，即仰多方存抚，以意羁縻，婉顺发遣，依旧住坐。 

九月六日，枢密院言：「昨熙河经略司奏，乞招纳河南部族，朝廷以阿里骨未失臣节，已降指挥，不得擅便招纳。近闻阿里骨稍于河南增屯兵马，疑惑边官，颇漏招纳事意事：疑当作「之」。，致其惊猜，渐为防备。缘自闻青唐不宁，熙河未尝与阿里骨通问，又前令开谕阿里骨，本路亦以谓未可遣人前去，虑因此隔绝，情意不通。若阿里骨审知熙河已曾招其部族，又有瞎养口兀儿之衅，复又西贼拘质其使，从此合谋，未为安便。检详元佑元年内为阿里骨与其首领不和，亦曾降诏戒约。今可依此。」诏令范育将先降下开谕指挥祇作帅臣意，随宜增损，别以勾当事为名，选有心力善辩之人往谕阿里骨。大约欲包容瞎养口兀儿，招安洗纳等族，早致安帖，无致缅药窥伺生心。 
      
如令其知汉忧己，而无疑熙河招纳之意，则于今日边情为便。」 
十二月三日，西蕃邈川首领，河西军节度使阿里骨授特进，加食邑、食寔封。 
八年正月十一日，熙河兰岷路经略安抚使范育言：「阿里骨遣人以蕃字求各立文字求各：原作「各求」，据《长编》卷四八○乙。，约汉、蕃子孙不相侵犯。得朝旨，令谕之。阿里骨已如所谕，约永不犯汉，复求汉如己要结。臣再三计之，边防重事，恐害久远事机，欲且作迤逦之意，许为奏达奏：原作「奉」，据《长编》卷四八○改。。」枢密院以阿里骨既自要结永不犯汉，若无文字答之，恐虑自疑开隙。欲令范育报阿里骨云：「汝但子孙久远常约束蕃部，永无生事，汉家于汝蕃界自无侵占。」从之。 
绍圣元年正月十五日，枢密院言：「蒋之奇奏：昨遣人至青唐，谕阿里骨释温溪心，仍旧统巴溪温巴溪温：疑当作「溪巴温」。，邈川不听。」诏再以蕃字书使人赍谕阿里骨。 
四月九日，枢密院言：「押伴阿里骨进奉人大首领纳麻抹毡令译语言：阿里骨乞朝廷别与一称呼名字，兼董毡时曾赐凉伞、交(倚)[椅]、纱罗等，亦乞给赐。」诏押伴人说谕：「当日董毡得赐，虑有所因，自求蕃家请事，并属熙州经略司。今所乞无例，不敢申奏。」 
五月十八日，诏阿里骨进奉人大首领纳麻抹毡、沈党征注彪充本族副军主，小首领(部)[都]指挥使溪毡充本族军主指挥使，小首领副指挥使阿驴充本族都指挥使，小首领军主结口兀、副军主阿客比纳结逋充本族军主，小首领都虞候党征斯鸡、巴毡并充本族副军主，仍 
      
并授银青光禄大夫、检校国子祭酒、兼监察御史、武骑尉。 
八月十五日，知熙州蒋之奇言：「阿里骨絷取温溪心后，溪心侄温阿明亡入西夏，欲借兵复雠。今谋报夏贼点集，或云往西蕃收邈川，西蕃常为备御之计。臣欲因其不安，遣人谕阿里骨：若夏人果犯汉界，即令出兵牵制；若犯西蕃，即本路亦与出兵应援。」诏从之。 
