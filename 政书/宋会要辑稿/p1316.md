<!-- { "loadSidebar": true } -->
务目次按：此为编者罗列务目录子目，内容均见于本卷(食货五五)。但其编着顺序并非本目所列顺序，而是务目录子目与「务杂录」下诸门混杂。
一左右厩店宅务二杂买务三榷货务四市易务五务杂录水磨冰井竹木煎胶铸金写车营致远折搏窑供庖内茶汤步磨(本卷王小红点校，郭声波初审。)
 食货 宋会要辑稿 食货五六 金户部度支 金部 
     
宋会要辑稿 食货五六
金户部度支
金部
【宋会要】
《两朝国史志》：金部天头原批：「与《职官》重。」，判司事一人，以无职事朝官充。凡库藏出纳之节，金宝豹货之用，皆归于三司，而权衡度量之制，主于太府寺，本司无所掌。令史二人。元丰官制行， 
     
郎中、员外郎始实行本司事。 
神宗《正史 职官志》：金部，凡造升、、尺、秤，皆以法颁其禁令。若事应谘决拟书者，视度支，余曹亦如之。分案七，许吏七十有二。哲宗《职官志》同。 
哲宗元佑三年四月八日，户部言：「陕西沿边五年之蓄，计缗钱九百余万，请注籍，以备钩考。」从之。 
绍(兴)[圣]元年七月二十七日，诏户部改帑藏库案依旧为外藏两案：外藏案作第一等，内藏案作第二等。 
徽宗元符三年五月二十三日，即位未改元。金部员外郎都贶状：「准敕，令贶专切交领结绝盐事，乞于内外官司移文取会申请之类，体大者，同长、贰行遣。仍乞以『尚书户部』为名，就使金部印字。」从之。 
大蹑元年八月三日，试户[部]尚书徐处仁札子奏：「契勘诸路上供钱帛粮斛等，万数浩澣，内钱帛已依崇宁上供钱物法，置簿拘管钩销。每岁易簿，若有少欠未起钱物，仍在旧簿，难以检察，理合别籍誊出，专一拘催。今 刷到金、仓部有诸路积欠上供钱物共三百余万贯斤、疋，粮斛一百余万石，虽有案牍，缘散在诸案，未有拘籍，深虑经么失陷。今欲乞逐部专置拘催少欠簿各一面，将外路新旧拖欠上供钱帛、粮斛逐一抄转，候起发到京纳讫钩销。仍三年一易。旧欠誊入新簿。其旧簿，委郎官点检讫，并立号枯阁。所贵有以关防。」从之。 
政和元年十一月二十六日，户部(待)[侍]郎胡师文奏：「昨准圣训，(今)[令]经画户部豹用。今先次措置 
     
到下项：东南七路收纳茶税钱约一十五万贯，契勘东南七路所收茶税钱，么来并依无额上供应副户部支费，昨熙宁年间岁收不下五六十万贯，大蹑年每岁约收四十余万贯，比熙宁年约少收一二十万贯，盖是官司咤循，失于检察拘收，致亏省计。臣已措置申请到今年十二月十六日敕，差本部郎官李文仲点检驱磨外，每岁约增收钱一十五万贯，添助户部经费。发运司岁发卖矾钱三万三千一百贯，契勘东南逐路岁用矾货，熙、丰、绍圣后来系属发运司总领九路官般出卖，自大蹑二年罢官卖许客贩后来，至今仅及四年，已亏户部上供额，合得卖矾钱八万余贯。臣已措置申朝廷，乞依熙、丰旧法官般出卖，罢客贩。将合发卖矾钱，依绍圣敕条，令发运司管认旧额，每岁起发钱二万三千一百贯，上京添助户部经费。」从之。 
二年五月六日，参照官制格目所奏：「金部掌豹货出纳之政令，本部立钱帛案，主行催发年额、钱帛、折斛、封桩钱物之事。元丰五年十一月七日朝旨：『选差人吏，专一主行置簿拘管诸路无额上供钱物，关所属案分兑便举催。』至元佑元年，隳紊官制事务，改钱帛案为催纳案。虽崇宁二年已行改正，缘大蹑二年后来节次承朝旨，并钱帛案入都局辖司，分为八窠，与《官制格目》不同。今来合稞自圣裁。」诏依元丰官制格等。 
宣和元年十月五日，户部尚书唐恪等奏恪：原作「格」，据下文及本书食货四九之三二、职官六九之五改。：「 
     
承都省札子，总领左藏军所札子奏：『勘会左藏库每岁合纳诸路上供纲运应副支用，自来两库止据纳到数目收附，其未到钱物，来年拖欠。本所寻驱刷去年分上供合起钱物，尚有未到一百九十三万九百二十三贯匹两有奇。』切虑内有条格该载，并逐库声说未尽名色，及户部一时改科折变物数多寡不同，难以几察的确。深恐经么失陷，今攒类成册，伏望下户部参照确实行下，仍乞责限催促，起发前来送纳。」奉御笔：「神考董正治官，三司之职尽归户部。比年任非其人，偷惰废弛，自旷厥官。凡豹用之在诸路者，(句)[勾]考会计，乘其出入，漫不省察，坐致匮乏。则但知仰给朝廷，岂不深负先帝许官分职之重 比览总领左藏库所奏，一岁之间，豹用亏陷与失于拘催者，动以万计。御前覆行取索考核，大约除已到及供具不同外，亏失违滞出纳不明者，犹无虑一百七十九万有奇。求豹用之充，顾岂可得 可依前项处分，专委唐恪、沈积中措置施行。」 
二年六月二十一日，户部尚书詹度奏：「今攒簇宣和元年已前诸路拖下未桩发钱物，总一百五十八万余贯、疋、两、段。盖是从来监司、州郡谷慢，遂被积累登带，拖滞不足。若只泛行催促，别无严责条限，窃恐卒不能桩发了当。欲乞将前项积下数，本部别籍责限，专一拘催。内宣和元年未桩发钱物，限至今年冬季终；重和元年数，至来年夏季终；政和六 
     
年七年数，至来年终，须管尽数桩发数足。如违，其提刑司州郡官吏，从本部奏劾，依上供法施行，与免妨关。」从之。郎官一人，分案有六：曰左藏，掌行库藏出纳金银、钱帛、丝绵、铜、铀、锡、铁及颁度量权衡；曰右藏，掌内藏受纳宝货，支借拘催及杂物；曰钱帛，掌催收年额钱帛、折斛封桩钱物；曰(确)[榷]易，掌市舶榷场、禁榷及商税，香、茶、盐、矾便钱，检校行户事；曰请给，掌合同取索、给俸、请给时服及杂给事；曰知杂。吏额主事二人，令史七人，书令史二十一人，守当官二十二人，贴司四十一人。 
高宗建炎元年八月十三日，同知枢密院事张悫言：「近被旨，专一提领措置户部豹用。今系冬祀大礼前一年，依条合差官六员，分诣江、淮等路 刷催发金帛，咤便点检驱磨逐路已未起发岁额粮斛等。所有江南东西路、荆湖南北、淮南路及自京至真州往来催促纲运，依旧制共差官四员；两浙、福建两路地里阔远，旧例共差一员，今欲各专差官一员；所有京东路地里至近，欲就委京东西路提刑司， 刷催促，通不过六员。」从之。 
十六日，诏常平司见管山泽坑冶，并依旧法拨隶金部。山泽坑冶之利，旧法在外隶转运司，在京隶金部。自崇宁二年旧坑新发，漕司不应副钱本，悉令常平司应副，始隶右曹，至是改之。 
三年四月十三日，诏金部郎官一员为额，吏人减三分之一。 
同日，诏罢太府寺，拨隶金部。 
绍兴 
     
五年五月十一日，刑部尚书兼权户部尚书章谊言：「(权)[榷]货务、都茶场，自来不属户部，止差户部长、贰兼行提领。缘茶盐职事正是金部所隶，自合户部长贰、郎官通行签押，更不须别置提领之名。其见行人吏，且令依旧存留，其添给，亦依旧，候金部人吏行遣习熟日，各归本曹。」从之。 
八年五月二十六日，诏：「三路市舶司：香药物货，并诸州军起到无用赃物等，系左藏东西库收纳。先经编估局编拣，定等第、色额，估价，申金部下所属复估审验了当，本部连降估帐，行下打套局施行。」详见打套局门。 
九年六月二十一日，诏：「三路市舶司：香药物货，并诸州军起到无用赃罚衣物等纳讫，牒报编估局官吏，将带合用行牙人，前去就库编拣等第、色额讫，差南纲牙人等，同市舶司看估时直价钱，供申尚书金部，符下太府寺，请寺丞一员覆估讫，径申金部提振郎中厅审验了当，申金部施行。」详见编估局门。 
二十九年闰六月八日，诏：「诸州知、通拘收起发无额钱，除一岁及五(十)[千]贯以上者，与减三季；及三千贯以上者，与减两季；及二千贯以上者，与减一季。先是，止有及五千贯赏典，往往有不及数者，将桩到钱物即行侵用。臣寮上言，故有是命。 
孝宗隆兴元年八月三日，户部言：「依指挥，条具并省吏额：金部见管主事二人，令史七人，书令(吏)[史]二十一人，守当官一十九人，正贴司二十九人，私名七人，今减 
     
令史一名，书令史四人，守当官三人，正贴司八人，及将减罢人籍定。以后有阙，依名次拨填。」诏依，见在人且令依旧。将来遇阙，更不迁补。 
干道六年正月十三日，户部言：「左藏西库每岁供内库金三百两、银五万两、钱一十五万贯，不得出春季。如违，徒二年。据西库申，自绍兴二十八年后来，金于正月内全行支供，银分作三个月送纳，钱每月供纳二万贯。窃缘本库即目见在钱物不多，所有干道六年分岁供内藏库金三百两、银五万两、钱一十五万贯，欲依年例，将金于正月内全行支供，银分三个月送纳，钱每月供纳二万贯。其合用钱，候至当支月分，于本库经总制折帛钱内支破。所贵不致阙 。今后年分，并乞依此施行。」从之。 
二月五日，臣寮言：「比年以来，冶铸不登，泉货稀少，权以楮币。而富家豪室收藏见镪，公私窘匮。仰赖圣神临御，地不爱宝，银坑兴发，如松溪县瑞应场及政和县赤石、松溪一带，近于发泄，诸路收买管发银数，每岁万数浩澣。左藏南库储积颇多，而西库收支所余无几。臣窃谓楮币可行于无事之时，而不可行于有事之际，或边方有风尘之警，则楮币难行，银价增(责)[贵]，见镪必出，以银代钱，无往不可当。今国家闲暇之时，银价低平，宜广行收买，或以度牒折纳。除岁币及经常大军券食支用、圣节大礼支赐外，其余非泛，并以楮币行使。令诸路监司随处收买，别立库眼 
     
安顿，以备边为名，积三五年，数必大赢，缓急支用，以代楮币，实佐国用之要务么。」从之。 
五月四日，户部言：「依指挥，条具并省吏额。金部见管六十九人，今减书令史二人、守当官三人、正贴司四人，通以六十人为额」。(照)[诏]依，各从下裁减，将来见阙日，依名次填拨。其减下人，愿依条比换名目者听。 
【续会要】
淳熙十三年十二月九日，诏金部减守当官一人、贴司二人、私名一人。以司农少卿吴燠议减冗食，下敕令所裁定，故有是命。《续会要》。
 食货 宋会要辑稿 食货五六 金户部度支 户部 
     
户部
【宋会要】
     
