<!-- { "loadSidebar": true } -->
六年四月二日，诏：「今后幕职、州县官等磨勘，宜令流内铨一依近例，具节札子并脚色，前一日进内。候降出，仰主判官员看详。内有须合覆奏事件，于前殿再审取旨后，崇政殿引见。其元进御批札子，候引见讫，实封送中书。其审官、三班院亦准此例。」 
十二月二十七日，中书门下言：「以假故多，其见、谢、辞官并正衙并欲权放，候上元假开仍旧。」从之。 
七年十一月，诏合门：「应三班、审官院、流内铨引见官员、使臣内官品一 
      
般者，令一处谢恩。」 
八年六月七日，诏流内铨：「选人自今引见或谢辞有失仪者，依条责罚后，更不书于历任状内。」 
景佑二年十二月十五日，合门言：「自除中书、枢密院降麻臣僚当日一齐谢恩外，余班不引。遇常朝、假日见谢辞只引左班。今后臣僚须前一日前下牓子，皇亲将军已下有在假、年小及臣僚年小，降到告 ，差承受送赴私第宣赐。」从之。 
四年七月二十五日，诏：「今后如遇假日后殿座，京朝官不该辞见者，内有急速事，许令辞见，余依常例。」 
庆历二年五月十二日，诏：「自今应臣僚入见并辞谢，如值假故，不御前殿，即依旧制并放。若事急速，许令后殿见、谢、辞，及放正衙，并系临时特降朝旨，即不得辄自上章陈乞。」时权御史中丞(贯)[贾]昌朝言：「护国军节度使兼侍中张耆赴河阳，武安军节度使高化赴相州，乞免衙辞。河阳节度使杨崇勋复平章事，乞免衙谢。兼闻上件官等并乞只于后殿见辞者。按近制，臣僚见谢辞，并合在前殿，仍诣正衙。除假故外，若事急速，或许于后殿，或免过正衙，并系临时特旨。耆等位为节制，久去朝阙，辞见不由前殿，出入不诣正衙，或扶以拜官，或揖而受赐，既称衰疾，且昌宠荣。虽圣上眷待老臣，特推异数，犹宜避免，以示恪恭。岂可辄上奏封，自求优便 今国家外扞边寇，方任武臣，所宜并示恩威，不可专用姑息。仍恐文武臣僚自此益更轻慢朝廷之仪。」乃 
      
下是诏，仍牓示朝堂。 
皇佑二年六月，诏：「臣僚移任求朝见，留京师毋得(过)十日。」 
四年六月，诏：「武臣除丧者自今如文臣例，先给告身，然后入见。」 
至和元年六月十九日，合门言：「臣僚参假，内官高者通官位，卑者只通姓名。勘会仪制并不载定，并通班合门祗候因循承例，以致差互。今后应参假臣僚并令通官位、姓名。」从之。 
八月七日，诏：「自今将相迁拜见辞之礼，令合门以故事举行。」初，知制诰韩绛言：「比年以来，国家多失故事。且将相迁拜、迎授、见辞、劳饯，各有宠数，或当行而辄罢，或假予之非宜，遂使恩礼所及，颇失其称。请下有司申明旧制。」故下是诏。
嘉佑八年四月六日，英宗即位，未改元。帝不豫，应文武臣僚并权放朝参、正衙见辞谢，俟平愈日依旧。至七月如故。 
十月九日，诏：「前令合门、御史台自九月二十五日权放臣僚见谢辞，今宜如故。」 
英宗治平元年六月二十五日，枢密使张升以迁吏部侍郎入谢，诏减其拜数。至受赐物，又令勿跪。以升老疾故也。 
三年十一月，诏三班院、流内铨磨勘使臣、选人，权免引见。所进文字令中书覆奏。 
十二月二十五日，大辽贺正旦寿圣节国信使副见于紫宸殿门外。明年正月，辞于殿门外。以帝不豫故也。 
朝廷以职事官年七十以上及疾病疲癃者付御史台体量可否，以臣观之， 神宗熙宁二年正月二十三日，权监察御史里行王子韶言：「伏(比)[此]宜委 
      
(宜)〔之〕有司，岂可每烦朝廷 又况内外职任颇有事繁务剧之处，其不能胜任者岂独老病 至于孱懦庸闇之人，亦能旷官败事者也。今必待朝旨，然后体量，则所察者少，而所遗者众，恐未足以澄清簪笏也。窃见得替赴任官亦有赴台参辞之制，自来只于朝堂与丞杂御史拜揖而已，徒袭旧仪，殊无义理。欲乞今后台参辞，并须诣御史台，每日令御史一人接见询察。遇有老病昏懦之人，即白丞杂再同审核。若委实不堪厘务者，并许弹奏。如是，则不待巡行天下，而能否粗别。」从之。 
闰十一月十九日，合门言：「准流内铨牒，权同判铨龚鼎臣先患请假「患」下疑脱一字。。铨司于引见选人奏状内龚鼎臣下已书假字。今日朝参讫，为前奏内在假，更不趁引见选人。」诏：「今后诸司在假，如参日便赴奏覆引呈公事。」 
三年二月十三日，权监察御史里行王子韶言：「自来节假放见谢辞、正衙，亦不到台参辞。其间颇有避见本台体量，多趁故冀幸免放。欲乞今后除朝廷非泛差遣及请假依旧外，其得替赴任并须赴台参辞。」从之。 
八月七日，合门言：「准编 ，自入伏后，审官、三班院、流内铨只许引一处，候秋凉，添上殿班依旧。今月十日秋分。」诏自今后一日只许引两处。 
十二日，编修中书条例所言：「选人授差遣衙辞，流内铨缴进家状、三代表，别无行遣，欲乞今后罢进。」从之。 
七年十一月十一日，诏河北副将令依合门班次入辞，所赐 
      
人马、甲胄、弓箭、佩刀等，并令于后殿门赐谢。 
九年五月四日，以大辽国母卒，贺同天节使于紫宸殿朝辞。告(衰)[哀]使未至，未辍视朝，故不辞于崇政殿。 
元丰五年十二月二十四日，御史台言：「准诏，辽使见辞日，并特起居。其前后三日内当起居权罢。二十六日紫宸殿辽使见，来年正月六日垂拱殿朝辞。若各用本殿班，即见日望参班赴，辞日六参班赴。」诏并用望参班。 
六年四月十九日，诏：「自今见任官召赴阙，上殿讫，限次日朝辞回任，听候指挥。」 
七年正月四日，文彦博言：「臣前辞阙下之日，尝奏得致仕后当亲辞天陛。臣今得请，欲赴阙廷。」降诏从之。 
八年正月六日，大辽贺正旦使、副辞于紫宸殿门外。以帝不豫故也。 
二十八日，以帝不豫，执政官入至福宁殿。王珪言：「合门见谢辞权放，内不许随放之人令入门见入：原无，据《长编》卷三五一补。。其上殿臣僚非召赴阙者有奏陈事，权令进入。」从之。 
七月二日，太常寺、合门言：「西人见辞仪制，乞如嘉佑八年，见于皇仪殿门外。所有朝辞，缘太皇太后权同军国事，乞许垂帘日朝辞，或止令门辞。」诏见依嘉佑八年，朝辞诣垂拱殿。 
哲宗元佑元年四月十八日，诏：「尚书侍郎除改别曹，免入谢及进马，仍不用初除恩例。给事中迁侍郎，如在一年内，除入谢外，亦如之。」 
二十三日，新知颍昌府韩缜言：「故集贤校理、同修起居注江休复子懋相才质粹美，能守家法，皆因覃霈转官。会足疾，偶 
      
稽朝谢，遂踰百日之限，然实未尝在假，有司不为申理。欲望许令朝谢，及量其材质，稍加擢用。」诏江懋相特许朝谢。 
六月十三日，礼部言：「近制，尚书侍郎除改别曹免入谢，郎官亦当免。」从之。 
二年六月八日，枢密院言：「元丰八年四月八日朝旨，应见谢并军回、过军并权令门见谢。按干兴元年例，军回人兵并系引见。」诏依旧引见。 
元符三年正月六日，辽国贺正旦使、副辞于殿门外。以上服药故也。 
六月七日，辽使辞于皇仪殿，又赴紫宸殿朝辞。 
徽宗崇宁二年五月九日，臣僚上言：「窃见日近帅臣多是受命讫，数以乞对为名，不肯朝辞。既朝辞讫，又不肯起发，迟留都城，动踰旬月，只是谋为身计，殊不体朝廷所以遣之之意。欲乞今后除授边帅或身在阙下，或便路乞见，欲乞与越班奏事，限日朝辞讫，限日进发，庶几不至失事。仍乞令御史台纠察。」从之。 
钦宗靖康元年五月十五日，诏：「监司、守臣见待次朝辞上殿人并免。」 
高宗建炎四年十一月三日，合门言：「奉诏：今后臣僚投下见辞谢牓子，如经来年月违限，令召本等保识官二员，委保正身甘伏除名结罪，批凿印纸，方许引见谢辞。欲乞朝见自得替后限一年，谢辞以授宣告 札日限一月，如出限，即许召保。」从之。 
绍兴元年四月十七日，合门言：「故例，臣僚见谢辞，并权放，候皇帝御殿日依旧。」从之。时隆佑皇太后上仙故也。 
二年正月 
      
二十四日，吏部侍郎李光言：「望检举见任郎中自建炎以来未经上殿人，并令引对。」从之。 
八月九日，辅臣进呈左司谏吴表臣表，乞应郡守初自行在除授及自外罢任赴阙者，并令引见上殿。上曰：「郡守，民之师帅，若不得其人，千里受弊。」于是可其奏。 
九月十二日，工部员外郎、宣抚处置使司主管机宜文字张宗元言：「随行将佐、使臣远路从军，不曾将带袍笏履，朝日乞许着紫衫。」从之。 
三年五月八日，诏：「奉使官潘致尧、高公绘回，仰日下入门，不以早晚，服紫衫赴内殿朝见。」 
四年四月十八日，新除起居舍人王居正言：「被旨，候到令引见上殿。缘见患喘渴，登对未得，望许令先次朝见，候痊愈日即起赴上殿。」从之。 
八月二十六日，诏：「沿江帅守赴任，道由行在，权免朝见奏事，令取径路之任。」时以防秋，从臣僚请也。 
十一月三日，诏：「监察御史田如鳌回自张浚军前，令内侍省于内殿引见。」 
十二月二十二日，诏：「丁忧服阕及寻医侍养假满百日官如到行在，并许朝见、台参。」
五年二月十一日，御史台、合门言：「车驾亲征回，请依条令故事，俟还内次日，文武百官内殿起居，问圣体。」从之。 
七年二月九日，都省言：「除授监司、郡守合朝辞上殿人，缘见在易月服内，皇帝未御正殿，引对未得，窃虑有妨起发之任。」诏并权免，如愿伺候上殿者听。 
二十一日，合门言：「将来御殿，臣僚起居见谢等，内有该舞蹈官。欲权 
      
免舞蹈叩头，候卒哭依仪制。」从之。时以徽宗皇帝、显肃皇后丧制故也。 
三月十日，知建康府叶宗谔言车驾移跸到府，率本府应文武官朝见。从之。 
九月二十二日，明堂大礼，应命官犯罪依今赦合该原免。如因结断未了，未合朝见人，特先次朝见。 
八年十月十一日，诏：「今后应从官上殿，令次台谏、在面对官之上引。」 
九年七月四日，诏东京耆老寇璋等诣阙上表，令四方馆引见。时复河南诸郡故也。 
十一年十月十三日，诏御前统制官等各以职次高下轮替入见。 
十三年正月十八日，合门言：「将来御前殿，合赴朝参臣僚切虑朝集不知仪范，难以整肃。自今后应在外臣僚、兵将官等到行在见谢辞，并应朝集等，并依合门仪制。如请降到内殿或放免见谢辞等指挥，并令合门执奏不行。」从之。 
