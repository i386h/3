<!-- { "loadSidebar": true } -->
吕夷简配食仁宗，乃在山陵之前。然亦必先降诏旨下两制定议，当用何人，而王珪等始以王曾等姓名上之。元佑元年裕陵复土已七阅月，有司始援典故，乞自两制以上及太常寺、秘书省长贰同议配飨；又两月，而吏部尚书孙永等始以富弼应诏。盖宗庙至重，必严其事也。今来高宗犹未祔庙，所议配飨，少迟旬月，固未为晚；乃忽定于灵驾发引一日之先，事出仓皇，众以为疑。仰惟高宗皇帝受命中兴，一时将相依乘风云，勒功帝籍，不出数人，自有公论。为之子孙，皆以祖考得预为荣。傥不按典故，不集众论，则无以厌服其佗勋臣子孙之心，消弭众多之口，而祖宗集议典礼，将恐遂废。臣等备员礼官，诚见议论纷纷，以定配为速，以不集议为疑。既有前件典故，傥不条陈，是为失职。乞候升祔礼毕，别择日下侍从、两省、台谏、礼官及秘书省集议施行。」小贴子称：「窃惟配食清庙，系大典礼，付之众人，则议论自公，迟以岁月，则名实自定。公则人无异辞，定则万世不变。今宜反复熟议，以尽众言，庶几得预者无愧，不预者无辞。」勘会宇文价、葛邲、叶翥、刘国瑞、王信、陈居仁、李巘、谢谔、吴琚、章森、林栗、郑侨各(以)[已]集议，及韩彦质妨嫌外，诏未集议侍从、两省、台谏及太常寺、秘书省依典礼详议闻奏。 
二十四日，臣僚言：「配飨之议，已有一定之论，见于施行。今忽降指挥，再令详议，则二三之论，又将纷纭而起， 
      
甲可乙否，重惑朝听。」诏更不再集议。
 仪制 宋会要辑稿 仪制八 弹劾 
      
弹劾
【宋会要】
      
国朝仪制：百官起居，文班失仪，右巡使弹奏；武班失仪，左巡使弹奏；左右巡使失仪，即互相弹奏；如两不弹奏，则合门使弹奏；合门使不弹奏，则宣徽使弹奏。见辞谢及通事舍人祗应失仪，并合门使弹奏；合门使不弹奏及自失仪，则宣徽使弹奏。长春殿起居，如有坠笏失仪者，除军校不问，余并赞拜内侍报合门依例施行。若 官交杂品位，不依次序，回班将出却顾，轩墀执笏不端，接武纷乱者，并左右巡使弹奏；出入便门语笑及不端笏，并合门、宣徽使以次弹奏。 
太宗太平兴国五年九月五日，诏曰：「表着之设，盖有等威，阙庭之仪，所务恭肃。方属承平之始，宜申沿革之规。应文武百官自今宜令有司 行布告，凡遇朝会，皆务恭虔。每内殿起居日，即须踧踖入门，雍容就列。稍涉不谨，便同失仪。此外朝堂素有典彝，宪台并须振举。恪居官次，称朕意焉。」 
淳化二年七月十三日，诏：「自今内庭起居日，或班内有官失仪，本巡使于弹奏位先两拜，奏云：『班内有官失仪，臣请出门外勘当闻奏。』如供奉班内有官失仪，即奏请付所司。宣徽使、殿上承旨宣所奏，又两拜，却归本位，对揖退。」 
三年正月，诏有司复举十五条：一、朝堂行私礼；二、跪拜；三、待漏行立失序；四、谈笑諠哗；五、入衙门执笏不端；六、行步迟缓；七、至班列行立不正；八、趋拜失仪；九、语言微喧； 
      
十、穿班；十一、仗出合门不即就班；十二、无故离位；十三、廊下食行坐失仪、语諠；十四、入朝及退朝不从正衙门出入；十五、非公事入中书。犯者罚一月俸，有司振举。拒不伏者录奏，乞行贬降。 
四年六月十二日，御史台言：「文武官在京监管庶务，并免常参外，其内殿起居、横行参假、入合、非时庆吊、侍燕、正冬御殿、御楼、寿宁节、国忌行香、都省朝堂议事、城外立班并赴，违者望许弹以闻。」从之。 
真宗咸平三年七月十二日，诏：「文武常参官入朝、退朝不由正衙门，非公事辄入中书，委御史台弹奏。」 
四年三月二十二日，御史中丞赵昌言、知杂御史范正辞言：「内宴更衣，百官有径归及过从于外者。臣等已于春宴前殿行戒励，望降敕委外弹奏，特行惩戒。」从之。 
闰十二月二十日，御史台言：「旧例：假三日，群官并赴文德殿横行朝参。近日多以内殿起居不赴，望申旧制，以肃朝参仪。」诏自今并许弹奏。 
景德二年九月七日，诏：「自今宴会，宜令御史台预定位次告示，各令端肃，不得喧哗。违者殿上委大夫、中丞，朵殿委知杂御史、侍御史，廊下委左右巡使察视弹奏。内职殿直已上赴起居，入殿庭行私礼者，委合门弹奏。军员令殿前侍卫司各差都校一人提辖，但亏失礼容，即送所属勘断讫奏。仍令合门、宣徽互相察举，敢蔽匿者之。」 
四年九月，诏：「御史台左右巡使二员，自今每遇内殿起居，高者东 
      
边立，弹西面供奉班并武班失仪；官低者西边立，弹东面供奉班并文班失仪。或阙巡使，权差官应奉，亦依此例。」 
大中祥符二年八月十二日，侍御史知杂事赵湘言：「伏见常参文武官每日趋朝，多不整肃，请颁条制以儆之。旧制：每日早赴待漏院，候开内门齐入。伏缘逐日辰时以来放朝，以故后时方入。望许令知班驱使官二人常在正衙殿门管勾，有入晚者，具名申奏。遇风雨寒暑稍甚，即多称疾请假。望自今委御史台酌度闻奏，遣医(轸)[诊]视。如显诳妄，即具弹奏。」从之。 
四年六月八日，诏：「今后常朝并起居，臣僚七人已上不到者，具名位闻奏取裁。如旋称病患请假者，即差医官看验，仍密切觉察。」 
五年十二月七日，诏：「应文武臣僚趋朝立班及崇政殿引见官员使臣，今后更有违慢，仰合门、御史台弹奏。逐处或不弹奏，亦当勘罪，重行朝典。」先是，臣僚上言：「近年趋朝立班，以至后殿引对奏事，并不端笏，行立怠惰。御史台、合门军头司略不振举，望降诏戒约。」故有是命。 
六年十二月二十三日，御史台言：「文武常参官失仪，凡十六条，内十三条缘事有失□，仍旧为公罪外，其语笑喧哗、入正衙门执笏不端，至班行立不正、情涉故违、赴宴言语交错、举动不肃，并请坐私罪。」从之。 
七年八月二十二日，合门言：「崇政殿引对，三班使臣有所祈恩唐突者，宣徽院承例劾其罪，而诸司未有条约。自今唐突者，请令所隶官司举奏；不举奏者，听合门、军头司 
      
弹奏。」从之。 
天禧二年二月，御史台言：「近内殿起居，右巡使廖安世弹左巡使王迎执笏不端；迎不知被弹，复弹安世拜起失仪。本台谨按故事：知弹御史每遇入合，凡有违失，皆是仗下弹奏。被弹者趋出，于朝堂待罪。如知弹御史被弹，即俟监奏毕趋出，亦待罪于朝堂。欲望自今左右巡使内有失仪被弹者，除见他官违失依例举行外，如元弹奏者有僭犯，委自合门察，被弹者不得复有申举。仍委赞引合门祗候告示被弹御史知委。」从之。 
仁宗天圣元年十月二十八日，右巡使、监察御史鞫咏言：「武班臣僚小可失仪，望免弹奏。」宰臣王钦若奏：「咏自授宪官，百僚失仪，多不弹举，累经罚俸。今此陈述，将成废职。」诏咏免勘，与换旧官，小处同判。 
三年八月十二日，上封者言：「诸司使、副使已下起居多不整肃。请诏合门告谕，内殿起居臣僚自今出入殿门，并须端谨，不得喧哗。殿庭依班排立，视枢密使拜起舞蹈，毋得先后。违者合门使副举。」从之。 
九月三日，合门言：「自来轮差合门祗候二人于殿庭觉察失仪臣僚，缘并随班起居，难于伺察。今请令宣喝对立者于长春殿先起居讫，专切觉察〔闻〕奏。」从之。 
六年三月二十三日，诏：「宴会座朝，左右侍立臣僚内有不务谨肃、语言喧哗，当职官司并不弹举。自今如有上件违犯，令宣徽使、合门、御史台、内侍省都知、押班具名位以闻。」 
七年五月，诏：「今后便殿 
      
视事，令合门祗候觉察臣僚失仪，依例申举。垂帘日，即差内侍觉察弹奏，祗候、军员等不得申报。」 
庆历二年八月二十八日，权御史中丞(贯)[贾]昌朝言：「臣僚起居失仪，请依唐制参定，列为八节，分十六事：朝堂私礼及跪拜、待漏行立失序、谈笑喧哗、入衙门执笏不端、行立迟慢、至班列行立不正、趋拜失仪、言语微喧、穿班、仗出、合门不即就班、无故离位、廊下食、行坐失仪据后文引贾昌朝奏，「失仪」下当有「语闹」二字。又以上断句亦据后文所述。、入朝退朝不从正衙出入、非公事入中书。」诏从之。 
皇佑元年正月二十八日，诏曰：「朕闻自古为治，靡不以苛察为戒。而近岁风俗，争事倾危，狱案滋多，上下睽急，伤累和气，朕甚悼焉。自今台谏官非朝廷得失、民间利病，更不许风闻弹奏，违者坐之。」 
六月二十四日，监察御史陈升之等言：「比岁臣僚有缴奏交亲往还简尺者，朝廷必推究其事而行之，遂使圣时成告讦之俗。请自今请求非法，自论如律。」从之。 
失仪，令御史台、合门牒报流内铨，候责罚讫谢恩。」 二年九月十二日，诏：「应选人正衙对 
四年十二月二十二日，殿中侍御史俞希孟言：「日近班列多不整齐，将来元会如有失仪，除依例弹奏外，或有故违懈慢者，乞从私罪定断。」诏：「今后常参官故作懈慢，及行立失序，不得作常时失仪施行，仰具奏裁。」 
五年十月二十二日，左巡使、侍御史吴秘言：「内殿起居，百官多不成行列，惟前班稍有次序，自余皆群进族立，甚非朝廷 
      
