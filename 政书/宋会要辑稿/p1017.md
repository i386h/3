<!-- { "loadSidebar": true } -->
今来编户有当充役者，却执干道八年臣僚陈请赠官不理为官户一句，得为纠扰之词。赠官子娉则守淳熙专条，必欲用限田减半免役格。况所谓赠官，有正该，有回授，有杂流，有覃恩，未审前项干道一时申请系何等封赠官 前后曾未冲改 以此不能无惑，乞明降指挥。本部近承吏部侍郎兼详定一司敕令贾选等札子：看详封赠官自有两等不同，如士庶年及并国学生年及：疑当作「及年」。、得解士人、选人、小使臣父母遇恩封官，及应赠初品官，其子娉于法未该承荫，似此之类，欲同编户差役。其有父祖咤子娉升朝，积累封赠、以至崇品，其子娉既合承荫，若同编户差役，非特不应旧法，亦恐非朝廷恩典。」既而户部、敕令所看详，欲从所乞。宰执进呈，上曰：「赠官子娉若并免役，则将来下户受害。赠官虚名，免役实(例)[利]，既予以虚名，又并实利得之，不可。可只依干道八年十一月二十三日指挥。」 
十三年十一月十二日，详定一司敕令所言：「臣僚札子：『见行田格该载子娉用父祖生前官或赠官立户者，减见存官之半。干道八年，户部集议指挥：品官限田，身后承荫人许用生前曾任官减半置田，封赠官子娉并同编户差役。往往州县多谓格中赠官立户者，减见存官之半。干道八年指挥，却令并同编户，以此承用疑惑。窃详封赠官子娉，止谓父祖生前曾任官，得伯叔或兄弟之封赠者，是为封赠官子娉；其元自仕宦
     
累赠至显官者，自合以生前官立户。今干道八年指挥大意止欲宽编户之力，而封赠元系有官及素来无官者，却无以区别，遂致胥吏舞法，并缘为奸，牒诉纷纷，所在皆尔。乞令户部镂版，颁臣此章，仍下敕令所，于田格注文内将或赠官三字除去。』奉旨：令本所看详闻奏。本所今看详，欲从臣僚奏请，将父祖生前不曾任官、得伯叔或兄弟封赠之家子娉，遵从干道八年十一月二十六日指挥，同编户差役外，其元自仕宦，缘已经赠官之家，不用封赠官限田，止以生前曾任官减见存官之半置田。所有淳熙田格注文内『或赠官』三字，欲乞更不引用。」从之。 
宁宗庆元五年三月四日，户部言：「九品至一品除非泛补官外，承荫人许用生前官品减半置田免役，特八品以上子娉，则九品官虽自擢科第、显立军功，子娉不得用限田法。照得今若将九品子娉不得限田，则失之太窄。今乞将元咤非泛及七色补官之人，遵依淳熙十三年五月七日指挥，若自擢科第或显立军功及不系非泛补授之人子娉，并许用立定减半限田格法免役。若析户，通不得过减半之数。特奏名文学遇赦授迪功郎、注权州县，走弄籍户。今乞将特奏名出身之人如有偶授破格八品差遣，或循至八品上，须落权、注正官差遣，方始理为官户。敕令所议，欲于第一项军功下添入『及』字，余从户部议定事理施行，从本所修入役法 
      
撮要。」从之。
 食货 宋会要辑稿 食货六 垦田杂录 
      
垦田杂录
      
高宗绍兴二年七月五日，诏知兴国军王绹、知永兴县陈升首先奉行诏令，措置招诱人户耕垦闲田，可各与转一官，(侯)[候]措置就绪日，令本路提刑司保明，备申朝廷取旨褒擢。 
十二月十八日，诏：「诸路寺蹑常住荒田，令州县召僧道耕垦，内措置有方，及租税无拖欠者，并仰所属差拨住持，其田宅寺蹑，仍不以名次高下差拨。」 
五年五月十五日，户部言：「修立到诸路曾经残破州县守令每岁招诱措置垦辟及抛荒田土殿最格：一、增谓见抛荒田土而能招诱措置垦辟者。一分，知州升三季名次，县令升半年名次；二分，知州升一年名次，县令升三季名次；三分，知州减磨勘一年，县令升一年名次；四分，知州减磨勘一年半，县令减磨勘一年；五分，知州减磨勘二年，县令减磨勘一年半；六分，知州减磨勘二年半，县令减磨勘二年；承直郎以下循一资。七分，知州减磨勘三年，县令减磨勘二年半；承直郎以下循一资，到部升半年名次。八分，知州减磨勘三年半，县令减磨勘三年；承直郎以下循一资，仍占射差遣一次。九分，知州转一官，县令减磨勘三年半；承直郎以下循一资，仍占射差遣一次，到部升半年名次。一、亏谓见耕种田不咤再被盗贼残害，若灾伤而致抛荒者。一分，知州降三季名次，县令降半年名次；二分，知州降一年名次，县令降三季名次；三分，知州展磨勘一年，县令降一年名次；四分，知州展磨勘一年半，县令展磨勘一年；五分，知州展磨勘 
      
二年，县令展磨勘一年半；承直郎以下到部降一年半名次。六分，知州展磨勘二年半，县令展磨勘二年；
承直郎以下降一资。七分，知州展磨勘三年，县令展磨勘二年半；承直郎以下降一资，到部降半年名次。八分，知州展磨勘三年半，县令展磨勘三年；承直郎以下降一资，到部降一年名次。九分，知州降一官，县令展磨勘三年半；承直郎以下降一资，到部降一年半名次。一、考州县守令垦辟抛荒田土增亏十分者，取旨赏罚。一、考州县垦辟抛荒田土里分者，以守令到任日见垦田亩十分为率。一、诸县每月终，(见)[具]措置招诱到垦辟田亩实数申州，州每季终(身)[申]监司准此申：原作「身」，据本书食货六一之八一改。。若守令替罢，即州县限五日具在任月日内垦辟田亩数申。一、守令措置招诱垦辟田亩并岁考日限约束，并依户口法。若守令在任虽不及半年，而增及一分以上者，亦考察，一、守令虽系权摄，赏罚并同正官。一、考知州、县令措置招诱垦辟田土不实，及供具田亩增减若保奏违限，并依考户口法。其增亏上下者，依上下等，余依中等。一、岁考州县守令招诱措置垦辟及抛荒田土者，其比考之数更不通计。谓如到任第一年增五分，其第二年数别理之类。已上格法，令三省、吏部、户部、诸路通用。」诏依，仍先次施行。 
十四年三月八日，户部言：「契勘京西州军系累经残破，荒田至多，委是开垦，倍费他州。欲下本路转运司，将管下荒闲田土自请佃后，与放免二年租课。」从之。 
十九年十一月二十一日，臣寮言：「契勘淮南东、西、荆湖等路比年宁靖， 
      
民稍复业，而户口未广；田野渐辟，而旷土尚多。惟县令最为亲民，此未有赏格可以激劝。今欲下诸路转运司，取见属县已归业人户与耕垦田亩税赋之数，委官审实，注籍申部。如一政内能劝诱人户归业，耕垦田业、添复税租增及一倍，从本州岛保明，申运司审实，保明申省部立定赏格；不及倍者，亦量所增之多寡，递与推赏。其不能劝诱，又致流亡荒废者，罚亦如之。」于是户部言：「增户口、措置垦辟田土，昨承指挥，立定守令岁考增亏格法，至今少有申到赏罚文状。盖缘所立格法轻重不伦，致无激劝用心招集。谓如措置垦辟田土增一分，知州升三季名次，县令却止升半年名次。今来官员陈请，乞立定县令一政内能劝诱民户归业，耕垦田业、添复税租增亏赏罚。本部契勘逐路抛荒田土数多，全籍守令措置招诱人户耕垦，比之兴修农田水利尤重。若不增重赏格，开垦无缘增广。今比拟守令一任招诱措置垦辟田土赏罚格下项项：原作「顷」，据本书食货六一之八二改。：知州：增谓到任之后管属诸县开垦过见抛荒田土。一千顷，转一官；七百顷，减磨勘三年；五百顷，减磨勘二年。亏谓到任之后，管属诸县见耕种不咤灾伤而致抛荒者。五百顷，展磨勘二年；三百顷，展磨勘一年。知县、县令：增谓到任之后，开垦过见抛荒田土。五百顷，承务郎以上转一官；承直郎以下依条施行。四百顷，承务郎以上减磨勘三年；承直郎以下循一资，仍减磨勘一年，愿以循资当举官者，当举官一员。三百顷，承务郎以上减磨勘二年；承直郎以下循一资，愿以循资当举官者，当举 
      
官一员。二百顷，减磨勘一年半；一百顷，减磨勘一年。亏谓到任之后，见耕种田不咤灾伤而致抛荒者。一百顷，展磨勘一年；每及百顷依此。五十顷，降三季名次；三十顷，降半年名次。一、县令到任日，具着业户口、垦辟田亩、税赋、抛荒田土实数申明，本州岛覆实，保明申转运司，知州到任申转运司准此。转运司保明申尚书户部。一、县令每岁终，具措置招诱垦辟田亩、增添税赋及有无却抛荒田土实数交割付后官，从后官保明申州；州限半月覆实，申转运司；转运司一月，保明申尚书省户部。一、守令若权摄官，据权过月日内开垦田数交(格)[割]。或有抛荒田土，并依正官赏罚。一、今除前项立定赏格外，如有任内于所立格外开垦田土增广数目，并许计数累赏。一、守令措置招诱垦辟田土、增添税赋等，若供具增减不实，及供申违限，乞重立条法施行。如得允当，即乞更下吏、刑部审覆施行。及乞下诸路转运司，取见属县已归业人户、耕垦田亩税赋之数，委官审实注籍讫，先次开具保明申部。」从之。 
二十年四月二十七日，左朝奉大夫、新差知庐州吴逵言：「请置力田之科，以重劝农之政，募民就耕淮甸，赏以官资，辟田以广官庄，自今岁始。汉制：计户口置员，则有赏员。今欲以斛斗定赏，必无滥赏。江浙、福建委监司守臣劝诱土豪大姓赴淮南从便开垦田地，实为永么之利。今立定赏格：土豪大姓、诸色人就耕淮南开垦荒闲田地归官庄者，岁收谷 
      
五百硕，免本户差役一次；七百硕，补进义副尉；八百硕，补不理选限州助教；一千硕，补进武副尉；一千五百硕，补不理选限将仕郎；三千硕，补进义校尉；四千硕，补进武校尉，并作力田出身并作：原无，据《建炎要录》卷一六一补。。其被赏后，再开垦田及元数，许参选如法，理名次在武举特奏名出身之上。已上文武职遇科场，并得赴转运司应举。」从之。 
九月十九日，知庐州吴逵札子：「契勘就耕之民以力田赏格开垦田亩，便着籍为管官庄户，虑名系于官，不得自由。欲望将管官庄户只作力田户，其推赏事件，并依元格施行。」从之。 
二十二年十月十二日，诏权发遣京西路转运判官兼提刑、提举常平茶盐等公事魏安行特转一官，以前知滁州，开垦荒田二千余顷推恩么。 
二十六年四月二十七日，户部言：「淮南人户未耕官田，已降指挥：展限三年开垦。今欲下本路州县出暝晓谕人户，将本户内已请射未耕种官田，限二年尽行开垦耕种。如限满有未种田亩，即许诸色人 佃，限实时给付。其京西路若有似此去处，亦乞依此。」从之。 
