<!-- { "loadSidebar": true } -->
使公事只依本官立位相压，权知开封府本官少卿监以下假日不舞蹈。今既无明降仪式，即是权与权发遣副使便与正同，却与权三司使及知开封府少卿监仪式颇有差异。诏本所详定以闻。今参详三司副使系正职事官，权与权发遣公事乃是权摄，其名既异，理难一同。今欲定权三司副使、权发遣副使公事随驾与逐日内殿起居立位、岁时恩赐班入次第、在省相压并同正副使。其权副使告谢不宣名，假日不舞蹈，对御座次及杂压在知杂御史之下。系少卿监以上，即从本官。其权发遣副使公事惟杂压以本官，仍在同官之上，余并如权副使之仪。」诏依。 
四月二十六日，御史台言：「检会仪制，右谏议大夫王化基权中丞日，正衙常参立中丞砖位，内殿起居日止立本官班。其后宋太初权台事，如化基例。今龙图阁直学士陈荐权台事，若依宋太初例，即内殿起居合却归学士班，取旨。」诏常参正衙并内殿起居并权立中丞班位。 
五月二十一日，编修合门仪制所言：「准中书札子，合门检会右谏议大夫王化基、权御史中丞宋太初权御史台事，具载仪制，而自来相承，不曾分异。今来翰林学士兼端明殿学士、礼部郎中、知制诰冯京权御史中丞，诏定夺闻奏。今参详冯京带学士职权御史中丞，欲定常参正衙并内殿起居并立中丞班位，其杂压即从学士之仪。」诏依。 
六月五日，诏兵部 
      
郎中、同知审官西院韩缜与直龙图阁一行序官立位。 
九月二十三日，诏新除河阳三城节度使、集禧观使、守司空、兼侍中曾公亮大 后系衔在曹佾上。 
二十四日，诏沿边寨主不以官资，并在监押之右。 
十月四日，诏皇城使、端州团练使、新除枢密副都承旨李绶常朝立班令在都承旨之后、宫苑使之前。 
十一月二十四日，诏待制官系给谏者除权三司使外，如遇起居日，权于左右省班内序立。所有直舍人院、同知谏院见系两省官职事，亦令权缀小两省班内。同知谏院缀左省班，分东西序立。候两省正官员数稍多，即却依旧。 
十二月十七日，御史台言：「待制官系给谏并直舍人院、同知谏院，横行及行香等处，亦合依起居日例，权立左右省班。修起居注亦乞权缀左右两小省班。」从之。 
二十七日，三司使吴充言：「本省判官、主判官与本辖库务监官，并权副使、权发遣副使于监当少卿监，除在朝廷自有彝制，其入省及诸处相遇，点检到库务，合存统摄之体，座次相压，未有定制。」法寺检会：盐铁曹案辖南北作坊、料物、兹瓦器库、御厨；度支赏给案辖裁造院、西染院、内衣物库、文思院、杂物库；发运案辖诸排岸司；斛司辖百万仓；钱帛司辖左藏库、内香药库、杂买务；百官案辖药(密)[蜜]库；粮料案辖三粮料院；户部户税案辖秤务；修造案辖竹木务、箔场、都大提点寺务司；衣粮案辖专匀司； 
      
曲案辖曲院。参详上项局务，皆系三司三部管辖。欲乞今后权与权发遣副使不须官序，并在库务监官之上。判官、主判官在库务监官正郎之上，余依官序。」从之。 
四年二月二十三日，诏皇弟頵大 系衔在文彦博之上。 
八月二十七日，诏：「应两制致仕不等职官遇朝会、上寿，陪位立班并依旧职。」 
五年七月十八日，中书门下言：「据贵州防御使宗悫状，准合门告报，班位在侄世滋下、弟宗治上；更有宗辅见系团练使，亦压却臣。今只乞依宗室尊卑相压体例，依旧立班。检会大宗正司庆历七年诏书，皇族趁赴起居及出入行马，内有官位一般者，并以尊卑相次，雁序行马。如有官位高者，依久来朝廷立班次序相压，即不得差越。内有官高愿在尊长之下亦听。近宗愕牵复使相，见立在旧使相宗朴之上；宗惠牵复防御使，立在旧防御使克继之上；与宗悫牵复事体一类，其立位合依宗愕、宗惠例，下合门改正施行。」诏依所定，合门官吏特放罪。 
七年正月二十八日，诏修起居注、直舍人院今后并许缀两省班。初，御史台奏：「起居日，两省班内阙官，乞令待制官系给谏者除权三司使外，如遇起居日，权于左右省班内序立。直舍人院、同知谏院、修起居注亦权缀小两省班，候正官员多，即仍旧。」诏从之，至是中书申明两省员数稍多，乃降是诏，而同知谏院不预焉。 
八年闰四月二十四日，诏：「今 
      
后知州兼安抚，着位并在本州岛路分兵官之上。」 
九年十月二十五日，诏新除镇南军节度使、尚书左仆射、同中书门下平章事、判江宁府王安石大 系衔在陈升之之上。 
十年二月一日，御史台言：「定到管勾国子监、太子中允兼天章阁侍讲沈季长系衔座次在同管勾国子监、知谏院、太子中允、崇政殿说书黄履之上。」从之。 
八日，诏宗室、新除崇信军节度使、同中书门下平章事、判大宗正事宗旦大 系衔在宗朴之下。 
十月二十八日，诏宗室、新除昭化军节度使、同中书门下平章事宗谊大 系衔在宗旦之下。 
元丰二年十一月一日，翰林学士蒲宗孟乞叙班章惇下，从之。以惇先除翰林学士，丁忧故也。 
五年二月二十一日，诏知枢密院、门下中书侍郎、同知枢密院、尚书左右丞班次以是为差。 
五月十四日，吏部尚书李清臣等言：「今月十二日，仆射上尚书省，百官方就位，台吏相继趋臣等就列。三院御史及中丞久不至，台吏复至臣等立班前赞云：『且归幕次。』在廷观者亦或窃笑。按御史中丞班品在学士下，合班即对引，无先令学士、尚书、侍郎就列，然后报引中丞之仪。况三院御史班品不同，窃虑立班不应在尚书之后。乞送台吏付有司根治。」诏吏人令御史台勘罚。 
六年七月十七日，诏同知枢密院班尚书右丞下。 
十一月十二日，中书舍人兼侍讲蔡卞乞序班于兄起居 
      
郎京之下，从之。 
七年三月二十一日，诏御史中丞杂压在六曹侍郎之上。 
四月十六日，御史台、合门言：「本朝旧合班仪，嗣王在郡王上，宗姓又在同列之上。近例郡王领使相者得吏二人前引，虽出特旨，缘嗣王恩数尤宜加隆。今参详嗣王若(正)[止]随本官立班，当在本班之上，使相即用双引。」从之。诏：「嗣王虽着品分，然自国初以来，未尝除授，故有司不能记其恩数。近除宗晖嗣濮王，宜下御史台、合门参定以闻。」故有是议。 
十月二十一日，诏应职事官以除授先后为序，同日除者以寄禄官。 
哲宗元佑元年闰二月六日，诏观文殿学士、资政殿大学士班序杂压并在六曹尚书之上；资政殿学士曾任执政官准此。 
四月二十二日，礼部言：「承旨司状，后殿祗应，合门官、起居郎、舍人已准朝旨许令上殿侍立，其枢密都承旨未奉指挥。(令)[今]参详，遇有奏覆及传奏公事，即许升殿；如系供职横行使副兼领，即本班侍立。」从之。 
五月二十六日，诏太师、平章军国重事文彦博已降旨令独班起居，自今赴经筵都堂，同三省枢密院事并序位在宰相之上。 
十二月十日，诏少府、将作、军器监、都水使者今后在七寺少卿之上，监丞在台寺主簿之上。 
二年正月二十五日，端明殿学士、吏部尚书孙永为资政殿学士兼侍读、提举中太一宫兼集禧观公事，立班佩鱼视资政殿大学士韩维例。 
七月四日，诏 
      
除中行侍郎，如未历大两省及待制以上职者，并带「权」字，叙班在诸行侍郎之下，杂压在太中大夫之上。 
三年八月四日，诏文武官杂压增冀、兖、青、徐、扬、荆、豫、梁、雍州牧，在御史大夫之上。 
闰十二月十八日，置六曹尚书权官，叙班在试尚书之下，杂压在左右常侍之下。 
四年十月十八日，新除吏部尚书傅尧俞言：「翰林学士承旨兼侍读苏颂与臣班列颇同，而臣冒居其上。颂自吏部尚书方除今任，欲乞迩英进见，许臣依旧居颂之次。」从之。 
六年五月二日，详定编修合门仪制所言：「三师、三公旧仪杂压在使相下，立班在文班仆射前，见、谢、辞与大卿监礼数一等。自官制行，立位杂压在宰臣之上，其见、谢、辞、宴座未有定仪，欲依宰臣例。又百官起居日，宰臣遇假故，即以次官高者押班。今门下、中书侍郎系两省分班先入，立位相远，难以引揖。欲遇宰臣假故，权移门下侍郎在尚书左丞之上押班。」从之。 
闰八月二十八日，诏集贤院学士如曾任权侍郎以上人充者，班列并在太中大夫之上。 
九月六日，诏六曹尚书任执政官者立班在六曹尚书之上少前。 
绍圣元年三月二十三日，殿中侍御史来之邵言：「集贤院学士之职，自先朝以来，体制与诸直馆颇同。顷自李周以权侍郎罢除集贤院学士，出守外郡，方有指挥，曾任六曹侍郎者立班在太中大夫之上。其后奏荐班列，并同待制。望 
      
赐详酌。」诏今后除集贤院学士曾任权侍郎以上者，立班杂压在中散大夫之上，余人立班杂压在中散大夫之下。 
元符三年三月二十七日，诏少府、将作、军器少监杂压并依元丰令，其元佑指挥更不施行。 
徽宗崇宁元年五月二十日，以宝文阁待制、知瀛州叶祖洽为尚书吏部侍郎。以尝为权尚书，序位令在吏部侍郎徐铎之上。 
十二月六日，诏显谟阁学士、直学士、待制杂压在宝文阁学士、直学士、待制之下。 
二年五月二十一日，诏应殿中省官并赴内朝，合门拟定在工部侍郎西别班立，少监以下各重行。 
四年九月五日，诏提点坑冶铸钱官、转运判官、提举常平、学事官并在知州朝议大夫之上。 
大观元年七月七日，诏宗子博士序位立班并在国子博士之上。 
政和二年八月二十七日，诏京畿转运副使、提点刑狱序位在三路转运副使之上。 
三年闰四月二日，礼部奏：「据沂州州学教授、宣德郎徐敻状，依条诸州学教授序位承务郎以上在签判之上，未审知县如何序官。辟廱勘当，若教授系选人，合在选人知县之上；如系承务郎以上，即合在承务郎以上、知县之上「以上」二字疑衍。。」从之。 
九月二十二日，保静军节度观察留后、提举龙德宫、直睿思殿杨戬奏：「朝廷肇新直殿之职，其系衔等次序安敢有议。若止以带职非带职、正任转官先后为次，伏恐未称朝廷肇新直殿职任之意。伏 
      
望详酌，立法施行。」诏带直睿思殿人系衔序位等在不带职人之上。 
二十三日，诏朝请郎、殿中监高伸立班并诸般恩数并依龙图阁学士例。 
十一月二十二日，诏皇太子庆会、上寿押百僚班。 
