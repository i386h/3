<!-- { "loadSidebar": true } -->
支降并造作军器等，军器所造作御前降样四季鞍并宣赐臣僚鞍辔，总领所桩收驻札诸军弓甲，军器所工匠等造作军器推赏。应修缮事：修筑城郭，修盖营寨，打造修整战船，诸军申请收买竹木等。皇城司制造大礼及逐年敕号，添修仪注等，工部制造应换官人枪袍团牌等，祗候库除破换官人例物等。写宣房、院杂司、印司、检察诸房所行文书用印，承发下外路诸军等处摆铺递角，驱刷行遣递角违滞去处，承发下外路官司斥堠递角，检察生事等房受付文书簿。天申节、会庆节下文思院制造功德疏，东厨申请事件，拣试本院人承填名阙等事件，本院人陈乞收使保引恩例等，本院大程官人员以下转补等。收接诸处缴回递角内引牌筒，销凿簿书，上下半年台官点检簿书，本院杂务点检诸房进发文字。机速房掌行事务，边防急速(运)[军]事，调发军马，移屯非措置控扼去处，遣发间探人并回推恩，探报事宜，诸处申解到归正人并申解到奸细，北界关牒。禁止北贩客船合归刑房，逐年募发海船防托合归兵房，候有调发，移入机速房非次差出兵官干办边事。」从之。 
三月四日，枢密院言：「本院吏额承旨五人，依旧。主事五人，令史一十人，今欲添二人。书令史一十四人，今欲添六人。正名贴房二十人，依旧。内一十三人旧权书令史，今并罢权。法司贴司二人，依旧。守阙贴房一百八十五人，已 
      
降指挥，以一百人为额。今裁减，以八十人为永额。一、承旨司八人，元系诸房人兼，今依旧。外差法司三人，今添一名。写宣房书写宣命一十二人，今减七人。检详房一十人，今减五人。编修时政记房七人，今减四人。」诏：「并依其人数，永为定额。请给等并依旧，不得增添。内所增令史依名次递迁，书令史并正名贴房阙，令就今春铨试场拣试。今后遇书令史有阙，方许于正名贴房内时暂差权，候试中正人日罢。」 
九年闰正月二十一日，诏枢密院：「今后外路官兵功赏差遣等告敕、宣札、文贴、公据，并令左右司、承旨司、检详所除赍干照请令外，其余付身等令拘催给发使臣每五日一次入进奏院递取监官到院入递日时文状。仍令进奏官专置簿籍发放，每月赴左、右司、承旨司驱磨。」 
淳熙二年正月二十九日，诏：「枢密副都承旨、枢密副承旨依旧堂除。」 
三月四日，诏：「自今副承旨出职依三省例，头名满三年以次人转补及五年，与差州钤辖。愿出职人与路分副都监差遣，并与理亲民资序。」以枢密院言：「三省都录事头名满三年出职与通判差遣，理知州资序。转补及五年人与通判差遣，亦系亲民。其本院副承旨止有头名满三年出职与州钤辖条法，系兵钤资序，在亲民之上，并以次人未有该载。」故有是诏。 
三年八月三日，诏枢密院不系续降指挥额外差置守阙贴房并书写宣命人并罢。 
五 
      
年七月八日，诏自今诸库务官司应回报枢密承旨司，并合同申状。 
九年正月十二日，诏：「自今江上、四川都统如有合进呈军器样制及江上都统进奉会庆节马，并盱眙军如遇有发到对境泗州回答本军节仪四物四：疑当作「器」。，马军行司进会庆节马、功德香疏，并令发赴枢密承旨司缴进。诸军进呈新年队牌与降下旧队牌，并付枢密承旨司，令给付逐路。」 
十一年十月三日，右正言蒋继周言：「伏见江西路专一训练禁军钤辖下差下程迪，系枢密院人吏。且《大观格》武臣六等差遣，路钤系第四等，须曾经第五等两任及初除正任横行使者，方许除授。干道元年初带训练，专降指挥，选差曾任主兵官。迪并未经任，考之大观格法、干道指挥，无一可者。乞罢迪新任，别与差遣。」从之。 
十三年八月六日，进呈承旨司申拍试兵将官礼数。上曰：「承旨司非朝廷比，统制、统领每遇拍试，待之太轻。自今令上厅茶汤，下 拍试。」 
十四年九月一日，枢密院言：「敕令所申，昨准指挥，裁减百司吏额，今已尽绝。近准枢密院批下人额，缘逐项并批作系御笔朱书立定之额，即未审合与不合裁减。」诏依隆兴元年七月二十六日已降指挥，见在人见令依旧下「见」字疑当作「且」。。 
绍熙三年五月十七日，枢密院言：「诸房副承旨全藉有心力谙晓职事详熟之人。今来张尧俊已陈乞出职，乞差王嘉谋权诸房副承旨，候二年即行正差。」从之。 
四 
      
年十月十一日，诏枢密院：「今后引呈公事，逐房副承旨一员，许于殿上往来，取传文字，其诸房副承旨止令侍立宣旨。」
 职官 宋会要辑稿 职官六 检详所 
      
检详所
【宋会要】
淳熙十三年十二月九日，诏检详所减主管文字一人，亲事官一人，厨子一人，白直兵士二人，看管兵士二人。以司农少卿吴燠议减冗食，下 令所裁定，故有是命。
 职官 宋会要辑稿 职官六 国用司 
      
国用司
【宋会要】
      
孝宗干道二年十二月二十二日，诏：「朕惟理国之要，裕财为重。向来二三大臣专务简忽，至于用度寖广，漫不加省，因循滋久，殊无变通。夫百姓既足，君孰与不足，量入为出，可不念哉。自今宰相可带兼制国用使，参政可同知国用使，庶几上下同德，永底阜康。」先是，臣僚言：「方今国家所管财用，供军之费十居七八。自兵兴以来，所费益甚。今据户部所供一岁内外收支数目，钱之阙者六百余万缗，米之阙者九十余万石。其外又闻三衙及御营(使)使司、濠州并都督府见各欲招收军兵，无虑二十万计。其招收之初所费例物，系籍之后所费供需，未可以数计也。陛下近以宰相兼枢密使，盖欲使宰相知兵也。宰相今虽知兵，而财谷出入之原，宰相犹未知也，必待户部供具，然后方及知尔。且如三衙等处招兵指挥，必经由三省而出，使宰相早知财谷之务，必不敢轻有施行。非特宰相之不知也，都督府以枢密使领之，但知掌兵于外，初不知用度之从来，其于财谷出纳之实，未尝略加意焉。大臣之于国家，曾何内外之间 不当若 
      
介胄之将，恬然有所不恤也。望陛下法李唐之制，委宰相兼领三司使职事。财谷出纳之大纲「大」下原衍「纳」字，已删。宰相领之于上，而户部治其详。仍乞以户部见今收支阙欠数目降付都督府，委自参议赞谋而咸使知之，庶几戮力一心，共体国事。宰相图回于内，都督府通知于外，凡无名之赏、无益之费，一切痛加撙节。乃若尺籍之虚数，必先有以去之，然后新军可招。老弱之冗食，必先自以汰之，然后精锐可选。太祖、太宗削平僭乱，混一(寓)[宇]内，当时胜兵不满十五万。由此观之，虚数不除，冗食不汰，虽百万之众，终无益于胜负，而其耗蠹国用，是犹竭江河以实漏 ，曾何有纪极哉!」故有是命也。 
三年正月十一日，尚书左仆射、同中书门下平章事叶颙等言：「准敕，宰相兼制国用使，参政同知国用事。今条具下项：一、欲以『三省户房国用司』为名。一、逐时将上及拟进并行下批札文字，欲并依三省体式，仍就用尚书省印。一、常程文字，自行下户部施行。其余取会外路监司州军事务，系于财计利害文字，立号置籍，候回报到逐一钩销外，切虑承受官司报应稽迟，奉行灭裂。如有似此去处，欲具违慢官吏取旨，重作施行。一、行在百司诸军经常岁支月用及年例诸杂非泛支使，自来皆系户部以诸色窠名钱物应副。近又降指挥，从本部所请，以官户役钱等衮同支遣。所有州军合发上供等钱物，户部自合遵 
      
依条法指挥，逐时举催，应副支使。如有每岁经常非泛杂支之外用度钱物及经画利源、节省事务，并从本部措置拟定，申取旨挥施行。一、诸路州军合起发户部钱银物帛米斛等，并系指拟应副行在百司、大军支遣，不可少有阙 。近年州军将合起钱物侵欺移易，拖欠数多，户部虽逐时举催，多是虚申纲解，或不即应报，致有阙乏。已降指挥，诸路州军合起上供等钱物，每岁上下半年从户部比较最稽违拖欠去处，具名按劾，申国用司取旨挥，重作黜责。如有起发足办，别无违滞去处，亦申国用司取旨，优加推赏。在外委逐路总领所依此施行。一、契勘诸路所起经总制钱，近来州军侵占妄用，一岁亏少动以数十万贯。欲令提刑司严行约束，常切检察，今后须管依年额尽数起发。如拖欠违戾去处，按劾申国用司，重作施行。一、逐路总领所申请经常钱粮，本部自合依年例申朝廷科降。一、应得旨文字，欲随事关送三省、枢密院。如系急切事务，即先次行下所属施行。一、欲于三省户房内选点检文字二人、主管文字五人掌管簿书，守阙二人、书写文字一十人，于三省诸房内踏逐选差。添给、纸札等并依机速房已得指挥减半支破。」并从之。 
五年二月二十二日，诏国用司可罢，其所行事务并归三省户房。
 职官 宋会要辑稿 职官六 国用所 
      
国用所
【宋会要】
      
嘉泰三年三月二十三日，臣僚言：「窃惟今日财计，非钱谷不足之可忧，而渗漏日滋之为可虑也。夫钱谷之渗 
      
漏，非一朝一夕之间遽能如是也，实起于朝廷会计之制不立，历年既多，簿书漫不可考，故官吏因得而为奸。昔周家以冢宰制国用，而唐亦以宰相兼领度支。是知财赋国家之大计，其出入之数有余不足，为大臣者皆所当知，乃可节以制度，关防隐欺，使常有余而无不足之患也。国朝沿五代、后唐之制，置三司使，以总国计，应四方贡赋之入，皆归三司，号为计省。故祖宗时特重财计之臣，凡除执政，必先除三司，使更历钱谷之事。三司又各置副使，并以三司使总之。又有三司判司六员，数内刑案一司专推治隐盗，断刑事，则知关防隐欺，祖宗设官未尝不三致意于其间也。且今日费用之最大者无如养兵，请以四总领所言之。一岁出入之数几何，有余不足，亦尝会计而考核之乎 但闻所入甚赢，至于支散，常以(关)[阙]乏告。如司农寺官皆言见在仓储无一月之积，主国计者亦尝究其所以然而为之措画乎 凡此皆财赋之司无所统摄故也。宜略仿祖宗遗意，命大臣兼提领天下财赋，岁终会其出入，有余则桩管以备缓急之须，不足则通融以补其阙乏。隐欺渗漏，则究其实而正其罪。如此则国家财计统之有宗，而奸弊可以少革矣。乞下臣此章，付二三大臣详酌而行之，立为定法。」从之。 
〔四年〕十二月五日，诏：「朕仰惟祖宗委任三司，颛总邦计，故能周知源委，出入有常。今之财赋，名归户部，而事权 
      
