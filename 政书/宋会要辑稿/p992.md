<!-- { "loadSidebar": true } -->
六日，后殿进呈朱胜非《条具屯田利害札子》言：「今日之兵，既令执兵，又令服田，终岁勤劳，所得如故，有未可者。」时上曰：「古者三时务农，一时讲武，农即兵么。兵农之制一分，恐不可复合。胜非所陈甚善，可便施行。」孟庾等对曰：「淮南收复，今已数年，守令岂不欲招徕流离，但复业者未甚多原书「但」字上衍「便」字，据本书食货六三之九六删。，恐自此兵日以众，食日以广，不易供给。更容臣等与胜非熟议之。」上曰：「不可，既行下光世、世忠军中，却使之以难行为诉「以」原脱，「诉」原作「数」，据本书食货六三之九六改补。，复议改更，则朝廷命令自为反复。」庾等曰：「谨稞圣训。」 
九月二十六日，主管江州太平蹑朱震言：「荆襄之间，沔汉上下沔：《建炎要录》卷八○作「沿」。，膏腴之田七百余里，襄阳之北，土宜麻麦，古谓之神 神 ：原作「租中」，据《建炎要录》卷八○改。。若选用良将民所信服者，领部曲驻汉上，招集流亡，务农重谷，寇至御之，寇退则耕谷，不过三年，兵食自足，蹑爨而动，复陵寝，清宗庙，以浊河为限，傅檄两河，则中兴之业定，以逸待劳之道道：《建炎要录》卷八○作「意」，此句疑有脱字。。」诏关与都督府。 
五年闰二月二十八日，诸路军事都督行府言：「淮南东路宣抚使韩世忠言：见措置屯田，乞收买耕牛，趁时耕种。今措置下项：一、浙东、福建系出产耕牛去处，欲令两路各收买水牛一千头，并依市价委税务官一员置场和买，限三个月数足。一、逐路买到耕牛，每一百头作一纲起发，日行三十里，选差兵士二十人，将校、节级各一名，管押赴淮东宣抚使司交纳，仍每头用牌子标号齿口格尺，别用申状依此开具，令宣抚司照会交割，以防换易。一、牛纲所至去处，并仰依数应副草料，不得违滞。一、合干人并仰如法喂养，不管瘐损，每纲交纳了毕，如倒死不及五厘，将校、节级并与转一资，管押人支赐银绢各一两匹；如死损过分，从杖一百科罪，仍依元买价(倍)[赔]偿。」诏令章杰措置收买一千头，余依。 
三月二十八日，诸路军 
      
事都督行府言：光州收复之初，方奉行营田之法，合量行接济布种。欲望朝廷依寿春府例春：原作「奉」，据本书食货六三之九七改。，支降江南东路空名度牒二百道，付本州岛收买耕牛。」从之。 
同日，权发遣泰州邵彪言：「淮南人户逃窜，良田沃土，悉为茂草。今欲将营田司应有人请射荒田，并许实时给付，每亩依元降指挥纳课子五升，田土瘠薄者量与裁减。耕种五年，仍不欠官司课子，许认为己业；限外元主识认，或照验明白，即许自踏逐荒田指射，以为己业。如是五年内归业，即许佃人画时交还，不得执占；已种者，候收成了给还，已施行者谓耕垦熟成垦：原脱，据本书食货六三之九七补。、起屋、种桑之类量出工力钱还佃人。今未措置如可施行，即乞明(坐)[降]指挥，镂板暝示，庶得民间通知，着业者众。」从之。 
四月二十一日，臣僚言：「荆南镇抚司百姓自有耕牛者，除输纳赋税外，不得抑勒耕种营田勒：原作「勤」，据本书食货六三之九七改。，其营田许募民间情愿种者，官为给借种粮，每一耕牛纳课一十硕。纳课稍轻，民自应募，庶使百姓归业，公私两便。」诏依，札与诸路帅司。 
八月二十四日，内降德音：「应潭、郴、鼎、澧、岳、复州、荆南、龙阳军、循、梅、潮、惠、英、广、韶、南、雄、处、吉、抚州、南安、临安军、汀州管内已降指挥，人户附种营田附：原作「阡」，田：原脱，据本书食货六三之九八改补。，并主户下客丁官中科种，收课数多，缘此流移，未肯归业。应人户已请官种种苒在地，比每年减半送纳。自来年并免附种，并诸军预先抑勒，俵散和雇栽种人工钱，夺其工力，益见困乏。已令诸军，不许预俵雇夫钱，尚虑不切遵稞，仰荆湖北路安抚、转运司依所降指挥施行，毋致违戾，仍仰帅臣、监司常切遵守，戒谕诸军不得抑勒，预俵工钱。如违，仰宪司取勘闻奏。荆湖人户耕牛已降指挥，与免拘籍，并已请官种种苒在地者，减半送纳官课，自来年更不科种营田，仰安抚司检察州县，不得科敷。」 
十一月二十八日，知荆南府、充荆南府归峡州荆门军安抚使王彦言：「被旨：荆南营田一司并罢，令安抚司措置耕种令：原作「今」，据本书食货六三之九八改。，今计置到黄水牛一千七百余只，及修置应干合用农具足备，尽已踏逐摽拨定。合种水陆田顷亩，并系膏腴，止缘创行开凿，倍费工力，兼已令下手破荒冬耕，及修筑堤塘，开决陂堰，以待来春，依时布种。」诏令王彦更切多方措置，务要耕种日广，补助国计。 
十二月一日，诏：臣寮陈请乞淮南东西陈：原阙，据本书食货六三之九八补。、川陕、荆襄等路行屯田之制，令学士院降诏令：原作「今」，据本书食货六三之九八改。，晓谕诸帅。诏曰：「敕襄阳府路帅臣：朕考蹑古昔，斟酌时宜，欲丰军食之储，必讲屯田之制。故充国经画于金城，而兼得十二便之利；曹操始用于许下，而遂收百万计之饶。先积粟以为资，乃厉兵而必战。况今寇戎未靖，征戍方兴，赖将师之同寅，致士卒之乐附。顾尺籍所隶之数日以增多，而经赋所入之常岁有定限。既不可剥下以取给，固莫若兴田而力耕。卿等 志合谋，悉 
      
忠体国，率励众士，和协一心。勿惮朝夕之劳，共建么长之策。故兹诏示，想宜知悉。」 
八(月)[日]，诏：「吴玠于梁、洋及关外成、凤、岷州措置官庄屯田，今已就绪，渐省馈运，以宽民力。亮兹忠勤，深可嘉尚。可令学士院降 奖谕。」 
十五日，中书门下省言：「淮南东西淮南东西：原作「淮东南西」，据本书食货六三之九九改。、川陕、荆襄等路已降诏旨，晓谕诸帅行屯田之制，其诸帅下屯田事务，未曾转委官措置。」诏：淮南西路宣抚使司差李健、淮南东路宣抚使司差陈桷、江南东路宣抚使司差郄渐、川陕宣抚使司差陈远猷、湖北襄阳府路招讨使司差李若虚、荆南府路归峡州荆门军安抚使司差李侁荆：原作「军」，据本书食货六三之九九改。，并兼提点本司屯田公事。 
二十六日，诸路军事都督行府言：江淮等路分拨措置屯田。诏差屯田郎官樊宾量带人吏，侯都督行府出使日，随逐前去措置。其合施行事，一面条具供申原书天头注云「脱《建炎朝野杂记》一条」，按本书食货六三之九九于「条具供申」下有所脱文，可参考。。 
绍兴六年正月二十一日，尚书右仆射、都督诸路军马张浚言：「被旨往川陕视师，及咤就沿江措置军事。所有屯田事务，已蒙朝廷差屯田郎官樊宾随逐前去。缘措置之初，申审省部，窃恐留滞。欲望应屯田事务，并申行府，候就绪日，归省部施行。」从之。 
同日，上宣谕辅臣曰：「前日三大帅属官陈桷等引对，朕谕以朝廷赡养大兵之么，国用既竭，民力以困，切须专意措置屯田切：原作「窃」，据《建炎要录》卷九七、本书食货六三之一○○改。，此亦自古已成之 。况军事亦须先立家计，若有机会，方图进取。」臣[赵]鼎等曰：「如此措置，社稷幸甚。」 
同日，都督行府言：「已差屯田郎官樊宾措置屯田，缘经画之初，事务繁多。」诏令王弗同共措置。 
二十八日，都督行府言：「江淮州县自兵火之后，田多荒废，朝廷昨降指挥，令县官兼管营田事务，盖欲劝诱广行耕垦。缘诸处措置不一，至今未见就绪，今改为屯田，依民间自来体例体：原作「休」，据本书食货六三之一○○改。，召庄客承佃，其合行事件，务在简便。今条具下项具：原作「且」，据本书食货六三之一○○改。：一、将州县系官空闲田土并无主逃田，并行拘籍见数，每县以十庄为则，每五顷为一庄，召客户五家相保为一甲共种。甲内推一人充甲头，仍以甲头姓名为庄名。每庄官给耕牛五头，并合用种子农器，如未有谷，即计价支钱。每户别给菜田十亩，先次借支钱七十贯。仍令所委官分两次支给，春耕月支五十贯，田月支二十贯。分作二年两料还纳，更不出息。若收成日，愿以斛折还者听。仍比街市增二分。课如街市一贯，即官中折一贯二百。其客户仍免诸般差役、科配。一、应有官庄州县，守倅、县令并于『劝农』字下添带『屯田』二字，县尉专一『主管官庄』四字，仍差手分、贴司各一名，于本县人吏内轮差轮：原作「输」，据本书食货六三之一○○改。，一年一替，依常平法支破请给。一、每庄盖草屋一十五间，每间破钱三贯。每一家给两间，余五间准备顿放斛斗。其合用农具，委州县先次置造，仍具合用耕牛数目申行府节次支降。一、每庄摽拨定田土，从本 
      
县依地段彩画图册，开具四至，以《千字文》为号，申措置屯田官类聚，缴申行府置籍抄录。一、收成日，将所收课子除桩出次年种子外，不论多寡厚薄，官中与客户中停均分。一、今来屯田所招客户，比之乡原大段优润，系取人户情愿，即不可强行差抑，致有搔扰。其诸军下不入队使臣及不披带拣退军兵有愿请佃者，并依百姓例，仍别置籍开具。一、州县公人等如敢咤事搔扰官庄官户，及乞取钱物，依法从重断罪外，勒令罢役。仰当职官严行禁止，如有容纵，当议重作施行。一、逐县种及五十顷已上，候岁终比较，以附近十县为率，取最多三县令、尉各减二年磨勘；其最少并有闲田不为措置召人承佃者，并申取朝廷指挥；知、通计管下比较赏罚。一、收成日，于官中收到课子内，以十分为率，支三厘充县令尉添支职田，仍均给。一、今来招召承佃官庄，如有愿就之人，仰诸有官庄县分陈状，以凭摽拨地分支给。其县令尉能广行劝诱尉：原作「行劝」，据本书食货六三之一○一删改。，致请佃之人渐多，当议推赏。一、今来措置官庄，除[荆]湖南北、襄阳府路见别行措置外，止系为淮南、江东西路曾经残破州县有空闲田土去处，依今来措置行下。一、诸处土宜不同，如有未尽未便事件，仰当职官条具申行府。」诏从之，札下樊宾、王弗疾速施行，仍散暝付诸路晓示。 
同日，屯田郎中樊宾等言：「被旨措置江淮等路屯田。今乞以诸路军事都督行府措置屯田为名，欲于阶御内带行，仍令行府札下诸路安抚司并诸路监司，遇有承受文字，并限一日回报。如违，当职官吏乞重赐施行；若奉行灭裂，乞行取勘。」从之。 
