<!-- { "loadSidebar": true } -->
具载此事，庶使天下速闻。」上曰：「宜于赦书中作第一件，卿可条具来。」若水寻具以进，上亲定诏书，中曰：「恭惟元佑皇后逮事宣仁圣烈皇后、钦圣宪肃皇后，又曾经送哲宗皇帝山陵。元符之末，钦圣宪肃皇后垂帘，曾降指挥，复明命为元佑皇后，可令三省检会。恭依元降指挥，仍尊为元佑皇太后，以顺天人之意。有司择日备礼施行。」 
二年四月三日，元佑皇后自私第入居延福宫，时张邦昌僣位，以伪诏迎奉。 
十日，太后御内东门小殿垂帘听政，群臣诣祥曦殿起居，邦昌以太宰退处资善堂。 
十五日，太后告天下手书曰：「比以敌国兴师，都城失守，祲缠宫阙。既二帝之蒙尘，诬及宗祊，谓三灵之改卜，众恐中原之无统，姑令旧弼以临朝，扶九庙之倾危，免一城之惨酷。乃以哀癃之质，起于闲废之中，迎置宫闱，进加位号。举钦圣已还之典，或靖康欲复之心。永言运数之屯，坐视家邦之覆，抚躬独在，流萍何从。缅惟艺祖之开基，实自高穹之眷命。历年二百，人不知兵，传序九君，世无失德。虽举族有北辕之衅，而敷天同左袒之心。乃眷贤王，越君近服，已徇 臣之请，俾膺神器之归。繇康邸之旧藩，嗣宋朝之大统。汉家之厄十世，宜光武之中兴；献公之子九人，唯重耳之尚在。兹为天意，夫岂人谋。尚期中外之协心，同定安危之至计。庶臻小愒，渐底丕平。用敷告于多方，其深明于吾志。」
 后妃 宋会要辑稿 后妃二 皇后皇太后杂录 
     
宋会要辑稿 后妃二

皇后皇太后杂录
高宗建炎元年五月二日，上诏辅臣曰：「元佑皇后家讳宜避，矧中更僣窃，载以圣德，起于宫闱，乃眷朕躬，膺夫历数，不惟累章之劝进，亦又播告于迩遐。于国有功，宜遵名号。」乃下御札曰：「朕惟德盛者报必隆，属尊者礼宜备，古之彝训，国有故常。元佑皇后制行徽柔，宅心虚静，蚤俪极于永泰蚤俪：原不表据《三朝北盟会编》卷一○二改。，久现道于瑶华现：《三朝北盟会编》卷一○二作「慕」。，庚辰并后之文已尝诞古，丙午复号之旨未及布宣。比者还御宫闱，暂临庶务，洞达事机之变，深惟宗社之安。踵遣使轺，敦谕至意。逮此缵图之日，亟颁归政之书。功加于时，举协于义。是用参稽众志，奉上尊称，冀茂对于休辰，以永绥于寿祉。元佑皇后册为隆佑太后，并令所司择日奉上册宝，应合行典礼，礼官讨论以闻。」《大典》卷一万九千三百十一。 
八月制嘉国夫人邢氏可立为皇后，其合行册礼令有司检详典故以闻。 
八月十二日，尚书省言：「伏见元佑皇后尊称第一字犯祖讳，乞以所居宫为称。」有旨，宫名令学士院拟撰，今撰到宫名，诏以隆佑宫为名。同上。 
十二月九日，诏：「历考祖宗朝，后父无文臣侍从官者，朕欲遵依旧制，以复祖宗平治之时，岂可以近亲违戾彝宪 邢焕可特换光州观察使，依旧提举亳州明道宫。」初，焕除徽猷合待制，以右谏议大夫卫肤敏言：「祖宗之法，后族戚里如得除文资，恐挠法而干政也。」故有是命。 
三年正月十八日，诏后族自 
     
今不许任侍从官，着为申令。显谟合直学士孟忠厚特与换授常德军承宣使。从臣僚之请也。 
三年四月二十五日，诏隆佑太后上尊号为隆佑皇太后，缘有司未曾制造册宝，自合先次称隆佑皇太后。 
七月二十六日，诏曰：「朕属时多艰，涉道未济，念边(偶)[隅]之震扰，国制之抢攘。将兼总万微微：《三朝北盟会编》卷一三○作「几」。，则军旅之政在所先；欲专意五兵，则邦家之事不可废。盖文武一道，固无任用之殊；而军国异容，宜简经常之务。必有救弊之策，以为戡乱之方。今则因时变通，随事参酌，合三省枢庭之任，总有司庶府之繁。爰命迩臣，俾司厥职。若征伐财用之大计，与赏罚选任之至权，悉属行营，且关朕听。既获亲于戎律，亦无废于邦经。庶振大威，稍平多垒。朕已恭请隆佑皇太后率六宫往江表，其行在有司非预军旅之事者，悉俾从行。仍命李邴权知三省、枢密院，滕康同权知三省、枢密院，从卫前去。应军旅、钱谷、差除等事，咸总于行营。其常程有格法事务及四方刑狱奏案、吏部注授、差遣、整会功赏、举辟之类，并隶洪州三省、枢密院。播告中外，咸使闻知。」 
二十八日，诏从随隆佑皇太后官属等经过州县，并行谒禁，不许收受供馈，所至州县亦不得擅行取索。如违，从违制科罪，收受供馈多者仍取旨。」 
二十九日，上谕宰臣吕颐浩等曰：「有司月供皇太后钱数不过千缗，太后圣性俭约，间或用度不足，亦不使朕知。近因见斥卖本殿库绢二千匹充费，方知寻常用度不足。朕事太后与所生无异，近买得衣着绢数十匹即先分以供献，饮食服用类皆如此。今往洪州，未有回期。除已有绵当自禁中分纳外，可令户部供钱及绢各二万贯匹、银一万两随从太后，以备支费。」 
四年正月二十一日，上谕宰执曰：「近议遣使往江西隆佑皇太后处问安，恐合行便宜郎官体轻，宜差从官，庶几事不可报者得与滕康等参决。遂差中书舍人李正(氏)[民]充两浙、(两)[江]西、湖南抚谕使到虔州。及辞，许于帘前奏事，及道朕瞻望思慕之意。候驻跸，当遣具礼迎奉次。」 
十月十六日，诏「天申节合回进隆佑皇太后度牒五十道、紫衣五十道。建炎三年，隆佑皇太后生辰合进度牒、紫衣各七十道，冬节进奉并支散行门班直节料使用度牒五百道，令礼部依数修写，两浙路度牒、紫衣，内东门司进入。」 
十一月二十四日，诏：「月供隆佑皇太后洗头炭一百八秤，内人贤妃已下月料炭九百八十一秤。岁供隆佑皇太后入冬炭一千五百秤。并一半支本色，余折支价钱。」 
十二月十一日，诏令户部日下计会，内东门司进钱一万贯充隆佑皇太后生辰，依年例进奉。 
二十四日，诏隆佑皇太后该遇建炎四年天申节合得骨肉恩泽四人。先次将二人回授与亲属二人：按总数为四人，下列数安排之人三名，此处不应仍有「二人」。，于文资合补 
     
授名目内安排；一名亲弟女之夫进士魏希哲，一名亲弟女之夫进士晁公肖，一名亲姊之子敦武郎赵铭之。诏并令吏部依条施行。 
绍兴元年正月十四日，宰执进呈：「内批皇太后以圣节恩例，令本殿祗应人转官，在法许以亲属恩泽回授，意其已补亲属，别有创行。」上曰：「必是用亲属恩泽回授尔。太母恭慎，于所不当得，毫发不以干朝廷。性喜饮，朕以越酒不可饮，今别酝。太母宁持钱往酤，未尝肯直取也。」 
五月五日，上宣谕辅臣曰：「太母失位于绍圣之末，其后钦圣复之，再废于崇宁之初。虽事出大臣，然恐天下不能户晓，或得以窃议两朝。」范宗尹等曰：「不然。太母圣德，人心所归。自陛下推崇位号，四海莫不忻悦，以为当然。前后废斥，实由章惇、蔡京，人皆知之，非二圣之过。」 
六月四日，太常寺状：「奉圣旨『朕以隆佑皇太后慈容遽远，遗族可怜，可捡札本家合得恩数疾速施行。』勘会昨来钦圣宪肃皇后上僊后，特推恩二亲弟，宗回、宗良皆系节度使，封永阳、永嘉郡王，亲侄各转官，余以服属等第推恩。有官人转官，无官人补官。约记得除近属外，其余子孙白身推恩者，其父更不转官，内逐房有白身三人以上，更与一人官。妇女亦以服属等第加封邑。」诏太行隆佑皇太后期亲侄女孺人孟氏四人与加封两等，大功亲[FJF]侄孟忠厚妻嘉国夫人王氏加封次国夫人，其余本宗缌麻已上亲并各与转一官，选人依条施行，白身人依太后每岁合得恩例条格与补初品官「后」，原作「岁」，误，今改。。异姓缌麻已上亲并各转一官，选人比类施行。内本宗异姓缌麻已上亲，妇人已有封号人加封一等，未经封号人与封孺人，无服亲侄女之夫承事郎燕仰之、通仕郎魏希哲各转一官，选人比类施行。进士陈似与补初品文质。」 
二年十一月三日，诏：「皇后母福国夫人熊氏昨缘皇后封册熊，原作「能」，误，据《中兴小记》卷一六、《建炎要录》卷六三改。，已降指挥依例支破诸般请给。于建炎三年三月内去失文历，至今并不曾请给，所有积下请受更不支破，可别行出给，历头仍自十一月为始，依旧勘给。」 
二十六日，起复镇潼军节度使、开府仪同三司、充醴泉观使孟忠厚札子，乞给还昭慈献烈皇后建炎年以后收使不尽恩泽，其过瑶华日未给恩泽乞更不施行。从之。 
三年四月十七日，礼部太常寺讨论昭慈圣献皇后大祥除几筵本家亲属合行加恩。诏：「本宗缌麻已上亲各特与转两官。碍止法人，依条同授。内亲侄之子孟毅夫、孟子礼、孟子夏各更赐绯章服，白身二人从昭慈圣献皇后每岁合得恩例条格与补初品官，未有差遣人令吏部与占射差遣一次，合堂除人与合入差遣，异姓缌麻已上亲各特与转一官，内本宗异姓缌麻已上亲命妇并各加封一等。」 
九月十二日，故庆远军节度使、赠开府 
     
仪同三司邢焕家乞将遗表恩泽特补皇后亲弟孝蕴、孝蹇。京官吏部言：「勘当节度使遗表恩泽使：原作「事」，误，今改。，若不降等，依格子合补忠训郎。所乞无似此条法。」诏邢孝蕴、邢孝骞并依格荫补，邢孝扬特与转两官。是日，宰执进呈焕妻福国夫人熊氏以焕物故，乞赐田赐第，官其子弟门客，皆逾常制逾：原作「谕」，误，据文意改。。上纔令二子依格荫补，一子有官者进秩一等而已，余悉不行，且顾宰臣朱胜非等曰：「祖宗待戚里皆有堂宪，朕不敢逾，岂以后族故私之邪 」 
十月二十一日，吏部言：「故赠开府仪同三司邢焕妻熊氏进状，本家遇皇后受册，亲属合该推恩。钦慈皇后亲侄陈仲坚具到钦慈皇后受册恩数，曾祖太保怀敏赠祁王等八项，司封供到状，宣和皇后恩例并依陈祁王宅例施行，承建炎三年七月五日敕，许依例借奉使印，三代依格封赠，亲属并出嫁侄女侄孙女恩泽共与承信郎三十名。」诏依宣和皇后恩例，许借奉使印一面，应行移文字以邢开府宅为名，所有本宅及异姓有服亲恩泽承信郎咸五名，共与二十五名，令本家遇陈乞逐旋具合祗受人姓名申尚书省。 
