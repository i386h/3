<!-- { "loadSidebar": true } -->
七年正月十六日，提领江淮等路营田言：「如无主逃田拨充官庄，官中已行耕种，后有元地主归业识认，如愿别指射邻近荒闲田土，依已降指挥依数拨还。如止要元地，即据官庄所占水陆顷亩，令本县依占数别踏逐官庄，却令地主耕种，候亦作熟田，收成了日，两相对换交割。」工部看详：「诸路帅臣措置开耕荒田土，累年并不见就绪，后来令都督行府措置营田官庄，官给耕牛，借贷钱本，优分种子，其佃客初年开荒所费方浩大，今来已是熟田。今欲将官庄已耕种田土，除内有拘占归业人户祖先坟茔合先次依式给还坟地外，余并许元地主于未开垦官庄及应空闲田土内依数指射拨还。如止要元地，限依营田司所申事理施行。今后别有元地主归业识认，亦乞依此。若归业人户委是贫乏，许召第四等已上人户二名委保，令营田司量给借贷钱，候收成日，分作二年还纳，更不收息。」从之。 
二月十九日，司农少卿、提领江淮等路营田公事樊宾等言：「营田州县耕种田土，所收斛最多及最少，并有闲田不为措置召人耕种去处，候岁终，依已降指挥比较，申朝廷赏罚。」诏依，如将来岁终，耕种最少及不切用心措置去处，令提领司开具姓名以闻。 
三月三日，诏：「淮南等处失业流移之人，可令营田司措置劝募营田，无得抑勒搔扰。 
       
其余州县更有似此去处，依此。」 
四月九日，右司谏王缙言：「江、淮州县，地有肥硗，田有水陆，用力有多寡，收成有厚薄，若以总数均之，逐乡或人丁少而不能耕，或云家远而不能耕，或瘠薄甚而不堪耕，或不曾摽拨而不可耕，而出租课，人有受其害者。又况输纳之际，专多端邀乞。水旱之变，官司艰于检放。寄养之牛，来自广西，乍遇寒冻，多有死损。其有置庄去处，人耕百亩，给牛一具，耕作既劳，犹多困毙。虑官吏之不虔，立赏罚以劝惩之，又遣省寺官以提领之，又命枢密院计议官躬诣州县乡村，询究利害。欲望申 所差官，所至询审的确利害至：原脱，据本书食货二之二○补。，无或苟简，无或蹑望，必去其所害，成其所利。」诏札与李痴及营田司照会。 
六月五日，中书门下省言：「江、淮等路措置营田，数年之间皆一尢成 ，朝廷改置官庄，招召军民耕佃，给与牛具，借贷种粮，诚为良法。其营田司系提领江、淮等路，委是阔远，难以周遍。今来淮甸复置监司，若不专委诸路漕、帅就近督责，深虑咤循废弛成法成：原作「戍」，据本书食货二之二○改。。」诏淮东委蒋璨、淮西韩琎、江东俞俟、浙西汪思温，湖南、北、京西南路帅臣并带「提领营田」，内有见带「营田大使」、「营田使」，即依旧，各将本路州县应营田官庄并租佃田土州县官勤惰，并依营田司前后已得指挥施行。仍各严切督责州县当职官，疾速趁时接续措置召客耕佃，毋致荒废田土。候措置增广，取旨推恩。其提领营田司限一 
       
月结局。 
九月二十八日，中书门下省言：「川陕宣抚使司于兴元府、洋州等处劝诱军民营田，耕种六十庄，计田八百五十四顷，今夏二麦并秋成所收近二十万石，补助军储，以省馈饷。」降诏奖谕。 
十月二十五日，诏：「诸路营田官庄收到课子，除桩留次年种子外，今后且以十分为率，官收四分，客户六分。」《建炎以来朝野杂记》：「绍兴七年夏，魏公犹在中书，亦觉其扰民，乃言自置营田司数年，已有成效，请罢司，以监司兼领。」 
八年三月八日，左宣教郎、监西京中岳庙李痴言：「江、淮置立官庄，贷以钱、粮，给以牛、种，可谓备矣。然奉行峻速，或抑配豪户，或驱迫平民，或强科保正，或诱夺佃客，给以牛者未必付以田，付以田者或瘠卤难耕；虚增顷亩，攘佃户合分课子以充其数；多鬻己牛以养官牛，耕己田以偿官租，反害于民。盖营田之策之，原作「上」，据本书食货二之二○改。，宜行军中，乃古人已试之 ，移之于民，闲田多，闲民少，以闲田付之闲民，公私俱获其利；以闲田付之有常职之民，种种为害。欲望申 有司，严示惩戒，以闲田付之闲民，无闲民则阙而不置。」诏令诸路提领营田官严切约束所属州县，常功遵守前后约束指挥。如有违戾去处，仰具名按劾，当重寘典宪。 
十九日，臣寮言：「蜀汉之师，艰于粮运，然顷年吴玠讲营田于汉中，愿降玺书问以大意，谓兵不可不养，粮不可不足，今日粮运在赵开时其数几何，在李迨时几何，自讲营田以来，积 
       
谷几何，减损馈运之数复几何，俾制置、都转运司同宣抚司条具以闻。仍乞以其法颁示诸军，使为矜式。」诏札付吴玠，仍令冯康国同共条画以闻。 
九年七月十四日，时上谕辅臣曰：「陕西土疆既复，兵食最为急务。首当经理营田，以为积谷养兵之计。可令楼照便宜措置。」 
十年二月十八日，臣寮言：「天下之费，莫甚于养兵，以其大利，所支甚费，非屯田则不可么。窃以荆州之赋，仰给于营田者，岁省县官之半。愿诏诸大将取荆州已试之 ，各于军中籍不堪擐甲者，分拨屯驻于所属州郡有旷土可耕之处「处」下原有一「者」字，据本书食货二之二○删。，每五百人用一部将元系良家子通晓谷穑者为之统率子：原脱，据本书食货三之一补。，官给耕牛，薄取租税。假以岁月，责其成 。」诏令诸帅措置。 
五月十四日，臣寮言：「淮甸、襄汉旷土弥望，倘择膏腴肆行开垦，获无费之大利，实经远之良策，欲望诏谕大臣广为营田。」诏令逐路帅、漕司措置，将荒闲不系民田摽发付逐军，充营田耕垦。 
九月十日，明堂赦：「勘会诸路州县营田官庄所给耕牛，若实缘患病倒死，官司勒令陪还元价，仰提领官取见诣实，除放施行。今后常切觉察，如依前违戾，按劾以闻。」 
十一月二十六日，臣寮言：「诸路州县兵火残蹂，遗民十无七八，比年虽有复归，视平日己田不能垦辟。又州县迫于吏责，官庄、附种兼而行之，一县之内，应籍者皆赴庄耕耨，己业荒废，多不能举。其间咤缘为弊，以官庄、附种为名，冒占 
       
膏腴，动至数千百石，州县不敢究治。如官庄有己田相远不能兼治者，附种户无所拨官田岁止虚纳者，并令除放。所除数，按视上户冒占之家均配与之，则每岁所入不致亏失，而下户贫民得以少苏。臣愚欲望令逐路选委强明监司一人，遍行郡县应有营田去处，核实均放。其帅臣、州县尚敢循前隐蔽，不肯公共商榷力去民病者榷：原作「确」，据本书食货三之一改。，并许按劾以闻。」诏：「人口附种田土并改正。如敢依前违戾，当议重寘宪典，余令本路营田官措置讫以闻。」 
十二年五月十四日，江西安抚使言：「乞依指挥，选差右宣教郎、本司参议官阎彦纯兼提点营田公事。」从之。 
八月十七日，诏舒州知州张瑗特与减一年磨勘特：原作「时」，据本书食货三之一改。，通判袁益之减二年磨勘。令、尉绍兴十年分在任及半年以上之人令：原脱，据本书食货三之一补。，与依本等赏格减半，内选人比类施行。黄州知州童邦直、通判章材、麻城县令赵善汶，各展二年磨勘。并以淮西运判兼提领营田吴序宾言，舒、黄州营田所收物斛殿最，合该赏罚，故有是命。 
九月十三日，赦：「勘会淮南等路营田，本欲招集流亡，垦辟旷土，州县闻有希赏，颇为欺弊，虽以招诱为名，其实抑配民户耕种，循袭为例。仰监司督责所部州县悉遵成法，专集流亡，以究实利，不得科抑土著人户。如敢违戾，按劾以闻。」《宋史》：「李浩字德远，绍兴十二年擢进士第，除司农少卿。尝咤面对，陈经理两淮之策，至是为金使接伴，还奏曰：『臣亲见两淮可 
       
耕之田尽为废地，心尝痛之。条画营田，以为恢复根本。』上嘉纳之，后谕大臣曰：『李浩营田议甚可行。』大臣莫有应者。」 
十三年闰四月六日，淮西运判兼提领营田吴序宾言：「重别比较到本路州县绍兴八年营田所收物斛。」诏在任及半年以上之人诏：原作「照」，据本书食货三之一改。，与依本等赏格减半，余并依元降指挥推赏，内选人比类施行。 
八月三日，工部言：「淮东路官庄止系镇江府驻札御前军马都统制提领，今欲令本路总领官同共提领。内官庄不许侵占民田，及以种营田为名营：原作「民」，据本书食货三之一改。，私役人、牛耕种己田，依《律 监临之官私役使所监临法》施行，各立赏钱五十贯，许人告。如添置耕牛、器具，许于诸军粪土等钱内支。不足，申明支降。」从之。
十一月八日，南郊赦：「勘会诸路州县营田官庄所给耕牛，若实缘病患倒死倒：原作「例」，据本书食货三之二改。，累有约束，止令将肉脏等出卖价钱桩管，不得抑令佃户陪偿。访闻官司间有勒令陪还去处，事属违戾，仰提领官取见诣实，除放施行。今后常切觉察，如依前违戾，按劾闻奏。」王应麟《玉海》：「绍兴十五年正月，四川宣抚副使郑刚中于阶、成二州开营田，抵秦州界，凡三千余顷，岁收十八万石，减成都籴三之一。丁卯。从其请。」
十五年闰十一月十二日，知池州魏良臣言：「诸军营田，须于本州岛守臣同共措置，相与协力，穷究利害。」从之。 
十六年三月三十日，工部言：「今参酌立定淮东、西、江东、两浙、湖北路每岁合比较营田赏罚：以绍兴七年至十三年终所收夏秋两料子利数内，取三年最多数，更 
       
于三年最多数内取一年酌中者为额。以本路所管县分十分为率，内取二分奉行有方、民一尢论诉抑勒搔扰去处，分为三等，增及三分以上者为上等，依元格减磨勘二年；增及二分以上为中等，依元格减磨勘一年半；增及一分以上者为下等，依格磨减勘一年。若亏及元额最少一处者为罚。从本路提领营田官、宣抚营田使开具保明以闻。」从之。 
五月二十一日，鄂州驻札御前诸军都统制田师中言：「乞将绍兴十三年至十五年营田收到钱、斛，于内取酌中年分立为定额。」于是户、工部言：「昨降指挥，军中措置营田，系将本路空闲田土广行布种。缘今来尚有闲田甚多，所收钱、斛未至增广，难以便行立额。又缘未曾立定赏罚，窃虑无以惩劝。今欲将本军所属营田，逐辖使臣岁收钱、斛数目，令总领司以递年所收比较，将增剩及亏损最多去处职位、姓名申取朝廷，参酌赏罚施行。」从之。 
