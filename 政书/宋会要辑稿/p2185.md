<!-- { "loadSidebar": true } -->
六年正月，诏：「比来内臣将命出外，不许干预州郡事。如闻有收受牒诉送所在州县，官吏不敢拒之，恐缘此或致枉抑。自今宜切禁绝，违者重论之。州郡受而不奏者同罪。」

八日，诏：「如闻入内内侍省遣亲事卒于京城采察

     
公事，因缘搔扰，并止绝之。」
二月，帝作《内侍箴》并注，赐内侍副都知阎承翰等。请刻石本省，从之。

七月，诏：「入内内侍省、内侍省内供奉官已下并寄班等，自今有乞差遣者，并送逐省勘会，定夺取旨。候得处分者，即却送枢密院勘会定差。」

七年七月十六日，诏：「每崇政殿军头司引公事，差内侍高品二人整肃，祗应人不得諠哗。」

十九日，诏：「内侍省使臣差出勾当者，勘会有已满三年或元定二年替者，逐旋申奏差替。」

八月，诏：「入内内侍省、内侍省使臣，今后须三年一替，或有绩 及旷怠不治者，有司考第以闻，升(升)[降]差遣，增损俸给。」先是臣寮上言，内中(西)[两]省使臣有差遣请给不均者，故条约之。

八年五月，废内侍省黄门，其高班、内品改为前殿祗候高班、内品。

九月，诏：「入内内侍省自今命使臣勾当后苑、御园、内东门司、龙图阁、太清楼，并报枢密院给宣。」

天禧四年四月，诏寄班祗候自今并依三班使臣所定年限磨勘。

十二月，诏：「自今中使传宣，赍手诏御宝文字赴中书、枢密院。系迁秩加恩事，并先赴入内都知司上籍覆奏讫，仍给付施行。」

仁宗景佑二年九月，诏：「今后内臣入仕三十年已上，累有劳 ，经十年不曾迁转者，仰勘会保明取旨。」

十二月三日，诏：「入内都知押班今后经落职，只得前殿都知、押班。今后前、后殿都知押班不勾当皇城司，见勾当者年满差替，其张永和皇城司阙更不差人。前、

     
后殿都知、押班亲戚，不得差勾当御药院。」
四年二月十七日，诏：「自今内品犯罪，并勘罪，检刑名杖数闻奏，降所属处断遣。」时高品陈崇佑抵罪赎金，令未得与差遣，因有是诏。

五年十月二十一日，入内内侍省言：「乞依景佑二年九月诏，内臣勾当诸般差遣了毕，除依久例合与迁转外，不得投进文字及御前乞改转。及乞今后勾当内东门、龙图、天章阁，并本省选择差使。」从之。

庆历元年七月，诏内侍省押班阙员，取尝历边任、累有功者补之。

四年九月四日，入内内侍省言：「文武臣僚在京勾当，并依外任批书所抵历子。其使臣系(二)[三]班院出给，诸司使至阁门祗候系枢密院出给。入内供奉官已下，缘各有差遣勾当去处，欲并从本省出给，所抵批书劳绩及过犯。」从之。

六年九月，诏：「入内殿头李继和为擘画券马等劳绩，于转官年限内与减四年，仍不理入仕及三十年。今后有酬奖劳绩，并准此。」

皇佑元年三月，内侍省言：「自今内供奉官有过，且勒归班，给半俸，候复赴入内祗应，方许全给。」从之。

十一月，以昭宣使、眉州防御使、内侍省内侍副都知杨怀敏领梓州观察使，为三陵副使，罢副都知。旧制，内臣都知以过罢去者不许再除，怀敏顷以宿卫不严被黜，至是复用，台谏共论列，卒罢之。

二年十月十二日，诏：「内臣东头供奉官，如内有情愿回授或(对)[封]赠父母，亦听从便。」

三年正月十二

      
日，诏：「入内内侍省、内侍省供奉官已下至内品，自来每因勾当遇劳绩事件，合得指射差遣者，只得各于本省差遣内陈乞指射。其已授下未赴(赋)[职]勾当及见勾当者，并候将来年满，一依今诏。并有年限违碍对移差遣，亦只得于本省差遣内回换。」
四年三月十一日，诏：「近来入内供奉官已下承领传宣者，并须躬亲赴逐处，仍令承准传宣处依近条覆奏，审取指挥。若是使臣依前封赍传宣(女)[文]字投下，不得收接。」

五年闰七月，诏内侍省，自今内侍供奉官至黄门一百八十人为额。

八月十四日，诏：「入内内侍省使臣为不合直批圣旨，特与放罪，今后奏乞事件，并依条约申中书、枢密院取指挥。」

九月，诏：「内臣有自陈劳绩而求迁改者，自今并下入内内侍省定夺当否，令枢密院取旨。其明合赏格者，即与施行。」

是月，以入内内侍省内侍都都知、延福宫使、武信军节度观察留后王守忠为入内内侍省、内侍〔省〕都都知。两省都都知，国朝未尝除也，于是御史俞希孟乞今后更不除前后殿都都知，乃诏自守忠后更不差除。

十二月，诏入内内侍省、内侍省都知、押班，非年五十以上、历任无赃私罪者，毋得除。

至和元年十二月，诏：「自今内臣传宣，令先至都知司出札子，其被旨处仍覆奏之。」

二年二月，诏入内内侍省、内侍省，应人臣曾犯罪停降复得叙名职者，不许通计旧劳以规恩赏。

二十七日，内侍押班

      
武继隆言：「乞今后应系前、后两省内供奉官已下至内品等，如有授到诸(殷)[般]指射转官优等差遣，及朝廷与减守年代转官札子等，若或因为公事决配、勒停、降责者，自后却渐经赦恩叙复内侍省名职，更不得再将未犯罪已前所授文字陈乞使用，及内侍省不得施行。内有本非己过、因事缘坐累及者，不在此限。」从之。
嘉佑四年四月四日，臣僚上言：「乞今后应系宫禁阁分祗应内臣、诸色人等，不得请求嫔御乞批降指挥，侥幸恩泽。如实有劳 ，合该酬奖，即令经所属官司自陈，具状取旨施行。如违，令二府依旧条奏(刻)[劾]，使臣特降名，诸色人并(凌)[决]配。」诏今后请求内降刑名，并依自前诏约施行。

五月十一日，诏「入内内侍省内臣 多，自今权住进养子入内」，从翰林学士韩绛之奏也。至治平元年十一月十七日，始有旨寿圣节、南郊许奏荐也。

六月，诏入内内侍省，自今选内臣年五十以上、无过犯者，勾当内中诸阁分。

五年二月，诏入内内侍省，内臣曾犯赃私罪勒停，虽经赦毋复隶入内省。

十一月六日，诏：「今后内臣更不得理大使臣资序，内勾当御药院特旨留者，候出外，据所留岁月比类优转。应已理者依已得指挥外，今后更不再与迁理资序。」

六年七月八日，入内内侍省言：「干元节合得食禄人，准庆历六年五月圣旨，收一十人为额，其诸班内品则无定数。请补入内内侍高品王日言


      
等四人各男一，并为入内黄门祗候高品；内品罗成宁等三人各男一，并为贴祗候内品。」从之。
十月五日，枢密院奏：「乞自今前、后省内臣入仕，并理三十年磨勘；有已经磨勘者，理二十年。其以劳得减年，无得过五年。」从之。自祖宗以来，内臣未尝磨勘转官，唯有功乃迁。至景佑二年九月，诏内臣入仕三十年，累有勤劳，经十年未尝迁者，奏听旨，盖犹无磨勘定格。庆历以后，其制渐隳，黄门有劳，至减十五年，入仕纔五七年，有迁至高品以上者。两省因着十年磨勘之例，而减年复在其中。至是，枢密院患其幸进者不已，故厘革之。

十一月十六日，枢密院言：「勘会两省使臣磨勘条例，欲除景佑二年九月诏并入内省自来黄门转高班例依旧外，并依今年十月五日指挥，其余条例更不施行。」诏合该改转高班已上，内元因劳绩者及无劳绩有公罪杖已下者，并理十年磨勘；无劳绩、有赃私及公罪徒已上者，并理二十年磨勘。内私罪情理轻取旨。余并从之。

七年正月，以文思使、带御器械李继和为内侍省内侍押班。近制，两省都知、押班并选年五十以上及有边功者参用之。去年继和当次补，而年四十九，至是始命之。

八月六日，诏自今祗候、殿头以下不许乞入内职名。

英宗治平元年十一月十七日，枢密院言：「勘合自来内臣每遇圣节，安排儿男食禄。嘉佑四年五月十一日，令权住养子。」诏今后

      
遇寿圣节及南郊奏荐，并依自来条贯，嘉佑四年五月指挥更不施行。
二年五月四日，诏：「两省今后应有本省使臣已得圣旨与改转及差遣等，并仰具元进呈因依供申枢密院，覆奏取旨。」

六月十五日，诏：「今后内臣除御药院依嘉佑五年十一月指挥外，自余合转内殿崇班、特旨留住者，如年月理至供备库副使，便令转出。」

《神宗正史 职官志》：入内内侍省都都知，从五品；都知、副都知、押班，并正六品；内东、西头供奉官，从八品；殿头、高品，并正九品；高班、黄门内品，并从九品。无定员。都知、押班掌禁中供奉之事。凡中外官司应用内侍省辨其所治之事，按供奉官以下阀阅，以法选焉。乘舆行幸及祭祀、朝会、燕飨，诸以省给使者，皆前期戒令办具。即奉使若督察国事亦如之。颁诏札之附疾置者，边奏或机速文字则受而通进。袒免以上宗女出嫁，则视服属给其资赐。宗室中都官若赙赠之物，则赋以品式。禁养余子为私身，愿进外官者，推恩加等迁至内殿崇班，则寄理资级。押班以上秩高者，加昭宣、宣政、宣庆、景福殿、延福宫使，领刺史，至观察留后止。其要近职任则彰善阁、延福宫，迁后苑。次龙图、天章、宝文阁、东门司、御药院，乃除带御器械或押班，而迁除皆检勘上枢密院。虽兼治职事，计于临时而设(宫)[官]置局者有四：掌契丹使介交聘之事以检察奸伪，则归管勾往来国信所，都知、押班领

      
