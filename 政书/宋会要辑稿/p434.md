<!-- { "loadSidebar": true } -->
四月八日，祔葬永熙陵。初，上命使按行园陵地，议立陵名。礼官言：「周显德末，都省集议故事，帝后同陵谓之合葬，同茔谓之附葬。汉吕氏陵在长陵西百余步，以同茔兆而无名号。又唐穆宗二后，王氏生恭宗，萧氏生文宗，并附葬光陵之侧光：原作「完」。按唐穆宗陵名光陵，见《旧唐书》本纪，据改。。今园陵鹊台在永熙陵封地之内，恐不须别建陵号。」从之。
 礼 宋会要辑稿 礼三七 〔后陵〕 明德皇后陵 
      
明德皇后陵
【宋会要】
真宗景德元年三月十五日，皇太后崩于万安宫之滋德殿，遗诰曰：「园陵制度，务在俭省，勉从予志，勿事烦劳。」 
二十八日，司天监言：「准诏与翰林天文 择阴阳官，以诸家葬书同选定园陵岁月、方位。缘今年岁在甲辰，不利动土，须俟丙午年十月方吉。请止于今年闰九月二十二日，就西北壬地权攒。」诏下尚书省集文班百官，与翰林学士并朝官自来与免及不赴集议者，并令赴省详定以闻。 
四月四日，判太常礼院孙何等言：「准诏详定园陵月日者。伏以宗庙之仪，飨祀为大，若三年不祭，则阙孰甚焉!今司天监言丙午岁方利大葬，今岁止可于壬地权攒，仍勿动土。臣等再三询问，复有论列，安敢以礼官、博士之议，拒冯相、保章之说 况事系园寝，理要便宜。今参详丧葬之义，古有变礼，合附自乎姬旦，始墨由乎晋襄，书之简编，亦无讥诮。谨按《礼》云：『葬者，藏也，欲人不得见也。』既不欲穿圹动土，则莫若便就司天监所择
      
地，依《丧记》王后之殡，居棺以龙輴，攒木题凑，象椁上四注，如屋以覆，盖尽涂之，所合埋重。若不欲入土，即至时焚之焚：原作「菆」，据《长编》卷五七改。。如此，即是用攒礼而存葬名，所冀稍合经典经典：原倒，据《长编》卷五七乙。众议，明德皇太后闰九月二十二日于壬地权攒，依礼例埋重，升附神主。臣今以为未可埋重，预升附神主，渎乱陵庙，唐突祖宗也。况诸庙既及七月，即合依时荐飨。臣当职分，审合奏陈。伏望下尚书都省或御史台，集京百司官 ，便可升祔神主。九虞之祭，至日可行；七庙之尊，三年获荐。」帝曰：「阴阳拘忌，前代不取。今且依典礼而行，不烦定议。」宰臣李沆等奏：「近年皇族继有悲惨，又母后上仙，圣心过有哀毁，阴阳之说亦有所疑，恐须避忌。若如礼官所请，则于国家之事得合便宜，宗庙之祠亦无旷阙。」从之。宗正卿赵安易上言：「伏(史)[吏]、太常礼院等，(今)[令]检勘等帐分析，向来祗奉帝后，如委是六室，先止陵，后附庙，则将来灵座发引，乞约孝章近例，径于壬地权攒，未立神主，升附凶仪，一切祗奉，俟丙午年灵驾西去园陵，东回附庙。如此则免颠倒，不利国家。」诏礼院详定以闻。判院孙何等言：「据安易状言：『礼云既虞作主。虞者，已葬设吉祭也，明未葬则未立虞主及神主。所以周制但凿木为悬重，以主神灵。王后七月大葬，则埋悬重，掩玄宫。凶仗辒辌车、龙輴之属焚于 城讫，始可立虞主。吉仗还京，备其九祭，复埋虞主，然后立神主，升庙室。自旷古至
      
皇朝，上奉祖宗陵庙，遵行此礼。何以今日乃违典章，苟且升附 方权攒妄立神主，未大葬辄埋悬重，奈棺柩未归园陵，则神灵岂入太庙 祭 城未焚凶仗，则凶秽唐突祖宗』者。本院先按《晋书》，羊太后崩，废一时之祀，天地、明堂去乐不上胙。又按《礼》王后崩，五祀之祭不行，既殡而祭。所言『五祀不行』，则天地之祭不废。遂议以园陵年月不便，须至变礼从宜。又缘先准礼文，候神主升附毕方行飨祀，若俟丙午岁，则三年不祭宗庙，于礼文既有所阙，在孝思抑亦不为。况明德皇太后德配先朝，礼合升祔。遂与史馆检讨同参详，以为庙未祔则神灵不至，伏恐祭祀难行；攒既毕则梓宫在郊，可以葬礼比附。遂按《礼》云：『葬者，藏也，欲人不得而见也。』既不欲穿圹动土既：原作「就」，据《长编》卷五七改。 官颠倒，奉明德皇太后独先附庙，后园陵』者。本院详当时先山陵、后  官尽公，奉二帝诸后并先山陵，后附庙；今日 ，则龙輴攒木题凑，象椁上四注，如屋以覆，盖涂之，所合埋重，一依近例，便可升附神主。中书门下以为国家之事得合便宜，宗庙之祠免于旷阙，用兹定议，实亦无嫌，议允所奏下有司，寻蒙诏可。伏以宗庙之事，至重至严，诚非职司所敢轻议。详此，盖安易本不知书，直谓未升附间，诸庙既及七月，即合依时荐飨，所以妄逞瞽言，谓凶仗为凶秽，目 官为颠倒，指梓宫直名棺柩，令百司分析园陵，浼渎圣听，诬罔臣下。又云『昔日
      
附庙，盖为年月便顺，别无阴阳拘忌。孝章皇后乃太宗嫂氏，不妨宗庙祭飨。今既年月未便，礼合从宜。未埋重则礼文不备，未升附则庙祭犹阙，须从变礼，以合圣情。夫三王不相袭礼，五帝不相沿乐，愚夫则执而守之，妄生异议。况已经中书参定，诏命颁行，兼明德皇太后将赴权攒，而安易所称『 城未焚凶仗，则凶秽唐突祖宗』。本院按《檀弓》云：『丧之朝也，顺死者之孝心也。』郑玄注云：『谓迁柩于庙。』又云：『其哀难其室也，故至于祖考之庙而后行。商朝殡于祖，周朝而遂葬。』今亦遥辞宗庙，岂可以礼经所出目为颠倒，吉凶具仪谓之唐突 又云：『孝章皇后至道元年崩，亦缘有所嫌避，未赴园陵。出京权攒之时，不立神主入庙。直至至道三年西去园陵礼毕，然后奉虞主还京，易神主附庙，以合经典经典：原倒，据《长编》卷五七乙。。』本院检详当时文籍，孝章为太宗嫂氏，上僊之时止辍五日视朝，百官不曾成服，已与今来不同，从初亦无诏命令住庙飨。今明德皇太后母仪天下，主上孝极曾、颜，上僊之初，即有遗命权停飨祀。按于礼文，固合如此。安易荒唐庸昧，妄有援引，以大功之亲比三年之制，欺罔君上，乃至于斯!本院所议，并明称典故，旁考时宜，虽曰从权，粗亦稽古。在宗庙则不乖祭祀，于园陵则无失便安。昔墨衰起于晋襄，搢绅不议；合附出于姬旦，贤达无讥。孝章配世祖于更衣，见称范史；叔孙作原庙于复道，载美班书。岂不以
      
为所虑者远图，所成者大事 务 通人之论，不妨近俗之讥。就而酌中，雅合权变，颠倒苟且，孰为而然!究经询议，而爽丕式。伏请一依本院状施行。」诏可。 
五月二十五日，按行使刘承珪言：「得司天监史序状，园陵宜在元德皇太后陵西安葬。其周王坟先葬孝章皇后陵北，亦无妨碍。其地南神门外去永熙陵地百二十一步熙：原作「西」，据本书礼三一之三四改。，东神门外去元德陵西去：原脱，据本书礼三一之三四补。，于神门外封地侵却十五步，余二十五步分作两陵封地。其地西稍高，地势不平。按一行《地里经》：『地有庞不平，拥塞风水，宜平治之。』正在永熙陵壬地，如贯鱼之形。」从之。时又令承珪等并按行安王、周王茔域，帝阅其地图，谓宰臣曰：「乃以周王附永熙陵，而安王处于外，少长失序，此尤非便。宜别度地以闻。」 
二十七日，以宰臣李沆为园陵使，翰林学士承旨宋白为礼仪使，御史中丞吕文仲为仪仗使，吏部侍郎郭贽为卤簿使，翰林学士、知开封府梁颢为桥道顿递使。沆卒，宰臣毕士安代；颢卒，光禄卿、权知开封府陈省华代华：原作「叶」，据本书礼三一之三五改。。 
六月一日，礼仪使言：「请就安肃门外浚仪县旌孝乡程赵村沙台设攒宫，用 堑笼帐。灵驾由西上合门、朝堂门、右升龙门出干元门、阊阖门，过白鹃桥，出安肃门，至普济院东。神主回日入右掖门、右承天门，于万安宫奉安。」从之。 
二年正月十七日，遣西京作坊副使蓝继宗修奉园陵坊：原作「妨」，据本书礼三一之四○改。。 
八月十四日，枢密院上言：「园陵吉凶仪仗步骑五千三十一
      
人，望以拱圣天武军充天：原作「大」，据本书礼三一之四二改。。」从之。帝虑有司以顿递广有须索扰人，乃诏内侍取宫掖诸王院一行人数付御厨、翰林仪鸾司，除本司祗备外，具所须什物画一以闻，即诏州县供给。仍谕所至非有宣 ，不得应付，揭榜以示民。后以风雪赐役卒钱，令休息之。 
二十九日，以掩皇堂不视朝。 
三年五月，赐园陵使王旦等器帛有差。应祗奉园陵沿路置顿递地，复来年夏租，陵所役人并优赐之。
 礼 宋会要辑稿 礼三七 〔后陵〕 庄怀皇后陵 
      
庄怀皇后陵
【宋会要】
至道三年。真宗即位未改元。六月十三日，制曰：「朕仰荷庆灵，嗣守基构。永言怀旧之感，再稽追远之文。聿举徽章，用旌幽隧。故莒国夫人潘氏早以华胄，殡于冲人，克遵图史之规，茂着河洲之德。正名中壸，允极哀荣。可追册为皇后。」 
至道三年正月，陪孝章皇后葬永昌陵西北。 
八月三日，朱昂上陵名曰保泰，本庙舞名曰《永和》。从之。
 礼 宋会要辑稿 礼三七 〔后陵〕 章穆皇后陵 
      
章穆皇后陵
【宋会要】
真宗景德四年四月十五日，皇后郭氏崩于万岁殿之后寝。 
二十一日，司天监上言：「选定园陵月日，宜在卒哭之内举葬，请以五月二十九日启攒宫，六月八日发引，二十一日掩皇堂。」帝曰：「此亦便于事，虽不取七月之期，于义无嫌。但每事务从简俭，是所宜也。」乃命内侍左班副都知阎承翰为园陵按行使，入内副都知蓝继宗副之。承翰等言：「永安县陵台侧有地三处，司天监并云地
      
位不广，无可选择。」帝令附元德皇太后陵安葬，但可安厝，不必更要宽广。其棺椁等物，无得镌刻花样，务令坚固。仍令减省工作，给时服、缗钱、麻屦及公使钱，务令优足。又以密迩诸陵，神贵安静，其役徒不得辄令喧闹及率众唱号。当此暑热，每至日中，各令 歇。或风雨飘暴，亦须权停。诸陵松 ，无令伤动。兼虑此盛暑，少屋宇 泊，速谕三司，以船运 席、竹竿三二万数往彼。 
二十五日，殡于万安宫之西阶，命入内副都知蓝继宗、内殿崇班张继能、三陵都监康仁遇、高品阎文度同监修园陵，步军都虞候郑诚为都钤辖，孙正辞副之。 
二十九日，以宰臣王旦为园陵使，翰林学士晁迥为礼仪使，御史中承王嗣宗为仪仗使，工部侍郎魏庠为卤簿使，枢密直学士、权知开封府李浚为桥道顿递使。 
七月二十七日，赐园陵大礼使宰臣王旦休假三日，礼仪使而下行事官各三日，应园陵行事官器帛有差。
 礼 宋会要辑稿 礼三七 〔后陵〕 章懿皇后陵 
