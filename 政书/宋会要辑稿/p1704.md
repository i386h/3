<!-- { "loadSidebar": true } -->
五年三月九日，上御集英殿试礼部奏名进士，内出制策曰：「古之圣人以道莅天下，处无为之事，行不言之教，用之不穷而物自化。朕昧是道，君临万方，夙兴夜寐，欲推而行之，神而明之。然物或行或随，或嘘或吹，或强或羸，或载惑隳，相生相成，相形相倾，莫之能一。此道之所以难行，奸轨乱常所以难化，如之何而解其纷，合其异乎 昔之言道者，曰天法道，又曰道之大原出于天。道非阴阳，又曰一阴一阳之谓道。道无为，而曰生之长之，成之养之。道无名，而曰可名以大，可名以小。道一而已，其言之不同，何也 尧舜三代以是而帝，以是而王。由汉以来，时君世主，莫或知此。朕方近述 
      
于千载之后，齐万殊之见，明同异之论，以解蔽蒙之习，未知其方。子大夫无流于浮伪，为朕详言之。」得何 已下六百七十人，赐及第、出身、同出身。特奏名阙。 
咸若；通于神明，则裁成辅相，赞天地之化育，和同天人，而使之无间。顾何施而可以臻此 昔武王垂意而问，箕子尽道而陈，始之以五行，次之以五事，终之以五福。子大夫所常学而知者，悉着于篇，朕将施之于政，无俾前人专美有周，不其韪欤。」赐学生权适等上舍及第释褐，以适为承事郎，赵奭、金端并文林郎，甄惟氐从事郎，令随进奉使李资谅归本国。 七年二月九日，上御集英殿试高丽学生金端等策曰：「朕惟道之在政事，以上治而观于天，则七政可得而齐，五辰可得而抚；以下治而察于地，则万物各得其宜，山川裕如，鸟兽鱼 
八年三月十六日，上御集英殿试礼部奏名进士，内出制策曰：「朕惟昔之圣人，提挈天地，把握阴阳以前民用。故黄帝始正天纲，临观八极，考建五常，原阴阳之化，类万物之情，穷性命之理以迪后世。尧舜乃命羲和，历象日月星辰在璇玑玉衡，以齐七政。箕子叙《洪范》，协水火木金土，推而见之于貌言视听思之五事。左丘明有取于六气之说，则曰阴阳风雨晦明而已。前圣后圣，其揆一也。而其言其用之不同，何也 今岁戊戌赫曦之纪太阳，主之太过之年。过与不及，相为终始，过者抑之，不及者举之。然五者相生 
      
相克，相沿相继，高下之相召，升降之相因，其变不穷。如之何可以财成其道，辅相其宜，使之适平，无有余不足之患，而和同无间乎 朕将仰观俯察，运于一堂之上，兼明天下后世。子大夫其详着于篇，毋略。」得嘉王已下七百八十三人，赐及第、出身、同出身。特奏名阙。 
宣和三年三月十二日，上御集英殿试礼部奏名进士，内出制策曰：「朕稽法前王，遹求先志，顾德弗类。永惟神器之大，不可为，不可执，故以道莅之，夙兴夜寐，惟道之从，祖无为之益，以驰聘乎天下万世无弊者也。然为道在于日损，物或损之而益，益之而损，损之又损，至于无为，则是无弊之道，损益随之。子大夫以为如之何而无损无益乎 朕粤自初载，念承百王之绪，作于百世之下，继志述事，罔敢怠忽，立政造法，细大不遗，庶几克笃前人之烈。推而行之，间非其人，挟奸罔上，营私背公。故庠序之教虽广，而士风凋丧；理财之术益多，而国用匮乏；务农重谷，而饥馑荐臻；禁奸戢暴，而盗贼多有。比诏有司，稍抑浮伪，事有弗利于时，弗便于民者，一切更张之，悉遵熙、丰之旧矣。盖可则因，否则革，权时之宜也，揆之于道，固无损益。然当务之为急，则因革损益，其在今日乎。子大夫详延于廷，为朕言之毋隐。」得何涣已下六百三十人，赐及第出身。特奏名阙。 
六年闰三月二十三日，上御集英殿试礼部奏名进士，内出制策曰：「在昔圣人以道御气，以气御化， 
      
以化御物，而弥纶天地，经纬阴阳，曲成万物，因其盛衰，奇偶多寡，盈亏之数，左右之纪，上下之位，而范围裁成之道着焉。后世弊于末俗，浅闻单见，不足与明。朕承天休，宪法上古，思所以和同无间，以惠元元。然物生而后有象，象而后有数，数之不可齐也久矣。夫天数五，地数五，而有曰天以六六为节，地以九九制会，又曰二而成天，三而成地，三而成人。此天地之数，错综之不同，何也 《易》曰当期之日凡三百有六十，《书》曰期三百有六旬有六日，《内经》曰七百二十气为一纪，岁纪之数，可坐而致，乃不一，何也 夫道生一，一生二，二生三，三生万物，而传曰万有一千五百二十。当万物之数，数之不可胜穷，不可齐，不可一也如此，将何以原始要终，合其同异，一其旨归，通其变，极其数，以尽天下之道。朕将有所施设焉，子大夫详言之毋忽。」得沈晦已下八百五人，赐及第、出身、同出身。特奏名阙。以上《续国朝会要》。
 选举 宋会要辑稿 选举八 举士 亲试 
     
宋会要辑稿 选举八
举士
亲试
【宋会要】
高宗建炎二年八月二十三日，上御集英殿试礼部奏名进士，内出制策曰：「盖闻治道本天，天道本民，故视听从违不急于筭数占候，而惟民是察。持以至诚，无远弗届，古先哲王罔不由斯道也。朕承宗庙社稷之托于俶扰阽危之后，怀父母兄弟之忧于携贰单微之时，念必抚民以格天，庶几悔祸以靖难。踰年于兹，寝兴在是。故府库殚匮，军费倍滋，而赋敛加薄；外患未弭，寇盗尚多，而追胥有程。择守令以厚牧养，责按廉以戢贪暴，命令为民而下者十常六七。凡曰聚所欲、去所恶者，朕有弗闻，未有闻而不恤，恤而不行也。然而迎亲之使接武在道，而敌情未孚；保国之谋刻意在兵，而军势未张；躬纯俭以厚本，而骄侈之习未悛；扩大公以示，而私枉之俗尚胜。刑赏不足以振偷惰之气，播告不足以革狂迷之心，田亩未安，旱蝗害岁。岂朕不德，无以动天，抑政令失宜，而民以为病乎 何精诚之弗 ，而祸患之难戡也。伊欲复亲族，奠(强)[疆]埸，清寇坏，善风俗，使百姓安业而亹亹迓衡，何修而可以臻此 子大夫涉艰险以副详延，诚亦勤矣。其必有至言，欲为朕陈者，其悉言之毋隐。若乃矜空文而无补于实，咎既往而无益于今者，非朕之所 
     
欲闻也。其以朕所未闻而宜于时者言之，朕将亲览焉。」得正奏名李易以下四百五十一人，第为五等，赐进士及第、出身、同出身。内何元仲等五名同学究出身。是岁以兵兴道梗，诸路进士赴殿试不及者，河北路李汇等二人，京东路祝师龙等二人，四川类试正奏名进士八十三人，陕西类试正奏名周忠厚等十六人，并赐同进士出身。特奏名进士张鸿举以下，赐进士及第、同进士出身、同学究出身，登仕郎、京府助教、上下州文学、诸州助教。(诸州助教)特(奉)[奏]名自来常格，第一等第一名赐同进士出身，第二名、第三名并赐学究出身。时上初即位，御殿试举人，特恩也。 
绍兴二年三月二十三日，上御集英殿试礼部奏名进士，内出制策曰：「朕承中否之运，获奉大统，六年于兹。顾九庙未还，两宫犹远，夙兴夕惕，靡敢康宁。闵国步之久艰，悼已事之失策，虚心求治，不惮改图，故详延子大夫于廷，咨当世之急务，冀闻长计，以兴大业。将核其言，收其用，非特循故事，设科举，塞人情而已。古先辟王，继中微之世，乘思治之民，芟夷大乱，事半而功倍。少康一旅而复有夏，宣王兴衰以隆成周，光武三年而兴汉祚，肃宗再岁而复两京，皆蒙前人之绪业，拨乱反正，若此其易也。今赖四方黎献翊(载)[戴]眇躬戴：原作「载」，据《忠惠集》卷八《行在御试策题》及《横浦集》卷一二《状元策一道》改。，列圣之泽未远也。朕焦心劳思，不敢爱身以勤民。然屈己以和戎，而戎狄内侵；招携以弭盗，而盗贼犹炽；以食为 
     
急，漕运不继而廪乏羡储；以军为重，选练未精而军多冗籍；吏员猥并，而失职之士尚众；田(菜)[莱]多荒，而复业之农尚寡；严赃吏之诛，而不能革贪污之俗；优军功之赏，而无以销冒滥之风。方今非外攘夷狄则不足以靖民，〔非〕取于民有制则不足以给车徒之众，为人父而搉其子，则又何以保民而王哉 朕弗明治道，仍闇事机，凡此数者，常交战于胸中，徒寝而不寐，当食而叹也。子大夫与国同患难久矣，宜考前世中兴之主，其施为次序有切于今者，祖宗传序累世，其法度有可举而行者，平时种学待问，奇谋硕画，本于自得，可以持危扶颠者，其悉意以陈，朕将亲览。」是日，上批赐御试考校官曰：「今次殿试对策，直言之人擢在高等，谄佞者置之下等，辞语尤谄佞人与诸州文学。仍限十日考校。」得正奏名张九成以下二百五十九人，第为五等，并赐进士及第、出身、同出身。是岁，四川类试正奏名杨希仲等一百二十人，第一人依殿试第五人恩例，余并赐同进士出身。特奏名石公辄以下一百五十八人，赐进士出身、同进士出身、同学究出身，登仕郎、京府助教、上下州文学、诸州助教。 
《文献通考》：绍兴二年，亲策进士张九成等。时凌景夏为第二，吕颐浩言景夏词寔胜九成，请更赏第一。上曰：「士人初进，便须别其忠佞。九成上自朕躬，下至百执事，言之无所畏避。」乃擢赏首选。九成以类试及亲策俱第一，特进一官。四川类试正奏名第一人，依殿试第五人恩例。 
五年八月二十二日，上御集英殿试礼部奏名进士，内出制策曰：「朕德匪陋，绍承 
     
