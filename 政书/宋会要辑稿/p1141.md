<!-- { "loadSidebar": true } -->
计之，亦不下十余万贯。况皆用本路诸州上供钱买银，每两三贯或四贯以上折与蛮夷，每两只作二贯文足，计一岁之间，银价亏折不知几万贯。臣窃见廉州白石场岁额卖盐六百万斤，又雷州诸州产盐去处诸州：「州」字疑误。，岁岁般运赴白石场贮积，不知其几千万斤，皆系岁额之外，无所发泄。愿令广西帅司同提举盐事司相度计置搬运，于横山寨堆贮，以备博马之用，以无用为有用也。」诏令广西帅司同提举盐事司疾速相度措置，申尚书省。 
十一月二十二日，权发遣福建路转运副使王时升言：「窃见户部催督钞盐钱，二十五年至二十八年共拖欠十五万缗，此钱尽是州县侵使，官吏皆已替移，无处催理。欲望朝廷许将前项拖欠钞盐钱尽行除放，令转运司那融代纳，实为均济。」从之。 
三十一年四月二日，臣寮言：「窃见广西运司比年以来变税折钱，不问州之远近，税之高下，尽行支移折变。如化州额管税米八千石，每岁科折六千五百石于容州送纳，每石折钱二贯六百文足，而化州每岁合支遣一万五千石，却令本州岛招和籴一万石充岁计，每石支价钱四百文足，亦只于税户均籴。化去容六程，民之贫苦奔走，深可怜悯。累申运司，不从所乞。究其源则无他，盖广西漕计，未榷盐以前，全藉盐利，日前漕司惟见所积之多，州县寄桩亦厚，颇有羡余，全不思于盐利内拨去岁计，更不申陈。洎自榷 
     
盐之后，利归他司，漕计渐虚，寄桩亦竭，遂变税作钱，诛求百出，民日益困。殊不察炎荒地广人稀，不可以他路比。欲望下户部，于广西一岁榷盐之数内，拨一半付运司充岁计支遣，免行科折，宽一路二十五州之民，消殄盗贼原书天头注云：「殄一作残」。。」诏令户部看详。 
八日，侍御史汪澈言汪：原作「王」，原书天头注云：「王一作汪」，又《建炎以来系年要录》卷一八九载此事亦作「汪澈」，据改。：「访闻漳州鬻盐一事，重为民害，尝询究之而得其说：顷年陈敏一军驻于漳，财用惧有阙也，州郡从权鬻盐，以给其费。今此军移泉久矣，而鬻之如故，中间虽罢而复兴，百姓屡诉而弗察。盖于村郭分十有八场，场有使臣为监官，下有守把兵卒之属，将民户编排为甲，月赴诸场买盐，定其等第，限以斤两。深山穷谷，鳏寡孤独之人举无违漏，阖境骚然。伏望专委本路提刑司详度利害，如所收钱不系起发赡军，即申闻朝廷，特与住罢，无使一方怨讟，有伤至化。」从之。 
二十二日，权户部侍郎钱端礼等言：「客贩淮浙袋盐原书天头注云：「客一作官。」，比年以来，般运脚费为多，所得利薄，理合量行立限加饶。欲除今日已前算出盐钞外，立限一月，许客铺入纳，每五袋加饶一袋，本务合纳正钱、通货钱共一十七贯三百文，并与全行免纳，以为优润。其建康、镇江府榷货务候今降指挥到日，理限加饶。」从之。 
六月二十二日，两浙运副王时升言：「窃见福建路盐本钱系转运司支拨与福州兴化军岭口等仓，监官公吏兑那侵欺，亭户寔不曾得。」户部申：「乞将福州海 
     
口、岭口、兴化军涵头三仓收支买纳盐并盐本等钱应干案历干照原书天头注云：「干一作工。」，并令正监官与催煎官同共书押，如有移易，侵借他用，并一例书罪。催煎官或有事故，于本县丞簿内差人兼权。」从之。 
十二月二十九日，臣寮言：「伏见绍兴府余姚县，其地产盐类多私贩，因以为盗。曰眉山庙山，则其并海之地，客舟所辏集也。绍兴二十九年，诏于明州水军拨二百人就眉山庙山置寨，每季一更，濒海之民，自是始得安居。未几，二百人者移屯三江，却于衢、婺二州取土军一百人以代之，差指使二人以为统辖，海中出没，非土军所能制，指使权轻，其下易之，数犯阶级，至起讼诉。欲望因眉山已成之寨，置巡检一司，选募土军、水军通一百五十人，使之往来巡警。其费较之今日所加，盖无几也。创造之初，乞令本路安抚提刑司自辟举巡检一次，使之随事措置，为永久之利。」从之。已上《中兴会要》
 食货 宋会要辑稿 食货二七 盐法十 
     
盐法十
【宋会要】
     
绍兴三十二年七月九日原书天头注云：「七一作十。」，孝宗即位未改元。
榷货务言：「客人如未投两浙路盐仓文钞，愿改揭往浙东盐仓支
请者，乞许从便。」从之。
隆兴二年十月七日，榷货务言：「昨因淮东路积盐数多，已降指挥，客人已、未投下两浙路(监)[盐]仓文钞，许改揭往淮东路盐仓支请。缘淮浙文钞系三务场分定州府给卖，内行在卖通、泰、高邮军、楚、秀、温、明、台州钞，以十分为率，内四分用见钱，六分轻赍；建康、通、泰州、高邮军、楚州钞「建康」至「楚州钞」，中疑脱「卖」字。，每袋通货钱五贯文用见钱外，余许用轻赍；镇江卖临安、平江、绍兴府钞，并许用轻赍，系是金银、会子之类，比之见钱，大段省便。若客人于镇江算请钞一袋，合纳正钱通货钱一十七贯六百文足，只用银五两三钱，每两官价三贯三百文入中，其市直只三贯文入中，其市价收买，每袋先(嬴)[赢]钱一贯五百文，更不须擘划见钱，是致算请淮钞之人，往往买银就镇江算请浙钞，改揭淮东支盐，比之品搭见钱于行在、建康并算钞，委是大段优异。窃虑轻重相形，有妨本务入纳。免今后客人于行在算请浙钞免：疑当作「乞」。，许依前项已降指挥，改揭淮东请盐外，若于镇江算请到浙钞，不许改揭淮东支请。」从之。 
八月十三日，诏：「淮南积盐数多，令舟运过江，措置六场。」权发遣泰州刘祖礼言：「已降指挥，令般发仓场盐三百万余石往浙中支拨，必谓缓急不致毁弃，且 
      
便于商贾买纳。然以祖礼观之，不见其益，徒有重费。且虏人闻我般盐，必逆料我不能守淮，一也；淮民见官中般盐，亦谓国家且弃淮，二也；若运盐过浙中两处，所费不下五六十万，三也；盐必得屋三四十间十：原作「千」，原书天头注云：「千一作十」，据改。，方可贮积，重扰浙西，四也；淮盐本上江客人所贩，若江淮有警，即客旅不通，五也；若卖得淮盐，即浙盐发泄不行，六也。窃谓朝廷费五六十万缗而有此六病，曷若将钱五六十万缗招兵，而守此通、泰之地乎 若必欲便于商贾买贩，则莫若令上半年支淮盐，下半年支浙盐，则朝廷无一毫之费，而公私两便。」户部以谓「本官所陈前项六病，既难般发，不若仍旧，乞下淮东、浙西提举茶盐司照会住般。」从之。 
十月十八日，诏：「光州绍兴三十二年住卖盐货，权免比较，候至绍兴三十三年正月为始，依已降指挥，以二十七年住卖过盐数为则，比较赏罚。」从光州请也。 
十一月十四日，两浙路转运判官陈汉言：「通州盐限一季，每十袋加饶一袋给卖。」从之。 
隆兴元年三月三十日，户部言：「通州积盐浩瀚，自加饶后，虽发泄通快，缘见在积盐尚多，欲再展限两月加饶。」从之。 
孝宗隆兴元年正月十九日，士庶〔上〕封事：「盐场之弊：一曰兼并之家侵刻小民，阴夺官利；二曰巡捕之官容纵偷窃，公然私贩；三曰支盐仓侵渔盐场，增抬斤两；四曰买纳场不谨火伏，亏失盘数；五曰以本钱借豪富；六曰以赏典归支 
      
仓。何谓兼并之家侵刻小民，阴夺官利 且亭户趁办官课，不欲以赋役妨之，故科敷徭役，悉行蠲免，止有二税，又折盐钱，官为代纳。在法：所纳钱合于煎出额外盐数别项折纳。今则不然，但于合买正数衮同克折，不复分额之内外，至有物业高强，而本户所煎之盐，乃与下户不相上下。比年更有他县等第将逃亡亭户代名入甲，规避税役，尤为深害，下户之利既被侵夺，国有课入又为攘取。何谓巡捕之官容纵偷窃，公然私贩 且每场必有巡检以为警察，并起盐之时，监董入监。为巡检者多不识字，悉由寨司，亭户每发私贩，反为外护，万一他处败获，则多持贿赂，计会入名，谓之同获，递互相庇，不以为怪。何谓支盐仓侵渔盐场，增抬斤两 且以旧法言之，如一州有管盐场四处，各已立定多寡之额，分为甲乙丙丁四等，每遇客旅支盐，随其分数，谓之品搭支拨。后奸弊日滋，许令客人指场投请，支仓人吏，因缘为奸，遂与客旅通同拣诸场盐袋斤两高者，方行投请。逐场之盐惮于停留，各欲发泄，至有添二十斤或三十斤在袋。遂至诸场暗失官盐，无从而补原书天头注云：「而一作面。」，唯于亭户处重秤浮盐，引惹词诉。何谓买纳场不谨火伏，亏失盘数 且煎盐之后，自有成法，盘分三等，各有次序，官置芦场，亦有 步，不相侵越。如一伏时煎盐若干，起火伏火，皆有定时。每遇起火，催煎场申卤沥，纔候住火，实时拘收，停沥在场， 
      
伺候干白。近来催煎，更不钤束火候，容令亭户占据盘灶，不问次序，以致贫下之人积柴在场，不得煎煮。兼旧日所煎之盐，每盘有数以五百斤为额，中间裁减，已作三百斤。今则不然，盘重者不过二百斤，其间多有一百斤以下者，所余之盐，既不到官，公然私贩，欲课额之敷，得乎 何谓亭户不得本钱，反利豪民 且买纳旧法：亭户有盐，到场秤盘既毕，实时支还本钱。近来钱在支仓，百端艰阻，隐匿窠名，桩留在库，却与民户径经上司指定名色，擅行借贷以万计，是致下户有盐在官，积欠本钱不可胜数。何谓以赏典归支仓 且支仓之职，不过受诸监所发之盐而为之交收，据客旅所入之钞而为之支请，其赏则重，至于买纳之官，谨火伏、严盘次以杜私煎，戒催煎、饬卤沥以防 失，以至买纳应法，装发及时，拘辖等第，优恤下户，如此，尚不免亏折之责。有课额虽办，而赏典莫及者，则安能使之究心职事乎!大抵盐之为弊，其多如此，乞措置施行。」户部寻下行在摧货务：「勘会在法，盐场亭户二税，以额外盐准折，仍三年一次推排，据人丁事力品量升降，煎认盐数。如隐减不实，依违戾盐法，徒二年断罪。若将煎到盐折还私债，从私卖法。所煎盐柴荡，不许作契生当巡尉下弓兵通同隐庇私贩，或自行贩卖。许地分保伍及诸色人赴州县长官厅密切陈告。其监场秤买亭户盐货，依法两平交秤，每袋以 
      
