<!-- { "loadSidebar": true } -->
二十四日，上幸候潮门外大教场，进早膳，次幸白石教场阅兵。三衙率将佐等导驾诣白石。皇帝登台，三衙统制、统领官等起居毕，举黄旗，诸军皆三呼万岁。拜讫，三衙管军奏报取旨，马军上马打围教战。举白旗，三司马军首尾相接；举红旗，向台合围。听一金止，军马各就围地，作圆形排立。射生官兵随鼓声出马射獐兔，再一金止。迭金，射生官兵各归阵队。举黄 
      
旗，射生官兵就御台下献所获。是日，有数将独手运大刀，上问李舜举曰：「此刀可重几许 」奏曰：「刀皆重数十斤。」上曰：「卿能教阅如此精明。」奏曰：「臣驽才，但恭依圣训。」又宣谕陈敏曰：「军马衣装整肃如此!」且覢其能以家财造军装，训练整齐，及人物谋略，(时)[特]慰劳。锡赉诸将鞍马金带，以及士卒，赏皆有差。诸军欢腾，鼓舞就列。百姓观者，拥峙如山。时久阴曀，暨皇帝出郊，云雾解驳，风日开霁。主(营)[管]殿前司王琪等继奉圣训曰：「前日之教，师律整严，人无哗嚣，分合应度，朕甚悦之，皆卿等力也。执政百司自恨不能一见。」琪等曰：「此陛下神武之化，六军恭谨所致。臣愿得以此为陛下剿绝奸宄。」上肯之。其日祥曦殿皇帝出宫，行门、禁卫等迎驾常起居。皇帝坐，合门官已下，修注、御带、环卫官等并戎服常起居。次亲王、执政官已下并戎服常起居。皇太子内中起居讫，从驾。皇帝乘马出，从驾官从驾。至候潮门外大教场，皇帝下马，入幄殿，从驾官等并归幕次。进早膳毕，幄殿入内官喝排立，皇帝出幄殿，行门、禁卫等迎驾奏万福。从驾官等并免奏万福。皇帝乘马，皇太子、亲王、管军、知合、御带、环卫官从驾。幸白石教场，至将台下下马，(外)[升]台，入幄殿。俟入内官喝排立，皇帝出幄，行门、禁卫等迎驾，奏万福。皇帝坐。皇太子、亲王、知合、御带、环卫官并将台上侍(王)[坐]，管军往来照管。合门分引殿前、马、步三司统制、统领官常起居讫，次三司将佐已下听鼓声常起居。俟教阅阵队讫，次殿帅王琪下将台，乘 
      
马于教场教阅亲随射笋桩并野战毕，次诸军射生。幄殿上移椅子，皇帝坐观诸军射生。次三司统制、统领、将佐、使臣射中獐鹿等，于台下置定，传官赐殿帅王琪、三司统制、统领官金 一，各十两；射生将佐、使臣等七两、五两银 有差。本军引三司统制、统领官等赴幄殿下，再拜谢讫，退。次入内官再传旨赐殿帅王琪射笋桩并野战人银一千两，引赴幄殿下，再拜谢恩讫，退，放教拽队。皇帝归幄殿坐，管军进皇帝酒一盏，皇帝饮讫，管军再拜谢。次入内官传旨宣皇太子、亲王、知合、管军赐酒，饮讫，皇帝起入幄殿，皇太子已下进归幕次。俟皇帝出幄，行门、禁卫等迎驾，奏万福，皇帝乘马，从驾官免奏万福，乘马以俟从驾。以至候潮门外大教场，应从驾臣僚免奏万福。从驾回。皇帝乘马入和宁门，至祥曦殿上，下马还宫。 
四年十月四日，殿前司言：「准已降旨，令三司祗备教阅，令射亲。相视龙王堂北、江岸以东茅滩一带平地，可作教场。已修筑将坛，将来三司马步军并各全装，披带衣甲，执色器械，至日先赴教场下方营排办，俟圣驾升台，听金鼓起居毕，依资次变阵教阅。所有圣驾出郊，除禁卫所窠差仪卫外，欲于本司入阵马军内摘差护驾马军八百人骑，执枪旗，带弓箭、军器，作十六队，于仪卫前后引从，各分八队，队各五十人，往回沿路，各动随军番鼓笛大乐。及摘差本司入教阵队内诸军步亲随一千人，并统领将官 
      
三员，执弓枪，带刀斧军器，至日先赴将台下，各分左右，于后壁周围留空地三十步，以容禁卫，外作三重环立。依已降旨，窠差入教及从驾往回并围台摆龊二十人骑外，有用不尽千一百十三人，其两忠毅军见闲在寨。马军共二百十人骑，欲于内拨二百人骑，前一日于赭山以来打围射獐兔，候教阵毕，以射到獐兔至御台下进献。」从之。 
十四日，诏：「今月十六日，进早膳毕，车驾幸滩上，抽择诸军人马按教。宰执、管军、知合、御带、环卫官自祥曦殿戎服起居从驾，余并免从。逐幕次赐酒食，俟进晚膳毕，免奏万福，并免赐茶，从驾还内。应府城内外沿路逐幕次并免迎驾起居，并免奏万福。如值雨，从驾臣僚并仪卫等并许张雨具。」 
十五日，合门言：「今来驾幸滩上，抽摘诸军人马按教。所有祥曦殿皇帝坐常起居，其御带、环卫官带军中差遣者免从驾，径赴滩上教场。管军仍执骨朵，于御厨南迎驾。宰执、亲王已下宣名。宰执或有奏事，如仪。其滩上教场，皇帝坐，合门引三衙统制、统领官立，以殿前、马、步军为次序。将佐已下同诸军就队伍本军招拨起居，随拜三呼万岁。已后教阅次序，并或有恩旨喝赐等，并依例本军招拨谢恩。」从之。 
十六日，上幸茅滩。抽摘诸军人马全装执色，前一日于教场东列幕宿营。是日，三衙管军与各军统领将佐全装披带，导驾乘马至护圣步军大教场亭，更御甲胄到滩。皇帝 
      
登台，三衙起居毕，权主管殿前司王逵奏三司人马齐。举黄旗，诸军呼拜者三。逵奏请从头教。中军鸣角，倒门角旗出营，马步军簇队成，收鼓讫。连三鼓，马军上马，步人撮起旗枪。四鼓，举白旗，中军鼓声旗应，变方阵为备敌之形。别高一鼓，步军四向作御之势。别高一鼓，各分归地分。五鼓，举黄旗，变圆阵为自环内固之形，如前节次讫。二鼓，举赤旗，变锐阵，诸军相属，鱼贯斜列，前利后张，为 敌之势，且战且前，马军出阵作战冲敌之形，亦依前节次讫。王逵奏：「人马教绝，取旨。」摆当头，举青旗，变放教直阵，收鼓讫，一金止。重三鼓，马军下马，步人龊落旗枪，皆应规矩。皇帝大悦，犒赏倍之。士卒欢呼，谢恩如仪。鸣角声簇队讫，放教拽队。步人分东西引拽，马军交头于御台下，随队呈试骁锐大刀武艺。继而进呈车炮、火炮、烟枪。及赭山打围射生，马步军统制官萧鹧巴等以所获獐鹿等就御台下进献，人马拽绝。是时冬日霁温，士民观者如山。皇帝复御常服，乘马至车子院，宣唤殿前司拨发官马定远、侯彦昌，各赐马一疋，彦昌仍自准备将特升副将。马、步军司拨发官亦依例宣唤赐马。又进御酒，上谓王逵曰：「今日教阅，进止分合，军律整肃，皆卿之力也。」逵奏：「陛下神武，四海共知，六师军容，孰敢不肃!」特赐酒，俱以十分。逵奏以军马事不敢饮，上曰：「少与之。」亲减之太半半：原作「平」，据《宋史》卷一二一《礼志》改。。饮毕，谢恩退。又宣问主管侍卫 
      
马军司李舜举：「今日按阅之兵，比向时所用之师何如 」举舜曰：「今日所治之兵，皆陛下平时躬亲训练，抚以深恩，赐之重赏，忠勇百倍，非昔日可比。」 
其日其日：《宋史》卷一二一《礼志》作「其仪」，当是。，皇帝至祥曦殿，行门、禁卫等并戎服迎驾常起居。皇帝坐，知合门官已下修注、御带、环卫官等并戎服常起居，宰执已下并戎服常起居讫，皇帝乘马出，从驾官从驾。至候潮门外大教场御幄下马，入幄更衣讫，依已降指挥，宰执、管军、知合、御带、环卫官从驾，侍从已下免从驾。皇帝带全装甲出幄全装甲：《宋史》作「金甲」。，行门、禁卫等迎驾，奏万福。从驾官并应奉臣僚并免奏万福。皇帝乘马，庆王、恭王并自大教场带全装甲乘马从驾，宰执、使相、正任、管军、知合、御带、环卫官并戎服从驾。至滩上教场台下马，升台入幄。皇帝归幄，从驾官宰执、亲王、使相、正任、知合、御带、环卫官升台，于幄殿分东西相向立。管军并令全装衣甲，带御器械执骨朵升台，于幄殿指南面西立。俟入内官喝排立，皇帝出幄，行门、禁卫等迎驾，奏万福。皇帝坐，合门分引殿前、马、步三司统制、统领官常起居讫。次三司将佐已下听鼓声常起居。次殿帅王逵执骨朵赴御坐前，奏教直阵。俟教阅毕，再赴御坐前奏教圆阵。俟教阅毕，再赴御坐前奏教锐阵。俟教阅毕，再赴御坐前奏教阅毕自「奏教圆阵」至此句「再赴御坐前」共二十六字原脱，据《宋史》卷一二一《礼志》补。，归侍立位。内侍传旨与殿前太尉王逵，诸军谢恩承旨讫，转与拨发官引三司统制、统领、将佐再拜谢恩讫官：原作「兵」，据《宋史》改。，各归本军。皇帝起，入幄更衣讫，皇帝出幄。皇帝坐，舍人引宰执塾后立：原作「塾」，据《宋史》改。。俟进御茶床，舍人赞就坐，宰执躬身应喏讫，直身立，就坐。进第一盏酒，起立后：原作「垫」，据《宋史》改。。俟皇帝饮酒讫，舍人赞就 
      
坐，躬身应喏讫，直身立。俟宰执酒至，接盏饮酒讫，盏付殿侍。次舍人赞吃食，并如仪。至第四盏，传旨宣劝讫，御药传旨不拜，舍人承旨赞不要拜，赞就坐。第五盏宣劝，如第四盏仪。酒食毕，举御茶床。舍人分引宰执于幄殿重行立。御药传旨不拜，舍人承旨讫，揖宰执躬身，赞不要拜，各祗候直身立，降踏道归幕次。皇帝起，乘马，至车子院下马。皇帝出幄，至车子院门楼上，亲王、使相、正任、并戎服俟驾，至车子院门楼上相向立。得旨宣管军、知合、御带、环卫宫饮酒，并戎服于御坐前相向立。皇帝坐，赐亲王酒，再拜谢讫；次赐使相、正任并管军、知合、御带、环卫官酒讫；逐班再拜谢，讫，依旧相向立。次亲王执盏进皇帝酒，皇帝饮酒讫，一班再拜谢，讫。俟皇帝观看毕，起，降车子院门楼，归幄。亲王已下退。俟驾臣僚免奏万福，乘马从驾。皇帝乘马出车子院门，行门、禁卫等迎驾，奏万福。皇帝乘马至候潮门外大教场，应俟驾臣僚免奏万福。从驾官并戎服乘马从驾回。皇帝乘马入和宁门，至祥曦殿上，下马还宫。 
六年十二月一日，诏：「今月三日诣大教场，进早膳毕，次幸白石进晚膳。内管军、知合、御带、环卫官自祥曦殿戎服起居从驾外，余并免从驾。臣僚逐幕次赐酒食，俟进晚膳毕，免奏万福，并免赐茶，从驾还内。应府城里外沿路逐幕次并免迎驾起居，并回，免奏万福。如值雨，从驾臣僚及仪卫等并许张雨具。」 
二日，殿前司言：「将来驾幸茅滩，所有随从三司马步军兵共一万二千四百人，系 
      
