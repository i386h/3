<!-- { "loadSidebar": true } -->
一、宗子昔分为六宅，凡宅又各有学，学皆有官。今行在惟有睦亲宅一处，专以居南班官。其子弟之系外官者无几，所余外官无宅，散在民居邸店者不可胜数。欲尽令入学，则睦亲宅见在散居五间，除教官二员，各得直舍屋一间外，余讲堂三间，更无斋舍可以容处。欲各就宗子所在，讲说训导，非特与民间混杂，所居褊隘，又散漫不一，难以遍诣。欲乞就睦亲宅附近踏逐空闲地基，增广学舍，令应干到行在宗子，皆得入学，庶使内外宗子均被教养。 
一、契勘国朝自嘉佑三年诏诸宫置教授，治平元年添置讲书及课试规罚之法，其制未备。至崇宁、大观间，诸宫各置博士十三员，立为三舍，升补与贡士一体，其法甚详。令创复宫学，止是行在及绍兴府南班宫邸，各置教授二员。嘉佑、治平讲书课试规罚之法，已经兵火，无有(生)[存]者。今乞删修见今合行条制付本学，以凭遵守施行。 
一、宗学法，合轮讲书。今来宫学大学生人数至少，年格虽及，而经书全未通诵，尚须点授。若遽以大经义讲说，则义难开晓，恐成躐等。欲乞且讲《论》《孟》，可使易晓。候至稍通经旨，仍旧大、小经轮讲，庶以渐进，不为文具。其小学生日逐点授，或作诗对。所有大学生，年虽应格，学未成就，亦乞且依小学例，点授功课。其有学业 
     
稍通，自依大学法。」并从之。 
十二年七月，时因有宗子犯法，己卯己卯：《中兴小纪》卷三○作「乙卯」。，上谓宰执曰：「见宗学教官，今日率宗子讲书，作功课，庶使用心，不为恶事。」 
十月己亥，上谓宰执曰：「今后宗子，许(令)[于]所在入学于：原作「令」，苗校据《群书考索 后集》卷三○改「于」，今从。，令与寒士同处。仍别作斋，庶尽变积习，异时文行有可取也。」 
十三年六月十九日，西外宗正司言：「据宗学教授李若虎申，敦宗院宗学教授与诸州教授事体一同，所有就任磨勘及荐举等事，乞依诸州教授条例施行。」从之。 
七月二十六日，诏：「西外敦宗院宗学教授，许礼部、国子监长、贰依诸州教授体例，通行荐举。」 
九月二日，同知大宗正事士太言：「臣仰惟朝廷崇建大学，教养多士，升黜之法备具，甚盛典也。而宗子亦蒙遴选师儒，置学教导。其间秀俊，虽可取之人，若未旌别，或不能自达。欲望许令宗学教官，如宗子有文艺可称，行已修洁者，保明以闻。乞量材升擢，或赐召试，其文理优长者，特与补授文资。庶几人人知劝，将见异材间出，以副圣主乐育之意。」上曰：「若令保举，恐其间有人情。可令保明申尚书省，取旨引试，庶得实才也。」 
十二月五日，礼部言：「知南外宗正事士謜保明到宗子学谕李轸在学实及二年，委是文艺卓然，众所推誉。乞与免解。」诏免文解一次。 
二十七日，礼部言：「昨在京日，有宫学教养在京睦亲等宅，宗室在外，就西南两外宗学教养，每遇科场，不以已未有官，并听赴国子监、 
     
转运司请解。及无官，非袒免亲，许赴国子监取应。本部契勘，除内外宗室，须应举取应，自合遵依见行条法指挥外，昨在京日宗子学法，系行三舍。后于绍兴五年六月内，复置诸王宫大、小学，所有见在学教养宗子，许依进士科举法取应。未出官者，亦许入学听读，实及一年，方许参选出官。愿就举者，听。」从之。 
十四年二月二十五日，户、礼部言：「准同知大宗正事士页奏：乞应行朝在外居住有官无官宗子，愿入学者，并许令赴宫学。仍依州学例，每日量给饮食。契勘今来应有官无官宗子，并许入学。切虑本学难以辩验指实。欲乞遇有入学宗子，须先经由大宗正司陈乞，令本司审实保明，开具年甲、三代、宫院，报宗正寺，行下官学，照会收管。兼契勘在京宗子，分隶六学教养。大小生员，各有立定人额。今欲置大、小学职事人各五人，大学生五十人，小学生四十人，通一百人为额。仍将入学宗子，并依州学例，日给饮食。内在京六学宗子学制有学规、斋规，并小学规，并系增损大学之制。今来合行申严，遵守施行。」并从之。 
十一月一日，礼部言：「诸王宫大、小学，祖宗朝睦亲等宅宗子学，旧制〔置〕教授置：原脱。依下文「依旧制差正、录」例补。。崇宁四年，改为博士。绍兴五年，复置诸王宫、大、小学教授，教导诸宫院宗子。宫学教授与宗子博士所掌事体一同，见今遵守。今来乞复正、录，按政和学制书所载，宗子学正、录以尊卑序差，即得尊而不任事 
     
者，听以次选。本学欲乞候修学舍就绪日，依旧制差置正、录。本部欲依所乞。」从之。 
先是，赵不溢乞复置宗学博士、正、录，于是礼部看详，从其请也。《文献通考》：十四年，建于临安，学生以百员为额。大学生五十人，小学生四十人，职事各五人。置诸王宫大、小学教授一员，在学者皆南宫北宅子孙。若亲贤宅近属，则别选馆职以教授焉。 
礼文之盛，诚阙典也。欲望睿旨，应行在宗子，每遇春秋释奠，并令散斋致斋，就太学〔倍〕〔陪〕位。所有诸路宗子，随其寄遇郡邑，亦令与此盛礼。庶几养成天校，益见秀杰。岂小补哉!」从之。 十五年八月六日，诸王宫大、小学教授陈孝恭言：「臣切观陛下肇新大学，教养之法，莫不备举。每岁春秋上丁释奠，自大学以至郡邑，笾豆簠簋之陈，登降楫逊之节，威仪孔昭，神明顾享。儒者荣观，莫此为甚。然臣切谓陛下亲睦九族，建宗子学，置教授官，而每岁宗子不获与上丁释奠之列，以 
十六年六月八日，诏：「宗子不()人，与免文解一次。」以西外宗正司言「在学二年，文艺卓然，众所推誉」故也。 
十七年七月十日，诏「宗子子涣特与免文解一次」，以西外宗正司言其「在学日久，文艺为众所推」故也。 
二十年五月七日，诏「宗子学谕公回特与免文解一次」，以知南外宗正事士浯言「公迥在学，实及二年，文艺卓然，众所推誉」故也。 
二十六年六月十六日，通判泉州黄祖舜言：「仰惟国家，祖功宗 
      
德，子孙炽昌，怀负才能，固不乏人。然不加之训导，则虽有忠如朱虚、贤如河间、德行如东平，将无以自见矣。臣窃见仁宗皇帝朝，以吴充为吴王宫教授，方正清谨，名重一时。尝于宗司辟除听事，施设讲席，教导有方。秩满，作《宗室六箴》以献。当时命录赐南北宫，缙绅荣之。今西外、南外敦宗院，虽有教授，未尝讲说，宗子无课程之规，徒事虚文，无益治道。臣愚欲乞自今以往，谨择教官，以经明行修之士充选。间日讲说，课习程试如大学之制。岁终，以诸生程文真卷缴申礼部，下太学司业博士看详。词理优长者，与免文解；文学超异者，特与推恩。教授训导有功，亦乞量加褒擢。以此激劝，庶有成 ，仰副陛下惇忠睦族之意。」从之。 
二十七年六月二十五日，诸王宫大、小学教授陈棠言：「睦亲宅南班官及其子弟讲解传授，旧制具存。向缘创复之初，有司建请，以未能通经，乞且讲《论》《孟》。至今逾二十年，唯讲此二书、周而复始，学官夫于申明，无有以六经讲授者。况今学校科举，正以经术为先。而宗学讲经，自有成法，特未举而行之耳。欲望令有司检会宗学法，将大、小经仍旧讲。」从之。 
陛下偃武修文，崇儒重道。学 八月四日，宗正丞吴景戚言：「伏(检)[校]之设校：原作「检」。依下文文义改。， 于幅员。惟是宫学兴复，既已历年，止有敝屋数间，萧然环堵，释菜无殿，讲说无堂，逼近通衢，又无廊庑，师儒斋几，卑隘浅陋。生徒诵读游息之地，抑又 
      
可知。岂有仙源流衍，英材众多，傅经肄业之所，乃苟简如此邪 迩者学官尝有陈请，事下有司，行移会(间)[问]，犹未营造。意者官司财用有限，力未能及。欲望捐内府之钱，建立黉舍，以幸宗室。乞于(令)[今]宫学之侧，令临安府计置，度量修盖。」从之。 
三十年，孝宗为建王。时光宗与庄文魏王就傅，以王十(明)[朋]兼小学教授。 
孝宗干道二年十二月十五日，知西外宗正事赵子英言：「西外敦宗院宗学生公诜等状，乞依南外宗学已得指挥，于宗子月给将仕郎绫纸内，取拨一道，变转价钱，专充宗学钱粮。乞下福州依例施行。」从之。 
淳熙元年六月十五日，西外宗正司言：「训武郎主管台州崇道观赵不麈，因子姓搔扰市户，强取民财，奉旨不麈、善诱送西外，善评，汝资送南外宗学教导。今据宗学教授陶敏功申，不麈年六十六，见患风疾，窃虑医药饮食之类不便，别(教)[致]不测。欲乞许令自便」。从之。 
三年九月二日，知南外宗正司赵不敌言：「乞依西外宗司公使库岁给钱数，每次给降不理选限将仕郎绫纸二道，下泉州转变见钱三千贯文省付本司，充三岁公使。仍自今年为始。」从之。 
四年五月二十一日诏：「西、南两外司宗子，元犯凶暴杀人至死，永锁闭拘管之人，遇恩赦别行取旨外，其不带《永》字，已经展年人，量元犯(经)[轻]重，如已经赦，合行放免者，与放免。」从判太宗正事嗣濮王士輵请也。 
十二月十九日，南外 
      
宗正司言：「本司昨缘住罢卖酒，公使匮乏，无可支遣。乞依西外宗正司例，岁给度牒。」诏户、礼部于泉州合起发钱内支拨三千贯，其度牒更不给降。 
五年闰六月五日，诏：「大宗正司诸宫院医官，特令更添置小方脉一员，共三员，宿直祗应。」干道五年八月十三日，同知大宗正事士籛言：「元差宿直医官三员，近降指挥减罢，止差小方脉一员。乞依绍兴府大宗正行司例，更存留大方脉一员。」至是本司复请添置，故有是命。 
六年三月二十八日，新除右監門衛大將軍忠州防禦使權知大宗正事不(息)[ 癸]言忠州：《宋史》卷二四七作「惠州」。不息：上引作「不 癸」， 適《水心文集》卷二六《趙公行狀》亦作「不 癸」。：「蒙恩特换南班，有司创置，合陈请事件： 
一、不息系外官换授南班，格法不同。所有请给支赐，乞依累政宗官已得指挥，依旧法全给。 
一、西南外宗司皆有公使钱物，唯大宗正司日前多是三公、使相知判，各人自有岁赐公使等物，不曾陈乞。今不息系庶官换授，若不陈请，窃虑陪费不赀。 
一、在法，遥郡防御使，不该差破书表客司，抱笏殿侍，盖为南班依官序差破。今来不息系管宗司职事，并趁赴朝参，难以无人使令。乞逐色各特差一名。 
