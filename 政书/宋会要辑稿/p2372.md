<!-- { "loadSidebar": true } -->
九月二日，显谟阁直学士、左太中大夫、知镇江府汪藻提举江州 
      
太平观。以臣僚言藻坐昨知湖州，纵嬖妾之父出入公门故也。 
十一日，吏部侍郎魏良臣、户部侍郎沈昭远并罢，与外任。以臣僚言良臣卑凡之趣，昭远朋比之状故也。 
同日，徽猷阁直学士、提举万寿观、兼权知学士院洪皓依旧职知饶州。十七年五月七日，徽猷阁直学士，左朝散郎、提举江州太平观，责授濠州团练副使，英州安置。以臣僚论列得郡，既而奉祠，言者复以其里居与郡守王详、通判陈之渊以言语动摇国是，仍再责之。 
十月二十一日，显谟阁学士、左太中大夫、提举江州太平观汪藻落职，依旧宫祠，永州居住。以臣僚言，凡前日在朝为异议者，皆藻之为，乞令居远方，故责之。 
十二月五日，礼部侍郎王赏知和州。以臣僚言赏所与私昵及往来之人，皆不由正，故有是命。 
十四年正月十五日，集英殿修撰，提举江州太平观黄龟年落职，令本贯福州居住。以臣僚言龟年居明州昌国县，交结郡邑，夺绮霞寺山以为葬地，故有是命。 
二月二十八日，中书舍人刘才邵、祠部员外郎王观国并与外任。以臣僚言二人皆附万俟，今既出，宜逐罢故也。 
三月二十一日，建宁军承宣使、提举江州太平观解巘责濠州团练副使副：原无，据《建炎要录》卷一五一补。，南安军安置。以臣僚言巘赵鼎之客，不从和议故也。 
四月二十四日，右朝奉大夫、前主管台州崇道观陈铸送吏部，与监当差遣。以臣僚言铸奔走权贵之 
      
门故也。 
五月十九日，左朝散郎、新知遂宁府苏符降两官，令所在州军催发之任。以臣僚言：「符顷缘罪罢，侨寓平江，朝廷畀之遂宁，以便其私，受命踰年，略不为赴郡之计。」故有是命。 
六月十三日，龙神卫四厢都指挥使、兴宁军承宣使、两浙西路马步军副总管张子盖特降一官，以前任江东副总管日，私贩物货，为总领司所登故也。 
二十日，提举江州太平观万俟降三官，归州居住。右朝散大夫、主管台州崇道观万俟止特除名勒停，永不收叙。林谠罚铜六十斤，特送二千里外编管。初，止以嬖妾作兄女嫁谠，奏谠将仕郎，故有是命；后言者复列止之罪，再送桂阳监编管。 
九月二十八日，左奉议郎、秘书省校书郎张阐放罢。以臣僚言阐每有用之不尽之叹故也。 
十月十五日，直敷文阁、知庐州鲍琚落职放罢知：原作「如」，据《建炎要录》卷一五二改。。以臣僚言其知镇江，多以官钱送亲戚；及在庐州，结纳妖僧，故于治所以符水惑人，得钱入公库故也。 
十二月一日，礼部员外郎、兼崇政殿说书、资善堂赞读陈鹏飞放罢。以臣僚言鹏飞妄自标置故也。 
十五年正月二十九日，右朝奉大夫向子忞、修武郎向子率各特降三官，以知潭州刘昉言子率强买民田，本州岛方行勾追，其兄子忞辄经提刑司越诉，故黜之。 
六月二十三日，降授武显大夫、改差福建路兵马副都监、充殿前司选锋军统制李耕特降一官。以冒请事发，付 
      
在有司，辄行财计嘱故也。 
八月十九日，龙神卫四厢都指挥使、沂州防御使、殿前司左军统制李捧降授舒州团练使。以辄违朝旨，擅差官兵回易故也。 
十月十九日，吏部郎中王言恭、国子监丞文浩并放罢。以言恭等趍附执政故也。 
十一月七日，左奉议郎、秘书省正字黄公度放罢。以臣僚言公度为赵鼎游说故也。 
闰十一月十七日，左朝奉郎、充秘阁修撰、提举江州太平观刘一止落职，依旧宫祠。以臣僚言一止由阿附李光落职宫祠，既而畀以次对之职，乃不体认宽恩，方且躁忿，故有是命。 
十六年二月二日，保康军承宣使、提举佑神观韩公裔与外任。以臣僚言公裔与杨愿交通故也。 
三月二十六日，新添差荆湖南路马步军副都总管辛永宗降两官，授凤州团练使。以臣僚言乞将永宗移之远地，特授前件差遣，经今两年，留建康徘徊不去，故有是命。 
九月十三日，辛道宗特更追三官。以宰执进呈刑寺拟断辛道宗系勒停未叙人，寄居饶州，强占民田，诈取财物，事发，辄避罪逃窜，合追见存拱卫大夫一官，罚铜二十斤，仍同免官例，依旧勒停。上因宣谕曰：「向者范宗尹与诸辛往来甚多，为宰相不与朕情通，乃附下如此，岂不负朕委任之意!」于是道宗再(是)[有]是责。 
十月二十二日，吉州刺史、兼合门宣赞舍人韩兴，右武大夫乔兴各降一官；定江军节度使、鄂州驻札御前诸 
      
军都统制田师中，宁国军承宣使、鄂州驻札左军统制官牛皋各罚铜十斤。并坐委保马骥、陈乞阵亡恩泽不实，会赦，故有是责。 
十一月二十四日，权礼部侍郎游操与外任。以臣僚言操常附赵鼎，既败逐，操犹书问不绝故也。 
十二月十一日，金部郎官李若川与外任。以昨降指挥有差遣人限五日出门，而若川辄庇其妻兄茹杨庭，经营差遣故也。 
十七年二月二十四日，权吏部侍郎王循友差提举成都府玉局观。以臣僚言「屡将使指，劳客境上，所过州郡，辄受贿赂，每赴晏集，亵押倡妓，有玷国体」故也。 
四月二十三日，敦武郎、制造御前军器所监造官马元益特勒停，送桂阳监编管。以元益上书妄议出兵故也。 
二十七日，少师、昭庆军节度使、充万寿观使、平乐郡王韦渊特责降宁远军节度副使，袁州安置。初，以徽宗皇帝忌，皇太后亲谒景灵宫「宫」上原有「器」字，据《建炎要录》卷一五六删。，渊因赴起居妄出辞语故也。 
五月十日，吏部郎中李涧放罢。以臣僚言，涧耿南仲门 故也。 
六月十三日，权工部侍郎严抑、秘书省正字张本并放罢。以臣僚言抑务为私交，本学术空疏，故有是命。 
九月十五日，资政殿学士、左朝奉大夫、四川宣抚副使郑刚中放罢，令鄂州听候指挥。既而落职，依前官提举江州太平兴国宫，桂阳监居住。以臣僚言章论刚中奢僣妄作，故有放罢听指挥之命。十月二十四日，尚书省检会取旨，再有 
      
是责。 
十月二十七日，知福州、左朝议大夫、充集英殿修撰薛弼，通判、左朝奉郎卫蒙亨，右朝奉郎林充，各降一官。先是，进士锺鼎上书狂妄，押赴福州听读，而本州岛不切拘管，致令擅离本处，辄诣朝省再有陈献故也。 
十一月三十日，左朝散大夫、直龙图阁、权知潭州陶恺特降一官。以前任成都府路转运副使，承总领所取会储蓄钱物，而恺辄令诸州隐蔽，不实供报，会赦，乃有是命。 
绍兴十八年四月二十六日，敷文阁直学士、知建康军晁谦之放罢。以臣僚言谦之辄与赵鼎交通书问，又尝为王庶辟客，故有是命。 
五月八日，权吏部侍郎边知白差提举江州太平兴国宫。以臣僚言：「知白中怀躁进，其知贡举，尝于稠人广众中曰『秀才得，我辈落』，意谓落权也。」于是黜之。 
六月七日，新除军器监丞康与之与外任宫观。初，与之妄称朝旨往镇江府收买玉带，因见都统王胜，欲借金五十两贴还价值。至是，朝廷访闻，下胜具析，乃有是命。 
同日，权户部侍郎李朝正放罢。以臣僚言朝正版曹贰卿，令小吏私买左藏库绢故也。 
八月四日，龙神卫四厢都指挥使、邕州观察使、江南东路马步军副总管董先，右武大夫、文州刺史、侍卫步军司第一将冯昱，武功大夫、合门宣赞舍人、侍卫步军司前部统领傅旺，各降一官；右武大夫、忠州刺史、洪州兵马钤辖李璋，特展三年磨勘。董先、李璋以前任统 
      
兵官，与冯昱、傅旺各失觉察所部军兵冒请，及依随合干人改填 用，为部下所告。法寺鞠实，会赦，仍有是命。 
五日，右中大夫、直秘阁马纯特降一官。以前任福建转运副使，违法差官权摄职事，及不觉察属官占破兵士，冒请衣粮，为臣僚所劾，故有是命。 
十一月十五日，新州编管人胡铨移送吉阳军编管。以知新州张棣言棣：原作「杕」，据《建炎要录》卷一五八改。，铨不自省循，日夕与州县见任寄居往来唱和，筵宴无时故也。 
十八日，郑刚中责授濠州团练副使，复州安置。以臣僚言刚中昨充四川宣抚副使日，有盗贼过界偷马，承受朝廷指挥，并不着紧收捉，故责之。 
十九年三月二十二日，责授濠州团练副使、复州安置郑刚中许用议减，特免禁锢，移封州安置。右朝请郎、前四川宣抚司主管机宜文字、兼权参议张汉之，右承务郎、前四川宣抚司书写机宜文字郑良嗣，各特贷命，追毁出身以来告敕文字，除名勒停，永不收叙，汉之宾州、良嗣柳州，并编管。右奉议郎、前通判荆南府赵士禡追一官，勒停除名。右承议郎、新知忠州林琪特降一官，依已降指挥放罢。右武大夫、开州刺史、利州路兵马都监、充御前中部统领官张仲追右武大夫一官，勒停，送本军自 ，仍展三期叙。先是，刚中被旨收捉过界偷马贼盗，全不遵奉；又擅自出卖度牒，起置钱监铸钱，所收到钱直便支使；及冒请过供给厨食等钱及：原作「乃」，据《建炎要录》卷一五九改。，并要并都转运入宣司， 
      
不喜朝廷置四川总领钱粮官等事。自汉之以下皆因刚中连逮，各坐冒请钱物及授寄之类，皆因臣僚上言，置司根勘，狱成来上，乃有是命。 
同日，起居舍人王墨卿放罢。以臣僚言墨卿在乡里干扰州郡，动以千缗计，在外邑受令长关节，致请托公行，故有是命。 
五月十七日，右朝请大夫、充敷文阁待制陈桷特降两官。以前知池州妄用系省钱，会赦，乃有是命。 
十八日，左武大夫、果州团练使常吉特追左武大夫一官，勒停，送步军司自 。以前任马军司将官，违法顾觅军兵陈千、王青女充女使，及私役所部贩卖收息，为田晟按发，乃有是命。 
十月十一日，前任湖南总管、邵州驻札辛永宗特勒停，送肇庆府编管。以知邵州吕稽中言：「永宗自到任至任满，尚在本州岛居住，攘夺官员居止；罢任占留将兵，违法差破使臣、兵稍，宣借兵级等。其本身违法请过添支等计一万二千五百余贯。欲望徙之他处。」故有是命。 
十一月二十三日，权户部侍郎李椿年与外任椿：原作「春」，据《建炎要录》卷一六○改。。臣僚论：「椿年人品凡下椿年：原作「春」，据前述改补。，躐等侍从，当时经界一事，误蒙委使，今经界已定，若不别委他官核实，则椿年私结将帅、曲庇家乡之罪，无以厌塞公议。」故有是命。 
二十年三月十九日，责授建宁军节度副使、昌化军安置李光特永不检举。男右承务郎孟坚特除名勒停，送陕州编管。徽猷阁直学士、左承议郎致仕胡寅特落职。左朝散郎、充徽 
