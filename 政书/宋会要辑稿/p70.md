<!-- { "loadSidebar": true } -->
同日，礼部、太常寺言：「奉迎皇太后，是日，皇帝及百寮出城奉迎，百官俟 
     
皇帝将至，并迎驾起居，候降辇入幄，退归幕次。」从之。 
十八日，诸王宫大小学教授石延庆言：「恭闻皇太后銮舆还阙，陛下方将肃陈仗卫，奉迎于郊，究宸仪，展帝容，聿彰希世之盛典。而仪卫弗讲，诚为阙文，望诏二三大臣集礼官勉举往宪，恢复旧章，仍检会康定中常行仪卫，酌取中制。岂特克正万乘尊严之分，抑亦振肃纲纪。」诏车辂仪仗委莫将、张澄制造。 
十九日皇帝表曰：「伏以瞻望慈闱，喜言旋于北道；肃迎彩仗，获就养于东庙。臣诚欢诚抃，顿首顿首。恭惟皇太后殿下，位尊母仪，德隆坤载，六騩在御，将承长乐之颜；四海均欢，永被思齐之化。谨遣左中大夫、参知政事、奉迎扈从礼仪使王次翁捧表奉迎以闻。」 
八月十六日，诏普安郡王孝宗御名从驾前去奉迎。 
二十二日，车驾至临平奉迎皇太后，皇帝入幄朝见，宰臣文武百官班幄外起居如礼官所定仪。上初瞻慈容，喜深感极，泪湿龙绡，军卫驩呼，声动天地。父老童稚携持夹道拥观，以手加额，咸孍曰：「不图复见圣祖母子之重欢如此也。」 
二十三日，车驾还自临平，皇太后还慈宁宫，宰臣文武百官表贺。 
五日，诏皇太后曾祖并追封王爵。 
十五日，诏昭度军节度使、开府仪同三司、充万寿观使韦渊进封乐平郡王。先是，皇太后宅提点官张去为被旨令渊起发前去迎奉皇太后，故有是诏。同日尚书省奏，大金已差使、副扈从皇太后一行前来。诏魏良臣充接伴使，蓝公佐副之。 
六月七日，诏差左迪功郎张本为皇太后宅教授，以太后宅援陈祁王例陈乞故也。 
八月二十三日，诏皇太后侄彦章与补忠翊郎合门祗候、侄孙珏与补保义郎。 
九月七日，诏扈从皇太后官属第一等六人转五官资，第二等四人转四资，第三等三人转三资。 
十一月九日，诏皇太后本宗及异姓亲属转官减年有差。 
十二月五日，慈宁宫主管事务蓝珪乞今后应干补授恩例等，并听慈宁宫施行。从之。 
十三年四月二十七日，诏：「慈宁宫官吏等到宫合行推恩，并特与转一官资内，碍止法人特与转行，白身人与补进武副尉。」 
九日，诏：「皇太后俸钱月一万贯，冬年、寒食、生辰各二万贯，生辰加绢一万匹，春、冬、端午绢各三千匹，冬加绵五千两，绫罗各一千匹。」 
十二日，诏：「懿节皇后上仙，其本家合得恩数，可令有司讨论申尚书省。」 
十四日，诏：「懿节皇后亲弟荣州防御使带御器械邢孝扬除保信军承宣使，右承务郎孝肃、孝宽并除直秘阁。」以其家自陈皇后受册命十六年不曾加恩故也。 
十月九日，礼部言：「十月二十五日皇太后生辰，是日，皇帝诣慈宁殿称贺皇太后，如宫中之仪，用乐，上寿。」从之。 
十九日，内东门司言：「临安府每月供奉皇太后法酒一石 
     
五斗，法糯酒一石计二十五瓶。奉皇太后圣旨，每日供一瓶。」诏令临安府每月特添法酒五瓶，通作三十瓶。 
十三年四月二日，制：贵妃吴氏可立为皇后，仍令所司择日备礼册命。上谕宰执曰：「数日来，皇后催行册命中宫之礼。朕乞太后降一指挥，令外庭奉行，太后再三不允，云我但知家事，岂可容易降指挥于外廷耶 太后知国体，凡事重谨如此。」秦桧等奏曰：「太后有定命，陛下奉行可也。」 
六日，翰林司状，依今例，每年自五月二十六日起供御前并及皇太后时 日各一合，至八月六日止。诏御前权罢，皇太后依例供进。 
五月二十七日，诏：「皇后册礼已成，亲属合行推恩。皇后弟右武郎带御器械吴益除正任(图)[团]练使、武翼郎兼合门宣赞舍人吴盖除正任刺史，亲属恩泽与二十五人。」 
七月十二日，宰执进呈，盖以皇后受册陈乞合得恩数文字。上曰：「可令检例，有例即行。皇后甚严，无例事必不敢陈乞。皇后之意见欲除益等在内宫观，不令出入，且教闭门读书。朕以谓书不惟男子不可不读，虽妇女亦不可不读，读书则知自古兴衰，亦有所鉴诫。」 
十月十四日，诏：「懿节皇后亲弟右承奉郎、直秘阁、添差佥书平法军节度判官厅公事邢孝肃，右承奉郎、直秘阁、添差佥书保宁军节度判官厅公事邢孝宽，亲叔武义大夫兼合门宣赞舍人邢荩臣，亲侄右承务郎邢镡、邢锴、邢鉊、邢铢、邢钺并各与转三官。亲妹夫武功大夫文州刺史潘温卿与遥郡上转行一官。亲姑普宁郡夫人邢氏与封庆国夫人，亲姊和义郡夫人邢氏与封永康郡夫人，亲妹宜人邢氏与封令人，亲侄女四人并封安(氏)[人]。」 
十四年四月九日，诏「皇后归谒家庙，本家官吏等并依显肃皇后归宁例推恩。」 
九月七日，诏皇后宅宜置教授一员。上宣谕宰执曰：「可择人充之，子弟虽未能向学，且令不习他事。」 
十月八日，皇太后欸谒家庙，宗族推恩有差。皇太后兄故赠武功大夫、秀州刺史韦宗闵特赠崇庆军节度使，故赠武功大夫、真州刺史韦宗颜特赠安国军节度使，姊故赠希元宣净葆真大师惠旃特赠十字师号，嫂普宁郡夫人燕氏特封荣国夫人，侄右武郎韦谦除右武大夫依前带御器械，武经郎兼合门宣赞舍人韦谠、韦讯并除右武郎，武功郎兼合门宣赞舍人韦谊特与转武翼大夫，贵州刺史、秉义郎韦欣特与转两官。侄女令人韦氏特封永嘉郡夫人，次孺人特封高平郡夫人孺：原作「需」，误，今改。，次安人封和义郡夫人，次特封咸宁郡夫人，次特封感义郡夫人，次孺人特封恩平郡夫人，次永宁郡夫人特封福国夫人。韦谦妻安人韩氏、韦谦妻孺人张氏、韦讯妻孺人张氏并与依格加封。侄孙保义郎韦珏除阁门祗候，韦珪与依格补官，侄女夫右朝 
      
请大夫、直秘阁、添差通判严州杨持与转行一官，成忠郎赵炜、从义郎刘涤并除合门祗候，修武郎赵大损特转两官，右从事郎王过特改右承务郎。姨之女孺人张氏加封一等，夫范彦通与转一官。 
十五年十月十五日，诏皇太后育母故崇国夫人许氏可特赠崇国柔嘉明淑勤恭慈惠育圣夫人。 
十七年正月二十七日，上曰：「孟享诣景灵宫及皇太后、皇后或时出入，禁卫、从人自有合支钱米，不须临安府应副，恐扰及市民。」 
十八年十一月十四日，上谕宰执曰：「来岁正旦，皇太后庆七十，可令礼官检会国朝典故以闻。」 
十九年三月二日，诏皇太后庆寿，亲属各与转一官，慈宁殿官吏等并与推恩。 
四月十一日，诏皇后侄女夫和州防御使居广特与转行一官。 
二十一年四月十五日，诏皇后乳母建国夫人蔡氏、姊楚国夫人吴氏、越国夫人吴氏与依张浚等妻见请禄式则例支破诸般请给。 
七月九日，诏：「皇太后视物微昏视，原作「亲」，误，今改。，召行在医官并草泽医治，有 者有官人转五官，支赐钱二万贯，白身人赐钱外比类补官。」又诏：「令诸路州县多方搜访能医治之人，优支路费，疾速津发赴行在。」 
二十二年十月十五日，尚书省检会绍兴二十一年已降指挥，皇太后视物微昏，召行在医官、草泽医治，有 者有官人转五官，支赐钱一万贯，白身人赐钱外比类补官。有旨令诸路州县多方搜访能医治之人，优支路费，疾速津发赴行在。如医治有 与依已降指挥推恩，仍多出文牓晓谕。 
二十五年三月二日，诏：「皇后合官吏并诸色人到合及十年，祗应有劳，依旧例合行推恩，可各与转一官，碍止法人特与转行，愿回授者听，寄资者依旧寄资。其余见在合官吏诸色祗应人未及十年者，可自到合月日理及十年，令本合保明申尚书省，依今降指挥推恩，今后准此。」 
四月十七日，诏皇后亲弟吴益男珣、琠、璐、璟、珙、琦，吴(益)[盖]男环、玫、珪、璨，并依例补忠训郎，堂弟吴世隆男璜补成忠郎，吴益女三人、吴盖女三人并特与封恭人。 
二十六年十月十八日，上御垂拱殿，尚书左仆射、礼仪使沈该，右仆射、提举宝录院万俟率本院官进呈《皇太后回銮事实》。先是，臣寮言：「乞令扈从臣寮编录回銮本末宣付史馆，宰执进呈，欲至日进读讫，提举官以书授都大主管官，依仪进呈皇太后于慈宁殿安奉。内中合行仪注令都大主管官一面取旨，副本藏之秘阁。」上曰：「母后事须如法，可下有司讨论。」 曰：「臣窃观书中所载皇太后服用，一日有司供进金唾壶、盂，太后令止用涂金，以此见盛德以俭约为先。」上曰：「太后盛德，自古所无，虽一钱不曾妄用，间或饮酒，用伶官三两人，支与钱不过三数千，赐予亦不过酒食之属，每岁衣 
      
服亦止进得数套，寻常供进金银钱帛并积在库，往往盈满。」张纲曰：「可谓恭俭节用，服瀚濯之衣，此等事皆外庭不能尽知也。」至是书成，诏依《圣统》例推恩。宰执奏，《圣统》例转一官，更减三年磨勘，太优。上曰：「今为奉皇太后，事大体重，固当优也。」 
二十七年十月十三日，宰执进呈昭宪皇后侄孙杜子善、杜潽、杜演状：「缴到政和五年十一月八日手诏：『昭宪皇后淑哲懿敏，诞育上圣，深谋远计，辅佐初潜，勤劳王家，勋在社稷。今考杜氏之后，门阀微替，可令有司访其后裔，条具来上。』乞依前项指挥，将本家未仕子孙逐月计口，支给孤遗钱米。」上曰：「此虽不多，缘有徽宗皇帝御笔指挥，可特与依绍兴格。宗室袒免外两世，逐月计口支给。朕平日于此等事未尝辄放，盖恐援例者众，若例一开，不可复闭。」宰臣沈该等奏曰：「圣意高远，非臣等所及。」 
二十八年正月八日，诏皇后亲姨张氏可特封乐平郡夫人，姨之夫周师古特补忠翊郎。 
十二月五日，宰臣沈该等奏：「恭惟皇太后新岁八十，面奉圣训，以正月旦日于宫中行庆贺之礼。乞依建隆故事，率百寮诣文德殿拜表称贺，次率百寮拜皇太后笺表称庆。许臣等备上寿福物，于元日诣内东门拜笺表投进，使相亦许进奉。」诏从之。 
二十一日，太学武学主临安府父老各欲拜表称贺，诏从之。 
