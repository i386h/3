<!-- { "loadSidebar": true } -->
议。陈尧叟言禁盐所利甚博，吕蒙正等言鼎忧职 公，所言可助边费，请从之。仍以鼎为陕西制置使，内殿重班、合门祗候杜承睿同制置青白盐事「制」、「事」二字原无，据《长编》卷五三补。。鼎至陕西，即禁止盐商既运盐，公私大有烦费，上封者多言非便。既而鼎始谋多沮，因请复旧通商，乃命太常博士林特乘传与知永兴军张咏会议，咸请依旧通商。既从之，而鼎以前议非当，五月，罢使职。 
景德元年九月六日，陕西转运使朱台符等以永兴军同华、耀州解盐一 通商，以户口市盐钱数均于部民，令随夏税送纳见钱。仍依官卖盐例，每四十四钱支盐一斤，随蚕盐给付。诏下三司，请依所奏，从之。 
二十三日，遣太子中允张绩乘传诣解州盐池致祭。时转运司言夏秋霖雨，有妨种盐，故老相传唐朝每遇水灾，必遣使告祭，乃不为害，故帝特亲书祝文祷之。 
三年五月五日，三司度支副使李士衡言：「关右自不禁解盐已来，计司以卖盐年额钱分配永兴、同、华、耀四州军，而永兴最多，于民不便，请减十分之四。」帝以陕西诸州皆免禁法，诏悉除之。 
八月十九日，陈尧叟言：「青盐如置榷场，官亦不可买之，盖平夏青盐甚多，若官买必须官卖，既乱禁法，且解州两池盐不复行矣。」帝曰：「德明如遣弟宿卫，则许放行青盐，(官)岂是不乱禁法也!今榷场既不为买，当先以文告谕之。若异时德明复有恳请，则当令榷场量定分数收市。」 
十一月八日， 
      
增陵井监工役人月给钱米，闻其劳故也。 
大中祥符元年四月二十九日，鄜延州钤辖张崇贵言：「得赵德明书，请许市青盐。」诏以德明所纳誓书付崇贵谕之，盖素不载青盐事也。 
三年八月十四日，解州言：「得两池榷盐院紫泉场官张节等状：今年七月后，水次约一二十里，不施功，自然浸生，盐结成颗粒，其味特嘉，仍以精明尤异者上进。命屯田员外郎何敏中往祭池庙。 
四年十月十八日，诏以江南、淮南接壤，而盐、酒之价不等，令三司与江淮制置发运使李溥规定以闻。初，有司执言，虑失岁课，帝曰：「苟便于民，何顾岁入也!」 
九年四月，陕西转运副使张象中言：「安邑、解县两池贮盐三千二百七十六庵，计三亿八千八百八十万八千九百二十八斤，计直二千一百七十六万一千八十贯，窃虑尚有遗利，望行条约。」帝曰：「地财之阜，此亦至矣，若过求增羡，虑有时而阙，不可许也。」 
天禧元年三月二十一日，免潮州逋盐三百七十三万斤。 
二年正月，两浙转运副使谢涛言：「苏州界海内，捕得温州贩私盐万四千斤，准条止以千斤为限，又作三分给赏。今巡捕军士用命斗尌敌，获数倍多，而赏给殊鲜，无以为劝。望下大理寺复位等第以闻。」诏法寺、三司同议定。既而上言：「准大中祥符六年条：止云七百五十斤已上至千斤，三分中以一分给赏，则千斤已上，不计多少，并三分以一分给赏，望申谕 
      
诸道。」从之。 
二月二十七日，侍禁、合门祗候常希古言登、莱等州末盐望许过胶河商贩，诏许于淄、潍、青、(衮)[兖]、沂、密州、淮阳军行商，候丰稔日仍旧。 
四年十一月，诏：淮南、江浙、京东、河北、河东、广南东、西路州军应自来煎地分，勘会处所四至远近、逐年所煎数，及所给州军处所有今住煎处，亦条析年月、因依，各具地图以闻。」 
仁宗天圣元年六月十四日，三司盐铁判官俞献卿言：「奉诏与制置茶盐司同规画淮南通、泰、楚州盐场利害。一、诸处盐场亭户寔无牛具者，许令买置，召三人已上作保，赴都盐仓监官处印验收入簿帐，给与为主，依例克纳盐货克：疑当作「充」。，不得耕犁私田，借赁与人。真州榷务每年入中耕牛二千头，分给逐州亭户，犁、盐各有元定等第价例，及添饶钱数支与客人茶。先准建隆中敕，每头减放一半价钱，更于每头上减钱一千外，余钱每一千只纳平盐二石。至咸平二年敕，每一千折纳盐二石。大中祥符八年，制置发运使李溥擘划，估计耕牛价钱依丁额等盐例，每一贯纳六石，自添起盐数。亭户填纳不易，多欠牛盐，今请依咸平二年敕施行。二、盐场亭户卖纳盐货，每三石支钱五百文。准大中祥符二年敕，每正盐一石纳耗一斗，所买盐只于本州岛出卖，每石收钱一千三百足，展计一千六百九十文省，官有九倍净利。缘亭户赴仓，往回二百余里，今乞于正盐三石元定价钱五百文省 
      
上，依海州、涟水军例，添钱一百文省。三、逐州共管煎盐场二十五处，煎趁额盐百三十五万余石，自前差衙前充专知官勾当，别差使臣巡捉私盐，自景德三年后，不置专知官，止委使臣、盐辖煎盐。缘场分阔远，止差军人往逐灶监煎，甚有搔扰。欲望自今罢之，依旧差衙前充专知官、勾当公事取本场使臣指挥，不得擅行。四、淮南产盐州军捉获犯盐人多是恶迹，不顾条章，和同者则深与包藏，嫌恨者则妄行攀执，欲乞今后止据见获人盐数目区断，不得根究来历。如收捉时显见头主并出入居止之处，即不在此限。五、盐场亭户田产税苗自来纽计钱数，依丁额浮盐价折纳盐货，水旱灾伤，即不检覆。欲望自今许依百姓例，令所隶县分差官检覆，据合破分数纽计折纳盐货，支与价钱。六、盐仓今后年满班行，乞举侍禁已上文臣，泰州如 、楚州盐城各知县事，即举京朝官，通州、泰州、西溪盐仓文臣，即依淮南山场监官例举。七、盐场亭户积欠盐货 亡，如归业者，其未 已前所欠盐，望权与倚合，只自归业日后计工收纳，每丁更预借官钱十千，令置买动使，候及一年，即依例克纳所借钱，仍每户不得过两丁。八、盐场围侧近各有酒店，致亭户多饮酒，怠堕农桑，兼聚集不逞之人兴贩盐货，欲望自今并令离亭围十里以外开张，如不愿出外者，即依例停闭。」诏三司详定以闻。三司言：「所请举官，望 
      
许举殿直已上，其监场使臣，亦委三司及发运转运使举。亭场侧近酒店，望下淮南转运司相度有无妨碍，当议起离停废。自余规画，亦可施行。」从之。 
十六日，诏：「淮南通、泰、楚州煎盐亭户所卖纳盐货，自今本场须依条两平秤纳，如大秤作弊，监官重行朝典。替日有出剩，只据数收附入官，不得理为劳绩。」 
二年十一月，上封者言：「温州天富、南北。两监，自大中祥符四年后，逐界积欠课盐甚多，所差使臣多不用心。今请依杭、秀州例，下三司及制置转运司，举三班使臣或州县职官监当。」从之。 
三年八月九日，司封员外郎盛京言：「忠州所管盐井三场，见纳额盐共四十五万四千五百余斤，数内九万三千一百余斤转运司添起，自后熏煎不办，破产填纳。欲乞下本路差官与知州体量，如委实不办，依旧权倚合，候井户熏煎得办，依旧添收送纳。」从之。 
四年闰五月五日，陕府西转运使王博文等上言：「奉诏以解州盘盐帖头麻处厚等进状称：例各陪备，家活困极，乞赐擘划放免。今差晋州通判刘随与转运使副、解州河中府知府、长吏同共规画闻奏。看详处厚等所陈利害，难于经久施行。右班殿直刘逵奏乞开修解州安邑县至白象场永丰渠原书天头注云：「象一作家」，及打造舟船，运年额纲盐赴场下卸，经久可行，不至劳役人民。或赐允俞，乞选差使臣一员勾当开修。按此渠自后魏正始二年，都水校尉元清引平坑 
      
水西入黄河以运盐，故号永丰渠，周、齐之间，渠遂废绝。隋大业中，都水监姚暹决堰浚渠，自陕郊西入解县，民赖其利。自唐末至五代乱离，迄今堙没，水甚浅涸，舟 不行。」诏三司相度以闻。 
六月七日，三司言：「欲依陕府西转运使王博文等相度，解州安邑盐池种盐畦户，欲将解州依旧外，有河中府庆成军，令三年一替，愿充役者听。」 
五年正月，供备库副使张君平言：「解县、安邑县两场所种盐货有折欠不显、侵欺盗用者，场官自备人功，许令补种少阙，盖苦值霖雨，依旧消折，岁月滋久，别生欺弊。欲望自今补种到盐，旋交与监官专副管系。」从之。 
六年八月二十八日，太常少卿陈从易言：「广州管下盐场差盐丁盘运，劳烦民力，欲令自备人船赴州送纳，便给价钱。」从之。 
十一月九日，福建路转运司言：「福州长乐、福清、连江、罗源、宁德、长溪六县，每年祖额盐五百一万五千九百六十三斤，给本州岛闽、候官等十二县及县下场并剑、建、汀州、邵武军四处般请出卖，其长乐、福清两县盐亭并在海外，土咸柴多原书天头注云：「咸一作盐」。，其长乐县年煎百六十二万七千七百五十斤，福清县年煎四百九万四百九十五斤原书天头注云：『九十五』一作『五十九』。，比附六县祖额计增七千二百四十六斤，其两县请依旧煎炼。连江、罗源、宁德、长溪四县隔涉大海，艰于盘运，递年止积县仓，并请停废。」从之，所废盐场，并给与民为田，出纳税赋。 
二十三日，福州路转运 
      
司言：「辖下官员赴任得替，乘船者兵稍多买私盐夹带兴贩。自今犯者二百斤已上，依法决讫，押送(杨)[扬]、真、楚、泗州本城配粮纲牵驾。」诏自今经再犯，并及二百斤已上，即依奏施行。 
八年十月十六日，翰林学士盛度等言：「详定到解州盐货，乞权放通商，许客旅于京榷货务入纳金银见钱，筭请出卖。」从之。 
天圣九年四月四日，三司言：「京榷货务天圣六年收末盐课钱百八十万三千贯，今请定为祖额。」殿直王文恩上言：「解盐通商，其河中九州岛军望且仍旧榷粜，俟至岁杪，以官鬻及商人入纳钱数同为比较。」并从之。 
五日，翰林学士盛度等上言：「解盐通商，望降诏三司，委榷货务招诱，如一界三年，各收及七分，监官升陟差使陟：疑当作「等」。，专副免第一等重难勾当。」从之。 
十八日，盛度等上言：「解盐通商，今详改法之初，虑官司委有邀颉，及私盐之禁稍宽，返有刮炼出鬻，至侵客利。外人不详利害，轻议新法。今请特行条约，所在榜壁晓谕，犯者许人告捉，给赏钱五十千，村邻及经由之所一等科罪。巡捕官吏亲获盐二万斤以上，京新城门使臣一界捕获盐五千斤已上，消卤二万斤已上，并升等差使；透漏盐五十斤以上，消卤万斤以上，并降等差使。京诸庙虞(候)[侯]捕获盐五千斤以上，消卤万斤以上，得替与优轻差使；若透漏三千斤以上，消卤五千斤以上，并第一等重难差使。贸市末盐，不得辄入颗盐地分；凡解盐，放 
      
