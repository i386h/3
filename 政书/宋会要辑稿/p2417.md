<!-- { "loadSidebar": true } -->
或元因诖误，或法重情轻理可矜悯，并有三人奏举者，许今后不碍选举差注。其犯公罪徒、私罪杖以下经今十二年，公罪杖以下经今七年，有二人奏举者，今后与依无过人例施行。以上并须情理稍重及被坐后来各不犯赃私罪者，如情理稍重、赃罪，各加举主二人，余罪各加举主二人，并听于所属自陈。内承直郎以下犯私罪徒、赃罪杖得不碍选举差注者，若举主、考第比无过人例合磨勘者，奏裁。应犯罪赦后犹合收坐及犹勒停还俗之类，如非情理深重，特依今赦施行。」四年九月十五日明堂赦、七年九月二十二日明堂赦、十二年九月十三日徽宗梓宫还赦还：原无，据前多条文例补。、十三年十一月八日南郊赦、十五年四月十二日彗星赦、十六年十一月十日南郊赦、十九年十一月二十四日南郊赦、二十二年十一月十八日南郊赦、二十五年十一月十九日南郊赦、二十八年十一月二十三日南郊赦、三十一年九月二日明堂赦内，并同此制。
十月六日，刑部言：「检准元丰刑部格，文臣责授散官安置已放后，一期入格叙用。其武臣责授散官安置已放后，即未有立定期限，今欲依文臣条法叙用。」从之。 
十二月八日，诏：「责降、落职等人曾任宰执并侍从官，不以曾未牵复，依已降赦 检举，各沾恩宥。令见寄居州军勘会其元犯事因及责降后来有无过犯事故，申刑部施行。」 
二年三月十七日，刑部员外郎张 
      
杓言：「勘会文臣带职人缘罪追降官、落职，或不曾降官落职特勒停之类，本部自来先叙复官讫，其职名然后理期检举。近有官员经部陈状，称元系带职，因罪勒停，不曾追降职名，乞将官、职一并牵复。检准元丰叙法，止称合叙见存官与差遣，即无该载并叙职名。及别理期叙职名之人，自来或例先叙尽元官，后再理期检举职名。缘无指定明文，是致合叙官员得以陈词，欲依本部自来体例举叙，责凭遵守。」从之。 
五月三日，诏：朱胜非与复宣奉大夫，差提举万筹观，兼侍读。(今)[令]见住州军差兵级五十人，逐州交替，津遣前来赴行在。」是月二十九日，复观文殿学士，知绍兴府，充两浙东路安抚使。 
十八日，都省言：「责授中大夫余深元任特进、观文殿大学士，该遇明堂大礼赦，未曾牵复。」诏与复元官。 
九月十二日，刑部言：「绍兴二年九月四日赦文内，应官吏因罪停降并理当二期叙用，其追官及责授散官安置、居住及放逐便，并应合理期叙用人，未审合与不合准此。」诏应合叙用人，并与理当三期。 
十三日，尚书省言：「刑部自来将依赦文检举人，多不依时检举，致久未沾恩。」诏委刑部郎官张杓、韩应胄专一监督检举，须管依限尽绝。如出违日限，仰御史台依降赦文觉察弹劾，当重行典宪。
三年七月二十九日，刑部员外郎苏恪言：「命官经本部陈乞叙用，依条召保官三员；及乞除落特旨过 
      
名，并依无过人例，若元犯无可稽考，依指挥召保官二员。所有保官若不批书印纸，窃虑其间有身死事故及有妄冒之人，无由见得。欲乞今后经本部陈乞前件事理，召到保官，乞依吏部及绍兴条令审验保官见任付身，批书印纸。若无印纸，即批书见在付身。其在外州军陈乞之人，令依此勘验批书讫，保明申部。所贵隔绝冒滥。」从之。 
四年二月十六日，吏部侍郎陈与义言：「窃观元佑党籍、及元符上书人，其硕大光明者既以尽录，亦有姓名不熟于人，而多故之后，无籍以考， 绍兴之元，下诏访求。有黄策者，以蔡京所书党碑及国子监所印党籍上书人姓名录白来上，付在有司，而遭罹火灾，又已不存。间有其子孙应令自陈者，乃以胥吏私抄之本定其是非，一字之间，予夺随之。乞诏令吏部寻访其本，缴申左右司审验讫，送本部照使。」从之。 
五年二月十二日，诏资政殿大学士、银青光禄大夫李纲复观文殿大学士。先是，建炎三年二月十六日德音，纲于靖康年首结余堵，覆师(大)[太]原，罪在不赦，更不放还。十一月三日德音，缘累经赦，令任便居住。四年七月二十五日，与复元官。绍兴元年八月二十六日，复资政殿大学士。至是，尽复与元职。 
同日，诏范宗尹复观文殿学士，依旧知温州；秦桧复资政殿大学士，张澄澄：原作「征」，据《建炎要录》卷八五改。、路允迪复资政殿学士，内路允迪依旧致仕，叶梦得复左中大夫，并依旧宫祠。 
闰二月 
      
二十二日，刑部侍郎胡交修言：「官员自渡江以前责降之人，为亡失案籍，本部无凭检举。于建炎三年，绍兴元年再降指挥，从官自待制以上，职事官监察御史以上，并余官各为一等。从官所在州军保明，监察御史以上自陈不召保，余官自陈及召保官，作三等申省。契勘内有台谏官、左右御史左右御史：按宋无此官称，且「御史」已包含在上述「台谏官」内，不应重出，故此必有误，俟考。、卿监、都司、检正、检详官，为已各经朝廷优加擢用，不肯自陈，本部无缘检举，致经恩霈，遂有不获沾及之人。乞将上件官许免自陈，亦令所在州军勘会元任官职、责降月日、因依、自责降后已未经叙复，保明诣实，申尚书省，降付本部依赦检举，庶几少助朝廷加惠缙绅、崇养兼耻之意。」从之。 
五月十三日，刑部言：「命官缘罪追降官资未该叙复，或该叙复未曾陈乞间，再因事追降官资，本部依条告示，自后犯日别理期叙，其已理月日不许收使。近有官员降官，该遇去年九月十五日明堂赦思，合该叙复，已曾陈乞，缘为权住行遣常程文字，未叙复间再有降官，即未该叙复，若行一例告示，难以杜绝词诉。今欲将该遇绍兴四年九月十五日明堂大(体)[礼]赦恩合该叙官，已曾陈乞，文字到部偶缘权住行遣常程文字，致复再有降官之人，与引已遇赦恩施行。」从之。 
闰十月七日，诏：「端明殿学士、左中大夫致仕翟汝文，端明殿学士、左光禄大夫、提举凤翔府上清宫宇文粹中，端明殿学士、左通奉大夫、提举西 
      
京嵩山崇福宫王孝迪，并复资政殿学士，内翟汝文依旧致仕。」 
九年正月五日赦：「应命官冲替、差替、放罢、直替人，并特与复本等差遣。」 
同日赦：「应命官、诸色人合叙用者，与理当三期，内依法及特旨展期者，并与免展。除名人更与理当三期。特旨永不收叙人与本等叙格叙用，永不收叙人与用次等格叙用。其永不收叙已经叙用并依法叙用人已至止法者，更与叙用一次。见丁忧、寻医、侍养人，亦听理为三期。官员因罪与监当，或远小、或广南监当，或直注差遣，并依法合降差遣及注远小处差遣人，并与注本等差遣。或不因罪犯乞折资监当之人，若无规避，愿理元资序者，听。」 
同日赦：「应命官曾经朝廷擢用及曾带职人，见今罢黜者，并令刑部看详所犯轻重并被罪月日远近，申尚书省取旨，当议特与甄叙。内任待制以上(永)[未]复职名及复职未尽者依此。未有差遣之人与宫祠，已任宫祠者与郡，曾任监察御史、监司以上，未有差遣特与差遣。张邦昌昌：原作「倡」，据《宋史》卷四七五《张邦昌传》改。、刘豫僭号背国，原其本心，实非得已，其子孙、宗族、亲属有官者，并许依旧参部注授差遣，无官者仍许应举。军兴以来州县官(陈)[曾]经失守投降之人，不以存亡，但经赦宥，并与叙复，子孙依无过人例。靖康围城伪命及因苗傅、刘正彦作过，名在罪籍，见今拘管、编置者，并放逐便。停降未经叙用，并与收叙。」至是十七日，右谏议大夫李谊言「言」上原有「用」字，据《建炎要录》卷一二五删。：「窃详赦文
      
令刑部看详申省取旨者，盖欲使恩无泛滥，人无侥幸也。然刑部看详不过以法，至于法之所不载，非有司所能尽也。考其人，论其事，斟酌而行之，是在朝廷而已。傥惟一切不问，均为甄收，则忠邪不分，公罪无别，名器不尊，法制不立，小人之幸，君子之不幸。臣以为宜依所降赦文，以轻重远近为差。若左右卖国，反复事君，亏堕名教，奸赃狼籍，并不在甄叙之列。其余罪在丹书，名存白简，重者未及一年一年：《建炎要录》卷一二五作「二年」。，轻者未及半年，并未许甄叙。其例一定则恩皆有节，上无二三之嫌，下无异同之论。」诏令三省铨量取旨铨：原作「诠」，据《建炎要录》卷一二五改。。 
九日，诏资政殿大学士、左正议大夫、提举临安府洞霄宫汪伯彦复观文殿学士。先是，七年八月三日，上谓辅臣曰：「元帅旧僚往往(论)[沦]谢，惟伯彦实同艰难，朕之故人，所存无几，伯彦宜与牵叙。」张浚奏：「《诗》之《伐木》，燕朋友故旧。自天子至于庶人，未有不须友以成者，则故旧固不可忘。陛下念旧如此，实甚盛之德，但伯彦无所因而牵叙，则必致纷纷，恐非徒无益也。臣等商量，俟因大礼取旨复职，更得亲笔数字，为明元帅府旧劳，庶几内外孚信。」上以为然。俟到九月，当复职与郡，秦桧因奏：「汉高祖于故人不若光武之厚。」上曰：「高祖所用固多丰沛故人，而光武亦多南阳之旧也。」至十月二十二日，复资政殿大学士，(王)[至]是复元职也。 
同日，张浚复左宣奉大夫，提举临安府洞霄宫，任便居住；刘大中、王 
      
庶并复端明殿学士，依旧宫祠。 
六月十七日，诏：「新复州军官员、诸色人元系伪齐断遣，经绍兴九年正月五日赦文，不以轻重，并依无过人例。」 
二十四日，三京淮北宣谕方庭实言：「访闻刘豫深文密网，滥及无辜，忠臣义士多被杀戮，或因贬窜流落失所，或挂罪籍未经昭洗，情实可悯。望委应新复路分提刑多方采访，并取索大理寺、开封府元断罪案牍看详，其忠义显著之人具名闻奏，优加褒赠。应官员犯罪未经叙雪之人，并具元犯申取朝廷指挥，并特与改正除落，以慰中原人心。」从之。 
十五年五月十七日，刑部言：「契勘横行副使应叙，于诸司法，使即系右武郎至正侍郎，因罪勒停，许依武功大夫至武翼大夫格法叙用。缘横〔行〕正使带遥郡之人未有该载，本部欲将横行正使应叙之人，依横行副使格法叙用。」从之。 
十七年十月二十二日，诏：「四川命官因(非)[罪]停降、遇恩合该叙复人，见系宣司一面施行，令依旧归还省部。」 
