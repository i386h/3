<!-- { "loadSidebar": true } -->
同日，提举荆湖北路常平等事郑庭芳奏：「契勘天下坊场所入，酒利最厚。比年买扑坊场之家，类多败阙，多因州县官令酒场户卖供给酒及荐送伶人之类。欲乞朝廷立法，勘会除在任官荐送人于所部已有法禁自合遵守外，余合取自朝廷指挥。」诏见任官将所得供给酒抑配，令酒场户出卖者，以违制论。 
八日，诏：「诸路提刑司奏请申发根催，各有日限。访闻吏缘不虔，公然弛慢，宪司州县恬莫加(血)[恤]，或法寺退驳，致有往复留滞。可自今奏案并限三日申发，除依条关申外，仍仰御史台检察稽滞去处，弹劾以闻。」 
闰三月二十五日，中书省言：「臣僚言(臣僚言)，神宗皇帝肇修免役之法，罢豪右管勾公库，增吏禄以养廉。而近岁士大夫奔竞成俗，馈献苞苴之风盛行于时，不可不禁。诏令立法。今拟诸命官以金缯、珠玉、器用、什物、果实、酰醢之类送遗按察官及权贵，若受之者，并坐赃论。」从之。 
二十九日，中书省、尚书省言：「勘会诸色因祀赛社会之类，聚众执引利刃，从来官司不行止绝。其利刃之具虽非兵仗，亦当禁止。」诏应诸色人因祠赛社会之类执引利刃，虽非兵仗，其罪赏并依执引兵仗法，仍仰州县每季检举条制，出榜禁止。如以竹木为器，蜡纸等裹贴为刃者，不在禁限。 
四月二日，诏：「河南府中岳有受戒亭一所，内立石刻，并嵩山戒坛院 
      
岳寺竹木洞见塑中岳圣帝受戒之像及碑文等，并行毁弃。应有似此亵渎圣像去处，仰所属常切觉察，遵依已降指挥施行。辄敢存留，并以违制论。」 
四日，臣僚言：「乞诏有司，应诸州公使库辄均配人户米麦，及在任官令机户织造匹帛者，重立宪法，庶使黩慢之吏少知畏戢。」诏令尚书省立法。尚书省修到：诸外任官自置机杼或令机户织造匹帛者，各徒二年，计所利赃重者以自盗论，仍并许越诉。从之。 
宣和二年御笔：『在京官司辄置柜坊收禁罪人，乞取钱物，害及无辜，已降指挥，并令去拆。及已重立法禁，又访闻外路尚有沿袭置柜坊去处，为民之害尤甚，限一日去拆。自今敢置者以违御笔论。』臣谨按诏书数下，训辞深厚，恩施甚美，盛德之事也。然豪吏擅私，贪夫求利，覆出为恶，无所畏忌。四方万里之远，耳目所不及者，其为害可胜言耶!或锁之柜坊，或幽之旅邸，近则数月，远则一年，守贰不能察，监司不以闻，衔 之民，无所告愬，殊失陛下勤恤民隐之意。欲望特降处分，在京选强明郎官一员，遍诣捉事使臣家，毁拆禁房。于法应捕人，限当日解府；有不及者，许送厢寄禁。辄经宿者，许人告，重坐以罪。在外委监司，各据分界，岁巡州县，亲诣点检，毁拆私置柜坊、禁房。见有拘留人户去处，按劾以闻。庶几少副诏书恳恻本旨，实天下幸甚。」诏依宣和二年已降御笔指挥，余 五月六日，臣僚言：「伏 
      
令尚书省立法。 
十七日，臣僚言：「窃见监司、守令皆赴寄居之家酒食，甚者杂以婢妾，深夜方散。交通所部，弛废职事，二者固已违法，因缘稔熟，遂至请嘱公事，无所不至，如此岂复虔奉诏条、严戢官吏!伏望特降睿旨，重立法禁。」诏守令依监司法。 
九月二十三日，诏：「诸路监司沿流合破舟船，访闻多差定牵挽人兵，每遇出巡，归司依旧占留，不即发遣。可令立法禁止，仍不以失减。」 
十月一日，诏：「品官之家，依格乡村田产免差科，其格外之数并同编户。随袭官依品格置到田产，并充赡坟，特免夫役，夏秋税物并免支移折变，于本县止纳本色，及所居庄舍宅宇亦免加 等第。日后子孙并不许典卖。如有一切冲改，并特依今降指挥。余人自不合援例。」 
七年正月二十四日，诏：「民间私置博刀及炉户辄造，并依私有禁兵器法。见有者限一月赴官首纳，限外罪赏依本法，仍令诸路提刑司行下所属州县。」 
二月二日，诏曰：「朝廷诏爵禄以待士，士修身洁己以奉公，故廉耻之道行而各安其分。比者士或玩法贪污，遂致小大循习，货赂公行，莫之能禁。外则监司守令，内则公卿大夫，托公徇私，诛求百姓，公然窃取，略无畏惮，将何以安上训下乎!昔我祖宗，未尝容贷，至杖脊朝堂，配流(领)[岭]表，内外以治，至于丕平。今其风浸兴，不大黜责，莫之可惩。其令被扰之人及盗取公私财物并指引过度者，并许赴尚 
      
书省陈诉，当重寘于法。仍令御史举按以闻，毋或缄默阿徇，以称朕意。」 
三月十三日，中书省、尚书省言：「诸路当职官多是乱出头引下行，过收买物色，行人见其数目甚多，少肯应副，即便收送下厢。本厢禁系，动是旬日，不免贵价邻州邻路收买应副，且免杖责。远方尤甚，民户无所告诉，良可悯恤。」诏官员收买物将行人辄送厢收禁者，以违制论。仍令厢司置簿，如有送厢公事，实时抄上，巡押、州县按察官、监司、廉访出巡点检。如违，按劾以闻，当重寘典宪。 
四月五日，尚书省条下条：「诸非见任官有贪恣害民、干挠州县而迹状显著者，监司按劾以闻。」从之。 
五月二日，诏：「内外官以苞苴相赂遗，其赂遗并收受人并以坐赃论。如有违犯，必行窜责，令御史台常切觉察弹奏。」 
同日，诏：「今后内外官遵依已降诏旨，并以三年为任，如治状显著，仍许再任。辄敢陈乞替成资，以违御笔论。」 
七月一日，诏曰：「朕惟王者之法易避而难犯，若苛举细故，使人拘畏而忌讳，非所以示大体也。臣僚建请，士庶名、字有犯『天』『王』『君』『圣』及『主』字者悉禁。既非上帝名讳及无经据，谄佞不根，贻讥后世。并壬戌日宰执烧香住断刑释轻罪，至留系佚罚，皆非朕意，可并勿行。」 
八月二十日，中书省、尚书省言：「契勘诸州军每遇受纳籴买，往往差公使库官领之，其害不可胜言。应管公使库官并不得差充受纳籴买，违者重行流 
      
窜。」诏应管勾公使库官辄差充受纳籴买及受差者，各以违制论。 
十月一日，中书省言：「奉议郎、守尚书都官员外郎叶三省奏，昨见诸路财计之臣有以羡余为献而被赏者，臣窃惑之。欲自今有以羡余献者勿复推赏，仍令别路监司驱磨核实以闻。其间稍涉虚伪，则重加窜斥，驱磨不实与同罪。庶几诞谩之风熄而人之忠厚之归。」诏坐条申严行下。 
十二月十九日，诏：「二浙漕计积弊之久，访闻自来多务看谒，妨废职事。自今可恪守诏条，迎送之类，除专使外，余一切并罢。如违，以大不恭论。」 
同日，诏：「市户非圣节不许假借，自有定制。比来贪吏以和顾、和赁为名，须索无厌，不为给还，仰诸路监司觉察。」 
钦宗靖康元年五月五日，臣僚言：「医官周道隆、王舜康、王永言、荆璋初以大请官钱，奉旨勘鞫，及至案具，准内降御宝批，特与放免。窃以谓法者，太祖、太宗之法，所与天下共之，不得而私也。若使狱具可以幸免，则人人安然玩法，无所惩艾，前日之弊殊未易革。乞正典刊，以厉其余。」从之。 
同日，监察御史余应求言：「开封府尹王时雍奏：奉御批：开封府禁勘御前使唤西兵蔡宗等三人，并不曾劫盗。捉事使臣范振乱捉平人，可依理施行。又言：其人系属京畿等路制置司卢功裔下，止因被盗人暮夜错认贼人头面，以至范振涉疑收捉。伏见近年官司类以『御前』二字劫持上下，(具)[且]六军之众，当齐 
      
以一法，不可更分御前使唤之人，以失其余军士之心。兼自来权贵之家及诸局分多占蔽部曲诸：原无，据《靖康要录》卷六补。，盗博纵恣，稍加绳治，反遭屈辱。惩革此风，诚在今日。臣待罪天府，请坐不能戢盗之罪。有旨放免。臣详观时雍所言，则是近年宦官用事，凌轹百司，其弊皆若此也。范振宜在释放，此事宜在惩格。今但赦时雍之罪而已，振犹取勘具案，所陈之弊曾未禁戢。夫以军卒犯公事而乞降御宝，以被盗人错认而云乱捉平人，以宦者当直而称御前使唤，此皆可深疑者。奏请之臣以微末私事诬罔圣明，其罪固不容诛，而陛下又为之作御前使唤之名前：原无，据《靖康要录》卷六补。，特降御宝行下御：原无，据《靖康要录》卷六补。，则其失又甚矣。陛下往者下诏，有曰不任中人有：原作「又」，据《靖康要录》卷六改。，言犹在耳，今乃遽信其言，为之委曲批降。陛下即位之初，内侍莫不恐惧畏避，靡敢辄干以私。曾未数月，遽复为此，宦者之权自此复盛，而以私事求请者何所不至也!自今若此等类，乞一切杜绝，敢以私事干请御宝者，重寘于法。然后正功裔诬罔之大罪，明范振涉疑之无辜，其时雍所陈，严加禁约。庶几抑宦者，尊主威，绝近习请谒欺弊之原，伸百司屈辱劫持之弊。」从之。 
六日，臣僚言：「去秋四方丰稔，粒米狼戾，至今春夏物价贱，而官私钱(弊)[币]匮乏，无以收籴。不唯公上费出无节，兼恩幸之家收蓄不訾，亦缘铸钱铜料为他工匠盗写奇玩什器及销毁钱宝以营厚利，致官冶铜料阙绝，不登课额。钱(弊)[币]匮 
      
乏，职此之由。欲乞申明铜禁，除照子、磬、钹籍记工匠姓名许造外，余一切禁止。」从之。 
十日，禁士庶之家以销金为饰。 
七月十五日，诏：「祖宗以来，岁有 买合用之物 下诸路，既不过数，又复有常，故物不踊贵，民易供应。自崇宁以来，大臣误国，庶事纷起，而侈靡随之，无有纪极。太上皇帝念黎元之困，革旧政之弊，乃下明诏，罢非泛 买。朕恭承德意，要在裕民。闻省部尚有检举年例，便行 买非不可阙之物及不可减之数，致州县官吏并缘为奸，未免前日困民之弊。可具祖宗 买之额，酌今日合用之数，立为定式。如系军须或急阙之物，不得已者亦指定合用，不得滥增数目，及取特旨。如州县被受 买多增物数，或贴纳钱物，官吏分盗，虽入己数少，据所剩准全入己论。按察官失于按发，并以等第议罪。」 
八月二日，臣僚言：「祖宗以来，天下禁兵皆使之习攻守战阵之法，挽强击刺之利，至于他伎，未尝学也，故用心专而艺能精。近年以来，帅臣、监司与夫守倅、将副，多违法徇私，使禁卒习奇巧艺能之事，或以组绣而执役，或以机织而致工，或为首饰玩好，或为涂绘文缕，公然占破，坐免教习。名编卒伍而行列不知，身为战士而攻守不预。至有因缘请托，升迁阶级，或在众人之上。遂使辕门武功之士，困于差役之劳；末作庇身之人，复享安闲之利。所以兵阵教习之法日废，工匠技巧之事日多。 
      
