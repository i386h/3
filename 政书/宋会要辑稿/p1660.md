<!-- { "loadSidebar": true } -->
四年二月二十二日，枢密直学士薛居正权知贡举，合格进士苏德详已下八人。 
干德二年三月二日，翰林学士承旨、礼部尚书陶谷知贡举，合格进士李景阳已下八人。同上。
三年二月十五日，知制诰卢多逊权知贡举，合格进士刘察已下七人。 
四年二月十七日，礼部员外郎王祜权知贡举，合格进士李肃已下六人。 
五年二月十三日，知制诰卢多逊权知贡举，合格进士刘蒙叟已下一十人。寻诏参知政事薛居正于中书覆试，皆合格，并赐及第。 
干德六年，取进士柴成务等十一人。 
开宝二年二月二十日，枢密直学士赵逢权知贡举，合格进士安德裕已下七人。 
三年三月三日，知制诰扈蒙权知贡举，合格进士张拱已下八人。续诏取十五举未及第司马浦已下七人，特赐进士出身。 
四年二月二十四日，知制诰卢多逊权知贡举，合格进士刘寅已下十人。 
五年闰二月三日，知制诰扈蒙权知贡举，合格进士安守亮已下十一人。 
《文献通考》：开宝五年，初岁取进士不过十数人，知贡 
     
举奏合格人姓名而已。至是，礼部试到进士安守亮等十一人及诸(料)[科]十七人，上召对讲武殿，始下制发榜，新制也。
六年二月二十八日，翰林学士李昉权知贡举，合格进士宋准已下十一人。(系)[后]下第人徐士廉打鼓论榜，语于讲武殿重试此条文字疑有脱误。，通放二十六人，贬试官李昉秩。御试自此始。 
七年三月，诏权停贡举。 
八年二月二十四日，以知制诰王祜权知贡举，知制诰扈蒙、左补阙梁周翰、秘书丞雷德骧并权同知贡举，合格奏名进士王式已下二百九十人天头原批：「一本作『取进士王嗣宗等二十一人』。」。 
九年三月，诏权停贡举。 
太宗太平兴国二年十月二十一日，诏曰：「朕昨以振举滞淹，详求俊乂，乃以清閟之宴，亲校贤能之书。中我悬科，几乎数百，所宜暂停贡举，且使进修。其礼部贡举，宜权罢一年。今年诸州已得解举人，将来特免解。仍令有司颁行天下。」 
五年正月八日，以文明殿学士程羽权知贡举，御史中丞侯陟、中书舍人郭贽、宋白、殿中丞陈鄂、尚书博士邢昺权同知贡举，合格奏名进士某乙已下若干人。 
六年三月，诏权停贡举。 
八年正月七日，以中书舍人宋白权知贡举，知制诰贾黄中、吕蒙正、李至、直史馆王沔、韩丕、宋准、司封员外郎李穆、监察御史李范、秘书丞杨砺权同知贡举，合格奏名进士王禹捻已下若干人。 
雍熙二年正月十八日，以翰林学士贾黄中权知贡举，右散骑常侍徐铉、知制诰赵昌言、韩丕、苏易简、宋准、礼部郎中张洎、直史馆范杲、宋湜、戴贻庆权同知贡举，合格奏名进士陈充已下四 
     
百五十八人。 
三年三月，权停贡举。 
《文献通考》：雍熙四年：先是，上阅试举人，累日方毕。宰相屡〔请〕以春官之职归有司，如唐故事，乃诏岁命春官知举。 
端拱元年三月二十三日，以翰林学士宋白权知贡举，知制诰李沆权同知贡举，准诏令放合格进士、诸科程宿已下一百二十人。 
《文献通考》端拱元年：礼部放进士程宿以下二十八人，诸科一百一十人。牓既出，而谤议蜂起。上意其遗材，遽召下第人覆试于崇政殿，得进士马国祥以下及诸科凡七百人，以试中为目，用白诏纸书其名氏以赐之，令权知诸县(薄)[簿]尉。六月，又命右正言王世则等召诸下第进士及诸科于武成王庙重试，得合格数百人。上覆试诗赋，又拔进士叶齐以下三十一人，诸科八十九人，并赐及第。 
容斋洪氏《随笔》曰：太宗雍熙二年、端拱元年，礼部放进士之后，虑有遗材，至于再试、再放。雍熙(后)[复]试，凡百七十六人。端拱覆试，诸科因此得官者至于七百，一时待士，可谓至矣。然太平兴国末，孟州进士张雨光以试不合格，纵酒大骂于街衢中，言涉指斥，上怒斩之，同保九辈永不得赴举。恩威并行，至于如此。 
二年正月十一日，以知制诰苏易简、宋准权知贡举，合格奏名进士陈尧叟已下三百六十八人。 
淳化元年三月，诏权停贡举。 
三年正月六日，以翰林学士承旨苏易简权知贡举，翰林学士毕士安、知制诰吕佑之、钱若
     
水、王旦权同知贡举，合格奏名进士孙何已下若干人。 
《文献通考》：淳化三年。是岁诸道举人凡万七千余人，苏易简知举。殿试始令糊名考校，内出《 言日出》诗赋题，试者不能措辞，相率叩殿槛上请。有钱易者，日未中，三题皆就，以其轻俊，特命出之。得孙何以下三百余人，诸科八百余人。就宴赐御制诗三首、箴一首。又诏刻《礼记 儒行篇》赐近臣及京朝官受任于外者，并以赐何等。初，内殿策士，例赐御诗以宠之。至陈尧叟，始易以箴。至是，诗、箴并赐。 
旧制：三史、《通礼》各试三十场，每场墨义十道。制自今只试墨义十五场，余十五场抽卷，令面读，能知义理，分(卞)[辨]其句，识难字者为合格，不可者落。 
自端拱元年试士罢，进士击鼓诉不公后，次年，苏易简知贡举，固请御试。是年又知贡举，既受诏，径赴贡院，以避请求，后遂为例。 
容斋洪氏《随笔》曰：淳化三年，太宗试进士，出《 言日出赋》题，孙何不知所出，相率叩殿槛乞上指示之。上为陈大义。景德二年，御试《天道犹张弓赋》。后礼部贡院言：「近进士惟钞略古今文赋，怀挟入试，昨者御试以正经命题，多懵所出。」则知题目不示以出处也。大中祥符元年，试礼部进士，内出《清明象天赋》等题，仍录题解，摹印以示之。至景佑元年，(姑)[始]诏御药院：「御试日，进士题目，具经史所出，摹印(结)[绝]之，更不许上请。」 
按：艺祖、太宗皆留意于科目，然开宝八年，王嗣宗为状元，止授秦州 
     
司理参军，尝以公事忤〔知〕州路冲，冲怒，械系之于狱。然则当时状元所授之官既卑，且不为长官所礼，未至如后世「荣进素定，要路在前」之说也。至太平兴国二年，始命第一、第二等进士及九经授将作监丞、大理评事，通判诸州，其次皆优等注拟，凡一百三十人。淳化二年试士，第一甲至三百二人，皆赐及第。太宗时，惟此二年科目恩数最为优渥。《涑水记闻》言太平兴国之事，以为太祖幸西都，张齐贤以布衣献策，帝善之，归语太宗曰：「吾幸西都，得一张齐贤。我不欲官之，汝异日可收以自辅。」是牓齐贤中选，适在数十人后。及注官，乃诏尽与超除。如此则是通榜恩数之厚，是太宗欲曲为张齐贤之地。马永(乡)[卿]《语录》载淳化二年之事，则以为武当山道士邓若拙尝出神，见二仙官相语曰：「来春进士榜有宰相三人，而一人极低，如何 」对曰：「高低不可易也，独甲科可易，不若以第二甲为第一甲。」道士觉，以告人。既而唱名，上适有宫中之喜，因(为)[谓]近臣：「第一甲多放几人，言止则止。」遂唱第一甲，上意亦忽忽忘之，至三百人方悟。是年榜三百五十三人，而第一甲三百二人，第二甲五十一人。丁谓第四人，王钦若第十一人，张士逊第二百六十人。后丁谓、王、张皆为宰相。如此则是黄甲人数之多，是神物欲曲为张士逊之地。二说颇涉偏私诡异，故李大性所著《典故辨疑》深言其不然。愚以为太宗寤寐英贤如恐不及， 
     
时出特恩，以示奖励，故初无一定之例。有如太平兴国二年、三年，第一等、第二等并授通判，而五年则前二十三名授通判，八年则第一甲授知县，雍熙二年第一等为节察推官，淳化三年则止前四名授通判，则累科授官之崇庳，无定例也。分甲取人，始于太平兴国八年，然是年第三甲五十四人，第二甲一百五十七人，反三倍于第三甲之数。端拱元年、二年，则又不分甲。淳化三年第二甲五十一人，第一甲三百二人，反六倍于第二甲之数。则累科分甲人数之多少，无定例也。好事者徒见二张致身宰辅，而不擢高科，而二科恩例适尔优厚，故(故)必以为曲为二人之地耳。 
四年三月，诏权停贡举。 
五年三月，诏权停贡举。 
至道元年三月，诏权停贡举。 
二年三月，诏权停贡举。 
真宗咸平元年二月十九日，以翰林学士杨砺权知贡举，知制诰李若拙、直昭文馆梁颢、直史馆朱台符权同知贡举，准诏放合格进士孙仅已下五十一人。 
《文献通考》：真宗咸平元年，诏礼部发榜，得进士孙仅已下五十人，高丽宾贡一人。自淳化五年停举，凡五年，至是始行之。其年密州发解官坐荐送非人，当入金，特诏停任。因诏告谕诸路，以警官吏。 
容斋洪氏曰：按《登科记》，孙仅榜五十人，自第一至十四人，惟第九名刘烨为河南人，余皆贯开封府。其下二十五人亦然。不应都人士中选如是其多，疑外方寄名托籍，为进取之便耳。 
二年正月十日，以礼部尚书 
     
温仲舒知贡举，御史中丞张咏、知制诰师颃权同知贡举，准诏合格进士孙暨已下七十一人。 
三年二月三日，以翰林学士王旦权知贡举，知制诰王钦若、直集贤院赵安仁权同知贡举，旦知枢密院，复命史馆湛。合格奏名进士李庶几已下五百四十七人。 
五月二十四日，诏权停贡举一年。 
五年正月十一日，以吏部侍郎陈恕、翰林学士师颃权知贡举，主客郎中谢泌、屯田郎中杨覃权同知贡举，合格奏名进士王曾已下七十八人。 
六年五月四日，诏曰：「贡闱之设，用采时髦。言念远方，岁偕上计，未遑肄业，遽已饬装。颇聚学之勤据下文对句，当脱一字。，有异育材之旨。宜令礼部，权停今年贡举。」 
景德二年正月十
四日，以翰林学士赵安仁权知贡举，右谏议大夫晁迥、龙图阁待制戚纶、直昭文馆陈充、直史馆朱巽权同知贡举，合格奏名进士刘滋已下四百九十二人。 
六月一日，诏曰：「今岁荐辟礼闱，并臻时彦。四方之士，充赋斯来。两河之间，后期可念。既升名于贡部，乃射策于广庭。则有词旨优长，经义精富，悉登上第，允 旁求。复有淹回岁时，潦倒场屋，嗟其晚暮，亦用甄收。重念贡举之门，因为循弊，躁竞斯甚，谬滋益彰。至有属词未识于师资，专经不晓于章句，攘窃古人之作，怀藏所习之书，假手成文，遥口授义。众已 于丑行，自犹振于屈声。匪徒黜落以贻羞，固亦诈欺而有咎。士之干禄，岂有然乎!其贡 
     
