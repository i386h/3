<!-- { "loadSidebar": true } -->
六月十四日，臣僚言：「窃见迩来凡朝廷进用人材、除授差遣之类，曾未拟议，而士大夫间好事者乐于传播，撰造无根之言。欲望明诏有司，严为禁止。」诏今后妄有传报差除，以违御笔论，委三省、御史台、开封府觉察，仍令开封府捉事使臣告捉。 
八月十八日，京东西路提举学事司奏：「本司管勾文字职事与他司属官不同，每岁看详文武学生上舍等试卷及州学讲义，每年上舍等题目文字最为浩繁，其禁止接送之法，乞依诸路州学教授条禁施行。」从之。 
律节文，诸堂外甥女不得为婚姻，违者杖一百，离之。《刑统疏议》，外甥女亦系堂姊妹所生者，于身虽无服，据理不可为婚。契勘上件律文，止为堂外甥女不得为婚，即未审再从姊妹所生女合与不合成婚，有此疑惑。乞申明降下。」刑部参详，律称己之堂姨及再从姨、堂外甥女并不得为婚者，盖为母之同列及己身卑幼，使尊卑混乱，人伦失序，故不得为婚姻。虽《刑统议》止称堂外甥女，谓堂姊妹所生，缘律内称男不得娶己之再从姨，其再从舅者婚再从姊妹所〔生〕女，即与男娶再从姨尊卑事体无异，于理亦合禁止。从之。 十九日，河东路都转运司奏：「伏 
九月二十二日，臣僚言：「比者关中使命往来，州县循袭旧例，以 
      
和顾为名，前期追集农民，以备驱役，拘系占留，动经旬月，民力不堪。乞立法禁止，仍令监司觉察。」从之。 
十月二日，河北路转运副使李孝昌奏：「近岁诸路上户有力之家苟免科役，私以田产托于官户。或量立价钱，正为交易；或约分租课，券契自收。等第减于豪强，科役并于贫弱。虽有法禁，莫能杜绝。其间亦有假于官户久而不归者，起讼滋狱。伤教败俗，莫此为甚。乞委监司、郡守严加检察。」诏尚书省立法。 
二年正月二十八日，臣僚言：「乞自今后诸司及州县当职官若被受朝省抛降应国用所须之物，辄敢不依元数抛置，妄有增加者，不以已未供纳，其剩数并乞计赃论罪。若敢依前违犯，许人陈告，及乞委廉访使者常切觉察。」从之。 
三月十九日，朝奉郎、守开封府右司录李侗奏：「伏见监司被受御笔处分，或暂摄帅府，或托故在假，身不行而委官以代之。被委小吏，请托避免，动涉月日，莫肯就道，慢命不虔，于此为甚。欲望严立约束。」诏今后监司被受御笔处分，无故不亲往，辄委官者，徒二年，不以(失)[去]减。 
四月十四日，权发遣提举淮南西路学(士)[事]杨通奏：「今窃见州县官升朝以上，因仍旧例，多用主、斧为从物，其事甚细而于礼非所宜。盖主为君道，斧象君德。前日以有主为言者，陛下一切禁止矣。今用主、斧，则其为仪物名称若近于僭，欲乞睿旨特行禁约。」从之。 
十八日，诏：「今后应勾追被盗人 
      
到官，对会讫便行疏放。或委有事故，听狱官具情由禀长吏，通不得过五日，庶几革去奸弊。仰刑部检详立法。」 
六月十二日，诏：「自今冲改元丰法制，以大不恭论。」 
二十日，诏：「先帝董正六部，应依条式，事奏钞画。闻近来差注、转官、支赐、支破、请给、封赠、回授等事，不合具钞及应取旨者，皆批状送钞旁，有违官制。自今后并遵依元丰法令，如违，仰御史台弹奏。今日以前特免改正。」 
七月二十一日，诏应诸路工役去处，不得支破犒设等。 
十一月四日，臣僚言：「一、温州等处狂悖之人，自称明教，号为行者。今来明教行者各于所居乡村建立屋宇，号为斋堂。如温州共有四十余处，并是私建无名额佛堂，每年正月内取历中密日，聚集侍者、听者、姑婆、斋姊等人，建设道场，鼓扇愚民，男女夜聚晓散。一、明教之人所念经文及绘画佛像，号曰《讫思经》、《证明经》、《太子下生经》、《父母经》、《图经》、《文缘经》、《七时偈》、《日光偈》、《月光偈》、《平文策》、《汉赞策》、《证明赞》、《广大忏》、《妙水佛帧》、《先意佛帧》、《夷数佛帧》、《善恶帧》、《太子帧》、《四天王帧》。已上等经佛号，即于道释经藏并无明文该载，皆是妄诞妖怪之言，多引『尔时明尊』之事，与道释经文不同。至于字音，又难辨认。委是狂妄之人伪造言辞，诳愚惑众，上僭天王、太子之号。」奉御笔：仰所在官司根究指实，将斋堂等一切毁拆。所犯为首之人依条施行外，严立赏格，许人陈告。今后更有似此去 
      
处，州县官并行停废，以违御笔论。廉访使者失觉察，监司失按劾，与同罪。 
二十七日，臣僚言：「背公徇私而忘出位之戒者，尚或未能仰体圣意，至有因陛对而辄荐所知者，有缘创局而格外奏辟者，有欲使便于营私而乞与对移者，有将秩满而乞与再任者，籍籍纷纷，不可概举。是以冗滥百出，漫不可支。臣愿陛下明诏辅臣，精加进拟，必度德而后定位，必量能而后授官，开公正之路，塞邪枉之门。其或职非得以进退人材而妄伸荐引如臣前所陈者，乞赐睿断，重行窜殛。」诏依所奏，仰三省遵守，御史台弹奏。 
三年正月十三日，诏：「两浙、江东路贼发，应知州、通判，应州县等官，并不得陈乞致仕、寻医、侍养，并请假离任。已陈乞及离任者，令本路监司疾速勾还本任。托疾致仕者，令中书省记录，候贼平取旨。」 
二十一日，诏：「访闻两浙、江东路因备御 贼，修完城壁，计备粮食之类，大段骚扰。方贼徒啸聚，深为不便。仰逐路监司严切觉察，应修完城壁、计备粮食等，不得妄有抑配及因缘乞取，违者并具事因取旨，当议重加典宪。仍令宣抚司钤束觉察。」 
二十五日，诏：「自来收买计置花竹果石，造作供奉物色，委州县监司干置，皆是御前预行支降钱物，令依私价和买。累降指挥，严立法禁，不得少有抑配。比者始闻赃私之吏借以为名，率多并缘为奸，驯致搔扰，达于闻听。可限指挥到，应有见收买花石、造 
      
作供奉之物，置局及专承指挥计置去处，一切废罢，仍限十日结绝，官吏、作匠、钱物并拨归元处。已计置造作收买到见在之物，所在桩管具奏。若尔后尚敢以贡奉为名，因缘科扰，以违御笔论。」 
二月一日，诏：「水陆船车辄置旗号牌牓，妄称御前急切纲运物色，因而搔扰州县者，以违制论。系臣僚之家私物及兴贩而辄称御前纲运物色者，以违御笔论。许人告，赏钱五百贯。」 
二日，诏：「近来臣庶之家于淮南、两浙、福建等处计置山石花竹之类，致有骚扰，可令禁止，违者以违制论。」 
四月一日，臣僚言：「忻、代州、宁化军界山林险阻，仁宗、神宗常有诏禁止采斫，积有岁年，茂密成林，险固可恃，犹河朔之有塘泺也。比年采伐渐多，乞立法禁。」从之。 
九日，怀安军奏：「奉圣旨，尚书省公相厅改作都厅，内外都厅并行禁止。契勘本军职官目前并于都厅聚议文字，今准前项指挥，欲将本军都厅改作签厅为名。如蒙允许，其条令内所载亦乞准此贴改施行。」从之，诸路依此。 
二十四日，诏：「臣僚章疏，不许传报中外，仰开封府常切觉察，仍关报合属去处。内 黄行下臣僚章疏，自合传报；其不系敕黄行下臣僚章疏，辄传报者以违制论。」 
二十五日，臣僚言：「欲乞应官司出卖钞旁，如诸色人辄敢贩卖，于官价外增搭一文以上，乞重寘于法。仍立赏，许人告，庶绝搔扰细民之弊。」奉御笔相度施行。尚书省勘会， 
      
诸色人增价贩卖钞旁定帖，即与公吏人等增价转卖事体无异，缘(五)[令]文未明，今相度欲诸色人增价贩卖钞旁定帖罪赏，并依公吏人增价转卖已降指挥施行。从之。 
二十七日，中书省、尚书省言：「勘会僧尼所用铙钹，已措置令在京文思院广行制造出卖。访闻多有昨来首纳未尽数目，窃虑影带私造，难以禁戢。」诏应首纳未尽铙钹，限一月许随所在官司陈首，特与免罪。官为镌凿字号，给据照验使用。如出限不行陈首，断罪、告赏并依私有铜法。仍仰所属(言)[严]行觉察，公吏人等不得阻节，接便乞取骚扰。 
五月十六日，中书省、尚书省言：「四月二十八日奉御笔，应诸路和籴，比较优劣及籴场官吏乞取减克、邀阻留滞、取样过数，或妄立名目收钱，若命官、进士、僧道、公人等请托入中等事，仰尚书省检会见行条令，措置增立刑名及告赏条格，行下诸路遵守。勘会和籴斛斗、请托入中，罪赏已严。其宣和二年正月十九日指挥，止为东南六路，余路亦合依此。今措置诸路斛斗和籴、请托入中等，欲并依前项东南六路已降指挥施行。」从之。 
闰五月七日，尚书省言：「契勘江浙吃菜事魔之徒，习以成风，自来虽有禁止传习妖教刑赏，既无止绝吃菜事魔之文，即州县监司不为禁止，民间无由告捕，遂致事魔之人聚众山谷，一日窃发，倍费经画。若不重立禁约，即难以止绝，乞修立条。」从之。 
十九日， 
      
臣僚言：「古者府吏胥徒皆有常职，今州县小吏或滥跻仕版，不欲去里闾，远亲戚，则又求仕乡邦，寅缘请托。乞今后州县人吏缘劳绩入官者，不许任本州岛县差遣。」从之。 
六月十四日，京西南路提举常平司奏：「准御笔，近岁诸路州军公吏人违条顾觅私身，发放文字及勾追百姓，或谓之家人，擅置绳 ，以威力取乞钱物，为害遍于四方。监司、守令坐视，漫不省察。可令诸路提举常平官躬亲巡按，点检觉察。应公吏人除依许顾家人外，辄置家人或贴身之类者，并以违制论。许人告，赏钱一百贯。仍许民户诣监司越诉。本司官除已不住点检觉〔察〕施行外，看详公吏人令本家亲戚或他人顾到人力，以借为名，下乡勾当，追呼搔扰乞取，即与私置家人事体无异。缘未有该载明文，欲乞应公吏人令本家亲戚或借请他人力等，发放文字，勾追百姓，并依前项御笔指挥施行。」从之，诸路依此。 
二十七日，中书省、尚书省言：「窃闻诸州军公使库置造陈设及从人衣装之类，并筵会，多是不支见钱收买，只出头子于行户取索，动经岁月，不即支还价钱。或遇守臣移替，新官更不管认，使行户虽执头引，无处支请。及闻州县见任官员亦有不支见钱，只用头子取索，不即支还价钱者，以致替罢不能还足而去，委属搔扰，殊不体认朝廷爱民之意。欲下逐路监司体访，如有官中及官员未还行人价钱，严立法禁， 
      
