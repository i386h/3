<!-- { "loadSidebar": true } -->
二十二日，摧锋军统制俞端特降两官，勒回殿司自 。以侍御史陆峻言其纪律不修陆峻：原作「陵崚」。又，「峻」或作「 巳」。按本书记此人事迹多作「陆峻」，今统一。，肆行刻剥。 
二十四日，太中大夫、提举降兴府玉隆万寿宫陆峻，宣奉大夫、提举江州太平兴国宫赵善坚并罢祠禄。以臣僚言：「峻久居琐闼，专事喑默，封驳之事，了无所闻。善坚滥尹天府，苛刻益甚，回禄之变，措置乖缪。」 
五月六日，权知楚州谭良显与宫观，理作自陈。以知扬州毕再遇言其务逞己意，沮坏机谋。 
十三日，权发遣安丰军史天锡放罢。以臣僚言黩货虐民。 
二十一日，湖北提举赵善石放罢，新知汀州洪植、新知归州王相并罢新任。以臣僚言：「善石行部湖外，所过骚然，赈粜米场，吏卒容私；相衰弱昏眊，语言失次；植为军器簿，见挂台评。」 
二十六日，建康副都统制兼知濠州何汝霖免知濠州，知南康军晁百谈放罢。以臣僚言汝霖民讼不决，百谈郡政不理。 
二十九日，新知简州韩子庚降一官，罢新任。以四川宣抚安丙言：「其前任广安军，盗用钱物，圣旨委成都提刑李兴宗结勘。兴宗具申，实知子庚素来介洁，并无上件事实。如以兴宗为朋比欺罔，乞同赐罢黜。」遂降此命，仍札下提刑司免根勘。 
六月二十三日，知梧州郑炎放罢，新知惠州李椆再与祠禄。以臣僚言：「炎专务科罚，以营己私；椆奸贪之迹，公论不容。」 
二十六日，新知南外宗正事赵公介罢 
      
新任，仍旧祠禄；中奉大夫、提举建宁府武夷山冲佑观鲁( 肃)，朝散郎、主管台州崇道观周梦祥，并罢宫观。以臣僚言：「公介囊为别驾，明犯清议；暨在西外，贪黩狼籍。( 肃)将漕江东，强置木植；摄事总饷，盗用官钱。梦祥附会周筠，(目)[自]架阁而得召试；守吴兴日，朝廷有抄估侂胄家产之命，迟回数日，方肯差官。」 
七月三日，知隆兴府魏良忠追两官，知阆州赵奎降两官，知开州张晋放罢。以臣僚言：「良忠顷入京襄帅幕，虏至不告而遁；奎冒受祖泽，政以贿成；晋年垂八十，贪荣嗜利。」 
十三日，知廉州陈朴放罢。以广西运判杨方言其酷虐，难以临民。 
二十四日，知衢州孙子直降一官。以浙东提刑谯令宪言其防患弭盗之术有所未究，是致凶徒相挻为患。 
二十八日，权发遣藤州赵善渗、权知贺州徐啬各降一官，并放罢。以广西运判杨方言其皆(泰)[忝]郡寄，不恤官物，致本司失陷漕计米。 
八月二日，朝奉大夫、主管建宁府武夷山冲佑观王公迈，承议郎、主管建宁府武夷山冲佑观王庭芝，并罢宫观。以臣僚言：「公迈归投权臣，僣越伦等；庭芝武断州县，结托权要。」 
三日，通奉大夫、龙图阁待制致仕宋之瑞落职，降一官；朝奉大夫许开降一官。以(官)[臣]僚言：「之瑞与权臣为狎友，乃逞私辩；开困挫彭龟年而右豪户，士夫切齿。」 
五日，广西提刑郭赟放罢。以臣僚言其试邑雩都，惟货是黩；自司臬事，庇护赃吏。 
      
十一日，敷文阁直学士、前知成都府吴猎罢召命，落职。以臣僚言其纵臾用兵。 
二十六日，中大夫、提举隆兴府玉隆万寿宫丁常任，中奉大夫、集英殿修撰、主管武夷山冲佑观俞烈，并罢祠禄。以臣僚言：「常任奴事权要，诡秘其迹；烈废放之余，不能服宽大之泽。」 
二十七日，知惠州沈自中降两官，放罢。以广东提刑廖德明言其用刑惨酷，诬执平民。 
九月七日，新知常州赵善鐻罢新任。以臣僚言其颛务掊克。 
二十七日，知秦州翁潾、新知沅州刘并放罢。以臣僚言潾苛赋重敛，居官碌碌。 
二十八日，权发遣郁林州裴松罢改知辰州新任。以广西运判杨方言其用杀人之威，行聚敛之政，市井流移，商旅断绝。 
十月四日，权发遣象州章时言放罢。以广西运判杨方言其任吏害民，难堪郡寄。 
五日，权发遣宾州尹埏降两官，放罢。以广西运判杨方言其专恣贪污。 
二十五日，知昭州赵善资放罢。以臣僚言其缪举欺罔。 
十一月十二日，新差知常州常建与祠禄，理作自陈。以臣僚言其行椎剥之政。 
十四日，知漳州钱蔤特降一官。以漳州士子凌辱试官。 
十二月三日，前知南安军郭应龙罢宫观。先是有旨宫观，既而臣僚言其贪功寡谋，坐受贼欺。 
四年正月二十二日，夔路运判王顾问、湖北提刑周栋并放罢。以臣僚言：「顾问为守道州，聚敛自丰；移节江西，不举荒政。栋试邑繁昌， 
      
受成吏手；旋得(川)[州]麾，其政愈缪。」故有是命。 
二十三日，新差主管建宁府武夷山冲佑观王处久此条文意不全，按本类文字惯例，「王处久」下似脱「放罢以臣僚言处久」，而文末似脱「故有是命」。，初经镌谪，以韩侂胄姻亲，遂得叙用。昨掌步旅，军士升差惟贿是视；提兵江面，有武艺者反不得行。 
二十八日，新知重庆府赵善辰、新知达州史震并放罢。以臣僚言：「善辰尝宰南部，黩货无厌；震凡宰县邑，聚敛繁苛。」 
二月十四日，保康军承宣使、提举佑神观毕再遇降一官。以臣僚言再遇以一朝之忿，片戈乃弟之命，斲丧天伦，蔑弃王宪，故有是命。既而复被论列，遂罢宫观。 
二十七日，朝奉郎、主管台州崇道观胡元衡，朝散大夫、主管建宁府武夷山冲佑观薛元肃，并罢祠禄。以臣僚言：「元衡治无善状，招权鬻狱；元肃既遭台评，乃复入京营求除命。」
二十八日，权发遣临江军解邦俊与宫观。以江西提刑李珏言其前政任内折纳县用苗米，乃追典押勒招侵盗，供摊平民，人言籍籍。 
闰二月二十七日，知漳州钱蔤放罢。以臣僚言：「通判林寅为漳州监试，致士子鼓躁，科举停废，兴起大狱，知州钱蔤不能禁约。」 
二十八日，新知广德军钱思忠、新知英德府施广求并放罢。以臣僚言：「思忠惟吏是任，郡事废弛；广求试邑上虞，侵用公帑，及倅辰州，科买骚扰。」 
四月二日，新知永州潘涓罢新任，新知南敛州黄闻与祠禄。以臣僚言涓招军受赏，闻立朝险躁。 
五月二日，新知南敛州沈埴、新知巴州何友 
      
谅并放罢。以臣僚言埴政无廉声，友谅任吏横敛。 
六月二十八日，知通州王百度放罢，新知永州陈广寿罢新任。以臣僚言百度阘茸缪庸，广寿居乡豪横。 
四年七月十七日，夔路提刑李麦斗降一官，放罢。以臣僚言其素无行检。 
二十六日，知信州李昌放罢，知饶州欧阳伋与宫观，知南剑州虞旗孙与远小军垒。以臣僚言：「昌赈捄无策，致民作过；伋顷宰会稽，事以贿成；旗孙侥幸朝行，尝遭论列。」 
同日，新知信州陈守、新知饶州姜楷并与宫观，理作自陈。以言者论二人皆癃老多病。 
八月二十五日，知成州雷云降一官，放罢，永不得与亲民差遣。以利路提刑毛璞言云苛刻肆行，公事付之吏手。 
同日，新辟差知横州谢庭玉、新知贺州周廷藻、知化州张岷并放罢。以臣僚言：「庭玉公行劫夺玉：原作「王」，据前文改。，恣为淫秽；廷藻专事贪相廷：原作「庭」，据前文改。，为之管干；岷作邑于贪相之(卿)[乡]，夤缘迁进。」 
九月七日，知岳州黄涣与宫观，理作自陈。以湖北安抚李大性言其率意妄作，抗拒诸司，故有是命。既而湖北运判王允初复论，遂罢宫观。 
十四日，权发遣阶州赵寅特追两官，放罢，永不得与州郡差遣。以利路提刑毛璞言其奸贪刻虐，军民嗟怨。 
二十二日，知廉州长幼厚长幼厚：按本书职官七五之八有「知新州张幼厚」，其时代、资序相近，似当改「长」作「张」。、知贵州江邦佐各降一官。以不遵圣旨，不放牛税，从广西运判杨方之请也。 
二十八日，中大夫、提举临安府洞霄宫李壁今后永不收叙。以臣僚言其阿意诡 
      
随，纵臾开边。 
十月三日，新知襄阳府王居安与宫观。以臣僚言：「居安，朝廷责之平盗，涉日费财，不能效尺寸之功。」 
十四日，知抚州林岊、知建昌军周燧并与宫观，理作自陈。以江西运判胡槻言：「岊号清流，使居学馆，或能称职，而强以民事，实非所长。燧以宽柔之资当剧繁之郡，诸县玩侮， 吏纵横。」 
十一月二十五日，新京西路副总管郭倓放罢。以臣僚言：「倓贪暴骄騃，父任殿岩，恃其声势，侵渔士卒，招权纳贿。」故有是命。 
十二月二十三日，知合州黄子持放罢。以四川制置使安丙言：「合州富商杀叔之妾，计嘱官吏，更不经县结勘，径自本州岛，曲意诬蔑，以死者为无冤。」 
二十四日，新知太平州叶篑、新差知太平州方铨、新知池州吴衡、新差知池州薛扬祖并与宫观，理作自陈。以臣僚言，篑贪刻着闻，铨嗜利倾险，衡骄騃轻儇，扬祖连年抱病。
二十六日，果州团练使、权知池州赵延放罢。先是臣僚论列，既而江东运判胡澥言其违法收税，蔑视监司。 
五年正月二十六日，沿海制置司水军统制李俊民放罢。以臣僚言其军政不修，恣为掊克。 
二月一日，成都提刑林玹己与宫观，前知靖州叶勒归田里。以臣僚言：「玹己守嘉定日，召怨蛮人，改畀宪节，有诉边寨侵刻，悉不为理，以致 起入省地剽掠。分符渠阳，权臣用兵，诸郡例有招军之令，急于奉承，乃擒捕市人为之。」 
三日，新提举 
      
福建市舶黄士宏罢新任。以臣僚言其顷知沅州，政以贿成，民冤莫伸。 
五〔日〕，知叙州史师道追两官，放罢。以四川制置大使安丙言其党庇蛮夷作过，不堪倚仗。 
十二日，江州水军统制陈定显放罢。以江西安抚李珏言(言)其减克戍兵钱米以充私用，辄取娼妓置之军中。 
二十九日，知嘉定府许沆放罢，新知嘉定府张方别与差遣。臣僚言：「嘉定府有夷都蛮大入省地作过，沆不能堤备；代沆者张方，除再任教官外别无履历，在朝二年即分符竹，恐未能控制。」故有是命。 
三月八日，知永州沈圻、知邵州傅伯崧并放罢，永不得与亲民差遣。以湖南提举乐章言：「圻委任郡吏龙寅为腹心，夏输正色外，每匹勒纳钱八百文；伯崧郡民李如绩身死无子，兄如翱有子当继，伯崧乃谓如绩户绝，籍没，不与继立。」 
五月四日，权知黔州蔡南放罢。以四川制置大使安丙言其纵田冉两族人入省地劫掠，又受田祖周等沙板，违法造筏。 
六日，知抚州林合降一官，放罢，更追两官。先是，监察御史金式言其支拨新会到郡，桩留官库，更不与民换易。既而江西安抚李珏复言其将朝廷给降新会侵移他用，故有是命。 
