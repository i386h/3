<!-- { "loadSidebar": true } -->
二十六日，中书门下省言：「勘会近年士人公然受赂，冒名入试，致叨取解名，亦有登科者。今省试在近，理宜禁戢。」诏：「应令人代名及为人冒名赴省试者，各计所受财依条坐罪外，并真决编配千里外州军，同保知情人永不得应举。如士人告获，与免一次文解，诸色人赏钱三百千。仍令尚书省榜谕。」 
二年正月二十四日，诏郑缜、曹纬赴将来省试一次。先是，上语辅臣：「郑缜、曹纬乞再赴殿试，此宜如何 」洪适等曰：「太上皇帝更化之初，诏求天下直言。淮东提举朱冠卿奏秦桧当权，科举悉由私意，如(漕)[曹]冠、秦埙等八人滥窃儒科，合于阶官以右易左。既而台章论列，有官赴试人带右字，无官赴试人并剥放。郑缜者乃剥放之数，至如曹纬，于祖母服制中赴试，兼系曹泳之侄，招致人言，所以一例驳放。」上曰：「赴殿试难从。」特有是命。 
二月十二日，礼部贡院言：「第二场策卷误犯庙讳嫌名，从口从休。」洪适等曰：「前举楼钥误犯庙讳旧名，从人从庸，诏特降末等头名。」上以嫌名比旧名为轻，令依等第取放。 
三年八月十五日，诏：*周寅、沈兴杰、郑缜、曹纬，并令赴干道五年以后省试，省试下人愿就 
      
特奏名试者听。」 
十一月二日，南郊赦书：「应举人因事殿举及不得入科场之人，除犯徒罪以上及真决未曾改正、编管人未放逐便外，可并许应举。及枉被刑责，或因罪押赴州军听读，令所属具元犯审定，保明闻奏，内听读人当议此类。命官编羁管人，理年放还。」六年十一月六日、九年十一月九日南郊赦书并同此制。 
四年三月二十九日，臣僚言：「科举元法，定用八月五日锁院，十五日引试。缘考官于八月五日以前，虽至所差州军，其监试官例托以日数未及，不即入院，迁延至初五日方入。考官入院，坐待之久，并无禁约，既涉嫌疑，亦生奸弊。欲乞明降指挥，锁院不得过八月五日，考试官并限前期至所差州军，有一先至监试官，登时锁院。仍乞修入贡举条 。」从之。 
五年正月十一日，臣僚言：「比年科场所取试文，遽不及前，论卑而气弱浮虚，稍稍复出。甚者强掇禅语充入经义，又非止脱形器之累，极渊妙之际，如晋人之谈老、庄也。相习相同，泛滥莫之所届，此岂为士人罪哉!荐绅先生则使然。伏愿深诏辅弼，明 有司，自今试士，必取实学切于世用者，苟涉浮虚及妄作禅语，虽甚华靡，并行黜落。庶几学者洗涤其心，尽力斯文，以称陛下总核之政。」从之。 
二十九日，诏贡院并别试所：依前举例，每十五人四分纽取一名，零数各取一名。 
三十日，礼部贡院言：「契勘隋字符系隋国名，隋文 
      
帝初封隋公，后去其潴以为代号。其隋、随两字，如系国名，即音义并同。景佑元年所修《集韵》已曾收入，具注分明。《礼部韵略》合于随字下注『亦作隋』，旧失收载。缘未有许行压用之文，今所试举人多以隋字压韵，未敢去取。欲望详酌，许令压用。」从之。 
二月十三日，礼部言：「在法，诸举人因子孙授官若进纳及摄官应免解，愿纳补授文书赴省试者听。盖谓未有官作举人时请解，后因逐色补授官资，而欲用元得解年月免举，愿纳补授文书，方许赴省。昨有司不详法意，致赴省冒滥。今欲将未有官作举人时请解，后因逐色补官，理年举合该免解，方许纳补授文书免解。如因进纳逐色补官之后，赴运司试请解之人，不许纳补授文书免解。」从之。 
二十八日，礼部言：「将来省试，举人投纳试卷，并令更纳草卷一幅，依式装界，以备誊录。」从之。其后礼部言：「四方举人，纸色参差，深恐未便。欲依旧下所属增价买高厚连纸，务令如法。仍将纸样从本部印押，封送主司并誊录所。如不及元样及誊录非善书人，并重科罚。」从之。 
《文献通考》：(干道)〔淳熙〕六年，诏特奏〔名〕自今三人取一，寘在第四等以前，余并入第五等。其末等纳 者，旧许再试，今止许一试。旧免解人有故不入试者，理为一举，今不理。(旧)潜藩及五路旧升甲者，今但升名。其后(并)又许纳 三次，为定制焉。 
容斋洪氏《随笔》曰：唐开元中，国子祭酒杨玚言：「切见流外出身，每岁三千余人，而明经、进士不能居其什一，则是服勤道业之士，不如胥吏之得仕也。若以出身人太多，则应诸色裁损，不应独抑明经、进士。」当时以其言为然。淳熙九年，大减任子员数。是时吏部四选，开具以三年为率，文班进士大约三四百人，任子文武亦如之，而恩幸流外盖过二千之数，甚与开元类也。 
七年三月二日，试起居郎兼权中书舍人留正言：「切惟太学时文，四方视以为 
      
法。而士风厚簿，人材盛衰，皆可盖见于此。国家取士，三场各有体制，故中选者谓之合格。数年以来，有司去取以意，士人志于得而已，程文多不中度。故议论肤浅，而以怪语相高，对策全无记问，而以浮辞求胜。大抵策尤卑弱，不足以传示四方。今次太学见引公试，伏望明诏主司，精加考校，诗赋取合律，经义求得体，论策以记问该博、议论渊源者寘之上游。庶几传布四方，士子知所适从，于时政亦有所补。」从之。 
五月九日，礼部言：「淮南路今岁科举，庐州、黄州就试士人如各及百人以上，及所差试官足备，别无违碍，依条令置试院。如不及百人以上，并所差试官不足，即合依逐举例并试，各用本州岛解额，别立号考取施行。」从之。 
八月七日，宗正少卿兼权中书舍人林机乞复流寓试，虞允文等曰：「此乃西北士大夫随(事)[车]驾南渡者，在法，烟爨满七年，许用户贯。自建炎置流寓试，至绍兴二十六年而罢，今又十五年矣。」上曰：「已四十余年，难以更议。」允文因请将辛巳以来归正之人，依仿祖宗陕西、河北赴南省试，别立号取人最优之制，措置收试。上曰：「西北人多强记，特不甚能文耳。」 
九月十八日，礼部言武功大夫、忠州团练使、知施州潘才卿应进士举，夔州路转运司第三名发解，乞赴将来省试。诏令解罢知州职事赴省。 
十一月二十五日，权尚书礼部侍郎周必大言：「政有似缓而实急者，科举是也。 
      
本朝取人，虽曰数路，然大要以进士为先。陛下笃意人才，士之求试于有司者日益众。惟是三岁发解，凡州县官，苟有出身，不问才否，例差考试。其间富于学识，固不乏人。亦有工声律者，未必通经；习经术者，未必能赋。或学殖不丰，懵于文体。或久去场屋，忘其旧业。命题发策，往往颠倒事实，皆违义理。故当校艺之际，则平凡者收，优异者斥，至使真才实能抑郁而不伸，庸人假儒侥幸而滥中，非所以崇雅黜浮，劝勤抑堕，罗英俊，育人材也。愿下此章于学官，俾之博询诸生，条上利害，然后命廷臣杂议而详处其当，断自后举行之。庶几名臣辈出，如祖宗盛时。」诏令周必大先次条具取旨。 
八年正月十三日，诏：「应国学进士不曾(举)[请]举，该覃恩免解之人，后如实得解，并曾经外路请举后入学该覃恩免解之人，近旨并理为一免外，国学生该绍兴三十二年覃恩，先曾升补内舍生，或住学已及十五年，曾经公试或私试中选人，并特放行今来省试。」 
十一月二十一日，权礼部尚书胡沂、秘书省秘书郎兼权礼部郎官萧国梁造贡籍成，上之，沂等因条陈事宜：「士人诉乞收试，并以本州岛元得解旧籍、家状参照年甲、举数，的无差误，方许保明，申发本部参照。如有不同，更不受辞。或他处请解后归本贯，须用当时得解的实年甲、举数、发解年，遇开牓，将得解人于解状姓名下，开具乡贯、治经、三代、年甲、举数及终场人数，同合格试卷解发赴部，凭将卷首家状，参照修籍。科举年，僻远州军候发解开(元)[具]，先将得解举人解状及终场人数，自守倅点验保明，先附急置申部。候解发试卷，参照收试。免解进士诉乞赴省，具有条限。如实有缘故，并具出限事因，州县结罪保明，以 
      
凭勘实，即不得临试期申发及止执公据。国学士人，本部自有贡籍。乞自今止凭贡籍、年甲、举数，并国学进士赴解，令国子监以所供家状参照入学旧籍一同，方许放行。」从之。 
同日，礼部尚书胡沂、秘书省秘书郎兼权礼部郎官萧国梁言：「勘合已编贡籍进呈，其间亦有丁忧、病疾事故，往往不曾到省赴试，及有死亡并后来改名取解过省之人，难以尽行编入。如将来有似此未曾到省赴试之人，欲乞别立一籍，再照旧籍编入，补足照用。」从之。以上《干道会要》。 
《文献通考》：(干道)〔淳熙〕十一年御试，时进士试策，薄暮未纳卷者三，奉旨赐烛。既而侍御史刘国瑞言：「宫庭之间，自有火禁。贡举之条，不许见烛。虽圣恩宽厚，假以须臾，切恐玩习成风，寖隳法制。其纳卷最后者，请下御试所降黜。」从之。 
(干道)〔淳熙〕十四年御试，得进士王容以下。上天姿英明，大廷策士，多自升黜，不尽由有司。是举王容盖自第三亲擢为榜首。时儒生迭兴，辞章雅正，号干淳体。 
