<!-- { "loadSidebar": true } -->
       
保明特与除放。」 
十五年闰十一月十三日，司农寺主簿宋敦朴言：「州县守、令，民之师帅，虽有劝农之名，而咤循旷废。望令州县守、令，以来春耕籍之后，亲出郊外，召近郊父老，劳以饮酒，谕以天子亲耕劝率之诚，俾四方万里之外，晓然知陛下之德意。仍乞申戒，每岁之春，常修举劝农职事。如或奉承弗虔，咤而搔扰，仰监司按劾，以示惩戒焉。」上宣谕曰：「农者，天下之本，守、令有劝农之名而无劝农之实，徒为文具，何益于事!可依所奏，以风四方。」 
十六年八月十八日，利州蹑察使、知成州王彦言：「本州岛自兵火之后，荒田多是召人请射耕垦。其佃户于所给顷亩之外，往往侵耕，无赖之徒经官告诉，将所侵给与告人充赏，仍追理累年冒佃之数，致使 力之人咤而失所。欲望将人户侵占立限，经所属自陈，差官审实，添租改正，仍免追理冒佃租税。如限满不首，许人告。」从之。 
十九年七月二十四日，权知汉阳军赵达之言：「湖北荒田，令逐州军召人租佃，贫者借种粮，许依人户复业之制，宽免税役，候料次足日，取旨量行输纳。仍乞严禁官吏不得擅有差役搔扰，庶安俗乐业，有劝耕之渐。」诏令户部行下本部帅臣、监司同共措置。 
二十六年三月二十八日，户部言：「京西、淮南系官闲田，多系膏腴之地，盖为人户初年开垦费用浩大，又放免课子年限不远，是致少人请佃。今欲转运司行下所部州县， 
       
多出文暝招诱，不以有无拘碍之人，并许踏逐指射请佃，不限顷亩，给先投状之人。其租课依绍兴七年十一月指挥送纳。自承佃后，沿边州县与免租课十年，近里次边州县与放免五年。仍依已降指挥，候承佃及三年，与充己业，许行典卖。及令州县将本府官钱买牛具、种粮应副佃人府：原作「州」，据本书食货一之三八改。，三年之外，每年还纳价直二分入官。又四川州县地狭人稠，欲令制置司行下逐路转运司置：原作「买」，据本书食货一之三八改。，多出文暝晓谕，如愿往京西请佃开垦官田，实时给据津发前去，其放免租课等，并准此施行。」上曰：「如此甚善。但穷民下户乍来请佃荒田，如何便得牛具并种粮 若不从官中借贷，恐未免为虚文，终是开垦稀少。今后并令官中假贷，可行下诸处，相度于合支钱内支破。」沈该曰：「陛下恤民，无所不用其至，臣等敢不遵依行下!」 
四月十七日，秘书少监杨椿言：「乞诏湖北一路，凡字民之官，以招诱户口、开垦田畴立为课最，岁终州保明申监司，监司保明申省部，取其能者赏之，其不职者罚之。」上曰：「已令劝诱四川农民至湖外耕凿，官给牛具，若赏罚自不可废。」椿对曰：「诚如圣谕。」 
二十七年五月十一日，中书门下省言：「军中拣退人或有死亡，州军不支请给，其妻其子遂为穷民。已许指射荒闲田耕种，支与一年请给，令买牛、种，免租税、丁役，使为永业。今欲淮东今：原作「令」据本书食货一之三九改。、淮西、江东、江西、湖北、京西下逐州委知、通、知县，及逐路委常平提举 
       
官，括责形势户及民户、见任官占据没官、逃移等田，已未耕垦各若干顷亩，限半月开具申尚书省。遇有指射荒田请佃人，州县日下摽拨。并合支请给，于常平钱内并支，令州县量度资给，及农具亦仰借助，仍官为修盖草席屋应副居止，以便耕种。其见任差遣者，除所支一年请给外，其未满月日，令与接续批勘，已任满人布种之后，如阙食用，令州县于常平米内量度借支，候收成日，分限还纳。若将来耕种就绪，愿增添请射者听。若所委官及州县措置有方，请佃数多去处，取旨升擢。」从之。 
七月十四日，中书省言：「淮东等处有拣汰军人愿请佃荒田开耕人数，各已摽拨及支破请给毕。」诏令诸路遇有请佃人，依淮东事理施行，优功存恤。 
十二月三日，户部言：「拣汰离军人许指射荒田，恐系初离军人遽罢请给，所以存恤。其累经任人，不合一例借支。欲下诸州军照会，将小使臣以下初离军人指挥借支请给，修武郎以上及经任人，止听许指射，更不借支请给。其请给，今后并于系省钱、米内支拨，不得借支常平钱、米。兼元降指挥止许射荒田，即不得将已耕佃熟田一例指射。」从之。 
同日，权发遣两浙路转运副使赵子潚言潚：原作「潇」，据本书食货一之三九及《宋史》卷二四七《赵子潚传》改。：「被旨措置镇江府沙田，乞选委官检踏打量，取见的实顷亩数目措置，各随田地肥瘠高下轻立租课，就令见租火客耕种，专委知县拘收桩管原「县」字下衍「桩」字，据本书食货一之三九删。。如形势之家尚敢占吭，不即 
       
交割，即具名闻奏，取旨施行。所有已前违法占种人户收过租课，合尽行追纳入官。」诏依，内人户冒佃积年收过租课，特免追纳，其田疾速拘收措置施行。 
二十八年正月二十二日，时上谓辅臣曰时上：原作「王」，据本书食货一之三九改补。：「江、淮沙田为人冒占，所失官课至多。然议者谓拘收入官，固有目前之利，数年之后，恐更费力。不若令见占人且行管佃，净认租课为便。又沿江芦场遗利亦不少，从来官司有失检察，宜于行在差官同逐路漕臣措置施行。」于是诏差户部郎中莫蒙同逐路漕臣检踏，申尚书省取旨。 
二月二十二日，诏：「已差莫蒙同三路漕臣措置沙田、芦场，止为形势之家诡名冒占，其第三等以下人户，即不合一例根括。如内有元无契要及侵占之数，合要逐州县官取见着实，候收成了日，运司别行差官打量审覆施行。」 
五月十一日，诏：「打量到沙田、芦场内，淮东路人户检寻契要未备。可令转运司行下通、(太)[泰]、真、扬州民，限半年赍契要、公据赴县点对，开具保明申州，州申转运司覆实，具申尚书省，当与除豁。其租税且令依旧额送纳，候覆实毕，取旨立额。如限内不赍契要、公据到官，不在除豁之数。」 
十八日，诏：「淮东路沙田、芦场，已降指挥立半年限照契覆实。窃虑本路人户安业未么，可特与放免特：原作「持」，据本书食货一之四○改。，并令依旧。」 
六月二十六日，诏：「三路沙田、芦场尽系官地，已降指挥打量，量立租课。内淮东路人户为恐复业未么，已行放免。朝廷 
       
措置之意，本以宽民，浙西、江东民户亦宜一体优恤。其官户、形势之家违法占田顷亩过多者，即难以一 放免放：原作「于」，据本书食货一之四○改。，可将三路官户自一千亩以下，民户自二千亩以下，并特与放免，余并依元降指挥添纳租课。内淮南路自来年秋料起催。」 
九月二十四日，知鼎州周资言：「诸军拣罢离军使臣，许请佃官田，借支一年请受，收买耕牛、农具。又招置客户等，已是优恤，自当以时耕种。如闻多将所请钱别作他用，恐失岁计，更致狼狈。」诏依，令户部行下诸路监司、守、令、劝谕约束，仍常切觉察。如日后更不耕种，即将元请佃官田拘收，并追索借过钱入官。其逃窜人立赏告捉，以所请过官钱计赃断罪施行。 
十月七日，直敷文阁、知临安府张捻言：「江、浙之间，耕植既广，畎亩相连，高下不一，必积陂塘，以备灌溉，导沟洫以防壅浸。此众共之利此：原作「比」，据本书食货一之四○改。，而豪势之家侵夺占据，奄为己有。欲望申饬州县，凡有似此之类，官为检察，有妨灌溉疏导处，悉行禁约。」从之。 
二十九年十一月二十三日，领御前诸军都统制职事充利州西路安抚使判兴州吴璘、总领四川豹赋军马钱粮许尹言：「阶州高山不堪耕种田土增起租斛，欲乞除免，却将续拘收到系官空闲田土召人立租请佃，拘催租课入官，可以补填。」从之。 
十二月二十六日，知潭州魏良臣言：「本州岛人户昨咤兵火归业，将本户产业供作荒田，今二十余年，私下耕熟，不纳官 
       
课。今措置令十余家结为一甲，从实供具已耕田亩，输纳二税，自绍兴三十年为始。所有日前隐匿熟田漏纳苒税，并免追纳。如所供不实，即令诸色人告首，以所告田充赏外，仍每亩支赏钱五贯文，至一百贯文止，于犯人名下追理，仍追理递年所隐苒税。如本户实有荒田无力耕种，即晓示人户，令实封投状承买，给与价高之人。湖北、江西等路亦合依此。」于是户部言：「田产既系人户己业，缘非冒占官产，即无条法许行出卖。若依已降指挥递增税赋，年限已满，自合据本户实管田亩起理税赋。乞将已耕田土结甲，从实供具，起纳二税。欲令本州岛立限百日，许人户自首。如限满不首或首不尽，许人陈告，依匿税法施行。」从之。 
三十年二月二十七日，权知庐州、兼主管淮南西路安抚司公事刘纲言纲：原作「刚」，据本书食货一之四○及《南宋制抚年表》卷二六改。：「被旨与逐路帅、漕同共讲究两淮、荆襄，使无旷土以闻。近日淮西运判张祁迁民于近江和州、无为军，修补圩岸，浚治港渎治：原作「浩」，据本书食货一之四一改。，起盖屋宇，置办牛具，分田给种，使之就耕。见招募游手之人，欲立地分相继开垦。若行之经么，必有成效。兼淮东运副魏安行所乞募民种田修立赏格，与张祁措置事体相类，亦与前后力田等及州县召人请佃之法俱不相妨。欲望将魏安行等措置事理与见行召人请佃及力田等旧法通同参酌，各从民欲施行。其本路州县乡村日后应有归复本业及请佃田土之人，每至 
       
岁终，即行根括，便于本地分总首团甲下收附姓名。」诏依，令同张祁参酌措置，季具劝诱增广数目申尚书省。 
二十八日，户部言：「欲乞下淮南、京西、荆湖北路转运司，除土著逃亡归业人户自合依条等第年限放免税赋外，其请佃官荒闲田如有逃亡于他处别行请佃之人，令本县籍记姓名，只许一次归业外，余并依再逃亡不许归业条法施行。如限满依前冒滥，及通同作弊，立赏许人陈告，犯人重行断遣。仍将免过税租并行追理入官。」诏令逐路帅、漕司晓谕。 
三月四日，权发遣淮南路计度转运副使魏安行言：「被旨招诱人户开耕淮东系官闲田招：原作「诏」，据本书食货一之四一改。。缘今来劝耕之初，荒田数目浩瀚，欲依乡原体例，创开水陆田，每县支拨一万贯文。本路七州军二十县，欲望将本路合起发上供经、总制等钱内应副。」诏于淮东茶盐司桩管钱内支拨一十万应副。 
