<!-- { "loadSidebar": true } -->
十一月二十六日，诏：「今后见任、前任两府及大两省以上官，不得陈乞子弟亲戚入馆阁职事并读书之类。其进士及第三人以上，一任回日无过犯者，许进献该述经旨、时务文字十卷，下两制看详，文理优通者，进呈取旨。内召试入优等者，方补馆阁职事。如遇馆阁少(少)[人]供职，即取曾有两地臣僚二人或大两省以上三人同罪保举、文学德行堪充馆阁职事者，令进所著该述经旨、时务文字十卷，依前项下两制看详，等第进呈取旨。」 
四年正月二十三日，诏：「自今臣僚毋得以奏荫恩泽及所授命为亲族乞赐科名，及转官升陟入通判以上差遣。其亲族尝降官、降差遣，亦毋得乞以恩泽牵复。若因累而为更名奏荫者，重坐之。」 
四月六日，谏官上言：「馆职阙人，即乞朝廷先择举主，方许荐人。」诏自后馆阁阙官，即据合举人数，降敕委学士院与在京龙图阁直学士以上，或舍人院与在京待制，同共保举有文学德行官员，具姓名并所著该述经旨、时务文字十卷以闻。 
七月二十五日，学士院言：「殿中丞马仲浦进所业，令本院候今任得替回与试。勘会仲浦 厅已赐同进士出身。」诏更不试，令审官院与免远官。 
八年九月二十四日，殿中侍御史何郯言：「近年大臣罢两府任使，陈乞子弟召试，充馆职或出身，用为恩例。望自今后，馆阁不许臣僚陈乞子弟外，其陈乞及奏举召试出身，候有科 
     
场，与免取解。及南省试，令赴御前，与举人同试，以塞私幸。」诏今后臣僚言儿孙弟侄等乞出身及馆职，如有该合恩例者，类聚一处，候及三五人，送学士院试诗、赋、论三题。仍封弥誊录考试。其试官令中书具学士姓名，进呈点定，仰精加考试。候试到等第，临时取旨。 
皇佑元年六月二十六日，监察御史陈升之言：「切以三馆职事，文儒之高选，近时无复典故，用人盖轻，遂为贵游进取之津要。庆历中，尝有诏旨，今后见任、前任两府及大两省以上官，不得陈乞子弟亲戚入馆阁职事。熏挠于横恩，复寖不用。美官清秩，为国者所以砺世磨钝之具。今悉以私权贵之家，天下寒俊何所勉进，朝廷贤才何所教育 望申明前 ，严为科禁，澄汰滥进，必清其选，使在位者皆得文行充寔之人，然后举行故事，时因闲燕，延备访问，则于治体不为无益。」诏今后近上臣僚援例奏乞子孙得试者，如试中，只与转官或出身，更不与馆阁。 
四年六月十三日，诏：「今后学士院试人，据所试文字，依公考定，不得假借优等。」 
至和二年九月六日，诏今后未有科名人许试者，并依旧条试三题。 
嘉佑元年八月一日，诏大臣自今毋得乞子弟及亲戚召试出身。 
二年十二月十一日，知谏院陈升之言：「比来馆阁选任益轻，不足以备天子顾问而堪公卿之事。近制：举人进用不得专守旧比，进士高科议者且循常调，试其才 
      
可，然后升擢。欲望朝廷约今馆阁在职人数，限为定员，其因任使特授者，不以充数。应二府及近臣每有论荐，并令中书门下籍其名。若员有缺，即取其间文学行义杰然为众所推者，方得召试。仍不许大臣缘恩例试补亲属，庶几清途无滥者。」诏今后大臣举官充馆职，令中书且与籍记举状。候在馆员数稍多，即于数内选寔有文行、为众所称者，取旨与试。仍令学士院精加考较，公定优劣，不得假惜等第。 
神宗熙宁元年八月二十六日，诏今后试馆职只试策、论，更不试诗、赋。 
【宋会要】
 选举 宋会要辑稿 选举三二 悯恤旧族 
      
悯恤旧族
      
真宗咸平元年二月十一日，赐故谏大夫刘保勋孙秘书省正字世长钱十万「谏」下疑脱「议」字。。保勋太平兴国中死王事，至是其妻卒，故优恤之。 
三年七月二十九日，康州刺史杨允恭卒。诏升州赐钱二十万、绢百匹，又以钱二十万、帛五十匹给其家，命扬州造第一区赐之。王均之乱，命(尤)[允]恭为荆浙江湖都巡检使，卒于升州，故优恤之。 
大中祥符三年三月十九日，赐故邓州观察使钱若水母汉阳郡太夫人卢缗帛羊酒，弟前孟州河阳令若冲帛三十匹，副以药饵。若冲以仆人张和酗酒笞之，退有怨诽，又笞之百数。和夜窃长刀，潜室中，伺而害之，断其臂。若冲叫呼，侄维周洎仆梁远至，皆为所害。远父信及门人贾休复继至，皆被伤。和将径入堂室，值门闭，烛至就擒。诏磔和于若冲之门。若水母年八十余，一子延年方数岁，帝悯之，特遣使存恤焉。 
四月二十九日，出内府钱五百万。太子少保吕端弟，赐其子藩。先是，藩以居弟质钱，而三弟尚幼，不与之同居。帝闻而悯之，故为赎还，俾兄弟同处，且令岁藉其家用度之数，送入内侍者。
九月八日，诏襄州赐故卢多(孙)[逊]子察钱三十万卢多逊：原作卢多孙，据《宋史》卷七并后文改。，令葬其父母。
四年十一月，诏选使臣一人，管勾故太师赵普家事。时普妻和卒，其家上言请遣使管勾家事故也。 
五 
      
年四月二十日，赐故翰林侍〔读〕学士、兵部侍郎杨徽之家钱十万、帛五十匹侍读：原阙「读」字，据《宋史》卷二九六《杨徽之传》补。，副以羊酒。时徽之妻王卒，帝以藩邸旧僚，故优恤之。将葬，又赐钱十万。 
七月十七日，赐西头供奉官李正言绢百匹、钱二百万。正言，故左千牛卫上将军(昱)[煜]之孙也。时正言女将出嫁，故命给之。李氏有田在常州，官为检校。帝闻其宗族有不济者，诏鬻其田之半，令各置资产以供赡之。 
八年六月，遣内侍蓝继宗定夺潘美家赀产，务令均济。先是，美子惟正卒，诏刘承规等掌其家财，令赡给诸房，凡吉凶庆吊，悉令条列。十余年中，亦有余羡。其后尽以物产给付其家，仍不许货鬻。至是，美孙卫尉寺丞宗上言，请以京中邸舍田园之利均给，故复遣继宗往焉。 
八月二十四日，赐故相吕端子国子博士藩等钱三百二十万、银三百两、金一十两，又赐藩弟卫尉寺丞蔚聘财三十万，大理寺丞荀除西京添支差遣，将家赴任，仍命留守寇准常切照管，无使失所。如藩出京，即房课委店宅务官为收掠，籍数付其家支外，余钱置籍收系，如合支用，即申枢(蜜)[密]院。先是，藩等贫窘至甚，帝闻而悯之。会藩等进纳居弟，愿赐钱以偿逋债。帝遣内侍计其所负息钱及金银，悉如其数赐之。 
天禧二年二月二十五日，虞部员外郎毕世长丁母忧，给俸终丧，仍赐缯帛缗钱。世长，故相士安之子，以藩府之旧，故优恤焉。 
四月，诏：「访闻命官使 
      
臣有任满及移任之后身亡，其家属寓于任所或别处州县居住，幼累无托，不能还乡里者，委所在官司差人护送还乡，无令失所。」 
四年八月二十七日，诏故相向敏中家产日费，令内侍省命使检校之。 
十二月二十七日，赐故左谏议大夫、参知政事李穆家钱十万。时穆子秘书丞致仕惟简卒，其妻魏表言家贫不能具葬事故也。 
仁宗天圣元年十一月十四日，诏故衡州司马寇准许归葬西京。准妻陈乞故也。 
四年闰五月二日，内殿承制赵从约言：「本家教授知潭州湘乡县事李延，乞与转官便乡差遣。」中书门下言：「从约即赵普之子，先帝以本家儿男幼小，阙人照管，特许延守本官，在彼教授。今从约长立，有此陈乞。」(照)[诏]延与职事官。 
九年十月四日，故崇信军行军司马曹利用妻李上言：「夫没之后，家族无庇，四子先各降两官，望赐牵复。」诏长子沔特与近便差遣，余罢之。 
明道三年十一月六日，诏令河南府勘会寇准本房儿孙见有几人，食禄未食禄，具官名以闻。 
七日，诏以准少亲儿男，其 屯田员外郎张子 特复直史馆，令赍官告焚黄，往河南府给付本家，仍破系官料致祭。 
景佑二年四月十七日，诏：「故曹利用儿男久从降绌，并替赴阙朝参。如年小愿在彼，亦听。」 
九月二十三日，福建路转运使庞籍言：「昨知临江军，窃见故兵部员外郎、直史馆萧贯是新喻县人，本家产业多为人力 
      
欺隐，子孙尚幼，乞下军县觉察。其税物亦望今后特(勉)[免]折变，只纳本色。」诏与免五年折变，仍仰军县常切照管。 
三年七月二十一日，怀州言准诏分析卢多逊坟(莹)[茔]、庄田、舍屋。诏并给与卢察。 
四年闰四月十五日，编排录用所言：赠太傅、中书令寇准孙乞录用，未敢依例。诏特与守将作监主簿。 
九月二十七日，诏丁谓孙侨为将作监主簿，苏州侧近监当差遣。 
皇佑二年正月二十五日，诏：「故宣徽使郑戬家，令常州借系官空廨舍居住，仍量修整。」 
六月十一日，诏：「故天章阁待制杜杞第二女许服内成亲，令江宁府借官舍三十间，本家居止。」 
至和元年十一月，诏：「故资政殿学士范仲淹家许州所居官舍，服阕，许令权居。」从其子光禄寺丞纯仁所乞也。
嘉佑元年十一月二十二日，复内殿崇班周永清为合门祗候。永清因养子凶悍，欲诉其家事，自首其祖美尝作子奏之，夺合门祗候。至是，知并州庞籍言美有战功，身后唯一孙，特复之。 
七年五月，诏故侍讲学士杨安国家所居济州官舍，候服阕，许再居三年。从宰相曾公亮所请也。 
神宗治平四年，已即位，未改元。八月二十一日，遣内侍冯德诚往护故知秦州、枢密直学士蔡抗灵柩家属归南京。 
熙宁元年五月十五日，手诏：「枢密直学士、给事中吕溱立朝最孤，知事君之节，绝迹权贵，故中废十数年，无人肯为达之者。朕近擢领要务，颇着 
      
风绩。今忽沦亡，甚可嗟悼。又溱素家贫，一子幼騃，遭此大祸，必至狼狈。可令有司，比本官常(膊)[赙]之外，量与优给。及一行葬事，官为办集。庶示将来，以励臣节。仍令屯田郎中、新知秀州张次立管勾葬事，令扬州借官舍居住。候服阕依旧。」 
九月十九日，诏：「访闻资政殿大学士吴奎葬事及本家阙人照管，虑孤遗失所，令京东转运使陈汝羲就照管。」既而汝羲权知青州，委转运孙琳干〔办〕其事。 
二年五月一日，诏遣内臣一员，乘驿往三泉县，护新知成都府邵必丧，及照管本家骨肉。 
三年九月二十二日，诏遣使护新知成都陆诜丧如例。 
七月二十七日，诏遣内臣一员，乘驿往环庆路，护安抚使王举元丧，仍令河南府借官舍，不得过四十间，至其服阕。 
十月十九日，诏遣使护定州孙长卿丧，扬州借官舍如例。 
