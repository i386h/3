<!-- { "loadSidebar": true } -->
十二月二十六日，礼部言：「准令诸开科场，每三年，于二月一日降指挥许发解，令降诏。照得四川解试，逐举用三月五日锁院，十五日引试。近降指挥，四川解试改用二月二十一日锁院，三月一日引试。所有嘉定十二年开设科场，窃恐降诏日分相逼。」诏用正月十五日。 
十五年二月十九日，左司谏张次贤言：「窃谓考艺兴能，视远若近，此圣朝公天下之心。至于俗有不同，法有未便，时解而更张之，亦圣朝之所不免也。二广之俗，揆之中州不同，人才多寡，文物盛衰，何啻十百千万。而科举之法，乃与中州无异，则其间不便之尤者，可不为之厘正乎 国家驻跸吴会，且将百年，中州近地，士类日繁。引试不分州，则无以息冒贯之弊；考试不分官，则无以责校艺之精。若夫二广风俗，乌可以此例视之哉 一气常燠，四时如夏，草木寔于穷冬，蛇虺游于既蛰。人之冒瘴得疾者，鲜克自全，其风气之异如此。茅苇弥漫，居民鲜少，业儒之家既疏，能文之士益寡，阖郡应举，多者三四百人，少者不满百人，其士子之稀如此。风气之异，则远官之人勿令深入；士子既(既)稀，考试之官不必分州。今科举分遣考官，一用中州之例。当暑蕴隆，驱之深入瘴乡，动千余(千)[里]。呼吸炎风，濡染毒雾，其间固不能无毙于往 
      
来之途。故仕于广者，每以考试为惧，一遇宾兴之岁，百计营免，如逃寇攘。为漕臣者亦虑之畏避，而仓卒无以充数，故自正月以后行下郡县，应有出身僚属，并不(详)[许]给假。侧闻往岁廷臣以京西士子稀少，乞将本路六州军士子并就襄阳一处收试，各用本州岛解额取放，行之已久，咸以为便。今二广士风与京西一同，独其间州郡数多，地里辽绝，难以一处收试。若取其地之相比近者，合三数州而并试之，亦广中之一便。乞下二广漕司，令仿京西类试体例，随宜措置，取相近州郡合三数州就一州并试，所有解额仍各自依逐州之数。如此则天地隆恩，无往不被，不独为考官者免于畏避，而漕司与州郡亦得以省事。」诏从之。令礼部国子监看详。 
同日，右正言龚盖卿言：「臣窃惟自乡举里选之制(壤)[坏]，而朝廷取士舍科举之外无他法，士子进身舍科举之外无他涂。本朝科举之法最为严密，将试而委官，已试而锁院。虑考官之容私也，(胡)[故]立糊名誊录之法；虑士子之饰欺也，故立代笔传义之法。三百年间，名卿才士皆此涂出。近年以来，弊端而滋，往往溢于禁防之外，甚者则有冒贯之弊焉。夫诸路牒试，有门客，有避亲，其为冒贯，岂法禁所能尽防 至于方州土著，则不容有一毫之伪。臣未暇他举，姑以见一路之事 言之。岁在丙午，有冒潭州之贯者，场屋喧(闱)[闹]，蹂践几死者数人。帅守私意不肯寘冒贯 
      
者于罚，反将土著人坐罪。事至省部，人皆知之。岁在丁卯，有冒衡州之贯者，场屋喧闹如潭州，监司凭冒者之言，追逮凡六十三家。既至庚午，冒伪滋甚，当时监司主臣与冒贯人同乡，坚主其说。有林大亨者冒试林大亨：原作「林大享」，据下文改。，写试案奉两台牒试林大亨之语，假台府之威以钳众人之口，坏朝廷之法以济旅士滥得之私。为彼之说，不过以法有烟爨七年许就试之文为辞尔，抑不知祖宗立法之初意，以当时北虏、西夏之人或流寓于中国，元无土著，故创此法以待之。南渡之后，遵行益谨，其东南士人有乡贯可归者非此(北)[比]也。今生长东南，既有本贯可以收试，乃欲舍涂之遥而就迩，舍解额之隘而就宽，妄引此法以自利，不惟失国家立法之意，且使士人丧其所守。每及科举之期，争竞纷然，搅乱场屋，为害冞深。一路之弊若此，他路可以类推。今大比伊迩，乞下诸郡，应东南有本贯可归之人，不得妄引烟火七年之说陈请冒试，戒约诸县不得受私，纵容结保。仍专委漕臣觉察，如得其寔，参考贡举条制，重寘于罚。仍许本贯士人赴礼部越诉，行下别司追究。如守令(询)[徇]私意，漕臣失觉察，并行降黜。所有已中牓人兴行驳放，其或有日前冒试得解人，并行勒回本贯收试，以塞争端，以革弊源，以善士风，庶几人安所守，争自淬励，以俟上之选择。国家所以养多士之心术而厚风俗，其机寔在此，所宜亟作施 
      
行。」诏令礼部国子监看详。 
三月一日，监察御史方猷言：「窃惟本朝科举，一务至公，全蜀人才素号为盛，然地远而私容易，法玩而弊独稔。宾兴在迩，苟不申严其禁，窃恐伪冒愈滋，才否无别，甚非圣朝选士之初意。且蜀之省类试例自朝廷遴选，试官多择东南士夫于彼者为试文主点检试卷等官，故其弊稍减。若夫诸州解试官虽自漕司选差，然其弊有可骇者。试官不校文，以卖解为常例；士子不修业，以买解为快捷方式。岁及大比，置局立价，上下交通，公私为市。题目得于未试之前，姓名定于未考之始。因循习熟，恬不为怪。如曩岁荣州解试，寄居刘光与监试何周才合谋鬻解，光之子直入棘围，就试官位置酒纳赂。洎揭牓，刘氏一门亲戚馆客殆居其半。由是士子不平，诉之有司，推鞫按奏之牍今可覆也。夫天下之士，公私不能并行，利害不可两立，此岂幸而失 思厥遐方窭士，终岁矻矻，得以姓名达于天府，独有三年一试耳，顾为徇私者夺之，则其愤者必多矣。西蜀之地，祖宗视为殿之西角，考艺兴能，弊一至此，讵可纵而不问乎 乞下四川，每遇解试三场，仍自三房互考。取放之际，须令应在院试官公共参详，见得合格，即于所取卷子内同列名御，异时或有疏失，一例坐罪。有曾考试徇私被按之人，并不许监司守臣荐举，则贪冒者知惧，抑郁者获伸，遐陬知里选之公，寒士无陆沈之患，其 
      
于科举诚为至便。」从之。 
十七年四月二十五日，诏令刑部行下淮西转运司，将秦万全、夏蜚英、柯介然、林洙、林泾各特从徒二年，听赎，仍分送千里外州军编管。以刑部言淮西转运司申光州进士秦万全妄诉林应辰冒贯就试，群众打林应辰濒死，士人惊散，几坏科举。若以中州律之，合尽法科以徒罪编管，故有是命。
 选举 宋会要辑稿 选举一七 教授 
     
宋会要辑稿 选举一七

教授
【宋会要】
绍兴三十二年孝宗即位，未改元。七月八日，诏宗室及第人今后不许陈乞注授教授。 
干道八年五月六日，权尚书吏部侍郎韩元吉言：「今岁黄定榜内应举宗子赵师烜系第一甲第十六名进士及第。窃详殿试第一甲依格合注授教官，即与其它宗室有出身事体合稍优异。欲乞将宗室及第殿试第一甲应格之人，许集注教官差遣外，余并不许陈乞及注授。」诏从之。前降绍兴三十二年七月指挥更不施行。 
八月二十四日，有旨，信阳军教授可罢，见任人许令终满，愿罢者听；已差下人，依省罢法。以荆湖北路诸司奏其极边教官无职事故也。 
十月四日，诏复置泰州教授。先是，淮南并罢教授。至是知泰州刘祖礼状：「窃见扬州教授已存留，本州岛系次边，比扬州事体一同，乞特赐存留。」故诏从之。 
孝宗隆兴元年十月二十日，武(岗)[冈]军绥宁县申：「从义郎、权绥宁县管界都巡检、充七洞都首领杨成等状叙，陈乞依徐时迈体例，差建宁府进士李大年充本军绥宁等县新学教授，候徐时迈年满日，便行供职，训诱溪洞生员。」下诏特依所乞。 
十二月十二日，有旨，武冈军绥宁县新学教授徐时迈依詹木、李申训补上州文学。既而兼中书舍人马骐奏：「据武冈军徐时迈以进士教夷人，援崇宁、政和指挥补上州文学。武冈军状内称崇宁、政和间补詹木、李申系教导及三年，今徐时迈于绍兴三十一年十一日方承指挥差充教导，至保明日未及二年。又自政和三年以后不曾补官，其绍兴三十一年指挥亦无许补官之文，崇宁、政和指挥本部法令之所不载，若与放行，无以杜绝侥幸之门。」有旨，前降指挥更不施行。 
干道二年三月二十四日，诏：「有出身选人曾任县令，终满无遗阙，初改官方许授教官。如不曾任县令，并令依荐举人先注知县差遣。」 
六月四日，诏：「今后诸州教授不得理作实历亲民资序，其余堂除差遣，并依选任法，许理当实历亲民资序。」 
五月二十六日诏，今后诸州教授不得理作实历亲民资序，修入关升条。当日又承都省札子，考功供到契勘知县资序人关升通判，除堂除宫观岳庙不许理当实历亲民外，其余堂除差遣，并依选任法许理当实历亲民关升通判资序。契勘国家立法，当要昭如日月，信若四时，使一定而不易。今来圣旨指挥教授不得理作实历亲民资序，而考功供到选任法堂除差遣许理作实历亲民。万一将来有堂除教授备陈乞开升，猾吏欲不令关升，则引用五月二十六日指挥；欲使之关升，则引用选任法 臣僚上言：「伏(除)[许]理作实历。如此则国家立法，适所以为猾吏舞文乞取之资用。欲望 
     
睿旨裁定施行。」故有旨于元降指挥内添入「其余堂除差遣，并依选任法许理当实历亲民资序」。 
五年五月七日，诏复置真州教授。从前知真州张郯请也。 
八月十二日，通州、无为军各复置教官一员。 
九月十七日，诏剑州教授今后堂除。以利州路转运判官梁盖言剑州藩邸旧领，已升普安军，乞依节镇例堂差也。 
六年六月二十六日，诏德庆府教授堂除差人。以本府言旧系康州，建炎元年升为府，乞依节镇例堂差，故有是命。
七年七月十二日，诏复置和州教授一员。以本州岛州学正何帟等乞依通州、真州、无为军已得指挥复置也。 
二十一日，诏复置房州教授一员。从转运司请也。 
八年五月十七日，诏复置庐州教授一员。从淮西安抚司请也。先是，宰执进呈虞允文等奏曰：「州县因阙官以致废事，亦多有之。近日有数郡守臣乞复置判官司户之类。」上曰：「诸州教授稍已复置，今未复者亦当复之。」虞允文等奏曰：「容具上员阙，取旨施行。」故悉复之。 
六月三日，诏复置随州教授。以本州岛乞依真州、房州已得指挥复置也。 
十一月十一日，诏诸州军将归正士人许与本贯士人混同补试，入学听读，不得非理邀阻。京西运判张拣奏：「归正士人，乞照已降指挥申严行下，许于所居州县赴学破食听读。礼部勘会，依条，诸路进士入学听读，系赴补试考中合格，方行入学听读。今来若径令入学破食，即恐士民混杂，败坏规矩。」故有是命。 
