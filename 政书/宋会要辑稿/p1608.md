<!-- { "loadSidebar": true } -->
十月十四日，臣僚言：「按敕，窃盗以赃准钱及四百以上，即科杖罪；纔及两贯，遂断徒刑。且承平之日，物价适平，以物准钱则物多而钱寡，故抵罪者不至遽罹重法。迨今师旅之际，百物腾踊，赃虽无几而钱价以多，一为盗窃，不下徒罪，情实可悯。乞将绍兴敕犯盗定罪者递增其数，庶使无知穷民，免致轻陷重宪。」诏令刑部勘当。契勘计绢定罪者，元估每匹价钱二贯足。近承今年九月八日手诏，每匹增钱一贯足，通作三贯足，即是二贯以十分为率，增及五分。所有应敕内计钱定罪，既系钱轻物重，即与纽绢事体无异，理合随宜比附定罪。除强盗缘情理凶恶，以钱定罪，自合遵依旧制外，今参酌臣僚所乞将敕内犯窃盗以钱定罪者递增其数事理，缘在法不止窃盗一事，其余计钱定罪者，理合一体措置。今欲权宜将敕内应以钱定罪之法各与递增钱五分断罪，谓如犯窃盗三贯徒一年之类。候边事宁息、物价平日依旧。从之。 
十九年十一月十四日南郊赦：「勘会犯罪籍没财产条法，皆是情犯深重，本以禁奸戢吏。访闻州县辄挟私意，违法籍没罪人财产，因而妄用，殊非立法本意。如有罪犯依法合行籍没 
     
财产之人，并令所属具情犯条法申提刑司，审覆得报，方许拘籍。仍仰监司常切觉察。」二十二年十一月十八日南郊赦、二十五年十一月十九日南郊赦、二十八年十一月二十二日南郊赦、三十一年九月二日明堂赦并同此制。 
同日南郊赦：「勘会已降指挥，应缘经界乞受财物，如见系给重禄公人因本职乞受钱物，见行重(录)[禄]法断罪；若不系给重禄人并百姓差役等人受请求曲法作弊等事，并依见行绍兴条法律文断遣。内公吏人犯枉法自盗罪至流，即籍没家财。所有未降指挥已前断配、籍没家财之人，如依今来指挥不该断配、籍没家财，并特与改正。」 
绍兴二十二年、二十五年赦文：『如有今后籍没财产之人，并令所属具情犯条法申提刑司，审覆得报，方许拘籍，仍仰监司常切觉察。』其所以约束关防周悉如此，而所至犹有不遵赦令，辄任私意籍没罪人财产者，盖缘未曾立法断罪故也。望诏有司申严行下，如是违法籍没罪人财产，及不先申提刑司审覆得报便行拘籍者，科以 二十六年四月十七日，秘书少监杨椿言：「伏(某)[其]罪，监司不觉察者降一等坐之。庶几政平讼理，不致滥及无辜。」上曰：「此须立法断罪，但刑名不必太重，务在必行。」五月十七日，乃诏：「诸财产不应籍没而籍没者，徒二年；若应籍没而不申提刑司审覆，及虽申而不待报者，杖一百；监司不觉察者，各减一等。 
     
着为令。」 
二十七年三月七日，权尚书刑部侍郎张枃奏言：「法者，天下之平。今泉货之用，铜铁相准，在法有制。然四川郡县俗行钱引，以引定价，准之铜钱以定罪犯，遂致不侔，则有自笞入杖、入徒，或应徒而流，或应流而死者。谓如强盗持杖，铜钱五贯，铁钱十贯，俱坐绞刑。若盗钱引十道，便以十贯为罪，市价止八贯，比之铜钱止是四贯，少一贯，遂处以死。又如枉法二十匹绞，计铜钱六十贯，铁钱一百二十贯，若受钱引一百二十道，便以一百二十贯计罪，市价止计九十六贯，比之铜钱止是四十八贯，少一十二贯，亦处以死。由是言之，四川之法偏重，极可悯恤。欲望行下四川州县，凡以钱引定价科罪者，并依犯处市价为数。」从之。 
三十年九月二十三日，臣僚言：「伏见外路州郡或以阙乏为名，挟私喜怒，因事捡估人户家产，侵欺妄用，不申朝省，难以稽考。乞自今于合行检估之家，并坐条先申审刑部，及将诸估钱物实数关户部拘收，并令解赴行在库分交纳，州县不得侵用。如违，乞重寘典宪。」从之。 
三十一年八月二十二日，诏：「知临安府赵子潚拘籍到王继先房廊、田园、山地并应干物件，并令临安府估价出卖，其卖到钱逐旋赴激赏库送纳。内木植如有堪好者，存留桩管使用；金银、见钱并鞍马，令激赏库拘收，令项桩管，专充犒赏将士；海船交付李宝；元封杂物并箱笼，令本府委清强得 
     
力官逐一开拆抄札，具名件申尚书省，不得容纵偷盗。」
 刑法 宋会要辑稿 刑法三 诉 讼田讼附 
     
诉讼田讼附
      
太祖干德二年正月二十八日，诏曰：「设官分职，委任责成，俾郡县以决刑，见朝廷之致理，若从越诉，是紊旧章。自今应有论诉人等，所在晓谕，不得蓦越陈状，违者先科越诉之罪，却送本属州县依理区分。如已经州县论理，不为施行，及情涉阿曲，当职官吏并当深罪。仍令于要路粉壁揭诏书示人。」 
明年六月三日，宋州观察判官何保枢上言：「民争讼婚田，多令七十以上家长陈状，意谓避在禁系，无妨农务，又恃老年不任杖责，以此紊烦公法。欲望自今应年七十以上不得论讼，须令以次家人陈状，如实无他丁而孤老惸独者不在此限。」从之。 
太宗太平兴国二年九月八日，有司言：「诏问老而讼不实者不可以加刑，当详定其法。准《名例律》，八十以上、十岁以下及笃疾，听告谋反叛逆、子孙不孝及同居之内为人侵犯者，余并不得论告。官司受而为理者，各减所理罪三等。又干德四年六月(讼)[诏]，七十以上争(诏)[讼]婚田，并令家人陈状。又律，家人共犯，上坐尊长，于法不坐者归罪其次。疏云：于法不坐者，谓八十以上、十岁以下及疾患者。自今应论讼人有笃疾及年七十以上，所诉事不实，当坐其罪而不任者，望移于家人之次长；又不任，即又移于其次。其论讼人若老及笃疾，当其罪不任者， 
      
论如律。」从之。 
雍熙四年四月四日，诏曰：「悼耄之岁，刑责不加，斯圣人养老念幼之旨也。然则争讼之端，不可不省；奸险之作，抑亦多途。或有恃以高年，多为虚诞者，并从干德四年六月诏书从事。」先是太平兴国二年九月诏书，老人论讼事虚，罪其次家长。至是有司以为或不知情，虚坐其罪，请依干德诏书，七十以上不得论诉，当令宗族中一人同状，官乃为理，若实孤老即不在此限，乃下此诏。 
至道元年三月十五日，诏：「诸道州府军监，今后部下吏民有再诣阙陈诉，朝廷勘鞫，事皆不实者，更改陈诉，州不得为理，即禁锢，具前后事状奏取进止。」 
五月二十八日，诏曰：「古者二千石不察黄绶，故事丞相府不满万钱，不为移书，所以明慎经制而斥去苛碎，各守职分而不至踰越也。今分建转运之任以按察风俗，州县吏皆文学高第，朝廷慎选。甘棠听讼，固惟旧焉；肺石称冤，安及于此!应诸路禁民不得越诉，杖罪以下县长吏决遣，有冤枉者即许诉于州。」 
真宗咸平元年七月三十日，诏：「论事人如所诉虚妄，素好持(入)[人]短长，为乡县之害，再犯徒、三犯杖者，令所在具前后所犯械送军头引见司。」从陕西转运使陈纬之请〔也〕。 
六年七月十八日，诏军士因将校科责，挟恨诉讼，推劾虚妄者，并禁锢奏裁。 
十一月十七日，诏曰：「国家选择群材，明慎庶狱。列州县之职，属在审详；委漕运之臣，俾其厅察。而 
      
诣阙越诉，顽猾亦多，不顾宪章，(忘)[妄]陈文状，洎行推鞫，颇有紊烦。特举诏条，用清刑辟。应论诉公事，不得蓦越，须先经本县勘问，该徒罪以上送本州岛，杖罪以下在县断遣，如不当，即经州论理。本州岛勘鞫，若县断不当，返送杖罪，并勘官吏情罪，依条施行。若本州岛区分不当，既经转运司陈状，专委官员或躬亲往彼取勘，尽理施行。情理重者，备录申奏，仍于邻路差官鞫问断遣，若实有不当，干系官吏一处勘讫，结案申转运使。流罪以下先次决放，死罪及命官具按闻奏。如转运使收接文状，拖延避事，不切定夺，致诣阙陈论，差官制勘，显有不当，即并勘转运司官吏。如公然妄兴论诉，玷渎官员，该徒罪以上者，逐处决讫，禁奏取裁。其越诉状，官司不得与理。若论县许经州，论州经转运使，或论长吏及转运使、在京臣僚，并言机密事，并许诣 司、登闻院进状。若夹带合经州、县、转运论诉事件，不得收接。若所进状内称已经官司断遣不平者，即别取事状，与所进状一处进内。其代写状人不得增加词理，仍于状后著名，违者勘罪。州县录此诏当厅悬挂，常切遵禀。」 
景德二年六月十三日，诏：「诸色人自今讼不干己事，即决杖枷项，令众十日。情理蠹害，屡诉人者，具名以闻，当从决配。恐喝赃重者处死，被恐喝者许陈首，免其罪。」时曹州民赵谏与其弟谔皆凶狡无赖，恐喝取财，交结权右，长吏多与抗礼，率 
      
干预郡政。太常博士李及受诏通判州事，谏适来京师，即投刺请见，及拒之。谏大怒，慢骂而去，因帖榜言及非毁朝政。及得之，以匿名书未敢发。会大理寺丞任中行本谏同乡里，尽知其奸慝，密表言之。真宗即遣中使就访京东转运施护、知曹州谢清并及，皆条疏谏兄弟丑迹丑：原作「配」，据《长编》卷六○改。，乃逮系御史狱。又诏开封府、曹州吏民先为谏、谔恐喝者得自首释罪。命搜其家，得朝士、内职、中贵所与书尺甚众，计赃万。诏并斩于西市，党与悉决杖流岭外，与之游者并坐降黜。故有是诏。 
七月十三日，诏：「自今诣阙论事人，须具州县施行不当、曾经转运使披诉日月， 司、登闻院乃得受之。越诉虚妄论如法。」 
十四日，诏曰：「先是咸平六年十一月敕，禁论诉蓦越。近日诣阙进状人多称转运司不为收接，及至降敕施行，多未经转运司陈状。自今应论诉称州县断遣不当者，转运使实时收接，看详施行。如合候务开，及别有违碍格敕、不合施行者，亦当面告示，取索知委结罪状。如所诉事理合与施行，转运使行遣不当，不与收接，须诣阙披陈者，并具曾经转运陈诉日月、因依，方许诣 司、登闻院进状。若将来勘鞫，却有虚妄，依法科罪。」从河北转运使刘综之请也。 
四年五月十三日，诏：「自今文武官无例于合门上封者，并诸色人并许诣 院进状。本院官看详，其告机密及论讼在京官吏，许实封进内，自余刑讼冤 
      
