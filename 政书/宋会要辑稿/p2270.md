<!-- { "loadSidebar": true } -->
十二月五日，提举福建路市舶苏岘言：「近降旨挥，蕃商止许于市舶置司所贸易，不得出境。此令一下，其徒有失所之忧。乞自今诸蕃物货既经征榷之后，有往他者，召保经舶司陈状，疏其名件，给据付之，许令就福建 
      
路州军兴贩。」从之。 
六年正月二十二日，诏前广州郑人杰特降三官，以人杰任内透漏铜钱、银宝过界，故有是命。 
二十三日，诏复置光州中渡市榷场主管官两员。从朝廷于文武官内选差一次。既而宰臣赵雄等言：「光州复置中渡榷场官，御前恐有曾经在榷场干事人，可以差充监司，庶可检察禁物，不令过界。」上曰：「御前自来不曾差人在淮上买物，如淮自北界之属，宫中并无令榷场官，卿等宜一面选差，须戒其禁绝铜钱等违禁之物过界。于任内无透漏，当与升擢差遣。」 
七年八月三日，臣僚言：「黎州塞外诸戎多以珠、玉、犀、麝之属互市，任官自欲收买，减 时直，嘱付牙侩，不许外人增价，黩货启怨，引惹边事。乞行禁约。」诏守倅辄买者，令诸司按劾；州县官令守臣按劾；监司违戾，许行互察。 
十一年十二月十四日，中书门下省检会淳熙十年九(年)[月]四(月)[日]已降指挥：「今后与蕃商博易解盐之人徒二年，二十斤加一等。徒罪皆配邻州，流罪皆配五百里，知情引领、停藏人为同罪，许人捕。若知情引领、负载减犯人罪一等，仍依犯人所配地里编管，许人告。透漏官司及巡察人各杖一百。获犯人并知情引领、停藏人，徒罪赏钱二百贯，流罪三百贯。如告获知情负载人减半。其提举官并守令失觉察，并取旨重作施行。」诏令逐路提举官并州军守臣各照应已降指挥，常切觉察禁止，毋令违犯，每季检举，多出文牓晓谕。 
      
十三年十一月二十七日，宰执进呈前知雷州苏诜奏：「广西军寨向来有回易处，盖以备一寨之用，即无差人在外之例。兵官贪婪者不循三尺，差破兵卒已私，所差兵卒因而强买货物，多致生事。乞今本路军寨旧有回易处，只于本寨置局，不许辄差兵卒出外，因而营私。」上曰：「此说可采，可严行禁戢，毋致扰民。」 
十五年九月二十四日，宰执进呈四川制置司相度永康军置博易场不便事。上曰：「博易场是不可置，非惟引惹生事，不廉之吏便启贪心。」 
十一月二十二日，知盱眙军葛掞言：「臣僚奏陈发客过淮关防更夜之弊，奉旨令葛掞日下措置闻奏。契勘本军与北界泗州对境，设置榷场，每遇客人上场通货，已自互相结甲，五人每一保，榷场书填甲帖，付保头收管。榷场又开到申数客人单名物货件段，牒付淮河渡，本渡凭公牒辨验甲帖真伪，同榷场主管官并本军所差官当面逐一点名搜检随身并应干行货，若无夹带禁物，方得过淮。其渡口搜检官下合干人并渡载木(白)梢各与来往客人相熟，自是不容夹带外来奸细作过之人。本军前后措置关防非不严备，止缘冬间日晷向短，客人过淮不许经宿商议交易，彼此图利，难便圆就，是致迟延，有至夜晚日分。今措置，令榷场每两日一次发运，每场不得过五百人。遇放客日，须管侵晨装发给由，淮河渡众官搜检通放，至日未没前向载尽数 
      
过淮。如有般未了物货，于次日装发。及再行传语泗州，已从本军措置。所有沟，才候来年春暖，即便开撩。」从之。 
绍熙元年三月八日，臣僚言：「福建市舶司每岁所发纲运有粗细色陆路纲，有粗色海道纲，其押纲官并无酬赏。至于海纲，人畏风涛，多不愿行。每差副尉、小使臣，多有侵欺贸易之弊。窃见饶州钱监起发钱纲，纲官押及二万三千贯，地满三千里，例减磨勘二年。钱宝与香货皆所以助国家经常之费，况钱由江行，香由海行，乞今后市舶司纲官押海道粗色纲及十万斤，委无少欠，乞纽计价直，比附钱纲推赏。」从之。 
开禧元年八月九日，提辖行在榷货务都茶场赵善谧言：「泉、广招买乳香，缘舶司阙乏，不随时支还本钱，或官吏除 ，致有规避博买，诈作飘风，前来明、秀、江阴舶司，巧作他物抽解收税私卖，搀夺国课。乞下广、福市舶司多方招诱，申给度牒变卖，给还价钱。仍下明、秀、江阴三市舶，遇蕃船回舶，乳香到岸，尽数博买，不得容令私卖。」从之。 
十月十一日，诏泉、广市舶司将逐年博买蕃商乳香，自开禧二年为始，权住博买。 
三年正月七日，前知南雄州聂周臣言：「泉、广各置舶司以通蕃商，比年蕃船抵岸，既有抽解，合许从便货卖。今所隶官司择其精者，售以低价，诸司官属复相嘱托，名曰和买。获利既薄，怨望愈深，所以比年蕃船颇疏，征税暗损。乞申饬泉、广市舶司，照条抽解和 
      
买入官外，其余货物不得毫发拘留，巧作名色，违法抑买。如违，许蕃商越诉，犯者计赃坐罪。仍令比近监司专一觉察。」从之。 
嘉定六年四月七日，两浙转运司言：「临安府市舶务有客人于泉、广蕃名下转买，已经抽解胡椒、降真香、缩砂、 蔻、藿香等物，给到泉、广市舶司公引，立定限日，指往临安府市舶务住卖，从例系市舶务收索公引，具申本司，委通判、主管官点检，比照元引色额数目一同，发赴临安府都税务收税放行出卖。如有不同并引外出剩之数，即照条抽解，将收到钱分隶起发上供。今承指挥，舶船到临安府不得抽解收税，差人押回有舶司州军，即未审前项转贩泉、广已经抽解有引物货船只，合与不合抽解收税。」诏令户部，今后不得出给兴贩海南物货公凭，许回临安府抽解。如有日前已经出给公凭客人到来，并勒赴庆元府住舶。应客人日后欲陈乞往海南州军兴贩，止许经庆元府给公凭，申转运司照条施行。自余州军不得出给。其自泉、广转买到香货等物，许经本路市舶司给引，赴临安府市舶务抽解住卖，即不得将元来船只再贩物货往泉、广州军。仍令临安府转运司一体禁戢。从之。
 职官 宋会要辑稿 职官四四 河北籴便司 
      
河北籴便司
【宋会要】
      
治平四年神宗即位未改元。五月八日，新河北体量安抚使陈荐言：「皇佑初，河北荐饥，朝廷辍汴纲米七十余万石，漕黄河以济一方之民。欲乞依例辍米三十万石，转漕至澶、卫州、通利军、北京赈济。兼闻河北籴便司颇有陈积粮斛，乞候臣至本路，借支贷粮，户二石，以所辍米拨还。」从之。 
治平元年五月二十一日，三司言：「河北都转运使赵抃乞罢提点刑狱都提举籴便抃：原作「汴」，据《长编》卷二○一改。，望委转运司管勾。」从之。 
神宗熙宁二年八月十八日，龙图阁直学士陈荐言：「闻河朔今岁丰稔倍常，物价必贱，欲乞指挥河北籴便官量增市直收籴。」从之。 
十月二十七日，知滑州蔡挺言：「本路秋稼大胜常时，可因此计置粮草。然臣所受旨但提举籴买而已，自余皆转运司施行，臣不关与。傥于元指挥内更少假以事权，庶几施为稍获办事。」诏挺具所见籴买利害以闻。 
十二月十八日，河北籴便司言：「熙宁二年沿边军粮，准朝旨籴三百三十万石，草四百万束，约度未至有备，乞增籴军粮五十万石、草二百万束。」从之。 
三年十二月九日，诏河北籴便可置勾当官一员。 
十年十二月十日，诏：「河北沿边米价腾贵，转运使、籴便司尚增钱召人入中，不惟使逐熟细民艰食，又縻公钱以资豪右。可速指挥，如军粮可支二年，即权住收 
      
籴。」 
元丰元年九月二十七日，三司请于籴便司权住籴钞钱内，更拨钱十万缗，应副河北路转运司乘时收籴军粮。从之。 
二十九日，同知枢密院事薛向请下提举籴便司，籴民所自籴米粟及坐仓入官此句疑有衍误，《长编》卷二九二记作「自今籴米粟入官」，当是。，仍依诸军所请用见钱，坐仓收籴。从之。 
二年正月十四日，诏司农寺、市易、淤田、水利司封桩粮斛，并兑换与河北籴便司，更不计置。 
三月八日，提举河北籴便粮草王子渊言：「籴沿边军储，皆商人入中，岁小不登，必邀厚价，故设内地州县寄籴之法以权重轻，自内地用御河船运至沿边。且以熙宁八年言之，纲船三百，用兵士几二千人，所运不及八万石，计纲船兵工，约一斗已费钱七十矣。若僦私船，百里之地斗才一钱三分至五分。率以千里之远计之，犹可省纲船所费之半，宜雇客船便。」下三司议，三司请留纲船二百二十艘应副般运，不足即如子渊议。从之。 
九月十二日，诏提举河北籴便粮草司按并边被水州县，如军食有备，权住籴。赐末盐钱二十万缗，付河东转运司。 
三年六月四日，诏三司选官措置河北籴便。 
四年八月三日，以提举河北路籴便粮草、承议郎王子渊权河北西路提点刑狱，兼提举籴便粮草。 
七年五月二十四日，尚书户部言：河北转运司借支河北籴便司封桩及旧籴便司、三司封桩粮六十余万石，无宽剩钱物拨还，乞除放。(照)[诏]通限十年还。 
哲宗元佑元年五 
      
月一日，户部尚书李常言：「河北旧有籴便司，专置提举官经制边备，后止令转运司兼领，以措置为名。按籴本钱不预漕计，难俾兼领，请复置提举籴便司。」诏可。其措置司职事令提举籴便司与转运司通管。 
八月十四日，户部言，欲支拨籴便司见钱二十万贯，应副河北路转运籴买。从之。 
五年九月二十四日，诏措置河北籴便司职事，令提举河北籴便司一面管当结绝，转运司更不兼管。 
十二月二十二日，诏提举河北籴便粮草以三十月为任。 
绍圣二年四月二十七日，诏复置河北措置籴便司。 
三年四月十三日，诏罢河北提举籴便司，就差提举河北路籴便粮草王子京同措置籴便。以两司竞籴，枉增价直，动多相妨，故有是诏。 
十一月九日，以河北路转运副使邵龠虒兼措置籴便。 
四年九月四日，诏河北转运司、措置籴便司、西路提举常平司于逐州就便去处乘时多方计置。 
元符元年二月四日，户部言：「河北措置籴便司状：『赵州籴仓关到措置司籴本文钞每一十贯加饶钱三百文，转运司籴本文钞每一十贯加饶钱七百文，加饶不同，便钱斛斗价亦高下不一。今相度，乞将本司文钞依转运司例，实一百贯文，并支加饶钱七贯文。』本部相度，一州两司用钞加饶不同，乞将今后立定加饶每一百贯文支钱三贯文。」从之。 
八月十三日，户部言：「河北措置籴便司封桩籴本钱物，除朝 
      
廷外不许他司取索，其诸州亦不得辄报。如准朝旨，申本司施行。」从之。 
