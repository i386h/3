<!-- { "loadSidebar": true } -->
二十一日，诏入内东头供奉官宋用臣都大提举导洛通汴，前差卢秉罢勿遣。初，去年五月，西头供奉官张从惠言，汴河口岁岁闭塞，又修堤防劳费，一岁通漕纔二百余日。往时数有人建议引洛水入汴，患黄河啮广武山，须凿山岭十五丈至十丈以通汴渠，功大不可为。自去年七月黄河暴涨，异于常年，水落而河稍北去，距广武山麓有七里远者，退滩高阔，可凿为渠，引落水入汴，为万世之利。知孟州河阴县郑佶亦以为言郑佶：原作「郑信」，据《长编》卷二九七改。。时范子渊知都水监丞，画十利以献：岁省开塞汴口工费，一也；黄河不注京城，省防河劳费，二也；汴堤无冲决之虞，三也；舟无檄射覆溺之忧，四也；人命无非横损失，五也；四时通漕，六也；京洛与东南百货交通，七也；岁免河水不应妨阻漕运，八也；江淮漕船免为舟卒镌凿沈溺以盗取官物，又可减泝流牵挽人夫，九也；沿汴巡河使臣、兵卒、薪楗皆可裁省，十也。又言：「汜水出玉仙山，索水出嵩渚山，亦可引以入汴。合三水，积其广深，得二千一百三十六尺，视今汴流尚赢九百七十四尺汴：原作「淮」，据《长编》卷二九七改。。以河、洛湍缓不同洛：原脱，据《长编》卷二九七补。，得其赢余，可以相补。犹惧不足，则旁堤为塘旁：原作「劳」，据《长编》卷二九七改。，渗取河水，每百里置木一，以限水势。堤两旁沟湖陂泺，皆可引以为助，禁伊、洛上源私取水者。大约汴舟重载，入水不过四尺，今深五尺，可济漕运。起巩县神尾山，至任家堤，四十七里，以捍大河。起沙谷至河阴县十里 
      
店，穿渠五十二里，引洛水属于汴渠，总计用工三百五十七万有奇。」疏奏，上重其事，是年冬，遣直学士院安焘、入内都知张茂则行视。正月，焘等还奏：「索水在汴口下四十里，不可引；洛、汜二水积其广深，纔得二百六十余尺，不足用。渗水塘引入大河，缓则填淤，急则冲决。洛水唯西京可分引入城京：原脱，据《长编》卷二九七补。，下流还归洛河还：原作「连」，据《长编》卷二九七改。，禁之无益。置 禾恐地勢高下不齊 禾：原作「牌」，据《长编》卷二九七改。，不能限节水势。黄河距广武山有纔一二里者，又方向着南岸退滩，坚土不及二分，沙居十之八，若于其间凿河筑堤间：原作「开」，据《长编》卷二九七改。，至夏洛水内溢，大河外涨，有腹背之患。新堤一决，新河势必填淤，则三百余万工皆为无用。又子渊建此，本欲省汴口岁岁劳费，今则埽堤水之类，岁计恐不啻一汴口之费，而又有不可保之虑。虽然，财力在人，犹可为之，唯是水源不足，则人力不可(疆)[强]致。盖伊洛山河，盛夏虽患有余，过此常苦不足。疑谋勿成，唯陛下裁之。」上以子渊计划有未善者，乃命用臣经度，以杨琰往。至是，用臣还奏可为，请自任村沙谷口至汴口开河五十里，引伊、洛水入汴。每二十里置束水一，以刍楗为之，以节湍急之势，取水深一丈以通漕运。引古索河为源，注房家、黄家、孟王陂及三十六陂，高仰处潴水为塘，以备洛水不足，则决以入河。又自汜水(闕)[關]北開河五百五十步，屬於黃河，上下置(牌)[ 禾]啟閉，以通黃、汴二河 筏。(节)[即]洛河旧口置水(达)[]，通黄河，以泄伊、洛暴涨 
      
之水。古索河等暴涨，即以魏楼、荥泽、孔固三斗门泄之。计用工九十万七千有余。又乞责子渊修护黄河南堤埽，以防侵夺新河。诏如用臣策，故有是命。 
二十三日，诏：「近已差宋用臣都大提举导洛通汴司，可令范子渊俟修黄河南岸毕，留卒二千给用臣工役。仍令转运副使李南公专应副河南府都巡检一人，往洛口编栏。用臣支赐，依所寄诸司使给。」 
四月十二日，诏司农寺出坊场钱十万缗赐导洛通汴司，增给吏兵食钱。内以二万缗给范子渊，为固护黄河南岸薪刍之费。 
十七日，诏导洛通汴用是日甲子兴工，遣礼官祭告。如河道侵民冢墓，量给钱令迁避，无主者官为瘗之。 
六月四日，赐导洛通汴司开河筑堤役兵特支钱。 
十七日，提举导洛通汴司言清汴成。四月甲子起兵役，六月戊申毕工，凡四(百)[十]五日。自任村沙谷至河阴县瓦亭子，并汜水(阙)[关]北通黄河，接运河，长五十一里。河两岸为(提)[堤]，总长一百三里。河所占官私地二十九顷。已引洛水入新口斗门，通流入汴。候水调均，可塞汴口，乞徙汴口官吏、河清指挥于新开洛口。从之。 
二十二日，诏：「应道洛通汴事，令宋用臣主管。一年如洛水通快，委范子渊闭黄河水口。其沿汴淤田既非浊水，可并闭塞，并水东下，接应江淮漕运。」 
七月二日，诏：「汴口闭断黄河水，遣礼官致祭。」以都水监丞范子渊言前月甲子已塞汴口故也。 
同日，诏：「导洛水入汴，已 
      
通漕，向缘河水湍怒，纲运阻难，增置河堤使臣、河清军士、技头、水手、廨舍营房、请受水脚工钱，及汴口每年开闭物料兵夫之费，自可裁损，令转运使卢秉条析以闻。」 
五月，都大提举导洛通汴司言：「洛河清水入汴，已成河道，疏浚司依旧揽起沙泥，却致填淤，乞权罢疏浚。」从之。 
八月十三日，上批：「导洛水入汴及治堤岸捍河，悉有成绩，可令宋用臣、范子渊具总事 力官吏第赏。」 
同日，御史何正臣言：「近弹奏安焘、张茂则验覆导洛通汴利害不当，切闻诏候来年岁运了日取旨。以臣所闻，则自不须如此。焘等以为盛夏洛水外溢，大河内涨，新淤沙堤，当二水腹背交攻之患，其势未易支梧。今既秋矣，二水交攻之患固未尝有。焘等又以为洛水盛夏暴涨，甚于大河，虽盛夏亦有干浅之时。自今夏秋以来，盖亦屡雨而河未尝涨，亦有经旬不雨而水未尝干，舟行往来，昼夜不辍，安俟考察而后见乎 伏望重行诛罚。」诏焘、茂则各罚铜二十斤。 
九月二日，知都水监丞、尚书主客郎中范子渊为金部郎中，升一任，同判都水监；入内东头供奉官、寄礼宾使、遥郡刺史宋用臣为寄六宅使、遥郡团练使，给寄资全俸；入内东头供奉官董嘉言、右班殿直杨琰，各进两官，琰兼合门祗候；入内东头供奉官王修己等三十七人，各进一官，优者减磨勘四年，或指射差遣；人循两资者五十六人，迁一资者八十一人，仍等第 
      
赐钱。上批以子渊、用臣首议导洛入汴，及筑堤捍河，悉有成绩，故优奖之，余皆董役有劳也。 
十月四日，都大提举导洛通汴司言：「汴河纲船久例附载商货入京，致重船留阻，兼私载物重四百斤以上已抵重刑，今落水，汴不至湍猛，欲自今商货至泗州，官置场堆垛，不许诸纲附载，本司置船运载至京，令输船脚钱。」从之。 
十二月二十九日，诏范子渊减磨勘二年，余推恩有差，以疏浚汴河有劳也。 
三年正月一日，府界第六将言差襄邑县防河兵阙二百余人，已添差讫。上批：「令汴流京岸止深八尺五寸，应接向东重纲，方得济办。若便差人防护，则无时可以放散。况今水流调缓，不须过为支梧。」诏提点司相度，据彼处堤岸去水所余尺寸更行增长，方听上河。 
二月十二日，都大提举导洛通汴宋用臣言：「洛水入汴至淮，河道甚有阔处，水行散漫，故多浅涩。乞计功料修狭河。」从之。后用臣上狭河六百里，为二十一万六千步，当用梢桩。诏给坊场钱二十万缗，仍伐并河林木。 
四月十七日，都大提举导洛通汴司言：「所 河道欲留水面阔八十尺以上，东水水面阔四十五尺。」诏 河处留水面阔百尺。 
二十八日，诏非导洛司船辄载商人私物入汴者，虽经场务投税，并许入告，罪赏依私载法。即服食、器用、日费非贩易者勿禁，官船附载发箔柴草竹木亦听。仍责巡河催纲巡检都监司觉察。从宋用臣请也。 
五 
      
『HT 』』(五)月一日，江淮等路发运司言：「导洛汴司已修 河道，更不置草屯浮堰。」从之。时以汴水浅涩，发运司请积为堰(雍)[壅]水通漕舟。至是复自请罢。 
二十一日，权江淮发运副使卢秉言：「黄河入汴，水势湍激，纲船破人数多。今清汴安缓，理宜裁减。欲令六百料重船上水减一人，下水减二人，空船上水减二人，下水减三人，余以差减。」从之。 
二十二日，改都大提举导洛通汴司为都提举汴河堤岸司。 
六月十三日，都提举河汴堤岸司乞禁商人以竹木为牌筏入汴贩易，从之。 
十五日，权判都水监张唐明请复黄河诸河岁差河客军九千人额，从之。 
二十四日，参知政事章惇上《导洛通汴记》，诏以《元丰导洛记》为〔名〕，刻石于洛口庙。 
十月四日，都水监言：「奉旨改导洛通汴司作都提举汴河堤岸司，其应系汴河公事，乞令一面主管。」从之。 
五年三月十八日，提举汴河堤岸宋用臣言：「面奉旨，金水河透水槽阻碍上下汴舟，令臣相度措置，其旧透槽可废撤。」从之。详见金水河。 
十二月二日，诏发运司粜籴斛斗郑佶(灭)[减]磨勘三年，前西头供奉官除名勒停黄州编管人张从惠(灭)[减]一赦叙，并以尝干当汴口，建议导洛入汴，续议赏也。 
二十日，都提举汴河堤岸司言：「准朝旨，为原武埽闭合水口，见增防堰，令本司权闭断魏楼、孔固、荥泽斗门五七日。自闭合三斗门，汴水增长，今自开远门浮桥以上，凌排查塞水，欲抹岸，望速降指挥 
      
开拨沿汴斗门，及乞于京西向上汴河两岸相度可柜水处，即决堤分减水势。」诏(知)[如]实危急，即依所奏。 
六年闰六月十二日，步军副都指挥使刘永年言：「汴水涨及一丈三尺，法许追正防河兵二十八指挥，自西窑务列两岸至东窑务。如涨水一丈三尺二寸，更追准备一千人。臣切以京阙防河，事体至重，乞自今遇水大涨，或淫雨不已，令都巡地分如救火法，于近便增发三两指挥。不足，即指所辖军分奏差。支赐、约束， 依防河兵。」从之。 
八月二十八日，都水使者范子渊言：「导洛通汴，将及五年。昨兴役之初，大河北徙，距清汴远，列为堤埽，以障游波。臣今相视水势，大河有可从之理，及上塞河兵夫物料数。」诏子渊详度，从南岸渐进锯牙，约水势入新河，具合行事以闻。已而子渊(于)[请]于武济山麓至河岸并嫩滩(止)[上]修堤及压埽堤，并新河南岸筑新堤，计役兵六千人，限二百日成。开展直河长六十三里，广一百尺，深一丈，计役兵四万七千有奇，限三十日成。合费(稍)[梢]草竹，为钱一十七万缗有奇。从之。 
