<!-- { "loadSidebar": true } -->
康定元年三月四日，原州干兴寨主、供奉官李继明，监押、殿直孙佶，并特贷命，决脊杖二十，刺面配沙门岛。坐贼围镇西堡，不画时出兵赴堡救援，及改换时辰申报，致官军败衄，合比附死罪除名，特矜之。 
庆历四年四月十日，知秀州、祠部郎中、集贤校理钱仙芝特贷命，决脊杖十七，配沙门岛，遇赦不还。坐在任遗越枉法赃满，法当死，特矜之。 
英宗治平元年四月三日，左侍禁、监温州商税徐可道令兵典写编敕，事既发，乃题充公用。法寺断私罪杖，诏特改为公罪。 
六月九日，三班奉职和钦贷死，免决，刺配福建路牢城。钦贷所部虔州纲钱，赃至绞，特减死。审刑院卢士宗奏钦坐情轻，乞稍宽减，帝曰：「刑故无小，若故而得宽，则犯者滋甚，非期无刑之道。俟有过误，贷无伤也。」 
神宗熙宁七年十二月二十一日，入内祗候高班内品黎庆之、梁恭礼、入内高班吴立、张德恭，特免除名勒停。入内副都知、左骐骥使王昭明追两官，免除名勒停。入内殿头张球、卫元琏追一官勒停。庆之误发内降文字，恭礼白昭明，令立、德恭入内求庞夫人重封印。盗御宝，流三千里，系十恶，除名勒停。球、元琏知所部犯法不举劾，减三等，特矜之。 
九年五月三日，开封府百姓孙真特杖脊，配沙门岛，遇赦不还。勾当皇城司、内侍押班王中正 
      
(置)[罚]铜三千斤，守卫人特决杖一百。真造妖言，越皇城、宫城、殿垣，于法处死，守卫人徒二年半，特矜之。 
元丰元年二月二十三日，(止)[上]批：「前安南战棹都监杨从先等，昨以孤军深入贼境，大小数十战，虽无甚斩获，然官军亦不至伤败，而师还系狱，殆将逾年，原其劳于王事，实可矜愍。况昨已经郊赦，宜并释之。其一行有功将士，等第赏录。」 
二年正月二十六日，诏：「勒停人前梓州司户参军姜适狂妄上书，罔上惑众，特示宽贷，可除籍，郴州编官。」适辟谷，自谓有长年术，馆于金明池，其方不验故也。 
五月二十三日，梓夔路钤辖司上泸州路分都监王宣等所部亲兵不救护主将，诏并免死，等第决配，重伤人免杖。 
七月十二日，诏：「御史台见鞫安南宣抚招讨司事吴充诸子，有干涉细故，并免根治。」 
四年十二月二十三日，宣州观察使、入内副都知李宪言：「准朝旨，具析擅归本路因依。臣以粮草蹙迫，不可久留，遂迤逦迎接馈运。」诏宪力图来 ，以赎今罪。 
五年正月六日，环庆路经略司言司：原作「使」，据《长编》卷三二二改。，泾原路队将李贵扇摇兵众逃归，乞特行法以惩后。卢秉又言：「贵情非巨蠹，昨以出界兵将上下失律，臣即权宜传放罪指挥，兼已奏得朝旨。若更追劾劾：原作「 」，据《长编》卷三二二改。，恐致惊疑。」诏释之。 
二月五日，开封府言：「令文，诸老幼疾病犯罪应罚铜，而孤贫无以入赎者，取保矜放。本府日决狱讼，应赎者多孤寡贫乏，又无邻保，不免责厢巡状，以便取保 
      
之文。自今乞从本府审察本府：原无，据《长编》卷三三补。，贫乏直行放免。」从之。 
二月二十一日，桂州张颉言：「昌化军劾符破结九人犯持仗强盗杀人，罪皆死，缘系捕盗官招诱，令解下弓刀，支与酒食，然后擒缚。若从捕获法，虑致生黎疑惧，将来无以示信。」诏释之。 
五月十三日，河东经略司言：「丰州屯驻神锐指挥因修葭芦寨，王安等百余人鼓动军众，擅还丰州，及恐喝指挥使张臻，语言不逊。内已捕斩十六人。」诏续捕获人证左明者，并处斩，余更不得推究。为首之家属应缘坐者，押赴丰州处斩。其后经略司言，安等已斩，莫知为首者，而安有母年六十三，上特贷之。 
十月六日，诏泾原路第八将戴嗣良、贾辩免所追官。先是，嗣良等出师，亡失二分一厘，当追一官。既而嗣良自陈计数不及二分，故诏免之。 
六年十一月十七日，朝请郎蒲宗闵可免劾，为尚书都官郎中。初，诏张汝贤定夺宗闵与郭茂恂互奏事，多不当，以茶法推行之初，宗闵能协力职事，不为异论所摇，故免之。 
十二月二十二日，上批：「追官免勒停、冲替人孙谔元犯情为可矜，又经大宥，可除落冲替。」谔初为国子监直讲，坐受参知政事元绛嘱从孙伯虎升内舍，及为绛请求判监黄(复)[履]以伯虎为小学教谕，追两官。谔上书自明，故有是诏。 
七年十一月二十二日，诏太府少卿吴安(特)[持]免勒停，差监曹州酒务。先是，安持诬奏宰臣蔡确弟硕应私罪徒二年，蔡确言：「安持本缘臣家事， 
      
乞特宽赦。」故有〔此〕诏。 
递卒死，大理寺当 公罪绞，特贷之。 十二月一日，三班奉职李 贷死，免除名，追二官勒停。坐殴盗 
八年五月二十四日，刑部言赵喾等坐父世居尝谋不轨，除名、停降、 闭，今已十年，乞比类流配人。诏免 闭，就僧屋居之。 
哲宗元佑元年闰二月二十二日，刑部言：「乞应该登极赦以前杂犯配军，除元系军人及宣敕永不放还者更不移放，其元犯杀人、放火、强盗、伪造符印、谋杀人、持杖窃盗罪至徒，杂犯死罪贷命，并余罪徒已上情理凶恶者，在京令所属及开封府、步军司，诸路令转运使、副、判官、提刑司取索元犯，看详量移。」从之。 
四月六日，监察御史孙升言：「知兴国军杨绘、签书淮南节度判官厅公事沈季长，诖误深刑，情非故冒，尝居近侍，义难自陈，望特令理诉断遣所取索元案看详。」从之。 
五月八日，殿中侍御史林旦言：「熙宁初改议助役法，知许州长葛县事乐京、知唐州湖阳县事刘蒙，各因入州会议役法，遂自劾待罪，作擅去官公罪，徒二年，各追一官勒停，情实可矜。愿令有司改正。」又看详诉理所言：「乐京言役法不便，自劾待罪，断徒二年公罪，即与擅去官事理不同，合从末减。」诏乐京特与除落致仕，授承议郎，召赴阙。刘蒙物故，赐帛五十匹付其家。 
八月十八日，刑部言：「重法地分劫盗因按问首告减等，依常法妻子不缘坐，虑有已行编管者，请令逐便。」从之。 
二年二 
      
月十六日，奉议郎、前军器计置材料刘仲昕，前军器少监蔡硕，并贷命，免其决，追毁出身已来告敕文字，除名勒停，仲昕送昭州、硕韶州编管。 
三年四月二十一日，监察御史赵屼言：「元丰敕，重法地分元劫盗者妻子编管，元佑新敕一切削去，则前此编管者宜不少，请令从便。」从之。 
八月十三日，秀州团练副使、本州岛安置、不得签书公事沈括赐绢百匹，仍从便居止，以括上编修《天下郡县图》故也。 
五年九月二十五日，诏胜如堡使臣执到西贼四人，特免责罚，熙河兰岷路经略使范育、知兰州种谊并特放罪。 
八年九月十五日，诏京东西、河北、淮南路饥民为盗者，特末减。 
绍(兴)[圣]元年二月二十七日，中书者言：「闻河东路灾伤所被甚广，虑饥民为盗，请河东路转运司灾及七分处，盗罪至死减等，杖脊刺配牢城。」 
五月十五日，诏编管黄州蔡硕特放逐便，从其母请也。 
七月二十一日，宰臣章惇等奏曰：「前日再谪吕大防、刘挚、苏辙、梁焘、刘安世，并司马光、吕公着追谥诰赠典，及仆神道碑，既牓朝堂，众论咸以为宽。余人连逮尚众，陛下许其自新，一切不问，莫不忻悦。」上曰：「据其罪状甚可诛，然不欲究其事，乃用轻典，聊示惩责尔。」 
十一月十六日，开封府民吕安坐斥乘舆，大理寺论当处斩，上批「特贷死」。再取旨，上曰：「此因醉狂语，与情理悖逆者异，故贷其死。」 
二年正月十一日，诏：「开封府寄杖未决罪人，悉缘病 
      
孕，久縻囚系，方春发生，推觉大推觉大：此语无义，似为「推行宽大」之误。。应徒罪情重减从杖一百，情轻减从杖八十，余罪不以轻重并放。殿前马步军司、大理寺准此。」 
元符二年二月十七日，上御崇政殿，军头司引见泾原路擒获西界统军嵬名阿埋妹勒都逋等共二十七人，诏并特贷命，释缚，押赴怀远驿。 
闰九月十六日，诏东头供奉官、权镇戎军平下城监押刘贵特贷命，除名勒停，留充本路极边巡防使唤。坐擅杀斗子李立，以战功赎罪也。 
徽宗崇宁元年二月十六日，诏：「赵谂谋反，从坐者既已伏诛，应曾诖误人未在吏者勿推，亲戚不当缘坐者并释放。」 
五月二十三日，诏曰：「昔在元佑，权臣擅邦，倡导邪朋，诬诋先烈，善政良法，肆为纷更。绍圣亲揽政机，灼见群慝，斥逐流窜，具正典刑。肆朕(篡)[纂]承，与之洗涤，悉复收召，寘诸朝廷，而缔交合谋，弥复胶固，唯以沮坏事功、报复仇怨为事事功：原作「为」，据《资治通鉴长编纪事本末》卷一二一改。，訿訿，必欲一变熙宁、元丰之法度为元佑之政而后已。凡所论列，深骇朕听。至其党与，则迁叙不次，无复旧章。或繇冗散之中，登殿阁而抚四面；或既殂谢之后，还旧职而加横恩。挠法惠奸，鲜不类此。稍从屏远，姑务函容，而言路交攻，义不可遏。乃择其尤者，第加裁削，以适厥中。尚虑中外诖误之人未免反侧，盍详示训谕，以慰安众情。应元佑以来及元符末尝以朋比附会得罪者，除已施行外，自今已往一切释而不问，在言责者亦勿复辄以为言。朕 
      
言不渝，群听毋惑。」 
四年七月二十二日，诏曰：「朕嗣承先烈，夙夜究宣，罔敢怠勿，常惧弗及。乃者询谋逮下，而士辄乘间诋訿，无所忌惮。朕惟父子兄弟之分，于义有害，在法靡容，已屈常刑，止从远窜。然士流于俗，见利忘义久矣，朕甚悯焉。盖行法而明教，宥过而示恩，贷其终身不齿之罪，俾之自新，朕之遇士厚矣。应上书(奉)[奏]疏见羁管人，可特与放还乡里，仰州县长吏同监司取责亲属保任其身，仍令三省量轻重，具名立法闻奏。」 
九月五日，诏曰：「元佑奸党诋讪先帝，罪在不赦，曩屈常宪，贷与之生，屏之远方，固无还理，弃死贬所，岂不为宜!今先烈绍兴，年谷丰稔，铸鼎以安庙社，作乐以协神(民)[明]，嘉祥荐臻，和气浃洽，肆颁赦宥，覃及万方。兴言邪诬，久责遐裔，一夫失所，朕尚(测)[恻]然，用示至仁，稍从内徙。服我宽德，其革尔心。应岭南移荆湖，荆湖移江淮，江淮移近地，惟不得在四辅畿甸。」 
