<!-- { "loadSidebar": true } -->
十一月十二日，尚书仓部郎中黄祖舜言：「郡县有经制、总制二司，合收钱初无定额，只据逐年所收之数起发上供。昨来掊克之臣辄有申请辄：原作「辙」，据本书食货三五之二六改。，以十九年最多之数为定额，自是郡县骚然，民受其害。望申命宰执行下户部，乞自十九年之外，有稍高年分，或少损其数。」诏令户部将十九年后二十五年前取酌中一年立为定额，申尚书省。 
二十七年五月二十日，户部言：「奏保诸州经、总制无额钱物酬赏，类不多实。欲下诸路提刑司，今后逐一点勘，录令朱钞申审天头原批：「令，一作连」。。户部限五日回报，候报许，方得保奏。」从之。 
二十八年二月五日，诏诸路所收经、总制无额钱自今年为始，须管尽实分隶，依额发纳。至岁终，索旁照验，驱磨比较， 
      
开具州军所趁增亏数目、合得赏罚当职官名衔供申，从本部考实，依法赏罚施行。提刑司不为开具，或将合罚去处隐庇，即具本司当职官，申乞朝廷重行黜责。 
三月二十八日，户部言：「诸路州县二税畸零剩数，乞依旧作总制窠名起发。」从之。 
二十九年六月二日，荆南府通判张震言：「管下公安、石首县首：原作「守」，据本书食货三五之二六改。、建宁镇三处税场已行减罢，兼自凋瘵以后，民力未复[乞]除豁经制总、制钱四千六百九十六贯七百五十七文。」户部言：「荆南比之其它路分州军不同，若依额起发，切虑无可收趁。欲下本路提刑司取见诣实，除豁施行。」从之。 
七月十五日，右正言都民望言：「乞申命有司契勘近年并罢税场及免纳过税数目，许令除豁年额经、总制钱。」从之。 
三十年二月二十九日，诏：「经、总制钱诸路一岁亏及二百余万缗，令提刑司检察，将诸州公库不许违法置店卖酒，日下改正住罢。其巧作名目，别置军粮酒库、防江酒库、月桩酒库之类，并省务寄造酒及帅司激赏酒库应未分隶经、总制去处，并日下立额分隶，补趁亏欠元额。仍自今年为始，须管从实拘收，限次季孟月二十五日以前差官管押离岸，不得于帐状内存留见在，却称见行起发，故意作弊，务要岁终敷趁足额。如日后尚敢循习违戾天头愿批：「习，一作袭。」，致依前亏欠，州县委提刑按劾。如宪司依前不行觉察，许本部按劾施行。」 
五月二十一日，楚州言：「每岁合发经、总制钱二万七千 
      
四百余贯，缘自兵火后，百姓凋瘵，甚于他州，酒税课入绝少，乞将绍兴三十年夏季以后合发钱与免一年。」从之。 
八月十四日，臣僚言：「经、总制钱，多出于酒税、头子、牙钱分隶，岁之所入，半于常赋。然建炎以来，议者不一，或欲专委守臣，或专委通判，或又欲知、通同掌。所议既异，法亦屡更。自绍兴十六年咤李朝正言专委通判拘收，通判既以自专，咤得尽力，于是岁之所入，至一千七百二十五万缗。无何何：原作「可」，据本书食货三五之二七改。，议者妄有申请，二十一年十月始降指挥，命知、通同掌。通判既压于长官之势，恣其侵用，莫敢谁何。迄于九载，无岁不亏。欲望复举行十六年专委通判指挥，仍令就本厅置库，躬亲出纳，不得付之属官。如通判不能拘督，守臣违法占 ，不容分隶，仰提刑司常切检察，并许户部按劾，重寘典宪。」诏依诏：原作「照」，据本书食货三五之二七改。，内无通判去处，委签判掌管。 
十一月二十九日，户部侍郎兼权知临安府钱端礼言：「近承 命指挥，备坐臣僚札子，乞将绍兴十九年以后十年内经、总制钱取酌中一年之数立为定额十年，原作「十月」，据本书食货三五之二七改。。圣慈灼见其弊，下户部看详。缘前来已曾降指挥，止是申明行下逐路取索，么未与决。今来欲乞据本部按籍参照，依臣僚所乞，于十年内取酌中一年之数立定为额，行下诸路提刑司，如数拘催发纳，不管拖欠额数，庶几事有定论。【贴黄】称：又本部近将两浙东、西路秋季经、总制钱给历拘催，比对去年之数，增收二 
       
十四万余贯。今来既已立定新额，欲将近便路分依两浙路给历拘收，庶免失陷。」诏依。于是户部开具诸路军府元额并递年额，各随诸州军府数目，于内取酌中数，定为年额有差。 
十二月八日，上谕辅臣曰：「顷日臣僚论经、总制以十九年为额太多太：原作「大」，据《建炎要录》卷一八七改。，已降指挥。昨日黄应南又乞除放已前年分所欠积下钱数。卿等宜令户部具十年数内取其酌中者立为定额，仍比十九年数合减多少，十年内通欠若干。若不与除放及减岁额，恐虚挂簿书。又虑州县科敷取足，困弊百端。」宰臣陈康伯奏曰：「圣德宽明，灼见事源，谨领圣旨。」 
(二)[三]十一年五二日，诏婺州通判吕晋夫与展一年磨勘。以户部言：「谷考本州岛经、总制钱，亏欠五分以上。」故罚之，仍令催督起发，岁终别行比较么。 
八月六日，诏诸路州军未起二十六年、二十七年经、总制钱特与除放，所有二十八年以后拖欠之数，令提刑司督责补发。 
十月四日，试御史中丞、充湖北京西宣谕使汪彻言：「成闵一军人马支过经、总制钱，乞令行在至湖北官将今年一州统收之数拨下大军经由县分，通融支遣。所有借过人户钱，乞从县道将折纳今年以后本名诸色官物，却依旧于经、总钱内豁破。」从之。 
三十二年四月七日，淮南路转运、提刑司言：「淮东州军近咤贼马蹂践，其州军经、总制钱乞免分隶起发。」于是户部言：「旴眙军已降诏旨与免五年，泰州已免一年， 
       
楚州展免二年。」从之。 
十八日，安丰军言：「近缘贼马，未能就绪，所有每岁合桩发经、总制无额钱，难以桩收。」诏全行展免一年。 
孝宗干道元年十月十二日，臣僚言：「诸路州县出纳钱物，每贯收头子钱三十三文足。欲每贯添收钱一十文足，乞专委逐州军知、通拘收。」诏每贯添收钱一十三文省，充经、总制钱，委通判拘收入帐，通旧收钱七文，共二十文。仍将今来所添钱数别作一项，每季发纳左藏西库，补助经费支遣。 
十二月十四日，户部侍郎李若川等言：「诸路州军每年合发上供折帛经、总制无额等诸色钱，并系指准应副经常支用。其间多缘州军循习，截拨支使，窠名不一，委是侵损岁计。乞下诸州军，自干道二年为始，不许截拨，并仰各随窠名收桩，依条限起发。」从之。 
二年十二月五日，诏经、总制钱窠名繁多，若令守臣管干，恐不专一，今依旧令知、通同共拘催今：原阙，据本书食货三五之二八补。，县委令、丞管干。如无通判、县丞处，委自签判、主簿掌管。如任内所收钱限内起发，比额有增，依见行格法，知、通分拨酬赏拨：原作「授」，据下文八年八月四日朱儋上言改。。若比较有亏，依已降指挥责罚。仍令提刑司检察，如有侵隐、妄支，具姓名按劾。先是，臣僚言：「州郡经、总制钱多不及额，盖由专委通判、县丞，而州县之权实在守令。欲在州专委守臣，在县者责之县令，仍令提刑司严行觉察。」故有是命。 
三年三月十九日，浙东提点刑狱司言：「本路诸州军所收经、总制无额三色钱物，如收 
       
及额，各有立定酬赏，唯无额一色钱数最少，赏典最优。近年以来，多是将经、总制钱暗行那拨，苟求优赏，其经、总制之数，却致亏欠。乞自今应知、通陈乞无额钱物酬赏，须候本年经、总制钱依额数足，方许陈理。」从之。 
八年八月四日，新除度支郎朱儋上言：「经、总制钱，顷自诸州通判专一拘收，岁之所入，至一千七百二十五万缗。继命知、通同掌，而岁之所亏，至二百三十万缗。故曩者版曹之臣，以此奏陈专属通判。其后，又咤臣僚札子乞委守臣，于是有知、通同拘催，分拨酬赏之制。夫州郡钱物，掌患为守者侵取经、总制分隶之数，而多收系省，以供妄费，比经、总制专任通判之意。今使知、通同掌，则通判愈不得而谁何。乞将经、总制钱仍旧委之通判，而守臣不预。从之。既而户部尚书杨倓言：「若令通判拘催，专任赏罚，切恐守臣妄生异同，不能协力。乞照干道二年指挥，令知、通同共任责分赏。」从之。 
十一月六日，诏将干道四年、五年诸路州县拖欠未起上供经、总制等钱米，特与蠲放，日下销落簿藉，不得再有追理。如违，许民户越诉，监司觉察按治。从中书门下请么。 
十二日，权户部尚书杨倓等言：「诸州经、总制钱，依续降指挥，每月据所收钱数解发，限次季孟月二十五日以前起足。今次季终，尚有拖欠去处，乞许臣等将最违慢州郡官吏按劾。其前宰执、侍从领郡，亦例行奏闻。」从之。 
淳熙二年二月五日，诏 
       
知秀州张元成、通判黄师中各降一官，以宪司言经、总制钱比诸州亏额为多故么。 
三年四月十二日，户部言：「乞(照)[诏]诸路提刑，自今保明[知]、通经、总制赏，候任满，取见逐考所收钱别无亏少、起发依限，方许保明，从本部参考。如妄将不应合得酬赏保明，送所(收)属根勘，取旨行遣。其亏欠去处，依格对行责罚，庶革欺诞之弊。」从之。 
六月二十九日，户部尚书蔡洸言：「诸州岁发经、总制钱一千四百余万贯，近多亏欠。乞严饬诸路提刑司责州郡当职官吏，将合发经、总制钱尽实分隶，依额收桩解发，仍从本部觉察。如分隶不尽，比额亏者，具当职官姓名取旨。」从之。 
七月二日，执政进呈湖、秀州积欠经、总制钱最多。上宣谕曰：「赵师夔虽已去官，可并将上取旨。」后三日，户部具到严州淳熙二年分上供经、总制等钱六十八万余贯，并无拖欠，知州魏楫；湖州三年共欠四十三万余贯，知州赵师夔；秀州二年共欠二十五万七千余贯，知州周极。诏魏楫特转一官，与监司差遣；赵师夔、周极各降两官；严州通判张枃天头原批：「『张枃』下有脱落。」今按其下当接下文淳熙十年八月二十八日诏文「特与转一官」至淳熙六年九月十六日明堂赦文一段文字。。 
十八日，臣僚言：「诸路州县经、总制钱有咤灾伤减免及年深蠲放之数，而户部科拨下总领所，不曾豁除，总司督责如故。不唯扰民，亦误总司指准。乞与销豁蠲免。」诏户部有合蠲免者，不得衮同催扰。 
十月九日，诏：「(以)[已]降指挥，自今诸路提刑司保奏到知、通考内所收经、总制无额钱赏，委户部并司勋审会 
       
