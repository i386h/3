<!-- { "loadSidebar": true } -->
十二年二月二十一日「月」字原脱，据《宋史全文》卷二七下补。，殿中侍御史陈贾言：「国家财计之入，率费于养军，然军之隶卒伍者，所得常不能以赡给，而自将佐等而上之，则有至数十百倍之多。今以一军论之，自主帅而下，曰统制，曰统领，曰正将，曰副将，曰准备将，其员有定序，盖不容增其员而紊其职。今诸军额外员阙冗滥之费，姑取殿、步两司言之：殿司额外自统制而至准备将凡一百二十员，而数内护圣步军至添统制三员；步司额外自统领而至准备将亦一十八员。两司岁支除逐官本身请俸外，供给茶、酒、汤犹不下一十八缗。养军之须，固已不赀，而额外重费，又复如此，无惑乎财计之不裕也。且以增创额外，谓可储养将才耶 然诸军或有阙员，未见取之于此。若

      
谓其人不足以与采择，则高廪厚俸，自不宜轻以畀之。臣尝反复以思，不晓所谓。乞轸念国计，责实军政，将内外诸军额外名色，自今以往，一切(注)[住]差。其见在冗食之人，少赐甄别。如有可备军官之选，则存留，以俟正官有阙日补之。或其人不任使令，亦乞随宜澄汰，勿使浑杂，无补国事。」从之。
十三年十月八日，诏：「殿前司每岁认纳内库坊场钱四分为率，推免一分，仍与放一界。日后毋得再有陈乞。」

十二月九日，诏步军司差使案减贴司一人。以司农少卿吴燠请减冗食，下敕令所裁定，故有是命。

十四年六月七日，诏马军行司今后不得仍前私借人马舟船。如有违戾，重作施行。从添差两(淅)[浙]西路安抚司准(条)[备]将领张师孟请也。

九月十五日，诏三衙、江上诸军都统制司添差属官，并依建康府已得指挥，更不差人。其差下人，从省罢法。先是，四月十二日，建康都统制郭钧等言，本司添差属官，所请供给占破白直官兵等数多，实难应办。诏除见任添差人令终满今任，日后更不差人。至是枢密院检坐诏旨奏闻，故是有命。

十五年正月二日，殿前副都指挥使郭棣言：「马军司及四川、江上诸军都统司属官内，皆有主管机宜文字一员，唯本司未有上件差置员阙，止有书写机宜文字。乞依马军司及四川、江上诸军帅司例，差置主管机宜文字一员。其见任并已差下人，并改作上件称呼系衔。所有书写机宜文字，乞用建康都统司体例辟置亲属

      
一次，庶几可委以心腹，令掌管军机利害文字，委是两便。」从之。
八月十七日，殿前副都指挥使郭钧言：「本司潜火官兵并牙兵等人，昨降指挥，于策选锋军差定官兵八百人，分作两番使唤。照得所差牙兵当时系于步军三将摘拣到强壮人充应，今措置，将见使唤潜火、牙兵存留人一百人，发下七百人归策选锋军将队收管，趁赴教阅。其阙，欲令神勇军旧牙兵队内抽摘二百人，及选锋前军、右军、游奕军、左军、后军差三百人，共六百人，分作三番使唤。及于诸军差不入队二百人应副诸杂役使，庶几各于军将不致妨废教阅。及□新差到牙兵支给船家钱，移就本司廨舍后寨内及钱湖门外寨内居住。」从之。

绍熙元年十月十六日，臣僚言按以下奏文与前淳熙十二年二月陈贾奏全同，未知何故。：「诸军额外员阙冗滥之费甚于州县，姑取殿、步两司言之：殿司额外自统制而(制)[至]准备将凡一百二十员，数内护圣步军至添统制三员；步司额外自统制而至准备将亦十八员。养军之须，固已不赀，而额外重费，又复如此。乞将内外诸军额外名色一切(注)[住]差，其见在冗食之人，如有可备军官之选则存留，以俟正官有阙日差补。或其人不任使令，亦乞随宜澄汰。」从之。

二年六月七日，诏：「访闻殿、步司战马，百司官吏辄行私借乘骑，显属违戾。仰主帅日下禁止，毋得 情应副。如或仍前借差，具名闻奏。」

四年十二月十一日，殿前副都指挥使郭杲言：「诸班直

      
行门长入祗候宫殿打伞击鞭年代上名等居班，祖宗着令为阶级、次序，如有侵犯，当时斟量轻重，照条(继)[断]罪。近有祗应年满，合该出职换官之人，于引见推恩授赐讫，未授告命间，辄敢挟念日前私恨，恃赖已换官，离班在外，寻觅旧管合干人并上名等，雠恨欺陵，甚者至于殴打，委是有坏纪律，使见在班人观望循习，利害非轻。乞今后如有似此之人，许从本司收领，具录情犯，申明朝廷取旨，责降施行。庶几换官之人有以畏惮，不致败坏禁班纪律。」从之。
庆元四年十一月十二日，臣僚言：「递年以来，三衙人吏专以经营差充奉使及接送伴所引接、书表司等职事，盖是军中财赋、兵帐、军器及朝廷施行等事，皆知子细，往往漏泄，以(圆)[图]厚利，至有一年之内，凡遇接送使人，皆在抽差之数者。检照指挥，百司吏人皆可抽差，何独必欲三衙吏人使令 兼闻虏使寻常所带书表之属，例不得过三次，盖亦是关防人情密熟之弊。乞札下三衙帅臣，今后不得发遣吏人往奉使所及接送伴所。虽指名踏逐，仰备坐今来约束指挥回报，不得发遣。」从之。

嘉泰元年十一月三日，宰执进呈：「殿帅郭倪乞拨丰储仓米一万石，冬至前支散口累重大官兵。已得御笔，依谢深甫奏。殿司若欲额外(俯)[抚]存军士，主帅自合措置，不应请于朝廷。兼自来无此例，今若开端，后必为例。」上曰：「极是。如郭倪奏陈欲将雄 及军中

      
子弟招填 用，有坏孝宗法度，诚为难行。」深甫奏：「此一事利害极大，前后帅臣专欲以此市恩，不知坏国家法度。陛下圣明，洞知底蕴，天下事一一留圣意如此，天下亦不难治。孝宗家法，万世当守。今借拨米事，冬节已近，且与权借拨一万石。候来春依数籴还，日后不得为例。」
嘉定二年二月一日，枢密院言：「殿前司、步军司申，都城火政最为急务，大内与太庙、三省尽在府城南隅，每遇忌辰，两司管军悉赴景灵宫行香，设有风烛，救排非便。欲乞自今后忌辰，令殿前步军司管军分轮一员诣景灵宫行香，一员专一祗备不测，庶几缓急不致误事。」从之。

八年十二月十二日，殿前司言：「准枢密院札子，检会知梧州郑炎奏：『比年以来，往往军帅多以胥吏备数，一(且)[旦]遽补官，未几又躐进，其奸则足以欺罔，其贪则足以 剥，士卒之心不平，莫不深被其害。皆军帅 一时之颜情，而不知军旅之为重。欲乞自今以往，胥吏非有军功，不许径补军官。』照得三衙、江上诸军胥吏，系于各军差拨充应，自后军帅倚为腹心，每遇差除，即乞改拨，随行不久，便与升差职事。虽有前项指挥，在朝无籍可考。合行措置，札付本司，开具本司及诸军统制、统领、将队司等处见今充役胥吏职位、姓名、所请钱米等数目，行下所属，令行置旁批勘，却减落兵籍。日后如遇开收升转，并仰具申枢密院。本司照得差军马军行司等

      
人专一掌行应(千)[干]军务事件，从来于诸军选择谙晓书筭行移之人充应，所行一事一件，动干军政，实为利害。盖缘名籍各隶逐军将队所管，若将逐人于本司兵帐兵籍内令项批出，不唯革绝妨嫌，日后亦无假借差之弊。仍将合得诸般请给、衣粮、大礼赏给，其余非泛赏给等，并照大军例支给，及照逐人见请例，于各军历内分擘，别立偏帐，委官帮勘，按旬依宣限支请俵散。遇有功赏、转资请等，照应资格循例转行。其名籍更不隶军将队所管，从便居住。如有阙额，许于诸军踏逐差填。或有因事替罢之人，乞存留在司别役，许令遇赦牵复。今开具见管人数、职次、请给则例：马军司提点文字一名，见阙；点检文字元管二名，见阙一名，见管一名，正额 用白身，日请食钱三百文，口食米三升，大礼赏二贯文例。诸案职级元管二名，见阙一名，见管一名，正额 用白身，日请食钱三百文，口食米三升，大礼赏二贯文例。诸案：吏曹案元管一十三人，见阙贴司一名，见管一十二人：主押二人，一名旧管 用白身，日请食钱三百文，口食米三升，大礼赏二贯文例；一名额外 用守阙进勇副尉，日请食钱二百五十文，米二升，大礼赏二贯文例。手分五人，一名正额 用进勇副尉，日请食钱三百文，米三升，大礼赏二贯文例；一名额外 用守阙进勇副尉，日请食钱二百五十文，米二升，大礼赏二贯文例；
      
三名并系额外 用白身，日请食钱一百文，米二升五合。每月折麦钱七百二十文七：原无，据下文补。，粮米三斗，春冬衣绢各二疋，冬加绵一十二两，大礼赏一十五贯文例。贴司见管五人，并额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。兵马案元管一十四人，见阙贴司二人，见管一十二人：主押二人，一名正额 用守阙进勇副尉，日请食钱三百文，米三升，大礼赏二贯文例；一名额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。手分见管六人，四人并正额 用白身，日请食钱三百文，米三升，大礼赏二贯文例；二人并额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。贴司见管四人，见阙二人，一名旧管 用白身，日请食钱三百文，米三升，大礼赏二贯文例；一名额外 用守阙进勇副尉，日请食钱二百五十文，米二升，大礼赏二贯文例；二人并额外 用白身，日请食钱一百文，米二升五合。每月折麦钱七百二十文，粮米三斗，春冬衣绢各二疋，冬加绵一十二两，大礼赏一十五贯文例。仓推案元管一十三人：主押二人，内一名系
      
