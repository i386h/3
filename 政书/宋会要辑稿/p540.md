<!-- { "loadSidebar": true } -->
徽宗元符三年四月十一日，尚书左仆射章惇等请以十月十日为天宁节。从之。时已即位未改元。十月天宁节，群臣及辽、夏使上寿于垂拱殿，以谅闇赐辽使宴于都亭驿。建中靖国元年、崇宁元年亦如之。崇宁二年、三年、四年、五年、大观元年、二年、三年、政和三年、四年、五年，并阙。 
大观四年十月天宁节，群臣上寿于紫宸殿。宣和二年、四年宴并阙。 
政和元年十月天宁节，群臣、辽、夏国使上寿于紫宸殿。十二日，大宴。六年同。 
二年十月天宁节，群臣上寿于紫宸殿。十二日，大宴。宣和元年、五年并同。
七年十月天宁节，十二日大宴。上寿仪阙。 
八年十月天宁节， 臣及辽使上寿于紫宸殿。十二日，大宴。 
宣和三年十月天宁节，群臣及辽使上寿于紫宸殿。阙宴。 
六年十月天宁节，群臣及高丽、夏国使副上寿于紫宸殿。十二日，大宴。 
七年十月天宁节，群臣及金国使副上寿于紫宸殿。十二日，大宴。 
钦宗靖康元年二月二十六日，宰臣吴敏率文武百僚上表，请以四月十三日为干龙节，从之。四月十三日干龙节，百官上寿，赐宴于紫宸殿。 
高宗建炎元年五月六日，宰臣等上言，请以五月二十一日为天申节。从之。五月天申节，群臣诣东上合门拜表称贺。先是，有诏曰：「朕承祖宗遗泽，复托士民之上，求所以扶危持颠之道，未知攸济。念二圣之鸾舆在远，万民失业，将 
      
士暴露，百官有司靡所底宁，夙夜痛悼，几废寝食。倘可以复二圣而保生灵，朕不爱身，其敢自丰殖以重国祸 况以眇躬之故闻乐饮酒以自为乐乎 非惟深拂朕志，寔增感于朕心。所有将来天申节百官上寿常礼，可令寝罢。当体朕意，毋复有请。」至是止就佛寺启散祝寿道场，诣阙、合门或后殿拜表称贺而已。二年、三年、四年、绍兴二年、三年、四年、五年、六年、七年、八年、九年、十一年、十二年，并如仪。 
绍兴元年五月天申节，群臣拜表称贺如仪，启散道场祝香。以隆佑皇太后初崩，不举乐。 
十年五月天申节，群臣拜表称贺如仪，启散道场祝香。以遣使迎护徽宗皇帝、显肃皇后梓宫，不举乐。 
十三年五月天申节，枢密已下诣垂拱殿，次宰臣率百僚诣紫宸殿上寿，赐酒三行，退。次赴明庆寺满散道场，赐斋筵于尚书省。后二日，大宴集英殿。先是，臣僚上言：「陛下图济中兴，而诞圣盛仪，其可不举行之 望许有司一遵旧制，百官得以捧万年之觞，寔天下幸甚。」诏令礼部、太常寺讨论，故从其请，至是始复上寿之礼。 
十四年五月天申节，宰臣率文武百僚、金国使副并诣紫宸殿，上寿、赐酒、斋筵、锡宴并如前仪。十五年、十六年、十七年、十八年、十九年、二十年、二十一年、二十二年、二十三年、二十四年、二十五年、二十六年、二十七年，并如仪。斋筵徙于贡院，人使就驿赐晏，以两府押伴。 
二十(五)[八]年五月天申节，文武百僚、金国使副上寿如仪。 
二十九年，上寿、赐酒、斋筵如仪。锡宴并以雨改垂拱殿。 
三十年五月天申节，文武百僚、金国使副上寿如仪。以显仁皇后服制中，罢斋筵、锡宴，就驿赐人使御筵，开启满散，不举乐。 
三十一年五月天申节，以钦宗皇帝讣音，免上寿拜表，罢斋筵、锡宴，就驿赐人使御筵，开启满散，不举乐。三十二年以钦宗皇帝小祥，并如此制。 
绍兴三十二年孝宗已即位未改元。八月二十六日，宰臣陈康伯等上言，请以十月二十二日为会庆节。从之。十月会庆节，百官赴文德殿拜表称贺，以车驾诣德寿宫起居，时以钦宗服制免上寿。 
隆兴元年十月会庆节，亲王、枢密使已下赴垂拱殿，宰臣以下赴紫宸殿，上寿、赐酒并如仪。权不作乐，免排宴。二年同。上寿仪注已具《中兴会要》。 
干道元年十月会〔庆〕节，皇太子、亲王、枢密使已下上寿垂拱殿，宰臣以下及金国贺生辰使副上寿紫宸殿，作乐如仪。二十六日，大宴集英殿。自是至九年皆同，惟三年以会庆节在郊祀大礼散斋之内，上寿权免作乐。时已有旨，二十四日赐宴，以使人病不能赴，改用二十六日。自二年至九年，仍用二十四日。
 礼 宋会要辑稿 礼五七 节 
      
节
【宋会要】
      
绍熙五年重明节，上诣寿康宫起居，宰臣、文武诣宫拜表贺。时以孝宗服制免上寿。庆元元年亦如之。 
庆元二年重明节，上率文武百寮诣寿康宫起居上寿。是日恭承太上皇后圣旨，为太上皇帝圣体未甚痊安，特免。 
三年重明节，太上皇帝圣旨，为脏腑，皇帝免到宫。是日，宰臣率文武百僚诣寿康宫拜表贺。 
四年重明节，太上皇帝圣旨，皇帝免到宫。是日，宰臣率文武百僚诣寿康宫拜表贺。 
五年重明节，上诣寿康宫起居上寿，如宫中之仪。宰臣、文武百僚诣宫拜表贺。 
绍熙五年七月六日，礼部、太常寺言：「重明圣节以至尊寿皇〔圣〕帝丧制，乞依典故，三省、枢密院官依旧分日开启满散道场，常服黑带立班，不用乐。」从之。 
八日，礼部、太常寺言：「重明圣节，依礼例止合开启满散道场，即不合排宴作乐。乞令有司下诸路州军等处施行。」从之。 
二十三日，礼部、太常寺言：「已降指挥，禫除后每遇朔望，(郡)[群]臣并朝临奉慰。将来重明圣节内，枢密院官于八月一日赴明庆寺开启，至九月一日满散，即有相妨。乞改用七月二十八日开启，至八月二十八日满散。」从之。 
八月二十五日，礼部、太常寺言：「重明圣节上寿，以大行至尊寿皇〔圣〕帝梓宫在殡，依典礼免上寿，宰执率文武百僚常服黑带，诣泰安宫拜表称贺。」诏恭依。 
庆元二年二月五日，礼部、太常寺言：「将来重明圣节，皇帝率文武百僚诣寿康宫上寿，乞用九月一日行上寿之礼。」从之。 
四月六日，礼部、太常寺言：「已降指挥，重明圣节皇帝率文武百僚诣寿康宫，用乐、上寿，权用九月七日，上寿仪乞令御史台、阁门、太常寺参照修定施行。」从之。 
七月二十四日，诏重明圣节后二日礼例，就寿康殿排设大宴，恭承太上皇帝圣旨权免。三年亦如之。 
八月二十七日，殿中侍御史兼侍讲姚愈言：「窃见宰执率文武百僚文德殿拜表，请皇帝自九月七日因重明圣节诣寿康宫上寿举乐，此盖仰体陛下事亲尽孝之心，俯竭臣子尊君敬上之义，国家典礼之至大者也。后准省札，文武臣权用九月六日赐斋筵于贡院。臣检照向来天申圣节五月二十一日上寿，至二十二日赐御筵于贡院；会庆圣节十月二十二日上寿，至二十三日赐御筵于贡院。皆用上寿之次日，方始赐宴。今来重明圣节系是用乐之始，九月六日太上皇帝、皇帝陛下犹未听乐，若于是日先赐宴用乐，至初七日方始上寿，则臣下听乐乃在君父之先，其于礼仪实为未便，臣子之心，局蹐不安。乞将赐御筵日分照旧来体例，改用上寿之次日。」从之。 
三年五月十八日，礼部、太常寺言：「重明圣节，依礼例合用乐，开启满散道场及排宴，乞 
      
令有司下诸路州军等处，依此施行。」从之。 
八月二十三日，诏寿康宫上寿，受盘盏奉酒右丞相京镗，复受盘盏参知政事兼知枢密院事谢深甫，承旨宣制参知政事何澹，奏礼毕签书枢密院事叶翥，殿中监吏部尚书兼给事中许及之，殿中少监兵部尚书刘德秀。 
四年七月十三日，礼部、太常寺言：「重明圣节系在宪圣慈烈皇后服制之内，是日皇帝诣寿康宫起居，如宫中之仪。次宰臣率文武百僚拜表称贺。」从之。 
淳熙十六年二月二十一日，宰臣等上言，请以九月四日为重明节。从之。 
五月十二日，诏今年重明圣节，并乞依会庆圣节礼例，诸路州军止开启满散道场，不许排宴，亦未合用乐。自来年以后用乐。 
六月二十六日，诏重明节依条宰臣、执政官等合该进马，并该进奉上寿(合)[金]酒器、银香合、马臣僚，并与权免今岁进奉。绍熙元年至四年同。 
七月五日，礼部、太常寺言：「已降指挥，九月二日至五日并系不御前殿日分，今乞用九月一日行上寿之礼。」从之。 
八月二十四日，礼部、太常寺言：「照得自来圣节使人到阙上寿，系于集英殿作大宴，今来重明圣节，合于集英殿作大宴，权不用乐、簪花。」从之。 
九月四日重明圣节，枢密使以下上寿垂拱殿，宰臣以下及金国贺生辰使副上寿紫宸殿，作乐如仪。十一日，大宴集英殿。绍熙元年、二年，以值雨改宴垂拱殿。 
绍熙元年七月二十一日，诏重明节斋筵今年权免，三省官满散改用九月六日，今后准此。 
八月七日，太常寺言：「九月十日季秋祀上帝，依礼例前三日致斋，皇帝不游幸，不作乐。所有九月七日重明圣节上寿，系在祠官致斋之内，有妨作乐。」诏依治平二年典故作乐。 
十月一日，诏臣僚等每遇会庆圣节，可依格与合得恩赐，其重明节更不给赐。 
绍熙五年九月十七日，学士院改撰圣节名曰瑞庆。从之。先是，宰臣请以天佑为名，至是诏改焉。 
绍(兴)[熙]五年八月二十三日，枢密使赵汝愚言：十月十九日天佑圣节，是日系不御前殿日分，乞用十八日行上寿之礼。依礼例，前一日三省、枢密院官分日诣明庆寺启建道场，不作斋筵及不作乐。」从之。 
十月十八日，诏：应系诸州军进瑞庆圣节功德疏、香合，并权免进奉。 
嘉泰二年七月三日，礼部、太常寺言：「今岁瑞庆圣节，诸路州军等处依例止合开启满散作道场，即不合排宴，亦不合作乐。」从之。以光宗皇帝大祥内故也。嘉定元年，以成肃皇后大祥，亦如之。 
八月二十六日，诏将来金国贺瑞庆节使人到阙，以光宗皇帝禫祭之内，国乐未举，殿幄陈设等颜色，照嘉泰元年体例排办。 
二十八日，礼部、太常寺言：「瑞庆圣节 
      
上寿，乞权免大宴，就驿赐人使御筵，不用乐。」诏依，仍免上寿。依典故文武百僚及使人并诣文德殿拜表。
九月十四日，诏：瑞庆节，宰臣、执政官等合该进奉上寿金酒器、银香合、马臣僚，并与权免今岁进奉。 
三年十月七日，礼部、太常寺言：「瑞庆圣节，三省官赴紫宸殿上寿。茶酒毕，赴明庆寺满散，次赴贡院斋筵。乞依天申圣节体例，改就十月十九日赐御筵于贡院。」从之。 
四年十二月二十七日，礼部尚书萧逵、礼部侍郎李壁言：「伏见瑞庆圣节赐宴，伶工读致语至皇帝陛下处，群臣列坐自如，直至口号，方各起立，揆之礼分，深所未安。乞今后圣节及贺正等锡宴，遇读致语至皇帝陛下处，群臣并端笏起立。」从之。 
