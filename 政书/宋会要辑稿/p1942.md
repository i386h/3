<!-- { "loadSidebar": true } -->
正今日所宜先者也。愿诏执事参取国朝旧规，酌以元丰新到或更加选授，以补阙员，或兼以他官权领着撰，庶几早见就绪。」诏依奏，宣德郎、秘书省正字刘焘权兼着撰。 
政和六年七月十三日，诏：「著作局修进《神宗皇帝日历》，今已成书了当，可取索合干官吏，比附推恩。内经进书人吏特许陈乞，令勾当三馆、秘阁官承受进入。」取到著作局状：「除人吏已具姓名牒当三馆秘阁官外「当」上疑脱一「勾」字。，今具见进并前修日历官下项：一、成书见进书官奉议郎、守秘书省著作佐郎李敦义，奉议郎、秘书省著作佐郎韩敦信，承议郎、行秘书省著作佐郎徐遹。」诏各特转一官，余各减三年磨勘。谭稹、陈良回授有官有服亲。内身亡人更不推恩。 
八年闰九月一日，御笔：「秘书省日历案首进《崇宁日历》，可依下项推恩：提举官宣和殿大学士、中奉大夫、上清宝箓宫使、兼神霄玉清万寿宫副使、兼侍读蔡攸第一等，修书官承议(官)[郎]、著作佐郎李敦义，宣教郎、守著作郎盛并，朝奉郎、行著作佐郎韩敦信、胡国瑞、倪焘、吴次宾、汪藻、樊察、张忞，承受官拱卫大夫、康州防御使、直睿思殿冯浩各转一官。」 
宣和二年八月二十二日，中书省言：「检会内降札子，在京修书去处数编修秘书省日历所见在官吏并罢此句疑有误。，令逐处官兼管。契勘秘书省日历所系日历案，秘书省供，本省日历案系是元丰国史案，官制奉行，系除著作郎、著作佐郎专 
      
管修纂日历之事，亦无定(员)书七人。」诏并依元丰法。 
《建炎日历》。晁氏曰：宰相汪伯彦撰，记太上皇帝登极时事。陈氏曰：叙元帅开封至南都践极。 
高宗绍兴元年四月，以修日历所为名。三年十一月，以修国史日历所为名。四年五月，以史馆为名。洎十年二月，史馆依旧制并归秘书省国史案。是年四月，复今名，以宰相提领史职。凡日历事，长贰通与修纂。吏额：点检文字一人，书库官九人，楷书一人，通以秘书省人兼之。 
高宗绍兴元年四月八日，诏修今上皇帝日历，以修日历所为名。同日，诏：「省曹、台院、寺监、库务、仓场、诸司被受指挥及改更诏条，并限当日录申修日历所。月内无即于月终具申。其取索急速者限一日，余皆二日。如追呼人吏，限当日赴所。已出者次日，展限不得过三日。违限及供报草略者，从本所将当行人吏直送大理寺，从杖一百科罪。」 
七月九日，诏长贰通行修纂日历。以秘书少监程俱言：「见今独员，缘长贰于条不与修纂，欲准元丰故事，著作官阙，从本省时暂牒校书郎或正字兼权。所贵不废取会编修。」故有是命。 
三年二月十六日，诏：「著作郎、佐郎权各以一员为额。」(复)[从]臣僚请复置也。 
六月二十七日，诏尚书左仆射吕颐浩兼提举修国史。时修纂日历，中书舍人张纲言：「秘书省权轻，关会难集。」及秘书少监孙 
      
近言：「《会要》：景德二年王旦为相，领史职。乞以宰府提举。」故有是命。 
七月六日，诏：「日历所取会太史局事迹，特许供报，仍依旧每月供申。」 
八月二十三日，诏：「修日历，令侍从官带史馆修撰，余官带直史馆、史馆检讨，若著作郎、佐郎官，依元丰例差郎官兼领。」 
是年十月六日，以祠部员外郎虞澐兼秘书省著作郎，礼部员外郎舒清国兼秘书省著作佐郎。 
十一月十六日，诏日历所以修国史日历所为名。以秘书省言：「日历、国史自祖宗以来系本省史馆掌修，以宰相监修。元丰官制后，别置国史院或实录院，而日历归秘书省国史案，其所修日历系史馆旧制。」故有是命。 
十二月六日，诏右仆射朱胜非差监修国史。本省条具：应申奏文字，监修国史官系衔、书押；行移取会，著作郎佐以上至修撰官并系衔、书押；取会帖子，依旧押著作佐郎。都进奏院差进奏官一名，步军司差看管兵士十名，本省招募衣粮亲事官二名，院子四人，仪鸾司二人；翰林司除本省一名，贴差一名；御厨工匠除本省二名，贴差二名；监修国史供检文字二人，楷书六人；史馆修撰官下各楷书二人；直史馆、本省长贰、史馆检讨、著作郎、佐郎各楷书一名、点检文字一名，书库官六人，杂务书库官二人，供检书库官二人，楷书十人。其专知官、库子并就差本省人吏相兼祗应。」并从之。 
四年二月十八日，诏修书官吏依例 
      
各破御厨食一分有差。监修史第一等，史馆修撰、直史馆、本省长贰第二等。史馆检讨、著作郎佐第三等。供检文字、点检文字、书库官第八等，楷书第十一(第)[等]。候开局修书日支破。从监修朱胜非之请也。 
二十七日，诏修史馆不差破供检文字、楷书，许就差本司人相兼。从著作佐郎孔端朝之请也。 
三月二十六日，诏国史日历所将见取会到文字先次修纂，候有逐旋修入。从史馆修撰(纂)[綦] 礼之请也。 
四月十五日，诏监修国史官每月定日过所。同日，诏供检文字于三省提点点检礼房都录事至书令史每省共差二人。 
五月十一日，资政殿大学士、左中奉大夫、提举亳州明道宫颜岐，龙图阁直学士、朝请大夫致仕路允迪各以省记《建炎时政记》史槁上之，诏送修国史日历所。先降诏自建炎元年五月十一日以前时政记令见在宰执省记，编类闻奏。岐、允迪各以省记已进史槁上焉。 
十四日，诏日历所关内东门司取会禁中应(山)[出]纳更改事务，并许供报。 
十九日，诏监修国史官合差引接二人，许于本厅直省官内就差，依本所楷书例，各支破第十一等食一分。 
二十四日，诏国史日历所以史馆为名。 
六月二十四日，诏史馆依旧制置编修校勘官。 
五年闰二月二十七日，诏史馆编修校勘官各差破楷书一人。 
四月三日，诏史馆编修校勘官依例支破第三等御厨食 
      
二分。 
八月十三日，诏：「史馆修纂日历，已差三省供检文字四人。今重修两朝正史、实录，取会文字，三省各添差二人。」从修撰范冲等之请也。 
十一月二十三日，诏三省都录事充史馆供检文字，每省各减二人。 
六年九月十七日，诏史馆修撰范冲扈从巡幸，其文字令见供职官校勘，差人送至行在看详，就呈监修发回。 
七年闰十月十四日，诏史馆见修纂圣文仁德显孝皇帝日历，依实录体格攒类，仍以实录为名。先是，本馆言：「修纂日历，以事(繁)录，格目尤详。今本末不全，编次无日。」故有是命。 
八年四月九日，诏秘书少监尹焞特免史馆并日历事。以焞兼崇政殿说书也。 
十年二月二十二日，诏史馆依旧制并归秘书省国史案，以著作郎佐郎修纂日历。先是宰臣秦桧请下有司讨论史馆建并之制，至是礼部看详依元丰旧制，归国史案。遇修正史，即置国史院；遇修实录，即置实录院。所有见今史馆官各罢归元来去处。其见修渊圣皇帝并今上皇帝日历，仍命宰相提举，以监修国史系衔，实录院以提举实录院系衔。从之。 
四月二十八日，诏日历所依绍兴三年十一月十七日指挥，以国史日历所为名。秘书省著作佐郎〔王〕杨英言：「国史案掌修日历，有合取会文字，只以国史案移文，诸处视为不急，不即报应。」故有是命。 
十三年二月二十四日，诏：「国史日 
      
历所见修成日历共一十五年零五个月，计五佰九十卷，并书皇太后回銮本末官吏各转一官资，监修国史秦桧依昨编修《大观六曹寺监通用条法》成书体例推恩。」 
二十一年九月三日，诏国史日历所编修《宰辅拜罢录》。 
二十六年六月二十二日，诏日历所将去岁以前日历重加是正。先是，正字张孝祥言：「恭惟陛下政事号令蔽自睿断，故相或能将顺赞襄而已，惧其作时政记亦如《王安石日录》，专用己意，掠美自归。」故有是命。 
二十八年九月九日，诏国史日历所修纂《神宗皇帝宝训》了毕，接续修纂《哲宗皇帝宝训》。 
二十九年八月二十四日，诏：「史馆修撰检讨官更不差置，其日历属秘书省国史案。宰相监修国史，其都大提举及承受官并罢。吏人许存留二名充国史案，其余元系秘书省吏人兼管，合还本省，更不支添给食钱。」以给舍裁定也。 
三十年五月十六日，诏国史日历所于元额人吏数内从上留一半，其月给折食钱并依诸局例。以上《中兴要会》。 
孝宗绍兴三十二年已即位，未改元。六月二十一日，诏尚书左仆射陈康伯监修国史。自后不书。 
七月七日，国史日历所言：「本所见修《太上皇帝日历》，依已降指挥，自建炎元年五月一日以后重行修纂，乞以《太上皇帝日历》为名。今上皇帝登极修纂日历，合自绍兴三十二年六月十一日起修，合要今上皇帝始生符瑞及初封、进 
      
封、出阁以至登宝位及藩邸盛德事迹，并应干合照修文字。欲乞朝廷札下随龙祗应官属及藩邸旧僚编类申所。」并从之。 
同日，国史日历所言：「本所修进《太上皇帝日历》，并修纂《今上皇帝日历》合行事件：一、修纂《太上皇帝日历》，其三省、中书门下省时政记并枢密院时政记圣语及后省起居注内未降下月分，乞下逐处催促施行。一、修纂《太上皇帝日历》，见阙绍兴二十八年七月至三十二年六月御殿排日，乞下合门疾速编排，送所照修。一、文臣自宰执至卿监，武臣自使相至刺史，未曾立传共七佰七人。虽已蒙朝廷行下礼部开具姓名， 往所在取索墓志、行状，至今并未见搜访到所。乞再下礼部催促。一、修纂日历，全藉内外官司每日被受指挥照修，往往将紧要名件漏落不报。乞下六部及令逐部行下合属去处，将被受圣旨指挥及改更诏条事件书写全文关报。仍每季从本所取索圣旨簿点对，内有漏落名件，将本处当行人申取朝廷指挥施行。一、窃见谏院见有诸百官司报灾受指挥案沓，乞许依玉牒所体例移文逐旋关借参修。」并从之。 
孝宗隆兴元年四月三日，秘书少监胡铨等言：「国史日历所修纂《(上)[太]上皇帝日历》，合要应干照修文，方节次申明朝廷札下，至今未见发到。窃虑积压月日，今欲自登宝位先次起修。仍乞札下催促，候发到上件所要文字，同时政记续行 
      
修入。」从之。 
五月十九日，诏编类圣政所并归日历，依旧宰臣提领。其检讨官二员，以馆职兼。仍令日历所人吏充行遣。从右谏议大夫王大宝等议也。 
