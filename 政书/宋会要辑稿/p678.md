<!-- { "loadSidebar": true } -->
      
震武城
湟州震武城，政和六年以古骨龙城改。
 方域 宋会要辑稿 方域八 诸城修改移并\qf上\Qf 安羌城 
      
安羌城
宣和六年以溢机堡改。
 方域 宋会要辑稿 方域八 诸城修改移并\qf上\Qf 兰泉废城 
      
兰泉废城天头原批：「熙河路。」
元丰四年九月十三日，熙河路都大经制司言：「收复兰州。兰州古城东西约六百余步，南北约三百余步。大兵自西市新城约百五十里市新城：原作「使新」，据《长编》卷三一六改、补。，将至金城，有天涧五六里，仅通人马。自夏贼败衄之后，所至部族皆降附，今招纳已多，若不筑城，无以固降羌之心。见筑兰州城及通过堡，已遣前军副将苗履、中军副将王文郁都大主管修筑，前军将李浩专提举。」从之。 
元丰六年五月二十日，诏：「兰州展筑北城，其南城若依旧则城围太广，难于守御。若平居多置守兵，又耗蠹粮食。候展筑北城将毕，即废南城。」
 方域 宋会要辑稿 方域八 诸城修改移并\qf上\Qf 萧关县废城 
      
萧关县废城天头原批：「熙河路。」
      
元丰四年十一月初九日，上批付卢秉曰：「张大宁奏，乞城萧关故城，以为根蔕。(或)[成] 已见力于熙河，自城兰州及展置戍垒之后，羌人相继降附者已数万帐，迨今 顺，接迹不绝，卿其早图之。」
 方域 宋会要辑稿 方域八 诸城修改移并\qf上\Qf 平夏城 
      
平夏城天头原批：「泾原路。」
平夏城，旧石门城，绍圣四年改，大观二年改为怀德郡。 
绍圣四年九月二十七日，泾原路经略使章楶奏：「昨进筑平夏城，首先与臣议论并应副军兴提举官，并功效显著，乞优赐推恩。」诏转官、循资、减磨勘年、升擢差遣有差。 
元符元年二月十四日，枢密院言：「近降指挥，令章楶、锺传等相度平夏城会合三路兵马修筑。今据章楶、锺传奏，候计置粮草及守城之具足备，或乘春草长茂，伺隙进筑，乞且依已降朝旨，各于本路进筑，候有间隙，即依朝旨施行。续据锺传(中)[申]到渭州与章楶论议，正原等处进筑无不合，天都一带无不合。天都一带无草，(后)路自合先次兴筑，须于旬日之内了当。其没烟峡口至平夏城止二十里，熙河青南纳心去巅耳关不远，斟酌机会，乘此修筑，一面从长施行。仍仰章楶于新筑三城寨增置粮草足备，可以兴举，即关报锺传，依所降朝旨，会同三路兵将进筑没烟后峡、正原等处。」诏令章楶、锺传遵依施行，如逐路利害不同，听各具所见以闻。
 方域 宋会要辑稿 方域八 诸城修改移并\qf上\Qf 罗兀城 
      
罗兀城天头原批：「鄜延路。」
      
熙宁三年三月十八日，诏：「罗兀城宜令赵相度，如不可守，令弃毁讫奏。河东所报探西贼水军，恐于石州渡河，令吕公弼过为之备。抚宁失陷人，令经略司按实，具数闻奏。罗兀城滨草堡，令转运司更不得运粮草前去。」
 方域 宋会要辑稿 方域八 诸城修改移并\qf上\Qf 蕃市城 
      
蕃市城天头原批：「以下环庆路。」
蕃市城，绍圣四年正月二十四日，以知通远军康谓等修筑毕工，赐银绢有差。
 方域 宋会要辑稿 方域八 诸城修改移并\qf上\Qf 怀远城 
      
怀远城
明道元年十月甲寅，镇戎军新修赤槁城，名为怀远城。
 方域 宋会要辑稿 方域八 诸城修改移并\qf上\Qf 南牟会新城 
      
南牟会新城天头原批：「复。」又题上原批「不写」。
元符二年改为西安州。
 方域 宋会要辑稿 方域八 诸城修改移并\qf上\Qf 耳朵城 
      
耳朵城
庆州耳朵城，大中祥符元年筑。
 方域 宋会要辑稿 方域八 诸城修改移并\qf上\Qf 定边城 
      
定边城
元符二年四月二十五日，环庆路经略安抚使司言：「新筑定边城，川原厚远，土地衍沃，西夏昔日于此贮粮。今投来蕃部日众，可以就给土田，使之种植。本路旧蕃弓箭手散处城寨，分隶诸将，今归附之人乞更不分隶，别置总领蕃兵及同总领以领之。」从之。
 方域 宋会要辑稿 方域八 诸城修改移并\qf上\Qf 骆驼巷城 
      
骆驼巷城
元符二年五月二十七日，环庆路言进筑骆驼巷城毕 
      
工，诏赐工役兵民钱有差。
 方域 宋会要辑稿 方域八 诸城修改移并\qf上\Qf 白豹城 
      
白豹城
元符二年五月十四日，胡宗回言，筑白豹城寨毕工，诏入役汉蕃兵人各赐银有差。 
六月二十七日，诏进筑环庆路白豹城毕工，东上合门使、戎州团练使、本路钤辖张存为四方馆使，充副总管；左藏库使、都监种朴为皇城使，权钤辖；降授宫苑使、权都监张诚复皇城使、遥郡团练使，为都监。各赐金帛有差。
 方域 宋会要辑稿 方域八 诸城修改移并\qf上\Qf 大顺城 
      
大顺城
庆历二年，范仲淹于庆州柔远寨东北四十里大顺川建城，四月辛巳，诏城名大顺。张载为之记。
 方域 宋会要辑稿 方域八 诸城修改移并\qf上\Qf 定远故城 
      
定远故城天头原批：「秦凤路

。」
绍圣三年五月六日，权熙河兰岷路经略司公事游师雄言：「东关、质孤、胜如堡、定远城一带，旧管认巡检地分，除东关、质孤堡北隔大河外，并系占稳地形，可以探望贼马。又定远城、熨斗平堡通四道诸寨巡绰地分，皆在口铺之外，并系自后巡马所到，乞并管认为界。」诏从之。仍令经略司差人巡绰卓望，令西人习知此处为界。
 方域 宋会要辑稿 方域八 诸城修改移并\qf上\Qf 兴平县城 
      
兴平县城天头原批：「永兴军路。」
兴平城。旧灰家觜新寨，元符元年改今名。皇城副使兼合门通事舍人种朴迁文(恩)[思]使，以统制兵马进筑兴平城横山寨也。
 方域 宋会要辑稿 方域八 诸城修改移并\qf上\Qf 南牟会新城 
      
南牟会新城天头原批：「秦凤路。」
      
元符二年改为西安州。
 方域 宋会要辑稿 方域八 诸城修改移并\qf上\Qf 甘州城 
      
甘州城
泰定三年三月六日天头原批：「泰定为元朝年号，疑嘉定之误。」今按：观此条内容实为元朝事，「泰定」字不误，甘州不在宋朝版图。盖《永乐大典》误作《宋会要》。，枢密院臣火沙王等奏：「甘肃省言，甘州城为边徼重地，且多钱粮，而其城坏，请以军士三千九百人修筑之。臣等议，昔城甘州，尝发旁近汉军，今请依前例。」上从之。
 方域 宋会要辑稿 方域八 诸城修改移并\qf上\Qf 故邠州城 
      
故邠州城天头原批：「环庆
路。邠州。」按标题「邠州」原作「豳州」，据正文改，宋代邠州不
作「豳」。
      
熙宁四年二月四日，环庆路经略司言：「已修完邠州城壁楼橹了当。」御笔：「勘会昨以麟府城垒守具颓弛，曾指挥陕西诸路，令沿边、次边州军城寨各用心整葺修完。今邠州首能奉法了当，可特旌赏之。」既而赐官吏银绢有差。
 方域 宋会要辑稿 方域八 诸城修改移并\qf上\Qf 延安故城 
      
延安故城天头原批：「永兴军路。」
元丰六年闰六月十三日，权发遣陕府西路转运副使公事范纯粹言：「见修治延州城，许令用军须金帛钱粮，如不足，以朝廷所赐入便钱支用。其它城若虽被旨修治，若不依延州已得指挥，即无由办集。欲望朝廷详酌。」从之。七年正月二十六日，赐陕西转运司度僧牒二百修延州城。
 方域 宋会要辑稿 方域八 诸城修改移并\qf上\Qf 金汤古城 
      
金汤古城天头原批：「永兴军路。」
 方域 宋会要辑稿 方域八 诸城修改移并\qf上\Qf 绥德州城 
      
绥德州城天头原批：「鄜延路。」
金汤城，旧金汤新寨，元符二年改。 
【宋会要】在陕西鄜延路，熙宁二年废绥州置。咸平四年闰
十二月十日，命比部员外郎、直史馆洪湛，侍禁、合门祇候程顺奇，乘传按视城绥州利害以
闻。初，帝与辅臣谋修此州，而群议不一。至是，诏中书、枢密院会议，而吕蒙正、王旦、
王钦若以为修之不便；李沆言修之便，然恐
      
劳民；向敏中、周莹、王继
英、冯拯、陈尧叟皆以修之便。帝以境土遐邈，未能周知其事，命湛等往视之。
十九日，诏筑绥州城。时程顺奇使还，言于石、隰州沿边相度建城，询于吏民，其利有七而
害有二。帝召宰臣于便殿，出湛等奏，曰：「利害昭然，卿等所见如何 」蒙正曰：「利多
害少，乞行(与)[兴]修。」故命筑之。
五年正月十日，以西上合门使孙全照为石、隰州兵马钤辖，屯绥州，经度修城事。 

二月十一日，诏曰：「昨议修复绥州，已兴力役，询于佥众，犹或异同。因令知天雄军、工部侍郎钱若水与并代州驻泊陈兴乘传详度之，傥有所便利，即令施功，如其不然，可至罢之。」四月七日，若水言：「奉诏与陈兴详度重修绥州利〔害〕，寻领兵过河， 视荒废城垒，用工计百余万，材植难致，又须广屯田兵，百姓渡河运粮艰阻，久长计之，有害无利。所有防兵、役夫及所运粮，悉已停罢。」诏从之。一时言事者请城绥州，屯兵积谷，以遏党项。及边臣互言利害，前后遣使数辈按视，不能决。时已大发丁夫，将兴其役，帝以其地敻绝难守，特命钱若水驰往规度，事有不可，即罢其役。近臣有执前议者，帝曰：「太宗罄四海之力克平河东，近灵武失守，今如更城绥州，又须辇运刍粮，重费民力。河东久安，不可虚致困匮。」既而若水上言：「绥州顷为内地，民赋登集，尚须旁郡转饷。自赐赵保忠以来，人户凋残，今复城之，即须广屯戍兵倍于往日，则刍 
      
粮之给全仰于河东。其地隔黄河、大小铁鍻二山，又城下有无定河，缓急用兵，输送艰阻。且其地险，若修葺未备，蕃寇奔冲，即难于固守。况此州城邑焚毁，无尺椽片瓦，所过山林无巨木，不堪采用，徒为烦扰，绝无所利。」若水即罢其役，后诣(关西)[阙面]陈其事，帝嘉纳之。 
元丰七年正月十九日，陕西漕臣范纯粹言、绥德城当寇冲，请立军，以七城砦隶焉。在州东北二百三十里。
