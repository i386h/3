<!-- { "loadSidebar": true } -->
高宗建炎元年十一月二十一日建炎元年十一月二十一日：此条当系于「七月六日」条后。，户部尚书黄巘厚言：「东京系东北盐地分，迩来客贩稀少，使民阙食。契勘淮盐地分最近，道路通快，虽两界盐不许相侵，若客人愿贩淮盐入东北盐地分相兼货卖者，听每袋加纳借路钱。」诏令每袋借路钱二贯，候客贩末盐稍通日依旧。 
建炎元年六月十六日，敕：令淮浙盐仓将见在日后纳下盐货，并以十分为率，内拨五分支真州钞，五分支在京钞，其每日所支盐，在京钞虽多，不得过日下合支真州之数。 
七月六日，敕：「若盐仓有客人同日筭请真州并在京钞，即合遵依各支五分指挥。如或其日无真州钞，只有在京钞，筭请之客自合不限分数筭请京钞。」 
二年五月十一日，曲赦：「勘会陕西路既遭兵火，方阙盐货，近许煎炼 地，若官司榷卖，深虑灶户得息微薄，而军民皆食贵盐。可令通商，官司止收税钱，给帖付客旅就灶户买盐，官司检察盐袋斤重，出给文引。合行事件，仰漕司体祖宗以来条例施行讫，条具以闻。」先是，熙、泰、岷、巩、阶、兰、会州虽各产盐，不许贩出本州岛县界，同、华、耀州、京兆府、绥德军亦有 地，一切禁止。其后解盐不通，本路漕臣乞权募人以 地煎炼中卖入 
      
官，搭息许人于永兴军入纳筭请。诏令优给灶户之直，而官卖收息不得过三分，犹虑有司未能如法，故曲赦及之。 
九月七日，诏：「东南盐仓未支盐钞数多，留滞客人，权许就盐场依自来资次支请，仍限半年，依旧令逐州盐仓官前去就场支发。其盐场多处，如州仓官不足，令本州岛选官贴差。」兵部尚书卢益奏：「诸州盐仓官吏役夫无虑百余人，廪给之费，不知其几何也。出纳之际，上下邀阻，待贿而行。每一仓数纲，一纲官吏与夫兵稍之费，又不知其几何也。沿路偷盗，罪赏至严，犹不能禁。盖利之所在，冒法贪得，虽死而不顾，亦小人之常情也。至于般发稽留，支请不继，客人积压资次，动至数月，职此之由。前日建议者谓就场支盐，多有搭带，故逐州置仓，以防私予之弊。窃恐其弊今在诸场，而又在诸仓也，今欲尽罢诸仓，依旧就场支给，更添支盐官一员，选士人以充，使隔手支散。」又户部尚书吕颐浩奏：「诸路产盐场自来买纳支发，并为一处，昨于政和年间，因人建议关防搭带欺弊，将买纳支发分而为二，遂创置州仓，及添差监官并押袋官，乃打造舟船，招置兵稍，费用不赀。自买纳般运入州仓，然后支与客人，所有般运一事，最为劳扰，仍更迂缓，官船不足，又须和雇拘占民船，搔扰不一。兼兵稍沿路侵盗，复杂以伪滥之物拌和送纳，无由检察，为害不细。其东北盐已准朝旨并就盐场买纳 
      
支发，淮浙盐仓欲乞依东北盐已得指挥，并就盐场买纳支发，依旧分为两处，于押盐袋官内每处各差一员，就场隔手支发。」故有是命。 
十月十八日，同提领措置行在茶盐徐公裕言：「伏见诸路茶盐司累奉圣旨：『盐本钱除朝廷临时指定许支外，并不得与诸色封桩钱一例支使，虽奉特旨，亦许执奏不行。』窃闻朝廷近缘淮浙、江南起发军民弓兵，有合支钱粮，遂降指挥，许于诸司钱物内不以有无拘碍，与免执奏，画时支给。诸路转运司于是遂将盐本钱先次桩管，支拨几尽，何缘更有盐货应副客旅筭请 其于钞法，所害大矣。欲望今后盐本钱虽有特旨取拨与免执奏指挥，并许茶盐司执奏不行，如敢故违，其取与官司乞并赐重行黜责。」户部检会政和三年、宣和二年累有指挥，茶盐钱不许支拨，虽奉特旨，许执奏不行。诏检坐逐次指挥申严行下，其取与官司，令提举茶盐司奏劾。 
十二月二十四日，提举淮南东路茶盐司言：「就场支拨客钞盐，系依旧用袋给受，其袋法前后所降朝旨与未置州仓已前降法多有不同，除已遵依今降指挥参照，如与袋法所降指挥不相妨者遵奉施行外，若有相妨，即依袋法已降指挥。」从之。 
三年三月四日，行在榷货务言：「商贾钞盐所止州县，所产处更不批凿长引卖绝，亦不依限缴纳，转用往复，兴贩私盐。乞将随盐长引依茶引法，逐州县检察放行。」 
      
从之。 
十三日，〔诏〕：「客贩东南盐，不于经过州军县镇批引者，杖一百，许人告，每袋赏钱二贯至一百贯止。官司批凿无故留滞经日者，杖一百，一日加一等，罪止徒二年。」 
闰八月九日，诏：「盐场地分巡检下土军诸处，不得抽差，如违及巡捕官擅行发遣，并徒二年。」 
十一月三日，德音：「访闻川路盐井有岁久井水耗淡煎盐不成去处，人户乞封闭井口，缘州县虑减损课额，例不肯相验封闭，人户至有破产，以此民间不敢告发新井。若州县不惮相验封闭，即人户告发必多，公私两便。令逐路漕臣躬亲按视，详加体究，如有抑勒人户不肯封闭官吏，奏劾，取旨施行。」 
四年正月八日，三省、枢密院奏：「权户部侍郎、提举榷货务都茶场高卫状：契勘从卫隆佑皇太后六宫已到虔州，财用阙乏逐急，权宜措置。欲令榷货务检照近降筭请广盐指挥，依仿见钞法，权行印给广南盐钞二十万贯，就本务召人入纳筭请，前去本路支盐。」从之。 
二十九日，户部侍郎叶份言：「淮盐道路未通，妨阻客贩，两浙盐货数少，积压客钞。其福建盐可以相兼补助。浙盐若许客人于行在榷货务买钞请盐原书天头注云：「若一作仍」。，许通入江浙、荆湖路兴贩，仍与认还买盐本钱于钞内掯留前去，即于福建路官般官卖，各不相妨。」从之。 
二月四日，户部侍郎叶份言：「准朝旨：福建路罢官般官卖盐，许客人任便兴贩，所有自来卖盐息钱系转运司经费，令 
      
本路转运司、提举茶盐司同共取索前五年所收的榷数目，申取酌中一年数目，却于盐场所请钞上(盐留)[留盐]留息钱内拨还。今乞建、汀、南剑州、邵武军上四州军，并依上项指挥外，福、泉、漳州、兴化军下四州军自来诸色人于本处请买淹造食用等盐，及随产盐钱多少敷买食盐，欲且令依旧，候客贩通行，申取朝廷指挥。」从之。 
同日，叶份又言：「契勘淮浙产盐州军见行给卖六十斤小钞引，所请盐不贩出本州岛界。今乞依此，将客人筭请福建小钞盐量与加饶，添作八十斤，计纳钱二贯六百文筭请，仍令通本路州县任便货卖，即不得出本路界，所贵公私两便。」从之。又有朝旨：「小袋通行本路，大袋许贩入江浙、荆湖路任便兴贩。」 
五日，诏：「福建路提举茶盐司干办公事陈麟令于漳州(直)[置]司，依所乞改铸新印，及量添吏额二人原书天头注云：「及一作又。」。旧盐亭户纳盐每斤支四文五分，于旧价上增二文五分，通计七文。应受纳盐货、亭户合支盐本，并限当日支还。」 
十九日，尚书省言：「近缘淮盐道路不通，诸色人自京师带到钞引前来两浙请盐，致应副不起，内温、台州积压钞自变量多，有至三二年以后方当支请盐货。契勘广南、福建两路盐货岁出浩(澣)[瀚]，已许通商，访闻客人皆愿筭请，(令)[今]相度，应温、台州盐仓不曾支盐，令出给公据，揭取钞引，连粘付客人前来行在榷货务换给广南、福建路钞引，每一百贯与支换广南盐钞 
      
六十贯，福建盐钞四十贯，内换福建盐者，令依见今则例，每袋贴纳通货钱三贯文，愿全换一路者听从客便。」从之。 
二十七日，叶份言：「勘会淮浙产盐县分，从来朝廷差知县兼监，今来福州长乐县岭口仓、福清县海口仓、兴化军莆田县涵头仓，并系产盐县分，其逐县知县亦合从朝廷选差兼监」。从之。 
四月十四日，叶份言：「客人投下钞引，许存留盐钞在盐仓场理定资次，给引付客照仓请盐，庶几奉行一体，可以革绝奸弊。」从之。 
二十一日，诏：「昨驻跸温州，以金人犯淮浙，虑恐盐场废坏，遂行福建路钞盐法。今来到越州，淮浙盐场并已兴复，客人入纳渐广，可以补助经费。其福建路钞盐法更不施行，所有客人已筭请钞引，听支发尽绝。」其后绍兴八年十一月十日，都省「批下福建路提刑司、提举茶盐事司申：『右朝散郎、新权知筠州叶拟陈请福建盐除见行官般官卖外，兼行小钞出卖，画一送户部看详。』本部契勘福建路每岁产盐一千一百万斤，自祖宗以来并系本路官般官卖，充本路岁计支用。昨缘贼马占据淮南，淮盐未通客贩，两浙盐数少，荆湖民间阙盐食用，申降到建炎四年正月二十九日朝旨：权许客人于行在榷货务筭请六十斤小钞往漳、泉、福州、兴化军盐场请盐，通入江浙、荆湖路兴贩。后来淮浙盐场并已兴复、客人入纳渐广，承指挥：福建路钞盐法并罢，却依旧法官般 
      
官卖，见今岁认钞盐钱二十万贯，赴行在榷货务送纳。今来叶拟札子所陈事理，欲专委本路提刑、提举茶事司看详，从长相度。若小钞与官卖兼行，于见认钞钱二十万贯外，可以增收钱若干，逐司曾委福州通判、右朝散郎赵寿及福清县监海口盐仓左文林郎方玮相度施行。今据逐官申到下项：照对本路岁额，产盐一千一百万斤，旧系官般官卖，每年收盐课钱四十余万贯，转运司岁计支给官兵及上供起发。昨自建炎四年承准朝旨，推行钞法，彼时官支本钱，每斤六文，小钞每斤客人纳钱三十二文五分。续以薪米价贵，盐本每斤增至一十七文，比建炎四年增价三倍。后来罢行小钞，转运司岁认钞钱二十万贯，余留充盐本及岁计支用。今若从叶拟申请兼行小钞，合于岁额盐内各取其半，谓如一半之数计五百五十万斤从官出卖，系建、汀、南剑州、邵武军差到衙前般运，付逐州货卖，每斤及百文，内除盐本及船脚縻费之类及纽纳合认转运司钞钱一十万贯起发上件并逐州岁计之费外，一半五百五十万斤充小钞盐，若依建炎四年每斤令客人纳钱三十二文五分，纽除盐本并认纳运司岁额外，于官司所得，全然不多。若依申请于见认纳钱外，于官司更要增数，须议添纳钞钱，既官司推行钞法，须优加招诱，任其增立高价，则是利归商旅，官运自此出卖不行，暗失岁计上 
      
供补助，官兵支费不给，民间愈食贵盐。今来两司将所委官申到事理再行看详，若官般官卖更兼行小钞，实于漕司岁计及上供等妨碍，委非经久利便。」后批：十一月十日送户部后批十一月十日送户部：疑有误。，依所申详定施行。 
同日，臣僚言：「乞罢四州榷盐榷估原书天头注云：「州一作川」。，以安远民」。诏札与张浚施行。 
