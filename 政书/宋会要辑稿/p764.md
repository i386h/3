<!-- { "loadSidebar": true } -->
五年四月，遣蒲思马应来贡方物。赐紫罗宽衫、小绫宽汗衫、大绫夹袜头*、小绫勒帛、一十两金花银腰带、幞头、丝鞋、衣着十疋、紫绮被褥毡一副。副使良保赐紫罗宽衫子、小绫宽汗衫、大绫夹袜头*、八两金花银腰带、幞头、丝鞋、衣着五疋；判官淡鼻赐紫罗宽衫子、绢宽汗衫、小绫夹袜头*、八两金花银腰带、幞头、丝鞋、衣着三疋；防援官一十人，各赐紫官絁衫子、绢汗衫、绢夹袜头*、绢勒帛、幞头、麻鞋、衣着二疋。至闰七月辞，蒲思马应赐紫罗窄衫子马：原作「为」，据上文及《宋史》卷四八九改。衫：原作「袖」，据上下文改。、小绫窄汗衫、小绫勒帛、银器一十两、衣着二十疋；副使良保赐紫罗窄衫子、小绫窄汗衫、小绫勒帛、银器七两、衣着一十四疋；判官淡鼻紫罗窄衫子、银器五
      
两、衣着一十疋；防援官一十人，各赐银器三两、衣着五疋。 
嘉佑元年闰二月，遣使蒲息琶来贡方物。 
二年正月八日，诏广州赐占城国进奉使蒲息琶银千两。以舟行至太平州，江岸崩，沉其行李，特赐之。 
六年九月，遣使顿琶等持献驯象。 

七年正月，广西安抚经略司言：「体量得占城、真腊二国与交趾为邻，素不习兵战，常苦侵轶。而占城日近颇修武备，以抗交趾，见繇广东路入贡京师，望以恩信抚纳之。」 
五月，遣使顿琶尼来贡方物。诏赐其国王施里律茶盘麻帝杨溥白马二律：原作「律律」，据《宋史》卷四八九删。，从其求也。以上《国朝会要》。 
神宗熙宁元年六月四日，遣使蒲麻勿等贡方物。赐物有差。奉占城蕃王杨卜尸利律陀般摩提婆表，乞买骡马一二疋，将回本土看翫。诏特赐白马二疋、开花银鞍辔一副，所有骡令就广州取便收买。麻勿特授归德郎将。 
四年九月，遣大使李蒲萨麻瑕琶、副使婆王麻可箄离、判官钻巴必口玄入贡。 

五年五月二十二日，占城国进奉琉璃、珊瑚、酒器并龙脑及药物、乳香、丁香、荜澄茄、紫矿等。诏回赐外，特赐银二千一百两。《宋史》：七年，交州李干德言其王领兵三千人并妻子来降，以正月至本道。 

九年二月二日，诏：「占城、真腊二国久为交趾寇扰，今王师伐罪，可乘机会协力荡除，事平之日，当优赐爵命赐：原无，据《长编》卷二七三补。，厚加酬赏。仍闻彼国户口多为交趾所俘，已令招讨司候到彼，检括遣还。惟 
      
占城旧王势难复归本国王：原作「土」，据《长编》卷二三二改。，亦当诏令赴阙，抚以厚恩。」仍遣容州节度推官李勃、三班奉职罗昌皓赍敕书，赐二国药物、器币有差。 
四月十四日，降诏书分物赐占城、真腊国王及真腊国将帅司马极，以问罪交趾，战棹经其国，且俾助顺讨逆也。 
八月十二日，遣使灵保麻遐钹啰底亚尼律等二十一人贡奉，使言：本国东抵大洋海，发船去诸国，南抵真腊国，计一月日程，别无水路；南抵真腊国港十八日程，西北抵交州四十日程抵：原作「国」，据《文献通考》卷三三二改。，并是山路，水路只可一十七程。所治一百五处，差人主守，如州县之类。本国主见年三十六岁，凡出入装束，着大食锦或川法锦大衫，头戴七宝装成金冠，身上穿七条金装就璎珞，脚踏红皮履，抬簥子，打凉伞，从人执鎗、牌围遶，约有五百余人，左右有十八妇女执金盘合，乘载槟榔吃，前面动蕃乐迎引。 
元丰元年三月二十五日，前安南道行营战棹都监杨从先言：「昨差 用樊寔等往谕占城毋援交趾。今据寔等状称：占城遣蕃兵七千扼交贼要路。得其国主木叶蕃书回牒。」诏缴进蕃书牒本，其樊寔等仍发遣赴阙。 
九月十四日，三班奉职罗昌皓言：「昨赍敕书、礼物往占城国，今画占城至交趾地图。」上批：「昌皓不惮艰危，远使绝域，虽不能成元初授命之功初：原脱，据《长编》卷二九二补。，然勤劳海道，亦可矜奖可：原作「不」；矜：原有缺笔。并据《长编》卷二九二改、补。，宜转一官。」 

十六日，诏：「占城与交趾为仇国，其起居及内燕听回避。」以占城使、副乞避故也。 
      
《列传》云：后两国入贡，占城使者乞避交人。诏遇朔日朝文德殿，分东、西立；望日则交人入垂拱殿则：原作「朝」，据《宋史》卷四八九改。，而占城趋紫宸；大宴则东、西坐。 
哲宗元佑元年十月十五日，礼部言：「占城国进奉大使布灵息 琴蒲麻勿等乞续进方物方：原无，据《长编》卷三九○补。。」从之。十二月三日，续进犀、*等。诏回赐钱二千六百缗。 

七年二月四日，占城国酋领表言：「应大朝讨荡交趾，乞率兵协力掩袭。」诏交趾见今入贡，不绝臣节，难议兴师。令学士院候将来降占城国敕书，依此回答。时占城、交趾有旧怨，故以表言，至是不从。 
三月五日，诏占城国进奉使良保故伦轧丹、副使傍木知突为保顺郎将。 
徽宗崇宁三年六月十一日，遣使入贡。 
四年六月十一日，遣进奉使蒲萨达琶、副使古论思唐、判官力占琶入贡。 
大观三年七月十二日，遣使入贡。 

政和五年八月八日，礼部言：「福建路提举市舶司状："本路昨自兴复市舶，已于泉州置来远驿，及已差人前去罗斛、占城国说谕招纳，许令将宝货前来(役)[投]进外，今相度，欲乞诸蕃国贡奉使、副、判官、首领所至州军，并用妓乐迎送，许乘(轮)[轿]或马至知、通或监司客位，俟相见罢，赴客位上马。其余应干约束事件，并乞依蕃蛮入贡条例施行。"本部寻下鸿胪寺勘会。据本寺契勘："福建路市舶司依崇宁二年二月六日朝旨，纳(纳)到占城、罗斛二国前来进奉。内占城先累赴阙进奉，系是广州解发，福建路市舶申到外，有罗斛国自来不曾入贡，市舶司自合依《政和令》询问其 
      
国远近大小强弱，与已入贡何国为比，奏本部勘会。今来本司并未曾勘会施行。"」诏依本司所申，其礼部并不勘当郎官降一官，人吏降一资。 
六年三月六日，占城国蕃主杨卜麻迭言：「昨蒙封臣金紫光禄大夫，遥授廉白州刺史。臣身縻化外，不沾禄食，欲得薄授大朝俸给，壮观小蕃。」从之。 
宣和元年十二月九日，诏以占城国王杨卜麻迭为检校司徒、使持节琳州诸军事、琳州刺史、兼御史大夫，充怀远军节度使、琳州管内观察处置等使、占城国王。自是每遇郊恩每：原作「毒」，据《文献通考》卷三三二改。，(辙)[辄]降制加封邑。以上《续国朝会要》。 

光尧皇帝建炎三年正月十日，内降制曰：「门下：得大横之兆，式帝命于九围；推神筴之占，候阳明于七日。升烟泰畤，登就吉仪；孚号明庭，诞敷沛泽。怀远军节度、琳州管内观察处置等使、金紫光禄大夫、检校(大)[太]保、使持节琳州诸军事、琳州刺史、兼御史大夫、上柱国、占城国王、食邑五千户、食实封二千一百户杨卜麻迭，躬怀德善，世载忠劳。推虎落之雄，迈城池金汤之固；导骍旄之节，书山河带砺之盟。属予巡甸之初，适在当郊之岁。一时文轨，方丕冒于海隅；万里梯航，谅心存于魏阙。奉禋祠于奠璧，效方物于贡琛。进升槐位之联，申衍爰田之食。于戏!戎、祀，国之大事，迨臻奏假之成；黼、哻，王之荩臣，用介庞鸿之祉。克祗猷训，茂对宠光。可特授检校(大)[太]傅，加食邑一千户，食实封四百户。」是年，遣使进贡， 
      
又遇大礼，故加恩也。 

绍兴二年三月八日，制加怀远军节度、琳州管内观察处置等使、金紫光禄大夫、检校太傅、使持节琳州诸军事、琳州刺史、兼御史大夫、上柱国、占城国王杨卜麻迭食邑五百户，食实封二百户。自后郊祀加恩，并仿此。 
绍兴二十五年，其子邹时巴兰嗣立，贡方物，求封爵。诏授以其父官其：原作「来」，据《文献通考》卷三三二。。 

八月十四日，宰执奏：「广东经略司言，占城国计置驯象进献。」上曰：「祖宗时，每遇大礼须用此，谓之六引。今见有驯象，若其未至，姑俟之可也。」 
二十一日，提举福建市舶郑震奏：「占城国遣使赍到进奉表章、方物，并书信上宰相，见听候指挥缴纳。」礼部、太常寺讨论到占城国进奉典故：「天圣八年十月，遣使贡献礼物，入见于崇政殿；皇佑五年四月，遣使来贡。今欲依罗殿国王罗部贡已降指挥，令近上二十三人赴阙，仍令本司差熟事使臣引伴前来。」宰臣秦桧奏：「欲依所请。内献宰臣等物，乞说谕不当创例。」上曰：「可依讨论典故施行。其书信，宛顺说谕，不须创开新例。」 

九月二十五日，尚书省言：「将来占城国进奉人到阙，其朝见，使欲给紫罗宽衫、小绫宽汗衫汗：原阙、据下文补。、大绫夹袜头*头：原阙，据下文补。、小绫勒帛、十两金腰带、幞头、丝鞋、衣着三十疋、紫绮被褥毡一副；副使紫罗宽衫、小绫宽汗衫、大绫夹袜头*、小绫勒帛、七两金腰带、幞头、丝鞋、衣着二十疋；判官各紫罗宽衫、绢宽汗衫、小绫夹袜头*、十两金花银腰带、幞 
      
头、丝鞋、衣着十疋；防援官各紫官絁衫、紫绢汗衫、绢夹袜头*、绢勒帛、幞头、麻鞋、衣着七疋。朝辞，使紫罗窄衫子、小绫窄汗衫、小绫勒帛、银器五十两、衣着三十疋；副使紫罗窄衫子、小绫窄汗衫、小绫勒帛、银器三十两、衣着二十疋；判官各紫罗窄衫子、银器十两、衣着十疋；防援官银器七两、衣着五疋。」从之。 

十月二日，礼部言：「占城国已降指挥许令入贡。检准旧例，进奉回赐外，别赐翠毛细法锦夹袄子一领、二十两金腰带一条、银器二百两、衣着绢三百疋、八十两闹装银鞍辔一副，其马令骐骥院预行桩办给赐。」从之。 
十一月十四日，占城蕃首邹时芭兰遣部领萨达麻滂摩加夺满翁都纲以次凡二十人到阙入见，贡附子沉香一百五十斤、沉香三百九十斤、沉香头二块一十二斤、上笺香三千六百九十斤、中笺香一百二十斤、笺香头块四百八十斤、笺香头二百三十九斤、澳香三百斤、上速香三千四百五十斤、中速香一千四百四十斤、象牙一百六十八株、犀二十株、玳瑁六十斤、暂香一百二十斤、细割香一百八十斤、翠毛三百六十只、蕃油一十灯、乌里香五万五千二十斤。 

