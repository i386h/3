<!-- { "loadSidebar": true } -->
七月四日，刑部侍郎贾选言：「乞自今刑寺驳勘取会狱案文字，令进奏院置绿匣排列字号、月日、地里，当官发放，所至铺分实时抽摘单传。承受官司亦令遵依条限，具所会并施行因依，实书到发日时，用元发匣回报。」从之。
二十三日，四川茶马王渥言：「本司至行在六千余里，常程递角大段稽违，自出本部界，即难稽责。望下所属给降黑漆字牌二十面付本司，入摆铺至进奏院往来使用。仍乞行下沿路提举马递铺官常切驱磨，如有违慢，重作施行。」诏所属降黑漆白字牌十面。 
八月二十一日，诏：「知宁国府南陵县叶铺拖欠铺兵食钱半年不支叶铺：「铺」字疑误。，特降一官。自今诸路州军铺兵请受，并令就州支给，如有拖欠，知、通并行责罚。」 
九年九月十三日，明堂赦：「诸路往来递角，全藉铺兵依限传送，如有违限，自合依条断遣。访闻近来诸州军将铺兵合得钱米并不按月支散，因而逃窜避罪，不肯承首，是致缺人承传。赦到，限百日许令首身，与 
      
免罪，依旧铺分收管。仍令逐路州军依时支散钱米、衣粮，日后如敢违戾，及巡辖使臣辄行私役，令本路提举官觉察劾奏施行。」自后郊赦同。 
十一月七日，知成都府留正言：「乞下所属，给降黑漆白字牌二十面，付本司发递进奏院，许入摆铺往来使用。」从之。 
十二日，臣寮言：「已降指挥，诸路州军铺兵日请并令就州支给，此诚足以革诸县违欠之弊。然诸〔铺〕或有距州三四百里者，往复非旬日不能至，有妨传送。(或)[乞]下有司复旧，各从本县支给。」从之。 
十年六月五日，臣寮言：「诸路州军申发朝省文字出违期限，不惟州郡申发迟缓，亦缘递角间有浮沉。欲乞自今申发章奏，并要书填寔日，庶几进奏院可计程驱磨，巡铺官得以从寔根究。」从之。 
十一月十五日，诏：「自今发付四川制置司递角，经襄阳府、金、房州、汉上路传送，经由州县常切遵守。」从制置司请也。 
十一年九月八日，枢密院言：「诸路铺兵间有州郡拖欠衣粮，及巡辖使臣、合干人等科需减 ，或官司私役荷担挽舟之类，致令窜逸，却容逃军游手承填名缺。前后条法指挥非不严备，缘提举马递铺官全不觉察，致有违戾，理宜申 。」诏令提举官日下严行措置，革去旧獘，尚或违戾，举劾以闻。如本司失于觉察，取旨责罚。于是知严州寿昌县赵善登特降一资，以两浙运判钱冲之言其不支铺兵月分钱米故也。 
十二年五月二十五 
      
日，枢密院言：「诸路传送递角自有程限，昨发文字号省札至江陵副都统，依条合破十日，却四十六日方到。其它往来文书，多有盗拆违滞。虽令逐路提举马递铺委官根究，至今未见着寔。兼累降指挥，令诸路州军以时支给铺兵衣粮，访闻尚有拖欠，缘此獘端不一，理宜措置。」诏差都进奏院王厚之躬亲前去询究措置施行。 
十三年二月二十三日，军器(兼)[监]主簿、措置诸〔路〕递角王厚之言：「诸路铺兵，请给为急，凡是州支去处，往往齐整，其就县支者多是拖欠，或高价折支。今乞申明州支指挥，仍立支给次序，先禁军，次铺兵、厢军，即责通判检察有无拖欠，缴铺兵领状，每月结罪保明，申转运司。如有伪妄，坐以报上不寔之罪。其去州太远，水路不通，铺兵愿便就(便)[县]者，州郡缴愿状申转运司。正名钱米内易于催理者借拨，专委县丞支给，检察有无拖欠，缴领状于通判厅，类申转运司，并同通判法。一、递铺旧法三等，曰急脚，曰马递，曰步递，并十八里或二十里一铺。今总谓之省铺。建炎三年初立斥堠，绍兴三十年又创摆铺，立九里或十里一铺，止许承传军期紧切文字。近来摆〔铺〕、斥堠、省递混而为一，共分食钱，通同递传，所以多有违限。今乞行下诸路转运司，日下分别诸铺名额，就择少壮有行止人充摆铺，依元来指挥，内外军期急速文字专入摆铺，常行文字并入斥堠。其元无摆铺处，军期亦入斥堠， 
      
常行并入省递。庶几诸铺不致混殽，且免濡滞。一、铺兵作獘，皆是界首时日不接，无处契勘。近年创立稽察使臣，请给分在交界二州，欲乞委令逐日取责两抵界铺传过文字单状，稽查时刻，须令相接。每旬类申两路所请俸处通判厅，庶可究寔。一、自来界首积獘，前铺往来不将脚历与后铺批凿，后铺一例不肯还，以至传到日时无所稽考。乞将前界不批脚历、后界不肯批还者，其曹司、巡辖并从徒罪立法。仍许监司、州县越界拘辖交界一铺。其交界处曹司、巡辖批凿情獘，两界皆可按劾科断。庶几文书有所稽考。」从之。 
六月二十九日，枢密院进呈王厚之申，浙西、江东界首点检稽察递角官周絪过数差铺兵当直贩粜，及根刷交界簿历并皆不在，乞指挥根究施行。上曰：「递铺近日稽滞甚多，而稽察官更复作獘，可送大理寺追人根勘。」 
十三年二月四日，臣寮言：「乞仿范仲淹措置陕西民兵刺手之法，凡铺兵并与刺臂，稍大其字，明着某州某县斥堠铺兵某人。凡逃在他州他县者，并不得招收。遇支衣粮，除番次留铺传送递角外，其当请者验臂支给，冒请逃窜之獘可以革绝。」从之。 
五月二十九日，诏(令)[今]后递角稍有欺獘，究见的寔界分，将提辖等官次第责罚。

淳熙十六年闰五月四日，枢密院言：「诸路铺兵人数间有阙少，州郡〔因〕循，更不招填，是致递角违滞。」诏诸路提举马递铺官行下 
      
逐州军，点检铺兵缺少去处，日下招补，今后传送，不管违滞。 
绍熙二年五月十二日，臣寮言：「今之递兵不遵法意，况有事切于边境，所系甚重，岂容愆期 然诸路递角虽有提督官，官司视以为常， 于纠举。乞令枢密院行下诸路运司，不时差官根刷驱磨递历，应朝廷文字有违滞者，闻奏，重寘于法。每季具有无违滞保明申枢密院，庶几知所畏惮，不敢慢令。」从之。 
十月四日，江东转运、提刑司言：「臣僚奏，诸寨土兵疲弱无用，容奸害民，有损无益，若使州县保伍联结禁军，弓手教阅严肃，安用养此 可以蠲减。并铺兵传送文字稀 ，不过坐食，脱有警急，诸军必置递马。乞下诸州郡核寔道路缓急之(之)烟 密，地里远近，见管铺分人数多寡，付之拣选，取其所省衣粮以蠲逐州重赋之额。」得旨令逐司相度以闻。既而诸司下逐州相度到，除建康府、太平州、宁国府、广德军、徽州、信州六处土兵皆不可减外，南康军三县减铺兵四十三名，池州六县逐寨有病患土兵减三十三名，铺兵减四十三名，饶州减铺兵一百八十九名。诏依逐司相度到事理，合减放人权行存留，遇缺更不招填。 
十一月二十七日，南郊赦：「诸路往来递角，全藉铺兵依限传送。访闻州军将铺兵合得钱米并不按月支散，致其逃窜。赦到，限一百日许令首身免罪，依旧铺分收管。仰逐路州军依时支散衣粮，日后如敢违 
      
戾，及巡辖使臣辄行私役，并委逐路提举官觉察按劾。」 
四年十月二日，枢密院言：「检会干道八年十月十三日专降指挥，令枢密院置给发军期急速文字牌子，系雌黄青字，日行三百五十里。如违时刻，铺兵、使臣并重作施行。近年以来，多是滞留程限，盖缘岁月浸久，逐州通判并不点检，使臣、铺兵玩习为常，将雌黄军期文字牌子与常递混为一等，展转积压在铺，更不摘出先行，事系军期利害，深属不便。令先次约束州郡，将铺兵请受并要按月支给。牌子样(置)[制]改换用黑漆牌子，上镌刻『枢密院军期急速文字牌』，减作限日行三百里，务要必行，立其字号，朱红填字。仍将牌子样制并今来所降指挥，下逐路提举官镂板，遍牒逐州，于经由铺分明晓谕。铺兵遇承受到枢密院上件牌筒，即仰摘出单递，依限走转。通判常切点检，遇牌子经过，即具出界、入界日时文状，先次申枢密院。仍委自逐路提举官别置印历一道，分下逐铺，专一承受传送。如有稽滞，差官根刷，比较迟速最甚去处，以议赏罚。铺兵、曹级亦从此施行。」从之。 
五年二月十二日，都大提举茶马司言：「本司先于淳熙八年七月二十三日指挥给降尚书省粉字牌十一面，如遇紧急机速文字附递申发，责铺兵日行三百五十里。如违时刻，使臣、铺兵重作施行。今经多年，其牌字画磨灭，由是承传铺兵视为常程一体，因而稽 。乞别给 
      
粉牌十一面，沿路传送，有以警畏。」从之。 
庆元二年十一月二十九日，臣僚言：「乞行下逐路转运司戒饬州县，应铺兵须作额，务存优恤，整葺住舍，衣粮以时支散，不得差拨他用。或有羸老之人，即行拣替。每漕臣巡历，必躬亲点检，如有违戾，按劾以闻。」从之。 
嘉泰元年五月十八日，枢密院言：「诸路州军递铺兵(给)[级]间有拖欠请给去处。」诏令诸路提举马递铺官，自今降指挥到日，依时支给，如有违戾去处，将当职官(刻)[劾]按以闻。 
二年五月十五日，诏罢洋州指使一员，改作洋州兴元府东界巡检马递铺，令转运司定差使缺。从本路诸司请也。 
三年五月二十一日，权知合门事张时修言：「池州系江淮、蜀汉等路递角聚会去处，疆界阔远，盗拆奸弊多在本州岛管下。窃见本州岛城止分四厢，却有兵官五员，今除四员各管厢事外，乞差一员兼稽察本州岛界内三方递角，无妨兵官职事。」从之。 
八月十四日，浙西提刑曾 言：「置邮传令，古人重之，今之递铺，反为虚设。衣粮不时支，缺员不时补，甚至屋宇破坏，不芘风雨，衣食窘迫，私役之人。遂使僻州远县，有号令而不知，文书往来，虽遗失而不问。平居且然，缓急何赖 倘非严行约束，州郡安肯奉行 乞下诸路常切检察，无得视为闲慢。监司巡历，并宜按行，其巡检官不职者，即行奏劾。」从之。 
十一月十一日，南郊赦文：「诸路往来递角，全藉铺兵依限传送。访 
      
闻州县将铺兵合得钱米并不按月支散，(其致)[致其]逃窜。赦到，限百日许令首身免罪，依旧铺分(守)[收]管。仍仰逐路州军依时支散衣粮，日后如敢违戾，及巡辖使臣辄敢私役，并委逐路提举官觉察按劾。」自后郊祀、明堂赦亦如之。 
