<!-- { "loadSidebar": true } -->
三月七日，成都潼川府夔州利州路安抚制置大使、兼知成都府席益言：「东、西两川，去秋荒歉，及成都府路田事不登，物价腾踊。欲令四川都转运司，不以是何名色米，权行截拨，专充赈济，或减价出粜，以平米价。」诏令赵开除应副军粮外，将其余应干米斛宽剩拨付四川安抚制置大使司，量度逐路灾伤去处，均行赈粜。 
二十九日，殿中侍御史周秘言：「去岁旱伤岁：原作「土」，据同书食货五七之一八、五九之二七、《补编》第五九一页改。
，小民艰食，命所在劝诱积粟之家置历出粜，过三千石者，等第推恩。而州县奉承不恪，劝导无方，乃谓富民顽悍，说谕不从，遂降指挥，许令一面酌情断遣，州县官吏不问民之有无，而专以刑威逼使承认，善良之民被其害矣。欲望再降指挥，专委诸 
      
路提举官 诣所部，戒约守令多方劝诱守：原作「所」，据同书食货五七之一八、五九之二七《补编》第五九一页改。，务令民户乐从，无咤今来酌情继遣指挥，辄有分毫搔扰。」诏依，令诸路提举常平官躬亲遍诣所部州县巡按觉察，如有违戾去处，按劾闻奏。其提举官失觉察，令御史台纠劾。 
四月十二日，江南西路安抚制置大使、兼知洪州李纲言：「已遵睿训劝诱，出暝置历，差官分诣诸州，委知、通、县官召上户积米之家，许留若干食用，其余依市价量减，尽数出粜。其流民，官中赈给。窃恐秋成尚远，难以接济，已一面劝诱上户纳钱、米入官，以助赈济，乞许给官告、度牒之类，折还价直。」从之。 
二十三日，诏筠州高安、上高两县当职官各先次特降一官放罢，令本路提刑司取勘，具案闻奏。以提举常平司言：「赈济乖方，至有盗贼窃发，殍亡暴露，田亩荒莱，饥民失所。」故有是命。 
五月一日，荆湖南路安抚制置大使、兼知潭州吕餐浩言：「被旨，令广西提刑韩璜收籴米三万石般发前来赈济。已节次催促，至今并无颗粒到来。望将上件米斛委韩璜催督水运至湖南，却委本路运使分拨州军交卸，以济饥民。」诏令刘鹏、向伯奋疾速般发。 
二十六日，诏知婺州周纲除直龙图阁，知抚州刘子翼除直秘阁，并特令再任。以中书言并治郡有方，赈济宣力，故有是诏。 
八月二十九日，诏韶州李绍祖特与减二年磨勘，以广西提举常平韩璜言起发湖南赈粜米有劳故么。 
十二月十四日，尚书省言：江东、西、湖南路去岁旱伤，近据申奏，赈济饥民万数不少，其逐路帅司及常平官措置有方，甚称委寄。除江东帅臣叶宗谔已别作施行外，诏帅臣吕餐浩、李纲、提举赵不已、吴序宾，令学士院降诏奖谕。 
同日，尚书省言：「去秋江、湖旱伤，人民阙食，朝廷支拨米斛，及委帅臣、监司并州县守令赈给，窃虑其间奉行灭裂，却致死损流移数多，合行比较优劣。」诏令逐路帅臣、监司，于本路旱伤州县各比较三两处，保明取旨赏罚。 
十五日，诏：「四川去岁旱荒之后，继以疾疫，流亡甚众，深用恻然。其郡守、县令有能赒给困穷，抚存凋瘵，善状最著者，令席益体访诣实访：原脱，据同书食货五七之一九、五九之二九、《补编》第五九二页补。，保明来上，当议奖擢，以为能吏之劝。或废慢诏令，坐视不恤，按劾闻奏，亦当重寘典宪。」 
 七年十月八日，诏潼川府守臣景兴宗升一职，广安军守臣李瞻、果州守臣王：原作「隙」，据同书食货五七之一九、五九之二九、《补编》第五九二页改。 、前吏部郎官冯 、汉州守臣王梅各转一官，知成都府席益命学士院降诏奖谕，仍令四川安抚大使司开具其余合转官人职位、姓名以闻。以四川安抚制置使席益言诸州赈贷有方，活饥民甚众，内冯 出米四百石以助赈济，故有是命。 
九年十一月六日，臣僚言：「曩者旱暵为灾，官尝发廪劝粜，而州县奉行，奸计百出。有民户初非情愿，均令认数以应期限，而平时储积之家得以幸免者；有所在初无收成， 
      
勒令转粜以赈城郭，而本乡流离不暇顾恤者暇：原作「假」，据同书五七之一九、五九之三○、《补编》第五九二页改。。愿诏执事选择廉谨强明之吏，推行德意，务使实惠及民，尽革前弊。」诏令户部约束。 
十年三月十九日，臣僚言：「诸处粜米赈济，只及城郭之内，而远村小民不沾实惠。向陈正同通判婺州，赈济极有条理，虽穷谷深山之民，无不普沾实惠，而州县之吏亦不至劳。乞令陈正同条具赈济事件，付户部看详，遍下诸路依此施行。」从之。 
十二年三月二日，诏：「绍兴府旱伤秋苒，令于义仓米内支拨一万石，置场出粜。 
十三年三月十八日，诏令淮东总领吕希常于大军米内支三千石量度分拨于镇江府，委官管押前去米价踊贵去处，减价出粜。仍令淮西总领吴彦璋契勘本路如合出粜，依此施行。 
十四年六月十五日，上宣谕辅臣曰：「福建、淛东被水灾去处，已令宽恤赈济，尚恐州县灭裂。」诏令逐路监司各躬亲前去悉力奉行，务要实惠及民，不得徒为文具。 
十五年七月三日，知泉州吴序宾言：「汀、虔盗贼聚集，泉南七县罹其荼毒荼：原作「茶」，据同书食货五七之一九、五九之三一、《补编》第五九二页改。，且致饥饿，虽军储不足，而义仓积粟见存七万石，欲开仓赈贷。内残破四县，乞比附灾伤七分之法，各借种子三千石，自第四等以下户委县官随便借贷。」诏每县于义仓米内支拨二千石应副借贷。 
十八年十一月二十三日，上谕辅臣曰：「绍兴府灾伤，阙食人户以义仓米赈济，无使失所。如别有灾伤去处，亦令户部多方措置。」 
十二月十二日，上宣谕辅臣曰：「近令提举常平官躬亲诣灾伤去处赈济，窃恐所辖州县阔远，点检迟滞，可更令分委属官悉力赈济。将来春耕合用种粮，须令预先措置，临期借给，使之耕种及时，则赡养、供输公私两济。」 
十九年二月四日，上谕辅臣曰上：原脱，据同书食货五七之二○、五九之三二补。：「春雨膏润，于农事极利。农事种粮为急，若种粮不足，则秋成无望。昨已降指挥，灾伤去处令提举常平司借给，可更丁宁户部应副。」 
十九日，诏逐路灾伤去处，可令县官措置赍发米斛就乡村赈
给。逐州委通判点检州：原作「路」，据同书食货五七之二○、五九之三二、《补编》第五九二页改。，逐路委提举常平官按察路：原作「州」，据同书食货五七之二○、五九之三二、《补编》第五九二页改。，仍令御史台觉察弹劾。 
二十八日，诏近有绍兴府等处饥民在此求乞，日有饥死者，可令临安府日下给米赈济。 
三月二日，上谕辅臣曰：「近日绍兴饥民多有过临安者，深可怜悯，盖是保正、副抄札漏落，是致流移，可令临安府多方措置赈济，户部应副米斛。其诸路州县灾伤去处，宜申饬监司、守臣依已降指挥，贷给种粮，庶几秋成可望。」 
四月六日，上谕辅臣曰：「两浙等路灾伤去处，可令提举常平官亲诣所部借贷种粮，务要实及饥贫民户，毋令州县及当行人侵克，徒为文具。」 
九月十三日，诏两浙东路提举常平秦昌时除直秘阁、两浙东路提点刑狱公事。以安抚司言：「绍兴府、明、婺州水旱灾伤，昌时悉力赈济，乞赐褒擢。」故有是诏。 
二十四年五月十 
      
七日，尚书省言：「衢州阙食人户，令本路常平官赈济外，窃虑未到之前，人户阙食，有妨归业。」诏令本州岛日下赈济，仍晓谕各令归业。 
六月一日，上谕辅臣曰：「官司赈济，止及近郭游手之人。其乡村远处，宜令提举官及州县常平官躬亲措置，务使实惠及于贫下。」 
二十七年十月二十九日，诏令四川制置司、总领所并逐路转运、常平司，各具管下州县有无旱伤闻奏。如有实被旱伤去处，仰支拨常平钱、米赈济。或支用不足，即于存留旧宣抚司桩积钱、米内量度取拨。 
二十八年八月十六日，上谕辅臣曰：「淛东、西濒江海去处，田苒为风水所损，平江府最甚，绍兴次之。已将常平米赈济，尚虑贫弱下户去秋成尚远，无钱可籴，深轸朕怀。卿等可令发义仓米赈济。」宰臣沈该等奏曰：「在法，灾伤及七分以上，合行赈济。当遵稞圣训，就委赵子潚、都玹依次施行。」诏：「绍兴、平江府被风水损伤，可令赵子潚、都玹体访委是灾伤去处，将第四等以下阙食人户量行赈济，候晚禾成日住罢。仍具逐处赈济人户及支拨过米数申尚书省。」 
九月二十九日，诏：「在法水旱检放苒税及七分以上赈济。缘田土高下不等，若通及七分方行赈济，窃虑饥荒人户无以自给。可自今后灾伤州县检放及五分处，即令申常平司取拨义仓米量行赈济。」 
二十九年二月二十五日，诏令逐处守臣于见管常平、义仓米内取拨二分，减市价二分赈粜，内临安府于行在桩积米内借拨。 
四月二十六日，诏绍兴府山阴县检放赈济不均去处，令淛东常平官再验合放实数申。其第四等以下不曾经赈济者曾：原脱，据同书食货五七之二一、五九之三五、《补编》第五九三页补。，令遵节次已降指挥赈济施行。 
闰六月四日，提举两淛路市舶曾 言：「去秋州县有被水灾伤去处，细民艰食，多方赈济，及将常平米减价出粜，饥民赖以全活。而其间奉行不至者，其弊有三：赈济官司，止凭耆保、公吏抄札第四等以下逐家人口，给历排日支散，公吏非贿赂不行，或虚增人口，或镌减实数，致奸伪者得以冒请，饥寒者不沾实惠，其弊一么。赈粜常平米斛，比市价低小，既籴者不分等第，不限口数，则公吏、仓斗人家等多立虚名盗籴，遂使官储易于匮乏，其弊二么。赈济户口数多，常平桩管数少桩：原作「该」，据同书食货五七之二一、五九之三五、《补编》第五九三页改。，州县若不预申常平司于旁近州县通融那拨，米尽旋行申请，则中间断绝，饥民反更失所，其弊三么。欲望行下有司严立法禁，力革其弊。公吏抄札不实，与夫州县申请失时者，并寘严科。委提举官往来部内赈济去处体访，如有违戾，按劾以闻。」从之。 
三十一年正月二十六日，诏令逐州府差官抄札实贫乏之家，于见桩管常平钱、米内依临安府例赈济，分委有心力官俵散，务在实惠，不得减克。仍具支过钱、米数目以闻。 
八月三日，都省言：「淮西州军先咤欠 
      
债逃避出没之人，理合赈给，令淮西提举常平官日下于附近州军取拨常平、义仓米三千石，前去濠州赈给，仍令龚涛、刘光时照会，常切存恤，毋致失所。」 
