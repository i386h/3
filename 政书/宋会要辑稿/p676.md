<!-- { "loadSidebar": true } -->
     
作院造作篦篱使用。如更不足，即乞行下江南、两浙出产去处根括系官竹，或收买，逐旋官 附带至都下，却令递铺搬送泽州置场处。』送工部行下河东路提刑司。本司今相度，所用防城篦篱，若依赵希孟起(清)[请]，经久委是利便。」从之。 
宣和三年闰五月八日，江浙淮南等路宣抚司奏：「浙江被贼六州，睦、歙、杭、衢、婺、处曾经焚劫，秀、越二州经贼围闭。臣勘会秀、越二州昨因凶贼初犯睦、杭州之后，逐州补充城壁，粗可守御。歙州元无城壁，睦州系就旧基，并合创筑城池。虽目今事力未完，缘逐州首被贼扰，居民若无城壁，无缘安居，须着先次筑城。杭州城基四十余里，地步太宽，若全修旧城，不惟目前费功，异日亦难守御。如未修城，民户未尽安乐，不免就其形势减缩，因旧日修完，如此省功，民情乐为。已行下歙、睦州、杭州，依此修筑外，有衢、婺、处州，臣闻皆有旧城，内婺州城内官私舍屋全不经焚烧，衢、处城郭被烧至多，其城各可以因旧增葺。臣闻完城壁，浚池壕，备贼寇，州郡之常事，但东南久不用兵，官司懈弛，是致一日贼发，人不安居。今措置江浙不以曾未修筑城池，如自来未曾招置壮城人兵去处，帅府以三百人、节镇以二百人、支郡以一百人为额，专一修浚城池，不得别兼他役，庶几日久不致颓圮。」诏杭州、江宁府城壁并因旧修完，不得减缩，余依宣抚司措置到事理施行。 
二十九日，中书 
     
省言：「勘会诸路州军城壁，除已修筑去处外，其余路分应合修完城壁内，有不置壮城州军，未有该载，逐旋申请不一。」诏无壮城州军，即 刷本处厢军工役，仍量度紧慢，逐旋修筑，合用钱物并令转运司 刷那融应副。合置壮城阙额去处，委当职官限一月招填足额。 
十一月二十八日，朝散〔郎〕、直秘阁沈思奏：「前日鼠寇窃发，十百为(郡)[群]，辄敢侵犯郡邑者，独以城郭不完。而城郭之所以不完者，以州郡壮城兵卒虽有条禁，不给他役，然皆玩习故常，恬不知畏。工匠役使，冗占殆尽，坐视城郭隳圮，不复缮完。臣愚以谓，诸路州郡量大小，宜皆置壮城兵，仍责守(二)[贰]、兵官旬月检察，修完城壁。欲望申明旧法。」诏申明行下，今后诸路州军修完城壁了毕，如功力就大，依元丰法遣工部郎官前去覆按。 
靖康元年三月二十二日，臣僚言：「闻京畿诸县及汝州、蔡州、顺昌、河中、凤翔等处见修城壁，工役浩大，汝州用六十四万八千工，差科率敛，尤为烦扰。方春东作，众务毕举，驱民舍业，从事工役，既违天时，又虏已渡河，河南非受敌之所。近调兵运粮，民力凋獘，若又大兴工役，劳费已甚。欲乞速降指挥，除与河东、河北接连要害之地，其京畿县汝、蔡、顺昌等处权罢，庶几可以息日前之急。」诏除河东、河北并滑、浚州外，并权罢，候农隙日取旨。 
五月十日，诏河北、京东路州军城壁合行修治，仰逐路帅守多方计度， 
      
速行修缮，安置楼橹。其县镇民间自愿出力修筑者听。令佐、监司，官为部率，毋得搔扰。委有功绩，仰帅臣、监司保明以闻。 
绍兴六年三月一日，尚书省言：「诸州城壁往往倒塌，不即补治，及将壮城人兵违法他役，有乞修去处，增添高阔，徒费工力，不能就绪。」诏令逐路帅司督责所属州军，如有损坏，用功不多，仰一面计置，用壮城人兵修治，不得科扰。若倒塌稍多，不能自行整葺，即审度实用工料，开具见管壮城人数供申，不得隐落，虚桩大计。或城大难以因旧，亦仰随宜减蹙，务要省便。仍将合减蹙去处丈尺画图，及今后具所管城壁有无损坏事状，并.申尚书省。 
淳熙三年十月五日，诏诸路帅司行下所部州军，专令守臣分委在城都监等，各认定地分，常切照管城壁，遇有损动开裂，随即修治。守臣以时躬亲点检，岁终具已修补圆备帐状申本路安抚司。若守臣去替，即令新官依此施行。 
      
政和元年正月二十六日天头原批：「京东路。」，京东路转运使奏：「(淮)[准]枢密院札子，臣僚上言：『勘会京东路军州城壁内外空闲地段，多是违法人户请佃，并不曾(裁)[栽]植寸木。每至修补城壁，即须支破官钱收买木植，又从而搔扰人户，积岁所费，蠹耗公私不轻。今相度，欲乞逐州委自兵官一员，于内外城脚下栽种槐、榆、柳、枣，以备修补城隍之用，贵免侵损公私，即不得非时以剥破为名，应副他用。依河北濠城司栽种，比较青活死损法赏罚。所有其余路分军州，应无居止、不系占射地段，似此可以栽种去处，仍乞依此施行。』大观四年十二月二十七日，送京东转运司相度保明。本司今相度，委是利便。」从之。
 方域 宋会要辑稿 方域八 诸城修改移并\qf上\Qf 清阳城 
      
清阳城天头原批：「京畿路。」
      
宣和三年，以开封府中牟县纣王城改作清阳城。
 方域 宋会要辑稿 方域八 诸城修改移并\qf上\Qf 定州城 
      
定州城天头原批：「河北路。」
元丰二年五月二日，定州安抚司言：「奉诏俟有机便修展保州关城。今涿州发兵夫修城，欲乘此于来春筑保州城。」从之。止作帮筑。 
元丰二年九月二十九日，诏修定州城，以明年合起民夫及河北路兵二千兼州兵充役。 
元丰三年六月十二日，诏定州路安抚司给封桩紬绢三万修保州城。 
元丰四年四月二十二日，建雄军节度使、知定州韩绛修保州城毕，赐诏奖谕。 
徽宗建中靖国元年正月六日，工部看详：「定州路安抚使司状，今 
      
相度到定州不依式修过楼子，欲将旧来法制施行。所有马面相去五十余步去处，委是稍稀，如因今有摧塌，即将稍稀去处依元丰城隍制度添置。本路及其余州军，并乞依此施行。」从之。 
崇宁五年十月月十日，诏降元丰城隍制度法式，京畿转运司如增修诸辅，遵以从事。
 方域 宋会要辑稿 方域八 诸城修改移并\qf上\Qf 棣州故城 
      
棣州故城天头原批：「河北路。」
大中祥符八年正月十七日，诏徙棣州城于州之西北七十里阳信县界八方寺，即高阜居之。先是，河北运使李士衡言：「棣州河流高于郡城者丈余，朝廷累年役兵修固，盖念徙城重劳民力，而去冬已来，蹙凌冰下，尚有冲注，如解冻之后，河流迅奔，必有决溢之患。今请移州于阳信县界，改筑城邑，以今年捍堤军士助役，则永久甚利。」诏可，仍命度支判官张续、内押班周文质乘传与士衡等同莅其事，因降诏谕棣州官吏、僧道、百姓等，仍月给本州岛公用钱十万，许造酒，每月三犒军校，两月一赐役夫钱。其居口民田，优给以直，常租及浮客食盐钱悉蠲之，城中居民屋税免一年。 
大中祥符八年三月二十一日，棣州新城毕，以图来上。旧城广袤九里，今总十二里，郡民所居悉如旧而给之。其外创营宇廨舍。赐役夫缗钱，仍宴犒官吏、将士。帝以执役有死亡者，又遣使命僧为水陆斋。
 方域 宋会要辑稿 方域八 诸城修改移并\qf上\Qf 青州府城 
      
青州府城天头原批：「京东东路。」
庆历四年八月十二日，知青州陈执中言：「奉诏权罢修州城。契丹虽遣使再盟，然未保其情虚实，恐未可遽罢防守之备。况秋稼大成，人心乐于集事，旧城比已兴功 削，高下可窥，若遂中止，它日不免重困于民。乞乘时完葺。」从之。 
元丰六年十月十三日，京东转运使吴居厚 
      
言：「准诏支盐息钱三万缗修青州城，乞不用六年盐息钱，止以支不尽脚钱应副。」从之。
 方域 宋会要辑稿 方域八 诸城修改移并\qf上\Qf 胶州城 
      
胶州城天头原批：「京东东路。」
宣和三年十二月十三日，朝请大夫、秘阁修撰、知密州李延熙奏：「遵御笔，以城壁壕堑湮废岁久，委臣躬亲检计，责立近限， 刷人兵，并工修完。臣恭依处分，措置督促，不踰两月，并已毕工，具图状奏闻。」奉圣旨，令本路漕臣前去核实，同李延熙具元修完工力，等第保明闻奏。漕臣王子献将元监修官工力等第申奏，御笔：「李延熙可令学士院降诏奖谕，监修官第一等、通判赵士源特转一官，第二等兵马钤辖任藻等减三年磨勘，第三等士曹朱端夫等减二年磨勘；行遣人吏第一等支钱十贯，第二等支钱七贯。」
 方域 宋会要辑稿 方域八 诸城修改移并\qf上\Qf 瀛州城 
      
瀛州城天头原批：「河北路。」
      
庆历七年二月二十三日，河北安抚司言：「瀛州修北关城甚是张皇，窃虑引惹生事，欲乞住修。」从之。 
六月十九日，北京贾昌朝言：「勘会瀛州昨展州关城，已填塞大壕空歇，不便。缘诸处紧占兵士，无应副功役，欲乞且令开(尚)[撅]，放水通流，候今秋河上诸处休闲兵士，即并手修筑。」从之。 
熙宁元年八月十七日，瀛州言：「本州岛自地震摧塌城壁楼橹，检计人功料物，乞朝廷指挥应副。」御批：「据所计材植人兵工匠数，亦不至浩瀚，其见役人寔令分使不足。非久虏使入界，若拖延至日城壁尚未具，观瞻诚亦不好。况河北灾伤轻可及全无事州军甚多，或且令尽刷见管厢兵，亦必大段有数。边防重事，不可一日阙备，其所乞事件，朝廷且须与竭力应副。可并如所请指挥。」 
七年七月二十八日，诏：「瀛州修城将欲毕工，可令军器监(监)将带壕寨计会本路监司一员，同按视驱磨，具依与不依元奏丈尺、工料，结罪保明闻奏。仍具有无未尽、未便利害。今后五路州军修城并依此。」
 方域 宋会要辑稿 方域八 诸城修改移并\qf上\Qf 肃宁县城 
      
肃宁县城
瀛州肃宁城，雍熙中置，名平虏桥寨。淳化二年改平虏城，景德二年改今名。
 方域 宋会要辑稿 方域八 诸城修改移并\qf上\Qf 冀州城 
      
冀州城天头原批：「河北路。」
      
熙宁八年正月二十七日，诏：「冀州增筑旧城未几，已有摧塌，董役使臣重行责罚，不用赦原。河北兴役处，依此约束。」
 方域 宋会要辑稿 方域八 诸城修改移并\qf上\Qf 蒲阴故城 
      
蒲阴故城天头原批：「河北路。」
咸平六年六月六日，定州都总管司言：「定州蒲阴县居中山、宁边军之间，当高阳关会兵之路，合再兴葺。」帝曰：「言修此城量屯戍兵者甚众，宜可其奏。」 
