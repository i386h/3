<!-- { "loadSidebar": true } -->
十二月十六日，诏：邕州、琼州伪命日，每遇市集，居人妇女货卖柴米者，邕州人收一钱，以为地铺之直。琼州粳米计税四钱，糯米五钱，并除之。 
二年二月二十日，诏：「峡路州军于江置撞岸司，贾人舟船，至者每一舟纳百钱已上至一千二百，自今除之。(杨)[扬]、润、常三州商税取筭外，境上又倍征者，自今止得一度收税。」 
二十四日，诏曰：「关市之租，其来旧矣，用度所出，未遑削除。征筭之条，当从宽简。宜令诸路转运司以部内州军商税名品参酌裁减，以利细民。」 
闰二月，诏峡路先是商人船载米麦，计斗取其筭，并簟席等税，并除之。 
十月，江南转运司言：「鄂州旧例，盐米出门，皆收税钱。」诏自今民贩鬻斛斗及买官盐出门，并免收税。 
四年七月，诏：「岳州岁输鱼膏四千五百 
      
八十斤，斤纳七钱，并除之。商人贩易，不得辄由私路，募告者厚赏之。」 
九月，禁两京诸州不得挟持搜索，以求所筭之物。 
闰十月，诏商人经潼关东西行者，勿出筭。 
五年五月，诏曰：「古者市廛而不税，关讥而不征，盖所察奇袤而禁浮惰么。国家筭及商贾，以抑末游，既以防民，克助经费。而当职之吏恣为烦苛，规余羡以市恩宠，细碎必取，掊克斯甚，交易不行，异夫通商惠工之旨么。自今除商旅货币外，其贩夫贩妇细碎交易，并不得收其筭。当筭之物，令有司件析，颁行天下，揭于板暝，置官宇之屋壁以遵守焉。」 
国朝之制：刘帛原书天头注云：「刘疑钱」。、什器、香药、宝货、羊豕、民间典卖庄田、店宅、马、牛、驴、士[(月马凡)] 驰及商人贩茶，皆筭。有敢藏匿物货，为官司所捕获，没其三分之一，仍以其半与捕者。 
至道元年九月，诏两浙诸州纸扇芒 及他细碎物，皆勿税。 
十二月十九日，通判永兴军府杨覃言：「官市修河竹六十余万竿，望免税。」诏从之。 
二年十二月，诏：民间所织缣帛非出鬻于市者，勿得收筭。 
三年七月二十一日，峡路转运司言：「近岁献封者请增归峡等州税筭名件，商贾不行。」诏除之。 
二十八日，上封者言：「岭南村墟聚落间日会集 贩，谓之虚市。请降条约，令于城邑交易，冀增市筭。」帝曰：「徒扰民尔，可仍其旧。」 
八月四日，除杭越州寺院童行钱、民所赋丁身钱。先是，钱俶时，民纳丁税钱，其出家童行未入僧籍，亦输之。至是除 
      
免。
二十日，江南转运司言：吉州税物有名件繁细者，颇扰于民，诏并除之。 
十月，知益州张咏言：「万州管内有官收津渡钱数百贯，兼有税场，皆甚扰民。」诏并除放。 
十二月一日，免洪州、袁州每岁二社酒钱。 
真宗咸平元年二月，除渠、阆二州佑牛骨税钱。 
十一月，除代州板桥木筭钱。 
三年三月，免通州蔡港渡钱。 
六月十日，诏以荆湖艰食，令桂州已北勿禁人商贩粮斛，仍蠲其征筭。 
五年二月十九日，除果州官邸店本课外地铺钱。 
二十三日，除合州赤水、巴川二县、长利、谢市、楼滩三镇酒税钱，以经寇残弊么。 
景德元年七月，鲁国长公主言：「先遣人往华州市木，乞免商税」。帝曰：「先朝深戒戚里不得于西路收市材木，盖虑咤缘贩易，侵坏法制法：原书天头注云：「法一作国」。。鲁国所请，且从之。可召驸马都尉柴宗庆谕旨，自今不得如此。」 
十二月十一日，以河北经寇，乏耕牛，免河南商人卖牛税。 
二年三月，诏：「具州民所输税物具：按《元丰九域志》，宋无具州，疑为贝州。，先经商税院收筭，然后输官，甚无谓么。宜除之。」先是，节度使孟元 在镇日，令民当输税物者先筭，规其余羡，以备留使之用。帝闻之，而有是诏。 
八月二十九日，诏：泾、原、仪、渭等州蕃部所给马价茶，沿路免其税筭。 
三年三月，免简州民造舍所输竹木税钱。 
四月一日，诏：河北诸州军市征榷酤比常课不及者，特展限。 
三月六月八日，诏：「东、西两川商税盐酒课所纳二分金，宜罢之。其愿纳者听。」先是，计司请令半输银帛 
      
外，其二分入金。帝闻其州郡不产，故有是诏。 
十二日，除杭、越等十三州军税鹅鸭年额钱。先是，江、浙诸州奉诏蠲鹅鸭税，而司关征者尚计三额，故申明之。 
九月，诏京城税炭场自今抽税，特减十之三。 
四年六月，诏淮南转运司：(杨)[扬]州民采荻柴，官中承例十税其二，自今除之。 
七月二日，诏河南府永安县民僦官舍钱减其半，永为定制。 
大中祥符元年九月，免夔州地基钱。自改筑新城，徙民居之，有输课者，至是罢焉。 
二年二月，免文武官所市食羊筭钱。 
四月，江淮发运使李溥言：「粮纲舟卒随行有少物货，经历州县，悉收税筭，望与蠲免。」从之。 
六月七日，诏：「自今诸色人将带片散茶出新城门，百钱已上，商税院出引；百钱已下，只逐门收税。村坊百姓买供家食茶末，五斤已下出门者，免税。商贾茶货并茶末依旧出引。」 
十四日，除升州竹木税。 
十月，诏：「如闻并州民鬻石炭者，每驮抽税十斤，自今除之。」 
三年闰二月，诏：「在京诸军卖所请春冬衣绢帛者，自今勿收税。」先是，殿前司诸军营在新城外者卖所请衣帛，不得过一月，踰月即依例收筭。月内卖者，皆本军出引，城门验以出入。军士至众，给验颇繁，故有是诏。 
十二月九日，诏：「天下樵鱼及贫乏者所过津渡，悉免其筭。」 
四年七月一日，诏：「两浙、福建、荆湖南、北、广南东、西路岁输身丁钱四十五万四百六贯，并除之除：原作「徙」，据《长编》卷七六改。。」 
五年正月二十八日，除沿汉江州军渡船力胜钱。 
二月 
      
十九日，诏：京东、西路、河北、陕西、江淮南民以柴薪渡河津者，勿出筭税。 
二十五日，免河北诸州面税。 
四月十三日，诏：「如闻雄、霸州民咤水坏田，而艰食者多捕鱼自给，官复收其市筭，宜除之。」 
二十二日，除饶、信州买铜场孀税钱。 
六年四月，免琼州螺蚌钱税。 
七月，诏曰：「关市之征，所以禁末业；田畴之利，所以劝力耕。岂于谷器之中，亦收商筭之利 自今诸路州军农器并免收税。」初，知宾州吕夷简言：请免河北农器之税。帝曰：「务穑劝耕，古之道么，岂独河北哉 」故有是诏。 
十九日，诏：「诸路茶盐酒税及诸务，自今总一岁之课合为一，以祖额较之。有亏损，则计分数，其知州军、通判减监官一等科罚，州司典吏减专典一等区断。文臣及武臣知州军者文臣：《长编》卷八一作「大臣」。，止罚通判已下。」时上封者言「诸路岁课增羡，知州、通判皆书历为最，有亏损则无罚，请行条约」故么。 
八年六月，三司言：「太平兴国寺甘露戒坛院主坛升于信州铀山民程文佑施青碌八千斤，充装彩佛像浮图，乞免一路商税。省司见招诱人户中卖入官，若隐留货物，当行买纳，仍别勘罪。今坛升不独无例免税，兼违先降宣命，欲下江南转运司施行。」帝曰：「装阁彩色不可阙，须与民间收贮者不同。」谕计司寝之。 
七月二十二日，诏曰：「农牛之力，田亩是资。念疫疠之所伤，实耕耘之有废，宜蠲市筭，以助盖民。诸处百姓买卖牛税，并放一年。」 
九年三月一日，诏：「如闻雷州勒 
      
村耆月纳无名商税钱，自今除之。」 
十二月二十一日，诏：「河北、京东民以车乘籴种粮者，江河津渡勿收其筭江：原书天头注云：「江一作北」。按《长编》卷八八「江」作「缘」。，俟稔岁奏以待报。」 
天禧元年三月，三司言：「石州伏落津路商旅 木税钱，准例给长引，不纳沿路税筭，至京即并计之。咤兹为弊，颇亏失课额。望许沿路收税。」帝曰：「如咤修奉宫蹑采数，即依近诏停罢。或么例所费，当从其请。」 
四月二十三日，帝谓宰臣曰：「如闻知广州李应机为政峻急，先任广南转运使，尝言广州民无丁税米，建议科纳。寻诏本路详定定：《长编》卷八九作「度」。，累议皆难其事议：原作「政」，据《长编》卷八九改。。今应机领郡，咤欲遂其前志。远方之民，务在绥辑，骤增赋调，亦恐非便。可罢之。」 
七月十一日，诏：「开封府、京东、西、河北、河东、陕西、淮南等路旱损虫伤苒谷，已经遣官体量者，据分数便许改种。」 
十一月，驾部员外郎张绅言：「泛海客旅于润州及住程州郡两次纳税钱，必恐兴(败)[贩]少利。乞下两浙转运司，如行船不经沿路地分，只纳一处税钱。」从之。 
二年七月，诏：诸处干食盐钱不系屋税田赋，出于浮客旋配掠者，并除之。 
八月二十七日，免青州源河口干渡课钱。 
三年七月，除金水河水户课钱。 
九月，诏：「岚州自来收税脂麻，宜特除之。应诸处承前收税斛斗者，悉准比。」 
四年七月，淮南江浙体量安抚韩亿言：「诸路民拆舍屋卖材木者，请勿收税筭。」从之。 
五年二月，诏：「自今客人于蕲口、太湖、石桥、洗马等四处场务筭买诸色号茶货，如到泗州， 
      
愿取淮河前去入正阳正：原作「在」，原书天头注云：「『在』一作『正』」。考《元丰九域志》卷一有正阳镇，属颍上县，其地理位置与此合，据改。、(颖)[颍]州、陈州旧路上京者，听从便，(今)[令]依例送纳旧路商税。如愿借汴河路上京者，令只纳旧路税钱。从汴上京，更不令依宿、亳州、南京三处税则例送纳。随船行货物色、力胜、头子、功角等钱，即逐处依例收纳。」 
九月，免夔州买银税钱。先是，本州岛买上供银。旧例商人赍银入城者，每两税钱四百五十文足。如无邻州公引，即倍税之。以是商人罕复贩鬻，而所买殊少。转运使以为请，而有是命。 
