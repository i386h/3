<!-- { "loadSidebar": true } -->
镗措置创造车战等船九十只，都统郭刚奏乞量功旌赏，枢密使周必大等奏：「前此未曾行。」上曰：「难为开例，可令本军支犒许钱一千贯。」 
十一年二月二十九日，殿前司言：「本司水军驻札许浦，所管南船寄泊青龙，人船相离数百里，遇有发遣前去取船，水陆迂枉。兼青龙港窄狭，水流浚急。欲将南船尽数移戍昆山县顾径港，择高阜地段建一大寨，量合用人数，于许浦差拨同老小前去一处居止。」诏浙西提刑傅淇同本军统领相度经么利便，保明申枢密院。既而淇等相度：「顾径港屯泊南船，比之青龙港稍深，去海颇近，委寔利便。」从之。 
十三年三月二日，殿前副都指挥使郭[俔]言：「承指挥，福建路起发到海船，并自指挥到日放散。今据水军统制林震申，乞将本军大南船二十二只，依旧就顾径安泊，差拨官兵一千人，将带衣甲、器械戍守战船，及差轻捷槽船四只，不时与黄鱼垛出戍兵舡往来迎捕盗贼迎：疑当作「巡」。。又应顾径将来春水泛溢，日逐两潮冲击，有损战船，合于附寨港岸开坞，取令深阔，将战舡尽数入坞安着，如法搭盖，不拘大小潮泛，并要浮动出入快便，庶几稳当。」从之。 
十二年五月二十五日，诏：「福建(师)[帅]司行下本路州军，将籍定三番海舡内，将合发番次数目起发一番，差官管押前来平江府许浦水军摆泊，防(遇)[御]海寇，听本军教阅，限八月一日到岸。其应干合行事件，并依干道三年七 
      
月十九日指挥施行。」 
十五年五月九日，诏池州驻札御前诸军副都统制李思孝特转一官，其所造战船，令都统司行下本军，常切爱护，毋致损坏。以淮西总领赵汝谊言「思孝所造战舡二十七只，打造精致」故么。 
八月二十一日，枢密院言：「殿前司申：平江府许浦驻札御前水军修整南船三只，多浆船八只，合用木植物料，已行关拨官钱，往淛东路明州山场计置买办。乞从年例行下差拨南船三只，将官一员，管押驾船槔梢、官兵共二百人，作三运舡载归军。」诏依，仍不得夹带商税禁物往来兴贩。 
绍熙二年三月十三日，宰执进呈钱端忠奏检视军马行司下半年船。上曰：「诸处战船，须是别差官检视，损者与修。总所申，恐文具，缓急误使用。」 
四月二十九日，宰执进呈林桷奏：「今后防秋海船，乞支全赏。」上曰：「海船要备缓急之用，全赏虽未可行，亦须稍功优恤。」 
三年八月二十七日，诏殿前司行下泉州左翼军，将创造到海船三只常切爱护，毋致损坏。 
十月二十五日，三省、枢密院奏事，进呈权发遣楚州皇甫斌奏：「欲措置造双桅多浆梁头阔丈二三海船二百只，不过费朝廷十万余缗，可以备不测守御。」上曰：「一船上不知用多少人 令且造一百只，务要坚壮。毕工日，更功审验。」 
五年十月二十三日，臣僚言：「西兴渡船，乞令转运司并临安府日下契勘，如有损坏船只，即行修整，庶几行都之下，大 
      
江往来，人人得以安济。」从之。 
闰十月十九日，沿海制置司言：「水军见管海战船三十八只，内有未修船十五只，计料实用钱三万一千六百五十五贯五百，乞科拨官钱下水军趁时收买物料，并工修造。」诏令封桩库依数支降。 
庆元二年三月二十五日，两淛漕臣王溉言：「临安之淛江、龙山、绍兴之西兴、渔浦四渡舟船，仿镇江都统制司所造杨子江见用渡船样打造，以便往来。仍乞下镇江都统制司时暂差备高手工匠二十人应副差使。所有材料、工食、往来之费，乞于本司桩管钱内支拨。」从之。 
嘉泰三年七月五日，殿前副都指挥使郭俔言：「诸军所管舟船年深损漏，虽有堪用者，亦难重载，窃恐缓急关[阙]误。今于保德门外本司后军教场侧，起造船场一所，官监督，造到八百料马船四只、五百料六只，乞差官检视大印。兼造到五十料小船一百二只，除已发一百只往平江、嘉兴牧放去处打割马草外，船场见有二只，就乞检视。」从之。 
八月十三日，淮西总领所言：「近遵指挥，选委建康府中军统制许国兴前去池州相视秦世辅所造新样铁璧铧觜、平面海鹘战船，委是快便。」诏三衙江上诸军有战船去处，遇有损坏，取会池州式样制造施行。」海鶴船一隻，一千料，兩邊各安艫五枝，辟舟 一枝。船身通长一十丈，计一十一仓，梁头阔一丈八尺，中仓深八尺五寸，船底板阔四尺，厚一尺，拖泥艬板厚 
      
三寸， 梁一重。两边小棚板，阔三尺五寸。装龙护滕板，高一尺，上安女头，高二尺四寸。装载战士一百八人，踏驾槔梢水碗手四十二人。铁璧铧觜船一只，四百料，两边各安车二座并桨三枝，船身通长九丈二尺，计一十一仓，梁头一丈尺五一丈尺五：疑作「一丈五尺」。，深五尺，船底阔八尺五寸，厚六寸，拖泥艬板厚三寸，通心眷骨一条，厚九寸， 梁二重，两边安护车齐头木，画牌二十八面，各高六尺八寸。周(违)[围]安护滕板高一尺，上安女头高一尺四寸。装载战士七十人，踏驾兵梢二十人。 
四年二月九日，建康都统制董世雄言：「长江控扼去处，平日措置舟师战舰，最为急务。昨来买到战船木植细小，不堪使用。今将别差官将带钱物，前往上江收买大径寸迭料木植，归司打造。窃缘本司战船数多，不及修补，费用极多，委是匮乏，无可措手。乞依别司体例，拨赐钱五万贯，付本司计置木植物料，修造战船使用。」诏支钱三万贯(今)[令]封桩库以金折支，仍依元纳色价值纽计。 
嘉定十二年三月三日，臣僚言：「国家自残虏渝盟之后，屯戍日增，调度寖广，馈饷之计，诚所当先。漕运之舟，岂可不备 今得之传闻，谓所在漕司旧例有截留舟船去处，多为他司宛转嘱托，勒令通放，不许截留，致使装发之际，无以应用，而转输之限，或致后时。姑以江东漕司言之，江西路旧例应副江东漕司三百料船一百八只，却拨卢 麻皮以偿之。绍 
      
兴以后，减免一半，合拘五十四只。淳熙间，亦尝拘到一百八十余只。年深损坏，不堪装载。又咤承平，不甚输运，间自住截。开禧之间，漕臣以米餫不继，遂为总司所劾，职此之由。继而漕司照例(载)[截]留江西纲船在岸，纲稍失览载之例，群诉于总司，信其偏词，径与通放。目今并无船只，遇有般运，旋雇客船，多致欠折。且当边境晏然，尚虑无舟可雇，万一骚动，客船罕至，官又无船，岂不误事 乞降指挥，令漕运去处有(载)[截]留舟船旧例者，依旧拘截摆泊岸下，以备折运。其无例截留者，并令日下造船，以备飞挽。庶几缓急之际，粮道不致(泛)[乏]绝。」从之。 
十四年五月四日，温州言：「制置司降下船样二本，仰差官买木，于本州岛有管官钱内有：疑误。，各做海船二十五只，赴淮阴县交管。缘前项海船费用至广，打造了当，又须差雇梢碇水手，委官押拨，沿支给盘缠钱米，共约五贯余缗。本州岛穷陋海邑，材计无以那融，乞降度牒五十道，发下转变应副打造。」诏令封桩库于见桩度牒内取拨三十道付温州，专一充打造淮阴水军海船使用，每道作八百贯文变卖。 
十五年十二月十六日，诏令封桩下库于见桩湖广会子内，取拨二万九千九百七十贯付鄂州都统制司，专充打造济渡船只使用，务要如法并工造办，不得(荀)[苟]简灭裂。先是，沿江制置司言：「乞下鄂州都统制行司(及)[下]汉阳军等处，斟酌汉川县平塘、阳台、阳子港、南河、白 
      
马、网头六渡大小合用渡船数目，预行措置打造，渡载军马等用。」寻下戎司相度措置，欲创打大小马船三十只、脚船三十只，计料到约用收买材物价钱九万五千六十贯一百七十五文、湖会，人工九万八千二百四十五工。既而制司言：「都统制司所申打造六十只之数，既令本司斟酌合用船只，窃阳自汉阳大江等处济渡共有七处窃阳：「阳」字疑误。，又有戎司杂载军需，皆不可阙。欲先行下戎司打造三十只，内一千五百料、一千料、三百料马船各五只，七十料脚船十五只，候了毕日，更与接续打造十只，大小船并脚船共有四十只，则尽可济度。所有计料，先造三十只，合用材物，三场价钱当二万九千九百七十三贯五伯四十五文，工四万五千七百三十工。」故有是命。
 食货 宋会要辑稿 食货五一 内藏库 
     
宋会要辑稿 食货五一
内藏库
【宋会要】
太宗太平兴国三年十月置，在左银台门外。又有西库、景福库隶焉。常度岁计余积，供邦国之用。以诸司使、副、内侍置为监官，或置都监，别有内侍一人点检。 
【宋会要】
(大)[太]宗至道二年七月，诏河北三十五州军、淮南二十一州军、山南东道十州、京东应天府、江南升、润州绢并纳内藏，自余纳左藏。 
【宋会要】
真宗咸平五年七月，诏川陕商旅鬻银者，听诣官中卖，每两添铁钱一千，递送内藏库收掌，候有旨，乃得支拨。 
六年二月，诏内藏库专、副以下，不得将库管钱帛数供报及于外传说，犯者处斩。 
真宗景德二年五月十日，诏内藏库监官专、副得替后，支一季食直钱。 
二十四日，诏榷货务入中金钱、见钱并纳内藏封桩，其紬、绢、丝、帛纳左藏，仍据数兑左藏见钱入内藏。 
景德四年四月，内藏(藏)库言：「准宣，以新衣库充封桩库。乞别赐名及置库兵。」诏以「内藏西库」为额。 
十月，内出龙图阁待制陈彭年所撰《内藏库记》示宰相王旦等，真宗曰：「太祖以来，有景福内库，太宗改名内藏库，所贮金帛，备军国之用，非自奉么，顾外庭不知耳。二圣平荆湖、西蜀，表江左、东河，亲祀 
     
郊丘，所费万，皆出于是，不出于民。三司所假，凡六千万，自淳化迄景德，每岁多至三百万，少亦不下百万，累年不能偿，即命蠲除之。昨令彭年述其事实，此库乃为计司备经费耳。且计司有阙，必取于民，苟非节用，何以获济 」咤言汉武外事四夷，北伐登单于台，西征(莎)车师，劳内地以勤远方，此所以豹用不足么。」枢密陈尧叟曰：「汉武末年，户口减半，乃封丞相为富民侯，是亦悔于用兵么。」帝然之。
【宋会要】
真宗大中祥符元年二月，内藏库言：「旧制，宣取物色宣：原作「岂」，据《长编》卷六八改。，皆降御宝凭由除破，近咤条约，库务亦令经由三司。望再降诏旨，止令尚书省勾检。」从之。 
