<!-- { "loadSidebar": true } -->
丕绩，视禹益光，则固有在乎今日也。恭惟大行圣安寿仁太上皇帝躬上圣之资，际重熙之运。(奥)[粤]自朱邸，升储青宫，鸡鸣问寝而子道克全，龙潜进修而君德滋懋。渊泉溥博以时出，聪明圣智而能知。剖明讼牍，已得于尹正之始；谙知物情，复见于参决之初。中外想慕而属心，圣父临朝而嘉孍。天人协应，内 增华。钦奉燕谋，润色鸿业。严两宫之尊奉，益供进之常仪。述寿皇已行之规，期于必遵，以见继承之实；念祖宗已成之宪，自有深意，以塞更张之源。先器识而务典实，则鉴取士之家法；贵久任而重数易，则循命守之圣谟。尊老成以悦重华，扬宝册以庆慈福。业业孜孜，守以一道也。畏天变之上形而感动于六事之陈，欲人心之无怨而察听于土木之役。戒言瑞物而思丰登之乐业，励精治道而却歌颂之宣功，不贵奇珍而杜远方之求，不殖货利而务节用之本。行所无事则以心不私而能公，道运无积则审器日用而不蠹。休务之假益减，治事之日益增，则克勤于邦；会计始于宫掖，恩泽损于椒房，则克俭于家。亹亹穆穆，进以无(强)[疆]也。建大中而消朋党，好正直而尚公平。以任贤使能为致治之要，以更出迭入为用人之法。语近臣以遏绝侥幸，饬监司以发擿奸赃。清介纯实则列置禁涂，博洽纯正则辅导王府。讲筵取经学赅通之老，馆阁储议论正平之人。择边帅于大臣详议之余，得殿岩于
      
参稽公论之素。访旧弼以来谠论，擢御史以奖直言。访问而致谮愬之不行，虚怀而使所陈之得尽。采封事之议以伸四方敢言之气，讲景命之书而寤近习移人之非。论宽恤之可行即行，而不当具文；谓懋赏之当与即与，而不可不信。于以谨黎献之时举，而嘉言之罔伏也。念户口之虽众而民生实艰，审窖藏之非地而民忧无蓄，雨旸形于忧喜，水旱欲以实闻。赈恤牧养，必责以尽心；劝课农桑，必儆以无扰。严郡邑名舍实取之禁，广诸道预备先具之储。经总之繁多，纲运之折阅，科罚对减之色目，预买畸零之取赢，蠲减代输，立法必归于一，恶其太重，疑刑务从厥中。情犯之适轻则开其自新，流徙之抵远则示以不杀。春夏之际，俾非重事而勿拘；盛暑虑囚，俾必前期而及远。览囹圄空虚之奏，则喜形于奖谕；闻肌体或伤之罪，则言寓于哀矜。于以见政在于养民而刑期于不犯也。以义武寓兵之法为近古，以两淮藩篱之本为在民。军政欲一，指统帅副贰分治之为非；守御有地，视重屯列戍增损之当异。将臣屡戒于掊克，归正常务于抚存。招生部以结蕃戎，创神勇以收子弟。柔远能迩，敷文德也。 臣进对，商略大事，率言简而理得；诸儒讲论，反复折衷，皆心会而意明。传闻失实，知非王霸之图；细故从事，识非大体之务。临照百官而深辨邪正，明见万里而曲尽事情。由思而睿，惟几康也。临御
      
六载之间，规(抚)[ ]百王之上。九功之所以着，庶绩之所以凝，端由学聚问辨，咸笃实辉光之新，日就月将，大缉熙光明之盛。重离之继照而薄海咸仰，天鉴之下济而品物流形。何千万年，俾昌而炽。而乃履干之正，体道之宗，玩意希夷，脱屣高蹈。肆举神器而亲授圣子，侔功太极而颐燕寿康。为天子父以极其尊，享天下养以致其乐。岁受内朝之称庆，日顾寝门之问安。欢欣穆愉，慈爱备至。(递)[遽]闻凭几导扬之命，俄趣乘云上宾之游。兹皇帝所以兴哀无时，孝思罔极，擗踊追慕，悼心悲擢，怆昊天之不辰，痛飙驭之莫返，而三灵改色，臣庶攀号，泣尽而继之以血也。禹陵献卜，会稽是瞻，因山有期，羡封夙戒。参酌古义，考订六家，将饬攸司，勒崇丕册，庶几有以冠徽称而诏万世。谨按《谥法》：『圣能法天曰宪，施仁服义曰仁，通达先知曰圣，能官贤才曰哲，视民如子曰慈，继志述事曰孝。』迹夫至公无私以应物，自强不息以进德，非圣能法天乎 济众而均于一视，博爱而事得其宜，非施仁服义乎 极深研几而融照万微，穷理尽性而超卓独见，非通达先知乎 明于知人而务取所长，量材授任而各得其用，非能官贤材乎 恻怛钦恤而轸怀如伤，抚绥和柔而燕及远迩，非视民如子乎 授受一辙而允执厥中，孝理天下而率由旧章，非继志述事乎 万善俱备，全德丕显，固已被四表而宅天下，至海隅而及万邦。宣昭洪
      
辉，扬厉景铄，疑非愚臣之所能及而天下之所得私。若昔成式，天子之谥则请之南郊。况我慈皇，尧舜之道既原于天，彝伦之畴复畀于帝，为纲为纪，克允成功，赫奕炜煌，配天无极。申以节惠，于昭至公，对在天之灵，无俯仰之愧。大行圣安寿仁太上皇帝尊谥，宜以天命锡之曰宪仁圣哲慈孝皇帝，庙号光宗。臣等谨议。」诏恭依。 
十一月一日，诏令侍从、两省、台谏、太常寺、秘书省官集议配飨功臣。既而礼部尚书张釜等详议，请以故右丞相、赠少师葛邲配飨光宗庙庭邲：原作「祁」，据《宋史》卷一○九《礼志》一二改。。从之。 
同日，礼部、太常寺言：「将来虞主回并神主祔庙，合用细仗(百)[五]百人，太常鼓吹一百三十一人，两日排设振作导引，乞下兵部、太常寺差拨。」从之。 
三日，诏奉上谥册宝摄太傅差右丞相谢深甫，奉谥册宝官差知枢密院事兼参知政事
何澹，读谥宝摄侍中差签书枢密院事陈自强，读谥册中书令差礼部尚书兼吏部尚书张釜。 
五日，礼部、太常寺言：「大行圣安寿仁太上皇帝依典故俟奉上谥号册宝了日，合称宪仁圣哲慈孝皇帝，祔庙毕合称光宗宪仁圣哲慈孝皇帝。」诏恭依。 
十一日，学士院拟光宗皇帝原庙殿名「美明」，光宗皇帝室太庙酌献乐名《大和》。诏恭依。 
同日，诏奉迎虞主并神主祔庙，礼仪使差右丞相谢深甫深：原作「申」，据《宋史》卷二一三《宰辅表》四改。，都大主管官差入内内侍省押班卢安仁。 
同日，礼部、太常寺言：「将来掩攒宫毕，六虞在涂，太常卿
      
行礼。以后三虞系间日皇帝行礼，并依故事，神主祔庙前二日，皇帝行卒哭祭。今来祔庙用十二月二十一日，所有间日一虞，缘相去日逼，今欲乞十二月十四日行安神礼，十五日第七虞，十六日八虞，十七日九虞，十九日卒哭祭。」从之。 
袍。绍兴二十九年用见服素黄袍、黑带、素履，淳熙十五年用见服白布折上巾、黑带、白布袍、素履，所有今来衣服，乞施行。」诏依淳熙十五年礼例。 同日，礼部、太常寺言：「国朝礼制，掩皇堂毕虞主回，皇帝行奉迎、安神、虞祭、卒哭、宁神、奉辞之礼，并服 
十二日，礼部、太常寺言：「将来神主祔庙，依典礼合前二日奏告天地、宗庙、社稷、宫观。」从之。 
十三日，礼部、太常寺言：「将来神主祔庙，制造光宗室牌一面，进请御书，修制毕，权于修内司安奉，以俟择日迎奉安挂。」从之。 
十四日，摄太傅谢深甫率百官奉上宪仁圣哲慈孝皇帝谥册宝深：原作「申」，据《宋史》卷二一三《宰辅表》四改。。如永阜陵之仪。谥册文曰：「维庆元六年，岁次庚申，十有一月癸丑朔，十四日丙寅，孝子嗣皇帝臣扩谨稽首再拜言曰扩：原作「御名」，据宁宗名回改。：臣闻尧舜之道禹传子，而揖逊之懿同乎三圣；尧舜之治禹继之，而垂拱之盛同乎三朝。以言其德则冠百王，以言其功则被万世。立极垂统，忧深虑远，乃以神器，亲授与子。是以表行宾实，因名为谥，生则以禹称之，没则以禹号之，历数(十)[千]载，莫之与京。惟我烈考，无间然矣。恭惟大行太上皇帝亶明明美睿之姿，厉亹亹图回之
      
志，为声为律而辅以稽古，为纲为纪而本以守谦。毓德震宫，推戴已久；继明离照，讴歌皆归。精一执中，妙于心传；历数在躬，得于面命。禹之懋德丕绩，终陟元后也。神 之尹正而深识民情，议事之参决而洞达国体。践祚之初，天德清明，号令之发，竦动 听，惠泽之霈，渗漉函生。戒百官之贪浊而严紏劾，戒长吏之更易而重久任。蠲三辅预买丁庸之赋，损四川盐酒折估之额。轻徭役，谨刑罚，禹之德惟善政，政在养民也。条列五事，守孝宗所尚之规，申饬三省，遵孝宗已行之法，即祗承于帝也。广丰年之平籴以厚储积，行歉岁之赈贷以救流徙，即思溺由己也。旁开求言之路，日引轮对之班，诏执政旧臣之论事，谕宰辅侍从之入奏，即闻善言则拜也。荐举贤俊，命于近列，斥逐嬖幸，奋自威断，即称善人不善人远也。减休务之假，增治事之日，警怠忽，察偷惰，克勤于邦者也。恩泽裁损不私于椒涂，会计节省必始于宫掖，克俭于家者也。劝讲经籍，发明百篇之义，游戏翰墨，备具八法之体，洛书之锡也。承三宫之劝，极四海之养， 郊丘，飨宗庙，致孝之道也。若乃焦劳思治，致爽冲和，爰念退闲，逊于大位，褰裳高蹈，颐神澹泊，与天为徒，宜享康宁，永跻上寿。遽乘白云，返于帝乡。嗟夫!临御六年之间，垂模亿载之远，有典有则，贻厥子孙，道在敬承，罔敢失坠。载惟一家父子之亲传，三世圣明之相继，体尧蹈
      
舜，壹似乎禹。今也弓剑之藏，复归禹穴，原始要终，若(今)[合]符节，呜呼，岂偶然哉!臣以凉德，嬛然在疚，即远有期，攀号莫及，敢纪鸿名，图报罔极。然巍巍之治，莫可拟议；非浑浑之书，岂能形容!管窥蠡测，姑述见闻。是用稽谋于众，(精)[请]命于天。宪垂百代之后，仁居五常之先。惟睿作圣，惟明作哲。首三宝以为慈，冠百行而为孝。诞辑众美，具扬丕铄。至于德之著者光于上下，功之显者光于祖宗，若帝与王，孰能两尽!由今准古，厥光大矣。谨遣摄太傅、特进、右丞相、提举实录院、提举编修敕令、岐国公、食邑三(十)[千]六百户、食实〔封〕三千二百户臣谢深甫，奉玉册、玉宝，上尊谥曰宪仁圣哲慈孝皇帝，庙号光宗。伏惟皇矣威灵，克配彼天，于万斯年，以顾越我国家。谨言。」 
十八日，百日，皇帝诣梓宫前行烧香礼，如宫中之仪。宰臣率文武百僚诣寿康殿下临，次移班进名奉慰太皇太后讫，退。行在禁屠宰三日，诸路一日。 
同日，诏总护使改差谢深甫。 
十九日，礼部、太常寺言：「将来灵驾发引，欲乞(行)[依]礼例差太傅一员，(复)[后]从皇帝行启奠、祖奠、遣奠之礼。」诏差右丞相谢深甫。 
同日，礼部、太常寺言：「将来梓宫发引，依典故于启攒前三日奏告天地、宗庙、社稷、宫观。」从之。 
