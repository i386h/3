<!-- { "loadSidebar": true } -->
景德元年三月，诏：「三班使臣年七十以上视听未衰者，且与家便监临。其有不愿，及年七十五以上，或虽未及七十五而老昧不任厘务者，即依先降指挥，除曾犯赃罪令逐便外，其借职与除近便支郡上佐官，许于本州岛居住。如本贯是支郡，即以授之。奉职 
     
、殿直与除近便节镇上佐官，不愿者即放归乡里。」先是，有司言：「使臣年七十已上，颇有壮健可以 事者，其老昧不任差役者，欲除赃罪放逐便外，借职与近便宣补教练使，奉职、殿直与长(马)[史]、别驾，侍禁供奉官与致仕官，余并依前诏。」真宗曰：「使臣无过，致之牙校，甚不可也。」因有是诏。 
二年九月，诏：「应三班使臣等多是朝廷选抡，或承门阀补应。其间有屡当差使，久在班行，智勇出群，绩效殊众者。朕虽博询舆议，旁察参修，申命有司，精加考择。苟闻材干，必与甄升。至于知武备者，委董兵戎；或怀吏术者，俾厘事任。每于铨品，思在审详。犹意沈遗，尚多淹恤，特行晓谕，用示搜罗。自今使臣得替及差使回京者，并许坐此宣命，具状陈述出身以来历职次第、勾当去处、差使度数并劳绩、过犯、月日因依，一一开设，及自叙平生所学、在身所能之事，乞朝廷如何任使，实封诣阁门通进其状，不必繁文，并须直述。内有不识字者，亦许令人依此条贯书写进呈。朕亲当省奏章，躬较事迹，如显可选擢，必别有指挥。即不得诳妄敷陈，如经诸处覆问，稍有异同，当重行贬配。其借职所进文状，即仰三班院收接，重封以奏。其已进文状，未有指挥之人，有合该磨勘差遣者，仍且依例施行，不得因此住滞。」 
三年正月，诏：「应三班院使臣已各立定磨勘年限，内有应差遣引见，及非次已特与改转、后来未及元立限，三班院为是不因应磨〔勘〕改转，皆便依例再磨勘引见。自今后如有似此已经改转者，并须依磨勘已改转例，候年限满日，方再与磨勘。其应选宣榜进状并论叙功劳，有指挥令磨勘，及特奉指挥磨勘引见者，即不拘此。」 
六月，诏：「三班院磨勘使臣，以七年为限。其间有赃迂致罪至徒已上者，可令自今经赦后再与理年限磨勘引对。 
四年闰五月，诏：「诸路转运司，仰体量应部中使臣内委实有所能事件者，仰(其)[具]姓名、勾当、所能之事分析，同罪奏举。仰枢密院候(泰)[奏]到，逐旋送三班院，令置簿记名，及于脚色下子细抄上，候差遣时，将此照证，品量差遣。所有曾犯入己(职)[赃]使臣，如经七年显有劳绩，仰具事状以闻，当议却与依例磨勘差遣。若是经十年，虽无劳绩，别无赃私罪犯者，亦与磨勘引见。」 
八月，诏三班院：「自今后磨勘不得过三人，差遣不得过十人。如非次特令磨勘引见，并急速差遣，不拘此限。其引见磨勘差遣札子，仍进纳两本。」 
大中祥符元年三月，诏三班院、合门：「自今每有差遣使臣，将自来合系条贯、诫励事件尽录出，更粘连白纸用印。候辞，仰当面令本人子细看详讫，只于白纸上各令书职位、名姓、差使、勾当去处，及具知委，如有违犯，甘当故违之罪。亲书着字，即不得更委使臣供应写知委。诫励文状，仍令于辞榜子 
     
内开设所有诫励事件，已蒙晓示知委，书字讫，数内抽兵士使臣，仰常切钤辖。兵士依队伍行李，不得或前或后，取便行座，经过州府县镇、乡村道店，信任兵士搔扰人户，攘窃物色，及收受军都羊酒情仪，及抽兵士当直随行，将擎物色，骑马落路，令军人赶趁，并钤辖兵士不得践食人户田苗及收刈喂马，不得敛掠钱物，如有违犯，当行决配。若钱稍多，并行处斩。及每到州府，令指挥使等先具军分人数、有无衣甲、器械申报州府，自己不得抛离兵士，隔城寨止宿。并经过关津口铺，依例供付军都甲名，不得容纵吃酒至醉，有所妨。马军须钤辖依时饮饲，台举鞍马，不得信任走骤，及非外稍搭物色。仍于押兵内差定员僚、节级十将充拦前收后，及指挥先牌。每至下程处，即不得不依军次减，致有争竞及相殴打，亦不得蹉程行李。」 
二年五月，诏：「应收补到臣僚弟、侄、儿、孙充班行者，内有年未及二十，虽年二十以上未任差使者，并未得与差遣。令本院常切体量，候堪任勾当，即依例差使，无令出外勾当不前。」 
十月，枢密院言：「三班使臣外有过冲替及降任者，皆候替人，动踰岁月，所厘事务益复堕紊。请自今诏命到日，即令离任，择官权莅其事。」从之。 
三年十二月十一日，诏三班使臣有素负材能、久沈下位者，听其自陈。 
五年六月，诏三班院：「应使臣内有七人已上同罪奏举者，并令磨勘引见。」 
七月十六日，上封者言：「奏举使臣皆无期限，虽至七人，有止一月内连有五人奏举者。当令枢密院于引对文字上具言奏举年月。」从之。 
二十一日，诏三班院：「自今磨勘或非次引见使臣，内有与改转者，并于申枢密院状内，坐举主职位、姓名兼具举奏年月。」 
六年五月，诏三班院：「自今引见差遣使臣，内有疾患者，并附脚色，开说进呈。」先是，选使臣任使，引对日有育歧者，故有是诏。 
是岁，诏三班院：「据合该磨勘人数，将奏据事件，取问本人有何所能、试验可否，及开坐举状，一处磨勘。」因合门祗候刘承渥上言也。 
七年四月，诏：「三班使臣自今有乞试弓箭者，其令本院官员与带御器械臣僚同共试验，具等第以闻。」 
九月，诏：「三班使臣到京，除勾当急速公事外，余并与限七日内朝参，便赴本院祗候差遣。或非次急要使臣阙人，即凭入门榜子定名差遣。如故有规避者，送宣徽院劾闻。」 
十一月，诏：「三班使臣当入远地差使求边郡者，令三班院试验武艺，择任职者授之。」 
八年七月，诏下三班院，自今广南住程使臣年满得替到京者，特免短使，依例便与住程差遣。 
天禧元年三月，诏：「三班使臣受住程差遣，须替人年满，即得赴任，不得预往新任处守阙。见今已辞发者，逐路转运司晓谕知委。」 
三年二月，诏三班院：「自 
     
今抽到开封府正名前行充勾当押官，候及五年，若守阙，前行充勾押官，即候及七年，并奏取指挥。其本院递迁前行，候及三年，从上转补一名，充押司官。所有转上前行阙额，更不补填。其官押司候及三年，如有勾押官员阙，即与递迁，充勾押官。候及七年，奏取指挥。仍自今后依旧只以十一人为额，补置勾押、押司官各一人、前行二人、后行七人，即更不于别处抽人充勾押官。如是非次有押司官、勾押官员缺，须候及定年限，即得改转。」 
三月，三班院言：「年小使臣三百余人，自来曾到班，不知所在，望立勾赴院，供通脚色文状。」从之。 
十一月，三班院言：「先准诏应使臣差遣去处、职位、姓名，自今每岁于四季月一日进纳一本者，自后院司遵行。昨该汾阴改转后，至今例该磨勘，日逐行遣，文字甚烦。欲乞依流内铨州县官季帐例，每半年一度，具状进纳一本。」 
十二月，诏：「应见勾当事殿直已上至供奉官带合门祗候，自今及五周年未转迁者，不以在京及差遣出外，并令枢密院磨勘逐人历任功过，进呈取旨。若赦前已及五周年，并赦书降后其计赦前年限及五周年者，并依赦书磨勘。见在外任勾当者，令都进奏院移文告示。」 
四年四月七日，三班院言：「乞晓示使臣，自今应授住程差遣，才候授宣五日内，须管赴院呈宣上历拘管。内有系川陕路不许般家合将带人马公凭赴任者，限十日内据合系将带数目，分明具状开坐，以凭申奏。若授宣后有违前项日限，即申奏，乞行朝典。」从之。 
十七日，诏三班院：「自来寄班祗候未曾立定年限磨勘迁转，(令)[今]下本院，并许依使臣年限例与磨勘。或有新授寄班祗候人，亦仰看详。如是年甲合格，曾历外任，或在京住(城)程勾当一任合该磨勘者，即得依例磨勘。余并依三班使臣条例施行。」 
七月，诏：「昨缘举人补三班差使殿侍者，听就外舍居止。」 
五年四月，诏三班院：自今合入住程差遣使臣数多，差填季阙已尽，即将次季及后来一季缺次供申枢密院勘会，候降下，即仰依季分次第定差，不得隔蓦差使。」 
干兴元年仁宗即位，未改元。五月，诏：「访闻三班院吏胥邀滞使臣，乞取财物，及妄申改转、弃失文簿等。自今再犯，当严加谴责。仍榜示使臣。」 
仁宗天圣元年六月，诏：「自今初任监当使臣得替到缺，委本员取索印纸勘会，若在任别无赃私过犯不了，即候短使足日，与监押、巡检。如或内有巡辖马递铺一界，孳生马驹数少，抛死及二十疋已上，并监场务所收课利亏少三分已上，及诸杂勾当使臣若因公事但系私罪断遣，不拘曾与不曾责罚，候短使足日，与合入远近监当。如再任依前不了，亦依此施行。」
十月，三班院言：「自来差定执银球仗使臣三十人，祗候引驾。近 
     
日多称年已及二十已上，乞免执球仗，依例短使差遣。欲自今应执球仗使臣祗应及三年，并年及二十已上乞替者，即与免执，依例短使。」从之。
三年十月，诏三班院：「使臣到班合短使者，除川陕、广南、福建、荆湖远处抽押兵士与两次差遣外，其余须将轻重远近品量差遣三两次，候及半年以上，即依资次与住程差遣。其使臣到班有假故者，须是除出假故月日外，及得半年，仍经三两次轻重差遣者，即依资次与住程。如得替及新补到班，未经短使，便有假故及诸般为事者，不得更叙初到月日，并以后来到院公参月月理为资次。若在京勾当得替，须候诸处牒送归班，以公文到院月日理为资次，仍与在京及近处州军短使各一次，足日方与住程差遣。」 
四年二月，诏：「自今使臣如有已经两任近地差遣，情愿降等，更乞近地监当，许依旧例支与小添支或驿料去处差注。如已三任近地者，即更不得陈乞，候将来亲民员缺稍多，却依旧施行。」 
六月，诏：「三班院供奉官已下至借职差出及在京监当去处，依职位、名衔、〔资〕次(资)，每半年一度，写成策子进纳。」 
五年六月，诏三班院：「合门祗候下到磨勘文字，内有曾过犯冲替及与监当差遣，并为年老与监当者，仰具历任画一开坐，奏取指挥。」 
