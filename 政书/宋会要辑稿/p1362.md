<!-- { "loadSidebar": true } -->
景德二年六月，诏：「河东管田，今后有论认未克复已前祖庄者，止给荒田坟墓。其耕桑地，不在分割之限。」 
十六日，河北转运司言：「民田荒废者，或诸色人已占耕垦，才见种植滋茂，亲邻识认争夺。望自今应有人占射半年已上，不许识认。」诏：「如亲邻止在本处见请佃。稍着次第而争夺者，不须施行。实曾流移，今来归业，虽已请佃，依条给还。」 
二十六 
      
日，诏：「荆湖近溪洞州县，有没身蛮境还乡者，庄田不限年月，检勒给还。」 
三年二月，诏：「河北民有先没契丹，自塞外归，识认庄田者，据敕给付，无得用编敕年限不与本主。」 
大中祥符七年七月，诏：「江南伪命日，民田并以见佃人，为主讼者，官勿为理，克复后者，论如法。」 
九年二月，秦州曹玮言：「州民多讼田者，究寻契书，皆云失坠。至召邻保证验，重为烦扰。盖初置田日，不经税契改正户籍，咤缘浸么，此弊未革。即传牓属县，许首罪投税，以两个月为限，凡得开宝以后未税契者千七百道，摽正户籍，民悉无讼。窃虑他郡有如此类，望传布诸路，许令改正。」从之。 
干兴元年正月，开封府言：「人户典卖庄宅，立契二本，[一本]付钱主，一本纳商税院。年深整会，亲邻争占，多为钱主隐没契书。及问商税院，又检寻不见。今请晓示人户，应典卖倚当庄宅田土，并立合同契四本：一付钱主、一付业主、一纳商税院、一留本县。」从之。 
仁宗天圣元年二月，江南东路劝农使宋可蹑言：「农田敕：『人户逃移，令、佐(书)[画]时下乡检踏庄田，或先将桑土典卖与人，未曾割税，及割税不尽者，实时改正。』今详此敕，止是条贯未逃已前典卖割税，今请应将土地立年限，出典与人。其受典人供输不前而逃者，所抛税物，不计年限已未满，并勒元主供输，既绝启幸，又免漏税。」事下三司。三司检会：「《农田敕》：『卖田土未及五年，其买人不咤灾伤逃者，勒元主认税。其卖人五年内不咤灾伤逃者，户下所抛税数，却勒买人承认。若五年已上，依例检阁。』今详可蹑所奏，显与买卖田土事体一般。欲请应将地土立年限出典与人。其受典人五年内不咤灾伤逃移抛下税物，不拘元限已未满，并勒元主供输。兼虑人户先将沃土典过，少割苒税，留下瘠地，将家逃走，其典田人如五年内不咤灾伤逃移，所抛税数，却勒受典人供输。或典与数户，亦第均摊。若已认供输，本户却来归业，税物亦改正输纳。如限外归业，见佃户不愿割送改正所佃地土，并元典钱及典外余价，并不许论理。」从之。 
八(年)[月]十二日，秘书丞、知开封府司录参军事张存言：「伏睹元年七月敕：『户绝庄田，检覆估价，晓示见佃户，依价纳钱，竭产买充(水)[永]业，或见佃户无力，即问地邻；地邻不要，方许无产业中等已下户全户收买。』勘会今年春季后来，据东明诸县申，户绝状虽已依敕，内有相承佃，时年深理合厘革者，并是亡人在日已是同居，户绝后来供输不阙，或耕垦增益，或邱园已成，无赖之徒，咤为告诉，么居之业，顿至流离。官司止遏，莫能狱讼，滋彰逾甚。况孤贫之产，所直无多，劝课之方，其伤或大。欲乞应义男接夫入舍婿，并户绝亲属等，自景 
      
德元年已前曾与他人同居佃田，后来户绝，至今供输不阙者，许于官司陈首，勘会(指)[诣]实。除见女出嫁依元条外，余并给与见佃人，改立户名为主。其已经检估者，并依元敕施行。」从之。 
编敕：妇人夫在日，已与兄弟伯叔分居，各立户籍。之后夫亡，本夫无亲的子娉及有分骨肉，只有妻在者，召到后夫，同共供输。其前夫庄田，且任本妻为主，即不得改立后夫户名，候妻亡，其庄田作户绝施行。只缘多被后夫计幸，假以妻子为名，立契破卖，隐钱入己；或变置田产，别立后夫为户，妻殁之后，无由更作得户绝施行。臣欲乞自今后或有似此召到后夫，委乡县觉察前夫庄田知在，不得衷私破卖，隐钱入己，别买田产转立后夫姓名。事下法寺，请如所奏。」从之。 二十八日，淮南路提点刑狱宋可蹑言：「伏 
四年七月，审刑院言：「详定户绝条贯。今后户绝之家，如无在室女、有出嫁女者，将资豹庄宅物色除殡葬营斋外，三分与一分。如无出嫁女，即给与出嫁亲姑姊妹、侄一分。余二分，若亡人在日，亲属及入舍婿、义男、随母男等自来同居，营业佃莳，至户绝人身亡及三年已上者，二分店宅豹物庄田，并给为主。如无出嫁姑姊妹侄，并全与同居之人。若同居未及三年，及户绝之人孑然无同居者，并纳官庄田，依今文，均与近亲。如无近亲，即均与从来佃莳或分种之人承税为主。若亡人遗嘱证验分明，依遗嘱施行。」从之。 
五年二月，果州同判李锡言：「本州岛典卖田宅，多不问亲邻，不曾书契，或即收拾，抽贯钱未足，咤循违限，避免陪税，是致不将契书诣官，致有争讼。虑诸道亦有似此之类，望降指挥，与限百日，悉赴商税务陈首。如无虚伪，即与免罪，只纳本分抽贯税钱。限满不首，许人告论。」从之。 
四月，诏：「条贯户绝豹产律令格敕及臣僚起请甚多，宜令礼部员外郎知制诰陈琳、工部郎中龙图阁待制马宗元与审刑院大理寺同检寻前后条贯，子细详定闻奏。」今详前敕，若亡人遗嘱证验分明，并依遗嘱施行。切缘户绝之人，有系富豪户，如无遗嘱，除三分给一(及)[分]殡殓营斋外，其余店宅豹物，虽有同居三年已上之人，恐防争讼，并仰奏取指挥，当议量给同居之人，余并纳官。所有今日已前见估卖庄田，无人买者，勘会如已有人租佃者，并给见佃人，更不纳租课，只依元税供输出户为主。如无，即许无田产户全分请射。其已典卖田产，不得更有检估根括。」 
八月，太子中舍牛昭俭言：「准敕，应典卖田宅，若从初交易之时，不曾问邻书契，与限百日陈首免罪，只收抽贯税钱。臣自天圣四年十月到任务开，后来推勘争田契十余事，各自克复已来造伪文契。内有咤日前放纳牙税，直将印契，以此为由，虚构词讼。其上件契，并行毁 
      
抹。所争物业，各有结断，朝廷虽有敕条厘革，其如远方愚民，罕有遵稞，执来契券，虚伪甚多。盖为邻里骨肉，不相和协，遂与他人衷私交易，虚 价钱，故作远年文契收藏。俟朝廷有敕，许将出限契书赴税务陈首，遂使顽民得便，竞将伪契投印。及至争论，执出为凭，官吏疑惑，便将为据，临时断割，枉直不分。臣今再详新敕，盖是果州同判李锡起请之时，不知诸路事体紊乱，正条弃民本而取毫末之利，若不能寻究虚伪，益使愚民欺罔，争占田地，烦扰州县，刑禁滋多。所有李锡起请后来直赴务违限文契，臣已别簿拘管，送所属县分，勘会有无虚伪，又出牓告示人户讫。欲乞自今后典卖庄宅契，除元限两月外，更展限四十日，依元敕于本县投契，委令佐验认，如无诈伪，关送所属税场，依例纳税钱。限外典卖，不经官司陈首，即许典卖主陈者，不限多少，先依例抽纳正税钱入务外，分二分，一分纳官，一分支赏业主。如诸色人陈告，即立为十分，七分纳官，三分给告事人。所有文契，并令毁抹，更不行用。国家如此条约，则民政不至堕坠，课利亦自登办，百端欺诈，渐自泯绝。」又新授西京转运使高觌言：「编敕：『应典卖物业，限两月批印契，送纳税赋钱。限外不来，许人陈告，依漏税条例科罚。』臣窃知西京路去年水灾窃知：疑有误。，人户典卖物业不少，多是并兼之家咤循，以至限满避免陪税，便不批契，衷私藏隐。洎有人陈告，官中须至依法施行。欲望晓示人户，以敕到，与限百日，并赴官批印，更不倍税。」事下三司详定，三司按旧条：「典卖物业，须依次第问邻里，商量相当后，限两月，印契纳税。应有偷谩商税，许人告捉，将所偷税物，先纳正税外，立为三分，二给本主，一纳官，仍支一半赏捉事人。典卖田土纳税，除倚郭县依旧就本州岛外，其外县人户就本县收税印契。今详二臣所奏，昭俭所乞展限、抽罚、给赏，已有编敕施行外，乞应典卖庄田宅契，本州岛投下，令佐验认，如无诈伪，便关所属税场，依例纳钱；觌所乞下诸路晓示人户，日前典卖未印契者，与限百日批印，只纳本税。欲并依所奏施行。」从之。 
六年八月，诏：「应典田土税印契后，若于元契上更添典钱数，或已典就买者，依京商税院例，只据添典及贴买钱收税，粘元契在贴典就买契前批印。」先是，定武军民有割典田土后来就买者，所纳税钱未有定制，咤命法寺详定颁下。 
十二月，判许州钱惟演言：「本州岛准敕，户绝庄田，差官估价，召人承买。今有阳翟县户绝庄三十一顷，已有人户承买，遂差人监勒交割。据本庄现佃户称要承买。缘准天圣元年诏：户绝庄或见佃人无力收买，即问地邻；五年六月敕，只云『召人承买，收钱入官』。即不言问与不问见佃。伏乞明降指挥。」事下有司详定。 
      
三司言：「五年所降敕命，只是为户绝庄估价高，重别估计，召人承买，即不改前敕。望以此意晓谕诸州遵稞施行。」从之。 
