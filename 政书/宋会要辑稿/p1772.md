<!-- { "loadSidebar": true } -->
可精考校。今来寔散免举既多，乞检庆元二年体例增
添试官，乞指挥施行。」诏内参详官添一员，点检试卷官
添二员，对读官添六员。
十六年六月二十五日，铨试，命司封郎官陈贵谊、大理寺丞江模考试，秘书郎高似孙、国子监主簿姚子材考(试)[校]。
 选举 ~ ~ 尚书左选 上 
     
宋会要辑稿 选举二三

宋铨选
吏部详见职官
审官东院典职官同，存目不录。
两朝国史志：吏部判部事二人，以带职京朝官或无职事朝官充。凡文吏班秩品命今一出于中书，而小选(选)院不复置，本曹但掌京朝官叙服章、申请摄官、祠祭及幕府州县官格式阙薄、辞谢，拔萃举人兼南曹、甲库之事。南曹掌考验选人殿最式状，而送流内铨〔关〕试、勾黄、给历之事，令史九人，驱使官一人。〔甲〕库掌受制敕黄、关给签符优牒、选人改名〔废〕置之事，令史三人，驱使官一人。 
元丰官制：吏部左右选各置尚书侍郎、郎中、员外郎，分掌其事。以上《续国朝会要》。
神宗正史职官志：尚书吏部掌文武官选授、勋封、考课之政令。凡分选有四：文臣之禄官自朝议大夫、职事官自大理正以下，非中书省敕授者，归尚书左选；武臣(外)[升]朝官自皇城使、职事官自金吾街伏司以下，非枢密院宣授者，归尚书右选；自初仕至州县幕职官，归侍郎左选；自借差、监当至供奉官、军使，归侍郎右选。凡分职有三：封爵、赠官之事，则司封主之；赐勋、定赏之事，则司勋主之；官资、课最、名谥之事，则考功主之。凡应注拟、升移、叙复、荫补及酬赏、封赠者，随所分隶勘验法例，团甲以上尚书省，即法例可否不决应取裁者亦如之。若中散大夫、合门使以上，则(例)[列]其迁叙之状上中书省、枢密院，得画给告身，则通书尚书侍郎及所隶郎官。
尚书左选上
     
神宗正史职官志：审官东院，旧止名审官院，及置西院掌武选，乃以为东院。官制行，归吏部尚书左选。 
神宗熙宁二年五月十八日，审官院言职方郎中张子膺当升知州军差遣，以子膺再犯私罪停降，取旨。上令且与通判。因宣谕曰：「主判官司须得人。凡如此事，若非主判申请，则朝廷或不得知。」 
三年五月，诏以审官院为审官东院，置主簿。时置审官西院，乃降是诏。 
六月九日，诏审官东、西院之印各六字为文，令少府监铸造，送礼部给付。 
九月，审官东院言：「看详川、广、福建皆属远官，欲乞今后到院合入福建京朝官，如有骨肉在川、广守任者，依入川、广人例，权免入远，与近地一任。只是于本院编敕内『入川、广』字下，添入『福建』二字，『差遣官员见有同居大功已上亲』字下，以『在彼』二字改为『川广』二字外，即别不冲改前后条贯。」从之。 
四年二月十七日，诏：「审官院定差知州、军、监人，并当日具姓名申中书，次日赴中书审察堪任差委，即引见取旨。其应申奏磨勘到京朝官外任者，便于历任前贴出转官月日，取进旨尽与转官，或展年。除中书入熟状取旨在京者，依此进画，更不引见。应有将转官或减二年已上磨勘酬奖，愿换堂除差遣，并听施行。如曾任升擢差遣因罪降黜者，并送审官院，与合入差遣。」从中书编修条例所定也。 
十一月，诏应知州、知军、通判，令审官东院自今具名赴中书门下审察人材。 
     
五年五月四日，诏增中书审官东西、三班院、东部流内铨、南曹、开封府吏禄，其受赇者以仓法论。 
元丰元年正月十八日，审官东院言：「广南两路员阙愿就之人少，欲乞水上恶弱处为一等，繁难处为一等，其余并为一等，令〔转〕运司保明闻奏。」从之。 
十二月二十四日，诏审官东院、三班院、流内铨各减主簿一员。 
二年十一月十二日，知审官东院陈襄乞委本院官复位本院敕令式。从之。 
三年正月五日，御史舒亶言：「铨院事无正条，止凭吏人捡到例，因缘或致奸弊。乞委官以例删定为例策。」诏铨院合施行事，并编入敕令格式。 
七月六日，上批：「早进呈审官东西、三班院为本系尚书省职事，只令用公牒往还。缘司农寺、群牧等司亦皆六曹职事，今乃独许三处不用近降旨挥，若非朝廷特委随见今主判为废已行之命，则取此舍彼，殊失均直之道，未知所以。」先是有旨，审官东院于吏部皆用申状。中书以为不当申，秪当用牒。后再进呈，审官东西、三班院、司农寺、群收司等皆用申状。 
四年二月十三日，诏审官东院：所请重详定令敕，并归官制所。 
八月一日，诏中书自今堂选，并归有司。 
十一月二十五日，宝文阁待制何正臣言：「伏见朝廷比以远官迎送之劳，特于八路立法差注。计之八路，蜀为最远，仕于其乡者，比他路为最众。今自郡守而下，皆得就差，而一郡之中，土人居其大半，僚属既同乡里，吏民又其所亲，难于徇公，易以合党。乞收守令员阙归于朝廷，而他官可以兼用(士)[土]人者，亦宜量限分数，庶几经久不为弊法。兼闻本路差注往往未至尽公，盖缘地远，朝廷不能 察，而审官吏部所见，不过文具而已。仍乞八路凡有员阙及遇指射，皆使提点刑狱司通知，如有情弊，亦许取索点捡闻奏。」诏八路差官，自今委提点刑狱司逐季取索点捡，如有违法，具以闻。仍令中书本房立法。 
二十六日，诏：「自今堂选堂占悉罢，以劳得堂除者减磨勘一年，选人不依名次路分占射差。」 
五年二月一日，诏：「吏部拟注官过门下省，并侍中、侍郎引验讫，奏候降送尚书省。若老疾不任事及于法有违者，退送改注。仍于奏钞内贴事因进入。」 
五月，改审官东院为吏部尚书左选。 
九月十六日，诏：「应尚书吏部陈乞留台宫观、国子监人年六十以上兼用执政官恩例者，通不得过三任。」 
六年五月十二日，诏：「臣寮恩例陈乞差遣，承务郎以上与减磨勘一年，大小使臣减一年一季磨勘，选人免试，执政官依五年五月内旨挥。」五年五月旨挥，《实录》不载。 
六月十八日，诏尚书吏部四选：应犯人合入远小处监当差遣人，并不许叙祖父母、父母老疾，指射家便差遣。 
闰六月七日，尚书吏部言：「二广承务郎以上任烟瘴处 
     
差遣，除知州系朝廷差外，余过满一年，乞放罢。」从之。 
八月九日，上批：「吏部尚书李清臣，依先面谕，编集本部见隶籍承务郎以上乡贯、出身、历任及所历差遣功过目，为备选具员，凡十册，于朝廷官使人材，实亦有助。宜令依本录上中书省照用。」 
二十八日，尚书刑部言：乞应吏部补授大理寺左断刑官，先与刑部大理寺长贰杂议可否，然后注拟。仍取经议得循资以上人充，正阙以丞补，丞阙以评事补。诏刑部、吏部同着为令。其后着令司直、评事阙选尚书及侍郎左选人，丞阙止选尚书左选人，仍经任司直或评事系亲民资任者。以上二件，其初改官应入知县人，亦选正阙。选丞或司直、评事，见系通判以上资序。以上所选，仍不限见任、授讫未赴，即曾失入徒以上罪以决或死罪，若私罪情重及赃罪，或停替后未成任，各毋得入选。 
七年正月十三日，吏部言：「准诏定夺绘像臣僚之家食禄人法。看详致仕停俸年七十以上，受官事故勒停无叙法，残疾不堪入仕，不理选限之官，欲并不为食禄人。」从之。 
哲宗元佑元年闰二月八日，资政殿学士曾孝宽言：「乞下吏部取官制以前举官名数，委官司裁定。有可以仍旧者，着为令。」诏可。 
二十八日，诏：「八路知州、通判、签判、监司属官、承务郎以上知县、大小使臣员(关)[阙]，并归吏部差注。内接送人合支顾钱者，并合只差兵士。内有专条并奏差，及一时旨挥及其余阙，并水土恶弱及自来差摄官处，并依旧。」 
六月一日，诏新复郡县知州军并堂选，余吏部选差。 
十四日，诏吏部重修简要选法以闻。 
十月四日，诏内地及川、广知州、通判除堂除人外，并以三十个月为任。 
二年八月十六日，三省言：「应曾历省府推判官、台谏寺监长贰郎官、监司人并合堂除，而知州军阙少，每于吏部取差，有妨本部拟授。」诏以前后条参酌，使两不相妨，立法以闻。于是以知州军阙一百四上，朝廷以九十八分吏部。 
三年十一月四日，三省言：「在京堂除差遣，累有增改，而吏部阙少官多。今裁定寺监主簿、太常寺太祝、奉礼、光禄寺太官令、元丰库牛羊司、京东排岸司、诸宫院教授、太康、东明、考城、长垣知县，并吏部差，俸钱依在京分数。」从之。 
四年八月二十六日，吏部言：「比诏内外官司举官悉罢，令本路立定合举官处。今请尚书(在)[左]选除榷货务等仍旧举官外，左右厢店宅务、文思院、太常寺、协律郎、内酒坊、法酒库、作坊、八作司、通判军使、准备勾当、市舶司、经抚库务等，尚书右选除都大巡河及御厨等仍旧举官外，法酒库、内酒坊、街道司、作坊、八作司、便钱博易务、排岸司、都监、巡检、军使、知监、县监、修营房等，侍郎左选职官、令录、判司簿尉并凤翔司竹监、独员县令、城寨主簿、监当、县尉等， 
     
侍郎右选武学学谕、巡检、寨主、催纲、押纲、文思院、作坊、八作司等，城寨军使、知县、县尉、巡检、监押、巡防、勾当公事、指使、准备差使、部役、押队、退背河埽、催纲、监当等，并从本部注拟。」从之。 
五年正月十八日，中丞梁焘言：「尚书左选有本等人不就，知州、通判、知县员阙数多，虽许权宜发遣，须俟过满起请，致常有积压。乞许以次等人指射差注。」诏吏部相度以闻。 
四月十一日，吏部言：「大理寺并太学正、录等官，及编修敕令式之类，应不用举主转官者，乞差承务郎以上。」诏除秘书省正字、太学博士、大理寺官外，从之。
八月二十二日，吏部言：「官员犯私罪，若老疾差替者，依近敕便令罢任外，其公罪差替并候替人，愿罢者听。」从之。 
六年五月十八日，吏部言：「按条，官员不因罪犯体量离任，注谓举辟及对移、就移、避亲、丁忧、罢任之类，别授差遣，各愿补满前任月日者听，所补不及二年，愿再满一任者亦听。看详条元无对移之文，亦无添入意义，所有『对移』二字，殆为虚文，今欲于注文内除去。」从之。 
六月十八日，御史中丞赵君锡言：「近论臣僚堂除差遣，今归吏部者既众，其阙至注拟不足。欲除清紧繁剧由朝廷除授外，余阙并送吏部。」诏见今堂除阙内，单、利、耀、温州知州，霸、府、石州、顺安军通判，并送吏部差注。 
