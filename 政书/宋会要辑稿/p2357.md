<!-- { "loadSidebar": true } -->
不收叙。泉州教授郑侠放罢侠：原无，据《长编纪事本末》卷一二一补。，通直郎常立追所得一子官常立：原作「常平立」，据《长编纪事本末》卷一二一删。，奉议郎程颐追所复官，依旧致仕。西上合门使张巽追所复两官，依旧差遣。应曾经贬责人，除遗表及罢政恩例已给还外，其亡殁后所复官职，已得指挥依遗表与推恩之人并减半。其三人以上，余数听从多，仍并与假承务郎。用上件恩例转官、升资者，依此比折磨勘资考年月。应送吏部人，并令在外指射差遣，令吏部依条差注。承议郎任伯雨准此雨：原作「两」，据《长编纪事本末》卷一二一改。。」以臣僚上言：「伏见先朝贬斥司马光等，陛下即位之初，当国之臣不能检会事状进呈，以此牵复。臣愚伏愿明谕执政大臣谕：原作「论」，据《长编纪事本末》卷一二一改。，使公共参议，详酌轻重行遣。」又奏：「曾经责降人见今任监司、蕃部者，必不肯公心 
      
奉行法度，亦乞朝廷契勘，改授闲慢差遣。」又言：「切见元符之末，帘帷同听政事之日，元佑大臣乘间用事，尽复绍圣间负罪责降之人，或只还旧官，或超授职任。其复在朝廷者，或见于论议，献上封章，或在言路与大臣为表里者，皆有可考之实。伏望圣慈令所属取上件合该行遣之人，或削夺官职，或旋行惩戒旋：原作「庭」，据《长编纪事本末》卷一二一改。，各以类举，必当其罪，天下幸甚。」故有此诏。 
闰六月十五日，诏龙图阁直学士、知定州曾肇落职，知和州。肇尝以史事与陆佃同谪，至是佃罢右丞，训词及之，肇不自安，上章待罪，故有是命。 
十八日，诏宝文阁待制、新差知越州邹浩可特责授衡州别驾，永州安置。以臣僚言诋毁椒房，重泰陵之非，特有是责。 
二十九日，故资政殿大学士、右光禄大夫李清臣特追贬安武军节度副使；新知常州丰稷责授海州团练副使，睦州安置；新知(谔)[鄂]州张舜民责授楚州团练副使，商州安置。皆坐言章论其尝于奏议及谢表中讥讪先朝故也。 
七月二日，降宝文阁待制、新知河中府叶祖洽为集贤殿修撰，提举建州武夷山冲佑观。祖洽既补外官，言被遇两朝，及妄陈功 ，规欲复留，故有是责。 
三日，观文殿大学士、知润州曾布落职，提举亳州明道宫，太平州居住。以言者交章论其援引朋党，交结近习，纵子与 通贿赂等罪，故有是责。 
八日，枢密直学士、朝奉大夫、新差知邓州郭知章降充龙 
      
图阁直学士。知章札子奏：「臣伏见臣僚上言，谓臣以台官往相度河事，实定东流之议，本以从官降修撰、小郡，今乃翰林学士。臣昨奉 体量赈济，即不曾差相度河事。王宗望议闭北流，吴安时等保明，即臣非定议之人。又臣以修撰知和州未已间，已闻哲宗有旨令上殿。方陛下登极，首蒙圣恩拔擢，两除侍郎，又除宝文阁直学士、知永兴军，又权尚书，又除知开封府，方除翰林学士。今来即不敢言官辨罪。」先是，闰六月十四日，言者论及诏知章降为枢密直学士知邓州，都水使者黄思放罢，知章辄具本末进呈，故有是命。 
二十二日，直龙图阁、权发遣陕西府路都转运使孙杰落职，令吏部先次与小州。杰尝建言沿边见任官月俸米麦并移于近里州军勘请，鄜延路安抚使王博体量非便，而言者论杰臆见生事，故有是命。 
二十七日，诏朝散郎、管勾亳州明道宫张耒特责授房州别驾，黄州安置。坐以苏轼卒缟素而哭，因言者弹论，故有是责。 
八月八日，宝文阁待制、知舒州王涣之落职，以言者论其朋附台谏也。 
十三日，直龙图阁、知齐州周鼎特落职知郢州，户部侍郎徐彦孚降授奉议郎，秦凤等路提点刑狱许端卿降授承议郎。知常州朱彦，朝奉大夫、淮南东路提点刑狱锺正甫，降授朝奉郎李昭 ，左朝议大夫向紃，朝请郎刘唐老，承议郎陈瓘，朝奉大夫欧阳棐，朝请郎、直秘阁、权 
      
发遣襄州陈察等，并降一官。以谄附柄臣，倾摇先烈，猖从宽之邪说，诬至正之典常也。 
二十五日，宝文阁待制周常落职，管勾江宁府崇禧观，婺州居住；知庐州龚原管勾成都府玉局观，和州居住；端明殿学士、知徐州刘奉世落职，提举西京嵩山崇福宫，沂州居住；朝奉大夫吕希纯管勾南京鸿庆宫，汝州居住；降授承议郎王觌管勾江州太平观，朝散大夫、王古管勾台州崇道观，谢文瓘罢给事中中：原无，据《宋史》卷三五四《谢文瓘传》补。，管勾洪州玉隆观，并本处居住；朝请郎陈师锡管勾舒州灵仙观，知蔡州欧阳棐管勾台州崇道观，朝请大夫吕希哲管勾建州武夷山冲佑观，朝散郎晁补之管勾江州太平观之：原无，据《宋史》卷四四四《晁补之传》补。，朝奉郎黄庭坚管勾洪州玉隆观，承议郎黄隐管勾舒州灵仙观，朝奉大夫毕仲游管勾江宁府崇禧观，朝散郎常安民管勾成都府玉局观，朝奉大夫孔平仲管勾兖州太极观，王巩管勾江州太平观，张保源监华州西岳庙，朝奉大夫陈郛管勾杭州洞霄宫，朝散郎朱光裔管勾建昌军仙都观，苏嘉管勾华州灵台观，余卞监西京中岳庙，郑侠监潭州衡山南岳庙，胡田管勾建昌军仙都观，遂州观察使孟存提举西京嵩山崇福宫，承议郎、知沂州刘安世依前承议郎、提举西京嵩山崇福宫，知金州范纯粹管勾南京鸿庆宫、鄂州居住，集贤殿修撰、知应天府吕仲甫落职，追复宝文阁待制吴安时落职。事因阙。 
二十八日，鹿敏求追所授承事郎，降充簿尉；吕彦祖追所授官，永不得应举；高士育追所授官，依旧左班殿直；何大正追所赐出身及所授官，永不得应举。以言者论其献书得官，所言无补，志在侥幸故也。 
九月九日，前知荆南府马城追三官勒停，海州安置。以猺贼入寇不即闻，御史台具狱上，故责之。
 职官 宋会要辑稿 职官六八 黜降官五 
     
宋会要辑稿 职官六八

黜降官五
【宋会要】
崇宁元年九月十四日，诏开具元符三年臣僚章疏姓名。 
邪上尤甚：范柔中、邓考甫、封觉民、李新、吴朋、衡钧、胡端修、赵令畤、周谊、安信之、孙琮、高公应、郭执中、王察、赵峋、李杰、李贲、石芳、吴安逊、朱绂绂：原作「竑」，据《长编纪事本末》卷一二三改。、周永徽、杨琳、金极、张集、吕谅卿、苏 、鲜于绰、黄策、高渐、王右、张夙、王贯、葛茂宗、曹益、赵天佐、衮公适、洪羽、柴衮、刘谓。 
邪上：梁宽、曹兴宗、谢巘、许安修、罗鼎臣、于肇、黄迁、刘吉甫、王公彦、万俟正、杨朏、许尧辅、胡良、李修、黄安期、梅君俞、沈千、张居、黄才、寇宗颜、曹誉、林肤、葛辉、逢纯熙、王炎炎：原作「交」，据《长编纪事本末》卷一二三改。、张溥、胡巘、刘勃、陈唐、董祥、陈师锡、王守、蒋津、高遵恪、王阳、张裕、王拯、侯显道、周遵道、宋寿岳、扈充。 
邪中：赵越、朱光裔、王忠恕、刘质夫、邓允中、王岐、谢鉴、苏处厚、高公湜、吴伟、江洵洵：《长编纪事本末》卷一二三作「询」。、刘冲、萧刓刓：原作「刑」，据《长编纪事本末》卷一二三改。、刘戣、宋勋年、吴文规、张鉴鉴：《长编纪事本末》卷一二三作「琮」。、狄瑾、郭畤、杨令、刘宪、张痴、任宝贤、任伯雨、苏大本、沈街、王箴、陈师锡、王发、吕陶、李浩、王履、陈师道、上官公裕、刘天启、张耒耒：原作「来」，据《长编纪事本末》卷一二三改。、史彭年、梁俊民、黄谹、李赓、李升、杨垣垣：《长编纪事本末》卷一二三作「植」。、薛逢、梁景初、李火朱火朱：原作「霪」，据《长编纪事本末》卷一二三改。、张諟、耿毅、刘涣、李平、刘廓、李孝迪、陈中夫、张永弼、张戭、李良翰、窦诵、黄安期、孙大临、张恕、宋许、李痴、马衷、高定、唐秬、富开、鲜于绰、韩英、范锷、陈象古、王天常、宁祖武、李干、翁升、邵伯温、张上行、韩安岳、商师中中：原作「申」，据《长编纪事本末》卷一二三改。、宇文王惠、李知远、吴环、潘见素、苏 
     
之悌、张苏、李闳、衡石、祁彭年、陈 、叶世英、孙琮、毛随、杨敦仁、檀固、许广渊、李云从、夏侯景仁、唐广仁、许邵、高徽、杨明、郭简修、黎延、孙秉义义：《长编纪事本末》卷一二三作「善」。、陈升、朱曾、陈琰、段察、武仲荀、姚讽、王望之、李由颐、苏迥、段黉、冯伯药、陈良能、王迥、赵孝立、宋之珍、楚兴宗、陈 、李晋裕、冯千里、高士戬戬：原作「鄑」，据《长编纪事本末》卷一二三改。、韩晞、王彦升、张确、刘奕、王师中师中：原作「由师」，据《长编纪事本末》卷一二三改。、范植、贺昌辰、张及、张铎、鞠士复士：《长编纪事本末》卷一二三作「嗣」。、曹公裕、裴迪祖、王佑、梁安国、晁说之、王奥之之：原无，据《长编纪事本末》卷一二三补。、刘经国、倪直孺、王夷约、杨天惠、刘觉、陈策、李处仁、朱恪、路昌衡、周鼎、李圭、陈缜。 
