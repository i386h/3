<!-- { "loadSidebar": true } -->
隆兴二年十二月八日，诏：「郊祀大礼，可遵至道典故，改用献岁上辛。令学士院降诏。」诏曰：「朕比以军兴，未遑郊 
      
见，欲涓建巳之月涓：原作「消」，据《中兴礼书》卷一改。，以戒先庚之期。幸消弭于外虞幸：原作「辛」，据《中兴礼书》卷一改。，惧稽迟于大报。敬惟元日，正得上辛，合《鲁经》启蛰之文，法周室用骍之礼。神厘可逆，犹汉帝拜于甘泉；祖武是绳，盖太宗行于至道。式从改卜，虔举彝章。朕今以来年正月一日有事于南郊。」初以近晦改卜郊日，礼官讨论用来年孟夏，应文武百僚、将校、文学、进士恩例，并依前郊赦，内外诸军赏给，于今年冬至日先给，已令学士院降诏。至是，臣僚言边隅未安，恐或亲巡劳帅，乞于近期行礼，故有是命。 
太祖干德元年十一月十三日天头原批：「郊祀事务四。」，宿斋于崇元殿。十四日，赴太庙。五鼓，朝飨。质明，赴南郊，斋于帷宫。十六日，合祭天地于圜丘。自是亲郊宿斋、朝飨率如仪。
开宝元年十一月二十四日、四年十一月二十七日、九年四月三日，并亲郊。 
太宗太平兴国三年十一月十五日、六年十一月十七日、雍熙元年十一月二十一日、淳化四年正月月二日、至道二年正月月十日，并亲郊。 
(直)[真]宗咸平二年十一月七日、五年十一月十一日、景德二年十一月十三日，并亲祀南郊。 
大中祥符七年二月十六日，以朝谒太清宫，于京城东郊置坛，恭谢天地。 
天禧元年正月十一日，南郊。 
三年十一月十六日，奉天书于天安殿，斋于殿内。翌日，奉〔天书〕赴景灵(官)[宫]，荐献于天兴殿。礼毕，斋于太庙。十八日，行朝飨之礼，扶侍使等奉天书先赴青城，帝斋于郊宫。十九日，奉 
      
天书升坛，合祭天地。 
仁宗天圣二年十一月十三日、五年十一月十七日、八年十一月十九日、景佑二年十一月十四日、宝元元年十一月十八日、庆历元年十一月二十日、四年十一月二十五日、七年十一月二十八日，并亲祀南郊。 
皇佑二年，诏以大庆殿为明堂。九月辛亥，有事于明堂。 
五年十一月十四日，亲郊。 
英宗治平二年十二月十六日，祀南郊。 
神宗熙宁元年十一月十八日，合祭天地于圆丘。 
七年十一月二十五日己未、十年十一月二十七日，并亲祀圆丘。 
元丰六年十一月五日丙午冬至，祀圆丘。 
哲宗元佑七年十一月十四日、元符元年十一月二十日，并冬至祀圆丘。 
徽宗建中靖国元年十一月二十三日、崇宁三年十一月二十六日、大观四年十一月三日、政和三年十一月六日、六年十一月十日、宣和元年十一月十三日、四年十一月十五日、七年十一月十九日，并冬至祀圆丘。夏至祭方泽四：政和七年、宣和二年、五年、八年。先诏而未及祭。 
干德元年八月十八日干德元年：原无，据《长编》卷四补。，礼仪使陶谷言：「享庙、郊天，两日行礼，从祀官前七日皆合于尚书省受誓戒。自来一日之内受两处誓戒，有亏虔洁。今用十一月十六日行郊礼，望依礼文于八日先受从飨太庙誓戒，九日别受郊天誓戒，其日请放朝参。」从之。 
十月十五日，又言：「准礼例，皇帝崇元殿致斋日至郊祀日，京城内及坊市禁断凶秽，不得
      
闻哭泣之声，礼毕仍旧。」诏依。 
十一月十三日，帝宿斋于崇元殿。翌日，赴太庙。五 ，朝飨礼毕，质明赴南郊，斋于帷官。十六日，合祭天地于圆丘。 
六年九月十四日，南郊礼仪使言：「旧制，皇帝致斋于崇元殿。伏见干元殿乃正寝受朝之所，宜为斋庭。」诏宿斋干元殿。 
开宝四年十一月，冬至亲郊，宿斋文明殿。 
九年三月二十三日，中书门下言：「皇帝四月四日有事于南郊，请前二日致斋于天福殿。」诏依。 
四月二日，(辛)[幸]西京亲郊，斋于文明殿。 
太宗太平兴国三年十一月，冬至亲郊，复斋干元殿。 
四年八月十三日，诏重修后土庙，命河中府岁时致祭。下太常礼院定其仪，礼院请依先代帝王用中祠礼，行事官以本州岛长官为初献，上佐官已下为亚献、三献。诸献官各散斋二日于正寝，致斋一日于庙所。散斋理事如旧，唯不吊丧问疾，不判刑杀文书，不行刑罚，不预秽恶。致斋惟祀事得行，其余悉断。其祭官已斋而阙者，通摄行事。诸祭官至斋之日，各习仪于斋所。 
九年十一月十一日，礼仪使扈蒙言：「郊祀受誓戒，文武百僚于尚书省，亚献、三献于中书。其诸王如赴尚书省，缘在宫城内，虑恐不及。又亚献、三献及诸王随皇帝宿斋，未审斋于何处。」诏韩王元休以下三人及皇侄孙惟吉随亚献于中书受誓戒，仍于本官厅内宿斋。 
神宗熙宁元年十一月，上斋于郊宫，罢临观阙，不幸苑 
      
囿。故事，车驾至青城少休，即召从臣幸后苑，阅水嬉，复登端门观太常警严。至是，上精意奉祠，悉罢游观，遂减彻门阙亭苑，省草木禽兽千七百余事。至十年，又罢去寝殿从至宝华门花砖砌道，着为定制。 
元丰三年六月二十八日，详定郊庙奉祀礼文所言：「谨按唐《开元礼》并本朝《开宝通用礼》，皇帝致斋前一日，尚舍奉御设御座于正殿西序及室内，俱东(西)[向]。礼仪注：堂东西墙谓之序墙：原作「坛」。按《大戴礼 王言》：「曾子惧，退负序而立。」清人也广森注云：「序，东西墙也。」据改。。至日皇帝出自西房，即御座东向。又唐《郊礼录》：『凡致斋必东向者，变听政之位也。』盖取《论语》『斋必变食，居必迁坐』，殊为舛误。伏请南郊致斋，皇帝自内寝居大庆殿御幄易服，有司奏中严外办毕办：原作「辩」，据《长编》卷三○五改。，即大庆殿御座南向，百官北面再拜奏请讫，皇帝就斋所，更不设东房、西房及御榻东向位。明堂致斋文德殿依此。」从之。 
四年十月六日，又言：「《周礼》太宰之职，祀五帝则掌百官之誓戒，祀大神祇亦如之，享先王亦如之。又大司寇，禋祀五帝禋：原作「烟」，据《周礼注疏》卷三四改。，则戒之日 誓百官日：原作「曰」，据《周礼注疏》卷三四改。，戒于百族。盖王者奉天地、祖宗之神，必具百官以扬其职，百官废职则服大刑，非先事聚众以警之，使失礼而入刑，则亦罔人而已。太宰治官，所以佐王事神祇祖考，独掌誓戒者，欲人之听于一也。大司寇刑官，戒之日 誓者，失礼乃入刑故也。国朝沿唐制，以太尉掌誓戒。太尉三公官，所谓坐而论道者，非掌誓之任，未合礼意。伏请亲祠，命吏部尚书一员掌誓戒，刑部尚书一员 之。」诏从之。内掌誓戒以左仆射。 
六年正月二十三日，尚书礼部言：「旧礼，大祀前七日平明，太尉誓百官 
      
于尚书省。近制，亲祀南郊、明堂、太(尉)[庙]，掌誓戒用左仆射，阙即以右仆射，以刑部〔尚〕书 之。今有司摄事，大祀即初献官掌誓戒，前期七日南(飨)[向]读誓文，无 誓之官。又吏部、刑部官于岁时常祭皆不联事，实为阙误。臣窃惟祭祀之有誓戒，所以要之以刑，重失礼也。古者掌誓戒有专官，欲人之听于一也。周以大宰掌百官之誓戒，谓其为天官之长，且佐王治；而以大司寇 誓百官誓：原无，据《周礼注疏》卷三四补。，戒于百族，盖言失礼则入刑也。唐以太尉掌誓戒，亦缘任隆公辅、地居冢司故也。《周礼》三公无官，必兼冢宰然后可以佐王治。《书》曰：『惟周公位冢宰，正百工。』故以大宰掌百官之誓戒。今以宰相、亲王、执政官、宗室使相郡王节度使以上为初献，即掌戒得其职矣。盖与周冢宰、唐之太尉同意。自余初献，止是礼部尚书以下，既不为摄太尉而亦掌誓戒，误矣。又按《周礼》，小宰『以官府之六联合邦治，一曰祭祀之联事』，谓一官不能独举则六官共有事于此，故曰官联。今尚书省六曹，乃周六官之任，诸祠祭以礼部为献官，户部、兵部、工部为奉俎官，而吏部、刑部无事于其间，非所谓官联也。伏请自今大祠，宰相、亲王、执政官、宗室使相郡王节度使以上为初献行事，依旧掌誓戒，余以吏部尚书或侍郎掌之。盖吏部，天官之任也。仍用刑部尚书 誓，阙即以侍郎，并不致斋，不与行事。其掌誓之西别为一班，亦南向。受誓戒者，献官礼官以西 
      
为上，奉俎官以东为上，分献官立于献官之后，并北向。监祭使执事位自如故事。亲祠即依元丰四年十月六日诏，用左、右仆射掌誓，刑部尚书 誓。」从之。 
十一月二日，将亲郊，斋于大庆殿。三日，斋于太庙。四日，斋于南郊之青城。五日冬至，祀天于圆丘。 
政和三年十一月十五日，诏夏祭前一日宿方泽斋宫内殿致斋，更不宿大庆殿。 
四年五月十二日，皇帝亲祭地于方泽。前期，皇帝散斋七日于别殿，致斋七日于内殿，一日于斋宫。 
，旷古所未闻也。因尝下诏以其日名天应、宁贶节，且禁刑杀，止屠宰，所以承神祇之休无所不至。窃谓凡遇亲祠，虽行事等官受誓戒，及有司不奏刑杀文书，然其余百司庶府及四方郡县，盖未尝有禁也。切缘亲祠之日，各随冬、夏之日至，与天应、宁贶节每日不同。伏望凡遇冬祀、夏祭亲祠之日，俾天下并止刑杀、屠宰一日，着之于令。」诏今后冬祀、夏祭亲祠日，禁止刑杀、屠宰一日。 宣和元年十一月二十一日，太府卿卢法原言：「顷者冬祭而天神降，夏祭而地祇出，圜丘、方泽，雪应变异，万目咸 
高宗绍兴十三年三月八日，权礼部侍郎王赏等言：「国朝礼例，每遇冬祀大礼，依仪皇帝宿斋三日，内一日于大庆殿，一日于太庙，一日于青城。今唯复依绍兴十年明堂大礼例，并于前殿宿斋。」诏依祖宗礼例，即不得创造斋殿。又言：「已得旨，郊祀斋宫更不 
      
修盖，止令计置幕殿。检会在京青城宫殿大内门曰泰禋，东偏门曰承和，西偏门曰迎禧，正东门曰祥曦，正西门曰景曜，后门曰拱极，大殿门曰端诚，大殿曰端诚，便殿曰熙成。将来如车驾前一日赴青城宿斋，令仪鸾司同临安府豫先体仿青城制度绞缚。其行事、执事、陪祠官宿斋幕次，亦乞排办。」诏令随宜绞缚，不得侈大。 
