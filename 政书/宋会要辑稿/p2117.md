<!-- { "loadSidebar": true } -->
膳羞之用。」供造酥酪，则归奶酪院。《哲宗正史 职官志》同。供造油酰巾登，则归油醋库。《哲宗正史 职官志》同。颁给油盐米面，则归外物料库。《哲宗正史 职官志》云：「掌收储米盐杂物，以待膳食之须。凡百司颁给者，取具焉。」 
神宗熙宁三年五月二十一日，制置三司条例司言：「诸路科买上供羊科：原作「料」，据同书职官二一之一二改。羊：原无，据本条补。，而民间劳费不细。河北榷场买契丹羊数万，至牛羊司则死损及半，屡更法不能止，一岁公私之费，共四十余万。仍令牛羊司栈养羊常满三千口为额「仍令牛羊司」：原无，据同书职官二一之一二补。，省其费用十之四十：原无，据同书职官二一之一二补。。」从之。 
六月二十三日，三司言：「勾当法酒库陈世卿等状：『每年宫观道场设醮，合用法酒等，管勾使臣申三司下本库支供，每处差人逐旋津般往彼祗应，多作弊幸，偷减移易，勾收空瓶，动经月余，破却功役。乞下逐宫观开坐一年中常定斋醮及非泛道场合使酒色额数目申省，下本库给历。令彼处上历，以瓶赴库请领，依臣僚俸酒醴例支给。如合用瓶，亦具数预申省，下库支拨，本处附帐。』省司看详，欲除非泛道场，即令本库依旧例供送外，一年中常定道场等，乞如所请。」从之。奉慈观、万寿观、后苑、天章阁、延福宫、广圣宫、景灵宫、崇先观、醴泉观、集禧观、延祥观、建隆观、东太一宫、西太一宫、庆宁宫。 
五年正月九日，废内物料库入御厨「废内」二字原倒，据《续资治通鉴长编》卷二二九乙。，从编修三司敕孙亶请也。 
八年三月六日，三司言：「勘会都茶盐院久为支纳事丛，将茶盐各立逐界典例分管。今盐界支罢京东西 
     
府界蚕盐，并减出卖盐货，移陕西盐钞入市易务下界管勾，但给请军马盐而已，别无事务，虚占人吏。欲乞将茶界复为茶库，盐界废罢。其支纳煎造，并令外物料库管勾。」从之。 
十年二月，以内侍押班(右)[石]得一管勾翰林司。 
元丰二年八月二十三日，太常寺言：「奉诏，祠祭以法酒库、内酒坊酒实诸樽罍，以代五齐、三酒。今法酒库酒曰供御，曰祠祭，曰常供；内酒坊酒曰法糯，曰糯，曰常料，各三等。糯酒、常料酒，止给诸军吏史工技人，以奉天地宗庙社稷，恐非致恭尽物之义。乞止以三法酒及法糯酒奉祠祭。」从之。 
五年六月二十七日，详定官制所言：「牛羊司隶光禄寺，其养牛乳牛兵匠人入牛羊司。」从之。 
六年十月十二日，光禄卿吕嘉问言：「光禄掌酒醴，祠祭寔尊(垒)[罍]，相承用法酒库三色法酒，以代《周礼》所谓五齐、三酒，恐不足以上称陛下崇祀之意上：原作「土」，据《续资治通鉴长编》卷三四○改。。近于法酒库、内酒坊以酝酒法式考之，《礼经》五齐、三酒，今醅酒，其齐，冬以二十五日，春秋十五日，夏十日，拨醅瓮而浮蚁涌于面，今谓之拨醅，岂其所谓泛齐邪 既接取拨醅，其下齐汁与滓相将，今谓之醅芽，岂其所谓醴齐邪醴齐：原作「齐醴」，据《续资治通鉴长编》卷三四○乙。 既取醅芽，置 其中，其齐葱白色入焉，今谓之带醅酒，岂其所谓盎齐邪 冬一月，春秋二十日，夏十日，醅色变而微赤，岂其所谓缇齐邪 冬三十五日，春秋二十五日，夏十五日外，拨开醅面观之观之：原无，据《续资治通鉴长编》卷三四○补。，上清下沉，岂其所谓沉齐邪 今朝廷因 
     
事而酝造者，盖事酒也。今踰岁成熟蒸酝者，盖昔酒也。同天节上寿燕所供腊醅酒者，皆冬酝夏成，盖清酒也。此皆酒，非所谓齐也。是知齐者，因自然之齐，故称名；酒者，成就而人功为多，故称物。故享神以齐，养人以酒，窃恐典礼如此。又《司尊彝》曰：醴齐缩酌，盎齐涗酌。依经传，则泛齐、醴齐以事酒和之，用茅缩酌；其盎齐、缇齐、沈齐，则以清酒和之，不用茅缩酌。如此，则所用五齐不多，而供具亦甚易。盖酝酒料次不一盖：原作「盎」，据《续资治通鉴长编》卷三四○改。，此五种者成而皆自然。伏望圣断，以今之所造酒与典礼相参审，或不至差谬，乞自今年郊庙供奉。」上批：「嘉问论证自有理处。今宗庙所实尊彝，酒齐未备，就且如其说用之，于理无害。」 
哲宗元佑元年五月十二日，诏罢太官令官：原作「宫」，据《宋史》卷一六四《职官志》四改。，从礼部请也。 
六月九日，光禄少卿赵令铄言：「自来宫闱令当出神主，参毕升殿。其光禄阅视之官，亦合先行参神之礼。欲下礼部，凡祠事，光禄卿豫升坛殿，点视实设礼料，依宫闱令先行致恭再拜，然后升坛陈设。」从之。 
二年正月十五日，诏复置太官令一员，从光禄卿赵令铄请也。 
三年，诏长、贰互置。 
十一月四日，三省言：「在京堂除差遣，累有增改，而吏部阙少官多。今令牛羊司吏部差俸钱，依在京分数。」从之。 
绍圣三年正月二十四日，诏翰林司武臣令三省选差。 
五月二十三日，诏：「御赐差添监官，并令入内省差。使臣管勾常膳等，辄开合见御膳者， 
     
并加役流。其诸局工匠所造御膳，滋味不和及诸不如法，三犯决替。」 
徽宗崇宁二年正月七日，诏置六尚局。内尚酝局掌供御酒酝之事。详见殿中省。 
五月十四日，诏：「已置尚食局，其御厨、翰林司并入太官局。太官令五员，见勾当御厨官夏倜、王遵、张太忠并改充勾当太官局；黄滂改充太官令；其见今光禄寺太官令亦依此改入本局，惟掌祠事。翰林司供御事已并入尚食局，余事合存留翰林司，并见任官依旧。」 
同日，诏见今光禄寺太官令亦依此改入本局，惟掌祠事。 
五年二月四日，诏法酒外库并归法酒库，官吏并罢。 
同日，诏：「勾当翰林司使臣一员、法酒库小使臣一员、勾当太官局兼内物料库小使臣二员，系创置去处，令本辖官司相度，将职事(发)[拨]并。如不阙事，可以减罢者罢。其增添到员数者并罢。」 
大观三年十二月五日，诏罢法酒外库官物并归内库。 
政和元年三月二十日，诏牛羊司监门今后朝廷选差文武官充。 
六年二月二十四日，监察御史王桓言：「祭祀牢礼之具，皆掌于光禄，而寺官未尝临视，失事神之恭。乞大祠以光禄卿、少卿，朔祭及中祠以丞、簿监视宰割，礼毕颁胙。有故及小祠，听宫闱令或太祝奉礼摄。」从之。 
钦宗靖康元年正月四日，诏六尚局并依祖宗法。卫尉寺尚舍局同此诏尚：原无，据同书职官二一之七补。。 
五月十六日，诏：「御膳早晚尚进百余件，方今府库殚竭，朕不身先，何以率天下  
     
今后可供进六十件。」 
十八日，诏太官令并替成资阙。 
八月十九日，诏：「六尚局既罢，其格内岁贡品物万数极多，尚为民害，非祖宗旧法，可并除之。」卫尉寺尚舍局同此诏。 
高宗建炎三年五月十九日，诏光禄寺并归礼部，以并罢寺监也。 
六月二十六日，诏光禄寺旧行祠祭排办供应事务并归太常寺。 
绍兴二十三年二月十七日，诏置光禄寺丞一员。以臣僚言祠祭礼料并归市司，杂扰不虔故也。 
六月十日，诏：「工部铸造光禄寺印一面行使，并差胥佐一名，贴司二名。其光禄寺丞请给人从，并依太府寺寺丞人吏见今请给则例支破。」从光禄寺丞徐琏之请也。已上《中兴会要》。 
孝宗隆兴元年七月二十六日，诏光禄寺并归太常寺，兼领丞一员罢。从右谏议大夫王太宝等议也。 
八月三日，光禄寺状：「见管吏人三员，胥佐一名，见行批换副尉，候了日离寺。贴司二人，合并归太常寺。」从之。
 职官 宋会要辑稿 职官二一 翰林司 
     
翰林司
【宋会要】
     
翰林司在大宁门内，掌供御酒茗、汤果及游幸宴会、内外筵设，兼掌翰林院执役者之名籍，而奏其番宿。勾当官四员，以诸司使、副使及内侍充。兵校三百人，药童十一人。 
淳熙元年九月四日，翰林司言：「见排办将来车驾幸玉津园文武臣宴射，检照本司省记条册内，无上件排办事节。乞依绍兴十九年指挥，车驾诣诸宫观等处对御筵宴施行。」从之。 
二年正月十二日，诏翰林司每遇祀祭，供设神食，支冰雪一千五百斤。从太常少卿颜度请也。 
四年十二月九日，诏翰林司：「今来车驾幸茅滩，所有排办事件，并依宴射对御筵宴排办。」 
五年五月十日，诏翰林司：「自今专知官遇阙，令本司副知界满日，各特与留充专知官立界一次。」 
九月十日，诏翰林司：「车驾幸秘书省，对御赐酒五盏，并依恭谢排办。今后准此。」 
十三年十二月九日，诏翰林司减人兵三十人。以司农少卿吴燠议减冗食，下敕令所裁定，故有是命。 
十四年十二月二十四日，翰林司状：「已降指挥，正旦使人到阙，就殿东朵殿设素幄引见辞，赐茶。所有本司合排办事件：一、御前进茶金棱搯汤醆，并宰臣赐茶金棱搯汤醆，已降指挥，并改用白成银棱。一、御燎子内有朱红漆卓杌等，并使人入见拆书朱红漆卓子，并乞改用 
     
黄素衣子遮围。一、诸色祇应人并合服着紫衫，系黄带子。」诏见辞进茶不用托子，余依。 
十五年八月二十九日，诏翰林司将见阙人兵二十二人，特令招(牧)[收]本司子弟刺填敷额。 
淳熙十六年二月二日，诏翰林司每日轮差监官一员，人吏二人，供御人一十人，赴重华宫直应奉。 
绍熙元年三月二十三日，诏：「承信郎、翰林司专知官徐稹界满，在司应奉有劳，发遣归部日，特与占差遣一次。今后准此。」 
十二月十四日，臣僚言：「欲乞今后使人赐宴燕之际，殿上仍旧郎官检视。其三节人从果食，差翰林司使臣一员检点。」从之。 
二年十月二十八日，进呈翰林司何闰等养老。葛邲奏曰：「检照指挥，年及七十，方令养老。何闰等年皆未及，又给以全分。」上曰：「年虽未及七十，却有疾病，不任役使，亦当听其养老，但请给与减半。今后准此。」 
绍熙五年十一月九日，诏：「翰林司人兵等每月见请月粮口食米，可与于御辇院人兵残敖内支。自今后按月依此施行。」
 职官 宋会要辑稿 职官二一 〔牛羊司〕 
     
〔牛羊司〕
【宋会要】
      
