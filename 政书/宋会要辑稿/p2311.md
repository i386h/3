<!-- { "loadSidebar": true } -->
宝元二年七月二十三日二年：原作「三年」，据《长编》卷一二四改。，枢密院言：「河东安抚使段少连乞罢陕西、河东兵马钤辖等巡边名目，或欲令兵马司臣僚察视兵甲、城寨，经度邻界事由等，即令简径 
       
出入，不须张皇。」从之。 
庆历二年四月，诏：「诸路转运使、副为按察之官，其路分兵马钤辖并位其下。提点刑狱朝臣许压州钤辖，而与路分钤辖以官叙之。」 
皇佑元年正月二十一日，两浙转运司言：「请自今知杭州专管勾一路兵马钤辖司事，仍选诸司使、副一员为本路驻泊兵马都监司管勾钤辖司事。如本路军人犯法，许钤辖司量轻重断遣。」从之。 
至和元年八月二十三日，枢密院言：「今后三路权钤辖差遣，并实有艺或胆勇出众有艺或胆勇出众、堪任战阵者充：《长编》卷一七六所记文字较略，此处作「选有材武任战阵者」，据字形、文意，并参《长编》所述，此处似应作「有武艺、胆勇出众、堪任战阵者充」。、堪任战阵者充，候及五年与正钤辖。如非时特立战功、朝廷酬奖者，不拘此限。自余更不差权，仍不许陈乞。」从之。 
二年五月，罢河北、河东、陕西三路知州军兼路分钤辖、都监，其正任团练使以上只为本州岛总管，诸司使以上为本州岛钤辖，余管勾本州岛驻泊兵马公事。其员多处将来有阙，更不除。 
嘉佑元年十一月，诏武臣为路分钤辖及六周年者，给添支钱五十千。 
二年九月七日，诏内臣为钤辖、都监者，遂路止置一员。 
四年五月二十四日，诏淮南东路扬州、西路庐州、江南东路江宁府、西路洪州、湖南路潭州、福建路福州长吏并兼本路兵马钤辖马：原无，据《长编》卷一八九补。。 
神宗治平四年未改元。闰三月，诏今后三路分内臣钤辖、都监阙，并须选择。如内臣中未有可选者，即于前班互换选差。 
熙宁元年十二月十七日，枢密院言：「自至和年条贯后，凡诸司使知州军并乞带钤辖，盖是误用条制。今欲差除武臣知州，除须合兼钤辖去处外，余并只用兼管勾驻泊军马公事，着为定式。如前任资高，今来所差知州军不是责降，即许理 
       
为资叙。其正任防、团以上知州，自依旧制。」从之。 
三年五月二十一日，枢密院言：「武臣知州未立定合兼钤辖州军去处，今定除河北、河东、陕西知州军带经略安抚使及都总管外，河北雄、沧二州，河东代、潞二州知州，自今并兼本州岛驻泊兵马钤辖。除本州岛军兼管勾本州岛驻泊军马公事，其正任防御、团练使以上知州，自依旧制。」从之。 
六年十二月三日，诏六宅副使邢佐臣充太原府路钤辖，兼给路分钤辖添支。自今诸司副使充正路分钤辖准此。 
九年二月十三日，诏改新知广州、祠部员外郎、史馆修撰刘仅知虔州，兼江南西路安抚兵马钤辖。其洪州即权罢钤辖司，候南事平日依旧。 
元丰元年八月十八日，诏自今路分兵官与将官互差。 
二年正月十七日，以左藏库使李希一为永兴军路钤辖李：原作「季」，据《长编》卷二九六改。。希一初授本路都监初：原作「物」，据《长编》卷二九六改。，自陈乞一路分钤辖。上批：「希一累经外任，恐合升钤辖，可具资序进呈。」遂命之。 
二月十八日，诏：「成都府路钤辖寄任颇重，与他路不同，其知府处置钤辖司职事，自今并须参议。于接待仪范，并依蔡延庆未到任以前体例，毋辄裁损辄：原作「辙」，据《长编》卷二九六改。。先诏坐次与本路通判叙官，其罢之。」初，赵抃、冯京以前执政为安抚使，故见钤辖仪稍杀故也。 
三年三月十四〔日〕，上批：「京西路转运使穆珣乞移梓夔路钤辖司于资州珣：原作「洵」，又「于」下原有「其」字，并据《长编》卷三○三改、删。，应接夷事颇为近便。但转运、钤辖两司皆不欲徙，故言者虽众，议卒 
       
不行。且依珣奏直处分，仍专委转运使高秉处画。自今委中书选人知资州，带主管梓、夔两路兵马司事。」 
四年十月十四日，英州刺史、步军都虞候林广言：「梓夔路钤辖司欲乞依旧止于遂州安置，如戎、泸州遇有谍报夷贼事，入急递飞申转运、钤辖司，同议处置。贼势稍大，即钤辖领兵往赴往：原无，据《长编》卷三一八补。，就近照应。」从之。 
五年四月十九日，诏徙梓夔路钤辖司于泸州，遇有边事，安抚、钤辖司措置施行，转运司更不干预。 
七月二十九日，诏已置泸南安抚司，其遂州钤辖司事并随安抚司移泸州。 
七年十一月二日，诏增差广东钤辖张整为广西钤辖，驻桂州。其广西上供钱、禁军缺额钱米，并令桩留；其常平免役宽剩、经略司和籴、度僧牒钱，缓急并奏听支用。从知贵州苖时中请也苖时中：原作「黄时中」，据《长编》卷三五○改。本条下文亦作「苖时中」。。寻又诏整驭军太急，委苖时中觉察，无致生事。 
哲宗元佑元年十月二十八日，枢密院言：「臣僚奏，梓夔路钤辖司元在遂州，昨因蛮贼作过，虑报应遥远，迁往泸州，今乞依旧在遂州。」诏候边事宁息，奏听朝旨。 
十一月二日，诏三路、京东钤辖并只差内臣一员，如未有可选之人，即权于前班内差。 
五年九月十三日，诏除三路外，诸路钤辖司各权添差大使臣两员，充准备差使。 
六年五月十二日，太原府路钤辖兼第一将、皇城使、康州刺史訾虎罢兼将，依旧寄充本路钤辖。以帅司藉虎缓急统制诸将，故有是命。 
闰八月 
       
六日，给事中兼侍讲范百禄言事：原作「侍」，据《长编》卷四六五改。又「范百禄言」，《长编》正文作「范祖禹状」，文末有小注辨解，可参看。：「梓夔路钤辖及沿边安抚两司专委武臣，既不隶帅府，又无别官同领。当用兵之际，或可从权；于无事之时，则为偏重。乞依祖宗旧制，以钤辖司移归遂州，其泸州止存沿边安抚司州：原作「河」，据右引改。。诏梓夔路钤辖、梓州路转运、提刑司相度，泸州乐共城差大使臣充知城，更不带路分都监。以梓夔路都监一员知泸州，兼管勾泸南沿边安抚司公事，移梓夔路钤辖归遂州，与遂州共治钤辖司军马，及同议戎、泸州边事。其合行更改等事，并条画以闻。 
八日，江南东路钤辖司言：「本路旧有路分都监二员，缘本司统制江东军政，乞循旧制差路分一员。」诏东南第五将武端民兼权。 
元符三年三月十八日，诏建湟州为都护府，以潍州团练使、熙河蔺会路都监、兼本路钤辖王赡为陇右都护，知湟州、兼陇右都巡检使；东上合门副使、知湟州、兼陇右沿边都巡检使王厚为陇右同都巡检使。都护职事如沿边安抚司例施行，仍令经略司以时检校。 
五月七日，详定一司敕令所言：「臣僚奏，路分兵官驻札处不系将禁军，不因本司牒差，许与不许巡觑教阅，及点检军中差遣；所有不系将禁军指挥小分，亦未审路分兵官合与不合管辖等事。检会枢密院札子节文，诸路分钤辖、都监自置将后来，所管职事、训练军马、系书衔位，皆未有定制，逐路事理不一。除三路、二广系边帅统属，旧成 
       
伦绪，及元置系在控扼去处，如淮南、两浙、江南东西、荆湖南北、福建路，并合依旧外，其余诸路今相度到路分兵官合管职务：一、管辖本路不系将屯驻、驻泊就粮禁军，应驻札处岁首拣选及排连转补公事，并与知州等同共商量行遣，兼提举本处所管诸军教阅。若与钤辖司共州者，应钤辖司行遣军马公事，并签书同行；不同州者，亦系衔书其某处。一、路分兵马兼将者，除管辖本将军马外，亦依前项指挥。如因巡教拣选将兵，所至有管辖不系将兵，亦仰巡觑教阅，点检军中差遣。一、每年春秋，许安抚、钤辖司相度有不系将兵两指挥以上州军，轮定三两处，牒差不兼将路分兵官一员前诣，仍与随处长吏同共商量措置，务在劳逸均平。奉圣旨依，今欲依上件指挥施行。」从之。 
徽宗建中靖国元年正月十八日，永兴军路巡抚、都总管司奏：「逐司久来行遣文字，管下县镇将领训练官司之类，并用札子行下。」诏依所申。详见总管门。
崇宁二年正月二十六日，中书省言：「四川地远，军防不修，乞利州、夔州依成都府例，各置钤辖，移利州路分于剑门关，兵卒增倍，成都府旧以便宜从事，罢去已久，军民所巨蠹者，令酌情处断。四川监司、钤辖、大州守臣不差蜀人，所辖兵马东军与土人参用，如旧法。」从之。 
大观二年九月十四日，诏：「应东南路钤辖司置簿，每月各具见管开收兵马文状，具帐闻奏。」详见总管 
       
门。
三年六月二十七日，内降札子：「帅府旧无路分钤辖者，许置一员，无路分都监者，望郡置一员，参总军政，并选材武、有功人充。东南除旧有路分钤辖或路分都监去处，依旧差置于帅、望州驻札外，其余添置路分钤辖、路分都监，许令终满今任，更不差人。」 
政和五年十二月二十八日，诏：「泸南自克复晏州，疆理益广，可令带梓夔路兵马钤辖，仍充泸南安抚使。」 
六年十一月七日，诏：「应见理路分钤辖，路分都监、州钤辖资序人，并改正。今后如敢奏陈乞理为资序者，以违御笔论。仍委御史台觉察。」 
宣和二年四月四日，诏：「近缘诸路州军多占破有手艺人充白直，更代不时，军士嗟怨，委廉访使者据籍点检。深虑日后经隔岁月，差使依前不均，便行改造新簿，无凭照证。今后诸军差使簿籍，并限三年一易，仍申钤辖司照会，违者以违制论。」 
二年四月二十日，诏荆湖北路荆南府、归、峡、安、复州、荆门军、汉阳军为荆南路，带兵马都钤辖，治荆南府；鼎、澧、岳、鄂、辰、沅、靖州为鼎澧路，带兵马都钤辖，治鼎州。 
五月六日，诏杭、越州、江宁府守臣并带安抚使、两浙东西、江东路钤辖，并依三路法选差。详见安抚使门。
六年四月十四日，诏潼川府守臣可带潼川府夔州路兵马钤辖，泸州带管勾泸南沿边安抚司公事，仍差武臣。 
九月三日，诏：「近降潼川府守臣带潼川府夔州路兵马钤辖、泸州止带管勾泸 
       
南沿边安抚司公事、差武臣指挥勿行。」以言者论泸川控扼南夷，移师潼川地远不便也。 
高宗建炎元年六月二十一日，诏沿江要郡江、宣州，文臣各一员带兵马钤辖，武臣各一员充副钤辖。 
二十八日，诏诸路要郡兵马钤辖，以武臣为之副。 
八月八日，诏诸路都监改为副钤辖，其请给、人从、序位等，并依旧定(监)[体]例，仍于要郡驻札。 
四年七月八日，诏临安府依旧带浙西路兵马钤辖。 
