<!-- { "loadSidebar": true } -->
十七日，左中散大夫、都水使者梁子野为集贤殿修撰、河北都转运使。 
五月一日，降授朝奉郎、新陕西路转运使席震直龙图阁、知荆南府。 
十一日，秘书少监方会为集贤殿修撰、知河中府。 
二十五日，朝散郎、京西路转运使李王惠直龙图阁、淮南江浙荆湖等路发运使。 
六月六日，司农少卿程伯孙直龙图阁、知陕州。 
九月十五日，朝请郎、司农卿宋圣宠直龙图阁、知应天府。 
闰十月七日，朝奉郎、右正言张茂直秘阁、 
      
知邓州。 
十二月八日，朝奉郎、知秀州钱遹为集贤殿修撰、知越州。 
二年二月二十八日，降授朝奉大夫、知虢州李孝寿为集贤殿修撰、知兖州。 
三月十二日，承议郎、提点荆湖南路刑狱席贡直秘阁、知荆南府。 
四月七日，朝奉郎罗畸为集贤殿修撰、知庐州。 
二十日，左中散大夫、光禄少卿董正封直龙图阁、知济州。 
七月二十九日，承议郎张翚直秘阁、河北路转运副使。尚书户部郎中张谔直秘阁、河北路转运使。 
八月三日，朝请大夫、成都府路转运使何常为集贤殿修撰。 
十月二日，朝请大夫、直秘阁、陕西路转运副使王觉直龙图阁、知荆南府。 
三年七月五日，中大夫、新知越州吴执中知扬州，中奉大夫、提举杭州洞霄宫周鼎知应天府，朝散大夫、提举南京鸿庆宫郭知章知汝州，朝奉郎、提举杭州洞霄宫吴拭知陈州，并除集贤殿修撰。 
十二月三日，朝议大夫、直秘阁、夔州路转运副使庞恭孙直龙图阁。朝奉大夫、太府少卿张为直龙图阁、知蔡州。 
四年正月二十六日，中奉大夫、太常少卿李夔为集贤殿修撰、知邓州。 
六月九日，朝请大夫、太府卿王韶为集贤殿修撰、知苏州。 
七月三十日，复朝请郎、知汝州慕容彦逢，朝散郎、知滁州席旦，通直郎、新知温州郭敦实，并为集贤殿修撰。 
政和元年正月二日，诏：「京东路转运副使韩向具到，自到任后来，申请擘(书)[画]措置振 
      
举过事件，并均节本路财用事目，共二十五册。乙夜观览，颇见用心。提振纲维，皆有条理。不扰民而调度足，匪峻刑而奸弊消。可特除直秘阁，差遣依旧，以为守法奉公能吏之劝。」 
三月十四日，诏：「朝散大夫、权发遣湖北提刑陈仲宜所言十五事，其间劾贪赃，搜求民隐，敷陈利害，颇见用心。朝奉郎、权发遣两浙路转运判官贾伟节所言十事，颇似可采。并除直秘阁。」 
五月十二日，朝散郎、前荆湖北路转运副使周绅直秘阁、知荆南府。 
二十六日，复中大夫、知蕲州马防为集贤殿修撰、知苏州。 
六月二十六日，朝奉大夫、开封少尹钱盖直龙图阁、知开德府。 
八月九日，复朝议大夫、提举亳州明道宫胡师文为〔集〕贤殿修撰。 
九月二日，朝请大夫、直秘阁、河东路转运使蔡安持〔直〕龙图阁、江淮荆浙等路发运副使。 
六日，朝奉郎、直龙图阁、京畿转运副使盛章为集贤殿修撰、知苏州。尚书左司员外郎陈遘直秘阁、河北路转运使。朝散郎、福建路转运判官柳度俊直秘阁，升副使。 
二十三日，朝奉大夫、陕西路转运副使陈敦复直龙图阁，升转运使。 
十月六日，朝散郎、知睦州李图南为集贤殿修撰、知复州。 
二十七日，朝请大夫、太府卿张励为集贤殿修撰、知福州。奉直大夫、宗正少卿周邦彦直龙图阁、知河中府。 
二年四月二日，诏今后贴职，非特旨不除。以臣僚言：「窃闻端拱元年建秘阁，有夏侯嘉正者，见称于缙绅。太宗雅知其名，欲加简(技)[拔]。 
      
一日，召试禁中，奏篇称旨，始命为直秘阁。熙宁中，王韶(绍)缘洮河戎事有功，神考议以直昭文馆宠之。王安石言韶功大不辞，乃命为直集贤殿。居数日，以内批再议韶职，佥言洮河事皆韶本谋，功赏终未称，乞进除直龙图阁。神考以为薄，始命为修撰。由此观之，则祖宗于贴职华选，尤所加重也。臣窃惟顷岁以来，朝廷稍以职名旌劝庶官，而因缘附丽请(记)[托]，颇多冗滥。臣愚深恐清涂渐塞，而砺世磨钝之具，亦将无以示劝矣。臣闻昔卫赏于奚以邑，辞。请曲乐繁缨以朝，许之。仲尼闻之，曰：『惜也!不如多与之邑。惟器与名，不可以假人。』伏望〔圣〕慈特敷诏旨，自今以劳任事当加旌赏者，止以迁职任、进官资为恩典。惟殊绩异能之士及亲加(职)[识]擢者，方许除贴职，庶几名器增重，清涂日辟，更加奋勉，以兴事功，上副陛下厘百工、熙庶绩之意。」故有是诏。 
五月二十七日，朝散郎、司农卿王革为集贤殿修撰、河东路都转运使，继而又改除直龙图阁。 
六月二十七日，朝奉郎、直秘阁、提举成都府陕西等路茶马张翚直龙图阁。 
八月十八日，朝请大夫、直龙图阁、知河中府何述为集贤殿修撰。 
二十九日，朝奉大夫、直秘阁、梓州路转运判官赵遹直龙图阁，升副使。 
三年正月十八日，诏：「提举淮南路茶盐事黄敦信措置盐本备足，客贩流通，职事修举，除直秘阁。」 
二月二日，降授朝请郎、直秘阁、陕西路转运副 
      
使(候)[侯]临直龙图阁、知庆州。 
四月三日，朝奉大夫、直龙图阁、梓州路转运副使赵遹为集贤殿修撰，升转运使。
八日，复朝散大夫、直龙图阁、提举杭州洞霄宫周秩为集贤殿修撰、知鄂州。 
十五日，中散大夫、直龙图阁、提举江宁府崇禧观崔子坚为集贤殿修撰。 
闰四月十三日，奉议郎、直秘阁、知荆南府程邻为集贤殿修撰、知桂州。 
五月二日，降授朝请郎、直秘阁、陕西路转运使陈亨伯直龙图阁、知庆州。 
七月二十八日，朝请郎、司农卿都随直秘阁、知滁州。 
九月二十日，朝散大夫、直秘阁、京西路转运使王为集贤殿修撰、知平江府。
十月十五日，通直郎、秘书省著作郎李谔直秘阁、提举江南东路学事。 
十一月一日，复唐州团练副使、随州安置穆京为朝议大夫、直龙图阁、陕西路转运使。 
四年二月三日，承议郎、直图阁、新知虢州任熙明为集贤殿修撰、知河阳。 
三月二十一日，朝奉大夫、直秘阁、两浙路转运使李偃直龙图阁。 
四月十三日，京畿转运副使赵霆直秘阁。 
六月十二日，复朝散大夫、提举洪州玉隆观曾孝蕴为集贤殿修撰。 
十月二十二日，朝议大夫、鸿胪卿陈觉民为集贤殿修撰、知广州。 
五年九月六日，中大夫、直龙图阁、权陕西路转运使吴亮陈乞宫祠。诏：「亮宣力陕右，职事修举，岁计足办，以疾有陈，诚可恻悯。宜依所请，可除集贤殿修撰、提举兖州太极 
      
观。」 
十二日，朝议大夫张谔直龙图阁、知潭州。 
十二月十二日，直秘阁、江浙等路发运副使徐铸直龙图阁。朝奉大夫、知真州詹度直秘阁。 
六年正月十三日，朝请郎、大理卿侍其傅直秘阁、知怀州。朝散大夫、太仆卿田登直秘阁、知拱州。 
二十四日，承议郎、直秘阁郑修年直龙图阁，宣义郎郑亿年直秘阁。 
二十八日，朝散大夫、直龙图阁、成都府路转运副使孙羲叟为右文殿修撰、知泸州。 
闰正月二日，秘书丞李良嗣直龙图阁、提点万寿观。 
二十七日，朝散郎、梓州路转运副使王良弼，朝请大夫、提举梓州路常平杨彦章，并直龙图阁。 
三月二日，宗正少卿李邦彦直秘阁，与外任。 
二十八日，陕西路转运副使孙直龙图阁、知秦州。 
四月五日，符宝郎叶着直龙图阁、提点醴泉观。 
八日，朝奉郎、秘书少监方天若为右文殿修撰、知泉州。 
十日，诏秘书省殿以右文殿为名，见任集贤殿修撰并改作右文殿修撰。 
二十一日，尚书右司员外郎聂山直龙图阁、荆湖南路转运副使。 
二十四日，尚书左司员外郎胡直孺直龙图阁、淮南路转运副使。 
六月九日，朝奉大夫、秘书监苏烨为右文殿修撰、知泉州。朝奉大夫、司农少卿刘敦夫直龙图阁、知潭州。朝奉大夫张闳直秘阁、陕西路转运使。 
十二日，降授朝散大夫、提点荆湖北路刑狱毛衍直龙图阁、知荆南府。 
九月六日，中大夫、直秘阁、河北路转运(司)[使]沈纯诚直龙图阁。 
十七日，诏：「天下人才富盛， 
      
趍事赴功者日众。旧贴职唯直秘阁、直龙图阁(直龙图阁)、右文殿修撰，不足以待多士。可增置直徽猷阁、直显谟阁、直宝文阁、直天章阁、秘阁修撰、集贤殿修撰，并旧为九等。」 
十月十八日，承议郎、提举杭州洞霄宫陈邦光为(修)[右]文殿修撰。 
十九日，朝议大夫、直龙图阁张谔为右文殿修撰、知桂州。 
十一月六日，朝散大夫、直秘阁、陕西路转运副使任谅直龙图阁。 
十二月十日，承议郎、直龙图阁郑修年为右文殿修撰。 
十五日，诏：「文彦博被遇四朝，定储首议，形于先训。虽经黜责，悉已牵叙。子维申可除直秘阁，与郡。」 
十九日，诏秘书省正字张穆除直秘阁，与小郡。臣僚言：「穆资序至浅，绩用未闻，徒以亲年自丐乡便，乃从正字，遽尔超躐。契勘馆职召对称旨，往往仅擢郎官，久次或迁少列。由元丰以来，未有无故而得职名。」诏张穆与小郡，其除直秘阁指挥，更不施行。 
七年三月十五日，主管川陕茶事程唐应副陕西运司年额有劳，可特除右文殿修撰。 
五月二十三日，中散大夫唐懋除直秘阁、知和州。 
六月二日，以国子祭酒路瓘除秘阁修撰，与郡。 
八年三月一日，朝奉郎、尚书考功员外郎李迈直秘阁、知蔡州。 
十四日，诏朝奉郎、提举河北东路常平吕颐浩直秘阁，再任。 
十八日，光禄卿王鼎为右文殿修撰、提点万寿观。 
四月三日，秘书省著作佐郎冯躬厚直秘阁、知秀州。 
五月 
      
二十三日，朝奉大夫、提点醴泉观、诸王府赞读张劝，朝议大夫、提举中太一宫、诸王府直讲葛次仲，朝奉郎、提点万寿观兼太子舍人魏宪，并直龙图阁。 
六月四日，朝奉郎、右文殿修撰、提举醴泉观叶着为集英殿修撰，中奉大夫、秘阁修撰、京畿路转运副使赵为右文殿修撰。 
七月四日，诏：「中书省参照官制格目成书，所有白时中今缘边事进官，可转两官，并回授内一官与男彦晖，除直秘阁。」 
七日，诏：「朝议大夫、直龙图阁、权发遣两浙路转运副使詹度职事修举，应奉有劳，特迁一职，充秘阁修撰，仍落『副』字。」 
二十五日，朝奉郎、提举两浙路常平蒋彝直秘阁、本路转运副使。 
二十七日，朝散大夫李友闻直秘阁、知利州。 
八月五日，承奉郎、直秘阁蔡术直龙图阁。 
