<!-- { "loadSidebar": true } -->
六年八月十五日，诏杂买务杂卖场置提辖官一员，依文思院提辖官体例。 
八 
      
年七月二十九日，诏：「杂卖场监官，依杂买务官每月食钱二十贯文，添支一十五贯文，第四等折食钱三十二贯五百文。」从本场监官王植之请么。 
十一月十九日，诏：「监杂卖场刘彦昭，任内收趁钱三十一万四千余贯，减二年磨勘。」 
九年五月二十一日，诏：「杂买务、杂卖场提辖官，依文思院提辖官申降到绍兴八年九月二十六日指挥，许计日推赏。」从提辖官王约之请么。 
十年六月十九日，诏：「监杂卖场王植，任内收趁钱五十一万八千九百余贯，减三年磨勘。」 
十二年八月十三日，诏：「杂卖场权手分阙，改为正额，通建康府，本场共二名为额；添置书手一名，通建康府，本场共三名为额。令本场并依见行条例，踏逐召募一次，各理到场月日先后，俟排节次。如日后有阙及专知官界满，许将建康府并行在本场头名手分，依次第迁补，充专知官。以三年界满、通役二十年无遗阙，依祗候库与进义副尉发遣赴都官，以次分手，依名次递迁。」 
十三年三月二十三日，诏：「杂卖场添置副知一名、手分一名、库子一名，从本场踏逐填阙。」以本场言事务繁多故么。 
十四年二月十三日，诏：「杂卖场手分，依打套局手分例，每月支破米一硕一斗三升；秤、库子，依本局库子例，支破米五斗四升，其时服衣赐，更不支破。」从本场请么。 
二十二年十月二十六日，诏：「权监杂卖场郑谷在任九个月，收钱三十三万四千余贯，比附前 
      
任正官刘彦昭例减半推赏，减一半磨勘。」权官初无赏格，以太府寺言「失陷官物，例被责罚，难以无赏」故么。 
二十六年十一月十八日，诏：「杂卖场监官赵益在任一年零十个月，卖到钱八十八万九千余贯，减三年磨勘。」以元无立定赏格，皆比附推赏么。 
二十九年十月二十日，诏：「成忠郎、监建康府行宫杂卖场慕师贤，任内卖到一十一万二千余贯，特与减一年磨勘。」从淮西总领所之请么。 
三十年二月十三日，诏：「马、步军司于杂卖场买去川布，令追还户部。」先是，上谕知枢密院王伦等曰：「近闻马、步军司于杂卖场买去川布数目甚多。此虽自有立定价值，切虑增搭利息，刻剥军人，不可不察。卿等可同三省详议，行下禁止，今后不得卖与军下，以革抑配军人之弊。」故有是命。 
孝宗干道元年三月五日，户部言：「淮西总领杨倓奏：『淮西总领所杂卖场止是出卖药物，事务不多，乞将杂卖场令惠民局官兼管。』本部勘当，欲依所乞，以『监总领淮西、江东军马钱粮所太平惠民局兼监行言杂卖场』称呼，所有减罢去处，(以)[已]差下人并依省罢法。」从之。(本卷王小红点校，郭声波初审。)
 食货 宋会要辑稿 食货五五 务杂录 水磨务 
     
宋会要辑稿 食货五五
务杂录
水磨务
【宋会要】
水磨务，掌水硙磨麦，以供尚食及内外之用。东、西二务：东务在永顺坊，西务在嘉庆坊，开宝三年置。监官各二员，以三班内侍充，匠共二百伍人。又有大通门务，淳化元年置，监官一员。大中祥符二年，止以西内染院监官兼领，匠二十九人。郑州有水磨三务，磨麦以上供，各置监官主(兴)[典]。 
神宗熙宁七年三月，勾当更置水碾磨事梅宰言：「所有工匠、材料、地步等，若逐次举申，窃恐谷延，难以集事。乞许于将作监权指名抽差工匠，并请拨材料治将作监，差人应副，余依所请。」
 食货 宋会要辑稿 食货五五 务杂录 冰井务 
     
冰井务

冰井务，在夷门内，掌藏冰，以荐宗庙、给邦国之用。以内侍一人监。
太祖建隆二年，诏置冰井务，隶皇城司。 
仁宗庆历六年四月七日，枢密院札子：「以夏国贺干元节到阙，令于冰井务三日一次取冰三檐，作押伴引意遗之。」 
十二月二日，皇城司言：「乞今年供冰去处额定数目，自今永以为例供应。」从之。 
神宗熙宁五年九月十二日，相度在京诸司库务利害刘永渊言：「相度将来只于琼林苑收藏冰，更不般往冰井务，其为省便，永远可行。今相度，冰井务减罢监官外，应余人尽拨属琼林苑管辖，依旧请受。」从之。 
六年十二月，皇城司言：「奉旨，为今年冰消溶过数，令候琼林苑金明池收外，依去岁更于冰井务收三井。本司看详，乞于本苑更增收贮，不应两
     
兴井窖。欲折移冰井务砖石就苑营造供应。」诏依已降指挥收三井外，并从之。
 食货 宋会要辑稿 食货五五 务杂录 左右厩店宅务 
     
左右厩店宅务

按：「左右厩店宅务」不是「务杂录」下一门，而是与「务杂录」并列的务目录子目。下「杂买务」、「榷货务」、「市易务」情况类此。但它们在编着时，都混杂在「务杂录」诸门之中。下文此种情况不再出校，详见本卷末之「务目次」。
左右厩店宅务，掌官邸店计直、出僦及修造、缮完。国初以为『楼店务』，太平兴国初，改
名。端拱二年，并为『邸店宅务』，以其钱供禁中脂泽，日百千。淳化五年，分为两厩。至
道三年，复并为今名。咸平元年，又改为『都大店宅务兼修造司。』六年，析修造别为一司
。景德三年，复以修造司兼之。大中祥符元年，以修造司隶八作。六年，复改今名。以京朝
官三班、内侍三人为监官，领修造指挥五百人。
太宗淳化四年四月，诏店宅务今后不得擘画市在京宅舍增僦。 
至道三年四月，诏店宅务监官、专典，并番宿本务。 
真宗咸平二年三月，诏店宅务兵士二十人分地分觑步看管室屋，召人承赁，坼即归营。 
五年十月，诏：「应退赁官屋，须监官点检元数收取赁历，申三司应勾磨勘。」
景德元年十月，诏：「应宣借舍屋，须的是正身居止，如已有产业，却将转赁，委店宅务常切觉察，收管入官。自今悉如此例。」 
二年六月，诏：「店宅务舍屋欹垫人户欲备材添修者，须约退赁时润官不折动，即委监官相度。如不亏官，亦听。」 
三年十月，诏左、右厩店宅务并为一司，应父帐各认厩分比告增亏，凡倒塌、收拆、创盖、如牧地段，并置簿抄上起退赁月日，十日一赴三司取押；若空闲地段有人承赁，即将邻舍课利比类收额。 
     
每纳钱左藏，即日收数以闻，及申三司。其掠钱亲事官人立一项，认名收落，及具有无拖欠供申。 
四年三月，诏：「店宅务倒塌舍屋及损下退材，委监官躬亲点检，还退材场。各堪供使者，并径量色额收数，不得充柴。如有合盖造，即拣取供使；不入料者，具数结罪申三司，方得拨充柴。」 
五月，诏：「如闻店宅务将人户欠赁屋增僦钱，但成劳扰，速罢之。」 
九月，诏：「自今皇城内外亲王宫宅、寺蹑、祠庙用石灰泥，诸司库务营舍、厅堂、门屋用破灰泥，自余止麦糠细泥，营舍、厅堂、门屋用赤色装。如自备泥饰者，听。」 
大中祥符元年四月，诏：「没官舍屋，其元业主无得请赎。」 
二年十二月，诏：「人户侵地步屋，旧来店宅务并许侵占年月日收课，自今与免追理，止计附帐后理纳。」 
三年二月，诏：「赁官屋者，如自备添修，店宅务无得旋添僦钱；如徙居者，并听拆随。」
六月十一日，诏：「在京店宅，自今止以元额为定，不得辄增数 夺。违者，罪在官吏。」
二十四日，诏：「店宅务自今但倒塌烧爇舍屋修盖未了人户欲权柱修候者，与免房钱。」 
九月，诏：「应宣借宅，如欹侧破损者，不须官修。」 
五年正月，诏：以雪寒，店宅务赁屋者，免僦钱三日。 
十二月，诏：「店宅务据赁官地已系浮造舍屋者，令且掠地课钱入官，仍于帐内别项收数。其已盖造，如愿移赁货卖，并申卖入官，无得衷私转赁货卖。违者科罪，舍屋没官。」 
六年二月，
     
诏：「应户绝抛下店屋家产，得及千贯已上，差使臣、曹官各一人；千贯以下，只差曹官一人，并与点校所使人同点检，送省司置簿拘管。其估直充葬嫁者，官给钱支费，以店屋送店宅务管系。」 
七月，诏：「应臣僚不得进状买官田宅，其通进银台司、合门无得收接。」 
十一月二日天头原批：「十一月二日条移后」。，诏店宅务亲事官，各给印纸，抄上钱数，每月一赴三司呈押。替日，解发磨勘。 
六月，诏：「店宅务自今选差京朝官、使臣各二员，曾历知县、监押以上者，分左、右厩勾当。二年一替，立界交割，具见赁、见闲、欹垫、倒塌四等及课利数给审官、三班院，历子批上比附增亏。年满磨勘引见无遗阙，与家便亲民差遣。又于三司选诸钱谷有行止军大将充专知，勾当筭造一界帐。磨勘无遗阙，与第一等优轻差使。又选三司亲事官五十人掠钱，一年一替。人给印历，开坐地分、舍屋、间椽地段钱数，分月掠、日掠数立限送纳。若盗用官钱，不计多少，并勒停，无得辄作身后钱。违者，科违敕之罪。人户退赁，令监官躬往检覆，更不差检覆退赁指挥，仍令先纳旧历，方得起移。应承赁者，须立班名，不得展转承赁。官司常切觉察，劾罪严断。」 
七年二月，诏：「贫民住官舍者，遇冬至寒食，免僦直三日。」 
三月，诏：「店宅务退材及倒屋材植，每亲事官三人地分内，置场打墙，围绕置门户扃锁，每月给纳，须监官躬往封锁。其修造兵匠，给与日食，自今无得放归假。
     
每人户赁屋，免五日，为修移之限，以第六日起掠。」 
五月，诏店宅务凡传宣偕赐宅及收市者，自今须地图寔封同进。 
八月，诏店宅务年纳课利十四万一百九十七贯并送内藏。其钱陌不整，自今令兑盐院钱十四万二百贯充。」 
十二月天头原批：「十一月二日条移十二月上。」，诏：「店宅务空闲屋舍，令开封府每月差职员点检，无得纵人损坏。」 
八年正月，诏：「市中延燔官舍，其修盖讫移居者，免僦居二十日。应僦官舍居赋直十五钱者，每正至寒食，免三日之直。」 
仁宗天圣元年四月，三司言：「得店宅务帐点检，欠房钱三千五百余贯。检会旧条，店宅务每界交检出给历子，比附增亏酬奖，须选差知县监押者充。今差官多未历任，欲候界满，依条选差。」从之。 
二年正月，三司言：「店宅务赁宅多乞添盖凉棚，枉破材料。缘所赁只据屋间枯，欲乞今后更不盖造。」从之。 
