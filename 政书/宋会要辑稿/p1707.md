<!-- { "loadSidebar": true } -->
十三日，宰执进呈次，京镗奏曰：「凡是祖宗法度，皆不可轻改。如臣等前日冒昧奏陈第二甲以后进士逐一宣名，盖自来旧制。陛下从善如流，即赐施行。」上曰：「当日虽觉得汗浃体，亦不以为劳。」镗奏曰：「三岁一策士，他日多有为国家用者。逐一宣名之制，诚不可废。非特龙飞之初为然，后举亦合如此。」谢 
      
深甫奏曰：「唐宪宗与宰相论治道，日旰暑甚，汗透御服，宰相求退，宪宗留之曰：『与卿等论治道，殊不知倦。』青史书之，以为美谈。」上曰：「尝见史册载宪宗此事，深切叹慕。」 
十四日，诏：「正奏名射射，将中垛帖箭依格推恩。特奏名免射射。」从礼部言照绍熙四年例故也。 
嘉泰元年五月二十六日，诏：「嘉泰二年礼部奏名进士，可依祖宗故事，更不临轩策试。」 
二年五月十八日，合门言：「已降指挥，今次省试举人，更不临轩策试。」所有正、特奏名进士引见日分，诏用今月二十六日、二十七日引见。 
二十六日，上御后殿引见礼部奏名进士，正奏名傅行简已下四百三十九人，第为五等，赐进士及第、出身、同出身。特奏名何峄已下四百九十七人，赐同进士出身、同学究出身，登仕郎、将仕郎、上下州文学、诸州助教。 
同日，引见武举进士，正奏名叶 已下四十二人， 补秉义郎，林贯道、缪震补保义郎，并赐武举及第。余悉武举出身，补承节郎，各减磨勘有差。特奏名补进武校尉、进义校尉，减磨勘有差。 
开禧元年四月二十六日，上御(青)[集]英殿引见礼部奏名进士，得正奏名毛自知已下四百三十三人，第为五等，赐进士及第、出身。特奏名陈思已下六百一十一人，赐同进士出身、同学究出身，登仕郎、将仕郎、上下州文学、诸州助教。 
同日，试武举进士，得正奏名郑公侃已下四十六人。公侃补秉义郎，方震、孙应 
      
龙补保义郎，并赐武举及第。余悉武举出身，补承节郎。特奏名补进武校尉、进义校尉，各减磨勘有差。 
二十七日，上御幄殿，引呈武举人射射。 
六月六日，上御射殿，引呈文士正奏名射射。 
七日，上御射殿，引呈文士特奏名射射。 
三年八月七日，诏：「大行太皇太后上僊，已降指挥，宫中自服三年之丧，来年系殿试年分，合与不合临轩，令两省礼官讨论。既而吏部尚书陆峻等讨论国朝典故，哲宗皇帝元佑八年九月三日，宣仁圣烈皇后上僊，以嫡孙承重，尝有诏实行三年之丧于宫中。次年绍圣元年三月十四日，御集英殿策进士。」诏从典故施行。 
嘉定元年三月四日，诏毛宪落职放罢，毛自知降第五甲，追还第一名恩例。既而以臣僚言：「恭闻绍兴更化之初，首革大廷策士之弊，高宗皇帝尝曰：『秦埙中甲科，对策皆桧、 语。朕却之，置在第三，不使与寒士争先。』」既而淮东提举朱冠卿奏对言：「故相当权，前举曹冠、秦埙等八人滥窃儒科，英断赫然，并行驳放。比者奸臣盗权，破坏祖宗法度。贡举公选，亦复徇私。前后臣僚奏陈，止及省闱欺弊，未闻廷对可以计取。往岁陛下亲策多士，毛自知唱名第一，公论籍籍，皆谓自知本名自得，冒其弟之解，叨预奏名。其父宪时为都司，与苏师旦
素厚，经营传出策题，前期策成全篇，宪之笔居多，差为编排，文字可认，优批分数，遂膺首选。自知无以报师旦
      
私己之恩，亲造其门，拜而谢之。都人至为歌词讥诮，喧传众口。师旦复与为地，除宪察官，而怀不平者始不敢言矣。方乙丑之春，边陲清晏，两淮、荆襄、全蜀之民熙熙如也。自知献策，以为天亡此胡，决在此一二年。今不乘其机以定中原，窃恐必有豪杰之士仗大义，据关中，以令天下者。又虑议不坚决，复于终篇言庙堂之势未尊，台谏之权未重，意欲钳天下之口而决用兵之策。不知自知何所见而然耶 自知趋媚时好，以取世资，谋身则善矣，如社稷生灵何!况临轩策士，今复其时，若不大正纪纲，痛革前弊，则忠言谠论，何自而前 欲望睿断，先(将)[特]毛宪将赐罢出，以为阿附匪人，欲私其子，忍于欺君之戒。所有自知一名，取自圣裁施行。」故有是命。 
六日，礼部太常寺言：「讨论御试临轩皇帝服着等，检照宣仁圣烈皇后上僊，哲宗皇帝以嫡孙承重，于绍圣元年三月御集英殿策试进士。今来御试，即应得绍圣已行故事。所有禦服，緣未純吉，欲乞就見服黃袍黑 犀帶。」诏依讨论施行。 
四月三日，臣僚言：「窃观贡举条制，应牒赴国子监就试者，有差而所牒止于同姓，至于被差考校，凡就试之士，法所应避者，同姓则不以服属为限。若母妻姊妹之缌麻已上亲，皆牒赴别头所，以防闲人情，杜绝私意。迨省试奏名之后，见任两省、台谏、侍从亲族，必具名来上，俾于后省覆试，以开寒畯之涂，以防权要之 
      
弊。奏名之士，陛下亲策于廷，访以治道去取之意，虽尽出于陛下，而有初考、覆考、编排、详定等官。其子弟亲属预试者，元无避亲之法，间或名在前列，往往人得而议之，而彼亦安于无法，不自以为私。乞自今廷对，当仿后省覆试之制，行下礼部，开具应在朝之官有服亲族过省，见今趁赴廷对者，并与免差。庶几杜绝幸门，昭示公道。」从之。 
嘉定元年五月六日，上御集英殿，引见礼部奏名、特奏名进士，得正奏名郑自诚已下四百二十五人，第为五等，赐进士及第、出身、同出身。特奏名刘黻已下六百四十一人，赐同进士出身、同学究出身，登仕郎、将仕郎、上下州文学、诸州助教。 
同日，试武举进士，得正奏名周师锐已下四十四人。师锐补秉义郎，杨煜、周轼补保义郎，并赐武举及第。余悉武举出身，补承节郎。特奏名补进武校尉，减磨勘有差。 
七日，上御幄殿，引呈武举人射射。 
六月二十三日，上御射殿，引呈文士正奏名射射。 
二十四日，上御射殿，引呈文士特奏名射射。 
七月十二日，诏保义郎、 授全州文学赵汝易特与附五甲末出身。汝易殿试中第二甲第七名，缘犯庙讳嫌名， 授文学。汝易乞依昨来进士林一鸣、宗子希旦犯庙讳例，比附降甲改正出身，特从其请。 
四年五月八日，上御集英殿引见礼部奏名进士，得正奏名赵建大已下四百六十一人，第为五等，赐进士及第、出身、同 
      
出身。特奏名石继喻已下六百七十九人，赐同进士出身、同学究出〔身〕，登仕郎、将仕郎、上下州文学、诸州助教。 
同日，试武举进士，得正奏名林汝浃已下四十人。汝浃补秉义郎，黄宋祥、王国定补保义郎，并赐武举及第。余悉武举出身，补承节郎。特奏名补进武校尉、进义校尉，减磨勘有差。 
九日，上御幄殿，引呈武举人射射。 
六月十三日，上御射殿，引呈文士正奏名射射。 
十四日，上御射殿，引呈文士特奏名射射。 
七年五月四日，上御集英殿，引见礼部奏名、特奏名进士，得正奏名袁甫已下五百四人，第为五等，赐进士及第、出身、同出〔身〕。特奏名张彻已下六百六十九人，赐同进士出身、同学究出身，登仕郎、将仕郎、上下州文学、诸州助教。 
同日，试武举进士，得正奏名刘必万已下四十八人。必万补秉义郎，林景衡、林武子补保义郎，并赐武举及第。余悉武举出身，补承节郎。特奏名补(武)进〔武〕校尉、进义校尉，减磨勘有差。 
七日，上御射殿，引呈文士特奏名射射。 
二十七日，左谏议大夫郑昭先言：「仰惟陛下践祚以来，宵衣旰食，求士如渴，岂不以草茅之论，足以仰(俾)[裨]阙失。故岁当大比，涣发明诏， 四方之士，以八月各试于其乡。明年，举乡贡之士，以二月试之于春官。其中程度者，奏名于朝。陛下欲谘以当世之务，于三月内亲策于廷，又于四月唱名于集英殿。朝有定法，士有定志，率皆如期而至。四 
      
川之士去阙廷远，虑其趋不逮，其试于乡则以二月，其试于春官则以八月，先期半年毕此二试，庶可趋赴廷对，此定法也。今蜀士多迟其行，若贾胡之留滞，未免于四月末旬选日以待之。期而不至，又未免于五月上旬选日。进退迟速，惟彼之听。虽陛下急于求言，不惮为之迁就，而士子稽滞不进，岂不有辜延待之意乎 若以地远言之，则岭表落南之地，有踰三四千里者，穷冬登途，皆能趋赴省试，则蜀士奚独濡滞如是哉 矧当仲夏，暑气渐袢。陛下躬御盛服，早晚临轩，岂臣子之心所安 而四方待试之士云集京师，行囊有限，又未免有滞留之孍。是可不立为一定之说乎 乞下礼部，继自今定就三月或四月择日，断不改易，预行告谕，令四川州军牓示通衢，庶俾士知有定日，不至迟迟，仰副陛下虚己延待之意。」从之。 
八年九月二十八日，臣僚言：「国家取士，惟进士得人为盛。故于三岁大比，每加详而致意焉。蜀邈在一方，而赴廷对之士则有行役之弊。至于类试仲秋之末，揭牓季秋之杪，夔、利二路，越半月而见牓，故廷对之士，万里行役，登舟率在穷冬，为舟人所邀，津务所阻。乞自制置司行下逐州津发，于岁前尽要起离，约束沿江税务实时通放。如此详尽，而孟夏之朔，举人尚未入国门者，更不赐对。庶几临轩之日，不在盛夏之时，亦革廷对迁延之弊。」从之。 
十年四月二十二日，上御集 
      
英殿，引见礼部奏名、特奏名进士，得正奏名吴潜已下五百二十三人，第为五等，赐进士及第、出身、同出身。特奏名陈珏已下六百六十三人，赐同进士出身、同学究出身，登仕郎、将仕郎、上下州文学、诸州助教。 
同日，试武举进士，得正奏名朱嗣宗已下四十五人。嗣宗补秉义郎，华岳、朱同宗补保义郎，并赐武举及第。余悉武举出身，补承节郎。特奏名补进武校尉、进义校尉，减磨勘有差。 
二十七日，上御幄殿，引呈武举人射射。 
五月二十二日，上御射殿，引呈文士正奏名射射。 
二十三〔日〕，上御射殿，引呈文士特奏名射射。 
