<!-- { "loadSidebar": true } -->
二年正月九日，置内殿承旨在崇班上，视殿中丞。 
三年七月二十二日，诏龙图阁学士在枢密直学士之上。 
四年四月十日，诏宗室将军已下庆恩转官，令御史台不得分官高下，止依弟侄次序立位。 
二十七日，阁门言：「仪制，臣僚班入三司使，在文明殿学士之前。今资政殿大学士向敏中起居见在三司使丁谓之上，其谢班取旨。」诏敏中先入。 
七月五日，诏：「今后应差文武臣僚充安抚、巡检使副、都监及提点刑狱之类，但系同差带职名者，并令一班辞见；合重行异位，即依常例。」 
六年二月六日，大酺。时盛度、路振除知制诰未谢，诏令赴会，即依本班。 
四月一日，合门言：「仪制定辞见参知政事大班退，亲王起居后入，翰林学士依辞见班次入。近准诏，文武臣僚系同差带职名者，并令一班辞见。今丁谓、李宗谔差充迎奉圣像使副，朝辞班入次第取旨。」诏丁谓、李宗谔依仪制定班次。今后除中书、枢密院外，其余臣僚并一班辞见。 
八年正月十一日，诏：「玉清昭应宫判官自今赴宴，在龙图阁待制之下。」 
七月，诏：「三司副使自今内殿起居，依旧例升殿侍立，自依合门仪制外，如东上合门拜表、国忌行香，即于右省 
      
班后别立。如殿庭庆贺叙班时殿中侍御史分班立，三司副使于右省班后、殿中侍御史前次南立；合班于右省班后、殿中侍御史之前次西立。」 
八月十八日，命户部侍郎林特为同玉清昭应宫副使，班在翰林学士之上。帝以特久任三司，高年勤瘁，特置此职，班于学士之上，以宠之。 
九年正月十九日，诏：「御前忠佐马步军都头、诚州团练使夏守恩差同勾当军头引见司，令系书在勾当军头司昭宣使、诚州团练使赵承煦之下。」 
二十三日，兴州团练使德文言：「男侍禁承显等准诏赴起居，请在惟忠子从恪之上。」时从恪虽侄行，而拜职在前，因命宗正寺定宗室班图以闻。宗正上言：「按公式令，朝参行立，职事同者先爵，爵同者先齿。今以宗子官同而兄叔次弟侄者并虚一位而立。」德文复言爵同先齿，当叙尊卑之制。帝曰：「朝廷仪制，以官次先后，不可易也。」 
五月二十九日，以尚书右丞赵安仁为景灵宫副使，班如同玉清昭应宫副使例。 
八月四日，命翰林学士李迪为会灵观副使，止从本班。宫观副使皆在学士之上，迪止从本班(马)[焉]。 
九月七日，诏：「自今参知政事、枢密副使、宣徽使立位，并以先后为次。」 
十月二十九日，诏：「直龙图阁序班于本官之上，仍预内殿起居，与修起居注官同行依官次立。」 
天禧二年十二月，详定御史台条制所言：「文武班有自来止以除官先后为次，今请曾 
      
任中书、枢密院者不以除官先后，并在同班之上；曾任平章事者复在上；俱曾任平章事，即以除授先后为次。」从之。 
三年十一月六日，诏：「翰林侍读学士、刑部侍郎张知白序班在玉清昭应宫副使、尚书右丞林特之上。」知白自天雄军徙应天府，便道朝觐故也。 
九日，合门上大礼称庆合班图，皇太子序位在宰相上，太子恳辞。帝以谕宰臣，寇准等面陈储副之重，不可谦抑，望遵仪制。凡再请，乃许。 
十二月，诏令节度使班在中书侍郎之下。 
四年四月三日，诏翰林学士杨亿序班于钱惟演下、盛度之上。惟演言：「亿景德中已为学士，今并为丞郎，望升亿班在上。」从之。 
五月三日，左正言、知制诰张师德言：「奉诏知(颖)[颍]州，皇弟德雍见任本州岛防御使，其书衔望降规式。」中书言：「据御史台称，每大朝会立班，皇亲防御、团练、刺史次节度使下，稍退序立。」诏师德位德雍下。 
七月一日，先天节，群臣上寿。泾王元俨摄太尉，以宰臣寇准罢(来)[未]命相故也。 
九月二十日，诏：「太子太保王钦若入赴内殿起居，班在玉清昭应宫副使林特之上。」从钦若之请。 
五年八月，尚药奉御、直医官院姚可久言：「合门告报立位在赞善大夫、同正直医官院苏文遂之下。窃见合门祗候不以带职先后，并叙官资，今臣资序与崇班比品，望比类立位。」诏可久立文遂之上。 
干(熙)[兴]元年三月二日，蔡州团练使允升等言：「蒙恩授防 
      
御使，望许与观察使德雍已下一班起居。」又崇仪使守约言：「蒙恩转内园使、康州刺史，自来在内园副使承庆之上。今承庆授内藏库使，望许仍旧。」并从之。 
十月二十八日，翰林学士晏殊、李谘言：「天禧中杨亿再授学士，位钱惟演之上。今刘筠复授学士，旧位在上，望依近例。」从之。 
十一月五日，诏新保大军节度使钱惟演序班在柴宗庆之上。惟演、宗庆并检校太傅，而宗庆先除，时以惟演曾任枢密，故升之。 
仁宗天圣三年十二月十二日，诏：「自今后除授宰臣、枢密使，立班次序并依久来仪式。」国朝故事，序班以宰臣为首，亲王次之，使相又次之。干兴中王曾拜平章事，时曹利用以枢密使兼侍中，曾充会灵馆使，遂令曾班在下，覃恩降旨，即俱次亲王后。唐时安重诲以太尉、中书令、枢密使，权任至重，然亦在列曹相之下。咸平初，曹彬以勋旧为枢密使、兼侍中，在户部侍郎、平章事李沆下。若以利用带正官，则亲王任三师、尚书、中书令者亦未尝叙，中外深以为失。是岁，王钦若卒，王曾迁玉清昭应宫使；张知白为相，兼会灵观使。制命既下，诣便殿告谢，偕集门庐候对。合门定班次，王曾明当居首，利用默不言，而恚形于色，合门依违不决。帝意不欲特出指挥，故但令有司裁定，遣入内押班江德明监督焉。久之，承明殿已座，门司屡请班首姓名，欲先启奏。曾乃抗声曰：「但言王曾已下告谢。」班次始 
      
定。至是虽降是命，而知白终让利用居上焉。 
十三日，合门言：「刑部尚书林特差知承进银台司，立位取旨。」诏依先朝指挥，位翰林学士上。仪制，知承进银台司、三班院、审官院、审刑院、纠察在京刑狱朝臣内殿起居，立位临时取旨。而特祥符中任户部侍郎，同玉清昭应宫副使，内殿起居，立位在翰林学士之上。 
四年十月二十三日，诏：「应三班差使、殿侍、散直、外殿直等往州军勾当，并立班在命官之下，摄长马之上。州府军监医伓士在摄长马之下。」时审刑院言，令式元无品秩故也。 
五年二月二日，龙图阁学士陈尧咨为翰林学士、知开封府，诏位蔡齐之上。时学士有刘筠、宋绶、蔡齐、章得象，以尧咨先朝初榜状元及第，特令位齐之上。 
八月二十六日，诏宿州观察使、知大名府陈尧咨每契丹使经过，其座次权在丞郎之上。尧咨自翰林学士、工部侍郎特换观察使故也。 
九月二十八日，合门言：「宗室防御使已下自来与观察使一班立位，今除长宁节上寿重行坐外，其余宴并是一班。」诏自今应合预宴会坐次，并依元定仪制。既而复上言：「仪制：官次不论宗室。今依仪制，遇游宴，令与外任防、团、刺史西面一行坐。或遇崇德殿上寿及宴，并合移过东面。」诏自今每遇游宴、行幸、上寿及但系宴会合预坐者，并于皇亲观察使后重行而坐。 
六年八月二十八日，诏御史中丞兼刑部侍郎晏殊位 
      
翰林学士宋绶之上。 
十一月六日，以翰林侍讲学士、兵部侍郎孙奭兼龙图阁学士，位翰林学士冯元之上。从元之请也。时陈尧佐任翰林学士，依旧在元下。其后徐爽入翰林，亦在元下。 
七年二月十一日，合门言：「新除资政殿学士晏殊准仪制位翰林学士下。缘殊任御史中丞，已奉诏立宋绶之上，今欲依旧序立。」从之。 
九月二日，诏入内内侍省内侍、都知、押班，自今立班别作一行。合门言：「都知押班，各带诸司使副，未审如何别作一行。」诏如带昭宣使已上，即与客省使等依使名为一班，如带皇城使副以下，并在皇城使之前别作一行。 
召宋绶、盛度入院充学士。窃以绶天圣已为学士，度在先朝即践扃禁，愿遵近例，升位在上。」从之。 八年四月十二日，翰林学士章得象言：「伏 
十八日，翰林学士、中书舍人宋绶言：「蒙恩充学士，与右谏议大夫盛度并命。度在先朝已为学士，望升位在上。」从之。 
五月，诏应合门祗候在京者，依旧以授职先后立位；如差〔在〕外勾当，并依官品次序。 
十月九日，合门言：「给事中、权三司使公事胡则立位取旨。」诏依旧例立知制诰之上。 
二十二日，诏置天章阁待制立位令在龙图阁待制之下。 
十一月五日，诏刑部尚书张士逊立位在资政殿学士晏殊之上。每从游宴，尚书班在学士后。以士逊旧相，故升之。 
九年闰十月十八日，枢密直 
      
学士程琳言：「枢密直学士李(咨)[谘]先朝已为翰林学士，尝总邦计，并位臣上。昨自杭州归朝复职，故位臣下。望许仍旧。」从之。 
二十四日，太清楼观书，召太子少保致仕晁迥赴会，合门定班在尚书之上。诏移于御史中丞之南。中丞座与学士同行，故升迥居前，以优之。 
十年八月七日，以新除枢密副使、兵部侍郎晏殊为参知政事，立位赵稹之上。 
明道元年十二月二十一日，诏上御药比内殿承制，上御药供奉比崇班，并在上。 
二年五月十七日，诏新除武胜军节度使、同中书门下平章事吕夷简起居立位在泰宁军节度使、同平章事钱惟演之下，彰德军节度使、同平章事、驸马都尉柴宗庆之上。 
九月二日，诏升(阁)[合]门使位昭宣使之上。 
十月三十日，诏中书门下大 后系书，张士逊、杨崇勋在王曾之下。 
十一月三日，合门言：「新除龙图阁学士、右谏议大夫、权三司使公事范讽立位在龙图阁直学士狄棐之下。」诏讽位程琳之下。 
景佑元年二月三日，合门言：「资政殿学士薛奎立位，依仪制在翰林学士之下。」诏奎位翰林承旨之上。 
七月十七日，诏新除枢密使、吏部侍郎、同平章事王晓 后系书在张士逊之下。 
二年二月二十三日，诏新除资政殿大学士李迪立位在三司使之上。 
九月十一日，诏判司天监杨惟德座次在正郎之下，立于四品班内少退。 
十二月三日，诏宗室德文、允升授节度使，令在 
      
管军节度使之前，别作一班起居；座次仍于管军节度使之南少出一位。 
四年三月二十七日，诏司封员外郎、直集贤院贾昌朝，祠部员外郎、崇文院检讨王宗道，主客员外郎杨安国，屯田员外郎赵希言并兼充天章阁侍讲，立位在直馆本官之上。仍令内殿起居，与修起居注依官位序立。 
