<!-- { "loadSidebar": true } -->
宝慈殿《京都杂录》：京都大内福宁殿西宝慈宫宝慈、姒徽二殿，皇太后所居。 
柔仪殿东京大内福宁殿次后柔仪殿，国初但名万岁后殿，章献明肃皇太后居之，乃名崇徽。明道元年十月改宝慈，景(佑)[佑]二年改今名。 
坤宁殿《京都杂录》：东京大内福宁殿后坤宁殿，皇后所居。 
庆云殿《京都杂录》：东京大内庆云殿庆云殿：原作「云庆殿」，据《宋史》卷八五《地理志》一改。、玉京殿、清景殿。 
西凉殿景佑二年重〔建〕，在天章阁东。 
慈德殿《京都杂录》：东京大内慈德殿，章惠太后居。初名宝庆殿，景佑四年改今名。慈德后苑又有观稼殿。 
班瑞殿天头原批：「北京。」《北京杂录》：仁宗庆历二年五月，升大名府为北〔京〕，先朝驻跸行宫正殿以班瑞为名。其修葺行宫屋宇，并给官钱，毋得科率。 
鏺麦殿元丰四年八月，籍田司言，奉诏种水陆田于 
     
鏺麦殿前。 
打麦殿天头原批：「临安。」绍兴二年四月二十四日，上谓辅臣曰：「朕闻祖宗时，禁中有打麦殿。今朕于后圃令人引水灌畦种(种)重谷，示王政所先，亦欲知稼穑之艰难也。」
 方域 宋会要辑稿 方域三 阁 天章阁 
     
阁原无此题，据天头原批移入。
天章阁
     
绍熙五年闰十月九日，天章等阁状：「将来安奉今上皇帝藩邸旌节，两浙转运司合行雅饰，修换物件，并合用朱漆。青地金字牌二面，一面上题写太上皇帝藩邸旌节，一面上题写今上皇帝藩邸旌节。所有牌样制大小，乞令两浙转运司委官赴阁计会，合行换造对象，候毕日同时安挂。」从之。 
十日，天章等阁状：「勘会已降指挥，安穆皇后谥号改成穆皇后，安恭皇后谥号改成恭皇后，所有内中见崇奉安穆皇后、安恭皇后位牌各一座，并朱红漆卓子二只，乞行下两浙转运司依样制造。」
 方域 宋会要辑稿 方域三 阁 降真阁 
     
降真阁
东都大内次北广圣宫，天圣二年建长宁宫以奉三清玉皇道像，后安真宗御容于宫之降真阁。景佑二年改广圣宫。
 方域 宋会要辑稿 方域三 阁 延春阁 
     
延春阁
《京都杂录》：延春阁在东京大内走马楼。
 方域 宋会要辑稿 方域三 阁 迩英阁 延义阁 
     
迩英阁延义阁
二阁在崇政殿东、西，侍臣讲读之所。 
景佑二年正月二十八日癸丑，置写《无逸》篇于屏。 
三年正月乙巳，贾昌朝请辑经筵事为一书，诏以《迩英、延义二阁记注》为名。 
九月辛卯，诏辅臣至迩英阁观讲书。 
庆历四年，迩英阁出御书十三轴，凡三十五事。丁度等上《答迩英圣问》一卷。
 方域 宋会要辑稿 方域三 阁   阁 
     
 阁

熙宁元年二月十六日，大理寺言： 阁以详断法官兼监，欲专差检法官二员监之。
 方域 宋会要辑稿 方域三 阁 焕章阁 
     
焕章阁
淳熙十五年十一月九日，给事中、兼直学士院、兼实录院同修撰、兼侍读李巘等言：「已降指挥，编修高宗皇帝御集，依典故合建立阁名，令议定申尚书省取旨。巘等恭议，以焕章为名。」诏恭依，令学士院降诏。诏曰：「朕仰惟高宗皇帝恢广运之德，懋中兴之功。耆定群方，鼎新百度。制礼作乐，治具毕张；寝兵措刑，仁风大播。盖自缉熙之学，见乎经纬之文。扩斯道于精微之传，观众妙于尊明之养。凡敷言之是训，暨肆笔之成书，煟有洪辉，卓为丕宪。方始裒辑，将谨宝藏。载稽帝世之隆，无越尧章之焕，因揭名于层宇，仍列职于清厢。庶克奉承，用贻永久。其阁恭以『焕章』为名，置学士、直学士、待制、直阁。式循故实，以待贤才，其俾攸司，具着于令。」
 方域 宋会要辑稿 方域三 阁 华文阁 
     
华文阁
     
庆元二年八月十三日，中书门下省言：「孝宗皇帝阁以『华文』为名，乞于见今阁牌『焕章』字下添入二字，以『龙图天章宝文显谟徽猷敷文焕章华文之阁』一十八字为文。本阁应行移文字，并合添入。」诏依。
 方域 宋会要辑稿 方域三 阁 宝谟阁 
     
宝谟阁
嘉泰元年十一月十二日，诏曰：「朕惟昔在光宗，日新圣学。发于号令，雷风彰鼓舞之神；焕乎文章，云汉丽昭回之饰。钩画凛鸾龙之飞动，光芒灿珠璧以陆离。宜有袭藏，式严安奉。龟书阐瑞，交辉东壁之珍；虹彩凝祥，寅上西清之御。宝列羲图之秘，谟新禹命之承。冠以美名，揭于层宇。肃万灵之拥护，揜群玉之菁华。其阁恭以『宝谟』为名，置学士、直学士、待制、直阁，以待鸿儒，以昭燕翼。着于甲令，副在有司。」以吏部尚书、兼实录院修撰、兼侍讲袁说友等言袁：原作「表」，据《宋史》卷三八《宁宗纪》二改。：「已降指挥，令学士院、后省同实录院官议定光宗皇帝御集阁名，今恭议定，以『宝谟』为名。」故有是诏。 
熙宁元年二月十六日此条上原批：「 阁复，后校销。」，大理寺言：「 阁以详断法官兼监，欲专差检法官一员监之。」
 方域 宋会要辑稿 方域三 阁 显谟阁 
     
显谟阁
学士，建中靖国元年置，诏如三阁故事，序位在宝文阁学士之下；直学士，诏序位在宝文阁直学士之下；待制，诏序位在宝文阁待制之下。直阁，政和六年置。
 方域 宋会要辑稿 方域三 阁 仪凤阁 
     
仪凤阁
     
《京都杂录》东京大内仪凤、翔鸾二阁，景佑中有瑞竹生阁首。
 方域 宋会要辑稿 方域三 园 玉津园 
     
园原无此题，据天头原批移入。
玉津园原无此题，据天头原批移入。
      
在南熏门外，夹道为两园，中引闵河水别流贯之。周显德中置，宋朝因之，以三班及内侍监领，军校兵隶及主典凡二百六十六人。岁时节物，进供入内。仲夏驾幸观获麦，锡从臣宴饮，及赏赉园官、啬夫有差。又进麦穗三百秉，麦十斛，面百囊，命分赐中外。凡契丹朝贡使至，皆就园赐射宴。又掌秦象，及种秣象茭刍，蓺蓝沤淀，各有岁课，凡皇城南诸园池入官者皆属焉。 
真宗景德元年五月，诏京城四面园苑所收(田勺褕)杂草，三司籍其数以供用。先是，三司每岁于畿县科率收市(田勺褕)，人民输纳，极为劳费。诸园苑大有收积，而官司不籍其数，故有是命。 
十一月，三司言：「依谢德权所请废内园司，令逐处自领其事。」从之。 
天禧元年五月，诏四园苑自今不得更将榆柳林地土出掘窠木租赁与人。 
四年四月，知京西留府事薛映言：「皇城诸园苑见有内园司兵士，更于州县差百姓六十余人洒扫栽种，望令并放归农。如兵士数少，即量与增益。」从之。 
十二月，提举诸司库务司言：「玉津等园，欲乞自今二年一次科斫，如有枯 及倒折，合添植柳椿，即依数采斫。」从之。 
五年十二月，诏诸园苑自今三年一度科斫。 
仁宗天圣三年三月，臣寮言：「宜春、琼林苑、玉津、瑞圣园有殿宇池亭田 
      
土，及管下小园池至多，全藉干力使臣监领。近年多是皇亲或势要子弟陈乞勾当，不能总领课种修葺，是致园苑荒废，岁课不登。乞依刘承珪、谢德权奏请，四园苑各差三班使臣一人勾当，更不许陈乞。」诏差洛苑副使、内侍省押班江德明充提点在京四园苑。仍每园苑选差内臣一人勾当，不兼别职务及非时差出，与兵士五人当直，替日校课升黜之。仍令三司本案判官同共提点，每月遍至园苑巡察违犯以闻。是月，诏三班院，自今差四园苑勾当，并须选曾任监押、巡检使臣充。 
九月，诏四园苑自今殿宇、墙屋、花架损动，即申三司，立便差人检计修盖。 
五年七月，玉津园监官孙可久言：「养象茭草，逐年府县和买，园苑种(时)[莳]，甚费钱本及搔扰人民。今玉津园颇有旷土可种，约岁用外别为储廥，准备阙乏，及斥卖以钱入官，充人牛工价。」从之。 
九月，诏：「自今除后苑宜圣殿、玉宸殿阙园子，依旧(列)[例]抽差外，诸处并不得抽四园苑人充。」 
七年十月，诏皇城司，自今如抽差后苑雄武兵士，即选新拣到下都少壮亲事官能种莳者对替。 
林木实数，如诸处取移及科斫，画时上历。或有枯死，即随时依本色添种，亦件折入帐收系。 庆历七年三月，诏诸园苑提举司给印历，籍花 
是月，诏京城四面祀坛一十八座，并令四园苑管勾，如有摧塌处，画时修贴。坛堑隔上及堑外，依时栽植柳榆。仍令太常寺提 
      
举。 
八年三月，诏园苑勾当使臣应有改更擘画，并申提点所，不得专达。 
神宗熙宁二年二月十六日，诏：四园苑近已选差官提举，更不令隶三司并提举司，仍差权发遣三司盐铁判官张道宗同提举。 
孝宗淳熙三年四月十九日，诏玉津园人兵有年老难以执役人，依仪鸾司、修内司人匠例在司养老，作额外人数，依旧于本司历内批勘请给。今后准此。 
十年十二月二十五日，枢密院干办玉津园张思温等申：「本园兵士数多，全藉有心力合干人部辖，乞于步军司选差有职名、能部辖厢军二人，割移名粮，充玉津园东西南营典首，请给本园兵士历内帮勘。其见今管营却充各营副典首，同共管干。」从之。 
十三年七月九日，玉津园状：「手分章藻在园实及一十九年，乞依太一宫、佑圣观等处体例，补授出职。」诏与补进武副尉出职，今后手分及一十五年以上准此。 
十四年四月十五日，诏玉津园减役兵十人。先是，玉津园手分二人，兵士一百六人，除差五十人赴德寿宫祗应外，见在五十六人。于是司农少卿吴燠乞减冗食，下 令所裁定，而有是命。 
(宁)[光]宗绍熙元年七月十八日，诏玉津园人兵内长行，每年春冬所请折衣等钱，自今年冬衣为始，将(令)[今]请数目并令临安府全支本府紬绢绵等，仍免折钱，与随厢禁军日限，毋致过期。今后准此。 
庆元五年二月九日，诏玉津园吏额二名，诸色人兵照淳熙十四 
      
年裁定人数九十八名外，养老七名，系是溢额，见帮请给，且令依旧以为定额，日后不许增添。以从《庆元中外会计录》裁定故也。
 方域 宋会要辑稿 方域三 园 〔瑞圣园〕 
      
〔瑞圣园〕
