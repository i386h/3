<!-- { "loadSidebar": true } -->
三年五月七日，诏迪功郎王忠民特改宣教郎。以商虢陕州镇抚使翟琮言忠民「智通今古，识达事机。自靖康以来，屡陈军国边机利害，三召不至」，故有是命。 
九月十八日，诏以布衣朱敦儒为迪功郎。以广南东西路宣谕明 言「面奉圣谕，访求山林不仕贤者。敦儒深达治体，有经世之才，静退无竞，安于贫贱，尝三召不赴」，故有是命。 
四年三月二十五日，诏抚州草〔泽〕邓名世令合门引见上殿。以吏部尚书胡松年看详到名世所著《春秋四谱》六卷、《辨论谱说》十篇、《古今姓氏书辨证》一十四卷，学有渊源，辞亦简古，考订明切，多所按据，故有是命。后赐进士出身，充史馆校勘。 
十一月二十五日，诏以布衣王苹为右迪功郎。以权发遣平江府孙佑言苹「有忧国爱君之心，开物成务之学，素行高洁」，上既召见，而有是命。再命赐出身，为秘书省正字。 
五年十一月六日，诏和靖处士尹焞授左宣教郎、充崇政殿说书。左仆射张浚言焞「顷缘叛臣刘豫迫以伪命，经涉大河，投身山谷，自长安徒步趣蜀，乞食门路，仅获生全」；徽猷合待制、史馆修撰 
      
范冲言焞行义淳固，故有是命。其后引对，除秘书郎、崇政殿说书。 
九年二月八日，右谏议大夫李谊言：「伏见河南诸路境土初复，差遣使轺，布宣德音，虽拊循将士，存问耆老，固在所先。然而(纲)[网]罗幽隐，振拔淹滞，亦不可后。盖自中原沦陷，久隔照临，岂无出众之材、洁身之士 或陆沉州县，与夫高蹈于山林者，当此恢复，所宜褒采。」诏令周聿等搜访，具名以闻。是后陕西路宣谕使周聿
言：「寻访到前通判原州致仕米璞、前知陇州刘化源、敦武郎秦州定西寨兵马都监郑涓三人，于兵火中各操守忠义。」诏米璞、刘化源召赴行在，内郑涓与监岳庙，赐银绢各一百匹两。 
十年二月十七日，臣僚言：「恢复土宇，必以得人材为重。两年以来，衔命之使，旌聘甚多，固已得于州县官僚之间及众所共知者。其有中国沦陷，越在草野，伏而不见，实为滞淹。况山西出将，风声气俗，亦岂易泯，必有英伟(毫)[豪]杰之材。今日诚得而用之，彼于中原休戚利害既皆深知，非特 赞经理之谋，而人望所归，斯民视之以为向慕，则爱戴之心愈见其不可解。所有新复州军，专责使者，恐隐遯幽远之间，尚有埋光铲采、不求闻达之士，更加搜举而大用之，是乃中兴无穷之计。」从之。 
二十八年二月七日，诏以布衣郑樵为右迪功郎。经筵官荐樵「耽嗜坟籍，杜门著书，尝献之朝廷」，故有是命。 
十一月二十三日，赦：「应天下士人有节行 
      
才识之懿，文学术业为乡里所推重，不求闻达者，委监司、帅臣同加搜访，每路一二人。仍与本处长吏具从来所为事实，所通学术，连衔结罪保明闻奏，即不得以常材备数。三省再加询察，如非妄举，当议召试擢用。」三十一年九月二日，明堂赦同此制。以上《中兴会要》。 
寿皇圣帝隆兴元年三月十四日，诏曰：「朕惟明俊德，所以和万邦之治；举逸名，所以致天下之归。方古先盛时，弓旌之招，束帛之贲，安车蒲轮之召，使阿涧无考盘之人，而台菜咏得贤之乐，朕心慕焉。故嗣位之初，驿召旁午，凡缙绅之老，儒林之秀，莫不明扬显擢，布列中外。尚念山林之际，渔钓之间，岂无荷莜濯缨之伦，饭牛版筑之士 或自晦于卜祝，或沈痼于烟霞，未膺好爵之縻，徒剧冥鸿之慕。部刺史二千石，其为朕博访岩薮，搜罗逸遗。其有怀瑾握瑜、埋光铲采，迹其行实，咸以名闻。朕将厚礼特招，虚怀延纳，庶几得人之盛，无媿于前古，而致治之美，增光于祖宗，不其韪欤!咨尔多方，其体朕意。」 
干道四年七月七日，诏遂宁府布衣雍山赐进士出身，添差遂宁府府学教授。山志行修洁，好学，多所通究，尤邃于《易》。守臣杜莘老以名闻，诏召不起。至是，守臣张震、漕臣马骐乞就褒擢，乃有是命。 
九月二十七日，诏兴化军仙游县布衣林彖赐进士出身，添差兴化军军学教授。知泉州周葵言：「彖行义修洁，凡六经百氏之书，无所 
      
不读。杜门自守，不谋婚娶，不应科举。所居之乡，鄙恶之民，往往化为良善。顷加君命，固辞不起。乞检会故事，赐以先生处士之号。」同知枢密院事刘珙奏：「祖宗自有典故，太上皇时，曾召臣乡人胡宪。两召不至，赐同进士出身，差本州岛教授。今若召之不来，故事可用也。」再召不起，遂有是命。 
五年三月二十六日，诏郭雍赐号冲晦处士。以湖北帅臣张孝祥等言雍「名臣之后，父忠孝师伊川程颐，尽得其学。雍推原本意，着《易》、《中庸》之书十余万言。隐于峡州长阳山下，安贫乐道，行义高洁，乞赐褒擢」，故有是命。以上《干道会要》。
 选举 宋会要辑稿 选举三四 礼遣 本书敦遣 
      
礼遣本书敦遣
仁宗嘉佑四年十月十三日，夆飨赦书：「学术行能，见推乡里，困于草野，是谓遗贤。属我治朝，所宜搜采。应天下士人，素敦节行，兼通学术，又为乡里所推者，委转运使、提点刑狱臣僚同加搜访，每路各三两人。仍与本处长吏具从来所为事实及所通学术，连书结罪保举闻奏。委中书门下再行询察，如非妄举，当议特加试用。」 
五年十月十四日，诏：「诸路奏举有行义文学之士濮州进士李植等二十三人，令本州岛长吏敦遣赴阙，送舍人院试策、论各一道。仍于明年三月终已前到阙。在路给与奉职驿券，候到，馆于太学。」 
六年五月七日，舍人院试诸州敦遣进士：徐州颜复、 
      
成都府章、润州焦千之、开封府韩盈、荆南府乐京、许州辛廱、大名府李抃策论第三等下，赐进士出身；相州刘安道、安州赵畴、邵武军王景、潭州陆湘策论第四等上，赐同进士出身；渝州牟载、赵州左用策论第四等下；通州随翊、潭州廖倚、太原府崔远策五等，并为试秘书省校书郎。先是，诸路应敕举者二十三人，而濮州李植道卒，岳州顾立有(基)[期]服，梓州章衮、蜀州张中理、处州吴戭、广安军蒲伯明、越州吴孜辞不就试。至是，衮等五人并为试将作监主簿。 
七月十六日，诏诸路转运使、提点刑狱司：「比用夆飨赦书，搜采天下有节行学术之人。如闻沽饰名誉，徼进者多，非所以厚风俗也。其罢之。」以上《国朝会要》。 
神宗熙宁元年正月二十一日，诏颍州敦遣试将作监主簿常秩赴阙，毋得受秩辞避章表。初，欧阳修等言秩「好学不倦，尤精《春秋》。退处穷年，事亲尽礼，不肯碌碌苟合众人。经明行修，可助教化。宜召至阙下，试观其能，苟有可采，特降一官」，而秩累召不至，故有是命。
十一月八日，南郊赦书：「应天下士人，有节行才识之懿，济以学术，素为乡里所推重者，委转运、提点刑狱臣僚同加搜访，每路三两人。仍与本处长吏具从来所为事实、所通学术，连衔结罪保明闻奏，即不得以常材备数。委中书门下再加询察，如非(忘)[妄]举，当议召试擢用。」 
三年五月十三日，诏：「诸路长吏准敕保明敦遣行 
      
义之士二十九人，令九月赴阙，仍给驿券料。至则馆于太学，送舍人院试策、论各并一道。」 
十月二十一日，舍人院试诸州敦遣人：滨州刘蒙、处州管师常、阆州贾蕴、雍之奇、嘉州李逵、衢州周颖、齐州胡鄢论策并第三等下，赐进士出身；太原府李抗、忠州(潭邱)[谭丘]之、眉州孙潜、太原田籍、张由、剑州陈舜岳、大名府尚景淳、岳阳军窦恂论并策第四等上，赐同进士出身；眉州任通夫、邢州国采、荆南伊珣论策并第四等下，并为试衔知县、判司簿尉。时蒙号处士，师常等皆进士，逵、通夫试秘书省校书郎，不理选限。 
徽宗崇宁三年六月二十九日，诏江宁府进士侍其革、常州进士巩寔并令乘驿赴阙。以江东、两浙监司荐革、寔经行为乡闾所推故也。 
七月四日，常州言：「搜访得进士潘民质，博学通经，行义淳正，抱道自处，见重乡闾，乞赐量才擢用。」逐司今采察得潘民质实有学行，所养恬静，议论操持皆可称述。诏民质发遣赴阙，仍支破递马大将驿券。 
政和三年三月八日，淮南转运等司言：「寿州寿乡县东山隐士李璞，孝悌之行，乡里所推。度数之学，士人所服。幼小以来，无意婚宦，恶衣粝食，人所难堪，而璞安之，不以为戚。自其父丧，居庐东山，三十余年，迄今野处。虽乐道忌势，有外方之志，然和光同尘，无行怪之迹。崇宁五年，本州岛欲以遗逸应诏，避之不就。大观三年，又欲以八行应制，亦辞之不受。若蒙朝廷 
      
原礼旌奖，则可以激厉贪竞，雅厚风俗，上助圣化。」契堪上件李璞，逐司审验保明，委是诣实。诏令本州岛长贰赴阙「赴阙」上疑脱「趣」或「发遣」等字。，仍许乘递马，沿路依贡士令与进武副尉驿券。候到，令辟廱审验讫，召赴都堂审察。 
九月十三日，诏：「濮州隐逸王志老，令王亶以礼敦遣赴阙，与依第二等奉使格支破人从券马，人吏亲随等依第三等支赐。志老赐给从义郎递马驿券，仍许差担擎兵士三十人，许乘轿，给盘缠钱五百贯与本家。先具起发月日，申尚书省，取旨赐安泊处。所有合带人，多少从便。如要水路，即仰本州岛差拨人舡，并仰如法津遣。」 
六年二月十九日，诏：「棣州士人刘栋蔬食葆神棣：原阙，据《续资治通鉴长编》卷九九补。下文「处」同。，虚心契道，人之隐奥，洞然照知，〔处〕方书符，每有应验。可令敦遣赴尚书省审验外，于上清宝箓宫安下，仍给路费、验券、递马，无令失所。」 
宣和元年十二月二十一日，知江州刘绛言：「张颐碧自号海峰闲人，近游行至本州岛，见在开元观安下，得广成修身之要，传混元抱一之诀。伏望特赐诏聘刘绛敦遣赴阙。」 
钦宗靖康元年十一月十一日，诏涪陵人谯定赴阙。以殿中侍御史胡舜陟言定「究极《易》数，逆知人事，洞晓诸葛亮八阵法」故也。以上《续国朝会要》。 
光尧皇帝建炎元年五月一日，赦：「应中外有文武才略出伦，或淹布衣，或沉下僚，内自禁从，外至监司、郡守，广行搜访，各举所知一名。举得其人，并行旌擢。仍以所举人移文州县，以礼 
      
敦遣赴行在。」 
