<!-- { "loadSidebar": true } -->
八年二月十七日，臣僚言：「民田披诉河泺积水灾伤，虽十分收成，亦妄有破放，并遇非泛旱劳，亦多夹带丰熟地段在内。县不体究其实，一 受状申州。州下依条委通判、司录同县令检覆，而差曹(椽)[掾]簿尉前去。所委官亦不依条躬亲检视，止在寺院勾集人户，纵公吏不以有无灾伤，或不曾布种田段，一 依仿年例，约度分数除破。亏损豹计，最为大害。欲令转运司下所属，绘逐县诸村地形高下图，遇非时旱涝，专委县令子细体度，具被灾月日、伤谷穑去处，次第申上，以备检察。检覆官先委通判、司录同县令，如实有故，即依差试官法，不支当月请给；不亲至其处，亦重立断罪告赏条法。」诏户、刑部立法处分。 
宣和元年三月二十六日，权京西路转运判官李佑奏佑：本书食货六一之七三作「佑」，下同。：「奉诏体量灾伤，赈济阙食人民。房州去年七月八日有百姓陈诉灾伤者数百人，知州李悝将状首刘均等科断，差公人监勒刘均等高声自言：『今后不敢诉灾伤。』遍诣城市号令。兼刘均年七十三岁，咤断得病身死。缘此阻遏，放税不及一厘。」诏李悝先次除名勒停，签书官合干人并勒停，提刑司根勘以闻。 
四月二日，京西路转运判官李佑言：「尚书右丞范致虚奏：京西水灾州县，并不依灾伤检 
     
放，勒令民户依旧纳税，致民力愈困。体量得汝州诸县艰于赈济，致有流移饥殍。唐、邓州县已依法检放税租及赈济，均、房州诸县放税不尽，致自冬及春以来，往往聚为盗贼。」诏均、房州知、通、逐县知县并冲替替：原作「朁」，据本书食货六一之七三改。，唐、邓州知、通各转一官。 
三年二月七日，臣僚言：「水旱灾伤去处，州县已依条差官检踏减放苒数分数讫放：原作「于」，据本书食货六一之七三改。，而漕臣又令州县再行增收分数，如宣和元年，芜湖一县已经减放分数，而漕司再行增收八千九百石。」诏令本路提刑司体究以闻。 
四年五月二日，诏：「江南东、西路有逃绝，及江水坏田，多是虚招税租。监司不问，督责州县，民力不堪。令转运司并州县当职官体究根括，置籍拘管，仍劝诱归业，及召人租佃承买。其认纳税租，令于额内除阁。」 
六年三月二十四日，诏：「诸路州县灾伤多是官司检放不实，使人户虚认税额，无所从出，必致流移，不能归业。今后人户经所属诉灾伤，而检放不实，州郡监司不为伸理，许赴本路廉访所及尚书省、御史台越诉」。以上《续国朝会要》 
高宗绍兴二年十一月十二日，江浙荆湖广南福建路都转运使张公济言：「人户田苒实有灾伤，自合检视分数蠲放。若本县界或邻近县分小有水旱，人户实无灾伤，未敢披诉，多是被本县书手、贴司先将税簿出外，雇人将逐户顷亩一面写灾伤状，依限随众赴县陈(过)[述]。其检灾官又不曾亲行检视，一例将省税蠲减，却于人户处 
     
敛掠钱物不赀。其乡书手等代人户陈诉灾伤，乞行立法。」户部检坐到《绍兴敕》：「诸揽状为人赴官诉事，及知诉事不实若不应陈述而为书写者，各杖一百；咤而受豹，赃重，坐赃论功一等。」诏依诏：原作「照」，据本书食货六一之七四改。，告获，每名支赏钱五十贯。 
四年九月十五日，赦：「契勘水旱灾伤，检放官不能遍诣田所，吏缘为奸，受赇嘱托，或以少为多，或以有为无，或蹑望漕司，吭于检放检：原作「减」，据本书食货六一之七四改。，致贫民艰于输纳，有流离冻馁之患。今后并委提刑司检察，如有不实，按劾以闻，当议重责。」 
十一月二十六日，两浙运副李谟言：「被旨催纳湖、秀州、平江府上供米斛。据平江府具到今年苒米三十万余硕，内逃田开阁四万三千余硕，灾伤检放八万二千余硕。契勘本府乡村田亩，比之他处，最系肥田，窃虑暗有桩占，及不亲临检视。乞下浙西提刑司专委官覆实，将不职官吏送所司根勘，重赐行遣。如所委官辄敢隐蔽不实，许监司互察，依此根勘。」从之。 
同日，中书舍人王居正正：原作「止」，据本书食货六一之七四改。言：「窃见屡下诏旨赦文，倚阁逃绝、检放灾伤，四方守令，奉行不虔，犹恐实惠未必及人。今州县一有开阁逃田及检放灾伤去处，则监司便指官吏作弊，欲寘于法。臣已取会常州、镇江府所放灾伤，与平江府分数一同，其开阁逃田，亦系已经去年开阁数目。其转运司已依近降指挥，将镇江府等处检放数目牒提刑司，委官检察去讫。今平江府独从朝廷行下，恐提刑司及所委 
     
官心怀蹑望，保明不实，使逃户及被灾伤之人抑勒敷纳，为害不细，乞赐追寝今降指挥。」从之。 
五年八月十一日，中书门下省言：「江东、西、浙东路昨缘雨泽愆期，有伤苒谷。」诏令逐路转运司委官前去体度，如实被灾伤去处，依条检视施行。 
二十四日，内降德音：「访闻广南东路多缘飓风亢旱，损伤禾谷，在法自有合放分数分：原脱，据本书食货六一之七四补。。仰本路转运司委官前去体度，如实被灾伤去处，依条检视施行。」 
六年二月八日，中书门下省言：「勘会民田曾经水发冲坏，不堪开修耕作修：原作「条」，据本书食货六一之七四改。，依条州县检视，及转运司覆实，方委开阁减免税租。窃虑其间咤民户陈诉，州县行移谷留，致有虚纳税租者，理宜措置。」诏令诸路转运司行下州县，如有文案可照、曾行检踏者，疾速依条核实以闻。 
十三年三月二十三日，广南西路转运司言：「静江府自绍兴七年差官根括逃田，虽已根括了绝，目今不住却据逐县申明人户陈诉，有逃绝户数至多，盖缘所差官并不躬行阡陌，亲自检踏。今欲将日后根括之官经及三年，不至民户词讼，别无不尽田土，方许所属次第保明。应余路有根括逃田去处，亦乞依此施行，仍下诸路转运司遵守施行。」从之。 
十五年六月二十一日，详定一司敕令所删定官钱庞言：「欲望申戒州县，或遇水旱检放民田，致民冤诉，差官核实，果有不当，必重寘典刑，庶几民被实惠。」从之 
十六年二月二十五日，权 
     
知衡州窦深言：「衡州管下频年丰稔管：原作「官」，据本书食货六一之七五改。，不减平时，然而尚有抛荒之土，未尽耕垦，良田检放不实，田主未敢归业。欲望检照前后累降指挥，委自监司，重行检放，召令归业。其孤老困乏力不能办者办：原作「辩」，据本书食货六一之七五改。，官与支借种粮、牛具，责限随带二税送纳，则不一二年间，田亩可以尽耕，逃民可以尽归，省税可以尽复。」从之。 
十七年十一月二日，上谕辅臣曰：「州县灾伤，宜令官司留意检放，不得苟取一时税租，却致人户逃移，难以复业。」 
十八年十月二十八日，臣僚言：「今年夏秋之交，天时亢旱，灾伤去处农民艰食，欲望严戒所部监司守令，常切存恤灾伤农民，无致失所。」上曰：「如委实灾伤，可令所属依条检放税租。或有违戾，监司觉察，按劾以闻。」 
十一月二十七日，户部言：「访闻江浙、淮南灾伤，依法以元状差通判或职官同令佐诣田所，躬亲检视申州，具放税租色额分数牓示，及申所属监司检察。即有不当，监司选差邻州官覆检。失检察者，提点刑狱司觉察取勘，具案以闻。今欲下江浙、淮南路州军据灾伤县分，遵依今(限)[降]指挥依：原作「以」，据本书食货六一之七五改。，依实检放，分明大字出牓乡村，晓谕民户通知，并下逐路转运司、常平司子细检察。所差官与令、佐各曾与不曾躬诣田所检视，有无不实不尽，将违戾去处依法按劾施行。」从之。 
十二月二十二日，上谕辅臣曰：「灾伤去处，已降指挥检放税苒，可申严行下：逐路当职官须管依实检放，如 
      
有不尽，许人户经尚书省越诉诉：原作「许」，据本书食货六一之七五改。。」 
二十三年六月三日，上谕辅臣曰：「闻诸处民田有被水害者，可令户部行下州县差官检视。不可救护去处，依条放苒。」 
二十四年十月三日，三省言：「诸路州军丰熟，间有高田旱伤去处。」上曰：「可令依条检放。公私欠负，仍住催理，其系官年岁深远者，委户部开具，取旨除放。仍令常平司措置，通融粜籴，务令兼济，毋致失所。」 
二十五年十一月十九日，赦：「勘会两浙江东、淮[南]路间有咤风水伤损田苒去处淮「南」：原「南」字无，本书食货六一之七五此处于「淮」字下空一字，据文意，当是「南」字。，除节次已降指挥存恤赈粜外，委逐路漕司行下。州县不体至意，检放失实；或漕司不为除豁，致人户虚受苒税。如有似此违戾去处，仰提刑司觉察按劾，仍许人户越诉。」 
二十六年二月五日，详定一司敕令所删定官柳纶言：「臣窃见民间岁纳秋苒，间有旱涝，自合减放分数。近来州县多是利于所入，略不功恤。及检视之际，虽曰差官检实，往往蹑望，徒为虚文，是致贫民下户监系无时，至有终身不能偿者。乞下有司严立约束，许民户越诉。」从之。 
二十七年十月六日，诏：「秋雨过多，深虑下田有被损去处，仰州县依条检放，务在实惠及民，不得卤莽失实，仍令监司检察。」 
十一月四日，殿中侍御史叶义问言：「昨将漕江东将漕：据本书食货六一之七六无「将」字，当是。，目检放之弊，且以江东一路言之：岁认上供额八十五万硕，皆责办州县及时输纳办：原作「辩」，据本书食货六一之七六改。 。然其间或咤灾伤检放，致令有承认不足数目。朝廷烛见难 
      
以催理廷：原作「建」，据本书食货六一之七六改。，曾降指挥除放至绍兴二十二年讫，自二十三年以后，实咤灾伤检放米数，依旧催理。臣尝具此闻奏，蒙行下户部勘当，至今未与除豁。欲望特降指挥，将绍兴二十三年以后，州县实咤灾伤检放米数，已行申奏未准户部销豁者，特与除放，仍令监司申戒州县官司。自后或遇灾伤，须管及时躬诣田所，依条从实检放，并具结罪保明状申奏。如检放不实，监司按劾；如监司容纵，令御史台弹纠。」从之。 
二十八年八月二日，诏令逐路转运司疾速行下州县，开(实)[具]被灾伤顷亩数目及合检放分数以闻。 
三十年十月四日，臣僚言：「欲望令逐路监司严察州县，委有灾伤去处，并令从实放税。其有奉行不虔之吏，按劾闻奏闻奏：原作「奏闻」，据本书食货六一之七六乙。。」诏令依条检放。以上《中兴会要》 
