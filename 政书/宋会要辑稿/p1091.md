<!-- { "loadSidebar": true } -->
省罢楚州北神镇税务。所有长河客船物货，令于在城都省务投税。其镇官仍旧差注管干烟火酒务职事。以淮东安抚漕臣言「北神镇柴(网)[纲]船以采浦为名，往往夹带违禁之物过界。官中利于税钱，只在草(布)[市]之属收税。窃虑引惹事」，故有是命。 
十一月三十日，诏：「今后铺户合税物货，照自来则例回税，不得巧作名色欺言在骚扰。令临安府禁止。如于例外多收头子钱，许民户越诉，将犯人重作施行。仍将私名栏头等人并比税历，并与除去。」 
二年正月二十三日，臣僚言：「乞下二广诸州，除罢虚市收税。」诏本路转运司措置省罢。以二广虚市初非省额，坊场皆是乡村自为聚落，从豪户买扑，岁纳官司不过百十缗故么。 
四月二十四日，池州言：「本州岛诸县去秋间遭旱伤，窃虑城下、池口两税务收税稍重，遂将则例以三分为率镌减一分。其日解税额亦已照减，除豁分数。」从之。 
三年三月十二日，诏：「雅州三县管下始阳、金沙两镇、思经铺车领、灵关、丑镇税场尽行住罢。以本州岛言「皆系豪民买扑，重为民害」故么。 
四年三月四日，临安府言：「余杭、富阳两县税务，比他县课额素重，将村落土产、竹木等不到务之物，抑令乡民遥认税钱，重为民患。今乞自绍熙四年为始，将两县务税额内富阳县岁趁五万六千余贯通减七千贯，余杭县岁趁四万四千余贯通减五千贯。下两县税务，不得出违五里之限 
      
邀栏税物，及不得以乡村土产不到务之物，以(钓)[均]税为名，横取税钱。许被扰人赴府陈诉，追究得实，专栏决配，监官按劾。」从之。以上《光宗会要》 
庆元元年正月五日，诏：「访闻京西六郡豹计不足，州县利于收税，将客贩违禁之物阴行透漏。可令检照淳熙六年三月诏书通融补助，条具闻奏。今后严行体访，稍有违犯，即行按举，当寘典宪仍令御史台觉察。」 
十九日，尚书省言：「绍熙五年七月指挥：令沿流州县关津税务如遇客船贩到米斛，与依条免税，仍免纳力胜钱，即不得别作名色，妄有邀阻。如有违戾，仰逐路监司严切根究施行，仍许客人越诉。今闻州县惟以多收课利为急，致见责(辨)[办]场务，非理邀阻，过数重征，理合申严约束。日后如有违戾，定将守臣、当职监官一例取旨，重行责罚。」从之。 
四月十七日，诏：「诸路应干产牛地分，除觉察盗贩过淮依已降指挥施行外，自余商旅兴贩自淮而南者，听其往来，勿得阻节。如有违戾，提刑司按劾以闻，必寘之罚。」以臣僚言「淮浙耕牛绝少，而官吏惧透漏坐(言遗)[谴]，将兴贩者例皆阻抑」，故有是诏。 
四年四月十一日，诏湖州四安税务住罢，将本镇坊改作四安酒务。以守臣张震言：「本州岛上供窠名全籍酒税，向自住罢纂节，商税课额亏损，委难支吾。税务月额共九百贯文，后咤收趁不敷，申明减发，每月止趁四百二十余贯。缘场务只知极力趁(辨)[办]，不免重征。」故 
      
有是诏。 
八月二十九日，臣僚言：「沿江税场如江州、蕲口、芜湖以至池州、真州，皆有岸夹依泊客舟，惟黄州税场正在大江之侧，每遇风涛，舟船倾侧，常有飘散之忧。近岁守臣尝开新澳，以便民旅，尚有六百八十丈不曾开通。乞(今)[令]本州岛相度措置，于农隙用工开浚，寔为商旅永么之利。」从之。 
五年四月二十九日，诏：「州郡应客旅物货赴务投税外，听从便货卖，不得截留收买。如违，重寘典宪。」以臣僚言：「关津场务，惟督讥(证)[征]，不应官府之有需，竟留物货而拘买，名为支钱，祗为文具。」故有是诏。 
八月十四日，广东转运司言：「近承臣僚奏，乞将二广墟市不得收税，许从民便。照得本司当来相度旧管墟市一百一处，减罢二十一处外，今存留八十处，即非近行创置，系是古来为额。所收岁课，皆是籍定之数，兼与其它州县创定征收事体不同。乞照应见行常平条法存留。」从之。先是，四月六日，右正言陈自强乞下二广提刑司，除州县场务差官去处外，其余村聚落应有墟市，许民间从便交易，不得收税，至是有请。 
十一月十六日，臣僚言：「广东、西去朝廷远，民有杭米柴薪一例收税杭：疑当作「 」。，民食贵米，用贵柴，被害之甚。乞专委漕司严立版暝，于逐州场务税亭晓示，庶使客旅明知柴米不税。或别作名色收税，许经漕司投诉，以凭申奏，作违制论。」从之。 
六年三月二十四日，诏：「成都府路麻布六税之额，止收 
      
麻皮及成两色税外，其麻种、麻枝、麻缉、麻纱四色并与蠲免，仍令所修立成法「所」下疑有脱字。。其余诸路州县税务一体施行，仰转运司常切觉察」。以臣僚言：「西蜀田中所产纻麻，终年辛(勒)[勤]，至乎成布一匹，所直不过交子六七分。凡六经税，而官吏牙侩，多端侵刻。乞与蠲免，少宽民力。」故有是诏。 
四月八日，诏建宁府建阳县后山并崇安县黄亭税务并住罢。今后不许复置。以守臣傅伯寿言：「绍兴、淳熙间，已降指挥住罢。后来失于契勘，具申存留。今缘两务专栏等人各系游手无图之辈，所差官多系权摄，替罢不常，全无禁约，肆行 剥。」故有是诏。 
九日，两浙转运司言：「准都省札子：『据湖州申：乞复置湖州、永寿、东迁、大钱、琏市五处纂节发引。』本司已委官究实，遍诣旧发引等处，各有父老陈词云：日前存置纂节之时，城市卖买骈集，细民可以营求，客旅商税，并无透漏。自住罢之后，豪强占霸，招接客货，以致市井萧条，暗失税课。今来仍旧复置，商贾物货既有纂节发引投税，于官元额不致亏损，农田乡民，各无被害。」从之。先是，三年闰六月，臣僚乞照祖宗成法，尽行住罢。近缘有亏官赋，故从其请。 
五月七日，中书、门下省言：「临安府城内诸行铺户买卖金、银、匹帛之类，如系将带出门，首自合于都税务回纳税钱首：疑误。。访闻栏头、书手等人与铺户有雠，辄将不合收税物件妄作漏税告首，致被断罪，号令追赏，委实骚扰。」 
      
诏令本府今后子细究寔，如委是不合收税，即将首人重行断罪。 
七月二十四日，诏湖州施渚、和平两处镇税，并行省罢。以两浙转运司言：「两镇坐落僻静山乡，商旅难得，合干人假官课为名，重征苛取。」故有是诏。 
嘉泰三年六月二十四日，侍御史张泽言：「广州八邑例不均税，每遇大礼年分，于产钱上科敷赏钱。唯清远一县，官既收税，故得免科。近年复创行科率，每产钱一文，科二十七文；满贯，科二十贯，号田根钱。差摧锋官兵追纳，所过鸡犬一空。又县有原曰石梯、石津，在两山间，田土狭隘，人户耕凿，方成聚落。转运司忍置二场，召乡豪买朴，自置土典、栏头。初无客旅，但将人户所收谷米、麻豆之属一一征取。乞下本路提举司体访罢去，以惠远民。」从之。 
十一月十一日，南郊赦文：「人户输纳紬绢斛斗之属，既名纳官，法不收税。访闻州县场务过有邀求，紬绢则先收税钱，斛斗则先收力胜钱，循习成例，重为民害。仰转运司严行禁戢，仍许人户越诉。」自后郊祀明堂赦并同。 
四年三月十日，诏：「客人愿往出产州军兴贩竹木等物赴临安府出卖，仰于两浙运司陈状，给据前去，沿路州军税钱与免三分之一。至临安府城下者，全免。」先是，三月四坼「四」字下当脱「日」字。，居民遗火。已降指挥，官、民户兴贩及收买竹木等，与免收税两月。至是，又申严行下。 
开禧元年六月二日，广东提举陈杲言：「广州肇庆府、惠州共管墟税八十三场，皆系乡村墟市，苛征虐取，甚至米粟亦且收钱，甚为民 
      
害。近者台臣奏罢石涕、石津二场，余一场犹故。臣计漕司每岁墟税所入，通不过二万三千缗有奇，而三郡之民，均受其害。若遽行废罢，则养兵之费，无所措办。昨降指挥，经略司每岁于盐、舶二司各拨一万缗入桩积库，以备缓急。乞移此以补漕计，将八十一墟悉行废罢。」从之。 
三年正月十六日，诏以淮民屋宇生具多焚拆不存，目今渐次归业，令浙西江东西安抚、转运司行下所部州军，多方劝谕客旅，许令般运竹木于两淮州县贩卖，特免沿路抽税。 
嘉定二年九月十日，明堂赦文：「淮民乍离兵革，饥馑荐臻，全籍客人运到米麦及竹木等，为续食营造之计。访闻所过州县暴征苛取，遂致商贾不行。自今客舟如往两淮兴贩，所过场务米麦不得收税。所带竹木与免抽解，仍不得巧作名色，多取税钱」。五年郊祀赦文及于荆襄。 
五年四月二十四日，臣僚言：「广中诸郡无名场务在在有之，若循之浰头、梅之梅溪，皆深村小路，略通民旅，私立关津，公行收税。所差罢吏奸胥，略无顾籍，缗钱斗粟、菜茹束薪，悉令输税；空身行旅，白取百金；纡路曲径，指为透漏。官吏利其所入，悉为施行，抽分给赏，断罪倍输。至有稛载而来，罄囊而归者。且浰头一津，前此宪司已行蠲去，今闻又渐复旧。乞令广东诸监司痛行革去，违者重行镌责，当行吏编配。」诏令广东诸司制具各州县无名关津数目制：疑当作「条」。，申尚书省。 
      
八月一日，监察御史石宗万言：「州郡商税，经费之所繇出，惟赖富商大贾趁办课利。今沿江场务，所至萧条，较之往年，所收十不及四五。推原其繇，皆士大夫之贪黩者为之。巨艘西下，舳舻相衔，稛载客货，安然如山，问之则无非士大夫之舟么。或自地所揽载，至夔门易舟，某月某日有某人出蜀，商旅探伺，争为奔趋。为士大夫者从而要索重价，一舟所获，几数千缗，经繇场务，曲为覆护免税。怀刺纳谒，恳嘱干挠，往时不过蜀人之赴举者为之。既而蜀士之游宦江湖、召赴中都者，或未免循习。其后东南士大夫之仕于蜀者，归途亦多效之。而把麾持节者，抑又甚焉。乞下沿江州郡揭牓税场，严行戒戢，如有违戾，许守臣密具职位、姓名申尚书省及御史台施行。」从之。 
十一月二十日，南郊赦文：「诸路州县税场遇有客人贩到物货投税，各有立定名件则例。今闻专栏乞觅，多喝税钱，稍或不从，苦楚留滞，致令客人于私小路偷瞒商税。其专栏又于五里外邀栏乞取，委是违法。仰逐路转运司行下所部州军约束，不得违戾。如仍前灭裂，许被害人越诉，切待追究，重作施行。」八年、十二年、十四年明堂赦并同。 
