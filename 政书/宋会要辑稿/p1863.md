<!-- { "loadSidebar": true } -->
英宗治平元年正月二十一日，同知谏院吕诲言：「窃以君臣谋议，戒于不密。先帝朝两府及台谏官奏对， 
      
即左右近侍皆引避于两庑，故从容论(义)[议]，事无泄外者。臣近对丹扆，其侍从中官皆不引避。欲乞今后臣僚奏事，近侍之人并引避如故事。」从之。 
二年十一月三日，诏：「郑、兖、曹、蔡、相、(刑)[邢]、同、晋、寿、湖、明、宣、河中等知州府辞见者，并许上殿。」先是，侍御史知杂事吕诲奏：「乞除拟知州人引见令上殿，亲有所问，又使中书阅其可否，然后授之。」故降是诏。 
三年二月十五日，合门使章希一言：「乞自今上殿人至巳四刻则令次日上殿。」从之。 
十一月九日，中书、枢密院初奏事于福宁殿，以帝不豫也。 
治平四年二月九日，神宗已即位，未改元。诏入内内侍省、皇城司合覆奏事，并执条覆奏。以御史吴申、刘庠言逐司不遵诏令，多不覆奏故也。 
神宗熙宁元年正月二十二日，考课院王珪、滕甫言：「有本职公事，上殿敷奏。」从之。 
二月九日，合门言：「旧制，中书、枢密院奏，更引三班上殿，假日两班，或隔过后殿。更遇报巳正即取旨，次日方引。伏缘再御后殿，引杂公事毕，已是巳时，方再引上殿臣僚，仅及午刻。遇开经筵，即须至申未，久劳圣躬非便。欲乞今后遇经筵日，上殿班除中书、枢密院外，权只引一班。或有急速及言事官乞对，即取旨。候罢经筵仍旧。」从之。 
十一日，诏翰林承旨至知杂御史各举文臣尝历通判一人堪刑狱钱谷繁难任使。后王珪等以尚书虞部员外郎张讽等二十人应诏。诏罢官及未赴任见 
      
在阙下者并令上殿。 
五月十三日，编修实录院言：「修撰官三员欲同上殿奏禀公事，乞下合门许令同敷奏，仍今后着(列)[例]。」从之。 
六月十三日，合门言：「假日御(宗)[崇]政殿，每遇辰时，隔上殿班，过延和殿再座便引。伏缘其日更不还内进食，直至巳时正方隔班，临时取旨，尚许引对。欲望自今后假日御崇政殿，依例辰时隔班过延和殿，候进食毕再座，以次引对。遇寒暑大风雨雪，即合门取旨，令次日上殿。」从之。 
十一月二十七日，诏：「以英宗大祥，中书、枢密院、诸司前二日止进呈急速公事。」 
(一)[二]年二月十八日，诏河北、陕西、河东转运使副有要切公事须面奏者，许奏取旨，那官一员乘驿赴阙，住京不得过十日。 
天 十月二十三日，监察御史里行张戬、程颢言：「每有本职公事欲上殿敷奏，必奏候朝旨；既许上殿，伺候班次，动经旬日。倘遇朝政或阙，及外事有闻，系于机速，不容后时者，如此稽迟，则已无所及。况使往复待报，必由中书，万一事干政府，则或致阻滞。耳目之司，虽欲应急陈闻，安可得也 伏(僖)[禧]诏书，或诏令不允、官曹涉私、措置失宜、刑赏踰制、诛求无节、冤滥未申，并委谏官奏论，宪臣弹举。是盖台谏之职，言责既均，则进见之期理无殊别，何独宪臣隔绝 异 欲乞朝廷推原天(僖)[禧]诏书之意，使依谏官例，牒合门即许登对；或所言急速，仍乞先次上殿。所贵遇事入告，无忧失时。」诏三班御史及 
      
里行有公事，并许直申合门上殿。 
十二月二十七日，诏：「诸司官曾在假参者，许便赴奏覆引呈公事。」 
三年五月二十一日，同修起居注、直舍人院蔡延庆言：「蒙恩除直舍人院。昨垂拱殿面奏，欲候奏事讫，下殿曲谢。奏事讫，未及趍庭，圣驾已起。欲乞正谢日，因后殿侍直次许令面奏，降殿曲谢。」从之。 
六月八日，编修合门仪制所言：「殿前马步军司有急速公事，许于后殿免杖子上殿。其不系本司公事，别有陈奏，即关报合门，依体例上殿。欲乞如遇假日崇政殿座，免杖子上殿，即在已得旨上殿班后引。」从之。 
八月七日，合门言：「检会编敕，自入伏后审官院、三班院、流内铨只引一处，秋凉仍旧。」诏曰：「引两处。」 
十二月三日，诏合门：「今后枢密都承旨遇崇政殿坐日，令于上殿班后(原本缺)人奏事。」 
四年六月十一日，皇(原本缺)骐骥使、邵州刺史、许州兵马都监令晏言：「(合)[今]后每有差遣辞见并因事到阙，并乞上殿。或遇大礼，亦乞陪位。」从之。自后宗室领外任者悉用此例。 
七月二十八日，同修起居注、同知谏院张琥言：「窃以修起居注之职，古之左右史也。本以记录人主言动，书之典册，以示至公。本朝止令后殿侍立，人主言动，无复与闻。臣今所领修起居注兼知谏院，即与其余修注官事体不同。既有言职，且得侍立。或有敷奏，便可面奏。窃见枢密院承旨每于侍立处尚得论事，亦不先行奏请。欲乞每因 
      
后殿侍立，亦许奏事，更不移牒合门。仍乞今后修起居注，常令谏官一员兼领。所贵左右史之职稍不旷废。」诏谏官兼修起居注者，后殿侍立亦奏事，更不移牒合门。令于枢密院承旨司奏事后，内侍省公事前奏禀。 
五年七月二十二日，知大宗正司宗旦、宗惠言：「职事有当奏者，乞上殿敷奏。如止合到中书、枢密院商量，亦乞许同见执政禀议。」诏知判大宗正司皇亲遇有合奏公事，许牒合门上殿。 
六年十月二十七日，诏：「都水监、司农寺、提举在京诸司库务今后并许直牒合门上殿。」 
七年九月，诏：「两制以上有公事合同上殿者，令同上殿。」 
元丰四年十一月二十一日，诏：「尚书侍郎奏事，郎官一员同上殿。」 
五年五月十五日，诏：「三省、枢密院独班奏事，每日不得过三班。」 
六月十九日，诏：「尚书侍郎奏事，郎中、员外番次随上殿，不得独留身。侍郎以下仍不得独乞上殿。其左右选奏事，非尚书通领者。听侍郎以上郎官自随。秘书、殿中省、诸寺监长官视尚书，贰丞以下视侍郎。六曹于都省禀事亦准此。」 
七月四日，诏：「三省、枢密院独班奏事日，枢密院当亟闻，更展一班。」 
二十二日，诏：「自今后臣僚上殿札子，并进呈取旨。」先是，三省、枢密院或不以进呈，直寝之，故有是诏。 
十二月二十日，引对奉议郎、权发遣府界常平等事张询已下十人。是日旬休，上特御便殿延见，踰午始罢。 
七年二月 
      
九日，社，特御延和殿，户部、司农以职事对也。 
哲宗元佑元年二月四日，诏：「臣僚上殿札子于帘前进呈讫，并实封于通进司投进，即不得直乞批降三省、枢密院。」 
八年九月二十九日，诏：「上殿班合直牒并帅臣、国信使副许依元丰八年以前仪制施行外，其余合上殿班，并候祔庙了日取旨。」以三省、枢密院进呈听政后上殿班，宰臣吕大防等奏曰：「陛下初见 臣，愿对者必众，恐太烦劳，欲少为之节。昨日垂帘日， 臣惟台谏得对，又必二人同上，故不敢以不正之言辄干天听。今既人人得对，人心不同，善恶相杂，故于采纳尤难。虽人君不可不博访 臣之言，至于听纳，尤当徐观邪正，参验是非，然后得实。」故降是诏。 
绍圣元年闰四月十八日，诏：「在京官所受传宣内降及内中须索并常行应奉，随事申尚书省或枢密院覆奏，及类聚月终奏闻指挥，可并令随处覆奏。得旨施行，即本司官亲承处分须索，仍画所得旨录奏，请宝奉行。其官司奏请得旨，非有司所可行者，即仍旧申朝廷覆奏行下。」 
五月九日，诏：「自今除台谏官章疏依条外，其余臣僚上殿札子，如事合进呈，即取旨。」 
六月八日，三省、枢密院言：「诸承受传宣内降及内中须索并随处覆奏得旨施行，即本司官亲承处分须索，仍画所得旨录奏，请宝奉行。已上非有司所可行，或事干他司，奏请得旨者，并申中书省或枢密院奏审。」从之。 
      
四年十二月二十三日，殿中侍御史陈次升言：「乞自今文臣带兵钤及监司职任者，朝辞日并令上殿，不许援例不对。」从之。 
元符元年八月五日，诏：「今后三省、枢密院进拟在京文臣开封府推判官，武臣横行使副，在外文臣诸路监司、藩郡知州，武臣知州军以上，取旨召对。」 
八日，诏：「今后承旨司得圣旨应合覆奏者，并令本司申枢密院覆奏。」 
二年六月十七日，翰林学士承旨蔡京等言：「臣等每缘职事请对，待次或踰旬日，遇有急速文字，深恐失事。乞今后许翰林学士依六曹、开封府例，先次挑班上殿，仍不隔班。」从之。 
八月十八日，诏：「诸上殿进呈文书，并批送三省、枢密院，不得直批圣旨送诸处。违者承受官司缴连以闻。」 
十一月八日，监察御史石豫言：「请自今臣僚论事，如迹涉暧昧不根，先询承传之人察实施行。」诏：「如遇有此事理，令三省取旨。」 
三年六月二十六日，诏：「上殿札子侍郎以上进呈，小事拟进，余则否。」 
徽宗崇宁元年六月十九日，诏：「自今六曹尚书如有职事奏陈，许独员上殿。」 
五年十二月五日，诏：「臣僚请对，虽遇休假，特御便殿听纳。」 
大观二年六月二十日，诏：「外官正任陈乞上殿，多是不循分守，紊乱法度，或陈乞破格，以私害公，甚非肃戢戚里之意。可今后外官正任依宗室正任例，不许陈乞上殿，违者令御史台弹奏。」 
七月二十九日，诏：「自今正任及横行以上，无 
      
职事不得上殿，有职事奏听旨。若因而陈乞私事，以违制坐之。」先是，密州观察使李许上殿，乞知赵州，了婚葬，许因降授濮州团练使，故有是诏。 
已降诏旨，凡命郎官，必进对而后除，则滥进之徒不复觊其侥幸。近者杨夙等未经进对，故特降旨，并令上殿。今未对而各除开封府曹官，府曹秩视 三年九月十七日，臣僚上言：「伏(即)[郎]省，其选亦高，伏望令上殿进对而审用。」从之。 
政和三年十二月十四日，都官〔员〕外郎、提举淮南、两浙路茶盐事赵点奏：「昨往淮南、两浙路提举茶盐，又按察州县监司失职，近已回程，已上殿奏禀职事讫。今来本司结局，已见次第，有奏禀职事，伏望许依例不隔班，先次上殿。」诏赵点罢都官员外郎，送吏部，惩其妄有奏请，徼幸万一也。 
五年八月十三日，诏：「今后臣僚因上殿别除差遣，合再上殿者与免。」 
十一月六日，诏：「诸监司、郡守在任不得陈乞赴阙奏事，违者委御史台弹奏，尚书省互察。」 
六年五月七日，诏：「太师蔡京已降指挥，令三日一造朝。今后遇有奏事，非赴朝者，亦许趁赴。」 
