<!-- { "loadSidebar": true } -->
十九日，吏部状：「据右儒林郎路樗乞磨勘，照会本官举主五员，数内莫蒙系任淮南运判日，补发前官转运副使王秬，不该收使员数。缘条内别无该载补发使副举状许作职司明文，本部未敢收使。」诏许作职司收使，今后有似此之人，依此。 
九月二十二日，中书门下省言：「勘会累降旨挥，令监司、守臣保明知县、县令，治状显著者，具姓名闻奏。未见有一申到。」诏令诸路监司于部内各举三两人，不许连衔。守臣于属邑各举一二人，具姓名保明申，令中书门下省籍记，取旨甄擢，如无，听阙。 
二十五日，吏部状：「准批下监行在文思院下略门陈序、御前军器所干办公事蔡宪等状：『契勘文思院、军器所并隶工部，许长贰荐举。据格法称，六曹长贰岁举本属选人一员充京官，三员以上举二人，六员以上举三人。今来工部止将文思院、军器所选人理作员数。续见绍兴三十二年四月五日已降指挥，坑冶铸钱司属官并严州神泉监监官，并许用工部长贰荐举。其坑冶司属官、钱监官既与文思院、军器所官并用工部文字，自合通作本属选人员数，用工部长贰荐举。』送部勘当，本部欲依逐官所乞。」从之。 
《文献通考》：干道二年，令科举前一岁量留司户、簿尉、职官、教官窠阙，以待黄甲进士。诏：「见任在京监当、六部架阁等，如系京朝官以上，须寔历知县一任，始听 
      
关升通判资序。初改秩者如之。」是时多以堂除理寔历，越次关升，故有斯诏。先是，有出身人许注教官，理为作县。是岁诏：「自今有出身、曾任县令，初改官许注教官，余并先注知县。」自是，改秩者无不制邑矣。 
三年二月十四日，执政进呈礼部尚书周执羔等奏：「武节大夫、忠州团练使潘才卿留心学问，孤立不群，拘于武弁，莫 其长。若授文资，必有可采。臣等保举，伏望睿断，与试换文资。」上曰：「亦何必换文，只以环卫官处之，亦可令内殿引见。」 
五月十一日，宰执进呈吏部侍郎薛良朋申：「有选人锺确，以荐者及格，当改合入官，却曾因言章论其赃罪放罢，而未经勘正。近有指挥，不经勘鞫伏辩之人，并与放行。有司不敢予决。」上曰：「有司举职甚善，但未曾经勘，又于法无碍，可与改次等官。」 
六月十五日，吏部状：「准付下武学谕章谦札子，乞依太学正、录例，用长贰及礼部尚书、侍郎为举主。本部照得武学谕虽无申请到许依太学正、录条制循转升改，缘武学谕杂压系太学录之上，与正、录事体一同，仍隶国子监及礼部。今勘当欲依所乞，用礼部、国子监长贰每岁合举员数内通行荐举，及依太学正、录条格，在职一年，通历任满三考，循一资，五考、有举主一员，改合入官。」从之。 
九月八日，中书门下省奏：「干办行在车辂院强修年等言：窃见行在局务官吏属诸部者，即许本部长贰荐举。数内车辂院 
      
监官，见差选人，正系兵部所辖，欲乞举行本部长贰荐举之法。」诏许荐举。 
十一月十七日，参知政事蒋芾奏：「窃惟当今急务，莫先人材，愿明诏侍从、两省、台谏、卿监、郎官，荐举可任郎官、寺监丞、监司、郡守者十人，各疏其所长，附于姓名之下。虽资历未至，而其才他日可任者，亦许论荐。限五日具名申奏，降付中书门下省籍记。仍不许出所举官照牒并为所举官求差遣。每遇阙官，臣等披籍检照，取举官最多者，较量人材高下，资序深浅，选择取旨擢用，庶几得人。」从之。 
五年四月十四日，吏部侍郎薛良朋札子：「先据进奏院申，广南东、西路转运司旧系二员为额，昨承隆兴二年八月五日指挥，各减罢一员。后来，逐司各有投下过岁终不差使副荐举员数。切虑省部不知上件因依，已为收使。今随状举觉，本部勘会缘本选从来不知上件省员指挥，已前却有收使过岁终不差使副举状，改官共七员，寻下大理寺根究，已将当行人断遣。将未曾收使员数，已关报改正。」诏令吏部，已改官七员，与免改正。 
十一月十八日，诏令侍从、台谏、两省官各举京朝官以上，才堪监司、郡守三人，保任终身。仍具历任寔迹，限五日闻奏。其见任郎官以上，不在荐举之数。 
六年闰五月四日，中书门下省「门下省」下当有「言」或「奏」等字。：「检会干道五年三月二十七日已降旨挥，令监司、帅臣、管军、侍从以上，将武举及第人有武艺绝伦、可为将佐 
      
者荐举，量材擢用，或令注授屯驻诸军机幕、干办、参赞、军谋。」诏诸路监司、帅臣、管军、侍从以上，遵依旨挥荐举，每岁具有无文状以闻。诸州军监、守臣依此。 
十九日，诏会子库监官令户部长贰通举。 
六月十七日，淮西总领沈夏具到，并淮东总领所画一内，乞将淮东总领所合举改官员数依旧存留，通举三路官。尚书左选勘会，欲依本官所请。从之。 
七月十五日，吏部状：「承批下两浙转运司申，婺州兰溪买扑酒坊，转运司正行辟官二员，理为资任。所有合用升改文字，乞许依诸州监赡军酒库例。本部勘当，候将来正差到选人日，依本路诸州赡军酒库官，许将逐处见举员数依条荐举。」诏令用监司、帅守荐举。 
十月四日，诏诸路武臣提点刑狱举官与文臣员数分半。 
七年正月十五日，吏部尚书汪大猷言：「据前监襄阳府户部大军库王总状陈，襄阳府大军仓库监官，自隆兴元年置，亦系湖广总领所给纳大军钱米，与江州、鄂州、荆南事体一同。乞依荆南、江州大军仓库监官，许令所辖六路监司荐举。」从之。 
二月九日，鄂州驻札御前诸军都统制赵撙申：「本司属官，往来干集军务，与湖广总领所官属催发大军钱粮事体颇同。乞许依本司主管机宜文字、干办公事，用湖广总领所、湖北、京西两路诸司荐举改官。」诏许互举。 
十九日，吏部状：「准批下权广南西路转运判官姚孝资札子， 
      
本路吏员之额倍于他路，比因朝旨减省漕臣一员，并罢岁终不除使副文字。而转运司每岁止举四员，何以为驭吏激劝之术 乞依旧存留岁终不差使副并举员之数，或止依判官一员合得均举及轮举员数。本部契勘，广西路若差使副，合举改官九员；止差判官，合举改官四员。今勘当如岁终不差使副，欲依京西路独员转运已得指挥，分举改官三员，充使副员数，共七员，三分之一举从事郎。」从之。 
四月二十五日，诏侍从、台谏、两省官，限半月荐举堪充刑狱、钱谷及有智略吏能各三人。 
五月四日，诏：「淮东总领所既已复置，其所举官即合照应未省并以前员数奏举。」 
八月三日，中书门下省奏：「在法奏举武举人，各止许一名，委是人数太窄，理宜增添。」诏今后内外各许奏举二名。 
九月二十八日，宰执进呈：「六部长贰等岁举改官人，皆是后来许依职司收使。今合依旧法。」上曰：「甚好。」梁克家奏曰：「在京选人，无外路监司荐举。若六部长贰又不许作职司，必不得改官。」上曰：「旧法既然，当使人从法，不可以法从人。」虞允文奏曰：「旧法，承务郎以上谓之京官，则京局不以选人为之，故六部长贰不作职司，亦可令皆用选人。后来磨勘不行，必重申陈，却须更改。」上曰：「此事续议施行。」 
同日，诏：「旧法称职司者，谓转运使副、提点刑狱及朝廷专差宣抚、安抚、察访，应节次降理作职司指挥更不施行， 
      
并遵旧法。」 
十月九日，诏：「兴化府驻札御前诸军都统制司属官，许依二月九日指挥。鄂州都统制司属官，许令诸司互举。余路都统制司准此。」 
十一月八日，诏临安少尹、宁国府长史、司马许依守臣荐举。 
十二月二十三日，中书门下省奏白札子言：「窃见监司荐举，以逐路官员多寡定员数。如两浙既为行畿，张官置吏，颇异于旧，转运司荐举亦已增员。淮南两路，户口未复，州县官吏省并处多，而荐举尚用承平旧数，则宜少减。又监司有兼司去处，所举官亦当减于专司。欲乞诸路监司见行兼司所举员数，如系所举二员已上，各合减半。淮南转运使副权减三分之一，候州县复旧日，取旨送部，子细开具所举员数。本部寻取到进奏院供到状，开具诸路监司衔内带兼字并不带兼字去处。内带兼字应如举员数，如系二员已上，依已降旨挥各合减半外，其衔内不带兼字，如提举常平茶盐系合举两员数，如系二员已上，亦各合减半荐举。吏部供到状：一、诸路兼司共举七十二员，一员处不合减，三员处止合减一员。合减改官十九员、从事郎四员、县令五员，共合减二十八员，除减外合举四十四员；一、两淮、京西兼司共举十三员，一员处不合减，三员处止合减一员。合减四员，除减外合举九员。并系改官；一、诸路不带兼字去处，共举一百四十八员，系依旧法。若依兼司举官处二员以上减半，合 
      
减改官九员、从事郎九员、县令八员，共减二十六员，三项通减计五十八员。」从之。 
同日，诏：「六曹寺监长贰以下，并检点酒库等处所举官，各分上下半年，前后官通举。」 
二十一日，诏：「都统制岁举所知二人，统制岁举一人，以智勇俱全为上，以善抚士卒为次，以专有胆勇又为次。将校士卒，惟其所举。」从臣僚之请也。 
八年正月十三日，吏部状：「准批下广东运司申，契勘转运判官每岁依条合举改官四员，如是独员，至岁终不差使副，方得分举改官三员，共举七员，三分之一举从事郎。照得元降旨挥，系罢二广不除使副所举员数。今来广西运司已准放行岁终不除使副分举员数，所有本路与广西事体一同，乞依广西运司体例放行。本部勘会广东州郡比之广西数少，理宜量行增添。」诏与增两员，通六员荐举。 
二月八日，吏部状：「准都督批下起居舍人李彦颖札子，每岁选人改官，虽有立定一百二十员之数。来者渐众，常有溢额。本部今相度欲将到部改官人，以放散举主日为资次，不到部改官人，谓四川换给外路就注。以文字到部已圆判钞日为资次，各置籍排录。每月通放改官，以十员为率，以三员与到部人上钞，以七员充到部人进卷引见。如不到部人不及三员，听增放引见人，仍待引见毕日并钞。自干道八年正月为始。委本部长贰躬亲照籍，从上点放。所贵每岁改官常不过 
      
