<!-- { "loadSidebar": true } -->
十二月九日，臣僚言：「六曹郎官五十五员，谨按不容于公议者十有六人，汪师心、黄愿、汪希旦、李庄、李杨、成禔、张镐、常怀、梁子诲、叶椿、唐作求、吴直夫、章芹、李与权、王良钦、强休甫，乞赐罢斥。」从之。 
二十二日，江西运判刘蒙放罢。以臣僚论其不奉诏令，凶暴恣横，擅作威福，官吏上下恐惧咨怨故也。 
二十七日，军器监邓之纲特降一官。以臣僚言，之纲以笞杖之罪减，辄指定刑名，止请入于流配，故有是责。 
二年正月六日，诏：「淮南被水，令数下，访闻楚州山阳、盐城二县饿殍万计，扶老携幼，号诉监司，而常平官告谕以乞米未下，令各归业，转于沟壑者不少。可支已截斛斗，日下赈济；不足，于邻州义仓兑换。其守、令、提举常平先次勒停，受诉官及监司降两官。」 
宣和元年正月二十三日，诏：「龙图阁学士、知成都府孙羲叟远守西蜀，明见用红伞迎神，不行焚毁，落职，降五官，与宫观。」 
三月四日，诏：显谟阁待制、知中山府沈纯措置乖方，落职，提举江 
     
州太平观。 
二十三日，提举两浙路常平赵霖降一官，以增修水利不当故也。 
二十六日，朝请大夫、知房州李悝(水)[先]次除名勒停，佥书官并勒停。以权京西路转运判官李佑奏：「房州去年七月八日，闻有百姓陈诉灾伤者数百人，悝将状首刘均等各断杖六十，遍城市号令。兼刘均年七十三岁，因断得病身死，缘此阻遏放税不及一厘。又赈救失时，致民户流移，饥殍者不少。」故有是责。 
二十七日，直徽猷阁、提点永兴军路刑狱郭允迪落职，降两官勒停。为根究许信等公事不当故也。 
四月二日，京西常平官孙延寿先次勒停；均、房州知、通，逐县知县，并冲替；汝州止系一邑，知、通各降一官。以京西路转运判官李佑奏，汉江水涨，损害民田，州县不依灾伤检放，及饿殍者众，不行赈济故也。 
六日，提点京畿刑狱朱维差提举西京崇福宫。以言者论其以病废职，陈留、雍邱界内盗贼不戢之故也。 
五月四日，刑部尚书薛嗣昌提举西京嵩山崇福宫，以奏请吏部掌格诞谩故也。 
五日，礼部尚书王孝迪、工部尚书王诏、兵部侍郎蔡安持、前兵部侍郎李揆、新差知密州军州事李绎、刑部郎中陈彦恭、刑部员外郎聂宇、知饶州朱季端、吏部员外郎郭三益、丁忧人朝奉大夫张焘、开封府工曹何安中降官有差。坐前此不觉察胥吏伪押字小书、伪造省符、伪奉圣旨等事。 
十一日，吏部侍郎孟揆与 
     
小郡。以言者论其常讽台臣令有所论奏故也。 
十五日，太府少卿卢法原、前太府寺丞张锡、工部侍郎前任户部左曹侍郎柳庭俊、度支员外郎赵鼎臣、前监(量)[粮]料院贾公立、陆钦彦、见任监官陈居之、户部尚书王革、专计司监官阎孝思各降两官。以各不觉察人吏盗印、伪造省符及妄佥押过盗请官钱、及妄出给历头等事欺弊故也。 
十九日，新知蕲州孟揆提举亳州明道宫，又责为海州团练副使，郴州安置。以言者论列不已故也。 
二十二日，秘书省著作佐郎王时雍与宫祠，以言者论其贪污邪慝故也。 
六月七日，孟昌龄罢兵部尚书，依旧延康殿学士、提举上清宝箓宫、提举三山河桥，坐其子揆兼臣僚上言故也。 
十四日，起居郎李纲送吏部与差遣。以上言京师水灾，援《周官》国危则有大询之礼，所论不当故也。 
同日，徽猷阁待制、提举醴泉观叶着落职，提举西京嵩山崇福官。以携家登城观水故也。 
七月十三日，京畿提举常平吉观国送吏部。以水暴涨，端坐，恬不介意，并无措置，为臣僚所论，故有是命。 
十八日，责武成军节度使、提举亳州明道宫何诉为昭化军节度副使，鼎州安置。宣奉大夫、提举南京鸿庆宫盛章为单州团练副使，筠州安置。以诉交私庭臣，奸状暴列，章泄漏省语，慢上残下，背公立私，故黜之。 
八月八日，光禄寺丞邓之光送吏部，与远小处监当。时摄光 
     
禄卿，八月一日朔祭别庙，之光为闻亲堂弟身亡，大功即不碍致斋行事，而之光不赴省馔，为御史台弹奏，故坐之。 
十一日，威胜军绵上县令丁祖仁勒停，以贪污不法。知军刘民瞻放罢，以不按察祖仁也。 
十八日，田为罢典乐，为大晟府乐令。以臣僚言典乐在太常少卿之上，燕乐所制撰乃厘务官耳，太相辽绝，不〔应〕冒躐如此，故有是命也。 
二十八日，提举(一)[上]清宝箓宫李传落职，提点南京鸿庆宫。以言者论其附丽盛章故也。 
九月二十七日，诏：「延安府今年三月内给香钞，与见钱钞不合作两等行使，奉行不当官并降两官。」 
十月三日，诏河东路提刑张宗武、高公纯不按铜鞮县令孙诜非理用刑，江南西路提刑莫砥不按虔州狱官滥刑，京西路提举常平时道陈不按叶县官吏不赈济，永兴军路转运判官张孝纯、郑集、提刑郭允迪不按庆阳府户曹巩裕妄支官钱，潼川府路转运判官汤东野不按泸州监押李持诈请盐钞，提举常平王晟不按盐亭县方田官陈端卿贪冒不法，淮南东路提刑刘焘、张勤、提举常平顾彦成不按提刑司检法官周元益私酤，并降两官。以臣僚上言也。 
十九日，诏陈克昌元补授名目可改正追夺。臣僚言：「克昌家赀万，交结盛章，遂以转一官恩例妄作外甥名目回授，一官仍理选限。伏望改正追夺。」从之。 
十一月八日，诏：「司农寺丞张暨轻儇妄作，不务 
     
协和职事，可送吏部，与监当差遣。」 
十七日，诏潼川府士曹景锡可先次冲替根勘。以用小杖子讯打杂职邓宗过数目至死故也。 
十二月十二日，秘书少监刘焘提举西京嵩山崇福宫。以臣僚论其昨任淮东提刑，轻肆妄作，蔑视诏条，任情废法，辄入人罪故也。 
二年正月二日，致仕冯浩追毁出身以来文字，除名勒停，枷项送永州编管。以臣僚论其凶暴奸恶，死有余责故也。 
二月二十七日，诏：「户部尚书唐恪奸回失职，奏报虚诞，可与小郡。」 
四月十一日，权发遣凤翔府孙渐降一官，冲替。以秦凤提举常平汤东野申，有旨将旧铁钱与夹锡依旧铜钱二文一等行使，孙渐奉行不虔故也。 
五月六日，高得仁、李麟并特勒停，大理寺卿少、刑部长贰、郎官并各降两官。得仁、麟并坐前任寺官，以失断(妇)[犯]人流配，卿少有失点检，致误省部依断，因言者论列，以示惩戒，故有是命。 
七月二十八日，徽猷阁待制、知潭州赵落职，提举江州太平观。以不奉诏便道之任，辄至京畿故也。 
八月十八日，新授徽猷阁待制邓之纲责授英州别驾，韶州安置。以开封府勘到之纲任军器监日，衩衣乘轿出入往宗子家，及臣僚论其修军器名色多有欺弊故也。 
十九日，知南康军王宾提举台州崇道观。以宾前为御史，勘邓之纲狱观望故也。 
二十日，吏部尚书蒋猷除徽猷阁待制，与郡；给事中傅墨卿除 
     
右文殿修撰，与宫祠。以言者论其朋附也。 
二十三日，知饶州苏烨差提举建州武夷山冲佑观。言者论其性质奸狠，加以衰耄故也。 
二十四日，户部郎中陈彦恭送吏部，与监当。以其朋邪怀异也。 
二十六日，庆远军节度使、知东平府林摅罢节度使，授正奉大夫，提举亳州明道宫。臣僚论其往守东平，今移大名，陵轹官吏，恣行吞噬故也。 
二十九日，御笔：「新知鄂州陈彦和上殿奏陈乖谬，可送吏部，与监当差遣，以诫妄作。」 
九月五日，诏杨通除淮西提举学事指挥更不施行。以臣僚论：「通学术肤浅，平易之字尚或不识。昨者陛辞札目，所论柱斧乞行禁约，乃以『柱』为『主』，且曰『主为君道，斧象君德』。窃闻祖宗以来，京朝官以上许用柱斧执犽，各有仪礼，盖民社之寄既重，非此则无以示等威。况柱斧之制，率以水晶、银、铜为饰，即未尝有以斧形者。儒师领袖，不可冒居。」故罢之。 
十四日，诏：「淮南运河浅涩，漕臣陈仲宜坐视，送吏部与监当。」 
十二月十一日，诏秘书省正字潘宗四送吏部。以言者论其自陈请乞迁除故也。 
三年正月四日，知滋州仁怀县令綦毋蕃放罢。以耳疾重听，职事不修，新民、熟夷无所赴诉故也。 
二月四日，徽猷阁待制、新知青州赵霆责授雷州别驾，吉阳军安置。以前任杭州，方腊犯城失守故也。 
五日，潼川府路计度转运副使卢知原放罢。以言者论知原于本路私置 
     
边垒、厚增赋税故也。 
同日，□华宅诸王府赞读黄冠送吏部。以言者论其讲议不职故也。 
十八日，诏：司农寺稽滞诸军马料支帖，少卿李文仲、罗选特降两官。 
二十四日，诏：「俞赒身为监司，首先挈家避贼，动摇人心，特追毁出身以来文字，除名勒停，送永州编管。」 
二十九日，朝奉大夫方邵除名勒停，筠州编管。以言者论邵强夺同郡王之才舍屋，怒其不从，又弯弓射其门，之才诉于宪台，具陈邵居乡不法凡六十余事，故有是责也。 
三月二日，诏知贡举赵野、黄齐、郭三益分散试卷差互，并无措置，各特赎铜十斤。 
二十七日，直徽猷阁、京西路转运副使时道陈落职，送吏部。以言者论其酷虐害民故也。 
四月七日，知东平府寿张县孔端节、德州司录梁敦礼、朝请大夫祖翱、范澄、新提举京兆府路常平吕希萃、新通判永宁军苏 、致仕王梓、承议郎彭师心、通判邵州祖德恭、通判阶州郑祖吉、开封府工曹王陟、承议郎孙扩、朝散郎吕直夫、监事材场安愚之、忠翊郎梁师德，各降一官。大理寺勘到黄中正等冒请左藏库官钱，端节等尝任京东排岸监官、八作司监官、粮料院监官、专勾司监官、西八作司监官，并不点检觉察，致有冒请，故皆坐之。 
十八日，御笔：「虞防所上书，皆耳剽已行之事，乱有称述，希命纳谄，不类士人，可罢管勾南京留守司御史台，送吏部与小处监当。」 
十九日，吏部 
     
员外郎郑滋、司封员外郎张忞各降一官。臣僚上言：「省曹、寺监官吏怠堕，职业一付胥吏之手，动涉岁月。如许岐任亳州永城县尉日，合得减年磨勘，经隔十五年不为出给公据，有如吏部右选者；赵士侗乞封母，经隔七年不为施行，有如司封者。欲望特赐黜责。」故有是责。 
二十五日，知邓州崔彪勒停，以月支军粮稽违故也。 
二十八日，岳州当职官特降一官，以湖北路提点刑狱司奏，岳州虚申起发宣和元年分上供紬绢拖滞故也。 
五月四日，徽猷阁待制、提举南京鸿庆宫徐铸落职。以先知杭州修盖蔡京私第，出纳违法故也。 
