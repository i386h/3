<!-- { "loadSidebar": true } -->
 食货 宋会要辑稿 食货五二 鞍辔库 
      
鞍辔库
【宋会要】
库在景龙门内之街西，掌御马、金玉、鞍勒及给赐王公群臣、外国使并国信鞯辔之名物。以诸司使、副、三班副、内侍二人监，兵级及匠四十七人。 
真宗大中祥符四年 
      
正月，群牧司言：「请于崇政殿门外北横门北，擗截行廊屋三间，充枯合御鞍库房。」从之。 
六年二月，诏：「今后入契舟使供新鞍勒，接(绊)[伴]止支经借者。」
天禧二年四月，内侍马仁俊言：「奉诏点检鞍辔库数内宣赐鞍辔，乞留金镀银铰具一百两五副，八十两三十副，七十两麻叶、五十两麻叶、四十两宝相花、三十两洛州花各三十副，二十五两三镮十五副，二十两三镮三十副，十五两二镮五十副，十五两蛮云子七十副，十七两带甲二十副；白成銀鉸具十二兩微窊百五十副，十二兩鈌束十五副，十五兩合口十副，二十兩合口三十副，十五兩合口五十副為額，准備賜與外，有金鍍銀鬧裝二百二十三兩、漏塵寶相花八十一兩各一副，金鍍陷銀花二十五兩、鳳子促結三副，中箭 三鐶二副，頻伽三鐶三十二兩、孩兒三鐶三十二兩、鹿兒三鐶二十一兩各一副，陷墨花鳳子金解落促結四十一兩十副，白成陷墨銀花瑞草二十五兩一副，二十一兩二副，龜鶴二十一兩、麒麟二十三兩各一副，鸚鵡三鐶三十三兩一副，准備取(孛)[索]。其余不合副者，并拆剥送纳。」从之。 
仁宗天圣三年三月，上封者言：「支赐臣僚及契丹人数等鞍辔，造作多不如法，不堪乘骑，盖是偷减物料，罪在监专。乞行驱磨，仍令陪纳断遣。」诏：「自今造作鞍、辔、等，须依元初式样大小，如法尽料制造，及令新鲜牢壮，候装钉(子)[了]毕，于三司呈验， 
      
方得送纳。」 
神宗熙宁二年二月二十三日，三司官言：「鞍辔库乞今后支赐臣僚对衣、腰带、鞍辔，如请本色者，依旧支给本料金银匹段外，其余随鞍辔名件物料革见衬，依南郊例，并支给价钱，愿请造成亦听。」从之。 
五年九月十二日，详定库务利害吕嘉问言：「鞍辔库自支料价例直，未经裁减工匠，虚闲者多。今相度，除合存留外，乞依相度在京诸司库务利害刘永渊裁定。」从之。 
九年，诏那移鞍辔库于左骐骥院。 
【宋会要】
孝宗隆兴二年九月十八日，诏内鞍辔库赐侍从鞍辔如阙，令文思院造作。 
干道五年正月八日，诏：「奉使马鞍制造灭裂，令工部约束文思院官，今后精微制造。 
六年闰五月十四日，诏：「鞍辔库应取赐宰执、两府、侍从鞍辔讫，申明除破。及桩管宰、执侍从鞍辔内有年远色暗者，申明下文思院修换。每遇大礼修换御座、鞍辔等，申明下军器所、文思院同修换。」以中书门下省检正左右司言：「得旨，条具三省烦碎不急之务合归有司者，申尚书省。」至是申上，故有是诏。
 食货 宋会要辑稿 食货五二 库子 
      
库子
【宋会要】
建炎三十一年六月二十九日，荆湖北路兵马钤辖鼎州驻札兼权知鼎州魏震言：「郡县所收豹用，窠名不一，而出纳之谨，监专之外实赖库子。库子入役，自有专条， 
      
既责其产业，又责其保任，盖先虑其失陷。然小人虑不及远，志意易盈，轻视钱货，仅若泥沙，已败之后，失陷之数于是从而鍜炼，抑勒逐户填纳，多至数百缗，少至数十缗。凡有仇雠，必被攀纠，遂使平民无处控诉。今相度，诸州县库子，欲以一年为界更替，不致深根固蒂，公然侵欺。既以保全库子之家，且免滥及无辜之人。」从之。
 食货 ~ 鞍辔库按：此段《鞍辔库》内容应于在上「鞍辔库」门「\熙宁\九年」条之下「孝 
      
鞍辔库按：此段《鞍辔库》内容应于在上「鞍辔库」门「(熙宁)九年」条之下「孝宗隆兴二年九月十八日」条之上。
【中兴会要】
      
宋高宗建炎三年，诏鞍辔[库]减罢。其所管官物、库级，并入右骐骥院。 
绍兴十三年十二月九日，诏依旧置内鞍辔库，专一掌管鞍辔等职事。令右骐骥院监官兼管，就用本院印记。兵部裁度条画：「一、下临安府，就右骐骥院修盖；一、下椽瓦屋三百间，充库屋使用；一、差置专知官一名，踏逐副尉充，兼行遣本库文字，二年为界。所有专知官并本库见执役库子一名请给等，并乞依本部一般所辖车辂院专知官、库子则例。今后如遇专库有阙，除专知官依前项体例施行外，有库子于内外官司指名踏逐抽差，不以有无拘碍，目下发遣赴库填阙祗应。一、下步军司，差(播)[拨]厩军兵士十人，专充管巡防，分番祗应，仍令本库见执役人员部辖管干祗应。今后遇阙，依此差填。」并从之。《中兴会要》。
 食货 宋会要辑稿 食货五二 库目次按：此为编者罗列库目录子目。 
      
库目次按：此为编者罗列库目录子目。
内藏库左藏库度支库按：以上三子目内容见于本书食货五一。
大蹑库元丰库元佑库封桩库寄桩库按：以上五子目及上「库杂录」诸细目内容见于本书食货五二，但编着顺序并非本目次罗列顺序，而是子目与库杂录诸门混杂。 
库杂录法物南郊家事奉宸文书甲祗候御酒油醋茶内茶纸药蜜内香药内茶炭兹瓦器内衣物新衣尚衣布大军军资鞍辔军器内军器库内弓箭特料杂物皮角场专副省库子(本卷王小红点校，郭声波初审。) 
 食货 宋会要辑稿 食货五三 仓仓部 常平仓 义仓 司农仓 折中仓 
     
宋会要辑稿 食货五三
仓仓部常平仓义仓司农仓折中仓
校者按「仓部、常平仓、义仓、司农仓、折中仓」为编着罗列「仓」之目次。 
 食货 宋会要辑稿 食货五三 仓部 
     
仓部
【宋会要】
《两朝国史志 仓部》：判司一人，以无职事朝官充。凡仓庾受纳租税、出给禄廪之事，皆归于三司，而别置提点仓场官以督察之，本司无所掌。令史一人、驱使一人。元丰官制行，郎中、员外郎始实行本司事。 
哲宗元佑元年四月二十六日，三省言：「尚书六曹职事闲剧不等，今欲减定员数。事简者，仓部减郎中官一员。」从之。 
十月四日，诏户部以减罢仓部郎中一员，许复置，专勾覆案并印发诸色钞引。郎官一人，分案有六：曰仓场，掌粮草收支及出纳欠折；曰上供，掌年额上供斛斗及封桩粮草；曰粜籴，掌粜籴坐仓折纳等；曰给纳，掌给禄廪、赈济、杂给事；曰知杂；曰开折。吏额：主事一人、令史二人、书令史八 
     
人、守当官八人、贴司九人。
高宗建炎三年四月十三日，诏仓部郎官以一员为额。 
同日，诏仓部吏人减三分之一。 
同日，诏仓部印司，依户部通用令，先于知杂案书吏、令史内选差，无即通选，满三年无过犯，转一资，勘验关司勋推赏讫，再满三年替。 
同日，诏罢司农寺。内本寺掌行诸仓支纳、诸路起到上供粮斛、诸草场受纳税草，行下所属仓界草场交纳；支遣事务，拨隶仓部。 
绍兴元年七月十五日，诏：「行在省仓受纳纲运，令户、工部斟量、较定斗样，缴申尚书省责下所属制造，降下诸路州军，应受纳支遣起纲交量，并用省样新斗量。今后每遇起纲，并于纲解内分明声说『系用新降斗量』起发。仰省仓依条受纳，不得作弊。如有违犯，许本纲诸色人越诉。」 
二年八月五日，户部尚书黄叔敖言：「省仓草料场每日支遣卸纳粮解草料浩瀚，昨在京日，司农寺日轮卿、少、丞一员，点检按察本处公人并纲运，杖以下罪并勘断，其余牒送所属施行，以此人稍知畏。缘军兴及罢司农寺后来，更无轮官按察，易生奸。伏望详酌，比附在京日，从本部轮差郎官一员将带人吏各不妨本职，前去点检巡按。其合用杖直、狱子，于仁和、钱塘两县轮差，每十日一替。」从之。 
二年二月三日，诏：「行在诸仓遇打请日，令户部前一日据合支数，令本仓般量出廒，于廊屋下安顿，遇天晴，于砖场上垛放支遣。」 
四年七 
     
月二十七日，诏复置司农寺。仓部昨并到司农寺所行支纳粮斛、草料等事务，并拨到手分等，并依旧归本寺。 
二十二年三月十四日，殿中侍御史林大鼐言「收籴马料不得踰额，卖茶不得抑配」事。上谕宰臣曰：「钱谷大计，亦要户部得人。朕蹑徽宗皇帝朝，户部之职，多自发运使、转运使擢用，盖以经历民事、谙练豹赋故么。大鼐所奏，从之。」 
二十三年六月十八日，诏：「应仓交卸纲运折纳，并实时具名色数目申解所属。见得有侵盗贸易之弊，即送大理寺推治。其过误损失，并押下元起纲处依法施行。」先是，止送排岸司监系，故有是命。 
孝宗隆兴元年八月三日，户部言：「依指挥，条具并省吏额：仓部见管主事一名，令史二人，书令史八人，正贴司九人，私名五人，今减书令史一名，守当官一名，正贴司二人，私名一名。乞将减罢人籍定，以后有阙，依名次拨填。」诏依。见在人且令依旧，将来遇阙，更不迁补。 
干道二年十二月十九日，诏令户部将旧镇城仓依旧拨还临安府。从守臣王炎请么。 
六年五月四日，户部言：「依指挥，条具并省吏额：仓部见管二十八人，今减守当官一名，正贴司二人，通计二十五人为额。」诏依，各从下裁减。将来见阙日，依名次拨填。其减下人，愿依条比换名目者听。 
七年正月二十九日，户部言：「行在省仓上中下界、丰储仓、草(科)[料]场斗面官，并系小使臣到部合差短使之人， 
     
吏部依资次差拨，每季一替。其所差官，近来多系从军拣汰，不晓斗斗面次第，全无钤束。欲乞令吏部于识字小使臣内，每处各行差注一员。如任内别无遗阙，依监官任满减半推赏；如任内有量斗斗高下，展磨勘一年；如有情弊，具申朝廷别作施行，仍不得差拣汰人。所有见差在仓短使官，候差到正官，交替施行。」从之。 
九年闰正月二十五日，诏令户部行下三总领所，约束见有应官兵出戍州县，今后遇打请口食粮米，须管将堪充支遣(无遣)无糠 陈米与新米相兼支散，仍将最陈次不堪米数，各逐旋兑充本处厩军并赈济等用，却以新米对数补还，依旧窠名桩管讫，具数申尚书省。 
【续会要】
淳熙七年四月二十七日，诏户部和籴场依储仓例并入省仓下界。 
八年闰三月四日，诏：「自今行在省仓上中下界、丰储仓、丰储西仓、草料场监门，任满无违阙，各与减二年磨勘。」 
