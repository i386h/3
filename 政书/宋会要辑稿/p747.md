<!-- { "loadSidebar": true } -->
窄袍，中单多红绿色。贵者被貂裘，貂以紫黑色为贵「黑」下原衍一「水」字，据《长编》卷九七删。，青色为次，又有银鼠，尤洁白。贱者被貂毛羊鼠沙狐裘。弓以皮为弦，箭削桦为簳，鞯勒轻快快：原作「驶」，据《契丹国志》卷二三改。，便于驰走，以貂鼠或鹅项鸭头为扞腰。蕃官有夷离卑，参闻国政，左、右林牙掌命令，惕隐若司宗之类。又有九行宫，每宫置使及总管，掌领部族。有永兴、积庆、(洪)[弘]义、昭敏等名。 
干兴元年二月，仁宗已即位，未改元，真宗崩，遣崇仪副使薛贻廓假引进使告哀。 
六月，契丹遣殿前都点检崇义军节度使耶律三隐、翰林学士工部侍郎知制诰马贻谋充大行皇帝祭奠使、副，左林牙左金吾卫上将军萧日新、利州观察使冯延休充皇太后吊慰使、副，右金吾卫上将军耶律宁、引进副使姚居信充皇帝吊慰使、副。三隐等至，有司预于滋福殿设大行皇帝神御座，又于稍东设御座，祭奠、吊慰使、副并素服，由西上合门入，陈礼物于庭中。合门舍人赞引三隐等诣神御座陛下，俟帘卷，举哭，外殿西阶上香、奠茶酒焉。贻谋跪读祭文，退，俟皇帝、皇太后升座，日新等以次升殿，进书，赐袭衣、冠带、器币、鞍勒马有差。日新等复诣承明殿，俟皇太后升座，进问圣候书。祭奠所陈，有金香奁、瓶盏、注 、茶合、匕 、银鼠裘、金龙带、御衣五袭、涂金缕玉鞍勒马三匹、刻彩器仗、弓矢、大烛等；吊慰所献，素罗绫、白毛绫、黑丝、播丝绢布万五千匹；其国后又以珠珥杂宝、缨珞玉钏衣 
      
三袭，纳以银饰箱以献。乃命户部郎中直史馆刘锴锴：原作「错」，据《宋史》卷二七六《刘蟠传》改。、客省副使曹曦为皇太后回谢礼信使、副，又〔命〕工部郎中赵贺、内殿承制合门祗候杨承吉为皇帝回谢礼信使、副。皇太后遗国主、国后衣各三对，银装衣箱各一，鞍辔各三，鞭各一，缨珞二，国主加靴二两，龙脑滴乳茶各三十斤，酒各二十瓶，以诸杂子及银器各二千两以：疑当作「及」。，金器各三百两，锦绮透背色罗纱谷绢衣着各三千匹，御马各二匹。皇帝(遣)[遗]国主亦如皇太后之数，惟加金带。 
是月，命度支副使户部郎中薛田、东染院使李余懿使契丹，送大行皇帝遗留礼物。礼物有金饰 瑁饮食灌器、象牙摞车渠注 、碧车渠琥珀柸、白玉翠石茶器、衣五袭、通犀碾玉带、金饰 瑁乐器、金饰七宝玛瑙鞍勒马、玉鞭、饮器皿一事、锦彩三千疋、御酒、名果。又命兵部员外郎任中行、崇仪副使曹珣告皇帝登宝位，礼物有金土詹箱一具，衣五袭，余如生日之赠赐。 
十月，契丹遣使左夷离毕行刑部尚书耶律僧隐、副使高州观察使韩木名等奉书，献御衣鞍马，来贺登宝位。赐袭衣、冠带、器币、鞍马有差。 

仁宗庆历元年十二月，代州言：「契丹旧封界在苏直等见耕之地，而近辄移文，欲以故买马城为界，虑浸有侵耕不便。」诏本州岛牒谕之牒：原作「谍」，据《长编》卷一三四改。。 
二年三月，契丹特遣宣徽南院使归义军节度使萧英、翰林学士右谏议大夫知〔制〕诰同修国史刘六符来议关南事，见于紫宸殿。 
      
其书曰：「粤自世修欢契，时遣使轺。封圻殊两国之名，方策纪一家之美。盖欲洽于绵永，因特有于披陈因特有于：《长编》卷一三五作「固将有以」，疑是。。切缘瓦桥关南是石晋所割，迄至柴氏，以代郭周，兴一旦之狂谋，掠十县之故壤，人神共怒，庙社不延。至于贵国祖先肇创基构，寻与敝境继为善邻。暨乎太宗皇帝绍登宝位，于有征之地，才定并汾，以无名之师，直抵燕蓟。用召精锐用：原作「羽」，据《太平治迹统类》卷八改。，御而获退。遂致移镇国强兵南北王府、内外诸军强：原作「疆」，据《长编》卷一三五改。，弥年有戍境之劳，继日备渝盟之事。始终反复，前后谙尝。切审专命将臣，往平河右，炎凉屡易，胜负未闻。兼李元昊于北朝久已称藩，累曾入贡，克保君臣之道，实为甥舅之亲，设罪合加诛，亦宜垂报。迩者郭稹特至，杜防又回防：原作「房」，据下文及《长编》卷一三五改。，虽具音题，而但虞诈谋谍：原作「牒」，据《长编》卷一三五、《契丹国志》卷二○改。。已举残民之伐，曾无忌器之嫌。营筑长堤，堵塞隘路，开决塘水，添置边军边：原作「游」，据《长编》卷一三五改。。既潜稔于猜嫌，虑难敦于信睦。傥思久约，共遣疑怀，曷若以晋阳旧附之区，关南元割之县，俱归当国，用康黎人。如此，则益深兄弟之怀，长守子孙之计。缅惟英晤，深达悃鉴。适值春阳，善绥冲裕。」先是，归明人梁济世本涿州人，尝主文书虏帐下，一日得罪来归，具言将有割地之请。及虏使至，仁宗发书，以示辅臣，色皆不动，使者亦疑其事已泄。后事定，乃录济世一官。 
四月，遣知制诰富弼、西上(阁)[合]门使符惟忠持书报契丹，书曰：「昔我烈考章圣皇帝宝有基图，惠养黎庶，与大契丹昭圣皇帝弭兵讲好， 
      
通聘着盟。迨于缵承，共循谟训。边氓安堵，垂四十年。兹者专致使臣，特贻缄问，且以瓦桥内地且以：原作「以且」，据《长编》卷一三五乙。，晋阳故封，援石氏之割城援：原作「受」，据《长编》卷一三五改。，述周朝之复境，系于异代，安及本朝!粤自景德之初粤：原作「奥」，据《长编》卷一三五改。，始敦邻宝之信，凡诸细故，咸不寘怀。况太宗皇帝亲驾并郊，匪图燕壤。当时贵国，亟发援兵，既交石岭之锋，遂举蓟门之役，义非反复，理有因缘。元昊赐姓称藩，禀朔受禄，忽谋狂僭，俶扰边陲。向议讨除，已尝闻达，杜防、郭稹传导备详稹：原作「积」，据前文及《长编》卷一三五改。，及此西征及：原作「又」，据《长编》卷一三五改。，岂云无报 聘轺旁午，屡闻疾恶之辞；庆问交驰，未谕联亲之故。忽窥异论，良用惘然。谓将轸于在原，返致讥于忌器。复以营筑堤埭，开决陂塘，昨缘霖潦之余，大为衍溢之患患：原作「事」，据《长编》卷一三五改。，既非疏导，当稍缮防缮：原作「善」，据《长编》卷一三五改。。岂蕴猜嫌，以亏雍穆雍穆：《长编》卷一三五、《契丹国志》卷二○作「信睦」，疑是。 至于备塞隘路塞：原作「边」，据《长编》卷一三五改。，阅集兵夫，盖边臣谨职之常，乃乡兵凭借之旧。在于贵境，宁彻戍兵 一皆示于坦夷，两何致于疑阻。顾惟欢契，方保悠长。遽兴请地之言，殊匪载书之约。信辞至悉，灵鉴孔昭。两地不得交侵，缘边各守疆界。誓书之外，一无所求。期在久要，弗违先志。谅惟聪达，应切感思。甫属清和，妙臻戬谷。」 
七月，再遣知制诰富弼、恩州团练使张茂实使契丹，请平请地之事。 
八月，契丹遂遣枢密副使耶律仁先、刘六符持誓书来见，书曰：「谨按景德元年十二月七日，章圣皇帝与昭圣帝誓书「章圣皇帝」后原有「誓书」二字，据《长编》卷一三七删。："每岁以绢二十万疋、银一十万两以助军旅之费，更不差使臣专往北朝，只令 
      
三司差人送至雄州交割。缘边州军各守疆界，两地人户不得交侵。或有盗贼逋逃，彼此无令停匿。两朝城池，各依
旧存守，淘壕莞葺，一切如常，即不得创筑城隍，开决河道决：原作「拔」，据《长编》卷一三七改。。誓书之外，各无所求。质于天地神祇，告于宗庙社稷，子孙共守，传之无穷。有渝此盟，不克享国。昭昭天鉴，当共殛之。"昭圣皇帝复答云："孤虽不才，敢遵此约，当告于天地，誓之子孙，苟渝此盟，明神是殛。"呜呼!此文可改，后嗣何述!今以两朝修睦，三纪于兹，边鄙用宁，戈矛载偃，追怀先誓，炳若日星，绵祀已深，敦好如旧。且关南县邑，本朝传守日久，惧难依从惧：原作「愧」，据《长编》卷一三七改。。每年更增绢十万疋、银十万两。两界(偃)[堰]淀，除已前开畎者并依旧外，自今各不得添置。其现在堤堰水口，逐时决泄壅塞，量差兵夫即便修垒疏导，及非时霖涝时：原脱，据《长编》卷一三七补。，别致涨溢，更不关报。南朝河北缘边州军，北朝自古北口以南，军兵民夫，除见管数依常教阅，无故不得大有添屯。如有事因，即令逐州军移牒关报，其自来承例更戍及本路移屯，不得在关报之限。两边逃过诸色人，并依先朝誓书外，各不得更似前来容纵停留者。恭惟二圣威灵在天，顾兹纂承，各当遵奉，共循大体，无介小嫌。且夫守约为信，善邻为义，二者阙一，罔以守国。皇天厚地，实闻此盟。无或废坠，以速殃咎。其盟文藏于宗庙，副在有司。余并依景德、统和中两朝誓书。顾惟不德，必敦是盟，苟或食言言：原作「口」，据《长编》卷一三七改。，有如前誓。」 
十 
      
月，契丹使林牙保大军节度使萧偕来报彻兵，见于紫宸殿。 
四年三月，监察御史里行李京言：「近闻契丹筑二城于西北二：原无，据《长编》卷一四八补。又「于」下原有「代州」二字，据上引删。，南接代郡南：原作「而」，据《长编》卷一四八改。，西交元昊，广袤数百里，尽徙缘边生户及丰州、麟州被虏人口居之，使绝归汉之路，违先朝誓书，为贼声援，其蓄计不浅。况国家前年方修河北缘边故满城满：原作「蒲」，据《长编》卷一四八改。、阴城「阴」上原有一「蒲」字，据《长编》卷一四八删。，再盟之后，寻即罢役。请下河东安抚司诘其因依，或因贺干元节人还，责以信誓，使罢修二城，以破未然之患。」从之。 

七月二十四日七：原作「十」，据《长编》卷一五一、《宋史》卷一一《仁宗纪》三改。，契丹遣延庆宫使耶律元衡等来告举兵攻夏州衡：原作「冲」，据《余襄公奏议》卷下及《长编》卷一五一改。，及遣同修起居注余靖持书报之。 
五年正月，契丹遣林牙彰圣军节度使耶律宗睦来告讨夏州人回。 
二月，右正言、知制诰余靖言：「昨闻西人与契丹约和，寻复侵掠。必恐契丹兵忿不解，若又遣使来以告西讨，则将命者不绝，蠹耗财用，无有尽时。臣今奉使契丹，欲先谕以元昊反复小臣，其去就不足为两朝重轻，设忽有携叛，亦是常事，彼此只于边上关报，更不专遣使臣。」从之。 
是月，诏送伴契丹使刘堤，北界近筑塞于银坊城坊：原无，据《长编》卷一五七补。，侵汉界十里，其以誓约谕使人，令毁去之。 
是月，契丹遣林牙保静军节度使耶律翰林、枢密直学士王纲来，献西征所获马三百匹，羊二万口，又献九龙车一乘，见于紫宸殿。 
