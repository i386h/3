<!-- { "loadSidebar": true } -->
七月二十二日，正议大夫正：原作「政」，据《宋宰辅编年录》卷九改。、守门下侍郎韩维罢为资政殿大学士、知邓州。以御史论其多除用亲属也。 
四年三月十八日，中大夫、守尚书右丞胡宗愈罢为资政殿学士、知陈州。以言者论宗愈自为御史中丞，论事建言多出私意，与苏轼、孔文仲各以亲旧相为比周旧：原作「书」，据《宋宰辅编年录》卷九补。，力排不附己者，操心颇僻，岂可以为执政。宗愈亦力求罢免，故有是命。 
六月五日，太中大夫、守尚书右仆射、兼中书侍郎范纯仁罢为观文殿学士、知(颖)[颍]昌府。制书以「方倚成而熙绩，遽引疾而退身。言虽重违，礼实增厚。加殿中之近职， 寰内之大州」州：原作「洲」，据《宋宰辅编年录》卷九改。。 
同日，中大夫、尚书左丞王存罢为端明殿学士、知蔡州。存执政凡二年，至是蔡确以诗得罪，存与宰相范纯仁留身帘前，合力固争，以为不可贬确，又谓不宜置之死地。既而确再贬新州，存与纯仁皆罢去。 
五年十二月一日，太中大夫、守尚书右丞许将罢为资政殿学士、太中大夫、知定州。先是，将累表陈乞外任外任：原作「在外」，据《宋宰辅编年录》卷一○改。，上批：可特除资政殿学士，转一官知定州一：原无，据《宋宰辅编年录》卷一○补。，所命词作 
      
「自陈均劳逸」
云均：原无，据《宋宰辅编年录》卷一○补。。 
六年十一月一日，太中大夫、守尚书左仆射、兼中书侍郎刘挚罢为观文殿学士、知郓州。制书以挚「樊侯无吐茹之谦，资之补(兖)[衮]；傅说有朝夕之诲，倚以济川。亟辞揆叙之繁，深服谦光之益。抗章不已，陈义甚高，易退之风，勉从厥志」。故有是命。 
七年五月十四日，枢密直学士、签书枢密院事王岩叟罢为端明殿学士、知郑州。以御史杨畏、监察御史黄庆基言岩叟天资至险，强狠自用，废法 私，窃弄威福，而岩叟遂称疾，章再上，故有是命。 
八年三月七日，光禄大夫、尚书右仆射、兼中书侍郎苏颂罢〔为〕观文殿大学士、集禧观使。制书以颂「擢从政路，进执宰衡，曾未期年，屡求归老」。初，侍御史贾易坐言事出，既叙复为京西路转运副使，经郊祀恩赦，乃与知苏州范谔对移。颂言易论不避权贵颂：原作「讼」，据《宋宰辅编年录》卷一○改。，号为敢言，更赦除州非是。论于帘前，未决，而御史杨畏、来之邵劾颂稽留制书，颂即抗章待罪，坚以老病为辞，故有是命。 
十四日，太中大夫、中书侍郎
范百禄罢为资政殿学士、知河中府。先是，右仆射苏颂以稽留诏书罢政，言者论百禄寔位中书，岂有同罪异罚之理；且百禄援引亲党，与苏轼、苏辙结为朋比， 私害政。故有是命。 
绍圣元年三月四日，右光禄大夫、守尚书左仆射、兼门下侍郎吕大防罢为观文殿大学士、知(颖)[颍]昌府。制书以大防「夙夜百为，忧劳一致。改元而后，与政历九年之间； 
      
有国以来，首相踵三人之久。恳祈避宠，难抑能迁」。故有是命。 
二十六日，太中大夫、守门下侍郎苏辙罢，守本官知汝州。先是，辙以札子论事，上曰：「人臣言事何所害，但卿昨日以札子奏，谓机事不可宣于外，请秘而不出，今日乃对众陈之。且引汉武帝事以上比先帝，引谕甚失当。」诏苏辙除端明殿学士知汝州。诏词曰：「文学风节，天下所闻，擢任大臣，本出朕意，事有可否，固宜指陈固：原作「故」，据《宋宰辅编年录》卷一○改。。而言或过中，引义非是。」上批：「苏辙引用汉武故事比拟先帝，事体失当，所进入词语不着事寔。朕进退大臣非率易也，盖义不得已，可止散官知汝州，仍别撰词进入。」「始则密奏以指陈，终于宣言而眩听。至引漠武，上方先朝，欲以穷奢黩武之姿，加之至德秉哲之主主：原作「上」，据《宋宰辅编年录》卷一○改。。言而及此，其心谓何!」此别撰词也。 
五月十一日，枢密直学士、签书枢密事刘奉世罢为端明殿学士、真定府路安抚使、兼知成德军。奉世再乞罢政，故有是命。 
二年十月二日，太中大夫、守尚书左丞郑雍罢为资政殿学士、知陈州。雍累请罢政故也。明年，蹇序辰言雍在元佑间与弃地之谋，落资政殿学士。 
三年正月九日，太中大夫、知枢密院事韩忠彦罢，守观文殿学士知真定府真：原作「直」，据《宋宰辅编年录》卷一○改。。忠彦执政凡七年，至是自请解政，故有是命。 
四年正月十二日，正议大夫、守中书侍郎李清臣罢，守资政殿大学士知河南府。清臣再执政凡三年，与宰相章惇数争议不合议：原作「义」，据《宋宰辅编年录》卷一○改。， 
      
清臣力请罢政，故有是命。元符元年四月十四日，中大夫、同知枢密院事林希罢枢密：原作「谏」，据《宋宰辅编年录》卷一○改。，守本官知亳州。以希私积怨愤，志在中伤，故有是命。 
二年闰九月十二日，通义大夫、守尚书右丞黄履罢，守本官知亳州。以履朋比怀奸比：原作「米 」，據《長編》卷五一六改。，动摇国政，命令已出，退有后言，故有是命。 
三年五月，徽宗即位未改元。右正议大夫、尚书左丞蔡卞罢授资政殿学士卞：原作「忭」，据《宋宰辅编年录》卷一一改。、知江宁府。以言者论卞傅会经义，变乱名寔，以继述神考为名，以纂绍王安石为主，欺罔天下，罪不容诛，故有是命。未几，复落职，提举(抗)[杭]州洞霄宫。又以少府监分司南京。 
九月八日，特进、尚书左仆射、兼门下侍郎章惇罢守本官，依前特进、知越州。前是，侍御史陈次升言：「惇自登揆路，专任阿私，残人害物，古所末有。奉使山陵，措(致)[置]乖谬。至郑州力士饥饿，不能承重，灵驾抵暮方得安(洎)[泊]；至巩县遇雨，则先之幕次，更不随从。奉使如此，罪安可赦 」左正言陈瓘言：「惇独干政柄，首尾八年，迷国 朝，罪不可掩。又奉使无状，率职不虔，致哲宗皇帝大升辇陷于泥淖之中，露宿野次。伏见唐李珏为文宗山陵使，会秋大雨，梓宫陷泞不前，罢为太常卿。虽然因他事贬昭州刺史而罢相，实坐奉使之罪。今惇之罪，正与珏同。」章累上不已。上初以惇帘前异议，姑务含容，尝谓言者：「朕之初政，不欲以已事责人。」故自夏初以来章疏，皆寝不下。至是，以言者论惇奉使失职，事干泰陵，始有是 
      
命。 
徽宗建中靖国元年六月二十八日，中大夫、尚书右丞范纯礼罢，守本官知(颖)[颍]昌府。坐言语谬 ，为言者所(谈)[劾]，上章待罪，故有是命。 
七月二十七日，左正议大夫、知枢密院事安焘罢为观文殿学士、知河南府。焘执政八月而罢。 
崇宁元年五月六日，左光禄大夫、尚书左仆射、兼门下侍郎韩忠彦罢为观文殿大学士、知大名府名：原作「明」，据《宋宰辅编年录》卷一一改。。既而忠彦特落职，差遣如故。以言者前后论忠彦怀怨引党，欲复为元佑之弊，尽变神考法度故也。 
二十五日，中大夫、尚书左丞陆佃罢，守本官知亳州。制书以佃「元符之末，迁叙过优，处之安然，殊不引避」。故有是命。
闰六月九日，银青光禄大夫、尚书右仆射、兼中书侍郎曾布罢为观文殿大学士、知润州。制书以布「遽露诚悃，祈解政机，虽眷倚之弥加，览封章之屡至，眷其有守，寔亦重违」，故有是命。 
七月二十六日，通议大夫、同知枢密院事章楶罢为资政殿学士，充中太一宫使。制书以楶「方资经制之良，遽爽节宣之适，章屡却而复上，志愈坚而不回」，故有是命。 
十月十二日，右正议大夫、知枢密院事蒋之奇罢为观文殿学士、知杭州。以言者论之奇尝议弃湟州地，故有是命。 
二年八月二日，通议大夫、尚书左丞张商英罢，守本官知亳州。制书以商英「秉国政机，议论反复，加之自取荣进，贪冒希求。元佑之初，诋訾先烈，台宪交章，岂容在列」。故有是命。 
三年 
      
八月五日，特进、门下侍郎许将罢为资政殿大学士、知河南府。以言者论其反复取容也。 
四年正月，金紫光禄大夫蔡卞罢为资政殿学士、知河南府。制书：「朕体貌大臣貌：原作「恳」，据《宋宰辅编年录》卷一一改。，始终顾遇。矧惟枢庭之长，夙推旧德之良，祈解政机，用蕃宠数。」故有是命。 
五年十二月二日二日：原作「日日」。按《宋史》卷二○《徽宗纪》二：「十二月戊午朔……己未，刘逵罢。」则当为二日事，因改。，中大夫、中书侍郎刘逵罢，守本官知亳州。以言者论逵操行儇浮，性资邪险，愚视一相，凌轹同列故也。 
大观元年正月，右光禄大夫、门下侍郎吴居厚罢为资殿学士，充太一宫使。制书以居厚「参赞政机，屡更岁钥，兹举引年之义义：原作「美」，据《宋宰辅编年录》卷一二改。，数形避位之言言：原作「嫌」，据《宋宰辅编年录》卷一二改。，封奏继来，悃诚莫夺」。故有是命。 
四月，中大夫、中书侍郎邓洵武罢，守本官知随州，以宋乔年父子与洵武议不合，会妖人张怀素狱兴，其徒有与洵武联姻者，蔡京以为言，遂贻罢免。 
九月，正奉大夫、中书侍郎梁子美罢为资政殿学士、知郓州。以言者论子美在河北措置籴便不寔，故有是命。 
三年四月，右光禄大夫、中书侍郎林摅罢，守本官知滁州。以言者论摅不学无术，狠愎专恣，故有是命。 
六月，同知枢密院事管师仁罢，守资政殿学士、充佑神观使。师仁执政仅两月执、仅：原皆作「及」，据《宋宰辅编年录》卷一二改。，引疾乞罢，故有是命。 
四年五月二十六日，太师致仕、楚国公蔡京降授太子少保致仕。臣僚奏：「京顷居相位，擅作威福，权倾中外。轻锡与以蠹国用，托爵禄以市私恩。谓财利为有余，皆出诞慢；务夸大以兴事，肆为 
      
