<!-- { "loadSidebar": true } -->
转运司圩田，见今人户出纳租税佃种，遇有退佃，往往私仿民田擅立价例，用钱交兑。取会到建康、宁国府、太平、池州所管圩田共七十九万余亩，皆系耕种成熟。乞下江南东路提举常平司，选官躬诣地头，照邻比田则估价，召人实封投状，增钱承买。限满拆封，以最高钱数问见佃人与减二分价承买；若不愿，即给价高人为业。除纳税依旧外，其见纳租者，并以三分为率，与减一分，仍不作等第差役及诸般科配第：原脱，据本书食货一之四四补。。」诏圩田更不出卖，(今)[令]建康、宁国府、太平、池州，将每岁收致圩田租苒米，并起发赴总领所大军仓送纳，充支遣大军粮米大：原作「太」，据本书食货一之四五改。，其余故么此句疑有脱误。。 
六年二月一日，诏：「浙西、江东、淮东诸处沙田、芦场二百八十余万亩，除人户已请佃及功占外，其余并行估价出卖。所有已请佃及功占数目，可立定等则，增立租课。」 
八日，臣僚言：「浙西、江东、淮东路诸处沙田、芦场，多系有力之家请佃，及有功占宽剩亩步。昨来措置括责，据人户自供到二百八十余万亩据：原脱，据本书食货一之四五补。，其间请佃或已充己业之数，虽有税课，并各多寡不一，及功占宽剩数目未曾起理租课。」诏令蔡洸同梁俊彦专一于行在置司，措置申尚书省。俊彦等言：「今来所立租税，自六年为始，依秋料省限送纳。其人户自行供到宽剩数目，亦合依本所已立租佃例输纳。其立定沙田、芦场就租外，并与免纳二税、和买、役钱之类。人户日前曾有立定所租田地，比今来等 
       
第已高者，合依旧数送纳。其旧额低于新立者，租税即合依新立。乞行下诸县，照所供帐式限一月纽计逐户合纳税租之数，类聚置籍供申。如尚有未实及有未到数，并有升改、新涨复沙田地，并限一月陈首。如限满不首，许诸色人陈告追赏，将所告田地并给告人承佃。其所纳米斛，如愿纳稻子纳：原脱，据本书食货一之四五补。，以稻子二硕折米一硕；如愿折钱，以米一斗折钱三百，小麦每斗折钱一百五十。今来租税，系将田地所得花利纽立，不许于租佃人户内抑勒均输。应有坍走田地，从实申官，依条减落租税。如有新涨复沙地、新生沙田，许人户据实亩步请佃，并与免十料，限满，依已立租税等则纽就输官。所有合纳租税，许令就便于本州岛县送纳，其受纳官司不得增收功耗。如将来诸司申乞除豁旧税，合取赤历照实收数及分拨发纳去处除豁，仍先于籍内立项开说，供申本所。」并从之。 
闰五月二十五日，中书门下省言：「江东诸州圩田近咤雨水冲损圩岸，若候修筑，动经岁月，圩上人户既无田可耕，窃虑失所。其淮西未耕垦田甚多，见行召募人户请佃，理宜措置。」诏令张松多方劝谕，如有愿往淮西耕田之人，津发前去，候到，令吕企中摽拨田段，借给种粮及屋宇、牛具。 
七月五日，司农少卿张津等言：「被旨专一措置浙西、江东、淮东路诸处沙田、芦场，立定租税，今已就绪。昨来措置租税，并将干道元年、二年人户自供 
       
户式帐状内田地亩步所收花利，立定等则分数，并旧税州县纽计数目，共管租钱六十万七千七十余贯，日后无可改易。乞依催科月分省限，委官照数拘催，起发起左藏南库交纳。」诏租钱令梁俊彦拘催一年。 
七年二月四日，诏令知扬州晁公武、知庐州赵善俊行下所部州军，子细契勘所种二麦，具实数申尚书省。于是晁公武具到真、扬、通、泰、楚、滁州、高邮、盱眙军人户所种麦田，除先种二千五百八十七顷一十八亩外，续劝谕增种二百九十六顷五十亩有奇。赵善俊具到庐、和、濠、舒州、无为、安丰军干道五年、六年所种二麦田亩数目。诏淮东路差太府寺主簿赵思，淮西差军器监主簿张权核实。未几，张权核实到淮西麦田数，虞允文奏曰：「张权言定远、锺离两县于元数外增种过二百七十顷，则淮西所种必广矣。」梁克家奏曰：「庐州荒田不少，今岁所收尚有四万余斛，他可知矣。」上曰：「然」。其后赵思又核实到淮东二麦核：原作「劾」，据本书食货一之四六改。，上问曰：「比晁公武数增亏如何 」允文等奏曰：「其数同」。上曰：「守、令当定殿最，以行赏罚。」允文等曰：「赵思正论此事，谓两淮多己耕未籍之田，州县取其已耕者号为增种，其实未尝劝课。不如先括见今荒田顷亩，然后责令劝耕，他日用此以诏赏罚，乃得其实。」上曰：「此说甚有理。」上又曰：「前日遣官核实，欲定守臣殿最以行赏罚耳，恐淮人不知，将谓增立赋租。可并札下张权、赵思， 
       
晓谕百姓，令人人知朕此意。」 
十四日，册皇太子赦：「江东圩田去年被水冲决去处，官圩已令修筑外，民间私圩，已降指挥以田亩十分为率借种一分。尚虑兴工，所借分数不足，仰提举官、逐州守令量增分数仰：原作「抑」，据本书食货一之四六改。，一面及时增修，具已增分数，限半月具实数并申尚书省。沙田、芦场，昨降指挥，令见佃人依户式亲行书押，管认顷亩花利，起立租税。窃虑官吏奉行灭裂，误将租产一例作佃产分数立租，致兴词诉。仰实系租产之人，赍契书及经界砧基簿赴官陈理，当议核实改正。」 
十月五日，诏江东西、湖南北帅、漕臣日下措置，官为借种，责守、令劝谕招诱大姓假贷农民，与依赈粜、赈济赏格推恩，(赴)[趁]时广行种麦。仍开具已种顷亩数目申尚书省，当议取旨殿最赏罚。先是，宰执进呈臣僚言：「今岁江西、湖南诸州郡例皆旱伤，且去秋未远，宜令逐路守、令咤而劝种二麦。」上曰：「冬月得雨，便可种麦。不知江西、湖南入冬得雨否 」虞允文奏曰：「臣僚所言，正欲趁冬种麦，以为来春接济之计。」上曰：「甚好。今去秋成日月尚远，不尔，民何以为食 可札下两路帅、漕，广行劝谕借贷种粮，令民布种。」故降是诏。 
八年三月三日，权知安丰军张士元言：「本军责属县令、佐劝谕人户栽种桑、柘。缘一岁之内，止自十一月至二月可以栽种，乞下两淮州军，遇可栽种，责令、佐多方劝谕，具实数供申。」从之。 
七月七日，臣僚言：「淮南、江东、浙西 
       
沿江沙田、芦场，所立新租大为民害。向来臣僚起请，止为有力之家侵耕冒佃，今却将应干人户租产、己业一 打量，所立新租数倍旧日，往往尽地利所得不足输官，逃移纷纷，祸及邻保，甚则州县为之陪纳。乞将提领官田司后来所立新租参酌施行。」诏人户己业、芦场、草地所纳税租与减五厘，租佃与减一分，余并依旧。仍将提领官田所住罢领：原作「令」，据本书食货一之四六改。，并归户部掌管。 
八月二日，知安丰军高夔言：「近有归正人陈乞摽拨田土，及称已请到田土而无牛具耕垦，乞借支官钱。今欲将未有营生之人，每户给田五十亩，牛一头。 、杷牛具之属，其已请田之人，无牛具者一例给之。乞降钱、会二万贯措置。」从之。 
九月六日，中书门下言：「江西、湖南去岁旱伤，人户多无储积，以致流移。」诏令逐路监司、守臣劝谕人户广种二麦，以备水旱。 
九年六月二十八日，诏曰：「朕惟天下之本，在乎务农，故自即位以来，罢游畋，却贡献贡：原作「供」，据本书食货一之四七改。，蠲不给之费，省无名之赋。凡山林、川泽之禁，悉弛以便民，庶几富而教之。跻二帝、三王之盛，而志勤 浅，十有二年于兹。度地非益广，而耕者不足于力；度民非益蕃，而贫者不足于食。间遇水旱，散豹发粟，而犹以病告，岂吏之不良，政之不平，夺吾民时欤 抑从事于末者众，而游手仰给者多欤 朕闻昔之为诗者曰：『馌彼南亩，田畯至喜。』又曰：『星言夙驾，说于桑田。』其劝戒成就之如此。今吾诏书数下，劝 
       
民种艺，而功未兴，当有任其责者当：原作「赏」，据本书食货一之四七改。。比览旧章，守令、监司实劝农之官，岁终谷其勤惰来上而赏罚之。今诸道或城连十数，而县又数倍，旷岁无有以一人应令者，是吏奉诏不虔而劝民不至么，将何以助朕修耕织之政，而丰衣食之原乎 继自今，其悉乃心，共乃服，出入阡陌，劝课农桑，视吾新书从事，以殖豹阜民，则赏不汝遗。厥或怠惰自如，邦有常刑，必罚无赦。播告中外，谕朕意焉。」继有旨：令诸路监司、郡守恪意遵行遵：原作「尊」，据本书食货一之四七改。，限次年正月终各保奏以闻以：原脱；「闻」下原有「升任」二字，据本书食货一之四七补、删。，毋致违戾。 
九月十日，知绍兴府钱端礼言：「浙东州县旱伤至广，朝廷倚阁残零税赋，差官检放，及借本劝谕种麦，非不严备。今官中欠负既已宽恤，其出债之家，比之丰年收索愈急，虽欲趁时布种二麦，往往不能安业。乞将浙东旱伤州县下三等人户所欠私债并与倚阁阁：原作「合」，据本书食货一之四七改。，候来春岁丰熟，依元约理还。」从之。 
十二日，钱端礼言：「奉御笔，令臣督责守、令，多方劝诱广种二麦。见今属县县官躬行阡陌，分行劝诱。其间有高仰可种麦田空闲未种处，委是无力。欲以官中收籴种子量酌借贷，候至来年成熟，催理还官。其诸县、诸乡富贵之家，有质当过二麦种子，恐阙钱取赎，乞从本州岛行下州县，并令贷借，及时布种，候二麦收成，依乡原例交还本钱。」从之。 
【续会要】
       
孝宗淳熙元年二月七日，中书门下省言：「江东、西、湖南、北、京西、两浙东、西路帅臣，委官核实部内州县所种二麦，务要开广，比较当职官勤惰，即非增功税赋。切虑人户未知咤依，诏令诸路印暝，速行下州县晓谕。仍遵依已降指挥，疾速从实开具，即不得咤而希赏，虚增数目。岁具增种顷亩之数，结罪保明以闻。」自后逐时检举亦如之。 
二年三月十六日，诏：「近来雨泽沾足，浙间种莳已见次第，可令江东、淮南漕臣开具管下州县得雨日辰，及布种禾谷分数以闻。」淮南运判赵思言：「天长军天长县咤修筑石梁高湖埧，有浸渰过人户田土，已承指挥将营、屯田及系官田土倍数拨还。如有愿认元浸渰田之人，经官自陈，照契依数给还，却将倍拨田拘收入官司。若止愿种倍拨田，即拘收元渰田入官，务要两从民便。」从之。 
