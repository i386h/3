<!-- { "loadSidebar": true } -->
四年五月，并、代州都钤辖韩守英等言：「本路刍粮烦民馈运，今边方宁静，欲量留骑军三两指挥，余乞抽赴河东屯泊。」帝曰：「边臣有此经度，盖深体恤民之意。宜可其奏，令诸路总管准此行之。」 
八月十四日，出内库钱五十万贯，付三司市菽麦。时宰相言，今岁丰稔，菽麦甚贱，钱多为富民所蓄。谷贱伤农，请官为敛籴以惠民」故么。 
十二月，诏：「诸路所有军储之数，自今先下枢密院籍讫送中书。」盖凡遣戍兵，必预度所在资廪丰约故么。 
大中祥符元年二月，诏河北、河东、陕西路转运使遣官和市军粮。先是，诸州积谷可给三岁，即止市籴，虑损腐故么。时连岁大稔，咤令增蓄，靡限常数，以备转囊。 
二年六月，帝谓王钦若等曰：「府界提点使臣言考城县发 
     
廪散军储，咸湿润腐败积么，即人不堪食。已令勘鞫，恐非止一县如此。可速令三司遍诣诸路察视军食，以时暴凉，勿令损败。」 
十月十月：此系年与下不合，疑有误。，江淮发运司言：「淮南、江浙、荆湖诸州军年谷大稔，谷食至贱。」诏委所在长吏增价收籴，以惠农民。 
三月九日，罢江淮和籴。 
五年五月，出内藏库钱百万贯付三司敛籴军粮，以实边郡。 
是岁，诸州言：「岁丰谷贱，咸请博籴。」帝虑伤农，即诏三司使丁谓规画以闻。谓言：莫若和市。而诸州积镪数少，故出禁钱以佐用度。 
十一月十一月：此与下所云系年不合，疑有误。，诏河北转运使自今敛市刍粮，宜就濒河州。 
六月十七日，帝谓宰臣王旦等[曰]：环、庆等州言物价皆(减)贱。又出沿边诸州所奏储峙物数，咤谓旦等曰：「夏麦虽稔，至于和籴，当优给其价，仍支见钱，其博籴亦应农民不易亦应农民不易：此疑有脱误。。旦等曰：「便籴亦以他物准折，与博籴同，农民俱为不便。」帝曰：「国家所贵惠农民，当令丁谓规画以闻。」 
二十日，帝谓王旦等曰：「诸道皆奏丰稔，京东州郡物价尤贱，比令有司增价和籴，以惠农民，当更申警之。」 
八月，诏：「三司宜乘时积谷，聚于陕西及缘河州军，以备歉岁歉：原作「敛」，据《长编》卷七八改。。」 
十月，诏：「西京市籴军粮，转运使止当劝诱，无得迫促。」时转运使于西京市籴，条约过当，民不如约则杖之，故特禁止。 
十一月，帝谓王旦等曰：「京畿近日物价稍高，盖缘平籴之处，三司许其饶价。朕熟思之，便令罢去。又窃于储蓄或恣其敛籴，又恐伤民，其诏在京常平仓及畿县收籴之 
     
处，并令减下籴价，更不紧峻钤辖。」诏曰：「乘彼丰稔，有敛粟之期；阻于往来，非通商之道。务从民便，特轸朕怀。应今后百姓商旅将带斛斗，各任便逐处籴货，官司不得辄有禁约。如敢固违，当行朝典。」 
十二月十二日，遣常参官于麟、府州置场，和市军粮。时河东丰稔，米斛百钱，戍人以茶一斤易粟一囊，州县利于转送，不即敛籴，故有是命，仍诏止一年转送。 
十五日，帝谓王旦等曰：「访闻河北、河东诸州军籴博到斛甚多，为阙敖舍，并权积于寺院内。虑逐州军见为数多，遂懈慢不即收籴。可诏逐路转运司速以空闲公宇或系官舍屋盛以囷廪，仍依元降条贯多方敛籴，务要广有储拟，仍逐旬具数以闻。」 
六年五月，大理寺丞刘有政言：「今后和籴州军许令小民收籴口食外，并依三司起请，即不得有妨官中收籴。其价夏以五月、秋以九月，悉用中旬价量增之，以为定额。」诏付三司定夺以闻。 
十月，诏：「今岁秋成，如闻诸路和籴均于民户，颇有烦扰。可令河北、陕西、京西转运司各蠲其半，可令中等户以下免之。」 
十一月五日，诏：「陕西州军平籴斛斗，宜令太常博士周嘉正与本道转运司勘会，如合(诸)[储]积州郡，即速令收籴，仍许就便输纳；其不须淮备州郡，即勿一例施行。」 
十五日，诏曰：「朕以淮甸奥区，频年薄稔，虽已臻于丰岁，尚深恻于予衷。属在秋成，方兹平籴。顾邦储之诚切，虑民食之犹艰。将致阜康，宜宽 
     
收敛，用申存恤，当体至怀。宜令转运司疾速指挥权住和籴。」先是，帝以淮右今年虽熟，尚虑民间未得丰足，故有是命。 
十二月，三司请于畿县和市刍粟，诏中等以下户免之。 
七年二月，帝曰：「臣僚上言，陕西州军不依 催置收籴斛，乞差中使复位户等。」王旦等曰：「请只令转运司条析其寔，并具置十平直人等咤依闻奏。」 
八月，诏曰：「乘彼丰登，是宜积谷，阻其价贩，岂曰通商 特颁优假之文，庶协公私之便，应百姓、商旅将带诸色斛，并取便于州县及上京籴货，逐处籴场不得约拦收籴。如敢固违固：疑当作「故」。，重行朝典。宜令逐路转运司下逐州军出暝晓示。」
九年七月，令陕西州军秋谷登稔去处，官籴粮斛，无使(使)伤农。初，使臣自西来者言鄜、延、华州岁稔，陕西转运使上言秋苒丰茂，宰臣奏曰「物贱伤农，请行平籴」故么。 
天禧元年十二月，诏：「河北定、莫州、广信、保定军，所储军粮不及三年以上，宜令转运使比常年减数便籴，自余州军权住便籴一年。」河北、河东诸州言：「见管刍粮万数不少，近年支遣殊 ，伏虑渐益损腐，望权发军马赴内地州军驻泊，以就支费。」诏发军马天雄、永兴、永静、河、陕、贝、冀、邢、洺、磁、相、怀、泽、潞、慈、隰、石、干、耀、华等二十一州军，仍令沿边安抚司具此意以报契丹，无使妄有猜惧。 
二年闰四月十四日，诏：「应依年例合收籴斛去处，令三司不得直行文字，仍令旋具奏闻。」 
十六日，诏：「河北州军 
     
今年夏稔，宜令转运司计度沿边州军粮草，如不及三年合收市为备者，件析以闻。」 
十一月十七日，起居舍人吕夷简言：「澶、魏丰熟，望出内藏钱二十万贯市刍粮。」从之。 
三年九月，西染院副使、内侍押班周文质言：「西边苒谷登实，望于镇戎军等处别置敖庾，入中籴军粮五七万斛。」诏陕西转运规度以闻。 
十月，工部侍郎、集贤院学士马亮言：「淮南州军薄稔，商旅有自两浙转粟而贩鬻者，以给民食，今官市之，其价增倍。望令权罢和籴。」诏发运司详酌以闻。 
四年八月，出内库钱五十万贯付三司市菽麦。时宰臣言「今岁丰稔，菽麦甚贱，钱多为富民所蓄。谷贱伤农，请官为敛籴以鳪之」故么。 
九月，太子太保王钦若言：「请令江淮制置使罢雇民船，两浙南权罢和籴，听商旅入中。」并从之。 
十二月，诏：「如闻河北州军假民钱市粮斛，虑成搔扰，止之。如已假得钱，实时给还，所须军储，委转运司别为规画。」 
干兴元年三月，陕西转运使范雍言：「沧州历亭县等处每年广收粮斛，乞修置仓敖，差官收籴。」诏转运司相度，无妨，即依所奏施行。 
仁宗天圣元年正月，诏：「河北、河西粮草，须及时准度，仰于三司内藏库拨发钱帛或羡剩官物可以变转者，预先计度脚剩津置，以备向去时熟市籴粮草。中书、密院与三司相度利病以闻。」 
七月十七日，诏于河北见勾当朝臣内选差一员，乘递马往沿边提举便籴粮草。以是岁河朔 
      
秋谷大稔，令及时蓄聚边备故么。 
八月，陕西转运使范雍言：「沿边州军和籴入中军储，合差官往彼请受外，乞给与驿券，仍据和籴入中到斛等第酬奖。如及得元抛数，乞优与酬奖；及七分以上者，至得替日，磨勘理为劳绩；及五分以上者，得替日，与家便近地一任；不及三分者，乞从本司取勘申奏，量与责罚。其当路知县及独员监司自来不许差遣之处，望特许差使。」诏可其请。又定夺所言：「河北沿边州军寨依新法便籴粮草及常平例籴买粮草，所差监官亦乞依范雍所奏陕西例施行。」从之。 
闰九月，淮南江浙荆湖制置发运司言：「乞下逐路运司，于人户所纳苒税上，每石量籴二斗五升，合籴得二百万石，所贵敷趁年頞上供。」帝曰：「常赋之外，复有量籴之名，必恐劳民，令别规画。」 
三年十月五日，权三司使公事范雍言：「和籴、和买粮草有未便事，谨条言之：一、天下和籴、和买夏秋粮草，虽逐处开场，多被经贩行人小估价例，外面添钱收买，候过时，乘官中急市，即添价却将籴买者中卖。兼多方拌和均减，致粮草怯弱，又枉费官钱不少。乞自今和籴和买，须及时早开场，委知州军同通判与监官当面勒行人依在市见卖价例估定钱数，仍须趁时籴买。不得容信作弊，直至过时，大估价钱，得怯弱粮草，枉费官钱。更委转运司专切提举，违者勘罪以闻，仍乞每年约束遵守施行。一、诸州军县镇津步 
      
餐驿，逐年所要支备粮草，并是转运司预行文字，令约度支拨，或即籴买。其如逐州军人吏等多是作弊，蒙昧官员，直候非时阙绝，本处申报，便差倩街访百姓及乡村人户转搬往彼。转运司不能尽见劳扰，妨费农时，吏缘为奸，为害甚大。乞令转运司每年逐处长吏躬亲约度管内仓驿合要粮草申报，如是有司支拨，即拨与税物送纳；如无可支移，即令本处多方趁时籴买，须令及得年支数目。今后更致阙乏之处，并仰本处未得便差人夫转搬，须申转运司，委本司先且取勘本州岛干系官吏依法施行讫，方与相度擘画应副。仍乞每年科拨之时，检举施行。」并从之。 
十二日，淮南等路发运司方仲荀等言：「淮南两浙州军和籴，甚有监官咤循，信容专及诸色人作弊，致得粗弱斛斗泊装发至卸纳地头，多称不堪上供。乞今后应和籴斛斗装发至卸纳仓场，如验得粗弱不堪上供，即委自知州、(同)[通]判入仓，同与监官勾集纲稍人员对众子细看验，如委实粗弱不堪，便勒行人定验，纽计亏官价钱并枉费搬辇请受，牒元籴州军勘断。监专斗级于合分摊人名下剥纳入官，虽遇赦恩，并不原放。以斯条约，必绝奸欺。」从之。 
十一月十六日，翰林侍讲学士、刑部侍郎娉墦等言：「详定到河北沿边州军寨便籴买粮草，支与香茶、见钱、三色交引，委得么远利便。其客旅于在京榷货务入纳钱物，筭请茶货，欲于入 
      
纳寔钱内金银、物帛上等第即与功饶。所有十三山场筭请茶货，欲更不贴射，依旧于在京榷货务及本处入纳钱物筭射，及十三山场买茶，每年朝廷差使臣于山场秤盘，欲今后只委制置司邻近差官。」从之。 
