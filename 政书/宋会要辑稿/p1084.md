<!-- { "loadSidebar": true } -->
仁宗天圣元年二月，诏：「商贩客旅于山阳榷务筭请茶课，从起发地头沿路经过禁榷地分合纳税钱。令在京榷货务抄上文薄拘辖，召交引铺户充保，给与公凭，沿路批凿。合纳税钱自起离请茶场务月分为始，立限半年，一并于在京榷货务收纳。每年不曾磨勘，常有积欠。本路分析见有违限未纳钱四万九千六百余贯，及限未满钱二十二万八千五百余贯。自今每违限一月，系欠每十千罚纳钱一千；违限三月，系欠每十千罚纳钱一千按此违限三月与违限一月罚纳钱同，疑有误。；违限三月已上，除依月纳钱外，差人监货元通抵当家业陪填。如不足，即于连保铺户下均摊收理。委都大提举库务每年终取索驱磨当年已纳见欠数目以闻。」 
七月，三司盐铁副使俞献可言：「乞下陕府西转运司，令凤州或凤翔府每川陕纲运，令税务监官十(檐)[担]内许抽拣一两(檐)[担]点检。如有影带匹帛，即尽底点检勘罪，依条施行。」从之。 
八月十六日，三司 
      
言：据杭州状，富阳县民蒋泽等捉到客人沈赞罗一百八十二匹，没纳入官，支给赏钱。省司看详条贯，婺州罗帛客旅沿路偷税，尽纳入官，即无条许支告人赏钱。欲依条支给数多不得过一百贯。」从之。 
十月十三日，淮南江浙荆湖制置发运使赵贺言：「乞下淮南、江浙、荆湖转运司，令沿江河州军商税务，应纲运经过，画时点检发遣，不得住滞」。从之。 
二年四月，在京商税院言：「旧例：诸色人将银并银器出京城门，每两税钱四十文足，金即不税。请自今每两税钱二百文省。」从之。 
七月，诏：「商旅筭射十三山场茶货，沿路税务验认公引，如正茶与耗茶相随，即免税耗茶，到住卖处，不以正耗，并收税。若或无正茶，只是耗茶，据数收税。即不得将贴射一色中号茶秤出剩数，收纳净利倍税，阻滞筭射。」 
九月五日，三司请自今应缘聘礼物色匹帛，除本州岛县使用即免纳税，出他境及经由商税处，即依例收税，所在不得出聘礼公验。从之。 
三年七月二日，方仲荀、张纶等言：「荆湖路州军揽载官中粮斛客船，乞放免沿江州军上水空船力胜税钱。」从之。 
八月，司封员外郎盛京言：「万州民货鬻斛斗，商税务收纳税钱。缘村民刀耕火种，所获不多，望免收税。」帝曰：「远俗至贫，非理科率，何以存济 宜亟依所请。」 
四年四月，免诸路州军 具税钱。时高邮军商税务令农民纳犁具税钱，本军以为言，而有是命。 
六日，审刑院言：「准咸平四年 
      
诏：京朝幕职官、州县官今后在任及赴任得替，不得将行货物色兴贩。如违，并科违 之罪，商物依例抽罚。如非兴贩，即逐处不得妄有点检申举。俸余买物，(瞻)[赡]家之外货卖，如有发露，并作违制私罪定断。参详未便，乞今后应官员使臣赴任，不得兴贩行货于本任货卖及在任买物。如违，并依元 定断。若得替抽税，并许于本处依在市见卖价例收买物色。如或亏损，致人论诉，即依条施行。」从之。 
五月，诏：「客旅兴贩山场榷务茶货，预先于在京榷货务出给公凭，沿路批上税钱。候到京，一并送纳。所有禁榷地分合纳税钱，以起离向南场务月分为始，立限半年送纳。如违，令倍纳。」 
七月，诏：「山场榷务茶货税钱，展限一年上京送纳，违限倍纳之。」 
八月七日，京西体量安抚王咨言：「汝、(颖)[颍]之间，近值大水，冲注牛畜，虽有原田，无牛耕种。乞下汝州，应有百姓买卖耕牛，持免税钱持：据文意，当作「特」。。」从之。 
十月十三日，免雄、霸、瀛、莫、深州、顺安、保定、信安军人采刘蒲苇莎帘制造蕲席帘箔、兼捕鱼虾税，至来年麦成日依旧。 
十一月八日，京西转运使张意言：「免举行端拱二年至大中祥符二年内 ：百姓输纳二税，经过处津渡与免渡钱。」从之。 
五年六月，诏：「客人买请茶货出离禁地，转入清河，欲于京东淮阳军路往河北住卖处送纳税钱，并依禁榷及通产地处正隔汴路河北入中茶货批过税钱体例，令于在京榷货务请给公 
      
凭，沿路批税，以指定住卖州军税钱日分为始，于元限五十日上处襄四十日襄：疑当作「展」。按元限五十日，展四十日，为九十日，故下句云「作三月限。」，作三月限内上京，于榷货务送纳。如违限，倍纳。仰元指定州军据合收税，依则例抄上公凭，令依例货卖。仍具挑过客人姓名、税钱关报榷货务拘管，依日限勾收催纳。」 
六年四月六日，免荆南公安县津渡收纳牛税钱。以每月只收三五缗，从转运使王硕所奏免之。 
六月三日，免梓州路转下戎戎：原作「厥」，据《长编》卷一○六改。、庐等州收纳客旅兴贩斛斗税钱事。帝曰：「税及民食，无乃太过乎!」咤本路奏，从之。 
七月，诏：「自今民贩生铁器上京，所经县镇依诸杂物例关报，上京送纳税钱。若山于率界县镇货卖此句疑误。，并令本县收纳过税，给付公引。至所到县镇住卖，别收住税。」时有商人自磁州贩鬻铁器，经过府界诸县，而无收税之例，故商税院言而条约之。 
席 九月十一日，免雄、霸等州军水灾人户采捕鱼苇箔者税钱。 
十二月二十一日，臣僚上言有乞税钱陌者。帝曰：「货泉之利，俾其流布而税及之，为患深矣，不可施行。」 
七年正月，淮南江浙荆湖制置司言：「真、楚州、高邮军状：客人执在京等货务公凭并无为军榷货务文帖筭买茶货，借路不泗、真、(杨)[扬]等州税钱原书天头注云：「不疑下」，按当作「下纳」字。，入汴上京，亏却逐务课利。勘会客人筭买山场榷务茶货，元无借条，始咤大中祥符中，客人买贩蕲口、洗马、石桥、太湖茶货到(芦)[庐]州，泥水阻滞车牛，权令转江船般，借路取真、(杨)[扬]州、高邮军、楚、泗州经过，只纳 
      
旧路庐、寿等州一路税钱。后来客人援例，借汴路上京。乞下三司定夺，或(与)于真、(杨)[扬]州、高邮军、楚河、宿州、亳州、永城、南京税务合收税钱减放钱数，(今)[令]客人正纳，经过场务税钱，更不立借路名目。」三司看详：「欲乞自今客人贩卖蕲口、太湖、洗马、石桥、无为军等五处场务茶货，如取西路庐、寿、正阳等州军上京，并令依旧送纳本路税钱。或若水路船般，转江下来，取东路真、(杨)[扬]州、高邮军、楚、泗州、宿、亳州、南京经过上京者，依贩买汉阳榷务等处茶例，并依经过去处正收钱税，更不立借路名目。依元日限，于在京榷货务送纳。」从之。 
二月，诏：「今后在京新城诸门使臣如有专栏作弊，透漏税物，事败败：原作「贩」，据《宋会要辑稿补编》第六七六页改。，勘鞠指税印章是专栏收掌，虽招点检不细，致透漏收上税物钱及一千，其专栏、曹司并勒停，监官并为私罪勘断。仍将递年本门收税课额至年满日比较，如有增盈，即依元 与近地住程。如亏欠二分已上，即更与短使一次，方与近地住程。如与专栏知情容纵，即更不免远任差遣。如有入己，依条断遣，仍降差遣。如比递年增剩五分已上，依元条免远任，仍与优便差遣。其应系合送纳商税物色只及一千已下税钱者，并诸竹木席箔之类，并就门收税放入，更不押赴商税院。一千已上税钱，依旧于商税院纳税出引。」 
三月十七日，兵部侍郎知青州李迪上言：「河北、京东饥民有逐稔者，望令所至与免渡 
      
钱。」从之。 
四月十二日，诏：「诸州商税人缯帛，无得过为渍坏。」时内出眉州皂罗一端，税印朱渍数幅故么。 
九月七日，三司户部副使锺瑾等上言：「河北水灾州军渡钱，除商贩鬻物仍旧输课外，其流民往还，望免其课。」从之。 
九年四月二日，诏莱州：自今无得收牛肉税筭。时秘书丞张周物上言「官禁屠牛，而州场税牓有收筭之文，请刊此条」故么。 
八月十二日，三司请自今面茶到京住卖者，斤输税钱四十五文，诏只输二十文。 
闰十月九日，除镇戎军羊毛税钱，从转运使之奏么。岁裁五(十)[千]文。 
十年二月十一日原书地脚注云：「案天圣无十年，此云十年，恐误」。按此不误，考《宋史》卷一○《仁宗纪》、《宋大诏令集》卷一二三，天圣十年十一月甲戌方改天圣十年为明道元年，此以实际年号系之。，除明州海蛤沙地税筭，纵民收取。 
景佑元年十二月一日，中书、门下言：「如闻客人将牛畜兴贩，经过州军关津渡口及出卖去处故作邀难。今来纔得丰稔，人户收买耕牛之际。」诏买卖牛畜钱于十分中量减二分。 
二年九月七日，崇咤院普安郡主尼法护言：「宣化门收买果园地，迁葬故父苏王及母亲，续买菜园四所，展本院墙园，乞免逐年夏税。」[诏]开封府据园地土与免税，所有菜园等许令依旧佃莳，即不得一例放免税赋。 
四年八月四日，诏：「自今诸路外县盐茶酒税务除有正官专监，其比较亏少课额，令佐自来系兼监去处，所有赏罚一依都监、监押兼监赏罚条例，减专监一等。」 
十月二十七日，诏：「沿边都监押虽不兼监场务，或有兴贩私盐酒等，公然容纵，不捉赴官，致亏课利。自今须多方巡辖，不得违慢。如别彰露，监押并勘罪施行。」 
康定元年十一月十九日，诏： 
      
「访闻诸路州军所收诸般课利，近日当职官吏频有规画，增添名额，刻削名利，刻剥奉上以上二句疑有误。；及搜检税物不依条例，妄作邀难，住滞商旅，冀为绩效，苟免责罚。且令州府军监县镇关津且：疑当作「宜」。，今后并依自来体例点检，不得创增无名税额，及搜检过往家属茶盐酒面。诸般课利，并循旧规，不得妄有规画增添。」 
庆历五年五月二日，三司使王尧臣言：「请今后在京及诸州陈告，税物见在未货易者，与限二十日；已货易，与限十日，许诸色人陈告。仍以隐税日为始。杀猪羊者以私杀日为始。并须依编 指定隐藏处所，及卖与何人。照证分明，在日限内，官司方得受理。若货已易，其物见在，照证分明，只据见在物许告官。与限半月，仍以偷税货易日为始。物无见在及限外，不得告论，官司亦不得受理。其在限外，而咤官司点检败获者，自依漏税 条施行。」从之。 
八年十二月，诏：「河北、京东、西灾伤州县，流民随行之物所直三千钱已下，已令免税。尚虑诸处辄有苛留，宜一切勿税。」 
皇佑三年九月，诏沿汴河商税务毋苛留公私舟船。 
