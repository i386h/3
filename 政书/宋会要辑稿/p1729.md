<!-- { "loadSidebar": true } -->
十八年三月，礼部贡院言：试博学宏词科左迪功郎新常州武进县尉周麟之、左从政郎新婺州州学教授(李)[季]南寿，题曰《保信军承宣使提举万寿观授宁远军节度使充万寿观使进封加食邑食寔封制》、《黄帝景锺铭》、《兵部侍郎除宝文阁直学士枢密都承旨诰》、《汉上林清台箴》、《绍兴新修太学记》、《唐通典序》。并考入下等，各减二年磨勘。 
二十一年四月九日，礼部贡院言：试博学宏词科左迪功郎监潭州南岳庙莫冲、左迪功郎临安府钱塘县主簿叶谦亨，题曰《安远军节度使龙神卫四厢都指挥使御前诸军都统制授太尉殿前副都指挥使制》、《汉石渠议奏序》、《代守臣进瑞麦芝草五色雀图表》、《汉瑄玉铭》、《皇佑紫宸殿大安乐颂》、《唐庆善宫记》。并考入下等，各减二年磨勘。 
二十四年二月十二日，礼部贡院言：试博学宏词科左从事郎平江府录事参军莫济、左迪功郎监潭州南岳庙王端，题曰《端明殿学士知洪州军州事 
      
江南西路安抚使授保宁军节度使知福州军州事福建路安抚使加食邑寔封制》、《汉灵台十二门诗序》、《代守臣贺庆云瑞粟野蚕成茧表》、《汉宝鼎神策颂》、《咸平龙图阁五经图记》、《汉芝草铭》。并考入下等，各减二年磨勘，与堂除差遣一次。 
二十七年二月九日，礼部贡院言：试博学宏词科左迪功郎周必大，题曰《检校少保宁国军节度使提举佑神观使授检校少傅武昌军节度使知荆南府荆湖北路安抚使马步军都总管进封加食邑制》、《汉白虎议奏序》、《代交趾进驯象表》、《汉紫坛颂》、《绣衣卤簿记》、《汉庙鼎铭》。考入下等，减二年磨勘。 
三十年二月七日，礼部贡院言：试博学宏词科左迪功郎衢州西安县主簿唐仲友，题曰《捧日天武四厢都指挥使华容军承宣使充阶成西和凤州安抚使兼知成州授武泰军节度使侍卫亲军步军都虞(侯)[候]充京西路安抚使马步军都总管兼营田使兼知襄阳府制》、《少 氏官名记》、《代提举国史进哲宗皇帝徽宗皇帝宝训表》、《汉考工令箴》、《宝奎殿太宗皇帝御书赞》、《唐文思博要序》。考入下等，减二年磨勘。以上《中兴会要》。 
寿皇圣帝隆兴元年四月十五日，翰林学士承旨知制诰洪遵、兵部侍郎周葵、中书舍人张震言：「昨知贡举，切见宏词卷仁义张字号所撰《讲武颂》及露布等文字，冠绝一场，偶表制中有疵，因不敢开拆。系左迪功郎前舒州怀宁县尉陈自修，学问 
      
文词委皆赡拔，望稍进以职。」诏吏部注近阙教官。 
五月一日，礼部贡院言：试博学宏词科右迪功郎新严州桐庐县尉主管学事吕祖谦考入下等，上所试文六篇。《皇兄保大军节度使检校少保河阳三城节度使权主奉吴王祭祀进封加食邑寔封制》、《周师氏箴》、《代提举编类圣政所进建炎绍兴诏旨表》、《汉舆地图序》、《太祖皇帝开便殿颂》、《晋征虏将军征讨大都督破(符)[苻]坚露布》。诏减二年磨勘，堂除差遣。祖谦既中选，赐同进士出身，相继放进士榜，又登上第，故有是命。 
干道二年二月十三日，礼部贡院言：试博学宏词科右迪功郎新绍兴府新昌县尉鲁可宗，考入下等，上所试文六篇。《定江军节度使提举佑神观特授检校少保崇信军节度使知庐州军州事淮南西路安抚使马步军都总管兼营田使加食邑寔封制》、《舜韶颂》、《代常德府谢赐府额表》、《汉武功爵记》、《迩英延义二合记注序》、《汉玉 铭》。诏减二年磨勘，堂除差遣。 
五年二月六日，诏：「考校博学宏词，如更有文理优长，许通取二名。」八年同此制。 
四月九日，礼部贡院言：试博学宏词科左迪功郎新筠州州学教授姜(觊)[凯]、左从政郎新广德军军学教授许苍舒，考入下等，上所试文各六篇。题曰《龙神卫四厢都指挥使武信军承宣使利州西路驻札御前诸军统制特授武当军节度使捧日天武四厢都指挥使主管殿前司公事进封加食邑寔封 
      
制》、《汉陆贾新语序》、《代讲读官谢赐尚书正义表》、《蜀诸葛亮八阵图赞》、《武学箴》、《唐义仓记》。诏各减二年磨勘，堂除差遣。 
八年二月十日，礼部贡院言：试博学宏词科左迪功郎新建昌军军学教授傅伯寿、右迪功郎前临安府富阳县主簿汤邦彦，考入下等，上所试文各六篇。题曰《观文殿学士特进授少保醴泉观使兼侍读制》、《唐泾阳受回纥献功颂》、《代文武百官为光尧寿圣宪天体道太上皇帝寿圣明慈太上皇后加上尊号册宝礼成贺皇帝表》、《周太常铭》、《天禧御制元良述赞》、《南北军屯记》。诏伯寿减二年磨勘，堂除差遣；邦彦赐同进士出身。以上《干道会要》。 
《文献通考》博学宏词科：绍兴三年立此科，凡十二题，制、诰、诏、表、露布、檄、箴、铭、记、赞、颂、序，于内杂出六题，分为三场，每场一古一今。试人先投所业三卷，朝廷降付学士院，考其能者召试。遇科场年，应命官除归明、流外、入赀及尝犯赃人外，公卿大夫子弟之俊秀者皆得试。每次所取不得过五人，若人材有余，临时取旨。具合格字号，同真卷缴纳中书看详，推恩则例比旧制更加优异。以三等取人，上等转一官，选人改秩，无出身人赐进士及第，并免召试除馆职；中等减三年磨勘，与堂除，无出身人赐进士出身；下等减二年磨勘，无出身人赐进士出身，并许召试馆职。大观中有词学兼茂科，建炎初犹有应者，至是始更立焉。自复科以来，所得鸿笔 
      
丽藻之士多有至卿相翰苑者，绍兴中得十有七人，隆兴至淳熙得十有三人，绍熙一人，开禧至嘉定三人。初，洪遵入中等，洪适入下等，高宗览其文，孍曰：「此洪皓子耶 父在远，能自立，忠义报也。」即以遵为秘书省正字，适为枢密院编修官。词科即入馆，自遵始。后三岁，洪迈继之。真德秀、留元刚应选，有司书德秀卷曰「宏而不博」，书元刚卷曰「博而不宏」，宁宗喜其文，命俱寘异等。其后有司值郡试，必摘其微疵，仅从申省或降旨升擢而已。 

容斋洪氏《随笔》曰：本朝宏词虽用唐时科目，而所试文则非也。自乙卯至于绍熙癸丑二十榜，或三人，或二人，或一人，并之三十三人，而绍熙庚戌阙不取。其以任子进者，汤岐公至宰相，王日严至翰林承旨，李献之学士，陈子象兵部侍，汤朝美右史，陈岘方进用。而予兄弟居其间，文惠公至宰相，文安公至执政，予冒处翰苑。此外皆系已登科人，然擢用者唯周益公至宰相，周茂振执政，沈德和、莫子齐、倪正父、莫仲谦、赵大本、傅景仁至侍从，叶伯益、季元衡至左右史，余多碌碌，而见存未显者陈宗召也。然则吾家所蒙，亦云过矣。 
叶适论宏词曰：法或生于相激。宏词之废久矣，绍圣初既尽罢词赋，而患天下应用之文由此遂绝，始立博学宏词科。其后又为词学兼茂，其为法尤不切事寔，何者 朝廷诏诰典册之文，当使简直宏大，敷畅义理，以风晓天下，典谟训诰诸 
      
其万一。盖当时之人，所贵者武功，所重者经术，而文词者虽其士人哗然自相矜尚，而朝廷忽略之，大要去刀笔吏之所能无几也。然其深厚温雅，犹称雄于后世。而自汉以来，莫有能及者。若乃四六对偶，铭檄赞颂，循沿汉末，以及宋齐，此真两汉刀笔吏能之而不作者，而今世谓之奇文绝技，以此取天下士而用之于朝廷，何哉 自词科之兴，其最贵者四六之文，然其文最为陋而无用。士大夫以对偶亲切、用事精的相夸，至有以一联之工而遂擅终身之官爵者。此风炽而不可遏，七八十年矣。前后居卿相显人，祖父子孙相望于要地者，率词科之人也。其人未尝知义，其学未尝知方也，其才未尝中器也。操纸援笔，以为比偶之词，又未尝取成于心，而本其源流于古人也，是何所取而以卿相显人待之，相承而不能革哉 且又有甚悖戾者，自熙宁之以经术造士也，固患天下习为词赋之浮华而不适于寔用，凡王安石之与神宗往反极论，至于尽摈斥一时之文人，其意晓然矣。绍圣、崇宁号为追述熙宁，既禁其求仕者不为词赋，而反以美官诱其已任者使为宏词，是始以经义开迪之，而终以文词蔽淫之也。士何所折衷 故既以为宏词，则其人已自绝于道德性命之本统，而以为天下之所能者， 书是也。孔子录为经常之词，以教后世，而百王不能易，可谓重矣。至两汉诏制，词意短陋，不复髣 
      
尽于区区之曲艺，则其患又不特举朝廷之高爵厚禄轻以与之而已也，反使人才陷入于不肖而不可救。且昔以罢词赋而置词科，今词赋经义并行久矣，而词科迄未尝有所更易，是何创法于始而不能考其终，使不自为背驰也!盖进士制科，其法犹有可议而损益之者，至宏词则直罢之而已矣。 
《四朝闻见录》：嘉定间，未尝诏罢词学，有司望风承意太过，每遇郡试，必摘其微疵，仅从申省，予载之详矣。水心先生着为《进卷外槁》，其论宏词曰：「宏词之兴，其最贵者四六之文，然其文最为陋而无用。士大夫以对偶亲切、用事精的相夸，至有一联之工而遂擅终身之官爵者。此风炽而不可遏，七八十年矣。前后居卿相显人，祖父子孙相望于要地者，率词科之人也。既已为词科，则其人已自绝于道德性命之本统，以为天下之所能者尽于区区之曲艺，则其患又不止于举朝廷高爵厚禄辄以予之而已。盖进士等科，其法犹有可议而损益之，至宏词则直罢之而已矣。」先生《外槁》盖草于淳熙自姑苏入都之时，是书流传则盛于嘉定间。虽先生本无意于嫉视词科，亦异于望风承意者，然适值其时，若有所为。文忠真公亦素不喜先生之文，盖得于里人张彦清之说，以为先生之文失之支离。文忠得先生《习学记言》观之，谓此非记言，乃放言也，岂有激欤 水心先生之文，精诣处有韩、柳所不及，可谓 
      
集本朝文之大成者矣。文忠四六，近世所未见，如《史相服阕加官制词》云：「素冠栾栾，方毕三年之制；赤舄几几，爰新百揆之詹。」又谓史相云：「陈平之智有余，萧相之功第一。」戒词云：「天难谌斯，当无忘惟几惟康之戒；民亦劳止，其共图既富既庶之功。」《抚谕江西寇曲赦诏》其中一二联云：「自有乾坤至于今日，未闻盗贼可以全躯。」又曰：「弄潢池之兵，谅非尔志；焚昆冈之玉，亦岂予心。」又行《永阳郡王制词》云：「若时懿属，可限彝章。其登公朝位棘之尊，仍疏王社苴茅之贵。」盖文忠公既入札广堂，谓二恩恐不可得而兼，故致微词云。 
