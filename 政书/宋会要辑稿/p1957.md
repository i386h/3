<!-- { "loadSidebar": true } -->
      
元年五月一日，徽猷阁直学士、朝散大夫、元帅府兵马副元帅黄巘善除中书侍郎。 
六月三日，宰臣李纲言本政大略，谓崇观以来政出多门，纲纪紊乱，宜一归之于中书，则朝廷(遵)[尊]。诏中书省遵守。 
五日，中书侍郎黄巘善除门下侍郎。 
二十一日，诏三省置赏功司。三省委左右司郎官、枢密院委都承旨检察，以受功状违限不施行者必罚，行赂乞取者依军法，许人告。三年六月七日，罢赏功司，详载枢密院门。 
十月三日，御史中丞颜歧除尚书左丞。 
三年二月二十二日，诏：「御营使司依旧存留，止合管行在五军一行军兵营寨事。其余应干边防措置等事，并合依祖宗旧法厘正，归三省、枢密院。」 
四月十三日，尚书右仆射兼中书侍郎吕颐浩等言：「被旨将元佑中司马光等建请并省奏状，召侍从赴都堂，限当日参详。寻请户部尚书孙觌等九员参详，得委可遵行，并无异论。臣等今参酌，三省旧尚书左仆射今欲尚书左仆射、同中书门下平章事，尚书右仆射今欲尚书右仆射、同中书门下平章事，门下侍郎、中书侍郎今欲并为参知政事，尚书左丞、尚书右丞今欲减罢。」从之。 
同日，尚书右仆射兼中书侍郎吕颐浩改同中书门下平章事，尚书左丞李邴改参知政事。 
八月十三日，诏：「今后除官员系堂除得替人，许到都堂见宰执陈乞差遣外，其余词状，如系军期边防急切机密公事，许诣尚书省陈乞，余更不收接，并赴洪州 
      
三省、枢密院披诉。」时隆佑皇太后驻跸洪州，百司扈从故也。 
四年五月一日，诏执政大臣：「自今监司帅守应办军期有劳者，依祖宗旧制止进阶官，俟有大功显效，间加职名，庶几名器增重，艰难之际人益知劝。」令三省遵守。 
六月四日，诏自今宰相兼知枢密院事罢御营使。先是臣僚上言：「宰相之职无所不领，非如百职事各有司存。本朝沿五代之制，政事分为两府，兵权尽付密院。比年又置御营使司，是政出于三也。原其建置之因，止援景德幸澶渊之例尔。今日事本与当时不同，又今兵数尽总于五军，是以兵柄出于数途，而纲纪日以隳紊。欲望详酌，罢御营使司，以兵柄付之密院，令宰相兼知枢密院事。即今诸将皆当军职处之，提兵如故。其兵数密院别议立额，有缺即申密院添补，不得非次招收，复用符以验遣发。非独可收兵柄，一赏罚，汰冗滥，节财用，庶几因此渐议兵政，使复祖宗之旧。」故有是诏。 
九月二十五日，臣僚言：「国家自来凡所除授，先由大臣进拟，而后下于中书、门下两省。臣僚无异论，则命词省审，授之其人，拜恩殿陛，然后莅事。至于敕命，则写之黄纸，示命令之重，且以防奸伪。近岁事出迫蹙，理失雍容，多令日下供职。比及舍人封还词头，给事中条具论驳，言事官有所( )[劾]奏，则朝廷用人之失已布于中外，使士大夫进退失据，殊非祖宗旧典。兼自巡幸以来，以省札易敕黄，小 
      
人易为伪造，奸罔(寝)[寖]多，命令不严，于体未便。欲乞非军旅急遽，令不候受告或放辞谢外，其余除授，并候受告入谢，方许莅事。其经由去处，却合申明日限，不使留滞。所有旧来合降敕黄，亦乞措置施行，庶几革去奸冒，亦事之不可已也。」诏令三省、枢密院遵守。 
绍兴元年八月十七日，诏：「尚书省依旧制催驱三省房，并复置催驱六曹房，仍令三省催驱房(目)[月]具已未结绝文字闻奏。」 
二年九月二日，诏：「修政局日下罢，应今日已前已未行事并不施行，其应干取索公案等并归尚书省。」先是，是年六月设修政局，上谓辅臣(奉)[秦]桧曰：「周宣中兴，内修政事，外攘夷狄。卿设此局，令百官各条具利害，甚善。修车马备器械外，攘夷狄之事卿宜讲求。」于是以户部侍郎兼侍读黄叔敖充修政局参详官。叔敖条具，请置修政局提举官，依讲议司例，欲关会三省、枢密院，及取索行遣，供报贴子，押检阅文字。应事干机速入递文字，并依尚书省递发，及就用本省印。仍乞指名差人吏检阅文字二人、主管文字四人、书写文字四人。其公使钱依昨讲议司下(权)[榷]货务，限以二万贯、每料作二千贯支供。就委参议官一员兼本局参详官，及置检讨官。至是，臣僚上言：「今日忽闻夜有异星引光而长，必妖星(慧)[彗]孛之类，愿陛下修省，庶几转灾为福。今修政局所讲多刻薄之事，内外闻之，人心已失，愿直罢之，使依限结局。」故降诏 
      
罢焉。 
三年正月十四日，诏：「无故入三省诸门，许人告捕，每名赏钱三十贯，余依见行条法。」以尚书省言未有告捕给赏条法故也。 
四年三月十一日，枢密院言：「宰臣兼知枢密院事，其本院诸房文字依绍兴元年十二月十九日指挥，与知院、签书院事见分轮通治，唯机速房文字系宰臣判笔，未曾分轮。缘三省事务繁多，窃虑文字拥并，致有稽滞。所有机速房文字，欲今后宰臣知枢密院事、签书枢密院事轮日当笔。」从之。 
五月十一日，侍御史辛炳言：「乞宣谕大臣，继自今勿废都堂公见之礼，则必无乏材之叹。《传》曰：『上臣事君以人。』况在今日，不可忽也。」诏令三省通知。 
七年二月十三日，诏：「今后应诸处举辟官员差遣，并令中书、门下省籍记所辟姓名。如任内犯入己赃徒以上罪，其元辟官取旨行遣。」 
三月十日，诏：「军旅方兴，事务日繁，若悉从相臣省决，即于军事相妨。可除中书、门下省依旧外，其尚书省常程事权从参知政事分治。所有合行分治事，(今)[令]张(俊)[浚]条具取旨。」浚乞吏、礼、兵房令
张守分治，户、刑、工房令陈与义分治。如系已得圣旨文字，合出告命敕札，并合关内外官司及繁切批状堂札，臣依旧书押外，余并止参知政事通书。从之。 
九年三月二十二日，左谏议大夫曾统言：「朝廷命令必由中书、门下省，后付之尚书省，乃谓之 。命之未下，则有给舍封驳。及其既出，则有台谏论列，其为过举鲜矣。自军兴以来，机务急遽， 
      
始有画黄未下，不待舍人承行，给事书读，即以成事付之尚书省，凡所除授，一切报行。其行在职事官便令日下供职，习以为常，恬不知怪。望特降睿旨，应事干军期、有不可缓者依旧报行，其余除授，须俟拜命，方许视职。所有经由去处，自合申严日限，不得留滞。至若画黄未下， 命未成，即乞检会建炎四年九月指挥施行。」从之。 
十一年十二月十五日，诏：「监当资序人勿除郡守，知县资序勿除监司。其已除未到者，令吏部供具姓名罢之。内曾任监察御史以上职事，则不拘。令三省遵守。」以臣僚言：「资格虽曰不拘，盖亦不可尽废。其间除授，至有超越数等者。」故有是诏。 
二十五年十二月十一日，诏：「命官犯罪，勘鞠已成，具案奏裁。比年以来，多是大臣便作已奉特旨，一面施行。自今后三省将上取旨。」 
仁宗朝诏中书，应台谏言事皆录报枢密院。及大观本院令，台谏臣僚上言，本院取旨审量，凡六条。比年缘宰臣兼领，久废故事，臣僚建言，密院多不与知。乞诏三省遵依旧制。」上曰：「三省事务如议论涉军政及边防，自合关报枢密院。」思退 二十六年十二月四日，宰臣汤思退、陈诚之言：「伏
曰：「祖宗朝有大政事、大典礼，枢密院皆与议。」上曰：「近辅日闻机密，岂容有不知之事 」诚之曰：「只缘宰臣兼领院日，诸房循习日久，有(各)[合]关报事宜，多不录送。」上曰：「今后当遵旧制。」于是降旨行下。 
二十七年七月十三日，中书 
      
舍人周麟之言：「国朝稽古建官，分三省以厘天下之务，凡有令命，则中书省取旨，门下省审驳，尚书省颁行，三省相参，而后百度正，纪纲举，所以致其谨具，示不专也。然自累朝以来，号东西二省为维持政本之地，尤重其选。或政令之罢行失当，人才之进退非宜，在中书则舍人得以封缴，〔在〕门下则给事中得以论驳，皆于命令未行之前而弥缝正救之，则朝廷不至有反汗之嫌，天下不见其过举之迹。爰自近岁，事与旧违。当军兴时，则有事干机速，不可少缓。及休兵之后，因仍不改。用事者又私意自任，废弃成法，故有所谓报者，有所谓中入报者，有所谓尚先行者，有所谓入己者，往往皆成定例。自陛下更化，数者之弊固已稍革。沿袭之久，狃于故常，未暇一一厘正。若使诏旨一颁，敕札随降，所谓给舍者但书押已行之事而已。设或事当论奏，则成命已付于有司，除目已布于中外，使士大夫进退失据，在朝廷亦为难处，甚非祖宗所以分三省建官之意。欲望申明旧制，凡命令之出，并经两省。或无封缴，即皆画时行下，庶几尽蠲宿弊，昭示至公，复祖宗之成宪。」从之。
 职官 宋会要辑稿 职官一 三省 
      
三省
【宋会要】
      
孝宗隆兴元年三月十六日，诏：「监奏院、主管官告院、登闻检院、监登闻鼓院、干办诸司粮料院、干办诸司审计司、干办诸军审计司、主管吏户部、礼兵部、刑工部架阁库、东(赂)[辂]院监官、行在榷货务都茶场提辖并监官、建康、镇江府榷货务都茶场监官、杂卖场提辖、六部监门、建康府、镇江府、鄂州分差粮料院监官、大宗正司主管宗室财用、主管西南外敦宗院、文思院提辖、点检赡军酒库所主管文字、干办公事、籴场监官、西南外敦宗院宗学教授、临安、绍兴、建康、平江府、洪、福、潭、婺、明、宣、秀、太平州教授，已上阙桩留，充荐举并升擢及试中人。」 
四月二十七日，诏：「今后有司所行事件，并遵依祖宗条法并绍兴三十一年十二月十七日指挥，更不得引例及称疑似，取自朝廷指挥。如敢违戾，官吏重作施行。」先是，吏部侍郎凌景夏等言：「看详到下吏舞文曲说，所欲予者巧为之地，所欲不予者深抑其情。至于六部之所勘当，则取决于三省群胥；大理寺之所断决，则禀听于朝廷风旨。其弊已久，谓为固然。愿严为之禁，一切惟法之从，而不惟例之听，则事简而易行。今检会绍兴三十一年十二月十七日臣僚上言：『国家累圣相承，垂二百年，文谟武烈，克贻厥后。在台省则为宪纲，在有司则为甲令。今则不然，均是事也，而有前批、后批之殊。同是法也，而有 
      
