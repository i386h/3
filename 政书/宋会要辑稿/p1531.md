<!-- { "loadSidebar": true } -->
六月，诏：「每岁差官掌纳京畿夏税，当赐羡余绵者，并官给价钱。其绵据合输斤两外，不得多纳。」 
大中祥符元年五月，诏：「版籍之广，赋调方兴，尚虑有司，有循旧式，资一时之经费，俾邻郡以均输。况谷穑之屡登，庶黎民之从便。宜蠲力役，用示朝恩。应诸路今年夏税赋，止于本州岛、军输纳。」其年诏以河北罢兵年：疑当作「后」。，其诸州税赋止于本处送纳。 
二年十一月，诏：「访闻诸路转运司，每年所科夏、秋税赋色额，临期旋有改更，颇为非便。自今每岁预先旨挥诸州、军明定合纳色额，于指定仓分送纳，不得旋有改变。如违，当寘之法。」 
六年正月，诏：「诸州、府多以少碎要用之物，辄便以正税折科，及储蓄稍阙，辄又多方敛籴。至如给遣物色土产之处，即不令支用，又迂回移易，交互般请，甚费人力，诚非简便。可令三司常切约束。」 
八月月：原作「年」，眉批：「年，疑月。」按《长编》系此条于大中祥符六年八月甲戌，则作「月」是，据改。，诏：「诸州、军今年夏税大、小麦纳外，残欠许以物色斛斗折纳。」 
七年正月二十二日，诏以(毫)[亳]州真源县桑税太重，特减三分，永为定额。今 
     
后添种桑、柘，更不功税。 
二十六日，诏：「自今遇赦减放税物，候到日，委所属州府先具合纳放分数色额，供本路转运司委本官看详，如允当，即画时施行。」先是，三司上言：「每遇恩赦，诸路减放税物，其间分数等第多有差谬，乞条约。」故有是诏。 
二月，诏：「应天下纳税纔入限，州、县即追人户(理)[里]正、典级校料。(令)[今]候初限未得校料，更宜劝谕省减刑罚，办集赋舆，以称朕意。」 
九月八日，诏：「诸路支移税赋勿至两次，仍许以粟、麦、荞、菽互相准折。其科买官物，如土地不产者，具数以闻。」又令江淮发运司岁留上供米五十万硕，以备赈济。 
天禧三年八月，左司谏直史餐李仲容言：「民有广种桑柘，多为不逞之辈妄言官增税绢，望行条禁。」诏自今违者，耆保捕送官司科责。所种桑、柘，更不增税，所在书壁告谕。 
四年九月，诏：「诸州有启幸隐陷税物者，与限百日，听自官首罪，止自改正，已后收其税物。限满不首，为纠告者论如法。」 
仁宗天圣二年五月，诏开封府：「自今税赋，令诸县据折变到合纳逐色斛斗分定仓场，并许第三等以下人户依常平例，就便将易得斛斗抵折送纳。如或下户送纳贱色斛斗了足外，尚有少数，亦许令近止力及人户等就便折纳。」 
陕西都转运司将辖下人户夏税支那，于隔蓦州、军仓分送纳。盖路遥脚重，其人户多将见钱就籴斛 宝元二年七月二十二日，知华州魏舜卿言：「伏 
     
斗送纳，其钱又为所过收税。乞令逐府每有人户将见钱了纳税物，令本属官司出给公凭，所历商税务特与放免。」从之。 
庆历三年十月，诏：「天下二税版簿内有虚作逃亡破税，及咤推割用幸走移，或请占官田而不输税，致么而失陷者，其知县、令佐能根括出积弊者，当议量其多少之数而赏之。」 
四年九月，参知政事贾昌朝言：「用兵已来，天下民力颇困。请下诸路转运司，毋得承例折变，科率物色。其须科折者，并奏听裁节。虽有宣 及三司文移，而于民不便者，亦以上闻。」从之。 
十一月赦书：「西京河阳近经并废县分，颇闻人户输纳不便，其复县如故。」以从民所欲么。 
五年三月，德音：「自今支移税赋，更不得添纳地里脚钱。」 
六年三月，诏诸路转运司：「凡夏、秋税支移折变，自今并于未起纳半年前揭牓晓谕之今：原脱，据《长编》卷一五八补。。民有未便者，许经所属投状，申本司详察施行。」 
皇佑三年七月二十八日，诏下湖南郴、永、桂阳监等处，人户所纳丁身米，每丁特减三斗二升。先[是]，马氏据湖湘日，科民间采木，不以贫富，计丁取数。国初，转运使司务省民力，奏请量直纽米，随税以纳。行之已么，而高下不等，贫者苦之。至是，守臣以闻，仁宗恻然悯之，亟命三司勘会始末，取其至下者为准，故有是诏。然每岁所蠲，亦不下十万石矣。 
四年六月，诏广南东、西路经蛮贼蹂践处，夏税未得起催。 
五年十一月，赦书：「开封府诸县 
     
两税，于元额上减三分，永为定式。坐家破逃、冒佃官私田土，限百日陈首，只据首起日纳税赋。」 
十二月，诏：「南郊赦书，第四等户残欠税物，并与倚阁。自今须纳七分以上者方为残欠，仍着为定制。」 
至和元年九月，诏：「比沧州均田税，民或未以为便，其令复输如旧。」 
二年七月二十五日，臣寮言：「定州并真定府等路最为冲要，屯集兵多，从来资粮未能广蓄。近闻真定府路税赋累年支拨与近里州军送纳，颇为未便。」诏令三司今后沿边州军税赋，只许支拨与沿边州军送纳，不得支拨近里州军。如违，官吏分等科违制之罪。 
嘉佑元年九月，赦书：「夏、秋税赋，其能免人户支移劳费者，岁终具所免处条上之条：原作「 」，據文意補。。其二税折科，自今并平估，不得亏损农人。」 
四年六月二十五日，中书门下言：「草泽陈师中上《太平通济策》，言江、淮、两浙、福建、广南并为山水之乡，或遇秋(源)[潦]泛涨，近山民田土多被土石涨塞，难复开耕，悉为废地。所存二税，无由去除，贫民岁虚纳税。」诏天下许有废田许有：疑误。，并乞勘会除落二税。三司下江(东南)[南东]、西、荆湖南、北、两浙、福建、广南东、西、益、梓、利、夔州转运司看详，并言所请经么可行。省司检会：「旧制：缘江河州县有人户披诉河塌并落江地土者，并行委逐处差通判或幕职与县令佐同诣逐户地检量诣实，官吏结罪以闻，差官覆检。如显有欺弊，官司盖庇，妄破省税者，本县干系兼检覆官吏， 
      
计所妄破一年税物。不及一匹，从违制一匹以上科违制之罪；计赃重者，从『应输课之物，回避诈匿不输』律条坐之。内干系人吏罪至流者，仍奏裁。然此诏只条约河塌落江地土者检覆，即无人户田土被土石涨塞，难复开耕，许与披诉检覆之文。欲乞应今后有民田被山源洪水泛废流荡、土石冲破，委实不任开耕，永为废田者，并许经县披诉，县司勘会诣实，保明申州，乞依前诏差官检覆诣实，官吏结罪以闻。检覆得实，乞与除落二税。显有欺弊，官司知情，亦以旧法坐之。」从之。 
八月二十七日，中书门下言：「天下税赋轻重不等，乞行均定。」诏职方员外郎娉琳、都官员外郎林之纯、屯田员外郎席与言、虞部员外郎李凤、秘书丞高本等相度均税，后令分往均田。又诏三司置局详定，命三司使功拯、谏议大夫吕居简、户部副使吴中复领其事。然高本独持异议，以谓田税之制，其废已么，不可以复均。其后虽用古注稍均数郡田，其于天下不能尽行。初，庆历中，三司请令于淮南亳、寿州、京西蔡、汝州择尤不均处，如方田法均之，而京西均税郭咨言：「蔡州多逃田，须先招辑。」由是中止。至是，再有是旨。又命天章阁待制吕景初、张掞、枢密直学士吕公厩、谏官司马光并同详定。 
神宗熙宁元年三月十六日，诏：「开封府界诸县见催积年倚阁蚕盐钱及麦种贷粮残零数目。今春贫民无力送纳，候麦收，或 
      
令随夏税送纳。」 
十二月二十二日，诏：「《皇佑新编京东一路 》：积水灾伤田，其人户如不系灾伤，并元种不敷地亩，一例披诉，并当严断。地邻知情盖庇，科不应为重所隐户下税数，勒尽元数送纳，不在减放之限。仍许诸色人告首，据所欺隐并元种不敷地亩打量，如告首一亩以上至十亩，赏钱五千；十亩以上至一顷，赏钱十千；每一顷增五千，至百千止，以犯人家豹充。如不足，于知情邻人处催理。或告数户，各据逐户顷亩给赏。其本户如欺隐已经妄破税物，计赃重者，从诈匿不输律条定断，条内增赏钱一倍。」 
二十七日，诏：「诸县催税，依条逐户下销凿足，将簿钞上州驱磨。内县分有管户二万已上处，即于元降半月限外更展半月申解。若驱磨尚有愆欠，其催科典押、书手、本年催税户长，并令勘罪严断，一面填纳，不得追呼民户。」 
二年七月六日，监察御史里行张戬言：「京西、陕西及利州路夏旱，麦收及一二分，昨有逐县收接诉状，差官检覆，访闻下户居住僻远，税数畸零，及单丁、女户、老幼之家不曾披诉。欲望今年披诉夏苒已经检覆系灾伤州县，及应陕西去秋支移赴近边输税之家，委逐路转运、安抚司下本州岛将纳外，见欠租税更不折变，各输本色，就令本州岛、县送纳，及今秋租税亦免支移。」诏令逐路转运司体量实灾伤处，即相度施行讫奏。 
四年十月六日，前知襄州、光禄卿史照 
      
言：「昨任内劝诱六县民自备人夫、物料，开修堙废渠堰共二十一处，浇溉水田一千八百余顷，农民获利。又准京西转运司牒，于诸县乡村主、客户均差夫二千四百八十二人，开修古淳河，依功料一月了毕，用梢木填筑堤堰缺口，共长一百六里，计工七万四千五百，给过官米豆一千四百九十石，计所浇民田六千六百余顷。见耕种次一千五百余顷，渐以耕放水通流入陂渠，及向下先修起官陂等，引通河堰并黄台港水合流入渠，接连两水，灌注入旧潭陂，民已获利。切恐州县便欲增添税额，乞且令春、冬自办夫工，不住开修，常令陂河通流，候三年已后田畴增益，方与量添税数。」诏送京西转运司。本州岛委官勘会：「今县水陆田税数，自来于税钱贯百上一例纽纳色额，即别无水陆地顷亩上纽纳税数色额。今将税簿照会得淳河堰下业户水陆地都共合系税钱四百二十七千六百三十文。今淳河才始开修通流，人民方得灌溉，难遽增税，且乞仍旧，候三五年增添水利徐议。」诏三司，应已有税田土不得兴修水利，增添税数。 
十四日，检正中书户房公事章惇言：「陕西路每岁支移税赋，盖欲实军储于边郡。然所支移沿边斛斗纔十万三千余石、草二十四万余束，所省不过三数万贯，而一路为之搔扰。若令乘贱广谋籴买，当无事时使兵马就食近里州军里：原脱，据《长编》卷二二七补。，即沿边军储自然充积然：原脱，据《长编》卷二二七补。。请罢支移，以宽 
      
一路民力。」诏判永兴军曾公亮详所奏，如实，即关转运司罢支移。 
