<!-- { "loadSidebar": true } -->
及管勾和市曹勍谓均等曰：「若通宁星和市，府疆界请一切如旧。」经略司令诣保安军自陈。未几，果诣保安军。朝廷以为疆界既如旧，乃许之。及继勋坐事去，后知州事者惩其多事取败，各务自守，以矫前失。会有指使过河西，为(鲁)[虏]所掠，乃禁吏民皆不得过河西。王吉尝过河西巡逻，州司辄移文劾之，自是无敢过者。诸(保)[堡]战，缓之则不肯去。经略司屡列旧境檄之，使归所侵田。讹庞之姊使其亲信部细皆移者来视之，还白所耕皆汉土，乃召还讹庞，欲还所侵地。会皆移作乱诛而国母死，讹庞益自得，正月领兵至境上，比及三月，稍益至数万人。又自麟、延以北发民耕牛，计欲画耕屈野河西之田。会国人有与之异议者，复召其兵还，众皆空壁去。然银城以南侵耕者，犹自若也。 寨亦利民不过河，而虏无轶境，岁满得迁官，故禁之尤急。虏初犹顾望未敢，数岁之后，习知边吏所为，乃放意侵耕。然其州西犹距屈野河二十余里，自银城以南至神林堡城十里，或五七里以外，皆为虏田矣。虏明指屈野河中央为界，或白昼逐人，或夜过州东剽窃货畜，见逻者则逸去。既渡水，人不敢追也。及管勾军马司贾逵行边，见所侵田，以责主者。知州王亮惧，始令边吏白其事。经略司遂奏土人殿直张世安、贾恩为都同巡检，以经制之。然虏得耕久，晏然自以为己田，又所牧皆入其酋没藏讹庞，故世安等迫之则 
      
盖以其地外则蹊径险狭，秋多 丛生，汉兵难入；内则平壤肥沃，宜粟麦，故虏不忍弃也。当是时，经略使庞籍欲筑二堡，以制其侵耕，堡未就而郭思败，虏益肆。其后李思道、孙距相继往孙距：按《长编》卷一九三、《宋史》卷四八五《夏国传》上皆作「孙兆」，疑此误。，议不合，至是，苏安静与国人辄移吕宁、拽浪潦黎，始定议。其府州自桦泉、骨堆、望狼堆、埋浪庄、(地)[蛇]尾接横阳河东西一带，筑堠九；自蛇尾旁顺横阳河东岸土，西界步军照望铺间筑堠十二；自横阳河西以南，直(理)[埋]井烽筑堠六；自埋井烽西南直麟州界俄枝军营，筑堠三；自俄枝军营南至大横水、染枝谷、伺候烽、赤犍谷、掌、野( )[坞]西界步人照望铺，相望筑堠十二；其榆平岭、清水谷头，有西界奢俄寨二；从北讹屯山成寨一，次南麻也乞寨一，各距榆平岭四里。其大和拍攒有西界奢俄寨四，从北讹屯遇胜寨一，次南吾移越布寨一，次南麻也吃多讹寨一，次南麻也遇崖寨一，各距大和拍攒五里。其红崖坞有西界奢讹寨三，从北冈越崖寨一，距红崖坞二里；次南讹也成布寨二，各(路)[距]红崖坞一里。其道先都隔有西界奢俄寨二，并系讹也成布寨，在道先都隔上，其十一寨并存之。如故寨东西四里西：原无，据《长编》卷一九三补。，各有西界步人照望铺，亦筑堠十二，乃约自今西界人无得筑堠耕种约：原作「的无」，据《长编》卷一九三改。。其在丰州外汉寨，及府州界蕃户，旧奢俄寨并复修完。府州沿边旧奢俄寨三十二，更不创修。麟界(界)人户更不耕屈野河西。其麟府州不耕之地，亦许 
      
两界人就近樵牧，即不得插立稍圈，起盖庵屋，违者并捉搦赴官，及勒住和市。其两界巡绰人员，各毋得带衣甲器械过三十人骑。 
七月八日，河北提点刑狱张问言：「张茂则乞塘泺八州军于塘里取土作堤，渐得地浚堤高，包蓄西山并九河夏秋暴涨水，既增塘泺，又免渰涝民田，实为利便。」从之。 
八月九日，臣僚上言：「窃见环庆路沿边诸城寨楼橹城壁，久不修完。」诏下本路经略司常切修完。 
七年二月，环庆路经略司言：「昨讨杀环州平远寨七臼族，而即其地绫子窠修弓箭手营。有夏国蕃民成皆勃等，辄领人马争占之。况此地至界首尚十余里，彼妄以为本国属地，请下保安军移文宥州。」从之。
 兵 宋会要辑稿 兵二八 备边二 
     
宋会要辑稿 兵二八

备边二
英宗治平元年十二月三日，枢密院言：「陕西诸路累奏夏国招诱沿边一带顺汉熟户，胁令归投。及近日环州界蕃官思顺族逃入西界，盖欲阴坏藩篱。缘鄜延、环庆及泾原路原州接环州界一带熟户，并明珠、灭藏、康奴三族，与西界蕃部相接住坐，虑失照管。欲下程戡、王素、孙长卿，各令加意安存，及常切测度蕃情，预行觉察，每务先事处置，无令西界诱胁逃叛，事过之后，空致文移。如有合行经画，仰具利害闻奏。」从之。 
二年五月，诏：「鄜延、环庆、泾原、秦凤路经略安抚司，速将属户预先团籍定强壮人马及老少孳畜保聚去处以闻。如将来夏国兵马侵犯诸路属户并泾原路壕外弓箭手，即一面令属户老小入保聚处安泊。其团籍定强壮人马及弓箭手即会合，向前应敌，仍令逐路帅臣量事势大小，差将官领兵策应，觅便击煞。即不得以策应为名，只于侧边观望。若夏国盛集人马过边濠及逼近城寨攻劫，亦仰本路帅臣一面关报诸路，领兵入西界牵制。仍仰宣抚使冯京密与逐路帅臣预议定牵制事理及边防合先行处置事件，同状以闻。」 
三年七月，诏令沿边居民三家至五家合为一保，不得含匿奸细及亡背之人。如敢隐藏或同谋该诱，过致资给，并听保中捕告。应外奸 
     
人，若获一人，赏钱三百千。内奸出告一人，书生、举子依外奸给赏钱，仍补茶酒班殿侍。其余告获，皆赏钱百千。即保内知情不告，减罪人罪一等，配千里外牢城；余保人不觉察，亦行严断。先是，进士景珣以不得意亡投夏国，教令为寇。英宗以边禁不严，故降是诏。 
九月，命国信使邵必等，因便谕大辽国，令戒边吏，自守故约。初，雄州城下挟路莳柳，至辽界上，后多死。知州李中佑莳补之，辽新城吏以为生事，帅数百骑盗伐，至于城下。又初约辽人不得渔界河中，至是渔不止，故命谕之。 
治平四年三月，神宗即位，未改元。环庆路经略使蔡挺言：「奉诏，如有控扼及合修筑堡寨，令逐急相度修置。勘会庆州华池镇地界西北川四十里，旧有盐堆城，控扼赤沙、细惠两川口。差官密行相度到盐堆城山岭下临，不堪修筑。次南一里半地名马兰平，三面险固，可以修建堡栅」。已画地图进呈，而宣抚使郭逵方于鄜延、保安军胡经臣、李德平二族，亦修堡障。逵以两路同时营筑堡寨，颇为机会，故奏未报，而令环庆路经略司修筑，请如泾原堡。从之。 
闰三月三日，陕西四路沿边宣抚使郭逵言：「秦州青鸡川蕃官首级药厮哥等愿献青鸡川土地，乞修展城寨，招置弓箭手。体量若于青鸡川南牟谷口修置城寨，则秦州与德顺军沿边堡寨相接，足以断贼来路，已发兵夫修筑。」又奉诏，具青鸡川一带大小 
     
堡寨去处，并四至远近、合役人工，次第以闻，仍以泾原路揆吴川新修堡障，赐名治平寨，青鸡川新修堡障赐名鸡川寨，仍降诏奖谕。 
五月九日，枢密院言：「防秋在近，欲令陕西四路、河东路经略司严戒沿边巡检堡寨使臣等，常切探候堤备，不致临时 虞。」从之。 
十月十九日，秦凤路经略安抚司言：「秦州昨筑治平、鸡川寨，其内弓门、(床)[ ]穰、冶坊、静戎四寨古道堡，今非极边，乞各减罢监押、监酒使臣，留都监寨主兼监酒税。仍徙营屯卒还州，以省转饷，便训练。」从之。 
神宗熙宁元年二月二日，河北沿边安抚司言：「探到北界燕京留守司指挥永清、固安王田等，为人户乞入界河打鱼，只得船纲于河中心，以北岸采取，不得将弓箭随行。」诏令沿边安抚司，如人入界河打鱼，仰巡检使臣等谕与条约，婉顺约回。若纵(鹿)[粗]暴，即量势拦截逼逐，不得入北界河港及上岸追捕。务在执理道，不得自起事端。仍自今后常切觉察，止绝沿边诸色入，不得兴贩博买违禁物色与北界打鱼人等。如获，具案以闻。乃许诸色人陈告，得实，优与酬赏。 
四月二十三日，河北沿边安抚都监王临言：「臣僚屡议沧州一带边海地方王临言臣僚：原作「王临臣言僚」，按《宋史》卷三二九有王临本传，曾任河北沿边安抚都监，据乙。，恐胡人可以泛船，直抵沧州，请临岸设备；又请建置沧州为一路帅府，以扼海道。然觇得界河至海口以北，便是北界，其地皆是泥淤沮洳，并不通行人马。兼胡人不谙船水，自古以来，不曾有兵 
     
马出入。」诏差比部(院)[员]外郎杜知雄与河北提刑王亚同往沧州，以相度水利为名覆验，而从其说。 
五月，诏：「近北界刺两属人户充军，致人户逃避来雄州存泊，及探到事宜甚盛。仰高阳关路安抚司，令后有沿边安抚司关报到北界事宜及理会两属人户、辨正疆封，以至榷场利害、塘水增损，或沿边安抚司处置未当，淹久未决，并须速行公文，密切商议，不得辄分彼我，务要协心，从长济务。或所见不同，各有对执，即具利害以闻。亦不得迁延观望，致失事机。」 
七月五日，陕西经略使韩琦言：「已牒秦凤路经略使，委副都总管杨文广于木蔡珠各修一大堡，于近里城寨差拨人马防守，候修前项堡子了毕，即乞废罢纳迷山丹堡、菜园堡、白石堡、了锺堡等使臣军兵，及毕利川无主荒闲地土甚多，见行封标，招置弓箭手。」诏并依所请，内纳迷山丹堡正系秦州入古渭寨径直大路，及蕃部往来至永宁寨解卖鞍马道，仰常切照管，(勾)[勿]使向去别致梗涩。 
八月二十二日，泾原路经略安抚使司言：「奉诏，令副都总管张玉巡边点检，欲令将带马军，于静边等寨会合本州岛军蕃从兵，大教一次放散，及点器甲归本司」。诏从其请，仍令张玉到大教之处，大张兵势，务令阵队严肃。 
九月十四日，泾原路经略司言：「看详近诏逐路预先选定兵马，准备策应邻路。今来却称见邻路举烽关报，未得起发，径申本路。然 
     
