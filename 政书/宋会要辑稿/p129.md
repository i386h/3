<!-- { "loadSidebar": true } -->
十四年十一月十八日，太中大夫、试工部尚书、兼修玉牒官、兼侍读叶时，朝请郎、试尚书吏部侍郎、兼侍读盛章，朝奉大夫、试尚书礼部侍郎、兼同修国史、兼实录院同修撰、兼侍读杨汝明，朝请大夫、行殿中侍御史、兼侍讲张攀，朝请郎、左司谏、兼侍讲张次贤，朝请郎、右正言、兼侍讲龙盖卿，朝请郎、守起居郎、兼国史院编修官、兼实录院检讨官杜孝严，朝奉大夫、起居舍人、兼国史院编修官、兼实录院检讨官、兼权直舍人院程珌言：「窃谓圣学无倦，固治道之所当先。皇祖有训，尤圣学之不可后。商宗学于甘盘，其永无愆，必监先王成宪。成王学有缉熙，其养天下，必酌先祖之道。盖近承家法，皆易知而易行。视泛稽于古昔，又不侔也。仰惟皇帝陛下，德冠百王，绍休列 
      
圣，聪明本于天纵，兢业着于日行。垂精艺文，笃意学问，万几之暇，惟求多闻；一日之间，至勤再讲。诹经读史，尊道崇儒，博考前代或得或失之原；以为今日可戒可法之鉴。自复大宝，逮今二十八年，日月就将，一诚不斁。至于仰绳祖武，率由旧章，凡典之昭垂，益加意于省览。初读《五朝宝训》，继以《高宗皇帝圣政》，又继以《孝宗皇帝圣政》，皆已终篇。惓惓圣心，复欲参稽高宗皇帝之《宝训》，及诏攸司，自嘉定六年十(二)[一]月三日进读。阅八年，而七十卷之书篇帙毕陈，亦已尽经睿览。(逮)[建]炎、绍兴之圣治，条贯统纪，皆备见其始终。尊闻行知，实为大训，信无负高宗皇帝贻谋燕翼、启佑后王之意矣。臣等窃观高宗皇帝以神武之资，履艰厄之运，身济大业，光启中兴。仁足以兼覆夷夏，明足以洞烛忠邪，勇足以成戡定之功，刚(则)[定]以大自强之德。宵衣旰食，三十六年，立政用人之要，料敌制胜之谋，裕民足国之方，御外理内之策，大纲小纪，详法略则，炳如日星，皆聚于《宝训》一书。陛下以圣继圣，骏惠先猷，不但观省之克勤，每思尊奉而唯谨。重熙累洽，根本于兹。商宗监成宪而永无愆，成王酌祖道以养天下，讵容专美于古先 臣等猥以 庸，充员讲读，复有际遇，何补圣明。惟知归美报上，出于诚实，不容自默，用敢奏闻。欲望圣慈宣付史馆。」诏从之。
 崇儒 宋会要辑稿 崇儒七 观赏观赏：眉批有：「帝系、」「帝治观赏」字样。 
      
观赏观赏：眉批有：「帝系、」「帝治观赏」字样。
【宋会要】
      
太宗至道三年九月四日，御滋福殿，召辅臣观《西鄙地图》，历指山川堡壁，曰：「朕已令屯兵于内地州郡，而简其闲冗，冀以省费，而息关辅之民也。」先是，命左藏库使杨允恭、崇仪副使窦神宝、合门祗候李允则，乘傅(传)视山川郡县形胜，以图上焉。 
真宗咸平四年十二月二十日，御龙图阁，召辅臣观太宗皇帝草、行、飞白、篆籀、八分书，及阅古今〔名〕画；移御崇和殿，阅张去华所著《元元论》及《国田图》。帝曰：「经国之道，必以养民务穑为先。朕常冀边鄙稍宁，兵革粗息，则可以力行其事，富庶吾民矣。」 
六年十月三日，(对)辅臣于龙图阁，观种放《山居图》。放别业在终南山，聚徒讲学，性嗜酒，常种秫自酿，林泉之景，颇为幽胜。时帝遣使携画工图之而观焉。 
景德元年十二月五日，召辅臣于龙图阁。观契丹礼物，国母所致御衣缀珠银貂鼠裘、细锦刻丝透背合线、御绫罗绮纱縠御样，皆百匹，金银饰箱缄之；果实、杂礝、腊肉凡百品，贮于栋棂器；水精鞍勒、新罗酒、青白盐。国主所致戎器宾铁刀，鸷禽曰海东青。又太祖、太宗朝契丹所上衣物，尽在禁中，至是，亦发笥宣示。自是，遣使契丹所持礼物，皆召辅臣临观，着为例。
四年二月十四日，车马驾驻西京，召宗室、辅臣游内苑，御西北小亭，观寒林石。登东楼，望老君祠。 
二十日，幸内园，登砌台，召亲王、辅臣、吏部尚 
      
书张齐贤、刑部尚书温仲舒、寇准等，赐座。因阅台西婆罗石，观东亭御制御书《朝拜诸陵因幸西京记》。 
之兴感，命有司设龛护覆之。至是，启而观焉。 二十三日，召辅臣于内东门，观太祖弹凡壁。初，开宝九年，太祖幸西都，因行郊礼，常戏弹于门之北壁，其迹三在焉。帝 
大中祥符二年十月二十二日，(对)辅臣于崇政殿之西庑，内出太宗圣制歌诗、御书故事，皆有以鉴戒者，示王旦等曰：「此先帝朱才人所藏，近者上进，自言至道初许度为道士，以永熙晏驾而止。昨祥符初，再有陈请，已为修观处之。」又出安王元杰歌诗真草行书，帝曰：「安王好学，有天然性格，生平著述尤多。王薨，皆已亡逸。朕惜其乐善勤古，而世不及知，购求所得，悉以编次，因纪序纪之上「纪」字疑误。，仍付史馆。」 
(二)[三]年五月二十八日，召辅臣于崇政殿北廊观中使任文庆于茅山郭真人池中所获龙，体长二寸许，鳞极细，腹如玳瑁，置手中，仰覆无惧。帝作《观龙歌》，复送茅山池中。又出楚王笔札，圣制记及赐山人秦辩、道人刘元诗，因看《金液诀歌》示之。 
九月十一日，(对)辅臣于龙图阁，观《宫中迎奉天书图》二，一绘天书出宫，一绘入宫。又绘帝行大礼毕入宫之仪。 
五年十二月二十四日，编联祥瑞所上祀汾阴、后土坛、〔朝觐坛〕、亲奠西岳庙三图，及祥瑞图百四十八，置龙图阁下。召宗室、辅臣、两制、尚书丞郎、两省给谏、三司副使、刺史已上观之。 
九 
      
年三月四日，召宗室观书于玉宸殿。 
十月十四日，召辅臣至龙图阁，观圣祖天尊大帝宸篇、圣翰、药金、药银、功德什器、钱宝、花珠等物，及《降临内记真纪》书名疑有误。。 
十一月二十三日，召近臣观书于龙图阁，秘书监杨亿、知杂御史吕夷简预焉。帝作七言诗五首，分赐辅臣、宗室、两制、诸帅、待制等，命儒臣即席皆赋。 
十二月十一日，召辅臣至崇德殿，观新制真圣宝册、衮服、仙衣等。又至崇政殿，观玉皇法从道具物。 
袍，命辅臣临观焉。 二十五日，权三司使马元方等诣崇政殿，上新作天书、金辂、帝服、
天禧二年四月四日，召近臣及馆阁、三司、京府、谏官、御史诣宜圣殿，朝拜太宗圣容。又至龙图阁，观书及圣制赞颂石本。时升王未出合，始预座，令从臣赋《龙图阁观书》、《宜圣殿赏花诗》各一首。是日，先赐食于殿门。 
十一月十三日，召近臣观书于太清楼。 
三年六月二十三日，召宗室、近臣、馆阁、三司、谏官、御史官、法官两制官诣真游殿，观豫设，赐御制《圣祖降临记》人一匣。 
九月二十三日，召近臣观书崇政殿。 
十月十八日，召辅臣于后苑，观滑州所献鹿、河阴县所献龙卵。 
四年十一月十日，召辅臣、两制丞郎、给谏、三司副使、御史知杂、直龙图阁赴龙图阁观书，赐食承明殿门。 
十二月二十三日，(对)辅臣洎王钦若于承明殿，示以御制文章数轴，及粉片戈销金纸，赐中宫诗什手书等。 
仁宗天圣七年十月十 
      
二日，皇帝听彻《尚书》，召辅臣、侍读、侍讲、翰林学士、三司使副、知制诰、待制、宗室诸司使副已上、驸马都尉、管军臣僚上太清楼观书，宴于楼下。 
八年六月六日，召近臣元真殿烧香，水心殿赐茶，赴天章阁观书，看瑞粟。退赴御制御书殿看御书，分赐宰臣已下。 
九年闰十月二十四日，召近臣太清楼观书，御召太子少保致仕晁迥预。 
景佑二年十月八日，召近臣后苑亲稼殿赏稻，赐酒三行，遂宴射太清楼。 
四年五月二十五日，御化成殿，以芝草生于殿楹，召辅臣、两制学士、待制、宗室刺史以上，观帝作《芝草》五言诗，赐王随以下。随等拜谢，召座赐茶。翌日，各为诗赋以献。 
五年八月十五日，召辅臣、两制学士、待制、观察使以下，观新制南郊仪仗法物于宣德门内。 
宝元二年九月二十八日，召辅臣后苑翠芳亭观稻，赏枨实，命座赐茶。康定二年九月二十六日，庆历三年九月二十六日，六年九月十八日，八年八月七日，皇佑元年九月九日，二年十月十六日，五年九月十八日，嘉佑三年十一月六日，又观。 
庆历三年九月三日，召辅臣天章阁，朝拜太祖、太宗御容，及观瑞物。既而面问御边策，移刻罢。 
四年九月二十八日，召宗室及侍读、侍讲观枨实，遂宴后苑。 
五年九月九日，召辅臣、两制、修起居注、宗室、(剌)[刺]史以上，后苑观稻赏枨，宴太清楼，命赋诗。 
七年八月二十四日，召辅臣崇政殿观 
      
祭器。是曰传诏，须观已，再座延和殿，始起居。 
八年九月四日，御崇政殿，召辅臣观御书。 
十一月四日，召辅臣、两制崇政殿观祭器。 
皇佑元年二月十七日，召辅臣、两制学士、待制、馆阁官、宗室(剌)[刺]史已上，崇政殿朝拜三圣御容。即退，命赐茶酒。 
五月十五日，召近臣后苑宝歧殿观刈麦。帝曰：「朕新创此殿，不欲植花卉为游玩之所。民以粒食为先，而岁种麦于此，庶(和)[知]穑事之不易也。」至和元年五月二日，嘉佑四年五月一日，又观。 
七月二十五日，召辅臣、两制学士、待制、台谏官、宗室，赴沈德妃位，朝拜三圣御容。 
八月三日，召辅臣后苑观粟。至和元年七月二十七日，三年八月二日，嘉佑三年八月二十四日，又观。 
六日，御崇政殿，召辅臣观《浑仪图》。 
十一月一日，召辅臣、两制学士、待制、台谏官、修起居注、宗室大将军已上、驸马都尉、管军臣僚，迎阳门观三朝宝字，并三朝训鉴图，延和殿命座赐茶。 
二年九月三日，召辅臣、两制学士、待制、宗室、台谏官、三司、开封府推官、管军臣僚，崇政殿观大乐。 
九日，召辅臣、两制学士、待制、台谏、馆阁、宗室观察使以上、管军臣僚、三司、开封府推判官，迎阳门观三圣御书，并唐明皇《山水图》。 
三年三月二十二日，召辅臣、两制学士、待制、台谏、三司开封府推判官，后苑观双竹。 
五月十八日，召辅臣、两制学士、待制，崇政殿观御书。 
五年六月七日，召辅臣 
      
紫宸殿观大乐。 
七月二十二日，召辅臣、两制学士、待制、台谏、馆阁、三司、开封府群牧判官，后苑观瑞莲。 
九月十九日，召辅臣、两制学士、待制、台谏、馆阁、三司、开封府推判官、详定官、宗室正任(剌)[刺]史已上、管军臣僚，崇政殿观大乐。 
十月二十九日，召辅臣、两制学士、待制，崇政殿观宝册。 
