<!-- { "loadSidebar": true } -->
十九年十月二十一日，太常博士丁娄明言：「陵庙之祭，月有荐新，品物甘滋，各因其时，着在令典。方今宗庙久已遵奉，唯是永佑诸陵阙而未讲，望令有司讨论举行。」从之。
 礼 宋会要辑稿 礼一八 祈谷 景佑上辛祈谷仁宗御制二首 
     
宋会要辑稿 礼一八

祈谷
景佑上辛祈谷仁宗御制二首
太宗配位奠币《仁安》：天祚有开，文德来远。祈谷日辛，侑神礼展。 
酌献《绍安》：于穆神宗，惟皇永命。荐醴六尊，声歌十咏。
 礼 宋会要辑稿 礼一八 祈谷 绍兴祈谷三\百\\首\ 
     
绍兴祈谷三(百)[首]降神、盥洗、升坛、还位，及上帝奠玉币、奉俎，并同圜丘。

太宗位奠币《宗安》：于穆思文，克配上帝。涓选休成，遵扬严卫。祗荐明诚，肃陈量
币。享兹吉蠲，申锡求裔。
上帝位酌献《嘉安》：三阳肇新，万物资始。精诚祈天，其听斯迩。愿均雨赐，田畴之喜。如坻如京，以备百礼。 
太宗位酌献《德安》：天锡勇智，允惟太宗。功隆德盛，与帝比崇。礼严陟配，诚达精衷。尚其锡祉，岁次屡丰。
 礼 宋会要辑稿 礼一八 祈 雨 
     
祈雨
     
国朝凡水旱灾异，有祈报之礼。祈用酒、脯、醢，报如常祀。宫观寺院以香茶、素馔。京城玉清昭应宫、上清宫、今废。
景灵宫、太一宫、太清观、今建隆观。会灵观、今集禧观。祥(原)[源]观、今醴泉观。大相国寺、封禅寺、今开宝寺。太平兴国寺、天清寺、天寿寺、今景德寺。启圣院、普安院，以上乘舆亲祷。或分遣近臣〔告〕昊天上帝于南郊，皇地祇于北郊或南郊。(望祭)[祠]太庙，社稷，〔望祭〕诸方岳镇海渎。于南郊望祭。天齐仁圣帝庙、五龙堂、城隍庙、祠、报慈寺、崇夏寺、报先寺、今干明寺。九龙堂、浚沟庙、子张、子夏庙、信陵君庙、段干木庙、扁鹊庙、张仪庙、吴起庙、单雄信庙，以上并敕建、遣官。九龙堂以下旧只令开封府遣官，后皆 差官。仍令诸寺院宫观开启道场。今水旱亦令依古法祈求。五岳四渎庙、河中府后土、亳州太清宫、兖州会真宫、河中府太宁宫、凤翔府太平宫、舒州灵仙观、江州太平观、亳州明道观、泗洲延祥观、兖州景灵宫、太极观，以上并 差朝臣或内侍，自京赍香合、祝板，驰驿就祈。五岳真君观、泗洲普照寺、西京无畏三藏塔，以上并遣内臣诣建道场。 
太祖建隆二年六月十九日，翰林学士王着上言：「秋稼将登，稍愆时雨，望令近臣按旧礼告祭天地、宗庙、社稷，及望告岳、镇、海、渎于北郊，以祈雨。」(昭)[诏]用其礼，惟 
     
不祀配座及名山大川；雨足，报祭如礼。 
四年五月一日，以旱，命近臣 祷天地、社稷、宗庙、宫观、神祠、寺，遣中使驰驿祷于岳渎。自是凡水旱皆遣官祈祷，唯有变常礼则别录。 
干德二年三月十一日，遣左拾遗梁周翰等驰驿分诣五岳祈雨。 
端拱二年十月二十三日，御书白笺一幅降宰相赵普第曰：「万方有罪，罪在朕躬。顾兹雨雪愆期，应是妖星所致。为人父母，心莫遑宁，直以身为牺牲，焚于烈火，亦未足以荅谢大谴。当共卿等审刑政之阙失，念稼穑之艰难，恤物安人，以祈垂佑。」时普以疾在告，即以御札授吕蒙正等。翌日，蒙正等诣长春殿曰：「臣等伏读御札，若负芒刺。自陛下缵承宝位，一纪有余，躬览万几，勤恤民隐，未尝有纤微之失。盖是臣等任处弼谐，用(非)[愆]霖雨，愿上印绶，以荅天谴。」帝慰勉久之。先是彗星谪见之后，自七月不雨，至是凡五岳四渎、名山大川，无不 祷，殊无响应。帝忧念烝民，不遑安寝，故有是诏。 
淳化元年四月五日，命中使分诣五岳祈雨。 
二年三月三十日，帝以岁蝗旱，减损常膳，并祷群望，而甘泽未应，降手诏曰：「宰相吕蒙正与参知政事等共于文德殿前筑一台，朕当暴露于其上，三日不雨，卿等当焚朕以答天谴。」蒙正等惶恐，共匿诏书，不宣布于外。未几而膏泽沾足，飞蝗尽死。 
淳化三年五月十六日，帝以久愆时雨，忧形于色，谓宰相曰：「岁旱滋甚，朕恳祷精至，
     
并走神祇，而犹未获膏泽者，岂非四方刑狱冤滥，郡县吏不称职，朝廷政理有所缺乎 」是夕降雨尺余。翌日，宰相以时雨应期，相率拜贺，帝曰：「朕孜孜求理，视民如伤，内省于心，无所负矣，而久愆时雨。盖阴阳之数，非朕所忧，朕所忧者在政化之未孚，官吏之不称职耳。」因切责。宰相李昉等 惧拜伏，退，上表待罪，赐玺书谕荅。 
至道元年二月十三日，命中使分诣五岳祈雨。 
至道二年三月十五日，以岁宿戒，亲诣诸寺观祈雨，会大风，不果出，遣宣政使王继恩以下分祷，命有司讲求故实。太常礼院上言：「按典礼，凡京都旱，则祈岳、镇、海、渎及诸山川能兴云雨者，于北郊望而祭之。又祈宗庙、社稷。每七日一祈，不雨，还从北郊如初。旱甚则雩，雨足则报。祈用酒、脯、醢，报如常祀，皆有司行事。已(赍)[斋]及未祈而雨者，皆报祀。」遂遣参知政事李昌龄祠北郊，张(泊)[洎]、寇准分祠太庙、社稷。又命官诣皇建院、宝相寺、天寿院、启圣院、观音院、普净院、定力院、天寿显静寺、显圣寺、等觉院、天清寺祈祷。 
真宗咸平元年三月八日，诏曰：「农功伊始，膏泽未沾，爰伸至诚，庶获嘉应。宜遣官告祈天地、宗庙、社稷、岳渎、京城祠庙、寺观。」 
四月四日，以京东、河北旱，遣使于卫州白鹿山百门庙祈雨。后以祈应，赐名灵源庙。五日，诏曰：「时雨未洽，宿麦可忧，恤然疚怀，再伸勤请。宜特遣工部侍郎毕士安祠五龙堂，刑部侍郎郭贽、给事中柴成 
     
务、知制诰李若拙祠太一宫。令以今月九日早赴逐处焚香虔祈，以副朕意。」 
五月七日，幸相国寺焚香祷雨，升殿而雨汸霈。复冒雨幸太平兴国寺、启圣院、建隆观，赐僧道钱帛茶荈。教坊伶官见于道左，赐钱三百千，不令扈从。〔从〕驾卫士悉沾湿，赐新衣易之。 
咸平二年三月十四日，以旱，诏有司祠雷师、雨师。四年二月亦然。 
闰三月三日，工部侍郎、知杨州魏羽上唐李邕《雩祀五龙堂祈雨之法》，诏颁于诸路。帝曰：「此法前代所传，不用巫觋，盖防亵慢。可令长吏清洁行之。郡内有名山大川、宫观寺庙，并以公钱致祷。」其法以甲乙日，择东方地作坛，取土造青龙。长吏斋三日，诣龙所，汲流水，设香案、茗 、餈饵，率群臣、乡老日再至祝酹。不得用音乐、巫觋，以致媟渎。雨足，送龙水中。余四方皆如之，饰以方色。大凡日干及建坛取土之里数、器之大小及龙之修广日干：原并作「旱」，据《文献通考》卷七七改。，皆取五行生成数焉生：原脱，据《文献通考》卷七七补。。五日，幸太一宫、天净寺祷雨。前一日，帝与宰臣俱蔬食，以致精恳。十日，得雨，群臣皆贺，因诏罢诸无名力役、不急营造。 
三年六月一日，诏遣使祠两浙境内名山、大川、祠庙。先是帝以其地灾疫，深所轸念，命三馆检讨祈福灵迹以闻，至是命使祷祭，以祈福应。 
十二月二十八日，遣翰林学士梁周翰以来岁元日(设)[诣]太一宫设醮一月，为民祈福。 
四年二月十五日，幸开宝、天寿、相国寺、上清宫祈雨。翌日，雨。自去冬至是，雨雪稍愆，帝 
     
忧轸至甚，每御蔬食。是日临轩，御衣沾湿，左右进盖，却而不御。 
景德元年四月二十七日，以京城旱，命知制诰晁诣北岳祷雨。 
五月十一日，遣常参官诣五岳四渎祈雨。是日大雨沾足，不遣。 
六月九日，命知制诰陈尧咨北岳祈雨。 
七月六日，大雨。翌日，帝谓侍臣曰：「近颇亢旱，有西州入贡胡僧自言善 龙祈雨，朕令于精舍中试其术，果有符应。事虽不经，然为民救旱，亦无避也。」 
闰九月十七日，以邢州修城毕功，命考功郎中、直秘阁潘慎修(诸)[诣]州祭醮，为民祈福。 
大中祥符二年二月，诏：「如闻近岁命官祈雨，有司止给祝板，不设酒脯。其令自今祈报，一如《礼令》。」七日，诏：「自今中书门下特差官祈祷，并前一日致斋。祠庙祭告，并用香、币、酒、脯、醢等，仍令太常礼院牒诸司寺监供应。祠官不虔，御史台纠举以闻。」帝闻遣官祈雨，有司止给祝板，不设酒脯，因出《礼令》、故事示宰臣，命申明之。其赛谢日，诸宫观、寺院官给钱五千造食，宫观仍用青词。神庙则翰林给酒，御厨造食，遣宽衣天武官舁往，仍给纸钱、马。 
十八日，愆雨，遣知制诰钱惟演、直史馆高伸、职方员外郎高冕祠太一宫。礼院言「太一宫两廊有十精太一十六神，并主风雨，望增遣官分拜」故也。司天少监史序祀玄冥五星于北郊，除地为坛望告。都官员外郎梁楚祀雨师、雷师于本坛。又特(祝)[祀]景德、天清、显圣、显宁、显静五寺。 
二十六日，以雨足， 
     
遣官报谢社稷。初，学士院不设配位，及是以问礼官。太常礼院言：「祭必有配，报如常祀，当设配座。又诸神祠，天齐、五龙用中祠例；祆祠、城隍用羊、八笾、八豆。既设牲牢、礼料，其御厨食、翰林酒、纸钱、马等更不复用。其五岳、四渎、泗州普照寺、西京无畏三藏，先遣朝臣祈请，亦当报谢。」诏止令枢密院遣使臣驰往报谢，余从请。 
四月十日，以河北久旱，遣祠北岳。 
五月二十五日，以陕西旱甚，遣使分诣凤翔府上清太平宫、汾阴后土、西海、西岳、河渎显圣王庙、西岳真君观祭醮。仍令各前三日致斋。如陕西更有自来灵显宫观、寺院、神庙，委转运使选官精虔祈祷。 
七月二十日，诏诸路祈祷雨雪所须礼料，并从官给。先是以祈雨法颁诸州，至是上封者言州县多因缘率敛，故有是命。 
大中祥符三年八月六日，以升、洪、润州亢旱火灾，遣内侍驰往抚问军民，犒设将校、耆老，及醮祷管内名山、大川、神祠有益于民者。 
八年二月十七日，命宰臣以下分诣寺观祈雨，遣官祷岳渎，仍命参知政事丁谓建道场于五岳观。是时观修营尚未毕工。 
二十二日，幸玉清昭应宫、开宝寺、上清宫焚香祷雨。 
大中祥符九年九月十三日，以自秋不雨，帝虑首种失时，忧形于色，减膳彻乐， 走 望，命辅臣分祈天地、宗庙、社稷、神祠神：原脱，据《长编》卷八八补。、宫观、佛寺。即日雨降，分遣官致谢于所祷之处。时有泗洲龟山僧智悟请就开宝寺福圣塔断右手 
     
祈雨，及是帝作《甘雨应祈》之诗，命近臣毕和。 
