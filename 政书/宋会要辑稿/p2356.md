<!-- { "loadSidebar": true } -->
七月二十一日，安惇落职宝文阁特制、依旧知潭州。前广东转运判官锺正甫，前监察御史左肤、石豫，并送吏部。以言者劾正甫顷在广东受台牒往新州追摄邹浩诏狱，欲置浩于必死。造意为虐，实自惇等，而正甫观望风旨，奉行过当，故皆贬之。 
九月十六日，诏蹇序辰、安惇并特除名，追毁出身以来文字，放归田里。文及甫、蔡渭送吏部，与远小 
      
监当。绍圣中，安惇奏乞委官取元佑理诉所公案看详改正，申明从初加罪之意，复依元断施行。诏委蹇序辰、徐铎，而序辰辄将臣僚章疏傅致语言，指为谤讪，凡因看详施行者千余人。又乞以其事付史馆，修入实录，并编类贬责臣僚所言所行事状。内有文及甫与邢恕书，蔡渭援以为证，进状追讼司马光、吕公着、刘挚、吕大防、梁焘、王岩叟、刘安世、吴安诗、傅尧俞、朱光庭、范祖禹、苏轼、苏辙等害其父确，谋危宗社，乞夺逐人所得子孙恩泽，其间存者乞正反坐之法，投之岭外，以为奸臣贼子之戒。至是，中书省检会，故有是责。 
十七日，诏右司谏陈瓘上疏言皇太后尚预政事，其言失实，可添监扬州粮料院。后诏瓘知无为军。 
二十一日，资政殿学士、知江宁府蔡卞落职，提举杭州洞霄宫，太平州居住。 
同日，龙图阁待制、河北都转运使张商英，龙图阁待制、知瀛州范镗并落职，商英知随州，镗知滁州。二人亦坐惇、卞党故也。 
二十六日，诏特进、新知越州章惇特责授武昌军节度副使，潭州安置。以中书省检会左司谏陈瓘前后章疏论惇罪恶故也。 
二十九日，诏龚原议论不当，罢给事中，降两官知南康军。 
同日，知随州张商英降一官。以臣僚上言：「绍圣初备位谏官，与宰相章惇结为死党；又与百姓盖渐增改词状，要用中伤大臣；到任谢表又肆诋诬。」故有是命。 
十月二日，吴居厚特落 
      
职知和州，宋乔年、李公年、王谷、卢 各特降一官，内卢 仍冲替。居厚尝充哲宗皇帝灵驾桥道顿递使，乔年、 、公年、( )[谷]提举修治桥道，为道路泥水，致灵驾陷泥露宿，并郑州回銮门道内地势 背，致力士难以着力，留滞灵驾，诏御史台制勘得实，故有是命。 
十六日，内侍裴彦臣追五官勒停，送峡州羁管，令开封府差人押送，其前降依随龙人例指挥勿行。坐勾当御药院阎守懃在御前进呈文字，而彦臣辄扣守懃之冠，高声与语，靳侮不恭，侍御史陈次升弹奏，乞正典刑，故有是责。 
十七日，降宝文阁待制、知延安府陆师闵为集贤殿修撰。以右正言陈佑言其顷帅永兴，轻变钞法，辄减物价，令下之始，几至生事故也。 
二十二日，资政殿学士、知大名府林希降端明殿学士知扬州，龙图阁待制、知洪州叶祖洽落职知青州，徐铎龙图阁待制知湖州。以中书省检会御史中丞丰稷言：「希助惇为恶，布在王言，掩宣仁听政之明，蔽永泰知人之鉴。铎编类章疏，随惇好恶，为之轻重，存殁名臣，横遭贬窜。祖洽观望惇意欲擅元丰(未)[策]命之功，诬奏王珪图危正统，皆未见施行。」故有是责。其后言者不已，希又自通议大夫降太中大夫。 
二十六日，殿中侍御史钱遹提举京湖北路常平，以遹论侍御史陈次升元佑初出使诋毁盐法、附会奸臣、不当在言路非是，故黜之。 
十一月八日，端明殿学士、知江 
      
宁府蔡京落职，提举杭州洞霄宫，以侍御史陈次升、殿中侍御史龚夬累章论其「交结近习夬：原作「史」，据《宋史》卷三四六《龚夬传》改。，踪迹诡秘，自除边帅，即怀怨望，少丐宫祠，偃蹇不行，愿正典刑，以警在位。」故有是命。 
十二月五日，陕西路都转运使、直龙图阁贾种民特落职，以臣僚论其「谄事章惇，阴陷良善。创洛口之埧，昔尝败功；狭汴渠之堤，今亦为病」故也。 
建中靖国元年正月十七日，朝请郎、尚书度支员外郎王诏，朝散郎、光禄少卿王博闻，承议郎、京西路转运判官邓棐各降一官，棐仍知兴化军。并以任京西漕臣，治道不谨，致哲宗灵驾稽留故也。 
二月二十二日，通议大夫、知扬州林希降知舒州，以右司谏陈佑言希谢表不自引咎故也。 
二十六日，武昌军节度副使、潭州安置章惇责授雷州司户参军，员外安置。以左正言任伯雨累章数其罪雨：原作「两」，据《宋史全文》卷一四改。，乞行诛戮故也。 
三月十七日，诏龙图阁直学士、新差知成都府孙览降充宝文阁待制、知永兴军，以辞成都府不行故也。 
十九日，福州观察使、入内内侍省都知梁从政降授荣州防御使，提举亳州明道宫，本处居住。以宰臣韩忠彦等奏：「昨闻大行皇太后宣谕，云尝召从政询及定策之事，从政意在党附章惇，今乃在君侧，理所未安，望屏黜。」上本无罪从政意，故薄其责。 
二十一日，诏降充右千牛卫将军、房州安置王赡除名勒停赡：原作「瞻」，据《宋史》卷三五○《王赡传》改。后同。，免决刺，特配昌化军，永不放还。降充率府率、添监 
      
随州酒税王厚责授贺州别驾厚：原作「原」，据《宋史》卷三五○《王赡传》及本书本卷第三○页改。，郴州安置。初，赡等领兵入青唐，邈川酋长封帑藏，赍簿书、筦钥，请以献诸朝，而赡等即开封府库，以给散将士为名，尽取其金、珠、犀、玉，妄杀无辜，赡又掠蕃妇六人为婢。朝廷初恐连逮者众，不欲穷治，始从薄责。至是，熙河帅司奏青唐诸族怨入骨髓，相与结集作过，日图报复，至今未息。枢密院请斩赡等以谢一方，而言者亦有弹奏，故有是责。 
三月二十五日，宝文阁直学士、知徐州胡宗回落职知蕲州。坐王赡在熙河贪功生事，欲收西蕃，而宗回乃趣其入据青唐。甫踰月，蕃部背叛，杀戮兵民甚众。累诏令赡归湟州，宗回意尚依违，逮以捕获避役军人，不禀统制折可适，擅决配故也。 
五月四日，端明殿学士、知郓州刘奉世特落职知徐州。以言者论其在元佑间先助刘挚，后附吕大防、苏辙，内交陈衍，相为表里故也。 
十一日，故资政殿大学士、赠金紫光大夫李清臣夺职，追所赠官。 
十六日，诏诏：原无，据《长编纪事本末》卷一二一补。：「故太子太保司马光降授右正议大夫，太子太保吕公着降授左光禄大夫，太师、河东节度使、开府仪同三司、太原尹、潞国公文彦博降授太子太保，光禄大夫吕大防降授太中大夫，中大夫刘挚降授右朝议大夫，左中散大夫梁焘降授朝请大夫，朝奉郎王岩叟降授定远军节度行军司马，朝奉郎苏轼降授崇信军节度行军司马，其元追复官告并缴纳。赠左银青光 
      
禄大夫王存追所赠官，资政殿学士、太中大夫郑雍追所复职。赠右银青光禄大夫、谥献简傅尧俞，赠银青光禄大夫、谥懿简赵瞻，并追所赠官及谥告。赠太中大夫赵追所赠官。已上告身并追毁。朝散郎、充集贤院学士孙升追所复职。朝奉郎孔文仲，朝散郎朱光庭，宣德郎秦观，延福宫使、入内内侍省都知、定国军节度观察留后、赠安化军节度使、谥僖献、张茂则，并追所复赠官。赠开府仪同三司范纯仁追例外所推恩数。中大夫刘挚葬事依前宰臣例指挥勿行。」 
七月一日，吏部尚书陆佃赎铜十斤，起居舍人李昭 放罢，朝请郎、少府少监韩粹彦降一官，坐钦圣宪肃皇太后陵奉虞主不恭，佃尝自言，故薄其罪。 
二十一日，朱绂罢给事中，知寿州。以右司谏陈佑论事不实，绂为之救解，故黜之。 
二十七日，诏降宝文阁直学士、知永兴军范纯粹为宝文阁待制，坐帅鄜延日论奏边事不当故也。 
八月二十九日，观文殿学士、提举杭州洞霄宫吕惠卿落职。以前帅鄜延日上功冒赏，言者以为附下罔上。又鄜延路经略与奏：「本路自绍圣年以来，前后所奏功赏例多妄冒。其间有冒二十资至一十资已上，至有小使臣转皇城使、 用转诸司使副者不少。及环庆路勘会到自 用之例推恩，最高者止于右班殿直，有上件诈冒功赏，并系帅臣保存奏不实。」故有是责。 
十月四日，宝文阁待制、 
      
知永兴军范纯粹落职知金州。以言者论其不能饬兵谨备，乃于奏章数有沮坏之议故也。 
崇宁元年四月十七日，引进使、威州刺史、泾原路都钤辖、知镇戎军、泾原路同统制官姚古追引进使，落泾原路都钤辖。朝廷命姚雄节制，赡方还归。其后溪巴温每送到蕃奏，宗回匿不以闻。自去年九月以来，湟州蕃部多啰巴等屡拥众出没为患，而宗回不即上闻。至是枢密院条数其罪，故有是责。 
二十七日，诏降宝文阁待制、知杭州龚原为集贤殿修撰知扬州，以谏议大夫陈次升论其降授不厌人望故也。 
四月二十九日，诏史院官供职及二年已上者，各特罚铜二十斤。以臣僚上言史院官仅及十年，方修帝纪五册，兼用王安石《日录》，美安石而掩蔽神考盛德，故罚之。 
五月十三日圣旨，朝请大夫、秘阁校理李德刍特落职，差监华州西岳庙。以治亳州酷虐故也。 
十八日，左中奉大夫、知蕲州胡宗回特降一官，授左朝议大夫，依前知蕲州。以边事奏报不实故也。 
六月四日，户部尚书王古为宝文阁待制，知成都府。以御史中丞赵挺之论古裁减浮费欺罔不实，又尝与古同领放欠事，知古与吏为奸，意欲尽倾天下之财而无子遗，不可任计省之长，故有是命。 
资政殿大学士、太子少傅韩维，赠开府仪同三司孙固，为系神考巘邸人，已复职名及赠官免追夺。太中大夫苏辙，朝奉大夫范纯粹，朝请 
      
大夫、宝文阁待制吴安诗，更不叙复职名。端明殿学士、太中大夫范纯礼落端明殿学士，提举西京嵩山崇福宫。朝请郎、充集贤殿修撰韩川落集贤殿修撰，管勾西京嵩山崇福宫。朝奉郎、直龙图阁、知汝州张耒落直龙图阁耒：原作「来」，据《长编纪事本末》卷一二一改。，管勾亳州明道宫。直秘阁、朝请大夫、知曹州吕希哲，朝请郎、知相州刘唐老，朝奉大夫、知蔡州欧阳棐，并落职，差遣依旧。朝奉大夫、提举永兴军路刑狱孔平仲，朝奉大夫、淮南路转运副使毕仲游，朝奉大夫、提举河东路常平徐常，朝奉郎、知太平州黄庭坚庭：原作「廷」，据《长编纪事本末》卷一二一改。，朝散郎、知密州晁补之，朝散郎、军器少监韩跂跂：原作「跋」，据《长编纪事本末》卷一二一改。，朝散郎王巩、刘当时、常安民，承议郎黄隐，通直郎张保源，并送吏部与合入差遣。散郎汪衍，瀛州防御判官余爽，陈州别驾汤(馘)[妀]，更
