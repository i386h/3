<!-- { "loadSidebar": true } -->
真宗咸平二年十一月二日，车驾北巡。诏都官郎中、直史馆刘蒙叟留京师知宫中名表。 
景德三年正月朔，宰臣率文武百官、内职、将校、契丹使诣合拜表称贺。旧制，诸军将校与枢密使、内诸司使、副使以下诣长春殿拜表。是岁以戎使在列，故悉就文武班焉。 
四年正月二十一日，车驾朝陵，诏著作佐郎、直史馆陈越掌留司名表。 
大中祥符六年十一月四日，诏：「自今朝会拜表及听御札批答，如集僧道士众，其应缘起居军员并令立班缘：疑误。。」 
七年十一月二日，诏：「西京自今行香拜表，并以知府为班首。」先是，左谏议大夫陈象舆权西京留守司，御史台赵湘以郎中知留府。象舆自以位居湘右，每 
      
行香拜表，辄倨慢不礼，使左右掖而进。上封者言之，故改授象舆分司，而有是命。 
干兴元年二月二十一日，仁宗即位，未改元。中书、门下请内东门拜表差都知一员跪受传进，从之。 
孝宗干道六年十二月二十日，礼部太常寺言：「勘会来年正旦大朝会已降指挥权罢，欲乞是日宰执率文武百僚诣文德殿拜表称贺。其从驾官以俟从驾诣德寿宫；不系从驾官拜表讫，先诣德寿宫门外俟迎驾起居。俟皇帝诣德寿宫大次降辇次，报宰执并文武百僚诣德寿宫殿下立班定。太上皇帝即御座，殿下禁卫起居如常仪，以俟皇帝升殿；并宰执、文武百僚朝见起居太上皇帝，并如绍兴三十二年六月十一日已降仪注指挥施行。勘会来年正旦文武百僚趁赴文德殿拜表，所有趁赴拜表官并应奉人入出门户，欲乞(休)[依]昨干道三年十二月二十七日已降指挥，入丽正门，出和宁门，径赴德寿宫立班。」诏从之。 
七年二月十六日，诏：「遇百僚称贺拜表等，皇太子已行宫中之礼，与免趁赴立班。」
 仪制 宋会要辑稿 仪制七 章 奏 
      
章奏
【宋会要】
      
章奏条贯。 
太宗雍熙二年二月一日，诏曰：「朝廷选用贤能，分膺事任，必资公共，以副忧勤。向者联事同僚，多不连书奏牍。自今并须同书，永为定式。其不合连奏者听之。如事状显然，而同官固执，不共连奏者，当行勘鞫。」先是，帝览诸路转运使副、知州、通判有不连书者，乃下是诏。 
淳化元年十二月十八日，诏中外所上书疏及面奏事制可者，并须下中书、枢密院、三司，以其事申覆，然后颁行，着为定制。 
二年六月十一日，诏：「应奏状有差错者，银台司副都进奏院，令报本处勘当职干系人以闻。」十七日，诏：「都进奏院点检诸州府军监递到奏状，内有揩改脱错洗补不依体式处，送银台司，令本院准前诏施行。」 
四年四月二十二日，诏曰：「国家万务至广，盖先于有司；旧章具存，必求于政府。近日中外官吏不守章程，凡有举行，多称特奉圣旨。鸾台凤阁既未降于 书，金科玉条又靡干于律令，即有乖忤，无所辨明。自今诸司凡有奉行，不得辄称圣旨，违者寘其罪。」 
至道元年三月十四日，诏诸路转运司指挥部内幕职、州县官等，应公私利济之事承例未经改正者，并仰具析擘画，实封入递闻奏。如能兴利除弊事件多者，当加升奖，仍委舍人院看详定夺其可否，送中书施行。 
真宗《文心雕龙》：咸平三年十一月壬午，诏举行转对。其未须次对群官，许上章奏事。十二月壬子，诏转对章疏别录一本留中天头原批：「《文心雕龙》小注一段移注于『陈尧叟详定以闻』下。『真宗』下疑脱『咸平』二字，下接『四年正月十一日』云云。」。四年正月十一日，诏内外官上封事者委枢密直学士冯拯、陈尧叟详定以闻。 
六月二日，命知制诰梁颢、薛映同详定天下奏牍。先诏中外臣僚上章各陈便宜，命颢等详定以闻。 
五年七月二十五日，翰林学士梁周翰言：「今后稍关机密，乞下本院先具诏本进呈，取定可否，更不将付中书本房「房」字原缺，据《长编》卷五二补。。」诏应中书取索诏 草本，并先实封送中书看详定写进。 
景德三年六月十八日，知制诰朱巽言：「朝廷命令不可屡改，自合应陈述利害、更易法制者，请先委有司议其可否。如经久可行者行之，不可者止之。苟罔辨是非，一皆颁布，恐失重慎之道。」帝谓宰臣曰：「此甚识治体，卿等志之。且事有可否，执政者所宜尽言，无有隐也。」 
十一月二十一日，诏：「每宣 下诸路相度会问公事，多是稽留，不即结绝，致烦催促。况稽缓制书，律有明禁。当谕转运使告示，自今凡受宣 ，并须当日内施行，律限内结绝。若别行会问的实限内未了者，亦须于限满日具事由奏裁。如敢依前稽缓，官吏并当勘劾，依律科罪。仍委中书、门下、枢密院置簿提举。」 
四年六月，诏：「臣僚上章，如系机宜、刑狱、急速公 
      
事，并令实封以闻。」时帝览殿中丞、知开封府司录王谏奏鞫长垣知县，朝臣请移司推勘者，其奏不实封，因条约之。 
七月十八日，知制诰周起言：「诸司定夺公事，望令明具格 律令条例闻奏。或事理不明，无条可援者，并须件析事宜，具从长酌中之道取旨具：原作「其」，据《长编》卷六六改。，不得自持两端，逗遛行遣。如挟情者，望许人告论，重行朝典。或止是畏避，亦量行责罚。」从之。 
九月，诏：「外任官司臣僚实封、通封奏状，并令简节事宜，于奏状前贴出。其封皮并内引单子上亦更略书贴事宜，用印，方得入递。事系机密者，封皮上更不书贴。违者银台司、都进奏院举劾以闻。」 
大中祥符二年四月九日，诏：「边奏系机宜者比来多不实封，颇乖慎密。自今并须实封以闻。」 
十八日，诏：「中外表章文字有言玉皇者，并须平阙。黄帝故事，非圣祖、圣祖母文字不得引用。」 
二年五月九日，三司度支判官曹谷言：「内外群臣上封者众，多务更改宣 ，徒成烦扰。欲望自今言钱谷者先检会三司前后编敕，议刑名者引律令格式、刑统、诏条，论户税者须按农田 文，定制度者并依典礼故事。各于章疏具言前后宣 未曾条贯；如已有条贯，即明言虽有某年敕令，今来未合便宜，方许通接。」从之。 
四年七月十三日，诏：「中书、枢密院除改皇亲检行恩例，自今凡进卷草，并臣僚亲封，朕当面拆之，即降处分。」时皇亲加恩制未出，有传知者。帝虑内省见之，遂只令进名，付学士院草制，次日始进覆状，又降此诏。 
十月，诏：「诸司所奏公事，并须同官商议，无得各执异见。」时以朝廷颁行诏命之后，多有改更故也。 
七年六月一日，诏中书表疏不得指斥黄帝名号。故事，经典旧文必不可避，则平空之。 
十一月三日，礼仪院请自今中外所上表疏不得连用玉皇圣号二字，如执符、御历之类。从之。 
八年二月十七日，诏申禁诸司奏事取进止而疑似两取指挥者。先是，吏部铨引选人，中书以累有论荐磨勘。事未行，坐误入人死罪，准赦原放赦：《长编》作「敕」。，命与小处官。铨曹奏取进止。帝曰：「此自从敕处分此：原作「比」；「从」下原衍一「后」字，据《长编》卷八四改、删。。」命申明旧敕禁之。 
四月二十一日，礼仪院言：「臣僚所进章表文字，不许使阔幅大纸修写。近日中外颇违约束，望令合门、御史台、进奏院申戒，除用常程表纸、三抄西川麻纸外，更不得别用展样大纸、笺纸、屑纸。」从之。 
九年十一月二十七日，诏：「自今选人凡表疏文字许铨司收受以闻。」 
天禧元年七月十三日，右正言刘烨、鲁宗道等言：「每有奏疏，例于合门投进，事颇非便。欲于通进司进入。」从之。 
二年闰四月三日，诏：「中外申奏文字有不贴事宜、脱臣、漏印、字数差错，于文无害，但不如式者，一次违犯，特与免罪，委进奏院置簿记录。再犯即依元敕案问干系官吏。如自述身事及谢恩 
      
表状，止劾其人。」 
七月二十五日，右正言刘烨、鲁宗道言：「所上章例须手写，伏缘笔札不精，虑渎圣览。」诏并令亲书。 
四年十二月□日，诏：「应中使传宣中使：原作「求使」，据《长编》卷九六改。，并赍札子御宝文字赴中书、枢密院。凡干改转官资及行恩泽等事，今后并先送都知司上历，仍委自入内都知覆奏讫，缴连实封，付元差内臣送中书、枢密院进呈，再取旨。」《文心雕龙》：真宗诏中书置籍记谏官、御史之言，事行与不行，岁终具奏。 
仁宗天圣元年十月十二日，中书、门下言：「臣僚陈述利便，每送三司，多系改更事件，不复奏禀，直下诸路。如闻奉行之际，多有妨碍。望令三司，自今虽所言有可行者，并是改更事奏裁，无辄行下。」从之。 
四年十月六日，诏登闻鼓院：「今后应有合该条贯进状人叙陈恩泽者，须是明言前后进状月度数及委实未曾经陈乞恩泽，即令诏命官一两人委保，具结罪状在内，方得投进。」从之从之：疑衍。。 
六年十二月二十七日，诏：「今后应京朝官、选人、举人家状内合具本贯外，寄贯别州者仰更朱书某州军。」 
七年五月十四日，中书、门下言：「刑部上殿奏事，本部官批奉圣旨依奏，送中书。检会大中祥符七年诏书，凡臣僚升殿奏事，不得批依奏。今刑部不详旧规，望(中)[申]明颁下。」诏可，刑部札子特令改正，仍释其罪。 
六月四日，诏：「应内降群臣转对章疏及诸色投进文字，但干陈述利便、理诉冤枉者，已差资政殿学士晏殊、龙图合待制孔道辅、马季良同共看详。如所陈利便允当，并实有枉滥者，仰开拆闻奏(乞)[讫]，降付中书、枢密院施行。国家广开言路，博访群伦，果(与)[舆]议之日闻，且囊封之狎至。其或事关机密，辞切指陈，咸乞牍以留中，庶后害之无蹈。若乃建明邦宪，规益政经，须申饬于攸司，必刊名而付外。惟隽良之所述，虑采择之或遗，爰命信臣，俾专详阅。其尽甄于片善，用深副于虚怀。咨尔官师，当体予意。宜令御史台出榜朝堂，并都进奏院颁行诸路。」九日，晏殊等言：「看详章疏内有合系条贯者，望下刑部、大理寺检详供报。」奏可。 
八月八日，诏：「昨许诸色人指陈大事，诣检院投进，近日多不应诏。宜令登闻检院自今须显应 条，指陈名目，方得投进，仍先取审状以闻。」 
二十二日，太子少保致仕马亮言：「伏见工部侍郎朱昂致仕荆南，凡有闻奏特许本府附递，望依昂例。」从之。 
明道二年五月十三日，合门言：「命妇奏状，乞于登闻鼓院、检院投下；皇亲奏状，乞令本宫勾当使臣看详，无违条贯，具印状缴连，于合门投进。」从之。 
