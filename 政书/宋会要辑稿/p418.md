<!-- { "loadSidebar": true } -->
皇，亲传神器。天日之表，慈训所形。黄屋非心，并安至养，甘旨必奉，燕虞必躬。芙蓉幸游，大安侍宴，四岁瑶册，岁介玉 。退处重华，密拱长乐，事亲之笃，邃昔所无。至于上皇，祗承畀付，参定文命，光授神孙，夤事层闱，迭隆显号，时则有慈福之称。逮我圣上，遹骏巽谟，饬御帘帷，备勤拥立，曾孙有庆，天下以宁，时则有光佑之号。若乃大练澣服，斥翠贱玑，《葛覃》之俭也；选采嫔媛，登御掖闱，《关雎》之风也；开寤渊衷，援据前古，《鸡鸣》之戒也；闵劳臣下，甄别勋勤，《卷耳》之义也。而又研绎《诗 雅》，基化二《南》，璇闱邃深，榜以「贤志」，诚诵《通鉴》，陈戒后家，畹戚勤趍，厉以学行，其思远矣。游心藻墨，耽乐典文，宝画银钩，俪美尧翰，凝神澹薄，咀味道真，凤篆龙编，日虔僊籍，其志崇矣。故辅治南内凡三十年，妇顺宣明，阴教敷鬯，承祀宗庙，洁共粢盛，助笃求才，政销私谒，而内治彰。优游东朝三十有五年，天贶丛臻，人心驩赞，养有圣子，禅有重孙，庆衍祥流，礼明物盛，而全福备。方当绵万年之历，来五日之仪，行地无疆，巩宋罔极，遽兴厌世，不返乘风。汉殿深沉，迥閟含饴之乐；母池杳渺，空传飞鹤之迎。然而啬用广储，豫裁陵役，却药辍进，务全护医，若德与仁，亦至矣乎!仰圣上之怀思，期恩慈之报称，中禁举为期之制，外庭从易月之宜。乃诏司存，饬丰恤典，媲垂帘而质谥，即因山而图陵，有以见维则之绳、谨终之厚矣。窃观世有后
      
德，莫如圣朝。若章献明肃，则拥佑仁皇，同决几政；若慈圣光献，则援立英宗，传序神庙；若宣仁圣烈，则决策泰陵，临朝九载；若钦圣献肃，则预立哲后，宅勤帟帷；若昭慈圣献，则基命中兴，载定宗社。至于赞尧禅舜，以武继文，戮力一心，垂模四世，时维太后，视前增辉。辑懋饬终之经，肇闳易名之义，宜铺张而扬厉，俾硕大而光明。谨按《谥法》：『圣能法天曰宪，通达先知曰圣，视民如子曰慈，安民有功曰烈。』夫 扶炎正，共致泰平，苞偃干戈，黼黻礼乐，非宪之大欤 蚤赞巽 ，申衍孙谋，允玩冲虚，躬享康祉，非圣之至欤 备尝艰险，巩成至功，涵泽深长，跻民仁寿，非慈之盛欤 基图有永，宗庙再安，肃拥重闱，本支百世，非烈之伟欤 呜呼!道大者莫容管窥，德隆者尤难藻绘，伊欲合典文而齐久，被金石以宣声，庸建涂山之勋，式昭娲石之造。俯钦明命，恭献棐辞，阐泽号文，受成庙鹢，于以昌亿祀之庆，于以媚在天之灵媚：原作「婿」，据本书《礼》四九之九二改。。大行太皇太后请谥曰宪圣慈烈皇后。臣谨议。」诏恭依。 
二十日，内出御制挽诗五首。其一曰：「景命开皇宋，纯坤佑我家。御天兴大汉，炼石有神娲。勤俭仍终逸，文明并上嘉。更能承圣统，慈烈迥光华。」其二曰：「南渡中天业，思陵复古心。一时参虑远，五纪泳仁深。德冠周任、姒，功高汉郭、阴。艰难前日事，无路听徽音。」其三曰：「躬致东朝礼，亲观孝庙时。绳金兴府册，奉玉未央 。道大昌鸿业，谋深
      
侈燕诒。惕思传授计，何以报恩慈。」其四曰：「圣父膺虞 ，神孙奉汉闱。绿车承爱抚，素幄赞传归。方谨龙楼侍，俄惊鹤驭飞。复存长乐注，盛德在帘帏。」其五曰：「四世阴功远，三朝孝养尊。自惭膺大统，尤笃拥曾孙。增谥难名德，为基罔极恩。僊舆攀不得，恸哭洒尧门。」 
二十五日，礼部、太常寺言：「将来六虞祭，宗正卿行礼毕，奉迎虞主诣慈福宫，皇帝亲行奉迎安神礼。及第七、第八、第九虞，依礼例系间日行礼，并神主祔庙前二日行卒哭祭。今来祔庙用四月十九日，其间日虞祭相去日远，欲乞依故事三日一虞，四月二日行安神礼毕，五月第七虞，八日第八虞，十一日第九虞。所有十四日昭慈圣宪皇后忌，十五日车驾行烧香礼，十六日章穆皇后忌，欲用十七日行卒哭祭。」从之。 
同日，礼部、太常寺言：「勘会已降指挥，修制谥册宝毕，选日告庙，次日奉上。」诏奉上谥册宝、摄太傅辇将至重华宫「摄太傅」下当有脱文。，文武百僚迎驾，两拜起居(记)[讫]，权退归幕次，以俟奉慰立班。皇帝至重华宫，降辇，入诣禫祭行礼殿侧御幄，帘降。次引进币爵酒、读祝文、酌酒官、执烛等官先升殿，各就位立定。次礼直官引礼仪使、陪位宗室使相郡王、南班宗室，各入就位立定。礼直官、太常博士、太常卿于幄前立定，俟皇帝服禫服讫，次礼直官、太常博士引太常卿当幄前俛伏，跪奏称：「太常卿臣某言，请皇帝为孝宗哲文神武成孝皇帝行禫祭
      
之礼。」奏讫，俛伏，兴，退复位。帘卷，前导官前导皇帝出幄，诣殿上褥位西向立。太常卿奏请拜，皇帝再拜，在位官皆再拜讫，内侍各执盘匜帨巾以进，奏请皇帝盥手。内侍进盘匜沃水，皇帝盥手。内侍进巾，奏请帨手，皇帝帨手。内侍进爵沃水，奏请皇帝洗爵。内侍进巾，奏请皇帝拭爵讫，前导官前导皇帝诣孝宗哲文神武成孝皇帝神位前褥位立。奏请皇帝跪，上香、再上香、三上香。进币爵酒官搢笏跪，先进币，次进爵酒，又奏请皇帝受币、奠币、执爵，三祭酒于茅苴。奠爵讫，俛伏，兴，奏请皇帝少立。读祝文官搢笏跪读祝文讫，(奉)[奏]请举哭拜，皇帝举哭再拜，在位官皆举哭再拜。拜讫，哭止。前导官前导皇帝还褥位西向立，奏请拜，皇帝再拜，在位官皆再拜讫，前导官前导皇帝归幄帘幕次，换吉带，仪卫等换色服、腰带。捧擎谥册宝入南神门，奉上谥宝太傅以下步从，诣殿西阶下权置位，册北宝南，置定。俟告于太庙行礼毕，次捧大行太皇太后谥册宝出南神门进行，太傅已下后从，至斋殿册宝幄权奉安。文武百僚以次退。奉上谥册宝太傅、奉谥册宝中书令、侍中、举册宝官、应册宝下祗应人，并于太庙册宝幄之侧幕次宿卫，奉上大行太皇太后谥册宝。其日奉上谥册宝太傅已下常服、吉带，于权安奉大行皇太后谥册宝幄前立定。次有司奉谥册宝出幄，仪卫进行，太傅已下后从，出太庙棂星
      
门外。有司捧册宝权归幄次，太傅已下入幕次，换黑带，仪卫等换紫衫、黄带子。入幄，奉谥册宝进行，太傅已下上马骑从。至慈福宫门，太傅已下步从，有司捧册宝进行，至大行太皇太后灵座殿下东向权置位，册北宝南，置定。太傅已下权退归幕次。有司排办毕备，御史台、合门、太〔常〕寺分引文武百僚诣殿里外随地之宜立，次引读册宝中书令、侍中诣册宝之后立，举册、举宝官又于其后立，奉谥册宝官于册宝位稍东南向褥位立，太傅于殿东褥位西向立。礼直官揖太傅躬拜，在位官皆再拜讫，引太傅升殿，诣香案前搢笏，三上香，跪。一酹茶，三奠酒，执笏，俛伏，兴。再拜讫，降阶复位，少立。次再引太傅诣殿下北向褥位，俛伏，跪奏称：「太傅臣某言，奉诏谨奉上大行太皇太后谥册宝。」奏讫，伏，兴，复位。次引奉谥册宝官诣册案前，举册官搢笏跪，举册匣，兴。凡举册宝皆礼部职掌助举。
职掌先捧册案升诣殿上香案前，置于褥位，次引奉谥册官西向立，次引太傅诣册匣之后东向立。奉谥册宝官搢笏，以册授太傅，太傅搢笏受讫，奉谥册宝官执笏退，复位立。次举册官举行，太傅捧册匣升殿，至褥位北向跪，奠册匣于案上。太傅执笏兴，少退，于褥位西向立。次举册官执笏兴，少立。次引读册官升殿，诣册案之后北向立。举册官搢笏跪举册，次读册官搢笏跪读册讫，执笏兴，降阶复位立。举册官奠册，举册匣兴。职掌先捧
      
册案于殿上稍东褥位置定，举册官举册匣诣褥位跪，置于案上。举册官执笏兴，降复位。俟读册官读册将毕，引奉谥册宝官诣宝案前北向立，次引太傅降阶，于宝盝之后东向立，次举宝官搢笏跪，举宝盝兴。职掌先捧宝案升诣殿上香案前，置于褥位，次奉谥宝官西向搢笏，奉宝盝以授太傅。太傅搢笏受讫，奉(册)[宝]官执笏退，复位立。次举宝官举行，太傅捧宝盝升殿，至褥位北向跪，奠宝盝于案上。太傅执笏兴，少退，于褥位西向立。次举宝官执笏兴，少立。次引读宝官升殿，诣宝案之后北向立。举宝官搢笏跪举宝，次读宝官搢笏跪读宝讫，执笏兴，降阶复位立。举宝官奠宝，举宝盝兴。职掌先捧宝案于殿上稍东褥位置定，举宝官举宝盝诣褥位跪，置于案上。举宝官执笏兴，降阶复位立。次引太傅降阶复位，西向立定，礼直官揖太傅躬拜，在位官皆再拜讫，如值雨泥泞，随宜于殿里外并廊上趱那立班。次太傅以下归本班。进名班首出班致词，复位，再拜奉慰皇太后，次诣寿康宫进名再拜奉慰太上皇帝，次进名再拜奉慰太上皇后，次诣文德殿进名再拜奉慰皇帝，次进名再拜奉慰皇(帝)[后]讫，退班。谥册文：「维庆元四年，岁次戊午，二月己巳朔，八日丙子，孝曾孙嗣皇帝臣某谨稽首再拜言曰：臣闻生而得名，既极天下之美；没而定谥，宜超礼典之常。况垂范于层闱，爰勒崇于永世。恭惟大行太皇太后延陵开裔，
      
秦中起家，善积庆余，祥当如贵。神羊纪待康之梦，红光昭诞圣之符。惟我高皇，艰难缔建，靡行不从，有事必咨，果应俔天之求，以翊兴王之业。柔顺丽乎中正，逸乐念夫忧勤。脱簪珥而纳箴规，躬缯练而倡纯俭。事姑尽孝，故能得其欢心；逮下以仁，故能均其恩意。动容有度而中珩佩之仪，出言有章而蔼彤史之载。游戏翰墨则妙夺《兰亭》之迹迹：原作「靖」，据本书《礼》四九之九二改。，玩味经史则尤精《通鉴》之书。汤沐请还于县官，私谒不行于宫掖。厉外家以讲学，毋使得戚里之名；榜便坐为「贤志」，以自见辅佐之义。清净守老聃之训，鉴戒存列女之图。岂徒周室之姜、任，实乃女中之尧、舜。二王建邸，当璧未分。逮帝心之倦勤，咨圣德而内禅，外罕闻于大议，中独赞于神谟。旋俪极于北宫，以怡神于少广。思陵厌代，孝庙执丧，将移御于重华，复助成于与子。从容所决，固已着涂山翼夏之绩；仓卒而断，抑又有女娲立极之功。顷烈祖之上宾，属圣父之违豫，志安社稷，策定帘帏。高怀曲徇于慈尊，神器克传于眇质。恳辞虽切，拥佑深坚。恩与天隆，孝方日至。身享曾孙之养，位居太母之元。实茂而声愈宏，仁高而寿益永。将修阳复之庆，忽爽节宣之宜。视夜旦以为常，却药饵而弗御。霓旌来导，鹤驭难留。痛切三宫，悲缠万宇。载惟终始，独备哀荣。正长秋之位，则岁浃再旬；受长乐之朝，则数周三纪。母仪坐阅于四世，圣算宏开于九帙。两霈如天之庆
      
