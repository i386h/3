<!-- { "loadSidebar": true } -->
六月二十六日，开封寡妇刘氏有奸状氏：原无，据《太宗皇帝实录》卷三○补。，恐事露，忧悸成疾。复惧其子陈告，遂令侍婢陈诉陈：原无，据《太宗皇帝实录》卷三○补。，称其子王元吉寘毒食中，因疾因：原无，据《太宗皇帝实录》卷三○补。，但未死。事下右军巡按之，未得实状，移左军巡。推典受刘赂，掠治元吉掠：原无，据《太宗皇帝实录》卷三○补。，元吉自诬。相次刘以疾死。及本府引问，元吉始以实对，府中徒系数月不能决，又移司录司，尽捕两军巡元推胥吏按问之，稍见诬构之迹构：原作「讲」，据《太宗皇帝实录》卷三○改。。府中以追捕者众，列状引见。帝以元吉药母事状暗昧，令免死决徒。开封府将杖之，元吉大呼曰：「元吉苟受刑，府中官吏岂得了乎!须尽还元吉所用货赂。」府中不敢决，因问行赂之状，元吉历指之，遂具词 上言。元吉复令妻张挝登闻鼓，帝览之，临轩顾问，悉见其冤状，亟令中使收捕元推官吏，送御史台再鞫之。至是狱具，引见推官张雍、左右军巡判官韩昭裔、宋延煦延煦：原作「延照」，据《太宗皇帝实录》卷三○改。，并夺一官勒停；左右军巡使殿直庞则、王业，并降充殿前承旨；又博州博平令杨处仁尝增改刘氏词状，亦追一官；医人陈士良诳称元吉尝用解毒药士：原作「上」；元：原作「之」。并据《太宗皇帝实录》卷三○改。，曹司孙节受赂，并杖脊配沙门岛。司吏以依理一推鞫，等第给赏，又赐元吉妻张氏帛十匹。先是，元
     
吉系左军巡左：原缺，据《太宗皇帝实录》卷三○改。，为狱吏系缚，谓之鼠弹筝，榜治备诸惨毒，不胜其苦。至是，帝复令缚狱吏，以其法偿之，吏宛转号叫宛：原作「死」，据《太宗皇帝实录》卷三○改。，唯求速死。帝曰：「汝犹不胜其苦「胜其苦」及下「他」，原缺，据《太宗皇帝实录》卷三○补。，他人能胜之乎 」及解其缚，两手不能举，良久方复。帝谓宰相曰：「刑狱有如此惨酷，京城尚如此，况僻远乎!」遂以谏议大夫辛仲甫代刘保勋知开封府甫代：原缺，据《太宗皇帝实录》卷三○补。，保勋洎判官李继凝各夺一季俸凝：原缺，据《太宗皇帝实录》卷三○补。。 
雍熙二年十月一日，御崇政殿引问御史台、开封府禁囚数百人，据罪状轻重疏决之。既罢，谓宰臣：「朕录囚徒，殊不觉劳，但坐少时耳。如中外臣僚皆留心政务，天下安有不治者。古人宰一邑、治一郡，或致飞蝗避境、猛虎渡江，况人君能惠养黎庶，伸治冤滞，岂不感召和气乎!」宋琪等对曰：「陛下勤劳致治下：原缺，据《太宗皇帝实录》卷三四补。，苍生之幸也。」 
端拱二年五月十九日，以旱御崇政殿，录在京诸司系囚，多所宽宥。分命常参官四十二人决天下狱。时自季春不雨，帝乃临轩亲决庶狱，是夜雨足。 
淳化三年六月十六日，以暑甚御崇政殿，录在京诸司系囚数百人，流罪以下悉与原赦。 
七月二十五日，御崇政殿，录在京诸司系囚，流罪以下悉从原宥。寻敕诸路，见禁囚除四杀、官典犯正枉法赃外，余死罪降从流，流已下递减一等，杖已下释之。 
之以为鉴 五年正月十三日，以春和在候，闵其幽系，御崇政殿录在京诸司系囚，流已下悉从原宥。帝谓宰相曰：「古人立法非欲察，盖欲亲善远罪者 
     
诫耳。既犯刑宪系牢狱者，有司宜尽心听断，无有壅滞，斯为供职矣。」 
四月十日，御崇政殿，录在京诸司系囚，流罪已下悉从原放。帝以炎月决狱(雍)[壅]滞，诏劾知开封府张宏已下。及宏请罪，复释之。 
至道元年二月十二日，(入)[以]京畿阙雨，御崇政殿录在京诸司系囚，流已下悉原减，其毁伤支体干人命者，听从法隐设，及逋欠者理纳偿官，余罪皆从轻重，非故犯者悉原之。殿中丞常显信以前知兖州日坐事为通判李延所讼，出为团练副使；大理评事林倓隐漏前任赃罪，除名配商州衙前；大理评事宋克正前知考城县，擅出官仓斛斗入己，贷死除名，配商州衙前。帝又谓左右曰：「外州刑狱多有淹系，盖官吏不能躬亲科断。朕今顷刻间悉与疏理，又何难哉!」乃谕开封府判官杨徽之已下，应犯杖罪即躬亲区处，不得更付所司。 
四月二十日，御崇政殿录在京诸司系囚，除十恶、四杀、官典犯赃、损散官物外，自大辟罪以下并与原减。大理寺丞魏霁坐劾事河阴与官吏宴饮，特免见任。侍御史张利涉益州为政浚急，(泊)[洎]盗攻剑门，亦以此为言。帝诘其致寇之由，利涉不能对，遣出具 来上。帝以三司别有系囚，多委左右军巡院，动淹时月，不速断囚，诏自今三司屡更，可下两军巡，只令本部判官当厅推鞫。 
真宗咸平元年二月六日，帝御崇政殿，录在京诸司系囚，并减等，情理可恕者并释之。(以)[仍]诏 
     
西京(乃)[及]诸路系囚，限 到日，长(史尽)[吏画]时决断，如有冤滥，即与申理，限三日内毕具闻奏。追证未圆、候对 者，亦速为结绝。老幼疾患不任科责者，流、徒罪准律收罚，杖已下释之。时以彗星见也。 
三年二月二十日，以京畿阙雨，御崇政殿，录在京诸司系囚，多所原宥。 
四年二月十一日，以京畿阙雨，御崇政殿，录在京诸司系囚，死罪者详覆之，余悉从轻，杖已下释之。 
七月十九日，御便殿，引见三司军将赵永昌临讯之。永昌凶狠无行，督运江南，所为多不法，知饶州韩昌龄廉其赃状及违禁事，移于转运司冯亮，坐决杖停职。遂挝登闻鼓，讼昌龄与亮讪谤朝政，仍伪为印作亮等求解之状，诏下御史台鞫问。帝察其诈，引见，召前饶州录事杨杰证其事，永昌屈伏，遂斩之，释亮不问，而昌龄以酒过贬郢州团练副使。 
六年十一月一日，以万安太后疾，御崇政殿录在京诸司系囚，徒已上递减一等，杖已下并释之。 
景德二年四月二十三日，令军头司自今引见罪人，召法官先定刑名。时本司言，开封府狱囚当引见，不坐格律，请再送引见司定断，帝虑其稽迟，故有是诏。 
三年四月十五日，命枢密直学士刘琮、西上合门使李允则、工部侍郎董俨、龙图阁待制戚纶、宫苑使刘承珪珪：原作「圭」，据《长编》卷六二改。、知制诰朱巽、龙图阁待制陈彭年、东上合门使曹利用，分诣三司、御史台、开封府、殿前侍卫马步军司编叙系囚。翌日， 
     
帝御崇政殿临决之，杂犯死罪降流，流、徒递降，杖、笞释之。时御史台引都官员外郎窦諲，前知京兆府长安县，坐苛刻劾罪。帝曰曰：原无，据《长编》卷六二补。：「亲民之官，不循理道，酷用刑罚，宜摈弃也。」遂令分司西京。除杀人者论如律，余罪递降、释之。日旰既罢，复令军头司、引见司覆奏所决刑名，审视讫，乃命施行。自是每岁暑热，皆遣官编排，亲临疏放，遂为定制。 
四年闰五月二十七日，御崇政殿，录在京诸司系囚，多所原减。 
大中祥符元年五月十七日，御崇政殿，录在京诸司系囚，流已下递减一等，笞、杖释原之。 
二年五月十二日，御崇政殿，录在京诸司系囚，死罪从流，流从徒，徒从杖，其下并释之，杀人者依法。民有户绝而妻鬻产适他族者，至是事发而估钱已费用。有司议，准法产业当没官，帝令以产业给见主，纳估钱支与存者支与存者：原作「者存之」，据《长编》卷七一改。。 
三年五月十七日，御崇政殿，录在京诸司系囚，唯强盗准法，余死罪降从流，流、徒并降从杖，流仍配隶，杖已下释之，凡五百五十九人。 
四年五月十四日，御崇政殿，录在京诸司系囚，杀人者死，自余死及徒、流递减一等，杖已下释之。五年五月十三日、六年五月一日、八年五月十四日、天禧三年五月十五日、四年六月九日，并同此制。 
七年正月十四日，御崇政殿，录在京诸司系囚，多所原减。以车驾行幸故。 
五月二十二日，御崇政殿，录在京诸司系囚，死罪至徒、流递减，杖已下释之。赃 
     
吏董茔配曰外牢城按《长编》卷八二大中祥符七年六月丙辰(二日)诏有眉州通判黄莹以纳贿配白州，应即此事，此句当作「赃史黄莹配白州牢城。」，永不与官。前一日编排外，至日又遣中使以《罪目》二卷付宰臣王旦等，令与知开封府王〔曙〕等再(祥)[详]审讫施行。 
天禧元年五月十三日，御崇政殿，录在京诸司系囚，死罪情理轻者流海岛，徒、流递减一等，杖已下释之。 
五年五月一日，御崇政殿，录在京诸司系囚，死罪降从流，流从〔徒〕，杖已下释之。 
干兴元年五月七日，仁宗即位未改元。帝御崇政殿，录在京诸司系囚，各从原降。 
仁宗天圣元年三月九日，御崇政殿，录在京诸司系囚。既原减讫，又出军头司所录刑名示中书、枢密院，再令看(祥)[详]，始付外施行。」 
二年五月九日，御崇政殿，录在京诸司系囚，杂犯死罪已下递减一等，杖已下释之。三年五月九日、四年五月十三日、五年五月十三日、八年三月九日、九年五月十九日、景佑元年三月二十三日、二年五月十三日、宝元二年五月十五日、庆历二年五月九日、三年五月四日、四年五月九日、五年四月一日、六年五月一日、九月七日、七年三月八日、八年三月二十四日、皇佑元年三月二十五日、二年六月二十八日、(五)[三]年五月二十八日、四年三月十六日、六年正月二十六日、嘉佑七年二月五日，并同此制。 
七年五月十五日，御崇政殿，录在京诸司系囚，减原者四十三人。军卒亡命限一月首露，送所管依例原减，至死者奏裁。仍诏今日已前诸处送到及已追未(致)[至]诸色人， 
     
候勘到所犯情罪，仰依疏决例断讫奏闻。有疑虑者奏裁。其逃走军人更不刺面，依旧收管，及疏决已前军人犯死罪者，并奏取旨。十年四月六日，减降死罪、原减亡命军卒同此制。 
明道二年五月十四日，御崇政殿，录在京诸司系囚，减重罪，(事)[释]轻罪。仍诏疏决(其)[以]前诸罪人，追逮未至，须到(吴)[具] ，(进)[准]疏决施行；若疑狱及死罪者，听奏取旨；在籍逃亡能自归若获者，更不刺面，许还本所。自后每疏决，悉用此制。 
景佑二年五月十九日，御崇政殿，录在京诸司系囚，死罪从流，流已下原之。 
