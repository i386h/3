<!-- { "loadSidebar": true } -->
七年二月三日，权知泰州、措置两淮官田徐子寅上言：「贾怀恩管辖归正诸庄，存恤有方，欲令统率。缘怀恩见任御前武锋军统领兼楚州钤辖，恐(缓)[缘]二任力分。或蒙免具军职，止为钤辖，俾专辖诸庄，则事任归一。乞正差充楚州钤辖，专一提点官田所诸庄。」从之。 
同日，御前武锋军统领、提点官田所诸庄贾怀恩言：「归正人朝廷已招收，给牛具、种粮，置庄耕种。窃缘其间犹有未处业者，乞下官田所将归正、归附未业者，给牛具、种粮，置庄耕种。如已有牛具，即令结甲隶头首人部辖，依已获旨，免税役十年，庶广招集，以备他日缓急使用。」诏徐子寅专委贾怀恩措置招集。 
八日，诏：「应绍兴三十一年前归正、归朝、归附文学选人，京朝官以上，如添差任数已满，令吏部特与放行添差一任。」 
十四日，册皇太子赦书：「应绍兴三十一年以前归正、归朝、归附文学选人，京官以上，如添差任数已满，令吏部特与放行添差一次。」 
四月二十五日，敷文阁直学士、降授左朝请大夫、新除知扬州晁公武乞劝谕归正不谙农务之人，充安抚司 用使唤。从之。臣虞允文等因言：「徐子寅以此辈若尽招(券)[募]，不过百余人，乞且以一百人为额。其钱米仍于淮东盐司增收(袋)[贷]息钱内支。」上曰：「甚善。」子寅时权知泰州，措置两淮官田。 
五月二十八日，枢密院言：「勘会已降指挥，除奏补及诸色出身人并于所历考任内须实历州县职事，或诸司官属一任二考，方许通理前后关升，注拟亲民窠阙。其归朝、归正之人未有该载。」诏归朝、归正之人依自来关升资格施行。 
六月一日，建康府驻札 
      
御前诸军都统制李舜举言：「近被旨，内外诸军除合用将佐，差置，余剩差将佐之属，即日并罢。归正忠义、北军统领将官并沿淮巡检、屯田等官萧整等八十员，并不干预军事，若一例令罢，恐失抚恤之意。欲且令依旧，自今更不别差。」从之。 
九日，吏部言：「南郊赦书：归正、归朝官并与通本朝及伪地补授年月照应年限，放行荫补。今欲照应绍兴三十一年已经虏地曾历三任，比附本朝曾经(开)[关]升亲民资序人注授差遣之制，理作(开)[关]升，遇赦放行荫补。归正官武功至武翼郎，虏地不曾经三任已上差遣，又不曾经本朝(开)[关]升亲民资序，及自转武翼郎后，正该一遇大礼，所乞荫补，难以依行。」从之。 
十三日，秘书少监兼权兵部侍郎周必大言：「日据归正并曾从军下班祗应年七十以上人陈求添差。缘宣和旧法，一例不行。详宣和前未有归正及拣汰离军之人，止谓在班年及七十，即与今日优恤。归正及从军人事不相准。欲望将归正并曾经从军拣汰下班祗应年七十以上人，依大小使臣及校副尉见条放行，注授添差，庶几有以激劝忠义。」从之。
八月十八日，吏部言：「归朝官每州添差六员，间远州郡多不指授。欲令归正人借使归朝官阙，以三分为率，借一分差一次。」从之。 
同日，吏部言：「绍兴三十一年以前归正之人添差，即无立定员数，多寡不均。欲令吏部四选、兵部通立员额，差注帅府三人，节镇二人，余州一人，各选置籍榜示，关会拟注。」从之。 
同日，吏部言：「旧旨：归朝官每州不得踰六员。欲将绍兴三十一年以后归正副尉、下班祗应，于归朝官阙借使一员，止令副尉、下班祗应权通差一次。」从之。 
十二月三日，观文殿大学士知绍兴军府事蒋芾言：「右宣义郎添差通判绍兴府王德诚身(仕)故。德诚绍兴三十一年首先归正，今男女弱小，素无生理。依干道六年赦书，月赡常平钱米，止得一年，恐未能上副朝廷存恤远来归正之意。窃见王德诚累献文字，方略可采，蒙圣慈循资，继又改秩，与寻常归正格体有别。欲月给王德诚家钱米接济，候儿孙长成罢给，庶不失所，亦使远人有以激劝。」从之。 
八年三月十三日，诏永免文解袭庆府进士徐中夷，令赴特奏名试。以中夷系归正人，两经省试年分，法当特恩也。 
十六日，诏南京免解进士宋翊特令赴特奏名试。翊在虏地当得解，后归朝明，累乞赴今试，礼部方特〔奏〕其事。翊自言已请六举，而有是命。 
二十一日，诏诸军见管归正忠义累重计口添支之人，更展支一年。 
同日，归正车寔特补正两资，陈进特转两资。以二人干事忠劳，所乞换补虽稽限，特命之。 
二十三日，诏特奏名进士徐中夷、刘之华、宋翊、顾之古、  之各系归正，依归明人子孙条例升等。 

      
四月十五日，湖北常平司言：「鄂州有绍兴十一年至建炎年归正人，年深各已乐业，有同土著。今乃欲同三十一年以后归正人指赦书求廪给，虑难以从。」诏绍兴三十年以后归正人，照赦文赈济。 
六月五日，诏：「两淮归正人所耕田土，州县撮收课子，特与蠲放，仍更展免税役三年。其见在淮南居住校尉以下名目归正人，令帅司、监司索见人数，保明以闻，各随名目高下添差近里州军，听候使唤。」 
十四日，诏大理寺簿薛季宣等：安丰军、寿春安丰等县(开)[闲]田共拨一百八十七顷三亩，给(赴)[付]归正人二百十七户为业。开耕自干道九年始，通免课子十年。 
二十四日，权发遣和州胡与可言：「和州屯田庄昨被旨，(招)召归正人耕种。下马监一庄，给归正林本(言)[等]七十六户。依淮南运判吕企中建请，佃客六分，官得四分。窃详林本等远来归正，无家可归。欲望惠利全免三五年，庶仰称朝廷优恤之意。」诏免三年。吕企中奏请屯田已见。 
七月三日，上语辅臣曰：「归正人元旨许添差三任。如已经三任，别无生理，必致狼狈，更差一任。」 
八日，武节〔郎〕丁逵等言各系绍兴三十一年以前归正，依干道六年十一月赦恩，当添差一次。缘即今两淛、江东西并差足，止余二广，累重难挈，乞依旧从便注授一任。从之。 
十四日，直徽献阁、权知庐州、主管淮西安抚司公事、兼提〔举〕措置屯田赵善俊言：「朝廷顷者修复旧制，分兵屯田，诚为至计。然有甚不可者。臣请罢屯田，以归正人居之。」诏庐州见差建康军官兵屯田并罢，田佃牛具等，令赵善俊尽数收籍，许归正人请佃。 
十八日，三省、枢密院勘会：「军器监丞赵果于绍兴二十七年结约忠义石庆威等，远赴朝廷，陈献虏情虚实，编隶岭南。今已身故，忠义可悯。」诏赵果特兴一子下州文学。 
二十三日，直徽献阁、权知庐州赵善俊言：「得旨，庐州建康府屯田官兵并罢，令归正人请。如数少，募人租种，其田并极膏腴，虑官吏士人冒名请佃，欲望特降睿旨，官吏、士人不许冒名承佃外，专一均给归正流移等人耕垦，庶几绝冒滥之弊。」从之。
八月二日，權發遣安豐軍高 政言：「归正人除给田耕种外，有一百五十七户并借补官资，二十四人既乏营生，(人)[又]无私田，是致不能自存。今措置，未有处业之人，人户给田五十亩、牛一头、 耙农具之属，仍就行在择借补官资一人为首而统率之。户大约以六七十千为率。伏望给降钱会二万贯，付臣措置施行。」从之。 
九月八日，权户部尚书杨倓等言：「沿边人自北来归，即与两淮归正事体同。今欲一例给田耕种，依已行之制，更展免税役三年。」从之。 
二十二日，归正人王兴伪造虏地黄敕等，冒换本朝官资差遣。刑部约法，比附诈冒荫补，徒三年。上曰：「归正 
      
人抚之不为不厚，虽伪造虏中文字，然已行用冒取官钱，岂宜轻贷，配隶新州。」 
十月一日，中书门下省勘会：「归朝选人循资改官，已有定制。缘归正选人未有该述」。诏归正选人并依归明、归朝人绍兴五年十一月敕旨施行。 
五日，枢密院言：「绍兴三十一年以后归正，依旨添差四任。子孙后因奏补，或致仕恩泽补授名目，即不得添差。其间或父祖亡殁，顿失俸给，理在优恤。」诏绍兴三十一年以后年十五以上，随父祖同归正子孙，因奏荐或致仕补名目人，如父祖亡殁，与放行添差两次，余人参选注授。」 
二十七日，兵部言：「去年八月，诏本州岛所管归正副尉、下班祗应与吏部四选，通立员额。今吏部武节郎丁逵等称浙东西员足，乞依旧〔差〕注从便之所。本部所掌副尉下班祗应，亦一例有陈。契勘昨所立员额大狭，以致差注不给。若许一切从便，必兢往近便郡，岂无偏重之弊。欲乞以归正、归附副尉、下班祗应，立定员额，帅府节镇二人，余州一人，从本部准除差拨一次。」从之，仍令吏部照兵部措置一体立额。 
十一月二十六日，枢密使、四川宣抚使王炎言：「右承奉郎监潭州南岳庙曹伟明先因陷虏，收藏本朝告札，不受伪命。至军兴归朝，备见忠义。今伟明乞添(州)[差]凤州推官，望从其请。」诏可。 
十二月九日，四川安抚使司言：「绍兴三十一年以后归正无差遣及身故之家，依建炎四年之制，计口给以钱米。昨军兴，前宣抚吴璘随宜措置，别立支例，今四十余家散处四川，若遽裁损，虑失初招徕之意。欲更支五年，限满，一依旧例。绍兴三十一年以前归正人，岁月诚深，宜罢。」诏从之，限满，照建炎四年九月、绍兴三年六月敕旨，州不得过十户，户不得过五口，一等计口，支给养济。 
十月，权京西运判张栋言：「两淮归正人所耕田，州县撮收课子特蠲，仍更展免三年。窃详京西沿边与两淮同，亦乞展免三年。昨有旨，归正人许随便占田，表立顷亩为永业。沿边闲田甚多，恐州县违理抑遏，望申严禁止，即有骡马、舟船及能工作技艺等人，乞并免役。」从之。 
同日，权京西运判张栋言：「归正人已经十年，虽有善于营运成立家赀者，其间岂无鳏寡孤独饥寒不能自存之人。欲乞五家为保，五保为一甲，贫可矜者，许甲头保明，白官验实，人支米一升，候稍充给止。」户部看详：结甲支米，不指所欲用。若依所陈，即当以常平义仓，及不见以何时起止，乞下京西常平司契勘列具施行。从之。
 兵 宋会辑要稿 兵一六 归正下 
     
宋会辑要稿 兵一六

归正下下：原无。按前卷署作「归正上」，据例补。
【宋会要】
干道元年闰正月四日按前卷已载干道事，此卷又载干道事，年代相重，当是《大典》原所分类目不同，《辑稿》失录原目。，诏襄阳府归〔正〕忠义首领杨大同、荀琛等三十余人下京西、湖北逐司特再任一次。以四川宣抚使虞允文言，大同等向立功归正，忠义显著，理宜优恤也。
