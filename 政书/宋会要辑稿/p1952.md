<!-- { "loadSidebar": true } -->
英宗治平二年五月十七日，权御史中丞贾黯言：「请自今皇子及宗室卑属除检校师傅官者，随其迁序，改授三公。」诏两制详议。翰林学士王珪等议，如黯所言，诏俟加恩改授。先是，皇子颢封东阳郡王，除婺州节度使、检校太傅，黯因以为言。是岁南郊， 
      
遂改授检校太尉。以上《国朝会要》，《续会要》以下无此门。
 职官 宋会要辑稿 职官一 太尉 
      
太尉
【宋会要】
      
徽宗政和二年九月二十八日御笔：「近降武选官名，以禄多士。比元丰文阶无极品之官，文武一道，分职定位，理当不殊。太尉古官，旧掌武事，虽循秦汉，为三公之任，名称已久，可改为武选一品之位，在节度使上。其仪物班序居执政之次，令尚书省裁定以闻。」 
二十九日，诏太尉不为三公。详见官制及三公三少门。 
十月三日，诏检校官除太尉依旧外，司徒为少傅，司空为少保。详见官制及三公三少门。 
同日，中书、尚书省言：「契勘太尉在第一品，开府仪同三司在从一品，执政在正二品，节度使在从二品。欲太尉入正二品，在执政官之下，节度使之上。执政官料钱二百贯。」 
二月三日，中太一宫使、武信军节度使、遂州管内观察处置桥道等使、检校太尉、持节遂州诸军事、遂州刺史、直睿思殿、提举龙德宫、熙(阿)[河]兰湟秦凤路宣抚使童贯为太尉。 
十六日，诏检校太尉改为检校少师。 
高宗建炎三年四月七日，检校太保、奉国军节度使、殿前都指挥使、御营司专一提举一行事务、都巡检使刘光世为太尉、御营副使。 
绍兴元年十月十五日，检校少保、定江昭庆军节度使、神武右军都统制、江淮路招讨使张俊除太尉，以凯旋赏也。 
二年六月十一日，(校)[检]校少师、武成感德军节度使、神武左军都统制、福建江西荆湖南北路 
      
宣抚使韩世忠除太尉，平闽湘之寇赏也。 
七年二月二十六日，检校少保、武胜定国军节度使、充湖北京西路宣抚副使岳飞起复太尉，充湖北京西宣抚使。 
十三年二月，殿前都虞候、保成军节度使、主管殿前司公事杨沂中除太尉。 
十三年八月，起复德庆军节度使、提点皇城司钱愐除太尉，提举皇城司。 
十七年二月，安庆军节度使、提举万寿观邢孝扬除太尉。 
二十二年三月，检校少师、奉国军节度使、御前诸军都统制、充利州西路安抚使、知兴州吴璘除太尉。 
是月，检校少保、武当军节度使、御前诸军都统制、充利州东路安抚使、知兴元府杨政除太尉。 
二十四年二月，保康军节度使、提举万寿观吴益除太尉。 
二十六年四月，建宁军节度使、提举万寿观韦谦除太尉，进封开国公。 
二十七年二月，武泰军节度使、侍卫亲军马军都虞候、知潭州刘锜除太尉，知荆南军府。 
二十九年六月，崇信军节度使、龙神卫四厢都指挥使、主管侍卫步军司公事赵密除太尉。 
三十年五月二十九日，宁武军节度使、提举佑神观吴盖除太尉。 
三十二年五月二十七日，保信军节度使、领合门事郑藻除太尉。 
二十八日，庆远军节度使、龙神卫四厢都指挥使、主管侍卫马军司公事成闵除太尉，主管殿前司公事。同日，宁国军节度使、龙神卫四厢都指挥使、建康府驻札御前诸军都统制、充淮南西路制置使、京畿、 
      
河北西路、淮北寿、亳州招讨使李显忠除太尉，主管侍卫马军司公事。 
孝宗绍兴三十二年未改元八月六日，昭信军节度使、提举万寿观曹勋特授太尉。 
十二月二十五日，诏：「今后除授太尉已上得指挥依两府恩数人，除见管军外，并特与依带职前两府例施行，仍自居广为始。」 
干道七年六月三日，诏威武军节度使、主管侍卫马军司公事李显忠特授太尉。 
淳熙元年八月五日，诏安庆军节度使、知枢密院事张说为太尉，提举隆兴府玉隆观，任便居住。 
四年八月十六日，诏：「除授太尉，自今止与初除恩数。其数迁除，止依转厅减半。如无特旨许依执政之人，不得援例。」详见三公三少。 
十三年正月二十四日，检校少傅、庆远军节度使致仕、武功郡开国公成闵为太尉，依前庆远军节度使致仕。 
淳熙十六年五月三日，诏保大军节度使、提举万寿观、吴兴郡开国公郭师禹特授太尉，依前保大军节度使、提举万寿观、吴兴郡开国公。 
同日，诏检校少保、定江军节度使、武功郡开国公吴挺特授太尉，依前定江军节度使、武功郡开国公。 
庆元二年十月十九日，检校少保、昭化军节度使、提举佑神观吴(环)[]，检校少保、镇安军节度使、知江陵府吴琚，并为太尉。 
十一月十一日，庆远军节度使、提举佑神观韩同卿，武康军节度使、殿前都指挥使郭杲，并为太尉。 
五年九月二十日，保顺军节度使、提举佑神观谢渊为太尉。 
      
嘉泰二年七月二十一日，通议大夫韩邈为太尉、保康军节度使、知隆兴府。 
闰十二月五日，保大军节度使、提举佑神观李孝友，泰宁军节度使、提举佑神观李孝纯，并为太尉。 
四年正月八日，保静军节度使吴为太尉。 
开禧元年三月二十三日，岳阳军节度使、提举佑神观杨次山为太尉。
嘉定四年三月十五日，武康军节度使夏震为太尉致仕。 
十五年五月九日，检校少保、奉国军节度使、提举万寿观杨谷，检校少保、保宁军节度使、提举万寿观杨石，并为太尉。 
十七年七月三十一日，随龙、检校少保、保成军节度使谯令雍为太尉致仕。
 职官 宋会要辑稿 职官一 三省 
      
三省
【宋会要】
      
旧《会要》系中书门下，今依元丰官制改为三省。 
《两朝国史志》中书门下：中书令、侍中、同平章事、参知政事。中书令，国朝罕除。侍中，虽常除，亦罕预政事。同平章事是为宰相之职，掌邦国之政令，弼庶务，和万邦，佐天子，执大政。无常员，有二人则分日知印，以丞郎以上至三师为之。其上相为昭文馆大学士、监修国史，亦有不带昭文馆大学士而为监修国史者。其次为集贤殿大学士。或置三相，则昭文、集贤两学士并监修国史，并除焉。参知政事贰宰相，批大政，参庶务，以中书舍人以上至尚书为之。亲王、枢密使、留守、节度使兼中书令、侍中、同平章事者谓之「使相」，不预政事，不书敕，惟宣制除授者敕尾存其衔而已。中书在朝堂西，是为政事堂。其属有舍人，专职诰命。阙则以他官知制诰，或直舍人院，院在中书之西南。舍人六员，与学士对掌内外制。朝廷有除拜，中书吏赴院纳词头。其大除拜，亦有宰相召舍人面受词头者。凡大诰命，中书并敕进入，从中而下，余则发敕官受而出之。其吏史则有堂后官、主事、录事、主书、守当官。其吏舍则曰制敕院。堂后官八人。旧制：自选人入为堂后官，转至五房提点，始得佩鱼。至和元年，诏：「中书提点五房公事，自今虽无出身，亦听佩鱼。」主事七人，录事十人，主书十四人，守当官二十人。分掌五房：一曰孔目房，二 
      
曰吏房，三曰户房，四曰兵(房)、礼房，五曰刑房。又有(生)[主]事、勾销二房。其给使则有沿堂五院行首一人，副行首二人，通引官九人，堂门官七人，直省官十一人，发敕官五人，驱使官二十二人。其舍人院则有楷书二人，装裁匠二人。自中兴之初，循旧制，置尚书左、右仆射各一员，门下、中书侍郎各一员，尚书左、右丞各一员。凡除左、右仆射依序，或兼门下、中书侍郎。建炎四年，制以左、右仆射并加兼同中书门下平章事，改门下、中书侍郎为参知政事，而废左、右丞。又以左、右仆射兼枢密使，或兼知枢密院事。 
《神宗正史 职官志》：中书门下在朝堂西，榜曰「中书」，为宰相治事之所，印文行敕曰「中书门下」。尚书、中书令、侍中、丞郎以上带同平章事，并为宰相，而参知政事为之贰，与枢密院通谓之执政。又有中书省、门下省者，存其名，列皇城外，两庑官舍各数楹。中书省但掌册文，覆奏考帐。门下省主乘舆八宝、朝会位版、流外较考，诸司附奏挟名而已。中书令、侍中不任职。官制行，悉厘正之，遂以寔正名。废中书、门下省舍之在皇城外者，并朝堂之西中书堂为门下、中书两省，以左、右仆射兼门下、中书侍郎，又以两侍郎副之。 
神宗治平四年未改元六月，诏令中书、枢密院应细务合归有司者，逐旋条陈取旨。初，侍御史张纪言：「政府不当侵有司之职，有司不当溷政府之严。若沟洫当决诸水监，漕运当决之三 
      
司，其礼乐征伐、号令损益，自系朝廷议论，有司得以奉行。」故有是诏。 
熙宁元年，□□杨□被旨差后苑工匠，造舒国、祁国公主下嫁礼物，而后苑奏留不遣，中书请令两所应办。上曰：「此细务也，不足以累宰职，自今宜一听三司裁决。」二年，宰臣曾公亮欲知州皆选于中书。上曰：「中书数人所总事已多矣，知州材否何暇尽详，且中书三公，职事在于论道经邦。」公亮曰：「今中书乃六卿冢宰之职，非三公也。」上曰：「冢宰固有冢宰之职。唐陆贽言宰相当择百官之长，知审官是也。今不择知审官人，而但堂选知州，所选人不精，徒令中书事更烦冗，非国体也。」王安石对曰：「诚如陛下所谕。」 
三年五月五日，诏：「近设制置三司条例司，本以通天下财利。今〔大〕端已举，惟在悉力应接，以趣成效，其罢归中书。」熙宁二年二月，初置条例司，踰年乃罢之。 
七月，令中书门下考察内外官司，置簿记功过，俟年终及非次除擢，检录比较进呈，择其尤甚者进黜之。 
四年，知庆州赵龤B经制使李宪屡言啰兀城，上欲遣人相度。王安石曰：「请用亲信内臣与一朝(上)[士]大夫往。」上曰：「用宰相制事，而令内臣审覆，于体非便。」于是用张景宪、李评俱往。 
七年十月十六日，诏三司置会计司，以宰臣韩绛提举，八年六月罢之。 
熙宁十年，以前三年收支应见〔在〕钱物，除闲杂及理欠物更不条具，其泛收、泛支或诸处支借出入并蠲放欠阁各 
      
令开析，限半年攒结成都状，送提点刑狱司驱磨，保明上中书。点检有不实，科徒一年罪，不理去官，仍并治保明官吏。如驱磨出增隐钱物，并当等第酬赏。自今三年一供，着为令。以中书言「诸路财赋岁入岁支，转运司多不(疚)[究]心，唯称阙乏。既不可旋考校，宜有会计出入之法，以察增耗，以知有余不足之处」也。 
