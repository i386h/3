<!-- { "loadSidebar": true } -->
二十三日，太常少卿冯吉请上尊谥曰明宪皇太后，诏恭依。谥曰：「臣闻谥所以知行，号所以表功。功大者播之无穷，德厚者传之不朽。唯诗人之咏，本王化之基。姜嫄发后稷之祥，太姒兴武王之业。祖宗之庆，今古相沿。恭惟大行皇太后沙麓储灵太：原无，据《太常因革礼》卷九二补。，涂山孕粹，恢张阴教，表正人伦，化行而九族惟和，法正而六宫承式。事光彤史，美溢椒涂。母仪方耀于庶邦，仙驭俄闻于厌世。袆衣褕翟，即成原庙之游；蜃路龙輴，将祔霜陵之寝霜：原作「霸」，据《太常因革礼》卷九二改。。葬期定谥，斯曰旧章。谨按《谥法》：『照临四方曰明，圣善周达曰宪达：原作「逵」，据《太常因革礼》卷九二改。。』请上尊谥曰明宪皇太后。」 
二十四日二十四日：原作「十四日」。按前条为二十三日，后条为二十五日，可知此条必是二十四日。《长编》卷二载王溥为山陵使在六月丙辰，正是二十四日。今据补「二」字。，命宰臣王溥为山陵使，太常卿边光范为礼仪使，御史中丞刘温叟为仪仗使，兵部尚书李涛为卤簿使，端明殿学士、知开封府事吕余庆为桥道顿递使。又诏王溥摄太尉，持节导梓宫，题册宝，监 玄宫；工部尚书宝仪摄
     
司徒，率捧紫宫官奉升大升轝，又引梓宫即玄宫，又摄司空，复土九锸；左谏议大夫崔颂摄侍中谏：原作「练」，据本书《又礼》三一之二改。，奏请灵驾御龙輴，及沿路奏进发，及陵所奏翟车进发；中书舍人扈蒙摄中书令读哀册文，摄礼部侍郎奉谥册宝、哀册等案；太常丞吕端、著作郎冯正、右赞善大夫辛文悦、安守鏻舆策举册；秘书监张铸授哀册、谥册；太府卿卫融奉币；太子詹事尹拙摄少府监进龙輴，陈明器、幡翣，又摄将作监捧梓宫登龙輴，兼 玄宫；太常少卿冯吉帅执翣者障梓宫；太常丞吕端摄监察御史，监 玄宫；太常博士和岘、通事舍人王信，并分引行事；尚辇奉御宁仁裕押腰舆，又摄尚衣奉御捧衣箱置舆中；宗正卿赵矩充九虞及掩玄宫飨官；少卿赵洙祭望 城及陵左后土；著作郎冯正题虞主；中书舍人扈蒙题神主。 
二十五日，太常礼院言：「吉凶仪仗，准诏减省数目，今除兵部卤簿仪仗，太常寺鼓吹，太仆寺翟车、从车等，殿中省辇舆、伞扇、法物，中书省谥册、哀册、法物，门下省谥宝、缘宝、法物外，其凶仗大升轝、轝士百五十人。輴车、挽士二十人。哀册车、谥册车、谥宝车、鹅纛车、魂车、香舆、重车、焚于城门外。铭旌车、买道车、方相车、十车并驾以牛，驾士各一。白幰弩、素信幡各一，钱山舆、黄白纸帐各二，暖帐、下帐千味台盘各一，拂纛二，铎翣各八，挽歌二十人，花钗礼衣一副，梓宫仪椁各一，夷衾一，障梓宫翣十二，十二时神当圹、当野、祖明、祖思地轴
     
各一，赠玉一，包牲舆三，仓瓶舆、五谷舆各一，招幡二
 礼 ~ 后丧 一天头原批：「礼。凶礼。后丧。」 孝明皇后 孝惠皇后 
     
孝明皇后孝惠皇后
【宋会要】
     
太祖干德元年十二月七日，皇太后王氏崩于滋德殿。 
八日，文武百官入临于宫庭。太常礼院言：「皇帝初发哀，服布罗服，加布斜巾帽、首(经)[绖]、绢衬服，公主布帊头帔、裙衫、首(经)[绖]、衬服。皇帝七日而释，内外文武官三日而释，外命妇就本家成服。内外禁音乐。群臣百官释服后不入朝，至皇帝释服日，并入诣西宫门外进名奉慰。成服后，群臣日一临，退易常服出宫城，去金银带、鱼袋。」从之。 
二十五日，命枢密承旨王仁赡为园陵按行使赡：原作「瞻」，据《宋史》卷一二三《礼志》三六改。。时议改卜安陵于巩县，并以孝明、孝惠二皇后陪葬安陵，又命内侍二人分为园陵监护使。皇堂之制，下深四十五尺，上高三十尺。陵台再成，四面各长七十五尺十：原作「千」，据《宋史》卷一二三《礼志》三六改。。神墙高七尺五寸，四面各长六十五步。南神门至乳台四十五步，高二丈三尺。吉仗用中宫卤簿，凶仗名物悉如安陵而差减其数如：原作「知」，据《宋史》卷一二三《礼志》三六改。，别有重车、招幡。孝惠皇后梓宫初奉于故安陵幄殿，上谥册，不设卤簿，其凶仗如孝明之制，稍减其数。 
二年正月七日，太常礼院言：「按《唐会要》，元和十一年，顺宗皇后王氏崩，谥曰『庄宪』。初，太常少卿韦纁进谥议，公卿书定书：原作「集」，据《太常因革礼》卷九三改。，欲告天地宗庙。礼官奏议曰：『按《曾子问》，贱不诔贵，幼不诔长，礼也。古者皇后之谥则读于庙，《江都集礼》引《白虎通》曰：皇后何谥，谥之于庙。又曰：皇后无外事，无为于郊，所以必谥于庙者，谥宜受成于祖宗，故皇后谥成于庙。请准礼集百官连书谥状讫，读于太庙，
     
然后上谥于两仪殿。』今孝明皇后上谥，望如旧礼。」诏令尚书省集官议定以闻。 
太常卿边光范上谥议曰：「历观彤史，眇觌皇闱，咸推中馈之贤，以辅兴邦之运。涂山之隆有夏，姜嫄之王宗周，虽婉娈于椒涂，能经纶于草昧。其或乌蟾缺耀，丹壑遽移，长秋之官属仍存官：原无，据《太常因革礼》卷九三补。，阙翟之徽容永閟，得不望北郊而洒涕，临南面而不怡!将摅黄屋之情，唯献曲台之谥。恭以大行皇后瑶阃袭庆，星婺降祥，生知阴教之文，宿值坤仪之道。爰自嫔于朱邸，瑞我皇家，望云预识于勃兴，求剑偏锺于圣念。暨化家为国，类帝禋宗。十四位之嫔嫱，皆师礼法；五千言之道德五千：原作「三十」，据《太常因革礼》卷九三改。，刻意熏修。纔踰笄总之妙龄，已类蓍龟之道鉴。思贤谏字，昌言过补衮之臣；长乐深宫，妙膳尽先姑之礼。永言福履，何止期颐。胡天理之混同，缪人伦之报应!禖坛告庆，俄成柘馆之悲；桂魄沉晖，无复行宫之揖。九有凄酸于中壸，六宫号噎于内朝。方士帐中，寂历之香魂不返；甘泉壁上，平生之画像空存。何殚当宁之怀，但拟易名之典。谨按《谥法》：『法度明大曰章，慈和遍服曰顺。』请谥曰章顺皇后。」寻改谥曰孝明。 
二月十五日，礼仪使扈蒙等奏议曰：「《白虎通》云：『后夫人谥于庙，臣子共定谥，白之于君，然后加之。妇人天夫，故但由君而已。』唐顺宗王皇后是宪宗之母，其时礼官遂行贱不诔贵之文，读之于庙，是受成祖宗也。今详后夫人者，有太后也，有皇后也有皇后也：原无，据《太常因革礼》卷九三补。，若不尊卑异
      
制，终恐礼意未然。欲请凡母后之谥，则定于庙而读之，仍合贱不诔贵之意。皇后之谥，取天夫之义，自君之命可也。其孝明、孝惠谥号，俟百官定议判下后，行册之前，止命官告太庙。告讫，上于灵座。又与周宣懿皇后礼例并同，于义稍允。又准礼例，掩皇堂毕，陵下设第一虞，奉神主回京，沿路间日而虞，九虞祭毕，择日祔庙。周(皇)[宣]懿皇后以十月二日掩皇堂，神主至京，于(四)[西]御庄权住，每日一虞，或一日两虞，至八日祔庙。国朝昭宪皇太后以十月十六日掩皇堂，神主回至滋德殿，皆间日而虞，至十一月四日祔庙。今请如昭宪故事，间日而虞，至西御庄权安神主，俟四月二十六日祔于别庙。」从之。 
十六日，太常礼院言：「准诏问孝惠皇后改葬合造虞主及得与孝明皇后同祔谒太庙可否。按《开元礼》及《五礼精义》，改葬无虞主，只于葬所西南设一虞祭。今详孝惠皇后不合更造虞主，缘准敕与孝明同祔别庙，欲请止俟祔谒庙前俱造神主，各题谥号。又按唐先天元年，祔昭成、肃明二皇后神主于仪坤庙。详酌故事，虽无同谒太庙之文，且有同日祔别庙之礼。以此比类，同谒为宜。欲请奉二后神主同祔谒于太庙。」从之。 
十七日，礼仪使言：「宣祖灵驾与孝惠皇后灵舆自故安陵发引，同日孝明皇后灵驾自内发引，其吉、凶仪仗至城西御庄西合路。今请孝明灵驾俟至御庄西，少俟宣祖灵驾至，孝明监
      
护使诣宣祖前跪，奉孝明皇后王氏奉见，俛伏，兴，退。大升舆上路，依次而行，其仪仗并相参行列。」从之。 
二十五日，礼仪使言：「孝惠皇后谥册，伏缘追谥以来未尝告庙，今详酌，欲与孝明皇后同日告于太庙。其谥册亦候启陵日，遣太尉上于灵座。」从之。 
例凋于霜霰。呜呼!年祀云远，图牒弥光。膴膴寿原，着兆克昌于改卜；悠悠贞魄，芝焚永隔于和鸣。乃命礼官，具陈备物。锡镂金之册，百行斯全；扬如玉之音，千秋永茂。谨遣使摄太尉、检校太尉、同中书门下平章事、开封尹匡义册谥曰孝惠皇后 三月二十六日，遣摄太尉、开封尹匡义奉孝惠皇后谥册宝，告于幄殿。册文曰：「皇帝若曰：尧女嫔于妫汭，配圣兴虞；启母出于涂山，克勤翼夏。盛德如在，往牒流芳。致应箓以受图，内自家而刑国。昔予良配，实齐功于古人；悼彼柔仪，早沉光于晓魄。自庆垂我祖，运启炎灵。虽追远之思，寻稽典礼；当卜迁之日，爰奉徽名。皇后贺氏柔顺积中，英华发外，蕴含章之具美，出积善之华宗。鱼芼学于女师，麟趾得其妇道。端庄容止，斯和珩佩之音；浣濯衣裾，不贵珠珰之饰。而自其昌 吉，先近有言，羞榛栗于舅姑，荐蒸尝于祖祢。奢约中度，温凊承颜。肃雍播于四时，慈爱睦于九族。洎讴谣有属，清明在躬。念王风而乐在进贤，知神器之俯将授圣。隆公宫之笃行，致灵台之积劳。祺祥莫会于神祇，兰惠：原作「宪」，据上文改。。良史序美，乐工登
      
