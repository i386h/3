<!-- { "loadSidebar": true } -->
十二月六日，沿海制置司言：「昨奉指挥，移定海县内巡检寨仍旧驻札乌崎、头连、白峰指使寨 
      
并拨隶水军，仍听庆元府统辖。今契勘定海县从旧系海内白峰管界三寨，并尉司共四处，分认乡界巡捕盗贼，搜检铜钱禁物，及承受府县送下词诉。今来海内既迁往乌崎，除管界一寨外，所有白峰尉司，却令与海内新迁乌崎寨重分界至。所有定海港等处巡拦市舶物货，元在海内巡检差札内系衔。今来本寨既移屯乌崎，合系定海县尉名衔带管，乞从朝廷关报差注巡尉去处照应，仍札下本司，以凭遵从施行。又奉指挥，分轮昌国县三姑、烈港、岑江三寨军兵出戍，三姑山并拨隶水军，仍听庆元府统辖。今契勘，昌国县有管岱山、三姑、烈港、岑江四寨，并尉司共五处，其分管海乡事务及承受府县送下词诉等，并合从旧。若是水军惟当教阅前后拨隶五寨军兵武艺船水，同共防把海道，收捕盗贼。如有相关诸寨事件，其水军并合具申本司行下，庶得事理明白，使县道寨栅各有遵守。」从之。
 方域 宋会要辑稿 方域一九 诸寨杂录 添置镇寨 
      
添置镇寨
嘉定七年十二月二十八日，诏令庆元府奉化县添置战崎镇寨，省罢本府酒官二员，一员文(武)[臣]欧，雄霸一乡，动致杀伤。欲乞置一 改差监战崎镇兼烟火公事，一员武臣改差战崎镇寨巡检，令吏部依条格使阙。先是，臣僚言：「战崎远村，皆濒大海，商舶往来，聚而成市。习俗素悍，富者开国出船，藏纳亡赖，强招客贩，贫者夺攘 
      
尉，窃恐事不专一。照得庆元府在城都酒务有监官文资四员，武职二员，向来置比较、赡军、系省三务，各立二员分管酒额，固不为冗。后来既将三务并而为一，所谓六监官，因循不曾减省。及照得本府西门外有都巡检一寨，额管军兵一百二十人，既不边海，止在城外巡警乡村盗窃，及承受追会事件而已。欲于城下都巡检寨分拨土军五十人，移屯战崎，只就漂溪职租地起盖军房，以庆元府战崎巡检寨为名。仍于都务监酒内选拨有材能文武官各一员，并存监酒旧衔，内文官带兼管战崎烟火公事，武官带兼充战崎巡检。其俸给于见请数目各无增损。庶几弹压得人，奸宄屏息。」故有是命。继而有言者以战崎镇考究《汉书 地理志》会稽郡注所载，有镇亭，有鲒崎亭，其(他)[地]皆属奉化，俗讹为战崎，于义殊失古意，乞早赐改正。寻诏令吏部将庆元府奉化县战崎镇寨并改作鲒崎镇寨。
 方域 宋会要辑稿 方域一九 诸寨杂录 立寨置官 
      
立寨置官
嘉定八年十月二十一日，诏湖州归安县荷叶浦置立巡检寨。以本县言荷叶浦水面宏阔，寇盗出没，欲立寨置官，专一警捕，故有是命。
 方域 宋会要辑稿 方域一九 诸寨杂录 废罢冗寨 
      
废罢冗寨
嘉定十五年七月二十七日，臣寮言：「庆元之象山有寨曰东门，盖曩岁兵马增创，以防海道也。本寨官兵虽以 
      
六十人为额，然皆无正兵，逐季拨之定海，更替往来，靡有固志。每替兵一至，如寇攘然，骚扰良民，欺骗商旅，村(瞳)[]鸡犬为之一空。原创立之始，固(日)[以]海道交会之地，藉其防遏，不知东门为寨，深处内港，东有临门，西有亭山，南有牛亭，北有比风，四寨外环，咫尺相望，卒有缓急，咄嗟可集，何藉于东门数十无常守之卒乎 有寨以来，官吏肆暴，民之罹害，十室而九，渔户窜(徒)[徙]，客贩不行。夫置寨本以防盗，而民之被扰过于被盗，为害若此，讵容不去 乞将象山东门寨亟赐废罢。又照得台州之宁海港头镇，去县仅余五里，既有县则镇不当立。加以官吏贪暴，不顾三尺，假征榷之名，虐取无艺，濒海细民破产荡业，殒于非命者，凡不知其几。昨者漕臣沈皞灼见其獘，申奏废罢，陛下亟俞其请，甚盛惠也。但闻漕司每岁代纳台州及通判厅四百余千，且朝廷既知镇为一方之害而罢去之，区区数百千，正何足计，而顾使惠归于漕司。每岁代纳之钱，乞下户部于台州通判厅经总制钱内特与除豁，则百里之民歌舞陛下之赐，曷有穷已!」诏从之。 
      
《哲宗正史 职官志》：知城、寨主，掌训治戍兵，完固防守，以扞边境，受纳赋税，听居民之诉讼。其小者专理之，大则禀于所属。有兵马监押，专掌甲兵训练之事；主簿，掌勾考簿书及通治民事。知城寨。 
元丰七年二月十七日，诏：「陕西、河东沿边新旧城寨见阙官处，委经略司选举才力使臣，自今无得移见在官近里及别委干当。远者监司体量以闻。」选任寨官。 
绍圣四年四月二十一日，沿边安抚司公事章楶言：「前石门、好水河新建城寨，乞创置将副各一员，以泾原第 
      
十一将兼提举两城寨及招置汉蕃弓前手为名。石门城寨官八员，知城一员，以大使臣充；都监、监押共三员，以大、小使臣互充；巡检四员，以小使臣互充。好水寨差官七员，寨主一员，以大使臣充；都监、监押共三员，以大、小使臣互充；巡检三员，以小使臣充。乞并以三年为一任，除依本路(拘)[沿]边城寨官、巡检合得酬奖外，每人更与特转一官。内将官升路分都监，副将升正将，如元系正将差遣亦依正将例，知城寨主升副将。两寨各乞置酒税务官一员，寨主簿各一员。」从之。创置寨官。 
      
绍兴二十六年十二月二十二日，左奉议郎、通判兴化军赵不猷言：「切谓通判者，号为监郡，职在按察。在法，外县镇寨每季通判点检，其间或有苟贱不廉之人，但取常程文字一二备数，或事宴游，多差夫力，或因土产，广行收置。又纵令随行公人乞取，谓之常例。县镇公吏因 
      
缘效取于民，所至纷然，民不安堵，则季点之法意安在哉!欲乞令监司常切觉察，如有违戾，按劾以闻。」从之。按劾镇寨 
绍兴三十二年七月十三日，孝宗即位未改元。吏部言：「选人循转，止凭出身以来付身印纸，不曾招保陈乞。今欲乞将诸路州军监县镇城寨正受朝廷付身，选人各经见任州军陈乞，仍令本州岛委官点对，别无冒伪，保明申部施行。」从之。点对城寨原无此四字，据天头原批移此。。
 方域 宋会要辑稿 方域一九 诸寨杂录 请城山界 
      
请城山界
      
元丰五年五月二十六日，鄜延路经略使沈括、副使种谔言：「准朝旨，条具制贼方略，仍画一具所乞城山界事。今者泾原方议进讨，贼未必敢舍巢穴而出山界出：原作「固」，据《长编》卷三二六改。，本路正当可为之时，今具大意。臣等历观前世戎狄与中国限隔者，利害全在沙幕。若彼率众度幕入寇，则彼先困；我度幕往攻，则我先困。然而西戎常能为边患者，以幕南有山界之粟可食，有山界之民可使，有山界之水草险固可守。我师度幕而北，则须赢粮载水，野次穷幕，力疲粮窘，利于速战。不幸坚城未拔，大河未渡，食尽而退，必为所乘，此势之必然也。所以兴、灵之民常宴然高枕，而我沿边城寨未尝解严者，地利使然也。今若能使幕南无粟可食，无民可使，无水草险固可守，彼若赢粮疲师，绝幕而南，顿兵沙碛，仰攻山界之坚城，此自可以开关延敌，以逸待劳，去则追击，来则惜力，治约之势在我约：原作「内」，据《长编》卷三二六改。，而委敌以空野坚城之不利。又山界既归于我，则所出之粟可以养精兵数万，得虏之牧地可以蕃息战马，盐池可以来四方之商旅，铁冶可以益兵器，置钱监以省山南之漕运。彼之所亡者如此，我之所得者如此，而又绝和市，罢岁赐，驱河南之民聚食于河外，彼将何以自赡 更使之赂契丹，结董毡，乃所以交困之也。山界既城，则下瞰灵武，不过数程，纵使坚守，必有时而懈。沿边修 
      
战备，积军食，明斥堠，待其弛备，发洮河之舟以塞大河发：原作「后」，据《长编》卷三二六改。，下横山之卒捣其不意，此一举可覆也。兼梁氏与萌讹首为悖乱，使一国之民肝脑涂地，彼宁不猜怨 独以兵威劫束，势不得动耳。急之则并力，缓之则自相图，此曹操所以破袁绍也。」又言：「昨条具制贼方略，非谓展拓边面而已，盖欲穷困贼势，窥其腹心，须当尽据山界。若占据山界不尽，则边面之患犹在，沙幕尚为彼用。若占尽山界，则幕南更无点集之地，彼若入寇，须自幕北成军而来，非大军不可。如此，当先择崄要之地，立坚城，宿重兵，以为永计永：原作「家」，据《长编》卷三二六改。。今按视寨北古乌延城正据山界北垠，旧依山作垒，可屯士马，东望夏州且八十里，西望宥州不过四十里，下瞰平夏，最当要冲，土地膏腴，依山为城，形势险固。欲乞移宥州于此此：原脱，据《长编》卷三二六补。。旧宥州地平难守，兼在沙碛，土无所出。先于华池、油平筑堡，以接兵势，川路稍宽，可通车运，聚积粮草器具，事事有备，并力乌延。先补山城，山城毕，乃筑平城。此地膏美，去盐池不远，其北即是牧地，他日当为一都会，镇压山界，屏蔽鄜延。其银、夏州亦可置盐监、铁冶、钱监、马牧亦：原作「及」，据《长编》卷三二六改。，因崄控扼，候乌延功毕，渐次计置。仍乞将塞门寨以北石堡、背水、油平、罗帏、盐池一带为中路，隶宥州；米脂、浮图、葭芦、义合、吴堡、银州一带为东路，隶绥德；以金汤、长城岭、德靖、顺宁寨一带为西路，隶保安军。除本路九将外，更增置四将，以新招土兵分 
      
