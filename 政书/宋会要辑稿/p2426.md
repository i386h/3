<!-- { "loadSidebar": true } -->
四月一日，吏部侍郎陈良佑札子：「契勘迪功郎、前监广州亭头场盐税冯侗状，昨于绍兴三十一年七月赴部参选，就残零阙注授前件差遣。未赴任间，寻医不赴，今已痊安，乞赴部参选。准本部告示，合候铨试中到部。据本人状称，系在隆兴元年四月内条具铨试指挥之前已注授差遣，寻医不赴，即非缘罪犯罢任之人，乞放行参选。本部检照右迪功郎曹埙于绍兴三十年参选，就残零阙注藤州司法参军，未赴任间，丁母忧不赴，亦系在铨试指挥之前注授。续奉旨，曹埙令吏部放行参选，今后如有似此之人，依此。今本部未敢依曹埙例放行。」诏依陈良佑札子内事理，令参部。今后如有到任寻医人，不许援例。
 职官 宋会要辑稿 职官七七 致仕上 
      
致仕上
【宋会要】
      
国朝凡文武官致仁者，皆转一官，或加恩其子孙。观察使、防御团练使、刺史及内职三班即换环卫，幕职州县官改京朝官。升朝官父在者，遇庆恩授致仕官，其不仕者，文官始大理评事，武官始副率，再经恩累加焉。祖在而求回授者亦听。皆不给俸。亦有子居要近，加赐章服者。 
太祖建隆二年四月，(颖)[颍]州团练使范再遇为左金吾卫大将军致仕。再遇本江南伪泗洲刺史，周显德中，太祖率兵直压其垒，再遇以城降，累迁至团练使。至是请老，仍别降玺书劳问。 
三年八月，诏大理卿剧可久为光禄卿致仕。可久年过七十，无请老之意，故特有是命。 
干德元年闰十二月，诏曰：「 官列位，自有通规，旧德来朝，所宜加礼。且表优贤之意，用敦尚齿之风。自今一品致仕官曾带平章事者，每遇朝会，宜缀中书门下班。」先是，太子太师致仕(候孟)[侯益]等来陪郊祀，益等皆尝为使相，帝优待之，特降是诏。 
三年二月，诏：「自今应藩镇带平章事求休致者，每遇朝会，宜令缀中书门下班。」先是，凤翔府节度使、兼中书令王晏自藩镇致仕，故有是诏。 
开宝二年三月，以草泽王昭素为国子博士致仕。昭素通经业，居酸枣县，年踰八十不仕。帝闻其善讲说，召对便殿，命讲《易》，以衰老求还乡里，故有是命。 
六年 
      
五月，以兵部侍郎、参知政事刘熙古为户(尚部)[部尚]书致仕，足疾故也。 
六月，以太子詹事杨昭俭为工部尚书致仕。 
九年六月，以国子博士周维简为虞部郎中致仕，仍以其子缮为盩厔县主簿。 
太宗太平兴国元年，天雄军节度兼侍中李继勋授太子太师致仕，朝会许缀中书门下班。 
二年七月，前翰林学士、礼部侍郎鱼崇谅授金紫光禄大夫、兵部侍郎致仕。 
闰七月，以布衣孙守彬为左领卫将军致仕。 
八年七月，检校太师、行右金吾卫上将军、判街仗事、邠国公王彦超授太子太师致仕，依旧给本官俸料。雍熙二年，王彦超进封邠国公，谓人曰：「吾闻朝廷之制，七十致仕，吾今六十九矣，当自知止足之分。」于是年冬末预修求致致表，凡仆隶之冗食者皆罢遣之冗：原无，据《宋史》卷二五五《王彦超传》补。。明年，果遂其请，以太子太保致仕。彦超历仕累朝，领节制者九，所至虽无异政，而能以富贵知止，人以此多之(出《书林事类》)。王彦超历数镇节制，罢为金吾上将军，与李昉、宋白善。一日，昉、白诣之，时彦超年六十九岁，谓昉、白曰：「人言七十致仕，出何书 」昉曰：「《礼》：大夫七十而致仕，若不得谢，赐之几杖，杖于朝。盖筋力尚可从政，时君所赖也。」彦超曰：「我前朝旧臣，于时无用，岂可食爵位而昧廉耻。」遂托白草求致仕表，来年假开日(之上)〔上之〕。再表得请，以太子太保致仕，给上将军俸。居常白衣出入故旧家，仆从简省，无童骑。性嗜张进酒、软骨鱼， 
      
语亲旧曰：「有此二物，吾当不召自往矣。」张进者，建州人，隶内酒坊，善酿，味绝美，品在法酒之亚，善饮者多好之(出杨内翰《谈苑》)。《吴虔裕传》：虔裕性简率，发言多轻肆，右金吾上将军王彦超告老得休致，虔裕尝语人曰：「我纵僵仆殿阶下，断不学王彦超七十便致仕。」人传以为笑(《悦生随抄》)。 
雍熙二年三月十九日，以前天威军掌书记事高 为左补阙致仕，仍赐钱十万，擢其子南金高第。以南金举学究，自陈其父年八十四，无存养者，乞赐一第。太宗以问侍臣，宋琪以 廉介有行对。帝曰：「吾早知其为人，惜已不能从政，不可(疆)[强]起之。」即拜是命。 
端拱元年闰五月，以青州录事参军麻希梦为工部员外郎致仕。希梦年九十五，齿发不衰，帝闻而召至阙下，对于便殿，面赐金紫，因有是命。端拱初，太宗诏访高年，前青州录事参军麻希梦年九十余，居临淄淄：原作「缁」，据《事实类苑》卷四三改。，召至阙下，延见便殿便殿：原倒，据《事实类苑》卷四三乙。，赐坐，语极从容。询及人间利害，对之甚详，多蒙听纳。他日，访以养生之理，对曰：「臣无他术，唯清心寡欲，节声音，薄滋味，故得至此。」诏以为尚书工部郎中致仕，赐金紫。工部好学，善训子孙。子景宗，兴国中登进士甲科，孙温基、温舒，祥符中相继举进士第，为天下第三人，而天下称麻氏教子有法(出江少虞《类苑》)。 
淳化元年五月，诏：「应曾任文武职事官恩许致仕者，并给半俸，以他物充，于所在州县支给。」 
十一月，以水部员外郎何允昭为驾部 
      
员外郎致仕，从其子殿中丞、直史馆士宗之请也。 
至道元年三月，前和州历阳县主簿李夤授著作佐郎。夤子虚己任殿中丞，太宗知其能政，命知遂州，仍赐五十万，令养其祖母，又以夤年高，特有是命。 
五月，前崇仪副使王得一为左卫大将军致仕。 
七月，鸿胪卿慎知礼为工部侍郎致仕。 
真宗咸平元年正月，审刑院详议官、监察御史韩见素为刑部员外郎致仕。见素薄于荣利，时方年四十八，表求休致。真宗以其年尚少，惜之，宰相言：「近世朝行之中躁竞好进者多，知止求退者少，如允所请，亦是激劝风俗。」遂授焉。 
十一月，以职方郎中沈继宗为将作少监致仕。继宗列官中外，以贵家子擢出任，称疾假满，故有是命。 
二年闰三月，以草泽陈广为将作监丞致仕，赐袍、笏。广献《喜雨诗》，复上书言事，帝召见，问其愿仕否，对曰：「臣年七十四，筋力衰耗，乞归田里。」故有是命。 
三年八月，殿中丞、国子监直讲崔颐正以本官致仕，仍旧直讲。颐正老，且病目，不任朝请，以耆(遂)[宿]儒，故遂其优闲而不罢讲诵之职。 
四年五月，以翰林学士、吏部郎中朱昂为工部侍郎致仕。帝以昂久在左右，特加优礼。旧制，致仕官止门谢，昂特召对于便殿，命坐久之，赐银器二百两、帛三百匹。诏行日给以驿券，(今)[令]本府岁时省问，如有章奏，许附驿以闻。命其子太祝正辞知江陵府公安县，使得就养。发日，又赐晏于玉津园，翰林 
      
学士、侍读侍讲学士、知制诰、三馆秘阁官皆预，仍诏赋诗饯行。朱昂晚以工部侍郎恳求归江陵，逾年方允，止令谢于殿门外，后诏赐坐。时方剧暑「剧」下原有「坐」字，据《事实类苑》卷四四删。，恩旨宠留，诏秋凉进程。时吴淑赠行诗有「汉殿夜凉初阁笔，渚宫秋晚得悬车」之句渚：原作「诸」，据《事实类苑》卷四四改。下同。，尤为中的。锡燕玉津园，中人传诏，令各赋诗为送，若李承旨维有「清朝纳禄犹强健，白首还家正太平」，陈文惠公尧佐「部吏百函通爵里，送兵千骑过荆门」之句，四十八篇，皆警绝一体，朝论荣之。弟协亦同隐，皆享眉寿，家林相接，谓之渚宫二疏。荆帅陈康肃尧咨表其居为东西致仕坊。八十二薨，门人请谥正裕先生(出《皇朝类苑》)。 
五年五月，诏文武官七十以上求退者许致仕，因病及历任有赃犯者听从便。时主客郎中谢泌言，自今求致仕者，如有清名及粗展劳效，乃可听许，故因泌奏而有是命。 
九月，仓部员外郎仓部：原作「苍部」，据《宋史》卷一六三《职官志》三改。、武信军节度掌书记郭成范为司封员外郎致仕，以其子太庙斋郎韬玉为寿州霍邱县主簿。成范在惟吉府中，老病赴朝，踣于殿门，合门使以闻，诏特原之。成范因求致仕，且述家贫，愿得一子食禄给养，帝悯然许之。 
十二月，进士李咸信授将仕郎，守将作监丞致仕。咸信即知枢密院王钦若妻父也，钦若为言，故有是命。 
景德二年三月二日，以都官员外郎致仕潘华为屯田员外郎都官：原作「都管」，据《宋史》卷一六三《职官志》三改。。华即江南内史舍人佑之子，以疾致政，至是上书阙下，求复朝列，帝悯 
      
佑忠鲠，故命华以旧官。 
四月九日，以虞部员外郎、安定郡王府翊善董浔为都官员外郎致仕，赐其子经同进士出身同进：原倒，据本书选举九之五乙。。 
大中祥符二年正月，诏差定赐文武致仕官帛数：大将军三十匹，将军、郎中二十匹，员外郎十五匹，率府副率、国子博士而下十匹，大理寺丞而下七匹。以东封赦书恩例也。 
二月，以许州参军王中正为左卫将军致仕，仍给全俸。 
四年三月，以龙图阁待制王曙兄序为国子监助教致仕。序年七十余，曙乞推恩也。 
五年八月，以左仆射张齐贤为特进、守司空致仕。 
六年七月六日，景福殿使、新州观察使刘承规为安远军节度观察留后「军」上原有「将」字，据《宋史》卷四六六《刘承珪传》删。、左骁卫上将军致仕。两使留后非致政之官，至于上将军，国朝以来罕曾除拜，帝以承规逮事三朝逮：原作「建」，据《长编》卷八一改。，有勤效，故受之，仍赐手诏抚谕。 
九年正月，诏京朝、幕职州县官求致仕者，令审官院、吏部铨检勘历任，具有无赃犯以闻。
十月，礼部郎中、新授京西转运使胡则言父年七十八，任国子博士致仕，乞加朝散阶，许之。 
天禧元年七月十七日，以祠部郎中胡旦为秘书少监致仕，又以其子粲书试秘书省校书郎。旦自陈目疾，求授其子官，故特有是命。 
八月，扬州言：「虞部员外郎致仕周令年踰九十，无人供侍，有孙男化元见任海州东海县尉，乞移授扬州判司簿尉，以慰衰残。」许之。 
四年正月，以户部侍郎致仕冯起为兵部侍郎，太常少卿 
      
致仕刘翼为司农卿，将作少监致仕柴德芳为将作监，并依前致仁，仍诏许入辞。旧例门辞，中书取旨，特有是命。 
