<!-- { "loadSidebar": true } -->
三月十二日，吏部侍郎周操言：「据故右中奉大夫、直秘阁李弼儒男李迎状，陈乞故父致仕及非降黜中身亡恩例两次。本部契勘，本官生前任右中奉大夫、直徽猷阁，因事落职，后来止复 
      
直秘阁致仕身亡，即系未曾复至元职名，除非降黜中身亡恩例有碍条法外，其所乞致仕荫补外恩例，依格承务郎以上得减一年磨勘，承直郎以下合作免试。若系责降，不许陈乞。(昭)[照]得本官虽系落职未复尽职名之人，缘致仕恩泽已依近降指挥放行荫补了当，其致仕恩泽陈乞不依。本部切详致仕荫补及恩例，俱因致仕所得，既致仕恩泽不作责降已许行荫补，即难以不与致仕恩例。今欲落职之人如合该荫补恩泽，即与放行致仕恩例，余依见行条法施行。」从之。 
十二月九日，故武德大夫刘涤男植奏，故父奉使北界身亡，乞合得恩泽。吏部勘当，依条诸殁于王事者，临时取旨推恩，即不许陈乞致仕、遗表恩泽。诏刘涤特赠武功大夫、忠州刺史，依条与致仕恩泽外，更与一名承信郎。 
二十四日，诏武义大夫关洙与罢干办内藏库，(特)[本]官致仕。 
五年三月十九日，诏右朝请大夫致仕钱亿年可落致仕，除权发遣利州路提点刑狱公事。 
干道元年三月指挥，太中大夫以上，其间有生前责降、身后承指挥给还致仕遗表恩泽，止得荫补，依条自无恩例，吏部自合遵守成法。又干道四年三月吏部申请，勘会依条中大夫至中散大夫荫补外，听陈乞亲戚一名恩泽。今欲将落职之人如合该荫补，即与放行致仕恩例。臣契勘得吏部两次所请，一则 八月十八日，吏部尚书汪应辰言：「伏 
      
太中大夫以上，身后虽尽复职名，却无恩例；一则中大夫以下，虽落职或复职不尽，却得恩例。轻重不伦，前后相戾。」诏令吏部将中大夫以下放行致仕恩例指挥更不施行。 
十月十二日，诏：「武义大夫、权主管殿前司公事王逵已守本官致仕，为系权主管殿前司公事，除依条合得恩泽外，更特与恩泽一名。」 
十一月二十四日，左朝奉郎、试右谏议大夫单时乞致仕，诏特转一官，依前试右谏议大夫致仕。 
六年正月二十四日，诏黄中落致仕，除权兵部尚书，兼侍读。 
闰五月三日，殿中侍御史徐良能言：「伏见右朝议大夫傅宁台参，为宫观满回。谨按宁老赃宿蠹，众所鄙弃，官年七十有五而实年过之。既满宫观，便合休致，然犹造朝营求差遣。欲望圣慈，特令致仕。」诏依。 
八月二十六日，吏部状：「准付下故右朝请郎富橚致仕恩泽，荫补男琡；又准付下江州奏，故右朝请郎司马备致仕恩泽，荫补男逸，并于文资内安排事。勘会近降集议指挥内一项，契勘非泛补官之人转至合奏荐官，候将来致仕日与一名恩泽，已曾奏荐人更不奏荐。照得富橚初补，因宣和五年六月御笔：『富弼辅佐三朝，年未久，家世零替，其曾孙橚与补将仕郎。』司马备元名宗召，改今名，初补建炎三年七月二十八日得旨，系太师司马光之侄，见今在朝无人食禄，特与补迪功郎。本部契勘，逐官虽系特旨补官，缘并是
      
先朝元老之家所乞致仕恩泽，伏乞朝廷详酌指挥。」契勘富橚、司马备系富弼、司马光之后，兼补授非非泛七色之数，有旨依条放行致仕恩泽。 
十一月六日郊祀赦：「内应见任及致仕文武升朝官、禁军都虞候以上，守藩方马步军都指挥使，父母妻并与封叙，已封叙者更与封叙；亡殁者与封赠，已封赠者更与封赠。如祖父母在，愿回授者听。应选人陈乞关升、致仕，通理任岳庙差遣。如在干道四年十一月九日以前罢任并出违条限之人，其考第并许收使。并特奏名文学乞致仕之人曾任岳庙，如任满在前项指挥之后，与理为权官任数，许揍理考任，放行致仕。」九年十一月大礼赦同。 
七年二月二十七日，诏太傅、保康军节度使、大宁郡王吴益除太师，依前保康军节度使、大宁郡王致仕。 
六月十九日，诏左朝奉大夫汪勃、左朝奉郎巫伋并复龙图阁学士，依旧致仕。 
七月四日，诏左朝奉郎、试太子詹事王十朋除龙图阁学士致仕。王十朋字龟龄，温州乐清人，累官至侍讲。后告老，以龙图阁学士致仕，命下而卒，年六十。绍熙三年，谥曰忠文(《宋史》)。 
八月二十六日，诏武功大夫、荣州刺史刘奭与落致仕，特添差两浙西路兵马钤辖。 
二十七日，诏御前忠佐马步军都军头、高州刺史赵胜特授右千牛卫将军致仕。 
十月六日，诏太尉曹勋落致仕，提举皇城司，特令趁赴六参起居。 
十 
      
一月二十九日，侍卫步军司奏：「武经大夫、本司训练官刘昌奏，为母李氏身故，乞解官持服。本军阙官管干，申朝廷将刘昌特与起复，依旧管干军马外，今据本将申，刘昌忽中风，病势危笃，乞守本官致仕。本将保明，乞施行。」诏候服阕日守本官致仕。 
十二月八日，中书门下省言：「在法，陈乞致仕应荫补者，若历任无入己赃，及不曾犯私罪徒，但生前曾乞致仕，虽亡殁在出 前在出：原倒，据后文乙。，听依致仕荫补法。访闻诸军将应荫补官以病乞致仕者，其家匿丧以俟致仕文字，或经旬月，殓殡失时，深可怜悯。」诏诸军因疾病陈乞致仕之人，仰本军实时保明申所属，纵亡殁在出 前，听依上条荫补。 
八年四月六日，诏：「右武大夫、保康军承宣使梁珂因多病乞致仕，今已痊安，为系藩邸人数，可落致仕，与在京宫观，免奉朝请。」 
五月二十六日，右中奉大夫、权尚书兵部侍郎翟绂乞致仕，诏特转一官，依前权尚书兵部侍郎致仕。 
十二月二十日，诏左武大夫、鄂州观察使致仕陈子常落致仕，充入内内侍省东头供奉官，干办御药院。 
九年正月十七日，左朝散郎、守起居郎刘季裴乞守本官致仕，诏除秘阁修撰致仕。 
闰正月二十七日，诏复武康军承宣使王权特复清远军节度使致仕。 
七月七日，诏王之奇复资政殿学士致仕指挥更不施行，以臣僚论列故也。 
同日，诏左奉议郎、大理寺丞邵说特与转 
      
左朝奉郎致仕，依条与致仕恩泽。以差出措置递角，在路得疾也。
九月十二日，吏部状：「嘉州奏，承右宣教郎孙茂状，为母亲王氏年高，乞致仕侍养。本部照得本官见年六十六，母王氏见年九十六，所乞致仕虽有建炎元年指挥，文武官非疾病危笃不能任职者不得陈乞致仕，今本官乞致仕侍养母亲，别无规避，今欲依条格放行，转官致仕。」从之。 
淳熙二年十二月十七日庆寿赦：「应文武已乞致仕年七十已上人，并特与转行一官，选人循一资，无资可转与改初等京官。应命官引年致仕，其间有才识过人而体力精强者，令监司、郡守于所部搜访，具名以闻，当议量材任用。」 
四年三月二十五日，诏迪功郎、前添差遂宁府府学教授雍山特改宣教郎、赐绯致仕。以山节操益坚，行义弥着，恬退不仕，故有是命。 
五年十二月二十六日，诏迪功郎、监潭州南岳庙龚明之与改宣教郎致仕，仍赐绯。明之，平江人。是年以庆恩赦，知府事(簟)[单]夔保奏，明之乡里推其年德，宜被褒宠，故有是命。 
六年十月二十六日，奉议郎、金部员外郎鹿何年未六十，自乞休致，诏除直秘阁致仕。何年五十四，未觉衰老而止足，遽求休致，上以其志可嘉，故有是命。 
八年六月一日，诏潼川府司户参军王昂特改承务郎致仕。昂以进士出身，年踰六十，始得一第，不愿出仕，从其请也。 
九年九月十三日明堂赦：「昨降指 
      
挥，因杀金平、和尚原、大仪镇、明州城下、顺昌府立功，转官至敦武郎，乞致仕，并理为战功，(故)[放]行致仕恩泽。尚虑其间有因前项补授出身或转资之人，皆系亲冒矢石，见阵立功，可转官人，特与放行致仕恩泽。」《李焘传》：淳熙十一年春，焘乞致仕，优诏不允。上数问其疾增损，给事中宇文价传上旨，焘曰：「臣子恋阙，非老病，忍乞骸骨 」因叩价时事，勉以忠荩。病革，除敷文阁学士致仕。命下，喜曰：「事了矣。」口占遗表云：「臣年七十，死不为夭，所恨报国缺然，愿陛下经远以艺祖为师，用人以昭陵为则。」辞气舒徐。卒，年七十。上闻，嗟悼，赠光禄大夫(出《宋史》)。 
十三年正月一日庆寿赦：「应文武已致仕年七十以上人，并特与转行一官，选人循一资，无资可转人与改初等京官，年八十人各更与加转一官资。应选人、使臣年七十以上愿致仕者，于合致仕官上与转一官，八十以上转两官。应文武致仕升朝官年七十以上，并与依格支赐羊、酒、粟、帛。其年八十并曾任太中大夫、观察使以上，仍与倍赐。」
 职官 宋会要辑稿 职官七八 罢免上 
     
宋会要辑稿 职官七八

罢免上
【宋会要】
太祖建隆四年九月十八日，宣徽南院使、兼枢密副使、左羽林军大将军李处耘，责授检校司空、淄州刺史。先是，李重进(判)[叛]，命归德节度石守信为扬州行营都总管，处耘为都监。至是，制书以处耘「动资胸襟，每事率易，既乖倚注，合正刑章」，故有是命。 
干德二年正月十六日，司徒、兼侍中、昭文馆大学士范质罢为太子太傅，司空、兼门下侍郎、同中书门下平章事、监修国史王溥罢为太子太保，枢密使、右仆射、兼中书侍郎、集贤殿大学士魏仁浦罢，仍旧为右仆射。制书以质等「位隆三事，所宜勉辅于冲人冲：原作「中」，据《宋宰辅编年录》卷一改。；日有万机，安可久烦于旧德。俾令就第，用解持衡」，故有是命。 
五年正月二十日，枢密副使、左卫大将军王仁赡责授右卫大将军。先是，命忠武节度王全斌、武信节度崔彦进及仁赡征孟昶。至是，制书以仁赡「全辜委任，颇恣贪残，杀戮降兵，惊(骚)[扰]生众」，故有是命。 
开宝五年九月十七日，枢密使李崇矩罢为钦国军节度使。赵普为相，崇矩以女妻普子承宗，厚相交结。太祖闻之，颇怒。有郑伸者，客崇矩门下仅十年，崇矩知其险诐无行，待之渐衰。伸怨恨，因上书告崇矩阴事，崇矩不能自明，帝释不问，故有是命。 
六年七月二十三日，左仆射、兼门下侍郎、同中书门下平章事、昭文馆大学 
     
