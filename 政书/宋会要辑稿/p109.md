<!-- { "loadSidebar": true } -->
者，别奏候旨。于是献书者十九人，悉赐出身，及补三班。得万七百五十四卷万七百五十四卷：苗校：「《长编》卷八五作『一万八千七百五十四卷』。」。 
九月七日，以故国子祭酒知容州母守素男克勤为奉职。克勤表进《文选》、《六帖》、《初学记》印板。枢密使王钦若闻其事故也。 
天禧元年八月，提举勘书籍所言：「学究刘溥、(候)[侯]惟哲献太清楼无本书各五百卷，请依前诏甄录。」从之。 
十二月，王钦若言：「进纳书籍，元敕以五百卷为数，许与安排。后来进纳并多，书籍繁杂，续更以太清楼所少者五百卷为数，往往伪立名目，妄分卷帙，多是近代人文字，难以分别。今欲别具条贯，精访书籍。」从之。 
二年五月，长乐郡主献家藏书八百卷，赐钱三十万。以书藏秘阁。 
五年六月，景德寺僧溥清献其祖库部员外郎陈鄂所撰《四库韵对》九十八卷印板，诏赐钱十万，度行者一人。 
仁宗景佑元年七月二十九日，翰林学士张观等言：「看详馆阁书籍内古书或缺少三五卷，便成不全部帙。欲据见少卷数晓示，许人诣馆投纳。」从之。 
谬重复，并从删去。朕听政之暇，无废览观。然以今秘府所藏，比唐开元旧录，遗逸尚多。宜开购赏之科，以广献书之路。应中外士庶之家，并许上馆阁所阙书。每卷支绢一疋， 嘉佑五年八月，诏曰：「国家承五代之后，简编散落。建隆之初，三馆聚书，仅纔万卷。祖宗平定列国，先收图籍，亦尝分遣使人，屡下诏令，访募异本，补缉渐至。景佑中，尝诏儒臣校定篇目， 
      
及五百卷，特与文(武)资内安排。」先是，谏官吴及乞降三馆秘阁书目，付诸郡长吏，于所部求访遗书。故降是诏。 
六年八月，诏三馆、秘阁校宋、齐、梁、陈、后魏、后周、北齐七史，书有不完者，访求之。 
十二月，诏两制看详天下所上应募之书，择其可取者，付编校官覆校，写充定本。编校官常以一员专管勾定本。(以上《国朝会要》) 
徽宗崇宁二年五月四日，诏两淛、成都府路有民间镂板奇书，令漕司取索，送秘书省。 
大观四年五月七日，秘书监何志同言：「汉着《七略》，凡为书三万三千九百卷。隋所藏至三十七万卷，唐开元间(入)[八]万九千六百卷。庆历间尝命儒臣集四库为籍，名之曰《崇文总目》，凡三万六百六十九卷。庆历距今未远也，按籍而求之，十纔六七，号为全本者，不过二万余卷。而脱简断编，亡散(门)[阙]逸之数浸多。谓宜及今有所搜采，视庆历旧录，有未备者，颁其名数于天下，选文学博雅之士求访。总目之外，别有异书，并借传写，或官给笔札，即其家传之。就加校定，上之策府。」从之。
政和二年七月十七日，秘书少监赵存诚言：「诸州取访遗书，乞委监官总领，庶天下之书，悉归秘府。」从之。 
宣和四年四月十八日，诏：「朕惟太宗皇帝底定区宇，作新斯文，屡下诏书，记求亡逸。册府、四部之藏，庶几乎古。历岁寖久，有司翫习，多致散缺。私室所閟，世或不传。可令郡县谕旨访求，许士民以家藏书所在 
      
自陈，不以卷(秩)[帙]多寡，先具篇目申提举秘书省以闻，听旨递进。可备收录，当优与支赐。或有所秘未见之书，有足观采，即命以官，议以崇奖。其书录毕给还。若率先奉行，访求最多州县，亦具名闻。庶称朕表章阐绎之意。令礼部疾速遍牒施行。」 
五年二月二日，提举秘书省言：「奉旨搜访士民家藏书籍，悉上送官，参校有无，募工缮写，藏之御府。近荥州助教张颐进五百四卷，开封府进士李东进六百卷，与三馆秘阁参校，内张颐二百二十一卷，李东一百六十二卷，委系阙遗，乞加褒赏。」诏张颐赐进士出身，李东补迪功郎。 
七年四月九日，提举秘书省言：「取索到王阐、〔张宿〕等家藏书张宿：原缺，依苗校「据《通考》卷一七四及本条下文补」。，与三馆秘阁见管帐目比对到所无书六百五十八部、一千五十一册轴，计二千四百一十七卷，及集秘书省官校勘得并系善本。看详逐人家藏书籍，比前后所进书数稍多。」诏王阐补承务郎，张宿补迪功郎。(以上《续国朝会要》) 
高宗建炎四年六月十日，上谕辅臣及吴说写大字，张守曰：「臣昨闻圣训，欲就苏迟宣取苏轼书。迟近将到数轴，未敢投进。」上曰：「可令进来(试)[轼]书无非正论，言皆有益。朕不独取其字画之工而已。」 
绍兴元年三月十八日，进士何克忠上《太祖皇帝实录》四册，《国朝宝训》一十二册，《名臣列传》二册，《国朝会要》三册。诏：「何克忠所献书，内《会要》虽系节本，当文籍残缺之际，首先投进，可特与补下州文学。其 
      
书付秘书省，仍令录本进入。」 
六月十六日，故右金吾卫上将军张楙妻镇国夫人王氏，以亡夫家藏六朝《实录》、《会要》、《国史志》等书计二百二十二册来上。诏令礼部降度牒十道付张楙家，其书付秘书省。
七月二十四日，处州缙云县若澳巡检唐开上王珪《重修国朝会要》三百卷，诏再与转一官。其书降付秘书省。仍令本省录本进入。 
九月十三日，将仕郎黄蒙上《太祖皇帝(五)[实]录》五十卷、《太宗皇帝实录》八十卷、《真宗皇帝实录》一百五十卷、《仁宗皇帝实录》二百卷、《英宗皇帝实录》三十卷、《天圣南郊卤簿册记》一十册。诏送秘书省。既而赐蒙空名度牒五道，不受，乞白身补官恩例。诏与循一资。 
十一月八日，太常少卿赵子(画)[昼]等言：「本寺见阙陈祥道《理书》、《开元礼》、《义镜》、《礼义》，罗礼《粹通典》、《开宝通礼》、《三礼图》、《郊庙奉祀礼文》、《国朝会要》王珪、章得象编。《六典礼阁新编》续编附。政和、宣和续编《太常因革礼》、《大观礼书》、并看详。《六家谥法》、《政和续编会要》、《开元礼百问》、《太常新礼》、《江都集礼》、《曲台礼》、《宗藩庆系录》、《开元礼义纂》、《五礼精义》。切虑臣僚之家有誊写本，许令投进。乞依昨进《会要》体例推恩。」从之。 
二年二月二日，诏：「御前图籍，以累经迁徙，散亡殆尽。访闻平江府贺铸家所藏，见行货之于道涂。可委守臣尽数收买，秘书省送纳。」已而将仕郎贺廪以所藏书籍五千卷上之，诏与本家将仕郎恩泽一名。廪仍令吏部先次注 
      
合入近便差遣。 
三月四日，故太常少卿曾也男温夫以家藏累朝典籍二千余卷来上，诏并送秘书监收管。温夫与补将仕郎。 
七月一日，太平州芜湖县进士韦许上家藏太宗皇帝御书并书籍，诏特补迪功郎。 
十月九日，右司(监)[谏]刘棐言：「臣少尝游蜀，见眉州进〔士〕杜谔萃八十余家《春秋》之说，而又自立说以断之。愿诏宣抚处置使司上其书各十部，留之禁中，颁之经筵。赐秘书省国子监等处。」诏札与张浚，如有本，令津发前来。 
十一月二十三日，秘书少监洪炎言：「福州故相余深、泉州故相赵梃之，家藏国史实录善本。严州前执政薛昂，收书亦广。太平州芜湖县僧寺寄收蔡京书籍，望下逐州，谕令来上，优加恩赉。内有蔡京寄书，乞令本路转运司差官前去根取。」从之。 
三年正月十二日，诏曰：「湖州管下故执政林摅家有道君皇帝御书，太祖以来国史、实录、国朝会要等书，及历代经、史、子、集书(集)[籍]全备。开元寺有仁宗皇帝御书一大匣，道场山天圣、报本二寺各有祖宗御书。令本州岛守臣，劝诱献纳。」 
二月六日，臣僚言：「切知韩琦家书有《二府忠义》百卷，所谓嘉谋嘉猷，皆在于是。而世不传，独琦之孙梠有之。乞诏梠取索真本，付秘书省誊录投进。候录毕，却行给还本家。」从之。 
四月二十一日，右司员外郎刘岑言：「切惟祖宗创业之初，开三馆以储未见之书。艰难以来，兵火百变，文书之厄，莫甚 
      
今日。虽三馆之制具在，而向来之书画亡。乞诏四方求遗书，以实三馆。果得异书，且应时用，则酬以厚赏。」从之。 
五月一日，承奉郎林俨上家藏道君皇帝御书承奉郎：苗校据《中兴圣政》卷一三、《建炎要录》卷六五补「左」字。、御画、御笔札答共七轴，并祖宗实录、国朝会要、国史等，及古文文籍二千一百二十二卷。诏与本家将仕郎恩泽一名，俨仍令吏部先次与合入近便差遣。 
七月六日，秘书少监曾统等言：「伏闻前任本省官洪楫，有神宗皇帝朱墨本《实录》、神宗、哲宗两朝国史、哲宗《实录》、国朝典章、故事文字，望取索名件，官给纸札，借本缮写各一部。仍选差官校对，赴本省收藏。」从之。 
十月二十三日，知静江府许中上《政和重修国朝会要》一部，《政和修定谥法》一部，《宣和重修卤簿记》一部。诏《国朝会要》送中书门下省，准备检照，《谥法》并《卤(部国)[簿]记》并送秘书省。 
四年六月二十三日，赴居郎常同言：「渡江以来，始命搜访典记、祖宗正史、实录、宝训、会要，得于搢绅士庶之家，残缺之余，补缉仅足，良亦艰矣。然今三馆、秘阁、尚书、佛庐签轴苟简，藏贮不精。且宅都未定，有迁徙之虑，闾阎相比，有延烧之虞。一旦守护不谨，则累朝盛典，又复散落矣。臣愚谓宜少给笔札之费，别录副贰之书，藏之名山道观、僧寺，依收掌御书例，量赐拨放，以酬守护之劳。庶使国朝之书，永久常存，不至散缺。」诏比搜访到祖宗正史、实录、宝训、会要，令史馆各抄录二本。一本进入，一本付秘书 
      
省。 
五年闰二月十二日，诏史馆、秘书省：「四库书籍未备，令下诸路州县学，及民间见收藏官书，并(开)[刊]到书板，不以经、史、子、集、小说异(时)[书]，仍具目录一本，申纳秘书省。」 
三月十九日，承节郎毛刚中上仁宗皇帝康定中于(殿)[观]文殿所纂《鉴古图记》一十卷，诏特转一官。 
五月三日，诏令婺州取索故直龙图阁赵明诚家藏《哲宗皇帝实录》缴进。 
