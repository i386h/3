<!-- { "loadSidebar": true } -->
淳化三年四月，赐问太师赵普，玺书不名，辞曰：「皇帝问太师，顷以微屙，恳求引退。朕以居守二宅之重，中书八柄之剧，虑其职务，尚烦耆耋，爰改维师之秩，用谐就第之安。解簿领之纠纷，加药石之治疗。分家之事，不挠于襟灵；师臣之心，益劳于寤寐。必应闲适，已遂康宁。行闻有瘳，与朕相见，今遣使往彼抚问，仍赐饲羊、上樽，具如别录。太师其爱精神，近医药，疆饮食，以副朕眷注之意焉。」《宋朝事实》：开宝元年，贬雷德骧官。初，德骧判大理寺，其官属与堂吏附会宰相，擅增减刑名，德骧愤惋，面白其事，并言赵普强市人第宅，聚敛财贿。上怒曰：「鼎铛犹有耳，汝不闻赵普吾社稷之臣乎!」以判大理寺而敢于言大臣之短，不惟养后日敢言之风，亦可以无大臣专权之祸。汉高帝闻萧何多买田宅之污，则有械系元勋之辱，此汉一代所以有诛戮大臣之祸。我太祖闻赵普强市人第宅之事，则有「鼎铛有耳」之责，此本朝所以有进退大臣之礼。 
真宗大中祥符八年二月，制皇兄楚王元佐特加天策上将军，仍赐剑履上殿，诏书不名。 
九年，宰臣王旦以疾求罢，入谒滋福殿，帝曰：「朕方以大事托 
     
卿，而卿疾如是。」乃命皇太子拜旦，旦因进曰：「太子盛德，必任陛下事。」 
干兴元年二月，皇叔泾王进封定王，加赞拜不名。先是，诏中书门下别定接见皇叔泾王仪，礼院言：「汉章帝诏沛、济南、东平、中山王赞拜皆勿名。晋康帝即位，诏武陵王晞赞拜不名。今参详，泾王朔望每殿庭朝会及起居，并依故事赐赞拜不名；皇帝于内中见王，即依先帝见大长公主仪式。」从之。至是又再帖入恩制行下。 
天圣五年十二月，制皇叔定(皇)[王]赐诏书不名。 
八年十二月，制皇叔镇王赐剑履上殿，诏书不名。以上《国朝会要》。 
哲宗即位，元丰八年三月二十六日，诏皇叔泰宁镇海等军节度使、守司空、开府仪同三司、雍王颢，保信保静等军节度使、守司空、开府仪同三司、曹王頵，赐赞拜不名，五日一朝，见于内中如见大长公主之仪。四月二十六日，雍王颢、曹王頵上表辞，诏不允。 
哲宗元符三年正月九日，保平奉宁等军节度使、守司空、开府仪同三司、申王(秘)[佖]改永兴成德等军节度使、京兆真定尹，迁守太傅，进封陈王，赐赞拜不名。 
徽宗宣和七年十二月二十六日，诏：「越王、燕王，属近行尊，其赐入朝不趋，赞拜不名。」以上《续国朝会要》。《中兴》、《干道会要》无此门。 
太宗端拱元年七月秋，大热，太宗以宰相赵普耆年，诏许每日长春殿对罢便归私第颐养，候凉赴中书视事。普顿首谢。 
淳化三年七月七日，诏遣左正言张 
     
秉赍太师赵普生辰器币、鞍马，就西京赐之。国朝故事，非同平章事者无生辰国信之例，帝以普勋旧，故特异其礼。 
真宗大中祥符三年六月二十四日，翰林侍读学士邢昺病笃，真宗亲临问。国朝故事，非宗戚将相无省病临丧之行，惟昺与郭贽以恩旧特用此礼，儒者荣之。 
五年八月，以左仆射张齐贤为特进、守司空致仕。及中谢，方拜而仆，遽止之。既命坐，令益坐为三以宠之坐：原作「塾」，据《长编》卷七八改。。及归西京，入辞，帝怜其衰羸，命不拜，听二子掖而升殿。 
天禧三年二月十四日，彰德军节度观察留后马知节将赴知贝州，特免其朝辞，召对便坐，掖而升殿。 
四年五月，新授左屯卫上将军致仕王嗣宗求入面辞，及为拜跪稍难，乞免舞蹈，令其子扶掖升殿。从之。 
仁宗庆历三年正月，制宰臣吕夷简进司空、军国重事，候疾损(目)[日]三五日一入中书。夷简累以疾求罢，朝廷异数留之也。 
至和元年十月，诏枢密使王德用高年，入朝谒，其特免拜。 
十二月，知并州韩琦以疾乞太医齐士明，而翰林医官院言士明当诊御脉，不可遣。仁宗立命内侍窦昭挟齐士明往视之，以示优宠也。 
英宗治平元年闰五月，进宰臣韩琦等官原批：「以上十六字，寄据《大典》一万四百五十四补。」。英宗御延和殿，召琦等入谢，琦等以方辞避不敢入，帝固召之。既视事入，复出御延和殿以俟，琦等遂入谢，命坐赐茶，优遇大臣也。《珍(度)[席]放谈》：英宗嗣位，韩忠献当国，策立之宗工也。永昭礼成，丐辞机政再三，遣使谕留，避请弗已。上亲染 
     
宸翰贶之曰：「卿有大德于朕，有大功于社稷，方倚老成，共图新政，卿何嫌何疑，遂欲去位 卿若不起，朕将亲往公所。」翌日，遂出辅政如初。台宰乞罢，眷礼之厚未有此比也，士论不以为恭而以为宜然，盖大臣有非常之业，然后可当非常之恩矣。以上《国朝会要》 
神宗治平四年未改元。正月十七日，诏皇伯东平郡王允弼、皇叔襄阳郡王允良：「古之王者礼近属，推恩以广爱于天下。有伯祖、叔祖，居朝以藩屏于王室，重惟先帝，常所尊遇。朕新绍基构，思广亲亲之道，匪用优待，何以旌别!其只朝朔望，以表异数。」 
熙宁元年二月九日，诏判河阳富弼移判汝州，从其请也。因令朝见讫赴任，许肩舆至殿门，令其子扶掖入见，仍免拜起。 
元丰三年三月二日，诏以光禄大夫、行尚书工部侍郎、同中书门下平章事、监修国史吴充为行吏部尚书、观文殿大学士、西太一宫使，仍诏大朝会许缀中书门下班，依知大藩例支添给。 
六月十一日，诏宝文阁学士、右谏议大夫、兼侍读陈荐久苦足疾，除将来亲祠明堂外，诸祠摄事免一年。 
闰九月二十三日，赐御筵于都城门外饯送文彦博，令中书、枢密院臣寮同赴，上自为诗赐之，仍命参知政事章惇为之序。诏曰：「卿在祖宗朝，蚤冠三事，怀忠奋策，迄有大勋。来觐外廷，相成宗祀。崇进公品，往莅洛师。锡燕赐诗，昭示殊礼。仍敕近辅，序而识之，庶传无穷，着见贤业。 
     
其承朕志，体服眷恩。今赐卿诗、序，至可领也。」先是，三年九月四日，召河东节度使、守司徒、兼侍中、判大名府文彦博陪祠，是月二十六日，制守太尉、开府仪同三司、太原京兆尹、判河南府、潞国公、充河东永兴军节度、管内观察处置等使。彦博固辞两镇，乃加食邑千户，食实封四百户。 
六年十月九日，诏：「江夏郡王、知大宗正宗惠年高，艰于趍拜，应太庙祠事宜并免。济阳郡王曹佾，将来大礼上二帝徽号，止令赴宿卫。」 
哲宗元佑元年闰二月三日，诏新除观文殿大学士、判陈州蔡确如前宰相仪。 
四月二日，命入内内侍省押班梁从古赍诏赐守太师致仕文彦博曰：「卿践更二府，弼亮三朝，名闻四夷，功在天下。注想元老，渴见仪形。宜疾其驱，副我虚伫。诏书到日，卿可肩舆赴(关)[阙]，并男贻庆、居中随侍。」令河南府津置行李。 
六日，诏守太师致仕文彦博赴阙，独班起居，减拜，肩舆至下马处，子弟一人扶掖。出入仪制，依见任宰臣。 
十五日，诏赐文彦博曰：「朕绍承皇绪，临御宝图，涉道未明，罔知攸济。乃睠元老，弼亮三朝，功被生民，名重当世，天赐眉寿，既艾而昌。宜还师臣，辅我大政。已降制授太师、平章军国重事。可一月两赴经筵，六日一入朝，因至朝堂与执政商量事；如遇有军国机要事，即不限时日。并令入预参决。其余公事，只委仆射以下签书发遣。俸赐依宰臣例。」 
十七日，诏太师文彦博到阙朝见日， 
     
止令四拜起居，所有谢对衣等礼数，并特免拜。 
十八日，宰臣司马光特赐告治疾，给俸如故。 
十九日，诏：「新除尚书左仆射司马光见为足疮在假，闻自今年四月不请诸般请受，可勿住支。仍录此付光。」 
二十一日，守太师文彦博特许用宰臣使相出使到阙例书判。 
三十日，河东节度使、守太师、开府仪同三司致仕、潞国公文彦博进对，命其子承议郎、权发遣提举三门白波辇运贻庆扶掖上殿，赐贻庆金紫章服。《邵氏闻见录》：文潞公判北京，有汪辅之者新除运判，为人辨急。入谒，潞公方坐厅事，阅谒刺，置按下不问，入宅久之乃出，辅之已不堪。既见，公礼之甚简简：原无，据《邵氏闻见录》卷一○补。，谓曰：「家人顷令沐发，忘见，运判勿讶。」辅之沮甚。旧例，监司至之三日，府必作会，公故罢之。移文定日检按府库，通判已次白公，公不答。是日家(晏)[宴]，内外事并不(虚)[许]通，匙钥不可请。(称)辅之怒，破架阁库锁，亦无从检按也。密劾潞公不治。神宗御批辅之所上奏付潞公，有曰「侍中旧德，故烦卧护北门，细务不必劳心。辅之小臣，敢尔无礼，将别有处置」之语。潞公得之，不言。一日，会监司曰：「老谬无治状，幸诸君宽之。」监司皆愧谢，出御批以示辅之，辅之皇恐逃归，托按部以出。未几，辅之罢。呜呼!神宗眷遇大臣、沮抑小人如此，可谓之圣也。《文昌杂录》：元丰甲子二月五日，太师致仕文公自西京造朝修谢，对于垂拱，诏是日特开宴。酒五行，命御药院内 
     
侍梁从政特以大觞酌御樽酒以赐之，且命饮，侍臣拭目以观，恩礼之隆遇焉。《邵氏闻见录》：神宗元丰四年，召北京留守文潞公陪祀南郊。会更官制，自(可)[司]徒、侍中拜太尉，罢侍中，为开府仪同三司、判河南府，陛辞。先是故参知政事王尧臣之子同老以至和中潞公与刘相沆、富韩公弼、王参政尧臣共乞立英(宋)[宗]为皇嗣章草进呈，明其父功，帝留之禁中，面问潞公，公对与同老合，乃加潞公两镇节使，官其子宗道为承事郎。潞公力辞两镇，止受食邑。刘沆赠太师、中书令兼尚书令、兖国公，子仅自祠部员外郎为天章阁待制。王尧臣赠太师、中书令，赐谥文忠，子同老自祠部员外郎充秘阁校理。富公进司徒，子绍京除合门祗候。富公之客李戚问公曰：「公治平初进户部尚书，屡辞，今进司徒，一辞而拜，何也 」公曰：「治平初乃某自辞官也，今自潞公以下皆迁，某(宣)[岂]敢坚辞，妨他人也 」盖潞公与荆公论政事不合，出判北京，七年不召，自此帝眷礼复厚矣。 
五月七日，诏：「尚书左仆射司马光足疾已平，惟妨拜跪，可不候参假，放正谢，免造朝，许肩舆三日一至都堂聚议，或门下、尚书省治事。」光言：「臣近奉旨许肩舆至内东门外，令男康扶掖至小殿引对，特免起居，礼数愈重，尤不敢当。乞俟垂帘日于延和殿引见，并乞乘轿至下马处，遇拜扶掖，候安日复旧。」诏令乘轿至崇政殿，垂帘日引对。 
十二日，诏奉议郎、 
     
秘书省正字司马康以扶侍父延和殿进对，赐绯章服。 
