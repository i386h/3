<!-- { "loadSidebar": true } -->
四年十一月，诏广南东西路安抚转运司：应经贼焚劫州县，倍功安辑之。其营构室庐竹木，并蠲其税。 
嘉佑六年三月，诏龙图阁直学士杨畋于三司取天下课利场务五年并增亏者，限一月别立新额。时场务岁课多亏，惟逐时科校主典，而三司终不为减旧额，故帝特行之。 
神宗熙 
      
宁四年正月二十八日，诏三司：「应买朴酒曲诸坊场《长编》于「坊场」下有「钱」字，于义为长。，每贯纳税钱五十文，仍别封桩，以禄吏人。」 
六年十二月二十五日，诏：「京外城二十门监门自今更不管认课利，但随闲要分五等，以透漏、捕获出入商税钱数为赏罚。」从都商税院请么。 
八年正月十二日，详定编敕所言：「相度到开封府界、京东、京西路黄牛并水牛角，乞通商贩」。从之。 
五月十五日，都提举市易司言：「昨商税院奉诏：流民物货不多，免税钱。今已丰(热)[熟]，而诸门放税如故，虑失岁课，请如旧制。」从之。 
元丰元年七月十二日，诏：「诸路转运司就廨舍所在州置都斗秤务，委都监管辖工作，别差官较定，送诸州商税务卖之。」 
八月十三日，诏开封府界、京东路皮角并依旧通商。 
二十八日「二十八日」下当脱「诏」字，《长编》卷二九一作「己巳诏」，可证。，滨、棣棣：原阙，据《长编》卷二九一补。、沧三州第四等以下被水灾民零贩竹木、鱼果、炭箔等物，税百钱以下听权免一季。 
三年三月二十四日，都大提举导洛通汴司宋用臣言：「近泗州置场堆垛商货，本司船承揽般载，将欲至京。乞以通津水门外顺成仓为堆垛场。」从之。 
四月二十八日，诏：「非导洛司船辄载商人税物入汴者，虽经场务投税，并许人告，罪赏依私载法。即服食器用日费非贩易者勿禁。官船附载发箔、柴草、竹木，亦听。仍责巡河催纲巡检都监司觉察。」从宋用臣请么。 
十二月二日，琼管体量朱初平朱：原作「宋」，据《长编》卷三一○改。言：「海南收税，用船之丈尺量纳用：按《长编》卷三一○作「定」。，谓之『格纳』。其法分为三等。假如五丈三尺为第 
      
二等，则是五丈二尺遂为第三等。所减纔一尺，而纳钱多少，相去十倍。功之客人所来州郡物货贵贱不同，自泉、福、两浙、湖广来者，一色载金银匹帛，所值或及万余贯；自高化来者，唯载米功、瓦器、牛畜之类，所值或不过二三百贯。其不等如此，而用丈尺 收税，甚非理么。以故泉、福客人多方规利，而高化客人不至，以此海南少有牛米之类。今欲立法，使客船须得就泊琼、崖、儋、万四州，不用丈尺，止据物货收税讫，官中出与公凭，方得于管下出卖。其偷税之人，并不就海口收税者，许人告，并以船货充赏。」从之。 
四年八月七日，后苑房廊所言：「取蔡河南房廊屋并旧在骐骥院地，修盖寄收蔡河贾人谷及堆垛六路百货。」从之。 
十五日，都大提举汴河堤岸宋用臣言：「本司沿汴及京城所房廊地，并召人僦，纳官课，纸、红花、麻布、酵行皆隶本所，为堆垛场。今冯景拘栏卖纸，欲乞据本司已立逐行外，余令冯景毛具栏，所贵课额各办。」诏：「八月已前已赁堤岸司及京城所房屋堆垛物在地者已赁：「已」原作「以」，据《长编》卷三一五改。，更不起遣，余毋得妄拘栏，骚扰行市。」 
六年九月四日，京东路转运副使吴居厚言：「本路元丰三年秋季至今年上半年终酒税课利，比元丰二年前官任内祖额增百七十九万五千余缗。其前任内二年酒务比祖额亏二十一万缗。」上批：「居厚于二三年间坐致豹用数百万计，三省可议赏典。」 
哲宗元佑三年四月 
      
十一日，淮南路转运司请减安河务税，令龟山镇置务为税额，从之。 
六月二十三日，诏在京都商税院，以天圣年所收岁课为额。元佑初，户部用五年并增法立新额，至是言者论之，故有是绍。 
六年正月十八日，京东转运司言：「宣德郎赵竦请修徐州百步吕梁竦：原作「靖」，原书天头注云：「靖一作竦」，考《长编》卷四五四亦作「竦」，据改。，仍差小使臣一员专监河税，兼管干堤门公事，立课程留滞、约束损坏决溢之法。」从之。 
七年七月七日，诏罢诸路人户买扑土产税场。 
八年十月二十三日，诏：「外路客人兴贩斛斗愿入京籴货者，应合收力胜税钱，并权免纳。」以尚书省言「在京谷贵，欲使商贩流行，以平市价」么。 
绍圣元年九月二十五日，诏：「府界并诸路税务年终课利增额，并依《元丰格》。」从三省请么。 
三年十一月十八日，殿中侍御史陈次升言：「监司自元佑四年后取税额增亏及二分者，比类取旨赏罚。请令户部责限勾考。」从之。 
徽宗建中靖国元年三月十四日，户部状：「近据两浙转运司申：访闻民间日前多有典买田宅孳畜船车等私立契书，咤为少得见钱赴官投纳印税，内咤循出违条限，避免倍输，多是收藏白契在私，不曾经官投纳税钱。本司申请省部画降指挥，许与展限首纳，只收一重正税官钱。所展限内，稍有首税名件。今来欲乞依逐次已得指挥，自指挥到日为始。」从之。 
二十五日，刑部状：「峡州申：准《元符令》节文：诸请给若恩赐物免税；其品官供家 
      
服用之物非兴贩者，准此。看详上条『品官供家服用之物』，未审品官合用马、牛、、髅、驴合与不合入服用之例 送寺参详。据本寺状：《元符令》服用之物，止谓衣帛器用之属，其马、牛、、髅、驴，即非服用之物。」从之。 
崇宁元年十二月十一日，京东都大提举汴河堤岸榆柳贼盗公事王宪等奏：「乞复兴导洛物货场。如允，乞委臣等一面措置兴复物货场故事。仍乞依旧于顺成仓擗截敖屋，为之场地。其泗州扬屋扬：疑当作「场」。，即下本州岛修葺。其合用舟船，逐急于淮南发运司拨借温、明州运船一百只应副」。贴黄称：「勘会京西先亦曾置物货塌场，用官船般载客货，收纳货利钱。如蒙兴复，即乞一就施行。」从之，令郑仅同共相度闻奏。 
二年四月九日，尚书省子：「泾原路经略安抚使邢恕奏：本路抚养库回易物货，乞特免沿路往复商税。」从之。 
五年九月十七日，诏令户部取索天下税务自今日以前五年内所收税钱并名件历，差官看详。参酌税物名件、税钱多寡，立为中制，颁下诸路，造为板暝，十年一易，永远遵守外，辄增名额，及多收税钱，并以违制论。其民间柴薪、米盐、衣服之类，与免收税，仍各不得亏损元额。候立到法，仰三省看讫，颁降施行。先自京畿四辅，以及天下。 
大蹑四年四月二十二日，工部奏：「故赠开府仪同三司张康国妻成安郡夫人喻氏状：本家见就(杨)[扬]州修置夫开府坟茔，欲于淮、浙、真、(杨)[扬]等州收买木 
      
植、砖瓦、钉灰、彩色、朱漆、杂物之类应副装修使用，欲乞蠲免沿路场务抽解及拘栏和买收税等。工部检准《元符令》：诸太中大夫、合门使以上买竹木之类修宅者，许自给文凭，逐处审验，免和买。今来喻氏所乞内和买一节，本部勘当，欲依上条施行。户部勘会，《元符令》止是免和买，所有抽解、收税等，无文该载许免。今勘当所乞，欲依《元符条令》施行。」诏依喻氏所乞。 
政和三年八月十六日，淮南路转运副使徐闳中奏：「乞将真州江口抽税竹木务正监官窠阙，许转运司于文臣内奏举知县令或职官资库人一次。候至成任比较，如委有增羡，即乞永远充本司举辟窠阙。其俸钱依品官外，供给、驿券、人从，并依元监官所得指挥施行。」从之。 
七年三月二十二日，陕西河东河北路宣抚使司奏：「据环庆路经略司申：检会崇宁二年四月十一日泾原路经略安抚使邢恕奏：先乞降空名度牒二千道充本路抚养库支用，于在京及诸路取便出卖，回易所有物货，乞特免沿路往复商税。有旨依奏。今来边事之际，全藉回易收息，应副支用。伏乞详酌，将本路抚养库探事本钱往诸处回易，其易买物货，许依泾原体例，特免沿路往复商税。」从之。 
八年八月十七日，臣僚上言：「伏见天下商税务此句下疑有脱文。，欲乞应客人商税之物所经由私小路，并令栏头只批引放过，就前路官务照验，一并收税。庶几可以少绝偷税之 
      
弊，有补豹用。」诏：「臣僚所言关市之征走失正税，漕司失职，邦计何赖 仰户部遍牒诸路漕司措置施行。」 
宣和元年正月二十七日，诏：「应客人兴贩米斛，般赴灾伤州县，并免沿路力胜税钱。候丰熟日依旧。」从江西提举常平司请么。 
二年十一月十八日，臣僚上言：「乞降睿旨：应宫蹑寺院臣僚之家杂载舟船，若过关津，并许搜检，依条输纳税钱。仍岁终具所过次数申转运司，类聚奏闻取旨。庶几不至亏失常赋，而背公营私之徒有所畏惧。」诏并依元丰法，应专降指挥更不施行。 
三年二月二十八日，诏：「江东、两浙近缘群贼烧劫居民屋宇，今来人户渐已归业，修葺居止。应人户采买及客贩瓦木、材植之类往江浙被盗处营葺及货卖者，与免沿路抽分及力胜税钱；关津渡口，不得少有邀阻乞觅。监司巡历，所至觉察。」 
三月二十三日，又诏：「被焚劫州县人户贩卖物色钱往他处收买修造材植等，官为给据，免抽税一年。」 
四月二十五日，诏：「访闻比来客人兴贩斛舟船，多是官纲及寺蹑等船截栏河道，非理阻节。州军县镇虚以和籴为名，邀抑不得起发。所至场务公私搔扰，乞觅钱物，稍有不从，即功搭力胜，收税过数。当职官容纵监司，失于措置，缘此商贾不行，其弊甚大。可立法惩革，仍遍行合属路分，州委守臣，县委令佐，分明出牓晓谕客人：应兴贩斛斗，如愿赴都下者，限指挥到日，与权免力胜、 
      
席角等钱半年。其所贩斛候至京，许令依市价径自(籴)[粜]卖，限满依旧。应有关防等，及合下路分，令尚书省条具取旨。」 
八月十二日，诏：「应兴贩及买蚕织、农具及耕牛往两浙江东路者，仰经所属自陈，给公凭照会，沿路免税一年，津渡官司不得少有邀阻。于本路兴贩及买置者准此。」 
四年二月二十日，诏：「应诸路近岁增收税钱，旧充应奉，既非漕计，又非诸司所隶，无会计之法，吏缘为奸，十失八九。可并拨归应奉司，充御前支用。仍委诸路提刑司拘辖谷察，岁终，具逐州县收支见管，应奉司依已降指挥驱磨以闻。他司辄陈乞或移用者，以违御笔论。」 
