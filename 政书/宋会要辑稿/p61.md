<!-- { "loadSidebar": true } -->
六年八月，进呈 令所重修《淳熙法册》，御笔圈记《户令》内驴、驼马、舟船契书收税，上曰：「凡有此条，并令删去。恐后世有筭及舟车之言。」辛丑，进呈《户令》，内有「户绝之家，继绝者，其家财物许给三千贯；如及二万贯，奏裁。」上曰：「国家财赋，取于民有制于：原脱，据《中兴两朝圣政》卷五七补。。今若立法，于继绝之家其财产及二万贯者奏裁，则是有心利其财物也。」赵雄奏：「似此者欲悉删去。」上曰：「可悉令删去。」九月丙寅，进呈《捕亡令》：「诸捕盗公人不获盗，应决而愿罚钱者听听：原脱，据《中兴两朝圣政》卷五七补。。」上曰：「公人捕盗不获，许令罚钱，而不加之罪，是使之纵盗受财也。此等条令，可令删去。」丁卯，进呈《赏格》，内有监司、知通纳无额上供钱赏格。上曰：「祖宗时，取于民止二税而已税：原作「岁」，据《中兴两朝圣政》卷五七改。。今有和买及经总制等钱和：原作「合」，据《中兴两朝圣政》卷五七改。，又有无额上供钱。既无名额，则是白取于民也，又 
      
立赏以诱之，使之多取于民，朕诚不忍也。可悉删去此赏格。」赵雄等奏：「立赏以诱之，钱愈多则赏愈厚，俗吏唯赏□图，侵渔苛敛，无所不至。今圣慈删去此等赏格，斯民被实惠广矣。」上曰：「朕不忘恢复者，欲混一四海，效唐太宗为府兵之制唐太宗：原作「唐太唐」，据《中兴两朝圣政》卷五七改。，国用既省，则科敷民间诸色钱物可悉蠲免，止收二税，以宽民力耳。」雄等奏：「圣念及此，天地鬼神实临之，必有阴相，以济大业。」《圣政》史臣曰：寿皇万机之暇，无他嗜好， 局所修条令，皆勤乙览乙：原作「一」，据《中兴两朝圣政》卷五七改。，去取之间，辄经御笔窜定。臣赏观筭及舟车之训，而知圣人之远虑；观纵盗受财之训，而知圣人之渊识；观有心利其财物之训，而知圣人之大义；观设赏诱之多取之训「诱」下「之」原脱，据《中兴两朝圣政》卷五七补。，而知圣人之至仁。
 帝系 宋会要辑稿 帝系一一 守 法 详审不轻变法 
      
详审不轻变法
七年五月，进呈广南路经略安(按)[抚]，转运、提点刑狱司状：「准指挥，以本路奏请，乞将湖南宜章、临武两县割属广东连州。再委官询访，审究二县委不可割。欲望特降指挥下湖南漕、宪司，只令仍旧。」上曰：「不若仍旧，岂可轻更易 朕向来见陈献利害，听其一时之言似乎可行，轻欲更改。迩年以来，惟务详审，未尝轻变一法。盖天下之言，来之欲广，而听之在审。」
 帝系 宋会要辑稿 帝系一一 守 法 谕士大夫改正罪名 
      
谕士大夫改正罪名
辅臣进呈 令所删定官郭明复奏：「有犯入枉法自盗贼抵罪，乞不许改正。」上曰：「(仕)[士]大夫陈乞改正罪名，不必问其所犯轻重，但委有 枉，则虽重罪，亦不可不与改正；若所犯得实，虽是公罪，亦 
      
难改正。」
 帝系 宋会要辑稿 帝系一一 守 法 法令不必申明但按劾违法者 
      
法令不必申明但按劾违法者
辅臣进呈福建提刑司奏：乞下本路州县，不得存留罢役公人充耆长。上曰：「法令自明，但州县奉行不虔耳。今更不必申严，可令将违法知县按劾以闻。只行遣一二人，则诸路州县自不敢不遵法令。」
 帝系 宋会要辑稿 帝系一一 守 法 自守法不敢开幸门 
      
自守法不敢开幸门
辅臣进呈伯圭札子：门客不理选限，登仕郎恩泽，乞理选限。上曰：「于法如何 」赵雄等奏：「在法不许。」上曰：「每自守法，不敢开放。若违常法，以开幸门，则援例干请不已，将何以阻之 」《宝训》。
 帝系 宋会要辑稿 帝系一一 守 法 违戾当行遣不降指挥 
      
违戾当行遣不降指挥
十三年八月，进呈朱缓奏朱缓：《中兴两朝圣政》卷六三作「朱弦」。：乞约束州县，不得擅行苗税折纳价钱。王淮等奏：「莫更申严 」上曰：「不须得，事贵简而严，若烦，徒为文具。」进呈约束诸路纳义仓米，上曰：「亦不须得。若有违戾，自当行遣，今后更不降指挥。」 
已上三十事，两朝严于守法，务在必行之。臣升之释曰：维持国家，在乎法守。国家之守在人，固有上立法而上自不守者，有前人立法而后人不守者，有上欲守法而下不能守者，有下欲守法而上不容其守者。徇情牵制，则以私意败法；随事变更，则以用例弃法。命令不一，则以无信玩法；束吏弗严，则以舞文害法；威断不立，则以姑息废法。甚哉，守法之不可不谨也!《大禹谟》曰：「儆戒无虞，罔失法度。」盖虑游于逸，淫于乐，则不能谨守宪度也。《旅獒》曰：「不役耳目，百度惟正。」欲其内有所主，不至徇外而解弃绳墨也。《无逸》曰：「严恭 
      
寅畏，天命自度。」欲其一陟一降，秩然有天则不可乱也。《大诰》曰：「惟十人迪知上帝命，越天棐忱，尔时罔敢易于法。」谓治定固当遵守成宪。况多事之时，尤不可轻易变更也。《诗 六月》之序曰：「鱼丽废则法度缺。」伤其治内治外之政不举，而纲纪文章(文)[又]为之荡然也。《易》之「雷电噬嗑」，曰「先王以明罚 法」，惧其无威明，不足以谨法也。《祈招》之诗曰：「思我王度，式如玉，式如金。」言其法度精纯，爱民如金，治而不穷其力也。《语》曰：「谨权量，审法度，四方之政行焉。」言数圣人相继有天下，未有无法而可行者也。《孟子》曰：「上无道揆，下无法守，朝不信道，工不信度，君子犯义，小人犯刑。」盖惧夫上不(义以)[以义]理度量事物而制其宜，则下亦莫能以法度自守也。国朝立法，以洗晚唐五季之末习，历变多而虑患深，持心厚而禁防简。艺祖始创之，太宗增备之，真宗遵承之。咸平、景德之际，固无替于前朝。大中祥符以来，稍稍渐异祖宗之制。迨天圣、明道十余年间，东朝垂帘，奸幸始肆。虽景佑亲政，纪纲稍肃，而积习用例，祖宗躬亲听断之意浸以不复。弊法不除，颓纲不(整)[振]，非所以守基图、救祸乱，此富弼所以有请，而《三朝政要》之书所由(所)[作]也。高宗深惩祸乱之源，慨念更张之弊，凡前日法度之废者无不复，谨存者无不举，当行者无不申明，遵守惟恪。虑夫法太重而难必行，则立法贵乎中；虑申严未必济事，则去其不便于民者；虑官吏 
      
奉行不虔，则命监司检察按劾；虑法禁之所不戢，则谓自公卿贵戚皆当以身帅之，不以特旨废法，不以私恩废法，不以戚里废法。此高宗所以为善守法。孝宗守之尤严，尝谓：「国家承平二百余年，法令明备，讲若画一，傥能守之，自足为治。」又曰：「大凡法度，须是上下坚守上下：原作「法度」，据前文改。。」又曰：「国家或有大事，须赖谋猷；平居无事，且当遵守法度。」凡此者，皆严于守法之意，而其所以守之则有道矣。盖守法所以不坚者，必自上始，尝谓：「每自守法，不敢放开。若违常法，以开幸门，则干请不已，何以止之 」故虽欲增一宫人之俸，顾《禄令》不可而止；欲与(以)[一]未经任佥判，以碍近制而止；欲与一潜邸祗应差遣，以指挥不应而止。既幸门不开于上，可以守法矣，又虑公卿大臣之不(然)[能]共坚所守也，则又谕大臣曰：「卿等如此守法，甚善。」公卿既相与坚守矣，又虑并缘出入，引例为弊，以失政刑之中，则诏犯罪者有司并据(刑)[情] 情：原作「刑」，据前文改。，直引条法定断，凡例册封 架阁，更不引用。既已晓告天下，又特命官取新旧法并前后敕旨缉而修之，反复参订，丙夜之观，尤为详悉。其间有未便于人情、未安于圣心者，莫不朱黄识之，稍或可疑，必加改之。其淳熙法册，下至《户令》内驴、驼、马、舟船契书收税税：原作「讫」，据前文改。，无不厘正。《圣政》史臣释之云：「观筭及舟车之训，知圣人之远虑；观纵盗受财之训，知圣人之渊识；观有心利其财物之训，知圣人之大义；观赏诱多取之 
      
训，知圣人之至仁。」其讲明无憾，可以百世共守之矣，犹虑言事者之未必尽知利害而轻欲更张，则曰：「迩年以来，惟务详审，未尝轻变一法。」又曰：「改法不当，终有窒碍，不如加详审于初，则免改更于后。」既又坚守不轻变矣，而下之人犹有不相与守之者，则黜赏行焉。于是长吏以不职免所居官，主典以违制科罪，违戾去处便行取问，奉行不虔之州县便许按劾。淳熙十三年十一月，尝因进呈陈居仁札子，上曰：「今之要务，不过择人才、正纪纲、明赏罚。更赖卿等留意，却不须多降指挥，徒见繁碎。」又进呈司农寺分委西仓籴米，上曰：「此等文字便可札下。凡指挥须教人信，若玩渎，何补于事 当取其大者要者留意，小事姑从阔略。」又曰：「少降指挥，不惟事简，又且人信。」当时议论，大抵贵信不贵轻改，贵要不贵烦渎。如是而法不行，未之有也。故曰：「朝廷不必变法，能以实意守法可也；士大夫不必议法，勿以私意败法可也。」
 后妃 宋会要辑稿 后妃一 宋僖祖文懿崔皇后 
     
宋会要辑稿 后妃一

宋僖祖文懿崔皇后
【宋会要】
僖祖文懿皇后崔氏，建隆元年三月追谥，治平四年三月以英宗祔庙，告迁神主，奉藏于夹室。熙宁五年十一月二十五日，奉僖祖神主为太庙始祖，复祀。《大典》卷一万九千三百五。
 后妃 宋会要辑稿 后妃一 顺祖惠明桑皇后 
     
顺祖惠明桑皇后
【宋会要】
顺祖惠明皇后桑氏，建隆元年三月追谥，熙宁五年十一月二十五日，以奉僖祖为太庙，始告迁神主，奉藏于夹室。同上。
 后妃 宋会要辑稿 后妃一 翼祖简穆刘皇后 
     
翼祖简穆刘皇后
【宋会要】
翼祖简穆皇后刘氏，幽州营田使兼平州刺史正之女。初，追封京兆郡太夫人，建隆元年三月追谥。元佑元年三月以神宗祔庙，告迁神主，奉藏于夹室。崇宁三年十月二十九日立九庙，复祀。绍兴三十二年正月，以钦宗祔庙，告迁神主，奉藏于夹室。同上。
 后妃 宋会要辑稿 后妃一 太祖母昭宪杜太后 
     
太祖母昭宪杜太后
【宋会要】
