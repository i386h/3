<!-- { "loadSidebar": true } -->
嘉佑四年诏，如至知州资序，即别与差遣。却取以次近亲，合袭爵受官承替，永为定式。乞令次男国器受官，主奉烝尝，与臣一别处差遣。」诏依。柴国器特补右承务郎，袭封崇义公。 二十六年闰十月二十三日，衢州言：「袭封崇义公柴叔夏状，系周世宗孙，专一主祭祀事，今已关升知州资序。恭 
二十七年五月二日，新差充荆湖南路安抚司参议官柴叔夏言，系周世宗五世亲孙，见待两政三年关。望特改一近阙合入差遣。诏改差江南东路安抚司参义官，替陈政由到任成资阙。 
孝宗皇帝隆兴元年六月九日，吏部言：「监周陵庙柴太有亡，其袭封崇义公柴国器，保明到保义郎柴安宅，系以次最长，合该换官，承袭填阙。」从之。 
干道二年八月一日，诏以右承事郎柴国器，系承袭周庙祭祀人，添差权通判衢州，不厘务。五年，添差权通判婺州，不厘务如例。已上《干道会要》。 
淳熙元年五月三日，诏宣教郎柴国器，改差两浙东路安抚司参议官。先是，国器添差权通判平江府，仍厘务。臣僚言：「已降指挥，虽宗室戚里添差，亦不许厘务。今国器乃周世宗六世孙，袭封崇义公，已累任添差，正以此故，少加优异，与宗室戚里恩例一等。今与 
      
之添差，诚未为过。但许之厘务，则有碍见行指挥，乞不厘务。」故有是命。
八年十月十六日，诏宣教郎柴国器，添差通判严州，仍厘务。十四年正月，添差通判衢州，仍厘务。 
十五年七月十八日，诏忠训郎柴安实，特授宣义郎，监周陵庙。以衢州奏安实系周世宗之后最长故也。
 崇儒 ~ 录诸国后原书题上眉批云：「帝系」、「帝治录诸国后」字样。 
      
录诸国后原书题上眉批云：「帝系」、「帝治录诸国后」字样。
【宋会要】
真宗大中祥符元年十月二十六日，东封(赦)应吴越忠懿王近亲未食禄者，特与叙用。泉州陈氏近亲未食禄者，分析闻奏。伪蜀孟氏、吴李氏、湖南马氏、荆南高氏、广南河东刘氏亲嫡子孙未食禄者，特与甄叙。 
仁宗明道二年六月十三日，诏录南平王高季兴、吴王李煜、楚王孟昶、彭城郡王刘继元、南越王刘鋹嫡子或孙一人官，愿文资，与簿尉，班行与三班奉职。 
景佑二年十一月十五日，南郊(赦)：两浙钱氏、泉州陈氏、西川孟氏、江南李氏、湖南马氏、荆南高氏、广南刘氏、河东刘氏子孙未仕者，于所在投状，择其近亲一人，特录用之。钱俶：天禧四年闰十二月，以其子供备库使守让领荣州刺史；景佑四年六月，录其从孙曜为三班借职。李煜：干兴元年九月，录其从孙宗庆为三班借职。天圣元年三月，又录其从孙宗谅；明道二年九月，录其侄仲文，并为三班奉职。景初四年六月，又录其侄仲舒为三班借职。孟昶：大中祥符二年九月，录其孙元恭为三班借职；天圣二年四月，录其孙故屯田郎中隆悦子朴。明道二年九月，又录其曾孙责，并为三班奉职。景佑四年，又录其孙隆敬为三班供职。刘鋹：天禧四年闰十二月，以其子西头供奉官守素为东头阁门祗候，右侍禁守道为西头供奉官。明道二年九月，又录其孙翊昌为三班奉职。景佑四年六月，又录其后仲宣为三班借职。刘继元：天禧元年七月，录其孙克昌为三班奉职，国昌为三班借职。四年闰十二月，以其子右屯卫将军守节为右武卫将军；嘉佑五年正月，录其曾孙允为三班借职。马商：景佑四年六月，录其后应肇为三班借职。高季兴：天圣七年六月，录其曾孙焘为江陵府枝江县尉；景佑四年六月，又录其后济为三班借职。 
高宗皇帝绍兴元年九月二十一日，三省言：「明堂(赦)文，欲兴继前国无后者，特与官其子孙，使宗庙血食，内两浙钱氏未有该载。」诏两浙钱氏特与访寻嫡长子孙推恩。
二年十月七日，御笔批出：「起居舍人王洋，因面奏不急之务，可特降一官。」于是宰执进呈，上曰：「朕虚己求言，务济时病。如夷狄盗贼，又朝廷阙失等事，今日可言者非一，洋姑应诏旨，岂朕所以望臣下之意 至如钱氏纳土，子孙世受国恩。其余在五季一时割据，类(背)[皆]盗贼，非若 
      
古帝王之后。洋欲封其后，是奖贼也!洋言无取，与降一官。若后来献言之人有补治道，朕当旌赏，庶使臣下得以尽言无隐。」
 崇儒 ~ 出宫人原书该题上眉批，有「帝系」、「帝治出宫人」字样。 
      
出宫人原书该题上眉批，有「帝系」、「帝治出宫人」字样。
【宋会要】
      
太祖开宝五年五月十六日，以久雨，帝谓宰相曰：「霖雨成灾，得非阙政使之然耶 朕恐宫掖中有所幽闭。」令编籍后宫，得二百八十余人，谕以愿归者以情言。其应命者五十余人，各赐以白金惟帐，遣还其家。赵普等咸称万岁。 
太宗淳化四年七月二十四日，雍邱县尉武程上疏，愿减后宫嫔嫱。帝谓宰相曰：「程 远小臣，不知宫中事尔。内庭给使不过三百，皆有掌执，不可去者。朕视妻妾如脱屣耳，恨未能离世绝俗，追踪羡门王乔。宁能学秦皇、汉武，作离宫别馆，取良家子女以充其中，贻万代讥议 卿等固合知之。」李昉等奏，曰：「臣等家人朔望朝集禁中，备见宫闱简俭之事。武程 贱妄言，宜加黜削。」帝曰：「朕岂恶其言 但念其不知尔。」终不加罪。 
至道三年五月十九日，帝谓宰臣曰：「宫中嫔御，颇多幽闭可悯，朕已令择给事岁深者出之。」吕端等曰：「陛下践祚之初，首行兹令，实哲王之懿范也!」 
真宗景德九年二月十三日，帝谓侍臣曰：「宫人掌事者，朕常恐其多。然所掌皆不可阙。其解音律者，非皇太后诞辰及节序外，经时未尝施用。近令籍在宫及私身人，唯留高年者，余悉定其名氏，谕令出宫。昨日晓谕，皆号泣愿给侍宫庭，至有推托不去者。」李沉等奏曰：「陛下焦劳万机，退朝未尝宴乐，中外所知。宫闱之人，蒙至仁抚育，不忍违离左右。」帝曰：「 
      
朕念其深处宫闱，俾其遂性，而坚不愿去。有一宫人，年七十余，有二女子，其年长者留之，少者令出，号泣无已。朕谕以访求良家，方令属聘，再三遣之始去。」 
大中祥符九年五月二十五日，诏曰：「掖庭之中，名职素定，各司其事，咸率旧规。肆予纂承，无所增益。八月之算，废而不行；九御之列，阙而未备。虑尚违于物性，颇用轸于朕怀。比因余闲，特从临问。式遂其意，以洽至仁。其宫人一百二十人，宜令入内内侍省优与资给遣放，令从便。」 
八年五月二十一日，诏宫人百八十四人，令入内内侍省放出掖庭，优与资给，听其从便。 
仁宗明道二年十二月十六日，放出宫人二百人。时帝宣示宰臣吕夷简曰：「昨出却内人不少，并令聘嫁，免至幽怨。」夷简云：「此乃陛下盛美之事。自前放出宫人甚多，比来时物稍贵，只恐出外不易。」 
景佑元年八月十五日，诏曰：「曩者母后临朝，而臣僚戚属，多进女口入宫，并于遂便。」
宝元二年四月五日，帝谓辅臣曰：「近出宫人百余，令从良，免幽闭深宫，亦可减禁中浮费。」对曰：「此乃陛下盛德之事，其利甚博。」帝曰：「近有人邀军驾，进双生二子，言年可十五已来，各有姿色。寻不受，遣去，亦不问罪。」对曰：「前代帝王尚多采纳，陛下却而不受，又复矜容，足彰圣德。」 
庆历七年三月二十五日，出宫人一百五十余人。 
嘉佑四年七月十四日，出宫人二百三十六人。 
英宗治平元年四 
      
月十七日，出宫人一百三十五人。闰五月十五日，内出尼女冠九十六人归本寺观，愿嫁者听之。皆先因事得入，遂留内内寺观不出者内内：疑有误字。。仍命内东门，自今称被召者勿内，而执奏之。 
三年七月十八日，放出宫人一百八十人。 
神宗熙宁六年十一月一日，殿直张荣垂拱殿起居，唐突自陈：因勒停罢俸，有女卖在禁中。诏贷其罪，令内东门还其女。以上《国朝会要》。 
哲宗绍圣二年十一月，出宫人九十一人。 
四年五月，出宫人二十四人。 
元符二年四月，出宫人一十一人。 
三年九月，出宫人六十九人。 
徽宗崇宁元年正月，出宫人七十六人。 
三年四月，出宫人六十二人。 
大观二年正月，出宫人七十七人。 
三年正月，出宫人三十二人。 
二月，出宫人二十四人。 
四年，出宫人四百八十六人，诏以监嫁遣放内人所为名。初，干当内东门司杨日言：监嫁放出宫人于广福妙法两院，因有所请，故有是诏。 
政和九年，出宫人八十人。 
二年，出宫人三百八十三人。 
三年，出宫人二百七十九人。 
四年，出宫人六十八人。 
五年，出宫人五十人。 
六年，出宫人六百人。 
七年，出宫人六十八人。 
八年，出宫人一百七十八人。庄季裕《鸡助编》：渊圣皇帝以星变责躬诏曰：「常膳百品，十减其七；放减宫女，凡六千余人。」则道君朝，盖以万计也。 
高宗建炎三年二月十四日，诏：「朕以凉昧，荐历险难。深为不德。天未悔祸，是以仓卒南渡，驻于江浙。念国势之易削，慨宗社之仅存。虽政事宜有改更，在朕躬尤 
      
当省惧。自今以往，尤当益务为勤畏俭约，修德立教，庶几上当天心，转祸为福；下慰人意，易危为安。所有应缘供奉禁省事，专属朕身者，如仪物之饰、膳羞之奉，仰有司痛行裁损，必遵菲薄。其后宫有职事掌管人不可减放外，其余悉行减放，各听从便。仰三省行下，体朕至诚之意。」 
绍兴五年十一月十四日，上曰：「邦计匮乏，苟有一毫可以节者，亦当行之。朕宫人仅给使令，然昨日亦搜(柬)[拣]三十出之。」赵鼎等言：「节省之道，始于宫庭。此陛下之盛德也。」 
三十一年六月六日，出宫人三百一十九人。以上《中兴会要》。 
孝宗隆兴元年六月二十九日，诏：「朕适当多事之时，务从俭省。在内宫人虽不多，今更减放三十余人出外。」是日，宰执进呈御笔减放宫人。宰臣陈康伯奏曰：「此盛德之事。在外减省，见今条具上卿此句疑有误。，类聚进呈。」故有是诏。 
干(德)[道]三年闰七月，诏典字王氏等八十九人，并放逐便。」以上《干道会要》。 
