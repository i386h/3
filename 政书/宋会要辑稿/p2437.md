<!-- { "loadSidebar": true } -->
二十九日，兵部尚书、参知政事任中正降太子宾客宾客：原倒，据《宋宰辅编年录》卷四乙。，知郓州。制书以中正「罔念匪躬之格训，辄兴傅下之诡词，志在朋奸，道殊中立」。先是，内出御札云：「中正与丁谓交分最深，务相朋助，不顾治道。昨雷允恭事败，中正累对人言合议宽恕，交状彰显，宜微惩责，仍令御史台催促进发。」 
十一月一日，枢密使、兵部尚书、充祥源观使钱惟演罢为检校太傅「观」下原有「察」字，据《宋宰辅编年录》卷四删。、保大军节度使。制书以惟演「顷露由衷，恳祈逊职，宅予忧之尚 
      
默默：原作「然」，据《宋宰辅编年录》卷四改。，从乃欲之未皇。虽帏幄宣谋，靡愆于慎重；而葭莩联戚，终避于嫌疑」。故有是命。 
仁宗天圣五年正月十九日，枢密副使、刑部侍郎晏殊罢，守本官知宣州。先是，从幸玉清昭应宫，怒公人祗应不到，挥笏折齿，台宪官连上封章，以殊为性褊率，失大臣体。帝以殊东宫旧僚，先朝任用，止令罢职，出典外藩，故有是命。 
七年正月十三日，枢密使、保平(章)[军]节度使、守司空、侍中、景灵宫使、兼群牧制置使曹利用罢，判邓州，余官如故。制书以利用「帏幄之谋，每存信厚；将相之任，咸副仰成。岁月兹多，封章荐至，顾乃奉身之请，式符知止之言」。故有是命。二十五日，再降授银青光禄大夫、检校司空、左千牛卫上将军、知随州，仍令内侍、御史台吏伴送至州。二月十四日，降充崇信军节度副使副使：原倒，据《宋宰辅编年录》卷四乙。、房州安置。先是，利用侄汭以荫为左侍禁，领赵州兵马司，州民告汭谋不轨，遣使鞫治，悉抵法。又利用领景灵宫使，令枢密吏贷宫中官钱，诈为见数，故再及于贬。 
二月七日，礼部尚书、同中书门下平章事、集贤殿大学士张士逊罢为刑部尚书、知江宁府。初，曹利用将得罪，士逊尝为解其事，太后怒，帝以士逊东宫旧臣，乃进秩而罢之。 
六月二十七日，门下侍郎、兼吏部尚书、同中书门下平章事、充玉清昭应宫使、昭文馆大学士王曾罢为吏部尚书、知兖州。制书以曾「分职灵宫，巘心妙道。虽钦崇匪懈，克守于虔 
      
诚；而警备或亏，适罹于炎火。顾夙宵而增惧，念典法之有常」。故有是命。 
明道二年十月二十六日，门下侍郎、兼兵部尚书、同中书门下平章事、昭文馆大学士张士逊罢为山南东道节度使、同中书门下平章事、判许州，枢密使、山南东道节度使、检校太尉杨崇勋罢为河阳三城节度使、同中书门下平章事、判陈州。制书以士逊「久司魁柄，克着勋庸，式颁劳逸之恩，特优进退之礼」；崇勋「纳忠宣力，久竭于诚明；作翰均劳，式颁于命数」。先是，百官诣洪福院上庄懿皇太后谥册，退而奉慰，士逊乃过崇勋园饮，日中不至，群臣离立以俟。权御史中丞范讽弹奏之，遂以士逊为左仆射，崇勋为使相，俱罢。及告谢，士逊乃位崇勋下，帝问其故，士逊对曰：「臣官仆射而崇勋使相，故位当在下。」于是更命士逊为使相。时士逊已罢而翰林学士承旨盛度草制，犹用士逊旧衔，有司奉行制书，不复追改，论者非之。 
景佑二年二月十三日，工部尚书、同中书门下平章事、集贤殿大学士李迪罢为刑部尚书、知相州。制书以迪「姻联之内，险诈成愆，靡先事而上言，顾为臣而有隐，何以更居衮职衮：原作「充」，据《宋宰辅编年录》卷四改。，以肃朝章。」初，帝御延和殿，召宰臣吕夷简、参知政事宋绶决范讽狱政：原作「正」，据《宋宰辅编年录》卷四改。，以迪素党讽，独不得召。既惶恐还第，翌日遂降是命。 
四年四月二十二日，右仆射、兼门下侍郎、同中书门下平章事、昭文馆大学士吕夷简罢为镇海军节度 
      
使、同中书门下平章事、判许州，右仆射、兼门下侍郎、同中书门下平章事、集贤殿大学士王曾罢为右仆射、充资政殿大学士、判郓州，吏部侍郎、参知政事宋绶罢为左丞、充资政殿学殿：原无，据《宋宰辅编年录》卷四补。，礼部侍郎、参知政事蔡齐罢为户部侍郎、知(颖)[颍]州。时曾与吕夷简议论既不合，而政事多依违不决，因各上章求退，绶多同夷简而齐间有所异，用是皆罢免。曾止迁仆射知青州，既入谢，求改郓州，乃下学士院贴麻，加资政殿大学士判郓州。初除仆射，不云「判州」而云「知州」，当制学士之失。 
五年三月一日，门下侍郎、同中书门下平章事、昭文馆大学士王随罢为检校太傅、同中书门下平章事、彰信军节度使，户部侍郎、同中书门下平章事、集贤殿大学士陈尧佐罢为检校太傅、同中书门下平章事、淮康军节度使、判郑州，户部侍郎、参知政事韩亿罢守本官归班，礼部侍郎、参知政事石中立罢为户部侍郎、资政殿学士。制书以随「繇厉精而宣力，久结疾以愆和，迭贡奏函，恳辞魁柄」；尧佐「遽因灾异，继有奏陈，援汉家赐策之文，探羲《易》劳谦之旨」。时灾异屡发，谏官韩琦言随久被病，而尧佐复高年，政事不修，韩亿子综为群牧判官，不当请以其兄纲代之，又石中立诙谐无大臣体，故并罢之。 
宝元二年五月二十三日，宣徽北院使、定国军节度使、知枢院事王德用罢为武宁军节度使，赴本镇。制书以德用「枢机之 
      
务，夙夕靡渝，俾偃息以攸宁，谅出处之奚间」。时权御史中丞孔道辅言德用貌类艺祖用：原无，据《宋宰辅编年录》卷四补。，宅枕干岗，不可以处枢近，故罢之。 
十一月十日，武宁军节度使武宁：原倒，据《宋宰辅编年录》卷四乙。、知枢密院事盛度罢为尚书右丞、知扬州，尚书左丞、参知政事程琳降授光禄卿、知(颖)[颍]州此下原有「军事度」三字，据《长编》卷一二五删。。初，权知开封府郑戬发使院行首冯士元奸贼及私藏禁书事，而士元尝为度侵借民居。又琳欲创第而故枢密副使张逊第在武成坊，其曾孙偕纔七岁，宗室女所生也，贫不自给，而乳媪擅出券鬻之。琳密使人谕以偕尚幼，须得御宝许鬻，人乃敢售。其乳媪以宗室女故入宫见庄惠太后，既得御宝，而琳乃市取之，令弟琰同士元市材木。士元既杖脊配沙门岛，而府判李宗简辄私发公案，欲营救之救：原作「求」，据《长编》卷一二五改。。府推官王逵即白于戬，遂奏，移鞫御史台，词及度、琳，故有是命。 
康定元年三月二十四日，工部侍郎、知枢密院事王鬷罢守本官、知河南府，右谏议大夫、同知枢密院事陈执中罢守本官、知青州，给事中、同知枢密院事张观罢守本官、知相州。制书以鬷「历典事任，积扬诚节，方咨上略，以壮远猷，而羌丑弗怀，疆事遄警，虽咨诹之备至，顾绩用而未彰」；以执中「特越常均，超居大任，属叛羌之俶扰，尝更岁以预谋，广心失虞，前虑或阙，久当重任，曷厌群言」；以观「甄其业履之纯，副乃臣邻之重，遘戎渠之背惠，属师垒以宣威，虑事授方，颇失于素，念封陲之守，资备 
      
御之长，难 苟安，以亏成筭」。故皆有是命。 
二年五月二十三日，右谏议大夫、参知政事宋庠罢守本官、知扬州，枢密副使、右谏议大夫郑戬罢守本官、充资政殿学士、知杭州。时宰相以庠、戬洎三使司叶清臣皆同时及第，又与知开封府吴遵路素相善，而并据要地，以为朋党，故出之。 
庆历二年七月六日，枢密副使、给事中任布罢为工部侍郎、知河阳。初，子逊妄疏时政而并及其父不才，台谏官继有奏论，故罢之。 
四年九月十二日，刑部尚书、同中书门下平章事、集贤殿大学士、兼枢密使晏殊罢为工部尚书、知(颖)[颍]州。制书以殊「罔念难疚，颇图晏安，广营产而殖私，多役兵而规利，致乃公论，达于予闻」。故有是命。 
五年正月二十九日，吏部侍郎、同中书门下平章事、兼枢密使、集贤殿大学士杜衍罢为尚书左丞、知兖州。制书以衍「自居鼎辅，靡协岩瞻，颇彰朋比之风，难处吁谟之地。顾群议之莫遏，颁朝渥之尚优」。故有是命，仍放朝辞。 
三月五日，枢密副使、右谏议大夫韩琦罴为资政殿学士、知扬州。以董士廉上书论水洛城也。 
七年三月二十一日，工部侍郎、同中书门下平章事、昭文馆大学士贾昌朝罢为同中书门下平章事、武胜军节度使、判大名府，枢密副使、右谏议大夫吴育罢为给事中归班。制书以昌朝「夙夜尽瘁，勤劳国事，帷幄倚其筹谋，天下仰其风采。剡封来上，还政为言， 
      
特徇乃诚，俾均日逸」。先是，育与昌朝数争事帝前。是岁春大旱，帝经筵问高若讷，若讷陈《洪范》肃时雨若，今大臣争事而不肃，故旱。遂皆罢之。 
四月一日，工部侍郎、同中书门下平章事陈执中降授给事中，参知政事宋庠降授左谏议大夫，工部侍郎、参知政事丁度降授中书舍人，以自春不雨故也。十一月，执中复旧官。十七日，庠、度复旧官。 
八年五月二十四日，枢密使、河阳三城节度使城：原作「郡」，据《宋宰辅编年录》卷五改。、同中书门下平章事夏竦罢枢密使，判河阳。初，卫士之变，领皇城司者皆坐逐，独杨怀敏降官，领入内都知如故。台谏官数言竦素结怀敏而曲庇之。时京师同日无云而震者五，帝方坐便殿，急召翰林学士。俄顷，学士张方平至，帝连言天变若此，盖夏竦奸邪所致。方平请撰驳辞，帝意遽解，曰：「且以均劳逸命之。」 
皇佑元年八月二日，工部尚书、同中书门下平章事、昭文馆大学士陈执中罢兵部尚书、知陈州。制书以执中「一德佑于朝，公心推于众，间以江道演溢，版民流移，迭露章言，恳祈退避」。故有是命。初，执中以尚书左丞罢，既而帝以为恩礼薄，下学士院贴麻，改命之。 
三年三月九日，工部尚书、同中书门下平章事、集贤殿大学士宋庠罢为刑部尚书，充观文殿大学士，知河南府。时言者以庠在相位，于国家无所建明，故出之。 
十月二十二日，礼部尚书、同中书门下平章事、昭文馆大学士文彦博罢 
      
为吏部尚书，充观文馆大学士、知许州。制书以彦博「左右罄于一心，夙夜经于庶务。荐申奏述，恳避宠荣」。先是，侍御史唐介言彦博阴结禁中，且荐富弼为相，朝廷已责介春州别驾，而彦博自请罢重任，故有是命。 
