<!-- { "loadSidebar": true } -->
今录般纲之节次于后：本府一十三纲，一十二纲：怀安仓；一纲：岭口仓。建安县四纲半，四纲：怀安仓；半纲：岭口仓。瓯宁县四纲半，四纲：怀安仓；半纲：岭口仓。建阳县一十一纲，一十纲：怀安仓；一纲：岭口仓。崇安县七纲，六纲：怀安仓；一纲：岭口仓。浦城县一十纲零四万五千五百斤，八纲半有零：怀安仓；一纲半：岭口仓。松溪县二纲，一纲半：怀安仓；半纲：岭口仓。政和县二纲，一纲半：怀安仓；半纲：岭口仓。 
募税户以起发：本府岁运十三纲，所谓纲本，海船笔钱必须前期一年申干纲人姓名于漕司。纔申姓名，即解海船纲本等钱：海船钱六百五十贯，拖脚头钱三百九十贯，贴纳钱十四贯五百四十四文，小钞钱五贯一百二十二文，计钱一千五十九贯六百六十六文省，以充其费。漕司籍定纳钱月日，为先后次序排立千字文号，理为名次。县纲数少，季申一名，其纲次多者，不在此数。 
照名次以参仓：税户既已申明，州县已纳钱于上供库，即将姓名附薄，给千字文号公文发遣前去参仓，仓索朱钞验实，仍依名次先后支盐，守等得到元名，率常在一年之后。装纲离岸，又须旬月，随参仓先后以给盐。 
税户既当名次，须管三日之内顾足人船，仓即支拨。或到仓限满，人船不足，即该次人姓名隔下，却支次名。或两日内次名顾人船末足，即与第三名支请。其第一名亦许限三日再顾足人船，候第二名支绝，先次支足。若又出违日限，更不支发。立法之始，关防可谓曲尽，然阙乏州县，或有已该名次而无钱起揭，亦有已装下盐而无力接济。如尤溪三年之内合运二十四纲，止运一纲者，间或有之。 
批行程历以验迟速：税户已得漕司朱钞发付参仓，即给行程历一道催趣装纲。及至起发，所至官司批上行程及关报经由巡尉催赶趁限。今有离仓半年，起揭接济等钱不能相续，迁延日久，不能至所般州县，又孰敢稽税户勤惰。惟崇安为不失立法之意，盐已打足，自怀安仓限六十日到县。如期而至，则支赏钱二百贯省。违五日限，罚钱五十贯省；又违五日，递加一等，至所立赏钱数止。盖其县财力有余，不费擘划，而地远盐贵，税户自得拖脚等盐之利，公利相资，所以整办。 
备起揭钱以充纲料：名次既该，装纲税户就所募州县请钱一千贯往怀安仓，名曰起揭，何谓起揭 讨雇船只，资给木(白)稍，又纳纲料等钱于福州主管司，置箩置单，分俵合干人，常例并作福还愿之类。本府系人自运，故纲料钱止支八百四十四贯。两县系税户干纲，故起揭钱总支一千贯，其它五县往往不同。若无此钱，虽是盐已下船，无从起发。木(白)稍坐待日久，不免盗卖 
      
官盐，(巳)[以]充口食，它时欠折，公私俱受其病。 
备接济钱以纳三镇：由怀安仓至水口镇，由水口至嵢峡镇，由嵢峡至南剑州城下务，名曰三镇。水口去怀安未远，每纲收钱九十四贯足；嵢峡至延平，两镇相望，故延平每纲收钱一百二十贯足。税钱虽未为多，而所至口岸，揭拆极重，木(白)梢有俵散犒给之例，难濑有神祠祷赛之费，本府于水口、嵢峡两镇各支钱三百六十贯，于延平一镇则支镇四百五十贯原书天头注云：「支镇应作支钱」。，洎至府岸，又支纲脚钱一百八十八贯，两县作三次长短支给，为钱一千三百四十三贯省有畸。其它诸县事例，各有不同，皆名接济。今三镇又于拖脚盐内别收白鲞钱，法不能以尽防也。接济或迟，则木(白)梢盗盐，卖充口食之急，其害有不可具言者。 
分隶诸司以收市利：纲到府岸，若府纲，则本府盐案分隶诸司。两县纲到，则申分隶状于府，而以合得净利盐数抵还诸色官钱。既以分隶，如解倒垂原书天头注云「倒应作到」。，本府委官交秤，照府县六例发卖。设有欠折，系税户自认，官司不预焉。以见始者立法，税户许带一分拖脚盐一万斤准备填欠，计虑寔为深长，不然，税户、木(白)梢肆行侵盗，却令发遣州县为之填纳，岂不多事  
买拖脚盐以优纲户：本纲既已交纳，无欠税户却将拖脚息盐中卖入官，给其直，名曰均支钱。此钱不支，亦无以见当来优润之意。中卖价数与官卖之价一同，朝廷立定诸郡县卖盐价数，本府每斤八十八文足，倚郭两县亦八十八文足；准还官钱则每斤作八十三文五分七厘，芦叶縻费，并在数内。建阳县九十九文足，崇安县一百八文足、浦城县一百一十四文足六分，政和县一百六文足，松溪县一百一十七文足。由本府以观其它州县，各自不同。 
大抵州县根本，全藉两税，若于事外经营，终费防柅。况山泽之利，古人本以予民，然后经常简易于什一之法，而见两税不足供经费，而用盐筴，非得已也。于斯不得已之中，务求州县相资、公私相养之道，则有不尽其利而已。本府及倚郭两县所募纲户，一钱以上皆是自办，故县道悉为税户任百色之须，本府亦为两县应起揭之急，此以母养子之义，子非母养，安能为生 诸县募有力之人充纲户，使出钱为官般运，纲到，则县道分净利之息，纲户享卖盐之利。此以母养子之义，母得子养，何事不成 百年损益，成例具存，自非大贤，莫能揆事度宜，乃若法物有轻重，变卖有亏益，非财赋源委所系，故不载。 
《建安续志 盐课》：建安郡计，仰给盐运，公至之日，府盐日卖不过三四千斤。公曰：「是不难晓也。」优假般运，裁减官价，饱足斤两，此三者，先求其在我，然后听民与官为市。其不至者，颇有以几之，不抑不苛，彼将何辞 乃若奸弊之所从出，则随事检柅，困机抑扬，使无纤芥不厌服乎人心，然后立为一定之式，平夷正大，要归乎中道而已。 
      
大纲既正，所谓私贩自尔消缩，不在于行一切之禁也。其条目列于右方，纤悉具在。本案：怀安岭口运盐，旧例每纲各给见钱充般运使用，近因铜钱不得出界，遂折支会子部纲，人未免折阅。公议优恤，每纲特添支一百千，与贴糜费。纲到本府，有带到萝面盐，官与收卖，每斤五十文，使之获少微利。又旧例，盐到本府交秤足日，呈支拖脚盐钱一百贯省，缘运人在道，往往阙乏，即将萝面盐准还木(白)梢沿路俵卖。既到本府，则萝面已无余矣。公于纲运到半涂，将拖脚盐钱预支一半，(似)[以]盐仓 杜其弊。诸纲般到南剑，公措置差人船前去护至本府城下，实时扛入：疑当作「都」。 店淹藏等户，每户给历，请买官盐，仍别给薄，发下都盐坊、九城门坊收管。遇人户执历买盐，即对簿批凿为证，间索诸坊簿历不测花点不买官盐人户一二名，唤上取问因依，随轻重临时斟酌施行。人户必买官盐，则私盐自无容足之地，不待搜捕而自绝矣。本府抱卖使司盐纲规约：初淳熙间，本府属县有运不尽纲，提举司行下借运寄府坊发卖，每岁不过两纲，至庆元中增至四纲，嘉定十年增至七纲。十一年四月内，公考核郡计，申提举司：「本府起发上供，百色支遣，别无利源，惟赖盐纲取办，若运卖及额，尚可支吾，稍亏则立见狼狈。证得使司往年体例，只是借运两纲，将合得纲本等盐发寄府坊，均在小上供日分发卖，解纳钱会，自后节次增及七纲。纲数既多，以致本府元额每年合运一十三纲，积渐销减，所运不能及元额之半，由是郡计空匮，遂成陋邦。窃缘本府久缺正官，今岁适值大礼年分，解发支遣，其数倍增。兼起盖社稷斋宇， 葺郡庠位序，增添养士钱米，填剌禁军阙额，创辟两处教场，别置军装器械，巡警有铺，迎送有亭，昔者所阙，今不容已，以至桥梁驿路、库藏仓敖、两狱土牢、城楼客馆，增创重葺，项目寔繁。检计调度，委是阙乏。傥不申明使司参酌纲数，则本府事力，委难办集。今来若拟仍旧抱卖两纲，窃计使司用度寖广，难于收敛；若拟循袭近例，尽抱七纲，则侵亏本府纲额太多，郡计实难支遣。欲自嘉定十一年为始，于使司七纲内本府止抱卖四纲，除豁饶赏盐外，其价钱每年于小上供日分抱卖均纳，余三纲拟乞均下邻郡分卖，庶几苦乐均平。准提举司牒报：请酌中 ，防沿路侵盗俵散。七邑般到盐，委官秤制其箩面出剩，以十分为率，七分投卖本府，三分放行下县。税户般到纲，箩面出剩及万数者，作三七分抽买；不及万数者，四六分抽买。所有支抽买钱，并系一色官会。差官当厅亲还税户，免库吏减克，及严禁戢税户，不得多带萝面。建阳盐纲，本府每一纲借支一千贯，银会中半，候运到本府，克纲本盐准还。本府城内外人户、寺观，从旧多食私盐，公括责六厢坊巷人户及酒食 
      
