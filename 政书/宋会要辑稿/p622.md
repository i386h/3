<!-- { "loadSidebar": true } -->
珠殿。九年五月，宿州获白兔。景佑元年十月，安州稻再熟。成德军言禾一本九穗。二年正月己丑，寿星见。六月十九日辛未，幸后苑观稻，尝瑞竹， 八年八月丁亥六日，诏辅臣两制元直殿观瑞谷，赐〔宴〕(晏)[宴]太清楼。十一月，荣州言竹一本，十一月上分两岐。天圣九年七月，永康军清城生双竹一本。十一月，荣州言生瑞竹。四年五月壬戌，芝生于太宗神御殿楹。丙寅二十五日，芝生于化成殿楹，召辅臣、宗室、两制观之，帝作五言诗赐王随等，翌日各献赋颂。是月庚申，滑州言灵河县民家蚕自成被，长二丈五尺，广四尺。上以为祥，赐其家茶彩。《五行志》：宝元二年二月乙酉，兴州长举县有鹊，羽毛洁白，嘴脚红，不类常鹊。 
是年八月十六日，同测验浑仪张巽言：「今月十四日夜，瞻见太阴行黄道，及有黄晕周匝，晕着室璧宿。谨按《握掌占》曰：主天子喜庆，可生帝子。若有月晕者，三日内有风雨。」诏送史馆。 
康定元年六月三日，同测验浑仪张巽等言：「今月一日夜五鼓后，东方水星晨见，主民静国安。」诏送史馆。 
二年五月七日，翰林天文院言：「正月一日有黄气，按天书，国有喜事。及皇帝受贺回大内，风从艮上来，主丰稔事。」诏史馆。「诏」下当有「送」字。《玉海》：三年十一月壬辰，五星皆在东方。占曰：中国安宁。庆历三年十二月，澧州献瑞木，有文曰「太平之道」，诏送史馆。《玉海》：四年五月乙亥，抚州金溪得生金山，重三百二十四两。十二月六日，天文院言瑞雪之应，诏送史馆。六年十二月，渠州言野谷稽生。 
皇佑二年四月一日， 
      
司天监言：「自卯时二刻，乘舆幸金明池，将出宫城，日生赤黄晕；四刻，日左右生赤黄珥；五刻，日上晕外生青赤戴气一道，两端曲抱于日，又 天云色浅黄，其形轮囷。此王者将崇大祀，圣孝感天之应。」 
九月二十六日，司天监言：「皇帝行大礼，平旦中天霁澈，四方有云。日未出前，东方有黄云，经刻乃散。辰时一刻，日有赤黄辉气，二刻上黄芒光盛，至三刻乃散。按占书曰：日上有黄芒，人君福昌。」《玉海》：三年三月二十二日甲戌，召辅臣、两制、馆阁官观后苑瑞竹。其竹一本两茎，退多为赋颂以献。是年，后苑产双竹，召从臣与观，皆赋诗颂美之。 
是年五月，眉州彭山县上《瑞麦图》，凡一茎五穗者数本。仁宗曰：「朕尝禁四方献瑞物，今得西川麦秀图，可谓真瑞矣。其赐田夫束帛，以赏劝之。」 
六月，无为军献芝草三百五十本，帝曰：「朕以丰年为瑞，贤臣为宝，至于草木虫鱼之异，乌足尚哉!知军茹孝标特免罪，仍戒州郡自今毋得以闻。」《玉海》：四年十二月己丑，雪。初，上以愆亢，责躬减膳，见辅臣则忧形于色。庞籍等因言：「臣等不能燮理阴阳，上烦圣虑，愿守散秩，避贤路。」上曰：「是朕诚不能感天，而惠不能及民，非卿等之过也。」是夕得雪。庚寅，赐喜雪宴于中书。五年六月，资州言麦秀两岐。七月二十二日己未，召近臣观后苑瑞莲。 
五年十月二十八日，测验浑仪所言：「学生张承方等言：百官于景灵宫习仪日，瞻见有淡黄云，占曰：圣君有喜事。太庙习仪日，瞻见天道祥异，有赤黄晕不匝。巳时一刻后，左右有赤黄珥。占曰：人主有喜事。又今月二十六日，瞻见祥异遍天，苍白云间有日黄耀气光明。占曰：圣君明德，则太阳显耀。请送史馆。」从之。 
至和二年正月二十一日，司天监言：「今月十二日，瞻见日傍有五色云嘉瑞。」诏送史馆。《文献通考》：三年二月辛卯，寿星见。 
五月八日，司天保章正马尧卿言：「今月五日一更后，西南方有云黄白状，于太微宫，四方无云。按《乙巳占》：人主大喜，延年益寿。」诏送史馆。《文献通考》：八月己未，寿星见。嘉佑二年八月庚申，寿星见。三年六月，绵州言麦一穗两岐。七月，泰州进《瑞麦图》一本百穗，伊阙之野有麦穟合干，上写飞白「瑞麦」字赐守臣。八月丙辰，寿星见。十一月，仁宗御崇政殿，召近臣观河南府所进芝草。上曰：「今日嘉雪，大滋宿麦，其瑞大胜芝草也。」即赐喜雪宴于中书。四年正月庚戌，寿星见。八月癸未，寿星见。 
十月十七日，司天监言：「今月十一日，时雪应候，洎行礼之际，雪止。及十二日早庙中行礼，月色皎然，有黄云捧月。」诏付史馆。《玉海》：五年八月庚午，寿星见。十月，深州言野蚕成茧，被于原野。石州嘉禾合穗。六年正月癸丑、八月壬辰、七年正月辛亥，寿星皆见。十二月庚子，召从臣观天 
      
章阁三圣瑞物，凡三十种。观毕，宴玉宸殿。《实录》：燕群玉殿，召宰臣琦赐一大 ，又出名花，令持归。《邵氏闻见录》：仁宗皇帝以是年十二月丙申幸天章阁，召两府、两制、台谏等观三朝御书，置酒赋诗于群玉殿。庚子，再幸天章阁，召两府以下观瑞物十三种。一瑞石，文曰「赵二十一帝」。二瑞石，文曰「真君王万岁」。三瑞木，曰「大运宋」，隐起成文。四七星珠，五金山，重二十余斤。六丹砂山，重十余斤。七马蹄金，八软石，九白石乳花，十瑞木，左右异色。一十一瑞竹，一节有二弦并生其中。十二龙卵，有紫班而小。十三凤卵，色白而大。观太宗、真宗御集而书飞白，命翰林学士王珪题姓名 赐之。《玉海》：八年正月辛酉，寿星见，有鼎州芝草丛生，下得异龟。 
英宗治平元年二月己丑，寿星见。是年闰五月二日，耀州进所获受命宝玉检，今送龙图阁。《文献通考》：治平元年七月癸巳、二年二月癸巳、八月己亥、三年正月庚辰，寿星皆见。 
治平三年五月二十二日，司天台言：「瞻见少微星体明润，异于例程。谨按《景佑干象新书》：少微四星在太微西，士大夫之位也。一名处士，亦曰天子副主，或曰博士官，一曰主卫掖门。南第一星处士，第二星议士，第三星博士，第四星大夫。明大而广，则贤士举也。又陶隐居曰：少微主士大夫之位，亦为太子东宫之官也。星明大而黄润，则贤士举，忠臣用，王命兴，辅佐出。乞付史馆。」从之。《玉海》：治平三年五月二十二日，司天言：「少微星体明润，占曰：贤士举，忠臣用，辅佐出。天市星繁，岁丰稔也。贯索少星，狱无囚也。荧惑带休色，刑措不用也。八月庚戌，寿星见。四年二月癸巳，老人星见。是年六月，和汀州周约进桐板二片和：《玉海》本文同，疑误。，其木成文，有「天下太平」四字。诏奖谕，付史馆。 
治平四年六月，神宗已即位，未改元。汀州有桐木「天下太平」字。上即位，两有此瑞。《玉海》：治平四年八月戊申，老人星见。 
治平四年九月二日，司天监言：「南方老人星见，其色明大润泽，为人主寿昌、天下多贤之应。」诏付史馆。 
神宗熙宁元年正月乙未，老人星见。 
熙宁元年六月二十七日，诏提举司天监司马光劾翰林天文院等官测验异同以闻。先是，天文院言：「二十五日荧惑犯氐。按《干象占》曰：君忧有灾。又曰：将相有忧。而管句测验浑仪亢翼等以为荧惑去氐一度，未犯。次日光芒始接，本行黄道之外，其芒色仍应夏，主不当为灾。惟主将相有忧，故命光劾之。《文献通考》：熙宁元年八月己卯、二年二月乙卯、八月壬戌、三年正月甲寅、八月癸酉、四年二月己未，寿 
      
星皆见。四年二月五日，诏中书门下罢上表贺老人星见。此星常以春秋见于南方，所占略同，而宰臣例贺，至是罢之。八月丁丑，老人星见。九月一日，庐州言，合肥县南平村民获白兔一只。谨按符瑞图，白兔者仁兽也，月之精，主阴气，其寿千载。满五百岁，其色皆白。孙氏云：王者恩加耆老则至。五年二月己未、闰七月乙亥、六年正月庚午、八月丁酉、七年二月甲申、八月庚寅，老人星皆见。八年二月己丑，老人星见。《玉海》：熙宁五年五月，召辅臣观化成殿芝草。 
熙宁八年七月二十九日，礼部z央G「定州安喜县民赵锡田谷二本，间五垄合一穗；成德军平山县民康一田嘉禾相去二尺半，董翼田嘉禾相去五尺半，并合穗；保塞县民陶诠谷七本，隔一垄或两垄合穗；潞城县民贾琛田谷二本合穗。」 
明年七月，又言：「渠州流江县粟一苗九穗，忠武军阳翟县麦秀两岐，凤翔府天兴、宝鸡二县仍一岐有三四穗及六穗者，火山军嘉禾隔五垄，深州束鹿县、圻州秀容县隔四垄，滨州渤海县隔四垄，并合穗。谷为瑞，此最数也。」 
八月二十二日，鼎州言：「产芝草三本，一本类珊瑚，枝叶樛结。」《文献通考》：熙宁八年八月庚戌、九年二月丁酉、八月庚子、十年正月己卯、九月戊申，老人星皆见。 
熙宁十年八月，惠州言：「民有劈开柚木，其心有文曰『皇帝万天下太平』七字。」《文献通考》：元丰元年二月己酉、八月丙午、二年二月壬戌、八月乙卯、三年二月甲寅、八月己未，老人星俱见。《玉海》：是年唐县甘棠木连理。《文献通考》：元丰四年八月丁卯、五年二月甲戌、八月己巳、六年二月己未、八月丁丑，老人星皆见。元丰六年十月八日，太常博士何洵直言：「冬至祀圜丘，陈异宝、嘉瑞于乐架之北，东西行。」诏可。《文献通考》：元丰七年二月辛巳，老人星见。《玉海》：元丰七年四月壬辰朝献景灵宫，至天元殿观芝草。宰臣王珪等称贺。《文献通考》：元丰七年八月己卯、八年二月庚辰、八月辛巳，老人星皆见。 
哲宗元佑元年二月戊寅、八月庚子、二月庚寅、九月辛亥、三年二月癸巳、八月己亥、四年二月壬子、八月丁未、五年正月甲午、八月辛亥、六年二月己亥，皆老人星见。 
元佑六年四月二十七日，知福州何述言：「率在州官吏赴新修社稷坛习仪，(都)] [日光重轮，其一围日而五色，其二承日而纯黄。《文献通考》：元佑六年八月壬戌、七年正月壬子、八月壬戌、八年二月丙寅、八月己巳、九年二月乙丑、绍圣元年八月庚子、二年二月壬午、八月丁丑、三年二月庚午、八月癸未、
四年二月甲申、八月甲申、五年二月庚辰，皆老人星 
      
见。 
元符元年二月三十日，亳州太清宫太上老君眉间发红光，须臾满殿，上腾汉霄；南京虞城县寿圣院有红气上达，于红气中有白毫光四道冲起，东西阔十余丈，上下三四十丈。《玉海》：元符元年五月戊申朔，受玉玺。《文献通考》：元符元年八月辛卯、二年二月乙未，老人星见。 
