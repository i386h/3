<!-- { "loadSidebar": true } -->
八年八月二十二日，臣僚言：「比年以来，二三大臣入侍君前，奏对之际，留身面奏，排斥己怨，谗疏善良。至于请求相继，甚非朝廷至公之体。」诏：「自今除蔡京缘五日一朝，许留身外，余官非除拜迁秩、因谢及陈乞解罢，并不许独奏公事。违者东上合门报御史台弹劾。」 
宣和元年五月九 
      
日，秘书省校书郎王昂言：「乞今后除卿监，未经上殿人，并令上殿，如郎官之法。」诏：「今后初除郎官以上职事官，未经上殿人，并令东上合门引见上殿。」 
三年四月六日，诏：「元丰官制，寺监职事上部，部上省，故得上下维持，纲纪所出。今后虽系视两制职司寺监不许独对。」 
十一月七日，诏：「内外许上殿奏事官，除殿中省、辟廱太中大夫以上、知州、都大提举、同提举、都大管干茶事、提举学事、提举保甲官系合上殿及系增置许上殿，余并依元丰官制。」 
十四日，诏：「已降指挥，上殿依元丰官制外，其见行东上合门大观上殿格内不该载上殿，并不许上殿。其正任横行，依大观二年逐次已降指挥。推勘制勘公事虽结案，亦不许陈乞。余依见行条法。」 
三年闰五月三日，诏：「诸路学士已罢提举官，更不令上殿。」 
十一月十九日，枢密院奏：「两浙东西路廉访使者刘仲元申：淮令，诸使者每岁春秋依格轮赴阙奏事，独员者以取索季奏文书入递进纳。仲元为独员，所有季奏文书，乞掩杀婺州等处贼徒了，取索入递进呈。」从之。 
四年十二月十日，臣僚言：「乞诏诸路监司，未经上殿者虽从外移，并令赴阙引对，方得之官，庶几仰副为官择人之意。」从之。 
高宗建炎二年二月一日，臣僚言：「次见陛下每对臣僚奏事次：疑误。，从容紬绎，而未闻以得圣语付史官者。欲乞今后上殿臣僚被受睿训，除机密外，关治体者悉录付史官，以备修纂。」从之。 
三年闰八月二十九日，宰臣吕颐浩等言：「九 
      
月朔，日有食之，礼不视事，是日欲晚朝进呈。」诏可，以车驾巡幸，机务至繁故也。 
绍兴元年十月二十六日，诏：「中丞近日上殿，奏事详明，特与转一官。」 
二年十月七日，诏：「起居舍人王洋因奏事举不急之务，可降一官。」详见存先代后。 
九日，右司谏刘棐言：「昨上殿奏事札子内用字卤莽，乞特赐严谴。」诏放罪。 
十二月十五日，合门言：「右谏议大夫徐俯得旨，今后凡遇有合奏禀事，不拘早晚及假日请对。缘内殿奏事，即不属合门引班。」诏令入内内侍省引。 
三年三月十二日，诏：「今后臣僚上殿，不得辄论私事，及有侥求。对毕，并申合门照会。」先是，浙东沿海制置使吕源赐对，辄奏私事，希幸恩旨。以臣僚弹劾，故降是诏。 
五月八日，诏：「奉使官入国门，不以早晚，服紫衫赴内殿奏事。」 
十四日，左中大夫、新除徽猷合直学士、充淮南东路宣抚使司参谋官宋泊友言：「前任知处州，召赴行在，令合门引见上殿。缘道路中暑，乞先次朝见，乞伺候班次，别日上殿。」从之。 
二十八日，诏：「权监察御史、两浙西路宣谕胡蒙事毕回阙，令合门于六月三日引见。仍不隔班，先次上殿。其御宝手历，令先诣通进司投进。」先是，遣使往诸路宣谕，给御宝手历，令记事，回日上殿面纳。皆以手历所书事多，卷轴稍大，进对拜伏不便，乞先次投进者，并从其请。 
七月二十八日，参知政事、同都督江淮荆浙诸军事孟庾言：「有军期 
      
机密利害，欲暂诣行在奏事，恭禀圣训。」从之。 
十月十五日，诏：「诸上言臣僚不得留身奏事，宰臣、执政官非，仍着为令。」 
四年十一月二日，诏御内殿，止令宰执奏事，从官随班赴起居。以巡幸故也。 
五年五月十三日，诏：「中书舍人胡寅论奏使事，辞旨剀切，深得献纳论思之体。可令学士院降诏奖谕。」 
十二月十一日，诏：「侍从官以论思献纳为职，如有已见，勿拘以时，勿限以数，许令请对。」从给事中吕祉请也。 
六年二月二十四日，宰臣赵鼎言：「李纲除江西帅请觐已到，来日内殿引对，偶是寒食正节。」上曰：「朕宫中每日饭后整理此小家事了，即观书写字，此外别无他事。来日自可引对。」 
五月六日，诏：「今后上殿官合审察人，如到行在所，令吏部取索历任脚色并原得指挥，申尚书省，候审察讫，关牒合门照会。」 
八月五日，诏：「左司谏陈公辅论奏，深得谏臣之体，令尚书省将公辅奏疏修写成图上之。」 
八年九月二十一日，右谏议大夫李谊言：「比年近以荐举人材年近：疑误。，得旨引对，并蒙与改合入官，或与陛擢差遣，循沿之久，遂以为例，使奔竞相效，无复廉耻。望今后引对臣僚，须敷奏详明，议论纯一，合于圣意，即与改官，或升美遣；倘非其人，不在此选。」诏依。 
十月十三日，诏合门：「今后应从官上殿，令次台谏，在面对官之上引。」 
九年六月一日，诏：「吴伟明除应天府路提点刑狱公事，曾纬除淮南东路提 
      
举茶盐，刘彦差权发遣徐州，并免上殿，令疾速前去之任。」旧制：监司、守臣朝辞，令上殿奏事讫之任。伟明、彦以知新复州军，纬以淮东提盐复置之初，皆待正官缉治，故免临遣。 
十一年七月十六日，中书门下后省言：「内殿非时引见臣僚，望令各具所得圣语申省，使修注者有纪焉。」从之。 
十二年六月十三日，御史中丞(万)[万]俟言：「敕差充歹赞宫按行使，内侍宋唐卿副使。遇有本司合行奏禀职事，欲与唐卿同班上殿敷奏。」从之。 
十月十六日，资政殿学士、左朝奉大夫、知绍兴军府事楼照言：「已到任讫。念臣久违轩陛，切欲一望清光，兼有本任职事。乞依张守、孟忠厚例，暂赴行在所奏事。」从之。 
十三年二月十二日，诏：「合门六参日，依合引上殿一班，止引面对官；如值假合后殿坐日分，依合引上殿两班。」 
十九年二月二十二日，诏：「今后监司守臣替回上殿，并令以民事奏陈。」 
二十七年四月十八日，诏：「上殿臣僚进呈札子，或在当头及不近前奏事，依例合门官转拨，令稍前奏事；如转拨不得，令合门官近前拨赴奏事位。」 
二十九年五月四日，诏：「今后六参日上殿班数已定，遇台谏官乞对，隔下面对官次日引。」 
孝宗隆兴二年五月十二日，诏：「今后应除监司，须于阙期前具名取旨。仍令先次上殿，不得在外及以资序差除，立为定式。」 
九月十五日，诏依建炎间指挥，今后应除郎官，令先次上 
      
殿，然后供职。以臣僚上言：「古者为郎，出宰百里，特以县令之任尔，犹谓有非其人，民受其殃，以是难之。况在今日，以其郎官出而补外者，必为监司，否亦得为郡守，则其待之当何如哉!郎官虽(谏)[监]司、郡守之所从出，而今选授之间，若有不得与监司、郡守比者，臣于上殿一事见之。盖除知州军，见在行朝，而阙次已及，当即赴者，皆令上殿。至如监司，则近降指挥，须于阙期具名取旨，先次上殿，不得在外及以资序差除，立为定式。可谓其选欲重，而其择欲精矣。故有已除漕臣，因是遽改郡守者。独于郎官差除，或在内而序迁，或在外而初授，皆未有上殿指挥。虽为郎不称职，不过一身侥幸，而监司不得人，必至一路被害。然未有为郎官称职，而为监司不得人者。况建炎间，凡除郎官，即于所降指挥便带，如未经上殿，令合门引见上殿。此盖祖宗旧制，建炎之初犹循而不改，虽经兵火，案籍散失，而当时曾任郎官之家，所除省札多有存者，不知厥后于何年月始不带行，却有先次供职之文。此所谓郎官乃监司、郡守之所从出，而选授之间反若甚轻，盖于上殿见之也。」故有是命。 
干道元年六月一日，诏：「今后转员、引呈将校换官、射射及御试举人唱名日并 决罪人，并依令不引上殿班。」先是，有旨：「防秋在即，除旬假如旧外，应国忌行香及小节省部并不作假，候将来解严日仍旧。若皇帝御殿廷，别有小 
      
小公事，合门并听收接目下上殿班次。」续以边事宁息，有旨依令式作假。合门状：「契勘合门令，诸转员、引呈将校换官、射射及御试举人唱名日并 决罪人等并不引上殿班。今来已降〔指〕挥，〔依〕令式作假日分依旧。所有前项条令，不合引上殿班日分。」故有是命。 
八月十八日，诏：「今后应文武知州军、诸路厘务、总管、副总管、钤辖、都监见辞，并令上殿，批入料钱文历。如托避免对，并未得差除赴任，委台谏、监司常切(接)觉察，以违制论。」 
二年三月十六日，诏：「应除郎官，先关报合门，上殿讫，方得供职授告，立为永法。」 
八月十七日，诏：「今后遇垂拱殿坐日分，枢密都副承旨起居讫，合赴朵殿侍立。如有职事，许令上殿奏事。」 
九月二十四日，诏：「今后台谏、侍从章奏，各置一簿，随所上录之，一以留禁中，时备观览，一以授大臣，使之详阅。有事已行而辄废，或行而于法有碍，于民未便，及监司、郡守言与事违者，各以时纠之。」从秘书少监汪大猷请也。大猷奏：「臣闻兼听广览，人主之盛德；尽言无隐，臣子之忠诚。切惟陛下勤于听览，乐闻忠言，内之台谏、侍从，外之监司、郡守，又有朝臣之转对，公交车之召见，隆宽广问隆宽：疑误。，殆无虚日。凡州县之积弊，人情之利病，皆不下堂而周知，甚盛德也。 远之臣，登玉陛，奉清光，盖千一之荣遇。故其所陈，虽事有大小，利有久近，孰不愿竭忠诚以补聪明之万分。其间仰契圣意者，固已不 
      
崇朝而颁行之。然有事合讨论，迹涉迂缓，下之有司，未蒙施用，往往不复再经天览。不唯间有可行者因而废格，兼亦无以考言者之是非，而知人才之得失。况监司、太守，所论民事，大率可喜，到官之后，所行未必如所言，朝廷无由察其果从违也。其兴利除害之事，既已施行，有司或谨于始而怠于终，朝廷亦未尝课其果行否也。行之而孰为利，孰为害，亦无所稽考也。如是，则献言者既不责其实 ，其流必务为文具，徒美观听而已，恐非陛下求言之本意。臣伏闻真宗皇帝时，尝诏中书置籍，记谏官、御史之言，事行与不行，岁终具奏。又范镇在仁宗皇帝时，亦尝乞禁中并中书、枢密院各簿上谏官、御史所奏，上以备观览之遗忘，下以责大臣之销注。若此者，盖非特稽所言之当否，亦用以知其人而防壅蔽也。臣考之故事，此实可行于今。」故诏从之。 
