<!-- { "loadSidebar": true } -->
真宗祀汾阴后土册文曰天头原批：「郊祀祝词。」：「维大中祥符四年，岁次辛亥，二月乙巳朔，十七日辛酉，嗣天子臣某敢昭告于后土地祇：恭惟位配穹旻，化敷品汇。瞻言汾壤，是宅景灵，备礼亲祠，抑惟令典。肇启皇宋，混一方舆，祖祢绍隆，承平兹久。眇躬缵嗣，励翼靡遑，厚德资生，绵区允穆。清宁孚佑，载履蒙休，申锡宝符，震以珍物。虔遵时迈，已建天封，明察礼均，有所未荅。栉沭祗事，用致其恭。夷夏骖奔，瑄牲以荐，肃然鄈上，对越坤元。式祈年丰，楙昭政本，兆民乐育，百福蕃滋。介祉无疆，敢忘祗畏!恭以琮币牺牲币：原作「弊」，据《宋史》卷一○四《礼志》七改。，粢盛庶品，备兹瘗礼，皇伯考太祖皇帝、皇考太宗皇帝侑神作主。尚飨!」
 礼 宋会要辑稿 礼二五 郊祀恭谢 郊祀神位 
      
郊祀神位
【宋会要】
      
太宗淳化二年二月八日，吏部侍郎兼秘书监李至言：「伏见立春祀青帝，旧以句芒配，今以金提氏及句芒配。按令式及《开宝礼》，无金提配食之文，伏请止以句芒配。」诏太常礼院参议，既而上言曰：「礼经并无金提氏并配，惟祭历代帝王，旧典有金提、句芒二神配太昊、伏牺氏庙，亦犹风后、力牧、后土俱配轩辕庙，其土王祀黄帝止以后土从祭。今请祀青帝日去金提配座，祭历代帝王仍旧兼配。」从之。 
【宋会要】
      
元丰四年十月六日己未，详定郊庙奉祀礼文所言：「《礼运》曰：『地秉阴，播五行于四时。』五行者，天地之间至大之物，万物之所以生成，故有帝以为之主，有神以为之佐。《周礼 小宗伯》：『兆五帝于四郊。』《大宗伯》：『青圭礼东方，赤璋礼南方赤：原作「圭」，据《周礼注疏》卷一六改。，白琥礼西方，黝璜礼北方。』此五行之帝也。《左氏传》曰：『木正曰勾芒，火正曰祝融，金正曰蓐收，水正曰玄冥，土正曰后土。』《月令》曰：『孟冬之月，其神勾芒；孟夏之月，其神祝融；季夏之月，其神后土；孟秋之月，其神蓐收；孟冬之月，其神玄冥。』《周礼》曰：『血祭五祀。』此五行之神也神：原作「礼」，据《永乐大典》卷五四五四改。。祭天以天从，故祀昊天上帝则五帝从于南郊；祭地以地从，故祀地祇则五神宜从于北郊。五神，地类也，故曰『地秉阴，播五行于四时』。《汉旧仪》祠五祀，五行官也。梁武帝南、北郊皆祀五行之神，故许亨以谓五帝主五行，隶于地为阴，祀位在北郊，是也。近世大雩、五时迎气以五人神配，而不设五行之神，是遗其大而取其小也。伏请祭地祇以五行之神从，以五人神配，用血祭。」从之。 
崇宁元年八月二十四日崇宁：原作「崇庆」，按宋年号无曰「崇庆」者，据后文所言黄裳、陈旸二人，皆为北宋哲宗、徽宗朝人，且《宋史 礼志》三有「崇宁初，礼部员外郎陈旸」语，因改。，礼部尚书黄裳言：「南郊坛十二龛，壝中布列从享星位，具载其名，凡三百三十有八。至于北郊，第以岳镇、海渎、山林、川泽、丘陵、坟衍、原隰之目，别以四方，寘于成壝而不列其名，虽从享于祇，莫非山泽，而何者 
      
来格 今兹讲行北郊大礼，尚未论著，是为阙典。欲乞令太常寺丞陈旸考其名位，取其可以从享者详具以闻，列于成壝。」从之。 
二年十一月十七日，礼部员外郎陈旸奏：「臣闻天一与地六合而生木于北，其神(元)[玄]冥；地二与天七合而生火于南，其神祝融；天三与地八合而生水于东，其神勾芒；地四与天九合而生金于西，其神蓐收；天五与地十合而生土于中，其神后土。盖地秉阴气，播五行于四时，当有帝以为之主，必有神以为之佐也。五行之帝既从享于南郊第一成，则五行之神亦当列于北郊第一成矣。上辛大雩帝及五时迎气，并以五人神配，而不设五行之神，是取小而遗大也。神宗皇帝尝诏地示之祭以五行之神从享，以五人神配，然尚列岳镇、海渎之间。臣今欲升之第一成。」又言：「地示之祭，先儒之说有二，或系于神州，皆无所经见。惟《尔雅》曰：『西北之美者，有昆仑之球琳琅玕焉。』《河图括象》曰：『昆仑东南万五千里曰神州。』是昆仑不过域于西北，神州不过域于东南也。神宗皇帝尝诏礼官讨论北郊祀典，位昆仑于方丘第一成之西北，位神州于第一成之东南，而其上设地示位焉。昆仑、神州之说虽出不经，然古人有其举之，莫敢废也，特降于从享之列尔。欲望推明神考诏旨，列昆仑、神州于从享之位。」又言：「三代而上，山川之神有望秩之祭，故五岳之秩视三公，四渎之秩视诸侯。五岳 
      
不视侯而视公，犹未极乎推崇之礼，圣朝始帝五岳而王四渎。窃惟天莫尊于上帝，而五方帝次之；地莫尊于大示，五岳帝次之。神宗皇帝亲祠上帝于南郊，而五方帝列于第一成，然则五岳帝其可尚与四镇、海渎而并列乎 今欲升之于第一成。」并从之。 
【宋会要】
政和四年三月一日，礼制局言：「《崇宁祀仪》，昆仑地祇设位于坛之第一成，其说出于郑康成，盖康成以昆仑地祇为皇地祇。既皇地祗位于坛上，则昆仑地祇一位不当重设。崇宁四年，有司讲明，已知其非，乃复列于本方众山之首。然既有西山位，则昆仑在其中矣，欲乞除去。」从之。又言：「先依《崇宁祀仪》定方坛神位，谨按皇地祇北向，盖取荅阴之义。故阳祀降神升烟于坛，其位在丙，以阳祀皆南向故也；阴祀降神瘗血于坎，其位在壬，以阴祀皆北向故也。若皇地祇南向，则降神在神位之后，与阳祀不类。历代沿袭，并设南北之位，非所谓荅阴也。元丰、绍圣修定仪注，有失厘正。今新坛亦于午陛设小次，望赐裁定。」诏设神位北向，于北面设小次。 
高宗绍兴十三年二月十二日，权礼部侍郎王赏言：「若依《五礼新仪》，冬日祀昊天上帝，合称冬祀大礼，合设昊天上帝位，太祖皇帝配，并从祀共六百九十位。若依元丰已前祖宗朝礼例，于冬日至就圜坛合祭天地，合称郊祀大礼，合 
      
设昊天上帝、皇地祇位，太祖皇帝、太宗皇帝配，并从祀共七百七十一位。所有将来大礼，未审行冬祀大礼，唯复行郊祀大礼。」诏行郊祀大礼。 
【宋会要】
神宗熙宁四年二月十八日，太常礼院言：「三司乞织造圜坛地衣，准诏检详典礼以闻。今检到前后典礼并南郊一行仪制，即无地衣制度。」诏圆坛无用地衣。 
徽宗大观四年四月二十八日，议礼局又言议礼局：原作「仪礼司局」，据《宋史》卷一六一《职官志》一改。：「《祭法》曰：『燔柴于泰坛，祭天也；瘗埋于泰折，祭地也。』诸儒皆以谓祭天即南郊所祀感生之帝，祭地即北郊所祭神州之神，历代崇奉，以为天地大祠。故席以槁鞂，其仪必与昊天上帝、皇地祇等。」从之。 
【续宋会要】
      
光宗绍熙二年八月十四日，诏：「将来郊祀大礼，铺设高宗皇帝御书天地宗庙神位等，自今后依礼部祝册仪范体例，迎引赴圜坛。」太史局条具：「一、圜壇上鋪設禦書昊天上帝、皇地祇、太祖皇帝、太宗皇帝神位四位，並係朱紅漆腰 匣罩，見在文思院雅飾。每位制造迎引朱红漆献案一只，铜麻炉花瓶一副，罗帛花二十枝，点照神位朱漆红纱烛笼四只，黄绢夹烛笼袋四个。一、圜壇十二階龕，鋪設上下從祀神位，黑腰 匣共十有二，每匣朱紅紗、黃夾袋燭籠各二。一、 擎御书天地祖宗神位四位，乞差 擎每位天武官八人。 献案，打烛笼，每位天武官各四人。十二階龕從祀神位腰 匣一十二，每匣乞差打燭籠天武官二人。以上共八十八人，乞下殿前司前两月差拨赴局，人各制武弁冠、绯罗宝花袍、白抹带。一、援卫喝引神位，合差街司三十二人，乞下金吾街仗司，牒步军司差拨。内三十人衣制如天武官外，给黑漆杖子一条。将校二人，乞制平巾帻、紫罗宝花袍、铜革带、锦腾蛇二件，仪刀二柄。其冠、帻、袍、带等，乞下文思院依法制造。一、今来增置前项 擎神位、献案、烛笼天武官，乞破敕入坛殿号八十八道；援卫喝引三十二人，乞破黄方号三十二道。一、圜坛十二阶龛，合用从祀 
      
在天諸星神位，係一十二腰 匣；太廟七祀軷門、九宮貴神、太社、太稷，係四腰 匣。每一腰 舊例軍兵四人，共用軍兵六十四人，管押二人。本局依例于殿前、步军司差到七十人，除 擎神位外，有四人空闲，欲祗备 擎军兵不测病患。一、将来郊祀迎引天地、祖宗神位等，合用点烛和香，乞下两浙转运司应办。一、天地、祖宗神位及从祀神位等至圜坛，乞令仪鸾司预行高大绞缚幕屋五间，以俟至期安奉神位。」礼部、太常寺看详：「内朱红漆献案止合添造一只，铜麻炉花瓶止添造一副，罗帛花止添造二十枝，其 擎人照合用数裁减，余欲并从所申事理施行。」诏依礼部、太常寺看详到事理施行。 
宁宗嘉泰三年九月二十五日，增太子星、庶子星、宋星、感生帝四神位。以张宏图进《南郊辨驳》，从其言也。 
【宋会要】
      
神宗元丰元年十一月五日天头原批：「郊祀神位议论。」，详定郊庙奉祀礼文所言：「臣等见亲祠南郊仪注，并云祀前三日仪鸾司铺御座黄道褥。谨按唐故事，郊坛宫庙内壝及殿庭，天子步武所及，皆设黄道褥，坛上立位又施赤黄褥。将有事，命撤之。武德、贞观之制用紫，至德以来用黄。《开元礼》《开宝通礼》，郊庙并不设黄道褥。《太常因革礼》曰：『旧制，皇帝升坛，以褥藉地，象天黄道，太祖命撤之，设拜于地。和岘乞宣付史馆。』天圣二年仪注，又增设郊坛壝门道北御座黄道褥。康定初，有司建议，谓配帝褥用绯，以示损于天 
      
地，而自小次之前至坛上诸位诸：原作「请」，据《文献通考》卷七一改。，其道褥以黄，盖非典礼。是岁有诏，自小次至坛下撤黄道。臣等伏详《礼记》：『郊祭之日，泛埽反道。』郑氏注谓『 令新土在上也。』其藉神席，天地尚质则用蒲越、槁鞂，宗庙尚文则设莞筵、纷纯，加缫席画纯、加次席黼纯而已。天子受胙乃有席，《周礼》司几筵所谓『胙席』是也。今来郊坛黄道褥，欲更不设。」
 礼 宋会要辑稿 礼二五 郊祀配侑 
      
郊祀配侑
【宋会要】
      
