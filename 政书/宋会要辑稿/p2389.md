<!-- { "loadSidebar": true } -->
六月六日，诏新知英州张茂逊差主管台州崇道观。以臣僚言其贪墨不法、累遭论列故也。 
二十二日，诏权发遣澧州万良耜放罢。以本路运判薛叔似言其卖公库酒而不入经制，私籴军粮，刻剥兵士，贪状寖露故也。 
同日，诏大理少卿张演差主管建宁府武夷山冲佑观。以御史中丞何澹言：「演天资倾险，贪得好进，遽为棘卿，举动轻肆。年来寺狱屡空，圣朝不欲崇尚虚文，不许拜表称贺，而演辄易其名，为《狱空颂》以献谀佞。」故有是命。 
二十四日，诏前池州驻札御前诸军都统制李思孝特降一官。以殿中侍御史林大中言：「思孝军中兵卒行劫杀人，事发，思孝隐庇，反诬县尉石应孙凿空撰造，军情不安，致其对换闲慢差遣。近池州捕到贼雷二所供，乃知作过者皆军中所管，其诬罔可见。」故有是命。 
同日，诏新知兴国军胡介、新通判绍兴府韩杖、新知临安 
     
府富阳县张杰并罢新任。以殿中侍御史林大中论介嗜利无耻，杖贪残害物，杰劫持济私故也。 
二十八日，诏知徽州赵彦恂降两官，通判李法言、卢瑢各降一官，并放罢。以本路提刑傅伯寿言「新安火灾，彦恂夜饮于法言之居，守倅皆醉，救扑甚缓，而又役使兵卒般挈家属行李，人力不给，致其蔓延」故也。 
七月七日，诏利州东路安抚司参议官、权知金州林枢特降一官放罢，通判陈京特降一官。坐本州岛遗火延烧官舍故也。 
二十一日，诏新知舒州李大卞罢新任。以御史中丞何澹言其累政不以百姓为念，一意掊敛，以归私帑故也。 
二十五日，诏新湖北提刑张玠罢新任。以殿中侍御史林大中言其骄横阴险，诞谩私任，不顾是否故也。 
八月五日，诏差充平江府许浦驻札御前水军统领郭安与罢统领，改拨付殿前司降一等差遣。以其盗取官场竹木衷私使用，及收受船脚钱入己，为都统刘震所按也。 
七日，诏内侍朱绍祖所为不法，送永州居住。 
十八日，诏知信阳军张安中别与差遣。以臣僚言其顷知婺源，科罚聚敛，及倅鄂州，与吏通同取受贿赂故也。 
十九日，诏江西提刑吴宗旦、郁林州教授黄奕并放罢。以臣僚言：「宗旦前为广西提刑，巡历本部，奉法不虔，并缘自欺；奕旧为宗旦馆客，相与评议，轻率妄作，重为广西之害。乞并赐罢黜。」故有是命。 
二十九日，诏知长宁军 
     
廖唐英放罢。以本路安抚王卿月言其贪墨无厌故也。 
九月十六日，诏知南平军任庭实别与宫观一次，理作自陈。以本路提刑毋丘恪言其昏耄无政，听从吏胥，招致夷人本军界玩侮作过故也。 
十八日，诏肇庆府通判刘涣放罢。以本路提刑方崧卿言，涣权府日断李次易等罪，不遵三尺，恣情轻重，故有是命。 
十九日，诏邕州驻札东南第十三正将萧世弼放罢。以本路运判朱晞颜言其不法三十余事，及诈作小书自批印纸，又凌轹总管沙世坚，动多悖戾，乞赐罢黜故也。 
二十一日，诏大理少卿俞澄差主管建宁府武夷山冲佑观，理作自陈。以言者论其断刑之官，而明审不足，轻重不伦，难任(延)[廷]平故也。 
二十五日，诏知严州叶筹放罢。以臣僚言其「性本贪污，济以苛酷，专事掊克，尽入私帑」故也。 
十月三日，诏新知台州魏钦绪、新知复州祝大任并罢新任。皆以累任不法，为臣僚论列故也。 
九日，诏知南平军任庭实降一官，放罢。以制置使京镗言其与夷酋杨轸私相交结，受其金银蜜蜡，乃令于禁路往来，因缘生心，致其作过，故有是命。 
十八日，诏常州通判陈大光、常熟县丞傅岩并放罢。以提举常平言其心术倾险，见于政事，刻薄掊敛故也。 
二十日，诏知永州赵善愖降一官放罢。以本路运判陈傅良言其「以刻薄之资，行苛扰之政，专务聚敛，公为欺诞」故也。 
二十八日，诏主 
     
管建宁府武夷山冲佑观唐叔玠特降一官，放罢。以臣僚言其前知舒州，私铸铁钱过于正额之数故也。 
十二月三十日，诏内侍杨皓怀奸凶恣，脊杖十五，刺面，配吉州；黄迈私相朋附，杖八十，编管抚州。继而皓送抚州居住，迈送常州居住。 
三年正月四日，诏权发遣茂州王师雄降一官，放罢。本州岛司户孙粹中、知崇庆府晋原杨孟为放罢。以四川制置言：「师雄身任边守，公肆贪污，暴横不法；粹中民诉其挟州郡之势，动辄妄作；孟为强很苛虐，视民疾苦，略不加恤。」故有是命。 
六日，诏刘炜与宫观差遣，张涛降两官，钱之望、许及之降一官。坐部内行使私铁钱故也。 
二月八日，诏知茂州庞观放罢。都大提举茶马司言：「其凡遇纲马到管下驿舍，不批草料，抑令百姓出备，纲马因此病毙。」故有是命。 
十九日，诏知和州张士元放罢。以言者论其以铁钱科籴粳米，残虐侵刻，凿空生事，流毒一方，乞赐罢黜，故有是命。 
二十七日，诏前知茂州王师雄降两官勒停，令见勘官司疾速具案闻奏。以御史郭德麟论其凶暴，直入制置使帐门，公肆毁骂，有臣子讳闻之语。师雄陵犯制帅之罪，当先追勒；其赃污不法，从所委监司从公勘结，具案闻奏，别赐施行。故有是命。 
三月二日，诏淮东提举司干官李模降一官，放罢。以臣僚论其恣横凶暴，自使比为异类故也。 
同日，诏承议郎綦松降一官，与远小监当 
      
差遣。松系年五十以上不曾铨试中之人，引赦乞知长林县，铨曹以其非残零窠阙，不应注授，松乃直造公厅，高声无礼，尚书赵汝愚劾之，故有是命。 
九日，诏前平江府许浦水军统制陈绪降两官，羊滋展三年磨勘。以本军都统司言，绪等关借官钱，令将官董端等在外贩卖私盐，故有是命。 
同日，诏兴元府屯驻右军统制程绘降一官。坐私役军兵故也。 
二十三日，诏阶州司理盖百药降一官放罢，知福津县宇文景仁降一官。以本路提刑朱致知奏，百药昏缪不职，将平人李百三等妄指为贼栲打，寒冻不恤，致其左脚及指节零落。时宇文景仁权摄狱事，亦纵容栲讯。故有是命。 
二十七日，诏持服人承奉郎韩休降两官，勒停；承奉郎韩杰降一官，展二期叙；承奉郎韩本、宣义郎韩相，各降一官。并坐不办彦古葬事，互有论诉故也。 
四月十日，诏建康府签判赵公砬差主管台州崇道观，江东安抚司指使龚汝弼降两官。汝弼监本府酒库，盗酒入己，数目不赀；公砬提举酒政，首为不法，公受库中私馈。并为守臣劾之，故有是命。 
十二日，诏知资州范仲虎差主管台州崇道观，知荣州张安之降一官放罢。以制置使京镗奏：「资、荣二州旱饥，仲虎则缪懦无措，安之则贪(狼)[狠]不恤，视饥民流离死亡，略不介意。仲虎却无显过，安之略无顾藉。」故有是命。 
十九日，诏太学博士祝禹圭与外任。以言 
      
者论其「专事唇吻，人皆畏之，至其居家，尤无行检，身尝出妻，物议所薄。」故有是命。 
五月二十四日，诏第十二副将、宜州驻札马德降两官，放罢。宜州接界诸蛮，每乘秋冬水浅，出没省地，至春深江涨，方乃宁息。德受帅司檄将带军兵上边巡绰堤备，乃逗留畏缩，去住自由，为帅臣奏劾，故有是命。 
六月一日，诏前知邵武军赵师造降两官，司理参军张令照降一官放罢。师造前知邵武日，按奏建宁知县韦巘心不法七项，其六无实迹，纵容狱司假作干照，肆为欺罔，以应元奏。令照奉承郡守之意，昏缪任吏，有同儿戏，全不觉察。并以臣僚论列，故有是命。 
十四日，诏大理评事胡兴祖放罢，新知隆庆府关正孙、新知临江军黄直中并罢新任。以侍御史林大中言：兴祖于刑法旨意慒不通晓，四方奏案假手一断刑法司，每月分己俸以给之；正孙凶险可畏，知嘉州益无绳检；直中贪鄙，侵欺水脚钱、鬻卖漕试故也。 
二十日，诏前合门袛候尉端信降两官，除名。端信母瞿氏身故，不解官持服，冒请俸给故也。 
杀人。提刑陈倚劾之，故有是命。 二十五日，诏温州通判傅颐、坑冶司检踏官蒋盖各降一官，放罢。颐被檄往处州审问大辟，其所带人从贩卖私盐，傅熙全不钤束，因致捕捉，杀死人命。丽水县有银矿，兴发争讼未已，盖辄令坑匠采取，致争 
七月十九日，诏罢知文州王沇、新知梅州陈友闻、 
      
知简州平泉县李材甫。以言者论：「沇前知梁山军，百姓诉旱，不惟却其状，至有棰挞而遣逐者。制司发米泸南，俾其赈济，亦复不肯般取。友闻前为广州增城县，专事科罚以济贪婪。材甫不受人户申欣旱荒，及人户诉于本州岛，州申制、漕两司，共捐一万缗与减放人户税米，材甫乃申两司，谓税米若行减放，恐妨其它催科。」故有是命。 
二十五日，诏建康府驻札御前前军步军统制王师道与宫观。坐不觉察本军军器，致库子将带甲黑布衲袄解典，为都统赵济所劾也。 
八月二日，诏保宁军节度推官赵善谦降一官，放罢。本州岛委善谦措置发泄煮酒，乃与吏人作弊，及借贷官钱入己，守臣赵师龙劾之，故有是命。 
六日，诏通判临安府方传与宫观，理作自陈。守臣袁说友言其年来得疾，精神短弱，官事尽废，尽出吏手，难以协济郡政故也。 
同日，诏邛州临邛县尉袁大明降一资放罢。大明被檄为雅州秋试考官，将重迭押韵卷子作合格取放，本路运判王溉劾之，故有是命。 
十三日，诏武冈军签判薛大圭放罢。以守臣李浩言其凌上忽下，贪财妄取，故有是命。 
十四日，诏武功大夫张彦臣降授武略大夫，武功大夫、济州防御使霍汝翼降授寄资武功大夫、遥郡刺史。皆坐弛慢不职，故有是命。 
十八日，诏前襄阳府宜城县令持服钱逖降两资，候服阕日与远小监当差遣。逖居天台，贷米谷与 
      
逃军周念二等，令各持凶器，护送私盐，藏于其家，为县尉捕获。本路提举黄唐言之，故有是命。 
二十六日，诏入内内侍省内侍高品李元美降两官，放罢，与转归吏部。坐在任不法故也。 
二十七日，诏知绍兴府新昌县唐叔翰放罢。以守臣赵不流、提举黄唐言其缪戾，权移吏胥，违法害民，征敛太亟，刑罚太苛，乞赐罢黜，故有是命。 
二十八日，诏入内内侍省西头供奉官、睿思殿祗候、修内司承受毛居实送真州编管。坐禁中语言不逊故也。 
九月二日，诏江东提刑司检法官向公择放罢。以臣僚言其贪纵不法、无礼使长故也。 
十六日，诏荆湖北路兵马副都监、澧州驻札董传才放罢。以守臣王正功言其贪惏狠傲，侵挠州权，少不如意，即加谤讟，而又恃其凶暴，肆为不法，故有是命。 
