<!-- { "loadSidebar": true } -->
六月，帝曰：「近日河北、河东、陕西沿边州军所言边防事，有全然不同者。枢密院可编次所奏，候岁终，较定虚实以闻，聊行惩劝。」 
七月，诏翰林〔院〕遣画工分诣诸路，图上山川形势，地理远近，付枢密院。每发兵屯戍，移徙租赋，以备检阅。 
大中祥符二年三月，诏曰：「向以边防不 
      
可无备，遂令河北、河东修葺城隍，缮治器甲。枢密院可作条件付边臣，每季首同阅视讫，以状闻，遵为永制。」 
八月，诏河东安抚司：「应管内州军与契丹界往来公牒，并知州军照管前后条约，只作本处意度施行。常程公事，即依例牒去。稍带机宜事意，且牒本路，送安抚司看详，并备录实封进呈。敢有违慢及回报卤莽，当议重行朝典。」先是，帝览代州奏回契丹公文云：「所勾取投来百姓张丑儿等，已放逐便讫。」帝曰：「明言受而纵之，何失之甚!」遂有是诏。 
九月，诏审刑院大理寺定沿边逃走及越关防刑名。帝览边奏，诸处断罪各异，故令重详定颁下。 
十月，帝曰：「昨差使臣送定难军赵德明官告回，言鄜、延州、保安军绝少林木，可降诏谕逐处，令以时栽植。」 
十一月，河北安抚司言：「沿边巡检捕得北界民李守明，检括缘行衣物，押送保州讫。」帝曰：「此辈虽至境上，既非奸诈，又无禁物，不必拘留也。宜令保州给其物，以酒殽犒而遣之。」 
十二月二十五日，诏河北、河东沿边安抚司，应近边不逞之辈，有妄言以惑境外者，严加捕诘。 
二十六日，诏：「河北沿黄河先禁采鱼苇，小舟往来，如闻细民赖以资给，自今勿禁。」 
三年二月，帝诏示枢密院：「访闻北面沿边州军有应系边机之事，但同寻常事与官吏四散商量，便有行遣，或致漏泄，岂为稳便。可密谕之，只令知州军与逐处通判、钤辖、都监商议施行。其余官员、使臣， 
      
不得辄有干预。」 
四月，内出西面曹玮、张崇贵所上泾源、环庆两路州军山川城寨图示宰臣，曰：「处置蕃部俱当。至于储备，亦极详细。宜令别画二图，用枢密院印，一付本路，一留枢密院。」 
七月，遣使抚问西面沿边守将。时鄜延路张崇贵言：「蕃落民以秋成获田，遣兵戍境。」帝曰：「此盖虑德明之反复尔」。故遣〔使〕抚谕边城，仍访崇贵防遏之策。使回，言德明境内歉旱，尝为回鹘所侵。德明率所部将劫迥种落，故遣人守境上也。 
转运司言称天雄军差澶州临江县主簿宋利涉依诏点检，却是带出朝廷指挥，全不经心。仰降指挥取勘转运司官吏，仍令诸路转运 十月，帝谓宰臣曰：「先降诏，令河北转运司只作在彼意度，与逐处同共点检防城动使物色。今(司)[使]副并提点刑狱朝臣、使臣等，今后因宣敕内涉机宜文字，只作在彼意度施行公事，并子细看详行遣。即不得更带出朝廷指挥，致成漏泄。如违，当行朝典。」 
四年三月，帝曰：「降文字与河北安抚使李允则等，近日沿边诸处颇闻兴造劳役。其本处及逐州军应有创造及添修闲慢舍屋去处，并令且住，免扰役军民。」 
六年十月，诏河北沿边军州，每年配置防城鹿角，既无用处，多致损烂，即再行科率，可令逐州严行条约。 
七年三月，比部员外郎王允明言：「乞下沿边州军官吏并监临主守之人，今后常切辨认，不得容留北界人入仓场库务充脚夫。」帝曰： 
      
「逐处容之已久，事甚不便，可降诏令严禁之。」 
六月九日，河北沿边安抚司言：「民王习于北界买到马三疋，已牒送顺义军讫。」帝曰：「界首人户于北中买马，如闻北界买马人名，即皆寘极典，全家远配。兹于可恻「兹于」，疑当作「兹」。又「如闻」以下，《长编》卷八二作：「如闻彼国每擒获鬻马出界人皆戮之，远配其家，甚可悯也。」。自今令安抚司，如北界无文字根究，即差人入夜牵放界首。其捉到人不得令通析卖马人名所居处，但云不相识处，免令屠戮蕃民。」 
十一日，河北沿边安抚司上制置沿边浚陂塘、筑堤道条式画图，请付边郡屯田司提振遵守。从之。又言于沿边军城种柳莳麻，以备边用。诏褒之。 
七月，诏：「泸州淯井监驻泊并监井使臣监：原作「盐」，据《长编》卷八三改。，今后若在任能抚绥夷人，边界无事，至得替日，当与酬奖。如不切用心，别致生事，当行朝典。」 
十月，吏部员外郎李及上言：「正当边防，所管弓箭手员寮指挥使自来无衣甲，乞许量行置办，以备缓急。又鄜延路界地名押班岭已来一带，并与北界山林接连，乞禁止采伐。」并从之。 
八年正月，诏：「秦州今后蕃部公事，并总管、钤辖臣僚共议行遣。如知州巡边有便宜事，即一面从〔宜〕施行讫，关报总管钤辖司。」先是，秦州遣人深入戎境兴置寨栅，而州之亡卒有为乡导以侵略边户者，钤辖岑保正上言「岑保正」下原衍「安抚」二字，据《长编》卷八四删。，(讫)[乞]与知州同巡边。帝曰：「秦州巡边事望甚重，今若与钤辖同往，即虑蕃部禀令不一，久非其宜。」故有是诏。 
五月，禁沿边人收买他州贡奉人所乘马收：原作「牧」，据《长编》卷八四改。，又令河北转运司裁减定例所科鹿 
      
角，以其数多扰人也。 
十月，诏河东安抚司：「今后如有私过北界偷盗及和同收买鞍马孳畜物色等，如是已过关寨，捉获，即于法决讫，刺面配淮南界本城。若别罪名未得断遣，具所犯事情，分析以闻。如未过关寨捉获及买者北界衷私过来人鞍马孳畜物色等买者：疑有误。，即依法决放，更不配军。余依前后条诏施行。」先是，河东军抚司言代州民有与北界私相交易者，止依从重科断。岢岚军民有与北界私相交易及以货鬻之物至界首捕获者，仍于结罪区断。以其刑名不一，乃命法官详定而申明之。 
九年五月，诏奖知秦州兼泾源路沿边安抚使曹玮开浚濠堑，自弓门、冶坊、穰、静戎、三阳、定西、伏羌、永宁小洛门、威远凡十寨，共三百八里；又添筑拥城板桥，皆以寨左厢兵充役，无扰于民故也。 
八月，诏河北沿边州郡所种桑榆，自今许人租课及以捣纸。 
九月二十四日，知并州周起言：「岚、石州并在河东边上，自来不系安抚司所辖。望自今(今)[令]安抚司管勾。所贵凡有边事，悉得应援。」从之。 
二十八日，河北安抚司言沿边官地所种榆柳，望令逐处官籍其数以检校。从之。 
翌日，内出北面榆柳图示辅臣，数踰三百万。帝曰：「此可代鹿角也。」 
天禧元年六月五日，曹玮上言：「南市归顺蕃部都省首领郭厮敦举家居冶坊寨，管句一带蕃部管：原缺，据《长编》卷九○改。，望就命为本族巡检，月给五千，米面五石。」从之。 
十二日日：原作「月」，据《长编》卷九○改。，曹玮等言，近役兵 
      
夫缮葺诸寨及创掘县城壕。凡百三十七万三千三百六十九功毕。 
七月，令府州置纳质院。 
二年四月，知镇戎军张纶言：「原州界屡有蕃夷入钞。今规度门壕至车道岘，约二十五里，以为限隔。」从之。 
六月，禁止陕西州军将黑添朱红于北界货鬻。 
十月二十二日，河北沿边安抚副使张昭远言：「保州等处种到榆柳，藏避逃军，亦常杀害看守兵士。及河北沿边诸州军寨栅城壕内并中弹鹿角马巷墙内栽种到榆柳不少中弹：疑误。，若不渐次去除，深虑城边非便。望令采斫。」诏河北安抚司密切指挥。 
二十六日，张昭远又言：「从北骑马过来人，如是送本地分州军，依例施行。若是思乡过来者，如系私路者，送定州；系东路者，送瀛州，取问诣实，放令归乡。其马于群牧司送纳。」从之。 
十一月，诏河东州军，自今所降文字涉机密，并付机宜司置籍收领，不得便付开拆司。 
十二月，诏曰：「如闻邠、宁、泾、原等州流民多往秦、陇州故关山及渭州山外镇戎军已来逐食。熟虑无知之辈诱略卖与蕃界。令所在州军县镇驻泊巡检使臣觉察，犯者依律区断。」 
三年三月，内殿崇班韩令琮言：「前知环州，切见民人多将违禁物色人口偷卖与北界。询其道路，止于截原寨、柳镇二路。望差蕃官于逐处缉捉。」从之。 
五月，诏泸州淯井监，如夷人动静，选谮会夷情者探候，无得妄有兴废。梓峡路走马承受公事臧沪言：「淯井监每 
      
有夷人动静，多据本监人户妄作探报事宜，虚有调发兵马。欲召三五户有产业、谙会夷情者，给与衣粮，充探刺事宜人。」故有是诏。 
六月，诏：「自今诸色人将人口入契丹界货鬻者将人口入契丹：原作「将入口契丹」，据天头原批改补。，所卖人及勾诱人首领，并处死。如未过北界彰败者，决杖刺配淮南州军牢城。」先是，知雄州刘承宗言边民诱卖人口于北界者甚众，乞赐条约。故从之。
七月，令河北州军自今民有越北境收市斛及不系禁物数少、为北境捕来者，并决科一百释之。先是，未有条目，诸州决罚各异。安抚司言其事，故有是命。 
四年二月，石隰州都巡检使高继升请令投生人户依例各自置弓矢、铠甲，及上平等寨采木造船。帝曰：「造船事涉边上，疑于异俗不许也。自今从之今：疑当作「余」。。』 
敌，杀伤人员兵士者，其元行器械，蕃部并处斩。自余徒党，依汉法区断。先是，鄜延路巡盐兵士为贩盐人所杀伤者，止令族众均纳羊马，其为寇蕃部全不科罪，则巡盐兵士颇类虚设。故有是命。 五年十二月，诏鄜延路钤辖司：「自今蕃部贩盐及违禁物，与巡检兵士 
仁宗天圣元年十二月，诏自今唐龙镇申报公事，并令麟府路军马司理管。 
二年八月，诏断绝私过渡河西兴贩违禁物货及鞍马人等，令河东转运司检详前后条贯，定夺闻奏。 
三年七月，边城上言，体量得泾原路钤辖周文质非理凌持蕃部厮铎论及放却质子等，致诸族蕃部传箭结构 
      
作过。差太常博士张仲宣、合门祗候丁保衡乘传往陕府等截，置院推勘，内殿崇班毛昌达监勘。案上，周文质先发意，与总管王谦、史崇信同商量，斩先作过蕃部首领厮铎论。知渭州马洵美亦不合与文质商量，放质子往大虫巉安抚蕃部。及文质有违宣命，修 器械，取索诸蕃首领丈状到，蕃部疑惧作过。于是责文质授率府率，荆湖南路安置，王谦等免勘，仍从别敕处分。马洵美特罚铜三十斤，移处差遗。 
九月，陕府西沿边安抚使范雍言：「沿边州军及总管司每蕃部有罪，旧例输羊钱入官，每口五百文。后来不以罪犯轻重，只令输真羊。乞自今后令依旧纳钱及量罪重轻，依约汉法定罚，免至苦虐蕃部。」从之。 
