<!-- { "loadSidebar": true } -->
天禧元年二月，以上圣号礼毕，进封公蕴为南平王，加食邑千户，实封四百户。 
二年五月，赐公蕴《道藏经》，从其请也。 
三年八月，公蕴遣弟鹤来贡犀角、象齿洎方物。 
十二月，制加公蕴检校太尉，食邑千户，实封四百户。 
仁宗干兴元年已即位，未改元。四月，制加公蕴检校太师。公蕴遣进奉使长州刺史李宽泰使：原脱，据下文补。、都护副使阮守疆来贡方物。 
七月，三司言：「交州进奉使李宽泰等各进贡方物白镴、紫矿、玳瑁、瓶香等，贾人计价钱千六百八十二贯。」诏回赐钱二千贯，以优其直，示怀远也。又广州纳干桂心皮五千三百斤，价钱千七百贯文。 
      
诏依估价回赐。 
天圣二年十二月，制加公蕴食邑一千户，实封四百户，仍赐忠亮功臣。 
五年十二月，制加公蕴食邑千户，实封四百户，及赐宣德功臣。 

六年三月，三司言：作坊物料库估交州进奉人使纳卖香药价钱三千六十贯。诏回赐钱四千贯。五月，广南西路转运司言：「交州李公蕴令男、弟领众，使 申承贵为乡导，入省地打劫，累行根逐，并不放还人口，虑久远终为边患。今量添差本城教阅兵士，与都同巡检使臣部领会合，照应诸溪洞壮丁，以取索劫去人口为名，接便去除恶党。」宣下本路更切勘会，申承贵若委实拒抗，占留劫去人口，不便送还，即与邕州同共体量，如须合剪除，收取劫去人口，仰预先探候，蛮人不作枝梧，即(候)[依]所奏施行。 
六月，广南西路转运司言：「探候得交州李公蕴卒，长子开天权留后事，开天弟开国亦蓄兵甲，势必争立。乞于邕、钦、广三郡稍益兵民，以备非常。」诏本司暂勾桂、宜州等巡检都监张斌领所部兵士就近防把，候彼郡宁静，即依旧。 
七年四月，安南静海军权知留后事李德政言：「臣父公蕴以六年三月三日薨，阖管参佐将仕耆寿请臣权领州镇，见遣使入贡次。」诏遣广南西路转运使张频为吊赠使，赠公蕴侍中，追封南越王。寻授德政官如蕴，初命惟加检校太尉。 

庆历五年十二月，诏广南东西路转运司募人入交址，以刺点兵事宜，如得实，即优赏之。 
六年三 
      
月，帝谓辅臣曰：「如闻交州李德政近举兵占城，虑渐畜奸谋奸：原阙，据《长编》卷一五八补。，为五岭患，宜下广西转运司预经制以闻。」于是枢密院检自唐以来通交址水陆道路凡一十六处凡：原作「自」，据《长编》卷一五八改。，令转运使杜杞密遣人行视要害之处，置兵戍而备御之。 
十一月二十五日，交址李德政遣其陪臣献驯象，适在馆，未及朝见。帝既猎，亦召令扈从，仍赐以紫袍、涂金带。每野次置酒劳从官，仍许预坐。翌日，贾昌朝等奏事，帝因曰：「交址使人昨日特令召见，所以示来远之意也。」 
皇佑二年四月，广南西路转运司言：「交址发兵捕广源州贼侬智高，其众皆遁伏山林。」诏本路严备之。 
四年十二月，知桂州余靖言：「交址今岁当入贡，属侬智高叛，道阻不通。累移文乞会兵讨贼，而朝廷久末报。观其要约甚诚，(令)[今]许令助讨除，纵未能尽灭其党，亦可使益相离贰。已于邕、钦州备万人粮以待之。」诏安南静海军给缗钱二万，令起兵，候贼平，更以三万缗赏之。续诏广南西路转运司：比交址李德政上表，愿发兵助讨侬智高，缘已遣宣抚使狄青行，令移文止之。后贼平，特赐德政器币。 
至和二年十一月，安南道李日遵遣人告其父南平王德政卒，仍进奉遗留物及献驯象十。诏赐绢、布各五百匹，羊五十口，面五十硕，酒五十缾，乃赠德政为侍中、南越王。德政，公蕴子也。天圣六年六月，公蕴死，自称权知留后事。七年四月来告哀，乃命押交州进奉使桂州中军使毛仙、蒋琦见，各赐紫官絁衫子、绢汗衫、绢夹*、四两白成银腰带、绢二疋、钱二千、幞头、丝t；交州进奉使供备库使吴迁 
      
益赐衣一对、一十五两浑镀银腰带、衣着十三(足)[疋]、银器三十两、幞头、t、笏、鞍辔马；交州进奉监纲李绍育赐紫罗窄夹四、绢五疋、钱五千；书状官费文贵赐紫罗窄夹四、绢五疋、钱五千；孔目官陈元吉、防援官行首杜廷资、都衙杜义常、押衙吴余庆各赐紫罗窄夹四、绢三疋、钱五千，通引官行首万言、张通、引官石延贵、知客陈利(工凡)言、李全淑、衙官行首李智成，各赐紫官絁窄夹四；看象公人范承掣已下一十人，各赐*、紫官絁窄夹四。 

嘉佑三年六月，交址贡麒麟。诏止称异兽以答之。初，本国称贡麒麟，状如水牛，身被肉甲，鼻端有角，食生刍果瓜，必先以杖击然后食「击」下原有一「羊」字，据《长编》卷一八七删。。至，而枢密使田况以为非麒麟，但称异兽，以报其国，使殊俗无能我欺也。 

五年七月，广南西路经略司言：交址与甲峒夷人寇边甲峒：原作「申峒」，据《长编》卷一九二改。下同。。诏知桂州萧固赴邕州，与转运使宋咸、提点刑狱李师中同议掩击之。 
七年正月，交址
郡王李日尊上表言：「嘉佑五年，管下甲峒袭逐逃户，以致骚动省界。及得安抚使余靖牒，其首领五人率道已行处置，方遣人入谢。续得占城国报，余靖与广南西路兵甲起占城国兵同入本道。今特驰告阙庭。」诏两路经略司未得辄举兵，且听交址贡奉至京师。 
八年正月八日，交址贡驯象九。 
治平三年四月十七日，诏：交址郡王李日尊差人进奉到阙，所有国信依嘉佑四年进奉例支赐。 
神宗治平四年已即位，未改元。正月，赐交址郡王李日尊衣一对、金腰带一条、银匣盛银器二百两、绢三百疋、马二疋、金镀银鞍辔一副，缨复。 
十二月，知桂州张田言：「访闻知广源州刘纪虽臣属李日尊，然闻与卢豹有隙，乃侬智高之残党，见在广源州，日夕阴相图害，今有意归明。如来投省地，欲乞斩豹，持首与交人。」枢密院言：「卢 
      
豹既是智高残党，今为刘纪不容，穷逼来投，自合诛戮，不须更送首级与交址。况朝廷无送俘馘与外夷之礼。其刘纪若委州来归，势当且受，然不须招纳。缘纪来，即广源自当别有首领，未必可保其心。若纪有向汉之心，不若因而抚存。」从之。 
神宗熙宁元年十一月二十六日，交址郡王李日尊上表，以进奉纲运为广南、江南州军将公事 缕，人从艰阻道途，及称纲官魏仲和放纵随行人骚扰州县，多重科受配讫。乞指挥水陆二路州军依旧例接待纲运，贵免邀难住滞事。」诏日尊所言进奉纲运司从便于水陆路前来赴阙，及指挥各处经过州军依久例接待。仍仰本道严切约束，不得辄有违越。 
二年二月八日，南平王李日尊上表：「占城国久阙贡奉，臣亲率兵讨之，虏占城王。」降诏答之。 
九月一日，诏交州进奉使崇仪副使郭士安特除六宅副使，东头供奉官陶宗元授内殿崇班。以初朝贡，特推恩也。 
三年十二月十六日，广南西路经略司言：「交址使人李继元上京进奉，今其兵丁劫掠省地。乞候送还所劫人口等，乃许进奉。」诏：如交址差人进奉到来，依例引伴赴阙。 

四年十月八日，制：推诚保节同德守正顺化翊戴功臣、静海军节度观察处置等使、开府仪同三司、检校太尉、同中书门下平章事、安南都护、上柱国、南平王、食邑一万户、食〔实〕封三千八百户李日尊，加食邑一千户，(实食)[食实]封四百户，仍赐 
      
推诚忠亮保节同德守正顺化翊戴功臣。 
五年三月十四日，交址李日尊卒，广西经略司以闻。以广西转运使康卫为吊赠使。 
六年四月，制以交址李干德为静海军节度观察处置等使、安南都护、交址郡王，仍赐衣带、银器。交州进奉李怀素加西京左藏库副使，段延寿加内殿崇班，并从旧制。 

八年十二月五日，广南西路经略司言：交址以舟师驻湖阳镇，谋以两路入寇钦、廉州。[HT "F]一本云多此。 

二十一日，以交址入寇，攻陷郡县，杀伤吏民，诏广南路经略司严为守御之备。置安南路经略司，预经制其事，将讨荡其巢穴也。 
九年二月二日，以知太原府、宣徽南院使郭逵为安南道行营马步军都总管、本道经略招讨使，知延州赵副之，龙神卫四厢都指挥使燕达为副总管。 
十年二月二十五日，安南道经略招讨使郭逵等奏：「王师以去年十二月十一日举兵出界讨伐，是日破大里隘，各路贼党望风逃溃。二十一日抵富良江，未至交州三十里，贼以精兵乘舡逆战，我师奋击，大破之，斩伪大将洪真太子，其余驱拥入江，溺死不知其数。干德上表乞修贡如初。遂收复广源、门、苏茂、思琅等州，先后降贼将刘应纪共一百九十人，飞捷以闻。」宰臣吴充等诣(阁)[合]门拜表贺。 
同日，赐交址郡王李干德诏曰：「省所上表"念臣年幼，诏追回宣抚招讨追：原脱，据《宋大诏令集》卷二三八补。，休散兵马，愿依旧入贡，并奏谢过尤，不复更敢侵犯省地"事具悉。卿抚有南 
      
交，世受王爵，而乃背德奸命，窃发边疆。临遣师干，龚行天讨，兵薄城邑，乃始自归。朕惟卿方在稚年，政非己出，侵犯州郡，岂其本谋，引咎抗章，辞迫意切，已 将吏，开尔自新。务刷往愆，祗顺王命，保安厥服，岂不善欤!可从所请，自今依旧入贡旧：原脱，据《宋大诏诏令集》卷二三八补。。所有克复州县，已令安抚司各遣人画定疆界，无辄侵犯。昨虏略省地人口，可并送还。夫顺命者膺长福，负固者多后虞固：原作「国」，据《宋大诏令集》卷二三八改。。勉思所从，以保宠禄。」 
元丰元年正月九日，交址郡王李干德上表言：「伏蒙赐诏，从臣所请，自今复贡职，已令安抚司各差人画定疆界，毋得辄侵犯。臣已奉诏遣人献方物，乞赐还广源、桄榔等州县。」诏：候进奉人到阙，别降疆事处分。 

闰正月二十二日，广南西路转运司言：「昨退交人表，以犯庙讳及送还人口、发使入贡三事。今交人并已悛改，经略司干当公事杨元卿未肯收接，恐致猜阻。」诏元卿等速受表附递以闻，入贡使人发遣赴阙。其画定疆界、送还人口，别听处分。 
