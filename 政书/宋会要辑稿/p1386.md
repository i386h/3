<!-- { "loadSidebar": true } -->
兼视面检察。切虑不得专一，欲乞依旧差拨，逐季一易。仍于和籴场百陌钱内量支请给，并监官遇得替，以本仓历尾见管米斛委官般量，候数足，方许离任。」户部勘当：「欲依本官所乞，令吏部依例差小使臣一员专一检察。」吏部供到状：「今来若朝廷依户部勘当事理，亦合于本部合着短使小使臣内依名次差，比依在部短使干办不满两个月理为轻格一次。如无合差短使人，即依条限三日募情愿人，理名次差拨，候满日，令司农寺径申所属，选分差替。」从之。 
七月二十七日，诏复置司农寺。仓部昨并到司农寺所行支纳粮斛、草料等事务并拨到手分等，并依旧归本寺。 
八年十月四日，诏：「南、北仓各籴米，每及五万石，监官减半年磨勘，如不及五万石，更不纽计。」从司农少卿徐林请么。先是，绍兴四年四月十九日朝旨：两仓岁终共籴米二十万石，监官转官不及全年纽计推赏。至是改之。 
十一年六月六日，诏行在三仓以「行在省仓上、中、下界」为名，监官[以]「监行在省仓上、中、下界」系(御)[衔]称呼，所有监、专理任、请给、差置并给纳应干约束事件等，并依见行条法。户部据白札子：「行在省仓各有色额高下米样不等，其逐仓前有无图凶顽之人在彼居住，逐时收买低下米筹，行用钱物告嘱监官下人及专、副，换敖支出色高白米，夹带大量，并监官亦将白米作人情应副支与诸处所破顾募，却将低下 
      
米入在白米搅拌，支遣大军，深属不便。欲乞将逐仓米分出等第高下，作上、中、下三界。」本部寻下司农寺相度，去后据本寺状：「昨在京日，系一十七仓，分立上、中、下界，逐界各拘三、四仓受纳粮斛，及一百五十万石为界，候及数排立，以次界受纳，前界止是守支。今来行在省仓系每仓差监官二员，二年成任，止在本仓受纳给遣，是致混杂色额。今此仿旧日随宜措置，将三仓分定米斛色额，专一受纳支遣。一、欲乞将上色白苒米并分拨赴南仓，就用南仓监、专受纳，支充上界。其米系充宰执、侍从、管军、职事官、宗室、百官、省、台、寺、监等禄粟支遣。一、欲将次色苒米分拨东、北仓卸纳，令北仓监官二员就本仓专副专一管干受纳给遣。上件米斛充中界，更不许干预别界米斛。其次色苒米系充班直、皇城亲事官、辇官、五军等口食支遣。一、欲将糙米分东、北仓卸纳据下文，「分」下疑脱「拨」字。，令东仓监官二员，就本仓专副专一管干受纳给遣。上件糙米充下界，即不许干预别界米斛。其米系充五军月粮、三衙、厩、禁军、诸司军务等口食、月粮支遣。一、今来若依前项事理施行，所有三仓见在逐色米斛，今差定逐界监、专互相交割，认数支遣。其已后到米纲运，从本司照检色额行下，分定仓界受纳，候支绝，三仓截日见在数目(按)[接]续支给。」故有是命。 
十二年四月二十三日，诏省仓下界依南、北仓例，专差检视斛面官。以司农寺丞柳 
      
绰言：「行在东仓昨自(劫)[创]置以来，支纳稍简，系监门官兼管检视面。本仓近改充省仓下界，专一支纳糙米，又有中界将合纳苒米分拨就本仓交纳，比之日前支给，委是浩瀚。」故有是命。 
二十三年六月十八日，诏：「应仓、库交卸纲运折欠，并实时具名色数目申解所属，见得有侵盗贸易之弊，即送大理寺推治；其过误损失，并押下元起纲处依法施行。」先是，止送排岸司监系，故有是命。以《上中兴会要》。 
孝宗干道三年六月九日，诏两浙转运司：临安府踏逐到二百万石仓敖基(止)[址]，所用材植、物料，候青城毕日就用。仍令将作监将应管抽解竹木应副盖造。 
七月二十三日，诏：「今岁后秋成，委行在和籴场官吏于新置二百万石仓内籴米二十万石，所有本钱，拨省仓等处见钱、会子充。若本钱不足，以经常窠名钱内贴支。」 
二十七日，诏艮山门外于养济院盖造五十万石仓敖。 
十二月十二日，户部言：「近承指挥创盖新仓，候秋成，委行在和籴场官吏就本仓收籴米三十万石。除已差官趁时收籴外，令文思院依立定额名，铸造本仓合用印记，其巡防兵级、看管，亦乞下殿前、马、步军司差拨。所有合差专、副、手分人数，监官、监门官籴米赏典应合行事件，并乞依省仓中界已得指挥施行。」诏依户部所申，仍以「丰储仓」为名。 
四年三月十七日，诏：「诸仓支诸军月粮、口食，抑勒坐仓低价籴买买：原作「置」，据下文改。，反将军人与在外籴米人 
      
非法断罪，追理赏钱，深属不便。令户部出暝晓示，自今后诸军支月粮、口食米，并令从便，不得依前抑勒籴买。」 
五年十一月七日，诏：「省仓中界改作丰储仓界：原脱，据下文曾怀上言补。，却将东青门外丰储仓改作省仓中界，逐仓有管米界，以新易陈支遣。」 
十八日，户部尚书曾怀言：「省仓中界已改为丰储仓，其旧丰储仓却改作中界，所有专、等，并令仍旧认数支遣，监官依旧主管本仓职事。」从之。 
六年正月十四日，户部尚书曾怀等言：「丰储仓展套太医局添造敖屋，已经相视可以修盖新旧敖屋八十六座，贮米一百三十万石，乞下两浙漕司、临安府疾速修盖。」从之。先是，司农少卿莫济言：「太医局已罢，乞将本局屋宇拨付司农寺安顿米斛。」至是，曾怀有请，故有是命。 
十二月十九日，诏：「应干仓、场、库务等处官，自今须管照条依时出入，如违，许所属按治。仍令户部长、贰专一觉察，如有违戾，按治施行。」先是，上封事者言「行在仓、场、库务监官、公吏终日在外，多不坐局，钱谷出纳，委之 小，若不措置，切虑如向来左帑之弊」故么。以上《干道会要》。
 食货 宋会要辑稿 食货六二 义仓 
      
义仓
【宋会要】
      
太祖建隆四年三月，诏曰：「多事之后，义仓废寝，岁或小歉，失于备预。宜令诸州于所属县各置义仓，自今官中所收二税，每石别输一斗贮之，以备凶歉，给与民人。」《通鉴长编》：「宋太祖干德元年，令州县复置义仓。官所收二税，石别输一斗贮之，以备凶歉。」 
干德三年三月，诏：「比置义仓，以备凶岁，若上言待报，则恐乖轸恤。自今人户欲借义仓粟充种、食，委本县具灾伤人户申州具：原作「且」，据本书食货五三之一九改。，州即处分计口赈贷即：原脱，据本书食货五三之一九补。，然后以闻。仍令及时止依元数送纳。至时如别有灾沴，亦当更与容限。或人户众多，义仓赈贷不足，亦具奏闻，别发廪充给。」 
四年三月，诏：「朝廷比置义仓，以恤百姓，盖防歉岁，用赈饥民。访闻重迭供输，复成劳扰，俾从停废，以便物情。其郡国义仓并罢之。先有乞限送纳者，并从之。」 
太宗太平兴国七年二月八日，诏庐州管内民所逋义仓米万七千二百四十石，特贷之。 
八年正月，宋州言：「宋城县民自周显德元年所给义仓斛斗，已经二十余年，见今督纳，民寔不逮，率多逃移，欲望与限，至夏秋熟日送纳。」诏并除之。天头原批：「脱三条，在副本。」 
仁宗庆历元年九月，诏天下立义仓。先是，判三司户部勾院王琪言：「自景佑以来，尝言方今之宜，莫若自第五等户以上，于夏、秋正税外，每一石别纳一斗，随常赋以入。若遇水旱，但正税得减，则更不输。各州于邑择其便地，别置仓以贮之，领于本路转运使。今天下大率取一中郡 
      
计之，夏秋正税粟、麦之类且以十万石为率，则义仓于一中郡岁得五千石矣，矧天下所入之广乎!使仍岁丰登丰：原作「豊」，据本书食货五三之一九改。下同。，则积如京坻，不可胜计矣。明道中，最为饥歉，国家欲尽贷饥民，则兵食不足，故民有流转之患。是时兼并之家出数千石粟，即称为官吏，是岂国家以官爵为轻欤 特爱民济物不获已而为之尔!与夫乘岁之丰，收羡余之入，于天下之广，为无穷之利，岂不大哉!且自第一至第二等兼并之家，占田常广，于义仓则所入常多；自第三至第四等中下之家，占田常狭，于义仓则所入常少。及其遇水旱，行赈给，则兼并之家未必待此而济，中下之室寔先受其赐矣。损有余，补不足，寔天下之利么。」事下有司，会议多异同而止，至是，琪复上前所议，而仁宗为特行之。《宋朝事寔》：是时，天下频有水旱，上常忧恤，务要赈救。三司判官王琪上言乞立义仓，上甚喜于行。其奏略曰：「谨按唐法，自王公以下，垦田亩税二升。臣愚以为旧事么废，当酌轻法以驯致焉，如从田亩之税，其寔太重。永徽年中，别颁新格，自上户以降，计户出粟，而且不均。方今之宜，莫若自第五等以上，于夏秋正税外，每二别纳一升，随常赋以入。俾各于本州岛或于本邑，择其便地，别立仓以贮之，为帐籍以收之，特建使额，俾本路转运使领之。其州县若遇水旱，但正税减放，则义仓更不输送，余随秋、夏二税送纳。岁若大歉，则上请赈给之，日仰当职官吏，必及贫弱。一切违犯，比附条例施行。今天下大率取一中郡计之，凡一中郡夏秋正税粟、麦之属之：原作「一」，据《玉海》卷一八四改。，且以十万石为约，则义仓于一中郡岁得五千石矣，矧天下所入乎!使仍岁丰登，将闇然而积如京坻，不可胜计矣。臣窃见明道中最为饥馑，国家欲尽贷饥民，则兵食不足，民有流转之患，是时，兼并之家出数千石粟，即称官为吏，岂谓爵为轻与 特爱民济物，不获已而尔!与乎乘岁之丰，收羡余之入，于天下之广之：原脱，据上文补。，为无穷之利，岂不大哉!伏望皇帝陛下以臣此议下于有司，使通知治体、博究民隐者议之。」会议者异同而止。康 
      

