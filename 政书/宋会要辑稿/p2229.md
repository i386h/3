<!-- { "loadSidebar": true } -->
帅司被受御前发下朱红金字牌，因季奏赍赴枢密院送纳。契勘有知府州折可大并似此等处，遇有躬受到御前发下朱红金字牌，合与不合计会赍赴朝廷送纳。」诏并令走马承受赍擎赴阙送纳，诸路似此去处依此。 
七月十三日，(设)[诏]改诸路走马承受公事为廉访使者。 
九月四日，诏诸廉访使者称呼所名(利)[例]多不一，今后并以某路廉访所为名。 
十四日，诏大名府路走马承受于奉世奏报失实，可于罢送吏部，与监当差遣。 
七年二月八日，诏：「边防谍报，至重至密，动系机要，间不容发。近闻沿边每有探报，不论重轻虚实，互相关报，诸司諠传誊播，增缘百出，显有漏露，实于边防有害。自今探报除闻奏外，更不得报诸司。谓如转运、提刑、提举、廉访等司之类。如有着令，并行冲改。或擅辄取索及违者，论如违御笔法。」其后宣和三年三月二十四日，因臣僚上言，除去廉〔访〕二字。 
四月十一日，陕西河东河北路宣抚使童贯奏：「窃见自今诸路廉访使者，凡所法禁与监司一同，以至州郡饮食之会例皆不赴，但以严毅自守，甚妨采听，似非设官之本意。欲望详酌，应廉访使者旧例筵会聚食，欲乞许令依旧趁赴。」从之。 
五月一日，江南廉访使者李穆奏：「每年天宁节圣寿道场，乞各于驻札开启建置，具疏进奉，颇可恭恪。」可特依所奏，余路准此。 
十四日德音：「比(夹)[来]监司、郡守全然失职，坐视赃污，并不 
       
举按。州县奸赃污吏因缘公事，乞取民财，率敛钱物，不可胜计。至或驱役良民应副私事，不顾公法。公人、吏人相与为市，不无彰露，监司、郡守己不廉洁，惧不敢发，遂使吾民阴受其弊。可令廉访使者广布尔目觉察，密具以闻，重行编配。仍坐此敕文出榜，许人不须更历监司、郡守，径赴尚书省陈诉，许令众户坐一名赍状赴省，当差御史按治。」 
六月十五日，诏：「利州廉访使者丁弼侵挠帅权，干预边事，方行招降，遽便进讨，亏损威信，伤陷官兵，兼奏报不实，可特除名勒停，永不收叙，送永州编管，仍差大使臣管押前去。」 
八月二十一日，诏：「今年五月所降德音，许诸色人实封诉事、赴邻路廉访使者投下、缴申尚书省指挥可更不施行。限指挥到日，立便止绝。仍仰逐路具奏，即速施行。」 
二十五日，枢密院言：「陕西、河东、河北路宣抚使司申：勘会诸路廉访使者之职，一路事无巨细，皆所按刺，朝廷耳目之任，寄委非轻。今序位悉在通判之上，缘其间有任横行之人，若非泛奉使，依条序官在发运、监司之上，其武翼大夫以上与发运、监司序官。今来提举木 、坑冶、茶盐官皆比附监司序位，内有官系宣教郎之类，并在廉访使者之上，不惟理有未顺，即未副朝廷委寄耳目之重。本司今欲乞诸路廉访使者序位在转运使副、判官、提点刑狱、提举学(士)[事]常平官之下；内系横行或内侍者带直睿思殿，许与提举弓 
       
箭手序官；如廉访使者系武功大夫已下，即与提举木 、坑治、茶盐序官；无提举弓箭手、坑冶、茶盐官路分，比类施行。庶事理顺而品序正，以副朝廷耳目之任。」从之。 
八年正月二十八日，诏：「诸路廉访使者序位在通判之上，其职由接送人并依通判例。仍岁支公使钱三百贯文，以系省钱充，置籍支使。今后本所应用动使陈设什物之类，不得于他处关借，违者以违制论。」 
二月二日，诏：「近降指挥，廉访使者序位在通判之上，可依按察州县官例收受供给。诸路准此。」 
五月八日，准枢密院封送到政和重修本所令，诸帅司送到诸处探报、关申边界事宜文书，实时看讫，实封送还。已奏者非别有申明，更不再奏。其附案者如有应奏之事，听备录闻奏，遇出入回日亦听关借，余准上法。 
闰九月十九日，臣僚上言：「窃以朝廷更置廉访使者，选委甚重，俾廉访一路，全赖监司，若不优假体貌则无以表仪郡县。唯每岁使押赐衣袄，至于计会户部请领，沿路使押，近乎押纲使臣，窃恐非朝廷以使者呼之之意。又每到(关)[阙]伺候户部制造，致有留滞累月，实恐(治)[沿]边不测出入，有(关)[阙]监军。欲望朝廷画降指挥，今后衣袄乞下吏部差使臣管押，赴逐路廉访所交割，委廉访使者亲诣逐处监散。所贵事体增崇，俾逐路知朝廷遣使之重。」诏依臣僚所言，余路依此。 
宣和元年八月十八日，诏：「廉访使者不许收接词状，已 
       
有着令。若事涉要害，或论诉他司违法之类，岂容不举 但不许予决，即不为侵官。可参酌立法，取旨施行。」 
九月一日，臣僚上言：「乞应除授廉访使者，特加询考，慎择忠实洁白之吏，仍乞自今以往，若犯赃私，各于本罪加等论，庶使仰体陛下责任之专，而廉勤自重，不为非义，天下幸甚。」诏仍加本罪二等。 
十月一日，诏令诸路廉访所、京畿武臣提刑每月并逐旬申奏贼盗状，仍将关牒所属不任督责捕(资)[盗]官，须管捉获尽绝。余依累降指挥。 
五(月)[年]《政和令》，诸大庆、大礼、元日、冬至，发运、监司官、 十二月九日，真定府中山府路廉访使者李约奏：「伏提举茶事、提点坑冶铸钱官(司)〔同〕。诸州长吏三泉知县同。奉表贺，旧例遣使者如旧例。月旦奉表参起居，仍前期七日到进奏院。中散大夫、刺史、大将军以上在外及武功至武翼大夫任路分钤辖以上准此。臣契勘廉访使者，旧隶逐路帅司走马承受，昨蒙睿旨改正名称，叙官述职几厕监司之列。如天宁节进奉功德疏并赐宴，已蒙圣造特依所乞，独有大庆、大礼、元日、冬至、月旦奉表，臣所领职名未预其数。欲望圣慈特许今后依前项令文，逐时奉表贺、参起居。」诏依所乞，余路依此。 
六年三月七日，臣僚上言：「淮南路廉访使者王若冲奏：准敕修立到诸司遇季奏，前期报转运司，取索所部见任官职位、姓名、到任年月日，或事故及之官违限人，类聚点检，诣 
       
实连奏。缘未有关送廉访所条限，伏望下有司修立关送日限及违限断罪(修)[之]法。」诏令诸路转运司春于正月下旬、秋于七月下旬以前发遣到廉访所，违限者杖一百。 
闰三月十九日，诏诸路廉访使者不合干预茶盐事，若州县有罪，自合按劾。 
七年四月二十七日，诏今后州县等处合干人应供报文字稽违、差错、卤莽等，并许廉访所遵依监司见行条法施行。从京西路廉访所请也。 
钦宗靖康元年正月十六日，诏廉访使者并罢，其走马承受公事依祖宗法。 
四月一日，监察御史余应求言：「自古中人预军政，未有不为患者。故齐寺人貂漏师于多鱼，夙沙卫殿而二将见获；唐用监军，每无成功。此可为后世深戒者也。国家近年边事专委童贯、谭稹，终成大祸，几危社稷。今兵革未弭，选将命帅，固当委任，责以成效，所遣中人不过随军承受奏报文书而已。臣窃见近者河东承受王嗣昌奏请画一，乞今日报将兵覆验首级，提点赏犒，催促粮运及差发探报，动息出入皆报承受所，则是又预军政矣。虽名承受，其实监军也。夫军政不专于主帅而关决于承受，则动有率制，进退狐疑。又唐之监军多拥精兵自卫，胜则坐分功赏，退则引兵先遁。今嗣昌又乞以随军步马各两队防护，若近里干当抽摘随行，是又踵唐监军之迹也，如此岂有同心赴敌、死于行阵之间哉!朝廷不察其意而从之，臣恐将 
       
帅依违，不能专制。又虑积日累劳，他时为监军，为制将，自兹始也。臣又观童贯之初用事也，为熙河兰会路承受而已，继而措置边事，又为安抚制置使，又为宣抚使，终之爵郡王，职枢密。谭稹之初用事也，亦熙河兰会路承受而已，继而为干当公事，又为淮浙制置，(未)[末]乃为河东宣抚使。盖其由来有渐，非一日之积也。今嗣昌初为承受，许预军政，安知数年之后不复为贯、稹者乎!陛下方修法度以治内，命将帅以事外，嗣昌首为乱阶，渐不可长。望追还所请，以示专任将帅之意。」诏嗣昌奏请画一指挥更不施行。 
七月二十五日，诏诸路走马承受依祖宗法，并带某路某司走马承受。 
十一月十六日，户部言：「诸路廉访使者已依祖宗法改为走马承受公事使臣，隶属帅司，难以自立一所，欲并(今)[令]听监司觉察，与诸司属官一等。」从之。以上《续国朝会要》。 
建炎元年十二月十二日，枢密院言：「昨罢廉访使者，逐路依旧改为走马承受公事，依祖宗法隶属帅司。」诏今后应走马承受公事职事，并依祖宗法。如违，以违制论，委帅臣奏劾。 
二年五月二十二日，诏走马承受公事应行移帅司文字，合并用申状，其见帅臣亦合依属官例。 
四年十月八日，入内东头供奉官、秦凤路都总管司走马承受公事胡师回言：「昨降指挥，应今后所差使臣充诸路走马承受公事，每遇赴阙入奏公事，许令依例将带当直兵 
       
士一名随行。今来边事未息，道路梗涩，若止许将带当直兵士一名，窃虑阙 。乞遇有赴阙奏事，特权差当直兵士六十人随行，管辖人在外。若白直兵士不及数，仍于本路州军差拨。如沿路有疾病、逃亡、事故之人，随处差填，逐州交替。候边事宁息日，乞依熙宁条法，许带白直兵士随行赴阙入奏人数施行。」诏遇赴阙奏事，权差四十人，余依。废罢月日阙。
 职官 宋会要辑稿 职官四二 劝农使 
     
宋会要辑稿 职官四二"

劝农使
【宋会要】
劝农使，掌劝课农桑之事。 
