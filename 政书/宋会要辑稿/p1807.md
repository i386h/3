<!-- { "loadSidebar": true } -->
诏：「可令诸路帅臣各举有材勇智谋、谙练军政、缓急可以倚仗大使臣二员，仍开具逐人曾于甚处立功 显著闻奏，枢密院置籍编录，以备选用。如任用后功绩优异，其保举官即行旌赏；若不如所举，有误任使，其保举官亦当量事黜责。」 
七月二十九日，吏部言：「勘会崇宁看详考功条，修武郎以上初该磨勘并武功大夫磨勘，缘元符政和举官奏状式内即无『同罪』二字。再详所须同罪保举，方与施行，缘所举官只是依式发奏，自来虽已参用元符、政和举官式磨勘，终是未有明文执守。伏乞详酌施行。今拟添举朝请大夫以下充升陟任使等状式，添入『如蒙朝廷擢用后犯入己赃，臣甘当同罪』。」从之。 
八年五月二十九日，臣僚言：「迩来任刺举者，往往虚发照牒，妄为美词，并称已具奏闻，而寔未尝发，此其罪岂止自欺而已哉!今士人到部，乞用照牒磨勘了当。暨至会问，元未申发，却行追改。而虚发照牒之人，殊不加罪。乞下有司，明立条禁，以正虚发照牒、不申岁帐之罪。凡遇举官，即具奏检申吏部，仍备坐连照牒，付所举官收执照用，庶几息绝弊源，寒素有赖。」诏举官如敢妄发照牒及不申岁帐者，并以违制论。 
七月七日，臣僚言：「伏见任谅奏乞辟置东南通判，内有元被旨差除及堂除人，谅一例奏辟冲罢，臣寔未喻。欲望特降睿旨，除见任及差下人系吏部注授者，权许谅奏辟冲罢 
      
一次外，应特旨差除及堂除人，并不许奏辟冲罢者，并依旧，仍不得为例。」诏除已系御笔差除外，堂除阙具姓名申朝廷选差，余从之。 
宣和元年正月二十六日，尚书省言：「奉御笔，今后遵依元丰四年七月二十八日诏旨，内外举官悉罢，令尚书省依仿元丰旧例措画闻奏。今恭依御笔，逐旋据吏部具到举官员阙，体仿元丰旧制措画，并具到旁通体制下项：一、元丰年不曾罢举窠阙，今欲并依元丰旧制罢举；一、依元丰旧制合罢窠阙，今措置内事干新法，缘新法事务具名申差者同。及帅府属官欲并归堂除，其诸路管勾机宜文字并许具名申朝廷差，其罢举窠阙并归吏部；一、元丰四年后来创置奏举窠阙，今系事干陵寝，欲特存留依旧奏举外，余并罢归吏部，内缘新法差窠阙及具名申差者，并堂除；一、应奏举系属枢密院管认窠阙，今欲并令枢密院施行；一、应自来奏举及踏逐具名申差窠阙，今措置如后奉承御笔及特旨，或供奉应奉御前事务，并应副急切委责才干窠阙，欲各依元降指挥施行；一、应已得旨挥许令奏举一次窠阙，内未曾经奏举者，欲并罢；一、应罢举等窠阙，欲除合属枢密院阙外，令吏部一依今来措置及旁通体制施行，内有合参立选格者，即逐旋修立，申尚书省；一、应罢举归吏部选差窠阙，欲令本部候入使阙，限每月一日刷具窠名脚凿选格，先申朝廷，限五 
      
日使阙，如过限，朝廷不曾差人，即从吏部，不候报，一面依格差注；一、自今降措置指挥日前已系奏举在任之人，欲令终满今任，其已授付身赴任之人，亦许赴上，候入合使阙限，即依今来措置使阙差人；一、应罢举窠阙，如未立到差格间已入使阙条限，欲令吏部权依仿元举法差注；一、应该载未尽事件，欲令吏部比仿条具申请施行。」并从之。 
三月六日，京畿转运使王本言：「有旨 诣所部，察县令能否以闻。伏见密县朱定国、鄢陵刘湜岂弟临民，一境称治；考城吴亢宗、长垣马向吏事详明，庶务毕举，乞召赴都堂审察。」从之。 
二年三月十九日，诏陕西、河东、河北路：应合枢密院铨量奏举窠阙，未曾参部、未经短使人，并特许奏辟，余依见行条格施行。 
十二月二十七日，吏部言：「勘会涪州通判昨奉御笔，委王蕃奏举清强干敏官，具名闻奏。所准夔州运判王蕃奏举朝奉大夫常彦堪充上件差遣，其常彦于格应入。缘本官见年六十以上，不任选阙。」诏特差。 
朝奉大夫、新知均州章綡委有才干，荐更任使，兼本官系苏州人，备谙江浙民情，可以倚仗。臣已 三年二月六日，江浙、淮南等路宣抚使童贯言：「勘会两浙提举常平俞赒已准朝旨勒停，缘今凶贼作过之际，全藉监司抚存弹遏。伏(遂)[逐]急差本官权两浙路提举常平，先次管勾职事，伏望特赐睿旨差注施行。」从之。 
三月二十七日，诏：「应 
      
(阙)[阙]官去处，仰吏部 刷，限三日速行差注。如无本等应格人，即破格差注一次。自余州县亏欠场务及边远阙官半年以上，除知、通可录兵马都监、监押外，并特许帅臣漕司，不以拘碍踏逐奏差一次。勘会帅臣漕司依已降诏举官，自合随两司所隶奏举。如巡检阙，合帅司；场务阙官，合漕司奏举之类。若事干两司，自合同衔奏举，令吏部申明行下。」 
闰五月二十三日，吏部言：「陕西都转运司奏举将仕郎景材充秦州司刑曹事。本部勘会初出官条，年二十五以上，许到部注授残零阙。缘逐人系未合到部之人，近来官司却以年未及格，并犯赃私罪等人一例举奏，理当申明。合除曾犯赃及私罪勒停并进纳不应入人、年未及格、未应出官人外，并遵依御笔旨挥，不以拘碍奏差。」从之，仍申明行下。 
六月十一日，臣僚言：「昨诏通判不许帅臣奏辟，着在令甲。近帅臣复有奏辟程若藻通判冀州、安勉通判(之)青州、石资通判雄州，陛下亦既俯从，搢绅疑之。寻有诏除石资特差外，余勿行。缘所辟三人，石资尤无闻望，徒以豪赀交结，今独得辟，是使奸罔之徒，公违诏令而成诡私也。乞并赐寝罢。」从之。 
九月十八日，诏：「应内外官岁举外，其增添员数，更不施行。内京东辇运、蔡河拨发、河东京西江淮铸钱、陕西香矾、河北京东盐香司、辰沅靖澧州刀弩手司、提举陕西平货务，各许岁举二员。河北籴便司依 
      
本路提刑、陕西河东提举弓箭手依本路提举常平见举员数，并减半。」 
十一月十五日，诏：「今后不应奏举改官人，不许奏举改官。如有三省执奏不行，仍于今年九月十八日措置岁举选人改官指挥内，自宣和四年为始。」 
四年九月十九日，诏：「提举成都府路茶事兼提举陕西买马监牧公事张有极奏辟奉议郎王肇知兴州、洋州，为碍资序，并不行。元丰六年四月令茶马司奏辟知州指挥，系一时旨挥，今后不合奏辟。」 
五年三月十九日，吏部侍郎卢法源等言：「窃见选人到部关升磨勘，中间尝许先用照牒奏检，至有已升朝改官资后，因会问不寔，复行追夺者，其弊寔大。今复遵依元丰成法，须奏状到部，方许收使，不复容有伪滥及误行关升改官，诚良法也。近年以来，多有奏状遗滞，如川、广、福建，道路辽远，若俟取会，往复之间，动经岁月。方当选举人材之时，未免留滞之患。乞行立法。」诏：「应荐举承直郎以下磨勘关升，于照牒前录白元奏状检，仍声说于某年月日某字号递发讫。如违及不寔者，并依虚发照牒律科罪。」 
六月二十日，臣僚言边帅属官，今皆帅臣辟置，未尽得人。诏应奏辟者许辟员数之半，余朝廷选差。 
同日，臣僚言：「帅司属官，正储养帅才之地。今皆帅臣辟置，不惟牵于请求，未尽得人，又随府移罢，去来不常，其能究心一路之事哉 欲乞朝廷择选才术有志之士，分置诸路帅 
      
幕，使讲求一路边机之任，高其资序，假以岁月。仍于诸路更试，以职有绩 者就加升擢，或分符边郡，或将漕本路，异日谋帅，皆可取而用也。伏望特降睿旨施行。」(照)[诏]依所奏。应奏辟者，据合辟员数，许辟置一半，并依旧制，余并朝廷选差。应选差者，并与通判资序，三年为任。
六年十二月四日，诏：「内外侍从官以上，各举所知堪充文武任使者二人，中书省籍记姓名，召赴都堂审察。其才术优异、可备奖擢者，仍取旨引对。不如所举，当以重罪论之。」 
七年五月十六日，臣僚言：「愿诏帅臣保举将佐、下逮军校有才略者，监司保举郡守以至县令有政绩者，每岁逐路以三数人上之，朝廷籍记姓名，岁终类聚，取旨擢用。当则有赏，否则有罚。」诏令吏部申明行下，诸路监司遵守施行。其帅臣保举将佐军校等，录送枢密院条画取旨。 
六月十日，诏陕西、河北、河东并诸路帅司：于本路大使臣内，选曾经边防战守、可以倚仗五七人，具名以闻。 
钦宗靖康元年四月二十八日，诏令在京监察御史、在外监司郡守及诸路分钤辖以上，限三日于大小使臣内选择曾经边任或有武勇、可以统众出战之人，各举二员。 
四月二十九日，诏令三衙并诸路帅司各举谙练边事、智勇过人并豪俊奇杰、众所推服、堪充统制将领者各五人。 
六月三日，诏：「宰执、侍从、省台寺监、监司、郡守、将帅之臣，并举文武官才堪将 
      
帅，不限人数以闻。其人有已试之 ，即具疏其迹。未经试用，即言其才能所长，密院籍其姓名。」从监察御史胡舜陟之请也。 
八月十六日，诏：「昨降旨挥，令中外臣僚举有武勇可以统众之人，至今尚未有曾举到者。令刑部催督，限十日奏举。其已举到使臣刘钧等十七人，令乘递马发赴枢密院审察。」 
九月二十四日，臣僚言：「窃见臣僚集议，置四道都副总管。内副总管用武臣，缘上件委任所责非轻，惟人才寔可济今日急难者用之，不必如平时，问其元初荐引及日前瑕疵以为碍，庶几可以得人。若使集侍从、台(荐)[谏]同一处荐举，又恐人数不多，难于推择。欲乞令六曹尚书侍郎、开封尹同集一处，翰林学士、两省待制同集一处，台官在本台，各荐文臣可充都总管者四人。内有议论不同，许别为一状荐举，以充其数外，武臣副总管四员，乞令三衙都指挥使、枢密承旨同集一处，公共荐举，必可得人。」从之，仍并限一日。以上《续国朝会要》。 
高宗建炎元年六月十三日，赦：「应诸路有材勇谋略、众所推服之人，或曾经战阵，有功可以倚仗，委本州岛具职位姓名，保明解发赴行在御营使司，当议量材录用，每州三人。」 
十二月六日，尚书省言：「检会登极赦文，内自禁从，外自监司、郡守，各举所知一名。」诏文武官并召赴都堂审察，中书省置籍书职位姓名进呈，除合待报人外，余告示发回本处，白身人送 
      
中书省，各试策一道，取旨。 
