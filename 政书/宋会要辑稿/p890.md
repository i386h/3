<!-- { "loadSidebar": true } -->
十八日，知枢密院事、四川宣抚使虞允文言：「京西归正人自三十一年以来，其头首人屡立战功。如杨大同、成琳、昝朝、杜海、荀琛、杜隐等，又皆有谋，为其部曲信服，虏中亦知姓名。今各无差遣。京师帅、漕司虽曾申明，而吏部拘以沿边格法，诸司既不能收存，以资其力，缓急恐有意外之忧。窃见京西帅、漕、都统司、湖北漕司、襄阳府各有酒务，日收息钱浩瀚，今欲于帅司都统司各添置使臣十员，京西、湖北漕司各添置五员，以准备差使、准备使唤为名。准备差使、忠义统领各一半，立为员阙，逐司量材计功，参照资格拟差，许先后更替，月以酒务息钱供给。不惟恩润 
      
沾洽，各有隶属，可以备缓急之用。」从之。 
九月八日，归正人支邦、荣援、杨京雄通理伪界月日，陈欲荫补。诏特放行，自今不许援例。 
十月九日，尚书省勘会：「近旨，归正借补官资人差枢密院 士，往便郡，月给钱十贯、米一石，钱于诸州军公使库酒息，米于系省支给。今闻州郡间以隆兴二年罢旧 士，并今所差一 沮遏，甚失朝廷优恤之意。」诏逐路州军按月放行钱米，仍榜谕。 
四年三月二十三日，臣僚言：「进勇副尉曹江称自海州归正，曾立战功，乞再添差。朝廷难之，以如此等辈数目猥众，恐援例而来，重费供亿，兵部屡却其求，而哀鸣之词犹未已也。欲望将其间守阙进勇副尉、进武副尉人再添差一任，散置江东西、荆湖南北、福建路，每州不过一名或两名，已足许令待次。庶塞其所求，无使归曲于上。」诏自今到部人，令兵部铨量人材身貌强壮，申枢密院，令从军，如不愿，可与添差散祗候一次。 
二十五日，新除司农少卿、总领淮东军马钱粮吕棹言：「归正之人数年以来痛加摩抚，似有生理，所给钱米，当至干道三年五月罢支。臣曾申明，蒙更展一年，令虽粗给，须更加存恤，若再假以一年，则庶几矣。欲望将逐处归正人所给钱米将更展一年，庶有以见劳徕安集无穷之意。」从之。 
四月二日，编敕所言：「殿前司乞立定归正、归附人转补资给格法。今照刑部自前除归明、归朝人，依十资条格施行外，归正、归附人比附归明、归朝十资条格，其殿前司乃依 用八资格补转，各系先无分明条法，不曾取裁，止一时比附补转。今看详，既归明人有十资格法，归朝人又已有绍兴六年六月之制，比附归明格法，其归正、归附人不必别立法，止依归朝人比附归明十资格法，补转施行。仍移兵、刑部、殿前司日后参照。」从之。 
六日，枢密院言：「三衙江上及荆襄诸军拣汰官兵并归正人，朝廷已优恤与添差差遣及分送所在州军，安排养老，并支破钱米养赡。尚虑诸州军给勘官司非理沮难，不为按月支给，有失存抚之意。」诏诸路帅司行下所部州军，须按月先次支给，毋得积压，仍委监司常切检察，如有违戾，按劾以闻，仍令户部申严行下。 
五月二十日，刑部言：「归正、归附副尉系比附吏部归正使臣差注员数。今据归正归附副尉陈，依吏部续添差使臣员数注授。又承干道二年七月吏部措置条格，于归正文臣窠阙拨半差注武臣，即令施行。今员多阙少，实滞差注，欲望详酌，量增副尉员阙拟注施行。」诏刑部于诸州军各更添一员。 
七月十四日，中书门下省勘会：诸色人诣检院投进文字，已有约(速)[束]。诏归正人投进文字，并许收接，取责审状。即希求(任妄)[妄任]，亦依条论罪。 
二十一日，吏部侍郎兼权尚书周操言：「绍兴 
      
三十一年以后归正武臣，已经添差两任，不许更陈，又未有许准条到部注授明文，恐无以激劝远来忠义之心。今相度，凡归正官武臣已经添差两任，并更与添差一次。」诏从之，令任满准条参选，愿从军者，赴承旨司呈试军马。 
八月六日，诏：「归正官到部注授厘务差遣，如在任有材业可称，首改官职。今状诸路监司、帅守依公荐举，其荐举武臣升陟准此。」 
十九日，知镇江府陈天麟言：「前守臣吕擢依奉诏旨根括归正人。得旨，展支钱米一年。臣到任，接续据一体归正人高琮等百余户四百余口称，自绍兴三十一年以来归正，自淮南挈移抵此，贫乏，乞依例赈济。窃详虽非无根括人数，坐视其困，于情可怜，兼虑此去凝寒，往往有似前归正之人，欲望特降睿旨，自臣到任后，归正续陈赈济，许以本府常平义仓米给，庶远来贫民不至失所。」诏镇江府契勘琮等先处淮南何地，作何营业，州县曾无赈济，列具来历，并到府因依，申尚书省。其后陈天麟言：琮等委于绍兴三十二年以后从济南东平府及莱、密等州归正，各家贫乏，别无生理。诏镇江府高琮等五十一户，许拨常平义仓赈济，至来年五月终。 
二十三日，归正进武校尉李迪言：「与弟坤于绍兴三十一年首先归正，弟坤蒙恩补右宣义郎，换武功大夫、忠州防御使，出(强)[疆]陨没。迪外无复近亲，近罢请给，止给钱二百缗。念臣累重，乞闵死事之家。」诏建康府：李坤每月元请诸色请给，更展半年，正月为始。 
二十五日，诏两淮归正州军忠义有田产见耕种之人，与免户下诸色差役五年。 
五年正月十七日，权发遣无为军徐子寅言：「敦请归正头首人傅昌等八名劝谕归正愿请田。王琮等三百九十四名，相视楚州界宝应县孝义村、山阳县大溪村等地水陆闲田耕种，欲每名给田一顷，五家给甲，推一名为甲头，就种田之所，随顷(顷)亩人数〔多〕寡，置为一庄。每种田二名，给借耕牛一头， 耙、镰刀等各一事。每家草屋二间，与牛草屋一间。各种田一名，借种粮钱一十贯。契勘归正愿请田人全赖部辖劝率，乞差元劝谕头首人进武校尉傅昌等八名并充部辖，先加借转一官资。楚州并淮南诸州军，自后更有归正愿请田人，欲乞并依今措置施行。」从之。
三月一日，诏枢密(州)[院]：归〔正〕过省进士徐济川，特补下州文学。以济川自陈在虏尝发三解，援青州郑谟例，乞推恩也。郑谟伪地三发解，绍兴三十二年绍与弟四等恩例。 
五月二日，知枢密院事、四川宣抚使虞允文言：「昨绍兴三十一年军兴，陕西在事军吏及一时奋发忠义携家归正，人数实繁。其中有经战立功，后因病或创伤不堪披带，拣汰离军。缘始自对境来归，未晓文法，出身文书多不备具，漕司具文不放参注。 
      
今相度绍兴三十一年以后归朝、归正从军拣汰离军，如付身不圆，许依绍兴二十五年三月五日之制，于运司未有合格法人及无人愿就窠阙通注添差。如无员阙，许藩府更添差二员，余州军一员，仍依吏部所〔得〕朝旨并降等请给，即于州郡省计侵损不多，仰副朝廷矜恤忠义来归之人。」从之。 
六月二十二日，三省、枢密院勘会：「陷没归正之人，归来既久，事宜一体，凡有所陈，难以用归正入衔。」诏所属申严行下，恩例即仍旧。 
十一月二日，大理正、措置两淮官田徐子寅言：「被旨劝谕归正人并 士置庄耕种。缘皆系流离，全仰守令抚存，俾之安业。今闻全不仰体德意，有追胥烦挠而拘督课子者，有因缘踏田而辄收系禁者，或巡尉以捕盗为名而骚扰者，遂使披诉无路。如日后守令更有若此违戾，欲列上官吏姓名，伏望重作施行。」从之。 
十日，大理正、措置两淮官田徐子寅言：「近降指挥，武锋军屯田官兵并罢其田，并耕牛、农具等交付诸郡，募人请佃。缘子寅被旨劝谕归正人耕种，窃见所罢屯田，其中楚州宝应县一庄，见以归正人成忠郎贾怀恩管辖，楚州山阳县马垛一庄，归正人进义副尉王知彰管辖。欲乞下楚州并武锋军，列具二庄所有耕牛、农具、屋宇、种粮等，尽数拨付官田所，仍就差贾怀恩、王知彰管辖耕种。」从之。 
十二月三日，镇江府言：「右宣教郎王守道乞磨勘。勘会王守道系归正，白身补宣义郎，堂除添差不厘务，已经两任，合依无出身初补京官，到官四年，须厘务二年，磨勘无举主，更展二年。守道系归正，例止差不厘务，即无举主，厘务月日，委(防)[妨]磨勘。」诏吏部：凡归正补授京官之人，依奏补以添差不厘务日，计理年限，不以有无举主，通理六年放行磨勘。 
六年二月十一日，司农寺丞、措置两淮官田许子中言：「窃见建康府都统司、和州无为军屯田军兵并罢。今欲以此田均给归正头首林本等人及存留元管辖将官使臣等。其林本等各候已拘集人就耕，依淮东例，差充头首人管辖。」诏许子中于拣汰使臣内选择存留，余从之。 
十九日，知镇江府陈天麟言：「被旨根括归正人顾政等三百十二户并续括责苏全、房兴等二百四十九户，许本府于常平义仓赈济，展支至干道六年五月终。类皆贫乏，别无生业。欲望特降睿旨，更展支一年，庶几小民始终得沾恩鳪。」从之。 
五月二十七日，诏陕西河东路敢勇、 用，川陕宣抚司拟补 用，川陕义兵及归明、明朝、归正、归附等人，并阵亡及借补守阙进义副尉、进义副尉、守阙进武副尉、进武副尉、下班祗应，并隶兵部。 
六月二十六日，三省、枢密院言：「诸路州军归正大小使臣、校副尉、下班祗应、 士及无名目人，各家长成子弟，多有武勇材能少 
      
壮愿立功名之人，若不随宜招集习阅，虑无以向进。」诏诸州军守臣选择招集籍定，仍以众所推伏统率教阅，等第支破钱米，仍月按阅。事艺精强，斟量犒赏。先以籍定来历因依、年甲、乡贯、职次、姓名上三省、枢密院，候招收人数毕，守臣当职官优赏。 
十月三十日，权尚书兵部侍郎兼侍讲王之奇言：「伏见国家中原隔绝，迄今逾三十年。人心爱戴如昔，前后远来归正之人，立功来历不等。昨绍兴三十一年，朝廷随宜推赏，委实优重，后屡因有司沮格及臣僚奏请裁减过当，所以轻重不伦，沮抑远人怀化之心，恐非陛下覃及四海之本意。欲望诏三省、枢密院，以前后归正人以推赏补官科例及文武奏荐理年、士人理举，并给田、支给口食等事，先次编类等第，条目列具，参酌轻重，立为定制，有司得以遵守，可免推补不均、胥吏高下为弊及留滞之患。」诏所属具申三省、枢密院。 
十二月三日，右骁卫大将军、殿前司选锋军统制赵良辅累遇郊，即加封赠，其父孝恭特赠亲卫大夫、宜州观察使，母王氏赠郡夫人，妻王氏封淑人。良辅仍照条封爵邑。从所乞也。 
