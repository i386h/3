<!-- { "loadSidebar": true } -->
四年三月十九日，诏：废印经院，其经板付杭州，令僧了然主持。了然复固辞。明年八月，乃以付京显圣寺圣寿禅院，令主僧怀谨认印造流行。十二月十一日，诏：「鸿胪寺所管式假、护葬赙赠、朝拜仲享，并令太常礼院行遣。其押当即令四方馆差人。其寺差有职事，臣僚兼判，更不别置人吏。」

六年正月一日，中书言，欲以都亭驿隶都大提举诸司库务，诏从之。

八月三日，详定库务利害所言：「礼宾院事务全少，亦无支纳，每诸蕃进奉人至，自专差官置局主领，(遂)[逐]时贩马，自押赴群牧司。本院司纵有行遣，寔亦文具，因缘取赂，以困远人。今令本院量度合用公人，立为定额，以增其请〔给〕。因事受钱者，以近降河仓法坐之，庶绝其弊绝：原作「明」，据本书职官二五之七同条改。。」诏下三司施行。

七年正月，差入内

     
内侍省内东头供奉官张士良兼勾当同文馆。
三月，差资善堂后行苏士安相兼同文馆主管官物、行遣文字祗应。

十一月十二日，客省言：「怀远驿有提举汴河(提)[堤]岸霍翔在驿寓止，续有溪洞蛮人向仕旋等至，以一翔在，即离驿。窃谓朝廷馆待四夷，不止于怀远一驿，他处率无许容臣僚休舍之例。欲乞应本省所辖诸驿，并不令臣僚安下。」从之。先是，嘉佑中有余良肱安泊，后以为例，至是罢之。

八年闰四月十八日，诏：「诸处不许指占都亭西驿三位舍屋，在驿官吏不得于见祗应行人处收买物色，占役工匠。」

七月二日，诏：「寺务司差入内供奉官梁从政提点，今后更不属开封府使院判官管辖。」以一司不须隶两处，从梁从政所请也。

二十三日，提点寺务司梁从政言：「本司既不属开封府使院判官管辖，即隶与不隶开封府 及尼非寺务司所管，出凭例经由本司，止合从逐处主首三纲申开封府施行。」诏寺务司依提举十禅院体例施行，余并从之。

九年四月四日，诏省罢礼宾院，监官与依并废州县条施行。

十年十月十八日，入内内侍宋鼎臣等言：「奉诏，每五日一往同文馆，教阅招箭班殿侍。如有诸国进奉人在馆，即权赴琼林苑。本馆言，近制不许指占。然时暂往就射垛教阅，即非指占置局。乞自朝廷指挥。」诏只于同文馆教阅。

元丰元年十月三日，参知政事元绛参定传法

     
院新编《法宝录》。先是，译经僧日称死，同译僧惠询等皆不能继，乞罢译场。仍诏令在院习学，续修宝元以后《法宝录》，候有通达义理梵僧，依旧翻(谭)[译]。
二年六月十一日十一：原作「十十」据《长编》卷二九八改。，参知政事蔡确参定编修传法院《法宝录》。

三年十月九日，详定官制所言：「译经僧官有授试光禄、鸿胪卿、少卿者，今除散阶已罢外，其带试卿者改赐译经三藏大法师，试少卿者改赐译经三藏法师。」详见僧官门。

五年七月八日，诏译经润文并罢，自今令礼部尚书领之，废译经使司印。

哲宗元佑二年，诏提举提点集禧、醴泉等宫观除检校官物月押簿书外，余并鸿胪寺专行。寻以遇行幸，一司应奉不能办，罢之。

徽宗崇宁二年四月二十二日，讲议司言：「高丽贡举方物，自过界沿路及应沿内外差官接引管押仪制、供须赐与及但干排办事节，皆从管勾所检勘，依条格申所辖鸿胪寺。其本寺不以事体大小，只声说别无条例，皆不与夺，只誊申主客而已。欲乞今后高丽、夏国凡遇入贡过界，应干排备所须之事，并令管勾同文馆所、都亭西驿所属曹部施行，更不经申鸿胪寺。」诏依元丰官制改正。

高宗建炎三年四月十三日，诏鸿胪寺并归礼部。

绍兴二十五年十月六日，诏左朝散郎朱敦儒除鸿胪少卿。是月二十三日，敦儒以臣僚言章依旧致仕，后不复置。以上《中兴会要》。《干道会要》无此门。
 职官 宋会要辑稿 职官二五 礼宾院 
     
礼宾院


     
礼宾院在归德坊，掌蕃夷朝贡、互市，以合门祗候已上及三班内侍二人监。旧有蕃驿院，景德三年并入。又有监生料内侍二人，复省领回鹘、吐蕃、党项、女真、南蛮、蕃客通事各二人。

真宗咸平元年十一月，诏：「蕃部进卖马，请价钱外，所给马绢茶每匹二斤，老弱骒马一斤。令礼宾院每二千斤请赴院置库收管，当面给散。」

十二月，诏礼宾院：卖马蕃部朝辞茶酒钱等于祗候库支赐。

景德二年十月，诏礼宾院，蕃部蛮人欲请生料者，折券则例计数支与取便馔食。

大中祥符二年二月，诏礼宾院：「每蕃戎酋长忿争，本

     
院官多不在彼条理，自今留官一员止宿。」
十一月，礼宾院言：「回纥僧花藏贡奉赴阙，乞赴五台山(赡)[瞻]礼。」真宗曰：「戎羯之人崇尚释教，亦中国之利也。可给资粮，听其请。」

十二月，礼宾院言：「西州进奉回纥李顺与西南蕃(人)[入]贡从人 死，欲押赴开封府，依蕃部例和断，收偿命价。」从之。

三年九月，诏礼宾院：「进卖马蕃部引到日，令翰林司赐茶酒。」

九年正月，集贤校理张师德言：「近奉诏馆伴高丽使，所差伴宴及管勾皆近上臣僚，未有定式。欲乞起今外国人使到阙，先令有司详酌仪式。」从之。

天禧三年三月，诏礼宾院今后不得以外国人充通事。时有开封府民讼通事辛荣本夏州子弟，投礼宾院充小蕃通事「院」字原脱，据《长编》卷九三补。，虚称在京人府，移礼宾院，称无条约。诏以荣累该赦宥，免杖黥面配海州牢城「杖黥面」三字原缺，据《长编》卷九三补。。因有是诏。

五年三月，诏礼宾院，自来引诸州军蕃部原缺见并上殿，进呈奉目札子，自今并令原缺门原缺。

仁宗天圣八年十月，诏礼宾院，自今引见蕃部，止近上百人入见，余于本院依例赐食酒。」

神宗熙宁六年八月三日，详定库务利害所言：「礼宾院事务全少，亦无支纳，每诸蕃进奉人至，自专差官置局主领，逐时贩马，自押马赴群牧司「自」下原衍「有」字，又脱「赴」字，并据本书职官二五之三改。。本院司属纵有行遣，寔亦文具，因缘取赂，以困远人。今令本院量合用公人立为定额，增其请给。因事受钱者，以近降河仓法坐之，庶绝其弊。」诏下三司施行。

九年四月四日，诏省罢礼宾院，监官与依并废州县条施行。
 职官 宋会要辑稿 职官二五 寺务司 
     
寺务司


【宋会要】


     
寺务司掌京城大寺、殿宇、廊舍补葺，听命于开封府，以内侍一人提点，三班一人监。
 职官 宋会要辑稿 职官二五 课利司 
     
课利司


【宋会要】


     
课利司，雍熙四年置，掌京城诸寺、邸店、庄园课利之物。听命于三司，以寺务司官兼掌。

真宗大中祥符六年十月，诏：「寺务课利司掠房钱，三司亲事官自今后每一年一替。若亲事官辄敢请求占留，其寺务司及三司并各劾罪严断。」

英宗治平三年五月四日，勾当府司检校库及点检所许章上寺务司收支钱物，并有裁损及更张事节，诏开封府指挥寺务司施行。

神宗熙宁元年十二月十七日，权发遣开封府判官、专管勾使院公事李孝孙言：「应僧尼道士女冠等合纳官衣钵钱物等，并拨充寺务司充：原作「元」，据本书职官二五之三改。。今后隶属开封府，只令使院判官管辖。」

二年正月十一日，权发遣开封府判官、专管勾使院公事李孝孙言：「相国寺依旧许百姓出立课额，入寺务司相兼支用，委实公私之利。」从之。

八年七月二日，诏：「寺务司差入内供奉官梁从政提点，今后更不属开封府使院判官管辖。」以一司不须隶两处，从梁从政所请也。

七月二十三日，提点寺务司梁从政言：「本司既不属开封府使院判官管辖，即隶与不隶开封府 及尼非寺务司所管，出公凭例经由本司，(正)[止]合从逐处主首三纲申开封府施行。」诏寺务司依提举十禅院体例施行，余并从之。

九年五月十四日，提举在京寺务司言：「大相

      
国寺泗州院近火发，虽即行扑灭，缘僧院与寺庭阎闾相接，深为未便。乞拆僧院逼近之屋，遶寺庭高筑遮火墙。」从之。
 职官 宋会要辑稿 职官二五 同文馆 
      
同文馆


【中兴会要】


      
同文馆在延秋坊，熙宁中创置，以待高丽国进奉人使。舍宇二百七十八间，看馆执役者二十二人，后减十二人。神宗熙宁七年正月，差入内内侍省内东头供奉官张士良兼勾当同文馆。三月，差资善堂后行苏士安相兼本馆主管官物物：原脱，据本书职官二五之四补。、行遣文字祇应。十年十月十八日，入内内侍宋鼎臣言：「奉诏，每五日一次往同文馆教阅招箭班殿侍。如有诸国进奉人在馆，即权赴琼林苑。本馆言近制不许指占，然时暂往彼就射垛教阅，即非指占置局。乞自朝廷指挥。」诏只于同文馆教阅。

高宗建炎三年四月十三日，诏主管同文馆并罢。绍兴三年二月四日，诏：「行在同文馆改用法慧寺，令卢知原与本路漕臣同共疾速计置，应副修葺。」

四月十五日，诏同文馆依旧存留。先是，高丽奏遣使进奉，遂差官取接。至是国信所申：「高丽进奉，所牒一行到洪州洋内，猛风打破舟船，风信已祸，恐日久不便。抽差人兵官吏等，并发遣归元来去处。即(去)[未]，审同文馆所合与不合结罢。」故有是命。
 职官 宋会要辑稿 职官二六 司农寺 
     
宋会要辑稿 职官二六



司农寺


【宋会要】


司农寺掌供籍田九种，及诸祀〔供〕豕及蔬果、明房油、平籴之事，止以常参官二人判寺事。熙宁三年，上以常平新法付寺，始重其任焉。《两朝国史志》：司农寺判寺事二人，以两制或朝官以上充；主簿一人，以选人充。官制行，寺监不治外事。司农寺旧制悉归户部右曹，府史一人，驱使官四人，常平案前行一人，后行八人。但掌籍田九种、大中小祀供豕及蔬果、明房油、平籴、利农之事。卿一人，秩从四品；少卿一人，秩从五品；丞一人，秩正八品；簿一人，秩从八品。设案有五，并掌上中下界户户和籴场收籴米斛户户：疑误。、拘催诸州军籴本钱银并(入)[人]粮马料、拘催粮草纲运及排岸司事务。内第五案仍兼知杂案。开拆司吏额：胥长一人，胥史一人，胥佐五人，贴司三人。

真宗咸平四年五月，诏司农寺：「每岁祠祭，用猪口肫胉生肉，令牛羊司别圈豢养。须纯黑无群、计重三十斤以下、二十斤以上者充。」

