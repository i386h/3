<!-- { "loadSidebar": true } -->
十月十一日，诏刘光世男右承事郎、监潭州南岳庙尧佐，右承奉郎、监潭州南岳庙尧仁，孙右承事郎、监潭州南岳庙正平，并特除直秘阁、改差主管台州崇道观。 
十七日，资政殿学士、提举醴泉观兼侍读郑亿年奏乞外任宫祠，诏除资政殿大学士、提举临安府洞霄宫，恩数并依执政。 
十一月四日，永固陵攒宫总护使孟忠厚言：「两浙路转运副使、直敷文阁张汇，两浙东路提点刑狱公事吕用中，并本司随行漕臣、直秘阁、权发遣两浙西路提点刑狱公事张叔献，提举两浙东路茶盐公事王鈇，应办一行钱粮及修奉事务无阙，乞推恩。」诏张汇、张叔献各进职一等，吕用中、王鈇除直秘阁。 
十三年九月十八日，诏：「权发遣嘉州
     
杨軝上书言和戎事，文理优长，援据精切。虽居外服，志在纳忠，排斥奸言，辨明国是。智识高远，卓然过人。观其所陈，有补治道。可除直秘阁。」 
十九日，尚书右司郎中梁弁以病陈乞宫观，上谓辅臣曰：「以病乞去，宜优与职名。士大夫有操守，安分而以疾丐去者少。朕尝观《国朝宝训》，见太宗朝士人有竞躁进者，未尝不痛抑之。抑竞则廉耻之道兴，弁可除直龙图阁、主管洪州玉隆观。」 
十五年十一月十五日，诏：「知平江府王应办国信馆舍宴设，为一路之最，可除宝文阁学士。」 
十六年四月三日，诏知潭州刘昉措置傜人杨再兴有功，进直宝文阁。 
十八年六月十二日，诏太师、尚书左仆射、同中书门下平章事秦(榛)[桧]孙堪、坦并除直敷文阁。以桧辞免加恩，故有是命。 
七月十六日，诏太傅、镇南武安宁国军节度使、充醴泉观使、咸安郡王韩世忠男彦古特除直秘阁。 
十九年二月二十五日，诏左中奉大夫王赏除秘阁修撰、提举江州太平兴国宫。以其无力赴阙陈乞宫观差遣故也。 
二十年二月十一日，上曰：「昨诏监司、郡守任满，并以民事奏陈。前广西提刑路彬上殿，奏乞减免都督府增添静江府昭州折帛钱，可除职名，与见阙监司差遣，以示激劝。」 
五月十七日，诏：「玉牒进书，提举官秦桧可转两官，许回授，孙埙、堪各进职两等。」 
二十一年三月十九日，诏右承议郎、直宝文阁、主管台 
     
州崇道观秦埙，右宣教郎、直显谟阁秦堪各进职二等，除在京宫观。以扶掖秦桧入朝推恩。 
二十二年七月二十九日，太师、尚书左仆射、同中书门下平章事、益国公秦桧孙埙、堪各进职一等，右承议郎、充秘阁修撰、提点佑神观埙进右文殿修撰，右奉议郎、直龙图阁、提点佑神观堪进秘阁修撰。以桧辞免加恩，故有是命。
十二月十二日，诏少傅、宁远军节度使兼领殿前都指挥使职事杨存中男偰除直秘阁，与在京〔宫〕观。以存中与陈乞宫祠，故有是命。 
二十三年八月十一日，诏：右承奉郎、籍田令杨倓除直秘阁、主管佑神观，免奉朝请。倓，存中子也。 
闰十二月十五日，诏右承事郎杨除直秘阁、主管佑神观。亦存中子也。 
二十四年二月二十三日，诏田公弼转两官，除直秘阁，赐紫章服。公弼，大将师〔中〕子(中)也。 
二十五年十月二日，右朝请郎张永年进父阁文集，诏以阁身后恩数，除直秘阁。 
二十三日，诏：「秦桧孙试尚书礼部侍郎兼寔录院修撰埙，敷文阁待制、提举佑神观堪，并除提举，在外宫观。内埙除敷文阁直学士。」桧薨故也。 
二十六年五月二日，知婺州
辛次膺召赴行在。至国门，上深欲用之，而以脚膝艰于拜跪，未能朝见，复乞外任。诏与进职，依旧还任。 
十月五日，诏知随州田孝孙除直秘阁。以本路诸司上其治最，故有是命。
二十八日，诏：「杨杭曾任元帅府僚属，和议之初， 
      
上书可采。兼累经任使，可除直秘阁。」 
二十九年五月二日天头原批：「『五月二日』条，移下『五月十六日』条上。」疑此条当系于二十七年。，诏：「萧振在蜀，已及一年，职事修举，可升一等职名。」 
二十八年八月十六日，诏刘尧仁除秘阁修撰，在京宫观。尧仁以父光世薨，车驾临奠，援张俊男子正例，陈乞推恩故也。 
九月十六日，诏：「汪若海元系大元帅府补官，缴到所与曹辅书，除直秘阁，改差知江州。」 
二十九年五月十六日，诏：「直秘阁、权发遣成都府路计度转运副使王之望除直显谟阁，权发遣潼川府路提点刑狱公事续觱、权知(闻)[阆]州(三)[王]濯并除直敷文阁。」以台谏朱倬等用绍兴二十八年正月二十三日诏，荐其治状显著，故有是命。 
六月十六日，诏右承奉郎田公辅特添差荆湖北路安抚司干办公事，仍转两官，除直秘阁，赐紫章服。公辅，师中子也。 
闰六月十五日，诏新差荆湖南路提点刑狱公事万俟止除直秘阁，在外宫祠。以父入执政避免，故有是命。 
七月四日，诏：「功臣张俊协济艰难，勋高诸将，事上恭顺，终始一心，朕甚嘉之。今一二大将子弟皆已除迁至文武侍从，而俊之子犹在庶僚，非朕褒有礼、奖元功之意也。且赋之以爵秩而不使任职，亦汉光武待遇功臣之制，固无咈于公议。俊男子正、子颜可除敷文阁待制，子仁除集英殿修撰，并久任在京宫观。」 
十二月十一日，诏知蒋州龚涛措置盗贼有方，转一官，除直秘阁。 
(二)[三]十一年二月六日天头原批：「清按，『二十一年』当是『三十一年』之误。」据改。，诏知赣 
      
州陈辉除直秘阁，再任。右正言(汪)[王]淮列其治最王淮：原作「汪淮」，据《宋史》卷三九六《王淮传》改。，故有是命。以上《中兴会要》。 
绍兴三十二年六月二十四日，孝宗已即位，未改元。诏权尚书户部侍郎吴芾除集英殿修撰、知婺州。 
七月六日，诏权尚书户部侍郎汪应辰除集英殿修撰、知福州。 
十三日，诏权尚书工部侍郎许尹除集英殿修撰、知宣州。 
十五日，诏恭奉光尧寿圣太上皇帝圣旨，添差权通判明州赵伯圭除集英殿修撰、知台州。 
二十八日，诏权发遣湖州陈之茂职事修举，特除直秘阁。 
九月十七日，诏权发遣温州袁孚特除直秘阁。 
十月二十七日，诏：「权发遣江南东路提点刑狱公事叶谦亨按刺有方，职事修举，可特除直显谟阁。」 
十一月十四日，诏权尚书吏部侍郎徐度除右文殿修撰、提举江州太平兴国宫。从所乞也。 
同日，诏权尚书礼部侍郎吕广问除集英殿修撰、知池州。
十六日，诏敷文阁待制、知平江府沈介除敷文阁直学士、四川安抚制置使、知成都府。 
十八日，诏左朝散大夫、提举江州太平兴国宫刘岑改除敷文阁待制、依旧提举江州太平兴国宫。岑初除敷文阁直学士、知潭州，以殿中侍御史张震章疏，故有是命。 
同日，诏充集英殿修撰、知潭州董苹除敷文阁待制、提举江州太平兴国宫。 
二十三日，诏利州路转运判官张德远除直秘阁、四川宣抚使司参议军事，依旧兼利州路转运判官； 
      
权知江州林除直秘阁、参知政事行府参议军事；江淮东西路宣抚使司主管机宜文字查钥除直秘阁、江淮东西路宣抚使司参议军事。 
十二月四日，诏江淮东西路宣抚使司主管书写机宜文字张栻除直秘阁。栻，浚之子也。 
十五日，诏左朝散大夫钱周(林)[材]除敷文阁待制、提举万寿观。 
孝宗隆兴元年正月九日，诏权尚书工部侍郎兼权太常少卿王普除右文殿修撰、知漳州。以臣僚章疏论罢，故有是命。 
十八日，诏尚书左司郎中林安宅除直显谟阁、知临安府。 
二十八日，诏集英殿修撰、知太平州张运除敷文阁学士、知太平州。 
三月二十三日，奉议郎张震奏：「准旨除臣敷文阁(侍)[待]制、知绍兴府，臣已两具辞免。伏望圣慈，许臣辞职，臣方敢受命，前去之任。」诏：「张震除职，已有成命。累上辞免，可与外祠，从其本意，宜差提举江州太平兴国宫。」 
四月十五日，诏新除权户部侍郎、充川陕宣谕使王之望除集英殿修撰、提举江州太平兴国宫。以之望为川陕宣抚使，吴璘已回司，以疾丐祠，故有是命。 
二十三日，诏直显谟阁、知扬州向子固特除直宝文阁，直秘阁、知庐州韩琎特除直敷文阁。以江淮都督张浚奏子固等招集流移，应副军须，故有是命。 
二十四日，诏直秘阁、权平江府陈之茂改除直徽猷阁、知建康府。先是，除直显谟阁。避高祖讳，陈乞改焉。 
五月二十二日，诏尚书 
      
户部侍郎赵子潚除敷文阁直学士、知明州兼沿海制置使。从其请也。 
七月一日，诏集英殿修撰、知福州汪应辰除敷文阁待制。 
四日，诏直宝文阁、权知扬州向子固特除直龙图阁。以张浚再奏招降到莆察徒穆一行，兵屯扬州，子固弹压抚循，各有条理，故有是命。 
七日，诏权发遣赣州任荩言除直秘阁、知镇江府。 
八月一日，诏试尚书兵部侍郎王大宝〔除〕敷文阁直学士，在外宫观。从其请也。 
九月七日，诏权发遣两浙路转运判〔官〕陈汉除直秘阁。 
十月三日，诏：「知吉州王佐，曾任起居郎，治郡有声，可除直宝文阁。」 
同日，中书门下省检正诸房公事费行之除直宝文阁、知潼川府，左奉议郎王淮除直敷文阁、福建路转运副使。 
二十三日，诏：「左中奉大夫刘章旧系潜邸学官，与除秘阁修撰、提举江州太平兴国宫。」 
二十六日，诏直秘阁、权知旴(旴)[盱眙]军周淙职事修举，与除直徽猷阁。 
十一月一日，诏新除权尚书吏部侍郎王时升除集贤殿修撰、知婺州。 
同日，诏左朝请郎陈之渊除秘阁修撰。 
七日，诏利州路转运判官赵不愚除直秘阁，令再任。 
十二月二十五日，诏权发遣福建路提点刑狱公事何佾除直秘阁、知静江府。 
二年正月二十日，诏判信州陈康伯已除醴泉观使，权知信州陈扃可除直秘阁，令再任。 
二十三日，诏权尚书吏部侍郎余时言除集英殿修撰、提举江州太 
      
平兴国宫。从其请也。 
二十六日，诏权尚书刑部侍郎路彬除集英殿修撰、提举江州太平兴国宫。从其请也。 
二月十四日，诏直秘阁、两浙路转运判官陈汉除直敷文阁。 
二十二日，诏：「广南西路转运判官郑安恭特除直秘阁，候收捕盗贼静日，更与升擢差遣。」 
三月一日，诏：「中书舍人兼直学士院、知建康府张孝祥罢参赞军事，除敷文阁待制，依旧知建康府。」 
二十六日，诏直龙图阁向子固除右文殿修撰，在外宫观。 
四月七日，诏左司谏陈良翰除直敷文阁、知建宁府。 
十八日，诏起居舍人马骐除直敷文阁、知遂宁府。 
