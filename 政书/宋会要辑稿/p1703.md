<!-- { "loadSidebar": true } -->
哲宗绍圣元年三月十四日，上御集英殿试礼部奏名进士，内出制策曰：「朕惟神宗皇帝躬神明之德，有舜禹之学，凭几听断，十九年之间，凡礼乐法度所以惠遗天下者甚备。朕思述先志，拳拳业业，夙夜不敢忘。今博延豪英，徕于广殿，策以当世之务，冀获至言，以有为也。夫是非得失之迹，设施于政，而 见于时。朕之临御几十载矣，复词赋之选而(而)士不知劝，罢常平之官而农不加富，可差可募之说杂而役法病，或东或北之论异而河患滋，赐土以柔远也而羌夷之侵未弭，弛利以便民也而商贾之路不通，至于吏员猥多，兵备刓缺，饥馑荐至，寇盗尚蕃，此其故何也 夫可则因，否则革，惟当之为贵，圣人亦何有必焉。子大夫其悉意陈之毋隐。」得毕渐已下五百一十三人，并赐及第、出身、同出身。 
翌日，试特奏名诸科进士，内出制策曰：「古者极治之时，法度修，教化明，学术正，论议一，士之习于学者皆原于道德之意，天地万物之理。及人材得其位也，辅佐人主治天下国家，与夫修身正心，一以六艺为法，以保民则惠，以发政则平，以制用则上下足，以更化则刑罚措，何其盛哉!朕甚慕焉，方今承六圣之烈，太平百有余年，兵革不试，泽流无穷，功化之盛，度 
      
轶汉唐远矣。然而议者犹以谓典章文物，礼乐度数，仿之先王未备也。学校之制，举选之法，人材之盛，较之治古未及也。至于习俗，则廉耻仁厚之节薄，侈靡夸诩之风成。所制之产，不足于用，或遇水旱，则散之四方。抵法者众，虽诏书数下，劳徕安辑，而吏或不能奉承，此何谓欤 夫欲因今之势，协用群策，以一二追先王之治，则损益因革，当繇何道 矫薄从忠，当自何始 传曰：『先王之道，必有偏而不起之处，故政有眊而不行。』又曰：『三王之教，所祖不同，夏尚忠，商尚质，周尚文。汉宜少损周之文，致周夏之忠周：疑误。。』繇今言之，则举偏补弊者何先 允治天下者何尚 若夫钦五事以明天道，介景福以成太平，用九验以观君子，谨三听以同国人，尚贤能以立功名，息邪说以明法度，此皆先王以试之 也。子大夫道问学，通世务，宜条其是非得失与可施于今者着焉，无牵于文，切磋究之，朕将亲览焉。」得陈希伋以下三百四十六人，赐假承务郎、助教、文学有差。 
四年闰四月二十四日，上御集英殿试礼部奏名进士，内出制策曰：「古之明王，以道揆事，以贤任官。人得以尽其才，法足以行其意，小大之分得，远迩之俗同。因之以辅志而上无疑谋，(劳之以辅志而上无疑谋)劳之以劝相而下无拂心。以修在地之政，则省山而木兑，犹河而水翕；以协在天之纪，则日星顺其行，岁月得其序，至于礼备乐作而告其成功。(于) 
      
呜呼，何施而可以臻此欤 朕获奉宗庙，惧不敏明，无以章先帝之休德，故自亲政以来，嘉与卿士大夫修明厥绪，申喻朕志，累年于兹。而推原本旨，或未尽察，人自为义，泽不下究。此其故何欤 《书》不云乎：『 天之命，惟时惟几。』方今之务，所当损益，应时而造者，必有其序，为之于未有，谋之于未兆，必有其几，子大夫之所宜知也。盖自唐虞至于周，更六七圣人，而后其法大备。今其书具在，可考而言也。然则孰盭而不合，孰可推而行之 其详着于篇，朕将亲览焉。」得何昌言已下五百六十九人，并赐及第、出身、同出身。 
翌日，试特奏名诸科进士，内出制策曰：「朕闻先王之时，因任原省，而继之以赏罚之政，善恶别(曰)[白]，贤才众多，人羞其行而百志用熙。为之君者，垂拱无为而天下治矣。此黎献共惟帝臣所以称于虞，而济济多士之诗所以作于周也。朕绍休圣绪，以眇眇之身，托于王公之上，永惟万事之本，要在乎得人。是故修学校之政，建师儒之官，所以养之至详；开荐进之路，略资格之拘，所以求之至广也。是宜俊乂并出，至于不可胜用矣。今则不然，庶工多旷而分职不治，因事求才，患莫之得。岂朕作人之道未至欤 不然，其弊安在 以至助耕敛而民不富，旌功实而吏不勤，养士卒而兵不足，严刑罚而奸不止。其故又何欤 子大夫讲闻于此旧矣，其悉为朕言之毋隐。」赐同出身、诸州文学、助教有差。 
      
内谢师古、陈汉奇以远人各赐绢二十匹。又李惟岳以高年赐十匹。 
徽宗崇宁二年三月八日，上御集英殿试礼部奏名进士，内出制策曰：「昔者圣人之用天下也，任之以道，立之以政，又〔用〕之以人，故敷五典则逊，修九功则叙，迪百工则厘，绥四夷则服。朕甚慕焉，而未知所以为此之方。永惟先帝盛德大烈，施及后世博矣。追而复之，罔敢坠失。盖以恩睦族，故为之品制禄秩而辨疏之等；以经造士，故为之众建师儒而兴庠序之教。平其市价，通其有无，以修理财之政；明其功赏，复其境土，以宣御戎之威。彰善瘅恶，以明君臣父子兄弟之义。凡此于朕志，谓庶乎其可矣。然而道德之难明，风俗之不一，何也 仪刑缉熙，欲其 见有加而泽被生民，赖及万世，则必有道以致于斯也。子大夫其悉意为朕言之无隐。」得霍端友已下五百三十八人，并赐及第、出身、同出身。特奏第一名赐及第，余阙。 
五年三月八日，上御集英殿试礼部奏名进士，内出制策曰：「朕稽成周之隆，以善养人，而士由里选，以武禁乱，而兵本于农，以八法八柄建邦诏王，以九职九赋九式丰财裕民，格于上则七政以齐，达于下则万物以遂。去古既远，人之不明久矣。惟我神考，追法先王。作新其材，造之以学校；联比其民，教之以兵法。治官府，驭 臣，任万民，敛财贿而均节之，与周匹休。中更诋诬，改革殆尽。肆朕缵承，永悼先烈，夙兴夜寐，举而措之天 
      
下，累年于兹，好恶明而民未丕变，国是定而士未退听，法度彰而政未大成者，独何欤 岂缉而熙之者未究，遵而扬之者未至欤 子大夫其考周验今，推原先志，明以告朕。若夫古圣人辅相裁成而和同天人之际，都俞畴咨而坐视天民之阜，何施而可以臻此 其着于篇，朕虚心以听焉。」得蔡薿已下六百七十一人，赐及第、出身、同出身。特奏名阙。 
大观三年三月六日，上御集英殿试礼部奏名进士，内出制策曰：「昔者先王治定而制礼，功成而作乐，以合天地之化。礼之数五，施之七教，形之八政，有典有职，定亲 ，决嫌疑，别同异，明是非，然后小大贵(钱)[贱]之分定。乐之数六，文之五声，播之八音，有序有政，和邦国，谐万民，悦远人，〔作〕动物，然后神示人物以和。朕嗣承祖宗休烈，述而作之，以追先王之绪而继神考之志。子大夫以谓如之何而可以臻此 礼废乐坏久矣，去古悠远，矫拂其俗，非常之元，黎民惧焉。或曰三王不相沿袭，今乐犹古之乐，无事于改，则先王事神治人，移风易俗，终不可几欤 今乐成而人未化，礼议而制未颁，其考古验今，为朕详言之毋隐。」得贾安宅已下七百三十一人，赐及第出身、同出身。特奏名阙。 
政和二年三月十二日，上御集英殿试礼部奏名进士，内出制策曰：「昔者明王以道御世，而(已)[以]德化之，教以三物，紏以八刑。其民恭而不苟，逊而不争，亲而不怨，和而不乖，故道德一而民志定，分守明 
      
而礼俗成，是非取舍皆当于义，而无有私智犯上，余风遗烈，虽衰世之公子，干城之武夫，伐条之妇人，汉上之游女，莫不好德，无思犯礼，勉其夫以正。朕嘉与万共由斯道，夙夜以思，未知所以为之之方。朕若稽古，以善天下。去古绵邈，世流于末习，卑踰尊，下僭上，贵贱失分，强弱相陵，小大先后，无复防范，忘义昧利，交相为愈。习以成俗，士无操术，偷薄浮伪，朋邪罔上，无有忌惮，朕甚不取。夫易其俗，革其弊，以趋先王之盛，何修而可以跂及乎 传曰：『子帅以正，孰敢不正。』如汉之文帝，躬行节俭，身衣弋绨，而庶人屋被文绣，岂其习俗之久，有不能化欤 岂其施为舛戾，不足帅欤 子大夫其考古验今，为朕详言之。」得莫俦已下七百一十三人，赐及第、出身、同出身。 
翌日，试特奏名诸科进士，内出制策曰：「孝莫大于严父，严父莫大于配天。先王宗祀文王于明堂，以配上帝，仁之至，义之尽也。永惟神考，天德地业，施之万世，可谓博矣。朕嗣有令绪，夙兴夜寐，靡敢遑宁，期于报称，而尊严之典有所未至。顷尝诏有司，度地鸠工，将以作之。而议者或取四时五行之象，五室九室之仪，或谓在寝在郊，在国之南。欲稽于古，有所不合；欲循于近，恐或固陋。将以义起，恐不师古。然其义其位，其数其制，必有稽焉。子大夫当茂明之，昭事昊天，崇报烈考，不其韪欤。」 
《文献通考》：政和二年，亲试举人，始罢赐诗，改赐箴。先时御史李章言作诗害经术，自陶潜至李、杜，皆遭讥诋。诏送 局立法。 
      
宰臣何执中遂请禁人习诗赋。又诏士毋得习史学。 
吴氏《能改斋漫录》曰：先是崇宁以来，专意王氏之学，士非《三经》、《字说》不用。至致和之初，公议不以为是，蔡嶷为翰林学士，慕容彦逢为吏部侍郎，宇文粹中为给事中，张琮为起居舍人，列奏欲望今后时务策并随事参以汉唐历代事实为问，奉御笔：「经以载道，史以纪事，本末该贯，乃称通儒，可依所奏。今后时务策问并 以(实)[历]代事实，庶得博习之士，不负宾兴之选。」未几监察御史兼权殿中侍御史李彦章言李彦章：本页前条作「李章」。：「夫诗书之礼，三代之故，而史载秦汉隋唐之事。学乎《诗》、《书》、《礼》者，先王之学也。习秦汉隋唐之史者，流俗之学也。今近臣进思之论，不陈尧舜之道，而建汉唐之陋，不使士专经，而使习流俗之学，可乎 伏望罢前日之诏，使士一意于先王之学，而不流于世俗之习，天下幸甚。」奉御笔：「经以载道，史以纪事，本末该贯，乃为通儒。今再思之，纪事之史，士所当学，非上之所以教也。况诗赋之家，皆在乎史。今罢黜诗赋，而使士兼习，则士不得专心先王之学，流于俗好，恐非先帝以经术造士之志。可依前奏，前降指挥更不施行。」时政和元年三月戊戌也。 
马端临曰：按，尊经书，抑史学，废诗赋，此崇、观以后立科造士之大指。其论似正矣。然经之所以获尊者，以有荆舒之《三经》也。史与诗之〔所〕以遭斥者，以有涑水之《通鉴》，苏、黄之《酬唱》也。群憸借正论以成其奸，其意真以为六籍优于迁、固、李、杜也哉! 
