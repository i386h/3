<!-- { "loadSidebar": true } -->
真宗大中祥符二年七月四日，诏曰：「国家精求化源，明慎刑典。况辇毂之下，斯谓浩穰；狱讼之间，尤为繁剧。苟听断稍乖于阅实，则蒸黎或陷于非辜。伏念轸怀，当食兴叹，宜申条制，式示哀矜。辍轩墀近侍之臣，逮风宪绳违之士。察其枉桡，举彼稽留。庶遵隐悼之规，以召和平之气。宜差知制诰周起、侍御史赵湘纠察在京刑狱，其御史台、开封府应在京刑禁之处并仰纠察，其逐处断遣徒已上罪人旋具供报。内有未尽理及淹延者，并须追取元(按)[案]看详，举驳申奏。若是旷于举职，致刑狱有所枉滥，别因事彰露，其所委官必当重寘之法。更有令条贯事件，仍仰擘画开坐以闻。」先是。真宗谓宰臣曰：「如闻京师刑狱多是平允，去年六月开封府勘进士廖符械系庭中，暴裂其背，而鞫之无状。炎暑之时，罪未见情，横罹虐罚，良可嗟恻。」故命特置官局以纠按之。《大典》卷一千一百十八，又卷一万四千六百七十三。每条末注「同上」二字。
十八日，诏给两县手力十人，步军司剩员军士四人。 
十九日，诏：「应在京府刑狱司局每日具已断见禁轻重罪人因由供纠察司，其殿前马步军司徒已上亦依此供报。应外厢巡凡有编管寄留人，每日一申，及责保门留守辜产限知在者十日一申。若三司、开封府逐日结绝不了公事，送军巡府院、厢界四排岸军禁者， 
      
皆须明上印历，于因由内别项开坐。若三司、御史台别无禁系，即十日一报纠察司。若有公事，亦报因由。」 
八月三日，纠察在京刑狱周起等言：「在京刑禁不少，若止凭逐处案牍或节状看详，虑有暧昧，无由辩其枉滥。望诏在京应有刑狱处见禁已决人，如实屈抑及官吏非礼拷掠，情状灼然冤枉者，并先诣纠察司陈状。如经勘覆实有枉滥，其原推断官吏并严寘于法。如所诉不实，故欲翻变者，亦重行断勘。其未经本司陈诉，不得辄诣检鼓进状。」从之。 
四日，诏纠察官每日依审官院例御厨给食。 
九月，诏：「纠察刑狱官自今看详日状，如所犯稍重，及情理涉疑，禁系稍多，淹延未断，即仰暂勾罪人及碎状，就本司审问。若至大辟及密切事务，即委纠察官一员就往审问。如至翻覆异同，即委移司推鞫。」 
十月，诏纠察刑狱官如有公事上殿，即赴内殿起居，仍免常朝。 
犯罪经赦后事发，准律有离之、正之之文。 三年三月，纠察刑狱司言：「伏(令)[今]法司离、正之外，仍科本罪，用法似深。」帝曰：「比行赦宥事发，不免其罪，理合商量，但此事行之已久。」宰臣王旦曰：「经赦不自陈首，非有发露，无由离之、正之，所以律文有赦后不首之罪。且事有幽隐，而经赦既不自首，发则亦获免于罪，于理非便。」遂令法寺参议以闻。 
五年四月九日，诏：「应曾经纠察在京刑狱司申奏下御史台禁勘大辟罪人法成公(按)[案]者，委御史台于 
      
郎中已上牒请录问讫，再于中书舍人以上、丞郎以上再请录问。」 
二十五日，诏：「开封府见勘逐公事并于别处陈词称未尽理者，并且委本府照勘诣实断结，如已经勘断及有违条贯日限者别取旨。」 
六年二月，诏纠察刑狱司录问大辟罪人，仰逐处并要切人悉送本司。 
八年十二月，诏：「应在京诸处主掌刑狱官吏，如有与纠察司手分往还，仰觉察以闻。」 
天禧三年十月，诏纠察刑狱司自今免鞫劾公事。如有定夺，即仍旧。先是，纠察官吕夷简言：「本司累奉诏旨勘鞠定夺公事，或止将公(按)[案]详阅，亦无妨碍。若勘鞠公事即动须追逮罪人，辨证词理，显是兼置刑狱不便。」故令止之。 
仁宗天圣八年六月，诏自今御史台凡有刑狱文字，更不供报纠察司。 
嘉佑五年九月八日，诏备录大中祥符二年七月四日始置纠察在京刑狱司敕书下本司。今后每有差到官，令看详遵守施行。 
神宗熙宁三年八月，令殿前步军司今后大辟罪人，并如开封府条例送纠察司录问。
 职官 宋会要辑稿 职官一五 都官部员外郎 
      
都官部员外郎
【续宋会要】
      
《两朝国史志》：都官判司事一人，以无职事朝官充。凡(浮)[配]隶簿录天头眉批云：「《续宋会要》四字注在每条之下，《大典》卷数之上。」、给衣粮医药之事。今分领于他司，本司无所掌。元丰改制，郎中、员外郎始实行本司事。
 职官 宋会要辑稿 职官一五 比部员外郎 
      
比部员外郎
【续宋会要】
《两朝国史志》：比部判司事一人，以无职事朝官充。凡勾会内外赋敛、经费出纳、逋欠之政皆归于三司(句)[勾]院磨勘理欠司，本司无所掌。元丰改制，郎中、员外郎始实行本司事。
 职官 宋会要辑稿 职官一五 司门部员外郎 
      
司门部员外郎
【续宋会要】
《两朝国史志》：司门判司事一人，以无职事官充。凡门关之政令、晓昏启闭、发钥纳锁，令行于皇城司、道路、津梁、州县，本司无所掌。元丰改制，郎中、员外郎始实行本司事。
 职官 宋会要辑稿 职官一六 刑部侍郎 
     
宋会要辑稿 职官一六

刑部侍郎
【续宋会要】
元丰正名，除大理卿崔台符为之本页天头眉批云：「校注销。」。
 职官 宋会要辑稿 职官一六 工部侍郎 
     
工部侍郎
【续宋会要】
元丰正名，初除熊本为之。
 职官 宋会要辑稿 职官一六 屯田部员外郎「部」字当为衍文。 
     
屯田部员外郎「部」字当为衍文。
【续宋会要】
     
《两朝国史志》：屯田判司事一人，以无职事朝官充。凡屯田之政令隶三司，本司无所掌。元丰改制，员外郎始实行本司事。
 职官 宋会要辑稿 职官一六 虞部员外郎 
     
虞部员外郎
【续宋会要】
《两朝国史志》：虞部判司事一人，以无职事朝官充。凡虞衡之政令皆归三司河渠案，后领于都水监，本司无所 
     
掌。元丰改制，员外郎始实行本司事。 
《神宗正史 职官志》：虞部员外郎参掌山泽、苑囿、场冶之事，而举行其禁令。若地产茶、盐、矾及金、银、铜、铁、铅、锡，则兴置收采，以其课入归于金部。猛兽毒药能害人者，皆屏去之。《哲宗职官志》同。
 职官 宋会要辑稿 职官一六 水部员外郎 
     
水部员外郎
【续宋会要】
《两朝国史志》：水部判司事一人，以无职事朝官充。凡川渎、陂池、沟洫、河渠之政，国朝初隶三司河渠案，后领于水监，本司无所掌。元丰改制，员外郎始实行本司事。 
《神宗正史 职官志》水部员外郎参掌沟洫、津梁、舟楫、漕运之事，凡水之政令，若江淮河渎、汴洛堤防决溢疏导雍底之约束，以时检行，而计度其岁用之物。应修固不如法者有罚，即因其规画措置能为民利则赏之。《哲宗职官志》同原稿旁注：「寄案徐辑《永乐大典》本会要工部一门残阙，其略见此。」。
 职官 宋会要辑稿 职官一六 军器所 
     
军器所
【宋会要】
     
旧置提点官二员，今同；提辖官六员，今二员；干(辨)[办]官二员，今一员；监造官六员，今二员；受给官二员，今一员；监门官二员，今一员。干(辨)[办]司手分一名，管干关防觉察受给大门交收官物等事。监造下人吏三人，主管行移文字。见今依数差拨，分三案行移。内一案掌行造作，计料军器。一案掌行点勘人匠开收，并招收转补事务。一案书勘起请诸色物料。监门下人吏一名，承行文字，系点检官物出入、搜检人匠等事。 
高宗建炎四年八月十七日，诏器甲所限十日结局，其官吏、工匠发归元来去处，现在物料令提举制造御前军器所拘收。 
绍兴二年闰四月十日，提举制造御前军器所韩肖胄言：「军器所有干办官二员，主管文字官一员，于文武臣内差。切缘本所见役军民工匠近千人，造作浩瀚，所有材料兼支给官物、给散钱米，全藉干(辨)[办]官往来计置催促检察。欲望选差有才力京朝官一员充本所干(辨)[办]公事，仍兼主管文字。所有请给人照见任，并依提辖官条例施行。」从之。 
十月二十九日，诏令户部支降钱一万贯，付军器所打造手射弓二千张，专委韩肖胄、杨沂中提领措置。其合用工匠权于诸军借差，仍量日支食钱，候打造了日发遣。如不足，许令和(顾)[雇]。 
十二月七日，提举制造御前军器所言：「昨拨到韩世清下工匠五十余人，改刺万全工匠，并拨到王冠等下军兵一百人充杂役。下等工匠每月粮二石，添支钱八百文，每日食钱一百二十文，春冬衣依借支例。杂役兵匠每月粮二石五，每日食钱一百二十文，春冬衣依借支例。」工部勘会：「上件军兵元因不堪披带，拣充本所杂役。其所破请给若却优于披带之人，显属未均。」诏新拨到杂役兵匠别立一等，每日食钱一百文，月粮一石七，依例准折。 
三年四月九日，诏东西作坊作匠、人吏物料并入军器所，监官依省罢法。如人吏数多，令韩肖胄相度裁减。 
九月一日，提举制造御前军器所言：「先承朝旨踏逐别造军器甲所，乞添差监造官一员。」从之。 
同日，提举制造御前军器所言：「本所乞添差置监门官一员，监造官二员。今除监门官不须添置外，其监造官只乞添差一员。乞添置专副二名，手分三名，覆算司一名，库经司一名，库子三人，秤子一名，检举所贴司一名，覆算司一名。今除手分、覆筭司、库经司秤、库子更不须添差外，只乞添差专副一名，并提举所添置(副)[覆]筭司一名，贴司一名。」并从之。 
四年二月二十三日，工部言：「提举制造御前军器所刘岑乞将见管兵工内都作家甲头各与推恩一次，其余工匠、行人、杂役并乞等第犒设事。本部勘当，欲将应造到军器候及半年，委军器监丞取索，逐一看验是与不是精巧，有无拙堕驳退亏损工程，具精粗人匠等第，保 
     
明申取朝廷赏罚施行。如半年内遇有支遣，亦依此委官点检，报军器监置簿，先次籍记，候及半年通行比较。」从之。 
三月九日，诏更复置军器所干(辨)[办]官一员。旧额二员，已复一员。以事务繁冗，从提举官刘岑请也。 
