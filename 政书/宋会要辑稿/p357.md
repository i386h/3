<!-- { "loadSidebar": true } -->
二十五日，奉祀官习仪于锡庆院。 
二十六日，诏以汾阴展礼有期，大官进蔬食。宰相百官三上表请御常膳，上曰：「昔太祖、太宗每遇郊礼，皆屏荤茹。朕三祀圜丘并遵行，而外庭不知耳。昨朕东封，自戒涂即蔬食，今以群情恳悫，俟至京师即御肉味。」帝因作《奉天庇民述》以示王旦等奉：原作「奏」，据《长编》卷七四改。。又诏禁扈从诸色人燔 道路草木。 
二 
      
十九日，侍御史知杂事赵湘言：「亲事汾阴，请依《周礼》置土训，纂录所经州县山川、古迹、风俗，继日(间)[闻]奏。」从之。 
三十日详定所言：「车驾往还至西京，并上东五凤门勘箭，丽景门勘契，其金耀门不勘。」从之。 
四年正月，诏：「应汾阴行事官及执掌人敢有懈怠者，勿以赦原。」 
八日，详定所言：「后土庙开石匮瘗坎，望令于祀前七日内择日穿土。」从之。 
九日，赐太常寺、少府监升坛职掌衣服有差。 
十日，诏：「应汾应陪位人，并先车驾一日进发。」 
十一日，帝亲习祀后土仪于崇德殿祀：原作「视」，据《长编》卷七五改。。初，有司详定止习坛上仪，帝崇重大祀，乃并庙庭及封石匮仪 肄习焉。 
十七日，命枢直学士周起、合门祗候郭盛、入内内侍殿头阎文庆编排驾前贡奉，直集贤院钱易直：原作「真」，据《宋史》卷三一七《钱易传》改。、直史馆陈越、秘阁校理刘筠、集贤校理宋绶修所过图经绶：原作「缓」，据《宋史》卷二九一《宋绶传》改。。 
十九日，命入内都都知秦翰提举行在御厨、翰林仪鸾司，其细务悉得裁决，不须申覆。 
二十一日，诏沿路程顿窄隘处，从官量减呵导。仍赐百官休假二日办装。 
袍，御大辇，备銮驾仪仗出京师。向敏中等辞于顺天门内。至琼林苑，召敏中、杜镐、张秉、〔孙〕奭及王孙已下，赐酒三行。京城父老辞于苑中，帝慰谕之。遂改常服，乘小辇即路。从官窄衣。留司文武百官辞于苑门之西。沿路止音乐，禁扈从 二十三日，仪卫使已下具黄麾仗、道门威仪、教坊乐，奉天书出干元门，升玉辂，扶侍使翊从，前后部鼓吹振作而行。少顷，帝服 
      
以网罟鸷禽自随。沿路父老见于行宫，赐酒食茶帛，所过赐军士缗钱。自是所至皆然。 
二十四日，命王旦、晁迥、工部侍郎冯起分告诸陵，又命龙图阁直学士陈彭年、待制王(晓)[曙]同详定邀车驾词状。 
二十七日，帝以道出巩洛，密迩陵寝，方奉祀事，故陈望拜之礼。 
二十八日，至西京。自白马寺西幄次更衣，备銮驾入大内。诏常参官自新安县先发，至陕州迎驾。回日如之。 
三十日，发西京。中路慈涧顿，大官始进素膳。 
二日，诏禁诸色人以进奉为名，私染御服缯帛及制乘舆服用之物，饰以龙凤。诏行在总管司诏：原无，据《长编》卷七五补。，凡亡命卒及贫民小窃者，不须收捕，再犯者准法。 
二日，命薛映造辇水小车十乘，付行在三司行在：原作「至」，据《长编》卷七五改补。。时山路泉深，负汲者劳，帝悯之，俾运载以代其役。 
四日，驻跸陕州，赐扈驾诸班直、诸军缗钱。枢密院言：「沿路 官贡酒食者，望自给谏、刺史已上取旨，余悉准直优赐缣帛。」从之。 
五日，诏：「执球仗使臣百余人，如闻鞍马之弱，长路匪易，令日定二十人引驾，至州府即如旧。」仍诏沿路病马悉付同州沙苑监养疗，令 牧司用殿最之法以赏罚之。 
十日，王旦摄太尉，誓百官于尚书省，誓宗室于行在中书。李宗谔先至汾阴，誓百官于宝鼎县。是日，以冯起为考制度使，赵湘副之。 
十一日，命王旦先赴汾阴，告至于后土。 
二三日，发永安镇。帝于中路顿更御大辇，备鸾驾，至宝鼎县奉祗宫。陈尧叟等奏脽上 臣下马处： 
      
京官已上讫大卿监，至脽下路口；龙图阁待制已上，至(胙)[脽]上；诸司使已下，依比品例。」从之。 
十四日，帝斋于穆清殿，诏赴脽上，留行宫都监赵守伦在宫，仍权命赵承煦管勾行宫事。以龙卫、神卫兵各百人给马知节，自奉祗宫至后土庙巡警。 
十五日，命从祀官、诸司职掌濯浴，遣入内都知邓永迁诣祠上衣服、供具。先是，制置使洁其室，仍遣中使 之。 
十六日，百官习仪于坛庙。是夜一鼓二筹，扶侍使奉天书升玉辂，先赴脽上。二鼓，帝乘金辂，法驾继进。自县至脽坛，夹道设燎火，其光如昼。盘道诘屈，周以黄麾仗。初，路出庙南，上以未修谒，不欲乘舆辇过其前，令凿路由庙后。至是，从新路至坛次。翼日，帝服衮冕登坛，礼后土地祇，奉天书于左次左：原作「右」，据《长编》卷七五、《文献通考》卷七六、《宋史 礼志》七改。，以太祖、太宗配侑。亲封玉册，正座于玉匮，配座于金匮，摄太尉奉之以降，置玉匮于殿庭石匮，将作监领徒封固。帝还次，少顷，改服通天冠、绛纱袍纱：原无，据《长编》卷七五、《文献通考》卷七六、《宋史 礼志》七补。，乘辇谒后土庙，设登歌奠献，遣官分奠庙内诸神。又至庭中，视所封石匮。实时还奉祗宫，钧容乐、太常鼓吹始振作。是日，诏改上奉只宫号曰「太宁宫」，设后土圣母塑像，选道士焚修。本朝崇奉，一如旧制。赐经度制置使陈尧叟已下袭衣、金带、器币有差。 
十八日，御朝觐坛，受朝贺，肆赦。有司设宫架、仗卫，文武百官、诸军将校、州郡长吏、蕃夷酋长、四方进奉使(举)[与]僧道、〔耆〕老等皆在列。宴 臣于穆清殿，父老于宫门，赐 
      
时服、茶帛。帝制《汾阴二圣配飨铭》、《河渎显圣灵源公》、《西海广润王赞》示辅臣，又作七言诗赐向敏中。诏以脽坛奉祀官并(如)[于]《二圣配飨铭》碑阴刻名，五使及天书仪卫使已下、法驾内导驾官并于《汾阴颂》碑阴刻名，后土庙行事官并于《亲谒庙颂》碑阴刻名，扈从文武升朝官及内殿崇班、诸班都虞候已上、进奉蕃客并于《朝觐颂》碑阴刻名，谒西岳庙扈从官刻名庙中。 
二十日，次河中府，赐西京、河中府、陕郑二州缗钱，为宴犒肴酒之费。仍赐所过州府长吏袭衣、器币有差。 
二十三日，命周起权河中府，王(晓)[曙]编排贡举，刘锴详定词状。 
三月一日，次陕州。诏离州日百官放沿路起居，令先赴西京。 
六日，次西京。自谷水备鸾驾，给从臣假二日。 
四月一日，车驾至自汾阴，御干元门，观甲马归营。赐中书、枢密院休假二日，百官三日，扈从诸班直、诸军及所经戍兵铺卒、诸司官健缗钱有差。道病死者，悉给其家。帝作《西祀还京歌》赐近臣，继和。 
五日，诏：「汾阴后土坛，令官吏守奉，勿令人至其上。」 
十六日，诏：「脽土后土庙，宜令本殿周设栏楯，民庶祈赛，止拜于庭中止：原作「上」，据《长编》卷七五改。，官吏非祠祭亦勿升殿。」以庙主簿张立简为庙令，赐公服、银带、银绢等。以河中府进士薛南为试将作监主簿，以首诣阙请祀汾阴故也。 
十九日，命内供奉官郝昭信、赵履信增葺太宁宫庙，并依修会真宫例。仍令周起一月一至检校。 
五年七月十四日，庆成 
      
军言：「太宁宫庙成，知河中府周起请自今每年祭醮，令河中府预备礼料。其后土殿、司命天尊殿，请如诏，官吏民庶有祈赛者，无得升殿。」从之。 
六年四月六日，庆成军言：「太宁宫请自清明至四月八日天庆节，三元各五日，并听士庶焚香。」从之，仍戒无得以酒肴入宫。 
七年四月十七日，诏：「太宁宫庙每岁祀祭，委庆成知军行礼。」 
仁宗景佑元年十月六日，太常礼院言：「祀昊天，享太庙，并中书摄事。夏至祭皇地祇于方坛，止以郎官行礼。天地礼同，望差两制已上臣僚摄事。」礼官议曰；「祠令，诸大祠、中祠有行事须摄者，昊天上帝、太庙二祀，太尉则中书门下摄，司徒、司空以尚书省五品摄。余大祀，太尉以尚书省四品、诸司三品摄，阙则兼五品。宜从令文定制。」诏自今夏至祭皇地祇，遣大两省以上官摄事。其后神州地祇亦遣两制以上官摄事。 
二年，诏有司孟冬祭神州地祇，遣内臣降香。春秋朝陵、诸祠祈解亦然。 
皇佑二年八月三日，诏以亲享明堂，罢立冬祭神州地祇。初，太常礼院以黑帝及神州地祇皆当合祭于明堂，请罢立冬之祭。帝以四时迎气不可辍，故止罢祠神州地祇。 
三年九月十七日，诏太常寺：地祇坛旧制狭小，宜如唐《郊祀录》增广之。 
嘉佑八年十月二十八日，龙图阁直学士司马光言：「昨以大行皇帝谥号奏告天地、宗庙、社稷、皇地祇，止于员丘望告。伏以王者父天母 
      
地，祇寓于南郊，失尊卑之叙，欲乞遣宰臣诣北郊行事。」诏太常礼院详定，既而请自今非次奏告，差官专诣行礼。从之。 
神宗元丰元年二月六日，郊庙奉祀礼文所言：「古者祀天于地上之圜丘，在国之南；祭地于泽中之方丘，在国之北。其牲币、器用用：原作「色」，据《长编》卷三○四改。、歌诗、奏乐，亦皆不同，凡以顺阴阳、因高下而事之以其类也。汉元始间，以礼乐既各有合，而礼又有夫妇共牢之文，于是合祭天地，以隆一体之谊。后汉之光武至魏之黄初，与夫东晋元帝及唐武后以来，皆因仍之，殆非所谓求神以类之意。本朝亲祀上帝，即设皇地祇位，虽尽恭事之诚，而稽之典礼则有未合。」诏详定更改礼文以闻。礼官又言：「夏至日祭地方丘，乃典礼之正。郊祀之岁不及亲祀地(祈)[祇]，即盛礼容，具乐舞，遣冢宰(设)[摄]事，于礼为宜。」所有亲祀南郊及罢皇地祇并从祀位，五月二日五月二日：按《长编》三○四所记，此处所述应是元丰三年事。，诏太常礼院速详定以闻。至六年五月九日，尚书礼部言：「太常寺修定郊祀之岁夏日至，皇帝亲祭皇地祇于北郊方丘及上公摄事仪，尽如南郊。其上公摄事，唯改乐舞名及不备官及不：原倒，据《长编》卷三三五乙。，其俎豆、乐架、圭币之数，史官奉祝册祝：原作「竹」，据《长编》卷三三五改。，尽如亲祀。」自元丰元年详定郊庙奉祀礼文，命陈襄、王存、李清臣、张璪、黄履、陆佃、何洵直、杨完等讨论。而襄等初议，或以当郊之岁，冬、夏至日分祭南、北郊，各一日而祀 ；或于圜丘之旁于：原作「为」，据《宋史》卷一○○《礼志》三改。，别营方丘而望祭；或以夏至盛暑，天子不可亲祭，改用十月； 
      
