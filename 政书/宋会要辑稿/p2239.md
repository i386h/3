<!-- { "loadSidebar": true } -->
      
抚使，武经大夫、鄂州江陵府驻札御前诸军都统制赵淳兼京西北路招抚使，武德大夫、权发遣襄阳府、主管京西南路安抚司公事、马步军都总管、兼江陵府驻札御前诸军副都统制皇甫斌兼京西北路招抚副使。合行事件，各许便宜施行讫闻奏。
 职官 宋会要辑稿 职官四二 抚谕使 
      
抚谕使
【宋会要】
      
高宗建炎元年五月七日，诏尚书右丞吕好问兼门下侍郎，为京师抚谕使。二十八日，上谓辅臣曰：「金人肆毒中国，生灵涂炭，比虽下诏多方，凡经残破州县优加循恤，若未尽也。可遣使诸路抚谕。」 
八月二十八日，诏：「昨金人入寇，朝廷命令隔绝，贼盗骚扰，民不奠居。近朝廷已措置捍御金贼，扫荡 盗，崇俭除苛，弛役薄敛，凡不便于众者悉行蠲除，稍向就绪。令学士院降诏，差官抚谕，及体访官吏廉谨勤恪、军民利病以闻。两浙东西、福建路，差兵部郎官江端友；荆湖南北、广南东西路，差殿中侍御史马绅；淮南东西路、江南东西路，差监察御史寇防；河东路就差王；河北路就差马忠；陕西路就差钱盖；四川就差喻汝砺；京东西路、京西南北路，差吏部郎官黄次山。朕绍膺骏命，寅御宝图，以万方之戚休，为一体之舒惨，思敷渥泽，溥润黎元。日者奸臣隳败边防，(湖)[胡]骑凌犯京邑，是以盗贼伺其间隙，郡县为之残破，井邑萧然，田畴荒矣。毒流民体，痛轸朕心，每一顾瞻，为之流涕。虽号令间阻者半载，而臣民爱戴者一心。惟祖宗德泽之深，致海宇怀来之固，岂朕菲薄，所敢遑宁!惕然若涉春冰，懔乎如驭朽索。夜分忘寐，日再御朝，补缉政纲，讲究民瘼。捍御北戎之备，亦既图严；荡平 盗之奸，几于弭息。以至崇节俭之至朴，除繁苛之细文，弛役蠲徭， 
      
薄征轻敛，凡不便于众者，急有闻而罢之。若时所为，稍向就绪，是用分遣信使，具宣恩言，及官吏之勤惰廉污杂于并进，与兵民之利害疾苦壅于上闻，咸俾周询，尽期洞照，将大明于升黜，且悉议于革因。嘉与多方，复跻至治。诞告尔众，咸体朕怀。」 
十二月二十三日，京西路计度转运副使李茂诚言：「已降指挥，遣使逐路抚谕，欲就委点检忠义巡社，以逐路三五处奉行优劣者赏罚之，庶几有以激劝。」诏令逐路抚谕官因就体究已未就措置次第，并有无抑勒搔扰等事，条具闻奏。 
三年二月二十六日，诏差吏部郎中方闻抚谕淮东。 
四年正月二十四日，中书舍人、充两浙江西湖南抚谕使李正民言：「面奉圣训，奉使所至州县，应常程簿书、刑禁并免取索点检，惟官吏能否依法具奏外，其民间事干州县，实负屈抑，今欲并听陈诉，即为伸理。」从之。 
八月二十六日，宣教郎、抚谕舒蕲等州周虎臣言，乞以舒蕲等州抚谕司为名，从之。 
绍兴元年十月六日，监察御史胡世将言：「被旨差前去福建路抚谕，乞以福建路抚谕司为名，及依第二等奉使条格施行。」并从之。以范汝为贼党未平，有旨令世将招收。仍降诏曰：「尔等素怀忠义，为国宣力，比缘阙食，因而啸聚，原其所自，实非本心。今遣使招收，应日前罪犯一切不问，特与赦免。仰将被虏胁从之人给据放散，令胡世将具首领姓名具奏，〔当〕议推 
      
恩。 
十二月二十一日，诏差秘书少监、权吏部侍郎傅崧卿充淮东宣谕使，赐淮东州县抚谕诏曰：「朕惟祖宗覆育海内垂二百年，爱惜元元，同于赤子。 者祸发所忽，胡虏内侵，二圣往征，中原大扰。顾朕崎岖迁避，粤在海隅，尝胆痛心，靡忘宵旰，思欲救民涂炭，与之更生。眷尔淮东，最近行在。曩自未经兵火，(国)[固]困苦，日不堪命，朕甚愍之。是宜 革蠹弊，振拔衅菑，以加惠一方，俾获苏息。就委傅崧卿采访民间利病条具来上，即议罢行。所有人民见今归业，而官吏多阙，抚存未至，种粮全乏，耕作无资，仰傅崧卿与营田等司及州县长吏多方措置，期称朕意。惟兵赖民以养，民恃兵以安，必得百姓不失耕桑之时，然后三军不乏廪给之奉。淮东将士素着忠义，已令奖谕犒赐，勉力守御，庶几更相风励，保护吾民，助朕再造之基，实自兹始。朕意恳切，非事空言。咨尔军民，其各体悉。」  已困于官司，调役频烦，科敛苛重。赋租之入，取足于灾伤逃亡之后；榷贩之课，责办于陷折颠沛之余。凡所当施于民者略不及施，而所欲取于民者殆无不取。民受其害，以及比年，寇盗相仍，亦唯尔淮甸之间被祸尤酷。盖十百有一，仅获生存，而又漂荡零丁， 
二年十二月十五日，诏驾部员外郎李愿差充川陕抚谕官，迪功郎潘棐差充抚谕官下干办官，令李振下差兵级五十人、使臣一员，京畿第二将下差兵级五 
      
十人、使臣一员，并令给券，候回至行在日住给。逐州差兵级一百人、兵官一员护送，逐州交替。 
二十三日，诏吏部郎中周随亨差充川陕抚谕官，与李愿同行。给券外各支赐银五百两，候回日并与升擢差遣。 
三年四月二日，权知虢州董震言：「京东西、淮南、陕西州县盖缘并罹兵革，道路梗涩，诏令久失颁降，上下之情不通，无以慰安，遂使远方死节之士、伤残凋弊之民无所赴愬。伏望圣慈察远方军民恋慕之心，时降诏音，遣使安谕，庶使德泽普浃，生灵咸知朝廷恩意，以慰来苏之望。今来邻近有未反正州军，亦乞降诏慰谕，或只付臣转送，庶得人人知有自新之路。」诏令学士院降诏奖谕董震，仍给空头敕书二十道，令就便抚谕。 
七月，宰执进呈抚谕韩世忠军士敕牓条目，上曰：「卿等更加改定，又不可太文，使三军通晓。春秋时，楚围萧，萧溃，申公巫臣请楚庄王曰：『师人多寒，王巡三军，拊而勉之，三军之士皆如挟纩。』言之感人深也如是。今抚勉世忠军士，宜仿此。」 
八年正月二十八日，臣僚言：「窃闻淮南之民自闻车驾欲还浙西，妄意朝廷不复经理淮甸，日夕惴恐，不遑宁居。州县官吏不能抚绥，反更搔扰。常赋虽有宽恤之诏，而横敛每出无名，监司坐视，公然容纵，不复宣布陛下德泽。即日陇亩荒废，少人垦耕，若更逃移，盖难兴葺。欲望遣官遍行抚谕，案察骚扰之吏，绥怀疲瘵之民，使知陛 
      
下虽暂南巡，不忘北顾，安于农业，为永久之计。」诏令逐路监司遍诣州县抚谕，如有搔扰去处，按劾以闻。仍晓谕民间通知。 
孝宗干道元年十一月二十七日，诏昭庆军承宣使、知合门事、兼客省四方馆事、干办皇城司龙大渊差充两淮抚谕军马。二年正月十五日，龙大渊两淮抚谕军马回，有旨限五日结局。
 职官 宋会要辑稿 职官四二 镇抚使 
      
镇抚使
【宋会要】
      
高宗建炎四年五月二十日，宰执进呈分镇文字，拟江北诸镇许令世袭。上曰：「若便许世袭，恐太重，当俟其保守无虞，然后许之。」 
二十二日，宰臣范宗尹等言：「聚议分镇事宜，诸镇帅臣乞以镇抚使为名，欲将京畿、湖北、淮南、京东、京西州军并分为镇，其陕西、四川、江南、两浙、湖南、福建、二广路并仍旧制。诸镇除茶盐之利国家大计所系，所入并归朝廷及依旧制提举官外，其余监司并罢。所有财赋，除上供钱帛等合认数送纳，与权免三年，其余并听本镇帅臣移用，更不从朝廷应副。管内州县官并许辟置，内知、通令帅臣具名辟奏，朝廷审度除授。其官吏廉污勤惰，并许按察升黜。所管内州军并听节制，遇军兴许以便宜从事。其帅臣不因朝廷召擢，更不除代。如能捍御外寇，显立大功，当议特许世袭。」从之。仍令学士院降诏，诏曰：「周建侯邦，四国有藩垣之助；唐分方镇，北边无夷狄之虞。永惟凉眇之资，履此艰难之运。作黎元之父母，未能除丧乱之忧；保祖宗之土疆，无以救侵陵之患。远巡南国，久隔中原，盖因豪杰之徒，各 
      
奠方隅之守。是用考古之制，权时之宜。画野离疆，咸就瓜分之势；折冲御侮，俾无尾大之嫌。断自荆淮断：原作「继」，据《建炎以来系年要录》卷三三改。，接于畿甸，岂独植藩篱于江表，盖将崇屏翰于京都。欲隆镇抚之名，为辍按廉之使。有民有社，得节制于境中；足食足兵，听专征于阃外。若转移其财用，与废置其属僚，理或应闻，事无待报。维宠光之所被，既并享于终身；苟功烈之克彰，当永传于后裔。尚赖连衡之力，共输夹辅之忠。期捍御于寇戎，用奖扶于王室。咨尔列辟，体予至怀。」 
二十四日，诏以翟兴为河南府孟汝唐州镇抚使，兼知河南府；赵立为楚泗州涟水军镇抚使，兼知楚州；薛庆为承州天长军镇抚使，兼知承州；刘位为滁濠州镇抚使，兼知滁州；赵霖为和州无为军镇抚使，兼知和州；吴翊为光黄州镇抚使，兼知光州；李成为舒蕲州镇抚使，兼知舒州；李彦先为海州淮阳军镇抚使，兼知海州。 
同日，三省言：「京畿等路州军既分为镇抚使，其逐路安抚使欲并罢，却令镇抚使带马步军都总管。其镇抚使司官属，欲令置参议官一员，书写机宜文字一员，干办公事二员，并听奏辟。镇抚使除授并命词给告。」从之。 
二十八日，上宣谕辅臣曰：「布衣程康国上书论分镇十事，内有一事，四邻有警，令即应援，此似可行。」是日，进呈诏令：「诸镇戮力悉心，藩屏王室外，惇睦邻好，救灾恤难，如有外寇侵犯，更相应援。或能解围却敌，当议推赏。」 
      
六月十日，诏陈规除德安府复州汉阳军镇抚使，兼知德安府；解巘除荆南府归(陕)[峡]州荆门公安军镇抚使，兼知荆南府；程昌禹除鼎澧州镇抚使，兼知鼎州；陈求道除襄阳府邓随郢州镇抚使，兼知襄阳府；范之才除金均房州镇抚使，兼知均州；冯长宁除淮宁顺昌府蔡州镇抚使，兼知淮宁府。 
十一月，臣僚言：「近者措置分镇，以捍御寇戎，扶奖王室，实为良策。万一诸镇或于奏报之间，别有意外之请，朝廷亦宜明告以分画已定，措置已详，信在言前，不可损益，脱或更易，则必开争端。此必信不渝之实也。始终专务诚实，则诸镇皆知朝廷重信如此，必能谨其常职，蔑有觊觎，将同心戮力以图夹辅之勋矣。臣所谓维持悠久之术，实在于此。」诏令三省枢密院遵守。 
九月九日，诏镇抚使不得擅离本镇。 
十一月六日，诏诸路镇抚使行移关牒等，并依安抚使见行体例。 
