<!-- { "loadSidebar": true } -->
十月七日，诏：「自今人使到阙，伴射官自人使朝见前十日，令权缀马步军班起居侍立。」 
十年八月二十七日，诏：「自今奉使礼物官，令吏部差有出身选人一名，其亲从二名许使、副自差。」 
十一月二日，诏：「自今奉使亲随二员，愿差无官人者听。」 
十二月十六日，诏 
     
殿前司前军步军第一正将杜赟行门换授，从军日久，令部辖奉使下节军兵。先是，吏部申奉使金国合差上、中节，于吏部籍定名次大小使臣内差，数内却有系军班出身，面刺军号。有旨，诸军班换授人免差。已而杜赟自言虽系行门换授，从军一十二年，与到部军班事体不同，故有是命。 
十二年十二月八日，大理少卿、充贺金国生辰国信使章森言：「去岁被命出(强)[疆]，蒙宣赐笏、带、鞍马及支赐银绢，缘不曾过界，乞赐缴纳。奉旨特免回纳。今者复令将命，所有旧例给赐等物，乞行寝免。」诏除笏、带、鞍马已经赐外，银绢特减半支给，不许辞免。 
十四年二月十三日，诏：「访闻今次贺金国正旦使、副下三节官属内，刘孝荣、李九龄、李巽、马守中、刘宗彦，下节军兵刘兴、张胜，在北界争夺车仗及使酒喧闹，违犯约束，特将逐人回程所得成半恩赏折资钱更不施行。」 
三月十七日，中书舍人李巘言：「每岁奉使出(强)[疆]，回至瓜州，别无礼物及公家利害物件，乃用夫脚一千八百人，关闭累日，于民深害。乞下淮南所属，特减一半。」诏令扬州斟量合用脚夫差拨，不得过数科扰。 
十月九日，礼部、太常寺、国信所言：「大行太上皇帝升遐，其金国贺会庆圣节使人沿路至赤岸御筵会食，并免坐折赐，供张并用素。使人受赐并谢恩，止合拜，免舞蹈。接伴使、副遇遗诏到日举哀，仍谕使人以遭变之意。成服三日内，并免 
     
相见，以后止服黑带，去金鱼，用皂鞍鞯，去狨座。」从之。又言：「馆伴相见并朝见、朝辞服色，虽系在服制之内，缘系馆伴，乞权服常服、黑带，去金鱼，并用皂鞍鞯，去狨座。」从之。 
、腰绖、布凉伞、〔皂〕鞍鞯。若在禫祭內，服素紗軟腳襆頭、黲色公服、黑 、犀帶、青繖、皂鞍韉。俟禫除，即从吉服，仍只系黑带，去鱼，凉伞、鞍鞯并从制，仍去座。三节人衣紫衫、黑带。并不听乐，不射弓弩。候过界，听使、副审度，随宜改易服用。」诏使副并三节人从过界合服衣带、鞍鞯等，并制造两副，审度服用。遗留使、副合服衣带、鞍鞯等同此。 同日，诏将作监韦璞假敷文阁学士、提举醴泉观、兼侍读，充奉使金国告哀使；高州刺史、合门舍人、皇太子宫同主管左右春坊事姜特立假鄂州观察使、左卫上将军副之。应干合行事件，依正旦使、副体例施行。礼部、太常寺、国信所言：「告哀使、副并三节人从合服衣带、鞍鞯等，照应绍兴二十九年十月一日所降指挥，大祥内服布幞头、襕衫、布 
十月十三日，吏部尚书萧燧等言：「今来金国贺会庆节人使到阙，虽与明道二年故事相类，缘目今车驾见留德寿宫丧次，兼已降指挥百官免上寿，恐难以引见人使。如人使必欲朝见，却乞用明道故事，小祥二日后，于二十三日只就德寿宫素幄引见，庶合上项典故。」从之。于是卒不引见。先是，三省、枢密院言：「累日熟议人使入见事，盖以适逢变礼，颇难区处。 
     
谨按国朝故事，惟明道二年三月甲午章献明肃皇后上僊，四月丙午小祥，后二日戊申，仁宗衰服，始听政于崇政西庙。是日对契丹贺干元使、副，又明日圣节，罢上寿。今来月日偶亦相类，但缘当系在禁庭，乃为常礼。今陛下见留德寿宫丧次，若归而引见人使，或虑彼以为疑。乞令侍从、台谏、礼官同议，贵得其当。」已而燧等议上，乃从其请。 
二十一日，诏权礼部侍郎颜师鲁假户部尚书，充太上皇帝遗留金国信使；武翼郎、前权发遣盱眙军高震假福州观察使、知合门事、兼客省四方馆事副之。应干合行事件，依正旦使、副体例施行。 
十一月六日，师鲁等言：「遗留礼信宝物并增添礼物浩瀚，参照得绍兴二十九年遗留例，系差礼物官五员，今来止有礼物官文臣一员，及步军司差到部辖下节军兵正将一员，充上节礼物官，委是阙少官属。欲乞吏部更差有出身官一员，充上节礼物官，同共相兼掌管。其逐官支赐、请给等，依见行格例支破。兼照对每岁奉使金国正旦、生辰使副，例于两浙、淮南转运司各差破座船一十五只。今来遗留宝物等，除已降指挥增添二只外，续承十月二十五日省札，降金器二千两、银器二万两、匹物二千匹，比之常年例系增一倍。今参照绍兴二十九年遗留差破座船二十二只，乞札下两浙、淮南转运司差拨。」从之。又言：「合用私觌，照得正旦与绍兴二十九年遗 
     
留不同，未审合与不合依先来遗留体例。」诏令户部同所属，依绍兴二十九年例数目支降。 
二十五日，奉使金国告哀使韦璞等言：「检准淳熙七年十一月二十五日指挥，每岁奉使金国，合差上、中、下节，内除部辖、引接并国信所已有定例外，更留二员听候御前降下。今承降下刘咨一员，比之常年系少降下一员。照得起发日逼，所有(件上)[上件]员阙，乞令璞等辟差。」诏特许辟差一次。 
十一月二日，礼部、太常寺、国信所言：「检照绍兴二十九年十月三十日礼官讨论，哀谢使、副并三节人若于禫除日分后过界，即合从吉服。今欲令贺正旦使、副照应上件已降指挥施行。」从之。贺金国正旦国信使万锺等状：「照对使、副年例于十一月九日出门，系在释服之外，所有服系礼仪并三节人从服饰，乞行下遵守。又检准国朝遣遗留使、副之类，并不听乐，不射弓弩，至绍兴三十年，始听乐、射弓。今来虽系持贺礼，其赐宴、射弓一节，比绍兴三十年事体不同。却缘自再讲好以来，逐年正月三日系本朝国忌，本朝贺正旦使、副亦已赴花宴听乐，窃虑彼界援此相强，乞明降指挥，下礼部、太常寺、国信所讨论。」而有是命。 
十八日，接伴贺正旦使冯震武等言：「大行太上皇帝升遐，未有发引日分，将来接见使人礼仪，御筵、会食、游看、服着、鞍鞯、陈设等，乞明赐指(指)[挥]。」礼部、太常寺、国信所检照绍兴二十九年十月二十 
     
一日礼官讨论，接伴使、副与金国贺正旦人使相见，系在显仁皇太后未祔庙之前，依典故合服常服、黑犀带，不佩鱼，皂鞍鞯，去狨座。其贺正旦使入界，依典故逐处合依旧赐宴，唯不举乐。十二月五日，礼官讨论，贺正旦使经过州府供张，除人使宿位依故事并依旧外，所有赐宴、聚食公听并接伴位，并用青紫。趁办不及去处，更许随宜审度。赤岸、班荆馆、都亭驿等处依此。今来令接伴使、副参照逐项已降指挥施行。从之。 
十二月十五日，吏部言：「昨奉旨，今后奉使礼物官令吏部差有出身选人一名，今来贺生辰使赴起发日近，即无有出身选人愿就之人。乞特降指挥，不拘有无出身，许令通行选差一次，日后更不为例。」从之。十五年三月，诏报谢使礼物官再许通差无出身人一次。 
十五年二月十三日，诏：「绍兴三十年吊祭使人回程，曾于沿路折赐见辞等金银，今来可改作为使人赴德寿宫行礼毕，于至日差承受就驿特赐。」九月十四日，礼部、国信所言：「十月二十二日会庆节，虽在高宗皇帝祔庙之后，缘皇帝见服布素、 臣未纯吉服，所有接伴使副接见金国贺圣节使人礼仪、服着、鞍鞯等，欲照应淳熙十五年贺正旦接伴使副体例施行。其供张并青紫。」从之。 
十二月九日，诏馆伴副使郑嗣宗内「宗」字犯金国庙讳「宗尧」上一字，权改嗣昌，候回程日依旧。 
十六年十二月七日，盱眙军 
     
言，泗州牒报，来岁正旦、生辰人使，彼此权罢。
 职官 宋会要辑稿 职官五二 遣使 
     
遣使
【宋会要】
     
建隆二年三月，太祖谓辅臣曰：「每遣使四方，多或踰越，无王人之体，何以禁止 」对曰：「宜齐之以刑。」帝曰：「但得其人则自然合礼，何须绳之以法邪 」 
三年正月，诏教谕使臣将命出入，自今于所经州郡无故不得驻留。 
开宝五年四月，遣常参官四人分往逐处相度田土苗稼，点检采察公事：左司员外郎侯陟京东路，右赞善大夫周谓京南路，太常博士董淳京西路，太子中允刘甫英京北路。 
九月五日，遣司勋员外郎和岘江南道采访。 
真宗咸平二年八月二十八日，命度支判官、兵部员外郎、直史馆陈尧叟，供奉官、合门祗候陈采，西川体量公事；户部判官、太常博士、直史馆丁谓，右侍禁、合门祗候焦守节，峡路体量公事。 
九月七日，命枢密都承旨王继英前诣镇、定、高阳关路阅视行宫顿递，宣慰将士。 
八日，命比部员外郎、直史馆洪湛，供奉官、合门祗候韩绍辉，荆湖路体量公事。 
十二月，真宗行在遣屯田郎中李蟠、比部员外郎孟元振、虞部员外郎史馆检讨董元亨、秘书丞李易直、许洞、殿中丞宋革、太子中舍耿明、秘书郎董翱，赍诏驰往邢、洺、祁、赵、雄、霸、贝、冀诸州。帝谕之曰：「汝等此行可 诣闾里，谕以朕已至此，速令复业，无或流散。」 
四年八月，命直史馆曾致尧、太常博士王琪、供备库副使潘惟吉、通事舍人焦守节分往陕路提 
      
举军器。帝谕以「巴蜀遐远，时有寇盗，因遣使廉察风俗、官吏能否而安辑焉」。 
闰十二月，帝谓宰臣曰：「河北诸州艰食之际，恐有寇攘暴起，仍发仓廪以赈贫民。若一一飞奏待报，必致稽缓，可选近臣乘传，酌便宜从事讫以闻。」乃命知制诰梁颢、供备库副使潘惟吉往东路，知制诰薛映、西京左藏库使李汉赟往西路。 
景德元年十二月，遣内殿崇班杨保用、供备库副使安守忠、通事舍人焦守节、合门祗候胡守节分诣河北东西路抚问，仍询察官吏、将卒御戎勋绩以闻。 
二年五月，遣使抚劳河北、山西采木军士，仍优赐之。 
康定二年四月五日，遣屯田员外郎刘涣直昭文馆，充秦陇路招抚蕃落使。 
二年九月十一日，命侍御史萧定基、祠部员外郎集贤校理王琪分诣江南、荆湖，提举相度制置盐酒。 
仁宗庆历二年六月十八日，枢密副使、右谏议大夫任中师充修建北京使，翰林学士苏绅充副使。 
四年三月十一日四年：原作「三年」，据《长编》卷一四七改。，命三司盐铁副使鱼周询、宫苑使周惟德往陕西往：原无，据《长编》卷一四七补。，相度钱宝、解盐，定夺修水洛、结、公三城利害。 
