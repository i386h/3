<!-- { "loadSidebar": true } -->
契丹，匈奴之种也。世居潢水之南，南距幽州千七百里，本鲜卑之地。君长姓大贺氏，有八部。唐光启后，其王钦德乘中原多故，侵略诸部，达靼、奚、室韦咸被驱役，由是(放)[牧]帐浸盛。钦德政衰，别部酋长邪律阿保机代其位。先是，八部互立为主，三年而代，至阿保机，遂怙强不受代。后唐天成元年卒，伪谥大圣皇帝。次子元帅太子德光立，二年，始私建年号曰天显，陷营、平二州。晋祖起并州，藉其兵势，割幽、蓟、瀛、莫、涿、檀、顺、新、妫、儒、武、云、应、寰、朔、蔚十六州以报之。又改元会同。少帝末，南牧渡河，伪称大辽。死，伪谥嗣圣皇帝。兄突欲子永康王兀欲立，号天授皇帝，改元天禄。立五年，为燕王述轧所杀。述轧立，虏众不附，共推德光子齐王述律袭位，杀述轧，时周广顺六年也，号天圣皇帝，更名明记记：原脱，据下文补。，改元应历。述律好睡，国中目为「睡王」。自世宗平三关，虏气遂衰。治平二年十二月，改今国号。 

太祖建隆二年十月，诏北面诸州禁边民无得出塞盗马。先是，五代以来，募民盗戎人马，官给其直自「其直」至本条末，原脱，据《宋史》卷一九八《兵志》一二补。。时方留意抚绥，诏禁之。 

开宝七年七月本句及下「以契丹降人」，原脱，据《长编》卷一四所述文意补。原文差异较大，今仅取其文意可通而已。，以契丹降人东头供奉官刘琮为西头供奉官，赐袭衣、银带、器币。 
十一月，契丹伪涿州刺史邪律琮以书遗知雄州孙全兴，诏全兴以书答之。书云：「琮滥受君恩，猥当边任。臣无交于境外，言则非宜；事有利于国家，专之亦可。切思南北两地， 
     
古今所同，曷常不世载欢盟，时通贽币 往者晋氏后主，政出多门，惑彼强臣，忘我大义，干戈以之日用，生灵于是罹灾。今兹两朝，本无纤隙，若或交驰一介之使，显布二君之心，用息疲民，重修旧好，长为与国，不亦休哉 琮以甚微，敢干斯义，远布通悟，洞垂鉴详。」 
八年三月二十六日，契丹遣(欸)[款]附使克妙骨慎思等十二人奉书来聘，其书称「契丹国」，诏东上(阁)[合]门副使郝崇信至境上迓之。及至，馆于都亭驿，召见崇德殿，赐袭衣、金带、销金皁罗帽、乌皮t、器币二百、银鞍勒马；其从者十二人，〔赐〕衣服、器币有差。 
二十八日，晋王及宰臣、百官以契丹通好，诣崇德殿称贺。帝谓宰相曰：「自晋、汉以来，北戎强盛，盖由中朝无主，以至晋帝蒙尘，乃否之极也。今慕化而来，亦由时运，非凉德所致。」先是，涿州以来使书达于雄州孙全兴，称「克妙骨慎思」，至是启书，但云「克慎思」。或云「克」是官号。(令)[今]姓氏与官俱未详，故两存焉。 

二十九日，诏契丹使于讲武殿观诸班骑士习射班：原作「殿」，据《长编》卷一六改。，令其二从者袅屋六、条首里与卫士驰射毛球，截柳枝。 
三十日，又宴于长春殿。 
七月，遣西上(阁)[合]门使郝崇信使契丹，以太常寺丞吕端副之。自是始与中国交聘。 
八月，契丹遣使左卫大将军邪律霸德，弓箭库使尧卢骨，通事、左监门卫将军王英来聘，献御衣一袭、玉带一、御马三并鞍辔、带甲马五十。赐冠带、器币有差：使、副，皆晕锦旋襕衣 
     
一袭、金带一、衣着百疋、银器百两、金镀银鞍辔马一、皁罗销金帽一、t一；通事，衣一袭、公服、靴、笏、金带、幞头、丝 、衣着五十匹、银器五十两、银鞍辔马一；小底、书表二人，各红锦旋襕、金镀银带、银器二十两、衣着三十匹；军将马群蹋马、拽剌梅里等四十六人，各中锦旋襕、金镀银带银：原阙，据上文。、丝 、银器十两、衣着二十匹。又赐通事从人二十人，各中锦旋襕、银带、银器五两、衣着十匹；书表已下随身十二人，锦袄、银带、银器三两、衣着五匹。因令从猎出郊。及辞，又赐衣服、器币以遣之。 
十二月，契丹遣使邪律乌正，礼宾使萧护里国，通事、左千牛卫将军陈延正进贺来年正旦旦：原作「月」，据《长编》卷一六改。，献御衣一袭、金带一、金鞍辔马一、银花镂鞍辔马一、散马七十匹，乌正等各献朝见马有差。诏赐如八月，惟副使减银器五十两，通事止银带，随从又有舍利判官、皮室通引之名，所赐(羌)[差]损前数。时初平江南，李煜至阙下，乌正在馆闻之，各献名马、弓箭为贺。及入辞，加赐金 鞢束带、皁花欹正袍、晕锦、紫绮、髹器等物。 
九年正月，幸北苑，观骑士与契丹国使骑射。及辞，又厚赐以遣之。 
二月，契丹遣使邪律延 来贺长春节，献御衣、玉带、名马二匹，鞍勒副之，散马百匹、白鹘二。 
十二月，契丹遣使鞍辔库使萧蒲骨只及从人粘毛骨等奉慰书来聘，修赙礼也。命引进副使田守奇宴劳于城外，恩赐如例。及还，又加赐银器二百两、衣着二百 
     
匹。 
太宗太平兴国二年正月，契丹遣使萧蒲泥礼、王英等奉御衣、金玉带、玉鞍勒马、金银饰戎仗及马百匹，来贺太宗皇帝登极，又别奉御衣、金带、鞍马为贺正之礼。是日，对泥礼等于崇德殿，及其从者凡八十二人，赐衣带、器币有差。 
四月，又遣使鸿胪卿耶律敞等献助山陵马三十匹，又献御衣三袭、金带二、御马三匹、黄金鞍勒副之，金饰戎具一副。 
八月，契丹小底述讷辞还本国，诏赐窄衣、金 鞢、银器百两、衣着百匹。 
十月四日，契丹遣使耶律阿摩里来贺干明节，献御衣二袭、金玉带各一、马百匹。 

是月十二日，车驾幸子城西北隅，视卫士与其使骑射视：原作「亲」，据《长编》卷一八改。。 
十二月，遣使太仆卿耶律迭列、礼宾副使王英以良马、方物贺正，至上元，召其使观灯，又宴崇德殿，赐赉倍常。及还，又命仪鸾副使孙宴送至境上，别赐其使大衣着百匹、大银器百两，副使半之。 
三年十月，遣使太仆卿耶律谐里、副使茶酒库副使王琛等酒库：原作「 」，据《长编》卷一九改补。，献御衣二袭、金带、弓箭、金鞍辔铁鞍辔各一、御马四匹、散马百匹，来贺干明节。 

是月，帝畋于朱延顿，因令谐里从猎。帝射中走兔，谐里等贡马为贺。及辞日，加赐如例，惟无大银器，而有漆器各一棹，命供奉官、(阁)[合]门祗候王侁送至境上。 
十二月，契丹遣使萧蒲骨只等以良马、方物来贡，贺明年正旦旦：原作「月」，据《长编》卷一九改。。时帝幸玉津园，又召其使，令观 臣习射。 
四年春，车驾亲征河东。二月，契丹 
     
遣使耶律尚书拽剌梅里奉书问起居耶律尚书：疑衍「耶律」二字。，对于行在所，赐梅里金带、银鞍勒马。 
三月，石岭关总管郭进言：契丹率众数万骑寇石岭关以援晋阳，即出兵败之。 

六月，王师亲平河东。七(月)[日]，下诏北征。二十日，车驾次东易州。州即戎人所立，伪刺史刘宇率官吏开门迎王师乞降，赐以衣服、钱帛慰抚之，命宇为左骁卫将军。二十一日，次涿州，又降之。二十三日，驻跸幽州城南之宝光寺。契丹闻王师至，不敢居城中，凡万余众，屯于城北。帝亲率兵乘之，斩千余级，余党遁去。契丹、渤海兵三百余人及范阳军三百余来降，召见，赐钱帛抚之。二十五日，命诸将分兵攻城，契丹铁林都指挥使右厢主李札卢存以部下兵来降。二十六日，幽州神武厅直、(卿)[乡]兵四百余人来归，山后八军伪瓷窑官三人以所受契丹牌印来献受契丹：原作「授处」，据《长编》卷二○改。。二十八日，契丹民百人相率以牛酒迎犒王师。 
七月三日，契丹伪建雄军节度、知顺州刘廷素率官属十四人来降。五日，伪知蓟州刘守恩与官属十七人来降。自王师入虏境，凡获马五千余匹。师傅城下，定国军节度宋墦攻南面，尚食使侯昭愿副之；河阳节度崔彦进北面，内供奉官江守钧副之钧：原作「均」，据本书兵七之八改。；彰信军节度刘遇东面，仪鸾副使王宾副之；定武军节度孟(元)[玄] 西面，闲副使张守明副之。凡十五日，以士卒疲顿，转输迥远，且虞戎至，遂诏班师。 
十三日，命定武军节度孟(元)[玄] 、判四方馆事梁 
     
迥梁迥：原作「梁回」，据《宋史》卷二七四本传改。、深州刺史念金 、左龙武将军赵延进、翰林使杜彦圭、军器库使(药)[乐]可琼屯定州，河阳节度崔彦进、西上(阁)[合]门副使薛继兴、供奉官(阁)[合]门祗候李守斌屯关南。 
是月，内侍赵守伦于幽州城外及缘路收得马五千七百余匹，又于遂城、保州收得戎人败散马及橐万余匹。 
八月一日，契丹藐儿等二十八人来降，悉赐以衣服、钱帛。 
五日，西京留守、中书令石守信责授崇信军节度使，依前兼中书令；彰信军节度使刘遇责授宿州观察使。坐以所部扈从亲征扞边失律故也。又诏光州刺史史珪责授定武军行军司马。坐攻范阳城逗挠故也。 

九月五日，诏：「忻、岚、宪州缘边诸寨不得纵军士入蕃界打劫，以致引惹。贼众如入界打劫，即于要路等截掩杀。若须酬赛者，非有宣命，无得出境。」 
九日，诏内衣库使张绍勍、六宅副使何继隆、南作坊副使李神佑、北作坊副使刘承珪、马步军副都军头钱俊、李延照率兵屯定州，以备戎寇。 
十二日，岚宪巡检王延贵言：「缘边巡检使臣差人入北界劫掠，利于羊马，无益朝廷。若是蕃寇搔动，须要酬赛，即具申奏。乞春初会合兵马掩杀，及起揭人户，庶边界安静。」从之。 
十月，契丹(朱)[来]寇关南，刘延翰、崔彦进、崔翰等三将会兵击之，遇于遂城西徐、驰二河间，斩首万二百级，获马万匹，生擒酋长三人生：原作「坐」，据《长编》卷二○改。，追奔二十里，俘老幼三万余口俘：原作「余」，据《长编》卷二○改。，及兵器、车帐、攻具甚众。 
十 
     
一月四日，代州言：契丹于雁门西泾胡谷南川下寨，折彦赟与都监董司愿、刘绪、巡检侯美追击之，大败，获鞍马、器仗甚众。 
二十三日，岚州言：破契丹千余众于三交口。 

二十五日，忻州言破契丹数千众，斩首四十五级，获鞍马、铠甲，生擒十六人以献。关南又言关：原作「闽」，据《长编》卷二○改。：「破数万众，斩首万余级，获橐五十三头。」诏并以分给军校。 
