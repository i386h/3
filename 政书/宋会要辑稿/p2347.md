<!-- { "loadSidebar": true } -->
十三日，太常丞、集贤校理、兼天章阁侍讲、同修起居注、直舍人院、主管国子监沈季长落职，勒停；右正言、知制诰、兼侍讲、知谏院、同修国史、详定郊庙奉祀礼文、宗正寺玉牒官寺：原作「等」，据《长编》卷三○○改。、提举官告院、判国子监黄履免追官勒停，听赎铜，除侍讲外差遣并罢；枢密院直学士陈襄罚铜十斤；国子监直讲、(颖)[颍] 
      
州团练推官王沇之除名，永不收叙；太常丞余中追一官，勒停；监东作坊门、河南府右军巡判官王沔之，秘书丞范峒冲替。季长、沇之坐受太学生赂升补不公，履坐不察属官取不合格卷子，襄坐请求，中坐受太学生陈度赂，峒坐为封弥官漏字号，沔之坐纳赂属请沔：原作「污」，据前述改。，皆因虞蕃上书，御史台鞫以为罪。沇之、中、峒、沔之虽会赦降，犹特责焉。 
十一月二十七日，明州象山县尉张中冲替，坐尝以诗遗高丽贡使故也。 
十二月二十六日，尚书祠部员外郎、直史馆苏轼责受检校水部员外郎、黄州团练副使，本州岛安置，不得签书公事，令御史台差人转押前去。驸马都尉王诜追两官，勒停；秘书省著作佐郎、签书应天府判官苏辙监筠州盐酒税务，秘书省正字王巩监宾州盐酒务，令开封府差人押出门出：原无，据《长编》卷三○一补。，趣赴今任。太子少保致仕张方平、知制诰李清臣罚铜三十斤，端明殿学士司马光等二十人各罚铜二十斤。初，御史台既以轼具狱上，法寺当徒二年，会赦当原。于是中丞李定言：「轼讥讽时政，讪上惑众，今已具服，伏乞特行废绝伏乞：原无，据《长编》卷三○一补。。」御史舒亶又言又：原作「文」，据《长编》卷三○一改。：「驸马都尉王诜收受轼讥朝廷文字，与王巩往还，漏泄禁中语，阴通货赂，密与宴游。按诜列在近戚，而朋比匪人，原情议罪，不以赦论。」疏奏，轼等皆特责焉。 
三年正月十七日，前虔州瑞金县尉张格放归田里，令开封府押归本贯，坐妄讼三司、吏部及遮执政马喧哱 
      
也。 
十八日，太常博士范峒、太常丞彭汝砺各夺一官，坐鞫前知江宁府吕嘉问狱不尽，虽会恩特夺之。 
十九日，大理寺丞王观除名，永州编管，提点淮南东路刑狱范百禄罚铜二十斤。观坐知扬州江都县枉法受财，百禄坐转运司遣官鞫观而擅止之。 
二十六日，都官员外郎、大理寺丞叶武送审官东院，以御史中丞李定劾奏武同贾种民劾苏颂，种民增移事节而武不能察，故罢之。 
二月二十五日，大理寺丞贾种民冲替，大理卿崔台符、少卿杨汲、权监察御史里行何正臣各罚铜十斤。大理初鞫陈世儒狱，并治世儒妻李氏，母吕氏尝干其叔父公着，请求于知开封府苏颂。公着未尝以语颂，而种民挟情传致其罪，公着自辨，移御史台推治得实移：原作「秋」，据《长编》卷三○二改。，种民坐罪，而正臣坐尝监勘，与台符、汲各不举察故也。 
二十八日，知濠州、秘书监、集贤院学士苏颂归班，群牧判官、尚书都官郎中庞元英送审官东院，大理评事吕希亚、赞善大夫晏靖并冲替，颂坐前知开封府鞫陈世儒事，而元英诣颂探问，颂尝酬对，但言情状极丑恶，刑名未可知。法寺当颂颂：原无，据《长编》卷三○二补。、元英以不应为从重重：原作「事」，据《长编》卷三○二改。，希亚、靖亦尝探问，后坐报上不实也。 
三月二十五日，西上合门使狄咏展磨勘一年。咏知广信军，契丹尝入新河铺纵火，坐斥堠不严赎金，至是当改官故也。 
二十七日，判太常寺李清臣清：原作「靖」，据《长编》卷三○二改。、陈荐，知礼院叶均、崔公度、曾肇、王子韶
      
各赎铜，及礼直官、礼生等各决罚有差决罚：原作「罚铜」，据《长编》卷三○二改。。以御史何正臣言：「近被差监太庙祔飨祭，而神主幄殿无侍卫之仪。乞治其主者，以惩不恪。」诏御史台取勘以闻，故有是命。 
同日，环庆路走马承受胡育、副总管兼第一将林广并罚铜十斤，育移别路。育坐例外取索，广坐引庄贾故事非是故也。 
四月十二日，诏虞部员外郎陈幵放归田里，永不收叙。幵，陈世儒之从兄。世儒杀母事觉，并谕世儒自尽而心利其财故也「谕」上原有「论」字，据《长编》卷三○三删。。 
十三日，诏监文思院王史、许选并冲替许选：《长编》卷三○三作「许迁」。，坐造山陵皇堂铁叶不中度也。 
五月十三日，诏前知卫州鲁有开罚铜二十斤知：原无，据《长编》卷三○四补。，通判判：原无，据《长编》卷三○四补。、幕职官，汲县主簿、尉并冲替，巡河部役官追官、勒停、差替。并坐河溢失救护也。 
二十七日，前冀州司理参军孔端彦编管袁州。端彦先坐欧婢死，免勒停，〔冲〕替。至是，又坐欧婢死及诬告妻与奴奸也。 
六月九日，权提点河北东路刑狱汪辅之、陈知俭各罚铜二十斤，并坐前在河北转运司奏钱帛数不实也。 
八月二十五日，光禄寺丞周沃追两官，勒停。初，沃言帅臣以宰相书意弹压众人，使不敢辄议边事，御史台弹治，沃坐所言不实获罪。 
九月七日，江东路转运使孙珪、提刑王安上各追两官，勒停。安上、珪交讼不实故也。 
八日，权三司使李承之、前副使韩忠彦、判官黄好谦各展磨勘二年。先是，百姓阎庆诈为中使程昭吉状，称内中降钱买三司铜铸锺，三司不详真伪，听买。 
      
及覆奏，庆既决配广南，故承之等有是责。 
十一日，中书检正官张商英落馆阁校勘，监江陵府江陵酒税。坐知谏院舒亶言「商英与臣手简，并以其婿王沩之所业示臣，事涉干请」故也。 
闰九月二十七日，诏翰林学士、权御史中丞李定落翰林学士，以知制诰知河阳。上以定言开封府界养马事失实故也。 
十一月六日，知陇州、左藏库使薛繗冲替。坐陕西转运司言，繗闇缪，不觉察吏受赃，乞放罢。上批：「繗尝以卖酒过度得罪，今又不能率履励行，整饬职事，乃因循纵弛，有甚前日，不可不痛惩治。其陇州干系官，令转运司劾之。繗先冲替今任先：原作「元」，据《长编》卷三一○改。，内举繗官亦案后收坐。」 
八日，前权知熙州赵济落直龙图阁，追三官，勒停。前主管机宜文字许醇、经制熙河路边防财用司干办公事赵辉各追一官，并勒停。泾原都监第六将张恩、熙河都监第二将许利见各追一官。指使张祚、吕忱各赎铜十斤，并冲替。济坐遣祚、忱以禁军至京买婢，醇、辉各以般家人假济踰数，并特责之。而济又坐奏熙河钱数马料不实，复诏俟合叙官更展两期。 
十三日，主管国子监舒亶罚铜二斤。亶言：「太学官不详考校，巡铺官不指约补试生员，臣以督官属为职，实无幸免之理之理：原无，据《长编》卷三一○补。。」初诏中书上簿，亶以责轻为请，故罚之。 
十二月八日，前权发遣泸州乔叙、前梓州路转运使高秉并除名；前梓州路转运判官许安世降一官，与本等小 
      
处非省地也。 处差遣；知遂州、尚书比部员外郎范纯礼，前淯井监判官王参，各冲替；泸州指使杨可久勒停。叙等坐奏蛮乞弟打誓不实，致乞弟杀都监王宣等七百余人，又虚奏 
十三日，河北第十二将段怀德、副将王用各特追两官，勒停；押队、供奉官苗遇、杨立，殿直石舜封特勒停。坐不晓军中教阅军马、多不应格故也。 
二十二日，驱磨市易钱物范百嘉追一官，勒停；权发遣三司户部副使、提举市易司王居卿免追官，勒停，听以赎论。百嘉坐前任监盐违法冒赏，而居卿失保明被劾也。 
四年正月二十六日，许将追龙图阁待制、知秦州敕告，依旧蕲州。时知谏院舒亶言：「将职在论思，而巘行请寄，为乱法首，圣恩宽大，止从薄责，未几有此除授，伏望追寝。」故有是命。 
五月八日，淮东团结训练官丁诲、淮西赵永宁冲替，余押队使臣俟殿最毕取旨。坐不依元法结队、武艺生疏故也。 
十七日，判军器监、龙图阁直学士、太中大夫安焘降授中大夫，坐与曾孝廉议事不协互论奏，大理推治，焘所奏不实也。 
六月一日，梓夔路转运司劾知遂州李曼，仍发遣出川界，永不得与川峡差遣。坐决配犯阶级卒郭立不当，及昨知泸州，引惹边事，故有是命。 
九日，朝散大夫、判登闻检院王珫冲替。以御史朱服言，「珫父子恶行如禽兽，虽会赦降，而朝廷原情揆法，固将投弃荒裔，终身不齿。今有司虽令厘 
      
务，而珫略无愧耻，遽请朝见」故也。 
十八日，淮南转运副使薛正彦知蔡州，提点开封府界诸县镇公事叶温叟及祥符、长垣、韦城知县、丞、主簿、尉、监驿使臣十四人，罚铜有差，入内殿头吴从礼、张积、史华各展磨勘三年张积史华：《长编》卷三一三作「张绩史革」，未详孰是。，祥符县主簿王容、韦城县主簿姜子年各差替。并坐失计置辽使路驿亭也。 
八月十七日，枢密直学士、朝奉郎、权三司使李承之落枢密直学士，为宝文阁待制、知汝州。承之先奏请濮州遗直院坟寺与陈留县开福寺对易，既得旨，其侄孝伯诈增制书立榜，欲取开福常住入坟寺，为僧所讼，送御史台根治，坐报上不实，故有是命。 
九月十七日，朝奉大夫、宝文阁待制、知成德军章衡落职，守本官提举杭州洞霄宫。坐纵指使回易公使，下本路体量得实也。 
十九日，奉议郎、充馆阁校勘、同知太常礼院王仲修罚铜十斤，冲替。仲修，宰相珪之子。先谒告往淮南，谏官蔡卞言其在扬州燕饮，所为不检，体量得实故也。 
二十一日，前江淮等路发运使、朝散大夫沈希贤追三官，勒停。坐被诏不即赴阙，先以冲替，下御史台鞫之，又供报不实也。 
二十六日，都大提举修护澶濮州堤岸、东头供奉官张从惠追毁出身以来文字，除名，勒停，编管黄州。前知南外都水丞苏液、前权发遣北外都水丞陈佑甫，皆追两官。前通判澶州戚守道追一官，河北路转运判官吕大中罚铜三十斤。坐小 
      
吴埽河决也。 
十月五日，知越州剡县苏駉冲替，同修国史、兼起居注陆佃罚铜八斤。佃尝与駉书駉：原作「嗣」，据《长编》卷三一七改。，托庇乡亲黄庸与人讼田，駉奄至追捕及奏佃书「奄」下原有「坐」字，据《长编》卷三一七删。，故罚及之。 
