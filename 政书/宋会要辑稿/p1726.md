<!-- { "loadSidebar": true } -->
愧斯名，始可应此举。陛下崇尚科目，奖援人才。旧制命尚书两省谏议大夫以上、御史中丞、学士、待制各举一人。今许用侍从荐举，或守臣、监司解送。旧制试论于经史诸子正文及注疏内出题，今已权罢注疏，皆所以诱其来也。窃谓应是选者，一缴进词业，二试六论，三对制策。所谓缴进策、论共五十篇，类多灯窗著述之文，策限三千字以上，虽曰无所不问，以考博通之识，亦岂无平日备对之语。唯是六论于注疏命题，人以为难。况此一场谓之过阁，乞尤当加意。今引试有日，若据令再于注疏出题，亦已何及。如依旧制以四通以上为合格，则与应进士举一场试经义五篇者何异。臣愚欲六题皆通方为合格，选之遴则其得之也荣。」故有是命。 
四年三月十日，诏曰：「朕为干德兴邦，咸平熙载，天圣御图之始，绍兴复古之初，皆设制科，博询谠论。粤于凉德，欣慕前规。兹当贡举之秋，仍下方闻之诏。翘翘其楚，冀贤隽之无遗；谔谔而昌，抑家邦之有赖。咨尔闺台之彦，暨夫岳牧之官，或荐进于中朝，或搜扬于外服。俾摅所蕴，陈古今致治之原；将策于廷，振臣庶敢言之气。毋借才于异代，庶复德于我家。布告多方，明知朕意。今岁科场，其令尚书侍郎、两省谏议大夫以上、御史中丞、学士、待制各举贤良方正能直言极谏一人，守臣、监司亦许解送，仍具词业缴进以闻。」 
八月二十七日，中书舍人兼侍讲钱 
      
良臣等言：「准敕考试制举试卷四号。臣等依准近降指挥，以五题通为合格。今考到试卷内，多有不知题目出处。又引用上下文不尽，止有仅及二通者。」诏并赐束帛。 
五年八月三日，臣僚言：「国家设制举，必先试以六论，虽注疏悉皆命题，以观其博洽。今乃去注疏命题，谓宜复其旧。」有诏令礼部监学官看详。既而条具，欲从所请，并检照祖宗朝自天圣八年试富弼等，至元佑六年试王普等，合试六论并出经题一篇或两篇，方杂以子史注疏。今六论欲依故事，出经题作第一篇，然后杂出九经、《语》、《孟》内注疏或子史正文题目。从之。 
七年三月十日，诏曰：「盖闻求贤能，尚忠直，此二帝三王所由昌也。朕承太上慈训，托于王公之上，常惧不逮，亡以绍休圣绪，夙夜兴念，宣招四方之士而官使之。永惟通儒，明于古今王事之体，朕所嘉尚。乃即位以来，诏书三岁一下，而应是选者未能尽当朕意。岂询求之路未广而考择之法或严耶 将朕诚意未孚，而真贤实能莫为时出也 且望之重则责之宜备，待之异则取之宜精。中外侍臣若部使者、郡守，皆国家所赖以广聪明、美治化，将何以助朕辟四门、来众善哉。其各悉心搜选俊异，以名来上。名儒茂才有能称吾诏者，当崇显焉。今岁科场，其令尚书侍郎、两省谏议大夫以上、御史中丞、学士、待制各举贤良方正能直言极谏一人，守臣、监司亦许解送，仍具词业缴进以 
      
闻。」 
十年三月十日，诏曰：「朕惟招尊方正贤良文学之士，帅举直言，汉、唐之君所以稽参政事，咨访阙遗，达民心而通治道也。洪惟祖宗，率繇斯义。朕祗若前宪，诏书比下，充赋盖阙。昔汉策晁错、董仲舒，对者以百数；唐举姜公辅等，所取至二十五人。国朝异人辈出，视古为盛。今朕思政求贤，历载弥长，效未云获，其故安在 岂德薄道寡，化不下究，贤人君子郁于上闻。旰昃销志，思以广宣厥道。宜遵近制，特俾详延，庶收茂才，以鉴不逮，成朕虚己勤求之意焉。今岁科场，其令尚书侍郎、两省谏议大夫以上、御史中丞、学士、待制各举贤良方正能直言极谏一人，守臣、监司亦许解送，仍具词业缴进以闻。」 
十一年六月五日，诏曰：「朕绍履尊明，宣招畯茂，思得方闻之益，讲求治理之原。越暨累年，尤 虚己。虽贤书大比之岁，每务于详延；然制举非常之才，难循于定次。肆敷明旨，申命通臣。盖急闻切直之言，将令受策而察问；宜广选修洁之士，庶几崇化而厉贤。俾悉究于昌辞，曾靡拘于前制。咨时群彦，体我至怀。今后遇有应诏之人，令尚书侍郎、两省谏议大夫以上、御史中丞、学士、待制，不拘科举年分，各举贤良方正能直言极谏一人，各守臣、监司亦许解送，仍具词业缴进以闻。」以宰执进呈秘书省校书郎奚商衡奏制科取士勿拘三年之制，上曰：「贤良得人，国家盛事。」故有是诏。 
十二年二月二十六日，起居 
      
舍人兼国史院编修官兼权直学士院李巘言：「汉自文帝以来，始有贤良之举，不过求其谠言，以裨阙政，未闻责以记诵之学也。后世崇其科目，遴其选取，乃始穷以所未知，强以所不能。要之举才之意，惟端正修洁是务，而区区记诵之末，则非所先也。近年以来，固尝举试数人，止用经子诸史正文为题，皆以记问不精，旋即罢遣，诚为 矣。后乃兼用注疏，试者愈难。夫前者未用注疏，而不能试。今复增之，而欲其应诏，宜乎累年于此，而未有其人。仰惟陛下收揽英才，朝咨夕访，惟恐有阙。去岁尝下明诏，特举贤良，不以三岁为限，甚大惠也。然士犹未有以荐举闻者，良以注疏默记之难而已。然臣以为国家取人之实，要不尽在于此。使其才行学识如晁、董之伦，虽注疏未能尽记，于治道何损哉 乞特加参酌，令依旧降指挥免用注疏出题，则士之应诏者不无其人，而可得端悫有用之才，庶几上副陛下侧席求贤，虚怀求谏之意。」从之。 
十月八日。宰执进呈池州守臣陈良佑奏福州布衣庄冶堪应贤良方正能直言极谏科，上曰：「向来李垕文字颇冗杂，郑建德却善作文，今安在 」王淮等奏曰：「尝为删定官，不禄。」上曰：「卿等看庄冶文字如何 」淮等奏：「文字亦有源流。但不知记问如何。兼一人恐不可试。」上曰：「不必拘此。可令后省看详闻奏。」既而给事中葛邲看详冶议论文词详而有据，堪应召试。诏令中书召试。 
      
十三年三月二十二日，中书后省言：「今来召试贤良方正能直言极谏科庄冶、滕宬，系是二人，即与昨李垕一名事体不同。乞依淳熙四年引试过李塾等前后申请已得指挥。」从之。 
五月二十五日，诏以六月八日引试应贤良方正能直言极谏科庄冶、滕宬，命礼部侍郎兼国子祭酒颜师鲁为制科考试官，秘书监兼国史院编修官兼太子左谕德沈揆、侍御史陈贾并为参详官，司农寺丞陈杞为监门官，太常博士黄黼为封弥官，宗正寺丞宋之瑞为监誊录官，军器监主簿王厚之为对读官。论六首，一曰《身者治之本》，二曰《圣人通天地之心》，三曰《五星为经纬》，四曰《历术本于易》，五曰《六德以民为纪》，六曰《岑彭冯异之功孰大》。 
六月十三日，朝散大夫、权尚书吏部侍郎兼国子祭酒、充制举考试官颜师鲁等言：「今考校到庄冶、滕宬试卷二号，各有二题不通，系不知出处外，虽有四通，而文理亦多平常，不应元降指挥五题通为合格之数。」诏既不合格，可并赐束帛。 
十五年二月十八日，提举浙西常平茶盐公事罗点言：「窃见平江府布衣滕宬学问淹该，行义修洁，词章博赡，明习世务。昨因守臣丘 荐举，蒙朝廷召试六论，内四题全通。虽(似)[以]不逮近制报罢，然较之近时应此科者，记诵颇为精详。宬自报罢之后，杜门力学，益务修饬。臣辄再行保举堪应贤良方正能直言极谏科，乞赐召试。其词业昨守臣丘 缴进，已经降付侍从，考中次优。」诏令后举召试。 

      
绍熙三年四月十五日，诏曰：「盖闻制科之设，肇自汉世，所以延特起之士，致非常之功也。皇朝稽古上文，搜 茂异，视前代尤盛。一时鸿儒辈出，翼成隆平之业，朕甚慕之。粤自践祚以来，率循彝宪，祗奉慈训，所宜旁求博举，访以大道，而历岁于兹，荐进犹缺。岂诏令未申，莫宣指意，招徕弗 ，难于自献之故欤 载惟万务之统，兢业持守，未知攸济。讲议剀切，繄贤是赖。傥使怀才抱道， 而弗伸，将何以兴饬政化，绍休前躅乎 兹当大比，爰示明旨，俾造于庭，咸摅谠言，以正朕之不逮。庶几保邦厉俗，同符帝王之治，不其伟欤!今岁科场，其令尚书侍郎、两省谏议大夫以上、御史中丞、学士、待制各举贤良方正能直言极谏一人，守臣、监司亦许解送，仍具词业缴进以闻。」 
开禧元年五月十日，端明殿学士、签书枢密院事刘德秀、权礼部侍郎李壁言：「臣等于今年正月内，举永康军布衣何致堪应贤良方正能直言极谏科，许令缴进词业。今何致缮写词业一十册，乞令有司公共看详取旨。」诏令两省、侍从官参考闻奏。既而臣僚〔言〕：「窃以名者实之宾，名至而实不副，是殆盗名以欺世者。臣尝历考自古取士，惟贤良方正一科，世俗之所歆艳而士心之所深重。盖非德义醇粹，操行无玷，不足以当贤良之名；非(纲)[刚]毅不挠，直大无私，不足以当方正之名。繇汉已来，凡应是科，鲜不为汗青所讥者。以本朝苏文忠公 
      
真宗〔朝〕张师德两及王旦之门，旦曰：『师德状元及第，荣进 高宗朝郑厚作《艺圃折衷》诋孟子，有『卖仁义』等语。臣僚论列，特降指挥不得与学官、试官差遣，仍下所属劈版，所以杜讪上之萌也。致之文学远不逮厚，而诋毁伊尹，殆与诋毁孟子同科。又尝恭 兄弟，文章标准一世，议论横放四海，终其身无一瑕可指。其初犹曰应材识兼茂明于体用科，初不敢以贤良方正自居。今有人焉，持心浮薄而轻于立论，媒身浅躁而急于干进，冒焉居之，略无媿色。清明之朝，讵宜有此欺世之佞哉!谨按，应贤良方正能直言极谏科何致，初不知其为何如人，但缴进词业，详观所撰二十五篇，其间历诋伊尹而并及于汤，凡五六百言。谓汤有心自王，而挚说之以伐夏救民；谓太甲不明，既放又复之，使一切惟己之听。其始负尧舜之道，而终为天下开陵犯之端。夫伊尹有商名臣，孔子定书，孟氏垂训，纪述称赞，照映今古。致本何人，敢于诋诬，庸非持心浮薄而轻于论立者乎 缴进词业，令两省、侍从参考其意。盖曰是非付之公论，咸以为可，是以国人皆曰贤之义。致乃干恳权贵封状，遍求签名。有为臣言，初不暇读其文之为如何。继而三人被荐，已欲先试，竟为给舍申省，有浮兢之语。致不胜愤懑，庙堂呈札，辄肆怨言，谓言多辞取憎疾，必触报罢，乞寝已降召试指挥。若是而曰不要君，臣不信也。庸非媒身浅躁，急于干进者乎 臣尝恭 
      
