<!-- { "loadSidebar": true } -->
将兵二千人并赴宜州，以听进师。麟又奏：「沿边保甲欲自效者众，乞量给钱米。」从之，仍诏麟且以方略措置，未得进讨，其兵马等勿遣。后世念等出降，以世念为内殿承制。 
十一月二日，知诚州谢麟言接纳安化州归顺蛮人利害，上批：「边情在远，朝廷不见利害之实，委谢麟等便宜措置，无致生事。」 
徽宗崇宁元年九月二日，广南西路安抚、转运、提举常平司言：「契勘融州武阳、罗城镇旧系两县，接近蛮界，各差使臣兵甲戍守防托。昨熙宁八年经略刘彝以为腹里，奏废。自后蛮情窥觇，别无控扼。安化蛮人于元符、建中靖国初结集，入融、柳州界烧劫居民，杀害巡检使臣、兵丁。乞就武阳县旧基建寨，以武阳为名；旧罗城县建为阳城堡。」从之。 

二年二月二十九日，广西经略司言：「宜州溪峒申：安化三州一镇蛮贼蒙光有等结集作过，将官黄忱等部领军马到地名卸甲岭、吴村寨等处，与贼'敌得功，内有合推恩人。」诏四方馆使、文州围练使黄忱特除康州防御使黄：原作「董」，据上文及《宋史》卷一○七《张庄传》、卷四九五《蛮夷传》改。、广南西路兵马都监，依旧东南第十二将；文思副使兼合门通事舍人党光嗣特转皇城副使，依旧兼合门通事舍人；供备库副使侬沔特授左藏库副使，内殿崇班侬昌特授西京左藏库副使。 
大观二年九月十一日，黔南经略安抚使张庄言：「据安化上三州一镇山河土地尽献纳朝廷。上州周围三千五百余里，户一万，人六万五千，永为王民。」宰臣上表称贺。 
三年八月二十四日，权发遣融州程邻言：「昨承朝旨，前去黔南路抚谕安化三州一镇归顺新民，所有原差到一行官属等，委实勤劳，欲乞特赐推恩。」诏管勾文字刘章、徐虚中并与转一官，吏减二年磨勘；万过、刘恭祖、李杲、程升并与改合入官；准备差使段永忠、张闰、陈圣用、李师雄、丘谅并与转一官；第一等人吏五人，内劳效最优者一名，与三班差使，余四人并与三班借差；第二等人吏与军将；第三(第)[等]人吏各支赐绢十五疋。 
光尧皇帝绍兴三年五月十四日，广南露经略安抚司奏：「安代贼蒙全剑等八百余人到替义寨烧毁屋宇，实时下县寨差拨兵丁前去会合，并力逼逐。贼人已回巢穴。」诏本路(师)[帅]司选差兵将前去措置，并力掩杀，须管日近剿除，无令滋长。 
十八日，广西路经略安抚司奏：安化县将蒙全剑、蒙八旺等结集三千余人入省地作过，官兵与贼'敌，其贼败回巢穴。契勘蛮人自元符初出犯省地，至崇宁间蒙朝廷东南第八将黄忱领将兵前来，同本路兵丁痛行掩杀，方得宁息。今若不重立赏格，募人杀戮，切恐将来大段猖獗。」诏令本路帅司疾速催督所遣兵将掩杀出界，早要平息。候事毕，即开具实立功人姓名，保明申枢密院取旨推恩。 
二十九年七月五 
     
日，诏加安化上州三州借差、银青光禄大夫、检(教)[校]国子祭酒兼监察御史、上柱国蒙自临等七人勋阶，及赐钱帛有差。先是，广南西路经略司奏：宜州溪峒司保明安化三州一镇进奉及亲进、附进凡四百八十八人，乞依例加恩。自临等乃首领也。兵部勘会，特有是命。 

三十年七月十四日，诏安化中州三班借差、银青光禄大夫、检校国子祭酒兼监察御史、上柱国蒙光坤、蒙全汉、蒙命见等四十人各加勋阶有差。以兵部言：「广西经略安抚司奏：为安化三州一镇蛮人等进奉，合加官勋，并合命词给告 。」故有是命。以上《中兴会要》。 
寿皇圣帝干道二年十月十日，诏田忠佐特授银青光禄大夫、检校散骑常侍、知溪峒安化州、兼监察御史、飞骑尉。以忠佐父彦古身故，乞承袭，从夔路帅臣保奏也。
 蕃夷 宋会要辑稿 蕃夷五 西南蕃 
     
西南蕃

      
西南蕃，漢羊 郡地也。唐置费、珍、庄、琰、播、郎、羊、夷等州，王建据西川，由是不通中国。後唐天成二年，羊 朝化亦嘗來朝。孟知祥镇蜀后，不通朝贡。 
太祖干德四年七月，西面前军都总管王全斌言：西南夷首领兼霸州刺史董暠等上章内附。 
八月，南州遣人上章请归化，并进铜鼓一面、班布一疋、方物等。 
五年六月，知西南蕃南宁州蕃落使龙彦 遣使顺化王子始来贡。诏授彦 归德将军、南宁州刺史、蕃落使，又以顺化王子武才为怀化将军，武才弟若启为归德司阶，武龙州部落王子若隘、东山部落王子若晃、罗波源部落王子若台、训州部落王子若从、鸡平部落王子若冷、战洞部落王子若磨、罗母殊部落王子若母、石人部落王子若藏，并为归德司戈。 
九月，顺化王子武才等来朝贡马及方物。 
开宝二年七月，武才等百四十二人来贡，以武才为归德将军。使人乞赐武才钿函，手诏以旧制所无，不许。 
四年三月，龙彦 卒，其国人诣涪州，以武才及八刺史状，请以彦 子汉瑭为嗣。诏授汉瑭南宁州刺史兼蕃落使。 
八年八月，西南蕃三十九部顺化王子若废等三百七十七人来贡马百六十疋、丹砂千两。赐若废冠带、器币。 
太宗太平兴国三年八月，夷州蛮任郎政等来贡方物。 
五年八月，西南蕃王龙汉瑭遣顺化王子 
      
心驰来贡马二疋、朱砂二十两、牛黄一脐。又都甲头王子若从并诸州蛮录事司马赵才胜等七百七十四人，共进马二百九十匹、朱砂二千三百五十两、草豆冠十二万枚、筚拨百六十觔。 
六年六月十一日，以保州刺史董奇死，命其子绍重继为刺史。 

二十三日，以银青光禄大夫、检校工部尚书、权知保州军、兼御史大夫、上柱国、陇西县开国男、食邑三百户董绍重为检校司空、使持节保州诸军事、保州刺史，散官、勋、封如故。保州在成都西四百五十里，唐开元中所置，亦羁縻之郡。绍重则部人之自相承袭者，继来请命，朝廷皆因而授之，示怀远也。 
七年三月十三日，诏黎州造大船于大渡河，以济西南蛮子朝贡者。 
二十一日，戎州言：蕃酋德化将军董春惜贡马二疋。 
雍熙二年八月，奉化王子以慈等三百五十人来贡方物。 
九月，蕃王龍漢璿自稱權南寧州事、兼蕃落使，遣羊 諸州都甲頭趙文橋率種落百餘人來獻馬八十五疋，朱砂、蒟醬各四十觔，草豆蔻三萬顆，並上偽蜀孟氏所給符印，請降真命，以安遠俗。(招)[诏]授汉璇归德将军、南宁州刺史，刻印赐之；赵文桥并押客张汉迁、甲头赵再海并为怀化司戈为：原作「百」，据《宋史》卷四九六改。。 
端拱元年三月，黔州上言：「龙汉璇乞开道通中国，且效贡奉。」从之。 
二年四月，汉璇贻书富州向通汉，乞朝贡。通汉以闻，从之。 
淳化元年八月，汉璇遣其弟汉兴来朝，贡马二 
      
疋、朱砂十两。又都统龙汉及行人谢再殊亦各贡名马、朱砂、毡罽、草豆蔻等。 
三年十月，蕃王龙汉兴遣顺化王子若柴等来贡马五十九疋、朱砂二百六十两、草豆蔻二万颗。都统龙汉：原作「绕」，据上下文及《宋史》卷四九六《蛮夷传》改。、刺史龙光显、龙光盈及顺化王雨泽亦来修贡。 

至道元年十月十六日，西川招安使王继恩等言：「将霸州都押衙梁延晖等状："刺史董忠意卒，今依蕃部故例，定忠意亲弟忠义堪任勾当。"已给牒差知霸州讫。」诏特授银青光禄大夫、检校工部尚书、使持节霸州诸军事、霸州刺史、兼御史大夫、上柱国。 
二十八日，蕃王龍漢遣使龍光進率西南羊 諸蠻來貢方物：原作「绕」，据上下文及《宋史》卷四九六《蛮夷传》改。。帝召见其使，询其地理、风俗，译对曰：「地去宜州陆行四十五程，程无(理)[里]堠，但晨发至夜谓之一程。人尚耕种，亦有五谷，多种 稻 ：原作「杭」，据《文献通考》卷三二九改。，以本弩射￡鹿充食。每三二百户为一州，州有长。其刑罚止用鞭扑，杀人者不偿死，尽入家财以赎。国王所居城郭城：原作「地」，据《文献通考》卷三二九改。，无壁垒，官府惟短垣。」帝曰：「古稱羊 蠻，今見之矣。天生四夷，或闻彼中亦僭命，官司有称谏大夫者，此可笑也。」令又作本国歌舞令：原作「今」，据《文献通考》卷三二九改。，一人吹瓢笙如蚊蚋声，良久，十数辈连袂宛转而舞，以足顿地为节。询其曲名，则曰《水曲》。其使十数辈，从者千余人，皆蓬发，面目黧黑，状如猿猱。使者衣虎皮毡裘，以虎尾插首为饰。是日，并赐冠带、银帛，诏授汉宁远大将军、西南蕃(官)[管]内招讨使，保顺将军龙光盈、龙光显并为安 
      
化大将军，光盈仍为管内都统使，龙光进等二十四人并授将军、郎将将：原脱，据《宋史》卷四九六补。、司候、司阶、司戈，其使从者，有甲头王子若刺史、判官、长史、司马司：原脱，据《宋史》卷四九六补。、长行、傔人七等之名，其使者许赴崇德殿上寿宴座。 
真宗咸年元年九月，龍漢遣使懷化將軍羊 都首領謝再殊等九百九十八人來貢，詔賜衣服、金帛有差，仍禦前賜 酒慰勞之。 
十月，授龙光腆等百三十人官秩有差。 
二年九月，都首领张文黔等来贡名马六十五疋、朱砂八百八十两，又山子一重十六两、草豆蔻二万枚，诏赐锦袍、袭衣、银带、幞头、银 、丝段等。 
五年五月，汉遣使率部蛮千六百人、马四百六十疋并药物、布帛来贡，厚赏遣还。 
六年四月，知金州钱济请招诱溪峒名豪，帝以其生事，不报。 

景德元年正月，诏广南西路转运使：「自今西南蕃羊 諸國遣使朝貢，欲親至闕廷者，勿抑其意，仍發兵援送之。」时转运使言：「得西南蕃牒："先准龙光进等赴阙进奉，道远，人马多死，自今止令至宜州就给恩赐。当蕃无于宜州受赐之礼，必取来年三月朝贡，愿至阙下。"」故有是命。 
二年正月，诏：保、霸州刺史董绍重、董忠义，自今岁赐紫绫锦袍。先是，知益州张咏上言：「绍重等皆世袭刺史，望赐冬服。」真宗曰：「蛮陬首领陬：原作「取」，据《长编》卷五九改。，假以名秩，若以内地牧守之制，当赐锦袍，又虑戎人无厌，请求不已，况维、茂知州止赐绫袍，可如此例。」 
四年，以保州刺史董绍重卒，命其子 
      
霸为检校工部尚书、知保州。 
三月，西南蛮罗瓮井都指挥使颜士龙来贡。士龙种落遐阻，未尝来朝，今始至。诏馆饩赐与如高、溪州例。 

