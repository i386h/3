<!-- { "loadSidebar": true } -->
所载「所纪盘诰之」五字原脱，据《宋大诏令集》卷一四一补。，「生商」商：原作「适」，据《宋大诏令集》卷一四一改。、《长发》之所归美，《清庙》、《执竞》之所咏歌，赫乎如日月，震乎如雷霆，传之子孙，与天无极。唯宋有天下，以圣继圣，以神继神，盖未尝易此也。恭惟仁宗皇帝躬上圣之质，宅丕平之期，有聪明睿知之材，有徽柔懿恭之德。粤自握干符，阐坤珍，则储思于极治，垂鉴于太清。驰仁圣之极挚，蹈帝王之登闳。若夫知落天地而不自虑，辨同万物而不自说，虚己以延俊乂之策，和颜以来直谅之谏，拂心忤耳，罔不并容，此乃虞舜之察迩言也。泛爱黎庶，惟刑之恤，建明察以官之，择慈惠以长之，文疑者请谳，罪疑者予民，用法误人，斥而不复。故微文巧诋之俗易，胜残去杀之化成。此乃帝尧之哀庶戮也。履三圣之重熙，乘四海之既富，赀与地侔广，贵与天比崇，而克己循礼以先天下，斥侈靡，示太素，此乃文王之卑服即功也。昭事上帝，小心翼翼，雨旸之不时，天异之或见，未尝不洁诚斋戒，侧身修行，以答塞咎应，导迎福祉，此乃高宗之寅畏天命也。玉几听断，至于日中；黼帷访览，逮于夜艾。揽权纲，核名实。欲吏之勤也，明赏信罚，以劝以惩；欲民之裕也，简政敷惠，以俯徇之俯：《宋大诏令集》卷一四一作「抚」。。天宇之下宇：原作「子」，据《宋大诏令集》卷一四一改。，涵养理极，熏以太和，洒以时雨。凡其所欲，不谒而获谒：原作「竭」，据《宋大诏令集》卷一四一改。；凡其所恶，不祈而息。戴白之老，不识兵革，泽浸而益深，仁翔而益溥。迨夫乘久安之基，悯累积之弊，则奋然进用大臣，收敛豪俊，欲变天下之治，以还复三代之隆。数开延阁 
      
以访其先务，又降神翰以督其施为。群臣承命，震慑奔走。发德音，下明诏，兴学校，劝农桑，修废官，举逸民。破拘挛之例以荐进人才，聿因循之法以旌别能否。节用度而先之宫禁，制财赋而归之有司。减任子之数，设守宰之课。于时四方拭目，以观太平。缉熙之绩过乎于穆，盛德之颂续于猗那。躬籍以率天下之耕，夆祭以教天下之孝夆：原作「裕」，据《宋大诏令集》卷一四一改。。八见郊时时：疑作「畤」，《宋大诏令集》卷一四一作「祀」。，而拜贶肇禋之礼成；再礼明堂，而严父报本之志尽。收遗俊，理秘文，以润色鸿业；定雅乐，均钧石，以逆厘三神。合大宗于外邸，而惇睦辨章之化洽；锡诸将以新书，而攻守应敌之略具。陟配三后，并假二庙，隆孝治也；亲屈车驾，临幸太学，崇儒术也；制定六经，罢黜百家，揭正道也；奋词摛藻，昭回云汉，明圣作也；废放郑声，屏弃田猎，抑损燕私，以劳天下，尊德性也；秘殿之下，锦几之上，论经居前，劝诵在后，道问学也。其御戎也，迫而后应；其治兵也，动而必胜动：原作「勤」，据《宋大诏令集》卷一四一改。。故灵旗西伐而玉关请盟，天戈南挥而凶渠就戮戮：原作「截」，据《宋大诏令集》卷一四一改。。扬旌绝域之表，勒功朱垠之
野朱：原作「耒」，据《宋大诏令集》卷一四一改。。虽《诗》之雷霆，《易》之折首，不能过也。至于决大策，建大本，未尝不图万世之安世：原作「出」，据《宋大诏令集》卷一四一改。，符四海之望。稽天从人，援立圣子，而社稷以安，九有以宁九：原作「凡」，据《宋大诏令集》卷一四一改。。虽禹之知启，文之立武，不能踰也。故四十二年，表里禔福。纲纪完密，易治也；法度昭明，易则也；英才鳞集，易用也；轨迹平夷，易循也。德泽之流，川衍海渟，旁魄四塞，沾濡行苇，蒙被马牛蒙：原作「蒙」，据《宋大诏令集》卷一四一改。；符瑞之众， 
      
水涌山出，间见层布，编于史牒，咏于乐歌。庄周曰美成在久，信乎其久也；孔子曰必世后仁必：原脱，据《宋大诏令集》卷一四一补。，信乎其仁也。觌之前圣，考之近古，盖未有殊尤绝迹，善始善终，如此其盛也如：原作「于」，据《宋大诏令集》卷一四一改。。夫泽被天下，民莫能名，非体天乎 为而不恃，应而不藏，非法道乎 兵寝不试，刑措不用，非极功乎 六通四辟，兼济万物，非全德乎 制礼作乐，播及天地，非神文乎 不怒而威，不杀而服，非圣武乎 故天与子，以嗣大历，非浚哲乎 旁烛无疆，万物并照，非至明乎 (兹)[慈]惠爱亲，刑于四海，非至孝乎 卓哉昭烂，真神明之表也，非道备全美，孰能兼此 伏请上徽号曰仁宗体天法道极功全德神文圣武浚哲明孝皇帝。」 
七月二十七日，诏仁宗皇帝徽号册文，命宰臣王珪撰，门下侍郎章惇书。 
十一月二日，帝诣大庆殿备礼，奉徽号(玉)[册]、宝授左仆射王珪，赴太庙奉上仁宗室。册文曰：「孝孙嗣皇帝臣御名谨再拜稽首言曰：臣伏观古先哲王，莫不大名发于前而大惠昭于后，其法皆本于至公而不可易。至后世臣子，又欲尽报上之道，以谓君德甚盛，其言不足以包众美，于是有至郊加谥之文郊：原作「部」，据《华阳集》卷九改。。夫欲推事存之礼，述追远之志，则奉素享之荣号，益新纪之鸿烈，谋群公，请太室，洋洋乎际天接地而震显之，不亦当灵心而傅古谊乎 恭惟仁宗神文圣武明孝皇帝躬清明之资，赋神睿之略，干行施之不息，仁性根于自然。时乘六龙，端御大器，知穷八荒而不见 
      
其迹，泽及万汇而不居其功。而乃简拔隽贤，放远邪佞，宥恕刑狱，怀保鳏寡。赏不徇所私，罚不失于理。兴农桑之本务，缉礼乐之坠文。有惨怛好生之心，吏或误入重辟，必终身见斥；有宽裕从谏之度，言者屡进狂直，必曲意见容。念兵革之伤夷，则不杀而服；念稼穑之勤劳，则罔宁于逸。矧履天下之尊而持之以抑畏，享天下之富而宝之以俭素，舆马不闻于游盘，锺鼓不涉于间燕，宫室亡奢靡之饰，器服亡瑰奇之玩。加以夙夜斋栗，事天之诚尽；霜露怵惕，念亲之感深。方朝廷之久安，乃大革因循，而圣政又新；为社稷之重计，乃前定祸乱，而皇嗣蚤立。故四十二年，仁恩川流，涵濡熏蒸，格于上下。日月华，风雨时，四时和，百谷蕃。北有犷狄而不能骄，西有黠羌而不能轶。虫鱼遂性，自安川薮之游；男女洁诚，更趋耕织之乐。故有幽遐荒昧之俗，不约而子来；奇伟倜傥之瑞，不创而时见者矣。丕赫哉!宪度鸿明，声文沛施，自载籍之传，盖未有休功盛业可加于兹也。重循凉菲，永念猷训。今将款清庙，涉紫坛，遂受厚福，以浸黎元。宜于此时，临彤庭，发玉版，上不敢隳祖宗之典，下不敢恝神明之情恝：原作「玹」，据《宋大诏令集》卷一四一改。《华阳集》作「亏」。。如尧如舜，如禹如汤，岂不高一世之闻而流万世之声哉!爰饬上仪，载扬景铄。谨遣银青光禄大夫、尚书左仆射、兼门下侍郎、上柱国、太原郡开国公、食邑七千六百户、食实封二千五百户王珪，奉玉册玉宝，加上 
      
徽号曰仁宗体天法道极功全德神文圣武浚哲明孝皇帝。恭惟明德在天，临受徽称，维亿万年，永锡皇祉。谨言。」 
英宗体干膺历隆功盛德宪文肃武睿神宣孝皇帝，初谥〔宪文肃武宣孝〕。圣能法天曰宪，经天纬地曰文，刚德克就曰肃，保大定功曰武，重光丽日曰宣，尊仁安义曰孝。元丰六年五月二十五日加上今号五月：当作「闰六月」，见下文。。 
神宗元丰六年三月二十五日三月：原作「五月」，据《长编》卷三三四改。，诏英宗皇帝尊谥宜加上至十六字，有司详具典礼闻奏。仍于大礼前择日奉上册、宝。 
五月二日，诏加上英宗皇帝尊谥改作奉上徽号，仍令三省官、杂学士以上与太常寺官同详定，以礼部尚书撰议文。 
闰六月四日，诏翰林学士邓润甫撰英宗徽号议文。 
二十五日，宰臣王珪等请上英宗皇帝徽号曰体干膺历隆功盛德宪文肃武睿神宣孝皇帝。议曰：「臣等闻运行无穷，橐钥万物，而其迹不可见者天也；微妙不测，化育万类，而其功不可名者帝也。夫天之迹虽不可见，然言其气则谓之昊，言其仁则谓之旻；帝之功虽不可名，然称其化则谓之圣，称其妙则谓之神。亦道其可见与其可名者而已矣。故自五德初起以还，聪明睿知之主，莫不察天人睠与咏歌之心，纪祖宗殊尤卓伟之烈，崇徽号，备典策，以协大公之议，以称褒扬之诚，炳之四方，传之后世，岂不盛与!恭惟英宗皇帝受命穆清，履道渊懿，秉《干》之刚健，体《离》之文明。粤自巘隐宗藩，出就庠序， 
      
其神灵之德，粹美之行，已颖然见于宗室之表。笃于学问，明旦不寐，究道德之高明，原仁义之归趣，察古今之变贯，蹈圣贤之中庸，斯乃高宗之学于河洲所不能方也。故养正圣功，裕然自得，于穆令问，众莫不闻。譬夫应龙之将飞也，必文采着见，而后能撠胶葛、腾九闳撠：原作「戢」，据《宋大诏令集》卷一四一改。「撠胶葛，腾九闳」出扬雄《解难》。；大明之将升也，必光气前发，而后能掀氛翳、烛六合。此神明之祚，自然之符也。仁宗皇帝深见天命，烛知至德，断之圣心，授以宗器。而谦卑自守，弗即承诏，有予德不嗣渊穆之对，有确乎不拔中正之操拔：原作「授」，据《宋大诏令集》改。。逮乎越岁踰时，乃始迁思回虑，以翼相邦家，赞扬浚哲。斯乃汉文之逊代邸所不能偕也。及夫膺当天之明命，乘炎上之兴运，则抗意于闳眇，储思于泰宁。念昭考之托也，则达三年之戚而不改其道；念文母之慈也，则极四海之养而不能竭其诚。拜况圜邱，则刺六经、缀礼乐，而肃祇 臣之礼备；登祼清庙，则合诸侯、谐金石，而显相多士之德洽。决万微之务也，踰于日昃；览四方之奏也，至于夜艾。其于政也，兴同利而除同害；其于民也，予所欲而捐所恶捐：原作「措」，据《宋大诏令集》改。。发廪以赈穷乏，抑末以劝农桑。患吏之宽则济之以严，患俗之薄则矫之以厚。施不次之赏，用不测之罚，明忠信以示之，振纲律以维之。励冥冥之志冥冥：原作「明明」，据《宋大诏令集》改。，式昭昭之明，秉翼翼之心，就赫赫之迹。体貌大臣，宾礼故老，悦色以开谏诤，前席以待俊乂前席：原作「前前」，据《宋大诏令集》改。。数下明诏，敷求谠言。至于日临经幄以延 
      
