<!-- { "loadSidebar": true } -->
二十日，朝散郎、提举淮南西路常平蔡佃直秘阁、提点两浙路刑狱。 
闰九月三日，朝议大夫、尚书吏部郎中尚瑜直秘阁、知襄州。中散大夫莫磻直秘阁、知泗州。 
二十日，尚书户部员外郎何天衢直秘阁、知常州。 
二十三日，诏泉州市舶官纲应奉有劳，提举福建市舶蔡 可除直秘阁。 
十月二十七日，中奉大夫孙渐直秘阁、知梓州。 
三十日，提举两浙路常平赵霖直秘阁，仍再任。 
重和元年十二月十四日，符(实)[宝]郎、国史院编修官邓雍直龙图阁、崇政殿说书。 
(十五日，朝奉郎、权发遣夔州路提点刑狱公事许京措 
      
阁崇政殿说书)十五日，朝奉郎、权发遣夔州路提点刑狱公事许京措置溱橎胜兵有方，特除直秘阁。 
三十日，宣教郎、发运司主管公事郑可简职事修举，可特除直秘阁，差遣依旧。 
二年正月六日，朝奉郎、尚书吏部员外郎王琮直秘阁、提点秦凤路刑狱。 
二十一日，朝请郎、充秘阁修撰、知开德府傅谊夫奏：「准诏改僧为德士，寺为宫观。臣布宣圣意，人人感悦，争先披戴。」诏(诣)[谊]夫奉行诏旨为诸郡之最，可特迁集英殿修撰。 
二十七日，延康殿学士、中大夫、充醴泉观使兼侍读徐处仁(奉)[奏]：「诏差知扬州，臣长男宣义郎庾见任秘书省校书郎，伏望改授庾一淮浙差遣。」诏徐庾除直秘阁、提点杭州洞霄宫。 
宣和元年二月九日，诏：「知明州楼异职事修举，应奉有劳，可特除秘阁修撰，令再任。」 
二月二十三日，中奉大夫、司农少卿张璩直龙图阁、提举阳德观。
二十四日，朝散郎、秘书省著作佐郎李敦义为右文殿修撰、提举阳德观。 
三月十一日，朝奉郎、直龙图阁、知寿春府侯益为秘阁修撰。 
十八日，以明堂颁事蔡佃为集英殿修撰、提举万寿观。 
四月四日，中大夫、直徽猷阁、河东路转运副使王似职事修举，迁直龙图阁。
五月四日，中奉大夫、秘阁修撰、河北路转运使沈积中为右文殿修撰。 
同日，朝散大夫、权成都府路转运判官李良佐奏：「重和二年正月十四日，奉圣旨，僧已降诏为 
      
德士。自二月二十六日至四月九日终，其批凿改易四千九百一十名，内德士四千四百七十四名，女德四百三十六名，别无违戾。」奉圣旨，朝散大夫、权成都府路转运判官李良佐除直秘阁。 
十三日，朝请大夫、直显谟阁、淮南路转运使李祉直宝文阁。朝请大夫、淮南路转运判官孙默直秘阁。 
六月二十日，中大夫、直龙图阁、河东路转运使(使)王似为秘阁修撰。 
二十三日，中大夫、直宝文阁、管勾成都府兰乐秦凤等路茶事兼提举陕西等路买马监牧郭思直龙图阁兰乐：「乐」字疑误。。
七月二十三日，太常少卿许德之直显谟阁、知婺州。 
八月七日，广东广西路运副燕瑛奏：「近各已改正寺观牌额，管下德士等，不候限满，并已披戴。」诏瑛特除直秘阁。 
九月十六日，奉直大夫、卫尉少卿李孝昌直秘阁。 
十八日，朝请大夫、直显谟阁、陕西路转运副使李友闻直龙图阁，升转运使。 
二十七日，朝散大夫、广南西路转运判官蔡怿直秘阁，升副使。 
二十八日，赐中散大夫、知袭庆府钱伯言进士出身、直秘阁。 
十二月二十四日，朝请大夫曾孝蕴为右文殿修撰、提举西京嵩山崇福宫。中奉大夫、提举南京鸿庆宫李偃，朝散大夫、提举亳州明道宫张 ，并为右文殿修撰。 
二十八日，诏蔡确子尚书户部郎中承为秘阁修撰、提点醴泉观。 
二年二月二十六日，朝散大夫、尚书左司郎中赵亿直龙图阁、江 
      
淮荆浙等路发运副使。 
同日，朝请郎、直秘阁、知秦州蔡佃直龙图阁、知亳州。 
二十七日，中大夫、开封少尹张徽言为右文殿修撰、知睦州。 
三月六日，中奉大夫、直龙〔图〕阁、知荆南府刘亚夫为右文殿修撰、知泸州。 
八日，朝请大夫、直龙图阁、京畿路转运使贾谠为右文殿修撰。 
八月四日，朝奉大夫、管勾南京鸿庆宫吴敏为右文殿修撰。 
九月十二日，诏河北上书人苏寿吉特与朝议大夫、直秘阁。乃契丹盐铁使，收燕云所获之人也。
二十二日，中奉大夫、直秘阁、知袭庆府钱伯言直龙图阁。 
二十八日，朝请大夫、太府少卿吕颐浩直龙图阁、河北路转〔运〕副使。 
十月五日，复朝奉郎冯澥直秘阁。承议郎、太府卿方孟卿直秘阁、知秦州。 
十一月二日，朝散郎、直宝文阁、提举秦凤路常平汤东野，中大夫、直龙〔图〕阁、河东路转运副使魏伯文，并为秘阁修撰。 
二十六日，朝请大夫、直秘阁宇文常直龙图阁。 
十二月二十八日，朝散大夫、直龙图阁、江淮荆浙等路发运副使赵亿为右文殿修撰。朝奉郎、新太常少卿魏宪直龙图阁、知常州。 
三年正月二十日，承议郎、直秘阁、京东路转运副使王子献直龙图阁。 
三月二十八日，中大夫、秘阁修撰、淮南路转运使王似为右文殿修撰。 
四月一日，诏朝奉郎、提举措置河北路籴便公事程迈措置籴买就绪，与除直秘阁。 
四日，降授朝议大夫、尚书吏部 
      
郎中黄叔敖直秘阁。 
九日，诏中奉大夫、直徽猷阁、京东运副李恭昌职事修举，特除直龙图阁。 
十四日，朝奉郎、通判信州王舜举直秘阁，宣教郎、监信州铅山铸钱院、权县事高至临直龙图阁、知衢州。并以捍贼有劳，故赏之。 
五月十三日，诏朝散大夫、京畿转运副使吕淙除直秘阁。 
十六日，诏朝奉大夫、司农少卿钱德舆除直秘阁、添差两浙路转运副使，朝请大夫、淮西路提点刑狱公事徐闳中除直秘阁。 
二十一日，诏朝奉大夫、江南东路转运副使李侗为朝散大夫、直秘阁。 
闰五月二日，诏：「朝请大夫、直秘阁、江南转运副使林箎，累年漕计，率先足办，职事修举，除直徽猷阁、发运副使。」
六日，诏：「朝请郎、直秘阁、广南东路转运使燕瑛职事修举，应奉有劳，特除直龙图阁，令再任。朝奉大夫、直徽猷阁、权发遣京西转运副使时道陈职事修举，特除直龙图阁。」 
十三日，诏朝奉郎、权发遣楚州曾纡可直秘阁。 
七月八日，诏朝奉郎、知磁州韩景直秘阁。以治郡有绩，故宠之。 
八月十九日，诏榷货务：「盐法大增，魏伯刍宣力颇多，特与转行阶官一等。」勘会魏伯刍系中大夫、直徽猷阁、提举在京榷货务，奉圣旨特授依前中大夫、直龙图阁。 
九月五日，诏：「京东西路常平梁杨祖权摄刑司。数览奏报，颇见用心职事，擒捕盗贼，措置有方。落『权』字，仍除直秘阁。」 
二十二日，诏朝奉大夫、知台州李景 
      
渊直秘阁。 
十月六日，淮浙江东宣抚使领枢密院事童贯奏：「臣近遵圣书，平荡东南群寇事毕。内协力应副大军钱粮等事，别无阙 官降授承议郎、知泗州汪希旦，乞特赐优异。」诏汪希旦除直秘阁。 
二十一日，诏朝请郎、直秘阁、管勾江州太平观林虚直龙〔图〕阁。以所献文集可采，故有是命。 
二十八日，起复朝请大夫、直秘阁、提举陕西河东木 赵子淔直龙图阁。 
十一月四日，朝奉郎姜仲谦直秘阁、知济南府。 
十二月三日，诏宣义郎孔端友袭封衍圣公，迁通直郎、直秘阁，以奉先圣祠事。 
二十七日，朝请大夫、知严州周格直秘阁。 
四年正月二十四日，诏：「张商英，先帝简擢，尝位宰府，已赠太保依格外，特与遗表恩泽二人，子茂为直龙图阁。」 
二月二十二日，朝奉大夫、直秘阁、提举陕西都平货务李励直龙图阁。以复置平货务、岁息增羡故也。 
三月六日，诏幸秘书省，提举官蔡攸合推恩，特许回授男衎、术，并除右文殿修撰。 
十日，朝奉大夫、提举成都府等路茶马何渐直秘阁。 
二十四日，以朝散大夫、司农卿李文仲直秘阁、知徐州。 
四月十六日，朝请大夫、直秘阁、河东路转运使陈知质直龙图阁。朝请大夫、直龙图阁、陕西路转运副使钱盖为右文殿修撰。宣教郎、提举福建路市舶张佑直秘阁。 
六月二日，诏直秘阁、提点京东西路刑狱梁杨祖直徽猷阁。以修简军器有劳故也。 
      
六日，提举辰沅靖澧弓弩手司唐悫为直龙图阁、知鼎州。 
二十五日，朝奉郎、太常少卿江纬直秘阁、知洺州。 
二十六日，中奉大夫、直秘阁、知邓州王师伏为右文殿修撰、提举西京嵩山崇福宫。 
九月二十三日，复朝奉大夫、新知莱州赵亿直秘阁、知明州。 
二十九日，中奉大夫、直秘阁、河北转运副使黄叔敖直显谟阁。
十月三日，朝请大夫、提举福建路常平赵彦臣直秘阁。 
五年正月十七日，承议郎王辟强、承务郎王辟光并直秘阁。 
二月九日，朝奉大夫、提点京东东路刑狱高棪直秘阁。 
三月二十五日，故资政殿学士、通议大夫冯熙载妻文安郡夫人徐氏奏：「欲乞将熙载遗表恩泽一名，换授男正己一贴职。」诏与除直秘阁。 
六月七日，诏朝散大夫、直龙图阁、河北燕山府路转运副使黄翼为秘阁修撰，朝奉大夫、转运判官郭琰直秘阁，中大夫、直龙图阁、提点河北东路刑狱李孝杨为秘阁修撰，朝奉郎、提举河北东路常平周审言直秘阁。并以燕山应办有劳故也。 
十二日，朝散大夫、直龙图阁、知隆德府张友极，朝散大夫、直龙图阁、提举成都府等路茶事何渐，中大夫、直龙图阁、知夔州宇文常为秘阁修撰。 
七月三日，朝请大夫张悫直龙图阁、河北燕山路转运副使。 
十四日，中大夫、直秘阁李西美直徽猷阁。 
八月四日，复承议郎、提举建州武夷山冲佑观程振为秘阁 
      
修撰。 
六日，降授朝奉大夫、秘书监翁彦深为集英殿修撰、知济南府。 
二十一日，朝请大夫、司农少卿郭奉世直显谟阁、知密州。 
十月七日，复朝奉郎、知滁州梅执礼为集英殿修撰。 
十一月六日，朝奉大夫、直龙图阁、河北燕山府路宣抚司参谋官章綡，朝散大夫、秘阁修撰、河北燕山府路转运副使黄翼，并为右文殿修撰。 
六年四月一日，中奉大夫、直龙图阁、京东路转运副使李孝昌为右文殿修撰。 
三日，中大夫、直龙图阁、燕山府路宣抚司参谋官韩壁为右文殿修撰。 
十日，降授朝请大夫、直徽猷阁、管勾建隆观冯躬厚为右文殿修撰。 
五月七日，诏：「自今除贴职，如未系止法官及无出身人，并取旨。应除职者，依格次迁，不得超授。」以言者论比岁除授多滥故也。 
九月十八日，中奉大夫、直龙图阁、知怀州李罕为秘阁修撰。 
