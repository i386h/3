<!-- { "loadSidebar": true } -->
二十四日，德音：「两京畿内减死刑死：原作「肉」，据本书礼二九之三二改。，释杖罪；沿山陵应奉科率，蠲复赋役；营奉、行事官量与恩泽，山陵使以下进勋封有差。」 
十月二日，宴群臣于崇德殿，酒七行，不作乐。以山陵礼毕也。 
天圣元年六月八日天圣元年：原无，据本书礼二九之三二补。，永定陵使麦守恩请守陵天武龙卫卒日(赠)[增]菽米二升半，奉先
     

卒月增钱二百，俟三年罢给。从之。 
十五日，河南府言：「永定陵占故杜彦珪田十八顷，凡估钱七十万。」诏特给一百万。 
二十二日，永定陵使麦守恩请徙偃师县巡检于永定陵，从之。 
八月五日，赐永定陵使、河南府官房廊钱日四千。
 礼 宋会要辑稿 礼三七 〔帝陵〕 仁宗永昭陵 
     
仁宗永昭陵
【宋会要】
嘉佑八年三月二十九日，仁宗崩于福宁殿，遗制曰：「山陵制度，务从俭约。」 
四月二日，诏：「大行皇帝山陵有期，所司宜奉承先旨，应沿山陵工役，先给钱物顾召，诸费一取官物，不得差科人户。」提举制造梓宫石全彬进梓宫画样，诏令务在坚完，不得过有华饰。三司言，乞内藏钱百五十万贯、紬绢二百五十万匹、银五十万两，助山陵及赏赉。从之。 
三日，命入内内侍省副都知李允恭充按行山陵使充：原无，据本书礼二九之三七补。，带御器械张茂则副之。 
四日，命宰臣韩琦为山陵使，翰林学士范镇为礼仪使，权御史中丞王畴为仪仗使，龙(国)[图]阁直学士周沆为卤簿使，翰林学士、权知开封府冯京为桥道顿递使。 
十五日，发诸路卒四万六千七百八十人修奉山陵。 
十九日，权三司使蔡襄言，山陵一用永定陵制度。诏可。于是右司谏王陶上言：「民力方困，山陵不当以永定陵为准。」其后京西转运使吴充、楚建中、知济州田棐继上疏，请遵先帝遗制，山陵务从俭约，皇堂上宫除明器之外，金玉珍宝一切屏去。乃诏礼
      
仪院与少府监议，唯省干兴中所增明器而已，其它犹一用永定陵制度。太常礼仪院请三京、诸路军民至卒哭，东京至祔庙，灵驾所过州县毕山陵，文武官至三年，乃听用乐。皆从之。 
六月七日，诏皇后送大行灵驾至山陵，既葬三日而返。其后以疾不果行，又令宗室遥郡团练使以上及出嫁郡县主随从。 
十二日，赐西京公使钱千贯，以山陵所在故也。 
八月，初三陵皆置卒五百人，唯定陵后以章献太后故，别置一指挥。至是，昭陵使甘昭吉以定陵为例，奏请置守陵奉先两指挥，而京西转运司请减定陵卒半以奉昭陵。诏止令选募一指挥，以五百人为额。 
六日，帝启奠于梓宫，群臣入临，升梓宫于龙輴。祖奠彻，与皇太后步哭以从，出宣德门。梓宫升轝，设遣奠。 
十五日，奉安大行梓宫于永昭陵之下宫。 
二十七日，永昭陵掩皇堂。 
十二日，德音：「两京畿内减死刑，释杖罪；沿山陵科率，蠲复赋役；应奉、行事官量与恩泽。」 
二十日，赐山陵行事官器币有差。 
九年四月十一日，增置永昭陵巡检一员。
 礼 宋会要辑稿 礼三七 〔帝陵〕 英宗永厚陵 
      
英宗永厚陵
【宋会要】
治平四年正月八日，英宗崩于福宁殿，遗制曰：「山陵制度，务从俭约。」 
九日，诏：「大行皇帝山陵有期，准遗命不得劳扰百姓。应缘山陵一行合役工人、役夫，并须先给钱物顾召天头原批「『顾』易『雇』。」；诸杂费用，一切官物供给，不得差遣人户，科配
      
州县。」 
同日，命入内内侍省副都知石全育、张茂则都大管勾山陵事，入内副都知李继和为山陵按行使，带御器械李若愚副之。 
十日，命宰臣韩琦为山陵使，龙图阁直学士李柬之为礼仪使，知制诰韩维为卤簿使，权御史中丞彭思永为仪仗使，龙图阁学士、权知开封府傅求为桥道顿递使。后思永知太平州，以权御史中丞王陶代；陶知陈州，以权御史中丞司马光代；柬之致仕，以知制诰宋敏求代；维知汝州，以龙图阁直学士张掞代。以侍卫亲军步军副都指挥使宋守约为山陵都护，内侍押班张若水为山陵軡辖。入辞日，守约赐窄衣、金带、银鞍辔马，若水赐窄衣、金束带。 
十八日，三司言：「修奉山陵，欲乞依例于内藏库给见钱三十万贯充用。」从之。 
二十三日，山陵使言：「嘉佑八年山陵所役卒四万六千四百四十人，(令)[今]只乞差三万五千人，诸路转运司和顾石匠四千人和：原作「知」，据本书礼二九之四九改。。」从之。 
二十四日，宰臣韩琦上陵名曰永厚，诏恭依。 
二十五日，按行使李继和等上所按地图，命翰林学士王珪、入内内侍省副都知张茂则覆按之。 
二月二十一日，王珪等言，覆定陵地如初按，从之。 
二十四日，诏山陵地内有坟墓者，并等第给钱迁葬，无主者以官钱徙于官地而葬之。 
三月四日，以入内内省侍副都知石全育为永厚陵使，文思副使王保常副之。 
闰三月五日，诏给田十顷、房钱日一千赐永定昭孝禅院。 
七日，诏永
      
厚陵别置奉先第七指挥，以五百人为额。 
二十日，永厚陵封山斩草。 
，填隧道兵士缗钱，执仪仗柴炭等。 五月四日，赐修奉山陵兵匠缗钱有差。后又赐编栏、巡检、修道路兵士布衫 
八月八日，上启奠于梓宫，百官入临，升梓宫于龙輴。祖奠彻，步哭以从，出宣德门。梓宫升轝，设遣奠，读哀册。 
十三日，德音：「两京、郑州、河阳减死刑，释杖罪；缘山陵科率，蠲复赋役；应奉、行事官量与德泽。」 
十六日，诏河南府拨官房钱日一贯三百，充永厚陵酌献。 
十月二十六日，赐《英宗皇帝石记文》于昭孝禅院：「英宗宪文肃武宣孝皇帝生于壬申，盖天圣十年之正月三日；崩于丁未，盖治平四年之正月八日；葬于永厚陵，盖其年之八月二十七日。永厚陵南至永定陵七里一百三十一步，东至永昭陵九十步。其令永定昭孝禅院为二陵追福，仍赐良田十顷，房钱日一千，岁度童行二名、僧一人紫衣于院。」 
元丰四年七月二十四日，保章正冯士安、魏成象等言：「臣闻祖宗朝尝于永熙陵东西三男位筑堤以镇土，已获感应。今可于永厚陵及濮安懿王园东寅、卯、辰三位天柱寿山行镇土之术，仍乞于镇土堤逐方位，以珍宝玉石为兽埋之。宜因郓王举葬，祭告诸陵，斩草之日兴动土工，可无妨忌。」诏送提举司天监所集官定，本所奏于阴阳书及国音别无妨碍奏：原作「奉」，据本书礼二九之五六改。。从之。其镇土事，令众官详定申中书。
 礼 宋会要辑稿 礼三七 〔帝陵〕 神宗永裕陵 
      
神宗永裕陵
      
元丰八年三月五日，神宗崩于福宁殿，遗制曰：「山陵制度，务从俭约。」 
六日，命入内副都知石得一都大管勾山陵事。 
七日，命宰臣王珪为山陵使，礼部尚书韩忠彦为礼仪使，兵部侍郎许将为卤簿使，御史中丞黄履为仪仗使，龙图阁待制、权知开封府蔡京为桥道顿递使。 
九日，西京左藏库使、高州刺史窦仕宣为山陵按行副使。 
十九日，礼部言：「大行皇帝山陵，宜依治平四年故事，灵驾所经由地及西京城内，俟神主到京日，方许开乐。」从之。 
四月八日，诏内侍省内侍押班刘有方都大管勾一行山陵事。 
十一日，礼部言：「治平故事，山陵掩皇堂毕，宗正卿行虞祭之礼。官制行，太庙旧仪悉隶太常寺。将来虞祭，乞改太常卿行事。」从之。 
十二日，入内副都知石得一等言：「奉诏按行大行皇帝山陵，于永安县南凤台乡固县村得地。」诏遣礼部侍郎李常、内侍省押班赵世良覆视。 
五月六日，宰臣王珪上陵名曰永裕陵，诏恭依。 
十七日，诏右仆射蔡确权领山陵使事，以王珪病故也。 
二十八日，命尚书左仆射蔡确为山陵使。 
二十一日，兵部尚书王存为山陵卤簿使。 
二十六日，诏石得一为永裕陵使，宋用臣副之。 
十二日，步军副都指挥使、容州观察使苗授为山陵都护。 
十月一日，礼部言：「灵驾发引，三日一遣使宣问，于皇太后以表，皇太妃以笺。群臣准此。」从
      
之。 
三日，夏国遣芭良、巍名济、赖昴聂、张圭正进助山陵马。 
六日，启奠，升梓宫于龙輴。彻祖奠，太皇太后哭送出垂拱殿门，上与皇太后、皇太妃哭以从，出宣德门。梓宫升轝，上遣奠，中书侍郎、摄中书令张璪读哀册。 
二十四日，葬于永裕陵。 
十日，德音：「应两京、河阳减死刑，释杖罪；缘山陵科率，蠲复赋役；应奉、行事官量与恩泽。」
 礼 宋会要辑稿 礼三七 〔帝陵〕 哲宗永泰陵 
      
哲宗永泰陵
【宋会要】
元符三年正月十二日，哲宗崩于福宁殿，遗制曰：「山陵制度，务从俭约。」 
十三日，命尚书左仆射、兼门下侍郎章惇为山陵使，尚书吏部侍郎徐铎为礼仪使，尚书兵部侍郎黄裳为卤簿使，御史中丞安惇为仪仗使，知开封府吴居厚为桥道顿递使，尚书度支郎中王诏兼权京西路转运使，应奉山陵。 
四月二十四日，命礼部侍郎赵挺之为山陵礼仪使，代徐铎；御〔史〕中丞丰稷为仪仗使，代安惇；尚书兵部侍郎陈轩为卤簿使，代黄裳。 
同日，以入内内侍省副都知吴靖方、入内内侍省押班蓝从熙为都大管勾山陵事，入内内侍省押班冯世宁提举制造梓宫，兼按行山陵使，内侍省内侍押班阎安副之，捧日天武四厢都指挥使贾 、内侍省押班宋用臣为修奉山陵都护。 
十四日，贾 卒，以侍卫亲军马军都虞候、知代州王崇极管勾马军司，充修奉山陵都护，仍令乘驿径赴山陵所，候事毕赴阙供职。 
十五日，宋用臣卒，以宣
      
庆使、入内内侍省副都知梁从政为修奉山陵钤辖。 
十五日，命宰臣章惇撰陵名。 
三十日，太史局言山陵斥土用四月四日吉，从之。诏山陵制度，并依元丰八年例施行。 
二月二十六日，按行山陵使冯世宁言于河南府永安县得地，诏侍从官一人及入内内侍省副都知梁从政覆视。 
三月二日，命梁从政为山陵使，左藏库使罗允和副之。 
二十三日，以检校司空、保静军节度使高公绘为山陵行宫使，侍卫亲军步军副都指挥使曹诵为山陵总管，入内内侍省东头供奉官李遇裁定山陵车马人从食钱等。 
四月一日，宰臣章惇上陵名曰永泰。 
五月十五日，以罗允和为永泰陵副使，代蓝从熙。 
二十二日，罢吴靖方山陵都大管勾，以冯世宁代之。 
六月九日，命内侍省押班乐士宣为山陵行宫四方巡检。 
