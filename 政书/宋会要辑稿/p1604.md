<!-- { "loadSidebar": true } -->
十一年正月十二日，桂(杨)[阳]监言：「皇帝本命日，近降指挥禁止屠宰，所有禁刑一节，不曾该说，理合禁约。」刑寺看详，虽绍兴令内未曾修立成法，缘今来既已降指挥，丁亥日禁止屠宰一日，所有决 
       
大辟并流以下罪，如遇丁亥日亦不合行决。从之。 
八月七日，诏：「应干托州县雇人，辄差科或以官钱应付，及于寺观人户借夫，或以借夫为名收受雇直入己，本罪轻者并以违制论，不以赦降原减。按官属出巡及官员被差干办公事合雇人夫辄过数，及于街市驱逐卖物村民准此。」 
十二年五月十四日，诏：「皇城周回高阜望见禁中去处并州城上人行，先立法收捉，从徒二年科断。其候潮门上及城上平视禁庭，并不禁止。可令临安府日下垒塞踏道，有犯罪依已降指挥施行。」 
条法，畜有孕者不得杀，禽兽雏卵之类，仲春之月禁采捕。今来伏遇丁亥日禁屠宰，未尝禁渔猎，乞添入丁亥日禁渔猎之文。」诏依。 十三年五月十九日，中书舍人杨愿言：「乞天申令节天下访求遗迹，各置放生池，申严法禁，以广好生之德。」诏诸路监司措置以闻。是日，工部郎中林乂言：「临安府西湖自来每岁四月八日郡人会于湖上，所放羽毛鳞介以百万数。比年以来，往往采捕，殆无虚日，至有竭泽而渔者，伤生害物，莫此为甚。乞检会天禧故事，依旧为放生池，禁民采捕。」从之。十七年十月二十一日，知荆门军赵士初言：「恭详见《禁采捕》。 
六月十九日，左修职郎赵公传言：「近年以来，诸路书坊将曲学邪说不中程之文擅自印行，以瞽聋学者，其为害大矣。望委逐路运司差官讨论，将见在板本不系六经子史之中而又是非颇缪于圣人者日下除毁。」从之。十五年七月二日，两浙东路安抚司干办公事司马伋言：「建州近日刊行《司马温公记闻》，其间颇关前朝政事。窃缘曾祖光平日论著即无上件文字，妄借名字，售其私说。」诏委建州守臣将不合开板文字并行毁弃。十五年十二月十七日，太学正孙仲鳌言：「诸州民间书坊收拾诡僻之辞，托名前辈，辄自刊行，虽屡降指挥禁遏，尚犹未革。欲申严条制，自今民间书坊刊行文籍，先经所属看详，又委教官讨论，择其可者许之镂板。」从之。 
十二月九日天头原批：「渭表按：十二月九日是十三年。《宋史 本纪 高宗七》，十三年十二月辛卯，毁私铸毛钱。是月癸未朔，九日则辛卯也。」按此条前六月十九日条，正是指十三年，叶渭清不谙《会要》体例，致此蛇足。，上谕辅臣曰：「朕前日降出钱样，卿等见否 更不成钱，仍是销镕好钱私自 铸。可降指挥，尽令销毁，民间不得行使，官司亦不许受纳。今日若不严为之禁，将来盗铸愈多，则尤费力也。」于是诏民间应现在私铸轻薄当二毛钱并搥毁。 
十四年正月二十九日，诏：「北(史)[使]所过州军如要收买物色，令接送馆伴所应付，即不得纵令百姓与北使私相交易，引惹生事。可札下所属立法禁止。」 
九月一日，诏：「士庶与国姓同，单名偏傍并连名相犯之人，令刑部遍牒州军，限一月改正。如违，从杖一百断罪。」 
十五年十一月十六日，右谏议大夫何若言：「伏见近降指挥，应有差遣人五日朝辞出门，盖以息奔竞、绝窥觎也。而苟得无耻 
       
之徒，犹留宿不去。欲望申戒敕，日后有犯，重赐黜责。」从之。 
十六年二月三日，臣僚言：「近来淫祠稍行，江淛之间，此风尤炽，一有疾病，唯妖巫之言是听，亲族邻里不相问劳，且曰此神所不喜。不求治于医药，而屠宰牲畜以祷邪魅，至于罄竭家赀，略无效验，而终不悔。欲望申严条令，俾诸路监司、郡守重行禁止。」诏令礼、刑部坐条行下，如不系祀典，日下毁去。 
二十年六月二十四日，宰执进呈直秘阁、前权发遣阆州王湛言：「乞守令每遇劝农，不得辄用妓(药)[乐]，宴会宾客，仍责郡县之官因农时躬驾乡亭，出入阡陌，纠罚游(隋)[惰]，以田莱垦辟为之旌赏。」上曰：「四川去朝廷远，虽降指挥，多奉行灭裂，可令户部立法。」 
八月十九日，太医局言：「《本草》玉石部中有砒霜一味，委有大毒，并无起病之功。望令出产州军今后不许收采，商旅不得依前货卖，见在者并令烧毁。重立断罪，许人告捉施行。」从之。 
十二月十五日，诏：「应贷农民以米谷者，止许以米谷偿之，如辄敢准折以(前)[钱]及重增其利，致有欠负，官司不得收理。」 
二十一年闰四月十六日，知沅州傅宁言：「湖南北两路风俗，每遇闰月之年，前期盗杀小儿以祭淫祠，谓之采生。望下逐路帅臣、监司，督责巡尉，如一任之内纠察采生七人以上，依获强盗法，特与推赏。失于纠察，因事发觉，巡尉坐失捕强盗之罪。」从之。 
二十二年十一月十八日南郊赦：「近来州县违法差公吏、兵级、厅子之类赍执文引，遍下乡村民户假借什物器用，妄行需索所无之物，抑令置备，因而搔扰乞取，民被其害。仰监司觉察按劾，如敢容庇，许监司互察。」 
二十三年四月十五日，上宣谕辅臣曰：「近令临安府收捕破落户编置外州，本为百姓除害。前日有论诉缉捕下人恐吓取觅，妄有供具，可令有司子细根治，务要得实。恐小人无知，及有搔扰，甚非除害安民之本意。」 
二十四年八月十三日，宰执进呈温州平阳县布衣黄元寿进状，内一项：「温州科柑，每岁保正和买百颗，以为常额。所纳者须及尺寸，稍有分毫不至，或五六颗然后折当一颗。稍有违拒，鞭笞两至。」上曰：「可札下本州岛照会，不得非理科扰。并福建荔枝，不曾使令收买，今后亦不得供进。」 
二十五年十一月二十七日，三省、枢密院言：「顷者轻儇之子辄发亲戚箱箧私书讼于朝廷，遂兴大狱，因得美官。缘是之后，告讦成风。考简牍于往来之间，录戏语于醉饱之后，虽朋旧骨肉，实相倾陷，薄恶之风，莫甚于此。乞令有司开具前后告讦姓名，议加黜罚。」诏令刑部开具取旨。二十六年正月二十四日，御史汤鹏举言：「乞申严州县，今后应有告讦私事者或杂以公事，不许受理，则事不干己之法必行，而此风自息。稍或不悛，追证不实者，重寘编配。」从 
       
之 
十二月九日，参知政事董德元等言：「监司守臣竞事刻剥，重为民蠹者：一郡常赋自有定额，乃取无名之资，谓之羡余；官有常俸，犹或不继，而乃禄无用之人，谓之权摄；学校则有校正、讲书之职，库务则有检察、指教之名，创置不一，诛求日繁，民力困弊。望严行禁约，或有违戾，仰御史台及监司弹奏，重寘典宪。」上曰：「此等无非害民者，可依此行下。」 
二十六日，宰(职)[执]进呈张晟差除，上曰：「张晟是会稽人，前日论及绍兴府科买箭笋大扰百姓，皆前此曹泳、赵士粲所为。」魏良臣等奏：「闻士粲在绍兴日事苞苴，不独此郡箭笋，如平江府洞庭柑每对二千，宣州蜂儿每斤不下三十千，近增至四十千，科于民间，极以为苦。」上乃诏悉罢之，因宣谕曰：「朕寻常未曾毫末有取于民，如日用纸亦不令临安府收买，恐至骚扰，只自令人于市肆中买，仍得佳者。」魏良臣等奏：「陛下圣德恭俭如此，虽古帝王何以加!」 
二十六年二月二日，左朝请大夫、提举江州太平兴国宫刘才邵奏：「近年民间受弊，莫甚于受纳、追催、差役三事。仓场官吏与揽子为市，阻节人户，米则多加合数，绢则抑取轻钱，或于一硕一疋别责常例。计其浮费，已过正数一二倍，此受纳之弊也。追催本属户长，今则差公人，或差土豪、土军，所至将带枪手动十数人，惊扰乡民，烦费百出，此追催之弊也。民间田业，税贯高低灼然，差役自上及下，而猾吏求赂，每阙一名，必进十数户，请求脱免，所费不赀，此差役之弊也。欲委诸路监司询访民间利病以闻，详为法禁。」上可其奏，曰：「此三者皆民间大事，宜速行之。」 
三月十八日，侍御史汤鹏举言：「近年州县许用妓乐，遂有达旦之会，监司、郡守或戒约之，则哄然生谤。此风起于通判，行于司理，至于盗用官钱、(宫)[官]酒，苦刻牙人、铺户，恣纵市买，以至县官筵会之费尽科配于公吏。乞于天申节及人使往来之处，守臣休务之日，许用妓乐于公筵，其余自总管、谋议官、通判以下，并不许擅用借用，违者委监司、郡守实时具奏。」从之。 
五月十六日，新(受)[授]起居舍人兼权给事中凌景夏、新除授中书舍人吴秉信，各论奏钱塘县百姓杨康以市井驵会辄敢进状，欲专一府屠宰之利，使其侪辈拱手失业，乃以庙享及御膳为辞，轻量朝廷，媟渎宗庙。乞送大理寺根治，重行断遣。并从之。时杨康进状，以元系浙江卖羊官圈都牙人，今乞依旧在圈专一管干，其卖羊赢落钱每年二万三千贯文，尽乞献纳归官，买办四季酌献等使用，及买献内膳御膳羊，仍乞朝省降约束，其它牙人不得在圈作弊。事下临安府看详，故有是论列。 
七月五日，御史台检法官褚籍言：「近年以来，州县守令类多贪墨，每有等第豪户及僧道富赡者犯罪，一至讼庭， 
       
往往视为奇货，连逮禁系，动经旬月，方令入状以愿献助钱物为名，或作赡军支用，或作修造亭馆，更不顾其所犯轻重，一例释放。乞严立法禁，凡犯罪者轻重自有断罪条法，如或巧作名目，令犯人献助钱物以自(勉)[免]者，官吏当以坐赃论。」从之。 
十三日，御史中丞汤鹏举言：「逐州私置税场，广收醋息，信有所入，尽归公库，恣己所用。波及僚属，兼局添给所在有之，如苏、湖、秀之兵职、曹官、令佐请给，其间月有二三百千者，而居民、僧道、店铺、舟船经由场务，无不科敛以纳醋息，其害不可言者。伏乞申严守倅，遵依绍兴敕令，按月支见任供给，违者并以自盗论，令台谏、监司按(刻)[劾]。」从之。 
九月一日，太学录万成象言：昨者大臣专国，权倾天下，乃于始生之日受四方之献，宝货珍奇，辐凑其门。至于监司、州郡，转相视效，属吏谄奉，争新 奇。屯兵所在诸将，遗赂金珠彩帛，赀以万计。甚者给彩张乐，百戏迎引，所至骚然，逾于诞节。夫以州郡而为朝廷之仪，人臣而享天下之奉，名分不正，未有甚于此者，乞严禁止。」诏令有司立法。刑部立法，诸内外见任官因生日辄受所属庆贺之礼，及与之者，各徒一年，所受赃重者坐赃论。 
