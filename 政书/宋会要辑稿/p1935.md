<!-- { "loadSidebar": true } -->
钮五盘，钮间亦有贯组小窍。其面无文，与玺相合，大小不差毫发。篆文工作，皆非近世所为非：原脱，据《宋史》卷一五四《舆服六》补。。臣等以历代正史考之，玺文曰『皇帝寿昌』者，晋玺也；曰『受命于天』者，后魏玺也；『有德者昌』，唐玺也；『惟德允昌』者，石晋玺也。则『(说)[既]寿永昌』者，秦玺可知。今得玺于咸阳县，其玉乃蓝田之色，其篆与李斯小篆体合，饰以龙凤鸟鱼，乃虫书鸟迹之法，于今所传古书，莫可比拟，非汉以后所能作明矣。今陛下嗣守祖宗大宝，而神玺自出，其文曰『受命于天，既寿永昌』，则天之所畀，乌可忽哉!汉晋以来，得宝鼎瑞物，犹告庙改元，肆眚上寿，况传国之器乎!其沿宝法物礼仪，乞下所属施行。」诏礼部、太常寺考按故事，详定以闻。至是行受宝之礼。 
七月十九日，礼部言：「讲议玉玺官翰林学士蒋之奇与秘书省、御史台、少府将作监官凡十三员。」诏之奇赐银绢一百匹两，余官各二十疋两。
 舆服 宋会要辑稿 舆服六 宝 承天受命之宝 
     
承天受命之宝
【宋会要】
太祖受命，传周二宝。至太宗又别制「承天受命之宝」。宝用玉，篆文，广四寸九分，厚一寸二分，填以金盘龙钮，系以晕锦大绶、赤小绶，连玉环玉检高七寸，广二寸四分，厚四分。玉方二寸四分。皆饰以红锦，金装，裹以红锦，加红罗泥金夹帊，纳于小盝。盝以金装，内设金  ：原脱，据前《尊号宝》类所引补。、晕锦褥，饰以杂色玻璆玻：原脱，据前《尊号宝》类所引补。、碧钿石、珊瑚、金精石、玛瑙。又盝二重，皆装以金，覆以红罗绣帊，载以腰舆及行马，并饰以金。又 
     
有香炉、宝子、香匙、灰匙、火 、烛刀，皆以金为之，朝会陈于御座前，大礼即列于仗卫中。
 舆服 宋会要辑稿 舆服六 宝 天下合同之宝 
     
天下合同之宝
【宋会要】
太宗雍熙三年十月十一日，诏以天下合同之印为天下合同之宝，御前之印为御前之宝，书诏之印为书诏之宝。中书奏覆状、流内铨历任三代状用天下合(用)[同]之宝；枢密院宣命、诸司奏状用御前之宝；翰林诏 、别录 榜用书诏之宝。初，三宝皆为印，铸以金，又以毛石各铸其一。至是并改为宝，别铸以金，旧六印皆毁之。
 舆服 宋会要辑稿 舆服六 宝 御前之宝 书诏之宝 
     
御前之宝书诏之宝
【宋会要】
徽宗政和六年十一月六日，诏：「御宝自祖宗朝行用至今，垂百五十余年，四角刓缺，文篆暗讹，几不可验，恐无足以示信天下。旧有祖宗所藏御前金宝，可自冬祀大礼毕行用。今降新旧二宝印文付外，可照会，仍连新旧二宝印文。」 
高宗建炎二年八月一日，诏：「新铸天下合同之宝、书诏之宝，自今八月三日行使。」
 舆服 宋会要辑稿 舆服六 宝 恭膺天命之宝 
     
恭膺天命之宝
【宋会要】
太宗至道三年十一月二十日，时真宗即位，未改元。中书门下言：「皇帝受命宝，请以『皇帝恭膺天命之宝』为文。」诏可。 
真宗干兴元年三月十六日，仁宗已即位，未改元。礼仪院言：「皇帝登位，所有受命之宝绶并缘宝法物，请下文思院、少府监修制。」从之。参知政事王曾书其文曰「恭膺天命之宝」。 
      
仁宗嘉佑八年六月十三日，英宗即位，未改元。翰林学士范镇言：「伏闻大行皇帝受命宝及(法)[沿〕宝〔法]物与平生衣冠、器用，皆欲举而葬之，恐非所以称先帝恭俭之意。其受命宝，伏乞陛下自宝用之，且示所传者。若衣冠器玩，则请陈于陵寝及神御殿御：原作「节」，据《宋史》卷一五四《舆服六》改。，岁时展视，以慰思慕。」诏检讨官检寻典故，及命两制、礼官详议「议」上原衍「惠」字，据《宋史》卷一五四《舆服六》删。。翰林学士王珪等奏议曰：「受命宝者，犹昔传国玺也。其为天子传器，不当改作。古者藏先王衣服于庙寝先：原作「用」，据《宋史》卷一五四《舆服六》改。，至于平生器玩，则前世既不皆纳于方中，亦不尽陈于陵寝。谓今宜从省约从：原作「彼」，据《宋史》卷一五四《舆服六》改。，以称先帝恭俭之实。」其后帝别作受命宝，而所议弗用。《宋史 舆服志》：英宗制「恭膺天命之宝」，命参知政事欧阳修篆文八字，曰「皇帝恭膺天命之宝」。 
神宗元丰八年五月十二日，时哲宗即位，未改元。门下侍郎章惇言：「奉诏篆皇帝受命宝，请以『皇帝恭膺天命之宝』为文。」从之。
 舆服 宋会要辑稿 舆服六 宝 天下同文之宝 
      
天下同文之宝
【宋会要】
毕日，并进内。」从之。 用天下同文之印，旧史元无制度。今请用金铸，大小同御前之宝，以『天下同文之宝』为文。所有缘宝法物，亦请依式制造。其宝二枚，候封玉匮、金匮、石 ，以天下同文之印封之。今封禅泰山，请依旧制，别造玉宝一枚，方寸二分，文同受命宝。其封石 真宗大中祥符元年五月五日，详定所言：「按玉牒、玉册用皇帝受命宝印之，纳玉匮于石
 舆服 宋会要辑稿 舆服六 宝 昭受干符之宝 
      
昭受干符之宝
【宋会要】
      
天禧元年十二月十八日，诏辅臣于滋福殿观新刻五岳圣帝玉宝及皇帝昭受干符之宝，命择日迎导赴会灵观奉安。仍令礼仪院详定仪注以闻。宝并金柙、玉钮，制作精妙。帝以奏章上帝，承前皆用御前之宝，理亦非便，故改用干符之宝。 
四年闰十二月二十三日，入内供奉官朱允中言：「御制御书印三面，请用金铸。」从之。《玉海》：昭受干符之宝，以印密词。
 舆服 宋会要辑稿 舆服六 宝 钦崇国祀之宝 
      
钦崇国祀之宝
【宋会要】
仁宗庆历八年十一月三日，诏刻皇帝钦崇国祀之宝。宰臣陈执中书。天禧中，真宗刻「昭受干符之宝」，而于醮祠表章用之。后经大内火，宝焚，止用御前之宝。至是，下学士院定其文，命执中书而刻之。
 舆服 宋会要辑稿 舆服六 宝 定命宝 
      
定命宝
【宋会要】
又诏差官奏告宗庙、社稷。
 舆服 宋会要辑稿 舆服六 宝 大宋受命中兴之宝 
      
大宋受命中兴之宝
【宋会要】
绍兴元年五月八日，内殿宣示「大宋受命中兴之宝」，并道君皇帝所获元圭宝玉，明润无纤瑕，追琢精巧。上曰：「此玉今不复得，此道君皇帝定命宝犹大半分。元圭映日，则色红且白。偶今日阴晦，卿等不见。」
 舆服 宋会要辑稿 舆服六 宝 皇后之宝 
      
皇后之宝
【宋会要】
孝宗隆兴元年十月二十六日，诏有司备礼，册命皇后。共宝文以「皇后之宝」四字为文，撰册文官一员，篆宝文 
      
官一员，并降 差宰执、侍从。礼部、太常寺请撰册文官差尚书左仆射陈康伯，书册文官差尚书右仆射汤思退，篆宝文官差参知政事周葵。 
淳熙十六年十二月二十六日，诏册命皇后，其宝文以「皇后之宝」四字为文。篆宝文同知枢密院事葛邲。 
宁宗嘉泰二年闰十二月十三日，诏令所属依样造皇后之宝。
 舆服 宋会要辑稿 舆服六 宝 皇太子宝 
      
皇太子宝
【宋会要】
至道元年八月二十一日，命贾黄中撰册文，王旦、吕佑之书册、宝。二十五日，太常礼院言：「皇太子受册金宝一，按礼仪，罗宝以黄金为之，其沿宝法物，乞下文思院约礼修制。」从之。 
孝宗干道元年八月十四日，礼部、太常寺言：「讨论到立皇太子典礼，依礼例，宝文以『皇太子宝』四字为文。」诏从之。(签)[篆]宝文签书枢密院事叶〔颙奏〕：「皇太子受册金宝，按礼仪，罗宝以黄金为之，系龟钮。其沿宝法物，乞下文思院修制。」并从之。仍令工部行下文思院疾速修制。 
七年二月十一日，礼部、太常寺言：「今讨论到皇太子受册合行典礼下项。一、依礼例，宝文合以『皇太子宝』四字为文。」诏并依。十六日，诏皇太子册、宝差礼部尚书刘章撰，户部尚书曾怀书，工部侍郎胡铨篆。 
先是虞允文奏：「干道元年洪适例，乞差梁克家撰皇太子册文。」梁克家奏曰：「时无宰相，故以命适。」上曰：「此却不比加上尊号，若命宰相，恐失之太重耳。」虞允文奏曰：「容臣等退检
      
典故取旨。」既而进呈国朝故事，皇太子册文皆从官书撰。上犹以命梁克家，克家固辞。虞允文奏曰：「洪适有近例，非所当辞。」梁克家奏曰：「故事具在，适失于检照耳。臣不敢奉诏。」上曰：「卿具取从官姓名来。」至是进呈，故有是命。
 舆服 宋会要辑稿 舆服六 宝 亲王之宝 
      
亲王之宝
【宋会要】
唐制，诸司皆用铜印，宋因之。诸王印方二寸一分，涂以金。
 舆服 宋会要辑稿 舆服六 宝 鼎 
      
鼎
【宋会要】
      
《祭鼐鼎篇》云：崇宁三年二月，以隐士魏汉津言，备万物之象，铸鼎九，四年三月告成。与御制《九鼎记》年月不同。蔡绦《国史后补》与记同，与《会要》不同。今以《会要》为据，于三年二月末载始铸九鼎，并取御制《九鼎记》及蔡绦云云附此后。御制《九鼎记》其略曰：「朕荷天顾諟，相时揆事，庶几有成。然世俗单见浅闻之士，骇心愕听，胥动以言。朕取成于心，请命上帝，屏斥邪言，乃诏有司庀徒趋事，以崇宁四年乙酉三月戊戌朔二十有一日戊午，即国之南铸之。中曰帝鼐，后改为隆鼐。金二十二万斤。镕冶之夕，中夜起视，炎光属天，一铸而就。上则日、月、星辰、云物，中则宗庙、朝廷、臣民，下则山川、原隰、坟衍，承以神人，盘以蛟龙，饰以黄金，覆以重屋。既而群鹤来仪，翔舞其上，甘露感格于重屋之下。不迁之器，万世永固。万物东作，于时为春，故作苍鼎，后改曰育。以奠齐鲁。万物南讹，于时为夏，故作彤鼎，后改曰明。以奠荆楚。平秩西成，于时为秋，故作晶鼎，后改曰蕴。以奠秦陕。平在朔易，于时为冬，故作宝鼎，依旧。以奠燕赵。西北之区为干，物以资始，鼎曰魁鼎。后改日健。西南之区为坤，物以资生，鼎曰阜。后改曰顺。东北之区为艮，艮为终始，鼎曰牡鼎。后改曰龢。东南之区为巽，巽以申命，鼎曰风鼎。后改曰洁。于以赞天地之化，协乾坤之用，道四时之和，遂
      
