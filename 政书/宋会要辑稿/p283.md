<!-- { "loadSidebar": true } -->
绍兴三十二年六月十三日孝宗登极敕：「五岳四渎、名山大川、历代圣帝明王、忠臣烈士，载于祀典者，委所在长吏精洁致祭，近祠庙处并禁樵采。如祠庙损坏，令本州岛支系省钱修葺，监司常切点检，毋致隳坏。」 
干道八年正月三日，淮南西路安抚司言：「朝廷旌忠之命，所以报死士而激义气。今和州含山县渭子桥之战，统制官姚兴以单寡之师，婴方张之虏，奋不顾身，与之力战，卒死于敌。朝廷嘉其忠勇，锡以庙号，立于战场之侧。然芦 
     
苇之中，盈尺之地，茆茨以生，风摧雨剥，所不堪视。且以一庙观之，其它可知。乞下有司检举一路赐庙之数，令州县支系省钱严加修盖，以激昂忠义。」诏姚兴一庙，令先行修葺，仍下淮东西路，向来忠义死节之士，庙有颓毁，并检照保明奏闻。 
二月八日，新知随州李毅言：「父彦仙，建炎间以死节显著，蒙加赠，及立庙于商州，所有赐额 牒，已降付商州。后以商州隔绝，乞于阆州建立庙宇，蒙宣抚使司委官修盖。于今将四十余年，其改建阆州赐庙 牒元未准朝廷降下，乞赐出给。」从之。 
真宗景德二年九月，解州上言两地左右祠庙请易题榜。诏取图经所载者赐额。遂改解县池龙庙额曰「丰宝」，安邑曰「资宝」，分云庙曰「广惠」。其风后庙、灵庆庙、盐宗庙、偃云庙、淡泉庙并仍旧额。徽宗崇宁四年闰二月，丰宝庙封〔利〕泽侯，资宝庙封普惠侯，灵庆庙赐显庆庙，盐宗庙赐开利庙，(堰)[偃]云庙赐(零)[灵]济庙，淡泉庙赐沛泽庙。大观元年正月，利泽侯封博惠公，普惠侯封灵润公，显庆庙封博利侯，开利庙封兴宝侯，灵济庙封仁施侯，沛泽庙封敷惠侯。闰十月，博利侯加封广惠公。二年，博惠公封惠康王，灵润公封护宝王，广惠公封宝源王，兴宝侯封美利公，仁施侯封节润公，敷惠侯封普济公。 
元丰六年闰六月十七日六：原作「三」，据《长编》卷三三六改。，太常寺言：「博士王古乞(目)[自]今诸神祠，无爵号者赐庙额，已赐额者加封爵，初封侯，再 
     
封公，次封王，生有爵位者从其本。妇人之神封夫人，再封妃。其封号者初二字，再加四字。如此，则锡命驭神，恩礼有序「如此则锡命」句，本段后有相同文字，此处疑衍。。凡古所言，皆当于理。欲更增神仙封号，初真人，次真君。如此，则锡命驭神，恩礼有序。」从之。 
徽宗建中靖国元年三月二十四日，礼部言：「诸州神祠加封，多有不应条令。今欲参酌旧制，诸神祠所祷累有灵应，功德及人，事迹显著，宜加官爵、封庙号额者，州具事状申转运司，本司验实，即具保奏。道释有灵应加号者准此。」从之。 
崇宁元年正月二十五日，诏：「应民庶朝岳献神之类，不得仿效乘舆服玩制造真物，只得图画焚献。余依旧条。及令开封府并诸路监司逐季举行晓示，仍严切觉察施行。」先是侍御史彭汝霖言：「元符 ：诸司因祠赛社会执引兵杖旗帜，或仿乘舆器服者，造意及首领之人徒二年，余各杖一百。满百人者，造意及首领人仍不刺面配本城，并许人告。乞下府界及诸路，近年逐季举行，粉壁晓示。」又夔州路转运判官王遽言：「应民庶朝岳献神之类，只得图画焚献，不得置造真物，类乘舆服用。仍仰州县立赏告捕。」故有是诏。 
大观三年三月二十三日，尚书省言：「神祠加封爵等，自来降 、降诰，未有定制。」诏：「神祠封王、侯、真人、真君，妇人封妃、夫人者并给诰、赐额、降 。」高宗绍兴十一年，太常卿陈桷等言：「自来神祠加赐庙额及封王、公、侯爵等，给降 告自有定式。昨自渡江后来，神祠加封合给告者止命词给 ，窃恐未称褒崇之意「高宗绍兴」以下至此一段原脱，以致下文文意不属，今据《文献通考》卷九○补。。大观三年三月二十三日，诏神祠封王、侯、真人、真君，妇人封妃、夫人者并给告、赐额、降 。欲乞自 
     
今后每遇神祠封王、〔公〕、侯、真人、真君，妇人之神封妃、夫人者，并乞命词给告。其道释封大师、塔额、神祠赐庙额及封将军，并乞依旧降 。」从之。 
宣和元年五月二十九日，知陈留县天授观事张昌寿言：「本观汉相留侯张良，政和元年十二月 赐忠佑庙为额。及政和八年闰九月内，本府奏请诏赐天授观为额，续封凌虚真人。今来本观嗣侯不疑未曾经赐爵号，申乞详酌。」嗣侯不疑已降指挥封嗣功侯外句首疑脱「诏」字。，应有祠宇去处，其位号自合改正。 
宣和四年七月二十八日，礼部言：「袭庆府贡士徐绂等状：邹国公孟子传孔子之道，尊尧舜，距杨墨，功不在禹下，元丰赐庙额，封公。政和初，并其门人乐正子、万章之徒，列封侯伯，独其父母未蒙褒显。况传记所载三迁之教，实繄贤母。绂等已择爽垲之地，增建祠宇，就严像设讫，乞依(山)[仙]源县先圣庙例。」从之。 
高宗绍兴五年九月二十日，吏部员外郎董棻言：「臣昨任提刑日，到雷州海岸递角场，有威武庙，系伏波神祠；其琼州海口有辅汉王庙，亦系伏波神祠。臣切详，伏波乃东汉中兴功臣新息侯马援，元丰中锡以忠显王。至元符中，苏轼谪居昌化，乃作庙碑，推考以为汉有两伏波。邳离侯路博德建庙于马伏波之西，宣和中始封忠烈王。臣比将命远使渡海，皆有灵应，乞将马伏波更加封号，及将邳离忠烈王路伏波与马伏波一等封号。」太常寺言：「伏波将军 
     
新息侯马援已加封忠显佑顺王，今欲拟忠显佑顺灵济王。琼州海口辅汉王庙系伪汉所封，欲改赐威武庙为额。其伏波将军邳离侯路博德于宣和中封忠烈王，今与马伏波一等封号，各增加四字，欲拟忠烈明威广佑王。」诏依。 
绍兴七年三月九日，南京留守司言：「应天府商(土)[丘]台系享祭大火及阏伯之地，先赐光德庙额，商(土)[丘]公阏伯特封商丘王。缘后来南北隔绝，屋宇尽行拆毁，止于台下野次荐奠，殊不称夤奉之意。已一面计置，于本府随宜修整，乞特加尊崇显号。」诏依，加封商丘宣明王。 
绍兴七年四月十二日，枢密院言：「故建康府通判杨邦乂，建炎二年金贼犯城，死于国事，于本府建庙， 赐额曰『褒忠』，于城南兴教寺基修盖。近缘火毁不存。」诏令建康府修盖。
哲宗绍圣二年十二月二十三日，尚书礼部侍郎黄裳等言：「乞诏天下州军，籍境内神祠，略叙所置本末，勒为一书，曰《某州祀典》。」从之。 
徽宗大观二年九月十日，礼部尚书郑允中言：「天下宫观寺院、神祠庙宇，欲置都籍，拘载名额。」从之。 
政和元年七月二十七日，秘书监何志同言：「《详定九域图志》内《祠庙》一门，据逐州供具到，多出流俗一时建置，初非有功烈于民者。且如开封府扶沟县秋胡庙、封丘县百里使君、程隐君庙之类，逐县皆称载在祀典，及移问太常寺，并无典籍可考。去以王畿之 
      
近，而庙祀未正乃如此，则远方陬邑 可见矣。欲望申 礼官，纂修《祀典》，颁之天下，俾与《图志》实相表里。」又言：「诸州祠庙多有封爵未正之处，如屈原庙在归州者封清烈公，在潭州者封忠洁侯；及永康军李冰庙，已封广济王，近乃封为灵应公。如此之类，皆缘未有祀典该载，致前后封爵反有差误。」诏：「太常寺、礼部遍行取索，纂类《祀典》。将已赐额并曾封号者作一等；功烈显著，见无封额者作一等；民俗所建，别无功德及物，在法所谓淫祠者作一等。各条具申尚书省，参详可否，取旨。其封爵末正，如屈原、李冰之类，岂有一身两处庙貌、封号不同者 宜加稽考，取一高爵为定，悉行改正。佗皆放此。仍就礼部、太常寺见今官吏行遣，兹盖修举本职，不得辄有申请差官差书写人等。」
天禧三年四月二十一日，诏曰：「隆平之政实贵于防邪，聪直之神不歆于非类。是以前圣立教，明王守邦，具有宪章，绝其淫祀。朕纂承基绪，抚育苍黔，伸孝飨于宗祊，奉禋燔于天地。一则以归功报本，一则以祈福兆祥，所冀寰区，毕登仁寿。而小民寡识，鄙俗易讹。如闻金、商等州，颇有邪神之祭，或缘妖妄，取害生灵。达于予闻，良用矜轸，宜令所在，严禁绝之。如复造作休祥，假托祭祀惑众，所犯头首及豪强者并处死豪：原作「蒙」，据《宋大诏令集》卷一九九改。，余决讫黥面，配远恶处牢城。」 
仁宗天圣元年十一月八日，户部郎中、知洪州 
      
夏竦言：「臣闻左道乱俗，妖言惑众，在昔之法，皆杀无赦。盖以奸臣逆节，狂贼潜窥，多假鬼神，摇动耳目。汉之张角，晋之孙恩，偶失防闲，遂至屯聚。国家宜有严制，以肃多方。窃以当州东引七闽，南控百粤，编氓右鬼，旧俗尚巫。在汉栾巴，已尝翦理；爰从近岁，传习滋多。假托禨祥，愚弄黎庶，剿绝性命，规取财货。皆于所居，塑画魑魅，陈列幡帜，鸣击鼓角，谓之神坛。婴孺襁褓，已令寄育，字曰『坛留』、『坛保』之类，及其稍长，则传习妖法，驱为童隶。民之有病，则门施符篆，禁绝往还，斥远至亲，屏去便物。家人营药，则曰神不许服；病者欲饭，则云。率令疫人，死于饥渴。洎至亡者服用，又言余祟所凭，人不敢留，规以自入。幸而获免，家之所资，假神而言，无求不可。其间有孤子单族、首面妻，或绝户以图财，或害夫而纳妇。浸淫既久，积习为常，民被非辜，了不为讶，奉之愈谨，信之益深，从其言甚于典章，畏其威重于官吏。奇神 神未听异像，图绘岁增；怪箓妖符，传写日异。小则鸡争，行须作法。蠹耗衣食，眩惑里闾。设欲扇摇，不难连结。在于典宪，具有章条。其中法未胜 豚致祀，敛以还家；大则歌舞聚人，馂其余胙。婚葬出处，动必求师；劫盗奸，药弗瘳疾，宜须峻典，以革弊风。当州师巫一千九百余户，臣已勒令改业归农，及攻习针(炙)[灸]方脉。所有首纳到妖妄神像、符箓、神衫、神杖、魂巾、魂帽、锺角、刀笏、纱罗等一万一千余事， 
      
