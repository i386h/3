<!-- { "loadSidebar": true } -->
五年十月四日，审刑院、大理寺上《减定诸色刺配刑名 》五卷，诏依奏施行。先是二年十一月十五日赦书：「应犯罪人条禁尚繁，配隶尤众，离土乡土，奔迫道途，有恻朕怀，特申宽典。宜令审刑院、大理寺别减定诸色刺配刑名，委中书门下详酌施行。」至是上之。 
庆历二年九月二十一日，知开封事贾昌朝言：「检会在府迎颁，下令颇多。欲令检法官类聚编次，以便检阅。」从之。 
四年五月十二日，司勋员外郎吕绍宁请以见行编 年月以后续降宣敕，令大理寺检法官依律门类分十二卷，以颁天下，庶便于检阅，而无误出入刑名。从之。 
八年四月二十八日，提举管勾编敕宰臣贾昌朝、枢密副使吴育上《删定编敕》、《赦书德音》、《附令 》、《目录》二十卷，诏崇文院镂版颁行。先是诏以天圣编 止庆历三年续绛宣敕删定，命屯田员外郎成奕、太常博士陈太素、国子博士卢士宗、秘书丞郝居中、田谅、殿中丞张太初、刘述充删定官，翰林学士张方平、侍读学士宋祁、天章阁侍讲曾公亮、权大理少卿钱象先充详定官，昌朝、育提举。至是上之。 
十一月二十 
     
五日，命观文殿学士丁度、翰林学士钱明逸、翰林侍读学士张锡同详定《一州一县编 》，集贤校理田谅、馆阁校勘贾章同删定。 
皇佑元年十一月十一日，诏：「今后凡有上言乞更改条制者，令中书、枢密院审详利害执奏。」 
嘉佑二年十月三日，三司使张方平上《新修(录)[禄]令》十卷，诏颁行。先是元年九月，枢密使韩琦言：「内外文武官俸入添支并将校请受，虽有品式，而每遇迁徙，须申有司检(堪)[勘]中覆，至有待报岁时不下者。请命近臣就三司编定。」命知制诰吴奎、右司谏马遵、殿中侍御史吕景初为编定官，太常博士张子谅、太常丞勾谌、大理寺丞张适为删定官。至是上之。 
七年四月九日，提举管勾编 宰臣韩琦、曾公亮上《删定编 》、《赦书德音》、《附令 》、《总例》、《目录》二十卷，诏编 所镂版颁行。先是诏以庆历编 (上)[止]嘉佑三年续降宣 删定，命都官员外郎张师颜、权大理少卿王惟熙、屯田员外郎宋迪、太常丞张宗易充删定官，龙图阁直学士钱象先、卢士宗充(祥)[详]定官，琦、公亮提举。至是上之。 
八年四月十六日，编定(录)[禄]令所奏将诸道州军至京程数分为三卷，望颁降天下。从之，以驲程为名。 
英宗治平二年六月十四日，提举在京诸司库务王珪、尚书都官郎中许遵上新编提举司并三司额例一百三十册，诏颁行，以《在京诸司库务条式》为名。以上《国朝会要》。 
治平四年十月九日，神宗即位未改元。审刑院、大理寺言：「知汀州周约起请《编敕》内『诸军年老病患，拣充剩员中小分者，若愿放停，并听从便。其杂犯军人须及七十以上，或有笃疾，方许依此施行。若元犯情轻，即奏取指挥。』既云『年及七十，或身有笃疾，依此施行』，即不应更云『若元犯情轻，即奏取指挥』。检会元起请系嘉佑六年闰八月枢密院札子：『应看验诸军人年老疾病不堪征役人数，有已系半分人，如后来更合减充半分、中小分者，若本人愿要放停，并从情愿。其杂犯军人合减充小分，愿放停者，即须年及七十以上，或身负笃疾，即依此施行。末及此者，如元犯情轻，即奏取指挥。』显是修 时于札子内节去『末及此者』四字，是致语意不贯，引用疑惑。寺司参详，依元札子添入。」诏于《编 》内「依此施行」字下添入「年未及七十或身无笃疾」一十字，仍仰刑部遍牒施行。 
十一月二十七日，诏 牧判官刘航、比部员外郎崔台符编修 牧司条贯，仍将唐令并本朝故事看详，如有合行增损删定事件，旋奏取旨。 
神宗熙宁元年二月六日，诏：「近年诸司奏辟官员就本司编录条例簿书文字，颇为烦冗。今后应系条贯体例，仰本司官依《编敕》分门，逐时抄录入册，不得积留，别差辟官。如续降宣 岁久数多，合行删修，即依祖宗朝故事，奏朝廷差官修 
     
定。见今诸司有官编录处，如替移，更不差填。」 
三月十六日，诏：「中书、枢密院及诸司编修条例诸般文字见未毕者，令本处官编纂。见编修官并减罢，与合(人)[入]差遣。」 
二年五月十七日，中书门下言：「勘会《嘉佑编 》断自三年以前，后来续降条贯已多，理须删定。自来先置局，然后许众人建言，而删定须待众人议论，然后可以加功，故常置局多年，乃能成就。宜令内外官及诸色人言见行条贯有不便及约束未尽事件，其诸色人若在外，即许经所属州府军监等处投状缴申中书。俟将来类聚已多，即置局删定编修，则置局不须多年，而编 可成。仍晓示诸色人，所言如将来有可采录施行，则量事酬赏，或随材录用。」从之。 
三年五月，群牧判官王诲上《马政条贯》，行之。 
七月二十二日，诏：「编敕所见修续降宣 及修《嘉佑编 》，仰候修成一卷日，于逐条上铺写增损之意，先赴中书门下看详，候成日同进呈。」 
八月二十一日，中书门下言：「下项刑名有义理未妥，欲并送编 所详议立法。一、天下死刑大抵一岁几及二千人，比之前代，其数殊多。自古杀人者死，以杀止杀也，下当曲减定法，以启凶人侥幸之心。自来奏请贷死之例，颇有未尽理者，致失天下之平。至如强劫盗并有死法，其间情状轻重有绝相远者，使之一例抵死，良亦可哀。若据为从轻之人，特议贷命，别立刑等，如前代斩右趾之比，足以止恶而除害；自余凶盗，杀之无赦。禁军非在边防屯戍而逃者，亦可更宽首身日限，以活壮夫之命，收其勇力之 。一、徒流折杖之法，久来缘事立法，禁网加密，抵冒者殊甚。良民偶有违犯，便致杖脊，众所丑弃，为终身之辱。愚顽之辈虽坐此刑，其疮不过累旬而平，既平则忘其痛楚，又无愧耻之心，岂肯遂便悛改所为 是不足以惩其恶也。若今详定徒流罪，情理不致巨蠹者，复古居作之心，如遇赦降，止可次第减月日。彼良民则免毁伤肌肤，但苦之使思咎而知悔，至岁满则为完人，可以回心而自新。彼顽民则囚之徒官，经历年岁，不能恣其狡恶，侵扰善良，庶几来者怀惧，而奸党自衰。如此，则俗有耻格之期，官有给使之利。一、刺配之法，大抵二百余件，愚民冒犯，罕能知畏。使其骨肉离散，而道路死亡者甚众，防送之卒，劳费尤苦。其间情理轻者，亦可复古徒流之坐移乡之法，俟其再犯，然后决刺充军。诸配军并减就本处，或与近地。凶顽之徒自从旧法。所有编管之人，亦与免送他所，量立役作时限，不得并髟甘。一、令州县考察士民，有能孝悌力田、为众所知者，委乡里耆宿与令佐保明，州给付身帖。偶有过犯，杖以下情轻可恕者，特议赎罚；如敢再犯，显是故为，复行科决。一、奏听 裁，〔条〕贯繁多，致有淹延，刑部亦合重行 
     
删定。」从之。 
十月十九日，详定编 所言：嘉佑删定编 官以二年为任，五年为两任。乞自今应删定官每月各修 十条送详定官，如二年内了当，不计月日，并理为任。如有拖滞，虽过二年，亦理一任。」 
十一月二十一日，枢密院文彦博言：「臣闻刑平国用中典。自唐末至周，五代离乱，刑用重典，以救一时，故法律之外，轻罪或加于重，徒流或至于死。权宜从之以定国可也，然非律之意，不可以为平世常法。国家承平百年，当用中典，然因循用法，犹有重于旧律者。若伪造官文书印，律止于流二千里，今断送绞。又其甚者，因近者臣僚一时起请，凡伪造印记再犯皆不至死者，亦从绞坐。既云罪不至死，而复坐绞刑，是下应死而死，用刑之失中也。若以其累犯，责其不悛，即持仗强盗赃满五匹者死，若止于四疋，虽五七犯不至于绞。况持杖强盗，本法重于造印，则今之用法，甚异律文。恭惟陛下仁覆万邦，惟刑是恤，方诏法官讲议刑典。欲乞检详自五代以来于本朝见用刑名重于旧律，如伪造印之比者，以 律参详，裁定其当。所冀圣朝协用中典。」诏送编 所。 
十二月二十四日，命宰臣王安石提举编修三司令式并 文、诸司库务岁计条例。翰林学士元绛、权三司使公事李肃之、权发遣三司盐铁副使傅尧〔俞〕「传尧」下原作坚杠「｜」。眉批：「渭清按：此并有缺文｜之误。」今按「传尧」下脱「俞」字，据《续资治通鉴长编》卷二一八补。、权三司户部副使张景宪、三司度支副使王靖、李寿朋、集贤校理陈绎同详定，右赞大夫吕嘉问、光禄寺丞杨蟠、崇文院校书唐(炯)[垧]、试秘省校书郎乔执中、许州观察推官王觌、著作佐郎李深、张端、赵蕴、周直儒、均州军事判官孙亶并充删定官。 
四年二月五日，检正中书户房公事曾布言：「近以《刑统》刑名义理多所未安，乞加刊定，准诏令臣看详。今逐一条析，《刑统疏义》繁长鄙俚，及其间条约今所不行、可以删除外，所驳《〔疏〕义》乖缪舛错凡百余事，离为三卷上进。」诏布更切看详《刑统》内如有未便事理，续具条析以闻。 
十八日，中书门下言：「编 所应删条贯，如删定官众议有不同，即各具所见，令详定官参详；如尚有未安，即申中书门下。」从之。 
五月十八日诏：「自今朝省及都水监、司农寺等处，凡下条贯，并令进奏院摹印颁降诸路，仍每年给钱一千贯充镂版纸墨之费。」 
十二月十三日，侍御史知杂邓绾言：「《海行编敕》，逐官删定将毕。所有《诸路一州一县敕》自庆历年删修，行用已久，欲望再行取索，重别论次，接续删定。」从之。 
五年二月四日，大宗正司上《编修条贯》六卷。先是嘉佑六年正月，诏魏王宫教授李田编次本司先降宣 ，成六卷。以辄有删改元旨，乃命秘阁校理文同、王汾、陈睦看详，续命大宗正丞张稚圭、李德刍、馆阁校勘朱初平、陈侗、林希同编修。至是上之。 
四月二十六日，命集贤校 
     
理、检正中书户房公事章惇删修《都亭西驲条贯》。夏人再朝贡三十余年，西驲条制前后重复，未经删定，至是令刊修。 
十二月六日，审刑院沈立上《新(条)[修]本院条贯》十卷、《经例》一卷，诏遵行。 
