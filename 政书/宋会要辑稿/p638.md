<!-- { "loadSidebar": true } -->
十年八月十一日，臣僚奏：「臣闻守令之职，于民最亲。境内若有水旱，县申州，州即申所部，词状以时接受，禾稻以时检踏，委有损伤，即合从实蠲减。蠲减既毕，即议赈济。岂复有流离饿殍之患 今也不然，县有水旱，令则观望州郡，不即受状，守则顾惜郡计，恶闻言损。既不申奏，又不检视。或因诸司觉察，不得已而差官检踏，动在深冬。彼时旱禾多为牛马蹂践，民间无以续食，先自耕 早田，播种菜麦，官吏所至，称是无槁秸可验，多不减放，遂使有田者不被蠲租之恩，无业者不沾赈济之惠，民生兹郡，何不幸耶!此字民之官不损犹应言损，唐代宗所以深咎于守令也。是岂非守令无爱民之诚，有欺心而然乎 且监司之职，爰咨爰诹，部内必有水旱必：疑当作「比」。，当令州县及时具申。既见得果有灾伤，即合严督州县，差官验踏，照分数蠲减税乞乞：疑误。。或有伤重去处，合蠲阁旧欠者，速与申 
      
奏朝廷。俟得回降，方与行下蠲阁，庶免日后举催之患。今也不然，部内若有灾伤，监司更不严督州郡及时检放，漕宪、仓司各掠美名，争出文榜，不候申闻朝省，辄将人户新旧税尽行倚阁，以示宽恤。乡民无知，一时听信，至有持钱帛入城而复携以归者。自后朝省初无行下，州县再行举催，小民输纳既已后时，逮至来年，县道起催新税，又督旧逋，追逮监系，倍有所费。名曰利之，适以害之。此口惠而实不至，怨菑及其身，吾夫子所无取于诺责也。是岂非监司沽爱之誉，无实惠而然乎 侧闻孝宗皇帝尝诏诸路转运司，令所部州军自今水旱并以实闻。或州县隐而不言，监司体访闻奏不实，并当重寘典宪。又因进呈检放两浙、江东西路灾伤倚阁钱物。上曰：『既是灾伤，若与倚阁税赋，亦无从出，可并与蠲放。』大哉王言!真可为万世赈荒恤民之龟鉴也。窃闻浙东及江东西今岁多有被旱，救荒之政，正当讲究。欲望陛下仰稽烈祖孝宗之训，俯鉴唐宗孔子之言，下臣此章，戒饬诸路监司、守令，应是旱伤去处，并仰从实开具被伤轻重闻奏，及时差官检踏，蠲减税租。其旧欠若合蠲阁者，亦仰先次申奏朝省，候得回降，方与施行。不得前期擅自倚阁，簧惑民听，有误及时输纳。庶几守令各知爱民，而不萌欺心，监司不敢沽誉，而务行实惠。如更循袭旧弊，故作违戾，容臣察访，按劾以闻，重寘典宪。」诏从 
      
之。 
十六年八月二十八日，江南东路转运判官陈宗仁言：「本路今岁自五六月间霭雨不止，江河山溪之水一时暴涨，居民多遭巨浸，低田率皆渰没。其间可以施人力者谓可车卷，尚堪插莳，水未及退，一夕之雨，又复渺漫。今建康濒江之圩田茫然与江混而为一，不复可见畦町，而太平州圩田埂 虽存，坍损实多，荡然几与江湖无异。至于宁国之宣城、广德之建平、池之铜陵，凡曰圩田，大率相似。而建德、青阳虽非江，又以发洪，山水冲决，至有漂失人口者，其田遂为沙涨之地。诸邑水灾虽各不同，岁事失望，其实则一。宗仁已将城市被水居民从本司那融钱米赈给，行下州县，将见催官赋权宽一月催纳，并令诸县置 全，从条限令被水人户申诉外，将来检放苗米，其被水浸荒不曾再种之田，势须全与蠲放。但夏秋二税本出于田，田既荒废，税何从出!州县迫于期限，催督不容不严。其第四等以上人户犹可勉强，至于下五第人户，所仰数亩之田，以为卒岁之计。今既一空，犹恐不能糊其口，里胥登门，甚于星火，质贷供输，艰难万状。宗仁深知此等民户困不聊生，念欲具申朝廷，乞将夏税尽与倚阁，重以家国供亿所系，人户虽小，数目实繁。每三以思，不敢遽然有请。所催夏税什已六七，往往皆是贫窭，所有措办将来官司赈济之人，若征督不已，未免追扰，其势必至流移，诚为可念。宗仁滥 
      
将漕挽，一路休戚，实司其责。耳闻目接，用敢冒昧申告朝廷。欲望行下本司，将建康、太平诸邑并建平、宣城、铜陵、建德、青阳共一十三县被水不曾再种，见今抛荒第五等以下人户合纳今年残零夏税权与倚阁，候来年秋收，却与催理。庶几贫民下户籍此得以少苏，免致流徙。」诏令户部将建康府、太平州及建平、宣城、铜陵、建德、青阳县嘉定十六年见催第五等以下人户残零夏税权与倚阁，候来年秋成日，却与催理。仍令本路安抚、转运、提刑、提举司疾速依条差官检视，体量合放分数，除程限半月闻奏。 
十二月二日，臣僚言：「恭闻孝宗皇帝于干道间因闽中饥歉，尝降御笔付漕臣等曰：『民颇艰食，甚念之，不知作如何措置，不致有流移之人否 』大哉圣言!此在今日所当取法而讲明之也。今岁自五月不雨，以至于秋，继而烈风拔水，洛水襄陵，漂荡屋庐，渰损禾稼。加以怒潮骤溢，河海通流，民无盖藏，食充藜藿，转徙流移，略无生意。为民父母之官，自当汲汲轸由己之念，或减租赋以宽民力，或发仓廪以济民饥，比皆职所当为者。今乃恬然坐视，以罔闻知。臣尝搜阅月申，诸郡皆未尝以水潦而上闻，或径指作无旱伤而申者。颗粒不入，而催科之额如故，省限未及，而追呼之令已严。间有县官恻然，受理告损之词，督赋稍宽，而郡守乃诮之以为好名，反遭谴责。若是，则何以仰体陛下宽恤之 
      
意乎 况闽之为郡，山多田少，地狭人稠，丰年乐岁，尚有一饱不足之忧，加上凶荒，若何为计 往岁犹仰客舟船贩浙米以相接济，今浙右诸郡多被水灾，已有皇皇不自给之患，傥不明诏监司、郡守急举荒政，必多为沟中之瘠矣。欲望圣慈仰体孝宗皇帝勤恤小民之心，专委漕臣措画，行下诸郡，须管诣实，照灾伤分数减放。仍多方招谕贩米客舟，免收税钱，务行平籴之政。其有贫乏不能自存者，开发常平，广行赈济，要施实惠。」诏令福建转运司行下所部州军，将被水去处日下证应的实灾伤分数，从条减放。仍多方招诱客人兴贩米斛出粜，与免收税。仍令提举司将合赈恤去处疾速措置施行。 
十七年三月二十八日，臣僚言：「去岁被水去处不为不广，农人失望，俱不聊生。所恃者二麦耳，苦于积潦，种者无几；插种既少，饥民  。所望者成熟耳，青黄不交，尚赊收刈。下之所以仰给公家，上之所以接续民食者，独有赈济、赈粜可以全民命耳。朝廷支拨米斛，为济粜用，给降度牒，为籴米用，朝奏暮下，德意至美也。痛革吏奸，行其所无事足矣，而奉行者何未之思欤 且劝分之数，谁肯乐从 富室既已承认，千斛在市，其价自平，此昔人之至论也。所积或多，听其自行出粜可也；忽严禁粜之令，而所在上市之米即少，其价安得而不踊贵乎 近者本台引放词状，畿甸郡邑既以物力抑勒敷粜，又以劝谕为名，逼令添认，引惹词诉，利未及民，已不胜其扰矣。监粜之官，率皆弛慢不职，劝分之米，多是计嘱作弊，粜不如数。粜场之吏不惟偷减升合，乞觅量钱，且夹杂糠谷粞碎，归略舂(白)事，尤当曲尽其心，要在所委之官上体九重爱民之意，推择乡曲忠厚诚悫之士，相与朝夕讲论康济小民之策，庶几民无饿殍之忧。欲望圣慈申敕攸司，疾速契勘去岁被水州县，下臣此章，戒谕常平使者及诸守臣，选差官吏，留意济粜，革绝弊幸。其有不以济粜为意者，臣当廉访闻奏。」诏从之。 
四月十三日，臣僚言：「去岁水涝异常，臣尝乞修举救荒之政。陛下恻然，亟俞臣请，轸恤黎元之心，先后无二，民之戴上恩德者遐迩无间也。臣窃谓荒政之徒讲，而殿最之尚行，则为州郡者趋赏避罚之意，憧憧往来于中，黄纸蠲放，而白纸催追，竭民之膏血而不顾，视民之愁孍而不恤。比较将及，则 刷残零，重迭科抑，期于充数。甚者又献羡余，为己计则善矣，其如民病何!若是，则九重有宽恤之仁心，而州县无奉行之实政，其为无益于救荒一也。试以救荒一事言之，赈济、赈粜，其初本以利民也。今州县之间，常平义仓移用殆尽，动是科取于有田之家，名曰劝粜，其实强之。况田有去存，而物力未尝消豁，中下之户无米出粜，反罹其扰。甚者不 
      
得已而应命，则以湿恶米谷杂以糠 ，赂吏而塞责，较之市籴，反有不逮，民亦厌籴，徒为吏奸。今人情  ，二麦尚未可望，岂可吏急科敛，以为郡守贰媒荣取宠之地哉!朝廷既以经费取办大农，大农以赏罚而比较诸郡，郡迫之县，县迫之民，上下煎熬，惟财赋之为急，而求为升陟之计。故善足国者当自裕民始，善裕民者当自宽州县始。欲宽州县，其可例行比较之法耶 今户部比较，正其时也。欲望圣慈检证嘉定八年臣僚因旱蝗有请欲免比较特降指挥，应诸路州军实系水伤去处，权免比较一次。仍乞行下户部、司农寺，符合与权免比较州军，仰体宽恤之意，毋致虐取于民，庶几被水州县期限可宽，而民力可裕矣。」诏令〔户〕部、司农寺看详，申尚书省。 
十七年七月二日，臣僚言：「近闻闽中诸郡因五月二十一日积雨之后，溪流暴涨，为灾特甚。自建宁、南剑以至福州水口，沿溪居民荡然一空。福之城中西南两门水高七尺以上，侯官县甘蔗寨漂流数百家，多有溺死者。南剑冲突尤甚，水势直至郡治，城楼、邮亭、司理院狱悉皆渰浸类毁。城中人家初见水来，尽挈笼仗上楼，未几与楼俱去，诚可悯念。市西地名铁冶岭一带，皆为弥漫之所。建宁平政桥最为高处，水没其上，汹涌入城。即此而观，则其它城外低下去处及诸外县被害可知。今来虽据逐处申到，并不言其详，但云支拨钱米，例 
      
行赈济。然臣窃谓监司不过委之郡守，郡守不过委之州县官，而被差之官或不留意，实惠未必及民，至今有未复业者。欲望圣慈下臣此章，疾速委令监司、守臣以体国爱民为念，斟酌措置，更与多方赈恤，无令失所。」【贴黄】：臣近得建昌守臣陈章公札，亦称是月四邑之水会于旴江城，不没者三版。早禾方包，既已失望，晚禾甫种，多就渰没，其祸至惨。闻之父老，数十年间，未尝有此。尝申朝廷，乞检度牒，以充籴本，事势可知。并乞圣慈，即赐一体行下，以救千里生灵之命。诏从之。
 瑞异 宋会要辑稿 瑞异三 地 震 
      
地震
【宋会要】
      
嘉佑二年三月三日，雄、霸等州并言二月十七日夜地震。至四月二十一日，雄州又言：「幽州地大震，大坏城郭，覆死者数万人。」诏河北备御之。是岁，河北数地震，朝廷遣使安抚。 
