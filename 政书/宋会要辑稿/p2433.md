<!-- { "loadSidebar": true } -->
十一月五日，吏部状：「勘会今年六月十三日赦，文臣承务郎以上并致仕官，并与转官。近据诸州军申到文字，其间有元系白身，因年八十以上该遇大礼，或因显仁皇后昨来庆寿，有子在官，并无官特恩封叙承务郎以上致仕官，乞依今赦转官。缘似此之人，赦内即不该载，本部未敢具钞。」诏依赦施行此后原有批语：「以上为一卷。」。
 职官 宋会要辑稿 职官七七 致仕下 
      
致仕下
【宋会要】
      
孝宗隆兴元年六月八日，诏沈该改除观文殿学士，依旧致仕。以右谏议大夫王大宝论列，故有是命。 
七月五日，资政殿大学士、左太中大夫、提举万寿观张焘以疾甚告老，诏与转一官，依旧资政殿大学士致仕。已而焘又辞所转官，从之。 
十月二十四日，诏：「文臣太中大夫、武臣正任观察使以上，今后引年或特乞致仕，于所出札子内带说合得恩泽资数，如遇收使，即缴连申朝廷陈乞，候批凿已收使因依讫给还。余官并令缴连末后付身，从吏部批凿因依、押印讫给还。若州军申发文字在今降指挥月日之前，许先次给降付身，案后委知、通取索末后付身，批凿已收使因依，具状保明申吏部。」从吏部尚书凌景夏之请也。 
二年四月二日，臣僚言：「承议郎自来无申乞致仕之限，以其无利害也。身没之后，子孙匿丧以待时，及合该磨勘日，则寅缘保明，转员外郎下致仕，故其子孙滥沾恩泽。乞今后承议郎已下或遇身亡，必令实时申所在州军县镇照会。如隐匿，许人陈告，重赏。其保明官司及保官，并寘典宪。」从之。 
七月二十一日，臣僚言：「臣闻皇佑中，御史知杂司马池尝言：『乞应文武臣僚年及七十，并令自乞致仕，依旧与一子官。若不自陈，许御史台紏察，特令致仕，更不奏子。 
      
其已陈乞，有诏特留，不在此限。』先是天圣中，御史(台)曹修古亦谓：『臣僚年近八旬，尚未辞官，心力尽衰，何职能治 自今除元老勋贤询议军国自有典章外，其内外官年七十者，乞下御史台及诸路转运司，许自陈，特与转官致仕。不自陈者，勘会岁数以闻，特与致仕。』今见行之法，年至七十则不许磨勘转官，其次虽保亦不许为。至于子孙出仕者，皆得陈为恩泽，指射差遣。其限之以法，待之以恩，可谓两尽矣，独未尝责令致仕，如曹修古、司马池所请也。此无他，一则贪望荫补，二则苟窃祠禄。岂有磨勘转官不许，乃许奏荐者耶 岂有子孙尚得陈为恩例，自乃贪仕不得已者邪 欲望取其成法，裁以中道。其内外臣僚年七十不陈乞致仕者，除合得致仕或遗表恩泽外，更不许遇郊奏补；所差宫观于合得次数未满者，更许陈乞一次。」从之。 
二十八日，诏资政殿大学士、左通议大夫致仕贺允中可落致仕，除提〔举〕万寿观，兼侍读。 
八月三日，左奉议郎、诸王宫大小学教授詹叔善言，现年七十，于条合该致仕。诏詹叔善引年知止，足励士风，可依例致仕，特与一子上州文学。 
五日，诏：「文武官七十致仕，缘郊祀在近，自降指挥后，已未致仕人合该奏荐子孙，并听更陈乞一次。」 
十二日，崇信军节度使、开府仪同三司赵密乞守本官致仕，诏特除少保，依前崇信军节度使致仕。 
二十二日，左中奉大 
      
夫、充集英殿修撰、知宣州许尹乞致仕，诏除敷文阁待制致仕。 
二十三日，显谟阁直学士、左通议大夫张阐乞致仕，诏除龙图阁学士，转一官致仕。 
九月十日，诏少师、保信军节度使、魏国公张浚依所乞，守少师、保信军节度使致仕。 
二十三日，诏少保、崇信军节度使致仕赵密可落致仕，权殿前司职事，余如故。 
十月七日，殿中侍御史晁公武言：「臣切见今年董德元复职致仕，臣僚论列德元当时致仕、遗表承务郎六人，委是侥幸，将来执政在谪籍者援例，无杜绝。已降指挥，将德元复职寝罢，合得恩泽只依见存阶官荫补。今未半年，宋朴、汪勃、章复果相继陈乞致仕，朝廷并与复龙图阁学士，将来三人致仕、遗表恩泽，当补承务郎十八人。兼七月中臣僚言章，乞将内外臣僚年七十不陈乞致仕者，不许遇郊奏补。续奉旨：『郊祀在近，自降指挥后，已未致仕人合该奏荐者，并更听奏荐一次。』三人依上件指挥，计冒受恩泽二十一人，其泛滥如此。谨按宋朴、汪勃、章复执政之时，其无善状与董德元一体，同罪异罚，何以慰公论 欲望睿旨，将(来)宋朴、汪勃、章复复职指挥，依董德元例寝罢，合得恩泽只依见存阶官上荫补。今年遇郊礼奏荐，系未复职，亦乞依条施行。」从之。 
十四日，诏左通议大夫、知枢密院事、兼参知政事贺允中依所乞，除资政殿大学士，依旧致仕。 
闰十一月一日，臣僚言：「赵密除少保，依前崇信军节度使，落致仕，权殿前司职事，依杨存中除少保日合得恩数。臣取会省部条格，即无三少初除恩数。向来杨存中系特降指挥，(令)[今]赵密元因致仕得除少保。议者谓当纳还三少，始合礼法；恕者则谓其权掌禁兵，若三衙曰归「曰」字疑误，似当作「得」。，密必依旧请老，虽不纳少保可也。今后省放行，恐贻清议。」从之。 
九日，臣僚言：「信州奏，左中大夫余尧弼乞守本官致仕，诏复龙图阁学士致仕。臣伏见章复因致仕复龙图阁学士，言者论列，并与汪勃、宋朴夺之，纔数月尔。今尧弼托疾请老，亦得此职，是复失之于前而尧弼得之于后，一予一夺，有损陛下总核之政。所有录黄，未敢书行。」从之。 
干道元年正月十日，吏部状：「准批下故左朝请大夫木輗男师鲁等状：『故父昨知龚州，至绍兴四年八月成资满罢。方起离间，遭广西草寇驱虏迫胁，惊忧致疾，陈乞致仕不及。今乞依绍兴七年闰十月十三日指挥，放行荫补。』本部勘当，依昨降绍兴七年闰十月十三日指挥，朝议大夫至朝奉大夫因金人或盗贼驱虏，被害身亡，应陈乞致仕不及之人，并依条荫补。今木师鲁所陈无连到限内陈乞干照真本，兼本部经(大)[火]，案牍不存，无凭契勘已未陈乞收使了当。欲令本家召见任职事官二员结罪委保，并缴连限内陈乞干照。候到，开具申省。」诏特与放行合得恩泽。 
二月十七日，利州观察使、主管侍卫马军 
      
司公事张守忠乞守本官致仕，诏特与转威武军承宣使致仕。 
二十九日，诏少保、尚书左仆射、同中书门下平章事陈康伯，可特授少师、观文殿大学士、鲁国公致仕。 
三月二十二日，〔臣僚言〕：「左朝散郎章复隆兴二年九月内陈乞致仕，续准尚书省札子，复龙图阁学士致仕。未授告间，臣僚论列，复职指挥更不施行。其致仕告敕至今未授，合与不合获沾赦恩 」送吏、刑部同共看详，申尚书省。逐部勘会：「依条，中大夫至朝奉郎乞致仕不愿转官者，合得致仕阴补恩泽一名。若曾任侍从官以上，罢任不带职及落职牵复人，其致仕恩泽依赦从寄禄官荫补。照得本官系曾任侍从以上落职未牵复人，其寄禄官见任朝散郎，合得致仕荫补恩泽一名，乞朝廷详酌指挥。」诏章复许守本官致仕。 
二十五日，鼎州观察使、陇右郡王赵怀恩上遗表，诏守本官致仕，依条与致仕、遗表恩泽。 
五月二十四日，诏敷文阁直学士、左朝请大夫致仕王大宝落致仕，除礼部尚书。 
六月六日，左中大夫、同知枢密院事王刚中以病笃乞致仕，诏守本官致仕。 
八月二十六日，左朝议大夫黄中除集英殿修撰，守本官致仕。 
十月十三日，朝奉郎致仕宋朴状：「昨于隆兴二年八月内陈乞致仕隆：原作「龙」，按孝宗年号有「隆兴」而无「龙兴」，径改。，准尚书省札子复龙图阁学士致仕。后因臣僚论列，寝罢复职指挥，其致仕敕命合从朝廷出给施行。」诏宋朴许守本官致仕。 
二 
      
年六月十二日，中书门下省言：「臣僚集议白札子，内一项非泛补官，如宗室戚里女夫及捧香异姓恩泽阵亡人女夫、异姓上书献颂文理可采、随奉使异姓补官及给使减年补官之类，止当禄及其身，若今更冒世赏，愈见冗滥。欲乞上项人如转至合奏荐官，候将来致仕日与一名恩泽，已曾奏荐人更不奏荐。」从之。 
圣旨，巫伋复端明殿学士。以巫伋尝在枢庭，降此恩命，然巫伋初以秦桧擅权，曲意奉事，叨窃禄位，无补国家。陛下圣度如天，犹以大臣之礼待之，如使伋以秘殿隆名终于牖下，则致仕、遗表恩泽当得数人。方陛下循名责实之时，而附下罔上之人冒恩如此。欲望特赐寝罢，以为人臣党附权臣之戒。」诏除龙图阁直学士致仕。二十五日，王伯庠再章，诏守本官致仕。 二十一日，左朝奉〔郎〕巫伋乞守本官致仕，诏巫伋复端明殿学士致仕。次日，侍御史王伯庠言：「伏 
八月二十三日，少保、宁武军节度使、新兴郡王致仕。 
九月六日，诏内侍关洙特落致仕，免参部，差干办内藏库，填见阙。 
十一月六日，太傅、宁远昭庆军节度使杨存中乞守本官致仕。诏杨存中除太师，依前宁远昭庆军节度使、和义郡王致仕。 
乞守本官致仕，诏除敷文阁待制致仕。 十二月二十九日，左朝散郎、集英殿修撰何 
三年正月十二日，诏武功大夫、和州防御使邓拱特落致仕，与免参部，差干办内东门 
      
司，填见阙。 
六月十三日，诏太傅、奉国军节度使、四川宣抚使吴璘除太师，依前奉国军节度使、新安郡王至仕。 
十月二十八日，诏端明殿学士、左中大夫、提举临安府洞霄宫杨椿除资政殿学士致仕。 
十一月二日郊祀赦：「应见任并致仕升朝官服绿，大夫以上服绯， 事至今日以前及二十年，历任无赃滥若私罪徒以上情理稍轻者，并许于所属投状磨勘，改赐章服。」六年十一月六日大礼赦、九年十一月九日大礼赦，并同。 
四年正月六日，中书门下省言：「白札子：契勘隆兴二年七月，因臣僚言年及七十不肯致仕者，不许遇(赦)郊祀奏补。当年八月指挥，文武官年七十，缘郊礼在近，自降指挥后，已未致仕人合该奏荐，并更听陈乞一次。今次郊礼，其内外从官以上年及七十已未致仕，亦已放行，止有庶官即无指挥。今相度，欲将年及七十人、曾经奏荐及该遇前郊放行一次之人，并遵依隆兴二年七月指挥，更不许奏补。其平生未曾奏荐文臣，方始转至大夫及带职员郎及武臣武翼郎以上，初应奏荐偶及七十岁之人，欲乞放行一次奏补。」从之。 
二十九日，诏左正奉大夫叶颙除观殿学士致仕。 
