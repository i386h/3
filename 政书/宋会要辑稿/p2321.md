<!-- { "loadSidebar": true } -->
所在并不应副请给，自今后专责守臣，须管排月支给。如违，从徒三年科罪，仍许奉使之家越诉。及出榜晓谕。」四年九月十五日、九年正月五日、十年九月十日赦，并令按月支给。 
三年五月十七日，诏端明殿学士、左太中大夫、同签书枢密院事韩肖胄充金国军前通问使，左朝奉大夫、试工部尚书胡松年副之。续条具申请：三节人从欲于六曹及诸官司内，不以有无官资及见任(侍)[待]阙、已未参部人内，指名抽差或辟差。如有一切违碍，并免执奏，不许辞避。上、中节内有官人与先次转四官资，白身人并先补承节郎，进士先补迪功郎。候回日，各与依军功法，特添差合入差遣一次。今来转补官资，依例不作非泛补授，理当参部差出，理为资任。下节军兵并各先转三资，候回日更转一资。上节都辖一员，指使二员，书表司二员，礼物六员，引接二员，医候一员；中节职员四员，亲属亲随六员，执旗信三员，小底二员；下节御厨、工匠二人，翰林司二人，仪鸾司一人，文思院针线匠人一人，将校二人，管押军员二人，军兵六十人，教骏二人。书状官欲支起发绢六十匹，钱一百贯，银五十两；上节起发都辖绢四十匹，钱十贯，银二十两；指使、礼物官、医候、引接、书表司并各绢三十匹，钱四十贯，银一十两；中节起发并各绢二十匹，钱三十贯，银一十两，内医候破合药一百贯；下节军兵、军员起发绢一十匹，钱二 
      
十贯。内有官人并许带行新旧见任请给，如无请给，每月支(瞻)[赡]家钱三十贯，日支食钱五百文。军兵每月赡家钱八贯，日支食钱五百文。内将校起发钱、绢并赡家食料等钱，依中节人体例，有官人各破本身驿券一道。三节人并借请两月。从之。 
五年二月二十二日，诏：「应奉使金国未还之人，具应干恩数，令本家赍元差或干照文字赴尚书省陈乞施行。」 
绍熙五年闰十月十九日绍熙：原作「绍兴」，按绍兴五年无闰十月，且下条云「同日」，而所述正为绍熙五年闰十月事，因改。参《宋史》卷三七《宁宗纪》一。，奉使金国报谢所言：「照得今次合差下节军兵并训练官等，系轮到侍卫马军行司差拨出戍建康府人。窃缘本所起发不测逼近，若行差取，相去千里，委实地里差远，虑恐办集职事不前，是致抵梧。乞就便于殿前司或步军司借差上件官兵一次。其马军行司合差官兵等，充日后以次奉使差使。」诏于步军司权差一次。 
同日，两浙转运司奏：「金国信使、副非晚过界，所有往响应副御筵并沿路舟船、出陆(船)[般]担人夫排办饮食宿项等，检会淳熙十三年十一月指挥，并委漕臣，今后准此。窃缘本司见今应办哲文神武成孝皇帝梓宫过江、攒宫修奉等事务，委是繁剧，难以前去，乞别委浙西监司应办。所有一行舟船并祗备库陈设衣帏器皿钱酒等，本司却行照例备办遣发应副。」诏(长)[命]浙西提举黄灏，余从之。 
绍兴七年十二月三十日绍兴：原无，因前误入绍熙文字两条，故补二字，以资识别。，诏右朝奉大夫王伦除徽猷阁直学士、提举醴泉观，假龙图阁学士、左中大夫、枢密 
      
都承旨，充金国军前迎奉梓宫使；右朝请郎高公绘转右朝奉大夫，假拱卫大夫、忠州防御使副之。 
八年十二月二十三日，诏端明殿学士、左太中大夫、签书枢密院事韩肖胄充金国报谢使，光山军承宣使、枢密副承旨钱愐假光山军节度使、枢密都承旨副之。 
二十九日，御史中丞勾龙如渊言：「和议既定，遣使岁必再三。欲望特诏有司，检照近年体例，参酌中制，将支赐之物并三节人数及所得恩例，凡使者在馆及至界首，比旧减三分之二，至汴京或至燕中减半，直至金国全破。庶几久而可行，以革泛滥之弊。」诏令三省、枢密院照会。 
九年正月五日赦：「应奉使金国未还之人封赠、奏荐，已降指挥给还合得之数，尚虑所在州军保奏稽缓，或官司非理沮抑，仰监司按劾，御史台觉察。」 
同日，诏王伦除端明殿学士、同签书枢密院事，免签书，仍赐同进士出身，差充迎请梓宫梓：原作「粹」，据《宋史》卷二九《高宗纪》六改。、皇太后、交割地界使，蓝公佐除宣州观察使，假保信军节度使、提举万寿观副之。 
二十六日，右谏议大夫李谊言：「国信所指差三节人从，多是进士，甚至于执旗、报信亦以进士为之。伏望今后所差三节人，除亲随许用进士二名外，余并以使臣充。绍兴八年以前使人将命，实犯不测，故三节人从悉假以优恩。今既通和，岂可复援前例 欲乞量与鑴减。」诏令礼部检照奉使大辽体例，参酌条具以闻。 
十年九月十日 
      
赦：「应因奉使金国未回并属官，其官职合该奏荐人奏：原作「奉」，据下文改。，未经奏荐者，特与荫补一次。如系(陛)[升]朝官，特与封赠一次。各令本家于所在州军保明陈乞。」十二年十一月八日赦并同。 
十一年十一月十一日，诏左朝散大夫、尚书吏部侍郎魏良臣假左正议大夫，充接伴使；福州观察使、知合门事、兼客省四方馆事王公亮假保信军承宣使副之。馆伴准此。 
十三日，诏左朝奉郎、试礼部尚书兼侍读莫将差充馆伴使，成州团练使、知合门事、兼客省四方馆事曹勋副之。馆伴准此。 
二十三日，诏左朝奉大夫、试御史中丞何铸除签书枢密院事，差充金国报谢使；拱卫大夫、利州观察使、知合门事、兼客省四方馆事曹勋除密州观察使副之。 
十二年年五月三日，诏左朝请郎、试尚书户部侍郎沈昭远假吏部尚书，充金国贺生辰使；福州观察使、知合门事、兼客省四方馆事王公亮假保信军承宣使副之。金国生辰遣使准此。于是诏检奉使大辽进呈取旨。国信所具到国信令格：奉使指使满二次，转进武校尉；译语、亲事官、奉使接送、伴送及两次，转一资；亲从差随奉使及接送伴，两次无遗阙，候投名满二十年转一资；奉使书表司入国三次满足，转一资；奉使随行医官及三次，换章服，已衣紫许回授有服亲，或指射差遣；医学以下转一资，或换章服；奉使礼物殿侍满二次，转三班差使；奉使引接殿侍满 
      
四次，转三班差使。别无奉使大辽生辰推恩人体例。检正、检详看详，参酌拟定：正使起发支赐银绢各二百匹两，钱一千贯；副使起发支锡银绢各二百匹两，钱八百贯，三节人从共破五十人，不许差白身人。上、〔中〕节一十人，下节三十人，内准备差使四员，余差军兵。上、中节先转一官资，内选人比类施行。候回日更转一官资，添差合入差遣一次。内医官更支合药钱一百贯。下节准备差使先转一官资，候回日更转一官资。内军兵先转一资，候回日更转一资。起发上节支银绢各一十五匹(疋)[两]，中节支绢一十五匹、银一十两，下节支绢一十疋、银五两。请给：三节人从日支食钱五十文，内有官人带行新旧任见任请给。如无请给或不愿请新旧见任者，每月支赡家钱三十贯。内军兵除带行见请外，月支赡家钱八贯。并自到所日起支，结局日住支。有官资人仍破本身本等券一道，并借请两月。诏依拟定，立为永法。 
六月八日，吏部侍郎、充金国接伴使魏良臣等言：「欲乞依旧例差编栏官二员、引接仪范二员、职员二员、小底二人、亲随二人、医官一员、主管文字二人、书表司二人外，更乞差准备差使十员，许依例指差，借请两月。」诏准备差使许差四人，官属人吏等并借请一月。 
八月十八日，诏左朝请大夫、试御史中丞万俟除左中大夫、参知政事，差充金国报谢使；荣州防御使、带御器械邢孝扬假 
      
保信军承宣使邢：原作「刑」，据《建炎要录》卷一四六改。、知合门事、兼客省四方馆事副之。 
九月二十八日，诏左宣仪郎、中书舍人杨愿假户部尚书，充金国贺正旦使；右武大夫、宣州观察使、知合门事、兼客省四方馆事何彦良假奉国军承宣使副之。正旦遣使准此。 
十三年十一月二十一日，国信所言：「北朝贺正旦人使赴阙，旧例开封府差少尹接送。」诏差知临安府张叔献。 
十四年正月六日，诏吏部尚书罗汝楫差充金国报谢使，镇东军承宣使、知合门事郑藻副之。 
三月二十六日，诏：「应差生辰、正旦非泛奉使并接、送伴官，合差国信所指使、译语、亲事官及皇城司亲从，并仰依祖宗旧法听审，使、副问荅语言及见闻事件，兼觉察一行人，务令整肃。可札与主管往来国信所，今后遇差奉使等官，令检坐条法指挥关报，常切遵守，毋致灭裂。」 
八月八日，诏：「右承议郎、监潭州南岳庙万俟允中奉使金国礼物官日，私以违禁之物附载入国，博易厚利。(游)[特]贷命，追毁出身以来文字，不刺面，配贵州本城收管。」 
十五年五月九日，诏：「人使经过州军，令两浙、淮南转运司并以官钱应办，不得骚扰百姓。各具知禀闻奏。」 
十九日，诏接伴金国贺生辰副使钱恺降一官，送伴别差人。以接伴不职故也。 
十六年三月十日，尚书省言：「接送伴所差官属员数太冗，欲裁减小底二人、亲随二人、主管文字二人。准备差使四员，止差部辖一员、编 
      
栏官二员、引接仪范二员、职员二员、医官一员、书表司二人。」从之。 
四月十一日，诏：「今后金国使人赴阙，所差接〔引〕、指使、亲从、(谭)[译]语等人，除身分合得券食钱外，其沿路州军所送钱物并不许收受。如违，以赃论。」 
十四日，接伴使、副王循友等言：「接伴使、副沿路收受州郡馈送及有数处犒设官吏等，欲乞今后不许收受。」从之。 
十七年三月十八日，宰执进呈国信所乞裁减接送伴北使官属事。上宣谕曰：「边知白渡淮多日，尚未见到，恐路中滞留，则随从人等不无生事骚扰。可拟降指挥，今后计程赴行在。」 
十八年五月十五日，工部尚书詹大方言：「近蒙差充金国贺生辰使，每戒约一行官吏等，不得辄起事端，过有须索。窃虑后来三节人或有不识大体，责办供应，妄生语言，有失事体，所须甚微，所系甚大。欲望自今后每遣使人，严行戒饬。」诏今后遣使，自使、副至三节人，并具知委状申尚书省。 
十八日，诏：「今后差贺生辰、正旦使、副，所给起发银、绢、钱并各减半。其三节人各与转一官资，内使、副仍各与转一官。」以殿中侍御史余尧弼言弼：原作「卿」，据《建炎要录》卷一五七改。：「比年盟好既固，将命若安行无虞，与讲和之始事体不侔。」故有是诏。 
