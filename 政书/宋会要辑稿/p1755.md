<!-- { "loadSidebar": true } -->
淳熙元年二月二十三日，兵部言：「武举依逐举例，系八月初二日或初三日先试比弓马。今举系奏举二名，比前举增添数多，恐举人皆七月终到阙，不唯于比试弓马日逼，又恐内有诈冒，稽考违碍不及。乞依条于六月终以前到阙，如限内不到，并不收试。其被举人，往往于比试前一两日投下奏状，使有司仓卒难以辨验。乞自今须管于六月终前投下，如在七月一日已后，并不许收换。今举奏举增倍数多，若依例于八月初二日或初三日比试弓马，窃恐是日值雨泥泞，于引试程文日分相逼。乞从本部于七月下旬择日比试弓马。」从之。 
八月一日，臣僚言：「武举进士试期已近，而无保举者尚多。乞令兵部关报，应合举官未曾保奏武举人者，各令依数保奏。其无保官者，令入状互保，依前举例放行比试，试中即赴解试。俟解试中，仍召升朝保官一员，赴省试。(试依)候试毕，令 令所别行立法。」先是，进士诸葛文明等言：「今举已奏人数方及二百余人，在外已得奏状，未投者凡五十余人，而未得保官者五倍，乞展限收接奏状。」诏展半月。至是臣僚以为远方士子赴举，欲求剡奏，诚未易得，故有是请。 
二年正月二十四日，诏：「今次武举缘有免省九人，令通取三十九人。」五年正月二十八日有免省十一人，诏通取四十一人。 
三月十八日，上御集英殿策试武举进士。每举同。 
二十三日，上御幄殿阅试武举弓马。每举同。
     
同日，尚书省言：「拟到武举进士正奏名蒋介以下四十一人推恩：第一名补秉义郎，第二、第三名补保义郎，策入优等七名，平等三十一人，内三十人与承节郎，有官人郭光转一官；特奏名二人，与进义校尉。各展减磨勘有差。」从之。 
二十四日，诏：「武举正奏名殿试，策入优等一名，补秉义郎，堂除三衙并诸军计议官；第二、第三名补保义郎，注授诸路安抚司准备将领，一任回，与转忠翊郎，不隔磨勘；第四、第五名补承节郎，注授诸州兵马监押，一任回，与转保义郎，不隔磨勘；余人并依逐举例补官及旧法注拟差遣。已上如曾经省试上三名武学上舍生，与注诸路安抚司准备将领。旧指挥武举绝伦人并三平等人，殿试程文俱入优等，即绝伦人，合升在优等人之上。若平等人已系第一名，即绝伦人不升，止与第一名恩例。如绝伦人(保)[系]优等第一名，除推恩外，临时听旨。」先是，上宣谕令武举人比类进士及第第一人以下所授官品并合注差遣，校量轻重，作旁通进呈。旧制，武举第一人补保义郎，堂除三衙或诸军主管机宜文字。上曰：「可补秉义郎，令与进士第一人承事郎相等。所差机宜，元不得预军州事，须创置一官，令在机宜之上，使得裨赞主帅，庶见所长，以备擢用。自第二人以下，并以进士赐第人恩例为准，取旨裁定。」又令吏部自今省试前一年刷阙，依黄甲注授。若第一名系绝伦，合得第一名恩数外，其第二名亦系绝伦，止依今来立定第二名格推恩。如又系省试第一名，即与第一名恩例。余绝伦人候一回任，各更转一官，并不隔磨勘。内第二人如已该第一名恩例，更不加转。吏部自今省试，将见牓诸路安抚司准备将领二十四阙，依黄甲例留充前项武举人集注。 
四月三日，诏：「自今武举特奏名进士唱名日，各特赐紫罗窄衫一领、一 
     
十两数金镀银五子荔枝腰带一条。」 
五日，诏武举特奏名樊仁迈、许惟能并策入平等，马步射一事应格，授进义校尉，减三年磨勘。 
十三日，诏武举朝集增给钱三百贯。自此每举如之。 
五月二日，宰执进呈忠训郎张世奕状，元系武举出身，授殿前司主管机宜文字，阙远，愿从军，乞差殿前司正副将。上曰：「若自外从军便为正副将，恐妨军中升转。令别踏外路诸军差遣陈乞。」 
七月二十五日，诏：「今次武举比试，量增一十人，通取一百一十人为额。」 
五年四月十一日，尚书省言：「拟到武举进士正奏名陈说以下四十四人推恩：第一名补秉义郎，第二、第三名补保义郎，策入优(第)[等]十人、平等三十一人与补承节郎。成镛转两官，候一任回，更转一官。各展减磨勘有差。」从之。 
八月二十七日，臣僚言：「武举登科人，须于军中任，不隔磨勘，通及七年，无遗阙，愿离军者，差充三衙并江上诸军书写机宜文字或干办公事，任满，入诸路副将。第四名、第五名并省试第一名堪充兵将官愿从军人，依旧法补官，差充三衙并江上诸军同准备将，依正额人支破请给。到军及七年，无遗阙，愿离军者，差充三衙并江上诸军准备差遣，任满，入诸路安抚司准备将领。第六名以下堪充兵将官愿从军人，依旧法补官，差充三衙并江上诸军准备差遣，任满，入诸州兵马监押。已上若后来立到军功，或人材出众，特旨擢用， 
     
不拘此限。其堪充兵将官愿从军人，令枢密院铨量。如不愿从军，或虽愿从军，人材不应选人，并依干道八年已前旧法，第一名补保义郎，注沿江巡检、驻泊、捉贼、押队，不入等，承节郎、沿边亲民巡检、县尉、准备差使、缉捕盗贼，第二名以下补承节郎，不入等，承信郎、注沿边亲民巡检、县尉、准备差使、缉捕盗贼。」上曰：「武举本欲取将帅之才，今前名皆令从军，以七年为「为」下疑有脱字。，则久在军中，谙练军政，将来因军功擢为将帅，庶几得人。」 
十九日，诏：「武举解试、省试只依旧额，其保官自今许文臣升朝官、武臣正使以上各保奏二人。」干道二年三月，有诏监司、帅臣、管军、侍从诸使习熟武艺，讲论兵机，谙识调发，委以事任，则凡绝伦抱艺者得以 其长。望令有司详议，就军中别立优异窠阙，如准备之类，使经历两任，然后擢之朝列。他时将帅之储，取用于此。诏令兵部相度。本部相度：「武举出身人有立定注授差遣条法，乞从朝廷指挥，参酌立定窠阙任使施行。」从之。 
七年三月三日，兵部尚书王希吕言：「淳熙元年及四年两举，承指挥将武举无保奏人放行比试。今举恐士人临时复引前例陈乞，如循例放行，不唯冲改成法，兼无以机察奸弊。乞明示举人依条召保奏举，如无保官，不许收试。」从之。 
四日，宰执进呈兵部措置武举贡举补官差注格法，并从之。武举贡举格：绝伦，弓两石兼马射九斗力，策入优等。三平等并依旧法，第一等弓一石一斗力兼马射七斗，第二等弓一石力兼马射七斗，第三等弓九斗力兼马射七斗。已上殿试合用马射，令就大教场内引试，宰执按阅。其补官差注格法，第一名堪充兵将官愿从军人，补秉义郎，差充三衙并江上诸军同正将，依正额人支破请给，到军及五年，无遗阙，愿离军者，除诸军计议官，任满，入诸路正将；第二、第三名堪充兵将官愿从军 
     
人，补保义郎，差充三衙并江上诸军同副将，依正额人支破请给，到军及五年，无遗阙，与转忠翊郎。州军监守臣荐举武举人，七年八月又诏自今内外各许奏举二名。至是，合门舍人林宗臣言，乞诏有司宽保官之法，增其人数。上曰：「来之欲广，择之欲精。」故有是诏。 
淳熙七年七月十一日，兵部言：「前举奏到武举止有二百余人，今举缘文武臣许保奏二名，已奏到约有七百余人。若不申明分场引试，窃恐连夜试验，弓马不精，别生奸弊。乞将绝伦弓并三平等人步射先作一日呈试，将合格人照元给呈试弓马关子，于次日绝早赴教场门首，令马军司差有心力识字使臣三五员照验，放令入赴马射。如代名呈试，并依贡举条法科罪。」诏分三日引试，余依。 
八年三月二十四日，尚书省言：「拟到武举进士正奏名江伯虎以下四十四人，第一名江伯虎补秉义郎，第二名黄万石补保义郎，余皆平等，补承节郎；特奏名四人，一人补进武校尉，三人补进义校尉。各展减磨勘有差。」从之。江伯虎等十八人愿从军。 
闰三月九日，宰执进呈武举特奏名依文举当殿给敕牒，拟称赐武举特奏名补官。上曰：「其间恐有下班副尉之类，未合称官。」乃改作武举推恩。 
同日，宰执进呈蜀中武举进士薛九龄以疾趁今岁殿试武艺不及，次日却曾赴策试，兵部欲比作一事不中之人唱名补官。诏令承旨司就大教场按试。 
四月五日，诏：「武举进士从军人，欲令习知军务，以俟器使。如因职事已见委系利便，许赴主(师)[帅]陈述。遇有过犯合加罪责，申枢密院 
     
取旨施行。」 
五月十一日，武举进士及第江伯虎等乞：「先次参部，出给料钱文历，却行从军差遣。其料钱文历，乞依不愿从军之人一例帮行，及比附不愿从军人历巡尉、知寨差遣。从军及六考，并许理作关升资序。」从之。
十四日，诏：「武举进士出身人，已有淳熙七年三月四日指挥，其淳熙二年、五年武举不愿从军人，并合依干道八年指挥施行。内已历过差遣人，与依旧差注。」 
九年五月七日，诏：「访闻武举从军之人，往往自高，不亲戎旅。如自今职事勤恪，从主帅具名保奏升差。其或懈惰不虔，亦许按劾以闻，当行黜责。」 
十一年正月八日，诏刑部侍郎兼权兵部侍郎曾逮监试武举弓马。 
四月十一日，尚书省拟到武举正奏名进士林墡以下四十三人推恩：第一名、第二名补保义郎，策入优等，余皆平等，补承节郎，内陶天麟系以绝伦首解省试第一名，特补保义郎，更减二年磨勘；特奏名一名，补进武副尉。各展减磨勘有差。」从之。 
五月九日，诏殿试武举第一名林墡与堂除计议官，第二名林可久与准备将领。 
十三年四月八日，诏：「武学生年七十以上柯箕特与补承信郎，免省上舍生潘子震、周应迪、蔡纮依太学免省上舍生释褐恩例，并特与补承节郎，内愿赴淳熙十四年殿试者听。守年免省上舍生郑觉与径赴淳熙十四年殿试，永免解内舍生陈昌龄等并候将来过省赴殿试唱 
     
名日，各与减二年磨勘。内永免外舍生沈仲刚等各与减一年磨勘。」以兵部检会庆寿赦恩来上，故有是命。 
二十九日，兵部言：「今岁系武举比试发解年分，乞令武举人已有保官合该收试之人，并于六月终以前到阙。其奏状并是展限至闰七月半以前投下，已后更不收接。如出违今来立定日限，并不许收试。其无保官及不该收试之人，即不许临期引例陈乞。若许从本部所申，候指挥下日，遍牒诸路晓示。」从之。 
