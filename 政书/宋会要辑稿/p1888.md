<!-- { "loadSidebar": true } -->
元丰二年九月二十四日，洮东安抚司言：「皇城使、荣州团练使、岷洮州蕃部都巡检使包顺乞用南郊赦书封赠父母。」上批：「顺自熙河开拓之初，率众来附，又秉心忠义，前后战功为一路属羌之最。虽旧无此例，可特依所乞。」乃并其妻封之。 
十一月二日，文思使李谅母天水县太君赵氏进封永嘉郡夫人。以谅言赵氏韩王普之曾孙、献穆大长公主诸妇，乞依伯父端懿妻加赠例也。 
六年十二月十四日，入内供奉官、寄内藏库使、庆州团练使宋用臣修尚书省劳，迁一子官，乞赠曾祖思恭，从之。 
二十六日，吏部侍郎陈安石等言：「乞以侍郎比类直学士例封赠父母。」从之，着为令。 
七年七月四日，四方馆使、荣州团练使、泾原路总管姚麟乞以南郊奏子恩赠祖福一官，诏以麟世有战功，特从之。 
哲宗元佑元年四月二十二日，承(侍)[事]郎薛绍彭言：「父向任同知枢密院事日，因论(例)[列]京城人户养马事，谪知随州，得罪忧恐，遂至亡殁。欲乞依故执政官亡殁例赠官议谥。」诏薛向特赠银青光禄大夫。 
八年正月二十六日，尚书省言：「右通直郎李孝称为父及之年八十四岁，见任通议大夫致仕，虽遇大礼，缘拘吏部格，不许叙封，恐非朝廷推恩优老之意。」诏孝称许叙封父一次，仍令今后官员如父赠太中大夫以上致仕，未经叙封者，许封一次，即不得至三公。 
绍圣四年五月十五日，崔尹躬言：「父台符在元佑中无罪降官。」诏故降授正议大夫、赠左光禄大夫崔台符赠右银青光禄大夫。
元符二年十一月二十三日，嗣濮王宗汉言：「窃见故兄宗咏等六坟比诸王极有损降，望降睿旨与追赠。」诏故赠宁海军节度使、沂国公宗咏特追封余杭郡王，(照)[昭]武军节度使、遂国公宗师特追封益州郡王，建宁军节度使、成国公宗邈特追封同谷郡王，镇宁军节度使、同中书门下平章事、陈国公宗治特赠开(封)[府](议)[仪]同三司、追封澶渊郡王，武宁军节度使、同中书门下平章事、楚国公宗益特赠开(封)[府](议)[仪]同三司、追封山阳郡王，洛州防御使、广平(候)[侯]宗沔特赠崇信军节度使、追封汉东郡王。 
徽宗崇宁元年八月二十八日，封华州观察使姚雄并引进使成州团练使姚古、皇城使姚宏、东作坊使姚辟母安乡太君史氏为仁寿郡太夫人。先是，雄等乞各以建中靖国元年郊祀任子恩并封其母，上以雄等捍边有劳，特恩封之。 
政和三年六月十四日，宣德郎、知江阴县李知元状：「知元父假承孙务郎辉见年九十岁，乞依赦封叙。」吏部言：「知元父辉缘见 
      
系假承务郎，即未见命官。父系已入官人，许与依赦官封体例。」诏
李辉与承奉郎上加一等官封。 
八月十日，中大夫、开封尹王诏言：「伏念先臣举元故任给事中、天章阁待制，实臣祖故礼部尚书、参知政事化基之庶子，有祖母张氏乃先臣所生。重念臣在襁褓中，祖母亲加鞠养，慈爱备至。其后先臣历官侍从，身故累经封赠南阳郡太君。自先臣殒殁，封赠遂绝。而臣今者窃冒迩臣之宠，敢忘鞠育之恩 欲望圣慈许臣回授见任一官，乞与臣祖母张氏特封一夫人名目。幸当孝治之朝，得致报亲之愿。」诏依所乞，免回授，特封一夫人号。 
十二月二十八日，武翼大夫、荣州刺史朱冲奏：「昨遇元圭赦恩，以男 见任武功大夫、合州防御使，合该叙封父母。未陈乞间特落致仕、提举温州元封观。缘所该恩在前，合该叙封。」尚书省言：「朱冲遇赦后致仕，合该叙封；后来已落致仕，合依赦与叙封。」诏于见任上与转一官，可转武经大夫。 
四年正月二十八日，保静军节度观察留后、提举龙德宫杨戬奏：「臣伏蒙圣恩，差提〔举〕皇城司，备员再任，已及三考，旧例合转一官。伏念臣故祖父若(掘)[拙]未曾以恩泽陈乞特加赠典，伏见省官杨震曾将恩例回授与祖父，自入内殿头上赠右卫上将军。况臣祖父若拙故任皇城副使，已赠左卫上将军，与杨震祖父故任官序不同。伏望圣慈以臣合转官恩泽特依杨震例，许回授赠祖父(在)[右]卫上将军，加赠一官；祖母仁寿县太君谢氏乞随祖父今来赠官封赠一次。」从之。 
四月十四日，翰林学士、朝散郎、知制诰兼侍读王黼奏：「臣家贫窭，幼而多病，臣父妾雷氏鞠臣备极难苦。臣不幸年二十有二遽失所恃，终忧制即窃科第，今合赠宜人。臣伏按政和封赠令，臣僚不许以加恩转官服色之类回授封赠，太中大夫以上不拘此令。臣见合磨勘，伏望圣慈悯恻，特许臣以见磨勘一官回授父妾雷氏一近上名称。」诏依所乞，仍免回授，雷氏赠硕人。 
七年二月九日，草(土)[士]李怀奏：「昨奉诏皇子韩国公头睟，本阁官吏各转一官。内臣系管干官，令许回授。乞回授亡父武功大夫、威州防御使宗立，特赐赠典。」诏宗立可落阶官，赠华州观察使，所乞回授不行。 
宣和二年六月十二日，臣僚上言：「臣窃惟国家三岁一郊，赦文所载文武升朝官并许封赠父母，此祖宗已来恩礼之常，不可得而紊乱也。臣切见迩来有见任监丞未升朝者乞依例封赠，其失盖自近年有京官任校书郎正字者得之，而监丞辄又引杂压在校书郎之上可得之，甚无(为)[谓]也。不独如此，日近有小使臣不自揆度，偶因薄劳，或磨勘转官者，遂乞回授封赠父母。既系小使臣，又非该遇郊恩，乃敢更相引例，攀援无止，不亦太滥乎!欲望特降 
      
睿旨，今后封赠乞并依旧法。敢有擅更陈乞，紊乱典章者，寘之典刑。庶几侥幸者息，而名分正矣。」从之。以上《续国朝会要》。 
高宗建炎元年十二月三日，诏：「枢密院主事以下不得(授)[援]副承旨例陈请封赠。」从臣寮请也。 
绍兴元年七月十五日，枢密院计议官颜为言：「先系枢密院干办官，蒙改作计议官，叙位在太常博士之下。其杂压令文，太常博士叙官在通直郎之上，即系升朝职事官。遇将来明堂大礼，封叙合行申明。」诏依太常博士法许封赠。 
四年四月二十一日，诏：「元佑石刻党人未加赠典，并许本家自陈。」 
六月二十八日，吏部侍郎刘岑言：「左儒林郎、前建州观察判官黄彧，乞将致仕依格合改通直郎恩泽与白身故父意回赠一官。」从之。 
七月二十九日，中奉大夫、守中书舍人致仕李公彦言：「乞将前来初除中书舍人恩例封赠父、母、妻。」司封谓条内不载致仕官封赠之文，诏特许。 
八月二十五日，和州防御使、同管客省四方馆合门公事张公裕言：「乞将今年明堂大礼合得荫补保义郎恩泽，依封赠父母格换赠伯父母。」诏特依所陈乞。 
九月八日，江南西路提点刑狱公事张叔献言：「故父于靖康间除签书枢密院事，合赠三代，未曾收使，乞给还。」从之。 
二十三日，驸马都尉、充醴泉观使潘正夫言：「先父绛幼失所生父母，出继亲伯孝仁。臣除节钺以来，已累经封赠(祖)明堂大礼赦文，合该加恩。望许与所生祖父母依臣合封赠三代条格特封赠一次。」从之。 养祖父母，唯有所生祖父母未曾封赠。伏 
十二月十四日，礼部尚书秦桧言：「昨任御史中丞，遇登极覃恩，又准告授资政殿学士。经南郊大礼，继授礼部尚书。未审作一次封叙 」诏逐件恩例可依赦给还。先是，桧出使金国，有诏应于恩数候回日并还，至是陈请焉。 
五年闰二月八日，权发遣提点淮南西路刑狱公事张澄言：「亡母李氏自澄幼年再适程堂，已封太恭人。澄升朝后，拘碍条制，不该封赠。乞将转一官赏特许回授于太恭人上加赠一等。」从之。 
校书郎许搏依林待聘用汪藻例，以内殿宴食在通直郎之上，遇明堂大礼已许叙封仍带下，今后依此。缘校书郎、正字官序杂压，内殿宴食共系一班。公懋见系承事郎，与校 十九日，秘书省正字李公懋言：「伏(事)[书]郎事体一同。乞许依校书郎遇大礼叙封。」从之。 
二十四日，右司谏赵霈言：「乞将扈从转一官回赠亡兄沾一官。」从之。 
二十五日，起居舍人、兼权中书舍人刘大中言：「前任秘书少监，遇明堂大礼合该封赠，内妻合封恭人号回赠祖母孙氏。」从之。 
三月十六日，吏部言：「左奉议郎陈康伯乞将遇赦合赠父官回授祖父居仁，于见今朝散大夫致仕上封叙。」从之。 
五月二日，承节郎 
      
余佑之言：「先洪州保奏奉新县父老举佑之祖母顾氏节义，未蒙旌赏，不幸身故。今乞将佑之所得覃恩转保义郎一官，换赠一孺人封号。」从之。 
三日，拱卫大夫、忠州团练使马钦叙陈该遇明堂合该封赠，缘父尧俊生前任北界彰武军节度使，乞比附合换赠中原官品。」诏马尧俊特赠右武大夫、贵州团练使。 
六月二十八日，忠训郎李温乞将故父庠先任捧日天武四厢都指挥使、洺州防御使该宣和七年冬祀并渊圣皇帝登极赦恩合该封赠，及见今忠训郎一官与母冯氏，随故父官品封叙。」从之。 
十月二十一日，吏部侍郎刘大中言：「乞将史馆修书转一官回授故祖谨初封一官。」诏特赠承务郎。 
六年正月十三日，刑部侍郎廖刚言：「故祖父丕行修于乡，年八十有八，相继见五世孙。臣虽致身侍从，无缘沾恩，乞许将磨勘转官回赠故祖父一官。」诏特与赠承务郎。 
四月十二日，广南东路兵马钤辖、都督府摧锋统制韩京言：「乞将捕贼转两官回赠亡祖楚一名目。」诏特赠承节郎。 
十一月十五日，右朝奉郎致仕孙伟言：「该遇建炎元年登极赦恩，合转朝散郎，至今未曾被受。欲乞回赠曾祖故任朝议大夫谕。」从之。 
八年五月四日，两浙西路安抚司干办公事司马倬言：「父兵部侍郎朴先因扈从二帝北狩，至今未还。该遇累次郊礼合行封赠，未曾陈乞。特望一并收使。」从之。 
十年四月三日，知建康府溧水县李朝正言：「奉旨以本路安抚使叶梦得奏举政迹显 ，特赠一官，赐绯章服。欲将服色与母乞一封号。」从之。 
十一年二月三日，左宣教郎莫庭芬男浚言：「乞将故父致仕合转一官回赠先祖迪功郎侗，于阶官上拟赠。」从之。初，有司谓虽无条法，人子之心实可悯，故有是命。 
八月十八日，中书舍人李易言：「初任签书江阴军判官日，适遭虏人入境，知军胡纺谓易曰：『吾曹有死城郭之义，父母老，宜勉之少避。』母曰：『我去，则汝决不肯坚守，愿与汝同死生。』闻者感泣。欲将扬州所得减年五年，加赠母亲。仍乞命词告，以光存殁。」从之。 
