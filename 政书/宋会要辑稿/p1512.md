<!-- { "loadSidebar": true } -->
二十九日，上谕宰臣汤思退等曰：「今岁江东、浙西水灾，卿等思所以救灾防患之术。」思退等奏：「臣等燮调无功，致有此灾，未敢便乞罢黜。」上曰：「朕当思所以应天之实，卿等更宜辅朕不逮。」 
十二月十六日，德音：「楚、滁、濠、庐、光州、盱眙、光化军管内，并(杨)[扬]成、西和州、襄阳、德安、信阳、高邮军曾经残破州县，战阵 
       
去处，见有遗骸，令帅、漕司召人埋瘗或焚化。每(乞)[及]二百副，童行支度牒一道，僧道赐紫衣师号，余人比类支给度牒价钱，专一差官监视核实书填。」 
二十六日，诏：「两淮经虏人蹂践，流移之民饥寒暴露，渐有疾疫，令和剂局疾速品搭修合合用药四万帖，赴淮东、西总领所交割，枢密院差使臣一员管押前去。仰逐处委官遍诣两淮州县乡村，就差医人同共给散。」 
干道元年正月一日，南郊赦：「州县其间有被水人户，理合优恤，令本路帅臣、监司多方存恤赈济。其渰浸田亩，照近降指挥检放。如有咤此灾伤死亡之人，官为收殓。无为虚文，不得灭裂。」三年、六年南郊赦，并同此制。 
三月三日，尚书司勋员外郎、浙东检察赈济唐闶言：「民间颇有遗弃小儿，足食之家愿将收养，正缘于法遗弃小儿止许收养三岁以下，缘此三岁以上者人皆不敢三：原作「二」，据同书食货五九之四二改。。乞朝廷指挥，权于今年许令自十岁以下听人家收养，将来不许识认。」从之。 
八日，权发遣临安府薛良朋言遣：原脱，据同书食货六八之一四七、一四八补。：「得旨：收拾街市为患不能行步贫民，用粥药医治，如有死亡，每名给钱三贯文，收买棺木埋瘗。本府今选募到有心力行者王祖禧、邵惠亲专一管干津送，乞给降度牒二道，与王祖禧、邵惠亲披剃。」从之。 
四月二十二日，诏：「两浙州军去岁水涝，流移阙食人颇众，朝廷措置赈粜，存济甚多。比咤疫气传染，间有死亡，深可悯怜。可令行在翰林院差医人八员，遍诣临安府城内外，每日巡门体问看诊，随证用药，其药令户部于和剂局应副。在外州军，亦仰依法，州委驻泊医官、县镇选差善医之人多方救治，药钱于逐州岁赐合药钱内、县镇于杂收钱内支给。务要实惠及民。并仰接续给散夏乐，候秋凉日住罢候：原作「侯」，据同书食货五九之四二改。。」从中书门下省请么。 
五月六日，诏：「两浙路诸州县饥民多有疾疫，理宜矜恤，除下逐州守臣措置医治外，如有死亡遗弃在路之人，亦仰委官同巡尉检察，支给官钱埋瘗，不得令狼藉道路。」 
二年五月二十五日，诏：「江西以至浙右今岁雨潦，颇害农事。宜令诸路监司、守令察今秋有田米不熟之处，预先讲求救灾恤荒之政。如将来有水旱去处，却致无备，必寘于罚。如预备有方，当议推赏当：原作「赏」，据同书食货五九之四三改。。」 
十月一日，诏：「温州近被大风驾潮，渰死户口，推倒屋舍，失坏官物，其灾异常，合行宽恤。可令度支郎中唐珣同提举常平宋藻、知州刘孝韪共议，参酌措置条具闻奏。仍令内藏库支降钱二万贯付温州，专充修筑塘埭、斗门使用，疾速如法修整，不得灭裂。」继而唐珣言：「切见温州四县并皆边海，今来人户田亩尽被海水冲荡， 卤浸入土脉，未可耕种，及缺牛具，不能 耕，难令虚认苒税。乞委守臣来春差官究实，保明申奏，及与减放当年苒税。庶几水灾之后，农民咸被圣恩，早得复 
       
旧。」从之。 
三年八月五日三：原脱，据同书食货五九之四三补。，知绍兴府洪适言：「上虞县近有水灾，飘流居民。」上曰：「近所在或有山发洪处，可令常平司常切抚存，赈济被水之家。」 
四年六月四日，宰执奏事之次，上宣谕曰：「昨日汪涓对曰：『去秋江西被水，数州之民至有无槁秸喂者。』朕都不知。」陈俊卿奏曰：「去秋沈枢亦申来，言水灾，陛下所以预令理会和籴。」上曰：「卿等更别措置。今后水旱，须令实申来!」蒋芾奏曰：「州县所以不敢申，恐朝廷或不乐闻。闻今陛下询访民间疾苦，焦劳形于玉色，谁敢隐匿 」上曰：「朕正欲闻之，庶几朝廷处置赈济。」继而诏：「诸路转运司行下所管州军，今后水旱，须管依实具申尚书省，仍令转运司具状保明申奏。或州军隐蔽不申，监司自合一面体访闻奏。如或不尽不实，朝廷访闻，并当重寘典宪。」 
五年四月十五日，诏：「应福建路有贫乏之家生子者，许经所属具陈，委自长官验实，每生一子，常平米一石、钱一贯，助其养育。余路州军依此施行。」以臣寮言：「福建路乃有不举子之风，盖缘贫乏无以赡给。国家禁止之法，不为不严，而小民抵冒，尚未知革者，诚由未有以惠之故么。」故有是命。 
六年十月十一日，臣寮言：「今春湖、秀低田与夫太平、宣州圩田多坏，方此秋成，米价已高，而来春之忧未艾。欲望行下守臣，令与县令各随其州县参酌所宜而预为之计令：原作「今」，据同书食货五九之四七改。。其有奉诏不虔，视户口流移稍多者，内则从台谏、外则从发运、监司，按劾以闻。」诏令逐州守臣限半月申尚书省。 
七年二月十四日，册皇太子赦：「灾伤州军，切虑或有遗弃小儿。有人收养者，官为置籍抄上，日给常平米二升。」 
九年五月十二日，诏：「么雨为灾，水患必广，可令逐路漕臣行下州县寔被水贫乏人户，多方措置存恤，依条赈给。内浸损秋苒去处，优借种本。或劝谕上户应副借贷，接续栽种，无致失业。 
九月十日，诏：「今年浙东州县旱伤至广，朝廷除已行下轸恤、倚阁残零税赋、差官检放外，尚应形势之家驱迫偿债，不能安业。可将浙东旱伤州县下三等人户所欠私债并与倚阁住索阁：原作「合」，据同书食货五九之五二改。，候来岁收成丰熟丰：原作「豊」，据同书食货五九之五二改。，即仰依约理还。」以上《干道会要》。 
 食货 宋会要辑稿 食货六八 恩 惠 
       
恩惠
题前原有标题《恤灾 食货》及批注：「始熙宁
，讫干道
。」天头又批：「案大蹑二年八月十九日条下注有『详见《恤灾门》』，则此卷不
当名《恤灾》。又按别本有《恩惠》一门，考其辞则赈贷么，似当移以名此卷。」今按标题
作《恩惠》是，《恤灾》及其批注乃属上一门，而误置于该门文字之末，参详上一门标题《
恤灾》校注。
 食货 宋会要辑稿 食货六八 居养院 安济坊 漏泽园 
       
居养院安济坊漏泽园
【宋会要】
       
神宗熙宁二年闰十一月二十五日，诏：「京城内外值此寒雪，应老疾孤幼无依乞丐者，令开封府并拘收分擘，于四福田院住泊住：原作「注」，据同书食货六○之三改。，于见今额定人数外收养。仍令推判官、四厩使臣依福田院条贯看验，每日特与依额内人例支给与钱养活，无令失所。至立春后天气稍暖日，申中书省住支。所有合用钱，于左藏库见管福田院钱内支拨。」 
九年十二月十五日天头原批：「九年，一作元丰元年。」，知太原府韩绛言：「在法，诸老疾自十一月一日州给米豆，至次年三月终止。河东地寒，与诸路不同，欲乞本路州县于九月以后抄札，自十月一日起支，至次年二月终止。如米豆有余，即至三月终。」从之。 
元丰二年三月二日，诏：「开封府界僧寺旅寄棺柩，贫不能葬，岁么暴露，其令逐县度官不毛地三五顷听人安葬。无主者，官为瘗之。民愿得钱者，官出钱贷之，每丧毋过二千，勿收息。」又诏提举常平等事陈向主其事，以向建言故么。后向言：「在京西禅院均定地分，收葬遗骸。天禧中，有敕书给左藏库钱，后咤臣僚奏请裁减，事遂不行。今乞以户绝动用钱给瘗埋之费。」六月，向又乞选募僧守护，量立恩例，并从之。葬及三千以上，度僧一人度：原作「虔」，据同书食货六○之三改。；三年，与紫衣师号，更令主管三年管：原作「官」，据同书食货六○之三改。；愿再住者准此。 
哲宗元佑二年十二月十六日，诏畿县贫乏不能自存 
       
及老幼疾病乞丐之人，应给米豆，勿拘此令。 
元符元年九月二日，诏：「开封府依旧敕，每岁冬月巡视京城冻馁者，吏部差待阙小使臣同职员画地分赈赡毕，付福田院，据实数申户部。」从监察御史蔡蹈言么。 
十月八日，诏：「鳏寡孤独贫乏不能自存者，州知通、县令佐验实，官为养之，疾病者仍给医药，监司所至，检察阅视。应居养者，以户绝屋居，无户绝者，以官屋居之，及以户绝豹产给其费，不限月分，依乞丐法给米豆。若不足者，以常平息钱充。已居养而能自存者，罢。」从详定一司敕令所所请么。 
徽宗崇宁元年八月二十日，诏置安济坊，先是，权知开封府吴居厚奏：「乞诸路置将理院，兵马司差拨剩员三人、节级一名，一季一替，管勾本处应干事件，并委兵马司官提辖管勾，监司巡按点检。所建将理院，宜以病人轻重而异室处之，以防渐染。又作厨舍，以为汤药饮食人宿舍，及病人分轻重异室。逐处可修居屋一十间以来，令转运司计置修盖。」于是有旨仍依，赐名。 
九月六日，诏：「鳏寡孤独应居养者，以户绝豹产给其费，不限月，依乞丐法给米豆。如不足，即支常平息钱。遗弃小儿，仍顾人乳养。」 
十一月十日，河北都转运司言：乞县置安济坊，令、佐提辖。从之。 
二年四月六日，户部言：「怀州申：『诸路安济坊应干所须，并依鳏寡乞丐条例，一切支用 
       
常平钱斛。』看详：欲应干安济坊所费钱物，依元符令，并以户绝豹产给其费。若不足，即以常平息钱充，仍隶提举司管勾。」从之。 
五月二十六日，两浙转运司言：「苏轼知杭州日，城中有病坊一所，名『安乐』，以僧主之。三年医愈千人，与紫衣。乞自今管勾病坊僧三年满所医之数，赐紫衣及祀部牒各一道。」从之，仍改为安济坊。 
三年二月三日，中书言：「州县有贫无以葬或客死暴露者，甚可伤恻。昨元丰中，神宗皇帝尝诏府界以官地收葬枯骨。今欲推广先志，择高旷不毛之地置漏泽园，凡寺蹑寄留鵳椟之无主者，若暴露遗骸，悉瘗其中。县置籍，监司巡历检察。」从之。 
