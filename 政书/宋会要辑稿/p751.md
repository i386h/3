<!-- { "loadSidebar": true } -->
闰三月七日，文武百僚、太傅王黼等言：「伏 获检玉、伪宝及庆历誓国书，许拜表称贺。」先是，黼奏：「切以耶律氏自阿保机盗据北土，五季之微，悖逆日彰，以强闻天下。艺祖膺天明命，奄有四海，志在恢复，而日不暇给。累圣绍休，专以柔驭。至庆历中，辄敢忤天之命，妄以关南县邑为请，暴横不逊，有蔑视中原之心。仁宗皇帝继好息民，为之特增岁币。乃致要盟，别立载约，使车旁午，来易誓文，至词尽理穷，方少听命。然誓书所著，必欲本朝具言别纳金缯之仪缯：原作「赠」，据《三朝北盟会编》卷一九改。，用代赋舆之物，乃始甘心。是时，中国威灵可谓屈矣。仰惟陛下天锡勇智仰：原作「抑」，据《三朝北盟会编》卷一九改。，既服万方，师不踰时，兵不血刃，尽复燕云境土，如取诸掌。夔离不传首之后，俘石晋所上检玉，又获其伪宝。今者疆圉之臣，复以庆历誓书、国书来上。天地闿怿，星日增辉，垂庙社无疆之休，快祖宗累世之愤。伏望圣慈宣付秘书省，并所获(捡)[检]玉、伪宝，许率百僚拜表称贺。所有庆历誓书、国书，伏乞藏之宝文阁，以示无穷。」诏从之。 

七年三月十二日，诏：「燕云归朝官，本务优恤，且嘉其内附之诚，致命以官资，使就禄仕。然亟令厘务，则签书管干职事，便当任责，法令既非素习，一有差失诖误，与见任官同罚，或罢免，并有合解官持服之人无所归，甚可矜悯。可归朝官改注州县等职任，并特免厘务，见任人依此。其请给、人从等，并依厘务官支破。候经满两三任，通晓文法，愿厘务者，长吏官司保明，注厘务差遣。其各丁 
      
忧者，若未经满一任，并听免解官持服，以称抚怀保养之意。燕云新边官并仍旧。」 
四月八日，太师、广阳郡王童贯言：「昨遵奉睿训，措置北事，抚定燕山府、涿、易、檀、顺、景、蓟州，及河东路先取朔、宁、府、武州，与大金计议交割云中府路州郡，已获定约外，契丹旧酋僭称天祚，自前年窜于夹山之外，稍稍团聚，借助邻国助：原作「聚」，据《三朝北盟会编》卷二一改。，欲谋再举。小蕃小 之屬，憑藉聲勢，潛有結約，窺伺朔、武新邊。去岁八月，陛下躬授睿算算：原作「等」，据《三朝北盟会编》卷二一改。，令臣驻兵河东，以时措置，修整武备。贼(兵)兵犯边，前后斩获甚众。至今年正月，契丹舊酋離夾山，與大金迎戰，兵敗，引餘眾走竄，南來朔、武對境小 處藏泊，遣人齎偽詔 誘歸附新民。又手书文字通耗，欲来归朝。臣依奉睿旨，务敦大金信约而不受，移牒大金西南、西北两路都统所，照会旧酋藏泊去处酋：原作「旧」，据上下文所述改。。仍遣河东路都统制李嗣本领兵捍边，札下沿边统制官等不得妄有招纳，日夕整龊兵马龊兵：原无，据《三朝北盟会编》卷二一补。，为必取之计。旧酋初欲南来，先遣杂类并边劫掠，累次为朔、宁、府州、火山、宁化将佐杀败。探知沿边军声甚盛，回徨涕泣，遂以二月十九日昏夜北走。二十七日，准大金西南、西北两路都统所牒称：昏主已出首前来，此盖两朝通欢所致。牒臣照会。其李嗣本及統制官下軍兵斬獲小蕃雜類四千八百五十一級，內首領秘王渾龐、提點劉忠廉等二十三名，皆是小 下總兵，用事桀黠之人，並已梟首。刘庆 
      
离等十四名，皆是旧酋帐前腹心，招兵聚众之人，亦皆就缚。夺到鞍马、器械、牛羊等无数，焚荡巢穴，积聚粮草净尽。其契丹主耶律氏今已灭亡。」先是，天祚计穷，遂投西夏人。虽舅甥国，畏女真之强，不果纳。乃走小勃律，复不纳，乃夜回，欲之云中。未明，遇谍者娄宿军且至，天祚惊遁。值天微雪，车马皆有辙迹，为适所及。先遣近贵谕降未复，娄宿下马跪于天祚前，因拜觞而进，遂俘以还。封海滨王，处之东海上，于是始灭亡(去)[云]。 

光尧皇帝绍兴四年正月十四日，诏临安府收买木绵、虔布各一百疋，《资治通(监)[鉴]》并《节要》各一部，小龙凤茶一斤，令(三)[王]伦作书，送耶律绍文、高庆裔。其支过钱数，申尚书省下户部支还。 

十年九月十日明堂赦：「契丹、渤海、汉儿等，本属大辽，祖宗以来，为兄弟之国，讲好修睦，几二百年，边鄙之民不识兵革。后女真用兵，遂致彼此交锋，互相残杀，殊可悯伤。应上件诸族前来归投者，仰诸路帅司以礼接纳。」 

三十一年十月诏：「契丹与我为三百年兄弟之国，顷缘奸臣误国，招致女真，俾罹其毒。朕既移跸江南，而辽家亦远徙(汉)[漠]北，相去万里，音信不通。今天亡北虏，使自送死。朕提兵百万，收复中原，惟尔大辽豪杰忠义之士，亦宜协力，乘势歼厥渠魁，报耶律之深雠。将来事定，通好如初。」(本卷郭声波点校，刁忠民初审。)
 蕃夷 宋会要辑稿 蕃夷三 女 真 
     
宋会要辑稿 蕃夷三

女真女真：原无，今据内文及各卷体例补。又，内文中「真」字或作「贞」，今径予统一，不另注。
【宋会要】
女真，东北别国也，盖渤海之别种，本姓拏。唐(正)〔贞〕观中，靺鞨羯来朝鞨：原作「羯」，据两《唐书 靺鞨传》改。，中国始闻女真之名。契丹谓之虑真。地多山林，俗勇悍善射，能为鹿鸣以呼群鹿而射之。食生肉，饮麋酒，醉或杀人，不能辨其父母，众为缚之，俟醒而解。兽多野狗、野牛驴之类。行则以牛驮物，遇雨，张生牛革以御之。所居以桦皮为屋。今有首领三十，分领其众，地多良马，常至中国贸易。旧隶契丹，今归于高丽。人皆劲勇，弓矢精于契丹，故契丹至则败焉。 
太祖建隆二年八月，其国遣使嗢突剌来贡名马「来」字前原有一「朱」字，据《长编》卷二删。。 
十二月，遣(使)使示义鹿猪泛海来贡方物。 
三年正月，遣使只骨来贡方物。 
三月，遣使女古来贡方物。 

四年正月，遣使来贡方物。八月，复遣使来献名马。〔于〕是下诏曰「曰」字原在「登州」下，据本书食货一七之一○乙。：「登州、沙门岛人户等地居海峤，岁有常租；而女真远隔鲸波，多输骏足。当风涛之利涉，假舟 以为劳，言念辛懃，所宜蠲复。自今特免逐年夏秋租赋、曲钱及缘科杂物、州县差徭，止令多置舟 ，济渡女真马来往。其在舟栈木，自前抽纳，今复给与主驾人力。」 
九月，遣使来贡名马五十六疋。 
干德二年，首领悉达理并侄阿黑哥、首领马撒鞋并妻梅伦，并遣使献马及貂皮。 
三年九月，遣使来贡，并赍定安国王烈万华表以闻。 
五年，马撒鞋及首领斫姑来贡马。 
是年，女真来寇白 
     
沙寨，略官马三匹、民百二十八口。诏止其贡马者不令还。未几，首领渤海那三人入贡，奉木契言契：原作「该」，据《高丽史》卷三《成宗世家》改。：三十东部落令送先被为恶女真所虏白沙寨人马。诏书切责前寇略之罪，而嘉其 顺之意，先留贡马女真悉令放还。 
六年，首领祈达渤来贡马，又有铁利王子五户并母及子弟连没六、温迪门、没勿附其使，贡马、布、腽肭脐、紫青貂鼠皮。 
太宗太平兴国六年，遣使来贡方物。 
雍熙四年，首领遣国人阿那诣登州上言州：原作「舟」，据下文改。：本国为契丹以书招诱，今遣使持书诣州。诏书嘉答之。 
淳化二年，首领罗野里鸡等上言，契丹怒其朝贡中国，去海岸四(伯)[佰]里置三栅，栅置兵三千，绝其贡献之路。故泛海入朝，求发兵与三十首领共平三栅求：原作「来」，据《长编》卷三二改。。若得师期，即先赴本国，愿聚兵以俟。帝但降诏抚谕，而不为发兵。其后遂归高丽。
真宗大中祥符二年三月，女真国人悉柳渤海为风飘船至登州女真：原脱，据《长编》卷七一补。。诏给资粮放还。 

三年，契丹征高丽，道由女真，女真复与高丽合兵拒之，契丹大丧师而还。先是，契丹伐女真，女真众裁万人，弓矢精劲，又有灰城，以水沃之为坚冰，不可上。距城三里，燔其积聚，设伏于山林间。契丹既不能攻城，野无所取，遂引骑去，大为山林之兵掩袭杀戮。女真众虽少，契丹必不能敌。 
七年，遣将军大千机随高丽使入贡。事具高丽。 

八年年：原作「月」，据《宋史》卷四八七《高丽传》改。，遣首领阿虚太随高丽使郭元入贡。 
天禧元年，遣首领随高丽使徐讷入贡。首领自言，女真之外又有五国， 
     
曰铁勒，曰贲讷讷，曰玩突，曰怕忽，曰咬里没，皆与女真接境。讷又上言：「女真蕃长入见，官赐钱三千，黄锦袍一，承天节紫绫袍一。傔从门见，钱二千，承天节紫绫袍一。伏缘女真素无差降，昨高丽国定以为蕃长、傔从名目，望许令敢赴殿宴，及赐予如蕃长之例。」从之。又有国人鹘者浑河卢先还本国，逢渤海战，不得往，至是遣归蕃，仍给装。 
三年十二月，首领汝浡达等复至，自言昨各以本土马来贡，涂中淹久，皆已死失。诏特给其直。
 蕃夷 宋会要辑稿 蕃夷三 真 腊 
     
真腊真腊：原无，据内文及各卷体例补。
     
神宗
元丰元年七月五日，上批：「昨朝廷以交蛮犯顺，令广州选募奉职
刘富
赍诏往真腊国宣喻。闻往来海上，亦颇勤劳，可量酬赏，候有保明，别取旨。」初，客省申
，以富赍诏赐真腊国主及管押本国贡物上京，未敢发遣。中书拟送客省发遣归本路，不拟赏
，故令别听旨。
徽宗政和六年十月九日，诏：「真腊国人使新祝摩僧可等一十四人赴阙进奉，其引伴官唯务兴贩，可令尚书省立法。其真腊国人使，仰沿路州军疾速催发依程赴阙，仍仰各具到发月日、住程因依，申尚书省。」 
十二月二十一日，真腊国进奉使奉化郎将鸠摩僧哥、副使安化郎将摩君明稽见于紫宸殿。 
二十五日，拱卫大夫、康州防御使、直睿思殿梁平等奏：「据真腊国进奉使鸠摩僧哥状："万国远蕃，以投圣化，今已朝见讫，然而尚拘夷服，未称区区向慕之诚。欲望许赐所服朝服。"伏 盛事，未之前闻，伏望圣慈宣付史馆，以彰盛德之美。」诏送秘书省。 
七年三月七日，真腊国进奉使奉化郎将鸠摩僧哥、副使安化郎将摩君明稽辞于紫宸殿将：原脱，据上文补。。 
宣和二年十二月四日，真腊国进奉(人)[大]使奉化郎将摩腊富、副使安化郎将摩秃「摩秃」前原衍「摩腊富副使安化郎将」九字，删。、防授官沙斯底忽辞于紫宸殿。以上《续国朝会要》。《国朝会要》无此门。 

