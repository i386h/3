<!-- { "loadSidebar": true } -->
三年十月二十六日，步军司言：「六合县北大城修筑包砌，将已圆备，见将创造到万人敌、马面子、团敌，通过楼共二十二座，接续卓立，以为扞。」 
嘉泰三年七月六日，臣僚言：「六合县自修城以来，用戍兵守把，因遂创收门头钱。本县十二门，军中各日立定额送纳，随军库公用。凡经从城门者，皆令出资金，然后得行。至有随其货物多寡，戍兵以意取觅，公纳之外，余则分沾。大抵利之所在，官立严禁，尚且抵冒刑宪，况公许之乞取，则事体可知。若曰营寨去处量有所收，犹是百姓不应入营寨，今六合之城郭乃郡县之城郭也，人民商旅所当经行，岂应出入有门头钱耶 乞降黄榜下六合县蠲除，令本处大字备录黄榜十二门，使往来通知。仍札下盱眙军照会，庶绝天长他日之患。」从之。
 方域 宋会要辑稿 方域九 诸城修改移并\Qf下\Qf 仪真县城 
     
仪真县城
     
干道三年十二月十五日，诏修真州城。先是，上语辅臣，扬州城已毕工，陈俊卿因言：「张郯乞城真州，似可从。」魏杞曰：「若免上供诸色钱，或朝廷捐二三万缗佐之，自可办。」上曰善，至是诏修之。凡十月毕工，费缗钱十万，米一万三千硕。 
干道四年三月十五日，户部言：「权发遣真州张郯措置修筑城壁合用竹木，乞下所过税场审验通放，法难以行。」诏特从之。
 方域 宋会要辑稿 方域九 诸城修改移并\Qf下\Qf 寿州城 
     

寿州城天头原批：「淮
南西路。」
     
兴三年十二月八日，尚书省札子：「勘会寿春府密邻贼境，城壁不修。」诏令孙晖依都督行府已行事理，疾速相视，于寿春县修筑。仍约度周围丈尺、合用若干工料，具状入急递申尚书省。
 方域 宋会要辑稿 方域九 诸城修改移并\Qf下\Qf 〔泗州城〕 
     
〔泗州城〕
二十七日，宰执进呈知泗州刘纲乞调滁州千夫修城，既得旨施行，而言者以为非。上曰：「百姓诚不可劳，但边城利害至重，天下之事，亦权轻重大小而为之。朕爱民力，一毫不敢动，唯此役为不得已也。」宰臣赵鼎奏曰：「前日得旨，已令优支钱米。」御史中丞常同言：「近尝论泗州修城有妨农时，窃缘正当春雨隳坏，枉费人力。今耕种将兴，淮南新开荒废之田有几，而顷起夫役三千人，令自备器用，其扰甚大。乞早降指挥住罢，如欲修缮，须俟农隙。」诏令泗(川)[州]更切相度，如委是有妨农作，即行放散。
 方域 宋会要辑稿 方域九 诸城修改移并\Qf下\Qf 徐州城 
     
徐州城天头原批：「京东路。」又曰：「应移前。」
元丰元年正月二十二日，赐度僧牒百道付京东路转运司，拨还徐州筑城、兴置木岸等所借常平钱。
 方域 宋会要辑稿 方域九 诸城修改移并\Qf下\Qf 〔和州城〕 
     
〔和州城〕天头原批：「淮南西路。」又批：「和州。」
     
干道五年十二月十五日五年：原作「三年」。按《宋史》卷三四《孝宗纪》：干道五年「三月丁巳朔，诏趣修庐、和二州城。」则应作五年，据改。，权发遣和州、主管淮南西路安抚司公事胡昉言：「见于千秋涧取土烧砖，甃砌涧上城及捺黄塾斗米河关隘埧堰等事，欲望于内府假会子二十万贯，及乞下淮西总领所支米五万硕，付本司相兼支用。」从之。是岁，诏修和州城。来年三月毕工。马军司言楼堞雄壮，实堪备御，诏部役官张遇等优推赏。 
干道六年十二月，主管侍卫马军司公事李舜举言：「被旨差拨官兵创修和州城壁，今已毕工，其城壁表里各用砖灰五层包砌，糯粥调灰铺砌城面，兼楼橹城门，委皆雄壮，经久坚固，寔堪备御。部役官张遇等三人悉心措置，寔有劳效，欲望优与推赏，所贵有以激劝。」从之。 
干道八年十二月八日，武节郎、马军司左军统制田世卿言：「和州在淮西，捍蔽长江，为要害之地。窃见朝廷费数百万缗坚筑城壁，其势甚壮，然沿城一带周匝八九里，壕堑尚多未凿，是有金城以为之里而未有汤池以为之表也。欲望专命臣当农隙之时，开浚濠堑，责以成 ，则和州城池皆有表里。」诏守臣胡与可措置开浚，仍相视东北角岳庙下地形高阜之处开掘便宜，具申枢密院。
 方域 宋会要辑稿 方域九 诸城修改移并\Qf下\Qf 庐州城 
     
庐州城天头原批：「淮南西路。」
     
隆兴二年正月二十一日，江淮都督府参议官冯方言：「卢州城围约二十里，今欲捺坝以留焦湖落水。」上曰：「城未须筑，堰柜水捺坝为先。」 
干道五年十二月二十九日，诏修庐州城。明年三月二十二日兴工，四月毕，修筑军士第赏有差。是岁，诏修楚州城，役兵万人，为日六十，钱六万缗，米万五千硕。八年十二月，复给钱二万缗增修。 
干道六年正月二十四日，侍卫亲军马军都指挥使、奉国军承宣使、淮南西路安抚使郭振言：「庐州城围并已修筑整备，合用防城篦篱脾抱座挂塔器具等，用钱浩瀚，伏望支降度牒百道，相兼计置。」从之。 
干道九年六月十一日，建康府驻札御前诸军都统制郭刚言：「庐州城壁每年差拨一军五千人，欲望睿旨于诸军共差一千人前往，专一修治未备城池。每及一年，依此差人交替。」从之。 
绍熙二年正月二十五日，上谓：「叶翥昨言庐州不可守，修城亦无用。」葛邲奏曰：「庐州非不可守，若有三万人即可守，而城池亦(不)：「不可因其难守，便废边防。」上曰：「极是。若遇事遽以劳扰辄废，即是导人以苟且，恐不可。」 
庆元元年，暑雨暴涨，冲突城壁。帅王知新因命整治，并 暗渠，浚长壕，修瓮城，视旧加倍。壁垒崇坚，楼橹相望，称雄淮右。复请于朝，岁遣金陵戍 
      
卒三千，以时缮治，号防城军。又奏：「郭振修筑以古城中分为二，于市河之南别筑斗梁城，横截旧城之半，而阻绝市河于斗梁之外。旧北城约七里，不复加葺。曾不知郡当西淮要冲，市河通彻巢湖，可以遭运，又有居巢、历阳、射胡关相为掎角。乞行筑修，且乞开浚城外长河三道，以增城壕之深，以壮形势。」开禧二年，帅田琳略加增修。是冬，虏果入寇，藉以捍御。然事力未备，规摹未壮。嘉定四年，夏潦浸淫，城壁多圮。先是，朝廷以本州岛强勇军多减省，防城军止差千人，帅李大东复请增为二千。于是新城、古城悉加修筑，数月而就，并疏三壕，合鸡鸣山水入于市河，金汤益固，比险方汉云。古城凡九十三处，羊马墙八百八十四丈，水埧九处九十二丈，卧牛一十五处五百二十六丈。又增修古城一带女头，与内城相为雄长云。
 方域 宋会要辑稿 方域九 诸城修改移并\Qf下\Qf 宣州〔城〕 
      
宣州〔城〕天头原批：「江南东路。」
      
高宗建炎元年八月十四日，资政殿学士、知宣州吕好问言：「朝廷见欲迎奉宗庙及元佑太后前往江宁府，宣州密迩，实为屏翰。今欲相度修治城池，先于本州岛 刷厢军，拘收杂役，或不足，即下所隶诸县量行雇夫使用。乞支降见钱十数万贯，兼盐钞、度牒等，仍下转运司多方应副，庶几制造守御之物及雇夫钱物并从官给，不困民力。」诏于真州措置司支拨盐钞五万贯，余依所乞。
 方域 宋会要辑稿 方域九 诸城修改移并\Qf下\Qf 南宁府城 
      
南宁府城天头原批：「广南西路。」
      
元丰元年闰正月七日，权发遣提点刑狱刘宗杰言：「邕州修城不依宣抚司指挥尺丈，乞下经略司相度修筑。」诏刘宗杰自案举免罪外，干系官并劾奏。委经略司相度所筑城，如堪久远守御，即指挥速甃；若低怯难御敌，别计工以闻。 
三年正月七日，广南西路经略司言：「刘谊已奏修邕州城，乞免土丁今年教阅，以备来年差顾。」诏修修筑日，被顾土丁与免教阅。 
绍兴二十七年六月十一日，权发遣邕州田经言：「邕州左右两江，并是归明羁縻州洞居止，外通交趾诸蕃。自来于溪洞内置五寨镇，弹压洞民。每寨有都同巡检、知寨、都监、主簿及兵级三四伯人，请受全藉知寨主管博易场及溪洞苗米税赋等应副支给，及修葺城堑。每官到罢，各有酬赏，惟知寨更添减年，最为亲民要职。近来多是(七)[土]人及待阙官时暂权摄，既不应赏格，无所顾藉，与溪洞官典通同交易，是致财赋匮乏，支遣不继，兵级逃遁，十存二三。城(暂)[堑]倾颓，殆将过半。乞行下本路帅司，今后知寨不许差人权摄，须踏逐有材武廉谨人奏辟正任，申朝廷差注，任满候正官交替，方得离任。有事故者以次官兼权。寨中所管税赋，仰本江都巡检互相关防，庶可招填土兵，修葺城堑，以寔边面。」从之。
 方域 宋会要辑稿 方域九 诸城修改移并\Qf下\Qf 建康府城 
      
建康府城天头原批：「江南东路。」
      
干道元年九月二十八日，端明殿学士、知建康府汪澈言：「建康当舟车之会，控扼之冲，其中宫阙之严，官府之重，而城池颓塞，久而弗治，私窃惑焉。尝计工，颇浩澣，其摧损一百三十处，量计一千七百余丈，约用钱二十万贯。已于五、六月以来兴工补筑，不出年岁，可以究竟。其它如鹊台、女头等，续次措置。」从之。 
淳熙四年九月十二日，知建康府刘珙言：「本府修砌城面毕工，已将城外分四隅。城南门自瓮城分中以东至上水门，委本府兵马钤辖；城中以西至二水亭，委亲兵统领；城西门自赏心亭以北至北门，委正将；城北门分中以东至上水门，委副将，躬亲往来巡视。如稍有损裂去处，实时申府修补。」从之。
 方域 宋会要辑稿 方域九 诸城修改移并\Qf下\Qf 南昌府城 
      
南昌府城天头原批：「江南西路。」
      
政和七年六月十五日，诏：「洪州在江南为一都会，访闻外城门启闭无时，深虑键闭不严，透漏私商奸细，浸久生患。仰本州岛常切指挥兵官，遇夜分诣逐门检视，封锁飞申，间遣曹掾官覆视。稍有违慢，守门人等并行决配，当职官冲替。」
 方域 宋会要辑稿 方域九 诸城修改移并\Qf下\Qf 赣州府城 
      
赣州府城天头原批：「江南西路。」
      
绍熙二年十二月三十日，诏知赣州高夔特减三年磨勘，以修筑本县城壁有劳故也。
 方域 宋会要辑稿 方域九 诸城修改移并\Qf下\Qf 饶州府城 
      
饶州府城天头原批：「江南西路。」
      
