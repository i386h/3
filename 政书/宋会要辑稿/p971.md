<!-- { "loadSidebar": true } -->
七月七日，主管侍卫马军司公事张守忠(张)[奏]：「被旨，将带官兵前去淮西措置边备。内拣选精锐少壮堪(被)[披]带军兵二百人带器甲，应副出战使唤。乞将各人身分请给，并依见从军人例，分(壁)[擘]批勘。如有立功之人，即于本指挥上升转。所有将来合用激赏钱物，欲望支降二万两、绢五千匹，应副随军支用。」从之。 
十二月，枢密院言：「今来复议和好，北军并皆敛退。已降旨，令诸军各于见屯处所，持重固守，无令生事。窃虑诸军未能尽知，尚发军马抄截畸零，无故引惹。」诏诸大帅行下，晓示兵官，遵依已降旨挥，不得违戾。 
干道元年二月十三日，新差知濠州刘光时奏：「濠州治所系淮 ，乞于本州岛界藕塘 
      
镇屯驻军马，名为屯田，弹压盗寇。其镇去州止有百余里，一日可达。其仓库重积，悉贮已南十里皇甫山，修治崄阻，实为至便。」诏木植令淮西总领所契勘见在数目，(目)量行应副，竹竿芦苇，令江东转运司量度支拨。 
三月十一日，诏楚州北神镇，令宋肇、夏俊、刘绎各分定地分，专一措置巡捕盗贼，禁止私渡及过界钱宝，私贩违禁物色。仍更差使臣二员往来觉察。以户部言：「淮东安抚周淙并提辖(权)[榷]场官刘度申：今来复创榷场，数内私渡货卖过界，虽罪赏严重，而小人顾利，殊不畏死，朝廷利源，一旦失尽。今参照周淙等申请外，别行条到事件：一、楚州北神镇，系在淮滨私路河渡纷杂去处，所居之人，往往皆是从来骑淮作过，不良跳河之徒，啸除结党，转货宝过淮博易。本州岛公然以收税为名，给引通放。缘来本军与楚州系是邻境，不相通摄，难以机察。不唯走失课利，兼作过之人往来出没，引惹生事。及茶货钱宝等自楚州差人坐押至洪泽，止行运河，便可稽考。今乃以固水为名，于淮阴县列小舟，不下千余只。一纔车船入淮，经过北岸，直入清河，无所不往，所失朝廷课利，不可数计。今乞选差官三员，专一禁止私渡，巡捕盗贼，劫夺北马，事无不办：一员所管地分，南至高邮军，西至淮阴县，一员所管地分，东至淮阴县，西至本军界秩林；一员所管地分，东至秩林，西至铁桥浦，接濠州界。」故有是 
      
命。 
四月七日，诏沿淮郡邑，令监司、帅严密禁戢，不许踰淮买卖。如有尚敢违犯，官员按劾，余人送狱根治，并寘严宪。以臣僚言：「和议既成，封疆已定，宜杜衅端。向来沿淮郡邑，多是见任官遣人私赉南货，踰淮买卖，往往夹带铜钱并违禁之物，公然货易。至有妄称御前差委买卖，不唯上玷国体，亦恐引惹间隙。又闻沿边恶少多以平市买马为名，越境作过，谓之骑淮，又谓之跳河，往往出境偷马，时致喧闹。万一驯致生事，其害不(心)[小]」。故有是命。 
二十三日，知盱眙军胡坚常言：「朝廷严榷宝货，禁绝私渡，虽沿淮州军明立罪赏，未曾专委官觉察。欲望依钱塘西兴法令，监官给牌，济渡客旅，庶几易于觉察，止绝私渡。」从之。 
五月二十八日，臣僚上言，盱眙并楚州界客人装载物货，私相博换钱宝，乞禁止施行。诏令宋肇、严宁、刘绎依认地分，昼夜往来，专一缉捕。如能用心捉获，格外优(典)[与]推恩，犯人从军法施行。 
七月十九日，执政进呈湖北京西制置使沈介申：「据探报人刘泉状，体探得北界人户刘斌称说：北界金牌、银牌二人巡边，栏截客旅，不得过淮买卖，及密说语言。」上曰：「看李若川等回，便见得。此未必实。」臣端礼奏曰：「虽未见审的，但每月探报，不敢不进呈。乞降宸翰，密戒诸将，常使有备。无问外境如何，但尽自治之道。」上曰：「诸军校阅亦稍精锐，今则未尝不备，惟是马尚少。若二三年间，当又 
      
胜今日。」臣允文奏曰：「凡战守之用，陛下日留圣念。惟是诸军衣甲，非一日之力所能办。臣亦屡尝奏知。」上曰：「极是。」 
十二月六日，宰执进呈陈敏奏：「楚州马逻等处添差屯兵，今既讲和，恐对(镜)[境]生疑不便。」上曰：「此说亦是，可从之。」 
二年正月七日，宰执进呈吴璘、王宣探到事宜，上曰：「皆是探人(选)[撰]造，不须得看，岂得便有此事。」洪适等奏曰：「边臣要得如是，恐人易之尔。」 
三月七日，宰执进呈胡明乞差臧珪本州岛缉捕盗贼，适奏曰：「楚州先系极边，有此窠阙。中间收复泗州，即为次边，此阙遂罢。今(故)[胡]明引极边例复创置。」上曰：「既系极边，可以从之。」 
二十一日，宰执进呈濠州申：「对境有过来打劫贼徒，为总首等人夺回牛马，赶逐过淮北去。」适等奏曰：「淮上有都巡检分定地界，今此全不会合，只是总首等人追赶。上曰：可往取问，仍发牒本，(今)[令]盱眙军备牒对境。」 
五月二十八日，枢密院言：「勘会海船兴贩货物等往山东，累降旨挥断罪禁止，〔非〕不严切。访闻近来公然冒法兴贩。」诏令刑部检坐见行条法旨挥行下。如有透漏及装发，州县知、通、令、佐当职官吏，令监司觉察按劾，重行窜责。仍令沿海州军守臣，旬具无透漏船只闻奏。 
三年二月二十九日，谏议大夫陈天麟言：「近探报虏聚粮储增戍，以其太子为元帅居汴。宜预择将帅，讲究备御之策。」上谓宰臣曰：「此今日急务。昨王琪请筑扬州，卿等见文字否 」叶颙奏曰：「王琪至都堂，议论尚未定。」魏杞奏曰：「淮东之备，宜先措置清河、楚州、高邮一带，庶可遏。」上曰：「若把定高邮，不放粮船过来，则虏不能久留淮上，自当引去也。」 
三月二日，宰臣叶颙奏乞免抽回江州军马，上曰：「此岂得已，然事亦要熟商量。近来招兵练兵皆容易，惟养兵最难。此岂有定论，他时财赋有余，自可增招。」颙又奏曰：「昨日陈敏对，陛下必已分付六合事。」上曰：「亦说来，却欲带步司人去。」颙奏曰：「若只令陈敏备高邮至楚州一带绝粮道，其人甚晓地利，且有志立功名。」上曰：「若陈敏守高邮甚好，却别择一步帅，亦难得人。」 
七月十八日，谏议大夫陈良佑奏事，上宣问：「外问有何所闻。」良佑奏：「民间传边事动，因论边事，多是两下说成。为备虽不可已，要不可招敌人之疑。惟当爱惜民财，休养士卒，一有警急，则富者(戍)[输]财，勇者出力。如近日修扬州城，众论以为无益。」上曰：「正欲为备，如何无益 」良佑奏：「扬州僻在一隅，万一虏人冲突，兵不能守，则是为虏人筑也。目今遣二三万人过江，则虏中间探，却恐使成边衅。」上曰：「若临淮则不可，在内地亦何害 」良佑奏：「更愿陛下审思之。今日为备之要者，无过选择将帅，收蓄钱粮，爱民养士，勿妄用其财，勿妄使其力。如此而后可。」上曰：「卿言甚是。」 
闰七月十九日，宰执进呈殿前司申，与镇江军分认南北修扬州城，因奏南北分，恐不均平。上曰：「北边乃受敌处。」 
      
芾奏曰：「不如令东西分。」上曰：「好。」 
十月八日，上宣谕宰执曰：「昨日有从官奏云：边事规模未定。」叶颙奏曰：「臣等日夕讲究，亦且徐徐措置。」上曰：「维扬城筑已毕，更得来年一冬无事，足可经略。」陈俊卿奏曰：「淮上规模，须久任守臣，迟责其 。有不职者，早宜易之。」上曰：「极是。」 
四年四月十二日，臣僚言：「淮上客旅多是过淮博易，往往寄附书信，传报两下事端，窃虑引惹生事。乞令盱眙军守臣将往回客旅并五人结为一保，互相委保，不敢寄附两下书信文字。许诸色人告捉，赏钱五百贯，更以客人随行物货充赏。犯人决配，籍没家财，同保人一等坐罪。其同保人内有能告首，依此支赏。」从之。 
二十七日，江南东路安抚使史正志言：「和州沿路多商贩牛纲，少者亦不下十余头。自江西贩往濠、寿、光州极边去处，而光州为最甚。其间亦是鳔胶市易铜钱情罪。乞行下沿边州郡，重立赏格，严切禁止。」得旨，令刑部限三日立法，申三省、枢密院。本部看详：「商旅贩牛过淮并知情引领停藏负载之人，并透漏去处赏罪，欲乞并依已降鳔胶过淮指挥施行。」从之。大理寺契勘：「兴贩鳔胶之物泛海，不以是何州县捉获，及其余水陆路往次边州军捉获者徒二年。以物估价及二贯，加一等过，徒三年；三贯加一等。徒罪皆配千里，流罪皆配远恶州。若于极边州军捉获者，徒三年。以物估价外，二贯加一等。徒罪皆配三 
      
千里，流罪皆配海外。十贯绞。已过界捉获者，不以多寡，并从军法定断，仍并奏裁。许诸色人告捕。其知情引领停藏负担乘载之人，并减犯人罪一等，各依犯人配法。经由透漏州县官吏、公人、兵级，并减犯人罪一等。以上并不以去官赦降原减。今后兴须之物往极边并次边及其余州军货卖者兴须：疑有误。，除尽给随行物与告捕人充赏外，徒罪，命官转一官，(注)[往]次边止减磨勘三年，其余州军止减二年磨勘。诸色人钱一千贯，仍补进义副尉，(注)[往]次边止给赏钱。其余处赏钱及半。流罪，命官转一官，仍更减磨勘三年，(注)[往]次边止转一官，其余处止减三年磨勘。诸色人钱一千五百贯，仍补进义副尉，(注)[往]次边止给赏钱。其〔余〕诸处赏钱给半。死罪，命官转两官，仍减磨勘三年。诸色人钱二千贯，仍补承信郎。知情停藏、同船同行梢工、水手能告捕，及人力、女使告首者，并免罪，与依诸色人告捕支赏补官。」 
八月十四日，诏令沿边州军钤束县吏、巡检、尉，并仰所在地分官、都巡检使，严行关防私擅渡淮。如能用心捉获，所立赏格外，更与优异推恩。若有透漏，别处官司捉获，合干地分当职官，并取旨重作行遣。帅宪司不行觉察，亦重寘典宪。仍仰沿边州军置立粉壁，帅宪司多出文榜晓谕。以尚书省〔言〕：勘会累降旨挥，令沿边州军禁止私擅渡淮及招纳叛亡，如捉获私擅之人，每名支赏钱一千贯，有官人转两官，随行钱物 
      
尽给捕人充赏，犯人依军法施行。并昨来捉获奸细李那七，其捕人谢彦已补承信郎，赏钱五百贯，今来沿淮又添置巡检，专委兵官分定地分觉察关防。及令帅宪司严行觉察，旬具无透漏文状供申，约束立赏断罪，非不详尽。近来帅宪司视为常事，督责不严，亦不每旬开具。切恐官司关防不密，纵令私辄渡淮及招纳叛亡并透漏奸细，引惹生事。」故有是命。 
