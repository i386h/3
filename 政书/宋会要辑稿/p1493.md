<!-- { "loadSidebar": true } -->
雍熙二年四月，以江南数州去秋微旱，民颇艰食，遣监察御史安国祥、太常丞冯拯、荣见素、左赞善大夫马得一、王茂之、张茂才、樊素、著作佐郎宋镐、张维嵩、张涛，分往虔、吉、洪、抚、饶、信等州，与长吏度人户阙食者赈贷吏：原作「史」，据同书食货五七之一、《补编》第四九七、五八三页改。。仍将廪谷减价出粜。并访察州县吏为政善恶、民间利病以闻。 
三年八月，剑州言谷贵，诏遣使以官粟赈饥民，仍分命使者督捕盗贼捕：原作「补」，据《补编》第四九七、五八三页改。。 
五年正月，成都府言：「部内比岁不稔，谷价翔贵，请发公廪赈粜，以济贫民。」从之。 
端拱二年八月，干宁军言民饥，诏以官粟二万石赈之。 
淳化元年二月九日，京东转运使何士宗言：登州岁饥，文登、牟平两县民四百一十九人饿死。诏遣使发仓粟赈贷，死者官为藏瘗，以钱五百千分给之，其逐州官吏不早具奏，仍劾罪以闻。 
二十六日，河北转运使樊知古言深、冀州民饥，诏遣殿直成庭玉驰传发仓粟贷之，人五斗。 
是月，登州再言文登县民二千六百六十二人饥死，诏悉令赈恤。 
七月，河南府言洛阳等八县民饥，诏发仓粟赈之，人五斗。又以京师米贵，遣使臣开仓减价分粜，以赈饥民。 
二年正月，诏：「永兴、凤翔、同、华、陕等州岁旱，民多流亡，宜令长吏许法招携吏：原作「史」，据同书食货五七之二、《补编》第四九七、五八三页改。。有复业者，以官仓粟贷之，人五斗，仍给复二年。」 
四月，诏：「岭南管内诸州官仓粟，先是每岁粜之，斗为钱四五，无所直。自今勿复粜，以防水 
      
旱饥馑，赈贷与民。」 
三年二月，汝州言岁饥，诏以官仓米贷之，人三斗。 
四年二月，怀州言：去年谷不登，民无槁秸以食牛，牛多死。诏本州岛官草留三年准备外，余悉贷之。 
十二月，诏民被水潦之患，饥馑者众，令开仓减价粜，贫穷乞丐者，为淖糜以赐之。 
五年正月十六日，命直史餐陈尧叟、赵况、曾会、王纶等并内臣四人，往宋、亳、陈(颖)[颍]等州出粟，以贷饥民，每州五千石及万石每：原作「并」，据同书食货五七之三、《补编》第五八三、八○九页改。，仍更不理纳。 
二十一日，诏：「诸道州府被水潦处，富民能出粟以贷饥民者，以名闻，当酬以爵秩。」 
至道元年二月六日，遣将作监丞荣宗范驰往漳、泉州、兴化军，赈贷贫民，以去年旱艰食故么。 
十七日，亳州、房州、光化军言岁饥，民乏食，诏遣使者分往，发仓粟贷之，人五斗。 
三月，诏以官仓豆数十万石贷京畿及内郡民为种。有司言，请量留以供国马，帝曰：「甘雨沾洽，土膏初起，民无种不能尽地利，但竭廪以给之，至秋，有百倍之获。国马食以刍槁可矣。」 
真宗咸平元年九月，诏两浙路留诸州运米以济饥民。 
十月，诏两浙转运使察管内七州乏食处，赈贷讫以闻。 
二年正月，江南两浙制置盐茶王子舆言：「两浙诸州经旱，民户未至饥殍，赈贷斛亦皆有备。」帝览奏，咤诏郡县长吏常切体量郡：原作「群」，据同书食货五七之三、《补编》第五八四、八○九页改。，如稍有饥民，画时支与口食，无令失所。 
三月，遣度支郎中裴庄、内殿崇班合门祗候史睿、秘书丞李防、供奉官合门祗候杜睿，分往河南、两浙诸州，发 
      
仓廪赈贷饥民。 
闰三月，筠州请发廪赈贷，从之。 
四月，两浙转运司言：「先拨常、润州廪米五万石赈贫民，尚未足，请更给五万石。」从之。 
七月，度支判官陈尧叟广南使还，言西路诸州旱，命国子博士彭文宝往权转运司事，赈饥民。 
十月，以两浙、荆湖旱，命库部员外郎成肃、比部员外郎刘照、太常博士李通微、合门祗候李成象往体量赈恤。 
十一月，两浙转运司请出常、润州廪米十万石赈粜，从之。 
四年闰十二月，命左司谏知制诰梁颢、供备库副使潘惟吉往河北东路，礼部郎中知制诰薛映、西京左藏库使李汉赟往河北路，发仓廪赈饥民。帝召宰臣，以河北诸州物价示之，其中陈豆、红粟斗不下百钱。又出麻滓、蓬实，曰：「民已食此矣，速当拯济。」故命颢等焉。 
五年二月，遣中使诣雄、霸、瀛、莫、深、沧州、干德军，为粥以赈饥民。 
六年二月，遣朝臣、使臣分往京东、西、淮南水灾州军，赈恤贫民，疏理刑狱。 
景德元年二月，陈、蔡、沂、密等州言民饥，命太常丞梁象、秘书丞李遹乘传发粟以赈之。 
九月，鄂州言民饥，诏开仓减价出粜救之。 
二年正月六日，诏河北转运司副使分诣管内诸州军，按视饥民赈给之，口一斛，户五斛为限。帝以戎寇之后，居民失业，虑其饥馑流离，故有是命。 
八日，令蕲、黄州赈恤饥民。 
十七日，令淮南诸州以上供军储赈饥民。 
二十六日，命常参官二人分往荆湖北路、淮南诸州，出官粟，作糜粥， 
      
以养饥民。仍令择幕职使臣强干者专司其事，长吏常按视之，每十日具所赈糜粥之数以闻赈：原作「赋」，据《长编》卷五九改。。自是，全活者甚众。 
二十九日，河北转运使卢琰言使：原作「司」，据同书食货五七之四、《补编》第五八四页改。：天雄军见管米 万九千五百余斤，澶州肆万二千二百余斤。诏给两处饥民。 
二月二日，京西转运司言：襄、许、陈、蔡等州民饥，请减价粜仓粟赈救。从之。 
十日，命太常丞艾仲孺乘传诣澶州，以陈粟四万石分赈饥民。 
三月，大名府饥，命转运司发廪赈救。 
四月八日，命鄂州发惠民仓粟赈饥民。 
十六日，以京师谷贵，出仓粟减价出粜，以惠贫民。 
二十八日，潭州言茶园乏食，请赈以官米，从之。 
十一月，诏于京城出仓粟减价出粜。以汴流阻浅，运舟不至，谷价腾贵故么。 
三年正月六日，遣著作佐郎刘昱往开封府诸县，与令、佐等于近便出廪米赈救灾伤之民，家给两硕，仍贷与种粮。 
十四日，又遣太常博士王汝励、殿中丞李道、太子中允严登、耿说、著作佐郎张士逊、陈从易等，驰传分往尉氏、陈留、襄邑、雍丘丘：原作「邱」，据同书食货五七之四、《补编》第五八四页改。、太康、咸平等县，发廪赈贫民，及贷种粮。 
十七日，令京西转运司出仓粟米赈贫民赈：原作「赋」，据同书食货五七之四、《补编》第五八四页改。，仍命著作佐郎周仪驰传诣汝州赈贷。 
十八日，诏京西转运司体量辖下州军，民有不能自给者给：原作「结」，据同书食货五七之四、《补编》第五八四页改。，时分遣职官径往逐处，出廪粟赈贷。 
二十五日，遣殿中丞王穆、太子中允朱友直、太子洗马卢昭华，分往封丘丘：原作「邱」，据同书食货五七之四、《补编》第五八四页改。、酸枣、长垣等县发廪贷贫民，仍给种粮。 
二十六日，诏京东转运司：「应齐、淄、 
      
青、潍、登、莱等州人户有阙食者者，依近降敕命，于封桩仓分支遣赈贷，不得差民转般。如近西州军，即委三司自京津置往彼支遣。屯田郎中杨覃驰往河北，与转运使体量澶、滨、棣棣：原缺，据《长编》卷六二补。、德、博等州民，如有阙食处，即出廪粟赈贷。」 
三月，诏：「开封府、京东、西、淮南、河北州军县人户阙食处，已行赈贷。其客户宜令依主户例量口数赈贷，孤老及病疾不能自存者，本府及诸路转运使、副并差去臣僚，同共体量，出省仓米救济。仍便告示，更不收理。」 
国初尝置义仓，以备赈济，今义仓已废，每州郡小有水旱，朝廷即诏出太仓粟借贷农民，及稔岁，复多蠲放，虑有损军食。今后如有赈贷，望本县置簿，以时理纳，庶获兼济。」从之。 四月，侍御史知杂王济言：「伏 
四年六月，诏河北转运司：「如闻雄州、安肃、广信军人颇艰食，宜以食米万斛减价出粜以济之。」 
大中祥符元年正月，陕西转运黄蹑言庆州麦、粟踊贵，诏出官米万斛减价粜之米：原作「来」，据同书食货五七之四、《补编》第五八四页改。。 
四月，府州言民饥，命赈之。 
六月，环、庆民饥，发廪粟贱粜以济之。 
二年二月，诏赈同、华等州民，去岁逋税悉蠲之。 
四月，诏陕西州军，民阙粮糗者，发廪赈之。 
五月，诏西京出廪粟贱粜，以惠贫民。 
六月五日，令韶州出廪粟赈粜，以济贫民。 
十二日，令慈州出廪粟赈部民。 
十一月，知邓州、右司谏、直史餐张知白言：「陕西流民相续入境，有欲还本贯而无路粮者。臣谕劝豪民出粟数千斛，计口给半月之 
      
粮，凡就路者，总二千三百家，万二百余口。其支贷有余者，悉给贫老之人，仍葬其死人。」诏奖之。 
三年三月，诏戎、泸州民艰食者赈之，仍给复一年。 
八月，诏淮南诸州发廪米赈贷及贱粜，以济贫民。 
四年四月四日，以登、莱州艰食，令江淮转运司顾客船转粟赈之。 
十六日，同、华州饥，民有鬻子者，遣太常博士舒贲驰驿存抚赈济之。 
五月，京兆府旱，诏赈之。 
六月，剑、利、阆、集、壁、巴等州饥，诏赈之。 
十二月十一日，江淮发运使邵晔言：淮南路准诏赈贷及减价出粜，计廪米三十万石。 
十六日，京城谷贵，诏发惠民仓粟贱粜以济之。 
五年正月，诏河阳出廪米万斛，减直给粜，以惠贫民。 
二月，诏：「京西诸州军昨以谷贵，虽已减价出粜，尚虑民有阙食者，宜令转运司谕辖下州军，委实有饥民之处，多方劝诱蓄积之家除留支用外，将余剩斛分散救济，仍差公干官量口数监散。内有愿减半价出粜者，亦听，并将等第酬奖，无令减 邀难及接便烦扰。」 
五月，诏江淮南发运司留上供米二百万斛，以备赈粜。 
十月十日，诏：「如闻建安军等处自秋霖雨，颇妨农事，宜委转运发运使体量赈恤。」 
十二月六日，令三司出炭四十万秤，减市价之半以济贫民。时连日大雪苦寒，京城鬻炭者，每秤钱二百，故有是命。仍遣使臣十六人分置场，以内供奉官二人提总之。自是小民奔凑，至有践死者，乃命都巡检张旻遣军校领徒巡护， 
      
赐死者家缗钱，无亲族者官为埋瘗。仍令三司常贮炭五七十万秤，如常平仓之制，遇价贵则贱出之。 
二十二日，泗州饥，官给米十万石以赈之。 
六年四月十九日，诏：「如闻淮南诸州罢糜粥之赐，尚虑贫民未济，可令依旧，俟其足食乃止。」 
七月二月，泰州、淮阳军言民饥，诏发官粟赈之。 
