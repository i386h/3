<!-- { "loadSidebar": true } -->
四年四月十一日，司农少卿唐珣言：「福建、江东路自今春米价稍高，民间阙食。郡县虽已赈粜，止是行之坊郭，其乡村远地，不能周遍。」诏逐路提举常平官疾速措置逐路：原作「诸州」，据本书食货五九之四四、六八之六五改。，津发见桩米斛，分委州县清强官广行赈粜，或劝谕积谷之家接续出粜，不得咤而抑勒搔扰。诸路依此。 
六月四日，诏：「建宁府、衢州、袁州、建昌军米价翔踊，人民阙食，并出常平米赈济之。」 
二十六日，诏：「襄阳府水旱民饥，令本府寄桩大军米内支降二万硕赈济之。」 
十二月二十六日，雷州言：「八月一日海潮暴涨，渰浸东南，乡民阙食者众。」诏令礼部降度牒十道，付广西提刑司变卖，措置赈济。 
五年三月六日，提举江东常平公事翟绂言：「窃见饶州诸县去年被水灾伤，合行赈粜。乞将常平旧管米一千六百五十二硕九斗六升五合，并收到干道四年分义仓米五千二百一十五硕二斗九升五合，委官赈粜外，其池州建德县与饶州接连，饥荒尤甚，更乞将常平米内支拨七百一十九硕六斗二升，并拘到干道四年义仓米内支拨二百二十二硕一斗七升，将约度被水第四等等：原作「第」，据本书食货五九之四四、六八之六六改。、第五等以下大小人口，量行赈济。」从之。 
九日，知镇江府陈天麟言：「本司昨奉指挥，将归正人顾政等二百一十八户、大小计一千一百一十口，并续括责到高琮等五十一户，计二百三十六口，许令于常平、义仓米内取拨赈济，至干道五年五月终合行住支。窃虑狼狈失所，兼本府又不住有一般归正人杨贵等四十三户陈乞赈济。欲将逐项归正人更与展支一年，庶几小民始终得沾恩惠得：原作「多」，据本书食货五九之四四、六八之六六改。。」从之。 
四月十四日，诏：「饶、信州连 
     
岁旱涝，细民艰食。可出常平、义仓米以赈之。」 
同日，权发遣江南路计度转运副使赵彦端等言「路」下原衍一「路」字，据本书食货五九之四四、六八之六六删。：「臣等近恭奉御笔处分，以饶、信二郡尝有水患，令臣等协力应办储蓄赈济。臣等措置，将信州合起赴建康府大军米一万五千硕截留桩管，及将合起赴镇江府米二万硕内，将一万硕就便桩管，将一万硕往饶州准备支使。今据饶州知州黄玠札子称：『虽蒙提刑司拨到义仓米六千八百余硕，不了一月赈粜之数。乞备申朝廷，于桩留米内支拨二万硕添助赈粜。』臣等照得饶州合发上供米斛，除桩留外，尚有合起赴行在米一万一千九百六十硕。臣等除已一面逐急行下饶州，于内先次取拨一万硕，量度市直减价赈粜外，候信州起到米一万硕，却行拘收，理充合起之数。兼虑信州亦有似此阙食去处，臣等已行下信州取拨米五千硕，依此减价赈粜去讫。所有饶州前后桩留米四万硕，欲乞早降指挥，许再拨一万硕，更令接续赈粜。」从之。 
五月十日，提举江南东路常平茶盐公事翟绂言：「臣近咤巡历到饶、信州，面谕逐州知、通，委请诸县令、佐，劝谕上户将积蓄米谷减价出粜，接济细民食用。今饶州并诸县申到，依应劝谕得上户愿粜米谷，共计一十九万六千六百硕六斗五升，并转运司支拨到上供米一万硕付饶州赈粜。缘逐项米数委可接济细民食用，所有臣先来奏乞更乞支米一万硕，欲乞住拨住：原作「往」，据本书食货六八之六六改。，候所粜米谷尽绝，如民间尚阙米谷，即别具奏乞支拨施行别：原脱，据本书食货五九之四五、六八之六六补。。」 
十月四日，诏台州出常平、义仓米赈济被水之民。 
六日，权发遣两浙路转连副使刘敏士言：「温、台二州近咤风水飘损屋宇、禾谷，虽将义仓米赈济。缘被水丁口至多，窃虑来年秋成尚远，将何以继 臣今措置，欲令各州劝募上户官借其赀，就浙西诸州丰熟去处般贩米粮，中价出粜，至来年秋间，却输纳钱本还官，庶几般贩既多，米稍停蓄，其价自平。今来温州已募上户借与钱本，见行措置，唯是台州豹赋窘迫，无以为计。臣欲支钱五七万贯给与台州，令劝募上户般贩米斛。以济饥民。」诏令两浙转运司差拨人船，于近便州军户部桩管米及常平、义仓米内仓：原作「食」，据本书食货五九之四五、六八之六七改。，取拨三万硕前去台州，委官于被水去处减价出粜。其粜到钱，令本司拘收，拨还元取米去处。 
十七日，新权发遣福建路转运副使赵彦端言：「窃见饶、信之间，地濒湖江江：原阙，据本书食货五九之四五、六八之六七补。，连有水患。欲望每岁于饶、信两州上供米内，各截留数万硕。若次年不曾出粜，或有出粜未尽之数未：原作「米」，据本书食货五九之四五、六八之六七改。，即行起发，却以当年新米代充，稍仿常平以新易陈之意。」诏今后每岁逐州各截留三万硕，准备出粜。 
二十八日，知扬州、主管淮东安抚司公事莫蒙言：「契勘本路楚州、盱眙军沿淮乡村间有旱伤，访问得乡民渐致艰食。扬州总领所桩积 
     
米内，见有一万余硕，乞令楚州、盱眙军般取前去赈粜。所有价钱，赴总领所输纳，却令径自籴米，依旧桩积。不唯接济饥民，又得以陈易新，委是两便。」从之。 
十一月十五日，诏：「今岁淮东州军间有旱伤去处，窃虑冬春之交，米价增长，民间或致阙食，可将淮东见管常平米三万六千六百余硕，令淮东常平司相度，委官置场，量行减价赈粜。粜到价钱，令项桩管，候将来秋成日，却行收籴补还。」 
十二月二十四日，成都府潼川府夔州利州路安抚制置使兼知成都军府晁公武言：「成都府自天圣间知府韩亿于本府南仓创永利敖，每岁出粜，以六万硕为准，以拯贫民，自二月一日粜卖，至八月终止。又有拘收到户绝官田、广惠仓米仓：原作「官」，据本书食货五九之四五、六八之六七改。，岁给养病贫民。崇宁五年，准诏旨：『成都粜卖贫民米如有阙数米：原脱，据本书食货五九之四六、六八之六七补。，许转运司桩钱，对籴常平司应副仍不得妨常平司支用。』大蹑二年，知府席旦奏请：『成都府每岁粜米六万硕，近来转运司以无米，应副三分之一，不足以赈惠贫民。乞下四川，每年如米价稍贵，委逐州长吏体量，将义仓米依常平法减价出粜。』至宣和五年，又准诏旨：『成都府今后如遇米价腾贵，依席旦已得指挥，将义仓米减价出粜，收桩价钱，岁稔，却行收籴。』自此之后，间遇荒歉，缘义仓所收数少，赈惠不足。臣自到任后来，节次措置籴买到米四万二千九百六十余硕买：原作「置」，据本书食货五九之四六改。，通本府递年积到常平、义仓米二万九百八十余硕，差官抄札府城内外贫民，给牌历，置场减价粜卖，以济饥民。本府虽有所收义仓米斛，一年止有八千余硕。见根刷本府公使等库，并制置司激赏库钱物三十余万贯，差官往泸、叙、嘉、眉等州，乘时收籴米斛，约可得六万余硕，津运前来府仓，别敖收贮，复韩亿永利敖所桩岁籴之数，仍以『广惠仓』为名，每斗减价作三百五十文百：原作「斗」，据本书食货五九之四六、六八之六八改。，专充赈粜，不许他用。拘收本钱，循环添贴。日后本府诸库攒积到钱物积：原作「运」，据本书食货五九之四六、六八之六八改。，籴买以备永远赈济，仰副朝廷勤恤民隐之意。」诏依。其粜到钱，日后专充赈粜本，不得他用。晁公武令学士院降诏奖谕。 
六年闰五月十一日，诏：「浙西州军大水，令吕正己前去措置赈济。」既而，臣寮言：「已差吕正己措置浙西被水居民，乞就委漕臣，于本路取见州县被水实数，官为贷其种谷，再种晚稻。将来秋成，绝长补短，犹得中熟。诸路如有似此去处，亦乞依此施行。」从之。 
六月十二日，权江南东路转运副使张松言：「宁国府、建康府、太平州、广德军圩田均被渰没，委实灾伤。逐州差官赈济被水人户，一依太平州例，每月支散钱、米。所有第四等人户，依条不该赈济。乞将常平米减价出粜。」从之。 
十八日，提举福建常平茶事郑伯熊言：「福建路八州军府县，自入夏以来，阙少雨泽。其上四州军府虽时得甘雨，犹未沾足， 
     
早禾多有伤损；下四州军亢旱尤甚，晚种有不得入土者。乞将所在米价依条支拨常平米斛赈济。」从之。 
八月二十四日，诏淮南路转运司，于卢州桩积米内取拨三千硕应副濠州赈粜。 
九月十四日，诏于建康府桩管米内，取拨一十万硕，限一月津发赴庐、和州桩管，准备赈粜。 
十月二十一日，诏淮东总领所于扬州桩管米内东：原作「南」，据本书食货五九之四七、六八之六八改。，拨一万硕应副楚州赈粜、五千硕应副盱眙军账粜眙：原作「胎」，据本书食货五九之四七、六八之六八改。。 
十二月二日，诏江东转运司将江西路合起赴建康府米三十万硕内，取拨十万硕赴太平州、五万硕赴池州桩管，准备赈粜。 
九日，诏湖州将桩积和籴米五万硕赈粜水灾之民。 
同日，诏淮东总领所于扬州见管米内，取拨一万硕分淮东州军赈粜。 
二十六日，诏：「和州旱涝，禾麦损伤，可借拨米一万硕赈粜饥民。」 
干道七年正月八日，诏两浙路转运判官胡坚常，同浙西路提举常平司措置赈济浙：原作「陕」，据本书食货五九之四七、六八之六八改。，务施实惠。 
十三日，江东转运副使沈度言江：原作「浙」，据本书食货五九之四七、六八之六八改。：「广德军灾伤尤甚，欲望支降米二万硕水运至本军，委自守倅拘收赈粜。」诏令沈度取拨二万硕，措置津运赴广德军，委本军守倅赈粜。 
二十二日，利州蹑察使、知襄阳府韩彦直言：「去岁秋苒不登，乞于本府寄桩大军米内，去降三万硕赈济。」从之。 
二十九日，诏浙西常平司于平江府常平、义仓米内，借支五万硕，应副湖州赈粜，接济饥民。从知州向均之请么。 
二月六日，诏：「招信县荒歉，已支米二千硕赈济，更于扬州桩管米内拨三千硕赈粜。」 
八日，权知高邮军刘彦言：「本军高邮、兴化县人户旱涝，又有黑鼠伤谷。乞于本军大军仓内取拨米一万硕，每斗作价钱一百五十文省出粜。遇丰熟日，却从收籴。」从之。 
同日，庐州言：「本州岛旱伤，据合肥等县人户陈乞借贷，及有归正人乞赈济。近蒙支拨常平米五万硕付庐州、和州准备赈粜。于内已拨一万硕赈粜与和州阙食人户。今欲更支一万硕，借贷与前项饥民及归正人，候将来成熟日拨还」。从之。 
