<!-- { "loadSidebar": true } -->
七月二十八日，僧宝月上《李卫公必胜集》、《兵钤》、《水镜》、《武略要义》、《管子》、《青田记》、《墨子》、《鬼谷子》、《风云论》曹武祖《新书》、诸葛亮《玉局通关秘诀》、郭元振《安边策》、《六宾集》、《平胡策》、论天地、龙虎、风云、鸟水、六花、八阵等营图阵图凡三十九种，诏宝月特补下州文学。初，枢(秘)[密]院言：「其僧宝月，乃国初功臣史珪之后，自来传习家藏古(令)[今]兵书。当国家艰难之时，不吝所有，尽出投献，其志可嘉，仍能通晓意义。」故有是命。 
九月四日，大理评事诸葛行仁献《册府元龟》等书凡万一千五百一十五卷，诏与本家将仕郎恩泽一名。 
六年五月二十八日，诏：「史馆见阙元佑七年十一月至(二十)[十二]月、元佑八年一全年实录文字，应臣僚士庶有收藏者，许赴史馆送纳。其先到者，与转一官。如不愿转官，或白身人，与恩泽一资。仍并与升擢差(遗)[遣]。」从史馆修撰范冲请也。 
七年十一月十八日，李弥(孙)[逊]缴王问改正审量追官不当状。先是，宣和间，于王问取书万卷，补问承务郎。吏部以近有诸葛行 
      
仁进书，止补迪功郎为不伦，追问两官。问(欣)[诉]之，得旨改正。上因谓宰臣曰：「搜访书籍，自亦美事。朕遭多难，方右武之时，故行仁之赏，不得不薄。太上皇朝承平无事，留意坟典，因人献书，而授一京官，亦不为过也。然既有论驳，可止镌一官。」 
九年四月二十五日，平江府吴江县进士李德光上《真宗皇帝语录》及五帝功臣绘像图，共二册，诏送史馆。 
五月四日，史馆言：「见阙神宗正史地理而下十三志，及哲宗一朝纪、志、列传全书。窃见中原初复，东京及诸州旧史必有存者。望委留司，于国史院秘书省等处检寻上件正史。如无正本，但有副本净草，或部秩不全，并差人津发前来。仍乞下臣僚之家，搜访投进，降付本馆，优与推恩。」从之。 
八月二十三日，起居舍人王鉌言：「窃见国朝会要备载祖宗以来良法美意，凡故事之损益，职官之因革，与夫礼乐之文，赏罚之章，宪物容典，纤细毕具，粲然一王之法，永贻万世之传。今朝廷讨论故事，未尝不遵用此书。比经兵火之余，公私所藏，类皆散逸。深虑岁月既久，寝成湮坠。望诏秘书省，令访求善本，精加雠校。」从之。 
十二年十二月十二日，诏福州故相余深家有收藏监书，可委万庭实说谕投进，据所进取旨推恩。 
十三年闰四月一日，诏沈嘉猷进监本《春秋三传》，可令户部倍赐束帛。 
三日，上宣谕辅臣曰：「昨日吴说上殿札子，理会搜求书籍，云湖、台之间， 
      
寄居士大夫家多有之。缘无立定恩赏，人家不肯将出。卿等可令捡会太宗朝搜访遗书推赏之制，依仿立定。」 
十二月，诏绍兴府陆寘家藏书甚多，令本府取(睦)[目]录缴申秘书省，据现阙数，许本家投进。仍委帅臣关借，誊写缴奏。陆寘子孙散居它州，令守臣依此施行。
二十五日，权发遣盱眙军向子(固)言：「比降旨，令秘书省以《唐艺文志》乃《崇文总目》，据所阙者，榜之捡鼓院，许外路臣庶以所藏上项之书投献。尚恐远方不知所阙名籍，难于搜访抄录。望下本省，以《唐艺文志》及《崇文总目》应所阙之书，注阙字于其下，镂板降付诸州军，照应搜访。」从之。 
七月九日，内降诏曰：「国家用武开基，右文致治，自削平于僭伪，悉收籍其图书。列圣相承，明诏屡下。广行访募，法汉氏之前规；精校遗亡，按开元之旧目。大辟献书之路，明张立赏〔之〕科。简编用出于四方，卷秩遂充于三馆。藏书之盛，视古为多。艰难以来，散夫无在。朕虽处干戈之际，不忘典籍之求。每令下于再三，十不得其四五。今幸臻于休息，宜益广于搜寻。夫监司总一路之权，郡守寄千里之重。各谕所部，悉上送官。苟多献于遗编，当优加于褒赏。故兹诏示，想宜知悉。」先是，上谓辅臣曰：「向累降指挥，搜访遗书，至今未有到者。朕观国朝初承五代之后，文籍散缺，太宗皇帝留意于此。及得李煜、孟昶两处图籍，一时号称足备。又诏天下访求先贤墨迹，当 
      
时升州等处，以羲、献而下十八人书迹及锺繇书《急就章》为献。南渡以来，祖宗御府旧藏，举皆散失。计士庶之家应有存者，可委诸路转运司，遍下逐州县寻访。如有投献，并令具名实封附递以闻。其所纳过，当义分等给赏。或命以官，或酬以帛。」至是降诏行下。 
十四年七月二十九日，上谕辅臣曰：「秘府书籍尚少，宜广求访。」秦桧曰：「陛下崇儒尚文，是宜四方翕然向化。」上曰：「崇儒尚文，治世急务。」李文会曰：「若非干戈偃息，此事亦未(是)[易]举也。」 
十五年三月十七日，诏左朝奉郎知建州李德昭以家藏南齐褚渊墨迹一轴来上，赐银绢一百疋两。 
九月二十一日，秘书省言：「明州进士陈晹投献书籍七百五十六卷，并是本省合用之数。」诏与永免文解。 
十月二日，普州安岳县进士秦真卿上家藏书明皇赐近臣古史三节，墨迹一轴，诏真卿与免文解一次。仍令本州岛支赐(锡)[钱]一千贯。 
十一月三日，秘书省言：「忠训郎张棆投献书籍五十一种张棆：《建炎要录》卷一五四作「张抡」。，并系本省见阙数目。」奉诏与转一官。 
闰十一月七日，提举秘书省秦 言：「奉诏下诸路搜访遗书，(乃)[及]先贤墨迹图画。如愿径赴秘阁投献者，并许从本所保明，依故事推赏。不愿投献者，令所在州军借本，专委见任官一员，依本(下)所定下册样字体传写。候岁终，据已传录申发到，取卷秩最多、缮写如法，及最灭裂处，取旨赏罚。及臣僚藏书之家，仍乞从本所说谕，置 
      
历逐旋关借，令所在州军差人如法送秘书省，候抄录毕给还。如遇投献到书籍，先下秘书省看详，如实系阙书并卷秩全备者，方许计数推赏。今(错)[措]陛下比岁以来屡下求书之令，然州县施行，未称上旨。盖州县以谓文籍之事，固非刑政所急，秘书之缴，初无赏罚之权，是以得而慢之。臣以谓宜以求书之政令，命以专行，施于四方，皆知有重。臣一意总核，则一卷之书，必有受其功者。搜裒以献，当不敢后。」上谕辅臣曰：「可令秦 专领其事。私家所收书，亦甚爱惜，宜立赏以劝之。」至是， 条且行下。 置，欲行下逐路专委转运司，逐州军专委知、通广行搜访。仍每季具见行抄录名件申所。」并从之。先是，秘书省正字王曮言：「恭 
十六年七月十八日，诏：「明州奉化县陈泰初投进神宗皇帝、哲宗皇帝御集，共一百一十八册，与转一官。」上因〔谕〕辅臣曰：「书籍尚未备，宜有以劝诱之。可令秦 措置，(定)[立]定赏格，镂板行下。」既而提举秘书省比拟赏格，如投献到晋、唐墨迹真本者，取旨优异推恩。秘阁阙书善本，及二千卷者，有官人与转官，士人与永免文解，或免解。不及二千(石)[卷]以上者，比类增(灭)[减]推赏。如愿给者，总计工墨纸札，优与支给。诸路监司守臣求访到晋、唐(到)真迹及善本书籍，应得上件赏格者，比类推赏。其投献到书籍，先下秘书省校对，如委是善本，方许收留。 
八月四日，诏：「闻四〔川〕藏书甚多四川：原缺「川」字。据本书崇儒四之三一淳熙六年六月二十七日阎苍舒奏「伏见四川州郡藏书最多」，知其时四川地区为朝廷秘阁收书注目之重点。因补「川」字。又苗校据《建炎要录》卷一五五改为「西蜀」，亦通。」，宜委逐 
      
路帅臣恪意搜访。仍令提举秘书省，每月检举催促。」 
二十九年二十九年：本条应在二十五年条后。，诏：「昨降指挥，求访书籍，至令投献尚少。盖监司郡守视为不急，奉行灭裂，可检举申严行下。」 
十月十二日，上因谕辅臣曰：「秘府求访书籍，近日来者稍多，前日所立赏格，宜更加劝诱，庶几继有来者。」 
十九日，诏右文林郎贺廪献碑刻二百七十三本，与堂除差遣。 
二(干)[十]五年二十五年：本条应移十八年后。，诏右迪功郎陈友迪投进(书)[所]藏书籍，特差监潭州南岳庙。 
十一月二十五日，提举秘书省秦 言：「眉州进士苏藻献《苏元老文集》二十五册、柳公权等书画三轴。又彭州进士王偃献蔡襄、未芾书、黄筌、孙知微等画，共一十五轴，望赐推恩。」诏与永免文解。 
十七年十月二十九日，宗室秉义郎不 角以家藏米芾临王羲之《破羌帖》来上，诏与优便遣。 
十一月八日，提举秘书省秦 言：「右迪功郎前严州建德县主簿钱云骙家首(必)[先]关借到阙书二千九百九十余卷，望量与推恩，以劝来者」。诏与循一资。 
十八年二月二日，提举秘书省秦 言：「进士武杰献李邕《披云帖》，已缴进。」诏与免文解一次。 
三月一日，提举秘书省秦 言：「左迪功郎新(城)[成]都府司理参军郭师心献唐褚遂良临《黄〔庭〕经》一轴，已缴进。乞推恩。」诏与循一资。(以上《中兴会要》) 
孝宗干道七年正月十日正月十日：该条，本书职官一八之五八至五九系于七年二月十一日。，国史院言：「本院见编修《四朝正史》，合要神宗皇帝昨在京所修正史帝纪、志、传等，并《四朝圣旨》 
      
御笔及应干诏旨等文字。本院获降到指挥，许令投进。昨据资州助教杨志发缴进元佑宰臣吕大防家所藏神宗皇帝、哲宗皇帝两朝御笔，元佑皇太后遗诏，已蒙朝廷将杨志发特补荣州文学出官了当，委是优异。本院窃虑诸路州县臣僚士庶之家，有收得上件四朝文字，不知杨志发推恩因依，未肯投献。乞朝廷(等)[特]降指挥下礼部等：疑误。据文义改。，将杨〔志〕发推恩事(礼)[体]镂板，遍下诸路州军，专委知、通多出文榜晓谕搜访，许令投献，优与推恩。如文字详备者，亦乞将知、通推恩施行。」从之。 
十一月二十二日，中书舍人兼(司)[同]修国史兼实录院同修撰赵雄等言：「本院见修《四朝国史》，缘岁月深远，文字散逸，首尾考证甚难。今闻右修职郎监临安府都盐仓李丙乐于收书，勤于考古。尝纂《丁未录》，卷秩浩澣，起治平之末，迄靖康之元。其间议论更革，往往编年，该载殆备。乞给札传写。如见得此书果可以稽考四朝未尽事迹，即乞从本院保明，量加旌擢。不唯有助大典，亦足为学者之劝。」诏依。其合用纸札，令临安府应付。(以上《干道会要》) 
