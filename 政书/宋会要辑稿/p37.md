<!-- { "loadSidebar": true } -->
十一月二日，知南外宗正事仲儡言：「昨降指挥，依嗣濮王仲湜申请，将诈冒请钱宗子押送外宗正司 闭。检准宗子犯罪 闭条内，诸杀人、已杀「杀人已杀」四字疑误，据本书帝系六之三○，当作「谋杀」二字。、强盗、十恶、故烧有人居之室，各罪至死，贷免；或罪不至死，谓如知人强盗，藏匿、过致资给，令得为盗，而分受所盗赃物之类。而所犯丑恶者，本宫院 闭，满三年取旨。特旨永不放免，依特旨。契勘本司见有临安府并大宗正司牒送到冒请钱米及累作过犯宗子赴本司 闭，缘逐人所犯不系前项该载，及不系特旨永不放免之人。」诏：见 闭冒请钱米宗子，并放逐便。 
八年十二月十三日，知大宗正事士言：「南班宗室自团练使以上每月各有俸米，遥刺以下则不合支破。此固成法，然在承平之时，如生日、郊天，支赐既厚，每月生料米麦亦可资助。今来一切住罢，所有俸钱，有不足于籴者。望将南班宗室遥刺以下，权依寺监丞近 
      
例，每月逐员特给米三石，俟将来放行其它支赐日住罢。」诏令绍兴府每岁于合发上供苗米内支拨五百石付士均俵。 
九年七月二十六日，左迪功郎善时言：「切见沈晦榜初罢三舍改科举，宗子分三科，亦分三等推恩：有官 应，先转两官，换文资；无官取应，上三人保义郎，余承节郎；无官应举，补修职郎。见今 应取应人依旧推恩，善时系无官应举沈，晦后方第一牓，若是补迪功郎，是与庶姓进士一同，别无宗室恩数。」诏善时特补左修职郎。 
九月二十四日，诏：「东京首先远来宗子，实及二十岁，并特补承信郎；未及，令大宗正司支给钱米养赡，候年及日取旨。」时收复河南之地，保平军院宗子东京尊慧之自陈东京尊：疑有误。《建炎以来系年要录》卷一三二作：「用魏悼王五世孙慧之等请也。」，故有是命。 
十一月二十八日，臣僚言：「契勘宗室在京日，系分宫院居处，自太祖下燕王院以及诸位凡十有九所。崇宁年间，又置两外敦宗院，拘籍非袒免已下宗室。渡江以来，未及定居，除南班在宫随司居住(位)[外]，其余在外宗室随所在州军居住，朝廷又于泉、福州置两外宗正司以处之。依政和重修令，非袒免以下孤遗之人愿往敦宗院居住者，听经本司陈乞前去。今行在除(陆)[睦]亲宅居南班外，其余(诣)[诸]宫院孤遗宗子及女妇，虽依格支破钱米养给，即无拘籍宫院，不免散居民间，出入市井，混杂细民，所为自如，殊无检约。欲令措置，若未于宗司添置屋宇，且当处分两外或邻 
      
近绍兴府诸处居住，勿令散处行在民间及僧寺处。所有续自京师来者，亦乞依此，庶几收集存养，各得其所。」诏令礼部取会大宗正司祖宗典故，措置申尚书省。 
十二月八日，礼部言：「故嗣王仲儡男士周不欲遽远丘坟，欲乞候仲儡出殡了日，止于法安寺歹赞所居住，候至百日，却归本宫。」从之。 
十一日，臣僚言：「恭以翼祖皇帝世子孙实在〔保〕州敦宗院，自河朔失守，得过江南者仅十数人。陛下悯其失所，乃诏宗司收系属籍。今有官者止四人，至于注授差遣，未得与两京宗室侔拟。此虽昔时颇有等差，然两京宗室中兴之后，于旧法之外已尝推恩，而保州宗子颠沛远来，亦宜稍加厚于昔时。乞令合赴部之人，权依两京宗室体例注授。」诏：保州宗子令吏部先次注授。 
十六日，臣僚言：「比年宗子有官无官人，初缘兵革，避地遐方，无资而不能归；间有因循安土，留滞而不肯归；甚者逐什百之利，为懋迁之计，与商贾皂隶为伍，故多有未隶宗司者。欲召诸路转运司委州县检括，凡宗室寓居与往来者，量给路费，发归所属宗司居之。有所往，则给与假，朝廷增廪稍以养之。庶几人人贵爱，知自别于流俗，以称陛下惇叙之意。」诏检会。 
十一月二十八日，臣寮上言乞措置宗室居处，令礼部一就措置申尚书省按此日事前文已有详细内容，此条只是隐括其文，不知何以重复隔越于此。。 
十八日按此是十二月十八日，承前「十六日」条。，臣寮言：「仰惟陛下惇叙九族，袒免近属合得生料米麦，西南两司皆有 
      
孤遗钱米。方其出适，则因等第而给嫁资；逮其送终，则〔依〕官品而支赗赠。法令具存，亲睦厚矣。昨因削裁，遂致匮乏。即令近属有若孤遗宗妇，孀居而或无子弟，虽有子弟而未能出官；宗子年未入仕，宗女幼未出嫁。既不支钱米，又缘住罢生料，平日已见贫窭，一或凶变，多是临时假贷。望诏有司将袒免以上宗子宗女妇逐月合得生料(内)米麦等，依旧放行。宗妇有子弟者候到官，宗子年未及者候出官，宗女幼小者候出嫁，方令住支。其余宗妇虽孀居而子弟出官，宗女虽幼小而父兄可恃，宗子已参部，宗女已适人，不得援例。所有赗赠，乞依嫁资等第给赐。」诏令大宗正司开具申尚书省。 
绍兴十年正月五日，臣僚言：「知建州士謜，鱼园切与本州岛添差通判士禡，莫驾切皆系宗室。依条，宗室知、通不得同任。其士禡合行迥避，而迁延在任，无迥避之意。乞将士禡放罢，听归部别注差遣。」从之。 
二十九日，大宗正司言：「修武郎士谷昨取福建路转运司文解，未尝试。欲依宗室令芹、子薿例换授文资。」诏：士谷令中书后省召试时务策一道，特与补右宣义郎。其后十四年五月二十四日，宗室子攸进文字，乞换文资，上曰：「朕固欲宗室向学，然文资岂可侥幸而得 须令后省试策乃可。」 
十一月十五日十一月十五日：疑有误。下文「八月十一日礼部言」，考之《建炎以来系年要录》卷一四一，乃是绍兴十一年八月事，则石延庆上言不应在十年。疑此作「十一年七月十五日」，脱去「年七」二字。下文「八月十一日」即承「十一年」，故不复再举年份。，诸王宫大小学教授石延庆言：「仰惟神宗皇帝诞颁诏旨，以祖宗之子皆择其后一人为宗，令世世封公，补 
      
环卫官，以奉祭祀，不以服属故杀其恩礼。爰自艰难以来，属籍散漫，继袭之宗，未易推考，故诸王之祀阙然弗举，上轸圣虑。昨因臣寮之请，尝令大宗正寺拟定袭封，累年未决。〔乞〕诏有司趣令拟定应将(未)[来]袭封宗子、合居环卫官，量与升等补授，仍特优其稍廪，庶几继袭之人各修厥职。」诏令礼部依已降指挥疾速取索拟定，申尚书省。八月十一日，礼部言：「宗正司欲将诸王之后见在最长一名，权令主奉祀事，即不改换环卫，添破请给。将来有已袭封人来归，及见得有合袭封人，即依自来法(法)施行。检会本司令：诸祖宗之子皆择其后一名为宗，世补环卫官，以奉祭祀。今来所乞权令主奉祭祀事，并不改换环卫、添破请给，别无违碍。」从之。 
祖宗旧法，南班宗室大将军以下每二年一试艺业，取中选者推恩。切详立法之意，以谓大将军至副率府率，官卑齿壮，可以专心学问。既设官以教导之，又间岁以程试之，选其艺业之精，增以禄秩之赐。故官卑者有升进之望，学成者得袭宠之荣，而怠惰者莫不相与激劝，一举而三利，实良法也。建炎二年秋试选人，合行附试，有司以大宗正司及南班宗室尚在京师，乞候次年春秋试依旧施行。因循至今，未曾检举。望诏有司遵行旧制，来年春试选人，复许宗室大将军已下附试艺业。取人之数、推恩之法，一依条格 同日，诸王宫大小学教授范雩言：「伏 
      
施行。」诏令礼部行宗正司等处，疾速取索合用条法，开具申尚书省。 
十一年九月二十九日，诏宗子持之特送西外司 闭，永不放出。以大宗正司言其累冒刑禁，顽恶不悛故也。 
十月七日，判大宗正事士言：「近来行在南班宗室或有物故，及换官民出外，其趁朝参人日益稀少。乞将绍兴府行司宗室正任以上，并发赴行在奉朝请，庶几增益班列，少壮国体。」从之。 
十二年二月六日，吏部言：「勘会小使臣宗室经任添差，一州十县以上通县合差伍员，七县以上四员，五县以上三员，余二员。初任添差宗室，大藩节镇二员，余州诸县各一员。续承绍兴八年七月十四日申请指挥，为初任阙多员少，将初任员阙亦许经任宗室指射。如无初任人指射，许差经任宗室，止理为初任员数。本部见遵执逐项指挥，依格差注。近累有经任宗室指射诸州县初任员阙。内有课利升及三万贯以上去处，依格，经任有举主、无过犯，较量功分高下定差。缘初任宗室拘碍格法，不合注授，从来未经申明。本部欲将诸州县初任宗室员阙内，有课利升及三万贯以上去处，许经〔任宗〕室指射，较量功分高下，依格差注，止理为初任员数。」从之。 
五月六日，知大宗正事士言：「行在趁赴朝参南班宗室元系一十七员，昨缘士纠、士恭、士雄换授外官，仲壬余箴切身亡，今止有一十三员。后虽令士街等四人赴行在趁赴 
      
朝参，又缘士街、士术、士筏并以病免，士珸五胡切见丁母忧。今乞据见阙员数，于绍兴府行司南班宗室内选择循守规矩，别无疾病，可以趁赴朝参之人，具名申取朝廷指挥。仍乞今后遇有行在睦亲宅赴朝参宗室事故，准此施行。」从之。 
九月十三日，赦：「应宗女在外，因夫亡亲死，无所依倚，听于所在自陈，仰州县当职官验实，量支盘费，差厢军或舟船津发赴宗正司。责委本位尊长抚养，与计口依孤遗法给钱米，勿令失所。」 
十一月三日，右监门卫大将军、开州团练使士谙奏：「乞依行在南班近屬令疇、士輵、士、安時、士 癸月廩米麥特支一半折錢，依尚書侍郎則例並支本色。」从之。 
十三年九月一日，诏：「宗子先往军前未回之人，有遗下妻孥，已依格支破俸给。其间或无子孙依倚，如愿往父母及亲兄弟之家归宁，并亲女已出适之家权暂居住者听。候夫若子还日依旧。如无父母、亲兄弟及亲女，或虽有而不愿出外者，责本位尊长主管养赡。」从宗正司请也。 
十四年十一月二十五日，宰执进呈：乞以军器监子厚暂权吏部侍郎。秦桧曰：「今日宗室所宜崇奖，令聚于朝。」上曰：「宗室之贤者如曾试中科第，及不生是非之人，可收置行在，如寺、监、秘书省皆可处之。祖宗以来，不用宗室作宰相，其虑甚远，可用至侍从而止。」
十五年正月二十五日，宰执进呈大宗正司申宗子不皦古了切不法等事。 
      
上曰：「宗子不肖，至于如此!然其间不无清贫有守之人。前日有贫而不能娶者，朕赐之千缗，所以勉之也。」 
