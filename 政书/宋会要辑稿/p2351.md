<!-- { "loadSidebar": true } -->
五月四日，西京左藏库副使、邕州左右江都巡检使成卓责授内殿承制，添差监均州酒税。以枢密院言其保任交人不当保：原作「任」，据《长编》卷四○○改。，及擅将黎文盛所上书状录与安南等罪故也。 
同日，前广南东路经略安抚张颉、提点刑狱林颜各展二年磨勘，转运副使高鏄、转运判官张升卿各降一官，升卿仍与小郡通判。坐言者论颉等不戢将佐，因捕岑探杀及平人故也。 
二十三日，朝请大夫、充龙图阁待制知洪州熊本降朝散大夫，以先知桂州分画地界失当故也。 
六月八日，朝散大夫、新除吏部侍郎、兼侍读傅尧俞为龙图阁待制知陈州待制：原无，据《长编》卷四○二补。。先是，监察御史张舜民以论夏人边事失旨，诏罢舜民御史，以秘阁校理判鼓院。时尧俞为御史中丞，言：「比闻监察御史张舜民因论边事、文彦博照管刘奉世失实罢言职。窃以朝廷置御史，盖虑下情壅塞，以开广聪明，故得风闻言事。今舜民一言不当，便夺官改差遣，于舜民何损，而无益陛下，亦非彦博所敢安者。」监察御史上官均言：「舜民所论文彦博事得于传闻，不 
      
敢隐默以负朝廷。使其言为是，陛下所宜虚心而行之；其言为非，苟无邪枉附会之意，陛下亦当察其疏直无他，以开谏诤之路。今以一言之失，遽行罢黜，臣窃恐自是言者以舜民为戒。望还舜民职任，以安士论。」右司谏朱光庭言：「舜民有正直之节，司马光贤之，荐充馆职，陛下擢至御史，士论皆以为得人。(令)[今]视职纔两月，正直之节未获少伸，一言不合大臣，已闻罢职。自陛下临御以来，天下之人唯知从谏如不及，圣德冠古今，若遽使舜民罢职，使陛下今有逐言事官之名，臣为陛下惜之。望还舜民旧职，以尽其 。」右司谏王觌、右谏议大夫梁焘、侍御史王岩叟、监察御史韩川等相继论列，章数十上，诏令三省、枢密院召尧俞等赴都堂，出舜民章示之。仍谕以「舜民不独妄论大臣，且今日朝廷务以安边息民为心，而舜民谋动师旅，非体国也。然知其无他，故止去言路，徙他职，恐外庭不知，故兹宣谕。」尧俞等退，终守前论。已而尧俞、岩叟因言：「殿中侍御史吕陶、监察御史上官均皆为臣等言，亦尝论留舜民，各于众坐诵其疏中语。今都堂之召，二人不预，疑二人有欺。」有旨陶、均分析。陶状云「始欲论之始：原无，据《长编》卷四○二补。，其后意寝」，均状云实有疏不妄。而焘一日遇给事中张问于禁中，面诘问以不能驳还舜民制命为失职，老而不任职，贪禄不去，是不知世所谓廉耻。监察御史孙升因劾奏问不职，而疏引焘语。既而批旨付三 
      
省，曰岩叟、光庭、觌、川等久在言路，多所补益，宜稍迁擢；焘于禁省诟同列，升朋附焘焘：原作「党」，据《长编》卷四○二改。，宜罢。于是岩叟等第迁，皆避新命，岩叟改直集贤院、知齐州，尧俞改吏部侍郎，兼侍读如故兼侍读：原作「侍讲读」，据《长编》卷四○二改。，尧俞乃言与岩叟事始末同末：原作「未」，据《长编》卷四○二改。，愿并罢补郡，故有是命。 
七月四日，知绛州李元辅转官、减年磨勘各追夺一半。元辅初以转易川陕钱物有劳迁官，至是御史吕陶言其侵渔冒赏，故有是命。 
八日，新少府少监沈季长罢少监，知秀州。以左谏议大夫孔文仲言：「季长本无学问技能，徒缘宰相王安石族婿，鼓唱王氏经义，聋昏众学，一旦召从外路，副贰寺监。季长之党，布散如蚁，一季长进则百季长相继而来，不可拒矣。」故有是命。 
八月二日，朝奉郎、右司谏贾易知德州，以言事失当，故黜之。 
言其险刻也。 十二日，司农少卿宋彭年权知邢州，以御史赵 
十月二十八日，资政殿学士王安礼提举西京嵩山崇福宫。初，安礼除知成都府，辞不行，言者论其托疾辞远，故有是命。 
十一月八日，肃远寨巡防、右侍禁戴荣追两官，蕃官东头供奉、巡检慕化追一官罢任，以擅入西夏界侵略也。 
三年二月八日，司勋员外郎何洵直特展二年磨勘，以亡失司勋印及告身故也。 
二十四日，蔡确、章惇罢所复职，确知邓州，惇知越州。以给事中赵君锡论驳也。 
四月二十五日，诏龙图阁直学士、提举南京鸿庆宫卢秉降为宝文阁待制，展 
      
二年磨勘。秉熙宁间推行二浙盐法，犯禁抵罪者多，论者及之，故有是命。 
五月二十五日，承议郎、右谏议大夫王觌直龙图阁知润州「知」上原有「直学士」三字，据《长编》卷四一一删。。觌弹奏尚书右丞胡宗愈，故有是命。 
七月十二日，皇城使、汉州刺史、广南西路兵马钤辖张整，内殿承制、合门祗候、知融州温嵩各降三官，整就添差监江州税务，嵩就差监歙州茶盐酒税。右侍禁、权邵州临口寨主锺仲仁，左侍禁、管勾融州临溪堡事、兼地分同巡检杜震，各降两官，冲替，仍(令)[今]后各不得差充广南、荆湖路差遣。整、嵩坐擅斩蛮人杨进新等十有九人，仲仁、震坐诱致进新等。以边事未宁，特免究治，故有是黜责。 
九月七日，龙图阁待制、权知开封府钱勰知越州，朝散大夫、仓部郎中范子谅知蕲州，朝奉大夫、新差提点河北西路刑狱林邵知光州河：原作「江」，据《长编》卷四一四改。，仍各罚铜二十斤，内勰展三年磨勘，邵展二年磨勘。坐奏狱空不实也句首原有「以」字，据《长编》卷四一四删。。 
十二月二十二日，诏江宁府司理参军、郓州州学教授周穜罢归吏部，以刘安世、苏轼言穜欲以王安石配享神宗也。
 职官 宋会要辑稿 职官六七 黜降官四 
     
宋会要辑稿 职官六七

黜降官四
【宋会要】
元佑四年正月十二日，诏正议大夫、宝文阁直学士、权刑部尚书谢景温别与差遣。以右正言刘安世言：「尚书位亚执政，建官已来，吏、户之外它曹多不并置并：原作「立」，据《长编》卷四二一改。，今创为新意，特设权官，必将援引资贱望轻之人。景温昨治开封无状，崇信妖人，目为圣母；以婢妾子为左右吏，至负势醉欧人，景温释而不问。今不因省部阙官，忽有不次之举，公议不允。」故有是命。 
五月八日，新除都官员外郎李德刍依旧校书郎。以右司谏吴安诗言，在宗正司凭籍王安石气焰，后为王珪耳目，故有是命。 
十二日，侍御史、新除太常少卿盛陶知汝州，殿中侍御史翟思通判宣州，监察御史赵挺之通判徐州，王彭年通判庐州。先是，吴处厚缴进蔡确《车盖亭诗》，而右司谏吴安诗、右正言刘安世、左谏议大夫梁焘复指摘「思郝甑山」及「沧海扬尘」语，剧论确怨悖。既诏确具析，焘等攻之如初。时陶因言：「确自引而去，岂不知幸，后以弟硕犯法降知安州，是朝廷常典，确不应有恨。使确无心于言，偶涉疑似，人虽注释，近于捃摭；使言而有意，终不能强自为辞。事关君亲，臣子难于轻议，欲乞因其诗之言以观其心，据所引之事以考其迹，苟涉讥刺，何惮不诛!其告言之人，亦愿详酌处分。」安世又论：「陶居风宪之地，曾不纠劾， 
     
虽备礼一言，又是非纷错，皆无定论。翟思以下仍无章疏。」于是陶等被黜。 
十八日，蔡确责授英州别驾，新州安置，仍诏给递马发遣。丁忧人前朝奉郎、直龙图阁邢恕，候服阕日落直龙图阁，降授承议郎，添差监永州在城监仓，兼管酒税务。以正言刘安世言：「蔡确、章惇章：原作「张」，据《宋史》卷四七一《章惇传》改。、黄履、邢恕四人者，在元丰之末，相与交结，号为死党。惇、确执政，倡之于内；履为中丞，与其僚属和之于外；恕立其间，往往传送。天下之事，在其掌握，公然朋比，旁若无人。以至先帝厌代，圣上嗣统，四人者以谓有定策之功，眩惑中外，无敢与辨。及司马光被用，奸人惧为己害，乃使惇于上前极口抵毁。陛下以惇无人臣之礼，逐之于外。确又以弟硕赃污事发，亦罢宰相。履、恕坐事，相继外补。臣虽疏远，不知先帝传位之详，然缙绅士大夫之间，亦尝讲闻其略，今试条析为陛下言之。臣闻元丰七年秋宴之辰，今上皇帝出见群臣，都下喧传，以谓盛事。明年三月，神考晏驾，众谓前日之出，已示与子之意。其事一也。自先帝违豫，岐、嘉二王日诣寝殿候问起居。及疾势稍增，太皇太后实时面谕，并令还宫，非有宣召，不得辄入。有以见圣心无私，保佑慎重。其事二也。建储之际，大臣未尝启沃，太皇太后内出皇帝为神考祈福手书佛经宣示执政，称美仁孝发于天性孝：原作「考总」，据《长编》卷四二八删改。，遂令草诏，诞告外廷。盖事已先定，不假外助。其事三也。陛下听政之初，首建 
     
亲贤之宅，纔告毕功，二王即日迁就外第，天下之人莫不服陛下之圣明，深得远嫌之理。其事四也。臣之所闻，大略如此，实太皇太后圣虑深远，为宗庙社稷无穷之计。彼四人者，乃敢贪天之功以为己力，臣虽愚陋，心常疾之。近司马康赴阙，邢恕邀至河阳，燕语之次，称赞确等不已。赜其微意，类皆捭阖捭：原作「押」，据《长编》卷四二八改。，盖欲康来京师，传送在位，阴与确等谋为复用之计。臣恐岁月浸久，邪说得行，离间两宫，有伤慈孝，则确辈万死，何补于事!伏望陛下起福于无形，防患于未兆，明诏执政及当时受遗之臣，同以亲见策立今上事迹作为金縢之书，藏之禁中，又以其事之本末着之实录，然后明正四凶之罪「明」下原有「言」字，据《长编》卷四二八删。，布告天下。除蔡确近已贬窜外，所有章惇、黄履、邢恕，欲乞并行废斥，屏之远方屏：原作「并」，据《长编》卷四二八改。，终身不齿。所贵奸谋弭息，他日无患。」时御史中丞傅尧俞、左谏议大夫梁焘、右司谏吴安诗、侍御史朱光庭、右谏议大夫范祖禹亦相继论，故有是命。 
数日后，太皇太后御延和殿宣谕三省曰：「确罪前后不一，以先朝旧相，因其自请，备朝廷礼数，令其外任。辄怀怨望，自谓有定策大功，意欲他日复来，妄说事端，眩惑皇帝，以为身谋。皇帝是神宗长子，子继父业子：原无，据《长编》卷四二七补。，其分当然。昨神宗服药既久，曾因宰执等对，时吾尝以皇帝写佛经宣示，其时众中止是首相王珪因奏延安郡王当为皇太子，余人无语。安焘其时悉见，确有何策立功劳 若是 
     
