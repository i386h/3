<!-- { "loadSidebar": true } -->
大中祥符二年二月二十五日，诏审刑院、御史台、开封府案牍速即断奏，以方春虑淹系也。《大典》卷一万四千六百七十三，又卷一万六千六百六十五。 
天禧五年二月九日，知审刑院宋绶言：「诸州刑奏并断毕，无见留案牍。」诏奖绶等，仍赐缗钱，(事)[宣]付史馆，群臣诣合门上表贺。后奏断绝，赐缗钱、付史馆如例，而不上表贺。 
仁宗天圣二年十月，审刑院滕涉言：「本院案牍稍多，每断奏稽延，颇滞刑禁。欲乞每遇天庆、干元等五节前后各 
      
一日并正节日共三日住奏大辟公案，其余公案只乞正节一日住奏。」从之。《大典》卷一万四千六百七十三，又卷一万六千六百六十五。 
景佑四年四月九日，右谏议大夫郎简乞今后详断刑名未得允当，许勾断官赴院详议。诏审刑院有公事须商量，即详议官与知院同书字勾唤。《大典》卷一万四千六百七十三，又卷一万六千六百六十五。 
嘉佑六年八月，徙审刑院于右掖门之西。院旧在长庆门东，并其地入中书而徙之。《大典》卷一万四千六百七十三，又卷一万六千六百六十五。 
十月十二日，知审刑院傅求言：「本院未便事件如旧制。审刑院元在右掖门内，易为关防。今移出外临街，与审官院、礼院相邻，逐日车马喧闹。窃缘本院日有奏到公案不少，院门别无关防，欲乞依在京纠察司例专差皇城司亲事官二人把门，免致别有漏泄，本院剩员十人束缚文字。今来本院屋共六十余间，虽有上下番剩员二人，难为看管。乞于十人内特留四人看管屋宇、官物、公案等，仍乞依众详议官所破剩员例支给口食。」并从之。 
神宗熙宁元年五月二日，知审刑院齐恢等言：「本司近年已来文案稍多，全藉官员晓夕断奏，虽早入晚出，有大理寺一司常制于其间，不勤所职，往诸处看谒之人，深虑废事。欲乞今后应审刑院、大理寺官除休务(暇)[假]日外，其余合入本司日分并不得于诸处看谒，所贵尽心职事，不离官次。」从之。《大典》卷一万四千六百七十三，又卷一万六千六百六十五。
 职官 宋会要辑稿 职官一五 法 官 
      
法官
【宋会要】
太祖干德四年八月十二日，诏：「应刑部、大理寺见任及 
      
今后授官，并以三周年为满。如常在本司区别公事，至满日便与转官。如有( )遗，不在此任限。」 
太宗太平兴国七年八月，诏曰：「朕以刑法之官重难其选，如闻自来月给，随例折支。宜令三司自今后少卿、郎中已上料钱于三分中二分特支见钱，员外郎已下并全支见钱。如他官任刑法官者，亦依此例。」 
(瑞)[端]拱二年十月，御札：「朝臣、京官等，(今)[令]御史台告谕，有明于格法者，许于合门自陈，当议试可送刑部、大理寺充职。其大理寺满三年无遗阙，一依元敕改转。」 
真宗咸平二年三月，诏：「审刑院举详议官，自今宜令大理寺试断案三十道，取引用详明、操履无玷者充任。」初宰臣张齐贤奏审刑院旧例举详议官，令刑部只试断案二道，俱通则便令赴职，仍多改赐章服。窃详所断案牍皆取其事小者以试之「牍」上原衍「牒」字，已删。，是以多闻中选。真宗曰：「如此则求人不精，何以惩之 」齐贤因请厘革。 
四月，知审刑院雷有终言：「大理寺断官每有公案定断刑名，经申奏后内降付审刑院详议。其议官看详或寺司定断刑名重轻未允，即札下本寺问难。其本断官(路)[略]一尢所执，随而入状改定，谓之『觉举』。且法寺出入刑名，朝廷略一尢劾问，甚非钦恤之义也。欲乞自今若将杖罪入徒或徒罪(人)[入]杖，其本断官具名衔以闻，下本寺就勘取旨。或杖、笞罪递牙出入递牙：据文意当为「递互」文误。，即依旧取觉举官状改正，更不行勘。」从之。 
八月。判大理寺王钦若言： 
      
「本司近日文奏甚简，请止留详断官张维等八人，其张文普等四人望令省罢。」诏从之。文普等悉授近便知县。 
六年十二月，诏：「自今有乞试法律者，依元 问律义十道外，更试断徒已上公案十道。并于大理寺选断过旧条律稍繁重轻难等者，拆去元断刑名、法状、罪由，令本人自新别断。若与元断并同，即得为通。如十道全通者，具状奏闻。乞于刑狱要重处任使六通已上者，亦奏加奖擢。五通已下，更不以闻。」 
景德元年四月，诏御史台、刑部、大理寺推直、详覆、详断官年未满，诸处不得辄有奏举。先是，推直官等有缺，即令两省给、舍已上保举而授之。至有惮于案谳，或别求举奏改授他职，故有是诏。 
二年三月二十四日，诏：「自今所举大理寺断官、刑部详覆官已试断案五道，遣官与二司互考。又审刑院言：「准敕与刑部、大理寺详定，自今投状乞试格法并审官院、流内铨等处引见时，乞试人并依元敕试律义十道合格外，更试断案三道，两道通者奏取进止。所有奏举到详覆、详断，拣选到法直官，并审官、铨司引见时不曾乞试特奉圣旨与试人等，止试断案三道，通二道者为合格。其两项人所试断案以断 内取一人犯罪多者情疑与试，合得元断刑名同，即为通。如罪犯易见者，取两人情款与元断刑名同，即为通。仍依近敕，并差官与刑部、大理寺交(牙)[互]考试。」诏从所请，内试到三粗者卷子仰缴连以闻，别取进止。其选到审刑、详议官亦准 
      
此。 
五月，诏：「刑部自今每定试断案人前一日，差覆官一人亲往大理寺，委判寺、少卿等临〔时〕旋差断官一人。与差去官同案，则不得令手分检取。仍据所借道数令判寺官实封，具公文画时牒送刑部，只在本厅收掌，亦不得下所司收直。候引试日，当面与同监试官验认大理寺元封，拆开拣试，去却法状、断语，兼令详覆官等同共监试。令所试人自新别断，其余通否次第一依前后条贯施行。」 
六月，诏：「刑部、大理寺、三司法直官、副法直官等，自来以令史转充。自今应法直官、副法直官令铨司于见选人中选流内官一任成三考、干谨无(遣)[遗]、习书判者，具名引见，试断案五道，差官与刑部、大理寺、三司交(牙)[互]考试，以可者充，三司、大理寺满一年、刑部满三年无私罪并与京官。」先是，端拱中枢密直学士(冠)[寇]准上言，至是申明之。 
九月，诏：「审刑院详议、刑部详覆、大理寺详断官自今任满如书罚四次已上，未得考课引对，其同签连累者件析以闻，当酌其轻重差降任使。内供职无遗旷者，岁满优与〔升〕奖。」 
大中祥符元年正月，诏曰：「刑罚所施，益资乎审克；(仪)[议]谳之任，当慎于选抡。咨乃仕进之流，能明科律之要，各宜自荐，式协旁求。应京朝官有闲习法令、历任无赃滥者，许合门进状，当遣官考试。如有可采，即任以审刑院详议官。」初，审刑院、刑部、大理寺皆阙属官，累诏朝臣保任及较试，皆不中选，乃有是诏。 
八月，知审刑院朱选举太子中允彭愈、光禄寺丞张有则，又知 
      
审刑院事刘国忠举大理寺丞阎允恭堪充详议官。诏刑部尚书温仲舒、给事中张秉同考试。而太子詹事、权判刑部慎从吉暨省寺众官覆视仲舒等所试通粗不同，而仲(书)[舒]等又引礼部侍郎魏庠等前试大理寺丞裴常、前武昌军节度推官慎锴、前荆南观察推官崔育材所定通粗为比。诏令百官集议，吏部(寺)[侍]郎张齐贤等议裴常、慎锴亦不中程。诏夺其官，彭愈亦罢。 
三年四月，权判大理寺王秉式言：「本寺官属多避繁重，自今望令权详断官未替，不得别求任使。如实不明法律，委在寺官体量以闻，方许外任。正详断及检法官年满，亦俟替人方得出寺。」从之，其权详断官以半年为限。 
六年四月，判大理寺王曾等言：「自咸平元年编 后至大中祥符五年八月，续降诏 千一百余道，及诸路案内引到行用诏 并新编 、三司编 、农田 共三千六百余道，内有约束一事而诏至五、七者，条目既广，虑检据失于精详，望差官删定。」诏令编 所依咸平删录。 
六月，诏：「自今应京朝幕职州县官乞试断案者，委考试官等躬亲就库密拣公案亲自封记，候试时于中更选合要道数，依元 精加考试，不得仍前令库胥签检，致有漏泄。其所试断案须是引用格 分明，方始定断合用何罪，勿使卤莽。如违，其所试官并重寘之法。其大理寺应系新旧草检、宣 等库，自后并差官封 ，毋使人吏 
      
擅有开闭。」初，中书以试律人名进呈。宰臣王旦言：「从来已有差遣，或已授远官，虽是法寺要人，恐涉规避，已不施行。其间预试而中选者，亦甚侥幸。缘选人未经六考，无两人同罪荐举，则无阶升陟。此辈虽六详练格法「六」，字恐误。，或考试不精，则(幸)[幸]者多矣。或权于审刑院则例改章服，岁满又加等使，以此尤须得人尽公程试。」帝曰：「如卿所言，诚有所试，断案往往先知。洎至定刑则第曰合入徒罪、合入杖罪，即不指陈犯何条格致得某罪。自今选官精加考试，仍更条约。」故有是(诰)[诏]。 
十二月，大理寺又言：「旧制审刑院详议官、大理少卿、详断官三年满无遗阙考课改官。景德中，诏岁满四经书罚者，审官院以闻，量轻重殿降差使。如详刑允当，优与升奖。向来审刑详议官年满，虽有责罚，亦优获差使。而本寺详断官偶有责罚不及四次者，止授知县，则是详断官资叙与监临场务无异。况京朝官充刑部详覆官、开封府诸曹参军任满日，并通判诸州。今本寺日有检断，鲜能无累。欲望岁满书罚不及四次者授通判诸州，以励官属。」诏自今两经书罚情轻者奏进取旨进取：原作「取进」，据文意乙。。 
八年闰六月，诏：「京官充刑部、大理寺职任及御史台主簿、三司检法官，不得便服街行及市肆下马，委御史台纠察之。」 
十月，诏自今无得举京朝官充大理寺检法官。 
天禧元年六月十四日，诏：「大理寺自来所举官内幕职州县官须及两任六考。今后但历任及五考已上，并许系举。」从本寺之请也。 
二年正月，诏审刑院详议官自今岁满，并令中书依例差遣。 
二月，大理寺言：「准大中祥符七年九月 ，判寺盛度言本寺断官八员，检法官二员。近年权差官充，多不精习 
      
