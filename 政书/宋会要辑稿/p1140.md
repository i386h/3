<!-- { "loadSidebar": true } -->
欲将何家垛场废并归梁家垛场，止存留监官一员，结衔欲改作监泰州梁家垛、何家垛盐场，兼本地分巡检。丁溪场至刘庄场地里接连，并属西溪买纳场，今欲将刘庄场废并归丁溪场，止存留监官一员，结衔欲改作监泰州丁溪、刘庄盐场，兼本地分巡检。已上七场，欲废并三场，存留监官三员，欲乞从本司于各场见任官内选择谙练有心力可以倚仗之人，保明申朝廷，存留通理前任月日，其余四员，并依省罢法。」从之。绍兴三十年，小淘场依旧赴西溪买盐场秤纳，属梁家垛场。 
十月十七日，诏：「今后除巡尉亲获私盐依旧法推赏，其暂权巡尉捕获之人，减正官得赏之半。若权官界内有透漏榷货，并依正官条法减半责罚。」 
二十九年正月二十五日，左正言何溥言州县斥卖食盐、分科民户事，户部看详：「州县出卖食盐，即无定额，依法止令人从便收买。如辄敢均敷科抑民户，显是违法。」诏行下盐司觉察禁止。 
闰六月十二日，侍御史朱倬言：「臣闻昔伪闽时，以八州之产分三等之制，膏腴者给僧寺、道观，中、下者给土著流寓。至其末流，贸易取金，自刘夔始，由是利分私室，士竞干求。其后张守遂与土居士大夫谋为寔封之说，存留上等四十余剎以待真僧传法，余悉为实封金多者得之，岁入不下七八万缗，以是助军兵春冬二衣，余宽百姓非泛杂科，时寔便之。沈调帅闽，则以为奇 
      
货，丰寺大剎，悉货入己。福建卖盐旧法：日产盐以随二税科纳，既而交阙田产原书天头注云：「阙一作关」，疑是。，推割税苗，又纳浮盐，自后舟船过税则纳虚盐，投牒县庭则纳状盐，情轻贷罪则纳罚盐，僧道月分则纳食盐，于是民力遂困于盐货矣。至调帅闽，复卖安抚司盐，用法严酷，百姓无聊，失业之民聚而为盗。臣愚欲望圣慈委强力监司根收上件钱物，以助军需，仍乞住罢安抚司盐，以救民疾。所有本州岛寺院调所差者，悉令罢去，依旧寔封，而减其则例之重，以补公上时代泛科，以惠黎庶，实远民之大幸。」从之。 
九月六日，臣寮言：「窃见利州路西和州盐官镇盐井岁出盐七十余万斤，内以一半充柴茅、官吏请给之本，一半系转运司给引，付下西和、成、凤三州出卖，每百斤通头子等钱二十二贯，总计七万余贯，拨赴总领所，充利州钱(盐)[监]鼓铸本钱。契勘盐官盐旧给秦凤一路，今乃扼于三州。初止随时变易，未尝立额，自绍兴十五年以后，宣抚司乞置钱监，方行根括，立定额钱。地狭盐多，变卖不行，不免科及于民，理宜惩革。欲望将见今所卖盐每百斤与减一半价钱，则出卖稍易，必不致依前科扰。所有减过鼓铸本钱三万五千余贯，却乞令转运司于住罢起发羡余一万疋绢钱内支拨贴还总所总所：疑当作「总领所。」。」从之。 
九日，浙东提盐都洁言：「温州岁出盐三万五千余袋，而支发止及一万五六千袋，缘本州岛水路多由海道，陆路则经涉 
      
山岭，自来客人少肯前来请贩，致诸场积盐数多。欲乞今后客人支请温州钞盐，如指本路州县住卖者，每十袋加饶一袋；若指别路州县住卖，每十袋加饶二袋，庶几盐可发泄，候支发通快日依旧。」榷货务看详：「欲权依所乞，候降指挥到日，立限半年加饶。若只于本州岛县住卖，及今降指挥之前客人已算盐钞，更不加饶。」从之。以上《中兴会要》
 食货 宋会要辑稿 食货二七 盐 法 
     
宋会要辑稿 食货二七
盐法
绍兴三十年正月二十五日，臣寮言：「尝询究盐弊有四，一曰惜本钱，二曰增元额，三曰纵私贩，四曰慢收贮。何谓惜本钱 在法：亭户不许别营产业，只煎盐为生，盖欲其专也。若不以时支本钱，彼安得食 向者监司要名，乃以合支钱作羡余进献，驯致阙乏。近有令亭户先次纳盐取足，一并支钱，而守候交秤，倍费月日，洎得钱，不了日用，故不得已私货，以度朝夕，缘此犯法者众。今若以本钱就场先支一半，候交盐足，再支一半，俾无难滞，则善矣。何谓增元额 在法：盐有正额，有出额，亭户出额则量加本钱，监官增额七分则转一官。闻近来亭户所煎出盐，并依正额，而监官赏典，因以靳吝，上下解体，不肯用心。且额之多少，初不在是，惟本钱不阙，劝督有方而已原书天头注云：「督一作赏」。。今若复出额所加之钱，还监官增额之赏，则善矣 何谓纵私贩 在法：有盐场处皆置巡检，以捕私商，缘岁久，而土军与亭户交往如一家，亭户私盐自若。兼贩私盐之人类皆强壮为群，号曰水客，土军 
     
莫能制，反相连结，为之牙侩，巡检者徒备员，盐场官熟视无策。今若别作措置，或重立赏格，责其地分，穷其来历，遇有捕获之人，配隶诸军，无使放纵，则善矣。何谓慢收贮 盐之为物，饮食所资，务在洁净。敖宇隘陋，不能容顿，诸场津般到买纳监，不得交秤，留船以待，于是舟人盗卖，杂以粪土。今若令于买纳监添置盐廪，遇有盐至，实时分交，无使稽留，则善矣。臣谓盐者自然之货，不劳民，不害物，而为富国强兵之本。今日败坏，是有司之罪也。望诏淮、浙提举官讲求利病，将四弊措置条具以闻，然后审订而行之，庶浚利源，以图实 。」续诏下淮、浙提盐官讲究弊病，条画具奏。 
二月二十四日，权户部侍郎邵大受言：「淮、浙买纳亭户盐本，系支盐仓收到客纳掯留等钱，缘私盐盛行，侵夺客贩，致积压官盐支发不行，因致拖欠亭户本钱浩瀚。又诸场公然违法省则外，大搭斤重，暗亏课息。今措置下项：一、拖欠亭户本钱，除依绍兴二十九年三月五日指挥已后秤买亭户盐就秤下支还外，其已拖欠旧钱，虽已有指挥分限带还，今欲乞朝廷特降指挥，权将客人每袋合纳通货钱五贯文内掯留三百文，就盐仓送纳，专一桩充带还旧欠本钱。一、盐课所入，资助朝廷大计，全藉所属屏禁私贩，则课入自然增广。今比较得浙东一路产盐州军，如绍兴府最系人烟繁盛去处，在城并倚郭两县一岁住卖盐，止 
     
及十六万余斤；其不产盐处，且以衢州并倚郭县，每岁买及三百余万斤，婺州并倚郭及东阳县，每岁买及五百万斤，比绍兴府多三四十倍，灼见绍兴人户尽食私盐，提举司坐视，略无措置。乞下浙东帅臣同提举官公共相度措置，申取朝廷指挥。一、已降指挥，许逐路提盐司互相纠察，将大搭斤重盐袋收买在官，关申原支发场分。今承都省批下浙西提盐司申，去年客人入纳秀州盐钞亏少，支发迟细，遂委平江府都税务监官买到客人一引盐三袋，系绍兴二十七年二十料一字号通州盐仓支发，内二袋各多七十九斤，一袋多六十七斤。本部乞将本州岛当职官吏重作行遣，庶几有以惩诫。」诏并依，通州支盐不当官吏，令本州岛提刑司开具职位姓名原书天头注云：「州一作路」。，申尚书省。三十年五月二十六日，提刑司具到官吏职位、姓名，监官二员，各降一官，专秤从杖一百，勒停。 
二十八日，广东提盐司言秉义郎高立前监广州静康大宁海南三盐场，任内同专典宋初招置到盐户莫演等六十二名、灶六十二眼，乞推赏事。户部〔言〕：「据榷货务指定原书天头注云；「务一作场。」，照得淮东提盐司昨创行兴建泰州梁家垛盐场，计一十一灶，每岁煎盐四万余石，上、中、下等官吏二十一人，承绍兴五年四月二十五日指挥，上等提举官一名，减三年磨勘；中等属官及监修置场官共五人，各减二年磨勘；下等人吏一十五人，内四人各减一年磨勘， 
     
一十一人令本司犒设一次。又照得淮东提盐司人吏逐时盐课增羡，承降指挥，等第犒设，职级绢一十二匹，手分七匹，贴司五匹。今来监官高立、专典宋初招置到盐户，虽增置灶座数多，缘每岁止煎到盐三千余石，若不比附降等量行推赏，又虑无以激劝。欲将监官高立比附淮东监修置场官降一等，减一年磨勘，专典宋初令广东提盐司依淮东手分体例犒设一次。」从之。 
二月十九日，提辖榷货务都茶场史俣言：「近来获到私盐，其透漏去处避免责罚，却计嘱元捕获官司于解状内添入姓名，称同共申解，望严赐立法。」刑部：「指定透漏地分，若计嘱捉获官司，希求功赏，已有诈冒功赏断罪，除条法外，若系入名申解，欲乞比附在法诈为官文书及增减者杖一百断罪，及今后州解应捉获私茶盐若将透漏地分受计嘱妄入姓名同状申解，其元保明官司从杖一百断罪。」从之。 
四月十九日，广西提举盐司言：「保明到通判钦州利瓦伊屏因驱磨递角，因下抵掉寨搜捉到私盐二万六千余斤，准递增赏格，合该转一官，减二年磨勘。」户部看详：「虽无似此赏过体例，若不因本官搜捉，无缘败获。今欲比附旧格减半推赏，与减二年磨勘。」从之。 
五月四日，浙东路安抚提刑、提举官言：「奉诏措置禁绝私盐，内一项乞州委知通、县委知县，将自来停塌接引贩卖私盐破落户，尽行籍记姓名约束，今后不 
     
得私贩。如两经有犯，不得以多寡，除依法断罪追赏外，日下屏逐出界原书天头注云：「日一作目。」。」从之。 
十二日，金部郎中路郴言：「近来盐场官自将钱物诈作他人，或令亲戚及纵亲随放债与亭户取利，却将支到本钱在外抑勒就还。望下刑、寺参照监临官放债条法增重禁约，仍许人告。」刑寺据大理寺参详：「在法，监临官司放债者，徒二年；监临之官受所监临财物八匹，徒一年；八匹，加一等；五十匹，流二千里原书天头注云：「二一作一。」；乞取加一等；强乞取者，准枉法论。欲今后州县盐场监官放债与亭户，罪轻者，依监临官放债法徒二年，计赃重者，即依乞取监临财物断罪，并许人告。」从之。 
七月五日，诏：「已降五月四日指挥，淮东安抚司措置沿海籍定渔业淹盐之家，应管舟收买钞盐，不买者，立赏告捉，令监司、守倅检察每年住卖及鱼业船入纳盐数比较。窃虑苛细搔扰，可令寝罢。」 
八月十一日，宰执进呈杨倓乞禁戢私监重立赏事，上曰：「私贩之禁，非不严备，第官司奉行失信耳。朕闻盐寇所贩，多以大风雨夜用小舟破巨浪，潜行般置，巡尉素不谙熟，岂肯冒不测之渊以冀赏给哉!使所捕者皆此等辈，当赏不踰时，以示之信。若其图升合之利以为活，自可恕也。」 
九月二日，臣寮言：「观今日产马之地，无出于川、广，国家于广西买马，岁额增损无定，如帅臣沈晦任内，一年之间，计买发马三千匹，今岁率不及二千疋。若欲增置千骑，且以中价 
     
