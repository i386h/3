<!-- { "loadSidebar": true } -->
二年三月二十六日，左谏议大夫鲜于侁除集贤殿修撰、知陈州。中书舍人曾肇言：「检详条制，自侍郎至谏议大夫除外官者，并与换待制，即朝廷擢用及责降者不用此例。今来鲜于侁以疾乞郡，累章得请，即非责降。所除集贤殿修撰，虑违定制。」诏候一年取旨。 
三月二十八日，诏职事官许带职。绍圣二年四月二日罢。 
(二)[三]年五月十二日，朝奉郎、考功员外郎欧阳棐为集贤校理、权判登闻 院。先是，除棐实录院检讨官，言者论棐之失，故有是命。 
十 
      
六日，新知荆南府唐义问除集贤校理。 
四年二月十二日，左中散大夫、太常少卿、直秘阁王汾为直龙图阁、知明州。 
同日，朝奉郎、权知曹州韩宗古为集贤校理、知潞州。 
三月十四日，朝散郎、江淮等路制置发运副使路昌衡为直秘阁、权知广州。二十八日，改知潭州。
二十八日，朝议大夫、直秘阁、知潭州谢麟为直龙图阁、知广州。 
七月十二日，中散大夫、充集贤校理、蔡河拨发王哲为直秘阁、提举西京嵩山崇福宫。 
八月十日，权河东路都转运使、直龙图阁范子奇为集贤殿修撰，充河北路都转运使兼外都水使者。 
五年八月二十四日，秘书省著作佐郎兼侍讲司马康直集贤院、管勾西京嵩山崇福宫。以疾请也。 
十月六日，知梓州周尹为直秘阁。 
六年正月十九日，左朝奉郎、集贤校理、荆湖北路转运使唐义问为直龙图阁、知荆南府。 
五月十二日，秘书省校书郎黄裳供职及二年，为集贤校理。
七年正月十一日，左朝散郎、秘书省正字宋匪躬为秘阁校理。 
二月十四日，权陕府西路转运使李南公除直秘阁。 
六月十四日，徐王府记室参军龚原带秘阁校理。 
九月二十二日，河北路转运使韩正彦直秘阁、知沧州。 
十月十六日，陕西转运使李南公直龙图阁、知延安府。 
十八日，左宣德郎、秘书省正字陈祥道为馆阁校勘。 
同日，工部员外郎游师雄为集贤校理。 
      
二十二日，秘书省著作佐郎徐铎为集贤校理。 
十二月一日，集贤殿修撰、知襄州杨伋，集贤殿修撰、知河阳章衡，并除集贤院学士。 
八年二月四日，左朝奉郎、直龙图阁、知荆南府唐义问为集贤殿修撰、知广州。 
十九日，左朝议大夫、权尚书户部侍郎范子奇为集贤殿修撰、知庆州。 
十一月二十九日，左朝散郎、太府卿高遵惠为集贤殿修撰、知河中府。 
绍圣元年三月二日，给事中吕陶除集贤院学士、知陈州。 
闰四月十九日，权发遣河北西路常平等事陆师闵为直秘阁。 
六月二十二日，左朝请郎、权刑部侍郎杜纮为集贤殿修撰，充江淮等路发运使。 
八月二日，陕府西路计度转运使、直秘阁穆衍为直龙图阁、知庆州。 
六日，陕府西路计度转运使胡宗回为直龙图阁、权知桂州。 
八日，秘书少监、充秘阁校理张舜民为直秘阁、权发遣陕西路计度转运使。 
九月十一日，太常少卿宇文昌龄为直秘阁。 
二年正月十二日，直龙图阁章楶为集贤殿修撰、权知广州。 
十四日，冀王府翊善、左朝请大夫李华除秘阁校理。从王请也。 
四月三日，诏：「职事官罢带职，非职事官仍旧许带。集贤院学士为集贤殿修撰，直集贤院为直秘阁，集贤校理〔为秘阁校理〕为秘阁校理：原脱，据职官一八之七八补。见带职人并改正。」 
七月十四日，秘书少监、左朝议大夫晁端彦为直秘阁、知峡州。
八月十六日，诏朝奉郎、冀王府侍讲李潜为秘阁校理。 
      
王以例请也。其诸王府翊善、侍讲、记室参军，今后仍旧只除已带职人。 
十月七日，权兵部侍郎王古为集贤殿修撰、充江淮荆湖等路发运使。 
八日，右司郎中毛渐为秘阁校理。 
十二月二十二日，朝奉郎、充秘阁校理、权知河中府游师雄为直龙图阁、知秦州。 
三年四月四日，兵部郎中韩宗古为秘阁校理、诸王府翊善。
十月三日，秘书监王子韶为集贤殿修撰、知明州。 
十八日，权发遣江淮荆浙等路发运使吕温卿加秘阁校理。以户部言其职事修举也。 
四年七月十九日，光禄卿程嗣恭为直秘阁、知扬州。 
二十一日，鸿胪卿吕温卿为直秘阁、权发遣江淮等路发运使。 
元符元年正月三日，朝奉郎、新除权发遣河北路计度转运副使吕升卿加直秘阁。 
十七日，承议郎、直龙图阁、熙河兰岷路计〔度〕经略安抚判官锺传特除集贤殿修撰，赐金紫。
三月十三日，朝散郎、直秘阁、知潭州张舜民为直龙图阁、知青州。 
同日，朝散大夫、权广南西路计度转运副使程节为秘阁校理、知潭州。 
七月二十二日，江淮荆浙等路发运副使吕升甫为直秘阁江淮荆等：疑有脱文，似当作「江淮荆浙等路」。。 
十二月三日，太常少卿张商英为集贤殿修撰、江淮荆等发运使。 
二年正月二十二日，朝请郎、知海州陆佃为集贤殿修撰、知蔡州。 
五月二十八日，奉议郎、权陕府西路转运判官李王惠加秘阁校理。 
三年二月十二日，降授承议郎 
      
杨畏为集贤殿修撰、知襄州。 
同日，朝奉郎文及甫直龙图阁、知陕州。 
三月十五日，降授承务郎、添差郴州茶盐酒税周常为宣义郎、直秘阁、知滁州。 
十七日，朝奉大夫、知潭州温益，朝请大夫、新判南京国子监岑象求，并直龙图阁。 
同日，承议郎、新除尚书司封员外郎傅揖，朝请郎朱绂，并直秘阁，乘驿赴阙。皆潜邸旧僚也。 
二十五日，朝请郎、知袁州王古为集贤殿修撰、知润州。 
四月三日，朝请郎董敦逸为朝奉大夫、直龙图阁、知荆南府。 
二十一日，朝请郎、知兖州王钦臣为集贤殿修撰、知颍昌府。 
二十三日，朝散郎、知滁州朱服为集贤殿修撰、知庐州。 
六月十九日，朝散大夫、太府少卿贾种民直龙图阁、陕西路都转运使。 
七月十九日，朝奉郎、提举南京鸿庆宫唐义问为集贤殿修撰、知颍昌府。朝请大夫、知邓州邵虒龠直龙图阁、知秦州。 
十一月一日，朝请郎、提举江州太平观韩川为集贤殿修撰、知青州。 
同日，复濮州团练副使刘安世为承议郎、集贤殿修撰、知郓州。 
徽宗建中靖国元年三月十九日，朝奉郎、新除秘书少监张耒直龙图阁、知扬州。 
四月二十一日，左朝议大夫、太仆卿盛次中直龙图阁、知邓州。 
六月二十八日，左中奉大夫、知郑州赵令铄直龙图阁、知河阳。 
二十九日，左朝议大夫、直龙图阁、淮南江浙荆湖等路发运使胡宗回为集贤殿修撰、知青州。 
      
八月一日，朝奉(郡)[郎]、知寿州朱绂为集贤殿修撰。 
九月二十八日，朝奉大夫、太仆卿黄寔直龙图阁、知秦州。十二月一日，朝奉大夫、知湖州徐铎为集贤殿修撰、知河中府。 
十一日，权尚书户部侍郎吕仲甫为集贤殿修撰、知应天府。权尚书刑部侍郎周鼎直龙图阁、知齐州。 
十五日，朝奉大夫、知滁州范镗为集贤殿修撰、知澶州。权尚书工部侍郎杨康国为集贤殿修撰、知陕州。 
二十三日，复朝请郎、知濠州邓极为(极)[集]贤殿修撰、知潭州。 
崇宁元年正月七日，朝请郎、尚书都官员外郎刘朴直秘阁、提点河北西路刑狱。 
二十日，朝奉大夫、陕西路转运使吴宪直龙图阁、知秦州。 
八月十四日，复左朝议大夫、知应天府吕仲甫为集贤殿修撰。 
十五日，以光禄卿向紃直龙图〔阁〕、知颍州。 
十七日，朝散郎、提举亳州明道宫文及甫为集贤殿修撰、知颍昌府。复朝奉郎致仕锺传直龙图阁、知河中府。 
十二月十日，左中散大夫、新知庐州林颜直秘阁、知邓州。 
二年三月八日，朝请郎、淮南江浙荆湖发运使曾孝序为集贤殿修撰、知庆州。 
九日，朝散郎、太府卿郑仅直龙图阁、陕西路转运副使。 
四月七日，朝请郎、尚书左司员外郎董必直龙图阁、知荆南府。 
五月十五日，知宣州何琬奉行茶事，率先就绪，可除直龙图阁。 
八月十五日，诏：「权通判兰州王端究心边事，招纳有劳，特除直秘阁， 
      
差充西路运判，免签书，专切管勾措置招纳。」 
九月十五日，朝请大夫、直龙图阁、提举成都府利州陕西等路茶事兼陕西买马监牧程文邵为集贤殿修撰、熙河路都转运使兼川陕茶马。 
十月二十六日，光禄卿曾孝序为集贤殿修撰、知庆州。 
二十八日，朝散大夫张恕直秘阁、知齐州。 
三年正月二十三日，朝请大夫吴安宪直龙图阁、知邓州。 
二月十九日，左朝议大夫、宗正少卿邓佑甫直秘阁、知应天府。 
四月二日，光禄少卿蔡渭直秘阁、知真州。 
十五日，朝奉大夫、直龙图阁、河北路都转运使梁子美为集贤殿修撰。 
二十八日，起复朝请郎、直龙图阁、陕西路都转运使郑仅为集贤殿修撰。 
同日，朝奉郎、河北路(指)[措]置籴便康位直龙图阁。 
五月三日，朝请大夫、知福州王祖道直龙图阁、知桂州。 
五日，奉议郎、新熙河路转运副使吴择仁朝奉〔郎〕、直秘阁。 
六月十七日，诏：「元绛被遇神考，延登近辅，以其子朝奉大夫、提点东太一宫耆宁直秘阁、提点醴泉观。」 
十月十六日，以朝奉郎、直秘阁、熙河路转运副使吴择仁直龙图阁。 
二十三日，权发遣淮南江浙荆湖制置发运使胡师文计置年额上供，前期足办，甚见才敏，可特除集贤殿修撰。 
十二月十六日，朝奉大夫、秘书监邓棐为集贤殿修撰、知颍昌府。朝奉郎、知陈州石豫为集贤殿修撰、知邓州。 
四年二月二十八日，秘书省 
      
秘书郎黄符直秘阁、提举训释经义局检讨官。 
五月三日，光禄卿林邵为集贤殿修撰、知颍昌府。 
十日，朝奉大夫、荆湖北路转运判官陈举直秘阁、知荆南府。 
八月十五日，诏：「宋乔年昨委察访熙河，付以体究一路利害。今条析来上，精微该博，文理优赡。可特赐进士出身，仍除集贤殿修撰、京畿转运使。」 
十九日，奉议郎、宗正少卿冯澥直龙图阁、知凤翔府。 
九月五日，朝奉大夫、知郓州徐彦孚为集贤殿修撰。 
五年正月十三日，朝奉大夫李王惠直秘阁、知信阳军。 
二月二十六日，卫尉卿赵存诚为集贤殿修撰、提举醴泉观。〔父〕以其挺之拜相有请故也。 
十二月二日，淮南江浙荆湖等路发运副使刘何为集贤殿修撰。 
大观元年二月十八日，复左中散大夫王端为集贤殿修撰、知广州。 
三月十五日，朝请大夫、直龙图阁、河北路转运使王博闻为集贤殿修撰、知成德军。 
