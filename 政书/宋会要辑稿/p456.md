<!-- { "loadSidebar": true } -->
庆历四年十月二十三日，同知太常礼院曾公亮言：「朝廷凡为臣僚之丧行辍朝之礼，如遇假日则辍朝在闻讣数日外，欲申惨悼，诚似过时。唐太和中，博士崔龟从奏：『辍朝之礼，所贵及哀。自顷以来，辍朝非奏请之时，备礼于数日〔之〕后，虽遵常例，未本人情。』是时中书覆奏，称古有当祭告丧之仪，若过时而戚，非所以笃君臣之义也。今宜以韩亿之丧，特正此礼，凡闻哀之明日，不以假休，并许辍朝之数。其日如 
      
值大朝会，或有大政须御前殿，自可略轻而为重，不辍朝。即值契丹使见辞若春秋大宴已告有司者，不可去乐。」事下太常礼院，言：「看详公亮所奏，诚于辍朝之间，适宜顺变。然虑君臣恩礼之情有所未尽，欲乞除人使见辞、春秋二宴合当举乐，即于次日辍朝。余如公亮所奏。」从之。 
五年正月四日，(后皇)[皇后]兄四方馆使、荣州刺史曹傅卒，四月章懿皇太后侄西头供奉官李瑛卒，并特辍视朝一日。故事，官非三品无谥及辍朝，傅等特以外戚故。 
皇佑三年十月二十五日，太常礼院言：「李用和妻卒，检会干德六年皇舅杜审进妻天水郡夫人赵氏卒，准礼辍朝一日，诏特辍朝二日。窃缘当时礼例，为舅之妻本服缌麻三月。今《五服 》不载舅妻之服，缘有旧例，系自圣恩。」诏特辍两日。 
四年九月十六日，太常礼院言：「侍卫亲军副都指挥使、耀州观察使周美卒，准《礼令》，三品以上辍朝，今美系四品。」诏以美久在边任，曾有战功，特辍一日。 
英宗治平二年正月十四日，太常礼院言：「检会皇佑元年十二月合门奏：『宣徽北院使、判并州郑戬薨，辍今月十三日、十四日视朝。当日四更二点关到合门，寻行告报，已是五更后，朝臣、军员皆及朝门。欲乞今后非时辍朝，令礼院于前一日未时已前关报，如至未时后即辍次日。』看详合门所请，全乖礼意。欲自今后凡有文武官薨卒合该辍朝者，令本院实时告报诸司，并辍闻哀之明日。如此 
      
则得称礼情。」从之。以上《国朝会要》。 
神宗熙宁四年二月十七日，编修中书条例所言：「检会宗室及臣僚薨卒合辍视朝者，并太常礼院申奏，关牒御史台、合门、当日辍朝讫，中书续据状降敕，虚有行遣。欲今后已辍朝，更不降敕。」从之。 
八年二月十二日，太常礼院言：「旧制辍朝者，并以闻哀之明日为始。若值三大宴及人使辞见，已行告报，即辍次日。其连接假日，亦便以假充数。伏见资政殿学士邵亢薨，合该辍朝一日，依 条辍闻哀之明日，遂辍正月二十九日视朝。窃详其日已是前后殿不坐，便充辍朝日数，恐非恩礼大臣之意。欲乞今后凡该辍朝，如值假日，即以次日；如连接假日，即候开假。」从之。 
六月，判相州韩琦薨，诏特辍朝三日。二十八日、二十九日辍前殿朝，第三日遇假，合就别日补码。枢密院副都承旨张诚一言：「窃详太常礼院本谓辍朝一日者，请迁就假开，以示恩礼。今琦薨辍朝，以第三日遇假，复就别日，窃虑更易御服，或有未便。况先于前殿辍朝，已见恩礼，即与辍一日者事体不同。今虽遇假，谓宜亦合通理，乞下太常礼院详定。」诏从所请。礼院参详：「自今后应辍朝，并辍前殿正朝，如已辍而遇休假或后殿，即通理为数。」从之。 
哲宗元佑五年五月二十二日，太〔常〕寺状：「欲乞今后应辍朝，并辍闻哀之明日。如前殿即辍起居，遇后殿起居或日参并准此。假日及后殿垂帘、假日 
      
合入官起居，即辍以次日。」从之。以上《续国朝会要》。《中兴会要》无辍朝杂录。 
孝宗皇帝干道三年四月一日，太常寺言：「准已降旨，皇伯母秀王夫人薨，辍朝五日，内二日不视事。乞自今月二日为始辍朝，至六日止，其二日、三日并不视事。」从之。 
 礼 宋会要辑稿 礼四二 国忌 
     
宋会要辑稿 礼四二

国忌
【宋会要】
宋太祖建隆元年三月十四日，追尊四庙，内出僖祖文献皇帝十二月七日忌，文懿皇后六月十七日忌，显祖惠元皇帝正月二十五日忌，惠明皇后五月二十一日忌，翼祖简恭皇帝四月十二日忌，简穆皇后十月二十日忌，宣祖昭武皇帝七月二十六日忌。其日禁乐废务，群臣诣佛寺行香修斋。凡大忌，中书悉集，小忌轮一员赴寺。如车驾省方，即留守自于寺院，仍不得在拜表之所。天下州、府、军、监亦如之。惟宣祖为天下大忌，前一日不坐，中书门下、文武百僚诣西上合门奉慰，移班奉慰皇太后，退赴佛寺行香如仪。车驾省方，在路遇忌日，皆不进名奉慰。 
三年五月十一日，太常礼院言：「六月二日明宪皇太后忌，请为大忌。」从之。 
七月二十六日，宣祖忌，以明宪皇太后在殡，令群臣止诣西上合门奉慰，移班进名慰皇后，不赴佛寺行香。 
干德二年五月十八日，太常礼院言：「二十一日禘飨太庙，其日惠明皇后忌。按唐开成四年正月二十二日祀先农，与穆宗忌同日；太和七年十二月八日蜡百神，与恭宗忌同日。诏以近庙忌辰作乐非便，宜令备而不作。窃以农、 之祭犹避庙忌而不作乐，望依礼例备而不作。」从之。 
太宗太平兴国二年六月十六日，太常礼院言：「十月二十日太祖忌，请为大忌；孝明皇后已祔庙，其十二月七日忌亦请升为大忌。」从之。 
淳
     
化三年五月二十三日，御史台言：「今后国忌日，文武百官并早先行拈香毕，赴幕次茶酒，永为规式。」从之。 
真宗至道三年十一月三日，太常礼院言：「懿德皇后已祔庙，其十二月十九日忌亦请为大忌。」从之。先是，孝明、孝惠、孝章、懿德、淑德神主在别庙，忌日但于佛寺追荐而已。 
十二月十一日，太常礼院言：「请定僖祖、文懿皇后、顺祖、惠明皇后、翼祖、简穆皇后忌日依旧行香，太祖、孝明皇后、太宗、懿德皇后忌日，并前一日不坐，至日奉慰行香。宣祖、昭宪皇后忌日，请准太祖、太宗在位之日奉翼祖忌辰礼，前一日更不废务。」诏恭依。 
咸平元年三月五日，太常礼院言：「今月十二日元德皇太后忌，请准礼例前一日不视事，至日群臣进名奉慰，就佛寺行香。」诏恭依。元德祔别庙时追尊之，后始立忌。 
二十六日，左巡使刘益上言：「太宗忌日，百官未审于何寺行香。」诏诣启圣院。先是，诸忌分诣大相国寺、太平兴国寺、报慈寺行香，时启圣院初奉安太宗圣容故也。其后诸忌亦止集大相国寺，如殿皆有道场，或集兴国寺。 
四年三月二日，枢密院言：「准例，春季金明池习水戏，开琼林苑，纵都人游赏，又大宴明光殿。」帝以是月太宗忌月，令有司订详故事以闻。史馆检讨石银等上言曰石银：《宋史》卷一二三《礼志》二六作杜镐。「按晋穆帝因纳后用九月帝：原无，据《宋史》卷一二三《礼志》二六补。，是父康帝忌月，礼官荀讷议，有忌日无忌月，若有忌月，即有忌时、忌岁，益无所据。当时从讷所议。又按唐武后
     
神功元年，清边大总管建安王攸宜破契丹，诣阙献捷，军人入城，例有军乐，内史王及善以国家忌月，请备而不奏。凤阁侍郎王方庆奏：『按礼经，但有忌日，无忌月。』遂举乐。又按宪宗元和九年，太常博士韦公肃言：『礼无忌月禁乐，今太常教坊以正月是国家忌月，停郊庙飨宴之音，外内庶士咸罢晏乐。伏寻经典，窃恐乖宜。』诏依公肃所奏。伏以忌日不乐，尝载礼经；忌月撤悬，实无典故。况荀讷、王方庆、韦公肃皆前代通儒，咸曾论议，备存方册，足为依据。其三月春宴及上巳日金明池苑，并合举乐。」从之。 
景德元年三月，明德皇后崩，太常礼院请以其日为大忌，从之。 
四月十日，太常礼院言；「十二日明德皇后禫除，同日翼祖忌，其日皇帝亲行禫祭，群臣合诣万安奉慰。又缘忌辰赴佛寺(同)[行]香，欲至日先奉慰，退赴行香。」从之。 
十二月十八日，帝北征凯旋。翌日入京师，以懿德皇后忌，诏彻卤簿、鼓吹，不举乐。太常礼院议曰：「伏以班师振旅，国之大事；后之忌日，家之私事。今銮舆凯旋旋：原作「旅」，据《宋史》卷一二三《礼志》二六改。，军容宜肃。昔武王伐纣，在谅闇之中，犹前歌后舞。今详谅闇是重，远忌是轻，以此而论，举乐无爽。况《春秋》之义，不以家事辞王事，銮舆还京，法驾前导，鼓吹音乐，并请振作。」帝览奏，犹以为未可，批其章付中书门下，与枢密院同参详闻奏。辅臣等言：「伏以绩着班师，功成饮至，恺乐咸歌于振旅，声诗皆咏于动归。而陛下思酌古今，恐
     
遗典礼，有司尽稽故事，备举文明。况朝廷旧章，车驾行幸，国忌、假日并皆请停，伏请依礼院所奏施行。」从之。 
二年六月十三日，诏：「今后国忌斋设，西京及诸节镇给钱十千，防、团州七千，刺史州五千。其使铁钱处，(北)[比]折支给，无得率饮。」 
三年三月十二日，枢密院言：「自来国忌，文武百官并赴佛寺行香，唯枢密使、副使依内诸司例不赴，伏恐有亏严肃。今欲每遇大忌皇帝不视事日，随中书门下赴大相国寺行香。」从之。枢密使、副使、三司使、副使、翰林、枢密直学士并赴，自兹始也。凡奉慰者，宰臣率百官、枢密使率内职共进名，节度使、留后、观察使各进名。 
二十四日，上封者言：「每岁太宗忌日，文武臣僚、军员指挥使并赴启圣院行香，宫禁皇亲亦集，舆马喧杂，似不合礼节。望令前一日枢密率武职，至日宰臣率文班行香，仍候宫禁行礼哭泣声止，即序班如仪。」帝曰：「隔日序班，于礼非便，当令百官入自南门，宫禁入北门。」 
四年三月，诏：「国忌行香，群臣并须赴幕次，就赐茶酒，候宰臣出方得退，乃依官次牵马入院门。违者人从送开封府勘断，本官容庇，亦具名闻。」 
大中祥符二年三月，驸马都尉李遵勖言，大忌行香，乞预立班。宰臣言：「佛寺行香，百寮在列，惟驸马都尉未有至者。」帝曰：「此请甚见恭恪，可降诏从之。」 
十月六日，诏曰：「恭以宣祖昭武皇帝、昭宪皇后夙蕴庆云，克昌基绪，载诞二圣，奄宅万邦。猥承燕翼之
     
谋，深惟似续之重。每临讳日，尤切永怀。式陈尊祖之诚，以罄奉先之礼。自今复为大忌前一日不坐，其日群臣进名行香日：原作「群」而有残笔；香：原作「孝」。并据《宋大诏令集》卷一四三改。，禁屠宰，着于令式。」 
四年三月二十九日，车驾祀汾阴还，驻郑州，诏以太宗忌辰罢赐酺宴。帝尝自三月下旬至忌日不举乐故也。群臣诣行在合门进名奉慰，行香于开元寺幄殿。 
