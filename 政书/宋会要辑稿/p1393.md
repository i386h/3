<!-- { "loadSidebar": true } -->
三年闰四月三日，诏：「诸监仓门官应差出者，常留正官一员在仓，系独员者不得差。」以尚书省言「诸州监仓、监门官差出，全无正官在仓，虽有权官，于受给不得专」故么。 
四年八月十七日，京畿提点刑狱公事林箎言：「诸州县仓屋损坏，公吏喜于作幸，漕司惮于应副。伏见省仓之法，以收息五厘桩充修补之用。欲应仓屋以本仓盘量到出剩十分桩一分，如省房收息之法，专充修仓之用，庶使天下仓庾常功修饬，无复侵窃腐蠹之患。」从之。 
五年四月十八日，臣僚上言：「高阳关路诸州军仓廒内，沧州宝嘉仓白米经今十年，别一尢损烂，受纳官周志行显见用心。保定军省仓白米均籴未及二年，已多腐烂，监籴官赵升之显见受纳湿恶。」诏志行特循一资，升之特降一资。 
同日，诏河间府丰 
      
利、广富仓检计合用钱数，支拨沧州盐仓头子钱，令吴玠措置修葺。以臣僚言「河间控扼冲要之地，兵屯既众，丰利、广富两仓二千余间，经三十五年，乞就近支拨沧州盐仓头子钱，或借支盐息钱充修仓支用，令变转回易，分限拨还」故么。 
十一月十五日，陕西路转运使席贡言：「续降《政和令》：『诸仓监官应差出者，常留正官一员在仓，系独员者，不许差出。』其诸州军资库监官与监仓职事无异，欲今后并不许差出，责令专一管出纳。」从之。 
六年十二月十七日，诏：「封桩钱将以待非常之用，有司失于经画，妄乞支拨。自今辄有陈乞，以违御笔论。」从户部请么。 
八年二月四日，臣僚上言：「州县仓库受纳、籴买，国用所系。永静军纵令揽纳麤恶税斛八万余硕，略行估剥估：原作「古」，据本书食货五四之六改。，亏官钱三万缗，却于揽纳户处贱籴黄米入公使库，偿以淡酒，又令纳仓献送遗利钱数百缗，复以酒持送仓官持：原作「特」，据本书食货五四之六改。，虽知州但以不知情赎金，而麤恶损折之物无缘偿足。窃虑此类尚多。欲乞应总领豹用、监司巡历所至，检察违戾者奏劾。」从之。 
宣和元年十月十三日，诏：「滨州南、北两仓五百余间廒屋，例皆 漏，见收贮措置籴便司斛不少。仰措置籴便司于所收二分头子钱内支拨见钱五千贯，付知、通修葺。候毕工日，令廉访使者点检保奏。」 
七年二月十四日，诏：「诸路州军所在军粮窘阙，支散不时，又多麤恶，致汝州、安肃军、雄州、广 
      
信军、兴仁府兵士作闹。又拱州出戍雄州兵士例皆赤露，并无衣装，只咤衣粮大段阙绝。除已重作施行外，可令尚书省严行约束诸路漕臣，应合支军兵衣粮，并如期给散，仍不得夹杂糠 及用麤色折兑。如敢违戾，重行贬窜，不以去官赦原。」
四月二十七日，讲议司言：「勘会收支官物，州县官司则凭簿历，朝廷省部、监司则凭帐状，而帐内官物与簿历不同，簿历内又与仓库见在不同，至有帐尾见在钱物一二十万，而历与库内全无见在。攒造、驱磨、申奏，徒为无用之空文。除诸州封桩钱物已降指挥委常平司官取索驱磨外，其非封桩钱物，欲令所属监司委诸州通判，遍诣本州岛及管下仓、埸、库务，将帐检及逐处赤历文簿取见在官物实数，于勾院置簿拘籍。」从之。 
钦宗靖康元年十月十二日，诏：「诸路漕司据住营驻泊厩、禁军未支军粮疾速应数按月支给，不得循习旧弊，及坐仓虚称官买，量给价钱。违者，重行窜责。」以上《续国朝会要》。 
高宗建炎元年五月一日，赦：「自崇宁以来，州县仓库受纳税赋，务功概量，以图出剩。东南六路为甚。其弊本于补发纲运斛额外增数。可除岁额上供数外，其每年认起补发额斛，并权住罢。」天头原批：「权住罢」下脱一条。 
二年二月十日，淮南西路提刑司言：「近年以来，诸州受纳官与专、斗作弊，公然受纳湿恶、伪滥之物，或年月深远，不曾依条兑换，将不堪斛盛贮别敖，专充军粮。兑留好米 
      
支见任官月俸。欲乞今后在仓应受纳粮斛，不得分别官员、军兵，并令一敖收支。内有大段损坏全不堪支遣，即勒元受纳官备偿，仍许监司出巡检察。」从之，仍坐条行下。 
十一月二十二日，赦：「应金人及盗贼经由州县内有烧毁系官屋宇等去处。除城池、仓库外，余并未得兴修，以宽民力。如违，以违制论。仍令监司按举。」三年四月八日、四年二月二十三日赦并同。天头原批：「赦并同」下脱九条。 
[绍兴二十六年]八月十七日，尚书户部郎中、总领湖广江西京西路豹赋湖北京西军马钱粮逢汝霖言：「州县受纳人户租税米斛，取耗唯恐不多，前后累降约束非不严备，然终不能遏绝者，其说以谓赡养官吏、军兵悉出于此。就使如其说，已犯禁纲，而近年又复辄将在仓米斛出粜，收其价直，以资妄用。此殊可骇。若军期急阙，犹当申稞，苟为不然，其可擅乎 乞特降处分，应州县系省米斛不得擅粜。如委咤阙乏，事须出粜，即具咤依申转运司待报施行，仍令转运司核实申户部照会。庶不至重困民力，轻耗国计。」从之。 
三十年四月二十四日，臣僚言：「窃见川、广、荆、湖般运粮斛钱物至行在者湖：原作「河」，据本书食货五四之八改。，经涉江湖，道里遥远，既入浙河，又有守闸阻浅之患。而建康府溧阳县东埧邓步、溧水县银林、太平州之间有陆路，远者二十五里，近者十五里，正川、广、江、湖舟楫经从之地。若于此置转般仓，下卸川、广、江、湖漕运之物，及支拨四向旁近州县不通水路物斛，及省并 
      
江东转运司芜湖县仓于此受纳，实为利便。又访闻银林、邓步中间陆路旧曾开通，见有堰闸、沟港遗迹可考，问其所废之咤，则谓宣州境内地高，每遇水涨，则无以防遏为害。只当量留最高处三二里间不必开通，以为置仓之基，则于般运尤易。」诏并令本路转运司相度施行。以上《中兴会要》。天头原批：「中兴会要」上脱三十一年一条。 
孝宗干道二年七月四日，诏置隆兴府转般仓。详见《水陆运》。 
三年八月三十日，诏：「江州、荆南、襄阳府大军仓库，并听逐处守臣检察，如有违戾事件，并申总领所劾治。」先是，尚书度支郎中唐珣言：「湖广总领所江州、荆南、襄阳府各有大军仓库，其逐处监官州府不敢何问，不能不生奸弊。」故有是命。 
四年二月二十一日，前监镇江府户部大军仓王晞言：「乞依行在省仓监官体例，任满推赏。」户部下司农寺指定，欲依绍兴十八年五月二十一日已降指挥，比附行在省仓监官体例，与减二年磨勘推赏施行。从之。 
三月十七日，诏：「诸仓支诸军月粮、口食，抑勒坐仓抑：原作「仰」，据本书食货五四之九改。，低价籴买，及将军人与在外籴米人非法断罪，追理赏钱，并令从便，不得依前抑勒籴买。」从之中书门下省请么。 
四月八日，荆湖南路转运判官邵及之言：「被旨郢州创造转般仓一所，合专置官吏专：原作「转」，据本书食货五四之九改。。欲差排岸官一员拘催交卸，监官一员给纳，专知官、攒司各一名，掌管收支。排岸官就差本州岛都监兼管，专知、攒司从本路转运司踏逐见役人吏衙前充。每月量行添 
      
支专知官食钱一十五贯，缵司一十二贯。监官不拘大小使臣、京官、选人，或乞令踏逐所隶州县见任官管干，每月添支茶汤钱二十贯，排岸官十五贯。」从之。 
五月七日，太府卿卿：原作「乡」，据本书食货五四之九改。、总领湖北京西军马钱粮锺世明言：「襄阳等处仓库收支钱物浩瀚，本所差远，难以谷察。昨虽有指挥令守臣检察，亦恐不专。窃虑暗失本所豹计，乞许臣间或前去点检，及询访支遣官兵请受有无减克之弊，兼民间休戚亦得奏闻。」从之。 
五年八月二十九日，诏：「应管官物仓场库务等去处，自干道二年除放之后，如有少欠钱物，令所属并须管依条陪还，即不得仍前妄行申请除放，令户部申严行下。」从中书门下省请么。 
六年九月三日，新权知汀州谢知几朝见，奏乞令诸州司法同司户管干仓库职事。上曰：「刑狱事重，仓库利害稍轻，令司户专管。」 
十月八日，平江府许浦镇驻札御前水军诸军统制冯湛言：「臣移屯许浦，屡尝申请乞就梅里镇置立仓廪，应副支请，得旨：臣所乞。今踏逐到梅里镇胜法寺空闲廊屋、库堂大小共三十间，可以安顿钱粮。」诏胡坚常疾速措置擗截，津运钱米前去。 
八年八月七日，淮南运判向士伟言：「本路庐、和州、巢县等处见屯戍军旅，转饷兵食，水路回远，初无经么利便聚粮之所。就无为军造转般仓一所，约可储三十万斛。今相度得本司后仓屋见有二十余间，周回空地可以添造 
      
仓廒。」诏令冯忠嘉疾速修盖。运判冯忠嘉言：「无为军距巢县，水路一百四十里，路稍径直，在所不论；距和州，则下水九十里至裕溪口，合九江，水路之间，冬干则成下水，春水生则为上水，[下水]。又下水六十里至杨林渡 则快而易进，上水则急而难杨：原作「扬」，据本书食货五四之一○改。，又上水二十五里始至和州，凡上、下水一百七十五里，迂远如此。臣独谓聚粮最宜乘水未退运入庐州为上，其次则莫如和州，又其次则莫如巢县。盖仓合肥，运道不惟艰难，且有不通之时，至和州，自可指拨下卸，何若自为迂远 伏望详酌置仓去处，且仍旧贯。」诏令赵善俊、王楫同共相度合与不合修盖。 
九年正月二十四日，有旨令淮南转运司于和州并巢县各盖造可以盛贮米斛一十万硕仓廒一所，其无为军仓廒更不修盖。以上《干道会要》。 
淳熙元年八月十日，吏部员外郎莫漳言：「诸州仓、库、场务(场务)多巧作名色增置簿历。乞(今)[令]诸州于岁前两月将仓、库、场务簿历悉解赴提刑司印押，限岁前一月先次给下，令提刑司每岁终具州邑已印给赤历簿书名件，申户部帐司照会。若州郡复踵前弊，令监司按劾。」从之。 
二年二月十四日，淮南运副吴渊言：「今朝廷桩积米在淮西，除经常数外，不若就江南桩积。乞于太平州芜湖县、采石、镇江次高仰处建仓屋百间，可桩积米伍十万硕，就令本镇监税官兼管。」从之。 
三年五月二十六日，诏：「三总领及见有桩管处漕 
      
臣督责守令，检举以新易陈。将来点检如有陈腐，当职官吏重置典宪。」从中书门下省言么。 
