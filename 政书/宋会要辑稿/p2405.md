<!-- { "loadSidebar": true } -->
八日，淮东提举谢周卿放罢。以监察御史倪千里言其假守黄州，帑藏充盈，妄用无艺。 
十三日，摧锋军统制阴明放罢。以其御军无律，退缩怯懦，不能任事，从知广州洪伋请也。 
二十五日，权发遣高邮军应懋之与宫观，理作自陈。以本军城壁、楼橹、钓桥损坏，牒本军计料，顾乃藐然相 
     
视，从知扬州崔与之请也。 
二十七日，知赣州王渥与宫观。以侍御史石宗万言其才术驵侩，一意掊敛。 
四月六日，张泽差宫观指挥寝罢。以监察御史倪千里言其侂胄擅权，夤缘姻党，躐居谏长，侂胄既败，乃仅黜职罚祠，今又巧于经营，再畀祠廪，故有是命。 
同日，孟猷、王庭芝并罢宫观。以监察御史黄序言二人皆以贪婪致富，得罪公议。 
八日，知安丰军郭绍彭放罢。以监察御史倪千里言其才望素轻，牧御无术。 
同日，新浙西安抚司参议官方桷降一官，罢新任。以监察御史黄序言其顷守连州，郡政废弛。 
三十日，将作监丞、新添差通判太平州周 放罢。以右正言应武言其龌龊无取，经营荐进。 
五月十七日，知信州赵不摭降一官，放罢。以其一意聚敛，蠹国害民，从江东提刑王益祥请也。既而诸司论列，复诏更降一官。 
二十七日，新知常德府勾廷永、新知循州陈撢并罢新任。以右谏议大夫郑昭先言：「廷永叨入宣幕，凭借声焰，藐视同列；撢一意掊敛，以自封殖。」 
六月十一日，知藤州杨炎正与宫观。以其不申盐额，营私自便，尝除掌故、司直，遭论觖望，从广西运判陈孔硕请也。 
七月五日，知浔州萧天与、知廉州吕知柔并放罢。以监察御史黄序言：「天与科买并不偿直，违法扰民非一；知柔交通关节，贿赂公行。」 
同日，新知绵州郭公燮罢新任。以监察御史倪千里言〔其〕识趣既 
     
卑，侵盗无艺。 
八月二日，知嘉定府洪戚与祠禄，新知重庆府刘光、新知隆庆府何友谅并罢新任。以监察御史黄序言「戚性根贪鄙，前任重庆，凡事任情；光老益贪残，比守忠州，赃污狼籍；友谅心术倾憸，昨知忠州，政出一切。」 
九日，新知廉州赵善痸、新知容州史天锡并与宫观，理作自陈。以善痸比守昭州，尤无善状，旋玷台评；天锡昨守安丰，奸状益着，劾章可覆。从广西诸司申请也。 
十三日，赵善諰罢宫观。以礼部尚书兼给事中曾从龙言其持节广东，黩货媚奸，更化以来，奉祠家居，可谓漏网故也。 
同日，江公亮罢宫观。以礼部尚书兼给事中曾从龙言其临川之政碌碌无闻，百姓王蒙者苦于兑会折阅，拆开提举司申省文字，以抚州兑会实价书于其后，朝廷行下根究，而公亮任情徇私。 
九月二十七日，知宾州赵师示庸、知郴州张仲舒并放罢。以殿中侍御史应武言：「师示庸为倅江州，非法科敷；仲舒向知澧州，欺罔侵盗。」 
二十八日，新知江阴军王子洙、新知兴国军吴衍并与祠禄，理作自陈。以右正言黄序言：「子洙起废而得澄江，需索迓从，必欲丰侈；衍吏职登第，一意趋媚，不忘故态。」 
十月六日，湖南提刑张声道放罢，别与待阙州郡差遣。以监察御史倪千里言其起废得知永州，有大辟阿易公事翻异，声道自本州岛持宪节，更不避嫌，倚权妄作。 
同日，知夔州乐章降一官，放罢。以监 
     
察御史李楠言其向将指湖湘，益无善状，曲庇周司户狎妓、侵盗官库钱米事。 
十一月三日，新知嘉定府刘参放罢。以监察御史李楠言其任叙州日，聘女市银，以重秤而多取；墁饰旧城，侥觊劳赏。 
八日，赵不 兔罢祠禄，不熄、不摭候依条该叙官日，各展一期叙。以监察御史倪千里言：「其三人者，刻剥民财，盗窃公帑，充斥私家，如出一律。」故有是命。 
十二月十六日，新差知蓬州王文孙特降一官。以其任金州通判，全不体念朝廷驱磨递角，公然违慢，从利州路转运判官任处厚请也。 
十八日，叶宗鲁知筠州指挥寝罢，与祠禄，理作自陈。以礼部尚书兼给事中曾从龙言其持节淮东，席卷(监)[盐]课以实囊橐，物论至今不已。 
二十八日，江东提刑王益祥放罢。以监察御史李楠言其以乡曲攀陈自强之援，以奸回逢侂胄之恶，荐更麾节，殊(廉乏)[乏廉]称。 
同日，林行可罢宫观、陈乞奏荐指挥寝罢。以臣僚言：「曩者公论谓权奸之罪成之于终者，行可是也。而窜责独得善地，量移独先众人，未几放还，便谋叙复。」故有是命。 
八年正月九日，新知汀州周章罢新任，知房州廖视放罢。以臣僚言：「章前任广南市舶，番商到岸，以纳事例多者为先，就升庾节，昏缪贪婪；视到郡之初，多令私仆贩运纱布，贪污酷毒。」 
十五日，鄂州都统制王益降三官，放罢。以臣僚言其军政不修，货利是殖。 
二十八日，新知金州张 
     
孝忠、新知融州赵崇祉并罢新任。以殿中侍御史应武言，孝忠向为京西运判，所为不法，再玷台评；崇祉顷以苞苴交结权臣，骤得典郡，先有是命。既而监察御史李楠复言，崇祉所为贪横，略无忌惮，寻诏更降一官。 
二月三日，知夔州李廷忠放罢。以监察御史刘棠言其为夔漕日虚破官钱，专委书司招纳贿赂。 
同日，知肇庆府赵彦越放罢。以监察御史李楠言其贪黩益甚，专任吏魁，克剥平民。 
三月二日，知赣州王柟放罢。以监察御史李楠言其起牧大邦，投老益昏，纵容馆客、亲戚交通关节。 
四日，李沐罢宫观。以监察御史刘棠言其怀私罔上，朋邪害正，为侂胄(膺)[鹰]犬，诬诋汝愚。 
二十八日，提举广南市舶林迪放罢。以臣僚言权臣、贪相用事，迪为奔走。 
四月三日，知临江军孟导与宫观，新知万州虞刚简罢新任。以臣僚言，导好货惨刻，刚简悖礼伤教。 
九日，陈钧知抚州指挥寝罢。以中书舍人任希夷言其屡经弹劾，(于)[干]进不已。 
十一日，显谟阁直学士、提举隆兴府玉隆万寿宫谢源明特赠四官、依条与致仕遗表恩泽指挥寝罢。以礼部尚书兼给事中曾从龙言尚书，原脱，据《宋史》卷二一三《宰辅表》四补。，更化之初，言者首论其罪，与高文虎同科，文虎赠官、遗泽已为臣僚论驳，今源明幸终牖下，岂容复冒滥恩故也。 
十二日，曾 差宫观指挥寝罢。先是 自陈得祠，既而兼给事中曾从龙论驳，故有是命。 
二十五日，知真州龚 
     
维蕃降一官，别与待阙州郡差遣。以淮东提举吴言真州城外居民遗漏，维蕃措置无术。 
二十六日，新辟差知成州栾继宗罢新任。以臣僚言其贪酷之号已播遐迩，垂老之年岂足倚(伏)[仗]。 
五月四日，陈邕罢宫观。以监察御史李楠言其逆曦之变，捧头鼠窜，公朝未忍遽弃，畀以祠禄，邕不知义命，经营规进，先有是命。既而湖南安抚使安丙复言邕(胃)[冒]法犯禁，黩货杀人，乞将邕移徙他州，寻诏令潭州将邕移徙袁州居住。 
六月十一日，新知徽州林琰罢新任，与宫观。以江东运副真德秀言其昔为台谏，容子 请嘱。 
二十日，知新州张幼厚放罢。以广东诸司言其贪鄙老缪，纵其子兴贩蜜蜡，取兵官之少妾。 
二十八日，新潼川运判张钧、知邛州韩子庚并放罢。以左司谏黄序言：「钧因峡中败舟掩取诸商附带之货，运判张师夔以忧去，钧亟取牌印，阴有经营易节之意，今果有此除。子庚专事酷虐，断决任私。」 
七月二日，王容新差提举江州太平兴国宫指挥寝罢。以监察御史刘棠言其毁訾正人，以媚权奸。 
二十七日，提举临安府洞霄宫李壁降三官壁：原作「璧」，据《宋史》卷三九八《李壁传》改。下同。，罢宫观；前起居郎李更降两官。以殿中侍御史黄序言：「壁权臣腹心，罪恶贯盈，镌秩谪居，未几自便，复官奉祠，遂为全人。乃壁之亲弟，其反复倾险，大率相似。」 
八月二日，新知武岗军丁大同罢新任。以监察御史刘棠言其痴騃贪黩， 
     
资历亦未应格。 
九月二十三日，知广州洪伋放罢伋：原作「及」，据本书本卷第三页改。。以监察御史刘棠言其前任广帅，拦截蕃舶，胁取民财。 
同日，知婺州林拱辰、知湖州林岳并与宫观，理作自陈。以臣僚言：「拱辰每每卧病，间一出厅；岳轻脱无郡守气象。」 
二十五日，知德安府赵希混放罢。以知江陵府赵方言其和籴米斛而用市斛大量，出剩嬴，落籴本，掩为己有。 
二十八日，杨炳罢宫观炳：原作「柄」，据下文改。。以殿中侍御史黄序言其当权臣用事，趋媚无耻，更化以来，一时阿附之人悉从窜斥，独炳漏网，故有是命。 
十月八日，知彭州李杞、前知荣州杜沂孙并放罢。以四川安抚制置使董居谊言：「杞齿发既老，施为舛缪；沂孙以鄙猥之资，行委靡之政。」 
九日，新知袁州尤棐罢新任，与宫观。以监察御史李楠言其昨守衡阳，悉意迎逢监司以逭责谴；夤缘得节，风采蔑闻。 
同日，知汀州、新除刑部郎中鲍瀚之与宫观，理作自陈。以福建运判俞建言其秤提楮券，奉行灭裂，百事废弛，全无纪纲。 
二十七日，知澧州刘燧降两官放罢，新知归州陈士表罢新任。以右谏议大夫应武言：「燧与通判陈士表不和，于其既去，搜抉其短，具申朝省，必欲快一己之私。燧尝为毕再遇上客，再遇狠戾暴虐，专杀作威，皆燧助成。士表昨为澧州倅日，与燧不和，乃不能远避形迹。」故有是命。 
二十九日，新知袁州郭赟罢新任，新知邵州唐吉先与祠禄。以殿中侍御史
      
黄序言：「赟顷守德庆，椎剥虐取，继叨宪节，益甚于前。吉先由学官而丞寺监，迁秘书郎，乃以不得三丞为恨，大肆怨望；得次邵陵，已有薄淮阳之意。」 
十一月八日，知普州虞方简、新知普州郭光选并放罢。以监察御史李楠言：「方简所为乖缪，兜揽关节；光选知荣州日，荐剡皆有定价，纵子弟交通关节。」 
同日，徐宏、王益祥并罢宫观。以监察御史李楠言：「宏凡所居官，惟货是殖；益祥阿事权奸，躐登显达。」 
二十九日，淮南运判王大昌放罢。以殿中侍御史黄序言：「淮东漕台实兼司臬，责任匪轻，以大昌庸缪，岂能胜任 」 
十二〔月〕三日，知琼州赵遵夫放罢。以监察御史刘棠言其自以去天益远，肆为贪污，愈无顾藉。 
