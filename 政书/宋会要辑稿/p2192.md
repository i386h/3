<!-- { "loadSidebar": true } -->
使、副面议事，朝廷降到指挥，今来与近例更改不同。一、使人在驿，遇中使赐到物，逐次拜谢恩。一、使人观潮、天竺之游，今更不往。一、临安知府送酒食并赆仪，与北使、副更不门状子。一、使人朝辞、捧受国书等礼仪，并从旧例。一、夜筵解换馆伴，请都管已下就筵劝酒。与都管以下相揖，彼此使、副皆起身。一、劝都管以下酒，只令通事斟劝。伏望降下有司，令今后馆伴参照施行。」诏并依。内观潮、天竺烧香依正旦体例施行。
六年十一月十九日，诏：「两浙转运司每次应办人使，管船使臣往往逐州旋行差到，不能管辖。今后专委临安府于缉捕并应管使臣内选差，每船各一员管辖，及添差八厢一名、亲从一名，作管船军员名色，同使臣自盱眙军至行在往回管干讥察。如觉察到违犯事件，当行推赏；若失觉察，重作施行。」

七年四月二十九日，诏：「(金)[今]后使人往回所差防护人，令浙西安抚司行下沿路诸州府，依临安府例，于禁军内差拨，逐州交替。其镇江府诸军所差人更不差发。」

十一月二十七日，诏：「今来奉使所差三节人内，都辖礼物官、引接仪范指使、执旗、报信、医官、小底共十二员，令枢密院将国信所见管并曾出疆及三省枢密院等处惯熟仪范人置籍，从上铨择，取旨差。书状官、书表司、亲属亲随指使职员共十员，令正、副使选差。下节四十人，令枢密院于三衙并皇城司等处选(择)差。」以臣

      
僚言：「切见入国使、副循习旧例，尽将三节人从窠阙公相(众)[货]易，皆有定价，多出权贵转相荐送，分金入己，所费已多，且正、(使副)[副使]不敢拣择，合行约束。」故有是命。
八年三月三日，诏：「今后奉使往回经过州县，统兵、帅臣、监司、知、通除有职事行移公文外，不许投接启状书札。除巡尉防护外，余人并不许迎送接见。」以贺正旦国信副使孙显祖言：「切见国家遣贺正旦、贺生辰并接伴、送伴使副，一年凡八往回。自临安至盱眙千有余里，所过州县投下启状书札，为使、副者回答不暇；统兵、帅臣、监司、知、通已下出门伺候，又须接见。稽留行程，彼此疲劳，非徒无益，实妨职事。」故有是命。

九年十一月九日，国信所言：「已降指挥，应办奉使并使人到阙通及二十番，官吏与转一官。缘官吏一等推赏，初无优劣，内主管乞与改作每任满无违阙特转行一官，碍止法人依条回授。」从之。
 职官 宋会要辑稿 职官三六  国信所 
      
国信所


【续宋会要】


      
淳熙三年四月二十四日，诏国信所都辖谢良弼、掌仪范赵选各降两官，掌仪范陈斌降两资，并特送千里外州军编管。良弼等随汤邦彦出使金国还，臣僚言邦彦等举动乖缪，因并责之。

六年正月四日，臣僚言：「生辰、正旦，国信往来，正当严寒，沿路牵驾舟船人夫衣装不办，多致冻死。今岁尤众，平江府界死者一十八人，而官司不为措置。乞特降指挥，应经过国信人使往来州县，多备牵驾人夫衣装，常加犒劳。今次沿路冻死人去处，令州县每名量支官钱埋瘗。」诏逐路转运司措置存恤，令平江府及沿路州军将实死人数于系省官钱内支埋殡钱。

四月一日，知常州李结言：「国信使、副回程河道水浅，乞将礼物权寄留镇江府，使、副等人出陆先归，候水通日行船。」上曰：「使、副回程只有国书一封，并无礼物，闻三节人多有私货，岂可劳扰人夫!可依所乞。」

七年正月十日，诏：「国信所大小通事，指使、传语使臣，自今与依元符详定国信一司条法参部，止令注授临安府库下并行在合入差遣，愿就同监临安门者听。」

十月四日，诏自今的实应办处方许差官，不得泛差冒赏。以右正言葛邲言：「每年人使到阙，自盱眙军至临安府，一路州县应办官员皆有酬赏，缘此尽以应办为名，往来将迎，动费数日，并不存留一员在州县。乞自今应办人使官，在

      
州常留当职官一员，在县常留佐官一员，与免应办。」故有是诏。
十一月十九日，诏：「自今奉使入国下节人，除亲从并译语、亲事官外，及将不转资八人许使、副差亲随厨子，其余人并令殿前、马步军司轮差，毋得于诸处抽摘。令各司排定军分，于每一军一将内有职名家口、无过犯人充，曾经入国人不得再去。仍于本将内选差正、副将一员部辖，正将充上节，副将充中节。本将人数不足，许于别将内差拨。」

十二月二十四日，诏：「每岁奉使金国上、中节内，除都辖、引接并国信所指使定例外，更留二员听候御前降下。自今使、副许辟差亲属二人，书状官一员，掌管私觌职员一名，其余人数令吏部于见在部籍定名次、经任无过犯大小使臣内差。仍委长贰公共选择貌魁伟、年六十以下、无残疾人充。诸军班换授人免行差拨。在部人不足，申枢密院，令三衙轮差入队准备将、训练官揍数。已曾经入国人不得再去。差定姓名申枢密院讫，发赴使、副收管，依旧赴国信所审量。」

八年十一月十九日，诏：「自来年为始，令六曹将合差奉使金国正旦、生辰使副，并馆伴、接送伴下引接、仪范人，每曹籍定一十人，于差使、副前两月遇旬休日分轮一曹所籍人数。发赴都亭驿，令国信所掌仪、通事使臣指教，阅习仪范节次。」

十一年六月二十二日，主管往来国信所言：「贺金国正旦使、副，旧例系九月二十

      
三日差官，十一月九日起发，约至二十三日到盱眙军，二十九日过界。今来盱眙军申，准泗(洲)[州]牒，权改定贺正旦十月二十一日过界，十二月二十七日到京。小尽并二十五日到京。贺金国生辰使、副，旧例系十一月十九日差官，次年正月九日起发，约至二十三日到盱眙军，二十九日过界。今来盱眙军申，准泗(洲)[州]牒，权改定贺生辰十二月二十一日过界，二月二十七日到京。得旨，令国信所照应旧例并今来盱眙军申到事理约度，开具合差官及起发约程到盱眙军，并关报过界月日，逐一疾速指定，申中书门下省。本所今指定，贺金国正旦使合于八月中旬差官，于九月下旬或十月初旬选日起发，约半月可到盱眙军。依今来改定，用十月二十一日过界。贺金国生辰使合于十月中旬差官，于十一月下旬或十二月初旬选日起发，约半月可到盱眙军。依今来改定，用十二月二十一日过界。其关报过界月日，乞照应自来体例施行。」从之。
十二月七日，枢密院言：「盱眙军申，泗(洲)[州]报：来岁正旦、生辰使，彼此权止一年。」

十三年十二月九日，诏：「国信所减私名贴司一人，译语、亲事官二人，投送文字、教骏长行二人。」以司农少卿吴燠议(定)[减]冗食，下敕令所裁定，故有是命。

十五年七月八日，枢密院言：「新差京畿第二将、临安府驻札、国信所小通事田愿，乞将报谢国信使、副下祗应回程特转一官恩

      
例，候新任满日，乞特添差差遣一次。」从之。
十六年正月十一日，诏：「国信所大小通事、指使、传语使臣与依旧法，注拟一千一百里差遣。」

十七日，枢密院言：「国信所检点使臣安杰依旧通事等例，赴部先次注授差遣。」诏依，特令赴部注拟，授合入差遣，遇使人到阙前一月赴驿祗应，事毕还任。余依见行条法。

同日，(照)[诏]国信所点检公事郝守二兼同监临安府嘉会门，敦武郎彭林兼同监丰豫门，带行本等驿料供给，不理名色次数。今后准此。先是，七年，诏国信所等事许同监临安府诸城门，近有赴部注授差遣，多有不愿就者，故有是命。

十八日，诏武功大夫、特添差两浙西路马步军副总管、湖州驻札、掌仪、大通事王舜臣与转遥郡刺史，武功大夫、新特差权发遣两浙东路兵马钤辖、衢州驻札、掌仪、大通事李錞与转〔遥〕郡刺史。以舜臣等在国信所应办引揖使副升殿，六年转一官，今已及九年，未经推赏，故有是命。

淳熙十六年二月十二日，国信所言：「报哀使人到阙，所有修饬驿舍什物、差破在驿祗应人并鞍马、馆伴使人行李从物等，及应干合行事件，乞照应金国(使泛)[泛使]到阙，依正旦体例施行。」从之。(遣)[遗]留使到阙亦如之。
二十三〔日〕，礼部、合门、太常寺、国信所言：「报哀使人到阙，皇帝衣服欲乞权易忌日之服。禁乐一节，缘目今国乐未举外，所有辍朝日分，欲乞辍朝三日。其典故内所载，待制以上

      
就驿吊慰，今乞不行吊慰之礼。其辍朝日分自使人朝见日为始。检照建中靖国元年三月四日北朝告哀使人朝见，系御幄殿坐。今来报哀使人朝见御殿，合取自朝廷指挥。使人服着、鞍鞯，欲候接伴接见使人，见得服着是何衣服、鞍鞯，关报所属参酌，申取朝廷指挥。其馆伴使、副服着、鞍鞯，乞照应接伴使、副沿路体〔例〕施行。所赐衣带例物，合依自来体例给赐。陈设帏幕，除金国使人位次用紫外，其余陈设去处并合照应淳熙十四年正旦体例。如使人辞免，听从其便。」如北使、副本位欲用青，听从其请。诏：第一项遇人使见辞权易忌日之服，第二项辍朝三日，第三项御后殿，令合门修定仪注。余依讨论到事理施行。
四月九日，合门言：「检会绍兴三十年金国贺天申节并绍兴三十一年贺正旦人使朝见，其日紫宸殿坐，人使朝见毕，垂拱殿不设乐，赐酒五醆，免宣视醆，两次宣劝。今来金国报登宝位人使朝见，未审合与不合赐酒并宣视醆。」诏依例赐酒五醆，宣示醆。

八月二十四日，礼部、合门、大常寺、国信所言：「将来贺登宝位使人到阙，合于紫宸殿赐筵宴，不用乐，不簪花。」从之。以高宗服制故也。

十二月三十日，馆伴金国人使所申：「北引接张倜言，来时得处分，往回沿路并在馆遇筵宴，乞并免簪花举乐。掌仪王舜臣答云：『皇帝方行庆礼，殿庭免簪花、举乐，断难称。此礼非专为使人设。』张倜言：『殿


      
庭举乐，国信固不敢辞花，宴日乞免簪花。』」诏依例赐花，仍免簪。绍熙元年贺重明节亦如之重明节：原作「重门节」，据《宋史》卷三六《光宗纪》改。。
绍熙二年二月八日，国信所言：「金国报哀使人到阙，所有宴殿合与不合排办给赐宰执亲合受相使人并诸免祗应人等花朵 」礼部、太常寺、国信所检准《国朝会要》，大中祥符三年正月五日，契丹告哀使辞，宴于崇殿政，不作乐，以辍朝故御便殿。以契丹国母丧。自后契丹国有丧，其使者见皆不作乐。今来金国报哀使人到阙，照得前项典故即不该载给赐花朵，不合排办。从之。

