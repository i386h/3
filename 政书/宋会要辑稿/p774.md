<!-- { "loadSidebar": true } -->
四年二月，归德大将军、知靖蛮军节度蕃落等使、检校太师、守蕃王龙光泷言：「昨大中祥符六年二月内，差武宁将军龙光进等部领进奉入京回，蒙恩赐臣官告、诏书、敕(谍)[牒]等三道，红中锦旋襕袄子一领，十两浑渡鹿儿银腰带一条，银器三十两，衣着三十疋，转迁臣归德大将军职员。今差安化将军兼节度副使、检校太傅龙光捷等部领入京进奉，乞加依前将军职员官告、诏书、敕牒、银器、衣着等物。」并从之。 
七月，广南转运使上言：「西南蕃千三百人诣阙进奉，已令殿侍罗节部送赴京。」诏遣使臣二人驰驿护送，勿令烦扰部民。 
仁宗天圣二年正月，保州刺史董霸卒，益州得保州七部三州都押衙董晃等状称：「董霸有亲长男继迁，请补知州。」从之。 
四年九月，西南蕃王龙光遣使进奉都部领龙光漩等来贡马百六十疋、朱砂七十三觔、毡八十五领，贺皇帝登极。又蕃僧丈遇亦进马及朱砂，乞赐戒牒、紫衣，从之。 
景佑三年十一月，西南蕃龙 
      
光辨等来贡方物。 
康定元年十一月，西南蕃进奉蛮人部领龙光琇入贡。 
庆历二年十一月，以泸州乌蛮王子得益所居为姚州，仍令有司铸印给之司：原脱：据《长编》卷一三八补。。初，本州岛言：「管下溪峒巩州、定州、高州、奉州、淯州、宋州、纳州、晏州、投附州、长宁州十州，皆自唐以来及本朝所赐州额，今乌蛮所居族最盛，旁有旧姚州，废已久，乌蛮累使人诣州，愿得州名，以长夷落。」故许之。 

四年四月，梓夔路兵马钤辖司言：泸州淯井监夷人攻三江寨。诏秦凤路总管司发兵一千人及选使臣三人驰往捕击之。 
五月二日，泸州言：「得乌蛮王子得益言：蒙赐州名，乞降黄敕，令子孙永以乡化。」从之。 
七月十二日，梓州路转运司言：「泸州教练使、生南招安将史爱诱降淯井监夷贼斗敖等，请并补为三班差使、殿侍、淯井监一路招安巡检。」从之。 

是月，梓州路转运司言：夷贼寇三江寨，淯井监指使、散(值)[直]王用等领众击走之。 
五年十一月二十五日，宜州西南蕃进奉蛮人首领龙以特以下七百一十九人来献方物，赐器币有差。 

六年七月，西南蕃遣支散副使龙延处、都管副使龙以约、蕃王太子龙以钦、管押副使龙以帐、引进判官莫仁印、都同使龙以列、观察龙以势、都进副使龙以狼、诸州副使龙以绰、部领龙以持、都押副使龙以干、都押使龙以层、监进副使龙以轮入贡。 
皇佑元年二月，梓夔州路兵马钤辖司言：淯井监蛮万余人 
      
内寇。诏知益州田况发旁郡士卒，令梓夔路钤辖宋定亲捕讨之。至四月，夷人平。 

十月，诏：夔州路溱溱：原作「凑」，据《长编》卷一六七改。、南州夷落素盛，自今岁令走马承受传诏抚问之。 
二年正月二十五日，西南蕃王龙光男承宣武宁大将军、知靖萧军蕃落节度使萧：疑当作「蛮」。、检校太尉龙以岂进马，仍进香看垆、香合、朱砂。诏赐锦袍、银带、衣币。 
二月一日，礼宾院言：「西南蕃进奉部领龙以势等，乞知券外蛮人四十人每人彩五疋回蕃。」诏各支赐三疋。 

三年三月，前知益州田况言：「淯井监夷人连年以围监城，水陆不通，伤害人命。始因监户负晏州夷人钱而殴伤落妹，致夷众愤怒，欲来报怨，知泸州张昭信劝谕，既以听服，而本监复絷婆然村夷人细令等复：原作「服」，据《宋史》卷四九六改。，杀长宁州落占等十人，是以激成叛乱。本路及益州路钤辖司合官军洎白子弟近二万人援之，战没者甚众，兵民饥死者殆千余人，盖由本监不得人致此。请自今令转运、钤辖司举官为知监、监押，代还日，特迁一资。」从之。 

(致)[至]和元年四月，利州路转运司言蕃部寇文州。诏益州梓夔钤辖、秦凤路总管司严备之，仍令阶州抚绥所属蕃部，毋令结连，以为边害。 

二年三月，西南蕃龙异静、顺化王子罗以达等入贡王：原作「禾」，据上下文改。，以其进奉首领等九十三人为大将军至郎将首：原作「守」，据上下文改。。 
八月，西南蕃首领张汉升、王子罗以崇等来贡方物。 
嘉佑二年二月三日，梓夔路钤辖司言：「三里村夷人还等百五十人 
      
寇淯井监，长宁州人益先以其事来告。本监寻率众捕斩七十余级，请加赏之。」诏赐益钱二百千及锦袍、银带。 
五月，西南蕃鹣州遣人来贡马。 
四年十月十七日，西南蕃进奉人张汉羽等七十人朝贡，赐对见衣物、腰带。 

六年十月九日，梓州路转运使言：「今后淯井监夷人作过，许令本司与钤辖司公共处置。」从之。 
八年七月十四日，西南蕃牂牁都进使龙延旷等来贡方物。
八月三日，西南蕃进奉使张王恭、国使张示等贡马国：疑当作「同」。，优赐答之。 
九月，西南蕃石自品、押贡奉石光陈等入贡，赐物有差。 
治平四年十二月二十四日，神宗即位，未改元。西南蕃奉华将军、知静蛮军蕃落使、守天圣大王龙异合等并从人二百四十一人，见进银香炉、香匙、香合、朱砂、马、毡等，各颁衣、袍、袄、腰带、分物有差。诏以龙异合为武宁将军，安化将军龙异玉、龙普顶并为奉华将军，怀远将军龙延同为保顺将军，保顺郎将龙延涌为安化郎将，未受官人宋声有、龙延特等并为保顺郎将。 

神宗熙宁元年正月二十一日，西南蕃静蛮军节度使、守蕃王方异现等并从人九十七人，见进奉朱砂、毡、马等，各赐衣着、袍袄、腰带、分物；进奉都部辖龙延通，并各赐器币有差。 
六年三月十六日，西南蕃都统石光陈以下六十三人入见，赐幞头、衣服、腰带、丝 、分物有差。 
四月二日，西南龙蕃、罗蕃、方蕃、石蕃八百九十人进奉，诏：「道路 
      
遥远，往复甚劳，如愿于缘边纳所进物，更不须赴阙，即以回赐物与朝见所赐并缘路管券与之。」 
五月，西南蕃知静蛮军天圣大王龙异合等二十六人，顺化王子罗元昌已下二十六人，西南蕃安远上将军、静蛮军节度使、守六蕃大王方以违以下十七人，西南蕃进奉都部辖使龙以万已下四百五十五人，各贡方物，并赐帛有差。 
九年七月四日，成都府利路都钤辖司言：「知蕃界霸州董永锡言："先自七岁为父患，将圣朝宣赐牌印等付以收掌，相承管勾州事。先降权州文牒赐，又蒙降宣敕官告，承父官位。今永锡病，不任事，愿令男孝忠管勾。"」从之。 
十年九月二十一日，西南蕃王张光通进马一疋、毡一蕃。优诏答之，仍赐红中锦旋襕、银腰带、衣着二十疋。 
元丰元年二月二十三日，知泸州任伋言：纳溪寨蛮甫望个恕等乞请受恕：原作「怒」，据下文及《长编》卷二八八改。。上批：「可量与请受，以羁縻之。」 

七月一日，诏讨纳溪夷贼：「以西上合门使、忠州团练使、泾原路总管韩存宝都大经制泸州纳溪夷贼公事，仍于渭州及泾原路选下蕃土兵五千，内马军一千，及差经战斗使臣二十员随行。俟贼众惮威丐命惮：原作「憺」，据《长编》卷二九○改。，即许自新。如军马未集以前请降村囤，并点集强壮，令自备器仗，随大军讨贼；或勾集不从，即除老小、妇女外，尽行诛讨。应本路兵官并听存宝节制，粮草钱帛委梓州(转路)[路转]运使高秉、判官程之才随军计置，不得与军事。其提点 
      
刑狱穆珣令归本司。」先是，珣言：「纳溪寨去泸州纔三十里，而罗苟村夷贼在寨之西南，又纔五里，八姓五十余村，夷族千户，内近汉之地稍平，于进兵为易，其后则林箐深阻，难以向迩。皇佑中，尝出惊劫，杀伤官兵，跳梁踰年，乃乞打誓。今又托事起端，燔烧民舍，轻侮官军，乍出乍没，以伺边隙。昨虽时有夷人乞降，然狡狯未可取信，边人惊惑，未敢复业。近准朝旨，令招安将婉顺开谕夷人，以见收捕苏三七根究施行捕：原作「逋」据《长编》卷二九○改。，毋得复为寇。然而丑类凶悍，不识恩信，辄复乌合蚁聚，侵迫纳溪 水。若不加诛，以绝后患，则乌蛮、生界观望，为害不细。欲望遣亲信之臣，授以睿算，俾专处置行营军事，而转运、钤辖、经制仍于陕西路就近差神虎神：原作「押」，据《长编》卷二九○改。、保捷等五七指挥，以备呼使，然后极其巢穴，歼厥种类，据险要以立堡寨，藉保伍以教耕战，使被边诸夷竭蹶听命，而乌蛮远徼闻之徼：原作「檄」，据《长编》卷二九○改。，莫不破胆。诚为上策。」朝廷因其言，故命存宝出师。苏三七者，纳溪寨居民，初与罗苟夷目特意竞鱼笱笱：原作「苟」，据中华书局点校本《长编》卷二九○改。，误殴杀之误：原作「谟」，据《宋史》卷四九六改。，夷诉于寨，而江安县检验其尸，夷情忿怨，谓：「汉杀我人，官不偿我骨价，又暴露我夷人。」由是为寇也。 
八月四日，都大经制泸州夷贼韩存宝言：「乞自起发，令本道毋得使人招纳夷贼，虽有降者，且令说谕，候经制官到日指挥。」从之。 
十月二十六日，韩存宝言：「梅始、吉胡、斗但十村首领斗个撒等降，已打誓。」诏：「夷贼逃匿山林，委存宝更多 
      
设方略讨荡，仍呼召甫望个恕、晏子等，或遣人说谕，令分布手下得力人及罗勇等村囤生熟夷逼逐讨捕夷贼，每一名一级，支绢二十疋，如首级数多，当议优转职名，并照会七月一日诏，除老小、妇女外，依此指挥施行。」 
二年正月十二日，梓夔路钤辖司言：「知归徕州甫望个恕死，请以其子乞弟承袭。」从之。 
