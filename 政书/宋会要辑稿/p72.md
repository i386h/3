<!-- { "loadSidebar": true } -->
二十七日，诏昭宪皇后兄杜审琦亲孙邦荣昨自伪地来归宪：原作慈，误，今改。，可特补承信郎。 
三月十八日，诏显仁皇后亲侄昭化军承宣使、提举佑神观韦谊依所乞候今任满日特令再任一次，仍奉朝请，请给人从等并依旧接续帮勘施行。 
六年十一月二日，诏安穆皇后母福国夫人赵氏特与依泰国夫人王氏见请则例支破诸般请给。 
八年十一月十六日，诏应戚里缌麻亲不以出嫁降等并与放行添差。
 后妃 宋会要辑稿 后妃二 皇后 皇太后杂录 淳熙杂录 
      
皇后皇太后杂录
淳熙杂录「淳熙杂录」四字，原作天头批语

，今移入正
文。又有按语云：「皇太后皇后杂录，干道以上合编，淳熙以下系分编。今仍
其旧。」
【续宋会要】
孝宗淳熙元年四月二十七日，诏寿圣明慈太上皇后亲属训武郎、合门祗候潘师尹特添差干办御前忠佐军头、引见司，请给酬赏人从等并依正官例。 
三年十月十四日，诏寿圣齐明广慈太上皇后亲侄宣义郎吴瑊特添差通判秀州，不厘务，请给人从依正官例。 
十一月三十日，诏寿圣齐明广慈太上皇后姊孙承信郎王惟忠特除合门宣赞舍人。 
四年七月十三日，诏寿圣齐明广慈太上皇后亲侄宣义郎吴琰可令服绯。 
六年六月十五日，诏寿圣齐明广慈太上皇后亲属沈 特添差两淛东路提刑司干办公事，不厘务，请给人从等并依正官例。 
七年三月四日，诏寿圣齐明广慈太上皇后亲侄宣义郎直秘阁吴琰特添差通判临安府、承事郎直秘阁吴珽特添差通判平江府，并厘务；宣义郎吴瑊特除直秘阁、添差通判临安府，不厘务，请给人从等依正官例，任满更不差人。 
九月十四日，诏寿圣齐明广慈太上皇后亲侄右武郎、权知合门事兼客省四方馆事吴可将解罢带御器械恩例，特转右武大夫。 
十一月十七日，诏寿圣齐明广慈太上皇后亲侄合门宣赞舍人呈珪可除带御器械。 
八年正月八日，诏寿圣齐明广慈太上皇后亲侄承事郎、直秘阁、特添差权通判平江府、不厘务吴珽可特除直敷文阁赐紫章服，差遣仍旧。 
四月九日，诏寿圣齐明广慈太上皇后亲妹子修武郎、合门祗候、特差两浙西路兵马钤辖临安府驻札韩侂胄特除合门宣赞舍人，差遣如故。 
九月二十四日，诏寿圣齐明广慈太上皇后妹子武翼大夫、合门宣赞舍人潘师尹特添差干办御前忠佐军头、引见司，请给理任酬赏人从等与正官同，依吴珪例与厘务。 
九年四月二日，诏寿圣齐明广慈太上皇后亲侄修武郎吴珣除合门宣赞舍人、特添差两浙西路兵马钤辖、临安府驻札，宣教郎吴管添差两浙路转运司干办公事，秉义郎吴璟特添差京畿第二副将、临安府驻札，并不厘务，请给人从等依正官例。 
十二月四日，诏寿圣齐明广慈太上皇后亲妹子张荐累该赦宥，特与落勒停，叙武功郎。事因详见叙用。 
十八日，诏寿圣齐明广慈太上皇后亲侄承奉郎、直敷文阁、特添差两浙路转运司主管文字、赐绯鱼袋、不厘务吴璇，候今任满日时令再任，请给等并依正官例，仍赐紫章服。合门宣赞舍人吴璨可特添差权发遣两浙西路马步军副总管、湖州驻札、不厘务，二年满日罢任，满更不差人，请给等并依正官例。 
十年正月二十六日，诏寿圣齐明广慈太上皇后亲侄宣义郎吴特除直秘合、添差两浙 
      
西路安抚司主管机宜文字，不厘务，请给人从等依正官例。 
四月二十九日，诏寿圣齐明广慈太上皇后亲侄宣教郎吴琰与转一官，再添差两浙西路安抚司参议官，依旧厘务。 
闰十一月十一日，诏寿圣齐明广慈太上皇后亲姊孙合门宣赞舍人王惟忠可特添差权发遣两浙西路兵马钤辖临安府驻札，不厘务，请给依正官例。 
同日，诏寿圣齐明广慈太上皇后妹子合门宣赞舍人、特添差权发遣两浙西路马步军副总管临安府驻札、不厘务韩侂胄，今任满日特令再任。 
十二月二十二日，寿圣齐明广慈太上皇后庆寿七十，妹鲁陈国夫人吴氏改封秦汉国夫人；侄吴为吉州刺史，依前官职，吴琰、吴琏、吴瑊、吴璇并特与进一职，吴管直秘阁，吴珪转右武大夫，吴璨转右武郎；侄孙一十四人内，吴钧系长侄孙，特与添差两浙东路安抚司主管机宜文字，不厘务，请给等并依正官例。余有官人并与转一官资内，白身人及侄孙女夫燕棨并特与初补文资内，安排侄女五人并加封恭人。韦璞妻张氏加封淑人、赵齐妻潘氏、舅张彦敔妻赵氏、堂侄女吴氏，并与封安人；侄妇八人已经封号，更与加封二等，未曾经封并与封安人。白身吴 特补承信郎，吴思候有名目日特作一官。贺收使吴国佐碍止法依条回授法：原作「发」，据上文二之一○及《宋史》卷一五九改。，潘师尹、潘师旦并特与转遥郡刺史，潘师旦候磨勘告下日转行，张嶷特与阶官上转右武大夫。其本殿官吏诸色人各转一官资，推恩有差。 
十一年五月三十日，诏寿圣齐明广慈太上皇后亲侄宣义郎、直徽猷阁、赐紫金鱼袋吴瑊特添差通判临安府，仍厘务，请给人从等并依正官例。 
七月八日，诏寿圣齐明广慈太上皇后亲侄武翼郎、前添差两浙西路兵马钤辖吴珣特添差两浙西路马步军副总管、临安府驻札，不厘务，请给等依正官例。 
十二年正月六日，诏寿圣齐明广慈太上皇后亲侄右武郎吴璨特差权发遣江南东路为步军副总管，建康府驻札，承奉郎、直徽猷阁吴璇添差通判明州，仍厘务。 
二月二十一日，诏「寿圣齐明广慈太上皇后亲侄右武郎、吉州刺史、权知合门事兼客省四方馆事吴，其请给依龙雱已得指挥，依禄格全支本色，日后迁转准此。」 
十三年二月二十六日，诏寿圣齐明广慈备德太上皇后亲姊之孙武经郎王惟忠特添差权发遣两浙西路兵马钤辖、临安府驻札，不厘务，请给依正官例。 
六月二十九日，诏「寿圣齐明广慈备德太上皇后亲侄带御器械吴珪，服勤殿陛，应奉日久，其请给依夏执中等已得指挥，特与依禄格全支本色。日后迁转准此。」 
十一月六日，诏「寿圣齐明广慈备德太上皇后亲侄宣教郎、直秘合、添差充两浙西路安抚 
      
司主管机宜文字、不厘务、赐绯鱼袋吴候任满日特令再任，仍厘务，请给人从等并依已降指挥施行。」 
十二月二十七日，诏「寿圣齐明广慈备德太上皇后亲妹之子武节郎、合门宣赞舍人、添差干办御前忠佐军头、引见司潘师，今任满日特令再任，请给人从酬赏并依前任已降指挥，仍与厘务。」 
十四年二月四日，诏：「寿圣齐明广慈备德太上皇后亲侄承奉郎、直徽猷阁、特添差通判明州吴璇候今任满日，特令再任，仍厘务，请给等并依已降指挥。」 
淳熙十四年十二月八日，诏「皇太后亲侄司农少卿、淮东总领吴琚职事修举，陈敷文阁待制、提举佑神观，仍奉朝请。」 
十五年四月十一日，诏：「朕祈请皇太后还内者数四，未蒙俞允，今早复伸恳切之请。恭奉皇太后圣旨『先帝享天下之养，优游二十余年，升遐此宫，何忍遽然迁去。今几筵又复奉安于此，傥欲还内，当俟终制。』百官宜敬悉皇太后圣意。」 
九月一日，诏会庆节皇太后合得亲属恩泽，可依天申节例。 
十月二十一日，诏「皇太后弟太师、永王吴盖身后恩泽存留本家干办使臣共五员，各候今任满日可特与再任一次，理任请给等并特依前后已降指挥施行。」 
十一月五日，上谓皇太子曰：「恩数不可泛滥，将来皇太后庆八十，与朕庆七十相近。若是恩例太泛，添多少 如皇太后庆寿，只得推本殿宫属方是。」又谓宰相周必大等曰：「此事将来全在卿等。」 
同日，诏封桩库支会子一十万贯奉皇太后充修盖家庙使用。先是，诏帅漕两司修盖，既又得旨，先降指挥更不施行。 
十二月一日，诏皇太后亲侄左武大夫、蕲州防御使、知合门事兼客省四方馆事、枢密都承旨兼提点御前忠佐军头、引见司兼提点制造御前军器所吴身兼数职，修举公勤，可特与落阶官，正任和州防御使。」 
二十一日，诏「直龙图阁、权知临安府赵不流、德寿宫提点张宗尹各特转一官，修内司提辖符思永特转两官，修内司官吏使臣、监作兵匠等分三等转官，推赏恩有差。」以修盖慈福宫了毕推恩故也。 
十六年正月五日，诏正月十五日皇太后迁慈福宫，合用起居表文令学士院撰文进入。 
十五日，皇太后迁慈福宫，皇帝诣起居表文曰：「臣某言，伏以正寿母之仪，久伸尊养；谨宫闱之制，载辟常居。历吉既孚，问安敢后 恭惟皇太后殿下翼兴炎运，体厚坤元，思齐以美大任，备膺徽显；得道而游少广，懋履粹冲。礼容夙盛于东朝，圣算方高于南极。 敞大安之旧，就经长乐之新。翚建飞跂翼之甫成，冀夕膳晨羞之咸适。自尧门之赞化，一本于慈；协禹范之叙伦，大来厥福。莘慈懿铄，揭以鸿名，用永奉于亲颜，益垂休于寰宇。清宁是相，兴止攸宜。臣诚笃爱钦，职修定省。 
      
形为孝治，弥增四海之光；嘉与群元，更上万年之策。」 
宰执帅文武百寮贺皇帝表文曰：「伏以丕崇礼典，尊奉母仪，肇新宏宇之严，昭揭隆名之美。一人尽敬，百辟倾心。恭惟皇帝陛下德配乾坤，行高今古。绍尧行道，甫深继志之思；如舜事亲，盖谨承颜之养。乃配累朝之制，载荣长乐之规。本老氏之一慈，冠箕畴之五福。茂扬懿范，增耸 瞻。历吉日以考成，顺春阳而移御。(慈)[兹]极人伦之至，允为孝道之光。臣等幸与周行，愿伸善颂。风移四海，知圣治之愈隆；庆集两宫，祝寿祺之弥永。」 
二十二日，提点官诏官诏武大夫、宜州观察使、入内内侍省押班张宗尹本句有讹误。据《宋史》卷一六八，宋有「左武、右武大夫」，而无诏武大夫。又卷四三四张宗尹尝为慈福宫提点。二十八日，诏慈福宫提举、提点官系衙在宫名之下。 
淳熙十六年七月三日，诏皇太后生辰奉银三万两、金五百两，令在藏西上库依例排办投进。 
十二月九日，诏皇太后曾祖吴文诚、祖从亨、父近并特追封秦王，曾祖母王氏、祖母刘氏、母张氏并特赠秦、魏国夫人。以登极沾恩故也。 
光宗绍熙元年四月十九日，诏寿圣皇太后侄吴琚妻令人邢氏特封淑人、侄孙女吴氏特封孺人。 
七月八日，诏寿圣皇太后生辰，令左藏西上库排办银三万两、金五百投进。每岁如之。 
八月二十一日，寿圣皇太后生辰，皇帝诣慈福宫上寿。每岁如之。 
二年三月七日，诏「皇太后亲侄朝议大夫、充显谟阁待制、知襄阳府吴琚久在从班，服劳边寄，可依师夔例与换承宣使、在京宫观，奉朝请。」 
