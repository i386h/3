<!-- { "loadSidebar": true } -->
时诸路类试以转运使、副、判官一员监试，以京东西路阙官，故命之。 
四月七日，诏：「今来下第举人，进士六举、曾经御试，八举、曾经省试，并年四十以上；进士四举、曾经御试，五举、曾经省试，并年五十以上。内河北、河东、陕西举人特与各减一举。曾经元符三年以前到省，前后实得两解并免解共及两举人，更不限年，令诸路转运司、开封府保明申礼部，绍兴五年以后，诏止令礼部勘会。特与奏名，许就殿试。元符三年以前到省一举，见年五十五以上者，令本贯州县当职官勘实无违碍，结除名罪保明，申礼部、开封府、国子监，令召见任承务郎以上二员结除名罪保明，委本属关送礼部勘验，逐旋闻奏，当议特与推恩。」绍兴元年十一月二十二日诏，崇宁二年以前到省；五年七月十一日诏，崇宁五年以前到省；八年五月二日诏，大观三年以前到省；十二年二月二十四日诏，政和二年以前到省；十五年二月五日诏，政和五年以前到省；十八年三月四日诏，政和八年以前到省；二十一年四月九日诏，宣和三年以前到省；二十四年二月十五日诏，宣和六年以前到省；二十七年二月十五日诏，建炎二年以前到省；三十年二月十九日诏，绍兴二年以前到省。以上并同建炎二年之制。 
《文献通考》：按，仁宗嘉佑二年，廷试始免黜落。然则自后凡经御试者，无不出官之人。熙、丰年间，亦尝有曾经御试推恩之令，盖为嘉佑二年御试不中者设也。今中兴之初，复有此令，则自建炎上距嘉佑以前盖七十余年，岂复有曾经御试之人乎!又恐是为特科试入下等、不理选限未出官者而设。盖此曹亦谓之曾经御试，故令其再试而官之，以示优渥之恩。史志所载不明，当考。 
同日，诏：「进士请到解并免解，因事故不曾赴今次试人，与理为到省一举。进士两处取解已及今次特奏名举数人，虽已违限，未曾经所属保明并举之人，特许并举推恩。进士 
      
元符三年得解，因事故至崇宁二年到省试下人，理元得解年，为省试下。进士门引不到，因事故赴试不及，若举数已该奏名，依南省下第人例，令礼部勘实，疾速施行。如合该取会并下所属保明之人，且令就试，不给唱名号。其 牒等，并令礼部收掌。候到，如无违碍，召保官当官给付。若有违碍，即具因依并 牒等缴申尚书省。」绍兴元年十一月二十二日诏，崇宁二年得解，至崇宁五年到省；五年七月十二日诏，崇宁五年得解，至大观三年到省；八年五月二日诏，大观二年得解，至政和二年以前到省；十二年二月十四日诏，政和元年得解，至政和五年以前到省；十五年二月十四日诏，政和四年得解，至政和八年以前到省；十八年三月四日诏，政和七年得解，至宣和三年以前到省；二十一年四月九日诏，宣和二年得解，至宣和六年以前到省；二十四年二月十五日诏，宣和五年得解，至建炎二年以前到省；二十七年二月十五日诏，靖康元年得解，至绍兴元年以前到省；三十年二月十九日诏，建炎四年得解，至绍兴五年以前到省。以上并同建炎二年之制。
五月三日，诏：「旧试论日兼试律义并改试《孙子》义指挥，并更不施行。」先是，臣僚建请乞以七书代律义，得旨：自后举兼试《孙子》义一道，其律义更不施行。礼部侍郎王绹言：「昨兼律义举人，全以功力治经之外，方及论策。以律义不系去留升降，不暇留心，但无杂犯，并凿合格。若以《孙子》义代之，又为文具。今已复元佑诗赋、经术兼收之制，元佑两科，试论日不兼律义。」故有是命。
同日，中书省言：「已诏后举科场讲元佑诗赋、经术兼收之制。今参酌拟定：《元佑法》习诗赋兼试经义，今欲习诗赋人止试诗赋，不兼经，第一场诗、赋各一首，第二场论一首，第三场策三道。《元佑法》不习诗赋人令治两经，今欲习经义人依见行止习一经，第一场本经义三道，《论语》《孟子》义各一道，第二场论一首，第三场策三道。解额、 
      
省额，旧法考校，依条以所治经十分为率均取。若有余不足，听通融相补，各不得过三分。今欲计数各取，通定高下，除诗赋自无有余不足外，将诸经听通融相补，不得过三分。数内逐经各留一分，添取诗赋。如无合格人，听阙。殿试并同试策，诗赋、经义两科，欲注疏《三经义》，许从使用，取文理通者，音义如不同，听通用。徐、尹、平，音义同。余并依格。」从之。 
十一日，曲赦：「河北、陕西、京东路逐路免解举人，应今年就省试下，而举数年甲各应特奏名条格者，并与特奏名。谓如八举、年及四十岁，五举、年及五十岁之类。内又因守御该赏者，与升等推恩。应逐路举人本因举数或年限已该常免解，而又因守御功赏得常免解者，亦与特奏名。」 
十四日，礼部言：「欲将应该恩举人家状内以前为病故，不曾赴省试，实有建炎元年五月十四日以前赦恩，依条召保官经所属给到公凭之人，即与理举数。其去年五月一日以后旋给到公据，并不许收使。」从之。 
九月，礼部言：「《崇宁贡举法》系以《元丰条令》及后来申明等修立，其《元丰法》与《崇宁法》不同者，自合遵依《元丰法》。若不该载者，即参照《崇宁条令》。」从之。 
二十三日，诏：「诸路类试开拆试卷，并委提刑官。如提刑不在本州岛，委走马承受。若走马承受不在本州岛及不置路分，委类试所在州守臣。」 
十月二十三日，大理少卿吴言：「国家科举，兼用诗赋，而《政和令》命官不得诗赋私相传习之禁，尚未删去，望令刑部删削。」从之。 
十一月二十三日，赦：「诸路省试到并合格特奏名试人，以道路艰阻，既到行在，已过试期，不愿赴将来殿试人，亲身经礼部陈状，勘验诣实，召京朝官二员结除名罪委保，申尚书省，正奏名赐同进士出身，特奏名与州助教，仍依下州文学恩例。」三年十一月三日，德音：「绍兴二年闰四
      
月五日，诏：「在外正奏名，令逐路漕臣据元举送奏状乡贡治经验实，特奏名验实年甲举数，并召保官保明，申尚书省。」九月四日赦，并同此制。
四年十一月十二日，尚书省言：「自来省试，正月锁院。今来诸路进士解榜，道途梗涩，犹未尽到，欲改八月上旬，定日就行在锁院。」从之。 
绍兴元年正月初一日，德音：「太学上舍已该再免省试，合赴绍兴七年殿试人，特免赴殿试，并与赐同进士出身。下等上舍免解，合赴省试一次，至绍兴四年再免，方合赴殿试人，特令赴今次殿试。内舍优等平等校定人，依昨降指挥，各有免解次数，并与递减省试一次。」 
二月二十九日，诏曰：「朕霄衣图治，侧席思贤。昨诏谕于绵区，俾宾兴于髦俊。兹阅贤书之献，将偕计吏之来。言念杪秋，适当大飨。有司校艺，于祀事以或妨；多士在途，恐行期之靡逮。姑从近制，分试外台。用比岁之彝章，临大庭而亲策。既克成于朕志，亦良便于尔思。可将省额合取分数，下诸路提刑司，差官于转运司所在州类试。就今年八月上旬内择日引试，于来年三月上旬择日殿试。」 
六月九日，臣僚言：「窃见近诏诸路进士令提刑司差官于转运司所在州类试。然改科之初，考试官未必尽晓词赋。去秋榜出，远方之士诉有司者已多。今若止令提刑司差官，不惟预有干请，亦恐未必皆系通习声律之人，则所差可知矣。乞诏执政大臣，于诸路漕宪或帅守中择词学之臣摠其事，使于所部精选考试官，务令公审，庶几 
      
上副设科更制之意。」从之。除分镇路分令提举茶盐事司依诸路转运司类试条例外，诏两浙路差提刑施垌、福建路差帅臣程迈、江南东路差帅臣吕颐浩、江南西路差帅臣朱胜非、荆湖东西路差转运判官孙绶、广南东路差帅臣赵存诚、广南西路差转运判官王次翁，其川陕路并令张浚于逐路帅臣、转运、提刑内选差有出身之人。 
八月十九日，诏五路举人依旧制别项考校，每一十四人取一名，如有零分，听更取一名。已而滑州进士翟轸陈乞依建炎二年例，与诸路进士衮同考校。得旨依，自后每举皆衮同考校。 
九月四(月)[日]，赦：「川陕进士趁赴今年殿试不及之人，虽合令本路漕臣保明，并许赴宣抚司自陈，令本司保明，申尚书省给敕。」 
十二月二十二日，宰执进呈侍御史曾统论进士设科，乞止用词赋，未须依元佑兼经。上曰：「经术、词赋取士各有说。神宗皇帝尊崇经术，方时承平，王安石之说得行，盖以经明道，谓非尧舜之道不敢陈于王前。朕观古今治乱，多在史书，以经义登科者，类不通史。」吕颐浩曰：「经术、词赋均以言取人，今若且用词赋，亦得顾所得人材如何耳。」 
二年五月十八日，诏董悯特送五百里外州军编管，永不得应举，其保官除名勒停。悯召保陈乞年五十二、五举合赴特奏名，礼部照元年家状，年五十六，共两举，前后不同故也。
三年六月七日，诏：「四川得解进士，有愿赴行在省试之人，给与进义副尉驿券，津遣前来。」 
四年六月十四日，诏：「川陕合赴省试人，令宣抚司于置司州军置试院，选差有出身、清强、见任转运使副或提点刑狱官充监试，于逐路见任京朝官内选差有出身，曾任馆职学官，或有文学官充考试 
      
官，务依公精加考校，杜绝请托不公之弊。」 
五年正月七日，诏将来省试，权展至今年六月十六日 院。时车驾幸平江府故也。 
骳。今四方多士群试于大宗伯，讵可复取无用空言 伏望训饬有司，商搉去取，毋以摛绘章句为工，而以渊源学问为尚。或事关教化，有益治体者，不以切直为嫌；或言无根柢，肆为蔓衍者，不在采录之数。庶几网罗得人，可备他时器使。」诏令礼部行下贡院照会，仍出榜晓谕。 六月十五日，御史台主簿闾邱昕言：「崇、观、宣、政以来，士不以心明经，而以经明经，发为文辞，类皆 
二十二日，诏：「应省试举人程文，许通用古今诸儒之说，并出自己意，文理优长，并为合格。行下省试院照应及出榜晓谕。」七年亦同此制。 
七月十七日，诏：「今次省试举人除(名)[各]取人数外，特更取十名有官锁应宗子零分，特更取一名。」 
十一月十九日，诏令川、陕宣抚司将今次合该特奏名进士，置院差官试时务策一道，其取人分数并推恩等第，令礼部开具，申尚书省，行下本司照会。 
