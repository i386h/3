<!-- { "loadSidebar": true } -->
四月十八日，御史中丞常同言：「吏部守、倅、知县、县令员阙，先降指挥令长贰精择非疾病犯赃及不缘民事被罪者，方(详)[许]注拟。后来朝廷察见逐项情节系在格法之外，今年三月二十三日再降指挥，除内有曾缘民事被罪及疾病者，仰吏部申取朝旨，余并遵守旧制。切详民事一项，初无立定名色，失之泛滥，遂使人吏因此得以沮抑在部之人。欲乞自县令以上，非自犯民事得罪而因人连累者，止令依格法注拟，更不申取朝廷指挥。」从之。 
九年十月十七日，吏部言：「见使通判、知县等窠阙，若晓示半年以上无人愿就，作破格差注。新复州军窠阙满一季，亦准此。所有兼兵其余知县阙，乞并依已立定广南、淮东西、湖北知县窠阙破格差注施行。」从之。 
十一月八日，臣僚言：「近年士大夫奔竞侥求之弊，初改官人唯注知县，谓之实历，盖欲其改官之后，更练民事，以成其才。虽不拘常制，不得奏差，此祖宗之法，绍兴新重修也。比年以来，纔得改官，求堂除差遣，内则欲为寺监丞贰等官，外则欲为倅贰，自知县以下，皆不欲也。宛然干求，必欲得之，宁涉岁月，不愿参部，遂使实历之法几废。尚左之员常少，而奔走于执政之门者，止之复来也。愿降睿旨，初改官人未经实历，选人未经州县，并令赴部，依法注授，不得辄至朝廷干求差遣。有违戾者，悬惩一二，以示必行。至于诸路辟置属官，员数猥多，与夫臣僚泛乞添差不已，亦缘侥求所至，致耗费廪禄，颇喧物论。若量事减员，及杜其陈乞，在士大夫未为失职，而撙节国用，实非小补。」诏令吏部措置申尚书省。宰执进呈右正言巫伋奏：「比来调官行朝者，纔自改秩，无意作县，不肯参部，干求堂除差遣者比比。吏部亦不遵用祖宗条法，依限注授。欲望持降睿旨，申严约束，行下吏部，依祖宗格法，初改官人并与知县差遣。」上曰：「铨曹注授，自有祖宗成法，可令吏部常切遵守。」 
十一年八月十日，吏部言：「本部通判阙，见依绍兴七年指挥，使四年阙。签判依绍兴四年指挥，使三年阙。即自通判、签判阙不多，欲乞将通判使五年阙一次，庶易于发遣。」从之。
十三日，吏部侍郎魏良臣言：「本部所行官员整会、升改、磨勘、酬奖、差注等事，缴到真本付身、告 、宣札、帖牒之类，并追篆文官辨验，往往因致留滞。绍兴五年八月二十六日指挥，并从本部长贰集验，不用篆文官，见行遵用。续承八年七月二十七日 ，四川换给便宜付身，复追篆文官辨验。 
      
窃详川、陕止是大使司出给付身，本部长贰郎官自可参审。欲乞遵依五年八月已降指挥，所贵杜绝奸弊。」从之。 
十二年六月七日，吏部检准十一年十二月十五日诏，监当资序初除郡守，其已除未到，具姓名罢之。内曾任监察御史以上职事，则不拘此令。勘会新知秀州刘阜民系监当资序，曾任待制落职。今来复除秘阁修撰，职名系在监察御史之上。诏许之任。 
二十二年七月十四日，吏部郎官沈虚中言：「已降指挥，知、通、县令委吏部长贰铨量，而知州又定日过门下省审察。今在部官止遵在外指射之文，及铨量过门，经时不至。乞比附四选，铨量过门六十日不到，许以次人搀注。」从之。 
十一月十八日，赦：「应承务郎以上及小使臣，不因赃罪降充监当，并与牵复差遣。或乞新资监当人，愿理元资序者听。」 
二十六年三月一日，诏：「二广容、贵、新、柳、南恩州、吉阳、万安军见阙守臣，令吏部权行差注一次。如一季无人就，即破格差初任通判人。」先是正月二十八日，通判肇庆府黄公度召对，上(司)[问]岭外弊事，公度奏言：「二广数小郡，如贵州、新州之类，有至十年不除守臣者。盖缘其阙在堂，要者不与，与者不要。」上曰：「若拨归部，当无此弊。」续因臣僚上言，故有是诏。 
二十八年八月十三日，诏：「尚书左选见榜监当阙满一月，无京官就，许右选通差。满一季者，破格差注。」从吏部侍郎周绾请也。以上《中兴会要》。 
孝宗绍兴三十二年已即位，未改元。七月十二日，吏部言：「该登极赦，应文臣承务郎、武臣承信郎以上，并内臣及致仕官，并与转官。今措置乞将在外并临安府承务郎以上未经磨勘之人，令召保官一员，委保无诈冒违碍。其已经磨勘之人，并行在见任官随侍子弟，虽未经磨勘，并免召保。」从之。 
隆兴元年五月二十七日，吏部言：「广南路系僻远之地，转运司使阙差注，少有京官愿就。措置欲将高、化、昭州签判员阙，依象、浔等州已降指挥，本司依见行条法破格差注。如大藩节镇注第二任知县，次初任合入知县资序人，余州注初任知县，次第二任监当资序人。如榜谕满一季，又无京朝官愿就，即许差职官人。昭州签判候今定差，仍旧本部使阙。」从之。 
八月五日，吏部状：「依指挥并省吏额，尚书左选见管主事一名，令史二名，守当官二十六人，贴司楷书共二十人。令于权守当官内减罢四人，止充贴司祗应，于权贴司内减罢五人，并徙下裁减。其减罢权贴司，候将来有阙日，却依元名次，从上拨填。」诏见在人且令依旧，如将来遇阙，更不迁补。 
十一月五日，权吏部侍郎余时言札子：「契勘左朝奉郎崔延祖乞换给付身，本部照得本人系从政郎上循儒林郎两资，不合收使。今乞将本人前件不该收使两 
      
资，比附三选条法指挥，除豁挨排，将该遇建炎覃恩循承直郎一资收使，于真命从政郎上循文林郎，却于文林郎上乞依格改转左宣教郎告命。其元给左奉议郎告并承直郎札子，却从本部案后拘收毁抹。所有磨勘转承议郎，并未曾换给朝奉郎两官，令尚书左选于宣教郎上依条施行。」从之。 
二年六月五日，广南东路提举常平茶事石敦义言：「英州知州见阙正官之久，乞将上件窠阙下本路转运司，许破格差注通判资序人一次。委转运使躬亲铨量，保明申省，出给差敕，仍令就权。」吏部勘当：「欲令本路转运司照应本部破格条法差注第二任通判，次初任通判如同日却有本等人愿就，先差本等人。仍许先次就权施行，候本司差人一次讫，日后却从本部使阙。」从之。 
干道元年二月六日，权尚书吏部侍郎叶颙言：「京朝官合使窠阙，除知州军、通判、知县依指挥系四年以下阙。其余签判、县丞、监当、教授、安抚司干办公事并使三年以下阙，内捡法官到任使阙，窃缘京朝官在部员多，年限太窄，乞依知、通已得指挥，使四年以下阙。」从之。 
二年六月二十七日，吏部侍郎陈之茂等集议：「承前改官人理知县资序，两任内一任实历知县，方许(开)[关]升通判。自后循袭，将堂除差遣理此实历，遂致士大夫往往不历民事，越次(开)[关]升。欲乞将初改官所历两任内，须实历知县一任外，一任如系内外堂除及到部或举辟注授，并与揍理为任(阙)[关]升。宫观岳庙非。奏补承务郎以上(阙)[关]升知县，及宗室换授理亲民人，准此。」诏吏部看详。已而吏部言：「切详既不得越次(阙)〔关〕升，其初任知县人，亦难以注授通判。欲自今合理第二任知县资序，须自理知县后，曾实历知县一任，方许注授通判及别差遣。如不曾实历知县一任，止注知县。虽作县未满二考，或寻医侍养，并不理任。理第三任以上知县资序人，准此。」从之。其后臣僚复言：「干道二年集议条旨，非不严尽，近年自承务郎合关升知县资序人，径干通判、干官差遣，履历寖久，即除知军州。如此则初理知县资序，必欲实历知县，止行于磨勘改官人，而不及关升知县资序之人。伏望下吏部，自今以往，凡初授承务郎关升知县资序，必备申朝廷，并须实历知县一任。」诏复下其言。吏部因备列见行条令以闻，诏常切遵守。 
六年五月四日，吏部状：「尚书左选见管主事一名，令(吏)[史]二人，书令史九人，守当官一十一人，正贴司一十六人，内二人系元额，权手分私名二人，楷书三人，法司一名。今欲将正额书令史、守当官内各行减罢一人，正贴司内减罢四人及法司一名，其法司令书令史兼管。」诏依拟定，各从下裁减，将来见阙日，依名次拨填。其减下人愿依条比换名目者听。 
八年五月二十 
      
八日，臣僚言：「已降指挥，临安知、通等已复置签判、推官，令堂除使阙一次。日后吏部差注，臣以谓凡在吏部待选者，无非孤寒寡援之人，幸而有此三四见阙，又堂除一次，则有寅缘之人常得见禄，而孤寒在部之人，永无所望，非所谓大公至正之道。」诏临安府签判、推判官阙，并令吏部依格法差注。 
八月二十九日，权吏部尚书张津言：「宗室使臣因应举登科，改授承务郎以上官者，注县丞或监当，理亲民资序一任回，有升陟举主二员，注知县。切详上条，意谓宗室任使臣，未曾履历民事，于试换后须注县丞监当一任回，有举主，方注知县。切详缘其间使臣任内有累曾实历亲民厘务及有举主二员，试换登科，若拘上条，一 差注，即是反因登科试换，再入监当，宜升而降，轻重不均。今欲措置登科宗室于使臣任内，不曾实历亲民差遣，自依条制。如先任使臣，自监当关升亲民资序后，曾实历亲民厘务及有举主二员，许通注知县、县丞。」诏从之。 
九年三月二十五日，门下省言：「勘会四川到行在初改官人，乞四川定差阙。吏部供到四川不该定差窠阙，方许注授四川因事到部人。今来四川定差窠阙，照得昨曾堂(堂)除过一十员。目今除成都府郫县外，并无定差到人。」诏令吏部将眉州青神县等阙，许注授四川初改官人。以上《干道会要》。
 选举 宋会要辑稿 选举二四 宋铨选 审官西院 典职官全同，存目不录。 尚书右选 
     
宋会要辑稿 选举二四

宋铨选
审官西院典职官全同，存目不录。
尚书右选
【宋会要】
神宗正史职官志：审官西院， 
     
