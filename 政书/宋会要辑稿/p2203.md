<!-- { "loadSidebar": true } -->
十二月二日，诏：「太史局可增置春官、夏官、中官、秋官、冬官大夫五阶，令敕令所修入杂压，其磨勘年限并请给则例，令吏、户部比拟以闻。」既而四年八月十四日，执政进呈吏、户部言：「太史局官序、服色等并依医官见行格法，今比拟格目，自局生至春官大夫计一十六阶，共理一百四年磨勘，服色、封赠、恩泽、理年即与医官事理颇同，并将太史局学生及增置挈壶正至春官正请给依旧支破。其冬官大夫至春官大夫五阶，系是增置，其请给并依局令支破。」礼部又言：「太史局官服色，欲自局丞以下并服绿，冬官正以上并服绯，冬官大夫以上并服紫。」参知政事李彦颖等奏曰：「局生、灵台郎旧法并合试补，难用磨勘升转。盖医官独有劳 可考，至太史局官只是历算，若免试补，恐其术不精。」上曰：「善」。又奏：「吏部参酌，局丞欲服绯，礼部欲服绿。」上

       
曰：「可服绯。」冬官正吏部欲服紫，礼部欲服绯，上曰：「可许服紫，红鞋。」吏部以局生为太史局正，令为太史大夫，上曰：「此两官不须置，盖春官大夫以上，比医官已增展磨勘。」又奏：「见任李继宗是判局，吴泽同判局，恐升转却难。」上曰：「李继宗曾在巘邸日久，特与换过冬官大夫。」诏令局丞许服绯，挈壶正至局丞若判太史局，带权字，冬官正至春官正，服紫，红鞋。余从之。
十六日，诏：「自今除授宰相、执政官及依执政体例人，初除并转厅合得选试医人、太医、助教仍依旧法外，转官、致仕、遗表所得上件恩例，并行住罢。」

六年四月二日，诏：「自今宰执、使相、侍从等不许奏试医人，其已奏试中人不得作有官人，取诸路转运司文解。」先是，上谓辅臣曰：「闻宰执医人只是量试补官，既得医官名目，走赴转运司解试，便作有官人取解。」雄等奏：「有官人取解，七名取一名，其侥幸如此。今后亦不须奏试。」上曰：「可拟指挥进呈。」故有是命。

绍熙元年四月十八日，户部言：「翰林医候龚泳状，已行改转服色，乞添请给。契勘本人系用史太师合得冠帔改换，若与增添请给，委是侥幸。乞将医学以上医治有劳改换服色人许令添请外，其余改换服色，并不许增添。」从之。

二年正月二十四日，诏：「随龙和安大夫、诊御脉兼重华(官)[宫]皇子嘉王府宿直周昭，为应奉两宫汤药日久，(不)[有]劳效，可特与转行遥郡。余人不得援例。」

三年

       
闰二月二十四日，权知沅州刘珪言：「窃见沅州烟瘴之气，人多疾病，缘无良医诊治，拱手待毙，深可怜悯。乞依靖州例，差明脉医官一员充驻泊。」从之。
嘉定二年三月十六日，知楚州赵师迥奏：「臣僚言，两淮曾经蹂践去处，所在冗员，令监司、郡守斟酌条具裁减。窃见本州岛驻泊医官(能)[熊]澄今年十月已满，乞免行作阙，特与省并住罢。其见任及已授未赴上之人，别与改换一等差遣。」从之。
 职官 宋会要辑稿 职官三七 天策上将军府 
     
宋会要辑稿 职官三七



天策上将军府


【宋会要】



真宗大中祥符八年二月，皇兄元佐授天策上将军。注：唐初止为天策上将军，后唐命马商为天策上将军，并开府。时以元佐久疾，特加褒号，仍结衔在功臣上，不开府。

仁宗庆历四年正月，皇叔荆王元俨赠天策上将军。
 职官 宋会要辑稿 职官三七 元帅府 
     
元帅府


高宗建炎元年五月二日，诏：「大元帅府限十日结局，一行将佐、吏卒，自河北、京东扈卫有劳者，第其优劣来上，

     
当与推恩。」先是，靖康元年，上奉使至相州，京师遣胆勇士数辈间道赍蜡诏授兵马大元帅、便宜行事，乃开幕府于相州。
十日，诏大元帅府结局，幕府官属、五军将佐、应扈卫过河至应天府军兵，并与等第推恩。
 职官 宋会要辑稿 职官三七 元帅 
     
元帅


【宋会要】


     
太祖建隆元年二月，制天下兵马都元帅、吴越国王钱俶加天下兵马大元帅。
 职官 宋会要辑稿 职官三七 开封尹 
     
开封尹


【宋会要】


     
开封府尹、牧，牧不置，唯仗内奉引则遣官摄事，尹以亲王为之，仍兼功德使。府廨在宣德门南街东。太宗为晋王尹京，及秦王、许王为尹，皆在南衙视事。时真宗尹京，还就府廨。今景灵宫即南衙旧址。

太祖建隆二年七月，以皇弟泰宁军节度使、殿前都虞候光义检校太尉、同中书门下平章事、开封尹、兼功德使。

太宗太平兴国元年，以皇弟永兴军节度使、检校太尉、兼侍中、京兆尹廷美兼中书令，行开封府尹，封齐王。

雍熙三年七月，内以皇子检校太尉、同中书门下平章事、陈王元僖兼侍中，行开封府尹，改名元佑。

淳化五年九月，内以皇子襄王宗实行开封府尹，改封寿王。十月，寿王出合尹京，诏以镇安军节度行军司马杨徽之为左谏议大夫，右谏议大夫毕士安，并为开封府判官；兵部郎中乔维岳，寿王府记室参军、水部郎中杨砺，咨议、司封员外郎、直昭文馆夏侯峤峤：原作「侨」，据《长编》卷三六改。，并为推官。皆太宗自选。中谢日，召升殿赐坐，谕以辅导之旨，乃赐徽之、士安白金各千两，维岳等各五百两。

徽宗宣和七年十二月二十二日，以皇太子除开封府牧。时上有内禅之意，用本朝故实也。

尹阙则置权知府事，以少卿以上充，兼功德(事)[使]及畿内劝农使。

真宗咸平五年五月，诏开封府左右军巡使、

     
京官知司录及诸曹参军、知畿县见知开封府，并趋庭设拜。
景德元年七月，诏开封府知府等不得于府廨内接见宾客，从权知府陈省华之请也。

十月，宴崇德殿，旧制卿、监坐于东厢，不升殿。时光禄卿陈省华权知府，特命升于西省五品之南，别设位。

三年八月，诏开封府：「今后内降及中书、枢密院送下公事，罪至徒以上者，并须闻奏。」先是，御史台言：「开封府前勘天清寺僧契如及故左丞吕余庆孙男归政左丞：原作「在承」，据《长编》卷六三改。，止节略札子闻奏，致不绝词讼。乞自今应干分割田地及僧人还俗事，并令结案录问，方得闻奏。」真宗曰：「岂止僧归俗与私家分财邪!」因有是诏。

大中祥符二年八月，诏开封府凡出榜示众，并当具事听朝旨。初，本府榜皆止绝牙保引致民家卑幼举借回鹘资财者止：原作「立」，据《长编》卷七二改。。帝曰：「国家惠绥远人，天下无外，京师万方所凑，岂可指言回鹘邪!」故有是诏。

七年九月，权知开封府王曙洎判官等坐断狱失误罚金曙：原作「晓」，据《长编》卷八三改。按，此乃避宋英宗之名而改字，后遇此人则径改，不复出校。。初，法寺准诏，长吏为部民所讼，罚讫代之。帝以京府事繁，与外郡异，止命增赎铜十斤而复其任止：原作「立」，据《长编》卷八三改。。

仁宗景佑元年六月十六〔日〕，诏开封府今后有传宣指挥，依条次日上殿面奏取旨。先是，有旨本府后行扈玉转守阙前行，乃越百余人，判官庞籍以为言庞：原作「罢」，据《长编》卷一一四改。，故有是诏。

至和元年九月，诏开封府，自今凡决大辟囚，并覆奏之。初，开封府言：「得枢密院札子，军人犯大辟无可疑者，更不以

     
闻，其百姓即未有明条。」仁宗重人命，至是军人亦令覆奏。
熙宁八年五月，三司言：「权发遣开封府事自来依权知开封府添支则例支给，乞编入禄令施行。」从之。
 职官 宋会要辑稿 职官三七 临安尹 
     
临安尹


【宋会要】
孝宗干道七年四月二十七日七年：原作「元年」
，据《宋史》卷三四《孝宗纪》二改。，诏皇太子(光宗御名)[惇]领临安府尹。二十九日，礼部、国史院、太常寺言：「皇太子领临安府尹，讨论
典故下项：一、治所若就临安府，即相去太远，今欲止就东宫，少尹等官属两日一次将职官
赴东宫取禀。一、见今临安通判及签判职官并各废罢，却置少尹一员、判官二员、推官三员
。少尹欲依仿淳化判官例，差侍从官以上；判官欲仿天圣令，并用郎官以上。余曹掾官缘临安府系是行都，难以全用京府体例，并欲依旧。一、礼上(曰)[日]，临安府官庭参仍拜，冬年节及到罢等准此。本府宣诏虑囚等，少尹
以下一面施行讫，具事因申禀。一、本府日(生)[主]公事，并系
少尹受领。内命官犯罪及余人流以上罪，具事因听裁酌；其徒罪具案判准，(枝)[杖]罪少尹一面裁决。一、皇太子铸临安府印一面，少尹就用见今临安府
印，判官合铸印一面。安抚司印记、职事，亦合少尹兼领。诸门场务等 匙，并令少尹掌管
。一、浙西安抚司及临安府岁举所部官，缘有结罪保任一节，只乞令少尹奏举。一、巡抚司
及临安府表奏，皇太子系衔。中书、枢密院状及应干文移，并依典故，系少尹以下


     
签书。」并各从之。

五月十二日，诏晁公武除临安府少尹，李彦颖、刘惇兼临安府判官，陆之望、马希言、钱佃并除临安府推官。

十五日，诏皇太子用十八日就临安府礼上，遇出入或有马前投状，自合收接。

十七日，临安府言：「皇太子领临安府尹，依已降指挥施行外，续条具事件：一、传旨内降文字并合先赍诣皇太子宫启封，取令旨付下少尹等施行。一、训谕风俗、(观)[劝]课农桑及应宽恤事件，并合禀自皇太子，坐奉令旨出榜施行。其余应干事务，供应排(辨)[办]，收籴军粮，打造军器，刺填军兵，大者专委少尹同两判官两日一次赴东宫取禀。一、通判、签判职官职事各以次分管，并禀少尹施行。一、本府应干非泛事务，并送两浙转运司掌管施行。一、本府公吏随逐少尹官属抱公案赴东宫呈禀，经由禁中，合给入出皇城门号。一、本府文移，朝省台部系少尹以下系衔具申；寺监、本路监司，少尹以下移牒。」并从之。

同日，两浙转运副使沈夏言沈夏：或作「沈复」，或作「沈复」，诸书皆如此，不便轻改。：「皇太子领临安尹，闻已择日开府，浙西诸司见趁赴天申节上寿，候开府日庭贺。」诏开府日许就临安府庭贺。

九年四月二十七日，皇太子再具奏乞免尹临安，诏宜允。诏曰：「朕惟精于道者必兼于物，足乎己者宜及于人。故即其临事酬酢之间，于以见平日修习之效。卿志立者大，识造惟深，顾所养而可知，乃请辞而甚力。兹亮由衷之恳，爰申从欲之恩。朕以其已试可观，更

     
