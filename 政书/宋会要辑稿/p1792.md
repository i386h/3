<!-- { "loadSidebar": true } -->
五月二十六日，中书门下省言：「自来文臣铨试，每年春秋两试，以(下)十分为率，取七分为合格。近者每年 
     
止一试，十分以半为合格。武臣初出官，呈试弓马或七书义，未有去取格式及取人分数。欲令吏部、兵部比类施行。」从之。 
七月十四日，诏：「都谦亨岳庙差遣罢之，自今执政常遵近制，仍戒谕后省官毋更忽慢。」臣僚言：「方申严铨试之法，谦亨初未尝试，忽吏窃为文，而执政受其欺，乞赐施行。仍自今初出官陈乞差遣，先令吏部供具已未铨试。」从之。 
二年二月六日，四川安抚制置使汪应辰言：「被旨措置四川铨试，旧例成都、潼川两府两路转运司轮年并试，元无立 院引试日辰，今措置试院定用三月二十一日 院，二十五日引试。如类省试四川举人，即将当年铨试附别试所，接续收试。承前转运司铨试，止差本司属官监试，所差之官以预知，则侥幸之流未免妄意请托。措置欲于诸州见任京朝官内，选差有出身文字兼全之人充监试、考官，并于见任京朝官及选人大小使臣内选差监门、封弥、誊录、对读、巡铺官。若赴试不及百人，即令封弥兼巡铺，誊录兼对读。承前四川铨试议，往往试官以意出题，未必皆有来历。今欲令出题令于经史子集，须该涉时务，庶几有所考据。旧例转运司铨试，皆试院一面拆号发榜。今欲于开院前一日，具等号状，实封申制置使司，长官躬亲诣试院拆放。所有假名代笔之弊，盖缘门禁不严，得以传送，又多见烛，以至达旦，就试人得以余力为人代笔。欲选差 
     
监门官、巡铺官，严切督责，仍不许见烛。」诏封弥、誊录、监门官依吏部差有出身官，余并从之。 
十五日，前权(通)通判融州唐孝颖言：「窃谓铨试许广南漕司，盖缘有本窠阙，试中即就定拟，此祖宗八路之法，以去朝廷稍远，故优之也。近年吏部铨试之法一严，则有自别路移籍广南漕司铨试者。暨试中，却有移籍赴吏部注差者。原立法之意，岂如是哉 欲乞详酌，行下二广漕司，每遇铨试，止许本路土著官，并委系西北流寓人、在路寄居及七年以上，各召保官二员，次第经州县结罪保明，方许(牧)[收]试。仍试中人不得更移籍赴吏部注差。」从之。 
十月十一日，吏部侍郎薛良用乞将初受官年满五十之人，特免铨试，许令参部受残零阙一次。从之。上谓辅臣曰：「近言铨试之法甚良，若不能铨试，何以治民 然而遇年五十，恐不复能习程试之文，可与放行。」蒋芾曰：「若受残零阙，动五六年，及其到官，且老矣，不过易得一阶官。」上曰善。 
十一月二日，南郊赦书：「勘会旧法，初官补授及三十年，并年三十三十：疑当作「五十」。，到部与免试。自近降指挥，并须铨试，方得参部。其间有年及五十以上之人，令吏部权与放行，就残零阙参部一次。」 
四年正月二十六日，国子司业程大昌言：「使臣出官，内有不能拍试弓马人，令附武学私试，即与见今文臣铨试一同。缘上件人附试武学，正与习七书义士人同场，虽不住严密关防，其附试使臣 
     
往往妄有生疑。缘每年春季常有铨试，欲乞朝廷附吏部铨试，庶几杜绝疑议为便。」从之。 
二月六日，臣僚言：「铨试代笔之弊，欲令就试三人以上，止五人结为一保，并须知识愿同者，书铺不许辄与名字射入。遇吏部引保，当官引问，别取审实正身、朝典文状。仍每保卷子别为一束，发下铨试所，遇引试日，试官于帘内次第逐保再问正身，然后分保试卷。盖在外引保，虽正身至试场，则代笔人冒入。苟不于帘前引问同保，欲察无由，其代笔并令人代笔。自有贡举条制，但问保人，未有明法，欲将同保人降两月名次定罪。如就试日，于试场指识非正身，经帘前陈告，特与免罪。」从之。 
十七日，持服杨倓乞添差侄右宣义郎、直秘阁文昺差遣，诏以为添差签书宁海军节度判官厅公事，不厘务。中书后省不书行录黄，其命遂寝。先是，宰执进呈杨倓札子，上曰：「此合得否 」蒋芾曰：「未曾铨试。然前此未有直秘阁而铨试者。」上问当如何，芾曰：「若特旨与之，则出陛下圣意。」上曰：「勋臣子(何)[孙]，可特与添差。」于是上批杨文昺为勋臣子孙，特与添差。 
五年三月十三日，诏：「正奏名进士该赴干道二年殿试，因事故不曾(试)赴殿试人，今还试唱名如在第五甲，与免铨试。」 
四月十五日，新湖州潮阳县主簿傅伯益言：「窃见诸路州军发解 院，皆有定日，而铨试今独不然。名为春铨，以二月二十五日 院，而临期申展，或 
     
以半月，或以旬日。远方之人，滞留伺候，实不易支，多有失职之难。欲望每年定以二月二十五日 院，如遇省试年分，则展至五月，不许再展移。」吏部勘会：「自来春铨试为始，每年定以二月二十五日 院，如遇省试年分，展至五月十五日，更不申展。」从之。 
六年二月二十四日，成都府转运司言：「乞将四川铨试(中)中等第一名与不依名次，余人止许出官。」从之，仍自降旨日为始。 
四月一日，诏令四川铨试人并就宣抚司收试，余依见行条旨施行。 
五月二十五日，臣僚言：「朝廷严铨试之法，近却因缘作八路就广中铨试。臣谓二广铨试，可以并罢。或已试中而愿就外差注者，听就部射阙。」诏吏部将广东西路铨自干道八年为始并罢。 
十一月六日，南郊赦书：「旧法，初官并须铨试，方得参部。其间有年及五十以上之人，并因功赏特旨补文学、已经注权官一员回、年及五十以上人，并令吏部权与放行，就残零阙参部一次。」九年十一月九日南郊赦书，并同此制。 
同日，南效赦书：「二广州军依条合差摄官去处，依旧制施行。若补京官选人，如两经铨试不中，愿就二广州县合入京差遣者，许赴吏部投状，权行注授一次。任满，依条施行。」九年十一月九日并同此制。 
七年九月二十四日，诏：「今后武臣每半年一呈试，呈试不中、年三十，文臣铨试不中、年四十，选出官，仍令 令所参酌旧法修立。」 
十月 
     
二十八日，诏：「诸军拣汰未经添差，或曾经添差未赴任，及虽赴任不曾终满之人，今后到部，并免呈试。」 
八年五月六日，诏未经铨试不许堂除，令三省院常行遵守。 
二十八日，左文林郎陈师正言：「古者敦宗睦族之道，不患于无恩，而患于无教。我宋之兴，恩之教之，可谓两尽。然有未尽者，惟宗室恩任子弟而已。欲宗室恩任子弟于出官日量试铨曹「欲」下原空一格，似当脱「乞」字。，如士大夫子弟铨试之法，但多立其额而优为之制可也。」吏部勘会：「欲将宗室除依旧法曾经应举得解、给到干照之人，依条许行参选外，铨并量行铨试，依见行条法，比之外官，特优其选。别行考试，三人取二人外，余数如文理可采，亦听尽取。其三试终场不中之人，亦许不拘年限参选，即差注在余试中宗室名次之下，庶得宗子有所激劝。」从之。以上《干道会要》。《国朝会要》、《续国朝会要》、《中兴会要》无此门。
     
淳熙元年二月十二日，吏部侍郎赵粹中言铨试弊幸：「今将书铺五人结为一保，如为赴试人寻讨代笔、冒名传义及自外传入文字，犯人每名追赏钱三百贯，徒二年断罪，永不得充书，同保人一例施行。如保内人告首，与免罪支赏。赴铨试人对面亲书结保，如非正身，许人告首，亦依冒名罪赏。试大法人，别廊不得放令与铨试人交互相见。赴试人擅移案(卓)[桌]，并行扶出。其巡捕守分等人失觉察，重行断罪。祗应公人等多是递年作过之人，计嘱承替名字，或有士子承替入院代笔。自今所差封弥、誊录、对读、巡铺、监门所人吏，及应干祗应人，并兵级元差官司去处，先次责状保明委是正身。如有代名人赴门头点名，仰诸色人指出，每名追赏钱二百贯，重行断罢。帘里外祗应兵级等，并不得差曾经入院之人。 
     
从外传入文字，如把门等人捉获，比类支赏钱二百贯，吏人更与本处升名。监门官捉获，取旨推赏。并许人告首。所有立定赏钱，乞令临安府先次官钱代支，后犯人名下追理。」从之。 
三年二月十一日，臣僚言：「文臣初出官，有铨试之科。武臣初出官，有呈试之法。其试中者，始得放行参选。比来指挥，则有铨试不中者、年四十，呈试不中者、年三十，亦许参部注授之法。铨试诗赋各一首，或经义五道，则有与有司所问之题略无一语相关涉者，呈试至有弓不能张、矢不能挟者，虽不中选，而年已及格，何害于参部 乞自今不与理为已试不中，虽已年及，亦不与放行，须候再试。」从之。 
三月二十七日，太学录黄维之言：「铨试无出身人以经义、诗赋、时议者，欲使之知经史而谙世务也；以律义、断案者，欲使之习法律而通文义也。程文两场，而试一场者亦听，律义、断案亦如之。今任子之不学者，悉试断案，引法断罪，要归于同，同则均为合格。场屋间以次传授，不害其为皆得也。律义必欲能文，则不习焉。彼所恃者，断案一场可以传授。甚者身不至场屋，赂买他人，冒名入试，而又门禁不密，有自外传槁而入者。乞明诏有司，铨试无出身人程文以经义、诗赋、时议为去留，刑法以律义为去留，断案次之。断案一场虽有分数，而经义、诗赋、时议、律(议)[义]三场俱不中程度及分数最少，并行黜落。其合格者，参选日召保职 
      
官二员批书印纸，令吏部覆试，依太学帘试诸生法，则可以革去冒名代笔之弊。」从之。 
四年七月十二日，马军司言：「吏部侍郎司马伋奏，第二场呈试人不以斗力多寡，通以本等弓射射，取其中的、中帖、中垛，以箭之分数多寡为应格。本司照得武臣授官，依法呈试，为其有斗力高下名次相压。今乞并令射亲，仍于本等弓斗力内立定分数。昨来呈试，到垛便为应格。今来既中的、中帖、中垛箭分数多者为应格，其射不到垛箭，作不应法黜落一项，合行除去。所有射亲箭数，欲依法以一中的比二中帖、一中帖比二中垛、四中垛比二中帖，材武并第一等呈试人共取二分半，第二等呈试人共取一分半。如分数不及，与材武并第一等呈试人通取四分，第三等呈试人取一分。」从之。 
