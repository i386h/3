<!-- { "loadSidebar": true } -->
闰四月十二日，臣僚言：「欲令福建路转运司将本路合买发上供银委官置场，依市价收买，如或价高，所买数少不及祖额祖：原作「租」，据本书食货六四之四七改。，即乞朝廷量行蠲减。」诏札与福建路转运司从长相度，务要便民，限三日申尚书省。 
五月十一日，户部言：「乞将处、台州上供钱物并依江东、西不通水路已降指挥，计置轻赍起发赴行在。」从之。 
六月二十七日，金部言：「欲将鼎州建炎四年 
      
合发上供钱物免放，其绍兴元年分上供之数，自来年为始，分限三料带纳。其今年上供钱物，疾速依条限计置起发前来行在送纳。」从之。 
七月十四日，诏：南康军今岁合发上供纸，并特与放免一年。 
十月十三日，都省言：「江西吉、筠州、临江军上供粮斛，累年并无起发数目，今岁丰稔，秋苗理当措置。」诏差仓部郎官孙逸前去同本路漕臣韩球于逐州催纳，先次起发三十万硕，各差逐州通判、兵官一员管押，赴镇江府权行交卸。其合用舟船，如官纳不足，仰本路安抚大使司协力那融应副，仍限至十二月终起发尽绝。如有已受纳到早米，亦仰疾速起发，祗备应接行在支遣。令户部常切催促，如限内依数起足，其韩球、孙逸并管押官一例推恩；若出限不足，取旨降黜。及差郎官一员、密院准备将两员前去受纳，令别项桩管，非奉朝廷指挥，不以是何去处，不得支动颗粒，并沿路不得拘截。如违，并重寘典宪。」 
十一月八日，度支员外郎胡蒙言：「愿诏诸路监司，凡管下租赋利入拘催趁办未足额，不许截拨上供。其一路一州一县物斛钱帛应合输行在之数，敢有违欠，以慢法禁罪之。限满，委省部 刷以闻，严行惩戒。若残破州县之吏有能劝课耕残：原作「州」，据本书食货六四之四八改。，辟田产，使租赋渐复元额，措置征商榷酤，而收息至于增羡者，并具寔保奏，优与进擢，以示激劝。或监司州县沮抑，许诣台省自陈。庶几咸知国 
      
用为急，财赋必辐辏而至，军事虽未息，费用常裕，如无苛敛以蠹民，则邦本自固矣。」诏札与诸路转运司照会。 
十七日，江浙荆湖广南福建路都转运使张公济言：「逐路州郡依格上供之类，常是出限不足，欲乞应诸路州军财赋出入，并许公济取索点察。其合拨上供钱物，如限满有欠缺不足之数，从公济取拨本路所管转运司移用钱依条补足解发；如逐州上供钱未足，漕司不以移用钱补发，别作名目支使，欲许公济按劾，具事因申取朝廷指挥。」从之。 
三年正月二十九日，诏：「江东、西、湖北路绍兴元年二年未起上供纸数元：原作「二」，据本书食货六四之四九改。，并特与权行倚阁；绍兴三年合发数目，一半权折纳价钱。」 
二月二十日，户部言：「检会去年七月二十日都省言，提点铸钱官王 申请将 铸年额上供钱内，每年权借留一十五万贯充回易钱本，限次年内先次起发赴行在赴：原作「起」，据本书食货六四之四九改。。本部契勘，在法上供钱物不许官司陈请截留，借兑支拨。欲令本司将截留过钱数立便尽数起发。」从之。 
八月四日，户部尚书黄叔敖言：「政和东南六路直达粮纲起发条限，难以遵守，即今车驾驻跸临安，诸路岁额上供事须权宜别立季限。今乞两浙路分两限拘催，收桩数足，上限今年十二月终，次限次年二月终；江南东、西、荆湖南、北并分三限，第一限本年终起发，第二限次年二月终，第三限五月终。如违限桩发不足，从本部具数申朝廷乞 
      
赐施行。」从之。 
四年二月二日，诏广南东、西路转运司当职官各降一官，吏人从杖一百科断。以户部比较绍兴三年未起上供钱物，本路拖欠最多故也。 
六日，户部尚书黄叔敖等言：「今岁大礼赏给，乞两浙等路上供和买紬绢以十分为率，八分起发本色，二分折纳价钱。」从之。 
二十七日，诏蕲州绍兴四年已前合起无额上供钱物，并与蠲免，以本州岛言兵火后财计未足故也。 
同日，左朝散郎王缙言：「广南东路每岁上供，例买银轻赉，而近年坑场不发，银价腾贵，及至行在，支遣类损元价十之三四。契勘榷货务召人入纳筭请盐钞，有掯留盐本等钱数不少，今不若令算请广东盐钞之人一并入纳掯留等钱别项桩管起发，充本路上供之数，预约度一岁入纳之数下转运司，于诸州上供钱内拨还盐事司。」诏令户部勘当，申尚书省。 
四月二十一日，臣僚言：「切见广东上供白金岁输十万两，朝廷虽尝令广东相度从便上供见缗，然而转输当用舟航，顾募之初，匪易护送，必遣官吏，交纳之际甚艰，繇是州郡莫敢任见缗之责。伏见近岁取广东漕司盐改为钞盐，钞法既行，而常患乏盐，尚有三分之一留充漕计。今若将上供钱银旧数蠲其难办之额，定其寔纳之数拨与本路为漕计，而于漕司一分盐内会其价直取之，以益钞盐，使偿上供之数，则商贾自以见缗输于行朝矣。」诏令户部勘当，申尚书省。 
七月十三日，温州言：乞将今年未起上供紬以衣绢代发，从之。 
      
五年正月五日，诏罢湖南转运司上供额斛折纳价钱并催纳本色。 
三月十八日，前荆湖南路提刑司检详官文浩原书天头注云：「『官』一作『管』。」言：「切见荆湖南路上供钱旧以官纲盐头子钱桩数起发，自推行盐法之后，悉系客贩，所谓头子钱者无有也。当时有司虑失岁计，州县逐急措画，遂以曲引为名，岁取其数，苟逃吏责，因循迄今。但以人户税役高下分俵曲引，每县或至二三万缗，十倍上供之数，敛多用寡，弊不胜言。乞令本路漕臣各据逐州元认上供寔数，以人户见今等第均敷，勿袭科俵曲引之弊，岁终检察以闻。所贵少戢赃墨之吏，以苏凋瘵之民。」诏令席益体访诣寔，具合如何施行申尚书省具：原作「其」，原书天头注云：「『其』一作『具』」，又《宋会要》食货六四之五一亦作「具」，据改。。 
十五年十月三日，知建康府晁谦之言：「本府每岁合起上供米，旧额一十五万硕，自经兵火至绍兴五年，认起一十一万硕，后缘转运副使黄敦书暂权府事，增起二万四千余硕，遂致两年来公私费力。欲乞将上件增起米数许与蠲免。」从之。 
十九年九月二十五日，户部言：「诸路州军岁发上供诸色钱帛并合桩管窠名，各有桩发条限，今将侵借去处不以去官，并从本部按劾，重赐黜责施行。」从之。 
二十年六月三日，权知无为军高世史言：「本军三县人户未甚归业，其合起诸色上供委是阙乏。欲望令所属委官检覆见归业并开垦田土，于见今承认旧额所起上供等钱数内量行减免。」诏令户部看详，如合减免， 
      
申尚书省取旨。 
二十三年闰十二月二十二日，户部言：「上供诸色窠名钱物在法不得支兑移用，若辄擅侵支，各有专一断罪条法指挥。比年以来，州军往往冒法，轻费妄用。乞行下诸路监司常切检察，遵依条禁，若有违戾侵借，除依法断罪外，仍乞今后更不差注知州军差遣，仍乞从本部取索当职官职位、姓名供申尚书省照会施行。若后官任内合发窠名钱物别无拖欠，能措置补还前官擅支钱物，每及一万贯已上，与减一年磨勘，至五年止。」从之。 
二十六年八月十二日，诏：「滁州合起上供钱，权以六分为额起发。」以本路转运司言「本州岛上供已发八万，委无所出，乞蠲免」故也。 
十九日，户部言：「乞令诸路监司催督所部州县，将上供等钱物今后并依条限拘催起发，仍从本部于次年驱磨，违慢多处，开具按劾，重赐施行。」从之。 
十一月二十三日，江南西路转运司主管文字逢汝舟言：「望诏有司戒饬州县，于每岁增起二分钱物，不得增敷于民，庶使民力不致重困。」于是户部言：「合起上供钱物除湖南州军依格起发外，欲下荆湖北路转运司钤束逐州军合将增认数目依条收桩起发钤：原作「铃」，据本书食货六四之五二改。，即不得增敷于民，如有违戾去处，仰本司按劾施行。」从之。 
二十八年五月十二日，尚书驾部郎中张宗元言：「比年以来，诸路发纳米斛数少，朝廷不免将诸路籴本凑额钱拨赴行在和籴场，及三路总领司 
      
收籴米斛，补助支遣。欲望诏有司行下诸路转运司，自今后须管每年开具合收寔数保明诸州府守倅、令佐及检踏灾伤官，次第结罪状供申，要在十一月内到部，仍依省限报足。如违，从户部具申朝廷，取旨施行。若寔数既见，可凭稽考，不致拖欠，则立为成法。三年之后，桩积之数不下及五百万硕，降本凑额外，每岁又有二百万缗以助他用。」于是户部言：「江浙路岁额合发上供米斛并系实数，缘绍兴之初一时随宜认发，致不及元额。在法：江浙、荆湖路秋税十月一日起催，若有灾伤，以八月经县陈诉，至月终止，限四十日检放。欲依所请行下两浙、江东、西、湖南、北路转运司，仍先具已依禀文状以闻。」从之。 
二十九年正月二十四日，司农少卿董苹言：「伏望特降指挥，今后州县前官拖欠上供，而后官致被取勘者，先具所欠年分、已去当职官，择其甚者取旨责罚，不以去官赦降失减失：疑当作「原」。。」从之。 
八月二十三日，户部言：「今欲令逐路漕司与州军当职官，将今年合发上供额斛且依年例数目认桩，仍多方措置检察，遵依条限起发，赴所属应办给遣，务要尽实，毋致欺隐。如违，送本部开具违戾去处按劾施行。」从之。 
十二月四日，权户部侍郎董苹言：「欲望申饬诸路州军，将合收钱物依条分隶，不得改易名色，应限发纳，及令监司各随窠名摧督所属起发，毋令辄换纲解，暗移上供。仍许监司互察。」从之。 
      
三十一年八月二十六日，户部言：「今相度，欲令逐路漕司与州军当职官将今年合发上供额斛斛：原作「解」，据本书食货六四之五四改。，且依年例数目认桩施行，仍多方措置检察，遵依条限依数桩办起发，赴所属应办给遣，务要尽寔，毋致欺隐。如违，从本部开具违戾去处按劾施行。」从之。 
孝宗隆兴元年十二月二十七日原书天头注云：「孝宗隆兴元年上脱『浙东路上供钱』云云共三百廿五字。」按所脱内容见《宋会要》食货六四之五四至六四之五五。又原书天头注云：「脱小注，应补抄。」，诏：「诸路州军岁起上供钱物例有拖欠，监司郡守却以羡余进献，侥冒赏典。可令户部行下诸路州、军，今后上供钱物须管依限起发数足，如数目未足，辄行率敛进献，仰本部按劾以闻。」 
