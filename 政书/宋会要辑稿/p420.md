<!-- { "loadSidebar": true } -->
宣徽院告示，秋宴不举乐者。伏自长秋虚位，远日有期，询礼阁之典司，考丧服之制度，追怀内治，固轸天衷。方深怆悼之情，宜罢铿锵之奏。今则已安 八月十四日，中书门下上言：「伏
     
神寝，爰祔閟宫，既稽从吉之文，尚遏同和之韵。然则启钧台之广宴，祝华渚之诞辰，四隩来同，九宾在列。伏望鉴兹众恳，深诏礼官，博考旧章，庶遵彝矩。」诏太常礼院与崇文院检讨官详定以闻。于是奏议曰：「按《左氏春秋》，周景王穆后崩，既葬除丧而宴，叔向曰：『宴乐以早，非礼也。』此盖未行易月，故云太早。汉文帝酌变礼之宜，创易月之制，既已释服，即皆从吉。又晋泰始十年，武元杨皇后崩，依旧制既葬，帝及群臣除丧即吉。唐昭德皇后贞元二年十一月丁酉崩，三年二月甲申迁座于园陵，壬寅神主祔庙，四月戊寅德宗御宣政殿，备礼册太尉李晟。按《开元礼》，临轩册三公，皇帝出入奏《太和》之乐，受册者出入奏《舒和》之乐，此则礼典所载，明文可稽。伏以庄穆皇后迁驾寝园，祔谒宗庙，苴麻已释，檀槐再迁。岂可即吉之宜，已行于率土；彻乐之戚，尚轸于宸心!傥九奏之音不陈，则百辟之情可措。伏请准故事举乐。」 
十九日，再上表固请，诏答曰：「卿等以久毕公除，备陈典礼。在简编之所述，故事虽存；但金石之具扬，予心未忍。将从勤请，亦贵酌中。启宴飨于高秋，暂停雅奏；俟冬正之令节，即允乃诚。」 
十月二十四日，宴群臣于崇德殿，始用乐。 
大中祥符元年六月十二日，宰臣王旦等上言：「伏自秦国长公主薨，未尝举乐。窃以恭膺灵贶，亲迓宝文，设仪卫之纂严，在声(客)[容]之备物。伏请举乐如故。」诏为迎奉天书，可
     
暂举乐。 
二年十一月二十九日，晋国大长公主薨。十二月一日，诏曰：「惟姊之亲，爱均于同气；终天之诀，哀切于深衷。属以诞节届辰，庶邦毕会，有司献议，愿罢乐县。在于朕心，亦所未忍，俾停展礼，用表追怀。其日群臣上寿，宜令权罢。」宰臣王旦言：「在礼，天子绝正期。今大长公主既已成服，不当罢会。」帝曰：「来年正月，惟天庆节供养天书令作乐。临轩之礼，朕不忍也。」 
三年正月五日，宴尚书省五品、诸军都虞候以上、契丹使于崇德殿，犹不作乐。 
四年九月一日，皇从侄惟叙卒，帝问宰臣曰：「九日荣王元俨生辰，于礼如何 」王旦曰：「宫中之会，但不举乐，亦于礼无嫌。」遂诏元俨如欲置会，令别候择日。 
七年七月先天节上寿，赐宴如仪，不举乐。以曹王元捻在殡故也。 
天(僖)[禧]元年三月，太极观奉册礼毕，百官诣崇德殿称贺。时安王新妇卒，疑作乐有妨。礼仪院上言：「大礼庆成，百僚公会。安王新妇族居卑幼，服止功缌。王侯绝期周之文，典经有厌降之礼。况元天大圣后位号至崇，仪范弥重，群臣称贺，非以宴私，在于举乐，别无妨碍。」从之。 
仁宗天圣二年六月三日，宰臣王钦若等上言曰：「礼典从宜，俯而就者戒乎过制；丧期有数，顺于变者务在称情。矧惟治世之音，本于象德之举，敢沿古谊，祗达宸聪。恭惟皇帝陛下浚哲温恭，聪明睿智，奉承宝训，绍宅鸿基。攀驭不留，深结遗弓之感；缀衣如昨，倏惊过隙之阴。而谅黯
     
宅忧，充穷踰戚。及禫安而从吉，尚遏密以寘怀。既言乃讙，厥有前训，惟乐之作，以宣至和。伏望申饬攸司，俯从众欲，并陈锺石之奏，庶格神人之休。」诏答曰：「朕自构闵凶，勉亲几务。苴麻之饬，方及于禫除；茶蓼之怀，岂忘于孺慕!卿等遽形需牍，俯述群情，愿于此时，肆举备乐。奉先追远，诚所未安。」又诣内东门上表曰：「乐以崇德，盖极中和之音；礼之达丧，用明轻重之节。且迄成于禫祭，宜进御于祥琴。敢援故常，冒昧陈请。伏惟皇太后陛下静渊凝虑，温懿成猷，奉玉几之遗言，翼鸿区之大政。易月之制，既久属于公除；三年之丧，又固执于哀礼。伏望顺稽往训，俯抑慈衷，申诏工师，肆陈金石。庶臻顺气之象，永底嘉生之休。」批答曰：「顷遵治命，虔辅丕图，指景增怀，号天罔极。卿等遽援礼典，请御乐章。顾禫制之方终，悼仙游之未远，在庭之奏，难徇所陈。」凡五上表，从之。初，钦若等屡请，帝谕曰：「今虽勉从，俟大宴且用乐色之半。其请游幸，则心所未忍。」钦若等曰：「陛下虽孝思过人，然先王制礼，不可以踰也。」 
八月一日，宴群臣于崇德殿，始作乐。后帝复宣谕大臣曰：「昨宴宫中，朕数四上勉，皇太后方听乐。」钦若等寻以帝诏闻皇太后，皇太后曰：「自先帝弃天下，吾终身不欲听乐。皇帝再三为请，其可重违乎 」 
景佑元年正月二十六日，宰臣
吕夷简等五上表，为请听乐，不允。二年三月七日，夷简等复上表曰：「礼本制中，
      
圣贤不过其节；乐惟象德，人神乃通其和。若夫家国异容，古今殊轨，或当益而损，或应质而文，各趋所宜，用垂来法。矧报亲之义已备，则戚与时迁；即吉之制有初，则情缘物变。必繄大合，以杀余哀。恭惟皇帝陛下躬上圣之姿，拥干元之号，嗣守神器，光照前人，一纪于兹，万方允若。自母闱厌代，椒(极)[掖]缠悲。陛下孺慕自然，孝思罔极，悼徽音之永閟，衔荼毒以无容。泣奉仙辒，别启云陵之兆；祔升虞主，大敞閟宫之庭。霜露凝怀，烝尝结欷。虽外临庶政，而实守通丧。至于遏密铿锵，简废游御，讫兹首夏，已涉三期。大祥而御琴，终事之彝制，行于匹庶，尚乃为宜。况帝范皇猷，等威迥绝，以日易月，义取从权。虽在哀疚，犹当自抑。况谷升燧改，数纪悉周，揆于今则人无异辞，质于往则古有 德。固当勉顺至变，藉扬鸿徽，考金石之音，振羽万之美，荡涤邪蕴，招来太和。因以举诞辰之寿觞，纳欢盟之戎赆。示惠于在位，饰喜于当阳。袭既美又善之文，弥不为将坏之叹。此臣等所以总舆议而上干聪谋者也。伏望俯回天慈，旁徇人欲。俾工师肄业，物采旅仪。抃鸟兽于虞庭，震坑谷于轩野，纳之大顺，不亦休哉!」诏曰：「夫礼以顺变，盖有达丧之期；乐以布和，诚为治世之本。朕绍承丕构，务合大中。自慈掖升遐，永怀罔极。隙驹迅度，燧火荐新。甫临祥祭之辰，遽览封章之请。敷明大义，援据旧经，愿因飨宴之时，将陈金石之奏。日月以
      

易，虽勉徇于权宜；霜露既濡，固弥增于感怵。未过禫安之制，难从率吁之心。」继五上表，始从之，仍诏俟禫祭后听乐。 
八月三日，宴紫宸殿，初举乐。 
十二月十一日，诏契丹使还，出京畿听用乐。先是，十一月四日，章惠皇太后上仙，诏禁京城乐百日，至是在殡故也。 
庆历三年正月五日，宴契丹使。先是，以鄂王丧服既除，下太常礼院议，而言：「天子绝期，今鄂王虽有爵命而不为殇，皇帝为制服已除，于礼当作乐。」从之。既宴罢，同知太常礼院陆经复论奏，以鄂王为无服之殇，宴在以日易月之内，不宜举乐。帝以经前后反复，又援臣庶之礼非是，乃落职监汝州酒税。 
四年三月三日，以燕王在殡，罢上巳诸苑赐宴。 
四月十一日，契丹使来贺干元节，以翌日燕王葬，罢垂拱殿宴。 
五年三月四日，以楚国太夫人在殡，罢春宴。 
皇佑三年三月十五日，中书门下上言：「自魏国大长公主感晦明之疾，驰医祝之勤，特纡法驾之尊，躬展家人之礼，泫然流涕，亲为 瞳。秦台终迫于上宾，泌水俄嗟于东逝。讣闻屡悼，往临尽哀。五日废朝，频却太官之膳；千秋逊节，预停韶乐之音。中遣近珰，谕宣冲旨。寻礼官之献议，原主党以裁情，已除切惨之丧，得承吉祭之事。既立文而有素，于用乐以无嫌。况复华渚戒祥，宝邻驰庆，相趋万玉之会，大设九宾之朝，重译所通，远方皆至。伏望勉遵彝典，稍抑圣怀，收既往之(尽)[衋]伤，顺无疆
      

之祝续。沛然迁虑，许一奏于咸英；铿尔发音，用参和于夷夏。臣等不胜至愿。」诏曰：「故齐国献穆大长公主，先帝同体，为朕诸姑，宗党所严，尊亲莫贰。奄捐外馆，增悼予衷。属诞节之迩期，有称觞之彝制，俾毋举乐，用以称情。乃援降服之文，请御在庭之奏。义之所厚，情固难胜。」再表固请，乃从之，犹诏辍契丹使见日作乐。 
英宗治平二年六月三日，宰臣韩琦
等上言曰：「礼立制以缘情，以终祥禫之变；乐象功而饬喜，宜扬金石之声。敢援经典之常，兼述祖宗之宪。冒闻渊听，罄述群心。恭惟皇帝陛下浚哲在躬，钦明稽古。抚五辰而居正，凝百度而执中。爰自轩鼎成仙，尧墙兴慕，屡改槐檀之候，洊惊霜露之濡。至性天成，内充穷而衔恤；小心曰慎，外信默以宅忧。奄尽达丧之期，尚稽当食之举。且复常贵乎弗过，既除遏密之哀；将废戒于不为，庶集翕纯之盛。仗望曲循往训，俯抑圣情，列韶奏以在庭，命夔工而率职。将使郊丘庙鹢之祭，亲奉于神欢；会朝飨宴之容，参举于宾礼。」诏荅曰：「三年之丧，二十七月而毕，则外之至痛之饰于是乎始去矣，然内之哀隐恻怛之怀，其可以遽忘乎!故于金石丝竹之音、干戚羽旄之容以奉乎宴私者，朕心之所未忍也。」继五上表固请，乃从之。 
神宗熙宁二年四月一日，宰臣富弼等上言曰：「三年之丧，既变除于祥禫；六乐之奏，将底协于人神。傥稽礼节之经，曷建中和之
      
极 冒尘渊听，罄叙愚衷。恭惟皇帝陛下迪罔极之纯心，垂无穷之洪覆。涵养庶物，相助三灵之功；润饰五常，光大累朝之业。是宜振动金石，流被筦弦，风化多方，鼓舞群品。俾圣神休德，发见乎耳目之间；乾坤太和，通融于志气之内。然自攀号轩鼎，久缠龙去之悲；遏密舜箫，旷绝凤仪之瑞。兹实朝廷之政，不胜臣子之情。望抑厌孝思，讲求古制，敕后夔而庀职，诏神瞽以考声。凡在有生，罔不同乐。」诏答曰：「三年之丧，先王称情而立制。虽粗衰之服以时而除，而怆慕之怀岂能遽已!至于鸣管磬，振羽万，所以持平而饰喜者，虽欲强勉，盖未能也。」继五上表，乃从之。 
五月六日，宴紫宸殿，始作乐。 
