<!-- { "loadSidebar": true } -->
三年三月，诏广州别赐交州进表使黎明提笔钱十五万、米一百五十斛万米一百五：原阙，据《安南志略》卷一一补。，续给馆券。是年桓卒，立中子龙钺钺：原阙，据《宋史》卷四八八补。。龙钺兄龙全劫库财而遁龙钺：原阙「龙」字；全劫、遁：原阙，均据《宋史》卷四八八补。，其弟龙廷又杀龙钺而自立其弟龙：原阙，据《宋史》卷四八八补。。龙廷兄明护率扶阑寨攻战。明提以国乱不能还明：原作「门」；还：原阙，均据《宋史》卷四八八补。，驻广州，知州高绅罢给馆券。真宗闻之，有是命。 
六月，知广州凌策言：「准诏，以交址兵乱，令与缘 
      
海安抚转运使邵晔、舒贲同经度便宜以闻。寻至白州，遇廉州部送到交址归明头首黄庆集、黄秀、蛮音三人，百姓千余口，且言："黎桓既死，诸子争立，各集人马，散设寨栅，官属离析，人民猜惧。庆集等以不从驱率从：原作「促」，据《宋史》卷四八八改。，戮及亲族族：原作「卒」，据《宋史》卷四八八改。。今奔走来告，乞量出兵马，平定交州，庆集等愿为先锋，克日攻取。"臣等会议，若朝廷允所奏，止乞以广南诸州屯兵，益以荆湖卒三二千人卒：原作「十」，据《安南志略》卷一一改。，水陆齐进，立可平定。」帝曰：「桓继修职贡，亦常遣其子入觐，海隅宁谧，不失忠顺。今闻其死，未能吊恤，遽伐其丧，甚无谓也。」乃诏策等依前诏安抚，务令谧静。其黄庆集计口给廪食、时服、闲田。合补充职名者，条列以闻，当优与处分。仍令晔贻书交州，谕以朝廷威德。如自相鱼肉，久无定位，偏师问罪，则无遗种矣。明护惧，即奉龙廷主军事。 
七月五日，邵晔上言：「黎龙廷公牒至，自称静海军节度观察处置等使、检校太尉、开明王，请以八月遣弟入贡。臣以龙廷未受真命，辄有称呼，不敢回报。」帝以穷荒异俗，不识事体，但诏晔谕令削去伪官，方得入贡。时黎明提尚驻广州，诏晔以其国事状及龙延奏报谕明提，令其自择去就。愿归，则给人船、馆券，赐钱遣之遣：原作「追」，据《安南志略》卷一一改。。 
二十二日，邵晔上《邕州至交州水陆路》及《控制宜州山川》四图，帝以示近臣曰：「交州瘴疠，宜州险绝，若兴兵攻取，死伤必多。且祖宗开疆广大若此，当慎守而已，何必劳民动众，贪无用之地 如照临之内，忽有叛乱，则须为民除害也。」晔又言：交州首领黄 
      
庆集等，先避乱归化，种族稍多，若复遣之，虑遭屠戮。望就赐恩秩。」乃(受)[授]三班借职、柳州监税。 
四年三月，以工部员外郎邵晔为兵部员外郎，以安抚交趾事毕，奖之。 
七月十一日，权安南静海军节度观察留后黎龙廷南：原阙，据《长编》卷六六补。，遣其弟峰州刺史明昶、副使安南支使殿中丞黄成雅等来贡黄：原作「光」，据《长编》卷六六改。。龙廷表乞赐九经及佛经一藏，从之。 
十七日，制授黎龙廷检校太尉授：原阙，据《安南志略》卷一一补。、静海军节度使、安南都护，封交趾郡王，赐推诚顺化功臣，改名至忠忠：原作「心」，据《文献通考》卷三三○改。。又赠故静海军节度使南平王黎桓中书令，追封南越王，赐布布：原作「介」，据《安南志略》卷一一改。、帛、羊、酒，为之赙礼。旧制，初授交州者，惟加节钺，未赐爵土。帝以远俗俗：原作「谷」，据《安南志略》卷一一改。，须朝廷恩命方可镇服须：原阙，据《安南志略》卷一一补。，特命之特：原作「时」，据《安南志略》卷一一改。。 
十八日，以安南进奉使峰州刺史、黎明昶为金紫光禄大夫、检校司空、使持节峰州诸军事、峰州刺史兼御史大夫、上柱国、京兆郡开国男，食邑三百户；副使节度支使黄成雅为朝散大夫、殿中丞成：原作「钺」；雅为朝散大夫殿：原阙，均据《安南志略》卷一一改补。、知安南支使、骑都尉，赐紫金鱼袋紫金鱼袋：原作「金紫鱼」，据后文祥符四年正月安南使副受赐例乙、补。。阙从驾。明昶以兄降制命，求赴崇政殿告谢告谢：原阙，据《安南志略》卷一一补。。 
大中祥符元年正月，以天书降，制加至忠翊戴功臣忠：原作「中」；翊：原阙，均据《安南志略》卷一一改补。，食邑七百户，实封三百户七百户实封三百：原阙，据《宋史》卷四八八补。。 

九月，高州上言：「真腊商贾二人为交州所逐，迷道至州境，欲配隶本州岛本州岛：原阙，据《安南志略》卷一一补。。」帝曰：「远方之民，穷而来归，当谕本州岛给时服、缗钱，遣人伴送境上，放还本国。」 
十二月，制授至忠依前检校太尉、同中书门下平章事、安南都护、交趾郡王，充静海军节度观察处置等使，加食邑一千户，食实封四百户，散官、勋如故。 

二年五月二十七日，广南转运使上言：「钦州蛮人劫海口廷虫户禾米，如洪寨主殿直李文真以轻兵泛小舟袭逐，中流 
      
矢死。」诏安南捕贼。明年，执狄獠十三人以献人：原作「足」，据《长编》卷七一改。。 
二十八日，广南转运使何亮言：「交州每移牒缘边州军，皆俟奏报及申转运使司，稽缓致失机事。望自今令逐处详酌〔施〕行讫以闻。」从之。 
十二月，至忠又遣推官阮守疆贡驯犀一、犀角二十、象牙四十、金银器、纹缡等。帝以犀远至，违性，将还之，虑逆至忠意，令俟使回，纵之海旁。至忠又表求赐甲胄具装，从之。至忠又诣转运使，求于邕州互市，帝以濒海之民数患交州侵寇，仍前止许廉州及如洪寨互市。帝盖为边隅控扼之所，今或直趋内地，事颇非便，诏本路以旧制谕之。 
三年二月，广南转运使何亮言：「交州黎至忠苛虐不法，众心离叛。其卒也，一子才十岁，弟明提、明昶用兵争立，大校李公蕴率土人逐而杀之。公蕴年始二十六二十六：原作「三十六」，据《长编》卷七三、《宋史》卷四八八改。，至忠最所亲任，尝令以黎为姓，既而自领州事，称安南静海军权留后，且移文言见率方物奉贡，请降制命。」帝曰：「至忠不义而得，公蕴尤而 之，益可恶也。」即诏亮安抚边民，察视机事以闻。时至忠所遣使犹在京师，帝令以其状谕之，如欲行服，亦听。使人闻之，掩泣而已。 

三月三月：原作「二月」，据《长编》卷七三改。，制授权静海军留后李公蕴特进、检校太傅、安南都护、静海军节度观察处置等使、交趾郡王，食邑三千户，食实封一千户，兼御史大夫、上柱国，特赐推诚顺化功臣，仍赐袭衣、金银带、器币。 
十二月，公蕴遣使节度判官长州刺史梁任文、副使观察巡官黎再严来贡方物，贺亲祀汾阴后土，又表乞赐《大藏经》及御札八礼法书礼：疑当作「体」。，从之，仍赐太宗御制御书一百卷轴太宗：原作「大梁」，据《长编》卷七四、《宋史》卷四八八改。，及降诏书示谕。 
四年正月， 
      
以安南进奉使梁任文为朝奉大夫、殿中丞，充安南静海军节度判官、上骑都尉，赐紫金鱼袋；副使黎再严为朝散大夫、大理寺丞，充安南静海军节度推官、飞骑尉，赐紫金鱼袋。任文等从祀汾阴，礼成，方回本道。 
五月，以汾阴恩，制加公蕴同中书门下平章事，食邑一千户，食实封四百户。又以其使梁任文为国子博士，黎再严为太子中舍人。 
五年四月，公蕴遣使进奉使演州刺史李仁美李仁美：原阙，据《安南志略》卷一二补。、副使□州刺史陶庆文来副使□州、文：原阙，据上下文补。，贡犀角三十株阙纱罗等纱：原阙，据《安南志略》卷一二补。，对于崇德殿殿：原阙，据《安南志略》卷一二补。。仁美等表乞赴诸寺观烧香瞻礼及观天竺国所进狮子，从之仁美：原阙；「寺观」至「进狮子从」十六字原阙，均据《安南志略》卷一二补改。，仍命使臣馆办办：原阙，据《安南志略》卷一二补。。 

五月，以安南进奉使李仁美为检校□□仁：原阙，据《宋史》卷四八八补。、诚州刺史诚州刺史：原阙，均据《宋史》卷四八八补。，〔副使〕陶庆文为朝奉大夫、太常丞。其从隶有道病死者，所给例物附还赐其家其家：原阙，据《长编》卷七七补。。 

十一月，以圣祖降，制加公蕴开府仪同三司，食邑七百户，实封三百户，加翊戴功臣，赐器币、鞍马，遣使赍至境上，召公蕴子弟付之。 
七年二月，以奉使，制加公蕴保节守正功臣，食邑一千户，实封四百户。 

七月十日，诏：「应交趾、占城、大食、阇婆、三佛齐、丹流眉、宾同胧、蒲端诸国遣使奉进，所在差使臣接伴赴阙进所：原阙，据《安南志略》卷一二补。。邮传供须，务令丰备。」时交趾入贡，沿路无使臣管勾，且沿路传舍供给卤莽沿路传：原阙，据《安南志略》卷一二补。，故有是命。 

十七日，公蕴上言：「鹤柘蛮万众于本州岛界立寨，将图本道。臣发人骑与战于芳林州界，贼众大败，斩首生擒主军杨长惠及蛮党人马。」遣节度支使冯振、左都押衙李 诣阙，贡马六十疋献捷。召见崇德殿，赐冠带、器币、马有差。 
八月，公蕴遣使知唐州刺史陶硕、副使节度副使吴怀嗣以方物入贡。公蕴 
      
又言：「往年本国人使因盗用钱物，逃于廉州，烦朝廷差人□□，及千阙州居民，恐自后人使往来本处，居民疑虑，不与本纲交易。」且求赐介胄及《大藏经》，从之。 
九月，以陶硕为金紫光禄大夫、检校司徒、使持节顺州诸军事、顺州刺史、兼御史大夫、上柱国，充安南静海军节度行军司马，仍封德化县开国男，食邑三百户；吴怀嗣为银青光禄大夫、检校司空检校：原阙，据宋代官制补。、使持节澄州诸军事、澄州刺史、兼御史大夫、上柱国，充安南静海军节度副使，仍封京兆县开国男，食邑三百户。 

十五日，广南西路转运使言：「交趾贼泊如洪寨江口，已戒邕、宾州巡检使臣防护边境。」诏止于界上设备设备：原阙，据《长编》卷八三补。，无或生事。 
十二月，广南转运使高惠连言：「交州寇钦州及如洪寨，钞人畜甚众钞人：原阙，据《安南志略》卷一二补。。」诏惠连移牒交州，追索之。先是，交州狄獠张婆看避罪来奔，知钦州穆重颖召之奔知：原阙，据《宋史》卷四八八补。，至中路复拒焉。都巡检臧嗣遂令如洪寨犒以牛酒牛酒：原作「牢」，据《宋史》卷四八八改。。交州觇知其事交州：原阙，据《宋史》卷四八八补。，因捕狄獠，故来寇钞。因诏诸州自今不得诱召蛮獠及行宴犒，以致生事。 
