<!-- { "loadSidebar": true } -->
五月四日，淮东提举陈茂英放罢。以臣僚言其巽懦无立，将带馆客，交通货贿。 
九日，新知无为军沈程罢新任。以侍御史陆峻言其已经勒停，既冒改秩，复叨假守。 
十二日，知嘉兴府张管、知湖州汪泳并与宫观，理作自陈。以右 
      
正言杨炳言：「管既昏老，事日废弛；泳权出吏手，民不胜苦。」 
六月十七日，新知嘉兴府傅伯召罢新任，仍旧祠禄。以臣僚言其任抚州日，提举张震按其贪惏，虐百姓，陵监司。 
七月十一日，通直郎、主管台州崇道观陈公显特降两官，罢宫观。以言者论其贪虐暴横。 
同日，新知信州张贵谟、新知嘉兴府彭演并罢新任。以臣僚言二人贪虐黩货，残刻害民。 
二十七日，广东提刑陈映映：原作「革见」，据后述改。、知抚州陈耆寿、知严州陈 并放罢。以臣僚言：「映(还)[迁]延狱事，动违法守；耆寿奉行荒政，谩不经意； 祷雨设宴，蠲税复督。」 
八月二十六日，新知彭州何友谅罢新任，权发遣大宁监魏良忠放罢。以臣僚言：「友谅天资倾险，济以贪黩；良忠受官不明，贪污暴刻。」 
二十八日，新知处州汪逵罢新任，与祠禄；新差知处州欧阳伋罢新任，与合入差遣。以臣僚言：「逵阙次当上，方命丐祠；伋资历未深，遽得留郡。」 
九月七日，建康都统李爽特降一官，统制李绍祖、统领曹威、正将刘铎、准备将郭贵诚各特降两官，仍降一等职事。皆坐官兵何兴等夤夜行劫。 
二十一日，知荣州胡亮特降两官。以臣僚言其有旨放罢，乃以未被受为辞，公然治事，经涉累月。 
二十四日，新知漳州曾秘、新知岳州王枢并与宫观，理作自陈。以臣僚言：「秘试郡惠阳，害及良善，已经按罢；枢入簿军器，分符江阴，皆遭论驳。」 
十月二十八日，宝谟阁学士、通 
      
奉大夫、提举隆兴府玉隆万寿宫黄由罢宫观，降充宝文阁直学士；新除显谟阁直学士、通议大夫与宫观杨辅罢宫观，降充敷文阁直学士。以臣僚言：「由以儒学自专，欺罔一世，以身率家，曾不知检；辅出藩入从，(苦)[皆]无善状，四勤温诏，偃蹇不行。」 
十一月十九日，前殿司左翼军统制、特添差福建路兵马钤辖韩俊降两官，放罢。以殿前副都指挥使郭倪言其侵盗官钱。 
十二月十四日，新知江州叶端衡罢新任，朝议大夫(至)[致]仕魏钦绪(徒)[徙]令他郡寄居。以臣僚言：「端衡为守兴化，行以惨酷；钦绪寓居衢之常山，搏噬良民，陵轹县道。」 
二十三日，朝散大夫、主管建宁府武夷山冲佑观郭公绪降两官，罢宫观，永不得与监司、州郡差遣。以臣僚言：「公绪前知茂州，侵用桩积备边库钱引，乞重赐镌禠。」故有是命。 
开禧元年正月二十一日，江东提刑翁点寝罢召命。以臣僚言其贪鄙无耻。 
二十四日，知衢州章颖与宫观，理作自陈。中大夫莫子经特降两官。以臣僚言颖裒敛取赢，子经悖慢不恭。 
二月五日，知兴化军陈衡与祠禄，理作自陈。以臣僚言其庸凡衰老，治无善状。 
同日，前湖南提举徐安国特追三官，前降致仕指挥更不施行。后省看详到新荆湖北路转运副使雷潀所奏事理，以安国曩为广东提举，不遵指挥宽奚人淹造之禁，致其反侧不安，且张皇事势，疑误朝廷，一岛万人，俱遭屠戮，冤 
      
无所诉，故有是命。 
三月二日，宝谟阁待制、知镇江府辛弃疾降两官。以通直郎张不法，弃疾坐缪举之责也。 
四月二日，知随州李谦、太府少卿湖广总领傅伯成并放罢。以臣僚言：「谦徇私挟忿，欲以妄开边隙归过于人；伯成同恶相济，贻书朝路，扇扬浮言，沮挠国论。」 
二十四日，差知常州钱文子放罢。以监察御史娄机言其昨知台州，伤大体以修小怨，挟公器以济私忿。 
死湖中，复申枭首号令，前后异辞，敢于欺罔。 五月十一日，宝谟阁待制、知绍兴府林采与宫观。以臣僚言其日晏坐府，词讼淹延，有贼首一人，初申 
二十七日，前知临江军王润孙寝罢宫观指挥。先是，臣僚言其饿殍流移，坐视不恤，有旨放罢。既而得祠，复被论列，故有是命。 
六月十八日，知楚州戚拱降一官，放罢。以治郡无状。 
十九日，贵州刺史、侍卫马军都虞候李珪降两官，放罢。以臣僚言其贪而好财，刻以剥下，精神昏惫，军无纪律。 
七月七日，知建宁府倪思放罢。以臣僚言其蠲放租税，沽誉小民，不通世务，宽纵私贩。 
十二日，奉议郎乐思兼降两官。以臣僚言其初经监司按罢，表里部胥，以为无罪。后遭台论，又没而不言，径赴台参，干求差遣。 
二十六日，湖南提刑张经放罢。以言者论其资禀凡下，临事乖方。 
八月三日，权发遣和州耿与义放罢；果州团练使、新差知和州赵延与宫观，理作自陈。以臣僚 
      
言：「与义狱讼纷纭，曲直贸乱；延律己乏廉声，莅官无善状。」 
闰八月一日，湖南提举胡澄、新湖南提举莫若晦、张顾并与祠录，理作自陈。以臣僚言：「〔澄〕年已七十，若晦资禀巽懦，殊乏风望，顾年龄迟暮，了无声称。」 
同日，江西提刑赵谧、新江西提刑张震并与祠禄，理作自陈。以臣僚言谧旧污白简，震扬己取名。 
〔同〕日，新广南提举市舶陈寔、新福建提举市舶黄敏德、杨樗年并与祠禄，理作自陈。以臣僚言，寔庸闇巽懦，敏德贪饕鄙猥，樗年癃老疾病。 
九月一日，新知岳州黄何何：原作「河」，据后述改。、新差知岳州胡朝颖各与宫观，理作自陈。以臣僚言(何)[河]昏耄，朝颖贪鄙。 
十月十一日，利路提刑张孝仲与郡，知蕲州钱蔤与祠禄，新知袁州赵彦建放罢。以臣僚言，孝仲贪饕无耻，蔤猥俗无能，彦建赃污无状。 
同日，知汀州陈铸降一官。以左司谏易祓言其身任抚摩之职，不思惠养之政，乃图上瑞禾瑞：原作「旱」，据《宋史》卷三八《宁宗纪》二改。，首倡谄谀。 
二十一日，知夔州、兼本路安抚吴柄与宫观。以夔路运判范孙言柄不奉法令，不恤百姓。 
二十七日，新知平江府王容罢新任。以臣僚言其参主文衡，复权要之私嘱，坏贡举之成宪。 
十一月九日，知荣州胡亮更特降一官，知建宁府倪思、知归州赵彦珖各特降一官。以臣僚言亮已经台评，犹且治事，思妄自尊大，纵己害民，彦珖以帅臣回避故也。 
十二日，前成都潼川府夔州利州路安抚制置使、兼知成都府谢源 
      
明先罢召命，仍特降一官。以臣僚言其违慢法令，肆情妄作。 
十二月九日，淮东提举叶宗鲁寝罢召命。以臣僚言其贪猥嗜利。 
十一日，前淮西总领叶籈特降两官。以妄用公使、激犒库钱物。 
十八日，知西外宗正事赵公介罢直秘阁新命。以臣僚言其轻獧无行，因宗子伯戢等饰词过誉而得之。 
二年正月十八日，淮南路计度转运副使叶籈放罢。以监察御史毛宪言：「籈寅缘故相，守其乡郡，专事聚敛；总领财赋，多支过钱数。」 
十七日，知庆元府李景和放罢。以臣僚言其徇私废公，不能防制其子交通关节，所断失当。 
二十三日，新知饶州毛嘉会、新知全州杨简并罢新任。以臣僚言，嘉会抱病台参，几致颠仆，简性姿怪僻。 
二十四日，知汉州杨子方放罢。以权成都府路提刑刘崇之言其强狠自恃。 
二月十二日，知赣州章颖罢任与祠。以臣僚言其比岁台臣论其剥刻。 
二十二日，直秘阁、权发遣严州孙叔豹落职放罢。以臣僚言其凶暴贪黩，故有是命。既而臣僚复论其科罚掊取，更降三官。 
三月十三日，权知池州陈谟追三官。先是，江东提举宇文绍彭言其纵子弟交通关节，有旨放罢，既而臣僚复论，故有是命。 
二十五日，知南康军赵善沛降两官，放罢。以江东提刑李珪言，善沛挟情废法，漫上忽下，专事掊克，以资妄用。 
同日，前知处州徐邦宪降两官，罢与郡。以臣僚言其狂 
      
悖可骇，不根之语摇动人心。 
二十六日，知建昌军赵仁夫放罢。以江西提举卓洵言其素无治行，且乏廉称，精神昏眊。 
四月十九日，淮东总领赵不鬷放罢。以臣僚言：「不鬷公然欺弊，致难稽考，蠹根不去，财赋无由明白。」 
二十七日，知严州高似孙与宫观，理作自陈。以臣僚言其廉声不闻。 
五月十一日，前四川总领陈晔追三官，送沅州安置。以四川安抚制置司言其籴到粟麦，不能觉察，以致粗恶不堪支遣，有误军计。 
十六日，知惠州刘涣放罢，永不得与亲民差遣。以广东运判黄景说言其昏缪任吏，贪饕鄙猥。 
十八日，淮东运判孟猷特降三官。以猷应办军前，辄先般家口归平江。 
二十八日，知衢州王淹放罢。以臣僚言其才品凡下，素乏能称。 
二十九日，通议大夫、宝谟阁待制、提举江州太平兴国宫娄机罢祠。以臣僚言其居乡善誉不闻，子弟干挠郡政。 
六月二日，江州都统王大节、统制官王泽，并追毁出身以来文字，除名勒停，大节袁州安置，泽编管永州。以御史中丞邓友龙论列，大节争功害国，泽率众奔溃，故有是命。既而臣僚复言迎敌不进，军无纪律，大节改送封州，泽改送新州。 
三日，知绵州沈稷放罢。以四川宣抚制置使程松言其天资贪鄙，初无善状。 
七日，池州都统郭倬、主管侍卫马军职事李汝翼各特降三官。以镇江府都统郭倪申新析官兵回归事因新析：似当作「新息」，即蔡州新息县。时北伐军一支曾收复此县，不久左右路兵马皆败北，此军自不敢深入。郭倪所申当是此事。，先有 
      
是责。寻各更追五官，倬送郴州倬：原作「特」，按此当指前述「郭倬」，因改。，汝翼送靖州，并安置。 
九日，知雅州苏肃之放罢。以四川宣抚使程松言其番酋焚掠，恬然坐视，公肆跳梁，殊无忌惮。 
十一日，江陵副都统皇甫斌特降三官。以斌遣军策应失利自劾，先有是命。既而湖北京西宣抚使薜叔似言其轻信寡谋，军民怨詈，更追五官，送南安军安置。 
十二日，四川总领赵善宣特降三官，放罢。以被旨收籴米斛应副大军，支遣违慢。 
十三日，知峡州洪楀降两官，放罢。以知夔州程骧言其贪声 政，老而益肆。 
二十六日，朝请大夫邓友龙降三官，送兴化军居住。友龙以御史中丞宣抚江淮，召归，先与宫观，继有是责。越明年十一月，臣僚复论友龙首开边衅，几致误国，再追五官，南雄州安置。既而又论侂胄盗权用兵之罪始于友龙，止从降窜，于理未当，遂除名，改循州安置。 
