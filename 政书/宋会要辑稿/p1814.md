<!-- { "loadSidebar": true } -->
《文献通考》：绍兴二年，吕颐浩以左仆射都督诸军，请辟参谋官以下文武七十七人，户部尚书李弥大、秘书少监傅崧卿预焉。而李弥大言于上曰：「东晋王导、谢安为都督，未尝离朝廷。今边圉幸无他，颐浩不宜轻动。且臣为天子侍从，非颐浩可辟。请于诸军悉置军正，如汉朝故〔事〕事：原脱，据《文献通考》卷三九补。，以察官郎为之。陛下必欲遣臣，请与崧卿别为一司，专伺其过失以闻。」弥大遂改命。吕颐浩又言：「督府属官不限员数，徒以开请谒，縻禄廪，请以准备差遣辟文资，以准备差使辟武资。臣各以十五人为限。」诏可。七月，议者言：「比年帅守、监司辟官，搀夺部注，朝廷不能夺，铨曹不能违，又多畀以添差不厘务之阙，上自监司倅贰以下至掾属给使，一郡之中兵官八九员，一务之中监当六七员，较祖宗朝殆三四倍。存无事之官，食至重之禄，生民安得不重困乎 请 有司，裁省其阙，不得已则以宫庙之禄畀之。」奏可。自今已就辟差理资任者，毋得据旧阙，以妨下次。
三年正月二十五日，诏：「诸路安抚大使、镇抚使、安抚使司举辟官属，令逐司就便取索所辟官出身以来文字、历任等，照验诣实，一面审量。乞于状内开说已审量文字名(伴)[件]「乞」字疑误，或当作「并」字。，结罪保明奏辟。」先是，官爵滥冒，朝廷曾降审量指挥。或者虑其迂回，故有是命。 
二月六日，诏：「饶州去江至近，及所临鄱阳湖为要津，特许差辟干办公事、准备差使各一员干办防守。」 
六月十七日，诏：「昨降指挥，浙西安抚大使司许将准备差遣差使不限文武，通融奏辟。其江西安抚大使司并江东浙西安抚司准备差遣差使，并依此。」 
十月十一日，中书门下省言：「四川帅臣、监司、知州军及武臣知州、通判，自来并系堂除。其余窠阙，各系逐路转运司拟注，及安抚、茶马等司奏辟。近缘宣抚处置使司尽以便宜辟差，有违旧制，致使寒士久不得禄。」诏帅臣、监司每遇有阙， 
     
令宣抚处置使司每一阙具奏两三人，听旨除授。其余堂除及安抚、茶马等司奏辟窠阙，依已降指挥选差。其元系逐路转运司拟注窠阙，仰转运司依旧法施行。如遇军兴缓急，州县官有不堪倚仗之人，仍许宣抚处置使司差官对移，各不理遗阙。 
十一月六日，吏部侍郎陈与义言：「诸路监司、郡守，昨缘州县阙官数多，各申请许行辟官指挥。吏部即不晓阙差注，若经隔岁月，奏辟不到，则虚占窠阙。兼本部待次选人数多，理宜措置。今欲将荆湖两路见阙及过满去处，并已差人，违限不赴窠阙，便从本部依条差注。其余应申请指挥许行辟官去处，已过往来程限外，更限两月，如仍前奏辟不到或虽曾奏辟而不应格法，亦从本部差注。内帅司及专降旨挥统兵置司差辟属官，或准备差遣、主管书写机宜文字之类并镇抚使辟官，并不在此限。其限内辟到官，令进奏院实时具所辟窠名，申本部照会，更不使阙。若出限，并不许奏辟，庶(畿)[几]不留滞待次选人。」从之。 
《文献通考》：三年， ：「不曾经吏部注授参选，及虽有请受历之类，而别无省部手照文字人，明 诸路监司、郡守并不许奏辟差遣。」 
四年三月二日，诏：「诸路帅臣、监司、郡守，今后奏辟官属，并令所举官录白付身印纸，各委本州岛通判取真本覆实，结罪保明，缴连申奏。如应参部之人，方行给降付身，以绝伪滥之弊。」 
四月十三日，知澧州孙世显言：「本州岛累遭残破，州县阙官，乞许辟差一次，以二年为任。任满无遗阙，与转一官。选人比类施行。在任官如有应辟， 
     
乞与通理权过月日，庶几有人愿就，可以选使。」从之。
五年二月十六日，诏：「诸帅所辟属官，如才行显著，能协力裨赞，仰三省、枢密院具职位姓名取旨升擢。」 
三月八日，中书门下省言：「川、陕诸路监司、守贰以下除授差遣，昨缘道路阻梗，并听宣抚司差辟。今道路稍通，理合悉循旧制。」诏川陕监司知、通去替一年，令转运司具状申尚书省，余并依八路旧法差注。 
六月十日，起居郎朱震言：「方今经营荆楚，控制上流，远方之民，理宜绥抚。如峡州四县夷陵、远安、宜都、长阳，兵火之后，多用军功或胥吏摄知县，拦头补监税，剥肤椎髓，民无告诉。乞取峡州、荆陵府、荆门军、公安军州县官阙，令吏部破格差注，或委安抚司奏辟一次。庶几荆湖之人，得免涂炭。」吏部措置：「峡州、江陵府、荆门、公安军州县窠阙，除知、通依先降指挥，令帅臣具名奏辟，朝廷审量除授外，其余窠阙，乞令本路安抚司举辟一次。其曾充胥吏、拦头等人，虽已补官，不得举辟及权摄差遣。如违，各科以违制之罪。」从之。 
六年六月二十九日，江南西路安抚制置大使李纲言：「江西一路，去岁旱暵，及虔、吉州盗贼连年作过，全赖州县官抚摩讨捕。其州县官有事故阙员去处，乞许差辟一次。其老疾疲懦不职之人，乞许就本路择能吏两易其任，各通理前任月日。其虔、吉州知县，乞依省罢法，许别行奏辟。」从之。 
三月七日天头原批：「『三月』条，移『六月』条上。」今仍其旧。，诏：「新授吉州军 
     
事判官、权虔州龙南县事唐稷治事有方，于民无扰，可与正差。」从知州事韩昭请也。 

《文献通考》：六年，诏：「诸道宣抚司属官，许本司奏辟。内京官以二年为任，愿留再任者取旨。」自兵兴，所辟官有更十年不退者，故条约焉。 
七年二月十三日，诏：「今后应诸处辟官差遣，并令中书门下省籍记所辟人姓名，如任内犯入己赃徒以上罪，其奏辟官取旨行遣。」 
九年四月四日，诏：「广南西路提举买马司准备差遣一十二员，元系差大小使臣，内特许辟差文臣四员。」从本司请也。 
六月四日，太尉、武胜定国军节度使、湖北京西路安抚使岳飞言：「湖北、京西路先为累经残破，其州县官无人愿就，蒙朝廷许臣辟差。今已复河南，其两路并系内地，自复差官，欲乞从朝廷差注。」从之。
十二年五月四日，权工部尚书莫将等言：「监六部门，依已降指挥，六部长贰奏辟。切见左朝请大夫程元允委有材干，可以倚仗，乞充上件差遣。」从之。 
六月一日，成都府路安抚使张焘言：「成都僻在一隅，去行在万里，所辟官属，少有愿就之人。乞依四川都转运使李迨例，各与转一官，仍与支赐。」从之。 
十三年四月五日，诏：「应非合举辟窠阙，而辄行举辟，或已行举辟而不即具奏者，以违制论。其被举之官，不候得报而辄行赴上者，请给回纳。」从吏部请也。 
十八年十二月二日，诏：「应四川命官，如未经换给付身，并不许奏辟并令权摄差遣。」初诏宣抚司便宜补转，未经换给之人，不许定差。至是往往干请奏辟，或一时权摄，自戾前旨。都大提举茶马韩球乞加禁约，故有是命。 
     

二十六年闰十月二十六日，诏见任及已注下知县、县令人，今后不许诸处奏辟。 
十二月十二日，大理卿张杓言：「乞将四川见奏辟县令去处，尽归铨选，按格法差注。」从之。 
二十七年九月二十五日，夔州路安抚使周执羔言：「夔州路城堡屯驻兵马，控制诸蛮，并无正官。已降指挥，令逐路帅臣依条选辟，少有应格之人。乞从本司不论资序，选年未六十，付身圆备，(曹)[曾]历边任，或经依条权摄一年以上替罢，别无透漏，及应材(或)[武]无过犯、晓谙夷情大小使臣，具名奏辟。」诏依，仍不得奏举出职吏人并初任人。 
二十九年闰六月七日，吏部侍郎沈介言：「诸路帅、监司及诸州县应合辟差小使臣校尉去处，往往将付身不圆及有过犯、不合参部之人权摄，虚占窠阙。今欲除沿边主兵官许依旧外，(具)[其]余取到窠阙，共四十员，乞依见行条法差人。其见任并已差下人，曾正授朝廷付身，许终满今任。如有违碍，即行改正。」从之。
十一月二十九日，知金州王彦言：「管下六县，系是极边。其县令并系选人，往往惮于远涉，无人愿就，乞不限文武官选择辟差一次。」从之。 
三十年五月二十七日，吏部尚书周麟之言：「依条，八路定差权注见阙，而勘当应差者所权月日听理为任，举主仍许收使。系奏举官，虽不应注，而各已成资者，亦许理为资任。续承绍兴二十七年六月十日旨挥，系都大提举茶马司奏辟员阙及 
     
本司一时就权之人，在任虽成资，亦不许理为资任。其间却有转运司同茶马司奏辟去处，若在任成资，如系转运司合使员阙，乞许理为资任。」从之。 
十一月七日，江淮荆浙福建广南路提点坑冶铸钱司言，乞辟置韶州岑水场干办公事一员。从之。 
三十一年五月十五日，诏建康府特许添辟通判一员。从判府事张浚之请也。 
七月四日，知化州廖颙言：「二广诸县，多是尉兼主簿。间有阙正官处，多是差摄官权。切详簿、尉各有专职，阙一不可。今乞将二广诸县无主簿处，添置主簿一员，却于本州岛(咸)[减]指使一员。内雷、化、高、容、廉等州有盗贼去处，其县尉窠阙，乞差有材武使臣。或无正官，令帅、宪司同选使臣差权，即不得差摄官。又化州管内有零渌、茂晖两场，各系产盐地分，一岁盐额凡八百余万斤。两场自来无正监官，止令广西转运司同提举盐事司辟差，或差官权摄，但苟利禄，不肯留意职事。今乞将化州零渌、茂晖两场盐官，令吏部差注使臣。如出阙两季，无人愿就，即送下广西转运司，依格定差。」诏令吏部看详，申尚书省。 
八月六日，诏四川宣抚司添置主管机宜文字一员，从本司选差，候事简日罢。旧主管机宜文字，宣抚司四员，制置司二员。自李璆为使日减罢。至是，宣抚使王刚中以文字繁伙，乞复置一员，故有是命。 
绍兴三十二年七月十七日，孝宗已即位，未改元。张浚言：「两淮兵火之后，阙官处多，欲望许令宣司辟奏一次。」从之。 
隆兴 
     
元年三月十六日，中书门下省言：「行在户部赡军诸酒库监官，欲令点检赡军酒库所依旧辟差。总领四川财赋军马钱粮所、四川安抚制置司、利州东西路安抚司、金房开达州安抚司官属，欲令逐司辟差。应内外诸处有专法指挥辟阙，欲令依旧。」从之。 
