<!-- { "loadSidebar": true } -->
前后二十四旒，垂而齐(眉)[肩]。孔子曰：『麻冕，礼也；今也纯俭，吾从众。』释者曰，纯丝易成，故从俭。今不必绩麻，宜表里用缯，庶协孔子所谓纯俭从众之义。」从之。
 舆服 宋会要辑稿 舆服五 冕冠 〔衮冕〕 
     
冕冠
〔衮冕〕
【宋会要】
     
治平二年，诏裁定衮冕制度。礼院奏曰：「皇朝之制，天子之服有衮冕，前后十有二旒，二纩并贯珠玑。又十有二碧凤衔翠旒，在珠旒外。板以龙(鲜)[鳞]锦表，上缀玉为七星，旁施琥珀瓶、犀瓶各二十四，缀金丝网，细以珠玑杂宝玉，加紫云、白鹤锦里加、里：原作「如」、「衣」，据《宋史》卷一五一《舆服三》改。。四柱饰以七宝，衮服间以云朵，饰以金钑花钿窠，装以珠玑，琥珀、杂宝玉。祭天地、宗庙、朝享太清、玉清昭应、景灵宫等服之。 
元丰四年，臣僚言：「古者冕弁则用纮，冠则用缨。今《衣服令》乘舆服大裘冕，以组为缨，色如其绶。衮冕朱丝组带为缨。冕而用缨，不与礼合。请改用朱组纮，仍改平冕为玄冕，用缨不赤而微黑者。」又别图上韨制，从之。
 舆服 宋会要辑稿 舆服五 冕冠 〔通天冠〕 
     
〔通天冠〕
【宋会要】
太祖建隆元年二月十九日，太常礼院言：「请具通天冠制度令式：二十四梁，加金博山、附蝉一，高广各一尺。青表朱里，首施朱翠，黑介帻、组缨、翠犽，玉犀、簪导。」 
仁宗天圣二年，南郊礼仪使利瓦伊言：「皇帝郊祀，服通天冠，绿上一字准 回避。」诏改为承天冠。中兴之制，冠高九寸，服用并同。 
神宗元丰二年八月二十九日，详定郊庙礼文所言：「通天冠二十四梁，为乘舆服。盖二十四梁以应冕旒前后之数。至于绶，则乘舆及皇太子以织成，诸臣 
     
用锦为之。」诏依。
 舆服 宋会要辑稿 舆服五 冕冠 〔平天冠〕 
     
〔平天冠〕
景佑二年八月二十七日，续诏：「通天冠更不修制外，平天冠天板元阔一尺二寸，长二尺四寸，今制造广八寸，长一尺六寸。减翠旒并凤子，前后，(使)二十四珠旒并合典制。天板顶上元是织成龙麟锦为表，紫云白鹤锦为里。今制造使青罗为表，彩画出龙麟；红罗为里，彩画出紫云白鹤。所有上面犀瓶子、琥珀瓶子各二十四个，今减不用。金丝结网子上旧别有金丝结龙八条，今减四条，亦减金丝令细。天板四面花坠子、素坠子依旧减轻制造。冠身并天柱元是织成龙麟锦，今用青罗，彩画出龙麟。金轮等七宝，元造真玉碾成，今更不用。如补空(却)[郄]，以云龙细窠。分旒玉钩二枚，今减不用。天河带、组带、 慢带依旧，只减轻织造。纳言元使玉制造，今来使青罗，彩画出龙麟，锦依旧。金棱上面棱道依旧使金，即旧减轻制造。黈纩，玉簪。」
 舆服 宋会要辑稿 舆服五 诸臣冕 
     
诸臣冕
【宋会要】
     
哲宗元佑元年，太常寺言：「旧制，大礼行事执事官并服祭服，余服朝服。至元丰七年，吕升卿始有行事及陪祠官并服祭服之议。今欲充行事、执事官并服祭服；其赞引、行事、礼仪使、太常卿、太常博士、合门使、枢密院官进接圭，殿中监止供奉皇帝，其陪位官止导驾、押宿及主管事务，并他处行事官仍服朝服。」从之「元丰七年」以下原脱，而错接于下元丰三年条。据《宋史》卷一五二《舆服四》补。此条当置下条后。。 
元丰三年八月二十二日，详定郊庙奉祀礼文所言：「《礼记》曰：『三公一命，衮。』则三公当服鷩冕。《诗》曰：『毳衣如菼』，则上大夫、卿当服毳冕。《周礼.典命》曰：『公之孤四命。』又曰王之大夫四命，其衣服各视其命之数。公之孤其服自絺冕而下，则王之大夫当服絺冕；诸侯、卿大夫之服自玄冕而下，则王之士当服玄冕。所谓周人冕而祭也。《司服》曰，孤之服，自絺冕而下；卿大夫之服，自玄冕而下；士之服，自皮弁而下。此诸侯之臣助祭服也。然而不着王朝公、卿、大夫、士之服者，盖举下以见上，可比义而知也。然今官名虽与古不同，以《唐六典》考之，吏部尚书注曰：『周之天官，卿也。』侍郎注曰：『周之小宰，中大夫也。』员外郎注曰：『周太宰属官，上士也。』今约之《六典》，参以今之班序，伏请资政殿大学士以上侍祠服鷩冕，观察使以上服毳冕，监察御(使)[史]以上服絺冕，朝官以上服玄冕，选人服爵弁。」从之，惟不用爵弁，供奉官以下至选人皆服玄冕，无旒。 
徽宗大观四年，议礼局官宇文粹中上所编《祭服制度》曰：「古者冕以木版为中，广八寸，长尺六寸，后方前圆，后仰前低，梁三十升之布，玄表朱里。后方者，不变之体；前圆者，无方之用；仰而玄者，升而辨于物；俛而朱者，降而与万物相见。后世以缯易布，故纯
     
俭。今 臣冕版长一尺二寸，阔六寸二分，非古广(尺)[长]之制。以青罗为覆，以金涂银棱为饰，非古玄表朱里之制。乞下有司改正。古者冕之名虽有五，而缫就、旒玉，则视其命数以为等差。合彩丝为绳，用以贯玉，谓之缫。以一玉为一成结之，使不相并，谓之就。就间相去一寸，则九玉者九寸，七玉者七寸，各以旒数长短为差。今群臣之冕用药玉、青珠，五色茸线，非藻玉三采、二采之义；每旒之长各八寸，非旒数长短为差之义。又献官冕服杂以诸侯之制，而一品服衮冕，臣窃以为非宜。元丰中礼官建言，请资政殿大学士以上侍祠服鷩冕，观察使以上服毳冕，监察御史以上服絺冕，朝官以上服玄冕，选人以上服爵弁。诏许之，而不用爵弁，供奉官以下至选人尽服玄冕，无旒。臣窃谓依此参定，乃合礼制。古者三公一命衮，则三公在朝，其服当鷩冕。盖出封则远君而伸，在朝则近君而屈。今之摄事及侍祠皆在朝之臣也；在朝之臣，乃与古之出封者同命数，非先王之意。乞下有司制鷩冕八旒、毳冕六旒、絺冕四旒、玄冕三旒，其次二旒，又其次无旒，依元丰诏旨，参酌等降，为侍祠及摄祭之服。长短之度、采色之别，皆乞依古制施行。又按《周礼》，诸侯爵有五等，而服则三，所谓公之服自衮冕而下，侯、伯自鷩冕而下，子、男自毳冕而下是也。古者诸侯有君之道，故其服以五、七、九为节。今之郡守虽曰犹古之侯
     
伯，其实皆王臣也。欲乞只用 臣之服，自鷩冕而下分为三等：三都四辅为一等，初献鷩冕八旒；经略、安抚、钤辖为一等，初献毳冕六旒，亚献并玄冕二旒，终献无旒；节镇、防、团、军事为一等，初献絺冕四旒，亚终献并玄冕无旒。其衣服之制，则各从其冕之等。」 
又曰：「今之纮组仍缀两缯带而结于颐，冕旁仍垂青纩，而不以瑱，以犀为簪，而不以玉笄、象笄，并非古制。乞下有司改正。」从之。 
政和议礼局言：「大观中所上 臣祭服制度，已依所奏修定，乞付有司依图画制造。」既又上 臣祭服之制：正一品九旒冕，金涂银棱，有额花、犀簪，亲祠大礼使、亚献、终献、太宰、少宰、左丞，每岁大祠宰臣、亲王、执政官、郡王充初献服之。奏告官并依本品服，已下准此。从一品九旒冕，无额花，余如正一品服。亲祠吏部、户部、礼部、兵部、工部尚书，太庙进受币爵、奉币爵宗室，每岁大祠捧俎豆，大祠、中祠初献官服之。二品七旒冕、角簪，亲祠吏部侍郎郎：原作「中」，据《政和五礼新仪》卷一二「群臣祭服」条改。、殿中监、大司乐、光禄卿、读册官，太庙荐俎、赞进、饮福宗室，七祠、配享功臣分献官，每岁大祀谓用宫架者大司乐，大祠、中祠亚终献，大祀礼官，小祀献官，朔祭太常卿服之。三品五旒冕，亲祠举册官、大乐令、光禄丞、奉俎馔笾豆簠簋官、分献官、分献坛壝从祀太庙奉瓒盘、荐香灯，安奉神主、奉毛血盘奉：原脱，据本书《舆服五》后引文及《宋史》卷一五二《舆服四》补。、萧蒿篚、肝膋豆宗室，每岁祭祠大乐令，大中祠分献官服之。无旒冕，奉礼协律郎、郊社
      
令、太祝太官令，亲祠 鼎官、进抟黍官，太庙供亚终献，金鳵供七祀献官、执爵官服之执：原作「木」，据《宋史》卷一五二《舆服四》改。。五旒冕，紫檀絁衣，余如三品服，监察御史服之。州郡祭服，三都初献八旒冕。经略、安抚、钤辖初献六旒冕，亚献并二旒冕，终献无旒冕。节镇、防团、军事初献四旒冕，亚、终献并无旒冕。 
中兴之后，省九旒、七旒、五旒冕，定为四等：一曰鷩冕八旒，二曰毳冕六旒，三曰絺冕四旒，四曰玄冕无旒。其义以公、卿、大夫、士皆北面为臣，又近尊者而屈，故其节以八、以六、以四，从阴数也。 
先是，绍兴四年五月，国子监丞王普奏言：「臣尝考诸经传，具得冕服之制。盖王之三公八命，鷩冕八旒，衣裳七章，其章各八。孤卿六命，毳冕六旒，衣裳五章，其章各六。大夫四命，絺冕四旒，衣裳三章，其章各四。上士三命，玄冕三旒。中士再命，玄冕二旒。下士一命，玄冕无旒。其缫至笄、衡、纮、紞、瑱、纩皆有等差《宋史》卷一五二《舆服四》所引普奏「纩」字下尚有「带、佩、芾、舄、中、衣」六字。。近世冕服制度沿袭失真，多不如古。夫后方而前圆，后昂而前俛，玄表而朱里，此冕之制也。今则方圆俛仰，几于无辨。且以青为表，而饰以金银矣，其衣皆玄，其裳皆纁，云云。详服。臣伏读今之《会要》，郊庙奉祀礼文，祖宗以来屡常讲究，第以旧服无有存者。欲乞因兹改作，是正讹缪，一从周制，以合先圣之言。」寻礼部契勘奏言：「衣服之制，或因时王而为之损益，事虽变古，要皆一时制作，不无因革。或考之先王而有缪戾者，虽行之已久，不应承误袭非，
      
惮于改正。按《周官》自上公服衮，王之三公服鷩，以至士服玄冕，凡五等。唐制，自一品服衮冕九旒，至五品服玄冕无旒，亦五等。国家承唐之旧，初有五旒之名。其后去三公衮冕及絺冕，但存七旒鷩冕、五旒毳冕与无旒玄冕，凡三等而已。衮服非三公所服，去之可也，乃并絺冕去之，自尚书服毳冕，以至光禄丞亦服焉，贵贱几无差等。此皆一时制作，不无因革。今合增鷩冕为八旒，增毳冕为六旒，复置絺冕为四旒，并及无旒玄冕，共四等，庶几稍合周制。若冕之方圆低昂，至于无辨，则制造之差也，皆宜改正施行。」 
是时，诸臣奏请讨论虽详，然终以承袭之久，未能尽革也。 
