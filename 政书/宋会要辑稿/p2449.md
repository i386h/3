<!-- { "loadSidebar": true } -->
巡历，又不过举行故典，凡民生之休戚，狱讼之繁简，每无与焉。大抵养尊自营，下情不通，此今日监司之大弊也。分符竹者，承流宣化，视为迂阔，财赋之外，他无所用其心。二税自有定额，不容于不催，而支移折变，日累岁增，民始病矣。权酤筭商，素号郡计，不容于不理，而求多计赢，创为措置，民又病矣。书生则惧乏兴，俗吏则多贪黩。大抵妄作者或凌驾其上以为高，乏势者又矫枉过正，曲媚取容，此今日郡守之大弊也。乞下臣此章，风厉于外，俾监司以澄清为任，体州郡之事力而大为之防；郡守以牧养为心，凡所以取诸民者，皆寓吾之不得已而勿过为之制。存举职之公，去庇局之私，体国为民，相勉以正，庶几积久之弊或可渐革。」从之。 
二十八日，臣僚言：「窃谓国家多事之时，上自公卿大夫，下至一命之士，不择事而安，相与 力，以集事功，则残虏可灭，中兴可期。今陛下博延人物而临事有乏才之孍，士大夫布满中外而缓急无任事之人，不务忠赤，交相为偷，知〔有〕己而不知有君，知有家而不知有国，知有利达而不知有命义。位高者以经济自负而希荣乎卿相，秩卑者以事功自许而雅意于本朝。或私相标牓，谓某人足以办某事也，某人足以任某责也。一旦蒙被推择，未至负荷之难而退缩畏避，巧于求免，怨望百出，簧鼓多端。或谓议论不合而欲以此去我也，或谓事势已急而欲以此祸我也。以 
      
故宣威之命，竟成中辍；西蜀谋帅，历时未定；三边官守，兼摄犹多。相师成风，恬不知怪。借曰陈力就列，不能者止，辞尊居卑者谁欤 辞富居贫者谁欤 臣见食浮于人矣，未见人浮于食也。陛下以礼义廉耻遇其臣，而士大夫不知砥节砺行以报君上。彼盖曰辞难而获祸，不过罢免尔，寻既复用矣，无毛发之伤而有终身之利，何惮而不为欺，何为不方命耶!君犹父也，子之从命，惟所东西，则患有所不当避，利有所不当择者。太祖皇帝征泽潞，中书舍人赵逢惮太行之险，伪伤足留怀州。异时太祖曰：「此人得非不肯上山者乎!侍从之臣，自便如此。」付御史按鞫，贬之。有天下者以庆赏刑威役使群动，非可以姑息为也。扈从辞劳，犹不少怠，况多事之时，推择任使，一失机会，利害匪轻。臣愿陛下酌权时之宜，严避事之罚，有一于此，重加窜谪。宽裕温柔之中而济之以发强刚毅之政，庶乎知所戒惧而不敢易纪律也。」从之。 
四月二十六日，臣僚言：「臣闻朝廷之根本在州县，州县之根本在田里。民生穷蹙日甚一日矣，衣食给足者，祖居无二三，父居无五六。富民大家保数世而不失者，抑几何人!士大夫类曰抑强扶弱，而不知安富恤贫，亦所以为政也。田里贫则国家贫，田里富则国家富，田里之财即国家之财也。在州县得数十润屋之民，乡井有所丐贷，官府有所倚办。岁稔之和籴，年饥之劝粜，军兴之助边，鬻 
      
，苛政实多。借使没入之财尽归公上，涓滴之水何补江河，而四方万里衔冤茹痛之民，呼天茫茫，生不如死。自昔召水旱之灾，激盗贼之变，靡不由兹。臣愿陛下览臣此章，戒饬监司、帅守，不得非法估籍民财。应日前已施行者，罚不当罪，即 爵度牒，令下辄应，莫之敢速。使田里之间等是穷户，则自救不赡，焉能佐公上之急哉!监司、帅守政堕一偏，疾视太过，指为奇货，宁有恕心 开告讦之门，兴罗织之狱，或因事文致，或事外捃拾，不没入其赀产不已也。若恶逆犯盗，囊 亡命，法固不容矣，而今岂有是哉!昔之有力者势儗王侯，今不过等第户而已；昔之武断豪夺、凌驾州县者，今不过俭啬自润、避远官府而已。富者怨之府，宁免有争，一涉公门，即落机 ，捶楚之下，顷刻破家。田里皇皇，重足而立，以财掇祸，宁若速贫，此何等气象耶!陛下选用帅守，欲得岂弟循良；选用监司，必不使一路哭也。而臣耳目闻(似)[便]斟酌给还；如罪罚相当，即以簿录实数申闻朝廷，令项桩管，不得移兑分文。彼无所利焉，自不为矣。培垣根本，感召和气，莫急于此。」从之。 
五月二十三日，臣僚言：「臣闻方今之弊，士大夫循私情，废公法，膏粱得志，寒畯失职，请托之风炽，侥幸之门开，以应副为疏通，以守正为怪僻，徇私之弊至此极矣。乞下臣此章，风厉百辟，居中者勿私于子弟亲戚，在外者勿牵于权势贵要，一洗徇私之习，率为奉 
      
法之吏，小大相维，以辅成中兴之功，岂不伟欤!其或怙终不悛，蠹俗乱政，臣当不避仇怨，论列以闻。」从之。 
十月一日，臣僚言：「监司耳目之寄，郡守师帅之官，非振饰吏治不足以惠民，非刺举公心不足以饬吏。孰臧孰否，孰廉孰贪，选部内称职之尤者拔而举之，则百吏莫不激劝；摘部内不职之尤者劾而黜之，则百姓莫不震悚。吏治咸饬，民瘼自苏。臣奋由诸生，粗知田里疾苦，切泛观州县间靖共者少，弛慢者多，奉法循吏者少，循私废公者多。或以赃滥闻，或以酷虐闻，而上官甘心庇之，藐若不知也。而巧于结托依附者，则虚张声势，妄作威福，恣为猖獗而不恤，玩三尺律如无法，视按察官如无人。清明之朝，讵应有此!臣尝思其故矣，监司、郡守牵于亲故之私情，夺于权要之请嘱，调亭容隐，但欲市恩，口衔议请，噤不得发。且不独不其罪，又从而勉强荐进之。刺举若斯，果将谁欺!夫拥麾乘传，所职何事，而忍附下罔上，至于委靡败坏如此哉!乞下臣此章，风厉内外，继自今郡县官吏各宜洗心涤虑，修举职业。或罪恶具有显状，而监司、郡守故为蒙蔽、不以上闻者，臣当不避仇怨，并将按劾，(惧)[具]寘典宪。」从之。 
十一月二十九日，臣僚言：「顷见臣僚奏疏，庶官除授不当辞免，禁绝未几，循习犹故。然置而不问者，犹曰辞逊美事也。近年士大夫愈不识体，监司、郡守无故丐祠，大臣侍从殿藩，满岁不嫌有请。自余麾节，合俟终更。臣不敢以士夫引退为 
      
非，察其本心，不过备礼。果若疾病多故，勇决祈闲，直致其辞，畴曰不可，何至铺叙猥琐，陈述功能。或一路剖决之微，或一郡出纳之细，不曰驱驰得疾，则曰繁剧损心，求退乃所以求荣，自逊乃所以自荐。岂独识者笑之，而溺于流俗者亦自笑也。亵渎天听，希望朝廷，(敬)[弊]莫大乎是。乞下臣此章，戒饬监司、郡守，恪恭职业，任满外听差除。若在任(债)[绩]效彰彰，自膺覢擢，特不许备礼丐祠。若有迫切情愫，愿就退闲，简洁陈情，乞与从欲。其或不畏物议，强聒自如，台谏抨弹，惩一戒百，所以长诚实、革欺诞、美风俗也。」从之。 
嘉定十四年正月一日，臣僚言：「国家寄耳目于一台，严纪纲于三院，所以紏正官邪，振风厉采。盖朝廷正则百官正，百官正则万民莫敢不一于正，其意微矣。臣窃谓今日民不安业者，原于吏不称职，万事之失其序，百司庶府徇私忘公者之过也。臣以得于所闻，未敢指斥言之，试为陛下陈其略。夫位至法从，亦通显矣，公朝之所以待遇不为不至。乃身在外，尚得附奏言事。况鸣玉曳履于赤墀，而独不闻有己见上殿，循循嘿嘿，苟安岁月，献纳论思之义安在哉!北扉西掖，所以(伐)[代]王言，常处一代鸿硕。虽择其平时有文名者，而词采骫骳，体制浅陋，人所指目，即何以耸动四方之观听哉!三馆二着，号为清官，虽曰储英俊之望，岂容不宿其业 今谓之编修、检讨，而足迹不至史馆。中秘专修会要，着庭
      
专类日历，而实未尝考见首尾，大帅视成于吏手。职其雠校而所校者何书 名为是正而所正者何字 唐人云『秘书不校勘，著作不修撰』，盖谓是也。学校所以长育人材，涵养士气，师儒之官虽用名流，而心术不正者岂得为无有。观其命题立意，多涉险怪，校文取士，未免朋私。近者省闱专考本经，而中选多其故旧，用心若是，何以表率诸生，主监公论，无怪乎士气不振、人才之不如古也。列寺有卿，诸曹有郎，其选至重，去侍从一间耳，而阘茸废疾者，犹得以俎豆其间，职业弛惰盖可知也。外而监司，刺举 其职也，今乃以不按吏为美名，以不摘奸为省事。近者支郡守倅互申，至于再三，监司曾无一言以辩曲直，宁不负朝廷之委寄乎 饷台总诸道之财赋，边事方兴，督迫诚不容缓，而乃一意营私，殊不体国，截留纲解，归之私家，方且以乏兴为辞，奏劾郡守，宁无愧乎!乞下臣此章，风厉中外，俾小大之臣洗心涤虑，淬厉职业。如或狃于故习，莫能自新，臣当次〔第〕弹劾以闻。」从之。 
二十八日，臣僚言：「臣蒙恩亲擢，供职甫及旬浃，吏有钳纸尾具数十州白臣，云本台公费告匮，他无窠名，盍取之诸郡。臣问之其名谓何，吏云以修造为词，久例也。臣骇然，窃谓宪台所以纠逖官邪，官之失德，宠赂章也，苞苴互馈，且犹有禁，安有身为台臣，书盈赤之纸，假修造之名，公取之诸郡邪 臣非敢故欲破前人已行之例以沽 
      
誉掠美，诚以职在执宪，谍容举例而废法。况臣自入台，即移文诸路监司、帅守，约以日后并不发一(出)[书]一札，近地诸司已有依应到台。缘此求书干扰州郡之人，其请遂塞。今 因公费而有求，则是躬言之躬蹈之也。兼臣访闻上而省部，下而寺监，与州郡有干涉者何止一司，则假名色而被需索者，又不知几郡。其间公帑之积至有一二千缗，果何为哉 非饰厨传则侈馈遗而已。州郡锱铢以上悉取诸民，何忍以无名之财，供不给之费乎!乞下臣此章，戒饬诸郡，除苞苴互馈已有明文禁戢，自全格遵守外自全格遵守：似当作「自合恪意遵守」。，凡百官府或以公札邀取缗钱者，并不许供送。其有观望不遵约束，容臣觉察按劾以闻。臣照得仕于朝而补外者，有所谓光局钱，法虽不载，盖有未忘旧者，自以恩意相遗尔，非若邀求而得也。」从之。 
二月三日，臣僚言：「臣闻公道明则国维张，私情胜则公道泯。士大夫以身体国，岂当以私情蠹公道哉 臣谓欲扶公道，先遏私情；欲遏私情，先禁嘱托；欲禁天下之嘱托，又当先自近始。乞下臣此章，明诏中外，各宜洗去旧习，咸与惟新，毋徇私情以害公道。其或不悛，臣当不避仇怨，次第紏劾以闻。」从之。 
二十三日，臣僚言：「臣尝考祖宗盛朝，待下有礼，度越前代，而刑宪之用未尝敢轻，于贪墨得谴者一毫不贷。为县令坐赃则弃市，监榷酤坐赃则弃市，掌官邸坐赃则弃市。其次如知齐州犯法则配隶 
      
