<!-- { "loadSidebar": true } -->
二年八月十二日，臣僚言：「自古盛主，虽用文德，必有亲兵，专掌宿卫。成王即政，周公指虎贲与常伯同戒于王，欲其知恤虎贲者，犹今侍卫亲军也。康王初立，太保俾齐侯吕伋以虎贲百人迎于南门。吕伋者，太公望子，自诸侯入典亲兵，犹今殿前马步军都帅也。勋德世臣，总司禁旅，虎贲锐士，宿卫王公，其为国家虑深远矣。本朝监观前代，命三衙分掌亲军，虽崇宁间旧规犹在，及至高俅，以恩得用，军政废弛，遂以陵夷。伏望深考祖宗选择禁旅之法，修明军政，威服四方，上严宸极。」诏令殿前侍卫马步军司同共措置，申枢密院。

九月六日，进呈〔臣〕僚论周公作《立政》，言虎贲缀衣之士，谓今日宜添置禁卫。是日，三省、密院具三衙及亲兵人数奏禀，上曰：「此论与朕意不同。彼但见承平

      
仪卫之盛，今殿陛侍卫人亦不少。然一卫士请给，可(瞻)[赡]三四兵。朕命杨沂中治神武中军，此皆宿卫兵也。卿等可与措置，增修鞍马器械，乃为先务。」
三年六月五日，诏：「三衙总提禁旅，躬赴宿卫，事体尤重。除旧制自合遵守外，自今后应出入，并具闻奏。」

十二日，步军司言：「本司人吏副典书，旧法，逃走及一日降下名，满百日落籍，永不收叙。昨宣和年间，本司一时申请，岁月并许出首，至今不曾冲改。近来人吏多是避怕职事繁难，或因功赏文字拥并，避免逃走，稍似希少，却行出首。缘本司并行军政，若不别作擘画，使在司守职之人无以分别。今乞将见逃走人吏副典书许限一月，经本司出首，与免罪，依旧名目收管，支破请给。限满不首，永不收叙。日后逃走之人，并依旧法施行。」从之。

八月十七日，权主管殿前司郭仲荀等言：「三衙管军，依旧分轮内宿，别无宿止去处。欲望下修内司，于南宫门里殿门外，修盖瓦屋三间充宿舍。」从之。

十一月四日，神武中军统制、兼权殿前司公事、兼提举宿卫亲兵杨沂中言：「所管宿卫亲兵事体颇重，近来逃走，多是往诸军下冒名，显属紊乱军政。乞应有军马去处，今后如有宿卫亲兵逃走到军，并不得收留，立便收捉赴本所。如辄收留，许从觉察，申朝廷，将合干人并主兵官重赐施行。」诏今后班直宿卫亲兵逃走，辄投别军，并依建炎四年七月已降指挥施行。令尚

      
书刑部遍牒合属去处。
四年八月十二日，枢密院言：「殿前司见管额外下班祗应，依条合入帅司，充听候差使。其上件窠阙，诸路元无定额人数。昨降指挥，每路以四人为额。本司尚有额外七十九人未有差遣。」诏逐路帅司各增置听候差使四人，令殿前司依条差拨，通作八人为额。其差注等事件，并依见行条法。

五年闰二月二十五日，诏管军例遇救火日免朝参。

十二月一日，枢密院言：已罢神武军号，中军权隶殿前司。诏杨沂中差权主管殿前司公事，应本军统制、统领改充殿前司统制、统领官，余官依此。

六年正月二十七日，宰执进呈边顺乞外任札子，(官)(赵)鼎曰：「祖宗旧制，三衙用边臣戚里及军班出身各一人，所以示激劝也。」上曰：「戚里未有可以当此任者。然近上戚里既擢用后，或有罪戾，罚之则伤恩，贷之则废法，故不得不谨也。唐用宗室为宰相，本朝宗室虽有贤才，不过侍从而上，乃所以安全之也。」

七年七月五日，枢密院言：「殿前司所隶诸班直禁旅，自祖宗以来，专充扈卫，事体非轻。元额三千六百余人，比年以来，因出职换官并事故，及将来理年出职外，其所有止五百余人，比照元额，阙及九分。虽有宿卫亲兵，缘与班直禁卫各别，所有诸班直卫士阙数，理宜措置讲画，杨沂中参酌措画闻奏。」

八年四月二十八日，诏令三衙管军依旧通轮内宿。内杨沂中令保明近上统

      
制官一员在内守宿，诸班直宿卫亲兵并听节制「并听节制」四字原脱，据《要录》卷一一九补。。
四年以下文字乃《元史》卷八九《百官志》五之文，错简在此。。，以控鹤六百三十人归中宫位下。泰定四年，复立司秩，仍正四品。达鲁花赤二员，佩三珠；虎符都指挥使二员，佩三珠；虎符副指挥使二员，佩双珠；虎符知事一员，提控案牍一员，令史四人，译史通事各一人，奏差二人，其属〔附见〕。

百户所

仪从库
 职官 宋会要辑稿 职官三二 〔马步军殿前司〕 
      
〔马步军殿前司〕


【宋会要】


      
马步军殿前司。淳熙二年正月二十九日，诏三衙管军人依旧堂除。

十一月十五日，殿前司副都指挥使王友直言：「本司使臣张政陈乞磨勘，吏部更不牒会本司，径自追当行人，又牒大理寺追人赴寺。乞令吏部将不圆去处牒会本司，从实回报，免行发遣。日后如有似此事件，亦乞依此施行。」从之。

十二月二十五日，庆寿赦，武臣曾任三衙及都统制、历事太上皇帝之人转一官。内年七十以上人转两官，碍止法人依条回授，令州县长吏致礼存问。

五年九月十日，诏临安府转运司：「自今后殿前司买到军器、军须物料、木弓弩等，照应户部免税公据许买数目，即便放行。」从殿帅王友直请也。

六年正月十七日，殿前副都指挥使郭棣郭棣：「棣」字原缺。按《宋史全文》卷二六下，此时殿前副都指挥使为郭棣，据补。《永乐大典》避明成祖讳，故缺「棣」字。本卷凡「郭」字下作缺字者并同。言：「四川西兵、诸州寄招并额外 用等五千二百余人，可以训练逐色武艺。所有合用衣甲军器什物，欲于殿前司衙后置殿前司都作院一所，追集诸军见用人匠打造。其诸军合造军器，亦乞并入都作院制造。」从之。

十八日，步军司言：「诸军应管衣甲器械军须什物，合补造阙少之数。缘军器人匠系队牌上籍定入队，准备带甲及辎重火头，有碍新降指挥，未敢差拨入作。乞降旨，候年终别换队牌，许重行团结工匠，于步军司创立都作院，令五军工匠

      
日逐趁赴入作。」从之。既而十四年九月，步帅梁师雄言：「桩办军器，别无阙少，所创立都作院，欲将都字除落，仍旧止作本司作院，应副日后续有阙用军器，随宜置造使用。」从之。
九月五日，户部言：「通仕郎刘三杰乞换(贰)[武]资，已与换成忠郎，差殿前司训练官。缘本人系创乞从军人，未有许支请给则例。」诏为系文资换武，特支衙官五人例券钱。

二十三日，马军司言：「本司财赋，岁收一万六十余贯，所有赤历，乞每月解赴行在司驱磨印押，将历尾支使不尽钱措置军器。」从之。

十月三日，诏：「使人到阙伴射官，自今于殿前马步三司通轮，保明选差。」

十二月十七日，诏：「三衙主帅趁赴朝参等，今来雪冻，道路登陟，可权乘轿。」

七年二月二十七日，殿前司言：「乞于诸军额外不管事训练官将佐内，拣有材干人，管干本司诸般差使。廉勤者许额外升差。」从之。

八年三月五日，殿前司言：「本司今年春季升加官兵一万七百六十七人，内游奕军尤多，其统领官赵邦宁训练有方，乞与推赏。」诏转一官。

四月二日，侍卫步军都虞候岳建寿言：「本司差置军马司人吏，从来于诸军队外 用选择。其主行文字动干军政，而名籍各隶逐军将队所管，不敢尽实行移。乞立定三十四人为额，于兵帐内作本司军马人数，别立偏帐。其名籍更不(颖)[隶]军将所管，日后有阙，却于诸军踏逐差填。」从之。

五月二十六日，诏三衙推吏与旧

      
司推案人吏，每岁衮同轮转。以殿帅郭〔棣〕言：「三衙推吏并不移替，有至一二十年者，诸军观望。」故有是诏。
十一月二十六日，殿前副都指挥使郭〔钧〕言：「内外诸军(过)[遇]有兵将官等窠阙，往往计嘱关节，侥求升差，孤寒久次之人，无从寸进，何以激厉 乞自今遇有统制、统领官阙，合从主帅铨量人材，保明升差外，正将有阙，令统制、统领于副将内选择；副将有阙，令统制、统领、正将于准备将内选择；准备将阙，令统制、统领、正、副将于训练官内选择；训练官阙，令统制、统领、正、副准备将于(队)部队将内选择，结罪保明，解赴主帅，审察可否施行。」诏依，其马步军司并江上及四川诸军依此施行。

十二月二十七日，马军司言：「承指挥，于朝廷桩管米内取拨一万石，付殿前司；五千石，步军司。各委官就逐军置场，每斗只作二百七十文省出粜。所有马军旧司，亦有口累重大官兵之家，乞依例支拨米五百石，付本司出粜。」从之。

九年正月二十五日，殿前司言：「乞将中军日后合轮差本司三队官兵免行差拨，(今)[令]诸军轮环差拨施行，庶几本军专以防护皇城，免致 事。」从之。以内西边遗火，本军阙人防护宫门、省部，故有是请。

二月十四日，步军司言：「照得诸军部队将、押拥队悉系一等职事，其马军部队将见于印纸内系带批书，唯步军押拥队止作准备使唤批书。乞将步军司诸军步军押队内有使臣名目之人，照应殿前司体例，并从本司出给队将差帖，批上印纸。」从之。

五

      
月六日，诏下班祗应依旧拨属殿前司。下班祇应旧隶殿前司，干道六年指挥拨隶兵部，至是复拨隶焉。
十一年二月二日，诏殿前、马、步军司：「今后因病身故官兵，具军额、职次、姓名，保明有无家累，报所属，实时于大历内开落(各)[名]粮，随历批勘请给两月，趁次旬宣限支给。」

五月二十二日，诏：「武翼大夫、步军司左军统制张国珍两经差权本司职事，任责非轻，别无旷弛，可特转一官。」

十一月十七日，诏随贺金国正旦国信所马军行司将官军兵二十七人并发遣归司，仍不理为差充奉使次数。内将官一名，特支犒设钱二十贯，军兵特支犒设钱一十贯，并令户部支给。以盱眙军言泗州报来岁正旦生辰人彼此权止一年，故有是诏。

