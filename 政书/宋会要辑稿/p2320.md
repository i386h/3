<!-- { "loadSidebar": true } -->
九月十八日，枢密院言；「昨令国信使满中行等计会北朝，依嘉佑年北朝皇后贺仁宗皇帝生辰、正旦使人传达礼意，皆自北朝皇帝传达。今来北朝吊慰太皇太后，其使人传达，却系北朝皇帝专致传语。使人见日回问，并辞曰太皇太后亦当专为传宣，问北朝皇帝，非故事，当改正。欲令送伴北朝吊慰使、副，婉顺说谕使人，悉依嘉佑元年例。」从之。 
哲宗元佑元年正月十八日，馆伴边使所言：「国信使萧洽等称南使过本朝，生饩录目无『大宋国贺正旦』或『生辰』字，今所赐录目却有『大辽国贺』字，乞除此四字，方敢收留。寻面谕以久例岂可辄有更改，比至回程，终不收受。」诏雄州移牒北朝涿州，其录目俟萧洽过界牒送讫奏。 
五月六日，雄州言：「得涿州牒：今后若委所司于生饩目内书写北朝国信使、副并三节人从，经久为便。本朝有司不空南朝字，亦议别行更改。」诏令雄州移牒北朝涿州，今后所赐信使生饩，客省目子并折支目内，并书北朝贺逐节名、国信使副并国信下三节人从。 
六年四月五日，左谏议大夫郑雍言：「昨充北朝生辰国信使，伏见朝廷岁以玉带赠 
     
遗辽人，恐岁久有时而尽，请令后苑作旋琢新带以充岁用。」从之。 
七年正月二日，枢密院言：「辽使耶律迪病且殆律：原作「津」，据《长编》卷四六九改。，缘通好已来，未有故事，今用章频、王咸宜奉使卒于契丹、北人津送体例，预送馆伴所密掌之。如迪死，即施行。」从之。 
九月四日，诏王子韶罢秘书少监。以将命使辽而御下苛细，致指挥使刃其子，并伤子韶韶：原作「诏」，据《长编》卷四七七改。，故罢之。 
十四日，诏：「入国接伴使、副今后不得将带亲属并有官人充职员、小底，违者罪之。其入国使、副实有宿疾，听带亲属一名充小底充：原无，据《长编》卷四七七补。，不以有无官，具奏听旨。」先是，惟泛使出疆惟：原作「非」，据《长编》卷四七七改。，以老疾自陈，有例得带亲属。自熙宁后着为通法，奉使者稍稍以亲戚自随，因缘干扰，故立条约。 
绍圣元年正月二十二日，诏：「东上合门使、成州团练使王湛奉使辽国，与馆伴妄争濮王讳字，却韩参政慰状，及与吕陶相逢，擅不赴坐，对荅率易。特罚铜二十斤，罢所居官。」 
三月八日，给事中吕陶等言：「具析到昨充宣仁圣烈皇后遗留使、副，于北界遇朔望，依元丰八年王震故例，用治平四年、嘉佑八年不赴宴会例。」按明道年遗留使、副语录内，在北界遇朔望日并赴。昨宣仁圣烈皇后上僊，臣僚遇朔望日亦无祭奠举哀之仪，与嘉佑、治平、元丰故例不同。吕陶等未尝奏禀，辄引用，直作朝旨行牒北界，朔望不赴筵会，及请移宴日，仍以疾不赴，致罢曲宴。虽已该恩，诏吕陶除集贤院学士、知陈州。于是诏
     
张舜民等到北界，因语及吕陶事，即荅云：「昨宣仁圣烈皇后上僊，朔望日别无礼制，闻陶等误用故例，妄有移牒及请移宴日。舜民等比在路中，已闻陶等降黜。」并言主上敦重信好，所以特有行遣之意。 
闰四月五日，户部郎中林邵等言：「请自今接伴副使择官高者，令武臣知州借官相压。」诏今后武臣知州系承制、崇班，并借供备库使，诸司副使并对借，序坐在接伴副使之上。 
九月十七日，国信所缴奏回谢北朝国信使张舜民、副使郑价与送姚企贡问荅失当送姚：疑当作「送伴」。，各特罚铜二十斤。 
十二月二十一日，接伴使时彦等言：「辽使至邢州，见知州系皂带，不肯赴亭子茶酒。盖自来北使经由州军，皆武臣知州并瀛州安抚使及接伴、押宴官并系红带，自余文臣知州不带学士以上职名，即依旧来仪制。」诏令时彦等婉顺折难，勿亏事体。 
四年二月十五日，诏入国接送、馆伴使副不得以无例之物送遗人使，仍立法。 
三月八日，开封府言贺北朝正旦使、副下三节人从喧笑失礼，及(躬)[射]弓处宣武、虎翼兵士杨千等喧闹罪状，国信使副时彦、曹胫奏三节人从无作过者虚妄不实。诏右司员外郎时彦、供备库使曹胫、左班殿直成义安特各追一官勒停，杨千、王千、王立各杖脊配千里外牢城，冯达等降配邻州。 
九月七日，诏：「国信使、副自今依熙宁条，许带亲属一名充小底，其元佑法勿行。」从国信使范镗
     
请也。 
元符元年二月一日，权开封府推官王诏言：「差充兴龙节送伴辽国人使，欲乞依接伴到阙例，只于瑞圣园内设合子，令送伴使、副伺候相见。如允，乞下有司着为令。」从之，仍令详定编修国信条例所于仪内修具所：原无，据《长编》卷四九四补。。 
八(月)[日]，诏：「辽使经过，如遇知州病患事故，应本州岛接送人使有违阙，许权迎送人使官按断。」从接伴使韩粹彦请也。 
三月十四日，枢密院言：「司勋员外郎韩粹彦等言：人使在路，州军诸顿酒食料例已经编定，陈设器皿亦各新洁，惟府界诸顿祗应人等自京差到，酒食未至丰厚，宿顿中路四处，共差内臣两人，难以照管。」诏更不自京差内臣并祗应人员，委本处令、佐管勾，令府界提点司官提举点检司官提举点：原无，据《长编》卷四九六补。。 
二年正月十四日，高阳关路走马承受公事言：「访闻北界人言差下泛使萧德崇等，于二十四日离燕京，上节中带夏国二人同行。」诏令河北沿边安抚司体问诣实闻奏。 
三月十六日，馆伴辽国泛使所言：「泛使赍到礼物，有玉带及小系腰，元无封。寻诘其因，乃云例外物，虏主临行授使者，故不封。」诏札与御药院，取旨回荅。初，宰臣章惇以谓恐无礼，执政皆曰：「彼乃欲以为勤厚也。」上然之。 
四月二十九日，馆伴所言：「窃见修《华戎信录》，自通好以来，事无不载，而元丰六年后来未经编录，伏望委官续成。」从之。 
闰九月六日，试给事中兼侍读赵挺之言：「差充贺北朝生辰，见领详定编修国信条例， 
     
有《北道刊误志》及接见北使书状仪式未能全备，欲乞就行询访，沿路看详修润。」从之。 
三年徽宗即位未改元。二月二十一日，诏国信使尚书司勋员外郎韩粹彦、文思副使贾裕回至白沟，闻国哀不别送伴，皆罚金。 
六月一日，告登位国信使韩治、曹谱至虏庭，虏遣萧括、刘彦儒馆客，欲以南朝谢登位国信所为名。治、谱争以不当称谢，卒白国信所而还。 
建中靖国元年二月十四日，命尚书吏部侍郎张舜民为辽国贺登位国信使，西上合门副使阎仁武副之；中书舍人谢文瓘为辽国祭奠国信使，皇城副使王渐副之；尚书工部侍郎贾易为辽国吊慰国信使，左藏库使兼合门通事舍人刘裔副之。易以目疾辞，改命给事中上官均代之，又命朝散大夫、淮南江浙等路发运副使黄寔〔假〕龙图阁直学士、中散大夫，为辽国贺登位国信使，代张舜民。 
十月五日，诏朝奉大夫给事中上官均、朝散郎给事中谢文瓘、皇城副使王渐、礼宾副使兼合门通事舍人刘裔各降两官，以使辽吊奠而从者更衣以入，有违旧章故也。 
徽宗崇宁元年五月二十六日，诏朝请郎、尚书吏部员外郎宋景降授朝奉郎，文思院副使曹潘降授供备库使，送吏部，以接伴辽使不能阅其徒从之实故也。 
四年八月二十八日，承议郎、尚书礼部侍郎刘正夫假资政殿学士正：原作「王」，据《宋史》卷二○《徽宗纪》二改。、大中大夫，为辽国国信使，以林摅未毕使事摅：原作「攎」，据《宋史》卷二○《徽宗纪》二改，，虏继遣使 
     
至，故再遣。时靖和皇后园陵在京，府界禁音乐七日，虏使托疾不肯入见，得旨就馆钖赉，卒使如礼而归。 
八月十八日，枢密院言：「尚书度支员外郎王革接伴辽国贺天宁节人使到相州，遇靖和皇后小祥，赐御筵合作乐与否。今太常寺检会庄穆皇后周祥故事，特不视朝，其(曰)[日]百官诣西上合门进名奉慰。」诏靖和皇后小祥、大祥，依小忌内外禁乐一日。 
五年正月二十一日，诏马防罢刑部侍郎，降授中奉大夫、知蕲州，以奉使辱命也。 
政和二年八月十二日，臣寮言：「接送伴北使及引押夏人，前此务为苛察，及以语言相胜，或致生事。乞加谨择，仍申严几察条禁。」诏令尚书省、枢密院立法禁止。 
四年正月二十六日，诏：「访闻接伴副使高士儒于白沟驿感疾，至雄州身亡，盖缘使事物故在道，理宜存恤。仰本州岛委官一员照管津遣，仍量与应副。」 
四月五日，诏尚书屯田员外郎杨信功送吏部，以言者论其送伴北朝人使，肆言亵狎，有损国威故也。 
七年二月十二日，诏朝请大夫杜充降授朝散大夫，勒停；武显郎、宣赞舍人狄瓛降授武略郎、宣赞舍人，勒停。坐尝奉使轻紊典章故也。 
宣和四年正月二十四日，诏朝奉大夫宋孝先降一官勒停，坐奉使辽国傲慢失职故也。 
高宗建炎元年五月一日赦：「应昨缘奉使金人，有未 
      
经推恩人，许令自陈，与检详元降指挥推恩。内有金国拘留未还者，其请给令所属权给一半赡养其家，候及一年止。」 
九日，诏从事郎傅雱特授宣义郎，假工部侍郎，充金国通和使，武功大(臣)[夫]赵哲副之；修职郎王伦特授朝奉郎，假刑部侍郎，充金国通问使，进士朱弁补修武郎副之。已而辅臣黄巘善、汪伯彦请遣祈请使，改傅雱为祈请使，马识远副之。其已降遣兵约束，且令马忠、薛广等驻札大河之南，候遣使先行，别听进止。 
二年十一月二十二日赦：「应官吏等奉使见在金国之人，所有其余应干恩数等，并候回日一并给还，仍不拘厘革年限。」《石林燕语》：宋朝馆伴契丹，例用尚书、学士，盖以陪臣处之，下契丹一等也。契丹馆于都亭驿，使命往来称国信使。高丽馆于同文馆，不称「国信」，其恩数、仪制皆杀于契丹。自后王将明等皆以学士馆伴，仍升使为国信。建炎三年余在扬州余：原作「毕仲衍」，据《石林燕语》卷七改。，复入为学士，高丽自海州来朝，遂差馆伴。因建言：「高丽用学士馆伴，出于一时之命而升为国信使。今风尔四夷尔以轨物，当正前日适然之失。」因辞疾，于是改差中书舍人张达明而罢罢国信，皆用元丰旧仪，自余请也余：原作「毕仲行」，据《石林燕语》卷七改。。 
绍兴二年九月四日赦：「应官员、诸色人因奉使金国未回之人，其家属寄居州县，已降指挥令所在官司多方存恤。窃虑州县遵奉不虔，仰监司按察，无致失所。」 
十九日，诏：「应奉使金国未还之人，并随逐官员、使臣等，其家属散在诸路州军居住，访闻 
      
