<!-- { "loadSidebar": true } -->
同日，礼部、太常寺言：「检会淳熙元年已降指挥节文，遇合班去处，如东〔班〕阙宰执，即移西班执政过东班。今来二月三十日仁文哲武恭孝皇帝梓宫发引，渡江船路朝晡临，并掩攒宫毕朝拜路陵、进表奉慰，及沿路虞祭等合班，即无宰执，止有摄太傅、签书枢密院事，恩数并依执政，合过东班作班首，上香立班及进上皇太后、皇帝慰表。」从之。 
二十七日，诏灵驾发引在即，令提领丰储仓所拨(来)[米]七万石，令临安府日下委官抄札城内外贫乏下户大小口数，赈给一次。务要实惠及民，毋令吏胥漏落欺隐及减 作弊。 
同日，诏令封桩库日下取会殿前司、马步军司守卫官兵及班直、皇城司并诸司见管兵人数，每日各特支犒设钱一贯文，并以会子支拨，付遂处当官点名给散。 
同日，诏梓宫发引在近，见行祈晴，应(雨)[两]浙路州军城内外并属县官私房钱，并放有差。 
三十日，灵驾发引，皇太后行(奉宁)[宁神]奉辞礼，皇帝行启(殿)[奠]、祖奠礼毕，次诣皇城门外奉辞，行遣奠礼。哀册文：「维嘉定十七年，岁次甲申，闰八月乙未朔，三日丁酉，仁文哲武恭孝皇帝崩于福宁殿，旋殡于殿之西阶。粤宝庆元年二月壬辰朔，三十日辛酉，迁座于永茂陵攒宫，礼也。云绕帝乡，漏沉天阙。陈扆帟以如在，挽车旌而尚列。苍梧连泣竹之野，玉匮藏函书之穴。瞻象物以凄黯，企僊游而怆咽。
      
孝子嗣皇帝臣昀摧痛罔极，衔哀永诀。弓剑漠以难攀，尊罍奠而将彻。端咨近辅，缉扬洪烈。其词曰：天享至仁，格于艺祖。诞舜明命，全付区宇。觐讴盛乎虞夏，誓伐卑乎汤武。启佑我后，以笃斯(佑)[祜]之掖，嗜好不营，服御无饬。衣必再浣，洗更以锡。苑圃不增，游畋屏迹。辇路苔侵，禁园草积。赐绝横缗，嫔皆虚席。俭德之隆，卓冠载籍。若乃天作清明，机运英刚，迄翦奸孽，总收权纲。新化如涤，皇猷聿彰。众正翕受，帝纮孔张。宗社之计，赫乎灵张。乃挈治统，乃疏政经。九赋数减，一役不兴。刑虽小而逾恤，兵惟应而弗征。亲斋露祷，忱通顾歆。岁书屡丰，变销无形。立国之势，以尊以宁。至于七敞堂延，三登觚畤，原庙之谒，太室之祀，升以苾馨，涓以芳美。天地昭答，神祇嘉喜，贶之珍符，介之蕃祉。帝眷载膺，圣志愈抑。惟成宪是监，惟古训是式。两讲迭进，缉熙日益。帝曰能定，朕心自得。万机余间，玩情翰墨。鸾蚪翚矫，奎璧绚奕。首幸 。若时中兴，三圣继序，文孙丕承，实天所与。秉哲而丽正，饬躬而履纯。寅畏以事上帝，徽柔以怀小民。度常裕以有容，威不严而自神。舍己从善，忠谠毕陈。予亮予弼，汝臣汝邻。浑然如天，熙然如春。措一世于升平，陶八荒于晏醇。三十一年，仁祖之仁。始其慈福开宫，寿慈对殿。巍巍寿康，高蹈清燕。翠跸来朝，问安视膳。宝册交举，琼觞齐献。庆重仪缛，龢翔泽遍。孝德之全，光乎三禅。太紫之庭，兰
      
辟雍，儒道用光。若稽旧典，肇复东庠。辑麟趾之振振，环冠带之锵锵。俾道德而咏仁，咸追琢乎圭璋。而又发(辉)[挥]幽潜，表章正学，录裔胄于洙泗，锡谥名于关洛。振斯文而接坠绪，镜 昏而开后觉。于是圣化被乎六合，皇威信乎四陲。内修既备，外攘兼施。蹙胡运于垂尽，起遗黎之来思。故壤舆图，迭上封圻，闻风动河北之应，布令感山东之归。景命用集，鸿禧羡滋。玺还玉府，礼行瑶墀。恩渗漉于臣庶，声震詟于戎夷。媲宣王复古之雅，迈宣帝兴业之规。要略恢乎绍兴，宏模广乎淳熙。方当躬抚昌期，丕凝庶绩，旦旦视朝，寒暑不易，终始如一，遂爽冲豫，遂亲药石。层云蔽阙以连朝，彤霞覆殿而竟夕。忽钧天之宵断，骇宫车之晏出。呜呼哀哉!天崩莫柱，民哀斯擗。雷号薄乎霄汉，雨泪凄乎郡国。风烟为之俱惨，日星几于无色。而况母幄流悲，宫闱伤(尽)[衋]，忍凭几之导扬，赖东朝之拥翼。省付托之至重，每茕疚而加惕。呜呼哀哉!询谋方笃，睟容遽违，斿卫犹整，音尘寖微。黼座寒兮花露欲泫，素翿肃兮鴈霜共飞。乙夜书残，唯想又新之训；景阳锺绝，那求未晓之衣。呜呼哀哉!同轨咸臻，元龟协吉，澄晖涵万壑之秀，佳气贯五陵之玉。审协祔之胥契，庶妥宁之允穆。飞帘先导而尘清，海若骏奔而波伏。卤簿引兮，嗟越渚之道迎；龙輴渡兮，痛京 之巷哭。山川拱扈，永陪四后之游；松桧郁森，申衍万年之福。呜呼哀哉!
      
列圣一心，以仁而传。忠厚之基，垂裕于后；岂弟之洽，冞深于前。细而覃乎草木，充而塞乎天渊。苍箓兴兮损文王之寿，丹鼎就兮催黄帝之僊。愿灵休之敷遗，长燕及于皇天。呜呼哀哉!」 
天颜。」其五曰：「一意遵先烈，无忘付托功。天心期不负，帝业勉无穷。七月犹为近，三年尚有终。惟余飘血泪，千岁五云东。」 同日，内出御制挽诗五首。其一曰：「我宋书开雒，炎图统得天。年推仁祖久，历至绍兴绵。孝庙鸿谟永，先皇宝祚延。四朝各三纪，盛德洽民编。」其二曰：「帝烈王谟大，居然备一身。聪明尧寔并，孝友舜惟均。夏后犹称俭，周王独擅仁。兼之惟圣德，天赋绝群伦。」其三曰：「冲澹凝金永，忧勤失宝丹。讲余曦已午，班趣漏方残。济野云生暗，苍梧日转寒。烈朝从艺祖，天阙会金銮。」其四曰：「僊御宾空日，龙飞杳杳间。五霞呈瑞彩，九虎敝重关。宝辇扶苍鹤，云歆拥玉班。千年栖佛地，今日 
三月四日，诏令提领丰储仓所贴拨米二万五千六百石，付临安府添充赈给贫民。 
十二日，仁文哲武恭孝皇帝掩攒宫，文武百僚赴后殿门外，进名奉慰皇太后、皇帝。 
十七日，皇帝于皇城门外奉迎虞主升殿，行安神之礼。 
二十五日，祔庙前二日，遣官奏告天地、宗庙、社稷、宫观。 
二十六日，诏仁文哲武恭孝皇帝祔庙，应临安府城内外官私房赁钱并放有差。小祥、大祥并如之。 
二十七日，神主祔庙，皇帝
      
行宁神奉辞之礼。 
杀情轻及杂犯死罪以下至徒流递减一等，杖以下释之。 四月二日，内降德音，以宁宗仁文哲武恭孝皇帝祔庙毕，在临安府、绍兴府管内见禁罪人， 
二十七日，诏灵驾发引毕，攒宫诸使及应办修奉官各特转一官。其知绍兴府应办攒宫及两浙运副各除职。 
六月二十六日，攒宁毕，顿递使、主管宿顿官、壕寨官属推赏有差，内两该人止从一重，选人比类施行。以检校少保、奉国军节度使、知大宗正事师贡言顿攒宫了毕，乞依节次体例推赏人从，工、吏部勘当，故有是命。 
七月十六日，诏都大提举丧事所、诸司官属依例各推恩有差，以安奉掩攒了毕故也。 
八月二十四日，殿前司言：「措办木植物料，创造修补大料例船，通计一百一十四只，借付临安府、绍兴府、转运司等处应奉梓宫发到了当外，有检视印烙讫未修船一百五十七只，乞支降会子，揍行打造。」诏令封桩库取拨，支牒六十三道付殿前司，每道作八百贯变卖，专充修造未办船只，务要坚壮经久。 
二年正月一日，皇太后、皇帝诣几筵殿行祭奠礼，如宫中仪。辅臣至六曹权侍郎已上，管军臣僚正任观察使、皇亲遥郡防御使已上，并赴几筵殿行奠酹礼。《宋史 张忠恕传》忠：原脱，据《宋史》卷四○九《张忠恕传》补。：理宗即位，户部郎官张忠恕移书史弥远，请取法孝宗，行三年丧。且曰：「孝宗始自践祚，服勤子职凡二十有七年，今上自外邸入继大统，未尝躬一日定省之劳，欲报之德，视孝宗宜有加。」宝庆初，诏求直言，忠恕上封事曰：「人道莫先于孝，送死尤为大事。孝宗朝衣朝冠皆以大布，迨宁考
      

以嫡孙承重宁：原作「定」，据《宋史》卷四○九《张忠恕传》改。，光宗虽有疾，未尝不服丧宫中也。洎光宗上宾，权焰方张，莫有言者。去秋礼寺受成胥吏，未尝以义折衷。庆元间再期而祥，百僚始纯服吉。今若甫经练祭今：原作「之」，据《宋史》卷四○九《张忠恕传》改。，虽朝臣一带之微，不复有吉凶之别，则是三年之丧降而为期，害理滋甚。况人主执丧于内内：原作「外」，据《宋史》卷四○九《张忠恕传》改。，而 工之服无异常日，是有父子而无君臣也。」
 礼 宋会要辑稿 礼三一 后丧 一天头原批：「礼。凶礼。后丧。」 昭宪皇后 
     
宋会要辑稿 礼三一

后丧一天头原批：「礼。凶礼。后丧。」
昭宪皇后
【宋会要】
太祖建隆二年六月二日，皇太后崩于滋德殿，遗令曰：「生死者人之常道，修短者天之定数。考终为福，又奚其悲!予年过六旬，比多衰病，家国之故，忧劳积念，自春及夏，风气频作，针石备至，有加无瘳。将尽天年，宜申理命。皇帝天资仁孝，亲侍医药，衣不解带，涉于数旬。军国事繁，人神所托，勉思远大，无过哀毁。予瞑目之后，宜以宗社为心，更赖群臣，共与开释。皇帝成服，三日听政，以日易月，一依旧制。在京文武臣僚十三日而除，诸司长官以上及近臣、列校朝晡临于宫门外。诸道州府长吏以下三日释服，军人百姓不用缟素，沿边州府不得举哀。释服之后，勿禁作乐。园陵制度，务从俭省。勉从予志，勿用烦劳。」故事，皇太后下书曰(今)[令]，称末亡人。今制首云皇太后敬问(其)[具]位，惟太上皇书曰诰，称予。今昭宪下诰，复称予，盖学士之误也。其后明德亦仍此矣。是日，帝行服于滋德殿。 
三日，文武群臣入临。 
四日，大敛，攒于滋福宫，百官成服。中书门下、文武百僚、诸军副兵马使以上，并服布斜巾、四脚、直领襕衫、腰绖。外命妇帕头、帔、裙衫。 
五日，太常礼院请文武百官临三日后更不入临，每日入朝不立班。小祥、大祥、禫除日，并赴滋福宫临，移班少东奉慰，又进名奉慰皇后。缘百官既已除服不临，外命妇进笺慰皇后，朔望日百官进名奉慰。又准礼例，合权停太庙时飨及中小
     
祠，俟山陵毕复旧。从之。是日，宰臣范质等上表请听政，表三上。七日，诏答允。 
八日，以枢密副使赵普为山陵按行使，又命内客省使王赞、司天监赵修己同往按行。 
九日，帝见百官于紫宸殿门。太(掌)[常]礼院言：「皇后、燕国长公主高氏、皇弟泰宁军节度使匡义匡义：原作「太宗旧名」，今据其名回改。、嘉州防御使
光美并服齐衰三年。准故事，合随皇帝以日易月之制，二十五日释服，二十七日而禫除毕，服吉服，心丧终制。」从之。 
十四日，百官释服。 
十九日，有司言，请以今年十月十六日祔葬安陵，从之。 
