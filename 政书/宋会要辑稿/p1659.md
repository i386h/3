<!-- { "loadSidebar": true } -->
位；其余使臣，当与部队将序位。如违，并依部内有犯，许令守臣、监司按举。其兵校于屯驻去处知、通，并依阶级法。」时军兴，诸处各有分屯守戍将官，与州县官即无序官统摄，多在州县欺凌官属，过数批请，直入仓库，以至请求犒设，虏掠(州)[舟]船，百端需索。至是，枢密院措置，故有是诏。 
七月十一日，诏：「令诸军统制官钤束所部官兵，应有陈诉事务，并须依条次第经由朝廷施行，不得依前隔蓦。如违，其越诉人当议重作行遣；统兵官容纵，亦仰取旨施行。各具依禀申枢密院。」以枢密院言：「勘会行在诸军兵级，凡有陈诉事务，自合经本军统兵官陈乞。近来诸军官兵有陈乞本身恩赏、换授之类，往往不由所辖越诉，理宜约束。」故有是诏。 
二十七日，臣僚言：「今来车驾驻跸临安府，日近府城遗火，诸军以救火为名，持刃乘闹，公然抢夺钱物。乞今后遇有火，依京城例，止许马、步军司及临安府兵级救扑。仍预给色号、常切准备外，其余诸军并不许辄离本寨。仍委统兵官钤束，犯人重作行遣。若临时御前处分，差殿前司官或搭财兵级或神武统制下一军同共救扑。」从之。 
十月九日，兵部言：「乞应今后统领、兵官、使臣等经由州县，于守、倅、令如屯驻法。或辄以请受为名，执缚笞挞命官，许州郡、监司按劾以闻，重加典宪。州郡、监司庇而不发，因而暴露，例行黜责。乞立法。」诏令限三日立法申尚书省。本部欲依诸军违犯阶级上军法；州县监司庇而不发，因事暴露，依律文内诸监主首知所部有犯法不举劾者减罪人三等科罪。从之。 
三年三月二十三日，江南东西路 
      
宣抚使韩世忠言：「累降指挥，诸军不得互相招收，及将别人军兵等一面差人拖拽。欲将诸军官兵、 用已受应告敕、宣札、文帖，许令本军统制官于背后批写某军，押字用印。仍自今以后如遇后来官兵、 用批勘请受，并仰本军先次取索出身文字照验过勘，及令所属粮料院复验，委无违戾，批历身讫放行。」诏依，若敢尚习旧弊，互相隐留，主兵官重行黜责，本军帮书将佐及批勘官并徒二年。内外诸军、忠锐兵将并依此施行。 
二十七日，臣僚言：「闻军兵所屯之地，发掘坟墓，鞭尸暴骨，旁亘百里间，鲜有免者，死者衔冤，生者痛哭。又闻自来用兵破敌之后，必以所得者首级多少定赏，其空手无获与所获之少者，往往搜摄平人，借取其首以充纳级之数。愿降诏训饬诸将，凡军兵所至，申严纪律，令毋得发掘坟墓。凡遇敌乘胜，毋得借取平人首级。」诏札与都督府及神武诸军、逐路帅司常切遵守，严行觉察禁止。如有违犯之人，取旨重作施行。 
四月二十三日，诏：「诸军弃毁、亡失付身、宣帖之类，今后并依见行条令，所在州保奏施行，即不依前于本军陈乞，一面出给公据。如辄敢一面出给公据，并从杖一百科断。其给到公据亦不得收使。令殿前、马、步军司常切检察遵守。」时枢密院言：「诸军自来弃毁、亡失付身、宣帖之类，依条诏本色保官二人。如系将校，所在州保奏，余人并报元给官司出给公凭。近年以来，诸军亡失宣帖等，并不遵依条令，经由所在州保奏，亦不报元给官司出给公凭，止于本军等处陈乞，一面出给 
      
公据，照验批勘请受。遇有功赏转补，便作付身拟身转资级。兼日近诸军换受前班都虞候，亦止凭本军给到亡失公(平)[凭]收使换官。似此不唯有违条令，兼无以验实，隔绝奸弊，有害(民)[军]制。」故有是诏。 
十月七日，枢密院言：「访闻有军兵持杖踰候潮门城出外作过，盖缘兵将官从来有失觉察，理宜禁止。」诏令张俊、杨沂中严行约束所部官兵，寅夜不得辄出营寨。如违，收捉解赴枢密院，并行军法。若本军不觉察，致败露，其本辖兵将官并重寘典宪。 
四年六月二十六日(二十六日)，诏：「今后使臣、 用军兵并权住招收，令张俊、杨沂中根究，将日近强刺人数并给公据，放令逐便。及约束诸军，今后不得擅便招人。若更有违犯，其本头项统制、统领、将佐等，一例重作停降。所遣街市强招人军兵、使臣，并行军法。仍立赏钱三百贯，许诸色人告捉。枢密院给黄榜晓谕。」先是，谏议大夫唐辉言：「近诸军遣人于街市擒捉充军，辇毂之下，人心必摇。乞降约束，不许强刺。」故有是命。 
十二月十五日，权淮东帅臣赵康直言，劾泰州兵官任显不伏使令泰：原作「奏」，据《建炎要录》卷八三改。，已械送有司，乞行窜责。上曰：「康直既权帅事，自令施行。尝记朕为元帅时，有一部将醉入酒家，坏其盆盎，朕捐白金偿之而斩部将，枭其首。自此更无一人犯令者。大抵用兵当以威信为先。」 
五年二月十四日，诏：「朝廷攘却寇盗，皆将帅之力，理须恩威兼济，使人悦服，竭节效命。自顷戎虏荐至，赖二三大帅能体德意，抚驭士卒，果获其用。尚虑本军偏裨将佐不能遵守诸帅约束，非因行军，用刑过当。自今本将本队士 
      
卒有犯，依条断遣问当，有官人具情犯申枢密院，量度事因，重行编置，即不得故为惨酷，因致杀害。务要士卒悦服，庶使主帅仰副朝廷责任事功之意。如遇教阅、行军，合依自来条例施行。」 
八年正月六日，宰臣赵鼎言：「建康府捕获盗马者，事连殿前司兵士，本府已行追究。」上曰：「朕尝喻杨沂中，统兵既众，其间岂无作过之人，切不可占护。若有所占护，则军中纪律便不行矣。沂中亦曰大凡军中占护有过犯者为非，建康府追逮，沂中必不敢隐而不遣。」 
八月十七日，后殿进呈次，上以诸军用巨挺捶偏裨有过数而死者，尝戒殿帅杨沂中曰：「平日将士少有违误，法令具存，不可以一时褊愤恣为暴虐，不比在行军处也。」 
九年九月十四日，臣僚言：「兵兴以来，盖有不能悉如旧制者，然莫甚于诸军代名之失也。绍兴六年，密院措置空名给据付逐路宣抚司及其余州军，许令代名之人赴军书填，一切不问。旧请给销凿元承代某人职次，候立功日改正补转。此盖都督视师于外，随宜措置，以安一时，非良法也。行之至今，自陈承代冒名窃禄者不知几人。乞将前降许代名指挥，自今日为始，更不施行。」诏依，今后不许代名。 
十四年正月二十四日，宰执言，领殿前都指挥职事杨存中乞将本军未刺字人并刺字识认，以防诸处互相招置，及乞严行约束事。秦桧曰：「旧有一法，招刺军人并从军法，所以 
      
难行。一法立赏许人陈告，犯人请给计赃坐罪，统制、统领、将佐取旨。今欲依此施行。」上曰：「立法不必太重，责在必行，法必行则人莫敢犯。」 
二十五年十二月二十七日，诏：「御前诸军统制可依见行管军条法，不许出谒、接见宾客。内兼州事者依本法。」 
二十八年正月十一日，宰执进呈臣僚论殿前司强刺人充军事，上曰：「招军一节，士大夫往往以为不切事宜，殊不知除戎器、戒不虞，圣人所以思患而预防于无事之时，为先事之备，岂可但已!今殿司见阙数千人，积之岁月，切恐暗失军额不便，但当措置约束，无令扰人足矣。」宰臣沈该等奏曰沈：原无，据《宋史》卷二一三《宰辅表》四补。：「诚如圣训。」 
三十年六月二十五日，宰执进呈次，上曰：「如闻诸州军私役禁军，兼阙额多不招填，三省可同议，检会条法行下。如守臣以下非法占破，监司按劾，仍令监司互察。」 
三十一年二月一日，后殿进呈乞编修枢密院军政条法，上曰：「依故事委编修官。」 
十一月三日，诏后(诸)军统制官韩霖，依军法施行。以建康府驻札御(马前)[前马]军都统制王权言霖(托诈)[诈托]中风不起，及差医官诊视得即无病证。诸军与贼血战终日，霖独乘小舟泊于江内观望，并不入贼故也。 
九日，诏后军准备将、权正将、武翼大夫季在除名勒停，令本军自 。以江州驻札御前诸军都统制戚方令统押人马渡江，不禀号令，弃离军马，先用小舡过江，无人部辖，致渰死五十二人故也。 
十八日，诏刘汜贷命，追毁出身文字，除名勒停，送英州编管。令镇江府日下差使臣一员、兵级十人管押前去，内兵级逐州交替，各具已收管 
      
申三省、枢密院。以三省、枢密院机速(虏)[房]勘会，据诸处申到十一月四日瓜州之战，首因刘汜退失，理合按军法施行，故有是诏。 
二十一日，诏王权可特贷命，除名勒停，永不收叙，送琼州编管，月具存在闻奏。令临安府差得力使臣二员、军兵二十人押送前去，沿路不得时刻住滞，具已起发申三省、枢密院。先是，臣僚言：「谨按建康府驻札御前诸军都统制王权，沿淮守御之备初不经意，及虏人犯淮，得以系桥，从而进兵，如入无人之境。权亦旋弃庐州，回屯昭关，将士虽有欲战之心，权领亲兵先遁，麾众使退。及虏骑至尉子桥，始遣姚兴一军迎敌。兴戮力血战，数告急于权，权于仙宗山上以群刀斧手自卫仙宗山：原作「山宗山」，据《建炎要录》卷一九四改。，饮宴自若，殊无应援之意。自辰至申，仅遣二百辈往，已无及矣。兴势虽却，然犹杀贼数百人，生擒贼首而回。不意贼假立权帜以之，兴弃而入，遂与其众俱陷，所存者无一二。权往回和州，谓已得金字牌，令弃城守江。故自十月二十一日先往采石，放火以烧西门，而城内钱粮、器甲、骡马尽再委于贼，使军民奔迸拥入城河及江争渡，沉溺而死者又三之一。将士怨怒号呼，声动天地，指船诋骂，皆(已)[以]权不战误国负朝廷为言，且恨不食其肉也。其亦不容诛矣。乞明正典刑，枭首江上，使将士闻风，争先 命，以副国难。」故有是诏。 
 刑法 宋会要辑稿 刑法八 
宋会要辑稿 刑法八

淳熙十四年二月二十七日天头原批：「应归赦宥类。」不同，忠于顾主，其节可嘉。故特贷之。 ，诏婺州荫妇阿徐特送邻州编管。婺州狱勘，阿徐为顾主杨 被人力陈山童杀死，山童父陈十六从 家前经过，阿徐为愤其子杀害顾主，用棒行打陈十六左胁身死，法当绞。刑部奏，以阿徐既能忘身为顾主复雠，即与寻常殴 

 选举 宋会要辑稿 选举一 贡举 
     
宋会要辑稿 选举一

贡举
太祖建隆元年二月二十日，中书舍人扈蒙权知贡举，合格进士杨砺已下十九人。 
二年二月十日，工部尚书窦仪权知贡举，合格进士张去华已下十一人。 
三年三月十九日，翰林学士王着权知贡举，合格进士马适已下十五人。同上。
