<!-- { "loadSidebar": true } -->
驻者之利么。其地里之远近，流委之曲折，地势之高卑，经理之始末，当命有司别条具焉，惟冀陛下留神，幸甚。」 
同日，五兵即前，权发遣镇江府兵马軨辖王彻言：「绍兴二十八年开平江府常熟县五浦，时咤积水泛溢，欲泄八大江，宜自常熟县东开凿，至雉浦五十里入许浦，纵水入江，方为长利。却自雉浦之西就民田创河二十五里，号丁泾塘，横引水复入福山浦，使二浦之水复归一浦，止近县田稍获灌溉，他无补么。且大江之南，镇江府以往地势极高，至常州地形渐低。钱塘江之北，临安以往，地势尤高，秀州及湖州地形极低。而平江府居在最下之处，使岁有一尺之水，则湖州平江之田，无高下皆满溢，每岁夏潦秋涨，安得无一尺之水乎 闻江滩海岸常列三十六浦，各置巡检寨捍江海，浚治江浦通快上水，故数十年前淛西不闻每岁被水。今三十六浦最急者，平江府五浦，盖平江府实为淛西众水聚集之地，就五浦之内，黄泗浦之中，大抵与福山通流，不用开凿外，崔浦、许浦、白茆浚三所潮沙壅积，与岸齐平，使千里之外不能流入，大江之潮不能上通。窃谓治水当导所受之处，若使下流壅积，不达江海，虽凿陂塘，所及亦狭。要使江 海濒注水如泻，然后百川之流渐有归宿。谨图地形水利附奏。」诏光措置开凿许浦。条约以闻光：疑当作「先」。。其后平江府守臣(岳)[丘] 言：「开凿许浦，虽大水不无获利，然顿失 
      
潴蓄，遇旱不无所病，且大役难成。」其议遂止。 
九年十一月二十三日，临安府言：「承御降文字，窃惟西湖自苏轼开凿以后，旧额合招撩河兵士一百人驻于近湖之地，岁辄开撩，不使淤塞。今六飞驻跸，所存止二十有五人。况禁戢不严，冒佃侵多侵：疑当作「浸」。，故多葑茭蔓延，西南一带，已成平陆，而滨湖之民，每以葑草围裹，种植荷花，駹駹未已。若不锄治，恐数十年之后，西湖遂废，将如越之鉴湖，不复可复。欲望睿慈措置，凡湖之荷荡，若闲慢不急之所，许存留；若居湖中，有碍湖面，一切芟除，务令净尽。仍乞约束，自后居民不得再有围裹，如违戾，以违制论，庶几潴水有余水，而漕渠六井之须，虽遇旱岁，可以无乏，公私兼济，实非小补。」从之。其后临安府守臣言：「一切芟除外，西至显明寺前，北至四圣蹑港湖，东至王妃塔，南至山脚，种植菱茭荡等并系良马院主堂。」诏并令开撩。 
 食货 宋会要辑稿 食货八 造水硙 
      
造水硙
【宋会要】
      
真宗大中祥符八年四月，命河北安抚副使贾宗相度定州北河兴置水硙。先是，上封者言：定州地有暖泉，冬月不冰，可以常用，故使经度之。 
仁宗天圣八年四月，陕府西转运司府：疑衍。时颇多邀滞搔扰。今据硙户八十余人状：愿 言：「秦州路岁造曲用麦数万石，止合于在州及近郊水硙户分配变磨，其就仓请领并纳(细)[纽]扑官水硙五盘，所收数纳官，只乞官自变磨应副。知州张纶寻已施行。兼纶差通判程贲于州界侧近度地形安便处增修水硙，得永宁寺西官柳林中可修立水硙一「一」字下疑有脱字。，悉不妨占居民地土水利。令并旧官硙应副中变磨合用曲麦外，亦可量出租课，添助军须。乞降敕处分。」从之。 
神宗熙宁六年五月六日，诏诸创置水硙碾碓有妨灌溉民田者，以违制论，不以去官赦降原免。官司容纵准此。 
元丰六年二月二十七日，都提举汴河堤岸司言：「丁字河水磨，近为浚蔡河开断水口，妨关茶磨。本司相度通津门外汴河去自盟河咫尺，自盟河下流入淮，于公私无害。欲置水磨百盘盘：原作「般」，据《长编》卷三三三改。，放退水入自盟河。」从之。 
哲宗绍圣元年八月二十三日，诏兴复水磨茶，应合行事，令户部先具措置，申尚书省。 
九月二十八日，户部言：「准敕，复置水磨，今踏逐到京索、天源等河，措置修立。」从之，仍 
      
差右通直郎娉迥提举。 
二年三月七日，户部言：「得旨兴修水磨茶事。初元丰中，都提举汴河堤岸司总领，即便水流用之。堤岸司令废归都水监，而措置茶事乃隶户部，事不相应。请依元丰置都提举汴河堤岸司故事，应一司事并依旧条。」诏就差提举茶场水磨官兼提举汴河提岸，专管句，自洛至府界调节汴水，应副茶磨，不得有妨东南漕运。 
四年十一月十一日，户部郎中、提举水磨茶场娉迥言：「茶磨乞于在京东水门外沿汴河两岸逐旧曰修置水磨去处「岸」下疑脱「踏」字。，别行兴复。」从之。 
元符三年十二月三日，诏以都水使者鲁君贶专切应副茶场水磨。先是，阎守懃、李士京同领茶场，欲榷淮南茶，尽鬻之官，岁当三百万缗，三省抑而不行。至是，三省咤奏，神宗本以抑夺都城十数兼并之家，岁课至三十四万缗，近贾种民遂增展及辅郡，人以为病。诏增展辅郡榷茶指挥勿行，止依元丰旧法。 
徽宗崇宁二年二月二十三日，提举京城茶场所言：「绍圣初，兴复元丰水磨，推□京畿茶法，岁收二十六万余缗。四年，于长葛、郑州等处京索、涠水河增磨二百六十所，借用汴水，极为要便。自辅郡榷法之罢，遂失其利，今四磨不能给。其元符三年罢辅郡榷茶指挥乞勿行。」从之。 
【宋会要】
《嘉定镇江志》：淳化元年二月，诏废润州之京口、吕城、常州之望亭、奔牛四堰，秀州之杉木堰，杭州之捍江、清河、长安三堰，越州之山阴县西堰。天圣七年五月，两浙转运使言润州新河毕工，降诏奖之。 
《三朝国史志》：庆历三年，润州浚漕河成，督功者赐诏嘉奖。其后每年必干，浅辄阻漕舟。虞部郎中胡淮与两浙路提点刑狱元积中再经度，常、润州河夹岗道置堰，功费多而卒无补。御史陈经言之，淮及积中皆贬官。系熙宁二年。初，武进尉陵民瞻建议废吕城堰，又即望亭堰置闸，而知常州王说议开珥渎河，通常、润运路。朝廷以虞部郎中胡淮提举，民瞻督役，两浙提刑元积中总其事。盖积中主民瞻议故么。郑向为两浙转运副使，疏润州盖山漕河抵于江，人便利之。皇佑二年，王琪再守润，转运使欲大兴役，浚常、润二州漕河。琪言：「方蛮蜑骚五岭，又南方岁比不登，民困无聊，不可重兴此役。」诏罢之，而后议者卒请废吕城堰，破古函管而浚之，河反狭，舟不得方行，公私以为不便，官吏率得罪去。 
《会要》：治平四年七月，都水监言：「两浙相度到润州至常州界开淘运河，废置堰闸，乞候今年住运，开修夹冈河道。」从之。 
《四朝国史志》：元佑四年，知润州林希复吕城堰，置上下闸，以时启闭。 
《四朝史》本传：曾孝蕴字处善，公亮 
      
从子，绍圣中管干发运司粜籴事，建言杨之瓜州、润之京口、常之奔牛宜易堰为闸，以便漕运商贾。役成，公私便之。 
《四朝国史志》：元符二年九月，润州京口、常州奔牛澳闸毕工。先是，两浙转运判官曾孝蕴献澳闸利害，咤命孝蕴提举兴修，仍相度立启闭日限之法。至是始告成么。 
《会要》：崇宁元年十二月一日，中书省、尚书省勘[会]左司员外郎曾孝蕴札子：「绍圣间，献陈澳闸利害，蒙朝廷[令]孝蕴提举，兴修了当。行运首尾四五年，若不别令官司主管，则已成东南漕运大利当遂废革。欲乞专差官一员，自杭州至(杨)[扬]州、瓜州澳闸，通管常、润、扬、秀、杭州新旧等闸，依已降条贯，专切提举车水澳闸，觉察应干奸弊。乞差旧曾监修澳闸、宣德郎、新知昆山县事鲍朝懋提举管干，依提举弓箭手例序官，请给、人从、舟船等事，于苏州置廨宇，以提举淮浙澳闸司为名。人吏许于常、润、苏、杭、秀等州选差，半年一替。仍令两浙转运司进奏官兼管发落文字。」从之。 
政和六年八月，御笔：「镇江府旁临扬子大江，舟楫往来，每遇风涛，无港河容泊，以故三年之间，溺舟船凡五百余艘，人命当十倍其数，甚可伤恻!访闻西有旧河可以避急，岁么湮废。宜令发运司计度，深行浚治，以免沉溺之患。委官处画，早令告功。」《嘉定镇江志》 
庆历中，于夹冈道置堰，功费多而卒无补，旋罢。今地名 
      
有黄泥坝者，岂其地与。按旧志：夹冈地势萦回殁分，山脊相距旷回，行者惴惴。熊叔茂诗：「僻疑昏有虎，静怪晓无鸡。」谓此地么。嘉定中，郡守宇文绍彭创置六铺，拨逻卒守之，舟行陆走以无恐，混一以来成坦途。《嘉定镇江志》
 食货 宋会要辑稿 食货八 堰 
      
堰
【宋会要】
      
曹娥堰，威州之保宁县新修堰，天禧二年三月修。 
 食货 宋会要辑稿 食货八 硙子堰 
      
硙子堰
【宋会要】
凤州梁泉县之硙子堰，大中祥符二年置。 
 食货 宋会要辑稿 食货八 第六堰 
      
第六堰
【宋会要】
绍兴二十三年五月十二日，利州路安抚司机宜杨庭言：「绍兴府见屯御前军马合用粮料，全籍籴买应副食用。本府襄斜谷口有古六堰，浇溉民田顷亩浩瀚，自来春首随食水户田亩多寡，均出夫力修葺。昨经兵火，民力不足，多咤夏月使水之际，暴水冲损堰身，遂失一岁之利。又拨屯内将兵、差不入队人兵并手修葺，(几)[庶]几便民。」诏四川安抚制置司详所陈事理施行。 
 食货 宋会要辑稿 食货八 筑 堰 
      
筑堰
【宋会要】
绍兴十一年四月二十三日，两浙转运副使张叔献等言：「华亭县东南(沈)[枕]海，西连太湖，北接松江，松江之北，复控大海，地形东南最高，西北稍下，柘湖十有八港，正在其南。故来筑堰，以御咸潮，防趋下而北，为民田之害。」
 食货 宋会要辑稿 食货八 水溢堵堰 
      
水溢堵堰
【宋会要】
干道四年五月二十四日，知枢密院事、四川宣抚使虞允文言：「彭州九龙等三县管都江等别等一十余堰，灌溉民田，其堰身长七十余里。自绍兴二十年以后，州郡
      
不以寘意，遇雨水泛溢，决坏堰身，水利略尽。知县梁介躬行堰所，部勒丁夫修治坚密，水脉通流，田亩沾之，溉及旁县，实为水利。」诏梁介直秘阁、利(县)[州]路转运判官。
 食货 宋会要辑稿 食货八 汴河堰 
      
汴河堰
【宋会要】
      
皇佑二年闰十一月，赐汴河治堰缗钱。
 食货 宋会要辑稿 食货八 山河堰 
      
山河堰
【宋会要】
