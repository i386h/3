<!-- { "loadSidebar": true } -->
四月二十七日，太尉、武信军节度使、奉御前处分边防童贯奏：「据提举陕西河东路弓箭手何灌等申请：『今来复置提举弓箭手司，其人吏并行重禄，人从、恩数并依文臣提点刑狱条例。资序高者自从高。契勘逐官资序不等，缘曾任都钤辖、钤辖、知州军、路分都(盐)[监]资序，所有请给、人从、随行指使、接送人，并乞依上项从高条令支破施行。兼政和五年二月二十一日指挥，理任、请给、恩数等，并依提举保甲司条例。契勘提举弓箭手司旧视提举常平司。又崇宁三年正月敕节文：提举弓箭手官岁举改官，县令比提举常平官减半。今来本司系依提举保甲，与提点刑狱条例并同。今欲乞荐举改官，县令依提点刑狱官减半外，有分曹建掾后来添举改官员数，内零分更举一员。其逐路城寨甚多，当职使臣并系奉行弓箭手职事，所有荐举大小使臣，并乞依提举保甲司条例，更不减半。』看详可行，欲依所乞。」从之。 
十一月七日，奉承御前处分边防司奏：「检会崇宁二年五 
      
月十一日枢密院奏，提举河东弓箭手兼营田司申：『营田司使臣五员，并分差在新边城寨，往来照管耕种、催纳租课等事，最为劳苦。缘逐人依指使例各差破白直兵士二人，委是使唤不着。欲乞依监当官条例，差破白直兵士五人，于数内差识字军人一名应副文字。若不足，并从下差禁军。』诏依所申。本司今相度，本司准备差使官员合破人从，欲乞并依上项提举弓箭手兼营田司已得朝旨差破。如遇差出有公案文字，依监司差出小使臣□□勾当。政和重修格，破担擎铺兵二人。陕西诸路亦乞依此施行。本司看详，欲乞陕西、河东路提举弓箭手司所差本司小使臣，并权依河东路弓箭手司上项所申事理差破，候招刺就绪日依旧。」从之。 
钦宗靖康元年二月十四日，罢陕西、河东提举弓箭手官，以其人复隶帅司。
 职官 宋会要辑稿 职官四五 监司 提举 郡守 转运 提刑使 
     
宋会要辑稿 职官四五

监司提举郡守转运提刑使
【宋会要】
神宗元丰三年四月二十六日，诏监司提举官有所措置及申
请而辄及他司者，论如非所职辄主管法。
哲宗元佑元年四月十八日，三省言：「奉旨，转运使副、提刑，今后选曾任知州以上；转运判官选曾任通判、实历亲民差遣、所至有政迹人。」诏监司许降一等差授。如曾任监司，见系通判资序以上，亦许差。 
十一月二十四日，诏诸道监司互分州县，每二年巡遍。 
三年五月四日，御史中丞胡宗愈言：「近者监司不复按举不法，坐视部下官吏贪惏违越，苟简偷惰，隳废职务，并不督察。望明赐戒敕。」诏札与诸路及府界监司，仍令御史台觉察。 
二十六日，诏监司秩满，资深无过人除知州者，与理监司资序。 
五年，臣僚言监司便文苟简，多不 行所部。诏转运、提刑司按部，二年一周。 
八年十一月五日，监察御史郭知章言：「窃见比年选授监司多繇寺监丞，寺监丞多以知县资序，莅事或半年，或一年，遂除监司。今之外官惟监司为要任，所以助朝廷承流宣化，系一路之休戚，其任可谓重矣。窃谓宜稍为法以限之，除转运判官必择通判资序，除提点刑狱必择知州资序。仍各须实历一任、有治绩者，然后简拔用之。」诏今后监司并依元佑元年闰二月八日条贯差人二月：原作「三月」，据《长编》卷三六八改。，如阙人，即许降一等差授。是时来之邵亦言：「祖宗朝除任诸路监司，其抡才甚 
     
密，所以待遇之体亦甚重，故当时(诣)[诸]监司号为得人。比来朝廷除任监司官，其抡材甚疏，付与甚易，寺监丞之职虽自朝廷抡选，然其清浊高下盖未尝无间也。七寺丞则异于诸监丞矣，宗正、太常、秘书丞则又异于七寺丞矣。今之寺监丞，不问人才能否，职任高〔下〕，或一年，或二三年，例除诸路监司，付与可谓易矣。祖宗之制，监司或自内除，或自外徙，皆受命即行，未尝有所待也。元佑初，转运判官始有待阙，既而延及提点刑狱，今则转运副使亦使之闲居待次，遇之之体轻矣。此士论所共惜者也。欲望应除监司，用祖宗故事，候有阙方差。其寺监丞及任满，止可随材擢用，不必人人尽为监司。庶几使者之体亦稍加重。」元佑元年闰二月八日条贯未见贯：原作「符」，据前文有「元佑元年闰二月八日条贯」语，因改。。 
绍圣元年十一月十五日，侍御史翟思言：「请臣僚任知县乃得关升通判，知州乃得除监司，庶几部使者、郡县得材能吏。」诏自今初除转运判官、提举官，须实历知县以上亲民人；提点刑狱以上，须实历知州或通判人。 
元符元年八月二十九日，左司郎中吕温卿言：诸路监司及州县各以事格目，仿省部分六案。诏送详定一司敕令所。 
徽宗崇宁元年四月二十六日，臣僚上言：「窃见诸路监司、郡守多务沽长厚之名而苟避刻薄之谤，以此奉行职事，往往失当，而民被其害。国家虽有良法美意而实惠不能及民者，以奉行之人不得其宜也，朝廷不可不察。乞特赐 
     
诫谕，使诸路监司、郡守平心悉力，守法信义，此救弊之所宜先也。」诏札与御史台，常切觉察弹奏。 
二年正月二十六日，中书省言：「四川地远，军防不修，乞利州、夔州依成都府例，各置钤辖，移利州路分于剑门关，兵卒增倍。成都府旧以便宜从事，罢去已久，乞军民所犯巨蠹者，令酌情处断。四川监司、钤辖、大州守臣不差蜀人，所辖兵马东军与士人参和，如旧法。」从之。 
四年九月七日，中书省言：「奉诏，除依元丰旧制设置监司外，所有后来增置提举茶盐、坑冶、铸钱、学事、保甲、粮草官之类，可子细相度，可以并省者即行并省，不可并省者依旧存留，仍裁减属官，严立出巡搔扰及受馈遗约束。其经略安抚、转运、提刑、发运、籴便、提举司准备差使、勾当公事官等，亦相度裁减，无令冗员侵耗那用。今依御札指挥，契勘到监司等见管属官计五百三十余员，今参酌措置，欲依下项：诸路转运司、属官一百九员。提刑司、属官十八员。经略安抚司、属官一百一十三员。钤辖司、属官三十二员。总管司、属官七十二员。发运司、属官九员。措置河北籴便司、属官六员。提举陕西成都府等路茶马司，属官六员。欲除帐司、检法官、指使外，其余属官据见在员数三分中罢一分。所减分数不及一员，即就厘减一员，止有一员者听留。」 
五年二月一日，手诏：「四方之远，视听岂能周遍，虑有民瘼，壅于上言。可诏逐路监司察民间疾苦，具实以闻。」 
六月三日，诏曰：「诸路监司，所与 
     
共治，而寄制举耳目之任，顾不重哉!苟非其人，不能检身律下，乃违法背理，贪赃违滥，全无忌惮，其能制举一道，称所任乎!朕方励郡守、县令各各循理，而按察之官身先犯令，则士民何所视效!见今诸路监司，互相察举如法，或庇匿不举，以其罪罪之。仍令御史台弹劾以闻，朕当验实，重行黜责。故兹诏示，想宜知悉。」内「庇匿不举以其罪罪之」一节，仍着为令。 
八月十九日，诏：「访闻诸路监司属官擅行文书，付下州县，及出按所部，犯分搔扰。可令今后学事司属官许出诸处点检学事外，余并不得离司，出诣所部，及不得擅移文书付下州县。即有公事差委勾当者，径诣所差处，沿路不许见州县官及受馈送。违者徒三年，仍不许赦降、去官原减。」 
二十九日，诏：「应监司到所部半年，或因赴阙奏事，许举部内所知二人，着为令。」 
十二月六日，京畿转运使张杲奏：「伏见陛下申画王畿，肇新四辅，改提点转运使，职事繁剧。旧提点官两员，请分京畿增置运判一员。」从之。 
大观三年四月二十二日，尚书省送到内降札子，臣僚上言：「窃见近者违例条奏之人，率多御前或朝廷得知，制下推鞠。素设知、通、监司掌举按之职，但闻举人之能，未见陈按人之罪，复待圣主廉察。望有御前及访闻公事得实若干件以上，按察官司容庇不发，量立惩诫之文。」诏依，立法施行。看详：「若知而容庇，自依律科外，今修立下条：(诣)[诸]所 
     
部违法，监司及知、通失按举，谓因御前及朝廷察治得实，(请)[情]理重(旨)[者]。并奏裁。」得旨依拟定，仍先次施行。 
政和元年二月二十四日，详定一司敕令所状：「修立到条：诸被受朝旨应委监司同共管勾或分诣勾当者，并于符牒内指定合依某司所举某官同共施行。」从之。 
三月二十九日，臣僚上言：「契勘法有监司互察之文，而提举学事官例以侵官越职之故，不干预他司事。臣以出巡所至，有百姓多是称诉冤枉，臣以职事不相干，不敢受理。欲望特降睿旨，提举学事官巡历，遇百姓有词状，听询问情实，关送所属监司。」内降黄贴子：「欲从其请，恐好权之人侵越职事，宜深思讲究，惟使民不失法意为良。检准元符令，诸监司知所部推行法令违慢，若词讼虽非本职，具事因牒所属监司行遣。其命官老病不职而非隶本司准此，仍听具奏。」诏依，申明行下。 
八月二十日，臣僚上言：「恭惟艺祖诞受天命，圣神相授，专务爱养元元，以固邦本。谓刺史、县令于民最亲，尤宜遴择，内则谕辅臣戒饬，使保廉节，而外则责监司按察，俾不得侵渔吾民。其或弗按，则加之刑罚。天圣中，工部侍郎李应机坐守兖州日贪暴不法机：原作「几」，据《长编》卷一○二改。下同。，仁祖出之。因谓辅臣曰：『应机贪墨，何由累至此 』宰臣王钦若对曰：『应机素无廉节，然监司未尝按举，故累资至此。』于是监司皆罚金以惩之。当是时，外台之官莫不悉心举职，而郡县之吏争以廉白相尚矣。今陛下以圣 
     
德嗣服，遴选守宰，敦尚廉隅，勤恤民隐，同符仁祖。比肆赦罢宪司圭田，使专一检察贪吏，多取违法害民者以闻，此虽尧、舜之用心无以加也。臣愚伏愿申诏部使者振举职业，谨察贪吏，必以名闻。其或坐视侵牟，恬不加意，因缘他故暴露失律之罪，必罚无赦。庶几仰副遴选守宰，敦尚廉隅，勤恤民隐，以光昭祖宗之美意。」从之。 
