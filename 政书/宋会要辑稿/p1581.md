<!-- { "loadSidebar": true } -->
十二日，上封者言：「在京尼师之辈，或入内庭；国亲之臣多接朝士，泄禁中之语，为外人所闻。乞今后入内师尼特赐一绝，国亲臣僚亦乞诫砺。」诏札与入内内侍省相度，及令诸宫司取知委状。 
十八日，诏今后每丰稔，百姓不得率敛钱物建感恩道场。 
六月九日，诏臣僚失仪，依条责罚，更不理为过犯。 
七月十二日，中书门下言：「内降札子，诸处承准宫闱教旨事件未得施行，次日面奏，审取指挥。不该上殿处，当日内实封申中书、枢密院，再取旨施行。」从之。 
十月十九日，开封府请今后僻静无邻舍居止宰杀牛马，许人告捉给赏；无邻人处，以本住业主家财添给。依奏，业 
      
主只罪勾当人。 
二年二月五日，上封者言：「近日多有臣僚私入三司及开封府、御史台看谒。伏以三司掌天下钱帛，国家会要之司，御史总持宪纲，绳纠愆谬，开封府政事繁重，四方表则，岂容私入请谒!窃虑别有寄嘱，妨废公务。淳化、景德，明有条诏，并各禁止，许御史台纠奏，久无觉举，渐失遵禀。乞申明约束，其看谒、接见，监司并从违制论。」从之，仍令御史台、街司常切觉察，违犯具名闻奏。 
十月九日，前广南东路转运使郑载言：「广州每年多有蕃客带妻儿过广州居住，今后禁止广州不得卖与物业。」诏知广州任中师与转运使相度以闻。 
二十一日，臣僚上言：「驸马都尉柴宗庆印行《登庸集》中，词语僭越，乞毁印板，免致流传。」诏付两制看详闻奏。翰林学士承旨章得象等看详：「《登庸集》词语体制不合规宜，不应摹板传布。」诏宗庆悉收众本，不得流传。 
十二月十四日，诏益、梓、利、夔路夜聚晓散，传习妖法，能反告者赏钱五万，以犯者家财充。 
三年二月十三日，太常少卿、直昭文馆扈称言：「近岁士庶之家侈靡相尚，居第服玩，僭拟公侯，珠琲金翠，照耀衢路，约一袭衣千万钱不能充给。乞差近臣议定制度，以分等威。」诏曰：「如闻辇毂之间，士民之族罔遵矩度，争尚纷华，服玩僭奢，室屋宏丽，傥惩革之弗至，恐因循而滋多。宜专命于攸司，再申明于彝宪，酌其旧式，着此成规。其令两制与太常礼院 
      
同详定以闻。」 
二十一日，诏在京巡检人户铺分选内侍，与新旧城巡检同相度以闻。以屡有火灾也。 
三月二十一日，天章阁待制李弦言：「官员使命往来，差防送人常一二百人，止在道路兵士，虽给口食二升，裹费不足。乞量官品高下，差十人已来给护。」诏依官位量差，违者并行朝典。 
四月七日，河北转运司言：「沧州南皮县令朱谷，部民论取受不公，惧罪逃走，已行收捉。」诏将来遇赦不原，永不录用。今后命官使臣依此例。 
二十五日，臣僚上言：「近日多有臣僚私入三司、御史台、开封府看谒，乞今后更有臣僚妄托公事，私入看谒，其接见者及监门使臣一等科罪，虑有合入省商量事者。」诏如实有公事，许赴省府商量。 
六月十五日，福建转使言：「南剑州祅人饶曾托言鬼神，恐(赫)[吓]民财，已依法处死。曾二弟见在本乡，请从江南江阴军羁管。今后有犯者，许人告捕鞫罪，籍没家财。本县官不时觉察，即与冲替。」从之。 
十一月三日，国子博士王正平言：「诸州官得替进发，逐处公文百姓用金银花送路，贫者不免作债，乞今后止许用草花献送。」从之。 
十二月十七日，诏诸宫观、寺庙在城外合行朝拜处，今后只令知州军监、通判、职官轮赴，都监、监押更不得去。 
四年四月四日，诏广南西路诸色人不得容留溪洞妇女在家驱使，见在者不问契约年月，并放逐便。 
十月十六日，侍御史知杂事庞 
      
籍言：「朝廷每差使臣、道士往建州武夷山设醮，差借人夫及般舡，准备迎送，来往劳役。乞自今以官物供办。」诏今后如遇设醮合用，并以官物充，不得非理扰民。 
五年二月五日，殿中丞、通判建州高易简言：「每差殿头、道士到武夷山设醮，多置买物色，今后不得令入州，贵免骚扰。」诏今后每投龙设醮，不差内臣及差殿侍赍送，本处知州或通判往彼严洁设醮，投送龙简道士本州岛选差。 
五月二十八日，监察御史张宗谊言：「向西诸路州军臣僚罢任，随行车乘多是所历州县差借人牛牵泄，乞行止绝。」诏申明前 。 
六月三日，诏臣僚赴任、罢任，不得差店户百姓担擎物色及借车牛。 
十一月四日，三司言：「乞差官点检宣借官宅，及自来曾宣借官中宅屋之家，未经店宅务取索元借文字者，许勾当人陈首。」从之。 
宝元二年三月十七日，左正言、直集贤院吴育言：「窃闻近岁以来，有造作谶忌之语谶：原作「纤」，据《长编》卷一二三改。、疑似之文，或不显姓名，暗贴文字，恣行毁谤，以害雠嫌。臣只传闻，未审虚实。若有此事，乞降出姓名，问其事状，情若涉于妖妄，意或在于倾邪，则乞严与行遣，以绝奸弊。」诏开封府、御史台常切觉察。 
五月十四日，刑部言：「著作佐郎王师旦为于御街上行马，致军巡人申举，蒙开封府勘罪。检会中书札子，御路上只许近上臣僚行马，及海行条贯本条无指定刑名，并从违制失私罪。其王师旦从上条杖 
      
一百，止私罪定断。省司再详，只言许近上臣僚行马，即不指定品位、职名。窃虑更有品位稍高，临时无由定夺，今欲自宣德至天汉桥北御路上，只许应合出节臣僚及正任观察使已上行马。如随从圣驾出入及宗室、内庭、宫院车骑，不在此限。」从之。 
二十二日，右司谏、直集贤院韩琦言：「欲乞不以年分整齐，但见得官中支用显有虚费，即定夺减省。仍望先饬宫掖之间，务修节俭，凡奢靡之饰、奇巧之玩、无名支赐、无度取索，一切罢之。」诏三司计会，入内内侍省施行，余并依奏。 
二十三日，(左)[右]司谏、直集贤院韩琦言：「在京故将相、两地、戚里、近臣之家，例合占留六军兵士，枉破衣粮，永为私家仆隶，但资冗食，久妨军役，乞定夺省。」诏依奏。 
六月十九日，右正言、直集贤院吴育言：「条例之中，明有赏格，以巡检、县尉捉贼，使臣监务课利增盈，令佐存抚招携人户归业，设法催科，不行追扰刑责，此类皆等第酬奖。及得替到阙，所司并不举行。乞选官与法寺详定，自今应编 合有酬奖，除在任迁擢逐时便行外，自余本官到阙，各据劳绩，所司举行，不须待陈状叙理。仍立日限，免使延滞。」诏酬奖者有司疾速施行。 
康定元年五月二日，诏：「访闻在京无图之辈及书肆之家，多将诸色人所进边机文字镂板鬻卖，流布于外。委开封府密切根捉，许人陈告，勘鞫闻奏。」 
三日，中书门下言：「访闻近日无知之辈，妄 
      
称官中括取人户钱物。请重禁言者，欲许人告捉给赏。」从之。 
十一月四日，知万州马元颖言：「乞下川陕、广南、福建、荆湖、江淮，禁民畜蛇毒蛊药，杀人祭妖神。其已杀人者，许人陈告，赏钱随处支铜钱及大铁钱一百贯。」从之。 
十二月六日，司勋员外郎马彝言：「昨判大理，累见诸州奏案，多有官员率吏出钱创置公用器物。望自今犯者重断，委按察官觉举。」从之。 
(三)[二]年三月五日，诏：「今后举人不得以进献边机及军国大事为名，妄希恩泽。」 
七月十七日，中书门下言：「访闻浮薄小人撰长韵诗嘲讪大臣，令开封府密加察访，许人陈首，给钱三百千充赏。愿就官者，亦与补命。」 
二十四日，诏枢密院，自今皇城司探事，相度事理，方得行下。 
八月十六日，直集贤院、知谏院张方平言：「臣承乏谏省，及今未五十日，凡内臣、外戚、医官之类，迁转者且二十八人，大则防、团、刺史，小则近职要司。伏以边陲用兵，将士暴露，狂贼有凭陵之势，王师无尺寸之功，宜增爵赏，以待勋勤。彼矢石之下，锋刃之前，以首争首，以命争命，上功于朝，报赏之际，未尝有特恩殊命及之者。今帷幄密侍，肺腑近戚戚：原作「岁」，据《长编》卷一三三改。，坐受优宠，动沾厚赐。至于方伎杂类，恩泽过宜。伏愿慎兹威福之柄，深计安危之本，无容亲近之奸请，以挠公朝之法制。仍乞宣谕执政之臣，今后即有传宣内批，诸非次不正除授，必须详酌事体覆奏。其或侥求过分，宜为 
      
条约禁止。」诏并依前降指挥，常切遵守常：原作「尝」，据《长编》卷一三三改。。 
十月二十六日，臣僚上言：「日近河北诸州军有停闲、丁忧、不及第人，亦非乡土，多经游边郡。停闲者不思己过，至犯律法。丁忧者不执亲丧，唯求经营谒托，稍不如意，便有诽谤。下第者不言文理纰缪，无由进取，凡得聚首，例生怨嗟。况国家西事未宁，宜杜绝此辈。望降指挥都转运司辖下州县，常令觉察，无致聚集。不是土居者，尽可断绝游边。」诏令河北、河东、陕西都转运司，依所奏。 
二十七日，翰林学士苏绅言：沿边臣僚筵会，自今并不得以妓女祗应。」从之。 
庆历二年正月二十八日，杭州言：「知仁和县、太子中舍翟昭应将《刑统律疏》正本改为《金科正义》，镂板印卖。」诏转运司鞫罪，毁其板。 
六月十五日，详定减省所言：「请今后宗室及郡县主、两地臣僚、节度使、殿前马步都知押班母妻，依旧赐冠帔，两府许乞长女或长子之妻，余并不许。僧道紫衣、师号，除御前恩赐外，臣僚不得奏荐。如于延州纳细色军粮一百万石，赐衣或师号。」诏中书、枢密、郡王、使相、宣徽、管军、节度并皇亲正刺史以及长公主，许依旧奏荐，余如所请。 
三年七月二十七日，臣僚上言：「益州每年旧例，知州已下五次出游江，并山寺排当，从民遨乐，去城稍遥。窃以军资、甲仗、钱帛、军器、法从以至粮仓、草场等库藏，须藉官员在城管勾，欲乞下本州岛，今后遇此筵设，更(牙)[互]常轮通判、职官各 
      
一员在州照管，及提举监官专防守仓库。」从〔之〕。 
四年八月七日，度支判官李参言：「自今在京作过人该徒配外州者，无得差驾纲接送诸般名目上京，其在京场务亦不得指定抽差及招填影占。如违，干系官吏严行勘断。」从之。时内东门司胥史犯自盗赃，决配慈州，有姻戚内侍为求纲役上京，作(方)[坊]指射为甲匠，三司觉其(都)[奸]妄故也。 
