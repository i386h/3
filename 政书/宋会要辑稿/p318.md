<!-- { "loadSidebar": true } -->
十一日，诏：新制明堂乐九曲谱，令两制与判太常寺官同加详议，注入合用清声以闻。 
十二日，内出御制黄锺五音五曲，皆五十七声，付太常寺按习行用。 
十四日，卤簿使言：「明堂大飨用法驾卤簿，准礼令，法驾之数减大驾三分之一。得兵部状，大驾用万有八千二百五十六人，法驾减其一，用万有二千一百七十人。检大中祥符元年封禅法驾人数，即用万有一千六百六十一人，有此不同。本部今无法驾字图故本，复又文牍散逸，虽觕有其数，较之礼令，未能裁决。 
      
望令礼院官一员，与兵部官同共详定图本。」又礼院言：「准郊例，大驾有象六，在六引之先。今明堂行礼，若三分减一，即用四，亦在三引前。检详令文，但有象在大驾卤簿前一，中道余分左右，即不言总数。又《国朝会要》：『象六，中道分左右。』恐旧文参桀，未知所从。」诏并令太常礼院与判兵部官同共详定图本以闻。后礼官等定法驾卤簿，凡万有一千八百八十八人。从之。素队凡殿前、马步军司兵士及乐兵共二百五十指挥，总五万二百九十六人。 
十六日，太常礼院言：「明堂行礼，自昊天上帝至神州地祇及配帝共十一位，皆皇帝亲行奠献，其蹲罍笾豆簠簋之数，悉用大祠；天皇大帝、北极、大明、夜明，数用中祠。五人帝既从祀殿室，礼当差叙，欲准天皇大帝进用中祠。五官，据《通礼》陈设象 各二，数与五人帝同而位在阶下，欲用小祠之数。其余诸神，一准郊例陈设。」诏可。《宋史 礼志》：令辅臣、礼官视设神位。昊天上帝，堂下山罍各四。皇地祇，泰尊、着尊、牺尊、山罍各二，在堂上室外神坐左；象尊二，壶尊二，山罍四，在堂下中陛东。三配帝、五方帝，山罍各二，于室外神坐左。神州，泰尊、着尊、着尊、山罍各二，在堂上神坐左。牲各用一犊，毛不能如其方，以纯色代。笾豆，数用大祠。日、月、天皇大帝、北极，泰尊各二，在殿上神坐左。笾豆，数用中祠，五官，数用小祠。内官，象尊各二，每方岳、镇、海、渎，山尊各二，在堂左右。中官，壶尊各二，在丹墀、龙墀上。外官，每方丘、陵、坟、衍、原、隰，概尊各二，众星散尊各二，在东西厢神坐左右。配帝席蒲越，五人帝莞，北极以上槁秸加褥，五官、五星以下莞不加褥，余如南郊。 
二十三日，礼仪使言：「准郊例，车驾出京城日，十里内神祠及经纵桥道并遣官祭告。今圣驾止诣太庙朝飨，回行明堂之礼，不出京城，无经由桥梁，欲止于车驾出内前一
      
日祭告京城内八庙。」至圣文宣王、昭烈武成王、五龙、二相公、天齐、城隍、浚沟祓。诏除軷祭并诸桥外，一准郊例差官祭告。 
二十四日，诏以宁江军节度使、同中书门下平章事、知大宗正事、汝南郡王允让
摄左卫上将军允让：原作「某」，据《长编》卷一六九改。，为明堂亚献；武康军节度使、同知大宗正事、北海郡王允弼摄右卫上将军，为三献。 
二十九日，翰林学士承旨王尧臣等言：「奉诏令两制与太常寺官，将近降御制乐曲谱注入合用清声以闻。准六月戊辰诏旨，今自大乐夷则已下四均正律为宫之时，商、角依次并用清声；自余八均，悉如常法。今将近降御制大乐曲谱法共十九曲，合用清声处，悉就律名下依详注入；其旧谱曲调合用清声处，亦旋令注入阅习。」诏付太常寺，与邓保信等依此教肄。 
仁宗皇佑二年七月三日七月三日：原作「六月三日」。按前已述及六月二十九日事，此处当不倒叙，且后「七日」条、「二十二日」条，据《长编》卷一六八、《宋史 乐志》二，皆为七月中事，因改。，太常礼院言：「三班执球仗使臣各服花，插折上巾，紫绣衣，当于祀前一日宿右升龙门外幕次，以俟礼毕自大次前奉引乘舆还文德殿。准郊例用百人，今法驾省约三分之一，请用七十人。其宣德门肆赦，亦奉引排立。」诏止俟肆赦令于楼前排立，先日不须入宿。 
六日，入内内侍省言：「准郊例，礼毕，诸班直及军校皆赐花。今明堂礼毕，未审赐花与否。」诏准旧例三分省一，造作以赐。又太常礼院言：「明堂行礼前一日，望令钧容乐宿右长庆门内，俟礼毕，即导迎乘舆还文德殿。及升楼肆赦礼毕，乘舆离大次，钧容乐振作，即传呼。令驰导左右， 
      
诸军素队乐并鼓吹亦振作，乘舆至文德殿，乃权止。俟升楼肆赦，钧容乐奉引，复传呼振作。仍望差内侍一员管勾。」从之。
七日，内出御制乐曲，五音七均相生，不随次第用均律，止以顺曲为谱。成无射宫三曲，皆五十七字：五音一曲，明堂奉俎用之；变七律一曲，明堂饮福用之；七律相生一曲，明堂退文舞、迎武舞、亚献、彻豆笾用之。并景灵宫、太庙、明堂等行礼宫县登歌奏乐之序，诏太常按习施行。景灵宫降圣、送真，并以《太安之曲》，降圣作发祥流庆之舞，升降行止以《干安之曲》，奉香以《灵安》之曲，饮福以《报安之曲》，退文舞、迎武舞以《正安之曲》，降真〔作〕观德之舞，亚献以《冲安之曲》；太庙迎神、送神并以《兴安之曲》，迎神作文德之舞，升降行止以《干安之曲》，遍室奠瓒以《瑞文之曲》，顺祖室以《大宁之曲》，翼祖室以《大顺之曲》，宣祖室以《大庆之曲》，太祖室以《大定之曲》，大宗室以《大盛之曲》，真宗室以《大明之曲》，并作文德之舞，饮福酒以《僖安之曲》，退文舞、迎武舞、亚献并以《正安之曲》，作武功之舞；明堂降神、送神并以《诚安之曲》，降神作右文化俗之舞，升降行止以《仪安之曲》，六天、二祇奠玉币以《镇安之曲》，三圣奠币以《信安之曲》，奉俎以《饎安之曲》，昊天、地祇酌献以《庆安之曲》，五天帝酌献以《精安之曲》，三圣酌献以《孝安之曲》，饮福以《胙安之曲》，退文舞、迎武舞、亚 
      
献、三献并以《穆安之曲》，作威功睿德之舞，彻豆以《歆安之曲》，还大次以《憩安之曲》。 
十七日，太常礼院言：「五人帝、日、月、北极、天皇大帝，凡从郊祀止用太府寺所供香。今既设位于堂室之间，欲各用内降香。仍令三司会太府寺改造香炉合匕，令少加闳大其制，庶与祀物宜称。」从之。 
二十二日，上封者言：「明堂酌献五帝《精安之曲》，并用黄锺一均声，此乃国朝常祀、五时迎气所用旧法，若于亲行大飨，即所未安。且明堂五室之位，木室在寅，火室在巳室：原作「色」，据《长编》卷一六八、《宋史 乐志》二改。，金室在申申：原作「金」，据《长编》卷一六八、《宋史 乐志》二改。，水室在亥，盖木、火、金、水之始也；土室在西南，盖土王之次也。既皆用五行本始所王之次，则献神之乐亦当用五行本始之月律，各从其音以为曲。其《精安》五曲，宜以无射之均：太簇为角以献青帝，仲吕为征以献赤帝，林锺为宫以献黄帝，夷则为商以献白帝，应锺为羽以献黑帝。」诏两制与太常寺详定以闻。翰林学士承旨王尧臣言：「谨按《开宝通礼》，尽用周堂旧制。凡祭天以夹锺，降神则奏黄锺、歌大吕；宗庙以黄锺，飨神则奏无射、歌夹锺。其祈谷、明堂，尽用祀天之乐，自先帝东封、西祀以前，并皆遵用，其后有司稍稍失传。又据孙奭所撰《崇祀录》，五方帝降神之乐与昊天同，酌献则各奏本方之音，皆随月用律为均。又云圣朝定礼，随月用律，如十一月则升降奠献皆以黄锺为均。今有司引用，祀五帝各用五音，青帝则姑洗角、赤帝则林锺征之 
      
(之)类，以为登歌，亦是傍缘旧典。又大礼日迫，虑诸工难为调习，欲且仍旧施行。」诏俟过大礼，别加详定。 
同日，诏：「仗卫执仪军士，各令按职行列，不得交杂往来。赍奉法物者，亦须整肃。其行事官并引从人，夜中不得出离次舍。至行礼时，仍各留人谨护火烛。令殿前侍卫司、行宫使、提举应奉司严加告谕。」 
二十三日，光禄寺言：「欲于左升龙门外就三馆厨以为神厨，仍加塈饰，施陈鼎镬、馔具、祭品，允得严洁。」从之。 
二十五日，御史台言：「准 ，文官斋宿于左升龙门外。今审度，与神厨迫近，又余地非广，计不能容东班次舍。望令文武百官并于右升龙门外，设次于中书门西。」从之。 
二十八日，礼仪使司言：「将来九月自辛丑至甲辰，预祀陪位官以次赴景灵宫、太庙、明堂，宿宣德门习仪。俟至日，皇帝前后殿不坐。」诏可。 
八月二日，诏中书、枢密院臣僚明堂行事，假 牧上闲马驯习者各一匹，圉人自随之。 
三日，太常寺言：「准诏议定明堂文德殿致斋日警场，于礼可否。伏以警场，古之鼓鼜，千历切。所谓夜戒守鼓者也者：原无，据《长编》卷一六九补。。近世以来，王者师行、吉行皆有此制。今崇奉大祀，乘舆宿斋于外，当设警严。盖羽仪、仗卫本缘祀事而陈，则警场亦缘警戒仪卫之众而设，非取壮观听之盛，理不可辍。若以奏鼓之音切近神祀，即欲于宣德门外常所设处近南百步排列之。依旧制，俟行礼时罢奏一严。如此，则去明堂 
      
稍远，且不废备物，亦足以称虔恭祀事之意。」诏：礼前一夕迩于接神，宜罢奏警，余从之。先是，帝谓辅臣曰：「明堂直端门，而致斋于内，奏严于外，恐失静恭之意，宜悉罢之。」宰臣曰：「须礼官议定。」至是议上，帝复谓辅臣曰：「既不可废，则祀前一夕宜罢之。」 
四日，都大提举应奉司言：「明堂五室及丹墀、龙墀等周庑陈设神位，虑非行事官辄入廷中，或至升堂，有渎严祀。望准郊例，差内侍六员于丹墀、龙墀两夹庑、明堂前后门分守按视，有犯者随违紏举。」 
七日，礼仪使言：「先大礼〔前〕七日，未明，应行事公卿并从祀陪位文武百官受誓戒于尚书省。将质明，亚献、三献及陪位宗室受誓戒于中书门下。皆太尉读誓文。望下太常礼院遍谕诸司，仍至日权放百官朝。」从之。 
九日，礼仪使言：「九月戊戌，明堂五使赴开宝寺按试奏严警场。己亥，按阅(数)[素]队，习法驾仪仗。自宣德门陈列至太庙，唯中道仪仗奉引至景灵宫，赴太庙朝飨礼毕，转仗还宫。其左右道仗卫按部植列，各识常处，不得擅动。俟明堂行礼前一日，移仗南陈，自宣德门至朱雀门内填街宿设。是日，五使点阅毕放罢，俟戊申旦，如次陈(到)[列]，至夕裁留卫士宿仗所。己酉、庚戌夕，悉留守仗。请如旧制。」从之。 
十三日，教习音律所言：「奉诏依乐书制造洞箫成，望送中书详视可否。」诏令与底箫并用，其按习清声，须大礼前一月具精熟以闻。又〔言〕：「太常乐工习肄御制 
