<!-- { "loadSidebar": true } -->
前部马队。第一队，捧日都指挥使二人，角、斗、亢、牛旗各一，弩四，弓矢十，八；第二队，捧日都指挥使二人，氐、女、房、虚旗各一，弩、弓矢、如第一队；第三队，天武都指挥使二人，心、危旗各一，弩、弓矢、如第二队；第四队，天武都指挥使二人，尾、室旗各一，弩、弓矢、如三队；第五队，拱圣指挥使二人，箕、毕旗各一，弩、弓矢、如第四队；第六队，拱圣都指挥使二人，奎、井旗各一，弩、弓矢。如第五队；第七队，神勇都指挥使二人，娄、鬼旗各一，弩、弓矢、如第六队；第八队，神勇都指挥使二人，胃、柳旗各一，弩、弓矢、如第七队；第九队，骁骑都指挥使二人，昴、星旗各一，弩、弓矢、如第八队；第十队，宣武都指挥使二人，毕、张旗各一，弩、弓矢、如第九队；第十一队，虎翼都指挥使二人，觜、翼旗各一，弩、弓矢、如第十二队；第十队，广勇都指挥使二人，参、轸旗各一，弩、弓矢、如第十一队。孝宗省为七队，二十八宿旗每队四，弓矢、每队六，余同。 
步甲前队。第一队，捧日指挥使、都头各二人，骑，下同。鹖鸡旗二，青鍪甲、刀盾二十；孝宗刀盾省为十二，下并同。第二队，捧日指挥使、都头，貔旗，朱鍪甲、刀盾；第三队，天武指挥使、都头，万年连理木旗，黄鍪甲、刀盾；第四队，天武指挥使、都头，芝禾并秀旗，白鍪甲、刀盾；第五队，拱圣指挥使、都头，祥鹤旗，黑鍪甲、刀盾；第六队，拱圣指挥使、都头，犀旗，黄鍪甲、刀盾。孝宗改黄鍪甲为青鍪甲，余并同。 
金吾左右道牙门第一门。牙门旗四，分左右，监门使臣八人，并骑。孝宗旗省为二，使臣省为四人。步甲前队第七队，神武指挥使、都头，鹖鸡旗，青鍪甲、刀盾；第八队，神武指挥使、都头，麟旗，朱鍪甲、刀盾；第九队，骁骑指挥使、都头，白狼旗，黄鍪甲、刀盾；第十队，骁骑指挥使、都头，苍鸟旗，次白鍪甲、刀盾；第十一队，虎翼指挥使、都头，鹦鹉旗，黑鍪甲、刀盾；第十二队，广勇指挥使、都头，太平旗，黄鍪甲、刀盾。自二至十二队，人、旗、刀盾，数列如第一队。孝宗内去鹖鸡旗、麟旗而用庆云旗、瑞麦旗。 
金吾左右道牙门第二门。牙门旗四，分左右，监门使臣八人，并骑。孝宗旗省为二，监门省为四人。 
前部黄麾仗。第一部，殿中侍御史二员，骑，下同。绛引幡二十，孝宗省为十。犦二，捧日指挥使二，都头五，并骑，下同。黄氅五十，孝宗省为二十。鼓四，斧十，戟、弓矢二十，三十，孝宗省为二十。弩十；第二部，殿中侍御史，天武指挥使、都头，青氅，鼓，斧，戟，弓矢，，弩；第三部，殿中御史，拱圣指挥使、都头，绯氅，鼓，斧，戟，弓矢，，弩；
孝宗省作三部。第四部，殿中御史，神勇指挥使、都头，黄氅，鼓，斧，戟，弓矢，，弩；第五部，殿中御史，骁骑指挥使、部头，白氅，鼓，斧，戟，弓矢，，弩；第六部，殿中御史，广勇指挥使、都头，黑氅，鼓，斧，戟，弓矢，，弩。自二至六部，数列并如初部。 
青龙白虎队。并骑。青龙旗一，白虎旗一，虎翼都指挥使二，弩四，弓矢十，八。 
班剑、仪刀队。并骑。武卫将军二人，捧日、天武、拱圣、神勇指挥使各二人，班剑六十，仪刀六十。次骁骑、骁胜、宣武、虎翼指挥使各二人，班剑六十，仪刀六十。 
亲勋、散手、骁卫翊卫队。并骑。中卫郎四人，翊卫郎二人，亲卫郎二人，卫兵四十，甲骑四十在卫兵外。左右骁卫、翊卫三队。并骑。第一队，左右骁卫大将军二人，双莲花旗二，弩四，弓矢十，孝宗减弓矢为六，下同。十六；孝宗减为八，下同。第二队，广勇指挥使二人，吉利旗，弩、弓矢、数如初队。 
金吾左右道牙门第三门。牙门旗四，分左右，监门八人，并骑。孝宗旗减为二，监门减为四人。捧日队三十四队，左右各十七队，
孝宗减为十队，左右各五队。每队引一人，押一人，旗三人，枪五人，弓箭二十人。 
后部黄麾仗。凡六部，第一部至六部，并同前部黄麾仗，惟无绛引幡、犦。
孝宗减为三部，仗数亦同前部黄麾已减之数，并去犦、绛引幡。绛引幡二十。孝宗减为十。 
金吾左右道牙门第四门。牙门旗四，监门八人，骑。孝宗旗减为二，监门减为四人。 
旗、鹖鸡旗各二，青鍪甲、刀盾二十； 步甲后队。第一队，捧日指挥使、部头各二人，骑，孝宗减刀盾为十六，逐队并同。旗，黄鍪甲、刀盾。自二至六队，数列并如初队。 第二队，天武指挥使、都头，芝禾并秀旗、万年连理木旗，朱鍪甲、刀盾；第三队，拱圣指挥使、都头，犀旗、鹤旗，黄鍪甲、刀盾；第四队，神武指挥使、都头，苍鸟旗、白狼旗，白鍪甲、刀盾；第五队，骁骑指挥使、都头，天下太平旗、鹦鹉旗，黑鍪甲、刀盾；第六队，虎翼指挥使、都头，鹖鸡旗、 
金吾左右道牙门第五门。牙门旗四，监门八人，骑。孝宗减旗为二，减监门为四。 
后部马队。第一队，捧日都指挥使二，角端旗二，弩四，弓矢十，十六；孝宗弓矢减为六，减为八。第二队，捧日都指挥使，孝宗更用天武。赤熊旗，弩、弓矢、；第三队，天武都指挥使，孝宗更用拱圣。兕旗，弩、弓矢、；第四队，天武指挥使，孝宗时更神勇。天下太平旗，弩、弓矢、；第五队，拱圣都指挥使，犀旗，孝宗用龙马旗。弩、弓矢、；第六队，拱圣都指挥使，芝禾并秀旗，孝宗用金牛旗。弩、弓矢、；第七队，神勇都指挥使，万年连理旗，弩、弓矢、；第八队，神勇都指挥使，驺牙旗，弩、弓矢、；第九队，骁骑都指挥使，苍鸟旗，弩、弓矢、；第十队，宣武都指挥使，白狼旗，弩、弓矢、；第十一队，虎翼都指挥使，龙马旗，弩、弓矢、；第十二队，广勇都指挥使，金牛旗，弩、弓矢、。自二至十二队，数列并如初队。 
《中兴礼书》：建炎二年八月二十八日，诏令东京所属官司般取起发仪仗、法物赴扬州行在应副郊祀大礼。十一月二十二日郊祀大礼，共享仪仗一千三百三十五人。绍兴十三年二月九日，诏：「将来郊祀大礼合排设卤簿并仗内六引，令礼、兵部、太常寺讨论合排设名件数目，申尚书省。」十四日，试兵部侍郎兼侍读、资善堂翊善程瑀等言：「勘会三驾卤簿，大驾以郊飨上天，临御九伐；法驾以祭方泽，祀明堂，奉宗庙，耕千亩；小驾以恭园陵，亲搜狩。将来郊祀大礼，合用大驾。缘《宣和重修卤簿图》大驾系象六头并六引仪仗、鼓吹，及前后部黄麾仗内设
      
车舆、辇(路)[辂]，其驾士并 擎人各有执着服色物件，大段数多。今来创行制造，窃虑不前。兼有司见今度地修建圆坛，去处不远，难以排列。礼、兵部、太常寺契勘昨建炎二年扬州郊祀，所用仪仗系于大驾卤簿内从权裁定，总一千三百三十五人。今讨论欲参照祖宗旧仪及扬州郊祀人数，重别增损，并将昨来亲飨黄麾半仗分为二部，及中道设辇辂、腰舆等行列。所贵随宜添置，前期易为办集。」小贴子：「契勘汉祀天南郊，用法驾三十六乘，亦用小驾十三乘，未尝有定制。国初创立大驾卤簿一万一千二百二十二人，今来欲权约用国初大驾人数之半。」诏依国初大驾卤簿人数，大驾三引，中道象六。中道分左右为三重，各持铁钩一名跨其上。又准备象一。 
绍兴十三年郊祀，用象一，簇象兵级旗枪等共二十九人。自十六年至二十八年，用象六，准备象一，簇象兵级旗枪等共五十七人。干道元年至九年，如绍兴十三年之制。淳熙三年，如绍兴二十八年之制，执旗枪一名，次击锣一名，次小鼓一十二人，管押节级二人，前引执铁钩一名在中，次执旗枪四人，次执石钩二人，次执钩二人，次执旗枪四人，次执石钩二人，次执旗枪二人，次执石钩二人，次执铁钩二人，次执旗枪四人，并分左右行象外，为一十二重。 
马端临《通考》：高宗中兴后，唯设大驾、法驾及黄麾仗。大驾卤簿，郊祀用之；法驾，
      
明堂用之；黄麾大仗三千三百五人，大朝会用之，视政和旧仪减三之一。黄麾半仗二千四百五十人，正旦朝会、上尊号、册宝、亲飨用之。亲飨太庙，兵部设黄麾仗，自和宁门至太庙棂星门外，鼓吹二百三十六人。又黄麾半仗一千四百九十九人，册皇后、皇太子用之。黄麾角仗一千五十六人，冬至朝贺、至宸殿望参、金国使贺正旦生辰、受玉宝、皇帝御正殿、皇太子称谢起居用之。黄麾细仗五百人，奉迎册宝、玉牒、国史、圣政、会要、日历、御集、宝训用之。细仗一百人，进呈圣德事迹、经武要略及独进玉牒用之。凡郊祀卤簿，用六千四百九十六人骑。立大旗十一，并执仪仗官兵三千三百五十六人、马一千九十八匹，摄殿中侍御史、诸卫将军等五十一人。御辇院伞扇、舆辇二百三十八人，控御马天武等四十四人，太常寺鼓吹、乐工五百八十八人，左右金吾司碧栏等三十五人，总辖检察仪仗、兵部郎中各一人，职掌十二人，辂下驾士等二百六十一人，车辂院般法物十人，诸班直等一千八百四十六人，马执龙旗五十四人，步执龙旗三十三人，击鞭六人，驾后大黄龙旗三人，捧日甲马队三百人，天武二百人，奉宸队一千二百五十人。翰林司兵士二人。 
淳熙十二年八月，枢密院言：「大辇于前九十日入宝，于前六十日伞扇，于前四十日阅习，并差殿前(同)[司]兵及、步军司辇官。」从之。 
卤簿明堂用四千一
      
百四十八人，卓立大旗十一，步执仪仗官兵二千二百五十八人，摄殿中侍御史、诸卫将军及伞扇、舆辇等并同郊祀之数。唯逍遥辇下减十人。诸班六百六人，马执龙旗五十四人，步执龙旗三十三人，击鞭十四人，奉宸队五百人。驾后大黄龙旗五人。
不设金、象、革、木四辂及太安辇。 
大驾卤簿仪仗及六引用鼓吹八百八十四人。内鼓吹令丞二人，府史、典史各四人，指挥使二人，帅兵官四十六人，歌色四十八人，金钲十七人， 鼓十七人，大鼓一百一十人，小鼓六十人，中鸣六十人，铙鼓十七人，拱辰(官)[管]三十六人，羽葆鼓十二人，觱篥二十九人，小横吹六十人，箫八十七人，笛二十九人，节鼓一人。此绍兴十三年之制。法驾三分减一，鼓吹用五百八十八人。内令丞四人，府典史、指挥使、帅兵官、歌箫、觱篥、笳笛、拱辰管、大小横吹、节鼓四百三十八人，金钲、 鼓、羽葆鼓、大小鼓、中辰鸣一百四十六人。此乃绍兴十三年之制也。 
