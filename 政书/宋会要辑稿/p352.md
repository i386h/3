<!-- { "loadSidebar": true } -->
大观四年七月五日，内出御札曰：「朕恭典神天，嗣膺历服，永惟七圣之成宪，必尊三岁之亲祠。爰自缵承，敢忘祗率!尝缉于旷礼，再称秩于明禋。荷帝况临，跻世(齐)康乂，四序咸若，三农屡丰，边陲敉宁，民俗和豫。宜顺新阳之(侯)[候]，肆陈大报之仪。祼玉以致乎孝思，燔柴以达乎精意。配侑烈祖，对越上灵。庶飨德于昊穹，用均厘于寰宇。其孚涣号，以戒先期。朕以今年冬至日祀天于圜丘。咨尔攸司，各扬厥职，相予肆祀，罔或不恭。」以皇弟燕王俣为亚献，越王戚为终献。礼成，上御端诚殿，宰臣以下称贺。遣中使赐御制诗一首，许辅臣和进。
十一月十五日，宰臣何执中言：「臣备位近司，猥缘使事，陪侍亲祀。伏见陛〔下〕专精其德，(齐)[斋]庄其容，靡不尽礼。又如升坛、入壝不回班，不张盖，不设黄褥，读祝至御名勿兴之类，皆已先事颁旨，遵为典常。其事天事神之礼，凡可以致崇奉之意者，亦皆讲于平时，训敕无所不尽。宿于端诚，遣黄经臣传旨，谕臣以『前此风霾，器币、礼料每事务在精洁』。臣奉诏令，遣官属亲临按视，再加洁涤。翌日升坛奠献，俯降跪兴皆过于恭，退立坛下，不御小次，略无怠容。用是神灵歆格，干清坤夷，盛德之事，足以示训。乞宣付史馆，以传无穷。」又言：「臣等伏见涉冬以来， 
      
盛事，窃自欣幸，不敢但已。伏望宣付史馆，传示无穷。」诏并从之。 率多阴晦，风霾雪霰继作。逮冬祀前期十日而戒，天乃晴霁。车驾殿宿之旦，阴云四合，抵晚微雨垂作，中夜风师尽驱纤翳。黎明銮舆顺动，杲日东升，至朝谒原庙，祼献太室，祗见圜丘，熙事备成，天景晏温，日星明润，中外士庶欢呼鼓舞。盖由皇帝陛下有大舜慕亲之孝，尽文王事帝之心，齐明诚一，克举元祀。又比年以来，修益政事，求合于天，建皇极之道，下宽大之书，善继善述，无偏无党，民情和于下，天意得于上，岁以有年，雨旸时若，熙熙庶俗，若登春台。斯足以昭圣人之能事，验天神之飨德矣。臣等备位近司，亲 
政和三年七月五日，内出御札曰：「朕惟乃圣乃神，克禋克祀。举三岁之大典，不数不疏；得四海之欢心，以妥以侑。肆予菲德，遵国旧章。升烟紫坛，伸昭事上帝之义；祼鬯清庙，严衎我烈祖之诚。宜卜景长，往修郊类。俾缉熙于纯嘏，用敷锡于庶民。诞告前期，式孚群听。朕以今年冬至日祀天于圜坛。咨尔攸司，各扬乃职，相予祀事，罔有不恭。」 
九月七日，管干龙图天章等阁言：「旧制，大礼圜坛设瑞物十，今来受命玉玺、篆字玉印已留禁中，更不排设。」诏以天正尧瑞石及天下太平瑞木代。 
九月二十一日，诏曰：「若昔先王，父天母地，严恭祀事，躬行而岁(偏)[ ]。朕嗣承丕祚，率循旧章，三岁一郊，大赉天下，祗载郊庙，荷天之休，罔有 
      
不格。率时昭考，既革合祭之非；牵狃故常，尚稽夏至之礼。大报天地，弗及方丘，夙夜以思，靡遑宁处。夫祭不欲数，数则烦；不欲疏，疏则怠。废而不举，其可乎 惟明与察，不敢不虔。自今每遇冬大礼后祭地于方泽，其仪物、仗卫、应奉事，悉从减省，从祭臣僚与随驾卫士量行支赐。简而易行，无偏而不举之失，以称朕意。可令礼制局裁定以闻。」 
十月二十一日，诏：「冬祀大礼，以道士百人执威仪前引，分列两序，立于坛下乐架左右，以玉虚殿道官以下及习学法事道士充。仍执御前降付道录院掌管威仪，今后准此。」 
十一月五日，帝躬上神宗皇帝、哲宗皇帝徽号宝册于太庙。越翌日，祀昊天上帝于圜丘，以皇弟燕王俣为亚献，越王戚为终献。 
九日，太师蔡京等言：「天神降格，实为大庆，乞宣付史馆，播告天下。仍乞许臣等称庆。」内出手诏曰：「朕德不类，获承至尊。永惟天地、宗庙之重，夙夜惕厉，罔或弗祗。乃以冬日之至，钦修肆祀，爰命有司，规法三代，肇造礼器，体兹大道，改用元圭，祗戒精专，以期昭感。自宫徂郊，顾瞻空际，天神降格，辇辂仗卫现于道左，云剥日出，见之显然。裒时之对，来止来临，非特影响形声之应，顾朕何德以堪之!天人之际，夫岂远哉，面稽天若，其敢不钦!惟尔百辟卿士，务胁乃心，交修罔怠，用荅扬我休应。可依所奏，止东上合门拜表。」御制《天真降临示现记》曰：「朕嗣承祖宗基业，永惟万 
      
事之统，有典有则，流光垂祚，贻厥后裔，丕承祗载，罔敢坠失。率时昭考，追法先王，休功盛烈，布在天下。粤自初载，于志无所不继，于事无所不述，正身以齐家，治内以及外。序亲疏以睦族，正名分以审官。迪之以学校而人伦以明，导之以师儒而士类率服。宾兴其贤能，野无遗材；敦尚以行实，人不幸进。鳏寡有养，道无穷丐；疾病有医，民鲜横夭。收山海之利，商买阜通；施漏泽之惠，送死无憾。以富备礼，以和作乐，皆祗修先烈，以克用乂。绍述之 ，彰明较着。盖黜邪见僻学之士，斥罔上惑众之言，放妨功害贤之奸，故诐行不作，谗言不兴，正论以定，天道以明。是以上当天心，荷天之休，宗庙之灵，告成厥功，元圭自至。顾惟寡昧，岂敢自居 推而上之，自我神考，肇造法度，克成康功，涓选休辰归美，复命加上徽称，以伸孝思罔极、因心则友之义。爰以冬日之至，燎禋泰坛，裒对太室，祗率祀事。陈鼎罍爵豆新作三代之器，改执内赤外黑十有三山之圭，奠匏玉之爵，奏大晟之乐，以交神明，接三灵之欢。仲冬之月，淑气温煦，百骏职奔，从事以礼，前期戒具，罔有不虔。自宫徂郊，出自庙门，南至玉津，朕祗栗精专，无思无为。顾瞻东方，忽见宫殿台观，重楼复阁，半隐半现。顾执绥蔡攸曰：『此是何处 』攸对以『郊外无楼阁，惟有斋宫』。朕顾青城在南尚远，攸时面西，朕令回视。攸奏曰：『楼去地十余丈，半隐空际。』朕顾云中人 
      
物涌出，持旌节，持宝盖，持幢幡，持羽扇，持大枝花，展转寖众。所持竿皆高数丈，人长丈余。中有若凤辇状，侍卫周密，可千余人。须臾，日光空透，人物全体俱现，行者、趋者、侧者、正者、相顾者、回首者，或若持简道流，或若垂髻童子，或衣朝服，或冠道士大冠，或黄或青，或紫或红，或淡黄杏黄，或绯绿浅碧，或若绣，或若绘画。又有一辂，青色，不类马，状若龙虎，前后拥约数千人。云气渐开，衣纹眉目历历可辨。幢幡飞动宛转，人亦轻扬飘举，自东稍南回旋，却由东南渐远渐隐，移刻始不见。朕问攸及侍臣刘友端、张佑，所见悉同。又谕卫士、行门亲从等，悉皆瞻睹嗟叹，或登御街短垣升高以望，俯伏以拜。朕考载籍所记，高宗之梦傅说，武王之梦与龄，其精诚相感于寤寐恍惚之间，陟降在帝左右而已，未有示现若此也。上天之载，无声无臭，知幽明之故，通神明之德，以赞天地之变化，韭至神其孰能与于此!先是辛卯六月一日，夜梦至一宫殿，有幢幡羽盖旌节，跪受帝训，兴隆道教，与今所见大 相类。夙夜震栗，不敢遑宁。今上帝降格，来止来临，顾何德以堪之!夫天人相与之际，其势若高远不可及，惟德能动，惟诚能格。朕敢不面稽天若，励精寅畏，以荅扬顾諟光显之训，为宗庙万民之庆!政和癸巳冬至日，谨记。」 
六年七月六日，内出御札曰：「朕祗膺骏命，嗣守丕图，诞 
      
昭报本之诚，式广奉先之孝。肆遵成宪，专诏亲祀，大阐弥文，寖兴坠典。万邦作乂，囹圄空虚，休祥纷至，荐获平成之治，允资高厚之功。(求)[永]念圜坛，敢怠忘于元祀；眷言方泽，宜修讲于盛容。昭格二仪，陟配烈祖，庶告成于熙事，庸溥被于鸿休。申戒先期，具孚群听。朕以今年冬日至祀天于圜坛，来年夏日至祭地于方泽。咨尔攸司，各扬乃职，相予肆祀，罔敢不恭。」 
十一月八日，朝献景灵宫。九日，朝享太庙。翌日己亥，祀昊天上帝于圜坛。皇弟燕王俣为亚献，越王戚为终献。 
十六〔日〕，诏南郊礼毕，以二十五日诣景灵东宫，二十六日诣西宫，次阳德观、醴泉观，仍 诣凝祥池、中太一宫、佑神观、上清储祥宫行礼。礼毕，宣臣僚对御作乐，赐酒五行。 
宣和元年七月三日，内出御札曰：「朕席累圣之宏基，抚重熙之昌运。干健坤顺，夙昭眷佑之休；时和岁丰，兹实籹宁之 。布政 阴阳之序，率民同道德之归。遐方慕化而来庭，逋寇畏威而 塞。霄宸降嘏宸：原作「晨」，据《宋大诏令集》卷一一九改。，每从御便之游便：原作「辨」，据《宋大诏令集》卷一一九改。；日观迎厘，荐阅升中之请。若时报本本：原作「木」，据《宋大诏令集》卷一一九改。，无越亲祠。其乘二至之详，载秩一纯之荐。祓紫陔而事上帝，肃方泽以对柔示柔示：右引作「桑林」。。假于太宫，前谨祼将之奉；侑我烈祖，并严陟配之常。用仰达于精诚，庶函蒙于丕贶。诞敷大号大：原作「文」，据《宋大诏令集》卷一一九改。，明戒先期。朕以今年冬日至祀天于圜坛，来年夏日至祭地于方泽。咨尔攸司，各扬乃职，相予肆祀，罔或不恭。」 

      
十一月二十七日、二十八日，以南郊礼毕，诣景灵东、西宫行恭谢之礼。 
四年七月一日，内出御札曰：「朕寅奉燕谋，丕厘景命。刺六经而立制，诞辑弥文；洽百礼以事神，用伸美报。荷〔二〕仪之眷佑，格四海之乂宁。风雨若时，日星轨道，和气协颁常之度，珍祥示修德之符。嘉谷屡丰，远戎即叙。茂集太平之应，敢忘毖祀之诚!是宜祗见上帝于紫垓，躬礼柔示于方泽。奠苍璧、黄琮，而牲币各放其色；(无)[抚]《云门》、《咸池》，而锺律以谐其声。前飨太宫，升侑烈祖，率循彝宪，克广孝心。蕲祉福之函蒙，均迩遐而敷锡。肆颁涣号，明戒先期。朕以今年冬日至祀天于圜坛，来年夏日至祀地于方泽。咨尔攸司，各扬乃职，相予肆祀，罔或不恭。」 
