<!-- { "loadSidebar": true } -->
大中祥符七年八月，刑部郎中、直史馆、同修起居注张复降授工部郎中、直史馆，左司谏、直史馆、同修起居注崔遵度降授左正言、直史馆，并落修起居注。以误书恭谢天地坛(响)[飨]献事，以「昊天」为「天皇大帝」，又多书圣祖一位故也。 
十月，命知制诰刘筠同修起居注。 
八年二月，诏：「起居注记草及编录到百司文字，自今当职官吏即得就院检阅，候毕，手分画时入柜封锁，不得衷私取借出外。」 
四月，诏移院于右掖门外之西廊。时禁城火，故徙于外。 
天禧三年十二月，内殿崇班、管勾起居院事刘崇超言：「起居注修撰记注事当严密。今在宫城之外，虑有漏泄，望依旧制徙于右掖门裹。」从之。 
干兴元年五月，命太常博士、直集贤院程琳权同修起居注。以徐奭接伴契丹使故也。未几，奭出为两浙转运，琳即代之。 
仁宗天圣四年正月，命屯田员外郎、直集贤院郑向权修起居注，以李仲容监护葬事赴濠州故也。 
庆历三年十一月，同修起居注殴阳修请自今前后殿上殿臣僚退，令少留殿门，候修注官出面录圣语。」从之。 
七年八月六日，诏(令)[今]后上殿臣僚如亲闻德音事干教化及礼乐刑政之类，为世典法者，并仰备录，关报修起居注官。从知谏院王贽所请也。 
皇佑三年三月一日，以判三司都磨勘支收拘收司韩综判度支勾院，以判度支勾院李徽之复判都磨勘支收拘收司。以综兼修起居注，而所领事繁，两易之也。 
至和元年八月二十四日，知制诰贾黯言：「每过迩英阁召侍臣讲读经史，其咨访之际，动关政体，而史臣不得闻，臣切惜之。欲乞令修起居注官入侍阁中，事有可书，随即记录。」从之。 
二年 
      
三月六日，刑部员外郎、直史馆、同修起居注唐询言：「蒙判三司开拆司。缘本司系发于三部文字，若候臣后殿及讲筵祗应罢入省，显有稽滞。乞改一合入者遣。」诏差向傅师权判开拆司。《记纂渊海》：唐询言：「执政纯用科名人修起居注，非故事。」未几，修注阙，仁宗遂特用询。 
英宗治平元年十二月，以实录院检讨官、集贤校理宋敏求，诸王府记室参军、直集贤院韩维，并同修起居注。初，修注员阙，中书进敏求及集贤校理杨绘。英宗问修起居注选何等人，宰臣对例以制科进士高第与馆职有才望者兼用。绘，皇佑五年第二人进士，今以次当补。帝曰：「修起居注即知制诰，岂宜以次补 」乃命易之。 
三年十月，以同修起居注章衡知汝州。以谏官、御史苏菜、刘庠、吴申等上言其浮薄，故黜之。 
《神宗正史 职官志》：起居郎从六品，掌记天子言动。御正殿则俟于门庑外，便殿则侍立，行幸则从，大朝会则对立于殿下螭首之侧。凡朝廷命令、赦宥、执政官以下进对、文臣御史、武臣刺史以上除拜、祭祀燕飨、临幸引见之事，日月星辰风云气候之兆、郡县祥瑞之符、闾阎孝悌之行、户口增减之数，皆书以授著作官。元丰六年，诏左右史分记言动，其后复仍旧制。起居舍人从六品，掌如起居郎。 
神宗熙宁二年四月八日，刑部郎中、秘阁校理、同修起居注陈襄兼起居舍人、知谏院，兵部员外郎、兼起居舍人、同知谏院范纯仁
直集贤院、同修起居注。上谓修起居注即知制诰，欲令谏官兼修注，遂用襄及纯仁。修起居注兼谏职，自襄及纯仁始也。 
四年七月二十五日，同修起居注、同知谏院张琥言：「修起居之职，古之左史右史也。本以记录人主言动，今唯后殿侍立，无所与闻。臣况领是职，兼知谏院，即异其余修注之官。然缘例须牒合门上殿。窃见(极)[枢]密院承旨每于侍立处尚得论事，况臣有言职，又得侍立。或有敷奏，乞便面陈，仍今后修起居注当令谏官一员兼领。」诏谏官兼修起居注者因后殿侍立，亦许奏事。 
元丰二年五月一日，诏国(使)[史]院编修官、史馆检讨王存
兼修起居注。存后言：「古者左史记事，右史记言。唐贞观初，仗下议政事，起居郎执笔记于前，史官随之，其后或修或废。盖时君克己，励精政事，则其职修。或庸臣擅权，务掩过恶，则其职废。此理势然也。陛下临朝旰昃，睿明四达，动必稽古，言必本经。至于裁决万机，判别疑隐，皆出群臣意表。欲望追唐贞观典故，复起居郎、舍人职事，使得尽(文)[闻]明天子德音，退而书之，以授史官。傥以为二府奏事自有时政记，即乞自余臣僚前后殿登对许记注官侍立，着其所闻关于治体者，庶几谟训之言不至坠失。」上谕存曰：「史官自黄帝时已有之，至汉武帝有禁中起居注，今起居注之名当始于此， 
      
近世诚为失职。且人君与臣下言必关政理，所言公则公言之，所言私则王者无私，自非军机，何必秘密。盖人臣奏对，或有颇僻，或肆谗慝，谓人君必须(亟)[函]容，难即加罪，固无所忌惮。若左右有史官书之，则无所肆其奸矣。」然卒不果行。 
八月十一日，诏：「修起居注官虽不兼谏职，如有史事，宜于崇政殿、延和殿承旨司奏事后直前陈述。」从修起居注王存请也。 
二十四日，诏：「诸司关报史馆文字归起居院。其关报日限，旧五日者为旬终，十日者为月终，岁终者依旧。」以修起居注王存言：「近制诸司供报事直供编修日历所，则起居注之职除臣僚告谢等事外更无文字可备编录，恐失置官之意。又淳化中定诸司关报日限，或以五日，或以十日，或以月终，或以岁终，而近制改五日并月终报者并为旬终，岁终报者为月终。且三司金谷之增耗、经费之出纳、板图之升降，固非月可见者，必待岁终而会计也。今使月终一报，恐有司徒费虚文，无益事实。」故有是诏。
五年四月二十五日，改修起居注为起居郎、起居舍人。同日，承议郎、秘阁校理、群牧判官毕仲衍为朝奉郎、守起居郎，通直郎、集贤校理、管勾国子监、兼崇政殿说书蔡卞为奉议郎、试起居舍人。 
六年九月二十六日，起居郎蔡京言：「旧修起居注官二员，不分左右，故月轮一员修纂。今起居郎、舍人分隶两省，所以备左右。史官则左当书动，右当书言。今仍旧制，每月轮修，盖其职事未之有别。乞自今起居郎、舍人随左右分记言动。」从之。 
哲宗元佑元年二月十二日，诏起居郎、舍人依旧制不分记言动。先是，元丰间既从蔡京之请，于是门下中书外省言：「《礼记》虽有左右史分记言动之文，历代即无分记言动故事，但云事为《春秋》，言为《尚书》。今观《尚书》不免兼载言动，今若止以制诰为言，则犹可分记。若临时宣谕、措置可否之类，即须有因依始末。欲乞且依旧制。」故有是诏。《职官分纪》元佑三年复徙院右掖门之内。 
七年十二月二十四日，起居舍人吕陶言：「迩英阁今后讲读罢，有臣僚再留奏事，(记)[请]并许记注官侍立，所贵操笔不至阙略。」从之。 
绍圣元年五月十八日，翰林侍讲学士、御史中丞黄履言：「自来经筵讲说既毕，遇有臣僚留身奏事，余官并退，近年乃令修起居注官候奏事毕俱退。窃谓所奏或干机密，难令旁立得闻，乞依先朝故事。」从之。 
二年四月十二日，起居郎蹇序辰言：「记注之书旧无定式，有司为法者多阙不书。请诏修注官讲求典故，详定当书者，永着为式。」从之。 
徽宗崇宁元年十月一日，起居舍人郑居中言：「前殿常朝左右史起居毕即退，至御后殿方侍立，殆非古者言动必书之义。欲望凡前殿视朝，亦许记注官侍立殿侧。」诏令入殿门供奉。 
二年六月三十日，臣 
      
僚上言：「窃以记注言动，信史之本源，编次论撰，所系非轻。傥有阙违，则人主圣训及施为之迹，天下后世有不得闻者矣。臣幸应执笔螭阶，日侍清光，神谟圣作，躬所闻见者，固已退而具述之。间有不得预闻者，并以台省寺监及诸处供报文字修纂。其供报虽有条限，近岁以来，不惟供报多疏舛，兼行移会问，动经旬月，有妨修写进呈。及契勘进对臣僚亲闻德音，法须报本省，而所承关牒，多称无圣语。陛下英断睿训，可为万世法者遂尔不传，深可惜也。欲乞今后应合供报门下中书后省修注事件，如有不依条限及差错漏落，并依供报前省诸房文字稽违之法。有合要事件，许从当职官押贴子取会。其进对臣僚委有亲闻圣语，合记注事不以供报者，并以违制论。仍令本省遇有臣僚上殿，即坐条会问，庶乎圣主言动之法详悉备具，传于无穷。」从之。 
十二月十三日，起居郎许敦仁奏：「左右史分日侍立，至行幸独当日者扈从。乞今后皆从驾。」诏御前殿，令起居郎、起居舍人于两朵殿分左右侍立。余从敦仁所奏。 
三年二月五日，起居舍人林摅奏：「在昔二史对直左右，言动必书，未尝分前后殿也。比者前殿已复往制，而后殿尚沿袭故事，轮日入侍。」诏自今御后殿许起居郎、舍人分左右侍立。 
大观元年八月七日，宣义郎、试起居舍人霍端友札子奏：「臣窃惟记注之职，执笔载事，传之永久。凡圣训所及、政令所行与册命封拜，皆得书之，实国史所资，以为諲述之本也。伏见修起居注式，凡除授文臣监察御史、监司以上，武臣刺史以上，则书其封辞。臣愚妄意以谓黜陟幽明，初无(问)[间]于尊(毕)[卑]，而形于制辞者所以明示天下后世也。其或异能高行、忠节显效，卓然有称于时，而上之褒嘉特隆于众，兹臣子之至荣，朝廷之盛美，虽其爵秩职任在监司、刺史之下，略而不书，尚为(闻)[阙]典。欲望圣慈特赐睿旨，应制辞所当书者不限品位，悉令记述，以为小大忠良之劝，以昭太平得人之盛。」诏：「制命之词，以着赏罚，秩有高卑，事有大小。限以秩高，则官小而事大者或有所遗； 令收载，则官高而事小者或不足书。可令随事大小，不限品秩，取其足以劝善惩恶者条为记注。」 
二年十月二十六日，中书舍人兼起居舍人俞 状：「准朝旨，召试内殿崇班周因策一道，已定二十八日引试，作朝旨前一日锁宿。其当日朝参等更不趁赴，所有见权侍立显有相妨，乞速赐差官。」诏差给事中霍端友权，候试人了日依旧。 
政和七年六月十五日，宣教郎、起居舍人、兼国史院编修官赵野奏：「窃惟记注之职，言动必书，所以纪盛美以信天下者，不敢不谨，岂宜有隐漏而不载者也。契勘进对臣僚所报，多称无所得圣语。臣仰惟陛下厉精治道，延见多士，以 
      
