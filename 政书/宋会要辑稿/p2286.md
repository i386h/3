<!-- { "loadSidebar": true } -->
二年二月十三日，宰执进呈拟差韩彦直知舒州。上曰：「亲民之官，不可轻授，宁与在内清要官。」宰相汤思退奏：「彦直尝为郎官。」张浚奏：「彦直尝为成闵随军漕。」上曰：「更且试之以事，它日可以亲民，付之 
      
州郡未晚。」宰执退，相与言曰：「上于州郡不轻付人如此，可知愿治之意也。」 
十一月二十五日，诏：「郢州系极边去处，守臣见系文臣，可令韩仲通、赵撙选择有心力兵官一员，将带本管军马前去，兼知郢州。」 
十二月六日，湖北京西路制置使韩仲通言：「赵撙契勘武节郎、本司后军统制王世显临敌果勇，素有心力，欲令本官将带军马前去兼知郢州。」从之。 
干道元年六月十九日，诏曰：「朕从邻好息兵，方务内治安众。近因遣使，就令体访两淮之民。 历四五百里，仅存数十家，此守令劳来安集之无 也，朕何赖焉!自今其痛革偷惰，专务抚绥，思拯疮痍，早息愁叹。若渔取烦劳，固夺陂泽，饬厨传，耽宴饮，佞上欺下，营私背公，有一于此，必罚无赦。台谏、监司常切检劾。仍将诏谕各置守令治事之左右，以为朝夕之戒。」 
二年六月十一日，中书门下省言：「勘会已降指挥，非曾任守臣不得除郎官，着入条令。」诏于「守臣」字下添入「及监司」三字，「条令」字下添入「提举市舶(司)[同]」五字。 
四年五月十四日，诏今后大辟罪展，委长吏于聚录之际详加诘问。 
二十六日，尚书省言：「勘会二广州军多系荒僻瘴疠之地，无人愿就，有久阙守臣去处。」诏令诸路监司、帅臣依吏部破格外，于见任得替、待阙寄居官初任通判及第二任知县资序人内选辟，申朝廷给降付身。 
二十九日，〔诏〕诸路总领所，今后于岁终将所管州军合发钱物十分为率，若拖欠及二分，知、通各展二年磨勘。或欠数太多，取旨。如了辨数足，各与减二年磨勘。从淮东总领吕擢之请也。 
十一月一日，知枢密院事、四川宣抚使虞允文言：「龙州与绵、剑、利州接境，西(竹)[行]七日始至文州，不可谓边郡。国初知州系文臣，庆历年因有西夏事宜，臣僚建明龙州去文州不远，改差武臣，往往知有兵，不知有民。伏乞依祖宗元法，改差文臣。」诏今后通选差文武臣。 
五年三月十三日，枢密院言：廉州、钦州、融州、宾州、横州、雷州、南平军、永康军、黔州、施州、宜州、西和州、阶州、邕州、万安军、静江府、泸州、沅州、辰州、夔州、靖州、全州、文州、龙州、武冈军，旧法知州并差武臣。诏静江府、夔州、泸州用文武臣通差，余并依旧法。 
十七日，诏(请)[靖]、邕、宜、钦、廉州知州文武臣到任，并各与减三年磨勘，其奏补子孙及期亲条格指挥更不施行。内邕州旧(州)[条]不该载任满酬赏外，余州并各与减三年磨勘。 
同日枢密院言：旧法，三省、枢密院互差文武臣知州，邵州、澧州、常德府，并添入文武臣通差知州：真州、楚州、通州、高邮军、滁州、盱眙军、泰州、安丰(州)[军]、光州、舒州、和州、濠州、无为军、均州、光化军、郢州、随州、信阳军、桂阳军、成州、凤州、兴州、黎州、雅州、茂州、威州、石泉军、大安军、珍州、叙州、长宁军、德安府、郴州、琼州、昌化军、吉阳军、广安军、高州、郁林州、云安军使。诏今后可依拟定州郡文武通差。 
      
十一月二十三日，诏今后郡守宫观人，并许先次解任，依旧以次官摄。如任满得替，即须伺候替人交割，方得离任。 
十二月二十五日，臣僚言：「奉旨，右宣教郎、通判静江府鲍同差知高州，乃知静江府张维所荐，守臣不当荐通判，非堂除不当知高州。欲望寝罢，从朝廷选除。」从之。 
闰五月八日，臣僚言：「见任守臣凡年七十以上者，乞诏大臣检举，例与宫观。自今后除授，考其政绩，参以履历，方许擢用。」从之。 
八月十四日，诏今后监司、郡守凡按发之际，先委清强忠厚之士体究得实，方闻于朝。」从吏部侍郎汪大猷请也汪：原作「江」，据《宋史》卷四○○《汪大猷传》改。。 
八年三月十一日，吏部言：「荆湖北路安抚、转运、提刑、提举常平茶盐司奏，欲乞将常德府守臣带提举鼎辰沅靖州兵马盗贼公事，委是利便。本部欲依逐司所申事理施行。」 
十二月十三日，户部尚书杨倓言：「契勘诸路额发经总制钱，每年常是亏欠。照得今年八月四日指挥，止令通判拘催，专任赏罚，切恐与守臣异同，不肯协力。欲乞依干道二年十二月五日指挥，令知、通同共任责，协力拘催，分受赏罚，庶几不 本部岁计。」从之。 
九年六月八日，诏诸路监司、郡守不得非法聚敛，并缘申请，妄进羡余。违者重寘于罪，令御史台常切觉察弹奏。 
八月十四日，臣僚言：「凡州县守令辄因公事敢科罚百姓钱物者，许诸色人越诉，坐以私罪，仍乞放罢，人吏决配。赃入己者，官吏 
      
送监司根勘以闻。监司察州郡，州郡察县镇。监司不能觉察，御史台弹奏，若因事发觉，监司、守臣并一等罪。」从之。 
【宋会要】
      
淳熙元年三月五日，枢密院言：差文武臣知州郡：浙东路明州，江东路池州，江西路江州、兴国军，福建路漳州、兴化军，湖南路郴、邵、全州、桂阳军，湖北路常德府、澧、沅、靖州、信阳军、辰州、德安府，广东路惠州、德庆府，广西路静江府、融、高、雷、 林、琼州，昌化、吉阳军，淮东路真、楚、通、泰、滁州、高邮、盱眙军，淮西路舒、和、光、濠州、无为、安丰军，京西路随、郢州、光化军，成都府路简、雅、茂、威州、石泉、永康军，利州路兴元府、洋、兴、成、凤州、大安军，夔州路夔、达、施州、南平、南安军，潼川府路遂宁府、泸、叙州、长宁、广平军。专差武臣知州郡：广南西路邕、宾、横、叙、廉、宜州、万安军，利州路文、阶、西和州，夔州路黔州。 
四月六日黎州知州依威、茂州例差武臣，从知成都府薛良朋请也。 
五月二十五日，诏：「诸州军守臣罢黜，指挥到日，即将州印交与以次官，不得匿旨逗留。如违，仰监司及御史台觉察闻奏。」 
十二月八日，诏滁州到任、任满，依庐、楚州推赏。 
二年二月八日，诏吏部见拟注知州军，令尽归堂除使阙。 
六月九日，中书门下省言：「武臣横行正任或大小使臣差充知州，从来未有称呼定制。自今正任观察使以上差充知州府，并为知某州府。通侍大夫至右武大夫差充知州，为充某州；若系合差待制以上人去处，为权知。武功至武翼大夫带遥郡差充知州，为 
      
权知某州；若系合差待制以上人去处，即为权发遣。武功大夫至小使臣差充知州府，并为权发遣。正任观察使以上差知帅府，为兼某路安抚使，余州带管内安抚者为兼管内安抚使。通侍大夫以下差知帅府，带兼主管某路安抚司公事，余州带管内安抚者为兼管内安抚司公事。」从之。 
十月十八日，诏西和、阶、成、凤州守臣依旧以(充)[统]制官兼。 
十一月四日，诏自今黎州守臣(今)[令]制置、提刑司公共于文武臣内通行选差公廉有材力人，申取朝廷指挥。六年六月，诏今制置、茶马、提刑三司公共奏辟，以四川茶马吴摠言，黎州买马全在守臣得人，本司不预，难以任责故也。 
二十三日，诏应赴任半年前奏事别与差遣人，知州资序添差参议官，通判以下资序并添差通判。其初授讫朝辞人，亦依逐项资格，与正阙参议、通判差遣。先是，新知浔州曹朴上殿，上以其不堪作郡，又不欲使待远阙，宣谕宰执，令与添差，龚茂良讫分作两等以处之。故有是命。 
三年三月二日，诏四川都统制吴挺选习兵官一员兼知文州。以四川制置使范成大言，文州管下蕃部作过，知州李彦坚畏懦失职，下任王彪老谬不肯之官，彦坚、彪既罢，因有是命。 
四月三日，诏侍从、台(练)[谏]、两省官照资序差格，不以内外，杂举监司、郡守岁各五人。保举官及五员以上，列衔共奏，明言所举人有何政绩才术，堪任何等监司、 
      
帅府、大小州郡差遣，听上下半年奏举，中书省置籍，三省更加考察，取旨除授。 
六月二十一日，诏真州通判徐栋知泰州。中书门下省言：「已降指挥，第二任通判以上资序人，不以内外，与知州军差遣。栋虽系初任通判资序，因监司以劳 实迹荐举，与升擢差遣，难以一 施行。」故有是命。仍令自今后有似此之人依此。 
八月十二日，诏富顺、大宁知监自今堂除。潼川路转运司申，定差朝散大夫杨骞知富顺监。吏部检准淳熙二年二月八日 ，行在职事官、诸路监司、知州军依旧堂除，内不曾该载知监窠阙。诏杨骞依转运司定差，因有〔是〕命。 
十一月二十三日，诏诸州军守臣惟才是用，自今不拘远近，于文武臣内选择差除。 
四年四月十六日，诏诸州军差武臣去处，须精加选择可以治郡者。合门宣赞舍人应材言：「今日武阶通差守臣，然而郡寄重甚，非便民事者强使为之，必不胜任。」故有是诏。 
七月二十五日，诏：「职事官未至知州资序人陈乞外人，缘堂除并取到部阙通判皆远，如系通判资序，可特与添差参议官一次，知县(次)[资]序以上与添差通判一次。在职改官后及二月同。每路每州各不得过一员，候添差及两政之后别取旨。」先是，二年定职事官除郡之格，理亲民资序，后以实历职事官年月等第除授。于是翰林学士、知制诰周必大等言：「《干道中书门下令》：『诸在京职事官未至 
      
监察御史已上，履历尚浅、供职未久、陈乞外任者，不得除监司、知州军差遣。』注：『特旨除授或资序已及者非。』今乃许其身内改秩，或京官不曾作县，纔历职事官三二年便得为郡。间有辛勤州县，历数任，必参格法，方始得之，若何而不内重外轻乎!乞自今职事官未至监察御史以上者，履历尚浅，供职未久，陈乞外任，欲乞依《干道中书门下令》，不得除监司、知州军差遣。其有材能劳效卓然显著、特旨升擢者，不拘此限。其元系部阙州军并川、广州军，令三省选定紧望去处，合堂差外，并发下吏部依格法注拟。元系堂除通判阙，依旧归堂。所立定格即非旧法，合行除去，并依旧法。」从之。其吏部注拟知州军并堂除通判员阙，并遵依绍兴五年闰二月十三日措置指挥。 
五年六月二十七日，诏吏部注授知州军人，并令赴都堂审察讫前去之任，候任满日奏事。 
六年八月二十三日，诏郁林州守臣可令枢密院选差武臣一次。 
