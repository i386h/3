<!-- { "loadSidebar": true } -->
六年六月二十日，权江南东路提点刑狱公事、兼权提举常平(公)[茶]盐公事翟祓言：「近省部及诸处官司递角多滞，盖以铺兵月粮衣赐，州县类先支在州军兵，至递铺例不以时，遂使饥寒困厄。又过往士大夫、差出军士公人玩法，擅于逐铺逼差担负。一若不从，必致威胁。近巡历至池州建德县，铺兵陈状，积月粮四个月，及铺兵称前后逼往强使担擎不容辞。」诏铺兵粮米不以时给，具守臣姓名取旨；强役铺兵，令翟祓契勘并闻奏。 
九月八日，诏：「州县传送文字，递铺兵级合得月粮、料钱，仰州县按月放行，不得非理役使。如或违戾，监司按治施行。」 
十七日，诏武经大夫、池州太平州都巡检使冯世时降两官，以翟绂契勘世〔时〕曾私役铺兵也。 
十一月六日，诏江州马递铺兵汪立杖脊刺面、配流三千里外州军，巡辖官赵不退追两官勒停，巡检使臣武安追三官除名勒停。检坐见行条旨，并令责罚，下诸路提举马递铺官于逐铺牓谕。以汪立盗拆四川宣抚司力忠则字号递角当从军法，缘该赦宥及自首，巡辖官驱磨失寔也。先是，上问盗拆递角当得何罪，宰臣虞允文奏曰：「在法当死，汪立乃自首行陈。」上曰：「须从流。」梁克家曰：「巡辖使臣失于钤束，漕司所差官根究失寔，二者皆有罪。」上曰然，故有是命。 
八年四月九日，诏 
      
珍州置巡辖马递官一员，以本路诸司言，巡尉兼递铺职事不得专一，乞创置一缺故也。 

令月三日令月：「令」字疑误。，发遣江南东路转(副)[运]副使、兼提举马递铺点检斥堠程大昌言：「递铺兵传承四川宣抚行府递角，纔有破损，所至铺更不经官更究，却令元传铺兵越界千里，直至行在等投送，缘此文字稽滞。如本司觉察稍有违戾，巡辖使臣送所属根罪，依条施行。乞下诸路照应约束。」从之。 
十日，四川宣抚司言：「近诸处文字及承朝省发下递角，多为沿路盗拆，不知其数。」诏如或告获，赏钱三百贯，有官职人转一官资。 
二十五日，中书门下省言：「诸路递角，往来传送，多有盗拆、留滞及藏匿不至去处，獘端不一。」诏差大理寺丞邵说躬亲前去询究措置。 
八月十八日，荆湖北路安抚、提刑、转运、提举常平茶盐司言：「荆南澧州巡辖并岳州巡辖一员并缺正官，承前止所属州府差摄，虑不专一，有妨催验。欲望下吏部正行差官。」从之。仍以「荆南澧州巡辖马递铺」、「岳州巡辖马递铺」为称。 
二十九日，权发遣江南东路计度转运(付)[副]使、兼提举马递铺、点检斥堠程大昌言：「准根究沿路盗拆都统秦琪侠字号递筒，专委属官赵彦骏究验，并无踪迹。其递筒四月十二日卯时四刻入本路，至四月十七日未时五刻出界，通计五日四时一刻。准条合以二日三时三刻，计滞三日六刻。参照并在巡辖曹景贤内，即景贤恬坐 
      
廨宇，以致住滞可知。欲望将景贤罢逐，以为堕职之戒。」从之。 

十月十七日，诏激赏库依昨置黑漆白字牌式样，更行制造。四川宣抚司给牌十，建康、镇江、江、池、鄂州、荆南都统制、御前水军、沿海制置司、金州、兴元府、武(绛)[锋]军都统制、襄阳府、光、濠、楚州、盱眙、安丰军，各给牌五，申奏朝廷要切文字，余照干道三年三月前旨施行。 
十八日，辅臣梁克家等言：「将点审到两浙东西路强壮厢军第一、第二等人分留遣发，内递铺一千九百七十三人，即于拣中第三等内选强壮人抵替第一、第二等拣中强壮递铺，窃虑有妨执役传送。」上以铺兵亦须强壮，诏免抵替。
二十一日，兵部侍郎黄均言：「递角稽违之獘，盖莫甚于今日。荆南都统制司所发御前文字犹达空函，四川宣抚司来往递角盗拆尤多，不惟铺兵作獘，其间曲折可虑非一。欲望立赏募告，或给缗钱，或与转资，凡有盗拆递角之人，并许收捕告官，即与推赏，犯人依建炎年军法处断。将赏格镂牓，逐铺给示，使之通知，庶几传驿不失期会，亦足以阴消奸计。乞即详酌施行。」既而下 令所修立盗拆赏格两条，从之。 
十一月七日，诏枢密院给黑漆粉字牌五，下湖北安抚司，遣要切军期文字。从帅臣叶衡之请也。 
十二月三日，大理寺丞、措置诸路递角邵说(沿)[言]：「沿路州县摆铺例皆缺额，其间止三两名，多单身逃军代名。诸州县斥堠铺兵，每月 
      
合支本身食钱，州县吝惜财赋，往往不支，或支以半。铺屋损漏及少缺间架，沿路桥梁道路并不修整，诸州上下两界首铺合差使臣置历抄递，及县尉出巡所至递铺，合索传送文书大小历点检，逐州并未见遵依累降制旨。巡辖使臣私役兵级，过往命官、将校军兵擅役铺兵，诸路监司、州县等处发递不别要慢，一例题写，仰铺兵火急传送。铺兵类不识字，一 以入摆铺，致文字拥并积压。」兵部勘当，前后条旨非不严备，伏乞关牒诸路提举马递铺兵如依前违戾之处，从本部官按治施行。从之。 
二十七日，诏知平江府吴江县邵輗降一官放罢，坐不支递铺请受及冬衣绵绢。仍令本府于系省钱内按月支给。 
九年二月三日，诏舒、蕲州巡辖使臣李光辅放罢，以桐城县铜山驿铺兵收匿递角，光(铺)[辅]不察，差使臣刷出，劾罪以闻也。 
十四日，忠翊郎、合门舍人熊飞言：「窃见两浙、荆襄切于敌境，明远斥堠，正为急务。其间州县招置铺兵，多是逃兵作过及老弱之人，诡名冒役，朝集暮散，更无定籍，所递文字或潜开拆，先泄事机，或藏匿失坠，互相托避，利害非小。欲望申明祖宗条制，应州县招刺铺兵，须确寔土居之人，负犯盗卒并发归元处，余老幼尽汰。仍令知县、尉兼带驱催往来递角，专一检察，庶几缓急不致 虞，亦防奸之至术。」从之。 
八月二十五日，大理寺丞邵说言：「比年以来，递角多有 
      
盗拆藏匿之獘，盖由巡辖使臣与曹级相连，每一递入界，界首曹司以片纸揭于牌筒，书写某月某时某刻入界，转示以次铺，谓之由遣。以次铺得之，各详合破程限，次第挨排，虚转簿历，以相符合。异时官司驱磨，秖见本界并无稽滞，殊不知越界一铺乃有大缪不然者。谓如荆南都统秦琪所发狭字号奏筒，江西浩港铺则云三月二十五日申时六刻传过，江东竹岭铺却云四月十二日卯时一刻于浩港铺得之。两铺纔去十里，凡差十六日六时四刻，其獘盖出于此。今措置，欲于见置摆〔铺〕处两路界首，通差识字使臣一负，就彼置立直舍，专一置簿抄往来递角寔过界月日时刻、传送铺兵姓名，以备官司取索。所差使臣，自浙西至四川界首不过五员而已。伏乞特降睿旨，令吏部使缺差注，庶几递角来往之际，有以稽察。」从之。 
十月十九日，枢密言：「诸路州军应申奏朝廷机密切要文字，其文引内既有排定字号，又于文引内开说事目入递，致承受开拆之处，多传播漏露，深属不便。」诏兵部遍牒诸路州军，将申奏入递机密要切文字并实封，于皮筒内外及文引止排字号，不得显露事目。如有违戾，取旨重作施行。
 方域 宋会要辑稿 方域一一 急递铺 急递铺 
      
急递铺
【续宋会要】
      
淳熙二年四月九日，提举荆湖北路马递铺王全福言：「信阳军五铺，往来巡辖所迂回二百余里，乞将信阳军铺分一就委复州巡辖使臣通管。」从之。 
六月十三日，兵部言：「递角违滞，乞札下诸路提举官，委所部州军通判、签判遍诣管内点检，仍将缺额铺兵日下招填。其未支请给，一并支给，或有铺屋 漏，牒所属日下修整。及令所属州军，自今不得差巡辖使臣兼管他职，仍不许私差借铺兵般擎。如有违戾，委提举官觉察劾奏。」从之。

三年四月十六日，兵部言：「昨降指挥，于见摆铺两路首通差识字使臣一负，抄上往来递角名件、的寔过界月日时(劾)[刻]、传送铺兵姓名，以备官司取索驱磨。其所差使臣，自浙西至四川界首不过五人，人数不多，责任亦重，难以废罢。其逐缺并作『点检稽滞递角官』称呼，候任满，令接界路分转运兼提举马递铺官，取索抄转过两界路首摆铺簿历驱磨。如稽违不满三厘，令两路转运兼提举官同衔保奏，与减三年磨勘。若稽违五厘以上，即降一(员)[资]。令逐路提举官不时取索驱磨，如有违滞紧切军期机会文字，即不候任满纽计分厘，具事因、职位、姓名申朝廷，重作施行。若提举官失点检，从本部按劾。」从之。 
二年十月十八日，执政进呈前知金州陈文中言：「诸 
      
路州军措置递角，前后差官不一，即成骚扰，铺兵几无以自存。乞责付州县巡尉，而以赏罚劝惩之。」上曰：「此事久獘，文中所陈有理，可令兵部长贰从长措置以闻。」 
十一月七日，臣寮言：「近来入递给发紧急文字，递铺走传往往留滞。」诏给赏库置造雌黄漆青字牌子六十六面赴尚书省，专一遣发紧切不可待时文字，日行三百五十里。其承受去处候到，将牌子实时缴还。若住迟时刻，巡辖使臣、铺兵并重作施行。 
五年二月九日，诏筠州临江军置巡辖马递铺使臣一员，从吏部差注，以江西诸司言两州只差小使臣权管，事不专一，故有是命。 
四月二十二日，四川安抚制置使胡元质言：「夔路山谷重复，最为峻崄，虎狼之迹，交于中途，递兵劳苦。乞令夔路转运司常切趣办觉察，不容复有缺额、缺粮去处。」从之。 
六年四月二日，诏江西、福建、湖南、二广知通并以提辖本州岛界分诸铺递角入衔。每岁终进奏院从寔根刷递角留滞路分州军申尚书省，及(阙)[关]驾部取旨。 
七年二月二十一日，知隆兴府张子颜言：「南康军先隶江西路，其巡辖使臣一员系管洪州南康军界铺兵职事。续缘南康军拨隶江东路，所有三县巡辖，即令本军于见任指使内，选差廉谨识字使臣一员充。自后本军不曾差置，止令星子县尉兼管。今乞于使臣内差注，专充南康军管界星子建昌都昌县巡辖斥堠马递铺。所有 
      
请给，依监当例，照应官序帮给。若遇出巡，许依法别给进武副尉驿券。」从之。 
八年三月八日，诏诸路州军遇有申发狱案，实时开具入递寔日申本路提刑司照会，并申提举马递铺官依条限催促驱考。如有违滞，将巡辖使臣及所属递铺兵级重作施行，提举马递铺官失于按察，令刑部稽考开具，申取朝廷指挥，当议责罚。如未回报，令诸州军依条限申催。 
