<!-- { "loadSidebar": true } -->
十一月十六日，大理少卿周自强言：「伏见监司、郡守按发赃吏，多送邻州根勘，其干连人被追逮者多至一二百人，少亦不下数十人。狱成之后，往往翻异，差官别勘，至有经年不决者。乞自今见任官公事，止差官本州岛根勘，不得辄送邻州。若狱成翻异，惟据所翻之事别勘，所有干证止许追紧切人。或有滥追淹禁，并令提刑司案奏。」从之。 
七年九月十八日，江东路提点刑狱公事胡襄言：「窃见诸州军推勘大辟已经申奏，蒙朝廷依条断下，罪人或临刑翻异，或家属称冤，在法更合申取指挥。缘伺候回降，动经数月。今后如有似此等人，乞令提刑司一面差官别勘，却申省部照会。」从之。 
十月四日，(昭)[诏]诸路见勘公事内，有五次以(止)[上]翻异人，仰提刑司躬亲前去审，具案闻奏。如仍前翻异，即根勘着实情节，取旨施行。内有合移送大理寺者，即差人管押赴阙。」 
八年九月十七日，诏大理寺吴渊前往处州置勘右从政郎、专一措置处州库山等处银场管准不法公事，以准侵盗官银入己故也。 
十二月八日，诏大理寺正 
      
潘景珪前往泉州根勘提举市舶陆沅不法公事，以沅在任赃污狼籍故也。 
九年闰正月十一日，以中书门下省言：「命官获贼合该推赏者，多有计嘱狱司，将无辜人煅炼，例目为贼，希求赏典。有司观望，结案保奏，合行禁戢。」诏自今诸路州军推勘强盗，止将正贼根治，不得以无辜人 情勘鞫。保奏官以元案再行审实，倘无伪冒，方得申奏。如违，许监司按劾以闻。 
五月十六日，新知湖州赵师夔言：「窃见诸州军重囚或有翻异，必于邻郡差官再勘。承勘官吏深虑犯人供具异同，则为元勘官司之累，往往循习旧案，相为符合，使有冤抑者不得自伸。乞下诸路监司，严行戒约。」诏依。仍令监司遇差官推勘，仰检坐故失故入、失出失入条法，移文所差官照会，不得违戾。 
二十六日，两浙东路提点刑狱公事郑兴裔言：「狱者所以合异同之词，差官置勘，正欲得其实情。今之勘官往往视为常事，出入其罪，上下其手，及至翻异，则又别勘，或后勘驳正所犯不至前勘之重，或前勘已得实情而后勘却与出脱。虽在法有故出故入、失出失入之罪，徒为文具。欲望明诏有司，俾之遵守。」诏刑部检坐见行条法，申严行下。 
十一月九日大(理)[礼]赦：「勘会被差鞫狱、录问，起发违〔时〕及辄占留(词)[辞]避者，皆有成法。近来所差之官，往往不即起发，饰词避免，或妄称它司先以差委。文牒往来，迁延月日，致使罪人久被囚系。今后如有似此之人，仰监司守臣觉察按劾，重寘典宪。」 
同日赦：「勘会鞫狱之官多不亲临，惟凭推吏鞭楚，傅致深文，审录引断，随即翻异，追逮干连，经涉岁月，深可怜悯。今后并仰狱官依条亲行勘鞫，务得实情，除紧切干证人外，不得枝蔓追呼。如有违戾，许监司按劾以闻。」 
十二月一日，臣寮言：「窃见诸路帅臣、监(师)[司]差官置院，虽勘大辟赃吏，有合具案奏闻者，勘官往往止俟结录毕，实时出院，将带人吏归元处，旋写奏案，窃虑有暗受出脱、变换情节者。乞自今勘推大辟赃吏合具案奏闻者，须就院申发，敢有违戾，当重作行遣。」从之。 
九日，臣寮言：「狱贵初情，初情利害实在县狱。今大辟之囚，必先由本县勘鞫圆备，然后解州。州狱一成，奏案遂上，刑寺拟案，制之于法，则死者不可复生矣。窃见外郡大辟翻异，邻州邻路差官别勘，多致六七次，远致八九年，未尝不因县狱初勘失实。乞自今后遇有重囚翻诉，委官根勘，见得当来县狱失实，将官吏并坐出入之罪。」诏刑部看详申尚书省。 
淳熙六年六月，刑部言：「昨干道重修法，增立县以杖、笞及无罪人作徒、流罪，或以徒、流罪作死罪送州者，杖一百。若以杖、笞及无罪人作死送州者，科徒一年。缘县狱比之州狱，刑禁事体不同，止合结解送州，故县不坐出入之罪。今欲依干道 
      
重修法科罪，如系故增减情状，合从出入法施行。」从之。 
嘉定五年十二月十四日，臣寮言：「刑狱，民之大命。州县之间，其弊有可言。如勘死囚，虽得其情，或惮于详覆之麋费而径用奏裁；如该徒、流，法所不宥，或畏于州郡之疏驳而止从杖责。罪至死、徒者，法当录问，今不复差官，或出于私意而径从特判；狱有翻异者，法当别鞫，今被差之官或重于根勘而教令转 。寒暑必虑狱囚，法也，今监司按行之时，多是诡为知在；遇夜不得行杖，法也，今郡邑断遣之际，或至灯下行刑。狱许破常平钱米，亦皆法也，今守令不以经意，或从减克，或支不以时，遂至囚多(瘦)[瘐]死。凡是数者，冤抑实多。乞行下诸路提刑司严行觉察，照见行条法，或有违戾，罪在必刑。」从之。 
十五年九月二十四日，臣寮言：「民之犯罪至于重辟，勘结自有限日，而近之作县者委成于吏，枝蔓鬻弄，动淹岁月。或导囚翻异，变乱狱情；或牵执平民，妄行追扰；或根连干证，与囚同禁。致失农业，甚至瘐死，岂有不伤和气!乞严敕郡县，自今民有丽于刑辟，凡有关于人命者，悉遵日限结正，无得淹留。其或奉行不虔，许监司具官吏姓名闻奏。」从之。
 刑法 宋会要辑稿 刑法四 配 隶 
     
宋会要辑稿 刑法四

配隶
国朝凡犯罪，流罪决讫配役，如旧条；杖以上情重者，有刺面、不刺面配本州岛牢城。仍各分地里近远，五百里、千里以上及广南、福建、荆湖之别，京城有配窑务、忠靖六军等，亦有自南配河北屯田者。如免死者配沙门岛、琼、崖、儋、万〔安〕州，又有遇赦不还者。国初有配沙门岛者，妇女亦有配执针者，后皆罢之。 
太祖建隆二年五月一日，诏：「应有配流人及流贬官在边远处者，并与移置近地；如见在近地者，不在更移之限。所有移置处所，申奏取裁。应配流人除刺面及曾任职官人别行指挥外，其余不刺面及配役妇人并放逐便。」其后赦书、德音约此着条。 
八月二十六日，诏刑部：应诸道州府有犯盐曲之人合役配者盐曲：原作「监者」，据《长编》卷二改。，祗令本州岛充役。 
三年七月十九日三年：原作「二年」，据《长编》卷三改。，诏搜索内外诸军不逞者，悉配隶登州沙门岛。先是，云捷军逃卒李兴伪刻侍卫司印，捕得斩之，故有是命。 
干德四年八月二十一日，诏搜索殿前诸军亡赖者得数十人，悉黥面配通州义丰监。 
五年二月十四日，御史台言：「伏见大理寺断徒罪人非官当罚铜之外「罪」原脱，「官当」原作「当官」，据《长编》卷八补、改。，送将作监役者，其将作监旧兼充内作使，又有左校、右校、中校局中校：原脱，据《长编》卷八补。。比来工役并在此司，今虽有其名，无复役使，或遇祠祭供水火，则有本司供官。欲望令大理寺依法断遣徒罪人役役：原作「后」，据《长编》卷八改。，并送付作坊应役。」从之。自后命官犯罪当隶者，多于外州编 
     
管，或隶牙校；其坐死特贷者决杖黥面，配远州牢城。经恩量移，即免军籍。大凡命官犯罪，多有特旨，或勒停，或令厘务，赃私罪重即有配隶，或处〔以〕散秩。自远移近者，经恩三四，或放从便。所以禁贪滥而肃诸品也。 
四月十六日，阅殿前承旨不逞者百二十六人，往隶郓、齐、冀、博、沧等州。 
太宗太平兴国二年正月二十八日，诏曰：「先是罪人配西北边者多亡投塞外，诱羌戎为寇，自今当徙者勿复隶秦州、灵武、通远军及沿边诸郡。」自江南湖广平后，罪人皆配南(房)[方]。 
五年二月四日，温州言捕获养猫鬼 诅杀人贼邓翁并其亲族，械系送阙下腰斩，邓翁亲族悉配隶远恶处。 
七年闰十二月八日，诏曰：「朕宵衣旰食，未尝暂忘于忧劳；分职设官，岂可不思于勤瘁!况复刑名至重，且州郡实繁，若动取于 裁，则何胜于利禄!虽累行诏谕，而尚虑因循，仍有事宜，更从条约。应诸道州府犯徒、流罪人等，并配隶所在牢城禁锢，不须传送阙下，仍不得辄以案牍闻奏，稽留刑狱，并所在决遣，违者论其罪。」 
雍熙四年十二月十三日，诏：「应诸道擒获劫贼狱成，遇赦者隶本城军，仍廪给之。」先是，江南转运使许骧上言，劫盗遇赦得原还本乡，雠告捕者，多行杀害，请以隶军故也。 
淳化元年十一月十八日，诏窃盗、强盗至徒以(止)[上]并劫贼罪在赦前而少壮者，并黥面配本城。 
三年四月十四日，诏江南、两浙、荆湖 
     
等处吏民先犯罪配岭南，诸禁锢者并还本郡，仍禁锢之。 
八月二十八日，诏广南东西路先是犯罪配隶人皆荷校执役，自今除之。 
四年正月二日，诏西川、江南、两浙、荆湖、广南、泉、福等路伪命军校及官吏配隶诸州禁锢者，所在以闻，并给牒许归故郡。 
七月六日，诏凡妇人有罪至流者，免配役。 
闰十月四日，诏今后应诸色罪犯人配衙前者，并不得与本贯州府。 
真宗咸平元年十二月二十日，诏杂犯至死贷命者，不须配沙门岛，并永配诸军牢城。凶恶情重者，审刑院奏裁。 
四年七月五日，诏福建、广南、江浙、荆湖远地，应强盗及持杖不至死者，依法决讫，刺配本处五百里外充军。先是，并其家部送上京，多殒于道途，特有是命。 
景德元年正月一日，诏川、广犯事人解送赴阙配逐处及已逐便者，正身已亡、儿幼小无以存济者，委逐处勘会，给与公凭，放还乡里。又所送罪人赴阙，多是与一房老幼同来，抛废田园，流散道路。自今止得押送本身并妻，(知)[如]骨肉愿从者亦听。 
二月，诏御史台：「自今应流配罪人止令逐州转递，如合差使臣官吏押送者，即于逐州闲慢勾当并因巡历使臣及公吏内抽差，押送前去，逐州交割。」 
二年四月二十三日，诏曰：「先是，诸路部送罪人至阙下者，军头司引对便坐，即将决遣，或刑名疑误，则无所准详。自今委本司召法官一人审定以闻。」 
九月二十九日，诏 
     
广南西路州军有纵火焚人庐舍情理凶蠹者，依法决讫，刺配五百里外牢城。 
十月二十一日，诏：「今后应盗贼合刺配牢城者，并配千里外。其河北、河东州军并配过黄河南，陕西州军配潼关东，荆湖南路州军配岭南，北路州军配过汉江，江南、两浙并配江北，川峡州军配出川界，广南州军近岭者配岭北，不近岭者东西路交互移配，福建路亦配广南、江浙。其同火人量远近散配。」 
