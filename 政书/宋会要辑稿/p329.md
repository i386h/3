<!-- { "loadSidebar": true } -->
又诏讨论 庭所植之木，攸言：「大司徒以天下土地之图周知九州岛之地域，制其畿疆而沟封之，设其社稷之壝而植之，各以其野之所宜木，因以名其社，殆与夏后氏以松、商人以 、周人以栗同意。然而外朝所植有九棘焉，有三槐焉。盖以棘之为木，其华白，义行之发也；其实赤，事功之实也。棘在外以待事，故左九棘孤卿大夫位焉，右九棘公侯伯子 
      
男位焉。槐之为木也，其华黄，中德之畅也；其实玄，至道之复也；文在中，含章之义也，故三公位焉。则其所植，谓无所寓之义，可乎 臣尝即《诗》推之，『植之榛栗，椅桐梓漆，爰伐琴瑟』，以见宫中所植者，皆可备礼乐之用也；『在彼杞棘』，则况刚实之令德；『其桐其椅』，则况柔良之令义；以至『有栲有杻』，则况强忍之材；『有杞有李』，则况养人之材。凡此者，亦莫不有所寓之义焉，矧明堂所植之木乎 且明堂者，政教之堂也，于斯宗祀以配上帝，以教天下之孝，政之使正，孝之使效，孰有大于斯者，则所植之木尤不可无所寓之义也。臣谨按《书》以《梓材》名篇，《考工记》以梓人名官，凡以梓为木之王。《商武》以《松柏丸丸》，盖松 者，圆实之材，为众木之长，犹公为百官之长也。而桧， 叶松身，其叶与身皆曲而会之。庄子曰：『受命于天，唯松、 独正，桧兼松、 之美而又土地所宜。』臣以谓明堂当植梓及松、 之木，盖梓为木之王，松、 为木之长，以况王公论道之义，而桧兼松、 之美而又土之宜，庶几合古之义。」从之。《九朝长编纪事本末》：五年正月丙午，诏：「近以肇建明堂，下诸路和买材植物料，已买到者速偿其价，渐次附纲送京师，未买者并罢。其抛造工作如已造或愿输官者，依实直给价，未造者罢之。官司如敢督索，并科违制之罪。」仍诏：「明堂国之大政，即与前后劳造事体不同，应有司官属自(雷)[尝]竭力奉上，以成大功。如是修制所抽人匠，取索材料材植，如敢占吝隐讳，不即发遣应副者，监官不以官高(依)[低]，并行除名勒停，送广南远恶州军编管。」 
七年四月十九日上梁，御制文。 
二十三日，手诏：「将来明堂专以配帝严父，以伸昭事孝思之心。」 
      
于是文武百寮太师、鲁国公蔡京等五上表，恭请皇帝御明堂颁常视朔，负扆听朝，皆批荅不允。 
六月六日，诏：「明堂告成，修建所保明官属，等第推恩。」既而分三等，第一等、第二等各转一官，仍减一年磨勘；第三等各转一官。讨论参详制度官皆推恩有差。《九朝长编纪事本末》：六月戊午，太师、鲁国公蔡京进封陈鲁国公。己未，童贯加检校少傅、威武军节度使，梁师成为检校少保、兴德军节度使，宣和殿学士蔡攸为宣和殿大学士，太中大夫、开封尹王革迁三官，宣和殿学士、太中大夫盛章迁两官，显谟阁待制蔡儵、蔡鈆并为龙图阁直学士。皆以(四)[明]堂成推赏也。明堂推赏，童贯及梁师成降制，蔡攸以下别降御笔。《实录》不书贯及师成，盖疏略也，今增入之。自余转正任横行者尚多，姑从《实录》，更不一一书之。 
《萍州可谈》：崇宁初，姚舜仁献《明堂议》，以秘书少监修建明堂，专掌制度。姚议太室用茅覆，尊尧制也，竟不成。政和初，睿断天成，遂建合宫之制，不用茅，可见姚论之迂。亲祠北郊，自祖宗以来不得定议，议者多曰天子祭天地大裘而冕。传云：大裘，黑羔裘也。夏至极暑，至尊御羔裘不便，遂中辍。政和初，始定夏祭之礼。圣人之于天道，宜自得之。
 礼 宋会要辑稿 礼二四 明堂颁朔布政 
      
明堂颁朔布政
徽宗政和七年四月二十三日，手诏：「朕嗣承先志，考协礼经，肇建明堂，得其时
制。盖以钦若昊天，率见昭考，兢兢业业，惧不克歆。而末予冲人，负扆南面，以听天下，其敢遑处!将来明堂，专以配帝严父，余悉移于大庆、文德殿，以伸昭事孝思之心。」于是文武百僚太师、鲁国公祭京等五上表，恭请皇帝御明堂颁常视朔，负扆听朝。乃下诏曰：「朕嗣有令绪，遹追先猷，永言孝思，欲报之德，右我烈考，克配上帝，而宗祀明堂，久失时制。夙兴夜寐，罔敢遑宁。取成于心，稽古有作，僝工度地，不日而成，事帝飨亲，于是获考。非(持)[特]予一人之庆，亦惟 
      
尔万邦之休。若稽先王，考古成宪，孔子不去告朔之饩，孟轲勿毁行政之堂，中夜以思，诚不可废。视朔布政，可依所请；若负扆以朝诸侯，南面而听天下，厥有路寝，岂必明堂 夫成而不居，朕之所志，百辟卿士，毋复有言。」 
七月二十九日，礼制局奏，议明堂视朝听朔奏告：「臣谨按，古者朔必告庙，故《论语》称『告朔告庙，然后视朝』，《礼记》考庙、祖考庙皆祭，《国语》有月祀则告庙故也，示颁于天子者不自专，乃继述之意。孔子不欲去告朔饩羊，吉月朝服而朝，其重朝礼也如此。今太庙朔祭正合古义，如遇明堂听朔，合于太庙每室祀文奏告听朔之意。」 
议四时朝觐皆南乡：「臣谨按《礼记》，朝诸侯于明堂之位，天子负斧扆南乡而立，三公北面。盖听朔则各随其方，朝觐皆负斧扆而南乡，故经不称青阳、总章之位而独称明堂位，夫是谓坐四星之中，向明而治。伏请每朝并御明堂而南乡，朝退随月御明堂布政，闰月则居门。」 
议视朝并逐月御堂仪仗：「臣谨按黄麾大仗五千二十五人，自来大庆殿大朝会用之。今来明堂大朝会，五方各设半仗，环绕周 ，以极文物之盛。契勘黄麾仗旗帜并仗卫人袍衫抹额，其质有五方色。今来环绕周 十二堂，虽兼用五方色，令各随其方本色为当。如得允当，请下有司豫办施行。谓如东方半仗六分，青色用(用)一分，余色各一分之类。仍乞下有司审度，量地之宜排设。如地有余，即中央用黄麾大仗， 
      
车辂设于南门之外。月朔视朝并用角仗。」 
议修定时令：「臣谨按《玉藻》，天子听朔于南门之外；《周官》太师，颁告朔于邦国。盖听朔则每月听朔政于明堂，颁朔则以十二月朔政颁于诸侯。又按《周礼 月令》，天子居青阳、明堂、总章、玄堂，每月异礼。然《月令》之文，自颛帝改历术，帝尧正人时，《大戴》有《夏小正》，《周书》有时训，《吕氏春秋》有十二纪。《礼记 月令》虽本于吕氏，然其所载皆因帝王旧典，非吕氏所能自作也。唐开元中，删定《月令》，国朝亦载于《开宝通礼》，及以祠祭附为祠令。今肇建明堂，稽《月令》十二堂之制，其时令宜参酌修定，使百官有司奉而行之，以顺天时，和阴阳，诚王政之所先也。」 
议每岁十月朔御明堂受来岁新历颁之郡县：「臣看详太史局每年以十月朔就崇政殿进呈来岁历日。谨按《月令》，以季秋之月为来岁受朔日，考之夏以建寅为正，商以建丑为正，周以建子为正，今以十月为来岁，何也 盖古者重谷敦本，三(岁)[时]务农大毕而岁功成，所以名一岁也。又以《诗》考之，『曰为改岁，入此室处』，十月闭塞而成冬，故谓之『改岁』也。《月令》以季秋受来岁朔日，正以十月为来岁。今拟以每岁十月朔明堂设仗，受来岁新历，退而颁之郡县。其有随(身)[月]布政依此。」 
议大朝会立班：「臣谨按《周官》朝士、司士、大仆掌外朝、治朝、燕朝之法而正其位，则三朝之位也。又按《礼记》，朝诸侯于明堂之位，天子负斧扆南乡，三 
      
公、诸侯、伯、子、男、九夷、八蛮、六戎、五狄、九采、四塞之国，各以内外尊卑为位，则明堂朝诸侯之位也。盖周制三朝皆有定位，其诸侯、四夷之朝会则于明堂焉。今若元正、冬至、仲夏朔及应大朝会，欲乞并御明堂，除辽使依宾礼，蕃国各随其方，立于四门之外。」 
议布政宣示御批手诏：「臣谨按孟子谓齐宣王曰：『明堂，王者之堂也，王欲行王政，则勿毁之矣。』是以古者皆谓明堂为布政之宫。黄帝有合宫之议，舜有总章之访，《黄帝内经》亦载坐明堂问臣下之事。今颁布政宫，若御批、手诏令宣示下者，并乞于明堂宣示，然后出牓朝堂，颁布天下。」 
议宣读赦书、德音：「臣看详赦书、德音，旧系文德殿宣。谨按《易》曰：『雷雨作解，君子以赦过宥罪。』盖王者行庆施惠，与物惟新，若雷雨之动，无不被其泽者。自非上当天心，幽契神理，民或未孚。明堂者，上帝、皇考之所临，需泽之所施，即此而宣布，质诸鬼神而无疑者也。今乞除合御楼肆赦外，其余赦书、德音并就明堂宣读。」 
议朝会遇节假等日不废：「臣切惟朝会之礼，厥有典常，然或有时而罢者，为大祠日也，为忌前一日也，为节假也，为有故缀朝也，臣请论其不可废者。伏见旧制，朝会适在大祠日，即改御崇政殿。然春朝、夏宗、秋觐、冬遇，时会众同，定制也，虽在大祠日，曷可废哉 但其日乐备而不作可也。臣谓大祠日朝会不可废者以此。《祭义》曰：『忌日不用，非不祥
      
也。』言夫日志有所至而不敢尽其私也。据此，正谓忌日不用耳。视朝，礼之大者也，以细妨大，非所宜。臣谓忌前一日与节假不当罢朝会者以此。谨按庆历五年五年：按《长编》卷一五二记此事于四年十月。，曾公亮奏：『朝廷行辍朝礼，其日后殿须坐，则礼有轻重，自可略轻而为重，更不行辍朝礼更：原作「又」，据《长编》卷一五二改。。』谏院奏：『曾公亮所陈于辍朝之间适宜顺变，然虑君臣恩礼之情有所未尽，欲乞除人使见辞、春秋二宴合行举乐，即次日辍朝。余依曾公亮所奏。』诏可。今明堂朝会，国之大经，或遇有故当辍，即依故事移就次日。臣谓朝会之不可废者(如)[以]此。」 
议差官属：「臣谨按，古者掌明堂之事，载于经史可考者，若《周官》大史掌『正岁年以叙事，颁之于官府及都鄙及：原无，据《周礼注疏》卷二六补。，颁告朔于邦国，闰月，诏王居门终月』，盖明堂听朔、颁朔之事也。自三代以后，典礼废缺。《汉志》明堂月令四人，各主一时之事，明言所职以和阴阳。宋及齐、梁置明堂令、丞，掌祀五帝之事。隋、唐始以郊社令、丞兼掌明堂之位，扫除内外及设燎坛。虽专置令、丞，殊非古制。今肇建明堂，统和天人，凡宗祀、听朔、布政、朝会，远法成周之制，欲乞置明堂颁政一员为长，颁事二员为贰，颁朔每方二员，各掌远方之事，以备太平盛典焉。其提举、管勾官，亦令随事置员。」从之。 
政和七年九月一日，诏颁朔布政自十月为始。 
