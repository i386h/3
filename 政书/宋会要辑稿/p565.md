<!-- { "loadSidebar": true } -->
政和七年十二月十八日，礼制局言：「配飨功臣位版尚用旧官，并合除去，止用所赠及封国爵谥，如王安石称太傅、舒王、谥文之类。」从之。以上《续国朝会要》。 
高宗皇帝建炎元年五月八日，诏曰：「朕惟宣仁圣烈皇后当元丰末立哲宗皇帝为皇太子，遂嗣大统，藩王初无觑觎，大臣未尝异论，其事载于《神宗实录》。及垂帘听政，保佑哲宗，有安社稷之功。二王出居外第，所以别嫌明微，德意深远。比者奸臣钩党附会，敢以空造之言仰诬盛德，着于史牒，以欺天下，后世闻者莫不愤惋本条以上一段原脱，据本书礼一一之四补。 
《神宗皇帝实录》，章惇提举修撰，审有建立之功，不应乃自刊削不载。参考其事，本末甚明，可令国史院别差官摭实刊修，播告天下。其蔡确、蔡卞、邢恕、蔡懋，三省取旨行遣，仍不得引用建炎元年五月一日赦文。 
十七日，蔡确追所赠太师、汝南郡王，责授武泰军节度副使；蔡卞追所赠太师、卫国公，责授宁国军节度副使；邢恕追所赠少师，责授常德军节度副使；蔡懋责授单州团练副使，英州安置。寻有诏，以司马光配飨哲宗庙庭。此据《司马光传》修入，月日检未获。 
三年夏三年：原作「二年」，据《建炎要录》卷二四、《宋史》卷二五改。二书均在本年六月。，久阴不解，诏百执事赴都堂给札，条具时政阙失。司勋员外郎赵鼎言：「自绍圣以来，学术政事败坏残酷，致祸社稷，其源实出于安石。今安石之患未除，不足以言政。」于是罢安石配享神宗庙庭，寻诏以富弼配飨神宗庙庭。此据《王安石传》修入，日月检未获。此二节《续国朝会要》内移入。 
〔绍兴〕八年三月十七日，左朝奉大夫、试刑部尚书、兼侍读胡交修，翰林学士、左朝奉大夫、知制诰、兼侍讲、资善堂翊善朱震，左奉议郎、试御史中丞 
      
周秘，右朝散大夫、试户部侍郎梁汝嘉，左朝请大夫、试工部侍郎兼侍讲赵霈，左朝散大夫、试给事中、兼直学士院、兼侍讲胡世将，左朝散郎、试中书舍人张焘，左朝奉大夫、权户部侍郎、兼详定一司 令王俣，左朝请郎、权礼部侍郎、兼侍讲吴表臣，左朝奉大夫、权礼部侍郎陈公辅，左朝请郎、守起居郎、兼权中书舍人楼照状：「准尚书省札子，奉圣旨，令侍从官详议徽宗皇帝祔庙配飨功臣。伏以徽宗皇帝在位二十六年，席盛大之时，包富有之业，虚中屈体以来天下之英，聚精会神以成天下之务，用能上下一心，同底于道。于时辅相，有故左光禄大夫、尚书左仆射、兼门下侍郎、赠太师、魏国公、谥文定韩忠彦，明允笃成，公忠亮达，至仕上宰，无愧前人。建中之初，左右厥辟，招徕俊乂，列于庶位，除苛解娆，厥功茂焉。虽居位日浅，而始终无疵，允所谓以道事君者欤!实有显效，至今称之。伏请配飨。」奉圣旨依，令学士院降诏。曰：「古之有功于国者，书于太常，祭于大烝，凡与飨于先王则司勋诏之，所以善于无穷也。故左光禄大夫、尚书左仆射、兼门下侍郎、赠太师、魏国公、谥文定韩忠彦，纯诚端亮，终始如一，德业之盛，不忝前人。建中之初，入践冢司，损益施设，成天下之务，开不讳之门，塞私邪之路。选贤任能，各当其职，一时忠鲠之士，遂能击强御暴，所向摧折，当乎人心，后世赖之，以克有济。朕览旧史，慨然 
      
嘉孍，允所谓世济其美，不损其名。其以忠彦配享徽宗皇帝庙庭。」先是，礼部侍郎吴表臣言：「本朝自祖宗以来，推择将臣始终有令德者以配食列圣。恭惟道君皇帝道恢在宥，德合高明，统御宸极二十有六载，天下归仁焉。弼亮之贤，固有其人矣。望命官详议，取当时辅佐厚德重望为天下公论所属者，用配清庙，序于大烝。」有旨令侍从官详议闻奏。 
二十七年五月二十五日，太常博士张廷实言：「望依《政和五礼新仪》，今后宗庙夆飨，设祀配飨功臣。」从之。详见《缘事裁制》。以上《中兴会要》。 
〔干道〕五年九月十一日，太常少卿林栗等言：「孟冬夆飨在近，所有钦宗皇帝庙庭配飨臣寮尚虚其位。当时遭值艰难，莫救沦胥，臣寮罕可称述，而以身徇国、名节暴著者不无其人，虽生前官品不应配飨之科，然事变非常，难拘定制。乞特诏侍从、台谏集议以闻，预于二月三日夆飨以前降付有司施行。」从之。已而吏部尚书汪应辰奏：「当时死事之臣，前后非一，建炎以后，皆次第褒赠。今若令配飨钦庙，典故所无，如创行之，又当访究本末，差次轻重，有所取舍，尤不可轻易。窃谓配飨功臣既无其人，则当阙之。乞特降旨，令更不集议。」其议遂罢。以上《干道会要》。 
【续宋会要】
      
章颖上所撰刘、岳、李、魏四人传表，言：「天扶昌运，必生御侮之臣；帝念隽功，当有特书之史。事关劝激，迹贵昭明。敢裒竹帛之藏，仰彻冕旒之听。臣粤若稽古，谁能去兵。执干戈以卫社稷者，固所难能；闻 鼙而思将帅，则求之已晚。欲厉有为之志，当于无事之时。仰惟国家之兴，尤得人材之盛。开基创业，虓将云蒸；复古中兴，虎臣角立。率属熊罢之士，扫空蛇豕之群。名书旗常，功耀天地。或绘像于原庙，或侑食于大烝。爪牙宣勤，项背相望。当时称诵，姓名可止于儿啼；后世传闻，韬略尚惊于敌胆。顷纷纭于议论，稍变易于是非。事实寖以湮微，士气为之沮抑。虽已加于褒典，犹未快于舆情。非假汗青，何由暴白 故太尉、威武军节度使、赠开府仪同三司刘锜，甚隽顺昌之战，大摧兀朮之锋。谁其妨功而害能，遂尔投闲而置散。故少保、武胜定国军节度使、赠太师岳飞，兵方精而可用，功竟沮于垂成，既挠良谋，更成奇祸。事皆有证，其书虽见于辨诬；言出私家，后世或疑于取信。故太尉、威武军节度使、赠开府仪同三司李显忠，家世诸李，父子一忠，缚撒里曷若鸡豚，视伪齐豫如犬彘。气吞逆虏，志在本朝。当其杖策之归，适近橐弓之际。故右武大夫、果州团练使、赠宁国军节度使魏胜，为山东忠义之冠，当清口(冠)[寇]攘之冲。虽血战于淮阴，竟身膏于草野。 
      
况又皆志未尽展，时不再来，失机一瞬之间，抱恨九泉之下。虽生未及尽俘于丑类，其没或能为厉于敌人。宜有屡书，以旌多伐。况方大规恢之略，所宜彰果毅之能。恭惟皇帝陛下天运庙谟，日开公道，用宣昭于赏罚，以驾驭于豪英。代不乏人，用则为虎。西有梁洋之义士，东多荆楚之奇材。怒发冲冠，雄心抚剑。傥在上有激昂之术，则凡人怀奋发之心。臣尝忝史官，获观旧载，悉纪当时之实，以尘乙夜之观。伏乞断自宸衷，付诸东观，然后可传于百世，庶几耸动于四方。张大国家之威，发舒华夏之气。事虽已往，可为鉴于将来；谋或有遗，几成功于今日。臣所撰到刘、岳、李、魏传，缮写成计七册，谨随表上进。」 
国朝循唐制，宰相、枢密使初拜，必赐焉。参知政事、枢密副使初或未赐，遇加恩乃有之。刺史已上阶勋高者，亦 
      
或得赐。太平兴国三年，赐翰林使、饶州防御使杜彦珪「推忠宣力」；大中祥符四年，赐丰州防御使王承美「翊戴」；天禧二年，赐富州刺史向汉通「保顺」。中书、枢密则有推忠、协谋、同德、佐理，余官则推诚、保德、奉义、翊戴，掌兵则忠果、雄勇、宣力，外臣则纯诚、顺化之名。每以二字协意，或造或因，取为美称。宰相初加则六字，余并四字。其进加则二字或四字，多者有至十余字。天圣八年，赐赵德明功臣凡二十字，国家绥宠外臣，非常数也。又有崇仁、佐运、守正、忠亮、保顺、宣德、忠正、保节、宣忠、亮节之号，文武迭用焉。中书、枢密院所赐名，若罢免或出镇则改之，亦有不改者。干德二年，范质、王溥、魏仁浦罢相，淳化二年吕蒙正罢相，太平兴国八年石熙载罢枢密使，大中祥符八年寇准罢枢密使，皆不改赐功臣。又有官不当赐而特赐者。开宝四年，秘书少监、韶州刺史王明，太平兴国八年，度支使陈从信、户部使郝正，并赐「推诚翊戴」。其诸班直禁军将校，则赐拱卫、翊卫、卫圣诸号卫圣：原脱「卫」字，据后文补。，遇恩累加，但改其名，不过两字。其因旧名而始被赐，及缘功宠而别为美名者，咸略记其人。又国初功臣有扶天、保庆、致理、竭忠、输诚、 义、忠力、 忠、毅勇、保塞之号，皆汉、周时所赐，今亦不录。 
〔干德〕元年，(锡)[赐]王彦超「推诚奉义顺德翊戴正亮」。 
佐运：开宝四年，赐曹彬、李进卿、党进等「推诚佐运同德宣力」。 
奉节：开宝四年，赐皇子德昭「推诚奉节 
      
同德保顺」。 
顺节：开宝四年，赐陈洪进「推诚顺节忠正翊戴」。 
保节：开宝四年，赐李重勋「推诚保节宣力」。 
 忠：开宝四年，赐白进超「 忠宣力」。 
开吴镇越崇文耀武宣德守道：开宝五年，以此十二字赐钱俶。 
推忠佐理：建隆二年，以此四字赐赵普。 
推诚奉义同德翊戴：建隆二年，赐王景「推诚奉义同德翊戴」。太平兴国初，或改「奉义」为「奉国」。 
守正保德：建隆二年，赐皇弟「推忠守正保德」。 
协谋：干德元年，赐赵普「推忠协谋佐理」。 
保顺：干德元年，赐皇弟「协谋同德保顺」。 
宣力：干德元年，赐李崇矩「推忠宣力保义」，赐宋延墦「推忠宣力保义」，赐张永德等「推忠保义同德。」太平兴国元年，或改为「保顺」。 
 节：干德元年，赐王全德「推忠 节」。 
协力：干德元年，赐高怀德「推忠协力保顺」。 
顺化：干德元年，赐陈洪进「推诚顺化」。 
承家保国宣德守道忠正「正」字旧同仁宗庙讳。恭顺：干德元年，以「承家保国」等十二字赐吴越王钱俶。 
崇仁：干德元年，赐符彦卿「崇仁昭德宣忠保正翊亮」。 
开宝六年，赐高丽王王昭「推诚顺化守节保义」。 
输诚：开宝六年，赐孟元 「输诚保义翊戴」。 
奉国：开宝六年，赐伊审征、焦继勋、吴虔裕「推诚奉国翊戴。」 
竭诚奉化：太平兴国五年，以此四字赐瓜沙州曹延禄。 
承天怀忠：太平兴国七年，赐皇子卫王德崇「承天佐运怀忠 
      
守正」。 
宁江镇国：太平兴国三年赐「宁淮镇海」。雍熙元年，赐汉南国王钱俶「宁江镇国崇文耀武宣德守道」。 
保运忠正：雍熙二年，赐皇子陈王崇仁「保运忠正」。 
安时：端拱元年，赐南阳国王钱俶「安时镇国崇文耀武宣德守道」。 
兴邦：淳化三年，赐赵普「兴邦佐运同德翊戴忠正」。 
 顺：至道三年，赐赵普「保运推忠 顺」。 
