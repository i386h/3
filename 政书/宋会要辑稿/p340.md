<!-- { "loadSidebar": true } -->
仁宗天圣五年十一月十七日，亲郊。二十四日，以郊祀礼毕，恭谢玉清昭应宫、启圣禅院、会灵祥源观。自是礼成恭谢，又幸景灵宫、慈孝寺、兴国寺，率如仪。 
明道年十月二十三日，诏以十一月六日于天安殿恭谢天地，次诣太庙恭谢。先是，八月十三日，大内火火：原作「大」，据《长编》卷一一一改。，(曲)[至]是修宫室成，行恭谢礼。 
二十二日，太常礼院请备大驾卤簿，乘辂，百官前日宿朝堂，其日遣官奏告。从之。 
十一月五日癸酉，帝斋于崇政殿。翌日甲戌，天安殿上设昊天上帝、皇地 
      
祇位，奉太祖、太宗配。(祭)[登]歌宫县五鼓此处似有脱误。，帝服衮冕行恭谢之礼，以皇兄安德军节度使允升摄左领军卫上将军、蒋国公为亚献，保静军节度观察留后允宁摄右领军卫上将军、莒国公为三献，备大驾玉辂诣太庙。礼毕，辇还，御正阳门肆赦，改元。 
嘉佑元年五月三日甲辰，内出御札曰：「执圭璧以事神，严祖宗而配帝，虽有国之常典，亦因时而制宜。朕承累圣之丕基，抚万邦之有众。俭于己，思天下之民丰；劳于心，致天下之民逸。罔敢怠忽，庶几治平。而首春以来，眇躬爽调，适赖三灵敷佑，百福来臻，顺以节宣，获兹康裕。加以边隅不耸，风雨以时。顾庶物之并蕃，在眇躬之何力!是用稽先朝之成宪，询故实于有司，即广殿之秘严，择令辰之嘉吉，式伸昭谢，以格庞休。宜示先期，俾兹诞告。朕取今年九月内于大庆殿行恭谢之礼，权罢冬至亲祀南郊。其赏给并如南郊例施行。至日朕御宣德门宣 ，仍令所司详定仪注以闻。」 
十二日，太常礼院言：「择九月十三日恭谢。在京宫观祠庙，依例差官奏告。」从之。 
七月三日，太常礼院言：「按明道元年天安殿恭谢，设太祖、太宗配位太宗：原作「宗宗」，据《长编》卷一八三改。；皇佑五年，诏南郊三圣并侑侑：原作「修」，据《长编》卷一八三改。。今请大庆殿设昊天上帝、皇地祇位，以太祖、太宗、真宗并侑，仍前一日飨太庙。」诏恭依。 
八月十五日，内出御制恭谢乐章，下太常隶习之。 
十六日，宰臣文彦博等上表请罢恭谢前一日谒太庙。表 
      
三上，从之。诏将来特遣大臣诣宗庙摄事。 
二十三日，太常礼院言，恭谢请如明堂故事，用鸾驾仪仗。从之。 
二十八日，诏太常恭谢日用旧乐恭：原作「恭恭」，据《长编》卷一八三删。。 
九月一日，合门言：「将来行恭谢，出入文德殿，依旧例并契勘。」从之。 
七日，诏：「将来恭谢，九(月)[日]、十日内殿致斋，十一日文德殿宿斋。其陪臣内殿崇班以上自九日宿斋，供奉官以下十一日宿斋。」 
九日，百官宿斋于朝堂。十日，帝斋于内殿。十一日，斋于文德殿。命宰臣富弼摄事于太庙，枢密副使田况摄事于皇后庙庙：原无，据《长编》卷一八四补。，程戡摄事于奉慈庙。 
十二日，恭谢天地于大庆殿于：原作「天」，据《长编》卷一八四改。，以皇兄宁国军节度使、同平章事、北海郡王允弼摄左卫上将军充亚献，奉宁军节度使、同平章事、华原郡王允良摄右卫上将军充三献。先是，命汝南郡王充亚献汝南郡王：此下未载姓名，考《宋史》卷二四五《宗室传》二，当是「赵允让」。，以疾辞，改命允良。礼成，御宣德门肆赦，改元。 
神宗熙宁元年十二月二日，诏：郊礼毕，更不诣诸神御恭谢，止命两府、近臣分诣逐处焚香。 
七年十二日，诣太平兴国寺、启圣院、万寿观、神御殿恭谢殿：原无，据《长编》卷二五八补。。十三日，又诣慈孝寺神御殿。十四日，遂幸集禧、醴泉观、大相国寺。 
十年十二月十三日，诣太平兴国寺、启圣院、万寿观神御殿。十四日，诣慈孝寺神御殿恭谢，遂幸中太一宫、集禧观、大相国寺。 
元丰五年二月十七日，详定编修诸司 式所言：「国家大礼，曰南郊，曰明堂，曰夆飨，曰恭谢，曰籍田，曰上庙号曰：原无，据《长编》卷三二三补。。今若止以明堂、夆享、南郊 
      
三事共为大礼式，则恐包举未尽。兼明堂、夆享、南郊，难以并合一名，须用旧文离修为式。恭谢、藉田，历年不讲，诸司案检散亡案：原作「业」，据《长编》卷三二三改。，今若(此)[比]类大礼斟酌修定，又缘典礼至重，品式或有未具，则奉行之际，恐致废阙抵牾，以此未敢修拟。」诏恭谢、藉田，据文字可推考者修定。
六年十一月十四日，诏：「南郊礼毕，以十八日诣景灵宫行恭谢礼。」每恭谢皆分二日，第二日仍宣从臣，赐酒五行。是日，中书省言：「郊前二日，皇帝已诣景灵宫天兴殿圣祖位朝献，今来恭谢赴与不赴行礼 」诏赴行礼。二十五日，以南郊礼毕诣景灵宫行恭谢礼。二十六日，仍诣万寿观、凝祥池、中太一宫、集禧观、太相国寺。 
哲宗元符元年十一月二十六日、二十七日，以南郊礼毕诣景灵宫行恭谢礼。二十八日，诣上清储祥宫。 
徽宗建中靖国元年十二月十三日，诏：「南郊礼毕，依故事遣宰臣韩忠彦等分诣寺观、景灵宫恭谢。」时在钦圣宪肃皇后小祥内故也。 
大观四年九月二十二日至二十四日，以冬祀礼成，恭谢于景灵宫西宫。 
十一月二十日，诏：「南郊礼毕，以二十三日、二十四日诣景灵东宫，二十五日诣西宫，行恭谢礼。」 
十二月一日，诏依令格差入内使臣于在京宫观、祠庙焚香。仍令添诣太清储庆宫、九成宫、诚感殿、龙德殿、崇宁万寿观、文昭庙。 
政和三年十一月十日，诏：「南郊大礼毕，以十六日诣景灵东宫，十七日诣西宫， 
      
行恭谢礼。」是日恭谢，除景灵宫外，有庆寿崇因阁、感慈塔、上清储祥宫未曾临幸，以见今道路积雪泥泞，可令宰相、执政官焚香。时太师、鲁国公蔡京，少师、太宰、兼门下侍郎何执中，知枢密院郑居中分诣。 
二十七日，诏：「冬祀礼毕，恭谢烧香，除景灵宫行礼毕外，有庆寿崇因阁、感慈塔、上清储祥宫未曾临幸，以见今道路积雪泥泞，可令宰臣、执政分诣烧香，候来春择日驾幸。」 
六年十一月二十五日，以冬祀大礼毕，诣景灵东宫恭谢。二十六日，驾诣景灵西宫恭谢，次诣阳德观、醴泉观，仍 诣凝祥池、中太乙宫、佑神观、上清储祥宫行礼，宣臣僚对御作乐，赐酒五行。 
八年十二月八日、九日，以南郊礼毕，诣景灵东、西宫行恭谢礼。 
宣和元年十一月二十七日、二十八日，以南郊礼毕，诣景灵东、西宫行恭谢之礼。 
四年十一月二十六日至二十九日，以南郊礼毕，诣景灵东、西宫行恭谢礼。 
七年十二月八日、九日，以南郊礼毕，诣景灵东、西宫行恭谢礼。 
高宗建炎元年五月六日，车驾诣鸿庆宫恭谢。上瞻礼祖宗神御，大恸， 臣皆哭。上即位亲行礼焉。 
【宋会要】
      
绍兴二十五年十二月十日，御史台言：「郊祀礼毕，车驾诣景灵宫、太一宫行恭谢烧香之礼。旧例，在京恭谢陪位立班，系用正任刺史以上及御史大夫、中丞、六曹尚书、侍郎、左右散骑常侍、给事中、中书舍人、左右谏议大夫、起居郎、起居舍人、开封尹、兼权同。太常宗正卿、秘书监、侍御史，趁赴陪位立班外，所厘务通直郎以上及行在寺监主簿承务郎以上职事官，更不告集趁赴。」从之。 
十二月十六日，上诣太一宫恭谢烧香。先是，太常寺言，郊祀礼毕，依故事合诣太一宫行恭谢烧香之礼。至是进呈，上曰：「兼对御赐茶酒礼例，亦可检举。」其后并同此礼。 
【宋会要】
      
干道元年，诏十八、十九日，以郊祀毕，诣景灵宫行恭谢礼。次日诣太一宫恭谢烧香，权免对御。其礼毕赐花、驾回作乐并陪臣立班官，并如绍兴礼例施行。其权免对御。三年、六年并如之。 
【宋会要】
      
干道元年正月十八日，诏以恭谢值雨，令别择日。二十一日、二十二日，上诣景灵宫行恭谢礼。二十三日，太一宫恭谢烧香，以值两，令宰执分诣。
郊祀祭器
【宋会要】
      
真宗景德三年八月九日，详定所又请造正座玉册、玉匮一副，配座玉册、金匮二副，及金绳、金泥，如禅祭社首之制。其配座金匮，《通礼》藏于太庙鸰室，欲依东封例更不凿动壁庙，只依尊谥册宝置神座之侧。又祀礼毕，封玉册匮于庙中，伏缘前代封禅之外，别无祠宇内封玉册制度。今详所用石匮并盖三层，方广五尺，下层高二尺。上开牙缝一周，阔四寸，深五寸。中容玉匮处长一尺六寸，阔一尺。又南北刻金绳道三周，各相去五寸，每勒绳处阔一寸，深五分。上层厚一尺，仍于上面四角更刻牙缝，长八寸，深四寸；每系金绳处深四寸，方三寸五分。容天下同文之宝，先就庙庭规度为鸰，深五尺，阔容石匮。及封固之人，先以金绳三道南北络石匮，候祀毕封玉匮讫，中书侍郎奉匮至庙，与太尉同置匮石中。将作监加上层盖讫，系金绳三道毕，各填以石泥，印以天下同文之宝。印毕，皇帝省视后，将作监率执事更加盝顶石盖，然后以土封固如法。上为小坛，如方丘状。诏可，仍命直史馆刘锴摄将作监，与入内殿头郝昭信同领其事。又命(三)[王]曾押当玉册金玉匮，朱允中援护，入内供奉官杨怀玉与判门下省官押当受命宝。初，命制置使定置石匮方位，尧叟等据翰林天文邢中和等议，置前殿西间近北壬地吉，或从殿内西间午地安置亦吉。 
      
既而礼仪使王钦若请依仪注于前殿栏楯之下、皇帝板位之西奉安石匮，以藏玉册。诏尧叟复议，请依钦若所定。礼官详定，亦请如尧叟议，于正殿直南安置，仍别设栏槛遮护。刘锴又请依东封例，增差石匠二十人。又言封固石匮，将作监率执事者更加盝顶石盖，然后用土封固，上为坛如方丘之状。若只用土，恐未如法。欲先用砖砌，后以土封固。又小坛元无方广制度，请广厚皆五尺，饰如丘坛。 
【宋会要】
      
徽宗崇宁中，命铸景锺，凡亲(视)[祀]用之。立于宫架中以(维)[为]君，惟天子自斋宫诣坛则击之，以召至阳之气。既至声阕，众乐乃作。礼毕升辇，则又击之，至斋宫而止。遂为定制。 
【宋会要】
政和四年五月一日，礼制局奏：「每岁夏祭，皇地祗及配位各用冰鉴一。今亲祀正当暑月，所设酒醴、牲牢、礼料甚众，欲添置冰鉴四十一，正配每位各六，第二成从祀二十九位各一。」从之。 
【宋会要】
      
