<!-- { "loadSidebar": true } -->
七月十一日，诏：外居及随侍宗室系环卫者转官，委大宗正司依在宫立定年限取旨。 
二十七日，大宗正司言：「令扁、令戚、令志、令摄、仲玉、仲滂、仲当、仲暹，毓性甚敏，学经已明，乞特与召试。」诏学士院精加考试以闻，仍赐宗室正任已上《诗》、《书》、《周礼》义各一部。 
十一月二十七日，诏右龙武军大将军、楚州团练使世开领洺州防御使。以大宗正司言世开学行修洁，帝既召见，手诏曰：「世开资性俊敏，少勤于学，可依仲锐例迁一官。」 
十二月二十五日，诏：「宗室坐事追官、降官、勒停、特勒停，并须自叙理复旧官后，乃理年取旨，仍依条展年。未叙复间，别因酬奖，或因恩泽，转至旧官，(旧官)仍候叙复所追降任数足，亦依此取旨。」 
九年四月十七日，诏：「宗室女前洞真宫道士赵道深，昨以罪降送瑶华宫，近经赦，已许依旧。其兄随州团练使克淑本缘道深私祷宫官及赂吏人欲求相见致罪官：疑当作「观」。，乃尚罣吏议，法当展年磨勘。宜特除落元犯罪名。」 
五(年)[月]十四日，诏知大宗正司候管(斡)[干]及十年取旨。 
二十二日，右武卫大将军、解州防御使克頠进《周易开奥图》，右龙武军大将军、海州防御使克孝进《孝经传》，降诏褒谕。 
七月二日，诏：「宗室有遭水火贼盗之类，毁失敕告，许所属宫院完保。如敢虚伪，即不理五服，依法科罪。」 
十一月三日，中书门下言：「礼房定到宗室年五十已上并孀居宗妇 
      
无嗣者，许于本房兄弟之子陈乞为嗣。」从之。 
十年正月二十五日，大宗正司言：「屯田郎中、干当在京步军粮料院赵令铄言：父系祖宗玄孙缌麻亲，乞依例许父母一房赁宅同居。」诏许令铄入宫省觐，带公人等关报经由出入。 
二月十三日，诏：今后宗室除授使相者，虽及十年，更不取旨。以宗谔擅经中书自陈乞迁官，特释其罪，乃立此制。 
二十七日，舒州团练使宗辅特展二年磨勘。坐不钤束本位遗火，法当赎金，特有是命。 
三月二十五日，玉牒所言：皇第六子赐名佣，皇族名同并旁音相犯者并合改避。诏宗室名音同更不改。 
四月五日，诏：宗室袒免亲将军以下试换官，候出官日，特与支赐，将军银绢各一百两匹，率七十两匹，副率五十两匹，殿直三十两匹。 
五月三日，诏大宗正司：定武军节度〔观〕察留后承裕，候所展年限及半年，与磨勘。承裕尝于殿庐厉声责大宗正司，及殴侄妇，更展一年半磨勘，帝以其属尊，特减之。 
二十五日，大宗正司言：「右千牛卫将军令褫等言：祖母亡，乞许父世亨及臣等于权殡所守宿百日。令铎等言：见今外居，子侄颇多，乞诏〔依〕士人修习儒业。」诏并从之，世亨等仍不得出入接见宾客。 
六月五日，诏：「宗室自今每二年一次，许大将军以上依科场条制，五经内有通一经，兼《论语》、《孟子》者，许投状乞试。」 
十九日，诏：右监门率府率令埤，令审官西院依条试换。 
      
以大宗正司保明堪任使故也。 
十三日，诏：宗室非换官者，出入往还约束并依在宫法，仍不得于街市下马。如出新城外，虽不经宿，亦禀大宗正司。 
十月十六日，诏中书门下：濮安懿王诸子袭封濮国公，主奉祠事仍旧，濮安懿王诸子承袭遍即传长孙。翌日，封宗谊濮国公。 
十一月十一日，诏左龙武军大将军、筠州防御使宗景为怀州防御使。先是手诏：「相王允弼，皇家近属，先帝敦伯父之爱，眷顾加礼。逮朕纂承，以行尊诸祖，待之尤所致恭。今宗续云亡，诸子尚列环卫，非所以称王昔日亲膺光宠之意。王之子宗景于今为长，宜特迁之。」
 帝系 宋会要辑稿 帝系四 裁定宗室授官 
      
裁定宗室授官
【九朝长编纪事本末】
熙宁元年九月丁酉，诏三司裁定宗室月料、嫁娶、生日、郊礼给赐。时京师百官月俸四万余缗，诸军十一万余缗，宗室七万余缗，其生日婚嫁、丧葬及岁时补洗杂赐与四季衣不在焉。
二年二月壬寅，枢密院言：宗室乞子孙赐名授官。韩绛奏曰：「中书、密院尝议定宗室之制，已有旨，候亮阴后商度。今合施行。」上曰：「此事甚大，须议使今可行乃便。」文彦博等各陈大旨，皆以亲 当有等降，若非立法，无以为经常久远之计。上曰：「祖宗时皆是近亲，今用(尝)[常]时奉养赐予之例，诚宜裁定。若以诸王嫡长世为南班官，其余子授以三班职名，可否 」陈升之曰：「须依前代继承之法，余子杀其恩例。六世亲尽，别为经制。」绛曰：「此事乞 
      
专委属臣下议论，须辨亲 立法，则不失陛下亲亲之意。」彦博曰：「自古宗族犯法，恩有不听者，臣下以义固争是也。」上颔之。 
三月壬辰，上问措置宗室事，富弼曰：「此事诚当出于陛下，外人谋之，则为 间亲。」公亮曰：「此亦当自外裁定。」弼曰：「为之当以渐，恐致纷纭。」安石曰：「此事但欲于恩义间无伤，使彼可安而已，不论渐不渐也。今欲裁减恩泽，何能免其纷纭 但陛下不为恤，则事可为也。」上又问裁定亲 之宜，公亮以为当从上身为亲 ，上曰：「当以祖宗为限断。」安石曰：「以陛下身即是以祖宗为限断也。」 
九月，上谓陈升之、王安石曰：「今赋入非不多，只是用度无节，如何节用 」升之、安石皆言兵及宗室之费。 
十一月庚午，迩英讲读毕，上留司马光，问以变更宗室法。光对曰：「此诚当变更，但宜以渐，不可急耳。」 
甲戌，中书、枢密院言：「伏以祖宗受命百年，皇族日加蕃衍，而亲 之施，未有等衰，甄序其才，未能如古。臣等今议定方今可行之制：宣祖、太祖、太宗之子，皆择其后一人为宗，令世世封公，补环卫之官，以奉祭祀，不以服属尽故杀其恩礼。祖宗袒免亲将军以下愿出官者听，仍先令经大宗正司投状上闻，委大宗正选择本官尊长，同大学教授结罪保明才行堪与不堪任使，复委大宗正审察闻奏。就试武官者，试读律、写家状。就试文官者，试说一中经，或论一首。将军换诸司副使、太常丞，正率换内殿崇 
      
班、太〔子〕中允，并与州郡监当一任，无败阙，与亲民。副率换西头供奉官、大理评事，监当一任满，如职事(斡)[干]集，操守修(饰)[饬]，即委本州岛长吏及监当同罪保明，与亲民差遣；无保明，即依外官条例。祖宗袒免亲赐名授官者「赐名」上原有「未」字，据本书帝系四之二○删。，除右班殿直，年十五与请受，二十许出官。愿文资者与试衔知县，并令监当考试，及任满有无保明准上条。以上出官，并特与支赐。愿锁厅应举者，依外官条例。其〔非〕袒免亲，更不赐名授官，只许令应举。应进士者止试策、论，明经者止习一大经，试大义及策「试大义」上原衍「试大经」三字，据《长编纪事本末》卷六七删。。初试，考退不成文理者，余令覆试，取合格者，以五分为限，人数虽多，毋过五十人。累经覆试不中，年长者当特推恩，量材录用。以上出官者，虽在外，俸钱依在京分数，许依审官三班铨法指射差遣，仍许不拘远近差注。授文官者，与进士出身同。锁厅应进士、明经举，有出身人至员外郎，与迁左曹。宗室不出官者，祖宗元系磨勘，至正观察使止，袒免亲至遥郡防御使止，非袒免亲至遥郡刺史止。袒免亲见任官合奏荐子孙者，许依外官例奏荐。袒免亲以下，见任官不出官、父祖俱亡者，许在京置赁居第，仍许随处置产业；其出官者，置田宅如外官之法。袒免女嫁，赐钱减半，婿与三班奉职；非袒免女，即量加给赐，更不与婿官，婿有官者与免入远，依审官三班院流内铨法指射差遣，班行仍免短使。其袒免亲娶妻，量加给赐。以 
      
上嫁娶，官司更不勘验管勾。其非袒免亲嫁娶，即依庶姓之法，毋得与非士族之家为婚姻。袒免亲以外两世，贫无官者量赐田土，其孤幼无依及尤贫失所者，不以世数，所在具名闻奏，当议特加存恤。今所降新制内合具条件者，令所司议定闻奏。」于是诏曰：「自我祖宗惇叙邦族，大则疏封于爵土，次则通籍于闺台，并留京师，参奉朝请。然而世叙寖远，皇枝益蕃。属有亲 ，则恩有隆杀；才有贤否，则禄有重轻。今而一贯于周行，是亦奚分于流品 虽敦睦之道诚广，而德施之义未周。故廷臣数言，宰司继请，谓宜裁定，限以等夷。朕惟亲戚之间，经史有训；汉唐之世，典故具存。或以九族辨尊卑，或以五宗纪远近；或听推恩而分子弟，或许自试而效才能；或宗子之贤得从科举，或诸王之女自主婚姻。尽前世之所行，顾当今之未备。况我朝制作，动法先王，岂宗室等衰，乃无定着 因俾 公之合议，将为一代之通规。载览奏封，具陈条目。以谓祖宗昭穆，是宜世世之封；王公子孙，抑有亲亲之杀。若乃服属之既竭，洎于才艺之并优，在随器以甄扬，使当官而勉懋。至于任子之令、通婚之仪，凡曰有司之常，一用外官之法。佥言既久，朕意何疑 告于将来，用颁明命。宜依中书、枢密所奏施行。」吕夷简在仁宗时，改宗室补环卫官，骤增廪给，其后费大而不可止。至韩琦为相，尝议更之而不果。及上即位，遂欲改法。于 
      
是王安石为上具道措置之方，上曰：「祖宗之后，择一人为宗，或者曰，若立嫡则人不服。朝廷法制，苟当于礼，岂患不服 」曾公亮、陈升之曰：「立子可也，不必分嫡庶。」安石曰：「今庶长得传封爵，则嫡母私其子以害庶长者多矣。母害其子，法之所难加，而政之所难及。若嫡子得传爵位，则庶长无祸。盖于今立嫡，非但正统，亦所以安庶长也。」上曰善。 
十二月乙酉，诏：「近制，皇族非袒免以下更不赐名授官，止令应举。自今如生子及其死亡者，即关报逐祖下袭公爵者，令各置籍，岁终上玉牒所。其有未出官者，依旧入大小学。」 
三年二月丙寅，诏大宗正司置丞二员，以都官员外郎张稚圭知大宗正丞事。诏大宗正丞于芳林园置治所大：原作「于」，据《长编纪事本末》卷六七改。，给实俸、添支钱。 
