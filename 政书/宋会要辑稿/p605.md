<!-- { "loadSidebar": true } -->
高宗建炎初，省教坊。绍兴十四年复置，凡乐工四百六十人，以内侍充钤辖。绍兴末复省。孝宗隆兴二年天申节，将用乐上寿，上曰：「一岁之间只两宫诞日外，余无所用，不知作何名色 」大臣皆言，临时点集，不必置教坊。上曰：「善。」干道后，北使每岁两至，亦用乐，但呼市人使之，不置教坊，止令修内司先两旬教习。旧例用乐人三百人，百戏军百人，百禽鸣二人，小儿队七十一人，女童队百三十七人，筑球军三十二人，起立门行人三十二人，旗鼓四十人，以上并临安府差。相扑等子二十一人。御前忠佐司差。命罢小儿及女童队，余用之。 

云韶部者云韶部及后之钧容直、四夷乐均系《宋史》卷一四二《乐志》之小题，应署标题，原文阙，今以空行区分。，黄门乐也。开宝中平岭表，择广州内臣之聪警者，得八十人，令于教坊习乐艺，赐名箫韶部。雍熙初，改曰「云韶」，每上元观灯，上巳、端午观水嬉，皆命作乐于宫中。遇南至、元正、清明、春秋分社之节，亲王内中宴射，则亦用之。奏大曲十三：一曰中吕宫《万年欢》；二曰黄锺宫《中和乐》；三曰南吕宫《普天献寿》，此曲亦太宗所制；四曰正宫《梁州》；五曰林锺商《泛清波》；六曰双调《大定乐》；七曰小石调《喜新春》；八曰越调《胡渭州》；九曰大石调《清平乐》；十曰般涉调《长寿仙》；十一曰高平调《罢金钲》；十二曰中吕调《绿腰》；十三曰仙吕调《彩云归》。乐用琵琶、筝、笙、觱栗、笛、方响、杖鼓、羯鼓、大鼓、拍板。杂剧 
      
用傀儡，后不复补。 

钧容直，亦军乐也。太平兴国三年，诏籍军中之善乐者，命曰引龙直。每巡省游幸，则骑导车驾而奏乐。若御楼观灯、赐酺，则载第一山车。端拱二年，又选捧日捧：原作「奉」，据《宋史》卷一四二《乐志》改。、天武、拱圣军晓畅音律者，增多其数，以中使监视；藩臣以乐工上贡者亦隶之。淳化四年，改名钧容直，取钧天之义。初用乐工，同云韶部云韶：原作「韶云」，据《宋史》卷一四二《乐志》乙。。大中祥符五年因鼓工温用之请，增龟兹部，如教坊，其奉天书及四宫观皆用之。有指挥使一人，都知二人，副都知二人，押班三人，应奉文字一人，监领内侍二人。嘉佑元年，系籍三百八十三人。六年，增置四百三十四人，诏以为额，阙即补之。七年，诏隶班及二十四年、年五十以上者，听补军职，隶军头司。其乐旧奏十六调，凡三十六大曲，鼓笛二十一曲，并他曲甚众。嘉佑二年，兼领内侍言：钧容直与教坊乐并奏，声不谐。诏罢钧容旧十六调，取教坊十七调肄习之。虽间有损益，然其大曲曲破并急慢诸曲与教坊颇同矣。绍兴中，钧容直旧管四百人，杨存中请复收补，权以旧管之半为额。寻闻其召募搔扰，降诏止之。及其以应奉有劳，进呈推赏，又申谕止于支赐一次，庶杜其日后希望。绍兴三十年，复诏钧容班可蠲省，令殿司比拟一等班直收顿，内老弱癃疾者放停。教坊所尝援祖宗旧典，点选入教，虽暂从其请，绍兴三十一年有诏，教坊即日蠲罢，各令自便。 
东西班乐，亦太平兴国中选东西班习乐者。乐器独用银字觱栗、小笛、小笙。每骑从车驾而
      
奏乐，或巡方则夜奏于行宫殿庭。 
诸军皆有善乐者，每车驾亲祀回，则衣绯绿衣，自青城至朱雀门，列于御道之左右(奉)[奏]乐迎奉，其声相属，闻十数里。或军宴设亦奏之。 
棹刀鎗牌翻歌等，不常置。 
清卫军习乐者，令钧容直教之，内侍主其事。园苑赐会及馆待契丹使人。 
又有亲从亲事乐，及开封府衙前乐，园苑又分用诸军乐，诸州皆有衙前乐。 

四夷乐者，元丰六年五月召见米脂砦所降戎乐四十二人，奏乐于崇政殿，以三班借职王恩等六人差监在京闲慢库务门及旧城门敢勇三十六人，与荼酒新任殿侍。《大晟乐书》曰：「前此宫架之外，列熊罴案，所奏皆夷乐也，岂容淆杂大乐!乃奏罢之。然古鞮鞻氏掌四夷乐，韎师、旄人各有所掌，以承祭祀，以供宴享。盖中天下而立，得四海之欢心，使鼓舞焉，先王之所不废也。《汉律》曰：『每大朝会，宜设于殿门之外。』天子御楼，则宫架之外列于道侧，岂可施于广庭，与大乐并奏哉!」
 乐 宋会要辑稿 乐六 郊社 祀乐歌 南郊亲祀 
     
宋会要辑稿 乐六

郊社 祀乐歌
南郊亲祀
降神用《景安》：仁宗御制，四曲。无为靡远，深厚广圻。祭神如在，弁冕衮衣。粢盛丰美，惟德馨辉。以祥以佑，非眇专祈。 
奠币用《广安》：千灵启运，三后在天。嘉坛并侑，亿万斯年。 
酌献用《彰安》：皇基缔构，帝系灵长。躬荐郁鬯，子孙保昌。 
送神用《景安》：馨遗八樽，器空三簋。至祝至虔，穹祗贶祉。 
降神用《高安》：建隆元年窦俨撰，八曲。在国南方，时惟就阳。以祈帝祉，式致民康。豆笾鼎俎，金石丝簧丝：原作「彩」，据《宋史》卷一三二《乐志》改。。礼行乐奏，皇祚无疆。 
皇帝行用《隆安》：步武舒迟，升坛肃祗。其容允若，于礼攸宜。 
奠玉币用《嘉安》：嘉玉制币，以通神明。神不飨物，飨于克诚。 
奉俎用《丰安》：笙镛备乐，茧栗陈牲栗：原作「粟」，据《宋史》卷一三二《乐志》改。。乃迎芳俎，以荐高明。 
酌献用《禧安》：丹云之爵，金龙之杓。挹于樽罍，是曰清酌曰：原作「白」，据《宋史》卷一三二《乐志》改。。 
饮福用《禧安》：洁兹五齐，酌彼六樽。致诚斯至，率礼弥敦。以介景福，永隆后昆。重熙累洽，帝道攸尊。 
亚献、终献用《正安》：谓天盖高，其听孔卑。闻乐歆德，介以福禧福：原缺，据《宋史》卷一三二《乐志》补。。 
送神用《高安》：倏兮而来，忽兮而回。云驭杳邈，天门洞开。 
降神：咸平五年诸臣撰，八曲，曲名同建隆元年。圜丘何方 在国之阳。礼神合祭，运启无疆。祖考来格，笾豆成行。其仪肃肃，降福穰穰。 
皇帝行：礼备乐成，干健天行。帝容有穆，佩玉锵鸣。 
奠玉币：定位毖祀，告于神明。嘉玉量币，飨于克诚。 
奉俎：有牲斯纯，有俎斯陈。进于上帝，昭报深仁。 
酌献：大 
     
报于帝，盛德升闻。醴齐良洁醴：原作「体」，据《宋史》卷一三二改。，粢盛毖芬。 
饮福：祀帝圜丘，九州岛献力。礼行于郊，百神受职。灵祇格思，飨我明德。天鉴孔彰，玄祉昭锡。 
亚献、终献：羽钥云罢，干戚戴扬。接神有恪，锡羡无疆。 
送神：神驾来思，风举云飞。神驭归止，天空露晞。 

皇帝行用《干安》：景佑元年中书门下撰。神灵拥卫，景从云随。玉色温粹，天步舒迟。周旋陟隆，皇心肃祗。千灵是保，百福攸宜。 

郊祀大礼前二日朝献嘉定五年。八年、十一年、十四年并同此。皇帝入门用《干安之曲》：閟幄邃深，云景杳冥。天清日晬，展容玉庭。缔基发祥，希夷降灵。神其来燕，是享是听。
皇帝升殿用《干安之曲》：帝居瑶圃，璇题玉京。日月经振，列宿上荧。桂簋飶芬，瑚器华晶。寅承祀典，用戒昭明。 
降圣用《太安之曲》，《发祥流庆之舞》，六变，圜锺为宫，三奏：四灵晨耀，五纬夕明。风云晏和，天地粹清。灵兮来迎，灵兮来宁。启我子孙，飨于纯精。 
降圣，黄锺为角，一奏：芬枝扬烈，鋗 
     
朱 陶。闿珍阐符，展诗舞梢。神哉来下，神哉来翱。肃若有承，灵心昭摇。 
降圣，太簇为征，一奏：龙车既奏，凤驭载翔。帝幄伫灵，天衢腾芳。神来留俞，神来褰骧。礼鬯乐明，奏假孔将。 
降圣，姑洗为羽，一奏：虹旌蜺旄，鸾旗翠盖。星枢扶轮，月御 卫。灵至阴阴，灵般裔裔。来假来飨，福流万世。 
皇帝盥洗，宫架奏，用《干安之曲》：礼文有俶，祀事孔明。将以洁告，亶惟斋精。自盥而往，聿观厥成。灵监下临，天德其清。 
皇帝诣圣祖位，登歌作，用《干安之曲》：维宋肖德，钦天顾右。于皇道祖，丕厘灵佑。葛藟殖蘩，瓜瓞孕茂。克昌厥后，世世孝奏。 
皇帝还位，登歌作，用《干安之曲》：桂宫耽耽，藻仪穆穆。天回衮采，风韶璜玉。咸英宣亮，容典炳煜。假我上灵，景命有仆。 
尚书奉馔，宫架奏，用《吉安之曲》：我簋斯盈，我簠斯实。或剥或烹，或燔或炙。有殽既将，为俎孔硕。礼仪卒度，永锡尔极。 
皇帝再盥洗，宫架奏，用《干安之曲》：觞澹初勺，礼戒重盥。假庙以萃，取象于观。清明外畅，精肃中贯。我仪图之，三灵幽赞。 
皇帝再诣圣祖位，登歌作，(同)[用]《干安之曲》：肇基骏命，巩右鸿业。鼎玉龟符，垂固万叶。灵贶益甄，神光载烨。晖胙无疆，规重矩迭。 
皇帝还位，登歌作，用《干安之曲》：皇帝瑞庆，长发其祥。纂系悠远，朔源灵长。德之克明，休有烈光。配天作极，孝飨是将。 
文舞退，武舞进，宫架奏，用《正安之曲》：持翠成象，秉朱就列。旄乘整 
     
溢，凤仪谐节。挥舒皇文，歌蹈先烈。合好效欢，福流有截。 
亚献，宫架奏，用《冲安之曲》、《降(贞)[真]观德之舞》：光陨紫幄，神留玉房。秉文侑仪，嘉虞贰觞。震澹醉喜，放 迪尝。璇源之休，地久天长。 
终献，宫架奏，用《冲安之曲》、《降圣观德之舞》：灵舆骞骧，毕觞宣筵。贰飨允穆，祼将克踆。垂恩储祉，锡羡永年。将以庆成，燕及皇天。 
皇帝诣饮福位，登歌作，用《干安之曲》：若木灵英，清云流瑕。蔓蔓芝秀，冯冯桂华。绵瑞无疆，产嘏孔奢。皇则受之，巩我帝家。 
皇帝饮福酒，登歌作，用《报安之曲》：旨酒惟兰，勺浆惟椒。福流瓒斝，光烛琨瑶。拜贶清宫，凝晖庆霄。神其如在，徘徊招摇。 
皇帝还位，登歌作，用《干安之曲》：烝哉我皇，继天毓圣。逆厘元都，对越灵庆。如天斯久，如日斯盛。瑶图浚邈，永隆天命。 
尚书彻馔，登歌作，用《吉安之曲》：房铏陈列，室簋登奉。告飨具歆，展彻唯拱。祥光奕奕，嘉气幪幪。受嘏不侃，言燕天宠。 
送真，宫架奏，用《大安之曲》一成：云车凤马，灵其来游。天门詄荡，神其莫留。遗庆阴阴，祉发祥流。康我有宋，与天匹休。 
鸿 皇帝降殿，登歌作，用《干安之曲》：璇庭烂景，紫殿流光。礼合干回，福应日昌。圣系：据文意当作「厖」。 ，景命溥将。德茂功成，率祀无疆。 
皇帝诣望燎位，宫架奏，用《干安之曲》：厥初生民，渊浚唯祖。芳荐既辍，明燎具举。德馨升闻，灵贶蕃诩。怀濡上灵，侈周之祜。 
