<!-- { "loadSidebar": true } -->
子用八，诸侯七，大夫四，士二。夫舞所以节八音而行八风，故以八为数。乐县之法，取数于此，又倍之为十六。是以《淮南子》亦云乐生以风，亦是取数于八风之义。臣今详天子用八、诸侯用六之文，乃直言舞数之法，非锺律之义也。必若以锺体于五数，则天子用八，倍之为十六可也；诸侯用六，(俗)[倍]之为十二可也；大夫用四，倍之为八；士用二，倍之为四。则彼八锺岂堪考击，而调曲(矣)[已]非法也。此则前贤未达锺律之旨耳。夫十二月律与八风相均等，凡一律之法具三十日，一风之法具四十五日日：原脱，据《太常因革礼》卷一八补。，八风十二律各具三百六十之数。风律相周，是故正北之风则 黄锺，东北之风则 大吕、大簇，正东之风则 夹锺，东南之风则 姑洗、仲吕，正南之风则 蕤宾，西南之风则 林锺、夷则，正西之风则 南吕，西北之风则 无射、应锺。故八风之法周于十有二律，岂可以八律之数而行八风之气哉!夫自黄锺右旋，至于林锺则是八锺。此八锺者，但是五风之半，实非八风之象也。夫十六锺之设，出于武琴。且舜琴五弦，以歌锺律，则具七音、六律、十二锺之用。若文琴六弦，则(其)[具]九音、七律、十四锺之用；武琴七弦，则具十音、八律、十六锺之用也。然十二锺之外，其余四锺皆是清声，非中声，乃郑卫之乐也。本以武琴七弦以为之法，但加靡靡之音，而无邪正之节，皆假清锺，以成焦杀。若或去彼四清之锺，则哀思邪僻之声无由而起。 
     
是故古之大乐，明言『五降之后，不容弹矣』，此则正谓大乐之法止用十二锺声而已。古之郑卫之乐亦用歌锺，今胡部中方响十六响：原作「飨」，据《太常因革礼》卷一八改。，乃是郑卫编县之数。然方响十六，亦有为也。夫胡部有筚篥，相传目之为梁柱目：原作「自」，据《太常因革礼》卷一八改。，言筚篥之声于诸器中最得其实，不可增减其声。其曲法用十字，已极尽人手指之力，过此不可能也。以此十字能应方响十六声，若方响去清声四版，筚篥中去五六二字，则胡部不可成曲矣，而于大乐都无所妨。则知清声四锺，大乐本自不用，而郑卫之声无此不可。今于编县之内但留十二中声，去四清锺，于事则无所害。又古有编县十九枚者。按《周礼》锺县，疏引服虔注云：六律七音，七律为七器音。十二锺当一月，十二月十二辰，加七律之锺，则十九锺。臣今详，服虔所说甚为迂阔，此但术数之家积闰余之法，其于大乐都无所谓。又古有编县十四枚及二十一枚者。按《后魏志》云：『汉成帝时，犍为人于水滨得古磬十六枚，汉以为瑞，复依礼图，编县十六。去正始中去：原作「云」，据《魏书 乐志》改。，徐州薛城送玉磬十六枚，亦是一县之器。』而云大乐所用锺磬法，锺磬各一县十四。《隋书 音乐志》引后周故事，县锺磬法「锺磬各一县十四」以下至此，原脱，据《太常因革礼》卷一八补。：七正七倍，合为十四，盖准变宫、变征凡为七声，有正有倍，而为十四也。又引《尚书大传》『七始』，注云：『谓黄锺、林锺、太簇、南吕、姑洗、应锺、蕤宾也。』然据一均变也。宫、商、角、征、羽为正，变宫、变征为和，加倍而有十四焉。又梁武帝加以浊倍，三七二十一，而同为一架。虽取繁会，声不合 
     
古。臣今详，十四之磬乃是文琴之法，后之相传，若言(十)[七]正七倍，于锺律中，事法乖戾，亦与八风取义不殊。其二十一县，则尤无旨意也。又古有编锺二十四枚者二十四：原作「一十四」，据《太常因革礼》卷一八改。，校《唐书 志》云：『古制，雅乐宫县编锺十六口，近代用二十四口，正声十二，倍声十二。』臣今详，二十四锺，其清声十二不是中声，神瞽昔所不用，管律不能谐之。其声一例皆石，非合法之器也。又古有编县十二枚者古：原作「金」，据《太常因革礼》卷一八改。。按《乐府杂录》云：『雅乐部十二律锺，依月律排之，每面石磬及编磬各一架，每架各编锺十二，亦中律吕「十二律锺」至「亦中」二十五字原脱，据《太常因革礼》卷一八补。。』臣今详，编锺十二，律吕具备，可为不易之法。今引正经四议证之：一、《周礼》云：『凡为乐器，以十有二律为之数度，以十有二声为之齐量量：原作「锺」，据《周礼 典同》改。。』此一义也。二、《左氏传》：晏子云：『为七音六律，以奉五声奉：原作「奏」，据《左传》昭公二十五年改。。』夫七音六律出于十二锺夫：原作「失」，据《太常因革礼》卷一八改。，若用十六锺，则有九音八律矣。此二义也。三、《左氏传》：吴季子观乐于鲁，美《韶》乐，曰：『五音和，八风平，节有度，守有序，盛德之所同也。』夫言『五音和』者，则舜琴五弦，七(七)音、六律、十二管之义也。夫五弦之中，自具七音，数用十二管，五声各一，盖无偏重之音，如此则五声和矣。若武琴七弦，则是九音、八律、十六管之义，宫、商、变宫，三位重复，如此则五声不和矣。『八风平』者，五弦既具十二管，则与八风自相均等，此乃平也。若武琴七弦，当具十六管，则有十一风，正北、东北、正东之风偏重，此皆不平也。『节有度』者，惟止七音而为节也。『守有序』者，惟止八风而为序也。若过七音、八风，则是无节守也。四、《国语》云：王将 
      
铸无射，问律于泠州鸠，对曰：『律所以立均出度也。』古之神瞽考其中声，而量之以制，度律均锺。百官轨仪，纪之以三，平之以六，成于十二，天之道也。此乃景王将铸无射倍声景：原作「量」，据《太常因革礼》卷一八改。，泠州鸠患其过多，故言成于十二，天之道也。夫『律所以立均出度』者，此言月律十二，而为均度之法，不可增减者也。『考其中声，量之以制』者，谓除其减倍之声，惟存正中之声也。夫黄锺之律凡九十黍，自九十一黍已上皆属三倍黄锺之法，四十五黍以下皆属三减黄锺之法「四十五」至「之法」十四字原脱，据《太常因革礼》卷一八补。，唯自四十六黍已上至九十黍名为中声上：原作「下」，据《太常因革礼》卷一八改。，自具十二律，故曰『考其中声，量之以制』者也。又夫『度律均锺』者，谓以十二律之声均调十二锺者也。又夫『百官轨仪』者，此言乐为天子之职，但贵其锺律谐和，使人闻之欣然而感，不知手舞足蹈；而官司设法立制，发号施令，民亦悦随，如闻锺律之和，是故谓之百官轨仪。此乃三皇五帝至治之盛也。又夫『纪之以三』者，谓度量衡法，纪其声律而成锺也。『平之以六』者，此言造锺之法不可过于六律，则平和之理也。『成于十二』者，此言六律之变，极于十二之数，不可越也。『天之道』者，言天然造化之法，必以十二而为体也。」 
诏冯元、宋祁等更议其事。元等议曰：「窃惟大乐之本，金石为先，曩制相沿，典策具在。盖前圣善制，取法非一，故有十三管之和、十九管之巢、二十六簧之竽、二十五弦之瑟、十三弦之筝、九弦七弦之琴、十六枚之锺磬，各自取义，宁有一 
      
之于律吕，专为十二之数也 且锺磬八音之首，丝竹以下受而为均，故圣人尤所用心焉。《春秋》号乐，总言『金奏』，《诗 颂》称美，实依磬声，谅兹二器，非可轻改。今照欲损为十二，不得其法于古。臣等以为有不可者四，甚不可者一。传曰天子用八者，诚羽舞之列也，然锺磬亦取用八之义，故先儒引以为言。夫八音生于八风，是制乐之本，锺磬得倍其数者，由统率众器，使无遗声，十六之兴，其(议)[义]在此。若止于十二，是亏天子用八之义，且不得尽众器之声，一不可也。后王相尚，亦时改作，诸儒偏见，或存异说。盖尝有十九锺、二十一(种)[锺]者(也)[矣]，十四锺、二十四锺者矣。虽暂施乐府， 见篇籍，及儒名臣讨论至当，俾克行远，终归十六。今欲隳至当行远之法，二不可也。汉成帝时，犍为郡水滨得古磬十六枚，汉家因是议明堂、辟雍，以立制度。验此一事，盖非近物，故班固之立《汉志》，康成之注《周官》，杜预之释《传》文，阮氏之图三《礼》，而十六之数，初无异论。且前儒名学，各有师承，脱无全文，常慎疑阙；非如今世之儒今：原脱，据《太常因革礼》卷一八补。，师心独得，便为可行也。唐家稽古，礼乐最为详明，今其所存者，正史、《通礼》、《会要》、《令式》、《六典》、《通典》、《义纂》、《义罗》之类「通礼」下原有「乐」字，「六典」下原有「通」字，据《太常因革礼》卷一八删。，究寻锺磬之数，咸云十六。惟有《乐府杂录》乃唐人段安节所著，于雅乐部有编锺十二之说。臣等详览其书，舛驳特甚，且其文曰：『雅乐部十二律锺，依月律排之，每面磬及编磬各一架，每架各编锺 
      
