<!-- { "loadSidebar": true } -->
同日，中书、门下省言：「客贩食米，已降指挥免收税。近来场务却以别色斛斗为名，及作力胜，妄收税钱，阻节乞觅。」诏令户部申严见行条法指挥行下，守臣常切觉察。犯者依条计赃科罪；守臣失于觉察，令监司按劾。仍令转运司将实免过税钱与除豁税额。 
十一月十二日，诏省临安府于潜县税务监官一员，从守臣张称所请么。 
二十三日，南郊赦：「州县税场系收纳商贾物货税钱，并有定则。近来将士夫、举子所带路费非商贩之物亦行拘栏，抑令收税，引惹词讼，事属违戾。仰监司守臣常切觉察禁止。所在税场昨缘相去近密及收税太重，节次裁酌减并，豁除税额。其私置场务，并令废罢，以宽商贾。访闻州县间有巧作名目，暗行私复存留，广于间道邀税商旅，或违法差置检察之类，甚者将客贩食米以别色斛斗为名，及抑令虚认力胜，百端邀阻，过有征输。近降指挥，将违犯监专、栏头计赃科罪。尚虑作弊，仰监司常切觉察。如有似此违戾去处，按劾施行。」 
二十九年正月二十五日，诏：「已降指挥：客贩食 
      
米不得收税，仍蠲除税额，所冀民不阙食。访闻诸路尚尔奉行灭裂，米船虽无他货，亦故作淹留，屈伏收税。又闽、广等路例皆贩谷，场务抑令纳税，甚非爱民之意。可下逐路：应客贩食米若无他货，并实时放行，应禾谷皆合免税。如有违慢，许民户经监司、御史台越诉，当议重作施行。州县出暝晓谕，常切点检，月具有无违戾申尚书省。」 
三月十五日，户部言：「昨承绍兴二十六年正月八日已降指挥：近来商贾不行，盖缘税场太密，已令诸路运司裁酌减并。访闻已并税场有依旧差置监专拘栏收税去处，乞日下住罢。」从之。 
四月二十三日，诏邵伯镇税务依旧收纳过税。先是，绍兴二十六年七月十七日，有诏：邵伯镇税务减收住、过税，至是复旧。 
七月十七日，右正言邬民望言：「朝廷自绍兴二十六年，缘诸路州军县镇税场猥多，节次降指挥减并一百三十四处，减罢九处，免纳过税五处。议者为国家经总制钱系州县将百色官钱分隶，今既减省输钱之源，即逐处拘收上件钱数自合裁减。望下有司将并罢税场及纳过税数目，许令除豁年额经总制钱。」从之。 
三十年正月十八日，上谓宰臣曰：「闻街市米价虽不曾长，少有来者。正缘场务巧作名色收税，致令商贩不通。」纶曰：「多是监官不得其人，致令如此。」叶义问曰：「场务最是专栏骚扰尤多。」上曰：「昨见河朔有步(檐)[担]贩米，犹为所苦，其专 
      
栏有在十里外私自收税者。况舟船之利，多于步(檐)[担]，其骚扰可知。」纶等曰：「须索严行关防。」 
三十一年正月二十五日，诏：「自今诸军等处收买物色，并依条收税。如有所降免税指挥，乞更不照用乞：疑误。。自后或再有陈请者，许户部执奏不行。及临安府内外场务去处，尚有衷私请托漏税者，申严许人告，悉令御史台觉察弹劾。」从臣寮请么。 
九月二日，赦：「所在税场昨缘相去近密，及收税太重，节次裁酌减并，豁除税额。其私置场务并令废罢，以宽商贾。访闻州县间有巧作名目，暗行私复存留，广于间道邀税商旅，或违法差置检法之类，甚者将客贩食米以别色斛斗为名，及抑令虚认力胜，百端邀阻，过有征输。近指挥近指挥：疑当作「近降指挥」，脱「降」字。：将违犯监专、栏头计赃科罪。尚虑违戾，及不即检税，故作留滞，仰监司常切觉察。如有似此去处，按劾施行。」 
十一月十四日，臣寮言：「乞约束所至税务，遇北来归正之人，有苛留搜税之弊此句疑有脱误。。」上曰：「朕自今岁夏秋之交，便作此念。若州县场务漫不遵承，何以慰吾民向化之意 令行下，出牓关津禁止，必罚无赦。」宰臣陈康伯等奏曰：「领圣旨，今后有不遵依指挥者，许监司按劾，被告人直诉。」 
二十二年三月二十五日原书天头注云：「二十是三十之误」，按此注是。，臣寮言：「州县比年以来，多咤课额不敷，遣人于三二十里之外拘栏税物，欲避创置之名，乃曰发关引所。被遣者皆停罢公吏，当税之物，则乞取而使之透漏。望应州县离城五里外，巧 
      
作发关引所、创立拦税去处，并行住罢。」诏依，仍令州县严行禁止巧作发关引所、创立拦税去处，如有违戾，仰监司按劾闻奏。
 食货 宋会要辑稿 食货一八 商税五 
     
宋会要辑稿 食货一八
商税五
【宋会要】
绍兴三十二年孝宗即位，未改元六月十三日，赦：「临安府内外买卖兴贩金银、匹帛、杂物之类，除依省则合收门税外，访闻税务将铺户已卖物色，咤所买人漏税及元未经税卖下之物，辄于铺户一例追纳罚钱。可令本府严行禁戢，如有违犯之人，计赃断罪，仍许人户越诉。」 
八月十一日，诏：赣州七里镇东江务并归城下商税务，从江西转运司请么。 
二十三日，中书、门下言：「场务收税，皆有格目。访闻沿流等处舟船经过，必留旬月，多喝税钱，甚者指食米为酒米，指衣服为布帛，空船则多收力胜，行装则以为兴贩，钱物不附赤历，所由巡栏之徒什伯为伍，上船上牌，打卯打醋，骚扰不一，致使商旅不行。」诏逐路专委监司守臣觉察，按治以闻。 
同日，中书、门下言：「两浙渐有复业之人，宜功优恤。其人户盖屋所运竹木，垦田所带牛畜，虽已降德音与免沿路商税抽解，切虑州县奉行不虔，合行约束。」诏逐路安抚司相度措置，限一月条具奏闻。事小不须待报者，一面施行。 
十一月十四日，诏：「应创置税务，日下禁止。令诸路转运司给版牓，于从来依条法合置处张挂，晓谕客旅通知。如无转运司所给版牓，见得是私置，许客人越诉，将违法收过税钱钱数纽计，申取朝廷指挥施行。」 
隆兴元年三月二十八日，臣寮言：「应州军税场，并乞依祖宗自来 
     
旧额，州邑冲要处置立。所有续添税场，州府不曾申明，自行置立去处，并乞废罢。」从之。 
干道元年正月一日，赦：「州县税务依法各有合置去处，近来又行私置，邀阻商旅，于民为害。仰日下废罢，令监司常切觉察。如有违戾，按劾以闻。」三年、六年、九年南郊赦，并用此制。 
十二月十日，上封事者言：「关市之征，古者以禁游手，于是乎征之。今么有一务而分之至十数处者，谓之分额；一物而征之至十数次者，谓之回税。乞训敕州郡，非省额者不许私置，已税者不许再征。」从之。 
孝宗隆兴元年四月十九日，诏：「应客贩耕牛往淮南州县变卖，仰经所属自陈，给据与免本处投契。沿路税及船渡钱并免。如有违戾去处，仰监司按劾施行。仍令诸路漕司下所部州县，多出文牓晓谕。」从中书、门下请么。 
五月二十八日，权发遣宾州张昂言：「本州岛商税院及管下独女铀场，各系小使臣窠阙。本州岛税额至微，乞罢监官，改作摄官窠阙。」从之。 
二年三月二十七日，德音赦：「高、藤、雷、容州应缘曾经焚劫去处，复业人户建造屋宇，所有竹木、砖瓦之类，并与免税，并免抽分一半。」 
四月二十二日，诏绍兴府萧山县西兴镇税兼烟火公事窠阙，改作绍兴府萧山县新林堰税称呼，从两浙诸司之请么。 
五月二十八日，诏：「淮东西商旅贩物货，依立定省则，并以减半收税。如系归正人兴贩，特与全免三年。」至干道二年 
     
七月十四日，臣寮言：「近有归正人或住临安，或住建康，于诸路兴贩物货，免沿路税钱。照得隆兴二年指挥：专系指定淮东西路，而有司失于奉行。今所在归正人兴贩往两淮，皆欲判状全免税钱。(令乞)[乞令]应归正人兴贩物货，或自两准贩至诸路，或至诸路贩至两淮，在诸路则所过场依旧一例收税，在两淮界分一例全免。」从之。 
六月一日，诏 林州伓白县税场依旧收税。 
十二月八日，诏：「虏人侵犯两淮，居民流徙，令安抚转运司下诸州军措置招集，放免半年商税。」 
十六日，德音：「楚、滁、濠、卢、光州、盱眙、光化军管内并扬、成、西和州、襄阳德安府、信阳高邮军，应兴贩及置买蚕织、农具、耕牛、斛斗及盖屋材料杂色等物往残破州县者，各经所属自陈，给据与免沿路收税抽解一年，关津不得邀阻。内流移复业人应随行豹物，并不得收税，舟船仍免力胜。如有违戾去处，许民户越诉。」 
干道元年正月十四日，诏诸路州军：「方春米价踊贵，民间阙食，全藉客米接济。访闻所在场务以力胜之类巧作名色，违法收税，令诸路监司守臣出暝约束，遇米船经过，实时通放。违戾去处，监官按劾，专拦重决配。」 
二月十四日，诏省(城)[成]都府在城商税监官一员，从西川制置司、成都府路诸司之请么。 
二十日，四川总领所、夔州路转运司言：「忠州丰都县酒务系兼收商税，酒务可委知县兼监、税务可委县尉兼管，酒 
     
务官乞行减罢。」从之。 
二十七日，诏：「诸军收买物色，绍兴三十二年已降指挥，合行收税。令殿前马步军司遵依指挥施行，毋致违戾。」先是，主管殿前司公事王琪买木植修盖诸军营寨，乞免经由场务收税。至是户部用绍兴三十二年正月指挥执奏，故有是命。 
三月十一日，户部言：「镇江府都统制郭振于明州收买麻布五万匹，乞下沿路州军免税。契勘诸军收买物色，依节次已降指挥，并依条收税。如有陈请，许户部执奏。今来郭振所乞，有碍已降指挥。」诏为系军用，权免一次。 
四年九月五日，诏：「婺州义乌县放散柜户牙人，任其买卖，依条收税，不得于离县五里外巡栏，抑勒村民。仍下诸处州县，不得私置税场，邀阻客旅。令所在帅宪常切觉察。」先是，义乌县有山谷之民织罗为生，本县乃尽拘八乡柜户，籍以姓名，掠其所织罗帛，投税于官，民甚苦之。至是臣寮有言，故有是命。 
五年八月二十八日，诏省滁州来安县监税，令县令兼领之。从知滁州赵善仁请么。 
十二月二十六日，诏荆南府白水镇住罢收税，只于荆南沙市并收税额。从荆南府请么。 
六年正月十三日，诏沿江诸郡税场：「今后商贾所载物货，如系茶、盐、米、麦、面、铜钱，敢有违法收税者，许商贾越诉，监司按劾以闻，将监临官并专栏等人重寘典宪。」从总领叶衡请么。 
五月十八日，户部尚书曾怀言：「奉旨：并省自行在至建康
     
