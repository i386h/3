<!-- { "loadSidebar": true } -->
七年十一月六日，臣僚言：「比年以来，富家大室典买田宅，多不以时税契，有司欲为过割，无由谷察。乞明诏有司，应民间交易，并令先次过割而后税契，如不先经过割，即不许人户投税。」诏令敕令所参照见行指挥，修立成法。 
八年五月十三日，大理少乡兼同详定一司敕令、兼权临安少尹莫蒙等言：「检准干道重修敕，诸诈匿、减免等第或科配者，谓以豹产隐寄，或借假户名，或诈称官户及亡、诡名挟户之类，以违制论。如系州县人吏，乡书手各功二等，命官及乡书手仍奏裁。未经减免者，各功三等，许人告。官户随转官职任分立户籍者，准此。契勘前件条法，自『许人告』而下注文一十四字，得旨添入『已颁行讫，切虑颁行之后，人户所居僻远，未及通知，却致顽猾人便行告讦。』乞下诸路州县，自指挥到日为始，许令自陈，特与改正免罪。如限满不自陈者，许人告首如法。」诏限一季陈首，令州县镂板晓谕。 
九月二十一日，诏：「临安府城内外及属邑，应官司所占民间地基见充官用者，差官核实，悉与除豁租税。」从临安少尹莫蒙请么。 
九年十月九日，诏：「逐路常平司行下所属州县，自今交易产业，既已印给官契，仰二家实时各赍干照砧基簿赴官，以其应割之税，一受一推，书之版簿。仍又朱批官契，该载遏割之详，朱批已圆，方得理为交易。如或违戾，异时论诉到官，富豪、得产之家虽有契书，即不凭据受理。」从臣僚请么。已上《干道会要》。
 食货 宋会要辑稿 食货六一 水利田 
      
水利田
【宋会要】
      
《中书备对》：「司农寺。自熙宁三年至九年终，府界诸路水利田一万七百九十三处，共三十六万一千一百七十八顷八十八亩，官地一千九百一十五顷三十亩：开封府界，田二十五处，一万五千七百四十九顷二十九亩；河北西路，田三十四处，四万二百九顷四亩；河北东路，田一十一处，一万九千四百五十一顷五十六亩，内官地二十七亩；京东东路，田七十一处，八千八百四十九顷三十八亩，内官地二百八十五顷五十亩；京东西路，田一百六处，一万七千九十一顷七十六亩；京西南路，田七百二十七处，一万一千五百五十八顷七十九亩；京西北路，田二百八十三处，二万一千八百二顷六十六亩；河东路，田一百一十四处，四千七百一十九顷八十一亩；永兴等军路，田一十九处，一千三百五十三顷九十一亩；秦凤等路，田一百一十三处，三千六百二十七顷七十九亩，内官地一千六百二十九顷五十三亩；梓州路，田一十一处，九百一顷七十七亩；利州路，田一处，三十一顷三十亩；夔州路，田二百七十四处，八百五十四顷六十六亩；成都府路，田二十九处，二千八百八十三顷八十七亩；淮南西路，田一千七百六十一处，四万三千六百五十一顷一十亩；淮南东路，田五百三十三处，三万一千一百六十顷五十一亩；福建路，田二百 
      
一十二处，三千二十四顷七十一亩；两浙路，田一千九百八十处，一十万四千八百四十八顷四十二亩；江南东路，田五百一十处，一万七百二顷六十六亩；江南西路，田九百九十七处，四千六百七十四顷八十一亩；荆湖北路，田二百三十三处，八千七百三十三顷三十亩；荆湖南路，田一千四百七十三处，一千一百五十一顷一十四亩；广南西路，田八百七十九处，二千七百三十八顷八十九亩；广南东路，田四百七处，五百九十七顷七十三亩。」
 食货 宋会要辑稿 食货六一 淤田 
      
淤田
【宋会要】
熙宁四年三月戊子，文彦博曰：「陆下即位以来，厉精求治，而人情未安，盖更张之过么。祖宗以来，法制未必皆不可行，但有废坠不举之处耳。」冯京曰：「府界既淤田，又差役，作保甲，人极劳弊。」上曰：「淤田于百姓有何患苦 比令内臣拔麦苒，蹑其如何。乃取得于淤田土土：原作「上」，据《长编》卷二二一改。，视之如细面，然见一寺僧言，旧有田不可种，去岁以淤田，故遂得麦。」 
      
《中书备对》：
诸路职田计二万三千四百八十六顷九十五(亩)[顷]： 
开封府界：五百九十二顷九十八亩； 
京西路：二千五顷七十五亩； 
京东路：二千一百三十二顷九十三亩； 
陕西路：三千二百五十二顷四十四亩； 
河东路：一千五百九十五顷二十八亩； 
河北路：三千三百五十三顷九十六亩； 
淮南路：二千二十三顷四十五亩； 
梓州路：五百四十六顷六十四亩； 
利州路：四百六十六顷八十八亩； 
夔州路：四百七十二顷七十亩； 
成都府路：七百九十顷九十二亩； 
福建路：五百三十八顷五十六亩； 
两浙路：一千七百一十三顷七十六亩； 
荆湖南路：五百四十五(亩)[顷]九十八亩； 
荆湖北路：八百十六顷一十七亩； 
江西路：六百六十顷八十七亩； 
江东路：八百八十八顷五十亩； 
广东路：五百五十顷七十亩； 
广西路：五百三十八顷五十亩。
 食货 宋会要辑稿 食货六一 检田杂录 
      
检田杂录
      
太祖建隆二年四月，大名府上言：「餐陶县民郭赟诉，去冬所检田，各有隐漏田亩。」诏本县令程迪杖脊除名，配沙门岛；元检官给事中常准夺两任官。 
三年七月，诏以魏、郓、贝、冀、滑、卫、磁、湘、邢、洺等州，自夏少雨，虑秋谷不登。命给事中刘载等十人分检见苒。 
干德二年四月，诏曰：「自春徂夏，时雨常愆，深念黎元失于播殖，所宜优恤，俾获昭苏。应诸道所催今年夏租，委在处长吏检视民田，无见苒者上闻，并与除放。」 
太宗太平兴国八年九月，诏：「自来水旱灾伤，画时差官检括，救其艰苦，唯恐后时。颇闻差出使臣迟留不进，州县之吏日行鞭扑，惧收赋之违限，罹有司之殿罚，且令耕者改种失期，甚无谓么。自今应差检田使臣，宜令中书量地里远近及公事大小，责与往来日限，违者科罪。」 
九年正月，诏曰：「朕每恤盖民，务均舆赋，或有灾沴，即与蠲除。盖欲惠贫下之民，岂复以多少为限 自今诸州民诉水旱二十亩已下者，仍令检勘。」先是，澶州言民诉水旱二十亩已下，请不在检视之限么，太宗以贫民当恤之，故有是诏。 
淳化四年十月二十七日，诏：「开封府管内人户，近为雨水害及田苒，已分遣朝臣、使臣与令佐体量通检。虑人户未得尽知，及有迟滞，宜令差去京朝官使臣及令佐等详前降敕命，疾速通检，具分数以闻，当令特与除放。」 
五年正月，知郑州何昌龄上言：「诸州逃民，非实流亡，皆规免租税，与邻里相囊橐为奸尔。愿一切检责之。」诏从其请，仍令先按郑、怀及磁、湘等数郡。昌龄所至，凡民十家为保，一室逃即均其税于九家，二室、三室逃亦均其税。乡里不得诉，州县不得蠲其租，民被其害，皆逃去，无敢言者。既毕，昌龄又请按他部。时当中春，帝以农事方兴，重为劳扰，罢之。遣昌龄还理所。 
九月，命大理寺丞许洞等八人分诣宋、亳、陈、(颖)[颍]、泗、寿、邓、泰等州，按行民田有被水潦为害及种莳不及处，并蠲其租。 
至道元年九月，遣殿中丞王用和等十四人，分诣开封府诸县，检勘逃户田产。二年四月，开封府诸县民诉旱，命开封府判官给事中杨徽之等三人，刑部郎中、直昭文餐韩授等五人，分路体量。 
六月，帝谓宰相曰：「自今开封府诸路检田，当选京朝官干事者，勿复差本府官属。」 
真宗天禧二年十月，诏：「自今差官检勘逃户并灾伤民田，令三司写造奏帐式二本，一付检田官，一送诸道州、府、军、监。」 
四年八月，诏：「京东西、河北诸州军经水田苒，蠲减税赋，更不覆检。」 
干兴元年二月，开封府言：「开封 
      
等十六县逃移人户甚多，近得雨泽，日望耕种。欲于邻近县分，差令佐更互覆检。」诏特免覆检，今后不得为例。 
仁宗景佑二年十月十三日，中书门下言：「《编敕》：人户披诉灾伤田段，各留苒色根槎，未经检覆，不得耕 改种，虑妨人户及时耕种。今后人户诉灾伤，只于逐段田头，留三两步苒色根槎准备检覆，任便改种。故作弊幸，州县检覆官严切觉察，不在检放之限。」先是，诉灾者未得改耕，得官检定，方听耕耨，民苦种莳失时，重以失所，故诏革之。 
至和三年六月，诏京东、西、荆湖等路被水灾处，速差官体量检放税赋，或倚阁，更不覆检。已上《国朝会要》。 
神宗熙宁二年六月十二日，诏：「定诸请买荒废地土已经开垦并增修池塘堤岸之类，却有诸般词讼但合断归后人者，并官为检计用过功价，酬还前人。其增盖舍屋、栽种竹木之类，亦偿其值，愿折伐者听。」 
三年三月，同管勾秦凤路经略司机宜文字王韶言：「渭城下至秦州，缘河有良田万顷，乞钱兴治。」言者谓其不实，夺韶一官。既而委本路按验，言有四千余顷，乃还其官，而并从其所请。 
五月二十八日，诏：「访闻恩、冀、莫、雄、沧州，永静军、信安、保定、干宁军，自夏灾伤，其令本路转运副使王广，兼勾当公事孔嗣宗分行体量，检放田税。仍多方赈济饥民，无令失所。」 
六年七月十九日，枢密都承旨曾孝宽言：「乞下河北监牧司，差官点定牧地，佃户被水甾者田，蠲其租。」诏令转运、监牧司各选官一员，同依公检放。 
十年十一月，新差知蔡州高赋言：「体问得本州岛有系官并人户功占无税荒闲田土不少，兼有水利可兴。欲望详臣到任后，依唐州例，晓谕人户，渐行检括。」从之。 
元丰元年八月六日，诏河北转运司，体量被水户灾伤，及七分，蠲其税；不及七分者，并检覆。 
四年七月七日，前河北转运判官吕大忠言：「天下二税，有司检放灾伤，执守谬例，每岁侥幸而免者，无虑二三百万。其余水旱蠲阁，类多失实。民披诉灾伤状，多不依公式，诸县不点检，所差官不依编敕起离月日程限，托故辞避。乞详定立法。」中书户房言：「熙宁编敕约束详尽，欲申明行下。」从之。 
哲宗元佑元年四月四日，三省言：「开封府诸路灾伤，转运、提点、刑狱官并据本路灾伤州县，分定亲诣检校。」从之。 
六年七月二十二日，诏：「两浙路钤辖、转运、提刑及苏湖等五州，令各具逐州水灾所及与高田无水及水退可耕之地各几何，具实以闻。」从殿中侍御史杨畏请么。
绍圣二年十月十九日，侍御史翟思言：「酸枣、封邱两县民诣台陈诉，户下田旱，诣县乞 
      
