<!-- { "loadSidebar": true } -->
或欲亲郊圜丘之岁，夏至日遣上公摄事于方丘。议既不一，上独诏定夏至日亲祀北郊并上〔公〕摄事之礼为宜，下礼官议定。至是，礼部上其仪，乃诏定焉。是年郊天，始罢祭皇地祇并从祀位。 
二年八月十七日，诏夏至日祭皇地祇，太尉用中书门下摄。以详定郊庙奉祀礼文所言详：原作「祥」，据《长编》卷二九九改。：「昊天上帝、太庙则中书大臣及宗室亲王使相摄事，皇地祇则以两制、大两省行礼，在轻重先后之序，有所未安。请皇地祇之祭，太尉用中书门下摄，所贵郊庙之礼，各得其称。」故有是诏。 
三年六月二十八日，诏：「祭皇地祇祝版与牲币、馔物，并瘗于鸰，更不设燔，其燎坛合除去。」 
七月二十五日，诏改北郊圜坛为方丘。 
八月十四日，诏：「皇地祇之祭，瘗牲之左髀以报阴，庶合礼意。」 
四年十月十六日，诏：「祭地祇以五行之神从，以五人神配，仍用血祭。」凡四事，皆从详定郊庙奉祀礼文所请。
元丰六年五月八日，礼部状：「太常寺修定郊祀之岁夏至皇帝亲祭皇地祇于北郊方丘及上公摄事仪。」诏依。亲祀北郊仪尽如南郊，其上公摄事唯改乐舞名及不备官，其俎豆、乐悬、圭币之数，史官奉册，尽如亲祠。 
      
元佑七年十一月十四日元佑七年：原作「十年」，据《长编》卷四七八、《文献通考》卷七一改补。又天头原批：「接前。」，帝初郊，特设皇地祇位于圜丘合祭，以辅臣建言故也。 
绍圣三年正月二十七日，诏曰：「朕惟先王之祀天地，其时物器数各以其象类求之。故以阳求天，祀于冬至之日；以阴求地，祭于泽中之丘。载于典经，其义明甚，而合祭之论，特起于腐儒之臆说，历世袭行，未之有改。先皇帝以天纵之大智，缉熙王度，是正百官，礼以交神明，遂定北郊亲祀之仪，将举千载已坠之典，虽甚盛德无以复加。乃者有司不原本旨，尚或因陋。肆予冲人，嗣有令绪，仰惟先志，其敢忽忘!宜罢合祭。今间因大礼之岁，以夏至之日躬祭地祇于北郊，应缘祀事仪物及坛壝、道路、帷宫等，宜令有司参酌，详具以闻。」
六月二十七日，权尚书礼部侍郎黄裳等言：「谨按大礼前(三)[二]日，车驾朝献景灵宫，前一日飨太庙。元丰所定北郊亲祀仪，称如遇车驾赴景灵宫、太庙，即依大礼仪注施行。其宣德门肆赦，亦有已定仪注，并系朝廷临时指挥。臣等参酌，如不赴景灵宫、太庙，即亲祀前二日斋于大庆殿两宿，然后诣北郊。」诏景灵宫、太庙于三年南郊大祀已有告享之礼，今北郊系间行，更不躬诣景灵宫、太庙，前期两日止斋宿大庆殿，并礼成肆赦，并如南郊仪注。又言：「南郊青城至坛所五百一十八步，自瑞圣园至皇地祇坛之东坛五百五十六步，相去不 
      
远。其地祇坛系国初建，神灵顾飨已久。元丰间，有司请地祇、神州并为方坛，坛之外为坎，诏止改圜坛为方。今来亲祀，请下有司，比类南郊增饰制度，除治四面稍令低下，以应泽中之制。」诏令礼部再详，具合用典礼深阔高广丈尺及层级制度，工部计度增饰事件以闻。又言：「皇佑中，以初行亲飨明堂，其乐章并鼓吹局前后部所用歌，并词臣撰进。今北郊亲祀，亦乞诏学士院撰进。」从之。 
五月二十五日，礼部言：「太常寺新定到亲祀北郊仪注，乞颁付有司施行。」从之。 
元符元年正月二十五日，帝幸瑞圣园观新成北郊斋宫。故事，郊宫悉设以幕帟，其费不赀。上命缮营，不日而成。时章惇曰章：原作「张」，据《长编》卷四九四改。：「斋宫金碧相照，非所以事天地也。」上曰：「三岁一郊，次舍之费缣帛三千余万，工又倍之。易以屋宇，一劳永逸，所省多矣。且斋明以事天地而为浮侈，朕岂不知 斋宫近在城外，耳目所接，何尝有此!」至是临幸，引惇 视，上曰：「有金碧之饰乎 」惇惶恐谢。 
二年六月二十七日，诏曰：「致明察者，莫重于郊丘之祀；极僾肃者，莫严于祖考之荐。乃者奉若猷训，宪章古昔，罢合祭之渎，修特禋之礼，将以夏日之至，祗 皇祇之灵。比览有司之陈，欲寝前期之告。朕惟朝献于原庙，祼将于太室，讵容旷岁之久，不及躬祀之奉!岂独异事天之礼，抑未称飨亲之诚。怵惕永怀，靡遑宁处。其钦承于先烈，用悉讲于多仪。匪敢惮勤，庶几 
      
尽志。将来亲祀北郊，前二日躬诣景灵宫朝献、太庙朝飨，并依南郊仪制。其绍圣三年六月二十七日朝旨更不躬诣景灵宫、太庙一节，更不施行。」 
徽宗建中靖国元年八月五日徽宗建中靖国元年：原无，据《九朝编年备要》卷二六补。，诏三省将来南郊见天地之始始：原无，据《九朝编年备要》卷二六补。，权合祭天地于圜丘。 
十日，诏三省后次大礼亲祀北郊。 
二十六日，诏罢合祭。 
崇宁二年六月八日，试给事中、详定编修大礼 令邓洵仁等言：「昨修建南北郊斋宿宫殿，南郊曰『帷宫』，事体如一而名称不同，(令)[今]欲并称『斋宫』。」又言：「北郊行礼在仲夏，卫士坐甲殿庭，自可听旨给冰，或设幕遮映。其在外仗下人马，遇日色盛热，欲令就近更休，俟夜凉及车驾经由，即预依行方之道置瓮贮水供给人兵等，请着为令。」并从之。 
六月十五日，编大礼 令所言：「将来北郊，若依南郊例，百官并宿青城，窃恐盛夏幕次逼窄。今有废草场地与青城及方丘相近，请宰执、亲王、使相、执政、侍从官、六曹尚书侍郎，并设次青城内，余就草场设次。」从之。是日，又言：「崇宁二年五月十五日，诏诸司应奉人服绣单衣等，令后苑作依数改造。其不可造缬之物，代以草画。乞依已得诏旨。」从之。 
十月二日，诏差保静军节度观察留后、直睿思殿杨戬提举修盖夏斋宫。戬画图以进，诏依。 
十一月十五日，诏：「夏祭前一日宿方泽斋宫内殿致斋，更不宿大庆殿。太庙、景灵宫冬祀已亲祀，更不行礼。去乘大辇，归就斋宫解严放仗，回易常服乘辇，更不 
      
登楼。禁卫支五分衣甲。」 
十二月九日，御札：「朕绍承圣绪，祗述先猷，翕受无疆之休，茂膺有秩之佑。家给人足，荐登康年，岳贡川珍，殆无虚月。获履平成之运，实资覆载之功。瞻彼圜坛，已屡称于禋祀；眷兹方泽，未专诏于亲郊。是用稽周室之旧章，遵神考之贻宪，顺迎夏日之至，往即国都之阴。因卑以求，歌诗必类。礼用黄琮之器，乐奏函锺之宫。昭格柔祇，显配烈祖。天明地察，初备讲于弥文；河润山容，俾悉从于望秩。庶裒诸福之物，敷佑烝民之生。播告先期，式孚 听。朕以来年夏至祭地于方泽。咨尔攸司，各扬厥职，相予肆祀，罔或不恭。」 
四年三月十三日，诏斋宫至方坛，往回并乘大辇。 
十八日，太常寺言：「行礼前十日，太宰誓导驾、行事、陪祀官、执事人于(庙)[朝]堂，少宰誓亲王、宗室于太庙。今夏祭不诣太庙，别无行礼执事(室宗)[宗室]，如有亚献并陪祀宗室，欲乞并赴朝堂受誓戒。」从之。 
五月八日，太常寺言：「天元而地黄，除琮玉、牲币已用黄外，欲乞夏祭方泽，宫室、墙围、器皿并用黄色。」从之。是日，诏：「夏祭斋宫添置四角楼，着为定式。今后大礼，诸班直队马不得入斋宫、皇城门，止于城外；六尚局不许于厚德殿内钉设幕次，拘占挟廊；喝探人兵止于厚德殿门外，不许入殿。」 
六月一日，御制《夏祭礼成神应记》曰：「国之大莫重于祭，祭之大莫重于天地。天之高，地之厚，非高明博厚盖不足以知之。古之圣 
      
人知幽明之故，体天地之撰，求诸天地，必以象类。求天以阳，凡丽于阳者属之天；求地以阴，凡毗于阴者属之地。阴阳异道，故南北异方，冬夏异时，圜方异位，高卑异数。其器其币，其乐舞，其牲牢，名既不同，礼亦异制。冬日之至祀天以国南之丘，日、月、星、辰皆从；夏日之至祭地于郊北之泽，山林、川泽、丘陵、坟衍、原隰皆从。各以其类，虽圣人兴不能易也。逮德下衰，礼废乐坏，无复大全，因时苟简，名存实废。合天地于圜丘，黩神害义，违礼失正。历世之王，狃习故常，因陋就寡，曾莫之革。昔我神考，天纵大德，稽参三代，是洽百礼，乃下明诏，厘而正之，修坠典于千载之后，万世允赖，未遑以行。哲宗嗣兴，继体居正，绍述先烈，命官庀徒，作宫待祀于国之北，有志弗遂，中外太息。惟德不类，嗣无疆大历服，夙夜惟励，罔敢怠忽。于志靡不继，于事靡不述，兴弊起废，黜邪辟正，惟古是若，惟大猷是经。乃诏攸司，举而行之。为坛泽中，其制已成，得地之数；广三十有六丈，取坤之成。法阴之盛，(色)[用]以荐黄玉之琮于求神之初；因地之利，用以奉两圭之邸于礼神之后。旗常并建，一维新金玉之文；辂鼎有作，皆稽古尚象之器。以五月十有一日乙酉，斋明盛服，自宫徂郊，董风自南，途不遇雨，而都城之内滂沱几尺。越明日昧爽，升辇就次，阴云四兴，天地变色，骏奔执事，震迭大惧。朕祗戒精专，内尽其志。 臣暑服以纱，朕不敢 
      
慢，被衮冕如冬服。秉圭陟坛，轻飙涤烦，凉不瘅暑，奉俎荐牲，人不跛倚，洞洞属属，若在其上。告成厘事，密云不雨，而坛壝之外不远百步，帷幄车马零蒙沾霈。裒时之对，震于神休，而羽卫多士、奉辇武夫与陪祝之官，顾瞻中天，阴云开剥，电光穿透，有形有象，若人若鬼，持矛执戟，鸟喙兽面，列于空际。见者骇愕，人马辟易。传曰：『地上之圜丘，若乐六变则天神降；泽中之方丘，若乐八变则地示出。』朕祗虔祀事，冬则衣冠见于道左，夏则鬼神驻于云表，天神降，地示出，盖非虚语。既事回銮，万骑翼从，纤尘不兴；下舆还宫，雨遂周溥。天地博临，来格来享，顾朕何德以堪之!永惟盛德休烈，自我神考肇正礼典，哲宗继述，克相在天，赉我思成，罔敢自居，归美以报。陵阙在望，不远伊迩，弗获躬行，亲制表文，命使以告，用伸孝思罔极、因心则友之意。于兴讹造讪之人与挟奸幸祸之恶，腼颜骇汗，缄口结舌，莫敢出气，小人于是乎消，邪正于是乎分。夫能制俗者不流于俗，善用众者不牵于众。夏际之礼，行于先王而见沮于后世，载在方册而不见信于流俗，盖千有余岁。朕奋于百世之下，断而行之，迄用有成。凡厥万事，其视于兹，因笔以诏天下后世。政和甲午六月朔日记。」 
七年二月四日，诏以王子嘉王楷为夏祭都大提举行宫使。 
三月二十五日，诏夏至百官朝祭服用纱。 
五月十四日，皇帝祭地于方泽，以 
      
