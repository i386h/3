<!-- { "loadSidebar": true } -->
三月一日，诏：「将三榷货务都茶场收到茶盐香矾钱，各行立定岁额钱数下项：行在八百万贯，建康二百万贯，镇江四百万贯。如收趁及额，官吏方得依例推赏。如亏不及一分，免行责罚；若亏及一分以上，各降一官，吏人各从杖一百科断。其降出外路茶盐钞引，候卖到钱，赴务场交纳讫，方许理数。」以户部侍郎提领榷货务都茶场叶衡言：「三务场每岁所收入纳茶、盐等钱，依已降指挥各行比较，如有增羡，方合理赏。似此须是年年增羡，窃虑却将别色钱混杂在内，冒滥赏典。」故立定为额云。 
十一日，浙西提盐司言：「乞且令客人就盐仓送纳袋本钱一年，自干道六年为始原书天头注云：「六一作七。」，每袋令客人于盐仓送纳四百文应副支遣。」提领所言：「照得每袋用席索、工食等钱，会计合用二百文以上，若不量添钱数扣留，窃恐阙 。今欲下本务并镇江务场，自今降指挥到日，将筭请两浙盐每袋合纳袋本钱除扣五百文赴盐仓送纳外，其余并仰随所算钞引赴务场入纳。」从之。 
五月十三日，浙西提举茶盐司言：「秀州场监多秤亭户浮盐，受纲梢计嘱搭带斤重，沿 
      
路偷盗添入水浆泥沙。乞将秀州支盐场仓罢去，就各场支发提领所勘当，欲依所乞。」从之。 
六月十五日，诏：「催煎买纳官系以三年为任，任满，以三考逐年内煎买到盐与年额比较，其任外零考不及半年以上，对比月日，比祖额纽计，如亏不及一分之人，与免比较。其零考虽不及半年，若比类亏一分，即更不推赏。」 
二十一日，诏：「今后应亭户少阙钱物，并许径赴提举司入状借贷，以别状纳袋息钱应副，却将额外煎到盐依价折还元借钱。」 
十一月十五日，中书门下省检正诸房公事兼权户部侍郎王佐等言兼：原作「并」，原书天头注云：「并一作兼」，据改。：「依指挥，措置禁戢私贩、发泄官盐。窃虑盐数目有限原书天头注云：「虑一作恐。」，不相接济，有妨支发客钞。今欲乞将淮南俞召虎具到积盐内先次取拨三万袋，起赴行在。所有合用舟船縻费等船：原作「般」，原书天头注云：「般一作船，」据改。，权于淮南提盐司见发南库宽剩盐本钱内从实约度支破，候将来收到盐钱，却依数拨还。所取盐货到闸，或门未开并有阻浅去处，乞委胡坚常措置般运起发前来。窃虑舟数稍多，难于照管原书天头注云：「难一作艰。」，欲每一千袋作一纲，周而复始，便于折运。所(是)[有]管押使臣兵级，令淮东提举司差拨，候盐到，如临安府都监仓库眼盛贮不尽，欲权于丰储仓空闲敖内时暂安顿，并令都监仓官吏受纳管认。」从之。 
十八日，户部言：「浙东提举苏峤等申：温州旱伤，干道五年分住卖茶、盐，权免比较赏罚。本部今指定，欲将温州干道六年住卖茶盐，以 
      
干道四年分住卖过数目为递年数，遵依见行条法比较赏罚。」从之。 
十二月十六日，臣寮言：「建康府榷货务近缘客人兴贩米斛前往上江，致入纳盐钞迟细，淮东积压盐袋数多。据淮西总领周閟措置，欲差官般载往鄂州出卖，称提盐货，候客人入纳通货日依旧。今据下项：一、乞十万袋盐，本路就榷货务请买盐钞，令淮东提盐司将应管积盐逐旋打袋令：原作「今」，原书天头注云：「今一作令」，据改。，日下般运赴真州盐仓下卸。本所和雇舟船，募官管押，逐旋般运赴鄂州措置出卖。每纲以五千袋为率，作两纲收买，先于建康府桩积会子内借拨三十万贯收买盐钞，候一纲了毕，申请支降。一、所差管押官并和 
      
雇舟船，自真州至鄂州一节，系五千袋为一纲，水脚钱一万贯，火儿特支二百五十贯，上、下河两次脚钱五百贯，管押官重难縻费钱七百五十贯，军员、军典六十贯，总计钱一万一千五百六十贯文省。一、所差管押官，欲以见任文武待阙寄居诸色官内募差，管押每五千袋为一纲，将见行押纲赏格参照，每米一万石、二千里以上，合减三年零四个月磨勘，及押钱四万贯、三千里以上，合转一官。若以盐五千袋般运至鄂州，一千五百里以上，并系泝流，欲与转一官。一、鄂州合置仓敖，欲令湖广总领所计置，权于大军仓支拨空闲敖屋安顿，差官兼管。」从之。后有旨：差提领榷货务都茶场所干办公〔事〕刘壁前去鄂州措置盐。后臣寮言：「壁用官钱三十万缗，(陟)[涉]历半岁，仅得息钱八万贯，而远方客人疑官中欲变盐法，建康务场数月之间，顿亏入纳二百万贯文。」 
八年五月七日，诏淮西总领所将见运鄂州盐日下住罢。 
八年正月十七日，左司郎中、提领榷货务都茶场韩元吉等言：「近据盐客方陈论：榷货务长史王昉等侵使过算请盐钞、关会、寄廊钱银共七千四百余贯，盖缘从来即无立定长史侵使客人茶盐等钱断罪条法，今后三务场长史侵使客人盐钱物，欲乞依牙人法断罪。」从之。 
二十五日，新提举福建路市舶陈岘言：「福建路海口、岭口、涵头三仓祖额，岁买盐一千九百七十六万七 
      
千五百斤，自元丰三年转运使王子京建般运盐纲之法，后来州县奉行，积渐生弊，一则侵盗而损公，二则科买而扰民，至今犹甚。且天下州县皆行钞法，于官则可计所入，而无侵渔之弊；于民则便于兴贩，而免科买之患，公私之利甚博。今独福建受此运盐之害，岂可不行钞法以革之乎 绍兴初间，邵武军佥判赵不已尝措置卖盐之法，然钞法终至于不可行者，何哉 盖漕司则藉盐纲以为增盐钱，州县则藉盐纲以为岁计钱，官员则有卖盐食钱、縻费钱，胥吏则有发遣交纳常例钱，公私上下龃龉如此，则无怪乎钞法之不可行也。况赵不已以江淮算请之法而施之福建之民，刀耕水耨，贫陋者众，无有富商巨贾贸迁往还，一时之间，钞法钞引，未成伦序，而纲运(遽)[遂]罢。百姓之间，率无盐食，故转运司乘此以为不便，请抱引钱而罢钞法。钞法罢而纲运兴，则有岁计纲，有钞盐纲者，卖盐桩管，以充抱认引钱之数也。官盐价高，而私盐价贱，民多食私盐，而官盐不售，故科扰抑配，无所不至。近年朝廷知科扰之害，减抱引之钱，引钱既减，钞纲亦罢。且三仓祖额仅二十余万，节次减买，并罢钞纲之外，岁计所运者第八百余万斤，其余尽散而为私盐矣。乞令有司先取会福建路转运司与夫上四州县每岁支遣，除两税增税并诸色钱外，转运司所仰于盐纲而为增盐钱者几何 州县所仰于盐纲而为岁计者几 
      
何 令官吏结立罪赏状，从实具数供申，委官审覆，然后以见般纲盐八百万余斤作钞，随所阙多寡，分结以补之外结：此字疑误。，三仓照祖额，失买一千一百余万。可给钞付转运司出卖。」诏委陈岘措置。既而陈岘措置条具如后：「一、盐钞乞从榷货务自五千斤至五百斤分为五等，造大小钞法下本司措置给卖卖：原作「赏」，原书天头注云：「赏一作卖」，据改。，以十分为率，一分造五千斤，一分造四千斤，一分造三千斤，一分〔造〕千斤，三分造五百斤，三分造一百斤。一、昨来议行钞法，盖缘仓卒措置，未成伦序，(遽)[遂]闻上四州民率无盐食，是致钞法不行。今欲预行措置卖钞，先支本钱，下三仓催足买盐，准备客旅请买原书天头注云：「买一作置。」。诸州县岁计盐纲，三仓以报足人般者，乞令怀安仓依名次日下支遣原书天头注云：「怀一作淮。」，候榷货务钞到，即行住支。其已纳过诸色官钱，却用钞引比折给付。」从之。 
六月十一日，宰执进呈吏部侍郎韩元吉奏：「乞将福建官盐且以漕计所认七万贯或十万贯变而为钞原书天头注云：「认一作引。」，听从客贩。」上曰：「可令福建诸州开具，若改钞盐，于诸州财赋有无妨阙，但不扰民，及官赋无亏足矣，羡余非所问也。」 
八月二十九日，总领淮东军马钱粮蔡洸言：「镇江榷货务则卖临安、平江、绍兴三州之盐，建康榷货务则卖淮东诸郡之盐，行在榷货务则兼卖淮东、西盐。乞令月具收支盐课，各报本处，得以稽考督责。」从之。 
十一月一日，户部言：「侍郎叶衡言：钱塘、西兴盐场跨钱塘、萧山两县之地，中隔浙江，而买纳盐场乃在西兴，其西兴、钱塘煎盐去 
      
处，并无官吏巡察，易以作弊。亭户输盐西兴，远涉风潮，访闻就便本处私卖，却赍钱西兴亭户买私盐纳官，即是两处失走官课。西兴有买纳官、催煎官各一员，乞将买纳官兼催煎官，却徙西兴催煎官充钱塘买纳官兼催煎，分为两场，以江为界。所有押袋官西兴见有一员，其钱塘却乞于临安路踏逐使臣一员充，应钱塘亭户只令就本处纳盐。」从之。六日，叶衡之奏亦同。 
同日，叶衡又言：「契勘在法：盐以三百斤为袋，今淮、浙路支盐仓与买纳场相为表里，务欲招诱客人，或受客人计嘱，往往多搭斤数，有增数千斤者，是致亭户词诉不绝。乞诏有司申严行下，淮、浙产盐路分皆依法打袋，不许擅加斤数，令诸州商税务遇客人般贩到淮浙盐，经由须管依条检封抽称，仍委逐路提举司互行觉察。」从之。 
六日，诏：「知县兼监盐场去处，务令举职，任满，别无亏欠，依旧法与减一年磨勘。」从浙西提举盐事叶衡之请也。 
十四日，诏：「带卖积盐日下住卖，其建康榷货务截日终，卖到见在积盐钱数，令总领所开具以闻。」以户部员外郎、淮西总领所单夔言：「干道六年，蒙朝廷行单夔言原书天头注云：「行一作言。」，干道六年三十袋带卖五袋，令项桩管，则是卖及一千二百万贯之额于内拘占，通经常钱一百三十余贯原书天头注云：「贯在袋。」。自后又将本所应有桩管钱物发付建康府拘收，至今年带卖积盐，祗得钱二百三十八万余贯，则朝廷徒有带卖积盐之名，总所未 
      
免有借拨桩管之数。」故有是命。 
十二月二十九日，户部尚书杨倓言：「乞将行在榷货务都茶场筭请茶盐，六分轻赍，内须管用二分银两入〔纳〕，镇江、建康务场依此用二分银入纳，自来年正月一日为始。」从之。 
九年五月二日，杨倓又言：「乞将行在榷货务都茶场算请茶盐内六分轻赍，许用关子三贯外，并用四分本色银两，余听用余银、会子从便入纳，余并依见行条法。镇江、建康务场依此。」从之。 
