<!-- { "loadSidebar": true } -->
三十年十月四日，臣寮言：「欲望令逐路监司严察州县，委有灾伤去处， 令从实放税。其有奉行不虔之吏，按劾闻奏。」诏令依条检放。以上《中兴会要》。 
孝宗隆兴元年八月二十日，臣寮言：「州县减放灾伤奉行不虔，守令未尝功意，十分灾伤之处，检放不及二三分。乞自今年八月二十日以后，再展限一月，州县多出文暝晓示。应今年经水旱、蝗螟灾伤去处，许人户从实经县陈理，不拘早晚收接。委县令躬亲同所差州官前去地头检视着实分数，依条检放。仍委知州专一觉察诸县，监司觉察诸州，如有奉行违戾，并委监司、郡守将所委官按劾，人吏编配施行。如监司、郡守不行觉察，并许人户越诉，御史台弹劾以闻。」从之。 
干道三年八月十六日，起居舍人黄钧言：「窃闻四川亢旱异常，自春及夏，民情嗷嗷。比至六月下旬，乃始得雨，揆之农时，似不及事。得雨之后，但植晚豆，就令丰熟，所得无几。(具)[其]它郡邑，又有螟虫(虫)害谷去处。窃缘四川阻远，自来循例不申灾伤，不行检放。欲望行下四路帅臣监司从实体量，稍功存恤。」从之。 
九月十三日，臣寮言：「检视灾伤，虽有条法，官司玩习，未尝遵依。每差州官到县，随行征求追取， 
      
皆有定例，然后择村中近来瘠薄不熟之田，先往视之，多为蠲放，名曰应破；又择今岁偶然稍熟之处，再往视之，责以妄诉，名曰伏熟，重为民困。望诏守臣，选差练晓清强之官，公心考核，申饬监司，严为按举。凡所差官，污廉、勤惰、公正与夫诬妄之状，悉以上闻。」从之。 
四年七月二十五日，诏：「诸路转运司，行下所属州县，将灾伤去处，各选委清强官遍诣地头，尽实检放。或不实不尽有亏公私，被差官并所差不当官司，并重作行遣。其被水至甚去处，令监司守臣条具合措置存恤事件闻奏。」以三省言荆南、建、宁、衢、饶、信等州灾伤故么灾：原作「火」，据本书食货一之一二改。。 
六年六月二十七日，户部尚书曾怀言：「乞委诸路漕臣，应灾伤去处，仰民户依条式于限内陈状，仍录白本户砧基、田产数日、四至，投连状前，委自县官，将砧基点对坐落乡村、四至 步步：原作「部」，据本书食货一之一二改。，差官核实检放。如辄敢妄移丰熟乡分在灾伤地分侥幸减免，许人陈告，依条断罪。仍将妄诉田亩并拘没入官，以一半给告人充赏。或有丰熟去处，收割禾稻了当，却开土厥围岸，放水入田，瞒昧官司之人，亦乞依此施行。若州县奉行灭裂，从漕臣按治，重寘典宪。」诏依。诸路遇有灾伤，令监司守令依此施行。 
八月二十八日，诏：「今(后)[年]夏秋之间，水旱交作，继之螟虫害谷滋多，其间江东、西最甚，二浙次之，福建、湖南、北又次之。可令诸路监司早行核实，检放税租。」 
七年八月七日，江南西路转运司言：「本路今年春夏以来，么阙雨泽，江州尤甚。欲将本州岛诸县干道七年所催夏租紬绢钱物内，第四等以下人户，除形势户外，并与减免三分；第五等减免五分。」诏令所委漕臣，将灾伤去处第四等、五等人户秋税覆实，所有轻重，一面依条检放。具已检过分数以闻。 
十一月十四日，详定一司敕令所修立下条：「诸灾伤路分，安抚司体量措置；转运司检放，展阁，军粮阙乏，听以省计通融应副。常平司粜给借贷；提刑司觉察妄滥，如或违戾，许互相按举。仍各具已行事件申尚书省。诸灾伤路分帅臣监司，申到已行措置检放、粜给、觉察事件，并岁终考察修废以闻。」从之。 
九年八月九日，诏：「浙东州军间有阙雨去处不无损伤田 ，可令两浙路转运司委官躬亲检亲，如有所损分数，即仰核实，依条减放。仍具已施行去处申尚书省。」 
九月二十六日，臣寮言：「伏见今夏已来，雨不及期，浙东路郡旱者甚众，至于江西，间有荒歉。田野之间，以艰食为虑。窃恐今来州郡不知仰体陛下轸念元元之意，遂使荒政不举，实惠不孚，重为民害。欲乞申严行下，凡有旱伤去处，必须重实检放，不得乱有沮抑，致奸和气。仍乞令逐路常平提举官，躬亲巡历，同帅、漕之臣觉察，按劾以闻。」从之。 
十二月十四日，诏：「严州守臣选差谙 
      
练职官一员，将已行检视之数，下诸县审实，如委被渰没去处，即与倚阁二税，候至将来开复，却行起催。」臣寮言「严州溪流瀑涨，并溪之田皆为渰没，县佐检视，未为得实」故么。以上《干道会要》。
 食货 宋会要辑稿 食货六一 限田杂录 
      
限田杂录
高宗绍兴元年十二月十四日，权户部侍郎柳约言：「授田有限，着于令甲。比来有司漫不功省，占仕籍者统名官户，凡有科敷，例各减免，悉与编户不同。由是权幸相高，广占陇亩，无复旧制。愿推明祖宗限田之制，咤时救世，重行裁定。应品官之家各据合得顷亩之数合：原作「各」，据本书食货六之一改。，许与减免数外，悉与编户一同科敷。」诏坐条行下。 
十七年正月十五日，臣寮言：「政和令格：品官之家，乡村田产得免差科，一品一百顷，二品九十顷，下至八品二十顷，九品十顷，其格外数悉同编户。今朝廷之意，盖欲尽循祖宗之法，以纾民力。比年以来，军须百出，编户有不能办，州县必劝诱官户，共济其事，上下并力，犹患不给。今若自一品至九品皆得如数占田，则是官吏更无科配，所有军须，悉归编户，岂不重困民力哉!望诏大臣，重功审订，凡是官户，除依条免差役外，所有其它科配，并权同编户一例均敷，庶几上下均平，民受实惠。至若限田格令，臣欲候将来兵戈宁静日，别取旨施行。」又言：「今日官户不可胜计，而又富商、大农之家，多以金帛窜名军中，侥幸补官。及假名冒户、规免科须者，比比皆是。如臣所请，则此弊可以少革，而科敷均平，民不重困，实济国用。」诏令户部，限三日勘会，申尚书省。于是户部勘当当：原作「官」，据本书食货六之二改。：「欲依臣僚所乞，权令应官户除依条免差役外，所有其它科配，不以限田多少，并同编户一例均敷科配，候将来边事静息日，却依旧制施行。」从之。 
二十九年三月二十二日，大理评事赵善养言：「官户田多，差役并免，其所差役，无非物力低小贫下之民。望诏有司立限田之制，以抑豪势无厌之欲。」于是户部言：「近年已来，往往不依条格增置田产，致州县差役不行。应品官之家所置田产，依条格合得顷亩。已过数者，免追改，将格外之数，衮同编户，募人充役。」诏令给舍、户部长贰同议，措置取旨。其后给事中周麟之等言：「今措置，官户用见存官立户者，许依见行品格，用父祖生前曾任官若赠官立户名者，各减见存官品格之半。父祖官卑，见存同居子娉官品高，如未析户，听从高。及官户于一州诸县各有田产，并令各县纽计，每县并作一户，通一州之数，依品格并计，将格外顷亩，并令依编户等则，于田亩最多县分，衮同比并差役。若逐县各有格外之数合充役者，即随县各差坐募人充役。即役未满，而本官功品，并令终役。逐州委通州或职官、县丞、 
      
尉专一主管，将诸县官户及并计到田产数置籍，如本州岛遇逐县申到升降，并仰于当日销注。如县内出入田产已过割讫，或官员功品，限一日申州主管司注籍。如人吏违限不注籍，从杖一百科断讫勒罢；如别有情弊，故作谷滞，咤事发觉者，徒二年；有赃，则计赃论。其主管官，仰监司具名申尚书省。自指挥到日，许各家将子户诡名寄产，限三月从实首并作一户拘籍。如出限不首并，许诸色人告，不以多少，一半充赏，一半没官。其见立户名官员或品官子娉，并取旨重作行遣。如告首不实，并依条断罪。及日下州委知通、职官，县委令佐，取索官户户籍编排。若已编排讫，却有隐匿盖庇不实，及奉行灭裂，及于差役时蹑望不公，并许人户越诉。其当职官取旨重作黜责，人吏断配。仍仰逐路监司常切觉察，如有违戾，按劾以闻。监司失觉察，令御史台弹奏史：原脱，据本书食货六之三补。。品官募人充役，如有敢倚恃官势，及豪强有力于本保内非理搔扰，并许民户越诉。及不伏州县依法差使，许当职官按劾。有官人并品官子娉，并取旨重作行遣，并只许募本县土著有行止人，不许募放停军人及曾系公人充。违者，许人告。」详定一司敕令所看详前顷措置，欲依所请。下户部，遍牒诸路州军遵守施行。从之。 
三十年正月五日，户部言：「近给舍措置品官之家见行品格，用见存官及父祖生前曾任官，如若赠官立户，并一州诸县如有田产，并令纽计并作一户。通一州之数顷亩，令依编户衮同差役，许将子户诡名寄产，限三月实首，并拘籍。如出限，许诸色人告，一半充赏。本部今再措置：一品官子娉分为十户，每户许置田五十顷之类，品官之家田土内有山林园圃及坟墓地段之类官：原作「家」，据本书食货六之四改。，难以一例理数。今乞并行豁除，不理为限田之数。内芦场顷亩，折半计数。其子户诡名寄产，元限三个月首并，窃虑内有守臣不在置产州县，未能依限首并。今欲更与展限两个月，如出违所展日限，即依已降指挥施行。」诏依，仍行下诸路监司州县遵守施行。 
三十一年正月二十五日，臣僚言：「近降品官限田指挥，所以优恤下户，恩意甚厚。其间条目约束有所未尽，谓如一品官限田百顷，身后半之，使其家有十子，各占五十顷，则为五百顷。若复阡陌连亘数州，所占不知几何。又勋贵之家，援例乞充差徭，虽不过数家，而在品官限田之前，今亦泛然引用，或甘募人充役，或引旧例丐免，州县推行不一。乞委自守令，条具经么可行利害，委监司及本州岛类申朝廷，委官看定。」从之。以上《中兴会要》。 
孝宗干道元年正月一日，南郊赦：「官户多立户名，编民冒作官户，祖父母、父母在而私立户名。窃虑尚有未曾经官首并之家，咤人陈告，致坐罪戾。 
      
可自赦到日，更限一月，许令首并归户。」三年、六年九月南郊赦，并同此制。 
