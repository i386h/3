<!-- { "loadSidebar": true } -->
绍兴六年正月一日，臣僚言：「乞将应身亡孝赠权行住支，候边事〔宁〕息、财赋丰羡日依旧。」从之。 
十一年九月九日，诏：「诸宗室环卫官身亡，缌麻亲支钱三百贯三百贯：天头原批：「寄案，《大典》一万九千一百三十三作二百贯。」，袒免亲支钱二百贯，其余不系环卫宗室即不许援例。」先是判(太)[大]宗正事、齐安郡王士言：「环卫宗室亡殁，例有赙赠，昨已住支。今来右监门卫大将军、和州刺史仲壬久疾不起，既殁之后，棺椁衣衾不具，望检举祖宗典故，特赐放行赙赠。」有诏支钱三百贯，给付仲壬本家，其典故令户部检举。既而本部看详：「宗室环卫官身亡赙赠，别无格法，兼官员差借支赐、朝辞分物、身亡孝赠，得旨并各权行住支，候边事宁息、财赋丰羡日依旧。其宗室服属环卫官，仲字缌麻亲，士字系袒免亲。今仲壬系缌麻亲，已支三百贯。欲今后环卫宗室身亡之人，若许行特支钱，比拟仲壬则例支给。」故有是命。
二十六年六月二十九日，诏：「今后命官实因干办公事邂逅非理致死者，并遵依旧法，所
      
有李光申请于绍兴条内添注日限指挥更不施行。」命官因干办公事身亡，旧法邂逅非理致死，谓焚溺坠压之(之)类，通判以上赐银五百两，余三百两，职司已上取旨。绍兴二年五月，吏部侍郎李光申明，立定折趺骨五十余日，三十日内身亡之人，并支前项银数。至是，户部侍郎宋贶言：「自立定日限后来，多是因他病身故之人子弟规图赏给，计会所属，旋作差出名目，陈乞保奏，诚为欺罔。」故有是命。 
孝宗隆兴二年三月十一日，宰执进呈监察御史袁综奏，以病笃，母老子幼，身后失所。上曰：「此不合得恩泽耶 」宰臣汤思退等奏：「袁综系奉议郎，不得，故有是请。」思退等因奏言其家贫甚，前此右正言都民望死，尝赐银、绢。上曰：「恐自此为例。」思退等奏：「前此任朝官有死者，堂中亦例送钱物，欲以三百千与之。」上曰：「甚好。」思退等退，相与言曰：「上虽微末支赐亦不肯为例，可谓节俭之至也。」《大典》一万四千九百九。 
干道五年十二月十九日，诏：「修筑庐州城，因病亡官兵，就庐州公厅设水陆道场祭供。其家各给钱五千，令逐将队交领，就其家给散。」同上。 
      
近臣期功之丧所给赙赠，乞令寝罢。不许此条仍真宗咸平六年残文，已见本卷第二四页。按自此以下二片残文，据原稿中缝及屠寄眉批，乃录自《大典》卷一万九千一百三十三。其中大部份与本卷第二四、二五页、又第二七页重复，仅景德三年八月、四年七月、熙宁十年六月、十二月四条为前文所无。其重出之条缺误特甚，今不再一一细校，读者自可对勘。。 
景德三年八月一日，开封府浚仪县尉房初举贤良方正科，中书考试，辞理为优，未及殿试而卒，帝悯之，特赐钱五十贯以恤其家。 
四年七月十六日，江陵府言，工部侍郎致仕朱昂卒。致仕官无赙赠之例，帝以昂旧德，深轸念之，特令有司就赐赙赠。 
九月十一日，翰林学士晁迥等言：「奉 与龙图阁待制戚纶议定鸿胪寺赙赠条件，今请应职官丧亡赐赙赠，五品以上内侍省于学士院请诏书，差官押赐，六品以下差官传宣押赐。臣僚薨亡，如无恩旨 葬及五服内亲丧及迁葬合有赙赠者，下鸿胪寺检会体例，牒报内侍取旨。」从之。 
十一月三日，诏：「自今将帅、偏(禅)[裨]当得赙赠者，令枢密院即日下入内内侍省给赐。」先是， 臣赙物皆鸿胪寺定例以闻，□襄事而未赐者，其军校赙物□□□□□□□□□□□□□□□□令是之西复其往例。
二十二日，诏：「应管军及内职军员，如□□□□□赐赙赠者，并委入□□□□取旨及□□□□鸿胪寺。」 
二十九日，入内内侍省言：「今后特赐赙赠□□□□近诏内侍省差官押赠□□□赐。」诏晁迥等覆加详定，迥等言：「近翰□□李宗谔妹亡，入(曰)[内]内侍省虽□□□□□学士宋白弟亡例为言，终以无正例不□。□应五服内亲丧亡而无正例者，委鸿胪寺□□□礼院，比类服纪远近奏取旨；其无例及□□殁者，更申中书门下。昨定五品以上诏书押赐，六品以下传宣押赐，今请除五品以上□□□丧亡即降诏书，自余亲丧亦止传宣押赐，牒报〔入〕内内侍省施行。」从之。仍诏会问鸿胪寺、□□□院，俱〔不〕得过二百。 
大中祥符九年十二月五日，入内内侍省。右条原粘在本卷第二十五后半页，接「不得过二百」之下。 
状召命官保关申，限外不给。待制、观察(司)[使]以上更不召保此乃熙宁七年十二月十八日条残文，见本卷第二六至二七页。。
〔熙宁〕十年六月十七日，诏工部(部)郎中、集贤殿修撰吴申式外特赐绢二百疋。 
十二月五日，诏故太子太师致仕张(升)[ ]特依见任官例支给孝赠。 
元丰二年四月。右条原粘在本卷第二十七前半页，接「元丰二年」上。 
 礼 宋会要辑稿 礼四五 宴享 
     
宋会要辑稿 礼四五
宴享
【宋会要】
太祖建隆元年五月十七日，宴宰臣、节度、防御、团练、刺史、统军、诸军指挥使以上于广政殿，以忠正军节度使杨信来朝。自是节度使来朝，宴如仪。 
六月十九日，亲征泽、潞，宴从官于潞州行宫，以李守节举城迎降也。 
七月五日，次河阳，宴从官于行宫。 
二十日，宴侍卫亲军马步军都虞候、指挥使韩令坤已下于礼贤讲武殿，赐袭衣、器币、鞍马有差，赏泽、潞之功也。 
八月三日，宴近臣于广德殿，以江南进奉使龚慎仪来贡。自是江南、两浙使来朝，皆如此例。 
九月十七日，又宴万春殿。 
二十六日，又宴广政殿。 
十一月一日，亲征李重进，次宿州，宴从官于行宫。 
二十日，平扬州，宴从官于行宫。 
十二月十八日，还次宋州，宴从官于行宫。 
二年正月二十日，宴近臣于广政殿。 
三月二十五日、闰三月十八日、七月十九日、十月十二日、十二月二十四日，并宴广政殿。 
三年正月五日，宴万春殿。 
五月二十三日、六月十九日，并宴广政殿。 
七月四日，宴万春殿。 
十二月二十五日、四年正月二十一日、二月十一日、三月十一日、五月十八日、十月七日、干德元年闰十二月十二日、二年正月十一日，并宴广政殿。 
〔干德二年正月〕二十三日，宴万春殿。 
十月十三日，宴西川行营将校于崇德殿。 
十一月十三日，宴饯西川行营将校忠武军节度使王全斌以上于崇德殿，赐金玉带、衣服、鞍勒马、戎器有差。 
三年四月二十六日，宴崇德殿。 
五月十六日，宴近臣及孟昶于大明殿。 
二十二日，又宴昶及其子弟。 
七月六日，召皇弟开封尹、宰相、枢密使、翰林学士、中书舍人泛舟于后苑新池，张乐宴饮，极欢而罢。 
四年四月三日，宴讲武殿。 
六年正月二十二日、开宝元年十一月十六日，并宴广政殿。 
开宝二年正月二十一日，吴越进奉使钱惟浚辞，宴于长春殿，赐袭衣、玉带、金勒鞍马、器币、戎仗。 
二月十九日，曹彬等先赴太原行营，宴于长春殿。 
二十九日，成德军节度使韩令坤、山南东道节度使慕容延钊辞，宴于广政殿。自是节度使以上出使赴镇，宴如仪。 
四月五日，亲征河东，驻并州，宴从臣于幄殿，张乐。 
五月二十四日，宴从臣于行宫。二十八日又宴。 
十一月十二日，宴宰臣、节度、防御、团练使、刺史、统军、诸军厢主、军主、指挥使以上及诸道进奉使于广政殿，不作乐。时昭宪太后山陵，诸道并遣使贡奉，及礼毕，故特犒之。 
三年十一月二十四日，宴宰臣、见任前任节度、防御、团练使、刺史、统军、侍卫诸军将校及外国使于广政殿，以江南、两浙、高丽、三佛齐皆遣使朝贡故也。 
四年四月十八日，宴从臣于玉津园。 
五月十八日， 
     
宴近臣及刘鋹于崇德殿。 
八月九日，召宰臣、枢密使、开封尹、翰林学士窦仪、知制诰王佑等宴于紫云楼下，因论及民间事，帝谓赵普等曰：「下愚之民，虽不分菽麦，藩侯不为抚养，务行苛虐，朕断不容之。」普等曰：「陛下爱民如此，尧舜之用心，臣等不胜庆幸。」 
十一月二十四日，又宴。 
十二月五日，江南李煜遣其弟从善，吴越钱俶遣其子惟浚来朝，宴于崇德殿。 
八年三月三十日，宴契丹使于长春殿。 
九年二月二十一日，吴越国王钱俶与其子镇东节度使惟浚、平江节度使孙承佑来朝，对于崇德殿，宴长春殿，赐袭衣、玉带、金器千两、银器三千两、罗绮三千段、玉鞍勒马一疋，仍赐宅及器皿、帏幄、帟幕等。 
三月三日，俶入辞，宴讲武殿，赐袭衣、玉带、锦绮绫绢十八万五千匹、金器二千两、银器三千两、玉鞍勒马一疋、散马百疋。 
四月二十八日，诸道节度使辞归镇，宴于讲武殿，从车驾至(此)西京也。 
六月九日，车驾在西京，幸会节园，召从臣张乐宴饮。 
八月十五日，侍卫马军都指挥使党进等赴河东行营，宴于长春殿。 
太宗太平兴国元年十二月十一日，宴亲王、宰相、节度使、防御使、刺史、诸军都指挥使、(都)指挥使于长春殿，不举乐，以初即位故也。 
二年二月十一日，宴中书门下、翰林学士、御史中丞、诸道节度、观察、防御、团练使、刺史、两浙进奉使、契丹国信使及李煜、刘鋹禁军都指挥使以上于崇德殿，不举乐，酒七行而罢，契丹遣使贺登极也。 
五月十一日，宴近臣、契丹使于崇德殿，不举乐，酒九行而罢，契丹遣使贡助山陵也。 
九月六日，宴中书门下、翰林学士、诸道节度使、统军、观察、防御、团练使、刺史、刘鋹、李煜及诸军大校于长春殿。 
三年正月十六日，宴亲王、宰臣、翰林学士、节度使、统军、观察使至刺史、诸军大校及刘鋹、李煜、契丹使、诸国蕃客于崇德殿，契丹使来贺正故也。自是凡契丹使贺正锡宴，着为例。景德以后定用正月五日。 
二十五日，吴越钱俶来朝，宴于长春殿，亲王、宰相、节度使、刘鋹、李煜皆预。 
四月八日，又宴崇德殿。 
十月八日，召诸王、宰相、淮南国王、节度使、刘鋹、契丹使，宴于后园。 
十六日，宴宰相、亲王、淮海国王、太子太师、太傅、太保、两制、节度使至刺史、统军、上将军、诸军大校及契丹、高丽使、诸州进奉使于崇德殿，以干明节罢大宴故也。 
