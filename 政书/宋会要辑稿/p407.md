<!-- { "loadSidebar": true } -->
轻变者也，议论异同如此，是为礼官而以礼自舞者。古者法吏舞法法吏舞法：原作「法使舞人」，据《长编》卷一七七改。，而今世礼官舞礼官舞礼：原重此三字，据《长编》卷一七七删。，若不加诘，恐朝廷典章寖坏而不可救也。乞下臣章问礼官前后同异状，以正中外之惑惑：原作「感」，据《长编》卷一七七改。。」不报。 
十月四日，太常礼院言：「祠殿祭器，请视皇后庙一室之数。四时荐新及朔望，并如例令宗正寺官行事。」从之。 
六日，宰臣率百官诣奉先院拜奠。 
七日，葬于奉先院之东北隅，虞主权奉安玉津园，宗正卿行九虞之礼。帝不视事，群臣进名奉慰。 
十六日，神主入庙。不视事，群臣进名奉慰。 
十一月五日，内出太庙禘夆、时飨及温成皇后庙祭飨乐章、乐曲曲：原作「典」，据《长编》卷一七七改。，下太常肄习。 
嘉佑七年正月二十七日，诏改庙为祠殿，岁时令宫臣以常馔荐之。
 礼 宋会要辑稿 礼三三 后丧 三 宣仁圣烈皇后 
     
宣仁圣烈皇后
【宋会要】
     
哲宗元佑八年九月三日，太皇太后崩于崇庆宫之寿康殿，遗诰曰：「吾受遗神宗，保佑圣嗣，忧勤庶务，今兹九年，未尝以一物徇于己私，片言害于公义。神祇助顺，宗社降康，方隅底宁，年谷屡稔。然吾素有末疾，已逼耆龄，寒燠所侵，疹恙时作。比欲释天下之重负，就东朝之燕间，使辟以时，实吾之志。属婴沉疾，有加无瘳。皇帝以纯孝之诚，尽躬侍之养，冠带不脱于朝夕，药食必视其寒温。吾安于理命之常，决于死生之分，大期有极，固不可移，宁神厚陵，夫复何恨!皇帝宜念继统之重，躬听断之明，无过哀伤，勉慰物望。近臣、辅弼，更为开陈。吾稽参旧章，推恩兵卫。内外诸军将士，并与特支；在京文武臣僚并外处管军臣僚，并与支赐。皇帝成服之后，三日内听政，以日易月，一依旧制。在京文武 臣十三日而除，诸司长官及观察以上临于宫庭，其余官临于宫门外。诸道州府长吏以下三日释服，军民不用缟素，沿边州府不得举哀。制服释服之后，勿禁作乐。园陵制度，务遵俭省。勉从吾志，勿事烦劳。余依章献明肃皇太后典故。」 
四日，文武百僚诣崇庆宫听遗诰，移班慰上。是日朝晡临。诏曰：「太皇太后受遗称制，保佑眇躬，勤劳九年，阜安四海。大德未报，奄弃东朝，布宣末命末：原作「未」，据苏辙《栾城后集》卷一四改。，中外悲怛。永惟平
     
日谦恭之至意，每避先后临御之常仪避：原作「逢」，据苏辙《栾城后集》卷一四改。。逮此遗言，止以园陵为号，既非朕尊崇之本志，又失臣下爱戴之诚心。宜令有司易园陵为山陵，余恭依遗诰。」枢密院言：「太皇太后遗诰，内外诸军将士并与特支，录明道二年章献明肃皇太后上僊特支例，同三省奉旨，令尚书户部照会其已销及创置军分并该说不尽，比类施行。」 
五日，诏群臣诣皇仪殿宣遗诰、临哭，见上于殿之东厢奉慰。是日遣使告哀辽国及谕夏国。 
七日，礼部言：「据太常寺状，大行太皇太后崩，准遗诰节文，释服之后勿禁作乐，余依章宪明肃皇太后典故施行。本寺检会章宪明肃皇太后故事，中外禁乐至百日。其百日止为民庶，所有沿边州军自合依遗诰施行。又检会元丰三年太常礼院言，续降朝旨，民庶音乐已展过百日，及自启菆至祔庙毕仍旧。其臣僚既为大行太皇太后于《礼令》服齐衰不杖期，其同天节开启虽系以日易月，释服后又缘在期年之内，准《律疏》，期丧服内不许作乐。所有臣僚合依礼律，候期年满日即得听乐。其沿边州军伏乞详酌施行。」从之。诏三路沿边臣僚祔庙毕许用乐，其余文武官并候一年，合依故事施行(从之)。 
八日，文武百官诣崇庆宫朝晡临。 
九日，大敛，皇帝成服，群臣衰服入临、奉慰如仪。 
同日，命宰臣吕大防为山陵使，户部尚书李清臣为礼仪使，御史中丞李之纯为仪仗使，权兵部侍郎韩宗师为卤簿使，龙图阁直学士、权知开封府钱勰为桥道顿递使，侍卫亲
     
军步军副都指挥使姚麟为修奉山陵都护，入内内侍省都知张茂则为山陵都大管勾并行宫事。 
同日，群臣上表请听政。自是七表，始从之。 
十日，命尚书右仆射范纯仁撰哀册文并书，门下侍郎苏辙撰谥册文并书册宝，翰林学士顾临撰谥号文。是日，步军副都指挥使姚麟等言：「检会元丰二年都大提举修奉皇堂所申，所役诸州人兵内，有避见工后，逃走往诸处，首获，逐处依例收禁，移牒会问因依，方行结绝，动经一两月，有误修奉工役。欲乞指挥，如首获修奉人兵，并令画时牢固差人监押转赴陵所。」从之。 
十一日，礼部、太常寺言：「准遗诰节文，大行太皇太后崩，依章献明肃皇后典故施行。勘会士庶军民禁婚娶等，缘上件案例不全，今检准慈圣光献皇后故事，文武臣僚之家，并候将来九虞祭毕为卒哭，许嫁娶，其军民即过禫除，仍不用花彩，各候听乐日依旧。」从之。 
十二日，山陵使吕大防奏：「修奉乞差役兵二万人。内广固人兵有条不许抽差，今修奉事大，乞就差前去。」御批：「广固人兵不差，其所缺人数，于诸路军差拨。」又奏：「乞应提举京城、汴河堤岸诸局并寺监管下诸色作匠，据合销人数并行抽差役使，如有阙数，仍许于内外官司抽差，或令和雇应副。若拘碍一切条禁，并不许占留，画时发遣。」御批：「修京城人不差，所有汴河堤岸诸局造作及寺监，除应奉山(林)[陵]物色的确合使人数
      
外，余依所奏施行。」 
十四日，枢密院都承旨范纯礼、入内内侍省押班梁惟简奏：「臣等准 差充太皇太后山陵按行使、副，未审陵园依慈圣光献太皇太后陵作七十五步，或只依故事以六十五步标定 」诏依慈圣光献太皇太后封标。 
十六日，菆于崇庆殿之西阶， 臣进名奉慰。 
十七日，诏曰：「朕恭以太皇太后保祖宗之基命，定社稷之永图。德参二仪，功冠千古。今普天丧恃，四海同哀，虽筑陵高于太山，备礼殚于万物，顾无以报，亦未为多。惟遵奉于训言，益光昭于俭德，以对在天之盛烈，以扬爱物之遗仁。缘山(林)[陵]非久修奉，虑有司过有烦劳，枉费人〔力〕，不能仰承遗诰务遵俭省之意。其令尚书户部斟酌应付，毋得宽剩计置。除京西路转运司自合供办，其诸道非抛降，毋得妄有进取。咨尔中外，当体朕怀。」 
二十二日，中书舍人吕陶假龙图阁直学士，为大行太皇太后遗留北朝国信使，左藏库使郝惟立假西上阁门使副之。 
陛下犹御绖杖之服。乞依祖宗旧制及遗诰处分，以日易月，用小祥变除之制。奉御宝批：『礼虽有时变之文，朕实行三年之丧于宫中，理所不忍遽易衰服，宜体悉之。』臣等愚昧，不达大体，敢用近世权宜之制闻于宸听。伏奉批诏，方知宫中实行三年之丧，有以见圣德隆厚，笃于典礼。然将来大祥、禫除，若依定仪，须俟释服 同日，三省、枢密院奏：「今月二十二日，获侍天颜，伏
      
方行慰礼。欲望将来禫除日，不俟释服，即行慰礼。」从之。 
十月一日，群臣上表请御正殿。自是五上表，乃从之。 
二日，上御迎阳门见群臣，哀动左右。 
三日，上御崇政殿亲政。 
六日，三省、枢密院同进呈翰林学士顾临所拟太皇太后谥，请用「宣仁圣烈」四字。吕大防等因称述太皇太后圣德中外所以欣戴者，施恩而不私，外严而内宽，不用兵，不任刑，恭勤俭约，度越前古。上曰：「太皇太后性虽严而慈，宫中事俭约，常服多用补衣，唯恐人之知也。装奁中物(虽)[唯]药玉之类，亦无户牖之饰，但用小漆，帘帷质素，皆卿等所尝见。至于珍宝玩好，一未尝有，比送北朝遗留物，乃取于奉宸库。」大防等再三诵叹，以谓前世所不及。上曰：「自古无也，顾四字谥岂能尽其美!」 
七日，尚书户部郎中郭茂恂兼权京西路转运使，应副山陵事务。 
十一日，诏正任观察使已上见无疾病者，宜令随从灵驾至山陵，余宗室、宗女、宗妇并特与免行。 
十一月一日，上御垂拱殿。 
九日，群臣尚书左仆射、兼门下侍郎吕大防等赴太庙请谥。 
十一日，翰林学士顾临请上尊谥曰宣仁圣烈皇后，诏恭依。议曰：「洪惟大行太皇太后考高陈王陈王：《宋大诏令集》卷一二作「楚王」。按《宋史》卷二八九《高继勋传》亦云高遵甫「追封楚王」。，武烈王之孙也；妣镇国太夫人曹氏，武惠韩王之孙也。武惠事太祖、太宗，削平僭伪，混一区宇，有慈惠不杀之仁惠：原作「勇」，据《宋大诏令集》卷一二改。。武烈事真宗，有见危致命、协策平难之义。二人咸有大勋劳，纪于太常，兹所以发祥演
      
庆，诞降睿圣，配英皇，生神考，保佑圣孙，德备道隆，巍巍乎其极三后之崇也。方英皇龙蟠濮邸，乃公姓承华履泰之时承华：原作「承革」，据《宋大诏令集》卷一二改。「承华」指太子。。历数冥会，天作之合，夙夜相与稽求经训，博观史氏历代之载，乐将终身焉。仁皇在御，日月久，春秋高，天下之本未立，眷求宗藩，烛见巘隐，试难皇子，正命储宫。嘉佑末年，乃位天德，配体俪极，母仪四方。夤事庆寿，师其矩度，忘崇高之奉，弥以敦素为修身刑家之本。其服御顾非敝极，虽更历年纪，未尝辄易，以苟费天物。敬以妇道风天下，骏惠我慈圣之仪则，克相英宗，绍仁宗之休荣，薄海内外，罔不配天其泽。迨英宗厌代，神考继序，崇庆、宝慈，敬致色养，益怀谦抑，以尊东朝。清明内融，仰稽天若，超心道微，泠然乎万物之表。日绎旧学，覃思前往，增益其所自修。元丰八年，神宗寝疾，请同听览。俄鼎湖上仙，玉几遗命，拥保圣嗣，出震继照，共御延和，制政四海。安正明微，不踰防范，以至拜庆册礼，上寿坤成，卒避临前朝，以推隆乎先后。监观前世后族之家，怙势于政，乱国殄家，昏迷颠覆，相踵而不戒，首训饬厥家饬：原作「饰」，据《宋大诏令集》卷一二改。，毋得妄祈恩宠，以玷国章。乃大出所奉，营第合族，阜其僦入，毕给常养，惇我亲仁，以修正义义：原作「乂」，据《宋大诏令集》卷一二改。。有拟仲父践更有劳，请擢置法从，明谕非欲，以戒开宠。有以恩入官者实繁，宜以时损，首裁外家，以申厥命。妙选坤极，咸属贤阀。兴言满盈，确乎不可。肇自治平，格于元佑，历年踰世，家无
      
