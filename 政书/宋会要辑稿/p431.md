<!-- { "loadSidebar": true } -->
十月，司天监言：「三陵皇亲祔葬稍多，今安王坟后有地，乞因明德皇后园陵，悉迁厝于彼。」帝以其祔葬不可改，命随明德园陵(卑)[毕]丧，别置兆域。 
四年正月二十九日，诏永安镇特建为县，隶河南府，同赤县，委
      
本府与转运使割就近税户隶焉。夏秋二税正输县仓，不得移拨。常赋之外，免其它役。以永熙陵副使江守训充三陵副使，仍铸印赐之。守当都监白承睿充三陵都监当：原作「训」，据《长编》卷六五改。，赐永安寺僧师号二人，紫方袍五人，仍许岁度僧五人。 
七月二日，诏：「访闻诸陵使、副常遣人出入兆域，芟薙草木，神道贵静，甚非便也。自今令遵典故，每岁春秋二仲巡陵，春除枯朽，秋芟繁芜，自余非时薙剪悉罢之。」 
六(月)[日]，诏曰：「朕以(烈)[列]圣在天，因时永感，仰瞻陵域，肇建官司，咨择朝闺之臣，仍兼宰邑之务。式严充奉，用着典彝。宜以殿中丞黄昭益知陵台令、兼永安县事，仍就陵令公宇增修县廨。」 
大中祥符元年三月二十六日，判宗正寺赵稹上言：「诸陵兆域，先准依故事，除春秋二仲外不得非时薙草。缘经涉盛夏，庶草滋长，望许逐时芟治。」从之。 
二年四月，京西转运司言：「准诏相视移两京驿路由永安县过，窃恐车马往来，喧黩陵寝，乞不修移。永安县租税，准 只于本县送纳，缘本县除永安两指挥外别无屯兵，乞益屯兵。仍下司天监相度置营方位，择日兴工。」从之。 
三年二月十日，召(甫)[辅]臣至龙图阁瞻宣祖、太宗圣容。既而命内侍省副都知窦神宝扶侍，赴安陵、永昌陵下宫奉安，以天武兵士五十人服仪注衣护送，令内侍朱允中一行都大管勾。三陵副使江守训请遣僧备道具迎于界上，从之。先是，命允中就继照堂
      
传写，至是遣使奉安。 
四年三月二十六日，诏三陵所管军士有罪者止得棰罚，当杖者送永安县。 
五月七日，祀汾阴经度制置使陈尧叟言：「永安县居民阙汲水用，若导南山下青龙涧水泉循山以入县城，可济乏阙。」诏诸陵都监江守训相度，守训言可以开修，帝以近陵寝，慎于兴工，命司天监集官定议。司天监亦称其便，始从之。 
十月，诏河南府预置三陵首冬寒节合烧纸赠上等堪好者架阁收管，候合使时，皇城司据数报府，搬送赴陵。白团纸一千三百五十三束，罗锦七百六十一束，杂彩一千七百一十四束，金银七千三百四十铤，金银钱一千六百二十四辫，驮马车檐六千五百一十四事。 
五年四月，诏：「汝州秦王等诸坟 子户数少，可增五户。」 
九月十八日，诏：「永安院近在陵邑，如闻士庶之家不敢辄入，宜令度地别构堂皇，许其斋设聚会。」 
十月，三陵副使言：「山门、角阙、乳台、鹊台勾拦损腐，宜用 木制换。」帝以用木为之不久，命悉以砖代之。 
七年六月，诏河南府制造永安诸陵所阙祭器。 
八年五月七日，诏诸陵寝申防火之禁。 
二十五日，诏：「三陵封地，令三陵副使、都监常切检校，稍有损缺，即勒奉先兵士完葺，逐月条析以闻。仍遣灵台郎一员往彼祗应择日，一年与替。三陵副使、都监公宇并在下宫内，虑不谨火禁，可移于宫外。」 
九年四月六日，降洛苑使、高州团练使
      
蓝继宗为如京使，入内殿头康仁遇及壕寨军校工匠赵钦以下，各降一资。以先修筑庄穆皇后陵隧不如法，致其颓坏故也。 
天禧元年九月，合门祗候秦文德言：「奉诏往三陵按视盗发处，今勘得军贼刘荣等，其干连知情受赃者兵八人，乞移配远处。又永安县去三陵约一十余里，最处阒静，望徙本县尉廨宇于三陵侧，及令三陵副使、本县监押、县尉每日夜互相警巡。」诏干连知情等八人并刺配远处牢城，其徙置县廨，委河南府规度以闻。 
二年八月，三陵副使郝昭信等请于永安县建营，徙军士二指挥就粮。从之。 
仁宗景佑元年五月二十四日，中书门下言：「永定陵岁时荐献名目稍多，徒取喧黩，不近典礼，此后并乞停罢。」从之。 
二年八月二十一日，上封者言：「伏见永定陵青龙山北已断采樵，山南乞西京禁止采猎，及令于青龙山子孙位上添种林木。」(语)[诏]三陵副使等相度以闻。三陵副使张怀则言：「青龙山一带子孙位栽种林木，见是人户税地，乞取买入官。」(词)[诏]司天监详定。本监言：「青龙山子孙位篱外系民税地，合市入官。」诏河南府优给直收买，如顷亩数多，即许指射官田对换。既而怀则又言：「永定陵东至青龙山脚下二千一百八十步，系人户赵守坚税地，收买入官。」诏河南府依前旨。 
四年七月三日，上封者言：「诸陵及会圣宫见占 子户稍多，并是上等人户，影庇差役，乞行相度
      
减省。」诏三陵 子户各存留四十人，永定陵五十人，会圣宫一十人，宜令河南府从上等户内减放归农。 
康定二年七月五日，端明殿学士、翰林侍读学士李淑上言：「昨使永安回，伏见陵邑利害上陈。永安县本巩县之镇，景德四年始建为县，充奉陵邑。其时敕榜，二税不得支拨别处，常(服)[赋]外仍免雷同差役。自后〔不〕惟应(举)[奉]陵宫取索及充 子户，并匠裁松 ，市笆越、车材、食羊，皆出本县，惟免支拨、雷同二事。自景佑四年因减定 子户归农，除存留数外，依旧应副色役。本府误认诏语，遂将本县抽差色役，科折和买调率，皆与它邑一例。又应奉陵宫诏葬，凡百费率特倍余处，民力不易，亦有诣阙列诉。欲乞自今一依景德敕榜处分。诸陵 子户旧额，安陵、永昌陵、永熙陵各八十人，永定陵一百人，会圣宫二十二人。昨景佑四年七月臣僚上言，四陵各减半，会圣宫只留十人。伏缘陵寝地阔，芟治少人，纵有奉先军士，多别系役。臣以谓陵邑充奉，耘除园域，纵以一县奉之亦未为过，但前占多近上户等，遂至人言。欲乞应 子户并依旧额添足，凡有阙补，只得差第三等已下户。如此，则地芜可以修奉，户豪不能庇役。」诏并从之。 
庆历四年五月二十六日，诏西京诸陵所有祠羊毋得抑配人户。 
皇佑二年七月二十四日，诏更造诸陵祭器，于陵所置库贮之。 
八月十一日，知河南府张奎言：「本府每
      
岁樱笋花果只进永定陵，自今欲并进(之)[三]陵。」从之。 
英宗治平元年八月十六日，诏修真宗及章穆、章献、章懿三后陵台。为大雨所摧故也。以上《国朝会要》。
 礼 宋会要辑稿 礼三七 宋缘陵裁制 下 
      
宋缘陵裁制下
【宋会要】
治平四年神宗即位未改元。正月九日，三司言：「河北等路封桩钱物，欲借为山陵赏赉。」从之。 
闰三月二十一日，诏：「今后诸陵使、副、都监，不得辄离本所迎送往来官员。」 
五月六日，三陵副使石守正言：「西路祔葬增广坟地内有居民舍屋、丘墓，欲令起移。」诏从之，民田优给其直，丘墓无主者官为徙之。 
神宗熙宁元年九月二十四日，诏：「三陵永定陵副使、都监，今后年满得替，只与减二年磨勘。其永昭陵、永厚陵副使、都监，以栽植林木未完，且依旧例，候及十年依此。」 
九年五月十四日，同知太常礼院林希言：「伏见陵宫奉祀，牙 、祭器等，祀毕但置于献殿内，暴露日久，易致腐剥。况诸陵宫门各有东西阙庭，请以东阙庭专藏牙 、祭器，遇行礼毕即收藏。」从之。 
元丰二年十一月二十八日，司天冬官正杨茂先言：「永昭陵东北山口路当三男之位，乞禁民居、耕凿。」下司天监参定，请如茂先言，乃从之。内有百姓地，给钱，或别给官地易之。 
三年正月九日，上批：「闻陵下役兵至今未得特支，及使臣添支亦过时不给臣：原作「官」，据《长编》卷三○二改。，致有质卖衣物者。可下京西北路提点刑狱司体量「可」原作「又」，「京西」原倒，并据《长编》卷三○二改、乙。，有实，即
      
劾当职官吏以闻。」 
二十四日，诏永昭、永厚陵奉先兵士特免二年差出。 
九月三日，诏：「定州东安村宣祖皇帝祖坟，四至各益地五顷，守园人十户。」 
六年八月二十一日，礼部言礼部言：原无，据《长编》卷三三八补。：「朝奉郎胡宗炎言：『永安陵毕工，又增修永昌诸陵，窃闻陵寝无修造法，乞寝罢。』准朝旨令本部、太常寺、秘书省、太史局详议。检会唐故事，有修营之理，今永安陵下宫修造，更自朝廷详酌。」诏依前降指挥修造。 
七年二月五日，诏诸陵三巡检下土兵，各以百人为额为额：原无，据《长编》卷三四三补。。 
三月二十二日，诏：「永安县六陵干当香火内品等，自来承例远离陵寝将迎使客，自今一切禁止。非准朝命辄离陵所者，论如擅去官守法。」 
元佑元年四月四日，工部言：「京西转运司奏，北使经由道路近为浮桥解拆，改入京西路，务要不见山陵。今相度得河阳南至偃师东，由凤台、孝义次巩县，最为顺便，皆有亭驿，止是望见山陵林木，恐不须回避。」从之。 
五年二月四日，礼部请诸陵修饰前一月申太常寺，俟差官告毕兴工。神台诸殿及廊垣五十工以下，听本陵择日，都监监视。从之。 
六年十月二十八日六年：原作「六十年」，据《长编》卷四六七删「十」字。，诏：「京西南北路提刑司，每岁将朝廷封桩钱物、粮草等依实直纽计，共作二十万贯，支拨与转运司，应奉陵寝支费。有余，许转运司支用。」 
绍圣元年三月十七日，三省、枢密院言：「入内供奉官郑居简奏，准差永裕陵酌献，奉旨因便相视陵寝里外有无未尽事。寻
      
躬亲相视，数内园子外，东南王方合封禁地，道路往来络绎，地面坑鸰损缺，若遽欲修崇，而工计浩大，力有未能。若委之有司，先治所急，余以渐营，可期久利。」诏差高遵惠领阴阳官同往按视，(今)[令]河南(官)[府]依已降指挥施行。 
四月十八日，太府卿高遵惠言：「永裕陵东有路当封禁，今尚有车马往来，及居民八十余户当遣。乞下太史局选定日时，下河南府永安县起移。」从之。 
二十四日，三省〔言〕：「永裕陵三里内系禁山，而民坟一千三百余，当迁去以便国音。」上曰：「坟墓甚众，遽使之迁，得无扰乎 不迁可也。宜再问太史，不(害)[迁]亦无所害，则毋令迁。如于国音果非便，多给官钱，以资改(藏)[葬]之费。」 
二年二月十六日，礼部言：「永定、昭、厚、裕陵使、副、都监三十月满替，无遗阙，与减磨勘一年八月；监当资序大使臣三年任满，与减磨勘二年。」从之。 
