<!-- { "loadSidebar": true } -->
十日，礼部、太常寺言：「讨论到将来正旦人使到阙，垂拱、紫宸两殿陈设并从床衣子，乞用黄素。其余朵殿、两廊等处，并用紫。」从之。 
十一日，诏朝请大夫、大理少卿赵介假试礼部尚书、通义郡开国侯、食邑一千户、食实封一百户、赐紫金鱼袋，差充奉使金国告哀使，武节郎、合门舍人朱龟年假利州观察使、左武卫上将军、德化县开国伯、食邑七百户，副之。继而礼部、国信所言，其合行事件并依正旦体例，从之。 
十二日，诏辰日不得忌哭。 
同日，礼部、太常寺言：「一、攒宫内安设，合用黝三疋、纁二疋，黝、纁并乞下左藏库支堪好物帛充。赠玉一段。盛黝、纁，赠玉匣(林)[ ]及帕、 匙全。一、启奠、祖奠、遣奠之礼，所有祭器合用牙床三张。一、将来掩攒宫毕并神主祔庙，依故事合用虞主一，神主一，大 二，小 二，腰舆二，汲水铁络桶二，索全。矮香案二，紫罗衣子全。白罗拭巾一，长八尺。小尺。笔硕墨一副，青罗巾二，各长八尺。小尺。
行障二，紫罗衣全。衬藉神主、虞主紫罗褥子二，浴斛二，趺座二，锦褥子全。直几二，衣子全。油绢帕二，各三幅。罩 红罗夹怕二，
      
各三幅。并鹢室法物，乞下文思院制造。」从之。 
十五日，殿攒，行烧香之礼。前一日，仪鸾司先设素幄于大行太皇太后殿攒方位之东稍前。其日祭土时至，都大主管丧事官行祭土之礼，以俟太史报时及，导奉大行太皇太后梓宫至殿攒方位。其合用仪物，令都大主管丧事官供应。都大主管丧事官监视殿攒讫，分引行事、陪位官就位立班定。皇帝服衰服，诣素幄即座。礼直官、太常博士引太常卿当幄前俛伏，跪奏：「太常卿臣某言，请皇帝为大行太皇太后殿攒，行烧香之礼。」奏讫，俛伏，兴。礼直官引读祝文官诣香案西面北立。帘卷，太常卿导皇帝出幄，诣西向褥位立。奏请再拜哭，在位官皆再拜哭。太常卿导皇帝诣香案前三上香，跪，内侍进茶酒，酹茶，三奠酒于茅苴。奠爵讫，俛伏，兴，奏请少立。俟读祝文官稍前跪读祝文讫，皇帝哭再拜，在位官皆哭再拜。太常卿导皇帝还褥位，再拜，在位官皆再拜。太常卿导皇帝还幄，帘降，太常卿奏礼毕，退。百官移班稍南，进名班首出班致词，复位。再拜奉慰皇太后，次进名再拜奉慰太上皇帝，次进名再拜奉慰太上皇后，次进名再拜奉慰皇帝，次进名再拜奉慰皇后讫，班退。 
同日，吏部尚书许及之等言：「准诏集议大行太皇太后母仪四朝谥号字数，及山园陵名。臣等伏见大行寿圣隆慈备福光佑太皇太后圣德懿范，遭时多艰，协济高宗中兴之功，翊赞三朝揖逊之盛，母
      
仪四世，垂六十年。顷者太上违豫，属意与子，决大计帘帏之间，拥佑圣孙嗣登宝位，贻宗社无疆之福。其与昭宪皇后启佑创业之模，章献明肃、慈圣光献、宣仁圣烈

、钦圣宪肃、昭慈圣献五后垂帘之懿，匹休具美，足以无愧。臣等集议，谥号宜以四字，易园陵曰山陵，昭示方来，于典礼为当。」诏恭依。 
十七日，诏将来神主祔庙，令两浙转运司、临安府于高宗皇帝室内预先修制鹢室施行。 
十八日，小祥，行祭奠之礼。其日仪鸾司先设素幄于几筵殿之东，礼直官引读祝文官先诣殿上香案之西东向立，次礼直官、太常博士引太常卿诣幄前立定，次御史台、合门、太常寺分引陪位官北向立班。俟皇帝服期服诣幄即御座，帘降，礼直官、太常博士引太常卿当幄前俛伏，跪奏：「太常卿臣某言，请皇帝为大行太皇太后小祥行祭奠之礼。」奏讫，伏，兴，退复位。帘卷，前导官前导皇帝出幄，诣褥位西向立。太常卿奏请拜，皇帝再拜举哭，在位官皆再拜哭。前导官前导皇帝诣香案前，奏请上香、再上香、三上香。跪，内侍进茶酒，奏请皇帝酹茶，三奠酒于茅苴。奠爵讫，俛伏，兴，又奏请皇帝少立。俟读祝文官读祝文讫，奏请皇帝哭尽哀，在位官皆哭尽哀。奏请拜，皇帝再拜，在位官皆再拜讫，前导官前导皇帝还褥位西向立。奏请拜，皇帝再拜，在位官皆再拜讫，前导官前导皇帝还幄。帘〔降〕，礼直官、太常博士引太常
      
卿诣幄前俛伏，跪奏「太常卿臣某言，礼毕」。伏，兴，退。百官移班稍东，进名班首出班致词，复位。再拜奉慰太上皇帝，次进名再拜慰太上皇后，次进名再拜奉慰皇帝，次进名再拜慰皇后讫，班退。 
十九日，诏：「皇堂内椁可令有司用沙板随宜修制。候将来掩皇堂时，先下椁底板，俟进梓宫于椁底板上定正讫，然后安下椁身。次将天盘曩网于椁上安设。梓宫已有牙脚，上用平底。可就修奉攒宫处制造。」 
二十三日，礼部、太常寺言：「大行太皇太后山陵，已差按行使检照显仁皇后祔葬永佑陵典故，即不合差覆按。」从之。 
十二月一日，大祥，如小祥祭奠之礼。 
三日，(禅)[禫]宰臣京镗等三上表奏请皇帝御正殿。内批：「候(禅)[禫]祭毕，自八日权御后殿。」 
四日，诏自今后遇旦、望、一、五日，车驾诣慈福宫大行太皇太后梓宫前烧香。 
五日，检察宫陵所言：「将来创置大行太皇太后攒宫，其应(于)[干]合行事理，并照诸陵前后已行体例施行。」从之。 
八日，礼部、太常寺言：「勘会已降指挥，自今后遇旦、望、一、五日，车驾诣慈福宫大行太皇太后梓宫前烧香。今照得数内旦、望日，宰执文武百僚奉慰，今欲乞每遇初一日、十五日，除合从驾应奉官从驾诣慈福宫以俟奉慰立班，其沿路逐幕次起居官并免，径赴慈福宫门外，以俟迎驾起居讫，如值雨沾湿权免。次宰执文武百僚就慈福殿下进名奉慰皇太后、太上皇帝、太上皇后、
      
皇帝、皇后讫退。其合从驾应奉官以俟从驾还内，合起居官却赴逐幕次以俟驾回。」从之。 
同日，修奉使司言：「今来修奉攒宫，并依显仁皇后体例施行，所有皇堂石藏，省记得显仁皇后石藏里明长一丈四尺八寸八分，阔一丈三寸，深九尺。若依山铺砌，窃恐至期安下神杀外椁，空分窄狭，事属利害。照得高宗皇帝石藏里明长一丈六尺二寸，阔一丈六寸，深九尺，欲乞依上件丈尺修奉施行。」从之。 
九日，恭承皇太后圣旨：「自今后遇旦、望日，车驾诣慈福宫大行太皇太后梓宫前烧香，所有已降一、五日指挥更不施行。」 
同日，臣僚言：「今来攒宫修奉并将来梓宫发引，并系慈福宫遗余钱物排办。窃见绍兴府十年之间，三经此役，今岁薄歉，民力不支，乞(今)[令]监司、守臣前期讲究，严革旧弊。至如雇募人夫，收买荐屦竹木，差雇舟船，措置屋宇什物等，委自守臣精择廉勤官吏，责付钱物，比旧稍增价直，自行收买，实时支给。如敢尚循旧例科敷，许赴御史台越诉，官吏重寘典宪，更不引用将来德音原减。兼照得绍熙五年德音：『绍兴诸邑第四等以下人户，来年身丁内合纳本色并折帛绵绢放免一年。』今欲依上件体例，于岁前引用将来毕工赦恩，先次除放，使民皆沾实惠，却于慈福宫元给降钱内撙节浮费，拨还户部，以仰副遗诰恤民之意。」诏并从之。 
十一日，诏将来梓宫发引，令临安守臣赵师 
      
同桥道顿递使措置。 
十二日，中大夫、试尚书礼部侍郎、兼侍讲、兼实录院同修撰杨辅等言：「照对将来正月朔太阳交蚀复满，系在辰正二刻后，依礼例避殿、不视事、减膳，百司守职，过时乃罢。又缘大行太皇太后梓宫在殡，车驾诣慈福宫梓宫前行烧香之礼如宫中之仪，百宫立班进名奉慰日分，难以依常例废务。欲乞是日绝早，百官守职，过时乃罢。俟辰正二刻后，车驾诣慈福宫行礼讫，次宰执率百官入诣慈福殿下再拜讫，引班首升殿，诣梓宫香案前搢笏三上香讫，跪酹茶，三奠酒，执笏俛伏兴，降阶复位再拜讫，次进名奉慰皇太后、太上皇帝、太上皇后、皇帝、皇后讫退。」从之。 
十七日，按行使副钱象祖等言：「判太史局吴泽等状：按行大行太皇太后神穴，系在永思陵正北偏西祔攒，相视其地土内黄润，三男旺盛，秀气所聚，委是高阜，依得昭穆次序，可以安建。」从之。 
十九日，礼部、太常寺言：「今参酌礼例条具：一、启攒发引，百僚并服初丧之服。一、发引日，总护、顿递使、都大主管就幄次朝辞，余并免。一、鼓吹、警场、挽郎，于发引前二日系总护、顿递使同都大主管官、礼部、太常寺官就贡院按阅。」并从之。 
同日，又言：「将来启攒前三日，依礼例合差官奏告天地、宗庙、社稷、宫观。」从之。 
二十二日，礼部、太常寺言：「今来灵驾前所立重，乞依典礼，俟将来发引日捧擎至攒宫，令太史局选
      
利方，至掩攒日埋瘗。」从之。 
二十八日，按行使司言：「攒宫地段分立神围，缘永思陵铺屋窠木等有碍，乞行奏告去拆。」从之。 
四年正月三日，右丞相京镗等请上大行太皇太后谥曰宪圣慈烈皇后。(谥)[议]曰：「臣闻周家肇造，施祉子孙，齐媚嗣徽，贻谋燕翼，于时聿来胥宇，自浒及岐，实惟太姜艰难经始。然而阅母仪于四世，拥圣 于三朝，则莫之闻也。汉室重兴，系隆基统，性仁躬俭，甄贶振炎，于时征伐将兵，徙淯旋洛淯：原作「涓」，据本书《礼》四九之九一改。按《后汉书 光烈阴皇后纪》：光武初起兵，「后随家属徙淯阳」；光武即位，后至洛阳。即此所谓「徙淯旋洛」是也。，实惟光烈勤劳 图。然而侈尊养于九龄，衍号荣于七册，则莫之见也。维天眷顾，宋德维宋，迓续天休，端瑞坤元，于赫景运，立宪垂则，再造有家，秉惠着慈，丕佑累圣，功成德盛，不能尽宣，巍巍乎，煌煌乎，弗可及已!繄欲笃追远之志，焕贲崇之彝，则谥以彰功，名以宾实，诚邦家之景铄，古今之丰规。允属明时，发扬大美，天人协契，咸在兹欤!恭惟大行太皇太后淑哲而聪文，俭恭而仁圣，德足以配干之运，明足以俪日之常。言动雍容，肃然法度；威容端穆，郁有礼仪。昔者神羊告符，绛辉贯室，灼知帝意，垂羡皇图。盖自高宗规恢复古，则启赞谟断，同乂艰难乂：原作「义」，据本书《礼》四九之九一改。。航海之初，扈兵失轨，后擐戎服，射中数人，悉就枭擒，事克康济。外难迄靖外：原作「舛」，据本书《礼》四九之九一改。，内政毕修，祗奉慈宁，日精寝膳，药皆亲饵，带鲜释衣。言婉计周，进贤是劝，诚明虑远，赞巽惟先。颐怿大庭，全享曼寿。亦粤孝宗， 膺宝祚，夙勤保养，特着恩仁。助决高
      
