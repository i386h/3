<!-- { "loadSidebar": true } -->
院事、兼权参知政事林安宅可筠州居住。是岁五月，林安宅为右谏议大夫，与侍御史王伯庠论列参知政事叶颙侄元璘请求周良臣赃事，下临安府送狱勘鞫，至是狱始具，案验皆无寔迹，故有是命。 
三年十一月九日，诏左正议大夫、守尚书左仆射、同中书门下平章事、兼枢密使叶颙提举江州太平兴国宫。制书以颙「亟由外服，擢冠中台冠：原作「寇」，据《宋宰辅编年录》卷一七改。，驯奸至日之和，忽骇冬雷之咎」。故有是命。 
同日，诏左宣奉大夫、守尚书右仆射、同中书门下平章事、兼枢密使魏杞提举江州兴国宫。制书以杞「度越彝章，超登鼎辅超：原作「招」，据《宋宰辅编年录》卷一七改。。当雷在地中之候，骇冬兴离治之时，咎证不虚，师言未厌」。故有是命。 
四年八月二十二日，诏左中大夫、同知枢密院事、兼参知政事刘珙除端明殿学士珙：原作「洪」，据《宋宰辅编年录》卷一七改。下同。、知隆兴府。制书以珙「委以连城，见牧人御众之略；陪于大政，有同寅协恭之风。明谟虽赖于赞襄，远服正深于忧顾。」故有是命。 
十月十二日，诏左正议大夫、守尚书右仆射、同中书门下平章事、兼枢密使蒋芾解官持母服，从所请也。 
五年三月十九日，诏左中大夫、参知政事、兼同知枢密院事王炎除四川宣抚使。制书：「乃睠坤维，方资明使，载颁涣綍，仍预政机，勉为朕行，徒得君重。」故有是命。 
六年五月十九日，诏左光禄大夫、守尚书左仆射、同中书门下平章事、兼枢密使陈俊卿特授观文殿学士、知福州。制书以俊卿「迭贡封囊，愿还 
      
印绶愿：原作「顾」；「绶：原作「纹」。并据《宋宰辅编年录》卷一七改。，既屡形于优诏，曾莫夺于忱衷。惟时委寄之隆，岂有中外之间」。故有是命。 
七年三月十四日，诏明州观察使、新除签书枢密院事张说特授安庆军节度使、提举万寿观。制书以说「祈避要途，务安素守」，故有是命。 
八年九月十二日，诏特进、左丞相、兼枢密使、华国公虞允文特授少保、武安军节度使安：原无，据《宋宰辅编年录》卷一七补。，充四川宣抚使。制书以允文「方观绩用之优方：原作「万」，据《宋宰辅编年录》卷一七改。，乃上封章之力。重违其请，诚难辍于弼谐难：原作「虽」，据《宋宰辅编年录》卷一七改。；庸听其归，盖雅资于绥抚。」故有是命。 
九年正月七日，端明殿学士、左朝散郎、签书枢密院事王之奇除资政殿学士、知扬州。制书以之奇「矧惟乃父，尝佐光尧，虽内处于筹帷，亦外静于边境。勉孜成绩，追配前闻」。故有是命。 
十月十二日，诏左宣奉大夫、右丞相、兼枢密使梁克家特授观文殿大学士、知建宁府。制书以克家「方共熙于庶绩，乃愿释于繁机。屡贡奏封，力陈疾疚。闲平津之合，弗为朕留；图申伯之居，勉从尔志」。故有是命。 
十二月六日，诏左中大夫、同知枢密院事沈复(徐)[除]资政殿学士、知荆南府。制书以复「结知既深，责望斯大，辍从辅弼，往义蕃宣。职兹眷笃之诚，勉副倚毗之意」。故有是命。
淳熙元年六月二十九日，中奉大夫、参知政事姚宪除端明殿学士、在外宫观。既而有旨，令南康军居住。先是，宪乞罢参知政事请祠，遂除端明殿学士、在外宫观。已而臣寮交章论宪夤缘冒宠，致身政路，交通台谏，
      
侥图相位，乞行贬责，故有是命。 
八月五日，安庆军节度使、知枢密院事张说除太尉、提举隆兴府玉隆观，依前安庆军节度使。制书以说「峻升掌武之阶，夙任本兵之寄，何乃奏封之上，愿从散地之居」。故有是命。 
十一月十二日，昭庆军节度使、签书枢密院事杨倓知荆南府。制书以倓「移疾抗章，避烦上印」，故有是命。 
二十三日，光禄大夫、右丞相曾怀除观文殿大学士、提举临(江)[安]府洞霄宫。先是，六月，右司谏詹亢宗、殿中侍御史季棠论列怀六事，罢免。既而怀上章自辩，令吏部之言此处文字似有误。，仍诏大臣敷(救)[求]民瘼，如淮甸之赈济，诸郡之科繇，暑月之锻甲，近畿之和籴，若此之类，名色甚多，皆合亟议罢行，仍札下六部长贰及临安府、两浙转运司，各据所隶凡可以慰安人心、销弭天变者，申尚书省施行。诏从之。 
五月二十九日，正奉大夫、右丞相、兼枢密院使、兼太子少傅钱象祖等言：「臣等二月十四日，伏蒙宣谕臣等：『飞蝗大作，朕日夕忧惧，虽宫中连日祈祷，尚乃如故，恐有抑塞，上千和气，凡合举行之事，可条具闻奏。』臣等即具知禀回奏外，窃惟比岁以来，飞蝗为灾，遍及江浙，陛下每睹变异，忧形词色。盖自权臣首祸，轻起兵端，南北生灵肝脑涂地，冤愤之气充塞穹壤，其散为疠疫，化为蝗蝻，理或有之。然弭灾致祥，岂无其道，臣等亦安以往事为解。尝考之占书，京房曰：『臣安禄位兹谓贪，厥灾虫。』又曰： 
      
『蝗虫四起，国多邪人，朝无忠臣之救也，举有道置于位。』汉臣奏曰臣：原作「名」，据后文「汉臣之奏，昭然不诬」句改。：『蝗者，贪扰之气所生。天意若曰，贪狠之人蚕食百姓，若蝗食稼扰民。推类叙意，皆象群下贪狠，威教妄施，宜 正众邪，清审选举，退屏贪暴，则可致太平。』是知变不虚生，缘类而起。臣等材猷浅薄，识虑迂疏，误被简知，擢居宰辅，无嘉谋以 主阙，无惠泽以及生民，食浮于功，德不称位，偷安亡补，玩时愒日，致兹咎异，罪何所逃!京房之言，于斯为验。乃若贪暴之吏，所在而有。盖天下郡邑至广，朝廷耳目有限，亲民者莫切于守令，察吏者莫急于监司。往者孽臣庸相，相辅为恶，监司郡守至以贿得，专事裒(劾)[刻]，巧媒进用。更化以来，虽间有澄汰而未能 加选择，汉臣之奏，昭然不诬。臣等伏愿陛下监观古者，奋发威断，惩委任之失，原致灾之繇，将臣等并赐罢斥，别选内外名德宿望，处以丞弼之寄，使之俾益圣明，讲求阙政。深诏近臣，将在任及待阙监司公共考察，汰其不才，(恃)[特]举风力敏强、清谨廉正之士分布诸路，俾各察所部守令贪廉能否，责以惠绥矜寡，抚摩凋瘵。庶几荅天人之望，感召阴阳之和，上以昭圣主宵旰夤畏之诚，下以销黎元叹息愁苦之气，宗社幸甚。臣等乞检照隆兴元年七月旱蝗诏，令侍从、台谏、两省官各条具时政阙失。」诏令侍从、台谏、两省官条具闻奏。 
六月十四日，礼部、太常寺状：「准尚书省札子节文，为飞 
      
蝗为灾，合修祭酺，奉圣旨令礼部、太常寺日下申尚书省。数内所有飞蝗飞入他郡者，亦乞令户部证开禧三年(例礼)[礼例]行下州县，依小祀仪式用酒酺，差守令(说)[设]位祭告行礼施行。伏乞朝廷速赐指挥施行。」诏从之。 
八月二日，都省札子：「检会七月二十五日诏：『属者蝗蝻为菑，朕轸念焦劳，省躬忧惧，减膳忘寝，未尝顷刻自安。今秋以来，虽屡得雨，未尽荡涤，纷飞蔽空，尚虑有伤禾稼，尤深震惕。已于宫中斋戒致祷，今再择二十七日设醮保禳。不敢归之时数，未知所以销弭之方。其宽恤事件举行未尽者，三省条具奏闻。仍令有司复修酺祭，及行下监司、守、令，凡飞蝗所到(处去)[去处]，并须精加祈祷，不得徒为文具。』」 
二年五月九日，臣僚奏：「臣闻动民以行不以言，应天以寔不以文，此先儒之格言也。夫水旱螟蝗之灾，虽圣明之朝有所不免，乃天之所以儆戒人君，不能使必无于世，而祸福之机特在夫人事何如耳。仰惟陛下躬仁圣之盛德，绍(绩)[积]累之庆基，寅畏天命，罔敢暇逸。粤自兵兴以来，飞蝗为灾，农功隳废，民食孔艰，流离载道。仰蒙陛下轸念黎元，至诚恻怛之意发自宸(哀)[衷]，捐金开廪，赈恤备至，起众朽为丰肌，挈群生于转壑，德至渥也。精诚所感，宜格善祥。比自春夏之交，蝗之余孽渐复滋，所幸二麦登场，少回菜色。而今秋岁时，实为可虑。臣窃惟蝻蝗之害，在去载已不可支，公私忧皇，上下匮乏，延
      
颈企足，以觊一稔，岂应丑类又复纵横，不即殄除，民夫何恃!臣谓飞蝗挺孽，乃天灾之未殄，所为捕蝗之策，诚动民之要道、应天之急务，在今日不宜缓也。比者廷臣抗疏，乞行下郡邑，依仿姚崇故事，焚瘗扑除，此诚弭灾之道。臣滥司京辇，祗顺德音，除乞行下所管诸县多方捕灭外，似闻近甸及外路种类繁多，恐州县之间奉行不虔，玩时愒日，不亟图之，转瞩成秋，患可胜言!是时虽有兴利除害之心，悔将何及!艰食流离之患，讵宜再见!臣闻何郯于皇佑间奏疏，乞降 命，应有蝗虫生长去处，专督知州、通判督属县官吏速行打捕，如此严行督责，官司必能究心除害。欲望圣慈申严廷臣奏请指挥，特降睿旨，专委逐路监司，各仰严切督责所部内州县，如有蝗蝻去处，在州则守臣督责属县，在县则县令躬率任官，亲履阡陌，广行捕灭，勿令滋育。所有合用钱米，除转运司支拨外，其逐州亦合斟酌事体轻重，预行支拨应副，毋令就县(载)[截]拨，徒成文具。仍不得科抑里正，使之陪备。贫民藉此薄有沾 ，不待驱迫，自然云集。在官司亦有施行灭裂，许监司按劾以闻。如此，则百谷可保，一饱可期，天下幸甚。《诗》曰：『逮天之未阴雨，彻彼桑土，绸缪牖户。』惟陛下留神。」诏从之。 
二年五月五日，都省札子：「奉御笔：时雨未通，仰守令精诚祈祷，监司分遣清强官疏决狱讼，毋令淹滞。其有遗蝗复生去处，州县举行 
      
酺祭，多方捕除，不得具文。或守令贪残，不能体朕恤民之意，并加按劾。诸军将帅各务拊存士(率)[卒]，如尚循旧习，敢行掊刻之政，并令御史台觉察闻奏。」 
六月十日，尚书省札子：「勘会近有蝗虫飞入府界，合行差官祭告酺神，札付礼部、太常寺日下讨论，申尚书省。今讨论数内一，所有蝗虫飞入府界者，亦乞令户部照开禧三年礼例行下州县开禧：原作「开熙」，按宋无「开熙」年号，据前后所述，此必为宋宁宗开禧、嘉定间事，因改。，依小祀仪式，用酒酺一面，差(首)[守]令设位祭告行礼。伏乞朝廷指挥施行。」诏从之。 
