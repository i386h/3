<!-- { "loadSidebar": true } -->
亮节：景德三年，赐赵德明「推忠保顺亮节翊戴」。 
忠亮：天禧二年，赐王钦若「推诚保德崇仁忠亮翊戴」。 
协恭昭顺：天圣二年，赐楚王元佐「推诚协恭昭顺同德崇仁宣忠亮节守正保运翊戴」。 
纯诚：干兴元年，赐赵德明「推忠宣德崇仁保顺纯诚亮节协恭守正翊戴」。 
经邦：天圣二年，赐王钦若「推忠协谋同德守正经邦佐理」。 
赞治：天圣八年，赐德明「推忠宣德崇仁保顺纯诚亮节协恭赞治佐运守正翊戴」。 
体仁：熙宁七年十二月，赐皇子永国公俊「体仁保运同德」。 
宣仁：熙宁八年四月，赐皇子景国公僩「宣仁翊运」。 
雄勇：此下赐武臣掌兵者。 
忠果、卫护、拱卫：此下赐诸班直禁军卫士将校。 
翊卫、卫圣：大中祥符元年二月，诏诸班已赐「雄勇」者，各加「卫圣」，以戊辰赦书从事也。 
忠勇、拱极、英勇、护圣、奉庆：天禧元年四月，赐诸班卫奉使。 
果毅、肃卫以上《国朝会要》。。 
赞运：熙宁十年十二月，赐皇子价「崇仁赞运」。以上《续国朝会要》。。 
推诚顺化：绍 
      
兴二年三月，以赐李干德男阳焕。 
保节：绍兴五年闰二月，加赐李阳焕。 
扬武翊运：绍兴六年四月，赐韩世忠。 
和众辅国：绍兴七年三月，赐刘光世。 
安民靖难：绍兴九年正月，赐张俊。 
顺化：赐李天祚。 
崇义：绍兴十年十月，加赐李天祚。 
怀忠：十三年正月，加赐李天祚。 
保信：十四年十月，加赐李天祚。 
向德：十七年十一月，加赐李天祚。 
安远：二十一年二月，加赐李天祚。 
承和：二十三年八月，加赐李天祚。 
秉礼：二十六年七月，加赐李天祚。 
归仁：八月，加赐李天祚。 
协恭：二十九年三月，加赐李天祚。 
励节：三十年，加赐李天祚。 
继美：三十二年，加赐李天祚。以上《中兴会要》。 
遵美：干道元年六月，加赐李天祚。 
履正：干道四年正月月，加赐李天祚。 
彰善：干道六年十二月，加赐李天祚。以上《干道会要》。 
神宗元丰元年十一月二十九日，宰臣吴充等言：「臣等窃以功臣非古，始唐德宗多难之余，乃赐『奉天定难』之号，不应盛世犹袭陈迹。况于重复文意，有至二十余字，加赐未已，甚亡谓也。恭以陛下圣德神功，推而不有。即位以来，(郡)[群]臣引祖宗故事上徽号，至于数十而不许，顾若臣等，何功之有，而例蒙恩数，寔腼面颜，乞并于结衔细位中先行减罢。」诏答曰：「朕惟往古君臣，咸有一德，比善戮力，同寅协恭，务先笃诚，靡事夸诩。唐之中世，时属多虞，制为功臣，宠厥将吏。因仍弗革，称谓寔繁，溢美过 
      
情，窃名眩实。踵习流弊，矜尚浮虚，谊岂当然，古诚无有。施之近世，或适权宜；袭于来今，固匪通制。卿等同予心德，任国疑丞，悃愊无华，惇大成裕。览观露奏，援据旧章，帅先臣邻，愿罢功号，深自退托，弗居宠名。嘉乃谟明，可即听许。式稽古典，董正治官，更赖交修，共熙庶绩。宜如所请。」知枢密院冯京等继请，从之。于是又诏管军臣僚以下至诸军班所带功臣者并罢。 
功臣，旧制自「推忠佐理」至「保运经邦」二十二字，以赐中书、枢密院臣僚；自「推忠保德」至「 顺顺化」三十八字，以赐皇子、皇亲、文武官、外臣；自「拱卫翊卫」至「果毅肃卫」二十字，以赐诸班直将士、禁军。上自即位，不受徽号，于是悉罢功臣号。 
徽宗政和三年二月二十四日，工部尚书、修国史、详定郑久中札子：「先奉朝旨，将来经编排臣僚用史册考定勋德，编类姓名闻奏。今来已定到合编类勋德臣僚共一百一十六人，三朝二十八人，两朝六十六人，神宗朝二十二人。缘上件人数并系用正史列传节略，合取勋德编类成书。今若用姓名闻奏，深虑不见得所取勋德事实。今欲将上件考定编节到逐朝勋德史传，以列传先后为序，缮写成册，分类卷秩，引用一册录姓名总数，仍以《政和详定国朝臣僚勋德》为名投进，以副朝廷褒旧念功之意。」诏依。以上《续国朝会要》。
 礼 宋会要辑稿 礼六○ 赐酺 
     
宋会要辑稿 礼六○

赐酺
【宋会要】
太宗雍熙元年十二月十日，诏曰：「王者赐酺推恩，与众共乐，所以表升平之盛事，契亿兆之欢心。累朝以来，此事久废，盖逢多故，莫举旧章。今四海混同，万民康泰，严禋始毕，庆泽切行，宜令士庶之情，共庆休明之运。可赐酺三日。」酺饮起自秦。秦法，三人已上会饮则罚金，故因事赐酺，吏民会饮，过则禁之。魏、晋之后无闻焉。唐景云、开元、天宝间举行之。至是，郊禋始毕，大庆溥洽，有是诏。帝因谓宰臣曰：「朕读书至睿宗已后，赐酺或连夜，至七日、九日，亦或弥月，无乃太甚乎 娱乐不可过度，三日为得宜矣。明皇令三百里内刺史、县令各率音乐集都下，亦劳扰之甚也。」 
二十一日，御丹凤楼观酺，召侍臣赐饮。自楼前至朱雀门张乐，作山车旱船，往来御道。又集开封府诸县及诸军乐人列于御街，音乐杂发，观者溢道。纵士庶游观，迁市肆百货于道之左右，召畿甸耆老列坐楼下，赐之酒食。 
二十二日，赐宰臣、枢密、翰林学士、文武官等宴于尚书省，作诗二首以赐。其日晚，又降中使宣旨曰：「今日卿等宴会，恐未尽欢，其更赐来日宴乐。」群臣献歌诗赋颂者数十人，并付史馆。 
真宗景德四年二月七日，特赐西京酺三日，命宣政使李神福、内侍省副都知阎承翰、西上合门副使曹玮同治其事。 
十七日，御五凤楼观酺，近臣预座，唯亲王别教坊乐。端门内为山车二，每车前后设乐，凡四部。旱船四，每船设乐一部，以船翼车而进。其进至楼前，退至端门。楼前东西街为棚各 
     
三，每车设乐一部，凡六部。乐作，东西迭进。召洛阳父老五百人座楼下，赐饮。 
十八日，复御楼，赐宗室、百官宴于都亭驿。翌日如之。自是凡赐酺，皆遣官主之，事毕各赐(契)[器]币。 
大中祥符元年正月四日，诏以天书降，赐东京大酺五日，以二月初一日为始。 
二十八日，诏应致仕官并赴都亭驿酺宴，其御楼日合预座者亦听。朝臣受命者已辞及到阙未见者，并令预会。 
二月一日，御干元门观酺，召从官及尚书丞郎、给谏侍座，兵部尚书致仕宋白预焉。楼前筑土为露台，半门扉，上设教坊乐，又骈系方车四十乘，上起彩楼者二，分载钧容直、开封府乐。复为棚车二十四，每车联十二乘为之，皆驾以牛，被之锦绣，萦以彩纼，分载诸军、京畿妓乐，又于衢中编木为栏处之。徙坊市邸肆，对列御道，百货骈布，竞以彩幄镂牓为饰。金碧绮绘，照耀纷错。召京邑父老千五百人，分为(吾)[五]番，列座楼下。帝临轩传旨，问其安否，再拜连呼万岁。帝举觞，教坊乐作，二大车自升平楼(西)[而]此太平。」皆抃蹈喜跃，至感泣，酣醉而去。 北，又有旱船四挟之以进，棚车由东西街交骛，并往复日再焉。东距望春门，西连阊阖门，百戏竞作，歌吹腾沸。宗室诸亲、近列牧伯洎旧臣、宗官，为设彩棚于左右廊庑。士庶观者，驾肩迭迹，车骑填溢，欢呼震动。有王太微者，年仅百岁，语诸叟曰：「不识兵戈将六十载，今天子明圣，海内清宴，岂意垂老，遣中使就尚书省赐知贡举晁迥等酒食。诏诸营教阅、诸司工作，各给假五日。 
二日，赐文武百官宴都亭驿。命内侍就赐教坊乐，御制《荷天书降大酺》五、七言诗，咸令属和。中饮，又命内侍赐上尊酒、果子并花，别作《劝酒》二韵诗赐之。宗室宴于宁王元墦宫。 
三日，宴宗室、内职于都亭驿，近臣于宰臣王旦第。都驿亭用乐，赐诗及酒果等，并如百官。 
四日，宴百官于都亭驿，宗室于玉津园。 
五日，宴宗室、内职于都亭驿，近臣于宜春苑。初，有司定止赐百官都亭驿宴二日，帝特命分就私第、禁苑赐会。自是凡赐酺 
     
五日，皆用此例。自一日至五日，皆令殿前都指挥使刘谦、马军都指挥使曹璨、步军都指挥使王隐，各会所部将校，及赐诸班直茶酒。先是，遣使臣押赐诸军燕会，多不从容，实时而罢。又其日使臣亦预座。自是令枢密院指挥，不得赴座，专切管勾，务在丰洁，仍令至(脯)[晡]晚而罢。 
又分遣中使六人，往河北、河东、陕西诸路，赐总管、钤辖等宴，一应官吏并预，而官给其费。 
十月二十六日，东封赦书：「应西京、诸州、府、军、监并赐酺三日，官给其费。」 
十月二十六日，诏并、代别赐酺三日。时使臣言，前设酺宴不丰，军校皆不预会故也。 
二十八日，诏兖州赐酺三日，宜以十一月二日为始。 
十一月二日，御兖州之子城门楼观酺，凡三日。赐楼名曰回銮覃庆。楼前起露台，列山车、棚车、彩船以载乐。从臣侍座，兖州父老、诸道进奉使、蕃客等宴于楼下。赐父老绵袍、茶帛有差。 
三日，并赐宰臣、亲王、百官宴于延圣寺。 
八日，驻郓州门楼，赐楼名曰升中延福。 
十五日，驻澶州，赐酺宴于行宫之南彩殿。是州以行宫迫隘，故当宫侧结彩为殿，赐名驻跸延禧之殿。 
十二月二十五日，诏以封禅礼成，赐东京酺五日，以来年二月五日为始。 
二年春，京师愆雨，右仆射张齐贤上言：「宴乐，阳事也，甫经上元，将事酺饮，请俟雨足。」乃诏权罢酺宴。及降雨，遂举前诏，仍以三月十六日为始。 
二年三月十六日，御干元楼观酺，自是凡五日。是日，宴从臣于楼上，父老、蕃官楼下。 
十七日，宴文武百官于锡庆院，臣僚有受官未谢者亦赴。宗室于 
     
宁王宫，帅臣于本司。帝作《大酺》五言诗，百官继和。又作《劝酒》二韵诗赐之。 
十八日，宴宗室、内职于锡庆院，近臣于王旦第。 
十九日，宴百官于锡庆院，宗室于芳园。 
二十日，宴宗室于锡庆院，近臣于玉津园，帅臣于本司。 
四年二月十八日，(分)[汾]阴赦书，西京诸道赐酺如东封之制。 
十九日，诏河中府赐酺三日，以二月二十一日为始。 
二十一日，驻跸河中府，御鼓角楼观酺，凡三日。赐楼名曰驻跸宣恩。是日，宴 臣于楼上，诸蕃朝贡使、父老于楼下。 
二十二日，赐亲王、辅臣、百官酺宴于行在尚书省，凡二日。 
二十六日，次华阳顿，赐酺宴于行宫南垣之望仙亭，赐亭名曰宣泽。 
二十八日，次湘城顿，宴虢州父老于行宫门。 
三月二日，驻跸陕州，赐酺宴于州门楼，赐楼名曰霈泽惠民。 
八日，诏西京赐酺三日，以三月十六日为始。 
