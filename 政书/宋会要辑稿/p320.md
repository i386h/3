<!-- { "loadSidebar": true } -->
殿中伞扇，侍卫至大次，服衮冕执圭，入自明堂中门。至版位，乐舞作，沃盥，自大阶升，诣昊天上帝、皇地祇、五天帝、神州地祇、太祖、太宗、真宗座前奠玉币，降阶以俟。有司既进熟，帝再升，历诣六天、二祇、三圣尊坫所酌泛斋，进诣神座前奠爵，皆中书侍郎读文。帝再拜，饮福受胙，降阶还位。亚献、三献以次升，奠献如仪。帝每诣神座行礼毕，即鞠躬却行，须尽褥位方改步移向，示肃恭之至也。赞道从升者，皆约其数，又令侍臣 谕献官及进彻俎豆者，悉安徐谨严，无怠遽失恭。质明礼毕，方他时行礼加数刻之缓，所谓不乐麾蚤者也。帝还大次，解严，改服乘辇，御紫宸殿。宰臣百寮称贺，曰：「陛下严飨合宫，述成先志，天地并况，人神怿和，屡惟丰年，永有万国。」制荅曰：「禋侑五帝，允成盛典，兹惟丞弼及尔具僚咸罄一心，无旷祀事，与卿等中外同庆。」前一日，传诏中书、礼院：「明堂礼毕，欲于文德殿御榻前权设扆座，服韡袍受贺，此为是否 」中书言非便，当就紫宸殿，诏可。帝常服御宣德门肆赦，文武内外官递进官有差。宣制毕，宰臣、文武贺楼下，帝降座放仗，复命从臣升楼，临阅诸军马队，赐酒五行，罢。帝还宫，降诏：「中书门下：朕绍承骏烈，祗服先猷，蹈道以临庶邦，谨宪而持大柄。驭之予夺，正以赏刑，悉任至公，靡容紊德。比有憸幸，肆兴妄图，或违理觊恩，或负罪希贷，率求内出，间亦奉行，蠹政污风，莫斯为甚。虽 
      
屡颁于诏约，曾未绝于私祈。兼虑臣庶之家，贵近之列，交通请托，巧诈营为，阴致货赇，密输珍玩，夤缘结纳，侵挠权纲，方务澄清，当严禁诘。傥复逾犯，断在必行。重念成汤以六事责躬，女谒、包苴之先戒；管氏以四维正国，礼仪廉耻之具张。矧宗祀之涓成，属祥厘之均被，嘉(兴)[与]，勉于自新，以隆至治。今后因内降指挥特与恩泽及原减罪犯，并仰中书、枢密院并所承受官司具前后诏条执奏，不得施行。及臣庶家如有潜行贿赂、结托贵近者，并令御史、谏官觉察论奏。咨尔丞弼，体朕意焉。」先是，帝谓辅臣曰：「将来明堂大礼，合肆赦恩，卿等广询民间利病，着为条目，务从宽大，以称朕勤恤之意。」又曰：「承前尝有贵戚近习夤缘请托，以图侥幸，虽颇抑绝，未免时有侵挠。因此大礼之后，严切禁止，便于赦文中载之。」宰臣等对曰：「陛下躬行大祀，惟新庶政，辟至公之路，杜私谒之蹊，实天下幸甚。然圣意丁宁，恐赦文之中不能备悉。」帝曰：「朕以为洁斋虔诚，奉祀天地、祖宗，御端门殿大号，因以澄清宿弊条于赦令之中，所贵示信天下。必谓赦文难以具载，则别为诏书，与赦同降。」宰臣等再拜而退。及是降诏，中外欣耸。是日，诏有司以大礼方毕，百官侍祠甚劳，特许休假三日，赐百官福酒外有差。中书、枢密院文彦博等六人各进大飨明堂礼毕诗一首，两禁、馆阁及中外官以次上诗、赋、颂，凡奏御者 中外，绌此非 
      
三十有八人，皆优诏褒荅。 
十月三日，诏以大礼庆成，开景灵宫诸宫观三日，仍张乐，许臣寮、命妇、士女烧香游观，赐百司官吏休假一日。 
十一日，赐内外致仕文武升朝官以上粟、帛、羊、酒各有差：致仕丞、郎、大卿监曾任两省近侍之职，赐绢三十匹、米十五石、面十五石、羊三口、酒六瓶；大卿监不经任两省近职者不赐绢，余悉如数；少卿监至殿中丞、大将军、将军，赐米面各十石、羊二口、酒四瓶；中允至洗马、率府率、副率，赐米面各五石、羊一口、酒二瓶。致仕太子太傅杜衍、太子少师任布服带、器币、酒饩、米面有差：杜衍宽衣一袭，笏头金带一，银器二百两，绢二百匹，酒五十瓶，米面各二十石，羊三十口；任布宽衣一袭，笏头金带一，银器一百五十两，绢一百五十匹，酒三十瓶，米、面各十五石，羊二十口。四京、诸路州府男女年九十以上人，赐米面各一石、酒一瓶，男紫绫锦袍一领，女子紫绫一匹、绵五两。官司以时即赐，无致呼扰。
十一月四日，诏饮福宴令有司择日以闻。有司即言：「准干元节宴例，百官赴坐外，军校有未当与者给其餐钱。请以丙寅赐宴，望申告中外。」从之。 
五日，诏中书门下总领编次大飨明堂典礼以为注记，仍命直龙图阁、兼天章阁侍讲王洙为编修官。三年二月，书成二十卷、目一卷、《纪要》二卷上之，御序冠篇。又诏明堂礼神玉，令少府监择宽洁库室，别置帐柜，奉常遇(藏)[蒇]祀用玉，依礼供设。以 
      
明堂礼毕，遣官奏谢诸陵。就差诸州府官祀方岳、海渎，告以明堂礼毕谢成之意。仍遣使赍香烛以往，如郊仪。 
七日，以大飨庆成谒太平兴国寺开先殿，行酌献之礼。回，诣启圣院、永隆殿慈孝寺、彰德殿、万寿观，亦如之。赐从官食于行在。翌日，谒会灵观谢成，因赐从官饮食，教坊乐进优戏。次诣天清寺、祥源观，午时还宫。 
十三日，宴百官于集英殿，特增酒一行。帝举明堂福酒饮毕，遍赐百官饮福。内侍传旨：各令举釂，与卿等均受其福。殿上下皆再拜，称万岁，两军厢进伎(献)[戏]，教坊作乐观优。酒至九行罢。《宋史 乐志》，皇佑亲享明堂六首：降神《诚安》：「维圣享帝，维孝严亲。肇图世室，躬展精禋。镛 既设，豆笾既陈，至诚攸感，保格上神。」奠玉币《镇安》镇：原作「正」，据《宋史》卷一三三《乐志》八改。：「干亨坤庆育函生，路寝明堂致洁诚。玉帛非馨期感格，降康亿载保登平。」酌献《庆安》：「肃肃路寝，相维明堂。二仪鉴止鉴：原作「监」，据《宋史》卷一三三《乐志》八改。，三圣侑旁。灵期欣合，祠节斋庄。至诚并贶，降福无疆。」三圣配位奠币《信安》：「祖功宗德启隆熙，严配交修太室祠。圭币荐诚知顾享，本支锡羡固邦基。」酌献《孝安》：「艺祖造邦，二宗绍德绍：原作「造」，据《宋史》卷一三三《乐志》八改。。肃雍孝享，登配圜极。先训有开，菲躬何力。歆馨锡羡，保民丽亿。」送神《诚安》：「我将我享，辟公显助。献终豆彻，礼成乐具。饰驾上游，升禋高骛。神保聿归，介兹景祚。」
嘉佑七年七月三日，内出御札曰：「朕蒙上神之休，膺列圣之绪，兢兢业业，罔敢怠遑罔：原作「同」，据《宋大诏令集》卷一二四改。。唯皇佑之再秋，荐五精于重宇，明有以教万民之孝，幽有以通 灵之欢。历年于兹，又旷弗举。今四时和豫， 物茂丰，奉牲告成成：原作「盛」，据《宋大诏令集》卷一二四改。，曷勤之惮!况夫容台献议，去并侑之烦；乐府考音，推至和之本。宜恢盛制，用戒先期。朕以今年季秋择日有事于明堂，其合行恩赏合：原无，据《宋大诏令集》卷一二四补。，并如南郊故事。」 
六日，诏：「将来大飨明堂， 臣无得上 
      
尊号。」 
七日，太常礼院言：「皇佑中亲祠明堂，参用南郊 祭百神之位，事出一时，不应祀法。传曰『严父以配天』，宜如隋、唐旧制，昊天上帝、五方帝位，以真宗皇帝配，而五人帝、五官神从祀官：原作「宫」，据《长编》卷一九七改。，余皆罢余：原作「从」，所《长编》卷一九七改。。」诏恭依。 
八月一日，内出御制明堂迎神、送神乐章，下太常寺肄习之。 
七日，太常礼院言：「皇佑二年九月二十七日祀明堂，前一日亲飨于太庙，当时尝停孟冬之荐。考典礼，宗庙四时之祭，未有因严配而辍者。今明堂去孟冬画日尚远，请复荐庙如旧仪。」诏恭依。 
十五日，诏明堂五方帝位并行亲献之礼。《宋史 礼志》：有司言：「《开元》、《开宝》二礼，五帝无亲献仪。旧礼，先诣昊天奠献，五帝并行分献，以侍臣奠币，皇帝再拜，次诣真宗神座，于礼为允。」而帝欲尽恭于祀事，五方帝位并亲献焉。朝庙用犊一，羊七，豕七；昊天上帝、配帝犊各一，羊、豕各二；五方「方」下原有「五」字，据《宋史》卷一○一《礼志》四删。、五人帝共犊五，羊五，豕五；五官从祀共羊豕十五：原无；十：原作「一」。并据《宋史》卷一○一《礼志》四补、改。。初，礼院请命官分献，帝欲尽恭于祀事，故亲献之。 
九月七日，大飨于明堂，以北海郡王允弼为亚献，华原郡王允良为三献，置使、宿斋、荐享景灵宫、朝飨太庙，并用皇佑仪制。 
十月十三日，以明堂礼毕，大宴集英殿。《宋史 乐志》：嘉佑亲享明堂二首：降神《诚安》：「熚熚房房：原作「方」，据《宋史》卷一三三《乐志》八改。、心，下照重屋。我严帝亲，匪配之渎。西颢沆砀，夕景已肃。灵其来娭，嘉荐芳郁。」送神《诚安》：「明明合宫，莫尊享帝。礼乐熙成，精与神契。桂尊初阑，羽驾倏逝。遗我嘉祥，于显百世。」 
英宗治平元年正月二十五日天头原批：「以下已钞在郊祀配侑。」，太常礼院言，请与两制同议大行皇帝当配何祭。翰林学士王珪等奏：「唐代宗即位，用礼仪使杜鸿渐等议，季秋大飨明堂，以考肃宗配昊天上帝。德宗即位，亦以代宗配。王泾《郊祀录》注云，即《孝经》周公 
      
