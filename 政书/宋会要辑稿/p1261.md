<!-- { "loadSidebar": true } -->
人依正法，并押五运无抛欠，依捕盗法改换使臣。不及一厘，谓折会借纳外，下准此。下：原作「不」，据本书食货四三之九改。。减磨勘二年；不及二厘，减磨勘一年。以上副尉依使臣法，比折展年准此。少欠，坐罪自依本法。三厘，展磨勘一年；四厘，展磨勘二年；五厘，展磨勘三年；一分，抛失空重船及十五只同。冲替；副尉勒停。三分，勒停；副尉仍展三期叙。罪至冲替以上者，奏裁。副尉勒停准此。押纲人冲替者，纲官配五百里，勒停者，配千里。沿路官司或非本路纲运坐视不问，今后抛失或偷盗，并令地分官司限一日具数申发运司置籍，辄隐庇或漏落寔数者，徒二年；申报违限者，徒一年。发运司置籍，候岁终，开拖欠地分转运司，次年依上供条限承认补发外，仍各计逐路年额上供数，令发运司以元起发路分年额十分为率，计经由路分抛欠数具奏责罚，转运司官如在本路抛欠者同：五厘，展磨勘二年；七厘，三年；一分取旨。自今应纲运经由地分发运及别路转运司官觉察偷盗作过及留滞损坏等事，任责并如本路转运司。六路抛失，岁终户部比较三年数，申尚书省取旨，升发运司官升：疑误。。其专置提辖官在路抛失，自今计本路年额，以十分为率责罚，令发运司具奏，三厘展磨勘三年展：原作「转」，据本书食货四三之一○改。；五厘，降一官；一分，取旨。经由地分巡捕官司自今应偷盗军人公人不觉察者，杖一百，累及五纲已上者，徒一年，命官各减一等；即故纵者，各功三等。军人、公人不以赦降、自首原免；命官虽会赦，仍奏裁。若能用心巡察，捕获犯人，计赃不满一贯，命官升半年名次；五贯以上，减磨勘一年；每及十贯，更减磨勘半年；一百贯以上，转一官。诸色人计赃不满一贯，赏钱十贯；五贯以上，钱三十贯；每及十贯，功钱十贯；一百贯以上，钱二百贯。军人、公人仍转一资。」诏依。 
三年正月二十四日，诏：「江、湖、淮、浙钱帛粮纲，见在运河阻浅，及江潮未应，难以前来，可令发运司相度权行寄卸于真、(杨)[扬]、楚、泗州、高邮军在城逐仓，令空船且往逐路折运，庶免日么纲兵侵欺官物，坐费粮食。如三四月河水通行，却载向上空船装发上京。」其后二十七日，尚书省言：「今来将近中春，江潮已应，即与冬月不同，若上件纲运能至楚、泗州，即通淮、汴，更无阻节，自可直至阙下。若于逐州寄卸，舟行，计置舟船般运，转见迂枉，切虑有碍中都岁计支遣。」诏已行下文字更不施行。 
二月十八日，诏：「应官员下班祗应、副尉管押纲抛失少欠，见今勒住差遣者，累降指挥，如元非侵盗，特与放行差遣。仍据合催欠负，于请受内依条克纳。」 
三月十四日，淮南江浙荆湖制置发运使赵亿言：「今月六日，奉御笔，运河浅涩，中都阙误，仰火急措置拖拽，用车畎水，须管于三日中三十纲到京，及别行措置自江入淮到汴利害闻奏。契 
      
勘真、(杨)[扬]等州运河浅涩，潮泺皆干，别无水源，止可车取江水。臣见与逐州并本司官分头措置车畎江水，为河道遥远，未至添长。所有自江入淮到汴，缘经涉大海泛洋，转至淮河，方可入汴，未见得可与不可泛海入淮河行运。先已牒通、海州、镇江府子细相度，讲究的确利害。」次又奏：「勘会去年楚州界河浅，奉御笔，于河东常平钱谷内特给降钱米各五千贯硕付陈亨伯，募纲食人淘河车水。今来欲乞特降指挥下淮东提举常平司，量于东京路借拨到钱米内各支五千贯硕，雇人车水等使。」诏赵亿遵稞已降御笔处分，疾速措置津遣纲运，其所乞事理依奏。 
六月十日，发运司言：「粮纲昨降指挥，召募土人法并罢，差大小使臣等管押。契勘土人内有诸知行运次第，自管押粮纲以来，少欠不碍分厘，不曾被罚，曾经推赏有心力可以倚办之人，欲乞存留。」从之。 
五年六月九日，诏：「应押纲人犯罪，或违程抛欠，合批书印纸而收匿避免批书者，杖一百。」 
十日，发运副使吕淙言：「欲下诸路转运司，须管见得逐州县申到寔有米粮，方得支纲，仍依条预借纲梢三分钱。如违限，许逐纲陈诉。」从之。以转运司科数下州县支纲，寔无见管粮科纲运等，动经数月，又不支借三分工钱故么。 
七月十八日，发运司言：「契勘江湖路装载粮重船，多是在路买卖违程住滞，本司看详上供钱物纲在路有故违程，依法不得过三日，累不得过一月，所有诸路粮纲即未有立定明文。今欲比类上供钱物立定，有违程不得过十日，内江东、淮南、两浙路地累不得过一月，湖南、北、江西路地远，累不得过两月，所有守闸日分，许与除豁，及无谷程并经由催纲地分官司，亦乞比附上供钱粮行增立法禁。」诏六路粮纲地分官司不催发，杖一百。 
十月二十三日，江南运判萧序辰言：「尝请纲船折欠，多咤沿路谷留，而沿路官司故有阻节，有合支请给处而不即支散，有附带官物处而不即支付，有风水靠阁处而不即救应催发，有回运合支工钱处，其寄桩钱辄已移用，推托不支，又有一路漕司不自计置舟船，辄有申陈截留他路回纲，尤为不便。欲乞严行约束。」诏令发运司措置。 
十月十九日，以上有十月二十三日么。一本无十月二字，亦非。」 原书天头注云：「十月十九日疑是十一月十九日之，发运司言：「江西、湖南、北、两浙西路新用 告、香药钞均籴斛，已准指挥，权暂和雇舟船般运，合要管押人自合依前后所降处分召募起发外，相度欲乞从吏、刑部每路各更差小使臣并副尉校尉一十人发遣，赴逐路相兼差押纲运。」从之。 
十二月十九日，诏：「应管押纲运使臣等，并不许诸处抽差，如违，官司及被差人各徒一年。」从(部)[工]部尚书卢益请么。 
六年三月二十九日，发运副使吕琮言：「准给降香药钞、告 计一百万贯，分籴斛应副般运。乞令 
      
逐路据已籴米那借系省官钱雇船起发。」从之。 
闰三月六日，户部言：「勘会东南路岁起上供布六十万匹，两次朝旨下发运司催赶，至今未尽数到京。其沿路官司坐视，略无督责。欲乞逐官各置催纲行程历，从本路转运司就便印给。逐时抄上纲运入界时日、押人姓名、船只所载官物，躬亲监催起发，至甚日时出界，本地分内有无风水抛失、住滞缘故，画时关报下界首官司，逐旬开具申本司。至岁终，本司取索行程历点检驱磨，如能巡捕督促，别无留滞及抛失舟船若获到兵梢等人博易盗卖，乞从本司比较，取摘三两员最优者保奏，等第推赏。如依前弛慢，除法断罪外「除」字下疑脱「依」字。，仍从本司酌其情重者奏勘。」诏依。 
七年七月十九日，发运使卢宗原奏乞诸路起发钱物，即给走历，于卸纳处缴历驱磨。如地分巡尉苟简，或致侵欺移易，乞赐黜责。」诏违者以违御笔论。 
四月二十四日，诏宗室并不许召募押粮纲，从尚书省请么。 
六月十三日，发运司言：「直达纲经由处，其地分催纲官抛失重船，沿江十只，展磨勘三年。仍令地分官司遇抛失空船，限实时具船只、纲分、姓名申本州岛军通判，本厅置籍抄上，候岁终，开具地分抛失只数、合干官吏姓名，申发运司责罚。」从之。 
十一月十七日，诏：「发运司累岁兴复转般，今方就绪，卢宗原见措置籴到米并淮南仓见在均籴及经制余钱籴到米，各已累降指挥，并充转般，代发岁斛。如诸司辄敢陈乞借拨别充他用，或别项起发，并截借措置到纲船，沮坏转般良法，仰发运司密具以闻，当议重行贬窜，人吏决配，虽奉特旨，仰执奏不行。」 
十二月十六日，京东路转运司言：「乞今后诸州军府遇上供纲运起发尽绝日，于本处许差出官内选差官一员，沿路根究催趁。」诏诸路依此。 
七年四月十一日，尚书省言：「近降指挥，罢两河土人押纲。契勘土人有豹力家业，军校单身贫弱，纲运不继，往往逃亡，其弊可以坐见，合行修复。」从之。 
五月三日，诏：「卢宗原拘收籴本，兴复转般，并系御前措画亲笔处分，无预漕计，亦无取敛于民。访闻诸路漕司辄敢蹑望，指挥补欠，便不以上供岁额为意，发运司官又欲以补欠为己功，不复督责，举此以废彼。其宗原所拘收钱本，可令不住于夏秋丰熟去处广行收籴，其已籴到并去岁均籴斛，并行桩管，以御前措置封桩斛为名。所有诸路上供额钱，除已代发过数合行截还外，且令依旧径发上京，如违，以大不恭论。」 
十一月十三日，诏东南六路粮纲回运空船，沿流官司依重纲逐界催赶出界，批书出入界日时，沿汴委都大官、余委逐路漕臣按察，具所部催纲官勤堕申发运司覆寔，比较以闻。」 
十九日，南郊赦书：「诸路起到纲运，在路风水积 
      
坏，见今监系，勒令赔纳，情寔可矜。仰交纳官子细验认功封记圆全，别无换易情弊，即与先次交纳。其合估剥官钱，行下本处依条施行。」 
十二月二十一日，都省言：「诸路封桩斛阙舟船般发船：原作「般」，据本书食货四三之一三改。，今来边防警急，各广储备，契勘已奉御笔手诏，结绝应奉司、江淮诸局所进花石纲，并罢舟船令转运司拘收。」诏逐路漕臣悉心体国，疾速拘收舟船，分拨赴已桩粮斛州县尽数装发催并到来，应副急阙支遣。仍选差或召募得力使臣多方差纲梢人兵牵拽，沿路经过合批收口券、钱粮，限实时应副，内有装载官物若石，并仰随所至州军卸纳官物，仍仰如法安置，不得损失。如粮纲到京，沿路别无留滞，候卸纳讫，令司农寺具管押人保明，申尚书省取旨，优功推恩；如稍涉谷滞，及本路监司州县不切用心应副，并当重寘典刑。」 
高宗建炎元年五月十七日原书天头注云：「水运。」，路允迪奏：「都城自来惟仰诸路纲运转给，今来车驾临驻傍京，汴河纲运理宜先次措置。欲乞下户部及发运司计度合用数外，速令催发前去京城下卸，应副急阙支用。广济河、蔡河纲运，亦乞下逐处辇运、拨发司速行催发前去。从之。 
六月二十七日，户部尚书黄潜厚言：「已得指挥，诸路起发上供钱物并赴东京送纳。契勘南京左藏库见在钱物不多，乞应东南上供纲运，令行在户部相度，随宜分拨赴东京或南京下卸。」从之。 
七月八日，诏：「诸路发到米纲，以三分之一给行在支遣，余于京师桩管。其已卸下空船，自京师般载六曹案杏及器甲等至行在原书天头注云：「杏」一作「水口」，疑俱讹。。」先是，汴河以河口决坏，纲运不通，诏差提举京城所陈良厩同都水使者荣薿、陈永道修治决口，至是纲运渐至，故有是诏。 
