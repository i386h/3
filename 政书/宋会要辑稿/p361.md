<!-- { "loadSidebar": true } -->
二十一日，太常寺言：「大礼依仪，前三日皇帝诣大庆殿宿斋。前(三)[二]日皇帝服通天冠、绛纱袍，乘玉辂诣景灵宫圣祖天尊大帝行礼，差侍从官分诣元天大圣后并诸殿神御前行礼毕，皇帝服通天冠、绛纱袍，乘玉辂诣太庙宿斋。前一日，皇帝诣太庙诸室前行礼毕，皇帝服通天冠、绛纱袍，乘玉辂诣青城宿斋。冬至日，皇帝诣圜坛行礼。礼毕，择日恭谢景灵宫，遍诣诸殿行礼。」从之。 
十一月九日，礼部、太常寺言：「伏见郊祀大礼，皇帝前期斋于正殿，圣心虔诚，令尚食进素膳，望宣付史馆。」从之。 
【宋会要】
孝宗干道三年，月行近心大星，宰执次日奏对，上忧惧天戒，形于玉色。因言：「近时祭祀全不严肃，何以感格天地 可令礼官条具，措置约束。」 
闰七月七日，宰执以礼官定郊庙祠祭事进呈，上曰：「访闻致斋处多饮酒喧笑者，可令监察御史，须俟祠祭一切了毕，方许退。」 
五年六月二十四日，太常少卿林栗言：「朝献行礼前一日，欲令宰 
      
执并赴尚书省宿斋。或值雨分诣，则行事官皆已斋戒，于礼为宜。」从之。 
九年二月一日，太常寺言：「郊祀并前二日朝献景灵(官)[宫]，前一日朝飨太庙，皇太子亚献。参酌典故，乞前祀十日质明，诣太庙斋坊受誓戒。誓文参照《开宝通礼》及干道逐次礼例。其日早二刻开丽正门，以俟右丞相一员掌誓，依礼例立班。及将来宿斋，欲依太平兴国中典故，第一日就本官厅。」并从之。 
光宗绍熙二年十一月二十四日熙：原作「兴」，据《宋史》卷三六《光宗纪》改。，应行事、执事、陪祠官赴大庆殿奏请皇帝诣斋殿。二十五日，皇帝诣景灵宫朝献礼毕，赴太庙斋宿。二十六日，朝飨于太庙。礼毕，诣青城斋宿。二十七日，亲郊于圜坛。 
国朝亲祭祀，举大礼，沿唐制置五使，以宰臣为大礼使，太常卿为礼仪使，御史中丞为仪仗使，兵部尚书为卤簿使，知开封府为桥道顿递使。是后太常卿、中丞、兵部尚书或阙，乃以学士及他尚书、丞郎为之，其职掌用礼部、御史台、兵部吏如故。仪卫、名物，卤簿使掌之；仪仗使无专掌，但以中宪督察诸司。如叙使司，则桥道顿递使最下。国初京尹有亲王为之者，即升次大礼使，或以大礼、顿递并为一使。真宗东封西祀，皆以辅臣为五使。仁宗籍田、恭谢、大享明堂、夆飨大飨明堂夆飨大飨明堂：按「大飨」二字为旁批添入，疑为「太庙」之误。盖前已有「大享明堂」之文，此处为重复，且「袷飨」为合祭远近祖宗，多于太庙举行。，并循用故事。大中祥符七年，上玉皇圣号，时宰臣向敏中次当礼仪赞导，以年耆不任罄折，改命参知政事丁谓，以敏中领仪仗。后互 
      
差仪仗、卤簿使。至和初，用贾黯议，始改正焉。唐自元和以前，史籍不载。长庆后有礼仪使，太常卿为之；大礼使，御史中丞为之。哀帝时，中丞为仪仗使而不载大礼使。梁以河南尹为大礼使，余二使如旧。又有仪仗、法物二使，以武将为之。后唐以宰相为大礼使，兵部尚书为(大)礼仪使，御史中丞为仪仗使，兵部侍郎为卤簿使，开封尹为顿递使。周唯以礼仪使归太常，余如之。唐有礼仪判官，五代有大礼副使、判官、修装法物使，国朝皆不置，顿递使增桥道之名，而命内臣与诸司同修饬法物云。 
太祖建隆四年八月二十二日天头原批：「郊祀事务五。」，以亲郊命宰臣范质为大礼使，翰林学士承旨陶谷为礼仪使承：原作「丞」，据《宋史》卷二六九《陶谷传》改。，吏部尚书张昭为卤簿使，御史中丞刘温叟为仪仗使，皇弟开封尹为桥道顿递使按此使未记姓名，应是下条所述之(赵)匡义。。 
干德六年八月七日，以亲郊命宰臣赵普为大礼使，翰林学士承旨陶谷为礼仪使，翰林学士王着为卤簿使，枢密直学士赵逢为仪仗使，皇弟开封尹匡义为桥道顿递使。 
开宝四年七月十二日，以亲郊命宰臣赵普为大礼使，参知政事薛居正为礼仪使，吕余庆为卤簿使，太子宾客、权判御史台边光范为仪仗使，皇弟开封尹匡义为桥道顿递使。 
九年正月二十六日，以西京亲郊，命皇弟晋王为大礼使，翰林学士李昉为礼仪使，知制诰扈蒙为仪仗使，李穆为卤簿使，彰德军节度使、知河南府焦继勋为桥道顿递使。 
      
太宗太平兴国三年八月一日，以亲郊命皇弟齐王廷美为大礼、桥道顿递使，翰林学士李昉为礼仪使，扈蒙为仪仗使，知制诰李穆为卤簿使。 
六年亲郊，五使阙。 
九年七月二十四日，罢封禅，亲郊，命宰臣宋琪为大礼使，翰林学士承旨扈蒙为礼仪使，翰林学士宋白为卤簿使，贾黄中为仪仗使，右谏议大夫、权知开封府事辛仲甫为桥道顿递使。仍令铸五使印。先是，郊禋大礼皆权借诸司印记行移文字，至是始各铸印焉。 
雍熙四年十月二十八日，以籍田命宰臣李昉为大礼使，开封尹陈王元僖为桥道顿递使，翰林学士宋白为礼仪使，贾黄中为卤簿使，御史中丞张宏为仪仗使。 
淳化三年九月一日亲郊，命宰臣李昉为大礼使，翰林学士承旨苏易简为礼仪使，尚书户部郎王沔为卤簿使，御史中丞王化基为仪仗使化：原无，据《宋史》卷二六六《王化基传》补。，开封尹许王元僖为桥道顿递使。 
至道元年八月七日，以亲郊命宰臣吕端为大礼使，翰林学士承旨宋白为礼仪使，给事中贾黄中为卤簿使，御史中丞李昌龄为仪仗使，开封尹寿王德昌为桥道顿递使。 
真宗咸平二年七月十六日，以亲郊命宰臣张齐贤为大礼使，翰林学士承旨宋白为礼仪使，礼部尚书温仲舒为卤簿使，御史中丞魏庠为仪仗使，工部侍郎、权知开封府魏羽为桥道顿递使。 
五年七月二日，以亲郊 
      
命宰臣吕蒙正为大礼使，翰林学士承旨宋白为礼仪使，翰林侍读学士夏侯峤为卤簿使，御史中丞温仲舒为仪仗使，刑部侍郎、权知开封府寇准为桥道顿递使。 
景德二年七月十四日，以亲郊命审臣毕士安为大礼使，翰林学士赵安仁为礼仪使，资政殿学士王钦若为卤簿使，御史中丞吕文仲为仪仗使，户部侍郎、权知开封府张雍为桥道顿递使。 
三年八月三日，以宰臣王旦为大礼使，知枢密院事王钦若为礼仪使，参知政事冯拯为仪仗使，赵安仁为卤簿使，知枢密院事陈尧叟为桥道顿递使。又以旦为天书仪卫使侍：原作「持」，据《宋史》卷二八三《丁谓传》改。，钦若、安仁副之，三司使丁谓为扶侍使据《长编》卷七四所载，此下当为大中祥符三年事，以文字相连，不便补入，附识于此。，供备库使蓝继宗为扶侍都监，内侍周怀政、皇甫继明为夹侍，发陕西、河东兵五千人赴汾阴给役，置急脚递铺，出厩马增驿传。 
大中祥符五年闰十月三日大中祥符：原无，据《长编》卷七九补。，以恭谢太庙，命宰臣王旦为大礼使，向敏中为礼仪使，枢密使、同中书门下平章事王钦若为仪仗使，陈尧叟为卤簿使，枢密使马知节为桥道顿递使。故事，每大礼以宰相领大礼使，而礼仪等使皆署申状。东封岁，上特命中书、枢密院领五使，汾阴亦如之。至是，旦言：「顷岁臣叨备相位，钦若以下皆知枢密院、参知政事。今敏中洎钦若、尧叟悉同平章事，询于事体，颇似非宜。」帝曰：「第依近制可也。」 
六年十月九日，以朝谒太清宫恭谢天地，命宰臣王旦为奉祀大礼使，向敏中为礼 
      
仪使，枢密使、同中书门下平章事王钦若为仪仗使，陈尧叟为卤簿使，参知政事丁谓为桥道顿递使。先是，帝谓宰臣曰：「朕自封岱山，祀汾阴，再朝陵寝，亲奉高真以来，已尝恭谢天地。今既谒太清，欲别筑坛，展告谢之礼。如专言太清，即不见恭谢之意。」遂命以奉祀经度制置使为名，又以旦为天书仪卫使，钦若为同仪卫使，谓为仪卫副使，兵部侍郎赵安仁为天书扶侍使侍：原作「持」，据《长编》卷八一改。。 
九年五月三日，以恭上宝册、朝飨太庙、南郊恭谢，命宰臣王旦为恭上宝册南郊恭谢大礼使，向敏中为仪仗使，枢密使王钦若为礼仪使，枢密副使张旻为卤簿使，曹利用为桥道顿递使。又以旦为天书仪卫使，钦若为同仪卫使，兵部尚书、参政事丁谓为仪卫副使，尚书右丞赵安仁为扶侍使。又以谓为修奉宝册使、恭上宝册参详仪制使，户部侍郎林特为修奉宝册副使，翰林学士陈彭年为参详仪制副使。七月，命枢密直学士、权知开封府任中正勾当南郊桥道司事。九月，彭年参知政事，为天书仪卫副使、参详仪制修奉宝册使，秘书监、知礼仪院杨亿为参详仪制副使。 
天禧三年七月十四日，以亲郊命宰臣向敏中为大礼使，翰林学士承旨晁迥为礼仪使，枢密直学士王(晓)[曙]为卤簿使，翰林学士钱惟演为仪仗使，给事中、权知开封府马元方为桥道顿递使。仍命敏中兼天书仪卫使，宰臣寇准同仪卫使，参 
      
知政事丁谓为仪卫副使，李迪为扶侍使。自大中祥符后，特命辅臣领五使之职，至是复旧制。故事，三岁一亲郊，不郊辄代以他礼，庆赏(兴)[与]郊同，而五使皆辅臣，不以官之高下。天圣二年，翰林学士领仪仗，御史中丞领卤簿，始用官次。 
仁宗天圣二年七月十四日，以亲郊命宰臣王钦若为大礼使，翰林学士承旨利瓦伊为礼仪使，翰林学士晏殊为仪仗使，权御史中丞薛奎为卤簿使，龙图阁待制、权知开封府王臻为桥道顿递使。故事，御史中丞为仪仗使，兵部尚书为卤簿使，是后中丞、兵部尚书或阙，乃以学士及它尚书、丞郎为之。今有中丞而换使额，非旧制也。祥符中，向敏中次当礼仪赞导，以年耆不任罄折，乃改命王钦若与丁谓，以敏中领仪仗，遂互差仪仗、卤簿使，其胥吏互换，颇为非便。自后沿误而不复改。 
五年七月十三日，以亲郊命宰臣王曾为大礼使，翰林学学士承旨刘筠为礼仪使，翰林学士宋绶为仪仗使，龙图阁学士冯元为卤簿使，翰林学士、权知开封府陈尧咨为桥道顿递使。八月，尧咨知天雄军，以枢密直学士、权知开封府陈尧佐代。 
八年七月十二日，以亲郊命宰臣吕夷简为大礼使，资政殿学士晏殊为礼仪使，翰林学士盛度为仪仗使，御史中丞王随为卤簿使，翰林学士、权知开封府徐奭为桥道顿递使。九月，奭卒，以枢密直学士、权知开封府寇瑊代。 
景佑二 
      
年七月九日，以亲郊命宰臣吕夷简为大礼使，翰林学士承旨章得象为礼仪使，翰林侍读学士冯元为卤簿使，御史中丞杜衍为仪仗使，龙图阁学士、权知开封府王博文为桥道顿递使。 
