<!-- { "loadSidebar": true } -->
绍熙五年九月十八日，恭淑皇后曾祖资政殿学士、大中大夫、赠少师韩肖胄追赠太师，曾祖母秦国夫人王氏追赠魏国夫人，鲁国太夫人文氏追赠齐国夫人；祖承议郎、赠中奉大夫韩协追赠太傅，祖母令人冯氏追赠信国夫人。庆元三年二月，肖胄追封陈王，曾祖母魏国夫人王氏加赠燕鲁国夫人，齐国夫人文氏加赠魏楚国夫人；协加赠太师，追封冀王，祖母信国夫人冯氏加赠秦齐国夫人；父太尉、庆远军节度使、提举佑神观韩同卿慈母太令陈氏特赠淑人。嘉泰元年二月，肖胄追封齐王，同卿追封崇国公。闰十月十七日，成肃皇后亲属蒋尧甫赠安武军节度使，蒋世忠赠少师。 
庆元元年七月二十四日，宪圣慈烈皇后弟太师、保康军节度使、太宁郡王致仕、追封卫王吴益追封吴王，少傅、宁武军节度使、(亲)[新]兴郡王致仕、赠太师、追封郑王吴盖追封荆王。三年三月，益追封秦王，盖追封魏王，宜州观察使吴珪赠静江军节度使。 
八月二十三日，成恭皇后弟少傅、奉国军节度使夏执中赠少师。 
五年十月六日，成穆皇后弟太师、永宁郡王郭师禹追封广陵郡王。 
嘉泰元年九月二十八日，皇后曾祖赠太子少保杨舜元(和)[加]赠太子太保，祖赠太子少傅杨全加赠太子太傅，父赠太子少师杨渐加赠太子太师。三年五月，舜元加赠太保，全赠太傅，渐赠太师。四年正月，舜元加赠太傅，全赠太师，渐追封成国公。开禧元年八月，舜元追封祁王，全封永王，渐封安王。二年十月，舜元追封魏王，全封郑王，渐封庆王。嘉定元年闰四月，舜元封邓王，全封魏王，渐封秦王。二年十月，舜元、全、渐并追封汉王。 
高宗绍兴元年三月八日，诏隆佑皇太后侄信安郡王孟忠厚母福国太夫人李氏赠两国夫人。国名阙。 
三年九月十二日，诏昭慈献烈皇后亲弟故赠太子少师孟彦弼特赠太师，亲侄故赠直龙图阁孟忠亮特赠秘(合)[阁]修撰。 
十二月二日，诏王后父庆远军节度使、赠开府仪同三司邢焕赠少师，追封嘉国公。以焕妻能氏上遗表陈请皇后受册，当时未曾加恩，至是进呈。上曰：「朕于外戚不敢有所私也。况待遇后家，又不敢与宣和皇后家等。前此官邢氏中外亲已减于韦氏矣，今祈请不已，故特赠焉。」 
六年四月五日，诏宣仁圣烈皇后弟故任保大军节度使高士逊，故任保大军节度使、赠太师士林并追封郡王，侄孙故任左武大夫、达州防御使世赏赠遥郡承宣使，故任供备库副使、(阁)[合]门宣赞舍人世美，故任武节郎、合门宣赞舍人世延各赠两官。 
七年五月二十七日，诏皇太后三代特赠一次。兄韦宗颜赠武功大夫、遥郡防御使，宗闵赠武功大夫、遥郡刺 
      
史。 
八年十月二十九日，诏才人吴氏父故武翼郎近三经大礼，未曾赠官，特赠观察使。 
十年九月十日，诏皇太后曾祖任郊社斋郎、赠太师、追封岐国公韦舜臣追封雍国公，曾祖母唐国夫人段氏赠楚国夫人；祖赠太师、追封新(年)[平]郡王子华追封安康郡王，祖母汉国夫人(社)[杜]氏赠魏国夫人；父赠太师、追封豫王安礼追封鲁王，母益国夫人宋氏赠秦国夫人。 
十一年正月二十一日，诏才人吴氏故父任武翼郎、赠宣州观察使近赠庆远军承宣使。 
十二年四月五日，诏皇太后曾祖韦舜臣追封惠王，祖子华追封德王。 
五月二十四日，诏贵妃吴氏故曾祖文诚赠太子少保，曾祖母王氏赠永嘉郡夫人；祖敦武郎从亨赠太子少傅，祖母孺人刘氏赠咸安郡夫人；父任武翼郎、赠庆远军承宣使近赠太子少师，母咸宁郡夫人张氏赠大宁郡夫人。 
十月十九日，诏皇太后曾祖任郊社斋郎、赠太师、追封惠王韦舜臣追封广王，曾祖母楚国夫人段氏赠秦国夫人；祖赠太师、追封德王子华追封福王，祖母魏国夫人杜氏赠镇国夫人；父赠太师、追封鲁王安礼追封兖王，母秦越国夫人宋氏赠陈鲁国夫人。时回銮故也。 
十三年二月十九日，诏贵妃吴氏故曾祖赠太子少保文诚赠太子太保，曾祖母永嘉郡夫人王氏赠同安郡夫人；祖赠太子少傅从亨赠太子太傅，祖母咸安郡夫人刘氏赠通义郡夫人；父任武翼郎、太子少师近赠太子太师，母咸宁郡夫人张氏赠永宁郡夫人。 
五月十六日，诏懿节皇后曾祖任右监门卫将军、赠太傅邢允迪追封恭王，曾祖母蜀国夫人李氏赠越国夫人，曾祖母秦国夫人郭氏赠楚国夫人；祖任中奉大夫、赠太师宗贤追封永王，祖母韩国夫人侯氏赠扬国夫人；父任庆远军节度使、充醴泉观使、赠太师、追封楚国公焕追封安王，母魏国夫人能氏赠梁国夫人。 
二十七日，诏皇后故曾祖赠太子太保吴文诚追封恭王，曾祖母同安郡夫人王氏赠益国夫人；祖赠太子太傅从亨追封和王，祖母通义郡夫人刘氏赠镇国夫人；父任武翼郎、赠太子太师近追封荣(生)[王]，母永宁郡夫人张氏赠扬国夫人。 
十一月二十五日，诏皇太后曾祖任郊(租)[社]斋郎、赠太师、追封广王韦舜臣追封徐王，曾祖母秦国夫人段氏赠郓国夫人；祖赠太师、追封福王子华追封扬王，祖母镇国夫人杜氏赠荆国夫人；父赠太师、追封兖王安礼追封魏王，母陈鲁国夫人宋氏赠韩豫国夫人。 
十二月七日，诏皇后故曾祖赠太子太保、追封恭王吴文诚赠少保，曾祖母益国夫人王氏赠秦国夫人；祖(曾)[赠]太子太傅、追封和王从亨赠少傅，祖母镇国夫人刘氏赠魏国夫人；父任武翼郎、赠太子太师、追封 
      
荣王近赠少师，母扬国夫人张氏赠鲁国夫人。 
十四年十月十四日，诏皇太后兄故赠武功大夫、秀州刺史韦宗闵赠崇庆军节度使，故赠武功大夫、真州防御使宗颜赠定国军节度使，娣故赠希元宣净葆真太师惠旃赠十字师号。 
十五年二月十二日，诏贤妃慕容氏曾祖赠太子左清道率府副率德凝赠太子少保，曾祖母安福县君崔氏赠咸宁郡夫人；祖内殿承制惟明赠太子少傅，祖母安福县君符氏赠信安郡夫人；父赠武功大夫涣才赠太子少师，母安人赵氏赠永嘉郡夫人。 
十月十五日，诏皇太后育母故荣国夫人许氏赠荣国柔嘉明淑恭勤慈惠育圣夫人。 
十六年十一月二十一日，诏皇后曾祖赠少保、追封恭王吴文诚赠太保，曾祖母秦国夫人王氏赠汉国夫人；祖赠少傅、追封和王从亨赠太傅，祖母魏国夫人刘氏赠周国夫人；父任武翼郎、赠少师、追封荣王近赠太师，母鲁国夫人张氏赠吴国夫人。 
二十九日，诏皇太后故曾祖任郊社斋郎、赠太师、追封徐王韦舜臣追封韩王，曾祖母郓国夫人段氏赠吴国夫人；祖赠太师、追封扬王子华追封楚王，祖母荆国夫人杜氏赠周国夫人；父赠太师、追封魏王安礼追封陈王，母韩豫国夫人宋氏赠唐邓国夫人。 
十八年八月十二日，诏婕妤刘氏两经进封，未曾封赠祖父，故赠修武郎从远特赠刺史。 
闰八月十一日，诏皇后曾祖赠太保、追封恭王吴文诚赠太傅，曾祖母汉国夫人王氏赠吴国夫人；祖赠太傅、追封和王从亨赠太师，祖母周国夫人刘氏赠吴国夫人，父任武翼郎、赠太师、追封荣王近追封代王，母已赠吴国夫人，本家乞不(敢)[改]赠。 
〔十〕九年十二月十三日，诏皇太后故曾祖任郊社斋郎、赠太师、追封韩王韦舜臣追封冀王，曾祖母吴国夫人段氏赠冀国夫人；祖赠太师、追封楚王子华追封周王，祖母周国夫人杜氏赠潭国夫人；父赠太师、追封陈王安礼追封越王，母唐邓国夫人宋氏赠吴越国夫人。 
三十日，诏皇后故曾祖太傅、追封恭王吴文诚赠太师，祖赠太师追封和王从亨追封华王，父任武翼郎、赠太师、追封代王近追封吴王。曾祖母、祖母、母并已赠吴国夫人，本家乞不改赠。 
二十二年十二月二十七日，诏皇太后故曾祖任郊社斋郎、赠太师、追封冀王韦舜臣追封吴王，曾祖母冀国夫人段氏赠魏国夫人；祖赠太师、追封周王子华追封鲁王，祖母潭国夫人杜氏赠越国夫人；父赠太师、追封越王安礼追封雍王，母吴越国夫人宋氏赠陈魏国夫人。 
二十八日，诏皇后故曾祖赠太师、追封恭王吴文诚追封庆王，祖赠太师、追封华王从亨追封吴王，父已追封吴王，本家乞不改封。 
二十四年二月二十一日，诏 
      
贵妃刘氏故曾祖琮赠太子少保，曾祖母陈氏赠平乐郡夫人；祖赠和州防御使从远赠太子少傅，祖母永嘉郡太夫人唐氏赠蕲春郡夫人；母荣国夫人李氏赠庆国夫人，进封贵妃。初封三代故也。 
二十五年十一月二十九日，诏贵妃刘氏故曾祖赠太子少保琮赠太子太保，曾祖母平乐郡夫人陈氏赠大宁郡夫人；祖赠太子少傅从远赠太子太傅，祖母蕲春郡夫人唐氏赠彭城郡夫人；母庆国夫人李氏赠蜀国夫人。 
十二月二十五日，诏皇太后故曾祖任郊社斋郎、赠太师、追封吴王韦舜臣追封楚王，曾祖母魏国夫人段氏赠楚国夫人；祖赠太师、追封鲁王子华追封荆王，祖母越国夫人杜氏赠荆国夫人；父赠太师、追封雍王安礼追封魏王，母陈魏国夫人宋氏赠吴魏国夫人。同日，诏皇后故曾祖赠太师、追封庆王吴文诚追封吴王。 
二十八年十二月二十六日，诏皇太后故曾祖任郊社斋郎、赠太师、追封楚王韦舜臣追封周王，曾祖母楚国夫人段氏赠周国夫人；祖赠太师、追封楚王子华追封陈王，祖母楚国夫人杜氏赠陈国夫人；父赠太师、追封鲁王安礼追封韩王，母魏国夫人宋氏赠韩魏国夫人。 
二十八日，诏贵妃刘氏曾祖赠太子太保琮赠少保，曾祖母大宁郡夫人陈氏赠建国夫人大：原作「太」，「郡」，原作「国」，据上文改。；祖赠太子太傅从远赠少傅，祖母彭城郡夫人唐氏赠嘉国夫人；母蜀国夫人李氏赠楚国夫人。 
三十一年九月二十五日，诏贵妃刘氏曾祖赠少保琮赠太保，曾祖母建国夫人陈氏赠定国夫人；祖赠少傅从远赠太傅，祖母嘉国夫人唐氏赠福国夫人；母楚国夫人李氏赠魏国夫人。以上《中兴会要》。 
孝宗绍兴三十二年未改元八月三日，诏加贵妃刘氏曾祖赠太保琮赠太傅，曾祖母定国夫人陈氏赠益国夫人；祖赠太傅从远赠太师，祖母福国夫人唐氏赠越国夫人；母魏国夫人李氏赠秦国夫人。以皇帝登极赦故也。 
十月六日，诏加太上皇后妹故楚国夫人吴氏赠秦魏国夫人。 
十九日，诏加太上皇后曾祖母吴国夫人王氏、祖母刘氏、母张氏并赠吴魏国夫人，以吴益等遇皇帝登极赦故也。 
隆兴二年正月二十一日，诏加安穆皇后曾祖西京左藏库副使、赠开府仪同三司郭若节赠太保，曾祖母德国夫人曹氏赠福国夫人；祖奉直大夫、赠金紫光禄(夫)[大]夫直卿赠太子太傅，祖母永宁郡夫人夏氏赠和国夫人。 
