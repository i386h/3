<!-- { "loadSidebar": true } -->
十二月六日，臣寮言：「赋税之输，止凭钞旁为信，谷以升，帛以尺，钱自一文以往，必具四钞；受纳官亲用围印曰户钞原书天头注云：「『围』一作『团』」。，则付人户收执曰县钞，则关县司销籍曰监钞，则纳监官掌之曰住钞，则仓库藏之，所以防伪冒、备去失而互相照，此良法也。今所在监、住二钞不复用印，废为故纸，而县司亦不即据钞销簿，方且藏匿，以要货赂。望申严法令，戒监司郡守检察受纳官司，凡户、县、监、住四钞皆须用印存留，以备照用，而县委县丞簿专一对钞销籍，无得辄追人户，故为骚扰。」从之。 
十三年四月五日，臣寮言：「人户典卖田宅印契投税出限，许人告首，乞将今日以前未印契书，再限许人自首。」户部看详：「欲依臣寮所乞，将人户今日以前违限不投税，再与展限一季，许将未投契自陈免罪，只令倍纳税钱。如违今 
     
来所展日限，告赏、断罪并依已降指挥施行。仍令州县将今来所降指挥分明大字镂板，多出文牓，遍于乡村等处晓谕民户通知，务要投纳契税，今后更不得申乞再展限。」从之。 
十月六日，臣僚言；「应民间典卖田宅，赉执白契因事到官，不问出限，并不收使，据数投纳入官，其前因循未投纳税钱白契，并限五十日自陈投纳。如出限一日，更不展限。」户部看详：「欲依所乞，行下诸路州军出榜晓谕。」从之。 
十一月八日，南效赦：「勘会人户合输税租，在法：布帛不成端匹，谷不成胜，丝绵不成两，柴蒿不成束，听依纳月实直价纳钱，仍许合钞送纳，盖欲优恤下户。访闻州县当职官并不检察，致公吏作弊，高估价直，并将已合钞送纳之数不即钞簿送纳：原作「纳送」，据本书食货七○之一四二乙。，又作挂欠催理，追呼骚扰。自今应下户拆纳畸零税租，并取实直，其愿合钞者，亦仰官给逐名已纳凭由。如敢依前高价估值，及重迭催理，因而乞觅，以枉法论，当职官重作行遣。」 
十五年四月十二日，赦：「勘会人户典卖田宅投税请契，已降指挥，宽立信限通计不得过一百八十日信：疑当作「条」。，如违限，许人告首，将业没官。访闻其间有村远民户不晓条限，多有误犯，便将元业拘没，诚可矜悯。可更展限两月赴官陈首，免拘没，依条投税。限满，依已降指挥施行。」二十二年十一月十八日、二十五年十一月十九日、二十八年十二月二十三日、三十一年九月二日赦，并同 
     
此制。 
二十三日，知临安府张澄奉诏条具受纳税赋不销簿籍等事，下户部看详：「勘会依法输纳官物用四钞，县钞付县，户钞给人户，监钞付监官，住钞留本司，及税租钞仓库封送县，令佐即日监勒分授乡司书手，各置历，当官收上日别为号计数，以五日通转。每受钞，实时注入，当职官对簿押讫封印，置柜收掌。并纳官物毁失县钞者，以监、住钞销凿。若不以监、住钞销凿辄取户钞或追人户赴官呈验者，各杖一百；因而受乞财物，加本罪一等。今欲下临安府约束县分及受纳官司常切遵守见行条法，及下诸路转运司遍牒州县准此，仍令常切点检觉察施行。」诏并从之。时以太史奏彗星出东方太：原作「大」，据本书食货七○之一四三改。，诏令监司郡守条具便民事，故澄有是请。 
十月三日，户部言：「应人户典卖田、宅、船、畜投税违限，能自首之人，并依匿税法，仍三分为率，以一没官，二给自首。」从之。 
十六年十一月十一日，南郊赦：「访闻近来人户输纳税租，官吏作弊，多有 量，却盗打白钞出卖，致令乡司揽户兜收人户税租入己，更不到官，唯藏白钞以备论诉，旋行书填，欺谩上下，蠹耗公私，为害不细。自今人户送纳税租，每遇投钞，谓如十户合作一钞，须管各开纳人姓名、所输数目，方得印钞，即不得将白钞旋营销注。委监司常切觉察，仍出榜约束，尚敢违戾，按劾申尚书省，取旨重作施行。」 
二十一年五月十五日，前权知舒州 
      
李观民言：「切见民户纳苗税之类，惟凭朱钞为照，其间专典、乡司等人作受纳之弊，有已纳钱物不实时销簿，多端邀阻，致成挂欠，重迭追扰，其害甚大。臣愚欲乞每遇受纳之时，置历收钞，具若干钞数次日解州；州置历，实时送县；县委主簿当日对钞销簿。候纳毕日，解簿钞赴州，州委官点磨，庶革追扰乞取之弊。」诏令户部申严条法行下，委监司、守倅检察按劾，若监司违戾，令御史弹奏。 
二十六年十二月二十五日，户部言：「人户典卖田宅印契日限，违者断罪而没其产，皆太重难行，徒长告诉。欲乞并依绍兴法，旧限六十日赴县投税，再限六十日赉钱赴县请契，仍自今降指挥到日为始。所有其余见行应干关防投纳印契税钱申明，即与成法不相妨碍，自合依旧遵守照用施行。仍乞检坐绍兴条法遍下诸路监司州军约束遵守施行，多印文牓乡村张挂，分明晓谕民间通知。」从之。 
二十七年三月二十九日，诏：「应人户买卖耕牛，并与蠲免投纳契税。」 
二十八年十一月二十三日，南郊赦：「访闻人户输纳官物，州县多不实时销注簿书，再行 刷追扰，虽有已给朱钞，不为照用，勒令重迭输纳，是致民户困弊，长吏坐视，恬不加恤。仰监司常切捡察，如有违戾去处，按劾以闻，当重寘典宪。」三十一年九月二日赦同此制。 
三十年五月十一日，臣僚言：「在法，有县、户、监、住四色钞目，欲乞将住钞改作保钞，应人户输纳已讫，官以户、保二钞给之。如遇保长催欠户钞，自 
      
欲照使，即以保钞责付保长。既得保钞为据，则乡司不得因而移用。」诏令户部看详。其后户部言：「人户所输官物已有见约束受纳给钞销注条法指挥，人户有官给已纳户钞照应，官有所留县、住钞互相照应，即不合再令保长重迭催扰。缘州县奉行违戾，故乡司得以移弄。欲下诸路转运司约束所部州县遵守见行条法，如有违戾，即仰按劾。」从之。以上《中兴会要》。 
绍兴三十二年寿皇圣帝即位，未改元。七月二十四日，臣僚言：「州县受纳秋苗，合纳一石，率取二石以上，受纳官吏辄令人户纽价纳钱，出给朱钞，谓之虚钞，却以米钱侵盗入已。」诏监司觉察，许人户越诉。 
十二月五日，刑部立下条件：「诸县人户已纳税租钞和预买紬绢钱物之类同不即销簿者，当职官吏各杖一百，吏人仍勒停。其人户自赍户钞出，官不为照，使抑令重迭输纳者，以违制论，不以赦降原减，许人户越诉，专委知、通捡察。知情容庇者，与同罪。仍令提刑司每季检举，出榜晓示民户通知。」 
隆兴二年正月十日，知潭州黄祖舜言：「州县受纳销钞，在法主簿实时销注。主簿若不加省，皂吏因为奸便，所受弊者，皆中、下之户。户繁税冗，会计之日，不问已纳未纳，按籍一例催督，纵人户披诉，而追呼之扰已遍于闾里。欲望遇钞至县，主簿立便按籍销注，一路委自监司、一州委自知、通常切觉察，如有违慢，或因事罥罣，按劾施
      
行。」诏依，仍检坐见行条法下诸路转运司，行下所属州县常切遵守。仍令知、通依条检察，毋令违戾，及委自本司逐时点检觉察。 
二十五日，诏：「民间典卖田宅等违限不曾经官投税白契，限一季经官自陈，止纳正税，与免入罪。如违限不首，许人告，依匿税条法断罪。」因臣僚有请也。 
干道二年九月二十四日，上封事言事：疑当作「者」。：「人户二税，每钞收勘合朱墨钱三十文足，不成贯、石、匹、两减半。窃详不成贯、石、匹、两，皆是下户畸零之数，而上户所纳自一贯、石、匹、两以上至数十百贯、石、匹、两。一钞亦只纳三十文足，多寡不均。及送纳人户多是隐瞒官司，只作一大户投钞，洎至送纳了当，临时旋行填写抱纳人户姓名，遂致走失勘合钱数。今相度今：原作「令」，据本书食货七○之一四六改。，欲将每贯、石、匹、两以上随数减作二十文足纽纳，其下户钱不成百、米麦不成、紬绢不成疋、丝绵不成两，并免收纳。」从之。 
四年十二月二十五日，臣僚言：「人户输纳租赋，非买官印纸，则州县不肯给钞。每纸一张，或六七十文，或三二十文，而其重者有至一二百文，在处有之，而江西诸色尤甚，贫民下户日削月朘，益见困弊而不聊生矣。县道习以成风，多以办月桩为名办：原作「辨」，据本书食货七○之一四六改。，公然印售，恬不为怪。欲望戒敕州县官吏禁绝此弊，以除民害。」从之。 
五年十二月八日，诏：「人户应违限未纳契税，并已前首契不尽白契，并自今降指挥到日，限一季许于所在州县陈首，与免罪赏，自 
      
下状日，更与限一百日。送纳税钱专委本州岛通判拘收，入总制帐，令作一项解发。如一州起发及一十万贯以上，从户部具知、通名衔申朝廷推赏。若违限不首，或虽曾陈首，违百日限不纳税钱之人，并许诸色人陈告，依条断罪给赏，拘没田宅入官。仍逐旋开具拘没到数申户部籍记，务在必行，以后更不展限。」以户部尚书曾怀言：「人户典卖田宅；自有投税印契日限，违限许人告，依匿税法断罪，追没给赏。昨来四川立限，许人首纳，拘收到钱数百万贯，并婺州一州得钱三十余万贯。其它诸路州县视为常事，恬不加意，是致收纳不尽。兼循习旧例，并不依限投税。」故有是命。 
七年二月一日，诏：「人户典卖田宅合纳牙契税钱，虽有立定所收则例，昨降指挥，通限一百二十日投纳契税。可依绍兴十年六月二十七日指挥，限一百八十日；其人户典卖舟船、驴马合纳牙契税钱，各有立定所收钱数立契，并限三十日印契。访闻诸路州军往往并不曾投纳契税，所有人户典卖田宅、船、马、驴骡合纳牙契税钱，昨降指挥，专委诸路通判印造契纸，以千字文号置簿，送诸县出卖。可令各路提举司立料例以千字文号印造契纸，分下属部郡，令民间请买。将收到钱专委通判拘收，并充上供起发。内有元系分隶经总制钱，以干道四年帐据收到数销豁外，有其余钱，并入总制帐，令作一项解发。令提举官 
      
