<!-- { "loadSidebar": true } -->
十月二十五日，贵妃苗氏薨，上临奠。妃，仁宗朝选入宫，嘉佑七年进德妃。哲宗即位，进贵妃。 
十一月十七日，幸中大夫、守中书侍郎傅尧俞第临奠。 
八年六月十五日，幸建武军节度使、驸马都尉李玮第临奠。 
绍圣元年四月三日，幸检校司空、太子太保致仕冯京第临奠。 
五月二十五日，幸右光禄大夫、尚书左丞邓润甫第临奠。 
二十七日，幸镇南军节度使、开府仪同三司、嗣濮王宗晖第临奠。 
七月二日，幸睦亲宅临奠怀王宗晖之妻濮国夫人王氏丧。 
二年三月四日，幸武安军节度使、检校司徒、开府仪同三司、判大宗正事、嗣濮王宗晟第临奠。 
六月二十九日，幸高陈王第临奠秦国夫人李氏丧。 
八月二十一日，幸镇安军节度使、开府仪同三司、嗣濮王宗愈第临奠。 
九月二十日，幸保安军节度观察留后、安定郡王世准第临奠。 
三年二月二十三日，幸河阳三城节度、孟州管内观察处置等使、嗣濮王宗绰第临奠。 
九月二十五日，楚王颢薨，至出殡，车驾凡四临奠。 
四年六月，武昌军节度使、检校司徒、开府仪同三司、嗣濮王宗楚薨，上闻之震悼，幸其第临奠，赐水银、龙脑以殓。 
元符元年二月十八日，幸皇叔祖清海军节度使、检校司徒、开府仪同三司、嗣濮王宗佑第临奠。 
四月二日，幸奉国军节度观察留后、安定郡王世开第临奠。 
徽宗崇宁元年闰六月四日，幸保平军节度观察留后、驸马都尉王师约第临奠。 
八月一日，幸资政殿学士、中太一宫使章楶第临奠。 
三年十月，贵妃邢氏薨，车驾临奠。 
四年二月七日，幸皇兄彰化军节度观察留后孝奕第临奠。 
八月，幸殿前都指挥使姚麟第临奠。 
十一月十三日，幸安定郡王世雄第临奠。 
五年四月二日，幸蔡王似第临奠。 
十月六日，幸驸马都尉郭献卿第浇奠。 
十一月十五日，幸陈王宫临奠。 
十二月十八日，燕王堂歹赞，幸其府临奠，次日百官奉慰。 
大观元年三月十六日，幸吴王、楚王第临奠。 
四月十一日，幸特进、观文殿大学士赵挺之第临奠。 
六月二十七日，幸尚书右丞朱谔第临奠。 
二年二月六日，幸齐安郡王仲损第临奠。 
六月八日，幸郓国长公主第临奠。 
三年四月二日，幸知枢密院事张康国第临奠。 
九月十八日，幸泰宁军节度使、检校太尉、开府仪同三司、嗣濮王宗汉第临奠。 
政和元年十二月六日，幸燕国长公主宅临奠。 
二年正月二
      
十日，幸秦兖国大长公主宅临奠。 
五年十一月十三日，幸柔惠长帝姬第临奠，赐水银、龙脑以殓。 
七年十一月十六日，幸赐太傅、荣国公何执中第临奠。 
宣和三年二月二十五日，幸枢密邓洵武第临奠。 
四月二十三日，幸开宝寺奠贵妃刘氏丧。五月内(造)[追]册为明节皇后。 
九月二十一日，幸崇德帝姬宅浇奠。 
五年三月三日五年：原脱，据《宋史》卷二四八《公主传》，贤德懿行大长帝姬(英宗女)宣和五年薨，据补。下条郑居中亦卒于宣和五年。，幸贤德懿行大长帝姬宅浇奠。 
七月三日，幸故枢密郑居中宅浇奠。 
钦宗靖康元年十月二十九日，幸检校少傅、镇洮军节度使、河北河东路宣抚使种师道第临奠。上哭之恸，赐龙脑、水银以殓。 
【续宋会要】
高宗皇帝绍兴十二年十二月八日，幸秦国大长公主宅临奠，次幸和众辅国功臣、太保、护国镇安保静军节度使、充万寿观使、杨国公刘光世宅临奠。太常寺比附《政和五礼新仪》，参酌修立临奠冠服仪注：前期，仪鸾司于受奠者之第大厅东间设御幄，周以帘帷，又于大门内外设从驾臣僚次。其日，皇帝常服，供进红、黄服，临时听旨。自内出，即御座，文武从驾臣寮及侍卫、应奉人起居如常仪。有司进辇，皇帝乘辇以出，侍卫警跸如常仪。将至，主人服缞，免绖去杖，哭出，于门外立班。如未成服则裹帽收发，皂衫，紫绢带，本家人从其后。望见乘舆，止哭，迎驾起居。舍人赞拜，主人以下( )[皆]再拜讫退，俟宣乃入。从驾臣寮至门外，退就幕次。妇人缞服，起居于堂西阶下。俟皇帝乘辇至灵座香案前降辇，或于御幄步至，临时听旨。三上香、奠酒讫，乘辇归幄，南向坐，宣主人入，立于阶下，北面。宣问讫，无男子者遣内侍官宣问本家妇人之长者。主人皆再拜讫，退，出外立班。次有司进辇，皇帝乘辇出门，主人以下再拜。皇帝还内如来仪。从之。凡临奠率用此仪。 
二十四年七月二十七日二十四年：原作「二十七年」，据《宋史》卷三一《高宗纪》八改。，幸安民静难功臣、太师、静江宁武静海军节度使、清河郡王张俊第临奠。诏俊侄右宣义郎子安、秉义郎子文、忠训郎宗益、忠翊郎宗旦、宗亮，各特(转与)[与转]一官，并以临奠推恩也。 
二十五年十一月二十日，幸太师、尚书左仆射、益国公秦桧第临奠。 
孝宗皇帝干道元年二月二十八日，诏：少保、尚书左仆射陈康伯薨，令太常寺择日驾幸临奠。既而以康伯子伟节辞避不行。 
六月六日，诏：同知枢密院事王刚中薨，令太常寺择日驾幸临奠。既而以刚中子景展辞避不行。 
二年八月二十二日，诏：「少保、新兴郡王吴盖薨，令太常寺择日驾幸临奠。既而以其家辞不行。 
十一月七日，诏：太傅、和义郡王杨存中薨，令太常寺择日驾幸临奠。 
七年三月九日，太师、保康军节度使、太宁郡王吴益薨，令太常寺
      
择日驾幸临奠。既而以其家辞避不行。 
太祖干德四年九月二十五日，皇舅右卫大将军杜审琼卒，中书门下(诏)[召]礼官访皇帝临丧故事。太常礼院言：「按《开元礼》：临丧，所司备小驾卤簿、仪仗、 吹前导。未出宫前，备奏严及侍中奏中严外办严：原作「言」，据本卷第一五页改。，百官素服陪位。皇帝自内乘舆出「出」字原误移于下行「执戈」下，据本卷第一五页移正。，门下侍郎奏请降舆，千牛将军四人执戈，一人执桃，一人执管「一人执」原脱，据本卷第一五页补。。又周显德二年，枢密使郭仁诲薨，其日周世宗车驾幸其私第。赞礼者引丧主哭于大门内，望见乘舆，止哭再拜，引丧主于庭。皇帝至幕殿，改素服就临，升殿门，丧主内外再拜。皇帝哭，十五举音，丧主内外皆哭。皇帝诣祭所三奠酒，丧主以下再拜。皇帝退，止哭，从官进名奉慰。皇帝改常服还内。及五年王朴薨，世宗临丧，更不具仪。今乞用朴例。」诏可。 
仁宗天圣七年正月二十八日，诏：「自今幸臣寮第问疾及临奠，除宗室外，合门诸司使副、合门祗候等，并不得至其家堂前。」 
庆历元年七月七日，知制诰吴育言：「大臣宗室丧，自今须大殓成服，然后请车驾临奠。」事下太常礼院，言：「天子临丧，礼不可缓，如未时前讣闻即当日出奠，未后即以次日。」从之。 
嘉佑元年五月二十五日，枢密使、彰德军节度使、同中书门下平章事王贻永薨，以帝初康复，不及临奠，辅臣、宗室至其第奠之。 
神宗治平四年未改元。三月二十六日，皇叔祖宁海平江军节度使、襄阳郡王允良薨，上在谅阴，不能奠，令辅臣诣宫奠之。 
十二月九日，诏入内内侍省：「皇亲薨，内尊属正任刺史以上，即幸其宫临奠；虽尊属，官未及正任刺史者，更不临奠。」缌麻已上亲，虽非尊属及官未及正任刺史，本省临时取旨，多特临奠。 
熙宁七年十二月十八日，诏颁新式，凡临奠者，赐银绢：宰臣及枢密使带使相者，侍中充枢密使、枢密使同平章事同。二千五百两匹；知枢密院事、参知政事、枢密副使、同知枢密院事，一千五百两匹；签书枢密院事、同签书枢密院事、宣徽使，七百五十两匹；太师、太尉、太傅、太保、司徒、司空、曾任宰臣者。观文殿大学士、资政殿大学士，曾任宰臣者。一千五百两匹；侍卫亲军马军步军都指挥使、副都指挥使，七百五十两匹；驸马都尉任使相以下二千两匹，任节度观察留后以下一千两匹。以上致仕并同。入内内侍省取赐。如问疾已赐，即临奠不赐。 
高宗皇帝绍兴三年正月十九日，诏：「今月二十五日，车驾幸故致仕庆远军节度使邢焕宅临奠。」已而有司言，方春不宜吊临，不果行。 
二月五日，诏：故端明殿学士、左朝议大夫、签书枢密院事权邦彦，令太常寺择日临奠。已而本家辞免，许之。 
七年六月十九日，故知枢密院事沈与求男云纪言：「奉诏以先臣与求薨，令择日驾幸临奠。本家屋宇低小，门巷隘窄，方此
      
大暑之月，恐劳圣体，乞赐特免临奠。」从之。 
九年十一月八日，诏：嗣濮王仲儡薨，令择日临奠。已而其子士周言不敢仰勤圣驾，从其请。 
十六年正月二十四日，诏：故少保、德庆军节度使致仕钱愐薨，择日临奠。已而妻永嘉夫人郭氏奏，所居僻陋，不敢仰屈至尊临幸，诏依所乞。 
二十一年八月十三日，故太师、通义郡王韩世忠妻魏国夫人茆氏(壮)[状]：「亡夫世忠身薨，恭闻车驾将欲临奠，经由道路窄隘，不敢仰勤清跸临幸，乞赐寝免。」诏依所乞，令三省取(素)[索]临奠刘光世推恩体例取旨。寻诏世忠男彦直、彦质、彦古，孙梃、杖、格、栩、樗，各与转一官。 
二十三年十二月十四日，诏：太傅、昭庆军节度使、充万寿观使、平乐郡王韦渊薨，择日驾幸临奠。已而男韦谦等上表辞免，许之。 
二十七年四月二日，诏：「尚书右仆射万俟薨，其子夷中乞免车驾临奠，从所请，仍与其家合得恩数。」 
十九日，故太保、保宁军节度使、信安郡王孟忠厚男充言：「奉诏，以先臣忠厚薨，择日临奠。缘臣所居隘陋，不足以备法驾之临，乞赐(请)[特]免。」从之。
 礼 宋会要辑稿 礼四一 辍朝 
      
辍朝
【宋会要】
      
