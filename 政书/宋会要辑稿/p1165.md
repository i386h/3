<!-- { "loadSidebar": true } -->
徽宗崇宁元年十二月八日，尚书右仆射蔡京等言：「荆湖南、北、江南东、西、淮南、两浙、福建七路产茶，自干德二年立法禁榷，官置场收买，许商贾就京师榷货务纳钱，给钞赴十三山场、六榷货务。《三朝国史 食货志》：十三场：蕲州王祺一也，石桥二也，洗马三也，黄梅场四也，黄州麻城五也，庐州王同六也，舒州太湖七也，罗源八也，寿州霍山九 
      
也，麻步十也，开顺口十一也，商城十二也，子安十三也。六榷货务：江陵府务一也，真州务二也，海州务三也，汉阳军务四也，无为军务五也，蕲州之蕲口务六也。」至祥符中，岁收息五百余万缗。庆(历)[历]以来，法制(寝)[寖]坏。嘉佑初，遂罢禁榷，行便商之法原书天头注云：「『便』一作『通』」，疑是。，客人园户，私相贸易，公私不给，利源(寝)[寖]销，岁入不过八十余万。元丰中，先帝尝命有司讲求，而法废已久，议者不能上承圣志，议未及行。窃考在昔茶法之弊，盖缘科配人户不计丰凶，州县催迫，人多逃避。嘉佑改法，指以为说。今欲将荆湖、江淮、两浙、福建七路州军所产茶依旧禁榷，选官置司，提举措置，并于产茶州县随处置场，官为收买，更不于人户税上科纳原书天头注云：「『科』一作『税』。」，禁客人与园户私相交易。所置场处，委官籍记园户姓名。所有置场茶本钱，欲降度牒二千道、末盐钞二百万贯，更特于逐路朝廷诸色封桩钱并坊场、常平剩钱内共借四十万贯共三百万贯，令逐路分擘，充买茶本钱，差官分路措置，湖南北路欲差一员，江〔南〕东、西路欲差一员，淮南、两浙路欲差一员，福建路欲差一员。将来措置就绪，即共差都大提举七路茶事二员总之，余官并罢。其勾集园户籍会户数，酌量年例所出，约人户可卖之数，年终立为茶额。所有复行禁榷条法，检会大中祥符所行旧法并庆(历)[历]后来私贩害公之弊，取今日可行者酌中修立，接续为法，颁降施行。」从之。 
二年二月二十 
      
三日，提举京城茶场所奏：「绍圣初，兴复元丰水磨，推行京畿茶法，岁收二十六万余缗。四年，于长葛、郑州等处京索、潩水河增磨二百六十一所，且用汴水原书天头注云：「『且』一作『皆』」。，极为要便。自辅郡榷法之罢，遂失其利，今四磨不能给。其元符三年罢辅郡榷茶指挥，乞勿行。」从之，遂置诸路茶场。 
二十九日，诏客贩福建腊茶免税。 
四月二十四日，尚书省言：「诸路茶价不等，难立一定收息之数，乞令随宜收息，勿得过倍。」从之。 
七月二十九日，尚书省言：「茶场岁置腊茶十十万斤变磨先春，社前应副在京官员请买。凡系禁地，前准朝旨：许商贾兴贩入京，则于水磨茶法有妨。乞客到京城日，令本门具名色斤重即报茶场，依实直中卖，余依草茶例，违者论如律。」从之。 
同日，尚书省言：湖南北路茶事司乞茶场监官及监门官不许差出及兼他职。从之，余路依此。 
八月七日，都大提举成都府利州陕西等处程之邵奏：「准熙河兰会路勾当公事童贯已牒已：疑衍。：熙河、岷州、通远军将见在茶尽数支拨般运赴湟州，应副支博蕃部物斛。本司已令逐州军一面支拨应副拨：原作「博」，原书天头注云：「『博』一作『拨』」，据改。。今又准熙河路经略司牒：将支降到封桩钱一百万贯，于秦州并顺便城寨 刷兑买蕃部食茶。本司契勘蕃部食茶多是名山茶，其茶准条专用博马，不许出卖。缘今来湟州新边博阙籴斛阙斗此句疑有误。，本司不敢占留，见听从熙河路司支拨兑买，应副支用。」诏程之邵得熙河(阙)[关]报，不待朝 
      
廷，便逐急应副湟州，委见协心国事，特与转两官。 
十一日，京西转运司状：「检准二月十九日江、淮、荆、浙、福建州军所要茶，官置场买，不得私卖。所有告捕支赏及应榷法巡捕等事，并依元符敕令条格施行。今契勘元符条格，别无该载捕获私贩卖真茶赏格。契勘庆(历)[历]旧行榷茶日，犯私茶系分草、腊茶两等州名外推赏州：疑当作「刑」。，并巡捕透漏约束，止为一等。今来复行禁榷，亦分草、腊茶两等刑名。其巡捕透漏支赏等，今若比附，亦为两等，即与旧法不同。兼已降朝旨，告捕支赏及应榷法巡捕，并依元符敕令条格施行，即一切并合遵依见行条令。看详除元符杂格内品官许有禁物一项，系草茶通商日修立，今来既腊茶、草茶皆行禁榷，即草茶亦合许有。今欲乞于本项内『腊茶』字下添入『草茶各』三字原书天头注云：「『各』一作『名』。」，其余元符敕令条格内应干腊茶条内，并合除去『腊』字一个，伏请详酌施行。」诏依。 
二十八日，都大提举成都府利州陕西等路茶事兼提举陕西等路买马监(收)[牧]公事程之邵奏牧：原作「收」，据《宋史》卷一六改。：「勘会水兴、鄜延、环庆、泾原路旧来食用南茶，自榷卖川茶后来，多有私贩抵冒刑宪。今若许令商贩通入南茶，委是稳便。」诏依。 
十月三日，京城提举茶场司状：「勘会未置水磨茶场已前，商客贩茶到京，系民间邸店堆垛，候货鬻了当，或翻引出外，自例出备垛地户钱与邸店之家。兴置水磨，客茶到京，并赴茶场堆垛中卖，已系官场指拟数目。 
      
访闻客人近岁以中卖为名，与官场商量价值，却一面令人于外路通商地分私相交易，结揽货卖，意欲津般前去。其间有在官场三两月间，故意高索贵价，商量不成，遂致翻引离场，不唯虚占廊屋，兼亦有误官场元指拟之数，未有措置。兼元丰中，尝置垛茶场，遇有客茶到京，尽赴本场堆垛，客人出纳垛地官钱原书天头注云：「『纳』一作『额』。」今欲乞如客茶到京赴茶场堆垛，除中卖入官外，其翻引出外茶数，从本司相度茶色高下、路分紧慢，量收堆垛钱入官，所贵杜绝奸弊，不致亏损官私。」诏依所申，其客人贩到诸路茶，经涉水磨茶场地分到在京茶场，愿中卖入官者，不限斤数收买，却许客人兴贩水磨末茶往鄜延、环庆、泾原、永兴路货卖。若末茶不足，许以本场客人商量不成交易草茶赴榷货务，翻引兴贩前去。如客人已指别路州军，若到所指地，却愿往陕西者，并令先赴京场。 
二十二日，提举措置两浙茶事司奏：「睦州在城茶场比去年增四十二万三千余斤，卖及九分以上，增数为最，一路州县皆不及。」诏知州方通、通判江懋迪各转一官，监场王公寿、范景武各与循两资，占射差遣一次。 
二十九日，诏：「川茶毋得过陕西路南茶地分出卖，如违，依私茶法。」 
四年二月二十一日，尚书省〔奏〕：「勘会已降指挥，陕西、川茶专充熙河路博籴。本路转运副使吴择仁博籴货茶不少，其茶事理合同共管勾。」诏陕西等路茶事差择仁兼同 
      
提举。 
六月九日，中书省言：「榷茶本以便园户、通商贾，而奉行官吏全失法意，务增课额原书天头注云：「『增』一作『贪』。」，抑勒科配，致不(办)[辨]美恶，乞立条约。」从之。 
二十四日，三省言：「已罢官场卖茶，许商贾与园户交易经营纳息，以便客贩。然虑私相贸易，亏损官课，乞增立法禁。」从之。 
同日，诏朝请郎、直秘阁、同管勾成都府等路茶事孙鳌抃除直龙图阁，差遣依旧，以卖茶增羡故也。 
十月十二日，诏：「川茶，熙河一路经费所仰，除博马开博籴外开：疑当作「并」。，并不得出卖。辄出卖者，以违制论。」 
大观元年二月二十二日，诏朝请郎、同管勾成都府利州陕西等路茶事、兼提举本路买马监牧司公事庞寅孙除直秘阁，差遣依旧，以卖茶增羡故也。 
闰十月二十四日，诏：「州县及当职官奉行茶盐法稽慢违戾，并不以去官赦降原减。」 
二年十二月十二日，诏：「榷茶仍许客贩，而执引为验，往往影带旧引冒诈规利，并官吏因得搔扰。虽各有法，可申严行下。」 
三年正月二十四日，通奉大夫、提举太一宫、都大提举茶事宋乔年奏：「客贩诸路茶货，依乡原旧例加饶耗茶，分数不一，亦有元无加耗去处。恐客人只就有耗茶处收买，致兴贩未广。乞诸路旧例元无加饶耗茶去处，并依江东例加饶一分，所贵招诱客人，广行兴贩。」从之。 
三月十五日，中书省、尚书省送到札子：「勘会东南七路所产茶货，客贩通行，近据逐路重别立到息钱，多寡不等。」诏令逐路茶事司将逐路茶 
      
货以见今所搭息钱，每斤各量添钱一十文，其见纳息钱不及一十文者，并只对数增添，内元买价小搭息多，即不得过元买价一倍。仍具已增息钱申尚书省。 
七月十三日，诏罢都大提举茶事司，在京令户部、在外令转运司主之。 
八月十三日，诏奉直大夫、直秘阁、同管勾成都府等路茶事王完除直龙图阁，差同提举成都府等路茶事，以卖茶增羡也。 
四年闰八月十二日，左右司状：「勘会先准朝旨编修茶盐香钞法，续准朝旨，勘会通商茶法，系治平年所修颁降，见今引用。缘岁月甚久，其间续降冲改不少，窃虑别致抵牾。本司见今编修七路茶法，正与通商茶法相干。」诏令左右司一就编修闻奏。 
二十七日，梓州路转运司奏：「看详纯、滋州系纳土新建州郡，所出产茶若便行禁榷，置场收买，切虑斯民惊疑原书天头注云：「『斯』一作『新』」。。且令安习货易，欲乞侯三二年间见得的确产茶数目，别具利害奏陈。」从之。 
政和元年三月二十四日，户部相度：「欲乞逐路州军每月具应客人等收买兴贩茶数、合纳息钱，内若干系住卖处送纳，若干系量添钱外实收到钱数，除纽计分与转运司外有若干，并量添钱数申发运司拘催，赴内藏库送纳，仍供申左右司官。」从之。先是，朝旨令转运司催促左右司官总领拘催，令户部条画，至是来上也。 
同日，臣僚上言：「乞应将茶货尚立价例尚：疑当作「倍」。，约期依限籴卖与卑幼及浮浪之人，并依有利债负条施 
      
行。法案检条看详臣僚上言，客人将茶货倍立高价赊卖，远约期限，已有《治平通商茶法》约定三限并《元符令》高抬卖价不得受理外，有赊买茶货与浮浪及卑幼，今修立下条：诸客人将茶贩卖与浮浪及卑幼者，依有利债负法，右合入《通商茶法》。」从之。 
四月二十四日，诏有司重行参定《私茶赏格》，无使太重。 
二十七日，诏福建诸置茶事诸：疑误。，今岁造到建州北苑龙焙官茶，制作堪好，特异平常。所有措置官柳定庭、俊已下此句疑有脱字。，可将上取旨推恩，以劝能吏。 
