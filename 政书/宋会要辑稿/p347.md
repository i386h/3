<!-- { "loadSidebar": true } -->
牲，以其祖远而尊，故以天道而事之。《书》曰『用牲于郊，牛二』，《春秋传》曰『养牲养二卜』是也。严父明堂则有牛羊，以其祢近而亲，故以人道事之。《诗》曰『我将我享，维羊维牛』是也。孔安国不原于此，乃曰『郊以后稷配，后稷贬于天，有羊豕』，殊无经据。本朝仪注，昊天上帝、皇地祇、太祖皇帝之坐，各设三牲俎，不独配位误用羊豕，而正位亦不专用犊，非尚质贵诚之义。伏请改正，亲祠圜丘、方泽，正、配位皆用犊，不设羊豕俎及鼎匕，有司摄事准此。」从之。 
三年六月十三日，详定郊庙奉祀礼文所言：「谨按古者祭祀用牲，有豚解，有体解。荐腥则解为七体，荐熟则解为十一体。《记》曰：『腥其俎，熟其殽。』郑氏曰：『腥其俎，谓豚解而腥之；熟其殽，谓体解而爓之。』孝子不知神之所享，故荐腥而荐熟，以备古今之食。所谓豚解者，四鬄去蹄，殊其肩髀，如解豚然也。胖合升，盖吉祭升右胖，非吉祭升左胖，特豚则左右胖合升，《士冠礼》曰『特豚载合升』是也。周人贵肩而贱髀，若荐熟升一胖，则髀不升；若荐腥左右胖俱载，则髀亦升。贾公彦曰：『凡言合升皆并髀升，若体解升者髀不升』是也。故先儒言吉祭荐腥七体，谓两脾、两肩、两胉并脊也。其髀与肩、胉皆左右胖俱用，以其解之如解豚，则合载亦当如升豚矣。至荐熟俎，惟用右胖，髀不升，而体解为十一体，即用朝践所荐七体沈于汤而体解之，除脊全用外，其肩、骼、胁唯解右胖。肩、臂、臑、肫、正脊一、脡脊一脡：原作「胖」，据《长编》卷三○五改。、横脊一、短胁一、 
      
正胁一、代胁一，皆二骨以并。《周官》内饔辨体名肉物，凡宗庙之祭祀，掌割享之事；外饔掌外祭祀之割享，陈其鼎俎，实其牲体。诸子大祭祀，正六牲之体，谓此也。今亲祠南郊，正、配位之俎用牛羊豕之足各一，用肉各一。太庙室用羊豕之足各一，用牛肉各一。至馈熟，又脔三牲之肉各一，不殊左右胖，不分骨之贵贱，无豚解、体解之别。伏请自今郊庙荐腥之时，解其牲两髀、两肩、两胁，并脊为七体，左右胖俱用。共载于俎，则以两髀在两端，两肩次之，两胁次之，脊居中，皆进。未至荐熟，沈肉于汤，止用右胖，髀不升。前体肱骨离为三，曰肩、臂、臑；后体股骨去体离为二，曰肫、胳。其足附谓之觳神，俎所不用。前脊二骨，谓之正脊；其次直者二骨，谓之脡脊；又其次阔于脡脊者二骨，谓之横脊。所谓脊从前为正，而脊先前也。胁最后二骨为短胁，旁中二骨为正胁，最前二骨为代胁。所谓胁旁中为正，胁先后也。若升于俎，则以肩、臑在上端，膊、胳在下端，脊、胁在中央。其载之次序，则肩也，臂也，臑也，正脊也，脡脊也，横脊也，代胁也，长胁也，短胁也，膊也，胳也。此十一体在俎之序，谓(直)[宜]依此设之。少牢，《礼》曰：『下利升豕，其载如羊，皆进下。』郑氏曰：『进下，变于食生也。所以交于神明，不敢以食道。』贾公彦曰：『公食、大夫乡饮酒，牲体皆进腠，腠是本，是食生人之法。此言进末，末为终，谓骨之终，是食鬼神法，故云变于食生也。』今骨体升俎，进于神 
      
座之前，伏请依少牢礼，皆进下。」又言：「古者堂上既朝践，然后退而合亨，亨人以向者朝践所荐腥烂牲体，更鬻于镬令熟，乃荐。今来若俟更鬻熟方荐，则恐稽缓，欲乞以牲体肩、臂、臑、肫、胳、正脊、脡脊、横脊、长胁、短胁、代胁分割骨节，各以其半为腥俎，半为熟俎。肠胃肤俎亦然。」并从之。 
元丰三年八月三年：原作「元年」，据《长编》卷三○七改。，又言：「请凡天神之祀，皆燔牲首以报阳；凡地祇之祭，皆瘗牲左髀以报阴。凡荐享太庙，皆升首于室。」从之。 
三月，太常寺言：「郊庙奉祀礼文所言，应大中小祀，正、配合依礼解牲体腥十一体熟，诸祀每位以羊一豕一，方得牲体数足。高禖等四位循例共羊一豕一犊一，解牲体不足。今欲诸祀正、配位用全体解割，余从祀位并分设位神俎，内雨师有正、配两位，见用羊一豕一，乞各增其一。」并从之。 
【宋会要】
五年二月癸酉，监察御史王桓言：「国朝南郊、太庙仪注，虽有太常卿、宗正卿省牲之文，官惟太祀巡牲而已，其省镬则以光禄卿，而又未尝视腥熟。伏请祭前一日，礼部尚书、侍郎省牲，光禄卿奉牲告充备，礼部尚书省镬。祭之日，礼部侍郎视腥熟之节。」从之。又言：「应缘亲祠告天地、宗庙、社稷，并依令用牲。」从之。 
哲宗绍圣三年六月二十七日，权礼部侍郎黄裳言：「北郊配帝之牲用赤，与南郊用牲其色不同。窃以帝王德配天地，则其牲币宜 
      
从所配之色，请皆用黄。」从之。 
徽宗大观四年四月二十八日，议礼局言：「古者天子必有养兽之官，遂人授之牧人，牧人授之充人，择其毛而卜之吉，然后养之三牢，刍之三月，封人歌其肥绖，而宗伯省其纯全，然后用之，钦之至也。故《记》曰『帝牛必在涤三月』，《春秋传》曰『鼷鼠食郊牛角』，过有司也，展道尽矣，其所以备灾之道不尽也。言省牲而知伤，是展察之道尽也；牢闲不谨，伤之者至是，备灾之道不尽也。古之养牲，一月在外牢，二月在中牢，三月在明牢，天时成矣，然后以为天(性)[牲]也。又其养牲也，必养二，帝牛不吉则以为稷牛，乃复取稷牛而用之。大祀牺牲，其严如此。今郊庙所用牲牷，虽已专置涤宫，然未尝易牢也。乞命有司毛其纯色，刍之三月，月易一牢，以应在涤之义。中祀六十日，小祀三十日，皆考古法，庶协礼经。」从之。 
政和四年四月二十一日，太常少卿林震言：「祠祭用牲，未尝 省，恐失涤养之本意。伏请自今以一祭合用牲数并加省视毕，然后告充、告绖如常仪。」 
五月九日，太常言；「夏祭亲祠，升四镇、海渎十三位于第二成，乞增用牛、豕各三。今后常祠皇地祇依此。」从之。 
八年十二月，国子监丞、兼权太常博士王普言：「国朝郊祀天地用犊，而社稷、宗庙与大飨明堂用牛、羊、豕，皆合于古。巡幸以来，礼文草创，天地之祭止用少牢，此权时之宜，非循旧典。近因大臣所请，乃诏有司依旧制用 
      
太牢。缘太牢系牛、羊、豕，唯大飨当用，所有冬祀、夏祭、祈谷、雩祀正、配位，止合用犊。欲乞并依旧制。」时太常寺申言：「来年正月一日上辛祈谷祀上帝，合用正副牛犊共四头并母，系角茧栗纯黄色雄犊，欲下两浙转运司于临安府并所隶州县官买。兼每遇祀天地，牲牢前九十日送牛羊司入涤，仍乞以后依限收置。」并从之。
 礼 宋会要辑稿 礼二七 大礼五使 
     
宋会要辑稿 礼二七天头原批：「吉礼。郊祀职事。大礼五使。」

大礼五使
祭祀行事官。淳熙三年九月二日，诏：「郊礼在近，合差官行事。所摄官称，其间有合沿革，可令礼部、太常寺讨论议定，申尚书省。」 
九月十四日，诏以参知政事龚茂良为大礼使，参知政事李彦颖为礼仪使，同知枢密院事王淮(以)为仪仗使，签书枢密院(使)[事]赵雄为卤簿使，武泰军节度使、开府仪同三司、充万寿观使曾觌为桥道顿递使。并以职事为序，更不置司，合行事令三省礼房专行。后同此制。
十七日，礼部、太常寺言：「《开宝通礼》，皇帝冬至祀圆丘，行事所摄官称，系太尉掌誓百官，侍中进玉币并奏请致斋，及辇辂前奏请并用侍中。至政和新定官 
     
制，以左辅、右弼、太宰、少宰易侍中、中书令、左右仆射之名，以《五礼新仪》大礼行事摄官称，用太宰、少宰、左辅摄事。至靖康元年，诏三省长官名可并依元丰官制。自绍兴元年至干道六年，大礼行事所摄官称，依旧用左右仆射、侍中。干道八年，诏改左右仆射为左右丞相，及侍中、中书尚书二令并删去。干道九年郊祀大礼，以左右仆射及侍中并改称左右丞相，前项所摄官称，典故沿革不一。(令)[今]参仿上件礼例，掌誓欲依旧例差宰执摄；行礼(曰)[日]进玉币爵酒，欲依旧差执政摄；(万)[前]三日奏请皇帝致斋，车驾自太庙诣青城，辇辂前奏请进接圭兼进饮福酒殿中监，近降诏旨，侍中虽已删去，缘每遇大礼进接圭兼进饮福酒，殿中监亦差官摄事，参仿上件礼例，并用侍中摄事，贵存旧名，以备礼文。欲依旧例差侍从摄；礼毕肆赦，承旨宣制，近降诏旨，中书令虽已删去，参仿殿中监摄事礼例并《开宝通礼》，用中书令摄事，贵存旧名，以备礼文。欲依旧例差执政或侍从摄。」从之。 
四年十月五日，太常少卿齐庆胄言：「乞照详国朝典故，自今宗庙祠祭并宗室使相以下轮次选差，非实有疾，不许辞免。庶几祀事益肃，班联可观。乞下大宗正司斟酌，若实年老，难于拜跪，免差行事。其年齿差高，可以拜跪官，欲乞并令本司依上件仪制差充五享初献行礼。其除差亚、终献等官，亦合照应仪制，指挥轮差。」从之。 
     
同日，太常博士章谦言：「如同日祠祭，御史台报阙监察御史，从本寺申礼部关吏部，轮请六曹郎官摄，并不许辞避，更不降敕。如在散斋之内阙监察御史，除初献外，如本祭有郎官，即请郎官摄监祭行事。如无郎官，欲从上请官一员摄。行在厘务官、浙西安抚司、临安府属官差(免)[充]祠祭行事，内无斋舍及无本司者，听于邻近寺观致斋，前一日质明赴司所。每遇祠祭，祗应人前夕须管于祠所附近寺观澡洿，赴祠所祗应，不得辄离祠所。诸色祗应等人，如不严肃及违犯约束，并令监察御史弹奏。无官人送大理寺。」内祠祭无察官处，委本祭献官检察。从之。 
五年三月二十七日，太常寺言：「每遇祀祭，依仪制轮请本寺少卿行事。今来太常少卿齐庆胄时暂兼权侍立修注职事，乞依已降指挥先趁赴侍立毕，径赴祠所省馔致斋行事。及日后遇祭祀轮请本寺少卿行事，致斋日内有朝殿，亦乞依上件指挥。」从之。先是，国子司业兼太子左谕德、兼权起居舍人萧燧为仲春上丁释奠至圣文宣王，充初献行事，在致斋内系常朝日分，许趁赴侍立毕径赴斋，故有是命。 
六年七月五日，诏以右丞相赵雄为大礼使，枢密使王淮为礼仪使，参知政事钱良臣为仪仗使，少傅、保宁军节度使、充醴泉观使、兼侍讲史浩为卤簿使浩：原作「诰」，据《宋史》卷三九六《史浩传》改。下同。，少保、宁武军节度使、充醴泉观使曾觌为桥道顿递使。既而良臣言：「五使之序， 
     
