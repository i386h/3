<!-- { "loadSidebar": true } -->
七年十月一日，都省言：「阴雨有妨收刈，见行祈晴，未获感应。」诏遣官赍御香、祝板前去广德军，同守臣诣广惠庙精加祈祷。 
庆元二年八月二日，都省言：「秋雨未霁，恐妨苗稼。」诏令两 
      
浙转运司行下所部州县有雨去处，应载祀典及名山大川、神祠、龙潭，委自守令亲诣，精加祈祷，务获感应。二十日，诏令宰执诣明庆寺灵感观音前祈求晴霁。 
庆元元年五月二十二日庆元元年及庆元二年两条，其序次当移至「开禧三年」条前。又，元年、二年条序次亦当互乙。，诏：「阴雨连绵，恐妨禾稼，令两浙转运司行下所部州县，委自守令亲诣管下灵应神祠，精加祈祷，务要速获晴霁。」
 礼 宋会要辑稿 礼一八 谢晴 
      
谢晴
      
干道八年九月四日，上谓宰臣曰：「自来秋多阴雨，今已十日晴矣，正当刈获，岁事可保。朕蚤暮精心祈祷，天意可见。」虞允文奏曰：「所谓必有非人力所能致而自至者，此受命之符。」上曰：「十月间择日就内设醮报谢。」
 礼 宋会要辑稿 礼一八 祷灾异 
      
祷灾异
      
绍兴三十一年十一月三日，臣寮言：「窃谓陛下饬躬修德，可胜强暴，望差拨使人降祝文、御香告祭沿江祠庙威灵显著、血食庙庭、载于祀典者，令州府分诣致祷四圣五岳之神，于宫观设位祈祷，冀蒙阴助，以速万全。」从之。 
三十二年闰二月十八日，太常少卿王普言：「伏 车驾巡幸视师，前期遣官祈告天地、宗庙、社稷、宫观、诸神、诸陵、歹赞宫，诚心感格，响应昭彰，遂使逆亮诛夷，虏骑遁去，两淮无警，旧疆复归。兹者回銮临安，当行报谢之礼。」从之。 
隆兴二年闰十一月二日，礼部、太常寺言：「讨论沿江祠庙等告祭事，乞依绍兴三十(二)[一]年指挥礼例。其淮南州县载在祠典(祠神)[神祠]，亦乞降香、祝板前去致祷。内道路阻节处，止降付邻州近县，令本处知、通、令、佐于寺观设位，严洁致祷。」从之。时北虏侵犯，有司申审，故有是命。 
六日，太常寺言：「准已降旨，依绍兴三十一年指挥礼例，致祷于四渎、五岳、显应观、旌忠观、祚德庙、忠清庙，其行礼官各一员，乞降 差侍从官充；如阙，于卿监内差官施行。」从之。 
八日，致祷于天地、宗庙、社稷、诸陵、两歹赞宫、太一宫、九宫贵神、风伯、雨师、五岳、四渎、四海、马祖、蚩尤、北方天王。 
淳熙三年五月二日，礼部言：「新权发遣建昌军戴觊奏：『仰惟圣朝以火德旺，同符两汉。臣 
      
顷见州郡天庆观旧有火德殿，盖朝廷崇奉恪虔之意，往往因循废弛。比年以来，州县数有回禄之灾。钦惟陛下圣德昭明，自可销弭灾变，恐火星躔度，容或失次，其数有不能免者，欲望圣慈令州郡天庆观及道宫元有火德殿去处，重加修饰，严奉香火，俾守臣致祷。庶几精诚感格，销禳灾数。』送部看(祥)[详]，寻下太常寺，『检照《国朝会要》，崇宁三年四月八日，翰林学士张康国奏，乞应天下崇宁观并修火德真君殿，依阳德观殿，以离明为名，从之。政和元年八月八日，诏天下崇宁观、寺并改作天宁万寿观、寺。政和七年二月十三日，诏天下天宁万寿观改作神霄玉清万寿宫。建炎元年六月四日，尚书省言：近降赦文，天下神霄宫并罢。本寺检照到前项国朝典故，即不该载州郡天庆观及道宫许置火德殿去处。』今看详，难以创建。如旧有去处，令本处宫观自行修饰，严奉香火。」诏依。
 礼 宋会要辑稿 礼一八 祈祷禁屠 
      
祈祷禁屠
淳熙八年四月二十八日，诏御厨，自今遇祈祷，禁屠宰，次日共进素膳。
 礼 宋会要辑稿 礼一八 末岛 
      
末岛按此条文字不全，显非礼类之文，且不知是否出自《宋会要》。
呜呼岛为界，钦岛添置卓望兵，令戍官往来巡逻。诏令措画闻奏，不得希功生事。
 礼 宋会要辑稿 礼一八 酺祭 
      
酺祭
      
孝宗皇帝绍兴三十二年八月八日，礼部、太常寺言：「看详酺祭事，欲依《绍兴祀令》，虫蝗为灾则祭之。候得旨，本寺择日依仪祭告。其祭告之所，国城西北无坛壝，乞于余杭门外西北精进寺设位行礼。所差祭告官并合排办事，并依常时祭告小祀礼例。在外州县无虫蝗为害处「无」字疑误。，候得旨，令户部行下有虫蝗处，即依仪式，一面差守令设位祭告施行。」从之。按《太常因革礼》：庆历四年六月，臣僚言：「天下螟蝗颇为民物之害，乞京师内外并修祭酺。」诏送礼院详定。礼院称：「《周礼 族师》『春秋祭酺』，音步。酺为人物灾害之神。郑康成云：『校人职有冬祭马步，则未知此酺者，蝝螟之酺欤 人鬼之步欤 盖亦为坛位，如雩禜云。』然则校人职有冬步，是与马为害者，此酺盖人物之害也。汉时有蝝螟之酺神，又有人鬼之酺神，康成未审果从何酺，故两言之。历代书史悉无祭酺仪式，欲准祭马步仪施行。坛在国城西北，祭仪、礼料并属小祠。乞差官就马坛设祭，称为酺神，祝文系学士院撰定。若外州者，即略依禜礼。」是岁仪注，先择便方，除地，设营缵为位。营缵谓立表施绳以代坛。其致斋、行礼、器物等，并如小祠，上香，币以白。祝文曰：「维某年岁次月朔某日，州县具官姓名，敢昭告于酺神：蝗蝝荐生，害于嘉谷，惟神降佑，应时消殄。请以清酌、制币、嘉荐昭告于神请：疑为「谨」字之误。，尚飨!」 
嘉定 
      
八年六月七日，以飞蝗入临安府界，诏差官祭告酺神。同日，诏令两浙、淮东西路转运司行下所部州县，如有飞蝗去处，并仰守臣差官祭告酺神，精加祈祷，不得徒为文具。 
八月十四日，都省言：「飞蝗所至去处，合行祭告酺神。」诏令诸路转运、提举司各行下所部州军，如有飞蝗去处，并仰守令躬亲祭告，精加祈祷，毋为文具。
 礼 宋会要辑稿 礼一九 祀诸星 
     
宋会要辑稿 礼一九

祀诸星
政和三年，议礼局上《五礼新仪》：司中、司命、司民、司禄坛各广二十五步。风师、雨师、雷师坛高三尺，四出陛，并一壝，二十五步。风师坛广二十三步，雨师、雷师坛广十五步。又言：「本朝都城坛壝之制，风师在城之西，雨师在城之北，雷师从雨师之位，为二坛，同壝。州县风师在社之东，雨师在雷师之西，非所谓各依其方，类求神者，请仿都城方位之制，仍以雷师从雨师之位，为二坛同壝。」从之。
国朝承唐制，祀九宫贵神东郊，用大祠礼。真宗咸平四年三月二十四日，直秘阁杜镐上言：「按《史记 封禅书》云：天神贵者曰太乙，太一之佐曰五帝。今礼以五帝为大祠，太一为中祠。况九宫所主，风雨霜雪、雷雹疾疫之事。唐玄宗天宝中，述九宫贵神次昊天上帝，类于天地神祇。至武宗会昌中，升次昊天上帝次。望复为大祀，用协旧章。」诏史馆、礼院详定以闻。翰林学士承旨宋白等议曰：「伏以太一，天之贵神，五帝实太一之佐。今五帝常为大祀，太一止在中祀，考于礼文，是为倒置。况会昌中仆射王起、博士卢就讨论详定，颇为酌中。今请如镐议，复为大祀。其御书祀版，礼同社稷，增设坛两壝，玉用两 
     
圭有邸，藉以槁秸，加茵褥，如币色。五郊大祀，公卿升降各有阶陛，坛四阶之外，西南又为一陛，曰坤道人门。今请行事升降，仍旧由此。」并从之。 
八月七日，诏以九宫贵神坛壝不合礼制，及与坟冢相接，遣使迁移修展。太常礼院上言：「大坛上面元无尺丈阔狭，今请第一成东西南北各一百二十尺，高三尺；再成东西南北各一百尺，高三尺。坛上安小坛九，每坛纵广八尺，各相去一丈六尺，取容陈列祭器，及公卿酌奠。」奏可，仍遣官以香币酒果致告。 
大中祥符元年七月十三日，以东封泰山，详定所上言：「先准 ，九宫贵神升(焉)[为]大祀。今参详，如在本坛，即为大祀；如当郊祭，元无此神。况位座不全，珪玉虚设，其于封祀坛不合用玉。望令三省官集议。」诏吏部尚书张齐贤集两省、给事、舍人以上同议定以闻。封祀坛准圆丘，从祀惟有太一、摄提、轩辕、招摇、咸池、(太)[天]一等位，是时颇疑神名或殊。 
八月四日，诏曰：「九宫之神，所职(犹)[尤]重，实财成于元化，用阴骘于下民。始于唐朝，乃崇祀典，尝乘舆而亲飨，载方册之旧闻。爰自近年，复举明制，益其牢币，升为大祠。今礼属建封，义资咸秩。惟介丘之从祭丘：原作「亡」，据《宋大诏令集》卷一三五改。，在刊位以无文。所宜俯迩岱宗，别兴坛墠，聿荐苾芬之奠，式伸寅奉之诚。将来封祀，宜别择地，建坛致飨，依大祠礼例施行。」初，帝谓宰臣王旦等曰：「九宫贵神，虽令详定，仍在有司议改更，复有未便。且前代曾行 
     
躬祀之礼，复又已升大祠，如何参酌，得合典礼 」旦言：「臣等商量，封禅之礼不同常祀，欲于泰山下别建九宫坛，可否更系圣裁。」帝曰：「朕意亦然，勿更定议，便当依此施行。」故有是诏。 
五日，详定所言：「九宫贵神坛请于泰山下行宫之东，量地之宜建置。准《郊祀录》，坛二成、三尺、四阶，其上依位置小坛九所，皆高一尺五寸，纵广八尺，又西南为一阶，曰坤道人门，即不载坛都大纵广尺丈。今京城坛再成，今请置坛二成，每成一尺，上成每面各长三丈二尺，坛东西南北各出一阶，西南坤道又为一阶，各阔五丈。上置小坛九位，各高一尺五寸，每面各长八尺，每小坛相去各八尺，四隅各留五尺。坛下四面仍为两壝，各二十五步。准礼例，择日筑坛。兴工日委泰山制置使备酒脯，差官告本处后土。」从之，仍诏牲用太牢。 
九月八日，有司言：「九宫贵神，南郊从祭，位座不全。自景德二年少府设以玉九段，置从祀之位。欲望自今非别祭者并不用玉。」从之。自后亲祀南郊，皆遣官就本坛别祭。 
三年十一月，以将祀汾阴，遣资政殿大学士向敏中祀九宫贵神。时已命敏中饯契丹使于班荆馆，御笔记其事，以示宰臣。王旦言：「祀为大事，不可改。」帝然之，乃令枢密院改命官饯送。 
六年九月十六日，礼仪院言：「九宫贵神已与恭谢天地同日祭于本坛。又准礼例，仲春祀九宫，缘祭不欲数，请罢常祀。」从之。 
九年七月二十一 
     
日，诏以蝗灾，遣官于二十五日祀九宫贵神。王旦曰：「九宫贵神是大祀，前七日当受誓戒。若以二十五日祀，则于礼不备。」帝曰：「可择日依典礼施行。」 
