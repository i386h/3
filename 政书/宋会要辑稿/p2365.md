<!-- { "loadSidebar": true } -->
十三日，大理卿宋伯友、少卿聂宇各降一官，丞元衮、评事苏恪各特降两官。以断役兵梁俊作贼不当故也。见大理门。 
闰五月二日，右文殿修撰、淮南发运副使赵亿可落职，管勾江州太平观。以职事不修、开河催促纲运疏谬故也。 
五日，承信郎马献追见任一官，勒停。以耀州奏献前任迪功郎、邠州仪曹，准告换承信郎，为不意换授武官，罢见任职事，并不实时谢恩，将告掷于地，并于谢恩时依旧只着绿公服，故有是责。 
同日，朝奉大夫、管勾江州太平观赵亿勒停。以前为发(遣)[运]副使，奉职不虔，黜责尚轻故也。 
十八日，徽猷阁直学士、太中大夫张庄降两官。以前知东平府，城壁推圮，修治灭裂故也。 
六月十五日，江淮荆浙等路发运副使林箎降一官。以前为 
     
江淮漕臣，赈济失职故也。 
七月八日，广东运判郑良降一官，知连州冯齐荀特勒停。坐凶贼陈十二烧劫民居作过，齐荀在任并无措置，及州指使李昌甫捕斫陈十二，齐荀乃妄奏为己功，郑良保奏不实，故并坐之。 
同日，诏直秘阁、河北路转运副使李昌孺落职，送吏部。以言者论其摄帅中山，廉声不闻故也。 
十一日，诏秘书省正字秦坦、开封府刑曹刘汲送吏部，与远小监当。以两人公然对众妄诋国政怨谤故也。 
同日，朝奉郎盛升追毁出身以来文字，除名勒停。先是，臣僚论升寓止宁(凌)[陵]县，假民(产)[屋]以居，不偿赁直，又挟恨棰打陈兴，死而复苏，以剑伤其腿股，终致身死，令提刑司取勘得实故也。 
八月八日，诏：「赵霖兴修水利，多是诞谩，其州县补官冒赏人并追夺。」 
同日，内侍省祗候内品、扬州建隆寺章武殿香火使臣赵舜辅勒停。以言者论其强买民田、干预郡事故也。 
九月三日，前知建阳县邓时特贷命，免真决，除名勒停，送蕲州编管。以建州推勘到贪赃等事。 
十月二日，显谟阁待制、新知德安府王仲薿落职，提举亳州明道宫。发运使奏仲薿昨任越州日，抛籴钱物等不明白故也。 
八日，知徽州李恪除名勒停，送潭州编管，余责降有差。以方腊寇城，恪弃职逃避也。 
十九日，新除徽猷阁待制、知庆源府董耘除集英殿修撰知深州。以言者论其猥薄躁竞、节行不修故也。 
      
二十二日，大理寺正尉迟绍先降一官。臣僚上言：「梁俊公事，大理寺引用条法不当，(承)[丞]、评各降两官，长贰及连签丞、评各降一官，而正独不降罚之坐。第恐前日敕文偶失该载，绍先当时实与签书，伏望一例降官施行。」从之。 
二十七日，太仆卿王亶提举江州太平观。以言者论其挟相术奔竞交结故也。 
十一月二十六日，北承司官张光懋并恩州知通、(州)清河县令佐各降一官。以河决恩州清河第二埽故也。 
四年二月二日，兵部侍郎黄齐、新知蕲州梅执礼各降一官。以朝献景灵宫，次诣熙文殿，班列已定而二人独后，为臣僚所论故也。黄齐续奏乞黜，差知通州。 
三月二十一日，诏提举南京鸿庆宫贾禋、提举河北籴(使)[便]张琰、朝请郎陈靖直、奉议郎江衮、平江府户曹刘茂年、密州司录朱瑀、新陕西路转运司准备差使赵子 各降一官，长州县尉章昭亮勒停。并坐前任平江府官，狱吏出入死罪，失觉察故也。 
四月五日，直秘阁、前知宣州俞焘可落职，送吏部与监当差遣。以焘所奏妄论九畴之序，学术迂僻，又犯庙讳二字不空阙点画，亦不用贴黄，显属昏谬故也。 
六月九日，新知宣州应安道提举江州太平观。以言者论其诞谩欺罔、(赎)[黩]货营私故也。 
二十一日，新知河中府田登提举西京嵩山崇福宫。以言者论其守郡轻脱，人所嗤鄙故也。 
二十四日，知宿州林箎降一官。以前为 
      
发运副使，不申籴本数目，侮慢失职故也。 
七月十二日，吏部员外郎杨信功送吏部，与远小监当。坐前治郡乖谬故也。 
二十八日，通侍大夫、相州观察使和诜责授濠州团练副使副：原无，据《宋史》卷三五○《和诜传》补。，筠州安置。以童贯奏诜玩寇误国故也。 
八月二十三日，诏：「新同州司户曹事范焘上书狂妄，送吏部，与广南远小监当。」 
九月五日，前提举亳州明道宫宋昭除名勒停，送广南编管。以上书狂妄、前后反复故也。 
十二月三日，徽猷阁待制、知袭庆府钱伯言落职，提举南京鸿庆宫。以托疾避事故也。 
八日，龙图阁直学士、知杭州蔡薿提举南京鸿庆宫。以言者论其任意用刑，判词鄙陋，因事中人，取其财以修城，故有是命。 
十一日，直徽猷阁、提点京东西路刑狱梁扬祖落职，提举亳州明道宫。以言者论其建议修东平府城壕，欲浚及泉，又乞用明年及次年春夫，轻作寡谋，故有是命。 
二十四日，金部郎中林冲之、谢彦中并送吏部。以言者论其同僚交讼、有害士风故也。 
五年正月二十七日，直龙图阁薛尚志落职，送吏部。以言者论其轻儇无士行故也。 
二十八日，知滁州唐恪提举南京鸿庆宫。以言者论其于邻郡营私第、搔动一方故也。 
二月二十五日，知汝州李敦义管勾南京鸿庆宫。以漕司劾其昏耄废职故也。 
三月十七日，殿中少监李佖降两官，管勾亳州明道宫。以言者论其任将作监日盗用修 
      
宜春苑钱故也。 
二十一日，江南东西路提举盐香官胡说可先次降三官，以私煎盗贩公行，妨阻客旅，及推行新钞以来，并无申陈措置故也。 
同日，两浙盐香官诏降两官。 
六月十五日，中书舍人王绹降一官。以言者论其夏祭大礼行事奔趋后时故也。 
二十一日，权知巴州熊倩降一官。以前任提点坑冶铸钱，有连州衙皂黄瑗妄将同官铜场地段改名，妄作新地告发，寻委官体究不实，黄瑗特追毁元补授官，倩时佥书保明，故有是命。 
七月五日，大理卿宋伯友降两官。以刑部劾其上编断例不(轻)[经]刑部、违紊官制(是)[故]也。 
九日，知泸州刘亚夫放罢。以接纳溪州田才顺搔扰，冒赏(坐)[生]事故也。 
十一日，兵部尚书陆德先提举江州太平观。以其交通近习，尝观望言事故也。 
二十四日，诏胡师文复显谟阁待制、蒋彝赠徽猷阁待制指挥勿行。以言者论二人憸佞，师文不宜居法从，彝不当被恤典也。 
八月一日，诏延康殿学士、知福州刘韐落职，提举南京鸿庆宫。先是，御史中丞陆德先被旨根治刘延庆公事，而韐私谒德先，为言者所论故也。 
四日，提举江州太平观聂山责授崇信军节度副使，衡州安置。臣僚上言：「山自罢开封，退处临川，干挠州县，营第城中，皆丁夫供役。有邻田，其人孤幼，给其立券之后，一文不与。」故有是责。 
十三日，检校少保、安德军节度使、醴泉观使李彀责授岳 
      
阳军节度副使致仕。以言者论其子雍奏乞析居，而彀遂逐之，不以为子，慈孝两失故也。雍亦追毁出身以来文字，放归田里。 
十五日，主客郎中贾镇送吏部。以言者论其尝为都水监胥吏故也。 
二十五日，管勾步军司公事王元提举西京嵩山崇福宫。以言者论其朋附权贵，沽誉希进，又招刺老弱充军故也。 
二十九日，大名尹王革为延康殿学士，提举西京嵩山崇福宫。以治郡惨酷无状、捕盗措置乖方故也。 
九月十三日，徽猷阁待制、提举万寿观蔡绦勒停。以言者论其撰《西清诗话》，学术邪僻，多用苏轼、黄庭坚之说故也。 
十月八日，诏诸路漕臣吕淙、徐闳中、陈汝锡、李侗并落职，俞赒、向子諲各降两官，范仲、柴梦、李孝昌各降一官，蔡杰、蔡蒙休、胡端平、郑待问各降一官冲替。以上供未到额斛数多，有误中都岁计，发运司官坐视，并不措置故也。 
十一月十一日，惠柔民可罢殿中侍御史，柳约罢著作佐郎。以差充府监发解别试所试官，具武士合格字号奏闻，数内系内舍试上舍试卷，其当行人却误用外舍试内舍印子，致有差错故也。 
十三日，知抚州留怙令致仕，以聂山挠州政，每事曲从故也。 
十五日，度支员外郎袁炳、监左藏西库贾公彦各降一官。以户部违定限不支俸钱，时于搉货务拨见钱应副故也。 
二十一日，太府少卿李着、太府寺丞胡钦之各降一官。以洮州守 
      
御人兵唐突车驾，言得功支赐太府寺未与支给故也。 
二十九日，诏：「右文殿修撰、河北燕山府路转运副使王子献 刷厢军等，辄经两月，略不措置，可落职。」 
十二月十七日，诏：「勘会官员缘罪冲替、放罢，后来结断，元犯罢前任，即不合更罢后任。若前任已满，或因事故未差冲替、放罢者合罢任。」后令吏部申命行下。 
同日，静江军承宣使致仕李宗振降三官、给全俸指挥更不施行。以言者论其本胥史奴才，比使宣抚东南、恢复燕蓟，而宗振居幕府，招权恣横，旁若无人故也。 
二十一日，太常博士汪叔詹送吏部。以言者论其哀疚中讼于徽州，乞治言新城之不便者，惟以便己故也。 
宣和六年二月六日，宝文阁学士、知河中府程唐落职，提举南京鸿庆宫。以言者论其交结贵臣、营私射利故也。 
二十八日，太常少卿苏元老、秘书少监洪炎并罢，与外任宫祠。以言者论元老乃轼之从孙，炎乃黄庭坚之甥也。 
闰三月二十二日，榷货务官并大观、元丰、左藏东库官，常、抚、洪、夔、桂、袁州、遂宁府买纳官，并各降一官，知、通、令、(辰)[丞]及当职官各罚铜二十斤。以纳到春衣紬绢布纰薄陈烂故也。 
二十五日，应天尹叶着提举西京嵩山崇福宫，以治郡无状故也。 
四月二十四日，诏龚况上殿奏对疏谬，人材阘冗，送吏部。 
九月十三日，直龙图阁邓绍密落职，送吏部。以言者论其贪污，又为谭稹所荐故 
      
也。 
十月二十七日，吏部侍郎王时雍、御史中丞何 并为徽猷阁待制，提举西京嵩山崇福宫；中书舍人韩驹为集英殿修撰，提举江州太平观。以三人俱元佑曲学故也。 
十一月三日，吏部尚书卢法原、延康殿学士提举上清宝(录)[箓]宫何志同并为显谟阁待制、提举西京嵩山崇福宫，工部侍郎贾安宅提举亳州明道宫，中书舍人张忞提举杭州洞霄宫，高伯辰提举南京鸿庆宫，给事中檀倬、中书舍人胡松年并提举江州太平观，起居郎周离亨送吏部。皆以言者论其朋附王黼,规摇时政，故黜之。 
同日，徽猷阁待制、提举西京嵩山崇福宫王时雍，集英殿修撰、提举江州太平观韩驹并落职。以言者论其责轻故也。 
十九日，尚书右司员外郎宋孝先送吏部，以言者论其人才凡庸故也。 
