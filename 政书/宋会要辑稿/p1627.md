<!-- { "loadSidebar": true } -->
三月二十日，大理寺言：「决配指挥，绍兴元年正月十四日 ：『行在见任官，三省、枢密院、六曹、百司人吏等，并不得于五军并诸头项统兵官下兼带差遣，及诸军人不得互换相兼。今后有犯被差又差之者，有官人除名勒停，无官人决配。』绍兴元年五月二十四日诏：『自今后州县如有合科催物色，须管明以印榜开坐实数若干，仍具一般印榜申监司。监司因出巡视行按察，不得更似日前先多科其数，然后轻重出入。违者窜岭表，人吏决配，仍许民户越诉。』《嘉佑 》一《宣敕》言：当行极断决配除名之类，本犯轻者并以违制论，仍具案奏听 裁。《大观尚书六曹寺监库务通用 》：诸称配及编管少言地(理)[里]者，并〔决配〕五百里外。其前立定决配明文此句似有脱误。，庶使承 
      
用官司有以遵守。」 令所看详：「犯罪之人情状轻重不一，本罪刑名自有等差，决配之法不得不异。若谓前项元无立定决配之文，立为定法，恐或罪不称情。今欲申明，如于逐项指挥有违犯之人，除依法定断本罪外，取旨量轻重决配施行。」从之。 
九月十五日明堂赦：「勘会流配役人依条会恩则放，访闻州军不遵条令，遇赦则尚行拘留，情实可矜。仰限赦到日，须管日下放令逐便。仍仰提刑司觉察，如违奏劾。」七年九月二十二日明堂赦、十年九月十日明堂赦、十三年十一月八日南郊赦、十六年十一月十日南郊赦、十九年十一月十四日南郊赦、二十二年十一月十八日南郊、二十五年十一月十九日南郊赦、二十八年十一月二十三日南郊赦、三十一年九月一日明堂赦，并同此例。 
五年七月二十一日，臣僚言：「窃闻前此朝廷之议，以宣州勘黄大本及(充)[兖]州勘应问二人所犯，候其狱具，中取一人尤甚者，用祖宗旧制真决刺配，以警赃吏。今大本既依法论决，而应问赃罪贯盈，止从编置。自去年九月十二日在秀州准(刺)[敕]编管化州，十七日至平江府，即作在道会赦量移。且应(门)[问]赃罪百倍大本，吴中士庶皆能言之，而经断五日之内，便用赦量移，何应问之幸而大本之不幸(幸)也!望特降指挥，不许用今赦量移之文，差人管押前去化州编管，庶几贪赃之吏知不可以计免，或少惩艾。」 
      
从之。 
九年正月五日〔赦〕：「新复河南州军(申)，应配及编管、羁管人并特与减三年，三岁理为拣放年限。永不量移或不放还者，若笃废疾及年七十以上，仰所属验实，特与放还。配军年五十以上，到本处已及十年，年六十以上五年，编管、羁管人情重及五年，稍重及三年，情轻及一年，亦与放还。仰所属限一月疾速依赦移放施行。若元系缘坐及所犯情理巨蠹、事干边界蕃部溪洞人，仰所属开析元犯因依。其配吉阳、昌化、万安军、琼州罪人，虽永不量移或永不放还者，限赦到十日内，所属各具元犯人到配所有无过犯闻奏，当议量轻重特与移放。」十二年九月十三日徽宗梓宫还赦同此。 
十三年十二月十七日，阶、成、岷、凤州提刑司言：「在法，罪人不得编配入京及往三路沿边、川峡路。今来逐州密接北界，委是无处配行。」刑部勘当，欲将阶、成、岷、凤州犯罪合该刺配之人计地里，权行配入川峡路州军。从之。 
十七年十二月一日，刑部言：「契勘编配、羁管等命官及事干边界情理重害之人，遇赦依法合系所管州军勘验，别无过犯，方许保奏。本部以所犯情理轻重，(接)[按]法具奏钞拟奏，听旨移放。访闻近来州军往往更不依法具奏，一面引赦移放，深属不便。欲遍下诸路州军，各守成法，仍仰提刑司检察违戾处按劾。」从之。先是，右文林郎周行己计嘱本州岛一面引赦移放，为衢州人户告发，故有 
      
是请。 
十九年八月二十二日，刑部看详：「捕获沿海劫盗，并系持杖凶恶徒众，理宜措置关防。今欲将合该刺配广南及三千里之人断讫，权行刺配鄂州都统制军下；二千三百里以下之人断讫，量地里远近，权行刺配池州、鄂州、建康府都统制军下，并收管重役使唤。其刺字欲以配州府屯驻军重役字为文，候盗贼衰息日依旧法。」从之。二十四年二月二十三日，有旨：「今后将临安府已配盗贼逃归之人，并以合该配地里，分配江州、鄂州军下重役。」 
二十三年四月二十三(年)[日]，诏：「编管、羁管人在诸州军者，于法止许月赴长吏厅呈验。访闻比来多不用法，囚禁锁闭，甚于配隶，可令遵守成宪。」 
二十四年二月二十三日，诏：「临安府今后捕获正犯盗贼，已行断配，逃走复回，合该展配之人，并以合配地里，依绍兴二十三年已降指挥，分配池州、鄂州都统制军下重役，各以所配州屯驻军重役刺字，常切监管，毋致走逸。」以知临安府曹泳有请，从刑部看详也。先是，绍兴二十三年十二月十三日，知临安府曹泳札子：「契勘本府近缘贼盗稍多，虽不住缉捉根勘，断配往远恶州军，其配军多是不旋踵复到本府作过。缘本府系车驾驻跸去处，理宜措置禁止。今相度，今后凡遇断配贼人，欲望许依海贼例，应有合配之人，量远近分配池州、建康府、镇江府、鄂州、太平州驻札军分重役。不唯免至盗贼仍前 
      
归府作过，兼可补填军额。」刑部看详：「欲令临安府将日后勘断正犯盗贼依法合配之人，候断讫量地里远近，权行刺配诸军下收管。其合配千里已下之人断讫，权行分配池州，其合配千里已上之人，权行分配鄂州，并都统制军分，送将下收管重役。各以所(酬)[配]州屯驻军重役刺字，常切监管，毋致走逸。(仰)[仍]仰断遣处差人〔禁〕锢监押前去。余依见行条法施行。」从之。 
十一月二十二日，诏：「今后临安府所差使臣管押编配广南并远恶州罪人及两次，押到编配所，别无疏虞，与减一年磨勘；在路有死损人数及两次，与展一年磨勘。其管押编配千里以(以)上罪人及两次，押到配所交管，与减半年磨勘；如在路有死损人数及两次，与展半年磨勘。以上展、减磨勘对行比折外，理数赏罚，并至二年止。余依见行条法施行。」以大理正许兴古(古)[有]请，下刑部看详，故有是命。 
十二月二十三日，诏诸路州军如有编管之人愿充厢军者听。上因宣谕大臣曰：「朕昨在元帅府，见河朔州军将编管人穿锁传送旅店，三五相联，乞丐于市。盖缘不(不)支口食，以致于此，诚可悯恻。可申严约束行下。」 
二十六年闰十月十七日，大理寺丞莫蒙言：「窃见江西及浙东沿海强盗应配者，并分配诸军重役。盖以江西之与沿海，乃盗贼素〔出〕之处，故犯盗之强劫者，然后配以重役，而犯窃盗初不与焉。比于绍兴二十四年，因臣寮建 
      
请，凡诸路应犯盗合配之人，不分强窃，悉从重役之配。窃谓诸路强盗俾同于江西及沿海去处，增重其配可也，至于窃盗穿窬之徒，其情理岂可与凶恶强悍者同日而语哉!乞更加参详，使轻重各适其当。」刑部看详，除正犯强盗之人照应已降指挥，其犯窃盗之人并仰依见行条法。从之。 
二十七年九月二十一日，尚书省言：「勘会诸路州军断犯强盗合配广南并远恶州军，已依旧配行外，其余见配诸军重役人，缘积以岁月，人数渐多，理合措置。」诏今后并依旧法施行，更不配填诸军。其逐军已配到人，令户部量行增添请受。 
三十年五月四日，领殿前都指挥使职事杨存中言：「本司大军在明州定海县驻札，逐时收捕海贼，解赴所属根勘，罪不至死者配。窃虑逃窜，复为盗贼。本司见招人填阙，欲于内选人材及等者刺填龙猛、龙骑指挥阙，支破全分请给，所贵海道安静。」从之。 
八月，刑部看详：「乞将犯强盗贷命并遇赦及凶恶强盗合该刺配之人，仰元勘州军除合配海外，及老弱怯懦疾病人依旧配行外，将少壮人断讫，量地里远近，押赴本路帅司，躬亲审量，如强壮堪充军役，即刺填本路阙额将兵下等，支破请给。如日后逃走，捉获，当行军法。」从之。后刑部言：「诸路州军有至帅司路远，窃虑罪人往返走逸，欲与本州岛军长(史)[吏]亲行量审，将勘充军人申本路帅司，待报合刺填某州军，径自押 
      
赴，即不得放本州岛及邻州充军役。」从之。 
八月二十三日，诏诸路将犯罪合编管人不得配隶行在傍近五百里内州军，从知信州徐林之请也。 
孝宗绍兴三十二年六月十三日登极赦：「应编配及移乡人并永不移放者，并放逐便。」 
十四日，臣寮言：「近降指挥，将强盗并持杖劫盗贷命流配之人并押赴屯驻军，随等仗依招军法刺填。窃详犯人皆是凶恶强横之徒，若至军前方行刺配，深虑在路逃窜，无以辩验。乞(今)[令]元勘州军从长贰择健壮堪充军者，先次刺填龙猛或龙骑指挥，然后差人押赴屯驻军，庶几沿路免致逃窜。」从之。 
十月二十六日，臣僚言：「防托海道，全藉水军，乞将海贼贷命人互配诸处水军，令元断州郡多差兵级管押。如三人已上，即逐旋发遣。」从之。 
隆兴元年正月八日，臣僚言：「诸州断配贼例送广南远恶州军，缘其间濒海，多有盗船啸聚，深虑滋长奸恶，乞自今并分拨赴淮上水军收管。」从之。 
二年正月九日，臣僚言：「近日强盗贷命之人，多是配隶二广，其间州郡往往一例差使，并无关防，遂致逃逸，聚成(郡)[群]盗。乞自今强盗更不配入二广，止配诸军重役使唤。其见在诸州配军，各仰严作关防，无令出入。」从之。 
八月十四日，臣僚言：「诸军兵 用亦有犯罪合行刺配之人，在法却配隶诸州牢城。缘此等元系拣中及有素习武艺者，乞依仿强盗配屯驻军法，令主兵官钤择 
      
强壮，量地里远近刺填别军分。」从之。 
干道元年正月一日大礼赦：「勘会犯流配役人，依条会恩则放。访闻州军不遵条令，遇赦到尚行拘留，情实可矜。仰限赦到，除元犯恶逆及事干边界外，须管日下放役。仍仰提刑司觉察，如违按劾。」三年十一月二日、六年十一月六日、九年十一月九日大礼赦，并同此制。 
八月十二日，册皇太子赦：「应配军、编管、羁管人永不移放者，祖父母、父母年及八十岁以上，无兼侍，或笃疾者，具元犯因依奏裁。」 
二年六月三日，淮西总领杨倓言：「近日将强盗罪不致死者，择其健壮配屯驻诸军。访闻诸州多将老弱不堪充军之人一例分配，深虑虚占军额，缓急不足倚仗。欲乞申饬诸州，委自长贰一一精加选择。」从之。 
