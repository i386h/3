<!-- { "loadSidebar": true } -->
十五年三月二十五日，枢密院言：「臣僚奏，绍兴初，吴玠、杨政画蜀汉之地以守。自散关以西付之玠，梁、洋付之政。蜀中诸边，以散关为重。愿与二三大臣讲求向来蜀中守边旧迹。」奉旨，令制置司同都统司照应前后所降指挥，公共相度经久利便闻奏。据兴元都统制彭杲申：「大散关一带边面，系凤州地界，其凤州隶属西路安抚司所管。昨于淳熙二年间，兴州都统司奏得旨，凤州属兴元管认。见今每年两司差拨官兵守把。窃详大散关一带边面，系对境冲要来路，最为重害。(上)[尚]虑凤州附近别无本司所管军马，若不测虏人窥伺，阙人接援。兼缘凤州郡事见系文臣，即与屯守之兵各无统临，亦非本司号令所及。缓急之际，议论不合，或有乖违，即误国事，利害非轻。昨来本司已奏得旨，许本司于所部统制、统领官内选择有材干可倚仗人奏辟。本司相度，乞将凤州边面且从旧管认，依已降指挥，将本州岛知州令本司选择奏辟，弹压戍兵，指挥边备。若缓急出兵，临时量度虏兵出没轻重。如合用军马捍御，即关报兴州都统司，互相策应破敌，委于边防经久利便。」诏彭杲于统制官内精选公廉谙练边防民政之人，具名闻奏。其凤州缓急应(授)[援]一节，即仰照应淳熙二年九月二十六日指挥。 
      
四川制置范成大言：「相度，乞下兴州都统司，如凤州不测缓急，所有应援一节，一面应机将附近军马遣发前去，却申制置司照会施行。」从之。 
淳熙十六年八月二十五日，诏礼部给降度牒五十道，付四川制置司出卖。将卖到钱发付黎州，令项桩管，专充备边支用。以黎州守臣李嘉谋奏请，故有是命。 
光宗绍熙二年三月十八日，宰执进呈汪事宜，上曰：「淮上一望都无阻隔。时下栽植榆柳，虽未便(何)[可]用，缓急亦可为藩篱。」 
十月十六日，宰执进呈汪事宜，上曰：「虏人要开汴河，其意安在 」葛邲奏曰：「见人说已要开多时，或说以此杀黄河水势。黄河自去汴河百五十余里之远，恐不然。」上曰：「此不过要通运粮。」胡晋臣奏曰：「虏情叵测，须得过为关防。盱眙相对，便是汴河口。盱眙缘讲和之后，不曾屯兵，不曾筑城。今则时异事变，须别作措置。」上曰：「彼为备，我亦当为备。与日前事体不同，须是理会措置。」葛邲奏曰：「乞更留圣虑。」 
三年正月六日，诏：「两淮、京西、湖北、四川统兵主帅并本路帅宪，密切差人点检各处近边私小便路有碍边防去处，同共措置断塞，多种林木，令人防守。州县常切巡察，不得容人行往。限两月，先具各处小路有碍边防去处，画图贴说闻奏，及申枢密院。」从汉阳军守臣王璆请也。 
十一月四日，臣僚言：「黔州界接连溪洞，最为边患者，夷人冉顺多领夷丁，持带刀弩，往 
      
来侵掠，般转省民，远入溪洞。照得冉氏来路径由潧潭难溪，其难溪寨系创置去处，寨官多是阙员。乞令夔路安抚司行下黔州，将管界巡检一司移就潧潭隘驻札，专训练彭水县义军，籍定姓名，与免和籴，于农隙教阅，从公轮差，上番守把。仍令增差戍兵，以为边防。遇有夷入劫掠省民，即捕捉，从边条施行。」诏四川制置、夔州安抚司相度闻奏。既而相度到：「黔江县自合蓬江口以下至相阳寨置寨隘铺，已有定法。自相阳寨以下难溪、细竹、油木、小洞、昆仑、潧潭等寨隘，至合蓬江口向东南一带，与思州安夷堡相接，已于难溪寨张设官兵捍御。契勘潧潭隘与难溪寨去隔四处寨隘，皆系夷人出没要路，委有把拓。唯巡检一司，系捕盗官兵，管土军一十名，在黔江优剩，合行拨赴潧潭把拓。更于两县义军内添差三十名、禁军一十名，通禁军共五十名，建置隘铺，捍御夷汉。将所管堡分夷人往来诸处私路及过渡舟船尽行闸断，止许于潧潭一处往来，仍于渡所相对建立一寨。如田、冉差人来省塝上干事，先于本寨卸下器甲，止放三五人入来，使表里有所关防。其逐司官三年无透漏，令照应旧格，本州岛保明推赏。或有不谨，当斟量责罚。所有合破官兵请受，州司随宜祗备，下所属起立隘铺寨栅，拨遣巡检杨世忠将带所差军兵前去驻札捍御，委是经久允当。」从之。 
宁宗庆元元年二月五日，枢 
      
密院进呈知楚州熊飞言：「去岁本路旱歉，探得北界于沿淮招诱流移及归附之人，许给还元抛下物业。」上曰：「此事甚系利害，宜令多方存恤，措置关防。」 
十一日，宰执进呈沔州都统制张诏乞点检关外军马等事，余端礼等奏：「近日北虏于边界添屯聚粮，括户马，签民兵，其意不可测。臣等窃谓沿边不可不为之防，日夕讲究利害，当一一奏禀施行。今日之事，莫急于此，更望陛下常以此事入圣虑，撙节用度，爱惜名器，以为缓急之备。」上曰：「平时节省爱惜，则缓急可以激励士卒。」 
八月十七日，后殿进呈臣僚札子，欲令诸军主帅各条具目今将佐士卒与夫器船舰果皆可用，所管认地分控扼之地，防守之策，宜有一定之说，度有备无患。京镗奏云：「近来金虏被鞑靼侵扰，传闻不一。然虏情叵测，须预为之备。但兵力未壮，民力未裕，国力未强，正须讲究。」上曰：「近年储蓄，亦未甚裕。」谢深甫奏云：「诚如圣训。但恐机会之来，有不可失。储蓄固当为备，然鹿台之财，桥之粟，乃商纣为武王积。」于是诏内外主帅，照所陈事理密切条具，并除程限半月闻奏。 
十一月十九日，黔州守臣言：「乞降指挥，付四川制置并夔路帅司，今后南平军公吏如有接授夷人贿赂，私与谋议，漏泄机密，欠少买马钱物，侵冒兵田，妄生边衅者，许知军具申所司，重加惩治。」诏依，仍令四川制置司并夔路安抚司常切觉察。 
二年 
      
二月十三日，后殿奏事，余端礼言：「近日闻北边为鞑靼侵扰，已焚了凉亭、金莲川等处，去燕山纔六七百里。昨日贺正人使回，言与所闻亦略同。万一鞑靼得志，直犯中原，或虏酋逃遁，逼近边界，或恐中原有豪杰，皆当为备，但不可张皇。臣等欲亲写札子与江上诸军帅，且令密地整龊人马及各理会所管界分，设有缓急，免得失措。」上曰：「有备无患。今日若先为不测之备，则缓急可以无虞。卿等只作私书密谕诸军帅。」臣端礼又言：「更愿陛下爱惜名器，节省财用。储蓄稍厚，则可以免科率百姓。名器稍重，则可以奔走天下。」上甚然之。 
三年十二月二十二日，宰执进呈谢深甫奏：「沔州都统张诏言：『本司边面去行在最远，乞给降黑漆红字牌付下，专一递发急切文字。』深甫又奏云：『沔州常时递铺五十日方到，惟是密院黑牌，日行三百里。沔州约有五千里，今欲给牌三面，不过十七八日可到。』上曰：『若给黑牌，有雕字，边报不至迟滞。』」 
六年七月二十九日，工部言：「淮西总领曾 等奏，『窃谓守江不如守淮。今淮西实为大江蔽捍之地，而和州又为淮西咽喉之冲，是以守江之计，当以守淮为先。使长淮一失所守，则江亦未易保矣。和之为郡，此距虏界二百二十五里，东自横江门至杨林江口二十五里，上流形势，莫此为重。故孝宗皇帝临御，志在规恢，分兵留屯，所以备缓急一旦之用。当时所拨之田，其间虽有 
      
远近高下之不齐，然自创建以来，兵农各安田亩久矣。今程九万所议，以官田与张庄换易，移军屯于附郭，是诚两全之便。但恐张庄经理之素，未必轻舍，骤有更易，或惮迁徙。为今之计，莫若令张庄租客自结保伍、择干甲为总首，如民兵之法。农隙俾之教阅，缓急之际，亦可藉之为用。又况东西青阳二庄，正关要冲去处，元屯之兵，既不迁徙，缓急自足把扼，且不失孝宗皇帝创始之意。仍于杨林江岸营驻水军，布列战舰，以为声势。于沥湖措置作堰，缓急决水下路之两傍，皆为陂池，使舟船不可行，人骑不可涉；于杨林即其要津十余里为濠三层，以濠之土就迭为堤，皆通江潮，往来可为阻隔。凡四者之议，无非当今急务，备边大计。必欲次第而举行之，亦惟所择。』本部勘当，欲从今来逐司所申，行下淮西总领、淮南转运、和州遵守施行。」诏依工部勘当到事理施行。 
喜定七年二月一日，起居舍人真德秀、合门舍人周师锐贺金国登位奉使回阙进对。德秀等言：「昨蒙圣恩，遣贺金国。去冬十一月至盱眙，伺侯日久，竟无取接之耗。传闻彼国见为鞑靼攻围甚急，内外(便)[梗]绝不通。纵使未即灭亡，亦必不能持久。臣等久在边头，辄有备边数事，具在奏札，伏望圣慈垂览。」上曰：「卿等将命出使，适值彼国扰攘，徒劳往返。已令修饬边备。」德秀等出札子展读，至纥石烈执中之死，奏曰：「纥石烈执中乃弒旧酋 
      
永济者。」上曰：「是同谋之人。」 
六月，起居郎李直前奏论边防及女真灭亡不久，读至「中原遣老之语，皆欲身归大宋」，上曰：「见说盱眙去泗州甚近，此等语，想皆卿亲闻 」奏曰：「皆臣亲闻。」人奏乞用祖宗故事，发内帑钱以助边费。上曰：「卿言甚好，但见今内库亦阙支遣。」奏曰：「此则臣实未知。但臣尝闻陛下言今日惟要做好事。臣今所奏请，乃祖宗已行，却是一件好事。愿陛下力行之。」上首肯良久。 
九年十月七日，臣僚言：「窃惟论备边者，当以淮为急，而江次之。论守淮者，当以民为本，而兵次之。夫长江数千里，自古以为南北之限，凭险制敌，莫要于此。平淮莽苍，四战之地，无山可依，其水易涉，故古今之言守御者，未有不先江而后淮也。赋民(之)[以]赡兵，资兵以卫民。世之论备边方，亦未有不先兵而后民。是盖未知缓急之势。欲固门户者，当备藩篱，今版图未复，驻跸东南，两淮其藩篱也，而长江乃吾门户。前后谋国者，莫不以守江为上，而视藩篱之地不甚经意，宿大军于长江而更戍以守淮壖，岂非以内外为缓急邪 抑不思严外乃所以固内，今沿淮诸城悉皆整备，然江淮之民尚末有安居乐业之心。夫贫富相依，有无相赈，盖内地之民皆然，不特淮民也。今淮甸所居，皆无富民矣。向之富室，今变而为中产；向之中户，今转而为贫民；贫民日益流移，而仅足之家，亦苟且目前而不思为百年生生 
      
