<!-- { "loadSidebar": true } -->
二月十五日，知扬州、淮南路安抚使王之奇言：「归正人见任添差不厘务差遣，朝廷与之廪禄，不任以事，盖欲优之也。其间有怀材抱艺思欲自奋者，不无遗逸滞淹之叹，欲乞所在州军归正添差不厘务官，自钤辖路分以下，许臣选择，量材器任，仍不妨所居职，贵人无遗才，事无不济。」从之。 
二十一日，知扬州、淮南路安抚使王之奇言：「近旨措置宽恤民力，欲将凡归正有官无差遣未经四任添差人在本路居止者，许列上与添差一次。年老贫乏鳏寡不自存之人，亦许勘量，分送本路次边丰实州军，并以人口等第支散钱米。依元旨，令本州岛以桩留撮收三分课子给。」从之。 
三月十二日，诏诸军归正忠义累重计口添支之人，特更展支一年。 
七月二十八日，臣僚言：「近年以来，四方州郡无有远迩，例皆穷匮，不能枝梧。绍兴三十一年以前归正从便指射郡注授差遣，未曾立额。乞下吏部立定员额施行。」吏部勘会：「绍兴三十一年以前归正官大使臣，自今立定员额，帅府三员，节镇二员，余州军监一员，仍许以今立定员数，依绍兴三十一年以后归正官差一政待阙，承替见一人。小使臣比大使臣员多，欲乞凡绍兴三十一年以前归正官，自今立定员额，帅府六员、节镇四员，次州军监二员。」从之。 
九月一日，枢密院言：「建康府驻札都统制郭刚等，具见管北军内愿离军人，有旨并罢从军，特加转官资，添差江西、湖北路州军差遣。今照湖南武冈、茶陵、永、邵、全、道、郴州、桂阳军地远，虑艰(放)[于]般挈，却非朝廷优恤之意。〔乞〕诏湖南路除潭、衡州外，其余州军，并免均差，以诸处各分差员数，均入淛东、福建、江东、江西路：隆兴府副都监一员，准备将领十二员，指使二十三人；赣州正将一员，指使二十四人；吉州正将一员，监当一员，指使二十四人；袁州、筠州监押各一员，指使三十三人；与国、建昌、临江、南安军指使各二十九人。其余以是为差。」从之。 
九月十六日，诏归正曾为首领僧董和尚、王智润、陈守靖、刘法清，各特与紫衣师号。 
十七日，秉义郎、利州后军统领官王安国具归正人姓名，诏四川宣抚司审实推恩。于是王去恶、王安国转两官，升一等差遣；杨师中、刘卞、李成、刘崇元转一官，升一等差遣；窦洪、窦武、郭海、孙彦元、王胜、赵斌、尹晖、王俊、李宗道、李忠贯、师孟、冯辉、周琪各转一官资，王振等十三人各转官资有差；王振等七人归正，虏戮其亲属，优与升擢，亡者官其子。 
     
二十八日，权发遣襄阳府主管京西南路安抚司公事陈从古言：「归正人焦彭年、高振、郑 用、张用、范思宁、张清、陈资、陈琇、高伸等九百五十九户已均赈济，所存米六千余石，度仅支三两月，日后尽无以给，欲望准例更支拨米二三万石，接续赈济，以慰归正士民之心。」诏于桩管米更支万石。 
十月七日，枢密院言：「得旨，镇江、建康府离军归正北军各补转官资、添差升等差遣，州郡多方安恤，虑各州无官专行，奉行卤莽，失朝廷存恤之意。」诏逐路漕臣行下本路州军，各差通判或签判，专一主掌俸给、屋宇等，务令按月便惬，他课诸役，一从优免，月具已支员数并钱米名色，仍具所差职次姓名上枢密院。 
十一月三日，枢密院言：「镇江府驻札御前诸军，有忠义归正人见充军职任，及旧系头首，至今闲无职事，泛居行伍，深恐未称其才。」诏令统帅常川一一审刷来历因依、见充职任并旧系头首闲于行伍逐色人数、职次、姓名，申枢密院取(自)[旨]任使。 
十一月十四日，枢密院言：选锋军忠义将北军归正官兵，亦有筋力衰弱，并不愿从军之人。诏并罢从军。校尉以上各特转两官，进武副尉以下各转三资，并于正职名上收使；无名目人并白身 用，各特补三资；军兵改作白身 用，各特补三资，并依今均定州军员阙添差，正将时与诸路正将，准备〔将〕特与安抚司准备将领，训练官、队将特与诸州兵马监押，余令吏、兵部与归正添差，各升一等差遣，仍各与并支请给两月。所有原给付身纳枢密院，仍令殿前司量支，路差人津送任所，逐州常切存抚。
 兵 宋会辑要稿 兵一六 归正官 
     
归正官
淳熙元年正月四日乞此句当有脱文。，范温昨不从伪命，将带一行马军前来，已放行添差了当。所有范温子孙，令吏部与添差合入〔差〕遣一次。 
三月二十八日，诏：归正妇人尹氏特与封郡夫人，白宗颜特与补承信郎，张彦直特与补进武校尉。令宣抚司并与特添差见今居止州郡合入差遣。尹氏状：「昨日进兵收复陕西日，尹氏夫千户白沂，密令尹氏将带男女、女 归朝，白沂未来被戮。男白宗颜、 张彦直自归朝之后，未曾保奏推赏。」故有是诏。 
七月二十七日，诏：「保义郎、殿前司左军权准备将骆昂，与转一官，罢从军，特添差淛东州军监押。」以昂状称：「本贯南京，耻陷伪地，拟图来归，移次寿春府居止，结约到本州岛土豪李协，与安丰水军统领孙立等，表里相应，收复寿春府，率领在州军民士庶万余户，于当年七月首先归正，蒙都督张浚收录。偶太平州通判刘蕴古遣书诏臣，期于协力同致功名，不意蕴古包藏祸机，令臣持书交通虏境。臣以忠义来归，不容隐默，晨夜趋伏阙下，发其私书，逮系诏狱，鞫得反状。臣始蒙恩差充殿前司准备使唤，而殿帅王琪将臣作从军 
     
附籍收使，虽曾蒙本司训练官自差充权准备将，首尾十年，既无供给，又无衣赐、料钱。乞与臣一升擢或添差外任差遣。」故有是命。 
八月二十八日，江西安抚使龚茂良言：「已降指挥，应归正忠义人当时借补官资，今逐路帅臣取索付身，审验元补因依，先令帅(目)[臣]换给文帖，候将来立到新功与补正。窃谓不若且令各据元得付身，依旧收执，候将来别立功 ，并与酌度换给。」从之。 
九月十四日，诏：「朝廷优恤归正忠义之人，月支请给，务在养育，以备使唤。近有不循官守之人，妄以看亲请假为名，擅离职任，往来边淮，妄言事端，撰造边报，委是违戾。不持楚州、高邮军、旴眙军照会，如托故在假或擅离职任，委监司守臣按劾以闻。」 
二年正月九日，诏吏兵部将已借归朝官阙，许差替人一次。五年七月三日降旨亦如之。 
三年四月十五日，知襄阳府张子颜言：「武义大夫、前利州兵马都监孙俦，元是邓州豪户，因绍兴三十一年内归正，蒙朝廷补官，后来任利州路兵马都监，任满后未有差遣，见居襄阳。其人料捍有谋料捍：疑当作「精悍」。，习练边事，欲量材任使。」诏孙俦差权发遣荆湖北路兵马都监。 
五月二十五日，诏秉义郎张德元与转修武郎，除合门祗候。以德元状：「昨在北界，虏命授忠勇校尉。挈老幼前来归朝，蒙招讨成闵将德元同银牌传整发赴朝廷，各蒙恩补授官资。德元补授成忠郎，内白身人傅整补授修武郎，又蒙圣恩，特转正使。德元元授虏命忠勇校尉，比附圣朝品格，系武翼郎，乞将德元比附忠勇校尉补授官资。」故有是命。 
九月二十日，淮南运判张士元言：「敦武郎、合门祗候高显来归本朝，其所管归正人皆给佃田土，并各着业。高显见居蕲州，家贫累重，未曾注授。」诏高显添差权发遣淮南西路兵马都监、蕲州驻札，不厘务。请给人从，并依正官例支破。 
十一月十二日，南郊赦：「绍兴三十一年前后归正、归朝、归附京朝官、大小使臣、选人、文学、校副尉、下班祗应，如添差任数已满之人，可令吏部特与放行、添差一次。应归正进勇副尉、守阙进勇副尉、添差诸州军监散祗候使臣，任数已满，特更与添差一次。其有无力到部陈乞之人，令召本色保官一员，录白付身，经所在州军陈乞，批书保官印纸，取索付身，委官点对保明，缴申所属添差施行。」 
四年二月十九日，诏吏兵部，将归明蛮徭人见榜窠阙内留三十阙，注本等人外，其余自今见阙权借差注绍兴三十一年以前归正合得归正恩例添差人一次，仍先注归正恩例添差任数任最少之人。 
九月十五日，诏：「自今承代归正人名阙者，必要有归正干照，所有恩数除递减外，尽以与之。或无干照承代者，止许于诸军承代格法。如敦减至承信郎以下者， 
     
却依旧来归正十资格升转。」 
五年十一月十五日，诏：「殿前马步军司见从军归正、归附下班祗应，历过在职十年，放行磨勘，改转两官，依十资格法转进义校对。如在职未及五年，候及五年，亦依归明、归朝人磨勘体例，改转进武副尉。」 
六年二月二十七日，诏：「归正添差诸州差遣人，其间事故，多有承代冒请，令逐路帅漕司行下所部州军，自今遇有事故人口，下取索付身、料钱、文历，分明批凿讫，给还本家。如无家累，即行拘收，缴申枢密院。」 
八年正月二十七日，宰(势)[执]进呈平江府添差归正等官及拣汰使臣等一岁请给。自干道八年以来，每岁计支二十余万贯。自淳熙七年一年，只共一十一万贯。缘经王佐核实，于法合支者方支，所以岁减十余万缗之费。诏平江府自今依淳熙七年则例支给。如有增差到员数，别具申奏。 
九年三月二十六日，诏：「诸州军保明到忠顺官满年曹居佑等一百五十一人，并令再任。自今诸州军缴申到录白文字，札付吏、兵部，日下出给付身。其出给到付身，并赴检详所送纳。」 
七月二十四日，诏薄处厚特补承信郎。先是，处厚父武功大夫、忠州刺史、殿前司护圣步军额外统制薄彝称，归朝日久，同来归朝千户任寿吉、李元等各蒙恩与男补官了当，乞依例特补官资。故有是诏。 
十二年十一月二十二日，南郊赦：「绍兴三十一年以后归正京朝官、大小使臣、选人、文学、校副尉、下班祗应，任数已满之人，缘添差不厘务不许关升，将来有碍荫补。自今可令吏、兵部依官序人先次注授正阙差遣。将副以上，随才擢用。或愿就宫观岳庙者，特许陈乞一次，内任数未满人愿依旧添差者听。其诸州忠顺官候满七任日一体施行。」十五年明堂同。 
十三年正月一日，庆寿赦：「归正官添差任数已满人，依郊祀赦文，先次注授正阙差遣。将副以上，随才擢用。愿就宫观岳庙者，特许陈乞一次。内有侍阙之人，若已给到太府寺料历，其本身料钱衣赐依条合行帮支，并宫观岳庙，亦有合得请俸，尚虑州军自立员额，不即放行，未称优恤之意，可令所在州军并与按月帮勘。如或拖欠，许经监司陈诉。」五月十二日，诏注授正阙差遣人，特免短使一次，候一任回，依条施行。 
