<!-- { "loadSidebar": true } -->
二府及事东宫则四品皆无赠官。枢密使王晓言亿天禧中〔尝〕与寇准议请皇太子亲政尝：原作「常奏」；「太」，原作「子」，据《长编》卷一一四改。，为憸人所倾，不得志而没。故特追宠之。工部侍郎致仕杨偕皇佑元年十月赠兵部侍郎。偕(常)[尝]历侍读学士，至是遗奏《兵论》一篇，仁宗嘉之，故特赠焉。礼部侍郎致仕蒋堂五年四月，刑部侍郎致仕郭简嘉佑元年七月。以上赠吏部侍郎。枢密直学士、给事中吕溱熙宁元年五月赠礼部侍郎。龙图阁直学士、右谏议大夫宋敏求元丰二年四月赠礼部侍郎。右谏谏大夫致仕吕诲元佑元年五月赠通议大夫。以右丞吕大防等言：「吕诲忠于先朝，极谏谠论，致忤时宰，谴死外藩，请加赠典。」诏特赠。龙图阁直学士、正议大夫吕公孺五年三月赠右光禄大夫。中散大夫王令图绍圣四年十二月赠左中散大夫。赏首建议主回河也。朝议大夫、吏部尚书徐铎崇宁四年四月赠太中大夫。龙图阁直学士、太中大夫李南公大观元年九月赠光禄大夫。太中大夫、刑部尚书王祖道二年十月赠宣奉大夫。龙图阁学士、宣奉大夫杜常三年六月赠太中大夫。龙图阁学士、正议大夫刘赓九月赠光禄大夫。显谟阁直学士、中奉大夫曾孝广政和元年九月赠正议大夫。显谟阁直学士、通奉大夫胡宗回二年五月赠银青光禄大夫。龙图阁直学士、正议大夫宋乔年三年六月赠龙图阁学士、金紫光禄大夫。显谟阁直学士、通议大夫郑仅十月赠光禄大夫。中奉大夫、徽猷阁待制吕雅十月赠正议大夫。龙(□)[图]阁学士、中奉大夫李孝寿十一月赠正议大夫。显谟阁直学士、朝议大夫贾伟节五年六月赠通议大夫。朝议大夫、显谟阁待制陈晹七年正月赠通议大夫。降授太中大夫、工部侍郎贾炎四月赠银青光禄大夫。龙图阁学士、宣奉大夫韩粹彦八年正月赠特进、资政殿学士。延康殿学士、光禄大夫姚佑九月赠特进。中大夫、徽猷阁待制致仕曹调宣和二年二月赠正奉大夫。通议大夫、显谟阁待制方会五月赠宣奉大夫。通奉大夫、徽猷阁(侍)[待]制庄徽九月赠光禄大夫。通议大夫、徽猷阁待制周邦彦三年五月赠宣奉大夫。太中大夫、徽猷阁待制致仕范坦六月赠通奉大夫。通议大夫、右文殿修撰何常四年十月赠光禄大夫。延康殿学士、中大夫王汉之四月赠正奉大夫。中奉大夫、徽猷阁待制李浦十二月赠龙图阁学士、太中大夫。龙图阁学士、正奉大夫钱即六年三月赠金紫光禄大夫。徽猷阁直学士、中大夫韩纯彦四月赠正奉大夫。龙图阁学士、光禄大夫蔡安持四月赠特进。延康殿学士、光禄大夫马防四月赠特进。通议大夫、显谟阁 
      
待制李百宗六月赠光禄大夫。朝议大夫、工部侍郎虞奕八月赠龙图阁学士、中大夫。宝文阁直学士、中大夫致仕王涣之八月赠正议大夫。宝文阁学士、太中大夫李诗七年正月赠延康殿学士、宣奉大夫。朝议大夫、徽猷阁待制张 十月赠正议大夫。通奉大夫、显谟阁待制孙鼛靖〔康〕二年正月赠银青光禄大夫。都大京城四壁守御使刘韐建炎元年六月复银青光禄大夫，仍赠资政殿大学士。朝请大夫、试尚书礼部侍郎兼侍读谭世绩六月赠延康殿学士二年：原无，据上下文系年补。。资政殿学士、通议大夫、京东东路经略安抚使兼制置使、兼知青州曾孝序十二月赠光禄大夫。龙图阁直学士、知永兴军唐重二年二月赠资政殿学士二年：原无，据上下文系年补。。朝散大夫、充徽猷阁待制、提举南京鸿庆宫刘安上(正)[五]月赠太中大夫。资政殿学士、朝奉大夫、充京城留守兼开封尹宗泽七月赠观文殿学士、通议大夫。龙图阁学士、朝请大夫周武仲八月赠太中大夫。礼部侍郎卫肤敏三年四月赠太中大夫。中书舍人叶涛七月赠徽猷阁待制。朝议大夫、徽猷阁待制李釜四年八月赠四官。太中大夫、显谟阁待制、知筠州商守拙九月赠四官。端明殿学士、正议大夫黄裳十一月赠四官。徽猷阁直学士、通奉大夫、提举嵩山崇福宫郭思十一月赠四官。徽猷阁直学士、宣奉大夫蒋猷绍兴元年三月赠特进。通议大夫、试兵部尚书兼侍读胡直孺十一月赠端明殿学士。枢密直学士、通议大夫、知遂宁府席益十二月赠五官。右中奉大夫、徽猷阁待制王升二年正月赠右正议大夫。左中大夫、徽猷阁待制宋伯友正月赠四官。左中大夫、龙图阁待制洪仲孚二月赠四官。显谟阁直学士、宣奉大夫陈彦修三月赠特进。龙图阁直学士、左朝奉大夫耿延禧五月赠龙图阁学士，仍赠四官。以尝任元帅府属官也。右通奉大夫、充显谟阁待制、提举江州太平观董正封九月赠四官。显谟阁直学士、右通议大夫、提举亳州明道宫李偃三年二月赠右光禄大夫。龙图阁直学士、左太中大夫、提举亳州明道宫林遹五月赠四官。左朝议大夫、宝文阁待制陈戬六月赠左通奉大夫。左通奉大夫、徽猷阁待制何志同九月赠左正奉大夫。左中大夫、充徽猷阁待制洪炎十一月赠左通奉大夫。端明殿学士、左正议大夫、川陕宣抚副使卢法原五年三月赠五官。龙图阁直学士、左朝请大夫杨时四月赠左太中大夫。左中奉大夫、充集贤殿修撰、提举江州太平观王衣四月赠徽猷阁待制。左太中大夫、充徽猷阁待制、提举亳州明道宫李 五年六月赠四官。右正议大夫、充徽猷阁待制、提举临安府洞霄宫赵七月赠四官。左朝请郎、徽猷阁待制韩驹八月赠四官。
 仪制 宋会要辑稿 仪制一一 正郎以下特赠 
      
正郎以下特赠
【宋会要】
正郎以下特赠： 
尚书工部员外郎曹修古明道二年八月特赠右谏议大夫。修古尝为御史知杂，言事忤章献太后旨被绌，未复故官，故特恤之。太常博士刘越九月特赠右司谏。越尝请章献太后复辟，至是将命以谏官，而越已卒，故优恤之。尚书兵部郎中张夏嘉佑六年十月赠太常少卿。以权御史中丞王畴言夏尝守泗州，取土石为城堤以拒长淮之暴故也。度支员外郎范祥熙宁三年八月赠秘书少监。以祥尝经制古渭寨，拓土临洮，自古渭始也。宣德郎锺世美崇宁元年八月赠右谏议大夫。以元符中任福建常平，因日食上书乞复熙宁、绍圣政事也。朝奉大夫王彭年四(月)年闰二月特赠左谏议大夫。以其家上元佑遗槁故也。朝请郎、显谟阁待制董必闰二月赠龙图阁学士、太中太夫。朝奉大夫致仕邵材十二月赠右谏议大夫。以元佑间任御史，诋斥权要，冀复先猷故也。承议郎、兵部(许)侍郎许敦仁五年六月赠朝议大夫。丁忧人前朝奉郎、吏部尚书张康伯五年七月赠朝请大夫。龙图阁直学士、朝请郎锺傅大观元年正月赠龙图阁学士、太中大夫。龙图阁学士、朝请大夫虞策三月赠正议大夫。无官人锺志八月特赠承务郎。以锺傅卒，得有服亲二名初品官。锺震言：「志生前无官职。」故特赠。显谟阁直学士、朝请大夫王博闻三年八月赠正议大夫。朝奉大夫、徽猷阁待制席震政和三年三月赠中大夫。朝奉大夫、宝文阁待制杨畏三年十二月赠太中大夫。朝请大夫、显谟阁待制吕益柔七年四月赠太中大夫。朝请大夫、显谟阁待制致仕蒋静宣和二年八月赠通议大夫。朝奉郎、中书舍人张朴四月赠朝散大夫。朝散大夫、集英殿修撰陆蕴六月赠太中大夫。朝请大夫、徽猷阁待制蔡居厚七年十月赠中大夫。右司员外郎陈瓘靖康元年二月赠右谏议大夫。以臣僚言瓘尝谠言极论，明若蓍龟，至于今日，无一不 ，终于废死，乞赐加赠故也。朝奉郎、左正言卢臣中建炎元年十月赠左谏议大夫。布衣陈东、殴阳彻三年二月并赠承事郎。监察御史常安民、司谏江公望四年八月赠左谏议大夫。朝请郎、两淛提刑王翿九月赠三官。通判濠州国凤卿绍兴二年正月赠朝奉郎、直秘阁。温州军事推官吕谅卿六月赠宣教郎。朝奉大夫沈千四年二月赠一官。通直郎高渐二月赠奉议郎。殿中(试)[侍]御史马伸五年 
      
正月赠左谏议大夫。进士赵沾三月赠承务郎。右朝奉大夫、知澧州黄琮五月赠两官。左朝议大夫周中六年三月赠中奉大夫、直秘阁。左迪功郎章之邵三年赠左宣议郎。以给事中吕祉言之邵上舍释褐，操守端方，不求闻达，被召而死故也。承议郎李新八年正月赠一官。元符三年任南郑县丞日，上书论事卒，其子时雨有请故也。左宣教郎、干办诸军粮料院董国度十年五月赠朝奉郎。国度先任莱州胶水县主簿，泛海赴行在上利害，得干办诸军粮料院，未几卒，故也。修职郎、前登州黄县尉章十年五月赠宣议郎。以躬亲获强盗，恩赏未下身故，至是其子汝昭请于朝也。左朝奉郎、权华阴县事刘长孺十四年二月赠两官。左朝散郎、充右文殿修撰、新知常州吴秉信二十七年正月赠左中奉大夫。右朝请大夫、直宝文阁张子仪三月赠右通奉大夫。右奉议郎何彦猷隆兴元年正月赠朝奉郎。初，彦猷任大理丞，定岳飞狱事不阿徇，为言者论罢，至是其家有请，特赠之。左朝奉大夫夏承六月赠左朝议大夫。以其子言承于靖康初任开封少尹，有护宗室之节，乞行褒录，故特赠之。左奉议郎、利州路转运判官、兼权四(州)川宣抚使司参议官孙叔豹干道八年二月赠左朝奉郎。以宣抚使王炎言叔豹措置边防，宣力颇多，故有是命。
 仪制 宋会要辑稿 仪制一一 从官赠职 
      
从官赠职
【宋会要】
      
从官有职再赠职： 
户部侍郎、宝文阁待制范育绍圣二年四月特赠宝文阁学士。以元佑中议独与众异也。龙图阁直学士、朝奉大夫高遵惠元符二年十二月赠枢密直学士。奉议郎、龙图待制舒亶崇宁二年三月赠龙图阁学士。朝请大夫、宝文阁待制黄寔四年闰二月赠龙图阁直学士。太中大夫、显谟阁待制程之邵十二月赠龙图阁直学士。宝文阁直学士、太中大夫孙路五年七月赠龙图阁学士。宝文阁直学士、左中散大夫路昌衡宣和五年六月赠龙图阁学士。以知开封府日具有治声自标题「从官赠职」至本句「止」字一段文字，原书仪制一一之一二有重文，已删。，忠嘉蚤着，止缘上书得罪，亡殁至今，尚在责籍，可特与复旧职，赠龙图阁学士。 
庶官赠职： 
