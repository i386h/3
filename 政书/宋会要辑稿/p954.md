<!-- { "loadSidebar": true } -->
十一月二十八日，江陵副都统制魏友谅言：「本司每岁合得四川纲马，系诸军差人前去取押。今来见调发军马，委是抽摘人兵不得。缘目今紧要骑军防捍，乞速赐札下四川茶马司，将岁额马纲疾速差人押送前来襄阳军前交纳，候平定日，本司自行差人前去取押。」诏权依。
三年正月二十九日，枢密院言：「内外诸军比较(到)[倒]毙马及二分 
      
已上，合该展年之人，元降指挥，合该罚人，遇郊祀赦恩，更不原免。如遇非次赦恩，临时取旨。近来有日前已经展年之人，陈乞引用非次赦免展。」诏：「今后内外诸军倒毙马，已有指挥展年责罚之人，虽遇非次赦，并不许叙免。」 
嘉定二年二月八日，诏三衙、江上诸军，自今应押马纲官，并差承信郎已上人，不得差校副尉。从枢密副都承旨韩杕之请也。 
十一月五日，枢密院言：「湖南安抚司申：本司飞虎军旧管马军二百五十人，并添宣抚司发回敢勇 用等军，委是阙马教阅。目今马数截自五月终，止管一百四十二疋，见阙一百八疋。乞下广西经略司，候来春，先次支拨两纲马一百疋，从本司差人前去押发，下军应副教阅。余阙八疋，一面措置收买，凑足元额，庶几缓急可备使用。」诏令广西经略司将嘉定二年分江陵副都统制司合得岁额纲马内截拨一纲付飞虎军，应副军士，毋致阙误。 
五年七月七日，广西经略安抚使李 言：「马纲之弊，言之者不一。最为害者，曰以毒药害马是也。今年马自横山至本府，千四百余里，纲到皆全。比校过押马官校，则前路往往多毙，而其毙者，又皆肥壮之马。因纲官陈状，乞免入马院安泊，别寻水草便利放牧，以俟发行。穷其所以，秘而弗言。密行访问，有寘毒之弊。乞遍札下马纲经由马驿、逐路所隶运司立赏，许人告捕，严行禁止，庶纲马道路少毙，官校 
      
之赏可全，不误军用，不枉官钱。」从之。 
六年三月七日，臣僚言：「将佐之马，往往取之马军，则马军虽合请三百，止得一百食钱，而主军者密取其三分之二。又统制官占马至四五十疋，名为科马。岂特占请马料，每一疋必有一卒以预其名，而盗取其食钱以入己者。今欲措置，立为定额。」诏：「统制官止许差破战马六疋，统领官差破四疋，马步军正副、准备将各止差破两疋。其减下马拘收，从公拨付入队官兵，如法养餧。仍仰严切钤束兵将官，今后不许辄于官兵名下差拨换易。具知禀状申枢密院。」 
二十五日，诏：「今后茶马司、广西经略司发到御前纲马，先经承旨司看验讫，(今)[令]御马院限三日拣留堪用好马外，其余拣退马，不拘疋数多少，随即逐旋降付三衙，充战马使用。内马军行司实不再下旧司养餧，仍不得别将病马贴数支降，即不许过递年合降三衙马数。」以主管马军行司许俊言：「逐时蒙御前降赐下马，缘本司移屯建康府，权前行在马军旧司收管。侯承旨司火印讫，养餧一月，差官兵牵(泄)[拽]至本司交管。纲马多有怯瘦，官兵皆年老不谙马性，往往水草不节，多有倒毙。今后乞于步军司差拨谙晓马政将官一员，部押前来交管，将押到马数斟量支给犒赏，不致沿路枉有倒毙。」故有是命。
七年十月七日，诏令茶马司今后(名)[每]发三衙、江上诸军纲马，仰自正月以后，预期排定纲数，申枢密院行下各军，自七月以后，方得起发前去取马。以枢密院言：「各军差拨使臣军兵前去取押，或有马多而人未至，或人到而马未有。留马待人，则茶司有刍秣之费；留人待马，则州郡有券食之(颂)[颁]。合行措置。」故有是诏。 
八年三月二十七日，枢密院言：「兴元府 
      
乞权住差取马官兵，少宽券食之费。已降指挥，令茶马司预期排定纲数，自七月以后，方得起发官兵，数程限因依施行此句疑有讹误。。仍令茶马司预期排定各司合得纲马，不得稍有宿留；及照应前项因依施行。各具知禀文状，申枢密院。」 
秣，何暇顾邪 无怪乎马之饥饿羸瘦，以致耗损也。至如川蜀所差进马纲兵，尤为恣横。所抵县邑，百端生事，稍不如欲，则扇摇全纲，纵马冲撞，或系之厅事之上，或散之廊庑之下，非得厚贿不徙马。管押之官利其负贩，置而不问；州县之间，重以进贡，莫敢谁何。所至被害，甚于盗贼。乞下三衙及江上诸军、四川茶马司，戒饬纲官、纲兵，今后取押马如有羸瘠耗损，重加责罚；又令所过州县，得以节制纲兵，禁其需索，制其蹂践。或有违戾，许令飞申。应支马料，预于先牌入境之时先次煮熟；及其餧饲，并与驿官监分。如此，则纲兵无盗粜之弊，而马有全养之益。」从之。 九年七月二十八日，臣僚言：「国家市川广之马，以备战阵，所过郡县，批支草料钱粮，驿程不过五六十里，初无驮载驰骋之劳，顾乃羸瘦骨立，或在路耗损，良由纲兵兼其利而夺其食也。纲兵率皆中夜起程，黎明至驿，一日之内，无所用心，惟事饮博，所请马料，随即货粜，以资其用。马之 
十二年十一月五日，臣僚言：「窃见茶司之马，每岁发卒取隶诸军，积而计之，宜不可胜数，而诸军之马曾不加多。尝访其故，盖缘 
      
马生西北，骤至东南，已失其性。兼万里驰逐，沿涂马驿止留一宿，不得休息；且官给粮草，多是折钱，吏卒侵用去取(马)[焉]。今据茶马司申：(偿)[傥]积马在，官兵不来，无可发泄，尤更利害。今兵部供三衙合得纲数，进奏院供相去程途多寡，各司将每年合得纲数目，均作四季取押，先次立定官兵起发日分，于半月前期移文茶马司，计几纲官兵起发前去，约至某月某旬到，排定纲数，伺候官兵前来取押。其取马官兵，各给行程一道，须管照限到彼。有零星者，与当一程；沿路实有故者除之，仍于所在州县镇寨等处批书因依。押马回日程限准此。」诏令殿前、马、步军司，照前项立定纲数餧饲失时自此句以下与上文文意不属，疑上有脱文。，暨发至诸军，已劳苦饥瘁，所以倒毙者多，虚费官兵请给，何益于用。臣愚以为汉阳当道里之中，旧有马监，便于牧养，废罢日久，欲乞行下湖北运司相度，随宜兴复，使川秦之送马者至监而止，俾之从容饲养。候诸军阙马，旋发卒取之。马既得休息之所，不致病死，而取马官兵之费，亦可减省。」诏依。其兴复汉阳马监事理，仍令湖北转运司相度，申尚书省。」以上《宁宗会要》
 兵 宋会要辑稿 兵二六 马政杂录下 兵械、兵车、刀制、弓弩诸式、箭、火器 兵车 
      
兵械、兵车、刀制、弓弩诸式、箭、火器
兵车
      
陷阵车此类皆是天头原批或旁批。。至和二年二月，汾州团练推官郭固进战车式。初，知并州韩琦言：「固尝造战车法战车法：《长编》卷一七八作「车隈法」。，今以固所说，就民车约古制为之就：原脱，据《长编》卷一七八补。，临阵御敌，缓急易集。其车前锐后方，上置七枪，以为前后二拒。此马燧战车，以刺戟于后，行载兵甲，止为营阵者也。古者鹿角车以戈戟在前，故有『鹿角』之号。今前后俱插枪者，拟此也。又以民车之箱增为重箱，高四尺四寸，前后二户，高与箱等，因革挽之，吴起所谓，『革车掩户，挽轮笼毂』是也挽轮：原脱，据《长编》卷一七八补。。置床子弩一，车上容五人，弓二，弩二。其一击金 ，以为一车进止；前辕置蒙幢一，以障牵车者，古所谓陷阵车也。其车周回悉覆以毡，以备矢石、火箭也。凡一车二十五人，车上五人，前挽后推十四人，执器械六人。凡车十乘，均以步骑多少随之。三军所止，横列直布，以为寨脚。夜则联制铁索，以橛陷地。制其两轮两轮：原脱，据《群书考索》后集卷四五补。。两车之间，用人五十。其车相去不过五尺，行止挟辕，以为驻队，所谓『伍承弥缝』也。唐李靖常引汉魏之法引：原作「列」，据《长编》卷一七八改。；五车为队，仆射一人；十车为帅「车」原脱，「帅」作「师」，并据《长编》卷一七八补改。，率长一人。凡车十乘十：原作「千」，据《长编》卷一七八改。，将吏二人。以今法准之，则跳荡为骑兵也，战锋队，步骑相半也，驻队，兼车乘而出也。臣琦以为可用于河北平川之地，一则临阵以遏奔冲，二则下营以为阵脚。今令固自赍战车式诣阙进呈。」乃试用之。
 兵 宋会要辑稿 兵二六 马政杂录下 兵械、兵车、刀制、弓弩诸式、箭、火器 五十将兵车 
      
五十将兵车
      

徽宗崇宁三年七月五日，河北路都转运使梁子美言：「承北京留守司申明：所造五十将兵车，若依许彦圭样造作，费钱物浩瀚，依二十将封桩兵车一般造作，委是省费。又陕西都转运司状：近依许彦圭样制造过战车，每乘辕长一丈九尺，轮高五尺八寸，底阔四尺二寸，轮轴在外，每量费钱一百贯文。昨降 造二十将兵车，其车至为轻小，尚虑库屋少阔，难以安放。今来五十将兵车只合依二十将兵车造作焉。」
 兵 宋会要辑稿 兵二六 马政杂录下 兵械、兵车、刀制、弓弩诸式、箭、火器 寨脚车 
      
寨脚车
皇佑元年四月，知澧州供备库副使宋守信献寨脚车宋：原作「米」，据《长编》卷一六六改。下条同。，帝御祟政殿阅之。 
 兵 ~ 马政杂录下 兵械、兵车、刀制、弓弩诸式、箭、火器 冲阵剑轮无敌车 
      
冲阵剑轮无敌车
皇佑元年四月，知澧州供备库副使宋守信献冲阵剑轮无敌车，帝御崇政阅之。
 兵 宋会要辑稿 兵二六 马政杂录下 刀制 步人刀 
      
刀制
马军刀
步人刀
      
元丰六年九月，上批付刘昌祚：「所进器械具悉。今于京师见作军仗，赐卿马军刀、步人刀各五并弓甲等，以备出入。卿更省阅，具便否以闻。」
 兵 宋会要辑稿 兵二六 马政杂录下 刀制 飞梭刀 
      
飞梭刀
真宗天禧元年十一月，著作佐郎、知泸州郑昭度言：「当州地连蛮界，民家多使飞梭刀，长五六寸，簳可长四五尺。状类枪而无钻，其用轻捷，数十步外可伤人命。自来累禁兵器，即不及飞梭，犯者未有明条。欲乞自今后私置者，依大中祥符二年 ，同禁兵器全成断遣；如有梭头无簳者，乞作全不成断遣。」从之。
刀  兵 宋会要辑稿 兵二六 马政杂录下 刀制 着 
      
刀 着
刀，违者依例断遣。 仁宗天圣八年三月，诏川峡路今后不得造着 
