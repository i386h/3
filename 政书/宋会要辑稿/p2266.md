<!-- { "loadSidebar": true } -->
景佑五年九月七日，太常少卿、直昭文馆任中师言：「臣在广州，奉敕管勾市舶司，使臣三人、通判二人，亦是管勾市舶司，名衔并同。勘会所使印是市舶使字，乞自今少卿监以上知广州，并兼市舶使入衔，内两通判亦充市舶判官，或主辖市舶司事，管勾使臣并申状。」诏知州徐起兼市舶使，今后少卿监已上知州兼市舶使，余不行。 
神宗熙宁四年五月十二日，诏：「应广州市舶司每年抽买到乳香、杂药，依条计纲，申转运司，召差广南东、西路得替官往广州交管，押上京送纳。事故冲替之人勿差。」至元符三年六月十一日，广东转运司奏：「欲于『上京送纳』字下添(人)[入]『如逐路无官愿就，即不限路分官员，并许召差，如无官，仍约定纲数申省，乞差军大将装押』字。」从之。 
七年正月一日，诏：「诸舶船遇风信不便，飘至逐州界，速申所在官司，城下委知州，余委通判或职官，与本县令、佐躬亲点检。除不系禁物税讫给付外，其系禁物即封堵，差人押赴随近市舶司勾收抽买。诸泉、福缘海州有南蕃海南物货船到，并取公据验认，如已经抽买，有税务给到 
     
回引，即许通行。若无照证及买得未经抽买物货，即押赴随近市舶司勘验施行。诸客人买到抽解下物货，并于市舶司请公凭引目，许往外州货卖。如不出引目，许人告，依偷税法。」 
七月十八日，诏广东路提举司劾广州市易务勾当公事吕邈，以擅入舶司 拦蕃商物故也。 
十九日，诏广州市舶司依旧存留，更不并归市易务。 
九年五月二日，中书门下言：「给事中、集贤殿修撰程师孟乞罢杭州、明州市舶司，只就广州市舶一处抽解。欲令师孟赴三司，同共详议利害以闻。」三司言：「今与师孟同共详议广、明州市舶利害，先次删立抽解条约。」诏恐逐州有未尽、未便事件，令更取索，重详定施行。 
元丰三年八月二十七日，中书言：「广州市舶条已修定，乞专委官推行。」诏广东以转运使孙迥，广西以转运使陈倩，两浙以转运副使周直孺，福建以转运判官王子京。迥、直孺兼提举推行，倩、子京兼觉察 拦。其广南东路安抚使更不带市舶使。 
五年十月十七日，广东转运副使兼提举市舶司孙迥言：「南蕃纲首持三佛齐詹毕国主及主管国事国主之女唐字书佛：原缺，据本书《补编》第六四○页补。，寄臣熟龙脑二百二十七两、布十三疋。臣昨奉委推行市舶法，臣以海舶法敝，商旅轻于冒禁，每召贾胡示以条约，晓之以来远之意。今幸刑戮不加，而来者相继，前件书、物等，臣不敢受。乞估直入官，委本库买彩帛物等，候冬舶回报谢之， 
     
所贵通异域之情，来海外之货。」从之。 
十二月二十一日，广西转运副使吴巘言：「雷、化发船之地与琼岛相对，今令倒下广州请引，约五千里，不便。欲乞广西沿海一带州县，如土人、客人以船载米谷、牛酒、黄鱼及非市舶司司抽解之物，并更不下广州请引。」诏孙迥相度，于市舶法有无妨碍。 
六年十一月十七日，密州范锷言：「欲于本州岛置市舶司，于板桥镇置抽解务，笼贾人专利之权归之公上，其利有六：使商贾入粟塞下以佐边费，于本州岛请香药杂物，与免路税，必有奔走应募者，一也。凡抽买犀角、象牙、乳香及诸宝货，每岁上供者，既无道涂劳费之役，又无舟行侵盗倾覆之弊，二也。抽解香药、杂物，每遇大礼，内可以助京师，外可以助京东、河北数路赏给之费，三也。有余则以时变易，不数月坐有倍称之息，四也。商旅乐于负贩，往来不绝，则京东、河北数路郡县税额增倍，五也。海道既通，则诸蕃宝货源源而来，上供必数倍于明、广，六也。有是六利而官无横费难集之功，庶可必行而无疑。况本州岛及四县常平库钱不下数十万缗，乞借为官本，限五年拨还。」诏都转运使吴居厚悉意斟酌，条析以闻析：原作「息」，据《长编》卷三四一改。。其后居厚言：「其取予轻重之权较然可见，于今无不可推行之理。欲稍出钱帛，议其取舍之便，考其赢缩之归，仍上置榷易务，差官吏牙保法，请自七年三月推行。」已而居厚又言：「锷所请置抽解务，如此 
     
则牵制明、广二州已成之法，非浙、广、江、淮数路公私之便。海道至南蕃极远，登、莱东北密迩辽人，虽立透漏法，势自不可 拦，而板桥又非商贾辐凑之地，恐不可施行。」 
哲宗元佑二年十月六日，诏泉州增置市舶。 
三年三月十八日，密州板桥置市舶司。 
五年十一月二十九日，刑部言：「商贾许由海道往来，蕃商兴贩，并具入舶物货名数、所诣去处申所在州，仍召本土物力户三人委保，州为验实，牒送愿发舶州置簿，给公据听行。回日许于合发舶州住舶，公据纳市舶司，即不请公据而擅乘舶自海道入界河及往高丽、新罗、登、莱州界者，徒二年，五百里编管，往北界者加二等，配一千里。并许人告捕，给舶物半价充赏。其余在船人虽非船物主，并杖八十。即不请公据而未行者徒一年，邻州编管，赏减擅行之半，保人并减犯人三等。」从之。 
元符二年五月十二日，户部言：「蕃舶为风飘着沿海州界，若损败及舶主不在，官为拯救，录物货，许其亲属召保认还，及立防守盗纵诈冒断罪法。」从之。 
徽宗崇宁元年七月十一日，诏杭州、明州市舶司依旧复置，所有监官、专库、手分等，依逐处旧额。 
三年五月二十八日，诏：「应蕃国及土生蕃客愿往他州或东京贩易物货者，仰经提举市舶司陈状，本司勘验诣实，给与公凭，前路照会。经过官司常切觉察，不得夹带禁物及奸细之人。其余应有关防约 
     
束事件，令本路市舶司相度，申尚书省。」先是，广南路提举市舶司言：「自来海外诸国蕃客将宝货渡海赴广州市舶务抽解，(举)[与]民间交易，听其往还，许其居止。今来大食诸国蕃客乞往诸州及东京买卖，未有条约。」故有是诏。 
四年五月二十日，诏：「每年蕃船到岸，应买到物货合行出卖，并将在市实直价例，依市易法通融收息，不得过二分。」从广南提举市舶司请也。 
五年三月四日，诏：「广州市舶司旧来发舶往来南蕃诸国博易回，元丰三年旧条只得却赴广州抽解，后来续降，沿革不同。今则许于非元发舶州往舶抽买，缘此大生奸弊，亏损课额。可将元丰三年八月旧条与后来续降冲改参详，从长立法，遵守施行。」 
大观元年三月十七日，诏广南、福建、两浙市舶依旧复置提举官。 
三年七月二十，诏罢两浙路提举市舶官，令提举常平官兼，专切提举，通判管勾。 
政和二年五月二十四日，诏两浙、福建路依旧复置市舶，从福建路提点刑狱邵涛请也。 
三年七月十二日，两浙提举市舶司奏：「至道元年六月二十六日敕，应知州、通判、诸色官员并市舶司官使臣等，今后并不得收买蕃商香药、禁物，如有收买，其知、通、诸色官员并市舶司官并除名，使臣决配，所犯人亦决配。缘止系广南一路指挥。」诏申明行下。 
四年五月十八日，诏：「诸国蕃客到中国居住已经五世，其财产依海行无合承分人
      
及不经遗嘱者，并依户绝法，仍入市舶司拘管。」 
五年七月八日，礼部奏：「福建提举市舶司状：『昨自兴复市舶，已于泉州置来远驿，与应用家事什物等并足，并立定犒设并立：原无，据本书《补编》第六四二页补。、馈送则例，及以置使臣一员监市舶务门，兼充接引，干当来远驿。及本司已出给公据付刘着等收执，前去罗斛、占城国说谕招纳招：原作「诏」，据本书《补编》第六四二页改。，许令将宝货前来投进外，今照对慕化贡奉诸蕃国人使等到来使：原无，据本书《补编》第六四二页补。，合用迎接、犒设、津遣、差破当直人从与押伴官等，有合预先措置申明事件。今措度，欲乞诸蕃国贡奉使、副、判官、首领所至州军，乞用妓乐迎送，许乘轿或马至知、通或监司客位，候相见罢赴客位上马。其余应干约束事件，并乞依蕃蛮入贡(修)[体]例施行。如更有未尽事件，取自朝旨。』本部寻下鸿胪寺勘会，据本寺状称，契勘福建路市舶司依崇宁二年二月六日朝旨，招纳到占城、罗斛二国前来进奉。内占城先累赴阙，系是广州解发外，有罗斛国自来不曾入贡，市舶司自合依政和令询问其国远近、大小、强弱，与已入贡何国为比奏。本部勘会，今来本司并未曾勘会、依条比奏及申明合用迎接等事，今欲下本司勘会，依条比奏施行。」诏从之。 
八月十三日，诏提举福建路市舶施述与转一官，以招诱抽买宝货增羡也招：原作「诏」，据本书第六四二页改。。 
七年七月十八日，提举两浙路市舶张苑奏：「欲乞镇江、平江府如有蕃商愿将舶货投卖入官，即令税务监官依市舶法博买。 
      
内上供之物依条附纲起发，不堪上供物货关提刑司选官估卖。」从之。 
宣和元年八月四日，又奏：「政和三年七月二十四日圣旨，于秀州华亭县兴置市舶务，抽解博买，专置监官一员。后来因青龙江浦堙塞，少有蕃商舶船前来，续承朝旨罢去正官，令本县官兼监。今因开修青龙江浦通快，蕃商舶船辐凑住泊，虽是知县兼监，其华亭县系繁难去处，欲(去)[乞]依旧置监官一员管干，乞从本司奏辟。」从之。 
十二月十四日，诏：「福建提举市舶蔡 职事修举，可特转一官；勾当公事赵寘转一官，令再任。」 
三年十一月二十六日，诏诸路市舶本钱并依茶盐钱已得指挥。 
四年五月九日，诏：「应诸蕃国进奉物，依元丰法更不起发，就本处出卖。倘敢违戾，市舶司官以自盗论。」 
七年三月十八日，诏降给空名度牒，广南、福建路各五百道，两浙路三百道，付逐路市舶司充折博本钱，仍每月具博买并抽解到数目申尚书省。 
高宗建炎元年六月十三日，诏：「市舶司多以无用之物枉费国用，取悦权近。自今有以笃耨香、指环、玛瑙、猫儿眼睛之类博买前来，及有亏蕃商者，皆重寘其罪。令提刑司按举闻奏。」 
十四日，诏：「两浙、福建路提举市舶司并归转运司，令逐司将见在钱谷、器皿等拘收，具数申尚书省。」 
十月二十三日，承议郎李则言：「闽、广市舶旧法，置场抽解，分为粗细二色般运入京。其余粗重难起发之物， 
      
