<!-- { "loadSidebar": true } -->
人情而已。朕以母事惠恭皇后，今太庙既有别庙，则景灵宫四孟朝献之礼何可废也 宜从礼官议。」先是，右司谏赵霈(奉)[奏]论右司谏：原作「司陈」，据《建炎要录》卷八八改。：「道君皇帝朝，恭惠皇后于太庙有别庙，而景灵宫则不预朝献之列。盖道君皇帝于惠恭则夫道，以嫌故也。今陛下于惠恭则子道，宜无嫌也。」寻下礼官讨论之，至是可其奏。详见庙议。 
十二年五月十八日，侍从、台谏、郎中集议，请谥大行皇后曰懿节皇后。从之。 
十九日，礼部侍郎施垧言：「懿节皇后神主候至卒哭，择日祔庙，合依显恭皇后礼例，于太庙内修建殿室，以为别庙安奉。」从之。 
六月十九日，太常寺言：「将来懿节皇后神主祔庙，其虞主合于本室后瘗埋。缘别庙系行在祔庙，欲依礼例，于本庙册宝殿收奉，候回京日依别庙故(故)事。」从之。 
二十三日，礼部、太常寺言：「懿节皇后神主祔庙，依礼例，先行祔谒太庙之礼，合于神宗室东壁西向，祔祖姑之下。缘今太庙殿室比之在京窄狭，难于神宗室前设位，权宜于室之东夹室前稍南，西向设懿节皇后神主。」从之。 
二十五日，太常寺言：「懿节皇后神主祔庙，并以后遇朔祭、飨庙、荐新、夆飨行礼，其合用牲牢，欲依见今太庙逐室体例。」从之。 
七月四日，懿节皇后虞主入城，请皇后宅请皇后宅：疑有脱误。《建炎要录》卷一四六作「迎虞主至荣州防御使邢孝扬第」，按邢孝扬即懿节皇后之弟也。，有司行九虞之际毕，六日神主祔庙。皇帝不视事，百官诣常御殿门外进名奉慰，百司作休务假。 
绍兴三十二年孝宗即位，未改元。九月十一日，礼部、太常寺言：「准已降旨，故妃郭氏追册为皇后。今讨论，欲依章怀皇后并懿节皇后礼例，祭于别庙。所有庙殿见奉安懿节皇后神主，将来追册皇后、祔庙，遇荐飨等行礼，隘狭，乞令礼直官同两浙转运司相视，量行增修，分为二室，以西为上，各置户牖。及擗截本庙斋宫，权安奉懿节皇后神主，俟工毕告迁还殿。」从之。 
十五日，礼部、太常寺言：「今来增修别〔庙〕，合制神主并腰舆等，乞令工部下文思院修制。及应沿室、法物等，令奉安所具数报院。」从之。 
十一月十六日，权工部侍郎、兼权太常少卿王普言：「追册皇后，将祔于懿节皇后之次。既修别庙，分为二室，请各置鹢室如故事。」从之。 
十八日，太庙奉安所言：「别庙懿节皇后尚缺本室法物，今追册皇后、祔庙，所有法物乞一同(制)[制]造。」从之。同日，礼部、太常寺言：「追册皇后、祔庙，乞如显仁皇后礼例，用细仗二百人，鼓吹一百二十人，歌、箫、筚篥、笛、鼓、金钲执色一百二十一人，教习词曲。自攒宫导引神主至太庙行礼，设登歌、宫架乐、二舞，学士院添撰乐章。」并从之。 
二十八日，礼部言：「别庙建造殿宇，在钦宗皇帝服制内，不用乐，其上梁文乞令学士院如例制撰。」从之。 
十二月七日，礼部、太常寺言：「将来迎奉神主祔庙，如例用彩殿、香案等。飨毕，奉神主诣别庙本室安奉，就用仪卫、 
      
辇官、援卫。」从之。 
二十二日，臣僚言：「安穆皇后册宝既成，祔庙有日，钦宗服制未除，礼部已奏去鼓吹，给舍又奏庙中之乐当用于祖宗前殿，不当用于安穆别庙。窃谓今日之事，为安穆设，虽于别庙不用乐，然为安穆用乐之名犹在，请前后殿皆备而不作。」从之。 
二十七日，追册安穆皇后神主，祔庙，行飨太庙、别庙之礼。其谥册宝未诣攒宫行礼前二日，文思院付内侍进呈，次日降出，付礼部，于祥曦殿门外设册宝幄。太傅自殿门外从卫至攒宫，入幄安奉，退，宿斋于都堂。礼仪使奏请神灵上神主，行礼讫，与其余行礼等官宿斋于惠照院斋宫，捧册宝职掌、从卫(抵)[祗]应等人宿卫于册宝幄之侧。至日，侍从及礼部、太常寺官举读宝册，礼仪使迎奉神主诣庙行祔庙之礼。其行礼并陪位官先诣庙门外，再拜奉迎，俟行礼立班。如至日雨或地沾湿，即免迎。 
隆兴二年七月二十二日，礼部、太常寺言：「将来郊祀前一日，朝飨太庙，皇帝合谒别庙懿节皇后室行礼。欲从本寺参照修定仪注关报。仪注附见亲飨庙门。其荐献安穆皇后室，请如懿节皇后礼例。」从之。 
干道三年闰七月九日，礼部、太常寺言：「准已降旨，将来安恭皇后神主祔庙，令礼官并两浙转运司官相视增修别庙为三室，依制各置户牖，以西为上。及令擗截太庙斋厅，权安懿节皇后、安穆皇后神主。其奉安，奏请置使差官、香祝、牲币等，乞并如礼例施行。」从之。 
十日，礼部、太常寺言：「安恭皇后神主祔庙，以当暑热，虑致不恭，请用申时行礼。其行礼前六刻开和宁门、北宫门及几筵殿门，并太庙门，迎奉虞主赴太庙，俟奏请神灵上神主讫，行礼。」从之。同日，礼部、太常寺言：「安恭皇后虞祭毕，迎奉神主祔庙日，依例，文武百僚并服吉服陪位立班。」从之。 
二十一日，奉安恭皇后神主行祔庙之礼。其日，皇帝于几筵殿行灵神烧香礼毕，还内，亲王、南班宗室如例步骑导引。合用仪卫、(增)[僧]道等，并依显仁皇后〔例〕；鼓吹、细仗如迎奉安穆皇后例。仍以谥册宝陈于虞主之前，引至太庙(庙)南神门外稍西，东向设权安奉虞主、神主幄次。至时升祔行礼，登歌、宫架、乐舞并如旧制。文武百僚进名奉慰。 
六年二月二十五日，秘书少监李焘等言：「本省修写太庙朔祭及四孟荐飨祝板，神宗皇帝祝文内钦圣宪肃皇后及钦慈皇后皆称皇曾祖妣，唯钦成皇后不称皇曾祖妣。盖自崇宁初追尊为皇太后，谥曰钦成，当时不称皇妣，循至于今不称皇曾祖妣。乞下礼部、太常寺重行指定，降付本省遵守。」从之。其后，以礼部、太常寺言，每遇祭飨用祝文等，并依钦圣宪肃皇后、钦慈皇后例称呼。 
孝宗淳熙十五年三月二十二日，权礼部郎官倪思等言：「已降指挥，圣神武文宪孝皇帝 
      
四月二十日祔庙，宪节皇后神主保升祔高宗鹢室「保」字当误。，所有宪节皇后别庙一室合行撤去。」从之。
 礼 宋会要辑稿 礼一一 配享功臣 杂 录 
     
宋会要辑稿 礼一一

配享功臣
太祖：太师、赠尚书令、韩王赵普《事类合璧》：赵忠献王名普，字则平，幽州人，位至中书令。枢密使、赠中书令、济阳郡王曹彬《事类合璧》：曹武惠王名彬，字国华，真州人，位至枢密使。 
太宗：司空、同中书门下平章事、赠太尉中书令薛居正右仆射、赠侍中石熙载忠武军节度使、同中书门下平章事、赠中书令潘美 
真宗：右仆射、同中书门下平章事、赠太尉、中书令李沆《事类合璧》：李文靖公名沆，字太初，洺州人，擢进士甲科，位至丞相。太尉、赠太师、尚书令王旦《事类合璧》：王文正公名旦，字子明，魏州人，中进士第，位至太尉。忠武军节度使、同中书门下平章事、中书令李继隆 
仁宗：左仆射、赠尚书令王曾太尉、赠尚书令吕夷简《事类合璧》：吕文靖公名夷简，字坦夫，寿州人，进士及第，位至丞相，以太尉致仕。韩琦尝言：「仁庙议配享，清议皆与沂公，不与申公，诚意不可欺如此!」彰武军节度使、赠侍中曹玮《事类合璧》：曹武穆王名玮，字宝臣，武惠王之子，至枢密。 
英宗：司徒、兼侍中、赠尚书令韩琦《事类合璧》：韩忠献王名琦，字稚圭，相州人，中进士第二人，位至丞相。太傅、兼侍中、赠太师中书令曾公亮《事类合璧》：曾宣靖公名公亮，字明仲，泉州人，中进士第，位至丞相。 
神宗：宁武军节度使、守司徒、开府仪同三司、赠太师富弼 
哲宗：左仆射、赠太师司马光《事类合璧》：司马文正公名光，字君实，陕州人，举进士甲科，位至丞相。 
徽宗：左光禄大夫、尚书左仆射、兼门下侍郎、赠太师、魏国公韩忠彦 
高宗：左仆射、赠太师、秦国公吕颐浩左仆射、追复特进、观文殿〔大〕学士赵鼎太傅、镇南武安宁国军节度使、赠太师、蕲王韩世忠太师、静江宁武靖海军节度使、赠循王张俊 
孝宗：左丞相、赠太师、鲁国公陈康伯《事类合璧》：陈文正公名康伯，字长卿，信州人，中进士丙科，位至丞相。右丞相、太师、追封越王史浩 
光宗：右丞相、赠太师葛邲 
宁宗：福王赵汝愚
杂录
真宗咸平二年二月十二日，诏曰：「朕听政之暇，观书益专，遂见国初始经王业，我太祖皇帝将膺帝箓，已肇人谋。当或跃之秋，属艰难之际，周微吕望，安能定不拔之基，汉匪萧何，无以佐勃兴之运。时则有故太师、赠尚书令、追封韩王、谥忠献赵普，蕴负鼎之雄才，畜经邦之大略。首参密画，力赞沉机。《事类合璧》：识冠人彝，才高王佐，翊戴兴运，光起鸿图，虽吕望四伐之勋，萧何指踪之效，无以过。辅弼两朝，出入三纪。茂岩廓之硕望，分屏翰之剧权。正直不回，始终无玷。播为巨美，勒在丰碑。实千载之伟人，庶九原之可作。烈魄未陪于严祀，彝章 
     
曷称于有知!《事类合璧》：宜预享于大烝，永同休于宗鹢。着为茂(兴)[典]，以答旧勋。遂俾缙绅，详求典故。考行既闻于余裕，出纶必 于通规。义着幽明，道符今古。宜以普配飨太祖庙庭，仍遣官奏告本室。」 
八月二十五日，翰林学士承旨宋白等议，请以故枢密使、兼侍中、赠中书令、追封济阳郡王曹彬配飨太祖庙庭；故司空、兼门下侍郎、同中书门下平章事、赠太尉、中书令薛居正，故忠武军节度使、同中书门下平章事、赠中书令潘美，故尚书右仆射、赠侍中石熙载，配享太宗庙庭。诏从之。 
九月二十七日，太常、礼院言：「准诏，定配飨功臣禘夆之日祀仪。请令有司先事设幄次，布褥位于庙庭东门内道南。当所配室，西向设位版，方七寸，厚一寸半。笾、豆各二，簠、簋、俎各一。知庙卿奠爵，再拜。」诏可。 
