<!-- { "loadSidebar": true } -->
仪州：唐义州，军事，领三县，干德二年置安化县，太平兴国元年改，淳化中以凤翔府崇信县来隶。熙宁五年废州，以华亭、安化、崇信三县隶渭州。 
〔原州〕：彭阳县，旧名丰义，太平兴国元年改，至道三年自宁州来隶。 
西安州：元符二年以南牟会新城建。元(佑)[符]二年五月二十一日，泾原路进筑天都、南牟会，诸路筑据要害，而各径直相通。毕工，诏以南牟会新城为西安州。 
      
〔怀德军〕：元平夏城怀德军：原无，据按《宋史》卷八七《地理志》三补。。大观二年升为威德军，续改今名。 
镇戎军：至道元年以原州故高平县地置军元年：《宋史》卷八七《地理志》三作「三年」。。 
德顺军：庆历三年正月二十三日，以渭州平凉县地笼竿城为德顺军。其地盖笼竿川，大中祥符四年，知渭州曹玮上言，陇山之外，坦为兵冲，而州无扞蔽之势，请兵(成)[戍]守而城之。至是，安抚使王尧臣请建军也。 
〔凤翔府〕：好畤县，干德二年自京兆府隶干州，熙宁五年干州废，以县隶府。 
司竹监，宋朝因唐制，于凤翔府盩厔县置监，隶凤翔府。 
〔陇州〕：陇安县，开宝二年析汧阳县四乡置县。 
〔凤州〕：开宝监，建隆三年于凤州两当县七房镇置银冶，开宝五年升为监，隶凤州。 
凤州：后唐防御，建隆四年降团练。五年二月七日，以雄胜军为雄胜镇，依旧隶凤州。 
秦州，元佑三年十一月七日，兵部言：「秦州、岷州、阶州旧为沿边，今则收复州郡甚多，恐秦、岷、阶州合为次边。其次岚、石州已在近里，各无边面，并令改为次边，委是经久利便。」又言：「熙河兰会路沿边近收复开拓，创建州城堡寨，展套蕃土，甚是阔远，其秦州合作次边。」从之。 
太平监，秦州清水县地，开宝五年于秦州清水县置银冶，太平兴国三年升为监，隶秦州。 
巩州：皇佑四年以渭州地置古渭寨，熙宁五年建为通远军，崇宁三年升为州。 
陇西县，元佑五年建。 
通渭县，崇宁五年以寨升为县。 
通远军，熙宁五年以唐渭 
      
州地古渭寨置军。 
崇宁三年十二月六日，熙河兰会路经略安抚使王厚奏，乞以通远军依旧为渭州，升为节镇，并乞改差文臣知州，仍乞自朝廷选除。诏通远军改为巩州，仍堂除文臣知州，余不行。 
元佑五年十月十六日，三省言：「通远军申，乞添置倚郭一县，以陇西为名，差选人充尉，兼令、簿。」从之。
 方域 宋会要辑稿 方域六 州县升降废置 
     
宋会要辑稿 方域六

州县升降废置
熙河路。元丰五年二月十三日，熙河路加「兰会」二字。元佑四年八月二日，改为熙河兰岷路。元符元年八月一日，仍旧为熙河兰会路。崇宁四年正月一日，改为熙河兰湟路。宣和二年三月十五日，改为熙河兰廓路。绍兴九年，改为熙河兰巩路巩：原作「华」，据后文改。。 
大观三年正月二十九日，诏曰：「国家诞受多方，靡间并包之度；奄有四海，咸归覆焘之仁。朕获承至尊，克绍先烈。惟湟川之沃壤，暨鄯成之奥区，失自有唐，复于今日。顾封陲之广斥，已轶河源；肆声教之遐敷，有光禹迹。民风丕变，边候不惊。乃眷四州，实控二道。金汤既固，庶无疆埸之虞；耒耜方兴，伫底坻京之积。爰绥有众，永孚于休。湟州赐名向德军，升为节镇，西宁州为宾德军，廓州为防御，洮州为团练。」 
元符二年闰九月四日元符：原作「元佑」，据《长编》卷五一六改。，诏以青唐为鄯州，仍为陇右节度，邈川为湟州，宗哥城为龙支城。鄯州、湟州并河南北新收复城寨，并隶陇右，仍属熙河兰会路。 
元符二年八月八日元符：原作「元佑」，据《长编》卷五一四改。，熙河兰岷路经略使孙路言：「王赡已收复邈川城王赡：原作「王瞻」，据《长编》卷五一四及《宋史》卷三五○《王赡传》改。。 
     
邈川(孙)[系]古湟中之地，北控夏国、甘凉，西接宗哥、青唐，部族繁庶，形势险要。南距河州百九十余里河州：原作「河川」，据《长编》卷五一四改。，东至兰州二百余里，请建为湟水军。」诏路详累降约束指挥施行。 
崇宁四年正月一日，诏熙河兰会路宜以熙河兰湟路为名「兰」下原衍「会」字，据上文及《宋史》卷二○《徽宗纪》改。。 
政和七年三月二十三日，诏：「熙河鄯湟(日)[自]开拓已来，疆土虽广而地利悉归属羌，官兵吏禄仰给县官，不可为后法。仰本路帅臣相度，以钱银茶彩或以羌人所嗜之物与之贸易。土田既多，即招置弓箭手入耕出战，以固边圉。」 
绍兴九年六月十二日，枢密院言：「熙河兰廓路经略安抚司奏：本路旧管一十州军，以熙河兰廓路经略安抚司为称。昨因兵火，将河外西宁、乐、廓等州官吏军民移那前来河里诸州，缘此行移止以熙河路经略安抚司称呼。今承枢密院札子，为迁割河南故地事，札付熙河兰廓路经略安抚司。本司所割别无廓州，未审如何称呼。」诏以熙河兰巩路为名。 
熙州：狄道县，熙宁五年收复置，九年废，元丰二年复。 
熙宁五年八月，以唐临州地羌人号武胜军地置镇洮军，十月改熙州、临洮郡、镇洮军节度。 
兰州：元丰四年九月建州为帅府，以熙州为列郡。 
兰泉县，崇宁三年建。 
西宁州：旧鄯州，崇宁二年升为陇西节度，仍置都护。大观二年改为西平郡，作中都督府，寻为陇右节度，加宾 
     
德军。 
大观七年七月六日大观七年：按大观无七年，此有误。，详定九域图志所言：「新附州军除典籍该载可以斟酌外，今西宁州乞以西平为郡名，为中都督府；庭州以怀德为郡名，为下州。」 
绍兴十四年三月十六日，诏岷州可改为西和州。 
会州敷文院，崇宁三年建。 
廓州，元符二年废为城，崇宁三年复为州，防御。 
崇宁二年九月一日，熙河兰会经略王厚奏：「将来建置城寨，乞以鄯州为陇西节度，仍置都护；湟州为副都护。溪哥城乃古积石军，今当为州，乞置河南安抚司。廓州去鄯百里而近，止为城，置知城，其辟差官吏、分屯人马等悉条上。」并从之。 
三年六月二十三日，熙河兰会路措置边事司言：「昨相度廓州建为宁(寨)[塞]城，已准依奏。今再相度，宜建为州镇，守疆埸以保边防。」诏宁塞城赐名廓州。 
洮州，大观二年以临洮城升为州，团练。 
乐州，旧邈川城，元符二年建为湟州，崇宁二年为副都护，大观二年赐名向德军节度，宣和元年改今名。 
绥州，上郡，旧领陇泉、城平、绥德、延福、大斌五县，唐末陷吐蕃，熙宁二年收复，废为绥德城。 
震武军，政和六年建。 
至道元年五月二十日，诏灵州界定远镇宜建为军，仍以威远军为额。 
太原府：唐大都督、太原尹、河东节度使。太平兴国四年平刘继元，降为军事州。嘉佑四年，复为太原府、河东节 
     
度，大观元年升为大都督府。 
平晋县，随晋阳县，刘崇改乐崇，建隆四年来降，以为平晋军，太平兴国四年改为县，熙宁三年废〔入〕阳曲县。 
太原县，太平兴国四年废隶榆次县。 
交城县，四年以县置大通监，宝元二年复来隶。 
阳曲县，七年徙州治于县之唐明镇。 
太(国)[平]兴国四年五月十日，诏曰：「乃眷太原，本维藩镇，盖以山川险固，城垒高深，致奸臣贼子违天拒命。因其悖逆，诖误军民。今既荡平，议须更改。当令众庶，永保安宁。其太原旧城并从毁废，仍改为平晋县，别于榆次县创立并州。」 
政和五年四月六日，户部言：「太原府旧平(原)[晋]县，太宗皇帝复河东驻跸之地。熙宁初，以汾水溢而废，请复为县。」从之。 
〔隆德府〕：旧潞州，唐昭义军节度。 
崇宁三年升隆德军为隆德府，仍还昭德旧节。 
黎城县，熙宁五年废隶潞城、涉二县。 
〔平阳府〕：汾西县，太平兴国七年徙今治。 
和川县，熙宁五年废为镇，隶冀氏县，元佑元年复。 
襄陵县，天圣元年徙治晋桥店，熙宁五年废州，以乡宁县分隶。 
元丰二年三月十七日，知晋州王说言：「百姓输纳、辞讼日远不便，酒税岁失官课。兼窃稽赵氏之先，季胜生孟增，孟增生衡父，衡父生造父，周缪王赐造父以赵城，今赵城是也。由此为赵氏，乃是国家得姓始封之地，不与 
     
他县邑比。」故复之。 
平阳府，旧晋州，升为平阳府。 
政和六年八月二十八日，手诏：「祖宗以来，赐履践祚之地，皆建府号。晋、寿、齐三州，乃太宗、真宗、英宗封建之邦，有司失于申明，惧不足以仰对在天之灵而俯慰邦人之望，可并升为府，晋为平阳，寿为寿春，齐为济南。」 
〔麟州〕：开宝五年十二月四日，诏曰：「眷彼麟州，地连金泽，怀柔镇抚，实曰要区。俾分节制之权，以重藩宣之寄。宜升为节镇，以建宁军为名。」唐建宁军节度，端拱元年以建州军额同，改镇西军。干德初移治吴儿堡。 
新秦县，政和四年废银城、连谷二县并入。 
庆历四年四月二十八日，帝谓辅臣曰：「上封者数请废麟州，以其馈粮劳民，其利害如何 」章得象曰：「麟州四面蕃汉户皆为元昊所掠，今野无耕民，故一路困于馈运。欲更为寨，徙其州少近(附)[府]州，以省边民之役。」帝曰：「州不可废，但徙屯军近府州别置一城，亦可纾其患也。」 
政和四年四月十四日，详定九域图志所编修官蔡经国子：「照对旧《九域图志》并载麟州管下新秦、银城、连谷三县，各有所管堡寨、山川界分。本州岛今供却只作新秦等县，其银城、连谷并属新秦，本所致未敢便作新秦一县修立，合取自朝廷指挥。」诏麟州管下新秦等三县，今后只以新秦县称呼。其银城、连谷县并废罢，并入新秦县。 
     
府州：崇宁元年改为靖康军，建炎元年改府州靖康军额为保成军。 
政和五年八月二十日，诏以府州为荣河郡。 
建炎元年七月二十七日，知府州折可求言：「府州军额旧系永安军，缘犯陵名，准朝旨改为靖康军，又与年号相碍，乞行改称。」诏以保成军为额。 
绛州：宋朝升防御。 
代州：干德元年升防御。 
唐林县，景德二年废隶崞县。 
隰州吉乡县，熙宁五年废慈州，来隶，即县治置吉乡军使。 
忻州定襄县，熙宁五年废隶秀容县。 
岚州楼烦县，唐楼烦监，咸平五年移宪州治于静乐县，以此城依旧为楼烦县，隶州。 
汾州孝义县，熙宁五年废为镇，隶介休县，元佑元年复。 
