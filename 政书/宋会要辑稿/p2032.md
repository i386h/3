<!-- { "loadSidebar": true } -->
十二月三日，刑部、吏部言：「(诏)[绍]熙五年七月七日登极赦：应命官因监司、守倅按发，不曾经取勘，一时约作过犯，并与除落，依无过人例施行。照得大赦前有命官在任犯赃，因监司、守倅按发，曾经体究，直降指挥降官放罢之人，例因大赦，经部陈乞除落过名。本部欲将似此不曾经取勘之人照赦与之除落，即系与无过人事体一同，终是曾经体究。兼准今年三月二十六日从臣僚申请指挥，曾犯赃罪被劾降官罢任之人只许宫观岳庙，以此未敢照赦除落。乞明赐施行。」诏：「命官因臣僚论列，或监司、守倅按发，身不曾亲被取勘，止泛言赃数，委无实迹，一时约作过犯之人，并令(曾)[遵]依大赦施行。如身不经勘，而曾约体究干连赃证，有实迹者，后来得旨 
      
降官放罢，照应只许受宫观岳庙指挥施行。如命官犯赃，身经勘鞫招伏，事状明白，并照见行条法。」 
三年四月三日，诏：「复州、荆门军系里州军，今后不作边郡使阙。」 
八月二十九日，中书门下省言：「已降指挥，诸路属官今后并不作差注本贯及居止在本路者，见任人令终满，已差人听两易。添差不厘务者非诏已授未赴上人「非」后疑有脱文。「诏」字以下，应是诏语。，如无人两易者，许于吏部退阙，先注授本等差遣。其坑冶司属官止避本贯及居止处。」 
十一月五日，南郊赦：「文臣带职朝奉郎以上，该遇大礼奏荐，合(斋)[赍]印纸，经保明州军批凿几次。缘其间有漏行批书，若候行下批书讫具钞，委是迂枉。如失于批书，本部见得不过次数，与先放行。」 
四年二月三日，臣僚言：「国家铨选之法关防严密，载在令(申)[甲]，昭若日星。往往有司失于奉行，遂致奸〔弊〕百出，外而监司、州县，沉轧阙帐，不即申发。而胥史邸吏(赏)[卖]弄阙次，专务隐藏，铨法之害莫此为甚。在外州县官有到罢事故，寄居待阙官有非泛事故，或阙到，合行之官而违限不赴，或见任去替半年，未曾注授替人之类，一时官吏隐而不闻，至有下政指论前官事实，而陈乞改替者。或有丁忧人，直至服(阙)[阕]参选而自告言者。或有见任官事故而监司、守臣差人权摄，利于兼局所得而不许入阙状者。或有亲戚待阙他州，知其事故，计嘱不申，径用占射恩例，作远阙指射，而卒得近见之次。(沉)[况]在 
      
法，不依限申部杖一百，吏人三犯勒停，当职官奏裁。诸州令转运司从本部并申尚书省，如有情弊，根勘具奏。法非不严，而外之监司、州县视为文具，使选部无由得知，此所谓沉轧阙帐，不即申发之弊也。诸路有日申，有三日再申，有月五类聚别申，千里以上限一季申，多是无图罢役书铺或火下及代名守阙亲事官此句疑有误。，公然与在选吏贴并顾书人，就前路或诸门接见承局，厚致赂遗，取买阙状，收藏在家，作暗阙出卖。间有(斋)[赍]赴进奏院者，被院吏擅行开拆，以抄录照用为名，或有州县经阙，进奏院或报进奏官，亦与书铺、选吏通同(赏)[卖]阙，候其当次，一射可得。况在法应出阙，而吏人漏落藏匿，各杖一百，仍降一资。又藏匿见行文书有情弊者，以盗论。诸盗文书徒二年，不以赦降原减。法非不严，而内之胥史邸吏故为弊幸，使差注不行。此所谓卖弄阙次、专务隐藏之弊也。乞备坐条法，申严镂板行下，务在遵守。外而监司、州县，须管依条限申发阙帐；内而胥(吏)[史]邸吏，不得复行卖弄阙次。稍有违戾，依法断遣。赃重者以枉法论，当职官依条从本部具奏取旨，庶得阙次流通，士夫免留滞之孍。」从之。 
五年三月十一日，臣僚言：「乞初任通判人不许径与州郡，京官注属官人不许(唤)[换]选人阙，合该堂除人不许送部越次注授，六部架合人不许冗流得以充数，已降永不得与亲民差遣指挥人不许复任监司、 
      
郡守，已经除授远地不肯赴上之人不许别与近地差遣。」从之。 
十二月二十五日，诏：「今后以恩例添差之人，每历两任，方许升一等差遣，着〔为成〕法。」以臣僚缴奏浙西兵马都监傅昌世历分未满，而侥求骤升路(铨)[钤]，故有是命。 
六年五月十四日，诏：「吏部长贰严行约束本部人吏，将应干见行及日后承受到文字须管先次疾速行遣，不得注滞。如有小节未圆，续行取会改正。其余曹部依此施行。」(原本空□□字)虑恐当行人吏〔非〕理阻难，及将小节不圆一例不与放行，致使官员留滞等(侍)[待]，故有是命。 
六月二十四日，臣僚言：「川广定差之法，盖为地远窠阙少人愿就，故行下各路漕司就近差注，所以便远方之人也。今在部注授之人见川广窠阙内有见次，俸禄差厚，赏典又优，即求关节指射，行下攘夺，使已定差之官狼(狠)[狈]而去。其间亦有内地急禄之人万里经营，卒至失所者。乞(使)[吏]部将已发下川广漕司定差窠阙，今后不许在部及干堂人指射攘夺，庶使定差格法不致废坏。」从之。 
庆元六年七月十三日，臣僚言：「寄居官或待阙丁忧、事故者，所有州县自合按月具申吏部，以凭用阙。今丁忧、从吉、事故已久，吏部尚不及知，人皆惧其远次，故多不敢注授。见任官或有丁忧、事故者，所任州县自合催促以次官，如〔期〕之任。今有占留正任之阙，应副亲故之权摄，坐阅岁时之久，始迓受代之人。官吏到罢，自有定期，秩满当去。今日京秩以上指日终 
      
更，数多先期迎迓。若夫选调，则又不然。贪求举削，既满之后，复踰数月，远涉岁时，始获交承。若废疾之人不堪赴上，自宜退阙，其到部，别与□□「与」下原阙，据文意当为「注授」二字。。今限踰年之法，故前官欲解罢而不能，后政欲趣上而未及。夫是四弊，皆壅底铨曹之法。乞令吏部严行约束诸路州县，如寄居丁忧、事故者，仰本州岛须管于当月申部。在任有丁忧、事故者，不得差人权摄。亦仰实时移文催促以次人赴官。如或违戾，监司觉察按劾，重寘于法。如在任既已终满，不得巧计妄作补填，即仰催促后官赴上。至如疾病，有妨之官，乞行遵守条限，不得逗遛月日。若妄(系)[称]笃废疾「笃」下疑脱一「重」字。，不能举动者，阙到，不拘踰年之限，止限一季，许后官陈乞，勘会保明，申部赴上。」从之。 
二十三日，吏部言：「选人初官注授差遣，未赴任间丁忧，服(阙)[阕]到部，在法仍许理元参部月日、名次并恩例别行注授，委实允当。今来契勘初官有元赴部注授差遣，待次六七年，已曾赴上，而未及一考丁忧罢任，服(阙)[阕]到部之人，既缘未及一年考，不许注破格经任窠阙，却又以其非未赴任之人，不许理元参部月日、名次、恩例，其在部注授尽在众人之下，反不及未赴任之〔人〕，实为可悯。今相度，欲将初官已到任未及一考丁忧，服(阙)[阕]到部之人□□折未赴任人「之人」下原阙，据文意当为「与比」二字。，仍理元参部月日、名次、恩例注授，庶得均平。」从之。 
嘉泰元年九月二十三日，臣僚言：「孝宗皇帝裁抑添差，载诸《圣 
      
政》，永为成宪，今日之所当遵守。比岁以来，私情幸进，不顾格法，干求添差，以希见次，夤缘竞趋，尸禄者有滥授之嫌，厘务者有侵官之患。为庶〔官〕者则不照条法之当否，为戚里者则不问服属之亲 ，一 攀援，委是冒滥。乞今后除授添差等官，如宗室、随龙、归正、离〔军〕及朝士补外从条合行注授外，其余越法踰制悉行杜绝。如戚里等有特旨及自经朝廷陈乞添差之人，并送太常寺契勘服属。如服属已远，即从大臣执奏，给舍缴驳，不得轻授。其它无添差恩例之人并不得辄与添差。」从之。 
三年五月六日，秘书丞、兼权尚右郎官锺必万言：「伏见诸州陈乞大礼奏荐与致仕、遗表恩泽，其弊莫甚于右选，而临安为多。且人之有无子孙弟侄，孰详于邻里乡党，今不保奏于本贯，而保奏于临安，以为寓居之久，其为诈冒必矣，铨曹何从而察哉 所以据者保官也，核实也。保官不以为诈，核实不以为伪，铨曹虽欲不信，可乎 所谓核实者，不过行下厢邻，缪为勘尔。若夫保任之人，又有不然者。凡武臣参选，印纸多留书铺。一遇召保，书铺径将印纸批上，而保官初未必知也。欲望申严核实保任之罚，犯者官则镌斥，吏则决配，若书铺擅将保官印纸批上者罪亦如之，庶几革冒滥之〔弊〕。」吏部勘当：「今后陈乞大礼奏荐、致仕、遗表恩泽，须行下陈乞之家所居厢邻，官司责立罪状，保明具申。仍召保官二员，并(给)[结]立降官 
      
罢任之罪批书保官印纸，本州岛官吏再行勘验，方许申奏。所有武臣参选，从条合赍真本付身、印纸赴部呈验，实时给还。书铺更敢收留，擅将印纸、批书作保，乞行决配。」从之。 
二十六日，监察御史陆(浚)[峻]言：「尚书六曹皆号法守之地，条格品目，吏铨尤为详密。比年以来，铨法滋弊，人有幸心。臣尝推原其故，其始盖起于废法而创例也。夫法不足而例兴焉，不知例一立而吏奸秉之，异时比附并缘，(寝)[寖]失本意，于是例用而法始废矣。欲望申饬吏部，自今后一切遵用淳熙重修《七司 令格式》申明，及当时臣僚所进表文后所乞事件外，所有前后循袭成例者，非有申请画降圣旨，并不许承用，违者重寘典宪。」从之。 
九月二十八日，吏部言：「臣僚奏请，乞将川广漕司定差之阙不许在部及干堂人指射攘(等)[夺]。本部见遵从前项指挥，照得四川所榜选人窠阙止是教授、监当及四路运司主管帐司，其合得在外指射恩例之人，似恐入阙稍艰，无以应副。今欲照指挥内止该载在部之人不许指射定差窠阙外，乞将四川合得在外指射恩例之人亦许指射运司定差员阙，庶得四川在外指射人入阙稍宽。」从之。 
十一月十一日，南(部)[郊]赦文：「应官员昨该遇覃恩转官循资之人，立限已满，窃虑其间偶缘事故出限，若在今赦已前申陈到部者，并与放行。」 
二十六日，臣僚言：「诸军机幕、参赞、干办等官专待右科 
      
前名，此干道之制也。比来纳粟出官，或务、场终满，冒授计议，乞行厘正。」诏：「计议官、主管机宜文字、干办公事依指挥差武举人，其余窠阙并照旧例施行。」 
