<!-- { "loadSidebar": true } -->
星出于东乎，初但下地少许尔。渐而西行，先经人上，后遂西转而下焉，不旁旋也。其先在西之星亦稍下而没，无北转者。日之出入亦然。若谓天如磨石转者，众星日月宜随天而回，初在于东，次经于南，次到于西，次及于北，而复还于东，不应横过去也。今日出于东，冉冉转上，及其入西，亦复渐渐稍下，都不绕边北去，如此，王生必谓为不然者，疏矣。若日以转远之故，但光耀不能复来照及人耳，宜犹望见其所在，不应都失见其所在也。日光大于星多矣，今见北极之小星，而不见日之在北者，明其不北行也。若日以转远之，故不复可见，其北入之间，应当稍小。而日方入时乃大，非转远之验也。王生以火炬喻日，缪矣。又日之入西方，视之稍稍去，初尚有半，如横破镜之状，须臾沦没矣。若如王生之言，日转北去有半者，其北都没之顷，宜先如直破镜之状，不应如横破镜也。如此言之，日入西方，不亦孤孑乎 」又云：「水火者，阴阳之余气也。若水火是日月所生，则亦何得尽如日月之圆乎 王生又云远故视之圆，若审然者，日月初生之时及既亏之后，何以视之不圆乎 而日食或上或下，从侧而起，或如钩至尽。若远视见圆，不宜见之残缺左右所起也。此则浑天之体，信不诬矣。」以上用晋、隋、唐《天文志》所修。 
《扬子》：或问浑天，曰：「洛下闳营之，鲜于妄人度之，耿中丞象之，几乎几乎，莫之能违也。」问盖天，曰：「盖哉盖哉，应难 
      
未几也。」说者以盖天为《周髀》。注云：盖天即《周髀》也，其本包羲氏立周天之度，其所传则周公受之于商，而周人志之，故曰《周髀》。言天似盖立地，法覆盘。则雄于二者特取浑天而已。古之论《周髀》者，谓天地中高外下，北极所临为天地中，日月周行于天旁，日近为昼，日远为夜。论浑天者谓地居中而天周焉，日在地上为昼，日在地下为夜。是以后汉张衡、郑康成、陆绩，吴之王审，晋之姜岌、葛洪，江南皮延宗、钱乐之(司)[师]徒皆祖浑天而传之，盖其精祲、察灾祥有足验也。 
国朝太平兴国中，张思训造新铜仪，言：「古之制作，运动以水， 略既多，寒暑无准。今以水银代水，运动不差。」诏置文明殿。 
至道中，韩显符新铸浑仪，其制用双规。诏司天监筑台置之。大中祥符三年造成，诏龙图阁移之。其制为天轮二，各分三百六十二度。又为黄赤道，(亦)[立]管于侧轮中。测日月星辰行度皆无差。 
皇佑三年，李晦言：「复位浑仪已成，欲乞依唐制。」从之。 
熙宁七年，沈括以新定浑仪进呈，上领之。
 运历 宋会要辑稿 运历二 铜仪 
     
宋会要辑稿 运历二

铜仪
【宋会要】
真宗大中祥符三年闰二〔月〕四日，司天监言：「冬官正韩显符造铜浑仪成。」诏移入龙图阁，令显符选学生中可教者传授其业。 
十一月三日，召辅臣至阁观铜仪。其制为天轮二，一平一侧，各分三百六十二度。又为黄赤道，立管于侧轮中，以测日月星辰行度皆无差。 
仁宗庆历八年十二月，命翰林学士钱明逸检阅浑仪制度以闻。 
皇佑初，仁宗有命，日官舒易简、于渊、周宗等参用淳风、令瓒之制，改铸黄浑仪。 
三月，御延和殿，召辅臣观新造浑仪木样。 
八月，又召辅臣于崇政殿观浑仪图。 
三年十二〔月〕八日，司天夏官正李用晦言：「复位浑仪，铸造已成。欲乞依唐朝李淳风、一行旧制，纪以年月，以永将来。」从之。 
英宗治平四年十一月二十四日，神宗即位，未改元。天章阁待制孙思恭言：「奉诏看详翰林天文院浑仪，如已合得汉唐古法，即依法制造浑仪。虽依唐梁令瓒法，其环固重大，黄道运转 滞，经久未便。其司天监浑仪游规运转却且依常，其黄道铸定不动。」思恭素有历学，故特命之。寻使大辽，乃改差官。 
神宗熙宁六年六月十一日，提举司天监公事陈绎等言：「亲诣本监浑仪台检视旧仪损 ，昨据同提举沈括言，乞修造浑仪、 
     
浮漏，蒙下本所详定。权判司天监丁洵等定以为当造到浑仪、浮漏小样。臣等看详，除司天监浮漏 谬，不可行用，须当改造外，司天监天文院浑仪各有舛戾。必欲考正星历，亦须改制新仪。若只因旧器，粗为增损，虽可假借施用，大体不免 谬。今具节略事目：一、司天监见用浑仪尺度与《法要》不合，二极、赤道四分不均，规环左右距度不对，游仪重 难运，黄道映蔽横箫，游规璺裂，黄道不合天体，天枢内极星不见。今若因旧修整游规稍轻，二极、赤道四分均停，规环左右距度相对，游规无莹璺裂，其余仍旧。一、天文院见用浑仪尺度及二极、赤道四分各不均，规环左右距度不对，三辰游仪重 难运，黄道天常环、月道映蔽横箫，及月道不与天合，天常环相攻难转，天枢内极星不见。今若因旧修整三辰游仪稍轻，二极、赤道四分均停，规环左右距度相对，天常环、月道不蔽横箫，其余仍旧。一、新定浑仪改用古尺均赋辰度，规环轻利，黄赤道天常环并侧置，以北际当天度，省去月道，今不蔽横箫。增天枢为二度半，以纳极星。规环二极各设环枢，以便游运。」诏令依新样造，于司天监安置，测验比较 密。 
七年六月二十一日，同提举司天监沈括以新定浑仪进呈。上召辅臣观之，数问括。括具对所以改更之理。二十五日，同提举司天监沈括言：「先准诏依新样造浮漏、浑仪，于司天监测验比较 密，及候木样成，集本监官及诸人看详。今集判监丁洵以 
     
下，称别无可比较。」诏于翰林天文院安置。 
八年闰四月壬寅，右正言、知制诰沈括上《熙宁奉元历》，诏进括一官，司天监吏进官赐银绢有差。先是，朝廷用其说，令改造法物历书。至是浑仪、浮漏奏成，故赏之。 
《天文志》：熙宁七年七月，沈括上浑仪、浮漏、景表三议。 
《浑仪议》曰：「五星之行有疾舒，日月之交有见匿，求其次舍经劘之会，其法一寓于日。冬至之日，(月)[日]之端南者也。日行周天而复集于表锐，凡三百六十有五日四分日之几一，而谓之岁。周天之体，日别之谓之度。度之离，其数有二：日行则舒则疾，会而均，别之曰赤道之度；日行自南而北，升降四十有八度而迤，别之曰黄道之度。度不可见，其可见者星也。日、月、五星之所由，有星焉。当度之画者凡二十有八，而谓之舍。舍所以玹度，度所以生数也。度在天者也，为之玑衡，则度在器。度在器，则日月五星可抟乎器中，而天无所豫也。天无所豫，则在〔天〕者不为难知也。 
自汉以前，为历者必有玑衡以自验迹。其后虽有玑衡，而不为历作；为历者亦不复以器自考，(器)[气]朔星纬，皆莫能知其必当之数。至唐僧一行改《大衍历法》，始复用浑仪参(贯)[实]，故其术所得，比诸家为多。 
臣尝历考古今仪象之法，《虞书》所谓璇玑玉衡，唯郑康成粗记其法；至洛下闳制圆仪，贾逵又加黄道，其详皆不存于书。其后张衡为铜仪于密室中，以水转之，盖所〔谓〕浑象，非古之玑衡也。吴孙氏时王蕃、陆绩 
     
皆尝为仪及象，其说以谓旧以二分为一度，而患星辰稠；张衡改用四分，而复椎重难运。故蕃以三分为度，周丈有九寸五分寸之三，而具黄赤道焉。绩之说以天形如鸟卵小椭，而黄赤道短长相害，不能应法。至刘曜时，南阳孔定制铜仪，有双规，规正距子午以象天；有横规，判仪之中以象地；有时规，斜络天腹以候赤道；南北植干，以法二极；其中乃为游规、窥管，刘曜太史令晁崇、斛兰皆尝为铁仪，其规有六，四常定四：原脱，据《宋史》卷四八《天文一》补。，一象地，一象(亦)[赤]道，其二象二极，乃是定所谓双规者也。其制与定法大同，唯南北柱曲抱双规；下有纵衡水平，以银错星度，小变旧法。而皆不言有黄道，疑其失传也。唐李淳风为圆仪三重：其外曰六合，有天经双规、金浑纬规、金常规；次曰三辰，转于六合之内，圆径八尺，有璇玑规、月游规，所谓璇玑者，黄、赤道属焉；又次曰四游，南北为天枢，中为游筩可以升降游转，别为月道，傍列二百四十九交以携月游。一行以为难用，而其法亦亡。其后率府兵曹梁令瓒更以木为游仪，因淳风之法而稍附新意，诏与一行杂校得失，改铸铜仪，古今称其详确。至道中，初铸浑天仪于司天监，多因斛兰、晁崇之法。皇佑中，改铸铜仪于天文院，姑用令瓒、一行之论，而去取交有失得。 
臣今辑古今之说以求数象，有不合者十有三事： 
其一，旧说以谓今中国于地为东南，当令西北望极星，置天 
     
古之候天者，自安南都护府至浚仪大岳台纔六千里，而北极之差凡十五度，稍北不已，庸讵知极星之不直人上也 臣尝读黄帝《素书》：立于午而面子，立于子而面午，至于自卯而望酉，自酉而望卯，皆曰北面。立于卯而负酉，立于酉而负卯，至于自午而望南，自子而望北，则皆曰南面。臣始不谕其理，逮今思之，乃常以天中为北也。常以天中为北，则盖以极星常居天中也。《素问》尤为善言天者。今南北纔五百里，则北极辄差一度以上；而东西南北数千里间，日分之时候之，日未尝不出于卯半而入于酉半，则又知天枢既中，则日之所出者定为东，日之所入者定为西，天 极不，当中北。又曰：『天常倾西北，极星不得居中。』臣谓以中国规观之，天常北倚可也，谓极星偏西则不然。所谓东西南北者，何从而得之 岂不以日之所出者为东，日之所入者为西乎 臣(极)[枢]则常为北无疑矣。以衡(规)[窥]之，日分之时，以浑仪抵极星以候日之出没，则常在卯酉之半少北。此殆放乎四海而同者，何从而知中国之为东南也 彼徒见中国东南皆际海而为是说也。臣以谓极星之果中，(中)已如是，又安知其茫昧几千万里之外邪 今直当据建邦之地，人目之所及者，裁以为法；不足为法者，宜置而勿议可也。 
其二 
     
曰：纮平设以象地体，今浑仪置于崇台之上，下瞰日月之所出，则纮不与地际相当者。臣详此说虽粗有理，然天地之广大，不为一台之高下有所推迁。盖浑仪考天地之体，有实数，有准数。所谓实者，此数即彼数也，此移赤彼亦移赤之谓也。所谓准者，以此准彼，此之一分，则准彼之几千里之谓也。今台之高下乃所谓实数，一台之高不过数丈，彼之所差者亦不过此，天地之大岂数丈足累其高下 若衡之低昂，则所谓准数者也。衡移一分，则彼不知几千里，则衡之低昂当审，而台之高下非所当恤也。 
