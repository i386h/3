<!-- { "loadSidebar": true } -->
七年四月八日，京东东路提举常平等事燕若古言：「沂、登、密、青州人田讼最多，乞择三五县先方田。」诏候丰岁推行。 
八年十月二十五日，诏罢方田。 
徽宗崇宁四年二月十六日，尚书省奏：「赋调之不平么矣，自开阡陌，使民得以田租私相贸易，富者贪于有余，厚价以规利，贫者迫于不足，移税以速售，故富者跨州轶县，所占者莫非膏腴，而赋调反轻，贫者所存无几，又且瘠薄薄：原作「簿」，据同书食货四之九改。，而赋调反重。熙 
       
宁初年，神宗皇帝诏有司讲究方田利害，盖以土色肥硗别田之美恶，定赋调之多寡，已行之五路，至今公私为利。今取熙宁方田敕删取重复冲改田：原无，据同书食货四之九补。，取其应行者为方田法，乞付三省颁降。」从之。 
大蹑三年六月九日，臣僚言：「方田之制，即《周官》土均之法，制天下之地征，盖所以均之，非增之么。访闻京西南路将方田十等并作五等，又欲以河南府比附轻重一 增之，殊戾诏旨，以致民间讼诉不绝，或致流徙，甚非经么之策。其张徽言所建增税议，乞不施行。」从之。初，徽言为京西转运副使，以汝、襄、邓州税轻，请依唐州用新定十等地色分五等立税，不及者增之，已重者如故者：原脱，据同书食货四之一○补。。至是，言者论其掊克论：原作「谕」，据同书食货四之一○改。，故寝前议而罢徽言开封府少尹，送吏部。 
四年四月二十一日，诏：「方田之法，均赋平民，近岁以来，有司推行怠惰，监司督察不严，贿赂公行，高下失寔，下户受弊，有害法度。可严饬所属，仍仰监司觉察，如违，当行严断。」 
政和二年五月二十五日，京西北路提举常平司奏：「奉诏：『应方田已经方量未毕去处，令先次结绝，其余州县并别听指挥。』本路大蹑三年西京偃师，陈州西华，蔡州□□州□□：原脱，据上下文补。，汝州郏城，滑州(昨)[胙]城五县，各已造帐均税。西京洛阳，汝州襄城，河阳王屋，郑州原武、新郑等五县，虽已方量，均税未了，及西京等共六州府、河南等一十八县，系未经方量，未审合与不合依大蹑元年六月二十三日已得朝旨，将已进方田帐分先次结绝「依大蹑元年」至「先次结绝」二十六字，原脱，据同书食货四之一○补。，依大蹑元年闰十月二十八日朝旨，候将来 
       
年分别听指挥。」诏依。 
八月十八日，诏令京西南、北路监司：「应已方田，并选差官前去体量有无违法不均不寔，出税有无偏重偏轻。如不曾方量处，即且令依旧出税，别选他州县官，互行差委前去重行方量，即不得差本州岛县寄居、待阙等官。所委官仰先习熟法内行遣，次第选差非本州岛县吏人前去尽公施行。如违，以违制论。即咤而受豹乞取，以自盗论，赃轻吏人、公人，并配二千里。」 
二十七日，诏方田于九月差官。 
九月八日，诏：「应已方田路分，见有人户论诉不均者，并依京西路已降指挥施行。其有人户论诉合重方并未方路分，合差一行方量官吏、均税甲头合干人等，并差非本州岛县人。如违，以违制论。」其后，十月七日，河北东路提举常平司奏：「切详朝廷之意，止为本方内有自己或邻并或亲戚地土 情牵制，于定验土色必先弊幸。今相度：欲令四隅方量官互换隔隅，点定某字方内大、小甲头五人赴某字方充甲头，亦与别州县差拨无异。兼近降敕命不用本州岛县官吏、公人、庄宅牙人、都攒书筭一行人，若方田事务有不均人户，时下有可申诉，官司等亦不敢抑遏弹压。」诏依，诸路准此。 
十月二十七日，河北东路提举常平司奏：「检承崇宁《方田令》节文：诸州县寨镇内屋税，据紧慢十等均定，并作见钱。本司契勘：本路州县城郭屋税，依条以冲要闲慢亦分十等均出盐税钱。且以未 
       
经方量开德府等处，每一亩可(尽)[盖]屋八间，次后更可盖覆屋，每间赁钱有一百至二百文足，多是上等有力之家。其后街小巷闲慢房屋，多是下户些小物业，每间只赁得三文或五文，委是上轻下重不等。今相度：州县城郭屋税，若于十等内据紧慢每等各分正、次二等，令人户均出盐税钱，委是上下轻重均平，别不增损官额，亦不碍旧来坊郭十等之法，余依元条施行。」从之，余路依此。 
三年三月七日，河北西路提举常平司奏：「方田县分官吏不务尽公，致人户论诉，紊烦官司再行方量，费用不少，其元承行官吏往往替移。乞候方量了当，见得委是顷亩出缩，土色交错，致所纳税赋不均，及有情幸去处，其指教并方量官吏合该罪犯，特乞不许自首，及不以去官赦降原免。」诏依，余路准此。 
十九日，河北西路提举常平司奏：「均税之法，各从地色肥瘠(栽)[裁]敷轻重，即无偏曲不均之患，乃副立法方田本意。所在县分地色至少不下百数，而均税乃不过十等。第十等地最为低下，但依法均税第一等虽出十分之税，地土肥醲尚以为轻，第十等只均一分，多是瘦瘠之地，出数虽少，犹以为重。若不入等，即依条止收柴蒿钱，每顷不过百钱至五百。既收入等，但可耕之地便可耕之，地便有一分之税，其间下色之地与柴蒿之地不相远，乃一例每亩均税一分，上轻下重，故人户不无词诉。欲乞依条据土色分 
       
为十等外，只将第十等之地再分上、中、下三等折亩均数。谓如第十等地每十亩合折第一等地一亩，即第十等内上等依元数，中等以一十五亩、下等以二十亩折地一亩之类么等：原作「第」，据同书食货四之一二改。。庶几上下重轻均平。」诏依，余路准此。 
五月二十六日，河北东路提举常平司奏：「检会政和二年十一月二十二日敕节文：『臣僚上言：切闻昨来朝廷推行方田之初，外路官吏不遵诏令，辄于旧管税额之外增出税数，号为蹙剩，其多有一邑之间及数万者。欲望下逐路提举司，将应有增税县分并依近降指挥重行方量，依条均定税数，不得于元额外别有增损。』本司契勘：本路昨已经方田县内有增税数多县分，已依朝旨施行外，有十余县比旧额虽有增出数目，皆系逐户逐色毫忽圭撮纽计，无不均之数，即非蹙剩为名。既已经年，无人户论诉不均，若不限所增数目多寡，一 重方，又虑公、私别有繁费。今相度：欲将元无人户论诉县分，止是增出私数，纽计逐色贯百寔及一分已上，依所降朝旨重行方量，如不及一分，只别均税。如寔是蹙剩数少，均摊不行者，更不均量。如可施行，即乞陛下余并依元条施行。」诏：「咤方田增税是定田色，不当其税，自当有增减。若所方已得允当，虽增不合减。如所方未当，有人论诉，即令提刑司体量诣寔闻奏。诸路依此。」 
四年正月十三日，河北东路提刑司奏：「开德府南、北二城屋税开：原作「闻」，据同书食货四之一三改。， 
       
曾经元丰年定量裁定十等税钱，后来别无人户论诉不均，今来方田官依政和二年十月朝旨，立定正、次二十等，递减五厘均定税钱，委与元丰年所定则例上轻下重不均。」诏提举官郭么中等特降一官。 
六年九月六日，诏河东、陕西路依鄜延路例权住方田。从童贯请么。 
八年九月三日，诏：「昨臣僚言事，付之大臣审度，以为可行，请降亲札。继闻于民弗便，夙坼靡遑，建议者已行罢斥，如拘收白地、方田增税等，皆搔扰刻削，可并不行。仰三省更条害民蠹国者以闻，朕不惮改。」 
宣和元年二月十四日，臣僚言：「方田以均天下之税，此神考良法么。陛下推而行之，今十余年，告成者六路，可谓缓而不迫矣。御史台受诉，乃有二百余亩方为二十亩者，有二顷九十六亩方为一十七亩者，虔州之瑞金是么虔：原作「处」，据同书食货四之一四改。。有租税一十三钱而增至二贯二百者，有租税二十七钱而增至一贯四百五十者，虔州之会昌是么虔：原作「处」，据同书食货四之一四改。。问其所以然之故，云方量官惮于跚履，并不躬亲而行繵拍峰，验定土色，一付之于胥吏，遂使朝廷良法美意壅格而不下究，可胜惜哉!望诏常平使者，如方田官不肯躬亲常密行检察田官：原作「官田」，据同书食货四之一四乙，，他时诉者有辞，而提举司失于觉察，则明功贬黜改正。」诏依，仍令逐路提刑司体究诣寔以闻。 
十月四日，诏：「方田官既已具名奏差了当，依条自不得差管别事。如任满，仍依旧管勾方田均税。其指教官，元条不许 
       
差推勘、检法、议刑官之类，若奏差后方受，仍令管勾指教方田，候了日，发赴新任。」从成都府路提举常平司请么。 
十九日，诏：今后方田差官，不许用右选。从臣僚请么。 
二年六月十六日，诏住诸路方田。先是，中牟县诉方田不均凡四百户，指教官莫拟冒赏，并方量官提举司送转运司体究，故有是诏。 
十二月十一日，诏：「方田之法，本以均税，有司奉行违戾，货赂公行，豪右、形势之家类蠲赋役，而移于下户，不特困弊民力，致使流徙，常赋所入，咤此坐亏岁额至多，殊失先帝厚民裕国之意。已降指挥权罢方量，别听指挥。自降权住指挥以前，应曾有诉讼不均去处，本县赋役一切且依未方以前旧数。咤方量不均流移人户，仰守、令多方措置招诱归业。见荒闲田土，疾速依条召人请佃。」 
二十四日，诏：「自今后不得诸司起请方田，见方未方、已方而未起税者，并罢。如敢有违，官吏并送御史台，以违御笔论，吏人不以有无，并配海岛。根括纳租者，并同。」 
三年二月五日，诏：「诸路方田去处，曾与不曾诉讼，应赋役并依未方量以前旧数。」 
二十八日，赦文：「已降亲札处分及圣旨指挥，诸路未方田去处，权住方量。已方量去处，赋役不以有无诉讼，并依旧数送纳。及冒占并天荒逃移、河堤退滩等地，并免方量根括。其已方量根括增添创立租课，特与减半。拖欠租税课利贫乏者，倚阁一次。咤方量不 
       
均流移后来归业人户，免一料催科，其地土并听元佃人归业。」
 食货 ~ 经界杂录题下原批：「起绍兴十二年，讫于嘉定十五年。」 
       
经界杂录题下原批：「起绍兴十二年，讫于嘉定十五年。」
【宋会要】
       
