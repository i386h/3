<!-- { "loadSidebar": true } -->
绍兴五年正月一日，日有食之。先是，四年十二月二十三日，侍御史魏矼奏：「太史言，来年正月朔旦日当食，乞下有司讲求故事。」上曰：「日食虽是躔度之文，术家能逆知之。《春秋》日食必书，谨天戒也也：原作「曰」，据文意改。。矼之言良惬朕意。畏天之戒，罔敢怠忽，更宜下有司讲求故事，凡可以消变者，悉举行之。」沈与求曰：「日食虽躔度可推，然日为阳类，至于薄食，则人君所当恐惧修省，以应天变。」于是诏：「公卿、百执事讲求阙政，察埋冤狱，收辑流亡，询问疾苦，举遗逸，来直言，凡可消变弭灾者，毋匿厥指，共图应天之实，称朕意焉。」 
十三年十二月一日，太阳交食，皇帝不视事，减常膳，百司守职，过时乃罢。是日，阴云不见。初，宰执进呈大礼毕，于十一月二十三日恭谢。上曰：「十二月朔，日食，自来有避殿减膳等事，今当举行。」至是，当亏不见，宰臣率百僚拜表称贺。
 瑞异 宋会要辑稿 瑞异二 日中黑气 
     
日中黑气
【宋会要】
     
孝宗隆兴元年三月五日，日有背气。十八日、二年五月三日、六月五日、十日、七月一日、四日、二十日、十二月二十九日、干道元年五月二十二日、二年二月六日并同。六月二十六日，日晕周匝，在星宿。二月二十八日，躔在奎宿。三月二十五日，躔在胃宿。六月十日，躔在井宿。二十九日，在柳宿。七月六日，周在柳宿。干道元年三月二十日，周在昴宿。二十九日，日晕有珥。五月十日同。二年二月二十六日，周在奎宿。三月十七日，周在胃宿。三年四月二十四日，周躔毕宿。五月一日同。六月十日，周在井宿。四年三月十五日，周在胃宿。六月二十七日，周躔星宿。六年四月二十一日，在昴宿。二十六日，在毕宿。闰五月六日，在井宿。七年三月二十八日，赤黄晕周匝。八年六月五日，躔在井宿。九年二月十三日，赤黄晕周匝。七月十六日，日左有珥。八月十一日，左右珥。二年二月二十七日同。干道元年三月二十九日，左有珥。四月二十日，左右珥。五月十日、十二月十四日同。六年闰五月十八日，左有珥。八年六月四日，左右珥。 
隆兴二年六月十一日，日左生戟气。二十九日，日有格气。干道元年六月十八日、二十六日、三十日同。七月一日，日有重晕。是日仍有背气，左右有珥。四日，有重晕，背气。干道二年二月六日，重晕，背气。六年闰五月十三日，重晕，并戴气。十六日，日有(真)[直]气。干道二年二月六日同。干道三年三月十九日，日有承气。五月七日、五年正月十二日、六年三月二十六日、闰五月十三日、七年六月二十九日、八年六月十日并如之。
 瑞异 宋会要辑稿 瑞异二 彗 
     
彗
【宋会要】
     
太宗端拱元年六月二日，彗星见于井鬼。时下诏行谒庙之礼，即诏停罢，止御楼肆赦。不数日彗灭。 
二年七月，司天监言：「六月十八日彗见积水西，光芒长五尺，行拂右摄提星。至今月十九日隐大西方隐大：疑当作「隐伏」。下亦言「隐伏」。，计见四十日。」太宗命(撒)[撤]乐，避正殿，进素食，分遣使臣往诸道平决刑狱，广布恩宥，以荅天诫。至八月九日，司天监言：「肆赦之后，天气澄廓，彗星不见。」郡臣称贺郡臣：疑为「群臣」之误。。七月戊子，又出东井积水西，青白色，光芒渐长，辰见东北。旬日夕见西北，历右摄提，凡三十日，至亢没。 
太宗至道二年四月，帝以梁雍之分，兵难未宁，民多歉食，令中书门下召判司天监事苗守信问以天道咎证安在。守信奏曰：「臣仰瞻元象，及考验太一经历宫分，其荆、楚、吴、越、交、广分野并无灾咎。自来天文凌犯，彗星出见及四神太一临照，并在井鬼秦分，所以雍及梁之地有灾。其四神太一来年自益州却入幽州，京都之分见是木星照临，自此多吉祥之事，余无所占。」 
真宗咸平元年正月十三日，彗出营室北，光芒尺余。二月，对中书、枢密院于洪福殿。真宗曰：「朕临御以来，未尝逸豫，日谨一日，期于和平，而星见表异，何也 」宰臣吕端曰：「陛下缵承 
     
期年，勤政求治，虽上穹谪见，非陛下政治有阙，实臣等不才，致伤和气。然前代亦尝有之，尧、汤水旱，非有失德。若垂象示人，则修人事可以禳之。今星出分野，当齐鲁间，恐其地有灾。」帝曰：「朕所忧天下生灵，非独一二。」十三日，以星变诏有司直言，自今月五日不御正殿，尚食所供常膳一宜减省。自是止于崇政殿视事，亲虑京城系囚，并减一等，情理轻可并遣之。召近臣对崇政殿西北廊，至午后六刻罢。吕端等再上表求罢。又诏诸路系囚并与申理，杖已下释之。二十六日，彗星灭，辅臣请御正殿，复常膳，从之。 
真宗咸平元年正月甲申，彗出营室北，光芒尺余，至丁酉凡十四日灭。甲寅，有彗孛于井鬼，大如杯，色青白，光芒至四尺余。历五诸侯及五车入参，凡三十日没。占有燕兵。明年冬，契丹入寇。 
天禧二年六月二十日，有彗出北斗魁北，行经天。二十七日，诣玉清昭应宫开宝寺舍利塔焚香。先一日，风雨雨(立令)翳。及旦，晴霁。是夕彗始灭，凡三十七日，宰臣奉表称贺。 
三年六月辛亥，彗出北斗魁第二星东北，长三尺许，与北斗第一星齐，北行经天牢，拂文昌，长三丈余，历紫微、三台、轩辕，速行而西，至七星，凡三十七日没。 
仁宗景佑元年八月壬戌夜，有星孛于张翼，长七尺，阔五寸，十二日而没。十二月己未夜，有星出外屏，有芒气。 
皇佑 
     
元年二月丁卯，彗出虚，晨见东方，西南指，历紫微至娄，凡一百一十四日而没。占曰：有兵丧。 
嘉佑元年七月，彗出紫微，历七星，其色白，长丈余，至八月癸亥灭。 
英宗治平三年三月三日，司天监言：「彗星晨见于东方，在营室。」自是日见，然天多阴云不辨。至十六日，又见。诏避正殿，减常膳。二十七日夕，见于西方，疾行至张，遂止不行。四月六日后，顿然行缓，避于列曜，将渐隐伏。宰臣文武百官请御正殿，复常膳，凡三表。诏曰：「朕惟前载三辰之眚，太上修德，其次修政。间者星气之变，晓昏递见，畏天明威，深省厥咎，饬身正事，以自抑损。公卿列辟过为不遑，奏读再三，请御常礼。顾惟诚恪，复所重违。尚期日新，共兹励勉，庶格太和之应，用敷福于下民。所请宜允。」 
神宗熙宁八年十月乙未，星出轸度中，如填青白。丙申，西北生光芒，长三尺，斜指轸，若彗。 
徽宗大观四年五月丁未，彗出奎娄，光芒长六尺，北行入紫垣，至西北入浊不见。占主水旱谷伤兵饥，人主恶之。十八日，诏：「朕以寡昧，获奉宗庙，顾德弗类，不足以仰当天心。今彗出东方，兹为大异，永思厥咎，朕甚惧焉。自五月十八日避正殿，损常膳，许在京任职侍从官直言朝政阙失。朕虚心以改，庶获休嘉之应。」 
二十日，大赦天下。是 
      
日，又诏：「太史言彗出奎娄间，行度颇速，朕甚惧焉。虽夙夜震恐，侧身祗畏，虑未足仰荅天戒。赖近弼辅臣精意思索，应可以惠泽养民、忠厚利物、嘉谟宽政及合行事件，并条析以闻，庶翕辑善祥，消伏灾沴，遵蹈格王正厥事之意。」 
二十四日，群臣上表曰：「天垂警戒，扶持实爱于人君；帝极寅恭，感格遂昭于干象。宜内宽于抑畏，用俯则于彝仪。辄布舆情，冒尘渊听。窃以妖不胜德，天惟棐忱。谷祥昭太戊之兴，升雉着高宗之美。仰惟近证，远迈前闻。恭惟皇帝陛下刚健日新，聪明时宪。纂睿谋而善继，躬旰食以克勤。畏天之畏畏天之畏：疑当作「畏天之威」。霈，条罪眚以惟新。生灵共戴于宽仁，垂象遽销于妖祲。尚抑内饔之馔，未亲正宁之朝。凡属照临，靡遑启处。伏愿上承眷佑，下徇恳祈。鸣清跸以事法宫，供大庖而昭盛礼。千官拱极，俾瞻万寿之清光；多品在庭，复奉九州岛之备味。岂特副华夷之望，盖将安宗社之灵。」诏荅不允。自是至六月三日，四上表，乃从之。 ，顺帝之则。虽星躔之暂鵰，在皇度以何亏。然且温诏丁宁，虑政刑之或失；涣恩 
政和元年七月六日，司天监言：「有彗星出紫微垣，历七星，其色白，长丈余，自是至八月十四日夜灭。」 
宣和五年正月五日，彗出西方，由奎贯娄、胃、昴、毕。十二日，诏曰：「朕以寡昧，奉承大烈，夙夜祗惕，靡敢康宁，冀以仰当天心，感格和气。乃孟春之夕，星文变见，推原载籍，兹谓大异。岂朕德弗类，政刑 
      
罔中，皇天动威，以示谴告 永惟厥咎，朕甚惧焉。已避正殿，损常膳。中外臣僚等并许直言朝政阙失，朕将亲览，虚心以改，庶先格王正厥事，以销干象之变。」十四日，大赦天下。至二十五日彗没， 臣上表请御正殿，复常膳，批荅不允。自是三上表，乃从之。 
高宗绍兴二年八月二十九日，上谓辅臣曰：「二十六日太史言，是夜四更彗出位宿度内，如火木星，卿等见否 夜来初更，奏又犯土司空星。朕侧身省惧，欲避正朝，又只一殿。已减膳食素，用谨天戒。卿等深思政事阙失，更切修举。」吕颐浩、权邦彦再三请罪：「皆臣等失职，致亏于理。陛下克自抑畏，宜便消伏。然所次分野甚远。」上曰：「今不论所次齐鲁燕赵之分，天象示谴，朕敢不畏天之威耶 」至九月十七日，彗星消。 
十五年四月三日夜，有星见东北方，如彗。翌日，上宣谕辅臣曰：「彗星见，朕甚惧焉。卿等可图所以消弭之道。」秦桧因奏：「太宗、真宗朝尝缘彗星 决狱囚等事。」上曰：「可。」且降诏以四事为主，避殿减膳，宽民力，恤滞狱，庶几应天以实不以文也。至是月十八日消伏。 
十六年十二月三日，是夜彗见西南方。于是上避正殿，减常膳。至是月九日夜消伏。翌日，宰执率百僚上表，请御正殿，诏不允。自是三上表，从之。 
二十六年七月八日，彗出井宿内。翌日，上谓辅臣曰：「夜来太史奏彗 
      
