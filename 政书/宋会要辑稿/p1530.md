<!-- { "loadSidebar": true } -->
赋税杂录题前原有「食货十七」四字，题下原批：「起太祖建隆四年，讫宁宗嘉定十一年。」
【宋会要】
凡租税有谷，有帛，有金铁，有物产，为四类。谷之品有七：曰粟，曰稻，曰麦，曰黍，曰穄，曰菽，曰杂子。粟之品七：曰粟，曰小粟、粱谷、 谷、 粟、秫米、黄米，稻之品四：曰 米、糯米、水谷水：原脱，据《文献通考》卷四《田赋四》补。、早稻；麦之品七：曰小麦、大麦、粿麦、麦广麦麦：原脱，据《文献通考》卷四《田赋四》补。、青麦、白麦、荞麦荞麦：原脱，据《文献通考》卷四《田赋四》补。；黍之品三：曰黍、蜀黍、稻黍；穄之品三：曰穄、秫穄、糜穄糜穄：原作「麋黍」，据《文献通考》卷四《田赋四》改。；菽之品十五，曰豌豆、大豆、小豆、绿豆、红豆豆：原无，据《文献通考》卷四《田赋田》补。、白豆、赤豆、褐豆、茭豆、黄豆、胡豆、落豆、元豆、巢豆、杂豆；杂子之品九：曰芝麻子、床子、稗子、黄麻子麻：原作「床」，据《文献通考》卷四《田赋四》改。、苏子、苜蓿子、菜子、荏子、草子。帛之品十：曰罗，曰绫，曰绢，曰纱，曰絁絁：原作「紽」，据《文献通考》卷四《田赋四》改。，曰紬，曰杂折，曰丝，曰绵，曰布葛。金铁之品四：曰金，曰银，曰铁、镴，曰铜、铁钱铁：原无，据《文献通考》卷四《田赋四》、《宋史》卷一七四《食货上二》补。。物产之品六：曰六畜六：原脱，据下文及《文献通考》卷四《田赋四》、《宋史》卷一七四《食货上二》补。，曰止[凵米]、革、翎毛，曰茶、盐，曰竹木、麻麻：原作「杂」，据下文及《文献通考》卷四《田赋四》、《宋史》卷一七四《食货上二》改。、草、刍莱，曰果、药「药」上原有一「曰」字，据《文献通考》卷四《田赋四》及《宋史》卷一七四《食货上二》删。、油、纸、薪、炭、漆、蜡，曰杂物物：原作「曰」，据《文献通考》卷四《田赋四》、《宋史》卷一七四《食货上二》改。。六畜之品三：曰马、羊、猪；止[凵米]革翎毛之品六：曰象牙牙：原作「曰」，据《文献通考》卷四《田赋四》改。、麂皮、牛皮、狨皮、鹅翎、杂翎；竹之品四：曰册竹、箭簳竹、箬叶箬叶：原作「若菜」，据《文献通考》卷四《田赋四》改。、芦  ：原作「发」，据《文献通考》卷四《田赋四》改。；木之品三：曰桑、橘橘：原作「桥」，据《文献通考》卷四《田赋四》改。、楮皮；麻之品五：曰青麻、白麻、黄麻、冬麻、苎麻；草之品五：曰紫苏曰：原脱，据《文献通考》卷四《田赋四》补。、蓝、紫草、红花、杂草；刍之品四：曰草、稻草、草穰、茭草；油之品三：曰木油、桐油、鱼油；纸之品五：曰大灰纸曰：原脱，据《文献通考》卷四《田赋四》补。、三抄纸、杉纸、小纸、纸被；薪之品三：曰木柴、蒿柴、草柴木柴蒿柴草柴：原作「木紫蒿紫草」，据《文献通考》卷四《田赋四》改、补。；杂物之品十：曰白樛香、桐子、麻鞋、版瓦、堵 、瓷器、苕帚、麻翦、藍淀、草薦。 
太祖建隆四年，诏：「每遇起纳税赋，告谕人户赴 
     
指定仓库送纳。初限已前未得校料，中限将终全未纳者，即追户头或次家人，令、佐同共校料，不得阙禁及各行校料。仍令逐县每年造形势门内户夏税数文帐申本州岛，写送合纳仓库，才至起纳时，点检户钞，封送本州岛，委本判官销注住促。内顽猾逋欠者，校料须于限内前半月了足。本判官不切点检，致有违欠，依令、佐催科分数停罚。其中等已下见系州县差役，及虽是旧日文、武职官、见今子娉孤贫不济者，不得一例依形势门内户供通。如将见任文武职官及州县势要人户隐漏不供，其干系官吏并行朝典。」 
七月，诏：「先令诸道州、府人户所纳牛皮、筋角，每夏秋苒，共十顷纳皮一张、角一对、黄牛干筋四两、水牛干筋半斤。其牛、马、驴、髅皮筋角，今后官中更不禁断，即不得将入他外敌境。所纳皮、筋、角，限至年终了绝。如无大绝，即牛皮一张，并随皮、筋、角许共纳价钱一贯五百文。」又诏：「诸道州、府将逐年都催牛皮数目内七分许纳价钱，仍令三司以皮、角定为三等，取中、下两等。隆兴诸州勒人户送纳，内下等皮三折中等皮二，下等角三折中等角二。今据三司言：『见管筋、角不阙供使，其本色牛角望令住纳。』宜自来年以后，所纳三分本色皮、筋，只仰本县收纳，至农税稍闲，差借门内脚乘般送赴州。如小有孔窍不妨使用，不得退却。其本色牛角权(任)[住]，止纳价钱。」 
干德三年五月，遣起居舍人刘 
     
兼等八人分往天雄军等八州监纳夏税。 
四年正月，诏诸路州府，自今后收税毕，勿得追县吏计会。 
四月，诏：「诸路州府受纳税赋，自今不得称分、毫、合、勺、铢、厘、丝、忽，钱必成文，金、银成钱，绢、帛成尺，粟成升升：原作「胜」，据《文献通考》卷四《田赋四》、《宋史》卷一七四《食货上二》改。，丝、绵成两，薪、蒿成束。」 
七月，诏诸路州府，夏、秋两税，作检纳厅以受其民租。 
五年七月，诏：「诸路州府夏、秋两税，如闻每至督纳之时，令、佐两处点检入钞，竞有追扰。自今并须同共入钞，点检区分，不得各行校料料：原作「科」，据上文建隆四年及下文开宝四年条改。。」 
六年九月，诏：「诸路州府每至纳税，即追属县簿籍付孔目官督摄逋欠，颇扰于民。自今罢之。」上委录事参军案视文簿，本州岛判官振举。 
开宝三年四月，诏诸州府两税折科物非土地所宜者，不得抑配。 
四年正月，诏通判阆州路冲言：「当州税租多违日限，盖本州岛曹吏倚以形势，迁延不纳，亦有一户庇三户者。已于本厅别置形势版籍，令本官每日躬亲入钞。第三限即先 剥欠户校料，可以限前了足。虑四川诸州未曾遍行条约，望下转运司施行。」从之。 
七月，诏：「朕已平远俗，式示优恩。既混车书，宜均度量。应广南伪(合)[命]日使大斗受纳租税者，自今宜罢之。」 
六年六月，诏：「言念远民民：原脱，据《宋大诏令集》卷一八五补。，尤宜薄赋。如闻折纳未甚均平，特议优宽，俾臻富庶。应四川管内州、府、军、县今后所纳两税钱折科匹帛，并依逐州在市每月三旬时估价例折纳。」 
八年三月，诏：「承前民输税，其紬绢不成匹者，令三户 
     
五户聚合成疋送纳，颇为烦扰。自今紬不满半匹，绢不满一匹，许计丈、尺纳价钱。」 
九年正月，遣太常丞魏咸熙于开封府管内诸县均定三等人户税额。 
太宗太平兴国九年十一月，赦书：「江南、两浙、湖南、岭南人户有身丁钱，今后并以年二十成丁，六十入老。其未成丁已入老者，及身有废疾，并与放免。」 
雍熙四年八月，诏诸路州、府民输夏税时，所在遣县尉部弓手于要路巡护之。淳化元年，以烦搔罢之罢：原作「从」，眉批：「从，疑罢。」《宋史》卷一七四《食货上二》正作「罢」，据改。又，搔：《宋史》作「扰」，当是。，止令乡耆、壮丁巡检。 
端拱元年正月，诏：「诸州形势门户所输税，自今委本判官置簿催促，须于三季前半月内纳毕。」 
四月，诏：「开封府等七十州夏税，旧以五月十五日起纳，至七月三十日毕；河北、河东诸州，五月十五日起纳，八月五日毕；(颖)[颍]州等十三州及淮南、河南、两浙、福建、广南、荆湖、川峡，五月一日起纳，至七月十五日毕。秋税自九月一日起纳，十二月十五日毕。自今并可功一月限。或值闰月及田蚕早晚不同处，令有司临时奏裁。其掌纳官吏，以限外欠数差定其罚，限前毕者，减一选升资。夏税簿正月一日造，秋税簿四月一日造，并限四月十五日毕。诸县民逋税踰限者，取保放归了纳，勿得禁系。」 
淳化元年三月，诏诸路州、府自今不得(遗)[遣]幕职、州县牙校往属县催租税。 
二年正月十八日，诏：「太平州管内，先是伪命日，常税外课民输茆草、稻穰为泥胶，又秋税科名，每名输稻糠一 
     
斗，除之。」 
八月，诏：「江南、两浙、荆湖、福建、广南道秋税，先自九月一日起纳。两方税稻，须霜降成实，自今宜自十月一日为首。」 
五年五月，诏工官造弓弩，先悉牛筋，自今其纵理用牛筋。自是，岁省牛筋千万自是岁省牛筋：原脱，据《长编》卷三六补。。先是，太宗孜孜政理，虑物有横费虑：原作「应」，据《长编》卷三六改。，吏咤督责急，而民有屠耕牛以供官者，故下是诏。宰相吕蒙正等奏曰：「陛下圣智深远，非臣等愚虑所及。」 
至道元年六月，令诸州重造两税版籍，颁其式于天下。凡一县所管若干户夏秋二税、桑功正税及缘科物，用大纸作长卷，排行实写，送州覆校定，以州印印缝，藏于长吏厅侧。自今后每岁二税将起纳前，令本县先如式造帐一本送州。本县纳税版簿，亦以州印印缝，给付令佐。 
八月，御史中丞李昌龄、知开封县裴丽正言「县」上原有一「府」字，按是时以皇太子判开封府事，丽正不得为知府，咤删。：「京邑诸县凡欠夏税正色斛斗并蚕、食盐、麻鞋，并令折纳大麦。缘以限满，其间皆不济人户，若令折纳，必致不前。」上以三司失于计度，重困疲民，诏御史台劾三司司录、仓司官吏，民所欠租税，许以枣、豆、大小麦取便输纳。 
真宗咸平三年十一月，诏：「开封府管内乡村人户税赋，如闻均定以来，多历年所，版图更易，田税转移，富有者日益兼并，贫乏者渐至凋弊，特行检括，庶适重轻。今差朝臣往彼，只据逐县元额租税，更不增收剩数增：原作「申」，据《宋大诏令集》卷一八三、《长编》卷四七改。。逃户田土，亦依此施行，仍别为帐籍，令本府招诱归业业：原作「来」，据《宋大诏令集》卷一八三、《长编》卷四七改。。所有桑功功：原作「切」，据《长编》卷四七改。，更不均检，告示人户广行种植。」十二月，复诏罢其事。 
     
时诏下均定，而居民不体其意，多相惊动，至有剪伐桑、柘。帝闻之，遂令停罢。 
景德二年九月，诏：「陕西路州、军，每岁田租如折变他物及支移就沿边输送，(转委)[委转]运使件析以闻。或节气稍缓之处，亦仰体量闻奏。」 
三年正月，诏：「开封府诸县，将中等已上及门内形势户输税文钞点磨，不得以孤贫民户纳过税物剩数移易，销折府县所欠都大税数。」 
