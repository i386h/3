<!-- { "loadSidebar": true } -->
太祖建隆元年三月，诏：「沧、德、□、淄、齐、郓等州界有古黄河及原河、文河，因水潦置渡收筭，凡三十九处。及水涸为桥，亦筭行者，名曰干渡钱，宜并除之。或秋夏水涨，听民具舟济渡，官物取筭。」 
开宝五年二月，诏自潼关至无□，沿河民置船(船) 
太宗 
     
太平兴国二年十二月，有司言：「准干德二年诏书，有敢私渡江者及舟人尽寘于法。今江南平，旧禁未改，望如私渡黄河例论其罪。」从之。 
七年三月，黎州言，修大渡河船，渡进奉蛮人。 
端拱二年，诏：「应系官及买扑津渡，如有百〔姓〕输纳二税经过，并樵渔及孤老贫穷之人，往来并不得收纳渡钱。」 
十二月，三司言：「许州郾城东螺湾渡，系百姓买扑，每年纳钱四百五十千。伏见支移蔡州税赴许州并在京送纳日，有车重往来经过，计出渡钱七十五文，虑额外收钱，不尽入官，望特与免此渡钱。」看详百姓输税经历津渡不合勒纳渡钱，请令应是江河津渡之所，但百姓输税经过，自今不许雷同收纳渡钱利。从之。是月，荆湖转运司言：「汉阳军自湖渡年额钱三十六千，其渡口并无客旅过往，亦无人烟居止，每差牙校主当，所收课利不多，欲望停废。」从之。 
至道二年五月，诏：「滨州管内沟台、南北口等五处，先是置渡，官以船渡，行依取其课。今水潦不降，河道枯涸，而吏犹责其直，宜除之。」 
咸平三年四月，诏禁黄河私渡船。 
四年十月，诏禁诸州竞渡。 
景德元年正月，诏开封及诸路转运司，部内津渡先蠲免课利者，并官设舟楫以济之。 
二年九月，除三泉县东西及青乌、嘉陵四津渡年额钱，仍不得以部民为渡子。 
天禧元年五月，群牧司判官傅蒙言：「乞于邢州鹿县南漳河长芦渡口造桥通过外 
     
监鞍马，就草地牧放，其于地理甚便。其所有长芦渡课利钱五十六千，望特废罢。」从之。 
仁宗天圣四年四月，翰林学士夏竦言竦：原作「 」，据《长编》卷一○四改。：「金山、羊栏、左里、大孤、小孤、马当、长芦口等处，皆津济艰险，风浪卒起，舟船立至倾覆，逐年沉溺人命不少。乞于津渡险恶处官置小船十数只，差水手乘驾，专切救应。其诸路江河险恶处，亦乞勘会施行。」从之。 
七月，废冀州堂阳县干渡一，许民取便造桥。以转运使言，此渡系民买扑，岁纳六十余千，颇成搔扰故也。 
六年五月，诏：「荆南公安县渡新增收渡牛钱，每一牛五十文，岁课止十九千，自今宜罢之。」 
八年八月，左司谏、龙图阁待制、知郓州孔道辅言：「缘河耕种人户，望许取路过往，更不问罪，与免官渡津钱。」从之。时邹家渡捕得越河者，皆属县税户，不当为(非)〔罪〕，故道辅有是奏。 
景佑元年三月六日，臣僚上言：「郓州界王桥渡，乞只就眉邱河上一处监收渡钱，并淄州临河镇南河口、干口，亦乞停废。」诏王桥渡只于眉邱河一处收纳渡钱，其王桥渡并淄州临河镇，并与停废。 
庆历元年十月，禁火山、保德军缘河私置渡船。 
皇佑五年十一月赦书：「诸处干渡钱累行除放，如闻尚有存者，令长吏讫以闻此句似有脱字。。」 
嘉佑二年十一月，诏除岚州合江等三津渡课利钱。以上《国朝会要》。 
神宗熙宁六年十月三日，诏河州安乡城黄河渡口置桴桥。详见桥门。 
同日，诏延州永宁 
     
关黄河渡口置浮梁。详见桥门。 
七年正月一日，诏定诸关门并黄河桥渡诏：原作「诸」，据本书方域一二之四改。，常切辨察奸诈、禁物，军人、公人及官员经过，取索公文券历文字看验。遇夜以 门，唯军期急速审(闻)[问]听开。详见关门。 
十年七月二十七日，司农寺言：「访闻诸路河渡每遇干浅月，即人涉水过往，买扑人户以出官课为名，约拦上船，或令出纳干渡钱去处。今相(渡)[度]诸路应买扑河渡内，有溪港等水源浅小，至干浅月分，元不曾捐除课利买名钱去处，委自本州岛县契勘，申转运、提举司相度，据合纽纳课利买名钱数减免，仍禁栏截人旅。并小可渡口不妨过往处，相度废罢。若见召中下等人户管勾处，遇干浅月分，如有官给舟船，许留一名看守，支与合得庸钱，余并权暂放罢，庸钱更不支给。并候有水渡载日依旧，所(赏)[贵]公私通济。」从之。 
元丰五年八月二十四日，前河北转运副使周革言：「熙宁中，外都水监丞程昉于真定府滹沱河中渡系浮桥，比旧增费数倍，又非形势控扼，虚占使臣、兵员，乞皆罢之。每岁八九月修板桥，至四五月防河拆去，权用船渡。」从之。 
徽宗大观三年正月二十九日，诏：「今后擅置私渡，不原赦降，并从杖一百。应系桥渡，官为如法修整。今复擅置及将系官桥辄毁拆损坏者，徒二年，配一千里。其官渡桥不修整者，杖一百。令佐展一考，致溺人者冲替。并许人告，赏钱五十贯。诸路依此。」以寿州民焦清 
     
言，近因沿河创置私渡，多觅渡钱故也。 
政和元年七月二十一日，臣僚言：「津渡凡遇民旅往来，渡子多方乞取，候其所得如意，乃肯济渡。与钱稍薄，即百端留难，民旅受弊。」内降黄贴子：「津渡阻留及湍险恐赫钱物，皆有彝宪，所属自合常切检举晓示。」诏应有津渡去处，检坐前项条法分明晓示，仍令州县官常切检举觉察。以上《续国朝会要》。 
光尧皇帝绍兴三年七月二十五日，知临安府梁汝嘉言：「临安府钱塘江一带，自浙江岸至富阳县观山，舟船往还，多是等候潮讯，中夜行船，是致盗贼乘时劫夺。虽督责巡尉缉捕，缘江面阔远，难以摆布。乞行自富阳至浙江江岸一带，应有舟船并不许中夜通放，仍令本地分巡尉常切止约，不得因缘搔扰。」契勘钱塘江潮早晚两讯，如遇夜不行通放，所有日中潮讯，自不妨客旅舟船往还。从之。 
五年闰二月十三日，尚书省言：「车驾驻跸临安，四方辐凑，钱塘江水阔流湍，全藉牢固舟船往来济渡。近日添置渡船，往往怯薄，每遇济渡，篙梢乞觅钱物，以多寡先后放令上船，以致争夺，压过力胜。或遇风涛，每有覆溺。」诏令两浙转运司，限十日更行添置三百料舟船五只，专一济渡，不得别将他用。仍将见今板木怯薄渡船别行修换，务要牢实。及委官觉察篙梢等，不得乞觅钱物，如有违犯，重作行遣。 
六年六月二十一日，右司谏王缙言：「近者乙巳地震， 
     
陛下深自儆惧，诏诫中外，务在恤民。窃见日前有司奉行诏令，实惠及民者少，因缘搔扰者多。如浙江船渡，悯其覆溺，差使臣以察之，而百端阻节，往来反受其害。回易收息以助军费，置官吏以司之，而有笼及柴薪，物价为之顿增。凡此本欲兴利，而或以为害，况其甚者乎 欲乞睿旨，诏浙江船渡宜责边江巡检，诸处回易取商旅情愿。民瘼既除，变异自销。」勘会使臣已送大理寺根勘，诏应有回易去处，如敢抑勒买卖，监官、使臣勒停，人吏等并(次)[决]脊，配千里牢城。许人越诉。仰提刑司常切觉察。余依奏。 
七年六月十五日，尚书省言：「浙江西兴两岸渡口，每因人众争夺上船，或渡子乞觅邀阻放渡，致多沉溺。自绍兴元年至今年，已三次失船，死者甚众。」诏如装载过数，(稍)[梢]工杖八十，致损失人命，(如)[加]常法二等。监官故纵与同罪，不觉察杖一百。辄以渡船私用或借人，并徒一年。其新林龛山私渡人杖一百。仍许人告，赏钱五十贯。 
二十四年七月十九日，行军器监丞孙祖寿言：「春秋时，吴越相望，界以浙水之险，海潮日至，待其水平然后可济，其来尚矣。间者舟师载渡无节，逮至中流，过有邀〔阻〕，不旋踵间，同舟尽溺。于是朝廷差监渡使臣，措置甚严。阅岁既久，复成玩习，渡舟灭裂，小民轻生，不顾潮之至否，竞从私渡。叶舟径涉，间有沉溺，无由尽知，损伤往来，为患甚大。乞申严旧制，禁私渡，治舟楫，则近甸之 
     
人，自绝涛波之虞。」诏令临安府检举措置。 
九月十五日，知临安府曹泳言：「准敕禁钱塘私渡，察视舟楫，时加修治。今欲检举见行私渡条法晓示外，其所差官系朝廷使臣，本府难以约束，欲专令本府差官一员主管济渡，(度)[庶]得逐时检察，不致阙事。其渡船乞下转运司，依元降指挥修整，每月差本司官一员点检，保明堪与不堪济渡。所有绍兴府萧山渡，乞下本路依此施行。」从之。 
二十六年七月十四日，尚书省勘会已降指挥住罢，听从民便。 
三十年十二月十四日，诏：「浙江西兴镇两处监渡官，系枢密院差到使臣，今后一年一替。如无沉溺人船，令转运司保明，申取朝廷指挥推赏。任满不切用心，装载舟重，致 人命，依绍兴七年六月四日立定渡船三百料许载空手一百人、二百料六十人、一百料三十人、一百料已下递减、如有担杖比二人罪赏指挥施行。仍仰所属具情犯申取朝廷指挥。所有供给，令临安府、绍兴府比附监当例减半添支。其龙山、渔浦监镇并是监管，不得专一，今后渔浦渡依旧就委监镇巡检，依浙江例卖牌发渡。龙山渡从朝廷选差枢密院使臣，一年一替，赏罚并依浙江西兴体例。其临安府海内巡检司管鱽渔三百料船二只，专一应副朝陵内人济渡不测使用。闻巡检司衷私差借，应副官员。今后专差军兵看守，如私辄差借，合干人从杖一百科罪，官员许本府 
      
具申朝廷施行。」并从两浙运使吕广问请也。以上《中兴会要》。 
寿皇圣帝隆兴元年十月五日，臣僚言：「归正人略无来历因依，虑影匿奸细。措置下诸渡密切伺察，如有透漏，监渡并巡铺各黜官一等罢任。任内无透漏，进官如之。」诏获奸细转官外，增给赏钱三百贯，仍令责办守臣。 
十一月三日，臣僚言：「浙江渡昨自绍兴七年吕颐浩为相，(鲁)[曾]缘节次失渡，尝立画一约束，最为详尽。因循日久，新差使臣不复留意。访闻十月三日中流覆舟，舟中之人并殒非命，而当日监渡系枢密使臣吉演，妄以舟船侧倒、人已上岸为词，公肆诞谩。请大字镂板，揭立江岸，所差枢密院使臣一年一替，许两州守臣按察，仍将使臣吉演罢黜。其当日覆舟梢工李胜，依元立刑名论遣。」诏吉演放罢，李胜编管五百里，仍令户部申严行下。 
