<!-- { "loadSidebar": true } -->
六年五月二十八日，前荆湖北路转运使陈世卿上言：「新立澧州澧川、武口等寨，其监押尤须得人。请自今岁满，即委本路转运使、本州岛知州保举使臣授之，俟其任满有劳，特与酬奖。」从之。 
七年十二月，陕西转运使请增置庆州柔远寨、凤川、柳泉等镇、环州合道镇监押各一员，从之。 
八年五月，诏江淮、两浙驻泊及巡检兵士两：原作「西」，据《长编》卷八四改。，并遣习水者往。以旧兵不习船水，难于捕寇故也。 
六月，供备库使刘知训言：「广州人烟阔远，军营最多，其兵马都监、监押廨宇并在(古)[右]厢，请徙一员廨宇于左厢。从之。 
八月十四日，增置忻州驻泊都监一员，从河东安抚司之请也。 
十七日，新知永兴军李迪言军：原作「知府」，据《长编》卷八五改。：「永兴所部虑非时寇贼，望令驻泊使臣量领兵捉搦」。帝曰：「大段寇劫，即令驻泊使臣与巡检捕捉；如小可贼盗，勿令差出。」 
十月，益州路转运使薛田言：「绵州路当要冲，见管戍兵甚众，请依彭州例增置驻泊都监一员。」从之。 
十一月，权泾原路钤辖兼知渭州郝荣言：「泾州戍兵甚众，请用合门祗候一员充都监。」从之。 
天禧四年六月，三班院言：「自今内地驻泊捉贼使臣，请以合任远地监押、巡检，殿直以上习戎事者充。仍支监押添给，代还日复任远地。」从之。 
五年四月，知秦州陈尧咨上言：「庆州监押以奉职，而所屯军校多军厢主、忠佐都虞候，并系统摄，事体非便。」诏三班院自今差陕西沿边州军兵马监押，须慎择曾经边防任使、少壮有武勇、殿直以上使臣充。 
干兴元年十一月，仁宗已即位未改元。争公事，并仰与县司同共施行。 诏开封府诸县兵马都监，自今应系县郭烟火贼盗、军人与百姓 
二年十月三日二年：按干兴无二年，此当作「天圣二年」。，三门白波
     
发运使张方言：「望差京朝官充河阴知县，仍乞依巩县例，同佥书兵马司事。」诏白波发运判官文泊兼知河阴县文泊：似当作「文洎」，即宋名臣文彦博之父也。然诸书多有作「泊」者，故存其旧而附识于此焉。，同佥书兵马司公事。 
天圣三年八月，河北缘边安抚司言：「近以奉职张可久充广信军兵马监押，窃缘本军最处穷边，屯兵不少，其张可久新自举人得官，不惟未谙边事，兼恐职卑，难为弹压管勾。欲望于殿直以上别选曾历边任监押者充。」从之。 
四年二月，同管勾河东缘边安抚司王世文言：「代州界宝兴军寨主李继忠见任右班殿直，其新差到本寨监押王格乃是左班殿直，职序非便，恐致不和。望下三班院，自今凡监押职位须在寨主之下。」从之。格仍移他任。 
七年六月，凤州防御使何俊上言：「环、庆州沿边镇寨，借职、本职充寨主、监押、巡检者，其间有年高不谙武艺之人。又缘镇寨及巡检下各有禁军，或军主、都虞候在彼驻泊，虑官卑不为畏惧，欲望自今并以殿直以上充。」从之。 
九月，上封者言：「河北沿边州军兵马监押，多是近里州军小处监当一任后，便即差充，全未知边任事体。欲望自今于曾任监押、巡检及曾任沿边指使使臣内差充。」从之。 
景佑三年八月，置广南西路驻泊兵马都监一员。 
宝元二年六月九日，益州路转运司言：「威州是蕃部出入要路，乞选使臣一员充兵马监押。」从之。威州旧曰维州，控制吐蕃之要害，地形绝险。唐天宝后陷于吐蕃，宣宗朝收复，景佑中改州名。 
康定元年六月，泾原路总管司言：「诸堡寨有寨主、监押二员者，请月遣一人行边边：原作「遣」，据《长编》卷一二七改。。若斥候不谨者，劾其罪。」从之。
庆历六年五月，置青、郓州路分都监，以知登州、吉州刺史刘涣兼青州路兵马都监，内殿崇班窦舜卿为郓州路兵马都监。以上封者言，京东武卫、宣毅军皆土人，凶悍者众，请选置青、郓州路分都监各一员，以时训练之。 
七年十二月，诏陈留、雍丘、襄邑、尉氏、咸平、阳武等六县兵马都监，自今开封府及府界提点司更举合门祗候以上、曾经外任者为之。 
皇佑二年二月二十五日，秦凤路经略司言：「窃见本路都监崔懿文在当路诸事周知，欲乞就差再任。」从之。 
嘉佑二年八月，诏内臣为钤辖、都监押，逐路止置一员。 
九月，枢密院言：「河北、陕西、河东路分都监，自转崇班以上「转」下原有「运」字，据《长编》卷一八六删。，更三任亲民，有本路安抚经略、转运、前两府五人同辞奏举者，方得差。其京东减亲民一任、举主二人。若有战功者勿拘。」从之。 
三年正月十八日，诏：「开封府陈留、襄邑、尉氏县兵马都监，自今差诸司副使以上司：原作「使」，据《长编》卷一八七改。，三年一代之，与减磨勘一年。」
闰十二月十九日，大名府路驻泊兵马都监、钤辖潘若冲言：「三路州军所差驻泊都监、本城都监、监押，朝廷于历任中分别高下以定资序。自来多是本城都监、监押为见驻泊司差 
     
占当直兵士数多，要近上禁军当直，或抽禁军手艺人占役，却于所辖处乞兼同管驻泊军马公事，事体不便。欲乞本城都监、监押除在帅臣手下自来例差管将分军马外，其余州军不得擅差同管驻泊公事。其驻泊臣僚如有不职及阙官，于邻近处选差，往彼填替。所贵各司其局，免致相侵。如违，乞重寘之法。其见同管勾驻泊军马去处，令勾收所差文字，各守本职。」从之。 
八年十月，诏自今陕西四路极边城寨主、都监、监押、巡检，令帅臣举官。以上《国朝会要》。 
《哲宗正史 职官志》：路分都〔监〕掌本路禁旅、屯戍、边防、训练之政令，州府以下都监皆掌其本城屯驻兵甲训练、差役之事，资浅者为监押。 
治平四年六月，神宗已即位未改元。诏知钦州、宜州候见任官年满差官日，更不兼安抚都监。 
熙宁元年七月二日，诏(泰)[秦]州大甘谷口寨新筑城，可名甘谷城，仍置知城监押。从陕西经略使韩琦请也。 
二年闰十一月，京东转运司言：「乞今后应系本路都监、监押，并与选差曾经任都监、监押任使(精)[经]历之人，所(责)[贵]军政得人。况所养禁军乃是准备河北战(士)[事]，军政当与三路一同，主兵之官资选即与三路不等，亦乞今后并与河北兵官一体选任。」从之。 
三年七月三日，诏增开封府陈留兵马监押一员，从本府请也。 
十三日，枢密院言：「夔州兵马都监只兼管勾训练本州岛驻札本路兵马，所有路分兵甲公事即不得管勾。」从之。 
是月，诏减卫州驻泊兵马都监一员，从权河北监牧使周革之请也。 
九月，鄜延路走马承受公事欧育言：「沿边监押官高高：原无，据《长编》卷二一五补。，即寨主却为监押所压，人情不能相下，由是罕得和同。乞自今选心力武干者充寨主，不以官资，并在监押之右。」从之。 
十月，诏诸路见阙兵马都监处，如未有本等合入人人：原无，据《长编》卷二一六补。，即于选差一州驻泊都监内，差管勾本路都监公事差：原无，据《长编》卷二一六补。。 
十一月，诏减同、陕二州驻泊都监各一员。上以西陲用兵多在边，内地官冗故也。 
四年三月二十七日，诏府界诸县兵马都监，今后枢密院选人。 
五年五月三日，诏河北、陕西、河东、京东路都监，自转大使臣后历三任亲民，内一任边任，有举主五人者充，第二任亲民者与权，第一任亲民者与权发遣。其京西等路自转崇班后经亲民一任及曾经边任方许差。其因战功升擢者，虽未成一任亦与权。并不许陈乞。 
元丰元年八月十八日，诏自今路分官与将官互差。 
三年三月十四日，上批：「近差梓夔路都监王宣，虽后累曾薄立战功，然皆就本路升擢，未尝一至京师，朝廷得以亲审其材否。闻宣人品椎钝，全少识略，常须得人指踪，或且稍堪驱策。今若委以处置职任，不惟于边事无补，亦恐缓急别致乖方，贻朝廷忧，可别选一稍可思虑者代宣选：原作「边」，据《长编》卷三○三改。。」遂以左藏副 
     
使高遵治兼合门通事舍人代之。 
五年二月十三日，诏熙河经略、都总管司至路分都监，并加「兰会」二字。 
六年五月十七日，熙河兰会路制置司言：王愍已至本司，乞依旧充本路都监。诏赐愍装钱二百千，速发赴鄜延本任。 
哲宗元佑元年十一月二日，诏三路、京东路都监并只差内臣一员。如未有可选之人，即权于前班内差。 
六年闰八月六日，给事中兼侍讲范百禄言：「乞依祖宗旧制，以钤辖司移归遂州，其泸州止存沿边安抚司。」诏泸州乐共城差大使臣充知城，更不带路分都监；以梓夔路都监一员知泸州，兼管勾泸南沿边安抚司公事；移梓夔路钤辖归州。 
绍圣四年九月二十一日，诏供备库副使刘永安，令尚书吏部添差充扬州驻泊都监。永安以先朝随龙人有请也。
元符二年五月二十一日，定州路安抚司言安：原无，据《长编》卷五一○补。：「深州系次边州，欲乞城外更差兵马监押。」从之。 
三年二月四日，中书省勘会「中书」上原有一「安」字，当是原抄者误将上条脱字补于此，径删。：「本省吏房元丰八年三月二十四日(刺)[赦]覃恩，文臣除在京职事官，武臣枢密都副承旨、带御器械、合门通事舍人、合门祗候，内臣都知、押班之类职任，各除逐项声说外，其余差遣依例并权不带。所有见充兵马监押处，因今来转官合升为都监者，即令吏部于申状内勘当声说，一就行下。今来本房见行(单)[覃]恩转官人，欲乞〔依〕元丰八年故例施行。」从之。 
徽宗大观二年四十六日，吏部状：「勘会元降指挥，帅府、望郡通判、幕职、兵官并朝廷选差。虑上件指挥内『兵官』字止为驻泊都监、兵马都监及监押，兼后(剌)[ ]杭、越等州都巡检使，令本部拟注，申三省审察差人，致未敢施行。」诏东南帅府、望郡驻泊都监、兵马都监、监押及杭越等州创添都监、巡检，并朝廷差。 
三年六月二十七日，诏帅府旧无路分钤辖者，许置一员；无路分都监者，望郡置一员，参总军政。并选材武有功人充。东路除旧有路分钤辖或路分都监去处，依旧差置于帅、望州驻札外，其余添置路分钤辖、路分都监，许令终满今任，更不差人。 
政和六年十一月七日，诏：「应见理路分钤辖、路分都监、州钤辖资序人，并改正。今后如敢奏陈，乞理为资序者，以违御笔论。仍委御史台觉察。 
