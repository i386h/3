<!-- { "loadSidebar": true } -->
二十六日，龙图阁直学士、刑部郎中、判太常寺、兼礼仪事陈荐降工部郎中，秘书监、权同判太常寺、兼礼仪事李及之降光禄卿，起居舍人、直集贤院、同判太常寺、兼礼仪事章衡降右司谏，工部郎中、充集贤殿修撰、同判太常寺、兼礼仪事周孟阳降兵部员外郎，祠部员外郎、充秘阁校理、同知太常礼院文同降太常博士，太常丞、充秘阁校理张公裕降太子中允，并仍旧职。并坐议宗室袭封不当，而荐已差知蔡州未行，审刑院言去官，御札批云「虽去官，荐实议首，可更不原」故也。 
八月四日，光禄卿苗振责复州团练副使，前明州司理参军韦肃特勒停韦肃：《长编》卷二一四作「辛肃」。，坐前知明州不法及故入棐士尧罪入：原作「人」，据《长编》卷二一四改。，肃以阿随振故也。 
九日，侍御(史)刘琦为都官员外郎，监处州盐酒税，金部员外郎、御史里行钱顗守本官，监衢州盐税务。坐言事失实也。 
十一日，殿中侍御史孙昌龄为屯田员外郎、通判蕲州，坐论辨谋杀法不当也。 
十四日，两浙转运使、太常少卿贾昌衡衡：原作「朝」，据《长编》卷二一四改。，提刑、光 
      
禄卿侯瑾，同提刑、南作坊使李惟宝使：原无，据《长编》卷二一四补。，并追一官，仍降等差遣遣：原无，据《长编》卷二一四补。，坐不能举劾祖无择、苗振故也。 
十五日，兵部员外郎、兼起居舍人、直集贤院、同修起居注、同知谏院范纯仁罢起居舍人，同修起居注，知河中府，坐尝历诋大臣及与御史擅去官曹也。 
二十八日，工部郎中、侍御史知杂、判刑部刘述知江州，金部郎中、集贤校理、权判刑部丁讽通判复州，审刑院详议官、都官员外郎王师元监安州税。述、讽坐不依程限录降谋杀刑名敕，及误引编敕奏听朝旨；师元以论列谋杀刑名事，不听缴纳差敕，擅不赴职故也。 
十月十九日，工部郎中、直龙图阁、知庆州李复圭责保静军节度副使，不佥书州事，坐擅易诏命，出师侵敌，骚动边境，败恤丧师故也。 
二十二日，前知秦州、右司郎中、充天章阁待制李师中落职，降度支郎中知舒州。秦凤路钤辖、皇城使、带御器械向宝落带御器械，充本路钤辖。著作佐郎王韶降授保平军节度推官，依旧提举秦州西路蕃部及市易司公事。师中、宝坐前在秦州日稽留朝旨，奏报反复，韶妄指闲田，故有是命。 
同日，集贤校理王介、馆阁校勘刘攽罢判鼓院、同知太常礼院，并令归馆供职。先是，介、攽充进士考试官，议事不和，御史张戬言介、攽天资薄恶，污辱书馆，肆为喧斗，慢侮多士，命监试、御史知杂陈襄具析因依。襄具相诟詈之语以闻，诏各特罚铜八斤。既而御史中 
      
丞吕公着言吕：原作「吴」，据《宋史》卷三三六《吕公着传》改。：「攽素行猥薄，言多亵慢，一时流辈比之俳优。介禀性躁妄，喜于争闹，所至州军目为狂疾。昨试院中，放恣益甚，语言传播，中外鄙笑。乞削职与外处差遣。」故有是命。 
四年正月二十二日，太子中允、权监察御史里行薛昌朝、林旦并除旧官合入差遣，坐言事失实也。 
三月十日，工部郎中、宝文阁待制王广渊降度支员外郎，依旧知庆州。初，庆州兵乱，徙广渊知永兴军。及叛兵随定，广渊止以贼发所部夺两官，故令复领庆州。 
十二日，殿前都虞候、邕州观察使、邠宁环庆副都总管窦舜卿降康州防御使卿：原无，据《长编》卷二二一补。，出叛兵故也。 
十六日，都官员外郎施邈特勒停，坐与故左藏库副使高允元妻林氏为婚，夫服未满，为夫弟高允怀告论，御史林旦言其素行不修，会降法不当停，特行之之：原无，据《长编》卷二二一补。 
二十一日，度支员外郎、知制诰吕大防落职，仍夺两官，知临江军。礼部郎中、集贤殿修撰张问落职，知光化军。刑部郎中、直史馆陈汝义落职，知南康军。皇城副使种谔责汝州团练副使，潭州安置。大防以预辟宣抚司败事，问、汝义以调发劳民，谔以宁堡失守也。谔未几再贬贺州别驾。 
四月二十六日，皇城副使、兼合门通事舍人、知环州种诊降西作坊副使，依前合门通事舍人，坐擅回牒夏国韦州，许其通和故也。 
二十七日，河东转运副使韩铎降一官，徙江东路。初，河外修建堡寨，以抚宁不守，啰兀城无援，有诏止河外创修 
      
堡寨军马归本路，铎所奏前后反复异同，故有是责也。 
五月二十五日，龙神卫四厢都指挥使、昭州防御使、泾原路副都总管张玉降一官，落军职，充本路总管。玉以遣兵讨庆州叛军韦达等韦达：《长编》卷二二三作「吴达」。，势穷降邠、宁部将任怀政，送玉，玉尽受达等降，又杀之于邠州朝天，故有是命。 
六月二十一日，武宁军节度使、左仆射、同中书门下平章事、郑国公富弼落节度、同中书门下平章事，知汝州。先是，提举淮南常平仓赵济言，亳州界灾伤县分多不曾放税，及逐县官吏不行诏令，沮遏愿请青苗钱之人，置狱劾治，其事皆出弼意，故有是责。而通判、职方郎中唐諲，佥判、都官员外郎萧傅，屯田员外郎徐公衮，支使石夷庚，永城、鹿邑、卫真、蒙城、城父、谯、鄪七县令佐等十八人，并冲替。 
七月三日，兵部郎中、天章阁待制、知秦州韩缜落职韩：原作「朝」，据《长编》卷二二五改。，分司西京，坐指使傅勍夜被酒误随入州宅，缜令员僚以铁裹头，藤棒杖脊百余致死。大理寺约法，合加役流，除名勒停，该德音降徒一年公罪，追一官勒停，故有是命。仍赐勍家绢百匹，恤非辜。 
四日日：原作「月」，据《长编》卷二二五改。，降环庆路兵马钤辖、文思副使郭忠嗣一官「一官」上原有「降」，据《长编》卷二二五删。，徙永兴军兵马都监，坐庆州军叛，忠嗣遣(曰)[白]直军人送家属往彭原县，虚散首功贴子。以忠嗣讨贼有劳，又尝经德音，故止降徙而已。 
十四日，翰林学士、度支员外郎、权御史中丞杨绘落翰林学士，充翰林侍读学士，知郑州。太子中允、馆 
      
阁校勘、兼监察御史里行刘挚落职监：原作「观」，据《长编》卷二二五改。，监衡州盐仓。坐论役法不当也。 
八月二十六日，司封员外郎晏成裕特勒停，经恩未得叙用，坐行检不饰，尝亵服狎游里巷，为御史言而绌之。 
五年五月十八日，左藏库副使、知保德军高涣责授太子左清道率府率、湖南监当。河东经略使刘庠言：「先是，吕公弼于新地建生寨，俾涣提举，累牒催促不来。涣申自来不习武艺匹夫骁捷之能，切虑差充(褊)[偏] 之任，为人驱策，有误国家大计。」兼连到奏检，称「万一或有差使，不为在上者节制驱策，俾专统三五万众，荡平凶寇」。初，啰兀之役，心惮其行而外为大言。及具元状进呈，上谓辅臣曰辅：原作「抚」，据《长编》卷二三三改。：「涣违帅臣节制，当时吕公弼不能行法，曲有假贷。朕方责边臣以事 ，如涣之选懦诈诞，不黜无以励众。」故有是命，仍令进奏院遍牒诸路晓示。 
闰七月三日，职方郎中李瑜、周约，供备库使罗居中，各降一官，坐为利州路监司日，称荐知利州、左藏库使周永意不以实，永意后以赃抵罪故也。 
八月二十五日，知阶州阶：原作「偕」，据《长编》卷二三七改。、内藏库副使刘舜臣特追一官勒停。舜臣在阶州掠上蕃义勇僦钱，及桥梁过者人率钱，谓之打扑，皆以供公庖。台官弹奏，下本路体量有实，故有是责。 
二十七日，太子中允、同知谏院唐垧降大理评事，监广州军资库，坐言事诋忤大臣也。 
十一月二十五日，太子中允、监察御史里行张商英降光禄寺丞，监荆南府商税务，坐言事失 
      
实也。 
十二月二十六日，权河东转运使、工部郎中、充秘阁校理孙坦降兵部员外郎，屯田郎中、通判河阳李师锡降职方员外郎，江南东路转运副使、屯田郎中韩铎降职方员外郎，差遣并如故。坐前任陕西转运日，庆州兵叛，不能招安也。 
七年五月一日，右司郎中、充天章阁待制、知瀛州李师中责和州团练副使，淮南安置。坐应诏书事诞谩、辄求大用故也。 
八月十七日，三司使、翰林学士、起居舍人、知制诰曾布落职知饶州，坐言财用数不以实故也。 
九月十九日，权三司使、翰林学士、兼侍读学士元绛落侍读学士，罢三司使三司使：原无，据《长编》卷二五六补。；盐铁副使、户部郎中张问降礼部郎中，知虢州；判官、金部郎中李端卿降虞部郎中，通判淮阳军；太常博士、集贤校理韩忠彦降秘书丞，依旧职通判永宁军；权度支副使、太常少卿贾昌衡降兵部郎中。以制置永兴、秦凤路交子公事宋迪来禀事，三司人从遗烬于盐铁之废听，三司遂燔而莫能救，故迪坐免官，而绛等及责绛：原作「降」，据《长编》卷二五六改。，有职于三司者皆赎金。 
十月二十九日，枢密直学士、兵部郎中、权知开封府孙永落枢密直学士，罢权知开封府，充龙图阁直学士。永被诏定免行钱，前后上(仪)[议]异同，上以永所守不一，责之。 
十一月二日，岢岚军使、左藏库副使刘管降一官，通判、大理寺丞蒋深之展二年磨勘。坐州准朝旨根括旷土，有民讼冒佃事，管等注滞及所考不实，并不觉察孔目官受赇鬻 
      
狱故也。 
六日，端明殿学士、翰林侍读学士、龙图阁学士、吏部郎中、知河阳府韩维落端明殿学士，以尝在京廉问输免行钱不详究利害也免：原作「克」，据《长编》卷二五八改。。 
八日，侍卫亲军马军副都指挥使、昭信军节度观察留后贾逵降利州观察使，(俸)[捧]日左厢都指挥使、彭州团练使孙吉降潮州刺史，右厢都指挥使、文州团练使张忠降蓬州刺史，以三司燔不能救止也。 
八年正月十三日，金部郎中、集贤校理、判检院丁讽落职，监无为军酒；大理寺丞、集贤校理王安国放归田里，度支郎中王克臣追一任官，河南军巡判官郑侠英州编管。初，侠进《流民图》，又擅发递马奏事，上怜之，放罪。会吕惠卿参政，侠复诋其奸，惠卿怒，请诛侠，讽、安国连累故也。 
二月七日，龙图阁直学士、给事中、知永兴军吴中复降左谏议大夫，职、差遣如故。中复以岁歉上闻，所奏流亡多过事实，至欲括责民粮，强质畜产，讽发义勇戍守县城，因下本路使者参验，报多非实，以经大宥，止降秩云。 
