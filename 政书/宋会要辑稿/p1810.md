<!-- { "loadSidebar": true } -->
施行。如已被人论诉，及佗司按发，台谏论列，即不许旋行〔陈〕首。举官须以岁额荐举，所举不如额者，吏部具名以闻。」 
二十四日，左正言凌(誓)[哲]言天头原批：「不知即篇末小注中凌哲否 」：「乞饬中外，继自今无得以举官之词干求差遣。倘犹不悛，必寘典宪。」从之。
十月七日，诏：「四川去朝廷遥远，守臣尤须得人。可令逐路监司、帅臣各举京朝官知县资序以上人，堪充郡守者二人，内制置总领、都大茶马各举三人奏闻。如被举后犯赃罪及不职，与同罪。仍令尚书省籍记。」 
十一月二十三日，成都府路提点刑狱张杓等荐权知嘉州朱昌裔，夔州路提点刑狱杨朴等荐权发遣万州李莘民、权知大宁监费行之文行治状，乞赐甄擢。诏各转一官。
二十七年正月二十一日，诏侍从各荐宗室两人，随材擢用。从刑部侍郎张杓请也。 
三月十一日，诏两省官依侍从荐所知。 
二十六日，诏：「侍从官所荐新改官人，并与堂除知县差遣一次，任满日取旨升擢。」 
五月四日，荆湖南路转运司等保奏：「知潭州长沙县常禋，名臣之后，修洁自持，束吏爱民，众所称誉，望赐擢用。」诏常禋特转一官，候任满日，与升擢差遣。 
八月九日，诏：「今后总领司互举改官之人，皆依宪漕等司举官磨勘施行。所有逐旋申明朝廷一节特免。」以左司谏凌哲言：「总领司曩年创立之初，未有一定之法。今虽比诸司互举，而尚有逐旋申明朝廷之文，遂致升改濡滞。」故有是命。 
     
十一月二十四日，右正言朱倬言：「凡监司、郡守所荐邑宰，必须廉勤之吏，区别刑狱毋冤滥，催理赋税不追扰，悉具寔状条件来上。大臣审当，预给省札，许以推赏，必候任满，不改其度，然后给告，不然则否。」从之。 
十二月三日，诏：「诸路帅臣、监司于本路武臣大使臣以上见任或寄居官内，选历任有劳 之人，每岁各举二员。明具所长，保明闻奏。仍令枢密院籍(寄)[记]姓名，以备任使。」 
二十八年正月二十三日，诏：「台谏、待从三人以上，公共推荐监司，具列治绩闻奏。三省考察，取旨升擢。」 
三月十六日，诏：「今后侍从以上荐引人才，并须文行相副，治绩昭著。仍指定事寔，逐件闻奏，务得寔才，以副招延之意。」 
十月二十一日，吏部言：「两浙转运使、副，依元丰法岁举改官一十二员，绍兴元年十一月，以副使徐康国奏请，特令每岁权依嘉佑条格，添举改官三员，通一十五员，即无各举一十五员之文。绍兴十年，副使黄敦书又奏乞增两浙转运使副举官各五七人，以示巡幸之宠，得旨每岁权添举改官各五员，候将来车驾还都日依旧。今两浙使副两厅，每岁共举四十员，寔为过数，乞止限二十员，令使副均举。」从之。 
十一月十七日，诏：「大司成、祭酒、司业奏举诸州教授改官，依大观元年八月十二日指挥，许作职司收使。」 
二十九年三月二十二日，诏：「侍从、台谏、诸路帅臣、监司各岁荐大小使臣二员，开 
     
具才略所长，曾立功 闻奏。三省、枢密院籍记姓名，无人听阙。」从校书郎汪澈请也。 
五月十六日，尚书左仆射沈该等言：「乞仿元佑间宰臣司马光陈请举按官吏八条，令监司、郡守按察所部官。其举荐四条：一曰仁惠，谓安民利物，众所畏爱，非疲软不立，曲取人情者。二曰公直，谓心无适莫，事不吐茹，非内私外公，寔佞诈直者。三曰明敏，谓深察情理，应几办事，非饰诈掠美，利口矜功者。四曰廉谨，谓安贫守分，动遵法度，非诈清钓名，偷安避事者。按察四条：一曰苛酷，谓用刑繁苛，残虐踰法者。二曰狡佞，谓倾险巧诈，危人自安者。三曰昏懦，谓不晓物情，依阿无守者。四曰贪纵，谓饕餮无厌，任情不法者。凡监司州军于所部之内，皆得以此八条举按官吏。其荐举者，可举则举，无有定数。州举之监司，置簿记姓名，监司举之朝廷，中书置簿记姓名。各随所举，行能任使，以试之果有寔 ，则渐加旌异。如身兼数善，众所共知者，取旨不次擢用。若受权贵请托，或监司亲故，转相贸易，致朝廷台谏检弹，及蒙朝廷录用之后，所举失寔，并取旨重行窜责。其按察者，监司专按察知州军、通判、路分都监以上，知州军、通判按察在州兵职曹官以上及诸县令丞以申监司，监司体量申奏。若有失觉察，别致因事彰露，其监司降知州军，知州军降通判，通判降一资。其余所部官吏，监司、知州军、通判皆得按察，俱不 
     
坐失觉察之罪。即挟情按察，不以公者，候勘鞫见寔，自依常法。」从之。《文献通考》：二十九年， 令所删定官闻人滋请凡在官者，历任及十考以上，无公私过犯，虽举削不及格，许降等升改。或疑其太滥，则取吏部累年改官酌中人数，立为限隔，举状年劳，参酌并用。于是天子以其议下近臣，而中书舍人洪遵、给事中王希亮等上议曰：「自一命以上，仕于州县之间，虽有真贤寔廉，势不能自达于上，故为之立荐举之法。必使之历任六考，所以迟其岁月而责其赴功；必使之举官五员，所以多其保任而必其可用。若举之而非其人，有才而不荐举，是则监司、郡守之罪，而非法之不善也。今如议臣所请，则有力者惟图见次，无才者苟冀终更，率不过出官十余年，可以坐待京秩，此不可一也。今欲酌每岁改官之员，减其分数，以待无举削者，则当被举之人，必有失职淹滞之孍，此不可二也。京官易得，驯至郎位，任子之恩，愈不可减，非所以救末流之弊，此不可三也。夫祖宗之法，非有大害，未易轻议。今一旦取二百年成法而易之，此不可四也。臣以为如故便。」滋议遂寝。三十一年，诏：「初官有出身三考、无出身四考，方听受监司、郡守京削之荐。」 
三十年正月十四日，诏：「诸州守臣间有阙官，可令六曹尚书、侍郎、翰林学士、两省台谏官、正言以上各举曾任通判及通判资序，公勤廉慎，治状显著，可充郡守者二 
     
员闻奏，以备铨择。仍保任终身，犯赃及不职，与同罪。其曾任郡守，虽有公累而才寔可用者，亦许荐举。」 
二十六日，中书门下省言：「已降指挥，令三省、枢密院遇有荐到武臣，关互置籍，记录姓名，召赴都堂审察，取旨升擢。内见任人，候任满日审察，如材艺超卓，众所列荐者，别具取旨。然有在军中职次已高人，未有升擢员阙，兼见在军，难以候任满审察。」诏：「今后侍从、台谏、右正言以上、帅臣、前两府及待制以上，于所部举荐武臣，其荐到统制、统领官，与转一官，正任防御使以上及碍止法人，三省、枢密院籍记，候有内外近上兵官阙，取旨升擢。将官以下，令赴三省、枢密院审察取旨。若在远不愿赴审察人，令本军与升一等差遣。遇阙，先次升差。三省、枢密院籍记，以备擢用。余人所荐，并籍记三省、枢密院，审访材能以闻。」 
三月五日，刑部言：「大理评事阙官，左文林郎新差绍兴府嵊县丞吴交如已经试中刑法，别无赃私过犯，乞以充选。」从之。 
二十二日，诏今后如有重迭奏举，令吏部具名劾奏。以臣僚言：「在法，荐举重迭，以违制论。而近日四方奏牍不循格法，如徇请求，致受荐人互相(穰)[攘]夺，有害士风。」故有是命。 
五月六日，臣僚言：「乞将四十大县堂除，令两省、台谏、卿监、郎官各举所知一二员为令。」 
十七日，吏部侍郎洪遵言：「荐举之制，祖宗所以均齐天下之至权。行之百年，讲若画一。比年以来，监 
     
司、郡守不能体国。有同时一章而巧为两牍并至而不疑者；有岁荐五人，而发奏削至以十数而不止者；有当发职言，而诈为京状者；有止系常调，而诡称职司者；有转运双员交承各异，而南厅、北厅妄行搀(捕)[补]者；有上下半年，月日有限，而先时后时，了无忌惮者；有被举之人见存，而假称事故，夺而之佗者；有经隔数年而冒作交代，即行补发者。若此之类，不可 举。乞降睿旨，今后奏举，辄有冒伪不寔，如前所陈，许本部具姓名事由劾奏，取旨惩责，奏(奏)[举]之吏亦各随所犯，断罪勒罢。」从之。 
七月六日，诏：「户部长贰岁举辖下选人改官五员，内一员举赡军酒库官。今赡军酒库已专委官点检措置，其举官一员仍还户部。」 
八月五日，淮西提举茶盐公事张祁言：「本路系产茶地分，多有兴贩私茶之人，侵夺官课，全籍当职官协力措置。乞依两浙、江东西、淮东、福建、湖北路提举茶盐司已得旨挥，于岁举从事郎任使三员内，将一员拨充改官。」从之。 
九月，诏：「今后举到守令，并令中书门下省籍记姓名，遇见阙，依次选除。如有已授差遣阙期在半年内应赴之人，且令赴任，候满日取旨。」从右正言王淮请也。 
三十一年二月十八日，诏侍从、台谏、监察御史荐举人才二员，帅臣、监司荐举人才一员。从臣僚请也。 
七月七日，臣僚言：「乞内委台谏督察，外责监司刺举。应官吏有罢软昏谬、蓄缩非材者，并令 
      
以祠(录)[禄]自请。」从之。 
三十二年三月二十一日，臣僚言：「乞仿汉武故事，诏侍从、台谏各举内外之臣可备使命者，不限官之文武，位之高下，以名闻。察其可用，即加奖擢，以须缓急之用。」诏令侍从、台谏各举一员。 
二十八日，诏：「尚书、两省谏议大夫以上、御史中丞、学士、待制各举贤良方正能直言极谏一人，仍具词业缴进。」以上《中兴会要》。 
汉之公府，则有辞讼比，以类相从，使不良吏不得生因缘；尚书则有决事比，以省请谳之弊。比之为言，犹今之例。臣谓今吏部七司亦宜详置例册，凡换给之期限，战功之定处，去失之保任，书填之审寔，奏荐之限隔，酬赏之用否，凡经申请，或白堂，或取旨者，每一事已，命郎官以次拟定，而长贰书之于册，永以为例。每半岁则上于尚书省，仍关御史台而详焉。如是则巧吏无所施，而铨叙平允矣。」先是，刘珙为吏部员外郎，有才智，善摘检奸弊。一日命汛中庭，张幕设案，置令式其中，使选集者得出入翻阅。与吏辩，吏愕眙不能对，时议翕然称之。 《文献通考》：三十二年，吏部侍郎凌景夏言：「国家设铨选以听群吏之治，其掌于七司，着在令甲，则所守者法也。今升降于胥吏之手，有所谓例焉。长贰有迁改，郎曹有替移，来者不可以复知，去者不能以尽告。索例而不获，虽有强明健敏之才，不复致议；引例而不当，虽有至公尽理之事，不复可伸。货贿公行，奸弊滋甚。尝 
      
