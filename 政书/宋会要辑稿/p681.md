<!-- { "loadSidebar": true } -->
绍兴十六年十一月二十二日，知饶州张杓言：「本州岛与江、池接境，密迩淮甸，城壁颓毁，委官检计，得合修筑去处计四百六十六丈，人工、物料共享钱米八万九千六百余贯硕，乞应副修治。」诏令所属给降空名进义校尉绫纸五道、助教 四道，并充修城支使。臣僚言：「饶州城壁系一面边大溪，每至春月，必为大水所浸，以是前后屡修屡坏。加以官吏因缘作过，六县之民困于此役，愁孍之声不可闻。今张杓所乞钱物，已蒙朝廷支降，窃恐上件绫纸并 所得钱数无多，本州岛不过只是应副。」从之。
 方域 宋会要辑稿 方域九 诸城修改移并\Qf下\Qf 靖州城 
      
靖州城天头原批：「荆湖北路。」
淳熙十四年五月二十四日，诏尚书省给降度牒二十道，付湖北安抚司，充靖州修城支用，候农隙日兴工。仍先次计料，开具奏闻。从知靖州薛世青之请也。
 方域 宋会要辑稿 方域九 诸城修改移并\Qf下\Qf 辰州府城 
      
辰州府城天头原批：「荆湖北路。」
嘉佑二年七月十六日，诏辰州筑外城，候工毕，人给盐三斤。
 方域 宋会要辑稿 方域九 诸城修改移并\Qf下\Qf 长沙府城 
      
长沙府城天头原批：「荆湖南路。」
元丰二年正月二十一日，诏荆湖南路转运司罢置潭州楼橹，其修城限五年，全、邵州限三年工毕。役兵不足，许募民夫。 
三年五月一日，诏潭州、全、邵州民出修城夫钱减三之一，潭州须岁稔兴工，全、邵州以五年为限。先是，诏潭州修城限五年，全、邵州限三年工毕，役兵不足，许募民夫。至是复展期限。 
宣和六年三月二十九日，湖南安抚司奏：「契勘潭州城壁兴筑年深，例皆摧损，申画朝旨，给降空名度牒一百道应副修完。子城、外城并依元料毕工，门楼屋各依法式创新起造，及城东西水窗并用大石甃砌，各得坚完了毕。」诏曾孝序特除龙图阁直学士，候今任满日令再任。其提点修城部役等官，令转运司核实其工力等第，保明奏闻。 
绍兴三年五月六日，左司唐辉言：「潭州虽系帅府，城中凋残，自折 
      
彦质到任，大为修城之计，科敷十二县应副物料，其数甚广。守臣缮治城壁，固所当先，然不可不以其时而夺民之力。方农事兴作，耕者尚少，又使之往来般运，疮痍未平，复又科敛。乞今且治阙坏，使足以守，如欲兴筑，当俟农隙。其有科敛，乞赐约束。」诏检会已札下事理并今来臣僚上言，札与折彦质照会施行。彦质言：「本州岛残破之后，官司仓库焚爇殆尽，楼橹摧塌，器具皆无，城围汗漫，难以守御。乞从臣斟酌，将空闲处裁截三分之一。都省勘会裁截一节，仰提刑、转运、安抚司同共审度保奏。臣契勘所乞钱物修葺，非为目下便要兴工，缘材植、竹木、砖灰所用浩瀚，若不逐旋收拾，将来农隙趋时下手，却致搔扰民间。又告 、度牒亦非临期可变转之物，今来已是六月，去其时不远，望(将)[特]降处分施行。」诏令礼部给降荆湖南路空名度牒二百道，专充修城支使。 
十月二十九日，本路提刑、转运、安抚司保奏到：「委都监及壕寨司官打量城身周回二十二里九步，西临大江，东南两壁并依山势，不可裁损，唯有北壁地皆荒闲，南北相去遥远。今相度，欲就北壁(载)[裁]损，于朝宗、渌波两门之间截去城地三分之一共七里半外，所有新城围计一十四里一百八十九步。将来兴工，须抛下六县，科率百姓，诚为可悯。比勘会本州岛有铸钱监兵士稍多，每日坐食，无所营为，乞令不计工程，逐旋修补，磨以岁月，自见功 
      
 。即不得下诸县科夫，及所用止于所降钱内取足，亦不得妄有敷率，庶几公私两便。」诏从之。
绍熙三年十月七日，诏礼部给降度牒一百道付潭州，充修城使用，委漕臣丰谊提督收支，不许一毫扰民。以帅臣周必大奏请故也。 
庆元五年八月一日，枢密院进呈知潭州王蔺申，筑城圆备。余端礼等奏：「此役甚大，所费不尽出朝廷，本州岛措置为多，王蔺合少旌其劳。」上曰：「降诏奖谕，事体稍轻，宜与进官一等。」端礼等曰：「陛下处分，甚得轻重之体。」
 方域 宋会要辑稿 方域九 诸城修改移并\Qf下\Qf 襄阳府城 
      
襄阳府城天头原批：「京西南路。」
干道五年四月二十四日，知襄阳府司马倬言：「申获 旨，再贴筑府城，用砖内外包裹，及增置楼橹、守城器具，合用工物浩瀚。」诏给钱五万贯，礼部给度牒百道，仍就襄阳府桩管米支给万硕。 
干道七年八月十九日，荆南驻札御前诸军都统制秦琪、权京西转运判官兼权知襄阳府张栋言：「襄阳府城楼橹雉堞，委皆壮观，止其中炮台慢道稀少，缓急敌人并力攻城，缘道远援兵难以策应。今欲增筑炮台四座，慢道十一条。及城东、南、西壁旧皆直门，若敌人并兵攻烧，无以遮护。今欲于逐门外各筑瓮城一座，缓急军马易以出入，可以御敌。子城西角除女头、鹊台、护险墙、荷叶渠外，止有战道六尺至七尺，狭隘，容人不多。今欲增高接筑，自里增贴，与已筑城 
      
面普高三丈三尺，面阔二丈二尺。自西北角抵江岸止二十余步，以渐头东至北角去江岸三百三十余步，地步广阔，敌人可以屯泊。相度欲移北壁工役于西北角抵江岸二十二步，东北角抵江岸三百三十步，与两城角围楼相接，创筑鹰趐、钥匙头城二座。东壁创筑马面子五座，上安战棚各十四间，就里筑炮台一座，慢道二条，开城门一座。西壁亦开城门一座，上安战棚各十四间，慢道一条，城上接团楼，各置关门一座，外壁用砖包砌，可以照应樊城，互相策应，及两鹰翅城门亦可引拽军马，出奇应变。兼樊城东西已有鹰翅城，襄阳城北若不依此(条)[修]筑固护，则诸军车战马船无所系泊，并一带居民尽成委弃。况襄阳城中地形甚高，而汉江至秋冬水落，其流甚低，城中井泉甚少，常患乏水。今若修筑鹰翅城直接江南，则与大江移入城中无异。且本府北门正与樊城相直，两城屹立，中据大江，敌人无路可犯，实为大利。伏望速赐处分。」诏鹰翅城别听旨，余从之。
 方域 宋会要辑稿 方域九 诸城修改移并\Qf下\Qf 荆门州城 
      
荆门州城天头原批：「荆湖北路。」
      
绍熙三年三月十二日，诏于鄂州大军库桩管会子同支拨一万贯，付荆门
专充修治城壁使用。从知军陆九渊所乞故也。
 方域 宋会要辑稿 方域九 诸城修改移并\Qf下\Qf 永州府城 
      
永州府城天头原批：「此乃《永州府志》，注乃会要也。」
府城始创于(宗)[宋]咸淳癸亥，历元因之。洪武元年恢复以来，屡加修葺。六年，本卫官撤旧而更新之，周围九里二十七步，计一千六百四十四丈五尺，高三丈。城门凡七：一正西，二永安，三太平，四正南，五正东，六正北，七潇湘。门上各建重楼，复增创德胜、望江、鹞子岭及五间楼凡四座，通计一十一楼，周环串楼凡一千三百九十有六，(虽)[雉]堞凡二千九百四十有二，铺凡七十有六。壕则洪武元年以来屡加开浚。由城西北隅至于南门，皆濒潇水。由西南而东，堤水为池，深一丈，阔一十丈。又东至于北门，开土为壕，深一丈八尺，阔四丈五尺。又自北门至于西北，联属为池，深一丈五尺，阔一十五丈，水常不涸。其高下远近，并因地势。《宋会要》天头原批：「永兴军路。」又批：「小字改大字。」按此注乃叙永兴军修城，《大典》与永州相混而误置于此。：宣和元年正月二十七日，降授朝散大夫、充徽猷阁待制、永兴军路安抚使董正封奏：「臣勘会见今修完永兴军城壁楼橹损坏之处，元料计六十二万九千六百四十三工，除五万九千已役外，有五十七万六百四十三工，本军虽有壮城兵士，差往西京修城等差使占破外，见管八十四人，显见积以岁月，修完未了。除本司已有见管修城钱数外，欲望支降度牒四百道，承此和顾人修造，不惟城壁计日可了，兼可以存养阙食人户。」诏依所乞，特支二百道。 
永州府城，咸淳中修。吴之道《永州内谯外 
      
城记》：天子制地千里，以待诸侯，正为民也，非为诸侯也。以千里之民寄之抚牧，维藩维翰，苟得其人，非民社福乎 矧永为佳山水郡，我艺祖皇帝肇基于兹，郡以永名，惟王万年，子子孙孙永保民之义也。永去天虽远，人蒙厚泽，耕凿相安，自有不墉而高、不池而深、不关而固者。绍兴间，曹成诸寇棹鞅径入，至嘉定而又有李元砺之澒洞，赵侯善谥始增修其里城焉，外城犹未暇。及开庆己未，鞑从南来，永当上流门户，受害尤毒。强民无知，怙乱焚劫，公廨民庐，荡为一烬。提刑黄公梦桂于庚申秋拥节兼郡，议筑外城，周围一千六百三十五丈，储费均役，规模井如也。公未几免去，丘侯骍繇秘丞而知郡事者一年有半，张侯远猷以道倅而摄郡事者又半期，陶甓甃砌，仅及西南二隅。太府寺丞谢来领郡寄，首登城历览，且曰：「掌固之职，城廓为先，然潢池之牛犊幸安，而中泽之鸿雁粗集，(子)[予]将劳民，宁无病民乎 」僚属曰：「劳民特暂尔，实遗民无穷之逸。」侯曰：「今为民病者，得非科敛之不一，调差之不公欤，吾则弛科敛调差而使之乐其劳。得非扉(屡)[屦]之不给、禀食之不充欤，吾则增扉屦、丰禀食而使之忘其劳。」揭而晓之，闻者应募。于是埏土为甓，风石为灰，材用足，畚锸具，杵筑之声与歌声相和，运甃之力与日力俱进。鸠工于癸亥之秋，而讫工于甲子之夏。正门四：东曰和丰，西曰肃清，南曰镇南，北曰朝京。 
      
开便门五以通汲水。女墙云矗，雉堞天峻，真可以为侯国之眉目、邦人之嵩华。侯复曰：外城坚则坚矣，里城重谯，犹自露立，甚非龙藩气象。乃撙浮费，致工师，鼎而新之。不三月而落成，楼观翚飞，严严翼翼，视外谯犹大有加。环永之民，万口交诵，莫不曰维岳生申，实为周翰。侯，今之申者也。钦奉王命，式是南国，有俶其城，皆申之功。诗人不独美其于蕃，盖美其能于宣也。申之心在乎蕃宣，岂有心诗人之美哉!之道拱而进曰：宋有天下三百余年而后方有斯城，况侯又贤于城者，乌可无以纪之 侯曰：纪实足矣，揄扬则不可。之道敬抚舆言之实而寿于石，庶来者可考云。侯名奕信，字愈信。咸淳乙丑正月望日记。
 方域 宋会要辑稿 方域九 诸城修改移并\Qf下\Qf 福州府城 
      
福州府城天头原批：「福建路。」
