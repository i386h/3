<!-- { "loadSidebar": true } -->
奏对，请从简便。然则民命至重，刑政攸先。官司所陈，固轸衋伤之念；命令将出，弥增钦恤之怀。宜令开封府，自四月至八月死亡者，不须覆检，余月仍旧施行。」 大中祥符六年二月一日，诏曰：「京邑至大，闾阎实繁，每有丧亡，重行检视。或在郁蒸之候，颇稽藏瘗之期，爰 
天禧二年五月十三日，权知开封府乐黄目言：「应有非理致命及诸般杀伤人尸首，如检验、覆检官吏等定夺得致命去处，大事得正，或有小可声说伤损去处不同，别无妨碍，不系要害致命去处者，只从违制失科罪。如是卤莽，不切定夺，出入致命去处，即从违制。」从之。先是，本府官司检定金刃杀伤尸，他官 
     
覆检则以为棰挞所害，初检官坐是差缪，从违制徒三年科罪。至〔是〕黄目言其刑名颇重，故条约之。 
三年九月十六日，诏：「今后三月以后，八月以前，应有非理致命公事，只本州岛县差官覆检。九月以后，一依元敕施行。」 
仁宗天圣元年四月十二日，审刑院、大理寺言：「诸道州县分每有非理杀伤公事，遇夏月请官覆检，去邻县遥远之处有所未便。欲望自今应诸处覆检尸首，不以冬、夏，并依咸平三年十月敕施行，其天禧三年九月敕更不行用。」从之。 
二年四月十二日，诏：「诸处有病患及非理致命身死者，须候再差官覆检，方得埋瘗。外州阙官处颇有淹滞，炎暑多致伤坏，因有异同，枉兴词讼。宜令今后所差官，须集干连人分明检验，具有无他故定上。自四月一日后至九月，更不覆检，春、冬依旧制施行。」 
三年十一月，诏：「今后春、冬月，在京及畿内县镇，除非理致命、事有不明、两争并干碍勘照死刑须合覆检者，即以前敕差官覆检外，其余自缢割、投水、病患诸般致死事理分明者，检验后尸首主别无词说，即给付埋殡，更不覆验。」 
明道二年十二月二十七日，河东路提(刑点)[点刑]狱张仲尹言：「应刑狱司内有要切罪人病患者，乞差不干碍官隔手看验。」从之。 
景佑三年四月三十日，开封府言：「旧制，公私家婢仆疾病三申官者，死日不须检验。或有夹带致害，无由觉察，望别为条约。」诏今后所申状内无医 
     
人姓名及一日三申者，差人检验，余依旧制。 
编敕，应杀伤及非理致命公事，在县委尉，在州委司理参军，画时躬亲集众检验委的要害致命去处，申本属州军差官覆检，给与埋殡。县尉即检验讫，于最近州县有双员处请官覆检，受请官不得推避。窃详诸县只当于最近州县有二员处那官覆检，今来不明上件敕意，每有非理死伤公事，县尉检验纔毕，多就近移牒本县令佐，便行覆检。欲乞今后县尉检验讫，于别州县最近处请官覆检，不得一例移牒。」从之。 五年七月二十一日，大理评事林 言：「伏 
康定二年二月十七日，诏：「自今诸县令佐受到诸县牒请覆检者，须本县簿、尉及监当官员阙，县令独员在县，方听依条免去。」 
神宗元丰八年六月二十四日，知河南府韩绛言：「山陵役兵病死，方盛暑之际，臣权宜与免检覆，然辄违诏条，自劾以闻。」工部言人命所系，恐致欺弊。诏特依绛所奏，仍赦罪。 
哲宗元佑七年七月十一日，殿中侍御史杨畏言在京刑狱奸弊：「近开封县申李宝病痈死，及本台牒府差官覆检，乃拷掠致死。其纠察在京刑狱一司既归台察，今后若有禁囚死亡，乞从御史台差官依条检验施行。」 
徽宗政和七年十月十九日，诏：「访闻福建路州县乡村委官检验、覆检，多不躬亲前去，只委公人同耆壮等。事干人命，虑有冤枉，仰提点刑狱申明条法，行下州县，违者奏劾，不以赦 
     
原。」 
宣和六年六月十八日，淮南西路提刑雷寿松奏：「杀人公事，有司推鞠，以验定致死之因为据，(两)[而]检验官吏多是规避，并不即申验状，动经旬月。若所验致死之因不实不尽，而狱情疑贰未决，或两词互有陈论，虽欲再差官覆检，则其尸已是坏烂，难以辨明，往往迁就挟同结断，甚者受赂请托，以时增改。盖缘从来未有定申发验状条限，今欲乞应验尸官吏候验，限当日具验状申所属，仍于状内分明书填验毕申发日时。如违限，仍乞立断罪刑名。」诏依所乞，〔申〕发(达)[违]限从杖一百科罪。 
高宗绍兴三十二年闰二月六日，臣僚言：「在法，检验之官州差司理，县差县尉，以次差丞、簿、监当，若皆阙，则须县令自行。至于覆检，乃于邻县差官。若百里之内无县，然后不得已而委之巡检。三尺具在，不可不守。方今州县之官，视检验一事不肯亲临，往往多以事辞免，率委之巡检。盖缘巡检武人，其间多出军伍，致有不识字画者，奸胥猾吏因得其便，往往是非曲直，颠倒 情。乞申严检验之条，其初验官须委司理、县尉、丞、簿，不许以事辞免。至于覆验，如委无官可差，仰所在州县选差晓事、识字巡〔检〕前去。如有不虔，重寘典〔宪〕。」从之。 
孝宗干道元年五月二十六日，臣僚言：「近日州县所差检验官，其间多有素昧书画、庸懦畏避之人。乞今后遇有差检验官，令守、令选择谙晓世务者，内武臣仍差识字、有心力人。」从之。 
九 
     
年十月四日，臣僚言：「诸大辟同案五人及杀人应死而尸不经验、旁无证佐、不应奏者，监司一员审问，如在三百里外里：原无，据《永乐大典》卷九一四补。，则牒邻州通判，此着令也。其间乃有视为不急之务，在近固未必躬亲审问，而在远者邻州通判亦复托故不行，甚至择主簿、监当无能之人、州郡可辍者充大使，冤滥何所伸诉!欲望申敕刑寺检举施行。」诏御史台觉察。 
淳熙元年五月十七日，浙西提刑郑兴裔言：「检验之制，自有成法。州县视为闲慢，不即差官，或所差官迟延起发；或因道里隔远，惮于塞暑，却作不堪检覆；或承检官不肯亲临，合干人等情弊百端。遂使冤枉不明，狱讼滋繁。今措置格目，行下所属州县，每一次检验，依立定字号，用格目三本，一申所属州县，一付被害之家，一申本司照会，并依格目内所载事理施行。并缴格目一本，令刑部镂板，颁下诸路提刑司，依此施行。」从之。兴裔措置格目云：一、某处于某年某月某日某时据某人状乞验尸首，本案人吏某人承行，于某日某时差某人赍牒某处官初检，本官廨舍至泊尸地头计几里，人吏某人押批本案。某官覆检亦如之。一、初检官某时承受，将带仵作某人、人吏某人，于某日某时到地头，集耆甲某人、保正副某人，及已死人亲如是亲兄即填云「亲兄」，如是堂兄即填云「堂兄」之类。某人，初拨到已死人某人痕损，数内致命因依、的系要害致命、身死分明，各于验状亲签，于当日某时差某人赍初检单状保明申某处，仍于当时对(证)[众]入某字号递，具状缴连(检 
     
检)[格]目申本司照会，人吏某人押批，初检官职位、姓名。一、覆检官某时承受，将带仵作某人、人吏某人，于某日某时到地头，集耆甲某人、保正副某人，及死人亲如是亲兄即填云「亲兄」，如是堂兄即填云「堂兄」之类。某人，覆检到已死人某人痕损，数内致命因依、的系要害致命、身死分明，各于验状亲签毕，其尸实时责付血属买棺木埋瘗。若其家贫乏或无主之家，即合勒行凶人陪备。或某人委实又无力可出，且令耆保应钱买用，本县依价给还，并不得烧化。如违今来约束，依前烧化，日后致有词诉，其覆检官与保正、耆甲、仵作、人吏必有情弊，定当根究施行。仍于当日某时差人赍覆检单状保明申某处，仍于当时对众入某字号递，具状缴连格目申本司照会，人吏某人押批，覆检官职位、姓名。 
庆元二年十月四日，敕令局以《淳熙令》、绍熙五年十月四日圣旨指挥参酌增(闰)[润]，修立下条：「诸验尸，州差司理参军，本院囚别差官，或止有司理一员准此。县差尉，阙即差簿、丞、丞不得出县界。监当官，皆(关)[阙]者县令前去。若过十里或验本院囚，牒最近其郭下县，皆申州。应覆验者，并初验日先次申牒差官。应牒最近而百里内无县者，听就近牒巡检或都巡检使。内覆验应止牒本县官，而独员者准此，并谓非见出巡补者。右入《淳熙重修职制令》，以淳熙令并绍熙五年十月十四日圣旨指挥详定。系冲改元条，乞行下刑部，先次遍牒遵守施行。」从之。以知长宁军张子震有请故也。 
嘉泰元年正月二十八日，臣僚言：「近日大辟行 
     
凶之人，邻保逼令自尽，或使之说诱被死家，赂之钱物，不令到官。尝求其故，始则保甲惮检验之费，避左证之劳，次则巡尉惮于检覆，又次则县道惮于勘鞫结解，上下蒙蔽，欲知省事，不知置立官府本何所为。今若纵而不问，则是被杀者反为妻子、亲戚乞钱之资，甚可痛也。乞明指挥，凡有杀伤人去处，如都保不即申官，州县不差官检覆，及家属受财私和，许诸色人告首，并合从条究治。其行财、受和会之人，更合计赃，重行论罪。」从之。 
嘉定四年十二月十二日，江西提刑徐似道言：「推鞠大辟之狱自检验始，其间有因检验官司指轻作重，以有为无，差讹交互，以故吏奸出入人罪，弊幸不一。人命所系，岂不利害!伏见湖(广)[南]、广西宪司见行刊印正背人形，随格目给下检验官司，令于损伤去处依样朱红书画横斜曲直。仍仰检验之唱喝伤痕，令人同共观看所画图本，众无异词，然后着押，则吏奸难行，愚民易晓。如或不同，许受屈人径经所属诉告。乞 下提刑司径行关会样式，一体施行。」从之。既而刑部取索所刊正背人形式样参酌，大理寺申称湖南提刑司格式稍为详备，乞下诸路提刑司体效施行。 
六年十二月六日，臣僚言：「今县邑检验，偶本县有嫌，合牒邻县委官。邻县多不相统属，或遇移文，不曰所属官有假故，则曰已差出无人。或预有所闻，则并与缄封不启。如此数四，往返累 
     
日，虽即申闻宪司、州郡，亦非旦暮可毕，暑月腐坏，至不可验。由是奸胥黠吏因得并缘，不得其情，多基于此。乞下诸路提刑司约束诸县，遇有检覆公事，合牒邻县差官者，即于移牒封题明着某事，有辞避不承、稽违时日者，重与责罚。」从之。
 刑法 宋会要辑稿 刑法六 矜 贷 
     
矜贷
     
太宗至道二年八月十一日，蜀州言捕获劫贼十人，内文次年十三，其父令持兵器从行，法当死。帝以其幼騃，特宥之。 
