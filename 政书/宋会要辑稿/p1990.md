<!-- { "loadSidebar": true } -->
当赎。高宗绍兴二十年二月二十五日，进呈监察御史汤允恭札子：「窃谓刑辟之设有金作罚刑，后世着在律文。凡罪丽三等者，皆有罚铜之条，自一斤以至(自)十有二斤，计其直自百有二十金以至万有二千而止，此律之大法也。比来州县任意纵舍，犯杖与徒罪者，皆令纳钱放免，少或数十百缗，多或三千缗，罚溢于罪，或相十百，或相千万，了不相当。且又避免监司检察，收在别历，侵欺干没，殆不可考。欲望申敕州县，凡罪人当罚者，一遵奉律条，毋令多纳缗钱，以济妄用。」诏刑部申严旧法。 
检覆。绍兴三十二年闰二月六日，臣僚言：「在法检验之官，州差司理参军，县差县尉，以次差承、簿监当。若皆阙，则须县令自行。至于覆验，乃于邻县差官。若百里之内无县，然后不得已而委之巡检。三尺具在，不可不守。方今州县之官视检验一事，不肯亲临，往往多以事辞免，率委之巡检。盖缘巡检武 
      
人，其间多出军伍，至有不识字画者。奸胥猾吏因得其便，往往是非曲直颠倒徇(侍)[持]。乞申严检验之条，其初验官须委司理、县尉、丞、簿，不许以事辟免。至于覆验，如委无官可差，仰所在州县选差晓事识字巡检前去。如有不虔，重寘典宪。」从之。熙宁大臣(不)搢绅不附不：疑误。，多起大狱，以胁持上下。而蔡新州因是取台辅。元佑间置诉理所，专为
新州之党，上误裕陵。建中靖国元年，范致虚知绍述之说复行，引诉理为言，欲击韩师朴，而助曾子宣。师朴论其奸，自谏垣出为郢倅。既到任，谢表犹云云不已。其略云：「岂十九年之睿断，有八百件之冤刑。」当时读其表者，莫不知其必取好官而恶其心术之险也。《曲洧旧闻》。
 职官 宋会要辑稿 职官四 尚书省 
     
宋会要辑稿 职官四

尚书省
【宋会要】
尚书都省。旧制：尚书令、左、右仆射、丞、左、右司郎中、员外郎主都省事。国朝以诸司三品以上官或学士一员权判。凡尚书诸司，悉他官主判。其事务至少者，但中书批状，送印领判。都省总领省事，及集议、定谥、祠祭、受誓戒、在京文武官封赠、注甲、发付选人、出雪投状、二十四司吏员迁补、纳检校官兑省礼钱、有议事注甲、白状库收造礼钱、公廨杂事。凡八案，二十四司，每季轮掌季帐，转牒番宿。当季之司差人赴门下省承发制 。省旧在兴国坊，即梁太祖旧第。太平兴国中，移于利仁坊
孟昶旧第，颇宏敞。中设都堂、左、右丞、左、右司郎中、员外厅事，东西廊分设尚书、侍郎厅事二，郎中、员外厅事六。职掌有都事、主事、令史、驱使官、散官五等。今尚书省尚书、侍郎至诸司郎中、员外止为正官，以叙位禄，皆不职本司之事。 
太宗淳化三年，诏：「尚书令唐为正二品，梁为正一品，自今宜升在三师之上。」 
真宗景德元年十二月，权判都省赵昌言〔言〕：「本省元额职掌五人，议事祗应人数太少。今见管令史、散官、驱使官五人，私名七人，欲乞添驱使官二人。如有阙，于诸司抽差充填。今后不收私名，其立行诸司如额内缺人，并具事由刺省取旨挥，招召本判官与都省同验人材、书写，方得收充私名。又都省每请射官告院朱胶钱充受誓戒、待漏供应茶汤灯油，又招 
     
置院子料钱外，节序人吏节料、从人食直钱，即承例支给，未系奏闻。欲仍旧制。」并从之。 
二年十月，诏祠部及考功、官告院绫纸库自今委都省提举。 
四年正月，上封者言：「南省屋宇至多，部分亦众，苟无官员押宿，则胥徒怠慢。按《六典》，尚书省每日一员宿直都司，执簿为次。淳化中，李范起请刑部官员轮宿，其吏部诸司、贡院、祠部并是选举人、道士、僧尼按籍，考功、祠部、官告院各有官钱绫纸。欲望指挥，自今应在省主判官，并令依三司判官例押宿，诸部人吏亦置簿轮宿。」诏：「除都省流内铨外，每日轮差令史宿直，仍于所判官及详覆官内轮一员押宿。或疾患，入省不得，即申奏请假。当宿官与免起居常朝。」 
大中祥符四年五月，诏：「自今宰相官至仆射者，并于中书都堂赴上；不带平章事者，亦于本省赴上。」 
八月，重修尚书省毕，命翰林学士晁迥撰记。 
九月，诏都省晓示诸司，不得于廊下系马，人力送开封府科决此句疑有误。。 
五年八月，诏：「自今每覃恩封赠，立限二周年。如限内投纳文字，即与施行。出限，即便止绝。今后初叙封者须开说存亡，并录本官告身及妻礼婚正室状。如已曾叙封者，即录累封官告。在京者纳都省，在外者入递申发，付官告院。」 
六年八月，礼部尚书、知陈州张咏言：「臣官忝尚书祠部，本部子司每有公事，并是申状，体似未顺。今请应丞、郎、尚书知外州，除都省依旧申状外，若本曹，欲止判检令 
     
以次官状申。」从之。 
天禧四年十一月八日，诏修尚书省，以龙图阁学士陈尧咨总其事。 
仁宗天圣五年六月，权判尚书都省刘筠言：「本省见管公用什器，除稍堪供用外，有 椅炉毯百一十六事，不堪修补，虚附帐籍，望送三司据数收纳。又准景德四年正月七日敕，诸行私名已有定额，候阙方得更收。须经都省拣试后，再牒御史台看详，方得收录。如未得都省、御史台试，中书不得私下存留。又准景德元年闰九月二十日敕，(令)[今]后诸司如的是额内阙人，须关报都省，取候指挥，招召有行止人委保，别无踰滥，即本部官与都省看验人才、书札，方得收充私名，牒台试验书札。近来六行诸司因循，不依条约，并不先次报省试验书札，却一面牒台求试。望申旧制。」从之。 
六年七月，权判尚书都省刘筠言：「尚书省诸司所收私名请自今都省与本官试中后，先勘会本贯户籍分明，不碍名役，及保明行止，别无踰滥过犯状到省，即准敕收充私名。以都省试中日理为入仕年限。」从之。 
嘉佑元年十一月，诏：「尚书省司封、司勋、职方、驾部、库部、度支、金部、仓部、都官、比部、司门、主客、膳部、屯田、虞部、水部自今并以未有差遣带职京朝官领之。如阙人，即差正郎或员外郎自转运、提点刑狱、知州得替人。如又阙人，即差通判得替员外郎。月给添支钱五千，京官三千，并许伺候合入差遣。仍各差提印剩员四人。」以上《国朝会要》。 
尚 
     
书省。《两朝国史志》尚书都省：判省事一人，以诸司三品以上充，总辖二十四司及集议、定谥、文武官封赠、注甲、发付选人、出雪投状之事。令史三人，驱使官三人，散官一人。本省官自令、仆至诸司郎中、员外郎止为官名，以叙位禄，本司职守皆不与焉。元丰改制，官名则因其旧，而职守固不侔矣。 
《神宗正史 职官志》：尚书省掌行天子之命令及受付中外之事。凡天下之务，六曹诸司所不能决、狱讼御史台所不能直者，辨其是否而与夺之。应取裁者，随所隶送中书省、枢密院。事有前比，则由六曹勘验具钞，令、仆、丞检察无舛误，书送门下省画闻。朝廷有疑事，则集官议定以奏覆。考功所拟谥亦如之。纠正百官府之稽违，而考其故失轻重，以诏黜罚。季终具赏罚惩劝事付进奏院颁行。大祭祀，则执事官就受誓戒。凡分房十：曰吏房，曰户房，曰礼房，曰兵房，曰刑房，曰工房。各视其房之名，分掌六曹诸司所行之事。曰开拆房，主受发文书。曰都知杂房，主行进制敕目、班簿具员、赏功罚罪、都事以下功过迁补及在省杂务。曰催驱房，主行钩考六曹稽失。曰制敕库房，主行编类供检敕、令、格、式，简纳架阁文书。《哲宗职官志》同。崇宁格：吏房掌士之事，凡文武官转官、循资、考课、避亲、荐辟、考察、升陟、恩赏、废置、增减、致仕、假告、事故、分司、寻医侍养、封赠、承袭、录用、磨勘、八路差官等，应吏部司封、司勋、考功所上之事。户房掌户税之事，凡土贡、孝义、继嗣、券债、课入、支度应副边防军须、起发年额科买科拨、请给赏赐、宝货漕运、市舶榷易、仓场储积、支移折变、废置升降诸路州县等，应户部度支、金部、仓部所上之事。礼 
     
房掌礼仪之事，凡道释、祠祀、晏享、奉使、学校仪式制度、丧葬、医药、乐人等，应礼部祠部、主客、膳部所上之事。兵房掌军政之事，凡民兵、武士、地图、方域、城隍、烽候传驿、牧、军器、仪仗、接送、般家、禁军阙额、请给等，应兵部职方、驾部、库部所上之事。刑房掌刑狱贼盗之事，凡捕盗、理雪、叙复、移放、配隶、关津、道路、门锁、几察、验尸、赃赏、申明条法等，应刑部都官、比部、司门所上之事。工房掌工作之事，凡营造、鼓铸、屯田、塘泺、官庄、职田、山泽、畋猎、桥梁、舟车、川渎、河渠、工匠等，应工部屯田、虞部、水部所上之事。奏钞吏(部)[房]掌吏部奏拟官员、转官、循资、差注、封赠、恩泽之事。案钞刑房掌刑部拟断案钞之事。知杂房掌省官替上奏事，进制敕目，班簿具员，考察赏功罚罪、吏人功过，迁补宿直，凡在省杂务之事。开拆房掌受付文书并发递之事。内降房掌受付内降之事。催驱房掌催驱在省文字，勾销已未结绝事目，点检诸房稽迟之事。点检房掌专一点检诸房差失之事。制敕库房掌敕书编录供检条法之事。架阁库掌架阁文字之事。官九：令，左、右仆射，丞，左、右司郎中，员外郎，各一人。吏六十有四：都事三人，主事六人，令史十有四人，书令史三十有五人，守当官六人。《哲宗职官志》同。崇宁格人额：都事七人，主事六人，内未名带守阙字令史十四人，书令史三十一人，守当官十六人，守阙守当官一百五十人。(今)[令]正一品，掌佐天子，议大政，奉所出命令而行之。大事三省通议，则同执政官合班。小事尚书省独议，则同仆射、丞分班论奏。若事由中书、门下而有失当，应奏者亦如之。与三师、三公、侍中、中书令俱以册拜，国朝以来未尝除。惟亲王元佐、元俨以使相兼领，不与政，不置厅事之所。左仆射、右仆射从一品，掌贰令之职。大祭祀则掌誓戒，视涤濯告洁，奉玉币进爵。国朝同中书门下平章事为宰相，以仆射为所迁官名。若罢平章事而官已至仆射者，仍旧领之。元丰中，厘正省、台、寺、监职事，旧居此官者换授阶官，为特进。(今)[令]阙，则仆射为宰相之 
     
任。左丞、右丞正二品，掌贰仆射之职。大祭祀酌献，荐馔进熟，则受爵酒以授仆射。国朝以为官名，班六曹尚书下。及官制行，升其职秩，遂为执政官。 
