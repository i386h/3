<!-- { "loadSidebar": true } -->
天地、高禖、感生帝，□用执政将礼。设八佾之舞，锺磬备乐，则又〔有〕太常卿、丞，宫架、登歌两协律郎。岁所差官，亡虑数百。比年以来，(为)[惟]兵、工捧俎以本部长贰官行事，而光禄卿、丞时以太常摄领，其它率于两铨在选者取之。除受誓、散斋外，当于祠所致斋二日。南至郊坛，西至惠照院，北至九宫坛，皆与城市隔绝，士大夫逆旅相去或至数十里，一遇行事，则告(敕)[饬]囊橐，预谋寄寓。州县远人不闲俎豆仪范，梗野不中法式，既忧且惧，岂复有斋栗之心交于神明 望今后祠祭，令礼部具合差官关报吏部，许于寺监簿、编修、删定、学官、宫教授、六曹架阁、六院厘务官内轮行差摄。」吏、礼部、太常寺看详：「欲依本官所乞事理，每岁中，大、中、小祀令太常寺具合差官窠目申礼部，备关吏部，籍定轮差职位，下太常寺照会。如遇差官不足，令吏部帖京局厘务官充摄行事，并不许辞避。」从之。 
干道三年闰七月七日，宰执以礼官定郊庙祠祭事进呈，上曰：「访闻致斋处多饮酒喧笑者，可令监察御史须俟祠祭一切了毕，方许退。」先是，月行近心大星，宰执次日奏对，上忧惧天戒，形于玉色，因言：「近时祭祀全不严肃，何以感格天地 可令礼官条具措置约束。」既而进呈，乃有是命。 
干道四年九月十一日，臣僚言：「国家每岁祀天地并高 
      
禖，以宰执为初献，余大祀以侍从、卿、监为之。自绍兴三十一年冬祀，宰执以职事有妨，后并差侍从官行礼，余大祀或以馆职代之。今年雩祀虽已差宰臣为初献，立夏、立秋祀太一差中书舍人，然未能尽如旧制。乞自今祭祀并依礼仪差官。」从之。 
六年十月二日，嗣濮王士輵言：「今来郊祀日近，缘年踰七十，筋力稍退，乞免差行事，止令陪位。」从之。九年亦依所请免差。 
七年十一月六日，士輵言：「濮安懿王神主神貌在绍兴府光孝寺奉安，每年四仲享差三献官，依格以子侄为亚、终献。旧系绍兴府行司差南班官权充，今行司已并归行在宗司，乞每遇四仲飨月，就差本位子侄或绍兴府见任寄居待阙宗室，以长幼次序，许牒绍兴府权差行事。」从之。 
十月十六日十月：疑是十一月或十二月。臣僚言：「比岁有司差行事官，或临期称疾，则令以次官通摄，漫无检束。淳化中臣僚有请，应祀事称疾者，遣使同医官验视虚伪，即行降黜。乞诏有司申严法禁，庶几郊(视)[祀]每岁，小大协恭」。从之。 
光宗绍熙二年九月二十七日，诏郊祀大礼差郑兴裔、李裕文、萧夺里懒、李孝友充都大主管大内公事，赵师夔、杨皓、邓从训、夏执中、萧鹧巴、张子仁、谢渊充行宫使。翌日，诏韦璞差充郊祀大礼主管大内公事。 
二十八日，诏：郊祀大礼，车驾自太庙诣青城，辂上执绥官差权礼部尚书、兼直学士院、
      
兼权吏部尚书李巘。 
宁宗庆元三年八月二十七日，诏：郊祀大礼，霍汝翼、甘昺、李孝纯、李孝友、张卓充行宫使，潘师稷充都大主管大内公事，郭扬充辇辂前编排引驾臣僚及御营四面巡检。
 礼 宋会要辑稿 礼一 郊祀仪注 飨献 
      
郊祀仪注
飨献
      
太祖干德元年十一月，祀南郊，以皇弟开封尹匡义为亚献，兴元尹光美为终献。 
开宝六年十一月七日，诏以开封尹匡义、兴元尹光美充郊庙亚献、三献。 
九年三月二十三日，中书门下言：「四月四日有事于南郊，请其日升坛奠玉币讫，不降坛，便奠爵及读册文。」诏依。 
太宗至道二年正月十日，亲郊，以皇太子为郊庙亚献，越王元份为终献。及次斋宫，礼仪使宋白言：「伏详仪注：朝飨太庙，皇帝先诣罍洗，奠瓒；祀昊天上帝，即未诣罍洗，先奠玉币。先后之际，恐为未允。请先诣罍洗，后奠玉币。」帝遽召宰相问：「前代祀上帝，未诣罍洗而先奠玉币，于礼可乎 」吕端等对曰：「王者亲执玉帛以事上帝。玉帛者，接神之物也，于礼尤宜蠲洁。若沃盥而后奠献，亦足以表虔洁之意。」白曰：「如允所陈，止一次升坛。」帝 然改容而言曰：「朕亲行郊祀，盖为苍生祈福。若变礼为允，固当依卿所奏；如合遵旧典，虽百次登降，亦不以为劳。」端等言：「礼官所陈，得礼之中。」遂从白议。 
咸平二年八月二十八日，礼仪使言：「南郊亲祀，旧仪先升坛奠玉币讫，降坛方诣罍洗，再升坛行礼。至道二年先诣罍洗，后奠玉币，即是一时新礼。」诏如旧仪。 
五年十一月一日，诏南郊引驾，中书、枢密院行在西，余并依 
      
官次。 
十一日，亲郊前三日，帝斋于干元殿，尚食进素膳。以雍王元份为郊庙亚献，兖王元杰为终献。 
天(佑)[禧]三年十一月十九日，奉天书升坛，合祭天地，以皇太子为郊庙亚献，通王元俨为终献。礼毕，皇太子贺于殿上，文武百官贺于庭中。 
天圣二年十一月十三日，亲郊，皇兄、亳州观察使、乐安郡公惟正摄左武卫上将军、祁国公，为郊庙亚献；齐州防御使允升摄左领军卫上将军、莱国公，为终献。故事：献官摄上将军、国公，自是事如仪。 
五年十一月十七日，亲郊，以乐安郡公惟正为郊庙亚献，皇兄、颍州防御使允宁为终献。 
八年十一月十九日，亲郊，保信军节度(使)观察留后惟正为郊庙亚献，同州观察使允宁为终献。 
景佑二年十一月十四日，合祭天地于圆丘，以安化军节度(使)观察留后允让为郊庙亚献，贝州观察使允弼为终献。 
宝元元年十一月十八日，亲郊，以(迎)[宁]江军节度使、濮安懿王为郊庙亚献，安化军节度观察留后允弼为终献。 
庆历元年十一月二十日，亲郊，以宁江军节度使允让为郊庙亚献，安化〔军〕节度(使)观察留后允弼为终献。 
四年十一月，亲郊，以宁江军节度使、同中书门下平章事、汝南郡王允让为郊庙亚献，武康军节度使、北海郡王允弼为终献。 
七年十一月二十八日，亲郊，以汝南 
      
郡王允让为郊庙亚献，北海郡王允弼为终献。 
皇佑五年十一月四日，亲郊，以汝南郡王允让为郊庙亚献，北海郡王允弼为终献。 
英宗治平二年十一月十六日，亲郊，皇子颍王为郊庙亚献，皇兄泾州观察使、舒国公从式为终献。初命东平郡王允弼为三献，辞以疾，改差襄阳郡王允良，又以疾辞，故命从式。故事，亲祠，皇帝将就位，祠官皆回班向帝，须就位乃复。侍臣跪读册，致御名则兴。至是，始诏以专奉祠事云。 
神宗熙宁元年十一月，合祭天地于南郊，以皇弟、泰宁镇海军节度使、同中书门下平章事、岐王颢为郊庙亚献，皇伯、彰德〔军〕节度使、同中书门下平章事、濮国公宗朴为终献。 
七年九月四日，诏岐王颢为南郊亚献，嘉王頵为终献。 
十一月，以岐王颢为郊庙亚献，嘉王頵为终献。 
十年九月四日，诏岐王颢为南郊亚献，嘉王頵为终献。 
十一月二十七日，亲郊，以岐王颢为郊庙亚献，嘉王頵为终献。 
元丰元年十一月五日，详定礼文所言：「臣等看详南郊仪注：分献之官于内壝东门之外，公卿之后，重行西向，北上立。皇帝至位，再拜，并随拜。降神乐止，又随拜。皇帝将奠配帝之币，礼生各引分献官奉玉币升坛，奠于上下诸神之位讫，各引复位。初献、亚献将升坛，礼生分引诸位献官 
      
俱诣罍洗，各由其陛。酌奠讫，俱还位。今则献官在外不拜，不盥手，先期升坛，就位而立；礼生更不赞升降之节，唯赞上香、捧币、奠爵而已。伏乞自今分献官行事并如仪注。」 
元丰四年十月十一日，详定郊庙奉祀礼文〔所〕又言：「《周礼》太宰之职：『祀五帝之日，赞玉币爵之事。祀大神示亦如之，享先王亦如之，赞玉几玉爵。』又小宰之职：『凡祭祀，赞玉币爵之事，凡受币之事，凡受爵之事。』国朝郊庙、明堂礼以郊社令设玉币，太祝取玉币以授侍中，进皇帝。门下侍郎取爵进皇帝。奠、爵皆未合礼。伏请郊庙、明堂令吏部尚书一员奉玉币，吏部侍郎一员奉爵，以次从皇帝至神坐前。左仆射阙即右仆射。以玉币进皇帝，奠于地。及酌献，尚书左丞阙则右丞。以爵受仆射，进爵皇帝。酌献讫，侍郎受币受爵以赞饮福及焚燎。外，宗庙仍尚书设玉几。」从之。 
〔元丰〕六年九月二十七日，礼部言：「亲祠南郊旧仪：皇帝进诣昊天上帝神座前，奠玉币讫，还位，又再升坛进熟。一献礼毕，即饮福受胙。昨被旨：候亚献、终献礼成，然后饮福。则皇帝须再拜升坛。欲乞俟终献复位，皇帝于坛下，当午陛前北向饮福。乞于仪注内修正。」又言：「《周礼》，凡祭祀，王出入则奏《王夏》，明入庙门已用乐矣。今既移祼在作 
      
乐之前，皇帝诣罍洗奏《干安曲》，则入景灵宫门及南郊壝门，亦当奏《干安曲》，庶合古制。」从之。 
同日，诏：亲祀南郊，候三献毕升坛饮福。以尚书礼部言：「太常寺状：『亲祀南郊旧仪：皇帝进诣昊天上帝神座前，奠玉币讫，还位，又再升坛进熟。一献礼毕，即饮福受胙。』诏候亚献、终献礼成然后饮福。已修入仪注。缘(此)[比]旧仪添此饮福陟降一节，今亲祀南郊仪内，候终献礼毕饮福，须(臾)[再]升坛。欲乞终献复位，皇帝于坛下，当午陛前北向饮福。乞于仪注内修正。」并太常少卿叶均等言：「皇帝冬至祀圜丘，内皇帝诣饮福位一节，依礼文所申请，朝旨：并候亚献、终献行礼毕后，皇帝饮福受胙。今看详：自来祭祀即无初献已毕，尚犹立待亚献行礼之仪。今来皇帝既已一献，更须退俟于何处 欲乞且依旧仪，皇帝酌献毕，即饮福，降坛就位如常仪。其景灵宫太庙亦当依此。」帝意在虔恭，故有是诏。 
十月十八日，太常博士何洵直言：「郊祀不陈宝瑞，恐未应礼。乞于冬至祀圜丘仪增入所司陈异宝及嘉瑞等于乐架之北东西。」诏从之。 
哲宗元佑七年十一月十四日，祀昊天上帝于圜丘，以皇叔祖、感德军节度使宗景为亚献，皇伯祖、安定郡王世准为终献。 

      
元符元年八月六日，三省言：「南郊请依元丰三年，俟终献礼毕，皇帝再升饮福。仍着为定例。」从之。 
十月十七日，以皇弟端王佶为亚献，莘王(俟)[俣]为终献。 
二年二月二十三日，礼部、太常寺言：「今后南郊大礼，乞令献官、祝官、赞者并立于逐龛陛之下。」从之。先是南郊大礼，郊坛分献官、祝官、赞者并立于小次之后，去龛陛稍远，外坛行事，迫于坛上礼毕，奔走不逮，不能尽虔恭之礼，故有是诏。 
