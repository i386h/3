<!-- { "loadSidebar": true } -->
进熟。祀日，有司帅进馔者诣厨，以匕羊载于一俎，肩、臂、臑在上端，肫在下端。正脊一、直脊一、横脊一、长胁一、短胁一、代胁一，皆二骨，以并在中。次升豕，如羊载于一俎，正配位羊、豕各一俎。设于馔幔内。候初献既升，奠玉币讫，入陈于殿东侧阶下，西向，西上。内火入陈于殿西阶下，北向，北上。次引兵部、工部郎中诣殿东侧阶下，内火诣西阶下。搢笏，奉俎，兵部奉羊，工部奉豕。升殿，《丰安之乐》作。诣大辰神位前，北向，跪奠，先荐羊，次荐豕。各执笏，俛伏，兴。有司设于豆右，肠、胃、肤之前。羊在左，豕在右。次诣商丘宣明王神位前，东向奉俎，如上仪。乐止，俱降，复位。次引太祝诣大辰神位前，东向立。次引初献再诣盥洗位，北向立，搢笏，盥手，帨手，执笏。次诣爵洗位，北向立，搢笏，洗爵，拭爵，以爵授执事者，执笏，升殿，乐作。诣正位酌尊所，西向立，乐止，《佑安之乐》作。执事者以爵授初献，搢笏，(搢笏)跪。执爵执尊者举幂，太官令酌着尊之醴齐讫，先诣配位酌尊所，北向立。初献以爵授执事者，执笏，兴。诣大辰神位前据本条所述祭祀次第，此处「商丘宣明王神位」疑为「大辰神位」。，北向立，搢笏，跪。执事者以爵授初献，初献执爵，三祭酒，奠爵，执笏，俛伏，兴。少立，乐止。太祝搢笏，跪读祝文。读讫， 
      
执笏，兴，先诣商丘宣明王神位前，南向立，初献再拜。次诣商丘宣明王神位前，酌献并如上仪。乐止。太官令复诣正位酌尊所，太祝复位。初献将降阶，乐(止次)[作，复]位，乐止。次引亚献诣盥洗位，北向立，搢笏，盥手，帨手，执笏。次诣爵洗位，北向立，搢笏，洗爵，拭爵，以爵授执事者。执笏，升殿，诣正位酌尊所，西向立，《文安之乐》作。执事者以爵授亚献，亚献搢笏，跪。执爵执尊者举幂，太官令酌壶尊之盎齐讫，先诣配位酌尊所，〔北〕向立。亚献以爵授执事者，执笏，兴。诣大辰神位前，北向立，搢笏，跪。执事者以爵授亚献，亚献执爵，三祭酒，奠爵，执笏，俛伏，兴，再拜。次诣商丘宣明王神位前，行礼并如上仪。乐止，降，复位。次引终献诣洗，及升殿行礼，并如亚献之仪。降，复位。礼直官曰「赐胙」，赞者承传曰「赐胙，再拜」，在位者皆再拜。送神《礼安之乐》作，一成，止。 
望燎。初，《理安之乐》毕，引三献官、兵部、工部郎中诣望燎位。有司各诣神位前，取币、祝版，置于燎柴。次引监察御史、奉礼郎、太祝降阶，诣望燎位立定。礼直官曰「可燎」，火燎半柴。次引初献以下诣殿之东南揖位立，礼直官赞「礼毕」，揖讫，退。太官令帅其属彻礼馔。监察御史诣殿上监视收彻，讫，还斋所。光禄卿以胙奉进，监察御史就位展视，讫，光禄卿望阙再拜，讫，乃退。 
立夏日祀荧惑，降神奏《高安之曲》，六成。圜锺为宫，三奏：五纬相天，各率其职。司礼与视，则维荧惑。至阳之 
      
精，届我长嬴。于以求之，祀事孔明。夹黄仲林无林仲夹仲林南林黄无太夹南林太仲林黄无夹黄无林黄仲夹按此类小字，每字为十二律之省称(如「夹」即「夹锺」)，分别与歌词之每字对应，其字数应相等，而《辑稿》小字与歌词每或不等，当是有脱衍。黄锺为角，一奏：有出有藏，伏见靡常。相我国家，鉴观四方。视罔不正，终然允臧。神其格思，明德馨香。沽太南林应南太黄林南蕤沽太沽林南黄沽应南黄南太黄南林林南蕤沽太簇为征，一奏：小大率礼，不愆于仪。展采错事采：原作「米」，据《宋史》卷一三六《绍兴祀大火十二首》改。，秩秩孔时。维今之故，阅我数度。修厥典常，神其来顾。南太夷蕤太应蕤沽南应太应沽蕤沽太南蕤应南南蕤沽太沽太蕤沽夷蕤应南(沽)[姑]洗为羽，一奏：于赫我宋，以火德王。永永丕图，繄神之相。神其来矣，维其时矣。礼备乐奏，神其知矣。大夷应夷大无蕤沽沽大蕤沽沽蕤无夷夹大应夷大应夷蕤沽大蕤沽应夷夹大 
初献升殿，歌大品宫《正安之曲》：凡升殿、降殿乐曲并同。有俨其容，有洁其衷。屹屹崇坛，伊神与同。神肯降格，嘉神之休。虔恭降登，神乎安留。大仲夷仲大无林仲夷仲无夷夷无夹大夹大夹仲黄无林夷黄大夹仲大无夹大 
初献诣荧惑位奠玉币，歌大吕宫《嘉安之曲》：馨香接天，盻蠁恍惚。求神以诚，荐诚以物。有藉斯玉，有篚斯币。是用荐陈，昭兹精意。 
      
大夷林仲仲无夷夹大仲夹夷无夹大夹大无夷大夷仲无夷黄太夹仲黄无夹大 
初献诣商丘宣明王位奠币，歌大吕宫《嘉安之曲》：荧惑在天，惟火与合。繄神主火，纯一不杂。作配荧惑，祀功则然。不腆之币，于以告虔。大仲夹仲大无林夷夹仲大无夷仲夹大夹大无夷夷无黄无黄大林仲夷仲夹大 
捧俎，奏黄锺宫《丰安之曲》：火遵其令火：原作「火黄」二小字，据《宋史》卷一三六改。，无物不长。视比牲牢，务得其养。豢以祀神，有绖其肥。非神之宜，其将曷归!沽南林应南蕤林林黄太黄林沽南林太黄大沽黄南太黄应南蕤沽南沽太黄 
初献诣荧惑〔位〕酌献，歌大吕宫《佑安之曲》：皇念有神，介我戬谷。登时休明，有此美禄。酌言献之，有飶其香。神兮宴娭，醉此嘉觞。大大夷仲夷仲无夷大无林仲夹仲无夷夹大夹仲黄无林仲黄大夹仲夷无夹大 
初献诣商丘宣明王位酌献，歌大吕宫《佑安之曲》：谁其祀神 知神嗜好。(阕)[阏]伯祀火，为神所劳。睠言配食，既与火俱。于乐旨酒，承神嘉虞。大夷夹仲林仲无夷黄大仲夷林仲无夷黄大夹仲夹仲大无大无夹仲无夷夹大 
亚献奏黄锺宫《文安之曲》：终献同。神既贶施，嗜我饮食。申以累献，以承灵亿。神方常羊，咸毕我觞。于再于三，于诚之将。黄沽林南应南蕤林黄南太黄南太黄太沽林南林沽南林太黄沽太黄沽应南蕤林太黄 
送神奏夹锺宫 
      
《理安之曲》：登降上下，奠璧奠斝奠斝：《宋史》卷一三六《绍兴祀大火》之十二首作「献斝」。。音送粥粥，礼无违者。已虞至旦，神其将归「已虞至旦神」五字原脱，据《宋史》卷一三六补。。顾我国家，遣以繁厘。夹黄仲林仲林仲夹夹黄无黄南林黄无太夹仲林无太夹仲林无林黄无夹无南林太黄仲夹 
立夏祀荧惑文：「维某年岁次月朔日辰，(星)皇帝御名谨遣某官臣姓名敢昭告于荧惑：明视正礼，光于南方。有赫炎灵，相我皇祚。立夏气至，盛德在火。载修祀事，用格丕贶。谨以嘉玉、量币、牲齐、粢盛庶品，恭陈明荐，以商丘宣明王配〔神〕作主。尚飨!」 
商丘宣明王配侑：称「敢昭告于商丘宣明王。」惟神受封商丘，主司大火。德被梁宋，功施今古。爰以立夏致祀荧惑，俾侑大神，永锡多(佑)[祜]。 
季春出火、季秋内火，祀大辰：文三。维某年岁次月朔日辰，嗣天子臣御名谨遣某官臣姓名(听)[敢]昭告于大辰：季春之月，火始昏见，恪遵旧典，秩祀用修。嘉荐令芳，以侑明德。尚其顾飨，永佑丕图。谨以嘉玉、量币、牲齐、粢盛庶品，恭陈明荐，以商丘宣明王配神作主。尚飨!」季秋云：「昔康定中，儒臣献议，侈我炎德，新兹祀事。斗柄指戌，神用宿藏。爰告内火，率循旧章。」 
商丘宣明王配侑：维某年岁(月)[次]月朔日辰，皇(辰)帝御名谨遣某官臣姓名敢昭荐于商丘宣明王：爰以季春，祀于大辰。惟神肇自陶唐，主司火正，宜尔配食，祀于贵神。今兹季春，辰使昏见，恪修令典，以荐馨香。神其侑之，尚期孚佑。谨以量币、牲齐、粢盛庶品，恭陈明荐，作 
      
主侑神。尚飨!」季秋云：「爰以季秋，祀于大辰。惟神受封商丘，主司火正，有功厥职，配食为宜。今兹季秋，辰伏于戌，恪修时祭，以荐馨香。神其侑之，尚其顾飨。」
 礼 宋会要辑稿 礼四 祈雨雪 
      
祈雨雪
      
干道四年八月六日，诏颁江阴军缴到《祈雨雪法》。两浙西路安抚司申：「江阴军申：祭龙求雨，乞散之天下。」(省)[都]省批送礼部看详，本部下太常寺。「勘会缴到《祈雨雪法》，具载皇佑二年六月中书门下牒。先朝曾降《祈雨法》下诸处，虑年深损坠，令再将旧敕雕板模印成册，系崇文院送都进奏院，颁下诸路州、军、监、县等。至今委是年深，均虑损坠不存，今欲依两浙西路安抚司申，将江阴军缴到皇佑二年《祭龙祈雨雪〔法〕》，内添入绘画龙等样制，从礼部行下临安府镂板，用黄纸印造成册，发纳礼部，礼部行下都进奏院，颁降诸州、府、军、监、县等，如法收掌。(过)[遇]愆雨雪，严洁依法祈求。 
一、置坛法。先择左侧有龙潭或秋泺，或水泉所出，水边林木郁茂，或有洞穴深邃堪畏之处，或 
      
居灵祠古庙，以为坛地，取庚、辛、(任)[壬]、癸及成日、满日丑时置坛。本处刺史、县令并官属、耆宿、应执事人皆先斋洁。祭日，官属并公服靴笏，余人并常服。其日具酒、脯、白鱼干、信币、帛缯五赤、时 、名香，一俎、二豆、两爵。布净席二领，南向，以白鱼干、信〔币〕置俎上，时 实豆中，香炉置俎豆南。又以新幞覆箱，箱内安皁缯，置香炉南，并陈于席上。又以净 盛酒，陈席东。又设祀官位于席南。州则刺史亲祀，县则县令亲祀。礼生引祀官就位。执事者实一爵，置俎上，祀官再拜跪奠。执事者又实一爵，祀官又拜(殿)[奠]。读祝于坛地之东南角。读祝人，州县各依例程。祝文曰：『维某年某月某朔某日，具官姓名，谨以清酌、脯鱐、鱐音肃，干鱼也。时 、信币、帛缯之奠，昭告于某处社令后土神居之灵。伏以久愆甘雨，祈雪即言久愆嘉雪。将害农功，夙夜怀忧，罔知所愬，今于此地置坛求龙。伏惟社令后土神君监此精诚，无或艰阻，俾龙克飨其祭，尚不为灾。尚飨!』读文讫，祀官再拜。执事捧币箱立祀官前，授爵饮酒，再拜，遂取皁缯及酒脯等于席南瘗之。坎深一尺。瘗讫，撤席。造方坛，坛用净土筑成。凡三级，每级高一尺。上级方阔一丈三尺，中级、下级四面各容一尺七寸，皆以净泥泥之。去坛二十步，围以白绳，无令人入。应州县官属、耆宿，并于白绳外陪位，非祀官及执事者并不得辄入。 
