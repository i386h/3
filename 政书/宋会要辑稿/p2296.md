<!-- { "loadSidebar": true } -->
七年十月二十一日，诏：「诸路转运使使：原无，据《宋大诏令集》卷一六六补。、副使及知州府军监「知」下原有「县」字，据《宋大诏令集》卷一六六删。、朝臣并武臣崇班以上并：原无，据《宋大诏令集》卷一六六补。，举部内见任判、司、簿、尉有出身三考，无出身四考以上廉勤干济、无赃私罪、堪充县令者，除转运使、副不拘人数，余各一员，仍须同罪保举保举：原无，据《宋大诏令集》卷一六六补。。如未有人，亦许察访，候有以闻，即不得举亲属及得替常参官。有两人奏举者，送铨司，候县令阙就移。如在任无赃罪，有公私罪情理稍轻，及能区决刑狱无枉滥，催理税赋不追扰，本州岛、府、军、监具实以闻，得替参选日与职事官，再令知县。如有依前显效，得替引见，特与京官，仍逐任替回免选。或不应得此诏，即候该参选日，且与知县、县令，其日前令录并依资序注拟。判、司、簿、尉内无人举者，如资考合入令、录，人材书判稍堪、精神不昏昧、无 
      
赃罪者，并依例注拟。内前任令、录并初入人(犯)曾犯赃罪及私罪至徒者，铨司相度，与注小处令、录。如精神昏昧、勾当稍难者，取旨。其已系及初入令、录人内，虽无人(奉)[奏]举而历任无赃私公罪、三度以下情理稍轻及有劳绩者，铨司相度人材书判堪预抡选者，引见取旨。已是令、录七考已上，与职官知县；不及七考与大县令。初入令、录者，且依制与县令，将来升陟，当议依奏举人例。内常选人引见日特有恩旨者，自依常例。」 
景佑五年二月六日，中书门下言：「诸处(奉)[奏]举县令人数颇多，合入阙少，先降有出身三考、无出身四考举令条贯，乞不施行。」从之。 
十一月二日，流内铨言举县令，乞今后依前诏举主人数外，其间须得一员见任转运，或提点刑狱及知州、军、监官，方许施行。诏今后所举县令须举本部内官，仍于合入远近路分就移，余从之。 
康定元年十二月，诏：「诸路转运(副使)[使、副]、提点刑狱及知州府军监朝臣、武臣，今后举县令，其举主两员内，但一员现任本部，一员见任别路州军，许令保举状逐旋送铨置簿。举主数足，依奏举人例申中书，候降下，仰就近移注。」 
二年三月，河北体量安抚使贾昌朝言：「流内铨条贯，诸处所举县令只差拟十五千及十二千俸钱去处。铨司见有十千县令员阙甚众，岂可以县户稍少，不择宰字之官 况今诸处差点到强壮人等，逐年进退丁口，均量差役，须在得人，则民不受弊。乞(令)[今]后所举县令如移十千俸钱处，权与十二千；如差常选人，即自依旧数。」从之。 
六月七日，中书门下言：「自来举县令人，访(问)[闻]流内铨只是移(住)[注]过满见阙僻小县分，欲令今后许指定县分奏举。」从之。 
十五日，诏：「举县令之法，本欲试其治能，而流内铨选注过满见阙僻小之处，今所部指定烦剧或久不治县奏举之。」 
庆历四年十二月二十二日庆历：原无，据《长编》卷一五三补。，诏吏部流内铨，进纳授官人举县令者授：原作「绶」，据《长编》卷一五三改。，须及五考，有所部升朝官三人同罪奏举，方听施行。 
七年六月，诏天下县令非鞠狱毋得差出。 
皇佑二年六月，诏：「举官为县令，自今河北、陕西转运使、副岁各举十二人，提点刑狱各六人；河东、京东西、淮南转运使、副各十人，提点刑狱各五人；两浙、江南东西、福建、荆湖南北、广南东西、益、梓、利转运使、副各八入，提点刑狱各四人；夔州路转运使四人，提点刑狱三人；江淮发运制置使、副各六人；府界提点各三人；知开封府并诸州、府、军、监各一人。仍止得举所部官。」初，同提点京西刑狱张易临替临：原作「治」，据《长编》卷一六八改。，并举十六人为县令，仁宗谓辅臣曰：「县令与民最近，故朕设保举之法。今易所举猥多，岂无干请之人 」故令裁定之令裁：原作「今岁」，据《长编》卷一六八改。。 
三年三月，诏：「天下县令推勘刑狱、应副军期、权知繁剧县，方许差，仍须以闻。」事具知县。
至和二年八月，诏吏部流内铨，臣僚陈乞子孙 
      
当得试衔知县者，自今并与注权初等幕职官。以初官不欲临治县事也。以上《国朝会要》。
《哲宗正史 职官志》：县(吏)[令]掌总治民政，劝课农桑，平决讼狱，有德泽、禁令则宣布于治境。凡户口、赋役、钱谷、赈给之事皆掌之。以时造户版及催理二税，有水旱则受灾伤之诉，以分数蠲免。民以水旱流亡，则抚存安集之，无使失业。有孝悌及行义闻于乡闾者，具事实申于州，激劝以励风俗。若京朝幕官则为知县事，有戍兵则兼兵马都监或监押。丞掌二令之职，主簿、尉佐理县务，而主簿专掌稽考簿书，尉(长)[掌]追捕盗贼及检覆之事。小县不置丞，或以主簿兼县尉之职。 
治平四年八月，神宗即位未改元。诏今后不许臣僚乞骨肉本处知县差遣。以殿中侍御史里行张唐英〔言〕：「太子太师致仕张 子璯知许州阳翟县 ：原作「升」，据《宋史》卷三一八《张 传》改。下同。， 旧家本县，半是亲旧，虽使凡事尽公，人以为疑。」有旨令今任成资与替，却许就本处监当以便亲养，因有是诏。 
十一月一日，诏：「今后京朝官知县被移者，如所移处阙限未满，见任替人未到，并令且依旧管勾，未得离任。」 
十三日，诏：「考课之法，所以练 臣而核名实也。逐路监司与夫郡守之政，既已科别其条具为令矣，至于县令之职，与民尤近，而未尝立法，恐非以爱育元元之道。宜令天下州军各具所辖县令治状优劣以闻，以副吾陟罚之意。其条约令考课院详定以闻。」 
神宗熙宁元年十月二十五日，诏开封、祥符二县令，开封府举有出身、经一任三考、无赃私罪公罪徒以上、曾有举主三人者充，从权知开封府吕公着之请也。 
三年正月二十六日，诏今后开封府祥符知县，亦许选无出身人及通判资序人权差。 
十一月二十七日，以鄜州司法参军杨琪为丹州军事推官、知鄜州直罗县，今后更不差使臣。从宣抚使韩绛之请也。 
四年二月五日，诏：「江南东西、荆湖南北四路知县人，自今连并两次作硬阙收使者。令审官东院勘会，关报本路，许依七路条贯指定就差。或见任官满，无人愿就，即本院依例硬差。」 
七日，诏：「诸路知县阙，候正入人不就，又无人差移见阙及半月外，过满阙二十日外，八路见阙过尚及差移五日外，八路委阙无人指射及差移一月外，并许亲民、监当无赃罪及公罪徒、私罪情理重者权指射差注，与知县请受。候在院监当人数少，即别取旨。」 
二十三日，诏利州路转运司，利州三泉知县，自今且从本司举官。 
元丰元年闰正月二十九日，诏郓州长寿知县范规与堂除差遣，以县水灾而率民护城有劳也。 
四月二十三日，诏定州望都县自今罢武臣知县，差京朝官。 
十月二十五日，诏开封府界诸县知县，自今差合入亲民京朝官。 
三年五月二日，御史范镗言知开封府祥符县唐彀癃病，职事废 
      
弛。诏令提举司体量。 
六月九日，上封省言乞精择守令。上谓辅臣曰：「朝廷惟一好恶，定国是，守令虽众，沙汰数年，自当得人也。」详见判知诸州府军(盐)[监]门。
九月十五日，诏：「陕西、河东次边近里州县，比自兴兵之初，守令能于兵夫未还之间，警察盗贼，特为稀少，镇抚部民，各获安居，当议旌褒，显擢职任。」详见判知诸州府军监门。
五年正月十七日，诏开封府界提点司，闻知管城县陆宣职事不修，体量事实以闻。初，提点司不按举，承诏，即言宣闇慢迂疏、事多逋滞、纠擿稽违事数条以应诏，上批：「陆宣先冲替，仍劾罪。」 
二月二日，上曰：「刺史、县令治民为最近，今之藩郡不过数十，往往多不得人，则县令可知也。自今更宜精择。」详见知府州军监门。
六年三月二十三日，开封〔府〕界提点司言：「阳武县尉、权知县张绎，昨黄河涨水注县，凡七处水决，绎身先劳苦，率众用命，救护县城，公私以济，乞不依常制权知本县。」吏部言：张绎以奏举县令见待阙，开封府界知县，法不许借注。诏绎特改合入官，知阳武县。 
四月一日，诏前知邓州南阳县曾阜、知穰县陈知纯并勒留在本县，同见任官催纳积欠。以提举司言，阜任内欠坊场河渡钱五万缗、常平钱八百千，知纯任内欠坊场钱四万缗、常平九百千也。 
六月八日，淮南转运、提点刑狱司言：「知濠州定远县贾棠以体量愚暗不晓事差替，自体量后，亲捕获强窃盗四伙，乞许令满任，除落差替。」从之。 
闰六月十九日，权发遣提点开封府界诸县镇范峋上殿言，知雍邱县向宗悫违法劾奏。上曰：「已逐之矣，诸县可称者何人 」峋言：「奉议郎、知考城县孙载簿案严整，税课办集；通直郎、知咸平县朱勋朱满任而去，民至今思之。」上曰：「朱勋尝有荐广西干当者。」峋言：「赵征安南，尝奏勋随行。」上曰：「违慢者既斥逐，有善状者复收擢，则官吏自然戒劝。」诏孙载、朱勋，中书省记姓名。 
七年六月二十一日，广南西路转运司言：「民方逋盐税钱、和籴米，其县令、佐虽得正官交替，乞并住给请受，勒令催理，候足日放罢。」从之，纳外欠不满五分即放罢。 
哲宗元佑元年十月二十九日，户部言，欲乞巡检、知县兼盐仓场赏罚，并依正监官法。从之。 
十一月二十二日，吏部言：准 ，尚书、侍郎、内外学士、待制待：原无，据《长编》卷三九一补。、两省省：原作「员」，据《长编》卷三九一改。、台官、左右司郎官、诸路监司各举公明廉干、材堪治剧、仍系合入知县或县令一员，令吏部不依名次差充重法地分知县、县令，次差贼盗多有万户以上县。任满委监司保明治状，作三等升赏，有任满酬奖者听从重重：原作「之」，据《长编》卷三九一改。，仍令吏部考较等第以闻仍：原作「任」，据《长编》卷三九一改。。今详立到考较等第，其旧有任满酬奖者听累赏。」从之。 
三年十一月四日，三省言：「在京堂除差遣累有增改累：原作「果」，据《长编》卷四一七改。，而吏部阙少官多，今裁定开封府祥符、咸平、尉氏、陈留、襄邑、雍丘知县， 
      
并中书省差，太康、东明「东」下原有「广」字，据《长编》卷四一七删。、考城、长垣知县，并吏部差。俸钱依在京分数。」从之。
