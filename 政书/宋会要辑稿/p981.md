<!-- { "loadSidebar": true } -->
六年九月，河北转运使杨峤言：「真定民杜简等状称：近年水旱蝗灾，被豪富之家将生利斛斗倚质桑土。事下法寺，请应委寔灾伤倚质者，令放，债主立便交拨桑土与业主佃莳。其所取钱斛，候丰熟日交还。如拖欠不还本钱，官中催理，利息任自私断。自今后更不得准前咤举取倚质桑土，贵抑兼并「贵」字前疑脱「所」字。，永绝词讼。」从之。 
七年三月，诏：「如闻比来饥民有在沿边别无亲属庄产，可依仰转运使体量救恤，不令失所。或发遣往唐、邓、襄、汝，拨与系官田土、牛、种安泊。」仁宗曰：「此日北边荒歉，流民过来，沿边饥馑至甚，虽境外之人，然溥天率土，皆朕赤子么，当与多方赈济。」 
五月，龙图阁学士、知密州蔡齐言：「三司牒：户绝庄田钱未足合纳租课者，勒令送纳，直候纳足价钱开破。若未有人买者买：原作「罪」，据本书食货六三之一七八改。，官定租课，令请射户供输。本州岛自大中祥符八年后，户绝庄[田]七十七户，只有六户未户绝已前出课扑佃，自后依旧纳课，余皆荒闲。准天圣四年七月五日敕令：召人请射，只纳二税，更不纽课。未及一年，准天圣五年六月十五日敕：差官估计，召人承买。若未有承买，且令见佃人出税。后来本州岛估卖，有四十八户承买，尚有二十九户未有承买。三司累牒催纳，价钱未足，且纳租课。伏缘人户请射之初，田各荒废，纔入佃莳，未及一年，续许承买。催纳价钱，并是卖牛破产，竭力送纳，未足，又更勒纳租课。一年之内，催纳三重，臣未敢紧行理纳。兼虑诸处承买庄田钱未足更纳租课者，亦乞遍下诸处。」事下三司相度。三司言：「诸处所管户绝庄田不少，今若不候钱足，便除租课，窃虑承买户故为拖滞，不纳价钱。欲乞自今据未纳足钱并未有人承买， 
      
一依估价，召人承买买：原作「罪」，据本书食货六三之一七八改。，限一年内钱足。仍将估价及见纳租纽作十分，如纳钱一分，即除落一分租课，直候纳足，方与全免。」从之。 
十一月，诏：「州县逃田经十年已上，无人归业，见今荒闲者，令出暝晓示，限百日令本主归业，限满不来，许人请射耕佃。其归业并请射人户，并未得立定税额，及令应副差徭，候及五年，于旧额税赋上特减八分，永为定额。」其月，中书门下言：「窃虑上件逃田荒闲年深，见有人户侵耕冒佃，将来有人归请，别致争讼，及见有税产人为见宽恩，抛弃己田，却求请佃逃田。欲令三司告示，如有侵耕者，与限百日陈首，更不问罪。据陈首后耕到熟田顷亩，于元税额上令纳五分。如本主限内归认，给付本户，依此纳税；若辄弃己田，妄作逃移，请射逃田，许诸色人论告，科违制罪，押归旧贯。乡耆不切觉察，致有违犯，并从违制断遣。」 
八年八月七日，审刑院言：「河北天圣八年四月已前值灾伤逐急典卖与人，其四邻逐熟在外不曾会问者，如见执文契印税分明，其邻人不曾着字，却有论认者，官司不得为理，并依元契为主。」从之。 
十二月，知坊州杨及言：「民马固壮典得马诞顺田壮：本书六三之一七九作「状」。，计钱六千，后添栽木三百，元契每根赎日理三十钱。臣详显是有力百姓将此栽木，厄塞贫民，占据地土，岂可元典六千，赎田之日，却理钱十千 从祖作幸从祖作幸：此句前疑有脱文。，邀勒贫苦，永不收赎。如不止绝，恐豪猾人户转侵孤弱，竞生词讼。自今后如元典地栽木年满收赎之时，两家商量，要即交还价直，不要取便斫伐，业主不得占吭。」 
庆(历)[历]四年正月二十八日，诏：「自今在官有能兴水利，课农桑，辟田畴，增户口，凡有利于农者，当议量功绩大小，比附优劣，与改转，或升陟差遣，或循资家便，等第酬奖。即须许法劝课，不得却致扰民。其或陂池不修，桑枣不植，户口流亡之处，亦当检察，别行降黜。仍令转运使、提点刑狱常切纠举，无自旷慢。至于省徭役，宽赋敛，使百姓乐于务农，亦所以广劝民之道么。仍令逐处臣僚今后举奏见任知州、通判、知县、令佐者，并先言有何劝课劳绩，方与依条理为举主施行。其提点刑狱朝臣并转运判官，今后并带兼本路劝农。一、兴水利。谓陂塘污田之类，及逐处堤堰河渠可备水患者，或能创置开决，或么来废坏堙塞，复能兴修，或前人已兴功未成，后来能接续了毕者，仰逐处勘会功绩大小，所利广狭闻奏。一、植桑枣。令文劝课栽植，自有等第数目，如土地有所不宜，则不必桑枣。但榆柳之类，随地所宜，可为民利。如官员能自相度民力，许法劝课，不须执守令文内数目，并令逐处具本官任内栽种诣寔数闻奏。一、增户口。部内有逃户，却能招诱复业，或有天荒田能招人开耕，创立户贯，皆为劳绩。即不得差人追捕归业，亦 
      
不得强抑人户开耕，以为己耕功，令逐处勘会增添到户数及开耕到地土顷亩闻奏。已上劝课功绩，并于得替日出给解由，仍令本属保明以闻外本：原作「木」，据本书食货六三之一八○改。，并给与公据，自赍赴阙。」 
八月，命参知政事贾昌朝领天下农田，有利害，其悉条上之。初，参知政事范仲淹援唐故事，请以辅臣分总其务，虽常降 ，然其后亦弗果行。 
皇佑元年四月二十六日，右司谏钱彦远言：「农桑者，生民大事，国家急务，所以顺天养豹，御水旱，制蛮夷之原本么。本朝自祖宗以来，留意尤切，故诸路转运使、提点刑狱、臣僚知州、通判皆带劝农职名，授敕诰御，政在督课。而近岁徒有虚文，初无劝导之寔，污(菜)[莱]不辟污：原作「汗」，据本书食货六三之一八一改。，事失咤循。今欲乞应天下诸州军于长吏听各置劝农司，以知州为长官，判官为佐官，举部内幕职、州县清强官一员兼充判官，量抽吏人，先将部内诸县今日已前见管垦田顷亩、户口数目、陂塘山泽、桑枣沟洫都大之数，着为帐籍，仍开析见有多少逃移人户赋税、荒废田亩、古之水利后来残毁者，委自劝农官司多方许法劝课招诱，安其生业，去其大害，兴其大利。候至年终农隙，转运司遍行比较，委是增得垦田户口数目是：原作「堤」，据本书食货六三之一八一改。，或流人自占，或逃移复业，陂塘灌溉，有利桑枣广植，沟洫开辟，增多赋税，丁口蕃息，明着版籍，不至烦扰者，保明举奏，特与就赐章服，增其秩禄。如一任终始悉有显效，令转运司批土历子到阙，委所司磨勘，超擢任使；其判官亦特与磨勘引见。其转运使等每循历州军，先须点检劝农司讫司：疑当作「事」。，方得点检诸事。如长吏已下咤循违慢，职业无闻，人户逃移至多，垦田之数日削，并乞除授散官；监当判官亦同降黜。所贵天下本农，生民富给，为万世之基。望诏三司检举旧贯赏罚施行。」 
二年九月，诏三司：「唐、邓、汝州多旷土，其令宽立税限，募人垦种之。」 
至和元年三月，诏：「京西民饥，其荒田如人占耕及七年，起税二分；逃田及五年；减旧税三分。咤灾伤逃移而复业者，免支移折变二年；非咤灾伤者，免一年。」 
二年十一月三日，诏：「荆湖、广南路溪洞人户争论田土，虽在务，月须理断了当。」以上《国朝会要》 
治平四年九月二日，神宗已即位，未改元。江南东路转运司言：「三司奏池州多逃产年深，元额税重，人户不敢请射，欲乞其逃田如三十年以上，于元税额上减放四分，四十年以上减放七分，如此，候十年，其田已成次第，即依编 十分内减三分，立为永额。其三年以下十年以上者，自依编 ，令三司依此施行。本司看详本路及天下似此逃田不少，乞施行诸路，令人请佃。」诏并从之，仍候请佃及十年，并令纳五分税；及二十年，即依编 纳七分税，永为定额。 
十一月，三司请出卖京东等路户绝没纳庄田，诏：「内有租佃户 
      
及五十年者，如自收买，与于十分价钱内减放三分，仍限二年纳足，余依所请。」 
熙宁元年六月十五日，京西提刑徐亿言：「知唐州、光禄卿高赋招两河流民及本州岛客户开垦荒田，招到外州军及本州岛人户请过逃田；又兴修过陂堰，望功恩奖。」有诏褒谕。 
十二月四日，权京西转运使谢景温言：「本管汝州户口至少，田土多荒，龙兴、鲁山、梁、华四县最为凋弊，自来请田人户虽有条贯：五年内免诸般科役，而客户尚不免诸色役。既请田不过一二年，便为旧户纠决，须至充役。虽有条制，诸县不能遵守，民亦不以为信，以此逃窜者多，占田者少。今欲乞置垦田务，举官一员，专领籍四县荒田，召人请射。其请田人须勘会系汝州界不走移者，方得收管，更不隶诸县版籍。逐县既不能统摄，则无由差科，候五年满日，据地界拨还逐县，应副科役。其所举官如招及千户以上，乞优与酬奖，仍许再任，其廨宇只就龙兴县安置。如此，则为利甚博，所费者寡，人户渐可招诱，田亩足以垦辟。」诏不置务，余依所请。 
二年八月十九日，中书言：「黄河北流今已淤断淤：原作「于」，据本书食货六三之一八三改。，所有恩、冀以下州军黄河退背田土顷亩不少，深虑权豪之家与民争占，及有元旧地主咤水荒出外，未知归请。」诏河北转运司：「应今来北流闭断后黄河退背田土，并未得容人请射，及识认指占，听候朝廷专差朝臣往彼，与本处当职官同行标定讫，收接请状，纽定租税，均行给受。」
