<!-- { "loadSidebar": true } -->
同日，礼部、太常寺言：「绍兴十年明堂大礼前一日朝飨太庙，荐香灯官一十一员，系令大宗正司依自来例差南班宗室充。所有今来郊祀大礼前一日朝飨太庙，合差荐香灯官，欲乞依礼例施行。」诏依。后皆仿此。 
二十八日，礼部、太常寺言：「绍兴十年明堂大礼并前二日朝献景灵宫、前一日朝飨太庙，所差行事官系太常寺具行事官窠目申中书省差官。所有今来郊祀大礼，所差行事官欲乞依礼例施行。」诏依。后皆仿此。 
二十九日，礼部、太常寺言：「今具下项：一、将来郊祀大礼，坛上正配四位，合差捧执笾豆俎官二十四员、举鼎官一十六员。欲乞依礼例，从太常寺具窠目申吏部差官，并前一月趁赴习仪。一、将来郊祀大礼前一日朝飨太庙，依仪合差捧俎官六十六员。今欲乞依礼例，于所差圆坛捧执笾豆等官四十员、并圆坛奉礼郎一员，就充太庙捧俎官行事外，见阙一十六员，乞从太常寺申吏部差官。一、在京遇冬祀大礼，随所差分献官员数，合差奉礼郎一员，并龛壝木爵官一员，并系吏部差官。所有今来郊祀大礼，除第一龛合差奉礼郎一十员，乞依例令吏部差官，前一月趁赴教习外，所有其余合差奉礼郎并龛壝木爵官，乞从逐次明堂礼例更不差官，令执事人充代。一、将来郊祀大礼，合差供亚、终献匏爵及盥洗、拭爵巾官，并分诣别庙 
      
九宫贵神、太社、太稷、较门奉礼郎等官，乞从本寺具窠目申吏部差官施行。」诏依。 
九月二十日，内侍省言：「据点班申：契勘将来郊祀大礼，本省依令格，合差使臣共七十九员。虽随宜裁减，并依例送入内省差人外，其余窠目又令兼并主管，每员不下三两处，尚合使三十一员。缘即今本省止有使臣三人，寄班祗候一十二人，委是差拨不足。伏望敷奏，于吏部见任得替、寄居、待阙、已未到部、日前曾任寄班祗候、大小使臣内踏逐指差一十员；如不足，于小使臣内指差。不许辞避，并前一月到省，与使臣寄班衮同排备干办，应奉郊祀大礼事务。差遣事毕无遗阙，发遣归部。」诏依。 
同日，礼部、太常寺言：「今来郊祀大礼，前一日朝飨太庙，依(议)[仪]，设七祀并配飨功臣位于殿下。昨绍兴十年明堂大礼前一日朝飨太庙，祀七祀并配飨功臣，合差献官二员，系朝廷降 差官，其七祀太祝一员系吏部差官。所有今来郊祀大礼，欲乞依礼例差官施行。」诏依。后皆仿此。 
四日四日：疑是「同日」之误。，礼部、太常寺言：「今具下项：一、自来大礼前一日朝飨太庙，合差举册官四员，系南班宗室充。昨绍兴十年明堂大礼前一日朝飨太庙，举册官当时所差宗室员数不足，止就差明堂举册文臣四员通衮行事。所有今来郊祀大礼前一日朝飨太庙，举册官欲乞依礼例施行。一、将来郊祀大礼，神位系七百七十一位。今来除正配四位外，有从祀 
      
神位七百六十七位，依礼例合差分献官一百员。乞从太常寺具窠目申中书省差官。」诏依。后皆仿此。 
同日，礼部、太常寺言：「检会国朝故事，大中祥符五年详定所言：恭谢玉皇礼例，应(郡)[群]官并应奉人如有期周以上服，及自余服制未经卒哭，不得升殿预(视)[祀]事。所有今来郊祀大礼，应(郡)[群]官并应奉人如有服制，乞依上件礼例施行。」诏依。自后仿此。至隆兴二年七月二十二日，礼部、太常寺言：「检准绍兴三十一年八月十五日权礼部侍郎金安节等言：『检会大中祥符五年恭谢玉皇大帝，详定所言：群官有期以上服及余服未卒哭，不得升殿预祀事。从之。又检会天圣五年礼院奏：乞今后依准唐贞元诏书，百官有私丧期以下、缌以上公除者，听赴宗庙之祭。诏可。契勘大中祥符指挥既称余服，即该缌麻以上，其缌麻之服三月而除，限以卒哭，于理未尽。所有今来明堂大礼及朝献景灵(官)[宫]、朝飨太庙，行事、执事、应奉官，并乞依天圣五年典故施行。』契勘今来郊祀大礼及朝献景灵宫、朝飨太庙，行事、执事、应奉官并乞依天圣五年典故及已降指挥施行。」诏依。 
同日，礼部、太常寺言：今具下项：一、绍兴十年明堂大礼前一日朝飨太庙，进币爵酒官兼进瓒。所有今来郊祀大礼前一日朝飨太庙，欲依礼例施行。一、自来大礼并前二日朝献景灵宫，依仪合差刑部尚书实镬水，刑部侍郎增沃镬水。内前一日朝飨太庙，系差南班宗室充实镬水、增沃镬水官。所有今来郊祀大礼，欲乞依礼例，(其)[具]窠目申中书省差官。」诏依。后皆仿此。 
十三日原有眉批：「此下三条移前。」按：当移至《礼》一之一九「九月二十日」条之前。，吏部言：「据兵部关到，差仪仗、监门并太常寺彻残烛及赍香、仪鸾司三顿部役小使臣。除依条将见在部合着短使人差拨外，缘即目合着短使人止有三二十员，不住据诸官司报到差检 
      
视面并管押川陕告敕、祠部度牒等官文字。今准尚书左选关到：将来太常寺等处关申差官日，如京朝官阙少，即差选人或大小使臣。其诸门管钥使臣亦未曾差拨及缓急事故之人。今相度，如无官司关报到差官文字到部，除依条先差合着短使人外；如不足，将见在部待次住程人并从下差拨。其所差官，若授住程差遣付身，又以过满及官司踏逐指差等不许辞免，并候过将来大礼依旧。今后如每遇大礼，乞依此施行。」诏依。 
十四日，礼部、太常寺言：「自来大礼前二日朝献景灵宫，俟皇帝诣圣祖天尊大帝位行礼毕，合差侍从官诣神御殿分诣行礼。所有今来郊祀大礼前二日朝献景灵宫，欲乞差侍从官三员，内一员诣中殿祖宗诸帝神御前行礼，二员诣元天大圣后并诸后神御前行礼。」诏依。后皆仿此。 
同日，礼部、太常寺言：「检会绍兴十年明堂大礼，其所差南班宗室，如内有见在绍兴府官，指挥大宗正司令逐官于正习仪前十日到行在。所有今来郊祀大礼，其所差南班宗室，如内有见在绍兴府官，欲乞依上件指挥施行。」诏依。后皆仿此。 
二十三日，枢密院言：「入内内侍省申：『准御宝批下本省奏，据点班申：契勘昨明堂大礼，除相兼窠目外，实使臣五十五人。即日外务并见祗候使臣，除年小外，见管一十八人；并近借到在外差遣等使臣六人，通共止有二十四人。若依明堂大礼窠目差人，尚 
      
阙三十一人。缘今来郊祀大礼，比之明堂大礼，增添窠目、人数未定，今欲乞所借使臣并不许占留。数内合差供祠执事使臣，乞依绍兴十年例止差八人，宫闱令止差六人。内除就差太庙干办官二人外，余合贴差四人。或更有添差人数，从散祗候相度差拨。」诏依。 
十月十日，太常寺言：「勘会今来郊祀大礼，已降指挥，所差行事官令太常寺具窠目申中书省差官。所有郊祀大礼前〔二〕日朝献景灵宫、前一日朝飨太庙，合差亚献、终献各一员。」诏：亚献差安德军节度使、知大宗正事士；终献，扬州观察使、同知大宗正事士士；疑是「士大二」。。绍兴十六年至二十八年亚献：普安郡王。干道元年：邓王 。三年、六年：庆王恺。九年、淳熙三年：皇太子惇。绍兴十六年至二十八年终献：恩平郡王璩。内二十二年，知大宗正事士街。干道元年：庆王恺。三年、六年：恭王惇。九年、淳熙三年：少保、岳阳军节度使、永阳郡王居广。 
二十六日，尚书省言：「吏部差到待次官充郊祀大礼执事官等，其习仪、宿斋依已降指挥支破吃食折羊钱，入历批请。缘内有不曾将到请受文历，及未有文历之人，有妨批勘；兼无当直人从，理宜措置。」诏：「令临安府，每员各支折食钱十贯文，系省钱内支拨。仍令本府日下于见管将兵或厢军内，每员差拨兵士二人随逐祗应。」后皆仿此。 
二十八日，礼部、太常寺言：「据修武郎程宗亮等八十五员状：『各蒙吏部发遣前来太常寺，充捧执笾豆簠簋等官，系赴圆坛、太庙、景灵宫行事。缘各系是在部官，即无轿马，窃虑临时趁赴不前。欲乞备申朝廷，下所属， 
      
权行各关借马一匹、兵士二人。』今契勘，伏乞朝廷指挥，于殿前司权行每员差借马一匹，鞍辔全，并控马兵士二人；及乞支破逐官每员到幕次 号二道。」诏依。后仿此。 
绍兴十三年十一月十六日，诏：「郊祀大礼应行事、执事官等，务在严肃，如有懈怠不恭，令合门取旨，送御史台。」自是每遇亲郊，并降此诏。 
绍兴十九年十一月二十一日，诏监赡军东酒库杜钦云、临安府录事参军马亮，以郊祀行事失仪，各降一官。为御史所劾也。 

      
绍兴二十七年十一月三日，礼部侍郎周方崇言：「上辛祈谷、孟夏雩祀、夏日至祭皇地祇、季〔秋〕祀上帝、冬日至祀昊天上帝，皆严配以祖宗，缛典祲容，与亲祠等。是以《政和新礼》，初献之官必以执政。顷权臣惮于斋戒，凡此五祀，但遣侍从，循习既久，遂为故事。冬日至与高禖之祠既已分命宰臣，独上辛、夏秋四祀未还旧制。望申诏有司，自来岁始，以宰执将事。」诏依祖宗典故。 
绍兴二十八年十一月二十六日，监察御史任古等言：「郊祀大礼圜坛行事一「一」字疑衍或误。，皇帝第三次升坛时，其枢密都承旨陈正同不赴前导。」诏罚铜十斤。 
二十九年十月二十一日，〔礼〕部、太常寺言：「冬日至祀昊天上帝系大祀，数内差初献一员，以宰执充。于受誓戒以后散斋内，有告庙、奉谥册宝、奉慰。窃虑宰执职事相妨，若依旧例差侍从官充摄初献行事，即无妨碍。」从之。时奉上显仁皇后谥册故也。 
三十年三月十三日，御史台检法官、摄监察御史张阐言：「三月九日出火祀大辰，监察行事，有吏部差右宣教郎、摄太官令施兴祖饮酒至醉，衩袒监视宰杀，喧闹不肃。」诏(时)[特]降一官，仍依冲替人例。 
七月二十六日，礼部员外郎洪迈言：「每岁大祀五十五，中祀四，小祀十四。自献官之外，必用奉礼授币、太(祀)[祝]筴祝、太官令酌酒。而大祠又有兵、工部官、光禄卿丞、太社令。至于 
      
