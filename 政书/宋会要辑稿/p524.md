<!-- { "loadSidebar": true } -->
六年八月九日，诏：「将来进发，三省、枢密院、百司以绍兴四年随从人数三分为(卒)[率]，差拨二分前去。应军旅非泛支降钱谷、差除，并随行在所处分外，其余百司常程事务并留临安府依旧行遣，听行宫留守司与决。内事有不(缺)[决]者，即申奏行在所。令解巘于本司所管军马内，拣选精锐一千人随逐前去。边顺留临安府弹压，兼治殿前马军司事务。侍从官更互赴行在所共职。应一行事务并桩办移运钱粮、草料之类，并令随军都转运使梁汝嘉措置应办。合行事件，仰疾速条具申尚书省。」 
十四年三月十八日，幸太学，祗谒先圣。礼毕，御敦化堂，颁手诏命礼部侍郎秦 执经，国子司业高闶讲《周易 泰卦》，赐闶三品服。已而遂幸养正、持志二斋。太学、国子监官各转一官，选人改合入官，大职事已该永免解人与免省，未该免解人与免解一次，学生支赐束帛，余转资、犒设有差。 
十五年正月十八日，车驾幸景灵宫朝献。礼毕，次幸天竺寺烧香。 
六月三日，幸太师秦桧新第，桧降制加恩，妻封两国夫人，新妇封郡夫人，孙女封令人，孙并除直秘阁，赐紫章服，干办使臣推恩有差。 
十七年二月十三日，亲祀高禖礼毕，幸龙井、寿圣院等处烧香。 
十八年正月十四日，车驾御景灵宫朝献礼毕，幸天竺寺院烧香，次幸玉津园。十九年正月二十日、二十年正月十八日、二十一年正月十八日，又幸。 
三月二十二日，以太一宫告成，车驾亲诣烧香。 
十九年二月十六日，亲郊礼毕，车驾诣太一宫恭谢烧香，就西斋殿进早膳，宣臣僚对御，赐酒食。自是郊礼毕并行此礼。 
二十一年十月八日，车驾诣景灵宫朝献礼毕，幸太傅、清河郡王张俊第。制以俊为太师，弟保特转遥郡防御使，男直敷文阁子颜、直敷文阁子正、直秘阁子仁并升两职，侄子仪、子安、子文，侄孙宗元、宗弼、宗亮、宗说、宗益、宗颖，各转两官。内子仪除两浙东路安抚司参议官，宗元除大宗正丞，女、新妇、侄新妇并封郡夫人，干办府以下推恩有差。 
二十二年正月十八日，车驾诣景灵宫朝献礼毕，幸延祥观等处烧香，次幸玉津园。二十三年二月四日、二十四年正月十八日、二十五年正月十八日、二十七年正月十八日、二十八年正月十八日、二十九年正月十八日，又幸。 

      
二十五年二月十日，御厨、翰林司言：「自今后每遇车驾行幸去处，从驾官令破器食酒果，除宰执、亲王、使相、侍从、台谏、三衙管军正任、(两)[内]省都知、押班、御带、御(乐)[药]、门司、卿监、郎官、宗室遥郡、横行五司官依旧供应，其余除米面对象不给外，将合得猪、羊、酒、果数开具牒临安府，估定钱数，径行晓示合赴官等，从人一面赴行在粮审院入历批勘。」从之。 
二十八年十二月十九日，诏新知平江府陈正、同知镇江府杨揆以侍从官补外，未经朝辞，令赴太一宫随班对御茶酒。 
十八日，诏：「军头司等子每遇车驾行幸，(牧)[收]接唐突人，除宗室、宗女、宗子、宗妇外，余人各行殴击。比来诸司人乱有询问，急于得知，擅行止约，不得殴击，理宜禁止。可自今后除亲从快行按表当询问，入厢入殿御前祗应许殴击讫量问事因，余人不得询问。如尚敢违戾及本司人漏泄，并依无故辄入通进司法断罪。仍令军头引见司觉察闻奏。」 
二十九年四月六日，诏：「车驾行幸，禁卫排立之后，尚有诸色人从等坐卧諠哗，往还不已，甚失恪恭之礼。可令有司立法断罪止绝。皇城司、禁卫所如辄(从)[纵]容犯者，不行收执，从杖一百科罪。」 
三十二年八月十七日，孝宗皇帝已即位，未改元。诏：「去年官吏扈从太上皇帝巡幸建康者，并已推恩，自今日以后，凡扈从无券历者，更不推恩。」以殿中侍御史张震言：「近因二府掾属申请，应扈从官吏不曾给券之人，令扈〔从〕官司保明刺报检正检详审度，出给付身。各随从官吏未有不给券者，今有此指挥，则不系随从之人例皆附会，货赂公行，展转相攀，源源不已。且当时视师，正为捍御大敌，后苑作人吏何缘从行 此一项推恩已至一百十三人，以类推之，必皆非实。若更不为之限，则迁延岁月，无有了时。」故有是诏。
 礼 宋会要辑稿 礼五二 巡幸 孝宗 
      
孝宗
淳熙五年九月十二日，幸秘书省。十三日，孝宗幸秘书省，如绍兴十四年之仪。帝赋诗，群臣皆属和。 
十年七月四日，朝献景灵宫回，幸明庆(幸)[寺]烧香祈雨。十四年七月十四日，再幸。 
十一月十三日，幸龙山教场抽摘马军按阅回，幸玉津园。 
十六年十月二十八日，进早膳毕，车驾幸候潮门外大教场阅兵。 
孝宗干道二年二月四日，车驾幸玉津园射，次幸龙井。凡车驾行幸出郊，皇太子及管军、应从驾臣僚并戎服扈从，宰执已下免从驾。或宰臣及使相许从至某所，临时降旨。 
十一月二十四日，车驾幸候潮门外大教场，进蚤膳毕，次幸白石教场阅兵。 
四年正月二十七日，车驾幸景灵宫朝献 
      
毕，次幸天竺寺烧香，(次幸天竺寺)晚幸玉津园。
十月十六日，车驾幸茅滩抽摘诸军人马按教。 
六年十月三日，车驾幸大教场，蚤膳毕，次幸白石教场按教。 
八年正月二十八日，车驾诸景灵宫朝献毕，天竺寺烧香，次幸冷泉亭，(晓)[晚]幸玉津园。 
九年闰正月二十八日，车驾幸天竺寺烧香，次幸玉津园。
 礼 宋会要辑稿 礼五二 巡幸 光宗 
      
光宗
【宋会要】
绍熙二年四月八日，进早膳毕，车驾诣重华宫，恭请至尊寿皇圣帝、寿(城)[成]皇后同幸聚景园。四年三月二十六日如之。 
五年四月三日，进早膳毕，车驾幸玉津园，进晚膳。
 礼 宋会要辑稿 礼五二 巡幸 宁宗 
      
宁宗
宁宗庆元年十月二十九曰，车驾幸候潮门外大教场阅兵。 
六年三月十六日，进早膳毕，车驾诣寿慈宫起居，恭请寿成惠慈皇太后同幸聚景园。 
嘉泰二年十二月二十日，幸大教场按阅诸军人马。 
三年正月二十八日，幸太学，祗谒先圣。先诣至圣文宣王殿行礼，次幸太学讲书毕，赐茶。次赴(照)[昭]烈武成王殿行礼，次幸武学赐茶。 
三月十六日，幸聚景园。 
开禧二年三月十八日，车驾诣寿慈宫起居，恭请太皇太后同幸聚景园。 
嘉定元年闰四月二十七日，车驾诣太一宫祈雨烧香，次诣明庆寺灵感观音前烧香。 
二十四日，御笔：「朕念常(赐)[旸]为沴，夕惕靡宁，虽已齐心致祷于宫中，外命群臣 走名祀，而精诚未至，雨泽尚愆。朕以二十七日亲诣太一宫及明庆寺烧香，仍令三省行下诸路监(寺)[司]守臣，各体朕意，虔(如)[加]祈求，务获通济。」 
八年四月六日，车驾诣景灵宫孟夏朝献。礼毕，又以祷雨诣太一宫及明庆寺。
 礼 宋会要辑稿 礼五三 册后 
     
宋会要辑稿 礼五三

册后原批：「案册后宜在妃册皇太子册前。」
【宋会要】
太祖建隆元年八月十九日，制曰：「轩辕四星，爰着正妃之象正：原作「王」，据《宋大诏令集》卷一八改。；虞舜二女，诞彰内治之功。崇阴教而敦国风，体坤仪而修壸政，兹所以正人伦之大本也。琅琊夫人王氏代袭勋贤，心游图史，肃雍可以奉禋祀，勤俭可以率中闱，实锺开国之祥，允赖宜家之助。淑慧天赋，英徽日隆。既侔太姒之贤，宜正长秋之号。可立为皇后，所司择日备礼册命。」自后凡制书云册命者，多不行册礼。 
太宗雍熙元年十一月十七日，制曰：「姬周之盛，本自姜、任之烈；虞舜之圣，亦资皇、英之助。盖化行于内而阴教以孚，位正于中而人伦以叙。始于宫阃，迨于家邦。前典具存，敢忘循举 陇西李氏柔嘉维则，和顺积中，茂庆着于侯藩，盛烈传于勋阀。顷自作嫔帝室，毓德椒涂，象服垂风，关雎播美。服阿保之箴诫，知臣下之勤劳。固已绩茂公桑，道光彤管。而造舟之礼，尚稽于徽命；袆翟之贵，未正于中宫。宜考旧章，焕兹缛礼。法轩星而践位，配皇帝以为尊。可立为皇后，有司择日备礼册命。」自后册命后妃，皆写告身，用遍地涂金花龙凤罗纸，以金涂标袋，有司进入。 
至道三年五月二十四日，制曰：「王者法星轩之文，正椒掖之号，所以协宣阴教，敦厚人伦。故妫汭美嫔虞之贤，涂山光翼夏之德，着之典训，刑于家邦。斯为大猷，朕所祗尚。秦国夫人郭氏生彼华胄，归于列藩，婉嫕有仪，柔嘉成性，寅恭罄奉上之德，慈仁符逮下之规。景命维新，纯熙载集，俾膺徽称，用则旧章。宜立为皇后，仍令所司备礼册命。」二十八日， 臣拜表称贺，又诣内东门奉笺贺皇后。 
真宗大中祥符五年十二月二十二日，中书门下上言，以中宫母仪万国，不可久虚位号，诏允所请。二十四日，制曰：「朕仰承嘉运，嗣守洪基，思厚人伦，聿崇王化。眷惟中壸，实有旧章，宜得淑贤，佐于懃毖。爰敷明命，诞告外庭。德妃刘氏毓萃高门，锺英甲族，载挺闲和之质，茂昭婉嫕之风。览图史之格言，早扬惠问；躬组紃之懿绩，实显令猷。自升冠于掖庭，颇贸更于岁月。肃雝之美，表率于六宫；敦睦之仁，协(合)和于九族。事遵彤管，兆协玉衣。邦教聿隆，嫔则攸着。长秋虚位，宰辅上言，援据古今，契予褒择。于戏!《诗》有《思齐》之咏，《易》垂厚载之文，福祉攸滋，邦家所赖。肃膺典册，其懋戒哉!可立为皇后，择日备礼册命此制自「长秋虚位」以下原脱，据《宋大诏令集》卷一八补。。」 
仁宗天圣二年十一月二十一日，制曰此句原无，据前后文例及《宋史》卷九《仁宗纪》补。：「古之有国家者，体乾坤之象，明教化之源，必正人伦，以齐天下。姜、任之佐周道，阴、焉之隆汉风，皆有茂规，垂于方册。朕猥以凉德，绍膺丕祚此制自此以上原脱，据《宋大诏令集》卷一八补。。允赖盈成之业，敢忘励翼之勤!皇太后慈念素深，诲辞斯至，历选门阀，为求良善。得人果协于圣心，班诏以开于列位。择兹吉旦，乃降命书。赠中书令郭崇孙女，将相之家，簪缨不绝，渐仁义于宗党，播柔芳于阃闱。遂生贤明，式耀勋绪。炳俔天之表，敻出常伦；谨佩玉之声，率由懿范。盖已动中图史，言成矩模。徽音蔼闻，慎简胥协。宜其升训九列，统齐六宫，秉椒极之旧章，陟轩星之正位。于戏!上承宗庙 
     
