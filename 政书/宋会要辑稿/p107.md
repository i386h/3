<!-- { "loadSidebar": true } -->
五年十月，诏国子监校勘《孟子》。直讲马龟符、冯元、说〔书〕吴易直同校勘。判国子监龙图阁待制吴奭、都虞员外郎王勉覆校；内侍刘崇超领其事。奭等言：「《孟子》旧有张(鉴)[镒]、丁公着二家撰录，文理舛互。今采众家之善，削去异端，仍依《经典释文》，刊《音义》二卷。」是年四月以进。诏两制与丁谓看详，乞送本监镂板。 
六年九月，翰林学士陈彭年、集贤校理吴锐、直集贤院丘雍上《准诏新校定玉篇》三十卷，请雕印颁行。诏令两制官详定改更之事。至天禧四年七月，刻板成，赐雍金紫。 
八年十二月，诏枢密使王钦若都大 
     
提举抄写校勘三馆秘阁书籍；翰林学士陈彭年副之。又令吏部铨选幕职、州县官有文学者，赴三馆秘阁校勘书籍。初，馆阁书籍以其夏延火，多复阙略，故命购本抄写。因命(户)[吏]部取常选人状，先试判三节，每节百五十字以上，仍择可者，又送学士院试诗赋论，命入馆校勘。凡三年，改京朝官，亦有特命校勘者。京官校勘若三年，皆奏授校理。大理评事晁宗悫改官及校勘皆三年，遂令先转官，俟转官后又一年，与校理。校勘官遂皆四年授校理，自宗悫始也。时彭年又起请以直馆校理及吏部试中选人分为校勘官。又令翰林学士晁迥。利瓦伊、王曾、钱惟演，知制诰盛度、陈知微于馆阁京朝官中，各举服勤文学者一人，为覆校勘官。迥等遂以集贤校理宋绶、直集贤院孙奭、直集贤院麻温直，集贤校理晏殊、崇文院检讨冯元充选。凡校勘官校毕，送覆校勘官覆校勘毕，送主判馆阁官点检详校。复于两制择官一二人，充覆点检官。俟主判馆阁官点检详校讫，复加点检。皆有程课，以考其勤惰焉。 
天禧四年四月，利州转运使李(昉)[防]请雕印《四时纂要》及《齐民要术》，付诸道劝农司提与劝课。诏令馆阁校勘，镂板颁行。 
干兴元年十一月，仁宗即位，未改元。判国子监孙奭言：「刘昭注《补后汉志》三十卷，盖范晔作之于前，刘昭述之于后。始因亡逸，终遂补全。其于舆服、职官，足以备前史之阙。乞令校勘，雕印颁行。」 
     
从之。命本监直讲马龟符、王式、贾昌朝、黄鉴、张维翰、公孙觉，崇文院检诗王崇道为校勘。奭洎龙图阁直学士冯元详校。天圣二年，送本监镂板。 
仁宗天圣二年六月，诏直史馆张观，集贤校理王质、晁宗悫、李淑，秘阁校理陈诂，馆阁校勘彭乘，国子监直讲公孙觉，校勘《南北史》、《隋书》，及令知制诰宋绶，龙图阁待制刘烨提举之。绶等请就崇文内院校勘，成，复徙外馆。又奏国子监直讲黄鉴预其事。《隋书》，有诏刻板，内出板样示之。三年十月版成，四年十二月，《南北史》校毕以献，各赐器币有差。《南北史》，大中祥符中秘阁校理刘筠常请刻板未成。又有《天和殿御览》四十卷，干兴初，令侍读学士利瓦伊、晏殊取《册府元龟》，撮善美之事为之。至是成，亦令刻板，命秘阁校理陈诂校勘。 
三年六月，诏馆阁校勘官，直昭文馆陈从(义)[易]降直史馆，集贤校理聂冠卿、李昭遘并落职，坐校勘太清楼书舛互故也。初，写馆阁书，诏借太清楼本。既成复还，多有污损，遂令留为三馆(本)[正]本，别写送太清楼。是岁，功毕上之，及览《十代兴亡论》，差谬尤甚，遂有是命。自余校勘官，第赐金帛。 
四年十月十二日，翰林医官副官赵拱等上准诏校定《黄帝内经素问》、《巢氏病源》、《难经》，诏差集贤校理晁宗悫、王举正、石居简、李淑、李昭遘，依校勘在馆书籍例，均分看详校勘。 
十一月，翰林侍读学士判国子监孙奭言：「诸科举人，惟明法一科律 
     
文及疏未有印本，是致举人难得真本习读。乞令校定，镂板颁行。」从之。命本监直讲杨安国、赵希言、王圭、公孙觉、宋祁、杨中和校勘，判监孙奭、冯元详校，至七年十二月毕。 
七年四月，孙奭言：「准诏校定律文及疏，缘律、疏与《刑统》不同，盖本疏依律生文，《刑统》参用后敕，虽尽引疏义，颇有增损。今既校为定本，须依元疏为正。其《刑统》内衍文者减省，阙文者添益，要以遵用旧书，与《刑统》兼行。又旧本多用俗字，寖为讹谬，亦已详改。至于前代国讳，并复旧字。圣朝庙讳，则空缺如式。又虑字从正体，读者未详，乃作《律文音义》一卷。其文义不同，即加训解。乞下崇文院雕印，与律文并行之。」 
景佑四年十月十七日四年十月十七日：本书选举三之一八系在五年正月八日。，翰林学士李淑言：「切见近日发解进士，多取别书小说、古人文集，或移合经注，以为题目，竞务新奥。朝廷从学取士，本欲兴崇风教，返使后进习尚异端，非所谓化成之义也。况(孝)[考]较进士，但观词艺优劣，不必嫌避正书。其经典子书之内，有《国语》、《荀子》、《文中子》，儒学所崇，与六经通贯。先朝以来，尝于此出题，只是国序未有印本。欲望取上件三书，差官校勘刻板，撰定音义，付国子监施行。」诏可。 
嘉佑四年二月，置馆阁编定书籍官，以秘阁校理蔡(杭)[抗]、陈襄，集贤校理苏颂，馆阁校(理)[勘]陈绎，分史馆、昭文馆、集贤院、秘阁书而编定之。初，右正言吴及言：「祖(宋)[宗]更五代之弊，设文馆以待四方之士，而卿相率繇此 
     
进，故号令风采，不减唐汉。近(古)[年]用内臣监馆阁书库，借出书籍，亡失已多。又简编脱落，书史补写不精，非国家崇向儒生之意。请选馆职三两人，分馆阁人吏编写书籍。其私借出与借之者，并以法坐之。仍请重访所遗之书。」因命(杭)[抗]等，令不兼他局，二年一出之。 
六月，又益置编校官，每馆二员，给(太)[本]官食公使十千。及二年者，选人京官除馆阁校勘，朝官除校理。 
六年四月，以大理寺丞郭固编校秘阁所藏兵书。先是，四馆置官编校书籍，而兵书与天文为秘书，独不预。大()[臣]有言固晓知兵法，乃命就秘阁编校，抄成黄本一百七十二册。固初以选换六宅副使，治平四年六月，以编书毕，迁内藏库副使、路分都监。 
十二月，三馆、秘阁上写黄本书六千四百九十六卷，补白本书(一)[二]千九百五十四卷。 
二十二日，遣中使诏中书枢(秘)[密]院，合三馆、秘阁官属四十一人，赐晏，以嘉其勤。先是，白本书岁久多蠹，又多散失。即置官校正补写，易以黄纸，以绝蠹败，至是上之。其编校官：昭文馆职方员外郎孟恂、大理评事赵彦若、史馆集贤校理窦卞、太平州司法 军曾巩、集贤院国子监直讲钱藻、秘阁馆阁校勘孙洙、国子监直讲孙思恭。校定小学，太常博士张次立。自置局以来，历差太常博士陈洙、太子中允王陶、国子博士傅卞、都官员外郎龚鼎臣、国子监说书郑穆、屯田员外郎王猎、宣州太平县令孙觉、屯田员外 
     
郎丁宝臣、杨州司理 军沈括、宣州泾县主簿林布、国子监直讲顾临、秘阁校理李常、史馆校勘王存、著作(左)[佐]郎吕惠卿、知睦州寿昌县事梁焘、崇文院校书王安国，亦造补四馆之职，至熙宁中罢局。 
七年三月，诏参知政事〔欧阳修〕提举三馆秘阁写校书籍欧阳修：原缺，依苗校据《长编》卷一九六、《玉海》卷五二补。。 
六月，秘阁上补写御览书籍。先是，判阁(殴)[欧]阳修言：「秘阁初为太宗藏书之府，并以黄绫装之，谓之太清本。后因宣取入内，多留禁中，而书颇不完。请降旧本，令补写之。」遂诏龙图、天章、宝文阁、太清楼管勾内臣检所阙书录本，于门下省誊写。至是上之。赐判阁范镇及管勾补写官银绢有差。 
十二月，诏以所写黄本书一万六百五十九卷，黄本印书四千七百三十四卷，悉送昭文馆。七史板本四百六十四卷，送国子监。以校勘功毕，明年遂罢局。(以上《国朝会要》) 
【干道会要】
      
神宗熙宁二年八月六日， 知政事赵抃进新校《汉书》印本五十册，及陈绎所著是正文字七卷，赐绎银绢有差。 
元丰三年四月一日，诏校定《孙子》、《吴子》、《六韬》、《司马法》《三略》、《尉缭子》、《李靖问对》等书，镂板行之。 
六年十一月十五日，国子司业朱服言：「承诏校定《孙子》、《吴子》、《司马(兵)法》、《卫公问对》、《三略》、《六韬》，诸家所注《孙子》，互有得失，未能去取。他书虽有注解，浅陋无足采者。臣(诸)[谓]宜去注行本书，以待学者之自得。」诏《孙子》止用魏武帝注，余不用注。《卫公问对》者，出阮逸家，盖逸依仿杜氏所载靖兵法为之，非靖成书也。 
哲宗元佑元年三月十九日，宰臣司马光言：「秘书省校书郎黄廷坚，好学有文，欲令与范祖禹及男康，同校定《资治通鉴》。」并从之。 
徽宗大观二年八月二十七日，诏大司成(非)[分]委国子监分委：原作「非委」，误。依苗校据《文献通考》卷一七四改。、太学、辟雍等官校本监书籍，候毕，令礼部覆校。 
政和七年八月一日，宣和殿大学士蔡攸言：「庄、列、亢桑、文子，皆著书以传后世，有唐号为经，并列藏室。宋朝始加《庄》、《列》『南华』、『冲虚』之号，以其书入国子学。而《亢桑子》、《文子》未闻颁行。乞取其书，于秘书省精加雠定，列于国子学之籍，与《庄》、《列》并行。」从之。 
八年四月二十四日，宣和殿大学士宝箓宫使蔡攸言：「窃考《内经》所载，皆道德性命之理，五行造化之 
      
妙。唐有王冰者，尝以意辄有增损，故所传失真。本朝命儒臣校正，然与异同之说俱无所去取，错乱失次，学者疑惑，莫知折中。今建学，俾专肄业，亲洒宸翰，作为一经。伏望特命儒臣精加刊正，断自圣学，择其中而行之。」诏依奏，送礼制局。 
五月十三日，太师鲁国公蔡京言：「奉诏，礼制局选建官吏，校正《内经》。其详定、详义、承授官自合兼领外，合置检讨、检阅、参议官。其理任请给，并依礼制局校讨官，仍许兼领。」诏太医学司业刘植、李庶、通元冲妙先生张虚白充参详官；大素处士赵壬、明堂颁朔皇甫自牧、黄次公、迪功郎龚璧、从事郎王尚充检讨官；上舍及第宋乔年、助教宋炳充检阅官。后又诏刑部尚书薛嗣昌充同详定官。 
