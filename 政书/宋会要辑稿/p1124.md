<!-- { "loadSidebar": true } -->
四月二十二日，体量成都府等路茶场利害刘佐言：「询究得陕西客人兴贩解盐入川买茶于陕西州军货卖，获利厚，今欲依客例，逐年以盐一十万席易茶六万驮为额易：原无，据《长编》卷二七四补。，约用本钱二百一万贯文足，比商贾取酌中之利，更不许客人兴贩入川陕路。」从之，仍以佐提举成都府、利州、秦凤、熙河等路茶场公事，兼熙河路市易司。 
二十八日，中书、门下言：「据三司状：为解盐通商事，省司令客人张戡等供析，乞将南京、河阳等处且令官卖。自再行法日至将来及一年，以解池支出官卖盐席比较勘会。虽据张戡等称：管城等十一县并南京、河阳、陕府府；原作「西」，按原书天头注云：「西一作府」。《长编》卷二七四亦作「府」，据改。、同、华、卫州自来客贩数多，并无照据，盖为见今来私盐衰息，欲占为客贩地分。若令客贩，即难依新法招募巡铺公人，不免私盐侵夺官课。欲乞将唐、邓、襄、均、房、 
      
商、蔡、郢、随、金、晋、绛、虢、陈、许、汝、颖、隰州、西京信阳军二十处，令客人兴贩，其府界诸县并澶、曹、濮、怀、卫、济、单、解、同、华、陕州、河中府、南京、河阳等处，令提举解盐司般盐出卖。或逐处先有别司盐货在彼，出卖未尽，并令出卖，解盐司支还元价。惟是本路转运司必以所收课利合应副本路支用为说。即乞候官卖一年，令三司约度所收官卖盐钱官：原作「管」，据《长编》卷二七四改。，立若干额，令拨还本路自来合得课利，余令三司随处封桩。」诏从之。 
七月二十五日，知洋州文同奏：「臣窃见本州岛买卖茶货，行之日久，至今其间措置尚未循理。近又准朝旨尽行榷盐，不许私商兴贩，官自置场出卖。然则计其所得之息，实为深厚，要施行久远，使之通流不能成弊者，犹有余议。本州岛管内三县，版籍有主、客凡四万八千余户，此旧数也，其实比之今日，财付六七尔。大率户为五口，亡虑二十四万余口，口日食盐二钱，日费盐三千余斤，往时茶乡人户既得各自取便卖茶，于是陕西诸州客旅无问老少，往来道路，交错如织、担负盐货入山，并在州县村乡镇市坐家变易。当此之时，盐有余戾。今既一切禁止客人，不令贩卖，官中当须预先为之计度盐货千万积贮在此，所贵法行之后，日有数千百斤转卖出于民间，复日有数千百斤般辇入于务内，如此，则源深而流长，若彼中驮乘稍阙，或更有应副他处使用，并道途诸般阻滞，不能投续来至于此，
      
当此之时，盐不足矣。臣见去年自凤翔(盘)[般]盐来本州岛，税务出卖为茶本钱凡一十七次，般填到二万七千余斤，中间又有关报数目至今有不到者。自今年三月已来，遂无出卖，甚可惧也。欲乞朝廷更下议者反复熟虑，准备计要，其法已定，然后施行。」诏令提举成都府、利州、秦凤、熙河等路茶场司相度奏闻。 
八月一日，诏三司：河北盐法可依旧施行，如旧法有未便，即与河北东、西、京东、(东)西提举收趁盐税司同共相度，仍具河北、京东熙宁八年寔收盐税钱数以闻。 
十一月十一日，诏三司：「近累有臣僚言陕西盐钞法，仰速讲求利害，条画以闻。」 
二十七日，侍御史周尹言：「伏见成都府路州县户口蕃息，所产之盐食常不足。梓、夔等路产盐虽多，人常有余，自来取便贩易，官私两利，别无奸弊。访闻昨成都府路转运司为出卖陵井场盐，遂止绝东川盐，不放入本路货卖，及将本路卓筒井尽行闭塞，因闭井而失业者不下千百家，盖欲盐价增长，令人户愿买陵井场盐。又因言利臣僚奏请募人般解盐往川中货卖，自陕西至成都府经隔二千里以来，山路险阻，不能般运到彼，致日近成都府路盐价涌贵，每斤二百五十文足。更值丰岁，以二斗米只换一斤盐，贫下之家，尤为不易。东川路盐每年却只七十，境上小民将入西路，便为禁地，斤两稍多，刑名不轻。嗜利苟活之人不顾条法，至有持仗里送贩卖者。况两川州郡虽分四路，其实一体，本无盐禁，未有舍东川邻路之近不通行盐货，却于解池数千里外般往成都出卖，非惟人情艰阻，兼陷失商税不少。是非利害，昭然可见。欲望放行东川路诸处盐，依旧令诸色人任便将带于成都府路货卖，本路转运司不得更有止绝。成都府路自前开到卓筒井日近闭塞处，如元句当人情愿承买，却令开发为主，即不得更有创开。其解盐亦乞依旧令客人任便兴贩入川，官中更不般载。」诏送三司相度以闻。 
十二月八日，中书门下言：「判司农寺熊本言：蒙朝旨，令张谔并送详定盐法文字付臣。伏缘所修盐法事干江淮八路，凡取会照应盐课增亏、赏罚之类，系属三司。窃虑移文往复，致有稽滞。兼昨权三司使沈括曾往淮浙体量安抚措置盐事，乞就令括与臣同共详定。」从之。 
十四日，知太原府韩绛言：「自到所部，询问民间疾苦，其大者盐食，味之所急也。今立法使人人自赴官场收买，则贫下之人及去官场远者，当祁寒暑雨之时，岂能朝夕奔走以就买乎 遂至于无以养父母、畜妻子，下则驼与羊，土产也，家家资以为利，非盐不活，故冒犯者众犯：《长编》卷二七九作「法」。，徒罪日报而不能止。况私盐味甘而易得，孰肯畏刑而不贩鬻乎孰：原作「是」，据《长编》卷一一七九改。 比来本路盐贼已有成群持仗者，窃恐东南盐贼之患，将移于河东矣。其建议者本欲笼利以助经费，苟以价直脚乘及告捕赏钱计之，所得无几。 
      
又旧法以盐钞易沿边军储，今则盐钱散在内地，而边廪颇耗，但见日残于民，而未见有益于国也。」诏三司相度利害以闻。 
十年正月九日，中书言：「近许市易司与江南西路转运司兑洪洪：原作「供」，原书天头注云：「供一作洪。」考《长编》卷二八○作「洪」，据改。、抚等五州军盐，和买紬绢，差属官欧阳成总领，以盐引从便移易，与转运司财赋并场务课额有妨，欲令以诸州所支和买盐数，委转运司相度裁定，罢还市易务所差官。」从之。 
二月二十五日，三司言：「奉诏同制置解盐使皮公弼详议中外所论陕西解盐钞法利害。盖盐法之弊，由熙河钞溢额，故钞价贱；钞价贱，故粮草贵。又东、西、南三路通商州县榷卖官盐，故商旅不行，如此，盐法不得不改，官卖不得不罢。今欲更张前弊，必先收旧钞，点印旧盐，行贴纳之法。然后自变法日为始后：原脱，据《长编》卷二八○补。，尽买旧钞入官。其已请出盐，立限许人自陈，准新价贴纲钱，印盐席，给公据。今条具所施行事：一、东南旧法，盐钞一席，无过三千五百；西盐钞一席，无过二千五百，尽买入官，先令商人以钞赴解州榷盐院并池场照对批凿，方许中卖。一、已请出盐，立限告赏，许商人自陈。东南盐一席，贴纳钱二千五百；西盐一席，帖纳三千，与换公据，立限出卖，罢两处禁榷官卖。其提举司出卖盐，并依客人贴价钱充买旧钞支用，取客人情愿对行筭请。从省司降篆书盐席木印样，委逐州军雕造，付所差官点检印记，给与新引。将京西南原书天头注云：「西一作师」。按作「西」是。、北、秦凤、河东路、在 
      
京开封府界应通商地分，各举官一员，其全席盐限十日，内经官自陈，点印贴纳，委所差官点数，用印号，毁抹旧引，给与新引，其贴纳钱许供通抵当。如商人愿以旧钞估定价折会贴纳盐钱者，听从便于随处送纳，抹讫封印送制置司讫：原作「记」，据《长编》卷二八○改。。若私盐衰息，官盐自可通行，民间请出两路盐无虑三十五万席，比候民间变转，约须期年。虑沿边未入新法盐钱，粮草有阙，乞权于去年纳欠负粮斛谷粟计物价借充军粮，候入到盐钱，依数拨还。通商州、军县军：原脱，据《长编》卷二八○补。、镇，岁终委转运提点司各以管下民户多少同者，将缴纳商人住卖盐引多少为准，比较增亏，依编 江、淮等路卖盐酒，比较赏罚。」诏除提举出卖盐解司官地分别降指挥外，及市易司卖盐，亦依客例帖纳价钱，余依所乞。 
三月十六日，三司言：「相度出产小盐，邻接京东、河北末盐地分，澶、濮、济、单、曹、怀州、南京及开封府界阳武、酸枣、封邱、考城、东明、白马、长垣、祚城九县，纵令通商，必是为外来及小盐侵夺，贩卖不行。自合依旧官卖，仍召客人入中外，其河、阳、同、华、解州、河中、陕府及开封府界陈留、雍邱、襄邑、中牟、管城、尉氏、鄢陵、扶沟、太康、咸平、新郑十一县，欲且令通商，候逐月缴到客人交引，对比官卖课利，如不至相远，即立为定法；若比之相远，或趁办年额不敷，即依旧官卖。」从之。 
四月十二日，诏：「今后客盐入京，并于市易务中卖，本务依市价收买，虽贱，每 
      
席不得减十贯，并画时支还见钱。其京城内外诸厢贩卖盐人，并于本务给印历请买，愿立限赊请者听。如私自买卖，许人告首，等第给赏，盐没纳入官。」 
二十一日，三司言：「勘会提举出卖解盐司官卖去处，既许通商，内除同、华、解州、河中、陕府五处元不使文钞，系用榷盐院句帖直行支请盐货，所有卖未尽官盐，合令制置解盐司勘会句收，依客人贴纳价例，变转支用，或取客人情愿对行筭请外，其河阳并府界陈留等十三县镇，缘系是出卖解盐司借拨，却省三司盐席，并买下文钞支请般运，赴逐处出卖。今来亦有卖未尽官盐，欲乞下本司据的实数目，交割与京西北路转运司、府界提点司，令与客盐相兼出卖，候卖尽官盐，即令客人任便兴贩。又朝旨：令将通商州县逐月缴到客人交引对比官卖盐课增亏，欲候将来逐州县卖尽官盐日比较施行。」从之。 
二十三日，三司言：「相度皮公弼盐法，今参酌前后两池所支盐数岁入，以二百三十万缗为额，自明年为始。」从之。 
二十四日，三司言：「近奉朝旨，将旧法东南盐钞东南：原作「南东」，据《长编》卷二八一乙。，委官于在京等七处置场，每席三贯四百，权于内藏库借见钱二十万贯应副收买，候贴纳到盐钱，逐旋拨还，寻令市易务依此收买。本务申：客人拥并赴务投下文钞，据所司计，用钱五十九万三千余贯，省司全阙见钱，深虑有妨钞法。欲将在京客人所乞申卖文钞，除单合同钞别无收 
      
