<!-- { "loadSidebar": true } -->
九年正月一日，诏左朝奉郎新差通判阆州勾龙庭实编类《春秋三传》，至《十七史》，共二十部，令临安府给纸札，缮写以进。 
十五日，右承事郎主管台州崇道观王铚以编集哲宗皇帝元佑八年补录及《七朝国史》来上，诏特转一官。 
十年正月二十九日，诏(殴)[欧]阳安永上祖宗《龟鉴》，令户部赐束帛，仍令秘书省录本进入。 
七月一日，左奉议郎试中书舍人王鉌言：「左朝请大夫邓合献《稽古武备集》，看详所献文字，援引该贯，备见用心。」诏()[合]与升等差遣。 
十月十六日，枢秘都承旨周聿言：「泉州进士王文献注解《司马车巂》二万余言，用心精专，颇有文理。其间时有舛误。」诏文献特与免解一次。 
十二月十日，国子监言：「国学永免解进士程全一进《孝经解》，发明经意，有足观采。」诏与差充太学职事。 
十一年六月十五日，诏抚州布衣吴曾进《春秋左氏传发挥》等书，据立议证此句疑当作「据证立议」。，多有可观。特与补右迪功郎。 
十一月二十七日，诏布衣林独秀所进《孝经指解释义》虽不尽明，而文理稍通。令户部倍赐束帛。 
十二年十二月二日，诏进士董自任所上《春秋总鉴》，委有可采，与永免文解，差充太学职事。其 
      
书送秘书省，录本进入。 
十三年正月二十四日，秘书省言：「看详左朝散大夫主管台州崇道观王普所进先臣宾讲《论语口义》，议论纯正，有补治道。」诏送史馆。 
闰四月二十一日，进士蔡直方撰到《椒通览》二册，与永免文解。 
五月十一日，中书后省言：「看详左迪功郎何(补)] [上《中兴龟鉴》，学术通明，议论纯粹。观其所陈，有补治道。」诏与转一官。 
八月二十三日，诏湖南路安抚司 议官王铚上《太(元)[玄]经解义》等，令户部赐银三百两。其后又进祖宗《八朝圣孝通纪》，《论语》，转一官。 
九月十八日，衢州布衣柴翼〔益〕上《春秋尊王聚断》。上谓辅臣曰：「柴翼所进《春秋》，止是编成门类，后立说甚无意思。朕以为大率说经，不可远三纲五常之道。若好立异，便须穿凿，不足道也。」 
十四年十二月十三日，左朝奉郎知荣州杨朴进《礼部韵括遗》，诏转一官。 
十五年十月二十七日，诏贵州文学刘翔所进《易解》，通达经旨，与教授差遣。 
十六年三月八日，上谓辅臣曰：「(进)[近]日郑邦哲投进《左氏韵类》，却曾留心，宜薄有以旌赏之。」诏邦哲与转一官。 
二十二日，处州学生耿世南以编类徽宗朝诏诰、宰执以下词章来上，赐绢二十疋。 
四月十七日，左奉议郎郭伸上所著《易解》，上因宣谕辅臣曰：「《易》象深微，极难穷究。近时学者皆蹈袭前人之说，大率须有自得之学，仍不穿凿，始可谓之通经。郭伸议论亦粗通，可略加旌劝。」于是 
      
诏伸与转一官。 
七月四日，饶州进士董凌上编集徽宗皇帝御笔手诏两册，赐绢二十匹。 
八月二十四日，左奉议郎守监察御史王镃以编述《戚里元龟》来上，诏与转一官。 
九月六日，秘书省国子监言：「抚州布衣吴澥进《宇内辨》、《历代疆域志》各十卷，《寡见论》、《责实论》各二卷。《谨始论》五卷。又抚州布衣吴沆进《易璇玑》、《三坟训义》各三卷，《群经正论》四卷。文(里)[理]皆有可采。」内《易璇玑》犯仁宗皇帝旧名，诏吴沆为犯庙讳，吴澥与永免文解。 
十七年四月十七日，上谓秦桧曰：「近览迪功郎吴适所进《大衍图》，辨证《易》中差误，可令秘书省看详。如委有可采，卿更询审其人，当处以庠序之职。」 
十八年二月十七日，权给事中韦寿成言：「看详福州进士陈梦协进《十七史蒙求》，文理可采。」上宣谕曰：「所进《蒙求》，昨日降出，可令有司加赐束帛，以为奖劝。」 
二十五年十月二日，右朝请郎张永年以故父阁文集来上，诏永年除直秘阁。 
二十七年五月二日，故左朝散大夫洪兴祖男蒧以父兴祖先尝编纂《徽宗皇帝御集》七十二卷上之，已降付史馆。未蒙推恩。诏兴祖特赠直敷文阁。 
九月，秘书省同学官看详兴化军免解进士彭与上所撰《周易义解》一十册，《神授易图》四册，《太极歌》一册，《易证诗》一册，《(义)[羲]文图》贰轴。潜心象数，多所发明。训释卦爻，辞义淹贯。诏与补上州文学，仍特许免解、令赴省试。 
二十九年七月 
      
十七日，国史院言：「知成都府双流县李焘申：「有《皇朝公卿百官表》一百一十二卷，内九十卷系私自编纂，乞下所属给笔札，雇工抄录。欲从朝廷下本路漕司，借本抄录赴院，以备 照。」从之。 
三十年三月七日，免解进士宋大明上《周易解》，给事中王晞亮看详，文理简当，极有可采。诏大明该今次特奏名殿试，候唱名日与升等。(以上《中兴会要》) 
【干道会要】
      
孝宗隆兴二年十月三日，右朝请郎直龙图阁、权发遣两浙路计度转运副使朱夏卿状：「先父观文殿大学士左光禄大夫致仕胜非手录《渡江》、《复辟(事)事迹》各一帙，乞令本家(善)[缮]写投进。」诏从之。 
干道二年六月四日，诏尚书兵部员外郎张行成，以疾丐外，兼进《易》可采，除直徽猷阁、知潼川府。 
三年八月二十九日，诏给札付左朝散郎李焘，抄录所著《续资治通鉴》太宗已后文字。四川制置汪应辰札子：「切见左朝散郎李焘所著《续资治通鉴》，自建隆(乞)[迄]元符，悉已成书。于实录、正史之外，凡传记小说，采摭殆尽。考其异同，定其疑谬，精密切当，皆有依据。其太祖一朝编年，已经投进，蒙付国史日历所外，所有太宗已后文字，伏乞朝廷给札，付本官抄录，发送秘书省校勘，藏之秘阁。」故诏从之。 
四年五月一日，诏尚书礼部员外郎李焘进《续资冶通鉴长编》一百八卷，纂述有劳，特转两官。先是，(寿)[焘]奏得旨，依敷文阁直学士汪应辰奏，取所著《(绩)[续]通鉴长编》，自建(炎)[隆]迄元符，令有司缮写校勘，藏于秘阁。焘面奉圣旨，令投进。今先写成五朝事迹，起建隆元年，至治平四年闰三月，计一百八(十)年，共一百八卷。宰执进呈，故有是命。 
六年三月二日，诏：「降下《续资治通鉴长编》一百七十六册，并《资治通鉴》 
      
一册，付秘书省，令依《通鉴》纸样及字样大小缮写《续通鉴长编》一部，仍将李焘衔位于卷首，依司马光衔位书写，限日(近)进纳。」 
七年九月二十一日，诏故广南东路转运判官王梁材孙卫卿进崇宁以来手诏一十六册，并编录诏旨宽恤文字七册，与免解一次。 
十二月三日，诏右修职郎、处州龙泉县丞方拟录进徽宗皇帝御笔手诏等六十三项，与减二年磨勘比类施行。从国史院请也。 
八年六月二日，诏右修职郎、监临安府都盐仓李丙所录到《丁未录》一百册，计二百卷，淹贯该博，用功甚多。特转右承事郎。 
九年闰正月二十三日，敷文阁直学、左通直郎、提举江州太平兴国宫胡铨言：「昨奉圣训，令臣所解诸经，可缮写进来。今先次缮写到《周易》、《周礼》、《礼记》、《春秋》四经解，未敢擅便投进。」诏令投进。 
二月二日，故尚书刑部侍郎程振孙、饶州乡贡进士邵进故祖存日闻见抄写崇宁以来诏旨等文字，誊录成二十册，并御制御书，通计一百一十三件，诏与补下州文学。(以上《干道会要》) 
【孝宗会要】
      
淳熙元年五月二十九日，明州进士沈忞上《海东三国史记》五十卷。诏与免文解一次，仍赐银绢一百匹两。其书付秘阁。 
三年正月二十日，监临安府粮料院钱阅上父周材所著《毛诗解》一部。(候诏)[诏候]，任满日，与堂除差遣一次。 
五月十六日，知资州冯震上其父轓建炎初被(梦)[蒙]太上皇帝御笔一轴梦：疑是「蒙」字之误。，诏付国史日历所。 
十月八日，通判潭州潘焘进(褒)[裒]集到祖宗以来因革法令，并《修法枢要》，诏与转一官。 
四年七月九日，权刑部侍郎程(太)[大]昌上所著《禹贡论》五十二篇，《后论》八篇，诏付秘阁。 
五年六月九日，军器少监张珖上所著《论语(舍遣)[拾遗]》二十篇，诏付秘阁。 
六年八月八日，新知池州王日休上所撰《九兵总要》三百四十卷，诏与转一官，添差沿海制置司 议官。先是，日休投进《九兵总要》二十卷，降付中书后省。国史院看详可采，令宁国府给札录写，以书来上。故有是命。 
八年六月七日，知剑州王章上《圣朝赦令德音》一部。诏送秘阁自建隆开国止崇宁五年。 
八月五日，知阆州吕凝之上《易》书四十卷，上谓辅臣曰：「卿等更细看其书如何。」周必大奏曰：「此雍之学，蜀人张行成尝推衍之。干道中，陛下曾召行成为兵部郎官，凝之必讲学于行成。」上曰：「行成所著颇略。」必大奏曰：「凝之能逐年配以卦爻，所以加密。」上曰：「可与寺监丞差遣。」 
十年六月二十二日， 
      
知潭州林栗奏所著《春秋经传集解》，乞下所属给笔札，缮写投进。从之。 
十一年十二月四日，进春《秋经传集解》三十二卷，诏特转一官，其书付秘书省。 
十二年四月二十六日，知潭州林栗进《周易经传集解》三十二卷、《系辞》上下二卷，《文言》、《说卦》、《序杂》本文共为一卷，《河图》、《洛书》、《八卦九畴》、《(太)[大]衍总会图》、《六十四卦立成图》、《大衍揲蓍解》共为一卷，总三十六册。诏付秘书，令学士院降敕书奖谕。 
十一年十二月四日十一年：上文已出十一年，此则当与上十一年内容合并。，知台州熊克进《九朝通略》六十册六十册：苗校：「《玉海》卷四七《淳熙九朝通略》条作『一百六十八卷，一百册』。《直斋书录解题》卷四著录『《九朝通略》一百六十八卷』。」。诏特转一官，其书付秘书省。 
十二年二月一日十二年：上文已出十二年，此则当与之合并。，迪功郎任清叟进曾祖伯两所撰《春秋绎圣传》，诏付秘书省。 
十月二十一日，权发遣江阴军胡介进父世将措画川峡边防战守钱粮奏议三十卷，诏付史馆。 
