<!-- { "loadSidebar": true } -->
哲宗元佑元年正月十四日，中书省言，点历得宋用臣导洛通汴并京城所出纳违法等事。诏宋用臣降授皇城使，添监滁州酒税。其根究钱物未明事，送户部(给)[结]绝。仍令本部具合措置事件闻奏。 
绍圣四(事)[年]五月二十二日，都大提举汴河堤岸贾种民言：「元丰年导洛通汴，改汴口为洛口，止系通放洛河清 
      
水，名汴河为清汴。水势浅涩，即益以柜内清水。自元佑年，于黄河拨口分引浑水，令自上流入洛口，比之清洛难以调节。乞将汴河依元丰年已修狭河身丈尺深浅，检计合用物力，具数申尚书省，复元丰清汴，立限修浚，通放洛水自「流入洛口」至「立限修浚」：原脱，据《长编》卷四八八补。，仍置洛斗门。」从之。 
元符元年四月二十二日，工部言：「请复置提举汴河堤岸司，乞应缘河事经画奏请等事，并须关报本部。」从之。 
徽宗政和年六月四日「年」上脱一字。，诏：「汴河水大段浅涩，有妨纲运。令蓝从熙差人前去洛口调节水势，须管常及一丈，不得有妨漕运。」 
宣和元年七月九日，中书省言：「都提举汴河堤岸司言，近因野人冲抹沿汴堤岸及河道(于)[淤]浅去处功料不少，若止役河清即功不胜。欲乞本司出备钱物，专委本路漕臣贾谠、李佑，候将来农隙和雇人夫应副开修，逐具奏闻。」从之。以上《国朝续会要》。 
光尧皇帝建炎元年五月二十三日，诏都水监官各降三官，都水使者陈求道降五官，须管修治汴水一切了毕，方许入城。令留守司觉察，及日具修闭次第申奏。差水部员外郎丁彬催促修补，如监官及都大巡河部役官吏等弛慢不(识)[职]之人，从彬一面牒送所属取勘，具案申奏。仍令都水监限一日开具合降官职位、姓名，申尚书省。先因河口决坏，汴水堙塞，纲运不通，于是差都水使者陈求道前去修治。求道申十五日已星夜前去，至十七日方始出门，臣寮论列，故有是诏命。 
三年四月十日，诏：「访闻东京军民等久阙粮食，虽已降指挥拨发斛上京，缘汴水未通，有妨行运。仰杜充限指挥到日，立便差委谙 
      
晓河防官，及 刷人兵，和雇人夫，限十日须管修治口岸，使汴水通流，无致碍滞。仍于在京不以是何官钱内支拨五万贯，应副修闭支用。如限内修治了当，令杜充具名闻奏，当议优与推恩。」以上《中兴会要》。《干道会要》无此门。
 方域 宋会要辑稿 方域一六 诸河 广济河 
      
广济河自都城历曹、济及郓，其广五丈，旧云五丈河，开宝六年改今名。
【宋会要】
      
太祖建隆三年三月，控鹤右厢都指挥使尹勋责为许州教练使，殿直周令谦决杖，配隶郑州。坐护役夫浚五丈河，有避役逃者，辄馘七十人，专杀十二人，有诣阙称冤者，故责之。太祖素爱勋勇，欲贷之，会兵部尚书李涛抗疏极言，以国家法令可惜，遂特行之。 
干德三年，京师引五丈河造西水硙，募诸军子弟数千人，以八作使赵璲领其役。硙成，车驾临视，赐役夫缗钱。 
仁宗天圣六年七月，驾部员外郎阎贻庆言：「五丈河下接济州合蔡镇梁山泺，至郓州，久来舟运。自河决淤昧，合蔡而下漫散不胜舟，渰毁民田，请仍旧拨五丈河入夹黄河。」因诏贻庆与勾当沟河李守忠、京东转运使规度检计，具功料闻奏。 
神宗熙宁九年三月二十四日，诏广济河元额岁漕京东斛斗，宜速委官修(元)[完]坝闸。 
元丰五年二月十一日，诏罢广济河辇运司及京北排岸司，移上供物于淮阳军界，计置入汴，以清河辇运司为名，差朝奉郎张士澄都大提举。先是，京东路转运司言：「广济河用无上源陂水陂：原作「防」，据《长编》卷三二三改。，常置坝以通漕运坝：原作「清河」，据《长编》卷三二三改。，岁上供六十三万石，间一岁旱，底着不行。欲移人舡于淮阳军界上吴镇、下清河及南京、谷熟、宁陵、会亭会亭：原作「会宁」，据《长编》卷三二三改。按会亭，镇名，属南京下邑县。，临汴水共为仓三百楹，从本司计置七十万石上供。置辇运司，隶转运司，岁减舡三百五十，兵工二千七百纲，官典三十三，使臣十一，为钱 
      
八万二千缗。」下提点刑狱司按实，以为如转运司言。京北排岸司沿广济河置，故并罢之。 
七月二十一日，御史王桓言：「昨发广济河辇运，自清河转淮、汴入京。臣每见累官京东、博知利害者，询之，皆以为未便。如广济安流而上，与清河泝流入汴，远近险易，较然有殊，望更体量。」诏令转运、提点刑狱、提举辇运司，以旧广济河并令清河行运，比较利害。 
七年八月十九日，提举汴河堤岸司言：「广济河下接逐处，但以水浅不能通舟，今欲于通津门里汴河岸东城里三十步内开河一道，下通广济，接行运。」从之。先是，都大提举清河辇运司乞以旧广(清)[济]河并清河行运，诏令工部相度可与不可应接广济河行运。至是乃从埽岸司之请。 
哲宗元佑元年三月十九日，三省言：「广济河辇运，昨因李察等言废罢，改置清河辇运，显是迂远。」诏(和)[知]棣州王谔措置兴复。 
十二月二十二日，诏广济河都大管勾催造辇运，三十月为任。
 方域 宋会要辑稿 方域一六 诸河 惠民河 
      
惠民河
      
与蔡河一水，即闵河也。建隆元年，始命右领军卫将军陈承昭督丁夫导闵水，自新郑与蔡水合，贯京师，南历陈、(颖)[颍]，达寿春，以通淮右，舟楫相继，商贾毕至，都下利之。于是以西南为闵河，东南为蔡河。至开宝六年三月，始改闵河为惠民河。 
太祖建隆元年四月，命中使浚蔡河，设斗门节水，自京距通许镇。 
二年，发畿甸陈、许丁夫数万浚蔡水，南入(颖)[颍]川。 
干德二年二月，令陈承昭率丁夫数千凿渠，自长社引潩水至京师，合闵水。潩水本出密县大騩山，历许田。会春夏霖雨，则泛(隘)[溢]民田。至是渠成，无水患，闵河益通漕焉。 
淳化二年，诏以潩水泛溢，侵许州民〔田〕，令自长葛县开小河道，分流二十里，合于惠民河。 
真宗咸平五年七月，京师霖雨，沟洫壅，惠民河溢，泛道路，坏庐舍，自朱雀门抵宣化门尤甚。知开封府寇准治丁冈古河泄导之。 
大中祥符元年正月，诏：「如闻浚蔡河召集丁夫，其未入役者不给禀食，暴露原野，朕甚悯焉。自今令主者饷之，宽其程约。」 
六月，开封〔府〕言尉氏县惠民河决，遣使督视完塞。 
二年四月，陈州言：「州地洿下，苦积潦，岁有水患。请自许州长葛县浚减水河，及补枣村旧河以入蔡河。」从之。 
八月，选使臣巡辖京索惠民河，其殿最如黄、汴河例。以每岁修防不精，主者多不经习，以致决溢害田故也。 
十月，御史中丞王嗣宗言：「许州积水害 
      
民田，盖惠民河不谨堤防，每决坏。」即诏遣合门祗候钱昭厚经度之。昭厚请开小(颖)[颍]河分导水势，帝曰：「是虽泄其上源，无乃移患于(颖)[颍]河下流乎 」昭厚等不能对。陈州石保吉复言：「此河浸广则陈州为水之冲，其害滋甚。」遂诏白波发运判官史莹与京西转运使、逐州官吏按视畎导之。莹请于顿固减水河口改修双斗门为东水鹿巷以泄其流，可减陈、(颖)[颍]每岁水患，从之。 
九年，知许州石普请于大流堰穿渠，置二斗门，引沙河以漕京师。遣使按视，又请废段家 ，移长平镇于建雄镇长平镇：原作「长平领」。按长平镇属陈州西华县，见《九域志》卷一，据改。。诏问知陈州冯拯，言无害，乃许农隙兴事。 
四月，诏遣中使至惠民河，规画置埧子以通舟运。 
天禧三年，新堤决坏，崇仪副使、巡护史莹坐护治不谨，责为供备库副使。 
仁宗天圣二年二月，崇仪副使、巡护惠民河田承(说)[悦]献议，重修许州合流镇大流堰斗门，创开减水河通漕，省迂路五百里。诏遣使与承悦同规画利害以闻。 
四年闰五月，都大巡护惠民河田承悦言：「昨褚河水遂置埧子应接舟舡，近西华县埧子南西匣口板，称冀国长公主宅炭舡撞下，节级刘荣受钱不曾修补。按蔡河斗门上下 、咸下咸下：疑当作「咸平」，开封府到镇名，见《九域志》卷一。、义声、建雄属开封府，长平、西华属陈州，大流三门及都使堰属许州。请自今应有乞觅百钱及擅离地分者，所属断遣；再犯及邀滞损撞乞钱，禁锢奏裁；使臣不觉察，亦治其罪。在任三经罚，并与降等远小差遣。仍令所在板 
      
榜晓谕。」从之。 
五年八月，都大巡护惠民河王克基言：「先准宣，惠民、京、索河水浅下，缘出源西京、郑、许州界，惠民河下合横沟、白雁沟，京、索河下合西河、湖河、双河、栾霸河、丈八沟，(名)[各]为民间截水莳稻灌园，宜令州县巡察，偷畎者捉搨勘罪。近巡(泺)[栾]霸河，阎庄西有掘河一条，放水种稻田等，牒郑州收捕治罪。又巡至谷口，复有七巡放水灌稻之人，即乞严断。」从之。 
七年，王克基言：「检会条，蔡河斗门栈板须依时开闭，调停水势，应接纲 ，不令邀滞。其使臣如钤辖齐整，不致搔扰，得替日批书，理为劳绩，与免短使。近巡(察)[蔡]河，见官纲并不计会斗门下栈擗水，却于河内打软堰栏河，践踏堤岸，隔碍舟运，虽行止绝，未有条约。今请申明旧条外，更下逐处匀调水势，躬亲开闭板栈。钤辖邀滞，如官中察探得知，依法断遣，使臣乞行朝典。如无阻滞，钤辖齐整，依先降宣命批书，理为劳绩，与免短使。其官私舟船须分两岸牵驾，不得打软堰。如遇水小，逐斗门计会放水，遗者送官勘逐。」从之。 
嘉佑三年正月，开京城西葛家冈新河。以有司言「至和中，大水入京城，请自祥符县界葛家(纲)[冈]开生河开：原脱，据《宋史》卷九四《河渠志》四补。，直城南好草陂，北入惠民河北：原作「不」，据《宋史》卷九四《河渠志》四改。，分于鲁沟，以(纡)[纾]京城之患」也。以上《国朝会要》。 
神宗熙宁四年八月二十五日，以殿中丞乐换提举修置惠民河上下坝闸，三班借职杨琰勾当修置。 
八年六月十六日，都水監言汴、蔡兩河可就丁字河置(插)[ 禾] 
      
通漕，从之。详见汴河门。 
十月七日，诏都水监相度开展惠民河利害以闻，以宋用臣与护惠民河官乞开展河道以便修城也。 
