<!-- { "loadSidebar": true } -->
孝宗隆兴元年七月七日，礼部员外郎兼权秘书少监刘仪凤等言：「国史日历所见修《靖康日历》，将及成书。缘当来文字遗逸，内有臣寮薨卒及死于兵者凡四十一人，虽粗有事迹，即未曾立传。欲乞下礼部开具所要立传姓名，下诸路转运司，令所属州县多方求访逐人子孙亲属所在，抄录墓志、行状及应干照修事迹缴申本所，以备照用。或其间系罪籍之人，见无子孙可以搜访，及薨卒死事在靖康年分，而名字湮没不存，恐士大夫曾有收得上件事迹，但可参照者，欲乞就令搜访施行。」从之。《靖康日历》。合立传姓名：河东路安抚使史杭，内侍李彦，归朝官滑州邢曹石，太傅致仕王黼，责授彰化军节度副使梁师成，责授左卫上将军童贯，知阳武县蒋兴祖，知长垣县上官敏功，尉氏县主簿曹嗣宗，巡辖李克美，归朝官赵良嗣，制置副使种师中，汾州守臣张克戬，统制官辛康宗，知河阳燕瑛，统制官高师旦，赠开府仪同三司张孝纯，赠徽猷阁待制张浃，赠待制田灏，内侍梁方平，中书舍人高伯振，检校太傅刘延庆、子光国，内侍梁揆，户部尚书梅执礼，户部侍郎陈知质，刑部侍郎程振，给事中安扶，合门宣赞舍人吴革，徽猷阁直学士、通议大夫任熙明，建 
      
武军节度使王禀，统制官何庆言，陈克礼、姚友仲、蔡京、蔡攸、朱 、陈过庭、孙傅、张叔夜、何 。 
八月十七日，国史日历所状：「依指挥条具并省吏额，见管一十二人，欲从下减楷书一名。」诏依见在人且令依旧，将来遇阙，更不迁补。 
干道元年五月二日，国史日历所言：「编类圣政文字，昨并归日历所，系与监修国史各日过局聚议文字。所有开局并以后过所及应排办事务，乞就用本所都大提举诸司承受主管诸司依日历所已得指挥体例施行。」从之。 
玉牒所降旨许进《祖宗僊源积庆图》等文字，缘本所昨于绍兴二十八年内修进《神宗皇帝宝训》日，其玉牒所编修《僊源积庆图》与本所同日进呈。今来本所乞候书写进本 、施师点言：「国史日历所得旨编修《光尧寿圣太上皇帝圣政》，今已成书，合行进呈。伏 七月十四日，秘书少监陈岩肖、著作佐郎莫济、张恪、正字、编类圣政检讨官王(子)[了]，同日玉牒所一就进呈。合行事件，乞并依昨进《宝训》前后已得旨体例施行。」并从之。 
、施师点言：「勘会本所恭依已降指挥，《光尧寿圣太上皇帝圣政》并依绍兴二十八年进呈《神宗皇帝宝训》前后已得旨体例施行。」诏进读官差秘书少监汪大猷，余并依。 二年九月四日，秘书少监汪大猷、著作佐郎黄石、黄钧、校书郎、编类圣政检讨官王 
      
十月五五日上「五」字疑误。，签书枢密院事兼权参知政事兼权提举编类圣政蒋芾言：「《光尧寿圣太上皇帝圣政》今已进呈安奉了毕，本所官吏欲限三日结局。」从之。 
(干道元年)十二月五日据《宋史 孝宗纪一》，本条为干道二年十二月事，「干道元年」四字当删。，秘书少监汪大猷等言：「日历所修纂钦宗皇帝一朝日历，缘渡江之后简编散逸，前来官吏冥搜博采，今已成书，凡七十五卷。今承国史院画降指挥，令本所将已修成《钦宗日历》发赴本院。缘本所绍兴三十二年闰二月十七日已降指挥，从本所纂录缴进，降付国史院，以备将来修纂实录。」从之。 
十三日，诏《钦宗皇帝日历》可免进呈，发赴国史院，依例纂修实录。 
四年五月，进实录推恩，经修《钦宗日历》在朝供职官特减二年磨勘。见实录院。 
六年五月四日，国 
      
史日历所状：「依指挥条具并省吏额，本所通管一十五人。今欲减罢修书、书库官等三人，通以一十二人为额。」从之。 
七年正月二十九日，诏：「自今将逐旬所记圣语以《三省宣谕圣语》为名，与时政记同修进。候降出，更不再进，发赴国史日历所。」
 运历 宋会要辑稿 运历一 修实录 
      
修实录
【宋会要】
      
太平兴国三年正月己酉，命李昉、扈蒙、李穆、董淳、赵邻几同修《太祖实录》。五年九月甲辰，史馆修为五十卷以献，赐监修沈伦、史官李昉、扈蒙等袭衣、金带、锦彩、银器。 
淳化五年四月癸未，命张洎、李至等同修国史。先是，上语宰相曰：「先朝事耳目相接，今实录中多有漏略，可集史官重修。」苏易简对曰：「近代委学士扈蒙修史，蒙性懦，逼于权势，多所讳避，甚非直笔。」上因言及太祖受命之际，非谋虑所及。陈桥之事，史册所缺，宜令至等重加缀缉。是年十月丙午，张洎等献《重修太祖纪》一卷，以朱墨杂书。洎所上纪不列于史馆。凡躬承圣问及史官采摭之事，即朱书以别之。其书未成。 
真宗咸平元年九月己巳，下诏以沈伦所修事多漏略，先朝命张洎重修《太祖实录》未成，会洎沦没，命右仆射吕端、集贤学士钱若水重修。丁丑，又以王禹捻、李宗谔、梁颢、赵安仁等同修。二年六月丁巳，书成，凡五十卷，并事目二卷，平章事李沆监修上之。表云：「前集录叙天造之始，稽国姓之源，发挥无取，铨次失当。今之所正，率由旧章。文武 臣，旧载者九十二人，或作九十一。今增其遗漏一百四人。其于制礼作乐、经文纬武、申明大政、厘改庶务者，于甲令垂为法式，靡不具载。」帝览之称善。癸亥，诏褒谕，赐袭衣、金犀带、银帛，若水而下加散官、食邑。 
先是，诏并加恩，而沆独辞。李沆所修视前录为稍详，而真宗犹谓未备。大中祥符九年，复诏赵安仁、晁迥、陈彭年、夏竦、崔遵度同修，王旦监修。明年书成，自兴国至祥符，前后凡三修。 
景德四年闰五月庚寅，马知节曰：「太祖数事，恐实录中未载。」上令知节具录奏闻，以备史阙。 
祥符九年二月己丑，监修王旦言：「两朝实录事有未备者，望付修史官增修。」从之。遂委赵安仁、晁迥等增续。明年书成，其卷帙如旧。 
绍圣二年九月五日，诏就差见今国史院官等兼修《哲宗实录》，蔡京兼修撰，邓洵武、上官均、王涣之并兼检讨官。 
七月三日，诏曰：「朕惟序言纪事，莫严一代之书；遵制扬功，是为天子之孝。恭以神宗皇帝厉精为治，十有九年，图任忠贤，修起法度。内之立政以安百姓，外之经武以威四夷。更新条纲， 革弊蠹，盛德大业，三代比隆。而日者史官或怀私见，议论去取，各有所偏，参错异同，未归至当。不惟无以传信于万世，亦屡有以招致于人言。朕夙夜以思，不遑启处，爰命加于论諲，虑尚胶于见闻。夫熙宁、元丰，事实具备，元佑、绍圣，编录并存。订正讨论，其在今日。笔则笔，削则削，宜公乃心；是谓是，非谓非，无忝厥职。庶称朕丕扬先烈、昭示无穷之意。其令修史 
      
官取索元佑、绍圣实录应干文字，讨论事迹，依公参详去取，务要所书不至失实。」 
大观三年十一月二十九日，命太师、中太一宫使蔡京守太师致仕，仍旧提举编修《哲宗实录》。四年四月十五日书成。 
四年四月十九日，实录院状：「修撰郑久中等奏：契勘《哲宗皇帝实录》书成，已进呈讫。所有正史合行置局编修。诏依奏，仍差何执中提举。有合行事件画一，数内一项：文臣太中大夫以上、武臣正任刺史以上并驸马都尉，或虽官品未至，而有政绩在民，遗爱可纪，忠义之节显闻于时，或有不求闻达，终于下位，及隐逸邱园，并孝悌之士，曾经朝廷奖遇，凡在先朝薨卒者，并宗室大将军及赠公侯，例合立传者，要见逐人行状、墓志、神道碑、生平事迹。或有著述文字达于时务者，照证修纂。或烈女、节妇及艺术着闻者，事迹灼然，亦合书载。及中外臣僚并宗室或因哲宗赐对，亲闻圣语，或有司奏事，时出宸断，或有论议章疏，事关政体，可书简册者，并许编录、实封，于所在官司投纳，申缴赴院。或亡殁臣僚，有本家子孙追录所闻，或收藏得旧槁者，亦并许编录，依上项投纳，仍不得增饰事节。下进奏院遍牒天下州军监，明行晓示，及多方求访。如无子孙，亦许亲属及门生故吏编录，于所属投纳。仍乞下尚书吏部、左右选、入内内侍省、合门、大宗正司出榜晓示，令依上件修写，直纳赴院。今来修国史有合取会事，并从本院押帖子会问。其诸处供报隐漏，当行人吏并从严断勒停。事理重者刺配五百里外本城，不在赦原降减。急限一日，慢限三日，差错违限，从本院直牒大理寺，主行人吏并科杖八十罪，情理重者自从重。」诏依。以上《续国朝会要》。《国朝》、《中兴》、《干道会要》无此门。
 运历 宋会要辑稿 运历一 诸儒论三家异同 
      
诸儒论三家异同
【宋会要】
汉末扬子云难盖天八事，以通浑天。其一论周天之度差；其二论春秋分之日，昼夜之刻不同；其三论星之见伏，随日之出入不同；其四论天河之曲直不同；其五论二十八宿显见之多少；其六论日托天而旋；日出地下而影上行，何也；其七论日与北斗远近小大之异；其八论北极为天毂，二十八宿为天辐，其 密不同何也。其后桓谭、郑玄、蔡邕、陆绩各陈《周髀》，考验天状，多有所违。逮梁武帝于长春殿讲义别缀天体，全同《周髀》之文，善立新意，以排浑天而已。汉王仲壬据盖天之说以驳浑仪之旧说：「天从地下过，天何得从水中行乎 甚不然也。日随天而转，非入地。今视日入，非入也，远使然耳。日月本不圆也，望之所以圆者，去人远也。」葛洪释之曰：「《浑天仪注》云：天如鸡子，地如鸡子黄，孤居于天内。天大而地小，表里有水，天地各随气而立，载水而行。周天三百六十五度四分度之一，又中分之，则半覆地上，半绕地下，故二十八宿半见半隐。天转如车毂之运也。论诸天者虽多，然精于阴阳者莫密于浑象也。若天果如浑天者，则天之出入行于水中为的然矣。故《皇帝书》曰：天在地外，水在天外，水浮天而载地者也。天出入水中，当有何损 而王生谓不可乎 」又曰：「今视诸 
      
