<!-- { "loadSidebar": true } -->
涉百日之外。洎至回任，仍旧管干趁办课利无亏欠，批成二考，替罢却将所差日月不许理为在任，往往皆破考任，反以为害。乞将似此小使臣监当被差部纲不曾给到自陈干照，即取索印纸，见得任内课利敷足，即与批书，满罢权与理为在任月日。」从之。 
二年正月二十日，权知开州王炜言：「本州岛监税官一员，系转运司定差，每一日课额止二十千。又添差一员不厘务之人，坐食耗蠹。清酒务初无正官员阙，日课五十千，止是本州岛措置酤卖，每日轮差公吏而已。乞下转运司减添差监税，只令正员税官兼监清酒务，许令文武官通注。」从之。 
三年八月二十三日，知邛州旧管蒲江县盐井一监，僻居穷谷之间，民居不满百家，盐荚仅供一郡，而监官乃以两员为额。内一员兼卖引、商税、烟火，一员兼买茆、支盐，职小而任不一，事简而官独繁。乞省减兼买茆、支盐监官。从之。 
二十八日，诏潭州船料场、造船场、都作院、在城酒税监官五员，见任人且令终满，已差下人依省罢(去)[法]。以湖南诸司言，从潭州所请，废罢所有钱米添助(瞻)[赡]军支遣故也。 
五年九月二十一日，臣僚言：「行在酒所以(瞻)[赡]军激赏为名，合都城内外列为十有七库，事烦责重，专在监官得人。曩岁多注文臣，近来库官除四员注差文臣外，其余皆右选也。考其出身，往往非尽由科目世家，或自军伍奋身，或从吏胥出职。其间有不顾廉耻 
       
者，有不知文墨者，则上无以趣办国课，下无以检柅吏奸。照得列库监官其有双员者，纵不能尽差文臣，而以一文一武相须并任，不惟增重其官，而左选士流希望升改，有所顾藉，必能尽瘁乃职。欲望下三省详酌施行。」诏将(瞻)[赡]军诸酒库双员监官自今后并以文武官对差，见任人许令终满，已差下人元系杂出身及流外人，并令赴部别行注授。内堂除人赴尚书省，别行陈乞合入差遣。续勘会已降上件指挥，除见任并已差流内武臣一阙存留外，所有合差文臣阙次，开具下项：南上库、藩葑库、南库、东库、西库、北库、南外库、北外库、中库、余杭库。诏十阙并令堂差经任有举主选人一次。内堂差阙今后仍旧堂差，部阙今后令吏部照应已得指挥差注流内文臣。其藩葑库内一员，自后令点检所奏辟流内文臣。 
十二月四日，枢密院言：「勘会内诸司等处吏职出官之人，多是出官之后却差充内诸司等处干办、监门等官差遣，既先于本司执役，后趣于监官同职，委是分守无别。其元系吏职出官，却任在京局务监当差遣，事体亦同。」诏自今后内诸司等处吏职出身之人，并不许差充内诸司等处干办、监门等官差遣。其以吏职出官，亦不得任在京局务监当差遣。仍令三省、枢密院常切遵守。 
五日，诏贺州税官一员省罢，以本所官监。及添差税官一员并监庙二员，不欲尽行省减，监庙于内止 
       
省减一员，与太平锡场监官一员并省罢。象州税官一员省罢，以本州岛官兼。又有添差监庙三员、指使两员，各存留一员。梧州添差监税一员省罢。从广西诸司奏请也。 
六年七月八日，都大主管川秦茶马监牧王铅言：「本司马务、锦院最系繁伙去处，皆系使臣兼摄。窃见本司管押茶船官三员，旧来运茶应副陕西博马，遂有此官。今不过昭化一处用船，余皆茶铺陆运，全无职事，诚可省并。内二员系成都帮请，一员系汉州帮请，欲乞存留成都府一员外，省罢一员并汉州一员，却于前件窠阙，许令本司辟差马务监官一员、锦院监官一员，并以小使臣奏辟，两年为任。」诏从之。令本司于小使臣内踏逐曾经任、有举主无过犯人充。 
七年八月五日，淮西提举乔行简言：「访闻两淮州县榷场，商旅般运物货过淮，却打博北界钞盐回归。其弊皆缘州郡利于收税，更不觉察禁戢，却将捕到北盐拘没入官，置铺出卖，或分与盐铺户发泄，合行措置。本司近准指挥，今后两淮榷场监渡官选差见任官兼管，令提举司常切觉察，遂行下光州、安丰军，其花靥镇、中渡两榷场不得差补摄公吏。去后据安丰军申，选差本军花靥镇巡检兼管。光州申，中渡系属光山县，巡尉亦当任责，遂差本县县尉、仙居巡检、砂窝巡〔检〕轮流兼管，三月一易。本司已备申朝廷照会讫外，访闻淮河两渡非特北盐过界，近来本界私茶 
       
渡淮而北亦复不少，尤当谨严，亦何爱一二差遣，不使之专一管干 今欲乞将中渡、花靥两渡监官创置员阙，选差曾经任有举主人充。应内有(补)[捕]获到茶盐，与照巡尉格推赏，其透漏者罚亦如之。庶几职思其忧，亦可使之巡检奸细，(机)[讥]察盗贼，体探边境事宜。」诏从之，增置中渡、花靥两渡监官各一员，仍令淮西运司选辟经任有(选)举主选人一次，今后作堂除使阙。
十一月四日，提领建康镇江府转般仓〔言〕：「监门职事，自来系差武臣，自(喜)[嘉]定六年内准指挥，专差经任有举主无过犯选人，永作堂除。照得本仓监官亦系堂除选人，昨因提辖镇江榷货务詹阜民陈乞仓官任满推赏，已蒙行下，任满与减二年磨勘讫。惟是门官虽系改差文臣，与仓官事均一体，未蒙比附推赏。乞明降指挥。」诏今后建康府、镇江府转般仓监门官任满，如能搜检、无透漏官物，比仓官与减半推赏施行。 
八年十一月二十三日，淮东总领宋钧言：「诸军分屯淮甸已多，而扬州为最，月支粮米计一万七千余石。本所每岁截拨不下十三四纲，而仓敖不增筑，监官不专差，但委之本州岛司户，大率视为他司委送之事，漫不屑意，交纳稽时。今欲乞转置扬州户部大军官一员，从本所选辟廉洁有才力一次，使之措置添架仓敖，一意出纳。自后归之部阙，注选人曾经任无过犯者，庶几职掌专一。」诏令淮东总领于扬州见任县 
       
官内选辟一员，仍以「兼监户部大军仓(击)[系]衔」，候任满日于本州岛及总领所批书讫，方得离任。任满合得酬赏，与照条放行。已上《宁宗会要》。
 职官 宋会要辑稿 职官四九 监押 
     
宋会要辑稿 职官四九

监押
【宋会要】
以合门祗候以上充，三班为者名监押。诸州、府、军、监皆有之。领本城及屯驻兵，掌屯戍、边防、训练之令，以肃清所部。有至二员者，或为同监押。禁兵驻泊则增(至)[置]一员，不领本城兵。边州有至三员者，亦有一路两路三路者，其关、城、县、镇、寨、津、堡亦有置者。县或知县兼充。朝官为都监，京官幕职为监押，畿县则云签书兵马司公事。国初以诸州都监或杂用文臣为之，其后遂罢，止以武臣为之。《两朝国史志》：都监有路分，有州、府、军、监，有县、镇，有城、寨、关、堡，并以合门祗候以上充，然(以)[亦]参用三班使臣，凡监押则专用使臣焉。都监、监押悉充在城巡检监押：原无「监」字，而旁批一「都」字。按本条所述全为都监、监押事，并无「都押」之名目，当是原校者笔误，因改。，自都监而上至路分，大率皆置一员，亦有一州一路数员者。其知县监镇，朝官即兼都监，京官即兼监押，畿县则云同签书兵马司公事，掌屯戍、边要、训练之政令，以肃所部。以上《续国朝会要》。 
太祖干德三年五月，诏差起居舍人刘兼通判泗州，兼兵马都监。 
七月，以尚食奉御刘仪充西路兵马都监。 
十二月，诏西川管内监军、巡检使不得与州县公事与：原作「御」，据《长编》卷六改。。 
太宗太平兴国三年五月，以客省使翟守素为两浙诸州兵马都监，庄宅使花光进、酒坊副使弭德超并充监押。 
五年十一月，以太子中允董颀充唐州方城县兵马都监，兼监商税。 
真宗咸平六年十月，长乐郡主高氏为其弟殿直处约求亳州兵马监押，真宗曰：「护戎之任，实司军旅，处约未历事，不可从也。」 
景德元年七月，以水部郎中、三门发运使许玄豹兼河阴都监，知县事。河阴领汴口，每岁均节水势，以济江、淮漕运。玄豹上书自言习知利害，愿兼领以自效故也。 
是月，又诏西路沿边有都监、监押处，罢驻泊都监。 
三年六月，诏以六宅使康继英、如京使苗忠、右领军卫将军潘璘、右司御率府率刘文质充升、洪、杭、福逐州驻泊都监，各提举本路诸州军兵马巡检公事。仍于泗州各选置都监、巡检使，量益驻泊兵甲。时司天言星文灾异主吴越之分，帝曰：「西北兵民虽渐息肩，而东南久安，当深虑之。」近臣曰：「数岁前，司天亦言吴越有灾，宜过为备，陛下分遣使命，周恤黎民、释逋租，选良吏，虽小有险歉而终保谧宁。今郡邑丰穰过前远矣，复何患也!」帝曰：「居安思危，有备无患，古之善教也。」故有是诏。 
三年八月，以禁卫步骑兵分屯河、扬、澶州，各三千人；曹、滑、徐、许州、陕府、白波，各二千人；陈、汝、怀、虢州，各千人，仍选使臣充监押，命御前忠佐同管辖之。 
 九月，诏三班院，自今使臣年及三十、累经勾当者，乃得选差充监押、巡检。先是，宿、泗州巡检王文用受贼父赂而释其贼，复虑败露，即谋剽劫，伏法。帝 
     
案，见文用裁二十岁，未尝历事，因有是诏。 
四年八月，令环庆路都监二员，每岁一巡沿边戍寨，更迭而往。时上封者〔言〕环庆诸军多分屯淮安、洪德寨，时总管未尝按视，戎事弛慢故也。 
十二月，诏川陕节度州及冲要兵多处，监押用侍禁已上为之。时兴元府言，有小校对护军无礼，其人乃三班奉职，以秩轻故也。 
大中祥符元年八月，以车驾巡幸，东京、陕西淮南路诸州地当冲要者，权增屯兵，命诸司使已下为驻泊都监。又以内殿崇班刘文质为齐州驻泊都监，兼都巡检，以泰山北面有路抵齐州，故增警备也。 
二年六月，诏西北诸路驻泊司事，并与知州同管勾，以事多违戾故也。 
八月，以合门祗候康训同管勾峡路驻泊公事峡：原作「浃」，据《长编》卷七二改。。时峡路侯延赏有疾侯：原作「俟」，据《长编》卷七二改。，帝以蛮寇未宁，发兵招遏，虑施、黔、夔、峡夷人扰惧，故择训 事，仍令慰抚之。 
三年四月八日，诏京东西、河北、河东有屯兵处河东：原无「河」字，据《长编》卷七三补。，并选诸司使、副及御前忠佐为都监驻泊，令以时训练。 
五年二月，诏：「开对府诸县军民相殴讼者，令知县、都监同议裁断。」以上封者言县与本军各庇所部，多致枉抑故也。 
