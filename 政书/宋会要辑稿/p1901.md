<!-- { "loadSidebar": true } -->
二月十七日，诏加皇后曾祖儒林郎、(言)吉州吉水县主簿令吉赠太子少保，曾祖母宜春郡夫人张氏赠荣国夫人；祖赠太子少傅谷赠少傅，祖母永嘉郡夫人孙氏赠惠国夫人；父赠太子少师协赠少师，母和义郡夫人赵氏赠淑国夫人。 
七月十六日，诏以加贵妃翟氏进位， 
      
亲属谢宁赠武义大夫、遥郡团练使；武翼郎蒋湜赠武功郎，妻武氏赠孺人；修武郎蒋尧辅赠武翼郎，妻张氏赠孺人；武节郎、赠武义大夫蒋世忠加赠正任观察使。 
十一月十四日，诏加贵妃刘氏曾祖琮赠太师，曾祖母陈氏赠鲁国夫人；祖从远追封荣国公，祖母唐氏赠魏国夫人。 
闰十一月二十五日，诏加皇后曾祖夏令吉赠太保，曾祖母张氏赠卫国夫人；祖谷赠太傅，祖母孙氏赠蔡国夫人；父协赠少师，母赵氏赠福国夫人。 
二十八日，诏贵妃翟氏曾祖世俊赠太子少保，曾祖母孙氏赠齐安郡夫人；祖思诚赠太子少傅，祖母张氏赠和义郡夫人；父益赠太子少师。 
干道三年十一月二十六日，诏加贵妃刘氏曾祖琮追封荣国公，曾祖母陈氏赠楚国夫人；祖从远追封庆国公，祖母唐氏赠秦国夫人。 
六年十一月二十三日，诏加贵妃刘氏曾祖琮追封秦国公，曾祖母陈氏赠魏国夫人；祖从远追封益国公，祖母唐氏赠秦国夫人。以遇郊祀赦也。 
同日，诏加贵妃翟氏曾祖世俊赠少保，曾祖母孙氏赠嘉国夫人；祖思成赠少傅，祖母张氏赠信国夫人；父益赠少师，母刘氏和国夫人。以郊祀赦故也。以上《干道会要》。
 仪制 宋会要辑稿 仪制一二 再赠官。 
      
再赠官。
太祖建隆元年七月二十七日，河阳三城节度使、赠太子太师赵晁再赠侍中。晁周初与宣祖分掌禁兵，有宗盟之分，太祖常优礼之，故再加赠典。 
太宗至道元年四月七日，尚书左丞、赠镇南军节度使吕余庆再赠侍中。余庆弟端时中为宰相中：疑误。，故特赠之。 
三年真宗即位，未改元。六月六日，诏皇兄故魏王德昭赠太傅，岐王德芳赠太保，仍遣中使致祭。 
真宗咸平三年三月九日，诏赠侍中吕余庆加赠中书令，余庆妻商氏追封陈留县夫人。时端任(子)[太]子太保，疾甚，车驾临问，特有是命。 
六月十三日，诏宣徽南院使、赠侍中郭守文特追封彭王。 
景德二年十二月二十一日，枢密使、给事中、赠吏部侍郎宋湜再赠(邢)[刑]部尚书。湜从幸大名，卒于涂中，帝追念之，特有是命。 
大中祥符七年十一月九日，赠左卫上将军、镇江军节度使刘承规再赠侍中。承规修玉清昭应宫未毕而卒，及是宫成，有赠，仍命谒坟致告。 
八年三月三日，诏赠太傅刘熙古再赠太尉，赠侍中楚昭辅再赠中书令。熙古、昭辅并尝事太(事太)祖藩府，时幸南京，制书并加追赠故也。 
九年正月十四日，赠贝州观察使秦翰加赠彰国军节度使。翰预修大内，未成而卒，至是功毕故也。 
天禧二年六月四日，赠保信军节度使、追封申国公德恭加赠护国军节度使兼侍中申国公：原作「中国公」，据《宋史》卷二四四《宗室一》改。，赠宁远军节度使、追封临沂郡公德隆加赠崇信军节度使、同中书门下平章事。从其子承庆、承训之请也。 
仁宗干兴元年未改元三月十一
      
日，诏赠皇叔祖故秦王廷美太师、尚书令、皇伯赠中书令，守太傅、追封魏王德昭，赠中书令守太保、追封岐王德芳并太师，王悉如故。皇叔赠太保、尚书令、追封郓王元份改封陈王，皇叔赠太尉、尚书令、追封安王元杰，赠太尉，尚书令，追封曹王元捻并太师，王悉如故。皇叔赠太师、尚书令、追封邓王元墦改封密王，皇兄追封周王佑赠太尉、中书令，王如故。皇兄赠中书令、追封南阳郡王惟吉太尉，王如故。
宝元二年正月七日，赠昭化军节度观察留后、广平郡公允怀追封广平郡王。允怀大中祥符五年卒。善赋诗，真宗多令赓和。至是，仁宗览其诗恻然，特加追封也。 
庆历四年十一月一日，加赠皇弟□州防御使承拱武胜军节度观察留后、南阳郡公，皇侄怀州刺史从善瀛州防御使、河间侯，保州刺史守廉磁州防御使、滏阳侯，左屯卫大将军世宏蕲州防御使、蕲春侯，六宅副使从溥宫苑使、陵州刺史，太子右卫率府率克平右领军卫将军。大宗正司言：承拱等妇皆愿不出，故特加赠其夫焉。 
六年十一月二十七日，加赠洺州防御使、广平侯承矩相州观察使。以其子克循上承矩所书真宗御诗石本也。 
八年三月八日，昭宣使、眉州防御使、内侍右班都知刘从愿赠崇信军节度观察留后，以旧侍东宫，再赠大同军节度使。 
皇佑二年二月六日，再赠皇侄齐州防御使、济南侯从谠为同州观察使、冯翊侯。 
嘉佑四年十二月六日，长子赠太傅、追封褒怀靖王昉赠太师、中书令、追封魏王，第二子赠太师、中书令、追封豫悼穆王昕赠兼尚书令、追封越王，第三子赠太师、中书令、追封鄂悼懿王曦赠兼尚书令、追封陈王，追封第二女楚国公主周国，第三女唐国公主汉国，第四女越国公主秦国，第五女郓国公主魏国，第七女随国公主吴国，第八女韩国公主燕国。 
英宗治平元年闰五月十一日，诏赠皇伯祖赠太师、中书令、尚书令、吴懿王德昭追封越王，赠太师、中书令、尚书令、潭康惠王德芳楚王，天策上将军、守太师、尚书令、中书令、行雍州牧兼江陵尹、赠河中凤翔河南牧、潞恭宪王元佐魏王，赠崇信军节度使、同中书门下平章事、广平郡恭肃王德隆兼侍中，赠昭德军节度使兼中书令、颍川郡安简王德彝太师颍川：原作「颖」，据《宋史》卷二四四《宗室一》改。，赠护国军节度使兼侍中、高密郡王德恭兼中书令。叔祖赠太师、中书尚书令、行真定牧、润恭靖王元份追封鲁王，赠太师、中书尚书令、行兴元牧、邢文惠王元杰陈王，赠太师、中书尚书令、行大名牧、苏恭懿王元墦韩王，赠太师、中书尚书令、行江陵牧、华恭惠王元捻蔡王，赠宣德军节度使、同中书门下平章事、广陵郡康简王德雍兼侍中，赠保平军节度使、郧国公德钧、赠中军节度使、江国公德 
      
钦并同中书门下平章事，赠太尉兼中书令、申恭裕王德文太师，赠武昌军节度使、纪国公德存同中书门下平章事，赠天策上将军、淮南湖南节度大使、守太师、尚书中书令、行荆扬兖徐州牧、燕肃王元俨吴王，赠博州防御使、博平侯允熙沧州观察使，赠左卫将军、代国公元亿左卫上将军、追封安定郡王，赠应州观察使、金城侯德润保康军节度观察留后，赠凉州观察使、姑臧侯德愿昭化军节度观察留后。伯赠太尉、平阳郡懿恭王允升太师升：原作「叔」，据《宋史》卷二四五《宗室二》改。，赠安远军节度使、密国公允言同中书门下平章事，赠镇江军节度使兼侍中、郇国公允成兼中书令，赠太尉、信安郡僖简王允宁太师，赠昭化军节度观察留后、广平郡王允怀保静军节度使。叔赠太尉、永嘉郡思恪王允迪太师。弟赠太师、中书令兼尚书令、魏怀靖王昉周王，赠太师、中书尚书令、越悼穆王昕唐王悼：原作「倬」，据《长编》卷一三一改。，赠太师、中书尚书令、陈悼懿王曦燕王。追封第二妹周国公主唐国，第三妹汉国公主吴国，第四妹秦国公主楚国，第五妹魏国公主吴国，第六妹鲁国公主陈国，第七妹吴国公主燕国，第八妹燕国公主秦国，第九妹楚国公主韩国，并加号长公主。以上《国朝会要》。 
神宗元丰二年六月二十四日，赠镇宁军节度使、同中书门下平章事、魏国公宗懿再赠舒王。以濮安懿王元子也。 
八月四日，赠防御使、济阴侯、皇伯宗邈再赠建宁军节度使、越国公。以其子仲览等乞优赠也。 
六日，赠洺州防御使、侯平候宗沔再赠武平军节度使、福国公。赠洪州观察使、豫章候宗咏再赠宁海军节度使、沂国公。赠密州观察使、高密侯宗师再赠昭武军节度使、遂国公。 
三年闰九月二十六日，赠太师、中书令兼尚书令刘沆再赠兖国公。赠太尉王尧臣再赠太师、中书令。 
六年五月四日，皇伯祖赠保静军节度使、萧国公承干再赠安定郡王。以其子克敦进父文集，诏以承干父子世以艺文儒学名于宗藩，在朝廷旌善与能之义，宜其宠褒。同日，赠皇城使宋玠再赠英州刺史。以其子滋言玠有收复石堡城功，未赏而死也。 
哲宗绍圣二年五月十五日，赠左光禄大夫崔台符再赠右银青光禄大夫。以子尹躬诉台符在无元佑无罪降官，故命复之。 
十一月三十日，赠特进蔡确赠太师，加成、卫二国公。 
元符二年十一月二十三日，赠宁海军节度使、沂国公宗咏再赠余杭郡王。赠昭武军节度使、遂国公宗师再赠益州郡王。赠建宁军节度使、成国公宗邈再赠同谷郡王。赠镇宁军节度使、同中书门下平章事、陈国公宗治再赠开府仪同三司、澶渊郡王。赠武宁军节度使、同中书门下平章事、楚国公宗益再赠开府仪同三司、山阳郡王。赠洺州防御使、广平侯宗沔再赠 
      
崇信军节度使、汉东郡王。宗咏等并以嗣濮王宗汉言：诸兄比诸王极有损降，故有是赠。据诏，宗沔自洺州防御使、广平侯上特赠，不言元丰二年已赠节钺、国公阶(御)[衔]，二者必有一误。三年徽宗即位，未改元。三月四日，追赠邕王光济已下三十三人。并详具赠官门。 
徽宗大观元年正月二十一日，赠太师、尚书令兼中书令、韩王似再赠楚王。赠尚书令兼中书令、徐州牧、燕王佖再赠侍中，追封吴王。 
政和三年正月十九日，赠太师、荆国公王安石追封舒王。 
五年三月十四日，赠尚书令韩琦追封魏郡王。诏：「比览元丰中训诏，及得故臣之子韩粹彦、文及甫所奏，明其父功。审闻至和、嘉佑援立之法，定策之勋，所谓功在社稷，久而弥彰。追往念功，恻然永叹。琦以其子赠至其品，止缘常(恪)[格]，未加褒异。彦博罪籍未除，旧官未复。琦可封郡王，彦博可除罪籍，复旧官。与其所得恩例，仍并付国史院记载其实，以为尽忠任职者之观。」 
