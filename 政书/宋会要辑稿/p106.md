<!-- { "loadSidebar": true } -->
四年二月十一日，诏武学武成王神像并两廊从祀，令重行塑绘。其旧像，权迁后殿四廊。详见褒崇先圣。」 
七月十八日，诏：「自今武学博士，武学谕，并(与)[于]武举出身人内选差。」 
五年五月七日，诏：「礼部国子监量立武学国子员额，依太学国子例，收补武臣亲属教育。如文臣亲属愿就武学国子补试者，听。」先是，臣僚奏：「来岁省试后，太学、武学例有补试。欲量立武学、国子员数，收补武臣亲属。」诏令兵部看详。既而条具来上，故有是命。 
二十三日，诏：「武学博士改官，依太学博士条施行。」先是，武学博士樊扩言：「在法，国子博士及京官、太学博士在职一年以上，减磨勘二年。至干道元年六月初十日所降指挥，于『太学』字下添入『武学』二字，则是武学博士事体一同。今来选入太学博士，通历任四考，在职一年，改合入官；而武学博士，通历任却用五考，在职又须及二年。且武学博士立班、序位、官品、请给，并与太学博士一同，初无京官选人之别。而尚左侍左，立法自相抵捂。今来武学谕既已依太学正、录在职一年，通历任五考，改合入官，修入淳熙侍左司勋格，今只乞依武学谕已降 
      
指挥，在职一年，通历任五考，用礼部国子监长、贰举主贰员，改合入官。」故有是命。 
七月三日，诏：「太学内舍，既以十分方预优较，武学内舍，亦以十分方入上等。无人，则阙。」从礼部侍郎齐庆胄请也。 
七年七月二十八日，诏：「武学博士、学谕，并于武举出身人内选差，比类文臣条格推赏。仍下敕令所司删修。」继而武学博士孔异、武学谕蔡镐言：「已降旨，武学博士、武学谕，并于武举出身人内选差，其赏格未尝删修异等。见任博士、学谕各及一年以上，亦合照京官武学博士推赏。兼武谕杂压在(人)国子、太学正之下，国子、太学录之上。亦合照京官任正、录条格、一体施行。」故有是命。 
八年六月二十一日，诏：「武学国子生补试，有阙额七人，就试终场九人。依指挥，每十人取三人，合取二人外，零分，更取一名，共取三名。」 
十年十二月三十日，礼部国子监言：「武学大小〔职〕事该遇庆寿赦参酌推恩人：上舍生免省人二名，已有减二年磨勘恩例，候将来殿试唱名到部日，与占射差遣一次。上舍生免解人一名，已有减二年磨勘恩例。候将来过省，殿试唱名日，更与减一年磨勘。内舍生永免解人一名，内舍生今举得解人二名，外舍生永免解人一名，即无恩例。候将来过省，赴殿试唱名日，各与减一年磨勘。内舍生未该免解人五名，即无恩例，欲并与免解一次。学生五十九人，各倍赐束帛。」诏并依拟定。 
十三年四月八日，诏： 
      
「武学生年七十以上柯箕，特与补承信郎。免省上舍生潘子震、周应迪、蔡纮，依太学免省上舍生释褐恩数，并特与补承节郎。内愿赴淳熙十四年殿试者，听。守年免省上舍〔生〕郑觉，与径〔赴〕淳熙十四年殿试，永免解内舍生陈昌龄，中等校定方公辅、黄士卿，并候将来过省，赴殿试唱名日，各与减二年磨勘。永免解外舍生沈仲刚等，并候将来过省，赴殿试唱名日，各与减一年磨勘。」以该庆寿恩，依兵部拟故也。祖父母、父母封(叔)[叙]见「太学」
十六年二月一日，礼部言：「武学堂名上一字，犯皇太子名，合行回避。乞改作『立武堂。』」从之。 
二月一日，诏：「武学『教阅堂』改为『立武堂』。」 
【宋会要】
绍熙元年七月二十八日，右谏议大夫何澹言：「窃见武学教导之职，有博士，有谕。复置之初，两员皆差文臣。近年以来，两员皆差武臣。议者以谓，莫若一文一武之为当。盖见今诸生较艺，一场弓马，一场文字。习于(文)[武]者，察其弓马之优劣；习于文者，审其文字之精粗。固有武举全才之人，文字弓马皆能服众，人无异议者。然不常而得也。中间固有不值其人，而徒以充数，亦以弓马绝伦而得之者，出题乖谬，所出论题至云『赵国充可为忠言』，岂不贻笑士类 况武臣而为博士者，多得州麾而去，则其选亦焉可不重哉。欲望今后武学官阙，如是武举之 
      
中有全材者，不妨并置。万一阙出而未有其人，则莫若一文一武以相济。庶几可以为择人，而无冗滥员数之患。」从之。 
四年正月二十六日，诏：「武学放行公试一次，候将来(舍)过省有阙日，依名次拨填施行。」从阅礼斋学生徐习之请也。(舒大刚校点)
 崇儒 宋会要辑稿 崇儒四 勘书 
     
宋会要辑稿 崇儒四

勘书
【宋会要】
宋朝三馆书，直馆官校对。太祖、太宗朝收诸伪国图籍实馆阁，亦或召京朝官校对，皆题名卷末。 
太宗淳化五年七月，诏选官分校《史记》前、后《汉书》。崇文院检讨兼秘阁校理杜镐、秘阁校理舒雅、吴淑、直秘阁潘慎修校《史记》，朱昂再校。直昭文馆陈充、史馆检讨(院)[阮]思道、直昭文馆尹少连、直史馆赵况、直集贤院赵安仁、直史馆孙〔何〕校前后《汉书》。既毕，遣内侍裴愈赍本就杭州镂板。咸平〔中〕，真宗谓宰臣曰：「太宗崇尚文史，而『三史』版本如闻当时校勘未精，当再刊正。」乃命直史馆陈尧佐、周起，直集贤院孙仅、丁逊覆校《史记》。寻而尧佐出知寿州，起任三司判官。又以直集贤院任随领之。 
景德元年正月，校毕。篇末并录差(务)[误]文字五卷同进。诏赐帛有差。又命直秘阁刁衎、直史馆晁迥与丁逊覆校前、后《汉书》版本。迥知制诰，又以直史馆陈彭年同其事。 
景德二年七月衎等上言：「《汉书》历代名贤竞为注释，其得失相 ，至有章句不同，名氏交错。除无可考据外，博访 书， 观诸本，校定凡三百四十九，签正三千余字，录为六卷以进。」即赐器币有差。今之行者，止是淳化中定本。后虽再校，既已刻版，刊改殊少。 
真宗咸平二年闰三月，诏三馆写四部书一本来上，当置禁中太清楼，以便观览。崇文院言：
     
「先准诏写四部书一本，以备藏于太清楼。今未校者，仅二万卷。」真宗曰：「如龙图阁所藏书，朕尝阅览，其间尚多讹舛。大凡雠校尤须精至，可特诏委流内铨于常选人中，择历任无过知书者，以名闻。」又命吏部侍郎陈恕、知制诰杨亿同试诗论各一首于银台司，第其优劣。得前大名府馆陶尉、刘筠，前陈州宛丘尉慎镛，前均州郧(卿)[乡]尉沈京，前寿州安丰令张正符，前蔡州上蔡尉张遵，前光州固始尉聂震等六人。又诏有司推择，再得四人，亦命恕等考试。得前舒州桐城簿王昱凡七人。并令于崇文院校勘，给本官俸料，太官供膳。张正符者，未卒业而死。 
三年十月，诏选官校勘《三国志》、《晋书》、《唐书》。以直秘阁黄夷简、钱惟演，直史馆刘蒙叟，崇文院检讨直秘阁杜镐，直集贤院宋 ，秘阁校理戚纶校《三国志》。又命镐、纶与史馆检讨董元亨，直史馆刘锴详校。直昭文馆许衮、陈充校《晋书》，黄夷简续预焉，而镐、纶、锴详校如前。直昭文馆安德裕、勾中正，直集贤院范贻孙，直史馆(而)[王]希逸〔校《唐书》〕王希逸校唐书：原无「校唐书」三字。又「王希逸」：原作「而希逸」，史一尢其姓。考《宋史》卷二六八《王显传》，谓王显之子希逸「好学，尤熟唐史」，则「而希逸」当为「王希逸」之误。而下之缺文，当与《唐书》有关。又考前既云「诏选官校勘《三国志》、《晋书》、《唐书》，上文既有校《三国志》、《晋书》之事，而独缺《唐书》无人校勘。依例当有所属，因据补。。五年校毕，送国子监镂板。校勘官赐银帛有差。锴时赐绯鱼。初，诏校《晋书》，或谓两晋事多鄙恶，不可流行者。帝以语宰臣，毕士安对曰：「恶以戒世，善以劝后。善恶之事，《春秋》备载。」帝然之。故命刊刻。惟《唐书》以浅谬疏略，且将命官别修，故不令刊板。
六年四月，诏选官校勘《道德经》。命崇文院检讨直秘阁杜镐，秘阁校理戚纶，直史 
     
馆刘锴同校勘。其年六月毕，并《释文》一卷，送国子监刊板。 
景德元年三月，直秘阁黄夷简上校勘新写御书，凡二万四千一百六十二卷。赐束帛缗钱有差。以校勘官刘(均)[筠]等六人并为大理评事、秘阁校理。先是，缮写御书及雠校，并高班内品刘崇超专掌其事。至是，特迁内侍高品。 
二年二月，国子监直讲孙奭言：「诸子之书，《老》、《庄》称首。其道清虚以自守，卑弱以自持，逍遥无为，养生济物，皆圣人南面之术也。故先儒论撰，以次诸经。唐陆德明撰《经典释文》三十卷，内《老子释文》一卷《庄子释文》三卷。今诸经及《老子释文》共二十七卷，并已雕(即)[印]颁行。唯阙《庄子释文》三卷。欲望雕印，冀备一家之学。又《庄子》注本，前后甚多，率皆一曲之才，妄窜奇说。唯郭象所注，特会庄生之旨，亦请依《道德经》例，差官校定雕印。」诏可。仍命奭与龙图阁待制杜镐等，同校定刻板。镐等以《庄子序》非郭象之文，因(册)[删]去之。真宗(当)[尝]出序文，谓宰臣曰：「观其文理可尚，但传写讹舛耳。」乃命翰林学士李宗谔、杨亿，龙图阁直学士陈彭年等，别加雠校，冠于首篇。 
四年八月，诏三馆、秘阁、直馆、校理分校《文苑英华》、李善《文选》，摹印颁行。《文苑英华》以前所编次未精，遂令文臣择古贤文章，重加编录，芟繁补阙换易之，卷数如旧。又令工部侍郎张秉、给事中薛映、龙图阁待制戚纶、陈彭年〔覆〕校之。李善《文选》校勘毕，先令刻板，又命官覆勘。未几， 
     
宫城火，二书皆烬。至天圣中，监三馆书藉刘崇超上言：「李善《文选》援引该赡，典故分明，欲集国子监官校定净本，送三馆雕印。」从之。天圣七年十一月板成，又命直讲黄鉴、公孙觉校对焉。 
十一月，诏以新定《韵略》送国子监，镂板颁行。先以举人所用(印)[韵]多有舛异，乃诏殿中丞丘雍复位《切韵》。时龙图阁待制陈彭年上言：「南省考试举人，未有定格。」又命翰林学士晁迥、龙图待制戚纶、直史馆崔遵度、姜屿、与彭年同详定条格，刻于《韵略》之末。大中祥符四年六月，又令详定诸州发解条例附之。 
大中祥符四年三月，诏：「崇文院校勘到《列子冲虚真经》，仍(如)[加]『至德』之号」。时真宗祀汾阴、朝陵，回至中牟县，幸列子(劝)[观]，因访所著书，命直史馆路振、崔遵度、直集贤院石中立校勘。至五年校毕。镂板颁行。 
