<!-- { "loadSidebar": true } -->
六日，权发遣两浙路转运副使刘敏士言：「温、台二州近咤风水飘损屋宇禾谷，虽将义仓米赈济，缘被水丁口至多，窃虑来年秋成尚远，将何以继 今欲措置，欲令各州劝募上户官借其常赀，就浙西诸州丰熟去处般贩米粮，中价出粜，至来年秋间，却输纳钱本还官。庶几般贩既多，米稍停蓄，其价自平。今来温州已募上户借与钱本，见行措置，唯是台州豹赋窘迫，无以为计。臣欲支钱五七万贯给与台州，令劝募上户般取米斛「豹赋」至「令」二十一字原脱，据本书食货五八之六、六八之六七补。，以济饥民。」诏令两浙转运司差拨人舡，于近便州军户部桩管米及常平、义仓米内米：原作「外」，据本书食货五八之六、六八之六七改。，取拨三万石前去台州，委官于被水去处减价出粜。其粜到钱，令本司拘收，拨还原取米去处。」 
十七日，新权发遣福建路转运副使赵彦端言：「窃见饶、信之间，地濒湖、江，连有水旱。欲望每岁于饶、信两州上供米内，各截留数万石。若次年不曾出粜，或有出粜未尽之数，即行起发，却以当年新米代充，稍仿常平以新易陈之意。」诏今后每岁逐州各截留三万石，准备出粜。 
二十八日，知扬州、主管淮东安抚司公事莫蒙言：「契勘本路楚州、盱眙军沿淮乡村间有旱伤，访闻得乡民渐致艰食。扬州总领所桩积米内，见有一万余石，乞令楚州、盱眙军般取前去赈粜。所有价钱，赴总领所输纳。却令径自籴米，依旧桩积。不惟接济饥民，又得以陈易新，委是两便。」从之。 
十一月十 
      
五日，诏：「今岁淮东州军间有旱伤去处，窃虑冬春之交，米价增长，民间或致阙食，可将淮东见管常平米三万六千六百余石，令淮东常平司相度，委官置场，量行减价赈粜。粜到价钱粜：原脱，据本书食货五八之七、六八之六七补。，另项桩管，候将来秋成日，却行收籴补还。」 
十二月二十四日，成都府潼川府夔州利州路安抚制置使兼知成都军府晁公武言夔州：原脱，据本书食货五八之七、六八之六七补。：「成都府自天圣间知府韩亿于本府南仓创永利廒，每岁出粜，以六万石为准，以拯贫民，自二月一日粜卖，至八月终止。又有拘收到户绝官田、广惠仓米，岁给养病贫民。崇宁五年，准诏旨：『成都粜卖贫民米如有阙数，许转运司桩钱对籴常平司应副，仍不得妨常平司支用。』大蹑二年，知府席旦奏请：『成都府每岁粜米六万石，近来转运司以无米，应副三分之一，不足以赈惠贫弱。乞下四川，每年如米价稍贵，委逐州长吏体量，将义仓米依常平法减价粜。』至宣和五年，又准诏旨：『成都府今后如遇米价涌贵，依席旦已得指挥，将义仓米减价出粜，收桩价钱，岁稔，却行收籴。』自此之后，间遇荒歉间：原作「闻」，据本书食货五八之七、六八之六七改。，缘义仓所收数少，赈惠不足。臣自到任后来，节次措置籴买到米四万二千九百六十余石，通本府递年积到常平仓米二万九百八十余石，差官抄札府城内外贫民，给牌历，置场减价粜卖，以济饥民。本府虽有所收义仓米斛，一年止有八千余石，见根刷本府公使等库，并制置司激赏库钱物三十余万贯，差官往泸、叙、嘉、眉等州往：原作「住」；叙：原作「溆」，均据本书食货五八之七、六八之六七改。，乘时收籴米斛，约可得六万余石，津运前来府仓，别廒收贮，复韩亿永利廒所桩岁籴之数，仍以『广惠仓』为名，每斗减价作三百五十文斗：原作「年」，据本书食货五八之七、六八之六八改。，专充赈粜，不许他用。拘收本钱，循环添贴。日后本府诸军攒积到钱物，籴买以备么远赈济，仰副朝廷勤恤民隐之意。」诏依。其粜到钱，日后专充赈粜本，不得他用。晁公武令学士院降诏奖谕。 

【宋会要】
六年闰五月十一日，诏；「浙西州军大水，令吕正己前去措置赈济。既而臣僚言：「已差吕正己措置。浙西被水居民，乞就委漕臣，于本路取见州县被水寔数，官为贷其种谷，再种晚稻，将来秋成，绝长补短，犹得中熟熟：原作「热」，据本书食货五八之七、六八之六八改。。诸路如有似此去处，亦乞依此施行。」从之。 
六月十二日，权江南东路转运副使张松言：「宁国府、建康府、太平州、广德军圩田均被渰没，委寔灾伤。逐州差官赈济被水人户，一依太平州例。每月支散钱米。所有第四等人户，依条不该赈济。乞将常平米减价出粜。」从之。 
十八日，提举福建常平茶事郑伯熊言：「福建路八州军府县，自入夏以来阙少雨泽。其上四州军府虽时得甘雨，犹未沾足，早禾多有伤损；下四州军亢旱尤甚，晚种有不得入土者。乞 
      
将所在米价依条支拨常平米斛赈济。」从之。 
八月二十四日，诏淮南路转运司，于庐州桩积米内庐：原作「泸」，据本书食货五八之八、六八之六八改。，取拨三千石应副濠州赈粜。 
九月十四日，诏于建康府桩管米内取拨一十万石十：原作「千」，据本书食货五八之八、六八之六八改。，限一月津发赴庐、和州桩管，准备赈粜。 
六年十月十一日，臣僚言：「今春湖、秀低田与夫太平、宣州圩田多坏，方此秋成，米价已高，而来春之忧未艾。欲望行下守臣，令与县令各随其州县，参酌所宜而预为之计。其有奉诏不虔，视户口流移稍多者，内则从台谏，外则从发运、监司按劾以闻。」诏令逐州守臣限半月申尚书省。 
十月二十一日，诏淮东总领所于扬州桩管米内，拨一万石应付楚州赈粜、五千石应副盱眙军赈粜。 
十二月二日，诏江东转运司将江西路合起赴建康府米三十万石内，取拨十万石赴太平州、五万石赴池州桩管，准备赈粜。 
九日，诏湖州将桩积和籴米五万石赈粜水灾之民粜：原作「籴」，据本书食货五八之八、六八之六八改。。 
同日，诏淮东总领所于扬州见管米内，取拨一万石分淮东州军赈粜。 
二十六日，诏：「和州旱涝，禾麦损伤。可借拨米一万石赈粜饥民。」 
干道七年正月八日，诏两浙路转运判官胡坚常，同浙西路提举常平司措置赈粜，务施寔惠。 
十三日，江东转运副使沈度言：「广德军灾伤尤重，欲望支降米二万石水运至本军，委自守倅拘收赈粜。」诏令沈度取拨二万石，措置津运赴广德军，委本军守倅赈粜。 
二十二日，利州蹑察使、知襄阳府韩彦直言：「去岁秋苒不登，乞于本府寄桩大军米内，支降三万石赈济。」从之。 
二十九日，诏浙西常平司于平江府常平、义仓米内，借拨五万石应副湖州赈粜，接济饥民。从知州向均之请么。 
二月六日，诏：「招信县荒歉，已支米二千石赈济，更于扬州桩管米内拨三千石赈粜。」 
八日，权知高邮军刘彦言：「本军高邮、兴化县人户旱涝，又有黑鼠伤谷。乞于本军大军仓内取拨米一万石，每斗作价钱一百五十文省出粜。遇丰熟日，却从收籴。」从之。 
同日，庐州言：「本州岛旱伤，据合肥等县人户陈乞借贷，及有归正人乞赈济。近蒙支拨常平米五万石付庐州、和州准备赈粜。于内已拨一万石赈粜与和州阙食人户于内：原作「从之」，据本书食货五八之八、六八之六九改。。今欲更拨一万石，借贷与前项饥民及归正人，候将来成熟日拨还。」从之。 
七年二月十四日，册皇太子赦：「灾伤州军，窃虑或有遗弃小儿，有人收养者，官为置籍抄上，日给常平米二升。」 
四月十五日，光州蹑察使、高邮军驻札御前武锋军都督制兼知楚州陈敏言：「本州岛去年咤黑鼠伤谷，兼秋间水旱，农民饥馑，蒙下通州拨米五千石，又下总领所支米一万石。以通州水路遥远，止就扬州般到米一万石赈粜。本州岛户口既繁，食用日广，赈粜官米今已不多。欲望再拨米一万石付本州岛赈粜石：原脱，据本书食货六八之六九补。。」诏令本路常平司将通州未拨米五千石疾速科拨应副科：原作「料」，据本书食货五八之八、六八之六九改。。 
      
七月六日，诏：「江西州军间有阙雨去处，合行措置收籴米斛，准备赈粜。可令袭茂良拘收单夔已刷到发运司奏计钱，并江州有发运司贸易等官会子，共凑二十万贯，于江、浙丰熟去处收籴米斛一十万石，均拨付最不熟州军桩管，申三省、枢密院。」 
同日，诏诏：原作「照」，据本书食货五八之九、六八之六九改。：「江西路今岁间有旱伤州县，责在守令究心赈恤。可令本路帅臣，将旱伤州县守令精功审量，如内有老谬不能究心职事之人，先次选择清强能吏前去对易前：原作「先」，据本书食货五八之九、六八之六九改。，措置赈济存恤施行。开具已对易官职位、姓名及见作如何赈济事件闻奏。 
八月一日，诏：「湖南旱伤州县，亦合依此施行。」 
十三日，诏：「昨发运司于潭、衡、全、道、邵州、桂阳军和籴米斛，未曾支拨。可令湖南转运司，将籴到米拨付灾伤州军桩管，赈济、赈粜。」 
八月一日，诏：「江州今岁旱伤，见今已有流民。守臣坐视，不据实申奏。专委漕臣一员，日下起发前去江州，同守臣将见管常平、义仓米斛四万四千余石措置赈粜。如不足，即仰收籴客米，或尚阙少，仰于本州岛见桩管朝廷米内，逐急借兑赈粜。仍具已如何措置及赈粜过数目，并委官起发月日以闻。」从中书门下请么。 
同日，诏：「饶州旱伤，除已存留米一万石赈粜外，可于本州岛米内更存二万石，通三万石通：原作「逋」；三：原作「二」，均据本书食货五八之九改。，日下措置赈济。」 
