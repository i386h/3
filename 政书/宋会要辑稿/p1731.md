<!-- { "loadSidebar": true } -->
七年二月十四日，诏曰：「学古入官，历代垂训。将期进用，必藉该通。其《毛诗》、《尚书》、《周易》三经学究，自今宜并为一科。及第后，依三礼、三传选数资序入官。」 
太宗太平兴国三年三月十七日，诏礼部贡院：「自去年十月已前诸科贡举人，除三礼学究等三科外。余并听于贡院投牒次，以八月朔俱至都下，俟引试。」 
饮水而何益 宜申沿革，式着典彝。自今礼部应进士九经、五经、三史、《通礼》、三礼、三传，引试日宜于律及律疏中问义三五条，或执卷发其端，令面对一两事。」先是，学究通习三经之业，恐难精至。今分为三科，令各习一经。仍通习明法，所习律令等书，并准格以考试。 四年十一月十日，诏曰：「禁民为非者莫大于法，陈力就列者当习其书，苟金科玉律之不明，虽食 
雍熙三年四月二日，诏曰：「夫经术者王化之本也，故设科取士，要在得宜。明经入用，期于专业，向者以《毛诗》、《周易》、《尚书》三经各为一科，顾其大小不相伦等，况复序选之致，岂容学艺之不侔。今后以《周易》、《尚书》各为一科，而附以《论语》、《尔雅》、《孝经》三小经；《毛诗》卷帙差大，可令专习。法家之书，最切于时，废之已久，甚无谓也。可复置明法一科，亦附三小经。进士九经已下更不习法书，庶使为学之精专，用功之均一。」 
淳化四年十二 
      
月十四日，诏曰：「国家设取士之科，广得人之路，各懋专门之业，用为筮仕之资。至若三史之书，尤为奥博，括九流而兼备，与六籍以并行。《通礼》诸科，近在删定，酌百王之损益，别五礼之等差，如其执卷之流，罕着绝编之 ，宜更条制，以劝精专。旧条三史、《通礼》各试三十场，今特减其半，余一十五场。每场令知贡举官抽取三卷，发其端，俾之习读，能晓大义及识奇字者，并为合格。」 
真宗景德二年十二月五日，诏礼部贡院：「自今《周易》、《尚书》学究试本经日，各问经注四道、疏义六道，以为定式；明法比来六场，自今依学究例七场，第一、第二场试律，第三场试令，第四、第五场试小经，第六场试令，第七场试律，仍杂问疏义五道、律文五道；三礼、三传自今每遇十道义中问经注六道、疏义四道为合格。」先是贡院有请，下其奏，令翰林侍读学士邢昺等定议。诏昺更与学官等同议可否。初，昺请令《尚书》、《周易》学究并明法各杂问疏义五道，缘此二科经旧藉不多，宜问疏义二道、经注四道，通六为合格。余乞依昺奏。故有是诏。 
大中祥符四年十二月初三日，诏曰：「眷彼设科，存乎旧制。惟《礼》经之义奥，暨《传》学之文繁，念其研习之勤，特蠲条对之数。冀申奖劝，式广搜罗。自今试三礼、三传，宜各特与减一场，仍以五道为〔合〕格。」 
八年正月十七日，诏礼部贡院：「所试诸科举人有六道已上，而卷中点污粘缀若涉记验者，未 
      
得(骏)[驳]放。次场令主司当厅考试，以辨真伪。」时贡院言有杂犯者并已驳放故也。 
二月五日，诏曰：「经术之人，科举定试，每俟复其等第，方将校其艺能。俯念专勤，特从简便。贡院诸科旧人，宜至复场后引试，即行考较。其旧经御试者，送终场引试考较。」 
仁宗天圣三年三月一日，诏贡院：「所试诸科，例只于经义内考较。如对策纰缪及对荅不得者，并特免退落。」先是，上封者言经学不究经旨，乞于本科问策一道。至是对者多无所取，帝以执经肄业，不善为文，特令取其所长，以广仕路。 
九月十六日，诏贡院：「将来考试诸科举人，有明习经义、长于讲说及三经以上者，许经主司自陈，量加试问。委是可取，即具名闻，当议别遣官试验，特与甄擢。」 
十一月，国子监言：「诸科举人唯明法一科律文及疏未有印本，是致难得真本习读。欲望差官校定，雕版施行。」从之。 
八年六月二十六日，上封者言：「礼部考试《尚书》、《周易》学究，缘此本是两科，先朝以其习(书)[者]少，遂并一科。然后举人至今犹多偏习一经，盖以每场各于两经内问经注五道，每对只记得一经以荅五道，颇为侥幸。欲望自今依《礼》、《传》例，每经分场各试，贵令后学之人并精二经书疏。又明法一科，文字亦少，易为习读，昨登第人数至多。欲望添习一经，或添至七经通为合格。」诏两制详定，既而请令《尚书》、《周易》二经分场各试，其明法所习文字，比两科 
      
学卷数稍多，请更不别添经书，止添义七通为合格。奏可。 
八月十二日，资政殿学士晏殊言：「唐有明经举人并试策问，盖欲验其所业本经大义以参度性识，然后入官政。今诸科举人既无策问，但能记诵，不经师授，非所以求人任官之意。乞自今经终场试后，量问策一道，以合旧规。」诏内外制官详定以闻。后不果上议。 
景佑元年二月十一日，诏：「诸科举人实应七举者，不限几年，别作一项奏名，未得退落。」 
庆历四年六月二十六日，详定贡举条贯所言：「旧制应诸科举人对义，如使字不合元出经义，及将同音三两字连写，对所问于字，如问裕字，连写誉、裕、豫三字之类，每一道内但犯二字已上，并通降为粗，粗降为否。今据考所考到诸科人第一场卷子，每道多有误写同音及声韵相近字，并依前条递降通、粗。似此退落至多，今乞将所问义每二字内，如用一字不合元出经义，并依前条降通、粗。参详旧条，若每对义一道内犯二字已上递降通、粗，于理太峻。续降条贯，每问二字内用一字不合元出经义，始依前条，即是百字之内误用五十字，方始递降粗、否，于理大宽，无以惩汰缪滥。欲应经学对义使〔字〕不合元出经义，将同音字对者，每义一道以百字为率，内犯十字者并通降为粗，粗降为否，仍随义多少，准此以定分数。」从之。 
皇佑五年闰七月二十日，诏：「诸科举人自今后终场问大义十 
      
道，每道举科首一两句为问，能以本经注疏对而加以文辞润色发明之者为上天头原批：「『之』字疑衍。」；或不指明义理，但引注疏备者次之，并为通明；若引注疏及六分者为粗；其不识本义，或连引他经而文意乖戾、章句断绝者为否。并以四通为〔合〕格(合)。九经、五经止问大义，而不须注文全备。其《九经》场数并减二场，仍不问兼经。」 
嘉佑三年七月二十九日，诏：「应明经举者，内三礼、三传科兼经中小二经。」以上《国朝会要》。 
神宗熙宁四年二月一日，中书门下言：「明经科欲行废罢，并诸科额内元解明经人数添解进士，及更俟一次科场，不许新应人投下文字，渐令改习进士。仍于京(陕)[东]东西、河东、河北、京西五路先置学官，使之教导。其南省所添进士奏名，仍且令别作一项，止取京东等五路应进士并府监诸路曾应诸科改应进士充，所贵合格者多，可以诱进诸科向习进士科业。」从之。 
八月八日，知德州阎充国言：「乞许旧读《春秋》举人且于三传中治一经为业。看详诸路旧应三传明经人，如不愿改科应进士举者，欲令依旧应本科。仍依明经旧条考校，如合格，即于诸科额内解送。将来科场，非曾应三传明经人，不得辄应此科。」从之。 
《文献通考》：熙宁八年颁王安石《诗》《书》《周礼义》于学官，谓之《三经新义》。先是，王安石奏学官试文，且言黎侁、张谔文胜而违经旨，帝曰：「今谈经者人人殊，何以一道德。卿有所著，其以颁行，使 
      
学者归一。」安石曰：「已令陆佃、沈季长训释《诗》义矣。」帝曰：「佃辈信能发明奥旨乎 」安石曰：「虽命之训，而臣实商度也。」旧制开封府发解三百余额，国子监额不及其半，至是合试而通取之。 
哲宗元佑六年四月六日，诏复置通礼科，其解额分数及考格式等，令礼部立法以闻。仍令太常寺将《开宝通礼》重行校定，送国子监颁行。其后绍圣元年四月二十五日，诏罢五路经律、通礼科，其额拨入进士正额。以上《续国朝会要》。《中兴》、《干道会要》无此门。
 选举 宋会要辑稿 选举一二 八行科 
      
八行科
      
徽宗大观元年三月十八日，诏曰：「学以风俗明人伦，今有教养之法，而未有善俗明伦之制。盖设学校，置师儒，所以敦孝悌。朕考成周之隆，教万民而宾兴以六德六行，否则威之以不孝不悌之刑。比已立法，保任孝悌 睦、任恤忠和之士。去古绵邈，士非里选，习尚科举，不孝不悌，有时而容。故仕官临政，趋利犯义，诋讪贪污，无不为者。此官非其人，士不素养故也。近因余暇，稽《周官》之书，制为法度， 
      
颁之学校，明伦善俗，庶几于古。诸士有善父母为孝，善兄弟为悌，善内亲为睦，善外亲为 ，信于朋友为任，仁于州里为恤，知君臣之义为忠，达义利之分为和。士有孝悌睦 任恤忠和八行，见于事状，着于乡里，耆邻保伍以行实申县，县令佐审察，延入县学，考验不虚，保明申州。孝悌忠和为上，睦 为中，任恤为下。保明如令，不以时随奏，贡入太学，免试为太学上舍。司成以下引问考验，较定不诬，申尚书省取旨，释褐命官，优加拔用。士有全备上四行，或不全一行而兼中等二行一者为州学上舍上等之选；不全上二行而兼中等一行，或不全上三行而兼中二行者，为上舍中等之选；不全上三行而兼中一行，或兼下一行者，为上舍下等之选；全有中二行，或中等一行而兼下一行者，为内舍之选；余为外舍之选。中三舍之选者，上舍贡入；内舍在州学半年，不犯第二等罚，升为上舍；外舍一年，不犯第三等罚，升内舍。被贡入太学者，上等在学半年，不犯第三等罚，司成以下考验行实闻奏，依太学贡士释褐法，取旨推恩；中等依太学上等法，待殿试推恩；下等依太学中等法。上舍上等，其家依官户法，中下等免户下支移折变借身丁，内舍免支移身丁。」 
八月十七日，资政殿学士、中太一宫使兼侍读郑居(申)[中]札子奏郑居中：原作「郑居申」，据《宋史》卷三五一《郑居中传》改。：「近蒙圣慈赐臣御笔八行八刑书，欲望以所赐模写于石，立之学宫次及太学辟廱 
      
、天下郡邑，如石经比。」从之。 
十二月一日，提举福建路学事陈汝锡奏，乞今后诸路不限在外在学，惟其人则举之。上批：「凡八行八刑之士所在，皆得以名闻，法无在学不在学之限。可令学制局申明行下。」 
