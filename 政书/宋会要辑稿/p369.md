<!-- { "loadSidebar": true } -->
二十四日，天书先发。既旦，帝启奠于梓宫，群臣入临。升梓宫于龙輴，祖奠彻，步从以出正阳门外。梓宫升轝，设遣奠，摄中书令鲁宗道读哀册。册文曰：「维干兴元年，岁次壬戌，二月庚子朔，十九日戊午，真宗文明章圣元孝皇帝崩于延庆殿。三月庚午朔，四日癸酉，旋殡于殿之西阶。粤十月丁酉朔，十三日己酉，迁座于永定陵迁：原作「还」，据《宋大诏令集》卷一○改。，礼也。桂殿飙回，蓬壶景灭，舜方之先远有期，禹服之来宾永诀。孝子嗣皇帝臣祯祯：原作「仁宗御名」，今据其名回改。，云望如疑，天瞻逮绝，号弓之慕山长，执綍之哀川咽。杳御辩之霓轩，攀上霄之电辙。哽恋清光，仰怀鸿烈，爰申命于宰衡，冀恭扬于圣哲。其词曰：穹旻立极，华夏归德，太祖膺之；四海文命，黎民时雍，太宗绍之。三叶嗣兴，重熙继明。道大天大，奉之作程；曰慈曰俭，守之立诚。无私临照，得一清宁。岐嶷多能，温恭跻圣。三善克修，万邦以正。问寝皇欢，承颜帝庆。尹慈千里，表乃四方。惠均闾闬，颂洽康庄。纂承厥初，光宅爰始。物物来斯，师师仰止。渊默雷声，风清草靡。行天子之孝，以之感人；用百姓为心，以之致治。事无过举，言必度思。对越后帝，载悚载祗；肃雍陵庙，是飨是宜。执契居尊，握图布政。百度允厘，万方惟命。驭朽为怀，靡矜全盛；烹鲜是师，庶臻大定。哀念必罚，心乎在宽；恭慎出令，虑乎行难。是作中典，训兹理官，爰开三面，克宥黎元。属想希微，凝神惚恍凝：原无，据《宋大诏令集》卷一○补。。乐只无何，寂兮 
      
罔象。端拱穆清，独观昭旷。轸虑邦本，周爰率宾。以刀劝播，如伤视民。薄敛里栗，全祛算缗。延登俊良，柬擢翘秀，尽副乐育，无遗英彀。七德爰武，五兵匪佳。惠养生植，柔怀迩遐。纳赆无恨，通欢有加。戍卒余闲，野农休息。展豫观风，宣条问俗。渥赐耆艾，抚存惸独。亡国之后，保其旧族；死事之孤，隆其赋禄。游心艺学，着意典坟。际天博达，冠古多闻。雅尚立言，覃精垂训。汗简光华，刻金英润。登高必赋，遇物有成。珪璧六府，丝篁七情。五射神传，八法天纵。星镝啼猿，烟毫舞凤。不二妙本，正一渊宗。与世举照，为人指蒙。囿游以时，燕处以礼。出则怡怡，居则济济。严恭真圣，崇奉神灵。钦明国典，蠲荐德馨。徼福苍黔，祈褫太紫。十极鉴观，百嘉效祉。王水发源，珠星循轨。温麦两歧，周禾九穗。奇木交柯，宝芝连理。端命至众，干文独导。锡庆皇祚，呈祚帝阍。积德下着，殊勋上存。简易可久，清净是敦。治定功成，奉符展痴。上仪聿修，盛德斯在。景从庶邦，风占寰海。骖驭飞龙，轩墀卿霭。六辔遵途，讴歌接响。群后述职，衔轴相望。清跸踌躇，湛恩旷荡。祗款郊丘，祀事孔严。弭盖洛宅，山园载瞻。孝思卒获，容物具兼。举燎坎牲，兹体至大。配侑祖宗，无旷三载。尧 共乐，汉饮多欢。驾肩怿怿，比户安安。尽美升闻，至真临降。亲视睟容，恭瞻宝仗。赐饮瑶浆，延陪黼帐。琢玉腾文，镕金肖象。犹龙上圣，指李仙乡。聿增徽称，冥荅丕祥。琳馆肇新，琅函斯秘。玉帝宝册，瑶坛禋类。永惟主鬯，崇建元良。大本有系，斯人用康。夙夜寅威，若靡宁处。旰昃勤劬，遘兹弗豫。方垂裳兮穆如兮：原作「弓」，据《宋大诏令集》卷一○改。；亿光生聚，茫然兮何怙!同轨遏密，穷荒缟素，恸剑写于宫车，怅衣冠于云路。呜呼哀哉!太筮袭吉，容成戒期，望丧陵而惨惨，登毕陌以迟迟。铭旌露润，卤簿风悲，俨时巡之仙仗，护川逝之宸仪。呜呼哀哉!轝鼎龙兮莫皇，瞻幄凤兮何有。霜封空繂，尘飘翣柳，云苍梧兮不还，日蒙谷兮莫就。哭象物以断魂，拜鸟耘而回首。惟盛德与大功，同天长而地久。呜呼哀哉!」帝哭踊尽哀。礼毕，归大次。皇太后诣大升轝前奉辞。侍中奏请灵驾进发，诸司具 ，忽脱屣兮弃去。呜呼哀哉!悠悠穹苍，哀哀父母。幅员土宇，廓然兮无(告)[吉]凶仪仗，百官素服赴顺天门外，至板桥立班奉辞。改常服，还诣西上合门、内东门进名奉慰。先是，礼仪院请灵驾既发，内外并吉服，帝以纯孝之性，不忍遽易，至于左右内臣，衰服如初。宰臣援引典礼执奏三四，乃诏内侍省翌日释服。 
二十七日，帝始御崇政殿，辅臣奏事如常仪。自十七日至是，始御便殿。 
十 
      
月七日，命枢密副使张士逊驰往永定陵，掩皇堂日设祭告之礼。 
十三日，葬永定陵，群臣奉慰如仪。 
袍，会庆殿门迎拜，涕泣前导，奉安殿幄。太常赞导行奠献之礼，群臣奉慰。 十八日，虞主至京，群臣出郊奉迎，皇太后诣琼林苑迎拜。山陵五使就苑朝见。帝服 
十九日，群臣诣会庆殿行九虞祭臣：原无，据《宋史》卷二二《礼志》二五补。，至二十二日止。是日，帝斋于长春殿，群臣宿于内庭。 
二十三日，帝奉迎神主讫，步导出正阳外奉辞。所司先至别庙迎庄穆皇后神主至庙南门之西幄，俟神主至，知制诰宋绶题谥号，行祔飨之祭，祔于第七室。礼毕，群臣奉慰。 
二十四日，德音；「两京畿内减死刑，释杖罪。沿山陵应奉科率，蠲复赋役，营奉行事官量与恩泽，山陵使以下进勋封有差。」 
十一月二日，宴群臣于崇德殿，酒七行，不作乐，以山陵礼毕也。 
天圣元年正月十五日，礼仪院言：「二月十九日小祥忌，准礼例京城禁止音乐前〔后〕各半月，忌前后各三日不视事，其日群臣进名奉慰。」诏自正月二十日禁乐，至二月晦日忌前后各五日不视事，臣僚朝见、辞谢并权放。其日命妇并诣神御殿前酹酒及奉慰，枢密使已下、指挥使已上，并赴相国寺行香，依太宗小祥日例，赐乳香二斤。 
六月八日，永定陵使麦守恩请之此条无义，当有脱误。。 
十五日，河南府言，永定陵占故杜彦珪田十八顷，凡估钱七十万。诏特给百万。 
二十二日，永定陵使麦守恩请从偃师县巡检于永定陵。从之。 
八月五日，赐永定陵使河南府 
      
官房廓钱日四千。 
十二月二十三日，诏：「来年正月朔日，两府、两制以上，节度使、驸马都尉，许入内赴神御殿浇奠。」 
二年正月二日，诏：「以大祥忌，自正月十五日至二月终，朔望不座，不御正殿，于长春殿视事。忌前后各五日不视事，百官起居不舞蹈。其应见、谢、辞者，并权放。自二月一日至月终，禁屠宰，前后各五日不行刑罚。忌日常祭撤馔讫，将除灵座，朕躬亲扶护神御，别设一祭如遣奠之礼。」 
十六日，太常礼院言：「谨按《礼记》丧服制云：『再周之丧三年也，周之丧二年也，九月之丧三时也，五月之丧二时也，三月之丧一时也。』注云：『哀节应岁时之气也。』三年周丧，数岁不数闰也；大功已下数月者，数闰也。郑玄云：『三年之丧，天下之通丧，百王之所同，古今之所不可损益，故曰无易之道也。』又《礼仪纂》云：『再期之丧，二十五月而毕，二十七月而禫，二十八月始乐，此郑学之所宗也。』《正典》云：『今约经传，求其适中，可二十五月终而大祥，受以祥服，素缟麻衣；二十六月终而禫，受以禫服；二十七月终而吉，吉而除；徙月乐，无所不佩。夫如是，求其情而可合乎礼矣。』又按《礼记 间传》云：『再周而大祥，素缟麻衣；中月而禫，禫而纤，无所不佩。』中犹间也，谓大祥祭后间一月而禫也。《五礼精义》云：『从祥至吉，服凡有六：祥祭，朝服缟冠，一；祥讫，素缟麻衣，二；禫祭，玄衣黄裳，三；禫讫，朝服缟冠，四；踰月吉祭，玄冠朝服，五；既祭，玄 
      
端居「玄」下似脱一字。腰带。今请令亲王已下除衰绖后，只以 ，六。』今参详典礼，合于三月晦日祥除。所云大祥后间月而禫，究其意，要成二十七月之数。今除九月不数外，合至四月十九日服禫服，至五月十九日禫除即吉。又按《正礼义纂》云：『三年之丧，以为痛极也。圣人制礼，不以死伤生，为之取法四时变易，应岁时之气以杀其情，故二十五月除衰裳、去杖绖也。』《丧大记》云：『弃杖，断而弃之于隐者。』郑注以丧服至重，不得亵之。按礼，祭服币则焚之，衰裳亦当宜焚也。今请大祥皇帝、皇太后、亲王以下，真宗内宫人，衰裳、绖杖并焚之。又按《义纂》：『大祥去杖绖，着朝服，缟素纰、革带、素履而祭，接神告正祭服也。既祭反服素缟麻衣，哀未忘也。近代礼简，唯有素缟，无祥祭之冠，亦不着朝服，但以十五升白布为深衣。唐礼因行之。』又云：『祥变之日，主人必本其意，服祥祭之服受之，重其礼也。卒事，反大祥之服，素缟麻衣是也。』又云：『缟冠素纰，既祥之冠也。当祭着朝服，卒祭反服素缟麻衣，未全吉也。』今请大祥后比附近仪，皇帝服素纱软脚幞头、白罗衫、黑银腰带，朔望祭奠及内中则服。又按《开宝正礼》云：『大祥之日设祥祭，主人就位哭尽哀。毕，各还于寝，撤馔，掌事者除灵座以降。自大祥后，外无哭者。至禫祭，设几筵。自禫之后，内无哭者。』今请大祥日，皇帝祭毕撤馔讫，除灵座。又按典礼，祥日改服素缟、麻衣、吉履；及禫，云白皮两 
      
皂絁軟腳襆頭、素白服、黑 腰帶。俟释祥服，服素纱软脚幞头、浅色惨服、黑带。踰月复平常，在本宫入内浇奠，至幕次则服。又按《义纂》：『郑玄变除，云黑经白纬曰綅。二十七月而禫，綅冠采缨，服玄衣黄裳、缟带吉履，如平常也。』今请皇帝四月十九日释祥服后，服素纱软脚幞头、浅色黄罗袍、黑银腰带，朔望祭奠及内中则服。皇太后、太妃已下禫服，请随服色，并以浅惨色为服，踰月复平常。」诏可。 
二十五日，太常礼院言：「将来大祥日，望依小祥例，枢密使已下、副指挥使已上赴行香；文武臣僚诣西上合门、内东门奉慰，退亦赴行香；外命妇入内奠酹、奉慰。」并从之。 
二月十一日，入内供奉官罗崇勋言：「大祥日，除皇帝祭奠外，未见皇太后祭奠仪注。」诏以问礼院，请俟皇帝祭奠撤馔讫，别设香、酒、时果，尚仪诣幄前奏请释衰服、服常服行礼。其释祥服日亦如此。从之。
十二日，诏文武百官朝臣、军员都虞候以上，令十五日入内奠酹，退赴会庆殿烧香。十七日、十八日、十九日，辅臣取长春殿入奠酹。十九日，百官奉慰退，赴启圣禅院行香，就赐奠筵。 
