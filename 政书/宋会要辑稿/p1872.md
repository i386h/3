<!-- { "loadSidebar": true } -->
十年六月十五日，给事中宇文价言：「去年十二月臣僚札子具载太上皇帝绍兴之初尝下诏守臣，令到任半年以上，具民间利病五事闻奏。干道修令，着为定制。而近年以来，故事颇废。乞明降诏旨，再行播告。」从之。同日，诏诸路州军申发章奏，并要书填实日。以给事中宇文价言，欲计程驱磨故也。 
十五年十一月十四日，臣僚言：「近者轮对之间，辞见之际，连章累札，猥及细微，率皆常事，自有成宪。又有职分之所当为，势位之所可为者，且亦(饬)[饰]辞以为能，献说以为功，往往悉关圣虑。乞自今凡有轮对及辞见，并不许过三札。若军国利害，事大体重者，不拘于此。」从之。先是，十三日宰执进呈，上曰：「轮对官说此甚当，上殿官多是论不务大体，以至琐屑；或事有成宪者，一一奏陈，以多为能，无益于事。自今只用三札。」 
十六年六月十六日，诏：「祖宗成宪，自当遵守。日后或有臣僚奏请，事涉改更者，仰三省、枢密院详具以闻。」既而以大司直任清叟言：「窃见近来臣僚奏陈利害，多是蔽于一己之私，不顾事之可行、利害之轻重，将祖宗成法动(辙)[辄]轻改，立为己说，以竞新奇。甚者甲是于前，乙非于后，一岁之间，纷然稠迭，民情物态，其谁适从 所以州县之吏，每每视为文具者，无怪其不能一意奉行也。望申严号令，确守祖宗成宪，无以一人之议而骤行，无以一人之议而辄改，使州县之间知所遵承，而遐迩之民均被实惠。」故有是诏。 
八月十三日，宰执进呈李 
      
信甫乞遵用天禧、熙宁故事，许六察言事。上曰：「祖宗前后典故甚明，宜且遵守，不可轻易变更。」留正等奏：「六察台格具在，条目详备，若能举职，则事亦尽有可言者。诚如圣训，不必更变旧制。」 
十九日，臣僚言：「陛下临御以来，序见百官，靡有虚日，而累月于此，巡对将周，凡议论之中否，固已择其善者而从之。臣愿断自圣裁，尽取前后奏札留中而未出者，以付外廷，使得公共详酌，芟夷乖剌，采摭忠实。凡可以裨益圣德、佽助国政者，以类相从，裒集成编，且各着其职位、姓名于下，正本进入，副在三省。自(古)[今]以往，亦继此编附，庶几宸居之暇，朝夕省览，有以上沃圣聪，而庙堂之议，罢行因革，亦将于此有考焉。」从之。 
十一月二十八日，右谏议大夫何澹言：「窃见近日以来，有得旨而集议者，有得旨而详议者，有得旨而看详者，有得旨而荐举者，往往多无限期，听其自迟而自速。臣僚章奏，不无可采，而下之有司，即不闻报，况敢望其施行。然则何责乎外路供报之稽缓哉!乞今后有旨或集议，或详议，或条具，或荐举，与夫看详、相度、稽考之类，并令中书随事斟酌，以为期限之迟速，使有考焉。事干众者，御史台先期催促，勿使违限。下有司者都司逐时检举，不得愆期。则诏令不为虚文，而中外莫敢翫习矣。」从之。 
绍兴三年三月二十六日按莫叔光，隆兴元年进士，不得于绍兴三年奏事，疑「绍兴」为「绍熙」之误。，宰执进呈之次，上曰：「昨日莫叔光奏事，乞今后臣僚上殿奏事不许过三札。但如外来曾作州郡人仅得一次上殿也，要论些事，若限以三札，恐不尽其所怀。宁是教直截论事，少作文，不须限以数目。」 
淳熙二年二月十四日以下七条与上文不相衔接，审其内容均为上殿事，盖别自为类。，诏：「自今文武臣已授监司、郡守、诸路厘务、总管、钤辖、都监，上殿讫，在半年之内改差合上殿差遣，与免奏事。」
五年六月二十二日，合门言：「昨降指挥，监司、郡守、诸路厘务、总管、钤辖因任满回，已经上殿，再除授今来差遣在半年内，与免朝辞日奏事。其余文武臣有已经奏事，除(投)[授]在半年内合上殿之人，未有该载。」诏依已降指挥，朝辞日免奏事。 
六年二月八日，诏：「前宰执、侍从带观文殿大学士至待制及大中大夫以上守郡奉祠之人，自今如有己见利便，听非时闻达，即不得辄陈乞恩泽，自述劳绩之类。其责降官不在此限。」 
九日，诏：「每遇宣打打球上「打」字当误。，其诸军正额、额外统制官及赐酒之际，非宣唤不得辄于马上及擅趋榻前奏事。」从殿帅郭杖请也。 
九年九月八日，诏：「自今路分钤辖带训练职事令上殿。」 
绍熙二年四月十二日，臣僚言：「人主之听言，因欲致其详审，又当防其壅蔽。欲望陛下听纳之际，无不致其审，而壅蔽之患每预为之防，忠谠者益加招徕，狂直者益务优假。庶几四方万里，咸知陛下导人使谏之意，若小若大，更相戒饬，无有知而弗言，无有言而 
      
弗尽，实圣明之盛事。」从之。 
九月三日，秘书监兼实录检讨官、兼权兵部侍郎耿秉言：「臣至愚极陋，识见浅短，十旬之间，三蒙宣引，在微臣可谓荣遇。臣闻臣下之望人君，如在天上，梦寐所不能到，一瞻龙颜，人以为荣。陛下度越常规，宣召从臣，不间权官，虽旬休佳节庚暑，皆不废宣引。陛下之于群臣可谓无负矣。如臣等辈乃不能吐一奇谋，陈一长策，以助陛下大有为之志，臣等有负于陛下，臣则有罪。」上曰：「君臣之间，正欲咨询。古人谓堂下远于百里，君门远于万里，言情之难通也。朕正欲通上下之情，使无壅蔽。」秉奏：「陛下忧勤庶政，不惮咨询之劳；为从臣者既蒙时宣引，则朝夕之间，无非为国家讲究利病。」读札子至修马政，上曰：「马纲倒毙之数多，正缘病马在道，不得歇养。」又至论宕昌以东地险，乞增置马驿。上曰：「朕曾理会来，宕昌以东诚有合增去处。」秉奏：「陛下不因臣僚奏请，万机之暇，询究及此，又明见万里之外，曲尽事情。」上曰：「今岁郊祀，朕务从节省。如州郡(料)[科]买，亦令减节。」秉奏：「如卤簿之内八宝不出，又如五辂减其副轴，于礼文无阙，而实能宽民省费。」秉因奏近日行更出迭入之制，上曰：「此正用人之法。」秉奏：「人之才能，必试而后知其可用与否。」上曰：「任贤使能，贤者当任之，能者当使之。不详试无以知其能。求去者虽多，又斟酌其人，可留则留之，不尽听其去也。」秉奏：「陛下深得人君之道。」 
 仪制 宋会要辑稿 仪制八 集议 
     
宋会要辑稿 仪制八

集议
国初，典礼之事当集议者，皆先下诏都省，省吏以告当议之官省吏：原脱「省」字，据《宋史》卷一二○《礼志》二三补。，悉集都堂。设左右丞座于堂之东北，南向；御史中丞于堂之西北，南向；尚书、侍郎于堂之东厢，西向；两省侍郎、常侍、给事、谏舍于堂之西厢，东向；知名表郎官于堂之东南，北向；监议御史于堂之西南，北向。又设左右司郎中、员外于左右丞之后于：原脱，据《宋史》卷一二○《礼志》二三补。，三院御史于中丞之后，郎中、员外于尚书、侍郎之后，起居、司谏、正言于谏舍之后。如有仆射、御史大夫，即座于左右丞、中丞之前。如更集它官，即诸司三品于侍郎之南，东宫一品于尚书之前，武班二品于谏舍之南，皆重行异位。卑者先就席。左右丞升厅，省吏抗声揖 官就座吏：原作「史」，据《宋史》卷一二○《礼志》二三改。。知名表郎官以所议事授所司捧诣左右丞，当以判都(省)省官主席。左右丞执卷展读讫。授中丞，中丞授于尚书、侍郎，以次读讫，复授知名表郎官。将毕「将」上原衍一「食」字，据《宋史》卷一二○《礼志》二三删。，左右丞捧笔叩头揖 官，以一幅书所议事节，书字其下，授于四座。监议御史命吏告云「吏」原作「史」，「云」字原缺，据《宋史》卷一二○《礼志》二三改、补。：「所见不同者请不书字。」以官高者为表首。如止集本省官，座如常仪。其知名表郎官、监议御史座仍北向。仆射已上得乘马至都堂，他官虽同中书门下平章事止屏外。 
太宗太平兴国七年四月七日，以兵部尚书卢多逊下吏，诏翰林学士承旨李昉、翰林学士扈蒙、卫尉卿崔仁冀「尉」字原脱，据《长编》卷二三补。、祠部郎中知杂事滕中正杂治之，仍诏文武常参官集议于都堂。太子太师王溥等七十四人参议曰七：原作「士」，据《长编》卷二三补。：「引进使梁迥奉传诏旨，以卢多逊与 
     
秦王廷美结构奸谋，情状显露，比今鞫劾，多逊具伏者。臣等今详卢多逊自言累遣堂吏赵白以中书机事密告秦王廷美，去年九月中又令赵白言于廷美云：『愿宫车早万岁，尽心事大王。』廷美又遣涓人樊德明报多逊曰：『丞相言正会我意，亦愿宫车早晏驾。』又多逊尝受秦王廷美私遗弓矢等事。臣等谨按：兵部尚书卢多逊身处宰司，心怀顾望，潜遣亲吏，交结藩王，通达语言， 诅君父，大逆不道，干纪乱常，上负国恩，下亏臣节，宜行诛灭，以正刑章。其卢多逊伏请削在身官爵，准法诛斩。按贼盗律：谋反大逆，父子年十六已上皆绞，十五已下及母女、妻妾、子妻妾、祖孙、兄弟、姊妹、部曲、资财、田宅并没入官。男年八十及笃疾、妇人年六十及废疾者并免。伯叔父、兄弟之子皆流三千里，不限籍之同异。其秦王廷美伏请并同卢多逊处分。中书吏赵白、廷美涓人樊德明并请处斩。臣等谨具议定以闻。」诏：『卢多逊在身官爵及三代封赠、妻子官封并宜削夺追毁，一家亲戚并配隶崖州，充长流百姓，终身禁锢。纵更大赦，不在量移之限。其期周已上亲并配隶边远州郡禁锢，部曲、奴婢并纵之。余依百官所议施行。」 
八年五月十一日，御史知杂滕中正以鞫威塞军节度、判颍州曹翰私市弓弩、枪剑、长矛、甲铠、具装不以闻；又于部内发民筑烽台，诸县有寇盗，令举烽火以应城中；擅补置牙吏，官卖盐所得 
     
钱银、民岁输官绵及输租并取其余羡；判官山玄羽掌官酒，岁所卖曲又取其羡利钱五百万、绢百疋。狱具来上，法当死。帝重难其事，诏百官集议。工部尚书李昉等奏议曰：「谨案曹翰身备将坛，职当郡寄，而不守法度，擅赋闾阎，盗取官钱，隳紊国法。设烽燧于部内，摇编户之心；藏刀剑于私家，僭尚方之制。不法不道，黩乱纪纲。请如有司所定，寘于极典。臣等谨议定以闻。」帝以其劳旧，未忍寘于法，故止削夺官爵，登州禁锢。 
