<!-- { "loadSidebar": true } -->
人，熟知彼国事，自旧来留在本州岛，询问敌情。今夏国既通，无所用之，乞发遣于近里州军安排。勘会夏国既纔遣使，乞复贡献，疑朝廷方与之要约，尚未知其向背。今诊乃敢轻妄便谓通和。窃恐边防亦已弛备，缓急有误国事。其种诊未欲劾罪，可令王广渊严诫，责令依屡降旨挥，饬谨边备。」 
五年五月二十三日，秦凤路经略司言，通渭等七堡寨割属通远军外，宁远等依旧属秦州。诏宁远等四寨割属通远军，仍于青唐及武胜军并新招降马禄族三处地分内「及」下原有「并」字；新：原作「胜」，据《长编》卷二三三删、改。，各建一堡塞。 
七月十一日，诏雄州归信、容城县乡巡弓手，今后如无事，不令乡巡，免致搔扰。遇探报有北界巡马过拒马河南，即令本县官相度人数，部押弓手前去，以理约栏。余依前后约束施行。始，北人自春以来，月遣巡马过拒马河，非故事也。边臣谓北人因乡巡弓手，故增巡马，若罢乡巡，则彼界巡马势自当止。朝廷从之，巡马亦不为止，而盗贼滋多，州县不能禁。 
三十二日，管勾秦凤路沿边安抚司公事王韶言：「准朝旨，令详具合要防托人马。差镇戎军定川寨弓箭手巡检赵普、三川寨张进、德顺军中安堡马伦、通边寨魏奇，各领去年所授经略司札子，团结到防秋第一等弓箭手共三千五百三十三人，马二千六百六十三匹，常切排龊，准备策应秦凤路通远军。仍差景思立、秋喜都部押，并带领第六将策应秦凤路人马。 
      
候见秦凤路沿边安抚司关报，即前去，一听本司指挥。」 
十月二十六日，枢密院言：「勘会陕西沿边四路，先置横烽，遇贼马入界，递相应接。诏熙河路依四路例置横烽，内蕃部地分，即差厢军守之厢军守之：原作「厢守府坐」，据《长编》卷二三九改。。 
十一月十九日，诏令皇城程昉、河北沿边安抚司屯田司，同相度沧州界塘泊利害，及边界淀滩地，令人户指射指：原作「借」，据《长编》卷二四○改。，栽种桑枣榆柳。先是，议者以河朔地平，自堡寨之东，新以塘泊，胡骑不能驰突。唯西至满城近二百里，无险可恃，向虏入寇，尝取道于此。今议植榆为塞，以捍奔冲之势，异时王师可以保固焉。 
十二月二日，有诏：差官检视陕西武备。 
六年二月二十八日，延州言，顺宁寨蕃部逃入西界，蕃官刘绍能以兵袭逐不及，及捕西人为质。上曰：「自许下国修贡以来，近边逃背生口皆送还，意极恭顺。今绍能以兵出界，人情必生愤激。可严戒边吏，自今毋或生事」。 
十二月四日，权发遣河北四路提点刑狱公事李南公言，相度朴桩口添灌东塘等，诏屯田司阎士良专督典修。先是，沧州北三堂等塘泊为黄河所注，其后大河改道，而泊遂游淀。程昉常请开琵琶湾，引黄河水灌之，其功不成。士良建言堰绝御河，引西塘水灌之。今从其请。 
七年九月十九日，上谓辅臣曰：「卿等所上边防画一，先择可施行者，更与枢密院议之」。既而，二府奏可行之事，凡十有四。其一曰，自来出战有功大小使臣未 
      
经升擢者有：原作「者」，据《长编》卷二五六改。，以功状次数稍多，或一次功状优异，及知名人作一等，余作一等，取旨升用，考其才实。二曰，停闲使臣降配军员，年六十以下，武艺及中等，精神不衰，令投状自首，长吏试验，如堪战陈，保明以闻。三曰，令安(府)[抚]转运、提点刑狱、察访司，各体察验辖下将官人材智略，具缓急任驱策与否任：原作「年」，据《长编》卷二五六改。，内有才之人差遣近下，可以升擢；及紧要闲慢合对换文臣，有勇略可为将官，不拘路分，并密以闻。四(月)[曰]，近降度僧牒三百与定州安抚司，充训练义勇保甲及募刺事人之费。其沿边州军，宜并依定州例，量赐本钱出息，令钩致虏人之能知其国事者。或质所爱，使探问虏中任事主兵人姓名、材能、性识，所管兵数、武艺强弱、屯泊处所、城垒大小、粮食多少，及出兵道路。刺其的实，编类成书，准备照用。其边臣不能使人，致前后探事尤无实者，当移降。五曰河阳别置水军五七旨挥，造船习战，以备贼济渡者。六曰，既为坚壁之计，当有清野之法。逐县预以义勇、保甲附保甲丁口数寓之籍中，本州岛密约计人数，至时分入州城。及大县别为一籍，令司农寺依枢密院先降造丁产簿条约，一处编籍。七曰，北京城西偏带沙低薄，已检计立限修筑上下水关。其护关战桥(井)[并]左右引手城未高坚，相度增筑，置楼橹守具。八曰，卫州大河之南，密接京畿，正当控御之地，其城至小，并黎阳城，亦当要害，未能包山为固。并展托 
      
、畜产入 修筑，缓急屯兵，防越轶之患。九曰，分屯兵马、出战要害之处，并委察访使就与逐路安抚使等处置，具防守事以闻。十曰，相度展托城壕及增筑县城。缘城大人少及城小人众，于法皆在所不可守。宜先计度本州岛户口若干，除保县寨外，若干入保州；兵民除上城出战外，可容若干。若更外来人户，容之不尽则展托，毋令过大，致难防守。其当增筑县城等，须逐州军相照应。缘四路帅府分统州军，其势当如络脉之相通，缓急寇至，即候望相及，掎角相应，坚壁出战，皆合事机，而敌人腹背怀惧，其势自溃。如此修筑，即不枉用工力。十一曰，如遇有警，清野备敌，百姓般粮斛、薪(堡)[保]城垒，并合积蓄守具及分壁部分。苍猝之际，常患措置无法，即须计度官私屋宇及空闲地，分配人户居住，及安置所般之物。并内有人力不足，官为募人般运，寄纳出给。如此之类，并应干守拒事件，预为讲画，详古今法制，斟酌事宜，具条件以闻。十二曰，敌人出入道路，宜悉知之。先据地利，安置营寨，开掘坑堑，示之以利导，令必趋及。可以设伏处，预知地形高下，水流所归。如壅决其水，即可冲灌其处。若恐敌人用之，即就何处防守 决或回避，并悉讲求，图画以闻。十三曰，河北地利，所出有限，从京师那移钱物，多行籴买，即增起物价而费本。已拨粳米百万石封桩，每年于计纲内支拨应副。仍令京东转运司据合上 
      
供或酒场剩钱，于有水路州军籴粟米小豆，计舟车步乘般往河北，分往逐处收盖。于京西路沿蔡河州军，亦赐籴本钱，计船般运到京入汴。但筭籴本步乘比本路常平籴价不贵，即行计置，宽沿边籴买之数，可减扑物价，多蓄斛，以纾边计。其京东西路合计置事，专委官相度施行。诏皆行之。十四曰，河阳置水军，不行，合仍令枢密院于登州增招刀鱼战船兵团结阅习，准备差使。 
八年二月八年二月：原作「八月二日」，据《长编》卷二六○改。，河北西路察访使沈括言：「本路防边重兵皆在定州，言边备者惟以北平为兵冲，其保州社城以东有塘水之难，谋者未尝为意。臣以为狄人讲求中国边防虚实向背者非一日，万一为寇，必须出于不意。道涂险易，讲求不得不尽。近历视边境，窃见保州以东、顺安军以西有平川横袤三十余里，南北径直，并无险阻，不经州县，可以大军方阵安驱。自永宁军以东，直入深、冀，行于无人之地。定州但守社城以西，兵未及移，则虏骑已越高阳矣。或狄人自定州入寇，定兵必依西山扼其归路，彼则束甲径趋顺安，定人虽众，兵不及施，而虏已出寨，此不可不虑也。通涂旷野，荡然四达，谋者不此为虑，而区区过忧北平之冲，臣窃骇之。西山洞道连属，可以伏奇，进则定州当其前，退则保州、广信议其后。狄人敢入北平，则不知顺安者也。使其知顺安之易，则北平虽无备，且当委而不顾，况其有备也。相度得保州西 
      
至九顷堂度七里以来，及保州东阳村堤以东至臧村堤度三十里，庆历中皆曾筑堤壅水，遗迹尚存。若少加补完，西纳曹、鲍诸水，则社城以东，塘险相属，虏骑出入，惟有北平一路。定州之兵依险为阵，椅角牵制，滹沱、横泺为难，则可以制其前；塘河之流可使，则足以继其后。有以待敌而致其必来，此必胜之术也。今具图进呈，其详悉地步，别具条上。」诏屯田司阎士良驰往相度，而士良言：「检视保州西至九顷塘，及保州东阳村堤以东至臧村堤，若增接修完，柜蓄诸河，以成险阻，委实利便。」诏可其奏。内有侵着民间地土，即将系官田土拨还，或给其直。仍先具所占民田顷数目以闻。 
三月十九日，沈括又言：「本路烽台基址，高下 密，多有未便。乞下两路安抚司，更选差官子细打量。」又言别立到起纳道路一旧烽台基，具画图以进。诏从所请，仍令定州、真定府、大名府路安抚司据合修去处，未得兴功，候的有事宜，即非时修筑。 
闰四月五日，真定府路安抚司言禁地山土若起遣居人，则愈难巡防，乞仍旧。从之。先是，议者欲禁山，不许民居，下其议安抚司相度，故有是请也。 
十二月十三日，熙河路经略司言合修城堡先后次第，内熙州开濠二十六万八千余工，董冬谷堡六万二千余工，五牟谷堡六万二千余工，北开堡一十四万九千余工，通远军三面城壁除役外，有三十三万七千余工， 
      
南川堡保八万七千余工，拶汤堡六万五千余工，珂斫关五万九千余工，多能谷堡九万四千余工，安乡城一十八万余工，及勘会保宁三千人保：原作「堡」，据《长编》卷二七一改。。自今年二月十六日至十月五日终，共役得六十万余工。欲乞依先后兴修。诏先修通远军城壁，余依次第开修。 
，却致引惹，不得安静。宜预密下经略司，仰严行戒谕城寨地分当职官常切觉察，不管小有违犯。」 九年四月二十八日，御批：「勘会河东地界，非久分画了当。深虑沿边守把居住军民忿见虏人占据素来樵采之地，衷私递相率越界，依旧取打薪 
六月十九日，高阳关路安抚司言，信安、干宁军塘泺干涸，乞引御河水。上批：「闻近岁塘水有极干浅处，当职之官，颇失经治。可于两路各选委监司一员，以巡历为名检点，具阔狭深浅画图以闻」。已而，河北东西路提点刑狱韩正彦、韩宗道各具淤淀干浅处以(以)[闻]。诏送河北屯田司相度，当兴修，所在计料闻奏。其官吏仍令东路转运司劾之。 
十一月八日，诏河北地震州军城壁、楼橹、仓库等损动去处，令转运提举司分头巡历，相度紧慢，催促修整。 
