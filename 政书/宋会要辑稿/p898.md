<!-- { "loadSidebar": true } -->
八月二十日，枢密院奏：「勘会归明蕃部及因过犯编配或羁管之类，元系外界人，近来逐处不切关防，或有失安存，致走失，散在诸处，深为不便。」诏逐州勘会，内有上件之人，仰当职官检察巡守，不管辄有走失，违者以违制论。仍今后每旬具见管及开收因依，申枢密院。 
政和元年正月十日，诏：「应诸处见在乡村归明人，并改正，令依条州县城内(若)[居]住，令转运司每季具见管归明人姓名申枢密院。」以(颖)
〔颍〕昌府长社县顿家村居住北界归明人张巘私走上京， 
     
整会分田，故有是诏。 
二十五日，诏：「访闻陕西、河东诸路州县有元系归明人数内有别无请给者，虽有给赐田土，缘州县失于检察存恤照管，多被本属县分吏人承佃，往往减刻租课，致以赡数少，食用不足。可下逐路转运司契勘，有从初归汉，口眷众多而身分别无请给，所赐土田数少、养赡未得周足者，据的确数约定合给田土顷亩，申朝廷相度多寡给赐。如归明人不愿自办力耕种，即令佐当面取诣实状，许召有物力户立定租课承佃。至收成，将租课赴官送约，当官给付，所(责)[贵]有以防猾吏侵渔，归明人因致赡养不足。仍令州县存恤照管，及仰户部立法，严行禁约州县人吏，不得巧作名目，移转租佃归明人田土，庶可杜绝奸弊。」 
三年正月二十一日，兵部尚书俞 奏：「伏见归明远人以州县失于机察，或致逃窜。近者枢察院申请令改正，并居城中，继而(异)[累]降指挥，除中国所生子侄。然一门之中，未必皆远人也，未必皆中国所生也。其在野外居者，或二三十年，亦既安土乐业，各得其所。今使凡归明者居城之中，子侄居城之外，其父子兄弟且别籍而异居。若子孙并令入城，则虚其室，芜其田，僦居以学商贾，又皆失其业矣。伏望圣慈特赐详酌，居城外十年以上已皆安土者，听从便，余依前降朝旨施行。」从之。 
四年二月十一日，中书省言：「勘会新民子弟初被教养，故立法稍(忧)[优]，以为激 
     
劝。若归明已久，自当依州县学法。缘未有立定年限。」诏新民归明后，经十五年，并依县学法施行。虽限未满而能依州县学法呈试者依此。 
六年正月三十日，中书省言：「勘会诸路归〔明〕新民向化未久，若止限一年，虑抵犯法禁，在所矜悯，宜宽其限。续建州县，亦合一体。」从之。 
八月十五日，诏：「播州管界都巡检杨光文等，已系归明，身为王民，受爵命，自当遵守令法，尚敢擅相雠杀。光文且贷命，并惟聪并除名勒停。今后如敢违犯，并行处斩。似此归明人，并依此。」先是，夔州路转运司奏：「光文令杨文泰射杀惟(听)[聪]家人口，烧仓谷，取牛马。惟(听)[聪]复将带人马烧光文米仓，递互雠杀，不曾侵犯州县。恐别致引惹生事。」故有事命。 
七年正月七日，归朝官承议郎、右文殿修撰李良嗣赐姓赵。良嗣辽人，尝为光禄卿，政和五年四月归朝，初授直秘阁。 
七月九日，诏：「诸路归明官已授汉官差遣，仰所在处知、通等常(功)[切]体认朝廷待遇，优加存恤，无致失所。具合支破供给料钱、廨舍、接送当直人从、田土等，仰实时应副。如违，并以违御笔论，人吏决配广南。仰廉访使者觉察以闻。仍令尚书刑部遍牒施行。」 
八年三月二十六日，枢密院言：「契勘诸路见管、编管、羁管西界归明及捉到人不少，其无职名田土之人，州郡止依乞丐例支给口食，别无请受钱米，难以存活，至有逃窜作过之人。」诏令诸路州军，如有编管、羁管 
      
到西界归明及捉到人无职名田土者取问，如愿投本处厢军，即许收刺，仍令本处当职官及本营将级关〔防〕机察，不管走失 虞，不得差使出城。月具存在及具已刺过人数，申枢密院。 
四月八日，朝奉郎、新差权发遣利州路提点刑狱公事黄潜善奏：「臣窃见诸路所管归明人，各有父祖元授官资、田土、钱米，至子孙皆许陈乞而归明后所生，不复拘籍，人数既多，散处州县，岁月滋久，(安)[案]牍不全，遇有陈乞，止合验父祖元受付身，召保保奏，即未有立定年限，亦无关防重迭之法。至有自陈于数年之后者，有非同时归朝而(忘)[妄]陈请者。有司勘会，动经岁时，伪冒者难于检察，当得者困于留滞。若令比附叙述劳绩及陈乞恩例之法，宽立年限，过限不许受理，已经收使者将元授付身批凿用印，不唯可绝欺妄，亦使应法之人早沾恩典。」奉御笔依所奏。尚书省立法：今立到诸叙归明乞推恩及给田土、钱米之类得收使者，所属取父祖元授文书批凿用印。即过七年而方叙述者，官司不得受理。 
宣和二年十一月十六日，枢密院言：「勘会日近诸州军归明人，本处官司并不宽恤供给，多是积压，往往私走上京陈诉。」诏兵部遍牒诸州军，今后常切存恤照管。更私走上京，引惹词讼，当议重刑黜责。 
三年二月二十八日〔诏〕：「勘会归明人合破供给、人从、请受田土舍屋等，累降处分存恤应副。访闻州县尚不依 
      
时支拨，累有陈诉，可令诸路州县遵依累降处分，常切存恤，依时支拨应副。仍仰监司严行觉察。」 
三十日，枢密院言：「归顺蕃官、武翼大夫、康州刺史董承有，自政和六年内率领族属纳土得官，至今已经五年，并不曾请俸廪。尝言：承有已(戚)[感]谢国家异恩，优加官爵，情愿更不请受。未有功 ，报答国恩。」诏董承有特于使额遥郡上各转一官。 
八月二十五日，枢密院言：「荆湖南路安抚钤辖司申，邵州状：『见管归明蕃蛮官七员连家属八十二人。本州岛沿边去处接连湖北武(罔)[冈]军蛮洞，今来诸处编配移送到蕃蛮，众聚语言，情伪不辨，难以关防，乞将见管蕃蛮人与蕃官分移本路僻远不系沿边州军拘管，仍乞免将带配移送蕃蛮人等前来本州岛羁管。』枢密院送荆湖南路钤辖司相度，申本司。(勘契)[契勘]本路管潭州邵、永、道、郴、衡、全州、武(罔)[冈]军、桂阳监各有见管并朝廷移配到蕃部及归明蕃官，数内唯潭、邵二州人数稍多。今若更行分配前来逐州，实见难以关防。今来邵州所乞将见管蕃蛮人等分移本路僻远不系沿边州军，难以施行外，今相度，潭、邵州权行住配，今后有移配之人，即乞分送道、郴、衡、永、全州、武(罔)[冈]军、桂阳监羁管施行，所贵不致 虞。孍望朝廷更赐详酌，特降指挥施行。」诏依所申。 
四年二月十五日，诏：「郑州赵从议、亳州刘安甫等窜去都下，诉其窘阙，及陵犯事端，殆非存抚远人之意。 
      
自今应归明人合得请给，仰按月同本州岛官一等支给。如合破舍屋、田土及差当直人，并如法给差。依前违期不支请给，或不为抚存，以至逃逸，具知、通当职官并一例重有行遣，仍委廉访使者觉察，每季具有无上项事迹报宣抚司闻奏。」 
五年五月六日，绛州奏：「先奉圣旨，归明人内有习文武学艺者，并依条法许赴科举。如所难得保识，有碍引试，委自所居州县审验保明，依条收试，庶几说豫向化之心。今据归明进士李勿状：元系北界中京惠州刺史、金州防御使李德麟亲孙，自来应词赋进士举，两次得府解，一次御试外，有男裔孙亦习进士举。今来归明圣朝，念勿父子是词赋举人，未晓当今取士文范，孍乞住本州岛学听读，修习见行规矩文义，以预将来选举。本司契勘：远人向化，志在务学，当格其习，使知经训，已权令入学听读讫，更合取自朝廷指挥。如更有似此之人，依此施行。」诏依所乞。 
八月四日，诏：「归明有官人应举，许于所在州投状，送转运司收试。依燕山府、云中府进士近降指挥，权试策论两场，后次科举合试经义，仍与应就试人依公参定。如更有似此之人，依此。」以济州申到承信郎赵炳元系北界中京人，随父归明，陈乞收试。故有是诏。 
十七日，河北、河东、燕山府路宣抚使谭稹奏：「臣契勘虏人设官无度，补受泛溢，惟吝财物而不惜名器，虽有官之人类无请受，止是任职 
      
者薄有俸给。臣谨参照立定比换补授格目，伏望更赐睿察施行。今定到归明人补授换格，下项：未抚定以前归朝人补换格，王师入燕后归朝人补换格。文资伪官：六尚书、尚书左右丞、侍郎、给事中、直学士、谏议大夫、少大监、大卿、少卿、殿少、将作少监、少府少监、左司郎中、郎中、员外郎、检校常侍、殿丞一等官、洗马一等官、司直、秘书郎试评事，校书郎试崇文馆校书郎。太子校书郎正字文学同。比换朝散大夫、朝奉大夫、朝请郎、朝散郎、朝奉郎、奉议郎、通直郎、宣教郎、承事郎、承奉郎、承务郎、修职郎、迪功郎、将仕郎、文学助教。武资伪官：金吾卫上将军、节度使大将军、节度使留后、观察使、观察留后、遥防、遥团、洺、□、商三州刺史原卷于「洺」下空格，当脱一字。、礼宾、洛苑、六宅使、奉宸、诸卫将军、小将军同。礼宾洛苑六宅副使、率府率、〔率〕府副率、左右翊卫校尉、东西头供奉官、左右承制、左右(直殿)[殿直]阁门祗候同。东西班小底、三六班奉职、在班祗候，比换武功大夫、遥刺武德大夫、遥刺武德郎、武显郎、武节郎、武略郎、武经郎、武义郎、武翼郎、敦武郎、从义郎、忠训郎、保义郎、承节郎、承信郎、进武校尉、进义校尉。」诏并依谭稹措置到事理施行。 
十二月八日，中书省尚书省言：「勘会昨降指挥，归朝官添差在京及外路差遣，并许厘务。其请给，从依见任人条例施行。契勘内有不愿厘务及不识字之人。」诏：「不愿厘务(言)[者]听，内不识字人，更不厘务。请给人从等，并依已降指挥。」 
十 
      
八日，河间府奏；「勘会已降指挥，未抚定燕山府已前及抚定后投附百姓，今所在州县，依见行居养法给钱米，候满一年，具状申尚书省，情愿投充厢禁者听；其有功合推恩人，令所属疾速申尚书省。」诏：「内僧道，并仰所在州军，于有常住宫观寺院养赡，余依已降指挥。」 
六年闰三月二十八日，工部状：「京东东路提刑司申；据登州申：归明官厘务，乞摽拨职田。」诏燕云路归朝官系正任窠阙有职田外，应添差厘务差遣，并不合给职田。 
