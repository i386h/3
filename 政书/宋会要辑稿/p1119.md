<!-- { "loadSidebar": true } -->
淮东路：二百六十八万三千七百一十一石六斗二升九合。通州：七十八万九千一百三十石七斗八升五合。在城买纳场：七十二万九千石；西亭、丰利催煎场：一十九万六千石；石港、兴利、永兴催煎场：一十九万石；金沙催煎场：一十八万二十石；余庆催煎场：一十六万一千石；海门买纳场管下吕四港催煎场：六万一百三十石七斗八升五合；泰州：一百六十一万六千八百八十石八斗四升。海安买纳场；六十三万九千六百三十四石八斗二升；角针煎煎场煎煎：疑当作「催煎」。：二十八万一千六百石；拼桑催煎场：二十二万二千七十一石三斗二升；虎古窑催煎场：一十三万五千九百六十三石五斗；如 买纳场：三十四万九千一百一十九石六斗；掘港催煎场：一十八万石；丰利催煎场；一十万七千石；马塘催煎场；六万二千一百一十九石六斗；西溪买纳场：六十二万八千一百二十六石四斗二升；丁溪刘庄催煎场；三十二万六千三百四十六石一斗；梁家县垛何家、垛小陶催煎场：三十万一千七百八十石三斗二升；楚州，盐城买纳场：二十七万七千七百石；五佑催煎场：一十七万五千石；新兴催煎场；一十万二千七百石。 
广东路：三十三万一千六十石三斗四升。广州：一十六万一百八十六石三斗四升。静康大宁海南场：三万三千五百二十八石三斗四升；东莞场：三万一千二百四十八石；香山金斗场：一万一千五百石；广田场：七千石；归德场：二万四千九百八十石；迭福场：一万五千石；都斛场；九千六百石；矬岗场；八千五百石；海晏怀宁场；一万八千八百三十石。湖州湖州：疑作「潮州」。：六万六千六百石。小江场：二万七千石，招收场：一万八千石；隆井场：二万一千六百石。惠州八万七千一百五十石。石桥场：六万石；淡水场：二万五十石；古隆场：七千一百石。南恩州：一万七千一百二十四石。双恩场：七千一百二十四石；咸水场：一万石。 
广西路：二十三万一千六百八十九石。廉州，白石场：一十万石。高州：七千九百二十七石。伓茂场；五千七百八十九石；那陇场：二千一百三十八石。钦州，白皮场：二千五百九十二石。化州：八万一千五百七十石。茂晖场：七万六千九百三十二石；零绿场；四千六百三十八石。雷州，蚕村场：三万九千六百石。 
福建路：一千六百五十六万九千四百一十五斤一十三两六钱。漳州：七十三万五千五百五十斤。泉州：三百六十二万三千八百六十五斤 
      
一十三两六钱。福州，长乐县岭口仓：福青县海口仓：九百九十万斤。兴化军，莆田县涵头仓：二百三十一万斤。以上《中兴会要》 
浙西路：一百一十四万四千一百七十七石五斗九合三勺五抄。临安府：二十四万五千八百五十二石四斗二升八合三勺五抄。秀州：八十一万八千六百九十七石五斗六升一合。平江府：七万九千六百二十七石五斗二升。 
浙东路：七十四万三千二百一石二斗三升六合四勺。绍兴府：一十四万六千三十七石六斗五升三合。明州：三十七万四千四百九十四石五斗八升三合四勺。台州：九万石。温州：一十三万八千六十九石。 
淮东路：二百六十八万三千七百一十一石六斗二升五合。通州：七十八万九千一百三十石七斗八升五合。泰州：一百六十一万六千八百八十石八斗四升。楚州：二十七万七千七百石。 
广东路：三十三万一千六十石三斗四升。广州：一十六万一百八十六石三斗四升。潮州：六万六升六百石。惠州；八万七千一百五十石。南恩州；一万七千一百二十四石。 
广西路：二十二万九千九十七石。广州：一十万石。高州：七千九百二十七石。化州：八万一千五百七十石。雷州；三万九千六百石。 
福建路：一千六百五十六万九千四百一十五斤一十三两六钱。漳州：七十三万五千五百五十斤。泉州；三百六十二万三千八 
      
百六十五斤一十三两六钱。福州：九百九十万斤。兴化军：二百三十一万斤。 
已上并系产盐州军，其余州府并不系产盐地分。以上《干道会要》 
 食货 宋会要辑稿 食货二三 盐法杂录 
      
盐法杂录
太祖建隆二年四月，诏私炼盐者，三斤死。擅货官盐入禁法地分者，十斤死。以蚕盐贸易及入城市者，二十斤已上，杖脊二十，配役一年；三十斤已上上请。 
五月，诏：「徐、宿、郓、济州皆食海盐，泝流而运，其费倍多。自今以解州安邑、解县两池盐给之。」 
干德三年正月，诏：西川城内民户食盐，伪蜀估定每斤百六十足陌，自今减六十文，诸州取逐处价减三分之一。」 
四年十月，诏：「应犯盐条制，建隆诏书已从宽贷，尚念近年抵罪者多，特示明文，更从轻典。宜令有司量增所犯盐斤两差定其罪，着为甲令。」 
五年三月，诏：「诸道知州不得遣元随监散人户蚕盐，及将俸料食盐夹带货卖。」时贝州言：「本镇节度使承前多遣元随监散蚕盐，率有减克，并鬻禄料盐，侵夺官务课额。」故条约之。 
开宝三年四月，诏：「河北诸州盐法，并许通行，量收税钱，每斤过税一文，住卖二文，隐而不税，悉没官，以其半给捕人充赏。仍于州府城内置场收税，委本判官(盐)[监]掌。敢有侵隐，并当削除；能紏告者，本院栏头、节级即补税务职掌，百姓即免三年差役，并给赏钱百千。」 
四年四月，广南转运使王明言原书天头注云：「明一作朋」。：「本道无盐禁，许商人贩鬻，兼广州盐价甚贱，虑私贩至荆湖诸州，侵夺课利，望行条约。」 
      
诏：「自今诸州并禁之，其岭北近荆湖桂、管州府，即依荆湖诸州例，每斤六十足。近广南诸州即依广州新定例原书天头注云：「南一作西」。，每斤四十足。湖、恩州百姓煎盐纳官，不给盐本，自今与免役，或折税。」 
七年七月，诏成都府于见卖盐价内，每斤减钱十文足。以西蜀初平，虑民间难得食盐故也。 
太宗太平兴国二年二月十八日，三司言：「准诏：颗末盐，应南路旧通商州府，并令禁榷，犯者差定其罪，仍别定卖盐价例着令着令：疑有脱字，当作「着于令」。。请凡刮咸并炼私盐者，应咸土及咸水并煎炼成盐，据斤两定罪：一两已上，决杖十五；一斤以上，决杖二十；二十斤已上，杖脊十三；二十五斤已上，十五，配役一年；三十斤已上，十七，配役一年半；四十斤已上，十八，配役二年；五十斤已上，二十，配役三年，百斤已上，二十，剌面押赴阙。应诸处池场，主者并诸色人擅出池场盐，或将盗贩及以羡余衷私货鬻者，并依前项条流。监当主守职官不计多少，并奏裁，当加极典。应私盐及通商地分盐入禁法地分，一两已上，决杖十五；十斤已上，二十；二十斤已上，杖脊(十三)[三十]；三十斤已上，十五，配役一年；五十斤已上，十七，配役一年半；七十斤已上，十八，配役二年；百斤已上，二十，配役三年；二百斤已上，二十，剌面送赴阙。西路青白盐元是通商地分，如将入禁法地分者，准前项私盐条例科断。人户所请蚕盐，不许货卖贸易，及将入州县城郭，违者，一斤已上，决杖十三；十 
      
斤已上，十五；五十斤已上，二十；百斤已上，杖脊十三；百五十斤已上，十五，配役一年；二百斤已上，十七，配役一年半；三百斤已上，二十，配役三年；五百斤已上，二十，剌面送送赴阙。其河东犯贼界私盐，依所犯轻重条流科断，敢有私卖及受寄隐藏者，二两得一两之罪。如转将货卖者，依元卖人例断遣。或为贩盐群盗抑迫收留者，许告官，当与免罪。持仗盗贩私盐者，三人已上，持杖及头首并处死；若遇官司擒捕辄敢拒捍者，虽不持仗，亦处死；若不持仗，及不曾拒捍，盐数至配役三年者，杖脊二十，剌面押赴阙，其余不以所犯盐数多少，并杖脊二十，于本处配役三年。颗盐、末盐虽皆是禁法地分，亦不许递相侵越，如官中买到及请到蚕盐辄相侵越者，并量罪科决。淮南诸旧禁法卖盐处，斤为钱四十，内庐、舒、蕲、黄、和州、汉阳军去建安军水路稍远，斤为钱五十。襄州等十四处，旧颗盐通商，今并禁止，每斤钱五十足陌，令襄州都大于建安军般请。其邓、唐、房、随、均、金等州及光化军，转于襄州请，又安州都大于建安军请，其顺阳军转于安州请，复、郢二州各于建安军请，商、华二州不通水路，并令雇召陆脚，商州于华州请，蔡州于陈州请。江南十五州，并于建安军请，内升、润、常、宣、池州、平南、江阴、宁远军去建安军稍近原书天头注云：「军一作州」。，依江北诸军例，斤为钱四十。江、洪、筠、鄂、抚、饶、袁、台〔去〕建安军稍远，斤为钱五十。歙、信、建、剑 
      
接近两浙界，斤为钱五十，就两浙般请。虔、汀二州接近广南界，斤为钱五十，汀州于潮州般请，虔州于南雄州般请。其青白盐旧通商之处原书天头注云：「盐一作 」。，即令仍旧。」从之。 
四月一日，右拾遗郭泌言：「剑南诸州，盐每斤钱七十，豪民黠吏，相与交通，贱市于官，贵粜于民，至每斤钱数百。望稍增旧价，为百五十，则豪猾无以规利，而民食贱盐。」从之。 
二十四日，诏：「自今禁法州府捉获贩私盐人，不计人数、斤两，依法科决，剌面送赴阙，其蚕盐犯禁，依前诏施行。」 
三年二月，诏：昌州七井岁纳虚额盐万八千五百五十斤，罢之，其二万三千六十斤仍旧勒井户煮焉。先是开宝五年，知州李佩废诸井薪钱，于岁额外别增耗盐，课部民煮之。民素不习其事，甚以为苦，虽破产，犹不能偿其数，以致流移入他部。至是，转运使列其事于三司。三司以积年之征，不可遽免，请均于部民，作两税草估钱米以输官。诏尽令罢去。 
五年七月，西川转运使聂咏言：「蜀民不知盐禁，或买三二两至五七斤，酌情止为供食。自今请十斤以上押送赴阙。」从之。 
八年三月，金部员外郎奚屿言：「奉诏相度泉、福、建、剑、汀州、兴化、邵武军盐货，请许通商，官为置场，听商旅以金银钱帛博买，每斤二十五钱，可省盘盐脚钱溪崄散失」。从之。 
雍熙二年六月，诏曰：「去年有司上请通行江浙盐商，盖欲均利于民而绝其犯禁者。然变法易制，自古所难，故其行 
      
之岁时，以观其利害。如闻罢榷之后，重扰于民，庶便于时，宜仍旧贯。自今宜依太平兴国九年七月以前禁法从事。」先是，三司建议请放行江浙盐，命著作郎直史馆孟知化、殿中丞雷有终规度其事，而诸州多言其非便。复遣盐铁判官张鸿渐详定，而复旧制为。 
