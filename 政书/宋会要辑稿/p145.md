<!-- { "loadSidebar": true } -->
是日，又言：「《周官》太史之职：正岁年以序事，颁告朔于邦国。自汉以来，皆以司天时日星灾祥之事。至唐改为司天台，职任如旧，惟置诸生掌布诸坛神位。本朝大中祥符中，增司天监为二员，分献昊天上帝坛第一陔五方帝以下九位。自后又命他官摄司天监行事。夫日官既非习礼事神之司，又假其官名以行礼，殆非礼意。伏请应以司天监分献者改差礼官。」从之。 
七月按下条「十月十三日」，据《长编》卷三四○，乃元丰六年，则此七月疑亦是元丰六年七月。以下数条年代均错乱。，秘书少监孙觉言：「今后遇阙监祭，令预牒太常博士；如有妨阙，即申尚书吏部差曾任台谏并馆职清资官；又阙，差知州资序人。其太祝并差进士出身人。」从之。 
〔元丰六年〕十月十三日，南郊礼仪使言：将来南郊行礼，当差行事官。诏更不用试差摄试：原作「式」，据《长编》卷三四○改。，止以见任两省、御史并六曹侍郎、 
      
待制以上，仍不限员数。今后准此。其仪仗内六引，开封牧令阙牧：原作「收」，据《长编》卷三四○改。，差知府、知县；太常卿阙，差少卿；司徒阙，差户部尚书，又阙，差侍郎；御史大夫阙，差中丞；兵部尚书阙，差侍郎「差」下原衍「中丞兵部尚书阙差」八字，据《长编》卷三四○删。。其僚佐即依条差官。 
七年十月七年：按下文「又言」一条，本书《礼》一之三一及《长编》卷三一七均系于元丰四年十月，则此「七年」当为「四年」之误。，详定郊庙奉祀礼文所言：「《唐六典》：大朝会、大祭祀，则侍中版奏中严外办，以为出入之节。舆驾还宫，则请解严，告礼成也。窃详侍中之职，掌出纳帝命，凡军国之务，与中书令参总焉。唐以来谓之真宰相，非复秦之丞相史。《通典》曰：「秦为侍(才)[中]，本丞相史。」汉魏掌御物之任。而使之奏中严外办及请解严，殊不应礼。《周官》：小宗伯『大祭祀告时于王，告备于王』；肆师肆师：原作「隶师」，据《周礼 春官宗伯》改。下同。，『凡祭祀礼成，则告事毕』。小宗伯，春官之贰，则今礼部侍郎之比；肆师，春官之属，则今礼部郎中之比也。伏请奏中严外办以礼部侍郎，解严以礼部郎中掌之。」又言：「《周礼》大宰之职：祀五帝之日祀：原作「此」，据《周礼》改。，『赞玉币爵之事。祀大神示亦如之，享先王亦如之，赞玉几玉爵。』又小宰之职：『凡祭祀，赞玉币爵之事。凡受爵之事，凡受币之事。』国朝郊庙、明堂礼，以郊社令设玉币，太祝取玉币以授侍中，进皇帝；门下侍郎取爵进皇帝。奠、爵皆未合礼。伏请郊庙、明堂，命吏部尚书一员奉玉币，吏部侍郎一员奉爵，以次从皇帝至神坐前。左仆射阙则右仆射。以玉币进皇帝，奠于地。及酌献，尚书左丞阙则右丞。以爵授仆射，进爵皇帝。酌献讫，侍郎受爵以赞饮福及焚燎外受：原脱，据《长编》卷三一七补。，宗庙仍尚 
      
书设玉几。」从之。 
十二月二日，尚书礼部言：「太官令遇祠祭行礼，合先以常服升坛殿陈设毕，改服本品祭服，同奉礼、太祝立于 罍之次。」从之。 
哲宗元佑元年六月十六日，中书省言：「向者祠官、御史每奉祠已事之日，虽城内，例各归休，更不赴朝谒等。所以祭日前三刻设位，具笾豆；祭前一刻，监祭点阅毕，然后行事。与夫辨色而朝，二者不可得而兼也。昨因御史杨畏申请，自后城内祠事毕，仍赴起居，拜表行香，赴燕入局。由此，恭君事神之道常略其一：欲辨色而朝，则须中夜而起，先时而祭，是恭于君而略于神也；欲祭前三刻奉祀，则辨色之趋固不逮矣。夫斋心一意以奉祠祀，犹恐未尽其至诚，今怵迫从事，忧其不逮，恐非以斋戒之道。欲应今后城内祠事毕，行事官并免赴起居、拜表行香、赴燕，止令入局。所贵恭事之心，情文两尽。」从之。 
六年七月二十七日，太常寺言：「本寺《祀仪》：祀天地、宗庙，登歌节奏，协律郎举麾，其余大中小祠并不与。窃以诸坛祠祀，歌词、乐器之类与夫节奏，务要整齐，协律郎若不与祭，无由检察。自来同日数祭，阙行事官，并申尚书吏部差待次官充摄。欲乞今后祠祭用乐处，若不与享祀天地、宗庙同日，其祠祭阙官，即轮协律郎充摄，因使审听乐曲；余阙，即申吏部差官。」从之。 
七年正月二十 
      
二日，太常寺言：「本朝因唐之旧，以御史为监(察)[祭]，使轮知；太常礼院官监礼。近年以博士为献官，遂罢监礼，惟御史专视祀事。然御史多阙员，博士虽可权摄监祭，又或不赴，遂以他官摄事，无所督察。乞每祠以博士监礼如故。」从之。崇宁三年，复专以御史监祭，遂罢监礼。 
八年正月十九日，诏：「应大祠，差礼部尚书、侍郎、太常卿为初献，已受誓戒而有故不赴，若礼部郎官为亚献，自可摄初献外，余官即令本祭内官高者通摄。谓如职事郎官奉俎，而博士或吏部差到官为亚献，即令奉俎职事官摄初献之类。」 
元符元年六月，太常寺言：「请光禄寺官今后每遇祠祭，已受誓戒后，及中小祠散斋日分，其约束事体并从《祀仪》禁止。郊社今亦乞依此。」从之。 
徽宗崇宁元年四月七日，太常寺言：「诸祀天地，宰臣、执政官已受誓戒，有故不赴，以本祭内职事官高者摄。亚献以礼部尚书、侍郎；有故或阙，(伏)[依]次轮差五曹长贰；又阙，即轮给舍、谏议。终献官以太常卿、少，礼、祠部郎官；有故或阙，即差比司官比：疑误。；又阙，依次轮差五曹郎官。其奉俎，以户部、工部长贰；有故或阙，即户、兵、工部通差；又阙，以逐部郎官摄。应行事官虽本职独员，并不许免。内六曹官，如遇本曹四部止有一员者，听免，仍申本曹，关吏部。」从之。 
大观元年二月六日，监察御史王亶言：「伏 神宗皇帝称情立文，着为一代成宪，祠祭格令，所委行事官以大中小祠定其职位。 
      
今捧俎官，有用户、兵、工部郎官以上；至于献官或阙，则吏部所差多是班秩在郎官之下。轻重先后，情文不称，望下有司讲究。」于是太常寺言：「请自今行事官依格差，及递差以次官外，若阙初献，听报秘书省，以长贰充。亚献、终献礼官阙，以太常丞；阙，以秘书丞以下充；又阙，本省直报尚书吏部，仍报太常寺。监祭御史阙，听轮博士；又阙，报尚书吏部。其吏部差官摄初献，光禄卿、少以朝奉大夫以上充；户部、兵部、工部郎官、监察御史亚献以朝奉郎以上；内监察御史以亲民人充。终献礼官以通直郎以上。仍着为令。」从之。 
政和二年四月二十日，诏：「祀为国之大事，苟失其仪，何以享神 比闻祠祀，类多简惰，执事之人代名者十有七八。加之容止全无庄肃，牲牢不依祀料，失严奉神祇祖考之意。自今大祠，御前不时差官诣祠检察，不如礼令，具实以闻；尚敢弗虔，重置于法。」 
三年五月十五日，臣僚言：「奉祠之官，祗赴祠事，多于受誓点馔之后方至。盖是吏部所差外官摄行，既无人从，又太常寺赞者不肯前期指说，缘此后时，遂至阙误。」诏自今差在京厘务官。 
四年八月十二日，太常寺言：「祠事监祭差监察御史；不足，以太常博士；又不足，则吏部差官，不谙纠察之职。今后太常博士阙，乞轮六曹郎官或秘书省官充摄监祭。」从之。 
六年十月二十八日，冬祀大礼使司言：「太庙行礼，樽罍酌酒，十室止差宗室一员，往来
      
交错，不至肃静。及奏奉神主并礼毕(奏)[奉]纳，自来止差太常寺吏人御前躬奏，殊失严奉之体。」诏：酌酒每室差一员，奉纳神主等改差侍从官一员，令本寺吏人引赞。 
八年正月二十四日，内出手诏：「古者祭必择士，所以致其恭且严者如此。今太常岁祠，因仍旧例，差吏部(侍)[待]次官摄事，老疾罢癃，谩不简择，非致恭之意也。自今轮差宗学及书局官，吏部差官并罢。」 
宣和七年八月五日，中书省言：「勘会冬祀、夏祭大礼，依例诏致仕、宫观、前宰臣、执政官赴阙陪位。」前宰臣、提举西京嵩山(嵩)[崇]福宫余深，前执政大名尹徐处仁、河南尹王襄、提举西京嵩山(嵩)[崇]福宫薛昂、提举(毫)[亳]州明道宫范致虚，诏并令赴阙陪位。 
高宗绍兴八年十二月七日，前同知大宗正事、安定郡王令广言：「恭 诏书，太祖皇帝之后择属近而行尊者，列土而王，常令从献于郊庙，世世勿绝。巨忝冒袭封，缘衰老多病，拜跪艰难，如遇大礼，乞免从献，止乞陪位。」从之。 
绍兴十三年八月十九日，礼部、太常寺言：「绍兴十年明堂大礼前一日朝飨太庙，除荐笾豆官更不差官外，其荐牛、羊、豕俎官更不逐室差官，系差南班宗室三员诣诸室荐牛、羊、豕俎行事。其笾豆簠簋先次设置，更不差官荐奠。内依(议)[仪]合彻笾豆，系荐牛俎官兼彻笾豆行事。今来郊祀大礼前一日朝飨太庙，欲乞依上件礼例施行。」诏依。后皆仿此。 
绍兴十三年八月二十五日，礼 
      
部、太常寺言：「今来郊祀大礼并朝献景灵宫、朝飨太庙，合差赞者一百二十四人；并同日分祭太社、太稷，合差赞者八人；并同日分命九宫贵神，合差赞者七人。共合用赞者一百三十九人。所有今来郊祀大礼，除见管赞者二十五人外，其余见阙赞者一百一十四人。今措置于下项去处差借：正名贴司已上不居父母服制之人，于大礼前四十日当官封臂，保明正身，发遣赴太常寺教习。吏部七司三十五人，户部五司三十五人，兵部四司一十五人，太府、司农寺、国子监、官告院各五人，军器、将作监、大宗正司各三人。」诏依。自后仿此。 
二十六日，吏部言：「将来郊祀大礼，据太常寺状，今来景灵宫、诸殿、太庙、别庙、圆坛、分诣九宫贵神、社稷，合差捧执笾豆簠簋执事等官一百余员，兵部又差仪仗，内合用摄殿中侍御史二十四员，共及一百三十员，并令本部差拨。窃缘尚书左选在部官员数不多，今相度，欲乞候将来差官日，如京朝官阙少，即差选人或大小使臣。若不足，更于临安府并管下县镇见任及寄居待阙文武官内那差，候事毕日归还本处。如又无官可差，仍乞于三省行首司已参堂官内差拨。其所差官并不许辞避。所有在部承务郎以上并大小使臣及参堂官，乞自今年九月一日权住给假出外，并选人亦不许归乡指射。如巳授差遣官，除见阙合赴任官外，余不许朝辞。」诏除临安府并管下 
      
见任寄居待阙、参堂官准备朝廷差拨外，余〔依〕。 
