<!-- { "loadSidebar": true } -->
治平四年神宗即位，未改元。八月二十四日，《通考》云己巳。京师地震。上谓辅臣曰：「地震何祥也 」曾公亮等对曰：「天裂，阳不足；地动，阴有余。恐由小人为邪所致。」上然之。 
九月二十七日，广南经略安抚司言：「潮州地大震，拆裂泉涌，压覆两县寺观、居民舍屋并本州岛楼阁、营房等，士民、军兵、僧道死者甚众。」诏以等给钱，死而无主者官为瘗之。 
是岁，南方地震，如漳、泉等州皆准此赈恤。 
十月六日，上谓曾公亮曰：「日者南方地震，君臣当共省惧，择人以镇抚之。」遂以工部z肣式B集贤院学士、河北都转运使元绛为龙图阁直学士、工部z肣式B知广州，吕居简知郑州。 
神宗熙宁元年七月，河北州军地大震。是岁，自秋距冬，河北地震，而缘边尤甚，至有声如雷而动，移时累刻不止者。诏经地震压死贫民，令都转运司勘会，给钱有差。无骨肉者官为殡埋。又诏差厢军五十人赴河北都转运司葺治本路地震摧损城壁、楼橹等
工役。《清夜录》：熙宁元年河北霖雨、地震，城壁皆压，发卒数 
      
十万治之。运去旧土，按故基筑之，其工无算。惟霸州违其旧基五步，因取旧山筑之，计工省殆过其半。《宋史 孙长卿传》云：城郭仓庾皆隤，长卿尽力缮补。 
熙宁元年七月十四日，《通考》甲申。京师地震。十五日，《通考》乙酉。又震。二十一日，《通考》辛卯。又震。 
二十四日，上批：「河北地震、水灾，宜择能吏，以易庸暗年老之人。」以尚书都官员外郎马渊知〔沂〕州沂州：「沂」原缺，据《彭城集》卷二一《朝议大夫马渊可知沂州制》补。，虞部员外郎陆济权知德州。是日，降德音。 
二十七日，上批：「御史钱顗言河北地震，今尚未息，居民殆无生意，其欠税当权倚阁。方民乏食之际，宜早施行。」翌日河北都转运司又言：「自秋淫雨，继以地震，诸河决溢，民皆走徙，恐无以输夏税，愿赐蠲免。」于是下画一蠲减租赋指挥。即日，又诏：「应河北州军输纳未及七分，被灾甚者并除之，余听倚阁。」 
二十八日，同提点广东路刑狱公事王咸服奏：「潮州地震未止，今又再震。欲委本州岛知州为军民祈福，建置道场，以慰安民心。」上批：「可指挥广东、福建路转运司，应有地震未已州军，并令所在长吏精严祈祷。」 
【宋会要】
熙宁二年二月二十七日，富弼言：「窃知累有入奏，陈请凡百灾变，皆系时数，不由人事者。陛下明睿英哲，必不信纳。又虑奸人能以甘词致陛下或时而信，信则恤灾救患、答谢天谴之意有时而怠，怠则亏损圣德，不为宗 
      
社生民之福。若数路地震之异，河北特甚，人民流散，去如鸟兽，死于道路者为不少，甚可痛也。尧、汤大圣人，其佐皆圣贤，上下同德，协心(戳)[戮]力，无一夫不获，无一物失所，故其水旱可以归之时数。然亦不闻有重役横赋、劳民惊众之事，亦不闻有流移馁死于道路之人。惟闻常有九年之蓄，民无菜色，而天下之奉尧、汤，亦如无水旱之事也。是虽遭水旱，而民不被其害，国不忧其危也。自秦汉以降则不然，凡有灾变怪异，皆由时君世主不能用贤退不肖。灾异既作，又不能恐惧修省，坐视赤子，不能相保，乃妄欲比尧、汤水旱，以灾异归于时数，是欺天欺民之甚也。夫地者至大、至厚、至静，不可动摇之物也。古今固亦有震动之时，随其所震大小远近，必有灾患应之。然未常闻数路皆震，且未有一日或十数震者也。震又不一日而止，有至今踰半年尚震而未止者也。是岂不为大灾变耶 此陛下正当究穷致震之由，推至诚，行至德，思所以厌塞其变，以谢天地之谴告焉。奸人谋身害国，若陛下万一惑其所说，以灾变归于时数，而圣怀坦然，不以灾变为惧， 有所司之不职者不加择，政事之不平者不加治，万民穷困失所者不加恤，则阴阳之气何由而和，天地之变何由而息也 惟陛下深赐裁察。」 
三月二十一日，富弼又言：「今天地变动，人情不安，时运艰厄如此。譬如常人，身有小变动，尚以占其祸 
      
灾，况于三才皆不顺理，此岂小变 陛下当以至诚恻怛应之。地道宜静，至于动则非其常，应之亦宜以静而已。」文彦博亦曰：「唯静可以应此。」上曰：「惟先格王，正厥事。天地之变，唯正厥事，乃所以应天地。」 
【宋会要】
绍圣元年十一月二十八日，《通考》丙寅。太原府地震，不及刻止。 
二年十月二十九日，河南府地震。十一月三十日又震。 
是岁，苏州自夏迄秋地震七。 
三年三月八日《通考》戊戌。夜，剑南东川地震。九月二十三日，《通考》己酉。滁州、沂州地震。 
四年六月二十七日，《通考》己酉。太原府地震，有声。 
大观元年冬十月，苏州地震。 
崇宁元年正月二十一日，河东路转运司言：「太原府、潞、晋等州、岢岚等军地震。」诏官给钱(痊)[瘗]奠，优恤死伤之家，及遣本路走马承受公事就(进)[近]祠台骀庙致祭设醮。 
政和七年七月六日，诏：「熙河、环庆、泾原近因地震旬日，管下城寨关堡、城壁、楼橹、官私庐舍并皆摧塌，居民覆压死伤甚众，恐有夷人犯顺窃发之兆。兼虑城壁不备，乘间入寇，理须急备筑。可因地震，遣使前去抚恤军民，因往检察。」 
【宋会要】
      
高宗绍兴六年六月九日夜，地震。十一日，诏：「内外卿士极言朝廷阙失。凡州郡守长近民之官，宜为朕惠养凋瘵，安辑流亡，察冤系，禁苛扰，毋倚法以削，毋纵吏为奸，各祗乃事，以副朕寅畏天地、侧身消变之意。」上谕宰臣赵鼎曰：「上天谴告，朕极忧恐。」鼎曰：「皆臣等辅佐无状。向缘地震，吕颐浩尝罢政。」上曰：「颐浩之罪为非，卿等但与朕协力修政事，用荅天谴。」上又曰：「考前世故事，当避殿灭膳。今只所御则一殿，而常膳至薄，若更减损，亦无害。」鼎曰：「此皆文具也。应天消变之道，专修人事，庶几可召和气。但即今费用浩大，科敛亦益烦，此伤和气之大者也。臣等日夜不胜惴恐，而才力绵薄，终恐上负委使。」于是降诏。继进士朱昉上书谓咎由失信，上嘉之，与免解赐帛。 
【宋会要】
高宗绍兴三十二年孝宗已即位，未改元。七月十三日夜，临安府地震，自东北而来。 
【宋会要】
亦自得。」上曰：「可令监司帅臣更精加臧否，保明闻奏。已差下人，候阙到赴都堂审察。」 淳熙三年七月二十四日，上曰：「近日漳、汀二州地震特甚，不可不虑。不知二州守臣如何 」宰臣王淮等奏：「漳州黄启宗人多称之，而汀州赵师 《中兴会要》。
 瑞异 宋会要辑稿 瑞异三 地 坼 
      
地坼
【宋会要】
      
熙宁五年十月三日，知华州吕大防言：「九月丙寅，少华山前阜头谷岭摧陷，其下平地东西五里、南北十里溃散坼裂，涌起堆阜各高数丈，长若堤岸，至陷居民六社凡数百户，林木、庐舍亦无存者。问之邻近家并山之民，言比年以来，谷上常有云气，每遇风雨，即隐隐有声。是夜初昏，略无风雨，忽于山上云雾起，有声渐大，地遂震动。不及食顷，即有此变。已检录存恤死伤人户。」诏遣尚书兵部郎中、判太常寺王瓘乘驿致祭，仍建道场，并赐陷没之家钱有差。其不能葬埋者，官为葬祭之。 
【宋会要】
元丰八年哲宗已即位，未改元。正月二十九日、二月
十日，《通考》云甲戌。宾州岭方县地陷。
 瑞异 宋会要辑稿 瑞异三 地生毛 
      
地生毛
【宋会要】

绍熙四年十一月十日，地生毛。《中兴会要》。
 瑞异 宋会要辑稿 瑞异三 蝗 灾 
      
蝗灾
      
《宋史 五行志》：天禧元年二月，开封府、京东西、河北、河东、陕西、两浙、荆湖百三十州军蝗蝻复生，多去岁蛰者。和州蝗生卵如稻粒而细。《会要》：天禧元年五月二十日，开封府等路并言二月后蝗蝻食苗。诏遣使臣与本县官吏焚捕，每五州命内侍一人提举之。 
天禧元年六月，江淮大风，多吹蝗入江海，或抱草木僵死。《会要》：天禧元年八月七日，诏曰：「朕奉若天心，精求治本，冀召和平之气，以臻富庶之期。而去岁以来，迨兹秋序，灾沴继作，虫螟荐生。眷惟郡国之间，颇为稼穑之害。言念黎庶，惕然疚怀，寝食靡遑，旰宵若厉。分遣使传，按巡方州。复思南亩之间，适届西成之候，恐损民力，有害农功。焦劳于兹，轸恤无已。岂非朝廷之政有所未周，司牧之方有所未尽 载念在予之训，式申诞告之文。其先遣使臣并侍令赴阙。所在百姓，委长吏倍加安按安按：疑当作「安抚」。，无令辄有搔扰。」 
天禧二年四月，江阴军蝻虫生。 
仁宗天圣五年七月丙午，邢、洺州蝗。《会要》：天圣五年七月十六日，赵州言：「蝗自邢州南纔二顷余，不食苗。」帝谓辅臣曰：「但虑州郡所奏不实尔，其遣官按视之，速捕瘗以闻。」 
天圣五年十一月丁酉朔，京兆府旱蝗。 
六年五月乙卯，河北、京东蝗。 
景佑元年六月，开封府、淄州蝗。诸路募民掘蝗种万余石。 
【宋史 五行志】
      
宝元二年六月癸酉，曹、濮、单三州蝗。
四年，淮南旱蝗。是岁，京师飞蝗蔽天。《会要》：康定元年十二月十二日，诏：「天下诸县凡掘飞蝗遗子一升者，官为给米豆三斗。」庆历四年六月二十四日，帝谓辅臣曰：「方岁旱，而飞蝗滋甚，百姓何罪，而罹此!朕默祷上帝，愿归咎于眇躬。」章得象对曰：「臣不能辅理宣化，以致灾孽于民，而贻陛下忧。今圣言及此，必有以上通天意之应。」 
皇佑五年，建康府蝗。《续宋会要》：皇佑五年十一月四日，赦：「应诸路昨经蝗蝻、水旱为灾，并等第体量减放税数。」治平四年四月十四日，京东西、陕府西陕府西：疑为「陕西」之误。、河北等路安抚转运司奏：「乞赈济灾伤州军。」诏从其请。因谕其有蝻虫生长打扑未尽去处，亦仰躬亲提举，早令去除尽静。如人户披诉夏税灾伤，便仰差官体量减放，更不检覆。 
神宗熙宁元年，秀州蝗。 
五年，河北大蝗。 
六年四月，河北诸路蝗。是岁，江宁府飞蝗自江北来。《续宋会要》：熙宁六年四月二十四日，上批：「闻河北诸郡有蝗蝻，可令监司督官吏扑灭。」七年四月三日，诏：「开封府界提点司督责诸县捕蝗，得雨实时以闻。」六日雨。 
