<!-- { "loadSidebar": true } -->
开宝九年十月二十日，太祖崩于万岁殿。遗制曰：「修短有定期，死生有冥数，圣人达理，古无所逃。朕生长军戎，勤劳邦国，艰难险阻，实备尝之。定天下之祅尘，成域中之大业，而焦劳成疾，弥留不瘳。言念亲贤，可付后事。皇弟晋王太宗旧名。天锺睿哲弟：原作「第」，据《宋大诏令集》卷七改。，神授英奇授：原作「受」，据《宋大诏令集》卷七改。，自列王藩，愈彰厚德，授以神器，时惟长君，可于柩前即皇帝位。丧制以日易月，皇帝三日听政，十三日小祥，二十七日大祥。诸道节度、观察、防御、团练使、刺史、知州等，并不得辄离任赴阙。闻哀之日，所在军府三日出临释服。其余并委嗣君处分。更在将相协力，中外同心，共辅乃君，永光丕构。」召群臣叙班殿庭，宰臣宣制，发哀毕，移班谒见帝，于殿之东楹称贺，复奉慰尽哀而出。 
二十一日，太常礼院言：「群臣当服布斜巾、四脚，直领布襕，腰绖绖：原作「经」，据《宋史》卷一二二《礼志》二五改。下同。，二品以上官亦如之。大祥日，皇帝服素紗軟腳折上巾、淺黃衫、緅皮 黑銀帶 ，竹杖。士民缟素，妇人素缦。诸军就屯营三日哭。请皇帝视事日去杖、绖，服斜巾、垂帽，小祥日改服布四脚、直领布襕，腰绖，布 。命妇布帽头、裙、帔。皇弟、皇子、文武二品以上，加布冠、斜巾、帽，首絰，大袖、裙、 ：原无，据《宋史》卷一二二《礼志》二五补。。 臣及军校以上，皆本色惨服、铁带，韡、笏。诸王入内服衰，出则服惨。」从之。 
二十二日，太常礼院言：「准礼例， 臣成服后，朝晡临 
     
三日，朝临三日。大小祥、禫除、朔望，并入临进名奉慰。」诏恭依。是日，诏：「大行皇帝山陵有期，准遗诏不得劳扰百姓，宜令所司奉承先旨。应缘山陵支费，一取官物供给；工人、役夫并先用官钱佣雇。」 
二十三日， 臣上表请听政，诏荅不允。 
二十四日，大敛成服，宰臣薛居正前跪奏请听政，制可之。翌日，移御长春殿。 
二十五日，命翰林使、饶州团练使杜彦圭为山陵按行使，武德使王继恩副之。内出遗留物赐近臣有差。 
二十七日，命宰臣薛居正撰陵名、哀册文，沈伦撰谥册文，卢多逊书哀、谥册并宝，翰林学士李李昉议谥号。 
十一月一日，帝不视朝， 臣奉慰。自是至祔庙、冬至、朔望皆然。 
二日，诏以诸镇节度在京，早欲迎受恩命，所有百官服式，宜令文班班首与学士、舍人同详议以闻。太子太师王溥等言：「祥禫服式请如旧制，其臣僚迎谢恩命、殿庭出入，候中祥变服之后权吉服。至祥禫日，并于幕次着孝服入临奉慰，仍于内东门权设次换衣。」从之。 
五日，命开封府尹、齐王廷美为山陵使兼桥道使廷；原作「庭」，据《长编》卷一七改。，翰林学士李昉为礼仪使，知制诰李穆为卤簿使，侍御(使)[史]知杂事雷德骧勾当仪仗使事。既而又命齐王兼充顿递使。宰臣薛居正上陵名曰永昌，诏恭依。 
六日，内出遗留物，遣使赍赐藩镇。 
八日，礼仪使言：「准礼例，中书门下两省、御史台文班各撰挽歌词二首，送中书省，付太常寺教习应奉。」从之。 
十五日，中书省 
     
言制造哀、谥册二副，用阶玉。从之。每册条六十。内一十条折褾四片，五十条书册文。册匣二具，长七尺五寸，使金镀银含棱遍地合罗花盘龙，装红锦托里，揭搭象鼻金屈针银 钥各全。穿联册银条，两头银丝结花二朵，各一副。衬册条锦一面，可册匣。衬册大红绫三幅，夹帕一条，长一丈。盖册匣红绫四幅，夹帕一条，长一丈三尺。盖册便红四幅，夹帕一条，长一丈三尺。举册红丝柢绦两条，各长一丈三尺。绰册匣红丝圆条各长一丈五尺，红绫案褥各一副，油画檐床各一张，银裹脚铜螭头全。衬檐床红绫褥各一面，行事紫大绫席褥一副，进册文红罗夹复一条。 
十二月一日，翰林学士、权判太常卿事李昉李：原无，据《太常因革礼》卷八九补。，请上尊谥曰英武圣文神德皇帝，庙号太祖。议曰：「伏以易名之典，仰惟旧章，所以昭著圣猷，传示来世，流芳垂裕，永永无穷，此百王不易之道也。伏惟大行皇帝禀上圣之姿，居至尊之位，契三灵之睠命，开万世之洪基。应乎天而顺乎人，声为律而身为度。奄宅区宇，十有七年，以乃神乃圣之功，守克勤克俭之德。躬决庶务，则日旰忘疲；广览群书，则宵分辍寐。外戒畋游之乐，内无耳目之娱。揭进善之旌，悬敢谏之 。解衣推食，悯战士之勤劳；薄赋轻徭，念农人之疾苦。万古皇王之道，平窥于掌握之中；三分僣伪之君，生致于阙庭之下。威加四海，德洽二仪。三辰正而天道无差，兆民康而年谷屡稔。功已成矣，理已定矣，而犹小心恭己，诘旦视朝。既勤倦以劳心，致寒暄而遘厉。马归华岳，方臻偃武之期；龙去鼎湖，遽促仙山之驾。今虔遵旧典，上易尊称。谨按《谥法》：道德应物曰英，除乱静难曰武，穷神知化曰圣，经纬天地曰文，阴阳不测曰神，功成民用曰德。若乃坐筹决胜，训卒练兵，复吴蜀之土疆，吊交广之生聚，畏天威者不召而至，慕皇风者重译而来，岂不谓之英武乎 又若兴起学校，搜访隐沦，广延儒雅之徒，乐闻俎豆之事，明王圣帝，靡不葺其祠宇，名山大川，靡不奉其禋祀，岂不谓之圣文乎 又若宸谋不测，睿略遐敷，先天而天且不违，用事而事无愆素，功侔造化，智洞玄微，万灵归指顾之中，六合入牢笼之内，岂不谓之神德乎 太者，表尊极之称；祖者，彰开创之德。洪惟清庙，永配昊天，伏请上尊谥为英武圣文神德皇帝，庙号太祖。」 
五日，礼仪使言：「山陵礼毕祔庙，准例太常卿撰一室登歌酌献歌词、舞名，下太常寺教习。」诏差翰林学士李昉撰进。 
十四日，卤簿使言：「诸司吉凶仗，周世宗庆陵及 
     
改卜安陵人数有异，未审何从。」诏并依安陵例，用三千五百三十人。吉凶仗惟增韫辌车及神帛肩舆。 
太平兴国二年三月十三日，礼仪使言：「灵驾发引，请由明德门度御桥出宜秋门。神主回京，请由阊阖门出右掖门，于近西便殿权安，行九虞之祭。」诏以大明殿。 
十七日，摄太尉齐王廷美率群臣奉谥号册宝告于南郊。翌日，奉主于万岁殿，摄中书令读册。册文曰：「哀弟嗣皇帝臣匡义谨再拜稽首上言匡义：原作「太宗庙讳」，据太宗旧名回改。：伏以膺图受命，千年肇启于洪基；表行称功，万世永言于茂实。奉哲王之懿号，乃历代之通规。敢凭稽古之文，虔举易名之典。伏惟大行皇帝量包四海，道冠百王。顷事周朝，实当大任，貔虎内权于万旅，干戈外奉于四征。由战伐而立武功，历艰难而创皇业。三灵睠命，兆庶乐推。既应天以顺人，乃变家而为国。自临大宝，光宅中区，端拱九重，留心万务，向明而治，惟道是求。公交车征草泽之贤，束帛聘邱原之秀。勤恤民隐，澄清化源，秣马励兵，陈师勤旅。偏将南征而湘中定，灵旗西指而剑外降。岭表金陵岭：原作「领」，据《宋大诏令集》卷九改。，相继面缚，削平区宇，混一车书。万物于是由庚，二仪以之正观。然乃无为而治，让德于天，四登圆坛，告类上帝。神功圣德，冠绝古今。方修检玉之仪，遽趣上仙之驾。诉穹旻而靡及，痛弓剑以俄遗。因山之陵寝既成，陟冈之孺慕何以!臣虔遵顾命，俾奉宗祧，徒知怀翼翼之心，何以继安安之化!爰征旧典，上奉尊称。谨遣摄太尉、皇弟弟：原作「帝」据《宋大诏令集》卷九改。、检校太尉、兼中书令、行开封尹、齐王廷美，奉宝册上尊谥曰英武圣文神德皇帝，庙号太祖。伏惟俯鉴至诚，允膺盛礼。陵迁谷变，长垂不朽之名；地久天长，永福无疆之祚。」
二十日，少府监言：「山陵辒辌车并诸色擎舁共五千九百五十六人，请下步军司差。」从之。 
二十五日，以仪鸾副使段人诲为山陵行宫使。 
二十六日，礼仪使言：「发引日，皇帝服初丧服，行启奠、祖奠、遣奠之礼。启攒前三日，合禁止在京音乐，候祔庙毕仍旧。」从之。 
二十九日，李昉上太庙室酌献请舞《大定》之舞，诏恭依。 
四月四日，礼仪 
     
使言：「太祖旧尊号宝册，欲准礼例，祔庙前一日内降列于仗内，安置本室。」诏恭依。 
五日，以武德使王继恩兼永昌陵使。 
七日，帝以将启攒宫，前三日不御坐，神主祔庙日亦然。 
十日，启攒宫，帝与群臣皆服初丧服，群臣朝晡临殿中，退易常服出宫城。 
