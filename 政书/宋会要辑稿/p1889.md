<!-- { "loadSidebar": true } -->
十二年五月十七日，广南东路马步军副总管兼知循州韩京言：「先因功合转官，蒙回赠故祖父承节郎、祖母、继祖母并孺人。今又有转三官，更乞回赠祖父母。」诏依所乞，韩京祖楚特赠保义郎，祖母马氏、继祖母李氏各赠安人。 
六月七日，诏：「王渊初除签书枢密院，封赠特许本家陈乞。」 
十一日，河南府路兵马副都监、御前同副统制梁兴言：「家世农业，自金人犯顺，与之百战，父母为贼杀戮。乞将见任亲卫大夫、忠州刺史减削别赠。」诏特与加赠。 
十月七日，权枢密院编修官臧保衡乞用该遇赦恩依正官杂压封叙封赠父、母、妻，从之。 
十一日，秘书省著作郎王杨英言：「逮事祖 
      
母朱氏，年九十八岁而终，自幼鞠育，恩意独厚。乞将赦恩合得妻封换赠祖母一初等封号。」从之。 
十三年二月十四日，监登闻鼓院吴巘言：「嫡母彭氏昨以先父任给事中，已封硕人。自巘入仕二十余年，初未经加封。乞将未收使转一官赏回授，于见今封邑上加封。」诏特封太淑人。 
十四年正月十三日，右通直郎致仕魏伯能言：「有长男右奉议郎行可，于建炎二年借朝议大夫、礼部侍郎、充河北金国军前通问使。近闻奉使洪皓回，称男在虏中身亡，望赐赠官。」诏特赠朝奉郎、秘阁修撰，与致仕恩泽一名。 
十七年正月二十七日，主管台州崇道观赵令衿言：「母李氏年九十一岁，累封太宜人。望许将见任左朝请大夫官诰缴纳回授，进封一等。」诏封太恭人。 
二十年二月一日，领殿前都指挥使职事杨存中言：「故长女孺人杨氏出适而夫死，还家奉道。乞将大礼合得孺人封号追赠一道号。」诏与增冲妙炼师。 
十五年四月十三日十五年：疑当作「二十五年。」，右监门卫大将军、昌州防御使、提举佑神观赵不徽等言：「先父士套昨任安德军节度使、开府仪同三司、充万寿观使、主奉濮安懿王祠事，与一般主奉官士樽官序、差遣、服属、恩数并同，未蒙许依例封赠。」诏特许赠官封爵。 
二十六年十二月二十七日，吏部言：「湖州进士莫庭赞乞将故父份任左奉议郎日陈乞守本官致仕合得转一官，回赠故祖右承事郎振转行阶官。」从之。 
二十八年十月二十七日，领殿前都指挥使职事、恭国公杨存中言：「有弟进士居中、执中靖康中随父震于麟州建宁寨遇虏人，同死于难。乞将郊祀大礼合得异姓并门客文资恩泽两资各赠一官。」诏并特赠承事郎，免收使恩例。 
十二月二十八日，主管台州崇道观张坚言：「见任左奉议郎，合依赦封赠父并嫡母。已陈乞外，内妻丁氏初遇大礼，亦合封叙。缘坚嫡母亡殁已(父)[久]，所生母李氏见任，于法未应陈乞。今若先封妻，于人子之心实有不安。乞将妻合得封号回授于所生母。」从之。以上《中兴会要》。
 仪制 宋会要辑稿 仪制一○ 宗室外戚 内外臣僚 伪国王外臣等叙封母妻 
      
宗室外戚内外臣僚伪国王外臣等叙封母妻
【宋会要】
      
国朝之制：皇太后三代外祖母、皇太子三代外祖母、宗室郡国王曾祖母、祖母、亡母并追封国太夫人。诸叙封者：祖母、母追封亦同，下准此。宰相、使相、尚书令、三师、三公王母为国太夫人，曾祖母、祖母亦同。妻为国夫人。并中书施行。参知政事、宣徽使、枢密副使、东宫一品二品、尚书省二品三品、御史大夫、两省侍郎、太常卿、留守、节度使、西班二品、嗣王、郡王、国公、郡公、县公、大都督、大都护母为郡太夫人。妻郡夫人。参知政事第二次叙封，母特封国太夫人。并司封施行。如夫、子曾任将相，已经封国者，仍旧。曾经封三代、二代者准此。东宫一品、尚书省二品不带平章事、留守、节度使，祖母并许追封郡太夫人止。左右常侍、太子宾客、御史中丞、左右丞、诸行侍郎、给事中、谏议大夫、正中书舍人、翰林学士以下、龙图阁直学士以上、诸寺大卿监、国子祭酒、太子詹事、诸王傅、诸卫大将军、中都护、副都护、中都督、防御、团练使并母封郡太君，妻封郡君。左右庶子、诸寺少卿监、诸行郎中、国子司业、三京少尹、赤县令、太子詹事、左右谕德、诸卫将军、诸州刺史、下都护、下都督、太子家令、太子率更令、太子仆并母封县太君，妻封县郡。诸母妻未封叙，虽位至三品，亦从初而叙。诸任上州刺史或带使额都督并在京六军诸卫将军、小将军已上任听叙封母妻。其自班行及遥郡除授中下州刺史 
      
者已同两任，即便许叙封。五府少尹、大都督、左右司马并许与母妻一次叙封。 
太祖开宝九年正月，违命侯李煜妻周氏封郑国夫人。 
三月，以钱俶妻贤德顺睦夫人孙氏为吴越国王妃，女封彭城郡君。时宰相言：「自古异姓诸侯王妻无封妃之礼。」太祖曰：「行自我朝，勿拘旧典。」故有是命。 
太宗太平兴国六年三月，赠中书令歧王德芳妻广平郡夫人焦氏进封歧国夫人。 
至道二年三月，皇后母陈留郡太夫人吴氏进封卫国太夫人。 
三年六月，楚三乳母刘氏封彭城郡君。 
真宗咸平五年七月，封供备库使、知麟州卫居实母郭氏为汾阳郡太君。居实扞寇有功，母老寓潞州，真宗闻之，遣使存问，超加封号。 
景德四年十一月，封兵部侍郎、知枢密院事陈尧叟母冯氏为上党郡夫人。初，冯氏从夫之故，未加郡号。尧叟父既卒，至是帝欲褒封之，以问宰臣王旦。旦曰：「虽私门礼制未阕，然公朝降命，亦无嫌也。」故有是命。 
十二月，封驸马都尉石保吉庶女为乐陵郡君。初，晋国长公主亟为乞恩，帝以无例，令中书详讨故事，而特加郡号。 
大中祥符五年正月，知枢密院事王钦若舅祖母王氏特封寿安县君。 
【宋会要】
      
天禧四年正月，大理寺丞齐嵩言：「自改京官四年半，今当进秩。母八十一岁，愿以今授官叙封。」从之。 
干兴元年仁宗即位，未改元。四月，司徒兼侍中丁谓言：「有姊未有邑号。」司空兼侍中冯拯言：「妻早亡，本家宜氏久主家事，乞赐封邑。」参知政事王曾言：「乳母朱氏年七十三，乞近下封邑名目。」并从之。 
仁宗天圣五年十一月十一(月)[日]，枢密院使张士逊言：「亲妹孀居岁深，年渐衰老。今严禋，乞将合奏儿孙恩例回授臣妹封邑。」从之。 
二十五日，太常少卿赵贺言：「臣先有亲弟从则妻李氏，弟亡之时，年方二十一岁，唯有一女。其李氏守志，今近六十，闺门之内，妇礼如初。今遇南郊，臣见有孙男更不奏荐，望将恩例回授李氏邑号。」从之。 
七年十月，左班殿直崔仲恩言：「臣先父遵度赠工部侍郎，母舒城县君何氏齿发已衰。臣今将合该磨勘转官资例回授臣母郡号。」诏何氏特封郡君，仍许仲恩磨勘，余人不得为例。 
二十六日，诏封太子少保致仕马亮亡妻刘氏为彭城郡夫人。从其婿宰臣吕夷简之请也。刘氏早卒，亮虽历尚书，以妻亡不当封赠。夷简援张士逊任枢密副使乞封妻母例以为言，故有是命。 
九年十月十四日，诏故安远军节度观察留后、左骁卫上将军刘承规妻宜春郡太夫人彭 
      
氏追封淮阳郡，俄又徙封申国太夫人。皆特恩也。 
景佑二年二月，故彰武军节度使、赠侍中曹玮妻潘氏追封冯翊郡夫人。从玮妻沈氏之请也。玮先娶潘美女，而沈氏将议卜葬以为言，故有是命。 
九月五日，殿中侍御史里行萧定基言：「乞今后朝臣每遇覃恩，奏请叙封妻元出非类及立自女仆者，不得一例陈乞。」诏御史台常(切)觉察以闻。 
康定元年十月五日，审刑院言：「检会令文，诸妇人因夫、子受邑号，而夫、子犯除名当免官者，其妻邑号亦随除。自来法守不曾引用。欲乞今后应妇人因夫、子得邑号，犯除名免官，当事相干连当：疑误。、情理稍重，即检坐令文，取旨裁断。」诏内情理重者依此取旨。 
庆历四年十一月二十五日，诏：「父、母、妻未有官及未曾叙封者，并与恩泽；已叙封及有官者，更与加恩；亡父母未曾封赠者，并与封赠；已封赠者，更与封赠。如父母在，愿回授者亦听之。」 
【宋会要】
      
神宗熙宁二年二月，诏以知卫州、太常少卿田昭邻母彭城县君刘氏年一百一岁，特封仁寿郡太君。 
三年六月十四日，诏：「今后封妻者，并随夫郡国。」 
六年九月，西京左藏库使赵余庆母巢氏赐冠帔。余庆父明有力量，为夏国所畏，兄弟屡有战功，为庆州柔远寨大顺城蕃官，已而相继死。会朝廷命诸路得力蕃官赴阙，其母对使者泣，以被诏者多其夫子部曲，感二子之不得见至尊，犹有画像，愿使者以俱，万一得达朝廷，虽死不朽。上怜伤其意，故有是命。 
元丰元年四月九日，诏：「西上合门使门：原作「上」，据《长编》卷二八九改。、忠州团练使韩存宝听(已)[以]减三年磨勘回授其母万年县君，进封仁寿县君县：《长编》卷二八九作「郡」，疑是。，赐冠帔。非有战功如存宝者，毋得援例。」 
二年正月六日，封皇后妹大理评事程奇妻金华县君为永嘉郡君，将作监主簿李慎妻秀容县君为同安郡君。 
十四日，进封皇太后乳母永嘉郡夫人贾氏为燕国夫人。太：原作「上」，据《长编》卷二九六改。 
八月二十六日，诏封濮安懿王子洋州观察使宗晟所生母仁寿郡太君孙氏为安定郡太夫人。 
【宋会要】
      
五年三月十一日，赐龙图阁直学士、知庆州曾布母仁寿郡太君朱氏冠帔，从布请也。 
四月七日，上批：「范仲淹新妇文安郡夫人曹氏昨以太皇太后遗恩进封、增给俸钱等，有司自陈以为误支，可依旧支破。」 
八月六日，以文思院副使曹识女始兴郡君封同安郡夫人。以上批「先鞠于庆寿宫」也。 
七年十一月，诏：「故郯王宗惠妻江夏郡夫人郭氏进封荣国夫人。」 
哲宗元佑元年四月二日，诏：「故太常寺太祝包繶妻寿安县君崔氏特封永嘉郡君，仍旌表门闾。」以保信军言其节行着于乡里也。
二十八日，诏以权通判南剑州潘昂祖母刘氏年九十一岁，特赐冠帔。 
八(年)[月]十四日，扬州言：「大理丞鲁有仪妻孟氏夫亡守志，能葬夫之属凡七丧，乞旌表门闾，及加以封号。」诏特封旌德县君。
二年五月二十八日，诏：「故武泰军节度使宗胜遗表，妇平昌郡夫人李氏特封英国夫人。 
四年正月二十七日，诏：「温溪心妻辖苏南扶麻特封县君，月给绢彩茶各有差各：原作「名」，据《长编》卷四二一改。。」从权发遣熙河兰会路经略司公事刘舜卿请也。 
