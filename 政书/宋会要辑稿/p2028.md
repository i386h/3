<!-- { "loadSidebar": true } -->
二十八年五月一日，三省言：「诸路节镇、通判并诸州教官窠阙旧系堂除，兼通判职在按察，教官教养士子，皆当遴选。近缘从官以上及监司荐举人才内京朝官知县合升通判差遣人、有出身合升教官，堂除无阙可(人)[入]。若止差干官，未应荐〔举〕之意。今措置，将堂除干官、准备差使对换吏部通判、教官阙。」从之。节镇、通判一十六处：婺州、湖州、严州、宣州、江州) ([赣]州、庐州、舒州、鄂州、(鼐)[鼎]州、建州、泉州、阆州、潼(州)[川]府、遂宁府、蜀州。诸州教官二十处：南康军、临(将)[江]军、兴国军、建昌军、邵武军、兴化军、衡州、永州、鼎州、嘉州、邛州、(属)[蜀]州、彭州、汉州、绵州、无为军、黄州、纯州、邵州、盱贻军，欲并堂除使阙。诸路安抚司干办公事一十六员：江西路、福建路、湖南北路、广西路各二员，广东路、淮东西路、京西路一员，欲备差(使)吏部注。曾历知县、通判资序及第二任知县资序人，诸路安抚司、淮路、广东一十九员，江东西路、福建路、湖南北路各二员，广西路二员，淮东路、广东路各一员，欲拨归吏部注。京官曾历监当满任、选人曾历判司、簿尉，(阙)[关]升令录资序以上，仍并作选阙。 
二日，诏：「今后当除〔诸〕司属官，干办公事以上，并须曾任亲民第二任知县以上，准备差使京官，须曾经历监当，选人须曾任判司、簿尉、令录以上资序人。其见任并已差下人，如未历州县差遣，今任回令归吏部，依格差注。」
 职官 宋会要辑稿 职官八 吏部二 
      
吏部二
【宋会要】
      
孝宗绍兴三十二年已即位未改元六月二十四日，吏部言：「该登极赦，文臣中大夫、武臣承宣使以上并其余止法人，并依条回授。选人校副尉、下班祗应、在职任(狱)[岳]庙人，并与循一资。已系承直郎，候改官了日，减二年磨勘。」 
二十七日，吏部状：「该登极赦，数内文臣承务郎以上合转一官。今欲将应侍从、卿监、郎官、监察御史以上，本部照应三代职位并太中大夫以上，合申省命词给告。见任行在厘务以上并在部及应行在官，具状经部陈乞。在外官除太中大夫以上，亦行照应三代职位拟申。(余)[余]官召本色保官一员委保经赦日不系丁忧、身亡、事故之人，经所在陈乞，保明申部。候到具钞拟转，给降告命。」从之。 
七月七日，吏部状：「准四川、二广定差文字到部，多有不依格式，是致取会。乞今(复)[后]定差文字事节不圆，行下所属，将当行人吏依条施行。」从之。 
八月，吏部言：「昨承绍兴二十九年七月三日指挥，将四川因事到(任)行在之人，许本部〔将〕四川二年一季以上合入窠阙 刷应副。近来四川运司定差到人，往往却碍已注因事到行在之人，将四川运司定差人不该行下。缘元 刷年限相去一季太窄，致有相(防)[妨]。乞候今降指挥下部日为始，刷二年三季以上阙应副，亦权不引用碍注川人同任条法。始该指射，即排日行下本司照会，更不使阙，庶得不 
      
误四川定差之人。」从之。 
十二日，吏部言：「该登极赦，应文臣承务郎、武臣承信郎以上并内臣及致仕官并与转官。今措置，乞将在外并临安府承务郎以上，未经磨勘之人，(今)[令]召保官一员委保。其已经磨勘之人并行在见任官随侍子(第)[弟]，虽未经磨勘，并免召保。」从之。 
二十二日，诏：「吏部主事、令史、承阙书令史各减一选出官。」该遇登极赦，故有是诏。 
十月九日，吏部言：「勘会依赦转官，据诸州军申到文字，若拘以小节行下，待其回报，窃恐滞留。今措置，欲将似此之人于前项所要付身内但曾录白到内一件，并供写到朝典、家状，见得出身来历，即先次放行，具钞案后行下取会。」从之。 
十二月十一日，吏部言：「该登极赦，应诸路帅臣、监司、郡守许依例进贡推恩。访闻诸处已奉表进贡，而有司拘以六月十一日不在任之人不该推恩，明行告示。乞付有司讨论施行。」诏六月十一日在任人许推恩。 
隆兴元年二月三日，诏：「除在内职事官、在外元系堂除知通、将副以上外，其余堂阙，并令吏部差注。合行事件条具申尚书省取旨。」先是，中书门下省言：「近来吏部员多阙少，理宜措置。」既而臣僚上言：「吏部条具，惟当以赏格为先，若阙次之远近，则曰选各不同。乞诏吏部止定资格外，权将具到四选阙次不以阙之远近，揭榜差注一次。其无人愿就之阙，则誊入经使，又誊入破格。候差注一次毕日，即仍旧依见行四选阙次条法施行。」故有是命。 
三月二十八日，诏：「应朝请大夫以上至中奉大夫，该遇去年六月十三日赦，未碍止法人，并特与转行。」先是，户部郎中、 
      
总领淮西江东军马钱粮
李若川等状：「伏 登极赦恩内一项，应承务郎以上与转官。今来吏部只作减四年磨勘出给公据。欲望以该遇太上皇帝覃恩转行批送部，勘当申省。」本部言：「朝请大夫以上陈乞覃恩之人数多，未敢拟转。」故有是命。 
四月十五日，臣僚言：「窃见李若川等乞转朝议大夫，援引建炎覃恩旧例，谓非止法，许其溢员。勘会建炎放行迁转，妨朝士之年劳寸进者逮三十年，若今用例，转行滋蔓，将来之沿袭迁阶者，何可胜计 检准绍兴赏令，诸朝请大夫以上，因赏转官者，以四年为法格，计所磨勘收使。修(今)[令]之日在靖康、建炎之后，详定已允，今日所宜遵守，则建炎覃恩转官，不当引援明矣。欲将川等陈乞迁转更不施行。」从之。 
八月二十三日，诏：「六曹、寺监等处裁减员阙，见任人许满今任，已差下人依省罢法，许限两月陈乞前任一般待次窠阙。」 
二年三月二日，臣僚言：「今入仕之数日以多，故注官之阙日以远。吏公然受赂，无所忌惮；人亦公然赇吏，无所吝惜。其弊有三：一曰隐匿阙次之弊。宜令诸州通判专一主管。内有非泛事故员，即日供具，明立字号，入急置申(癸)[发]。候到进奏院，并实时赍赴本部长贰或郎官面拆，径行晓示。二曰引例异同之弊。宜令七司吏人各将见用前后例尽底供出，委自(遂)[逐]司郎官，择公当可用者立为定格。仍令长贰参酌，将其余事同例异者尽行刊除，〔以〕(愚)[凭]照用，即不许更称别有他例。三曰捃摘小节之弊。宜令各司郎官遇到部官赍到文字及由外处申发，除显有罪犯 
      
会到刑寺，有碍差注、磨勘等事，方许告示不行，其它虽有不圆，不许妄有告示。及既行告示，阴使陈诉，却称合先次施行，续行勘会。臣谓凡今铨曹随事生弊，盖不止此。欲望睿明特赐详览，仍乞令本部长贰、郎官，如神前项所陈之弊神：疑误。，更行条具，务令详尽。」从之。于是吏部条具革弊便宜：「应文武官曾经到部，已曾录出身以来文字，在部任满，止令录白参部后所授付身、印纸批书，同真本参选注授。内(阙)[关]升人止录白差札、印纸。修武郎以上，令本选系籍书铺户各置簿。遇官员到部，并令书凿到铺月日，立定限三日，供写录白文字。须(今)[令]圆备，实时放行参选。四川因事到行在人，止依绍兴十七年元降指挥，将不该定差窠阙应副。仍令本部不候有官、无官指射，便出牓行下本司照会，并一面出牓，许因(字)[事]到行在人指射。如榜一季无官愿就，却行下本司，依旧定差。选人用恩例(便)[使]阙，若以私计不便，并与元用恩例同等者，方许对换。应选人参选文字，并限当日会问，亲事官限三日内缴到，次日具检呈长贰，限六日判成，关注拟案上名次榜示。文学任川广差遣已成二考，第三考有赏典，若无碍收使，即与先次施行。选人任县令，任满无过犯，合得占射，更不关司勋审覆，便行一就收使判成。宗室添差，遇逐州申发到合使窠阙，(今)[令]掌阙案籍记，关生事案依条榜阙，限五日召宗室小使臣陈乞差注。内添差酒税官窠阙遵依总制司申请(止)[正]额，与添差官通不得过三员之数。小使臣如付身岁远，印文晕淡不明，即追篆文官赴部(有)[照]验。余止令本部长贰或郎官照验给还。宗室小使臣陈乞岳庙，令众书铺各置阙(薄)[簿]，到任并已差人逐旋入凿，仍押官用印。遇赴部陈乞，书铺将所置阙籍同官员亲自刷具合使窠阙。阙籍从本部每季取索点检。」(照)[诏]依，仍常切遵守。 
干道元年三月二日，权吏部侍〔郎〕叶颙言：「官员大礼奏荐、致仕、遗表、身后恩泽及恩当升改之类，若于条法指挥实有相妨，或有可疑，长贰、郎官堂白申明。朝廷如批下，依条施行。或不从所请，已行告示者，当行下，不得隐匿已批下事理，妄(侍)[持]两端，致令本部官再行堂白申明。如有稍违犯，却重行断 
      
罪。」从之。 
十七日，诏(今)[令]文武官功赏转官合给告人并命词行下。 
七月十四日，诏：「自今后应呈试出官大小使臣未经呈试不许堂除。虽系御笔内批特差，亦许执奏不行。仍令吏部官每季前去，同共监试一次，余依本部见行条法。内愿试七书义人听，仍附武学(臣)[呈]试月分，试七书义二道，依文臣铨试旧法，十人取七人，与免射弓。」 
二十三日，诏：「今后添差官不得兼权州县正官及公库等职事，如有违戾，所请俸给并计赃坐罪。」 
九月十二日，权吏部侍郎魏杞札子：「凡陈乞恩泽、恩例之类，如有经临安府陈乞之人，止用行在及浙西安抚司、两浙转运司、临安府见任官并已参堂、参部官作保。仍依去失法，年终通不得过五次。余官并不许作保。」从之。 
二年七月十三日，吏部言：「乞将广南东西路转运司每季差过文武臣差遣文字从本司实封，随案分专差使臣或差军(一)员一人管押，赴省部投下。其该差所给付身，即从所属部分限一日发放敕札、告命去处，下都进奏院拘收类聚，当官对名件赍付元差来人收管，交付逐(私)[司]，不得衷私发(故)[放]所有不该差注省符。其余给付身去处，并依此施行。」从之。 
三年正月六日，吏部状：「应文武官及选人校副尉、下班祗应等人，该绍兴三十二年六月十三日登极赦，并与转一官资，到今陈乞，未见尽绝。若不申明，岁久别有冒滥。乞自今降指挥日立限半 
      
年陈乞，如出违限，不许受理。」诏依。其四川限一年陈乞，从之。 
