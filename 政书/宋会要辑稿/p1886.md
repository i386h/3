<!-- { "loadSidebar": true } -->
一月南郊赦书，复限都虞候月俸二十千以上，诸司副使亦及之，而父、母、妻亡殁者即与封赠。六年十一月南效赦书同此制。雍熙元年十一月南郊赦书复如登极之制，文武常参官南郊日前升朝(二)[未]及二周年，及本品未合叙封者，不在此限。端拱元年正月籍田赦书如旧制。二年八月星变赦书：「应沿边将校臣僚没于王事者，如未经赠官，并与赠官。」淳化四年十一月南郊赦书添内殿崇班，而无二周年限。至道二年正月南郊赦书改亡父母即与追赠。真宗登极赦书，添「诸班、诸军都虞候、诸班指挥使、御前忠佐马步军都军头、副都军头。」咸平二年十一月南郊赦书：父、母、妻并与官封、追赠。五年十一月南郊赦书如旧。景德二年十一月南郊赦书，唯亡父母并与封赠。大中祥符元年十一月封禅赦书复如咸平之制。四年二月祀汾阴赦书添诸军班副都军头以上，仍云「如祖父母在该此恩例，欲回授者亦听。」七年二月东封、天禧元年正月南郊、三年十一月南郊赦书并同仁宗登极赦书，如旧制。天圣二年十一月南郊、五年十一月南郊赦书同上。八年十一月南郊赦书添「应京官、幕职、州县官因年老授升朝官致仕者，父、母、妻并依见任升朝官例，特与叙封；亡父母亦与封赠。」明道二年二月籍田、景佑二年十一月南郊、宝元元年十一月南郊、庆历元年十一月南郊赦书并同。四年十一月南郊赦书添「应陕西用兵以来，将校殁于阵者，自军使副兵马司已上及使臣等未经赠官者，特与赠官。」七年十一月南郊赦书如旧。皇佑二年九月明堂赦书添「如明堂以后、冬至以前转官合该得恩泽封赠者，其父母亦许特与依例施行。」五年十一月南郊赦书如旧。嘉佑元年九月恭谢、四年十月夆飨赦书并如明堂之制。七年九月明堂赦书如皇佑之制。英宗登极赦书如旧制。治平二年十一月南郊赦书亦同。神宗登极，熙宁元年十一月南郊赦书并如旧制。四年九月明堂添「父、母、妻亡殁未封赠者并与封赠」，余如旧制。七年十一月南郊、十年十一月南效赦书并同。 
三年二月六日此条朝代未明，俟考。，诏：「内外臣僚母妻封号，尚书令、三师、三公、中书令、侍中、平章事，王母封国太夫人，妻封国夫人，并委中书门下施行。东宫三师、三少、左右仆射、嗣王、郡王、国公、三京牧、御史大夫、六尚书、两省侍郎、太常卿、留守、节度使、诸卫上将军、统军、大都护、郡公、县公、大都督，母封郡太夫人，妻封郡夫人，并司封施行。左右常侍、太子宾客、中丞、左右丞、诸行侍郎、诸(侍)[寺]卿监、国子祭酒、太子詹事、诸王傅、诸卫(太)[大]将军、中都护、副都护、中都督、防御、团练使，母封郡太君，妻封郡君。给事中、谏议大夫、中书舍人、左右庶子、诸寺少卿监、诸行郎中、国子司业、三京少尹、赤 
     
令、太子少詹事、左右谕德、诸卫将军、诸州刺史、下都督、(下都督)太子家令、太子率更令、太子仆，母封县太君，妻封县君。杂五品母、妻并许第三任叙封。其伎值头衔准旧例，值：疑当作「职」不在此限。致仕官据官品与母妻同现任官品例叙封。五品以上母、妻未叙封者便依夫、子见任官品施行，不论阶爵。亡母、亡祖母追赠亦依此。」 
真宗咸平二年十一月七日，南郊赦书：「应皇朝文武臣僚有勋绩灼然、官品合至封赠，而无子孙食禄、封赠不及者，并与封赠。」 
四年二月二十二日，舍人院言：「奉诏再议定百官封赠，请除见任将相及正一品枢密使副、参知政事特恩追封三代外，其东宫一品以下官虽曾任皇朝将相者，请只依编敕，本品封赠。其曾祖母、祖母、母除中书门下二品、平章事及正一品官、使相封国太夫人外，余请至郡太夫人止。如旧有国号者，则依旧追封。其位极将相、勋业崇高，薨谢之时，特追封王爵者，请依旧施行。如子孙追封，虽功隆位极，并请不封王爵。应子孙追赠，除祖父先居高位，累赠至一品外，如子孙官高，祖父官卑，每逢恩例，请令历品而赠，勿得超越。如已赠五品，须历四品，方赠三品；已赠四品，须历三品，方赠二品；已赠三品，须历二品，方赠一品；应一品须历从一品，方赠正一品。其母妻所封郡县，依本姓望封。」从之。 
景德元年八月七日，宣徽使王继英为枢密使，三代以恩例合行赠典。诏继英曾祖母、祖母、母正特追封国太夫人。正：疑误。 
大中祥符五年八月十一日，判官告院刘楷言：「准诏，文武官赦恩封赠住滞岁久，委定夺以闻。今请自汾阴赦已前东封、南郊未曾封赠者，并令止绝，不得陈乞，止许叙汾阴恩例。自今每遇覃恩，立限二周年，限外即便止绝。又据外州乞行封赠文状多无先封官告录白及妻礼昏正室状，并母妻累封县君，欲望自今委进奏院点检，须齐足方得发付当院。」从之。 
天禧元年八月六日，翰林学士晁迥等言：「准诏详定叙封所生母及致仕官封赠事。请自今文武升朝官无嫡母、继母者，许叙封所生母。致仕官须曾任升朝官则依例封赠。如自京官、幕职、州县转授朝官致仕者，不在此限。」从之 
三年十一月九日，诏：「自今给事中、谏议大夫、中书舍人母封郡太君，妻封郡君。」 
四年三月七日，诏：「翰林学士以下、龙国阁直学士以上比来官未至给谏者，该恩叙封母妻并如给谏之例。」后天章阁直学士亦如龙图阁直学士例。 
仁宗天圣五年十月二十一日，直集贤院王 言：「今后覃恩，如有兄弟俱该封赠者，除中书、枢密院外，欲望许令列状陈乞。仍如官告内具兄弟职位，特比常例，此句疑有误。优加封叙。」事下礼院，既而请如 奏，从之。 
十年五月十六日，上封者言：「文武臣僚援赦封赠父母，有子孙 
     
官卑，累经封赠，其父官或至崇品，全不相称。盖缘未曾定制，合止集官。望下两制详定遵行。」诏学士院集官详定。翰林学士盛度等言：「按咸平三年十月学士院奏定封赠之制，如父居高位，即于原授官上加赠至一品止，更不系于子品。今详封赠事体，朝廷久已施行，欲自今后如子官卑，父虽居官，不是高位，或不曾居官者，赠官不得过子三资。其后子转官高及亲弟兄有官高者，即随子官封赠至一品。每遇覃恩，除见任官合该封赠三代、二代，及子官虽卑，父任中书、枢密、节度以上及一品官者，并许依旧封赠，不定所止外，见任大两省、大卿监、上将军、防御使、遥郡观察使、景福殿使、客省使以上者，父不以曾与不曾任官，并许封赠至一品止，即不得过三公。如子官虽低，父曾任上项文武官，亦许封赠至三公止。如不曾任官，及虽曾任官，不至上件官者，即许封赠至尚书、上将军、节度使止。」奏可。 
景佑三年三月十一日，诏：「吏部侍郎、知枢密院王随为曾任参知政事，今除知枢密院，曾祖母、祖母、母再经追封，特与国太夫人。」
 仪制 宋会要辑稿 仪制一○ 勋臣封赠 
     
勋臣封赠
      
传进封信王原批：「此上系诸王。原稿上阙，勋臣封赠自石守信起。」。 
石守信，开封浚仪人。事周祖，得隶帐下。广顺初，累迁亲卫都虞候。太祖即位，迁侍卫马军副都指挥使，改领归德军节度。后以功加平章事。开宝中，从征范阳，督前军失律，责授崇信军节度，兼中书令，俄进封卫国公。 
王晏，徐州滕人。家世力田。晏少壮勇，后唐同光中，应募隶禁军，累迁奉国小校。后历官至周世宗即位，加兼中书令。太祖即位，以功进封赵国公，从北征李筠。师还，改安远军节度。干德元年，进封韩国公。 
武行德，并州榆次人。身长九尺余，材貌奇伟。晋天福初，授奉国都头，迁指挥使、宁国军都虞候。历官至周世宗，封邢国公。恭帝嗣位，进封宋国公。宋初加中书令，进封韩国公，再授忠武军节度，改封魏国公。 
。后庄宗在镇阳，隶帐下，累历军职。明宗时改神武右厢都校、领奖州刺史。历官至周恭帝即位，封杞国公。太祖开宝四年，改镇鄜州。太宗即位，进封卫国公。 薛怀让，其先戎人，徙居太原。少勇敢，喜战 
张永德，字抱一，并州阳曲人。家世饶财。周祖时授左卫将军、内殿直小底四班都知，加驸马都尉，领和州刺史。逾年，擢为殿前都虞候。至恭帝嗣位，移忠武军节度。太祖即位。加兼侍中。入朝，授武胜军节度。太宗即位，罢为左卫上将军。真宗即位，进封卫国公。 
潘美，字仲询，大名人。父邻，以军校戍常山。少倜傥。太祖遇美素厚，以功授泰州团练使。太平兴国初，改南院使，加开府仪同三司。后封代国公，改忠武军节度，进封韩国公。 
刘重进，幽州人。本名晏僧。梁末隶军籍。晋初为西头供奉。周广顺初，从征兖州。未几，封薛国公。至世宗时，以功授武胜军节度。淮南平，改镇邠州。世宗北征，为先锋都指挥使。恭帝即位，加开府。宋初，进封燕国公。 
张昭，字巘夫。本名昭远，自言汉常山王耳之后，世居濮州范阳县。后唐明宗署府推官。同光初，授真秩，加监察御史。历官至恭帝即位，封舒国公。宋初，拜吏部尚书。干德元年，进封郑国公，后改封陈国公。 
张耆，字符弼，开封人。年十一，给事真宗藩邸。及即位，授西头供奉官，以功迁南作坊使、昭州刺吏州刺：原作「宗朝」，据《宋史》耆本传改。。后进兼侍中、封邓国公。 
刘光世，字平叔，保安军人，延庆次子。初以荫补三班奉职，累升鄜延路兵马都监。以功迁护国、镇安、保静军节度使。后拜少师、充万寿观使，奉朝请，封荣国公。卒，赐号和众辅国功臣，进封雍国公。 
吕颐浩，字符直，其先乐陵人，徒齐州。中进士第。颐浩以转输功，为燕山府路转运使。至高宗即位时，除少保、浙西安抚制置大使、知临安府、行宫留守。明堂礼成，进封成国公。 
赵汝愚，字子直，汉恭宪王元佐七世孙，居饶之余干县。汝愚早有大志，擢进士第一，签书宁国军节度判官。历官至吏部尚书。后病作，为守臣钱鍪所窘，暴薨。后复资政殿学士、大夫。已而赠少保，复元官，谥忠定，赠太师，追封沂国公。理 
      
宗诏配享宁宗庙庭，追封福王。其后进封周王。 
留正字仲至，泉州永春人。六世祖从效事太祖，为清远军节度使，封鄂国公。绍兴三十年第进士，授南恩州阳江尉、清海军节度判官。积官至绍熙元年进左丞相此句疑有脱误。，后进封申国公。嘉(太)[泰]元年，又进封魏国公。 
