<!-- { "loadSidebar": true } -->
四年十二月六日，臣僚上言：「应今后诸军减破，须及五十以上，实有病在假及百日，看验委是不堪征役，即申提刑司差官审验诣实，方行减破。若年未五十而患手足折跌、眼目要害之处，不堪征役，并差官覆实减破。如违，并乞立法，其犯人与看验官、部辖人等科罪，仍许人告。所贵军额日有进益，军人自无规幸之弊。」诏契勘见行条贯申严行下。 
五年十一月十四日，诏枢密院：「士不用命，亡失掌兵官，即依军法，不得容贷，有废纪律。」以臣僚言承平日久、卒惰而骄故也。 
七年十二月二十八日，诏：「已差诸路统制将兵应援河北、河东，如沿路故作住滞， 
      
及申请为名，逗留不进，有 边事，仰所至帅臣闻奏，当以军法从事。其已遣诸路统制兵马并召募 用、敢勇等，所过州军合请钱粮、军器，守令竭力应办，不得少有稽慢。边事宁息，当优异推恩；如敢违戾，并行军法。」 
钦宗靖康元年二月二十七日，知建州王宾言：「军兴以来，诸处敢(用)勇、 用、保甲、弓箭社等带随身器甲于经过州县城内安泊，往往作过，未有明文禁止。检准政和《军防令》，诸全将差发，所由州县承报，量兵马标占驿铺、官私邸舍，各以部分区处取定，仍前期一日以图报本将。又《赋役令》，诸丁夫经过县镇城市，三里外下寨宿止，不得入食店酒肆，有所须物，火头收买。窃原法意，命将之兵久经训练，故经州县合行标拨驿铺、邸舍。至于丁夫则不然，本皆愚民，不闲教督，若使持器杖入城邑，千百为 ，耳目之欲不胜其求，必致争乱。今来诸处所起人兵，皆新招乌合之众，部押兵官素非统辖，纵有不循纪律，未敢以军法从事，是以经由州县例多(分)[纷]扰。乞比附丁夫法，并于城外下寨。仍令部押官前期报所过州县，备合请钱粮，令就仓库请领，或差官于城外支散，庶使平民得以安居。」从之。 
十一月十四日，诏：「诸州勤王如敢后时，当职官并以军法从(之)[事]。」 
光尧皇帝建炎元年六月十四日，诏：「自今行军用师，并依新法从事，可依下项：一、祖宗法，一阶一级全归伏事之(议)[仪]，敢有违犯，上 
      
军当行处斩，下军徒三年，配五百里。近来因循，浸失法意，可遵守施行。一、祖宗〔法〕，禁军逃亡，上军处斩，在七日内者流三千里，配千里，首身杖一百。下军第一度三年，首身杖九十；第二度流三千里，配邻州本城，首身徒二年。自今可常切遵守。过七日者，不许自首，许人告捕，每获一名，赏钱十贯文。一、禁军出战遇贼敌，进前用命者赏，辄退不用命者斩。贼众我寡，力不能胜，因致溃散，不归本部、本寨聚集者斩；因而逃归住营去处及作过者，家族并诛。一、禁军于行师之际，盗博斗殴、饮酒至醉、拍掷器甲、藏匿妇人、胁持财物、扇摇惑众、买物不还价钱，并依军法。一、统制官、部队将遇敌怯懦，不能率众用命者斩；贼攻一军危急而余军不策应者，统兵官当行军法；贼攻一部一队，部队不策应者，部队将当行军法。一、统制官(明保)[保明]公状故不实、徇私不公者，当行军法。一、统制官不能抚御将士，致士卒摇动者，当行窜黜。一、统制官不能用兵，不能乘机取胜，致败北，事理重者(者)当行处斩，事理轻者编窜远恶州军。一、将士卒伍先登陷阵，及以弓弩射退贼者，虽不纳级，亦行推赏。一、全军胜则全军推赏，全队胜则全队推赏，同退走者尽斩。军队虽不胜，其间有能自斩贼级及中伤在前者，自行推赏。一、将士战没，五甲将佐亲身而非逃亡者，委五甲将佐开具保明，当优恤其家，不得辄以收身不 
      
到开落，违者重行编配，许其家陈诉。一、统制官、部队将所统兵以十分为率，遇敌接战，获级与杀死士卒人数等者，免罪推赏；获级分数少，杀死士卒分数多，比折推恩；不能获级而士卒杀死众多者，斩。一、统制官不受大帅节制，部队将、甲正、伍长不递受节制，迹状显著者斩。一、统制以下因出师辄敢扇摇谋变者，(先)[全]家族。一、将佐卒伍出战获功多，缘再下保明，遂致行赏稽滞。夫赏不踰时，欲士卒之知劝也。自今大帅、统军画时保明，即行推赏。故不以实，许人告，根究得实，以赏与之。枢密院人吏辄拖延者，编配远恶州军。一、守纪律、保护其上者赏，违犯者斩。一、守控扼要害(敌处)[处，敌]至固守不去者赏，弃所守者斩。一、使劫寨，或邀截，或追逐，或设伏，或出奇，或入敌营垒探事，能如令者赏，违戾者斩。一、凡赏，应转官资或支例物，并军中画时给付。一、凡有罪处斩讫，并枭首令众。率先退走者，家属尽杀。余并依将法。」 
十一月十一日，诏：「财用以赡军兵，其诈冒军兵姓名、伪造券榜、盗请系官钱粮入己之人，侵耗邦财，有害军须，情犯深重，可特不用今降赦原免。」 
二年三月二十一日，诏：「应行在并差出及五军下出战军兵，闪避征役、抛离队伍、妄通姓名应募他处之人，并招收知情争占人，并依军法施行。」 
五月八日，诏诸路应缘军事请求，依曲法请求法。以臣僚言行在五军并御营司及差出将领等，所辟大小 
      
使臣例各不公故也。 
二十三日，御营使司言：「都统制王渊称，两浙路州府军兵多不谙军中纪律，止是扇摇撰造事端，致民间不安，乞差官几察。」诏王渊依旨。时渊契勘：「两浙路军兵虽有营房，亦不在营房居住，多与居民杂居，(讲)[构]造言语，致民不安。乞将见在街市居住军兵并遣入营房，如有阙营舍去处，许用官(籛)[钱]修盖。」诏本路提刑司措置以闻。 
九月十四日，诏：「今后诸路应系将、不系将军兵，并听帅司差拨，应土军、弓手并听本路提刑司差拨。如辄敢申请占吝及直行差拨者，并以违制论。」其后枢密院言：「已降旨挥，即未曾立定分数，切虑诸路帅臣、监司各不知体国，尽数抽差，却妨本处防守。今后如遇差拨，仍不得过见管人数三分之一。」 
三年四月二日，诏：「自来将帅行军，诸军于军前犯罪，或违节制不用命，自合于军前处置外，若军马已还行在，诸军犯罪至死，申枢密院取旨断遣。」 
六月十二八日，臣僚言：「军兴以来，鲜有可用之兵，盖以纪律不严，军政弛翫。每破驿券，多至数倍，每行一驿，必批数日，此冒请之患也。请受之外，须更犒设，此邀求之患也。州县畏威暴敛，民力重困，此骚扰之患也。迫以军期，胁以军法，或执缚县〔官〕，或棰挞公吏，此苛暴之患也。毁撤民居以为蒸(新)[薪]志，此老小之患也。功状〔泛〕滥失实，广增俘馘，侥求上赏，公受货赂，鬻卖官资，此冒赏之患也。空名告札，以俟赏功，随意补转，功重资多，赏不当功，名器实滥， ，强市饮食不还价直，甚至攫拏财物，诱掠妇女，此剽攘之患也。妇女从行，谓为老小，将领而下，各有所携，少则一人，多则数辈，上下相蒙，无复 
      
此补授之患也。凡此八者，为患实大，或见敌而避，或望风而逃。乞下诸将，申严纪律，仍委三省、枢密院、御营使副按劾，及台谏觉察以闻。」诏札与诸将。 
八月十九日，诏：「应差往诸路捉杀军兵，经过州县，不得直入州县，止许城外踏逐寺院并空闲官舍安泊。如遇批请买卖物色，仰统兵官据差定人数预报诸县给牌号，方许放入，不得经宿。其券驿并据往还合勘请日分支给，不得过数批勘。仍令州县如遇军兵过往，候起离日，(其)[具]有无搔扰及应副过钱物等数目申尚书省。仍札与行在诸军统兵官遵守。」以尚书省言，昨乔仲福领兵经由饶州，军马等直入州城，四散占据民居，掳掠良民妻女作过，故有是命。 
闰八月十五日，诏：「分擘定防江臣僚，杜充建康府，王民、孟淯、刘经、颜孝恭、曾珏、郭仲荀并听杜充使唤；刘光世太平州，兼保护池州；韩世忠镇江府，辛企宗吴江县，陈思恭福山口，王(燮)[]常州。内刘光世仍听杜充节制。」 
二十六日，江南东路宣抚使刘光世言，受杜充节制有六不可，乞不受杜充节制。上怒曰：「岂容如此跋扈!便降指挥，言杜充除将出自朕意，令尽护诸将，光世辄敢首拒诏命，恐紊朝纲，候指挥到，却令过江。如尚敢违拒，当寘典宪。仍令合门不得收接朝见文字。」继而光世已依指挥画时渡江，即喜其遵奉诏令，遣中使以茶药银合赐之。 
九月二十七日，御营使司言：「访闻江东西及两浙路统兵官并不钤束兵众，致攘夺村民财物，虏掠妇女，拘占舍屋作过，深属 
      
不便。」诏令江南东西、两浙路防江统制等官严加钤束，纵令有犯，其统制等官先行军法，犯人不以多寡，并行处斩。 
十五日，诏诸军擅入川，依军法。以利州路转运司言：「兴州准辛企宗牒，先得旨发送行在，带领家属人马经由本路兴、洋等州前去。缘本司不曾承准关报，本官特带人马已入界前来，窃虑陕西将兵援例入川，不唯侵耗岁计，万一本司应副不前，以致生事。乞立法约束。」有旨，令枢密院立法，至是上言。 
绍兴元年十二月二十四日，诏：「诸军出师，并合严切钤束，一行沿路不得秋毫骚扰作过。仍从枢密院采访觉察大将，〔大将〕察统制官，〔统制官〕察统领官，统领官察将副，将副察部队将、使臣，部队将、使臣察拥押队旗头，拥押队旗头察队下人，如敢违犯之人，并行军法。家人有犯而知情者，与同罪。若失觉察，别因败露，其次序合觉察人并当重寘典宪。所有见在诸处屯泊出师军马，令依此遵守，各具知禀闻奏。」以右司谏方孟卿上言：「比年草窃起，为民久害，陛下遣师命将，扫荡妖氛。然军政久坏，士无纪律。凡大兵起发，其统制官(不)[乞]各给印历，付部队将排日书所过地分、宿食去处，觉察作过之人，便行军法。更委本处监司、州县觉察，如有军兵作过而将佐容纵，实时申大将根究，仍具一般事状申朝廷检察。如大将蒙蔽，监司、州县有失觉察，致朝廷访闻或因人陈诉，别乞重寘典刑，严行黜责。」故有是诏。 
二年四月十一日，诏：「应神武诸军、御前(志)[忠]锐(军诸)[诸军]，将准备差遣使唤使臣不能马步射者，逐军统制将官体量放罢，今后不许衷私借差本军兵卒。如违，及借之者并科违制之罪。」 
闰四月二日，诏：「诸处分遣在州县守戍官兵并余统兵官等，元系朝廷遣使，即依将、副序位；若止是军中或帅司一面差委，即与州都监序 
      
