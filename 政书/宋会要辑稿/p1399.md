<!-- { "loadSidebar": true } -->
二十七年正月二十四日，潼川府路转运判官王之望乞减四川上供之半以裕民。上谕辅臣曰：「前日令四川措置裕民事，尚未见条具到，莫须见得四川每年出入之数，常赋几何，横敛几何，军储所需与无名之费多少。若去费以免横敛，何有不可 朕不惜减省以裕民惜：原作「息」，据《建炎要录》卷一七六改。，为储司措置未见定议，遽先如此，万一缺乏，何以善后 之望有爱民之志，但临事不审详，遂率尔有请。」汤思退曰：「四川豹赋如圣训，可催萧振等疾速条具。」上曰：「甚善」。 
三月二十四日，上尝谓辅臣曰：「前日所以下有司看详，正欲知向后兵食无缺，使民被寔惠。若无以善后，恐又别有更改，非所以裕民。初讲究利害，想四川之民日望减免，今此指军下，足以慰其心矣。」此条又见于下条，当为复文。 
三月二十四日，成都潼川府夔州利州路安抚制置使(司)、兼知成都军府事萧振等奏：「承准已降指挥并手诏：『四川赡军豹赋及民间利害，令萧振、汤允恭、李涧、许尹、王之望公共相度，制置条具以闻。』臣等今同共相度，拟定到减放钱物并取拨对名色数目，条具如后：一、总领所奏，具到宣抚司拨隶成都、兴元府、利、阆、果、洋州、大安军、河池军须回易等场、拘收使钱引五十一万一千二百六十五道四百一十九文，金四两三钱一字原书天头注云：「字，疑分」。，皆系贫乏逃亡事故无可追理之数，乞蠲放施行。一、(偕)[阶]、成、西和、凤翔等州属县人户，各有旧宣抚司并陕西运使自绍兴五年营田每年夏、秋两租课，经今二十余年，官牛节次倒死，所有租课依旧催理。乞将诸州旧欠并以后年分牛租斛斗并行除放。又奏：「欲减免民间科敷，每岁计钱引一百二十六万三千五百六十四道，对籴米见理一十六万九千三百石，今欲尽行除放。其上件米价不等，计钱引九十一万八千九百五十道。内正色米四万六千二百余石，系应付绵、渠州、潼川府屯驻将兵，今既放「放」字前后当脱一字。，令成都府路转运司抱认，除兑买逐州系省税斛就用应付外，余数亦从逐路运司籴支遣「籴」字前后当脱一字。。所有合发买兑买省司税斛及籴买价钱，依今来估钱高价从总领所支降。内成都府路每石五道四分，潼川府路每石五道半，比仿利路诸州体例，立为定价拨还，从逐路转运司任责措支兑籴，应付支遣。成都府路转运司合起三路纲畸零绢估钱内，成都府每疋理见钱引九道半，潼州府路每疋理见钱引九 
      
道，比市价高大，欲每匹减钱引一道，计二十八万一千九百二十三道。所有减外见存估钱，系畸零数人户各名送纳，欲立定每尺每寸钱引分数，以钱引市价纳见钱筭。庶几民间通晓，免有科之弊「科」字前后当脱一字。。成都府路止一十五万五百余疋，今欲每匹理钱引八道半，每匹四丈二尺，若纳见钱，即随钱引市价折纳。谓如街市钱引市价每道见钱八百五十文，其绢每尺合纳见钱一百七十二文，每寸纳一十七文二分之类。潼川府路一十三万一千三百余疋，今欲每疋理钱引八道，每疋四丈二尺，每尺一百九十文五分。若纳见钱，即随钱引市价折纳。谓如钱引市价每道见钱八百五十文，其绢每尺合纳见钱一百六十二文，每寸见钱一十六文二分之类。夔州路激赏绢见理九千八十余疋，欲依(理)[利]州路激赏绢体例除放，约计钱引四万五千四百二十七道。已上三项，乞自二十七年秋料为始减放。」诏并依，仍令学士院降诏，戒饬州县、监司不得更巧作名目，妄有科扰于民。时上谕辅臣曰：「前日所以下有司看详，正欲知向后兵食无缺，使民被寔惠。若无以善后，恐又别有更改，非所以裕民。初讲究利害初：原脱，据本书食货六三之一三及《建炎要录》卷一七六补。，想四川之民日望减免，今此指挥下，足以慰其心矣。」 
二十五日，诏：「已降指挥，四川路减免民间科敷对籴米数等钱物，以宽民力。尚虑监司不能宣布德音，使民通知，州县尚敢将已减免除放之数巧作名目，妄有科敷敷：原作「惠」，据文意改。，致寔德不能及民。可令学士院降诏戒饬。」 
八月二十三日，诏：「襄阳府、安丰军安丰军：原作「安豊县」，按宋无此县，是时淮上沿边有安丰军，据改。、光州、荆南、随州，自绍兴十四年至二十七年合起发上供内藏库紬绢并折绢等钱，缘户口未复，难以催发，可予蠲免。」 
二十四日，知枢密院事汤鹏举言：「昨日伏见特降指挥，蠲免襄阳府等处每年合起发内藏库紬绢等钱，极慰沿边远方之民。」上谓辅臣曰：「淮上诸州户口未复，州郡缺乏，自绍兴十四年至今有未纳紬绢，想见民力不易。若不予除放，亦则虚(褂)[挂]欠数，州郡不住催督，公人缘此乞觅，民愈受弊。遂将累年积欠尽行蠲免。」臣鹏举曰：「圣恩宽大，远民不胜受赐。」 
九月十六日，宰臣沈该等言：「昨日蒙宣谕淮东、西、京西、湖北州郡逋欠内藏库自绍兴十四年至二十七年合发纳上供钱、绢等物，欲并予蠲免。仰见陛下恭(险)[俭]节用，施寔德于民，蠲内帑之豹数百万缗，以宽边郡民力，天下幸甚。」先是，内中上谕宰执等曰：「昔唐(元)[玄]宗有云：『吾虽瘠，天下肥矣。』大哉王言!此所以致开元之治么，朕深有取焉。朕约于奉己，内帑未尝妄费一金，边郡所欠固多，然户口未复，供输寔难。」遂有是诏。 
九月十七日，中书门下省言门下省：原作「省门下」，据《建炎要录》卷一七七乙。，两浙诸州绍兴二十三年至二十五年揍额钱拖欠数多。诏与减放一半半：《建炎要录》卷一七七作「年」，疑是。。 
十一月八日，宰执言：两浙运司具到浙西 
      
诸州检放苒米数，如平江、常、湖、秀州所收，皆不及分。上曰：「闻诸处糯米价极廉，想灾伤亦不至甚。」汤思退等奏曰：「臣等所闻，正如圣训。」 
二十八年正月十一日，诏滁州绍兴二十八年合发上供钱更予展免一年。 
二十一日，准户部侍郎兼权提领诸路铸钱荣薿言：「广南认发黄河红藤钱，虽钱数不多，切虑无所从出。」诏自二十八年为始，权免起发。 
三月三日，成都府路转运司干办公事冯方言：「伏见去年圣旨减放指挥内，依萧振等所乞，续令条具未尽事理。臣輒補其未盡，仰 聖(聰)[聽]累次裕民，有減額，有放欠，如紹興二十五年減額二百九十二萬緡有奇，放二百九十二萬緡有奇是么。昨萧振所奏，惟减额而已，未及放欠么。切缘蜀中州县已前多有虚额，积年那兑，以至今日遂成漏底。方其始么，借寔补虚，及其么么，寔者为虚。是以为蜀之民，今已优游；为蜀之官，尚复窘急。通融起钱，自及一年之额；发带 。伏(褂)[挂]欠，空存众弊之原。官民一体，理合兼恤。欲乞圣慈许令四川州县自今年为首，据寔理赡军钱物，见充当年分本窠名起发。今年以前，人户寔逋欠限催发外，余官司虚欠，特赐蠲放。带起旧钱，则所谓损之而益；尽焚虚券，则所谓惠而不费。譬如从根去草，一切净治矣。」诏令户部看详。(今)[户]部言：「欲下四川总领所，移文逐路转运司从长相度。候逐司申到，本司指定可否，保明供申朝廷，降下本部重别参照施行。」从之。 
十四日，前知(彬)[郴]州江灏言：「郴州承马氏余弊，丁输米，民间病之。昨尝奏陈，即蒙蠲放，而户部岁额未除。欲望下户部将湖南一路上供米据数开落。」从之。 
七月九日，户部言：「四川盐酒场务未减额以前，拖欠折估籴本、(人)水脚、杂收场店二分等钱，已系四川总领并诸路知、通审寔，即无侵欺盗用，乞行除放。」从之。 
九月二十四日，上谕辅臣曰：「两浙路被水灾伤县分，其第四等以下人，已降指挥，将积欠税苒权行倚阁，候丰熟年分补发。尚虑细民无力可偿，徒(褂)[挂]簿书，当议特予除放。卿等可便取见诣寔。如于户部岁计有妨，当从内帑支降钱物，以补其数。」 
二十七日，三省言：「平江府、绍兴府、湖州诸县，除放被水下户递年积欠，拨令户部开具有无侵损岁计。」上曰：「不须如此，至令具数，便于库内支降拨还。朕平时无妄费，内库所积，正欲备水旱尔。本是民间钱，却为民间用，何所惜 」于是下诏：「平江府、绍兴府、湖州诸县灾伤所有已前积欠税赋，并予除放。令逐县限五日开具合除数目申州覆实，申转运司，本司保明申户部，候到，令本部具数奏请，于御前支降拨还。其人户私债并欠坊场酒钱，并候三年外理还。如官司尚敢追索搔扰，令监司自觉察，具名闻奏，仍许越诉。」既而十一月一日，诏内 
      
藏库降钱三万九千六百一十贯七百四十二文，付户部充绍兴、平江府、湖州被水人户合放上供物帛、钱、米数目价值。 
十月六日，三省言：「近者蠲放苏、湖、常三州被水下户积欠二税，已捐内藏库帑钱补足大农岁计，以宽民力。昨日又有指挥，大礼金银钱帛减半供进。恐钖赉之间，或不足用。」上曰：「大礼支费，朕先半年裁为定额，无分毫滥予滥：原作「溢」，据《建炎要录》卷一八○改。，比前郊减一半。」 
十二月二十二日，中书门下三省奏：「绍兴、平江府、湖州被水灾伤田亩，虽已检放，并赵子潚审寔添放，理宜又功优恤。」诏于已放分数各予添放一分。 
二十六日，诏：「访闻太平州今秋亦有被水灾伤田亩，可将第四等以下已经赈济人户今年以前积欠税赋，并予除放。」 
二十九年正月二十八日，有诏：「诸路沙田、芦场已立定租课，缘去秋有风水损伤去处，其二十八年租课予减一半。」 
二月二十四日，上尝谕辅臣曰：「江西道路间闻有数人为群剽掠。」王纶曰：「臣窃意止是艰食之人不得已而为之，未必皆啸聚之徒，正赖州县安集之尔。」上曰：「朕自去冬，凡灾伤去处悉合赈济，及蠲放积欠已及二十五年矣，比又将二十六年、二十七年者悉蠲之，不知州县奉行如何。轻徭薄赋，自无盗赋。」 
三月十四日，诏：「已降赦文，诸路州县民户积欠租税等并已放免至二十五年终。州县尚敢依前催理，官吏作弊，以资妄用，令监司觉察违戾去处，当职官吏按劾闻奏，重行决责，人吏断配，许人户经赴台省越诉。」 
十八日，诏庐、濠、蒋州(军)「蒋州」下原有「军」字，按蒋州本光州，绍兴二十八年改名，未改军，今据下文五月九日刘刚上言删。、安(豊)[丰]军内藏库天申节、大礼绢各展免三年。 
