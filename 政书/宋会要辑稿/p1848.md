<!-- { "loadSidebar": true } -->
五月，诏：「御史台、合门旧十日一具文武细书班簿以进，自今大书为册，月上之。枢密院季一进者亦为册。」 
六月十二日，宰臣韩琦等上表请序位在 
      
颖王之下，诏荅不允。 
十四日，诏大 系位，皇子顷在富弼之上，颢在宋庠之下。 
七月四日，皇子颖王上表乞序班于枢密使、平章事富弼之下。又言：「合门请移东平(群)[郡]王允弼等俟班合位、令在臣下，乞且仍旧。」并诏不允。 
二年六月二十六日，泾州观察使、舒国公从式言：「乞立班在叔承衍之下。」诏从式班于宗谔之上。 
八月二十二日，诏宁国军节度观察留后、遂国公宗立位宗谔之上。 
十月十九日，宰臣曾公亮言：「先朝枢密使兼侍中，有在平章事、集贤殿大学士之上者。今文彦博至，乞序班如故事。」合门奏：「天圣中枢密使兼侍中曹利用领景灵宫使，宰臣王曾领会灵观使，故利用在曾上。其后枢密使兼侍中不领宫观，则宰臣在其上。」从之。 
三年二月十七日，皇子颖王言：「得合门报，国忌行香令臣押皇亲班。乞改命允弼，所贵尊卑有辨，以宁私分。」诏令允弼押班，颖王先烧香退。 
五月十四日，三司使韩绛言：「序立杂座，乞在观文殿学士胡宿下。」从之。 
九月二日，殿中侍御史吴申言：「合门引起居班多，比至臣僚升殿，顾视日旰，不敢从容敷奏。乞依旧例并班合引。」诏合门详定。合门言：「起居班次自来遵守仪制，难议合并。」诏再详定以闻。合门乃请合并下项班次：「以内侍省都知已下读奏(自)[目]，合门通喝引班，通事舍人已下两班合为一；殿前指挥使、内殿直散员、散指挥、散都头、金枪班三 
      
班合为一；东西班忠佐、殿前都指挥使已下，驸马都尉、宫僚、员僚、皇亲大将军已下，行门宰臣、枢密使已下，颖王、皇亲郡王、侍卫马军都指挥使已下，皇亲使相、皇亲节度使、皇亲观察留后已下，皇亲防御、团练、刺史三班合为一；节度使观察留后已下，防御、团练、刺史三班合为一，并重行异位。」诏依所定。既而武康军节度使李端愿言：「使相亦当合为一班，不当独行尊异。」诏令合门再定，而合门引仪制及以前议为是，又从之。端愿复伸前议，自劾妄言，乃诏太常礼院与御史台同详定。礼院言：「参详常朝起居班次，缘祖宗旧制，今来乞不并合。」从之。 
治平四年二月九日，神宗即位，未改元。枢密副使吕公弼言：「新授枢密副使吴奎入院在臣先，比以忧制，今还旧职，乞令序班在上。」从之。 
三月六日，新除昭德军节度使兼侍中曹佾大 后系书令在富弼之上。 
闰三月十九日，太常礼院、合门言：「准诏同详定合门使李端悫所奏合门仪制，宰臣与亲王立班，座位分左右，各为班首。宰臣、枢密使带使相或带郡王，并使相作一行，总为中书门下班。其亲王独作一班者，准封爵令，兄弟、皇子皆封国谓之亲王，所以他官不可参缀。检会坐次图子，直将宗室使相(辍)[缀]亲王。盖更张之时，未见亲王，遂致失于讲求。近见朝拜景灵宫，东阳郡王颢亦缀亲王班，窃恐未安。今取到合门仪制，其合班宰臣、使相在东，亲王在西， 
      
分班立。又检到祥符元年宴座次图子，宰臣王旦与使相石保吉在东，宁王元墦、舒王元捻、广陵郡王元俨、节度使惟吉在西，分班座。其元俨、惟吉是郡王与节度使，许缀亲王班，窃虑当时出自特旨。今来检寻元初文字不见，在先朝只依祥符元年宴座次图子，亲王及带使相郡王在西为一班。臣等参详，请依合门仪制，亲王在西独为一班，宗室郡王带使相及宗室使相许缀亲王立班，座次即系临时特旨。」从之。 
仁宗朝宗室任观察留后至节度使者，特许缀带使相、侍中郡王班。今蒙恩授集庆军节度使，欲望比附前例，缀班起居。」合门检会前例，皆是特旨。今宗谔乞缀郡王班，难议详定。诏依仪制，序班在侍卫马步军都指挥使下。 二十一日，保静军节度使、虢国公宗谔言：「伏 
九月二十八日，诏新除枢密副使韩绛、邵亢，参知政事张方平、赵抃并依官序立位。 
十月十五日，翰林学士吕公着言：「司马光近除翰林学士，缘光前入院在臣之先，今乞班在光下。」从之。 
十一月二十五日，合门言：「准传宣驸马都尉王师约起居班次令依李玮例。今定师约在德州防御使李珣之下。」从之。 
神宗熙宁元年三月六日，知制诰宋敏求、吕夏卿、陈荐、杨绘等言：「近复钱公辅知制诰，缘公辅擢入西掖在臣等前，乞令立班在上。」从之。 
七日，审刑、大理寺言：「准诏详定知瀛州马仲甫奏，条例：少卿监与发运、 
      
转运使副分官次高下相压，又发运使副在转运使之上。如转运系大卿监，亦在发运使副员郎之下。部内知州军少卿监却在发运、转运使副正郎之上，不惟次序错乱，况在统属，于理未便。欲乞重行守夺，应少卿监在本路发运、转运使副之下，大卿监即分官次。所贵稍重职司，高下有分。寺司为知州军少卿监以下，与本路发运使副依官次行之已久，难议更改。诏重行定夺闻奏。检会嘉佑编 ，江淮制置发运使副在转运之上，转运使副在提点刑狱之上，并诸州总管、本路分兵马钤辖之上。若路分钤辖系正刺史以上，即依官次。其正刺史以上充路分总管，并少卿监以上知州军者，与本路制置、发运、转运使副、提点刑狱与提点银铜坑冶铸钱公事官员亦依官次。其路分都监与本州岛都监同巡检等并依官次相压。又条，诸州官员及路分都监与本州岛都监同巡检等并依官次相压。又条，诸州县官员以官品职任依今 相压。若遇会集，有高下相妨者，如京官充通判，诸司副使充监、都监，员外郎充签判之类，其签判官虽高于都监，缘职卑于通判，合在都监之下。又如京官充本州岛通判，崇班充本州岛都监，却与别州供奉官之类会集者，缘供奉官合押京官，其崇班虽高于供奉官，合在京官通判之下。其余官局职任并依此例诸条，官位相压。若权充职任者，并与正同。又准庆历编 ，制置、 
      
发运使、转运使副不以官品，并在提点刑狱朝臣、本路分兵马钤辖之上；提点刑狱朝臣、使臣在诸州兵马钤辖之上。若路钤辖，即依官次序座。其同提点刑狱使臣与辖下知州军监，并依官序。参详欲乞今后江淮制置、发运使副、转运使副、提点刑狱朝臣并在本路知州军光禄卿之上，与秘书监以上，各依官次。其同提点刑狱使臣即依庆历编 旧条序座。」从之。 
二十六日，权三司户部副使荣諲言：「新除盐铁副使吕诲到省，旧制只以先后立班，不理权正。」诏諲立位在诲下。 
四月八日，诏以权御史中丞滕甫借翰林学士馆伴，令差官权摄中丞。中书门下勘会嘉佑二年权御史中丞张升充回谢北朝国信使，借龙图阁学士、刑部侍郎。未发间遇宴，在所借龙图阁学士行中座，即不差官权摄中丞。复诏依旧制。 
十八日，翰林学士郑獬言：「新授学士王安石入院，旧制以先后供职为资次。缘安石与臣同知制诰，名在臣上。及除学士，臣草其制。臣后方为学士，安石缘江宁赴召，入院在后，望令立班在上。」从之。 
七月四日，合门言：「秘书监陈述古差权纠察在京刑狱，立位取旨。」诏述古班于三司副使之上，用祥符中卫尉卿慎从吉例也。 
九月六日，诏集庆军节度使、虢国公宗谔令在见任节度使上立班。 
十七日，诏新除彰化军节度观察留后、安定郡王从式令在本班之上，仍少近前序立。 
      
二年三月一日，宣徽北院使王拱辰言：「准合门告报，立班在参知政事王安石之上。缘近例，序班皆在执政臣僚之下，乞依近例。」从之。 
四月一日，国信所言：「大辽贺同天节左番使耶律奭赴文德殿拜表，言南使到北朝，缀翰林学士班，今来却在节度使之下。馆伴者谕之，始就班。时下御史台、合门同详定，奏称人使不知本朝翰林学士班自在节度使之下；如遇合班，即节度使在翰林学士之西差前别为一班；其大辽国人使又在节度使之西别为一班立，俱不相压。欲且依久来仪制体例。」诏依所定。 
四日，御史台、合门言：「为皇亲正任班正刺史以上并缀节度使班，人既多，则节度使班不显，虑人使疑问。今定夺，皇亲正任两使留后至防御、团练使、正刺史已上，每遇合班，依旧于西班内序立，并于节度使后重行别作一班。仍与东班同品官前后略相照，即不得缀节度使班序立。」从之。 
《仁宗实录》，天圣时二府之相犹以其职高下定位，则知往者不若今制之拘也。今文彦博盖朝廷之宗臣，朕方倚以疆垂之事，虽用陈升之为宰相，其令升之仍位彦博下，以称朕遇贤之意。」继而合门言：「仪制，宰相班在亲王上，枢密使带使相班在亲王下。今来陈升之班在枢密使 十月三日，诏中书门下曰：「二府者，政事之出也。维是一二股肱之臣，日谟谋于庙堂之上，皆朕所尊礼之，顾其势岂有重轻哉!伏 
      
兼侍中文彦博下，或遇亲王相压，取旨。」诏送太常礼院详定以闻。未几，复诏中书门下曰：「朕惟国朝之制，虽兵民分于二府，然其委用者皆所谓执政之臣，岂独相枢密者以为使相耶 朕尝惑之。故丙申之诏，令彦博班升之上，所以尊老成而均政体也。今彦博数言武臣之(例)[列]非可同于亲王之班，理有未便，执谦虑损，情有莫回。予思罔然，虽拒勿得。其令中书门下如所请施行。」 
二十五日，编修合门仪制所言：「庆历中改文明殿学士为观文殿学士，又置大学士。按文明殿即今文德殿，乃正衙前殿也，后唐始置。学士序位枢密副使之下，每遇紫宸殿坐朝，则升侍立。盖文德、紫宸通谓之前殿，故学士侍立为宜。其观文殿深在禁中，乃与资政、端明殿相类，而资政、端明学士并不侍立。窃详庆历所改职名，虽用旧之班着，而殿之次序与旧义理不同。其观文殿大学士自今遇紫宸殿坐朝，请更不升殿侍立。」从之。 
三年正月十三日，编修合门仪制所言：「准中书批送到合门奏，准诏，令权发遣省府职司以

上并与正(权)同，其时暂发遣候正官者不在此限。检会仪制，三司副使在太常少卿之上告谢宣名，遇假日、见、谢、辞并舞蹈。内殿起居，立位在待制之后，即无权三司副使班位。皇佑三年尚书兵部员外郎、直史馆曹颖叔权度支副使，依正副使立位，其余礼数杂压，未有明制。自来大两省以上权三司 
      
