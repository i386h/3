<!-- { "loadSidebar": true } -->
全蜀之封，止正渠魁之罪。况西川将校，多是北人，所宜翻然改图，转祸为福。苟执迷而不复，虽后悔以难追。如能引导王师，供馈军食，率众归顺，举城来降，咸推不次之恩，用启自新之路。重念征行之际，宜申约束之文。已戒师徒，务遵法令，不得燔荡庐舍，殴略吏民，开发丘坟，翦伐桑柘。共体救焚之意，以成不阵之功。凡彼蒸黎，勿怀忧虑。故兹诏示，知朕意焉」。以忠武军节度使王全斌为西川行营前军兵马都总管，武信军节度使、侍卫步军都指挥使崔彦进副之，枢密副使王仁赡为都监，龙捷右厢都指挥使史延德为行营马军都指挥使，虎捷右厢都指挥使张万友为步军都指挥使，陇州防御使张凝为先锋都指挥使，左神武大将军王继涛为(濠)[壕]寨使，内染院使康延泽为马军都监，翰林副使张煦为步军都监，供奉官田仁朗为壕寨都监仁朗：原作「仁明」，据《宋史》卷二七五本传改。。自全斌而下，率禁军步骑二万、诸道州兵一万，由凤州路进讨。以给事中沈义伦为随军水陆转运使给：原作「治」，据《长编》卷五改。，又以宁江军节度使、侍卫马军都指挥使刘光义为西川行营前军兵马副总管，内客省使兼枢密承旨曹彬为都监，客省使武怀节为前军战棹总管，龙捷左厢都都指挥使张廷翰为行营马军都指挥使，虎捷左厢都指挥使李进卿为步军都指挥使，前阶州刺史高彦晖为先锋都指挥使，右卫将军白廷诲为壕寨使，御厨副使米光绪为马军都监，仪鸾 
      
副使折彦赟为步军都监，八作副使王令岩为先锋都监，供奉官郝守浚为壕寨都监，马步军都军头杨光美为战棹左右厢都指挥使。自光义而下，率禁兵步骑一万、诸道州兵一万，由归州路进讨。以均州刺史曹翰为西南面水陆诸州转运使，仍铸印以赐之。太祖召全斌等，示川峡地图，授以方略，仍令所至之处，以前诏告谕伪将吏军民。 
十二月，全斌等收复干渠渡万仞、燕子二寨，下兴州，伪刺史蓝思绾退保西县，败蜀军七千人，获军粮四十余万石。乘胜连拔石图、鱼关、白水阁二十余寨。 
二十八日，诏曰：「命将出师，指期殄寇。今所向皆下，捷音继来。方乘破竹之功，更示戢兵之令。如闻收复州县，其伪命军员兵士或旁投山林，或散匿民舍，俾安疑惧，特用招怀。诏到，限一月许于逐处首身，更不问罪」。 
是月，史延德等进军至三泉寨，败蜀军数万人，生获伪招讨使、山南节度使韩保正，副使、洋州节度使李进等，又获军粮三十余万石。 
三年正月，刘光义等收复三会、巫山等寨，杀伪将南光海等五千余人，生擒战棹都指挥使、渝州刺史袁德宏等千二百人，夺战舰二百余艘，又杀水军三千人。又拔夔州，伪节度使高彦畴纵火自焚。初，光义等将行，帝以地图示之，指夔州锁江处，谓光义等曰：「至此，我军泝流而上，慎勿以舟师争先，当以步骑陆行，出其不意而击之。候其稍却，即以战棹夹攻，取之必 
      
矣。」及捷奏至，帝问其状，果如所料。诏蜀中伪将士死于兵及暴露原野者，所在郡县速收瘗之。又诏行营兵士战阵被伤者，等第给以缯帛。 
八日，诏行营马步军兵士及诸道义军所经之处，长吏以牛酒犒之。王全斌等拔利州，得军粮八十万石。崔彦进、康延泽等逐蜀军过三泉，杀戮虏获甚众，遂至嘉川。进击金山寨，又破小漫天寨，至深渡。蜀人依江列阵，以待我师，彦进遣张万友等击之，夺其桥。会天暮，蜀人退保大漫天寨。诘朝，彦进、万友与康延泽分兵三道击之，蜀人悉以精锐来拒，又大破其众，乘胜夺其寨，擒寨主王审超、监军赵崇渥，又获三泉监军刘延祚。蜀将王昭远引兵来救，遇我师，三战三败。追至利州北，昭远遁去，渡桔柏江，焚浮桥，退守剑门。王师遂入利州。先是，既至嘉川，会蜀人断阁道，未得进。王全斌议欲取罗川路入，康延泽谓彦进曰：「罗川路险，军士难进，不如督修阁道，取大路与全斌会于深渡。」彦进然之。不数日，阁道成，遂进军。王全斌等收复剑州，杀蜀军万余人，生擒伪都统都监、通奏使、知枢密院事、山南节度使王昭远，左卫圣马步军都指挥使、前洋州节度使赵崇韬。先是，王师发利州，至益光，全斌会诸将，令各陈进取之计，侍卫军头向韬曰：「得降卒牟进，言益光江东越大山数重，有小路名来苏，蜀人于江西置寨，对岸有渡，路出剑关南二十里至青疆界，与大路合，可于此进兵，则剑门之险不足恃也。」全斌等即欲领兵赴之欲：原作「全」，据《长编》卷六改。。康延泽曰：「来苏细路，无烦 
      
主帅自往。且蜀人自与官军相遇，数战数败，今闻并兵守剑门，不如诸帅协力攻取，命偏将趋来苏。若达青疆，北击剑关，与大兵夹攻，破之必矣。」全斌等然之，遂命史延德等分兵趋来苏，起浮桥于江上。蜀人见桥成，弃寨而遁。昭远闻延德至青疆，即引兵阵于汉源坡上，留偏将守剑门。全斌等以锐兵直击，遂破之。昭远、崇韬皆遁走，全斌遣〔骑〕追之，悉生致焉。刘光义等收复万、施、开、忠四郡。至遂州，伪知州、少府少监陈愈率其将吏出降，光义即日入城安抚，尽出府库钱帛以给军士。初，诸将辞，帝谓曰：「所破郡县，当倾帑藏为朕赏战士，国家所取惟土疆尔。」故人皆效命，所至成功，如席卷之易。既而王全斌领兵至魏城，蜀主孟昶遣通奏使伊审征持表诣军门请降伊：原无，据《长编》卷六补。。全斌令康延泽领骑兵百人入成都府安抚，遣通事舍人田钦祚驰骑入奏，以昶表来上。诏答之，又赐西川将吏、百姓诏谕焉。是月，王全斌等杀蜀军二万余人于成都夹城中。 
四月一日，诏：「孟昶先代坟茔，令西川行营将校禁约军民，不得侵毁。所属田园，并蠲常赋，仍令每岁官给粟帛，充其时飨。川峡西路有伪蜀兵亡命者，委王全斌、刘光义廪食其家，仍加安抚。」
 兵 ~ 讨叛一 李筠 李重进 周保权 平蜀 平广南 平江南 平太原 平广南 
      
平广南
太祖开宝三年九月八日，以潭州防御使潘美为贺州道行营兵马都总管，武陵团练使尹崇珂副之，就命道州刺史王继勋为行营马军都监，仍遣使十余人，发 
      
诸州兵赴贺州。始用师于岭表也。先是，广南刘鋹为政昏暴，民皆苦之。数举兵来寇道州，刺史王继勋上言，请讨之。帝初为含容，诏江南李煜致书谕令归 ，鋹不听，故命美征讨之。 
十月，潘美等克贺州。 
十一月，下桂、昭、连三州，败广南军万人，杀获甚众，遂下韶州。 
四年，收英、雄二州。 
二月，潘美遣人部送广南伪命左仆射萧漼、中书舍人卓惟休赴阙，以鋹表来上。遂克广州，擒刘鋹。
 兵 ~ 讨叛一 李筠 李重进 周保权 平蜀 平广南 平江南 平太原 平江南 
      
平江南
太祖开宝七年九月十八日，命颍州团练使曹翰率征南之师先赴荆南。 
二十一日，命宣徽南院使、义成军节度使曹彬，侍卫马军都虞候李汉琼，贺州刺史、判四方馆事田钦祚，同率军赴荆南，领战棹缘江而下。 
二十二日，又命山南东道节度使潘美、侍卫步军都虞候刘遇、东上合门使梁迥领军赴荆南。 
十月二十三日，以吴越国王钱俶为升州东南面行营招抚制置使，仍赐战马二百疋。 
三十日，以曹彬为升州西南路行营马步军战棹都总管，潘美为都监，曹翰为先锋都指挥使。 
闰十月，曹彬等收峡口寨，杀江南军八百余人，生擒二百七十人，获池州牙内指挥使王仁震、指挥使王晏、副指挥使钱兴，遂克池州。又败江南军七千余人于铜陵，生擒八百人，获战舰二百余艘。连拔芜湖、当涂二县，驻军于采石矶。先是，李煜外示恭顺，内怀观望，及遣李穆谕旨召赴阙，果称疾不朝，而完葺城垒，教习战棹，为自固之计。帝怒，命彬等兴兵进讨。既而捷音继至，中外莫不称庆。 
十一月，又败江南军二万余众于采石矶，生擒伪兵马副总管龙骧都虞候杨收、兵马 
      
都监毡毯副使孙震等，获马三百余匹。江表本无战骑，先是，朝廷每岁赐与数百匹，至是驱为前锋，以扞王师。及获之，验印记，皆前所赐者。先时，于大江造浮梁，至是始成，命前汝州防御使陆万友往守之。先是，江南布衣樊若水尝渔于采石矶，以小舟载丝绳，维南岸，疾棹至北岸，以度江之广狭。遂诣阙献策，请造舟为梁以济师。帝命高品石全振往荆湖造黄黑龙船数千艘，又以大舰载巨竹，自荆南而下。及命曹彬等出师，乃遣八作使郝守浚等率丁夫营之。议者以为自古未有浮梁渡大江者，恐不能就。是至，先试于石碑口造之，移置采石矶，三日而桥成。由是大军长驱以济，如履平地。彬等又败江南军数千人于新林寨，获楼舡、战棹三十余艘。 
十二月，又败江南军五千余人于白鹭洲，生擒一百三十人。 
八年正月，又败江南军于新林港口，斩首三千级，获战舡六十余艘。吴越王钱俶拔常州利城寨，败江南军，生擒二百五十人，马八十匹来献。又，田钦祚败江南军万余人于溧水，斩伪都统使李椎等。曹彬又败其众数千人于白鹭洲，拔升州关城，江南军千余人溺死，守陴者遁入城。 
三月，又败其众于江中，生擒五百人。 
四月，又败其众于秦淮北。 
四月二十九日，吴越国王钱俶遣越州观察支使王通驰骑上言：「拔常州，即以通为台州剌史」。 
六月，曹彬又败其军二万余众于升州城下，夺战舰数十艘。 
九月，降润州，就命行营都监丁德裕领常领：原无，据《宋史》卷二七四《丁德裕传》补。、润等州经略巡检使。
十月，刘遇等破江南军三万余众于皖口，生擒伪将朱令赟并战棹都虞候王晖等，获戎器数万事。 
十一月，又败其军
      
五千人于城下。先是，彬等遣使，以三寨攻城图来上。帝视之，指潘美北寨，谓使者曰：「此宜深沟自固，吴人必夜寇其垒尔。亟去，令曹彬自督其役，并力速成之，不然，则为其所乘矣。」彬等承命，昼夜浚之，纔毕，吴人果来寇。美等环新沟以拒之，吴人大败，悉如帝所料然。 
二十七日，曹彬等拔升州，擒伪国主李煜，及其臣寮百余人，江南平。时诏诸军虏得人口七岁已上，官给绢人五疋收赎；其七岁已下儿女，并给付本主，无得隐藏也。
 兵 ~ 讨叛一 李筠 李重进 周保权 平蜀 平广南 平江南 平太原 平太原 
      
平太原
