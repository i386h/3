<!-- { "loadSidebar": true } -->
二十四日，诏：「审刑院、刑部断议官自今岁终，具尝失入徒、流罪五人已上或失入死罪者取旨。连签者二人当一人，京朝官展磨勘年，幕职州县官展考，或不与任满指射差遣，或罢本年断绝支赐，去官不免。」先是，熙宁十年尝诏岁终比较取旨，而法未备故也。 
八月九日，诏审刑院并归刑部。以知院官判刑部，掌详议、详覆司事。其刑部主判官二员为同判刑部，掌详断司事，详议官为刑部详议官。 
四年七月十三日，诏刑部贴例拟进公案并用奏钞。其大理寺进呈公案更不上殿，并断讫送刑部。贴例不可比用及罪不应法轻重当取裁者上中书省。 
二十五日，诏：「叙复不以官高下并归尚书刑部。内合取旨及职任非吏部者，并上中书省。」 
十一月八日，诏罢刑部公案，半年一次法官赴中书断绝。 
五年二月，上批：新判尚书刑部何正臣自擢置朝廷以来，未尝践履刑狱职任，可改差判尚书兵部兼知审官东院。」 
四月二十三日，太中大夫、大理卿崔台符守刑部侍郎天头原批：「寄案，《大典》卷七千三百七引《续宋会要》云：『元丰正名，除大理卿崔台符为之。』」。侍郎自是始正除，尚书阙。 
六月二十六日，诏：「自今 
      
特旨冲替，无公案者，令中书随特旨定事理轻重；叙复者，不以官高下，并归尚书刑部。」 
六年三月六日，尚书刑部言：「旧刑部详断官公案断讫，主管论议、改正、注日，方过详议官复议。有差失问难，并于检尾批书，送断官具记改正，上主判官审定，然后判成录奏。自二司并归大理，断官为评事、司直，评官为丞，所断案草不由长贰，日者断案类多差忒。欲乞分评事、司直与正为断司，丞与长贰为议司。凡断公案，先上正看详当否，论难改正，签即注日，然后过议司复议。如有批难，具记改正，长贰更加审定，然后判成录奏。」从之。 
八月二十八日，尚书刑部言：「乞应吏部补授大理寺左断刑官，先与刑部、大理寺长贰杂议可否，然后注拟。仍取经试得循资已上人充，正阙以丞补，丞阙以评事补。」诏刑部、吏部同着为令。其后着令：「司直、评事阙，选尚书及侍郎左选人；丞阙，止选尚书左选人，仍经任司直或评事系亲民资任者。已上二件，其初改官应入知县人，亦选正阙，选丞或司直、评事，见系通判已上资序者。已上所选，仍不限见任。授讫未赴，即曾失入徒已上罪已决，或死罪若私罪情重及赃罪死罪：据文意疑为「公罪」之误。，或停替后未成任，各毋得入选。」 
七年八月一日，门下省言：「刑部奏钞宣德郎乐京据例当作情理稍轻，不碍选注。京本坐言役法，本部不敢用例。」诏乐京情重，刑部引例不当。 
十月一日，御史蹇序辰乞令 
      
诸路提点刑狱司每季具已论决详覆大辟事状以闻，付刑部注籍点检，案治失误。诏提点刑狱司季申刑部。 
八年十二月五日，刑部言：「令提刑司检法官覆州县官小使臣等公罪杖以下案申吏部、大理寺注籍，则法官可以专于谳狱。」从之。 
哲宗元佑元年五月一日，三省言：「旧置纠察在京刑狱司，盖欲察其违慢，所以加重狱事。向罢归刑部，无复申明纠举之制。请以异时纠察职事悉委御史台刑察兼领，刑部毋得干预，其御史台刑狱令尚书省右司纠察。」从之。 
十三日，刑部言：「旧刑部覆大辟，系直详覆司。自官制行，详覆案归逐路提刑司，刑部不复详覆，亦不置吏。今当复置详覆案。」从之。 
八月二十七日，诏将来明堂，刑部留郎官一员免赴受誓戒，专一发遣断敕文字。 
二年十月六日，罢吏、户、刑部长贰保任郎官治状法「部」下原衍一「长」字，已删。。初，文彦博建明，朝廷为之定令，谏官论其非是，罢之。 
四年五月九日，尚书省言：「六曹寺监吏额并关防约束，欲罢吏籍案，内外役人增减等止合随处行遣。应出职而入流，并直达吏部都官。欲罢配隶案，所掌配籍并归刑部举叙案。」从之。 
七月二十七日，诏刑部今后有覆大辟不当，并先下本处分析，候到开具以闻。 
十月二十三日，刑部言：「元丰刑部格，制勘案主鞫狱，根究体量过犯。逐案所行，首尾相干，有合行事节，却行往复，显见烦费。欲将制勘、体量案并 
      
为一案，所行事体相照。」从之。 
五年七月二十六日，刑部言：「中书刑房条旧有刑部官岁终具失入徒、流罪五人或失入死罪或违限三分并取旨之法。自官制行，改贴『刑部官』字为『大理寺官』。其大理寺官岁终比较，系刑，〔部〕上都省取旨，其『中书刑房』字当改作『刑部』。」从之。 
九月二十二日，诏刑部：「今后官员犯公罪杖已下，依赦文及有正例别无违碍者，关吏部施行。」 
三十日，诏：「应检举前任执政官如丁忧者服月日，许通理期限。其罢执政官后因事落职降官，令中书省依条施行，(贵)[责]授散官，令刑部检举。」 
十二月二十七日，诏刑部(默)[点]检大理寺差失，每两件比三省点检得一件，比较施行。 
六年二月十日，诏：「文武官有犯同案，事干边防军政者，令刑部定断申尚书省，仍三省、枢密院同取行取行：据文意当作「取旨」。。」 
徽宗建中靖国元年七月十七日，中书省、尚书省勘会朝散大夫、权刑部侍郎周鼎、承议郎、刑部员外郎许端卿奏乞应用元符敕编配过人内全行删去『编配者与放逐便』，其损减地理，及为「刺面配」或「刺配」改为「编管」之类者，一切改正等事。臣僚上言：「久来条制，凡用旧条已断过，不得引新条追改。今已用元丰旧条断过编配人，乃用刑部看详新条改正。鼎为刑官，尽以元豊之旧条为重法而改之。命下删改之日，奸人 (无)[舞]，显属挟情乱法，伏望早降睿旨黜责鼎等。」诏周鼎降授朝奉大夫，许端卿降授奉议 
      
郎。 
崇宁二年二月二十九日，刑部状：「看详元丰官制立都官吏籍案、配隶案，昨因元佑元年内颁降到门下中书后省元丰七年十二月进呈修立本部条，将配隶案、移放案拨并入刑部随事拨却行案，一人。至元佑四年，修立到吏额指挥内又将配隶案注籍拨入刑部随事拨却行案、不行案，各一人，吏籍案全行废罢，人吏亦营销减。其所掌无选限吏人及内外役人废置、增减、勘当出职等事，止随处行遣。应出职而合入流各补授大将、军将者，并直达吏部都官。再详上项所废事务，吏籍案事放在诸处，即已失总领，逐处亦不专一。除移放、编配人及受理词状点检移放犯由一节系门下中书后省元丰七年修立进呈外，其余并废案分，即与屯田掌营田、职田、官庄，元佑改入户部；虞部掌金银、坑冶、山泽，元佑改入金部，合行改正事体一般。所有都官吏籍、配隶案及人额合改正依元豊官制格目外，其移放、编配罪人及拨过吏人，欲乞依元豊七年已进呈条格，依旧隶刑部。」从之。 
大观元年八月二十九日，臣僚上言：「伏见刑部、大理寺官并缘李无咎事乖谬，而刑部又以纳样小黄钱指挥行下他路，惑乱众听。朝廷虽以降官，然其事传播已广，行遣未厌众论。臣切惟刑曹、理寺实总邦之宪禁，其断刑、议法必为天下所取正。今朝廷已行之令，文牍甚明，前日已断之人姓名可见，而乃漫然不 
      
省，轻移文牒，传笑四方，有辱国体。若或议辟断罪差缪，若此一成，莫可追及，实死生舒惨之所系，其为害岂特此而已 况成命颁行，天下莫不闻知，朝廷省寺之重，使人缘此得以轻议，非所以严法令也。然刑部以二事失当，而钱法指挥尤为惑众，是罪固有轻重之不同，则罚亦宜从而异也。伏望圣慈更赐详酌施行，二事失当官更降一官，依下项：降授朝奉郎、试兵部尚书兼侍读左肤降〔授〕承议郎，降授朝请大夫、尚书刑部郎中朱维降授朝散大夫，降授朝请郎、守尚书刑部员外郎游百揆降授朝散郎。」 
政和元年三月二十九日，左右司奏：「刑部状：臣僚上言乞今后别路委官定夺推治合要公案或勾人，并许所委官直牒追取。三追不报，虽五报不圆，并许直申逐路提刑司取勘，仍申尚书刑部催促。如事干监司，即申尚书省乞行取勘。」诏：「所言实可杜绝推托奸幸，庶冤抑必得辨正，宜商量措置约束。」 
七年四月十七日，刑部尚书慕容彦逢奏「慕」字上原衍「暮」字，应删。：「欲乞应命官犯罪合该全原勿论者，并限一月结绝。有故听申所属量度，仍申刑部照会。无故稽违，即从本部依条奏劾。如蒙圣允，乞诏有司立法施行。」从之。 
宣和元年二月二十二日，诏：「分官设属以董庶务，比来偷惰不职，废公营私。刑部吏人诈冒圣旨，侵紊赏罚，凡二十余事，省部长贰属官漫不省察，何足倚辨 仰尚书省具名取旨，悉行沙汰。薛 
      
嗣昌能举觉，可转两官，降诏奖谕。郎中张仲纲按发转两官，以为不职之劝。通议大夫、守刑部尚书兼详定一司敕令《九域图志》薛嗣昌可特授正议大夫，朝议大夫、尚书刑部郎中张仲纲可特授中奉大夫。」 
五月四日，臣僚上言：「恭惟神宗皇帝躬尧舜之独知，兴文武之坠典，熙丰盛烈，粲然毕陈。陛下述而行之，弥二十年，元丰成宪，务在循守。而近者省曹尚敢公肆欺罔，违陛下已行之诏，害元丰已成之法，上下相蒙，增减制书，诈冒功赏，迹其情实，当在不赦之域。臣愿据所闻以诵焉。臣伏见刑部今进拟案吏人职级七及第一等功，手分五及第一(第)[等]功，各升一名。无名可升，减半年出官。职级系使臣，减半年磨勘，选人(陛)[升]半年名次，每岁(陛)[升]不得过半年，有余听入流，比类用之。此元豊进拟案条格，已经崇宁看详，而陛下诏令，所当循守，而不可冲改者也。政和八年十月，本部辄敢欺罔天聪，妄行奏请，称除详覆案已有赏罚条格外，有进拟案，若不陈请，虑无以惩劝，乞依详覆案赏罚条格施行，别不冲改见行条法。臣勘会元丰进拟案已有上条分明，而本部称未有条；(令)[今]来奏请实有冲改，而本部称无冲改，欺罔诈冒，其罪明矣。且元丰详覆案依法郎官驳正大辟一名减一年磨勘，吏人驳正失入大辟一名减一年磨勘，吏人驳正失入大辟一名转一资，无资可转及不愿者出官日减一年磨勘。若进拟案则不然，职级驳正大辟七人 
      
