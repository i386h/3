<!-- { "loadSidebar": true } -->
七年四月八日，检正中书刑房公事沈括[言：]「先奉朝旨，许支两浙陂湖等遗利钱陂：原作「坡」，据本书食货七之二七改。，兴修水利。近勘会本路先管遗利钱额，及再差官根究，兴修见未周 ，已见贯万不少。窃见两浙荒废隐占遗利尚多，及温、台、明州以东，海滩涂地，可以兴筑堤堰，围裹耕种顷亩浩瀚，可以尽行根究修筑，收纳地税，将来应副水利，养雇人夫，及贴支吏禄，免致侵耗免役及系省钱物。虽曾差官勾当，缘不在本路，无人应副。欲乞特降朝旨，选委官吏，仍乞优立奖劝之法。」诏宜令沈括选委官吏勾当，仍立奖劝之法以闻。 
八月九日，中书门下言：「诸处见差官吏举人擘画兴修农田水利，未见奏到兴修次第及结绝了当。」诏令司农寺条析以闻。寺司勘会府界诸县荒闲地土，召人开种稻田，并陈、许州溉田及两浙、永兴军等路水利，河中府、同、解等州淤田淤：原作「于」，据本书食货七之二八改。、回移洪口等，已相度并已未兴修次第，系差官员举人管勾去处。诏令司农寺常切点检催促。 
九月一日，臣僚上言：「伏见朝廷近年广兴工利，颇有不实，互相隐蔽，未经考察。欲乞令司农寺画具已兴过功利，中书置籍拘管。间或选官计会逐路监司，指名按验，具的实事状，连书结罪闻奏。其不实之人，并元保明官司，并乞重寘于法，以戒欺罔。」诏应已兴修水利已：原作「以」，据本书食货七之二八改。，宜令司农寺置簿拘管。如朝廷差官出外，即本寺申中书令取索，咤便体访。如有不寔不当，即按验诣实以闻。 
十月十三日，以皇城使、端州刺史程昉遥领 
       
达州团练使。昉治滹河，议者争出所见，谓非利。昉确不移。既而水行，人便之。上嘉焉，进官以赏之。 
八年五月二十五日，右班殿直勾当修内司杨琰言：「开封、陈留、咸平三县种稻，乞于陈留县界旧汴河下口，咤新旧二堤之间，修筑水塘，用碎甓筑成虚堤五步以来，取汴河清水入塘灌溉。」诏琰管勾，罢勾当修内司。依旧兼巡护惠民、蔡河、京索、金水河斗门、堤岸、河道。令开封府界提点司提举「开封府界」下原衍一「令」字，据本书食货七之二八删。。俟灌溉有实，保明以闻。 
九月二十三日，诏：「诸当职官申请兴修农田水利，谓开修陂塘沟河，导引诸水淤溉民田，或贴堤岸疏决积潦，永除水害，或召募开垦么废荒田之类，委堪耕种者，并先具利害、工料，申提举司，体访诣实，差官检覆。功利大者，知州交职事与以次官，亲行检验。举修毕，委本县次第保明，申提举司。本司选差别州县官覆按保明覆按保明：原作「覆保按明」，据本书食货七之二九乙。，申本司。本司保明申寺。如元系监司、提举司官擘画，即本司申寺，差邻路官计会。本州岛县官并覆按保明申寺，千顷，与第一等酬奖；七百顷，[与]第二等；五百顷，与第三等；三百顷，与第四等；一百顷，与第五等。若擘画而不曾监修，及监修而元非擘画，并堙塞废坏不满二十年，而由旧功完复者，各降一等。其数少未应赏格者，委提举司保明给公据，以任计酬奖。其功利殊常者，申寺奏裁。」 
九年正月二十五日，中书门下言，相度淮南东西路水利刘瑾言：「体访得(杨)[扬]州江都县古盐河、高邮县陈公塘等湖，天长县白马塘、沛塘，楚州宝应县泥港、射马港，山阳县渡塘沟、龙兴浦，淮阴县青州涧，宿州虹县万安湖、小河子，寿州安丰芍陂子等，今欲除古盐河、万安湖、小河子已令司农寺结绝，余下逐路转运司选官覆按施行。如本路职司有妨碍，即委别路选官。」从之。 
七月二十八日，罢程昉同管勾外都水监丞，令都大置制河北河防水利，并依置制屯田使例施行。续诏更不别置司，其职事，并依外都水监丞例施行。 
八月二十四日，权判都水监程师孟言：「臣昔提点河东刑狱，兼河渠事，本路多土山，旁有川谷，每春夏大雨，水浊如黄河。矾山水俗谓之天河水，可以淤田。绛州正平县南董村旁有马壁谷水，劝诱民得钱千八百缗，买地开渠，淤瘠田五百余顷。州县有天河水及泉源处，开渠筑堰，皆成沃孀。凡九州岛二十六县，兴修田四千二百四(百)[十]余顷，并修复旧田五千八百余顷，计万八千余顷。五年毕功，攒成《水利图经》二卷，付州县遵行。迨今十七年，闻董村田亩旧直三两千，所收谷五七斗，自淤后，其直三倍，所收至三两硕。今权领都水淤田，窃见累岁淤变京东、西盐卤之地，尽成膏腴，为利极大。尚虑河东路荒瘠之田，可引天河淤溉。乞委都水监选差官往与农田水利司并逐县令佐检 
       
视，有可淤之处，具顷亩工料以闻。俟修毕，差次酬赏。」从之。于是奏遣都水监丞耿琬主管淤河东路田。 
元丰元年四月十九日，诏兴水利，听民户贷常平钱谷。详见农田门。 
六月七日，京东路体量安抚黄廉言：「本路被水后，乞敕有司检计沟河，候丰熟，令所属调丁夫浚治。梁山、张泽两泺累岁填淤浸民田，亦乞自下流浚至滨州。」从之。开浚沟河，令都水监遣官，同转运司检视工料。 
十四日，诏：「闻近畿路有苦雨处，令开封府界提点司督诸县开畎积水，具退出民田次第以闻。京东、西路州军，委转运司施行。」 
三年七月十二日，诏前永兴军等路察访使李承之、前知司农寺丞庄岳、前提举常平仓沈披、蔡朦、转运判官张楶、杨蟠各展磨勘三年；提点刑狱李南公、转运使赵瞻展二年；前转运使张诜、楚建中各赎铜二十斤。坐保明修永兴洪口不当么。 
六年十二月二十一日，尚书户部状：「新权提举成都府路常平等事韩玠言唐州泌阳县界焉仁陂遗利，乞下京西南路提举司相度。」从之。 
七年三月三十日，知湘州满中行言：「林虑县南修合涧河水以济民用，功既及人，有孟儿等村凿井取水十年，百八十尺不及泉，民以为劳而无功，宁远行汲水。以初奉朝旨，未敢罢。」诏罢之。 
哲宗元佑六年闰八月四日，知杭州林希言：「太湖积水未退，为苏湖大患。乞转委监司，躬诣濒海泄水处，相度开决，庶使积水渐退，民田复出，流移归业。」诏左朝奉郎邵光与本路监司同导积水。 
绍圣四年闰二月二十九日闰二月：「二」字原脱，据《行水金鉴》卷九七补。，工部言：「京西都大提举汴河堤岸杨琰乞依元丰年例，减放洛水，入京西界大白龙坑及三十六陂充水柜，准备添助汴水行运等。下都水监相度，欲乞兴复，悉如元丰故事甚便。」诏贾种民、杨琰同相度合占顷亩及功力以闻。 
元符元年二月十六日，工部言：「河北屯田司令塘水深浅，季申尚书工部。今后(唐)[塘]泊，州军率于孟月保明所管地分塘水增减尺寸，径报屯田司。候到，差官检覆，本司于仲月审察，诣实保奏，仍具申本部。」从之。 
徽宗崇宁三年十月二十三日，臣僚言：「元丰官制，水部掌川渎河渠凡水政。详立法之意，非徒为穿塞开导、修举目前而已，天下水利，凡当兴修者，皆在所掌。宜发明之，以告于上，在今尤急。如浙右积水比连右：原作「在」，据本书食货七之三二改。，震泽泛溢，渰浸田庐，未有归宿。此类利害，最宜讲明，而未之及者么。愿申饬水部及当职官，推广元丰修明水政，凡当兴修，悉究利害，条具以闻。」从之。 
大蹑四年十月一日，户部言提举两浙路常平司奏言：原脱，据本书食货七之三二补。：「乞诏诸路常平司，各专委守令，询考古迹应潴水之地，立堤防之限，置籍拘管，俾公私无得侵占。凡民田不及水处，略仿《周官》遂人稻人之制，使合众力而为之。仍复看详，欲下诸 
       
路提举司，详此丁宁州县，常切检举相度，依详敕条施行。」从之。 
政和元年二月十四日，诏：「近咤陈仲宜等言，诸路湖泺、池塘、陂泽缘供赡学费，增收遗利，纵许豪富有力之家薄翰课利占固，专据其利，驯致贫窭细民顿失采取莲荷、蒲藕、菱芡、鱼鳖、虾蚬、蚌螺之类，不能糊口营生。若非供纳厚利于豪户，则无繇肯放渔采。兼遇时雨稍愆，即成灾伤，蠲除租课，遗弃地利，咤被阻饥。推究始终，为患颇大，理合改更。」令检会行下诸路。先是，荆湖北路提点刑狱公事陈仲宜奏：「本路州县将么来众共灌溉食利陂湖，一 比附坊场，令人户买扑收钱，以助学费，致妨人户灌溉及细民食利，为害不细。已牒诸州并提举学事司，依法改正施行去讫。窃虑诸州不便施行，望降睿旨。」又提举淮南西路常平等事李西美奏：「蕲州等处沿江湖池不少，自来系众人采取，小民所赖。向缘学院支费，令人户请佃出课。欲依已得指挥改正。」故有是诏。 
二十一日，诏弛陂湖塘泺之禁，依元丰旧法，与众共利，听其汲引灌溉，及许濒水之民渔采，以资生计。所有创许人户作遗利断扑供纳课利，以助学费，可改正不施行。今后更不许人陈乞断佃请射。监司常切觉察，如有违犯，纠劾以闻。 
十月二日，臣僚言：「苏、湖、秀三州并江积水岁为患，故须圩岸以障。越州有鉴湖，租三十万，法许兴修水利支用。乞令本路提举常平司委三州令佐相视州：原作「洲」，据本书食货七之三三改。，创立圩岸，工用之费，取足于鉴湖钱粮。」从之。 
四年二月十五日，工部言：「前太平州军事判官卢宗原请开修自江州至真州古来河道堙塞者凡七处，以成运河，入浙西一百五十里，可避一千六百里大江风涛之患。凡用夫五百二十六万一千一百七十五工、米一十五万七千八百三十五硕。又可就工兴筑自古江水浸没膏腴田自三百顷至万顷者凡九所，计四万二千余顷。其三百顷以下者，又过之。乞依宗原任太平州判官日已兴政和圩田例，召人户自备豹力兴修，更不用官钱粮。仍依府畿见行兴修水利法，不限等第，许请佃，岁约得官租一百余万贯硕。若朝廷专遣官总核兴修，众工并举，一年之间可见成效。」诏差膳部员外郎沈鏻同本路常平官相度措置。仍差卢宗原充干当公事。三月二十日，膳部员外郎沈鏻奏：「奉诏，相度措置江淮两浙路开修运河、兴筑圩田。据干当公事卢宗原状，合开修河路系官司措置外，有可兴圩田，系涉江淮、两浙三路。已曾申明，乞依都畿见行兴修水利法，不限等第，许人户请佃，情愿随力各借钱米。虑人户不知今来朝廷许令请佃，若相度措置得有合修地(上)[土]去处，即乞先次令逐处官司散出牓示乞先：原作「先乞」，据本书食货七之三四乙。，告谕人户送纳投状，理定名次。至兴修有日，令人户送纳 
       
