<!-- { "loadSidebar": true } -->
十一月二十八日，秘书少监王柟放罢。以监察御史范之柔言柟本无学术，妄自尊高。 
十二月一日，太常少卿、兼权刑部侍郎章燮放罢。以监察御史林琰言燮滥窃声誉。 
二日，尚右郎官祝禹圭仍旧致仕，司封郎官杨方仍旧与祠。以臣僚言禹圭所为很愎，尝遭论列； 
      
方初无召命，自入修身。 
八日，赠少保、开府仪同三司致仕韩邈追夺恩命。以臣僚言邈贪鄙倾险，交通贿赂邓友龙，因之致身通显。 
二十六日，工部郎官曾盘放罢。以臣僚言盘凶很。 
二十八日，宗正丞许沆、秘书郎陆 巳并放罢。以臣僚言沆急于进取， 巳无所忌惮。 
二年正月二十二日，国子录黄以宁、大理评事杨垓仲并放罢。以臣僚言以宁轻险，垓仲庸缪。 
二十四日，右司郎中张震与宫观。以臣僚言其非才充位。 
二月十八日，新除国子博士朱士挺放罢。以臣僚言其才识庸凡。 
四月二十四日，太府寺丞、兼权都官赵 夫，司农寺丞、兼权户部郎官程覃并放罢。以臣僚言：「 夫左右侂胄，其陷故相汝愚，实 夫纵臾之；覃献称提官会之术，致科抑估籍，为民深害。」 
同日，秘书省校书郎陈模、秘书省正字张兴祖并与祠禄，理作自陈。以臣僚言二人绝无资望，猥玷清要。 
五月七日，知合门事、兼客省四方馆事吴衡与在外宫观。以臣僚言其专事唇吻，簧鼓是非。 
二十六日，司农寺丞谢周卿、枢密院编修官吴衍并放罢。以臣僚言周卿豪侈贪黩，衍专事结托。 
六月二十七日，国子录李诚之、提辖文思院赵希倧并放罢。以臣僚言：「诚之分教考试，取舍不公；希倧踰越分守，干请朝士。」 
七月二十一日，新除带御器械范仲壬降两官，放罢。以右正言黄中言仲壬为茶马司，奉逆曦。 
      
二十四日，司农寺丞秦榛、干办诸军审计司邵并与祠禄。以臣僚言榛片善未闻，碌碌庸缪。 
九月十九日，太府寺丞陈振放罢。以臣僚言其因委赈济，出纳不明，隐占围田，与其妻弟。 
二十日，合门舍人、充贺金国登位副使周登放罢。以臣僚言登辟置非人。 
十月二十九日，大理正李曼卿放罢。以臣僚言曼卿得罪太湖之民，不可再齿朝列。 
三年正月十三日，主管官告院倪千里与宫观，理作自陈。以侍御史陈晦言千里居心不静。 
二月五日，起居舍人、兼权工部侍郎俞应符与在外合入差遣。以臣僚言应符衔命出疆，将带胶饵。 
同日，权刑部侍郎陈晦放罢。以臣僚言晦学术短浅，操履倾邪，既登言路，私意横生，是非易位。 
同日，秘书省著作佐郎陈舜申、秘书郎林至、秘书省正字周南并放罢。以臣僚言舜申去就不明，至佞谀不顾，南居乡武断。 
七日，大理寺丞吕祖平、军器监主簿王中纯、监登闻鼓院张攀并放罢。以臣僚言祖平居官无誉，中纯学韫空疏，攀职业惰弛。 
十一日，太府少卿胡大成、度支郎官傅伯召并与祠禄。以臣僚言大成昏耄，伯召贪刻。 
三月二十七日，殿前司左军统制莫端降两官，放罢。以监察御史徐宏言端偷盗官钱。 
四月九日，步军司统制李兴降两官，放罢。以监察御史郑昭先言兴偷盗官钱，刻剥士卒。 
五月十六日，郭授寝罢带御器械指挥。 
      
以臣僚言授非曾历边任有功人。 
二十一日，武学谕胡应时放罢。以臣僚言应时艺业空疏。 
八月四日，监左藏西库叶知几降一官，放罢。以臣僚言知几朝廷所发精缣奇货，悉行低价估直。 
二十八日，大理寺丞沈绎、大理司直杨炎正并与在外差遣。以臣僚言：「绎顷宰畿邑，动违三尺；炎正滥预朝行，处心浮躁。」 
九月二十五日，国子博士陈一新、太学正谢汲古并放罢。以臣僚言：「一新狠愎自用，无循善诱之功；汲古行实不修，不能使人心悦诚服。」 
二十七日，工部郎官陈铸、合门舍人林之望并放罢。以臣僚言铸谄佞庸凡，之望觊幸无餍。 
四年闰二月二十七日，户部郎中张欣放罢。以臣僚言欣苏师旦之党，持节广东，纵吏视成，科买规利。 
四月二十五日，大理寺丞施椷、费埏并放罢。以臣僚言：「椷得郡永嘉，专务掊敛，进丞祥刑，涉笔唯阿；埏素有心疾，居官妄作，始叨(延)[廷]评，便遭缴驳。」 
六月一日，度支郎官张慥与闲慢差遣，秘书郎薛绂、诸王宫大小学教授刘公亮并放罢。以臣僚言慥耳聩心愦，绂豪饮无度，公亮贪污鬻狱。 
二十七日，太府寺主簿曾准与祠禄，理作自陈。以臣僚言准怀奸嗜进。 
二十九日，太府少卿赵汝涧放罢。以臣僚言汝涧贪墨营私，轻率自恣。 
八月二十八日，秘书郎唐吉先、大理评事许震并放罢。以臣僚言吉先素乏声誉，震躐等冒进。 
九月二十七日，前 
      
大理评事叶正纲追毁出身以来文字，除名勒停，永不收叙。以臣僚言其代名冒官，为子不孝。 
十二月七日，奉议郎张镃追毁出身以来文字，除名勒停，永不收叙，送象州羁管。先是，臣僚论镃不安命义，觊图非望之福，追五官，送全州居住。既而复言其凿空妄议，欺天罔人，肆为阴谋，犯命义之大戒，合正邦刑，故有是命。 
二十六日，新除侍右郎官巩嵘放罢。以臣僚言其提坑冶职，措置乖方。 
二十八日，主管官告院滕璘、提辖榷货务赵希闵并与祠禄，理作自陈。以臣僚言：「璘近因疾恙，殊费支吾；希闵有八九十之亲，顾乃废远，曾不暇恤。」以上《宁宗会要》。
嘉定五年三月二十八日，太府寺丞湛循与参议官，福建提举陈纪与宫观，理作自陈。以臣僚言二人年逾挂冠，希进未已。 
二十九日，干办诸司粮料院杨圭放罢。以右正言董居谊言其昨宰黄岩，倚任 胥，交通关节。 
四月三日，监登闻检院汪杲放罢。以监察御史金式言：「其昨倅广信，月籴军粮，载归鄱阳，以取倍息。冬夏虑囚，所过受馈，仓司委买银两，取其余直归己。」 
七月二十六日，提辖行在杂卖场吕启宗、提辖建康府榷货务都茶场许兴裔并与祠禄。以臣僚言：「启宗昨宰惠安，席卷殆尽；兴裔昨宰瑞安，纵吏为奸，逼人至死，令子弟冒同姓牒试。」 
八月二十八日，新除侍右郎官曹彦约放罢。以左司谏郑昭先言：峒主叶广等就 
      
降许国，既邀其来，反执而戮之，彦约之奏请于朝此处语意未竟，俟考。。 
九月一日，吏部架阁薛舜俞放罢。以臣僚言其不事绳检，为江西干官日与营妓狎昵。 
十一月六日，司封郎官李直养与祠禄，大理评事杨垓仲放罢。以臣僚言：「直养精神昏愦，职业废弛；垓仲滥中法科，不知律令。」 
六年正月四日，度支郎官魏大中与宫观。以臣僚言其昨守霅川，受成吏手，姻亲挠政，妄言羡余。 
二月一日，新除知大宗正丞林良与宫观。以臣僚言其向守嘉兴，专事掊克，自奉其私，亲旧馈送，多支公帑。 
二十五日，新除太常博士徐自明放罢。以臣僚言其向居师儒之职，考校去取，无非私意。 
二十八日，前主管殿前司公事郭杲差宫观指挥寝罢。以给事中曾从龙言其纵臾用兵，缔交权门。 
同日，刑部员外郎沈纺与宫观。以臣僚言其向守莆田，词诉不晓，字画多误。 
五月一日，监尚书六部门沈谧与祠禄。以臣僚言其尝为漕幕，日事燕饮，偶玷今除，人以为滥。 
六月二十八日，太府寺丞张镐放罢。以右谏议大夫郑昭先言其试郡潮阳，专事苛敛，运铜下海，为人所持。 
七月一日，大理评事王洪之放罢。以监察御史黄序言其宰长沙日用刑惨酷，科产户买盐，委用馆客，贿赂公行。 
八月一日，军器监程卓、干办诸司审计司李□并放罢。以臣僚言：「卓居家牵于多爱，居忧威制乡曲；□为临安北厢，入幕多徇嘱托。」 
同 
      
日，新除刑部郎官商逸卿与在外差遣。以刑部尚书兼给事中曾从龙言其比守辅藩，有大辟狱，省部督趣数十次，更无一字回报，先有是命。既而监察御史倪千里复言逸卿分符嘉与，弛谬荒恣，乞罢处州新除。 
尚左郎官廖德明放罢此条原与上条相连，中间当有脱文，上条语意似未尽，而本条则脱月日。。以臣僚言其为广东宪日，峒寇猖獗，措置乖方；及用为帅，养病自尊，盗贼公行。 
闰九月二十二日，新除大理寺丞赵伯桧放罢。以右谏议大夫郑昭先言其鄱阳之政急于裒敛，轻信子弟以折辱邑宰，竭民膏血，封殖其私。 
十二月四日，监登闻鼓院陈蕃孙、大理评事江模并与祠禄。以臣僚言：「蕃孙曩知抚州，已试无状，湖、徽两郡，随与随夺；模为其乡人经营冒试，以选人趁赴朝会。」 
十二月二十七日，大理寺丞张革放罢。以臣僚言其比领淮郡，不能抚摩，纵容亲随，交通关节。 
七年二月二十八日，兵部郎官宋德之放罢。以侍御史石宗万言其言行背违，中实贪诈，今以虚名，滥寘郎省。 
三月一日，太学录陈殊放罢。以监察御史黄序言其心术回邪，行检不修。 
二日，干办诸军粮料院董与几放罢。以监察御史倪千里言其事亲不孝，居官不廉。 
二十五日，殿前司神勇军统制詹和、步军司左军统制张瑜各降一官，放罢。以臣僚言：「和老而贪饕，军政不修；瑜谀佞奸贪，巧求升差。」 
五月二日，提辖文思院余铸放罢。以监察御史倪千里言其所至以阴险之术 
      
倾陷同列，今登朝列，故态不改。 
六月五日，武学谕方震放罢。以臣僚言其考试私意，取放锺大成预选，士论益喧。 
二十九日，新除太常寺主簿胡卫与在外合入差遣。以右正言应武言其居官无重厚之实，居乡乏循理之称。 
七月二日，左屯卫郎将武师道放罢。以监察御史黄序言其向为庐州强勇军统制，惟务裒克，以自丰殖。 
九月三日，新除军器监赵汝厦、新除工部郎官周纶并放罢。以殿中侍御史应武言：「汝厦为郎，偶兼钱谷之寄，仰成吏手，漫不加省；纶为丞外府，金谷之任略不究心。」 
同日，太学博士陈与行放罢。以殿中侍御史应武言其好行私意，考校不公。 
十月二十五日，殿前司护圣军统制樊荣放罢。以臣僚言其勇略无取，贪污为甚，因肆掊克，无所不至。 
十二月四日，太府寺丞卢子文放罢。以监察御史刘棠言其昨守临江临：原作「监」，据本书方域一一之三九改。，见谓贪黩，逞威妄作，略无忌惮。 
二十六日，仓部员外郎留丙放罢。以左司谏黄序言其终日坐曹，懵无部决，有子应神童，不顾分守，必欲求赐出身，庙堂难其请，退辄怨望。 
同日，知大宗正丞、兼权刑部郎官徐瑄放罢。以殿中侍御史应武言其为大宗正丞，蔑视官长；兼摄郎曹，不安分守。 
