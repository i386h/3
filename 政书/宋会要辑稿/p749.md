<!-- { "loadSidebar": true } -->
四月六日，大辽主与其国母遣使来贺同天节。 
八年二月二十二日，诏代州西陉寨主、内殿崇班秦怀信移合入差遣。以契丹议地界于大黄平，即车场沟口施帐幕，在怀信所部，不实时约阑故也。 
三月七日，大辽国主再遣林牙兴复军节度使萧禧来致书，因曰：「昨驰一介輶传，议复三州之旧封，事已具陈，理应深悉，期遵誓约，各守边陲。至如创生事端，侵越境土，在彼则继有，于此则曾微。乃者，萧禧才回，韩缜随至，荐承函翰荐：原作「若」，据《长编》卷二六一改。，备认诚鉴，言有侵踰，理须改正。期见和成之义，且无违拒之辞。寻命官僚，即行检照，于文验则甚为显白，其铺形则尽合拆移。近览所司之奏陈，载详兹事之缕细，谓刘忱等虽曾会议，未见准依。自夏及冬，以日逮月，或假他故，或饰虚言，殊无了绝之期，止有迁延之意。若匪再凭缄幅，更遣使人更：原作「申」，据《长编》卷二六一改。，实虞诡曲以相蒙，罔罄端倪而具达。更希精(览)[鉴]，遐亮至怀，早委边臣，各加审视，别安戍垒，俾返旧常。 
      
一则庶靡爽于邻欢，一则表永敦于世契。傥或未从擗割，仍示稽违，任往复以难停任：原作「在」，据《长编》卷二六一改。，保悠长而岂可 微阳戒候，善啬为宜。」 
八日日：原作「月」，按《长编》卷二六一，此事系在前事之次日，「月」显系「日」之误，因改。，命辅臣对资政殿，命尚书兵部郎中天章阁待制韩缜、西上合门副使枢密副都承旨张诚一乘驿往河东，计会北朝所差官，躬亲诣地头和会，商量地界，疾速结绝讫奏。 
四月五日，大辽泛使萧禧等辞于紫宸殿，置酒垂拱殿，答辽主，授以报书，书曰：「两朝继好，六载于兹，事(帅)[率]故常，谊存悠久。比承使指，谕及边陲，已约官司，偕从辨正。当守封圻之旧，以需事实之分，而信介未通，师屯先集，侵焚候戍，伤射巡兵。举示力争，殊非和议。至欲当中独坐坐：原作「至」，据《长编》卷二六二改。，位特改于臣工；设次横都，席尤难于宾主。数从理屈，纔就晤言。且地接三川，势非一概，辄举西陉之偏说陉：原作「京」，据《长编》卷二六二改。，要该诸寨之堤封。屡索文凭，既无据验；欲同案视，又不准从。职用乖违，滋成濡滞。切意有司之失措，曾非与国之本谋。兹枉轺车，再垂函问，重加聘币，弥见欢鉴。然论疆事之侵，尽置公移之显证；述边臣之议，独尤病告之愆期。深认事端，多非闻达。重念合天地鬼神之听，共立誓言；守祖宗疆土之传，各全生聚。不啬金缯之巨万，肯贪壤地之尺寻 特欲辨论，使无侵越。而行人留馆，必于分外以要求；枢府受辞，期以兴师而移拆。岂其历年之信约，遂以细故而变渝 已按舆图，遥为申画，仍令职守，就改沟封。遐冀英聪，洞加照悉。」初， 
      
朝廷遣刘忱、萧士元诣河东理辨疆界，而契丹亦令萧素、梁颖会于境上。忱以疾不即至，又命吕大忠代士元。素、颖出疆，未肯见忱等。一日，蕃酋引兵万众入代州界，焚铺屋，与官军相射。既而素、颖径入横都谷施帐幕，邀忱等相见，忱等不往。又欲设次于西陉东谷，忱等以侵地愈深，不许，径会于大黄平。凡三四见，议北界不能决。初指蔚、应、朔三州分水岭土垄为界，忱等偕素、颖行视，无土垄，乃但云以分水岭为界。盖山皆有分水岭， 言分水岭为界，则至时可以南取，此黠虏之微意也。与忱等相持久之，复遣禧来，命韩缜、王师约馆伴。禧既见，致国书，又出其国札子一通以进，其指如去年也，且以忱等迁延为言。缜等日与禧论难，禧但执以分水岭为界，然亦不别白何处为分水岭也。诏谕以两朝和好年深，今既欲委边臣各加审视，尚虑忱等所奏未得周悉，已改差缜、张诚一乘驿诣境上和会商量，令禧以此归报此：原作「北」，据《长编》卷二六二改。。禧不受命。又遣内侍李宪赍诏示之，许以长连城、六蕃岭为界，而禧尤不从，执议如初执：原作「报」，据《长编》卷二六二改。。上不得已，议先遣沈括报聘，于是枢密院言：「本朝边臣见用照证长连城、六蕃岭为界，公牒六十道，多是北界声说关口、把铺等处捉贼或交踪，并在长连城、六蕃岭之北。今禧所执与素等同，全无照验文字。欲令沈括等到北朝日，将见用照验文字一一闻达北朝。」上遣使者持示禧，禧乃辞去。括 
      
俟禧去，乃行。故事，使者留京师不过十日，禧至以三月庚子，踰期不肯行，与缜等争论或至夜分，留京师几一月。 
七月十八日，以四方馆使、荣州刺史李评往河东，与分画地界。是冬，复召韩缜、李评赴阙赐对，缜等受旨而往，遂受界至。 
九年四月六日，辽主与其国母遣使耶律测来贺同天节，见于紫宸殿，以闻辽国母之丧，罢置酒。初，雄州言大辽国母萧氏
以三月六日卒，是日，测等已对，诏已闻大辽国母服药，罢垂拱燕。及归馆，命以涿州公牒示之命：原作「合」，据《长编》卷二七四改。，乃宣谕辍同天节上寿，罢大燕，令测等成服于开宝寺福圣院。诏宰相以下及从官往慰，仍学士院撰大辽主书，谢国母遣使谢国母：原作「令国中」，据《长编》卷二七四改。，及致感恻之意及：原作「乃」，据《长编》卷二七四改。。 
八月九日，北朝遣林牙怀化军节度使萧质、副使翰林侍读学士谏议大夫知制诰同修国史成尧锡为遗留使，续又遣长宁军节度使耶律英、太常少卿韩君仪为都谢使。 
元丰元年五月十二日，诏械走投汉界北人王善及其妻子，蒙塞耳目，至代州牒送北界。以上批「缘边所收西、北界阑遗人口，当送还者，并蒙塞耳目」故也。 
十二月五日，定州路安抚司言：「北界人于惟孝因传达虏界事，为北人收捕甚急，及归明，望朝廷悯其累报北事，及尝告捕北界刺事人李景等刺：原作「剌」，据《长编》卷二九五改。，特推恩。」诏于惟孝与三班差使、江南指使。 
二年三月九日，录北界人程诠、程岊为三班借职，程景三班差使，李弼送襄州，赐地二顷， 
      
月支钱千、米一石。以诠等尝为边臣(剌)[刺]虏事及尝告获奸细，事觉来归，定州安抚使乞推恩故也。 

二十五日，雄州言：「北界民户以差配搔扰，并有惊移。涿州乃移文言南界县官以兵马遮约，不令应役，请速遣回。」诏雄州具创生侵越搔扰因依报之，及戒两县巡防候北界差使消息，即谕惊移人民归业。既而上批：「两输户逃移，令出榜安慰还业。」 
十月四日，录北界归明人武备为下班殿侍、江南东路指使，备尝为边臣探虏中动静，事泄，惧罪来归，故录之。 
十二月二十二日，录北界人翟公仅为三班借差、江南指使。以定州路安抚司言「公仅屡泄契丹事，惧祸，挈妻子来归」故也。 

三年正月二十一日，诏北朝贺同天节使过界如在大行太皇太后百日外，听作乐。 

三月十一日，诏辽使所过州军迎送赐燕许听乐，至开封府界不作乐。以大行太皇太后丧制故也。 

五月十五日，河东缘边安抚司乞移牒止约北人缘边创置铺屋。上批：「如北人于分画壕堠之北修建城池，即是有违誓书。若止增铺屋，毋得止约。或止于土门以东接真定府界以南侵犯，增铺屋、壕堠，即先谕以理，不从，即约阑出界。」续诏：「若北人果有创增，本界未有铺屋关防处，相度增置，先画图以闻。」 
四年二月十二日，右正言、知制诰王存言：「切见辽人觇中朝事颇详，而边臣刺辽事殊疏刺：原作「剌」，据《长编》卷二一一改。，此边臣事间不精也。臣观知雄州刘舜 
      
卿议论方略，宜可任此，当少假以金帛，听用间于绳墨之外。」诏舜卿具所资用以闻。舜卿乞银千两、金百两，诏三司给之。 
八月十二日，诏王中正：「将来大兵出界，虑辽人亦遣兵攻讨，或为援助，或于境土自防。若与诸路兵相遇，即先遣使臣说谕，或移文，以"夏国内乱，囚制国主，不知存亡，朝廷回赐贺同天节并遣使赐生日等物，无人承受，鄜延路累牒问宥州，皆不回报，近又累犯边，朝廷遣兵问罪，与北朝不相干涉"。如阻隔进兵，或先犯官军，方得应敌。」令中正密掌之。 

五年五月四日，诏：「辽人不可礼同诸蕃，付主客掌之非是，可还隶枢密院。」 

十一月八日，河东路经略司言：「府州、火山军申：黄河内有北界人舡漂至河滨，斥堠堡已收救得。」诏牒还北界。 
十二月十七日，接伴使吴安持言：「辽使缘边事节并如旧，惟例送乐人马一匹不至惟：原作「准」，据《长编》卷三三一改。，臣等俟前路言及。」诏安持等，所不送马勿问。 

六年六月十二日，广信军言：「北界西南面安抚司累牒问置教场所因所因：原脱，据《长编》卷三三五补。，已移牒："所指乃村民庄院，曲为两朝通欢之意，已令废毁。看详庄院深在当界腹内，就使是村民习射之所，筑立墙院，修置射垛，于信誓全非违碍，兼于贵司了无干涉，岂烦较辨 "回牒称："自两朝通好以来，戒约缘边州路不得创生事端。今起筑教场，练习军伍，有违信誓，深不便稳。请速毁废，及责问生事官吏，重加诫断。"」诏：「观其来牒，辞理已屈，勿更回 
      
报。」 
七年五月十二日，雄州言主管觇事马杰探北界事有验。诏与三班差使。 

哲宗元佑三年四月二十五日，河东路经略司言：「北界步骑七百余人侵犯解板沟界解：原脱，据《长编》卷四○九补。，及府州河滨斥堠堡有西贼百余骑，袭获一骑，推验是北人。」诏曾布推问来历，牒送北界。 

四年十一月十七日，河北缘边安抚司言：「沧州巷沽寨收到北界人舡，系涿州人口孙文秀等捕鱼值风入海。若依指挥(剌)[刺]充厢军，缘非贼徒奸细。朝廷推示恩信，绥服四夷，乞令监赴雄州，牒送北界。」从之。 
七年正月十一日，秘书省校书郎、送伴使吕希绩等言绩：原作「续」，据《长编》卷四六九改。，耶律迪死于滑州。赐下食飨器币、赙赠等，就差知通利军赵齐贤假中大夫充监护使。诏遣内供奉官王遇驰驿治丧事，特赐迪黄金百两，水银、龙脑以殓。 
绍圣元年闰四月二十六日，枢密院言：「瀛州通判徐兴宗名与北朝庙号偶同，因辽使问，即权更易。」诏后为例。 

九月七日，枢密院言：「河北沿边安抚司奏，勾当事人北界将仕郎、国子监直讲田仲容愿归附。」诏与三班借职。 
