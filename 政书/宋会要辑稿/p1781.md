<!-- { "loadSidebar": true } -->
宣和三年四月二十七日，中书省言：「吏部状：宣和二年十二月二十日敕，政和八年三月二十日尚书省札子，检会诸路买纳盐场官并般押盐袋官，自来合本路提举盐香司举辟去处，并榷货务管押号簿使臣，及昨来新置盐仓盐官，其间阙并改作堂除。今后且令逐处依元降朝旨辟官施行。(二)[三]月二十六日，诏听具名申尚书省差。又札子，奉御笔今后遵依元丰四年七月二十八日诏书，内外举官悉罢，令尚书省依仿元丰旧制，措置闻奏。恭依御笔，体仿元丰旧制，措置到欲依下项数内一项：元丰四年后来创置奏举窠缺，今措置除事于陵寝欲特存留依旧奏举外，余并罢归吏部。内缘新法差官窠缺，仍具名申差等，并堂除。检会宣和元年五月十二日敕，勘会诸路罢举内事干新法，合朝廷差人窠缺，如朝廷未差人间已入使阙条限，诏令吏部别立选法出牓，限五日召人指射，具应选最高人拟定，申尚书省。又敕，勘会上件窠阙，既指射之人应选别无违碍，若更申尚书省听候指挥差注，显属往复留滞。诏令吏部四选将应选择最高之人便行差注，除依已得指挥，十二月十七日诏应事干新法，朝廷差人窠阙已入使阙条限，依宣和元年十月十六日指挥施行。如满一月无人愿就，申尚书省。今其温州永嘉双穗买纳盐场策密过满阙等三阙， 
      
勘会上件阙已是限满，依上件指挥，合申朝廷候指挥。」诏应事干新法合朝廷差人窠阙，已系过满见阙及已入使阙条限，如经一季，别无关报到朝并吏部已差人指挥，令元辟官司踏逐，除犯赃私罪人外，余并(时)[特]许具名奏差。候到，仰吏部限五日拟差。其差钞盐路分，自来私盐多处，巡尉令盐御司同提刑司踏逐有武勇人，依此奏差，余依已降指挥。 
七年七月十三日，吏部尚书李松等奏：「勘会本部差注并依名次及功赏高下，昨缘蔡靖奏请，因延见便殿，亲加识擢，有自选调而改合入官者。伏望立法，在诸有举主改官人上，若选缺，当在首选。后来敕令所立法，诸奉御笔特改官人，在应改官人之上，选阙仍听先选，本部见遵依施行。再契勘元初起请，上谓亲加识擢，自选调改官人，今来其间有因臣僚陈乞，因功赏开具，奉御笔特改官人，即未审合与不合与亲擢人一例在应改官人已选阙仍听先选。」尚书省勘会蔡靖元奏请，系谓引对亲加识擢，御笔特改官人。诏(中)[申]明行下。以上《续国朝会要》。 
高宗建炎元年五月一日，赦：「应恩泽捕授文学，并许依法召保，注权入官。」 
十二月十一日，吏部员外郎林 言：「吏部差注，常患员多阙少，而远方僻郡有久缺正官。盖其弊在于权官利于所得，计嘱运司人吏，匿缺不申。及僻远繁难窠缺，人所不就，至经年无人注拟。吏部既不差注，州县不复再申。昨虽限以月日，令转运司具缺申部，今成虚文。欲乞缺官所在，令本州岛径申吏部，仍许监司互申，则求嘱之弊可革。及令本部条具僻远繁难县分，揭示于阙榜，则自有愿授之人。」从之。 
二年正月十六日，吏部侍郎刘珏言：「选人覃恩转官，缘流品冗杂，吏多舞文。欲乞如不系残破州军，并免保明。其选人在职，如寻医、丁忧、逃遁等，在五月二日赦后者，即许循转。五月一日赦前者，不许陈乞。仍诸州保明状内开具任满停替事故，及权摄之类，候应使日给告。」从之。 
十月十一日，吏部言：「诸路阙官，已拟注承直郎以下官，其合赴人，近多迁延不赴，欲乞从本部 刷。今日以前，应违年在之官程限外不赴官者，许本部不候报到，一面使阙，别行差人，符下(木)[本]处照会。若新差官欲赴，而元差下官先以到任，(郎)[即]将新差官令赴部别行注拟。」从之。 
四年四月二十五日，诏：「选人投下改官文字日，以姓名及到部月日关御史台，置簿籍定，依限勘会起钞。虽小节未圆，案牍不在，而举官别无事故，奏检具存，可以照验，并听先次施行。」 
同日，诏：「选人改官引验讫，不限成甲，并许关报军头司，不候有公事，权令引见。候驻(毕)[跸]定日，依旧。」 
同日，诏：「两浙、江东西路各差使臣一员，前去转运司，令即(特)[时]行下逐州，专差通判根括文武官见阙及到 
      
任未差替人去处，严立近限，逐旋申发赴部。仍将见刷到缺，一面先作非次注拟。所差使臣，除程限五日发回。」先是，选人改官，多因违限不为结绝，以致损折举主。又两浙等路自经兵火，阙(兵)[官]去处，往往权摄，或宣抚司便宜差遣，多非其人。侍御史沈与求有请，故有是诏。 
八月三日，吏部侍郎綦崇礼言：「朝廷出给选人札子，并于所降札子内称说，系该是何酬赏，或何人奏举，或考任关升，所贵日后有以照据。」从之。 
九月八日，诏：「今后逐路官到任并任满推恩指挥，并不施行。」先是，京畿、京东西、陕西、淮南路曾经残破州县，例皆阙官，到任人与转一官，选人循两资，候半年给告，任满更转一官，选人改合入官。系无人愿就，故例此恩例例此：「例」字疑误，或当作「行」字。。后臣僚言：「今陕西路系宣抚司差注，其余路分亦镇抚使一面辟置，多是便乡及利于私计之人，与前来事体不同，乞赐寝罢。」故有是诏。 
绍兴元年六月十日，吏部言：「文林郎严抑昨集注授平江察推，后缘重迭，改除洪州州学教授，以亲老路远乞再归部，用元名次指射差遣。」从之。 
十三日，诏：「八路窠阙，除四川外，已行借使差注者，令吏部更借阙差注一次。」 
七月十三日，吏部侍郎李正民言：「见待缺选人约二百余员，虽有见使员阙一百五十余处，又多不应格。今欲权宜措置，并不以拘碍，止以恩例名次高下差注一次。内职官许令录人,令录许判司簿尉人,县丞许常调从事郎以上人奏举,从事郎以上知县、县令许修职、迪功郎人通注，并就残零阙人，须候有免试人注，使不尽当日依此差注。内任满应赏者，更不推赏。」从之。 
十二月二十七日，吏部言：「摄官出身人到部，拟迪切郎。如遇破格阙，即不拟差注。今有破格集注不尽窠阙，许行差注摄官一次。候任满，更不推赏。」从之。 
二年四月二十五日，吏部侍郎黎确等言：「廷试日近，依自来体例，前半年内将本部应干窠阙权暂停季住刷。勘会职官、令录、监当等，近降指挥，将到任一季之人并使，尚差注不行，若更住 刷，则在部人实难发遣。欲乞候将来唱名日，将到任人便行使阙应副。」诏自四月一日以后，判司簿尉缺权停，候敷足黄甲人数目，依旧。 
二十八日，吏部侍郎綦崇礼言：「今次新及第人，自四甲以上，并合依条集注。恐临时发遣不尽，乞将司理并判司簿尉，如系见今阙满及过满见阙已差下人、未曾申到任者，并许作黄甲阙差注，合替已差下人将来到任年满缺。候集注了日，依旧。」诏司理特许权注一次，余从之。 
五月三日，吏部言：「第五甲合参选者，与在部人衮理名次。欲乞将黄甲不尽缺，以恩例名次高下衮同差注。」从之。 
六日，诏令吏部将黄甲集注不尽二百余缺，作夏季集注一次。 
十日，吏部言：「将 
      
仕郎朱元飞祖待制绂系元佑党籍人，欲乞送部先次注拟合入差遣。」从之。后三年六月十日，将仕郎李昉陈乞先父深系在党籍人，将仕郎曾恮陈乞先祖肇系在党籍人，并欲依例先次注授。从之。 
十月二十三日，吏部侍郎席益言：「本部尚书左选见今官员才到，便行使缺。侍郎左选昨申明，须候一季以上。见今在部选人约四百余人，无阙差注，乞依尚左例施行。」从之。 
四年四月十六日天头原批：「后页『三年闰二月四日』条，移此『四年』上。」今仍其旧。，吏部侍郎刘岑言：「绍兴新书，应用举官奏状到部，方许收使。承指挥，自今年二月七日奉行。本部未降新书以前升改外，余用举主入选，较量分数。从事郎有举主三人，从政、修职郎有四人，通注县令、知县，并止缴照牒或奏检。其用举主免试，亦(正)[止]缴奏检。似此收理名次，判成行阙，人数颇多。若一一须要奏状，深虑留滞。欲乞且依旧制，其发奏在今年二月七日以后，自合遵依新书施行。」从之。 
同日，吏部言：「左选系行选人酬奖、升改、参选、注授之类，并合会问有无过犯，欲从本部取索批书印纸照验。如无批上，勒令自供结罪文状，就本部裁定施行。候会到刑部、大理寺所报已断刑名有碍，即改正，庶免留滞。」从之。 
五月三日，吏部侍郎刘岑言：「选人丁忧、服阕，旧来但曾到任，本部作历任人，与免试恩例。今绍兴新书乃称历任为二年以上，寻取会系用元丰本选人修定。缘旧法止是京朝官，难与选人一例混同。欲乞将历任为二年一节，依元丰旧制，厘为尚书左选令。所有选人历任，亦乞依旧法，以但曾到任人，即与前项恩例。」从之。 
二十六日，诏：「文学参选，依条注见缺，如愿权住待阙差遣者听。」先是，文学权官注簿尉，无见阙差注，即临时申请。吏部侍郎刘岑乞专降指挥，故有是命。 
六月二十二日，三省枢密院赏功房言：「川、陕等路宣抚司申，张演元系太学生，用蔡攸门客恩例，补登仕郎。缘今来防护纲运有劳，乞理选限。本司已便宜出给照札，乞给降付身。」从之。
二十九日，诏：「选人待次未赴，因朝廷差授或辟差之人，如不曾到任，却已退阙，与收理元在部未差以前名次朔行射阙。」从吏部侍郎刘岑请也。
(三)[五]年闰二月八日天头原批：「『三年闰二月』以下四条，移前『四年』上。」今考《宋史》卷二八《高宗本纪》，绍兴三年无闰二月，而五年恰闰二月，是「三年」为「五年」之误，原编序未误。，吏部侍郎郑滋言：「侍左先缘员多缺少，遂申请将选人应赴任去处，每月 刷去阙。其已注人，已是待缺三年。又将福建、湖南、广东阙借使，尚虑发遣不尽。近来逐路运使又保明到见任官依八路差官法，乞行展考，即又加一年。其待阙官无缘早得赴任，乞自今如福建、湖南、广东西路有文字到部，乞权不许展考。候将来本路使阙日，从旧。」从之。 
三月六日，吏部侍郎郑滋言：「春秋铨试及试刑法教官，并应文武官举升有官应举试中之人，为去失初补付身，赴部陈乞，或乞收使已前试中恩例， 
      
虽有许召保收使及别给条令，终难考验。欲令所属官司将前项人具录元榜试中名次属：原稿为「官」字，钞录者抹去，天头批「属」，今据改。，保明给据，候应使日缴连陈乞讫，仍批凿公据给还。」从之。 
