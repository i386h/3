<!-- { "loadSidebar": true } -->
五年闰二月五日，诏主管大内公事、知尚书内省、兼提举十阁分〔事〕润国庄淑惠徽夫人张从义与转两字，主管大内公事、知尚书内省、兼提举十阁分〔事〕、崇国夫人王从恭与转四字，依禄式支破诸般请给。同日，司饰张氏与转宫字，典宾马氏与转尚字，红霞帔杨氏与转典字，紫霞帔王氏、红霞帔赵氏、李氏并与转掌字，司设何氏与转尚字，紫霞帔宋氏与转红帔。 
五月二十六日，诏主管大内公事、知尚书内省事、宜春郡夫人朱从仁可特授仪国夫人，依前主管大内公事、知尚书内省事。 
同日，红霞帔李氏特授典籍、司宾张氏特授宫正。 
十五年五月十九日，诏红霞帔李氏特转掌字。 
十六年二月二十三日，诏红霞帔黄氏转掌字，红霞帔黄氏、郭氏特转典字。 
五月二十八日，诏红霞帔唐氏特转典字，红霞帔王氏转掌字。 
十七年十二月二十一日，诏红霞帔陈氏特与封永嘉郡夫人。 
十八年七月三日，诏红霞帔郑氏、李氏并转典字。 
九月十三日，诏典宝袁氏与转尚仪，红霞帔王氏与转典宾，红霞帔赵氏与赐掌衣。 
十二月二日，诏张氏与转掌字，九日诏掌记黄氏特授典乐、掌衣李氏特授典酝，红 
      
霞帔张氏特授典彩。 
十九年二月二十七日，诏典饰唐氏特与转尚仪，红霞帔李氏特与转掌宝。 
二十年二月十五日，诏司记朱氏特与转宫记，典籍郭氏与转司籍，掌彩王氏与转典彩，掌言李氏与转典言，尚衣王氏与转典衣，红霞帔刘氏与转典彩，红霞帔周氏与转典舆。 
七月十八日，诏典宾王氏与转尚仪，红霞帔张氏与转典记，王氏与转典宝。 
二十一年六月二十三日，诏典宾张氏与转宫字。 
二十二年九月十一日，诏红霞帔崔氏特转典制，张氏特转典珍。 
十四日，诏典字黄氏特转司记，红霞帔杨氏特转典宝，冯氏特转典簿，郑氏特转典闱，王氏特转典籍，董氏特转典乐，紫霞帔王氏特转掌赞，张氏特转掌言。 
三十二年，诏书省张氏书省，疑为「知尚书内省」之省。，特与转听宣。 
十年十二月三十日，诏婕妤张氏可转婉仪。十二年二月六日卒，十五日诏特赠贤妃。十七日，诏：「本位官可特各转两官，内邵鄂、赵辙、梁璋并阶官遥郡上各转行一官，张去为、冯觐并遥郡上转行，黎琦皆官上转行，陈诚之、莫钺各转两官，内合寄资者依旧寄资。亲弟张莘与转三官，侄张子晋、张子习各补承信(致)[郎]承信郎：原作「承信致」，据文献，宋无此官阶，当为「承信郎」之误。，主管文字。使臣并诸色祗应人各与转两官资，碍止法之人依条支赐，令户部支本色。」 
十三年六月九日，诏宫正韩氏进封才人。九年三月二十五日为红霞帔，十年九月二十七日转宫正。十四年九月七 
      
日诏先降指挥封才人可更不施行。 
十四年十一月九日，制婉仪慕容氏可特进贤妃，仍令所司择日备礼册命。先是，上宣谕辅臣曰：「婉仪慕容氏颇有贤德，年余七十，见娱待太后，可进位贤妃。」故降制焉，辞不受册。二十二年九月一日，诏特赠贵妃。 
十六年五月十日，诏典籍冯氏进封美人，十二年正月二十六日为红霞帔，十三年六月九日转典籍，二十八年七月十四日，诏可令归家自便，本阁官吏等并发遣归合属去处，官告令有司毁抹。 
十八年三月二十四日，诏知尚书内省事、安康郡夫人李氏从谨与转国夫人；直笔宫正何氏赐名从信，除知尚书内省事，与转郡夫人。 
闰八月七日，诏直笔尚仪杨氏特授信安郡夫人、知尚书内省事，赐名从义。 
十二月二日，诏何从信除主管大内公事知尚书内省事，与转国夫人；王氏除知尚书内省事，与转郡夫人，赐名从敏。 
二十六年十一月十九日，诏知尚书内省事、信安郡夫人杨从义除主管大内公事，与转国夫人；直笔司字吕氏除知尚书省事，与转郡夫人，赐名从礼。 
三十二年闰二月二十七日，诏知尚书内省事、南昌郡夫人王从敏除主管大内公事、与转国夫人；典字李氏除知尚书内省事、与转郡夫人，赐名从贞。 
十九年二月二十七日，诏尚仪袁氏可特授宜春郡夫人。 
二十二年五月十八日，诏新兴郡夫人吴氏 
      
进封才人。十年九月二十七日为紫霞帔，十三年六月九日转红霞帔，十九年十二月二十日封新兴郡夫人。二十八年七月十四日，诏可令归家逐便，本阁官吏等并发遣归合属去处。 
十一月二十九日，吏部言：「贤妃慕容氏上遗表，侄孙宗兴乞与使臣内安排，依格合补承信郎。」从之。 
十二月三日，诏才人刘氏祖母耿氏特封郡夫人。同日诏才人吴氏母裴氏特封齐安国夫人。 
二十三年九月四日，诏婉容刘氏母故永嘉郡夫人李氏特赠荣国夫人。二十四年正月二十四日，制婉容刘氏进封贵妃，仍令所司择日备礼册命，辞不受册。十年九月二十七日为红霞帔，十三年六月九日转司记，十六年五月十日封才人，十七年二月十五日进封婕妤，二十二年五月十八日进封亲属。 
二十四年二月二十四日，诏进封亲属并本位官吏依例合行推恩。叔保义郎、合门祗候懃与转两官，忠翊郎愿特除合门祗候，僧悟正与补左街僧录，弟允升特于遥郡上转行两官，候服阕日收使，堂弟承节郎允中、承信郎允恭各与转两官，允迪与补承信郎，堂妹夫张文中与补承信郎。本位官吏等两经进封，各特与转两官资，合寄资者依碍止法人特与转行。 
二十五年十二月十二日，诏该遇大礼，依格合得荫补恩泽二人，自绍兴二十五年为始，特与放行。六月二十日，诏自今后宫人升 
      
转掌字至宫正更不命词给告，止降宣命。 
二十七年二月六日，诏才人刘氏弟舜卿、晋卿、堂叔伋、僖、捻并特与补承信郎。 
二十八年九月二十三日，诏宫正张氏与转郡夫人，依禄式支破诸般请给。 
十二月二十一日，诏才人刘氏进封婕妤。十七年二月十八日转红霞帔，十九年十二月二十日转宜春郡夫人，二十二年五月十八日封才人。三十一年八月诏可令归家逐便。 
二十九年二月六日，诏慈宁殿夫人尚仪王氏与转郡夫人，依禄式支破诸般请给。 
十二月二十日，诏(宜)[直]笔、典衣王氏除知尚书内省事、与转郡夫人，赐名从谨，依禄式支破诸般请给。 
二十二年五月十八日，诏吴氏可封才人。 
六月十五日，是月孝宗即位未改元诏主管大内公事、知尚书内省事、兼提举十合分事、崇国柔明淑美元犯御名改作美字和懿夫人王从恭知尚书内省事，永嘉郡夫人李从信元犯御名改作信字并令改正，别出告命。 
八月七日，诏司字邢氏知内库、封宜春郡夫人，赐名从美。 
二十七日，诏张氏封平乐郡夫人，依禄式支破诸般请给。 
十一月二十八日，诏张氏封平乐郡夫人，依禄式支破诸般请给原稿批「误」。本条与上条重，唯上条作八月二十七日，本条作十一月二十八日，时间稍异。。 
十一月二十八日，诏和国夫人郭氏加封和国淑懿靖顺夫人。干道二年十月七日，诏赠和国淑懿靖顺端恪惠和雍穆夫人。 
干道元年七月九日，诏寿圣太上皇后殿 
      
永嘉郡夫人张氏加封和国夫人，典字冯氏封信安郡夫人，并各依禄式支破诸般请给。 
十月十二日，诏随龙平乐郡夫人张氏加封信国夫人。 
二年五月十二日诏红霞帔夫人韩氏封宜春郡夫人。 
九月九日，诏知尚书内省事和义郡夫人王从谨加封和国夫人、兼主管大内公事，司字直笔王氏宜春郡夫人、知尚书内省事，赐名从义，各依禄式支破诸般请给。 
三年十一月十七日，诏红霞帔陈氏封信安郡夫人，蔡氏封和义郡夫人，郑氏与转宫字。 
六年正月八日，诏崇国柔明淑美和懿夫人王从恭加封崇国柔明淑美和懿顺穆夫人，仪国柔惠夫人朱从仁加封仪国柔惠嘉淑静懿夫人，并依禄式支破诸般请给。王从恭年八十七岁，朱从仁年八十九岁，并掌文字有劳，故有是诏。 
闰五月十一日，诏主管大内公事、知尚书内省事、荣国夫人王从敏加封崇国惠和夫人，兼提举十合分事、知尚书内省事、永嘉郡夫人李从信加封庆国夫人，主管大内公事、直笔尚字张氏知尚书内省事，封齐安郡夫人，赐名从善。 
八月四日，诏宫字郑氏封新定郡夫人，依禄式支破诸般请给。 
二十八日，诏永嘉郡夫人张氏侍奉太上皇帝日久，特封婉仪。九月八日，诏本位官吏等各特与转一官，碍止法人特与转行，合寄资人依旧寄资，愿回授者听，白身人特与补进武副尉，诸色供御辇官、 
      
厨子、翰林司、供内仪鸾、入内院子各特与转一资，碍止法人特与转行。 
三十日，诏德寿宫和国夫人张氏加封和国柔嘉夫人，御前随龙信国夫人张氏加封信国明顺夫人，并各依禄式支破诸般请给。 
七年十一月九日，诏德寿宫典字赵氏封信安郡夫人，并依禄式支破诸般请给。 
八年七月二十七日，诏主管大内公事、知尚书内省事、和国夫人王从谨加封和国恭顺夫人，提举十合分事、知尚书内省事、宜春郡夫人王从义加封惠国夫人，主管大内公事、直笔尚字王氏封永嘉郡夫人、知尚书内省事，赐名从诚，并各依禄式支破诸般请给。 
十二月十四日，诏随龙尚字于氏封新兴郡夫人，随龙尚字张氏封顺政郡夫人。 
九年六月三十日，诏主管大内公事、知尚书内省事、庆国夫人李从信兼提举十合分事，知尚书内省事、齐安郡夫人张从善主管大内公事、加封惠国夫人，尚字直笔刘氏知尚书内省事、封安城郡夫人，赐名从惠，并依禄式支破诸般请给。内李从信止系迁职兼领，合授宣命。 
十月一日，诏红霞帔魏氏知内库，特与封新安郡夫人，赐名从正，依禄式支破诸般请给。以上《干道会要》。 
淳熙元年正月十二日，诏随龙信国明顺夫人张氏特与转信国明顺柔靓淑贞夫人。 
四月二日，诏和国柔嘉夫人张氏转和国柔嘉肃懿夫人。四年十一月二十八日，特加赠和国柔嘉 
      
肃懿雍穆庄靓顺正夫人。
二年二月二十四日，诏主管大内公事、知尚书内省事、兼提举十合分事、庆国夫人李从信特加封淑懿夫人。三年正月四日，以失点检加恩锁院，降授庆国夫人，是年五月复庆国淑懿夫人，依前主管大内公事、知尚书内省事、兼提举十合分事。五年五月二十四日，上遗表乞将本位官吏祗应人等依故惠国夫人张氏遗表例，各与转一官资，碍止法人特与转行。内白身人特与补进武副尉。臣僚缴驳，乞将碍止法人依条回授，其白身人例转一官，候有名目日收使。从之。 
十二月二十八日，诏德寿宫内人蔺氏特封咸宁郡夫人。 
