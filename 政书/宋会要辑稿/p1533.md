<!-- { "loadSidebar": true } -->
大蹑元年正月五日，诏：「访闻成都府、利州路转运司于未合催纳税赋期限内，先次预行科物、纳租税，已知非理，虑民受害。见今根究间，今得本司于崇宁四年六月内先次科纳折变税公牒，绢每疋折钱三百，紬每匹折三百二十，布每匹折九十二文，柴每担四文二分足。公然违 
      
法科率折变不当物价，使川、陕远民痛被掊敛。可令邻路提点刑狱司子细看详公牒内事理，推原自祖宗立法催税文意，及么来有无似此条例。若是违法创行暴敛，即勘鞠所由官吏，具案闻奏，重兴惩责兴：疑当作「与」。，以诫不法聚敛、暴虐激怨之臣，庶几遐迩均受其赐。」 
二年六月十四日，诏：「应被差受纳二税官，虽不拘常制，并不许差出，(侯)[候]纳限满日依旧。其已差出官，并令归任受纳。」 
七月二十四日，诏：「昨赦文禁诫非时促纳和、预买物帛，功罪一等。比闻慢吏废法，凡输官之物，违期促限。蚕者未丝，耕者未获，追胥已旁午于道，民无所措手足，为之恻然。自今如前催纳输官之物，功罪一等。致人户逃徙者，又功一等。」 
三年六月一日，臣寮言：「有旨，于诸丰熟处许人户入谷，以偿逋负，以一州一县数立定赏罚。臣以为从人所愿，则不必立定赏罚。若立赏，则官吏规赏避罚，必有抑勒之弊。积欠多是贫民，有娉承祖名，子占父籍，肌肤尽于棰楚，而逋欠不能除者，使官吏希赏，其弊不可胜言。」诏赏罚指挥勿行。 
四年三月二十一日，诏：「累降处分，约束诸路监司、州县止率科率配买及纽折省租税，并一切营利诛求害民等事，前后非不丁宁。访闻有司壅遏德意，远方小民无所申诉。仰逐路人户许实封投状越诉。受词状官司如辄敢谷违，其当职官吏并以违制条科罪。」 
二十七日，河北运判张翚言：「节次准 
      
朝旨，将系官折纳、抵当户绝等田产召人添租争佃，充助学费，免纳二税，致亏赡军豹用。乞应赡学田产内有元合输本司二税额数，依旧入本司。」从之。 
政和元年三月十九日，三司进呈臣寮言，乞根究积欠合催事理。上宣谕以「委官取会，必成烦扰，吏咤为奸。况且祖宗法令自具，止可申明约束行下。」 
二十一日，诏：「起发上供物色，元丰法系限年终起绝。崇宁年指挥，分一半于六月起绝。咤致催督紧急，细民举借出息，使兼并坐获厚利。已措置，应副户部支遣不阙外，可令依旧条限，岁终起发尽绝。或有不依条限不候成熟先期催纳者，并重行黜责。和、预买紬绢、丝绵、布[帛]，其见钱或盐合于每年正月十五日以前支俵尽绝。近以漕司阙用，多致支俵过时，遂使务农之际无所给助，不免以厚利举借。自今许以常平司钱支俵，候纳到和、预买物，令常平司桩管，转运司逐旋以钱拨兑户部，仍不得于年额外泛有抛科，及增数和、预买紬绢、丝绵、布帛。其转运司虽承省符缴进，不得施行。」 
二十九日，户部言：「诸路折纳斛斗，合遵熙宁法，用纳月实价。若漕司违法掊民，令提刑司觉察奏劾。」从之。 
同日，诏：「天下租赋科拨支移，当先富后贫，自近及远。比闻将漕之官失职废事，远近贫富皆无籍记，故科拨支折有不均之患，民或受害。可立法申明行下。」 
同日，户部奏：「京西路臣寮言：本路诸州以盐杂钱 
      
折变物料。数年以来，物价滋长，比实直大段相远。大蹑二年，小麦孟州温县实直为钱一百二十，而折科止五十二；(颖川)[颍州]汝阴县为钱一百一十二，折科止三十七。百姓至阙披诉，欲时估比实直。着令限定，不得咸过，几以杜过甚之弊。」内批：「去年十二月二十六日降出永兴臣寮所言相类，可检照彼处签贴，看详约束，关防舞翫。」户部检会永兴臣寮言：「两税杂钱、盐钱折纳斛斗，用纳月实价，(比)[此]熙丰之制么。陕西斛斗价高，数倍于昔时，转运司折科，乃用熙、丰斛斗之价，遂致常税之外增五、七倍之赋。望会计本路每岁所收之数，(讲)措置折纳以实价。」内批：「若漕臣违法掊民，当行降黜。」勘当：「欲令提刑司觉察奏劾，重行黜责。」从之。 
四月六日，臣寮言：「湖北二税自崇宁五年后，漕司多不依熙、丰例创行纽折。」诏检会熙、丰旧法申明约束。 
七日，臣寮言：「夏、秋米赋，敛各有时。夏所产者蚕、麦，秋所收者(本)[禾]、黍。比来漕司牵于经费不足，五六月之间，则或敛以米粒，狼戾之际，则使输以帛。乞自今二税不随所产之时者，科以重罪，仍委本路提举司觉察以闻。」 
二十三日，臣寮言：「诸路支移二税，除陕西、河东外，并系一州一县递趱，而人户极以为病。乞责诸路提举、提刑官与漕臣同议，今后除河东、陕西外，并于阙粮州县收籴，即不得递趱支移。如人户依条愿纳地(理)[里]脚钱者，听从其便。」从之。 
五月二十二日， 
      
诏：「(令)[今]税许纳价钞，颇以简便。或将零就合钞输纳，则细民稍被宽恤。可令立法。」 
【宋会要】
徽宗政和二年二月六日，尚书省言：「通判莱州吴长吉奏：『赋敛折科之法，外路官司犹务掊刻，以京东一路言之，漕司不问州郡输纳所估之价，惟就一路中择其最贱者，纳限将毕，裁损不已。』看详：欲转运司科买及折纳之物，谓本土所有者。若已晓谕，复令别纳钱物，及反复纽折，过为掊刻者，州县速申本司改正，及申尚书省户部相度。如或固执，即具状以闻。」从之。 
五月九日，臣寮言：「愿诏诸路监司告戒所部令、丞，预于催科之前举行法令，毋失期会，使民艰于输纳，毋繁文移督责，以滋吏奸。其有课最号为不扰者，岁特取一二尤者以闻，特功褒擢，以示旌劝。」从之。 
六月十九日，户部侍郎王诏等言：「欲诸路今后有兴修陆田为水田去处，并从提举司报转运司，依崇宁四年二月指挥增税。其未增者准此。」从之。 
八月五日，户部言：「大保长催税，系熙、丰、绍圣良法，行之累年，别无未便。昨来臣寮起请乞差保正、副、大、小保长及甲头事理，切虑只合遵依见行绍圣条法。」从之。 
十八日，给事中俞 言：「诸输纳折变物，并以纳月上旬时估中价准折。今州郡蹑望上司，以意裁减，名曰时估，实非随时；名曰中价，其实失中；名曰依法，其实侮法。且如六 
      
月纳麦，即市司于五月中先减麦价，仅留三四分，至折科已定，即顿增价。二税亦然。」诏户部坐条申明行下。 
三年七月一日，梓州路计度转运副使王良厩奏：「欲州县应税限及期而纳数未敷，辄敢虚申其数，以逭一时之责者，令佐及县吏、书手并科违制之罪。吏非知情，减二等。」从之。 
九月二十八日，京西路计度转运使王言：「本路唐、邓、襄、汝等州，治平以前地多山林，人少耕殖，自熙宁中，四方之民辐凑开垦，环数千里，并为良田。知唐州高赋鲁将所垦地内每顷立税止一二百，余州更不曾立税，多系有田无税之户。元丰间，察知其弊，将所垦新田立定五等税额，元佑住罢不行。大蹑施行间，咤人户陈状，又复住罢。四十余年，官中失收租赋以贯石计之，逾数千万。今将唐、邓、襄、汝比郑、洛、孟、滑，轻重何啻十倍!一路民情，抱幸不幸之弊。」诏元丰已立五等之税，今日自当遵守。元佑废罢以迄于今，失于修复。可依元丰法令，转运、提举常平司措置闻奏。 
四年四月二十二日，荆湖北路转运司奏：「每岁收支系省钱、物、帛等，并许收头子钱，物价直钱，千缗收五钱，充裨助直达粮纲水夫工钱及纲运等縻费支用。」诏依，其应行直达纲路分准此。 
十月十九日，诏：「诸路州县输纳二税及籴纳粟米麦等，违法重收功耗，岁以为常羡积数，仰尚书省检坐条置措画禁止。」 
五年十二月二十一日，尚书右司 
      
员外郎、充陕西路察访方邵奏：「体访得陕西路近里州军逐年将人户税租不用条令，便行估价纳钱，贴纳脚费。其所定价不实，民间输纳，比本色支移各有陪费。乞下有司申严抑勒之禁，以宽民力。」诏坐条申明行下。 
六年八月二十五日，诏京西唐、邓、襄、汝四州：「新颁税法，本以宽恤民力，续降指挥抵以见钱，就本处输纳，又绝辇致脚乘劳费之弊。漕司不详旨意，尚循例所税外更收脚钱，岁仅三十万，甚失惠下恤民本意。可先次速行止绝，仍详悉申明行下。」 
九月十二日，沅州奏沅：原作「沆」，据同书食货九之一四改。：「本州岛县第二等已上人户税米赴靖州送纳第二：原作「等二」，据同书食货九之一四改。，今年适当春种之时，被贼人黄安俊等烧劫，人户散去，耕种不时。今来荡灭，人户渐渐归业。欲降指挥，将税赋止就本州岛送纳，候人户安业，却依例支移。」从之。 
八年二月十七日，臣僚言：「州县夏、秋二税文簿，不依条置柜封锁，当官誊造销凿，遇改造簿书及割移推受税物，胥吏走移减落，暗失额管税数。纳毕税钞，往往夹带见欠一例销凿，至有揩改钞旁数目，纳少销多，其弊百出。乞立驱磨税簿之法。」诏令诸路转运司讲究措画，诸司互察，户、刑部立法。 
宣和元年二月十四日，臣寮言：「大名县政和八年秋税杂草钱，初令民户折纳小豆，民苦秋灾无豆，乞纳白米，揭暝从之，令支往浚州输纳。间关四百余里，津输甫毕，却指挥纳豆，仍令自往浚州请米。米固万万无可请之理，而 
      
豆又非时，监勒催驱，急于星火。方春东作，农事鼎兴，而田家坐此，已见失业。」诏提刑司体量以闻。 
四月三十日，诏：「自今州县管纳二税及和、预买紬绢，限满，仰漕司差官取索干照干：原作「千」，据同书食货九之一五改。，点对拘纳足与未足数目，漕司核实，取最勤(堕)[惰]去处，具知、通、令、丞姓名闻奏，于入内省投进，当议特行黜陟劝沮。」 
三年正月四日，知湖州王倚奏：「应缘军储，乞并官户一例科籴，民户并止第二等以上，候事平日依旧。」从之。 
二十七日，诏：「诸路见催理积欠，多系拖欠岁么及民力不易，一并输纳不前。可并与展限三年，务从优恤，不得少有困弊民力，疾速行下。」 
二月七日，臣僚言：「江东路输苒米一石者，率皆纳一石八斗，和买绢未尝支给价钱，而漕臣又令州、县所买绢须以重十三两为则，如两数不足，勒令人户依丝价贴纳见钱，每两不下二百余文，百姓以此重困。」诏提刑司体究以闻，违法者，先改正讫奏。 
