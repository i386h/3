<!-- { "loadSidebar": true } -->
开禧二年五月七日，内降诏曰：「天道好还，盖中国有必伸之理；人心助顺，虽匹夫无不报之仇。朕丕承万世之基，追述三朝之志。蠢兹逆虏，犹托要盟，朘生灵之资，奉溪壑之欲。此非出于得已，彼乃谓之当然。衣冠遗黎，虐视均于草芥；骨肉同性，吞噬剧于豺狼。兼别境之侵陵，重连年之水旱，流移罔恤，盗贼恣行，边陲第谨于周防，文牒屡形于恐胁屡：原作「娄」，据《两朝纲目备要》卷九改。。自 
      
处大国，如临小邦，迹其不恭，姑务容忍。曾故态之弗改，谓皇朝之可欺，军入塞而公肆创残，使来庭而敢为桀骜。洎行李之继遣遣：原作「遗」，据右引改。，复慢词之见加。含垢纳污含：原作「舍」，据右引改。，在人情而已极；声罪致讨，属胡运之将倾。兵出有名，师直为壮。而况志士仁人，挺身而竭节；谋臣猛将，投袂以立功。西北二百州之豪杰，怀旧而愿归；东南七十载之生聚，久郁而思奋。闻 旗之电举，想怒气之飙驰飙：原作「焱」，据右引改。。噫!齐君复雠，上通九世；唐宗刷耻，卒报百王。矧吾家国之冤，接于耳目之近，夙宵是悼，涕泗无从。将勉辑于大勋，必允资于众力。言乎远，言乎迩，孰无忠义之心 为人子，为人臣，当念祖宗之愤。益励执戈之勇，式对在天之灵。庶几中兴旧业之再光，庸示永世宏纲之犹在。布告天下，明体至怀。」 
四月二十六日，镇江武锋军统制陈孝庆率诸军渡淮，攻泗州，射退城上番军， 众登城搏战，生擒番军三十余人，遂复泗州。 
二十七日，忠义人孙成等克复蔡州褒信县。 
二十八日，归投人彤宣、终明并北界部押宫成润等，结集庄民五百余人，迎光化军忠义统领成表等军，同为乡导，克复顺阳县。 
五月二日，统制淮西军马卞兴克复虹县。 
同日，忠义石赟贤、杨荣等二十二人纠集其众攻蕲县，县人王贵、刘允实、杨荣、盖就等登城，开门迎石赟贤等入城石赟贤：原作「石赟」。按据文意，此之「石赟」与上文所言「石赟贤」应为同一人。据《宋史》卷四三四《叶适传》，其时宋军中有「石斌贤」其人，「斌」当为「赟」之误，作「石赟贤」是，据补。，遂克复蕲县， 
三日，马军司后军统制、知濠州田俊迈率所部兵渡淮。四日，池州都 
      
统制郭倬兵继之。是日，锺离县民兵统领曹智通、衡道、吴达等，率兵克复灵壁县。 
六日，主管侍卫马军李汝翼兵渡淮。 
八日，俊迈兵至蕲县。十一日，倬兵继至。 
十二日，倬、俊迈引兵趋宿州，虏遣骑迎战，俊迈与倬麾下将孟思齐合力败之于西流村。 
十五日，至宿州城下，治攻具。翌日攻城，不克。 
十七日，黎明，虏出兵来战，我师败之，虏退入城中。至暮，汝翼兵至。 
十九日，虏又出兵城西，大王湖木林中来战，已递退归，汝翼等复 众攻城，不克。 
二十日，俊迈及倬、汝翼所统兵以久雨、粮不继，溃去者甚众。 
二十一日，虏出骑三千来攻。其夜，倬、汝翼、俊迈率军退屯蕲州。至西流村，复为虏邀击，多所杀伤。 
二十三日，虏兵围蕲县，我师势不敌，虏乘胜登城，焚城北门县治、仓库等，倬等战不利，兵多死。是晚，倬、汝翼受虏伪书，使人执俊迈送虏军。虏既得俊迈，即鸣金敛兵北归。其夜，倬、汝翼引余众南还。是役也，兵初渡淮，三帅所统合(部)[步]志，又值连雨，器甲烂脱，弓矢皆尽，所至水潦横溢，粮食不继，军还溃乱不整，士卒多奔散。至灵壁，两军所存纔五千余人而已。先是，俊迈知濠州，尝遣忠义人吴忠等入北界结集徒党。事觉，为虏捕获，尽得俊迈所给旗号等。又，俊迈常遣人抄略彼界，杀人，夺其鞍马、橐驰等，故虏知俊迈名甚久。至是，倬等受虏伪书，其语谓能执送俊迈，则开以生路，免万人性命。倬等愚怯，信之，用其帐下余永宁计，诈作请俊迈议事，遂拥众围簇俊迈，夺其马及佩刀、兜鍪等，相与执缚送虏寨。倬、汝翼寻逮送诏狱，鞫得其实，倬伏诛，余人论罪有差。 骑、民兵几三万人，倬、汝翼孱懦无谋，兵无详见特用刑门。此据郭 
      
倬狱案修入。缘欲见事实，首尾全备，故不嫌与俊迈所书月日小有失次。 
九日，建康都统兼知庐州李爽申：「初三日，分遣统兵将官领兵三处攻取寿州内北团楼，人登云梯已及女墙，城上擂木、石头、草火一时俱下，军人姚旺冒死而进，脐下中枪而退。既而火石俞甚，恐有伤损，不免收兵，等第支犒，仍即躬巡营垒，逐一抚劳。至晚，复具云梯五十座，于初四日并力攻取，分布云梯，一时俱上，弓弩齐发，射中虏人无数。缘城壁陡峻，矢石如雨，积草纵火，难于向前。虏伤士卒过多，兼烈日中人力易疲，又恐虏人别有援兵，遂收兵养锐，别图进取。」诏：「李爽应随行军马先次添发于寿州策应，戮力攻取。如建康知州人马已到安丰军，更行调〔发〕，务要必获胜捷。仍抚劳将士，一面喝转官资，多设方略，早遂收复。中伤官兵，先与存恤支犒。」 
十五日，知随州雷世忠部领军马克复唐州管下湖阳镇。 
二十六日，江州左军统制许进统率所部军马到蔡州，克复新息县。 
六月六日，诏赵淳、皇甫斌各将带所部军马，并力守御襄阳边面，不管稍有 虞。仍令彭辂除合存留看守金州寨栅彭：原作「鼓」，据本书兵二○之八改。、守把关隘官兵外，斟量将带所部军马星夜躬亲前来襄阳军前，同共捍御。或虏人不测前来冲突，各仰乘机进取，毋致落贼奸便。以知襄阳府、江陵副都统制兼京西北路招抚副使皇甫斌申：「五月二十二日，知随州雷世忠统驭军马过三家河，赶逐金贼，掩杀不知 
      
其数。二十四日早，有唐州虏骑约五千人与世忠对垒交战，不期番军续添生兵，将军马冲突溃败。今探闻虏人尽发重军趋邓州，欲犯襄阳。其襄阳根本之地，正要捍御关防，除已存留两军官兵守把枣阳外，今将所带军马且归樊城，经画守御。」故有是命。 
十一日，知襄阳府、江陵副都统制兼京西北路招抚使皇甫斌申：「昨调发民兵攻取唐、邓二州，继遣大军策应。不谓大军进发未到，民兵恃勇直前，斌遂再遣知随州雷世忠、知郢州王宗廉、知信阳军李兴宗并江鄂两司统制马谨、马全、王彦、严江、统领雍政等，将大军佐佑民兵，鱼贯而进。自五月十二日起发之后，大雨几旬，既取湖阳，进距唐州南十五里三家河，阻水不前。虏兵亦临河相持。雨霁水落，世忠等射退虏军，乘胜渡河，直抵城下，大败虏贼，逐北过唐州，回军攻城。明日，虏骑四合，且战且却。诸将狃于既胜，逐唐太深，生兵四集，我兵不加，遂至溃散，死伤甚多，所失器械十几七八。若将失利之兵只于枣阳再行整龊，猝未可复战。今探闻虏兵又过邓州，窥伺襄阳，反欲侵轶吾境。除留二千人守护枣阳外，斌一面躬亲前来樊城，提督捍御邓州军马，就行整龊唐州失利之兵。」诏：「皇甫斌特降三官，仍先次措置招集整龊军马，葺治衣甲、器械，同赵淳守御边面，不得辄分彼此。常切过为堤备，毋令虏人稍有侵犯。」寻诏斌更追五官，送南安
      
军安置。以宣抚使薛叔似言「斌威令不立，以致败衄，难以复统襄汉之师」故也。 
二十一日，诏：「泗州虽收复，缘诸路尚未奏功，所有泗州可与不可坚守，令宣抚疾速措置条具闻奏。」继而江淮宣抚使邱 画一条具言：「一、泗州之守，犹前日宿、寿之攻也。虽攻守异势，然见可而进，知难而退。宿、寿惟不能知难而退，使兵力疲敝，故虏兵一来，皆不能当，遂至奔溃。方其未溃，可退而不退，犹今日泗州可弃而不弃。今宿、寿悔无所及，泗州岂可蹈其覆辙 所以当弃。一、宿、寿奔溃之后，人心至今 作不起。犹赖淮东兵力尚完，譬之左手虽病，尚有右手。若右手又病，则为废人。故淮东之兵不宜挫衄，则心折气丧，复如淮西，大势不复可以枝梧。此泗州所以当弃。一、泗州有精兵万六千人，守将毕再遇者，新立功，士心畏服，虏兵若来与战，未必不胜。然亦不能保其必胜，则是胜与不胜，未可前知也。胜否既未可前知，岂可持必胜之说，傲未必胜之说。故择利而言，莫若先为不可胜。况州居民尽已搬移，聚于扬州，今独空城而已。此泗州所以当弃。一、泗州果能坚守，不过得一空城，如今日初无所利。万一不守，则丧失精兵将，淮东所有之兵，其势自然不振。虽欲固守，其能固守乎 若先自弃此一城，非是为虏所夺，进退自如，不失胜势，又得精兵万六千人，及更换回涟水、金城之兵八千人，则是淮东添二万四千 
      
人，其为守御，岂不可恃 其与坐待挫衄，利害岂不相绝 设若不弃泗州，虏知精兵良将皆聚于此，更不谋取泗州，只于淮西径入蹂践，则泗州迥然于淮北，终亦必弃。故极而论之，不得不先事而弃。一、涟水、金城之兵八千，郭倪言皆是精兵。说者以谓涟水、金城皆在水中，但有一路通海州，又谓四边皆沮洳。如此，则吾兵自屯于绝地。或言此兵若退归，则其地必为虏人所守，虏亦岂肯自屯兵于绝地哉!则所言之妄，岂不可见。一、泗州合弃，系关天下大计。但当论实利害在我者便与不便，其它小利害，如常情所谓不好看、恶模样之类，皆不足计也。一、只如海州，寿皇之初固为我地，又更胶西焚烧虏舟之胜，尚不能因海州得山东尺寸之地，如何今日得海州便能窥山东 则是虽得海州，亦无益。况于邳州，说则甚易，取则甚难。假使得之，方乃兵连祸结，不可徇妄庸之论而侥幸于万一，不待详述而后知也。一、今淮西四郡正是虏人入寇之冲，创残之余，守御无策，士气尚未回旋。今方和辑民兵，乞等候招集起发杂色军兵，分布守御。其危岌岌，殆不可言，岂可更望有所进取。所以必当弃泗州，换回涟水、金城等军，方可靳靳为自守之策。」 
十一月一日，诏令管干殿前司职事郭杲将带精锐甲马步五千人，前去真州驻札，专一策应两淮。 
十六日，诏：「朕惟淮民避寇，奔走失业；将士乘边，战守良苦。夙 
      
宵念此，寝食靡遑。自今月十八日，当避正殿、减常膳。」 
三年九月四日，诏令步军都虞候王处九将带本司官兵五千人并随身衣甲、器械，前去镇江府江上一带，往来措置，防捍江面，以备策应。 
