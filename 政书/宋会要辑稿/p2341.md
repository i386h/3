<!-- { "loadSidebar": true } -->
六月三日，群牧判官、祠部员外郎李寿朋降知汝州，坐皇城卒报其游从不检也其：原无，据《长编》卷一八○补。。 
七月六日，龙图阁直学士、刑部员外郎任颛降天章阁待制，仍旧知渭州。先是，颛知潭州，会广州大商道死，且籍其财，得真珠八十两八十：原作「半」，据《长编》卷一八○改补。，以无引漏税没于官，颛与本路转运判官李章及其僚佐贱市之。其后死商之子 
      
讼于三司，遂置狱湖南。案未上，三司使王拱辰悉以珠进内。御史赵抃弹奏拱辰，以李章宰相陈执中之  ：原作「婚」，据《长编》卷一八○改。，阴有附结，请并劾拱辰以戒中外。至是，夺颛职，徙章监当，余悉追停之。 
十一日，宣徽院使、判并州王拱辰复为尚书左丞、端明殿学士、兼翰林侍读学士、知永兴军。初，御史赵抃等累言拱辰前知并州，与僚官颇从燕逸；为三司使，令内臣廖浩然进未断商人真珠入内；又奉使契丹，与宋选饮至醉，座(问)[间]赋诗不谨语言。遂罢之。 
十二月一日，知庐州、龙图阁直学士、刑部郎中包拯追一官，降小郡。坐任陕西转运使日举凤翔监税、柳州军事判官卢士安不当故也。 
嘉佑元年六月十一日，降知澶州、修河都总管、天平军节度观察留后李璋知漕州平：原作「章」；璋：原作「章」。并据《长编》卷一八二改。，河北转运副使、同管勾修河、司封员外郎燕度知蔡州，提点开封府界县镇公事、同管勾修河、度支员外郎蔡挺知滁州，修河都钤辖、北作坊使、果州团练使、内侍省内侍押班王从善为濮州兵马监押，修河都监、供备库副使张怀恩为内殿承制，提举黄河埽岸、殿中丞李仲昌为大理寺丞。初，黄河自商(湖)[胡]决，北流经大名、恩、冀，岁暴溢为民患，而挺与仲昌等建议，塞北流以入于六塔河。然六塔河隘而不能容，一夕河复决，漂溺兵夫与楗塞之费不可胜计。 
七月一日，同提点广南东路刑狱公事、左藏库副使冯文俊降广南西路都监。初，审刑院断 
      
文俊前知镇戎军失入死罪二人，引去官勿论，帝以人命之重特降之，故有是命。 
八月十二日，降荆湖南路转运使李肃之知齐州，知荆南府王达知兖州，知辰州宋守信为邓州驻泊兵马都监，通判辰州贾师熊通判邵州。以肃之、宗信、师熊等人同讨彭仕义仕义：《长编》卷一八三作「士羲」。，而军士被杀伤者二百四十余人，及王达给军士装钱不均也。 
十一月二十六日，降知澶州、枢密直学士、给事中施昌言为左谏议大夫、知滑州，天平军节度观察留后李璋为邢州观察使璋：原作「章」，据《长编》卷一八四改。，司封员外郎燕度为都官员外郎，北作坊使、果州团练使、内侍省押班王从善为文思使，度支员外郎蔡挺追一官勒停，内殿承制张怀恩潭州编管，大理寺丞李仲昌英州衙前编管。初，仲昌等修六塔河既不就，而言者以谓济、博、滨、〔棣〕之民重罹水患，乃遣殿中侍御史吴中复、文思副使带御器械邓守恭置狱于澶州。昌言等并坐奉诏俟秋冬塞北流，而怀恩、仲昌擅违约违：原作「进」，据《长编》卷一八四改。，既塞而复决，枉费工料，怀恩与仲昌仍坐于河上盗所监临物，故重贬之。 
十二月二十七日，皇亲克敦罚铜十斤；屯田员外郎阮逸追三任官，湖北编管；进士曹观、刘规各殿一举，罚铜六斤；主簿辛有仪冲替。坐唱和诗语涉不逊故也。 
二年七月二十八日，知麟州、六宅使、带御器械武戡除名，江州编管。坐与西人战断道言在而弃军先入城。 
八月一日，知襄州、兵部员外郎、知制 
      
诰贾黯降知郢州。初，黯以父疾，辄委郡印归邓州。御史吴中复等言，黯父年高，不能解官就养乡庐，乃擅去官守，挠朝廷法。又通判襄州胡揆不待命而承权州事，请劾罪以闻。既降黯，而揆特释之。 
九月十六日，知邓州、吏部郎中、天章阁待制刘元瑜降知随州。坐前知潭州，私补画工易元吉为助教。 
十月十四日，降内侍省内侍副都知、昭宣使、果州防御使武继隆为海州兵马都监，翰林侍读学士、新知郓州赵 罚铜三十斤。坐私役兵葺园亭，当追一官勒停，免之。 尝与继隆同提举诸司库务，继隆既被劾，上言营救，为御史所弹。 
十一月九日《长编》卷一八八系此事于嘉佑三年十一月辛未。，太常博士、秘阁校理、知滨州王起，著作佐郎、签书判官公事宋定国，各追一官，勒停。初，本州岛衙前刘玉经转运使李参讼私船侵夺官渡课利，而起等尝以私船回易官盐以益公用回：原作「日」，据《长编》卷一八八改。，故主私船户而不直玉。及转运司劾其事，起辄上奏论辨论辨：原作「轮办」，据《长编》卷一八八改。，至是遣职方员外郎李真卿就州置狱，皆以上书诈不实罪坐之。 
二十六日，昭德军节度使、知并州庞籍降观文殿大学士、户部侍郎、知青州。初，司马光以筑堡事(曰)[白]籍，籍因檄麟州筑之。及郭恩等败没，遣御史张伯玉按鞠，而籍匿光初所陈事，故光得以去官原罪，而籍为谏官、御史所言，故有是命。 
三年正月二十九日，提点利州路刑狱公事、都官郎中冯诰降知商州，坐前知华州失入劫囚吴义等十六人 
      
死刑。 
二月十日，太常博士程初责邵州团练副使「程初」上原有「言」字，据《长编》卷一八七删。，监衡州盐税。皇佑中，初尝鞫叛囚失实贬官鞫：原作「翊」；囚：原作「因」。并据《长编》卷一八七改。，至是上章自诉，其辞语皆属以声韵，颇为慢侮，复贬之。 
三月三日，勾当御厨、驾部员外郎李象中，供备库副使张茂之，内殿承制韩从，并贷命，配江南、京西等处衙前编管；入内西头供奉官卢待问追两任官，勒停。坐自盗厨膳盗：原作「此」，据《长编》卷一八七改。。 
十五日，新提点江南东路公事沈康降知常州，以知谏院陈升之言康才品下人而素无廉白之誉故也。 
二十一日，刑部郎中、直龙图阁、知兖州王逵追一任官，勒停；都官员外郎、通判马预赎铜，徙小处通判。初，逵以公用蜡烛及墨遗京师要官，又课人输枯骨而葬之，以故冢墓多被发者，及离细民夫妇而自主其嫁婚。马预讼其事，而预亦以鬻所得酒于部中，故皆坐之皆：原作「偕」，据《长编》卷一八七改。。 
五月九日，降知汝州、祠部员外郎李寿朋知荆门军，同提点京西路刑狱公事、西京左藏库副使石用休知威胜军。时御史朱处约奉使过汝州，言京西岁饥，寿朋令郡人献林木修官廨宇亭榭，以劳民，下提刑司体量而不以实，故并责之。 
十三日，三司盐铁副使、右司员外郎郭申锡降知滁州。敕牓朝堂曰：「申锡官职事守不为轻矣，所宜慎其所举以道吾民者。属与李参相视决河，论议之异，遂成私忿，章奏屡上，辨诉纷然，敢为诋欺，处之自若。以至兴起大狱，置对逾旬，参验所陈，无一实者。士人之行，乃至 
      
是乎!使吾细民，何所视 !」先是，申锡至澶州，与本路都转运李参议河事。既而不协，申锡讼参迁谏议大夫繇吕公弼私相荐引为侥幸；又言参密遣指使高守忠赍黄河画图入中书，私干宰相文彦博，为御史张伯玉弹奏参等奸邪结托。遂诏天章阁待制卢士宗、右司谏吴中复制勘，而申锡所讼及弹文皆不实，伯玉以风闻免劾，故止坐申锡而贬之。 
七月二十一日，降前知雄州、舒州团练使马怀德为四方馆使、英州刺史，前高阳关路兵马钤辖、北作坊使、廉州团练使阎士良为崇仪使。以御史吕景初言，怀德在雄州，因士良入奏事而尝以牛黄麝脐赂之。 
十月三日，新除齐州防御使、高阳关路马步军总管刘鼎年为单州团练使、知泾州。以台谏官言鼎年进缘戚里，且未尝有边功。 
四年二月七日，提点河东路刑狱公事、祠部郎中庞汝弼降知华州，坐尝知遂州，补画工陈义为传神学究。 
二十七日，吏部员外郎、天章阁待制、知随州刘元瑜降礼部员外郎瑜：原作「渝」，据《长编》卷一八九改。、知信州，坐失举也也：原无，据《长编》卷一八九补。。 
五月八日，屯田员外郎、通判定州安保衡责昭化军节度副使昭：原作「左」，据《长编》卷一八九改。，监高邮军酒税。以御史知杂事吴中复言吴：原作「其」，据《长编》卷一八九改。：「保衡诉其父取杂户任氏氏：原作「民」，据《长编》卷一八九改。，奏授邑号。且其父死时，保衡尚幼，及今三十年，岂无保养之恩 此人情之所不忍，请行废黜之黜：原作「点」，据《长编》卷一八九改。。」 
七月十二日，观文殿学士、礼部侍郎、知寿州孙沔责宁国军节度副使、知忻州，四方馆使李 
      
中吉降东上合门使、汝州兵马钤辖。初，台谏言沔前在杭州贪秽不法，又在并州多暴虐，及令李中吉自忻州载家妓纵饮。下遂路按得其实，而贬责之。 
八月二十八日，降知河阳、龙图阁直学士、工部侍郎李柬之为给事中、知虢州，工部郎中、知制诰王琪为度支员外郎、知饶州。并坐失保任也。 
九月二日，权发遣三司度支判官事、太常博士张田知蕲州。初，田请减宰臣至百官夆飨恩赐，而宗室、内臣、军班并如故，谏官唐介言其志在沽激，故出之。 
等事已夺官，而权御史中丞韩绛、知谏院唐介等言不已 二十一日，翰林院侍读学士、尚书礼部郎中、知和州吕溱落职，分司南京。溱初坐枉真定私使官米已：原无，据《长编》卷一九○补。，遂遣官置〔狱〕而再降之。 
二十一日，鄜延路马步军总管、光州刺史王德恭降西上合门使、荣州刺史、权永兴军路总管，坐前在真定假寺僧车牛赴鄜延路也。 
二十四日，降礼部郎中、分司南京吕溱为兵部员外郎，以言者言前责尚轻也。 
十月一日，虔州巡检、左侍禁王咸孚除名，广南编管。以江南盐贼戴小八杀虔化令，不即掩捕也。 
五年正月七日，新知信州、屯田员外郎蔡挺降知南康军。初，挺与李仲昌开六塔河，坐罪勒停，以夆飨赦起知信州，而监察御史里行王陶言挺前罔朝廷以希功赏，使滨河以来民被其害河：原缺，据《长编》卷一九一补。，至今未已，故复降之。 
九日，度支员外郎、集贤校理胡俛特勒停，兵部郎中、秘 
      
阁校理解宾王落职知建昌军。始，宾王因营葬求知登州，及俛代宾王，乃上言营葬者不得请乡郡，又因事杖其妻党。宾王深衔之，遂讼俛尝擅役军匠，伐州廨中桐木作私器伐：原作「代」，据《长编》卷一九一改。。俛既坐自盗，而知谏院范师道言宾王与俛并在馆阁，事缘乡里，嚣然作讼，颇亏士风，故并黜之。 
