<!-- { "loadSidebar": true } -->
元丰三年正月九日，诏中书曰：「(颖)[颍]州奥区，王国巨屏，土疆财赋，既广且繁。朕祗荷永图，绍膺圣绪，建旄授节，实基此邦，宜锡府名，用慰民望。其升许州为(颖)[颍]昌府。」于是乃降制曰：「朕膺昊天之笃佑，绍列圣之丕基。昔在先朝，遥分外镇。眷许昌之巨屏，有忠武之全师。仗钺爪牙之威，惟我履此处文字似有脱误。《宋大诏令集》卷一五九载此制，此二句作「仗钺建牙，兹惟我履」，是。，升储纂服，实自是邦。郁尔山川，陪浚都之王气；敦乎民俗，想夏禹之遗风。爰举故常，特崇名号，俾雄藩辅之制，式慰臣民之心。乃霈涣恩，以彰休庆，推恩并如(颖)[颍]州。于戏!拥旄开府此句似脱一字。，荷景命之有先；布德行仁，与旧 
      
封而同乐。咨尔黎庶，体予顾怀。」推恩在当年五月二十二日，事见在后。 
五月二十二日，赐尚书驾部员外郎、主管西京崇福宫孙京紫章服，(颖)[颍]昌府父老等茶、彩有差。京等六百二十二人以升(颖)[颍]昌府诣阙谢，上召见劳赐之。 
宣和二年，罢置辅郡。 
十二月四日，诏罢置辅郡，(颖)[颍]昌、开德府、郑州归元隶路分，割到县拨还元处。内拱州依旧为州，隶京东西路，襄邑、太康、宁陵为属县。(颖)[颍]昌府带京西北路安抚，府界依旧为京畿。 
政和四年十一月二十六日，(颖)[颍]昌府奏：「将本府复充南辅，(颖)[隶]属都畿。」从之。刘豫改为许州，绍兴九年收复，依旧。 
郑州：建隆元年升为防御州，景佑元年升奉宁军节度，熙宁五年废隶开封府。元丰八年复治管城县。元佑元年为奉宁军节度，政和四年为辅郡。 
管城县、新郑县，熙宁五年废州，以二县隶开封府。元丰八年复州，以县还来隶。 
荥阳县、荥泽县，熙宁五年废为镇，隶管城县，元佑元年复。 
原武县，熙宁五年废为镇，隶阳武县，元佑元年复。 
景佑元年三月四日，诏曰：「周制九畿，盖尊寰内；汉设二部，实陪京师。自相宅浚都，夹右荥圃，奚稽扶翊之义，参领防遏之兵。肆先圣之时巡，嘉驰道之所出。留宴耋老，观省风谣。比览侍臣之章，请增戎镇之号。矧车传旁午，民闾阜蕃，固可以充奉寝园，辅宁都甸。式循广武之旧，且宠建牙之威。郑州宜升为节镇， 
      
以奉宁为额。」 
滑州：后唐义成军节度，太平兴国元年改武成军，熙宁五年废隶开封府。刘豫改为平凉府，绍兴九年收复，依旧。 
白马县，熙宁四年八月十五日，诏白马县复为滑州，隶京西，系浮梁，葺城垒，县还来隶。韦城、胙城县。熙宁五年废州，以三县隶开封府。元丰四年复为州，县还来隶。 
绍兴九年四月十二日，同签书枢密院事、充东京留守、权开封尹王伦言：「今来已交割地界了当，西国军对界，若有整会事宜，各须州军文移往来。契勘滑州系在河北岸，其南岸与滑州相对，系是胙城县。今欲将本县升作一州军，乞赐名额，以便文移。所有合置官属，乞从朝廷一就差注。」诏依，升作胙城军。 
四月十八日，诏新复州县内，滑州胙城县已升为胙城军，权隶东京留守司，令本司量度合置官属，踏逐辟差。 
孟州：政和二年升为济源郡。 
河阴县，至道三年自河南府来隶。 
汜水县，熙宁三年省县为行庆关，隶河南府巩县，四年复置县，还隶。五年废为镇，隶河阴县，元丰三年复。 
王屋县，庆历三年自河南府来隶，四年还隶，熙宁五年复来隶。 
蔡州：宋朝初为防御州。 
确山县，旧名朗山朗山：原作「郎山」，据《宋史》卷八五《地理志》一改。，大中祥符五年改。 
大观二年十一月九日，诏曰：「王者因督师之地，立节制之名。所以启公侯之封，大其土宇；崇屏翰之 
      
望，卫于京师。乃眷汝南之墟，旧惟豫州之域。控带淮渎，密迩浚都。城邑旁连，允为剧郡；赋舆错出，实雄庶邦。矧乃气(侯)[候]本于中和，风俗洽于康静，宜升建牙之号，式厉经武之方。蔡州宜升为淮康军。」 
陈州：政和二年六月二十六日，提举详定《九域图志》何志同奏：「编修京西南北路一十七州军图志，看详文字，数内上、望次序倒置，或阙郡名。若坊廊乡里等处名称，与殿阁或祖宗陵名相犯，及流传鄙俗，难以书于地志，垂示久远。各已参拟改立于傍通格，及册内贴说进呈。孟州今欲拟立为济源郡，邓州欲乞升改为望郡，陈州合依旧为上州。」从之。 
淮宁府，旧陈州，上州，宣和元年升为淮宁府。刘豫改为陈州，绍兴九年收复，依旧。 
顺昌府：元丰二年八月二十四日，诏曰：「本朝州郡之别，土广民众，则必表以节制之号，况王者旧封之地，顾可以无称哉 汝阴奥区，东豫旧壤，朕实受胙于先帝，以启土茅，宜加宠名，(周)[用]显基命。(颖)[颍]州宜升为顺昌军节度。」(颖)[颍]故团练州，因知州事、天章阁待制罗拯以为言，故下是诏。旧(颖)[颍]州，开宝六年升为防御。刘豫改为(颖)[颍]州，绍兴九年收复，依旧。 
汝阴县，开宝六年移治于州城东南「开宝」二字原无，「于州城」原作「州予城」，并据《宋史》卷八五《地理志》一补、改。。 
万寿县，六年以汝阴百尺镇为县，咸平五年徙治旧城东南十里，宣和三年以万寿县改泰和县。 
      
汝州：大观元年四月初二日，大司成强渊明奏：「契勘曹、滑、汝元系辅郡，昨承 命，京畿四面置辅郡，以拱州为东辅，郑州为西辅，(颖)[颍]昌府为南辅，开德府为北辅。今来四辅既已升建，其旧系辅郡去处合行改定。所有曹州本系潜邸，已升兴仁府号，伏望睿旨改为督府。其滑州系武成军节度，为紧。汝州系防御，为上。」从之。 
宝丰县，旧龙兴县，熙宁五年废为镇，隶鲁山县，元佑元年复，宣和二年改。 
龙兴县，宣和二年改为宝丰县，绍兴九年依旧。 
唐申州，开宝九年降为义阳军。五月十七日，绍降申州为义阳军，差本县令知军，兼盐曲商税，其余县分并为一路，置司寇参军、县尉各一员。 
罗山县，九年废入信阳县，雍熙三年复置。 
钟山县，九年废入信阳县。 
绍兴九年正月五日，诏信阳军拨隶(准)[淮]西路，从户部请也。二十年三月十八日，诏信阳军拨隶湖北路，从本军请也。 
陆海军，旧汝州，政和五年，以岁比丰登，珍祥屡发，可升为陆海军节度。刘豫改为防御州，绍兴九年收复，依旧。 
皇佑五年十二月二十七日，诏曰：「朕惟有周成宪，二汉故事，分置司辅，以卫中都。内史主风化，司隶察淑慝，皆规画于千里，以表则于四方。不恢藩翰之严，曷大京师之制!宜以京东曹州、京西陈、许、郑、滑州为辅郡，并隶 
      
畿内。曹、滑仍差近侍为知州，置京畿转运使以按察畿辅。逐州增钤辖一员，曹州更增都监一员，留屯三千人，以时教阅。若出屯，即于开封府近县或邻州徙兵足之。」 
至和二年十月十二日，昭罢京畿路转运(司)各归元隶路，仍为辅郡。今后所差知州，更不援例迁转。 
熙宁十年三月八日，侍御史知杂蔡确言：「郑、滑旧为辅郡，屏蔽京师，顷因论者苟欲裁减役人，废以为县，所利者小，所害者大。东、西两京相望数百里，大河之南直抵都城，并无州郡为限，虽有县镇，形势轻弱，非所以辅王畿、强根本也。臣以谓郑、滑二州皆宜复置谓，原作「请」，据《长编》卷二八一改。。兼州废尚近，完复亦易，诸般官舍未甚隳坏。若岁月滋久，方图兴葺，所费工力，必须倍多。」奏议未下。 
河北路，太平兴国二年分河北南路，雍熙四年分东西路，端拱二年并一路，熙宁(二)[六]年复分二路。熙宁六年七月二十七日，诏以河北路分东西两路。北京、澶、沧、冀、瀛、博、棣棣：原无，据《宋史》卷八六《地理志》二补。、雄、霸、恩、德、滨、莫十二州，永静、干宁、信安、保定四军，为东路；真定府，定、相、邢邢：原作「形」，据《宋史》卷八六《地理志》二改。、怀、卫、洺、磁、深、祁、赵、保十一州，安肃、永宁、广信、顺安四军，为西路。 
政和三年四月二十三日，详定九域志(葵)[蔡]攸等奏：「今参考拟定下项：清州未有郡名，案州治即旧干宁军，大观二年诏以河清之瑞升为清州，今欲乞以旧军名为干宁郡。保州未有郡名，案(地)高祖太和元年分 
      
新城置永宁、清苑县，隋、唐因之。宋朝建隆元年，以清苑县置保(寨)[塞]军，太平兴国六年升为州。今清苑县虽废，而州治正故县之地，今欲乞为清苑郡。雄州未有郡名，按本州岛在易水之南，今欲乞为易阳郡。霸州治永清县，后永清虽废，今州治正在故县之地，今欲乞为永清郡。定州治博陵县，按州自汉至后魏，或为郡，或为国，并号中山，隋始为博陵，在蠡吾，而蠡吾今为永宁军，本州岛不当因旧额，今欲乞复以中山郡为名。慈州，按《唐书 志》、《广韵》、《本草》并作『磁』，今州名从省作慈，无所稽考，今欲乞改作磁。」 
旧澶州：崇宁五年升为开德府节度，宣和二年罢置辅郡。 
卫南县、黎阳县，雍熙四年自滑州来隶。 
临黄县，端拱元年废隶观城县。 
清丰县，庆历四年徙治德清军。 
观城县，皇佑元年并入濮阳、顿丘县，四年复置于水北镇。 
顿邱县，熙宁六年废为镇，隶濮阳县。 
崇宁五年十月二十一日，知澶州李孝寿奏：「本州岛实太祖、太宗龙潜之地，真宗巡狩临幸，遂获建原庙。元丰五年，又为陛下赐履之邦，乞赐府额。」诏升为开德府。 
旧瀛州：为防御州，大观二年升为河间府、瀛海军节度。 
高阳县，开宝二年十二月四日，诏瀛州高阳行县复旧邑。先是，高阳陷北虏，尝为边民躁躏，虏迁其民于县北三十里为行县，而无城壁。及朝廷复其疆土，民上诉 
      
请完葺故县而居之，故有是诏。 
河间县，旧县在州衙前，雍熙中于县西置平虏寨，景德二年改为肃宁城，三年徙州就今治。 
乐寿县，至道三年自深州来隶。 
沧州、保顺军：开宝三年以沧、棣州界保顺棣：原注「缺」，据《宋史》卷八六《地理志》二补。、吴桥两镇置军。 
无棣县棣：原注「缺」，据《宋史》卷八六《地理志》二补。，治平元年徙治保顺军，即县治置保顺军使，隶沧州。 
乐陵县，熙宁二年徙治咸平镇。 
饶安县，熙宁五年废为镇，隶清池县。 
临津县，熙宁六年废为镇，隶南皮县。 
