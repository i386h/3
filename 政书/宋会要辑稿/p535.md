<!-- { "loadSidebar": true } -->
五年十二月十四日，太常寺言：「来年正月一日，皇帝御大庆殿受文武百僚朝贺。勘会《五礼新仪》，大庆殿元正大朝会上寿，系上公。检会去年十一月三十日敕，皇太子在三公之上，凡庆会上寿，依天禧之制，押百僚于外殿。及昨皇太子受册毕开宴日上寿，系皇太子升殿上寿。」诏上寿差上公，皇太子内殿称贺。 
八年正月一日，御大庆殿受定命宝。 
宣和三年十一月冬至，不受朝，以明节皇后丧故也。 
六年正月一日，皇帝御大庆殿受朝贺，次诣明堂布政，还大庆殿上寿。 
绍兴三年十二月二十五日，辅臣进呈金使李永寿等正旦入见故事，百官俱入。上曰：「金盛之时，神京会同，朝 
      
廷之尊，百官之富，所以夸示夷狄。今暂驻于此，事从简便，旧日礼数，岂可尽行 无庸俱入。兼元日亦未尝受贺也。」建炎之初，銮舆南幸，庶事未备，而朝会之仪未暇举焉。正、至但循例，宰臣率文武百官拜表称贺而已。绍兴改元，以道君皇帝、渊圣皇帝北狩，权宜皇帝躬率百僚遥拜毕，次御常御殿，朝参官起居。至是，臣僚建言，诏命有司举行之。
 礼 宋会要辑稿 礼五六 皇帝朝德寿宫 
      
皇帝朝德寿宫
【宋会要】
淳熙元年九月四日，宰执内殿奏事毕，上顾谓曾怀等曰：「前日诣德寿宫，太上皇帝饮酒乐甚。太上皇帝年将七十，而步履饮食如壮年时。每侍太上皇帝行苑囿间， 
      
登降皆不假扶掖。朕见太上皇帝寿康如此，喜固不可言。」回顾皇太子在侧，曰：「时和岁丰，中外无事，人情熙熙，三世同此安荣，其乐有不可形容者。」怀等奏曰：「此皆陛下圣德圣孝昭格天地，有以致之。」 
二年十二月十七日，皇帝帅文武百僚诣德寿宫行庆寿礼。十三年正月十日同此。 
九年九月十三日，皇帝诣明堂行礼毕，帅文武百僚诣德寿宫起居上寿，饮福称贺。恭承太上皇帝圣旨，为泥泞免到宫。 
十年十二月十六日，皇帝诣德寿宫起居，行太上皇后庆寿礼。
 礼 宋会要辑稿 礼五六 命妇内朝 
      
命妇内朝
【宋会要】
真宗大中祥符二年七月一日，内东门司言：「皇亲诸命妇应入宫庭觐见者，承前未尝豫奏，不待报而入谒，有司无由致诘。自今望令前一日具奏待报。」诏长公主不须待报，但令以随从女仆人数具奏。又言：「戚里及臣僚家尊长亡殁后，其息女子妇，恩旨悉令入见，自是承例于宫庭贡献。今请止令家长入谒。」从之。其诸妇、息女旧当入贡者，并特赐时服。 
仁宗天圣三年三月，诏皇城司：「自今内夫人并使臣及尚书内省文字，于宫院宣唤人入内，更不令下帖子，便随所宣指挥入内。」 
宝元二年五月九日，臣僚上言：「乞自今后除皇亲国戚之家许奉朝请外，其余一切臣僚之家并女冠尼寺等人，并不许入内。如遇朔望，命妇之家 
      
只令进表起居。」诏入内内侍省，除亲王、长公主依旧外，余皇亲之家遇节序、圣节、南郊庆贺许依例进奉入内，非次不得妄作名目告求入内，永为定式。 
十二月五日，诏外命妇每岁孟冬朔及因事上礼，唯见任、前任并毙殁执政之臣，及节度使以上、见任入内内侍省内侍都知、押班妻，许中参奉献，余皆罢。先是，外戚疏远之家因缘岁时，并入宫掖，有赏锡烦费、干祈祝托之弊。上封事者言其失，乃 三司使晏殊详定，至是从其请。 
康定二年九月二十七日，赠武胜军节度使任福妻王氏乞赐妾并子妇入内朝谒，诏听王氏及子怀亮妇时节入内。 
皇佑四年九月八日，诏：「臣僚之家自外到阙入内，合进土仪物色者，许依旧例。皇亲戚里遇节序庆贺及干元节、南郊，方许入内进奉，其朔望更不得入内。臣僚命妇(并命妇)并女冠尼寺院等，非遇干元节、南郊及庆贺，毋得妄作名目告求入内。 
治平四年三月十九日，神宗即位未改元。太常礼院言：「检会干兴元年干元节，以真宗梓宫在殡，所有在京臣僚、内外命妇等进奉并权罢。」诏如旧例。 
哲宗元佑元年二月二十九日，礼部〔言〕：「神宗皇帝小祥，欲比附故事，是日外命妇并诣神御前奠酹，及奉慰太皇太后、皇太后讫，退。」从之。 
十一月一日，礼部言：「将来冬年节，命妇贺太皇太后，合比附坤成节例，改笺为表。」从 
      
之。
 礼 宋会要辑稿 礼五七 朝贺 
     
宋会要辑稿 礼五七

朝贺按此门内容，前「朝会」门中全有，实为复文。
【宋会要】
〔天圣〕七年十月，御史台言：「冬至御殿旧仪，公卿自殿门外叙班以入。今缘文班三品、四品以上并阙，又左右金吾上将军、大将军各二员，将军各四员，分左右立班，今同判左金吾张斌久病在假，南班见止二员，并望差官充摄。」诏枢密直学士李谘、知制诰李仲容摄公卿，左千牛卫将军符承煦与西京左藏库副使石孝孙等七人分摄左右金吾。 
庆历六年十二月十五日，管句西驿所言：「夏国进奉人未经正月一日御殿称贺，未审赴班否。」诏首领等赴，习仪称贺。 
嘉佑元年正月朔，御大庆殿受朝。前一夕，殿庭设仗卫既具，而大雨雪，至压宫架折。帝于禁中跣而告天，至是日虽开霁，然帝暴感风眩，促行礼而罢。 
英宗治平四年正月朔，诏罢元会，只受册尊号。先是，诏会朝上册尊号，英宗不豫，遂罢会。 
神宗熙宁二年三月二十五日，诏罢五月一日御大庆殿受朝，太常礼院今后无复申请。 
十一月三十日冬至，上御大庆殿受朝。是日宰臣、文武百官又诣内东门贺太皇太后、皇太后。 
三年十二月十六日，右谏议大夫宋敏求言：「淳化二年，诏来年正月一日御殿，皇帝更衣再坐，执圭，候太尉进酒，差官受圭。第四盏毕，却进圭。后来有司失于奏请，再坐上寿，遂不执圭。今欲乞并依旧仪。又正冬御殿，朝(廷)[臣]自太子中舍、洗马而上并摄南班官，皆得赴座赐酒，惟皇亲大将军以上至率府副率独不与坐，亦无侍立明文，当赐酒之时，徘徊陛阶，班列不肃。又缘其日宗室正任以上亦皆赴坐，今欲乞令将军以上并赴坐，其率府副率以下随班上寿讫，先退。」并从之。 
九年七月二十一日，诏合门，近许上寿赴坐宗室，大庆殿朝会亦令与。 
元丰元年十一月十九日，诏龙图阁直学士、右谏议大夫、史馆修撰、修国史宋敏求，右谏议大夫、权御史中丞蔡确，西上合门使、枢密副都承旨张诚一，太常博士、集贤校理、同修起居注、直舍人院、权同判太常寺李清臣，详定正旦御殿仪注。 
哲宗即位，礼部言：「冬至、正旦在谅闇，当罢朝贺，欲令群臣于东上合门、内东门表贺。」从之。 
宣和六年正月一日，皇帝御大庆殿受朝贺，次诣明堂布政，还大庆殿上寿。
 礼 宋会要辑稿 礼五七 朝贺 二 
     
朝贺二按此门内容为冬至朝贺，除末二条外，前「朝会」门中亦全有。
【宋会要】
     
太祖建隆元年十一月冬至，帝亲征扬州，不受朝，( )[宰]臣率百官诣行宫拜表称贺。自是凡正、冬及五月朔皆太常礼院奏请，其无事而罢会者不录。 
二年十一月冬至，不受朝，以昭宪皇太后始祔庙故也。 
四年十一月冬至，行郊祀之礼， 臣诣斋宫拜表称贺。自后凡冬至日值行礼者，皆拜表贺。 
干德二年十一月冬至，不受朝，以王师在蜀故也。 
三年十一月冬至，受朝贺于文明殿。帝服通天冠、绛纱袍，余如元会之仪。 
四年十一月冬至，御干元殿，退御文明殿，群臣上寿，始用雅乐登歌、二舞，赐群臣酒，五行而罢。 
开宝七年十一月冬至不受朝，八年十一月冬至不受朝，皆以出师江南故也。 
九年太宗即位未改元。十一月冬至，不受朝，以太(宗)祖梓宫在殡故也。 
太平兴国二年十一月冬至，御朝元殿受朝贺，退御文明殿上寿，复用教坊乐。 
淳化三年十一月冬至，不受朝，以许王薨日近故也。 
五年十一月冬至，诏以剑南用兵，罢朝会。 
真宗至道三年十一月冬至，不受朝，以丧制中故也。 
咸平三年十一月冬至，御朝元殿受朝贺，群臣上寿，又诣万安宫进名贺皇太后。时宰臣张齐贤已下检详建隆二年正月朔受朝贺仗退，百僚诣皇太后宫称庆故事，又诏礼官详定而行之。 
干兴元年十一月仁宗即位未改元。冬至，不受朝，以丧制故也。自是至天圣二年皆然。 
天圣七年十月，御史台言：「冬至御 
     
殿，旧仪公卿自殿门外叙班以入。今缘文班三品、四品以上并阙，又左右金吾上将军、大将军各二员，将军各四员，分左右立班，今同判左金吾张斌久病在假，南班见止二员，并望差官充摄。」诏枢密直学士李谘、知制诰李仲容摄公卿，左千牛卫将军符承煦与西京左藏库副使石孝孙等七人分摄左右金吾。 
神宗熙宁二年十一月三十日冬至，上御大庆殿受朝。是日，宰臣、文武百官又诣内东门贺太皇太后、皇太后。 
元丰二年十一月冬至，不受朝，以慈圣光献皇后丧制故也。 
八年十一月冬至，不受朝，以丧制故也。哲宗即位，礼部言：「冬至、正旦在谅闇，当罢朝贺，欲令群臣于东上合门、内东门表贺。」从之。 
元佑八年十一月冬至，不受朝，以宣仁圣烈皇后丧故也。自是至绍圣二年皆然。 
元符二年十一月冬至，不受朝，以丧制故也。 
徽宗崇宁元年十一月冬至，不受朝，以钦成皇后丧故也。 
大观二年十一月冬至大观：原无，据前「朝会」门同条补。显恭皇后卒于大观二年，见《宋史 后妃传》。，不受朝，以显恭皇后丧故也。 
政和二年十一月二十五日冬至，受圭于大庆殿。 
三年十一月冬至，不受朝，以昭怀皇后丧故也。 
宣和三年十一月冬至，不受朝，以明节皇后丧故也。 
高宗绍兴十二年十月十六日，臣僚言：「窃以元正一岁之首，冬至一阳之复，圣人重之，制为朝贺之礼焉。自上世以来，未之有改也。主上临御十有六年，正、至朝贺，初未尝讲。兹者太母还宫，国家大庆，四方来贺，亶惟其时。望自今冬至、元正举行朝会之礼。 
     
