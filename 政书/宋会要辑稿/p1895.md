<!-- { "loadSidebar": true } -->
朝散大夫、直龙图阁、泾原路经略安抚使毛渐绍(兴)[圣]三年十月。渐初以边功，章惇欲与修撰，上不许，但加直龙图阁，时渐卒已三月矣。寻特赠龙图阁待制。左中散大夫致仕赵令铄崇宁元年八月赠宝文阁待制。以令铄太祖皇帝五世孙、安定郡王世雄子也。朝请大夫、集英殿修撰王子韶二年九月特赠显谟阁待制。以元佑中力排诬毁之党，其子相以遗槁来上故也。奉议郎、宗正少卿姚舜仁大观元年六月特赠显谟阁待制。因判大宗正司嗣濮王宗汉荐：莅事勤敏，实有功于宗学。上知其才，而未及用，故特赠。朝散郎、集贤殿修撰康位二年二月赠显谟阁待制。太中大夫、太常少卿刘诜政和二年七月特赠龙图阁直学士。以尝造燕乐故也。奉议郎、知池州范致明宣和元年十二月特赠徽猷阁待制。以监司言「(疚)[究]心职事，力疾董督修建神霄宫殿宇，疾势加重而卒」故也。朝奉郎蔡硕二年正月赠徽猷阁待制。诏以尝宣力助确，亦遭捃摭，犹在罪籍，未曾推恩故也。中奉大夫、右文殿修撰张翚三年闰五月赠徽猷阁待制。朝奉大夫、直秘阁蒋彝五年六月赠待制。朝奉大夫、秘阁修撰朱载上靖康元年八月赠徽猷阁待制。司农少卿史徽建炎二年正月赠右文殿修撰。承议郎、秘书少监李朴二月赠宝文阁待制。朝散大夫、徽猷阁待制胡唐老四年八月赠徽猷阁直学士。吏部员外郎黄庭坚、朝散大夫晁补之、宣德郎秦观三月并赠直龙图阁。朝请郎张耒三月赠右文殿修撰。黄宰十月赠直秘阁。以其子淳言「宰崇宁五(月)[年]应诏上书，触权臣之怒，流窜海岛，未蒙昭雪」故也。殿中侍御史陈师锡绍兴元年四月赠〔直〕龙图阁。朝散大夫、提举南京鸿庆宫毕仲游五月赠直徽猷阁。右正言张庭坚八月赠直龙图阁。殿中侍御 
      
史龚夬八月赠直龙图阁。追复端明殿学士苏轼八月赠资政〔殿〕学士、朝奉大夫。左正言任伯雨八月赠直龙图阁。太中大夫、吏部侍郎、责授横海军节度使、均州安置张舜民八月赠宝文阁学士。通直郎、崇政殿说书程颐八月赠直龙图阁。知广州张上行八月赠集英殿修撰。知岳州袁植九月赠直龙图阁。朝散郎、充秘阁校理、知太平州梅灏二年二月赠直龙图阁，元佑党人也。监察御史沈畸四月赠直龙图阁。承议郎邓考甫七月赠直秘阁。朝散大夫欧阳棐三年五月赠直秘阁。胡端修三年六月赠直秘阁。以元符上书石刻党人，被责死于贬所。左通直郎、太常少卿唐恕四年正月赠徽猷阁待制。右奉直大夫、提举江州太平观邵伯温五年七月赠秘阁修撰。奉议郎范柔中七月赠直秘阁。中奉大夫、充集英殿修撰周鼎八月赠徽猷阁待制。通直郎范正平十月赠直秘阁。朝请大夫、充天章阁待制赵君锡六年四月赠徽猷阁直学士。右朝请大夫、直徽猷阁、权知庐州赵康直七年闰十月赠徽猷阁待制。朝散郎邓忠臣十年三月赠直秘阁。敷文阁学士、降授左朝奉郎、知广州莫将十六年八月赠端明殿学士。左中奉大夫、充秘阁修撰、提举江州太平兴国宫王赏二十年七月赠敷文阁待制。左朝散大夫洪兴祖二十七年赠直徽猷阁。追复显谟阁学士、左太中大夫汪藻二十八年九月赠端明殿学士。左宣教郎、守尚书祠部员外郎刘藻绍兴三十二年六月赠秘阁修撰。以藻尝任潜邸教授，故有是命。左朝散郎、知衢州王悦干道四年七月赠直龙图阁。悦在郡有惠政，尝祷雨忧勤致疾。既死，百姓哀恸，立祠祀之。郡官列上其事，故有是命。承议郎、守司农少卿刘尧仁十月赠敷文阁待制。诏以尧仁际遇于潜邸也。右朝散郎致仕周閟八年五月赠直徽猷阁。閟以郎官任总领，卒于官，特赠之。
 仪制 宋会要辑稿 仪制一一 武臣追赠 
      
武臣追赠
上将军统军： 
左卫上将军、秦国公向拱雍熙三年正月赠中书令。右骁卫上将军楚昭辅太平兴国七年十二月，右卫上将军、邢国公宋墦
端拱三年四月，左龙武统军、滕国公孟(元)[玄] 淳化三年八月，左屯卫上将军致仕王嗣宗天禧五年正月。以上赠侍中。前右骁卫上将军、商州安置刘(延)[廷]让雍熙四年十月，左龙武统军钱惟治大中祥符七年七月。以上赠太师。右千牛卫上将军李崇矩端拱元年二月，吴虔裕八月，曹翰淳化三年五月，左领军卫上将军戴兴咸平三年二月，左屯卫上将军王汉忠五年九月，右屯卫上将军致仕郑守忠庆历二年闰九 
      
月，高化八年五月。以上赠太尉。左屯卫上将军张铎雍熙三年七月赠太傅。右龙武统军陈承昭开宝二年十月赠太子太师。右羽林统军孟仁裕开宝三年九月赠太子太傅。左骁卫上将军李琼建隆四年四月赠太子太师。左龙卫上将军米信淳化五年五月赠横海军节度使。左领军卫上将军致仕谭延美咸平六年六月赠建武军节度使。左金吾卫上将军、判复州赵保忠景佑元年六月赠威塞军节度使。 
不赠官：右领军卫上将军王晖建隆四年四月，左领军卫上将军致仕郭琼干德二年正月，王祚六年，周景开宝五年六月，祁廷训太平兴国六年正月，前左金吾卫上将军、许国公张从恩干德四年正月，左屯卫上将军薛可言五年正月，右千牛卫上将军李廷珪三月，牛思道雍熙三年六月，李从善四年九月，解晖淳化二年七月，右监门卫上将军秦习干(道)〔德〕五年八月，左领军卫上将军、燕国公刘重进六年正月，左骁卫上将军田景咸开宝三年三月，致仕李洪信八年八月，张进雍熙二年九月，左千牛卫上将军白重赞开宝三年四月，杨廷璋四年十月四年：原作「年四」，不通，经乙。，左羽林军统军周保权雍熙二年五月，右龙武统军孟仁操三年八月，右屯卫上将军伊审证端拱元年正月。 
大将军：左龙武军大将军孙行友太平兴国六年九月赠左卫上将军，以其尝任使相故也。左卫大将军、知(卢)[庐]州侯赟淳化三年四月赠左卫上将军。右羽林军大将军、昭州团练使郝正四年五月赠左龙武军上将军。右金吾卫大将军赵延义咸平二年十二月赠左武卫上将军。左神武军大将军、康州团练使致仕王中正大中祥符九年十月赠镇南军节度使。左神武大将军、顺州团练使王彦升端拱元年三月赠洋州观察使。右骁卫大将军张逊淳化五年七月赠桂州观察使。武卫大将军致仕王得一咸平三年四月赠宣州观察使。左龙武军大将军、昭州防御使张昭远景佑元年闰六月赠应州观察使。左领军卫大将军、康州团练使田绍斌大中祥符四年九月赠卫州防御使。左龙武军大将军、韶州防御使、分司西京韩崇训大中祥符三年八月不赠官。右武卫大将军郭逵元佑三年十一月赠雄武军节度使。 
将军： 
右屯卫将军高遵裕元丰八年八月赠永州团练使。 
管军节度使： 
殿前都指挥使、镇宁军节度使杨信太平兴国三年六月，感德军节度使白进超五年正月，河西军节度使范庭召咸平四年正月，保静军节度使刘谦大中祥符二年八月，蔚昭敏天圣三年三月，建雄军节度使刘怀德嘉佑六年十二月。 
      
以上赠侍中。 
忠武军节度使曹璨天禧三年七月赠中书令。时璨疾甚，命翰林草制授璨河阳节度、中书门下平章事。制入，璨卒，故特用使相例赠焉。都虞候、泰宁军节度使李重勋太平兴国三年三月宁：原作「节」，据《长编》卷一九改。，马军副都指挥使、武昌军节度使彭睿天圣六年正月，都虞候、彰国军节度使张廷翰开宝二年二月。以上赠侍中。 
步军都指挥使、静江军节度使李进卿开宝六(月)[年]十月，大同军节度使李怀忠太平兴国三年五月，保顺军节度使王隐大中祥符二年九月，威塞军节度使冯守信天禧五年八月。以上赠太尉。 
殿前都指挥使、安武军节度使郝质元丰元年六月赠侍中。武信军节度使燕达元佑三年七月赠开府仪同三司。副都指挥使、建武军节度使贾逵元丰元年十二月，宁远军节度使杨遂三年十二月。以上赠侍中。 
武泰军节度使卢政四年八月，武康军节度使刘昌祚绍圣元年正月，保康军节度使、检校司空苗授三年九月。以上赠开府仪同三司。 
定武军节度使、检校司徒姚麟崇宁四年二月赠司徒、开府仪同三司。 
管军留后： 
马军副都指挥使、定国军节度观察留后曹琮庆历五年五月赠安化军节度使兼侍中。保胜军节度观察留后范恪嘉佑五年二月赠昭武军节度使。武胜军节度观察留后王凯六年八月赠彰武军节度使。步 
      
军副都指挥使、感德军节度观察留后王信庆历八年八月赠武宁军节度使兼侍中。静难军节度观察留后马怀德嘉佑八年六月赠宁远军节度使。威武军节度观察留后宋守约熙宁八年二月赠安武军节度使。 
军职观察使： 
马军副都指挥使、耀州观察使周美皇佑四年九月赠忠武军节度使。步军副都指挥使、桂州观察使张潜宝元二年五月赠安武军节度使。殿前都虞候、密州观察使郑诚大中祥符四年五月赠定国军节度使。马军都虞候、宣州观察使张玉熙宁八年八月赠建雄军节度观察留后。步军都虞候、丰州观察使元达淳化四年四月赠昭化军节度使。龙神卫四厢都指挥使、洋州观察使皇甫继明至道二年三月赠彰武军节度使彰：原作「彭」，据《宋史》卷二五九《皇甫继明传》改。。步军都指挥使、邕州观察使刘永年元丰七年二月赠崇信军节度使。 
军职防御使： 
殿前都虞候、宁州防御使 
      
张凝景德二年五月赠彰德军节度使。眉州防御使王从政嘉佑三年二月赠建武军节度观察留后。马军都虞候、绵州防御使王达皇佑四年十一月赠容州观察使。眉州防御使孟元嘉佑三年十一月赠遂州观察使。步军都(御)[虞]候、英州防御使袁贵
大中祥符五年二月赠云州观察使。王应昌景佑元年闰六月赠丰州观察使。陵州防御使安俊嘉佑四年八月赠阆州观察使。端州防御使赵滋治平元年九月赠遂州观察使。眉州防御使石遇三(月)[年]三月赠利州观察使。步军都虞候、兴州防御使杨文广熙宁八年闰四月赠同州观察使。龙神卫四厢都指挥使、象州防御使刘谦康定元年十一月赠永清军节度观察留后。龙捷左厢都指挥使、江州防御使马全乂建隆二年十二月赠大同军节度使。捧日天武四厢都指挥使、温州防御使赵隆政和八年五月赠镇潼军节度使。 
不赠官：捧日天武四厢都指挥使、郑州防御使王杲雍熙六年七月，步军都虞候、韶州防御使张进景德元年正月，捧日天武四厢都指挥使、权步军都虞候、洋州防御使郝晖大中祥符元年十月。 
军职团练使： 
步军都虞候、康州团练使和斌元佑五年三月特赠宁州防御使。濠州团练使贾嵒
元符三年四月赠雄州防御使。 
节度使： 
