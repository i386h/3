<!-- { "loadSidebar": true } -->
凡诸州狱空，旧制皆(除)[降]诏 奖谕。若州司、司理院狱空及三日以上者，随处起建道场，所用赍供之物并给官钱，节镇五贯，诸州三贯，不得辄扰民吏。 
太宗太平兴国七年八月十五日，两浙路转运使高冕言：「部内诸州系囚甚多，盖知州、通判慢公，不即决遣，致成淹延。或虚奏狱空，隐落罪人数目，以避朝廷按问。望自今虚奏狱空及见禁人状内落下人数、隐缩入禁月日者，许本州岛官吏互相申纠，重行朝典。」从之。 
淳化三年四月十二日，诏：「诸州须司理院、州司、倚郭县俱无禁系，方得奏为狱空。如逐司官吏自勤发遣致狱空者，仰长吏勘会诣实，批书印历，更不降诏奖谕，并依编敕施行。」 
真宗大中祥符二年四月十二日，诏诸州虽封部闲静，狱空及季者亦赐诏奖之。 
五月八日，银台司言：「降诏书奖谕饶、歙州狱空，看详皆是州司、司理院互有狱空，不应得编 条贯。今后乞先委刑部将旬奏禁状点勘不谬，即具奏降诏。刑部点勘如依得编 ，即具以闻。」 
十一月一日，权判刑部慎从吉言言：原无，据《长编》卷七二补。：「伏见提点刑狱司所奏狱空状伏：原作「复」，据《长编》卷七二改。，本部比对，多不应编 。外州妄觊奖语，沽市虚名。近据邠、沧二州勘鞠大辟罪囚干诖数人，纔一夕即行斩决。况前代京师决狱，尚须覆奏，盖欲慎重大避，岂宜一日之内，便决死刑便：原作「使」，据《长编》卷七二改。!朝廷比务审详廷：原作「庭」；务：原作「要」。并据《长编》卷七二改。，恐有冤滥，即非求急速，如此则不体朝旨，邀为己功为：原无，据《长编》卷七二补。，但务狱空，必无所益。欲望依准前诏，不得奖谕。今后专委提点刑狱专：原作「转」，据《长编》卷七二改。、转运司将州府军监以公事多少分三等，第一等公事多处五日，第二等十日，第三等二十日，须州司、司理院、倚郭县全无责保寄店之类，方为狱空。所以知州、通判勘会诣实，各与批上历子，直俟得替赴阙，具状开(祈)[析]保明以闻。」奏可。 
神宗元丰五年四月一日，知开封府王安礼言三院狱空，诏送史馆，安礼迁一官，推官许懋、胡宗愈、刘挚、刘仲熊并赐章服。军巡判官毕之才以下十四人为三等，第一等迁官，第二等减磨勘二年，第三等一年，吏史转资。仍赐绢千匹赐：原作「次」，据《长编》卷三二五改。、银一百五十两、钱五百千。 
七日，大理卿崔台符言本寺狱空，诏送史馆，台符减磨勘二年减：原无，据《长编》卷三二五补。，少卿韩晋卿、杨汲一年。 
九月十三日，大理卿杨汲等言狱空汲：原作「伋」，据《长编》卷三二九改。，诏付史馆。 
十月六日，诏大理寺狱空，官吏量与支赐。 
六年六月二十五日，龙图阁直学士、朝奉郎、权知开封府王存言三院狱空，诏开封府官吏并依元丰五年推恩。 
十月十三日，朝奉郎、试大理卿杨汲言大理寺断绝狱空卿杨：原缺，据《长编》卷三四○补。，诏付史馆，以汲试刑部侍郎。 
七年正月十八日，知开封府王存言司录司、左右军巡院狱空，乞付史馆。诏王存迁 
      
官，官吏令第劳上司勋。 
二月十一日，以开封府狱空，赐知府王存奖谕 书、银绢百匹两，推判官胡宗愈等银绢三十匹两。初，存等奏狱空空：原作「宗」，据《长编》卷三四三改。，命如故事迁官，而门下省以谓前此存等以狱空迁官，或赐章服，才半岁，今推赏不可，上乃命止赐诏及银绢而已。 
四月十九日，大理卿王孝先言本寺狱空，诏降 奖谕。自今有司上狱空，令御史台、刑部按实。上以开封府、大理寺比岁务为狱空，恐希赏不实也。 
八年四月四日，大理卿王孝先等言狱空，诏付秘书省，仍令学士院降诏奖谕。 
哲宗元佑三年三月二十八日，开封府狱空，诏付史馆，权知府钱勰转一官，推官赐章服。 
九月十七日，龙图阁待制、权知开封府钱勰知越州，朝奉大夫、仓部郎中范子谅知蕲州，朝奉大夫、新差提点河北西路刑狱林邵知光州邵：原作「郡」，据《长编》卷四一四改。，仍各赎铜二十斤。内勰展三年磨勘，邵展二年磨勘。坐奏狱空不实也。 
绍圣二年正月十六日，龙图阁直学士、权知开封府王震言：「司录司、左右军巡院状，并无见勘公事及门留知在人请官。」诏送史馆，赐银绢章服、减磨勘年有〔差〕。 
二十八日，前副都指挥使、保康军节度使苖授言殿前司狱空，诏赐银绢有差。 
徽宗崇宁四年闰二月六日，诏开封府狱空，王宁特转两官。两经狱空，推官晏几道、何述、李注，推官转管勾使院贾炎，并转一官，仍赐章服；法曹曾谔转一官，减二年磨勘；仓曹杨允、户曹刘湜、兵曹陆偕、士曹张元膺，各减三年磨勘；军巡判官贺项、张华、孙况、张必，检法使臣李宗谨、程谅，各转一官，减二年磨勘。一经狱空，推官曹调赐金紫，工曹王良弼转一官；司录李士高减二年磨勘，候叙用了日收使；检法(司)[使]臣刘禹臣特与转一官，减二年磨勘。 
开封府第一次狱空，申乞支破杂供库钱管设官吏，依立春祈神例，用衙前乐祗应。二狱空，蒙下户部支降钱二百贯文。欲望朝 九月十三日，大理寺札子：「勘会本寺今月七日狱空，已具奏闻去讫。伏(庭)[廷]特依近例，支赐钱下寺排设。」诏依例支赐钱二百贯文。 
五年十月三日，开封尹时彦奏开封府一岁内四次狱空，乞宣付史馆。从之。 
大观元年九月二十九日， 检会大观元年八月刑部、大理寺断绝(天)狱空，(夫)[未]曾推恩。取到大理寺状，勘会七月二十五日起首称办，到二十九日终断罪尽绝，八月一日申奏。今具到断绝官职位、姓名，数内王(衣)[依]、周泽、商守拙、林渊并自七月二十六日中书差。〔诏〕依崇宁四年例减半推恩，内周泽、商守拙各与减二年磨勘，王依、林渊比类施行，大理寺卿马防、少卿任良弼各转一官。 
二年五月二十四日，中书省勘会大理寺今年四月二十七日狱空，诏〔依〕崇宁五年六月三日例推恩，朝请大夫、大理卿曹调，朝议大夫、大理少卿任 
      
良弼，各与转行一官。 
九月十四日，开封府尹宋乔年奏：「勘会今年五月十七日本府狱空，尝面奏乞不推恩，而训戒丁宁，不许辞免，且有劝能之语。臣仰承眷奖，不敢牢辞。今曾缺旬，囹圄再空，其管设官吏之类，已得指挥依例施行外，若更奖赉，显属侥幸。欲望慈圣特降睿旨，更不施行。」诏府尹令学士院降诏，余官降 书奖谕，人吏依例支赐。 
三年二月十四日，前淮南东路提点刑狱公事吴慈奏，前任本路管下州县申到自大观元年至二年六月终狱空月日、次数，又陕州奏大观元年二月州院、司理院、平陆等县狱空月日。诏淮东提刑并陕州知州并降 书奖谕，平陆县知佐、通判、司理院当职各指射差遣一次，通判陕州、州院、(亭)[高]邮军军院、海州司理院当职官各支赐绢二十匹。 
四年五月四日，文武百僚、尚书左仆射何执中等言：「(复)[伏]见开封府左治狱空，并断绝上表，乞宣付史馆。」从之。 
政和元年十二月十一日，朝散大夫、知解州上官行奏：「臣昨任京东西路提刑，准大观元年八月七日御笔手诏，京师犴狱屡空，四方郡县又系不决，令监司虑囚决狱缺囹圄之空，遍及天下。臣受奉圣训，躬督州县，本年终一路州县并经狱空，京东近郡缺阖境澄清，悉资神化。臣尝具全路狱空应诏以闻，乞宣付史馆，以彰圣德。臣备员使事，无补涓尘，本年狱空，已曾两被敕书奖谕，州县狱官亦蒙朝(庭)[廷]渐加激劝。契勘京东旧系重法地分，素号狱讼烦冗。昨来全路狱空，与一州一县狱空事体不同，皆圣化旁达，民知不犯。考之编简，前此未闻。小臣区区，不避僭越，伏望特降睿旨，付之信史。」从之。 
二年五月十八日，刑部奏：「知密州曹量奏，窃见诸路州县凡有狱空，自来未尝奏闻，欲乞今后令逐路提刑司据州县申到狱空去处，每月类聚奏闻，庶使无留刑禁，罪辜获免淹系。刑部欲依本官奏乞事理行下。」从之。 
三年九月十二日，诏大理寺、开封府自今不得奏狱空，其推恩支赐并罢。 
四年十一月二日，刑部奏：「淮南东路提点刑狱司申，据高邮知县状，具到狱空次数。本部看详，州县狱空，理当立法，令申提刑司类聚，月终奏闻。诏依。今据修下条：诸州县狱空并申提点刑狱司类聚，月终以闻。」 
五年三月，诏：「已降处分，开封府限三日结绝公事。今两狱奏空，其官吏究心公事，依应批旨，即日奏上，颇见宣力，可依昨狱空例推恩。开封府尹盛章、少尹陈彦修、李孝端、左司录事李传正、右司录事王行可并转一官，余有官人减三年磨勘，无官人等第支赐。」 
本寺本月二十一日两推狱空，已具表称贺奏闻。」诏大理卿李百宗、少卿李传正及正、丞各特转行一官，捉事使臣各支赐绢五匹，杖直 六年二月二十日，大理卿李百宗奏：「伏 
      
节级、长行、通引官、捉事人、专知官各支赐绢三匹，表奏司各支赐绢二匹，余并依崇宁四年十月八日指挥推恩。 
四月十五日，中书省言：「奉诏，开封两狱并四厢赤县并狱空，可取索官吏推狱等职次、姓名，拟定取旨推恩。除〔四〕厢两县官别作施行外，诏六曹官吏推狱等依两狱已得指挥推恩。尹王革、少尹张徽言、王规、司录赵靖、孟杨各转一官，内张徽言回授本宗有官有服亲，王规、赵靖依条施行；左右狱掾官陈翼等四人，议刑掾官范榛等二人，检法官梁立等四人，催促推勘公事并厅司使臣戚廉等六人，缺司使臣陈宗道等二人，左右狱推级葛思等二人，杂务掾官王直方等二人，奏报〔使〕臣戚友直、监门使臣沈皆、催促使臣赵鼎等三人，四厢官滕陶等四人，捉事使臣韩应等十一人，各减磨勘三年；开封(府)、祥符两县官许大年等九人，各减磨勘二年；左右狱推级贾乂等，各等第支赐。」 
