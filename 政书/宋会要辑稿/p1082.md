<!-- { "loadSidebar": true } -->
桂州旧在城及临桂、阳朔、永福、慕化、理定、永宁、义宁、灵川、修仁、荔蒲、兴安县、古县、胡桃场十四务，岁四千九百五十五贯。熙宁十年，在城：六千六百七十五贯四百三十五文；灵川县：一千四百八十二贯五百二十四文；兴安县：一千九百二十一 
     
贯一百五十四文；义宁县：七百七十一贯六百八十文；古县：三百五十一贯二百二十四文；荔蒲县：一千九百二十八贯九百一十九文；永福县：五百九十三贯五百五十一文；阳朔县：一千三百五十一贯七百一十三文；胡桃场：四千七贯九百七十四文；修仁场：七百四贯四百六十七文；浪石场：六十四贯五百四十三文；慕化县：五十贯三百九十六文。
容州旧在城及北流、陆川、平龙、博当镇五务当：原作「常」，据《元丰九域志》卷九改。，岁三千四百三十九贯。熙宁十年，在城：一千七百六十一贯六百七文；北流县门、龙门、平温、中和、峨石等场：六百一十四贯九百二十文；陆川县双檐、公平等：五百一十二贯三百一十五文；博当镇：五十五贯五百七十文。 
邕州旧在城一务，岁千六百七十九贯。熙宁十年，在城：二千五百九十八贯三百二十二文；外场；一千二百七十四贯八百六文。 
象州旧在城及石平、利仁虚、民武、阳口、武津、金镇七务，岁千三百七十三贯。熙宁十年，在城：一千九百三十一贯八百一十五文；来宾县：三百一十三贯二百八十九文一分三厘；武仙县：六十一贯四百三十二文六分六厘；阳镇口阳镇口：前云「阳口」镇，疑有误。：一十五贯二百四文四分二厘；武津镇：一十三贯一十五文三分一厘；利仁虚：七十四贯一十九文一分六厘；郑驮虚：一十贯五百九十四文；油蓝虚：九贯一百九十一文；石傅虚：六贯三百一十二文；足莫虚：三十九贯七百八十 
     
八文；大乌虚：六十八贯六百二十三文；广化虚：三十七贯五十二文；张峒虚：六贯三百七十八文；足连在虚：一十二贯九百三十二文；五盐铺：二贯二百四文。 
融州旧在城一务，岁二百六十七贯。熙宁十年，在城：三百九十一贯三百四十八文；外场：六十四贯。 
昭州旧在城及荆硖、擽安、牛泉、现步、静戎、思贺、白沙弄、诸松门、永安、龙平、恭城十二务，岁千九百六十一贯。熙宁十年，在城：二千一百四十四贯八百四十五文；立山县：九百一十八贯七百文；恭城场：二百八十贯七十三文。 
梧州旧在城一务，岁二千二十一贯。熙宁十年，在城：二千九百九十三贯七百五十一文。 
藤州旧在城一务，岁千三百二十六贯。熙宁十年，在城：二千五百二十一贯七百九十一文；岑溪县：三百二十四贯六百四十六文；常林场：一百一十贯六百七十四文；小虚：二百三十一贯六百三十二文。 
龚州旧在城一务，岁五百一十五贯原书天头注云：「『五』一作『六』」。。熙宁十年，在城：一千二百四十八贯七百四十九文。 
浔州旧在城及北津、 江三务，岁八百六十三贯。熙宁十年，在城：一千三百八十三贯二百八十一文。 
贵州旧在城及含山、穿山、平悦、康和、都录录：《元丰九域志》卷九作「禄」。、易今今：《元丰九域志》卷九作「令」。、都零、龙山镇、大利、怀泽场十一务，岁千三百一十一贯。熙宁十年，在城：二千一百三十八贯九百五十六文。 
柳州旧在城及乐晏、柳城、洛容、洛信、洛勾、武义、江口、思顺九务，岁千八 
     
百八贯。熙宁十年，在城十二务：三千六百四十三贯四百六十五文。 
宜州旧在城及智州、怀远军、富仁监、草虚五务，岁四千二百七十八贯。熙宁十年，在城：二千三百九十六贯一百八十文。 
智州河池县：一千二百一十三贯八百四十四文；富仁监：五千八十四贯六百五十文；宝富场：一千五百一十五贯八百三十五文；怀远寨：四百九十六贯六百七十三文；天河等共一十五处：三百九十贯三百六十文。 
宾州旧在城及莫耶、罗目、古当四务，岁千一百一十五贯。熙宁十年，在城：二千二百一贯一百三文；上林县：九十贯六百二十四文；迁江县：一百一十八贯二百九十六文。 
横州旧在城及北口、永定三务，岁千二百七十六贯。熙宁十年，在城：一千一百一十六贯五百七十七文；外务：三百六十三贯六十二文。 
化州旧在城及调良、廉江、零渌、都窦五务，岁二千四百一十九贯。熙宁十年，在城：四千二百五贯六百九十四文；吴水县：一千三百七十二贯八百一十七文；官寨场：九百九贯一百三十五文；都窦、谦口、零渌、东桥等场：三百六十九贯二百八十文。 
高州旧在城、茂名县据文例，此句「茂名县」前当脱「及」字。、仙灵、博铺、 黎、瀙消六务，岁三百七十一贯。熙宁十年，在城：一千七十五贯七百三文；茂名县名：原作「石」，据《元丰九域志》卷九改。：六百七十贯五百三十六文；信宜县：七百四贯七百八十九文；仙灵场：一百一十四贯二百三十文；博铺场：九十二贯四 
     
百二十二文； 黎场：一百一十贯九文；(龙)[瀙]消场：三十七贯六百三十六文；永兴场：一十四贯七百九十五文； 龙场：四十八贯一十四文；都成津：六十贯；庞村浮艳津：四千六贯八百文；镇步津：八贯四百文；奇津：三十六贯文。 
雷州旧在城及廉江二务，岁千一百二十六贯。熙宁十年，在城：七千三百九十七贯五百四十六文；递角场：二千四百七十九贯二十四文。 
白州旧在城一务，岁千二十九贯。熙宁十年，在城：一千六百二十七贯六百六十五文。 
钦州旧在城一务，岁千二十九贯。熙宁十年，在城：四千二百八十贯二百一十三文；灵山县：三千一百八十七贯三百七十五文；外场：一千九十二贯八百三十八文。 
 林州旧在城一务，岁一千一百五十五贯。熙宁十年，在城：一千一百六十二贯五百四十九文；兴业县：四百九贯八百四十二文；绿 镇：三十八贯一百八十九文。 
廉州旧在城及石康、白石、大廉、平陆五务，岁二千三百六十六贯。熙宁十年，在城：一千八百七十七贯五百一十九文；石康县：四百七十一贯六百四十八文；大廉场：一百二十二贯九百四十二文；平陆场：三十贯一百四十三文；英罗场：一百三十八贯一百四十六文；白石场：五十贯五十一文；三村场：一十五贯三百八十一文。 
琼州旧在城一务，岁四千二百八十八贯。熙宁十年，在城：一万九千五百九十二贯四十 
      
二文。 
昌化军旧不立额，熙宁十年，在城：一万六千五百三十九贯一百八十三文；昌化镇：二百八十五贯七百文；感恩镇：七十九贯四百八文。 
万安军旧不立额，熙宁十年，在城：一千一百八十九贯一百四十二文。 
牛崖军旧在城一务，岁二百贯。熙宁十年，在城：一千二百三十七贯一百四十五文。 
蒙州旧在城一务，岁七百九十九贯，今废。 
窦州旧在城及永兴虚二务，岁三百二十贯，今废。 
南仪州旧在城一务，岁二百五十八贯，今废。 
太祖建隆元年四月，诏：诸州勿得苛留行旅赍装。除货币当输筭外，不得辄发箧搜索。 
二年二月诏：蔡河、(颖)[颍]河五丈河及沿河州县民船载粟者，勿筭。 
三年七月，知舒州、右谏议大夫冯瓒言：「州界淀泊产泒蒲鱼菜，居民采以自给。前防御使司超在任，创率税钱，疲俗甚苦。」诏悉除之。 
四年八月，诏曰：「登州沙岛土居人户深在海峤，皆出王租。比闻自备舟船，般载女真鞍马。眷言劳役，宜示矜蠲。应所纳夏税曲钱及沿纳泛配诸杂物色并州县差徭，今后并与放免。其渡马回般上木植，自前州司多令抽纳，亦并除之。」 
干德三年十月，诏：忠州等处伪蜀日以鱼为膏，输其筭者，悉罢之。 
四年七月，诏：剑南道应伪蜀且有以米面收筭者罢之。 
六年四月，免普州行铺赁地钱。 
开宝四年四月，广南转运使王明言：「广州承前止于河步收税，猪、羊、鹅、鹿、鱼、果并外场镇课利，岁收铜钱一千七十贯。收复后来，商旅甚多，已令本州岛便宜置场收税。」从之。 
四月，诏岭南道：应税及盐面，并依荆湖禁法。 
十 
      
月，知邕州范旻言：「本州岛有制置务，元是广南创置，不隶州县，占却税户，自立营田原书天头注云：「立一作当」。，复抽收商税，及将收到课利博场，人户甚受其弊。」诏(今)[令]停废。其所管抽收商税，割入商税院。 
六年七月，诏：「广南州县岁输税来，每石功率钱一百六十，自今每硕止纳十文，余并除放。」 
八月，免成都府免家嫁娶资装抽税免家：「免」字疑误。。先是，伪蜀时，部民凡嫁娶，皆藉其帏帐妆奁之数，(佑)[估]价抽税，至是除之。 
太宗太平兴国六年十月，诏：密州管内官牛百二十六头，先给于民，岁输租麦四百二十硕，牛已死而租未免，自今悉除之。 
七年六月，诏江、淮、湖、浙民贩芦苇者勿筭。 
八年四月，漳州言：「龙溪等三县民伪命日，配充餐夫，檐擎物色及修公宇桥道。后来本州岛将餐夫纽价钱，凡铜钱二千一百五十余贯，铁钱二万一千五百三十余贯。」诏并除之。 
八月，诏：桂州承前配纳糖及茶叶并死伤牛租米，及四处税场增添年额共八十余贯，并与除罢。 
九年十月，盐铁使王明言：「西川峡路诸州商税，自来杂用铜钱，其价不等。请自今比市价，每一贯收住税三十，过税二十。」从之。 
淳化元年二月一日，诏：「诸处鱼池旧皆省司管系，与民争利，非朕素怀。自今应池塘河湖鱼鸭之类任民采取，如经市货卖，即准旧例收税。」先是，淮南、江浙、荆湖、广南、福建路当僭据之时，应江湖及池潭陂塘聚鱼之处，皆纳官钱，或令人户占买输课，或官遣吏主持。太宗闻 
      
其弊，故有是诏。 
二月，诏曰：「秦州司马堰先置板贾人船，过者取其筭，除之。」 
四月，诏：「兴化军两浙伪命日，以官牛赋于民，岁输租。牛或死伤，则令民买偿。自今除之，仍以官牛给租牛户。」 
八月，诏：「舒州管内四处鱼池，除望江官池外，其桐城县大龙、宿松县小孤及长武湖等三处鱼池特免税，任民采运。」 
十月十三日，诏：婺州金华、东阳两县陂湖，岁取鱼税并除之，纵民采捕、吏勿禁。 
二十一日，诏：「兴国军大冶县鱼池潭步地，江南(请)[谓]江湖边岸出船之地曰步，以所坐物为名，若瓜外麻步是坐。伪国日纳鱼税外，复于缯纲每夫岁收十钱，颇甚扰，自今除之。」 
