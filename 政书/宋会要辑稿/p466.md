<!-- { "loadSidebar": true } -->
赐银、绢三百疋两。草土范致虚宣和七年八月，以母丧特赐银绢各一千疋两。尚书户部侍郎虞奕二年七月丁母忧，特支绢三百疋。徽猷阁待制致仕范坦三年六月，诏赐赙赠。观文殿大学士张商英四年正月，以先帝简擢，尝位宰府，赙赠外特赐银、绢五百疋两。宁远军节度使、开府仪同三司梁子美五年五月，赠恤加等。礼部员外郎程俱六月，礼部言：「俱到任以来，管勾职事委是究心，今以家难去，无以归葬。」诏赙赠外特赐绢、银各一千疋两。显谟阁待制潘兑六年四月，赙赠外特赐银、绢各三百疋两。徽猷阁直学士韩纯彦四月，赙赠外特赐银、绢各三百疋两。龙图阁学士致仕钱昂四月，赙赠外特赐银、绢各三百疋两。延康殿学士马防四月，特赐银、绢三百疋两。右文殿修撰致仕孙宗鉴四月，赐银绢各一百五十疋两。显谟阁待制李伯宗伯：原作「百」，天头原批：「寄案：《大典》卷一万九千一百三十三作伯宗。」按《宋史》卷三五四《李伯宗传》亦作「伯」，据改。六月，赙赠外特赐银、绢三百疋两。徽猷阁待制毕桓八月，赙赠外特赐银、绢各三百疋两。资政殿学士徐绩十一月，赙赠加等。皇叔崇信军节度使、开府仪同三司、安化郡王仲营七年七月，赙礼有加。知汾州张克戬靖康元年十月，赐赠绢五百疋，银三百两。《宋史》列传：孙洙为翰林学士纔余一月，得疾。时参知政事阙，帝将用之，数遣中使、尚医劳问。入朝期日，洙小愈，在家习肄拜跪肄：原作「肆」，据《宋史》卷三二一《孙洙传》改。，偾不能兴，竟卒。帝临朝嗟惜，常赙外赐钱五十万。又萧振两为成都守，威行惠孚，后卒于成都，年七十二。死之日，民无老稚相与聚哭于道。遗表至，帝悼惜之，赙银五百两，绢五百疋，赠四官。
凡文武臣僚及宗室、公主、(附)[驸]马都尉与其亲属薨卒天头原批：「以下《中兴会要》。」，皆赙赠，旧书格目载之已详。建炎有诏，应孝赠并权住支，今所载者特恩焉。详见《杂录》。 
吏部侍郎李若水建炎元年五月，诏：「若水忘身为国，知死不惧，忠义之节，无与比伦。」赐其家银、绢五百疋两。武功大夫、淄州团练使、广南西路兵马都监、知融州李拱七月，赐其家银、绢、钱各一百，以拱领兵京城应援战殁故也。左正言卢臣中十月，赐其家银、绢一百疋两，以臣中知无不言，为溃兵所害也。龙图阁待制刘晏 
      
四年五月，特依格支赙赠，以晏于宣州讨贼，身先士卒，力战而死，忠义可嘉故也。中侍大夫、奉国军承宣使、带御器械、权同主管殿前司公事李质绍兴元年正月，赐其家钱五百贯，绢三百疋。知济州张存张存：天头原批：「寄案《大典》一万九千一百三十三作张存。」今按作「存」是，《建炎以来系年要录》卷四：「济州守臣张存率官吏士民劝进」，即此人。。四月，赐其家钱三百贯，以存在任日应办大元帅一行事务无阙误故也。删定官孔仲京七月，赐其家钱三百贯，以仲京删定条令有劳故也。资政殿大学士、太中大夫、提举临安府洞霄宫吕好问十月，赐其家绢五百疋，以好问尝任吏部侍郎、兵部尚书、尚书右丞，除罢恩例、支赐皆辞免，至是家贫不能办棺殓故也。既而臣僚论(例)[列]，有旨减作三百疋。通议大夫、试兵部尚书、兼侍读胡直孺十一月，赐其家绢二百疋。翊卫大夫、泉州观察使、神武军统制陈思恭十二月，赐其家绢三百疋，以思恭讨贼立功而死。故赠承事郎陈东十二月，赐其家钱五百贯。中奉大夫、直秘阁、知宣州李彦卿二年三月，赐其家钱一千贯，以招抚使李光言，彦卿洁己公勤，久任沿江差遣，累经寇盗，守御城池，卒免残破故也。承议郎、显谟阁直学士、提举建隆观、兼侍读郑亿年三月，以亿年昨被虏未回，其妻韩氏流寓台州身故，赐钱一千贯给其家。左奉议郎、守尚书屯田员外郎汪廷直闰四月，赐其家银一百两，以廷直家贫，乡里遥远，无力津送故也。淮南东路宣抚使刘光世五月，以闻父延庆丧，诏赐银、绢一千疋两。给事中廖刚五月，以刚母亡赐银一百两。武当军承宣使王殖七月，赐其家银、绢一百疋两，以殖系秦魏国惠和大长公主之子也。庆远军节度使充醴泉观使邢焕三年正月，赐其家银、绢各一千两疋。端明殿学士、左朝议大夫权邦彦二月，赐其家银、绢各一千疋两，以邦彦签书密院事致仕薨故也。尚书右仆射、同中书门下平章事、兼知枢密院事朱胜非四月，母鲁国太夫人杨氏特依格支赙赠。先是，入内内侍省言：依格，在京臣僚亲属薨卒，宰臣三年服父母绢五百疋，酒六十瓶，米三十石，麦十五石，钱三十贯。缘有建炎二年二月十九日诏权住支，故特有是命。大理卿马咸五月，赐其家钱三百贯。福建路转运判官吕庭问八月，赐其家银一百两。庭问系故相
      
夷简之后，前任金部郎中，因患乞外补，未朝辞间卒，坟墓田园皆在江北，家贫狼狈，故有是命也。左中大夫、充徽猷阁待制、提举台州崇道观洪炎十一月，特赐银、绢各一百疋两，给付本家。先是，有诏令州郡量事应副葬事，至是官僚论之，上曰：「炎以文学称，其死有恤典，盖用旧制。今既致言者，当罢之。炎，黄庭坚甥也。然其家甚贫，可如胡直孺等例支与银绢。」资政殿学士、左中大夫、知衢州谢克家四年十月，赙赠外更赐其家绢五百疋，以克家尝任参知政事也。安定郡王令畤畤：原作「时」，据《宋史》卷二四四《宗室传》一改。九月，特赐其家银、绢各一百疋两。中书门下省检正诸房公事李大有十月，赐其家银、绢各一百疋两。以左司员外郎晏敦复等言，大有点检明堂大礼事务究心，感疾而死，乞褒赠故也。显谟阁直学士辛炳五年二月，特赐其家银、绢各二百疋两，令福州于上供内支给。以炳曾任中执法，操行清修，贫无以葬故也。赠承信郎、荆州(宣)白身董宣等三名二月，各赐其家绢三十疋，以金人侵犯淮西，血战殁也。吏部员外郎王纯、李元瀹李元瀹：原作「李沦」，据《建炎以来系年要录》卷八七改。，金部员外郎吴并吴并：天头原批：「寄按，《大典》一万九千一百三十二作『吴升』。」三月，诏依屯田员外郎汪廷直例，各赐其家银一百两。以纯等三人同时身故，户部尚书章谊言其家贫，无以营办丧事，援例陈乞故也。龙图阁直学士、左朝请大夫致仕杨时六月，赐其家银、绢各二百疋两。大理少卿元衮七月，赐其家银一百两。殿中侍御史张绚八月，以祖母安人王氏亡，赐钱三百贯。少保、武成感德军节度使、淮南东路宣抚使韩世忠八月，以妻秦国夫人梁氏亡，赐银、绢五百疋两。中书舍人潘良贵六年正月，以良贵丁父忧，贫无以葬，赐钱五百贯。武胜定国军节度使、检校少保、湖北京西路安抚副使岳飞四月，以母亡赠银、绢一千疋两。左朝散大夫、充徽猷阁待制、枢密都(丞)[承]旨郭执中八月，赐其家银、绢各二百疋两，以执中在都督行府供职，往来淮甸措置军期事务，冲冒暑湿身亡故也。龙图阁直学士、左朝散大夫耿延 八月，赐其家银、绢二百疋两，以延 任元帅府属官也。左承议郎、行(大)[太]常博士李弼直八月，赐其家银一百两。以太常少卿柯悫
      
言，弼直宣和间任太常博士，缘主张元佑学术坐废非辜，近自泸南被旨远来赐对除受，万里一身，遽致殒没故也。端明殿学士、降授左太中大夫、提举江州太平观董耘七年二月，赐其家银、绢各二百疋两，以耘旧系元帅府属官也。奉议郎、建康府通判杨邦乂乂：原作「义」，据《宋史》卷四四七《杨邦乂传》改。四月，赐其家银、绢一百疋两。建炎三年(度)[渡]江，邦乂以死守城，不屈于贼，竟遇害也。知枢密院事沈与求六月，依例支赙赠。兵部尚书吕祉八月，赐其家银、绢五百疋两，祉以叛将迫虏渡淮，死于忠义也。嗣濮王仲湜九月，赐其家银、绢五百疋两。左朝散郎、充徽猷阁待制、提举江州太平观胡安国八年五月，赐其家银、绢各二百疋两。知台州邹炳五月，赐其家绢一百疋。中书言炳忠贤之裔，贫无以归葬故也。翰林学士朱震六月，赐其家银、绢各二百疋两。左通议大夫、提举亳州明道宫章谊九月，赐其家银、绢各三百疋两。起居舍人薛徽言九年正月，赐其家绢一百疋。吏部员外郎黄珪四月，赐其家银一百两。保平静难军节度使、开府仪同三司、四川宣抚使吴玠七月，诏支赙赠绢一千疋。十一日又诏：「吴玠保守四川，忠 显著，除已褒赠外，可特赐(银)[钱]三万贯，令四川都转运司给付其家。」检校少傅、保信军节度使、提举临安府洞霄宫汪伯彦十一年六月，赐其家银、绢各一千疋两，伯彦尝任尚书右仆射故也。长行兵士白安等一百九十七人七月，各赐其家绢二十疋，以金人侵犯淮西，安等随逐张俊收复和州等处，立功阵亡故也。资政殿学士、左中大夫、提举临安府洞霄宫颜岐十二年八月，特依格支给赙赠。以岐尝任元帅府参议官，历尚书左丞、门下侍郎故也。中书舍人王鉌三月，赐其家银、绢各一百五十疋两。徽猷阁待制致仕尹焞十一月，诏令绍兴府支赙赠钱三百贯。左朝请郎、荆湖北路提刑刘冠八月，诏与比附通判以上因干办公事致死例，特赐其家银五百两。以冠奉旨差往鄂州推勘公事毕，巡历本路州县，在路身亡故也。左朝奉郎、敷文阁待制、提举江州太平观李易十三年正月，赐其家钱三百贯。
      
