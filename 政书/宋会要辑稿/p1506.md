<!-- { "loadSidebar": true } -->
闰十月十三日，淮西提举张同之言：「本路连遭荒歉，民贫已甚，今年被害尤酷。近来雨水连绵，得熟禾谷又多伤损，若不优功存恤，必致饥寒所迫。乞将阙食之家分三等抄札粜济，于本路桩管上供铁钱或交子换到铁钱内科拨五六万缗，斟量州县旱伤轻重均拨，责付守臣晓示不熟地分有税产之家结甲赴官借支施行。如借钱纳米、钤束官吏关防诡名等弊，臣当纤悉措置，无容乖戾。」诏权拨钱五万贯，余依。 
二十一日，臣僚言：「两淛、两淮灾伤州军，各已节次给降米斛、钱、会、交子、官告、度牒，分拨下州县措置赈粜、赈济，及贴助支遣。尚虑州县奉行不虔，谷缓卤莽，以致虚坏官物，小民不沾实惠。乞下州县，将所给降及转变到钱、米内元许贴助本州岛支遣之数，用以接续官兵按月粮给，不得辄作其它费用。所是粜、济之数，将日前诸县申到分数为准，合以十分为率，八九分赈粜，一二分赈济。其赈粜之米，以目今价直量行减价，不得大段亏折元钱，仍以所粜到钱，逐旋差人于得熟地分 
      
收粜米斛，或招接客贩前来再粜，不得稍有乏绝。如官米大段陈次，亦(抑)[仰]将在市价斟量裁减，取令敛散可继，不得以小惠沽誉，却致无以接续。仍多方安集，毋致流移。其州县措置失当，监司常切觉察，随宜改更，务令合理。其官吏弛慢，致有流离殍死去处，即行按劾。仍速委官权管，毋令失所，以称朝廷优恤之意。」从之。 
庆元元年正月十五日，权工部侍郎兼知临安府徐谊言：「今岁淮、淛水旱，流离之民渐集市廛，其势不可不养。残笃废疾、癃老孤幼无所依倚而不能自存者，皆当次第料理。愿陛下以圣意推而行之。」诏令临安府于见赈粜米内取拨二千石，以备赈济。 
二十六日，诏：「临安府阴雨，细民不易，令临安府将见赈粜人户特与赈济五日。」以守臣徐谊言：「临安诸县自昌化得熟之外，其余八邑俱被水灾，目今虽蒙降米斛减价赈粜，饥民无钱收籴，至有糟糠不充、憔悴骨立、濒于死者甚众。畿邑之内，均为陛下赤子，当此荒歉，其惠爱理宜均一。乞将管下八邑见今赈粜者，与府界之民一体赈济五日，庶得人户俱被上恩，有以见陛下功惠京邑、一视同仁之意。」从之。 
二月三日，诏令内藏库支钱一万贯，丰储仓更支米三千石，付临安守臣徐谊，措置给贫病之民，务要实惠均济。 
十一日，臣僚言：「朝廷荒政有三：一曰赈粜，二曰赈贷，三曰赈济。虽均为救荒，而其法各不同，市井宜赈粜，乡村宜赈 
      
歉岁谷价翔踊，多缘市井牙侩与停积之家蹑望遏籴，增价以困吾民，而赈粜亦不官米 贷，贫乏不能自存者宜赈济。若漫而行之，必有所不可行，官司徒费而惠不及民。窃此句当有脱误。。若能劝谕拘集牙侩、铺户米，官为置场，差人管干，随市价出粜，或有客贩及乡村步担米，则官出钱在场循环收籴，一从民便粜米，更不给历。遇市上大段阙少，然后出官米，亦以市价量减三二文粜之，使市上常有米，米价自平。官米既从市价，所减不多，奸民无所牟利，而诡名给历之弊自无，此赈粜之法么。赈贷，自来官司常患民间不能偿而失陷，每都各请忠信有物力材干上户二名，先令机察都内阙食主户，劝谕邻里有蓄积之家接济，秋熟，依乡例出息倍还。若不能 ，即令结甲具状赴官借贷，仍令所请管干上户保明，县照簿税量其产业多寡与之。若客户，则令主户与借，自行给散，至秋熟，则令甲头催纳所借。既是有产业人，又有上户保明，甲头催理，安得失陷 纵有贫者不能尽纳，计亦不多，此赈贷之法么。赈济，则户口颇众，不惟不能 及，寻常官吏多与上户为奸弊，虚作支破入己，而贫民下户初不及，纵欲谷察，而人户已流移，亦无可询究。今乡村既行赈贷，上户有米，无缘更来官司借贷。村落下户既有借贷，自不须赈济，所合赈济者，鳏寡孤独不能自存之人。抄札既有定数，则纽计合用米分作料次发下。 
       
所请管干上户处，令积聚寺蹑给历，五日一给散，分明批历，都分虽多，所给必同日，以防(雨)[两]处打请。如此，则赈济用米不多，官吏亦无缘作弊而虚破官米，此赈济之法么。是三者，其用意最为详密周备，简便易行。但前此官司习而不察，每至歉岁，不过赈粜、账济，奸弊百出。既不能禁，且徒费官米而惠不及民，或高价以招米，减价以平粜，或为粥以饷饥饿，或兴造以赈贫乏，皆非计之得。」诏令逐路帅臣、监司随宜措置。 
四月二十六日，诏：「内藏库支钱二万贯，付临安府给散贫病之家医药棺敛钱。窃恐止据所降钱给散，不能 及，可更切相度，如或支散不敷，速具闻奏，更当接续支降，务在均济。」 
六月十日，又诏：疾疫未及，更于内藏库支拨钱一万贯接续支散。 
二年十二月二十五日，谏议大夫、兼侍讲刘德秀言：「往者，淛东水旱，朝廷颁降赈济钱、米若度牒，共为缗数十万，适监司有好名者，悉以予轻儇浮伪之人，使之分头赈济，往往虚作名色支给，其实掩为己有。间有支给，则又奸弊百端，或尽(已)[以]与私家之仆佃而不及他人，或任喜市恩，则虽中人自给之家，亦使之源源得请，或肆怨仇，则虽饥穷濒死无告之人，不沾一钱一米之惠，虚负朝廷，无补事实。说者至今冤之。臣恐今者复蹈前(辄)[辙]。乞下淛东常平司并被水诸郡守臣，其所差赈济乡官，择老成确实、居官有廉明之称、在乡有公平之誉者，然 
       
后分委，毋使轻儇浮诞之徒攘臂其间，必欲干与以济己私。如郡守有违，许监司按劾；如监司党庇，许御史台纠举，并与坐罪。如此，庶几朝廷不致虚费，饥民得沾实惠。」从之。 
四年正月十一日，权利州路提刑兼提举霍箎言：「本路阙雨，间有旱伤不等去处，已措置发运钱斛，条画(籴)[粜]给、借贷、准备赈救外，今来蓬、阆两州旱伤良重，饥民数多，本司已遵从常平条令，通融一路钱物，移那别州常平斛斗五千石，并支银五千五百两，及用常平钱银措置收籴兑买米斛共四千二百余石，准备贷、济，尚恐未能敷及。其诸州所管钱、斛各是不多，万一水旱荐饥，必致阙误。乞下礼部给降度牒二百道，付本司出卖，拘收价钱，分送逐州收籴米斛桩管，准备不测赈济支用。如将来岁或丰稔，别无支遣，即与逐州令项桩管，别听指挥施行。」诏令礼部给降度牒三十道付本司，仍具籴到米数申尚书省。 
五年五月十七日，诏：「临安府守臣支给常平钱、米，日下差官抄札城内外实系贫乏老病及在旅店病患阙食之人，量行赈济。」 
六年八月十九日，诏令镇江府于转般仓桩管陈次米内借拨七万石，内三万石专充赈济，四万石充赈粜。其粜到钱，即便措置循环粜籴，不得有亏元数，(侯)[候]粜、济毕日，申取朝廷指挥。以本府言，管属三县土薄民贫，岁无积谷，故降是诏。 
同日，诏令建康府于赈粜桩管米内借拨十万石，专充 
       
赈粜。其粜到钱，即便措置循环粜籴，不得有亏元数，候赈粜毕日，申取朝廷指挥。以本府言，诸县旱伤最甚，故降是诏。 
十月十五日，淮东提举高子溶言：「所部扬、楚等处旱伤，本路运司有收籴到朝廷桩积米在诸州军桩顿，乞借拨二十万石，应副本司分拨赈(籴)[粜]等。」诏于内借拨十五万石应副赈粜使用，将粜到价钱令项桩管，候来岁秋成，依数收籴补还，不得有亏元数。又诏，于内将五万石改充赈济。 
嘉泰四年三月二十五日，诏令江西转运司于逐处桩管米内取拨抚州一万石、临江军一万石、隆兴府二千石、袁州一千石，同提举司委官多方措置，以七分赈粜，三分赈济，务要实惠及民，毋令流移失所。仍具已赈粜、赈济并粜价钱数目申尚书省。以江西提举司申，本路去岁多有旱伤去处，常平米斛不足接济故么。 
二十七日，知抚州陈蓍寿言：「本州岛土瘠民贫，秋苒之数不多，去[岁]旱歉，抄札到三万九千户计一十八万五千六百九十口。有产业无经营人，赈贷；无产业有经营人，赈粜；无产业无经营及鳏寡孤独之人，赈济。赈贷之米，则取诸常平司；赈粜之米，则劝谕上户；惟是赈济，非劝谕之所，及常平米数又少，乞于本州岛今岁合发淮西总领所米纲内截拨一万石应副赈济，庶几贫下细民不为饿殍，亦免流(徒)[徙]。」诏于本州岛今岁合发淮西总领所米内截拨七千石赈济使用。 
开禧元年十一月 
       
十七日，户部言：「江西提举司申：『权发遣临江军许开奏：次檄三县令、佐，将所差措置赈济等人，每县量其多寡，公共推排，凡宣力而无过者，与理当大小役色一次。本司照得临江军属邑清江、新淦、新喻三县管下，每都税钱高者多不过十数户，小者但三四户而已，今来所差监视赈济，皆都内税高豪富之人，今若许其免役，未免秪是中产下户专一承役，于事体亦恐未便。今相度：欲从本州岛铨量，将监视委有心力之人，其间是士人未曾请举，即给学职文帖，税户补充摄助教，各人得此，可以赎公罪杖。至于官户及请举士人之家，如遇临役之际，许免役两月。』」从之。 
二年正月十一日，诏：「雪寒，细民不易，可于丰储仓支米五万石，令临安府守臣措置，将城内外委系贫乏老疾之人计口赈济，务要实惠及民，具已赈济人数闻奏。仍令尚书省给降黄牓晓谕。」 
十一月二十五日，枢密院言：「两淮北来人，已分拨州军赡养外，当此寒月，理宜存恤。」诏令镇江、平江、建康府、江阴、广德军、嘉兴府、湖、常、衢、婺、信、饶州守臣，各仰体认朝廷优恤远来之意，常切躬亲抚存，仍措置稳便去处安泊，无令失所。如见得实系贫病不能自存之人，即仰除见给钱米外，于常平窠名内更与量行赈给，务要实惠，毋为文具。 
三年五月二十三日，江东提刑司言：去岁南康军都昌县十分全旱，据都昌县申，本县土瘠民贫，连岁饥 
       
馑，民不聊生，非广行赈济，决无生全之理。乞将建昌县义仓米五千石听本军县随宜赈济，以救一县垂死之命。」从之。 
