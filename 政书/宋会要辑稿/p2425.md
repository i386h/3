<!-- { "loadSidebar": true } -->
嘉定二年五月四日，诏持服史弥远特起复正议大夫史：原无，据《宋宰辅编年录校补》卷二○补。、右丞相、兼枢密使、兼太子少师。制曰：「门下：朕登用英髦，图回正理。矢文德，洽四国，方益懋于有为；补衮职，事一人，顾孰先于已试。眷言次辅，克着茂勋，属当衔恤之时，宜举夺情之典。爰敷制命，诞告路朝。持服前正议大夫、右丞相、兼枢密使、兼太子少傅、奉化郡开国公、食邑三千一百户、食实封壹仟户史弥远史：原作「使」，据《宋宰辅编年录校补》卷二○改。，蕴识精明蕴识：原无，据《宋宰辅编年录校补》卷二○补。，存心宽裕，器业夙推于世美，谋酋允酌于时宜。摅进善之诚，已密扶于国本；厉匪躬之操，遂肃振于皇纲。聿开更化之规，力佐弥兵之议佐：原作「任」，据《宋宰辅编年录校补》卷二○改。。周旋两地，黾勉百为。宗社再安，方陲底定。甫擢司于宰事，怅遽服于私艰。览元子之建言，即都城而赐第。既终襄奉，久伫来归。朕钦念治几，渺若巨川之难济；惕怀民瘼，懔乎朽索之易危索：原作「素」，据《宋宰辅编年录校补》卷二○改。。匪资心膂之良，曷效弥缝之力!载畴尔绩，实简予衷。与其适居处之安，备于咨访；岂若正庙堂之任，期以赞襄。惟艺祖之委信元臣之：原作「文」，据《宋宰辅编年录校补》卷二○改。，若累朝之优隆近弼，虽云有故，亦俾从权。兹顺孝考旧章，肆特疏于新渥。复还揆路，庸懋岩瞻。总乃枢庭，名式崇于使领；翼予储极，位独亚于师承。以昭眷遇 
      
之殊，以示倚毗之切。于戏!保邦制治，朕惟笃意于任贤；移孝为忠，卿尚勉思于体国。公道行则 情可协，吉士进则庶职可修可：原作「事」，据《宋宰辅编年录校补》卷二○改。。往全致主之功，抑有显亲之誉誉：原作「举」，据《宋宰辅编年录校补》卷二○改。。」先是，弥远以所生母之丧归葬，有诏起复，且赐第行在，候葬事毕疾速前来赐第居止。继诏庆元守臣以礼催趣。弥远屡辞，不允。至是赴阙，如都堂治事，聚堂见客，并从吉服；私第接见宾客，服縿公服，皁带，不佩鱼，幞头不用光渗天头原批：「前页朱胜非事内『服縿公服』，『縿』作『惨』字；『光渗』，『渗』作『漆』。」。乃用绍兴三年朱胜非之例。继又奏乞祠祭行香及将来人使到阙筵宴等，特许权免趁赴。从之。 
十一月十四日，诏起复胡槻，依前直秘阁、江西运判，填见阙，不许辞免，仍免回(辟)[避]田宅，日下交割职事，时暂于吉州置司，应办军前财赋。槻先以平峒寇之赏直秘阁，故有是命。 
十三年三月二十六日，诏陈孝严丁母忧，特与起复，依旧知光州。 
八月二十六日，诏姚子材丁父忧，特令起复，依旧充湖广总领所干办公事。以总领何炳言：「子材服勤五年，供亿无(阁)[阙]，边圉绎(验)[骚]，戍未(撒)[撤]警，馈粮给饷，正藉协(禅)[殚]，乞从权夺服，令子材仍旧专一应办钱粮。」故有是命。 
十四年二月七日，诏张已之丁母忧，特起复，依旧四川宣抚使参议官，从宣抚使安丙之请也。 
七月二十七日，诏赵范丁父忧，特与起复通直郎，依旧直秘阁，特差充京湖制置司主管机宜文字；赵葵特与起复承事郎，差充京湖置司准备差遣。
 职官 宋会要辑稿 职官七七 陈乞侍养 
      
陈乞侍养
【宋会要】
真宗大中祥符七年八月十五日，以秘书监、分司西京杨亿知汝州。时亿以疾愈求朝谒，因有是命。御史姜遵疏其「顷居近列，擅去阙庭，所宜屏迹衡茅，尽心甘旨，忽求领郡，深属要君，请罢分符，用惩着位。」真宗曰：「亿本以属疾而省母病，素无终焉侍养之请，昨求归朝，授郡寄耳。」即命宰臣召遵谕之。 
仁宗庆历元年六月，诏：「选人乞侍养者，须及三年方听于所在给文凭，赴流内铨注官。」
二年十二月，诏：「京朝(京)[官]请侍养而亲疾愈者，一年仍听朝参。」 
五年四月二日，舒州团练使李端愿请解官侍养，诏但令奉朝请，凡所差任皆免之。 
六年七月二十三日，屯田郎中、诸王宫侍讲杨中和以母亲年老乞解官侍养，许之。 
八年十一月，端明殿学士、知应天府李淑请解官侍养，从之。 
嘉佑六年十月十八日，知□州康卫昔言：「准诏侍禁何黄中乞致仕，令具析黄中侍养本末。伏见本人勋臣之后，操履甚坚，弃官就养垂二十年。」诏除率府率致仕。 
神宗熙宁二年五月，诏：「大使臣寻医、侍养，依京朝官例。其皇城使、嘉州团练使刘永寿先乞侍养，候及二年许朝参。」先是永寿侍养，候及一年，其母王氏以为言，有司以近制京朝官、选人寻医侍养，须及二年方许朝参入选，缘大使臣本有条约，故降是诏。 
三年十一月八日，诏：「京朝官等乞寻医、侍养，依致仁条只令逐州军勘会，如别无规避，即具保明具：原作「其」，据《长编》卷二一七改。，本处放离任讫，各申所属差人承替。通判以上差遣，即候朝廷指挥。」 
四年十一月，诏：「三班使臣寻医、侍养，比文臣例，候二周方年得朝参。」 
元丰二年六月九日，诏大理评事、崇文院校书、同知太常礼院元耆宁许侍养。崇文院校书初无补外者，上以终养故，特以礼院易监嵩山中岳庙。既而以御史何正臣言，遂罢。 
十七日，诏京东路转运判官、尚书屯田员外郎刘定权发遣河北西路提点刑狱，代太常博士、集贤校理丁执礼归馆供职，以便亲养。从执礼请也。 
三年正月十九日，审官东院言：「大理寺丞申天规昨乞长告访求其父，今已迎归侍养，乞许天规不候岁满朝见。」从之。天规少失其父，至是访得之，年百岁矣。 
闰九月八日，诏太常博士王伯虎放令侍养。先是御史何正臣言：「伯虎委亲闽南已八九年，独与妻孥游宦京师，伏望永弃田里，以戒天下之为子者。」因诏福建路转运司考实以闻，本路言伯虎不迎侍父母有实故也。 
六年六月二十四日，尚书吏部言：「新授岷州大潭县主簿余宗道母八十七岁，宗道有疾，乞侍养，准敕应注陕西见阙，不得乞寻医、侍养长假。」诏依宗道所乞。 
八年十二月十一日，龙图阁直学士、知滑州卢秉以父疾，听解官侍养。 
哲宗元佑元年四月十四日，诏：「今后殿侍系归明傜人，寻医侍养各不限年，许参班。内有已授差遣或在任人，却依元路分与合入差遣。」 
三年正月二十四日，诏守司空、开府仪同三司、镇江军节度使致仕韩绛男朝散大夫、卫尉少卿宗师，为直秘阁、提举凤翔府太平宫。以绛致仕，宗师请便亲养故也。 
徽宗大观三年六月二十三日，合(官)[门]言，五月二十六日，宣义郎刘得臣垂拱殿朝见拜跪艰难，诏刘得臣令寻医。 
四年闰八月十八日，诏西上合门使、荣州防御使童师敏为病寻医，可特与见任官转出，差提点醴泉观。 
政和三年八月二十六日，尚书省言：「访(问)[闻]河北路走马承受焦公衍到博州与弟子奸滥等事，下京西转运司差官体量，并无奸等事，元系前权知博州辛朴具到。」诏朴令寻医。 
宣和元年六月二十五日，诏郴州安置孟揆放还，令侍养。 
七月十八日，盛并、盛升并勒停，令贬所侍养，以父盛(彰)[章]贬单州团练副使、筠州安置也。 
二年八月二十日，朝散郎、充徽猷阁待制、提举醴泉观、同修国史叶着言：「臣近尝具奏，以臣父邵在远，侍下阙人，乞赐改授臣在外一合入差遣，以便侍养。」诏依所乞，差知信德府。 
三年六月九日，尚书省言：「检会拱卫大夫、廉州防御使杨师道奏，又监察御史未敢奏闻。五月二十七日，夏季土旺祀黄帝，有摄太祝(官)[宣]教郎方里于献官奠酒讫，读祝文差漏，多不成句。」诏方里令寻医。 
十七日，秦凤等路提点刑岳司言：「勘会在任命官寻医、看亲，自有成法，所属验实无规避申奏，方许离任。本司今点检原州等处命官任内赃污不法，官司按举，逐官托故离任，本州岛放令离任，或纵令逃窜，方行按发。比至被旨取勘，却申称已离任，乞行收捉。欲望今后命官犯罪，所属故纵放令离任，其知、通与犯人一等科罪，仍于案后收罪声说取旨。」诏今后命官犯罪，所属故纵放令离任科罪等已别作施行外，仰刑部行下诸路提刑司，每名各立赏钱三百贯文，召人收捉。 
四年三月七日，温州言：「检会奉诏处分，两浙、江东路知州、通判，应州县等，并不得陈乞寻医、致仕、侍养并请假离任，已陈乞及离仕者，令本路监司疾速勾还本任。托疾致任者，令中书省记录，候贼平日取旨。缘目下讨荡贼寇，渐已平息，不(任)[住]据管下官员乞致仕、寻医、侍养、请假及省罢，未审将来大军解严、班师之后，合与不合依常法施行。」诏盗贼并已平静，自合依常法疾速申明行下。 
高宗建炎元年五月一日赦：「应命官寻医、侍养，并许召保注授。」 
绍兴六年八月二十八日，守秘书省著作郎张九成言，父七十岁，常苦心气不宁，乞许侍养。诏除直徽猷阁、两浙东路提点刑狱公事。 
九年三月十五日，少保、 
      
镇南军节度使、充醴泉观使吕颐浩乞许归养疾。诏除其长子抗直徽猷阁徽：原作「钱」，据《建炎要录》卷一二七改。，添差浙东提举茶盐，迎侍归台州调治。 
三十二年正月十三日，诏：「应百官有亲年已高而不迎侍及归养者，令在外监司按劾，在内令台谏紏弹。」从臣僚请也。 
孝宗绍兴三十二年六月十三日登极赦：「应命官寻医、侍养，并许召保注授。」 
干道元年八月十一日立皇太子赦：「应命官因患寻医、侍养，未满而已安居及半年已上，特许参选。」 
二年九月六日，诏：「建康府上元知县李允升犯赃，帅守王佐容纵寻医，特追两官勒停，建昌军居住。」 
十二月六日，吏、刑部准批下新差藤州马升札子：「乞自今后因监司、郡守按劾及百姓论诉已经体究事在有司者，不许寻医。」逐(郡)[部]看详，欲依所乞。从之。 
六年三月十八日，臣僚言：「本台令节文，诸寻医已除籍官年满乞朝参者，体量委无疾病注籍讫，牒吏部、合门。又令：诸体量官员因疾者，牒(依)[医]官局差人诊视，具实状申所属。窃见右承奉郎江深前任监福州古田县水口镇，因病寻医，合至干道五年十月满一年，未曾陈乞赴台引验。近奉旨差充琼管司主管机宜文字，系堂除，其江深隐匿向来寻医一节，冒授新任，乞罢差遣，以为慢令之戒。」从之。 
