<!-- { "loadSidebar": true } -->
二月三十日，刑部言：「欲于《编敕》『巡检、县尉应承告强盗而故不申徒二年』字下，添入『重法地分系结集十人已上者，仍不以赦降、去官原减』。」从之。 
徽宗崇宁二年七月十五日，诏重法地分县尉旧差武臣处并归本选，依元丰法选差。 
大观三年三月十九日，诏：「访闻诸路县分有令、丞、簿、尉，令知总县事，其尉专主盗贼。若令、丞、簿差出事故，县尉权摄县事，万一有贼盗合行掩捕，即恐职事相妨，难以出界袭逐。可立法，每县常留令或丞、簿一员在县，不许差出。如非次偶阙，州军那差官权管勾，所贵不妨县尉捕盗职事。」立下条：诸县令、丞、簿虽有条旨许差出，须常留一员在县，如非次见阙，州郡差官权。从之。 
政和元年正月二十三日，广南西路经略安抚司言：「近废龚州隶浔州，依旧存留平南县；废白州隶 林军，存留博白县。乞各置主簿一员，管认元额卖盐收税。」从之。 
四年四月八日，集贤殿修撰、知广州张励言：「潮州倚郭海阳县地理最为阔远，傍临大海，道路险恶，前后盗贼惊劫不常。本县止是县尉一员，责使巡警，显见力所不逮。今相度，既有知县，又有县丞，其主簿两员委是 
      
责轻事简，欲将一员改作县尉，量添弓手，分定地界管认巡捕。」从之。 
六年十月八日，吏部言：「秦、凤等路提举保甲司申：本路保甲地分无巡检，系差文臣县尉，合奏差武臣县尉窠阙。本司契勘，凤州河池、两当县巡检系管两县，泾州并凤翔府管界巡检系管四县至五县。已上巡检合兼巡教一县保甲外，有其余州县分今来合与不合奏差武臣县尉。检承政和五年十月十三日诏，大名府馆陶、夏津，冀州枣强、武邑、衡水衡：原无，据《元丰九域志》卷二补。、南宫六县，今后并令本路保甲司依条踏逐试验，奏差武臣充县尉。应教保甲地分无巡检，系差文臣县尉处，并依此。侍郎右选今勘当，诸县有巡检去处，令巡教廨宇所在保甲外，余县有巡检不系廨宇所在及无巡检县分，欲依前项指挥，并许奏举武臣充文臣县尉兼巡检保甲。侍郎左选勘会，有四县共巡检一员，其四县应干巡检职事并合管勾，切虑难以止限廨宇驻札去处。缘别路亦有似此去处。」从之。 
七年三月十四日，诏沿边巡尉武臣，并枢密院选曾历边任、有方略或战功人充，任满无遗阙，与酬奖。 
七月二十一日，吏部言：「大名府安抚司乞元城县复置县尉一员，仍将见管弓手一百五人分在东西县尉下主管捕盗。」诏许复置，余依所申。 
宣和二年二月十五日，提举京畿京西路盐香茶矾事司(庐)[卢]知原言：「私盐及茶、矾、香盗贩，全籍巡捕官不住遍诣巡警，则 
      
私贩不致透漏。虽前后立法约束，不能奉行。欲乞应管下县镇于逐乡村置粉壁一座，依巡辖马递官法，每月躬诣地头，于粉壁上亲书出巡月日。一月之间，责其一遍，亦不为劳。如不亲书及坐罪立法。」尚书省检会政和 ，诸巡尉下乡巡捕，应书历而令人代书及代之者，各杖一百。欲依所请，诸巡检、县尉应出巡而不出，或限内不遍及不书粉壁者，各杖一百。从之。 
三年十一月十三日，臣僚上言：「巡检以巡捕为名迎送，违令罪笞，县尉亦未有明文。伏望于政和令巡检不得迎送条内入『县尉』二字。」从之。 
七年八月六日，臣僚上言：「窃见两浙县自来系差文臣，昨缘方腊作过，武臣提刑杨应诚乞通差小使臣，系一时指挥，贼平之后，自合依旧。欲望下吏部一面差文臣承替，或令终满今任。庶官得其人，民不受弊。」诏见今人令终满今任，今后差文臣。淮南路依此。 
高宗建炎元年五月十七日，提点两浙刑狱公事高士曈言：「兵戈之后，盗贼时发，皆缘巡尉怯懦，不即扑灭，以致啸聚。如本路巡尉有不堪倚仗之人，许臣审量放罢，不拘文武官，选择有材武心力合入之人踏逐。指助教权县尉去处，多不用心弹压盗贼，欲乞本路见阙巡尉去处，许令本司踏逐有心力胆勇选人使臣奏差一次。」诏令本路运司限一月差注。如限满无人愿就去处，即令本司具阙关提刑司，许行奏差一次。 
九月十八日， 
      
诏沿江已差过第一次武臣县尉免改正，其再使阙差下替人并罢，今后依格法差人。 
二十七日，诏枢密院合差创置诸县武尉指使，许诸路逐州保明有材武大小使臣申枢密院铨量，取旨差注。 
十一月十二日，诏诸县武臣县尉不拘大小使臣，如有丁忧之人，权宜给(暇)[假]一十五日，候至盗贼稍平，复依常法。应措置防秋处州县依此。 
绍兴元年三月十七日，臣僚言：「福建路巡尉，欲望特降指挥，差讫具名申奏。」从之。 
十一月六日，江南西路转运司言：「乞依淮东提刑司已降指挥，县尉阙许令提刑司具名奏辟一次。」从之，仍诏诸路准此。 
二年八月二十五日，诏县尉有员阙去处，下吏部限三日速差。其文臣县尉不差五十以上人充。 
三年七月四日，诏今后应犯罪之人不许对移充县尉。 
四年二月十七日，福建路转运判官鲁詹言：「防托把隘，全藉巡尉，乞令安抚、转运、提刑司公共踏逐有风力材武之人，连衔结罪奏辟。」从之。 
五月六日，广东路提点刑狱公事曾统言：「本路州县水土恶弱，多是阙官，至有差摄癃老疾病及疲懦不任事之人，令提刑司于本路见任官内选择，两易其任，见阙正官处令逐司奏辟。」诏依。如 情移易及奏辟不实者，并依上书诈不实科罪。 
七月二十八日，诏常州无锡县添尉移就洛社置廨舍，弹压盗贼。 
七月十四日，诏诸路添置武尉衔内并带兼巡 
      
捉私茶盐，以提举两浙东路茶盐公事蔡向请也。 
三年七月二十二日，江淮荆浙都督诸军事吕颐浩言：「据知常州俞俟札子，本州岛边临大江及太湖，地分阔远，全藉巡尉防托。本州岛四县见任巡尉共一十二员，数内有怯懦不可充捕盗官、可以干办场务之人，其监当官却有材武不谙场务职事，欲乞许令本州岛两易，其候过防秋依旧。」从之。 
三年十一月三十日，诏：「诸乡村巡尉每月地界阔远处听巡尉更立分巡。于要会处置粉壁，州给印历，付保正副掌之。巡尉所至，就粉壁及取历亲书到彼月日、职位、姓名，书字仍与本身历对行抄转。本身历候巡遍赍赴州印押，州县当日给还。仍仰提举茶盐司及主管官逐季点检，着为令。」从两浙西路提举茶盐公事夏之文请也。 
十二月十五日，淮南转运司言：「乞将淮西诸县所置武臣县尉并弓手，虽累降指挥相度废罢，缘即日尚有见置武尉等去处，其所管添置弓手虽有六十人以上旧额，缘见管人数多是不及六十人，欲将武尉并弓手并行减罢，所有见在弓手拨填文尉下见阙人去处。如有剩数，权于额外收管。」从之。 
朝旨，将新弓手拨填旧弓手阙额外，武尉与文尉通管职事。切虑纷争事权，拘占役使，追耆保，扰乡民，其弊有不可胜言者。若朝廷未遽罢去，且令终满今任， 四年五月十九日，左奉议郎周纲言：「昨乞罢诸路武尉并新弓手，续 
      
姑欲全其资考，止可使勿厘务。使其果有材武，缓急可博，遇有盗贼，乞安抚司及本州岛临时指名差使，未为晚也。」从之。 
五年正月二十一日，枢密院言：「两浙、江东西沿江海，见任巡尉多是癃老疾病及疲懦，缓急不可倚仗之人。」诏令逐州守臣逐一铨量，如有似此之人，于本州岛见任官内选择有材武、非老疾疲懦之人两易其任，不理遗阙。即不得徇情移易，仍具所易官职位、姓名申枢密院，日后令吏部审量差注。 
闰二月二十一日，诏：「自今见任簿、尉未经交割离任以前，并不许辄从诸军辟置，及不得兼带军中干办职(身)[事]。专委监司常切觉察，如敢隐蔽，重寘以法。」 
八月七日，诏：「诸监司妄作缘由，非〔理〕追呼巡尉、弓兵，将带远离地分谓出本界。者杖一百，着为令。」 
十年四月十一日，臣僚言：「二广诸县县尉，多是恩牓或初出官等人应选。缘今日艰难之际，境内纔有盗贼窃发，率疲懦畏缩而不敢进。且乞一例选择材武出身小使臣或军功有劳等人充选，候将来盗贼宁静日依旧。」诏令本路安抚、提刑司同共相度合差武尉去处申尚书省。 
五月六日，臣僚言：「乞申命攸司，稍重巡尉，严立禁令，应地分内被盗而本保不以闻官，与巡尉受报不即掩捕，及容纵所领弓兵妄以搜索停藏为名，强取财物，皆重行断罪。守、令、监司知而不紏，亦量加责罚。」诏令刑部立法。 
十一年六月十三日，成都府路提 
      
刑李授之言：「嘉州峨眉、犍为两县正系紧当边面，乞将两县见任文武县尉改差武臣，从提刑司选官，具申川陕宣抚使司差注。所有逐县弓手各不满六十人，每遇蛮人侵犯，委是阙人防托。乞每县添置弓手各以一百人为额，责委武臣县尉专一管辖，教习事艺，以备边塞防托。」从之。 
九月二十七日，诏主簿、县尉依旧例带主管学事结衔。 
十四年七月十五日，知濠州李观民言：「沿江诸郡间每遇官员、客旅或诸色纲运，有不逞之徒恣行劫掠，乞下所属严饬巡尉，常令更互往来巡捕。及遇诸处纲运入界，实时关报前路官司，仍护送至界首(首)交割。若有疏虞，其所经由去处并当按治。」诏令逐路提刑司措置施行。 
十五年五月三日，诏：「应见任巡尉候任满，令所属批书任内有无食菜事(么)[魔]公事。如有，候结绝了日，方许参部。若任满失行批书，自参部日与降一年名次。」 
七月十二日，诏省黔州彭水县外尉一员，从本路诸司请也。 
八月十一日，诏滁州全椒县添置主簿一员，楚州山阳、盐城、宝应、淮阴县尉兼主簿，今后差注文臣。并从本路诸司请也。 
十六年四月七日，诏惠州博罗县添置主簿一员，从本路诸司请也。 
十八年二月十四日，诏恭州壁山县、涪州乐温县、忠州垫江县、万州武宁县、大宁监大昌县各置主簿一员，从本路诸司请也。 
五月二十八日，诏潼州府通泉、飞鸟、射洪、 
      
盐亭、铜山、东关县，遂宁府长江、青石、遂宁县，果州相如县，合州石照、巴川、铜梁、赤水、汉初县，昌州大足、昌元、永川县，普州安居、乐至县，资州内江、龙水县，荣州荣德、资官、应灵县，叙州南溪、庆符县，广安军渠江、岳池县，荣州威远县，叙州宜宾、宣化县，渠州邻山、邻水县，各添置主簿一员，从本路诸司请也。 
