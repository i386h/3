<!-- { "loadSidebar": true } -->
七月十五日，太师蔡京等拜表贺破湖北蛮寇黄安俊湖北蛮寇：原作「湖蛮北寇」。按《宋史》卷二一《徽宗纪》三载「沅州黄安后……伏诛」，沅州属荆湖北路，此处「蛮北」二字当互倒，今改。。 
十月二十八日，太师蔡京等上表贺九鼎成。 
十二月三十日，太师蔡京等上表贺讨荡晏州夷贼。 
七年二月十八日，太师蔡京等上表贺三山圣功桥大河澄清。 
四月二十八日，太师蔡京等以大理寺拟断天下奏案尽绝，上表称贺。 
五月二日，玉清和阳宫奉上后土皇地祇徽号册宝。九日，太师蔡京等上表称贺。 
七月二十三日，太师蔡京等上表称贺工部直舍后地芝草生。 
八年五月十三日，太师蔡京等拜表贺讨荡绵、茂州蕃贼。 
九月十一日，以上清宝箓宫有鹤踰数千飞繇万岁山，历储祥殿，太师蔡京率百僚拜表称贺。闰九月二十四日，以明堂大飨，夜有鹤十六飞旋应门之上，蔡京以下拜表称贺。 
十月十八日，以黄锺、太声锺一金写而成太声：不可通，疑当作「太簇」，黄锺、太簇均为十二律之一。，即与君声相合，金写造时有黄云若华盖状，蔡京以下拜表称贺。 
二十六日，以十日上清储祥宫天圣节授戒，有五鹤东来，翔集殿坛，宰臣以下称贺。同日，以广武埽水势湍急，投御书铁符，实时水势顺流，文武百僚称贺。同日，太师蔡京等上表贺宣示千叶仙芝。 
二十九日，蔡京等上表贺神霄宫建天宁节道场日，仙鹤翔集神霄殿。 
宣和元年三月四日，蔡京等上表称贺安州获商鼎六。 
四月十五日，蔡京等拜表称贺破西贼。 
五月十二日，宰臣蔡京上表贺讨荡西贼。 
三年五月十四日， 
     
宰臣以下拜表贺生擒睦州方贼。 
七月七日，以两年并无断过大辟，太宰兼门下侍郎王黼等上表称贺。 
四年十月二十二日，太(常)[宰]王黼以下拜表贺收复涿、易二州。 
五年四月十二日，以收复燕、云，御文德殿受群臣上表称贺。 
二十三日，太宰王黼等上表称贺抚定燕城。 
五月七日，以收复燕山、云中两路，御文德殿受太宰王黼等上表称贺。 
七年五月十七日，文武百僚、太宰白时中等以在京神霄宫瑶坛木栾上甘露降木：原作「本」。按木栾乃树名，又称栾花，见《梦溪笔谈 药议》，据改。，上表称贺。 
高宗建炎元年五月十八日，诏：「附近州县率官吏百姓来贺，非惟各有劳费，亦重增感慕。除今月十四日已到行在人许令称贺外，余并行下，无令起发。」以上登极故也。《礼书》注：凡遇大庆典礼，奉上尊号册宝，庆寿，册命皇后、皇太子，修纂祖宗玉牒、宝训、御集等成书，幸太学、秘书省，宰臣率文武百僚拜表于文德殿下。 
二年十月七日，诏许令天下列郡依三京月旦故事，率其属拜表。先是，监察御史寇防宣谕江淮四路，每到州军，集官吏以下设香案于鼓角楼下，伏跪受诏。防请以其余州军依三京留司故事，月旦率其属拜表，如宣布诏书之仪，故有是诏。 
绍兴九年六月七日，邠州乡贡进士李贡等以新复河南州军，上表称贺，诏令学士院降诏书奖谕。 
七月七日，东京父老以复故疆，上表称贺。是日，上临轩引见遣之。先是，耆老以久沦伪地，讴吟思宋，土疆归复，喜若更 
     
生。初，耆老诣东京留司，乞捧表诣阙称贺，降诏令留司接表以进。耆老力请，上留秦桧曰：「父老远来，诚意可嘉，宜令入见。」于是诏表首河南府助教李茂松补右迪功郎，百姓寇璋、曲衮、郝璋、赵善道并补京府助教。内赵善道赐名道。余九十九人并补诸州助教。内进武副尉范逸补承信郎，军人刘青等八十三人并补守阙进义副尉。仍赐逐人常服冠带有差。又诏：「应有似此欲诣行在捧表称贺者，虽忠义可嘉，缘道路劳苦，深可悯念。仰新复诸路留司及帅臣并止令附表前来，仍乞行所属照会。」 
十二年闰四月二十一日，礼部太常寺言：「检准绍兴仪制令节文，诸大庆、大礼，发运、监司官、提举、主管茶事、提点坑冶铸钱官(司)[同]。诸州长吏三泉知县同。奉表贺。今来皇后受册毕，系大庆典礼，欲令进奏院遵依上条，遍牒施行。」从之。 
十二月二日，以是月朔太阳交食，阴云不见，宰臣率百僚拜表称贺。自后日食阴云不见，皆拜表贺。至二十八年，诏毋得称贺。 
八日，太师、尚书左仆射秦桧以腊雪应时，率百僚于文德殿拜表称贺。自后雪降应时，并拜表称贺。至三十年冬雪，以显仁皇后丧制，诏特免称贺。隆兴元年以后，并依例拜表称贺。 
十四年二月九日，赐近臣喜雪御宴于尚书省。自是每岁遇雪，即赐之，宰执率赴坐官诣文德殿拜表称谢。十八日，上幸太学。越三日，宰臣率百僚拜表称贺。 
十月二十七日，上幸 
     
秘书省。越三日，宰臣率百僚赴文德殿拜表称贺。《中兴礼书》：绍兴十六年三月十九日，诏进读《孟子》终篇。越三日，赐讲读官御筵于皇城司。侍读秦 等翌日上表称谢。十八年四月六日，礼部太常〔寺〕言：「检照《国朝会要》，淳化五年十二月一日司天监言：其日当食，云阴不见，占与不食同，宰臣奉表称贺，诏付史馆。今据太史局申：契勘四月一日太阳当食，其日自平明苍黑云，时时有雨，至申时一刻复云色遮映，并不见亏食。依经，即同不食。除已拜表称贺外，合行宣付史馆。」诏依。 
二十年五月九日，玉牒所进《中兴圣统》毕，宰臣率百僚拜表称贺。《中兴礼书》：绍兴二十三年十一月七日，诏进讲《尚书》终篇，特召宰执听讲。进读毕，太师秦桧以下称贺。二十五年四月二十三日，诏进讲《周易》终篇。越二日，赐御筵于秘书省，秦桧等各上表称谢。 
二十五年五月五日，以太庙殿庭生芝草，宰臣率百僚(请)[诣]文德殿拜表称贺。 
二十六年十月九日，实录院进呈《皇太后回銮事实》，宰臣率百僚拜表称贺。《中兴礼书》：绍兴二十七年十月十六日，诏经筵进读《三朝宝训》终篇。越二日，赐讲读并修注官以下御筵于皇城司，侍读王师心等上表称谢。二十八年三月一日，诏：「日月薄食，皆上穹垂戒，有司乃以阴雨不见，欲集班表贺，甚非朕寅畏天戒之意。其令百官毋得称贺。」 
二十八年三月八日，以国史日历所进呈《神宗皇帝宝 
     
训》毕，宰臣率百僚拜表称贺。时玉牒所同日上《三祖仙源积庆图》，亦拜表。 
十一月十六日，上以亲制《损斋记》赐百官。是日，宰臣以下诣文德殿拜表称谢。 
十二月二十一日，太学录刘甄夫、武学正叶怀忠等恭以皇太后圣寿八十，率两学诸生拜表称贺。继以临安府耆老全诚富亦率乡老进表称贺。《中兴礼书》：绍兴三十一年十月二十七日，太常少卿王普等言：「勘会今来车驾巡幸，行宫官僚遇旦望欲乞于和宁门外望行在拜慰表。所有表文，令礼部修撰。拜表讫，付进奏院入递投进。」诏依。十二月八日，礼部太常寺言：「勘会依绍兴七年车驾巡幸礼例，行宫官僚五日一拜常参起居表。今来车驾巡幸视师，缘在恭文顺德仁孝皇帝服制之内，依已降指挥，行宫官僚遇旦望日，于和宁门外望行在拜慰表。所有五日一拜常参起居表，欲乞权免。其旦望日如值雨雪或地面沾湿，欲乞免拜表，其表文入递投进。」诏依。 
绍兴三十二年六月十三日，孝宗即位，未改元。赦：「今来登宝位，除监司、郡守及在外侍从官以上许上表称贺外，余令有司毋得辄受。」 
十月二十二日，礼部太常寺言：「会庆节在钦宗皇帝服制内，欲免上寿，文武百官赴文德殿拜表称贺。」诏从之。 
十一月三日，诏：「今月八日冬至，已降指挥，宰臣率文武百僚拜表称贺。是日拜表，从驾文武百僚许入出丽正门、和宁门。今后遇驾出拜表准此。」 
孝 
     
宗隆兴元年十一月三日，为立皇后，文武百僚诣德寿宫拜表称贺，次诣文德殿拜表称贺。 
二年正月十六日，礼部太常寺言：「文德殿发皇后册宝，穆清殿皇后受册宝讫，宰臣、文武百僚赴德寿宫拜表笺称贺。」从之。 
闰十一月二十九日，诏：「今后合立班处，如宰臣请假，依在京旧制，移亲王一员过东璧押班。遇拜表，令执政官一员转表。」《中兴礼书》：干道元年六月四日，尚书省言：「皇嫡孙降诞，宰执率文武百僚于六月五日诣文德殿拜表称贺，次诣德寿宫拜表称贺。」 
干道元年八月二十七日，礼部太常寺言：「已降御笔手诏，皇子立为皇太子。检准绍兴仪制令，诸大庆、大礼，发运、监司官、提举、(司)[主]管茶事、提举坑冶铸钱官同。诸州长吏三泉知县同。奉表贺。今来册皇太子，系大庆典礼，本部乞(休)[依]上件令，候皇太子受册毕，令发运、监司、诸州长吏等奉表贺皇帝，并贺光尧寿圣太上皇帝。候令降指挥下日，令进奏院遍牒施行。」从之。 
九月二十八日，太常寺言：「已降指挥，皇太子受册毕，文武百僚拜表称贺，今照政和五年皇太子受册毕称贺典礼改正。今照得政和五年典礼该载皇太子受册于庭，礼毕，太师鲁公蔡京率百官称贺，并如故事。寻检照至道元年故事，册皇太子毕，文武百僚即行称贺之礼。其日文武百僚并横行立定，班首致词称贺，侍中承旨宣答。所有今来皇太子受册毕，欲乞依上件典礼 
      
称贺。其称贺仪范，并乞从御史台、合门、太常寺一就于行册礼仪内修定，申请施行。所有德寿宫拜表笺称贺，乞依已降指挥。其拜笺贺皇后，缘典故未有该载，今检照昨中宫受册并进降制立皇太子礼制进：疑当作「近」。，文武百僚诣文德殿拜表称贺皇帝，及移班拜笺称贺皇后。缘将来皇帝行册礼毕，文武百僚就大庆殿称贺，更不拜表，所有拜笺贺皇后，今欲乞比附前项礼例，俟行册礼并称贺班退，换常服，诣内东门拜笺贺皇后。」从之。 
二年七月五日，太常寺言：「进呈安奉《三朝帝纪》、《光尧寿圣太上皇帝圣政》礼毕，执政率文武百僚诣文德殿拜表称贺，次诣德寿宫拜表称贺。」诏从之。 
四年八月二十八日，四方馆言：「进奏院缴申到任臣僚九月旦表，内武功大夫、达州刺史、镇江府驻札御前诸军副都统制郭刚、武功大夫、建康府驻札御前诸军副都统制张荣，契勘逐官官职并未应合上表章格法，进奏院称逐官职事系比将副以上，今来本馆未敢缴进。」诏令从都统制、副都统制，并与收接投进。 
