<!-- { "loadSidebar": true } -->
干德四年八月十四日，太常寺言：「祠祭祝文系礼院版，秘书省书版，当寺差郊社直官请赴祠所，文多差误。欲令礼官检详《开宝礼》、《郊祀录》及诸礼例，定本录付秘书省。又准《开元礼》，祝文皇帝并全称尊号。旧祭四镇，唐天宝十载封霍山为应圣公，增为五镇。释奠文宣、武成王祝板皆不(御书)[书御]名。望遵此施行。」并从之。 
六年九月十四日，南郊礼仪使言：「旧制，皇帝致斋于崇先殿。伏见干元殿乃正寝受朝之所，宜为斋庭。」诏宿斋干元殿。 
十月二十七日，判太常寺和岘言：「建隆四年郊祀，望燎之位去燎坛远，有司不闻告 
     
燎柴之声。臣时为礼官，亲闻德音，令举烛相应。按《史记》，秦常以十月郊见，通权火火：原脱，据《史记 封禅书》补。。其状若今桔木(白)，欲令光明远照，通于祀所，有人知宸心博达，冥合古典。方今再行郊礼，望下礼院与少府监率循前制，编入仪注。」从之。 
开宝四年十一月二十四日冬至，亲郊，宿斋文明殿，始用绣衣卤簿。先是大驾卤簿衣服旗帜止以五彩绘画，自是尽易以绣。 
九年四月二日，幸西京亲郊，斋于文明殿。 
太宗太平兴国三年十一月十一日冬至，亲郊，复斋干元殿。 
九年十一月十一日，礼仪使扈蒙言：「郊祀受誓戒，文武百僚于尚书省，亚献、三献于中书。其诸王如赴尚书省，缘在宫城内，虑恐不及。又亚献、三献及诸王随皇帝，宿斋于何处 」诏韩王元休以下三人及皇侄孙惟吉随亚献于中书受誓戒，仍于本宫厅内宿斋。 
又古者天子巡狩、出征，有亲告宗庙之礼。国朝因之，故幸西京、封泰山、祠后土、谒太清宫，皆亲告太庙。三岁皇帝亲行郊祀，每岁祈谷上帝，祀感生帝，雩祀，祭方丘，明堂大飨，祭神州地祇，祀圜丘，并遣官告祖宗配侑之意。他大事，自祖宗以来登位、改名、上尊号、改元、立皇后、太子、皇子生、纳降、献俘、亲征、籍田、朝陵、肆赦、河平、大丧、上谥、山陵、园陵、祔庙，皆遣官奏告天地、宗庙、诸陵，及告社稷、岳渎、山川、宫观、在京十里内神祠。其仪用牺樽、豆、笾各一，代。 樽实以酒，豆、笾实以脯醢，宫观以素馔、时祀
     
版，币帛，行一献礼。《通鉴长编》：宋太祖干德元年，令有司三岁一举先代帝王祀典，各以功臣配飨。高辛、尧、舜、禹、汤、文、武、汉高祖皆因其故庙。又别建汉世祖庙于南阳，唐太宗庙于醴泉。世祖以邓禹、吴汉、贾复、耿弇配，太宗以长孙无忌、房玄龄、杜如晦、魏(证)[征]、李靖配，并画像庙壁。《续会要》：太祖建隆元年正月五日，太常礼院上言：皇帝登极，请差官告天地、社稷、群祀。从之。祝文曰：「维宋建隆元年岁次庚申，正月辛丑朔，某日，嗣天子臣御名，谨遣某官某，敢昭告于昊天上帝、皇地祇：天命不常，惟德是辅。神器大宝，猥集眇躬。钦眷命而不遑，励小心而昭事。灵贶不属不属：当作「丕属」。，群情乐推。今月四日已即皇帝位，改国号为大宋，乃改元建隆元年，不敢不告。尚飨!」八(月)[日]，遣宗正少卿郭屺以即位告周高祖、世宗庙。四月六日，太常礼院言：「车驾征潞州，出宫日，请遣官告天地、太庙、社稷。城门外较祭用羝羊一。所过州府河桥及名山大川、帝王名臣陵庙，去路十里内者，各令本州岛以香、酒、脯祭告。」从之。六月二十三日，平泽潞，及车驾还宫，皆遣官奏告天地、太庙、社稷，仍祭祓庙、太山庙、城隍庙。十二月征扬州、太平兴国四年二月征河东，并用此礼。四年七月九日，诏以修葺太庙，遣官奏告四室及祭本庙土地。自后凡太庙有修葺，皆遣官及差宗正寺官奏告。如迁移神主，则修毕复奏告奉安。十一月七日，诏以郊祀前一 
     
日遣官祭告东岳庙、城隍庙、浚沟庙、五龙庙，祓子夏、子张庙。车驾出京日，设较祭于城门外，及所过桥梁：升平桥、惠民河龙津桥、玉津园桥。命开封府遣官分告十里神祠。十二日，太常礼院言：「皇帝受尊号册宝，故事，前三日奏告天地、太庙、社稷。」从之。自后凡受册尊号皆然，并告皇后庙。干德元年十一月十六日，太常礼院言：「诏书改元，请次日遣官告天地、太庙、社稷。」从之。自后凡改元皆告。咸平元年正月改元，以节假，至五日始告。自后皆司天台择吉日以告。三年五月十五日，太常礼院言：「孟昶到阙日，请差官奏告太庙、社稷。」从之。开宝四年四月广南刘鋹赴阙，如例。九年正月二十五日，诏以四月幸西京行郊祀之礼，其太庙、郊社神主并不迁，止于东京告庙。礼仪使请车驾将发前，皇帝亲告太庙，从之。仍候雩祀前二日，东京留守告皇帝庙。
太宗端拱元年八月二十三日，秘书监李至言：「著作局撰告飨宗庙及诸祠祭祝文称尊号，唐室已来，惟《开元礼》有之，稽古者以为非礼。会昌中从礼官议，但称『嗣皇帝臣某』，则是祝文久不称号明矣。且尊号起于近代，请举旧典，告飨宗庙称『嗣皇帝臣某』，诸祠祭称『皇帝』，斯为得礼。」从之。 
淳化二年七月三十日，秘书监李至上新撰《正辞录》三卷，凡百九十三首，八十四新制，余仍旧辞。诏永为定式。 
十二月二十九日，诏：应祠祀坛墠近坟冢者，悉移 
     
爽垲宽广之地。 
三年八月七日，秘阁校理吴淑言祠祭有未合典礼二十七事，诏中书门下参酌以闻。李昉等言：「旧制差监察一员充监祭，近岁多以他官摄。今请复举旧制，差官、祭器、礼(科)[料]不如礼者，仍并委纠举。其局当以祠祭，中使望停罢。应祠酒并以法酒充。祭器、神厨、什物有破弊者，委逐司点检雅饰。斋宫常令洒扫，有坏实时完葺。祀官旧制各第给食钱，三局每祭勘请。勘会每年八十四祭，太庙朔望、四祭太一宫不给外，余五十六祭计给食钱百八十三千。望每岁并付御史台，逐祭委监祭使给。诸寺观祈祷雨雪，至报赛日，请令各给事务钱五千造供食三牙盘，神庙即令御厨造祭食各一牙盘。」诏并从之，仍令先造祭食一牙盘进呈，以为定式。 
九月二十一日，侍御史王洞言：「祠祭祝板承前皆御书名以表虔恭，近日所司因循寝罢。自今大祠祝板望令著作局选官撰定，内八作司择板，选能书令史写进。板、币之类皆合用箱、帊严护，望别制新竹箱、黄帊，以表严肃。又所设拜席本太府寺供，近来止用一席，兼给数位，望令别以净席百领供用。又诸司供给有不依礼例，及人吏过犯者，今请于御史台或府县抽杂职随行。」从之，其祝文仍令学士院写进。 
十一月，诏：祠祭差金吾清道人，各支食钱四十文，逐季牒三司支给。大祠左右街共十五人，中祠十三人，并充引唱、清道、随从祗候；小祠监 
     
祭使不赴，止差六人充引唱、清道。委献官点检，如有阙失，牒监祭使施行。 
四年四月十七日，秘书监李至言：「奉诏祀神州地祇及黑帝，坛并在坟冢之间，望遣官检行移徙。」诏可，仍令礼官 视四郊坛位，详定大小祠神坛设壝步数以闻。太常寺上言：「城东青帝、朝日二坛，城南黄帝、百神、灵星三坛，城西白帝、夕月、马祖三坛，城北皇(帝)[地]祇、黑帝、司中司命司人司禄三坛，并请移徙。准礼例，圜丘、方丘三壝，天地五郊，三百步内不得葬埋，壝外三十步不得耕种，壝内不许人行及樵牧。今详圜丘、方丘已有制度，及先农坛近准 设两壝外，其余祠坛，礼文并无壝制步数。请大祠各设两壝，中小祠一壝，每壝二十五步，各于壝内安坛。」并从之。 
五月三日，吏部侍郎陈恕言：「奉诏立夏祀赤帝，升坛告洁回，见祭器堆聚，斋室尘垢甚多，即躬视涤濯，及以礼料付厨，请摄光禄卿贾守正视其馔造，烹牲、割胙皆自省阅。欲望自今并委祀官振举，前一日先监涤祭器、洁鼎镬。凡馔造什物洗拭讫，方赴坛省告，稍至怠慢，即以名闻。其神位席褥请委逐司长官封送祀所，礼毕，监祭使封还。脯醢鱼鱐(之)之类，请委御厨别设祭馔库贮之。」诏有司详定，请皆如恕奏，诏从之。 
至道三年九月二十八日，山陵仪仗使牛冕言：「灵驾发引后，诸司祠祭礼料、沿路桥道神祠之祭，旧例别无官员监辖。今请应启攒宫后，诸色祭尊并 
     
委权主判监祭使、屯田郎中杨延庆点检。」诏以延庆为监祭使。其后明德园陵亦命监察御史严颖为监祭使，别命秘书丞、直史馆、判太常礼院姜屿一路监礼，点检行事。庄穆园陵亦然。真宗山陵命侍御史王贻序为监祭使，同监礼点检行事。后遂着为定式。《续会要》：太平兴国二年二月九日，太常礼院言：「皇帝改名，请奏告天地、太庙、社稷。」从之。四年五月十日，诏遣直史馆石熙古还上都，以平晋告宗庙。七月三十日，刘继先至，命宰臣薛居正摄太尉，行告庙礼，命通事舍人薛文宝引继元及伪命官以献。《续会要》：太平兴国五年十一月十日，太常礼院言：「车驾北征，请出宫前一日，遣官祭告天地于圜丘，用特牲；太庙、太社、太稷坛用太牢；望祭五岳、四渎、名山、大川于四郊，磔风于风伯坛，祀雨师于本坛，祷马于马祖坛，祭蚩尤及禡牙于北郊，并用少牢；祭北方天王于北郊迎气坛，用香、柳枝、灯油、乳粥、苏蜜、饼果。」从之，仍遣内侍一人监察。咸平二年车驾北征，亦用此礼。八年十二月十七日，滑州韩村合河口毕功，差官告天地、五岳、四渎。天禧四年合河口讫功亦然。又遣使祭谢玉清昭应宫、景灵宫、上清宫、太一宫、会灵观、祥源观及诸陵。雍熙四年十二月二十一日，诏以亲耕籍田，遣官奏告外，又命官祭九龙、黄沟、扁鹊、吴起、信陵君、张耳、单雄信七庙。自后每大礼，皆遣官祭此七庙，后又添德安公庙。 
      
