<!-- { "loadSidebar": true } -->
二十六年六月四日，御史台言：「勘会刑部供到绍兴二十五年十月以后，因言章及刑部检举告讦编管、安置、居住人：曹泳移吉阳军编管；丁仲成南雄州编管；王曮建昌军，曹云郴州，并居住；吕愿忠封州安置；莫汲化州，王宥南恩州，王肇高州，汪召锡容州，陆升之雷州，张常先循州，康与之钦州，徐樗高州，王会循州，雍端行宾州，林东英州，郑炜雷州，并编管。至今经涉年月，未见逐处申到收管文状。望降指挥，下刑部并所属监司严紧催督。如所在州军故作缘故寄留人，不即押发，其当职官吏并乞令监司按劾，重作施行。」从之。 
九月二十五日，诏：「御史中丞兼侍读汤鹏举所论秦埙、秦堪秦：原作「奏」，据《建炎要录》卷一七四改。、吴益，甚协公议，然朕以秦桧辅佐之久以：原无，据《建炎要录》卷一七四补。，又临奠之日面谕桧妻，许以保全其家，今若遽夺诸孙与 职名，不惟使朕食言，而于功臣伤恩甚矣。可令中外知朕此意，今后不得更有论列。」 
十月二十六日，臣僚言：「勘会已降指挥，曹冠等八人，有官人赴试者令带右字，无官人并行驳放。数内秦埙见系敷文阁直学士、左朝散大夫散：原无，据《建炎要录》卷一七五补。、提举江州太平兴国宫，除本官出身 礼部已一面追毁外，寻照得秦埙昨因御殿唱名进士第一甲第三名，承指挥依第一人恩例特转三官，遂于承议郎上转授朝请郎。今来既带右字，其过省所得官即合追毁改正，作右承议郎。缘本官先于朝请郎上磨勘转朝奉大夫，修书赏转朝散大 
      
夫，今来若依资次重别拟转，窃虑紊烦。欲将本官从见今官上追取朝散、朝奉大夫、朝请郎三官附身毁抹，却备坐三项因依，止给右朝散郎告一道。」从之。 
孝宗干道六年十一月六日赦：「勘会亲民之官无如县令，傥非其人，为害不细。今贪赃之令，监司、守倅公然盖庇，致民无所赴诉。在法，所部违犯，监司、知通失按举者奏裁，而近年以来，因朝廷访闻及臣僚论列者甚众，如今后更失按举，当议重行停降。」
 职官 宋会要辑稿 职官七二 黜降官九 
     
宋会要辑稿 职官七二

黜降官九
【宋会要】
淳熙元年正月六日，新除太常寺主簿曹冠罢新任。以言者论「冠自太学生附丽权臣，不以公道，滥占巍科，躐取美任。太上皇帝更化之初，夺其出身，放斥不用。陛下圣度包荒，许之自新，令再赴廷试，复得差遣，乃必欲侥冒超躐。向来通判临安之命为臣僚缴驳，未几有除冠寺簿指挥，物论益喧。」故寝新命。 
三月十八日，吏部郎中宇文绍奕放罢。以言者论绍奕知资州，刻隶书数十本及蜀货数万缗，以为苞苴，日趋权门，遍行请托，故黜之。 
四月七日，知临安府沈度寝罢职名指挥。以北使之来，度奉命馆客，托疾规避；既闻虏使恭顺，又称疾已痊愈。故有是命。 
二十六日，司农寺主簿丁允文、太学录徐存并放罢。以允文尝受部纲人贿赂，容其作獘，兼自贩米粜与籴场；存倾邪巇崄，初赴礼闱，借势权要，寅缘过省，今乃为录，其心(快快)[怏怏]，日图超躐。故黜之。 
六月十三日，大理司直柳大雅放罢。坐求媚大官，寅缘干进，故黜之。 
十四日，新差干办行在诸军审计司林祖洽放罢。以祖洽专事交结，身至国门，更不朝见，唯奔走权贵之门，故有是命。 
七月四日，右司谏詹亢宗追三官勒停，永州居住。殿中侍御史季棠追三官，罢新任。先是，右丞相曾怀言：「近有以私意谤臣事迹六项，理合(办)[辨]明。」令 
     
吏部侍郎赵粹中同大理寺官根究，粹中等言根究并无交涉事迹。于是诏「台谏意在朋附，论事不实，有司以闻，灼见欺罔」，故有是责。 
十二月十八日，秘书省秘书郎贾伟、太府寺丞元伯源并放罢。以言者论二人贪进不靖，故黜之。 
二年五月八日，新除工部郎官高禹罢新命，依旧湖北提举。坐为淮东漕，献羡余钱四十万缗，召至阙下，使之供具名色数目，其实无有故也。 
二十四日，户部侍郎李安国放罢。坐知常州日，婢妾用事，减削军粮；为湖广总领，纵亲戚子弟于诸库买酒，托兵将官大价出卖，多占破诸州有手作兵士，令纳免直钱故也。 
九月十八日，给事中胡元质放罢。以言者论「元质学术浮浅，家素饶赀，赂遗权贵，使之游扬语言，造作声誉。久居琐闼，旦暮鞅鞅，周视同列官在己上，则巧为谗言，日夜腾播」故也。 
同日，太子詹事、兼权吏部侍郎沈枢分析欺隐，可降三官放罢，送筠州居住。侍御史范仲芑论右丞相叶衡，因言及枢，故有是命。 
闰九月四日，前大理正林仁厚、前枢密院编修官楼锷外任指挥更不施行。以言者论二人巧于进取，朋附宰臣叶衡，故有是命。 
十九日，右司员外郎王正己放罢。以言者论其所居之职废法徇情，为害滋甚，故有是命。 
同日，太常丞严焕放罢。以言者论：「焕知江阴军，违法科敷，巧于结托；缪居礼官，祠祭行礼不虔。」故黜之。 
二十八日，大理 
     
卿朱儋，正李端友、燕世良，评事刘敏文，并降一官。权刑部侍郎、兼详定一司敕令周自强，员外郎吴渊，各展二年磨勘。以儋辄于状外推究吴氏与孙 私通事迹，擅行追唤推级，别令供通情节，端友等并干与书断，故皆及之。 
三年二月二十三日，金部郎官赵子蒙放罢。以言者论：「其知舒州日，急征暴取，贪墨之声溢于 听；已而入朝，遂居郎选，自知素多罪咎，龌龊自守，职业废(广)[旷]。」故有是命。 
四月十五日，通奉大夫叶衡责授安德军节度副使，郴州居住。以衡昨任宰辅，不能正身竭诚，日唯沉湎于酒，轻听易发，徇私背公公：原作「心」，据《宋史全文》卷二六上改。，妄引旧章，擅作三省同进呈批降指挥，故有是责。 
六月二十一日，大理少卿徐子寅放罢。以子寅昨往淮东招抚归正人，乃招集东南游手，广张其数，欺冈朝廷。及教阅民兵，乃安坐驿舍，付之路分梁佐，有同儿戏。臣僚论列，故黜之。 
七月二十一日，监登闻 院王宗己、干办诸军审计司林祖洽并放罢。以言论宗己为常熟县，括责沿河新田租赋奄为己有；祖洽昨知盐官(孙)[县]，适与故相曾怀之子同官，专务谄媚，侵盗官钱，费用不赀。故并黜之。 
九月十四日，前太府寺丞孙愬特免真决，追毁出身以来文字，除名勒停。以臣僚言愬匿哀不举，大理寺推勘得实，故有是命。 
四年二月二十三日，工部员外郎吕翼之放罢。以言者论翼之昨任知汀州，纵意妄作，谑浪笑傲，殊失 
     
郡守之体，专事交(诘)[结]，以(备)[谋]进用，故有是命。 
四月二日，删定官陆杞放罢。言者论杞素昧义方，全无家法，去岁长子恕挥剑击死六岁之弟名少祖者，杞乃纵归明州，漫不加省，故黜之。 
五月二十六日，大理卿叶模放罢。以大理寺勘冯湛不法事，推司公行贿赂，事连本厅书吏，模曲意回护，为臣僚论列，黜之。 
六月二十六日，著作郎、兼权考功郎官何万，著作郎、兼权司封郎官傅伯寿，枢密院编修官叶世美，并放罢。臣僚言：「万沉默寡言，实为阴险。使淮东总所，须索不已，沈复不(复)[勘]其扰，至申尚书省。今岁春铨，龚茂良幼子实未能文，尤自度必为考官，密献赋题，又搜寻卷子，收寘行间，其挟私媚上、任情屈法如此。伯寿轻儇浮薄，以茂良旧诸父之馆客，奔走其门，曾无虚日。平时善起风波，中伤善类，率意妄作，不安义分。世美狡狯柔媚，阳为厚德，窥伺朝士语言，密结茂良，凡所除授皆世美谋之。繇此其门如市，贿赂公行。」故并黜之。 
七月十七日，大理正柴卫放罢。以殿中侍御史谢廓然言，卫身为寺官，为前执政龚茂良鹰犬，取媚求进，故黜之。 
二十一日，新除太学博士谭惟寅罢新任。以言者论惟寅趋走龚茂良之门寅：原作「良」，据前述改。，谀闻寡见，不足为士子矜式故也。 
八月三日，宣义郎黄瓒、宣教郎卢瑢，令吏部注授知县，宣孝郎丁允元注授通判差遣，并理作堂除。瓒、瑢初除将作监簿，允元除太府寺丞，言 
     
者论其各系奏补京官，合授监当差遣，若朝廷欲升擢其人任使，特免限其考任、举主，各令赴部注知县差遣，故有是命。 
九月二十日，著作郎李垕降一官放罢。以言者论垕为其弟应制科黜落，撰上舍试策题，忿怒肆言。其父焘自知朝论籍籍，旋腾自劾之草，乞将垕罢黜，焘与外补差遣，故有是命。 
五年三月二日，新 令所删定官李友直放罢。以友直方待次慈溪簿，未经任之故也。 
四月十八日，起居舍人赵思降两官放罢。以思奉使应答依违故也。 
十月二十五日，奉国军节度使、殿前都指挥使王友直降授宁武军承宣使。坐病势增重，致之(夫)[失]纪律故也。 
二十七日，大理司直王梦若放罢。先是，大理少卿贾选言梦若妄作不靖，傲慢凌轹，奸污(疆)[强]暴，乞奉祠回避。诏梦若与外任。后引援恩例，添差浙西提举司干办公事，既而臣僚论列，故黜之。 
善类，今丞棘寺，每事自专，以修造为名，支用赃罚钱千缗。存顷冒杨时高第徐存之名于秦桧当轴时，乞送入试院，试官观望，遂窃一第。平居里闾，士检不饰，乡人畏之，目为四凶。」故黜之。 二十八日，大理寺丞陈资深、司农寺丞徐存并放罢。以臣僚言：「资深与汤邦彦姻家，媒 
十二月十二日，户部尚书韩彦古送临江军居住。以合门寄班董珏道遇彦古不避，擒至其家，裸缚于庭，肆其凌辱，臣僚论列，故贬之。 
六年八月十九日，提辖行在榷货务都茶场梁季珩放罢。以臣僚言季珩近差充明堂西廊从祀神位分献官，季珩恶其星名有哭泣星，以为不祥，托疾辞免故也。 
十一月二十三日，国子监丞范 放罢。以右正言黄洽言 狂率龌龊，一岁之间，四有迁除，故黜之。 
七年正月二十七日，将作监丞胡长卿、新除国子录周承勋并罢新命。以臣僚论列长卿多赀结托，承勋寅缘诡遇故也。 
四月二十二日，礼部侍郎齐庆胄放罢。侍御史黄洽论其附丽苟得，志趣卑下，故黜之。 
二十六日，韩彦古与在外宫观。先是，有诏与在京宫观，仍奉朝请，以言者论其不忠不孝，罪恶暴白，前后数遭论列，不当使在京奉朝请故也。 
九月二日，大理寺丞杨允功、评事滕安并放罢。以右正言葛邲言允功与安性质凡庸，又多怠忽，所定狱案用法不当，为省部疏(骇)[驳]，故黜之。 
