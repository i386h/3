<!-- { "loadSidebar": true } -->
五年六月五日，上批：「昨据李宪奏请，泾原路自西宁寨进置保障，直抵鸣沙城，以为驻兵讨贼之地。朝廷悉力应付。近李舜举奏财粮未备，人夫惮行。朝廷以舜举所言忠实可听信，已指挥放散人夫等，更不追集诸路兵，即是已罢深入攻取之策。若贼犯边，自当应敌掩击，则守御亦有定计。勘会鄜延路止以本路事力于百里之外进筑城寨，讨荡屯聚贼马。今泾原如更兼熙河两路事力，即不减七八万兵。若去边面不远进筑堡垒，自可止用厢军馈运，岂须更仰夫力 或贼马啸聚，正我所欲，便可讨杀。如此举动，尚不可为，则宪之初议，直抵鸣沙，万一夫溃粮绝，取悔更大。令李宪依前诏速具利害以闻。若果难兴作，即罢泾原路经略制置使，归熙河兰会路经略制置司本任，候过防秋赴阙。」去年九月，宪将熙河、秦凤之师浅攻，得兰州及西使城，上诸将功，请筑兰州为帅府，以镇洮为列郡。诏宪据军前事力修治，为驻兵之所，并力河南诸郡。而宪顿兵兰州不进，数以粮饷不继、船筏未备为言。及泾原、环庆师老于灵州，趣宪赴援，又不能往。既而诸路兵罢，上以宪兰州犹有分释弗诛，使图来 ，而宪至是上再举之策曰：「昨诸路各以一道之师出界，兵势既分，贼以熟见虚实。将来再举，须合诸道兵攻其必救，使之莫测。若并兵一道，则有数者之利。如仍旧分路，则利悉为害。为今之策，须于泾原会合并攻，自熙宁寨进置保障，直抵鸣沙城，以为驻兵之地。如此，则灵州不攻自拔，河外贼巢，必可〔扑〕灭。缘鸣沙城西扼灵州口，复据上游，北临大河，与灵武对垒。臣观河南故地，惟兰会至灵州川原宽广，土脉膏腴。今兰州西使既已筑城，独灵州未下。然自兰会至天(部)[都]，北入灵州，贼中畜积，悉经官军开发，所余无几。今若扼其川口，据其上游，并出锐兵讨杀，使不得耕获，则灵州一带畜积既空，复无岁望，贼党离柝，其为利一也。自熙宁寨至鸣沙城约四百余里，可置十余堡，乘时进筑，则是天都以至会州，悉在腹里。其间族落既有保护之势，必皆内附，其为利二也。北与灵武对垒，直趋贼巢，复已不远。兼兴州素无城壁，候冬深河冻，审见贼形，即出兵于灵州侧，择据地利，诱致贼众，并力除荡。然后乘胜分兵，北趋灵武，其为利三也。臣观鄜延进攻，每至吉那，虽称克服，其实一到而已。盖官军既去，贼党蹑踪住坐，与不讨定，其实无异。若未拔兴、灵，其环庆、鄜延克服之地，虽亭障环列，烽堠棋布，亦难守御。缘两处土多沙脉，古称(于)[淤]海，不可种艺。修置城垒，须近里辇运。朝廷方恤民力罢困，如诸路并修堡寨，不惟财力俞殚， 
      
适更生患。以是计之，先于泾原进保，可以困贼，其为利四也。兼灵州以水溉田，四面泥潦，春夏不可进师。秋冬之交，地冻可行，又城坚有备，卒难攻拔。臣以谓今图必破兴、灵之策，先须计泾原钱帛刍粟，复令河东、鄜延、环庆、熙河四路扬声攻进。各选步兵一二万、骑兵六七千，独熙河更选骁勇蕃兵五六千，以备变号易服，出贼不意。非其行营兵马，亦令逐路团结，常备出战，以为(蕃)[番]休及缓急声援。其四路所选兵，合泾原之师为十万，先自熙宁寨进攻，筑堡于没烟口以诱贼。臣度夏贼以泾原、环庆之师无功，必有轻侮之心。如兵分合击，决可荡平。然后进至天都筑堡，接鸣沙城，候河(东)[冻]北渡，以覆贼巢。如此，则可往来折运，不须并起诸路夫役，粮道无抄掠之虞，其为利五也。臣自至石门，观两路措置乖谬，必知无补。顾本司兵势，又难有攻。审度事机，须图再举。遂以目睹利害，画为此策。文墨不能尽陈，乞许臣赴阙，面受成算及悉言诸道进师之害。」故有是诏。 
九月，上批：「先有西界对境图，兴师西讨以来，诸处保奏文字中，指画山川道里，多有异同，无以考证。可令逐路选委昨出界熟知贼境次第使臣、蕃官，差精巧画工，同指说山川堡寨，应西贼聚兵处地名，画对境地图，以色别之，上枢密院。候取到旧境图及军兴奏报文字，比对考校，绘为五路都对境图。」 
十二日，诏：「诸路探报西贼人马处处蚁 
      
集，虑乘秋犯塞。令诸路常体测。如大入界冲突，并令城寨坚壁清野，使贼无所得。相度机便，击其惰归。」 
三十日，泾原路经略司言，谍报西界十二坚马赍五月粮，于葫芦河点集。国母、小大王七月末过黄河，欲以八月 日入寇。诏留李宪且在泾原照管边面，多遣人深入觇候。如有实状，即追秦凤、熙河先团结诸将兵马，及环庆二万人骑，令姚兕统领，合力驱逐，毋失机会。又须得其要，乃可进师，令兰州严作限备。并诏环庆、秦凤、熙河、兰会路经略司，应李宪追兵，如敢妄有占留，发迟缓者，当行军法。 
十月十九日，诏：「昨以西贼频劫汉地，累降指挥，除应时驱逐外，仍伺隙酬复。据臣僚言，德顺军静边、隆德两寨，九月中西贼过壕虏略老幼千人，牛羊不在焉。虑西贼自为得计，因此频入为寇，边民岂得安居!委逐路经略司严切戒约，须先觇贼马屯聚近远虚实，度兵力可以取胜，乘隙掩杀。务要万全，毋得轻易远出。」 
二十六日，诏环庆路团结万人，河东路五千人，并赴鄜延堡寨戍守堡：原作「保」，据《长编》卷三三○改。。以鄜延安抚经略司言边圉未固「边」下原衍「备」字，据《长编》卷二三○删。，援兵还营，戍守多阙故也。 
十一月十九日，鄜延路经略司言，延州白草等城寨及保安军等二十二处，守御未备，乞指挥范纯粹应副。诏录吕惠卿所立鄜延路守御要急、次急、稍缓三等及据紧缓，计置防城器甲什物分数条约，札与范纯粹。 
二十八日，上批付就熙州同经 
      
制熙河边防财用苗授：「据阎仁武奏，十月二十五日，兰州北有西贼十五余人，隔河呼曰：『我夏国已胜鄜延路兵，俟河冻，即至兰州。』卿宜大作枝梧守御器具。」 
六年(止)[正]月二十九日，诏：「西贼渡河，直抵兰州城下，人数不少。本州岛并不预知，此乃候望之人全不得力。委李宪一面行遣讫奏。」 
三月二日，诏：「定西城已兴工，而贼近在熙河啸聚。虑防托军马未足枝梧，委李宪远置斥堠。」 
闰六月十七日，诏鄜延路经略使刘昌祚：「夏国近虽遣使，乞修誓好，朝廷荅诏许通常贡。然新疆封守未正，贼承命逆顺，情不可保。渐迩秋防，田稼在野，深虑守臣安于近诏近：原脱，据《长编》卷三三六补。，以为边事遂宁，忽于堤防，或误国事。委昌祚详此施行」。 
二十一日，枢密院言：「知熙州赵济言，捕获逃军元德，诈称使臣郭 ，传李宪令，开熙州城门。勘会熙州极边，而济止凭元德诈称李宪所遣，即开门，听出河以视察奸细。」诏赵济毋得轻易。仍遍下所辖州军城寨官吏，亦依此旨挥。其元德虑有隐伏交通外界奸细迹状，可更劾治。如无他情，即处斩。 
七月十七日，雄州言拒马河溢，破长沙口，南北界例差两地供输民夫修治例：原作「则」，据《长编》卷三三七改。。上批：「去年决口，两界发夫，已尝兴讼。委雄州军审处置，毋致生事。」 
七年三月二十日，诏：「熙河一路，开创未久，凡百用度，未易供亿。其沿边防城器具，若于御贼施用未是要急，诚为枉费。可下经略安抚制置，可于已颁百步守城法内，据紧急名件裁定闻奏，毋致阙少。」 
二十一日，诏鄜延路经略 
      
司刘昌祚；「闻夏人以谍妄传汉家欲城葫芦河「欲城」二字原脱，据《长编》卷三四四补。，遂发河南北人马十分之九，集于练家流。宜明远斥堠，知贼所向，清野城守，则为制贼上策。」上批诏尾：「去本路挠耕之兵数出俘斩，殆以千数。羌人俗重酬报，今所聚人马不见汉兵，势不空回，必致诸路抄略。于诸路中，本路且有瑕衅，必恐首(攫)[樱]贼锋。不可不厚为之备」。 
六月十五日，鄜延路经略司言，谍报贼今秋必为大举之计，乞下诸路为防戒。诏陕西、河东经略司检会累奉朝旨，选差信实人深入体探，过为之备，具措置方略以闻具：原作「兵」，据《长编》卷三四六改。。 
七月十二日，诏付庆路走马承受李元嗣庆路：《长编》卷三四七作「鄜延路」，疑此误。：「诸路谍报贼颇近并边「报」原作「取」，「近」原作「以」，据《长编》卷三四七改。，八九月必入寇，兼闻昨兰州贼退，颇以并力攻城，不虏掠为恨。今若入寇，必惩艾前车车：原作「军」，据《长编》卷三四七改。，纵兵四略，不可不防。其余更在爱惜矢石，常持重不轻发，固已得胜之半矣。明远斥堠，最为大事，可一一宣谕。」 
十四日，定州路安抚司言：「军城寨言北界兵千人拥牛具过石城南耕黄贯谷地，巡历人不能遏。已指挥当巡官吏，毋得透漏；又牒保州沿边安抚司，移牒北界止约。」诏图上北州所争地，具前后照据以闻。 
八月二十七日，诏：「诸路谍报西贼广造攻具，竭国点集，声言欲入兰州。虑恐守臣将士狃于前胜，轻易待敌，或为诱战，别致沮失。宜令康识往兰州，与当职官经画为备，及募人深入刺候。如贼果入寇，务在审重，过于去年。守御兵将，昼夜悉力应副以取胜，
      
仍度人情，时与犒给。候大河冰开，方得往他处巡历。」 
九月一日，枢密院言，夏国欲因董毡遣使乞通和，虑欲以此 本路边备。诏制置司过为堤备，毋得因此稍弛。 
十二月七日，枢密院言，西贼近寇诸路，方戒严时，虑边私博易，或漏边机。诏陕西、河东经略司严约束。 
八年六月二十四日，诏令河东、泾原、熙河兰会路经略司诫约沿边当职将官，远布伍候及探伺西贼动静，过为之备。如更致透漏，当重行黜责。 
八月十七日，又诏陕西、河东逐路经略司严守备，不得张皇劳扰。以逐路经略司言探报西贼点兵故也。 
十一月十四日，河东路经略司言，北人于火山军界垒石为墙，虑蓄奸谋，为侵占之渐。诏左藏副使赵宗本诣墙所体访，画图以闻。如侵旧界，即移牒毁拆，仍常为先备。未几，复言北人声言欲争据石墙，乞增兵防托。诏沿边安抚司密共觇视，若侵占有实，奏闻拆去。 
哲宗元佑元年闰二月十八日，河东路经略司言，火山军由依朝旨，拆毁迭起石桥。有北人二百余骑来，射中百姓赵立等。诏河东经略司暗设堤备，以理说谕，候有再垒下石墙，侵越界至，即便依前毁坼。 
