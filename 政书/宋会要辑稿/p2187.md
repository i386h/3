<!-- { "loadSidebar": true } -->
二十八日，辅臣奏内臣刘瑗乞磨勘，瑗遥防，非押班，无磨勘法。上颇称瑗循理，然例不可启，遂已。

四月二十六日，取入内省祗候使臣二十员赴内侍省，以本省额百员，而见管止三十员故也。

九月十六日，诏入内内侍省都知刘

      
有方等各更迁一官，以故事覃恩，知内侍省官合迁两官，非止迁一官，而有(以)[方]及梁从政皆自陈，诏使额至延福宫使，遥郡至观察使，无可迁者回授。
十九日，入内内侍省副都知刘瑗等各迁一官，碍(上)[止]法者回授有官有服亲。

十月十六日，诏：「内侍裴彦臣追五官勒停，送峡州羁管，令开封府差人押送，其前降依随龙人例指挥勿行。」坐勾当御药院阎守懃在御前进呈文字，而彦臣辄扣守懃之冠，靳侮不恭，侍御史陈次升弹奏，乞正典刑，故有是责。

徽宗建中靖国元年七月二十八日，宣庆(侍)[使]、成州团练使、入内内侍省押班、管勾蔡王府阎安责授高州刺史，(有)[以]府吏邓铎有狂悖之言，不能伺察故也。

崇宁二年五月四日，诏入内内侍省昭宣使以上，正使以下，各系真官。谓如(谓)〔请〕俸、奏荐、恩例等，并依本官，无寄资。入内内侍省皇城使之类、内侍省依此。

八日，改入内内侍省都知为知入内内侍省事，副都知为同知入内内侍省事，押班为签书入内内侍省事。

大观三年九月十七日，诏王仲千前后在彰善阁及勾当内东门司、带御器械，如通及七年，特与依在阁条例转资施行。勘会王仲千系四方馆使、耀州观察使、带御器械，通理前后彰善阁祗候月日，计六年有零；通理勾当内东门司及带御器械月日，共七年有零。依已得指挥，特转引进使，余依旧。

政一三年九月二十二日，诏带直睿思殿人系衔、序位等在

      
不带职人之上。
十一月十五日，诏通直大夫、保宁军节度观察留后、知入内内侍省蓝从熙特与落通侍大夫，依旧保宁军节度观察留后，罢知入内内侍省，除直睿思殿。及今后余人不得援例，虽奉特旨，亦令中书省执奏。仍令御史台弹奏。

宣和元年五月二十三日，刑部奏，入内祗候、黄门内品赵颁状：「伏为旧系黄门，蒙刑部却叙充黄门内品名目，即不复元官。及 梁毅因罪犯序充入内祗候、黄门内品，理诉旧系黄门，乞改叙黄门。承枢密院札子，特与叙入内黄门了当。切念颁与梁毅并是刑部约定只叙黄门内品之人，欲乞比类敷奏，与颁叙充入内黄门。」诏与叙入内黄门。

四年十月十一日，内侍省奏：「今后应发过入递御前文字，立定日限收附，并将金字牌子同封报省，所贵驿程不致阻滞，兼于本省易为勾考。」诏限到日三日回报。如违，以违制论。


钦宗靖康元年二月十六日，诏：「内侍转出或致仕者，通侍大夫与换武功大夫，正侍至中侍大夫换武(得)[德]大夫，自余以差降等，元带遥郡者悉去之，其已转出者依此改正。仍今后转出内侍，并至武功大夫止。

二十一日，诏：「内侍官陈乞寄资复祖宗法，除省官已降指挥外，所有转出或致仕，已立新格。缘其间参照未备，可依下项：已转出或致仕者依此，其合改正之人，令入内内侍两省具名申尚书省，给降付身。见带太尉换内客省使、遥郡

      
承宣使，节度使带礼官同。换延福宫使、遥郡承宣使，正任承宣使换宣庆使、遥郡防御使。曾任省官者换遥郡观察使。省官通侍大夫、遥郡承宣使，昨来减作昭宣使、遥郡防御使，今来不系省官，已别改正。其省官通侍大夫、遥郡承宣使人，依不系省官正任承宣使换宣庆使、遥郡防御使，并曾任省官依此。见带通侍大夫换武功大夫，正侍至中侍大夫换武德大夫，中亮大夫至亲卫大夫换武节大夫，拱卫大夫换武经大夫，左武、右武大夫换武翼大夫。以上见带遥郡承宣使者，与改遥郡防御使，带遥郡观察使者与改遥郡团练使，遥郡防御使、团练使者与改遥郡刺史，遥郡刺使无可换者，仍旧武功至武翼大夫。见带遥郡者止依本官转出，内有战功人，依祖宗法合除带御器械者，依祖宗法。下准此。通外官共六员。武功大夫以下不带遥郡人八阶，并换武功郎以下，将来转出或致仕，如依祖宗法合转所资官，祖宗法合寄转至副使。即依祖宗法。」
二十四日，诏入内内侍省更定御前金字牌子制度，以旧所发牌间为金贼拦截窃去，恐有仿效故也。

三月一日，诏：「每岁遣内侍一员往川路，谓之诏使，自今勿遣。」

六月二十六日，殿中侍御史胡舜陟言：「昨降旨挥，内侍领外局职事并依祖宗法，后又诏除熙丰窠阙依旧外，余并罢。今都水、将作监有承受官，非祖宗制，乞赐罢废。」从之。

高宗建炎元年十月二十七日，诏入内内侍省、内侍省：「今后

      
两省使臣不许与统制官、将官等私接见、往来、同出入，如违，追官勒停，编管远恶州郡。」
二年正月十六日，诏：「内侍邵成章不守本职，辄言大臣，自祖宗朝未尝有内侍言大臣者，可特除名勒停，送南雄州编管。」

七月六日，诏内侍(三)[王]嗣昌不可留禁中，送吏部与差遣。上谓宰臣黄巘善曰：「嗣昌见为门司，好大言议国政。朕前后屡诫其曹各恭乃职，勿预他事，嗣昌不可不斥。」巘善曰：「陛下初践作，臣便闻先以训敕内侍，致治之本也。」

三年四月十日，诏：「自崇宁以来，内侍用事，循习至今，理宜痛革。自今内侍不许与主管兵官交通、假贷馈遗、借役禁军、非所管职务擅行移文、取索贴占屋宇、陈乞提领外朝官职事、干预朝改，外朝非亲戚亦不得往还。如违，并行军法，委台谏紏察弹劾。仍许诸色人陈告，如委得实，量事加赏。」

四年六月五日，上谕宰臣曰：「比遣内侍苏渊赐韩世忠茶药回，闻世忠喜甚，渊得银二百两，奏闻。朕以往来稍劳，特许之受。朕凡遣内侍，不容辄受一毫私馈，或因使命有，但非得旨不可受。朕待此曹，每告戒约束，凡小过失或略而不问，至于故犯则必痛惩之，未尝恕免。」

七月二十四日，诏：「入内内侍省法司程僖已年满出职补承信郎，可特留充依旧祗应，应见请诸般请给等，权于本省文历内批勘。」

绍兴元年五月二十六日，诏诸陵香火并都监，令入内内侍省差。

十一月六日，诏

      
差内侍省押班岑筌充主管迎奉温州景灵宫等处神御，其应行移文字，并与(同)[向]宗厚同衔由发。其余内侍并依已降指挥，不得一面行移由发文字。
十二月十五日，诏遇内殿日，有急速事，令入内内侍省引对。

三年四月二十六日，诏今后内侍官不许出谒及接见宾客，令敕令所立法。

十二月二十五日，诏：「自今后内侍并不得收养禽虫等，并市肆游行。如违，以违制科罪。」

五年四月七日，诏入内内侍省使臣今后遇泛恩，特许转武功郎止，并寄资。

六年二月二日，敕令所看详：「内客省使至昭宣使，东、西头供奉官至内品，靖康元年已降指挥，内侍官称一遵祖宗旧法。今参照元丰、绍兴法官品、杂压修立，诸内客省使至内侍省内品为内侍官。」从之。先是，入内内侍省言，本省官称于元丰条令备载，今来《绍兴新书》即未该载，故有是命。

七月十一日，诏：「内侍官已裁减外，各有定额，今后不得额外增添。」

七年十二月二日，诏约束本省使臣，不得将分毫销金翠毛入内，令互相觉察奏闻。

九年六月二十三日，诏内侍省寄班祗候依元丰法，今后以十五员为额。

十二年十月二十七日，诏已降指挥，本省使臣冠带出入皇城门，仍今后不得依旧系犀带。

十八年闰八月二十八日，诏入内内侍省听唤使臣，今后以六十人为额。

二十二年十二月八日，诏：「睿思殿祗候见系二十人为额，今差慈

      
宁殿使臣二人充睿思殿祗候，今后以二十三人为额。」
二十三年六月一日，上谕宰执曰：「近差内侍往盱眙军赐北使宴，却擅买北地物货，实为不便，已令拘收没官，庶少惩诫。」

二十七年十月十一日，诏：「今后差往川中赐夏、腊药内待，经由去处，如敢收受例外馈送，及非理须索买卖骚扰，仰守臣具申尚书省、枢密院，取旨施行。」

三十年九月二十五日，诏：「内侍省所掌职务不多，张官置吏，徒有冗费，可废，并归入内内侍省。」

孝宗绍兴三十二年未改元。十月二十二日，左奉议郎、殿中侍御史张震言：「干德间，内臣年及三十以上，兼见在朝廷系职，方许养一子。至皇佑五年，始诏内侍省自今内侍供奉官至黄门以一百八十人为额。熙宁中，每年止许进五人。自渡江以来，一时草创，人数阙少，故权免试，便行勾唤供职。近年人数比旧寖多，宜立为定制，使久远可行。欲令入内内侍省立定员额，限以官品年格，遇有阙依条施行。」从之。先是，震上殿论此事，读札方数行，上曰：「朕有此意久矣。祖宗以来，止许进一子，朕意欲依祖宗法。」震读毕，上曰：「此曹人多则党盛，今人数已不少，若平居无事犹可，设使当母后少主之时，岂不能为祸，汉、唐之事是已。」震曰：「陛下圣虑及此，天下之福也。」因奏曰：「祖宗时，圣节许其进子。今年天申节已进子矣，将来会庆节乞且住罢。」上曰：「固然。岂可再也!」又曰：「此事当即施行。」

      
隆兴元年十一月十五日，入内内侍省奏：「自朝廷调发大军，节次承发过御前降下军期机速金字牌文字共二千余封，并无稽 。」诏：「官吏委是勤劳，可各特转一官资。内碍(正)[止]法人依条回授，白身人吏候有名目或出职日，作一官资收使。如不愿转资人，支绢二十匹。」

干道三年正月二十七日，诏内侍以二百五十员为额。先诏：「内侍昨以二百员，近缘差赴德寿(官)[宫]四十四员应奉朝殿传宣抚问、赍降香表，阙人数多，可自今以二百五十人为额。」以臣僚奏请故也。

六年闰五月十四日，诏令入内内侍省今后差官抽摘诸食支遣军米料，于临安府差拨级前去盘量，如有少剩数目，取旨施行。

七年七月十七日，诏入内内侍省，今后本省祗候班使臣转至入内祗候殿头，如因恩赏得转一官，止与落「祗候」二字。

【宋会要】


      
内东门司，掌受机密实封奏牍，及取索库务宝货之名物、贡献之品数、市易之件直以纳于内中，并给皇亲赐衣节料之物，内中修造、筵宴之事。旧止名内东门取索司，景德三年二月改今名。勾当官二人，以入内内侍充。后或增差，踰旧制也。

