<!-- { "loadSidebar": true } -->
十一月二十七日南郊赦：「应绍兴三十一年以后归正京朝官大小使臣、选人文学、校副尉、下班祗应任数已满之人，愿就宫观、岳庙者，特许陈乞一次。诸军拣汰离军已经添差一任回，到部许注授岳庙差遣。其间〔若〕实缘残废，不能亲身赴部，令召本色官一员结罪委保正身，许家人赍状赴部陈乞差注。勘会昨遇登极赦恩，用举数推恩补授文学并龙飞榜赐诸州助教，依下州文学恩例之人，依法遇赦日年已六十者，许二年内参选，注权入官。其年六十三岁以上，如有〔举〕主二员，可权差破格岳庙一次。其免解待郊特奏名〔文〕学碍年人准此。应进士年五十以上，五举到省，合赴绍熙元年特奏名殿试人，缘事赴试不及，若将来殿试唱名入第四等以上、合补授文学之人，虽系年六十已上，与理绍熙元年年甲，用今年赦恩召保参(遣)[选]，特差岳庙一次。」 
五年正月一日庆 
      
寿赦：「应文武臣宫观、岳庙任数已满，依法不应再陈者，该今来庆恩日年八十以上，特更许陈乞一次。」
 职官 宋会要辑稿 职官六五 黜降官二 
     
宋会要辑稿 职官六五

黜降官二
【宋会要】
仁宗庆历七年正月八日，降三司盐铁副使、礼部员外郎刘湜知沂州，度支副使、吏部员外郎陈洎知濠州濠：原作「豪」，据《长编》卷一六○改。，户部副使、户部员外郎梅贽知海州。旧制，紫宸殿燕契丹使，三司副使当座朵殿。合门吏以告，而湜等以为当座殿上，即趋出不就席，为合门所弹，帝怒而责出之。 
十一日，西上合门副使、荆湖南路兵马都监刘贻孙责安远军节度行军司马，岳州安置。本路安抚使崔峄言，徭(赋)[贼]未平而贻孙辄托疾求寻医也。 
二月二日，前知宣州、太常丞、集贤校理赵宗道追一任官，落职，勒停。坐立盐钞上客人王安姓名，将卖钞钱买绢，并兑借职田米钱，及奏雪时隐避诈妄、上书不实故也。 
淀，虏使医候之无疾，又在告多失言。盖晦希执政意以倾之。 三日，刑部员外郎、知制诰王琪责信州团练副使，不佥书州事。初，琪奉使契丹，既入境，属疾，肩舆以行。及还，副使钱晦言琪至 
四月五日，新陕西路转运使薛绅降知陕州，新两浙路提点刑狱王鼎降知深州，前江南西路转运判官王绰候服除日取旨，并知衡州杨纮自今毋得除监司。内降札子：「绅前使京东路，常委部吏孔宗旦、尚同、徐程、李思道捃摭郡县细过，构起刑狱，陷害人命。又纮、鼎、绰前在江东为监司，谓之三虎，纮已降知衡州， 
     
而绅、鼎犹领使他道，岂称宣布德泽之任 其各降知州，宗旦等并与远小处差遣。」 
九月四日，引进使、眉州防御使、知渭州张亢降领果州团练使、知磁州。时三司给军士郊赏，濠州库旧估物轻重不侔估：原作「佑」，据《长编》卷一六一改。，亢辄平其直而给之，故及于责。先是，诏亢不俟代乘驿赴阙，续以告敕付陕西转运司，俾俟亢至永兴军给付，便道赴任。 
十一日，新提点利州路刑狱公事、太常博士张肃降知岳州，坐前为广南东路转运判官，于所部过市物也。 
十月十六日，引进使、果州团练使张亢降右领军卫大将军，知寿州。亢尝假官银遣人鬻于蜀，又奏令军民以物质公使库，取息钱以佐公用，故特降之。 
十一月二十三日，前京东路转运使、兵部员外郎张铸降通判太平州。先是，李孝仙尝告孔直温变事，铸疑其妄，置而不问，及直温被诛，故降之。 
八年闰正月七日，降河北路转运使、兵部郎中皇甫泌监青州商税；提点刑狱、祠部员外郎田京监郓州商税；前知恩州、四方馆使、昭州刺史裴德舆追三官，为池州团练副使；前恩州钤辖、皇城使李昭度追三官，为濠州团练副使；恩州驻泊兵马都监、内殿承制冯文吉除名，长流梅州；兵马监押、右侍禁赵惟一杖脊，黥配沙门岛。泌、京坐变发所部，德舆、昭度并以妖党结构久而不之察也。文吉、惟一皆懦怯弃城，而文吉后颇宣力，故得以减等论。 
二十五日，新知江宁府、 
     
司农卿林(鼓渊)[潍]降知袁州。先是，江宁府火，而潍辞不行，故降之。 
二十六日，降勾当皇城司、建宁军节度观察留后杨景宗为徐州观察使、知济州；皇城使、康州刺史、入内内侍省副都知邓保吉落副都知，为(颖)[颍]州兵马钤辖；左藏库使、通州团练使、入内内侍省副都知杨怀敏为文思使、贺州刺史；北作房使、廉州团练使刘永年为洛苑使、英州刺史；蔡州兵马都监、洛苑使、眉州防御使赵从约领陵州团练使，为濮州兵马都监；供备库使、荣州刺史、带御器械王从善落职，为曹州兵马都监。时崇政殿亲从官颜秀、郭达、王胜、孙利等夜杀军校，劫器械，登延和殿屋，入至禁中，焚宫帘焚：原作「禁」，据《长编》卷一六二改。，斫内人伤臂。其三人为宿卫兵所杀，王胜者走匿宫城北楼，经日方得，而捕者即支分之，卒不知其始所以谋。景宗等皆领皇城司，故坐贬之。 
二月六日，文思使、贺州刺史、入内内侍省副都知杨怀敏为左藏库使、通州团练使、滑州兵马钤辖，落入内副都知。初，怀敏以所部亲从官谋为乱夺二官亲：原作「新」，据《长编》卷一六二改。，而职如故，谏官、御史皆言：「今怀敏独留不遣，所坐与众人同而罚异。」故还所夺官而黜之。 
之为祠部员外郎，监鄂州税；济州防御使李端懿为单州团练使 十六日，降龙图阁直学士、给事中张存为左谏议大夫、知池州；工部郎中、直史馆张沔为都官员外郎，监宣州税。并落职。工部郎中张懿：原作「意」，据《长编》卷一六三改。，郑州钤辖；殿中侍御史韩贽为太常博 
     
士，监江州税；监察御史梁蒨为秘书丞，监衡州税；习妖术人李教父屯田郎中昙为昭州别驾，兄周卿韶州衙前编管，母曹州编管；赵仲父、母、妻并郓州编管。初，昙居冀州武邑，有告其子教尝在真定府师赵仲传妖术者，转运司檄惠州通判梁蒨鞠之，而昙匿教不出。及移文追逮甚急，教遂自缢。赵仲既论死，而转运司奏教暨仲父、母、妻、子(牧)[并]之、沔前为转运使 放。王则叛恩州，武邑停吏魏化诣北京贾昌朝，言教尚在恩州，与贼同为乱。比下御史台治其事，教实缢死。存坐前知真定府，又与昙为姻家，沔：原作「污」，据《长编》卷一六三改。，端懿前知冀州，贽为通判，皆失觉察，蒨为勘官而狱状失详，故并责及之。 
十九日，祠部员外郎、集贤校理、判三司度支勾院韩综落修起居注，知滑州。综奉使契丹，问其家世，综言父亿亦尝持礼来。契丹喜，令酌酒，既而复(水)[以]大觞劝综。国信司言其生事，故责及之。继以滑当虏使所由道，徙许州。 
三月十五日，知江宁府、右谏议大夫、集贤院学士李宥降秘书监致仕，通判、水部员外郎高中立，钤辖、供备使张昭懿，兵马都监、内殿崇班侍其涣，兵马监押、供奉官朱为政，并罚铜冲替。坐延火烧官舍，不救护故也。 
四月四日，翰林侍讲学士、给事中、 牧使柳植落职，知蔡州；知益州、枢密直学士、刑部郎中程戡落职，知凤翔府；知澶州、翰林侍读学士、兼龙图阁直学士、礼部侍郎王拱辰落职，依旧知澶 
     
州；右谏议大夫、权御史中丞鱼周询落职，知永兴军。并坐举张得一不当故也。 
五月二日，降知池州、左谏议大夫张存知郴州，卫州团练使、知澶州王德基为四方馆使、荣州刺史，西上合门使、知保州王中庸为引进副使，殿中侍御史刘元瑜罚铜二十斤。并坐尝举张得一也坐：原作「主」，据《长编》卷一六四改。。 
八月十一日，翰林学士、兼端明殿学士、右谏议大夫、知制诰、史馆修撰张方平，右谏议大夫、权御史中丞杨察，兵部员外郎、兼侍御史知杂事张 ，祠部员外郎、集贤校理、知许州韩综，并落职。方平知滁州知：原无，据《长编》卷一六五补。，察信州， 濠州，综袁州。开封府官判官、司勋员外郎种世材夺两官，勒停。三司户部判官、祠部员外郎、集贤校理杨仪夺三官，责邵州别驾。杨仪之妻富氏氏：原作「民」，据《长编》卷一六五改。，程文昌妻之从姊也，以故仪与文昌交私。文昌叔守顗为人讼冒名买中牟死马务，文昌为请于仪，而持简者误达知开封县杨日就知：原无，据《长编》卷一六五补。，日就告发之，命翰林学士钱明逸、知制诰吕公绰鞠其事。而怀德故从妹有别产在许州阳翟县，以无子籍入官，怀德因文昌从仪乞书祷综，欲妄认同姓产。书至而其狱已移他州，综坐不时以闻。守顗尝詈人，而世材听仪之请辄贷之，又 为判官日，文昌母诬家婢置药羹中，而 未尝追辨其事。方平坐尝托仪市女口，察以知开封府失察举。然察察：原无，据《长编》卷一六五补。、 皆去官，而方平法不应得罪，特皆贬之。 
十六日，三司盐铁副使、兵部员外郎仲简为工部郎中、河东转 
     
运使。简奉使过陕州，谒知州吴育，御马者不由戟门而入。简怒，举马棰击之流血，为育所奏而出之。 
十月二十六日，翰林学士、兼侍读学士、右谏议大夫、知制诰、史馆修撰宋祁落职，知许州。国朝以来，命妃未尝行册礼，然故事须俟旨方以告敕授之。又凡降制，皆从学士院待诏书告辞，送中书结三省衔，官告院用印，然后进书入。时宣制毕礼，止就院写告，直取官告院印用之，遽封以进。方妃宠盛，欲行册命之礼，得告怒，掷地不肯授，故贬及之。而祁上言：「昨宰臣召赴中书，(诰)[诘]问学士院误进入贵妃官告事。伏缘册礼久不曾行，臣实不知典故次第，将谓先合进纳制书，一面自行册礼，所以修写不先报中书，误便投进，并是臣不详典礼，成此过误，不敢逃罪。切以朝廷方举盛礼，中外欣闻，臣当 宿降麻，乃是荣幸。今来过误进入恩告，非缘人使之罪，罪尽在臣，乞从贬黜，以正公议。伏望哀悯臣性识疏暗，不谙朝廷制度，只是一时误谬，即别无他情理，乞除臣合得罪外，其干系人吏特行宽贷。」 
二十七日，三司盐铁判官、金部郎中金良孺降知利州，坐不觉察吏受财也。 
二十九日，虞部郎中、知涟水军逢冲责安化军节度副使，不签书州事。冲母老，不肯去乡里，而冲辄迎妻、母之官，为御史台所弹，〔故〕责及之。 
皇佑元年三月七日，邢州管内观察(史)[使]李端愿特夺一官，勒停。以内殿崇班曹讽讼端愿纳 
     
父婢，又尝杀驴以飨宾客，故责及之。 
