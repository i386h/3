<!-- { "loadSidebar": true } -->
政和四年四月十四日，礼制局言：「古者祭祀礼神，无不用玉。《周官》典瑞掌玉器之藏，盖已事则藏，有事则出而复用，未尝有燔瘗之文。其说起于郑氏注与《韩诗外传》、崔氏《义宗》三家谬误。郑氏注《周礼》大宗伯『以槱燎祀司中司命』，谓玉帛燔燎也。又大宗伯『以狸沈祭山林川泽』，郑氏注谓埋牲玉也，则《周官》本无用玉而燔燎之文。又《诗》称『告祭柴望』，《书》称『至于岱宗柴』，《礼记》『天子适四方先柴』，又曰『燔柴于泰坛』，皆止谓以柴为燔。而《韩诗外传》谓『天子奉玉升柴，加于牲上而燔之』，意外增加用玉，岂有六经止说燔柴如此之详，而无一字及玉者 其后崔氏又引《云汉》之篇，称圭璧既卒，以为燔瘗而尽，故至于无，其说愈加缪戾。盖古者止有祀天燔帛、祭地瘗缯之礼，以玉难得，故诸侯五玉既觐，乃复还之。在三代时玉已难 
     
得，而祭祀用玉之数为多，其不燔瘗可知。乞依《周礼》正经，并不燔瘗。今后大礼及诸常祀，皆以真玉为礼神之器，仍依《周官》典瑞之职掌其藏，时出而用，无得燔瘗。」从之。 
四月二十六日，太常寺言：「夏祭大礼格，皇地祇玉以黄琮二，神州地祇用两圭有邸二。议礼局降到仪注，皇地祇玉以黄琮，神州地祇、五岳以两圭有邸。案《周礼》典瑞：『两圭有邸，以祀地，旅四望。』本寺岁祭四望岳镇海渎，各用两圭有邸。若依大礼格，即岳镇海渎皆无用玉之文；若依议礼局仪注，并岁祭四望即皆合用两圭有邸。」诏送礼制局议定，礼制局言：「《周官》旅上帝、四望，皆谓非常之祭，则岳镇海渎从祭大祇，不当用玉。绍圣亲祀北郊仪注，皇地祇以黄琮，神州地祇以两圭有邸，岳镇海渎亦不用玉，则今来夏祭合依大礼格，皇地祇、神州地祇用玉外，余并不用。兼看详《周礼》，圭璧以祀日月星辰，新义云日月星辰以璧为邸，则四圭邸璧可知，四圭邸璧则两圭邸琮可知。先儒之说，两圭有邸，亦以璧为邸，其理非是，合依新义两圭邸琮。」从之。 
五月五日，礼制局言：「祭祀始则求神而礼之，终则正祭而祀焉。《大宗伯》以黄琮礼地，盖施于求神之时也，与《大司乐》以『函锺为宫』至『地示皆出可得而礼』同矣。《典瑞》两圭有邸以祀地，盖施于荐献之时，与《大司乐》『奏大簇、歌应锺、舞咸池以祭地』同矣。郑氏乃谓以黄琮礼地神之在昆仑者，两圭 
     
有邸以祀地祇于北郊神州之神。且黄琮、两圭有邸，《周官》特言礼地、祀地而已，初无昆仑、神州之别。郑氏之说本于谶纬之书，前代如长孙无忌辈固尝辨其非矣，又况皇地示、神州地示同位于一坛之上，于皇地示则礼而不祀，于神州地示则祀而不礼，岂礼意乎 晋徐邈、唐显庆礼皆以苍璧、四圭有邸为祀天之玉，何独于黄琮、两圭有邸而疑之哉 国朝祀仪，祭皇地示以函锺为宫而下为降神之乐，以奏太簇、歌应锺为荐献之乐，至于用玉，尚依郑氏之说，未应礼注。伏请黄琮、两圭有邸并施于皇地祇，求神则以黄琮，荐献则以两圭有邸。」又言：「黄琮，郑康成及梁正《三礼图》皆谓八方以象地。聂崇义言黄琮比大琮，每角各剡出一寸六分，共长八寸，厚寸。盖厚寸乃大琮之制，而每角各剡出一寸六分，共长八寸，于经无见，不知崇义何所据而为此说。谨案《考工记》：大琮十有二寸，作内镇，宗后守之；璧琮有九寸者，诸侯以飨天子；有八寸者，以俯聘；珣琮八寸，诸侯以飨夫人；驵琮有七寸者，天子以为权；有五寸者，宗后以为权。其所用者各异，独不言黄琮广狭厚薄制度。今方泽并用坤数，而黄琮乃礼地之器，则其制宜广六寸，厚二寸，为八方而不剡。」又言：「《考工记》云：『两圭五寸有邸，以祀地。』两圭之长宜共五寸，新义云两圭并宿一邸，则两圭宜托宿宗于琮也。然琮色黄而圭乃不言色，由体以起用，恐当 
     
用黄琮之色。谨案《周官》大宗伯，『以玉作六器，以礼天地四方』，而继之以『皆有牲币，各放其器之色』。牲币且当放玉之色，则圭之色独可以异于琮邪 伏请两圭并以黄玉为之。」并从之。
 礼 宋会要辑稿 礼二六 牲牢 
     
牲牢天头原批：「郊祀牲牢。」
【宋会要】
古者大祭祀之牲牷，先期三月殊养之。国朝大、中、小祠，皆前一日有司供于祠所，太仆寺掌供羊牛，司农寺掌供豕。太祖建隆四年八月二十九日，有司上言：「准《礼》，宗庙之牛角握，天地之牛角茧栗。太庙四室各用犊一，昊天上帝用犊一，皇地祇及配帝用犊一，加羊、豕各一，五方帝用随方色犊各一，大明赤犊一，夜明白犊一，神州地祇黝犊一，皆有羊、豕，从祀中外官而下，共享羊、豕各九。周显德元年，郊祀、太庙、四至共享犊一，郊坛用犊、羊、豕之数如故，颇异旧制。」诏太庙宜用犊二，郊坛宜用犊五，羊、豕如令。 
开宝元年十一月十四日，冬至亲郊，诏有司宗庙共享犊一，郊坛用犊牲如周制。 
二年六月二十九日，诏：「大祀所供犊，自今委牛羊司豢养，无得阙事。其常祀惟昊天上帝、皇地祇用犊，自余大祀悉以羊、豕代之。」 
七月二十一日，牛羊司上言：「本司无犊牛，望仍旧委开封府收市。」诏自今每犊给钱五千，复委开封府祗应。 
太宗淳化三年九月二十一日，侍御史王洞上言：「诸祠祭并用少牢，其羊并太仆寺于牛羊司请重二十斤以上者，近日供到多是瘦瘠，临 
     
时既难换易，供用便为亏礼。况关进胙，诚合用心。自今望令本司以肥绖者充，如有违慢，望行惩责。」从之。 
四年正月月二日亲郊，以宣祖、太祖并配上帝，增用犊四。 
真宗咸平二年十一月丙戌南郊，正位二，配位二，每位用犊一、羊一、豕一；五方帝，每位用羊豕一；日、月、神州，每位羊二、豕二；从祠七百三十七位，皆不用牲，并以上件羊、豕分充。用币帛七十八段，天帝、配帝、日、月、五方帝、神州外，余六十六段。五年六月上甲，始庀牲。十月上甲，始系牲。 
景德三年十二月二十日，详定所言：「准礼例，后土地祇用黄牲一，配帝二座用黄牲二，神州地祇用黝牲一，并茧栗犊及从祀羊、豕各五。仍各置副，使预先涤养。」 
四年十月十二日，诏：「自今应用牺牲，岁初委择纯色别豢养之，太常寺察举，在涤无得捶扑，一如旧典。中、小祠止用肉者，并加羊一。」 
大中祥符元年七月四日，详定所上言：「南郊正位二，配位二，每位用犊一、羊一、豕一；五方帝，每位用羊一、豕一；日、月、神州，每位羊二、豕二；从祀七百三十七位，皆不用牲，并以上件羊、豕分充。今参详，准手诏，五方帝、日、月、神州并特用方色犊，其旧用羊、豕二十二，望改充从祀牲。」从之。 
八月四日，详定所上言：「准光禄寺牒，景德二年南郊，天皇大帝、北极二位升在第一等，与日、月、五方帝神位同用十笾、十豆。封禅日，未审用何等礼料。今参详，日、月、五方帝、神州地祇，准礼用 
     
犊；天皇大帝、北极元是星座，准礼不用犊。封祀日，欲望令光禄寺于从祀牲内荐体，其笾豆礼料依第一等神座例。」从之。 
二年三月，诏：「自今十坊监、车营务、奶酪院、诸园苑、开封县西郭省庄，有孳生纯赤黄色牛犊，别置栏圈喂养，准备拣选供应。如养饲可充用者，每一犊省庄人户支钱三千，坊监二千。逐处有新生犊，即申省簿记，关太仆寺逐祭取索供应。」 
四月二十四日，诏：「自今祠祭猪、羊宰杀分为四段，入房封锁，至时请出，更不用火印。仍令监祭常切点检，稍有怠慢，罪在监祭使。」 
仁宗天圣元年十二月，诏：「自今每禁屠宰日限内有祠祭，据合用肉依仍宰杀供应，即不得宰过所用数。」 
二年三月，诏：「供庖务、牛羊司，自今据司农寺合要祠祭猪数，预先收买及式样、纯黑、长尾肥好猪，破糟食子粟饲养供应。如后更供瘦病不完具者，主典当行严断。仍令开封府每年举行指挥。」 
景佑五年四月三日，三司言：「祠祭用犊，预先并母豢于牛羊司，候祭讫，犊支钱五千，母给本主。今后乞并母给钱，免妨耕种。」从之。 
嘉佑七年八月一日，翰林学士王珪等言：「准诏详定秘阁校理裴煜奏：『五方及感生帝皆大祠「及」下原有「七」字，据王珪《华阳集》卷四五删。，其从祀牲用羊一、豕一。 祭正位、从祀一百九十有三，牲用羊二、豕二。释奠虽曰中祠，文宣王配位从祀九十有三，武成王配位从祀七十有五，各用羊一、豕一，其刲割殆不 足。』礼院请祀 
      
五方、感生帝、 百神百：原作「八」，据王珪《华阳集》卷四五改。，释奠文宣王、武成王，从祀者众，其用牲既少，俎实几不能充，今宜加五方、感生帝羊二、豕二， 百神羊五、豕五，文宣、武成王羊三、豕三。请如礼官之议议：原作「仪」据王珪《华阳集》卷四五改。。」诏恭依。 
【宋会要】
元丰四年十月十二日元丰四年：原无，则承前当为仁宗嘉佑七年事。然此文明言「熙宁祀仪」，则必为神宗熙宁或其后之事。今考此条见《长编》卷三一七，据补。，详定郊庙奉祀礼文所言：「熙宁祀仪，正月上辛祀感生帝，孟冬祭神州地祇，牲用羊、豕，宜俱用犊而去羊、豕。」从之。 
元丰五年二月癸酉，监察御史王桓言：「祭祀牢醴之具，皆掌于光禄，而寺官未尝临莅，失事神之敬。伏请大祠皆轮光禄卿、少卿，朔祭及中祠轮丞、主簿监视。」并从之。 
哲宗元佑六年正月，诏自今祠祭毋用羔羊。从礼部请也。 
绍圣三年，礼部侍郎黄裳言：「北郊配帝牲用赤，与南郊用牲不同。帝王德配天地，则其牲币宜从所配，请皆用黄。」从之。 
徽宗大观元年八月七日，诏京畿转运司于近畿择地置官设徒，养牛千头，以备祠飨。有余供他用。故事，祭祀用牛令畿县科买，言者谓扰民，故有是诏。 
【宋会要】
元丰元年九月十四日元丰元年：原无，据《长编》卷二九二补。，详定礼文所言详定礼文所言：原作「又言」，据《长编》卷二九二改补。：「《礼记》曰：『郊特牲而社稷太牢。』又曰：『祭天地之牛角茧栗。』盖以覆焘持载之功，无物可称，故至恭不坛，扫地而祭，以下为贵也；大裘不裼而冕无旒，陶匏之器，鞂之席，以素为贵也；用茧栗犊，取其诚悫，以小为贵也；特牲而已，不及羊、豕，以少为贵也。配坐亦特 
      
