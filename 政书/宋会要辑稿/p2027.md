<!-- { "loadSidebar": true } -->
六月二十日，吏部侍郎胡交修言：「近降细务指挥内一项：六曹长贰以其事治有条者以条决之，无条者以例决之，无条例酌情裁决。盖欲省减朝廷庶务，责之六曹也。(令)[今]欲乞令本部七司各置例册，法司专掌，诸案具今日以来应干敕札、批状、指挥可以为例者，限十日尽数关报法司，编上例册。今后可以为例事，限一日关法司钞上，庶几少防人吏隐匿之弊。」从之。 
八月三日，吏部言：「契勘已授差遣待阙官员往往于诸路州县乡村等处寄居，多有已丁忧、身亡等事，本处不即申报所属，遂致虚占窠阙，留滞士人。乞行下诸路监司郡守，有前项寄居官，如有诸般事故等，仰县镇邻保地分实时关申所属州军，于每月每季合申发关状内别项声说。如有违滞，其本处知通当行官吏，并依绍兴元年已降刷阙踰限不到断罪指挥施行。」从之。 
五年闰二月二十八日，诏：「今后官员参部，许自录白合用告 、印纸等真本，于书铺对读，别无伪冒，书铺系书，实时付逐官权掌。候参部审量日，各将真本审验毕，便行给还。如书铺敢留连者杖一百。」从左朝奉郎蔡道臣之请也。 
五月四日，吏部尚书晏敦复言：「建炎四年六月十四日以前去失告 等人，合召保官二员。欲乞自今后有合审实之人，若全无干照，欲于保官两员内召见任监察御史以上官 
      
一员委保陈乞，审实放行。」从之。 
十五日，臣僚言：「契勘该载未尽滥赏名色、遇官员到部磨勘之类，吏部施行，申乞审量。访闻部吏舞文，不能一 尽公，阴为纵舍，致有事体一同，行遣特异，士大夫不平。乞令吏部开具今日已前行过该载未尽滥赏名色，申尚书省看详。其已后别有该载未尽，更不审实，庶免猾吏临时乞取之弊。」从之。 
二十三日，吏部尚书晏敦复等言：「检会绍兴二年十一月二十九日指挥，官员扯毁印纸内白纸，(今)[令]召升朝官二员委保，于所在州军保明，申部照验，续纸用〔印〕外，缘其间有已批书处并无损动，留得白纸一全张以上，分明见得无隐匿事节，难以一 召保。欲乞如有似此之人，令具扯毁因依结罪文状。见任人〔令于〕所隶，非见任人令于所在州军申陈，将真文印纸赴部，并依续纸，免召保。」从之。 
七月十二日，吏部尚书晏敦复言：「检准《绍兴重修令》，诸堂除人愿归部而就本等合入员阙者，许升压同等名次人。(令)[今]乞应堂除愿归部乞升压之人并理前一任差遣。」从之。 
六年五月六日，臣僚言：「吏部保奏去失付身之人，止据本官所陈及保官略述出身，补授历任因依，窃虑不实。乞应去失付身，令具家状及(遂)[逐]任通令佐或同官姓名脚色一本，缴连保奏，令本部参验。」从之。 
七年闰十月二十一日，三省言：「昨来措置铨量之法，虽已立定资格，缘其间多有待阙日久或已致 
      
仕之人，难以一例罢免。」诏：「今后差除，并依已立格法，其铨量指挥更不施行。」 
八年三月十九日，诏吏部非次阙并依旧法施行。先是，吏部申请：「将每日合出非次阙权罢，置籍抄录，候次月一日并令在部人以恩例名次高下喝名集注。」臣僚言：「其不便者三：利于近而不利于远，利于富而不利于贫，利于恩例而不利平进。」行之累月，士人喧哄不平，故有是诏。 
同日，臣僚言：「吏部磨勘、(阙)[关]升、封赠、奏荐之类，皆有定法。比来吏缘为奸，用情上下，贿赂公行，有自远方而来，一字不圆而退难复回有经岁者；有磨勘、(阙)[关]升偶有前累，不碍刑名，而坚执不行，至损所举者；有条例甚明，(记)[继]以检寻公案不见留滞，不为(子)[予]夺者；甲乙事同，甲已施行而乙乃退难者。选人改官，无可问难，非(厚)[原]有常例，不敢投下，士夫留滞，无所告诉。乞立赏，许人告捕，仍令尚书省出榜晓谕。」从之。 
同日，御史中丞常同言吏部人吏乞觅之弊。上曰：「官员到部，所费如此，则到官之后宁免贪取 何以责廉 令尚书省出榜部门，严行约束。」后十年四月二十一日，诏：「新复州军官员到阙整会差遣之类，如所属胥吏乞觅，并计赃重行科罪，不以赦原。许人告，赏钱五百贯。」 
九年二月九日，御史中丞勾龙如渊言：「官府留滞，莫甚于吏部，虽朝廷明立罪禁，以约束于前，而吏习为常，曾不得少戢。欲乞明戒诸曹郎官，使各察一曹之吏，而奸弊不容；各辨一曹之事，而淹滞必达。凡吏人文书字画之谬误、出入去来之早晚，许从薄罚，(余)[余]并白长吏，送大理寺根究，重作施行。」诏札与吏部，仍令台谏觉察弹奏。 
十一月七日，臣僚言：「国家 
      
取人之路固非一端，而大要不过有二：曰堂除，所以为不次之举；曰铨选，所以待平进之士。行之既久，得人为多。然近日有一缀仕籍，乃急于堂除而耻于赴部者，驰鹜相先。望降睿旨，凡命官未曾历任，并不许乞堂除。其间亦有安恬之士，虽已经堂除而情愿参部者，旧法止许压同等名次人，理宜更加优异，以示劝奖。欲乞曾两任堂除以上，与先次注授，一任以上，与占射差遣各一次，余依旧法。如此，庶几可以销驰骛之风，而机务亦清省矣。」从之。 
十四日，详定一司 令所言：「本所今看详删修到诸命官移任，已受告 、宣札者解罢，若不因罪犯体量，而新任非过满及见阙，愿候替人或于百日内候考满者听，并申尚书吏部。新任未满、未阙者不在却乞罢之限。」从之。 
十年二月二十八日，臣僚言：「建炎四年六月指挥，开具滥赏名色十八项，绍兴七年开坐二十四项，绍兴八年六月又比类九项。凡到部参选、注拟、磨勘、奏荐等事，虽无侥滥，例以审量(厄)[扼]之，非惟暴(杨)[扬]前日过举，亦使士大夫留滞愁叹，动经年岁。欲乞罢吏部审量指挥。」从之。 
十一月二十六日，臣僚言：「昨来指挥，应权官有擅去者，乞将时暂权摄职任到罢批书，因立法禁，而僻远去处不曾被受，以故多不批书。及到部，有司执文，并不放行参选。」诏吏部检元降指挥，牓门首晓示，仍遍牒诸路。 
十二年九月十三日，诏应命官违年不赴任人，如未曾别差人，即许赴任。 
十三年六月十日，臣僚言：「切见川广 
      
窠阙定差来上者往往抵(捂)[牾]，乞以吏部四选逐色置号簿各二扇，一纳御史台，一留本部，行下川广，依准起置。遇川广用字号定差差遣，以细状申部，以逐号单状申台，各注于簿。」从之。 
八月二十日，臣僚言：「勘会官员去失初补付身，系召监察御史以上职事官一员、常(法)升朝官一员委保，而去失印纸之人止召升朝官二员委保。切详印纸照验历任有无罪犯，最为紧切，欲乞依去〔失〕初补付身例召保施行。」从之。 
九月十四日，吏部勘会：「除二广有非次经使阙、季阙、残零阙外，四川运司见今止有季阙，若以四等置簿，(季)[即]难检察。欲乞以守、倅、签判、知县、县丞、监当、检法官七色置簿二面，一纳台，一留部。如本处报到定差状，以千字文为号，于本部事(日)[目]下朱书行遣因依报台。小使臣以亲民、监当二色，选人以职官、令丞、录参、司理、司法、司户、簿尉、监当、帐司、检法官十色，各置定差簿二面。」并从之。 
十四年七月二十七日，诏：「京西、湖北、淮南州军应有立定到任、任满酬赏去处，如罢任在十三年终已前，并依旧格推赏。(君)[若]在十四年已后到罢，并依元格上减半推赏。」尚书省言：「州县(优)[扰]攘之后，权宜立定赏格，显属太优。」故有是诏。 
二十二年十一月十八日，南郊赦：「勘会官员犯罪，先次放罢，后来结断，止系杖笞公罪，(为)有再得指挥，仍旧放罢，吏部见理后来年月，降罚名次，可特与理先降指挥年月施行。」 
二十六年正月二十六日，诏除去 
      
吏部民事一条，百官注拟及公私赃罪并依旧制。先是，臣僚建言增置民事之科，应缘民事被罪并不得注拟。枢密院编修(宫)[官]吴隶言其不便，故有是诏。 
闰十月十二日，御史中丞汤鹏举言：「恭 今年正月诏书节文，如已得差遣而屡求换易，不量资序而超躐干请，寖以成俗，恬不知愧，理(两)惩革两：疑误。。今后如有似此之人，当议降黜。圣诏初颁，数月以来，已闻有换易之请、超躐之求，必非孤寒 远之士，率皆恃权挟势之徒任意所择者也。望下有司，如降诏之后，已有差遣人曾经换易者，令吏部结朝典状，尽数具姓名，依元降诏书特赐降黜。」从之。 
十一月，御史中丞汤鹏举言：「近日赃污之吏得旨放罢，未及半年之间已图堂除。乞自今若既参部，经郊恩一赦，方许与在部人混同注授。」从之。 
二十七年四月十三日，诏行在局务(关)[阙]官，已有差遣之人不许差权，见权人并罢。及合辟差窠阙，如不经辟正，其权过月日并不理为正任。」 
六月十六日，吏部言：「官员元旧有土著本贯之人，因祖父以来用别州军户贯者，并合依本贯不许差注条法。其西北流寓及东南人，虽无产业，见今于佗州县寄居已及七年以上，及虽未七年而有田产、物力及三等户以上，虽非居住去处，并不许注授。内堂人亦合一体供具诣实，(力)[方]许陈乞差遣。所有定差、辟差，亦乞依此施行。」从之。以国子监丞朱倬言：「铨选条法虽号详密，然注拟之际，有关防所不及者，犹未能无弊也。往年四方士人用开方户贯应进士举，不可胜纪也。今其子孙假此，无所顾惮，乃于乡里守 
      
官，而铨曹未有法禁也。又有久远寄居佗郡，丰殖财产，而户贯仍旧者。子孙遂敢于所寄居州县守官，而铨曹亦未有法禁也。使之就家供职，挟弄〔权〕势，逞其平日之私，若县令，若狱官，若仓官，其害尤甚。苟不惩革，则公私与受弊矣。望申饬有司，严立法禁。」故诏吏部看详，而有是请。 
