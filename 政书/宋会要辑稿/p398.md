<!-- { "loadSidebar": true } -->
九月十日，礼仪使言：「灵驾赴攒宫日，皇帝亲行启奠、祖奠，干元门外遣奠。至攒宫，有司摄事，行迁奠并掩攒宫祭及设第一虞祭毕，迎神主升翟车，还京赴万安宫行安神之祭。伏缘百官出城奉辞，又入赴西上合门奉慰，若神主当日还京，又须出城奉迎，一日之内，礼容重迭，护卫车辂，来往奔驰。欲望攒宫经宿，至二十三日第二虞祭毕，迎神主还京，所冀礼容周备。又按昭
      
宪皇太后时，侍中一员奏请灵驾升降、进发、权驻，元德皇太后时，只内常侍奏请。今请依元德故事，止命内常侍奏请。」从之。 
十九日，礼仪使言：「起灵时早，启奠、祖奠行事官合就学士院、合门宿止。自启攒，百僚、皇亲各服初丧服，军员内班更不服初丧之服，内庭诸色人、执事、职掌、五使人从只服本色公裳。启攒宫前三日，合禁止在京音乐，候祔庙毕仍旧。」并从之。 
二十四日，礼仪使言：「神主回赴万安宫奉安礼毕，宗正卿以酒脯安神。其日望令百官诣西上合门进名奉慰。」诏：「奉迎神主，宜尽严恭。其回宫日，朕服靴袍于万安宫门内奉迎，前导至万安殿行礼。候祔庙日亦服靴袍，出干元门外奉辞。余可。」 
二十六日，礼仪使言：「准礼例，太宗神主回京，内诸司使副已下及军员将校，只于顺天门外奉迎，退赴西上合门奉慰。今请依旧例，只于安肃门外奉迎，俟枢密使赴万安宫行礼退奉慰。昭宪皇太后山陵礼例，自启攒前三日直至园陵礼毕，神主到京，皇帝并不座，放朝参。祔庙日亦不座，百官奉慰。太宗山陵礼例，续诏神主未祔庙以前方行虞祭，依旧前后殿不座。元德皇太后园陵礼例，启攒及发引、掩皇堂、神主回京并祔庙日，并不视事，百官奉慰。其祔庙以前，京朝官并于后殿见谢辞。今请自启攒前三日直至祔庙日，前殿不座，其启攒、发引、掩攒宫、神主到京、祔庙日，仍不视事，见谢辞止就
      
后殿。」并从之。 
闰九月十九日，太常礼院言：「检详《通礼义纂》云：『三年之丧，以为至痛极也。圣人制礼，不以死伤生为取法，四时变易，应岁时之气以杀其情。故二十五日除衰裳、去杖、绖也。』又《丧大记》云：『弃杖，断而弃之于隐处。』郑注：『以丧服至重，不得亵之。』按《礼》：『祭服弊则焚之。』衰裳亦当焚也。今缘权攒礼毕，已从葬礼以日易月，又当服除，望俟干元门外奉辞礼毕，吉服还内，所有衰、绖、杖并请焚之。其诸王及六宫衰服，亦请焚之。又按《谷梁》云：『葬桓王。传曰改葬也，改葬之礼缌，举下，缅也。』称缌，举五服之下，以丧缅邈远也。故改葬之礼其服轻，言缅释所以缌也。至丙午改葬之时，准礼例皇帝服素纱软脚幞头、白罗衫、黑银带，及诸王已下并服白罗襕衫、腰(经)[绖]。」帝初览奏，以攒宫礼毕，焚弃丧服，甚难其事。宰臣固引典礼为对，乃下诏曰：「葬而除服，虽俯就于礼文；孝以奉先，方永怀于创。在于皇族，合守心丧，庶全攀慕之诚，以毕外祥之制。」帝虑皇族中以为释服，不能谨守心丧，有违礼制，乃降是诏。 
二十日，启攒宫，帝与诸王、宗室衰(经)[绖]，群臣素服，临于万安宫。翌日，群臣朝夕临。 
二十二日，帝启奠毕，梓宫升龙輴。祖奠彻，行哭从出干元门，设遣奠，摄中书侍郎读哀册。册文曰：「维景德元年，岁次甲辰，三月乙酉朔，十五日己亥，明德皇太后崩于万安宫之滋德殿。以其月二十七日辛亥，殡于殿之西阶。闰
      
九月壬子朔，二十二日癸酉，迁座于攒宫，礼也。素卫宵陈，祖献躬撤，黼洞启，龙輴停辙。瞻神御之将移，痛璇宫之永诀。哀子嗣皇帝天孝攸资，雨泣缠悲，承慈颜而不及，念仙驾以难追。徽音如在，懿范长垂。爰诏下臣，奉(杨)[扬]芳规。其词曰：神宗继统，罄宇为尊。内朝正位，德契柔纯。河洲令德，阀阅清门。彤管有炜，兰芳玉温。仙李遐胄，日华凝秀。逮下仁深，载物恩厚。化被六宫，言孚九有。仁圣之姿，溥率之母。月吐黄芒，人施玉衣。珩璜有节，袆褕以归。沼沚必循，穜稑无违。正名宫壸，率礼嫔妃。辅佐先帝，光昭内则。长乐居尊，大练无饰。阴教施于公宫，箴诫形于邦国。何卜世之方隆，而降年之有极。呜呼哀哉!日往月来，春敷冬索。故岁方暮，惟疾初作。上感宸襟，止期勿药。寒冱外侵，风虚内薄。冰霰阴凝，轩星夜落。呜呼哀哉!戚里悲摧，国族凄怆。草


 .	 明德皇后 ...    
 .	 章怀皇后 ...    
缺











 礼 宋会要辑稿 礼三一 后丧 一天头原批：「礼。凶礼。后丧。」 章穆皇后 
      
章穆皇后
【宋会要】
真宗景德四年四月十五日，章穆皇后郭氏崩于万岁殿之后寝，迁座于万安宫。宰臣王旦等见帝万安殿之别次奉慰。是日，辅臣、节度使、两省五品、尚书四品、诸司三品以上，并入临于万安宫庭。文武百官、诸军将校、内诸司使副以下，并临于宫门之外。遣官分告天地、太庙、社稷。 
十六日，太常礼院言：「准礼例，唯祭天地、社稷及诸大祠，其太庙及中祠并权停，俟园陵毕京城禁(乐音)[音乐]，至皇帝释服日并仍旧。又按孝明皇后故事，皇帝未成服，群臣日赴万安宫一临。皇帝七日释服，群臣三日释服。诸道州府官吏，计到日举哀成服，三日而除。沿边州县军镇并不举哀。」诏从之。时议遣使告契丹，王旦等或请止令边臣具录诏命以告之。帝曰：「命使赴告，于理为顺。然每岁两次命使而往，颇闻彼中供亿颇勤，至今若以此命使，即自此凡有大礼大故，各须命使交驰，益增烦费也。莫若密谕安抚司，俟彼中遣人来体问，即录诏命报之。或来人询以朝廷不行讣告之意，当令李允则具言朝廷与契丹故无猜间，今者不专遣使讣告，盖虑劳烦之意。」 
十七日，太常礼院言：「按唐太宗文德长孙皇后上仙，百僚服三日，其禁卫诸军使各于本军厅事素服临，六品以下非常参官及士庶各于本家素服一临。
      
窃详素服本家，明非衰服矣。又据圣朝孝明皇后上仙，百官成服三日，仍日临，退易吉服出内城。汉魏相好观汉家故事，以为古今异制，务在奉行故事而已。当今典策遗文既沿革而不备，祖宗近制宜遵守而无违。欲望依故事，群臣成服临，退易吉服出内城，去金银带、鱼袋，俟释服仍旧。军员别无幕次，许取便于皇城门内易衣。又准礼例，中书门下、文武百官、节度、防、团、刺史、前任行军副使、诸军指挥使副、兵马使以上，并服(衰齐)[齐衰]服；亲王、宗室四脚、布领襕衫、腰带；长公主、郡县主、宗妇布帊头、帔子、布裙服。并白罗衬服。」诏可，仍于廊下设幕次。 
 文，皇帝本服齐衰，准近例七日释服，非期周易月之制，请改至十三日释服，庶合礼文。」诏崇文院检讨、龙图阁待制陈彭年检讨故事。彭年言：「又按唐德宗皇后王氏崩，太常博士徐干议：『周景王有后之丧，既葬除服，准礼七月而葬，帝得以七日除服。』按《春秋左氏传》杜预注：『天子绝期，唯服三年。』又晋穆后、杨后之丧，并既葬而除。唐德宗朝礼官柳冕等议，皇后为父母服十三月，其禀朝旨，十三日而除。会昌五年，武宗为恭宗母义安太后服期，行易月之制，十三日释服。则别无帝王为皇后行期周易月故事。」中书以闻，帝以钦若之言为允，乃下诏曰：「帝王礼乐，沿袭不同，因事从宜，亦存前训。今者宫闱遘戚，官司定议，质圣 十八日，知枢密院王钦若上言：「伏
      
祖之旧章，协宗周之令典。顾循谠议谠：原作「谨」，据《宋大诏令集》卷一四六改。，特有沿情特：原作「持」，据《宋大诏令集》卷一四六改。，用导衋伤衋：原作「尽」，据《宋大诏令集》卷一四六改。，亦敦风化。朕今用十三日释服。」 
十九日，大敛，群臣成服，进名奉慰。太常礼院言：「准礼例，百官成服后三日，朝临而释服，不入朝。攒涂及皇帝释服日，并于万安宫门外进名奉慰，其两日请不视事。」从之。 
二十日，龙图阁待制杜镐言：「准诏检讨历代皇后上仙，无群臣请听政之表，即无不视事之例。」(今)[令]太常礼院详定以闻。既而上言，请群臣释服后，皇帝于便殿视事。皇帝释服后，即前殿视事，释服日进名奉慰。从之。 
二十一日，司天监上言：「选定园陵月日，宜在卒哭之内举葬，请以五月二十九日启攒宫，六月八日发引，二十一日掩皇堂。」帝曰：「此亦便于事，虽不取七月之期，于义无嫌。但每事务从简俭，是所宜也。」乃命内侍左班副都知阎承翰为园陵按行使，入内副都知蓝继宗副之。承翰等言：「永安县陵台侧有地三两处，司天监并云地位不广，无可选择。」帝令祔元德皇太后陵安葬，但可安厝，不必更要宽广。其棺椁等物无得鑴刻花样，务令坚固。仍令减省工作，给时服、缗钱、麻屦及公使钱，务令优足「坚固」至「公使钱务令」二十一字，原无，据本书《礼》三七之五六补。。又以密迩诸陵，神贵安静，其役徒不得辄令喧闹及率众唱号。当此暑热，每至日中，各令 歇。或风雨飘暴，亦须权停。诸陵松 ，无令伤动。兼虑此盛暑，少屋宇 泊，速谕三司以 运 席竹竿三二万数往彼。 
二十五日，殡于万安宫之西阶，群臣奉慰。 
二十八日，帝释服，群臣奉慰。命入
      
内副都知蓝继宗、内殿崇班张继能、三陵都监康仁遇、高品阎文度同监修园陵，步军都虞候郑诚为都钤辖虞候：原作「御侯」，据本书《礼》三七之五六改。，孙正辞副之。 
十九日，以宰臣王旦为园陵使，翰林学士晁迥为礼仪使，御史中丞王嗣宗为仪仗使，工部侍郎魏庠为卤簿使，枢密直学士、权知开封府李浚为桥道顿递使。命翰林学士晁迥撰谥册文，杨亿撰哀册文，知制诰周起书，翰林学士、判太常寺李宗谔议谥号。 
五月一日，不视朝，群臣奉慰。自是讫(外)[升]祔，朔望皆然。 
二(月)[日]，诏两制、三馆、秘阁官各撰挽词五首。 
