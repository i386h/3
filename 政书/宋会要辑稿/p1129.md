<!-- { "loadSidebar": true } -->
十二月二十日，诏：「东南盐乃三路钞法之根本，其三路新钞已依熙、丰旧制，节次印给前去，目今已有客人赍钞到京，情愿转廊算请东南末盐。将来复行官卖之后，不无拥并赍钞前去。已降指挥：周因特差发运司勾当公事，其发运司所管属官员数不少，可令周因专切管勾淮浙买纳并催促般运盐货。」 
二十六日，诏：「左司员外郎张察差官诣东南六路转运提刑司，限两月子细讲究，具的确利害，仍令先次开具因依闻奏。」 
二十九日，诏：「两浙转运司合桩准备盐措置般运，并将现在封桩那移，已是足备，可令户部先次复依熙、丰旧制，许客人用三路新法文钞情愿转廊筭请，给引前 
     
去，逐州〔军〕权依客筭盐定价支给出卖。候将来官卖盐，即依张察均定价直施行。所有客人见用崇、观可以换请新钞在京筭请，并淮浙产盐场支盐，各截日住行筭给。及客人已未般贩到所指住卖处盐，并仰本部限三日相度，条画闻奏。」 
政和元年正月十二日，户部奏：「准尚书省札子：(奏)[奉]诏：两浙路一十四州合桩准备盐，已足一路之数，令户部先次复依熙丰旧制，许客人用三路新法文钞情愿转(廓)[廊]筭请，给引前去，逐州军权依客筭盐定价支给出卖。所(是)[有]客人见用崇、观所行换请新钞在京筭请，并淮浙产盐各合截日住行筭给等，并仰本部相度条画闻奏。本部今相度，欲乞更不贴纳见钱，许依已降朝旨筭请敕告度牒、香药杂物，东北盐见在民间者，许令执钞同牒赴榷货务筭请；已投钞在场未支盐者，即令本处给与盐钞并公据付客人，自执赴务，亦与改筭价直，拘买入官，当时支还赁钱。如未有卖到盐钱，权于朝廷诸色封桩钱内应副，候卖盐日，先次拨还。所有买到盐依额价应副筭请，候张察定到本路价直许令卖官，即行出卖。自余五路续有般盐足备路分，如准朝旨，许令客人转(廓)[廊]等筭请，亦依逐(顶)[项]事理施行」。从之。 
二十三日，诏：「可令淮浙买盐监官常切招诱存恤亭户广行煎炼，赴官中卖，依限支钱，不可少有邀阻。如岁额买盐比额有增一分已上者，与减半年磨勘；每一 
     
分加半年止。内两浙减半。其亭户额外中盐，每斤与增三分价钱。如监官辄有留难，致亭户私卖者，委本州岛知、通觉察，按劾施行。所贵各有利润，趋事赴功，不害良法。仍疾速行下。」以臣僚言：「东南末盐已复熙、丰旧制，官自般运，并许客人情愿将三路新钞转廊前去筭请，及候张察均定卖价，推行官卖，深恐仓场监官纔见买盐敷及年额，邀阻稽滞，有 支用，增长刑辟」故也。 
三月二十一日，左司员外郎张察奏：「奉圣旨均定东西六路盐价，已均定奏闻。契勘自祖宗以来，东南六路卖盐，惟绍圣之间最为增羡，臣今来所定，比绍圣价上每斤增钱二文，至九文足，以酌中纽筭，每岁以增及一百八十余万贯。若候转运司会到，止是一路利害，互为异见，与臣将诸路地理远近照应相接、州县通行均定利害不同。伏乞以臣所定价例先次颁行，如或逐路更有增废去处，只乞下逐路转运司比附相近场务立价闻奏。」诏从所奏。寻又诏：「东南六路盐于张察所定价上每斤各添钱一文。」 
六月九日，户部言：「成都府路转运司奏乞依元符中指挥兴开盐井。」从之。 
八月八日，诏：「解州盐池今岁自生红盐，及收种到盐宝敷及年额外，增收一倍以上，其应干池事官实见勤劳。集贤殿修撰、陕西制置解盐使李百禄特除显谟阁待制，解州知、通各减三年磨勘。」 
二年三月二十五日，诏：「契勘淮浙路合管认 
     
备办政和元年、二年分盐本钱实数，仰依自四月为头，每月终一次，具数入递闻奏。今后逐年准此奏，务在应副淮浙盐场监、丰裕盐、本惠养亭户敷办煮海利源「务在应副」至「煮海利源」句，疑有脱误。，干旋籴买钞法干旋：疑作「斡旋」。。」 
五月二十二日，尚书省言：「勘会东西末盐，已降指挥，许客人铺户等请。窃虑本钱阙少，不即支还亭户，别致阻节留滞。」诏于诸路合起上供钱内截拨发钱四十万贯，令两浙、淮南路提举盐事拘收，均拨逐路盐场充盐本支用，仍逐旋具的实截过窠名钱数申尚书省。 
九月十五日，诏：「《洪范》八政，食货为先，理财以义，用财以礼，则民富而国用饶，先王之制也。乃者有司不究本末，不权轻重，悉取钞法，妄意纷更，致耗邦财，民亦重困，边备空虚，仓廪匮竭。太师、楚国公京兴植废坏，以义置法，曾未期月，开阖敛散，一出于上，公藏私余，上下与足，朕甚嘉之。其今年五月以后，应见行钞法洎茶盐法合传载者，大小纲目具着为令，上之御府，颁之有司，以示富国裕民之政，传之永久，坚若金石，庶几奸人不敢妄行动摇，以称朕意。」 
十月二十八日，诏令发运司将应缘东南收买材植物料等合用价钱，并仰依元降指挥 刷官卖盐增添钱内支拨应副，其借拨盐本钱指挥更不施行。所有真州缘今来买木等已借支过盐本钱，即仰发运司管下诸州军 刷卖盐增添钱却行拨还，其盐本钱今后不许官司申请借拨支兑。先 
     
是，真州申请所用买木等钱二万余贯，于盐本钱内权借支用，至是又称：提举木 所公文，取拨钱一十六万贯，于宣、池州买木。提举茶盐司奏请，故有是命。 
三年二月一日，中书省言：「勘会东南六路见行末盐去处，其年例合支蚕盐万数不少，依条取问人户愿与不愿请盐，内不愿请盐者，即据合散盐数止约六分价钱，除依久例外，不得创行支移折变，遇灾伤随税除放。契勘昨熙宁四年内府界、京东等处蚕盐人户请领，例有縻费，县司公人减克，民户多不愿请。遂降朝旨：减定数更不支俵。见今开封府界、京东、京西等处更不支俵，止令人户送纳六分价钱。今来东南六路，依条虽合取问人户愿与不愿请盐，窃恐州县利于十分催纳，或人户不愿请盐，更不取问，不肯减纳分数，不唯于民非便，兼恐引惹夹带私盐，侵害客贩。内两浙、淮南系产盐去处客贩、顺便街市易得盐货，可以不行支俵外，其江湖四路地里远阔，虑村民却有要盐去处，缘利害在远，难以遥度。」诏淮南、两浙蚕盐更不(伎)[支]俵，依条以减定分数送纳外，其江湖四路令逐路提举盐事、提举常平司共相度闻奏共：疑当作「同共」。。 
六月十八日，尚书省言：「户房主行新法盐钞事务自创新措置，才及一年，已收课息钱一千余万贯，前后财利，未可有比。近榷货务官吏止缘奉行，已蒙推恩。检会大观元年闰十月十七日敕节文：崇宁库桩见钱及 
     
一千余万贯，左右司官特转一官，仍减二年磨勘。」诏：「左右司郎官为奉行新法，并不曾推恩，各特转两官。尚书省户房正行职级、手分各特转两官；尚书省户房□行职级、手分各特转一官；有资人转一资，特与转行，仍于额外安排，候名次到日入额；无资可转人候有正官日收使，内有官碍止法人，许回授有官有服亲，如愿保引者，许依条保引亲属一名；守当官于转一官上减半推恩，其合转资人如内有未试正额书令史已转充额外主事者，候试补了日收使。点检房职级，依户房职级例施行。」 
九月四日，诏：「淮南路依两浙路已降指挥支俵蚕盐去处，依市卖客盐价例支给价钱俵散，依旧来数输纳物帛，所有丁口盐钱，亦依上件指挥散纳施行。」 
五年六月六日，诏令同场监官增一百万斤以上原书天头注云：「令一作合」。，转一官；五十万斤以上，减三年磨勘；十万斤以上，减二年；十万斤以下原书天头注云：「凡眉批异同之字，俱入注」。，减一年；不及一万斤，不赏。亏三十万斤以上，降一官；二十万斤以上，展三年磨勘；十万斤以上，展二年；十万斤以下，展一年；不及一千斤，不罚。内选人比类施行，知、通、主管依此，除二等展限磨勘一年已下者，每季为一等申，余候到，申尚书省依此赏罚。」 
六年五月十六日，中书省言：「勘会今年二月二十四日已降指挥：诸处盐场官并堂除人，近因河北盐香司陈乞许奏举一次，窃虑所属疑惑。」诏：「今后盐场官辄奏举官，徒二年，其 
     
余路分并一体。」 
九月二十三日，中书省言：「勘会提点杭州洞霄宫邵敏修前任青州千乘县主簿日，因提举京东盐事，体访得本县濒海，多盐场，草地空闲，可以置立官场，召人煎盐货出卖。本官首先开场买卖，课息增羡，实有劳 。」诏邵敏修特与转一官。 
七年正月十三日，尚书省言：「检会已降指挥：诸路盐场官并堂除，举辟者徒二年，未有管押盐袋官指挥。」诏：应管押盐袋官，并堂除。 
六月二十三日，中书省言：「勘会左右司点检榷货务收趁新法盐钱，及拘管雇钱文历应副客人等入纳见钱，算请盐钞。本务自政和六年八月三日至今年五月三日终，又足一千万贯，通计六千万贯，其本司官吏未曾推恩。」诏郎官各转一官，内碍止法者回授本宗有官有服亲，人吏依例各支赐绢一十五疋。 
九月四日，诏：「东南、东北盐法并无改易，与今来解盐法自不相干，仰尚书省措置行下，毋致抵牾交互。」 
八年闰九月十二日，总领解盐司奏：「今来御笔推行解盐，唯私硝小盐为害不息原书天头注云：「息一作细」。，欲乞应巡捕官获透漏私硝小盐，批书印纸，赏罚并依私盐已得指挥。」从之。 
十七日，诏：「解盐商贩不行，可复行末盐，更有陈请，以违御笔论。」 
宣和元年二月二十七日，中书省言：「勘会京畿西南北路复行东北盐西南北路：疑有误。，自去年十月已后至十二月终，三个月间，所卖盐数共计四百六十七万一千七百余斤，比递年所 
      
卖之数，例各增羡。兼客贩通广，行遣具备，显是提举盐香矾事卢宗原并本司官究心职事。」诏卢宗原并本司官并各转一官，内本司官令具合转官人职位姓名申尚书省。 
五月十四日，诏：「应支盐仓监官，并不许入公私试院及诸般勾当。」 
八月四日，诏：「访闻江西路转运司违法出卖钞纸，奸吏因缘增价营私，仰行禁止。诸路依此。」 
同日，中书省、尚书省言：「近降诏旨，湖北建博易场，以盐折博蛮人物货，商贾蛮人，两获其利。渐次折博奔辏，所用盐货浩瀚。契勘诸州军见桩管旧盐不少，并是空沥干净好盐，从来不欲变转，恐害亭户煎纳。今若许充博易入蛮界，不与见贩地分相妨，其利有三：一可以招徕远人，二将久积旧盐变为物货，三不侵用客贩新盐，又不妨亭户煎趁年额。如此，则并无所妨。」从之。 
