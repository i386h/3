<!-- { "loadSidebar": true } -->
申尚书省，下礼部参酌，天地、宗庙、陵寝合用荐献，及德寿宫甘旨之奉，当议指挥，止许长吏修贡外，其余一切并罢。如州县奉行灭裂，因缘多取，当以违制论。」时诸州军所贡，依制岁上户部者，绍兴府越绫十匹、轻葺纱三匹，明州绫十匹，衢州、处州绵各百两，婺州(各)春罗三十匹、绵百两，临安府绫三十匹，镇江府绫、罗各十匹，平江府葛布三十匹，秀州绫、常州白平纱、苎布各十匹，胡〔州〕白苎匾布二十匹，严州白苎布十匹、绢二十匹，建康府罗二十匹，饶州麸金十两，太平州暗花纱、徽州、宁国苎布各十匹，隆兴府葛布三十匹，赣州布二十匹，吉州葛布、袁州、筠州苎布、临江军、建昌军绢各十匹，抚州葛布，扬州苎布各二十匹，滁州银二十两，盱眙军绢十匹、神林基丝十两，楚州苎布折银三十两，泰州隔织折银二十两(租)桑丝二十两租：疑误。，庐州纱、绢各十匹，以银三十七两四钱二分四厘代之，黄州苎布十匹，舒州银五十两，无为军、濠州绢折银各二十五两，和州苎布(綀)[练]布各十匹，蕲州贡布(拆)[折]银七十七两，安丰军、光州葛布、(葛)各十匹，建宁府练布五十匹，兴化军葛布、泉州蕉布、葛布各十匹，绵各百两，邵武军布、荆南府绫并布各十匹，荆门军布折银十两六钱三分，复州苎布、汉阳军赀布、岳州、归州纻布、德安府布各十匹，鄂州银三十两，靖州金二两，班紬、白绢各二匹，常德府白纻布并纻布、练布三色折银四十
      
五两，澧州绫折银三十两，信阳军苎布折银十两，潭州葛布三十匹，永州布十匹，衡州(虆)[麸]金五两、纻布十匹，柳州、道州苎布各十匹，桂阳军银五十两，邵州金二两、银十两，泉州葛布并武冈军、英州布各十匹，潮州蕉布五匹，新州银十两，韶州绢十匹，肇庆府代绢银二十两，南恩州、封州银各十两，连州白苎布、夔州绢各十匹，开州绢五匹，万州、忠州(虆)[麸]金各三两，达州鉴紬五匹，涪州、恭州、南平军绢各一匹，梁山军绵百两，叙州葛布一匹，潼州府盘雕熟白绫五匹、涛头水波纹绫五匹，并常贡物，遂宁府常贡、土贡樗蒲绫各十匹，果州生白绫十匹，昌州土贡麸金三两、常贡绢十匹，渠州生白大绫五匹，泸州金五两，怀安军紬十匹，富顺监金十两，嘉州(麸)[垔 ]金三两，蜀州军丝罗十匹，常贡罗四匹，彭州罗十匹，石泉军金一两，雅州、眉州麸金各五两，永康军绢十匹，成都府花罗六疋、绶带锦三匹、高纻布十匹，绵州苎布十匹、绫五匹，汉州苎布、邛州苎布、邛州丝布各十匹，简州锦紬二十匹、(虆)[麸]金五两，襄阳府纱、郢州白纻布、光化军白素金条纱各十匹，随州银七十七两，房州纻布五〔匹〕，金州(虆)[麸]金二两，洋州隔织五匹。常贡隔织三匹，利州麸金五两、岗铁十斤，兴元府烟脂十斤、红花五十斤，阆州莲绫十匹，龙州(虆)[麸]金三两，巴州线紬五匹，蓬州黄纻绫十匹、绵紬、白绫各五匹，西和州甘草十斤，静江府银五十两，容州、昭州银各十两，邕州银三十两，梧州银十五两，数内五两常贡，充白石英。藤州、贵州、浔州、柳州、贺州、横州、宜州、廉州、琼州、昌州银各十两，宾州、化州、高州、万 
      
安军银各五两，融州、象州金三两，郁林州银十五两：五两本州岛，十两认发旧白州。 
二十六日，江南东路安抚使张浚奏：「准登极(赦)，合依例进贡。今来两淮残破，及新复州军人民凋弊，府库匮乏，乞止(今)[令]奉表，与免进贡。」从之。 
隆兴元年十二月二十四日，宰执奏：「有司近进年节银，陛下批出：自今节序并免进。可谓甚盛德事!臣等今相盛礼，乞免大农金缯之赐，以承节俭之化。」 
二年七月二十八日，诏四州宣抚使岁进胡羊，路远劳民，可令住罢。《维扬志》：三年(赦)文罢扬州岁贡纻布二十匹。以孝宗登极(赦)，条具州军土产贡物，天地祖宗荐献及德寿甘旨外，并罢。故扬州纻布罢贡。 
光宗绍熙五年七月七日，登极(赦)：「应诸路帅臣、监司、郡守，许依例进贡推恩。内郡守系权官者，免进贡。其表附递以闻。应监司、郡守及在外侍从官以上，许上表陈贺，余毋得受。」
 崇儒 宋会要辑稿 崇儒七 存先代后原书眉批有：「帝系」、「帝治存先代后」等字。 
      
存先代后原书眉批有：「帝系」、「帝治存先代后」等字。
【宋会要】
      
太祖建隆元年正月四日，诏曰：「封二王之后，备三恪之宾，所以示子传孙、兴灭继绝。夏商之居杞、宋，周郁之启介酅，古先哲王，实用兹道。矧予凉德，历试前朝，虽周德下衰，勉从于禅让；而虞在位此句疑脱一字。，岂忘于烝尝。其封周帝为郑王，以奉周嗣。正朔服色，一如旧制。务遵典礼，称朕意焉。」又尊帝太后为周太后，并迁于西宫。所司供给，务令丰厚。 
五日，诏曰：「有虞氏禘黄帝而郊喾，祖高阳而宗尧，祀不止于本朝，义必尊于有德。着于祭法，朕甚慕焉。矧惟眇躬，逮事周室，讴歌狱讼，虽归新造之邦；庙貌园陵，岂忘旧君之礼。其周朝嵩、庆二陵，及六(朝)[庙]，宜令有司以时差官，朝拜祭享，永为定式。仍命周宗正卿郭 行礼。」 
二十九日，有司请迁周六庙于西京。 
五月，庙成，遣光禄少卿郭 奉迁神主入庙。 
七月二十七日，遣工部侍郎艾颖拜嵩、庆二陵。 
八月四日，遣光禄少卿郭 享周庙。 
干德六年八月，诏于周太祖、世宗陵寝侧，各设庙宇，塑像，命右赞善大夫王硕管勾修盖。
开宝六年三月一日，房州上言：「周郑王殂，太常礼院请辍朝参。」 
七日，诏宜辍朝十日，素服发哀于便殿。命知制诰扈蒙撰陵名，张澹定谥。三陵总管窦思俨择陵地。澹按《谥法》让德奉上曰恭，请谥曰周恭皇帝。蒙请名陵曰顺陵。并从之。 
十月二日，太常礼院上言：是月四日，葬周恭帝于顺陵，准汉隐帝例，合辍其日朝参。诏特辍四月五日朝参。 
太宗雍熙四年八月十二日，命勾当嵩陵内品吴禄荣，以十八日朝拜嵩、庆、懿三陵。自建隆元年后，每岁差官朝拜。「今检详前代并无此礼，惟开宝通礼，先代帝王春秋二时州长史摄三献官祭享。其周三陵，合准通礼故事。自「今检详」至「故事」：似为奏文，唯前缺言主，疑为太常礼院文，蒙上文省。」从之。 
真宗景德三年二月，太常礼院言：「周嵩、庆二陵各设庙像外，其世宗影帐，历代并无故事，伏请停废。懿陵即世宗宣懿皇后陵，不当更立庙宇。顺陵有恭帝木主殿，昨议赴西京祔庙，续命置于下宫。窃以《春秋》之义，国君即位未踰年者，不应别序昭穆。又唐高宗太子薨，追谥孝恭皇帝，神主驸太庙。大历十四年，有司言『孝恭皇帝尊非正统，不列昭穆。今庙废主存，请毁之。』遂瘗主于庙地。今周恭帝即位半年，是时年裁七岁，葬以王礼，止设三虞，望依孝恭皇帝故事，瘗主庙地。」从之。 
四年正月二十九日，朝陵德音：「周朝嵩、懿陵庙，委官吏以官物修葺致祭。」 
二月三日，诏吏部尚书张齐贤致祭周六庙祝文特进书。 
大常礼院言：「留司选二月十五日，遣官仲享周六庙。今奉敕，时祭亦在其日。今请以十五日先行时祭，别择吉辰行仲飨礼。」从之。 
二十七日，诏曰：「朕俯从众欲，来省民风，暂临西洛之都，首访前朝之庙。特陈明祀，用达虔诚。 
      
然而丰洁牲牷，既申于荐享，缮完栋宇，尤在于精严。其神主每遇祠祭，方得出石室，祭毕，即如法安置。庙宇特加修葺，不得别藏官物，务在精严，副朕意焉。」 
大中祥符元年正月二十二日，内侍季知信自嵩、庆陵回，言周世宗影殿陈设损坏，及无供物，乃遣内侍白崇庆制造周三陵供物赉送。崇庆言春秋祭拜及逐月合用物，令本州岛支送；其香茶，乞自京以时供给。从之。 
仁宗天圣二年四月二十八日，录晋肃袒孙内殿承制合门祗候石保庆子介为三班奉职。 
四年九月十六日，周后故虢州防御使柴贵孙元亨，自言世宗侄孙，今家绝禄仕，有母贫甚，乞赐禄叙。帝曰：「如其非伪，可寘之班行。」乃录为三班借职。 
六年六月四日，录贵子肃为三班奉职。帝曰：「世宗开鹢土宇，本为国家。其末裔不同他等，当加收恤。」 
七年六月二十六日，录周世宗从子、故太子少傅柴守礼孙咏为三班奉职。 
九年二月十二日，录贵孙吉为三班奉职。 
明道二年六月十三日，录贵孙熙为三班奉职。 
十二月十三日，诏修河南府周六庙，郑州周太祖、世宗庙，以省钱量加修饰，仍令太常礼院详定周恭帝塑像、依冠制度以闻。议具先代陵庙。 
景佑二年十一月十五日，南郊(赦)：「唐李氏、梁朱氏、后唐李氐、晋石氏、汉刘氏、周郭氏、柴氏宗支子孙未仕者，委所在求访，及许自陈，特与甄叙。已有官者，与迁官。」《仁皇训典》：景佑二年冬至，祀(圆)[圜]丘(赦)书节文：「唐李氏、梁朱氏、后唐李氏、晋石氏、汉刘氏、周郭氏、柴氏宗属子孙未仕者，特与甄叙。已有官者，与迁官。两浙钱氏、泉州陈氏、伪蜀孟氏、江南李氏、湖南马氏、荆州高氏、广南刘氏、河东刘氏子孙未仕者，择其近属一人，特录用之。」 
三年二月二日，编排录用所言：「前朝之后，内后唐李氏缘庄宗、明宗本是二族，合依周朝郭、柴二族例，各与甄叙。又后唐李氏，有因赐姓附入宗籍者。欲除本宗嫡亲外，更不甄叙。」从之。 
四年六月五日，录唐李氏之后，曰石、曰汝弼、曰明、曰继宗、曰寿、曰舜臣、曰祥、曰尚、曰敢，并为三班借职。曰沂，为试将作监主簿。周柴氏之后，曰博、曰励、曰济、曰永拱，为三班奉职。晋石氏之后，右侍禁介为左侍禁、世昌为三班借职。 
十六日，录唐李氏之后干易等十一人并为三班借职，等五十三人为遂州助教，琮等五人免将来文解，竦等三十七人免州县徭役；周柴氏后三班奉职熙为右班殿直，曰愈、曰若拙、曰上善，并为三班奉职，余发为许州长史，织为□州助教，贻廓等十一人免州县徭役，仍各赐钱一万。 
庆历五年三月二十六日，录周世宗曾侄孙柴揆为三班奉职。 
皇佑二年闰十一月十九日，录周后柴贵曾孙日宣为三班奉职。 
至和元年正月二十二日，录周后柴守礼 
      
曾孙若讷为三班奉职。 
嘉佑二年三月二十一日，录周世宗从孙柴雨革为三班奉职。 
