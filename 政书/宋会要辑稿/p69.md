<!-- { "loadSidebar": true } -->
十一月三日，故邢焕妻福国夫人熊氏上遗表乞除皇后亲弟邢孝扬职名弟：原作「第」，误，今改。。诏：「皇后母熊氏特令户部支银绢五百匹两，并支本色。皇后弟邢孝扬除直秘阁，孝蕴、孝骞并除合门祗候，依旧持服。叔孟臣与转两官，姊硕人加郡夫人，妹并弟之妇并与转两等封号。又奏：「皇后父邢焕自徽猷合待制换光州观察使，除庆远军节度使、开府仪同三司，身亡，未被受册恩数，望优加赠官。一、陈祁王宅体例，合赐酒名，酝造进酒，及韦郡王宅见今赐王旨为名，本家欲依例赐酒名为「庆远」。一、陈祁王宅差破官船三只，今乞差破二只。」诏邢焕赠少师，追封嘉国公。余从之。 
二十五日，德庆军节度使充万寿观使韦渊奏，自宣和四年十二月至今十二年，未尝磨勘，乞迁秩迁：原误作「僊」，今改。下同。，而吏部言横行于法，无以年劳磨勘迁者。上曰：「若宣和皇后来归，势必加恩，外家姑留此以需母后之归可也。」乃命留俟焉。 
四年五月五日，故赠少师嘉国公邢焕女和义郡夫人邢氏奏：「伏 《绍兴令》，诸后合得亲属恩泽回授与本位使臣者，听。今来别无使臣本位，乞回授与本家主管进奉等，补授初等使臣名目。」从之。 
五年二月二十五日，诏：「昭慈圣献皇后建炎以前逐年依格合得恩泽并不曾陈乞，侄忠厚宜有宠赉，可令两浙转运司，于[FJF]系官田内摽拨三十顷给赐。」先是，孟忠厚援绍兴故事，太后家合陈乞门客恩泽一名，许理选限。上曰：「昭慈顷在瑶华宫三十余年，合得恩泽近八十员，未尝陈请。忠厚受昭慈之训，不敢以私事干朝廷。今此门客恩泽既有故事，宜与之。朕见汉、唐后家乱政累朝，母后之贤非汉 
     
、唐所可拟议。」上又曰：「前日合得恩泽俟军旅事(间)[闲]，给田以赐忠厚，庶几少慰昭慈在天之灵。」故有是赐。 
五月三日，吏部言：「故庆远军节度使邢焕昨曾任徽猷阁待制，两遇明堂大礼，不曾奏补。其家乞将遗表致仕恩泽于文资内安排。」从之。 
六年二月十四日，诏：「皇后亲弟右承事师直、秘合邢孝扬特授武义大夫、遥郡刺史，与在京宫观。亲堂弟登仕郎邢孝纪、右承务郎邢孝广并特差监潭州南岳庙。」皆从所乞也。 
五月十八日，诏：「昭慈圣献皇后亲族右朝奉郎孟子夏、右宣教郎孟子礼并特差主管台州崇道观。」献：原作「宪」，误，今改。 
七年三月十一日，行宫内殿进呈吏部尚书孙近等奏宣和皇后令上尊号曰皇太后，乞下有司择日备礼册命。上曰：「恭依典礼，玉色愀然」。顾谓宰臣张浚等曰：「宣和皇后春秋寝高，朕朝夕思之，不遑安处，到此即遣人于三茅山设黄箓醮仰祝圣寿。」臣浚等曰：「孝悌之至，通于神明。陛下圣孝如此，可以格天矣。」 
十七日诏曰：「推立爱之道，盖本于事亲；昭钦养之诚，莫先于隆礼。爰正母仪之位，以形孝治之风。宣和皇后静顺承天，柔明育德，夙拥庆羡，是生眇冲，阴教表乎六宫，美化行乎四海。闵予小子，逢此百罹，乃骨肉之至亲，偕父兄而时迈。十年地阻，怀《陟岵》、《凯风》之思；万里使还，奉上皇宣德之讳。兴言痛惨，增慕劬劳。顾家难以何堪，唯母慈之是持，念从狩襄城之野，远播徽音；将迎还长乐之宫，永依善训。属当在疚，亟议推崇。日用三牲，期政天下之养；母临万(寓)[宇]宇：原作「寓」，据《三朝北盟会编》卷二二三改。，宜极域中之尊宜：《三朝北盟会编》作「且」。。延望慈闱，恭加懿范。宣和皇后宜尊为皇太后。仍令所司择日奉上册宝，应合行典礼令礼官讨论以闻。」 
十八日，礼部、太常寺言：「请依祖宗故事，俟终制日奉上皇太后册宝。今来止合先师御札，播告中外。」上曰：「故事如此，自合遵依。」 
同日，翰林学士朱震上言：「谨按唐德宗建中元年，上皇太后沈氏尊号。是时沈太后遭史思明之乱，莫知所在，而犹供张含元殿，具衮冕，出左序，立东方， 臣在位，帝再拜奉册。今皇太后远奉宸极，圣体无恙，信使相望，玉旨不隔，岂可不举扬前宪，以尽孝诚 臣又闻三月之制，唯天地社稷越绋行事。按唐德宗以大历二十四年五月即位，明年正月改元建中，是时行易月之制，(改)[故]德宗以冕服行事故：原作「改」，据《宋史 礼志一三》改。。今陛下虽从权宜，而退朝之服画如礼制。谓当供张别殿，遣三公奉册，以伸臣子之志，册藏有司，恭俟来归。陛下孝通神明，安知不两宫重欢、母子如初、获奉万年之伤乎 愿下礼官讲明故事，设若宪章有阙，犹当礼以义起，奉诏从之。今检会嘉佑、治平故事，俟三年礼毕，然后奉上皇太后册宝。」诏恭依。 
九年正月十八日，诏：「皇太后昨从徽宗皇帝北狩日，未正位号，虑本殿阙人使唤，可令王伦等踏逐 
     
使臣四人前去，转官请给依中节例。」又诏：「迎奉御幄仪物礼数可令礼部、太常寺议定闻奏。」 
三月十四日，礼部、太常寺言：「所制册宝乞以《皇太后宝》四字为文，合差撰册文官、书册文官、篆宝文官各一员。」诏撰册文差参知政事孙近，书册文、篆宝文差参知政事李光。又言：「皇太后册宝已有旨，依故事，候三年礼毕举行。未审将来修制册宝了毕，使合择日行礼、唯复俟皇太后还宫择日 」诏候迎奉皇太后归日取旨。 
十六日，上谕宰辅曰：「太后归，一行从物务从简朴，如器等涂金可也。朕自即位，服食器用未尝妄费，卿等所知。」臣桧等退相谓曰：「上之俭素出于天资，虽奉太母犹戒敕臣下不欲过当敕：原作「救」，误，今据文意改。。汉文帝履革舄衣弋绨不能过也。」 
二十六日，礼部、太常寺言：「上皇太后册宝，依礼例，是日皇帝服通天冠、绛纱袍、御常御殿、发册宝，行事官服朝服，陪位官服常服，皇太后受册服首饰祎衣」。从之。 
四月四日，礼部、太常寺言：「先次参酌条具奉迎合行事：一、合差奉迎扈从礼仪使、扈卫都大主管官各一员；一、奉迎扈从礼仪使以下初见皇太后，是日，有司于行宫设幄施帘，侍卫排立，皇太后即御座，侍卫起居，次本殿官起居。经过州县，长吏以下出城奉迎并如仪。」诏礼仪使差参知政事孙近，都大主管官差内侍蓝珪蓝：原作「监」，误，据《宋史 宦者传四》改。下同。，余并从之。 
同日又言：「今来合修制皇太后首饰、祎衣、佩绶、环、舄等。」诏差内侍黄冕主管修制。上因谓宰辅曰：「皇太后圣性恭俭，平时服用多尚简素。今回銮有期，朕得尽东朝之养。」上喜见颜色，臣桧等退窃赞孍：「主上圣孝，出于天性，其屈意求和，实缘太母。宜乎上天悔祸，疆虏革心，诚非常之庆也。」 
二十七日，礼部、太常寺言：「皇太后将回銮，是日，皇帝及百僚出城奉迎，合用御幄并百僚幕次。于御幄北设降舟幄次。令临安府预先相度，就余杭门外北郭税务亭排办。」诏于前路迎接。 
十月二十一日，宰臣秦桧等进表，请建皇太后宫殿，以慈宁为名。上因谓辅臣曰：「行宫地步窄隘，今营建太后宫坻，是依山因地势修筑。至于器用供张衣衾之类，悉已毕备。皆朕一一临视，亲加指画，仍许执政入观。」 
十年十一月一日，宰臣秦桧等言：「恭惟皇太后宫殿，圣躬肇开骏命，臣等稽合众志，不谋同辞，谓宜申命礼官，奉上册宝，还御慈宁，以享天下之养，臣等不胜大愿。」诏恭依。 
九日，礼部、太常寺言：「奉上皇太后册宝，依礼例，皇帝服通天冠、绛纱袍、执大圭，发册日诣常御殿，以册宝授太傅，于慈宁殿奉上。是日皇帝于常御殿上北向再拜，俟奉上册宝毕，皇帝诣慈宁殿，遥贺皇太后如宫中之仪，次 臣奏疏慈宁殿下，遥贺皇太后毕，诣常御殿拜表称贺，其合用表令礼部撰。是日，太傅已下奉册宝至慈宁殿下，与 
     
本殿提点官东西相向，传授册宝，付本殿收掌。皇太后还宫，择日进呈合差奉上册宝太傅、奉宝侍中、奉册中书令、前导礼仪使各一员。」诏差尚书右仆射秦桧摄太傅、参知政事孙近摄侍中、参知政事王次翁摄中书令、开府仪同三司韦渊充前导礼仪使。又言：「奉上册宝合差都大主管官一员。」诏差内侍梁邦彦。太史局言：「奉上册宝宜用十二月壬午日。」从之。 
十六日，诏成州团练使带御器械邢孝扬赐田二十顷，令两浙转运司于系官田内摽拨。 
十二月十二日，常御殿发皇太后册宝，文武百寮陪位次赴射殿行奉上册宝礼，次诣南宫门外遥贺皇太后，次赴常御殿称贺。 
二十二日，太常少卿陈桷等言：「国朝礼例，冬至正旦 臣诣内东门拜表贺皇太后，今已奉上皇太后册宝，欲自今遇冬至正旦许 臣如故事拜表遥贺，其表付本殿提点官收掌，皇太后还宫日进呈。」从之。 
绍兴十一年七月十一日，礼部太常寺言：「讨论皇太后生辰，欲依冬至正旦已降指挥礼仪体例拜表遥贺。」诏恭依。 
九月十九日，诏：「皇太后生辰预就内中开启祝圣寿道场。」 
十月九日，昭远军节度使、开府仪同三司充万寿观使韦渊奏：「皇太后既上册宝，正徽号，所有礼仪体例欲望依陈祁王宅比类开具。今来皇太后父已累封鲁王、母秦越国夫人外，曾祖并乞追封王爵，高祖以下父亲属恩数并田宅、影堂、月钱、酒库、功德院、使臣兵级并乞依陈祁王体例。」诏有司具体例申尚书省取旨。 
十二年四月一日，诏奉迎扈从皇太后差参知政事王次翁为礼仪使、内侍蓝珪为都大主管官、差江东转运副使王焕为提举应奉干办一行事务。 
二十四日，礼部、太常寺言：「奉迎皇太后还宫，合拜表称贺。乞俟还宫之次日，皇帝诣慈宁殿贺皇太后如宫中之仪，宰臣率文武百寮诣常御殿门外拜表贺皇太后，次诣常御殿下拜表贺皇帝。其外路监司郡守亦合奉表称贺。」从之。又言：「皇太后还宫日，欲比附太庆体例，择日差官奏告天地、宗庙、社稷、诸陵。」从之。 
五月二十一日，太常寺言：「今讨论到将来皇太后经过，逐处统兵官率副将以上于城外奉迎，立班如常仪，内将佐免赴。」从之 
六月七日，诏：「准南官吏军民等，朕嗣守丕图，躬行要道，盖将教孝，夫岂病民。仰惟母后回銮，获伸天下之养，已命有司备礼，唯资外府之储，取具一时，靡劳百姓。虑州县罔祗于德意，致里闾或困于征求，吏而不良，刑兹无贷。今来皇太后一行，应沿路州县合供办陈设什物之类，并令户部科拨的确系官钱物应副，不得少有科敷搔扰。如违，许民户越诉，监司失于按劾，并一等科罪。」 
