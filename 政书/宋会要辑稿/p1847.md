<!-- { "loadSidebar": true } -->
四月二十一日，诏太子太师致仕王德用遇大朝会许缀中书门下班。 
五月二十一日，合门言：「紫宸、垂拱殿臣僚立班石位，先准 改文明殿学士为紫宸殿学士，近又准 改为观文殿学士。新除观文殿大学士其合门仪制合班仪内高下相压，并石位乞改正添入。」诏在六尚书之上，石位依例改正。 
九月二十七日，诏尚书兵部员外郎、直史馆曹颖叔差权三司度支副使，起居立〔位〕依正三司副使。 
五年六月七日，诏观文殿学士、尚书左丞高若讷立位在新除观文殿学士、礼部尚书王举正之上。合门仪制，六尚书 
      
在观文殿学士之上，又观文殿学士官至尚书有特旨者从本班序。以若讷曾任枢密使，故升之。 
闰七月九日，户部侍郎、新知郓州庞籍遇正衙序百官班立在大卿之下。籍罢相出〔知〕郓州，序班无特旨，御史台检仪制序位。 
十月一日，诏新除尚书礼部侍郎、充三司使田况起居立位在观文殿学士高若讷、王举正之上。皇佑初，张尧佐以礼部侍郎、三司使位观文殿学士、刑部侍郎丁度之上，故用为例。二日，三司使、尚书礼部侍郎田况言：「窃闻合门定臣立位在观文殿学士之上。伏缘高若讷曾任枢密使，王举正官是尚书，与前来张尧佐、丁度立位事体不同。望令臣位举正之下。」诏况常朝起居并依石位，如殿门外序班并筵会座位并在举正之下。旧制，三司使内朝班学士之右，独立石位，门外亦班其上。至是况以若讷、举正二府旧人，故推之。 
至和元年七月二十四日，龙图阁直学士吕公弼言：「龙图阁直学士欧阳修丁忧服阕，缘修除学士在臣之前，望令立位在上。」从之。 
八月二十二日，诏观文殿大学士晏殊遇赐茶并筵会令座杌子，出入戴凉伞，与中书、枢密院臣僚同处下马，遇大朝会、筵宴缀中书门下班。 
九月八日，三司使王拱辰言：「合门以臣班观文、资政学士之上，今高若讷、吴育皆二府旧臣，望许依近例，殿外序班于其下。」从之。 
二年三月九日，诏修起居注自今每遇御迩英合， 
      
立于讲读官之次。初，修起居注贾黯请左右史入合记事，而赐座于御榻之西南。至是修起居注石扬休言：「恐有宣谕及论推今古之事，座远而不闻。」因令立侍焉。 
七月八日，诏凡宰相召自外者，令百官班迎之；自内拜者，听行上事仪。国朝待宰相盖有故事，其后多承例辞。至是，文彦博、富弼入相，御史梁蒨请班迎于合门，范师道又请行上表礼，然亦卒辞之。 
嘉佑三年六月九日，诏新除宰臣富弼、韩琦、枢密使田况并依新官立位。 
四年五月四日，天章阁待制钱象先、卢士宗、杨畋、唐介言：「天章阁待制何郯除职在臣等之先，服阕还朝，望仍旧位。」从之。 
六月七日，诏：「观察使、驸马都尉李玮令依柴宗庆、李遵勖例，缀节度使班次起居，于宗旦之前别作一班。」 
八月十七日，合门使李端悫言：「近升观察使、驸马都尉李玮班缀节度使，见为杂压班位，合门已具申明外，复见宗室留后以上直缀亲王班起居，如据旧制，合班座次尽当缀亲王稍退。今未有亲王，但宗室郡王、使相比亲王礼数不完，正在亲王、使相之间。检会允弼、守节先任留后，援允宁例，方得缀节度使班，岂今留后便可直缀亲王班 乞下合门取索自前宗室升班座次文字厘正。」合门言：「先令节度使允初、留后承简缀允良班，其座次自来各依本官班座。今既升李玮班缀节度使，若依李遵勖旧仪，座次合缀节度使稍退。有此交此句下当有脱文。。」 
      
诏与端悫同详定以闻。合门「检会华州观察使允初奏：『自来与承简一班起居，欲乞依旧立班。』庆历八年七月十六日，特旨令缀允良班。又金州观察使徐国公承简奏乞随允初一班，大宗正司状：『为允弼先任观察留后，方缀节度使班。』皇佑二年十一月十一日特旨，承简是秦王后，北宅最长，特许缀允初班，余人不得援例。今看详，留后班前有皇亲使相、节度使两班，诚为隔蓦。缘承简缀汝南郡王已下班岁久，欲乞自今后皇亲留后更不许缀亲王班。又检会天圣十年五月内诏，德文等令在管军节度使之南歇空出头座。后来合门循例，以节度使允初、留后承简、观察使宗旦座次在管军节度使之南，即不奉朝旨。今欲乞将皇亲节度使、留后、观察使、防御、团练、刺史依(议)[仪]制班次移于管军节度使之北一行歇空，并留后、观察使已下依官次重行排列。驸马都尉李玮亦依仪制座次。如别奉恩旨，并系临时。」诏依所定。 
十二月四日，枢密副使陈升之言：「蒙恩授臣枢密副使，承前立位，当在赵 之上。缘 自翰林学士、礼部侍郎为御史中丞，班列本高，欲乞立班在 之下。」从之。 
五年正月二十二日，知制诰刘敞、范镇、王畴等言：「知制诰贾黯丁忧服阕归朝，乞立班依旧。」从之。 
三月二十八日，翰林学士吴奎、贾黯等言：「学士王珪位本在上，欲乞依旧在上。」从之。 
六年四月六日，合门言：「近准诏， 
      
入内都知至押班如带昭宣使以上，即与客省等依使名为一班；带皇城使副已下，即在皇城使之前别为一班。将来干元节(度)锡庆院斋设座次，若依近降条贯，入内都知(带)[至]押班，如带皇城使以下，即在皇城使之前别为一行。其内侍省都知、押班只从本官赴坐。旧例锡庆院枢密使以下斋设座次，入内内侍省(内侍)都知、押班座次在西南，与客省、引进、四方馆、合门使副一行座。今除法官参详到立班系书及座次相压，依合门条贯外，所有斋设座次取旨。」诏令依旧座次，余如近制。 
闰八月，合门言：「先准康定二年五月诏书，合门定夺、中书参详前后殿都知、押班升比班次，入内内侍省都都知、内侍省左右班都〔都〕知比宣庆使；入内内侍省左右班都知比宣庆使；入内内侍省押班带诸司使已上比昭宣使，带诸司副使已下并在皇城使之上。又准嘉佑五年十一月九日中书札子，详定编 所奏，准送下合门状，检会皇佑一司编 内与两省都知、押班系书差互，方欲申明，次据庄宅使、端州刺史、内侍省内侍押班石全育状，准 差管辖三司大将，近差驾部郎中卢士宏权发遣三司开拆司。检会皇佑编 升比班次，内侍省押班如带诸司使以上比昭宣使，即不见得今来系书相压高下，申乞指挥。合门即牒内侍省，请具本省编 回报。据牒到前后殿都知、押班升比班次，勘会皇佑 
      
编 内应皇佑二年以前专下一司宣 ，除今来编载外，其不系编附者更不行用。看详两司编 交互，申中书门下，伏乞裁定。诏送编 所详定。据删定官张师颜等状，检会皇佑合门一司编 节文，东西上合门使并在昭宣使之上。又条，入内都知至押班如带昭宣使已上，即与客省使等依使名为一班；带皇城使副已下，即并在皇城使之前别为一班。又条，入内内侍省都知、押班如带昭宣使以上，已有定制；若带皇城使以下，在皇城使之上系书；带皇城副使以下，在皇城副使之上系书；带内殿承制、崇班，在本官之上系书。又准皇佑内侍省一司编 节文，前后殿都知、押班升比班次依下项：入内内侍省都都知、内侍省左右班都知比景福殿使；入内内侍省都知、内侍省左右班都知比景福殿使；入内内侍省副都知、内侍省左〔右〕班副都知比宣政使；入内内侍省押班如带诸司使以上，比昭宣使；如带诸司副使以下，并在皇城使之上。又条，两省都知、押班如同勾当去处，其系书官位各随本职，入内内侍省在内侍省之上。又条，〔入〕内内侍两省内臣非次转入都知及押班者，更不依官资高下，只以新转入职名先后相压。所据将前项申请将：疑衍。，今众官参详，其前后殿都知、押班升比班次系本省一司条贯，如只是与内臣立班系书及座次相压，合依此指挥。若与文武官立班系书及座次相压，即合 
      
依合门条贯指挥。其上项两司 条不系通使，别无差互。」诏从之。 
九月五日，诏转运判官其位于本路通判及兵马都监之上。 
合门新除条贯，入内内侍省都知比宣庆使。详定编 所定到都知升比班次，如是与内臣立班系书及座次相压，合依此指挥；若与文武等官立班系书座次相压，即合依合门条贯指挥。勘会内臣宣庆使在宣政使之上，武臣东西上合门使在内宣政使之下。臣看详先降编 内，入内都知比宣庆使。今来编 所详定只是与内臣立班系书及座次相压。臣见系左骐骥使、嘉州防御使、入内内侍省都知，若与内臣宣政使、武臣合门使三人合班，或同勾当及同列座次，未审如何相压。兼见与李端悫同勾当军头引见司，有此系书疑虑。欲望详酌，明降指挥。」诏送详定编 所详定。编 所奏：「据删定官张师颜等状，所据前项奏请并录到仪制条贯，勘会前来合门不曾声说上件康定二年五月十四日中书札子，遂只据录到内侍省一司升比班次 文定夺，只合于本司施行。今再详前项升比班次元降指挥，合与合门仪制一处施行。皇佑中编修一司条 之时，只编入内侍省 内，于合门 内漏收，遂致两处指挥不同。 七年五月二十三日，入内内侍省都知史志聪言：「蒙迁入内都知，差勾当军头引见司。勘会西上合门使、陵州团练使李端悫见勾当本司，伏 
      
其上件内侍省一司 都知等升比班次条，亦合下合门施行。合门一司 内声说都知、押班在昭宣使以上立班系书条贯二件，并嘉佑五年十一月九日中书札子更不行用。」诏送合门依所奏。 
八月二十六日，诏明州观察使、昌国公承亮，陇州防御使、邢国公世永起居立位并令在本班之上。 
十一月二十九日，太常礼院言：「奉诏同合门定皇子、齐州防御使班位，请于皇〔子〕本班之前别为一班，殿门候班合子在使相之下。」从之。 
八年四月一日，英宗即位，未改元。殿前副都指挥使李璋、镇东军节度观察留后李端愿、同州观察使李(璋)[玮]以外戚乞随宗室别班赴临。诏璋管军，同百官入，端愿、玮从所乞。 
九月二十二日，宿州观察使宗懿进封和国公，立位在世永之上。 
十月八日，皇子淮阳郡王上表乞序位于叔祖允初之下，三表不允。 
十一月八日，翰林学士王珪、贾黯、范镇、冯京等言：「伏见端明殿学士兼龙图阁学士、礼部尚书张方平自应天府徙郓州，已乞朝见。缘方平践历近列，在臣辈之先，乞许立班在上。」从之。 
英宗治平元年三月十三日，诏群牧都监判官位在有群牧路分转运使之下，同群牧事、知州军员外郎之上，与提点刑狱序官。 
