<!-- { "loadSidebar": true } -->
几不聊生，陛下亦知其故乎 盖租赋虽有定额，而增科折变，暗行征取，故民力阴销铄而不自知。臣请摭而言之：夏税之有折帛，盖以绢而科取么，较之本色，既已重矣，又从而科麦焉。使所科之麦止仍旧数，犹之可么，以绍兴、干道间之数比之，几四五倍纳矣。及(半)[年]么，变而为折钱，如是则由绢而折麦，由麦而折钱，昔之税绢，今大半成折帛矣。秋场之折糯，盖以苒而科取么，较之纳税，亦已重矣。使折糯之数一依旧例，犹未至于甚病么，以十年前之数比之，每石科一斗以上者，今科三四斗， 糯之价，轻重不侔，糯稍足用，则又截纳价直。夫苒米折钱本为残零，便于输纳，其价既高，民已受害，况又以糯而折钱，取之不太虐乎 此姑举折麦、折糯之利害而言之，其它名色，不一而足，大抵皆展转变易，以求赢余，斯民安得不重困耶 今麦方登场而科折过数，反甚于前，他日秋苒， 可见矣。乞检会前后臣僚之所奏请，申严戒饬，使州县科一依旧例，不许增添，仍不得以所科之数折纳价钱。如有违戾，许百姓经御史台越诉，容臣按劾，乞赐镌责施行。」从之。 
十一月五日，臣僚言：「窃见临安府之新城县视诸邑最为狭小，计一邑十二乡苒米之入，不及壮邑十分之二，山田多种小米，绝无 稻，一岁所收，仅足支民间数月之食，虽遇丰岁，亦须于苏、秀邻境籴运交纳，或遇雨雪及河流浅涩，必致阻滞，在州郡则有文移督促之严，在本邑则有追逮监系之扰，一遇荒俭之岁，不独下 
       
户无所从出，间有一二富室，亦(若)[苦]于般运之重费。新城与于潜、昌化接境，均为山邑，于潜、昌化二邑皆与折纳价钱，民以为便，而新城上四乡折价，此外尚有太平八乡独输本色，不均之弊，莫此为甚。今若使八乡之民依价折纳，官有赢羡而民免运米之费，公、私两便，其为惠利甚不赀么。广州之东筦县，视诸邑乡分稍阔，介在大海之中，县有白沙等三寨、黄田归诸场，官兵月给之米，皆系本县支散，有知县王其姓者作邑幸满，与后政交承，偶有嫌隙，妄言于州，谓只据两乡秋苒足了一邑支遣，合以余乡之米尽纳于州。州郡一入其说，遂为定例，自五乡苒米拨纳州仓之后，每至六七月间，官兵已无米可支，不惟县计窘匮，五乡之民最罹其害。每遇输纳，不免相率雇舟运米入城，未到岸，则有风涛覆溺之忧，已入仓，则有伺候日么之患。贫民下户所输不过数斗，亦不免重有般运，咤仍已么，极为民患。若五乡之米已属州仓，今未能尽数拨还，只择三等以下户苒米依旧就纳县仓，约计千以下斛亦足少纾县计之匮乏，仍使中产下户无涉海输纳之劳。乞亟赐推行，以惠二邑。」从之。 
二十八日，臣僚言：「窃闻自钱氏据有两浙，横赋供军，每田十亩增收六亩，每地十亩增收八亩，谓之进际。暝归版图，本朝遣使除豁，其它诸县皆得蠲减，而不及新城、临安两县。干道间，咤兵部侍郎耿秉旧为新城令，申请 
       
以元额合纳夏税绢一万二千三百匹有畸，特为蠲减，几及四千匹；以元额合纳苒米九千二百石有畸，特与蠲减，几及三千石。是新城一县于元额增进际之数减过半，独临安县其弊犹故县：原作「府」，据上下文改。。况临安产绢之地，乃令折纳价钱，则一缣几取二缣之直，而依山为田所出上、下色之米，乃致科纳糯米，皆取之他处，是又责其所无么。乞将临安县见纳折帛并纳本色，见纳糯米并纳 米。如州县辄敢仍前科扰起催，并许人户经台省越诉，重作施行，则近甸之间均受实惠。臣前所乞临安县人户免纳糯米，只纳本色 米，深恐本府科拨年许糯米已定许：疑当作「计」。，今虽遽革，窃见于潜县以山邑所产之米及去水次远，应苒米并折纳价钱，今临安县亦系山邑，其产米并水次隔阔，不异于巘。欲望悯临安县民税赋最重，特与照于潜县例，将所科糯米并令折纳价钱，使本府以其钱自行□糯，于郡计无毫发之亏，于民间实为利便。」从之。 
九年五月四日，臣僚言：「臣两税有定额臣：疑当衍。，今乃有额外多取之弊；驱催有常期，今乃[有]先期趣办之弊。支移、折变不遵条约，已纳更追，重为烦扰。自其额外之多取么，人户每钞既收勘合、朱墨、头子等钱矣，复收市例钱，为受纳官分取之需。自夫先期而趣办么，机杼未兴，遽迫缣税，场圃未筑，已急租入。折变自有成法，绢若干匹，绵若干两，苒若干石，本色若干，折价若干，具有等则，宜务均平。 
       
今乃不计人户合输本色之定数，徙规折纳徙规：疑误。，所获之甚丰。开场未几，即行科折，固有阖户曾不获输本色尺寸铢龠者。民以耕织为业，官以钱楮为赋，强其所无，厉民已甚。今乃 摭数年以前，逮捕惨于剧贼，絣抓甚于重囚。朱钞可凭，一不照用，付之囹圄，万无清脱。以至旱蝗蠲减，催理如故。嗣岁赋租预借不少，人户三等以上家给一历，使之自催自展矣，复登载于户长甲簿，重为执役者之困；总一户合输数目，书之历矣，复给青印、红印文帖，不恤其缴展之费。义役本以便民，成之既累岁，官吏以为非便，坏之于一日。数者之弊，民极困矣。乞下臣此章，县责之州，州责之监司，常切约束，罔或不虔。有一违戾，监司、郡守不即劾闻，许人户经台省越诉，严行根究，并赐镌斥。其都吏、典押、当行胥吏，并行估籍编配。仍乞专委(遂)[逐]路提刑司觉察，每季(其)[具]有无违戾申御史台及谏院，以凭谷考。」从之。 
十一年五月二日，臣僚言：「鄱阳之为邑，延袤近二百里，上、下各一十乡，经界之初，税钱额管八千六百四十二贯五百有畸。从经界条例，每税钱百文，合敷和买六尺四寸八分有畸。胥吏为奸，岁岁增益。然犹止以计不使及寸，积岁已么。至嘉定九年，遂及七尺五寸六分，又且见寸收尺，谓之合零就整。逮至去年，复于所敷顿增三寸，总一邑之为绢一千二百余匹。且以崇德一乡最小者言之，嘉定九年分税额元管五 
       
百贯文有畸，敷和买绢九百三十余匹，去年造簿，本乡税钱止管四百九十贯有畸，邑吏纵欲以所亏税钱十贯均于民户，亦止合照前年所敷之数催理，今乃增敷九百五十(而)[五]匹，计多二十五匹。举此一乡，其它可知。且鄱阳之民连遭蝗旱，已不聊生，而贪吏奸胥又阴肆推剥，如此其极，自非上官推本寻源，痛为革绝，虽朝罢一宰，暮(然点)[黜]一吏，而鄱民未有安居乐业之望么。」从之。
 食货 宋会要辑稿 食货七○ 方田 杂录题下原批：「起熙宁五年，讫宣和三年。」 
       
方田杂录题下原批：「起熙宁五年，讫宣和三年。」
       
神宗熙宁五年，重修定方田法，自京东为始推行，冲改三司方田均税条。见前《会要 赋税》嘉佑四年。夏税并作三色：绢、小麦、杂钱；秋税并作两色：白米、杂钱；其蚕、盐之类已请官本者，不追；造酒 、糯米、马食草仍旧。逃田职田、官占等税亦依旧倚阁；屋税比附均定，墓地免均。如税额重处，许减逃阁税数。 
已方四路：京东东路。[秦凤路]，内凤翔府天兴，秦州陇城城：原作「西」，据《宋史》卷八七《地理志》改。、成纪县已方，余州县熙宁七年四月朝旨权住。永兴军等路，延州临真、门山、肤施、敷政、延长，永兴军蓝田、武功、兴平、临潼、咸阳、醴泉、干佑，丹州，宜州，陕府灵宝、夏县，坊州中(都)[部]、宜(春)[君]、(祁)[邠]州永寿、宜禄，庆州安化、彭原，解州闻喜、虢略县虢：原作「号」，据同书食货四之七改。，并到王城县中曲等七村；(邮)[鄜]州洛(郊落)[交、洛]川、鄜城、(真)[直]罗县为灾伤权罢，候丰熟，别奏取旨；陕府平陆，同州韩城县已方， 
       
诉不均，见重方量。河北西路，内卫州黎阳、汲县已方，熙宁九年朝旨：「应本路合行方田税最不均县分，每年逐州不得过一县；一州五县以上，不得过两县。其次灾伤县分，仍权罢。」邢州鹿，真定府(膏)[]城县，系税最不均，朝旨：候元丰二年施行。 
未方四路：京西南路。京西北路，熙宁七年四月朝旨，应合方田均税州县，候将来农隙日施行。河北东路，内雄州归信县为二税不均，本路提举司乞方量。河南西路。 
七年三月二十二日，知审官东院邓润甫乞以京东十七州选官四员，各分定专管勾方田。今欲先差秘书省著作佐郎、知沂州费县张谔，前建昌军录事参军刘源，分定州县，二年为一任。从之。 
四月四日，诏：「方田每方差大甲头二人，以本方上户充小甲头，三人同集方户，令各认步亩，方田官躬验逐等地色，更勒甲头、方户同定，写成草帐，于逐段长阔步数下各计定顷亩，官自募人覆筭，更别造方帐，限四十日毕。先点印记晓示方户，各具书筭人写造草帐帐：原作「账」，据同书食货四之八改。下同。、庄帐，候给户帖，连庄帐付逐户以为地符。」 
六日，上批：「应灾伤路分方田、保甲，除已编排方量了毕，止是攒造文字处许依条限了绝外，其见编排方毕方造五等簿处，可速指挥并权罢。」 
十月二日，司农寺言：「今年四月己巳诏：灾伤路分见编排保甲、方田及造五等簿并权罢，候岁丰农隙取旨农：原脱，据同书食货四之八补。。今年秋成，乞下诸路及开封府界除秋田灾伤 
       
三分以上县依前权罢外，余候农隙编排保甲、方田及造五等簿。内永兴军、秦凤等路义勇保甲，依八月甲申诏，候来年取旨。」从之。 
元丰元年正月十八日，诏：「经制熙河路边防豹用司括冒耕地为官庄，限半年听民自陈，其方田更不施行。」 
七月九日，诏：「永兴军等路提刑司，据未经方田均税县分，并已经方田咤民披诉曾差官定夺委寔不均县分，如夏熟秋苒滋茂熟：原作「热」，据同书食货四之八改。，可见丰稔次第，即一面依方量均税条差官体量讫，前期一月申中书取旨申：原脱，据同书食货四之八补。。」 
二年十月六日十：原阙，据同书食货四之九补。，河北西路提举司言：「熙宁诏书：灾伤县权罢方田，乞通一县不及三分勿罢，司农请不及一分勿罢。」从之。 
五年二月二十一日，开封府言：「永兴、秦凤等路当行方田，已准朝旨，取税赋最不均县先行，岁不过一县，若一州及五县，不得过两县。缘府界十九县，此一州事体不同，以此推行，十年方定。请自今年岁方五县。」送司农寺。司农寺言以为便民，遂从之。 
