<!-- { "loadSidebar": true } -->
不妨巡捕往来巡察，及委主簿(机)[讥]察坑场偷瞒官物，并委知县点检，旬具有无觉察保明事状稽考外，所委官每月各添支食钱五贯文省。欲乞于逐官考内，稽考有无透漏 销钱宝等事件，批书印纸，庶几官吏有所激励。』逐部勘会：点检、(机)〔讥〕察、巡捕官每月添支食钱，欲依所乞；批书所委官印纸事内，知县、主簿已有立定六项课绩批书指挥外，县尉乞依本官所乞。」从之。 
十一日，王楫、李大正状奏正：原作「臣」，据原稿本卷第一六八页(见前)改。：「臣窃见绍兴二十八年指挥，拘收器具数目浩瀚，州县惮水脚之费，多不解发，亦有(唤)[换]易妄用之弊。乞令臣等委官分路取索当时拘收干照根刷。兼民间私有铜锣系违法禁，欲乞检举条令，一就拘收，添助鼓铸。」诏依。 
十二日，王楫、李大正言：「今来虽将见管坑场分隶两司，所有旧坑多系江西赣州一司管内，窃虑江东饶州一司无所措置，今欲于江西管内取拨江州、吉州、抚州、兴国军、隆兴府，却隶饶州司。」从之。 
三月十五日，户、工部状：「检准干道八年五月七日知处州赵善仁奏：『处州管下坑冶，乞令处州通判、令、丞依旧例于衔内带行主管铜银铅坑冶职事。候任满日无银欠，并巡尉任内无私采透漏，即依条推赏施行。』除许带坑冶职事外，其推赏一节看详，如通判、令、丞任满无亏欠，各与减二年磨勘。巡尉官任内无私采透漏，候任满令本州岛批书，巡检与减半年磨勘，县尉升六个月名次。拟送(教)[敕]令所 
       
修立格法。」诏依。 
五月十六日，中书门下省勘会：「诸路各有金、银、铜、铁、铅、锡坑冶，比元丰祖额，今所收不及五十分之一。设或发歇不时，不应自元丰年后九十余年，更无一兴发去处，显自州县循习，隐蔽不申，是致失陷财计。」诏令逐州知、通候指挥到日，限两月讲究失陷因依，从实检踏兴废去处供申。其已前隐蔽并与放罪。仍责委无隐漏及讲究不尽事件，具结罪保明申尚书省。 
八月七日，中书门下省勘会：「处州坑冶因干道七年以后差官措置，一年收到银二万二千八百余两，铜四万五千余斤。诸路各有兴发去处，州县循习，隐蔽不申，是致岁久失陷财计。已降指挥，限月讲究，并令提点铸钱官据所分路分核实，至今未见申到。照得处州坑治过额之数，合开坐行下逐州知、通并提点官，照应指挥疾速供申，如有违戾，取旨行遣。」诏依。 
十月九日，李大正状奏：「契勘韶州岑水场趁办浸铜、淋铜课额，全仰春水浸渍，今年一春阙铁使用。臣至南雄州，索到收支铁历点对，去岁一年之间收铁五十八万余斤，其南雄州只支发过二十七万余斤。照得般发铜铁纲运，系本司主管、通判南雄州林次韩，今已任满去官。见任通判曹纬自正月到任，至目下已发过铁五十八万余斤，有此不同。欲望特赐处分，以为劝戒。」诏林次韩特降一官，曹纬特转一官。 
二十三日，尚书省勘会：「诸州军申到金、银、铜、铁、铅 
       
锡数，往往不及元额，及有申稍无兴发去处，多是隐蔽卤莽。」诏令诸州(运)[军]遵依已降指挥，疾速委官子细询究尽实，结罪保明，申提点司核实，申尚书省。如将来朝廷差官检踏得稍涉欺隐，当职官吏重作施行。 
二十六日，权发遣蕲州提领铸钱韩 言：「奉旨令分舒州同安监岁铸铁一十万贯文，申乞差知监官一员，准指挥就差蕲春知县兼管。 契勘所置监系在蕲口镇，自州城往来即须三日，蕲春知县难以兼监。今来催督人匠，工程收支铁炭万计浩瀚，岂可阙官 伏望详酌，许令选差一员奏辟监视，庶几专一。」从之。 
淳熙元年正月十一日，诏：「舒、蕲州住罢鼓铸铁钱，逐监已差监官并依省罢法，见役工匠尽数发赴饶州铸钱司收管。内招到百姓人匠愿从便者听。其铁炭物料并起赴军器所。未尽事件，令饶州铸钱司条具申尚书省。」先是，诏令蕲州分舒州同安监岁铸铁钱一十万贯，就差蕲春知县兼管。既而以所置监在蕲口镇，去州城差远，蕲春知县难以兼监，许令选差一员奏辟监视，至是罢之。 
十五日，提点铸钱司言：「江、抚州、兴国、临江军铸钱监如岁铸及额，知、通、监官乞与一等各减半年磨勘，亏及一分者展半年磨勘。若于额外增铸及一万贯，即与比类通减一年磨勘。」下工部勘当：「请依所乞外，其逐监比岁额亏及一万贯，亦比类通展磨勘一年。仍令本司岁具逐监实铸过钱及 
       
官职、姓名以闻。」从之。既而江州广宁监、兴国军富民监元以一十万贯为额，知、通、监官减磨勘一年，亏及一分展磨勘半年。临江军丰余监、抚州裕国监元以五万贯为额，比江州、兴国军两监减半赏罚。其后广宁、富民监各减作九万贯，丰余、裕国监各增作六万贯，本司以其增减不同，故有是命。 
二月十三日，中书门下省言：「提点铸钱王楫兴复坑场，鼓铸精致，(各)[合]行推赏。」诏王楫转一官，更减二年磨勘；监督官章洞、监官周椿、沈作宾各减二年磨勘；叶箦减二年磨勘；李大正候所铸钱起到行在，量度推赏。 
七月二日，提点铸钱李大正言：「被旨遍诣所管坑冶州军，除已到赣、(表)[袁]、潭三州外，所有襄、房、辰、(沆)[沅]州及二广、福建去处，乞依潼川、利州路分委各监司与逐州守倅保明申省。」事下工部。本部勘会：「惟京西襄阳府、房州欲依所乞。」从之。 
二年二月二十二日，提点铸钱王楫言：「建宁府丰国监已行住罢，今二年间并不兴铸，乞将监辖收支物料鼓铸钱宝官一员减罢，依省罢法。」从之。 
二十四日，楫又言：「诸处场监官，乞从提点官选择，辟差一次。如有败事，举官同坐。」从之。 
三年五月十一日，户、工部言：「提点铸钱王楫鼓铸铜钱递年亏减，却以打造麻扎及雁(翊)[翎]刀为词，又乞以元降铸本旧钱通计新钱起发，失鼓铸本意。」诏楫降两官，仍自淳熙三年为始，须管每年鼓铸数足，不得拖欠。 
五年六月二十七 
       
日，诏江淮等路提点坑冶铸钱公事，可依景佑元年故事，衔内带「都大」二字，与提刑序官。 
九年十一月二十三日，诏：「左藏南库借会子二万贯文，付坑冶司鼓铸钱本；却仰本司发回茶引二万贯文，赴行在都茶场送纳。仍将本引现在之数日下措置给卖，及据拨足本钱，严禁拘催，须管鼓铸及额，毋致拖欠。」以本司言「坑户阙钱采打铜铅，有妨鼓铸，乞将元给降茶引五万贯文给换官会，应副支遣」故也。 
十年二月二十二日，诏诸州所欠铸钱司钱，七年已前并与蠲放，八年已后行下州县尽数拨还。 
十二年三月二十二日，省韶州永通监监官，置潭州衡山县泉井铜铅场监官一员。既而都大提点坑冶铸钱司言「永通监监官全无职事，徒费廪禄，而衡山县泉井铜铅新发，二年间趁铜一万二千九百余斤、铅七千五百余斤」，而有是请。 
十三年八月一日，都大提点坑冶铸钱公事赵师言：「信州铅山县坑冶场铺兵处，因县道不支衣粮，画降指挥专委任官别置仓库支纳。窃详铅山令、丞各系主管坑冶官，知县以兼兵马都监系衔，趁办铜铅，增亏均受赏罚。其铅山场趁铜兵级，知县自当管辖，但未有明降指挥，所以不曾干预。今欲将铅山场兵级，令、丞与监场检踏官同共统辖弹压，措置坑冶事务。其场兵衣粮，县丞专一拘催，及时支散。其余有坑冶场兵处，亦乞准此。」从之。 
绍熙元年十 
       
日来衰微，其监官二员亦乞省减一员，见任人许令终满，已差下替人亦与对换一等差遣。」从之。 二月三日，提点坑冶铸钱司言：「严州神泉监鼓铸合用铜、铅，系于信州铅山场等处支拨，缘般运费力，多是空闲工役。兼去永平监差远，铸料间有不相接济。今乞只就永平监一处鼓铸，人力不阙，实为利便。所是神泉监见任监官候铸绝物料日，并已差下替人，并乞与对换一等差遣。人吏、专知发归元来去处，兵匠移填本州岛厢军。及处州石堰场铜 
二年二月五日，四川总领李结言：「利州绍兴监见管工匠一百八十七人，除招刺到监兵子弟及旧收刺军匠三十六人外，其余皆是诸处配到贷命之人，昼则重役，夜则  ，无有出期。乞下铸钱司，日后遇有配到人兵，将在监执役年远者逐旋填替，发还元本州岛军。内癃老疾病与详元放停，若筋力尚壮、情理凶恶者，与在州羁管。兼本监军匠最系重役，而衣粮未能裹足，乞各除旧请外，更与添支米二斗。」逐部指定：绍兴监见管兵匠一百八十七人，工匠敷足，可以立为定额。如日后诸处配到人溢额，许将见在老弱之人拣放。如元系军人愿归本军、百姓愿充厢军者，听。其元犯情重、永不放还之人，不许拣放。所乞支米，欲行下本路漕司，于见管米内那融应副，按月支给。并从之。 
七月二十八日，提点江淮湖北铁冶铸钱刘炜言：「照应创置提点铁冶 
       
司，事务最为繁冗，今措置下项：一、照得淮南运司、淮西提刑、提举常平茶盐四司，止有属官并检法官共三员，内检法官不许差出。淮南运司旧有添差干办公事一员，见今阙人，今乞省并，却移充提点铁冶司干办公事窠阙，就无为军置司。一、乞置检踏官二员，内一员舒州置司，往来兼管舒州、光州钱监事；一员蕲州置司，往来兼管蕲州、汉阳、兴国军钱监事。并许于曾经本路本军县差遣任满及见任官选人内选择辟差。一、乞置监门官一员，兼受给，专关防渗漏及人匠出入搜检。许本司于文臣选人、武臣小使臣内通行踏逐有材干、公廉、经任之人。一、照应见今舒州同安监、蕲州蕲春监监官元系本州岛辟差，今乞止许本司差辟。一、照应捕捉私铸，全藉巡尉，乞将湖北路德安府、复州、汉阳军、鄂州，江西路隆兴府、兴国军、江州，江东路南康军、宁国府、池州、太平州、建康府，及两淮州军都监、巡尉衔内，并带『巡捉私铸铁钱』，任满批上印纸。」悉从之。 
十一月二十七日南郊赦：「勘会诸路州县坑冶兴发在观寺、祠庙、公宇、居民坟地及近坟园林地者，在法不许人告，亦不得受理。访闻官司利于告发，更不究实，多致骚扰。及有坑冶停闭、苗脉不发去处，勒令坑户虚认岁额。可令提点铸钱司委官询访，日下改正。仍检坐见行条法指挥约束，常切遵守，如有违戾，许人户越诉。」 
三年三月九日，提点铸钱司 
       
