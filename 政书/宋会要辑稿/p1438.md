<!-- { "loadSidebar": true } -->
景德三年五月九日，诏内东门买卖司，应内降出卖匹段，自今明上簿历，令使臣当面差人印记，具关子送下杂买务出卖。所有金银，即封记交付，更不得私将抵换匹帛下行出卖。所有诸宫院，亦令依此置历抄上。又内中自来有直卖诸般物色，并令抄上簿历拘管，依例具关子下杂买务取索供纳。又内中降出见钱，令杂买务收买供应物色，自今便仰据数送下，依例下行收买供应，更不得令将见钱转换不堪匹缎兑卖。又内中所买羊肉，自今并令使臣上历，出给印押帖子，差辇官下行取买，诸宫院准此。 
十五日，诏内东门降出卖匹缎，令左藏库送纳，关报杂买务，依时估纳钱。 
十九日，诏：「如有内东门买卖辇官诸(邑)[色]人将低次匹帛换内降上好匹缎，自今令杂买务牓门晓示，须先 
      
上门历，方将物于监官出头。仍桩定钱四千贯，分两番一季结筭，依旧收蹙零脚钱。每供物卖物，限半月纳钱齐足，仍各置历拘辖。」 
大中祥符二年五月十一日，上封者言：「杂买务与内东门司出纳，咤缘为奸。」真宗曰：「此二句屡曾制置，常给钱伍百万于本司，以备支遣，不欲谷滞价直么。先帝时常以钱百万命宋思恭检校，凡宫中市物，令实时面给其直，用讫复增，常满其数，仍闻思恭亦不能尽副先旨。近日宫中凡所须索，并付左藏库，虽动须变转，且免扰民么。」 
八月，诏洞真宫真：原作「直」，据《长编》卷七二改。、开宝院、韩国长公主宅、广平公保信军院，及应敕葬所买卖物色，并听从便，不须下杂买务。 
是月，诏：「崇真资圣禅院于杂买务买物，虑其扰人，今后具数以闻。」 
十月二十二日，诏：「内东门降出宣赐银及成器物有镌凿官匠斤两字号者，委杂买务使臣看验，分厘色号，依时估取系省钱收买，送左藏库。候及千两，申三司煎炼。若无字号、不及色额器物钗钏，即付行出(买)[卖]。」 
二十三日，诏：杂买务要有买卖，画时支给价钱，不得邀滞。 
五年八月，诏：杂买务市物并须支一色见钱。 
六年十一月，诏：自今内降及诸宫院卖金银器物，并送左藏库给钱。有带胶焊细碎物，即于杂买务出卖。 
七年十一月，诏内东门：顺仪院、崇真资圣院、太和宫及房卧使臣取买物，许于杂买务下行收买。除官库所有物外，各令行人等第给限供纳。 
是月， 
      
诏：「杂买务应下行买物者，价钱不得住滞邀乞，其外催受得买物关子，次日须通下行户置历，于监官处书押。」 
天禧二年十二月，提举库务司言：「杂买务准内东门札子，九月收买匹帛，内白絁每匹二千二百，十月收买皁絁，每匹二千八百，及收买果子，添减价例不定，称府司未牒到时估。检会大中祥符九年条例，时估于旬假日集行人定夺。望自今令府司(侯)[候]入旬一日类聚，牒杂买务，仍别写事宜，取本务官批凿月日，赍送当司置簿抄上点检。」从之。 
是月，诏三司、开封府指挥府司，自今令诸行铺人户依先降条(纳)[约]，于旬假日齐集，定夺次旬诸般物色见卖价状赴府司，候入旬一日，牒送杂买务。仍别写一本，具言诸行户某年月日分时估，已于某年月日赴杂买务通下，取本务官吏于状前批凿收领月日，送提举诸司库务司置簿抄上点检。府司如有违慢，许提举司勾干系人吏勘断。 
仁宗皇佑四年三月二十六日，诏杂买务自今凡宫禁所市物，先须勘会库务委阙者，方得下行。仍皆给实直，其非所阙者，毋得市。初，仁宗谓辅臣曰：「国朝监唐世宫市之患，特置此务，以京朝官、内侍参主之，且防扰人。近岁非所急之物，一切收市，扰人亦甚矣。」故降是诏。 
至和元年十一月，知开封府蔡襄言：「内东门市行人物有累年未偿钱者，请自今并关杂买务，以见钱市之。其降出物帛，亦估直于左藏库给钱。」从之。 
高宗绍兴六年二月四日，诏和剂局药材令杂买务收买，仍就令太府寺准备差使兼杂买务监门，机察钱物出入。除本身请给外，每月添支和剂局监门官日支食钱一色。 
同日，诏：「杂买务收买药材，除旧额专、副、手分、攒司、库子外，添置手分一名，书手一名。」 
同日，诏：「杂买务收买药材，依杂卖场例，每贯收头子钱二十文省，市例钱五文足，应副脚剩等杂支使用，置历收支。年终，将剩数并入息钱。所有熟药所纳钱看搯，并依左藏西库条法。其纳到钱，除就支药材价钱外，见在钱并行桩管。」 
同日，诏杂买务令临安府轮差兵士一十五人充把门、搜检、巡防等役使。 
二十三日，诏太府寺置牙人四名，收买和剂局药材，每贯支牙钱五文，于客人卖药材钱内支。如入中，依市值定价，责牙人辨验无伪滥堪充修合状，监官再行审验，定价收买。如受情中卖伪滥，并例外收买钱物，许人告，每名支赏钱五十贯，并依伪滥律断罪。及官知情，各与同罪。不觉察，减二等。 
五月十五日，朝旨：每贯于客人处更支牙钱二十文。以无人应募么。 
同日，诏收买药材，令临安府市(令)[易]司每旬开具药物名件、实直价例报杂买务，申太府寺照会。 
孝宗隆兴二年二月十六日，吏部状：「都省批下本部申明：『杂买务阙，未审日后合从是何选分差注，或系堂除。』后批：照应已降指挥，许通差文、武臣。」尚书左选勘会：今将 
      
《绍兴格》并续降指挥参照，立定差法：杂买务选注通判、知县资序、不曾犯赃私罪、年未六十人，仍不注初磨勘改官人。尚书右选勘会：杂买务阙通差文、武臣，今欲差亲民资序、不曾犯赃私罪、年未及六十(又)[人]，候尚书左选(阙)[关]到指挥日，出牓召官指射。如同日有官愿就，即先差承务郎以上，次注大使臣。其为任使阙年限，并依见行格法施行。
 食货 宋会要辑稿 食货六四 上供 
      
上供
题下原批：「起建炎三年，讫干道九
年。」
【宋会要】
      
高宗建炎三年七月二十七日，户部侍郎叶份言：「乞每岁终，从本部将诸路所起上供钱物、斛斗数目以十分为率，比较三两路起发最多最少去处，申乞赏罚，庶使官吏有勤惰之戒。」诏从之。 
四年九月六日，户部侍郎孟庾言：「崇宁立法，诸路违欠上供钱物，官冲替而吏配千里，务要应期办集。后大蹑间户部奏请以为法禁太重，将官员冲替改作差替，人吏决配改作勒停，期于必行，不为虚文。继承指挥，却依旧法。日来朝廷不欲深罪，监司、州郡公然违戾，深虑有 国计。伏望严赐督责监司、州郡当职官，将今年上供钱物须管依限起发赴行在，应助支用，如有违欠，并乞依大蹑间申请断罪。」从之。 
绍兴元年三月十九日，尚书省言：「行在养兵之费浸广，帑藏之积无几，将来大礼，合用赏给百万，既不许横敛，惟指拟上供，宜预行戒饬。诏：监司及州县当职官不务体国，C  令拖欠，起发违滞，或冒法截留，侵隐兑借之类，有 大礼支遣，官追一官勒停，人吏杖脊远配。若率先起足，取旨优异推恩，仍令户部常切催督。其置簿点检驱催，并依已降指挥施行。」从之。 
二十七日，诏诸路应赴行在钱物、斛斗，官司辄截留借兑支拨，并依上供条法指挥施行。 
四月十三日，户部侍郎孟庾言：「江南东、西路合起发行在额斛，系以去年秋税计置起发，已承十一月四日朝旨，将二分折起价钱外，余八分起发本 
      
色粮米。缘所起数多，即目道路未甚通快，深虑艰于一般般运一般：原作「一并」，据本书食货三五之三二改。，又民间见阙粮斛，今欲将逐路合起发米将二分依市价粜卖，将卖到钱计置金银起发，余六分本色依旧。」诏依，仍仰将已纳在官合起发上供米斛依市价出粜，如有未纳数目，即拘催本色，不得抑勒税户认纳价钱，却成搔扰。 
八月二十九日，诏令宣州将未起上供紬绢三万匹并纳本色。以本州岛言「奉 上供紬绢一半折价，每匹三贯文，而江东时值止两贯，下户反有倍费」故么。 
二年三月二十二日，户部尚书李弥大言：「今来道路并无梗阻，其诸路州军上供钱、帛、斛，自合遵依上供条限，尽数起发前来行在送纳。望严赐指挥诸路漕臣。」诏两浙东、西、江南东、西路各就委逐路 刷折帛钱官拘催，并福建路、荆湖南、北路、广南东、西路并仰逐路漕臣照会户部已行事理训诫州县，将合起发物各依条限起发。今来系充赡军支用，务在悉心拘催催：原作「权」，据本书食货三五之三三改。，毋令蹈习前弊。令户部不住催促施行。如尚敢违限，不为依数起发，仰本部按劾取旨，重寘于法。 
闰四月十二日，臣僚言：「欲令福建路转运司将本路合买发上供银委官置场，依市价收买。如或价高，所买数少，不及(租)[祖]额，即乞朝廷量行蠲减。」诏札与福建路转运司从长相度，务要便民，限三日申尚书省。 
五月十一日，户部言：「乞将处、台州上供钱物，并依江东、西不通水路已降指 
      
挥，计置轻赍起发赴行在。」从之。 
六月二十七日，金部言：「欲将鼎州建炎四年合发上供钱物免放，其绍兴元年分上供之数，自来年为始，分限三料带纳。今年上供钱物，疾速依条限计置起发前来行在送纳。」从之。 
七月十四日，诏南康军今岁合发上供纸并特与放免一年。 
十月十三日，都省言：「江西吉、筠州、临江军上供粮斛，累年并无起发数目，今岁丰稔，秋苒理当措置。」诏差仓部郎官娉逸前去，同本路漕臣韩球于逐州催纳，先次起发三十万硕，各差逐州通判兵官一员管押，赴镇江府权行交卸。其合用舟船，如官纲不足，仰本路安抚大使司协力那融应副，仍限至十二月终起发尽绝。如有已受纳到早米，亦仰疾速起发，祗备应接行在支遣，令户部常切催促。如限内依数起足，其韩球、娉逸并管押管一例推恩。若出限不足，取旨降黜。及差郎官一员、密院准备将两员前去受纳，令别项桩管，非奉朝廷指挥，不以是何去处，不得支动颗粒，并沿路不得拘截。如违，并重寘典宪。 
十一月八日，度支员外郎胡蒙言：「愿诏诸路监司，凡管下租赋利入拘催趁办未足额，不许截拨上供。其一路一州一县物斛、钱帛应合输行在之数，敢有违欠，以慢法禁罪之。限满，委省部 刷以闻，严行惩戒。若残破州县之吏有能劝课耕辟田产，使租赋渐复元额，措置征商榷酤而收息至于增羡者，并 
      
