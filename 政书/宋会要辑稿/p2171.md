<!-- { "loadSidebar": true } -->
三年五月六日，宰执进呈汪应辰奏：「吴璘以病，呼其子援至兴州，今病未愈。」上曰：「万一吴璘不起，谁可以代之 」又谓虞允文曰：「卿(言前)[前言]任天锡可代吴璘，亦是。」允文奏曰：「不(职)[识]任天锡。顷在山前，闻诸将士多服之。」臣

      
芾奏曰：「闻其人已老，亦是宿将。」上曰：「可召赴行在，试观其人。」上又曰：「近又召王贵、张平、姚志、吴胜等，一无可使者。俟其归朝廷，宜行举者赏罚，以(惊)[警]诸将，使他日无敢以不才之人为统制官也。」
十八日，宰执进呈陈天麟奏：「荆南都统制王宣病久，近边报不一，恐缓急 事。」上曰：「此事当如何 」臣芾奏曰：「不得已，且差员琦为副都统，就便同管军。俟王宣病愈，却(制)[别]相度。」上曰：「如此甚善，便可行下。」

六月四日，上宣谕宰臣曰：「吴璘病亟，诸将未有可代之者。昨召任天锡外，闻其人已老，万一不堪，何人可用 且令汪应辰移制置于利州，时暂节制诸军马，朝廷却徐择其人。」陈俊卿奏曰：「诸将极难得人。且如知洋州都统制王权，亦未甚惬众论。」上曰：「朕亦知之。但无其人，当时且令往，朕朝夕亦不放心。」虞允文奏曰：「此人淮西两败事，如何可用 」「诚是诚是」。于是有旨，以吴胜为利州东路都统制，王权召赴行在。

闰七月一日，上宣谕宰执曰：「朕欲今后江上诸军各置副都统一员，令兼领军事。岂惟储他日统帅，亦使主将有顾忌主：原作「王」，据《宋史》卷一六七《职官志》七改。，不敢专擅作过。」叶颙等奏曰：「甚善。」

六日，宰执进呈：戚方守镇江，御军无法，惟务掊 ，侵盗入己。(入)[上]曰：「戚方朕初极委任之，至加以旄钺。方所为，皆负朕如此。卿等可(惜)[措]置理会，(遗)[遣]官体究。可降指挥，召赴行在。」方既到，除提举佑神观。军中闻方罢，莫不呼舞，中外叹仰上之英断。臣杞又奏曰：「

      
昨日得旨，欲置诸军副都统，未知合差何人 」上曰：「镇江郭纲如何 」臣芾奏：「臣询问得郭纲甚好。又尝问郭振，亦称之。」上曰：「更待询问，来日呈。」于是(翼)[翌]日郭纲除镇江副都统制。
十三日，宰执进呈郭纲除镇江军副都统制已供职，上曰：「郭纲之除，闻镇江军中甚喜。」叶颙等奏曰：「郭纲甚廉，军中素所推服。」

十七日，三省、枢密院奏：「勘会已(绛)[降]指挥，复置在外诸军副都统制，裨赞主帅商(义)[议]军事，觉察奸弊。今措置约束下(顷)[项]：一，合以副都〔统〕制称呼，(呼)更不给印。一，应干本司文字，与都统制连(御)[衔]申发。一，调发军马，并听都统制指挥，或有违戾，奏劾取旨。一，差拨亲随衙兵并马，并禀都统制差拨。一，每月支供给钱一百八十贯。一，差破(日)[白]直四十人。」并从之。

二十八日，诏武节大夫、利州路驻札御前中军统制郭欣降授武功大夫。以供其人马数失实也。

八月八日，诏镇江府驻札御前右军统制官李直与放罢。以隐落本军官钱，主帅体究得实也。

二十六日，诏：「诸军统制、统领官子弟，不许就本军任主兵差遣。如委有材武战功，可以任事，令赴宣武司呈试两易。」从虞允文之请也。

四年三月二十七日，虞允文言：「据利州西路驻札御前诸军都统制任天锡申，所管军马比诸路最多，边面阔远，事务繁剧，止有干办公事一员，委是阙官协济。乞依荆、鄂都统司例，差置主管机宜文字一员，干办公事一员。」从之。

      
八月二十八日，四方馆状：「进奏院缴申到外任臣僚九月旦表，内武功大夫、达州刺史、镇江府驻札御前诸军副都统制郭纲，武功大夫、(逮)[建]康府驻札御前诸军副都统制张荣，契勘逐官官职未应合上表章，进奏院称逐官职事系比将副以上，今来本馆未敢缴进。」诏今后都统制、副都统制并与投进。

十一月二十二日，诏时俊不候总领所审验，私行收刺 用，显属专擅，可特落军职。

十二月二十四日，利州西路驻札御前诸军都统制员琦札子奏：「乞依建康、镇江例，每军并都统制司各乞置酒库一所，趁办取息，专一置造军器，激犒军马。」从之。

五年三月十一日，诏利州防御使、兴州驻札御前诸军都统制任天锡在军侵用官钱数万计，四川宣抚使虞允文奏劾来上，可责授忠州团练副使。

四月六日，四川宣抚使王炎札子奏：「臣面蒙圣训，令于在外及诸军偏裨或小官内选择人材，将来可以管干军马者，以姓名闻奏。臣已恭依。前路或有选择到人，乞且令带行新旧请给，差充宣抚司准备统制、统领将官、准备将，各添(文)[支]小券一道，俟试以职事，果堪任使，即具姓名闻奏。」从之。

十月十一日，王炎札子奏：「臣契勘昨来川路三都统并系随驻札州军系衔，(金)[今]来利州东、西路已降指挥并作一路，金、房、开、达四州分隶了当。目今员琦在兴州，吴拱在兴元府，王承祖在金州驻札，其阶衔内员琦

      
尚带利州西路，吴拱尚带利州东路，王承祖尚带金房开达州副都统制，委是名称未正。望将川路三都统并随驻札州军系衔。兼契勘员琦、吴拱是用印记，已系兴州兴元府驻札御前诸军都统制印，不合别铸外，其金州都统制印记，乞以『金州驻札御前诸军都统制印』一十二字为文，下所属别行铸造降下。」诏依奏，吴拱充兴元府，员琦充兴州，并驻札御前诸军都统制；王承祖充金州驻札御前诸军副都统制。
六年九月十九日，英州刺史、差充池州驻札御前诸军都统制吴总内殿朝辞奏事池州：原作「他州」，据《宋史全文》卷二五上改。，上曰：「将帅难得人，故文臣中择卿。将帅须先民事，然后统军。」

十二月十七日，诏：「今后诸军统兵官遇阙，须管依次升差。如有人材超异，仰具名申奏取旨。每月请到银，并依变卖实数俵散，不得令合干人减 侵盗，并将见钱兑换会子。仍令都统制常切约束，总领所不住觉察，如或违戾，实时具奏。」从臣僚之请也。

七年二月十六日，诏：「从来帅臣循习旧弊，于改除之际，额外多差将佐之属，以示私恩。可令内外诸军除合用员额外，余日(不)[下]并罢。今后除准备将以上遇有升差，依指挥令赴枢密院总领所审察，其训练官以下，并须依公选差，于当日具所差人职次、姓名申枢密院。如有违戾，主帅及被差人并以违制论。」

六月二十一日，枢密院奏：「勘会江上驻札诸军统制、统领、将官，如遇拣汰，元无

      
例带外任差遣，反例带低小之人。见今总领所与使臣一例衮同分拨，添差诸州军听候使唤，委无甄别，未称朝廷优恤之意，理宜措置。」诏：「今后统制官与添差外路正将，统领与副将，正将与准备将，将领与诸州军都监，小使臣与监押。若系横行以上官序，或归正人，仰主帅开具保明，申枢密院取旨。」
八月四日，诏：「诸军统(领)[制]、统领拣汰罢军，内无例带或例带低小之人，自后统制官与添差路分副都监，统领官添差正将，余依干道七年六月二十一日指挥。」

八年六月三日，宰执进呈叶衡札子，乞将杨展除落统制官「权」字。上曰：「杨展于职事之间留意，可作职事修举，特与升差。」

十月三日，宰执进呈：「乞行下诸军，将统制官到训练官并取索脚色一本「到」字疑衍。，缴申枢密院籍记，以备照用。」上曰：「莫若作两(顷)[项]降指挥，遇升差便供脚色一本；其统制令供一本，置籍缴申。」

九年闰正月六日，宰执进呈马军司升差统领官张遇为统制，梁克家等奏曰：「比张遇赴都堂审察，见其人衰老庸缪。」上曰：「统制(言)[官]不可苟任。异时大节，皆于此乎选。使其有谋略，老固无害；若老且缪，则无所用。」

七月二十四日，宰执进呈护圣步军王世雄改除，上曰：「此军统制官，乃储大帅之地，不可不遴选其人。」

十月一日，枢密院奏：「殿前司申，访闻忠毅军额外统领萧从仁九月二十六日将官兵四十五人，骑马、带弓箭前去盐官县

      
以来打围，至今未见归寨。」诏萧从仁特降一官。
淳熙元年四月七日，知广州司马伋言：「本路帅司水军以千人弹压海道，有统领一员，无副将管辖。旧有统辖一员窠阙久不差人。其余队将之属，皆是强盗中选而为之，实难倚托。乞于本州岛东南第十一将正、副将中令一员兼水军副统领。」从之。

五月六日，诏秉义郎、兴元府驻札御前中军马军第一将正将党松年比因奏事，议论可嘉，特升差兴元府驻札御前前军统领。

二年七月二十日，诏：「诸军应管财赋，添修造(造)作之类，专令逐军统领一员提点出纳。遇支使，统制判押单状，统领方得收支，不许擅自关拨。江上诸军准此。」从殿帅王〔友〕直之请也。

三年二月十八日，诏：「自今诸军升差兵官，内统制径行津发，赴枢密院审察。」

十月八日，诏：「四川诸军同统制、同统领阙并罢，见任人且令依旧，自今遇阙，更不差填。」

四年二月八日，诏：「镇江、建康府、池、鄂州都统司、御前水军、沿海制置司、武锋军，各于所管水军正、副将内，选择大使臣以上，能统众、曾于海道立功之人，保明一员，申枢密院。」以备差广州水军统领也。

二十三日，诏：「荆鄂驻札御前诸军，自今可作鄂州江陵府驻札御前诸军。其都统制依旧以鄂州驻札，副都统制以江陵府驻札系衔。」以荆南府依旧为江陵府故也。

四月三日，诏：「四川诸军自今升差将佐，可抽摘一二名赴枢密院

      
审察。」先是，四川诸军除统制官，已令津发，赴枢密院审察外，余官未有明降指挥。上曰：「恐帅司去屯军处稍远。若抽摘一二名赴枢密院审察，则主帅自不敢措私意于其间。」故有是诏。
十月十三日，诏：「三衙、江上、四川诸军统制、统领官，并发赴枢密院审察。自将副以下，听一面升差。仍令枢密院不测取旨，点摘前来审察。」从枢密院奏也。

七年二月八日，诏：「兴元府都统制田世卿所部五军，依三衙、江上诸军例，每军差置统制官一员，统领官二员。余照应升差格法指挥。」

