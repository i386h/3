<!-- { "loadSidebar": true } -->
哭止。前导官前导皇帝归幄，帘降。前导官于幄前立定，次太常入陈祭器，供设礼馔讫，次引进币爵酒官、读祝文、酌酒官、执烛等官先升殿，各就位立定。次引礼仪使、陪位官、宗室使相、郡王、南班宗室，各入就位。次礼直官、太常博士引太常卿当幄前俛伏，跪奏称「太常卿臣某言，请皇帝为光宗宪仁圣哲慈孝皇帝大祥除几筵，行祭奠之礼」。奏讫，伏，兴，退复位。帘卷，前导官前导皇帝诣殿上褥位北向立，太常卿奏请拜，皇帝再拜，在位官皆再拜讫，内侍各执盘匜帨巾以进，奏请皇〔帝〕盥(水)[手]。内侍进盘匜沃水，皇帝盥手。内侍进巾，奏请帨手，皇帝帨手讫，内侍进爵沃水，奏请皇帝洗爵。内侍进巾，奏请拭爵，皇帝拭爵讫，前导官前导皇帝诣光宗宪仁圣哲慈孝皇帝几筵前褥位立。奏请皇帝跪，三上香。进币爵酒官搢笏跪，先进币，次进爵酒，又奏请皇帝受币、奠币、执爵，三祭酒于茅苴。奠爵讫，俛伏，兴，奏请皇帝少立。读祝文官搢笏跪，读祝文讫，奏请举哭拜，皇帝举哭再拜，在位官皆再拜讫，哭止。前导官前导皇帝还褥位北向立，奏请拜，皇帝再拜，在位官皆再拜讫，前导官前导皇帝归幄，帘降。次礼直官、太常博士引太常卿当幄前(挽)[俛]伏，跪奏称「太常卿臣某言，礼毕」。奏讫，伏，兴，退复位。前导陪、(臣)[位]等官退，次引礼仪使、执事官诣望燎位立，俟焚燎祝币讫，退。次引宗室使相、郡王、南班宗室诣殿下，分左右立。次
      
引礼仪使升诣几筵前，(挽)[俛]伏，跪奏称「礼仪使臣某言，请光宗宪仁圣哲慈孝皇帝几筵座升辇舆」。奏讫，伏，兴，少退，南向立。次内侍官扶护几筵升辇舆，辇官捧擎进行，宗室使相，郡王、南班宗室分左右导引，禁卫援卫及僧道作法事迎引，礼仪使后从。至焚几筵处，俟辇舆过，退。有司俟时焚讫，并退。次文武百僚赴传法寺行香，如忌辰仪。 
十月二十八日，光宗皇帝禫除，皇帝行禫祭之礼。如永阜陵之仪。
 礼 宋会要辑稿 礼三○ 历代大行丧礼下 宁宗 
      
宁宗
【宋会要】
嘉定十七年闰八月三日，宁宗皇帝崩于福宁殿，遗制曰：「朕承十二圣之丕基，历三十有一年之久。允赖天地之佑，祖宗之灵，海内(又)[乂]安，年谷丰衍，北方故壤，寖入版图，中原遗黎，感怀内附。而朕夙夜祗惧，不敢荒宁，宵衣御朝，感寒致疾，迄今大(斩)[渐]，不得负扆以见 臣。皇子昀神授美奇昀：原作「御名」，今据理宗之名回改。，天锺睿哲，舂容朝谒，休问日彰，授以宗祧，天人允 。可于柩前即皇帝位。然嗣君夙居外邸，未熟万几，皇后左右朕躬，历年滋久，秉心公正，务在进贤，任、姒之称，闻于天下，可尊为皇太后，权同听政。应军国事务，并听皇太后处分，必能祗荷宠休，奉若成宪，佐中兴之运，副率土之心。更赖左右宗子，文武列辟，辅其不逮，惟怀永图。皇帝成服，三日听政，丧纪以日易月， 臣共为宽释，勿过摧伤。百官入临，随地之宜。诸道州府长吏以
      
(以)[下]三日释服。在京禁音乐百日，在外一月，无禁祠祀、嫁娶。沿边不用举哀。内外诸军并令支赐，并听皇太后、皇帝处分据前孝宗、光宗遗诰，「并听」上似当有「他不在诰中者」一句。。于戏!念有生之必死，如昼夜相代之常；惟付托之得人，乃宗社无穷之计。咨尔有众，体予至怀。」其日，文武百僚黑带，去金玉(饬)[饰]，入诣殿下立班定，礼直官引班首出班前东向立，搢笏宣遗制讫，归位，并举哭再拜，移班稍东立定。皇帝即位，逊避再四，乃于殿上东楹即坐。班首出班，躬身起居皇太后，次起居皇帝。次移班奉慰皇太后，殿上下并举哭。次奉慰皇帝，班首躬身致词，归位举哭。各再拜讫，皇帝降坐，并退。 
同日，礼部、太常寺言：「检会国朝山陵故事， 臣叙班殿庭，辅臣宣制发哀毕，移班谒见帝于殿之东楹称贺，复奉慰尽哀而退。今欲依上件典故施行。」从之。 
。大祥日，服素纱软脚折上巾、浅黄袍、黑银带。皇太后、内外命妇，粗布盖头、裙衫、帔子、首绖、绢衬服。六宫内人无帔，合服布盖头、长衫裙、首绖、绢衬服。内外合入临人，仍加冠。所有今来服制，欲乞并依前项典故，令工部下文思院制造供应。」从之。 、冠帽、竹杖、腰绖、首绖、直领大袖布襕衫、白绢衬衫。皇帝视事日，去杖、首绖。小祥日，改服布四脚、直领布襕衫、腰绖、布 同日，又言：「检会国朝故事，皇帝合服初丧服，白罗袍、黑银带、丝鞋、白罗软脚折上巾。成服日，皇帝服布斜巾、四脚、裙 
四日，又言：「检会国朝故事，城内外诸
      
寺院共声锺二十五万杵，乞依典故令临安府吉服声锺。文武百僚朝晡临于宫庭内外，自小祥后至禫祭朝一临，自是七日皆朝临，四十九日而止。禫祭除后，山陵前，每遇朔望， 臣并朝临，进名奉慰皇太后、皇帝。」成服日、大小祥、禫、朔望，并奉慰。 
同日，诏辰日不得忌哭。 
同日，礼部、太常寺言：「检照典故，诸路监司、州军县镇长吏以下，依礼例合服四脚、系幞头。直领襕衫、即是大袖上领不盘。谓以布一条屈为领，虽如凉紫衫领而不用斜剪盘成，是为直领。腰绖，以麻为带。朝晡临，三日除之。」从之。 
同日，又言：「检照典故，内外品官禁乐二十七月。京城内外民庶等，自举哀至祔庙，合行禁乐。诸路州县管内寺观，自关报到日，修建道场七昼夜，禁屠宰三日。民庶等禁乐百日。沿边军中及在内诸军军行教阅不禁。」从之。 
同日，又言：「检照典故，自成服至释服日，遇朝殿，所有帘幕并用缟素，辇舆从物用浅黄包裹。」从之。 
六日，又言：「乞依典礼，集议大行皇帝谥号于尚书省。」诏恭依。 
十三日，又言：「检照典礼，皇帝释禫服行礼毕，皇帝服皂幞头、淡黄袍、乌犀带、素丝鞋。皇太后冠仿袆衣冠，去华饰；服仿袆衣，以淡黄罗制造；鞋浅色。」从之。 
十八日，又言：「检照典礼，将来梓宫发引，合用节一副，大升轝并輴一副。一、攒宫内安设合用黝三匹，纁二匹，黝、纁乞下左藏库拣选堪好物帛充。赠玉一段。盛黝、纁、赠玉
      
匣(状)[ ]及帕、锁、匙全。一、启奠、祖奠、遣奠祭器，就本寺见管使用外。合用牙 三张。合差 擎兵士一十五人，节级一名，乞下步军司差赴寺，事毕发遣。如经由水路，乞下所属差拨人船。攒宫毕并神主祔庙，合用虞主一，神主一，大 二，小 二，腰舆二，汲水铁络桶二，索全。矮香案二，紫罗衣子全。白罗拭巾一，长八尺。小尺。笔砚墨一副，白罗巾二，各长八尺。小尺。行障一，紫罗袍衣全。藉神主、虞主紫罗褥子二，浴斛二，(跌)[趺]座二，锦褥子全。曲儿二，衣子全。油绢帕二，各三幅。罩 黄罗夹帕二，各三幅。并鹢室法物等，并乞下文思院制造。」从之。 
十九日，又言：「检照故事，帝、后谥号，其间一字相连。昨上孝宗皇帝谥号，安穆皇后、安恭皇后改从『成』字。今来大行皇帝将欲议谥，所有恭淑皇后谥号，合依典故改谥。」从之。 
二十日，又言：「将来梓宫发引，沿路导引、宿顿排设、合用警场、鼓吹、挽歌，依故例系总护使同桥道顿递使、都大主管官、礼部太常寺官按阅。」从之。 
同日，又言：「一、挽词，翰林学士、中书舍人撰二十首，文臣职事官各二首；导引鼓吹歌词，学士院撰。一、合用挽歌郎，依例差拨。一、发引日，总护、桥道顿递使、都〔大〕主管官就幄次前朝辞，余官并免。一、合差掩攒宫行事官，候回日计会合门朝见。一、合用卤簿仪仗，权以仪卫服素紫褐衫，执持仪物充代。」从之。 
二十六日，诏以参知政事宣缯为攒宫总护使，吏部侍郎、兼中书门下省检正诸房公事、兼同详定 令官杨烨为按行使，保康军承宣使、入
      
内内侍省押班郑俣副之，师贡为桥道顿递使，冯榯为修奉总护，符思信为钤辖。 
同日，诏：「今来大行皇帝升遐，应合行典礼及支费赏赐等，并依光宗皇帝升遐典故施行。」 
二十八日，命少傅、右丞相、兼枢密使、鲁国公史弥远撰哀册文并书哀册文，参知政事宣缯撰谥册文，签书枢密院事薛极书篆宝文，礼部侍郎、兼中书舍人、兼直学士院程珌撰谥议。 
同日，礼部、太常寺言：「今来大行皇帝升遐，依故事合修制谥册宝并沿册宝法物、哀册并沿册法物，并乞下文思院修制。」从之。 
九月二十三日，宰臣史弥远拟撰大行皇帝陵名曰永茂，诏恭依。 
十月二十一日，诏令封桩库支会子二十五万贯，丰储仓支米二万石，付绍兴府充应办梓宫事务使用。于内拨会子一万贯，付都大提举丧事所应办使用。 
二十九日，按行使副杨烨、郑俣言：「判太史局周奕等相视得泰宁山形势起伏，龙虎掩抱，依经书于此创建大行皇帝神穴，亦合随即补治，乞差官覆按施行。」诏宝谟阁直学士、枢密都承旨聂子述充覆按使，昭庆军承宣使、带御器械、符宝郎罗舜举副之。先是，太史局周奕等于永崇陵之下相视，迫溪，无地可择，继至泰宁寺山标建，故命使副覆按。既而子述等言：「恭惟大行皇帝僊驭上宾，神宫定卜，而有泰宁寺者，素擅形势之区，名为绝胜之境，冈峦怀抱，气脉隐藏，朝揖分明，落势特达。是
      
乃天造地设，储之数百年以俟今日之用。非大臣阅历之久，主张之力，上以开陈两宫，下以镇压 议，则僧徒宁保其不为动摇哉 今此神穴坐壬向丙，亦与国音为利益，伏望明饬有司，早严修奉。」上谓使、副曰：「泰宁与昭慈相去多少 」使、副奏曰：「昭慈陵侧仅一里许，往来最便。」上曰：「甚善。」乃从之。 
十二月九日，礼部、太常寺言：「将来梓宫发引，虞主未还宫，如遇文武百僚奉慰，欲乞于后殿门外立班，其合赴官许令入出和宁门。」从之。 
