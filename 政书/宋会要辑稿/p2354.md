<!-- { "loadSidebar": true } -->
十九日，宁远军节度副使、惠州安置苏轼责授琼州别驾，移送昌化军安置；韶州别驾、贺州安置范祖禹移送 
      
宾州安置；新州别驾、英州安置刘安世移送高州安置。 
四月十八日，故追贬建武军节度副使吕公着特追贬昌化军司户参军，故追贬清海军节度副使司马光特追贬朱崖军司户参军。公着制词略曰：「废体国之大义，忘事君之小心。阴结奸臣，私怀异意，谤讪先烈，变乱旧章。积恶终身，久益暴露。」光制词略曰：「尝与凶党，实藏祸心，至引宣训衰乱不道之谋，借谕宝慈圣烈非意之事。兴言及此，积虑谓何!虽免严诛，载加贬秩。」盖用邢恕之谮也。 
十九日，诏：「范纯仁元佑四年罢相恩例不追夺，其已追夺并给还；王岩叟依吕大防等例追夺，司马光、吕公着遗表恩例并依例追夺。」又诏：「赵追元任太中大夫、中大夫两官并历任职名，所有赠官亦行随夺。更有似此者，依此施行。」因吏部、刑部有请也。 
二十四日，故金紫光禄大夫、守尚书左仆射、兼门下侍郎、赠太师王珪追贬万安军司户参军，从给事中叶祖洽请也。 
五月二十四日，降授左朝议大夫致仕韩维责降崇信军节度副使致仕，均州居住。以三省言其乃先帝东宫旧臣，在元丰末朋附司马光最为尽力故也。 
八月二十二日，西上合门使、端州刺史、权环庆路兵马都钤辖张存落遥郡刺史，降本路兵马钤辖。以统制将兵牵制泾原进筑筑：原作「策」，据《长编》卷四九○改。敌，失亡数多，故有是命。 ，逢西贼 
九月二十七日，折可适、辛叔献特追诸司副使，文思副使曲 
      
充特降两官，原州通判李之仪特差替，经略使章楶特罚铜二十斤。以泾原路进筑，同统制擅遣充作先锋，继领人马追贼，亡一百三十三人。叔献总领蕃兵，轻易出塞，亡失士马，付原州根治，虽会两赦，特罪之。李之仪以鞫勘卤莽，经略使章楶以失案举，故并坐。 
十一月二十三日，中大夫、郴州安置刘奉世责授隰州团练副使副：原无，据《长编》卷四九三补。，郴州安置；知常州刘当时差监潭州衡山南岳庙。以御史中丞邢恕言奉世兄弟元佑间附吕大防等也。 
十二月十七日，秘阁校理刘唐老落职，添差监桂阳监茶盐酒税卖矾务。以唐老元佑党人，故有是命。 
元符元年三月九日，诏徙内侍张士良羁管于白州。先是，章惇、蔡卞痛诋垂帘，结宦官郝随为助于上欲追废宣仁圣烈皇后，自皇太后、皇太妃皆力争之，上感悟、焚惇、卞所上章。随觇知之不悦此句疑有误，或当改「之」为「上」。又《长编》、《宋史》多处记载无「不悦」二字，删去亦可。，密语惇、卞。明日再上奏，坚乞施行，上怒曰：「卿等不欲朕入英皇宗庙乎 」以其奏抵地抵：原作「诋」，据《长编》卷四九五改。，惇、卞不得已，请于雷州取宣仁殿御药官张士良付诏狱。士良至，即以旧御药院告并列鼎镬刀锯置前，谓之曰：「言有即还旧官，言无即就刑。」士良仰天大哭曰：「太皇太后不可诬，天地何可欺也!」乞就戮。奏至，上不以惇、卞为直，遂徙士良白州，押赴贬所。 
四月十四日，御史中丞兼侍读邢恕知汝州，以私怀怨憎，扬言排击，妄意进用，不计后先，故有是命。 
五月三日，诏刘挚、梁焘诸子并特 
      
勒停，永不收叙。先是，少府监主簿蔡渭奏渭：原作「确」，据《长编》卷四九○改。：「叔父硕曩于邢恕处见文及甫元佑中所寄恕书，具述奸臣大逆不道之谋具：原作「且」，据《长编》卷四九○改。。及甫乃彦博爱子，必知当时奸状。」诏翰林学士承旨蔡京同权吏部侍郎安惇即同文馆究问。初，及甫与恕书，谓「司马昭之心路人所知，又济之以粉昆，朋类错立，欲以眇躬为甘心快意之地」。及甫尝语蔡硕，谓司马昭指刘挚昭：原缺，据《长编》卷四九○补。，粉昆指韩忠彦，眇躬及甫自谓。后蔡确母又言，梁焘尝与怀州致仕官李珣言，朝廷若存确则当除邢恕，以告邢恕，诏令恕详具以闻。其后三省(及)又言李珣元佑中常对尚洙说梁焘语言，诏李珣限指挥到日，画时供具从初语言诣实，仍结罪委无漏落，实封以闻。既令恕详具以闻，而又以诘珣，至是洙等所言无实，乃诏逐人偶皆亡，不及考验，故特有是命。 
六月一日，徙方泽知万州。以权吏部尚书叶祖洽言，「近照验在部官名籍，伏见方泽熙宁十年为提举官，奏请乞放罢见顾役人奏：原作「奉」，据《长编》卷四九九改。，将三等人户仍旧差役。坐不知职守，诏送审官东院，与合入差遣。而泽于元佑二年诉理，遂得除落元丰指挥，继除知州差遣，外议未安」故也。 
十四日，知霸州李昭珙降一官，通判侍其琮追一官勒停，权通判寇毅并依冲替人例，推官郎涣差替郎：《长编》卷四九九作「梁」。，界河同巡检王溥、勾当搉场徐昌明各追两官，刘家涡莫金口巡检贾嵒、刀鱼巡检杨拯各追一官勒停拯：《长编》卷四九九作「极」。，河北路沿边巡抚使、东上 
      
合门使、资州刺史李谅落遥郡，别与外任差遣，副使刘方降一官，机宜张棠差替。昭珙等坐昨为北人盗拆霸州桥，入搉场杀伤人兵，并无措画，亦不豫为堤防，虽该赦，特责之。 
九月二日，诏王珪诸子并特勒停，永不收叙。以权吏部尚书叶祖洽言：「近刘挚、梁焘诸子并勒停，永不收叙，王珪罪恶比挚等最为暴着，今罪罚轻重不相准，何以慰天下 」故有是命。 
十六日，诏吕大防诸子并勒停吕：原无，据《长编》卷五○二补。，永不收叙。以权殿中侍御史邓棐言：大防子景山见任宣义郎，乞依范祖禹等诸子例。 
二十一日，诏罢江淮荆浙等路制置发运使吕温卿浙：原作「州」，据《长编》卷五○二改。，仍就近供答文字，有罪不以前来赦原。以察访孙杰言其不法故也杰：原作「谔」，据《长编》卷五○二改。。 
十月十四日，奉议郎、权知陕州马城降为通直郎。以元佑间尝言元丰傅致鍜炼、抑就深刑抑：原作「却」，据《长编》卷五○三改。，故有是责。 
同日，王觌特责授鼎州团练副使，澧州安置。以看详诉理所言：「元佑臣僚上言，乞展诉理日限，所贵衔冤之人皆得洗雪。按所言于先朝不顺。」故有是责。 
二十三日，朝奉大夫、前夔州路提举阎令降为朝请郎。先是，令因推勘王光祖事特追两官勒停，元佑除落，显属不当。其元佑指挥勿行。 
同日，新除京东路转运判官秦定知濠州。以权殿中侍御史邓棐言，定顷缘侄观与苏轼、苏辙厚善，遂擢监司，乞罢新命。 
二十五日，朝散郎汪衍、瀛州防御推官余爽并除名勒停，永不收叙。衍送昭州，爽送封州编管， 
      
仍备坐本人所上书行出。先是，三省言：「衍、爽元丰末各上书诋讪先朝，爽又元佑中曾上书乞宣仁归政，险诈反复。」故有是命。 
二十六日，邢恕特降授承议郎、知南安军。以中书省言：「元佑间，恕为起居舍人，上书言王安石之短，吕惠卿之奸，及言韩维端谅名德，乃与司马光、吕公着一等。」故有是诏。 
二十九日，朝请郎、秘阁校理、权知潞州欧阳棐落职，送吏部与合入差遣。坐朋附元佑大臣故也。 
同日，王愍特落军权，依旧吉州刺史，充熙河兰会路副总管。以经略司言愍北讨贼，不能深入破荡巢穴，故有是命。 
十一月三日，诏孙杞缘右司郎中身亡合得恩例勿行。以殿中侍御史邓棐言其察访河北日，曾荐执政大臣亲党门人也。四日日：原作「月」，据《长编》卷五○四改。，故通直郎宋保国追毁出身已来文字，除名。以三省检会元佑七年，保国曾奏请太皇太后行躬谒太庙之礼也太皇：原作「太后」，据《长编》卷五○四改。。 
九月，朝散郎王巩特追毁出身已来告 文字，除名勒停，送全州编管。通直郎张保源特勒停，仍展三期叙，峡州居住。坐元丰、元佑累上书议论朝政故也。 
十二月二十一日，朝散大夫谢景初男谢愔特勒停，韩忠彦、王存各赎铜三十斤。以看详诉理文字所言：「朝散大夫谢景初昨任成都府路提刑有踰违，特追两官勒停。元佑初，孙永、李常、韩忠彦、王存乃奏景初事出暧昧，显涉冤抑，特与奏雪。」而愔亦坐与其父诉理，言涉不顺故也。 
二十三日， 
      
陈禹功特送邻州编管。以看详诉理所言「元佑诉理除雪故屯田员外郎陈舜俞不奏行常平法降监当等不当，及其子陈禹功妄有言」故也。 
二年正月十七日，资政殿学士、太中大夫、知大名府韩忠彦，资政殿学士、右正议大夫致仕王存各降一官。先是，中丞安惇言存、忠彦奏雪谢景初语言不顺，各罚铜三十斤，议罪未惬，故有是命。 
二十四日，诏夺赵景先元授恩泽。以看详诉理文字所言：「元佑诉理所公案，前知徐州赵鼎在任，于官船附带私物，及以买绢为名，差破人船附载骨肉，各坐私罪。元佑二年，特与除落。本所看详，显属观望。」及吏部供元佑四年吕大防等札子：「陛下临御之初，察鼎非辜身亡，其家无人食禄，殊可矜悯，子景先推恩补郊社斋郎郎：原作「即」，据《长编》卷五○五改。。」诏元佑指挥更不施行。 
同日，朝散郎、差知吉州周邠送吏部，与合入差遣，以诉理不当故也。 
二月四日月：原作「十」，据《长编》卷五○六改。，奉议郎、充高密广平郡王院大小学教授陈并送吏部，与远小监当差遣。以尝上书毁佛道不当也。 
三月十一日，吏部员外郎孙谔送吏部，与合入差遣。以监察御史兼权殿中侍御史左肤言：「谔在元丰中以监制 库漏落条贯罢去，而元佑中三省有诉陈，且言幸遇朝廷钦恤刑狱，使衔冤饮恨者皆得以上闻。谔独指元佑为钦恤，则是先帝未尝钦恤。」故有是命。 
十六日，朝奉大夫致仕叶伸特降三官，陈郛、吴俦、苏嘉、朱光裔并特勒停。 
      
以御史中丞安惇言：「元佑初，奸臣置诉理所，将熙宁、元丰以来断过刑名辄行奏雪。陛下委官考阅案牍凡千余人，其元断重轻，一一当罪，已具闻奏改正。元看详官刘挚、孙觉、胡宗愈、傅尧俞，管勾文字叶伸、苏嘉、朱光裔、吴俦、陈郛等罪迹显著，义不可容。」故有是命。 
