<!-- { "loadSidebar": true } -->
      
绍(兴)[熙]二年六月十一日，宰执进呈赵汝愚条具到福州催科二税及修城利害，上曰：「州郡城壁不比边州，既于百姓不便，(具)[其]缓修筑，亦无害。」 
绍熙二年十月二日，知福州赵汝愚言：「窃惟本州岛民物浩繁，垣高五六尺，奸民出入无度，委是非便。今已措置砖石，欲只用旧基稍增一二尺，甃以砖石，而所费工役不多，易以可办。」从之。
 方域 宋会要辑稿 方域九 诸城修改移并\Qf下\Qf 泉州府城 
      
泉州府城
熙宁九年四月二十一日，诏福建转运常平仓于年计及役剩等钱内支拨，修筑泉州外城。
 方域 宋会要辑稿 方域九 诸城修改移并\Qf下\Qf 莲城县城 
      
莲城县城
绍兴三年七月十五日，汀州言，乞将莲城堡创置一县。诏依，以莲城县为名。
 方域 宋会要辑稿 方域九 诸城修改移并\Qf下\Qf 成都府城 
      
成都府城天头原批：「成都府路。」
      
咸平四年四月十八日，知益州雷有终、转运使马亮等言：「准诏商度毁本州岛羊马城濠利害。窃以郡国城隍，其来久矣，盖所以聚民居而防他盗也。本州岛顷岁李顺之乱，贼自外攻自：原作「内」，据《长编》卷四八改。，即日而陷，此城池颓圮之咎也。去岁王均之叛王均：原作「三由」，据《长编》卷四八改。，奸由内作由：原作「申」，据《长编》卷四八改。，经年自固，此城池完葺之咎也。然而理乱之事虽系于人，亦关冥数，非可预测。况此城顷因蛮人来寇顷：原作「颀」，据《长编》卷四八改。，民受涂炭。至唐天成三年，节度使孟知祥遂谋创筑。若缘均贼前事，诚合去除，又虑异时寇盗外攻，复资为备，欲请仍旧不毁。」从之。
 方域 宋会要辑稿 方域九 诸城修改移并\Qf下\Qf 茂州城 
      
茂州城
熙宁九年五月十二日，诏茂州城令知成都府冯京相度，乘兵势修筑，仍差军马防托。如有侵占蕃部地，即买之。
 方域 宋会要辑稿 方域九 诸城修改移并\Qf下\Qf 叙州山城 
      
叙州山城天头原批：「潼川府路。」
庆元元年二月二十七日，四川安抚制置司言：「叙州申，本州岛城壁管城门七座，除安诏、来远两门计城身二百七十二丈，见行随宜计备材植修葺外，余荔枝、甘泉、朝天、奉息、莲华五门，计城身九百四十二丈五尺，本州岛虽以申明，未准支降钱粮修筑。本司照得潼川运判张澈奏，任内有趱积到钱二十余万缗，拨一十万缗籴广惠仓米，一十万缗桩充备边之用。(无)[伏]乞朝廷特赐行下潼 
      
川运司，于上件桩备边钱内支拨钱引二万贯，应副叙州修筑施行。」诏令支拨钱引一万贯，仍委丁逄措置修筑，候毕工日，具已修筑次第申尚书省。
 方域 宋会要辑稿 方域九 诸城修改移并\Qf下\Qf  木州古城 
      
 木州古城天头原批：「梓夔路。」
政和元年正月二十九日，梓夔路钤辖司奏：「准枢密院札子，臣僚上言：『伏见南平军、溱州因今岁大雨淋注，城壁、马回、踏道、敌楼、棚屋摧塌侧亚，内南平军八处，溱州一十余处，丈尺不等。逐州军见今催督官兵并工修补施行。次契勘夔路边垒，土脉不堪及霖雨，所以久来尽用板屋庇护城身，或因风日吹曝，便致 漏。兼板檐短促，往往淋沥城身，致夏雨频并之时，多有垫坏。欲乞今后应守御地分敌楼、棚屋，悉令添换长板出檐滴水，不得冲注城身，及厚用灰泥固护。每岁春时，州军检举，添灰泥饰，庶得城壁完密，不失守拒之备。』诏委本路钤辖司相度闻奏。今札付梓夔路钤辖司准此。本司勘会，夔州路诸州军城壁内有木板遮盖去处，本司今相度，欲依臣僚上言，用长板遮盖，出檐滴水。每岁以冬时点检，添灰泥饰，所贵时月灰泥坚固，委是稳便。」从之。
 方域 宋会要辑稿 方域九 诸城修改移并\Qf下\Qf 乐共城 
      
乐共城天头原批：「潼川府路。」
江安县乐共城江安县：原无「安」字。按据《元丰九域志》卷七，泸州乐共城，元丰五年置，在州西南二百六十里，与江安县相近。此当是脱「安」字。，元丰四年置。
 方域 宋会要辑稿 方域九 诸城修改移并\Qf下\Qf 播川城天头原批：「夔州路。」 
      
播川城天头原批：「夔州路。」
播川城，宣和三年以播州并播川县改。
 方域 宋会要辑稿 方域九 诸城修改移并\Qf下\Qf 广州府城 
      
广州府城天头原批：「广南东路。」
      
景佑四年五月十七日，广南东路转运司言：「广州任中师奏，城壁摧塌，乞差人夫添修，欲依中师所请。」诏广州更不差夫，只那合役兵士，先从摧塌及紧要处修整。 
庆历五年五月八日，资政殿学士、知曹州任中师请修广州子城，仍请置巡海水军两指挥。从之。中师尝知广州，以州独有子城，而废久不修，恐缓急有盗，不足以守御也。
，非完策也。」时侬智高还据邕州，日采木造舟，而扬言复趋广州故也。 皇佑四年十月二十九日，诏知广州魏瓘、广东转运使元绛：「凡守御之备，毋得苟且而为之。若民不暂劳，则不能以久安。其广州城池当募蕃、汉豪户及丁壮并力修完之。若无捍敌之计，但习水战，寇至而 
五年五月二十三日，诏诸路城池据冲要者即修筑之，其余以渐兴工，毋或劳民。 
神宗熙宁元年四月二十三日，龙图阁直学士吕居简言：「前知广州，伏见本州岛昨经侬贼后来，朝廷累令修筑外城，以无土难兴修。本州岛子城东有旧古城一所见存，与今来城基址连接，欲乞通作一城。」诏令广南东路经略安抚司疾速计度功料，如法修筑。本路转运使王靖乞降空名祠部一千道，付经略司出卖，雇召民夫。诏给祠部五百道。七月十一日，广东经略转运使王靖言：「广州子城见差官烧砖，候至今秋修砌。乞降空名祠部一千道，付经略司 
      
出卖，雇召民夫。」诏给祠部五百道。据吕居简所言，人户于街衢见砌石段，仰权借修砌城脚，候官般到即给还之。 
十二月十三日，广南东路转运使王靖言，修展广州东子城修毕。 
五年八月十二日，提举广州修城张节爱言，创筑广州西城及完旧城毕。广州旧无城，魏瓘知州事，始作子城。初，侬智高作乱，据邕州，率众浮江而下，数日抵南海。知州仲简婴子城自守，其蕃汉数万家悉委于贼，席卷而去。盖其始谋，知广之无城，可以鼓行剽掠无所忌。自是广之人常(伪)] [言相惊曰某寇且至，莫安其居。议者皆以为土多蚬壳，不可城，知州程师孟以为可，于是令经略、转运、提点刑狱三司连书，并图来上，朝廷遂可之。仍遣节爱董役，以八作都料自随，盖虑南方不便版筑也。凡十月而毕，师孟等上言称谢，降诏奖谕，赐师孟、转运使向宗道各银绢一百匹两，提点刑狱陈倩、周之纯、转运判官卢大年各银绢五十匹两，部役勾当官仰安抚、转运司勘会，保明闻奏。张节爱候至京日，取旨支赐。 
熙宁九年二月十一日，赐钱五万贯付广东转运司，修完辖下州军城壕。 
元丰二年十一月二十八日，赐广州度僧牒三百浚城壕。 
元丰三年六月九日，诏权知宾州、殿中丞吴潜权发遣提举广东路常平等事。以潜上书乞修城垒，上从其请，故有是命。 
绍兴元年四月二十八日，诏广东路转运司疾速那拨 
      
修城钱五千贯，付广州专充修城使用。以府臣赵存诚有请也。
 方域 宋会要辑稿 方域九 诸城修改移并\Qf下\Qf 肇庆府城 
      
肇庆府城天头原批：「广南东路。」
绍兴元年十一月十八日，康州奏：「据本州岛居人通直郎伍(士)[仕]偕等状，本州岛系是主上昨来潜藩，窃见肇庆府元系端州，道君皇帝即位推恩，展拓城壁，朝廷降钱二十四万贯。今来军兴之际，不敢过有耗费，只乞支度牒四十道，付转运司，应副建双门一座，以揭府牌，及量修城壁等。」诏令礼部修写广南东路空名度牒三十道，应付支用。
 方域 宋会要辑稿 方域九 诸城修改移并\Qf下\Qf 廉州府城 
      
廉州府城天头原批：「广南西路。」
绍熙二年十月三日，权知廉州沈杞言：「本州岛城壁系边海去处，每年夏秋间，飓风不时发作，其城上屋宇间有损动。乞令本路经略司行下本州岛守臣、兵官，常桩物件，自今后城壁屋宇遇飓风发作，随有损处，即便修葺，不得积有损坏。」从之。
 方域 宋会要辑稿 方域九 诸城修改移并\Qf下\Qf 澄 州 
      
澄州天头原批：「广南西路。」按此条本书《方域》七之二二已有，不应置于此。
澄州、贺川郡，领四县。开宝五年废州，省止戈、贺水、无虞三县入上林县，隶邕州。
 方域 宋会要辑稿 方域一○ 道 路 
     
宋会要辑稿 方域一○

道路
太祖建隆三年正月九日，诏西京修古道险隘处，东自洛之巩，西抵陕之湖城，悉命治之，以为坦路。 
五月十八日，潞州言：「先奉诏集丁夫开太行路，俾通馈运，今已功毕。」四年四月二十三日，诏重疏凿三门。 
真宗大中祥符二年二月十二日，诏曰：「昨议徙京西驿路出永安县。且永安，陵邑也。如闻徙之，则秦蜀行旅、戎夷入贡，悉由于此，神道贵静，非所宜也，其亟罢之。」 
三年正月九日，诏利州路转运司，自今命官、使臣欲修易栈阁者，具述经久利害待报，无得擅行。先是，川陕多建议修路以邀恩奖，或经水潦，即坠石隔碍旧路，又随而废。至是，利州以新改阁道，其原规画使臣、军校乞加酬奖，帝知其弊，故条约之。 
四年三月，诏自武牢关至荥阳巩县，道路两边有岩险垫裂处，恐经雨摧塌，委逐处相度 削修治之。 
五年七月十七日，诏剑州、利州修栈阁路。 
十一月，河北安抚司请沿边官路左右及时栽种榆柳。从之。 
十二月，诏：「近闻开封府以京城居民侵占街道，盖到棚厦，并令毁拆。方属严凝，可令至春月施行。」 
七年八月，荆湖北路转运使高伸乞开辰、鼎州路，画图进呈。帝谓王旦等曰：「恐劳扰军民，可且令依旧。」 
九年六月二十七日，太常博士范应言：「诸路多阙系官材木，望令马递铺卒夹官道植榆柳，或随土地所宜种杂木。五七年可致茂盛，供用 
     
之外，炎暑之月亦足荫及路人。」从之。 

天禧元年四月，诏(州)[川]陕转运完葺桥阁，无致因循。 
