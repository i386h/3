<!-- { "loadSidebar": true } -->
宋太祖皇帝干德四年十一月冬至，御干元殿受朝贺毕，群臣诣大明殿行上寿之礼，始用雅乐、登歌二舞。先是，帝每谓雅乐声高，近于哀思，不合中和；又念王朴、窦俨素各知乐，皆已沦没，因诏和岘讨论其理。岘奏议曰：「十二月声，含在寂默，古圣设法，演而出之。立尺寸作为律吕，三分损益，上下相生，取合真音，谓之形器。但以尺寸长短，非书可传，故累秬黍，永为准的。后代试之，或不符合。臣谓西京铜望臬可校古法「合」原作「会」，又脱「臣谓」，据《玉海》卷一○五改补。，今司天台影表上有铜臬、下有石尺是也。今以朴尺比量，短于影表上尺四分，方知今乐声之高，皆由于此。况影表测于天地，则律管可以准绳。」帝乃令依古法别造新尺别：原作「则」，据《玉海》卷一○五改。。并黄锺九寸管，令工人共校其声工：原作「二」，据《玉海》卷一○五改。，果下于朴管一律。寻又中出上党羊头山秬黍，累尺校律，亦相符合。乃下尚书集官议定，遂重造十二律管取声，自此雅音和畅。自国初以来，御正殿受朝贺用宫县；次御别殿，群臣上寿，举教坊乐。是岁始备用焉。王应麟《玉海》：「初，周世宗显德六年正月，枢蜜使王朴依周法，以秬黍校定尺度。长九寸，虚径三分，为黄锺之管。(黄锺之律长九寸。物以三生，三三九。)以上下相生之法推之，得十二律管。乃作律准十三弦，用七声为均，均有七调，声有十二均，合八十四调。张昭等议：『朴采京房之准法，练梁武之通音，考郑译、宝常之七均，校孝孙 
     
文收之九变，积絫黍以审其度，听声诗以测其情，音律和谐，不相凌越。』学士窦俨编古今乐事为《正乐》。皇朝受命，俨仍兼太常。建隆元年，诏俨专其事。俨乃改周乐文舞《崇德之舞》为《文德之舞》，武舞《象德之舞》为《武功之舞》，改乐章十二《顺》为十二《安》，盖取『治世之音安以乐』之义。窦俨上疏：『三正生天地之美，七宗固阴阳之序。』请命博通之士，上自五帝，迄于圣朝，凡乐章沿革，总次编绿。凡三弦之通，七弦之琴，十三弦之筝，二十弦之离，二十五弦之瑟，三漏之钥，六漏之乔，七漏之笛，八漏之篪，十三管之和，十七管之笙，十九管之巢，二十管之箫，皆列谱记，编于《历代乐录》之后，永为定式，名曰《正乐》。俨判太常，乃校锺磬筦钥之数，辨清浊上下之节，复举律吕旋相之法，迄今遵用。」 
太宗至道二年正月十九日，太常寺音律官田琮以帝新增九弦琴、五弦阮均配十二律「太常寺」下原衍「言」字，「阮」原作「院」，并据《宋史》卷一二六《乐志》删、改。，旋相为宫，隔八相生，并已协律，冠于《雅乐》，以旋宫相生之法，画为图以献，遂请废拱宸管。帝览之喜，诏本寺即与琮迁职以赏之。 
真宗咸平四年二月甲子，雅乐正王继昌上言：「祭享郊庙，止奏黄锺宫一调，未尝随月转律。其乐工二百余人，无艺者甚众。」乃命侍读学士夏侯峤、判太常郭贽，及令选大乐云韶班中官一人、明雅乐京朝官三数人较试。 
仁宗景佑元年八月二十三日，判太常寺燕肃等言：「本寺编锺磬年岁深远，累经采饰，用铜
     
绿、胶墨涂染，填翳字号，及有破璺合无声韵者。今虽将元定律准及锺磬三料堪充祗应，欲乞选差臣僚与判寺官员集本局通知音律者，将律准同共考击按试，定夺声韵。所有锺磬声损璺损不堪者，欲乞送造作处添修抽换处：原脱，据本书补编页二一四补。。」诏宋祁与内殿崇班李随同本寺按试，又令祠部员外郎、集贤校理李照参其事。 
九月，帝御观文殿，诏取王朴律准观视，御笔篆写「律准」字于其底，复付太常秘藏。本寺模勒，刻石于厅事，博士、直史馆宋祁为之赞曰：「在周有臣，嗣古成器。弦写管音弦：原作「绾」，据《玉海》卷七改。，柱分律位。俾授攸司，谨传来世。上圣稽古，规庭阅视。嘉御正声，亲铭宝字。奎钩奋芒，河龙献势势：原作「执」，据《玉海》卷七改。。乐府增荣，干华俯贲俯：原作「府」，据《玉海》卷七改。。用协咸韶，永和天地」。 
景佑二年二月四日，燕肃等以考定乐工乐器毕，诏于延福宫进呈按试，作御制天地宗庙乐曲、乐章，凡五十一曲。帝问李照：「此乐如何 」照对「高古乐五律」，遂命照详陈其事。照上言：「臣始到太常寺时，已磨琢锺磬成就。窃听八音之作，虽与王朴所造律准品格符合，其于声调则乃太高，比之古乐约高五律，比之胡部亦高二律。若击黄锺，则必齐于仲吕；若击夹锺，则必齐于夷则。乃是冬行夏令，春召秋气气：原作「风」，据《玉海》卷七改。。比皆王朴所造律准，经五代乱离之后，雅乐废坏，凿空创意，不合古法。臣又观编锺镈锺，大小轻重、厚薄长短，并无差降伦序之法。加以铜锡不精，声韵失美，大者则陵，小者则抑，非中度之器也。虽 
     
福应之验。以兹为美，未见其可。臣闻昔者轩辕氏伶伦截竹为律，复令神瞽协其中声，然后声应凤鸣，而管之参差亦如凤翅。是以大乐着美，世称其善，传之敻古，不刊之法也。望令臣特依神瞽律法，试铸编锺一架，则大小轻重、长短厚薄必令合法，复使度量权衡无不协和，可以助歌熏之美，覃击壤之乐，来仪率舞，未易可量。」帝令照于锡庆院试作编锺。既成奏御，照遂欲改大乐，又令内侍礼宾副使邓保 在铸造年代文字，本寺相传云是唐来旧锺，亦有周朝所制，验其率易，必在仓卒之时也。且唐室遗故物于末代，累经衰乱之世，王朴造律准于本朝，莫(言)[信]参其事。照并引司封员外郎、集贤校理聂冠卿为检讨雅乐制度故实官，因更定尺律，别创乐器。其(刑)[形]制诡异，多非经说。时诏冯元、宋祁等修撰乐书，冠卿、照亦预编修。 
四月八日，李照言：「制造锺律度量，见用黍粒差小。伏见太府寺石记云：官尺每寸十黍。臣以今黍十二，方盈得一寸。欲望更造官尺律管一副，相兼候气。仍下河北路寻访大黑秬黍，每十粒充得太府官尺一寸者；及河内葭莩为灰一百斤进纳「葭莩」上原衍「为」字，据本书补编页八三一删。，以凭验定尺律。」从之。 
十二日，诏宰臣吕夷简以下同共管勾铸造大乐铸：原作「士」，据本书补编页二一五改。。十七日，诏：「应文武臣僚、幕职州县官，及州里儒学、草泽博闻之士，如有能晓达古今雅乐制作法度，或考正锺律音调得失、灰管测候次第，并许称荐，或自经官司陈状，所在实时以闻。」于是知杭州郑向言知：原脱，据《玉海》卷七补。：镇江军节度推官阮逸自撰琴准，用求律管相生之声，圜转应律，靡不符合。又(制)[制]律管十三枚，着《乐论》十二篇、《律管说》一篇。」〔知〕苏州范仲淹言：进士胡瑗能明律历之学，及通知古乐管弦锺磬制度，有所著雅乐文字。随州言：进士苏齐有旧藏乐书《应天旋宫昭庆集》十三卷，并乐图。(入)[又]草泽安宋上《乐本图》并奏议一卷，何文广上《古今乐纂》一卷、《乐纂造律》一卷、《乐府七秘诀》一卷、《乐府杂录》一卷，司天灵台郎丁涛上《新术律管筭草》三卷。诏逸、瑗赴阙，并取其书就有司考议之。 
二十五日，李照上「上」字下疑脱「言」或「奏」字。：「造成今古权量律度式，凡新尺、律、龠、合、升、斗、秤共七物。尺准太府寺尺以起分寸。为方龠，广九分，长一寸，高七分，积六百三十分。其黄锺律管横实七分，高实九十分，亦计六百三十分。以黄锺管受水平满，注龠中亦平满，合于筭法。若依古法千二百黍而为一龠者，则于筭法加减不成。乐合方寸四分，高一寸，受水三(分)龠。乐升广二寸八分，长三寸，高二寸七分，受水十二乐合。乐升所受如太府升制。乐斗广六寸，长七寸，高五寸四分，受水十升。总计三百六十方龠，以应乾坤二策之数。乐秤以一合水之重为一两，一升水之重为一(升)[斤]，一斗水之重为一秤。及造《汉书》升、合二枚，汉合广寸八分，长二寸五分，高与广等，受水十方龠。此合分寸之数旧无其说，今以筭法推究知之。 
     
汉升广四寸五分，长五寸，高二寸八分，受水十汉合。准今太府升凡二升，则余二十八龠。又造《周礼》升、豆二枚，周豆方寸与黄锺新律管法不合；周升方三寸，受水二十七豆，准今太府寺升凡大七龠有畸。臣以新律龠、合、升、斗比较周、汉旧制，并据今新律龠立法，但小大不同。若取《虞书》「同律度量衡」，则此法量与律合，而《周礼》用豆起升，以方寸立法，则律、量不同矣。今制律定乐，声以谐和，其龠、合、升、斗亦合更造，用存永制。今欲以涂金熟铜铸造新定律、龠、合、升、斗，及别以木造周、汉升、合、豆、升四等各三副豆升：「升」字疑误。，以备程览。」从之。 
初，照答帝问，辄云：「今乐高五律，其实无所准据。」既造锺磬，因率意凿行均、展旧度，殆至太府常用布帛尺，取符五律之言，然而乐声重浊甚矣，又遂以太府尺寸为本，作量法木式四等，而所容受不合累黍之数。又以太府尺寸作周、汉量法木式各二寸，欲通己说，亦不能合。且《汉志》云「含龠为合」，乃黄锺二龠之实，而照误云十龠为合，盖出于流俗之本，故识者皆讥其妄。 
六月十三日，李照言：「编磬之数，自来未有定制。今若止用十二，其声已具于律吕，其变已全于七均，颇合天然造化之法。臣考详旧典，今编锺十六枚者，按《周礼》小胥『正乐县之位，凡县锺磬，半为堵，全为肆』，郑康成注云：『锺磬者编县之，二八十六枚，而在一虡，谓之堵。锺一堵、磬一堵，谓之肆。』《疏》引《左氏》义云：舞羽者天
     
