<!-- { "loadSidebar": true } -->
十一月十一日，江西运副钱佃言：「在法，窝藏强盗，籍没家财充捕盗赏。然亦有初不知情，止是以屋地税赁，使之耕作，或有所犯，州县从而坐其窝藏之罪。乞自今除逃军自不合存留，别有正法外，自余贼盗元非作过经断配人，所居或与主家隔远，初不知情，止坐以不觉察之罪，不得籍没家财。」从之。 
七年二月十三日，广西提刑徐诩言：「昨降指挥，诸路州县自今如有盗贼窃发稍甚去处，仰本路提刑实时躬亲起发前去，措置收捕。窃见一路兵权尽在帅司，惟土兵、弓手隶提刑司，其去本司远者二千余里，近者亦是五六百里，若仓卒起离，本司必须徒手而出，何济于事 乞拨本路见管摧锋军一百七十人及其它将下或 用等兵，(揍)[凑]成五百人，隶提刑司，庶得朝夕阅习，及其未甚猖(蹶)[獗]，便可掩捕。」从之。 
七年三月十八日，诏：「自今承直郎以下捕盗合得转一官与改次等合入官，每岁以八员为额。若合得减三年磨勘与循一资，余一年磨勘，候改官毕日收使。其干道赏令，内承直郎以下捕盗改官条令，敕令所依此删修。」 
八年闰三月十三日，新知建康府范成大言：「海道荒(查)[杳]，界分不明，时有寇攘，并无任责。臣昨将明州管下诸寨各考古来海界，绘成图本，及根括沿海船户 
      
以五家为甲。如一船有犯，同保并科。亦已攒写成册，并藏在制司。如遇获到海贼，即检照犯人船甲根株究治。乞行下制置司，令于所隶州县一体施行。」从之。 
九年四月四日，诏：「自今盗发所临，其帅守不能先事弹压，仰三省、枢密院具名将上，先议责罚。如平定有劳，却行推赏。」 
十一年十一月二十七日，福建路安抚提刑司奏讨捕汀贼姜大老等立功官属、将佐军兵。诏赵汝愚、延玺各特转一官，赵希曾转一官，余人各转官受赏有差。 
十二年二月三日，进呈知平江府(兵)[丘] 言：「停藏海贼王齾郎等二十七户住屋尽行拆毁，仍将妻属出界，不令并海县分居住。」上曰：「今后停藏劫盗人除断罪外，并令拆毁住屋，移徙家属。」 
四日，广西经略安(府)[抚]司言：「琼州乐会县管下白砂洞首黎人王邦佐等聚集黎人五百余贼作过，及与地烂陈洁雠杀，保义郎陈升之部领兵 前去抚谕，各得宁静，及捕获杀人军贼林知福等。乞特赐推赏。」上曰：「黎人聚集作过，万一抚谕不定，必须获罪，可与减三年磨勘以旌赏之。」 
三月十六日，枢密院言：浙东勘，余姚、上虞县劫贼王齾郎等，系许浦、定海、平江、秀州等处官兵次第捕获。诏各令所属将实有劳 之人逐一保奏，不得泛滥。候到，从枢密院参照元案，如无异同，取旨等第推赏。于是浙东提刑(兵崇)[丘 ]除直龙图阁，赵师夔转一官，余各以次转官资。 
十二月四 
      
日，诏承节郎、延祥寨正将郑华特转两官资。以福建路安抚使赵汝愚言：「华深入大洋与贼接战，生擒贼首蔡八等四十二人，夺到被虏三十人。华有捕贼活人之功，乞赐酬赏。」故有是命。 
二十六日，诏守阙进勇副尉、惠州海豊县驻札官陈章赠承节郎；男兴祖特补进武校尉，差充训练官，仍赐钱五百贯。巡检张亨祖、县尉洪铸各降两官资，放罢。以广东路经略安抚潘(时)[畤]等言：「海豊县凶贼行劫，陈章将带驻札官兵与贼接战，杀伤死亡三十余人。绿章所带兵太少，身被重伤身亡。其张亨祖、洪铸不发弓兵会合讨贼，妄称守护仓库，端坐廨舍，乞赐降黜。陈章以少击众，体被重伤，殁于王事，有男兴祖，材武出众，颇有父风，乞优与推赏。」故有是命。 
十三年八月二十三日，诏：「兴州都统吴挺，肃清奸(究)[宄]，销患未形，可令学士院降诏奖谕。」以枢密院言挺管下诸州累年招收强盗数多故也。 
九月二十八日，广西安抚司言：「莫记因越狱逃入化外，犯边作过，守臣王侃密作措置，选委 用刘大明亲书批字，先以诚意谕令蛮酋，不动声色，生擒莫记，得正典刑。乞优加旌赏，使之再任。所有王侃一时选差擒获莫记往来宣力之人， 用刘大明，进勇副尉、权经略司准备将领、思立寨驻札陈端，乞赐甄录。」诏王侃特转一(员)[资]，减三年磨勘，候令任满日令再任；刘大明特补进义副尉，陈端与转三资。 
十四 
      
敌，杀退蕃贼，守寨无虞，委是劳 。故有是命。 年十二月十四日，知黎州姚艮特转一官，余以次推赏。以四川制置司奏姚艮等躬亲前去体究蕃贼侵犯安静旧寨，与贼 
敌，杀死官兵作过。上官黄三被首领 十五年二月二十三日，枢密院言：「昨汀州宁化县管下有贼人上官黄三等，与三溪寨兵(扬)[杨]斌捉获，盗贼首夏陈师被首领李朝卿杀获首级。奉旨，扬斌特补进义校尉，李朝卿补进义副尉。汀州续申杨斌生擒贼首，委有奇功，乞不拘常制优异推恩。」诏杨斌特补承信郎。既而右谏议大夫谢谔又言，乞加一官以酬其劳。诏特与更转一官。 
八月十一日，知广州朱安国言：「海寇陈青军结集徒党，在海虏掠商旅，上岸剽劫居民。正猖(蹶)[獗]间，差李宝部辖兵 擒获到陈青军等一十六名，付狱禁勘。捐一阶级，旌此(狱)[役]劳，以为军士之劝。」诏朱安国进职二等，李宝补承信郎。 
淳熙十六年二月二十七日，诏汀州宁化县首领杨光祖特补进义副尉，明溪寨管营副指挥使汤旺与转一资。以擒获凶贼〔上〕官黄三等，本州岛申奏乞与推赏，故有是命。
 兵 宋会要辑稿 兵一三 捕贼 
      
捕贼
      
绍熙元年四月四日绍熙：原作「绍兴」，按原批：此卷与前卷数相接，「绍兴」恐「绍熙」之误。又按后注：自此条始，皆引自《光宗实录》，据改。，臣僚言：「岭南地广人稀，每岁冬月盗贼尤剧，商旅不敢行于道。臣尝熟询其故，盖由江西、湖南之游手，每至冬间，相率入(领)[岭]，名曰经纪，皆设为旅装，出没村落，啸聚险隘，伺便剽掠。又诸州过犯人配远恶州军者，往往皆刺于广南。此其所以多盗也。广南兵卒寡弱，所恃以御盗者，常藉首领。盖广南之俗，随方隅为团，团有首领，凡遇警，则合诸团以把截界分。所谓首领者，能因其俗而激用之，诚除盗之一助也。乞令有司重立赏格，为岭南专法。若首领能保护乡井，岁又无虞，前后捕盗委有劳绩者，令州县保奏，补以各目。或凶悍徒党稍盛，累捕不获者，能追捕之，亦许保奏，庶几知所激劝，争相效力。应诸州有刺配过犯人于广南者，当择其强壮，分配屯驻军中，无使凶徒骈聚炎荒，以滋多患。」从之。 
十月三日，诏知西和州扬纬特减三年磨勘。本州岛威远镇贼徒蔡渊等作过，纬差委得人，即将渊等全火擒捕。本路帅臣言其功，故有是命。 
二年五月四日，知潭州赵善俊言：「盗贼之发，往往炽而难治者，患在州县不即闻于所属，而养成其患也。夫监司帅兵去所部州县动数百里，盗发数百里外，画时以告，尚恐不及，况匿而不闻者乎!臣除已措置印给军期格目， 
      
立定时刻，行下所属州县，今后遇有盗贼窃发去处，仰所属一面先次火急收捕，仍于所给格目画时刻专差人星夜飞申，以凭措置施行。如将来点检得所申稽违一时一刻，致失机事，(诉)[许]臣将守令申奏，乞重赐黜责。」又言：「州县盗发，不即申诸司，或虑诸司差到官兵收捕必须应副钱粮，以故迟延，养成后患。除已行下逐州遇申到事宜，即从本司斟量缓急措置。如合差拨官兵，并从本司与漕臣取拨钱粮应副，纤毫不扰州县。」又言：「寻常州县官吏有一种邀功生事之人，遇有盗贼窃发，故意迟延，纵令猖獗，觊平定后策勋推赏。此尤当禁戢。」从之。 
八月二十九日，宰执进呈赵充夫以汀州盗发自劾，上曰：「赵充夫首先捕获贼徒，与转一官。如兵将官、总官等当与次第推赏。」 
十月二日，诏：「诸路州县应强盗并杀人贼未获者，其所立赏钱，先须契勘犯人有无居止及有无藏匿之家，即不得先于被盗被杀处(材)[村]保均备。如获正贼后，见得犯人委无居止及基藏匿之家，即依条令被盗被杀处(材)[村]保出备。」 
三年八月十七日，从事郎、温州永嘉县尉俞厚与改次等合入官，以捕获强盗林崇等酬赏故也。以上《光宗会要》 
庆元元年十月二十六日，湖南诸司申，绍(兴)[熙]敌立功 五年猺贼蒲来矢等作过，邵阳、新化两县巡检庞福、邵阳县东尉李国良、西尉乔滋、邵州都监薛章、邵州黄安洞首领白身廖才兴各系追赶 
      
之人，统辖官田升系招抚立功之人。诏庞福、田升各特与减二年磨勘，李国良、乔滋、薛章各特与减一年磨勘，廖才兴令湖南安抚司更特与犒设一次。 
三年五月六日，臣僚言：「今之盗贼所以滋多者，其巢(究)[穴]有二：一曰贩卖私盐之公行，二曰坑冶炉户之恣横。二者不能禁制，则盗贼终不可弥。乞于产盐去处，严行禁戢，毋令透漏。如弓兵受赃纵容，一并根究，重行决配。诸路坑冶户管下夫匠，州委通判、县委县丞，各令五家结为一甲，互相觉察，如有违犯，炉户及结甲人同罪，仍于置炉去处揭立板榜，备坐指挥晓示，令本处巡尉逐月巡历，守倅常切觉察。如有违戾，令提刑司按劾。」从之。 
七月十二日，臣僚言：「向来陈侗、李金、赖文政、姜大老之徒，始者官司不即掩捕，竟成大盗，所过残灭。乞行下逐路帅宪诸司并州府军县，令后凡有不逞之徒，仰所属官司径申上司照会，实时起发弓兵，务在必获，特与从条推赏。若因循怠慢，以致贼党炽盛，亦不以轻典宥之。其或乘间投隙邀功生事者，监司郡守严行禁戢。」从之。 
十二月二十五日，诏：「新(雝)[邕]州左江提举林埙，特除名勒停，送筠州拘管，永不放还，日下差人管押前去，仍令筠州月具存在申三省、枢密院。商荣、商佑、商佐候经略司保明到日取旨推赏。」以提举广东常平茶盐公事陈宏规奏：「大奚山贼包藏祸心，盖非一日。埙向在水军，曾任统领， 
      
与大奚山人素来通同。故贼目窃发之初，便声言须是林左江来乃受抚谕，及埙到彼，教贼索战，亦曾对众自言高登等曾到其家，意欲夸人，以贼(索)[素]相亲信，而不知其奸计自露。此寇所以敢如是猖獗，实缘内有所恃。若非钱之望调登有方，商荣与其子率众兵血战，广州亦岌岌乎殆哉!乞将林埙重寘典宪，以泄百姓之怨；将商荣父子优加旌赏，以〔慰〕一路之心。」故有是命。 
