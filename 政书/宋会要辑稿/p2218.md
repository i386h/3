<!-- { "loadSidebar": true } -->
每年取拨一十万贯，并下行在榷货务都茶场，给降江西路末茶长短引共二十万贯，拨赴江州应副客人请买。同前项已科钱通共八十万贯，令本所置籍，排日拘催，起赴军前应办给遣。」从之。 
十二日，湖广总领所言：「江州屯驻军马合用钱粮，依荆南差官应副创置仓库，合差监官一员，乞从朝廷注授；监门官一员，乞从本所于江州见任指使内选差。所置仓库粮审院印记，乞下文思院铸造给降。」从之。 
十六日，湖广总领所言：「节次降到临安府一合同关子共三十万贯余，已卖到钱一万九千贯外，其余并无客人请买，却有降到三合同关子八十万贯，令本所卖钱桩管，比之一合同，颇为快便。乞许本所于三合同关子内已卖到银钱，对换一十八万一千贯，应副支用；乞缴还一合同关子，却行换给支末茶长短引共二十八万一千贯，应副支遣。将卖到钱拨还所借支过三合同关子钱，仍旧却揍八十万贯，依已降指挥桩管。」从之。 
三十一年正月十八日，诏淮东总领司太平惠民乐局监官兼监镇江府大军仓，如遇本仓给纳，即令前去管干。以总领朱夏卿言，大军仓独员而药局职事简省故也。 
四月十七日，四川总领王之望言：「乞将诸州军年额合起钱物，自正月一日至十二月终实起到库钱数比较，从上起发岁额无亏欠，又从下取亏欠最多处，各一十处，具知、通姓名申尚书省， 
      
候逐官任满改授差遣日，乞朝廷参照勤堕，斟酌施行。」 
三十二年四月十八日，〔王〕之望言：「四川诸州军三十一年终实到库钱比祖额递年并各增羡，即无亏欠最多去处。今取增数最多一十州，具知、通姓名申闻，乞籍记姓名，以待选擢。」从之。 
四月二十七日，诏：「诸路大军每遇招收到人，并先具姓名报总领所，每旬委总领官及都统制就本所或教场同共当官填刺军号。其 用等不刺手面之人，亦令对众审问投名月日诣实。应干合得(依)[衣]粮之类，一面从总领所画自当日，并与按旬月日，两季径行帮勘支给，具数申省部照会，出豁科降。」 
孝宗隆兴元年十月六日，诏户部于左藏西库见桩管钱内支降一百万贯，依省则纽折银二十万两，余数以会子贴支，前去淮西总领所交割桩管。 
十四日，诏户部下左藏西库，于度牒、卖田钱内支会子二十万贯，前去淮东总领所交纳，贴助大军支使。 
干道元年三月五日，户部言：「淮西总领杨倓奏：『契堪淮西总领所惠民局及杂卖场止是出卖药物，事务不多，乞将杂卖场并令惠民局官兼管。』本部勘当，欲依所乞，合以『监总领淮西江东军马钱粮所太平惠民局兼监行宫杂卖场』称呼。所有减罢去处，其已差下人并依省罢法施行。」从之。 
同日，户部言：「杨倓奏：『本所大军库事务繁冗，未有监官，本所甲仗库职事简省，乞改差监大军库官一员，却令 
      
兼管甲仗库。』本部勘当，欲依所乞，合以『监总领淮西江东军马钱粮所建康府户部大军库兼监封桩库御前甲仗库』称呼。」从之。 
六月二十六日，户部侍郎王弗言：「欲乞诫饬逐路总领官，今后非被旨不得擅截纲运。如违，许从户部具名按劾闻奏。」从之。 
八月二十五日，中书门下省言：「勘会淮东总领所系是拘催江东、浙西州郡钱米，虽有指挥许按发违慢官吏及浙西官亦许荐举，缘官称未正，事权不专，乞依鄂州总领官例，于衔内添『浙西江东财赋』六字，将合举官员数于二路通举。余并依旧。」从之。 
十月十三日，户部员外郎、江西京西湖北总领司马倬言：「近承指挥，令取拨四川白契税钱一百五十万贯趁本所桩管，缘四川系行使铁钱地分，计置轻赍赴鄂州军前，止得七十五万贯，深恐缓急不足支用。今欲乞于内更行取拨五十万贯，补助三大军岁计支用。」从之。 
十五日，(户部尚书)[尚书户部]员外郎、江西京西湖北总领司马倬言：「契勘本所应副江鄂、荆襄大军，(务事)[事务]繁多，乞检照元降指挥，特赐添置。」诏许复置干办公事、准备差遣各一员。 
二年二月四日，枢密院言：「已降指挥：『三衙招收军兵、 用，本军申解枢密院，令承旨司用等仗审验人材，刺填军额。在外屯驻军，委本路总领官依此。』其在外诸军并不解赴总领所，止行关报姓名审验，预作到军月日，放行请给，无以关防。」诏总领所照 
      
应三衙招 用军兵拍试格法指挥，一体施行。 
二十八日，淮西江东总领杨倓等言：「乞将江东安抚司、建康府都统司酒库并拨付淮西总领(使)、本柄并应干动使等，其煮酒卖到价钱，除元本钱并行拘收应副作本外，将合得息钱并行拨还诸司。」从之。 所，得旨令共相度。欲将诸司酒库先次交割见管酒曲、钱米、麦 
六月十五日，四川宣抚使虞允文言：「契勘四川宣抚自郑刚中以前未置总领所，今照得前来往川陕宣谕并任荆襄制置日，并依荆襄宣谕使汪澈已画降指挥，总领所随事所隶。今来乞依上件已得指挥。」从之。 
闰七月四日，中书门下省言：「勘会已降指挥，差度支郎中唐珣前去湖广总领所，取索应干收支科降及诸路已未起发钱物，逐一究见诣实。所有淮东西总领所亦合一体委官前去。」诏差考功郎官沈复。 
九日，尚书度支郎中唐珣言：「究实湖广总领所财赋，缘积岁不曾检察，本所恣纵，弊源甚多。欲望特降睿旨，今后每三年一次差官稽考，庶有畏忌，兼岁月不久，奸弊易见。」从之。 
十二日，诏户部将江、鄂州、荆南三处军马岁用支遣实数并作一科，降付总领所，委本所自行审度，各从便顺分拨。 
二十四日，中书门下省言：「勘会湖广淮东西总领所应干收支科降及诸路已未起发钱物，各已委官前去取索，逐一究见诣实。所有四川总领所，亦合一体，诏令虞允文措置施行。」从之。 
      
八月十七日，度支郎中唐珣言：「湖广总领所自来差拨户部人吏，每有会问，并是本处人供报，本部人即供报不行。又缘替移频并，亦随官罢，所以不知首尾。欲乞并令发回，只令总领官于州郡、监司吏人踏逐选差，三年一替。其淮东西总领所并分差粮审院并依此。」从之。 
三年十一月二十三日，诏令湖广总领所印造新会子，通已未印造共三百七十万贯，将铜版依已降指挥缴申尚书省。其旧会子逐旋缴纳。 
十二月二十六日，户部郎中、四川总领查钥言：「金州屯驻官兵岁计帮支钱粮数目浩瀚，缘相去遥远，本所属官元差置主管文字、干办公事各二员，准备差遣、差使各一员，昨准指挥裁减主管文字一员，准备差遣、差使各一员，今欲于元裁减属官三员内复置一员，差往金州干当佥厅职事。」从之。 
四年正月九日，礼部言，新除户部郎官、四川总领查钥奏：「臣契勘本司赡军岁计，自绍兴三十一年军兴后，增招兵马，溢额数多，用度日广，别无科降，止是侵那库管桩积逐急应副，今亦殆尽。近准朝廷立定兵额，按月所添请受并无指准，又有因功转官添加请给，今年又系有闰年分，阙数甚多。(无)[兼]川路诸州内有旱伤，米价踊贵，比去年尤为阙乏。欲望照累政总领官体例，给降度牒五千道出卖，拘收价钱，庶几补助岁计支用。」诏降度牒一千道，紫衣师号共五百道。 
二月三日，新(降)[除]户 
      
部郎官、四川总领查钥言：「近降指挥，四川总领所应干收支科降钱物，令虞允文措置施行。欲乞令虞允文集四路漕臣各一员，同臣就宣抚司会算四川见今财赋所入之数，对立养兵多寡之额，使兵食、民赋出入相当。庶几军用赡足，免以匮乏频渎天听，实为久远之计。」诏从之。 
二十九日，刑部言：「新除司农少卿、淮东总领吕擢奏：『逐路州军应有总领所钱米去处，欲乞量立殿最之法，许从本所检察按治。』本部看详，欲令诸路总领所于岁终将所管州军每州合发本所钱物十分为率，若拖欠及二分，知、通各展二年磨勘。或欠数太多，取旨知了；办数足，各与减二年磨勘。」从之。 
十一月十七日，诏三总领合支官兵春冬衣，户部措置，今后并须管依行在官兵条限时日支给，不得依前迟延过时。 
五年三月六日，淮西江东总领叶衡(亦)[言]：「准指挥，差属官前去庐州应副郭振修城官兵钱粮。照得虽有干办公事二员，内分一员专在池州军前给纳签厅，委是阙官，深虑 事。欲乞依鄂州例，更置干办公事、准备差遣各一员。」诏许辟差准备差遣一员，日后更不作阙。 
八月五日，淮东总领吕擢言：「契勘本所属官已经裁减，止有干办公事一员。淮西总领所已置干办公事二员，近又申明辟差准备差遣一员，本司委是阙官，乞依淮西例置准备差遣一员。」从之。 
十一月三日，户部言：「淮东西总领所奏：本所人吏旧请于大军 
      
钱内勘支，立年限与补进义副尉。本部照得批勘合于大军钱内应副，更不添支食钱。其出职年限，欲自差到所充应十年，头名职级补授进义副尉。其递迁以次人各充应二年，通到所及十年，依今来出职年限补授。下淮东西总领所照会，湖广总领所亦依此施行。」从之。 
六年四月一日，诏淮东总领所并归淮西总领所，令沈复通领，存留属官一员。铸钱司可减罢，并归发运司，存留干办公事二员，亦发归运司。 
闰五月五日，中书门下省言：「勘会淮东总领所废并，司名合行并入。」诏以「总领两淮浙西江东财赋军马钱粮所」为名。 
十七日，户部言：「总领两淮浙西江东财赋军马钱粮所为名，合用印记，今欲以『总领两淮军马钱粮所印』十字为文，将两所元印缴纳，庶几归一。」从之。 
六月十七日，户部言：「淮西总领沈复奏：『淮东总领所事务至繁，正要稽考出入及检察粮审院批放，缘淮西相去隔远，难以革弊。兼照得淮东签厅从来不曾与务场仓库干涉，今欲依仿池州例，委自属官管干给纳。』本部勘当，欲依所乞，以『户部给纳所』为名，并令总领官往来提督施行。」从之。 
七年五月四日，权知镇江府、兼权淮东总领蔡洸言蔡洸：原作「蔡洗」，据《宋史》卷三九○本传改。：「承指挥复置淮东总领，乞依旧作『浙西江东财赋淮东总领钱粮所』为名，户部给纳所却行废罢。所有应干合行事件，欲乞并依前后总领所官已得指挥施行。本所元管印记，近 
      
缘省并，别降两淮总领所印记。今既复置，所有淮东总领所元印乞依旧行使。」从之。 
