<!-- { "loadSidebar": true } -->
三年三年：原为小字，天头注云：「"三年"二字当作正文，"山堂考索"作注。」据改。，《山堂考索》：是年二月丁酉，宗哥(族)[城]、唃厮罗族遣使来贡。四月庚午，三佛齐国王霞迟苏勿吁蒲迷遣使来贡。《南蛮序略》：天禧二年，富州刺史向通汉率所部来朝，贡名马、丹砂、银装剑槊、兜鍪、彩牌等物，诏赐袭衣、金带、鞍勒马，并其子光泽以下器币有差，特许通汉五日一朝。五月二日，大食国遣使蒲麻勿婆离、副使蒲加心来贡。 
八月一日，交州李公蕴遣其弟鹤来 
      
贡象牙、犀角、方物。 
十一月十七日，高丽国遣礼宾卿崔元信率东、西女真首领来贡罽锦衣褥、乌漆甲、金饰长刀、匕首、罽锦饰鞍马、纻布、药物。 
十二月二十八日，女真国遣使汝浡达来贡马。《玉海》：是年，回鹘入贡。 
四年二月三日，注辇国遣使琶栏得麻烈呧来贡真珠、象牙。《山堂考索》：是年十二月丁亥，龟兹可汗王智海、甘州回鹘各遣使来贡，智海仍贡大尾羊二。 
七月五日，西南蕃千五百(百)人来贡。 
五年九月二十二日，权知高丽国事王询遣使韩祚等来贡。 

仁宗干兴元年，《玉海》：是年四月，交趾贡方物。十一月七日，即位未改元。宗哥唃厮啰、立遵遣使进马。 

天圣元年，《山堂考索》：是年二月戊戌，宗哥(族)[城]、唃厮罗族岁一入贡。五月二十九日，甘州可汗王夜落隔遣使副王阿葛之、王文贵贡方物。 
六月十九日，秦州回鹘赵福献马并银缨钹。自是，每岁来贡。 
九月十九日，沙州大食国遣使翟来着等贡方物。 
閏九月二十二日，歸義軍節度使曹賢順貢乳香、 砂、玉。 
十一月二十三日，入内内侍省副都知周文质言：「沙州、大食国进奉到阙，体问大食国人使皆泛海至广州皆：原作「自」，据同书蕃夷四之九一改。，今取沙州路入贡今：原作「令」，据同书蕃夷四之九一改。，经历赵德明地分至渭州。伏虑今后只于此路出入，喻使人今后只自广州路入贡，更不得于西番出入，仍乞向西州军不得放过。」从之。 
二年三月十七日，龟兹国王智海等贡独峰、五香药、杂物。《玉海》：是年四月，龟兹贡橐、马、玉。五月，回鹘贡马，后再入贡。 
六月六日，甘州可汗王贡马、胡锦、白迭。 
十二月十六日，宗哥唃厮啰、立遵来贡。 
三年正月二十九 
      
日，知上溪州赵君佐贡溪布、虎皮。 
三月十三日，甘州可汗來貢乳香、 砂、琥珀、白玉、馬。 
十八日，回鹘僧贡马。诏秦州：「今后蕃僧进贡止绝，不得发遣。」 
十二月四日，於闐國黑韓王遣大首領羅面千多奉表貢玉鞍轡、玉鞦轡、校具、白玉、胡錦、乳香、 砂、獨峰。 
四年正月十八日，者龙蕃部首领厮铎督来贡马。 

八月十四日，诏：「溪洞诸州蛮人进奉，今后只于逐州交纳贡物，给赐价钱，每二年一次，许首领至京，因便买卖，仍自今年为始。」先是，每年至京，而安、远、天赐州并南州、顺州官族尚万勇等乞只就施州纳下贡物，请领例物价钱，更不逐年上京，因令高州刺史田承进等依此，着为定例。 
九月十五日，宜州蛮部龙光来贡良马、朱砂。《南蛮序略》：天圣四年，归顺等蛮田思钦等以方物来献。时来者三百一人，而夔州路转运司不先以闻，诏劾之。既而又诏：「安、远、天赐、保顺、南、顺等州蛮贡京师，道里辽远，而罹寒暑之苦，其听以贡物留施州，所赐就给之，愿入贡者，十人听三二人至阙下，首领听三年一至京师。」 
五年八月二十五日，甘州可汗王寶國夜落隔遣使貢乳香、 沙。 

十月二十七日，交州南平王李公蕴遣使驩州刺史李公显贡金银、纱罗、犀角、象牙、绢紬、布、桂皮。 
六年二月十五日，甘州可汗王宝国夜落隔遣使副督都贡玉、琥珀、乳香。《山堂考索》：是年八月丁丑，三佛齐国王室离迭华遣使蒲押陀罗歇及加卢等来贡方物。 
十月七日，三佛齐国遣使蒲押罗歇来贡方物。 

七年，《玉海》：是年五月，占城奉表进凤，以为凤表王者之瑞，应圣人之运。六月二十一日，龟兹国遣金乌塔名钝噎似吴索温等来贡方物。
十月 
      
二十七日，溪州蛮彭仕端、仕羲等来贡溪布羲：原作「义」，据同书蕃夷五之八一、《长编》卷一○八改。，自是岁来贡。 
十一月一日，黔州蛮、舒延蛮、绣州蛮、向光绪等来贡水银、绵紬，自是岁来贡。《玉海》：是月，六谷蕃部来贡。 
十二月三日，波州田政聪、田政迁等来贡水银，自是岁来贡。 
八年，《玉海》：是年二月，河西宗哥城唃厮啰遣使贡马。十月十七日，占城国阳补孤施离皮兰德加拔麻迭遣李蒲萨麻瑕琶来贡木香、犀、玳瑁、乳香、象牙。 
十一月八日，邛部川都蛮王黎在遣卑郎离减等来贡犀、马、牛、羊。 
十五日，龜茲國遣使李延慶貢玉帶、真珠、玉越斧、團牌、花蕊布、金(渡)[鍍]鐵甲、乳香、 砂、馬、獨峰、大尾羊。沙州遣使貢玉、玉版、黑玉、玉鞦轡、真珠、乳香、 砂、梧桐木渠、黃礬、花蕊布、白褐馬。 
十二月十三日，高丽国王询遣御事民官侍郎元颖
奉表，贡金器、罽龙衣、罽褥、银装长刀、斫刺刀、剑刀、罽鞍辔布、人参、香油、鞍辔马，进奉使献马、铜器、琉黄、青鼠皮、象皮。《玉海》：自后不朝贡盖四十三年。 
九月正月十八日，龜茲國王智海遣使李延慶等貢 砂、乳香、名馬。沙州遣使米兴、僧法轮等贡珠玉、名马。《玉海》：是年三月，河西贡马五百八十三疋。 

十年三月二十六日，黎州言：「得(太)[大]渡河南邛部川山前山后百蛮都王黎在状：乞每三岁一诣阙贡。」诏谕以地远，令每五、七年一次贡。《东斋记事》：天圣中，新罗人来朝贡，因往国子监市书。是时，直讲李畋监书库，新罗人遗畋松子发之类数种，曰：「生刍一束，其人如玉。」畋答以：「某有官守，不敢当。」复还之，曰：「中心藏之，何日忘之 」于是使者起而折旋，道「不敢」者三。新罗，箕子之国，至今敦礼义，有古风马。 
明道二年，《山堂考索》：是年三月丁酉，邛部川蛮黎在三岁一入贡。十月二十一日， 
      
注辇国王尸离啰茶印啰注啰遣使蒲神离等以泥金表进真珠衫帽及真珠、象牙，离仍请用夷礼，以申向慕之心，乃奉银盘于殿，跪散珠于御榻下而退。 

景佑元年闰六月十三日，黎州言：邛部川蛮乞诣阙贡奉。诏候及五年，听入贡。《玉海》：是年十一月辛亥，交趾李德政献方物及象二。
二年五月十三日，交州南平王李德政遣庸州刺史何远奉表，贡金银、沙罗、象牙、犀角、大绢、紬布。 
十一月二十日，西南蕃遣龙光辩等来贡方物。 
四年正月九日，龜茲國遣使李延貴貢花蕊布葛、乳香、 砂、玉、獨峰、馬。沙州遣使副楊骨蓋、靡是貢玉、牛黃、棋子、褐綠黑皮、花蕊布、琥珀、乳香、 砂、梧桐律、黃礬、名馬。 
三月二十五日，判鸿胪寺宋郊言：「请自今外夷朝贡，并令询问国邑、风俗、道途远近，及图画衣冠、人物两本，一进内，一送史馆，委修撰官依传题纪。」从之。《玉海》：是年六月，龟兹入贡。《山堂考索》：是年十一月癸亥，宗哥(族)[城]唃厮罗族入贡。 
五年五月十一日，大渡河南邛部川山前山后百蛮都王忙海进犀、马，倍酬其直，赐袭衣、银带、衣着有差。又乞三年一到阙进奉，诏以五年许之。 
宝元元年三月十一日，诏外夷入贡所过州县，令巡检县尉援送之。 
二年三月二十三日，唃厮啰遣李波末里瓦等来贡方物。 

康定元年，《玉海》：是年四月，龟兹入贡。七月十五日，右正言、知制诰吴育言：「外夷入贡，乞选用官属使知外夷之务，并采集古今事迹、风俗情状，如有质问，悉以条陈。」诏史馆检讨王洙等 
      
检寻典故以闻。 

二年十一月十五日，北廷可汗奉表廷：原作「亭」，据《宋史》卷四九○《高昌国》考改。，貢玉、乳香、 砂、名馬。 
十二月八日，西蕃磨毡角来贡马。 
慶曆二年五月二十二日，唃廝囉貢馬、乳香、 砂、銀鎗、鐵甲、銅印、銀裝交椅。 
十一月十七日，占城国王邢卜施离值星霞弗奉表，贡象牙、犀角、驯象、煎香、象兜、锦褥。 

三年三月十六日，交州南平王李德政遣节度副使杜景安、三班奉职梁材、监纲范有仁奉表贡象而还。 
十二月四日，安化州蛮来贡。 
四年正月九日，西蕃磨毡角遣使来贡方物「西」下原有一「南」字，据《长编》卷一四六删。。 
十月一日，黎州邛部川山前山后百蛮都鬼主牟墨遣将军阿济等献马、犎牛、大角羊、犀株、莎罗毯。 
十一月十四日，瞎毡等遣蕃僧贡名马。 
五年正月二十一日，施州溪洞蛮田忠显等贡土布、黄连。 
二月六日，夏国遣使丁弩罔聿则来贡御马、长进马、橐，自是岁来贡。《玉海》：是年四月，邛部川入贡。 
七月十二日，三司言：「夏国、唃厮啰差人诣阙进奉，虑于延、秦州、镇戎军沿路收买陕西粮草交抄，乞行禁止。如违，卖者并牙人严断，没入之，告人每一抄赏钱五千，以犯人家财充。」从之。 
十一月十七日，宜州西南蕃龙光捷以下遣使奉表，贡朱砂、毡、马、银香炉、合、匙。 
六年二月三日，西蕃瞎毡、磨毡角遣使贡方物。
三月十一日，邈川首领唃厮啰遣使来贡方物川：原作「州」，据同书蕃夷六之一考改。。 
四月九日，夏国遣使贡大石样、金(渡)[镀]黑银花鞍辔、金(渡)〔镀〕黑银花香炉合、御马、长进马、橐，自是，岁来贡。 
九月二十四日，枢 
      
密院言：「新罗国近年不来进贡，欲遣德州军事推官高师说诣登州，与知州刘涣密切商议，如有彼国商客因回本道，可以致达言意，却通贡奉。切在慎密，不得漏泄。」从之。 
十二月五日，交趾遣使秘书丞杜文府、副使左侍禁冯昌瞻贡驯象。 

七年正月二十六日，管勾交州进奉人使所言：「乞下开封府告谕诸色行人，不许与交州人买卖违禁物色、书籍。」从之。 
十月七日，磨毡角遣使僧蔺毡等贡方物角：原作「国」，据《长编》卷一六一改。。 

十一月五日，编敕所言：「今后交州进奉人使经过州军，只委知州职官接坐，其通判、都监更不许相见。」从之。 

