<!-- { "loadSidebar": true } -->
纲五十匹至汉阳军监。尹贵到金州为〔疾〕患，除沿路倒毙外，见在四十五匹，交付王俊牵押到均、房州。节次倒毙，见在止有二十二匹，将身逃走。众兵夫与曾祺牵至襄阳府，又寄毙六匹，见在止有(二)[一]十六匹。其众兵夫尽行逃走，止有曾祺一名，经襄阳府下状，陈乞差官管押。马监官司不肯受理。」诏令兵部行下逐路应经由纲马驿程州军，今后如有似此陈诉，仰所在官司实时受理，仍选差人管押，如法养喂，逐州交割前来。 
十五日，新成都府路转运判官张拣言：「并边之民，往往有马，而向来守边之臣，籍之于官。彼恐为子孙之患，则杀马而逃，谁敢有马!望明出榜文，告示人户，听任意畜马，永不拘籍。诏依，仍更行下两淮、荆襄州军一体施行。 
十八日，主管殿前司公事王友直言：「得旨，纲马依旧差人前去四川茶马司取押。今勘会到下项：一、合于本司差拨谙晓马性统(令)[领]官一员，将带白直人兵二十人、鞍马二匹，预期前去西和州宕昌寨、阶州峰贴峡两处置马场监视拣选买发。仍令所差统领官照应体例，具买到马数并支过茶帛等数，与买马官同衔申枢密院。一、每马一纲五十匹，系合用牵马官兵二十五人。每人牵马二匹，纲官一员，小管押一名，医兽一名，军典一名，火头二人，先牌一名，通计三十二人，前去兴元府茶马司取押。一、宕昌买马场止有人户一百余家，每买马及五十匹，系和 
      
顾人夫二十五人。内一半系十四五岁小儿子，止是赶逐马行，请到草一半喂马，一半人夫铺卧。今欲令差去取马官兵前去逐处，迎接照管前来。内取宕昌人马前到西和州，系离宕昌六程，至兴元元府一十四程；取峰贴峡马使臣到阶州，系离峰贴峡四程，至兴府一十六程。每员令各带兵士二人、医兽一名前去，其余人令小管押弹压，只在兴元府等候。所贵得以照管。一、提点纲马驿程官地分阔远，照管不前，并纲马经过界分，通判虽带提点纲马驿程，其实不曾点检。欲乞每驿于本州岛添差使臣，内差拨使臣一员充监驿，军兵六人内一名管押，在驿看管打并，洒扫洁净，祇备纲马到来。如应付无阙误，许取马军中主帅将监驿使臣保明申乞，再与差遣一次。及今本州岛除请给外，每月支供给钱一十贯文。」并从之。 
二十三日，宰执进呈：「王炎摘差军兵十将何 代使臣管押进马二十五匹，全纲到来，并无倒毙、合行推赏。兵部告示：『何 系十将以上之人，不合转资。』缘当时立法，本谓牵马人兵，今来何 系代使臣管押纲马，使其有倒毙之数，亦当被其责罚，即与牵马之人不同。合令兵部依押纲马体例，推赏施行。」从之。 
八月四日，诏诸处进马军兵，令兵部行下所属，今后不得差 用守阙进勇副尉至下班祇应人充牵马并执色合干人。从枢密院请也。 
十二月一日，四川宣抚使虞允 
      
文言：「今年分三衙取马人未到，本司逐急先差官兵押发前去外，乞下汉阳军马监，如本司官兵押马到监，时暂将马存留，仍乞催促三衙就监取押。」诏三衙取马官兵到监违程，回日更不推赏。如差发稽迟，官吏重作行遣。以上《干道会要》。
 兵 宋会要辑稿 兵二六 马政杂录下 
     
宋会要辑稿 兵二六

马政杂录下
淳熙十六年四月二十五日，诏：「三衙及江上诸军各置马院一所，专收养拣退老病马，于元破草料内减半支给。责队外人看餧，令医兽常切医治，仍差将官一员提督，不许擅行宰杀。有倒毙，方得出卖。仍月具见管数目申枢密院。以枢密院言：「马有老病，不堪乘骑拣退，年例委承旨司总领所审验讫，火印出字『出』卖。访闻承买人便行宰杀，赏纳价钱。」故有是命。 
闰五月十七日，侍卫步军副都指挥使梁师雄言：「本司诸军递年将肥壮马差往湖州下菰城牧放，其新纲病、瘠负等马往西溪牧养。照得下菰马官兵内有家累人，除量行擘券外，又承指挥，各人依出军例日添口食米二升五合、盐菜钱三十文，并于湖州按旬帮支。所有差出西溪牧马官兵即无添破食用，系于在寨本身请给内按旬津发。欲乞下所属，将西溪牧马有家累 用官兵，每日止与添口食米二升五合，候今降指挥下日，关所属入历批勘，按旬请拨，发往西溪俵散。日后续发牧放有家累官兵及以后年分，亦乞依此，自起发日为头支给，至归司日住支。」从之。 
六月一日，诏：「今后诸军取马官兵遇有疾患，仰纲官申所至州县，分擘生券，挨日批支。令本处命医调治，差人看护。候痊可，给口券，转牒郡邑，津遣还军。」以淮东总领赵师言：「诸军岁差取马官兵，中道疾病，其徒迫于程役，往往弃置穷涂。口券既不可擘，药饵又无所给，枕籍沟壑，十 
     
常八九。间有愈者，则飘泛异乡，或乞丐以归。」故有是命。 
七月十七日，江陵府副都统制率逢原言；「窃见川广起发纲马，地头价直并纲卒请给，或诸军专差人取拨裹费、赏给之属，一马不下五百缗，且更经涉长途，不习水土，太半羸瘠。军中得之。经年餧饲，不能复旧。可以披带者，十之四五。比年京西民间产马蕃盛，其间中披带者极多，如上驷市直，不过二百缗。」诏令西京安抚司，同本司每年差官就所属州县买二百疋，逐时解总领所，呈验印记，拨付军中教阅。 
绍熙元年二月八日，检详诸房文字杨经言：「四川茶马每年收买宕昌、阶、文、黎、叙州、南平军等处战马，应副三衙并沿江诸军。缘从来未有一定资次，以致所买之马久住务中。其取马人未到司，或取马军兵拥并前来，住程已久，却无马可发。欲行下茶马司，酌量道里远近，月日先后，并马数多寡，立为资次，结罪缴申。候见允当，乞札下诸军，依期差拨官兵前去请领，庶几整办，郡县亦不虚费官钱。」从之。 
二年三月一十八日，宰执进呈臣僚札子多占战马。上曰：「军帅多占马，非时，利其所得，又以好马奉权贵，此弊不可不痛革。」 
五月二十五日，诏广西经略安抚司、四川茶马〔司〕开具前后拖下鄂州、襄阳府大军纲马违(带)[滞]因依闻奏，仍仰疾速先次补发，月具已起发纲数，申枢密院。以鄂州驻札统制解彦详奏大军阙马披带故也。 
八月十三日，诏四川都大茶马司拨殿前司马二纲，马、步 
     
司马各一纲，应副鄂州都统司一次。以鄂州驻札御前诸军都统制张诏言，本司目今自都统制以下，显无西马乘骑，故有是命。 
十七日，前权发遣融州邢绅言：「窃见广西每岁经略司行下诸州，差官及将校押马帅马押马帅马：疑有误。，惟行在、镇江、池州、建康将校有一资之赏，而襄阳、鄂州部押全纲，缘地里不及，惟纲官有转官赏，其余将校只得折赏钱一十五贯，全不用心看守，是致所部之马，沿途病瘠损失。」奉旨，令兵部看详闻奏。(归)[既]而看详；所乞军兵牵马至鄂州，令牵马三疋全到，与转一资。缘有节次指挥，每名止牵马二疋，自合遵守。照得广西经略司至鄂州一千八百八十二里，比之到行在地里十分为率，止及六分半，难以一例转资。欲将所差牵马人至鄂州，名下马二疋全到，增作支钱二十贯。如愿给半资公据者听，更支钱五贯文；仍两次押马该赏，作一资收使，更支钱五贯。若二疋全到，内一疋疮疥、瘦瘠，与减半推赏，支 
     
钱十贯文；二疋全到，并疮疥、瘦(病)[瘠〕，〔或]寄、毙一疋，不推赏；二疋全不到，降一资；无资可降人，从杖八十(料)[科]断。广西经略司至行在二千八百七十七里，至襄阳府二千三百六十二里，比之到行在少五百一十五里，难以一例转资。欲将所差牵马人至襄阳，名下马二疋全到，增作支钱二十五贯文。如愿给半资公据者听，更支钱一十贯文。若两次押马该赏，作一资收使，更支钱一十贯文。若两疋全到，内一疋疮疥、瘦瘠，与减半推赏，支钱十二贯五百文；二疋全到，并疮疥、瘦〔瘠〕，或寄、毙一疋，不推赏，二疋全不到，照应鄂州体例降罚施行。」从之。 
十月十一日，诏：「内外诸军，今后战马遇有病患，实时申官医治，与免断遣。如或隐蔽不申，失于医疗，致有损毙，却依条断治施行。」以枢密院言：「诸军马军遇脚下战马生病，便将马军断遣。其马军畏惧，隐匿不申，坐待其毙，是以近年倒毙马数颇多。」故有是命。 
三年六月十六日，诏茶马司将绍熙三年分起发御前阔壮西马内支拨二纲，付池州副都统司。以池州驻札御前诸军副都统制率逢原言：「到任点看所部诸军统制、统领、将佐并队下马军所养战马，皆是排发黎、雅、邕州等处常纲川广马，往往眼生脚狂，虽极力调习，终是廉薄，非地道西马之比。」故有是命。 
十一月十七日，诏茶马司将绍熙三年分阔壮西马内支拨两纲，付镇江都统司。以镇江府驻札御前诸军都统制司言：「本司阙马官兵六百余人，逐年全仰茶马司、广西安抚司买发合得纲马二十四纲。两司自绍兴三年九月终，拖下六十一纲，委是有妨乘骑。于绍熙三年二月内，乞下茶马司将每年合发买宣抚司进阔壮马内拨二十纲，至今未蒙回降。今来止乞十纲，本司应副战士骑习教阅。」故有是命。 
二十七日，诏茶马司将殿司绍兴三年分纲马疾速排发，无得留滞。具已排发纲数，申枢密院。 
四年二月十八日，兴元府言：「本府系都大茶马秦司置司所在。绍熙三年十二月二十日终，在府见管三衙、江、鄂等州取马官兵四十九纲一千六百余人住程，挨日批支钱粮。内殿前、马、步、三衙取马官兵三十六纲，并不依枢密院元排纲次期限指挥，仍旧预行差拨拥并，到府住程。本府并与挨日批支券食钱粮外，照得本府省计所〔住〕日有限，诸司应副纲马 
     
券食钱逐年亦有定额，实难应办。兼逐处官兵空住日久，有妨教阅。乞下三衙，将绍熙四年取马官兵，照应枢密院已排纲次期限，约度一年所发马纲资次捋绝，逐旋差发，计程前来。今后亦只依元立期限，截日批支。」从之。 
同日，诏茶马司更支拨阔壮马三百疋，付兴元府副都统司，补填阙额。余依已降指挥。以兴元府副都统制王宗廉言，乞依郭钧元奏，以三千疋马额，添拨马三百疋，共作五百疋，教阅使用。故有是命。 
七月二十七日，诏令殿、步司拣不入队稍堪乘骑马五十疋，拨付许浦水军。以平江府许浦驻札水军副都统制司言，阙马乘骑，乞于发到新纲广马内拨一纲使用。故有是命。 
