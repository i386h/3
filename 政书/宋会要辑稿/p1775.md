<!-- { "loadSidebar": true } -->
十三日，监察御史胡舜陟言：「天下奸恶如织，芜秽郡县。吏部充塞，无阙以拟注；版曹空匮，不给于禄廪。愿诏吏部稽考庶官，凡由杨戬、李彦之公田，王黼、朱 之应奉，童贯、谭稹等西北之师，孟昌龄父子河防之役，与夫夔蜀、湖南之开(强)[疆]，关陕、河东之改弊，吴越山东陂田、宫观、池苑营缮之功，后苑书艺文字库等之赏，淫朋比德，各从其类。又如近习所引，献颂可采， 用宣力，应奉有劳，时赴殿试之流，此皆殃民蠹国，败俗妨贤，奸凶取位，赇贿买官，所叨恩数，不限高卑，一切禠夺，还其本(秋)[秩]。若非此族而橫竊名器，如節度橫行之貴仕，祕殿延閣之華資，或以童稚奴仆而濫 ，或以商賈胥徒而貨取，人人論列，簡牘徒繁。愿令吏部略具阀阅，关诸台谏，分使看详，上之朝廷，次第裁抑。其坐公田等事，如鲜于可等非理谴逐，宜自六巳月日，复其资秩恩数，量才旌擢，以劝忠谅。然后位着可清，贤能可进，生民可安，国用可节。昔唐去斜封墨敕之官，一日停数十员，不以为疑，则(令)[今]亦何难之有 」从之。 
七月二十八日，诏吏部四选将逐曹条例编集成(删)[册]，镂板印卖。从尚书莫俦之请也。 
八月四日，臣僚 
      
言：「诸路监司多于属部妄以公使为名，转托买物。州县之吏掊敛于民，稛载以献。或状称请钱，而实不支给；或虽给价直，而十无一二。及其败露，率蒙宽假，寅缘请托，更得美官。虽告戒丁宁，而犯者益众，诚以防禁之法未周也。乞令诸路监司互相察举，择其甚者置之重典。仍令吏部籍记姓名，应有除授，先具有无赃罪，彼贯盈者自当终身废弃，所犯虽轻，勿使迁擢，庶几为赃吏者知有戒惧。」从之。 
十六日，臣僚言：「祖宗时未有宗室参部之法，神祖广惇叙之恩，时时选择差注一二，用以劝励，不为常制。至崇宁初，大启侥幸，混乱选举，遂使宗室任意出官，又优为立法。今日参选，即在一部名次之上，虽有年月深远、劳 显著之人，悉为所压。名州大县并差遣优便、廪入丰厚之处悉为所占。以天支之贵，其间秀茂，文字政事不为无人，而膏粱之习，贪淫纵恣，出为民害者不少，议者颇欲惩革，不注郡守、县令，罢百十人之私恩，为亿万人之公利。以臣观之，诚为至当。然臣窃虑圣慈以亲爱未忍施行，今来只乞与在部人通理名次，亦可以明德意，示至公，稍塞侥滥之门。」从之。以上《续国朝会要》。 
高宗建炎三年六月二十日，诏：「京朝官愿替先差下人、将来成资阙选人愿替将来任满阙者听，并申部别给付身。其有愿别注授者，即依条理元参部名次，不拘路分，在外指射合入窠阙。」 
四年十一月二十一日，吏部言：「左选见榜窠阙数多，在部应格人少，乞权行措置破格差注一次。」从之。 
绍兴元年五月四日，吏部言：「本选见晓示县丞并朝廷送下监当阙百余处，并系合注第二任知县监当等人。其合入之人，往往不肯指射，乞限满一月，无合格人愿就，许令初任监当无举主人并新改官未经任人衮同差注。」从之。 
二年四月三十日，臣寮言：「自(夹)[来]吏部阙，并以三年为一任。今员多阙少，乞应在部知州军、通判、签判及京朝官知县、监当阙，并令权以二年为一任，庶可拨遣淹滞。」从之。 
五月七日，吏部尚书权邦彦言：「勘会旧来齐州诸镇并不用选法差注。今来尚书左选案牍，昨缘兵火散失，遂于建炎三年五月内申请到差注画一，内监镇兼烟火公事，差知县资序次第二任监当人，更不较量功分，见行遵用。今承朝廷送下湖州新市镇阙，令吏部依旧用选法差京朝官。本部若将官员功分较量，窃虑将旧来恩例陈乞，无案牍凭验。乞比附旧日齐州诸镇例，止依建炎三年指挥差注。」从之。 
二十八日，诏：「主管西南外敦宗院、大宗正司宗室财用、搉货务都茶场并依旧堂除，御史台检法官依旧本台(与)[举]辟，盐场官依旧本路提举官举辟，寺监、丞、主簿、登闻 检院、官告、进奏院、左藏库、粮审院官，外路节镇、签判、兼盐知县、
      
市舶、排岸司、监官，并令吏部按格法差注。」先是吕颐浩等乞当阙自监司属官、盐场、坑冶、钱监等一切拨还吏部，寺监丞、法寺官、外路学官，亦依祖宗及熙丰故事，令吏部按格差注。」缘有合堂除及专法奏举去处，吏部以为言，故有是诏。 
七月二日，吏部侍郎綦崇礼言：「尚书左选昨将县丞窠阙，如限满一月，无合入人愿就，许差破格承务郎以上第二任监当无举主，并初任监当及新改官未经任合入监当人。欲乞将见在部官，并已后到部官，并已后到部人，限至今年终，许破格差注一次。」从之。 
二年十一月二十二日，吏部言：「近承指挥，如寺监丞、法寺官等并拨还部，按格注拟。除已措置其余阙外，有该载未尽，如官告、检 院并系熙丰后来堂除，今拨归部，未立定差法。欲比附粮审院元丰法注知州，次通判，次知县人。」从之。
三年正月十九日，诏：「今后应用举主初改官人，许依法注见阙外，亦许通注吏部见榜示知县、县丞待阙差遣。」从吏部请也。继而侍御史辛炳言：「访闻见今吏部称系一时申请，无今后依此之文，显有妨阻。欲乞应有非次并季阙知县、县丞待次窠阙，并许通注。」从之。 
四月十三日，吏部言：「本选所掌承务郎以上至特进迁转、除授、奏荐、致仕、遗表、特恩等文字，近因遗火烧毁案牍。其间有整会特旨诸被恩赏转官人，已缴干照或元降许行收使指挥文字在部。或取会诸处及元保明官司未到，并见申朝廷，候指挥间，缘火烧毁，并作无干照告示，难绝词讼。乞将前项似此之人，如所属见有当时干照及曾有本部取索符帖等，或但有官印押文字一件可以照验，召本色官二员委保，本部勘验，依条施行。」从之。 
五月四日，诏：「二广、荆湖南北应承务郎以上官并大使臣窠阙任满，已差下替人一员去处，虽未曾申到任，亦从本部行下进奏院，取会 刷出阙。」以出阙须候州军报到任月日，往往违滞，尚书洪拟言，故有是诏。 
六月十三日，吏部言：「诸路县丞晓示已满一月，无人愿就者，破格差注初任(洲)[酬]奖改官、未经任、依条合入监当人，并第二任及初任监当无举主人，所贵在部合入监当不致留滞。」从之。 
二十九日，吏部言：「前监瓜洲镇朱公彦，在任遭金人劫虏，毁弃出身以来文字，得旨(时)[特]许用王冈曾保举印纸作干照。公彦系在通直郎被举升陟，即未有奉议郎以后干照。」诏公彦召当时在任升朝官二员委保(诸)[诣]实，依条施行。 
六年五月十四日，吏部言：「勘会尚书左选官员责降，或缘罪犯到部合入远小差遣之人，依法以去京千里为远，州以二万户、县以五千户为小。今驻跸两浙，其合入远小差遣人，乞依侍右申请到比附绍兴令，权以在行在处千里为远，州以军事州、县以下县为 
      
(水)[小]，候还阙，及户部取到户口帐籍，并依旧。」从之。 
十二月十八日，诏：「知州、通判，除依旧格堂除并量留外，余阙并寺监正、丞、博士、登闻、检举、进奏、官告、文思诸司、诸军粮审院、仓场、库务局所、法寺官、外路学官，并令吏部按法差注。」先是检会绍兴二年闰四月吕颐浩、秦桧札子，奏近来堂除阙多，及占注拟，乞在外除监司、郡守及旧格堂除通判，在内除监察御史、省郎以上及秘书省计议编修官，尽发还吏部。又检会绍兴二年闰四月吏部侍郎郑滋札子，本部承指挥，堂除无通判窠阙，可差在部人无知州注授。今措置知州军堂除共八十九处，本部使阙共二十七处，通判堂除六十二处，本部使阙二十三处。内吏部使阙知州军二十七处，如两月无本等人差注，即取朝廷指挥。勘会知、通等阙，近往往取作堂除，致吏部员多阙少，差注不行。故有是诏。后复有厘革。 
七年正月二十四日，吏部措置到堂除知州军共一百九处、吏部六十一处，堂除通判八十处、吏部六十一处。内通判双员，依旧一员堂除，一员吏部使阙。从之。 
四月七日，右司谏王缙言：「近诏吏部注拟知州、通判、知县，并长贰精加选择，而差注之日，例出文引，差人追请。又令医者诊视，小人无知，因缘邀乞，士大夫实耻之。乞只告示应差注人，召赴部以俟选择，与免医人看验，以示礼重士夫之意。」从之。
五月八日，行宫吏部言：「契勘梅州已改为程乡县，仍带程江军使兼知县事，令本路帅司辟差，愿就人其第二政即合吏部使阙，欲送尚书左选差京朝官。」从之。 
七月十九日，臣僚言：「朝廷立铨量之法，付之吏部，所以尽公无私也。近陈正同除提举茶事，考其资历纔为监当，而正同乃引曾除郎官，欲免铨量。契勘正同得旨除郎，资浅言罢，实未尝经任也。况今铨量士大夫，正谨于资序，若或放行，则举例者众。乞下吏部依法施行。」从之。
十月十四日，臣僚言：「顷朝廷欲革内重外轻之弊，郎官馆职三年并除外任，以至堂除部阙，稍加更易，故寺监丞至厘务官教授送部者百阙，而取知县隶堂除者四十处。未几郎官馆职应去而请者纷然，既不克行，止令别听指挥。但堂阙送部，部阙隶堂，尚仍近制。欲乞两还其旧。」诏堂除部阙并依绍兴六年十二月十八日指挥以前旧制施行。 
闰十月四日，尚书省言：「分拨归吏部知、通窠阙，内知州军榜示两月，无本等人授，申取朝廷指挥。」诏将吏部通判阙依知州军例施行。 
八年三月二十三日，中书门下省言：「已降指挥，吏部注拟知州军、通判、知县、县令员阙，并令长贰将应格人精加选择，非癃老疾病及不曾犯赃，及不缘民事被罪者。内繁简不同县分，即审度合入人材力，方许具钞。仍申门下省审察，旬具注拟 
      
过人脚色，关送御史台。如注拟非人，许弹奏。勘会吏部注拟知州、通判、知县、县令，自有成法。兼旧制知州军人定日过门引验，其通判已下即无审察之文。」诏今后守、倅、知县、县令，除内曾被罪及疾病者，仰吏部申取朝廷指挥，余并依旧制。 
