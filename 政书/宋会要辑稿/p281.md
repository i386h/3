<!-- { "loadSidebar": true } -->
既而宿又上言：「火正阏伯之祠在南京，国朝受命之神。自祖宗以来，未领祠官，窃(谓)[为]朝廷惜之。按《春秋传》：高辛氏之二子，长曰阏伯，季曰实沈，居于旷林，不相能也，日寻干戈，以相征讨。后帝不臧，迁阏伯于商丘以主辰，故辰为商星；迁实沈于大夏以主参，故参为晋星。又襄公九年《传》：『陶唐氏之火正曰阏伯，居商丘，祀大火，而火纪时焉。』且五行之官，祀为贵神，每岁五时祀之，谓之五祀。火正又配食于火星者，以其于火有功，祭火星，又祭之。《汉书》：『古之火正，谓火官也，掌祭火星，行火政。季春昏，心星出东方而喙七星，鹑首正南方，则用火，季秋星入，则止火，以顺天时，以救民疾。』又《尔雅》云：『大辰，房心尾也，大火谓之大辰。』《周官》保章氏之职：『以星土辨九州岛之地所封，封域皆有分星封：原作「之」，据《周礼 保章氏》改。。』郑氏引十二次之分，则大火宋也。《左氏传》亦曰：『宋，大辰之墟。』《汉书 地理志》：『宋，房心之分野。周封微子于宋，今睢阳是也。』按《图经》云：商丘在宋城县西南三里，高八十丈，周回二百步。今阏伯之祠直当其上。盖房、心，天帝之明 
      
堂，太祖皇帝于〔此〕受命，奄宅天下，以宋建号，以火纪德，都梁宋之郊，当房、心之次。则大火之精，阏伯之灵，拥佑福荫，国家巘受其施者深矣。而《传》序四圣飨祀弗及。祥府中，交修大礼，拱揖诸神，虽偏方远国，山林之祀，不出经据，偶在祀典者，尚秩王公之爵，增牲牢之品；而大火、阏伯，国家蒙福之神，又陶唐氏之火正，宋兴八十年，祠官不以闻，此有司之阙也。又按左氏《国语》：董因逆晋文公于河，公问曰：『吾其济乎 』对曰：『君之出也，岁在大火，阏伯之星也，是为大辰，辰以成善。』又曰：『嗣续其祖，如谷之滋。』韦昭以为，辰为农祥，周先后稷之所经纬，以成善道，子孙继续其祖，如谷之蕃滋。推此而言，则东方七宿，房、心通有农祥之称。若因旧丘古祠，除洁坛地，临(遗)[遣]近臣对祭阏伯，不惟讲修火正，亦足以祈求年丰。以陶唐之旧祀、祖宗之阙典，一旦陛下恢而复之，为万世法，诏厥子孙，永锡纯嘏，臣不胜区区。」 
太常礼院言：「阏伯为高辛火正，实居商丘主祀大火，能宿其官。后世因之，祀为贵神，配火侑食，亦如周弃配稷、后土配社之比，下历千岁，遂为重祀。祖宗以来，郊祀上帝，而大辰已在从祀，阏伯之庙，每赦文及春秋，又委京司长吏致奠，祭之典未始云阙祭：《宋史》卷一○三《礼志》作「咸秩」。。然国家有天下之号实本于宋，五运之次又感火德，窃谓宜因兴王之地、商丘之旧，作为坛兆，秩祀大火，以阏伯配之。每建辰、戌出纳之月，内降祝版，诏留司长吏
 礼 宋会要辑稿 礼一九 祀荧惑星 
      
祀荧惑星
      
徽宗崇宁三年四月十三日，太常博士罗畸言：「仰惟国家乘火德之运以王天下，臣谨按，五行之精，在天为阳星，而荧惑者，至阳之精，天之使也。朝廷比者就国之阳特开琳馆，以妥其灵，固宜仿太一宫，遣官荐献，或立坛于南郊，如祀灵星、寿星之仪，着之礼典，以时举之，庶几上称陛下严奉真灵之意。」从之。先是建中靖国元年建阳德观崇奉，事具宫观门。 
四年七月六日七月：眉批有屠寄按：「《大典》七千八百七十四作『六月』。」今按《礼》一九之一三亦作「七月」。礼部、太常寺言：「窃见众星之在祠官者，灵星、寿星皆有坛以祀，而荧惑尚阙，请于南郊赤帝坛壝外为荧惑坛，命有司以时致祭。」诏礼部太常寺同议。礼官言：「圣朝以火德王天下，寅奉荧惑，犹在所先，当如所请。」从之。 
大观四年四月二十八日，议礼局言：「《周礼》肆师之职，『掌立国祀之礼，以佐大宗伯。立大祀，用玉、帛、牲牷；立次祀，用牲、币；立小祀，用牲』。玉人之事，『圭璧五寸，以祀日月星辰』。圣朝以火德王天下，寅奉荧惑，外立坛壝，内建閟宇，秩视大祠，道迎景贶，以福天下，德至厚也。今太常《祀仪》有牲、币而无圭璧，则非陛下寅奉荧惑、秩视大祠之意。伏请自今祀荧惑坛，增用圭璧，以合《周礼》。」从之。以上《续国朝会要》。《国朝会要》无此门。 
(孝)[高]宗皇帝绍兴七年五月十一日，太常博士黄积厚言：「大祀如立夏日祀荧惑，望下有司举行。」 
      
从之。礼料初权依奏告例，后比拟旧制，一视感生帝，详见其门。 
十八年五月四日，礼部侍郎沈该言：「窃惟国家乘火德之(建)[运]以王天下，崇奉荧惑，犹所当先。先朝建阳德观，专奉火德，配以阏伯，而祀以夏至。旧章具存，可举而行。欲望特诏有司于宫观内别建一殿，专奉火德，配以阏伯，以时修祀。庶几仰答灵贶，益固炎图。」诏令礼部、太常寺讨论。其后建于太一宫道院，揭名曰「明离」。《干道会要》无此门。
 礼 宋会要辑稿 礼一九 长星 
      
长星
      
崇宁五年，长星见，蔡京斥居浙西，时事小变。士大夫观望，或于秉笔之际，有向背语。蔡既再相，门人苏棫者自漳州教授召赴都堂，审察献议，乞索天下学官五年所撰策题，下三省委官考校，以定优劣。坐是停替者三十余人。棫为太学博士，迁司业卒。《老学庵笔记》。崇宁中，长星出，推步躔度长七十二万里。
 礼 宋会要辑稿 礼一九 流星 
      
流星
咸平六年十一月二十七日夜，有星出毕南，慢流至屏北，尾迹蛇形屈曲三丈余，良久而没。又东方有星出南河，飞至中天，贯(昂)[昴]、毕，至营室没。
 礼 宋会要辑稿 礼一九 飞星 
      
飞星
隆兴元年八月十五日夜，东南方有飞星，出自壁宿距星，急流犯王良星没。色赤黄润泽，有尾迹，不照地明，大如金星。 
九月二十二日夜，西方有飞星，出紫微垣外座钩星，急流入抵紫微垣内座尚书星没。赤黄色，微有尾迹，不照地明，〔大〕如土星(大)。 
十一月二十日夜十一月：原脱，据《宋史》卷六○《天文志》补。，东北方有飞星，出自天船星，急流至紫微垣外座内厨没。临没时，炸出二小星，青白色，有尾迹，照地明，无音声，大如木星。 
二年二月六日夜，有飞星出权星左角西南，向东北(漫)[慢]流，至太微五帝座大星西南没。青白色，微有尾迹，不照地明，大如 
      
木星。
 礼 宋会要辑稿 礼一九 陨星 
      
陨星
天圣六年四月十九日，仁宗诏以星陨之变，不御前后殿，命中书、枢密院分告于宫观寺塔。
 礼 宋会要辑稿 礼一九 黄帝坛以下四门全录自《玉海》卷一○一。 
      
黄帝坛以下四门全录自《玉海》卷一○一。
      
太平兴国八年十月戊子，诏祀土德于黄帝坛，珪币牢具如大祠制，俾祠官领之。
 礼 宋会要辑稿 礼一九 先农坛 
      
先农坛
      
雍熙四年九月二十七日，诏来年正月亲耕。二十八日，命宋白、贾黄中等定仪注。十月一日，详定所言：「北齐坛高九尺，广轮三十六尺，四陛，三壝，四门。唐制高五尺，周回四十步。今请坛高九尺，周围四十步，饰以青。唐祀先农，长安在通(他)[化]门外十里，洛阳在上东门外七里。今请于朝阳门七里外、十五里内为坛。」十五日，礼仪使言：「宋、齐之制，于先农坛东立观耕台，请筑台，高五尺，周四十步，四出陛，饰以青。」二十一日，详定所又言：「先农坛设二壝，乐垂、二舞俱在坛前。请定御耕位，在壝城东南，外壝设于大次、御耕位、观耕台、乐垂之外。」 
端拱元年正月十七日亲飨神农氏于坛，以后稷配。 
淳化元年五月二十三日，礼官言：「端拱亲耕坛设两壝，无周围步数。请四面各封五十步，为两壝，壝各五十步。」从之。 
景德四年十二月庚戌，判礼院孙奭言：「《六典》、《礼合新仪》皆言吉亥飨先农。今以正月一日，望改用正月上辛后亥日。」诏礼官议，从其请。 
明道元年十二月庚子，诏以来年二月丁未籍田，就端拱坛位、耕地，因加修饰。 
二十五日，以农坛三坛地狭，请自外壝十步限以青绳。
 礼 宋会要辑稿 礼一九 先虫坛 
      
先虫坛
      
先虫坛。景德中，判太常寺李宗谔以诸神祠坛多缺外壝之制，因深堑列木以表之，营葺斋室，月视其缺。
 礼 宋会要辑稿 礼一九 四望坛 
      
四望坛
      
元丰二年，知湖州陈(伺)[侗]请依周礼建于四郊。八月，详定礼文所言：「《小宗伯》『兆四望』，郑注为坛之营域。《祭法》：『四坎(坎)坛，祭四方也。』坛以祭山川丘陵，坎以祭川谷泉泽。魏立四望位于祭地坛。隋史官《南郊图》有东、西、南、北望之位，各居其方。唐《开元礼》：祈岳、镇、四渎于郊四方，山川各附岳渎下。请兆四望于四郊，每方岳、镇、海、渎共为一坛望祭。」以五时迎气日祭之，用血祭，瘗狸。
 礼 宋会要辑稿 礼一九 蜡 
      
蜡
      
太祖建隆元年三月十八日，有司上言：「国家受周禅，周木德也，木生火，宜以火德王，色尚赤。请以戌日为腊。」从之。 
四年六月二十三日，太常博士和岘上言：「伏惟去岁腊在十二月十四日，据《书》曰『以七日辛卯蜡百神』，谨按蜡始于伊耆氏，夏曰嘉平，商曰清祀，周曰蜡，汉曰腊。是知蜡者，腊之别名。汉以火行，戌日为腊。腊者接也，新故相接，田(腊)[猎]禽兽以飨百神，报终成之功也。王者因行腊蜡，上飨宗庙，旁及五祀，展其孝心，尽物示恭也恭：原作「功」，据《宋史》卷一○三《礼志》改。。魏晋以降，沿袭为常。至于唐朝，实土德土：原作「木」，据《宋史》卷一○三《礼志》改。，贞观之际，尚以前寅蜡百神，卯日祭社宫，辰日腊飨宗庙。开元定礼，三祭皆以腊辰，以应土德也，当时议者以为得宜。圣朝火德，宜以戌日为腊，而以前七日辛卯便行蜡礼，恐未为宜。况今宗庙、社稷并遵腊享，而独蜡不以腊，于理不通。」事下太常礼院议。 
