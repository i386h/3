<!-- { "loadSidebar": true } -->
五年闰二月十二日，尚书省言：「州县治狱之吏专事惨酷，待其垂死，皆托以疾患杀之，亦未尝依条视验医治。(庶)[虽]有岁终计分断罪条法，并不奉行，理合申严。」诏：「诸路去年分合依条计数，至今未见具奏，除已行约束外，令诸路提刑司将管下诸州禁囚病死人数，遵依条敕计分断罪。仍疾速比较闻奏，不得容庇违滞。仍候指挥到，限十日专差人赍赴行在。」于是五年，宣州上收禁三百五十五人，即无病死人数，以最少去处，当职官各转一官。婺州武义县七十二人，虽死过四人，即不及六厘，最少处。衢州六百一十八人，不曾死过人数，内衢州当职官各转一官。福州即无死损人数，当职官与转一官。六年，江阴军七十四人，病死过四人，最少。临安府一千六百三十四人，病死无，临安府当职官与转一官。七年，福州六百八十二人，病死无，福州当职官与转一官。五年，舒州宿松县七人内一名病死，计死一分，当职官特降一官。惠州病死二分六厘以上，当职官特降一官。六年，洋州一百二十二人，病死一十二人，当职官特降一官。七年，汀州武平县四十人，死损二人，纽及五厘，汀州武平县当职官展一年磨勘。 
十二年九月十三日赦文：「勘会禁囚贫乏，无家供送饮食，依法每名官给盐菜钱五文。即今物贵，行在可增作二十文，外路增作一十五文。仍令当职官常切检察，毋令减克作弊。」 
十三年十一月八日南郊赦：「勘会禁囚无家，依法官给饮食。访闻近来州县多不预行桩备，取给公吏，因而掊克，致多瘐损。仰逐州守臣斟量，每月预行桩备应副，毋得减克作弊。」 
十三年六月四日，诏：「令后应诸官司送下见禁取会未完并患病罪人赴在城巡检司知管，责保人，并与依临安府见禁罪囚例支破饮食，内病患者差医人医治。」寻诏诸路州军依此。 
十四年五月二十九日，臣僚言：「刑辟之间，禁系为重。其罪当禁者，有历以书之，应书不书，具有成法。比来州县或避滞留之责，更不附正历，辄置单子以为私记，使案察者无以稽察，淹抑者无所诉告。欲望申饬有司，检坐前后条令，严行禁止。」从之。 
二十一年三月二日，诏：「今后命官犯罪逃亡，如勘得干系人已供情犯分明，即据招先次结断，案后根捉，候获日依已断干系人数供具案申奏。」以成都府路提点刑狱司有请，从刑部看详。 
闰四月二十六日，臣僚言：「绍兴令，诸囚在禁病者，官给药物医治，大理寺医官二员轮日宿狱。缘官中 
      
不曾支给药物，又无合破官钱，或遇疾疫，名有医而实无药，法意几为虚设。望明诏有司，行下内外之狱，量支官钱，修合汤药，所费甚微而所利甚大。」上曰：「可令户部依绍兴令措置，官给药物，酌度合支钱数申尚书省。」寻诏户部措置到：每岁殿前、马、步军司各支钱五十贯文，大理寺一百贯文，京府、节镇一百贯文，余州六十贯文，大县三十贯文，小县二十贯文。置历收支，若岁终余剩钱数，即充次年支用。 
二十七年十一月二十七日，诏：「诸路见禁公事，所犯人约系死罪，即仰州军具单状二本申提刑司检察，本司缴连一本申刑部点检勾销。如后来勘得却是大辟公事，亦具情节供申。其单状并依旬具禁状条式施行。」熙宁四年七月，御史陈乞如上件，至是臣僚乞检行故事，从之。 
二十八年十月二十三日南郊赦文：「勘会在狱病囚，官给药物医治，病重责出，自有成宪。窃恐州县循习苟简，至有瘐死，诚可怜悯。仰诸路监司、守倅检察，毋致违戾，即不得在职医官纠差医僧及货卖药人直狱，恣行追扰，启幸生事，以致淹延。」三十一年九月二日明堂赦同此制。以上《中兴会要》。 
、手衣之类。其外路州军亦合一体施行。」 孝宗隆兴元年十一月二十六日，中书门下省言：「勘会大理寺、临安府狱囚，近缘雪寒，已降指挥除破粮食外，更给柴炭，贫者假以袄 
二年正月二十七日，尚书省言：「福建诸州军间有地震之处， 
      
已令本路帅臣、监司条具民间利病，措置赈恤。窃虑刑狱冤滥，禁系淹延，理合催促。」诏本路监司取索所部州县见禁罪囚，一一推究所犯，以时结绝。如故作淹延，具守、令姓名申尚书省。 
六月八日，臣僚言：「比来州县狱囚率多死亡，盖由禁系猥众，牢户不清，当此蒸溽，易成疾疫。欲望严申敕守、令，将见禁罪囚除有罪犯深重速行勘结外，其余所犯稍轻并枝蔓干证人，并日下决遣疏放。」从之。 
同日，臣僚言：「访闻州县之狱，率多滞留不决，致前后死亡不一。伏望申敕诸路监司，察所部守、令，如有贪虐昏谬，尚敢故作淹延，以致在狱多死之人，即具姓名按劾，重寘典宪。」从之。 
干道元年正月一日大礼赦：「勘会在狱病囚，官给药物医治，病重责出，自有成宪。窃恐州县循习苟简，致有瘐死，诚可怜悯。仰诸监司、守倅常切检察，毋致违戾。」三年十一月二日、六年十一月六日、九年十一月九日大礼赦，并同此制。 
同日赦：「访闻州县多以私意将不应禁人寄狱，皆不书禁历，或遇按察官到，尽责付公人在外看守，候按察官过，却行收禁，动经岁月。虽有约束，窃虑尚循旧弊，仰监司觉察，按劾以闻，当议重寘典宪。」 
十二月二十九日，新知潮州黄昭祖言：「窃见潮州近奏，海阳县见禁狱囚盗取狱内器仗奔逸。契勘州县每获盗贼，其赃、仗并寘狱内，以备估值定罪。岁月淹延，不复防闲，故时有投隙破械、直取器仗 
      
而出者。欲乞明敕州县，自今遇获凶盗，秖留赃物在狱照看，其器仗并寄收甲仗库。」从之。 
六年二月二十二日，左谏议大夫陈良翰言：「窃见州县囚禁，往往不即与决，非特有正禁之繁，又且有寄禁之滥，疫疠一作，多殒非命。契勘禁囚自有日限，具载甲令，不许淹延。欲乞特降指挥，应州县之狱，仰守、令依限决遣。」从之。 
十一月十六日，大理少卿周自强言：「乞自今监司、郡守按察官吏，如遇差官勘鞫，内合有干证，止许追紧切人。或有泛滥追逮，淹延囚禁，致多瘐死者，并令提刑司按奏。」从之。 
七年六月十日刑部言：「准批下臣僚札子，乞令诸州长吏每旬同当职官虑问州院、司理院禁囚，诸路监司每季亲诣所部州县，将见禁囚徒逐一虑问。照对上项申请，干道重修令该载甚备，今乞申严行下。」从之。 
八年五月一日，刑部侍郎郑闻言：「窃见州郡狱囚，方当盛暑，渐染时气，或致疾病，虽有医者疗治，多不留意，遂致死亡相继。乞下诸路提刑司，将州县医人姓名籍定，务在加意诊视，不得灭裂。」从之。 
十月九日，工部侍郎兼临安府少尹莫蒙言：「乞自今将州郡徒以上囚人禁及三月者，令提刑司类申刑部置籍，立限催促。如或稽程，绳治如律。庶几狱囚不致久系。」从之。 
九年三月二十二日，诏：「刑部长贰、郎官并监察御史，每月通轮一员，分作两日，往大理寺、临安府亲录囚徒，仍具名件闻奏。」以上《干道会要》。 
淳熙元年正月 
      
八日，诏：「诸路禁囚有不得其死或人数稍多，狱官、令佐、守倅悉坐其罪，不以去官赦原。」以大理卿周自强言，广西狱囚死于冻馁、笞掠者甚众，故有是命。 
三年四月二十七日，知潭州李椿言：「干道新书，诸强盗囚在禁，每火死及五分以上，依囚在禁病死、岁终通计及一分法，盖防获盗之人徼求功赏、诬执平人计数、坐狱身死之弊。然假如强盗二人，一名偶死，便成五分，坐一岁通比及分之罪，可谓不幸。」敕令所看详，欲于上条「每火」字下添入「谓三人以上」五字为注文。如死及五分以上，合依强盗五分法科罪外，若强盗二人以下，在禁病死，止用诸囚在禁病死法，岁终通计分数科罪施行。从之。 
十一月十二日南郊赦：「应诸色人犯罪在禁，虽已未结正，见得合该赦原，止因元系指挥准勘合具情犯申省，有司不敢一面原放，申会待报，可并直依今赦施行。」六年、九年、十二年、十五年赦同。 
同日赦：「见禁公事有合结正者，限十日结绝，有合申奏者，亦疾速申奏，不得淹延刑禁。在外委提刑司，在内委御史台，常切觉察。」六年、九年、十二年、十五年赦同。 
八年五月二十三日，诏：「县狱如州两狱例，以常平或义仓米支破粮食，岁上系囚饥寒瘐死于狱者为吏殿最。」以臣僚言县狱不支粮，多有饥死，故有是命。 
十二年十一月二十二日南郊赦：「州县囚粮合以系省米充，访(问)[闻]诸县不即依时支拨，止取给于吏卒，可 
      
令监司常切觉察，毋致违戾。」十五年明堂赦同。 
言：「每遇盛暑之月，其守倅等点检催促结绝刑禁，仍仰本路监司复行检察，如灭裂违戾，按劾闻奏，而远方州县所谓虑囚者，实为文具。守臣去郡狱不远，尚有亲临决遣者，至于通判、职官，或畏冒暑，或惮远涉，往往秪令人下县取索，而供报上司，却云某日某时躬亲起离。诸路州县如虑囚敢不亲行，许令监司、守臣觉察，奏劾施行。」从之。 十三年十月八日，前权知德庆府赵伯以上《孝宗会要》。 
绍熙元年七月十二日，臣僚言：「州县狱必有历，凡有罪而入禁者，必书其月日，以时检举结绝，无致淹延，此法意也。往往不能仰体朝廷钦恤之意，疚心狱事。公事到官，付之吏手，不问曲直，将干连无辜之人一例收禁。狱犴常满，不上禁历，号为寄收。乞取厌足，旋行疏放。乞申饬诸路提点刑狱常切觉察，自今后分上下半年，从本司印给赤历，下州县狱官，以时抄转所禁罪人，不得别置寄收私历。州委司法，县委佐官，五日一申，随即检举，催促结绝。巡历所至，索历稽考，如辄将干证无罪之人淹延收系及隐落禁历，不行抄上而别置历者，按劾闻奏，官吏重寘典宪。」从之。 
十月二十五日，临安府言：「已降指挥，依仿开封府，其三狱直司并钱塘、仁和两县公事所隶台察，罪囚禁历日申台部，即无漏落，比之外郡隶提刑司事体不同。若一 从提刑司出给禁历，委官检举，催 
      
促结绝，不唯禁历在路恐有泄漏，兼虑委官一节于台部实有相妨。乞遵从御史台已降指挥施行。」从之。 
