<!-- { "loadSidebar": true } -->
三年四月十四日，梓夔路钤辖司言：本路都监、礼宾使王宣等与蛮贼乞弟战于罗牟村，全军败没。二十六日，诏令转运司致祭，赐其家钱绢，赠宣等官，录子孙有差。初，转运司及韩存宝经画罗苟夷争不偿骨价事，乞弟遣其亲信至纳溪寨，欲率兵助王师。军前遣三班杨舜之报以不用重兵，约能抚遏诸夷，擒捕罗苟余党，当有厚赏。乞弟皆如约。存宝既平罗苟，遂不予赏，又不置江道保栅以制乌蛮。是岁，乞弟率晏州夷六千余攻戎、泸州界及江安县诸夷，焚聚落，作木契，劫以输税，拥兵江安城下，责存宝所许之赂。江安城守不可得，数日乃去。知泸州乔叙使人邀之打誓，前遣王宣守江安，乞弟誓毕，即率众围罗个牟夷，责税不入。罗个牟，熊本所团结熟夷也，故奉职任光秀来江安告急。宣耻不预誓，江安令何宗范复以言激之，遂檄戎泸等州同都巡检使王谨言檄：原作「及」，据《长编》卷三○三改。、江安县驻泊都监郭晏，悉以兵会罗个牟。蛮与夷合，大战，谨言、晏前死，宣与其子琥血战，同死，一军皆没。 
十七日，梓州路转 
      
运司言：「体量乞弟等三月己巳赴纳溪寨立誓归顺己巳：原作「诏己」，据《长编》卷三○三改。。罗个牟村夷止为收藏乞弟奴婢，有任光秀妄以生南罗个牟村为省地个：原脱，据上下文及《长编》卷三○三补。，报王宣以蛮人侵犯，致轻易出兵陷没。缘罗个牟村夷熙宁七年后方量纳官税，不同省地熟夷纳二税役钱。」诏：「罗个牟村夷既纳税赋，即是省地熟户，见在图籍，并系熟夷，不委所奏有此异同。今不独为王宣接战所因，缘系久远地界事久：原作「又」，据《长编》卷三○三改。，令转运、钤辖司审寔以闻令：原作「今」，据《长编》卷三○三改。。」 
五月二十四日，诏：「蛮人知归徕州乞弟作过，傍近蛮族或两属夷如能斩获乞弟首，若愿归徕州，即与本州岛刺史，月给茶、彩；若愿授汉官，与内殿承制，赐银千两、绢千疋。或能捕斩以次头首，即第赏第：原作「弟」，据《长编》卷三○四改。。其乞弟下蛮人，如自能杀获乞弟首及以次头首，亦准此。降敕榜于夷人出入要路，及遣招安将等深入夷界晓告之。」 
六月二十一日，上批付韩存宝：「昨讨泸州罗胡苟姓夷，其招纳夷族止令自守村囤，捕斩贼党，未尝驱领随军。今日用兵与前事异，若犹用旧令，则大军深入，或为后患，固宜改图。将来进讨，凡敕榜招安村囤，并择有力首领，质其骨肉于泸州或外寨，仍量留守兵，然后责令点集族下胜兵丁壮为大军先驱，明与要约：若讨贼斩首有功，依汉军赏；如不用命，持意两端，身并同属皆斩。」 

七月十二日，梓州路提点刑狱盛南仲乞下江安县招诱斗蓬夷，(今)[令]与敢勇人程舜元等谋斩乞弟，他夷尽行除荡。诏委南仲： 
      
「如获乞弟首，白身人除遥郡刺史，有官者比例增赏及赐银绢五千；斗蓬夷如委向顺，意欲与官军协力，即俟大军进讨，关报韩存宝，毋得一例除荡。」 
二十五日，诏：「闻乞弟自归巢穴，修置战具，多结夷人，或虑非时冲突省地，王光祖已移军近里，委韩存宝候阁道通行军马阁：原作「各」，据《长编》卷三○六改。，择近日起发至泸州，天气尚热，即分屯近郡，审度进讨。」 
八月四日，诏令韩存宝选人告谕夷族：如能向顺，即将老稚监质，点发丁壮令作先锋；如获乞弟首级，并依官兵推赏；若不用命，持意两端持：原作「推」，据《长编》卷三○七改。，即行诛翦。「兼乞弟党与不坚，则易为攻取。若未遇乞弟，先杀夷人，稍致一两族疑惧，则人人皆有'心，或协力拒捍官军，或相为耳目以资寇利。令存宝全以重兵威势弹压令：原作「今」，据《长编》卷三○七改。，须使夷狄自相攻讨，尽获首恶，覆其巢穴，即为全功。」 
四年正月七日，诏以部军都虞候、英州刺史、环庆路副都总管林广为都大经制泸州夷贼公事。以韩存宝逗挠怯避，故以广代之。 
三月二十一日，夔州路走马承受王正臣言：「南平军管下播州夷界巡检奉职杨光震于遮勒谷小茆田路口遇乞弟首领宋阿讹谷：原作「各」，据《长编》卷三一一改。，斗敌，斩获阿讹等三人首级，本军已送泸州经制蛮事司。」上批：宜专遣使厚赐金帛爵命。其后南平军言：「光震斩获阿讹等首级非伪。」乃命赏之。 
二十八日，林广言：「阿生等送乞弟降状，未肯身至泸州。」 
八月一日，诏学士院降敕榜付林广晓谕，许乞弟出降， 
      
当免罪。如乞弟迷执如故，即行诛杀。上因曰：「自来边探多不得寔，如泸南兴师，人多言旁边百里内林箐险阻，道路难进。今得走马奏，大兵至落始兜村，乃有良田万顷，颇多积谷，其林箐乃在数百里外，去边百里之间。探报尚且如此，乃知传闻多不足信。昔赵充国愿至金城驰上方略，马援聚米为山川，盖传闻不如一见尔。」 

八月十一日，彭孙言：「乞从泸州合江县纳溪九枝池为便路讨乞弟乞从：原作「及」，据《长编》卷三一五补改。。」从之。 
二十二日，诏中书降敕榜曰：「西南蕃罗氏鬼主下蛮首领沙取以状来言："今落莫部己与沙取议乞弟投降事，其有都掌，已遣人往谕。降人称：我止依十州例与我税赋，更不以兵随乞弟。"及沙取令蒲城等密来言："若乞弟不降，即领都掌等往掩杀。"今沙取若能谕乞弟早降朝廷，当厚加爵赏。如未肯降，沙取能掩杀赴官，与逐处部族都大头领悉加重赏。委沙取抚谕都掌等部族头领早出投降，即依十州例令输税赋，及厚赏锦袍银彩等。」 
九月二十六日，诏：「林广言乞弟送降状，前后反复，必无降意，但欲迁延月日，以款师期。今相度：降去敕榜如未可分付，更不须赍送，速进兵平荡。」 

五年二月四日，诏：「昨兴师诛乞弟，今既荡平巢穴，即与擒捕乞弟同功。其使臣、军兵等除留戍守外「等」下原衍一「第」字，据《长编》卷三二三删。，余各遣归；林广候措置新立堡寨毕，回本任。」广失乞弟于纳江，去年十二月十九日也，军十万皆无人色，官吏噎嘿不食，乃 
      
令进寨追贼。军行，无日不雨雪，刁斗无声。二十八日，次老大人山，山形皆刀剑立山：原无据《长编》卷三二三补。；次黑崖，然桂为薪；上鸦飞不到山。正月七日，次归徕州，军皆冻堕指。留四日，求乞弟不得，麦文昺问广：「军事当如何 」广曰：「已如朝旨荡贼巢穴，虽不获元恶，亦当班师待罪。」文昺乃出去年六月所受密诏云：「将来大兵深入讨贼，期在枭获元恶。如已能破其巢穴、城守、要害，虽未得乞弟，万一粮道不继，亦听班师。」军中皆呼万岁，曰：「天子居九重，明见万里外。」乃定计明日班师。是月癸丑，次江门。自纳江之后，暴师凡四十日。乃筑乐共城、江门寨、梅令山、席帽溪堡，西达淯井，东通纳溪，上、下底蓬堡已在其腹中矣，皆苗时中、程之才初为韩存宝先事画策者也。 
四月十七日，林广言：「乞弟巢穴已平，给赐后蕃罗氏鬼主，乞给知羁縻归徕州铜印。」从之。 

七月二日，广西经略司言：「西路张蕃贡奉，乞添至三百人。」诏具合增数以闻。其后本司奏：「故事，以七十人为额，不可增。」遂罢。 

二十四日，诏：「乞弟逃窜，其地已赐罗氏鬼主铺永，令知归徕州，及令杨光震兄弟并沙取、落务嫂等蛮会合掩袭，所获夷户令自为主。如获乞弟，即依朝旨推赏，令泸南安抚司常举行。」 
十二月十一日，右骐骥副使、知泸州张克明言：「泸州地方千里，夷夏杂居，近者白崖囤、落婆远等生夷并为王，既供租赋，或相侵犯，未有条约，一以敕律绳之，或以生事。欲乞应泸州
      
生夷如与华人相犯，并用敕律；同类相犯，即比附黔州蛮五等罚法比附：原作「此付」，据《长编》卷三三一改。。」从之。 
二十五日，西南龙蕃首领、遏辖使龙已达并部落廖各等三百七十六人入贡。诏西南龙蕃进贡使龙已达补保顺将军，余六十余人各补将军、郎将有差。 

七年七月十一日，尚书礼部言礼：原作「李」，据《长编》卷三四七改。：「西南程蕃乞贡方物。旧不注籍，如许入贡，乞从五姓蕃例。」从之，令夔州路转运司相度比附一姓人数解发。 
八月三日，枢密院言：「蛮乞弟昨弃巢穴而遁，今闻无所依止。」诏王光祖遣人招谕乞弟，许出降，与免罪，补名目，于近边干当。是岁，乞弟死。 
二十二日，尚书刑部言：「南蕃进奉人石以定过汝州襄城，其下殴击市人，及自毁敕黄。」诏敕书不别给，止令汝州具喧竞毁敕书因依，连所毁敕送广西经略司誊牒，送界首官司付本蕃；其指挥使臣回日，下大理劾罪。 
九月五日，西南龙蕃贡方物。 

十二月二十四日，泸南缘边安抚司言：「新收生界八姓罗始党一带、宋纳两江夷族宋：原作「送」，据《长编》卷三五一改。，愿作七姓团结为义军，乞敕字，支例物。」从之。 
哲宗元佑元年十二月十四日，枢密院言：「殿中侍御史吕陶言："昔泸州乞弟入寇，始因来索一髦骨价，事至毫末，而边吏贪功觊赏，擅行杀戮，以至败军覆将，骚动一方，再烦朝廷命师西讨，公私之费，其数不赀。初，林广统领大兵深入巢穴，及到乞弟住处，止有茅屋数间，贼亦遁去，终不能获。其后，以王光祖为泸南安抚，意欲生 
      
致贼酋，经营数年，亦无所得。今泸州内外屯兵万余，作为声势，欲致此贼，其策亦疏矣。万兵之费，馈运日劳，虽无寇至，坐耗民力。臣以谓乞弟之存亡违顺，不足上烦朝虑，宜一切置而不问，惟徙重兵内郡，以首横费，戒边臣守疆埸，示不必取之意，要以岁月，当有成效。今春泸南传乞弟已死，又云相次投降，乃是招安将军辈为之辞，以要小利，皆不足信。"按今年正月泸南安抚司走马承受王伯虎、权安抚使李琮奏："蛮贼乞弟为患，已死，新立蛮头领阿纟几等亲手刻到牌乞降，本司已出给信札文字，许令投降。"朝旨：知泸州张克明与梓州路运判李杰同管勾。」诏令张克明、李杰依吕陶所奏，如阿纟几等寔降，即行接纳，不得信纵招安将等妄入生界，虚称招诱，摇动人情，但务静守，及御边有备，其阿纟几等降与不降，即不系利害。 
二年五月十四日，礼部言：「西南蕃泰平军遣石蕃以定等赍表装、鞍马、砂、毡等来贡。元丰着令西南五姓蕃每五年许一贡，今年限未及，合具表裁。」诏特许入贡。 
八月十一日，西南罗蕃遣人入贡。 
十五日，西南蕃遣人入贡。 
