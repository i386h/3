<!-- { "loadSidebar": true } -->
行尊而属近者为当立，则令文何以先母弟而后庶，不以长少为序 若以恩亲等者为当立，礼传何以受重者不以尊服之 借使本房有曾孙，而立别房之庶长，则是嫡统无故而废之也，于义安乎 推情求理，宜以本房之庶孙继祢与祖；无庶孙则下传曾孙，不离本统而袭封，于礼令为是。臣等今定夺到秦王、楚王各无嫡子，无嫡孙，无嫡子同母弟，无庶子，无嫡孙同母弟，无庶孙，无嫡曾孙，无嫡玄孙，无嫡曾孙同母弟。秦王之后合立庶曾孙克继，楚王之后合立庶曾孙世逸。其克继、世逸祖父皆嫡。」知礼院韩忠彦、陈睦等奏以：「古者袭封之法，子孙承重，皆以嫡相传。今详令文之制，与古稍异。若无嫡孙，而有嫡曾孙，则舍曾孙而立嫡子之母弟；若无母弟，又立庶子。以此知亦许推及旁支，常以亲近者为先也。今令文称，无嫡孙同母弟，则立庶孙。以礼典与《五服 》言之，诸子之子除嫡长外皆为庶孙。既云立庶孙，则当于诸房庶孙内择其长者一人立之，盖王视庶孙恩亲等也，庶孙比曾孙行尊而属近故也。今若专以嫡房妾子为庶孙，则别房之孙当以何亲名之 窃详当时立法之意，若专主嫡房妾子，则必曰嫡孙庶弟，不应统云庶孙也。既指王而统言庶孙，则通于诸房明矣。今庶孙见存，偶因嫡孙房兄弟皆亡，遂弃庶孙不立，而下传曾孙；或不幸又无曾孙，只有别房庶孙，岂可便作无后国除乎 不惟人情未顺，切恐深违法令之 
      
文。况续奉旨依令 详定。臣等谓诸房之孙，合依《五服 》通为庶孙。既无嫡孙母弟，合依令文立庶孙传袭。其秦王合以庶长孙承亮，楚王合以庶长孙从式定袭封。」诏依忠彦等所定，封感德军节度使、荣国公承亮为秦国公；从式以封郡王，更不改封。将来后嗣即依今来条例。 
二十五日，诏大宗正司：「应袒免以下亲， 前授副率已上者， 后合请裹头穿执、逐日吃食、送殡盘缠、赴朝日支马一匹，依袒免授殿直例支给。」七月三日，大宗正司奏：「克继、承选言：秦王下见封嫡庶不当，乞赐详定。」诏两制官检详 令、皇族属籍，十日内再议合袭封者以闻。乃改封宁武军节度观察留后宗立为魏国公，左武卫大将军、郢州防御使世清为越国公，宗惠、世程 诰缴纳中书。礼院元定夺官除苏颂、韩忠彦去官，陈(陆)[睦]特罚铜三十斤外，李及之、章衡、周孟阳、文同、张公裕并降一官，陈荐令定该与不该去官。再定夺官王珪、范镇、司马光、韩维、吴充、王益柔、蔡延庆、吕大防并罚铜三十斤。 
九日，诏：宗室袒免婿与三班奉职，已有官者转官循资。堂除免选及听就文资并锁厅进士者，悉如治平二年十月五日诏。先是大宗正司奏：「缌麻婿有官者，京朝官与转一官，职官与循资。袒免婿止云与奉职，乃无有官转官、循资指挥。」王安石议：可并依缌麻亲法行之。曾公亮曰：「转官宜有降杀。」安石曰：「与循资不可杀， 
      
则转官亦不可。且白身得一官，有官者转一官不为过。此所以劝有官者肯与宗室为婚，亦省入官之一道也。」帝是安石议，故有是诏。 
八月五日，知大宗正丞张稚圭言：「宗室请受券历，令相度分擘，合为四百一十九道，乞付三司勾磨，逐月止随料钱请勘。」从之。 
二十四日，诏：皇侄左羽林军大将军、邵州团练使令晏为左骐骥使，依旧团练使、外任都监。先是，诏袒免亲将军以下听补外，令晏虽大将军，首出应诏，宗正司同学官堪克任使「同学官」下似当有「保明」二字。，故特命之。 
十一月二日，太常礼院言：「定到皇袒免亲出任外官并着姓任：原脱，据本书帝系四之六三、《长编》卷二一七补。；若降宣 或自表及代还京师，宜复称皇亲，不着姓。」从之。 
十二月二日，诏三司，令左藏库每年特支钱五千贯充濮王宫公用支使，本位皇亲俸钱更不 除。先是，大宗正司(使)[言]：「宗朴状：先奉御批，令弟兄量 料钱入濮王库，为四仲月祭飨支用，而近降指挥不许 皇亲俸钱。」故有是命。 
熙宁四年正月二十三日，诏：皇族自治平四年覃恩普转后及十周年者，特具名取旨。近因特恩改转者，即须候特转及十周年取旨。 
二月三日，知大宗正(承)[丞]事李德刍言：「皇亲出入，并干当使臣申大宗正司，得报方出；既归，复具牓子奏知。事至微琐，动烦圣览。乞将皇亲应内外亲族吉凶吊省合出入事编例，付逐宫干当使臣，更不日申，只置历赴本司点检。其牓子月终类聚奏闻。」从之。 
十二日， 
      
赐恩州防御使宗晟芳林园宅地一区。 
十八日，大宗正司言：「宗悌等奏称，自嘉佑五年十二月磨勘转官，今已十年，乞依条磨勘。检会至和二年诏书，即无今后指挥；近正月所降诏旨并系特恩，即非定制。又宗厚等引克继例，又称：治平四年正月赦书，文武职官并与转官，合磨勘者仍不隔磨勘。缘宗室即无立定磨勘年限，其昨降 文称祖宗玄孙磨勘至观察使止。缘自有十年取旨指挥后，宗室合转官者亦磨勘前后授官年月，及有无过犯合展年，故亦谓之磨勘，即与外官不同。克继昨所转官乃是有司误行。」诏：克继去转官日限只少一年，更不追夺。余并从之。 
三月十八日，左骐骥使、邵州团练使、新许州兵马都监赵令晏乞遇国朝大礼入陪位，及依宗室例支日食等物。并从之。 
四月二十四日，知大宗正丞事李德刍言：「窃详礼法，诸侯不得祖天子。今宗室邸第并有帝后神御，非所以尊事严奉。盖缘诸王当时供奉，后来自合寝罢。」诏送礼院详定，礼院请如所奏。乃诏诸宫院祖宗神御，令入内内侍省差使臣迎入内藏天章阁。 
五月十七日，又言：「宗室遭丧，率府率已上官持服，并给全俸、人马，朝廷顾待，无异平时。其副率遭父母丧，及嫡孙承重，亦令解官持服。又旧制，睦亲、广亲二宅寒食、十月朔，诸院轮差姨往永安县及汝州上坟，内广亲宅又差使臣随行，烦费关防，不至清肃。 
      
欲乞诸院只差殿侍上坟。又宗室女缌麻以上旧赴国忌行香，今宗女众多，虽使轮番，多托故不赴， 为虚文，欲乞废罢。又大宗正司旧多使相已上知、判，爵位既崇，人从亦众。近者选用宗室不限官次，人从屡经裁减，月给并无所增。欲乞比附外官，量定添给人从，稍示旌异。」诏：副率持服、殿侍上坟并依。宗室女行香依旧。知、判大宗正事，各差当直兵士、亲事官共十五人，添支钱二十千。 
六月十五日，大宗正司言：「皇亲及孀妇无嗣者，旧制许乞无祖父母儿孙一人充继嗣。近来多指定乞取兄弟中官稍高者。欲乞今后须年及五十已上无嗣即许陈乞；孀妇自如旧制。仍须别位有兄弟三人，昭穆相当，见不居丧，于中听取卑幼者。」从之。 
九月十六日，诏右武卫大将军、辰州刺史世爽为西作坊使，依旧刺史、河阳都监。先是世爽于大宗正司自陈，本司以踰新制，抑而未奏。世爽乃唐突上表，犹诏审察，而后命之。 
十七日，诏：应赦前责官宗室，令大宗正司具名及元犯以闻。 
十月五日，诏：赦前责降宗室近已等第叙复外，其宗室妇女曾因罪削封邑冠帔、勒住请授者，令大宗正司具(折)[析]以闻。 
十二月十四日，诏茂州防御使、越国公世清为越州观察使，封会稽郡王。先是，从式以太祖后绍封，今卒，以世清继。 
五年四月二十六日，皇伯祖昭化军节度使承显等上表：「准合门关报，止令朔望日赴参 
      
起居。乞依旧朝参，以尽臣节。」降诏不允。 
二十九日，诏左龙武军大将军、宁州防御使宗缜为登州防御使。 
御批：相王允弼遗奏尝乞推恩诸子，以违法不行。今已终丧，长子特迁一官。 
五月八日，右监门卫大将军仲奚领文州刺吏，以学士院试大义论中等故也。 
十三日，中书言：「宗室改官，欲自观察使以上令大宗正司检举，保明申奏，中书以例施行。其正任防御使已下止令本司检举，依审官东院京朝官磨勘例取旨，候印画讫，降付中书给敕告。外任宗室依外任例，令所属施行。」从之。 
七月六日，诏：自今宗室过失犯杖以下，委宗正司劾奏。 
二十七日，知大宗正事宗旦言：「皇亲趁朝者，至有顾借驺从，不惟所费滋多，兼出入宫禁，有犯不轻，使勉力趋朝之人常负忧责。」诏：「皇亲见阙当直兵士，令步军司、军头司将自来不合差赴宫院兵士内有罪轻之人，亦许差拨。仍从全阙及阙人多者先填。」 
十二月二十一日，诏：右监门卫大将军叔踪、右千牛卫将军叔吴各夺一官。叔踪坐诬告其弟，叔吴坐不禀母还黜婢。 
六年十月二十三日，诏：宗室女仆尝生子者，不得再顾入有服属位。 
二十五日，赐章武军节度观察留后承选芳林园宅地，官为营造。 
十一月十九日，大宗正司言：「宗朴生日，合赐礼物，乞依例者。旧制，宗室使相生日礼赐，客省请降宣，差官押赐。」诏令本司谕宗室，自今不须自陈。 
七年七月九 
      
日，诏：宗室自赐名授官，年十五以上理十年磨勘，大宗正司依审官院例检举。其经覃恩改官者自覃恩后别理。 
是日，右监门卫大将军叔兼言：「弟叔莪昨奉诏出继克敻。今克敻已有数子，而叔莪乃臣父克仲嫡子，乞还本宗同奉祭享。」从之。 
九月二十五日，召宗室仲淹、仲戡、仲牣、世本试所业于学士院。以宫教张详等论荐也。
十月十八日，诏：宗室见补外官者，皆非近制所当出之人，宜依令晏例，并仍旧与南郊赐赉。 
熙宁八年二月八日，右骁卫大将军、秀州刺史仲轲等言：「父宗说在外二十余年，今七十三岁，乞纳官赎父归官，或乞许臣并弟侄儿孙就养。」诏许轮子孙一人在彼供侍。宗说治平中坐内乱除名，复坐坑杀无罪女使三人，囚新城外。 
十三日，以皇兄仲騑、仲伋、仲浚、仲越、仲迁为汝、沂、解、莱、登等州防御使。先是仲騑等并羽林军大将军、衡、汉、昭、楚、贺州团练使。帝以英宗昔自藩邸入居皇子位，仲騑等以宗子从，逮帝嗣位，未有加宠，且眷其属近，故并进官。 
二十五日，诏大宗正司，今后宗室缌麻亲愿出官者，系将军以下即取旨。 
三月二十二日，大宗正司言：「左监门卫大将军世登子令双，年十四，诵经书精熟。」赐银绢奖之。 
四月十四日，手诏：「仲锐廉静修洁，好学知分，比尝召对，宜特迁官。」乃自右监门卫大将军领雅州刺史。 
六月十一日，诏：宗室大将军转遥郡刺史 
      
已上，更不转环卫。 
