<!-- { "loadSidebar": true } -->
绍兴四年三月十八日，诏建炎元年五月一日以后至建炎四年四月一日已前时政记，各令元任宰执省记，编类闻奏。司封员外郎、兼秘书省著作佐郎孔端朝札子：「检准绍兴三年十月二十三日敕节文，虞澐札子奏，『东观日历久废不述，一代大典阙而不书。日者从史馆之请，诏秘书省移文随龙人与夫藩邸帅府旧寮并前宰执，各令记录事迹。今数月矣，未有一应诏者。望具名行下，使撰记本末，各为一书。若前宰执即修时政记，并录以进御，先经(一)[乙]夜之览。』诏令汪伯彦、董耘、梁扬祖、耿延禧各限一月编类闻奏。勘会前项官并是元帅府官属，除见行催促编类外，所见建炎元年五月以后时政记未曾委官省记编类。望朝廷指挥施行。」都省勘会：「时政记房见将建炎四年四月以后时政记逐旋编写投进，降送秘书省外，其已前文字并缘渡江及经遗火，例皆不存。」故有是诏。 
十月七日，签书枢密院事胡松年松：原作「公」，据《宋史》卷三七九本传改。言：「今编修到枢密院建炎四年十一月十二日、绍兴元年正月、二月、三月、四月时政记六卷付史馆。」 
五年三月十二日，观文殿学士、左银青光禄大夫、提举西京嵩山崇福宫李纲奏：「遵禀圣旨，省记撰述到时政记上下两册，望宣付史馆。」从之。 
二十六年九月二十五日，知枢密院汤思退札子奏：「伏 祖宗旧制，枢密院奏事，有宣谕圣语，副使或同知院事抄录。比年以来，久不举行。欲依旧制，遇闻宣谕圣语，恭即书记，每月具录，同时政记上进，降(从)[付]史馆。」从之。 
孝宗干道二年五月二十四日，起居舍人陈良佑言：「唐姚为相，表请(伏)[仗]下所言军国政要，宰相一人专知撰录，号时政记，每月送史馆。宰相之撰时政记，自始也。今大臣奏 
      
对有时政记，如唐故事，足以资国史之记载矣。惟是 臣必以无所得圣语为报，遂使帝言壅而不宣，无以示天下与来世。欲望降付两省，今后遇有臣僚奏对，所闻训令随事疏报，不得以无所得圣语为解，庶几尧言布于天下，有光简(谍)[牒]。」从之。 
六年三月四日，枢密院言：「编修时政记房吏额见管七人，今减四人。」诏依其人数，永为定额。请给等并依旧请给等：原作「请等给」，据上下文改。，不得增添。 
七年正月二十三日，诏三省、枢密院所修时政记于二月一日缴进，自今后逐旬依此。所有干道七年已前未曾修经进者，可接续缴进。 
二十九日，中书门下省言：「三省录记圣语，旧以『宣谕圣语』为名。进讫，付时政记房收掌。候修成中书门下省时政记，改作『三省时政记』，再进。」诏：「自今将逐旬所记圣语以『三省宣谕圣语』为名，与时政记同进。候降出，径付国史、日历所。」 
八年十一月十九日，中书门下省言：「三省、枢密院修进圣语、时政记，见遵依干道七年正月二十三日指挥，每旬逐日修到时政记，于次旬一日缴进。缘日限所拘，修记文字或有未备。乞自今后于次旬五日已前缴进。」诏令次旬终缴进。
 职官 宋会要辑稿 职官六 御前弓马子弟所 
      
御前弓马子弟所
【宋会要】
开禧二年五月十二日，枢密院奏：「奉旨，令参照旧例，复置御前弓马所，招收子弟，教阅武艺，选练人材，合行事件条具闻奏。今画下项：(御)[欲]以『御前弓马子弟所』为名，隶枢密院。一、乞下文思院铸造铜印一纽，以『提举御前弓马子弟所印』十字为文。一、招致子弟，以五百人为额。一、合差提举官一员，干办官二员，兼押教(措)[指]教官，每以一百人为率，差置一员，合差五员。一、招收子 
      
弟格法，检点干道八年指挥，以五百人为额，委提举官踏逐，或招募见在军、离军兵官品官之家及良家子弟，不以有无官资或武举有学籍生员，并要好人材，年三十以下身长五尺五寸以上之人。令大小使臣一员委保，每二十人申枢密院审量。提举官取旨引呈讫，当日支破请给。一、子弟应募各以斗力支破请受。一、每日卯时入教，巳时放教。一、提举官每季拍试一次，每一斗将选试中斗力高强人引见，量武艺人材补转官资，引见呈试。不中人许行依旧在所习学。一、合用弓马教头每一百人为率差一名。一、今来合用寨屋教场地段，充教阅及一行官属舍屋。权乞于候潮门外大教场内教阅弓马。所有官物，亦权于大教场内空闲屋宇安顿。一、合用弓箭，乞先次支降一百八十张，一石五斗力、一石四斗力、一石三斗力各二十张，一石二斗力四十张，一石力六十张，九斗力、八斗力各一十张。射亲箭三十只，鉴箭四百只。一、合用鞍马、军器、衣甲等，从提举所绩次申请。提举所创立之初，别无公用钱物，欲乞每月支公用钱一百贯文，下左藏库支给，充教阅子弟公用，置历收支。本所(用)[合]用教阅、拍试纪律，候将来差到官属并新招子弟，条具格法，续具申请。」诏并依。提举官差枢密都承旨李壁，干办官兼押教差左领军卫将军李师闵、右领军卫中郎将翟铨。枢密院言：「近降指 
      
挥，复置弓马子弟所，以五百人为额。据提举官节次申，已约招二百一十五人，尚有未招之数。访闻沿边西北州军或有应选子弟，缘路途遥远，无由前来应募。」诏令弓马子弟所除许招揍三百人外，仰江淮宣抚司于两淮招五十人，京湖宣抚司于荆襄招五十人，四川宣抚司于西边招一百人。并各精选，务要人材强壮，武艺等仗合格，候数足回取指挥。
 职官 宋会要辑稿 职官六 皮剥所 
      
皮剥所
开宝二年置，一在嘉庆坊，一在延禧坊。掌割剥马牛驴 
      
骡诸畜之死者，给诸司工匠、亲从角抵官、五坊鹰犬之食，以三班殿侍二人监领，剥手十五人。 
真宗咸平五年四月，诏：「皮剥所自今后收官私死马，委使臣当面收剪鬃尾，秤数上历送纳，不须定十四两为额，勒人陪填。」 
景德三年二月，诏：「皮剥所每疋死马收炼脂油七两送皮场，充熟皮之用。」 
四年七月，诏：「殿前马步军司每鞍马病死，当日内印帖子，勒马主送剥马务，画时纳下给(抄)[钞]，不得擅邀乞钱物。」 
大中祥符七年五月，诏：「皮剥所断买肉屠户，除元定头疋钱外，岁每纳净利钱千二百贯，逢闰又加百千。句当以三年为满。如未满，不得诸色人陈状添课 夺。」 
天禧二年十一月，三司言：「皮剥所每旬上殿，奏收到死畜头疋肉脏数，元无许上殿指挥。检会编敕，不得将带常程公事上殿闻奏。已令本所将合奏文字逐旬于银台司通下。所有冬年寒日节假，旧例支散亲从亲事官并骑马直节料，每人肉脏各二斤。欲乞亦只令具奏，于通进司进入。」从之。 
仁宗天圣元年闰九月，诏：「左、右筑球相扑军所请口食、浑腔、死马，令皮剥所依旧例支。」 
(仁)[神]宗熙宁五年四月，详定编修敕令所言：「乞今后坊监送纳死马，各具印押关子，开坐疋数，并马赴皮剥所，验认交纳关子，即本所申省帐前粘连，委三司并管勾院磨勘司点检，及将坊监文帐对会。数目不同，即行遣根究情弊。及将里、外务合作一 
      
局，以『皮剥所』为名，只就旧外务舍屋监专公人管勾。里务除拨手分一名赴外务同祗应外，余并减罢。外务所纳坊监及开、祥两县头疋坊：原作「妨」，据上文改。，除死马外，诸杂头疋并各用印纸关子送本务照会。内外务价高者，并就价高处施行。」从之。 
高宗绍兴八年九月三十日，诏复置皮剥所，以「行在皮剥所」称呼。以兵部言官私倒毙牛羊无处送纳也。兵部条画：一、监官旧例一员，今欲差同干办(方)[坊]官一员权行兼官，每月量支请给钱五贯文，随历批勘。一、专知官旧一名，手分旧例二人。今欲(置止)[止置]手分一人，兼专知官，依旧募充。除支在京日所破请给外，其赡家食钱依见今库务例支破。一、库子旧例二人，今欲下临安府，于识字有行止厢军或曹司内踏逐出一名、指差一名充填。除旧请外，每食日量支食钱一百文，仍并分擘赴本所历内批勘。一、剥手旧例二人，今欲下临安府权差屠户一名。遇有开剥头畜，实时赴所开剥。如无送纳到死畜，并不得追呼，仍与免其余供应差使。一、把门巡宿剩员旧例系步军司差破一十人，今欲下步军使差大分厢军兵士四人。其请给并分擘就勘所给。一、本所合置官厅(旧)吏舍、筋皮(踪)] [尾角库及(内)[肉]脏等钱库，今欲乞朝廷指挥临安府，于城外近便踏逐系官空地，疾速修盖官厅席屋二间，吏舍席屋二间，凡库屋共二(门)[间]。一、本所旧例每年起收纳置死畜旧文历承受簿、 
      
尾筋皮历架阁簿，年终攒造收支毙畜等帐，赴尚书兵部驱磨。今欲 赏功罚罪簿、并依旧例，起置攒造施行。内合印簿历；并赍赴尚书驾部覆印施行。一、今(未)[来]覆置本所，逐时行移并起置合用簿历纸数，今欲每季支破大抄纸二百张，并随本所请受历内批勘。」并从之。 
十月十日，诏皮剥所铸铜印一颗，以「行在皮剥所记」六字为文。同日，诏：「皮剥所受纳官物合给钞木团印一颗，以『行在皮剥所绍兴八年分受纳官物团印』一十六字为文，逐年一易，从文思院给降。」 
尾令杂卖场出卖。其收到买名 十一月二十六日，诏皮剥所收到筋皮角令军器所取拨使用，净利价钱等，并赴左藏库送纳桩管，听候枢密院指挥。本所条画：一、在京日出卖死货，系本所置柜封锁，限一月人户实封投状在柜。如限满， 人二赴所属开拆，取逐色价高者为定买朴。三年一界，入纳抵当钱一万五千贯，屋业金银充，所在垛放；准备钱三千贯，见钱，本所垛放；买名钱二千贯，开、祥两县送纳；净利钱三贯，纳本所。本所今措置，欲置柜， 人二赴尚书驾部郎中厅封锁。用讫「用」下疑有脱字。，给付本所，限半月召人户情愿立定逐色钱数及每头疋死货全腔价钱，实封投状，赴柜内收盛。候限满，赴驾〔部〕郎中厅前开拆，取逐所立钱最高者为定。其合纳抵当、准备、净利、买名钱物，并赴所桩管送纳外，权以一年为界买扑。其未有人户间，遇有 
      
