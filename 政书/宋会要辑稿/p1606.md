<!-- { "loadSidebar": true } -->
村多有不畏公法之人，私置兵器，结集人丁，岁以为常，谓之关社。持鎗杖，鸣锣 ，千百成 ，动以迎神为名，甚者倚恃徒党，因而为盗。欲望约束行下，自今有犯，并依结集立社法，庶几顽俗有所畏惮。」从之。 
七月四日，诏淮东西路安抚司行下沿边州军，严切立赏，禁止私渡买马人。如有违犯，具姓名申三省、枢密院，取旨重作施行。」 
十一月二日大礼赦：「勘会民间多有杀人祭鬼及贫乏下户往往生子不举，甚伤风俗。可令逐路州军检举见行条法，令于县镇乡村晓谕，严行觉察，许人陈告。」九年十一月九日同此制。 
四年八月十四日，尚书省言：「检会累降指挥，令沿边州军禁止私擅渡淮，如遇捕获私渡人，并依军法。访闻近日禁防不密，仍多私渡，深虑透漏奸细，合再行约束。」诏沿边州军常切遵守，仍钤束县令、巡尉严行关防。若有透漏，致它处官司捕获，其当职地分官并取旨行遣。 
十月九日，权知廉州唐俊义言：「本州岛昨蒙朝廷降诏罢贡珍珠，然官吏不能仰体上意，公然采取，日甚一日，以至逼勒蜃户深入无涯之渊，坠身殒命，皆不之恤，期于得珠而后已。〔乞〕行下本路监司，严行禁戢。如违，具职位姓名按劾闻奏。」从之。 
六年四月二十八日，臣僚言：「近日每遇批旨差除，朝殿未退，事已传播，甚者诸处进奏官将朝廷机事公然传写誊(执)[报]。欲乞严行禁止。」诏三省检坐条法，出榜晓谕。 
十月二十八日，权发遣盱眙军龚鋈言：「每年津发岁(弊)[币]过淮交割，其随纲军兵及使臣等日不下四五十人，往往循习年例，私传钱宝出界，并夹带私商，不容搜检。欲乞札下本军，自今随纲兵士、使臣不许过淮，止于本军句直官兵据合用人数差拨，庶可革铜钱过界之弊。」诏依，今后仍有违犯人，具姓名申取朝廷指挥。 
七年三月十一日，知明州兼沿海制置使赵伯圭言：「伏详铜钱(同)[出]界，法禁甚严，缘海界南自闽、广通化外诸国，东接高丽、日本，北接山东，一入大洋，实难拘检。乞自今应官司铜钱不得辄载入海船，如有违犯人，重作施行。」从之。 
二十二日，权吏部侍郎王之奇言：「窃见关外诸州连接敌境，多有归正、忠义之人及逃亡恶少之徒，以兴贩为名，啸聚边境，动辄成 。久而不禁，将有未萌之患。欲望申敕州县，严行禁止。」诏宣抚司措置施行。 
六月十八日，知绍兴府、两浙东路安抚使蒋芾言绍兴府：原作「兴州府」，据《南宋制抚年表》卷上改。：「据本司参议官高敞札子，顷在北方，备知中原利害。如山东沿海一带，登、莱、沂、密、潍、滨、沧、霸等州，多有东南海船兴贩铜铁、水牛皮、鳔胶等物，虏人所造海船，器甲，仰给于此。及唐、邓州收买水牛皮、竹箭杆、漆货，系荆襄客人贩入北界。缘北方少水牛，皮厚可以造甲。至如竹箭杆、漆货，皆北所无。伏望敷奏，于沿海沿淮州军严行禁 
       
绝，如捕获客人有兴贩上项等事，与重寘典宪。」从之。 
八年二月二十九日，浙东提点刑狱公事程大昌言：「窃见豪民私置牢狱，前后诏旨禁戢非不严备。访闻近日形势之家，仍前私置手 枷杖之属，残害善良，恣为不法。欲乞申严禁约。」诏依，内情理重害者，令州县具姓名申奏，取旨行遣。 
九年三月六日，臣僚言：「伏见朝廷禁止见钱，三贯以上不得出城门，五贯以上不得下江，已立定罪赏。其诸军每月支请券食见钱动计万数，往往出城归寨支散众军，却将见钱衷私般载外州回易，以致行在见钱稀少。乞行下殿前马步军严行约束，如有违戾，即依立定罪赏施行。」从之。 
六月八日，诏：「诸路监司、郡守不得非法聚敛，并缘申请，妄进羡余。违者重寘于罪，令御史台常切觉察弹奏。」
 刑法 宋会要辑稿 刑法二 〔禁采捕〕 
       
〔禁采捕〕
太祖建隆二年二月十五日，诏曰：「鸟兽虫鱼，宜各安于物性；置罘罗网，当不出于国门。庶无胎卵之伤，用助阴阳之气。其禁民无得采捕虫鱼，弹射飞鸟，仍为定式。」 
太宗太平与国三年四月三日，诏曰：「方春阳和，鸟兽孳育，民或捕取，甚伤生理。自今宜禁民二月至九月，无得捕猎及持竿挟弹，探巢摘卵。州县长史严 里胥，伺察擒捕，重致其罪。仍令州县于要害处粉壁揭诏书示之。」 
真宗景德四年二月十三日，诏：「方春用事，前令禁采捕鸟兽，有司当申明之。」 
大中祥符二年十一月二日，诏曰：「朕承天育物，体道临人，宗上圣之无为，期有生之咸遂。况列真秘宇，大觉仁祠，式示创崇，岂宜亵渎!自今应伤生鸷禽之类，粘竿、弹弓等物，不得携入宫观、寺院及有屠宰，违者论如法。仍令开封府条约民间，无使广有采捕。」 
三年二月十九日，诏：「诸州应粘竿、弹弓、罝网、猎捕之物，于春夏依前诏禁断，犯者委长吏严行决罚。」自后每岁降诏申戒。 
八月二十四日，诏以将祀汾阳，沿路应有粘竿、弹弓并罝网及诸般飞放猎捕禽兽并采取雏卵等，并令禁断。 
九月十七日，诏：「将来祀汾阴，百司并从驾臣僚等，应网罟、鹰鹞伤生之物，并不得将行。令御史台(采)[觉]察闻奏。」六年将幸亳，亦下此二诏。 
四年正月二十五日，帝谓宰臣王钦若曰：「已禁断采捕，尚虑随驾臣僚从人以鸷禽、网罟妄称于庙内献送，宜严戒约之。」 
八月五日，诏曰：「火田之禁，着在礼经；山林之间，合顺时令。其或昆虫未蛰，草木犹蕃，辄纵(潦)[燎]原，有伤生类。应天下有畲田，依乡川旧例，其余焚烧田野，并过十月，及禁居民延燔。」 
十二月十二日，上封者言：「京城多杀禽鸟水族以供食馔，有伤生理。」帝谓近臣曰：「如闻内庭洎宗室市此物者尤众，可令约束，庶自内形外，使民知禁。」 
八年八月二十四日，禁获龙河鱼者。初，皇城司言，民有私捕河鱼，故命开封府谕禁之。 
九 
       
年四月二十四日，诏：「江南民先禁黐胶，自今复有违犯者，一斤已上从不应为重，一斤已下从轻断之。」 
八月四日，禁京城杀鸡者，违即罪之。初，帝曰：「始闻京中烹鸡者滋多，增害物命。」故行此禁。 
十一月一日，诏：「应因修三宫观采斫木植山林之处，公私永禁采伐，余处亦住采，取樵薪者听从便。」 
天禧元年八月十一日，诏禁捕采、取狨毛。 
十一月八日，诏：「淮南、江浙、荆湖旧放生池废者，悉兴之；元无池处沿江淮州军近城上下各五里并禁采捕。」 
三年二月七日，诏禁诸色人不得采捕山鹧。 
十月十六日，禁京师民卖杀鸟兽药。 
仁宗天圣四年四月十八日，诏：「山泽之民采取大龟倒植坎中，生伐去肉，剔壳上薄皮，谓之龟筒，货之作玳瑁器。暴殄天物，兹为楚毒。宜令江淮、两浙、荆湖、福建、广南诸路转运司严加禁止。如官中须用，即临时计度之。」 
六年二月十二日，诏禁止诸色人等持黏竿、弹弓、罝网及诸般飞放猎捕禽兽，采取雏卵，犯者严断。 
景佑三年二月五日，诏曰：「国家本仁义之用，达天地之和。春令方行，物性咸遂，当明弋猎之禁，俾无麛卵之伤。眷乃攸司，各谨常宪。应有持粘竿、弹弓、罝网及诸般飞放猎捕禽兽并采取雏卵及鹿胎人等，于春夏月并依条严切禁断，今后春首举行。」 
六月十五日，诏曰：「冠服有制，必戒于侈心；麛卵无伤，用蕃于庶类。惟兹藷鹿，伏在中林，俗贵其皮，用诸首饰，竞刳胎而是取，曾走险之莫逃。既浇民风，且暴天物。特申明诏，仍立严科，绝其尚异之求，一此好生之德。应臣僚士庶之家，禁戴鹿胎冠子，及无得辄采捕制造。」乃购赏以募告者。 
庆历四年六月二日，诏蓄猛兽而告人者，以违制论。 
高宗绍兴十三年五月十九日，中书舍人杨愿言：「天申令节，诏天下访求国朝放生池遗迹，申严法禁，仰祝圣寿。」从之。 
十九日，尚书工部郎中林乂言：「窃见临安府西湖实形胜之地，天禧中王钦若尝奏为放生池，禁采捕，为人主祈福。比年以来，佃于私家，官收遗利，采捕殆无虚日，至竭泽而渔者，伤生害物，莫此为甚。今銮舆驻驆，王气所存，尤宜涵养，以示渥泽。望依天禧故事，依旧为放生池，禁民采捕，仍讲利害而浚治之。」诏令临安府措置。 
十一月十四日，诏诸路州军每遇天申节，应水生之物，系省钱赎生，养之于池，禁止、断罪依窃盗法。 
十四年五月一日，宰执进呈诸路已置放生池事，上曰：「此事固善，但恐有妨细民渔采，所害亦大，其元有处可令复旧。」 
十七年十月二十一日，知荆门军赵士初言：「丁亥日禁屠宰，未有禁渔猎，望于条禁内添入丁亥日禁渔猎之文。」从之。 
二十年二月三日，军器监丞齐旦言：「今江浙之民乐于渔捕，往往饰网罟、罩弋，以春时操以入山 
       
林川泽，所取必竭，盖未有断罪。望诏有司，申严法禁。」刑部看详，禁止采捕，在法止科违令之罪，欲从杖八十科断。从之。 
二十七年九月二十九日，宰执进呈知均州吕游问奏，城下边接汉水，乃是放生去处。公使库岁收鱼利钱补助收卖天申节进银，自金州以来，密布鱼枋，上下数百里，竭泽而渔，无一脱者。乞将本州岛鱼枋尽行毁拆，除免公使库鱼利钱窠名，严立法禁，后来不得复置，仍禁止应干沿流不得采捕。」上曰：「均州所贡银数不多而经营至此，必是别无窠名钱物可以应办。且放生虽有法禁，亦细民衣食所资，姑大为之防，岂能尽绝 今自官中竭泽采捕以供诞节，其亦不仁甚矣，宜依奏。」 
二十九年二月九日，诏：「比得太宗皇帝尹京日禁断春夏捕雏卵等榜文，训敕丁宁，唯恐不至，仰见深仁厚泽及于昆虫。今付三省，可申严法禁行下，以广祖宗好生之德。」既而宰臣沈该等言：「伏奉御笔，颁降太宗皇帝尹京日禁采捕，仰陛下以不杀之仁，再造区宇，推爱人之心普及含生，恩被动植，虽鸟兽鱼鳖，罔不咸若。好生之德，用符祖宗，实万世无疆之休。乞宣付史馆，垂示无穷。」于是可其请。 
十二日，知枢密院事陈诚之言：「窃见民间轻用物命以供玩好，有甚于翠毛者，如龟筒、玳瑁、鹿胎是也。玳瑁出于海南，龟则山泽之间皆有之，取其壳为龟筒，与玳瑁同为器用。人争采捕，掘地以为，倒直坎中，生伐其肉。至于鹿胎，抑又甚焉。残二物之命以为一冠之饰，其用至(危)[微]，其害甚酷。望今后不得用龟筒、玳瑁为器用，鹿胎为冠，所有兴贩制造，乞依翠毛条禁。」从之。
