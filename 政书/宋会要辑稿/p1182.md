<!-- { "loadSidebar": true } -->
七月二十六日，户部言：「淮西茶盐司申：乞将无为军昆山场见卖六十斤笼篰住罢织造，责委所属别行织造四十五斤、二十斤两等笼篰，发下昆山矾场桩管给卖。内四十五斤笼篰，每只除工费外，收息钱四十文；二十斤笼篰，每只除工费外，收息钱二十文。据榷货物务勘会；无为军昆山矾见卖三等矾引，大引一百斤，中引五 
     
十斤，小引三十斤，兼有加饶贴买之数，所造盛矾笼篰却止以六十斤一等织造，委是未得适中。今来淮西提举茶盐司申乞事理，委的得允当得：疑衍。。」从之。 
十年二月六日，淮东常平司言；「本司契勘楚、泗州市易务先蒙支降到矾钞引各一千道，缘本处不是就便去处，是致无人承买。今来泗州市易务已得指挥罢局，所有本务元承支降到矾引共一千道申部，乞指挥施行。户部据榷货务勘会：泗州市易务既已罢局，其未卖矾钞若令发回本务，本州岛至行在道路遥远；或令拨赴楚州，又缘本处亦有未卖之数。今契勘得无为军昆山场系出产矾货去处，见有降到矾钞客人多是就便算买，可以发泄。今欲将泗州市易务未卖矾钞引改拨赴无为军昆山场，招诱客算。」从之。 
十一年十二月四日，工部言：「铸钱司韩球奏：据铅山知县同本场监官申，截自七月二十日终，煎炼到青胆矾六千七百六十斤，扫到黄矾四千五百六十四斤在库，乞变卖施行。据榷货务条具下项：一、检照建炎四年十月九日指挥：给卖抚州青胆矾，每斤价钱一百二十文省，土矾每斤价钱三十文省。其铅山场所产矾货，今体问得比之抚矾稍高，内青胆矾欲放抚州矾体例，每斤作一百五十文。黄矾比土矾亦是稍高，每斤作八十文，仍乞将逐色矾依昆山场白矾例，每引各作一百斤。一、契勘自来客人赴务算请矾货，系依 
     
茶、盐钞引例，每贯纳头子市例钱二十文，每贯纳顾人钱一文，每引纳工墨钱二十文。今来客筭青胆、黄矾，欲乞依本务见今收纳则例。一、契勘客人纳钱赴榷货务筭请矾货，系给钞引付客人执前去矾场照会请矾，其引系矾场批凿月日付客人，随矾照会货卖，合行预降合同号簿。欲令太府寺交引库速行印造，差本务号簿官押发前去信州铅山场收管，勘同支矾。」并从之。 
十二年六月十三日，榷货务言：「先承指挥，许将坑场所出青(黄胆)[胆、黄]矾，并从铸钱司委官措置监辖煎炼，具数申户部，报榷货物给引出卖。候人户前来筭请过矾数，即申户部。乞留五分应付资助铜本，仍乞于诸色上供钱内兑拨。后来续据信州铅山场煎炼到青胆、黄矾一万一千三百余斤，本务已行招诱客人，入纳到钱二千三百余贯，及令客人于矾场贴买一分矾，收纳价钱专充矾本支用。今来铸钱司乞量行支拨三二千贯，应付信州铅山场充煎矾工料本钱，欲下江、淮等路铸钱司于信州合起经总制钱内截拨钱一千贯文，与本场收到一分矾钱相兼，充煎矾本钱支用。所有日后入纳到逐色矾正钱，依已立定十一分为率，除将六分赴本务送纳外，其余五分令客人指留就矾场送纳，专充煎矾工料本钱支使。」从之。 
十月二十二日，户部言：「榷货务契勘铸钱司具到铅山场七月十六日终收到青胆矾三万 
      
六百五十五斤半数，内一万六千五百斤已据客人赴务筭给钞引前去请矾外，有青矾一万四千一百五十五斤半未曾给引出卖。所有收到黄矾八千三百八斤半，数内四千九百五十斤已有客人筭请外，有三千三百五十八斤半未曾给引出卖。今乞备申朝廷指挥下交引库印造钞引，赴务应副客筭施行。仍乞今后铸钱司申到铅山场续煎到逐色矾数，从本务一面牒报交引库印造钞引，下务给赏施行。」从之。 
十四年十一月十九日，户部言：「淮南西路提举茶盐司申：乞无为军昆山矾场收买新矾，于旧价二十文上增添一十五文省，通作三十五文省收买。榷货务勘当欲权依。本司申到事理，于旧价每斤二十文上增添钱一十文，通作三十文省收买，所有客人就场送纳矾引上添搭所增钱数，令矾场与贴买一分钱另项收桩，专充买矾价钱，不得别将他用。」从之。 
二十九年闰六月十日，户部言：「淮西提举茶盐司申：无为军昆山矾场每年所收钱物，自来未有立定岁额比较官吏偷墯，无所惩劝。今取到绍兴二十四年至二十八年五年内所收钱数均作五分，内一分计四万一千五百八十五贯，为酌中之数。今欲权为定额，依酒税务条法增亏赏罚。」从之。 
孝宗隆兴元年三月二十四日，淮西提举茶盐司言：「无为军昆山镇出产白矾，合用本钱于庐、舒、蕲、黄、和州、无为军、寿 
      
春府支拨，自绍兴三十年至三十二年终，各有拖欠。今来已是支买得行，欲将前项拖欠本钱特与蠲免一半，自余许令本州岛随所欠多寡行下逐州军于以后年分带纳。」从之。 
淳熙十二年九月四日，都大提点坑冶铸钱司言：「潭州浏阳县永嘉场地名铁炉冲等处，有皁土堪煎青矾，具创置青矾场系是官地具：疑当作「见」。，即非民地，委是出产去处。乞照应韶州矾引体例，给降钞引，召人请买。户部契勘乞印给三十斤例、四十斤例钞引各三百副，付潭州通判厅给卖，仍将卖到价钱照应韶州涔水场体例，分隶起解送纳。」从之。 
绍熙三年二月三日，淮西提举茶盐司言：「无为、昆山矾场见管矾钞引止有一万余道，委是不多，乞接续支降三十斤例一等钞引二十万贯，降下本场应接给卖。」从之。 
 食货 宋会要辑稿 食货三四 产砂原书「产砂」二字抄于天头，今移置于此。 
      
产砂原书「产砂」二字抄于天头，今移置于此。
      
仁宗天圣元年，江宁言：「溧水县见有朱砂，差人取掘到，除烧水银外，并无朱砂苗脉。」 
十年，广南西路经略安抚司言：「伏见广源等处内有朱砂坑，乞令本司兴置。」从之。 
建炎四年，户部言：「先准朝旨，每年于宜州收买回蕃朱砂二万两，合用钱四千余贯，于方场钱内支拨收买应副，即无住买年限。自崇宁四年至今二十余年，共支过十万余贯，积累岁久，往往侵用常平钱数。」诏令住罢收买，已支钱令逐路提刑司具数责令市舶司限二年拨还。 
雍熙中，供奉官于延德使高昌还，行程云：王居北庭。北庭山中出 砂，山中常有烟气涌起，而无云雾。至夕，光焰如炬火，照见禽鼠皆赤采。 砂者，着木底鞋，若皮为底者，即焦；有穴出青泥，出穴即变为砂石，土人取以治皮原书其下有注云：「松案：此条《大典》砂字韵引，今附录于此。」。 
 食货 宋会要辑稿 食货三四 坑冶杂录坑冶杂录：此四字原书抄于天头，今置于此。 
      
坑冶杂录坑冶杂录：此四字原书抄于天头，今置于此。
      
鄱阳、乐平、浮梁、德兴岁和买金五百四十二两八钱，德兴银一
千七百四十九两五分，铜二十一万一千七百三十四斤二两，而《中书备对》则云：岁买金三
十四两，银二千一百三十七两，铜七百四十斤。有买金场，一在城下，一在利阳务，一在德
兴县。又有市银院买铜场，皆在德兴。今金、银、铅皆无，惟有浸铜，及铁课利钱亦不敷。
至道元年，福建转运使牛冕言：「邵武军归化县金场虚有名额，并无坑井，专副人匠千一百余人配买金六百余两，百姓送纳不逮，以至弃命自刎。其场今请停废。」从之，自今永不得兴置，工匠悉放归农。 
二年，陕西转运使言：「成州界金坑两处，先是州遣吏掌之，岁课不能充。望遣使按行，更立新制。」诏曰：「捐金于山，前圣之盛德； 
      
所宝惟谷，旧史之格言。朕缅慕太古之风太：原作「大」，据《宋大诏令集》卷一八三改。，不责难得之货，何必言利，徒以勤民 其成州金坑两处并宜停废。」 
三年，诏：「比者三司奏请东、西两川掌关征榷酤 醝之利者，半输银帛外，其半以二分准市价入金。近闻州郡非产金处颇为不便，其入二分金宜即停罢，如愿入听。」 
四年四年：按至道无四年，此「四年」前当脱年号。，京东转运副使上官佖言：「奉诏相度登州蓬菜县界淘金利害。今检视淘金处，各是山涧河道，及连畔地土闲处有沙石泉水，方可淘取得碎小片金。仍定下项条例：凡上等，每两支钱五千，次等四千五百，俱于在城商税务内置场收买，差职官勾当。产地主占护，即委知州差人淘沙得金，不计多少，立纳官，更不支钱。监官招诱收买数多，即与酬奖。地主及赁地人不得私卖，及将出州界，许人告捉，一两已下笞四十，已上笞五十，四两已上杖六十，七两以上杖七十，十两以上杖八十，十五两以上杖九十，二十两已上杖一百；买者减一等。告人据捉到金色号，全与价钱充赏，至百千止。应自前淘买到者，即限一月赴官中卖，限满不首，许人告捉，并依前项施行。应出金地主或诸色人，如自立法后一年内，淘取得金二百两已上中卖入官，与免户下三年差徭及科配，如并五次淘得各及两数，即永免差役科征，只纳二税。应地主如少人工淘取，许私下商量地步断，赁与人淘沙得金，令赴官场中卖。」从之。 
六 
      
年，三司使范雍言：「恩州阳江县出产金货，虑不切尽公收买。已牒本路转运司，选差职官往彼监当。」诏令三司钤辖，不得搔扰。广南东路转运司言：「恩州磨铜等处产金，自天圣五年十月至今年二月，共买四百八十余两，支价钱四千二百八十余贯。」既而客旅在京入便钱往，三司言：「商客便钱入恩州，皆于淘金人户处偷买金货兴贩，侵夺官中课利。请令在京都榷货务及荆湖、江淮南路诸州军，自今后不许客人入便钱往恩州。」从之。 
七年，上封者言；「登州生金，置官收市。今闻莱州莱阳县亦产金。诏委转运使覆按诣实「诏」字前疑脱「乞」字。，乃请各置官收市，及设巡逻，勿听私相贸易。」从之。 
八年，诏彭州九陇县产金货，命差官采淘八年，诏彭州九陇县产金货，命差官采淘：此条原抄于天头，今移置于此。。 
十年，广南西路经略安抚司言：「伏见广、源州等处内有金坑并慎乃金坑，已委提点刑狱专管勾。勘会慎乃金坑自兴置，博买金宝变转回易，收趁利息，以助经抚蛮夷。乞令本司兴置，及依旧回易。」从之。 
四年，河东都转运使陈安石言：「豊、绛州、曲沃金坑，今已措置就绪。」诏官(史)[吏]减磨勘、循资有差。又知沅州谢麟言：「溪江产麸金，欲乞募人淘采中卖。」从之「又知沅州」至「从之」，原书抄于天头，今称置于此。。 
