<!-- { "loadSidebar": true } -->
犹未修筑，流民未尽复业。若以经界后至今仅三十年不曾检核之事，一旦于目下荒歉之际骤然举行，深恐扰民。盖今户部须降帐式，要见物产坐落去处 步数目、近邻四至，抛荒归业请佃请射姓名年月，造帐供具，俾守、倅、令、佐结罪保明，仍立委邻州官亲行核寔，即与昨来推行经界事体无异，势须于州县乡村 行根括，切虑民情不安，有转徙之患徙：原作「徒」，据同书食货一○之三一改。。欲望明诏且令两路招集流移之人，俾悉复业，及措置赈济，候来年丰熟，于农隙日即依所立帐式根括施行。」从之。
 食货 宋会要辑稿 食货七○ 税 赋税 
      
税 赋税
【宋会要】
      
淳熙元年十一月二十九日，中书门下省言：「人户合纳租税，在法本户布帛不成端匹，米谷不成升，丝绵不成匹两，柴蒿不成束者，听依条时价纳钱条：疑衍。。其钱不及百，愿与别户合钞纳本色者听。访闻州县奉行不虔，吏缘为奸，将合纳零碎之数催纳，已纳者不即销簿，重垒追理。」诏逐路监司常切约束，如有违戾，许民户越诉。 
八月二十五日，臣僚言：「州县催科两税，自有省限。今之为吏，以趣办为功，往往先期追扰，乞禁约。如有不依省限催科者，许民户越诉，重寘典宪。」从之。 
三年十一月十二日，南郊赦：「山间及并溪田有[被]水冲决、堆注沙碛未堪耕作者，州县尚依旧催理税赋，委无从出。可令逐路转运司委官覆实，保明申尚书省，(母)[毋]致隐冒。」六年、九年明堂赦、十二年郊赦、十五年明堂赦同。内十二、十五年两赦增入「坍江田土者。」 
同日，南郊赦：「人户折帛钱，已降指挥合以钱、会中半输纳。访闻浙东州县循袭旧例，尚令纳银，高其两数，重困民力。可令遵依指挥，只纳钱、会。其合起轻赍处，仰官司自行取买。如有违戾，监司按劾以闻。」九年明堂、十二年、十五年郊赦同。 
四年二月十三日，执政进呈大宗正丞刘溥奏：「近年诸郡违法预催夏税，民间苦之。」龚茂良、李彦颖同奏：「此为下户之害非细。但往年谏官 
      
曾论此事，方施行间，户部长、贰执奏不行。至去年春，言者又(反)[及]此，版曹复申前说，谓递年四月五日合到行在折帛钱共六十五万贯，指拟支遣，若不预催，恐至期阙误。」上曰：「既是违法病民，朝廷须别作措置，安可置而不问 」 
次日，奏：「户部每年八月于南库借六十万缗应副支遣，次年正月至三月拨还。今若移此六十万缗于四月上旬支借，则户部自无阙用，可以禁止预催之弊。」上喜曰：「如此(指)[措]置，不过移后就前，却得民力少宽，于公私俱便。」遂诏诸路转运司行下所部州县，自今并须依条限催理二税，如有违戾处，令监司觉察按劾。 
四月七日，中书门下省言：「访闻逃绝人户税租，县往往不为依条蠲阁「县」前疑脱一「州」字。，及非逃绝人户持顽不肯输纳，州县更不追理，抑勒保正代输，显是违法。」诏逐路监司觉察，如有似此违戾去处，按劾奏闻。 
十一月六日，臣僚言：「今岁丰稔，州县为见米价廉平，抑令人户折钱送纳，计所输之直过于本色远甚，民间反以为患，乞戒饬州县，令岁所纳秋米并送纳本色，不得折钱。如有违戾，重寘典宪。」从之。 
十七日，臣僚言：「临安府钱塘、仁和两县岁敷和买、折帛，下户常受其弊。盖本色所直，不过四五千，折价所输，其费七贯五百。方折纳之时，上户惟务迁延避免，洎至间场之日间：疑当作「开」。，争欲全输本色。折纳之数常亏，官司无所取办，势必归之下户，不均之弊，莫甚如此。乞严降指挥，自今两县将 
      
人户物帛合纳本色、折钱各为若干，分明散给凭由，官、民户于受纳日并赍凭由，照数批凿交纳。若有侵纳本色，不得理为合纳之数。」从之。 
二十二日，诏前知崇庆府新津县姜如晦、见任知县路由古并特降两官，路由古放罢。以成都帅臣劾其违法预借故么。 
淳熙五年二月三日，臣僚言：「郡县之政，其最为民害者，莫甚于预借。盖一年税赋支遣不足，而又预借，终无还期。乞戒州县勿复循例。如有违戾，监司常切觉察。」从之。 
三月二十七日，诏四川总领所同逐路转运司取见诸州、军未尽数减于折科夏、秋税绢咤依，更相度与裁减。若于岁计却有妨阙，公共(指)[措]置将诸州应干豹赋通融相(捕)[补]，开具以闻。」先是，四川安抚制置使胡元质言：「西蜀税租折科之额，视东南诸路为最重，如夏、秋税绢，以田亩所定税钱仅及三百，则科绢一匹，不及三百者谓之畸零。其所输纳绢，乃仅佑钱则。准时直，当承平时，每缣不过二贯，兵兴以来，每缣乃至十贯，是一缣而取三倍么。陛下轸念远民重困，每缣裁定作七贯五百，然独成都自淳熙五年为额减放讫，其它州县尚有未应。昨来指挥去处，乞行下约束。」故有是命。 
五月十四日，左司郎官陈举善言：「一县之豹，自有(租)[祖]额。前此作县者，适会岁丰，商贾流通，征酤溢额，零税无亏，幸而增羡羡：原作「美」，据下文改。，则献之州郡，州郡以有所献之数填于版籍，遂为正额，岁取足焉。促迫之期，甚于 
      
经常之赋，遂至于不可支。乞明诏州郡，将十年以来属县及场务所献增羡为正额之数者，尽行除豁，不得复有拘催。」从之。 
七月三日，宰执进呈葛邲札子，乞蠲除绍兴府攒宫等处和买。上曰：「攒宫山地田园、泰宁寺赐田、延祥庄田产，已放免二税，其和买，绍兴府自合一并除豁，岂可科在人户 可并与除豁，具数申尚书省。」 
八月三日，御笔手诏：「朕祗荷此句下当有脱文。，高穹眷佑，祖宗垂休，获承太上之慈训，修明治道，夙坼不敢荒宁此句疑有脱字。，比年以来，五谷屡登，蚕丝盈箱，嘉(兴)[与]海内，共享阜康之乐，尚念耕夫蚕妇终岁勤动，贯钱不足以偿其劳，而郡邑或弗功恤，使倍蓰以输其直，甚亡谓么。其令诸路监司严戒所部，应两税除折帛、折变自有常制外，常输本色者，(母)[毋]以重(贾)[价]强之折钱。若有故违，按劾以闻，当重寘于法。其御笔令临安府刻石，遍赐诸路监司、帅臣、郡守。」 
十月二十六日，诏户部长、贰同临安府守臣核实攒宫、圆坛、养种花园、诸军营寨、宫蹑等处，及浙江昨咤风潮冲打一带江岸，其所管税租，并与除豁。 
十一月二十八日，诏新涨沙田已起立苒税，其陷江田地苒税自合蠲免，令两浙漕臣行下诸县供具诣实申尚书省。 
十二月十一日，太平州言：「每年合理秋税数内布、豆二(顷)[项]，本州岛不产，系折纳价钱。近有诏旨，当输本色者，(母)[毋]以重价强之折钱。今本州岛民户乞照年例折纳。」上曰：「不许折纳价钱，以便民么。今太平州 
      
不出布、豆，民间以纳本色为不便，愿纳价钱，可从民便。」其后平江府亦据人户状，以本土不育蚕，乞依年例折纳，申户部取旨。诏从民便。又言：「乡户僻远，所纳米不多，不能般担赴官，欲听从民便折钱。」从之。 
六年二月十八日，诏：「州、县受纳人户税绢，其不成端匹者，每匹并以一百文足折价，从便独钞送纳，不得过数增收及妄有骚扰。如有违戾，按劾以闻。」 
七月十三日，中书门下省言：「已降指挥，第四、第五等人户不成端匹畸零税捐，许折纳价钱。」诏：「如人户有愿辏纳本色者，听从其便。」 
七月十九日，谏议大夫谢廓然言廓：原作「廊」，按《宋史》卷一七四《食货志》，是年有谏议大夫谢廓然，据改。：「州县违法科敛，侵渔日甚，其咎虽在于县令，而督迫实由于郡守。县令有为监司所按，而郡守乃偃然自若。望临遣监司之际，严功训诰，或郡之过需于县，县之横取于民，悉行按劾，无详于小而略于大。又命台、谏谷其违者，从而纠之，正本澄源，则聚敛之风熄矣。」从之。 
十月十四日，起居郎李木言：「乞将人户苒税合纳凭由，各具合敷都数及纽计物力合纳官物各若干，明以都数及则例载于凭由，令、佐抽摘照藉，分乡点检，然后给散人户。不得妄有增减不实，及凭由之外又行科敷。并许人户越诉，令、佐重寘典宪。」诏依，其凭由各差乡户、长给散，不得追扰。 
七年三月十一日，四川安抚制置使胡元质言：「凤州梁泉、两当、河池三县并成州栗亭，以人户见耕牛具数目为准均(数)[敷]二税，以是民间 
      
畏避，莫敢畜牛。乞只以干道七年逐州元籍定牛具为科敷则例，自此如有新添牛畜，更不收入为额，辄增科敷。」从之。 
五月二十九日，吏部尚书王希吕言：「人户既典卖产业之后，止割税赋。如物力之类，必至三年方许推排，则产去之户虚挂物力，横被追纠。又远方县邑有一二十年未尝推排者。窃谓应人户典卖产业，令于推割税赋之际，即与物力一并推割。如系典业，即候他日收赎之日，却令归并。」从之。 
九年六月十四日，诏四川制置司及转运司严切禁约所部州县，不得预借。尚或违戾，按劾以闻。逐司奉行灭裂，亦坐失觉察之罪。以中书舍人宇文价言：「蜀中四路犹有预借之弊，乞行约束。自今若知县罢任，批书亦乞保明批『不曾预借』一(顷)[项]。」故有是诏。 
九月十三日，明堂赦：「民间合纳夏、秋税苒，访闻州县不遵三尺，往往大折价钱，致令人户艰于输纳，并将畸零物帛高估价，却往他处贱价收买，以图剩利，显属违戾。可令监司觉察，乃许人户越诉。」十二年、十五年赦同。 
同日，赦：「诸县起解本州岛及上司豹赋，各有立定窠名。访闻诸州、军不恤县道，逐时添立项目钱数，遂为永额。可令目下改正。或有违戾，仰监司觉察，按劾以闻。」 
十年八月二十四日，诏：「诸路州县人户积欠二税，自淳熙八年终以前特与蠲放，不许别作名色再行催理。自今若遇水旱，须管疾速检放，其合输钱帛、物斛，常切照限催 
      
纳，不得再有抛欠。如或违戾，户部觉察，具名以闻。」 
十一年二月二十一日，户部言：「建康府申乞将沙田许从官田所画降指挥，与免十料催科外，其沙地、芦场乞自初生年分起科催纳税租。」从之。 
