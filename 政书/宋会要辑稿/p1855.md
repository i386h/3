<!-- { "loadSidebar": true } -->
英宗治平二年正月二十四日，诏：「命官寻医(待)[侍]养，许送还公人如例。」以上《国朝会要》以上：原作「以朝」，据后文改。
神宗熙宁七年正月一日，诏定知判州府使相五百五十人，曾任二府并宣徽、节度四百五十人，待制、观察使已上二百五十人，带都总管者别差三百人，带安抚、钤辖者别差百人，都转运、发运使、待制已上如知州府例，余官二百人，通引司吏共九人。一路副都总管三百人，总管二百人，州总管、路钤辖、沿边安抚使副正任以上充都巡检使一百五十人，发运副使、转运副使、知大藩、同州总管，通引等共六人。提刑并知节镇州一百 
      
二十人，发运使、转运判官、知州百人，通引等共五人。安抚、路分都监、州钤辖、沿边都巡检使百人，提举常平仓、知军监八十人，通引等共五人。通判五十人，客司、书表司共二人。都监、都巡检使、承受、管勾、检法官三十人，监押、巡检、寨主二十人，签判、知县十五人，县令十人，监当及幕职州县官七人。 
六月四日，诏：「应转运使副、判官、提刑、提举、同提举常平仓官诣辖下诸州巡历，每员许带人吏二人，公事繁多，亦许随处暂差人吏行遣。当直人不得过十五人。将带不尽当直人听留在家驱使。内转运使副、判官、提刑逐州差送迎人，通计随行当直人不得过合破人数。如本处无厢军，即官吏结罪保明，许差近下禁军。陆路别差担擎兵士一十五人，节级一人。水路乘船不得过赴任只数，仍破十分人牵驾十分人：「分」字疑误。，并逐州交割。」 
八年七月十九日，诏：「官员合破诸军迎接者，计合到任日，除往还驿程前一月发遣；送还者除程占滞毋得过一月。」 
元丰五年十一月十八日，诏：「州县官得替，计程支顾钱，而中道物故丁忧者，程虽未满，其钱勿追。」 
哲宗元佑元年闰二月二十八日，诏：「八路知州、通判、签判、监司属官承务郎以上、知县、大小使臣员阙并归吏部差注，内接送人合支顾钱者并只差兵士，内有专条并奏差及一时指挥及其余阙并水土恶弱及自来差摄官处并依旧。」 
八年十月一日，尚书兵部奏：「请诸接官官员军人上「官」字疑误。、公人，当职官不得 
      
使令随从人寄附物色。如违，并所随从人并以私役兵防论。」从之。 
绍圣元年七月三日，户部看详役法所言：「幕职、监当官(按)[接]、送，旧差全请顾钱公人。今来合支顾人钱，并依元丰令定人数支破。其元佑敕所添人数并差厢军。」诏减罢元佑敕添人数，余从之。 
徽宗建中靖国元年二月二十六日，资政殿学士、正议大夫、提举中太一宫兼集禧观公事黄履状：「今准朝旨给假，暂归邵武军，展省邱垄，至秋还阙。所是乘船路往来合要防护兵级，欲乞所经州郡量差五十名，逐郡替换。仍于往来出陆州郡即乞添一百名，亦每郡替换。」从之。 
政和六年十二月十五日，诏川陕多阙正官，事因废弛，小臣远官艰于般挈，理须措置。政和令内诸自川陕之官罢任，于接送人外，缘路差递铺兵，该载未尽。可令兵部看详立法，限三日取旨颁降。兵部今拟修下条：诸川陕路之官罢任，分司、致仕、寻医、侍养、丁忧、身亡同。因犯奸赃而替罢，若川陕路之官罢任，不出本路者非。于接送人外，及服阕赴阙者，缘路差递铺兵，由江陵府及荆门军路者惟夔州路官许来来：疑误。。不般家者减半。别条已差铺兵者从一多一多：疑误。。负担者每人不得过九十斤。逐铺交替，不限官序，止以到铺先后为次。如或不足，于所在州依数差厢军，不得过至京程数。以上《续国朝会要》。 
高宗建炎二年二月四日，诏许支系省钱顾人代接送兵士旨挥勿行。先是，儒林郎冯迪德言：「昨降旨挥，应合差破接送兵士内厢军阙，许支系省钱顾人。今州 
      
郡更不差破兵士，一 以和顾为名，并支系省钱，暗损财计，欲望改正。」故有是诏。 
九月七日，知扬州黄愿言：「在京官员赴任顾人钱，依条系诸路起发上京，于户部桩管。今圣驾驻跸扬州，日有注受差遣赴任之人，除勘请合得本官料钱外，别无宽剩役钱应副。勘请在任顾人钱乞令新任勘支。」从之。 
绍兴元年十月二十五日，诏：「应诸州幕职官、诸县令(承)[丞]簿尉合破接送并在任般家顾人钱并权罢。」以臣僚言，所在妄指川广远处，多计地里，为钱不赀，乞行裁省故也。 
七年九月十七日，张浚言：「臣荷陛下知遇，出入总兵，几及十年，其所施为，不无仇怨。今奉亲偕行，还家万里，泛然舟寄，未有定居。除依例合破使臣外，乞许臣于都督府借差使臣四员，存留亲兵五十人，以备缓急。」从之。 
二十五年十一月十九日，南郊赦：「诸路官员任满合差厢军送还到住程处，依条限半月发遣，从来多有妄作缘故占留，既不依时到营，致本处便作逃亡事故，开落名粮，因而老幼失所。如有似此之人，许经所在州军自陈，给据发遣，归元来去处，依旧收管。」 
二十八年九月十九日，诏：「应官员除依条差破迎送人外，不得违法支顾脚顾船钱。」 
十一月二十三日，南郊赦：「勘会累降旨挥，约束州县差顾人夫应副过往人。访闻州县奉行灭裂，循习旧弊，甚者抑令出顾钱。仰监司常切觉察，按劾以闻，当重寘典宪。」以上《中兴 
      
会要》。 
孝宗隆兴元年八月十七日，殿中侍御史周操言：「臣契勘监司郡守所破接送人载在令甲，各有定数：使相知州五百人，前宰执知州四百人，大藩知州二百三十人，节镇知州一百二十人，余州一百人，转运使副一百三十人，提刑一百二十人，转运判官一百人，此其格也。比缘监司、郡守数多，接送频繁，所破借请，或至半年，或四五月，近者不下三月，所费不知其几。加之公用什物，率皆创置，故一经接送，州县仓库为之(拐)[枵]然。臣愚欲望今后监司郡守接送人，除使相、宰执知州人数太多，合行减三分之一外，其它并不得过数添差。仍戒谕监司、郡守，每事简省，不得侈靡，并从御史觉察。若现接本任就移他处不候待阙之人，止得于旧任破送还人亲任，更不得别发接人。如在五百里外者，其送还人就五百里止，却令新任接人于所止处交替。庶几免致重迭费耗，少宽州郡之力。乞附条令，永为定制。」从之。以上《干道会要》。 
      
 仪制 宋会要辑稿 仪制四 接 送 
      
接送
【宋会要】
淳熙元年五月二十九日，诏：「诸路监司、宪司州县巡历，只许带本司公吏一名、掌管按牍及使令三二名随行，不得与外人交通。余人并于所到州县借差。如敢违戾，令御史台觉察，以违制论。其它监司出巡及通判季点之类，并皆准此。」 
四年九月二日，诏：「自今监司、郡守阙到赴行在奏事，未得取索远方人从，候阙近方许计程发遣。」 
五年十二月二十三日，臣僚言：「应荒歉州县，当专以救荒为务，所有迎新送旧兵卒公吏借请及供张从物之属，所费不赀，自合裁减。乞令旱伤州郡守倅而下迎送，并依近日杨布、钱象祖已得指挥，吏卒供张从物之属并从减省。」从之。 
九年正月十三日，上谓辅臣曰：「监司、帅守接送人借请等费用太多。」宰臣王淮等奏：「条格具存，往往巧作名色，全在监司觉察。」上曰：「只为监司自犯法，可令侍从等集议。」于是集议来上曰：「一、监司守倅已依格差接送人从外，又有将带公使钱作随行支用，系是重迭破费，合行禁止。一、人从借请不多，合依格外，书表司等人，近来多是妄作名色，增添借请，及格外差都吏、手分等，每名借请，犒设至多，合行禁止。一、(供)[公]堂供张、什物陈设等多是增添过多，以致科扰行铺，侵耗公库。一任之间，有置两三次者。自今不得再有添置，候得替日，依数 
      
逐一牒公库交纳，不得将带前去，及作名色销破。一、迎接轿乘，多是监司州郡分下所属科率。一、接送如愿乘船者，只合差破官船；如无官船，许和顾乘使，不得折支顾钱。一、合破接官从物，旗帜、挝剑及人从头帽、衣衫之类，只许就界首等候，不许将带出境迎接。一、诸公人违法借兑，并白状批请，已有见行条法及绍兴二十六年指挥，合行申严行下。今措置公人遇节，并经由州县借请，及非时妄作名色犒设之类，亦合禁止。」诏依集议到事理施行。 
是岁六月初八日，诏合破接官人从头帽、衣衫之类，许依旧例。 
十四年八月八日，令应巡检下土兵并不许差充接送。从广东提刑管鉴请也。以上《孝宗会要》。 
(淳熙)十六年七月十二日，臣僚言：「伏见诸路监司帅守接送人数，自有定法。今则不然，迎送之际，动以数百辈。如二广、福建、湖南、江西，尤为烦费。乞自今诸路监司、帅守接送人不得过数，借请不得过多，一行从物不令出境。如或过数差人，逗留不即赴上者，仰御史台体访觉察，重作施行。」从之。以上《光宗会要》。 
庆元元年六月十九日，监登闻检院张叔振言：「方今之患，莫大于州郡之不富实；州郡之不富实，其弊莫大于将迎之虚费。今州郡将迎，大者千计，少者不下数百人，高牙剑戟之外，不急之物无一不备。一兵而受一人之券，固所当得也，至其差出，则有借给焉，远者几岁，近者数月，以千百人计之，为数(不)[可]见。乞 
      
申严法制，行之诸道，凡将迎之费，一遵令甲，供张之具，务从简省，爱民体国，无以华侈相尚，则郡国其有瘳矣。」从之。 
嘉泰四年六月十九日，成都府路提点刑狱公事傅伯成言：「蜀之州郡，迎新送故，地有远近，涂有川陆。乘舟则省吏卒，遵陆则舍舟船，皆适于用而已，非可私其费也。臣访闻州郡将迎之际，费既不赀，及其去也，未尝赴中都而破吏卒浙西之借请，未尝下荆江而破舟舰浙西之顾钱。乞特降指挥，除在任被召合破送还人船至临安外，余止许计其所居之程差顾人船，亦各随其水陆之便。其虚作远地名色，多破官帑，归于私家者，令监司按劾，并与当职官坐之。」从之。 
开禧元年正月二十一日，中书门下省言：「监司守倅到罢迎送，合破吏卒从物，各有条例。日来所在州军例外过有差置吏卒借请，殊无限制，理合禁约。」诏令诸路帅司、四川制置司、二广经略司自今降指挥到日，日下取会所部州军见今所破从物吏卒并借请实数，攒类成册，保明申尚书省。 
