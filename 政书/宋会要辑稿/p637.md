<!-- { "loadSidebar": true } -->
开禧三年六月十五日，临安府言：「钱塘县五月二十六日安吉定山南管系边江去处，被上江洪水、入浦潮水相冲，涌入本乡，浸没田亩并大路、民间住屋，驿路去处，水没约八尺有余，今来已退一尺有余。未知水退去后，民间住屋、田亩、苗稼成秀如何。已委钱塘县知佐火急差官遍往乡村抄札实系被水人户，将本府拨去钱米多方措置赈给，务要实惠及民，毋令失所。」诏令临安府将钱塘县被水之家更切优加赈恤，务要 
      
各令安业，毋致失所。 
同日，两浙运司言：「严州申，本州岛并管下六县自五月以来，晓夜骤雨不止，溪水泛涨冲突，直入城市，渰浸居民。及给散米斛赈恤，本州岛仓库素来匮乏，既无见管钱斛可以指拟赈济，欲给降官会五七万缗，或度牒五七十道，从本州岛变转籴米赈济，及给散被水居民助造屋宇。今知淳安县石宗万申，本县大溪正系徽港，缘连日阴雨发洪，溪流暴涨，水势汹涌，顷刻之间，居民屋宇悉皆渰浸，止留县前二十余家。已具因依供申。其水渐次归港，宗万实时徒走，沿古城脚，自庙后穴墙而入，至门楼上堆垛官钱，多募舟船，差得力弓兵同稍人救济民旅，并无一人损失。缘其水经停三昼夜，家业生计并无所存，即行乏食，逐急将在库板帐等钱和籴米斛，躬亲沿门量行赈给。每家给米一斗，钱一百文。县郭共一千三百三十五户，皆获少济。仍给牓沿湖州县，招诱客人兴贩米斛前来接济。唯是淳安地瘠民贫，平居尚且困匮，遭此巨浸，狼狈异常。凡五百四十二家，幸而屋宇仅存者，其墙壁颓毁，生理已荡然一空，啼号之声，所不忍闻。所有管下一十四乡、三十五都皆被渰浸，沿溪屋宇尽皆漂流，所种早晚禾悉被推去，田多为沙石冲淤，或打入溪港，其被害尤甚。如近郭开化县枫潭八十四家，被水推去八十一家，见今流离。本司虽拨去钱米，系是有限之数。如淳安所申，向后日月 
      
向长，田间既遭渰损，秋收自难指拟。深虑米价增长，小民艰食，利害匪轻，欲望敷奏，给降度牒或官会，发下本州岛，令守臣、知县火急措置又籴米斛又：疑误。，分置场分，减价赈粜，庶几被水饥民接续得食。其有贫落无所依倚之人，即行赈济。若不早为之图，必致流离狼狈。已备申朝廷施行。检会开禧三年六月十三日敕节文，严州淳安等县被水，令提领丰储仓于所桩管米内支拨一万石付严州充赈济被水居民食用，务要实惠，毋致流移失所。」诏令礼部给降空名度牒二十道付严州，每道价钱八百贯，从便出卖，同拨去米专充措置赈济被水人户使用，余依已降指挥。 
十九日，知绍兴府章燮、浙东提刑李珏、提举鲁幵言：「窃见绍兴府萧山县、诸暨、嵊县、山阴、会稽、上虞等诸邑自五月二十四日以后至今月九日节次申到及百姓等状，并以水伤，乞行赈恤。惟萧山县被害最酷，已分委州县官相视水势，将常平钱米多方赈恤。已具申尚书省外，盖缘诸暨县多是高原，积雨暴涨，至有冲突渰浸之患，而水亦易退，不至重伤。惟是萧山正居下流，地形窳狭，又无大湖泊以杀水势，而诸暨、嵊县之水湍激如建瓴，严、徽、衢、婺之水旁冲其肘腋，虽一时开掘堰埧，以速内水之去，筑捺塘埂，以拒外水之来，然事出仓猝，终不能制横流之患。所恃去海近而易于通流。夫何适遭大汛，壅逆愈见增加，以此十五乡之 
      
地渺若江湖。今已半月，室庐荡析，生计一空，田苗腐败，岁事无望。老稚号泣，口食不充。似此灾伤，诚为罕见。虽目今便获晴霁，亦是数日之后，水势方平。设使屋宇尚何以为修葺之费「尚」下疑有脱文。淳熙八年本府灾伤，孝宗皇帝特降御笔，加惠一方，拨赐钱米，蠲阁官赋，比之他郡，尤为优厚。盖以本府密拱行都，山陵所在，以是倍加抚存。况今来方此修奉大行太皇太后陵寝，萧山为邑，首当应办，而百姓乃有饥溺之忧。若不为之控沥血诚，祈告君父，罪不容诛矣。除已具状申朝廷，伏望敷奏，检证淳熙体例，早赐矜恤施行。」诏令封桩库给降会子五万贯，丰储仓证年辰资次支拨三万石，付绍兴府，专充赈济被水居民使用。务要实惠，毋致流移失所。 ，晚田可种，何以为秧本之资 若非官司力加振救，必致流移死亡。证对绍兴一府所管常平义仓米止一万九千石，钱六千余缗，尤为鲜薄。去后日长，委是用度不敷。伏 
二十三日，徽州言：「本州岛自五月中旬以来，连日雨势转急，溪水涌溢，城里外居民多被渰浸。实时分委歙县东尉、西尉巡检，部辖舟船，及委县丞监督，预先纟秋装簰筏，般救居民入城，于州治后园城楼等处权泊。及支米煮粥，分头差官吏俵散，率州郡官僚遍诣寺观神庙等处祈祷。当晚雨渐止，水势退落开霁。并祈门县亦有被水之家，差官抄札被水居民。内有冲损渰浸之家，支给常平钱米赈 
      
济外，自余犒赏支费，本州岛自行支给。所有(祈)[祁]门县委知县仿此施行。」诏令徽州将被水之家更切优加赈恤，务要各令安业，毋致失所。 
开禧三年七月五日，福建提举司言：「崇安县申，本县自五月初旬以来，连雨暴作，忽东西两溪洪水泛涨，浸上县街。即率同官分往诸祠祈祷，急回登鼓楼观望，水势猛甚，人心惶惶，顾恋财物，不肯走避。随即分头差人拆下县宇四围门扇、楼板、木植，缚排救接。其间多有妇女、小儿上屋被水者，却用楼板接续引过县楼。未移时间，水冲入县门，浸上厅堂数尺。其县狱、盐仓、库宇、吏舍俱为渰浸。其本县前街及两岸沿溪一带居民屋宇多被推荡，狱中重囚随即领出。缘一时急于救活人命，上下怆惶，应干官物、簿书并皆般移不彻，其间并遭浸荡，一县狼狈，不可具述。除已躬亲及委县官随门抚谕，抄札被水浸荡之家，所有流离无归之民，并令于县学、米仓、寺观、庙宇等处从便居住。及委县丞权将常平仓米减价出粜，及永隆、光化院、斋堂三处煮粥，监施被水之家，支拨米斛赈济，多方存恤。本司即牒建宁府速行委官前去崇安县，取见被水之家，支拨常平钱米，分等第多方赈济，务要实惠及民。又五月二十日，政和县申，本县梅雨连绵，势不少缓，遂至溪流泛溢。即率佐官躬诣灵迹公祠，亲许水陆佛事等。雨势转加，损坏桥梁，狂涛入市，官吏士民悉皆恐惧。又诣 
      
城隍，敬许清醮，将本县监纳赃赏等钱尽行蠲免，官私房廊白地钱亦放五日。至晡时，雨方少霁，即与同官遍视被水之家，漂损颇多。次日遂晴，即以白米煮粥，分头散施存抚，赈粜米斛。窃虑间有溺死人数及流荡屋宇去处，括责赈济，躬亲核实。本司移牒建宁府，取拨常平仓米四百石，差官赈济被水人户，并行体究有无渰浸损伤人口。并帖政和县，将拨到赈粜米斛照等第支给，务要实惠及民。具已支过钱米总数供申证会。」诏令建宁府将逐县被水之家更切优加赈恤，务要各令安业，毋致失所。仍札下福建提举司证会。 
十一日，御笔：「朕德弗类，致天之灾。比者郡邑间被大水，加以飞蝗为孽，永惟咎证，用震悼于予衷。顾 厚然在疚，方重贬抑。咨尔二三大臣，其助朕祗畏，思正厥事，以迪百工，俾内无诞谩私诐之风以害吾治，外无贪墨暴刻之政以残吾民。其有灾伤，当行赈恤去处，具以状闻，无得蒙蔽，庶几实惠宣究宣：原缺，据后文「蝗灾」门所引补。，天心降格。矧今兵戍久劳，疮痍未息，一念及此，痛如在躬。疆( )[埸]之吏，尤當極力安輯，以稱朕憫仁元元之意。」 
嘉定二年八月二十九日，两浙转运司言：「台州申，本州岛七月一日夜风雨大作，潮水泛涨，除近州地无损外，续询访得临海县管下沿海地名章安、碓头一带，枕近海门，边江居民屋宇多有被水漂流及倒损淹死人命去处。窃虑有贫乏无力津送之人，州司实时支给常 
      
平钱一百五十贯文，就委临海县尉及北近杜渎知监前去地头躬亲询访，有被渰死无力埋瘗之人，即将所支官钱收买棺木埋瘗。仍验视丧失人命及被水飘流倒塌屋宇之家，抄札户口，保明供申。据逐官申，除边江居民渰死人命有主识认自行埋瘗外，有海洋客商船只被水打坏溺死，尸首随潮流入港内，无人识认。已将支下官钱收买棺木埋瘗。及委知临海县核实到飘流屋宇及溺死共三百一十七户，倒塌渰浸共一千九百六十六户。州司已支拨义仓米一千一百四十一石七斗，次第给济，及牒提举常平司行下赈恤施行。」诏令台州将被水人户更优支常平钱米，多方措置赈恤，毋致失所。 
四年九月六日，浙东提举常平司言：「庆元府申，七月二十三日，慈溪县申，金州乡洪水发作，冲损民屋陆种，渰死人民计二百六十六家。共支米二百十石五斗，官会二千七百贯文赈济。府司缘阙米，证时价行下军资库，支官会八百六十贯文，发下慈溪知县，躬亲点名俵散外，申本司证会。」诏令庆元府将被水之家更切多方措置赈恤，毋令失所。并札下转运、提举司证应施行。 
六年六月十八日，两浙转运司言：「绍兴府诸暨县申，本县近因阙雨，妨于插种，县官每日躬诣观音殿灵祀去处，精加祈祷。五月二十六日，方获通济。二十八日止六月初一日，暴雨连作，山洪水泛。缘本县地势低下， 
      
溪流窄狭，遂至渰没民田，冲倒屋宇，道路不通，民居被浸，雨势未止，民情皇皇。深虑别有不测，县司已预备船只，(船)[般]载人民赴本县两廊并高仰寺观从便歇泊，多方存恤。及从父老所乞，集众官照例时暂下放县牌，厌禳水灾。并严洁修设，祈求晴霁外，申乞照会。本司已牒绍兴府及诸暨县，将被水之家支给钱米，优加存恤，毋令失所，及牒浙东提举常平司照会施行。」诏令绍兴府更切多方优加赈恤，具已赈恤过人数申尚书省。 
