<!-- { "loadSidebar": true } -->
之限。即犯私罪稍重，降赏格一等，此酬赏本法也。今司勋审覆，有隐落过名、巧为饰说而理赏者，其已经按劾或论奏，虽不曾推勘体究，固与善罢不同。有选人任左藏库监官，不就任满而引二年为界先受赏者，其本任既未满替，安保后无遗阙 有县尉巡捉私茶盐矾，盐亏而以茶无透漏循转者，其盐即是本职旷阙，岂有更推茶赏 巧于营求，唯务相蒙。乞今后任内应得酬赏，并候任满，关会所属官司次第保明，无诸般违碍，方许审验放行。其本任犯赃、私罪但曾经按 论奏，或公罪降官，或本职内有一事旷阙，并不许推赏。惟私罪稍重，则降等。」吏部 令所看详：「今后任内应得酬赏，并候任满，关会所属官司次第保明，无诸般违碍，方许审验放行。」从之。寄案《大典》卷三千二百八十八引
      
《神宗正史 职官志》司勋郎中、员外郎，参掌勋赏之事。凡勋级十有二：曰上柱国，曰柱国，曰上护军，曰护军，曰上轻车都尉，曰轻车都尉，曰上骑都尉，曰骑都尉，曰骁骑尉，曰飞骑尉，曰云骑尉，曰武骑尉。《宋史 职官志》：上柱国，正二品；柱国，从二品；上护军，正三品；护军，从三品；上轻车都尉，正四品；轻车都尉，从四品；上骑都尉，正五品；骑都尉，从五品；骁骑尉，正六品；飞骑尉，从六品；云骑尉，正七品；武骑尉，从七品天头原批：「夹注不写。」。自从七品推而上之至于正二品，三岁一迁，必因其除授以加之。凡赏有格，皆设于此，以逆其至焉。若事应赏，从其所隶之司考实以报，则审其状，以格覆之。非格所载，则参酌重轻拟定，以上尚书省。录用前代帝系及勋臣之后，则考验而奉行其制命。分案四，设吏十有九。哲宗《职官志》同天头原批：「自寄以下至《哲宗 职官志》同。接私名五人下，空一格。夹注写首页第七行。」又天头原批：「六字(校点者按：即「哲宗职官志同」)接上直写。」。 
哲宗元佑元年四月二十六日，三省言：「尚此条内容不全。其全文已载本卷第一页。 
      
绍圣二年天头原批：「此条原粘在本卷第二页之前。」，户部言：「元丰官制，司勋覆有法式酬赏，定无法式酬赏。元佑三年有法式者，止令所属勘验。自后应干钱谷，本部指定关司勋，则是户部兼司勋之职。愿依元丰官制。」从之。
 职官 宋会要辑稿 职官一○ 勋 官 
      
勋官
【宋会要】
      
勋官：上柱国，正二品；柱国，从二品；上护军，正三品；护军，从三品；上轻车都尉，正四品；轻车都尉，从四品；上骑都尉，正五品；骑都尉，从五品；上骁骑尉，正六品；上飞骑尉，从六品；上云骑尉，正七品；上武骑尉，从七品。上凡十二等，率因旧制。凡赐勋者皆以制敕授之，司勋给告身。五代以来初叙勋，即授柱国。 
太宗淳化元年，诏：「自(分)[今]京官、幕职州县官始武骑尉，朝官始骑都尉，历级而进。内殿崇班初授则骑都尉，三班及军员吏职并初授武骑尉。」 
英宗治平三年十二月二十三日，诏：「应文武常参官子为父后见任官者赐勋一转。」以立神宗为皇太子也。 
神宗元丰三年九月十七日，诏：「臣僚加恩并依旧勋，已至上柱国即并加食邑、实封。给、谏、待制许加寔封。省副、知杂许并加勋，勋已至上柱国加食邑。」详见封爵门。 
六年十二月一日，诏：「升朝官加勋依宗室法，并自武骑尉始。」旧法升朝官加勋，内殿崇班、内常侍赐勋，并自骑都尉始也。 
朝廷以郎与大夫之名易武士之官称，究其立意命名，皆有深旨，寔万世不刊之成法。至于文臣虽选人亦以七阶换见任官，亦正其名矣。若夫勋官之赐，自武骑尉至上护军皆武臣之名，悉以为恩数加之，有司沿袭旧制，而未之改，则 徽宗政和三年二月八日，降授儒林郎、充详定一司敕令所删定官李嘉奏：「伏 
      
于名寔之际尚窃疑之。且有是名者必责之以自寔也，今官为文品，而勋带武名，借如使相或赐户之官，而勋带轻车、护军之类，岂其所宜哉 名不正则言不顺，有在于此，欲乞文臣赐勋如易武士之官称，别命之名，使文武不相混淆，庶几上副循名责寔之政。」诏文勋官并罢，令尚书省措置。 
高宗绍兴三年二月八日，详定一司敕令所言：「见修司勋一司法令，其间该载逐等勋赐。今既见遵依政和三年三月三十日指挥，应文武臣勋并罢，欲行删去。缘又见依当年九月九日指挥，蕃官、蕃兵勋并依旧。其条内勋赐即难以删去，欲乞存留。」从之。
 职官 宋会要辑稿 职官一○ 考功部 
      
考功部
【宋会要】
      
考功掌幕职州县流外官年终考帐，次年三月奏较给牒据。仍申关铨曹，以定减、殿选数及掌覆太常拟谥、都省集议之事天头原批：「集议之事以上大字居中。」。 
《两朝国史志》：考功判司事一人，以带职朝官或无职事朝官充。凡考课之法，分隶他司，或以他司专领，本司但掌覆太常拟谥及幕(府)[职]州县官流外较考之事。令史五人。元丰官制行，郎中、员外郎始实行本司事。郎中一人，掌考课之法及应文武臣磨勘、关升、资任、较考等事。案十二：曰六品，曰七品，曰八品，曰曹掾，曰令丞，曰从义，曰成忠，曰资任，曰检法，曰校定，曰知杂，曰开拆。吏额：主事二人，书令史十人，守当官一十人，正贴司八人，私名一十人。 
《神宗正史 职官志》考功郎中、员外郎，参掌考课及名谥、碑碣之事，随文武选分治。凡命官，皆所隶选选：《宋史》卷一六三《职官志》三作「迁」。，以其职事具注于历，给之统属州若司，岁书其功过。应升迁选授者，验历按法而叙进之。有负殿，则正(具)[其]罪罚。凡考监司以七事，一曰劝农桑，治荒废；二曰招荒亡，增户口；三曰兴利除害；四曰劾有罪，平狱讼；五曰失案察；六曰屏盗贼；七曰举廉能。考守令以善最，德义有闻，清慎明着，公平可称，恪勤匪懈，为四善。狱讼无冤，催科不扰，为治事之最；农桑垦殖，水利兴修，为劝课之最；屏除奸盗，人获安处，赈恤困穷，不致流移，为抚养之最通算分定三等；五事为上，三事为中，余为下。而择其能否功过，著者别为优劣，以诏黜陟焉原稿旁批：「『屏盗贼』，寄案《大典》卷一百九十四作『平盗贼』。又『考守令』以下至『以诏黜陟焉』，一百有八字，据《大典》卷一百九十四校补。」。执政官、节度使、银青光禄大夫以上若死而应谥，则覆太常所定行状，考验名实，报尚书集〔议〕以闻。旧置考课院，其定殿最，皆有考辞。至熙宁中及官制行，悉罢。分案十有七，设吏六十有八。《哲宗职官志》同。 
神宗元丰五年十月二十七日，尚书吏部言：「待制以上旧法六年迁官，今准新制三年一迁。其已满三年磨勘外有剩年月， 
      
乞许通理磨勘。」从之。 
哲宗元佑三年，诏：「知州考课法，吏部上其事于尚书省，送中书省取旨赏罚，劣等应罚而已冲改者，仍从冲降法。县令以下，本部专行。」 
四年五月八日，吏部言：「应在任官差出，除应副军期、推鞠录问、验户并考试、部夫、权繁难及课利三万缗以上场务、便籴、和籴、定夺公事外，余事差出，每考通计过百日者，所余月日并不理为考任。即自陈有碍而不为改者，杖一百，其月日与收理。」从之。 
六年六月十二日，枢密院言：「元丰七年中书省(条)[牒]，堂除知州军三年为任，武臣依此。元佑元年指挥以成资为任，武臣未曾立法。」诏：「武臣任六等差遣，川广成资，余并三十个月为任。」 
元符元年三月八日，吏部言：「四选通用在任成资，不因罪犯、替移，许理为任条制。欲(入)[人]曾被对移、破考，虽还本任，通及二年者不在此限。又差使、借差，虽未及二年，听通理。若因事对移及冲〔改〕差替之类者，不在磨勘之限。」从之。 
六月二十九日，吏部言：「官员系朝廷差出，除在任人自理在任月日，其非在任人缘军期、边事、刑狱及往水土恶弱处，听理为任。若朝廷差委勾当余事，如无稽迟，许以二日折一日，理为考任。及三年以上者，申尚书省、枢密院审察。事体重者取旨，或与理为一任。」从之。 
二年二月二十二日，诏吏部：「守令课绩在优上等，即关御史台严加考察。如有不实，重行黜责。」从吏部请也。 
闰九月八 
      
日，吏部言：「差任未满而朝廷升移者，许通理。前任满日，虽在职，听关升。」从之。 
徽宗宣和元年二月二十七日，臣僚上言：「臣窃见吏部牒，宣教郎、行国子小学录范致厚乞用选人时该磨勘后住滞月日，出给公据，已奉圣旨依所乞给还。臣窃详吏部元勘当条制，系承务郎以上并大小使臣磨勘时官司住滞月日，隔碍磨勘，依条许行给还，即未有任选人日住滞、改官、隔过月日许给还之文。伏望特赐详酌施行。」诏改正。 
高宗建炎二年十一月二十一日，赦：「应命官犯罪合该原免，如结断未了，合朝见人，特许先次朝见。内合磨勘、改官、关升、差注者，并与放行。」 
二十二日，赦：「应今日以前不得差出之官之官：原衍一「之」字，已删。，因官司违法差出，本官失于限内申陈，致破考及不许通理考任者，并特许理为资任。」 
三年十二月二十二日，赦：「应承直郎以下因事合殿实年月日，并与放免。」 
四年十一月十三日，神武左军都统制韩世忠言：「见带大小使臣并系军兴以来诸处踏逐抽差到见任寄居、待(关)[阙]并因功换官之人，不能参部注授差遣，乞与理为资任。」从之。 
绍兴元年九月十九日十九日：原稿旁批：「寄案《大典》卷一百九十四作『十八日』。」，赦：「命官缘烧劫州军罢任，因批书不圆，合候到部降名者，仰本部长贰审量诣实，特与免降。」 
二年五月八日，权考功员外郎楼照言：「欲乞今后选人升改，所用举官内有未了过犯，若系已申朝廷降到指挥，许作举官收使之人，依已 
      
降指挥收使升改。后有违碍，却行改正，庶免申禀重迭，升改留滞。」从之。 
