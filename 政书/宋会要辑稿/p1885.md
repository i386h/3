<!-- { "loadSidebar": true } -->
支赐紫罗旋襕每领罗三十五尺八寸、绢三十五尺五寸，紫干色大绫旋襕每领绫三十四尺六寸、绢三十三尺七寸半，紫干色大绫旋襕每领绫二十七尺五寸六分、绢二十七尺三寸半，紫光色小绫旋襕每领小绫二十八尺六寸、绢二十七尺三寸半。如有愿请衣服段子者，乞依例折除下剜子，支与下项。若或有请价钱者，勒本州岛军估计见卖价例。如本处价与在京今来降去钱数不等，即令就小价支给。其紫罗及紫干色、光色大小绫旋襕各除折剜子表里，自四尺八寸有畸至二尺二寸凡四等外，若支价钱，即各并绵八两，共估钱自五贯四百八十至二贯三百八十凡四等。余并准所起请支给。」从之。仍令诸州军今后如有不依本官合破色额物帛，越外拣选上好绫罗，及曲要添料、加功织染，大破钱丝染色，并不依官定尺寸收附剜子，及所支价钱处有虚支，大破官钱，其所犯人并当严断。 
九月，上封者言：「近年差伎术人赐诸路衣袄，徒启幸门，固无赏劝。欲自今除皇亲不差外，以先朝忠义、勋劳之家委的贫困子孙，并久在合门祗候宣赞、不出外任臣僚，与伎术官相兼差遣。仍须自朝廷选差，不得自有陈乞，违者勘罪严断。」从之。
 仪制 宋会要辑稿 仪制一○ 官诰 
     
宋会要辑稿 仪制一○

官诰
【宋会要】
太宗淳化五年十月太宗淳化五年：原缺，据本书《职官一一 官诰院》补。，诏官告院一品已下至四品绫纸褾轴，各书三五通于舍人院封 ，准备使用。 
真宗咸平元年十二月，诏敕一听逐司存留。使衙前职员请用中绫纸、中锦褾、牙轴、青带，从之。 
神宗熙宁六年六月十二日神宗熙宁：原缺，据本书《职官一一 官诰院》补。，官告院言：「内殿承制无使纸条贯内：原作「用」，据本书《职官一一 官诰院》改。，不以有无食邑，例用大绫纸七张。缘本官自在殿中丞下，乞改正用中绫纸、褾轴；如有食邑者如旧。」从之。 
国初于右掖门东廊置院此条应置于本类之首。，四司告身案并集于此，以备中书除改。本司郎官各主其事。淳化五年，始专置官局于省内，凡官告各以本司告身印印之下「印」字原作「以」，据本类文末所引改。。文臣用吏部，武臣用兵部，王公、命妇用司封，加勋用司勋。掌文武官将校告身及封赠京朝官一员主判京：原作「及」，据本类文末所引改。本书《职官一一 官诰院》作「以」。，中书舍人一员提举，余绫纸库入内侍一员管勾。 
     
高宗绍兴二年三月二十七日，诏：「四品以上官及职事官监察御史以上官告并用锦褾外，其余官并封赠权用缬罗代充。仍令所属依旧制描样，开版制造，先装背四轴，申尚书省。」先是，官告院供到格法合用锦褾，太师至右弼八花晕锦褾，太宰至仪同天下乐锦褾，知枢密院至御史大夫用翠毛狮子锦褾，观文殿学士至观察使、宣奉大夫至太子 
     
宾客、詹事并晕锦褾，给事中至秘书、殿中监用法锦褾。已上系四品以上官。中大夫至典乐用法锦褾，七寺少卿至和安大夫用盘球锦褾，尚书诸员外郎至翰林医正，奉议郎至太子率用中锦褾，校书郎、正字至辟廱正录、幕职州县官至伎术官用黄花锦褾，遥郡刺史以上用法锦褾，都指挥使至藩方马步军副都指挥使、都虞候用锦褾，「用」下疑有脱文。诸军指挥使以下用黄花锦褾。而金部郎官李曦言：「诸处买锦地远未到，乞权将别色充代。」故有是诏。 
五年三月五日，工部言：「据文思院下界申，见承官告院牒，诸色官告万数浩瀚，系告青白丝线带子系用机织造，阙少人匠，织造不前。今相度乞将封赠并焚黄告除四品以上及职事官监察御史以上并用丝线带子，其余官依造空名官告料，权用碧绿绫带子充代，每五十条为一料。其合用工料，令户部量审支给，候将来告命稀空日依旧。」从之。 
     
孝宗干道五年三月四日干道：原作「隆兴」，据本书《职官一一 官诰院》改。此条当置下条之后。，诏：「文武官诰身及僧道度牒并依旧式，以文思院制 六字织造，复行旧法。」以工部侍郎姜诜言：「自罢文思院制 绫，用诸州杂货绫，假冒犯禁者多，乞依旧法。」故有是诏。 
干道三年二月七日，主管官告院任绅、罗巩言：「契勘应文武升朝官以上封赠母妻告命，昨于绍兴二年、七年已前系用七张五色绢纸，红黄各二张，青、赤、绿绢纸各一张。自绍兴二十六年已降指挥，文武官告式依大观格制造，仍自绍兴二十七年正月一日为始。降到告式内，文武官封赠母妻用七张五色罗纸书写，红、青各二张，赤、绿、黄罗纸各一张。数内黄纸旧系合用二张，今却 
     
用一张；青罗纸合用一张，今却用二张，是致书写告命黑青一同，不见字迹。乞令文思院下界将见今封赠合用罗纸数内青罗纸二张依绍兴二十七年已前体式，用红、黄各二张，青、赤、绿罗各一张，以凭书写告命。及七张销金五色罗纸，亦乞依此造作，庶得书写易辨认。」从之。 
十月十三日，兵部侍郎周操札子：「契勘官告绫纸自命官九品而上给降之式，用五等葵花样制，品则具在。自绍兴二十六年已后，许用杂花凤绫二色，兼用已造下制敕绫参杂书填，制度荡然，无复别识。欲望睿断，尽复制敕绫纸旧制，将杂花凤绫二色并行住罢。」诏令文思院于左库西库杂花绫内且行关取，与见制敕绫相兼使用，候织到新制敕绫日住罢。 
四年八月十一日，官告院言：「本院出给文武官并诸军都虞候、御前忠佐封赠父母妻告命数内，母告命合用生色玳瑁轴头，其文思院造纳不继，恐致留滞。欲乞将文武官母妻及忠佐封母告依格支给生色玳瑁轴头外，其诸军都虞候封赠母告许用次等红牙中轴充代。」从之。 
七年此段文字显有舛误。「七年」二字当承上四年续书而缺下文，所引《两朝国史志》文属总叙性内容，已见前文熙宁六年后所引；「余文武官将校」句显系抄错，而末句不通，亦必有误。，《两朝国史志》：官告院提举一人，以知制诰充；判院一人，以带职京朝官充。掌兵吏勋封官告，各以本司告身印印之。文臣用吏部，武臣用兵部，王公及命妇用司封，加勋用司勋。余文武官将校告身及封赠，《两朝国史》十五人。
 仪制 宋会要辑稿 仪制一○ 臣僚恩庆封赠 
     
臣僚恩庆封赠
【宋会要】
     
国朝宰相、使相正一品并赠曾祖、祖父，东宫三师、仆射、留守、节度使并赠祖父，余止赠父。其后枢密使、副使、参知政事、宣徽、节度使并赠三世，三司使赠二世。初拜宰相即赠三世，其后签书枢密院以上皆实时赠之。他官须经恩，学士及刺史以上、内侍都知、押班皆中书奉行，余则有司奏请。其后观文殿大学士、学士、资政殿大学士并同三司使例。应父曾任中书、枢密、使相并一品节度使，其子官虽低，不止定官品。见任大两省并待制及大卿监、诸卫上将军、正防御、遥郡观察使、景福殿使、客省使已上者，父不以曾与不曾任官，并赠至一品，即不得过三公。子官虽低，其父曾任上项文武官，亦赠至三公止。如不曾任官、不至上项官者，即许封赠至诸行尚书、诸卫上将军、节度使止。待制以上持服经恩，候服阕，许封赠父母。文官父不仕者初封大理评事致仕，(资)[次]封一资，皆不给俸。初赠亦然，次赠两资。武官父不仕者初封太子左清道率府副率致仕，次封左司御率府率，次左卫率府率，次将军。初赠、次赠亦然。次赠左监门卫将军，次赠将军两资。除中书、枢密院外，许兄弟列状，比常例优加叙封。合封三代者，父少师，祖少傅，曾祖少保。已三少者入东宫三太，已三太入三师。如官高即从高赠，封二代者并优赠。百官并赠两资，至侍郎止一资。内学士以上并三资，至侍郎止两资。带紧职者其父优入清名。都知、押班、军员封赠并赠三资。宰相、使相正一品曾祖母、祖母、母封国太夫人，妻封国夫人。枢密院使副、参知政事、宣徽、节度使曾祖母、祖母、母封郡太夫人，妻封郡夫人。参知政事母再经恩则加封国太夫人，枢密副使母、妻旧(正)[止]郡君，后加夫人。天禧后再经恩，亦如参知政事。然虽有此制，不曾施行。签书枢密院事曾祖母、祖母、母、三司使祖母、母并封郡太君，妻封郡君。 
太祖建隆元年正月十五日赦书：「文武升朝官、内诸司使副、禁军都指挥使以上及诸道行军司马、节度使副、藩方马步军都指挥使父、母、妻未有官及未曾叙封者，并与恩泽。亡父母未封赠者，并与封赠。」干德元年十一月南郊赦书：「自开并以来，诸处征讨，有将校殁于王事者，自军使副、兵马使已上及使臣等各与赠官；已赠官者更与加赠。」开宝元年十一月南郊赦书：「禁军都指挥使及内诸司使父、母、妻未经封赠者，并与封赠。」四年十一月南郊赦书：「内诸司使及厢禁军都指挥使带遥郡者、都虞候月俸二十贯以上，未经封赠并与封赠。」九年四月西京赦书亦然。太宗登极赦书始令应都虞候、诸司副使已上并与恩泽，已有官封更与迁改，已封赠者更与封赠。太平兴国三年十 
     
