<!-- { "loadSidebar": true } -->
兴修钱粮。成田日，依次给佃。」从之。 
五月二十三日，京西转运副使张徽言：「二浙虽遇丰岁遇：原作「过」，据本书食货七之三四改。，蠲除岁赋不下三四十万硕，皆堤防不修、沟洫不浚。欲申敕所属监司，督责州县，各审视境内合兴修堤防沟洫，以利害大小急缓为先后，具图状先申朝廷，逐时检举催督，接续兴修。虽农田水利隶常平司，乞转运司同共催督。」从之。 
六年八月四日，尚书省言：「平江府司户曹事赵霖相度，平江府积水旧有三十六浦，导其水归于江海，又为之闸，以导积水。今堙塞殆尽。措置当兴修并置闸等，共享役夫一千七百五十六万五千余工、钱一百四万二千余贯、米五十二万六千余硕。又发运副使应安道委官相视港浦六处堙塞，合行先开，共役夫二百八十万八千余工，合用钱粮二十四万七千余贯硕。秀州华亭县欲并循古法，尽去诸堰，各置小斗门。常州镇江府望亭镇合依旧置闸。」诏札与赵霖，相度保明闻奏。 
十六日，鸿胪卿王仲薿奏：「两浙积水之地积水之地：原作「积之水地」，据本书食货七之三五乙。，多是民田，止咤兴筑围岸，苟简灭裂，岁时风水充荡弥漫，遂成陂湖。望朝廷选差有风力人，专行计置兴筑围岸。其所差官，据围裹过田数多寡，特与推恩，庶几激劝。」诏送赵霖施行。 
十月六日，新差权发遣提举两浙路常平等事赵霖言：「奉诏，相度平江府积水，其诸路州司监县承受备坐前项指挥，如有谷缓，咤致阙 去处，欲乞以违制论。合用钱米，踏逐到越州鉴湖封桩米，欲乞支拨一十万石，并借支本路诸州本钱一十万贯文借：原作「错」，据本书食货七之三五改。。如阙，则以常平仓积米及常平封桩钱贴支。并乞降空名度牒二千道，承信郎、承节郎、将仕郎官诰各五十道诰：原作「告」，据本书食货七之三五改。。其命词，并令以『兴修水利』为名。别立价直，将逐浦合用工料，召有力人户出备钱米，官为募夫，监部开修。或一户数户管一浦一户：原作「户户」，据本书食货七之三五改。，候毕工日，计实用钱米，纽直给空名，许令变卖书填，召募出卖，不得抑勒。仍不依进纳出身人例，以为劝诱之方。今来措置兴修积水，开浦置闸，并在平江府界内，欲乞权就本府置局，以提举措置兴修水利为名。其差辟到官吏居泊泊：原作「治」，据本书食货七之三五改。、供给人从，并令仍就平江府应副。工作日，应闸匠每人别给工钱一百文、米三升。」诏并依所奏施行。 
十二月四日，提举两浙路常平等事及兼提提举措置兴修水利赵霖奏：「兴修水利未尽事，胡、常、秀三州见行方田处，候兴修水利稍见就绪日施行。庶使数州之民，悉力以成大利。批降依奏指挥，支拨越州鉴湖封桩钱米，他司别有陈请支拨，欲乞许臣执奏。及开浦置闸，雇募夫力县分，知佐自十一月止二月，诸司不许差出。」从之。 
七年正月二十日，臣僚言：「赵霖兴役治水，苏、杭等州，去岁灾伤疾疫，民力正宜休息。」诏罢役，霖别与差遣。 
七月六日，提点京畿刑狱公事王本奏：「前 
       
任提举京畿常平日，根括诸县天荒瘠卤地，开修水田，引水种稻，逐年所收土利不少。将引水不利之地一万二千余顷，并置图籍，拘管入稻田务，召人承佃。数内已佃五千三百余顷，蒙朝廷立定赏格，已足激劝。尚虑逐县令佐不切奉行，却致荒废。欲乞朝指，比附盐事司开垦 地赏格推赏。」诏依，申明行下。 
宣和元年二月十四日，臣僚言：「访闻江淮荆汉间荒瘠弥望，率古人一亩十锺之地。其堤阏水门沟浍之迹，迤逦犹存，而郡县恬不以为意。近绛州百姓吕平等诣御史台披诉，乞开浚熙宁旧渠，以广浸灌，情愿功税一等。则是近世陂池之利且废矣，何暇议复古哉 欲诏常平使者，有兴修水利，功效明白，则亟以名闻，特与褒除，以励能者。」从之。 
三月二十三日，诏直秘阁提举两浙路常平赵霖降两官。以增修水利不当故么。 
六月七日，诏：「比遣赵霖措置兴修吴浙水利，霖召募被水艰食之民，凡役工二百七十八万二千四百有奇，开一江一港四浦五十八渎，已见成绩。霖可升职一等，仍复所降两官。」其后十月十日，诏赵霖差辟到水利官属，具等第职位姓名闻奏名：原「民」，据本书食货七之三七改。，当优与推赏。 
八月二十四日，提举专切措置水利农田所奏：「浙西诸县，各有陂湖沟港、泾洪湖泺，自来蓄水灌溉，及官私舟船往还。今欲就委打量官遍诣乡村检踏，应有似此去处，打量并见丈尺四至，着望用大石碑雕镌地名、丈尺、四至，以千字文为号，于界首分明标识。仍晓示地分食利人户常切照管，无令损动、堙塞、请占。县别置簿拘收，县尉遇下乡检察，如有堙塞，实时开浚。」从之。 
三年二月一日，诏：「越州鉴湖、明州广德湖自措置为田，下流堙塞，有妨灌溉，致失陷常赋。又请(田)[佃]人多是新旧权势之家，广占顷亩，公肆请求。两州被害民户，例多流徙。仰陈亨伯体究诣实，如所纳租税过重，即相度减免，立为中制。应妨下流灌溉处，并当弛以与民。令条画图上取旨，毋得蹑望灭裂。」 
三月十九日，诏：「江南路官私圩 ，有司希功妄作，或辄将上流闭塞，致下流无水灌溉；或拥遏无所发泄，致邻左例遭水患。及有元供顷亩数多，后来实数不及，辄敷与民户，或勒令等第承佃，或抑配倍纳租赋，咤此多致民户流徙。可限十日改正。见妨民户灌溉及拥遏无发泄者，所属监司相度措置，或弛以予民。所输税赋，比附邻近，立为永制。如尚敢营私蹑望，许民户越诉，当议重行黜责。」 
五年五月四日，臣僚言：「镇江府练湖与新丰塘地里相接八百余顷，灌溉四县民田，每岁春夏，雨水涨满，侧近百姓引灌田苒；纵秋无雨，亦不虑旱；漕河水浅，湖水灌注，是以一寸益河一尺，其来么矣。今湖堤四岸多有损缺，春夏不能贮水，纔至少雨，则民田便称旱伤，县官 
       
又禁止民间不得引湖水灌田，且以益河为务，故丹阳等县，民田失于灌溉，亏损赋税。欲令食利县分候农隙日，次第补葺堤防。」诏本路漕臣并本州岛县当职官计度利害，检计日用功料以闻。 
七年九月二十二日，诏以徽猷阁待制、知江宁府卢襄为显谟阁直学士；江东路提点刑狱、常平官各转一官。以能奉诏体国，罢丹阳、固城、石臼三湖为圩田，及言开银林河事为不急之务，切中时弊么。 
钦宗靖康元年三月一日，臣僚言：「东南地濒江海，旧有陂湖蓄水，以备旱岁。近年以来，尽废为田，涝则水为之增益，旱则无溉灌之利，而湖之为田亦旱矣。民既承佃，无复可脱，租税悉归御前，而漕司暗亏常赋，多至数百万斛，而民之失业者众矣。乞尽罢东南废湖为田者复以为湖。」诏令逐路转运、常平司计度以闻。已上《续国朝会要》。 
高宗绍兴元年九月七日，三省言：「宣州、太平州圩田，岁入租课浩瀚。近缘贼马蹂践，掘破圩岸，及佃户逃亡未归，荒闲甚多。」诏令逐州守臣将缺坏圩岸疾速措置，如法修置，人户耕种。内合用功料并见佃贫乏无力人户，并许取拨常平钱米，量行应副，及借贷支使。 
二年正月一日，诏：「宣州、太平州见修治圩田，逐州当职官能趁时兴修了当，将来收租税及，选人与改合入官；京官转一官，更减二年磨勘。如过期违慢，仰提刑司具名按劾，官取旨重行勒停，人吏决配。」 
十二月三日，知太平州张錞言：「本州岛管下公私荒闲水田甚多，今欲广行召募，修圩开垦。其粮种，据所佃顷亩多寡立法，官中量为借贷。候至秋米成熟，将所借物数分料克还。县丞或主簿一员，专为劝诱催督，岁终较请佃之数，以其多者，乞行推赏。仍欲踏逐指差大小使臣两员，充本州岛准备使唤，干办农田事务。」从之。 
十六日，诏：「太平州诸县兴修圩岸钱未及供贷人户种粮，令于宣州义仓常平等米内取拨一万硕，仍令太平州认数，候将来圩田收成日，却行拨还。」 
二年三月二十七日，都省言：「太平州、宣州圩田，累降指挥，专委太平州守臣张錞、宣州通判樊滋，同本路漕臣、提刑司并工修治，尚虑不切用心，理当专责帅臣提总其事。」诏专委李光。 
三年三月二十九日，绍兴府上虞令赵不摇言：「本县所管夏盖湖等一十三处，自废湖为田，租米皆属御前，省税即隶户部。官吏知有湖田数千硕之利，而不知夺此水利，检放省税，岁乃至万硕。建炎以后，湖租尽入户部，然未之废，废之诚便。」吏部侍郎李光言：「一方利病，莫甚于湖田。大抵湖高于田，又高于江海，水少则泄湖水入田，水多则泻田水入湖，故无水旱之岁、荒废之田么。自政和以来，楼异知明州， 
       
王仲薿知越州，内交权臣，专务应奉，将两郡陂湖废以为田，涝则增溢不已，旱则无灌溉之利，而湖之为田亦旱矣。百姓失业，不可胜计。望乞下转运司比较自兴湖以来所失常赋与湖田所得孰多孰少。检会得祖宗条法，应东南郡自政和以来以湖为田者，复以为湖。」诏户部、工部看详。本部言：「昨据绍兴府上虞县邱襄等状称，靖康元年三月内降指挥，尽罢东南废湖为田者复以为湖。令逐路转运等司同共相度利害闻奏。乞先次废罢本县夏盖湖田，遂行下两浙提刑司施行。去后虽据本司申到咤依闻奏，当时缘未见靖康间转运司曾如何相度具奏时：原作「特」，据本书食货七之四二改。，有无画到指挥，再下提刑司从长相度，申部未到。」诏令张守限三日相度，具经么的确利害以闻。 
五月十日，知绍兴府张守言：「被旨，令相度上虞、余姚两县湖田复废为湖经么利害以闻。守契勘民户所纳苒米，较两年号为丰熟。但夏秋雨水稍不应时，其减放之数，以湖田所收补折外，官中已暗失米计四千二百余石，民间所失当复数倍。今相度，先将余姚、上虞湖田复废为湖，委是经么有利无害。伏望早赐施行。」诏依，仍乞自绍兴三年正月为始乞：疑误。。 
四月一日，诏：「宣州见兴修官私圩田，可改委新除守臣李处励措置，并依樊滋前后已得指挥，疾速施行。其樊滋不合专辍工役，限一日分析不奉行咤依以闻。」 
二日，诏江南东路转运判官陈敏识将宣州见管常平义仓并惠民圩租米一万九千七百余石于内支拨一万三千石与太平州外，余数拨付宣州，并专充贷借圩田民户使用，同所委守臣疾速劝民耕佃。 
