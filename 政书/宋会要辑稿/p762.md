<!-- { "loadSidebar": true } -->
      
大理国
【宋会要】
      
徽宗政和六年四月，诏：「大理国入贡仪制，令尚书省别行措置。其经由路分，各差监司一员专一管勾排办。应干支费，并从官给，不得搔扰。」 
十二月二十三日，大理国遣使贡方物。 

七年二月五日二月：原作「五月」，按《宋史》卷二一《徽宗纪》，封大理国王在二月癸亥，即五日，据改。，诏大理国王段和誉可云南节度使、金紫光禄大夫、检校司空、上柱国、大理王，加食邑一千户，实封五百户。制曰：「朕绍承先烈，绥御多方。惟声教之所加，俾克畏慕；顾舟车之所至，靡不和宁。〔眷〕彼外蕃，奠居南服，能向风而慕义，宜孚号以示恩。大理国王段和誉，躬禀沈雄，性资忠孝。居茂勤王之略，允怀敌忾之心。临遣使人，恪修臣职。奉珍致贡，备着于多仪；款塞来庭，益彰于诚节。式厚懋功之赏，不忘远柔之仁。授以命书，增其官秩。克峻将族之宠，绍开王爵之封。申衍爰田，并敦真食。于戏!办诸侯之命，朕既加以王灵；殿天子之邦，尔其奋于武卫。无替厥服，永孚于休。」 
十三日，大理国进奉使天驷爽彦贲李子琮、副使坦绰李伯祥见于紫宸殿。四月十二日，辞于紫宸殿。 
二十五日，广州观察使、管勾押伴大理国进奉人使黄璘奏：「先奉圣旨，令于宾州置局，接纳大理入贡，差官吏引伴。续准御笔，与承议郎、直秘阁、广南东路转运副使徐惕同押伴赴阙。其大理使到阙，押伴官系入内〔内〕侍、武节大夫、尚食典御何伯 
      
通。臣契勘大理国朝贡，其应干合行事件并已创集，别无遗阙。」诏何伯通、徐惕各转一官。 
二十八日，湖北路提举学事徐行奏：「据鼎州申："押伴大理国进奉使到州，闻学校文物繁盛，乞诣州学瞻拜宣圣。知州张察同使人、押伴官到学，使人祗揖诸生及谒殿如仪，升堂谒见诸生。又问御书阁，乞观皇帝御制，举首读遍，以笏叩头。要巡斋观看，每至一斋，皆顶礼。"伏望宣付史馆。」诏送秘书省。 

六月二十八日，都省言：「检会五月八日大理国入贡回，元陈请接纳及管押官广州观察使黄璘已转一官回授。」诏黄璘长男晖系奉议郎奉议郎：原作「奉仪郎」，据宋代官制改。，前充广南西路书写机宜文字，勾当大理入贡，可转两官；第二男昨系(阁)[合]门宣赞舍人，转一官；第三男系从义郎、合门祗候，除合门宣赞舍人按以上七条时间先后紊乱，据《宋史》卷四八八《大理国传》之叙述，当为：政和六年四月条第一，二十五日条第二，二十八日条第三，十二月二十三日条节四，七年二月条第五，十三日条第六，六月二十八日条第七。。 
光尧皇帝绍兴三年十月十三日，广西路抚谕明橐奏大理国欲进奉及卖马事路：原作「县」，径改。。上谕宰执曰：「令卖马可也卖：原作「买」，据《建炎以来系年要录》卷六九改。，进奉可勿许。安可利其虚名而劳民乎 」朱胜非奏曰：「异时广西奏大理国入贡事可为监，当时言者深指其妄，黄璘以是获罪。」上曰：「遐方异域，何由得实 彼云进奉，实利于贾贩。但令帅臣、边将偿其马直，当价则马当继至，庶可增诸将骑兵，不为无益也。」 

六年七月二十七日，广南西路经略安抚使司奏：「威远寨界首(郊)[ ]用谭昂等接到大理等人使进奉表章、国信及象、马，已备酒食粮米迎待管设，约五月五日到横山寨。」 
      
诏：「大理国所进方物除更不收受外，余令本路经略司差人押赴行在。其回赐令转运、提刑司于应管钱内取拨，依体例计价优与回赐。章表等入递投进，候到，令学士院降 书回答。」 
九月二十八日，翰林学士朱震言：「乞密谕广西帅臣，凡是买马去处，并择谨密可信之士，勿遣轻儇生事之人，务使羁縻勿绝，边(强)[疆]安静。异时西北路通，则渐减广西买马之数，庶几消患于未然。」诏广西帅臣、提点买马官常切(机)[讥]察，不得因此致生边患。以上《中兴会〔要〕》。《干道会要》无此门。
 蕃夷 宋会要辑稿 蕃夷四 占 城 
      
占城「占城」下原有「蒲端」二字，按本篇并无蒲端国内容，蒲端国另有篇目，此当衍，今删。
【宋会要】
      
占城国在中国之西南，泛海南去三佛齐五日程，陆行至宾陀罗国一月程，其国隶占城焉；东去麻逸国二日程，蒲端国七日程；北至广州半月程半月：原作「两日」，据《宋史》卷四八九《占城传》改。；东北至两浙一月程；西北至交州两日程，陆行半月程。其地东西七百里，南北三千里。南曰施备州，西曰上源州，北曰乌里州。国无城郭，有百余村，村落户三五百，或至七百，亦有县镇之名。土地出产笺沉香、槟榔、乌樠木、苏木、白藤、黄(腊)[蜡]、吉贝花布、丝绫布、白垒毛布、藤簟、贝多叶簟、金银铁锭等物。五谷无麦，有 米、粟、麻子。官给种一斛，计租百斛。果实有莲、甘蔗、蕉子、椰子。鸟兽多孔雀、犀牛。畜产多黄牛、水牛而无驴。亦有山牛，不任耕耨，但杀以祭鬼。将杀，令巫祝之曰：「阿罗和及拔。」译之云：「早教他托生。」民获犀、象，皆输于王。国人多乘象或软布兜，或于交州市马。颇食山羊、水兕之肉。其风俗、衣服与大食国相类。无丝蚕，以白垒毛布缠其胸，垂至于足，衣衫窄袖。撮发为髻，散垂余髾于其后。互市无缗钱，止用金银较量锱铢，或吉贝锦定博易之直吉：原作「古」，据《文献通考》卷三三二、《宋史》卷四八九改。。乐器有胡琴、笛、鼓、大鼓，乐部亦列舞人。其王脑后髽髻，散披吉贝衣吉：原作「古」，据《文献通考》卷三三二、《宋史》卷四八九改。，戴金花冠，七宝装璎珞为饰饰：原作「饬」，据《文献通考》卷三三二、《宋史》卷四八九改。，股胫皆露股：原作「服」，据《文献通考》卷三三二、《宋史》卷四八九改。，蹑革履，无w。妇人亦脑后撮髻，无笄梳，其服及拜揖与男子同。王每日午坐禅椅，或出游，看象，采猎，观 
      
渔，皆数日方还。近则乘软布兜，远则乘象，或乘一木杠，四人舁之，先令一人持槟榔盘前导，从者千余辈，各执弓箭刀枪手牌等，其民望之膜拜，一而已。日或一再出。每岁稻熟，王自刈一把，从者及 妇女竞割之。其王或以兄为副王，或以弟为次王。设高官凡八员，东、西、南、北各二，分治庶事，无俸禄，令其所管土俗资给之。别置文吏五十余员，有郎中、员外、秀才之称，分掌资储、宝货等事，亦无资俸，但给龟、鱼充食及免调役而已役：原作「设」，据《文献通考》卷三三二、《宋史》卷四八九改。。又有司币廪者十二员，主军卒者二百余员者：原脱，据《文献通考》卷三三二、《宋史》卷四八九补。，皆无月俸。胜兵万余人，月给 米二斛，冬夏衣布各三疋至五疋。每夕，唯王升 而卧，诸臣皆寝于地蓐。亲近之臣见王，即胡跪而礼；稍疏远者，但拱手而已。其风俗，每岁十二月十五日，城外缚木为塔，王及人民以衣物、香药置于塔上，焚之以祭天。人有疾病，旋采生药服食。刑禁亦设枷 。小过，以四人拽伏于地，藤杖鞭之，二人左右互朴，量其罪，或五六十至一百。当死者，绳系于木，用梭枪舂喉而殊其首。若故杀、劫杀，令象踏之，或以象鼻卷扑于地。象皆素习，将刑人，即令豢象之人以数谕之，悉能晓焉。犯奸者，男女共入一牛以赎罪。负国王物者，以绳拘于荒塘，物充而后出之。 

其国前代罕与中国通前：原脱，据《文献通考》卷三三二、《宋史》卷四八九补。。周显德中，其王释利因德漫尝遣使来贡。 
太祖建隆元年十二月，其王释利因塔蛮遣使菩诃萨布君等以方物、犀角、象牙来贡。 
二 
      
年正月，其王释利因陀盘遣使莆诃散等来朝。表章书于贝多叶，以香木函盛之。贡犀角、象牙角、象：原脱，据《宋史》卷四八九补。、龙脑、香药、孔雀四、大食瓶二十。使回，赐赉有差，仍以器币优赐其王王：原作「主」，据《文献通考》卷三三二、《宋史》卷四八九改。。 
三年九月，遣使来朝，贡象牙二十二株、乳香千二百斤。 
干德四年三月，其王悉利因陀盘遣使因陀玢李帝婆罗、(使副)[副使]白不罗低冬来朝，贡牯犀一株、象牙二株、白垒毛二十条、哥缦三十五条、绣哥缦一对、亲色哥缦十四合，并杂药物等。王妻波良仆瑁、男茶罗继、占谋律秀琼等又各贡犀角、象牙、龙脑、玳瑁、香药。其进奉使、副又各进奉犀、象、方物。赐衣服、金带、银器、鞍马、被褥、巾屦有差。六月，遣还本国。 
七月，江南国主李煜上言：「占城国使入贡，道出臣国，遗臣犀角一株、象牙二株、白龙脑三十两、苍龙脑十斤、乳香三十斤、沉香三十斤、煎香七十斤、石亭脂五十斤、白檀香百斤、紫矿五十斤、 蔻二万颗、龙脑后三片、槟榔五十斤、藤花簟四领、占城孤班古缦二段、阇婆马礼偃鸾国古缦一段、阇婆沙剜古缦一段、阇婆绣古缦一段、大食绣古缦一段、大食缦锦古缦一段、占城绣水织布五疋、阇婆沙剜锦绣古缦一段。」以其物来上，诏曰：「远夷述职，钦我文明，经行既历于彼邦，贽聘遂修于常礼。烦持信币，远至上都。深认忠勤，即宜收领。今后更有礼币，不须进来。」 
九月，遣使李 来贡巨象一。其色青，蛮人控之，能摇鼻跪膝，命以金鞍饰之，置都亭 
      
驿，京城士庶观者阗街。李 等又献象牙、香药。赐来使器币、钱帛、(之)[衣]服遣之。 
五年，遣使李 、李被瑳来贡。 
开宝三年，遣使来贡雌象一。 
四年，悉利多盘、副国王李耨、王妻郭氏、男蒲路鸡波罗等，并遣使来贡。 
五年三月，其王波美税褐印茶遣使蒲诃散来贡方物褐印茶：原无，据《宋史》卷四八九补。。 
六年四月，其王悉利盘盘印茶遣使布你齐等来贡。六月，其王波美(美)税杨布印茶遣使贡方物王：原脱，按下文太平兴国二年，有占城国王波(美)税阳布印茶遣使来贡，据补。又「美」下原重「美」字，亦据删。。 
七年正月，其王波利税褐茶遣使来贡孔雀伞二、西天烽铁四十斤。 
九年，遣使朱陀利、陈陀野等来贡。 
太宗太平兴国二年二月，其王波美税杨布印茶遣使李牌、副使李麻那、判官李屠奉方物越诺布四段、龙脑二斤、杂香药千斤、丁香五十斤、煎香二十五斤来贡。 
三年五月，其王与其男达智遣使来贡。 
四年十二月，遣使李木咤哆来贡。 
