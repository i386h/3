<!-- { "loadSidebar": true } -->
十四日，诏泸州文思副使秦世章追一官，勒停，展一期叙，押出川界。内殿承制焦胜、侍禁孟文宥各追一官，免勒停。以大理寺言，世章、胜、文宥各坐买乞弟首级与子冒赏，检会别案秦世章为乞弟打誓事也秦：原作「奏」，据《长编》卷三三三改。。 
十五日，崔台符罚铜十斤，韩晋卿、莫君陈各八斤。以御史杨畏言：「大理寺近断邵武军妇人阿陈等案上，刑部郎中杜纮独谳议，而侍郎崔台符等无所可否，循默苟简，无任责之心。」故有是命。 
二十八日，诏：「兰州主管官李浩主管官：《长编》卷三三三作「主兵官」，似是。、刘振孙、王安民留不堪披带病卒于极边难得粮草处，李浩坐斥堠不明，已降监当，可从重「从」下原有「一」字，据《长编》卷三三三删。；振孙、安民各罚铜三十斤。」 
败走藏也。 同日，宜州溪洞都巡检薛应之除名，勒停，坐与蕃贼 
四月二十三日，熙河兰会路制置司言：「准诏劾李浩罢兰州犹带本路钤辖擅奏赴阙罪状，浩自言虽尝奏赴阙，未离任。」诏浩于法当以擅去官守论，以未离本路及近出塞有功，罚铜二十斤。 
五月六日，前两浙路监司 
      
苏澥、胡宗师、朱明之各罚铜二十斤，坐不举发知秀州吴世安赃罪也。 
十九日，大理正杜纯特追一官，勒停，将来叙复永不令典刑狱。先是，商税院送客人尹奇于隰州博碌矾，引外有剩数，杜纯乞以所剩矾六斤没官而释尹奇，诏大理寺勘结施行。大理寺上纯妄议客矾案，当公罪笞。该 决，故特有是责。 
二十日，泾原路京东第八将梁用、副将赵巘各罚铜二十斤。坐步卒常赟指斥乘舆，语切害不可录奏，经略司以闻故也故也：原无，据《长编》卷三三五补。。 
六月一日，莱州通判郭弁弁：《长编》卷三三五作「 」。、权濠州团练判官王舜臣、镇戎军判官赵至并降一官。坐户部言，元丰三年，诸路盐法管勾官无优等勾：原无，据《长编》卷三三五补。，止有劣等三人，故有是命。 
三日，绛县尉王君陈等八人各罚铜三十斤，殿直张整等十人各二十斤，供奉官焦清等十三人各十斤，借职胡奭八斤。坐部夫逃死三分、五分以上，合该德音原免，故(持)[特]与责之。 
四日，户部尚书安焘罚铜十斤，侍郎陈世石八斤，郎官金部晃端彦、仓部韩正彦、度支陈向各六斤。坐妄作见阙差本部主事，又以未该出职人欲授以班行，皆为失当故也。 
五日，通直郎、试御史中丞、权直学士院舒亶免除名，追两官勒停。坐直学士院勘请公使受供给，妄言尚书省不置录目，诈以他簿书为台中录目簿：原缺，据《长编》卷三三五补。。亶身为中丞而诈妄，不可恕。 
九日，王桓论舒亶事不当，罢右正言，送尚书吏部。既黜亶，桓待罪，故有是命。 
十三日，知渭 
      
州卢秉落宝文阁待制卢：原作「泸」，据《长编》卷三三五改。，降直龙图阁降：原无，据《长编》卷三三五补。，差遣依旧。坐稽违诏旨，不能保护边防，自言父老，免从吏议，重行黜责，故有是命。 
二十八日，诏尚书刑部郎中杜纯罚铜八斤，展磨勘二年，以议狱不当故也。详见议谳门。
闰六月五日，入内省东头供奉官甘师颜除名除：原作「徐」，据《长编》卷三三六改。，坐私使钧容直兵钧：原作「钩」，据《长编》卷三三六改。、皇城司亲事卒也。 
十二日，知宜州钱师孟追一官师：原无，据《长编》卷三三六补。，通判曹觏追两官，并勒停。推官崔尧章、司理邹长卿各罚铜二十斤，冲替。推官谢扆、司户卢叔度、张翼并冲替。坐裁减蛮人管设生事，虽去官、会赦，皆特责也。 
七月六日，诏将作少监锺浚冲替，坐西府蒲宗孟位修屋多役兵匠，初无朝旨，诏以浚邪佞不法，故有是责。 
十七日，诏太常、大理、卫尉、司农寺、将作、都水、少府、军器监长贰、主簿，并降一官，正、丞并展磨勘二年，各以去官原。先是，寺监主簿止是专掌簿书，寺监事自当丞以上通议施行，今取问逐处，不应佥书官并佥书公事故也。 
同日，知琼州刘威勒停，坐擅遣琼山县令李好龙往来朱崖军火黎人居，会赦特责之。 
十九日，前提点广南东路刑狱林积降一官，以在任点检军器不精也。 
八月十八日，中大夫、尚书右丞蒲宗孟守本官知郓州，尚书工部侍郎王克臣罚铜二十斤，工部郎中范子奇、员外郎高遵惠、将作监丞韩玠各罚铜十斤，少监锺浚罚铜八斤，宰臣王珪、蔡确各罚铜八斤，右丞王安礼罚铜十斤。以 
      
御史杨畏言：「枢密院吏周克诚申乞修葺左右丞两位厅堂，止是蒲宗孟、王安礼佥书，用尚书省印，既不赴王珪、蔡确书押，又不经开拆房行下工部。工部案检批称，不候押先印发。是夜四 ，巡兵下符将作监。」诏中丞黄履与杨畏等推究，故有是命。 
同日，朝散大夫、前知徐州赵鼎勒停，坐以买箔为名，差人船载家属，应徒二年私罪，会赦特旨也。 
二十一日，宣德郎、前鄜延路经略安抚司机宜文字徐勋除名；文思副使、前鄜延路走马承受公事杨元孙，右侍禁、安抚司主管文字刘航，各追一官；左班殿直、合门祗候种朴追合门祗候，并勒停。文思使李珪、内殿崇班李彦申、东头供奉官安合、右侍禁杨达、右班殿直刘伯初、宣义郎监延州盐税锺正范罚铜有差。以大理寺上勋盗用印印奏状，元孙私役人，航、朴各奏事不实，珪等各告嘱差遣，并报上不实也。 
二十二日，都水使者范子渊追一官，知河阳张问罚铜二十斤。子渊坐开河奏死亡夫不实亡：原作「士」，据《长编》卷三三八改。，问坐上书误也。 
同日，国子司业朱服、丞叶祖洽、主簿王元各降一官。祖洽仍罚铜二十斤。服坐擅令主簿主管钱库收支，祖洽坐不监视开闭、再令主簿主管故也。 
九月二十六日，前京东路转运使、朝散大夫、集贤校理、知亳州刘攽落集贤校理，降朝请郎，增差监衡州盐仓，坐任内不能修举职事、经用阙乏也。 
十月八日，东上合门使李缓，合门 
      
看班祗候、主管簿书宋：原作「环」，据《长编》卷三四○改。，各罚铜十斤；客省使曹评、东上合门使曹偃、客省副使曹诱，各罚铜六斤各：原作「客」，据《长编》卷三四○改。。坐失点检江东转运判官郏亶见有罪被劾乞上殿故也亶：原作「擅」，据《长编》卷三四○改。。 
十六日，广南西路转运判官马彦先冲替，坐与副使马默不协，所奏岁计异同，故有是命。 
十九日，宜州监押陆原贷命，免决刺，除名，配沙门岛。普仪寨监押何希古、权融州都巡检李贯除名，千里外编管。通判曹觏前坐他罪，候当叙日展三期。推官孙立节、司户张峒各冲替，土丁指挥使莫令顽、石聘，副指挥使陆计副：原无，据《长编》卷三四○补。，宜州澄海十将谢进，并特放罪。初，安化州蛮贼千余人钞劫钞：原作「致」，据《长编》卷三四○改。先退，觏征讨稽期，立节等失出令顽流罪，而令顽等以尝累白陆原，欲出救应之故也。 ，原等坐与蛮贼 
二十一日，朝奉大夫、试尚书户部侍郎蹇周辅降一官，江陵府长林县主簿蹇序辰除名，市易务下界监官宋乔年、梁铸、内殿崇班符守规、借职史安世各冲替，三班借职宋仲约刺面配车营务三班借职：原无，据《长编》卷三四○补。，少府监修制官宋世隆刺面配沙门岛。周辅坐不觉子贷官钱，以措置江西、福建盐事有劳免废黜；序辰贷度僧牒钱，乔年、铸不觉吏乞取宋世隆钱宋世隆：原作「安世降」，据《长编》卷三四○改。，余并以贷官钱连坐，会赦特断也特：原作「时」，据《长编》卷三四○改。。
同日，祁州官吏资政殿学士、光禄大夫吕公着以下八人各降一官，坐违法差禁军防送罪人也也：原无，据《长编》卷三四○补。。 
同日，皇城使、惠州团练使李舜聪免勒停，降两官，展三期叙。坐提举开封府界贼盗巡检私使兵级，及 
      
事发自讼不实，会恩也。 
十一月二十四日，户部尚书李承之、侍郎蹇周辅各罚铜六斤，金部郎中晁端彦、员外郎井亮采各罚铜八斤，户部及都省吏以差罚金，以议茶法不当也。 
十二月二日，监察御史陈师锡送尚书史部，坐乞罢诸生习律，唱为诐说诐：原作「陂」，据《长编》卷三四一改。、惑乱士听故也。 
七年正月十一日，提举京西南路常平等事、承议郎叶康弼冲替。以尚书户部言，六年终提举官岁考功过簿，康弼比诸路上簿独多故也。 
十三日，户部侍郎蹇周辅罚铜六斤，员外郎陈向八斤，坐违法割门下侍郎章惇俸钱于相州也。 
十八日，广南西路累任转运使张颉累任：原无，据《长编》卷三四二补。、陈倩，副使苗时中、马默、朱初平、吴巘，判官朱彦博、谢仲规，各罚铜二十斤。坐本路提举常平等事刘谊于桂州治廨舍，费官钱万缗，不切觉察故也。 
二十四日，知渭州卢秉、知延州刘昌祚各罚铜三十斤，坐得兰州被围闻报，不即出兵牵制也。 
二十八日，降右谏议大夫赵彦若一官，试秘书监，坐辄侵越御史论事故也。 
二月十二日，降引进使、高州防御使李浩为四方馆使，皇城副使、吉州防御使苗履为左藏库使，以奏贼犯兰州事异同也。 
十三日(二月)十三日：《长编》卷三四四记此条于三月壬子，是月庚子朔，壬子为十三日。，前汀州通判、奉议郎郭祥正勒停，坐权漳州补僧道亨住持不当受金，悔过还主，及违法差送还人，经赦也。 
三月九日，知洺州、朝请大夫王荀龙，通判、奉议郎孟蕴，各降一官，坐差禁军防送也。 
十三 
      
日十三日：原缺「三」字，《长编》卷三四四记于壬子日，据补。参前注。，监察御史朱京降监兴国军盐酒务，坐言董扬休扬：原作「杨」，据《长编》卷三四四改。、宋彦磨勘不当故也。 
十六日，诏浮图寨监押、殿直晁立贷死，免除名，勒停，追两官，冲替。坐令十将续琏杀投降都头寨主王杰也也：原无，据《长编》卷三四四补。。 
二十五日，鄜延路第二将、西头供奉官张禧追一官，勒停。初，经略司劾禧罪，法当罚铜。既而刘昌祚言：「禧故不禀本司处分，至杀无罪十四人，有司议法不当情，恐将佐观望，以误边计。」故有是命。 
二十七日，宣德郎、权检详枢密院兵房文字黄寔冲替。坐御史朱服言：「寔以舅陈朴之丧，率敛士大夫以为赙，内有武臣隶枢密院，尤于事体有嫌，望付有司推治。」诏送大理鞫实，故有是命。 
