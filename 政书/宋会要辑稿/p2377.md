<!-- { "loadSidebar": true } -->
六月一日，诏左承议郎、太府寺丞、兼权兵部郎官邹鳽降两官放罢，筠州居住。以言者论：「鳽令人买物，多不偿直，有亲事官因贴陪太多，遂窃鳽俸米逸去。鳽追捕其妻党，勒令代偿。其人贫不能偿，畏鳽凶暴，与其母对泣，相恃赴河而死。」故有是命。 
十四日，左朝请大夫、淮南路转运判官姚岳特降官放罢。以右正言程叔达论其妄申淮西蝗虫抱草木而死，欲以奸谀悦上意，故有是命。 
十五日，诏知抚州陈森放罢。坐用刑惨酷，为言者论列故也。 
十六日，诏给事中王时(外)[升]放罢。以殿中侍御史章服论列故也。 
二十四日，诏右朝散大夫、通判婺州曾迪追一官勒停。以言者论其暂摄郡事，重迭冒请，及多差禁卒营葺私第，故有是命。 
七月三日，诏知池州鲁放罢。以言者论其妄言本州岛管下竹生穗实如米，以妖为瑞，故有是 
      
命。 
五日，诏左朝请大夫、知郴州虞翔，右承议郎、权发遣桂阳军叶秉彝，各特降三官放罢，今后不得与堂除差遣。以本路提举郑丙劾翔身为守臣，不能抚靖一方，致使李金贼徒窃发；秉彝张皇贼势，弃城逃遁。故有是命。 
十二日，诏右朝奉大夫、荆湖南路提点刑狱公事周自强特降三官，前降召赴行在指挥更不施行。坐申湖南盗贼不实故也。 
十六日，诏礼部尚书王大宝放罢，依旧敷文阁直学士、提举江州太平兴国宫。以右正言程叔达论列故也。 
二十七日，诏捧日天武四厢都指挥使、宁武军承宣使、主管步军司公事戚方可落军职。以殿中侍御史章服论其发遣忠勇军人措置乖方，致有窜逸故也。 
八月三日，诏中书舍人阎安中可罢见任，汀州居住。以右正言程叔达论其议论反复故也。 
八月，诏浙东提举茶盐高敏言放罢。坐盐课亏陷故也。 
十月十五日，诏大理评事单夔特展二年磨勘。坐驳勘龚 刑名具奏稽滞故也。 
十一月一日，诏武显郎、侍卫马军司游奕军权统制、权知庐州张师颜特降一官。坐身任边寄，不务抚绥，惟务苞苴，结托贵近，故有是命。 
十六日，诏左朝请大夫、知蕲州史祺孙放罢。坐先申黄梅知县向潚百事废弛，乞与岳庙，已如其请，继而乞与终任，前后异同，故有是命。 
二十三日，诏大理寺丞杨允明放罢。以言者论列故也。 
十二月二十一 
      
日，诏右中奉大夫、权刑部侍郎王弗可放罢；右朝请大夫、守大理少卿陈良翰可降一官放罢；右朝散郎、尚书刑部员外郎刘敏求，左朝奉郎、大理正吴交如，右通直郎、大理寺丞元徽之，右承议郎、大理评事潘景珪，各特降一官。皆以定断陆知微等三人罪不当故也。 
二年正月十一日，诏权兵部侍郎刘仪凤放罢。以殿中侍御史张之纲论其不恤事故也。 
二十三日，诏前提举广南市舶刘景罢差知南雄州。坐未离市舶，结托蕃商，使之进状攀留，故有是命。 
二月三日，诏监察御史刘贡放罢，日下出门。坐纵容术人干求差遣故也。 
三月四日，诏新除吏部郎中范成大放罢。以言者论其巧官幸进，物论不平故也。 
同日，诏左朝请大夫、秘阁修撰、提举台州崇道观丁娄明罢召赴行在，朝散大夫、主管台州崇道观林衡罢除直敷文阁。以言者论娄明以秦桧之党叨居侍从，衡媚事曹泳，靡所不至，故有是命。 
二十八日，诏分差粮料院洪述、秘书省正字施元之、知(直)[真]州余执度、荆湖北路参议官张楹并放罢。以言者论其皆宰臣洪适亲党故也。 
四月十三日，诏敷文阁待制孙觌落职。以殿中侍御史王伯庠论：「觌在宣和间，被遇徽宗皇帝，浸阶通显；钦宗皇帝擢授中书舍人，蒙恩最厚。及京城失守，车驾出城，觌于是时不能尽主辱臣死之节，乃背恩卖国，取媚虏酋。抚其事实，臣子所不忍言。 
      
太上皇帝扩天地覆载之恩，抆拭收用，位至尚书，授以方面，而觌天资小人，不能自改，又以赃罪除名勒停，窜斥岭外。遇赦放还，累经叙复，不带左字，为觌者自当屏迹人间，岂敢复施颜面见士大夫，而蝇营狗媚，攀援进取，既复修撰，又复待制。如觌之背君卖国，不忠不义，而处以侍从，可乎 乞降睿旨，将觌落职远贬，以为人臣不忠不义之戒。」故有是命。 
十八日，诏静江府张孝祥、知饶州蒋天佑并放罢。新知严州韩彦古特与宫观差遣，令日下出门，不得于临安府居住。以殿中侍御史王伯庠论孝祥专事游宴，天佑在任贪污，彦古凶悍险诈，逞恃唇吻，妄议人物，居家不检，恣横悖理，故有是命。 
三十日，诏新除太府寺丞潘景珪放罢。以言者论其未尝更历外任，遽丞泉府，太为超躐，故有是命。 
五月一日，诏右迪功郎、新差充江南东路提举常平司干办公事程湜特降一资，罢新任。以湜身为命官，积年不纳官赋，从知饶州俞翊之劾也。 
八日，诏左中大夫、资政殿学士、提举临安府洞霄宫叶颙落职。以右谏议大夫林安宅论列故也。 
十六日，诏武翼大夫、建康府兵马都监、兼在城巡检、巡捉私茶盐矾祁师闵可特降两官，勒停。坐身为兵官，不遵帅臣约束，为知建康府王佐所劾，故有是命。 
十八日，诏知嘉州吕游问游：原作「游」，据后文改。他书记此人亦多作「游」。、新知剑州何 、新知眉州康俊明并放罢，永不得知州军差遣。以侍御史 
      
王伯庠论：「游问贪残不法，千里被害； ，何 之弟，素无行检，知渠州，盗官钱以数万缗；俊明昨知渠州，荒放燕饮，百事弛废。」故有是命。 
同日，诏右奉议郎、知太平州繁昌县魏尧臣特降一官，罢新任。坐居乡里不纳官赋，从户部所劾也。 
二十五日，诏合门祗候陈龟年罢合职，仍永不得充合门职事。以言者论其母死不即解官，乃具公状申合门，称母两经改嫁，已为义绝，不当(恃)[持]服，悖害名教，故有是命。 
二十八日，诏右朝请郎、权知台州黄然降两官，左承直郎、处州推官、权州事高志特降一资放罢。各以编管人擅离本州岛故也。 
六月五日，诏右朝议大夫、直敷文阁、知广州陈辉落职放罢。以言者论其侵盗官钱，不知纪极，奢侈不法，罪恶贯盈，故有是命。 
八日，诏右中奉大夫、户部侍郎李若川降两官放罢。坐职事不举故也。 
同日，诏新知广州向伯奋放罢。以言者论其累任监司皆无廉声故也。 
二十五日，诏翊卫大夫、和州防御使、湖州兵马钤辖、殿前司左翼军统制、泉州等处屯驻、专一措置盗贼高温，特降授亲卫大夫、果州团练使。以三省、枢密院言其坐视海贼入湖州界虏掠，逗遛不前，妄称本军战船损坏，故有是命。 
二十六日，诏武功大夫、忠州刺史、兼合门宣赞舍人、淮东总管宋肇阶官上降两官。坐透漏私擅渡淮人，妄有申述故也。 
七月四日，诏右朝请大夫、直徽猷阁、知镇 
      
江府吕擢降一官。坐承勘朝廷降下公事违慢故也。 
十一日，诏新授国子正王质放罢，永不得行在差遣。以言者论其为张浚幕属，密疏浚之过以媚汤思退，思退喜其附己，又畏其倾险，以学官处之，言论反复，行若驵侩，故有是命。 
十八日，诏知峡州吕令问降两官，鄂州居住。坐夷陵知县韩贽胄赃污不法，令问不能举劾，纵其寻医而去，故有是命。 
二十五日，诏户部侍郎方滋放罢。以言者论其专权倨傲，徇私害公，诸处起发和籴米，例不支水脚钱，滋寄居秀州，独欲支秀州者，故有是命。 
八月二十三日，诏新知嘉州何慈放罢。以四川安抚制置使汪应辰劾其先知果州，尝以赃败故也。 
九月五日，诏左武大夫、前荆南左军统制周赟特降一官。坐不开落逃亡殁故军额，为统制王宣所劾，故有是命。 
六日，诏左朝奉大夫、知建康军府王佐特追两官勒停，建昌军居住。坐上元知县李允升犯赃，不能举劾，纵其寻医而去，故有是命。 
同日，诏观文殿学士、左通议大夫、知鄂州汪澈特降两官。坐尝应诏荐举李允升(坐)[知]县不当故也。 
七日，诏叙武经郎、御前中军统领、权主管本军统制韩霖特降两官。坐制造器械十无一二，欺罔主帅，有误军事，为都统刘源所劾，故有是命。 
十四日，诏秘书丞郑升之放罢。以殿中侍御史单时论列故也。 
十月十四日，诏大理寺丞沈正度、太学博士刘 
      
溥并放罢。皆以殿中侍御史单时论列故也。 
十一月十一日，诏右朝散大夫、提举两浙西路常平茶盐公事刘敏求降两官，显谟阁直学士、左朝请大夫、知平江军府事沈介降一官。坐敏求前知鄂州，勘将官王益事不当，介以本路制置使连坐，故有是命。 
十三日，诏右司员外郎苗昌言放罢。以言者论列故也。 
十七日，诏金部员外郎吕搢放罢。以言者论列故也。 
十二月十三日，诏夔州提点刑狱李邦献、知恭州孙顗并放罢。以殿中侍御史单时论顗贪利无耻，邦献邦彦之弟，习尚浮靡，屡作监司，皆无廉声，故有是命。 
三年正月五日，诏右朝奉郎、主管台州崇道观韩元龙降一官，停见任宫观。坐前任淮东总领失拘摧钱粮故也。 
十一日，诏新除权刑部侍郎刘敏求放罢。以言者论列故也。 
十四日，诏武德大夫、侍卫步军司武锋军统制官钱卓特降三官。坐真州六合遗火，不措置救扑故也。 
二十一日，诏枢密院编修官郑昺放罢。以林安宅论列叶颙不实，皆昺唱导之，故有是命。 
二月十三日，诏知婺州赵不猷特降两官放罢，汀州居住。坐城中遗火，兵士乘间剽劫民财，不猷专务姑息，不能弹压，为言者论列，故有是命。 
同日，诏户部郎官姚岳、兵部郎官孙大雅并放罢。皆以言者论列故也。 
三月十九日，诏知温州刘孝韪放罢。以浙东提举宋藻劾其不能收葬被水死之人，使 
      
遗骸暴(路)[露]故也。 
五月十三日，诏显谟阁直学士、降授左朝散大夫沈介降一官放罢。坐先知平江，亏欠总司(日)[月]桩钱，为总领韩彦直所劾，故有是命。 
十五日，诏京西转运判官韩晓放罢。以言者论列故也。 
二十六日，诏新知黎州冯渥、新知筠州李恭、新知无为军王时并放罢。皆以言者论列故也。 
六月三日，诏右朝散大夫、直秘阁、前知太平州王秬降两官。坐芜湖县令张文昌以所得职租不除豁灾伤分数，尽行支请，有失觉察，故有是命。 
十九日，诏右武大夫、殿前司右军统制路海，武功大夫、惠州刺史、统领宋畀，武略大夫、英州刺史赵开，武功大夫、步军司右军统制崔宪政，武功大夫、步军司中军统制郑彦，各特降一官。坐不觉察本司军人解沂、张享作过故也。 
