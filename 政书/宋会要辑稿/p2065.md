<!-- { "loadSidebar": true } -->
勘会，合用绫三百四十四匹。自今本库见在绫纸数少，乞下工部责限文思院织造，合行收买纸札、朱红、面、炭物料，并(顾)[雇]工食钱若干，下户部取会行移，必致淹缓，乞户部先次作空审支降施行。」从之。
 职官 宋会要辑稿 职官一三 度牒库 
      
度牒库
【续会要】
淳熙十年九月八日，度牒库言：「元降指挥常桩管度牒一万一千道，今来节次支取，止管一千九百六十一道，乞赐指挥施行。」诏礼部将前项已支用度牒并照元降指挥补造圆备，依数桩管。 
十三年七月二十一日，度牒库言：「元降指挥常桩管度牒一万四千道，今来节次支取止管六百六十七道。」诏礼部将前项已支用度牒并依数补造桩管。 
十二月九日，诏度牒库减兵(部)士二人。以司农少卿吴燠议减冗食，下敕令所裁定。故有是命。 
淳熙十六年九月十九日，度牒库言：「本库桩管度牒一万四千道，节次支降过八千二百一十三道，见管二千一百八十七道，合行制造补还桩管元数。」诏礼部将前项已支用度牒并依数补造桩管，余照应节次已降指挥施行。 
绍熙三年闰二月三日，中书门下省言：「亡僧道度牒近年申缴数少，显有弊幸。」诏礼部镂板遍牒诸路州军守臣、通、签判，将事故僧道度牒常切括责拘收，逐旋据数申缴，毋容隐匿洗改作弊。如州军奉行(减)[灭]裂，致有前项弊幸，即提刑司觉察具名以闻。
 职官 宋会要辑稿 职官一三 膳 部 
      
膳部
【宋会要】
《两朝国史志》：膳部判司事一人，以无职事朝官充。凡供 
      
御之膳羞、内外饔饩隶御厨，以他官勾当。陵庙牲豆酒膳、诸司供奉口味、亲王以下常食料，皆分领他司，无所掌。令史二人。元丰改制，郎中、员外郎始实行本司事，礼部郎官通行分掌。有二：曰祠祭生料知杂，掌祠祭奏告、牲牢礼(科)[料]及造奶酪、供进酒食、收藏冰段及牛羊司、翰林司官吏到署人兵开收应申请事件。吏额：主事一人，令史一人，手分三人，贴司一人，御厨翰林司、牛羊司隶焉。 实味，及大金诸蕃国使人排办供筵酒食、茶 实、人使到阙及圣节斋筵入殿检察酒 、计度诸色食料及供赐冰并御厨官吏到罢、人兵开收应干申请事件及诸案文书。曰宴设馆客供进给赐，掌宴设赐宴、设酒食 
《神宗正史 职官志》：膳部郎中、员外郎参掌供进酒膳、祠祭牲牢、礼料凡本司所治之事，宴飨、筵设则同光禄寺官察视其善否，酒成则尝而后敢进「敢」字疑衍。《宋史》卷一六三《职官志》于「膳部」条下叙事即无。，藏冰供赐则颁其禁令。应所用物，皆前期计度，以关度支。分案七，设吏九。 
哲宗绍圣元年八月八日，诏主客、膳部互置郎官一员兼领。 
三年五月二十三日，诏：「御膳添监官，并令入内省差使臣管勾。常膳杈等辄开合见御膳者加役、流，其诸局工匠所造御膳滋味不和及诸不如法，三犯决替。」 
高宗建炎三年四月十三日，诏祠部郎官一员兼膳部。同日，诏膳部吏人减半部吏：原作「吏部」，据上下文意改。。 
绍兴八年七月十八日，礼部言：「见今牛羊司宰供御膳羊每日一口供应，每 
      
月收四十口为额，内一十口充泛索使用，天章阁、祖宗神御每月酌献羊以一十七口为额。缘各有剩数，不住据牛羊司申乞将攒剩数目充以后使用，令所买州军权住收买，候将欲支供尽绝，即依已降指挥行下元买州军收买应副申部，申明朝廷等降指挥，显是紊烦。本部相度，今后牛羊司遇有攒剩羊口数目，令本司具确的数目申省部，审验诣实，即行拨充别项使用。及遇有讲筵非泛等合用羊口数内有剩数，亦令本司申明省部改拨充数使用。」从之。 
十二年八月十七日，诏：「供进皇太后每日常膳并生料每月实计用羊九十口，及节料节序添供每年实计用一十八口，欲令两浙转运司收买，赴牛羊司交纳。宰供所有阙少事件等，依例下临安府市令司取索。」 
孝宗干道四年三月二十日，诏：「膳部将御厨逃走工匠、库、院子等，并往他处割移名粮。应逃走之人不以已未出违年限，并违百日内许令出首，特与免罪，仍旧收管一次。合得诸般请给，从本厨关报粮审院，不候省寺经由先次放行。如续次会问有不该钱物，依条回 入官。」 
六年五月二十四日，诏天申圣节斋筵，膳部验察官吏，并不支破御厨吃食，今后准此。 
七月十九日，诏御厨权以四百人为额，令招收敷额。今(从)[后]遇阙招填，据到人数赴膳部刺填。 
九年七月八日，诏今后遇祈祷禁屠宰，御厨早晚并进素膳。
 职官 宋会要辑稿 职官一三 膳 部 
      
膳部
【续宋会要】
      
淳熙三年十月十一日，诏自今遇祈祷禁屠宰，其皇后合膳随御膳进素。 
十三年十二月九日，诏膳部减守当官一人。以司农(小)[少]卿吴燠议减冗食，下敕令所裁定。故有是命。《大典》卷一万四千六百六十五。
 职官 宋会要辑稿 职官一三 主客部 
      
主客部
【宋会要】
      
《两朝国史志》：主客判司事一人，以无职事朝官充。凡诸蕃朝聘、贡奉隶客省，本司无所掌。令史一人，驱使官一人。元丰改制，郎中、员外郎始实行本司事，礼部郎官通行。设案有一，曰知杂封袭朝贡案，掌诸蕃国入贡并每年颁赐交趾国历日及勘会柴氏袭封事。吏额：主事一人，本部人吏兼令史一人，手分二人，贴司二人。 
《神宗正史 职官志》：主客郎中、员外郎参掌诸蕃国朝贡。凡本司所治之事，契丹国遣使朝贺应接送馆伴官所用仪物，皆预令有司为之办具。高丽亚契丹，其余蕃国则按其等差以式给之。至则图其形像，书其山川、风俗。若有封爵礼命之事，则承诏颁付。嵩、庆、懿陵祭享，崇(仪)[义]公承袭，率主行之。分案四，设吏七。 
哲宗元佑元年四月二十六日，三省言：「尚书六曹职事闲剧不等，除已减定员数事「数」字原在「事」字下，据文意改。，至简者，以主客兼膳部。」从之。 
六年七月十二日，兵部言：「兵部格，掌蕃夷官授官，主客令蕃国进奉人陈乞转授官职者取裁。即旧应除转官者报所属看详，主客止合掌行蕃国进奉陈乞，其应缘进奉人陈乞授官尽合归兵部。若旧来无例，创有陈乞，皆令主客取裁，诚恐化外进奉陈乞授官事体，曹部执掌未一，久远互失参验。欲自今不以曾未入贡及有例无例，应缘进奉人陈乞授官加恩，并令主客关报兵部。」从之。 
绍圣元 
      
年八月八日，诏主客膳部互置郎官一员兼领。 
高宗建炎三年四月十五日，诏礼部郎官一员兼主客。同日，诏主客吏人减半。 
孝宗干道九年十一月三日，诏：「(令)[今]来交趾进奉人到阙，特差识字巡视亲事官四人在驿几察事务。今后诸蕃入贡依此。」
 职官 宋会要辑稿 职官一四 兵 部 
     
宋会要辑稿 职官一四

兵部
【宋会要】
兵部主车驾仪仗、卤簿字图及千牛备身、殿中省进马名簿籍、春秋释奠武成庙申请摄事官、禘夆仪仗。又天下(名)[民]兵奏籍皆上兵部，及武举人名籍「又天下(名)[民]兵」至「武举人名籍」文字错乱，疑当作「又天下(名)[民]兵奏籍及武举人名籍，皆上兵部」。，凡臣僚给卒供驱使者皆宣下。以京朝官二员主判。又有甲库，主承受除拜武臣制 。南曹国初废，(白)[北]院、尚书铨、东西铨四司印有而无所掌。 
《两朝国史志》：兵部判部事一人，以两制充。凡天下兵籍、武官选授及军师卒戍之政令悉归于枢密院，其选授小者又分领于三班，本曹但掌车驾仪仗、卤簿字图、春秋释奠昭烈武成王庙及武人科举之事，岁终以义勇、弓箭手、寨户之数上于朝。令史九人，甲库令史二人，驱使官一人。元丰改制，具《职官志》。尚书二人，侍郎一人，郎官一人，兼职方。掌民兵、招置弓手、厢军、蕃兵、剩员武士、校试武艺、金吾卫司人兵、大将出征、告庙、破贼露布、卤簿、字图及蕃夷属户授官封袭之事。分案有十：曰赏功，曰民兵仗卫，曰厢兵，曰人从看详，曰帐籍告身，曰武举，曰蕃官，曰开拆，曰知杂，曰检法。吏额：主事一人，令史一人，书令史六人，守当官十人，贴司二十人，私名五人，守阙习学九人。二十六年十一月，罢守阙习学，置手分一人。建炎二年，并卫尉寺隶焉。 
太宗淳化元年三月，诏兵部所补荫千牛进马斋郎等自今 
     
须年十五已上、二十已下即得投状。 
十一月，诏：「考试千牛进马，只令念《论语》十卷，逐卷取五科充试。以五十科为终场，六通为合格，随科写上净本。不通者即于卷内亲书『念某科不通』字。」 
康定元年十二月一日，以端明殿学士李淑判尚书兵部，殿中丞、史馆检讨王洙同判兵部。时点差乡兵，凡案籍并送兵部收管，故委淑领其事。淑又言洙先曾差在本部考定武举，乞差同判。故并命之。 
庆历二年六月二十四日，诏：「兵部置籍，但系合破兵士者开坐逐家人数入籍。今后枢密院初降指挥差人之时，实时札付本部，令兵部每季一次牒御史台。内有剩破人数，有违条约，并许纠举施行。」熙宁三年五月，从本部所请，更不关牒。 
《神宗正史 职官志》：尚书兵部掌武举、民兵、厢土军、卤簿及蕃夷官封承袭之事。凡联其什伍而教之战为民兵，材不中禁卫而力足以充役为厢军，就其乡井募以御盗为土军，厢、禁、土军因老疾而裁其功力之半为剩员，羌戎附属分隶边将为蕃兵，皆以名数置籍而颁行其禁令。文武官白直宣借兵则给以式，应排办仗卫则分卤簿、造字图。凡武选之制仿贡举法。若遣大将出征、露布奏捷必告于庙。凡其属有三：曰职方，郡县地图、蕃夷归附之事隶焉。曰驾部，辇路车乘、牧驿传之事隶焉。曰库部，军器仪仗、卤 
     
簿供帐之事隶焉。元丰中厘正职事，惟民兵、马政权隶枢密院，以俟法成而归之。凡官十：尚书、侍郎各一人，四司郎中、员外郎各二人。《哲宗职官志》同。尚书掌〔武〕选、地图、车辇、甲械之政令，而侍郎为之贰。凡军民以名籍统隶者，阅习按试、选募迁补及武学校定赏罚与本曹所治之事，则郎中、员外郎参掌之。应检举钩稽者前期以告其长贰，大(理)[礼]则尚书充卤簿使，大祀则奉鱼牲及俎俎：原作「祖」，据《宋史》卷一六三《职官志》三兵部条改。，视朝则侍郎执班簿对立，小祀则郎中、员外郎荐彻俎。分案九，设吏四十有七。《哲宗职官志》同。 
