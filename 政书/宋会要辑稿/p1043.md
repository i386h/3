<!-- { "loadSidebar": true } -->
十二日，新差权知忠州董时敏言：「州县人户送纳苒米，起发上供，其水脚縻费固已带纳，而州县又从而科敷，令重迭送纳。欲望行下逐路转运司条具，如有似此重迭敷纳者，悉行改正。」从之。 
九月十五日，大理评事刘敏求言：「夏秋二税分立三限，中限不纳，方许追催。近年县邑往往初限未周，即行追逮，监系栲掠。欲望申严法禁，戒饬诸路县邑逐年催税，必遵成法，无或违戾。」从之。 
二十五年十月四日，诏：「绍兴二十六年分民户二税，不得合零就整。令户部行下诸路监司州军遵守，如有违戾，许经尚书省越诉。」 
十一月十九日，赦：「夏秋二税催科自有省限，州县官吏多不遵奉条法，受纳之初，便行催督。蚕方成丝，即催夏税；禾未登场，即催冬苒。峻罚严行，恣行棰楚，伤害百姓，莫此为甚。仰监司常切谷考，如有违戾，按劾申奏，重行责罚。」二十八年十一月二十三日、三十一年九月二日赦，并同此制。 
绍兴二十六年正月二十六日，户部言：「今欲遍下诸路监司州县，将人户二十六年分合纳畸零税租寔数折纳价钱。如愿将本户畸零寔数与别户合钞送纳本色者，听从民便。」从之。 
二月三日，右司员外郎、兼权户部侍郎锺世明言：「欲望朝廷行下四川转运司，取见预借税赋县分。若借及一年者，即令分作二年四料 
     
理折；借及二年者，即令分作四年八料理折，出给公据，付人户执照。仍将逐年理折之数分明批凿簿书及人户公据，自后辄敢预借及不与人户理折，并不为批凿簿书公据，官吏从转运司按劾，重作施行，仍许人户越许。或他路有似此预借去处，亦乞依此施行。」从之。 
七月六日，右正言凌哲言：「乞下诸路州县，应积年挂欠苒税官物等，并权住催，候至秋冬之交，收成了毕，再行追理。」于是户部言：「人户积欠已放至绍兴二十二年终，(具)[其]以后年分候收成日，随料催纳。如有违戾，仰监司觉察按劾。」从之。 
八日，诏：「诸路县道起催产税，乡司先于民户处私自借过夏税，和买入已，并不到官，却将贫乏下户重迭催科，补填上件失限数目。下户畏惮往来，再行送纳。重困下民，无所伸诉。令户部看详立法，如有诸路县道公吏辄于人户处私自预借税物，许令越诉。犯人重行断配，监司守贰常切觉察。」从殿中侍御史周方崇之请么侍御史：原作「侍郎御史」，据本书食货七○之四五删。。 
十四日，诏：「逐州委知、通将逐县官户、权势之家合科纳、和买等，并与平民一等。如辄敢减免，官司及减免之家并计赃断罪。令监司觉察，如有违戾，按劾闻奏。」 
八月四日，权知桂阳军程昌时言：「州县为民害者莫如科配，巧立名字，行之自如。欲望专委监司郡守镂版大字，暝示诸村乡镇市，凡有科配凡：原作「几」，据本书食货七○之四五改。，许民越诉。有司许受其词，不许系其人。差官体问得寔，申明朝廷。系不 
     
遵诏旨，宜以违制论。所科钱物，并以入己断罪。」上曰：「科敷不均，最为民害。出暝之说，朝廷累有指挥，唯是官吏为奸，恐民间尽知数目，不得而欺隐，所以不肯出暝尔。」 
二十四日，上宣谕辅臣曰：「前日景箎上殿，论川中折帛钱太重，绢一匹之直，私下不及五千，而官估则取十千。他物之估，率皆称是。去岁裕民所蠲减价直，不过一千而已，更须量与减损。若只行下令看详，虽行十数次，未必济事。莫若便与四川总领司，令契勘合蠲减数目申朝廷，庶几民受寔惠。朕自即位以来，如土木之工，玩好之物，外至于边事，内至于锡予，未尝一有妄用，凡以为百姓而已。」 
九月二十日，右正言凌哲言：「欲乞申严州县守令并须遵依近降指挥，应人户税租畸零，止据实数折纳价钱，及听合钞送纳本色外，不得准前过有科取，以就整数。仍乞委逐路监司常切觉察，违者按劾以闻。并许御史台体访论列列：原作「例」，据本书食货七○之四六改。，及人户越诉。」从之。 
二十四日，直秘阁知临安府荣薿言：「襄阳府百姓田产多所隐落，本路转运司尽行根括，增添租米数目，比旧太重，民力不胜。后咤修筑汉江堤防，权宜将所增亩苒，十分裁减二分。近闻除下户依减定数催敷外，所有上户却令尽依增添之数输纳。欲望行下京西转运司，检会本府前后增减咤依，照应改正。」从之。 
十月二十八日，三省言：「秀州按奏崇德知县林善问咤催发折帛钱秀：原作「发」，据本书食货七○之四六、《建炎要录》卷一七五改。，却于 
     
民间倍科骚扰，先次放罢，取勘闻奏。」上曰：「科借钱物若一一在官，犹可，但恐咤而入己。大抵赃吏最为民害，不得不治。今后须至追尽赃物。缘取赃既多，若不尽追，自谓虽得罪，犹不失为富人，以此更无畏惮。」沈该等奏：「今后当一一遵依施行。」 
闰十月十三日，两浙路转运副使李邦献言：「人户合纳夏税，乞令州县将人户名下正绢若干、和买若干出给凭由，散付人户收执，永远照应输纳。如人户物业有进退，合分明开具改给，不得暗有增敷。」从之。 
二十七年六月四日，权尚书户部侍郎林觉言：「两浙州县第五等下户今岁合纳紬绢，乞将一丈以下从便折纳价钱，每尺一百文足，零寸一十文，免收头子勘合等钱。仍委令佐同受纳，实时给钞销簿。如辄多增钱数，容纵合干人阻节乞觅，官吏并计赃断罪，许人户越诉许：原作「诉」，据本书食货七○之四六改。。」上咤谕辅臣曰辅：原作「输」，据本书食货七○之四六改。：「合零就整，此固甚善，然亦须相度。谓如一户为首，率九户共钞，官司先给由子与钞头。若官吏得人，实时销入，则十户更无骚扰。不然，却恐钞头多掠钱物，送纳了当，却收藏由子，不肯赍出。比至官司追催紧急，众人不免又须再纳。此贫民下户所以重困户：原作「民」，据本书食货七○之四六改。。卿等可措置，令经么便民，然后行下。」宰臣沈该等奏曰：「今年夏税物帛已起催了，且令有司熟议，自来年为始。」 
二十三日，臣僚言：「诸路州县起催产税，积弊甚大。富横之家与本县公人相与为党，使下户细民破家逃 
     
移，深可怜悯。盖未催科之时，典吏乡司先于民户处私自借过夏税吏：原作「史」，据本书食货七○之四六改。，和买入己，比至开场，更不纳官。以一邑计之，有数百匹至五十匹之家，失陷官物，不知几何。却将下户重迭催科，补填上件失陷数目。乞令户部看详立法。今看详参酌下条今：原作「令」，据本书食货七○之四六改。。」诏诸州县公吏人于人户处辄借税租及和户：原作「吏」，据本书食货七○之四六改。、预买紬绢者，杖八十，若上限尽而不为送纳，计赃重者准盗论，三十匹配本城。许人告，仍听被借人户越诉，委监司守贰觉察。 
二十八日，左司谏凌哲言：「诸路县道起催产税，公吏揽子先于民户处私自借过入己，不为了纳。户部看详立法，尚有未审。当令户、刑部重别修立到下条：诸州县公吏于人户处辄借税租和预买紬绢钱物同准盗论，五十匹配本城。许人户告，仍听被借人户越诉。告获州县公吏于人户处辄借税租和预买紬绢钱物同钱五十贯，诸揽纳税租、和预买紬绢钱物谓非系公之人，本限内不纳，杖六十，二十匹功一等罪，止徒一年。」诏依，仍行下州县知、通、监司常切觉察。 
二十八年正月二十一日，将作监主簿叶颙言：「伏望特降指挥：州县折纳二税并依时价，不得辄有增功。而闽中下四郡倍 最为甚者，并乞委转运司以时检察，按其违戾。」从之。 
二十九日，上谕辅臣曰：「闻福建民户输纳苒米，每斗折价钱八百文。士大夫往来，曾议论及此。」枢臣陈诚之奏曰：「已前不闻如此。七八年来， 
     
诸州或科纳价钱有及二分以上。在法，米斛畸零之数许纳钱，所以便民。今乃取其高直，一概科敷，岁丰谷贱，农田反蒙其弊。」上曰：「闽中米价每斗几钱 」陈诚之奏曰：「去年丰稔，糙米只是三百以下钱。」上曰：「今纳八百，安用縻费许多 使此钱归户部，助国用，犹恐其伤于民；况州县一时措置，多取妄费，此不可不究其弊，若第五等户畸零之数许纳价钱，亦须有寔数，岂容高价科敷 」陈诚之奏曰：「圣恩如此，民不胜受赐。」 
二月二十三日，右正言朱倬言：「福建折纳米价，每斗至于八百有奇，是又倍于广右之数。近饶州乐平县亦科抑，米每斗四百五十。窃恐别郡成风，有亏仁政。欲望福建及他郡折纳，令漕司依祖宗旧法，令纳初时询定寔价。寔价之外，耗费共不得过百钱。如非紧急，不得科折。仍令漕司粉壁晓谕，使民通知。州县故违，必论违制；监司隐而不举，亦寘典宪。」从之。 
二十八日，知阆州苏钦言：「昨令州县给散民间合纳夏、秋二税凭由，寔为利便。然凭由之给，不徒具税租合纳名色而已，须具一岁间本户二税增减之数。如夏秋税凭由各具去年至今年税钱、米斛、物帛增减之数，或收买典到某乡某人某地名田土、税钱若干，或典卖出本户某地名田土、税钱或秋税物斛若干入某人户下，见今户下寔计税钱或物斛若干，合纳支移折变物帛斛斗役钱下项开具。县令佐点检无差错，签押 
     
用县印，给付民户收执。所给凭由，并于起催前一月给散。如有欺弊不寔，大科钱物，许人户经县或经州论诉施行。」从之。 
七月五日，前知兴国军周冲言：「望戒饬州郡，应管内诸县二税拖欠去处，委官检照。如系上三等人户少欠数多，即令推究官吏情弊施行。」从之。 
