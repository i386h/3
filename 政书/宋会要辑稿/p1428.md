<!-- { "loadSidebar": true } -->
三年二月一日，诏：「越州鉴湖、明州广德湖，自措置为田，下流湮塞，有妨灌溉，致失陷常赋。又请佃人多是亲旧权势之家，广占顷亩，公肆请求，两州被害民户，例多流徙。仰陈亨伯体究诣实。如所纳租税过重，即相度减免，立为中制。应妨下流灌溉处，并当施以予民，令条画图上取旨，毋得蹑望灭裂。」 
闰五月十三日，诏：「盗起二浙，延及江东。内被焚劫民户租佃私田，如系于掌业人处借贷种粮、牛具之类者，止合量减二分，疾速申明行下。」 
十月二日，诏：「江东新置圩田，如上流兴筑，闭塞水源，致向下民田无以灌溉，或雍遏发泄，使邻近者反被水患，令所属监司按视改正。」 
十二日，河北转运副使吕餐浩言：「近奉诏，学事司应管州县田土及房廊，并委臣拘催租赋课利。每年共收钱、斛等约二十余万贯硕匹；未佃田土，一路共二千一十一顷，除不住催督召人承佃外，若非逐县令、佐协力干办，则上件地土空闲，亏失租课。契勘滨州招安县见今空闲八百六十五顷，束鹿县空闲四百九十二顷，寻奏请乞特降睿旨处分，将招安、束鹿县令、佐许臣踏逐有心力人奏差一次，内京朝官替见任人成资阙，选 
       
人替年满阙。」从之。 
十二月二十四日，诏罢方田。 
七年八月七日，前两浙路提点刑狱胡邃奏：「二浙向缘草寇惊劫，温、台、处、婺等州各有逃绝户抛下田土，贼平之后，皆为有力之家请射。欲乞令百姓实封投状请射，限一月开拆，给与租课最多之人，于公实利便。」从之。以上《续国朝会要》。 
高宗建炎元年五月一日，赦：「人户置买耕牛，权免税钱一年。」 
二年三月二十六日，臣僚言：「伏读国史，窃见太宗朝宋、亳等州耕牛阙乏，太子中允武允成献踏犁式武允成：原脱「允」字，据本书食货一之一六、食货六三之一六三及《长编》卷三五、《宋史》卷一七三补。，用四五人，可以耕谷。至真宗景德中，咤河北耕牛不足，又降此式付转运司颁行。缘不曾尽载制度，止云自尚方造样，宋州冶铸给散。今来州县正阙耕牛，乞下诸路转运司询访讲求旧制施行。」诏令诸路转运取索以闻。 
绍兴元年九月十八日，赦：「民间耕牛，累年以来屡遭兵火，宰杀殆尽。应曾经残破州县人户典买耕牛，特与免纳税钱一年。其客旅兴贩经由去处，依此。」二年九月四日、四年九月十五日赦同此制。 
二年三月二十二日，诏：「昨招诱淮东八郡人户佃田，并免二年税租。将来合行催纳之岁，可止据当年已种顷亩计数征纳。其后逐岁添展垦辟到田亩，亦据实数添纳。庶得人户晓然，易以安业。如或州县过数催纳，并科违制之罪，仍许人户越诉。」 
四月十日，秘书少监傅崤卿言：「昨承指挥，于榷货务支降见钱五万贯，充淮东人户借贷收买牛、具。缘本路牛畜 
       
价高，欲分遣官前去两浙路收买「浙」下原有一「江」字，据本书食货一之三五删。。」从之。 
五月二十六日，臣僚言：「浙西水灾，乞戒饬被水州县长吏以劝农为急，令及时车戽积水，扶植稻苒。或贫富相资，再行布种。」诏差刑部郎官张宗臣前去措置。 
六月十八日，江南东路安抚大使李光言：「广德县见管逃田八百余顷，方措置劝诱人户分户佃种，缘常赋比他处已为差重，若更依建炎四年十月七日佃户法，候秋成日，除纳官拘收外，止给五分，委实为便于民。深虑无人请佃，转见荒闲，欲将应承佃闲田及归业之人，将见纳租税先免本年秋料一料，自次年为始，依请佃法别免一料催科，只理正税，庶宽民力，有人承佃。」从之。 
七月十七日，枢密院计议官薛徽言：「被旨体问得明州广德湖田元分三等，计管五百七十五顷九十九亩，每亩纳租米三斗二升，通计一万八千四百三十一硕六斗八升。缘开垦之初，不问肥瘠高仰，深葑一等亡租，其上、中二等皆权势之家请佃，下等多是不曾耕种，所得不足输官，往往抑勒贫民承认分种，岁么为害。除中等租课更不增损外，内上等别无二税、和买，委是太优，今欲每亩量增八升。其下等合纳租，欲令豁退所增上等田米。其余乞委官相视。内低田即废为湖泺，依旧积水灌溉，其边湖深葑可以植茭，即为茭地，量立租钱。其间尚有堪种田亩，却立为下等，将豁退不尽米四百六十四硕六斗四升拘收，补 
       
足元数。乞施行。」尚书省札送知明州陈戬州：原作「年」，据本书食货一之三六改。，与本路提刑司同共子细措置。戬等言：「相度到逐项事理，委是经么利便。」从之 
十二月二十一日，权发遣太平州许端夫言：「招诱人户归业，趁时布种，收到苒米九万四千余硕。」诏转运司核实，取旨推赏。 
三年二月二十八日，诏：「应有官圩田州县，通判于衔位带『兼提举圩田』衔：原作「御」，据本书食货一之三六改。，知县带『兼主管圩田』，每岁不得使有荒闲。委监司以旧额立定租稻硕斗，尽收以充军储。」 
四月二十二日，工部侍郎李擢言：「今东北之民流徙者众，东南弃田畴者多。平江有湖浸相连，塍岸么废，近或十年，远或二十年，未尝有人疏导者；有地力素薄，废为草莱，涨潦之余，常若沮洳，未尝有人耕垦者，悉号逃田。委通判与县令同往相视，召问父老，为水所居可以疏导若干，卑薄之地可以耕垦若干，各开具某处及顷亩多寡，揭暝以招诱东北流徙之民入状请射，县给种、本，与免三岁之租，仍别立租额以宽之。仍委监司覆按，除其旧额。」从之。 
十月七日，江南东西路宣谕刘大中言：「欲将江东、西路应干闲田立三等租课，上等每亩令纳米一斗五升，中等一斗，下等七升，更不须临时增减，但令州县开具已籍定田色，召人请佃，据佃顷亩等第出给公据。如系未经籍定田土，限当日勘给承佃，免两料催科外，自起催日令纳租课，更不别纳二税。」诏下户部，本部欲下转运司参酌所立租课，比
       
较夏、秋两料税额，别无亏损，即依逐等所定数目召人承佃。若于税额却有减损，即依旧来税额输纳。从之。 
十一月九日，吏部员外郎刘大中言：「所乞将江南两路应干闲田立三等租课，令民承佃，已蒙下本路转运司参酌比较，若于税额却有减损，即依旧来税额输纳。逃绝闲田，在法自合立租，召人请佃，缘江南累经兵火，田多荒闲，有人户元咤税重，或曾经典卖田产，虚抱推割未尽税苒，输纳不前，遂至抛弃田业，逃移在外，今若令依旧来税额输纳，全不减损，委是无人愿佃，愈见失陷豹赋。」诏令江南东、西路转运司自今降指挥到日，将应未佃闲田依刘大中立定三等租课召人请佃，候满三年，即依元税额送纳。所有闲田元地主积次税租，即不得于佃人名下催理。其日后逃闲田土，依今年十月七日指挥，昭应税额输纳。 
四年二月十三日，通判建康府吴若言：「本府管下永丰圩，旧管田九百五十余顷。以前之事不可悉数，且以绍兴二年客户熟田计之，有二百九十七顷，而去年却止有二百六十余顷。去年合增而反减者，盖缘此圩旧例止是令客户纳谷在仓，官自粜卖变转。自去年都督府差官，须要民户春变苒米，又勒客户甲头等起发，故客户有逃田者，所以垦田减少。此圩四至相去皆五六十里，今止有两员使臣监管，如得更差文臣两员凑作四人，分为四管，递相钤束，立为比 
       
较，则岁所增入自当有余。望以此圩专付本府，依旧例措置。」都省勘会：「绍兴三年七月九日已降指挥：『永丰圩田并拨隶建康府，听一面措置，每年止以米三万硕为额。仍自来年为始，认起熟田米二万硕。内生荒田系创行开耕，与免一年，自绍兴五年依额起发。』」诏永丰圩田客户纳谷，官自粜卖变转，仰依旧例施行，余并依所乞。是岁四月三十日，诏永丰圩拨隶本路提刑司，监官从朝廷于京朝官内选差。 
二十五日，权知泗州徐宗诚言：「淮南两路兵火之后，蒙恩宽恤，如民户置耕牛，并限一年免纳税钱。近来复业之民方能辍那钱物往江南收买，而限已满，乞下诸路更与免纳税纳钱一年。」从之。 
三月六日，诏淮南租税与量展理纳年限。户部言：「淮南佃田人户依绍兴二年二月十五日指挥，每亩逐年出纳课子五升，仍自承佃后免纳二年，并归业自佃己田之人，依绍兴二年二月十七日指挥，亦与免纳税租二年。今欲下本路转运司，将人户税租更与免纳一年。」从之。 
六月二日，新差权发遣庐州仇迭言迭：原作「念」，据本书食货一之三七改。：「乞支降钱专充买牛，借与归业人户业：原作「宗」，据本书食货一之三七改。，责限还本。庶几接济贫民，以广耕殖。」诏借支钱一万贯。 
六年十二月一日，德音：「寿春府及濠州定远县一带曾经贼马蹂践，民间种牛多被杀虏，已降指挥，令营田司广行支拨，委自守、令，借给人民耕种，免纳租课。候收成日，分作五年还纳价钱。窃虑州县给散邀 
       
阻，不及贫下人户，或巧作名目，别有掊敛，仰本路营田使严行觉察。如有违犯，按劾闻奏。」 
七年正月七日，诏：「淮甸复业人户，并令守、令安辑抚养，躬劝农桑，不得辄有科敷搔扰。如违，仰帅臣并提点淮南两路公事按劾闻奏。」 
十年二月十七日，臣僚言：「淮甸诸州累经兵火，贼马屯泊，良田为旷土，桑柘为薪槱。比岁民稍归业，渐复耕垦，惟是桑、柘全未栽植，缘无赏罚，守、令视为余事。愿诏守、令劝诱农民栽种桑、柘，仍乞示赏罚以劝惩之。」诏依，仍仰本路监司每岁具最多、最少去处「去处」前原有一「以」字，据本书食货一之三七删。，取旨赏罚。 
十一年三月七日，诏：「寿春府、庐州、濠、滁、和、舒州、无为军曾经贼马，民间耕牛多被杀虏，可委江、浙常平司支拨常平等钱收买耕牛，交付淮南常平司给与州县，借给人户耕种，免纳租课，候及三年外，分限还纳价钱。内贫乏之户不能自存者，依常平法赈给一季。其阙乏种粮之家，亦与借贷，分宽限还纳。其合用种粮，就近于江、浙常平司支拨应副，具数以闻。」 
十二年九月十三日，赦：「累降指挥，禁杀耕牛。州县或不奉行，纵令宰杀纵：原作「从」，据本书食货一之三七改。，或  到官審驗，吒緣搔擾。仰今后只依旧法勒耆保验实申官，不得追呼，致妨农务。又今岁缘牛疫，民间少阙耕牛，应人户典卖耕牛，特与免纳税钱一年，客旅兴贩处准此。广西、湖南、福建、江、浙起发耕牛，偶咤暑月疫病致死，可令所属勘验。如有官司干照，见得别无欺弊者， 
