<!-- { "loadSidebar": true } -->
二年四月二十六日，诏：「制科之设旧矣，祖宗以神圣文武继继承承，设六科之选，策三道之要，以网罗天下贤隽。百余年间，号称得人。先皇帝兴学校，崇经术，以作新人材，变天下之俗，故科目之设，有所未遑。今天下之士，多通于经术而知所学矣，宜复制策之科，以徕拔俗之才，裨于治道。盖帝王之道，损益趍时，不必尽同，同归于治而已。今复置贤良方正能直言极谏，自今年为始。(今)[令]尚书侍郎、两省谏议大夫以上、御史中丞、学士、待制各举一人，不拘已仕未仕，以学行俱优，堪备策问者充。仍略具辞业缴进，余依旧制。」 
七月四日，诏：「自今制科入第二等，并进士第一人及第，并除承事郎、佥书节度或观察判官厅公事，或知县代还升通判，任满与试馆职。制科入第四等，除两使推官，代还改次等合入官。第四等次，除初等职官，任满除两使推官。有官人比类取旨。」 
十二月二十三日，礼部言：「今来初复制科，其举官遇科举，许收接投试人文字，限省试前十月先奏姓名到阙。及前一年十月奏举，并须于状内明言，以学行俱优，堪备策问。仍具辞业策论五十首缴进。今欲依旧制试论六首、御试策一道。」从之。 
三年正月十二日，诏幕职、州县官虽未经考，听举贤良方正能直言极谏科。 
九月八日，御史中丞孙觉、户部侍郎苏辙、中书舍人彭汝砺、秘书省正字张绩考试应贤良方正能直言 
      
极谏科。觉等上谢鉴论六首。论题阙。 
荛，亲临便殿，策访多士。而未有魁礨拔出之材，殊无俶傥之论，以开朕之耳目也。深惟贤良方正之士，旷岁不举，明诏执事，荐其所知。拂巾衽褐，进者十辈，待问于庭，子大夫一人而已，朕甚嘉之。其精乃心，以听朕命。盖闻正己所以治人，得人所以立政。自朕即位，于兹四年，夙夜兢兢，罔敢逸豫。临朝恭默，非礼不动。歌锺狗马，子女玉帛之玩，未尝迩也。朕之自治，亦庶几寡过矣。而风俗不加厚，何也 登延老成，搜访幽隐。其未得之，侧席以待。其既得之，委己以听。人望所在，收拾无遗。朝廷之官，殆无虚位。朕之求人，亦庶几有得矣。而政事不加饬，何也 轻傜简役，责己施惠，欲以裕民，而百姓之力未宽。罢不急之务，损无名之费，欲以丰财，而公私之用益屈。吏不胜其冗，选部补授，至三人共一官；刑不胜其烦，岁报大辟，至五十余数。二者祖宗以来所未尝有，甚可骇也。以至四方水旱之灾，连岁代有。冬春尝寒之异，京师为甚。河失故道，迨今未复。阴阳之沴既如彼，氐羌扰边，士不得息，交趾邀地，溪徭弄兵，震以威则易玩，怀以利则无厌，夷狄之患又如此，岂朕施设悖缪，失其统欤 抑任贤使能未得其理欤 不然，俗固不易变，弊 二十四日，上御集英殿试贤良方正能直言极谏谢鉴。制策曰：「朕以冲眇，奉承先帝遗绪，托于士民之上，烛理不明，涉道犹浅。尝下不讳之诏，询于 
      
固不可革欤 何其为日久而见效迟也。孔子曰「百年可以胜残去杀」，又曰「必世而后仁」，又曰「三年有成」，今言其时则过之矣，岂圣人之言有不必然者欤 以尧之为言，内则有丹朱，外则有共兜，其下则有瞽象。洪水泛滥，百姓艰食，禽兽逼人，苗民为虐。然则圣人之德亦有不可为者欤 子大夫明天人分际，通帝王制作，凡今之不逮于古，必知其原，所以救之，必有其术，其为朕详言之。至于九德九验以知人材，九赋九式以制邦用，清心省事果省官之本乎 参辟刑书果救世之要乎 自国朝至今，河流迁徙，几岁而一决，视汉孰为 数 以天下之大，岁断死罪率几口而一人，视汉孰为多寡 生齿之数，郡县之地，以今视古，孰为盛衰 以至孔明之破羌戎，诸葛之服夷众，威怀禽纵，其术如何 条次其名数，指陈其得失，使朕闻所未闻，见所未见，直谅多闻之益，非子大夫而谁哉。悉意以陈，毋悼后害，朕将亲览焉。」所对策考入次等，赐进士出身，除初等职官。 
五年十月四日，诏：「今次奏应举制科日限，且依旧制限十月终。」 
六(月)[年]八月天头原批：「『六月』应是『六年』。」据改。秘书省考试应贤良方正能直言极谏，上王普、司马槱、王当论各六首。《因民常而施教》、《以蒙养正》、《汉行先王之政》、《大教在通人情》、《人主权断》、《二刘学通南北》。试日及差官阙。 
九月八日，上御集英殿试应贤良方正能直言极谏左宣德郎新知泸州合江县事王普、河中府司理参军司马槱、眉州眉山县布衣王当。制策曰：「皇帝若曰： 
      
盖闻昔尧舜诚身明德以化天下，故族姓百官惇励于内，庶邦黎民和应于外，爰及海荒无知之俗，罔不祗率。是以天地应之，四时和平，生物茂遂，民无凶扎，刑措兵寝，用不犯于有司。呜呼，曷其盛欤!朕甚慕之。朕以寡昧，获承祖宗之休绪，永惟天下之重，治安之久，不可以忽。思所以事天保民之道，洁斋玉帛，以奉郊庙，尊有德，诎凶佞，饬躬励行，敬修而力行之，庶几前王之效，以图称太母兹训。于今七年矣，而未克有获。乃五月朔，日有食之，阴阳不调，水旱并作，吾民饥垫，父子流散，朕甚惧焉。往数敕州县，崇施惠，平力役，务以厚农。今田甚辟而民食不足，役甚省而民力不给；宽刑罚，多赦宥，而岁断狱不衰于前；损金帛，弃土地，厚之以德信，而蛮羌犹侮边不宁；百吏简惰，考绩无实；风俗偷靡，士节不励；朋党蕴伏，众正犹豫。呜呼，何志勤而功盩若兹乎!以视前王，朕甚恶焉。意修己之未诚欤 将施之不得其要欤 抑亦遇时今非古欤 其犹可以庶几乎 昧旦而兴，辍食以思，若涉大水，未知攸济。故深诏中外，博举方正直言之士，亲访于朝。子大夫通于天人之要，明乎事物之变。皇帝王霸之异尚，道德刑政之殊用，既熟于胸中矣，其为朕究言其所以失得者，具以经对。周之极之，明谕其方，无得高言以为夸诞，无讳有司以悼后害。若夫人道先五而不及民，九经不同而行以豫，至治之道，极于赏罚，天下 
      
之将，至于权术，为国家者不可不先知，必有精理，可得闻乎 汉、魏而下，其议考课、中正之法众矣，与夫正论宽严之辨，昌言损益之要，有于今而可以捄失者，各条陈之，朕将亲览焉。」王普所对策，初考第四等次，覆考第四等，详定从覆考。司马槱初考第五等，覆考第四等次，详定从初考。王当初考第五等，覆考不入，详定从初考。诏王普迁一官，除佥判差遣；司马槱特赐同进士出身，堂除初等职官；王当特堂除簿尉。 
七年五月十一日，诏：「秘阁试制科，论于九经、兼经、正史、《孟子》、《扬子》、《荀子》、《国语》并注内出题，其正义内毋出。」 
绍圣元年五月二十三日，翰林学士承旨曾布等奏：「看详到应科人辞业，三人并优长，五人并次优，七人并平常。」诏次优已上人召试。 
八月十五日，以御史中丞黄履、中书舍人朱服、左司郎中刘定、秘书丞李昭 并赴秘阁考试应贤良方正能直言极谏。履等上张咸等论各六首。《舜得万国之欢心》、《谨事成六德》，余阙。 
二十三日，三省进呈秘书省考试到贤良方正直言极谏科陈旸等四人，内第二名赵天启考中第四等。上曰：「天启累上书，言事狂妄，岂可令就试。」初，谏官翟思尝言天启无行。又尝经尚书省诉元佑三年阁试考中第五等，合直赴殿试，为大臣沮抑，极诋当日考官出题非是。又屡投匦献书，书奏不出，有旨令鼓检院不得收接文字。翌日，上谓章惇曰：「赵天启尝上书，极狂妄，朕始欲 
      
令羁管。又思之不欲如此，恐阻塞言路，所以只令不收文字。」至是，秘书省奏号名在选中，特旨黜之。会御史井亮采亦言其凶险，上曰：「此众论不与尔。」 
九月八日，上御集英殿试贤良方正能直言极谏剑南西川节度推官华州州学教授张咸、右通直郎吴俦、布衣陈旸。制策阙。命权吏部尚书王震、吏部侍郎杨畏、中书舍人林希、国子司业龚原、右正言张商英、秘书正字叶俦考定所对。咸、俦赐中第三等，以咸为宣德郎，与佥判差遣，俦升一任，旸除初等职官，并与堂除。 
十二日，三省言试制科张咸、吴俦、陈旸三人第三等推恩，上曰：「前日观所试策，亦与进士策何异 先朝尝罢此科，何时复置 」章惇等对曰：「先朝初御试进士策，即罢制科。元佑二年复置，诚无所补。初举得谢鉴，次举得王当、司马槱等，闻极 谬。」上曰：「极不成文理。」李清臣对曰：「在汉亦不设科，遇选获异材，或因材，或因灾异，策问大事，即临时特召。」上曰：「今已复进士殿试策，此科既无异进士策，况进士策其文理有过于此者。」郑雍对曰：「顾其人何如尔。然自来多言时政阙失。」上曰：「今进士策亦可言时政阙失。」因诏罢制科。以上《续国朝会要》。 
光尧皇帝绍兴元年正月一日，德音：「祖宗设贤良方正能直言极谏科，不惟朝廷阙失得以上闻，盖亦养成士气。近屡诏内外士庶等直言朝政阙失，虽有不当， 
      
并不加罪。尚虑所闻未广，仰有司讲求贤良方正直言极谏科旧制，条具取旨。」 
