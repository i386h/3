<!-- { "loadSidebar": true } -->
二月九日，诏曰：「朕躬承鸿贶，钦翼元符。每祗展于盛仪，乃奉置于前殿于：原作「广」，据《宋大诏令集》卷一四八改。。爰修馨荐，必涉广庭，未协寅恭，是从详正。自今天书在朝元殿，朕由右升龙门入，自东上阁门，就东阶赴殿焚香。所司着为定式。」 
十五日，诏：「昨太庙行礼次，登歌始作，而奏严不已，恐未中礼。而合朝飨宗庙、郊祀将行礼，严警悉罢，俟礼毕归幄殿复奏严。郊坛祭毕，警场、 吹乃振作，用为永式。」 
二十四 
      
日，诏曰：「朕祗见真宇，对越太宫，暨肆类于郊丘，并夙严于容卫。方结佩而精享，遽望跸而欢呼。当仰接于明灵，虑有亏于祗肃。肇颁新制，用表至虔。自今玉清昭应宫、太庙、郊坛荐享行礼前，卫士等不得迎驾起居呼万岁。」 
二月十六日，礼仪院言：「旧制，中祠以上并博士监礼，自后判〔院〕官多知制(告)[诰]、待制、及编修官，故更不赴祠祭。今判院官直史馆张复、杨嵎不兼他职，望令依旧与监祭使同往点检，稍涉不恭，纠举闻奏。监礼、监祭不恭，即更相弹纠。」奏可。 
五月三十日，诏：今后供祠祭酒，宜令法酒库别置库严洁酝酿，非祀事勿给。 
七月五日，礼仪院言：「准诏定轩辕庙祝文。按唐《郊祀录》，追尊旧称为德明皇帝，祝文称『孝曾孙嗣皇帝臣，谨遣摄太尉敢昭荐于德明皇帝』。今请祭轩辕皇帝祝文曰：『嗣皇帝臣名，谨遣摄某官，敢昭告于圣祖上灵高道九天司命保生天尊大帝。』其礼料不用膋血。」从之。 
八月十八日，诏：「祠祭坛位虽有坛壝壕堑，行事官多不知有条约，致误犯失仪。自今宜令监祭、监礼预行告示，仍于坛壝外明设标记。如行事官尚不依禀，当劾罪，重寘之法。或不行告示，致有违越，罪主监祭使等。」先是郊社斋郎张寔立秋行事，辄越壕堑入坛壝，坐是罚金。帝以条约未明，故有是命。 
八年五月二十九日，礼仪院详定：「自今大礼，皇帝位褥位，旧例及别敕绝红紫罗外，其逐时诣宫观寺院焚香并用黄絁。 
      
群臣行事，斋醮宴设、谢恩拜表，并用紫紬。永为定式。」先是仪鸾司乞制锦褥，帝曰：「朕内庭中未尝践锦绣。」因命有司详定，仍自乘舆为始。 
七月五日，礼仪院言：「朝服法物库所掌臣僚祭服、法服，三司见行制造。准典礼，衮冕之制，黝衣纁裳。今得少府监修制官状称，自来皇帝衮冕及诸臣祭服并一色用深青为衣，茜绯为裳。参详盖是染人不知各有定色制度。欲定下三司靳染院计会，本院差修制官依礼指画出染。」从之。 
九年三月十四日，礼仪院言：「诸郊庙御书名祝版及大祠祭玉，职掌止置于斋房；及点馔，即覆以箱、帕，呈视众官。望自今应祝板御书名讫，与祭玉并置斋宫之厅。行礼前一日，太尉与监礼、监祭官同阅，太祝习读。又冬至郊祀昊天上帝神座，本合司天监陈设，近止委官健。又少府祭器亦无职官检校。望自今遣内侍及司天监官各一员躬亲布置，仍请于神座侧增设烛笼、燎台，以御劲风。又按礼例，南郊笾豆馔物并于坛下设幔，自来有司馔毕，即实笾豆，有经宿者。望令三司、光禄寺规度，接神厨起屋，馔毕即纳匮中，将行礼时，分实笾豆。仍选内侍二员，俟公卿点馔毕，专主馔造。监礼、监祭官同省涤祭器，务令丰洁。行礼次，令亲事官十人于坛外察视。又郊祀坛值雨雪，止就太尉斋厅设望祭之礼，既为宿舍，而祗祀上帝，似未严恭。望令于斋宫门内建望殿，自余诸坛悉准此建殿。 
      
诸司斋房旧止二间，亦望量增其数。旧例，大祀止太府寺供香，自今望内降御封香。」诏并从之。修建〔殿〕宇委内侍邓守恩管勾。 
二十五日，诏光禄、司农寺，自今祠祭礼料并置漆匮，判寺官缄送祀所。初，礼仪院言，诸祭礼料皆旋佣担力赍持而往。帝以非严祝之意，故有是命，仍令邓守恩造漆匮给之。 
六月十六日，诏：「自今遣官奉青词、祝版、御封香往诸处祭告，并令缄封护持。每至驿舍，安置静处，务极严肃。违者重科其罪。合遣使臣者，即选奉职已上赍送。」先是，殿侍张信乘传赍香合祝版赴南海致祭，信寘于马上，颇亏恭洁。至中路震死，其左右闻空中有言曰：「无损祝版香合!」知襄州孙冲以闻，因有是诏。 
天禧元年正月十二日，礼仪院言：「皇帝行礼，典仪赞拜，群臣并拜。望自今皇帝一拜毕，在位官乃拜。」从之。 
三年五月十七日，监祭使吕言言：「光禄寺祭馔造毕，监祭阅视，复贮神厨，虑为人窃取。望造漆椟扃锁，俟将行礼，设于笾豆。暑月别造纱蒙漆椟。」从之。 
九月二十四日，国子监言：「祠祭行事官条制：庙社不许致斋，止宿武成王庙。近以员多，分宿当监，灯烛非便，望令专宿武成王庙。」诏礼院与本监详定，复上言曰：「武成王庙斋厅位四十余间，今请不许官司拘占，悉留充斋宿之所。如发解锁宿庙内，即权徙尚书省。」从之。 
四年五月四日，同判太常礼院杨(隅)[嵎]言：「祠祭摄官，旧礼躬亲涤爵酌酒。近 
      
来礼直官止引至罍洗，帨手讫，便赴神位前，未尝涤爵。所司已酌酒实爵，献官即取致奠，殊爽礼文。望自今依旧行事。」从之。 
八月二十一日，同判太常礼院陈宽言：「郊庙致斋日，左右街司承例遣杂职随行。按令文：散斋之后，不行刑罚。欲望自今罢之。其祗事人吏不谨职者，俟祭毕，付有司科罚。又诸司祗应人点馔后，多肆出入。望自今点馔后，不得辄出斋宫。又每礼毕，诸色人竞上坛，并以撤祭器为名，分取祭余果馔。望自今监祭御史监勒，□祭依均胙例分给执事人。」从之。 
五年正月十三日，诏：「自今每大祀，中书摄事，赐钱五万为酒殽之费。《续会要》：景德元年十一月十九日，车驾出处依常礼望祭外，又遣官分诣岳渎斋宿祭告。三年正月十一日，以契丹遣使修好，命知制诰朱巽奏告诸陵。五月十九日，太庙以雨漏，将议修补，太常礼〔院〕言：「咸平中翼祖室换柱，盖凿垣动土，工稍大，遂择日奏告本室及祭后土。今小有葺治，不烦奏告。」从之。九月五日，太常礼院言：「朝拜诸陵前二〔日〕，请差官奏告太庙。出京日，请依巡幸出京例奏告天地、社稷，各以香、币、酒、脯、醢。」从之。十二月六日，上封事者言：「按《开元礼仪鉴》云：车驾行幸，路次有名山大川，去三十里内则祭之；前代帝王，二十里内则祭之；名臣，十里内则祭之。今朝陵有期，缘州县所记山川祠宇，名多伪俗，望委礼官先检详事迹以闻。」事下太常礼院，礼 
      
院言：「得河南开封府、孟、郑州所供山川神祠，除京城神祠旧系祀典者，今约定祠宇，请下逐州府，差官依礼致祭。」从之。自后开封府县文宣王、浚仪县崔府君、天王、毕卓、九龙等庙，皆遣官祭告。四年二月二日，次西京，遣工部尚书王化基等告汾阴后土、中岳、太行山、河渎、洛水、启母、少姨庙。十八日，以车驾将还东京，命宰臣王旦告诸帝陵，吏部尚书张齐贤告诸后陵。二十日，命吏部侍郎郭贽告昊天上帝，工部侍郎韩丕告社稷，殿中丞赵告太庙。其东京城内祠庙，车驾还日，令开封府遣官致祭。大中祥符元年正月四日，以天书降，命吏部尚书张齐贤等奏告天地、宗庙、社稷、京城祠庙，仍遣使告凤翔府太平宫、亳州太清宫、舒州灵仙观。故事，京城神祠皆开封府遣官，帝欲重其事，特命京朝官。天禧三年四月八日，迎奉天书亦然，仍增告玉清昭应宫、景灵宫、会灵观。四月四日，以将封禅，遣官告天地、宗庙、社稷、太一宫、河中后土、五岳、海渎、京城神祠。其在外者，乘传以往，命澶、郓、兖州长吏告高阳氏、帝喾、帝尧、文宣王庙。九年五月，以将上玉皇圣号，恭谢南郊，及天禧元年正月礼毕，遣官奏告，皆用此礼。自后将行大祀，御札降，皆告焉。二十七日，详定所言：「车驾东封，所经致祭处多，有司艰于集事。欲望惟名山大川、先代帝王有功德者， 差官精洁祭告。仍出京日，遣官告后庙及诸陵。」 
      
从之。七月八日幸亳，用此例。九月二日，诏：「告太庙日，以芝草、嘉禾、瑞木列于天书辇前，及陈于六室，仍各标所贡之处。」十五日，车驾诣启圣院朝拜太宗神御殿，以封禅有期致告。十一月二十八日，诏：「自今祭告天地、社稷、宗庙、岳渎，其后土亦致祭，着于令。」二十九日，封禅礼毕，还京，遣官告天地、社稷、及后庙、诸陵、四海、岳渎、河中府后土、凤翔太平宫、亳州太清、洞霄宫、舒州灵仙观、郑州灵显王庙。令开封府差官祭告京城内祠庙。自后凡行大礼，皆如此例。外州遣官告者，又增兖州会真、河中府太宁宫、亳州明道宫、江州九天使者、泗州普照王寺。河渎又于澶州别告。又有五岳真君观、茅山、龙游山、虎丘山、龟山神，亦尝祭告，而不着例。三年九月四日，详定所言：「河中府河中县伏羲、神农、汉文帝庙，河西县舜庙，龙门县禹庙，宝鼎县汤庙，临晋县周文王、周公庙，永乐县周武王庙，望于祀汾阴前十日，用中祠礼料致祭。中牟县列子庙，灵宝县老君庙，中岳、西岳致祭。郑州灵显王庙，周嵩陵、庆陵，河南府偃师县魏文帝庙，河南县周六庙，新安县后唐庄宗庙，陕州湖城县轩辕庙，阌乡县女娲陵，中 真君庙，望于车驾经过日以香、币、酒、岳启母、少姨庙，济渎、洛水、太行山，并望以中祠礼料致祭。西海、北海旧于河中府、孟州望祭，亦同此例，仍请特诏遣官。其余十里内神祠非有大功德者，止令本州岛府设祭。」诏可。四年 
      
