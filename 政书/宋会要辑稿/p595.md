<!-- { "loadSidebar": true } -->
四年十一月二十一日，详定礼文所言：「歌者在上，匏竹在下，贵人声也。匏竹在前，锺鼓在后，贵人气也。《书》曰『搏拊琴瑟以咏』，此堂上之乐。又曰『下管鼗鼓，合止柷敔，笙镛以间』，此堂下之乐。堂上之乐，以象朝廷之治；堂下之乐，以象万物之治。后世有司失其传，歌者在堂，兼设锺磬；宫架在庭，兼设琴瑟；堂下匏竹，寘之于 ，并非其序矣。伏请每遇亲祀郊庙，及有司摄事，歌者在堂，更不兼设锺磬；宫架在庭，更不兼设琴瑟；堂下匏竹，更不置之于 。」又言：「谨按《周礼》小胥之职曰：『王宫架，诸侯轩架，卿大夫判架，士特架。』说者曰：宫架四面，轩架三面，判架二面，特架一面。又曰：『凡架锺磬，半为堵，全为肆。』说者曰：锺一虡谓之(四)[肆]。诸侯之卿大夫西一虡锺，东一虡磬；士磬一虡而已。又按《(礼仪)[仪礼] 大射仪》曰：『笙磬西面，其南笙锺，其南镈，皆南陈。颂磬东面，其南锺，其南镈。一建鼓在西阶之东南面。』说者曰：此诸侯之制也。诸侯而西面一(磬)[锺]一磬一镈，则三面锺、磬、镈九而已。诸侯锺、磬、镈九，则天子锺、磬、镈十二虡为宫架明矣。故或以为配十二辰，或以为配十二次，则亦无过十二虡也。自先王之制废，学者不能考其数，至有谓宫架当十二虡十二：《宋史》卷一二八《乐志》作「二十」。又下句 
      
「二十六」，《宋史》作「三十六」。，甚者又以为二十六虡，此隋唐以来论不一也。方唐之盛日，有司摄事乐并用宫架。至德后，太常声音之工散亡，凡郊庙有登歌而无宫架，后世因仍不改。所有郊庙有司摄事乐，伏请改用宫架十二虡。」从之。 
五年正月二十五日，太常寺言：「开封县民叶防言：太常寺大乐、鼓吹两局，乐舞节奏不应古法。送前同议乐杨杰看详，据杰定：所言二事可行；防言金奏不用晋鼓为节，非是。乞以晋鼓节金奏，于经有据。」又言：「簨虡之制不合礼经，乞因大礼雅饰，更加详考改正。」从之。
 乐 宋会要辑稿 乐三 宋乐 「而添用宫架之说不行」 
      
「而添用宫架之说不行」
元符元年四月十八日，协律郎用注言用：疑是「周」之误。：「玉玺、灵光、翔鹤之瑞，乞诏词臣撰乐章，付太常寺应奉朝会之用。」诏学士院修撰。二十三日，学士院撰到，诏按用。 
十一月十五日，详定重修大礼敕令所言：「元丰四年十一月诏：亲祠宗庙，歌者在堂，更不兼设锺磬；宫架在庭，更不兼设琴瑟；堂下匏竹，更不寘之于 。」诏登歌锺磬并依元丰四年诏旨。二年正月二十七日，诏前信州司法参军吴良辅〔至〕太常寺按核雅乐。 
三月二十二日，试太常少卿刘拯 
      
奏：「今大乐局前后词臣所撰乐章，词采浅陋，援引谬误，有辞与事异而通用，有礼文所无而嗟咏之者。乞别撰，降付有司施行。」诏令学士院取索看详，其合删改者修定以闻。 
十二月，大乐正叶防言：「《周礼 乐师》：『及彻，帅学士而歌彻。』郑司农谓：将彻之时，自有乐，故帅学士而歌彻。『三家者以《雍》彻』，说者谓天子祭宗庙，用此以彻祭。随俎入奏《昭夏》，彻奠奏《雍》。唐祀天(唐)〔神〕以黄锺为宫，地祇以太簇为宫，人鬼以无射为宫，又以彻豆。今祭祀天神、宗庙，无彻豆之曲，请考古以制乐章。」从之。其辞阙。
 乐 宋会要辑稿 乐三 宋乐 「以太常少卿张商英荐其知乐故也」 
      
「以太常少卿张商英荐其知乐故也」
徽宗建中靖国元年十一月十四日，大乐局言：「南郊见用乐章自景佑以来通用，其词及于地祇。今合祭既罢，则当改撰。」于是内出御制亲祀南郊乐章降神、送神各一首，付礼部。其词阙。 
崇宁元年八月十六日，翰林学士张商英言：「信州司理参军吴良辅善鼓琴，知古乐。臣为太常少卿日，尝荐为协按音律官，使改造琴瑟，教习登歌，旋以冗官罢。今乞还良辅旧职。」从之。
 乐 宋会要辑稿 乐三 宋乐 「宋乐之始」 
      
「宋乐之始」
十月九日，翰林学士承旨、知制诰、兼侍讲张康国奉敕撰《景锺铭》，其序略曰：「皇帝践位之五年，崇宁甲申，考协锺律，(保和太合)[保合太和]，以成一代之乐。有魏汉津者年过九十，诵其师说，以谓今之所作乃宋乐也，不当稽用前王之 
      
法。宜以皇帝身为度，自度而为权、量，以数乘之，则声谐而乐成，无所沿袭。其法始于鼎，以量容九斛为鼎之大，取斛之八加斗之一，则鼎变而为景锺。景(锺)，大也，九九之数兆于此，有万不同之所宗也。度高九尺，植以龙虡，其声则为黄锺之正，而律吕由是以生焉。大祭祀、大朝会、大享燕，惟天子亲御则用之，以肃群臣。其下则宝锺子，以承继也；其周则四清之锺磬，奠方隅以拱卫也。平时弗考，风至则鸣，贵天籁而本自然也。锺成于秋七月癸丑。」
 乐 宋会要辑稿 乐三 宋乐 「其旧乐勿用」 
      
「其旧乐勿用」
崇宁五年九月二十六日，诏：「大乐新成，将荐祖考，其神宗本室与配位乐章，朕当亲制，以伸孝思追述之志。可令大晟府先考定谱调声以进。」其辞阙。
 乐 宋会要辑稿 乐三 宋乐 「先降三京四辅次帅府」 
      
「先降三京四辅次帅府」
八月二十三日，中书省提举制造大乐局所奏：「奉诏制造颁降三京、四府、二十八帅府等处大乐官吏、作匠等，及结绝罢局，有劳，可等第推恩。」内初补使臣免呈试参部补：原作「府」，据本书《乐》五之二○改。。提举官、承受、主管制造等官转两官，有资者转两资，内提举、承受官并回授；无资可转者，与将一官改赐章服，一官许回授有服亲。主管文字、主管杂务各转一官，有资者转一资，各更减二年磨勘。前提举官及主管官、主管杂务、主管文字、监辖造作、点检文字，各特转一官， 
      
有资者转一资，待诏与改换服色。
 乐 宋会要辑稿 乐三 宋乐 「乞皆用宫架二舞诏可」 
      
「乞皆用宫架二舞诏可」
十一日「十一日」前，《辑稿》校者补入「大观二年八月」。今按：《宋史》卷一二九《乐志》载国子生罢习二舞诏在大观四年六月。《辑稿》所补年月当误。，臣僚上言「大观之初，有诏令大晟府乐工教习太学、辟廱诸生，每月习学三日。其已习者曰登歌，逐色名数十有八；其未习者曰宫架，逐色名数三十。近选国子生教习文武二舞，以备(词)[祠]祀先圣。未及施行，有诏令罢，以为士子肄业上庠，颇闻耻习乐舞，与乐工为伍，坐作扰杂，从事于伎艺之末。臣愚以谓，既罢二舞，无由更习宫架；若止习登歌，即非全乐，似乎无所用之。所有乐工教习诸生去处，如合减罢，伏望更赐详酌施行。」
 乐 宋会要辑稿 乐三 宋乐 「卿宜为朕典司之」 
      
「卿宜为朕典司之」
一、新乐颁降后按此句之前，《辑稿》整理者补入：「大观二年八月，新乐成，诏令大晟府置图颁降。」考诸书，大观二年八月并无颁新乐事。又以下法令条文，据《宋史》卷一二九《乐志》，乃是政和三年五月颁新燕乐时所立，并非大观二年。以下诸条亦是政和三年事。则「大观二年八月」云云盖臆补。，在京限两季，在外限三季，川、广、福建又展一季，其(更)[旧]乐更不得作。所有旧来乐器不合行用者，如委是前代古器免申纳外，余并纳所在官司言讫，申礼部言：疑误。。即限满用旧乐并听之者，并徒一年；旧乐器应纳不纳者依此。一、应教坊、钧(镕)[容]及中外不依今乐，辄高下其声，或别为他声，或移改增损乐器者，徒二年，许人告，赏钱一百贯。一、人户有造到新乐器，仰赴州呈验，用所颁乐按协一次，声同不异，即听行用。一、诸路州军习乐人，如愿赴大(成)[晟]府按协习学，或赍乐器赴府开声，或愿收买者，并听从便。一、旧来淫哇之声，如打断、哨笛、呀鼓、十般舞之类般：原脱，据《宋史》卷一二九《乐志》补。，悉行禁止。违者杖一百，听之者加 
      
二等，许人告，赏钱五十贯文。其淫哇曲名，令开封府便行取索，申尚书省审讫，颁下禁止。一、天下如有善音律人，能翻乐谱，广其声律，许以所撰谱申州，州为缴申礼部，令大晟府按协，可用听行用。其翻谱撰词人，大晟府看详委是精熟，给券马召赴府按试，申尚书省取旨。一、应监司候乐到，举行督责，于限内出按，许以新颁乐与逐处所造乐与逐州官按试，如声音不异，协比不差，具保明闻奏。其奉行如法，每路具三五州申尚书省取旨推恩。如施行弛慢违失，禁止旧乐不尽，仰按(刻)[劾]闻奏。诏第七项「十般舞」字下添入「小鼓腔小笛」五字，赏钱改作一百贯。 
六月二十八日，中书省言：大晟府新燕乐进讫。诏提举官刘(炳)[昺]特转两官，内一官转行，一官回授有服亲属；杨戬落通仕大夫，除正任观察留后；黄冕阶官上转一官；马贲等五人各转行两官；王昭等三人各转一官，减一年磨勘；张苑转一官。 
七月十三日，开封府尹王诏奏：「伏蒙颁降到新乐二副，臣今教习到本府衙前乐埙、箎、笙、石磬之类，于大晟府按试，并已精熟。臣等谨奉表称贺以闻。」诏王诏转一官，余各减二年磨勘，并改赐章服。 
八月九日，尚书省言：「大晟府燕乐已拨归教坊。所有诸路从来习学之人，元降指挥令就大晟府教习，今当并就教坊习学。」从之。 
二十三日，大晟府奏，以雅乐中声播于燕乐，旧阙征、角二 
      
调，及无土、石、匏三首，今乐并已增入，崇政殿按试，八音克谐。诏颁降天下。 
二十六日，诏：燕乐新成，颁行内外，辅臣蔡京二子儵、修可并除集贤院修撰，改提举宫观，京依转官例支赐；何执中进少师，郑居中转一官，各回授与五服内亲属，依转官例支赐；余深、刘正夫、侯蒙、薛昂各进官一等，依例加恩。 
二十八日，诏：平江府进士曹棐撰到征调《尧韶》新曲，文理可采，特补将仕郎，充大晟府制撰。 
九月九日，提举大晟府言：「诸州差到买新燕乐人，例多村野。其卖乐人并各将旧格材管作今来新格乐器出卖。乞令卖乐器人并于乐器上各镌『大晟新律，某人造』。如敢伪冒，立罪赏，许人告。」从之。 
