<!-- { "loadSidebar": true } -->
三年十月三日，翰林学士、知制诰刘珙言：「窃见自来强盗贷命配流之人，往往纔至配所，即行窜逸，亦有道杀防卒而归者。昨降指挥，令择其壮健刺填充军，此法甚当。比来诸处多将情重者配远恶州郡，情轻者分隶诸军。(不)流远郡者皆窜逸，隶军中者少遁逃。欲乞自今应有减死一等之人，其情重者并大字配屯驻军，情轻者止刺填军分，庶几恶少知所警惧。」从之。 
十一月二日赦：「应刺面不刺面配军、编管、羁管人等，除谋叛以上缘坐人及事干边界或强盗已杀人外，并特与减三年，三岁理为拣放年限。」六年十一月六日、九年十一月九日大 
      
礼赦，并同此制。 
四年三月九日，知临安府周淙言：「近来所至郡县时有小窃三五为群，剽劫民旅。盖因诸处断配人未至配所，中路逃窜；或已至配所，官司纵释；及有分往诸处屯驻军军中，失于拘管，遂至散逸。既无所归，聚集为盗。乞令诸州知、通及屯驻军统兵官常切点检，每一季具所管编配人姓名、有无逃亡，保明申朝廷。仍委诸路帅臣及提点刑狱觉察施行。」从之。 
五年八月四日，龙神卫四厢都指挥使、广州观察使、充鄂州驻札御前诸军都统制赵撙言：「强盗减死配隶屯驻军人，近日人数渐多，其间有累犯不悛、相结逃窜者，若不措置收捕，窃虑聚集为害。乞自今如有擒获似此等人，将为首结连者依军法处斩，自余徒党并严行断遣。」诏依从来军中条法施行。 
十日，权刑部侍郎汪大猷言：「近降指挥，江、池州屯驻军并韶州摧锋军缘近年拟配人数已多，各权免二年配填。窃见建康、镇江、荆南、鄂州与三处事体不同，所有强盗贷命刺配之人，乞更不分隶，并依地里远近配诸州军牢城。」从之。 
六年闰五月二十八日，臣僚言：「近降指挥，应强盗合配隶屯驻军人权行住罢，依旧配诸州牢城。窃缘犯强盗者皆是积恶亡命之徒，深虑州郡不能拘制，或有走逸，啸聚为盗。乞将强壮堪披带者，依旧配隶屯驻军。」从之。 
九月十七日，诏刑部行下外路驻札诸军将，诸处犯强盗贷命配到 
      
重役之人，如今后辄敢逃亡，捕获勘证情犯，本军可径依军法施行。 
九年七月一日，枢密院言：「强盗配隶屯驻军人，多有短(少)[小]癃老及残疾不堪执役者，虚填军额，理宜措置。」诏今后合配人免驻屯配军免驻屯配军：疑当作「免配屯驻军」。，各随所配地里远近配诸军州牢城收管。 
淳熙元年五月三十日，诏：「自今走失强盗配军，依犯流已决未役、已役未满而主守不觉亡罪，杖一百断遣。或有妄作缘故，放停强盗配军，比附取配军充宣借、被差官司辄遣，徒二年断罪。违戾去处，委本路安抚、提刑司按劾。」以知隆兴府龚茂良言断配罪囚未到配所，中路托病，为之寄留，往往更不发遣，乞立法禁，故有是命。 
八月十五日，诏广州：「自今有正犯强盗、持杖劫盗之人，如人材少壮，并量远近分配潮、韶两州摧锋军。」以知广州曾汪言，本州岛去鄂州屯驻处隔越岭峤，虽差人防押，多致窜逃作过，乞止配隶摧锋军，故从〔之〕。 
九月十二日，知静江府张栻言栻：原作「拭」，据《宋史全文》卷二六上改。参《宋史 张栻传》。：「近来配隶之人，虽有指挥，劫盗罪不致〔死〕，逐州长贰躬亲审量少壮之人配屯驻军，此诚良法。若逃亡出首，又押配元配所，窃虑复致窜逸。欲将首身人审量强壮，刺填军兵，其余刺充作院壮城指挥。」从之。 
三年六月五日，诏诸路帅、宪司，自今所部州军有犯罪应配人，更不分隶屯驻诸军，(诸)依见行条法指挥断配施行。从枢密院请也。 
十月四日，诏犯私盐除应配及杖以下自依法外，将合科 
      
流罪人相貌强壮、及得等杖堪充征役，并依已降指挥免罪、免追赃，刺填军额。其元系舟船内被获之人，即刺充本路水军。 
十四日，诏：「辰州深接溪洞，与沅、靖一等边郡，自今诸州军应配强盗及情理凶恶之人，不得配隶辰州。」从本州岛请也。 
十一月十二日南郊赦：「应刺面配军、编管、羁管人等，除谋叛以上缘坐人及事干边界，或强盗已杀人及贷配重役人外，并特与减三年，理为拣放年限。令诸州当职官量元犯轻重，依条拣选移放讫，节略犯由申提刑司审覆，类〔申〕刑部。内命官具元犯闻奏。其永不移放人，祖父母、父母年八十以上或笃疾者，保明以闻。情理巨蠹及溪洞蛮人等，并录元犯并后来有无过犯，开析奏裁。」自后郊赦同。 
同日敕：「编管、羁管人如无保识人，锁闭厢房，别无口食，其间饥饿疾病死亡。自今编管、羁管人无保识者，本州岛日支米二升、钱二十文赡养。如有疾病，实时差人医治，无致死亡。」自(今)[后]郊祀赦同。 
四年四月二十二日，诏广南东西路重行修葺牢城营，其有阙处，即行创造，尽收管配隶人在营着役。从枢密院请也。 
十二月十二日，楚州言：「准 ，犯私盐科徒、流罪人刺充水军，缘本路即无屯驻水军，未审合配是何军分。」法寺契勘，楚州既无屯驻水军去处，即合依六路犯私盐被获，依已降指挥刺填军额施行。其它诸路理合一体。从之。 
五年二月一日，知广州周自强言：「 
      
诸路专委通判、签判，县专委令，各置籍，遇有传到配军，实时注籍，差人押往前路州县，候取到交领，亦注于籍。有窜逸者，严责部送之人根捕。仍令通判常切觉察，每月本州岛交传过人数有无截留走失，申本路帅司捡察。其诸州断配过人，若计程应至配所而未有报到交收者，实时移文沿路州县会问。若询究得有截留役使之人，并申所属帅司根治施行。」从之。 
六年九月二十七日，诏：「自今大理寺并诸州勘到强盗内有贷命人，并令勘会的实乡贯，远行分配，不得相近，庶使其徒相远，无以启其奸谋，免致生事。」 
七年九月十四日，诏：「私铸铜器，须并其家属押赴铸钱监，则将来不致逃窜。」 
八年四月十五日，诏：「自今强盗贷命人，并配隶广东摧锋军、福建左翼军、湖北神劲军，湖南、江西、江东安抚司亲兵，成都府飞山军、雄边军，及诸路州郡系将、不系将禁军重役，专听部辖人役使，刺字以某军或某州重役为文，仍随罪犯轻重，酌地里远近分配。内摧锋等诸军军额每五十人，诸州禁军军额每一百人，逐年各与支破诸州牢城长行请给。候及五年无过犯，与免重役；如敢逃走，依军法施行。其本辖人从杖一百科断，更降本职名一等。仍责部辖人每月具存在报所属，备申三省、枢密院。」先是，绍兴三十二年六月，诏强盗并持杖窃盗贷命流配之人，令元勘州军长贰择壮健堪充军者，先次刺填 
      
龙猛或龙骑指挥，差人押赴屯驻军。至干道五年以后，议者屡以不堪执役为请，尝废不行，止随所配地里远近配诸州军牢城。淳熙元年，臣僚或谓配屯驻为便，立为永制，至是复改命焉。 
五月十六日，诏：「自今强盗抵死特贷命之人，并为额上刺『强盗』二字，余字分刺两脸。若额上曾经刺字者，即元系贷命之人，不须更行追会。」以浙西提刑司言，强盗内有逃军已经贷命断配之人避免再犯重刑，到官不实通元犯及元配去处，追会有至数四，终不得实，故有是命。 
十九日，刑部言：「已降指挥，强盗贷命并配充诸路州军郡系将、不系将禁军下重役，尚虑诸州所差部送人或致窜逸及故作住滞，乞自本部排千字文号，每名给行程历一道，开具前后部送条法指挥，随断 行下。候到本州岛，将犯(断)人断配讫，如法锢身，依条差人防送。所过州军限一月差人交替，仍批上到发日时，当职官印押讫，催发前去。罪人在路病患，即申官司，州委兵官、县委巡尉交管医治，候痊安实时发遣，仍批行程历。」从之。 
十二年三月八日，诏：「应过淮盗马见今编管人，仰各州军差人押赴本路帅司，刺充禁军收管。」沿淮窃马之人特旨编管诸路州军者，缘事干边界，独无年限移放，因臣僚有请，故有是命。 
八月二十五日，广东经略安抚司言：「殿前司摧锋军统制、韶州驻札关璇申，乞将满及五年重役者，许令拣选 
      
少壮堪披带(迭)[达]等仗人刺填军额，放行义兵请受钱米。」诏特与刺填义兵一次，令诸路军今后照应淳熙八年指挥，不得过数配充本军重役。 
十一月五日诏，泉州驻札殿前司左翼军前后所收诸州军刺配强盗重役人，有长大少壮者此下有脱文，下句以下与上文文意不接。又此门标目为「配隶」，而下句以下及嘉泰、开禧二条内容均与配隶无关，细审应是前「勘狱」门之文，盖错简在此。，到官称本寺何由引用荫减不遇，只据见任之官约法申上，注拟之际，利害非轻。乞令吏部四选今后合约法之人，须开具四代、官称，一并行下刑寺，依条约法施行，庶使九品之官被罢免者得以改过自新。吏部勘当，若蒙许从所请，乞行下诸州军，日后遇有刑狱(秦)[奏]案文字，即开具前项四代姓名、官称，就案内一并具申刑部施行。从之。 
嘉泰三年五月二十一日，右正言李景和言：「大辟之狱，在县则先以结解，在郡则申以审勘。罪状明白，刑法相当，郡申宪司，以听论决，是谓详覆。情轻法重，情重法轻，事有疑虑，理可矜悯，宪司具因依缴奏朝廷，将上取旨，率多从贷，是谓奏案，着在令典。二者皆属宪司之职，初无许令诸司自奏之文。比年以来，详覆之狱固已绝无而仅有，奏案一事乃委诸郡，冒法自为，漫不复问。其事皆起于提刑失职，纵吏受赃，以致于此。乞行下诸路提刑，悉令条具，故违典宪，严为之法，以警其失职之罪。」从之。 
开禧元年二月十五日，新权发遣无为军张颖言：「乞下监司、州郡，应今后有杀人强盗罪案，须管督责狱官从公尽情勘结，即不许 
      
宪司肆意姑息，妄废祖宗成法，不行详覆，致令州郡妄指疑虑可悯之类具奏。如或委是疑虑可悯，合行具奏罪案，先从当职官吏、次第守臣契勘得实，因共结罪保明奏上，庶几论决当理，奸民绝幸。〔须〕管牢固拘管事理重害之人，如有走逃逸，将守倅、当职官吏及监管兵官取旨责罚。」 
十五年十一月十六日按此十五年应是淳熙十五年。，诏湖北神劲军权住配三年，从本路帅臣之请也。 
