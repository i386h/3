<!-- { "loadSidebar": true } -->
十三日，发引，帝服衰服启奠于梓宫，群臣入临，升梓宫于龙輴。祖奠彻，设次明德门外，行遣奠，摄中书令读哀册。册文曰：「维开宝九年，岁次丙子，十月甲午朔，二十日癸丑，太祖英武圣文神德皇帝崩于万岁殿，旋殡于殿之西阶。粤以太平兴国二年夏四月辛卯朔，二十五日乙卯，迁座于永昌陵，礼也。仙驭将升，哀歌暂阕，晨霞欲晓于东方，宿仗初辞于北阙。揭丹旐以徐进，辟素帷而待撤。龙輴虽命乎少留，象物于焉而虚设。皇帝增孺慕以何极，痛天伦之永诀。感在原之恩重，怆陟冈之望绝。瞻凤翣兮徘徊，想龙髯兮呜咽。爰诏辅臣，式扬徽烈。其词曰：惟天有命，惟宋膺期。始炳灵于五纬，亦开祥于二仪。诞生人圣，俾毓黔黎。作中原之真主，启万代之丕基。昔在巘跃，屡属阽危，萧鈇既授，寅车载驰。并汾荡寇，淮泗行师，威凌虎兕，气慑熊罴。功既成兮不伐，讼攸归兮岂知。天既咎周，人皆戴舜。乃御乎干，乃出乎震。杲日上而六合明，庆云升而万物润。伐必有罪，战皆不陈。潞寇既夷，江都俄烬。帝业于是初融，皇猷以之克振。乃发号令，乃奠寰区，雷动天际，风行海隅，物无不惠，人亦来苏。康哉宝运，赫矣瑶图。乃新宫阙，法乎大壮；乃肃郊祀，受兹玄贶；乃立刑书，百工观象；乃正乐章，八音交畅。诸侯繇是以骏奔，四海因兹而内向。大风于焉泱泱于焉：原无，据《宋大诏令集》卷一○补。，大化以之荡荡。若乃五材并用，谁能去兵；七德既懋，王于有征。爰命将帅，载辟寰瀛。湖湘既殄，巴庸寻平。百越受焚巢之祸，三吴有归命之行。四隩既宅，万物由庚。功侔立极，道济遗氓。逖矣娲、燧，无得齐名；眇哉汉、魏，孰敢争衡!方篆玉以纪绩，伫泥金而告成，俄铸鼎于荆岫，忽乘云于玉京。盖万几兮久倦，匪百疾兮能婴。畏轩台兮如在，遏顺乐兮无声。呜呼哀哉!有唐之末，寓县分裂，运既有开，天惟生哲。驱万旅之雄师，制八方之余孽。俾系颈以献琛，或束身而就珌。四海以之混同，三辰为之昭晰。何万世之功兮如此，何九龄之梦兮杳绝!未访道于峒山，已游神于禹穴。呜呼哀哉!鹭翿难驻，鸾车已乘，想鸟耘于舜葬，稽鹤语于尧崩。山献寿兮安可信，畤祈年兮 
     
何足征!终顾命于玉几，虚纳册于金縢。呜呼哀哉!同轨斯来，因山是卜。陪鹤驭于缑岭，閟倾曦于昧谷。悲风空扬乎笳箫，宿雾已凝于林麓。虽脱屣于人寰，永垂芳于帝箓。呜呼哀哉!汉茔渭北，周葬岐阳，或四百余祀，或三十六王。矧惟鸿烈，谅集休祥，寿原既谨，景祚无疆。期卜年兮卜世，与地久兮天长。呜呼哀哉!」礼毕，奉辞，释衰服还宫，群臣出都城外奉辞。 
二十五日，永昌陵掩皇堂堂：原作「帝」，据《宋史》卷一二二《礼志》二五改。，群臣奉慰。 
二十九日，虞主至京，群臣迎拜于都城西门之外，奉安于大明殿，行虞祭之礼。 
五月一日，赐永昌陵执事官器币有差，诸司职掌流内铨常选人减选、加阶、超资注拟有差。
十九日，帝奉辞神主于丹凤门外，有司奉导至太庙，近臣题谥号，行祔飨之祭，祔于第五室，以孝明皇后王氏升配。礼毕，群臣奉慰。
 礼 宋会要辑稿 礼二九 历代大行丧礼上 太宗 
     
太宗
【宋会要】
太宗至道三年三月二十九日，太宗崩于万岁殿。遗制曰：「朕闻两曜丽天，不能逃亏昃之数；四时成岁，无以逾代谢之期。知冥运之有终，乃达人之大观。朕以凉德，君临万邦，三纪于兹，庶政咸乂。爰从春首，忧劳遘灾，虽药石之载加，奈沈绵而逾剧。以至大渐，弗寤弗兴。皇太子真宗御名。克茂温文，夙彰孝爱，自处前星之位，弥光主鬯之贤。嗣守丕图，必符昌运。宜于柩前即皇帝位。尔其任贤去邪，克遵于往诰；布德施惠，深念于烝民。更赖中外荩臣，文武多士士：原无，据《宋大诏令集》卷七补。，一心协佐，共致雍熙。诸军赏给，并取嗣君处分。丧纪以日易月，山陵制度务遵俭约。应在外臣僚不得擅离治所，只于本处举哀。于戏!有生必死，品物之大 
     
端；送往事居，前哲之明训。克称鸿业，吾无恨焉。」召文武百官叙班殿庭，参知政事温仲舒宣制发哀毕，移班谒见帝于殿之东楹称贺，复奉慰尽哀而退。 
三十日，文武百官、诸军将校临于殿中，自是二十七日而止。 
、帽，竹杖、腰绖 太常礼院上言：「皇帝服布斜巾、四脚、大袖、裙、绖：原作「经」，据《宋史》卷一二二《礼志》二五改。下同。、首绖，直领布襕衫、白绫衬服。诸王皇亲以下亦如之，加布头冠，衬服用绢。皇太后、皇后、内外命妇，布裙、衫帔、帕头、首绖、绢衬服。六宫内人无帔。皇帝、皇后、诸王、公主、诸县主、诸王夫人、六宫内人，并左被发，皇太后全被发。初，有司定散发之礼，言皇帝当听政，更不散发。帝曰：「岂居父之丧不尽礼乎 朕已散发矣。」、腰绖。诏都知同少府监依所定修制。又诸军人，百姓，白衫、纸帽子，妇人素缦不花钗，三日哭而止。京城内外禁止音乐。自四月三日成服，后五日群臣朝晡临，六日至八日朝临。自后每遇大小祥、朔望日入临殿庭，移班近东，进名奉慰。」从之。 、腰绖、竹杖、绢衬服。自余百官并布幞头、襕衫、腰绖。两省五品、御史台尚书省四品、诸司三品以上，见任前任防御、团练使、刺史、内客省、宣政、昭宣、合门使，前殿及入内都知、押班，服布头冠、幞头、大袖、襕衫、裙、 中书门下、枢密使、副使、宣徽、三司使、翰林学士、节度使、金吾上将军文武二品以上，布斜巾、四脚、头冠、大袖、襕衫、裙、 
四月一日，命宣政使王继恩为按行使，入内内侍都知李神福副之。太常礼院言：「小祥日，所司备祭馔， 
     
皇帝就殿上御位，宰臣文武百官就位哭，十五举音十五举音：「十五」下原有「日」字。按「十五举音」指哭十五次，作「十五日」则不通。此下诸帝丧礼多有此文，皆无「日」字，故删。。」诏依。 ，再拜。皇帝行礼讫，就东间御座。百僚移班奉慰讫，皇帝释衰服，文武以上并改服布幞头、布襕衫、腰绖、布 
二日，群臣上表请听政，诏荅不允。自是三上表，乃从之。是日，内出遗留物赐宗室近臣。 
三日，大敛成服，群臣入临，帝服衰绖恸哭，群臣奉慰。 
四日，御崇政殿西序，群臣入谒，帝号恸以见，辅臣以次奉慰。诏翰林学士承旨宋白为礼仪使，工部侍郎郭贽为卤簿使，侍御史知杂事牛冕为仪仗使，开宝末，阙中丞，以知杂御史雷德骧勾当仪仗使。至是阙中丞，冕复充使。权知开封府毕士安为桥道使，太祖山陵时，就命道使齐王充顿递使，至是命士安兼充。后郭贽知大名府，命给事中魏庠代礼仪使，请给印，诏以奉使印给之。邕州观察使刘知信为修奉山陵都护，副都知卫绍钦为都监。五月，王继恩得罪，命知信兼充按行使，仍充斩草祭后土献官。 
六日，掩攒宫，群臣入临奉慰，赐百官银帛有差。 
七日，命宰臣吕端撰陵名、哀册文，参知政事王化基书册宝，温仲舒撰谥册文，李昌龄书册，翰林学士承旨宋白议谥号。 
九日，礼仪使言：「按《通典》，小祥前百官无假，每日诣延英门进名起居，不入正衙。缘今九日不临，十日旬假，详酌近礼，欲俟其日百官并诣崇政殿序班起居。今按周太祖崩，百官自止临后每日入朝，不立班；五日一诣万岁殿立班起居，问圣体。今请自十一日小祥后，除遇假不入外，每日常参官并于崇政序班起居。候皇帝禫除毕日， 
     
一依旧例朝参。」从之。 
十日，太常礼院言：「得御史台牒，准仪注，大祥日百僚改服惨服，未审幞头垂脚以否。今按《五礼精义》：『再期二十五日，朝服缟冠，祭同吉礼，故谓之大祥。』又《通礼义纂》：『禫者，淡也。二十七日而禫，服玄衣、黄裳、綅冠、采缨而祭，犹未全吉，其貌淡然，踰月乃复平常。』詳此，欲望令百官並隨服色改服慘服，素紗、垂腳、襆頭、韡、笏、黑 或脂皮 腰帶。」从之。军马副都指挥使以上亦服惨服。 
十二日，太常礼院言：「准礼例，山陵前朔望皆不视事， 臣诣合门进名奉慰。」诏群臣朔望并诣万岁殿哭奠，退诣内东门奉慰。及十月启攒，又以寿宁节亦在是月，自朔日即不视事，至八日始于后殿听政。 
十四日，群臣上表请御正殿，诏荅不允。自是三上表，乃从之。 
十七日，修奉都护刘知信等言：「皇堂请深百尺，方广八十尺，陵台方二百五十尺。」诏可。 
二十三日，太常礼院言：「准诏问皇弟雍王以下释服后本宫所服之服。谨按《丧服四制》云：『门内之治恩掩义，门外之治义断恩。』唐贞元中，德宗王皇后崩，百官释服，惟王太子及舒王谊以下每诣正内觐谒暂服墨惨，归其院则衰麻三年。本朝皇帝、百僚释惨之后，便着常服，其皇亲出入朝参请用常服，归至本院并衰麻以终丧制。」从之。 
二十四日大祥，帝与群臣皆禫服，百官入临奉慰。从之从之：按此前并无臣僚奏议，故此二字当是衍文。。 
二十六日释服，群臣入临奉慰。是日，宰臣吕端上陵名曰永熙，诏恭依。 
二十八日，礼仪使言：「永昌陵仪仗 
      
用三千五百三十三人，考之礼令，全不及大驾卤簿之半。今若全依礼令，则用万八千九百三十六人；必虑道涂往复为难，今请除太仆车辂仍旧止用玉辂一、革车五外，凡用九千四百六十八人，合大驾卤簿半数。」诏恭依。太仆遂增崇德、进贤、黄钺、豹尾车，司天除旧用相风乌、交龙、钲 、十二神舆外，亦增 楼一。(告)[吉]褶，衣冠，在路止公服。 仗内导驾出京时及往来经过州府，并服 
五月二日，帝始御正殿视朝，退御后殿阅事如常仪。 
十五日，不视朝，群臣入临，退诣内东门奉慰。自是讫山陵，朔望皆然。 
