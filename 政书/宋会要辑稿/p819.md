<!-- { "loadSidebar": true } -->
十四日，诏河北路解发到保甲，内尚荣、孟隆、李赟，与三班差使，减二年磨勘。孔震与三班借差。并赐袍带，令归吏部。以试验武艺出等推恩也。 
同日，兵部言：「府界提举(提举)保甲司申：准朝旨，保甲更不教骑。诸县见催人户买马填官者，乞并令依元价送纳价钱，本司封桩。」从之。仍以元价十分为率，若养及一年以上倒死者，与免价钱二分，每及一年递减二分，至五年者，依条蠲免。 
十五日，诏府界、 
        
三路提举保甲官并官属罢谒禁。 
闰二月二十四日，诏河北东西路、永兴、秦凤等路提点刑狱兼提举保甲司，并依提刑司例，各为一司。 
四月六日，诏开封府界、三路保甲已罢团教，免按阅，只令随逐次拍试事艺。 
二十二日，按阅河北团教保甲所保明到提举保甲官等，合该酬奖。内狄谘、刘定、孙文、张彦孙，各拟转一官，更减磨勘二年。李允齐等转官，减磨勘有差。枢密院言：「近吏部拟到提举府界保甲司官酬奖，并已减半推恩。今来狄谘、刘定为措置乖方，屡致保甲作过，及擅于团场种莳，致保甲陪备钱物。孙文为不受理指使受赃，及妄打保正等罪，已各责降。」诏狄谘诏：原作「及」，据《长编》卷三七六改、刘定、孙文更不推恩，余依吏部所定酬奖。 
同日，提举河东路保甲司言：「欲乞应坊郭、草市、镇市义勇及委系义勇之家，改排充保甲。」诏三路坊镇等处人户及有元(保)[系]充不教阅保甲户：原作「民」，据《长编》卷三七六改。，其元系义勇教阅人不改正，依不教阅保甲法施行。 
七月二十八日，诏府界、三路保甲，遇本户灾伤及七分以上，并免放当年冬教讫奏。 
八月十二日，诏陕西路保甲冬教，并自十一月一日起，至次年正月终罢。 
十八日，诏：「河北路保甲见欠弓箭钱，如系第四等以下户，委经灾伤检放，今年秋税并权住，候来年夏熟日拘催。」 
同日，诏三路辖下县分，如灾伤约及五分，其保甲权免今年冬教。 
十一月十七日，利州路提刑司言：「文、龙二州 
      
保甲，其间有充役之人，欲乞并依府界、三路指挥，权免冬教。」从之。 
二十六日，诏：「府界、三路保甲人户五等以下、土地不及二十亩者，虽三丁以上，并免放。」以殿中侍御史吕陶请也。 
十二月六日，左谏议大夫鲜于侁言：「开封府界保甲授班行人不少，官户既多，县道差役颇难。闻祥符县内，一乡止有一户可差。伏以武举试策及弓马入等，方得近下班行。今来保甲人事艺入等，纔授恩，便与公卿大夫一等为官户免役，颇为侥幸。臣欲乞保甲授班行人，依进纳官例，候改转升朝官，方免户下色役，庶令县道差役得行。其三路保甲亦乞依此。」从之。 
二年正月十二日，左谏议大夫鲜于侁言：「熙宁中，以戎、泸夷汉主客户通为义勇、保甲，岁以农隙教习武艺。厥后夷人不免作过，两税地遂或废耕垦，请罢之。」会知郑州岑象求亦为言，诏本路转运、钤辖司详度以闻。 
二月四日，知邢州巩彦辅言：「施、黔、戎、泸州、南平军极边之地，保甲多居山谷。请每岁农隙，令县尉亲诣其居，如监司按阅，终一月而毕，毋复赏。监司三岁一阅如旧法。」从之。 
五月二十八日，诏河北、陕(司)[西]路提刑兼提举保甲，并依提刑司分路。 
六月二十八日，诏：「三路保甲司冬教赏物，据本路旧义勇、保甲合支冬教钱粮冬：原作「各」，据《长编》卷四○二改。，各依减定数。令转运司每年分四季拨与保甲充赏。」 
八月十二日，枢密院言：「河东、河北、陕西保甲不一，请并以五家 
      
为保。丁虽多，止作一保，其正长各随家保置。」从之。 
三年六月八日，诏：「保甲补借差以上者，初该磨勘，有本辖官二员同时奏举升陟，听如常法磨勘。即无举主或不足，或犯赃若私罪徒，即展二年；应别格合展者，并累展。其元丰元年以后补授人，虽磨勘改转，内历一任元无举主或不足者，将来磨勘亦如之。」 
九月四日，枢密院言：「府界累年灾伤，又夏田不熟，虽今方秋成，民力未裕，乞诏开封界保甲特免今年秋冬教。」从之。 
二十一日，诏：「永兴军、耀、同、解、华、陵州、河中府，今年秋灾伤保甲不以分数，并权免冬教。内本户不系灾伤者，亦放免。」其后五年十月，又以秋伤权免。 
四年五月二十五日，尚书省言：「保甲出身补借差以上，初该磨勘，已降指挥用举主。或无，即展二年磨勘。如已曾经磨勘改转准此，其补授殿侍或军大将之类，即未有该说。」诏候至借差以上，该磨勘日，并依借差初该法。 
七月八日，诏：「陕西、河北、河东路与免逐年封桩保甲冬教赏物，自今令转运司应副，仍于教前排办足备。如违，保甲司以闻。」 
五年九月十一日，户部言：「诸保甲因娶宗室女并内命妇授官者，并不免本户科配。」从之。 
六年二月十三日，枢密院上《冬教保甲敕》，诏行之。 
闰八月十七日，诏：「三路保甲今后冬教，五都保以下，不及千人县，分作一月；及千人或六都保以上，分作两月；及一千五百人或十都保以上，分作三月。仍 
      
须弓弩、教场、屋舍足备，如有不备，即依旧条。」先是，逐路提刑兼提举保甲司相度，以并月聚教为便。故有是诏。 
七年三月二十一日，诏：「应保甲除指定合差者，许从经略安抚、转运司一面抽差讫，报提举保甲司。其非次差使，并关本司相度，奏听朝旨。如事体紧急、待报不及者，遣讫保明闻奏。仍须量人材所宜，称事差拨，务要均当。」 
八月，秦凤路经略司言：「秦州达隆堡堡：原作「保」，据《长编》卷四七六改。安远寨守御人足用，请罢凤州梁泉县差来保甲。」从之。 
绍圣元年五月二十七日，枢密院言：「户部看详役法所申，诸路复免役法，未审保甲合与不合依旧行免役法。」诏并依熙宁旧敕施行。 
二年七月八日，上问义勇、保甲数，宰臣章惇对曰：「义勇，自祖宗已来旧法。治平中，韩琦请遣使诣陕西再括丁数添刺。熙宁中，先帝始行保甲法，三路、府界得七十余万丁界：原缺，据《宋史》卷一九二《兵志》六补。，设官教阅，始于府界，众议沸腾。教阅既成，更胜正兵。元丰中，始遣使 教三路。先帝留神按阅，艺精者厚赏，或擢以差使、军将名目，而一时赏赉率取诸封桩诸：原作「者」，据《宋史》卷一九二《兵志》六改。、耆长，或禁军阙额，未尝费户部一钱。元佑弛废，深可惜也。」中书侍郎李清臣曰：「元丰保甲，《备对》具详。」上问《备对》何书，何人修纂，惇曰：「宰相吴充奏请，命检正官毕仲衍修纂，今藏在中书。」上曰：「可录一本进。」 
十二月二十四日，诏保甲补授人用举主及展磨勘年条勿行。 
三年二月一日，枢密院言：「三路保甲元佑以来冬教，文具而已，又无激劝之赏。大 
      
抵保甲及义勇法皆弛坏。谓宜按义勇旧法，番次赴州，校试以射亲挽强，次第赏之」。从之。 
八月十九日，枢密院言：「河北东、西路按阅保甲，额外主教人员如与额内正长同教得本保人事艺分数该赏，并依格推赏。其额外都、副保正，比附大保长与本保内人，以等第高下衮同选补。」从之。 
四年二月十一日，鄜延路经略使吕惠卿言：「近奏乞将永兴军路近里保甲作两番勾抽，分与延安府及军、城、(保)[堡]、寨，(合)[令]守御城壁、工役，各支粮饷、工直。得旨，难议勾抽。按本路保甲万有四千余人，去年春秋，西贼点集，两次赴本府及诸军城寨守御甚劳。如朝廷以远处不欲勾抽，即乞就近于河中府、同、华州勾抽应副。」从之，仍许勾第四等已上人应役。工役不得过一月。 
五月二日，知福州温益言：「京东奸民多匿深山穷谷之间，时出为盗，请应重法地分山谷僻远处独居无常产者，并遣居近里乡村，团结成保。」从之。 
元符三年四月二十七日，徽宗已即位，未改元。枢密院奏：「陕西、河东路流冗未肯归业，乞免今年保甲冬教一次。」从之。 
徽宗崇宁五年二月三日，诏：(诏)河北东西、河东、永兴、秦凤路，各置武臣提举保甲，兼提点刑狱，罢提举保甲文臣。 
政和三年五月十八日，枢密院言：「今年四月十八日指(指)[挥]下京东东西、京西南北路，(今)[令]将主客户点择，主户重行编排，团成教阅保甲。今来京东西路任谅于两月之内首先 
      
点择了当，团成教阅保甲一十五万，显是措置有方，并无搔扰。」诏谅转一官，仍除直秘(合)[阁]。 
八月十六日，枢密院奏：「京东、西四路教阅保甲。东路七百五十七都保，十九万三百余人；西路五百七十九都保，十五万七百余人；南路四百七十一都保，十二万三千二百余人；北路五百六十二都保，十四万九千三百余人。」诏提举官转一官。 
九月九日，枢密院言：「《保甲令》，诸主户两丁以上选一丁；又条，客户并令附保。」诏应称主户处，并改为税户。 
四年十一月十五日，真定府路安抚使洪中孚奏：「按教保甲、乡(共)[兵]、弓弩手、神臂弓射亲，至壕寨、分队，六军互变，枪刀标牌与夫骑射，一皆如法。」诏提举保甲官转官有差。 
五年十月十三日，诏：「应保甲聚教月分，知县非应副军期，虽不拘常制，并不得差出，违者以违制论。」 
同日，诏：「大名府馆陶、夏津，冀州枣强、武邑、衡水、南宫六县，今后并令本路保甲司依条踏逐试验，奏差武臣充县尉。应教保甲州县分无巡检，系差文臣县尉处，并依此。」 
十二月十九日，诏：「河间路诸县见教保甲，本路帅臣按试阵队，并依得元丰阵法式分行布队，坐作进退，人各次第。其提举本路保甲官，可依京东、西路检会推赏。」 
六年八月十二日，陕西宣抚使童贯奏：「鄜延路自去年五月夏贼犯顺，保甲家丁守城，般运军储，已是劳费，若再行方田，深虑民力困乏。欲系曾应副军储 
      
去处，权住方量。」从之。 
宣和元年六月二十一日，诏：「提举保甲官督察州县都保，有不如条令者，并限一月改正。如奉行违戾，不依法差使，并以违诏论。保内有犯及匿盗三日，皆须究治，依法科罪。即匿强盗十人以上及十日，加二等。本县当职官不觉察，以违制论；知、通、监司不按劾，与同罪。并仰廉访使者以闻，当议重行黜陟。廉访使者不得直，许监司互察，当议远窜。」 
二年六月十四日，诏诸路保甲法并遵元丰旧制，京东、京西路并罢。 
