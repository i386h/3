<!-- { "loadSidebar": true } -->
高宗绍兴元年四月八日，新通判建昌军庄绰言：「窃见大观中忌讳日广，县邑有君、主、龙、天、万年、万寿之类县邑称呼，例皆改易，有识观之，以为靖康之谶。欲乞应缘避前项众字，并令如故。」进奏院供海州龙苴巡检等，诏并改正。进奏院状：邠州龙『HT 』』(全)〔泉〕镇改作清泉镇，西京龙门镇改作通洛镇，济南府龙山镇改为般水镇，中山府龙泉镇改为云泉镇，常州武进县万岁镇改为阜通镇，秀州青龙镇改为通惠镇。 
十一月二十二日，襄阳府邓随郢州镇抚使桑仲言：「襄阳府至邓州相去一百八十里，路当冲要，其邓城县横林市系在两州中路，乞将横林市改为横林镇，专差监镇官一员兼巡检，招集商贾，往来巡警。」从之。 
二年六月二十日，诏处州丽水县君溪镇置税合差官，令两浙转运司辟差，从本路运司请也。 
三年三月二十一日，淮南东路提刑司言：「泰州柴墟镇民户杨思明等乞依旧置巡检一员，就差见今把隘官承信郎黄义充上件职事。」从之。 
十一月十九日，淮南本路安抚、提刑司言：「楚州吴城县所管止有八十八户，乞依旧为镇，差置武臣监镇，废罢巡检、县尉。」从之。 
十二月十日，淮南东路提举茶盐司言：「泰州西溪、海安两镇，昨来各系买盐场，监官兼本镇烟火公事。自经残破之后，逐镇各添置武臣监镇一员，今欲乞依旧只令监买盐场官管干，裁减镇官一员。」从之。 
五年五月二十九日，徽州言：「歙县西地名岩寺，县东地名新馆，两处商旅聚会。近岁本州岛差官往逐处拘收税钱，内岩寺去年收到六千三百余贯。新馆二千一百余贯。欲乞将岩寺，新馆以地升改为镇，拘收酒税课利。」下本路监司看详，岩寺可升为镇，新馆虽客旅过往，缘本处不满百家，不可为镇。从之。 
七月十四日，诏光州褒信县废为褒信镇，移治淮南上由市，择土豪首领补下班祗应，充监镇兼烟火公事。 
二十五日，邓州言：「乞废顺阳县为顺阳镇，隶穰县，废淅川县为淅川镇，隶内乡县。各差监官一贯，兼酒税、盗贼。」襄阳府言：「乞废邓城县并入襄阳，中卢县并入南漳，并差监镇一员管干烟火公事，兼监酒税。」从之。 
三十日，襄阳府路安抚、都总管司言：「乞废唐城县为镇，隶随县，差唐城镇监官一员兼管商税。」从之。 
六年正月一日，户部言：「舒州乞罢许公、双港、石溪三镇监税官，将逐务召人买扑。」从之。是后十二月十八日，诏复罢，从本路监司之请。 
七年二月二十日，福建路转运司言：「建州建阳县地名麻沙，见今居民繁盛，接连邵武，最为冲要，乞改为麻沙镇，仍依湖州新市镇例，差京朝官一员充监镇、监务，兼 
      
烟火公事。」诏将建阳县正监官员缺改差京朝官，就麻沙收税，仍管烟火公事。 
四月五日，提点淮南西路公事司言：「泰兴两县巡检旧在柴墟镇驻札，绍兴五年正月德音省罢。今来车驾驻跸建康府，其扬州柴墟镇系大江津渡，人烟颇众，乞依旧置巡检一员巡防盗贼。」从之。 
九年五月十四日，枢密院言宿州虹县子仙镇系与泗州接境，诏拨隶泗州临淮县，其本处巡检从本路宣抚处置使司辟差。 
十二月十三日，永兴军路经略安抚司言：「醴州武功县扶风店比因废齐升降，改为镇。本司会勘，本镇正当大路冲要，可以为镇。」诏依，仍以长宁镇为名。 
十四年七月十四日，臣僚言：「诸路镇市本属县邑，在法止令监镇官领烟火公事，杖罪情重者即归于县。比年以来，擅置牢狱，械系编氓，事无巨细，遣吏追呼，文符交下，是一邑而有二令也。乞应天下监镇官依条止领烟火公事，其余婚田词诉并不得受理，辄擅置牢狱者，重寘典宪。」诏令刑部坐条申严行下。 
七月十七日，知湖州秦隶言：「本州岛管下镇官，除乌墩、梅溪镇系在文武京官以上，及许断杖罪以下公事外，其四安镇人烟繁盛，不在梅溪、乌墩之下，却只差小使臣或选人监管，杖罪并解本县。臣今相度，欲依乌墩、梅溪镇例差京朝官，许断杖一百以下罪。」从之。 
十八年九月七日，诏省阆州新井县玉井镇宝马鞍井监官一员，从本路诸司请也。 
十二月二十三日，诏省光州光山县七里镇酒税务，从本路诸司请。 
二十二年九月十五日，诏广州香山镇升为香山县，从本路诸司请也。 
二十七年十月二日，诏果州流溪镇复升为县。 
二十九年七月三日，知扬(州)伯镇监闸已有监镇一员，今欲令监镇兼监闸。从之。 
十二月二十三日，户部言：「知扬州刘岑乞将泰州遵化乡柴墟镇拨隶本州岛，寻下淮南监司相度。今逐司委官案到两州公案，照得泰(化)[州]见管海陵、兴化、如 三县。按史书、图经、《九域志》，遵化乡并柴墟镇正隶泰兴县，遵化乡管下临江村、冷村、西北延村共三村，即难以一乡析在两州两县。今来泰兴县既隶扬州，其遵化乡三村并柴墟一镇，自合随县隶扬州。其民户输纳一事，乞令扬州委官，便于柴墟镇受纳。其余事理，扬州既系一路帅司，自合同泰州措置。所有巡检只合仍旧，难以改移。本部欲依相度到事理施行。」从之。 
孝宗隆兴二年九月二十五日，户部尚书、兼湖北京西路制置使韩仲通言唐州桐柏镇废置。详见州县升降废置门。 
二十六日，诏扬州泰兴县柴墟镇酒税官兼管烟火公事。以扬州言，管下邵伯、瓜州镇皆兼烟火，与本镇事体一同，故有是命。 
干道六年七月四日，诏遂 
      
宁府管下小溪县白水镇复置监官一员，转运司依格法差注，从潼川府路诸司之请也。 
十二月二十八日，诏无为军襄安镇弹压缉捕盗贼兼烟火公事一员罢去襄安镇：原作「襄安县」，据《九域志》卷五改。镇属无为县。，仍旧置镇将一名。以本路诸司言，自置弹压官受理本镇公事，百端扰民故也。 
九年闰正月三十日，吏部言：「滁州来安县废为镇，拨隶清流县，乞就差见任来安县尉改充来安监镇，仍兼烟火盗贼公事，通理已任县尉月日成资。」从之。 
十月十一日，四川宣抚使司言：「蜀州新渠镇旧系新渠寨，直西去西门楼与蕃部接界，相距止三十里。旧差武臣一员主管烟火公事，后以运司并废务官、镇官，一 罢去。缘本镇人户近千余家，多有外方军贼作过，无官弹压，民不安居。乞依旧差置主管烟火公事一员。」从之。 
十二月四日，四川宣抚使司言：「开州旧管三邑，今所存者开江、清水两县，其新浦县自庆历间废以为镇。缘本镇去州遥远，山谷穷深，奸豪巨蠹肆居其间。昨差置酒官一员在本镇兼烟火公事，至绍兴二十六年酒官复省，无官弹压，居民不安。窃见本州岛管界巡检一员，不兼他职，乞移就〔新〕浦镇置司弹压，实为经久利便。」从之。 
宁宗庆元六年七月二十四日，两浙转运司言：「湖州乞省罢本州岛管下施渚、和平两处镇税。本州岛既称拖认通融起发，其于上供窠名，何缘更有妨阙 民旅从便往来，无复拦截骚扰之患，委是经久可行。欲从所乞施行。」从之。 
嘉泰四年正月八日，诏无为军无为县襄安镇弹压盗贼并烟火公事员缺，改作左选监当，通差京官、选人。从前知无为军商飞卿请也。 
嘉定五年十二月二十八日，诏将通州添置崇明监镇官一员，令堂除，差经任有举主文臣一次，以后却令吏部依此使阙。从通州守臣乔行简之请也。 
七年三月十五日，诏添置监黄州岐亭镇官一员，仍以监酒务系衔。仰黄州先次从公选择文臣经任有举主选人辟差一次，自后令吏部使缺。从黄州守臣谢周卿之请也。 
九年三月二十三日，诏无为军金牛镇置巡检一员，专一巡视修治城壁、关防盗贼等事，令淮西安抚司公共奏辟一次。其请给等并依本军指使则例支破。以知滁州赵逢言，乞创置巡检一员，招募寨兵四十人充本镇名额故也。
 方域 宋会要辑稿 方域一三 山 泉 
     
宋会要辑稿 方域一三

山泉
《东京杂录》：神宗元丰四年，承议郎胡宗炎言：「夷门山在大东内北，当少阳之位，为都城形胜之所，国姓王气所在，公私取土于此，岗阜渐成坑堑。伏望禁止，及填塞掘凿处。」司天监定，如宗炎所言，从之。 
真宗大中祥符元年二月「真宗」二字原在本叶次行，今移于此。又此段之前原有标题「泉」，今删。，醴泉出蔡州汝阳县凤源乡，有疾者饮之皆愈。又相州永安县韩陵山牧童掊地得泉，深尺余，汲取不竭，饮者宿疾皆愈。时或愆雨，祷之必应。四月丁巳，兖州干封县民王用田中兖：原作「衮」，据《元丰九域志》卷一改。，有童儿掊土得小青钱数十，争取之，钱坠石罅，因发石，有涌泉二十四眼，味极甘美。又枯石河复有涌泉二十五眼，又一眼出曾阜之上，信宿势加倍。又别自变量派，双鱼跃其中，有果实流出，似李而小，味甚甘，及今古钱百余。封禅经度制置使王钦若贮水驰驿以献，分赐近臣，诏设拦格谨护之。五月，王钦若言泰山醴泉出，锡山苍龙见。六月，诏建亭，以「灵液」为额。是月庚戌，赐百官泰山醴泉。十二月丁酉，内出泰山玉女白龙王母池新醴泉赐辅臣。 
天禧二年九月乙酉，钱暧献《醴泉赋》，赐及第。 
龟，建真武祠，今泉出其侧，有疾者饮之多愈。」甲寅，命王钦若建观，名祥源。 三年闰四月丁未，醴泉出京师拱圣营，上谓辅臣曰：「营卒初十月辛卯成。仁宗重建，改为醴泉。观题曰：「爰有神泉，涌兹福地，甘如饮醴，美可蠲痾。」
 方域 宋会要辑稿 方域一三 四方津渡 
     
四方津渡
     
开封之酸枣、张家，河南之王屋、长宗、南津，孟州之泛水、九鼎，河中之三亭、青润，怀州之宋家，陕州之豆津、三亭，京兆之渭桥，镇德军之大保津，庆成军之荣河，青州之王家河，单州之黄队，齐州之河阴口、耿济口、高家口，黄河南伯水、冯家口、商家擒河口、淯口、老僧口、李唐口、柳家港河口，颍(川)[州]之河 、界沟，许州之合流、郾城，郓州之王桥、邹家，滑州之李固、白 ，磁州之观台，沧州之荆河口、南皮口、郭桥口、长芦口、剧家口，棣州之乐家棣：原空，据《元丰九域志》卷二补。、七里，卫州之张家、李家、淇门镇、小河，滨州之窑子口、解家，贝州之李家，荆南之东津，楚州之北神、淮阴、洪泽，光州之朱 ，蕲州之独树，黄州之黄陂河，扬州之瓜洲，濠州之濠口，宿州之荆山、涡河、同海，蔡州之临怀，涟水军之巢县，宣州之水阳，杭州之浙江、龙山庙。此旧总数，后亦有增废者。 
