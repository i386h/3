<!-- { "loadSidebar": true } -->
八年三月十六日，以太师、鲁国公蔡京男鞗为朝散郎、宣和〔殿〕待制、充驸马都尉，〔选〕尚(福康)[康福]帝姬。二十四日，中书省言：「检会蔡鞗已奉御笔除朝散郎、宣和殿待制、驸马都尉，其叙位立班未有指挥。」〔诏〕叙位立班在诸待制之上。 
四月六日，太师蔡京言：「男鞗已蒙宣系，选尚康福帝姬。检会崇〔宁〕诏书：今后勿复援韩忠〔彦〕例，以戚里家属为三省执政官。乞免五日一赴都堂治事。」诏答不允。是后以帝姬下降毕，再上章乞罢，不允。 
重和元年十二月十六日，手诏：「蔡鞗选尚茂德帝姬，其父京子孙一十一人，内六人白身各补初等官，仍并赐紫章服。」 
二年正月十日，诏：「车驾幸茂德帝姬宅，驸马都尉、朝奉大夫、宣和〔殿〕待制蔡鞗可特转中大夫。」 
宣和元年十二月二十九日，诏曹诱孙湜选尚崇福帝姬，授左卫将军、驸马都尉。 
三年九月十六日，诏：「驸马都尉曾湜粗粗俗无状，素乏誉望，一旦选尚，自以为身出门阀，素处富贵，凶豪肆志。宜示戒惩。可先次勒停，送房州安置，候帝姬堂殡日出门，开封府差人管押前去。父曹戬有失义方，不能训子，与宫观差遣。」 
十月五日，诏：「成州团练使、驸马都尉宋邦光，操纯守正，士行修洁，戢肃闺门，日奉朝请。宜优宠渥，庸示劝奖。可特与转代州防御使。」 
四年十一月二十六日，诏：「荣州团练使、责授全州别驾、房州安置曹湜已经 
      
大赦，可以叙复。」续诏曹湜免安(令置)[置，令]居赐第。 
六年三月四日，制以检校少傅、安武军节度使、开府仪同三司、佑神观使、驸马都尉钱景臻为少师，进封康国公。 
四月十七日，诏：通议大夫、保和殿待制、驸马都尉、提举上清宝箓宫蔡鞗自除侍从选尚已六年，可特与除保和殿直学士。 
靖康元年二月二十九日，诏：保和殿直学士、驸马都尉蔡鞗换深州防御使。用侍御史孙觌奏也。 
七月二十一日，诏蔡鞗勒停。以上《续国朝会要》。 
绍兴三年十二月二十四日，诏：今后驸马都尉潘正夫至所居州军，许与知、通州官相见一次。以上《国朝会要》。
 帝系 宋会要辑稿 帝系八 驸 马 进 马 
      
进马
太祖建隆四年六月，诏尚书兵部：每年所补千牛进马，自今左右仗千牛每仗各减两员。其应补人并须年齿合格，试念书精熟。如经覆试引(念)[验]，不合元 ，其本司官员并须贬降。干德二年九月，《周易》博士奚屿坐校试所补进马不实，责授干州司户参军，库部员外郎王贻孙责授左赞善大夫，翰林学士承旨、礼部尚书陶谷夺两月俸。旧制，台省六品、诸司五品以上官皆得荫补，岁令兵部、礼部试念书精熟者中选。至是谷子戬求补殿中省进马，而所试未精。屿受谷私祷，以合格闻，事后按之，以屿受请求，而贻孙不之觉，故并黜之。
 帝系 宋会要辑稿 帝系九 诏群臣言事 
     
宋会要辑稿 帝系九

诏群臣言事
太宗太平与国六年九月十八日，诏曰：「古者振木铎于路，所以采四方之风谣；设兽樽于庭，所以来 臣之谏诤。既物情之无壅，则朝政以允厘。朕以眇躬，获承大宝，惧不克荷，罔敢遑宁，乙夜观言，日旰忘食。事无细大，必务躬亲，言有抵咈，皆从采纳。尚虑中外臣庶阙于咨询，朝廷政理有所堙郁。在朝及外任文武官不以名位高卑，自今或闻民间利病，及时政得失，并得上书直言，无有所隐。为臣之道，自合爱君；有位之人，岂宜惜禄 况朕渴闻谠议，不汝瑕疵。圻槛靡修，盖惟素志；赐帛而罢，诚非优典。凡尔多士，体兹至怀。」 
九年六月十三日，诏曰：「朕恤念蒸民，勤劳庶政，每令询访，以导郁堙。苟规益之有闻，岂卑高之是间。应天下幕职州县官俱负吏才，咸通时务，其或知民俗利害、政令否(藏)[臧]，并许于本州岛附传置以闻。如所言有可收采，必行旌赏；如无所取，亦不加罪。」先是转运司及知州、通判皆得上书言事，而州县官则否，帝虑下情壅蔽，故降是诏。后有草泽上书言时政，引对，词甚狂(勃)[悖]，帝不之罪，慰谕以遣之。因谓宰相曰：「往昔帝王多以尊极自居，词气严厉，左右无敢贡一言者。朕虽布衣言事，必温颜以待之，只如每与卿等款曲商确时事。盖欲通上下之情，无有所隐。」宋 
     
琪等顿首称谢。 
八月十六日，有布衣以皂囊封书献者，其词狂妄，帝览而不之罪。因谓宰相曰：「(此)[比]降诏书许人言事，近有上章者，朕皆一一览之。但外人不知朝廷要务，所言孟浪，不切机会。本欲下情上达，庶事无壅，故虽狂(勃)[悖]，亦不加罪。」宋琪等对曰：「陛下广纳言之路，苟百中得一，亦是国家之利。」 
端拱元年三月七日，诏：「内外文武百官，近以拟议之间，选用非当。虽居侍从，相尚因循，殊无直气英风，但有虚词矫饰。言事者率多侵局，拜章者止务身谋。今后谏省官等各思砥砺，共守箴规，事有不便者实时上言，民有未康者尽情条奏。至于御史台官实号纪纲之任，亦当动举宪章，静司(殚)[弹]奏。勉哉臣僚，咸听朕命!」 
二年正月十一日，诏曰：「顷者以燕蓟之民，国家旧俗，(此)[比]因晋室，遂陷北戎。耆老没于遐荒，子孙坠于涂炭。间岁以来，乘秋为患。凡中外臣僚、文武百辟，比肩食禄，峨冠在庭，必有智路宏深、才识并茂，可以坐清祅祲，克静烽烟，各宜悉陈所见，密具封章。所责尽心，无 钳口。」 
徒以作赋，遂拜为郎；东方朔敢肆大言，亦得待诏。朕甚不取也。盖自衒自媒者，士女之丑行；难进易退者，贤达之令猷。适足长躁竞之风，何以取敦朴之士 自今京、朝、幕职、州县官等，不得辄献诗赋杂文。如有时政阙失、民间利害策及直言极 淳化五年八月十五日，诏曰：「昔汉武之时，上书阙下衒鬻者以百数，故枚 
     
谏书，即许投进。其宏才奥学，为人所称者，令于中书投献，丞相以闻，别听进(旨)[止]。」 
至道元年三月十四日，诏曰：「在昔唐虞建官惟百，今国家郡县至广，吏员众多，自三公九卿以至九品一命，逮千万数。皆怀材抱器，明习利病，恪居官次，不求闻达。非开敢言之路，曷导下民之情 宜令诸路转运司告谕部内幕职、州县官等，应公私利害，并许上言，附传置以闻，委舍人院阅视其可否。」 
三年五月四日，诏曰：「朕闻古先哲王之御天下也，惧德教之未修，虑政刑之或滥，必资献替，用致和平。朕承二圣之灵，托兆民之上，侧身思道，恭己向明。念守位之至艰，若涉川而未济，夙夜兢畏，靡遑厥居。且万务至繁，四海至广，政令岂能尽善，风谣安得尽知 凡所施张，宁无阙失 未闻谠议，朕甚惧焉。况今有位之贤，咸蕴佐时之略。所宜朝夕纳诲，以弼予违，蹇谔尽规，以补台德。苟言之弗用，则过在朕躬；若求之不言，则咎将谁执 宜令御史台告示内外文武 臣，自今人君有过，时政或亏，军事否臧，民间利害，并许直言极谏，抗疏以闻。庶乎在下者不隐其情，居上者获臻于治。罔或畏辟，以副虚怀。」 
真宗咸平元年二月四日，诏曰：「自昔哲王之有四海也，乐闻己过，忻纳谠言，用能致时雍熙，驱民仁寿。矧予寡昧，始嗣基图，逾岁于兹，上穹谪见。斯盖时事乖舛，政刑郁堙，果恻天心，遽垂星变。夙夜循省，祗惧益深，敢忘责躬，以荅 
     
谴戒 询于有位， 以虚怀。当思极言，无有所隐。朕将亲览，惟善是从。」 
十月二十二日，诏：「今后臣僚如有著述文字，许诣合门通进，朕当亲览，用择材能。如文理稍优，仍令两制官铨简闻奏。」 
二年闰三月七日，诏曰：「朕处九五之尊，托亿兆之上，抚临四海，儵及再期。轸宵旰之忧劳，奉祖宗之宪度。诚不感于穹昊，惠未及于黎元。岁罔丰登，气尚堙郁。将历炎蒸之候候：原缺，据《宋大诏令集》卷一五一补。，荐成亢之灾。缓狱恤刑，虽示哀矜之旨；侧身思咎「示」字原脱，「旨侧身」三字原缺，并据《宋大诏令集》卷一五一补。荛之言，克济大猷，以臻至治。咨尔簪绅之士 ，弥深惕惧之怀。比者累降诏书，大开言路，颇多丛脞，不足颁行。且念古先哲王纂承统绪，求工瞽之谏，纳簪：《宋大诏令集》作「搢」。，洎乎岩穴之伦，必能辩朝政之是非，察下民之疾苦，无怀畏避，当悉敷陈，体予不讳之心，副此惟行之命。自今并宜直言极谏，密疏以闻。或靡尚于属词，当直书其所见。言善者必加甄赏，理短者亦为优容。勿习余风，复谈鄙事。诞告中外，知朕意焉。」 
四月四日，帝谓宰相曰：「近览言事封章，日不下百数，时亦有得。卿等更详之，如文理可采者，别(取进)[进取]旨。」因诏文武 臣封事，令合门(昼)[画]时(近)[进]内，勿致稽留。 
三年十一月九日，诏：「应在京文武百官，自今已后，眇躬之行事过失，朝廷之布政苛烦，时令之有所不和，人情之未能上达，并宜直具条奏，勿或缄藏。至于在外文武臣僚，皆受国家寄任，未预依次转对者，各许上章奏事。国疵时病，吏 
     
蠹民艰，一一上言，孜孜在念。繄尔多士，咸知朕意。」 
