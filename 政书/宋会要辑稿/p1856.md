<!-- { "loadSidebar": true } -->
六月十一日，诏：「诸路监司并本司属官凡是迎送从物，各从逐司支公使库钱应办，不得行下州县。诸州知州、通判、幕职等官迎送从物，并从本州岛支公使库钱置造。县令、簿尉从物令本县支系省钱制造，知县不得过一百贯，佐官以下不得过五十贯，并不得科之乡司。更敢妄作名色，科扰百姓，许民户越诉。」福建提刑朱思远《便民五事》内言：「知县迎接，科率乡 
      
书吏贴。」故有是诏。以上《宁宗会要》。
 仪制 宋会要辑稿 仪制五  官仪制 
     
宋会要辑稿 仪制五

 官仪制
【宋会要】
太祖干德二年九月十二日，诏曰：「国家职位肇分，轨仪有序，冀等威之斯辨，在品式之惟明。矧着位之庶官，及内司之诸使，以至轩墀引籍、州县命官，凡进见于宰司，或参候于长吏，既为总摄，合异礼容。稽于旧仪，具无定法。或传亢揖之制，或有没阶之趋。既位貌之相殊，复典章之舛异。若以内司诸使承前规例，则朝官拜揖之制不同；若以仪制令遵守而行，则古今沿革之制不等。晋天福、周显德中，以庭臣内职、宾从将校比其品数，着为纲条，载于刑统，未为详悉。宜令尚书省集台省官、翰林学士、秘书监、国子司业、太常博士等详定内外群官、诸司使副、供奉官、殿直及州县官等见宰相、枢密使及所总摄正一品、二品官，东宫三师、三少、内外所属长官及品位相隔者，以前后编敕故事，参定仪制以闻。」翰林学士承旨、刑部尚书陶谷等共奏议：「自今两省官除授、假使出入并参宰相。起居郎以下参司舍。五品以上官遇于涂，敛马侧立，须其过。常侍以下(过)[遇]三公、三师、尚书令引避，值仆射，引马侧立。御史大夫、中丞皆分路行。起居郎以下避仆射，遇大夫引马侧立，中丞分路。尚书丞郎、郎中、员外并参三师、三公、令仆，郎中、员外郎兼参左右丞、本行尚书侍郎及本辖左右司郎中、员外。御史大夫以下参三师、三公、尚书令仆，中丞兼参大夫，知杂事参中丞， 
     
三院御史兼参知杂及本院之长。大夫避尚书令以上，遇仆射分路。中丞引马侧立而避。大夫、中丞遇尚书丞郎、两省官、诸司三品以上、金吾大将军、统军上将军皆分路，余官悉引避。知杂兼避中丞，遇左右丞引马侧立，余皆分路。郎中及少卿监、大将军以下皆避之。三院同行，如知杂之例。少卿监并参本司长官，丞参少卿监。诸司三品遇仆射于涂，皆引避。诸卫大将军参本卫上将军，东宫官参隔九品此句《宋史》卷一一八《礼二十一》所引无「九」字。。参者若遇于涂皆避。公参之礼，列拜于堂上，位高受参者答焉。四赤令初见尹，趋庭受拜后升厅如客礼。上将军在中书侍郎之下，大将军在卿监之下，将军在少监之下，太子诸卫率府率在东宫五品官之下，内客省使视七寺卿，客省使视三监，引进使视左右庶子，判四方馆事视少卿，合门使视少监，诸司使视郎中，客省合门引进副使视员外郎，诸司副使视太常博士，供奉官视诸卫率，殿直视副率，枢密承旨视诸司四品常参官，副承旨视六品丞，诸房副承旨视南省七品都事。凡视朝官者序于本品之下，视京官者在上。内客省使谒宰相、枢密使以客礼，合门使以上列拜皆答，客省副使至通事舍人、诸司使、枢密承旨不答焉。自枢密副使、宣徽使皆差降其礼，供奉官、殿直、教坊使、词令官、伎术官并趋庭倨受。诸司副使参大使，通事舍人参合门使，防团刺史谒本道节帅，节度、防团副使谒本使， 
     
并具军容趋庭，延以客礼。少尹、幕府于本使长官悉拜，防团判官谒本道节帅，并趋庭。天长、雄武等军使谒宰相、枢密使，上佐州县官见枢、宰及本属长官，并拜于庭。参本府宾幕官及曹掾，县令、簿尉参本府录事，簿尉参令，皆答拜。王府官见亲王如宾职见长，府县官兼三馆职者见大尹同。四赤令六品以上未尝参官，见枢、宰及本司长官并拜阶上。流外见流内品官并趋庭。诸司非相统摄者皆移牒，分路者不得笼街及占中道，依秩序以分左右。胥遇于驿舍，非相统摄及名位相隔，先至者居之。台省官当通官呵止者如旧式通：原作「道」，据《宋史》卷一一八《礼二十一》所引改。。文武官不得借假呼称，以紊朝制。当避路者若被宣召及有所捕逐者，许径度焉。」诏从之。 
四月二十四日，诏：「诸司使、副使、通事舍人见宰相、枢密使，升阶连姓通职，展拜不答拜。其见参知政事、枢密副使、宣徽使以客礼展拜，他如旧仪。」 
太宗太平兴国八年正月十五日，诏曰：「浩穰之地，民庶实繁，宜申明于旧章，用激清于薄俗。仪制令云：贱避贵，少避长，轻避重。宜令开封府及诸州府各村要害处设木牌，刻其字，违者论如法。」从大理正孔承恭之请也。 
六月十三日，诏：「自今京朝官知录事参军及知县事者见本州岛长吏，用宾主之礼。宴集班位，其升朝官在判官之上，京官在推官之上。违者在所以闻，当行责罚。」 
中外文武官称呼 淳化元年四月二日，国子祭酒孔维言：「窃 
     
之间，多或假借。殿直、承旨差出者须邀司徒之称，京朝官等不分品秩高下，一例递呼郎中。伏乞今后员外郎以上只可正呼，五博至将作监丞得假员外之称，助教以上只令正呼本官，毋致僭越班制，渎乱典常。」诏翰林学士宋白等详议。白等奏曰：「按官品令及内外职官名目，如并令只呼正官，又缘官品之内，甚有难为称呼者，遽令改易，皆从正名，亦虑有所未便。今欲且约孔维所奏，于过呼尤甚者重行条禁，所贵庶官易为遵守。文班台省官及(御)[卿]监、郎中、员外并只得呼本官，升朝官自太常博士以下并京官至大理评事并不得呼郎中。诸司使、诸卫将军不带遥郡者，并诸司副使并不得呼太保。三班自供奉官以下并不得呼司徒。京官自校书郎以下并不得呼员外。待诏、医官等并不得呼奉御。府司录参军、县令等并不得呼员外。京府司录不在此限。判司簿尉等不得呼侍御。文武职事州县等如有检校兼试同正官者，伏请并(德)[得]呼之。」诏依详定施行，降敕牓示谕。 
二年六月五日，侍御史知杂事张郁言：「文武官常参、内殿起居，露立廊庑。望自今前一日预设幕次于合门外。尚书省旧仪，郎中、员外郎见本曹尚书、侍郎及丞郎、尚书见仆射，皆有公礼及回避之文，迩来遂成寝废，望举行之，违者加以责罚。旧制，御史(大)[入]台及出使并重戴，近年(廉)[兼]领他职及出使者辄废其仪。望自今违者罚一月俸料。」 
     
并从之。 
四年六月十二日，有司言：「文武常参官在京监管庶务，并免常参外，其内殿起居、横行参假、入阁门、非时庆吊、侍宴、冬正御殿、御楼朝贺、寿宁节、国忌行香、都省朝堂议事、城外立班并赴，违者以闻，请行朝典。」从之。 
五年十一月二十四日，诏：「三司判官、主判、推官等见本使，并如郎中、员外见丞郎、尚书之仪。」 
至道二年闰七月三日，诏：「今后中书门下只令宰臣押班知印，其参知政事遇正衙横行参假，重行异位，非议军国政事，即不得升都堂。祠祭行香押敕，并以开宝六年六月庚戌诏书从事。」先是，吕端入相，因上言：「臣兄余庆任参知政事日，班制悉与宰相同，愿举行之。」时从其请。至是，参知政事寇准坐除冯拯、彭惟节官不平罢免，因令合门检会参知政事见宰臣(休)[体]例。合门言：「开宝六年六月内，敕中书门下押班知印及祠祭行香，今后宜令宰臣赵普与参知政事薛居正、吕余庆等轮知。系书列衔，参知政事即低次。雍熙四年九月内，御史台言：文德殿前未有参知政事砖位，欲乞依位排砌。依奏。至道元年四月内，敕参知政事宜令与宰臣轮日知印，正衙押班，其砖位与中书门下一班。宰臣使相上事并应有公事，并升都堂。」(及)[乃]下是诏。 
真宗咸平三年八月九日，御史知杂范正(乱)辞言：「内外官称多过资品，望行条制，以肃纪纲。」诏两制集官详定。翰林学士承旨宋白等言：「今请 
     
尚书省、门下、中书省、御史台、九寺、三监、东宫常参官、京官、武班诸卫各呼本官。除台省外，自有检校兼官者，从高称呼。两京五府少尹并以本官称呼，两京留守、判官、通判、诸路(侍)[转]运使副、四赤令、诸州知州、通判、监临官并是京朝(宫)[官]充职，并以本官称呼。其两京留守、判官、诸道行军副使各有检校官者，以检校官称呼。节度、观察使、两使兵马留后官未至检校、太傅者，许通呼太傅、检校，高者从高称。内客省使、客省、引进、四方馆、昭宣、东西上阁门使、遥郡内诸司使官未至检校、太保者，许通呼太保。客省、引进、东西上阁门副使、未至遥郡内诸司使副，并许通呼司徒。内殿崇班、供奉官、侍禁、殿直、奉职、借职并只呼本职。其殿头高品、高班黄门并内品并以本职称呼。若衔命出外，即通呼天使。翰林待诏、医官并通呼待诏奉御。如有同正检校兼官者，各呼本官。诸道幕职、录事参军、县令有检校试(御)[衔]者，呼本官。录事参军仍呼都曹，县令呼长官，(薄)[簿]尉许呼评事。仍望下御史台、宣徽院、阁门、诸路转运使觉察闻奏，请科违制之罪。」从之。 
九月十三日，诏：「应带职、不带职京官及中书堂后官带京朝官者、枢密院主事带诸卫将军同正者，并许于皇城司内下马。」 
五年五月二十八日，诏：「开封府左右军巡使、京官知司录及诸曹参军知畿县见知府，并趋庭设拜。」 
六月十七日，御史中丞温仲舒言：「两省幕次不 
     
合在朝堂，乞依旧例移归中书。」从之。 
大中祥符元年二月二十九日，诏：「自今文武群臣内庭出入，道路相逢，据品秩回避侧立，一依仪制。命妇车担与文武官相遇，亦须回避，不得交杂导从。仍令所由司咨示，违者具名以闻，当寘其罪。」时供奉官、(阁)[合]门祗候刘文赞趋东华门，冲宰相马。至崇政殿门，宰相与亲王对揖，文赞又横绝而过，为(阁)[合]门所举。诏宣徽院劾之，与远小监当，仍令御史台遣吏监出，故有是诏。 
八月十二日，殿中侍御史赵湘言：「窃见舍芳园迎天书日，街中布土，驰道阑以横木，止人践履，而群臣前驱者彻木，行马驰道上；又每逢辂马，不止传呵，分路而过，皆非人臣之礼。今如依古制，不绝驰道，则恐京师浩穰，阻滞车马。欲请每遇大礼，布土驰道，群臣非导驾不得于其上行马，及逢阅习辂马，不得冲过，许令两面行马。违者御史纠举。」从之。 
