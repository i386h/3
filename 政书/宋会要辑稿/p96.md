<!-- { "loadSidebar": true } -->
布之天下。」并从之。 
八月十一日，臣僚言：「师儒之官，陛下参以选格，皆自朝廷除授。独试学官之法，尚未闻罢去。伏望特赐罢去试选之法，悉取于学校。」从之。详见国子监。 
九月七日，给事中俞 言：「窃虑学校方兴之际，监司州县不知朝廷本意，专为育(大)[人]材，有务为丰腆饮食，其弊至于以实直时佑移为市价；务为假借学生，其弊至于犯法害教，多至讼庭，或戾知佐，或侵良民，而不敢问；务为从事外饰，则有枉用钱粮之费；务为申请遗利，则有与民争利之过。惟申明条令，密赐戒告密：疑误。，乃可杜绝其源。」诏札与提举学事司。 
二十五日，给事中俞 言：「学生祖父母、父母老病，或无兼侍，许归宿者。若实在斋者二十人，即乞不得过五人，十人即乞不得过三人，三人以上不得过一名。」诏诸学生满五人听一名出宿，五人以上二人，每十人加二人。又言：「教授谒禁等法，可谓详备，盖欲诸生执经问难，请见无时，循循诱人，贵得成材，以为时用。而诸州教授，有或多务出入，罕在学校，至如过客到发，亦与郡官同讲将迎之礼。愿申明条令，违者必罚。」从之。 
十月二日，诏诸赡学田业，免纳二税。 
二十二日，尚书省检会给事中俞 奏：「今县令佐御带管勾，专切捡察学事。欲乞注拟有出身人，令专管学事，常留在县，不得州郡及诸司差出。不充师长人，更不管学事，御内仍不带。」 
十一月六日，怀德军言：「军学补试到 
      
合格学生一十五人，委(士)[是]士人渐多，难以并附镇戎军教养。所有教授，亦乞差注。」诏除差教授别作施行外，余依。 
十七日，国子司业苏(某)[烨]言：「乞下诸路提举学事司，索州县养士之余，除量存留外，各据所余之数，旋还常平旧拨产业之价。又其余促州县置买物业，择其尤者，优与推赏。」从之。 
三年正月十八日，敕令所删定官李嘉言：「教授入学，堕而弗虔，有未尝升堂者，往往止托逐经学谕撰成口义，传之诸斋，抄录上簿而已，未尝亲措一辞于其间。至于本斋轮流覆讲，则亦未尝过而问焉。欲乞委知、通觉察点检，有似此者觉察，申提举司，按实以闻。」从之。 
二月十三日，臣僚言：「学生虽已经公试，其仲月私试，亦合并引三场。」从之。 
二十五日，辟廱看详：「诸路州军，有校定内舍止有一人处，既难以分为三等校定，今相度，欲考察及十五分，为下等校定。」从之。 
三月十八日，臣僚言：「诸州教授任满赏格，有轻于本州岛曹掾官处，理当依曹掾官法推赏。」从之。 
闰四月三日，礼部言：「翰林医学充驻泊之人，系理为任，即是有官品之人。欲比附外任官条制，令随侍子弟等入邻州学，为随行亲。」从之。 
四日，诏八行添置诸州教授。 
御制学法，诸士以八行中选，为诸生之首选，充职事长、谕。其已命官之人，窃虑亦合先差。估望以八行应格人为教官选首。」从之。 七日，太学博士陆德先言：「伏 
五月二十日， 
      
诏：「诸路已拨良田赡学，提举学事司更不拨还常平价钱。」 
六月十一日，尚书省言：「诸县令、佐，差有出身一人。缘见任令、佐以三年为任，伺候差注，乃在三年之外。学校不可缓，欲令转运、提举司契勘诸县官，对移上、内舍发科人，随资序到任二年以下充令、佐。于学事司钱内支食钱三贯。如不足，吏部注人替。满两考人，其被替人理一任，减一考改官。」从之。 
六月十三日，诏：「诸路教授，尚多阙员，旷职废事非便。令尚书省置籍，每季左右司 刷半年以上阙，从本省榜示，许合格人投状指射。左右司勘会合格人，具名呈禀讫，送中书省。限二日差充。以曾试中或曾经两任教授人，次充教授一年以上，次曾充两学正录，次曾充两学大职事半年以上，次曾充两学长谕，次曾为贡首，次曾在公试十人名内，于格内中二事以上者，为合格。即无中格人，愿就者，但一中格，听选。无一事中格人者，以曾补内舍人选充。即非上舍登科，不在选限，以中格多者为上。同者，以格内一事先后为上。俱同者，具名禀宰(丞)[臣]，选一名。尚书省吏房那拨手分二名，专一注行；左右司增置手分二名，贴书二名，专一行遣。」
 崇儒 宋会要辑稿 崇儒二 政和学规 
      
政和学规
政和三年六月庚申，尚书省言：「学校养士，以待天下贤能，可以作人材，敦士行，兴教化。自县学升之州，自州升之辟雍，自辟雍升之太学，然后命官。则县学为升贡之本。今天下令佐令：原缺，据下文「令佐」补。，吏部注授，多非 
      
其人。俗吏则以学为不急，不加察治，纵其犯法。庸吏则废法学奸，漫不加省，有罪不治。以故学生近来在学，(欧)[殴]斗争讼，至或杀人。盖令佐不加治训，州县不切举察，提举官失于提按，以致如此。不惟士失其行，亦官废其职。今具下项： 
一、州县学生有犯，在学杖以下从学规，徒以上若在外有犯，并依法断罪。 
一、州县学生有犯，教授、令、佐、职事人不纠举，与同罪。知、通失按，减一等。提举官又减一等。若故纵，并加二等。欲令转运、提举司契勘诸县官对移上内舍登科人，随资序到任二年以下，充令、佐。于学事司钱内支食钱三贯。如不足，吏部注人替。满两考人，其被替人理一任，减一考(政)[改]官。」 
诏依。 
七月五日，濠州州学教授陈汤求言：「监宫观岳庙之人，其间有在本贯居住，其随侍子弟，自合入本贯学，不当却入邻州学。」从之。 
十一月，新差提举河东路常平等事毕仲愈言：「学田户兼佃职田，于是水旱减放，每在学校，丰穰厚利，常归令、佐。乞应学田佃户，不得令兼佃职田。」从之。 
十五日，假将仕郎李雨状：「自兴三舍，预籍升补。昨被本路劝籴军储，补前件名目，缘此使(雨)[两]引去学校。伏望许令进纳人元系上舍升补者，听依荫补人入学听下「听」字：疑有误。。」从之。《玉海》：政和三年九月，诏诸州每岁燕贡士于学，因讲射礼。 
十一月，中书省言：「检会政和二年十月二十三日广西路提举学事司申，五月十六日圣旨，乡举里选 
      
三代所以宾兴贤能，以善养人者也。今学校之兴，教养之令具矣。后来寖失本旨，至参以科举。罢废县学，给粮之法，害令惑众者非一。可并依大观三年四月以前指挥。其后降指挥，更不施行。本司已牒诸州，依旧取拨以前应有拘收到户绝田宅，并隶本司于行于行：疑为「施行」之误。。诸路学已足者，若不罢取拨户绝田舍，有害常平法。」诏罢取拨户绝等田充学费，诸路依此。 
四年正〔月〕二十六日，礼部言：「将仕郎前阶州将利县尉丁兴宗，乞比附宫观差遣人，入学读书等事。寻取到辟廱状，欲令入学。」从之。更有似此之人，并依此。 
二月十二日，诏：「今后逐县令、佐，有贡士出身人内，从上差一员兼县学教谕，仍月给食钱七贯。其管勾在学职事，依教授法。」 
二月三日，中书省言：「小学生见近一千人，入学者尚未已。今来只有贡士教谕十人，今欲分为十斋。小学教谕，增与月俸，给钱两贯，不许受束修。」从之。据《实录》，宣和元年七月，有范致厚自国子小学录为校书郎，未见初置小学录旨挥。 
三月二日，诏〔诸路〕应小学生及百人处诸路：原缺，《长编纪事本末》卷一二六补。，并添差教谕一员。因开封府雍丘县申请，故有是命。 
四月十五日，新知颍昌军事崔直躬言：「县学文士不满一季，武士不满半年，皆不与试。县学并以孟月试补，而引试常在下旬，考授预选，入学又须累日。岁升乃以正月上旬锁院，缘此，秋试武士，科试文士，到来春试补入州学，多有日数不足，遂 
      
又次年方与试升补。乞诏有司，使县学试补，须于孟月上旬了毕。到来岁岁升之日，生员在县学月日得足，庶使天下寒俊，一 不至滞留。」从之。 
五月三日，新提举广东路常平等事柳忞言：「乞今后州县文移，系干学校者，并因公牒，不得依前止行帖引。」从之。 
政和四年二月十四日，臣僚言：「乞应元符末上书邪等人，虽在未入仕以前，不差教授官及充考试官。」从之「二月」至「以之」：原在「五月」条与「五月二十二日」条之间，今依时序调整。。 
五月，罢支食钱。 
五月二十二日，尚书省言：「小学生为无考选升补之法，故外任官随行亲应入小学者，许入任所州县小学。大观续降指挥，称依随行亲条违法意。」诏删去。 
六月二十五日，礼部言：「新差杨州司户高公粹，乞外州军小学生并置功课簿籍。国子监状：检承小学令，诸学并分上、中、下三等，能通经为文者，为上；日诵本经二百字、《论语》或《孟子》一百字以上，为中；若本经一百字《论语》或《孟子》五十字者，为下。仍置历书之。欲依本官所请。」从之。 
六月，尚书省言：「自合依令作有官国子生。」诏三年七月十五日旨挥更不施行。 
政和三年十二月二十三日辟廱申明：『乞将当年牓上名次通比，从一高者相压。』已可其请，仍以在学月日先之，所以优其久被教养者。欲乞颁降诸路州学，并依此施行。」从之。 七月二日，新差提举京西北路学事辛炳言：「伏 
十三日，新差提举荆湖北路学事徐行可奏：「乞立法，令诸州钱粮官，须逐日入 
      
学支收官物，庶不致亏失。」从之。 
八月九日，诏：「学校以善养人，设师儒，建黉宇，备 羞，教天下士。十有二年，道日益明，士日益众，庶几于古。而养士之额尚循前数，有司拘以定额，士游学校，不被教养于学者，尚多有之，则野有遗材矣。诸路学校，及百人以上者，三分增一分；百人以下者，增一分之半。即陕西、河北、河东、京东路，学生数少者仰提举学事司具可与不可增及所增数闻奏。」按：《宋大诏令集》卷一五七、《群书考索》后集卷二七载此诏于「五年八月十日」。 
二十七日，新差提举广南西路学事洪拟言：「编户之间，有预学籍者，其父兄尽以辞诉之事付之，校争锥刀之末，而不知以为耻。欲望特降睿旨，应州县学，非为户首，而辄诉本户事者，官司不得受理，仍坐以谤詈争讼之罚。」从之。 
二十三日，臣僚言：「迩者，大学小学教谕受赇，并以赃论。州县学职事违法受赇，乞依大学小学教谕已得指挥施行。」从之。 
