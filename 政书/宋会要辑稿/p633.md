<!-- { "loadSidebar": true } -->
干道三年正月四日，真州六合县武锋军寨遗火，诏令王之奇将被火居民并流移之人逐赈济此句疑脱一字。，仍开具实支过米数(中)[申]尚书省。寻诏：「本军统制官钱卓并不用心救扑，显是弛慢不职，可降三官。」 
二月十三日，诏：「婺州兵卒因遗火作过，知州赵不猷畏懦，可放罢。仍取勘作过兵卒。」 
七年十一月二十九日，诏：「入内内侍省使臣杨震在皇城下居止，遗火盛大，特降一官。」 
九年九月十九日，台州遗火，诏：「可于平江府常平米拨二万石、秀州一万石下台州，令津遣海船般取。若以台州见在常平义仓米充赈济，即以此米充赈粜，委本州岛守臣 
      
拘钱发还两郡。仍就委见差在本州岛措置会子官、监登闻鼓院耿延年与本州岛守臣同共措置。」 
二十日，守臣陶之真降两官放罢，以拯救无方也。以上《干道会要》。 
淳熙元年九月十六日，衡州火。既而诏本路安抚司优加存恤，具已措置赈恤事件以闻。 
十一月二十七日，泸州火。既而十二月二十六日泉州，二年八月七日严州，四年十二月二十二日鄂州城南市，九年九月八日合州，十二年九月二日温州，十四年六月二十二日临安府，逐州守臣自劾，并放罢。令多方存恤，毋致失所。 
二年闰九月十四日，潭州南岳庙火。既而诏于经总制钱内拨赐钱一万五千贯，上供米内支三千石，照绍兴二十六年体例盖造。 
十一月四日，诏：「今月三日皇城内火，三衙、皇城司、修内司等处救火官兵并令左藏南库等支散犒设。」既而统制官每员支钱三百贯，统领官一百五十贯，将官七十贯，应救火人兵每名一十贯。内诸处重伤将官每员本身犒赏外，更支医药钱二百贯，轻伤将官一百五十贯。重伤人兵本身外各更支医药钱七十贯，轻伤人兵四十贯。应有残患不能治疗者各与转一官资。令本处不落名籍，依旧支破本身请给，左军营养老，免趋诸般差役。因伤至亡者，令本处开具奏闻。 
七日，诏百司申严火禁，仍令检正左右司检详编修并六曹等处轮当直宿官觉察，如遇假故，当宿官亦早入局。 
四年三月七日，诏：「临安府居民或遇遗火，差拨马军司潜火官兵。缘地步遥远去处，人力奔趋迟 。自今如众安桥以北，就便令殿前司策选锋军、后军各差二百五十人，逐急先次前去救扑。仍委统制官部押。」 
五年三月二十日，诏：「知兴州杨绛追三官勒停，监押王洧、主簿孟养直各降一官。」既而以提刑折知常奏「兴州沙市火延烧三百余间，绛等以宴饮，不亲救扑」故也。 
闰六月十七日，诏：「访闻金州赡军库干道八年 
      
内缘火延烧系官钱引等物，后来总领所已追陪到钱引四万九千余道，其余应在钱物数目尚多，可特与除放。」 
十一月十五日，诏：「自今临安府城里居民遗火，令马步军司各差三百人救扑。殿前司非奉御前指挥，不得差人前去。如三衙诸军营寨内遗火，止令本军自行救扑。其马步军司、修内司、临安府所差人，并不得干预。所有逐军元认临安府城里外救火地分，并差有司等处防火官兵，除三省潜火人太庙一百一人、玉牒所一百二人、秘书省一百人外，余并不得差(发)[拨]前去。令三衙主帅取统制领将官知禀。」 
二十六日，诏：「自今临安府城里居民遗火，令步军司依旧差统领官一员、将官一员，仍添副将一员、部押官兵三百人，许令服着本司色号，前去专一救扑。」 
十二月二十五日，宰臣赵雄等奏：「昨夕居民遗火，颇近德寿宫，臣等监督官兵实时扑灭。」上曰：「近缘荧惑入氐，宫中火禁加严。来年三月间再入，六月又入庚。元和十一年二月荧惑入氐，六月复入，是谓勾己。十二年十月破蔡州，擒吴元济。自今太史局官须选熟于诸史天文志、知古今者为之。」 
七年八月二十七日，温州贡院火，诏令籍元赴试人别试。 
九年正月六日，万松岭火，诏三衙并修内司官兵救火有劳，可特支犒设。既而殿司三千贯，马步军司共二千贯，修内一司一千贯，令逐司等第支散。其钱于左藏西库支。 
二月二十三 
      
日，诏：「步军司自今有不测遗漏去处，可斟量火势合用人数，一面追唤续差下救火官兵前去并力救扑。」 
九月十日，诏：「自今遇有城外居民不测遗漏，可就城外近便军寨各认地分，差人前去救扑。仍先具地分图本来上。」以上《孝宗会要》。 
淳熙十六年八月九日，南剑州火。既而以知州王楫言：「八月九日夜二更，居民遗漏，延烧市心一带，至次日辰时救灭。抄札到被火之家赈济存恤外，臣以治郡无状，招此天谴，罪无所逃，乞重赐黜责。」诏王楫特降一官宫观，其被火之家，令本州岛优加赈济。 
绍熙二年四月二十四日，徽州火。 
五月二十日，金州火。既而以四川总领所言：「据通判金州陈京等申，本州岛居民遗漏，延烧州治、通判厅并城内外官司、廨舍、库帑及居民屋舍，户数颇众。先次支犒过救火屯驻官兵钱一万道，及措置从本所赈给被火人户，每十口上下之家支钱引五道，五口上下之家三道。缘金州既系重地，适遭火灾，州郡库帑俱为煨烬，势颇穷迫。本所见同诸司措置，续具申奏。」诏将被(水)[火]之家更加存恤，毋致失所。 
三年六月十九日，临安府火。既而以枢密院言：「主管侍卫步军司公事阎仲申，今月十九日夜二更，清波门外遗火。数内后军统领戚拱、中军副将董庆祖、训练官王帅雄三人首先上屋，向前救扑，于是士卒争奋，遂致熄灭，合行推赏。照得右军统领王之类旧有将上或入熟拟降指挥，诏除进熟文字外，余参决有合照应条法指挥及未可径行事件，旧有批送所属勘当，看详指定，候到，见得可行，方可请降旧有将上或入熟拟降指挥。」诏除进熟文字外，余参决有条格指挥体例。合入熟常程文字，诏不参决。以上《孝宗会要》。 
〔嘉泰元年三月戊寅，临安府大火。〕〔夏四月辛巳，火乃灭。〕〔壬午，诏曰：「朕以眇躬，获奉宗庙，不明不敏，无以上承天心，下育百姓。乃者衅咎之延，闵凶洊集，嬛嬛在疚，夙夜震皇。今者谪见天地，京城延火，□□□〕 
      
舍「舍」前文字原缺，据《宋史全文续资治通鉴》卷二九补。，祸甚酷烈，百万生聚，奔骇离居，颠踣号呼，无所归命。夫天生烝民，付予司牧，顾朕德薄，言动差失，政刑缪盩，赫然威怒，宜谴朕躬，元元何辜，害至此极!悼心流涕，痛切体肤。朕方战栗斋精，哀吁于上帝，深自创艾，愈加修省，蕲以祗答明戒，勉为后图。仍诏二三大臣视吾百姓厄，有可以全活而赈赡之者，凡公上之须，廪庾之积，损以与民，一无所爱，庶几安集，以慰憯怛之意。布告有众，明听朕言，故兹诏示，想宜知悉。」 
同日，臣僚言：「伏见临安城内失火，延烧所焚官私舍宇，虽未见开具数目，老幼男女相携避火，多有因蹂践而死者。辇毂之下，日戴陛下 濡之泽，何为被祸如此其极也!臣闻火之发也为有因，而其救之也必有道。遗漏之始，不过一炬之微，其于救灭，为力至易。火势既发，亦不过一处，若尽力救应，亦未为难。至其冲突四出，延蔓不已，救于东则发于西，扑于右则兴于左，于是而始艰乎其为力矣。故后之无所用其力，皆起于始之不尽力，扑灭不救，至于燎原，此古今不易之论也。今日之火，为变甚酷，议者乃徒言天数之难逃，而不知咎在于人力之不尽。夫都城之有火。始则临安守臣与夫步司均任其责，至于殿司，须俟得旨乃出。盖其始也，诚虑临安救火之兵人数单弱，所以与步司均遣。臣闻诸道路，救火之初，步帅夏侯恪酣酒未醒，全不指呼，是以军人亦拱手相视，莫肯向前。虽曰 
      
各执火具，所执殆成虚器。其持桶以取水者，姑以空桶往来；其拆屋以断火路者，则邀索钱物，以待火至。至于烧及酒库，则又抢酒恣饮，更无纪律。故凡恪所历，曾无微劳以奉陛下之命令，以全陛下之生齿，徒闭口不言而已。或曰：恪曾有疾， 力不逮曩时，是以奔走指呼，无能为役。夫既无勇以率先士卒，又无知谋以临制事几，比屋荡焚，父子夫妇至不相保，万一事有大于救火者，则其为患，当不止是，将焉用斯人为哉!今火既息矣，若曰减膳避殿，下责躬之诏，抑畏震惧，以答天谴，此乃陛下应天以寔之事。若曰避火之家，与夫救火将士之损伤者、死亡者，合行优与赈恤，此又有司当所举行，宣布德意之事。而臣今日所言，以为当议救火不力之罪，谢此延烧被苦之民，则如夏侯恪者无所逃其罪矣。若乃延烧罪犯，着在令甲，昭然甚明。臣据临安府申，系左一南厢住人杨浩家遗漏。恭闻高宗皇帝绍兴三年诏严火禁，放火人不以烧毁屋舍多少，并依军法。其失火正犯人如焚毁官私屋宇数多，并取旨，依军法断遣。盖一家不谨，而万家受祸，倘不重寘典宪，其又将何以谢无辜受祸之家乎!臣前所谓火之发也必有因，推原遗漏之因，则临安府所申杨浩是也。其救火也必有道，救之而无其道，如臣前所陈则夏侯恪之罪是也。欲望英断，将夏侯恪亟赐罢黜。仍乞行下临安府，将失火正犯人 
      
研穷根勘。如是正身有犯，不得移罪干仆，明具情犯取旨，重作施行。」诏夏侯恪放罢，余依。 
开禧二年二月四日御笔：「二月二日夜寿慈宫遗火，由朕凉德，以至回禄为灾，上惊慈闱。可自初四日撤乐，避正殿。」 
嘉定元年正月十九日，福州安抚、提刑司言：「知连江县萧仲徽申，今月十一日夜，民家遗漏，躬亲同县官带领弓兵等立赏钱并力救扑。其时风势极盛，急延烧县南左右居民屋宇，四更后方得扑灭，即无损坏官物、人口。除已晓示被火之家，从便就寺观庵宇权暂居止，逐司帖委连江县丞薛师雍前去地头体究，计三百七十六家。权议拨义仓米四十四石五斗，并截拨合发本州岛省钱二百四十一贯文，支散赈济被火之家讫。」诏令福州将被火之家更切多方措置赈恤，毋致失所。 
三年二月八日，建宁府言：「去年十一月三十日，政和县申，本县市心十一月二十七日夜民家遗漏，县官实时躬亲部领弓级等人前去救应。其时火势急焰，续后分头扑灭。本府帖委政和主簿陈师点抄札，计一百三十八卷卷：疑当作「家」。，已支拨钱米， 酌等第赈济讫。」诏令建宁府将被火之家更切多方措置存恤，无令失所。 
