<!-- { "loadSidebar": true } -->
荣、渠二州，怀安、惠安二军，富顺监。各八百贯足。利州路：兴元府，一千贯。旧数同。利州，三千五百贯。旧三千贯。洋州，七百贯。阆州，一千贯。旧数同。剑州，一千贯。旧一千五百贯。巴州，四百贯。文州，一千贯。旧五百贯。
兴州，一千贯。旧一千五百贯。蓬州，五百贯。龙州，四百贯。三泉县。一百贯。夔州路：夔州，二千五百贯足。旧一千五百贯。黔州，七百贯足。旧五百贯。达州，五百贯足。施州，一千贯足。旧五百贯。忠、万二州，各五百五十贯足。开州，五百贯足。涪州，八百贯足。渝州，二千五百贯足。云安军，五百贯足。梁山军，五百五十贯。
南平军，未定。大宁监。四百五十贯足。福建路：福州，二千贯。旧五百贯。建州，四百贯。邵武、兴化二军。各三百贯。广南路：东路广州，四千五百五十贯。旧六百贯。韶州，九百贯。循州，一百九十贯。潮州，二百贯。连州，一百九十贯。贺州，一百九十贯。旧二百贯。封、端二州，各二百五十贯。新州，一百九十贯。康州，二百五十贯。南恩州，一百九十贯。南雄州，五百贯。英州，四百贯。惠州。二百五十贯。西路桂州，四十贯。旧四百贯。容州，三百二十贯。邕州，二千一百二十贯。象州，二百四十贯。融州，五百贯。旧一百贯。昭州，一百二十贯。梧州，一百贯。藤州，一百二十贯。龚、浔、贵、柳四州，各一百贯。宜州，一千二百贯。旧五百贯。宾州，一百五十贯。横、化、高、雷、白五州，各一百贯。钦州，五百贯。旧一百贯。郁林州，一百贯。廉州，四百贯。旧一 
      
百贯。琼州，二百五十贯。昌化、万安、朱崖三军。各四百贯。 
使相，初赐七千贯，加赐有至万贯者，亲王有至二万贯者。节度使，初赐二千贯，加赐有至五千贯者，枢密使(成)[及]宗室管军有初赐三千贯者。两使留后，初赐一千贯，加赐有至四千贯者。观察使，初四千贯，加赐有至三千贯者。防御使，初赐千贯。加赐有至二千贯。团练使，初赐千贯，加赐有至千五百贯。刺史，初赐千贯。并准宣定支本官自用。若皇亲及管军任者或移镇加恩，皆添赐，并系特旨。 
【宋会要】
      
〔咸平五年〕五月咸平五年：据《长编》卷五二补。，诏：「环州最近边，风土不佳，难得井泉，樵采稍远，薪水之价倍于诸郡，洪德、淮安镇尤甚。其戍兵每月可别给缗钱，免令失所。」 
七月庚戌，幸三馆、秘阁，阅四库书，赐直官、校理器币。 
景德元年，真宗幸河，诏文思院、南北作坊仍制造春幡胜。中丞、侍郎、宗正卿、给事、谏议并赐间金镀银幡胜一，并绡幡胜一，纸五事。 
九月，赐占城良马。河北转运使刘综言：「每岁朝廷遣使赐边城冬服，诸军将校皆给锦袍，唯转运使副止颁皁花。」丁亥，并赐河东、陕西三路使副方胜练鹊锦袍。 
闰九月五日，西上合门副使李允则〔为〕镇定高阳关三路都监，辞，例赐窄衣三件，绢二十匹，特旨改赐紫罗窄衫、金束带。诏诸州兵在京执役者，两月一赐缗钱。 
二年正月，工部侍郎、参知政事王钦若加阶及封邑，中谢日，赐袭衣、金带、鞍勒马。故事，辅臣加恩无颁赐之例，以钦若守藩之劳，特宠异之。 
五月戊申，幸国子监谒拜先圣，既而御讲堂，召从臣、学官赐坐。 
六月，赐殿前都指挥使高琼九经书疏、诸史板本各一部，从所请也。 
十月，赐宰执、近臣、亲王新印《周礼》《仪礼》《公羊》《谷梁》传疏。 
三年二月，客省言：「枢密院陈尧叟见在河中，所有立春节仪，未委赐与不赐。」诏赐有差。 
四月丙子，崇文院观四库图籍及所编《君臣事迹》， 阅门类，询其次序。王钦若、杨亿悉 
      
条对，或未当者，上立命改正。因谓侍臣曰：「今编此书，欲为将来典法典：原作「曲」，据《长编》卷六二改。，使开卷者有益也。」赐编修官器帛有差，遂宴百僚(官)于崇政殿。〔四年〕八月壬寅四年：据《长编》卷六六补。以下皆四年事，然月日多颠倒错乱。，幸崇文院观所编《君臣事迹》，王钦若、杨亿以草本进御，上 览之。又入四库阅视图籍，赐修书官器币。 
四年六月丙辰，赐编《君臣事迹》官冰十匣，以暑甚特赐之。 
七月丙子，赐黎龙廷九经，从其请也。 
八月庚子，蒲端国进贡使上言：「伏见占城使蒙恩赐鞍勒马二，神旗二，愿依例沾赉。」有司以蒲端在占城之下，请给杂采小旗五，从之。 
九月己巳，铸交趾郡王印，制安南旌节，付广南运司赐之。赐交州黎龙廷佛经一藏，从其请也。 
八月，诏：「近日外国人使并诸蕃酋长入贡朝见，所赐例物中有轻 闇弱者，可专委合门使、副觉察检校，不得更然。」 
八月壬寅，幸崇文院观书，赐修书官器币。 
九月，诏：「三司请给左藏次色金造带，以备赐近臣。国家宠待俊髦，务存优异，惜费敦俭，岂在于斯 自今并以上色金造。」
【宋会要】
〔大中祥符〕三年正月，诏河东吐浑安庆军校，自今岁给锦袄。 
二月，诏：「旧制，自二月朔，诸军入见，赐单夆服，今以天气尚寒，令赐锦衣。」是月丙子，知枢密院陈尧叟上《泰山封禅圣制颂》，诏答之。上又以其词有规切之意，作歌以赐。戊寅，作新制《泰山铭记周备》五言诗赐王旦。 
三月十三日， 
      
李公蕴贡方物，诏赐太宗御制御书一百卷轴。 
九月，诏：「自今每遇节赐臣僚吃食，令内侍省差使臣就御厨先点检精细，即付客省宣赐。若有不便，回换，仍具以闻。」 
九月十二日，帝作《宗室座右铭》并注，分赐宁王〔元〕墦等。帝谓宰臣曰：「判宗正司赵湘请朕亲着箴诫之文以示宗室，因制此铭以申诲导，可付学士院降诏赐之。宁王等因此亦降诏谕意分赐。」 
十二月十六日，内出南阳郡王惟吉书迹七卷并目录，并御制序送秘阁。惟吉子守节又献其父真草书《千字文》石本，诏付史馆，而赐守节 书。 
四年正月，帝谓知枢密院王钦若等曰：「此月二十四日宁王元墦生日，其日方在祀(分)[汾]阴途路，中司移就十七日，仍依例差使臣押赐器币等如例。」是日，帝又曰：「应祀汾阴一行白当并礼毕文武臣僚已下支赐，今后如遇南郊及别行祀事，不得为例。」 
七月辛巳，赐蒲端国旗帜、铠。 
五年正月二十七日，帝作七言诗赐允宁等。先是，允宁等诵《易》终篇，习虞世南书颇有楷法。帝悦其向学，故赐诗奖焉。 
十二月，赐在京诸班直、诸军厢主以下至剩员以上柴炭各有差。先是，真宗以连日雪寒，柴炭价贵，故特有给赐。其军士外戍家属在营者半之。凡柴五百七十八万，炭五百八十五万。 
六年十一月，赐御史台九经、三史、《三国志》、《晋书》，从所请也。 
七年二月，给泾原路笼竿城公用钱岁二十万。时都 
      
钤辖曹玮言，本城鬻酒课二百三十万，请以其羡数给公用，故有是赐。 
八月，诏河东转运司以官物制韦裘毡革蔑，给代州沿边巡警兵士，恤其寒苦也。 
【宋会要】
十二月，赐刑部尚书、新授兼御史中丞冯拯袭衣、金带、鞍辔马，仍赐绣鞯，以拯尝历中书、枢密院，非常例也。 
八年正月，赐玉清昭应宫国子监印本书各一部，从判官夏竦之请也。 
二月辛酉，圣制文集赐玉清昭应宫。 
三月癸卯，崇文检讨冯元讲《论语》首篇，赐绯。 
五月，三司言端午合赐臣僚时服，以禁帑经火，编排未得。帝以时服不可后期，仍令先给诸军班及赐内侍。诏同玉清昭应宫副使、户部侍郎林特，给事中、知制诰、同知审官院钱惟演冬服，并依学士例给锦袍。特自三司使授，惟演尝知通进银台司，因上言，故给之。又诏赐注辇使冬服锦袍。使方胜宜男锦，副使盘球云鴈锦，判(言)[官]方胜练鹊锦，仍赐八节燎羊、法酒。 
五月，诏增镇戎军公用钱岁二十万。初，本军岁给百三十万，地当极边，军屯颇众，故增焉。仍赐银千两，以备器用。是月，又赐邕州公使钱岁二十万，以其地管蛮洞，备犒设也。 
九月八日，赐知秦州、兼泾原路沿边安抚使曹玮公用钱岁三百万，仍诏自今不兼安抚使者给其半。 
十二月十八日，合门言：「立春日，内外文武百僚宣赐春幡胜，门赐放谢，逐 
      
幕次各赐茶酒。其日懿德皇后忌，欲候文武百僚西上合门进名奉慰退，令戴幡胜，依例唱赐。」从之。 
十二月癸酉，高丽遣使郭元至阙下，请赐历日及《登科记》、御制赐诗。 
九年正月丙寅，郭元辞，赐王询诏书七函、衣带、器币、鞍马、九经、《史记》、《两汉书》、《三国志》、《晋书》、诸子、历日、《圣惠方》，从其请也。 
九年十一月二十三日癸亥，召近臣观书龙图阁，杨亿、吕夷简与，上作诗五章分赐。 
【续宋会要】
天禧元年二月二十八日，新授保平军节度使、同中书门下平章事、驸马都尉魏咸信判天雄军，召到未见，亦赐新史。 
二月，赐宗正寺本经史各一本，以备修撰玉牒。 
七月，赐中书、枢密院、两制已上新印《翊圣保德真君传》各一册。 
【宋会要】
十二月，诏赐诸军班直、六军修仓装卸兵健已上柴炭。以岁寒故也。柴六百七十五万，炭七百二十七万。 
二年四月，上封者言：「岁遣使臣赐府州蕃部冬服，悉召藩部面给之，其使臣颇成留滞。望令麟、府州驻泊石知颙及知府州折惟忠受之，纳于公库，召蕃部给付，冀免(从)[侵]欺留滞。」从之。 
九月癸酉，龙图阁待制李虚己上奉诏集群臣所和御制诗为《明良集》五百卷，诏赐器币。 
十一月辛未二十一日二十一日：按天禧二年十一月朔在己未，辛未乃十三日，此误。，召近臣观太宗御书及圣制 书， 
      
赐宴楼下，上作《太清楼阅歌诗》二首。 
三年九月丙子，召宗室、宰臣、两制以上于清景殿观御制于：原作「对」，据《长编》卷九四改。，赐皇太子《元良述》、《六艺箴》，又以《国史》、《两朝实录》、太宗御集、纬书、□秘书、经史子集并御集、《御览》、群书赐太子，命从臣 阅，又作七诗十韵赐宰臣准等，遂宴于殿内。 
十二月辛卯，赐辅臣《元良述》、《六艺箴》各一卷，《承华要略》、《正说》各十卷。要录再赐则总为二十卷也。 
四年七月，新除吏部侍郎、兼太子少傅、同平章事李迪等，召谢日面赐袭衣、金带、鞍勒马，非常例也。 
十月，赐天下宫观《祥符降圣记》各一本。 
