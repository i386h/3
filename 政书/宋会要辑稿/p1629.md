<!-- { "loadSidebar": true } -->
淳熙十六年三月十三日，臣僚言：「窃见诸州军流配二广、海南罪人，无非故犯法律而得此也，而乃巧生计谋，创为截留之例，远者不过中路，近者只在七五程之间，或假寅缘，或行贿赂，或求书札，或凭技巧，便得截留，更不到元断地所。深恐凶恶之人不知所畏，犯者日繁，非刑期无刑之意。乞行下诸路提刑司，将流犯二广、海南罪人，他州不得仍旧截留，须管押至元断地所。」诏检坐见行条法，委诸路提刑司严切禁止，将违戾去处按劾以闻。 
六月十六日，臣僚言：「近降指挥，就诸路州军见编配、羁管及移乡等人，除谋叛并缘坐及事干边界编配并强盗杀人贷配月具存在外，(人)其余罪犯即已该登极赦恩，并放自便。夫编配黥徒，隶籍他州，仰给衣粮，平时州郡窘于用度，常若不给，今闻赦放，即便捐除，困弱者怀饥寒之忧，强悍者思饱暖之策，既无资籍，直有相聚为盗耳。乞令所在州军编配应赦合放罪人，愿归乡井者给据停放，其无 
      
所归、不愿停放者改刺存留，庶几依旧仰给衣粮，不致失所。」从之。 
七月十九日，诏刑部行下诸路州军，将该遇赦恩合放逐便之人，当官审问愿与不愿放停，如不愿放停，仍旧存留，支破请给。从臣僚之请也。 
八月十五日，检正诸房公事王回等言：「诸州军配隶人因该指挥停放之后，除有力可以归乡听其自便，其余在道失所之人，行下所在州军出榜，许合就便陈状，从各州给据，改充厢军，依条按月支给衣粮。如愿再归元放停去处，亦与关牒回程，州县量给口券，送至地头。如其间有奸猾不逞之人，不愿充军，于道路结集作过，乞令所在州军巡尉官司等捕捉赴官根勘，重作施行。仍多镂文榜晓示。」从之。 
绍熙二年三月八日，诏：「诸路州军将登极赦以前所配摧锋等军并诸州系将、不系将禁军重役人，自到配所如不曾经逃走被获、别无过犯，并元犯不系情理深重巨蠹之人，即开具元犯事因，结罪保明，具申枢密院取旨，特免重役。」 
二十四日，诏：「诸州军如有诸色人犯情理凶恶或强盗合配之人，照沅州条法，不得配往靖州。」以靖州守臣姚 言：「本州岛接连溪洞蛮徭去处，在沅州二百里之外，前后作过为本州岛之患，多因配隶之卒，乞依沅州例，免配本州岛。」故有是命。 
九月十六日，知琼州黄揆言：「今中外之奸民以罪抵死而获贷，必尽投之海外以为兵，是聚千百虎狼而共寘之一 
      
丘也。今其日积者已多，而累累递送者方来而未已，一旦稔恶积衅，溃裂四出，臣恐偏州之民项背不能帖席而卧也。乞自今凡凶恶贷死而隶于流籍者，许分之沿江诸屯及其它远恶之地，无专指海外以为凶薮，庶几阴销潜削，不至滋蔓，流毒偏方。」从之。 
三年三月二十一日，臣僚言：「朝廷立法，犯入己赃公吏并强劫盗等人，配至所在州军，自有年限年：原无，据《文献通考》卷一六八补。，方许放停逐便。近年以来，州军更不照应，一二年间，随即放停，是致人皆玩法，以配为常以配为常：原作「以配面为」，据《文献通考》卷一六八改。。或经三五度刺配者，再至所窜州军，更不悛改，不过易地居处，愈肆其恶，实为民害。乞行下诸路，应犯法刺配人如至本州岛，须依条限，方许放停。如限内再有所犯，乞拨入屯驻军中重役，永不许逐便。」从之。 
六月十六日，权知梅州陈友闻奏：「乞将配隶犯强盗人刺填摧锋军，免逋逃山谷，啸聚为盗。」上曰：「如此则免啸聚山谷，为良善，甚好。恐在军收之，又不相能。」友闻奏：「此曹皆是亡命之徒，寻常配隶。」 
九月二日，诏：「今后诸州军如有凶恶强盗合配之人，照全州已得指挥，不得配往武冈军。」以本军言「本军在溪洞蛮獠腹心之内，朝廷及诸路州军将凶恶强盗贷命重役之人断配本军，窃恐窜入溪洞啸聚」故也。 
四年十一月二十八日，知温州孙楙言：「本州岛士人胡昶恃势把持，诈取钱物，究勘皆是实迹。奸赃狼籍，为害一方，偶以祖荫听赎，送邻州编管，尚虑他 
      
日还乡复雠报怨，为害愈多。乞行下建宁府，将胡昶牢固拘管，虽经赦宥，或年限已满，不许放还，庶几永嘉一郡生灵稍获安居。」诏特不移放。 
五年二月三日，枢密院言：「已降指挥，将强盗贷命罪人并配隶摧锋军等处并诸路州军系将、不系将禁军重役，候及五年无过犯，与免重役。(命)[今]来节次有已免重役人，据所在州军申乞，改刺军额收管，并已有改刺充禁军去处。缘上件重役人(充)犯情理深重，所以配充重役，今既以年限与免重役，便得改刺充禁军，不惟正禁军耻与为伍，又且永远得支给禁军衣粮及在犯配牢城人上，窃恐轻重失当。」诏将诸军并诸路州军已得指挥免重役之人，自今后并与改刺充本州岛牢城收管，支破牢城衣粮。内有系韶州摧锋军、泉州左翼军、江陵府神劲军，潭州、隆兴府、建康府安抚司亲兵，成都飞山军、雄边军，并改刺元驻札处本州岛牢城收管，余依节次已降指挥施行。 
庆元元年正月二十六日，诏令刑部镂版遍下诸路州军，将犯配伪造会子人，须管责令本营每日酉点，严切关防，常令存在，不得差出借事，致令走逸。如有违犯，即将兵官合干人等重行降责。 
五年三月二十八日，臣僚言：「远方豪民一罹大辟，倾其家赀，请求附会，作疑狱奏，多得减死，幸侥已甚。使到配所，居作如法，不许还乡，犹云可也，又复计嘱防送，中途纵逸，公私通知，恬不为怪。乞行 
      
下诸道，今后如有疑狱已经奏减者，仰差得力之人防送，具起离日分申刑部。仍令刑部行下所隶州军，候罪人到日，即便缴申照会。如或遇限不见申到，许刑部检举，送本路监司根究，按核以闻，重寘典宪。」从之。 
五月二十三日，臣僚言：「乞行下诸路州军，应贷命配军罪人，令沿路选差军兵牢固管押传递，取各州交管公文回照，不得容令管押人受嘱作弊。如有走透，知、通、兵官各坐以罪。及配隶州军须管牢固关防，不得作借事公文纵放，违者并坐知、通、当职官之罪。令所在州军专委巡尉根捉见今逃窜在管下搔扰作过之人，解赴所司，押归元配去处。所有胥吏犯赃罪至徒之人，永不许放叙，亦令各州县根刷，如有衷私存留在役，日下逐出，大字具姓名，用版牓揭于州县之门，不许复入。如有违戾，其州县容纵官司亦各坐罪。并令监司常切觉察，御史台体访弹劾。」从之。 
六年十月二十二日，臣僚言：「大辟奏谳，贷以重役，在法再犯，必加(铢)[诛]戮。今此徒既获贷死，又无官役，至配所未几，乃委身求托于贪婪士夫之当官者，强所隶之州，给之以放停之据，而遂蓄之于私家，或使之自便。彼无以自养，复啸聚以害人。乞举行条法，重役之人州县不许放停，与之经营给据留于私家，许人告首，重寘典宪。」从之。 
嘉泰元年四月二十七日，诏令诸州军各将见管强劫盗配军并日后似此配到之人， 
      
约束当职官吏常切钤束，不得辄行差拨。如违，从监司按劾，重作施行。若因事败露，其守臣并议责罚。 
八月九日，臣僚言：「逃军非为盗则尝杀人者也，黥隶之后，或传送之不专，或拘系之不谨，或寅缘而差出，或计幸而脱放，散处乡落，长恶不悛。又有富家巨室，囊橐其奸，则自窃而盗，自结集而啸聚，为民之害盖不少矣。乞戒饬有司，申严条令。县则责之令尉，严立保(五)[伍]，有犯同坐；州则责之守臣，明行关报，旬〔具〕存否。凡凶恶强盗，并令牢固拘管。一路刑委提刑司，每遇巡历，按籍阅视，如有违戾，觉察以闻。」从之。 
三年六月十八日，臣僚言：「窃惟人之犯罪，有流配者，罪未至死，故至配所，仍俾着役，犹有自新之路。近缘州郡匮〔乏〕，以黥卒溢额，申闻省部，乞令住配，纔得指挥，初未尝遍牒诸州军，每遇他郡罪人押到，则以住配却之，甚至一二千里之遥，竟以牒回。其间严寒极暑，疾患所侵，毙于非命者不一。况已配之人，又复押还，不知本州岛军置之何所。若易他郡，则先以刺定州军之名，岂容再改刺乎 乞明诏有司，今后诸路州军有申到配军溢额去处，先委本路监司差官从实勘会，果系溢额，方许住配，仍疾速遍牒诸州军照会。或有已配未到之人，所配州军虽是溢额，具与收管，不得再行传押回归。仍乞逐路提刑司常切纠察，毋得违戾。」从之。 
七月三日，前知漳州方铨言：「为民之害者，莫甚于猾吏；而 
      
为民害之尤者，又莫甚于已黥之猾吏。今之士大〔夫〕乃有蓄之私家以为鹰犬，收之官府以为爪牙。民之被害者，虽欲执之以闻于官，则彼已黥矣，尚何所顾藉，往往亦逡巡而退却。乞行下诸路，委自提刑觉察，庶几奸猾不为民害。」从之。 
四年正月二十三日，臣僚言：「后世衣食之路日蹙，犯法者既众，配隶之人中路多逸。及到配所，州郡惮于赡养，往往故纵不捕。此徒虽幸脱免，而其身实无所容于天地间，饥寒切身，若非(郡)[群]众贩卖私商，即是聚为强盗。配隶之人，盖有二种。其间乡民一时斗殴杀伤，及胥吏犯赃贷命流配等人，设使逃逸，未必皆是强勇，能为大过，欲止从徒配本州岛牢城重役，立为赦限，限满给据，复为良民。至于累犯强劫及聚众贩卖私商、曾经杀伤捕获之人获：原作「人」，据《文献通考》卷一六八改。，皆能跳梁山溪，运动兵仗，非村民、胥吏之比，欲并配屯驻军，立为年限，限满改刺，从正军衣粮。此外更有前后逃亡未获之人，该遇今郊，亦并许出首，投充正军。不惟人有改过之门，而军伍之中亦得强壮之助，诚为利便。」从之。 
四月十二日，臣僚言：「两淮编置之人，多因渡淮作过，遂丽三尺，械颈絷足，闭锁牢城，听其死而后已，岂不可悯!欲将诸州所收过淮编置罪人，特令分刺屯驻诸军，各使自 。」诏令诸路安抚司行下逐路州军，先次密切开具见拘管编置人姓名、元犯，于旬呈日审验，画一开具老弱强壮姓名、人数申枢 
      
密院。 
开禧元年闰八月十九日，臣僚言：「配隶、羁、编管之条，非奸赃强盗杀人贷命与夫斗杀情重者，不以是罪之。酷虐之吏，曾不是思，创为押出外界之例，稽之《刑统》、《新书》无是法。欲严饬中外，自配隶、编、羁管之外，惟他郡作过之人许勒还本贯，其余悉从本条科罪，不得辄将土著之人并家属押出外界。」从之。 
