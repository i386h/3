<!-- { "loadSidebar": true } -->
十一月二十二日，诏加赠皇后曾祖赠太师、尚书令、莱国公曹安国公，祖赠尚书令、冀王彬鲁王，父虞部员外郎 特进、太傅、兼侍中。曾祖母追封许国太夫人张氏韩国，祖母追封陈国太夫人高氏秦国，鲁国太夫人唐氏舒国，楚国太夫人刘氏燕国，母长安县君冯氏徐国，并太夫人。 
二年三月二十八日，皇后兄耀州观察使曹仪赠永清军节度使。 
四月八日，以皇太后尊上保庆殿名，诏加赠祖赠太师兼中书令杨 尚书令，父赠彰德军节度使、中书令兼尚书令、冀国公知俨太(使)[师]，叔赠昭庆军节度使兼侍中知信宁国军节度使兼中书令。祖母追封吴国太夫人王氏齐国， 
     
母追封鲁国太夫人张氏楚国，叔母追封荣国太夫人盖氏(号)[虢]国，并太夫人。 
六月十九日，右班殿直许义全特赠左领军卫将军。 
三年七月五日，泽州团练使李用和言：「准修玉牒所取索庄懿皇(后太)[太后]二代封赠。」诏特加赠曾祖赠太子少傅李应已太傅，祖赠太子少师延嗣太师，父赠泰宁军节度使兼中书令仁德尚书令兼中书令，曾祖母追封英国太夫人沈氏蔡国，祖母追封江国太夫人汪氏徐国，母追封越国太夫人董氏陈国，并太夫人。 
四年七月十九日，齐国夫人许氏亡兄用诚、弟义真并赠左卫率府率。 
八月十一日，磁州防御使郭崇仁赠彰德军节度观察留后。 
庆历二年闰九月十八日，诏修媛张氏曾祖供奉官文渐赠宁州刺史，祖试秘书省校书郎颖赠光禄少卿，外祖应天府助教曹简赠著作佐郎。 
五年正月四日，皇后弟四方馆使、荣州刺史曹傅赠崇信军节度使傅：原作「传」，据《宋史》卷二五八《曹彬传》改。。 
四年十月，章懿皇太后侄西头供奉官李瑛赠如京使、荣州刺史。 
五月二十九日，皇后叔侍卫亲军马军都指挥使、定国军节度观察留后曹琮赠安化军节度使兼侍中。六月九日，修媛张氏弟西头供奉官、合门祗候化基赠密州观察使，八年再赠安远军节度使。 
七年十二月二十一日，美人张氏伯进士尧卿赠太子中允，八年再赠太常少卿。 
八年三月六日，驸马都尉李遵(聂)[勖]男供备库使端宪赠泽州刺史。端宪拜魏国大长公主，拜出，特加赠。 
六月八日，皇后侄合门通事舍人曹赠内藏库使、康州刺史。 
十二月十一日，以美人张氏进册贵妃，诏曾祖赠刑部侍郎文渐太傅，曾祖母追封乐平郡太君汤氏鲁国太夫人；祖曾吏部侍郎颖太尉，祖母追封安定郡太夫人钱氏韩国太夫人，父赠刑部尚书尧封太师；外祖父赠著作佐郎曹简祠部郎中。 
皇佑元年三月二十三日，魏国大长公主婿内藏库副使焦从约赠内藏库使。
二年六月十三日，赠贵妃张氏母越国夫人，曹氏曾祖曙为秘书丞，祖靖为尚书祠部员外郎。 
七月十九日，皇舅彰信军节度使兼侍中、充景灵宫使李用和赠太师、中书令，追封陇西郡王。 
八月，追封皇后乳母荣国夫人周氏为鲁国夫人。 
至和元年六月十三日，追封皇后父 为东海郡王 ：原作「圮」，据《宋史》卷二五八《曹彬传》改。，温成皇后父尧封为清河郡王，母曹氏为齐国夫人。 
嘉佑二年七月三日，特赠贤妃苗氏三代为东宫三少官。 
七年八月十一日，诏赠婕妤周氏二代。初，知制诰张言：「中书送下封赠婕妤三代词头，然婕妤位正三品，其封赠未应法，请下有司检详典故。」中书检用崇国夫(氏)[人]许氏、美人张氏例送舍人院，而知制诰祖无择又言，许夫人、张美人出一时之恩，未为得礼。于是更下学 
     
士院详定，而止及二代焉。 
英宗嘉佑八年即位未改元。五月九日「英宗」至「未改元」十一字，原作「年」，据上下文体例改补。，赠皇后曾祖故忠武军节度使追封韩国公高琼太师，曾祖母故潘原县太君李氏滕国太夫人，陇西郡夫人李氏舒国太夫人，祖建雄军节度使继勋兼尚书令，祖母会稽县君康氏祁国太夫人，太原郡夫人郭氏郧国太夫人，金城县太君王氏成国太夫人；父北作坊副使遵甫检校太傅、保信军节度使，母鹿郡君曹氏沂国太夫人，乐寿郡君李氏均国太夫人。 
神宗治平四年即位未改元二月十三日，诏加赠太皇太后曾祖太师、尚书令兼中书令、邓王，祖彬太师、尚书令兼中书令、唐王，父 太师、尚书令兼中书令、韩王。曾祖母张氏周国，祖母高氏唐国，刘氏鲁国，刘氏商国，母冯氏韩国，并太夫人。皇太后曾祖琼太师、尚书令兼中书令、秦国公，祖继勋太师、中书令兼尚书令、代国公，父遵甫太保兼中书令。曾祖母李氏吴国，李氏越国，祖母康氏秦国，郭氏楚国，郭氏鲁国，母曹氏燕国，李氏魏国，并太夫人。皇后曾祖敏中太师、尚书令兼中书令、魏国公，祖传亮太保。曾祖母梁氏周国，张氏楚国，宋氏吴国，王氏兖国，祖母吴氏舒国，并太夫人。母李氏祁国，张氏萧国，并夫人。 
熙宁元年十二月十二日，诏加赠太皇太后曾祖陈王，祖彬商王，父 越王；曾祖母张氏唐国，祖母高氏商国，刘氏吴国，刘氏汉国，唐氏周国，母冯氏越国，并太夫人。皇太后曾祖琼大宁郡王，祖继勋韩国公，父遵甫太傅、尚书令兼中书令；曾祖母李氏越国，李氏燕国，祖母康氏吴国，郭氏秦国，王氏吴国，母曹氏魏国，李氏吴国，并太夫人。皇后曾祖敏中越国公，祖传亮太傅，曾祖母梁氏徐国，张氏韩国，宋氏陈国，王氏吴国，祖母吴氏邓国，并太夫人；母李氏邠国，张氏郑国，并夫人。 
四年九月二十一日，诏加赠太皇太后曾祖吴王，祖彬汉王，父 魏王；曾祖母张氏楚国，祖母高氏夏国，刘氏越国，刘氏周国，唐氏汉国，母冯氏魏国，并太夫人。皇太后曾祖琼崇王，祖继勋燕国公，父遵甫太师；曾祖母李氏韩国，李氏吴国，祖母康氏燕国，郭氏魏国，王氏楚国，母曹氏陈国，李氏越国，并太夫人。皇后曾祖敏中鲁国公，祖传亮太师；曾祖母梁氏鲁国，张氏魏国，宋氏韩国，王氏秦国，祖母吴氏郑国，并太夫人；母李氏楚国，张氏越国，并夫人。 
七年十二月三日，诏加赠太皇太后曾祖齐王，祖彬夏王，父 燕王，曾祖母张氏韩国，祖母高氏晋国，刘氏秦国，刘氏鲁国，唐氏吴国，母冯氏陈国，并太夫人。皇太后曾祖琼卫王，祖继勋康王，父遵甫太师、中书令兼尚书令、武功郡王；曾祖母李氏魏国，李氏楚国，祖母康氏唐国，郭氏陈国，王氏周国，母曹氏秦国，李氏燕国，并太夫人。皇后曾 
     
祖敏中唐国公，祖传亮太师、中书令；曾祖母梁氏汉国，张氏燕国，宋氏周国，王氏吴国，祖母吴氏晋国，并太夫人；母李氏齐国，张氏商国，并夫人。 
十年十二月十一日，诏加赠太皇太后曾祖夏王，祖彬周王，父 秦王；曾祖母张氏夏国，祖母高氏周国，刘氏周国，刘氏夏国，唐氏夏国，母冯氏夏国，并太夫人。皇太后曾祖琼鲁王，祖继勋许王，父遵甫卫王；曾祖母李氏鲁国，李氏鲁国，祖母康氏陈国，郭氏韩国，王氏陈国，母曹氏周国，李氏周国，并太夫人。皇后曾祖敏中秦国公，祖传亮兼尚书令，父经太傅兼中书令、河间郡王；曾祖母梁氏秦国，张氏秦国，宋氏秦国，王氏周国，祖母吴氏楚国，母李氏魏国，并太夫人。 
二十六日，封皇太后叔祖母故引进使、陵州团练使高继隆妻长安县太君吕氏仁寿郡夫人。 
元丰元年正月六日，神宗乳母魏国安仁保佑夫人张氏乞依赦封二代，从之。 
十月十七日，皇城使、嘉州防御使曹佺诏特赠同州观察使。以驸马都尉诗之父也。 
二年七月二日，诏赠嘉王頵妻父故东头供奉官王克善成州团练使，妻母张氏延安(君)[郡]夫人。 
六年八月一日，诏嘉州刺史任泽赠崇信军节度使。以泽乃仙游夫人母弟也。 
八日，诏濮安懿王任夫人父赠左监门卫将军固赠宁国军节度使，母仙源县太君张氏封遂国夫人，兄守政赠资州防御使，守沂赠昭州防御使。 
八年四月二十四日，诏加赠太皇太后曾祖赠太师、开府仪同三司、冀王琼汉王，祖赠太师、开府仪同三司、越王继勋豫王，父赠太师、开府仪同三司、鲁王遵甫兖王；曾祖母赠冀国李氏汉国，冀国李氏雍国，祖母赠越国康氏豫国，郭氏赠吴国，王氏赠吴国，王氏赠冀国，母鲁国曹氏赠兖国，并太夫人。皇太后曾祖故任尚书左仆射、门下侍郎、平章事、赠太师、开府仪同三司、兖国公敏中文安郡王，祖故任驾部员外郎、赠太师、开府仪同三司、卫国公传亮韩国公，父故任定国军节度观察留后、赠太师、开府仪同三司、河内郡王经益王；曾祖母兖国梁氏唐国，张氏荆国，宋氏楚国，王氏越国，祖母魏国吴氏韩国，母鲁国李氏秦国，张氏吴国，并太夫人。皇太妃曾祖任百祥赠太子太保，祖士清赠太子太傅，父延和赠太子太师，继父故(洪)[供]备库副使朱士安赠开府仪同三司；曾祖母孙氏赠郯国，祖母康氏赠(苕)[莒]国，母唐氏崇国，王氏荣国，逯氏昌国，并太夫人。 
哲宗元佑元年闰二月二十二日，诏章懿皇后父赠太师、开府仪同三司、越国公李仁德特追封京兆郡王。从泰宁军节度观察留后李珣等奏也。 
四年十月八日，诏加赠太皇太后曾祖魏王琼为吴王，祖楚王继勋为兖王，父唐王遵甫为周王；曾祖妣燕国李 
     
氏为邠国，卫国李氏为韩国，祖妣鲁国康氏为楚国，豫国郭氏为杨国，秦国王氏为商国，妣吴国曹氏为越国，秦汉国李氏进封荆雍国，并太夫人。皇太后曾祖申王敏中为定王，祖荣王传亮为卫王，又周王经为秦王；曾祖妣魏国梁氏为秦国，鲁国张氏为陈国，唐国宋氏为豫国，陈国王氏为唐国，祖妣越国吴氏为吴国，妣豫国李氏为燕国，冀国张氏为韩国，并太夫人。皇太妃曾祖赠司空任百祥为太保，祖赠司徒士清为太傅，父赠太尉延和为太师，继父赠和州团练使朱士安为莱州防御使；曾祖妣卫国孙氏为秦国，祖妣曹国康氏为魏国，妣苏国唐氏为鲁国，镇国王氏为周国，益国逯氏为汉国，并太夫人。 
