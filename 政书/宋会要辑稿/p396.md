<!-- { "loadSidebar": true } -->
》同芳，《葛覃》拟迹。乐亲蚕而尝往，鄙戏马以宁窥。仰宗亲而示戒，服澣濯以从宜。率宫中之嫔则，化天下之母仪。讵假大家之诲，宁烦女史之规。信人伦之是宪，实王化之攸资。洎宸驾上仙，璇宫居默，参乐 。配于干而且两，询其可而惟五。微子遐胄，汉氏遐孙，乃忠乃孝，为藩为垣。貂蝉奕奕，棨戟盈门。金、张孰拟，田、窦奚言。庆既未央，善不徒积。神覆玉衣，梦怀桂魄。瑞集气黄，喜扪空碧。宜产夫人，衣兹褕翟。修德忘劳，逮下无斁。《芣 ，功高舜禹。日月其文，雷霆其武。造我皇宋，临兹率土。眷后宫之虚位，期阴教之稽古。将『荇菜』之化供，庶《桃夭》之斯
      
自删，亡珠谁匿。蠲脂泽之公田，安练裳之俭德。希任、姜兮比隆，尚皇、英兮臻极。唯驻景兮弗能，欲后天兮莫得。呜呼哀哉!玄墀将去，素奈先开。弃椒兰兮奄忽，委嫔御兮徘徊。收玳簪于汉殿，遗宝鉴于秦台。杳何之兮岱岳，邈不见兮蓬莱。呜呼哀哉!永巷吁嗟，长秋哀送。望鹥辂兮含酸，奠牺 兮增恸。去复去兮生若浮，悲且悲兮事如梦。缅遗踪兮昔也濯龙，背双阙兮依然丹凤。呜呼哀哉!月明宫掖，风回殿扉。耿兰釭兮悄悄，虚玉座兮依依。像设俨兮如在，云雨凄兮不归。来何难兮辎軿降，往何易兮朝露晞。呜呼哀哉!咽薤
 礼 宋会要辑稿 礼三一 后丧 一天头原批：「礼。凶礼。后丧。」 元德皇后 
      
元德皇后
【宋会要】
真宗至道三年十二月五日，制曰：「朕获纂洪图，仰怀慈训，式遵茂典，诞举徽章。太宗皇帝贤妃李氏辅佐先朝， 
      
发(辉)[挥]内则，柔明之范，图史芳传。顾惟凉薄之资，敢忘劬劳之德!追崇礼秩，用慰孝思。追上尊号为皇太后。」 
十七日，太常礼院上言：「准制，追尊故贤妃为太后，改奉园陵，请令司天监卜地揆日，宗正寺于皇后庙别立庙堂。」从之。 
真宗咸平元年正月九日，秘阁校理舒雅请上尊谥曰元德皇后，诏恭依。议曰：「恭惟皇太后沙麓储祥，河州袭庆。早习姆师之训，茂扬邦媛之风。言德具修，图箴是宪。爰被长秋之选，克彰象服之宜。志在进言，恩均逮下。服澣濯而崇俭，谨珩璜而慎仪。协赞戚藩，表正帷壸。兆殊祥于甲观，扬淑问于涂山。庆奉天飞，荣疏封邑。主帝闱之阴教，载女史之徽猷。奄忽不停，光仪永谢。皇上由震宫而毓德，升皇极以纂戎。祗荷庆灵，永怀顾复，孝思罔极，典册备陈。稽文母之功，早参于十乱；遵帝喾之制，夙正于四妃。爰加长乐之称，以报昊天之德。易名斯在，节惠可稽。谨按《谥法》：『茂德丕绩曰元，惠和淳淑曰德惠：原作「忠」，据《太常因革礼》卷九四改。。』伏请上尊谥曰元德皇太后。」 
十四日，知制诰王禹捻上谥册文知制诰王禹捻：原作「知制王诰王禹称」，据《宋史》卷二九三《王禹捻传》删改。，诏付所司。 
二月一日，司天监言：「准诏改卜园陵，请以三年庚子三月二十日启攒宫，二十五日发引，四月八日掩皇堂，祔葬永熙陵。」从之。 
二月五日，太常礼院言：「今月十二日，元德皇太后忌，请准礼例，皇帝前一日不视朝，至日群臣进名奉慰，就佛寺行香。」诏恭依。 
二年四月二十三日，命西京作坊副使蓝 
      
继宗为按行园陵使。议立陵号陵：原作「灵」，据文意改。，太常礼院言：「唐德宗昭德皇后王氏，顺宗之母，始葬崇陵，睿宗肃明皇后始葬惠陵，后祔葬桥陵。周显德末，都省集议，引故事帝后同陵谓之合葬，同葬兆谓之祔葬。汉吕后陵在长陵西百余步，以同茔兆而无名号。又唐穆宗二后，王氏生恭宗，萧氏生文宗，并祔葬光陵之侧。今园陵鹊台在永熙陵封地之内永：原作「允」，据《宋史》卷五《太宗纪》二改。，恐不须别建陵号。」从之。 
六月二十六日，知制诰梁周翰上哀册文，诏付所司。 
三年二月七日，太常礼院言：「启攒发引赴园陵，合用挽歌，请下文班各撰二首，太常礼〔院〕教习。」从之。 
八日，宗正卿赵安易言：「请因元德皇太后山陵之时，并懿德、淑德、庄怀皇后，各就旧位茔园改卜陵台。」司天监状：「《葬范》云因凶亦可大葬诸丧。今因园陵增修陵台，并吉。」诏可。 
九日，命宰臣李沆为园陵使，翰林侍读学士夏侯峤为礼仪使，御史中丞魏庠为仪仗使，刑部侍郎郭贽为卤簿使，工部侍郎、权知开封府钱若水为桥道顿递使。初，礼官请如孝章故事，差监护使一员，特命五使五使：原作「三使」。按前述实有五使，此「三」字必形误，因改。。 
十一日，太常礼院言：「灵驾发引，旧例自京至陵下十顿。盖缘梓宫旧攒普安院，其发引后望止为九顿。其神主回程为五顿，入京权于燕国长公主宅安置，只设启攒宫、启奠、遣奠三祭，更不设祖奠。又故事改卜只设一虞，今缘神主未升祔庙室，欲请备设九虞，祭毕升祔庙室。」从之。 
十九日，太常礼院
      
言：「启攒未发引前一日，合差官奏告太庙，并告沿路十里内祠庙。」从之。 
二十日，礼仪使夏侯峤言：「按《开宝通礼》：『改葬服缌麻，举下缅也。』缌是五服之下，言君子不以死事视亲，故无反服重之礼。又《礼疑义》，戴德云：『制缌麻具而葬，葬而除。』谓子为父、妻为夫、孙为祖后，余皆吊服。又云：『改葬前一日，子、孙、妻妾俱服缌麻葬，余亲以下皆素服。』今参详故事，伏请皇帝服素罗衫、纱软脚幞头、黑银腰带，皇后碧罗帕头、帔、白罗宽袖衫、淡黄縠子裙，诸王以下并白罗衫、淡吉幞头、角带，群官常服。」诏楚王诸子服缌，诸王、皇亲、诸亲止素服，诸王夫人及公主并常服，不施花钗，余如所请。 
三月二日，礼仪使言：「准仪注，皇帝二十五日乙时挂服，同时皇后挂服。准礼例，成服后并合赴灵座前祭奠。今缘灵驾就时辰发引，行事臣僚俱在攒庭，欲请其日未挂服前，皇后先诣奠酹，候时辰成服，以从便宜。又皇帝亲行遣奠□府，准礼例，群官并随从立班举哀。今缘皇亲诸亲止素服，群官常服，欲望其日只令皇亲诸亲陪位行礼，群官止于门外立班，俟礼毕进名奉慰。又露驾在路，准礼例扈从、押当、行事官并合哭临。今缘各衣吉服，望每至顿所，只以随从皇亲晡奠，一举哭而退。又发引，准礼例文武群官并合于京城门外立班奉辞，掩皇(帝)[堂]日，神御升榻安置讫，宗正少卿素服导灵主降羡道入皇堂，于神榻前奠酒再拜讫
      
，跪奏请神上主。并请依故事施行。」从之。 
三日，礼仪使言：「按(建)[干]德二年改卜安陵故事，自启攒宫前一日直至掩皇堂日，神主到京及祔庙日，并皇帝不视事。今请启攒宫、发引、掩皇堂、神主回京、祔庙，前后各一日不座，并禁音乐。其日中书门下、文武百官并诣西上合门或所御幄门外进名奉慰。」从之。 
六日，礼仪使言：「灵驾经过州县，官吏并吉服出城奉迎并辞，再拜讫退。神主到京日
 礼 宋会要辑稿 礼三一 后丧 一天头原批：「礼。凶礼。后丧。」 明德皇后 
      
明德皇后
真宗景德元年三月十五日，皇太后崩于万安宫之滋德殿，遗诰曰：「内外文武臣僚等：日月运行，春秋代谢，人生定分，天道难知。予自去冬婴兹疾疹，百药无效，四体积羸，有加无瘳。迫于大限，宜申治命，用示所怀。皇帝至孝至仁，克勤克俭，躬亲侍奉，旦夕煎调，忧损子容，衣不解带。然而天位至重，君临事繁，必思军国之大纲，无执庭闱之近礼。所宜自勉，弗用过哀。更赖股肱近臣，共为开释。皇帝成服之后，三日听政，服纪以日易月，一依旧制。在京文武群臣十三日除。文武百僚、诸司长官及近臣观察使已上临于宫庭，自余职官临于宫门外。诸路官吏已下三日释服，军民不用缟素，沿边不用举哀。制服释服之后，勿禁作乐。园陵制度，务在俭省。勉从予志，勿事烦劳。」是日，宰臣、文武百官入临，奉慰帝于东序。 
十六日，太常礼院言：「准礼例，应祠祭除天地、社稷及诸大祠外，太庙及中祠并合权停，俟园陵毕，京城内外禁断音乐，至皇帝释服并仍旧。中书门下、文武百僚枢密使、节度、防御、团练、刺史、前任行军副使、诸军指挥使副、兵马使、三班殿直已上，并服齐衰，布四脚、直领布襕衫、腰(经)[绖]。」并诏可，中书、枢密院主事以上及礼直官亦然。 
十七日，群臣上表请听政，诏答不允。自是继上五表，始
      
诏允。 
十八日，大敛，群臣入临、奉慰。太常礼院言：「按《通典》，小祥前百官无假，每日平明诣延英门进名起居，不入正衙。今请除成服日百官入诣万安宫临讫移班奉慰，成服后、未听政前，百官并诣万安宫进名起居，听政之后并诣崇政殿起居。又皇帝小祥日去绖、杖、衰裳，百官入临及移班奉慰。诏百官并释衰服、服常服讫，今请小祥后过大祥及禫除日，百官并诣万安宫门外立班，进名奉慰。余日即并于崇政殿序班起居，俟皇帝释禫除日如旧例朝参。其小祥日仍进名奉慰皇后。百官释服后，月朔亦于万安宫进名奉慰，禫除讫，后园陵朔望特不视事。二十八日，攒于万安宫，按昭宪皇太后礼例，百官已除服不临。今祥二十八日，百官已除服，望只令诣万安宫门外立班，进名奉慰。」并从之。 
二十一日，有司设幄于崇政殿廊，帝去杖、绖，服衰裳，近臣扶即御座，哀动左右。宰臣李沆等跪奏「陛下毁瘠过甚，伏望割哀强食，以为宗庙社稷，臣等不胜大愿」而退。 
二十二日，命宫苑使刘承规为园陵按行使，入内副都知邓永迁副之，仍诏与西京作坊副使蓝继宗同议。 
二十三日，太常礼院言：「皇后本服齐衰三年，准昭宪皇太后礼例，合随皇帝以日易月之制，四月十日释服，四月十二日禫除。宗室雍王以下禫除毕，吉服，心丧终制。今月二十七日小祥，皇帝亲行祭奠讫，太常卿引皇帝诣东合即
      
御座，群臣移班近东再拜奉慰退，就幕次释衰服。」并从之。 
二十五日，太常礼院言：「大祥日，皇帝改服素纱软脚幞头、淡黄衫、黑银腰带，至禫除日服常服。」诏可。 
二十七日，小祥，群臣入临、奉慰如仪。 
二十八日，司天监言：「准诏(兴)[与]翰林天文 择阴阳官，以诸家葬书同选定园陵岁月、方位，缘今年岁在甲辰，不利动土，须俟丙午年十月方吉。请止于今年闰九月二十二日，就西北壬地权攒。」诏下尚书省集文班百官与翰林学士，并朝官自来与免及不赴集议官，并令赴省详定以闻。 
