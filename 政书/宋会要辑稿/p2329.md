<!-- { "loadSidebar": true } -->
淳熙十六年五月一日，遣监登闻鼓院许介、监行在都进奏院王定往绍兴府，将五等下户和买二万五千余匹权住催一年，同监司、守令相度经久利便以闻。既而许介等言：「应行移、申奏朝廷等文字，乞作相度绍兴府和买利便所称呼，于礼部关借印一颗行使。合要前后臣僚及官司申请措置绍兴府和买案牍，令户部降下并转运司关借。其公吏等于内外诸处官司指名踏逐选差，并行重禄。」从之。 
庆元四年十月三日，诏点检三总领所，淮东遣大理寺主簿谢严，淮西司农寺 
      
主簿谢大过，湖广军器监主簿潘子韶。各盘量桩积米。 
嘉定四年十二月八日，尚书省言：「已降指挥颁行新会，下诸路监司、州军收换第十一界、第十二界、第十三界旧会，〔所〕有新会并要作七百七十文足行使。节次指挥该载已是详尽，监司、州县皆当恪意奉行，尚虑循习旧来弛慢之弊，或有违戾，合议差官前往诸路州军体访催督。」诏差司农丞林行知前去嘉兴府、平江府、常州、江阴军、镇江、建康府、太平州，将作监主簿邱寿隽前去绍兴、庆元府、台、温、处州、建宁府，监登闻鼓院汪必进前去湖州、广德军、宁国府、池州、南康军、江州、兴国军，藉田令王棐前去严、徽、婺、衢、信、饶州、隆兴府、抚州、临江军、吉州，各限三日起发。监〔司〕、州县尚有违戾去处，仰所差官开具当职官吏职位、姓名，申取朝廷指挥。所差官吏止许带人吏二名、听从四名，令尚书省斟量日支食钱，仍于封桩下库以新会支给。经由州县，并不得辄受宴会、馈送，亦不许更行批支口券。其合用兵级，于经过州县差拨二十人使唤，逐州交替。 
梁迥以合门使使江南，冒干货贿，诛求无度。凡所贡时果食物，贮以金银杂宝器者悉留，陶漆者还之。初甚毅然，不御酒食，鲜语忮强，虽承迎曲至，无以得其欢心，后主与群臣甚忧。既而厚赆赀直数十万缗，迥大喜过望望：原作「江」，据《宋史》卷二七四《梁迥传》改。，登舟宴乐，为酒令，呼伶人奏《恋情欢》曲，恋恋数日不发，南中士人多笑之。 
      
诸遣使投龙简处此条之前原批「《茅山志》。三字写在『亦云』下，旁注，空一格写『寄案』云云。」又文末原批「寄案，徐辑无年月，姑附于此。」，建道场三昼夜，设醮一百二十分。若遣使或差官致祭，设斋醮，所须之物并检举，及时办集。若使人过有须索差扰者，随处具奏。江南道名山：衡、庐、茅、蒋、天目、天台、会稽、四明、括苍、缙云、金华、大庾、武夷。唐地志亦云。
 职官 宋会要辑稿 职官五二 诸使杂录 
      
诸使杂录
【宋会要】
      
康定二年正月十二日，命诸路安抚使、副：翰林学士王尧臣、礼宾副使王易，陕西路；知制诰王拱辰、西京左藏库副使、恩州刺史马崇正，益梓州路；知制诰贾昌朝、合门通事舍人徐奎，河北路；三司度支副使杨吉、西京左藏库副使彭再问，河东路；御史知杂张锡、内殿崇班慕容惟恭，利夔路；侍御史论程，京东路；侍御史鱼周询，京西路；开封府判官方偕，江南东西路；施昌言，淮南路；三司判官魏兼，两浙路；范宗杰，荆湖北路。 
横班东西班诸司使。唐制，百职皆九寺三监分典。开元中，始置诸使，其后渐增，由是寺监之务多归诸使。朝廷每有制诏，则云「诸司」「诸使」以该之，多以内侍省官或将军兼充。天佑后，五代用外朝臣，以卿、监、将军及刺史以上领使。本朝定(该)[制]，内客省使至合门使谓之横班，皇城使以下二十名谓之东班，宫苑使以下二十名谓之西班。初犹有正官充者，其后但以检校官为之，或领观察防御团练使、刺史。内客省使，崇正殿受朝则外东阶立侍。客省使、副使，引进使、副使，四方馆使，四方馆以通事舍人判，隶中书省，石晋始有为卿、监专判者。皇朝初以检校官判馆，淳化四年改置使名。东上合门使、副使，西上合门使、副使，以上为横班。延福宫使，明道元年置。景福殿使，大中祥符五年，宣政使、应州观察使刘承规以久疾辞职，特置是名，班在客省使上。宣庆使，旧诸司使止于宣政使，大中祥符九年东封礼毕，宣政使李神福当迁职，特置使名。宣政使，淳化五年，以王继恩有平贼(贼)之功，特置使名以授之。 
      
昭宣使昭：原无，而前下注末有一「日」字，据原稿本卷第二二页改。，淳化四年置，以皇城使王延德、王继恩、庄宅使杜彦钧为之。以上朝参位在东班前；皇城使、副使，翰林使、副使，唐有翰林使，掌技术之待诏者。五代又有翰林茶酒使。皇朝初有茶 使，后止云翰林使。尚食使、副使，御厨使、副使，军器库使、副使，仪鸾使、副使，唐置营幕使，后置同和院使，梁开平初改仪鸾院使。宋朝置仪鸾使。弓箭库使、副使，唐有内弓箭库使，宋朝因之，后去「内」字。衣库使、副使，宋朝初置内衣库使，后省「内」字。东绫锦使、副使，西绫锦使、副使，东八作使、副使，西八作使、副使，旧八作使，太平兴国二年始分西、东。牛羊使、副使，香药库使、副使，榷易使、副使，旧有香药易院，因置使。毡毯使、副使，唐有毡坊、毯坊使，五代合为一使，皇朝因之。鞍辔库使、副使，唐神策军有御鞍辔(军)[库]，五代置使，皇朝因之。
酒坊使、副使，唐有酒坊使，皇朝初加「内」字，后去之。法酒库使、副使，周太祖平河中，得酒工王恩，善造法曲，因置法酒库使。翰林医官使、副使，以上二十使为东班。宫苑使、副使，左骐骥使、副使，右骐骥使、副使，唐有飞龙及小马坊使，梁有天骥，后唐复为飞龙、小马坊使。长兴元年，改飞龙院为左飞龙院，小马坊为右飞龙院。太平兴国三年，改左、右天坊。雍熙二年改左、右骐骥院，使名从之。内藏库使、副使，太平兴国初置内藏库及使名。左藏库使、副使，唐以太府少卿知左藏出纳，五代有使，皇朝因之。东作坊使、副使，西作坊使、副使，唐有作坊，五代置使，旧为南、北，熙宁三年改今名，皇朝因之。庄宅使、副使，六宅使、副使，唐置十宅、六宅使，以诸王所属为名，或总云十六宅，后止云六宅。皇朝因之。文思使、副使，内园使、副使，洛苑使、副使，如京使、副使，崇仪使崇：原作「侍」，据《宋史》卷一六九《职官志》九改。、副使，唐有闲使，太平兴国五年改今名。西京左藏库使、副使，西京作坊使、副使，东染院使、副使，西染院使、副使，唐有染坊使，太平兴国三年分置东、西二院，使名亦分。礼宾使礼：原作「福」，据《宋史》卷一六九《职官志》九改。、副使，供备库使、副使，太平兴国三年改库名为内物料库，而不改使名。以上二十使为西班。 
      
太宗雍熙四年五月，以侍御史郑宣、司门员外郎刘墀、户部员外郎赵载并充如京使，以殿中侍御史柳开为崇仪使，左拾遗刘庆为西京作坊使。先是，太宗以五代战争以来，自节镇至刺史皆用武臣，多不晓政事，人受其弊，帝欲兼用文士，渐复旧制，故先擢宣等为内职。 
是月，以右拾遗曹谏为崇仪使。初，谏知定远军，会戎人入寇，兵少而城不固，人心危惧，欲降于虏，谏斩数人乃定。因率厉士卒，虏不敢犯，遂引兵去。帝闻之，降诏敦奖，赐五品服。未几，召赴阙，改授此命。 
淳化四年二月，以皇城使、苏州团练使王延德，皇城使、河州团练使王继恩，庄宅使、罗州刺史杜彦钧，并为昭宣使。诸司使旧无使额，诏有旨特置，仍定立位在东班诸司使前别为一行排立，定俸钱三十千。 
五年八月，以剑南招安使、昭宣使王继恩为宣政使、顺州防御使。先是，继恩有平贼之功，中书建议，欲以为宣徽使。太宗曰：「朕读前代史书多矣，不欲令宦官干预政事。宣徽使，执政之渐也。止可授他官。」宰相等恳言继恩有大功，非此任无足以议赏典。帝怒，深责丞相等不能为朝廷惜名器，因命翰林学士张洎、钱若水议，别立宣政使之目，序立在昭宣使之上，以授之。 
真宗大中祥符五年十二月，以宣政使、同修玉清昭应宫副使、新州观察使刘承珪屡表乞退刘：原作「初」，据后文改。，宰相曰：「承珪历事三朝，志存忠谨，年未甚高而体中多病者， 
      
由劳心勤身所致也，宜少减烦冗，别加美名，以示优宠。」真宗曰：「可特授景福殿使，仍改州镇，班在客省之上。」特定殿使月俸如内客省使而给实钱。景福置使自此始也。时刘承珪以疾乞致仕，特置此职以宠之。 
天禧元年十月，新授供备库使邵文昭、供备库副使徐继和言，并(立)自枢密院诸房副承旨、主事授官，望准例带旧俸给。诏文昭从所奏，继和月给见钱，(目)[自]余如内诸司副使之例。 
四年闰十二月，翰林医官使霍炳为榷易使，兼翰林医官使，仍给见俸，他人不得引为例。 
仁宗庆历五年闰五月十七日，引进使、恩州刺史王克基以节度副使系职三十五年，特乞解换一防御使承出外重难任使。诏除遥领陵州团练使知本州岛事。 
皇佑四年八月，以权广州番禺县令萧注为礼宾副使，仍权发遣番禺县事，赏捕系蛮贼之劳也。 
五年六月十九日，诏诸司使、副至三班使臣，应在京职任者，除合门臣僚外，余皆不许连两任。从侍御史 湜言也。 
至和二年十二月，诏武臣尝有赃滥者，毋得迁横行，其有战功者许之。初，合门通事舍人柴贻范乞迁合门副使，御史言其尝坐滥事免官坐：原作「生」，据《长编》卷一八一改。，不可以例除也。 
嘉佑三年八月，诏立定横行员数：客省、引进、四方馆各置使一员，东、西上合门使共二员，合门、引进、客省副使共六员，合门通事舍人共八员合门：原作「副使」，据《长编》卷一八七改。。内合门副使转引进副使，引进副使转客省副 
      
使，即依诸司副使磨勘条例施行。遇合门使有阙，则以次迁补，不拘磨勘年限。内有历合门职事后，别无近上臣僚同罪奏举，及曾犯赃及私罪杖以上情理重者，若迁补名次到日，并与别除它官。内有任东、西上合(合)门使或四方馆使及七年无私罪上：原无，据《长编》卷一八七补。、未有员阙迁补者，与加遥郡。其改正任者，须是授引进使及四年转充团练使，客省使及四年转充防御使。其战功并殊常绩效、非次拔擢者勿拘。 
