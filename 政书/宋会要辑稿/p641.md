<!-- { "loadSidebar": true } -->
淳熙九年六月，全椒、历阳、乌江县蝗。乙卯，飞蝗过都，遇大雨，堕仁和县界。七月，淮甸大蝗，真、扬、泰州窖扑蝗五千斛，余郡或日捕数十车。 飞绝江，堕镇江府，皆害稼。《会要》：淳熙九年六月二十二日，诏知临安府王佐日下责委州县疾速体访蝗虫飞落去处，并躬亲前诣地头监督，并力打扑，无致伤损禾稼。既而八月十四日日：原作「沼」，据文意改。，诏：「蝗发之处，令疾速措置扑除，务要静尽。如将来尚有孳育，其所在守令不以去官，取旨责罚。」十年正月十一日，知临安府王佐言：「去岁飞蝗自北而来，民心忧惧。圣德销异，竟不害稼。但遣种入土，虑深春生发。虽本府境内已令并力打扑，恐其余州县曾经有蝗飞落去处，有失举行。望委监司督责措置，免致孳育。」既而又言：「本府有蝗飞落濒江一带芦场，并盐场茅苇地内，窃虑今来取掘虫子，打扑蝗蝻，其管掌芦场并盐场茅地人别有阻障，望令民间从便掘取打扑。其在外州县，乞一体施行。」并从之。二十二日，诏：「两浙、江东、两淮帅、漕司为将所部州县去年曾有蝗虫飞落地分，并委守臣多给钱米，及选差谙晓民事官措置取掘打扑，务要静尽。如违，按劾以闻。」既而权工部尚书王佐言：「比来措置掘蝗，仰见圣主忧民之切。至于祈祷祠祭，恐不废。绍兴、隆兴间，朝廷尝命礼官讨论，频降祭式，事已即罢。望检举施行，亦助弭灾害之一也。」从之。 
淳熙十年六月，蝗遗种于淮、浙，害稼。《会要》：淳熙十(年)年八月二十三日，宰执奏事，上因谕曰：「日来天气甚好，秋熟无疑。闻说平江近日有虫聚于禾稼上，须用油浇乃落。但一一如此，(如此)几时可  忽一夜雨，其虫尽洗去。」 
十四年七月，仁和县蝗。《会要》：淳熙十四年十九日「十九日」前当脱「七月」二字。，臣僚言：「临安府仁和县管下蝗蝻生发，已有羽翼， 
      
及今未能高飞，尚可掩捕。」诏临安府速措置施行，毋致滋长。 
光宗绍熙二年，高邮县蝗，至于泰州。五年八月，楚、和州蝗。 
宁宗嘉泰二年，浙西诸县大蝗，自丹阳入武进，若烟雾蔽天，其堕亘十余里。常之三县捕八千余石，湖之长兴捕数百石。时浙东近郡亦蝗。《会要》：嘉泰八年八月十八日，诏：「飞〔蝗〕未息，差官诣霍山广惠庙行祠祈祷，务获感应。」九年六月三十日，都省言：「日来稍有飞蝗，合行祈祷。」诏令范之桑诣上天竺灵感观音前，柴中行诣霍山广惠庙行祠祈祷，务获消弭。又诏分遣卿监、郎官诣在京祠庙祈祷。 
开禧三年夏、秋久旱，大蝗 飞蔽天，浙西豆粟皆既于蝗。《会要》：开禧三年七月十一日，都省札子：「奉御笔：『朕德弗类，致天之灾。比者郡邑间被大水，加以飞蝗为孽，永惟咎证，用震悼于予衷。顾惸然在疚，方重贬抑。咨尔二三大臣，其助朕祗畏，思正厥事，以迪百工。俾内无诞谩私诐之风以害吾治，外无贪(黑)〔墨〕暴刻之政以残吾民。其有灾伤，当行赈恤去处，具以状闻，无得蒙蔽。庶几实惠宣究，天心降格。矧今兵戍久劳，疮痍未息，一念及此，痛如在躬。疆埸之吏埸：原脱，据前文「水灾」门所引补。明诏，圣 ，尤当极力安辑，以称朕悯仁元元之意。』」嘉定元年四月二十五日，臣僚言：「臣等闻民自天民，天固恤之。匹夫匹妇不得其死，则三年之旱、六月之霜不旋踵而应。况兵革之后，死于非命者不可胜计，积骸枕野，饥民相食，怨气充塞，岂不上干阴阳之和 故自去岁以来，蝗蝻为灾，隆冬无雪，入春不雨，以迄于今。考之农时，以过芒种。今陇亩龟兆，首种不入，更迟数日，已涉夏至，则岁事无及矣。闻之道路，旱势甚广，江湖闽浙，所望皆然，遗蝗复生，扑灭难尽，漕渠不通，米价翔踊，人情嗷嗷，几不聊生。此岂细故，而可不求以应之哉 近者奏告祈请，靡神不宗，然欲雨而即止，暂阴而复晴，殊未有以慰四方云霓之望。恭心焦劳，特减常膳，又以此月二十七日躬祷于太一宫明庆寺，闵雨之志，上下具孚，甚盛德也。然成汤桑林之祷，尝引咎而责躬；宣王云汉之灾，必侧身而修行；其为应天之道，盖未尝专事于虚文也。欲望陛下惕厉斋居，忧勤庶政，深念生民涂炭，无辜吁天，皆由向者任用非人，以致贻祸百姓，亟下哀痛之诏，广求切直。」侍郎赵粹中同大理寺官根究无实，亢宗、棠俱降官罢。七月，怀复相，至是乞解机政，故有是命「侍郎赵粹中」以下疑为错简。 
嘉定元年五月，江浙大蝗。六月乙酉，有事于圜丘方泽，且祭酺。七月，又酺，颁酺式 
      
于郡县。 
二年四月，又蝗。五月丁酉，令诸郡修酺祀。六月辛未，飞蝗入畿县。 
三年，临安府蝗。 
七年六月，浙郡蝗。 
八年四月，飞蝗越淮而南，江淮郡蝗食禾苗，山林草木皆尽。乙卯，飞蝗入畿县。己亥，祭酺。令郡有蝗者如式以祭。自夏徂秋，诸道捕蝗者以千百石计。饥民竞捕，官出粟易之。 
九年五月，浙东蝗。丁巳，令郡国酺祭。是岁荐饥，官以粟易蝗者千百斛。 
十年四月，楚州蝗。 
理宗绍定三年，福建蝗。 
端平元年五月，当涂县蝗。 
嘉熙四年，建康府蝗。 
淳佑二年五月，两淮蝗蝗：原作「蜼」，据《宋史 五行志》一下原文改。。 
景定三年八月，两浙蝗。

 方域 宋会要辑稿 方域一 东京大内 
     
宋会要辑稿 方域一

东京大内
【宋会要】
东京，唐之汴州，梁建为东都，后唐罢之，晋复为东京，国朝因其名。 
旧城周回二十里一百五十五步天头原批：「旧城。」，即唐汴州城，建中初，节度使李勉筑。国朝以来，号曰阙城，亦曰里城。南三门：中曰朱雀，梁曰高明，晋曰熏风，太平兴国四年九月改；东曰保康，大中祥符五年赐名；西曰崇明，周曰兴礼，太平兴国四年九月改。东二门：南曰丽景，梁曰观化，晋曰仁和，太平兴国四年九月改；北曰望春，梁曰建阳，晋曰迎初，国初曰和政，太平兴国四年九月改。西二门：南曰宜秋，梁曰开明，晋曰金义，太平兴国四年九月改；北曰阊阖，梁曰干象，晋曰干明，国初曰千秋，太平兴国四年九月改。北三门：中曰景龙，梁曰兴和，晋曰元化，太平兴国四年改；东曰安远，梁曰含辉，晋曰宣阳，太平兴国四年九月改；西曰天波，梁曰大安，太平兴国四年九月改。 
新城周回四十八里二百三十三步天头原批：「新城。」，周显德三年令彰信节度韩通董役兴筑。国朝以来，号曰国城，亦曰外城，又曰罗城。南五门：中曰南熏，周曰景风，太平兴国四年九月改；次东曰普济，惠民河水门，太平兴国四年九月赐名；次东曰宣化，周曰朱明，太平兴国四年九月改；次西曰广利，惠民河水门，太平兴国四年九月赐名；次西曰安上，周曰畏景，太平兴国四年九月改。东 
     
五门：南曰上善，汴河东水门，太平兴国四年九月赐名；次北曰通津，汴河东水门，太平兴国四年九月赐名通津，天圣初改广津，后复今名；次北曰朝阳，周曰延春，太平兴国四年九月改；次北曰含辉，周曰含辉，太平兴国四年九月改寅宾，后复今名；次北曰善利，广济河水门，太平兴国四年九月赐名咸通，天圣初改。西六门：南曰顺天，周曰迎秋，太平兴国四年九月改；次北曰大通，汴河南水门，太平兴国四年九月赐名大通，天圣初改顺济，后复今名；次北曰宣泽，汴河北〔水〕门，熙宁十年赐名；次北曰开远，太平兴国四年赐名通远，天圣初改；次北曰金耀，周曰肃政，太平兴国四年九月改；次北曰咸丰，广济河西水门，太平兴国四年九月赐名。北五门：中曰通天，周曰元德，太平兴国四年九月改曰通天，天圣初改宁德，后复今名；次东曰景阳，周曰长景，太平兴国四年九月赐名；次东曰永泰，周曰爱景，太平兴国四年九月改；次西曰安肃，国初号卫州门，太平兴国四年九月赐名；次西曰永顺，广济河南水门，熙宁十年赐名。 
大内据阙城之西北天头原批：「大内。」，宫城周回五里，即唐宣武军节度使治所，梁以为建昌宫，后唐复为宣武军治，晋为大宁宫。国朝建隆三年五月诏广城，命有司画洛阳宫殿，按图以修之。南三门：中曰宣德，梁初曰建国，后改咸安，晋初曰显德，又改明德，太平兴国三年七月改丹凤，九年七月改 
     
干元，大中祥符八年六月改正阳，景佑元年正月改今名；东曰左掖，西曰右掖，干德六年正月赐名。东一门曰东华，梁曰宽仁，开宝四年改四年：《宋史》卷八五《地理志》一作「三年」。；西一门曰西华，梁曰神兽，开宝四年改四年：《宋史》卷八五《地理志》一作「三年」。。北一门曰拱宸，梁曰厚载，后改玄武，大中祥符五年十一月改。宣德门内正南门曰大庆，梁曰元化，国朝常随正殿名改。东西横门曰左、右升龙，干德六年正月赐名。正殿曰大庆，梁曰崇元，干德四年重修，改干元。太平兴国九年五月，殿灾，改朝元。大中祥符八年四月，殿灾，六月改天安。景佑元年正月改今名。殿九间，挟各五间，东西廊各六十间，有龙墀、沙墀。正至朝会、册尊号御此殿，飨明堂、恭谢天地，即此殿行礼，郊祀斋宿殿之后阁。东西两廊门曰左、右(大)[太]和，梁曰金乌、玉免，国初改日华、月华，大中祥符八年六月改今名。右升龙西北偏曰端礼门，凡三门，各列戟二十四枝，熙宁十年八月赐名。门内庙堂：次北文德殿门，次文德殿，后唐曰端明，国初改文明，太平兴国九年五月殿灾，改
今名，即正衙殿。太祖时元、朔亦御此殿，其后常陈入合仪如大庆殿，飨明堂、恭谢天地即斋于殿之后阁。熙宁以后，月朔视朝御此殿。殿东西两廊门曰左、右嘉福，旧名左、右勤政，明道元年十月改。殿庭东南隅有鼓楼，其下漏室，西南隅锺殿。两挟有东上、西上合门。左、右掖门内正南门曰左、右长庆，干德六年正月赐名；次北门曰左、右嘉肃， 
     
