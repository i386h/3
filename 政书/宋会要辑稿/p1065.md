<!-- { "loadSidebar": true } -->
保长唯管缉捕逃亡军人及私贩禁物、斗讼、桥路等事，其承受县司追呼公事及催纳二税等物，并系耆户长、壮丁承行。今两浙、江南等路诸县并不雇募耆、壮、户长，却差保正、副、大小保长干办，又有责令在县祗候差使者。缘此保正副、大小保长费用不赀赀：原作「资」，据本书食货六五之八○、食货六六之七六改。，每当一次，往往破荡家产破：原作「被」，据本书食货六五之八○、食货六六之七六改。「产」，本书食货六五之八○、食货六六之七六作「业」。，遂诡名挟户，规免差役，深可矜恤。仰逐路漕臣、宪臣同共相度，可与不可并依福建路见行事理，或量增役钱，以充雇募耆、壮、户长之费。仍自今不得更令保正副、大小保长在县祗候承受差使。如违，仰逐路按劾以闻，当议重行典宪。」 
五年正月六日，赵鼎奏：「祖宗差役，本是良法，所差既是等第人户，必自爱惜，岂有扰民 王安石但见差衙前一事，州县奉行失当，尽变祖宗旧法，民始不胜其扰。」上曰：「安石行法，大抵学商鞅耳。鞅之法流入于刻，而其身不免于祸。自安石变法，天下纷然。但免役之法，行之既么，不可骤变耳。」 
十八日，臣寮言：「州县保正副未尝肯请雇钱，并典吏雇钱亦不曾给，乞行拘收。」户部看详：「州县典吏雇钱，若不支给，切恐无以责其廉谨，难以施行外，其乡村耆户长依法系保正长轮差，所请雇钱，往往不行支给，委是合行拘收收：原作「放」，据本书食货一之八一、食货六六之七六改。。乞下诸路常平司，将绍兴五年分州县所支雇钱，依经制钱条例分季起发，赴行在送纳。如敢有隐匿侵用如：原作「始」，据本书食货一之八一、食货六六之七六改。，并依擅支上供钱物法。」从之。 
闰二月二十日，诏：「三圣庙见占基地与全 
      
免合纳役钱，余依绍兴三年九月三十日已降指挥施行。」以婺州兰溪县刘天民言：「昨父置到产地，后蒙踏逐，修盖三圣庙，所有役钱乞行蠲免。」故有是诏。 
三月十日，户部尚书章谊言：「官户役钱更不减半，而民户量增三分，专充赡养新置弓手支用。续准指挥住罢，更不增敷。其未罢已前，州、县有敷纳在官之数，见行桩管，别无支用。今欲乞福建二广就委章杰、两浙东路委霍蠡、西路委吕用中、江东委徐康、江西路委范伯伦、湖南北委逐路常平司，将管下州县据见桩前项役钱根刷见数，专委诸州通判尽数起发，赴行在送纳。不通水路去处，变转轻赍，仍具根刷到数目申户部拘催具：原阙，据本书食货六五之八一、食货六六之七六补。。」从之。 
同日，臣寮言：「乞下有司，专用物力及通(输)[轮]一乡差募保正长力：原阙，据本书食货六五之八一、食货六六之七六补。。凡官吏咤役事受豹者，重为典刑，以示惩诫。」诏于《绍圣常平免役令》『五保为一大保』字下添『通』字令：原作「今」，据本书食货六五之八一、食货六六之七六改。，『选保』字下删去『长』字去长：原作「长字」，据本书食货六五之八一、食货六六之七六改。。仍今后许差物力高单丁，每都不得过一人。寡妇有男为僧道成丁者同。即应充而居他乡别县或城郭及僧道，并许募人充役，官司不得追正身。余依见行条法，仍先次施行。」 
十一月二十八日，广东转运常平司言：「近据知平江府长洲县丞吕希常陈请：大保长催科，一保之内，岂能亲至 逮其过限，催促不前，则枷锢棰拷，监系破产。乞改用甲头，以形势户催形势户，平户催平户。已承朝旨：户长与甲头催科税租，其风俗利害各有不同 
      
去处，令诸路相度以闻。今欲依所请，改用甲头。专责县令佐将形势户、平户随税高下，各分作三等编排，籍定姓名。每三十户为一甲，依次攒造成簿，然后按籍，周而复始轮差轮：原作「转」，据本书食货六五之八二、食货六六之七七改。，委是么远利便便：原阙，据本书食货六五之八二、食货六六之七七补。。」从之。 
十二月八日，知静江府胡舜陟言：「熙宁间，王安石当国，变祖宗画一之制，创立新法，而保甲居其一。至元佑间，司马光秉政，一切罢去，民获苏息，盗亦销弭。及章惇、蔡京述安石之弊，行于东南，乡之中以二百五十家为保，差五十小保长，十大保长，一保副，一保正，号为一都。凡州县徭役、公家科敷、县官使令、监司迎送，皆责办于都保之中。故民当正、副，必破其家，大、小保长日被追呼，废其农业。今民(曹)[遭]差役者，如驱之就死地。切原法意，不过欲便于捕盗尔。曷若祖宗时，于人户第一、第二等差耆长，第四等、第五等差丁，一乡差役，不过二人而已 今保甲于一乡之中，有二十保正副，有数百人大小保长，不若耆长、壮丁之法为宽。其所差耆长，无军势、形要、官庄、寄住之限，但品官之家，则以不该荫赎人及管庄田人代充，其余家长祗应老疾者，以次家人充。今之差役，品官之家及老幼疾病者免焉，不若耆长壮丁之法为均。乞诏讨论耆长壮丁之法而行之，罢去保甲，以救疲瘵之民。」诏令户部勘当以闻。其后户部言：「今臣寮所乞，自合遵守见行条法并已降指挥。缘保伍之法，系村联为保分，次第选物力高
      
强人户充保正长祗应。在法：非本耆保事，不得差委干办及赴衙集祗应。乞申饬诸路常平司，钤束州、县遵依已降 条施行。如有违戾去处，即按举，依法施行。」从之。 
六年正月一日，都督行府言：「相度欲将曾经贼马残破、见今人户未归业县分，据见存户口权宜并都，减置保正长，委是可行利便。」从之。 
七年二月二十九日，知常州郑作肃言：「差役之法，不及单丁。比年以来，欲免繇役者巧伪滋出，或亲在而析居，或子生而不举，唯恐其丁之多么。比者既差单丁，则此弊尽革。然尚拘以每都不得过一人之数。一都之内，当执役者，都副保正凡二人，大保长凡十人，小保长凡五十人保长凡十人小：原阙，据本书食货六五之八三、食货六六之七七补。。若尽差单丁，不得过一人，则巧计欲单丁者尚众，前弊实未之革。切谓许差单丁，不必限以人数，望命有司详议。」又知常州无锡县李德邻言：「昨降指挥，单丁虽许雇人充役，每都不过一名。切缘一都系十大保，若止差一名，余九保内纵有单丁物力高强者，不敢更差，不免于物力下户选差充役，力不能支，遂致破家失业。乞详一都内通差单丁女户不能过五人，俾得均济。」诏令户部限五日看详，条具申尚书省。其后户部言：「今来臣寮请单丁之法乞不限人数，乃乞每都不得过五人。不唯单丁、女户差役频并，虑恐州县咤而搔扰扰：原阙，据本书食货六五之八三、食货六六之七七补。、单寡之家，难以施行外，内人户析居、有子不举，及避役田土悉归兼并之家家：原作「寡」，据本书食货六五之八三、食货六六之七八改。，皆系违法，州县自当 
      
依条革绝奸弊，监司亦当按举施行举：原作「学」，据本书食货六五之八三、食货六六之七八改。。欲乞下诸路常平司遵依见行条法及三降指挥，常切钤束所部州县如法奉行，无违戾。」从之。 
闰十月十四日，户部言：「在法：品官之家或女户、单丁、老幼、疾病及归明人子娉，各免身丁。昨降指挥：许差有物力高单丁，寡妇有男为僧道成丁者同，并许募人充役。今来不住据人户陈诉，非鳏寡孤独人作单丁人户，致词讼不绝。契勘品官许免身丁，而家有三丁，两人有官，其一丁无官；又如人户家有四丁，一丁进士得解，一丁应免解免：原作「充」，据本书食货六五之八四、食货六六之七八改。，一丁进纳得官，一丁白身；似此之类，非(子)[孑]身一丁，即难以作单丁之户。合申明行下。及人户家有三丁，一丁进纳得官，一丁进士得解，一丁为僧，内进纳未至升朝，三丁并免身丁，别无丁名充役。既成三丁，即是丁行数多，祗合免身丁，其充役合募人，不得追正身。」从之。 
八年五月二十六日，江南转运司言：「相度物力高有老病合给侍丁，比类寡妇有男为僧道成丁，募人充役役：原作「免」，据本书食货六五之八四、食货六六之七八改。。户部看详：单丁女户合免丁役，已降指挥：许差物力高单丁，寡妇有男为僧道成丁，并许募人充役。今来侍丁之家，即此单丁寡妇，委系丁行数多。合行比附，令募人充役，不得追正身。下诸路常平司照会施行。」从之。 
九月二十六日，臣寮言：「检会绍兴八年四月六日都省批状，绍兴府申明官户免色役指挥，内户部看详称：官户唯系宗室亲等未至升朝，保甲授官等咤 
      
军功捕盗未至升朝，非军功捕盗未至大夫，虽是品官，止合免丁，不合作官户。若家有三丁，两丁有官，一丁无官，难作单丁，合募人充役。若品官家有三丁，两丁有官，一丁无官有荫，依法色役听免。如未改官户内一丁白身无荫，及进纳未至升朝官，合募人充役。勘会上件指挥内『若品官』三字，系谓上文该说逐色未至升朝或未至大夫，应改为官户之家，依户部勘详，合募人充役。除此名色外，其余合为官户之家色役听免。」从之。 
九年正月五日，内降新定河南州军定：原作「差」，据本书食货六五之八四改。赦：「应州县保长催税保长催税：原作「催税保长」，据本书食货六五之八四、食货六六之七八乙。，官司常以比较为名，勾集赴县科禁，人吏咤而乞取钱物吏：原阙，据本书食货六五之八四、食货六六之七八补。，有致破产者。今后并仰依条三限科较外，更不得逐月或逐句勾集比较。仍仰本路监司常切觉察。」 
十二年九月十三日，赦：「勘会诸路绍兴八年、九年年：原阙，据本书食货六五之八五、食货六六之七八补。、十年分人户未纳免役钱，近降指挥，立限半年，令逐州主管官刷见欠数催纳数足。窃虑民户窘乏，未能一并出办，理宜宽恤。仰逐路常平司自限满日，更与展限二年。」 
十月四日，户部看详：「乡村户数乡皆有物力，合并归烟爨处外并：原阙，据本书食货六五之八五、食货六六之七八补。，其坊郭及别县户有物力在数乡，并令各随县分并归一乡物力最高处，理为等第差遣，仍各许募人充役。如有隐落物力人户，合依条于升排后六十日内陈诉。如临时纠论，官司不得受理，违者并科杖一百违：原阙，据本书食货六五之八四、食货六六之七八补。。如当行人吏乡司同以物力高强人户匿在小保，及故有隐落差互，意在 
      
