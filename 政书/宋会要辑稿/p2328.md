<!-- { "loadSidebar": true } -->
庆历四年四月，遣集贤校理张掞往江淮、两浙路转运司，体问民间利害事。 
十二月十三日，遣内侍卢昭度等五人分往河北、河东、陕西，抚问官吏将校。 
嘉佑二年九月，命权发遣三司盐铁判官事雷简夫体量辰、澧州盗贼公事。 
五年六月，诏选差朝臣往诸路宽恤民力。 
      
治平四年四月十九日，神宗已即位未改元。命诸路体量安抚使：龙图阁直学士韩维陕西路，天章阁待制陈荐河北路，天章阁待制孙永京东路，三司度支副使苏痴京西路。并只往灾伤州军。维免，以邵亢代之。上以亢未尝历陕西任，以孙永代之，而差李师中往京东。 
神宗熙宁二年九月二日，诏遣太子中允、权监察御史里行王子韶往明州，体量前知州苗振在任违越事状、前知睦州朱越治状，仍采访所过州军官吏善恶、民间弊病，回日以闻。 
四年正月十七日，河东转运司言：宣抚司军兴之际，本路应副科率，极为劳困。诏遣监察御史里行范育乘驿体量，旋入急递以闻。 
四月二十一日，诏遣太常博士陈充往宿、亳等州体量灾伤，仍令枢密院下本路修饬武备以闻。先是，手诏：「如闻宿州灾伤之民非常乏食，盗贼充斥，人不安处，见禁死罪仅五百人，未获军贼亦不少，及所至全无武备。若不速行赈济，必致聚为贼盗，卒难剪灭。并不见本路奏至，可速相度。」故遣充往。 
九年四月二十四日，诏：「应朝省、寺监差官出外安抚、体量、察访及勾当公事，如有措置乖方并违法等事，监司及州郡长吏并密具事状以闻。如有隐庇，别到发露，量事轻重取旨。」 
元丰元年正月十七日，诏遣西京左藏库副使元日宣两浙路，文思副使曹诏江南东路，点阅团结诸军。 
二年四月二十二日，上批：「河北 
      
东路提举官李纯乞勾收诸路官司先借兑出本司钱谷，可选差精敏有风力文臣一员，兼委以勾催都水监借京东等路提举司雇夫钱。」乃遣尚书都官员外郎潘良器催促拨还。 
六月十一日，诏遣大理少卿蹇周辅往徐州鞫妖人郭进狱。 
四年正月初九日，诏遣御史知杂事何正臣、干当御药院梁从政泸州体量劾韩存宝等。以韩存宝总领重兵往讨小蛮，不能擒戮首恶，不候朝旨，辄自退军，韩永式同商量，辄敢符同，故有是诏。 
二月十一日，诏遣司农寺主簿李元辅往蜀中经制见在司农钱，有合行迁徙变转，即具措置事件及契勘耗折数目以闻。 
十一月二十七日，诏：「闻自军兴以来军兴：原倒，据《长编》卷三二○乙。，关内人情震惮，多全室逃亡。今朝旨，其已经差夫之户更不差发，令李承之速往陕西诸路安抚告谕。民苦于调发而非军兴所急者，悉蠲之。」 
六年九月二十八日，诏：「三路非泛使命除当支赐外，仍取旨别与支赐。其所至不得受馈，如违，送与受之者各徒三年。」 
七年六月五日，诏：「已遣朝奉郎陈公裕往发运司刷磨见欠内藏库钱，虑本官顾避，根究灭裂，可续遣入内供奉官谢禋同根究。」 
九月二十三日，命殿中侍御史蹇序辰、尚书右司员外郎路昌衡往熙州劾李宪，以宪于熙河贪功生事故也。 
哲宗元佑二年二月十二日，监察御史上官均言：「请先诏谕诸路，俟役书行半年，遣使按省，庶几官 
      
吏先事警饬。」从之。 
绍圣元年九月六日，诏遣监察御史刘拯乘传按河北东、西路水灾州军，赈济缺食人户，应合行事令条具以闻。 
三年二月二十五日，诏三岁一次取旨遣郎官或御史(台)按察监司职事。 
元符三年十一月十七日，徽宗已即位未改元。以尚书户部员外郎许几、新荆湖北路转运副使曾孝序分使陕西，会计措置财用。寻改命户部侍郎宇文昌龄。 
十二月二十七日，臣寮言：「河北滨贴黄等数州昨经河决，连亘千里，人民孳畜没溺死者不可胜计，至今米不下三四百钱，饥冻而死者相枕藉，甚可哀也。乞选官乘传，同本路监(门)[司]、守令体量拯救。」从之。 
崇宁元年七月二十五日，臣寮言：「去古既远，巡狩之礼不可复也；建官立法，犹足以稽古之遗意。故汉、唐以来，有巡行之博士，直指之绣衣，观风之八使，按察之六条，皆所以倡导德意，延问疾苦，究吏治之得失，视风俗之厚薄，其归一也。神考熙宁中，尝遣使察访；哲宗绍圣中，亦复临遣。陛下绍述先志，明目达聪，愿于郎官、御史中选亮直之人巡行诸道，以兴利除害，黜幽陟明。然委任之法尚轻，省察之目未备，督责之令未严，能否之课未立，临遣疏数之节，入奏久近之限，参酌条目，有待今日。愿明诏有司，上稽熙宁故事，下考绍圣格令，有因革于今者，缵成一代之典，昭神考稽古求治之功，广陛下遵制崇宁之志。」诏送三省。 
      
二年八月三日，臣僚言：「绍圣诏令三岁一遣郎官、御史按察诸路监司职事。访闻诸路监司每闻朝廷遣使，则以出巡为名，日候于境上，盖自来未有约束禁止，监司亦不敢辄废。伏望特诏有司，每遣使诸路〔按〕察，本路监司不得以出巡为名，先至界首迎候。违者以违制论。」从之。 
政和七年四月二十日，诏：「入内内侍两省使臣被遣将命，应合破人马所须，并依元丰旧法，其后来冲改增添事并罢。尚敢陈请，并以大不恭论。」 
高宗建炎四年三月九日高宗建炎：原无。按前条为政和七年事，则本条四年前必缺年号。考《宋史》卷二六《高宗纪》三，冯康国出使乃建炎四年三月辛亥(九日)，因补。，兵部员外郎冯康国等出使，陛辞，上临遣宣谕曰：「卿等到郡县，戒饬官吏，晓谕军民，国家多难，强敌侵陵，除已分遣兵将及会合诸处防遏攻讨外，全藉诸路帅臣、监司、郡守、县令敷宣诏条，奉行法令，抚恤人民，保守境土。其险隘关津防托去处，或差官军，或集乡社，并仰选差忠实能吏统率其众，务要严静辨认奸细，勿致透漏，仍不得乘此阻节过往，搔扰乡村。其官吏贪暴，百姓冤抑，并许密行体访，具诣实以闻。」 
绍兴二年九月二十四日，诏差权户部侍郎姚舜明免朝辞，三日起发，前去衡、邵、辰、沅州，将董旼招谕到曹成、马友下将兵取见实管人数，应副沿路粮食，令建康府驻札。恐本府钱粮未备，兼于一行有功人补授官资，道路辽远，取索不便，如曹成等愿赴行在，仰舜明同董旼疾速将带前来。其经过去处，不得稍有搔扰。令枢密院出榜抚谕军众，候到驻 
      
札毕日，取指挥推恩。先是，福建、江西、荆湖南北路安抚使司言：「使臣董旼准宣抚使司札子，被旨前来荆湖南北路衡、邵、辰、沅州措置收集到曹成、马友等军马近十万众，除拣放外，尚有八万余人，见自邵州按程进发，前去江东路宣抚使司公参使唤。所有沿路合应副事，已牒江东西转运司，请体访曹成等人马久在湖广，扰动州县，今来招收，各便听从改过自新，所至之处秋毫无犯。若州县官吏更能体国爱民，公共措置钱粮桥道津遣，不致阙乏生事，则数千里皆得安业，久远为利。乞严赐指挥州县应副。」故有是命。 
【宋会要】
孝宗隆兴元年六月二十三日，诏遣武略大夫，兼合门宣赞舍人
郭升
往四川传宣抚问
吴璘
，计置买马。
十一月二十二日，诏遣右朝奉郎、大理寺丞刘敏求往潭州，同黄祖舜监纳李显忠金银等，仍依大理寺正俞长吉差出吉州结正公事体例施行。 
二年十一月十九日，诏遣胡铨往平江府、江阴军、通、泰州，尹穑往绍兴府、明州，并措置控扼海道及点检人船。 
二十二日，诏遣将作监丞韩彦古往镇江府驻札御前诸军都统司计议军事。 
干道二年九月十一日，诏遣度支郎中唐琢、同提举浙东常平宋藻、守臣刘孝韪往温州诸县，遍诣被水去处按验覆实，具合赈恤事件闻奏。内刘孝韪将 
      
州事权交割以次官。 
五年八月二十七日，诏遣司农寺丞高绎往淮东西、湖广总领所，并池州给纳所及军前等处，点检应干桩管钱物粮米草料。 
九月二十四日，诏遣右通直郎、淮西安抚司参议官许子中措置淮西山水寨民兵，并拨填忠义人耕作。 
六年四月二十二日，宰执进呈皇子魏王赐夏药，梁克家奏曰：「旧宣赐二府夏腊药，率遣中使，后以起动州郡，止令进奏院递赐。」上曰：「闻中使所至，州郡不无烦费。」虞允文奏曰：「为害甚久，绍兴末，诸路安抚制置使及诸军主兵官赐皆从递。干道初，虽前二府亦已罢遣。今亲王领藩，恐须遣中使，以示陛下恩意。」上曰：「甚善。」 
九月十三日，诏遣右承务郎、军器少监、兼权兵部郎官韩玉往建康点捡牧马，仍以奉使军器少监为名。 
七年正月二十日，诏遣右通直郎、大理正、兼权度支郎官单夔往江州，点检措置拘收运司钱物。 
十一月十三日，诏遣右宣义郎、大理寺主簿薛季宣往淮西，同赵善俊等措置赈赡安集。 
淳熙元年正月五日，遣登闻鼓院耿延年往台州，同守臣措置赈济。 
三年九月十日，分遣官往总领所点检财赋：户部员外郎马大同，鄂州；军器少监、兼权吏部郎官耿延年，建康府；秘书省著作佐郎、兼权考功郎官何万，镇江府。 
四年三月二十五日，命度支员外郎周嗣武往四川总领所，点检驱磨五年内钱物收支见在数 
      
目，出豁开具以闻。仍考究置所以来财赋源流，并关内、关外和籴利害，条具闻奏。以奉使四川点磨钱物所为名。先命右曹郎官谢廓然，已而改命嗣武代行，仍许辟属官二员。 
九年三月二十五日，诏遣秘书省著作郎袁枢往真、扬、和、庐州、镇江府，将作监主簿王谦往严、常、徽、饶州、广德军，并点检措置赈济。 
十二年五月二十五日，诏遣监都进奏院王厚之措置诸路递角。枢密院言：「昨发文字至江陵副都统司，依条合破十日，而四十六日方到。其它往来文书，多盗拆违滞。兼访闻诸州军拖欠铺兵衣粮，弊端不一。」故遣厚之措置。十一月，厚之回程，诏特转一官。 
十五年六月十九日，诏遣秘书郎、兼权仓部郎官王厚之往湖广总领所，点检措置钱物。八月，诏厚之同湖北诸司措置存恤诸州被水人户。 
九月二十七日，诏遣干办行在诸司审计司黄遹往江阴军，相度开浚横河。 
