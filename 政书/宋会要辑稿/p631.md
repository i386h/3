<!-- { "loadSidebar": true } -->
是月二十三日，左丞相王淮等率文武百僚诣文德殿拜表，请御正殿，不允。淮等再上表，乃从之。 
十一年九月四日，利州路提刑、提举司言：「金洋西和州亢旱，乞降度牒三百道于丰熟处，趁时收籴，以备赈济。」从之。 
十四年七月七日，诏：「政事 
      
不修，旱暵为虐，可令侍从、台谏、两省卿监、郎官、馆职疏时〔政〕阙失(急)[及]当今急务，毋有所隐。自来日避殿、减膳、撤乐。」 
十六日，詔令兩浙路帥臣、監司戒約旱 (旦勿)州縣存恤貧民，毋致流徙，因為姦盜。仍措置合行事件，开具闻奏。于是浙东提举田渭奏：「欲将台、处州、绍兴府第五等今年未纳身丁税及婺州旧无丁税，将第五等户今年夏税绢不及丈、钱不满贯者并行住催。」详见恤灾。 
二十八日，诏：「诸路县分有被旱处，全藉知县奉行赈恤。仰监司、守臣依条审度才力，据(易)[以]具奏对易，不得遗阙。其庸谬衰病之人，即与祠禄，理作自陈。」 
八月十四日，诏：「临安府诸县今岁间有旱伤乡分，理宜措置。令张澈、游九言前去相视，将合行(视)[事]件开具申尚书省。」 
既而十五年九月二日十四日，宗正寺主簿张澈奏：「去秋被旨措置临安府九县赈荒，见得盐官县东乡官塘六十里，与南路市潮浦相通，旧有三闸隳坏，遇涝即 水冲荡民田，遇旱即易至死涸。又新城县诸乡村旧有陂塘，今皆淤塞。若于农隙之时，兴此水利，即田难遇旱，亦庶几矣。欲望行下提举司、临安府相度措置。诸路州县恐有似此合兴修水利处，亦乞体访措置。」从之。详见水利。以上《孝宗会要》。 
【宋会要】
      
庆元元年正月二十七日，臣僚言：「臣窃闻二浙之灾，惟常州为甚，流移既多，饿死者相踵，往来士夫亲所见闻，皆谓赈恤惟此州当先，亦所当独厚。伏乞特出睿断，速降米三数万石，以全活一方人命。今日之事，莫此为急，臣敢冒昧言之，蒙赐矜从，不胜幸愿。」诏除已于临江军起发米内拨一万石外，更令镇江府于桩管米内支一万石充粜济。去年闰十月二十一日已降指挥施行。 
二月五日，诏：「可令学士院降诏戒饬诸道监司、守令，应水旱去处，多方赈恤，务在实惠及民。毋得徒事虚文，庸副矜念元元之意。朕将考其殿最，以示劝惩。」 
嘉泰二年七月十六日，都省札子：「勘会雨泽稍愆，窃虑江浙两淮州军间有阙雨去处，合行祈祷。」诏令两浙、江东西、两淮转运司各行下所部阙雨州县，委自守令亲诣管下灵应神祠，精加祈祷，务获感应。 
开禧三年七月二十九日，中书门下省访闻建宁府管内早禾旱伤，饥民阙食，因致结集群党，以借米为名，劫夺财物，合行措置。诏令福建转运、提举司将实被旱伤之人优切措置，禁绝盗贼。各先具知禀申尚书省。 
明诏，圣心焦劳，特减常膳，又以此月二十七日躬祷于太一宫明庆寺，闵雨之志，上下具孚，甚盛德也。然成汤桑林之祷，尝引咎而责躬；宣王云汉之灾，必侧身而修行。其为应天之道，盖未尝专事之虚文也。欲望陛下惕厉斋居，忧勤庶政，深念生民涂炭，无辜吁天，皆由向者任用非人，以致贻祸百姓，亟下哀痛之诏，广求切宜之言。仍诏大臣，敷求民瘼。如淮甸之赈济，诸郡之科繇，暑月之鍜甲，近畿之和籴，若此之类，名色甚多，皆合亟议罢行。仍札下六部长贰及临安府、两浙转运司，各据所隶，凡可以慰安人心，销弭天变者，申尚书省施行。」诏从之。 嘉定元年四月二十五日，臣僚言：「臣窃闻民自天民，天固恤之。匹夫匹妇不得其死，则三年之旱，六月之霜，不旋踵而应。况兵革之后，死于非命者不可胜计，积骸枕野，饥民相食，怨气充塞，岂不上干阴阳之和!故自去岁以来，蝗蝻为灾，隆冬无雪，入春不雨，以迄于今。考之农时，已过芒种。今陇亩龟兆，首种不入，更迟数日，已涉夏至，则岁事无及矣。闻之道路，旱势甚广，江、湖、闽、浙，所至皆然，遗蝗复生，扑灭难尽，漕渠不通，米价翔踊，人情嗷嗷，几不聊生。此岂细故，而可不求以应之哉!近者奏告祈请，靡神不宗，然欲雨而即止，暂阴而复晴，殊未有以慰四方云霓之望。恭 
二年八月三十日，江东提举司奏：「证对本路州县频岁灾伤，去岁举行荒政，所用济粜米斛，仅能接济。元管常平义仓米斛，至今年三月支用之外，所余无(已)[几]。自六月以来，阙少雨 
      
泽，州县祈祷，虽节次得雨，皆不沾足。加以飞蝗为害，间有得熟之田，亦复被其剪伤。臣谓今岁之灾甚于去岁，自合预行措置。窃见去岁尝蒙朝廷拨降转运司献助米一万石、钱三万五千贯文，蒙给降度牒五十道，凑提举王 任内申请到度牒一百道，变卖价钱，收籴米斛，添助济粜。臣昨闻本路转运司亦有趱积助救荒钱米，具申尚书省，乞证去年例，尽数拨付本司，那融支遣。未准回降之前，已拨付江淮制置司赈恤流民外，此别无可指准。兼证开禧三年除检放义仓米犹及六万余石，嘉定元年义仓米除放外，止合催理四万余石。缘民力雕弊，艰于输纳，尚及太半。及南康军添济北来之人，岁用常平米二千石，虽有度牒等钱，籴到米斛，分拨诸处，补还支过赈济之数，所存不多。自今乡村细民间有收捕蝗虫，去其头翅，杂以麸炒煮为粮者。近徽州管下有以借粮为(民)[名]，白日强开人仓廪者。臣已行下诸县，严行禁戢。及拨义仓常平米二千五百石，应副本州岛，减价出籴，预行斟酌赈济。及广德军亦以饥荒为请，六月间先于太平州寄纳仓拨米四百九十石，自顾舡只，前去信州贵溪县取拨米三千石，分与管下两县桩积，预备济粜。今秋成之时，诸郡已是窘急，臣不忍坐视。若候临时控告，恐缓不及事。欲望圣慈悯念江左诸郡军旅之后，仍岁饥荒，特与给降度牒二百道，付本司变卖，差官吏前去得熟军收(籴)踊，若给降度牒不多，收籴数少，必是不敷分拨。欲望朝廷察臣所请，诚出不获已，即证数给降施行。」 
【贴黄】：臣窃见入秋以来，全不得雨，旱暵已成，分拨米斛，势不容缓。窃虑虚牒艰于转卖，及往邻路收籴，往返便是半年。兼目今会子折阅，既有指挥，收卖度牒许用第十一界会子，恐持至邻路转行使用，有失指准。伏见朝廷见将湖南和籴到米三十余万石发赴淮浙旱伤州郡桩管。今江东旱(黄)[广]，事体一同。如蒙于内量拨五万石应副本司，令自备人舡般运，到使一路饥民张颐待哺者不至阙望到：疑「致」字之误。。 
检正都司拟到欲令礼部支降度牒一百道付本司，每道作价值八百贯变卖，就行收籴米斛，以备济籴使用。付本司差人前来请领。仍契勘所部州县的实旱伤，合行济粜去处，疾速措置，以所籴米斟酌均拨施行。仍先具已契勘措置并籴到米数，申尚书省。诏依拟到事理施行。 
八年四月十一日「日」下当脱「诏」字。，「门下：朕少眇(眇)戒，遵道约己，罔敢怠遑。乃者暮春，历时不雨，来麰告病，新种禾秧新种禾秧：疑有误。。朕心惧焉，并走群望，洁斋精祷，尤致其严。盻蠁之间，已荷孚荅，虽有沾濡之润，而尚靳滂沱之泽。迩日以来，旱气弥甚，斯民狼顾， 
      
之风；吏治烦苛，乏宽大之意。边隅阙备预之实，州县多失业之民。膏泽屯于下流，忠言壅于上达。一或有此， 后忧方深。永惟厥愆，必有其故。意者政令不当，刑罚不中，物议失平，人心胥怨。士习垢翫，滋邪(背)[皆]足致灾。是用诞告臣民，博求忠谠。若朕躬之过失，凡时政之阙遗，悉意条陈，毋有所隐。务求实是，靡事虚文。故兹诏示，想宜知悉。」 
七月二日，臣僚奏：「有天旱，有人旱，此唐人之论也，臣请推广其意，而为今日救旱之说。在天之旱，不推诚以致祷，则其泽未易以沾洽；人遇亢旱，不致力于备具，则其灾必至于滋甚。是人旱反甚于天旱也。天虽亢旱，旬月之间，岂无时雨之沾洒 地虽干涸，田陇之间，岂无泉脉之流通 成周之时，一夫之田，必有二尺之遂，九夫之井，必有四尺之沟。等而上之，为洫为浍，以达于川，皆以潴雨潦于泛溢之日，亦以通泉脉于干涸之余。考之周典，稻人以潴蓄水，以防止水，又有遂以均水，其蓄水潦以备旱干，甚周也。攷之《月令》，在仲夏則命有司祈祀山川百 ，在季春則命有司通達溝瀆，以防壅塞，疏水脈以助灌溉，甚悉也。天未尝无爱物泽物之心，屡祷而不即应，已应而泽不流通，或者盖归之数也。天数固茫昧而不可必，人为旱备，独可顷刻而不致其力乎 未旱不为之备，既旱则坐视而弗救，是非天旱，盖人实旱之也。今东南之地，沃壤弥望固亦绝少，诚不可以井田沟遂之制施之。然一方数十里之内，岂无陂塘可开之以灌注田亩 一望之地，岂无畎浍可浚之以潴水 依山之田，岂无泉源之不涸者可导之以滋溉 濒湖之田，或有湖高而田下之处，堤岸欲密，独不可度其势而少泄之乎 濒江、濒溪之田，大率水低而田高，取水虽劳，独不可并力而收车戽之利乎 臣闽人也，闽地瘠狭，层山之巅，苟可寘人力，未有寻丈之地不坵而为田。泉溜接续，自上而下，耕垦灌溉，虽不得雨，岁亦倍收。其有平地而非膏腴之田，无陂塘可以灌注，无溪(间)[涧]可以汲引，各于田塍之侧开掘坎井，深及丈余，停蓄雨潦，以为旱干一溉之助。炎云如灼，桔槔俯仰不以为劳，所济虽微，不犹胜于立视其槁而抟手无策乎 江浙号为泽国，田悉腴润，远非瘠地之比。然旱干为害，视他处特甚，每以惰农苟安，为备不素，固应尔耳。盖耕田之民，田非己有，方春播种，满意秋成，猝罹旱暵，已觖始望，饥号相逼，自救不赡，皇恤苗槁 不过倚锄仰天孍息而已。否则秧槁，群趋哄诉于官府之庭而已。贫民困矣，为富民之有田者独不能出力贷资，以为农民救旱之助乎 旱禾瘁矣，独不当亟为潴水导泉之计，以为晚禾之备乎 任此责者，独非字民之官乎 令以劝农为职，兴修水利，又令丞之责。所宜爱民如爱子，救旱如救焚，出入 
      
