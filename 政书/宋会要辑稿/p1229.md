<!-- { "loadSidebar": true } -->
八月五日，诏天下及蕃国以东封，遣使贡方物，知尽辇赴泰山，重成劳费。今三司除充庭贡之外，并于东京进纳，止使人赍表泰山陪位。 
仁宗天圣六年五月二十六日，诏河南府每年进牡丹花、樱桃，自今止于系官园内有处采取供进。从枢密直学士李及之奏请。 
八年十二月二十八日，中书门下言：「御史台(母)[每]遇郊社，于常朝文武百官料钱内等第分减，充进奉马价钱。郊禋毕，回赐元进人又多差出，难为勘会。今后欲令于骐骥院借马充进。」从之。 
景佑元年四月二十三日，知江宁府李若谷言： 
      
干坼节常年进奉银一千两、绢一千疋，伏缘当府不产银，只是配买，累岁灾伤，人民贫困。已将省库见管土产细绢二千疋上进，候丰稔，依旧买银进奉。」诏：「今后买银并依市价，不得亏损人民。」 
六月十六日，起居舍人、知谏院郭劝言：「江淮发运使刘承颜进轮扇、浴器，乞宣示百官毁掷，诞布中外，不得以此进献。」帝曰：「扇车给还，浴器元不进献。谏官、御史章疏更体访审寔。」 
(宝历)[庆历]四年五月十五日，抚州上金溪县战坪所得生金山，重三百二十四两。帝初令送左藏库，而二司言瑞物，宜留禁中，乃藏于龙图阁瑞物库。 
皇佑三年十二月二十五日，帝谓宰臣曰：「臣僚谢恩进马，纳直四十千，清贫可悯。宜自今与减半价，永为定制。」庞籍曰：「臣子进献君父，不当计高下之直，圣恩悯察，天下幸甚。」 
皇佑五年五月八日，中书门下言：「自来诸路转运司进羡余钱物入助三司，多是将要用钱数充进，后却致本路阙用，即于民间无名刻剥，或将税物估高价，逼勒折纳见钱以充支费。致民力困匮，深可哀悯。」诏逐路转运司，今后如本路钱数的是有余，或咤转易所得，委不侵亏，烦扰吏民，方得供进。如违，重行责降。 
神宗熙宁二年二月二十五日，诏左右街僧道录每遇大礼毕，(倒)[例]皆贡银称贺，令客省引进讫，实时当官给付元进奉人。 
十一月二十六日，诏诸路州军今后庆贺进贡金银物帛，并止具表件析物数 
      
以闻，贡物候上供纲运同附上京。 
徽宗政和六年四月二十三日，诏：「自今不许监司、守臣以供奉进献为名，贡花株果木、海错什物等，其见计置下缗钱物色，指挥到日，拨归元来去处。若辄存留钱物，并当以自盗论，令御史台觉察闻奏。」 
孝宗绍兴三十二年六月十三日，登极赦：「应诸路帅臣、监司、郡守，许依例进贡推恩。」
十一月四日，户部侍郎向伯奋等言：「准已降旨，将来圣节，诸路监司州军令进金银钱绢等，缘天申节已行进奉，权与蠲免。今夔州等路有发到进奉物，及以后诸路州军起到数，乞下左藏库交纳，理作来年进奉。」从之。 
 食货 宋会要辑稿 食货四一  诏令入贡 
      
诏令入贡
【宋会要】
      
徽宗政和七年八月十六日，诏：「黎人么为琼管边患，(令)[今]其入贡，颇有慕义之心。沿路券马请给，可令所部监司守臣功等给赐，所到州犒许，务令丰备。授衣月近，特赐钱五百贯，令置寒服。候到畿甸，先具数申尚书省，于榷货务支幞头帽子、公服腰带给赐。」 
 食货 宋会要辑稿 食货四一  历代土贡历代土贡：原置天头，今移于此。 
      
历代土贡历代土贡：原置天头，今移于此。
太宗太平兴国八年九月二十一日，诏：「广州岁贡藤，每斤去皴麤，中用者纔三两，大通冶岁输铁尚方铸兵器锻炼外，十纔得其四五。自今藤取其堪用者今：原无，据《太宗皇帝实录》卷二六补。，铁先铸成器，俾官工淬治之官工：原作「工官」，据《太宗皇帝实录》卷二六乙。，无使负重致远，以匮民力。」 
淳化三年八月十九日，诏：「郓州岁贡阿胶郓：原作「晖」，按《元丰九域志》卷一，郓州贡阿胶，据改。，先是煎胶参用诸药，发民汲井，供用取水，一人所能荷者，输钱三十。自今勿复用此药，以州兵代民汲水。恣民取水，勿责其直。」 
真宗大宗祥符五年九月二十八日，诏：「诸道州府自今土贡，并以官物充，如无，以省钱收市，不得配率。」 
仁宗明道二年六月二十五日，侍御史知杂李纮言：「诸州岁贡鱼果，咤送遗 臣，谓之贡余，挟持遐远，[不]无搔扰，乞行禁止。」诏：「自今应供岁贡，委三司减节常数， 臣不得咤相饷遗。」 
庆历七年九月八日，诏申旧制，止绝天下毋得以贡余为名馈遗，违者许人陈告。 
皇佑三年十一月二十七日，诏诸道岁贡茶果饭食诸物系灾伤州军，并 
      
令止绝。 
英宗治平四年十一月二十五日，神宗即位未改元。诏化殿煎造果子，今后郊礼供进，其在京不产者，以别果瓜充代，更不下外州军煎造。 
神宗熙宁元年十二月，尚书户部上诸道府土产贡物。开封府：麻黄五十斤，酸枣仁伍斗；河南府：峭粉八两；青州：仙纹绫一十五匹，枣一万五千颗；(蜜)[密]州：布二端，海蛤一匣子；齐州：阳起石一百两，白礓蚕二十三两；沂州：茯芩五斤，仙苓脾五斤；莱州：七孔决明五斤；潍州：综丝絁一十匹；淄州：防风三十斤，兖州：云母粉一斤，白羊石五两，黑羊石五两，茯苓七斤半，青礞石一斤，仙苓脾一斤，赤箭草七斤半；曹州：绢二十匹，葶苈子三升四合，濮州：驼纻布二匹，毛布二匹；襄州：大青茅蓝十五两，母獐皮五十张；邓州：绢一十匹，白菊花五十六斤；随州：绢三十匹；滑州：绢三十匹；蔡州： 虫、水蛭各二两；棣州：绢一十匹；德州：绢一十匹；广州：绢一十匹；恩州：绫三十匹；邢州：解玉砂一百斤；怀州：牛膝五十斤；洺州：絁子二匹；磁州：磁石五十斤，磁玉一十斤；永兴军：酸枣仁五斗，地骨皮一十斤；同州：绉纹靴材一副；华州：茯苓四十四斤；商州：麝香二十脐；宁州：庵合蒿子一十斤；干州： 实一十斤；仪州：弩弦麻皮三十斤；绛州：防风二十斤半，黄蜡二十斤半；忻州：解玉砂五十斤；泽州：白蜜五斗，石英二十五两；亳州：绢一十匹；黄州：纻布一十匹；越州：绫一十匹，茜绯纱一十匹， 
      
秘色兹瓦器五十事；苏州：白墡一十秤；湖州：白编布二十匹；明州：干山药一百斤，鸟(贝式)虫骨二十斤；台州：天寿根三斤，甲香三斤，鲛鱼皮三十张；睦州：交木绢一十匹，布五匹，白蜜五十斤；宣州：黄连一十斤，歙州：白滑表纸一千张，大龙凤墨一百锭；信州：白蜜五十斤，用银瓶二只盛；虔州：白布一十匹；鼎州：布一十匹；益州：大花罗六匹，高纻布一十匹；眉州：麸金三两；蜀州：春罗四匹，嘉州：麸金三两；邛州：丝布二匹，黎州：红椒二十斤；简州：绵绸二十匹；梓州：白熟绫一十四匹；遂州：樗蒲绫一十匹；资州：麸金五两；普州：绢一十匹；昌州：绢一十匹；渠州：冒子木二大斤；洋州：隔织三匹，麝香五脐；阆州：凌一十匹；剑州：巴戟三斤；巴州：绵紬五匹，木药子一百颗；蓬州：综丝绫一十匹；龙州：附子一斤，侧子八两，羚羊角四具，乌头八两；集州：木药子一千颗，山 根一十两；达州：蓝紬五匹；施州：木药子二大斤；开州：车前子一斗二升，黄蜡一十斤；涪州：绢一十匹，紬五匹；渝州：绢一十匹；漳州：甲香五斤，鲛鱼皮二十张；连州：细布一十匹。 
元丰三年二月十二日，详定朝会仪注所言：「唐尚书户部主贡物，大朝会则陈之。国朝旧仪，元正朝贺所陈贡物，仅存其名，盖有司之阙。谨谷按图志，推原州郡物产之所宜，轻重多寡，稍为条次。京东路。南京：绢二十匹；(充)[兖]州：花绫十匹，墨百斤，茯苓、云母、防风、紫石英各十斤；徐州：双丝、绫、紬、绢各 
      
一十匹；曹州：绢十匹，葶历子三升；青州：绫二十匹；郓州：绢千匹，(蜜)[密]州：绢十匹，牛黄三两；齐州：绢十匹，绵百两，阳起石，防风各十斤；济州：阿胶三十两；沂州：紫石英、仙灵脾、茯苓各十斤，锺乳三十两；潍州：纹绫二十匹；登州：牛黄三两，金十两，石器十；莱州：牛黄三两，牡砺、海藻各十斤，石器十；单州：蛇床、防风各十五斤；濮州：绢十匹；淄州：绫十匹，防风、长理石各五斤；淮阳军：绢十匹。余十五路称是。」见元丰三年《九域志》。又言：「《夏书》冀州以帝都，入谷不贡异于余州不贡：疑当作「贡不」。。唐地理志：京兆、河南府皆有贡。今开封府虽不列于诸州，亦宜复土贡。」并从之，仍诏贡物应买者，给省钱，偶无者，听以他物代，并递夫传送。 
徽宗崇宁三年二月四日，讲议司送到参详官林据札子：「近咤参考殿中六尚之制，见供奉所须之物多市于诸州，甚非所以奉至尊、彰洪业么。伏望睿断，特命有司尽讲天下土贡之法行之，以所在坊场钱充用，庶几名正实显，么而可行。」诏令诸路转运各据地土所出，具合贡名件闻奏。 
政和三年三月七日，夔州路转运判官庞恭娉奏：「建置珍州岁贡细茶芽十斤，黄蜡二十斤。候本州岛起税了当，每遇天宁节及大礼，依例进奉银、绢。」梓州路转运司状：「建置纯、滋州并管下县城寨堡，所有逐州每年合发进贡[与]夔州路新建州郡事体一般。欲乞依夔州路转运司已得指挥施行。」从之。 
七月十四日，户部奏：「宣德 
      
郎、权勾当内香药库曾安强契勘：「本库受纳诸州土贡，欲乞依崇宁岁贡六尚供奉，令知、通躬亲监视选择，用袋入本匣臣名封印申发。本部今勘当，欲依本官所乞事理施行。」从之。 
十月十七日，殿中省奏：「勘会诸路贡物，官司计置不依时，暴凉不如法，以致损坏。起发不依限者，已有《崇宁敕》各从杖一百断罪外，若系被差管押檐击之人起发在路，故违程限，或津般安放不谨，从来未有约束。本省今相度，欲乞诸州应差管押檐擎贡物之人，若沿路无故谷程，或津般安放不谨，致有损坏，罪轻者杖八十。」从之。 
五年十二月二十五日，寿州状：「检承《政和诸路岁贡六尚局格》：淮南路寿州拣蜂儿一百斤。缘本州岛自来不是出产去处，安丰一县土产不多。契勘本路庐、和、舒、无为军等州县各有土产地分，伏望将本州岛合贡数目同共承认供奉岁贡。」诏从之，仍减三五十斤三五十斤：疑当作「三十五斤」。。 
高宗建炎四年六月十日，中书门下省言：「四川每年合赴内东门司及内藏库送纳进贡匹帛，累年不到。」诏令张浚催促，依年例送纳。如有已起在路及截留桩管数目，并仰津发赴行在送纳。 
