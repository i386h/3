<!-- { "loadSidebar": true } -->
二年八月二十四日，礼部言：「诸州军每遇圣节，宫观道童试经依元丰法，《政和令》合念《道德》等经四十纸为合格，即无念过《御解真经》。诏依元丰法。 

十一月二十二日，赦：「勘会州县曾经金人或 寇经由去处，暴露遗(骇)[骸]，令所在州县委官监督收瘗，仍召募寺观童行专管收瘗。内命官量给钱，于寺院内如法瘗埋，每及二百人，给度牒一道。如僧道愿主管，准此。愿请紫衣或师号者，计价比折度牒支给。 
三年六月二十七 
      
日，诏：「行下东京礼部及诸路转运使，应寺院宫观童行试经拨放及该遇圣节恩例等，并权住，条法全备日，申取朝廷指挥。」 
绍兴元年三月四日，诏赐参知政事秦桧坟寺，每岁圣节拨放童行一名，以「移忠报慈禅院」为额。从桧请也。 
六月二十四日，诏以昭慈献烈皇太后殡宫修奉香火，泰宁寺更与度僧一名，本寺知事僧并赐紫衣，内住持人仍赐二字师号。 

九月十八日，明堂赦：「应诸军将校战没，在法：母、妻年五十以上无子孙愿为女冠或尼者，所属具奏。虑其间有未及之人，官司以未应条法，不许披戴披剃。许所在州军如有上件人年虽未及五十，亦许具奏。」四年九月十五日明堂赦、十三年十一月八日南郊赦并同。 
三年九月七日，陕西诸路都统制兼宣抚处置司都统制吴玠母刘氏坟寺乞赐名额，诏以报功显亲院为额，仍岁给度牒一道。 

八月，诏：「凤翔府和尚原中兴寺，每岁许拨放童行一名外，仍令宝鸡县特拨赐官田五顷。」从吴玠请也。 

六年四月九日，尚书省言：「近年僧徒猥多，寺院填溢，冗滥奸蠹，其势日甚。诸州每年经试，其就试者率不过三四十人，经业往往不通，州郡姑息，惟务足额，盖给降度牒，许人进纳。官中旧价百二十贯，民间止卖三十千，稍能营图，便行披剃，谁肯勤苦试经 显见此科亦是虚设。」诏权住三分之一诏：原无，据《建炎要录》卷一○○补。。 
十月七日，诏：「新法绫纸度牒，除抚给使用 
      
外，其余今后更不给降。应童行试经并权住三年，仍自今年为始。其已前年分未给之数，亦令住给。」 
十二年二月二十三日，诏延寿教院安厝故张贤妃灵柩，可岁度僧一人。 

十三年六月八日，三省言：「寿星寺乞每年拨放，有碍昨降权住指挥。」上曰：「既有指挥权住，且休放行。朕观昔人有恶释氏者，欲非毁其教，绝灭其徒；有喜释氏者，即崇尚其教，信奉其徒，二者皆不得其中。朕于释氏，但不使其大盛耳。献言之人有欲多卖度牒以资国用者，朕以为不然。一度牒所得不过一二百千，而一人为僧，则一夫不耕，其所失岂止一度牒之利 若住拨放，十数年之后，其徒当自少矣。」 

二十七年八月十八日，礼部言：「勘会诸路州军有换不尽新法空名度牒、紫衣、师号，并纳到换给旧度牒等，自绍兴十年五月内承指挥："住行换给，将新、旧度牒等并令缴申赴部。"自降上件指挥以来，尚有全未开具，及虽有申到见在数目，未行申缴去处，窃虑存留在外，别生奸弊。欲行下逐路运司，遍下所部州军，尽数缴申赴部。」诏依，仍限一月。先是，宰相进呈诸州有给换不尽僧道度牒，乞令尽数缴纳尚书礼部。上曰：「前日贺允中上殿，朕问即今僧道之数。允中言：道士止有万人，僧有二十万。朕见士大夫奉佛，其间议论多有及度牒者，朕谓目今田业多荒业：原作「菜」，据《建炎要录》卷一七七改。，不耕而食者犹有二十万人，若更给卖度牒，是驱农为僧。且 
      
一夫受田百亩，一夫为僧僧：原脱，据《建炎要录》卷一七七补。，即百亩之田不耕矣。佛法自东汉明帝时流入中国，前代以来，非不禁绝，然终不可废也。朕亦非有意绝之，所以不禁度牒者不：据文意似当作「严」。，正恐僧徒多则不耕者众耳。」沈该等奏曰：「陛下宵旰图治，尤以农事为先，天下幸甚。」 
十二月十五日，礼部侍郎贺允中言：「近来僧道身死、还俗、避罪逃亡，寺观主首并州军过限并不缴申度牒，及州县人吏卖亡僧度牒，与僧行洗改、重行书填。欲遍下州县遵依现行条限缴申。若州县、寺观主首有违条限，依法断罪，主首仍还俗。许诸色人陈告，比依告获私自披剃或私度人为僧道条格支偿。如人吏将亡僧度牒私自披剃，及私度人若伪冒者，告赏依前项格法倍之。其童行告获，已有指挥许给度牒披剃外，缘改易书填唯是一般僧道深知弊幸，如能告获，欲支赏钱一百贯。兼僧道供帐及判凭行游及每年纳免丁钱，并令赍执度牒赴所属州验，如当职官能用心验获者，欲依验获伪印法推赏。仍令逐路转运司每岁取索帐状，照递年人数点磨身死及还俗、避罪逃亡之人。有不申缴，即根究依法施行。」从之。 

二十九年十二月一日，诏：「应僧尼、道士、女冠年八十已上，并与紫衣，已有紫衣者，与师号。经所属自陈，勘会诣实，保明奏闻。」 

三十一年十二月，赦：「应僧尼、道士、女冠受到(今)[金]国度牒，并经所属陈乞，换乞换给换乞：文意不通，疑当作「验讫」。。」 
三十二年三月六日，诏显仁 
      
皇后崇先显孝功德院住持左街鉴义僧广因下童行图照、圆与二人，特与剃度。以上《中兴会要》。 

寿皇圣帝干道元年正月一日，南郊赦书：「僧道身死若还俗，其度牒、紫衣、师号往往不行缴纳，冒法承代。在法：赦后三十日不改正者，复罪如初，并若降指挥应未曾缴纳，却与童行冒法披剃披戴之人，限一月自首改正，并与免罪。切虑因所立日限太窄，及避罪未能尽行出首，自今赦到日，除依法限三十日外，更与展限一月，许令首纳，免罪改正。限满不首，因事彰露，复罪如初。」三年十一月六日、六年十一月六日南郊赦书，并同此例。 
六月六日，诏以上天竺观音院祈祷感应，赐空名度僧牒二道。 
二十一日，诏湖州马墩镇行者祝道诚赐度牒，并给紫衣剃度。以刑部侍郎方滋言：「先任两浙漕臣，被旨收瘗运河遗(骇)[骸]，道诚出力亡劬，收葬千二百六十有余，勤实可取。」故有是命。 

八年二月三日，诏赐建康府正觉禅院僧普立童行彭普海度牒一道。以管干皇兄元懿太子道歹赞所香火已及三年，援旧旨有言也。 
五月二十八日，知饶州王秬言：「奉诏赈济饥民，僧绍禧、行者智修煮粥供赡，计五万一千三百六十五人；僧法传、行者法聚煮粥供赡，计三万八千五百六十一人。」诏绍禧、法传各赐紫衣，行者智修、法聚各赐度牒披剃。 
九年闰正月十八日，诏昭慈永佑陵泰宁寺每岁度僧一 
      
人。绍兴初，以本寺焚修殡宫〔香〕火，诏度僧二人，后罢度牒，本寺因不复有请。至是自言，事下礼部，乃引绍兴七年「应臣僚恩例，许本院执奏」指挥，持之不决。本寺复言系崇奉陵寝之所，岂臣僚恩例事体可比 特有是命。 
三月十五日，诏叙州男子郭惠全给赐度牒一道披剃。(为)以本州岛言：「惠全自少出家，母死，负土成坟，孝节感着。」故有是命。以上《中兴会要》。 
      
景德三年八月，诸王府侍讲孙奭转对，请减修寺度僧。真宗曰：「道、释二门释：原脱，据《长编》卷六三补。，有助世教，人或偏见，往往毁誉，假使僧道辈时有不检，安可即废也 」

崇宁二年十月九日，诏：「崇宁寺观，并依十方住持，其披剃并紫衣，自崇宁二年天宁节为始。如未有童行，即仰所差主管僧道保的手下童行披剃。崇宁三年以后，即依此施行。」 
大观二年十月三十日，诏：「大相国寺慧林禅院住持长老元正坐化，赐绢三百疋、钱三百贯，赐寂照之塔，看塔人间岁度僧一名。」 
【宋会要】
建炎元年五月一日，赦：「特旨：还俗僧道许自陈，与依旧为僧道，令本州岛出给公据。」
绍兴二十一年正月十一日，上因还俗僧圆觉、宗杲撰造圣旨，偈妙喜禅，皆菑祥谤讟之语，诞谩无理，鼓惑军民，此最害事，宜严行禁止。
【宋会要】

干道元年四月四日，诏：「僧道年六十以上并笃废残疾之人，并比附民丁放纳免丁钱，自干道元年为始。仍令州县榜谕。」 
嘉泰三年拾壹月拾壹日，南郊赦文：「在法：僧道年六十以上及笃废残疾人，本身丁钱听免。访闻州军却将依法合放免人仍旧催纳，深可怜悯，兼近年给降度牒、披剃至多，若尽实根括入帐，从实起发，于额 
      
自无拖欠。可令州军今后并仰照应前项合免丁钱条法放免，却从实根括新披剃僧道，依等则送纳，不得过有多收。仍令提刑司常切觉察，毋致违戾。自后明堂大礼赦亦如之。(本卷郭声波点校)
 道释 宋会要辑稿 道释二 开坛受戒 
     
宋会要辑稿 道释二

开坛受戒
【宋会要】
凡童行得度为沙弥者，每岁遇诞圣节，开坛受戒。坛上设十座，释律僧首十阇梨说三百六十戒，授讫，祠部给牒赐之。东京于太平兴国寺置坛，大中祥符三年赐名奉先甘露戒坛。后慈孝建大乘戒坛。诸州各置坛，听从地便往受。东京四，青、郓、徐、登。京西六，河南、许、襄襄：原作「兖」，据《宋史 地理志》考改。、随、颍、郢。河北三，大名、真定、沧沧：原作「仓」，据《宋史 地理志》考改。。河东五，并、潞、晋、绛、汾。淮南九，(杨)[扬]、庐、寿、楚、泗、通、泰、舒、蕲。江南十四，江宁、宣、歙、池、江、太平、饶、信、洪、抚、处、吉、筠、袁。两浙十五，杭、苏、明、越、湖、润润：原作「闰」，据《宋史 地理志》考改。、常、秀、睦、温、台、衢、婺、处、江阴。荆湖六，潭、衡、永、郴、全、道。福建三，福、泉、漳。川陕七。益、绵、汉、眉、彭、邛、陵。 

太祖开宝五年二月，诏曰：「男女有别，着在礼经；僧尼无间，实紊教法。自今尼有合度者，只许于本寺起坛受戒，令尼大德主之。其尼院公院公事，大者送所在长吏鞫断，小者委逐寺三纲区分，无得与僧司更相统摄。如违，重寘其罪。僧徒本教，不许习他义，自今无得习天文、地理、阴阳之学。」 

太宗太平兴国八年八月，诏：「自今后诸处申请祠部戒牒，当职官交付本处进奏知后官讫知：原作「如」，据下文改。，具限以闻。知后官等获时，如法封角，递赴本处讫，具状申报。兼下诸路转运司及本属转运司、州、府、军、监遍行逐处，委长吏实时勾集给付讫，分析申奏。」先是，州市吏为募人，以缗钱市取，赍以至外郡，卖得善价，即付与之，故命条约。 
