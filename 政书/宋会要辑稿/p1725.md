<!-- { "loadSidebar": true } -->
寿皇圣帝干道元年三月二十六日，诏曰：「朕祗迪先猷，参稽古制。设贤科而取士，自汉已然；繇制举而得人，我宋为盛。豪英辈出，名迹相望，谹议着乎当时，丰功显于来世。凡信史之所载，视历代而有光。肆纂绍于丕基，期奉遵于成宪。思得天下方闻之彦，咸使在庭；极陈国家治乱之原，以辅不逮。属当大比，中饬迩联。选于众以明扬，举所知而程奏。庶〔几〕闻论，有补治功。咨尔攸司，体予至意。今岁科场，其令尚书两省谏议大夫以上、御史中丞、学士、待制各举贤良方正能直言极谏一人，仍具词业缴进以闻。」 
《文献通考》：苗昌言奏：「国初尝立三科，景德增而为六。仁宗皇帝时，李景请依景德故事，亲策贤良。秘合六论，专取六经及问时务，其史传注疏，乞不条问。帝亦以为问隐奥，观其博不若取其能明世之治乱，有补阙政。又诏以景德六科定为制科之目，俾少卿、监以上奏举内外京朝官，增置书判拔萃科、高蹈邱园科、沉沦草泽科、茂材异等科，总为十科，并许布衣应诏。于是何咏、富弼、余靖、尹洙、苏绅、张方平、江休复、张伯玉辈出焉，其立法宽故得士广也。自绍兴复科，三岁下一诏，垂四十年，未闻有一介魁礨豪杰之士出应制书，岂盛治之世无其人耶 盖责之至备而应之者难，求之不广而来者有隔尔。臣请参稽前制，间岁下诏，权于正文出题，其僻书注疏不得以为问目。追复天圣十科，开广荐扬之路，振起多士积年委靡之气，太平之治，不难立也。」上诏礼部集馆职学官议之，皆曰：「注疏诚可略，科目不必广。天下之士屏处山林，滞迹遐远，侍从之臣岂能尽知 伏见国初制科止令监司、守臣解送，干德中以无人应制，许直诣合门请应。若依干德故事，恐起侥幸。请如国初之制。」诏可。 
二年六月七日，臣僚言：「自建 
      
炎南渡以来，每三岁大比，圣诏丁宁，命以制科荐士，如承平之旧。陛下纂承鸿烈，遵而勿失，历载亦已久矣，犹未闻有一人应书者。窃意责之至备而应之者难，求之不广而来者有隔故尔。欲望参稽前制，间岁下诏，权于经史诸子正文出题，其僻书注疏不得以为问目。追复天圣十科，开广荐扬之路。」诏礼部集馆职学官同议以闻。礼部侍郎周执羔等参议：「切见国初制科止令诸州及监司解送，干德二年又以无人应制，下诏许直诣合门请应。今若举干德自请之诏，则将启狂妄侥幸之心，或恐浸成烦渎。不若仿国初之制，少加斟酌，许用侍从荐举，或守臣、监司解送。及权罢注疏出题，其余悉依旧制。庶几真才寔学不致遐遗，而有以副今日搜扬之意。」从之。 
四年三月二十三日，诏曰：「盖闻自汉以来，众建科目，网罗天下之士，而贤良文学寔为之首。本朝袭其制，增重〔其〕选。元臣硕辅繇此涂进，十五六焉。太上皇思得其人，屡下明诏于四方。朕率而行之，曾未闻褒然为时而出者。尝与议臣深求其故，以谓学有原本，则不贵太泛，故略注疏之命题；身在幽隐，则无繇自达，故许监司、守臣之劝驾。抱负器业者，庶几不壅于上闻矣。适兹大比，肆命执事，博问旁招，有能应〔者〕，朕(所)将延纳而尊显之。今岁科场，其令尚书两省谏议大夫以上、御史中丞、学士、待制各举贤良方正能直言极谏一人，仍许监司、守臣解送，具词业缴进以闻。布告中外，体朕意焉。」 
五年三月六日，诏应贤良方正能直言极谏科眉州布衣李垕，词业(今)[令]缴进。用翰林学士汪应辰之荐也。 
十二月二十五日礼部言： 
      
李垕词业已经御览，诏特令来年三月依格召试中书。臣僚言李垕词业未曾参考，而又止一名，召试恐非典故。诏两省、侍从官参考闻奏。其后户部尚书曾怀等参考，援证既详，遣词亦赡，欲为次优。诏中书召试。 
七年四月四日，诏曰：「盖闻制科取人，盛于两汉，然或阴阳靡调，或以方内靡安，乃 郡国举而行之。本朝则不然，无事而勤求，有为而获用，上下交应，为后世法。肆朕绍服，于今十年，诏书数下，懃懃恳恳，间复略传注，宽举荐，几以招徕修洁博习之士，辅朕不逮。属者有司尝以一二应书，既命待诏公交车矣。岁当大比，其博求之。夫寤寐忠言，宁厌虖多士；抱负器业，或患虖无时。朕之诚意，子大夫其着闻矣。来游来歌，以矢其音，不在此时 今岁科场，其令尚书侍郎、两省谏议大夫以上、御史中丞、学士、待制各举贤良方正能直言极谏一人，守臣、监司亦许解送，仍具词缴进以闻。」 
初，宰臣奏降诏，上曰：「数十年未有此选者。」虞允文等曰：「昨李垕已得旨召试，或有与其父焘不相乐，声言欲沮之。垕以此乞随侍之任，得旨已许其请。」上曰：「今可以召试矣。」允文又言：「昨绍兴指挥，春降诏，九月召试。」上因令其九月试中。
九月二十七日，命翰林学士王曮、起居舍人李彦颖就中书后省考试参详制科。曮等上李垕论六首。《明主有必治之道》、《场法三圣》、《人者天地之心》、《律历更相治》、《三家言经得失》、《扬雄张衡孰优论》。 
十月二十七日，礼部言：「检照祖宗故事，策试贤良方正，即无唱名之例。今欲候初、覆考、详所考定等第缴奏，再付朝廷取旨推恩。」从之。 
二十八日，御药院言：「已降旨，应贤良方正直言极谏科李垕令赴殿试。契勘御试举人，唱名毕，其正 
      
奏名进士第一甲策文，并写作册进御并进德寿宫，及焚进诸陵。今李垕策文，伏乞指挥。」诏依例修写。 
二十九日，权礼部侍郎周必大言：「初复制举，事体至重。欲斟酌是日驾坐，文臣常参官以上考试六论官、贴职、秘书省官并常起居讫，依旧就殿门外祗候，宣召即入。」从之。 
十一月四日，上御集英殿试贤良方正能直言极谏李垕。制策曰：「朕承太上之诒谋，绍祖宗之丕绪，宵衣旰食，十年于兹矣。日与一二大臣图回治道，兴起治功，庶几无负付托之重。然躬节俭以先天下，而侈靡之俗尚众；持公正以杜 枉，而阿私之习未革。富国在所先也。(也)理财或未尽其术；强兵亦所急也，军政或尚多宿弊。非不遴选守令，而未闻抚民有方，尽如古循吏；非不广求将帅，而未见智勇兼备，尽如古名将。田野虽辟，仓廪尚虚；法令虽明，犯法多有。夏秋以来，雨不时若，江湖数郡，民多乏食，救荒之政何施而可使无流离失业之患 国家经费，多资煮海之利，比缘江湖岁事不登，而(摧)[榷]货所入，顿减常岁，懋迁之术何为而可使商贾通行，以足军士之须。论役法之未善者非一日，其法孰为最善 言楮币之为弊者非一端，其弊何以拯救 是数者皆今日之急务，朕所乐闻也。今子大夫褒然而起，副朕久虚之选，朕甚嘉之。其尽心悉意以陈，毋忽。」垕策考入第四等，赐制科出身。 
五日，礼部言：「策试贤良方正，即无唱名 
      
之例。若照仿逐举进士，皇帝御殿推恩，足以彰崇儒求言之盛。」从之。先一日，上谓辅臣：「策试制科，既已临轩推恩，事体尤重。虽不唱，亦须引见受赐。」至是遂从其请。 
七日，诏：「今月八日御殿，贤良方正推恩，依逐次举人唱名例，殿内赐应奉官等茶酒。」以上《干道会要》。
【续宋会要】
 选举 宋会要辑稿 选举一一 制科 
      
制科
      
淳熙元年四月十日，诏曰：「朕惟制科之设，所以待非常之才也。昔我仁祖临御，亲选天下士十有五人，崇论谹议，载在方策。庆历、嘉佑之治，上参唐虞，下轹商周。呜呼，何其盛也!肆朕纂绍洪业，侧席茂异，深诏执事，搜聘来上，冀闻切直，辅朕之不逮。十有三年于今，应书者盖鲜，岂朕详延之礼未至欤 抑人材之多寡自有时欤 不然，何望吾仁祖之盛而莫及也。夫士之韬藏器能，考盘岩穴者，固耻于自献，非吾公卿明扬而历选之，则奚繇进 诏下，其各以所知对，朕将亲策于庭，收得人之效焉。今岁科场，其令尚书侍郎、两省谏议大夫以上、御史中丞、学士、待制各举贤良方正能直言极谏一人，守臣、监司亦许解送，仍具词业缴进以闻。」 
二年闰九月十八日，翰林学士王淮、兵部侍郎兼直学士院周必大举眉山布衣李塾堪应贤良方正直言极谏科。 
三年五月六日，台州守臣赵汝愚举宣教郎姜凯、信州守臣唐仲友举迪功郎郑建德堪应贤良方正能直言极谏科，诏以其词业令两省侍从官参考闻奏。周必大、李焘为有妨嫌，与免参考。 
九月二十五日，吏部侍郎赵粹中举亳州布(人)[衣]马万顷堪应贤良方正能直言极谏科。诏粹中缴进词业。 
四年三月八日，吏部尚书韩元吉等言：「旧制，贤良词业缴进，送两省、侍从参考，分为三等。文理优长为 
      
上等，次优为中等，平凡为下等。考讫缴奏，次优以上召赴阁职。臣等众参考得李塾、姜凯、郑建德、马万顷词业为次优。」诏并令中书召试。 
七月八日，中书后省言：「昨来召试，止系李垕一名，宣差制举考试官一员、参详官一员。今召试四人稍多，欲于参详官内增差一员，比附省试差知(等)举官例，临期特降御笔点差。仍差封弥、誊录、对读、监门官各一员。其巡铺官，于入内内侍省差，引试前一日宣押入院。」诏试所止就后省，余并依。 
二十四日，中书后省言：「本院官吏将来引试贤良方正，缘就试员数增多，欲乞以十日开院，于引试前二日 院。」诏 院、引试、开院通限六日。 
八月十九日，诏以二十五日引试应贤良方正能直言极谏科李塾、姜凯、郑建德、马万顷，命中书舍人钱良臣为制举考试官，太常少卿兼崇正殿说书齐庆胄、左司谏萧燧并为参详官，宗正寺主簿胡南逢为监封弥官，大理寺主簿陈资深为监誊录官，武学谕王蔺为对读官。论六首，一曰《因者君之纲》，二曰《易数家之传孰优》，三曰《前世历法多差》，四曰《十二节备如何》，五曰《王学本贾氏》，六曰《动静繁寡如何》。 
二十六日，诏制举六论已权罢注疏出题，可以五题通为合格。先是，监察御史潘纬言：「制举以待非常之才，汉、唐素重兹选，圣朝尤号得人。如富弼、张方平、苏轼与其弟辙皆由此科进。既号大科，欲孚众望，必乡评共许，士行无瑕，无 
      
