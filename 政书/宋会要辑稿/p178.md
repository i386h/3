<!-- { "loadSidebar": true } -->
发册宝。其日，文武百僚集于发册宝殿门幕次，各服其服。内行礼及前导应奉官、都大主管官、陪位宰执、使相、侍从、台谏、武臣正任以上并服朝服，余官并服常服。次礼仪使、合门官、太常博士、礼直官分立于御幄前。次御史台、太常寺、合门分引文武百僚入就殿下，东西相向立定。礼直官引奉册宝使、侍中、中书令、举册、举宝官诣殿下西阶之西，东向立。俟斋室帘降，皇帝服通天(官)[冠]、绛纱袍。礼直官引礼部侍郎奏「请中严」，少顷又奏「外办」。次礼直官、太常博士引礼仪使当幄前俛伏，跪奏：「礼仪使臣某言，请皇帝行奉上徽宗皇帝徽号发册宝之礼。」奏讫，俛伏，兴。帘卷，前导官前导皇帝出幄，殿中监跪进大圭，礼仪使奏「请执大圭」，皇帝执大圭。殿中监进大圭讫，诣殿阶东下，西向，以俟礼毕受大圭。前导官前导皇帝诣册宝幄东褥位，西向立。礼仪使奏「请再拜」，皇帝再拜。赞者曰「拜」，在位官皆再拜。讫，前导官前导皇帝诣册宝幄褥位，北向。礼仪使奏：「请皇帝搢大圭，上香，再上香，三上香。」讫，又奏「请执大圭」、「请再拜」，皇帝再拜。赞者曰「拜」，在位官皆再拜。讫，前导官前导皇帝还褥位，西向立。礼直官引侍中、中书令，赞者引举册、举宝官升殿，入册、宝幄。举册宝官俱搢笏，跪，举册、宝，兴。侍中、中书令奉册宝进行。册宝并案皆礼部职掌助举。前导官前导皇帝后从册宝，降自西阶，至殿下褥位，南向立。俟册宝置定，侍中、中书令、举册、举宝官各诣西阶下，东向立。礼仪使奏「请再拜」，皇帝再拜。赞者曰「拜」，在位官皆再拜讫。次赞者引举册官诣册案之左右，搢笏，举册。礼直官引中书令诣册案，搢笏，奉册诣皇帝褥位前，北向。中书令、举册官皆跪奉册。礼仪使奏「请皇帝搢大圭，跪受册」，讫，又奏「请执(圭)[大]圭」，兴。中书令执笏，俛伏，兴，退，复位。举册官执笏，兴，少立。礼直官、太常博士引奉册宝使诣受册宝褥位，北向俛伏，跪。举册官搢笏，跪，举册。礼仪使奏：「请皇帝搢大圭，跪，奉册授奉册宝使。」奉册宝使搢笏受册。又奏「请执大圭，兴」。奉册宝使执笏，俛伏，兴，少退，稍东，西向立。举册官举册兴，诣册权置位(定)[置]定，执笏，兴，立于册褥位之左右，东西相向立。次赞者引举宝官诣宝案之左右，搢笏，举宝。礼直官引侍中诣宝案，搢笏，奉宝诣皇帝褥。奏「请执大圭，兴」。侍中执笏，俛伏，兴，退，复位。举宝官执笏兴，少立。礼直官、太常博士引奉册宝使诣受册宝褥位，北向俛伏，跪。举宝官搢笏，跪，举宝。礼仪使奏：「请皇帝搢大圭，跪，奉宝授(册)[奉]册宝使。」奉册宝使搢笏受宝。又奏「请执大圭，兴」。奉册宝使执笏，俛伏，兴，少退，稍东，西向立。举宝官举宝，诣宝权置位置定，执 
      
笏，兴，立于宝褥位之左右，东西相向立。次引侍中、中书令诣册宝位奉册宝。举册宝官搢笏，举册宝，兴，奉册宝使后从册宝。持节者持节导册宝进行。俟出殿正门，引礼仪使置皇帝褥位前，北向俛伏，跪(奉)[奏]：「礼仪使臣某言，礼毕」。奏讫，俛伏，兴，退，还位立。前导官前导皇帝将至东阶，奏「请释大圭」，殿中监跪受大圭。前导官前导皇帝升自东阶，入斋室，帘降。礼部郎中奏「解严」，讫，文武百僚、前导官以次退。次册宝出北宫门，奉册宝使已上骑从，至太庙棂星门外下马，步从至太庙南神门外册宝幄安奉。讫，退。应册宝下官退宿于册宝幄之侧。 
奉上册宝。其日，文武百僚集于太庙幕次，各服其服。内行礼官服祭服，都大主管官并陪位宰执、使相、侍从、台谏、武臣正任以上并服朝服，余官并服常服。俟有司排办讫，御史台、太常寺、合门分引文武百僚入诣殿下，并北向立。礼直官引侍中、中书令，赞者引举册、举宝官，诣册宝幄立定。赞者引奉礼郎、太祝、太官令(诸)[诣]殿下当中，北向立，以西为上。次礼直官、太常博士引奉册宝使诣殿下褥位东阶之东，西向立。祠祭官于殿上赞「奉神主」，俟宫闱令奉祖宗帝后神主于坐，启 于后讫，次祠祭官赞「奉神主讫」。礼直官赞：「有司谨具，请行事。」赞者曰「拜」，在位官皆再拜讫。赞者先引奉礼郎、太祝、太官令各升殿就位立。次礼直官引奉册宝使诣盥洗位，北向立，搢笏，盥手，帨手，执笏，诣爵洗位，北向立，搢笏，洗爵，拭爵，以爵授执事者。执笏，升殿西阶，诣僖祖室酒尊所，西向立，搢笏，跪，执爵。俟太官令搢笏，跪，酌酒讫，以爵授执事者，执笏，兴。太官令先诣翼祖室酌尊所，北向立。引奉册宝使诣僖祖室香案前，搢笏，上香，再上香，三上香，跪。奉礼郎西向，搢笏，跪，奉币，奉册宝使受币，奠币。奉礼郎先诣翼祖室香案东，西向立。奉册宝使执爵，三祭酒于茅苴，奠爵，执笏，俛伏，兴，少立。俟太祝东向搢笏，跪读祝文讫，执笏，兴。太祝先诣翼祖室香案之西，东向立。奉册宝使再拜讫，次诣翼祖室，次诣宣祖室，次诣太祖室，次诣太宗室，次诣真宗室，次诣仁宗室，次诣英宗室，次诣神宗室，次诣哲宗室，次诣徽宗室，行礼并如上仪。讫，奉册宝使降阶复位，西向立。次赞者引举册官举册、举宝官举宝进行。礼部执掌助举。礼直官引侍中、中书令前导册宝，入自南神正门，登歌《显安之乐》作。至殿西阶下东向权置位置定，册北宝南。乐止。次引侍中于宝权置位之后，东向立；中书令于册权置位之后，东向立；举册、宝官又在其后立定。礼直官赞「躬拜」，赞者曰「拜」，在位官皆再拜讫。次礼直官引(奏)[奉]册宝使诣册权置位，赞者引举册官搢笏举册。奉册宝使搢笏奉册，升自西阶，登(显歌)[歌《显]安之乐》作。至徽宗室前褥位，跪，奠册，乐止。俱执笏， 
      
兴，举册官分东西相向少立。次引奉册宝使俛伏，跪奏称：「奉册宝使臣某言，嗣皇帝臣御名谨遣臣等奉上徽号册宝。」奏讫，俛伏，兴，少退，北向立。举册官再搢笏，跪，举册。次引中书令诣册案之南，北向，搢笏，跪〔读册文〕，读讫，执笏，兴，降阶，复位。举册官举册，兴，降自西阶，奉册宝使后从。至权置位置定，举册官执笏，退，复位。次礼直官引奉册宝使诣宝权置位，赞者引举宝官搢笏，举宝。奉册宝使搢笏奉宝，升自西阶，登歌《显安之乐》作。至徽宗室前褥位，跪，奠宝，乐止。俱执笏，兴，举宝官分东西相向少立。次引奉册宝使少退，北向立。举宝官再搢笏，跪，举宝。次引侍中诣宝案之南，北向，搢笏，跪读宝文。读讫，执笏，兴，降阶，复位。举宝官举宝，兴，降自西阶，奉册宝使后从。至权置位置定，举宝官执笏，退复位。次引奉册宝使复位，西向立。祠祭官于殿上赞「奉神主入室」，俟宫闱令奉祖宗帝后神主入室讫，祠祭官于殿上赞「奉神主讫」。举册宝官举册宝兴，进行，侍中、中书令导册宝出南神正门，归册宝幄权安奉讫。次引奉册宝使以下诣望瘗位，北向立定。俟有司瘗币讫，奉册宝使以下退，文武百僚以次退。次赴拜表称贺讫，退。
 礼 宋会要辑稿 礼七 禘 祭 〔加上徽宗谥号册宝〕 加上徽宗皇帝谥号册宝毕亲飨太庙 
      
加上徽宗皇帝谥号册宝毕亲飨太庙
【中兴礼书】
绍兴十二年十一月二十一日，礼部、太常寺言：「奉上徽宗皇帝谥号册宝礼毕，次日车驾诣太庙行朝飨之礼。今具到典礼：一、依仪，乘玉辂，备黄麾、仪仗，欲乞令有司相度计置，前一日于皇城北门外排列至太庙。一、合用祝册一十一副，并述以为奉上徽宗皇帝徽号毕，就孟春荐飨日躬行朝飨之礼。乞下学士院修撰，进书讫，降付礼部。其祝册乞令(思文)[文思]院修制。一、来年正月十一日，就孟春荐飨日行朝飨之礼，依礼例，合罢有司行事。所有同日荐飨别庙，乞令有司依条例差官排办，依时行事。一、合用登歌、宫架、乐舞，缘见今阙少乐工，欲乞令太常寺条具(中)[申]请」。诏依。 
十二月十三日，礼部、太常寺言：「今续具合行事件：一、所差行事、应奉官，欲乞依礼例令太常寺具窠目申中书省差官自「寺言」至「太常寺」凡十六字原脱，据《中兴礼书》卷一一四补。。一、欲乞朝飨之日，皇城门并宫门并早二刻开，太庙门早三刻开。一、举册官四员，合差南班宗室，昨缘所差宗室不足，差文臣四员。所有亲飨太庙举册官，欲依礼例差文臣。一、依礼例，就差进币、爵酒官一员，兼进瓒，今欲乞依礼例施行。一、勘会所差应奉人、使臣、礼直官、赞者、祠祭官、供官、乐工，欲乞依礼例于祠前各给沐浴钱五百文，左藏库支给。」绍依。 
十五日，兵部言：「据左右金吾街仗司申：车驾乘玉辂，备黄麾仪仗，逐司契勘，所有执着、法服、法衣等，(乞)乞下祗候库关借。」诏依。黄麾仗共享二千二百六十五人。 
十六日，礼部、太常寺言：「今参酌比附申请事件：一、依仪，皇帝亲飨太庙，散斋七日，致 
      
斋三日，其行事、执事、文武助祭官及宗室前三日服朝服、 结佩，宰执、使相、侍从、台(练)[谏]、武臣正任以上并应奉官并服朝服，余并常服立班。奉请皇帝致斋讫，退。今欲乞依前项仪制施行，内致斋殿乞就前殿作斋殿。一、前一日，车驾合诣太庙宿斋。缘太庙别无宿斋殿，欲乞并(前)[就]前殿宿斋。一、前三日未后，奏请皇帝诣斋室，其日枢密院以下先诣垂拱殿起居。今乞依礼例施行。一、勘会奏请致斋，于前殿合设御榻，并御凫风后东西两壁合设东西房，殿后设西阁，及斋室，乞令仪鸾司相度随宜钉设。一、太庙合设大次于东神门外道北，南向；设小次于阼阶之东，西向。欲乞令仪鸾司同临安府排办。一、依礼例，于尚书省习仪，合用慢道。乞令临安府委官修筑。一、亲祠行礼合设宝，今来欲乞依礼例权不设宝。一、依《礼令》，读册官读册至御名勿兴，殿上下彻去黄道裀褥，入殿门不张盖，百官不得回班，御燎从物、伞扇更不入殿，行礼前卫士不起居呼万岁。今欲乞依礼令施行。一、合设七祀，及配飨功臣于殿下设位；差官行礼，今来乞依(依)礼例。一、前三日，皇帝内殿宿斋，依礼例合设严更警场。欲乞依绍兴十年体例，就用殿前司金钲一十二人、鼓角手各十六人。教头拥押队在位。太常寺差武严指挥、教头三人，专一指教警场节次，于行礼前教习二十日。」诏依。 
十七日，诏：冠冕、朝、祭服，令有司点检，务令整洁。 
