<!-- { "loadSidebar": true } -->
二十三日，都省言：「选人因赏循资，应改升资序，依条合行罢任。其任残破州县差遣，该到任赏人事体不同，自合依旧在任。」从之。 
七月二十四日，中书门下省言：「已降指挥，诸路监司属官差令录以上资序人。缘内有未经任人，理难一概拟差。」诏今后并差令录以上资序、曾经任人。 
六年正月二十七日，权吏部侍郎晏敦复言：「勘会初出官人，虽试中刑法，合在历任二考之下差注。今乞将初出官试中刑法得免试以上人，与经任二考人作一等，依名次差注。」从之。 
五月十四日，吏部侍郎晏敦复言：「前怀集县主簿黄庭瑞等状，判司簿尉资序人在部待次，有二百余员积压，差注一人行，情愿乞待两任缺，一并破格与集注。今乞尽行 刷应四年以下窠阙，差注一次。」从之。 
八月二十一日，吏部言：「登仕郎叶槱昨因驾幸外祖府第推恩，于政和二年准敕授假承务郎。照元补官敕，系是崇、观后来该载不尽，非依格法补授之人。」诏降为文学。 
九月二十七日，吏部侍郎晏敦复言：「检会八月二十(二)[一]日指挥，小使臣校尉任诸州窠阙，并诸路属官到任任满应有酬赏，自来系监司保奏，以兵火之后，往往州军一面保明申部。若更取会，决致迂滞。可与审实，依条推赏。今侍左选人到任〔推〕赏，未有该载，乞依侍右指挥施行。」从之。 
八年九月三十日，吏部侍郎晏敦复等言：「诸州录参、司理并系狱官，内司理已许注经任或历任二考以上人。今有录参兼司户处，依绍兴令(玄)[差]注初入官人，委是轻重不伦。今欲将应诸州兼录参司户去处，差注经任或历任成二考以上，不缘犯罪罢任之人，一等衮理名次差注。」从之。 
九年四月二十三日，江淮荆浙等路经使司言：「契勘盐场买纳官，吏部格法系通四选差注。今看(许)[详]淮东提举茶盐场胡纺状称，近来多差监当小使臣或初任人，虑致败事，欲乞选差经任有举官、无过犯文臣。本司欲依本官所乞，从朝廷选差施行。」从之。
七月十五日，〔诏〕流外出身见差吏职，今后并不许用占射恩例授四年三季以上员缺，使臣依此。先是，吏部言：「流外人缘现任吏部有不妨注授差遣指挥，又多酬奖占射，既许占未使阙，欲择优厚有职田去处，不问五六年，乞行榜示，情愿注授。缘见充吏职，自有请给，久待不妨，遂致优厚阙次多为流外人所占。契勘簿尉、司户见使四年一季选阙，其余阙见使四年。乞今后四年三季阙占射恩例人，止许占簿尉、司户未使余阙，许占四年三季，如目即合使窠阙，并展半年，其余并不许指射。」从之。 
十一月八日，臣 
      
僚上言：「选人才出身则有黄甲注拟，无出身则参部射缺，此亦祖宗之条令具存也。比年以来，选人才出身则多欲求为行在正字之职，无出身者又求为敕局枢属之官，未有一日(老)[考]第，未常一见吏民，自此改秩，大则为监司、郡守，其次犹为倅贰，于法令慢不知，于人情未知察，传笑于人者多矣。非人才有不能，未更历故也。倘使经历州县一两任，从而寘之朝廷，异时出入中外，必有可观，是乃所以养成之也。此选人之奔竞，不可不抑也。」诏令吏部措置，申尚书省。 
十年三月二十日，诏：「河南诸州并(识)[职]官及县令见阙去处，如本部出缺已满一月，无人愿就，即行下本路，许守臣选辟一次，具名申取朝廷指挥。」 
四月七日，诏诸路检法官如遇破格即许差曾任亲民人。 
十二年八月二十六日，诏选人有占射恩例愿占未使阙者，止许占已差下一政替人未使窠阙。 
十三年二月二十八日，吏部言：「有官人充吏职，不妨注授，即系在任待次，往往占佳阙。洎至阙到，又行陈乞降指挥，令以次人赴任，其以授下人，却复改替，显是有妨本部差注。今欲乞将应有官充吏职之人，并不许理资任，及不许理名次注授差遣及在职待缺，庶几杜绝侥幸。」从之。 
五月十一日，诏流外出身人并许注破格司理。 
十四年三月二十三日，吏部言：「绍兴十一(月)[年]九月敕，选人历任四考、五考，赴部注授日，如愿成资罢任者听。本部勘会上件人，其射阙日少得举主应格，皆是于后任楱足，兼有堂除举辟定差及岳庙之类，并未该载许令成资罢任之文，今乞依上件指挥施行。」从之。 
二十九年六月八日，诏：「诸路司法，除广南已有绍兴十年许行破格差注初官指挥外，其余司法并诸路盐场窠缺，并依前项指挥施行。」又诏：「应诸处重迭奏断罪敕条，镂板诸路，常切遵守。」先是，吏部侍郎叶义问言：「选人到部，利害有二。一曰破格差注，缘在部人七百余员，而榜示止及三百，昨降指挥录参、县丞、司理并许不依资序破格差注，独司法未有许破格之文，更有盐场窠缺，非系亲民，多无应格，亦乞破格差注。二曰重迭奏举，昨来绍兴增修荐举法，应虚发照牒及重迭奏举。并以违制论。法令具在，而近者士人投状乞升改，其所发奏状，乃多违法重迭保奏。欲乞严降指挥，如诸路有重迭奏举者，从本部检举，一依敕令施行。」故有是诏。 
三十一年六月十四日，诏：「侍郎左选合使县令窠缺，如久榜无人愿就，许更行破格差注一次。」从吏部侍郎凌景夏请也。 
九月二日，赦：「应承直郎以下，所任差遣有因事废罢，元置司去处不及批书之人，许在外召保官二员，委保批书，候到部，令吏部照验出身文字，实审放行。」以上《中兴会要》。 
孝宗绍兴三十 
      
二年已即位，未改元。九月十三日，吏部言：「该登极赦，应承直郎以下，在职任年岳庙人，与循一资，亦合入词。始告其词语定本，乞备坐具钞，候画闻下部日，付官告院，依敕书写出给。」从之。 
十一月二十一日，吏部言：「选人该覃恩循资，依条就任改正资序，通理年月满替外，其余合行移注所得循资，内有资序不同，合行破考。窃详普恩即与自陈循转之人破考事体不同，本部指定止依前本身旧资序请给，许令终满今任。其循正资序之后，所历过考第月日，许楱以前月日，作实考收使，更不移注。」从之。其后吏部复言：「选人依条因恩赏循资应试者，仍免试。昨因在任该遇覃恩所得循资移注之人，并收使循资带免试移注，自承前降指挥之后，覃恩循资之人，更不移注。近累有选人罢任后，陈乞在任该遇覃恩循资，合带免试参选。缘有前降许免移注指挥，即未改作应试人收使循资带免试。措置欲将选人在任该遇覃恩合行循资之人，并许带行免试。」从之。 
孝宗隆兴元年正月二十二日，凌景夏言：「乞将选人若有过犯停替降资断在三十二年六月十三日覃恩赦前之人，许依大礼赦书减降收使酬赏。如元犯系是私罪，若(以)[已]经刑部除落，依得无过犯人例，亦许方行差遣，注授收使，酬赏并考功。今议定，欲乞将命官如有似此因过犯展年之人，即与比附大礼赦恩，免展施行。」从之。 
四月五日，诏：「今后选人改官，每岁以八十员为额。内将十员充历任及十二考减举主改官人数，如不足，并听缺，仍自今年为始。」 
十三日，吏部言：「左迪功郎、衢州司法参军林思绍用前任三考举主关升从政郎。缘本人任内该遇覃恩，循文(郎)林郎，系判司簿尉，各合就任移注差遣。本人不愿关升，止乞用覃恩循从政郎，终满今任。」从之。 
八月五日，吏部言：「依指挥省并吏额，侍郎左选见管主事二人、令史四人、守当官三十六人、贴司楷书共三十人。今于守当官内减罢三人，止充贴司祗应，并于贴司减罢六人，却充私名祗应，楷书减罢五人。以上减罢人数，并系依名次从下裁减。其所减罢人，候将来有阙，却依元名次从上拨填。」诏见在人且令依旧，如将来遇缺，更不迁补。 
二年三月二日，吏部侍郎叶颙条具弊事：选人改官，承直郎至修职郎用六考，迪切郎七考，举主应格，方许磨勘。自今并不许用迪功郎，一色月日作六考，并用减年作实考及权摄月日，放行磨勘。从之。 
四月二十二日，臣僚言：「选人任曹幕官、县丞、监当者皆有三考，在任一年而荐章及格，即该关升，许外移。既注新任，自可去官，而辄匿命不罢，苟延岁月，无由察见其弊。乞自今选人关升外移者，限一月离任，于给降外移文字日，径自使(关)[阙]行下本处，便  令罢任，仍报后官赴上。」从之。 
干道二年三月十七日，宰执进呈吏部长贰措置到选人改官引见，令立班移近轩陛，逐一宣名。其间圣意或有所疑之人，即乞指名宣谕吏部侍郎，令同到都堂审验。如不中选，即取旨别作施行。上曰：「如此施行，全在卿等尽公，方得其实。」洪适等奏曰：「陛下既指定姓名，虽臣等子侄，亦岂得容私。如果非才，即与改次等，或更一任回改官。仍重行谬举之罚，庶冒滥改官者鲜矣。」先是，议者乞将初改官人，特出圣意，择一二临轩引问。吏部侍郎陈之茂以为不可，乞下部措置，从之。吏部既言，故有是命。 
十八日，吏部言：「今据系推龙飞恩例，即与寻常科举年分不同。本部若止以见停留阙，将来集注，委是应副不行。今措置将职官权展一年使阙，司户、簿尉更展半年使阙。内四川每次上刷职官六阙，今来欲乞刷职官三十阙，司户、簿尉一百五十余阙应副。」从之。 
六月二十二日，诏转运判官补发前官使副举状，许作职司收使。从吏部申请也。 
三年正月二十八日，吏部状：「近承干道二年八月四日 节文，今后应奏补出身，更不许用补授及三年、年三十免试参选，仍自今降指挥日为始。见行遵守外，窃详未降指挥之前，本部有初出官选人，用上件恩例已参选判成，见待次，及已注授差遣未上钞之人，乞许酌指挥施行。」诏令吏部放行。 
五月二日，吏部左右选状：「勘会选人年六十、小使臣年七十以上及寻医年满人，并文学到部参选，每日翰林院主医官一员赴部诊视，委系文具。今措置如遇有似此等人到部参选，从长贰当官体量，精力不衰，别无疾病，许依条注授。」从之。 
