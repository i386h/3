<!-- { "loadSidebar": true } -->
内藏库，如无拖欠本库上供诸色窠名钱物，方许放行。其户部既已审会分明，司勋更不须再行重迭留滞。」从吏部尚书程大昌请么。 
十二月二十三日，臣僚言：「经、总制钱，多出盐、茶与夫税赋之所入，自绍兴三十年臣僚建请，始立定额，下诸路提刑，每岁如数拘催。发纳有限，趁办有赏，违欠有罚，虽凶年饥岁，有司督趣益峻，而民始以为病。乞将诸路经、总制钱如遇州县灾伤年分，本处知、通权免比较赏罚。其课利场务，并令遵见行条法，依所放灾伤分数比免。」从之。 
十年八月二十八日，诏户部将淳熙八年终已前经、总制钱拖欠及未起钱数并特除放，自特与转一官天头原批：「疑有脱误」。今按自「特与转一官」至淳熙六年九月十六日明堂赦文一段文字，当系错简，应接于上文淳熙三年七月二日条「张枃」之后。见前注。；湖州袁祖忠特降一官；万(侯)[俟]致中展二年磨勘；秀州通判扈师醇特降一官。 
十月八日，诏辰州合发经、总制钱，就令本州岛折兑，充岁计支费。以守臣伊机言：「本州岛昨缘岁计不足，朝廷以岳州、荆南、常德府三处支机钱一万二千贯充支费。缘经涉江湖，险隘湍激，恐有不测。」故有是诏。 
五年三月十七日，江东提刑丁时发等言：「广德军通判董洋将所收经、总制移用。」诏董洋特降两官放罢。 
六年九月十六日，明堂赦：「诸州军岁经、总制钱亏额甚多，其间有委是收赴不办处，窃虑枉费行移，虚挂欠籍，兼恐州郡咤而科扰于民，可令户部将州郡淳熙四年以前十年所亏钱数参照，如累经催促，全无补到者，并与消豁。」九年明堂赦，将七年以前分蠲放。 
今收趁亏额天头原批：「『今收』上有脱落。」今按此条当接于上文淳熙十年八月二十八日诏文「并特除放自」之后，参详前注。，其 
       
知、通并提刑司官属委本部觉察，依条施行。」以户部尚书王佐言「经、总制钱岁额一千五百万贯，绍兴三十年内取酌中一年之数立为定额赏罚，年来寖生奸弊。或偶无收，则便于帐内豁除，而创生窠名，更不入帐分隶，递年积压，直待赦放。窃恐暗失经费」故么。 
十五年八月十四日，广西安抚詹仪之言：「乞将本路诸州递年合解行在及湖广总领所经、总制钱以三分为率，许用一分会子，二分金银解发。」从之。 
淳熙十六年二月四日，登极赦：「诸路州军合发经、总制钱，绍兴三十年曾降指挥酌中立额。当时户部不体德意，却用十年最多之数，是致州县艰于趁办。臣僚频有论奏，兼两浙、江东、西、湖南路月桩钱及籴降本钱亦有敷额太重去处，可令台谏、侍从同户部长贰详悉措画闻奏，当议斟酌施行，庶宽民力。」既而吏部尚书颜师鲁等奏：「照得近来间有州军乞减钱数，与户部所减之数并合不同。窃虑未至尽实，乞下诸路提刑、转运司，仰取见诣实数目供申户部，以凭减豁。」于是户部措置，将江东路饶州经制钱减二千贯，总制钱减八千贯，月桩钱减一万五千贯，降本钱减八千贯；池州经制钱减七千贯，月桩钱减六千贯；南康军经制钱减三千贯，月桩钱减四千贯，降本钱减一千贯；信州经、总制钱各减三千贯，月桩钱灭一万贯；宁国府经制钱减五千贯，总制钱减二千贯；建康府经制钱减五千 
       
贯，总制钱减四千贯；广德军经制钱减二千贯，月桩钱减六千贯；徽州经制钱减三千贯，月桩钱减四千贯；江南西路隆兴府月桩钱减一万五千贯，经、总制钱各减五千贯；赣州月桩钱减六千七百五十二贯，降本钱减一千贯；经、总制钱将本州岛虚额钱四万余贯尽行蠲减，及于元额内更减二万余贯；吉州月桩钱减一万七千贯，经、总制钱各减六千贯；筠州月桩钱减二千贯；袁州月桩钱减二万五千贯，经、总制钱各减五百贯；临江军月桩钱减六千贯，经、总制钱各减一千贯；抚州月桩钱减七千贯，经、总制钱各减二千贯；江州月桩钱减六千贯，经、总制钱各减五百贯；建昌军月桩钱减六千贯，经、总制钱各减五百贯；兴国军月桩钱减三千贯，经、总制钱各减二千五百贯；南安军月桩钱减二千贯；福建路福州经制钱减三千贯，总制钱减一万贯；建宁府经制钱减八千贯，总制钱减八千贯；南剑州经制钱减八千贯，总制钱减一万六千贯；邵武军经、总制钱各减三千贯；兴化军经、总制钱各减一千贯；泉州经、总制钱各减二千贯；漳州经、总制钱各减一千贯；淮东路通州经、总制钱各减
二千贯；泰州经、总制钱减二千贯「减」上当脱一字。；淮西路舒州经、总制钱减四千贯「减」上当脱一字。；蕲州经制钱减一千贯，总制钱二千贯；无为军经制钱减四千贯；和州经、总制钱共减四千贯；浙西路常州经、总钱减三千贯「减」上当脱一字。，月桩钱减二万 
       
贯；湖州经、总制、月桩钱减五千贯「减」上当脱一字。。并从之。 
绍熙元年四月二十一日，臣僚言：「经、总制、月桩板帐钱，初立定额，所在州县迫于监司行移，趁办不敷，则巧作名色，科敛于民。如经、总制不足，即令民户于丁田米税、役钱每石每钞有暗收补亏钱。商旅经由场务，征税之外，则有贴纳补助钱。月桩板帐不足，即令民户于祠状着到或纳买盐钱，或纳甲叶钱，争讼理直则纳盐醋钱，理曲则有科罚钱。似此之类，所在不一。惟两浙、江西、福建、广右为甚。欲乞先行下两浙、江西、福建、广西路转运、提刑司，应州县日前以经、总制、月桩板帐为名，巧作名目，科敛民钱以足额，如臣前所条陈者，严行禁止，然后次第戒约诸路，有似此类，一例住罢。如有违戾，许人户越诉。」从之。 
二年八月十九日，诏平江府合发经、总制钱每岁与减二万贯，尽于常熟县版帐钱内除豁。令转运司抱认五千贯，平江府抱认一万贯，本部抱认五千贯。先是，知平江府袁说友言：「淳熙十六年覃恩赦，减诸郡经、总制钱额，如湖州每岁已减十五万，秀州亦减十二万。平江大郡，仅减三千缗，比之湖、秀所减，不及五十分之一。」户部且言：「虽降指挥，本府除豁三千贯外，若不更与蠲减，窃虑艰于趁办。」继而吏部侍郎沈揆复言：「常熟县版帐钱额太重，乞与蠲免。」故有是命。 
十一月二十七日南郊赦：「应诸路州军合起经、总制钱，并已蠲减元额，以宽民力。今 
       
来尚虑州军奉行不虔，复行别作名色，妄有催理。如有违戾去处，仰(盐)[监]司常切觉察，按劾以闻。」 
嘉泰三年二月二十一日，户部侍郎王违奏：「经、总制之法，起于建炎条画申明；参酌中制，详于绍兴会计；实纳、减免数目，又备于淳熙；至于专委知、通同通，有赏有罚，则《庆元重修格令》纤悉无遗。准《格》：『经、总制钱及额，无违限拖欠，知、通同减磨勘。』又《令》：『经、总制钱物，知、通专一拘收。如违限拖欠，并行按劾。』赏则知、通同赏，罚则知、通同罚，责任之意，初无轻重，而任责之人，自分彼此，各欲取赢，义不相济。脱有不足，则归过于人。臣尝推究其致弊之源，盖郡有大小，势有难易。大郡帅守位貌尊严，通判既入签厅，凡事不敢违异，往往将经、总制钱窠名多方拘入郡库，不肯分拨，为通判者，亦无如之何。至于小郡，长贰事权相若，守臣稍不振立，通判反得以制其命，督促诸县，(迨)[殆]无虚日。本州岛合得之钱，亦以根刷积欠为名，掩为本厅经、总制名色积聚，虽有盈羡，不肯为州县一毫助。取以妄用，间亦有之。利害相反，自为消长，违限亏额，职此之由。欲望申严行[下]诸路提刑司，照元降指挥，将诸色窠名合分隶经、总制钱，令知、通同共掌管，不得以强弱相凌，递互侵越，自为取办之计。岁终比较，赏罚[一]同。」从之。 
十一月十一日，南郊赦文：「诸路经、总制亏额钱，已放至庆元四年终，尚虑自后间有收趁不敷去处。可令户部将嘉泰元年终 
       
以前亏欠钱数并与蠲放。」 
嘉定四年四月二十九日，臣僚言：「经、总制钱，无常入而有常额，州县岁月之解，往往不能充额，于是有假经、总趁办之名以为侵渔自私之计，开告契之门，甚者藉其价钱而没入之。版曹、总所，其数常不充，徒足为污吏之资。今诚使版曹、总所谷考诸州五年之间其解之多者至若干，少者至若干，中者为若干亏数，然后酌取其中为额，路以下之州，州以下之县，使长吏躬自省阅，而不以重轻付之吏手。自是而后，月解有实数，州县不困于空名。无害于国，而有便于州县，以及其民，谋国之所宜亟图么。」诏令户部看详、讨论施行。既而户部言：「诸路州军合发经、总制钱，绍兴三十年指挥，于十年内取酌中一年之数立为定额。又准淳熙十六年赦文：『诸路州军合发经、总制钱，绍兴三十年指挥酌中立额，当时户部不体德意，却用十年最多之数，是致州县艰于趁办。』节次承降指挥减豁了当。今又准臣僚前项奏请事理，窃缘上件钱系隶提刑司拘催。今看详，欲下诸路提刑司，详今来臣僚所奏，将前后减豁指挥逐一相度保明，具申施行。」从之。 
七年八月二十五日，户部言：「都省付下福建提刑司申，权发遣漳州赵汝D到任便民五事，数内漳浦县经、总制钱年额浩重，科扰于民，乞行蠲减。本部、提刑司议蠲减。提刑司照得漳州浦县经、总制钱年额二万一千二百三十七贯 
       
