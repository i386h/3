<!-- { "loadSidebar": true } -->
三年三月十一日，以左司谏韩国华、左正言潘太初、襄王府翊善、起居郎夏侯峤、赵王府记室参军、左司谏宋泌兼直昭文馆。国华、太初为三司判官，因对自陈，虽谏官、省职不得从游宴，故并有是命。告谢之日，适值后苑赏花，便令预宴，皆出特恩也。旧例三司带职者不兼直馆，至是国华等皆以判官兼充职，从新例也。 
至道三年七月，诏虞部员外郎董元亨依前充史馆检讨。检讨、修撰二职皆不带外任，元亨时出知漳州罢职，至是始代归复授焉。 
真宗咸平元年五月，以刑部员外郎致仕陈充守旧官，直昭文馆。充前以疾休致，至是痊愈，复其职。 
十一月，命内品刘崇超监秘阁图书、三馆书籍。崇文院旧令内臣一员监掌书钥，不参馆事。时命裴愈掌之，岁久图籍不整，故命崇超。其后因循，与判馆联书掌事，甚非旧制。 
十二月，命司封郎中、知制诰朱昂与庄宅使、胜州刺史刘承珪、比部员外郎、秘阁校理杜镐点检三馆、秘阁书籍。 
二年春，上新编书目。诏以昂为吏部郎中，承珪为北作坊使，镐直秘阁，锡金紫以旌之。帝谓宰臣曰：「近闻图书之府甚不整齐，假借之余，散失尤多，兼雠校不精，传闻差 。自今差官校勘及掌书史，卿等严行约束，杜绝因循。」昂等上言，四部书为朝臣所借者凡四百六十卷。诏除诸王宫给本抄写外，余并督还之。 
二年七月，幸崇文院，召秘书监杨徽之、集贤院学士钱若水等开书库(编)[ ]阅群书，登秘阁观太宗御制书墨迹。真宗甚恻怆。降阁，召侍臣，颁赐三馆、秘阁职官银器、衣着各有差。 
五年七月，幸三馆，阅四库书久之，赐直官、校理器帛有差，又赐书吏缗钱。 
景德三年五月，诏京朝官带三馆职事自用登位恩改官后未曾叙迁及衣绿至二十年者，悉以名闻。先是，馆阁官多不时进用。自帝即位后，虽经郊祀，例不进秩，故有累年不迁改者。至是内出，各付宰臣进拟焉。 
四年，宴馆阁 
      
官于院。 
大中祥符二年正月，以职方员外郎、秘阁校理、监舒州灵仙观舒雅直昭文馆。先是，雅尝(慰)[恳]荐王钦若。至是钦若上言，故有是命。 
四年九月，兼秘书监向敏中、判昭文馆晁迥等上言(讲)[请]集圣制藏于馆阁。诏以述作非工，除已刻石铭记等，他依所请。自余登位已来，内出杂文篇什或宣赐者，并令依次抄录，藏于龙图阁、三馆、秘阁，不得与《太宗皇帝文集》并处。 
五年四月，始降御集文颂歌诗十五卷藏之。 
八年五月，翰林学士陈彭年言：「唐制，中书门下两省，宫城之内有内省，宫城之外有外省。今请据秘阁旧定屋数重修奉安太宗圣容、御书、供御书籍天文图画四廊，并充书库及史馆日历库。直馆、校理宿直，校勘抄书籍，雕造印板，并就外院。其外院于左右掖门外就近修盖。别置三馆书库，其三馆书籍名目候将来分擘正副本，取便安置。」从之。时宫城申严火禁甚峻，臣僚寓宿寒冱，食饮非便，因命有司检讨故事而改之。 
天禧元年八月，诏崇文外院以三馆为额。 
五年十二月，命内殿崇班皇甫继明同勾当三馆秘阁公事。先是，刘崇超在馆止云监三馆书籍、秘阁图书。崇超与王钦若厚善，丁谓为相，恶之，遂引继明与崇超同掌，因为同勾当公事。内臣与大学士同职，时论非之。 
仁宗天圣四年五月，枢密副使、尚书左丞张士逊言：「臣男大理评事友直幼亲笔砚，望令于馆阁校勘。」诏友直且于馆阁读书，自今馆阁校勘更不得添置。 
五年二月，以大理评事、馆阁校勘王琪佥书南京留守判官公事，特令带馆阁校勘外任。校勘官无有带外任者，时晏殊奏辟琪，特有是命。 
八月，诏监三馆、秘阁自今依旧例只置一员。时西京左藏库副使刘崇超卒，特有是诏。 
十月，同太后幸。上曰：「三馆书(校)[较]开元所失甚众，宜加求募进，及三百余卷以上者，赐出身。」直史馆谢泌言：「图书未有次序，请依唐薛稷、沈佺期、武平一、马怀素人掌一库。」上嘉之，命泌分领。 
九年三月十一日，参知政事陈尧佐言：「馆阁抄书笔吏数少，请增募五十人。」从之。 
十一月四日，诏京朝官任馆职事者自外归，须一周年已上始许再补外任。 
十一月八日，诏徙三馆于崇文院。旧在左掖门内、左升龙门外，前则三馆，后构秘阁，分藏群书。自大中祥符四年宫城延燔，以写录编籍，权从左掖门外道北。至是仁宗以逼近市嚣，非多士讨论之所，命还旧所焉。时大臣有以表贺者，亦优诏答之。 
庆历三年十一月十九日，诏：「自今见任、前任两府及大两省已上官，不得陈乞子弟、亲戚馆职并读书之类。进士三人已上一任回，无过犯者，许进著述，召试取优等者充。或遇馆阁阙官，取曾有两府二人、大两省三人同罪举充者，仍取著述看(祥)[详]试补。」 
皇佑五年正月，诏馆阁官已尝为知 
      
州者，自今且与提点刑狱。 
至和二年四月二十九日，诏今后检讨更不得举试馆职。 
八月十四日，翰林学士承旨孙抃等言：「勘会史院修日历，有检讨官三两员在本院刊修。今本院全阙检讨官，乞差大理(平)[评]事韩维充。」诏维充史馆检讨。 
嘉佑二年十二月十一日，诏今后大臣举馆职，令中书且与籍记举状，候在馆员数稍少，即于数内选实有文行、为众所称者取旨与试。仍令学士院精加考校，公定优劣，不得假借等第。从谏官陈升之言也。 
四年二月，置馆阁编定书籍官。 
九月，诏以内藏西库地还崇文院。 
六年十二月二十三日，赐辅臣、两制、馆阁官宴于崇文院，宰臣韩琦以下刻石记于院之西壁。先是，诏置编定编校一员，据崇文院《总目》刊正补写。至是写校毕，凡黄本六千四百九十六卷，白本二千九百五十四卷，上之。 
八年七月二十三日，监修国史韩琦言：「史院日历未修者积十余年，今将修先朝实录，而日录未备，检讨阙官，请以祠部员外郎、直秘阁吕夏卿、太子中允、秘阁校理韩维兼职。」诏以夏卿、维并兼史馆检讨。 
神宗熙宁二年十一月三日，诏：「今后应选举到可试用人，并令崇文院校书，以备朝廷访问差使，候二年取旨，或除馆职，或升擢资任，或只与合入差遣。」时初除前河南府永安县主簿邢恕为校书。闰十一月壬寅，张载为之。 
三年五月十六日，诏崇文院校书邢恕与堂除近地试衔知县。(恕)以秘书丞、集贤校理、同知谏院胡宗愈言：「崇文院校书如未历外官，及不满任者，不得选举。」上以恕未曾任官，故有是诏。 
九年九月四日，中书门下言：「前勾当三馆、秘阁黄守熙自陈编排近及百年书籍，乞久任提点慈孝寺，或提点奉先寺。」诏许再任，赏其劳也。 
元丰五年初，以崇文院为秘书省。 
哲宗元佑五年九月十六日，复置集贤院学士。绍圣二年四月三日戊辰，易为集贤殿修撰。徽宗政和六年四月，改右文。
 职官 宋会要辑稿 职官一八 编修院 
      
编修院
【宋会要】
宋置崇文院。自后修国史、会要，名曰编修院。详见崇文院下。
 职官 宋会要辑稿 职官一八 国史院 
      
国史院
【宋会要】
绍兴初，实录、国史皆寓史馆。后罢史馆，遇修实录即置实录院，遇修国史即置国史院。 
二十八年七月，以修神宗、哲宗、徽宗正史置院，修史一人，同修史一人，编修官二人，吏以实录院人兼。 
高宗绍兴二十八年七月十九日，诏置修国史院，修神宗、哲宗、徽宗三朝正史。先是，绍兴十年十二月十三日，提举官言：「神宗、哲宗两朝正史欲候《徽宗实录》书成之日，通将三朝事实考据别行修定，即置国史院。」至是始有是命。 
八月十四日，诏置国史 
      
院，差宰臣汤思退监修国史，吏部尚书贺允中、兵部侍郎周麟之并差兼同修国史，吏部员外郎叶谦亨、胡沂、秘书省校书郎汪澈并差兼国史院编修官，保康军承宣使张见道差充国史院都大提举诸司。干办御药院林肇差充国史院承受，入内内侍省东头供奉官杨兴祖、杨珩差充国史院主管诸司。 
二十五日，诏修国史、同修国史通以二员，编修官以四员为额。 
九月十三日，诏国史院取会省曹寺监等处，并依绍兴元年四月九日史馆指挥。 
同日，诏国子监并诸路转运司所管州县应有印板书籍去处，各印造一部送国史院。 
二十九年闰六月八日，宰臣汤思退言提领国史院过局给食钱并供检楷书欲乞并罢。从之。 
是月十四日，同修国史贺允中等请并罢史官过局给食、供检楷书添支食钱。从之。 
八月二十四日，诏：「国史院宰臣提举，置修国史、同修国史共二员，编修官二员，都大提举诸司官、承受官、诸司官各一员，人吏存留一半。修史成，缴进日罢局。」从给舍裁定也。 
同日，诏：「书局料次等钱今后更不支降，每月于激赏库各支钱一百贯文充逐处公用，合用纸札等依旧例杂买务收买供送。」 
同日，诏：「诸书局有官吏人、校副尉等，并发遣归部。内国史院系修三朝国史，特许从上存留知次第有名目人四人。」 
同日，诏三省堂后枢密院官见兼诸局供检、点检、主管文字之类并罢。 
二十六日，诏：「馆职不兼史院，过局诸司排食酒果钱并罢。」从其请也据文意此句当有脱文。。 
十一月十九日，诏国史院编类迎奉徽宗梓宫事实，以《佑陵迎奉录》为名，于显仁皇太后神主祔庙以前进呈，奉安于敷文阁。先是，诏修皇太后回鸾及迎奉徽宗梓宫事实。时以东朝万寿，吉凶之礼不可相袭，先以回鸾事实上进，始有是命。 
二十六日，诏进呈《佑陵迎奉录》，依太常寺合门拟定仪注，前二日奏告景灵宫神御前，并于侍从内差官一。其日，迎奉《永佑陵迎奉录》腰舁于国前用「国」、「前」二字间原空一格。据文意当有脱文。。文武百官并服常服、吉带，候天章阁于阁下排办香火毕，提举承受官往来照管。次御史台、合门、太常寺分引文武百官诣神宗神御殿下神宗：据文意疑作「祖宗」。，北向立班定。次礼直官引监修国史官诣殿下，北向立定，礼直□拜。引监修国史院官诣本阁阁下香案之东，西向立定， 择官报时及，俟本阁安奉《永佑陵迎奉录》讫，次引监修国史官降阶立定。礼直官揖躬拜，监修国史官拜，在位官再拜讫，次引监修国史官诣香案前搢笏，三上香，执笏降阶复位立。礼直官揖躬拜，监修国史官拜，在位官皆再拜讫，班退。援卫辇官以次退。 
孝宗隆兴元年正月十六日，诏尚书右仆射史浩提举修三朝国史。 
