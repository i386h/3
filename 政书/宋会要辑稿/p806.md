<!-- { "loadSidebar": true } -->
十二年九月十八日，礼部、太常寺言：「今讨论：自来外国誓书，未见合于是何去处收管。谨按《周礼 大司寇》："凡邦之大盟约，莅其盟书，而登之于天府。"注云："天府，祖庙之藏。"又《春官》："天府之职，掌祖庙之守藏，凡国之玉镇、大宝器藏焉。"今天府之职，其废已久，宜于禁中见今所藏宝玉府去处收藏，入内内侍省命官掌之。」从之。《玉海》：十四年六月，交趾天祚贡方物。 
十六年六月二十九日，安南贡驯象十。《玉海》：十七年，交趾天祚贡方物。二十年二月二十九日，贡驯象十。 

二十五年四月十九日，西南小张蕃贡方物。是日，知静江府吕愿(忠)[中]言：「西南小张蕃起发人马、章表、方物等进奉。」诏令广西帅司差点事使臣伴送前来，仍令礼部检会到阙合行典故。 
二十七日，罗殿国贡名马、方物。是日，知静江府吕愿忠言：「罗殿国王罗部贡及西南蕃知矩州、忠燕军节度使赵以盛入贡，进奉土产、名马、方物。」诏令近上人赴阙，自余优与例物，令归本族。 

十月十四日，占城国进奉使部领萨达麻、副使滂摩加夺、判官蒲翁都纲以次凡二十人到阙入见，表贡附子沉香一百五十斤、沉香三百九十斤、沉香二块十二斤、上 
      
笺香三千六百九十斤、中笺香一百二十斤、笺香头块四百八十斤、笺香头二百三十九斤、澳香三百斤、上速香三千四百五十斤、中速香一千四百四十斤、象牙一百六十八株、犀角二十株、玳瑁六十斤、暂香一百二十斤、细割香一百八十斤、翠毛三百六十只、蕃油一十墱、乌里香五万五千二十斤。 

十一月二十九日，真腊国、罗斛国贡驯象。《玉海》：是年十二月，占城入贡。
二十六年正月十四日，交趾遣大中大夫周公明、右武大夫李义等二十二人进奉贺升平、常贡两纲方物：贺升平表章一匣，一百二十两数，生金圣寿山一座，五十五两数，妆宝金酒注一副，五十两数，金妆真珠劝寿杯并盘一副，七十两数，金香炉一座，四十两数，金香匣一副，五十两数，金花瓶二口，二百四十两数，金大果子楪并罩笼二十副，一百七十九两数，间宝金七星匣子并金盘龙大匣盛一副，一百二十两数，金盘龙沙锣二面，二百两数，御马金鞍辔一副，真珠一百颗，用五两数，金瓶盛载沉香等一千斤，翠毛五百只，绫绢五十疋，共五角，每角十匹，御马二疋，长进马八疋，雄驯象三头，雌驯象二头，龙头金银裹木胎象钩五柄，妆象铜铎连铁索五副，朱妆缠象藤条五副，常进表章一匣，雄象三头，雌象二头，金银裹木胎象钩五柄，妆象铜铎连铁索五副，朱妆缠象藤条五副。 
二月二十五日，诏：「诸国蕃如情实向化，自欲朝贡，仰帅司以 
      
礼接纳，津发赴阙，即不得擅便差人说谕入贡。」 
八月十五日，诏：「提举广南市舶司邵及之辄敢沮抑蕃国进贡，可放罢。」《玉海》：是年八月二十一日庚寅，交趾贺升平，献黄金器、明珠、沉香、翠羽、绫绢、马十、象九。 

十二月二十五日，三佛齐国进奉使司马杰厨卢图打根加越仲蒲晋、副使马杰啰嗏华离蒲遐迩、判官司马杰旁胡凌蒲押啰到阙朝见，表贡龙涎一块三十六斤，真珠一百一十三两，珊瑚一株二百四十两，犀角八株，梅花脑板三片，又梅花脑二百两，琉璃三十九事，金刚锥三十九个，猫儿眼睛指环、青玛瑙指环、大真珠指环共十三个，腽肭脐二十八两，番布二十六条，大食糖四琉璃瓶，大食枣十六琉璃瓶，蔷薇水一百六十八斤，宾铁长剑九张，宾铁短剑六张，乳香八万一千六百八十斤，象牙八十七株，共四千六十五斤，苏合油二百七十八斤，木香一百一十七斤，丁香三十斤，血竭一百五十八斤，阿魏一百二十七斤，肉豆蔻二千六百七十四斤，胡椒一万七百五十斤，檀香一万九千九百三十五斤，笺香三百六十四斤。 
二十八日，诏：「昨知广州折彦质奏：蒲晋久在广州居住，已依汉官保奏承信郎。今来进奉，可特与转五官，补授忠训郎。其蒲延秀可依昨引接占城入贡陈惟安例，与(蒲)[补]承信郎。」《宋史 交趾传》：绍兴二十六年，天祚遣李国等以金珠、沉水香、翠毛、良马、犀、象来贡。 

三十年十二月二十六日，安南来贡方物。是日，广南西路经略安抚司言：「安南静海军差使、 
      
副押领小熟驯象等赴阙，其所进章表等，本司别差官管押赴行在投进。」诏令安抚司：除象并华靡物不受，余只就界首交割，仍约度进物多寡，优与回赐。章表先次入递前来，候到，令学士院降 书回答。 

三十一年正月六日，安南贡驯象。是日，宰执进呈：「安南献驯象，令广西回赐。」上曰：「蛮夷贡方物，乃其职，但朕不欲以异兽劳远人，兼兽失其土性。可令帅臣详与说谕：如今后职贡，不必以驯象入献。」 

孝宗绍兴三十二年六月十三日，登极赦：「比年以来，累有外国遣使人入贡，太上皇帝圣怀冲抑，谦弗敢受，况朕凉菲，又何以堪!自今诸国有欲朝贡者，令所在州军以礼谕遣，毋得以闻。」 
隆兴二年四月十四日，明州奏：「进武副尉徐德荣船自高丽入定海县港，称去年五月被旨，差载国信往高丽国，今回，复有彼国人使内殿崇班赵冬曦、左侍禁孙子高、客军朴光通、黄硕、亲随赵凤、黄义永、从得儒、朴珪八人及国信在船，听旨。」诏令赵子浦差官，且于定海县管接，询问差发因依，有无表章、国信，速先申尚书省。 
六月二十一日，广西经略司言：南丹州莫延廪请入贡。诏：「朕即位以来，敦尚俭约，例罢诸方贡献，或已至宜州界首，可令本州岛量与犒设，善谕遣回。」 

九月十三日，临安府言：「安南进奉方物，笼柜计三十二扛，先以都亭驿权充安泊。」从之。同日，广西安抚司言：「南平王李天祚该遇今上皇帝登极赐 
      
加恩诰礼物等，差官奏谢，除正使尹子思、副使邓硕俨管设发回本道外，所有章表、方物，今将官刘广领押投进。」诏令进入，其回答物并敕书，令户、礼部照例施行。贡金器百两、银器百五十两、象牙三十株、熟香五百斤、笺香一千斤。 
十月十二日，诏：答安南敕书，依例令学士院给降。 
干道三年十月一日，福建路市舶司言：「本土纲首陈应祥等昨至占城蕃祥：原脱，据下文补。，蕃首称欲遣使、副恭赍乳香、象牙等前诣(太宗)[大宋]进贡，今应祥等船五只祥：原脱，据下文补。，除自贩物货外，各为分载乳香、象牙等并使、副人等前来。继有纲首吴兵船人赍到占城蕃首邹亚娜开具进奉物数：白乳香二万四百三十五斤、混杂乳香八万二百九十五斤、象牙七千七百九十五斤、附子沉香二百三十七斤、沉香九百九十斤、沉香头九十二斤八两、笺香头二百五十五斤、加南木笺香三百一斤、黄熟香一千七百八十斤。」诏：「使人免到阙，令泉州差官以礼管设。章表先入递前来，候到，令学士院降敕书回答。据所贡物，许进奉十分之一，余依条例抽买。如价钱阙，申朝廷先次取拨，俟见实数估价定，市舶司发纳左藏南库，听旨回赐。」 
十一月二十八日，市舶司言：「纲首陈应祥等船回，分载正、副使杨卜萨达麻等并随行人，计一十二人，赍到蕃首邹亚娜表章蕃字一本、唐字一本，及唐物货数一本，差人译写，委官临对无增减外，又据大食国乌师点等诉：本国财主佛记、 
      
霞啰池各备宝(具)[贝]、乳香、象牙等驾船赴大宋进奉，至占城国外洋暂驻候风，其占城蕃首差土生唐人及蕃人招引佛记、霞啰池等船入国，及拘管乌师点等船众，尽夺乳香、象牙等作己物进贡。」诏：「进奉物色既有争讼，难以收受，可给还，令说谕以理遣回。其余物货，市舶司斟酌依条抽买。」 
十二月七日，礼、户部言：「邹亚娜乞以广州丁伟先年带到物货尽数添贡，亦难收受，乞令本路市舶司一面以理说谕施行。」从之。 

四年二月八日，市舶司言：「准已降旨："给还占城国进贡一分物色，余令本司斟量依条抽买。"绿本司未承指挥以前，将一分进奉物色先已起发，乞改拨作抽买数照降本钱，并以给还。仍乞特降诏旨开谕占城：己并令优价收买，及令尽释见拘大食人还本国。」从之，令学士院降诏。 
三月九日，臣寮言：「占城故王既死，邹亚娜承袭，若以礼入贡，则当议封爵。今既有大食争讼，难以降诏。乞令市舶司以争讼事理牒报其国，俟再遣使人修贡如礼，然后赐 书、降告命。」从之。 

九年正月六日，广南西路经略安抚司言：「安南牒称："自来体例，三年一进贡。自绍兴二十五年以后，未有纲运，恐失忠孝，怠于奉上之礼。今皇帝登极，礼合称贺。并上国每有郊天及明堂大礼，皇泽n流，常蒙降赐，今将差官管押方物，乞称贺登极及常贡纲运赴行在。"又自去年遣郑良佐至钦州，愿以方物入贡及称贺登极。本
      
州谕以近降旨："诸国进奉，无得以闻。"良佐归后，复遣右都押衙陈青陈乞入贡，虽己宛转谕还，尚遣人前来未已。」诏令广西经略安抚司将入贡物十分受一，就界首交割，优与回赐，先以章表入递前来，候到，令学士院降敕书回答，仍令本司具所差官职位、姓名取旨推恩。 

五月二十五日，枢密院言：「沿海制置司津发纲首庄大椿、张守中、水军使臣施闰、李忠赍到日本国回牒并进贡方物等，合行激犒。」诏纲首各支钱五百贯，使臣三百贯。 

六月十一日，广南西路经略安抚司言：「昨令安南买发驯象十头，观其移文意，欲诣阙进奉大礼。」诏：「依五月七日已降指挥，候管押象人到，以礼管设发回。」先是朝廷有旨：收买牙象应奉大礼，而安南奏请入贡，(今)[令]贡物十分受一。邕州及广西经略司恐疑误买象事，欲俟买象有的耗，方行关报，其发到象尽行收受。诏令经略司候买到，止于邕州交割，本司差养喂兵并使臣管押，同防护赴坊交纳，沿路无得搔扰，余依本司相度。此五月七日指挥也。 
七月四日，广西经略安抚司言：安南都知兵马使郭进赍牒关报，差使、副管押称贺今上皇帝登极，及进奉大礼纲运赴行在。进呈称贺登极纲运表章一函，金三百三十两数，御乘象罗我一副，金四十两数，装象牙鞘一副，金五十两数，装象额一副，金一百二十两数，沙锣二面，金银裹象钩连同心带五副，金间银装 
      
