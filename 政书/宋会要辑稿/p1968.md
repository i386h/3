<!-- { "loadSidebar": true } -->
三十年十月二日，诏：「昨依故事，差内侍官承受内外诸军奏报文字，虑恐稽滞，可尽罢承受官。今后诸军奏状札子，并实封于通进司投进。三衙有公事，实时上殿奏禀。」先是，宰执奏呈中官承受事。上曰：「今之承受，即祖宗走马承受，专令掌边将奏报，后改为 
      
廉访使者。近日士大夫或论其通贿赂，至云恐浸如汉石显之类。朕前此不知，亦尝降诏戒约，意谓空言，不若以实事示之。故比日屡却诸将贡献，如朕生辰所进礼数，虽蜡炬姜 之属亦却还。此事在朕初无固必，可遂罢之。」 
三十一年二月十四日，给事中黄祖舜言：「近被旨措置通进司弊事。一、监官乞从入内内侍省于内侍官差拨二员，分轮在司直日，专一检察头刃火烛及进降文字，并承转承接亲从亲事官稽留作过之人。遇夜守宿，仍不得于寄班祗候内差。一、每日降出御封，本司承受，乞依旧制用黄绢夹袋盛贮，令监官重封，并亲书题写姓名时刻承受谨封等字，即令承转亲从官赴所属发放，不得用雕造阶位印子及令人代书姓名字。一、亲从亲事官遇阙，乞令监官具状申点检司，移文皇城司，日下勒通管人员选择无过犯识字人差拨执役。依条一年替换，不许踏逐，止从上存留一名指教新人。仍不许差拨旧在本司执役人。听本司部辖，专一承转承接文字，不得擅离出外。其监官亦不许私役使唤，如有作过，并具所犯牒皇城司，将通管人员一例科罪。一、今后遇降出御封文字，乞令发敕官分明抄上文簿，于历内开写时刻，实时差承转亲事官赴所属发放。其被受官司，实时具姓名时刻收接。若辨验得少有留滞，实时具当行人吏姓名申门下后省施行。其抄转、承受、发簿， 
      
乞从门下后省印押给付，日计都收件数签押。若遇夜降出御封文字准此，于旬终缴赴省结押易换。仍令发敕官开具诸处承受名件，及(遂)[逐]时承准御封发放时刻，申纳门下省点检。若有遗失稽滞，并从本省科罪。内亲从亲事官仍行下皇城司断遣，依旧执役。一、本司奏禀使臣二员，乞从入内内侍省依条差拨。遇有进入文字，隔三日不出，许监官具名件榜子奏禀。一、本司主管文字四人，系差后省当职人吏兼管。欲乞每日分差一名赴司宿直，仍具姓名申本省。若遇本司有违滞事，即密报本省施行。一、本司发敕官遇阙，乞令监官具状申点检司，批送行首司，依名次差填，不许自行陈乞。仍将本司主管文字发敕官及亲从、亲事官每三人结为一保，并亲书结罪文状，申后省照会。一、本司每遇被受到颁降旨挥，乞自今起置文簿，一面抄转，岁终赴省押易换。一、承转承接亲从、亲事官若遇本司承接文字讫，画时取索批收，便将发放文历赴司交纳发敕官验讫，密行收掌，不许收藏在外，经宿方纳。一、通进司条：无故辄入本司者流三千里，漏泄机密重者处斩。又皇城司专法：诸亲从、亲事官、节级、长行犯赃私罪，徒以上配千里，公罪徒断讫送步军司比类移配，私罪杖断讫及公罪杖或连坐送皇城司。今欲乞将遇有盗拆御封因而泄漏者，及遇官司投下奏状辄行阻难乞觅之人，并照应前 
      
项条法施行。其邀阻不得财者，依律不应为从重条法断遣。一、本司簿历点检、通进司提点乞并每月驱考稽失。」从之。先是，臣僚言：「近闻内降诏旨，未经朝廷放行，而外人已相告语，是皆通进司漏泄之过，乞行检察。」令给事中措置，而有是命。 
三十二年三月八日，诏：「通进司承转承接亲从、亲事官年满无过犯，并依见行条法保明申给事中，移文所属，各支赐绢五疋，内节级七疋，及指射优轻差遣一次，仍报皇城司施行。」从通进司请也。 
孝宗隆兴元年三月十七日，通进司言：「本司昨自绍兴三十一年至今日逐进降朝廷军期机速事务、急速紧切文字并诸路奏报及沿边探报等，并无分毫稽滞阙误，本司官属并已推恩。内点检司并监司各减二年磨勘，主管文字、发敕官各减一年磨勘，乞依绍兴五年四月四日指挥已推恩体例。」从之。 
干道八年十二月八日，诏通进司：「自今后朝廷百司、诸路州军急速文字等并依法收接投进，其余陈乞恩泽差遣文字不应投进不许收接，实时退回，令经由合属官司陈乞。」 
九年闰正月三日，尚书省言：「节次已降指挥，臣僚辞免恩命并依旧制。如过制及不合申陈者，有司不得收接。如依前违戾，令御史台觉察闻奏。」诏太中大夫、观察使以上辞免外，余依已降旨挥。 
淳熙三年九月十二日，诏：「自今通进司承受御封文字依旧用黄绢夹袋，令监官重封，亲题姓名， 
      
历上书时刻，不许令人代书。发敕官亲行发放，不得令亲从、亲事官承发。所属依时收画，被受官司常切检察，如有违戾，申朝廷取旨施行。」 
庆元二年正月二十九日，入内内侍省言：「通进司合差使臣二员，缘为散祗候使臣差拨不敷，即目本处阙官主管。缘系日常接诸路奏状并进降御前紧急文字及昼夜存留灯火去处，不可阙官。乞依绍兴三十一年以前权差寄班祗候二员，时暂分番趁赴宿直职事，候散祗〔候〕有使臣日依旧。」从之。
 职官 宋会要辑稿 职官二 银台司 
      
银台司
【宋会要】
      
银台司掌受天下奏状、案牍，抄写条目，进御发付，纠其违失。枢密院主事二人，书令史八人，贴房十一人掌之。 
太宗淳化四年八月二十一日，诏：「银台司承受奏状，批凿事宜，发赴中书、枢密院、三司外，仍逐日具所承领奏都数一本进内。所发逐处奏状系急速事限五日，常事限半月。仍令逐处行遣讫，旋具事宜关报银台司点检勾凿，有稽滞者依条举奏。」其年闰十月，诏：「中书、枢密院、三司各置急慢公事板簿。急事限次月六日，慢事以次月十六日送银台司，重行点检。」自是止令据板簿检勘，更不关报。 
同日，点检银台、通进司公事向敏中言：「请令诸州所发奏状，自今别具内引单子道数一本，于银台司通下。」 
三十日，宣审刑院公案令供报银台司，依例催促提点。凡公案皆令用千字文记号讫送审刑院。 
真宗咸平四年八月，银台司言：「诸州案牍元定三等日限，自来惟据审刑院关送，月日勾凿，大理寺未曾供报。自今据发下公案依限定断，候案奏日随案关报。」从之。 
仁宗康定元年十二月六日，知通进、银台司兼门下封驳事
李淑言：「银台司旧例差枢密院主事下名二人在司掌发放文字，以银台司主事为名，近来却有以管勾银台司公事为名者。伏缘银台帝门邃严，门侧置司，故选侍从之臣典领书奏，犹不敢以判为目。故两制以上止曰知司事、同知 
      
司事，未及两省止曰勾当司事。况主事流外，仅比三班使臣，岂有丞、史之类却窃管勾之号，在于事体未甚允适。又所领奏事本是中书门下别局，理合二府各差人关掌。只缘初置此司，便是枢密学士主判，由此差置吏曹，并系枢密，因循至是，未合旧规。欲乞自今差中书主事、枢密令史各一人兼银台司主事，中书守当官、枢密书令史各二人兼通进司令史，仍依旧别差枢密书令史六人兼银台司令史，枢密贴房十四人兼银台司书令史。所有枢密主事二人，更不差赴银台。其差到人吏，旧只枢密院告报，本无下本司文字「本」下原衍「本」字，已删。，所以骄蹇不恪，多乖去就。欲乞自今并札降名姓，令本司给牒补差，所贵有所禀畏，既合官曹常体，庶事或可振举，又不违先朝置司之意。」从之。 
【宋会要】
      
嘉佑六年二月十六日，中书勘会：「已差龙图阁直学士周沆知通进、银台司兼门下封驳事。自来差银台司官员敕内带此，如有制敕不便，依故事封驳。自余寻常公事，依例施行。及点检两司公事，应诸处申奏文字，一依先降敕命进入。候降出看详，分明批凿合行旨挥事件，送中书、密院、三司及逐处疾速施行。如有迟滞去处，并仰举奏，当议重行朝典。更有合行提举事件，并委条奏以闻。今差周沆敕内已不带此指挥，今后所差官宜令银台司依此施行。」 
神宗熙宁三年八月二十七日，诏知通进、银台司范镇、权监察御史里行程颢同看详银台司日进文字数目，定夺当进与不当进，并合减罢名件以闻。 
十月，看详银台司文字所言，乞于本司置局，就便检寻文字。 
三年五月二十四日，看详银台司文字所言：「自来进奏院逐日赴银台司投下诸路州军等处状不下四五百道，自本所擘画减废后来，状数稀少。其银台司亦依自来日数行遣发放，虚有留滞。兼勘会奏状，自来住滞六日，方始投进发放了当：一日贴写奏状事宜，一日抄写奏目，一日抄写发放文历，一日进入内中，用印点检分配，一日发送合属去处。今来奏状道数稀少，难依前件日数。乞下银台司，自今并限四日内，须贴写投进发放了绝。如有先进及文卷奏状，即依旧例 
      
施行。」从之。 
元丰五年六月二十五日，诏罢银台司封驳房。 
六年三月二十五日，诏罢银台司取索举奏令。详见给事中。
 职官 宋会要辑稿 职官二 发敕司 
      
发敕司
【宋会要】
      
发敕司，隶银台，掌受中书、枢密院宣敕，着籍而颁下之。中书遣发敕官二人主之。旧有枢密院令史一人，后省。 
太宗淳化三年二月，诏中书敕文至发敕院点检有要害差错者，堂后官罚三十直，守当官罚十五直，仍以三之一赏发敕官。 
真宗咸平三年十月，诏中书发到实封断敕如看详发讫，具州府事由报银台司。 
十一月，枢密直学士冯拯言：「中书户房直发札子四道，不由臣点检。」诏：「三司、开封府、御史台、进奏院等处凡受宣敕札子须见发敕院官封书方得承禀，违者遣吏押送发敕院。」 
四年八月，发敕院言：「中书降札子有合与敕同行下者，多不一时到院，每至催督，方始行下。窃虑或有废忘，欲望自今不同至者许令点检，依敕文差错例定责罚。」从之。 
景德三年九月，枢密院言：「中书发到敕牒札子入递马者全不出事宜，当院难于勾销文历。望许自今略写大纲事宜付院发。」从之。
 职官 宋会要辑稿 职官二 门下封驳司 
      
门下封驳司
【宋会要】
      
门下封驳司。唐制：给事中掌封驳。唐末，其职遂废。 
太宗淳化四年六月，以右谏议大夫魏庠、知制诰柴成务同知给事中事。凡制敕有所不便者宜准故事封驳，自余常程公事依例施行者不得辄有留滞。应后来行下制敕，并仰旋具编次。更有合举行之事，条奏以闻。 
