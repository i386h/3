<!-- { "loadSidebar": true } -->
同日，中书门下省言：「湖南、江西间有旱伤州军，窃虑米价涌贵，细民艰食。富室上户如有赈济饥民之人，许从州县审究诣实，保明申朝廷，依今来立定格目给降付身，补受名目。无官人：一千五百石，补进义校尉；愿补不理选限将仕郎者听。二千石，补进武校尉；如系进士，与免文解一次；不系进士，候到部，与免短使一次。四千石，补承信郎；如系进士，与补上州文学。五千石，补承节郎。如系进士，补迪功郎。文臣：一千石，减二年磨勘；如系选人，循一资。二千石。减三年磨勘，如系选人，循两资。仍各与占射差遣一次；三千石，转一官，如系选人，循两资。仍各与占射差遣一次；五千石以上，取旨优与推恩。武臣：一千石，减二年磨勘，升一年名次；二千石，减三年磨勘，占射差遣一次；三千石，转一官，占射差遣一次；五千石以上，取旨，优与推恩。其旱伤州县，劝谕积粟之家出米赈济，系敦尚义风，即与进纳事体不同。」诏依。其赈粜之家，依此减半推赏。如有不寔，官吏重作施行。寻诏江南东路、荆湖北路依此制。 
八日，两浙路转运判官胡坚常言：「昨蒙朝廷委以赈粜，平江府常熟知县赵善括劝诱上户米数倍于诸邑；昆山知县闻人大雅委之吏辈，寅缘为奸。欲望朝廷将此二人，量赐惩劝。」诏赵善括特转一官，闻人大雅特降一官。 
十六日，权发遣隆兴府龚茂良言：「以本路旱荒，御膳进素。而臣忝一路兵民之寄，合赐罢斥。」诏龚茂良为一路帅臣，当兹旱暵，而乃引 
      
咎自归，欲求闲退，非朕责任帅守之意么。可札与龚茂良，宜讲救荒之政，散利薄征，以至攘除盗贼，勉修乃职，安辑一路之民。所请不允。」 
二十二日，资政殿学士、知建康府洪遵言：「饶州、南康军今岁旱灾非常，早种不入土早：原作「旱」，据本书食货五八之九、六八之七○改。，晚禾枯槁，两郡饥民聚而为盗，乞检照江西、湖南已行赈济体例，凭遵施行。」从之。寻诏本路提举常平司，更于附近州军取拨常平、义仓米五万石付饶州、五万石付南康军，应副赈粜。 
二十五日，权发遣隆兴府龚茂良言言：原脱，据本书食货五八之九、六八之七○补。：「本路州军被灾轻重不等，赣州、南安、建昌早禾小损，晚稻无伤；次则吉、抚、袁州时有雨津，所损亦有分数；惟是隆兴、江、筠州、兴国、临江军荒旱尤甚，早禾皆死，晚稻不曾栽插，自来未尝似此饥歉么此：原脱，据本书食货五八之一○、六八之七○补。。分委官前去同守令讲究利害，相度欲将江、浙籴到米，就近径付建康或镇江总领交纳，却就截本处上供米赈济，理充所籴之数。大姓、巨商势必闭粜，本府已立下价直，每石止一贯五百四十文足，比之市价折钱七百六十文足，以一名若认粜二万石，共折钱一万五千二百余贯足。若不优异推恩，恐无人愿就。今进纳迪功郎，系八千贯文省，比之以二万石米中粜入官中：原作「申」，据本书食货五八之一○、六八之七○改。，折阅之数不啻过倍。欲乞补充迪功郎，有官人许转一官资，及见系理选限将仕郎，并许参部注受合入家便差遣。」从之。 
九月七日，诏：「江南西路诸司申到江州旱伤最甚，除已降指挥许截留并令诸司科拨米外，可令刘孝韪日下躬亲前去江州，将本路常平米接续赈粜。」 
十一日，诏：「访闻湖南今岁亢旱，民颇流离。令礼部给降度牒一百道、左藏南库支降会子一十万贯，付湖南提举胡仰之收籴米斛，措置赈粜。」 
二十二日，敷文阁待制、提举江州太平兴国宫张运言：「居闲躬耕，储粟二千余石，适逢今岁旱歉，敢助赈济。」诏令学士院降诏奖谕。 
二十五日，白札子：「江东、西、湖南州军今岁旱伤，欲乞依绍兴九年指挥，将本路检放、展阅之事，则责之转运司；遇军粮阙乏处，以省计通融应副。粜给借贷，则责之常平司；觉察妄监，则责之提刑司；体量措置，则责之安抚司。」诏依。仍令逐司各务遵守，三省岁终考察职事修废以闻，送 令所立法送：原作「遂」，据本书食货五八之一○、六八之七一改。。本所看详：「灾伤去处，全在赈济。若不分隶，责之帅臣、监司，窃虑奉行违戾。诸司许有违戾，若不互相按举，亦无以觉察。今参详，许逐司互相按举，及将已行事件申尚书省，以凭考察。仍立为三省通用及职制令。」从之。 
是日，宰执进呈江东、西、湖南旱伤，依绍兴九年诸司分认赈恤事认：原作「赈」，据本书食货五八之一○、六八之七一改。。上曰：「它路或遇灾歉，并当依此。然转运司止言检放一事，犹恐未尽。他日赈济之类，必不肯任责。」虞允文奏曰：「转运司管一路豹赋，谓之省计。凡州郡有余、不足，通融相补，正其责么。」上曰：「然今降指挥，止以检放为文，它日以 
      
此借口逃责，何所不可 」允文奏曰：「乞立法，遇诸郡有灾伤处，以省计通融应副。」上曰：「如此，则尽善矣。」故令立法。 
十月七日，诏：「江州旱伤，节次已降指挥，取拨本州岛常平、义仓米四万四千余石，及兑截上供米六千五百余石，劝谕上户认粜米二万八千六百余石粜：原作「籴」，据本书货五八之一○、六八之七一改。，截留赣州米一万石，及支籴本钱四万余贯收籴米斛，并令漕臣取拨本路常平米一十万石，吉、筠等州见起建康米八万余石、未起朝廷桩管米九万七千余石，及江州元管收籴米均拨付本州岛赈粜粜：原作「籴」，据本书食货五八之一一，六八之七一改。，并立赏格，劝谕上户出米赈济、赈粜，倚阁夏税，检放秋苒，地主、佃户资助赈给，并将禁军、土军、弓手免起发，存留防贼。可令帅、漕、提举官多出文暝，候岁终，比较殿最。如官吏奉行灭裂，委御吏台觉察，按劾以闻。」 
同日，诏：「饶州旱伤，已降指挥，取拨本州岛常平、义仓米八万余石，及于附近州县常平、义仓米内取拨五万，并截留本州岛见起桩管上供米三万石，及献助米二千石付本州岛，并劝谕上户赈籴、赈济。又倚阁夏税，检放秋税，及地主、佃户资助赈给，并将禁军、土军、弓手并免起发，存留防贼，可令江东帅、漕、提举官多出文暝，督责守令多方措置存恤，岁终比较殿最。如官吏奉行灭裂，委御史台觉察，弹劾以闻。」 
十日，权发遣隆兴府龚茂良言：「窃详所立赏格，除出米纳官不请价钱即合推赏，所有赈粜系减半推赏粜：原作「籴」，据本书食货五八之一一、六八之七一改。，然不可一 ，若依市价以收厚利，商贾之流贩贱卖贵，较其石数，则尽合补授。如此赏典，皆可滥及，饥民不蒙其利。在法，官为立中价，不得过有亏损。今欲将赈粜之家，并令官司差人监视给历，记粜过之数，究寔保明，申朝廷依格补转。其客贩米数或兑便上供米前来中粜入官，如愿依立定价例赈粜推赏之人，并一体施行。兼上户若在丰熟处，即合指阙食州县接济，合随本处时价减三分之一，官司给据照证，般载往灾伤地分赈粜，即行理赏。」从之。 
十二日，知饶州王秬言：「昨蒙朝廷支拨本州岛桩管米三万石，缘军粮不继，已兑那支遣。乞别借钱、会籴米，来岁稍稔，却当拘纳。」诏令左藏南下库支会子五万贯，余依。 
二十三日，直秘阁、权发遣徽州赵师夔言：「本州岛管下旱伤，有婺源县游汀、来苏两乡尤甚。臣措置到钱一万五千贯，欲于本州岛及诸县常平、义仓米内，依立定价回籴米五千石，就便给散赈济。乞令提举官桩管上件钱，俟开春收籴，补还元数。」从之。 
十一月十二日，知建康府洪遵言：「太平州芜湖知县吕昭问以和籴米为名，禁止米斛不得下河。饶州旱伤，前来收籴米七百五十余石，本县抄札，不令交还。」诏吕昭问降一官放罢。 
十九日，湖南转运副使吴龟年、司马倬等言：「本路旱伤，惟潭最甚。昨来黄钧趱剩米四万石，乞充赈粜使用。」诏粜到价钱， 
      
循环作本，收籴米斛赈粜。 
二十二日，权发遣隆兴府龚茂良言：「乞差新知兴国军、右朝请郎陈寅往来被旱州县，同共措置检察。乞量差兵级，破本官驿券，行移作『本司措置赈济官。』」从之。 
【宋会要】
八年二月八日，权发遣隆兴府龚茂良言：「本路去岁荒旱异常，如隆兴府、江、筠州、临江、兴国军五郡，各系灾伤及七八分以上，虽已依条将老幼疾病之人先行赈给，缘人口几及百万，委是赈给不周。乞将已得旨取拨到米一十万石，并更劝谕上户赈济给散，庶几稍宣德意。」诏将续拨义仓米五万石，令龚茂良充赈给使用，余常平米五万石，依旧循环赈粜。 
三月十五日，敷文阁待制知潭州陈弥作、直徽猷阁荆湖南路计度转运副使司马倬言：「潭州安化县上户进武校尉龚德新，平时兼并，遂至巨万，以进纳补官。比至旱伤阙食，独拥厚资，略不体认国家赈恤之意。」诏龚德新追进武校尉一官勒停，送五百里外州军编管。 
张翚昨缘献米赈济，除阁职，又得添差本贯兵官，富民歆慕。欲乞明降指挥，出米赈给者，除依格补官外，特与添差本路合入差遣一次，仍依离军人例灭半支给。盖富民本非急禄，止欲以此为荣，夸其阅里。如依所乞，必翕然听从，速得米斛，济此目前非小补么。」从之。 四月一日，权发遣隆兴府龚茂良言：「本路旱荒，细民艰食。若不广行赈给，无由可救。窃 
十五日，湖北常平司言：「鄂州有绍兴十一年至建炎年间归正人，委是年深，各已乐业。今来却欲同三十一年以后归正人请钱米今：原作「令」，据本书食货五八之一二、六八之七二改。，深虑诸州灾伤，难以支给。」诏令绍兴三十年终以前人免支，自三十一年以后归正人，照应赦文赈济。 
八月七日，诏：「四川自入夏以来，阴雨过多，沿流州县多被其患，如嘉、眉、邛、蜀等州最甚。令四川宣抚司审寔被水去处，措置赈恤。」从知成都府张震请么。 
