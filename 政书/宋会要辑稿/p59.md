<!-- { "loadSidebar": true } -->
五年正月上元节，观灯。十四日，命臣僚朝拜玉清昭应宫、开宝寺、上清宫、祥源观、景灵宫、会灵观。其夕，帝乘步辇出东华门，御正阳门观灯。十三日，帝止诣启圣院，余皇太子行礼。前二日，又命内侍四人各领兵二百，分为皇城四面巡检。 
干兴元年正月初一日，礼仪院言：「二月一日正阳门宣制，其楼前灯山已不排设。所有诸宫观，望依去年例，命皇太子至师傅臣行礼。」从之。十七日，御东华门观灯，皇后、皇太子从。 
仁宗天圣元年正月上元节，以谅阴罢观灯。二年亦然。 
二年六月十六日，诏罢先天降圣节然灯。 
三年正月十四日，(诏)[诣]启圣院朝谒，又幸景灵、上清宫、大相国寺，还御正阳门，召从臣观灯。 
四年正月，帝以朝谒不可与游幸同日，故用十一日朝谒，十四日始幸诸寺观，宴从臣，还，御楼观灯。仁宗朝皆然，而十四日或别诣会灵、祥源、建隆、万寿观，慈孝、景德、开宝、宝相、显圣、大清、显宁寺，福圣、大乘、戒坛院。 
九年正月上元节，御正阳门观灯， 
     
高丽使预焉。 
明道二年正月上元节，罢张灯，以籍田礼近也。 
景佑三年正月十八日，罢张灯。时直集贤院王尧臣言，是日追复皇后郭氏出葬，请辍张灯故也。 
四年正月上元节，罢张灯，以庄惠皇太后在殡故也。 
宝元元年正月上元节，罢观灯，以荆王元俨妻晋国夫人张氏卒也。 
庆历三年正月上元节，罢观灯，以鄂王薨故也。 
四年正月上元节，罢张灯，仍停作乐，以燕王丧未成服故也。 
皇佑二年正月上元节，罢张灯，以岁饥也。 
五年正月上元节，罢张灯，以岭南用兵也。 
至和元年正月上元节，罢张灯，以温成皇后在殡也。 
嘉佑元年正月上元节，罢张灯，以帝不康故也。 
四年正月上元节，以京城积雪，罢张灯，纵士庶游观，仍不禁夜。 
七年正月上元节，御宣德门观灯。酒行，帝顾从臣曰：「此因岁时与万姓同乐尔，非朕独肆游观也。」前此，谏官以去年水灾，乞罢观灯，故特此宣谕。 
英宗治平元年正月上元节，罢张灯，以在谅阴故也。二年亦然。 
三年正月十四日，幸集禧观、景灵宫、建隆观、宝相院，宴从臣，回，御宣德门楼观灯。 
四年神宗已即位，未改元。正月上元节，罢张灯，以在谅闇故也。熙宁元年、二年亦然。 
神宗熙宁三年正月十三日，诏罢上元观灯，以楚国公主丧故也。 
熙宁四年正月十四日，幸集禧观，宴从臣于斋殿，次幸大相国寺，还，御宣德门楼观灯。七年，又幸中太一宫。 
元丰二年正月十五日，诏：上 
     
元节车驾登门及行幸燕所，并令枢密副都承旨张诚一提举几察。 
三年上元节，罢张灯，以慈圣光献皇后在殡故也。 
四年上元节，罢观灯，以明州观察使宗悌卒，辍朝临奠故也。 
七年上元节，罢观灯，以鲁国大长公主在殡故也。 
八年上元节，罢观灯，以上不豫故也。先是中书省言：「上元节欲景灵宫、万寿观神御殿排设张乐，开诸宫观寺院五日，然灯作乐，及不禁夜，不御宣德门，诸乐艺人赐物依旧给。」从之。 
哲宗元佑元年、二年谅闇。三年正月十四日，以阴雪，罢上元节游幸。 
四年正月十四日，御宣德门，召从臣观灯。 
绍圣元年、二年，宣仁圣烈皇后丧。 
徽宗建中靖国元年、崇宁元年谅闇。 
崇宁五年正月十一日，以彗星现于西方，大赦天下，避正殿，减常膳，元夕不御楼。 
大观二年十一月十二日，诏：「来岁上元节，以〔大〕行皇后园陵礼毕，所有御楼观灯可罢，唯幸宫观烧香，为民祈福。斋殿不作乐，止宣臣僚坐，赐茶。开宫观寺院，不禁夜，放庶士烧香，许民间点照点照：疑有误。。」 
政和三年正月十一日，诏放灯五日，自二十一日为始。先是以秦兖国大长公主之丧，降旨更不观灯。太宰、兼门下侍郎何执中奏：「祖宗朝曾展观灯日数，而近年因雪亦曾展日。欲乞特展放灯日，以尽众庶欢欣傒望之意。」乃有是诏。
 帝系 宋会要辑稿 帝系一○ 三元灯 中元灯 
     
中元灯
宋太祖建隆三年七月四日，诏禁诸州中元张灯。六年七月中元节，诏京城张灯三夜。其夕，帝御东华门楼，召 
     
近臣宴饮，夜分而罢。正门不设灯山，余如上元之制。自是遂以为例。开宝四年七月中元节，京城张灯，车驾不出临观。五年中元节亦然。太宗太平兴国二年七月中元节，御东角楼观灯，赐从官宴饮。三年七月中元节，诏有司于淮海国王府前设灯棚，陈妓乐女舞。是时钱俶始来朝故也。四年中元节，犹在师行，罢张灯。六年七月中元节，不观灯。端拱二年七月中元节，不观灯，以彗星见故也。淳化元年，中元、下元张灯。
 帝系 宋会要辑稿 帝系一○ 三元灯 下元灯 
     
下元灯
宋太宗太平兴国五年九月十八日，诏开封府：下元日依中元例张灯三夜。雍熙二年十月下元节，张灯，赐近臣宴于枢密使王显第。夜分，命中使以御制诗一章赐之。三年下元亦然。其后每灯夕，皆命中书、枢密分往大寺观焚香讫，就寺中赐会。四年十月下元节，不观灯，时十五日以干明节大宴，故罢之。端拱元年下元，亦以十日大宴罢观灯。端拱二年十月下元，不观灯，以旱故也。淳化元年六月三日，诏罢中元、下元张灯，遂为故事，自此始也。 
真宗大中祥符元年十一月二十五日，诏天庆节听京城燃灯一昼夜，皇城四面诸城门不设灯山外，余并同上元例。
 帝系 宋会要辑稿 帝系一一 守 法 内降再任以不应法而止 
     
宋会要辑稿 帝系一一

守法按此一卷实非《会要》之文，不知录自何书。其中摘引高宗孝宗严于守法之三十事，大抵出自两朝《圣政》(核对今存之《中兴两朝圣政》可见)，间有引录两朝《宝训》者。其中两处有「臣升之释曰」，知为升之所辑，然亦未详为何人。
内降再任以不应法而止
建炎四年九月，内降：监御厨潘缜特令再任。三省检会，缜系添差，法不当再任。宰臣奏：「如欲令再任，当降特旨更添差一次。」上曰：「既不合再任，则不须与。若更添差，则人得以援例，而废法矣。」
 帝系 宋会要辑稿 帝系一一 守 法 不以戚里有过而废法 
     
不以戚里有过而废法
绍兴元年十月，进呈推勘伪告身文字，事连潘永思潘永思：原作「潘思永」，据《宋史》卷四六五《外戚传》乙正。以下并同。，上曰：「永思虽戚里，即有过，安可废法 」于是令罢合门职事，就逮。秦桧退而孍曰：「卓哉此举」!《圣政》
 帝系 宋会要辑稿 帝系一一 守 法 以中制法则法行 
     
以中制法则法行
三年，上谓吕颐浩曰：「为法不 
     
可过有轻重，然后可以必行，而人不能犯。太重则法不行，太轻则不禁奸。朕尝语徐俯：异时宫中有所禁，切令之曰『必行军法』，而犯者不止。朕深惟其理，但以常法处之，后更无犯者。乃知先王立法，贵在中制，所以决可行也。」
 帝系 宋会要辑稿 帝系一一 守 法 六曹以例决事 
     
六曹以例决事
四年八月，权吏部侍郎胡交修等奏：「契勘近降细务指挥，内一项：『六曹长贰以其事治，有条者以条决之，无条者以例决之，无条例者酌情裁决。』夫以例决事，吏部最为繁多。因事旋行检例，深恐人吏隐匿作弊。与七司各置例册「与」疑当作「乞」。，凡 札、批状、指挥可以为例者编之，令法司收掌，以待检阅。」诏依之。臣升之释曰：庆历三年，富弼谓：「近年纪纲甚紊，随事变更，两府执守，便为常例，施于天下，咸以为非。而朝廷安然奉行，不思 革。」盖不务谨守成宪，而凡事许以援例。兹顽弊所由生，而弼之所深虑也。吕源《增释 总论》谓：「景佑亲政，小大之臣不能丕变。朝廷命令之地，刑赏之施，合取进止，率皆引例，以决重轻。往往出于堂吏之手，则天子威权悉制于例，非祖宗独断之意也。」由是言之，守法不谨而牵于用例，非一日矣。绍兴四年，常因权吏部侍郎胡交修等奏：无条例者酌情裁决，谓以例决事，吏部最为繁多。盖深虑人吏(之)隐(慝)[匿]之弊，而《圣政》史臣所谓稍知任人之重，而救吏强之弊也。九年，御史中丞勾龙如渊抗论，谓：「艺祖受命之初，睿断英发，动以便宜从事，而法令 
     
之在天下，何其简也!累圣相承，讲求备具，凡载在官府者，有嘉佑、熙丰、政和 令。陛下即位以来，有绍兴令，本末相参，纤悉备具，凡人情有疑而事之难决者，揆之于法，鲜不在焉。粤自艰难以来，有权一时之宜而行之者，有朝廷一时特达而行者，有出州县一时利害而申明者，有出百司庶府一时务为人情而不恤后患者。事既一行，遂引为例，而法令之外，又杂例而行，始不胜其繁矣。夫例之为害有四：法令已繁而复援例，是非丛扰，不知所出，一害也。其始有司所行，本非得已，互相攀引，取若探囊，而官日增，费日广，赏日滥，二害也。吏人私自记录，随事而售。甲理会某事，则曰有某例；乙理会某事，则曰有某例。既得此例而诉之也，所偿或不如所欲，则又持他例之不可者白之官，曰某例虽可用，然有某例以冲之。吏强官弱，贿赂公行，三害也。甲令所载，本有定法，或缘官司特行一事，后来循吏，置法用吏，四害也。欲望特降指挥，将官司应干行过旧例，委官搜检，并行架阁；并吏人私所纪录者，限十日许令首纳，尽行烧毁。仍明饬有司，今后一切依法令从事，而诉事之人敢辄引例者，官员徒一年，百姓杖一百科断。」并亦深有见于用例之弊，不容以不革也。干道元年五月诏告天下，以旁缘出入引例为弊，失刑政之中，其刑部大理寺例册令封 架阁，更不引用矣。二年又谕执政：「当谨法令，毋 
     
创例害法。」臣以斯言推之，则当时之事必无牵制于例之患。诿曰久用之例不容尽废也，亦决不至听其出没变化于吏胥之手矣。
 帝系 宋会要辑稿 帝系一一 守 法 抑戚里思战士不以私恩废公法 
     
抑戚里思战士不以私恩废公法
六年五月，户部论潘永思添破食钱不应格法，上曰：「若于法不可，亦无如之何。」谓不便民之事不去，申严无益。 
七年十(日)[月]，上曰：「昨日降出刘瑜论十事，皆民间疾(若)[苦]，可择其当行者行。」于是〔赵〕鼎等曰：「所论皆善，然役法今已详密，当申严行下。」上曰：「止申严未必济事，须去其不便于民者为害。」
