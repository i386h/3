<!-- { "loadSidebar": true } -->
鹅湖山神祠。鹅湖山神祠在信州铅山县。徽宗崇宁四年赐庙额「通济」。大观二年封昭济侯。宣和三年封威显公。光尧皇帝建炎二年封威显王。绍兴六年六月加封孚惠威显王。十一年八月，庙中右殿急使孙氏封灵助将军，以本县言其神灵显著故也。 
重壁山神祠。重壁山神祠在重庆府〔壁〕山县。旧恭州、渝州。唐赵廷之为渝、合、资、泸等州经略巡抚使，有功于民，以疾终于壁山，县人为立庙，号壁山大王。咸通二年封威烈侯。徽宗崇宁四年赐额「普泽庙」。高宗绍兴九年正月封威济侯。二十八年加封威济显佑侯。 
仙巘山神祠。仙巘山神祠在汉阳县。徽宗崇宁四年四月赐庙额「英显」。五年八月封孚惠侯。大观三年七月封灵济公。宣和五年八月封仁显王。 
龙泉山神祠。龙泉山神祠在秦凤路龙泉寨。徽宗崇宁四年四月建，仍赐庙额「灵济」。 
葛泰山神祠。葛泰山神祠在杭州新城县广陵乡。 
       
马鸣山神祠。马鸣山神祠在豊阳县。徽宗崇宁四年五月赐庙额「丰济」。 
茗山神祠。茗山神祠在望江县。徽宗崇宁四年十月赐庙额「崇惠」。 
屈吴山神祠。屈吴山神祠在定戎寨(监)[盐]池。徽宗崇宁四年十二月赐庙额「灵助」，继封崇惠侯。 
房山神祠。房山神祠在房州房陵县。徽宗崇宁四年十二月赐庙额「崇贶」。寿皇圣帝干道二年六月封威显侯。 
大散开山神祠。大散开山神祠在梁泉县。旧号嘉陵庙，俗传嘉陵江源发于庙下。徽宗崇宁五年二月赐庙额「宣灵」。光尧皇帝绍兴六年封善济侯。三十二年十二月加封英显善济侯。 
浮山神祠。浮山神祠在朱阳县。徽宗崇宁五年三月赐庙额「丰济」。 
王屋山神祠。旧曰总灵天王。神祠在〔王〕屋县。徽宗崇宁五年四月赐额「昭显」。 
白彪山神祠。白彪山神后魏贺虏将军祠，在汾州西河县。徽宗崇宁 
       
五年六月赐庙额「永泽」。 
霍山神祠。霍山神山阳侯长子祠，在赵城县。徽宗崇宁五年十二月赐庙额「明应」。霍山神山阳侯第二子祠，在霍邑县。徽宗崇宁五年十二月赐庙额「宣贶」。霍山神山阳侯第三子祠，在岳阳县。徽宗崇宁五年十二月赐庙额「康惠」。 
龙角山神祠。龙角山东峰神祠，在神山县。徽宗崇宁五年十二月赐庙额「显施」。 
堠山神祠。堠山神祠在福州古田县，堠山神刘强祠。徽宗崇宁中赐庙额「惠应」。政和二年四月封顺宁侯。孝宗(兴隆)[隆兴]二年十月加封顺宁正应侯。 
谷口山神祠。谷口山神祠在解县白径岭。徽宗大观元年正月赐庙额「崇佑」。 
壶公山神祠。壶公山神祠在莆田县。徽宗大观元年赐庙额「神应」。 
茅山神祠。茅山元符万宁宫神祠，在建康府句容县。徽宗大观元年三月封护圣侯。 
伞盖山神祠。 
       
伞盖山神祠在兴元府阆中县按阆中县属利州路阆州，兴元府虽亦属利州路，但与阆中县并无隶属关系。。徽宗大观元年八月赐庙额「灵覆」。高宗绍兴十四年十月封惠荫侯。二十八年五月加封惠荫灵泽侯。 
龙岩山神祠。龙岩山神萧氏祠在阳朔县明德乡。徽宗大观元年九月赐庙额「惠佑」。 
聪明山神祠。聪明山神祠在(忙)[洺]州永年县。徽宗大观元年九月赐庙额「昭惠」。 
光源山神祠光源：下作「光远」，当有一误。。光远山神祠在怀仁县。徽宗大观二年赐庙额「光施」。政和四年六月封显惠侯。 
峰子山神祠。峰子山神祠在池州建德县。徽宗大观二年八月赐庙额「康济」。宣和三年六月封威佑侯。 
思灵山神祠，旧号显应候。思灵山神祠在平凉府泾州按宋代泾州属秦凤路，金代始置平凉府，元、明因之，非宋代建置。。徽宗大观二年十一月赐庙额「广佑」。 
七里山神祠。旧号石三郎庙。。七里山神祠在信州弋阳县。徽宗大观二年十一月赐庙额「崇济」。宣和三年封武济侯。光尧皇帝绍兴六年九月，加封武济昭应侯。寿皇圣帝干道二年三月，加封嘉 
       
惠武济昭应侯。 
丰寿山神祠旧号雳庙。。丰寿山神祠在德庆州封川县宋代封川县属封州，仅绍兴七至十年改隶德庆府，然亦不称「德庆州」。。徽宗大观三年二月赐庙额「顺泽」。 
浮槎山神祠。浮槎山神祠在梁县，光尧皇帝绍兴三十二年改正今名。徽宗大观三年五月赐庙额「异济」。政和三年十二月封诚应侯。 
九华山神祠。九华山神祠在池州青阳县。徽宗(正)[政]和元年二月赐庙额「协济」。光尧皇帝绍兴十年十月，封第一位曰永宁侯，第二位曰永利侯。十九年八月，各加封二字，曰「靖应」，曰「嘉贶」。并封永宁侯妻曰靖慧夫人，永利侯妻曰嘉懿夫人。二十六年正(曰)[月]，加封曰靖应永宁灵润侯、嘉贶永利灵泽侯。 
敖山神祠。敖山神祠在武冈军武冈县。徽宗政和元年三月赐庙额「敦济」。六年四月封广应侯。 
翔高山神祠。翔高山神祠在翼城县。徽宗政和元年六月赐庙额「乔泽」。 
频山神祠。 
       
频山神祠在美原县。徽宗政和二年八月赐庙额「美应」。 
商余山神祠。商余山神祠在龙兴县。徽宗政和三年八月赐庙额「珍符」。 
马山耆山神祠。马山耆山神祠在莒州南马山耆山。宋政和四年 额「惠感庙」。 
熊耳山神祠。熊耳山神祠在商州上洛县。徽宗政和四年八月赐庙额「显施」。 
高山神祠。高山神祠在潼川府盐亭县。徽宗政和四年十月赐庙额「昭格」。六年三月封灵昭侯。《中兴会要》云显济公。高宗绍兴元年加「威惠」二字，十二年六月又加「普应」二字。十七年十二月，加封显济威惠普应康庇公。二十三年二月，封孚惠王，并妻曰恭懿夫人。二十九年六月加「灵泽」二字，曰孚惠灵济王上作「灵泽」，此作「灵济」，当有一误。。孝宗干道二年十月，父封垂休侯，母封赞福夫人。 
郧城山神祠。郧城山神祠在均州武当县。徽宗政和五年四月赐庙额「随应」。 
裨牛老人祠。 
       
裨牛老人祠在常德府龙阳县。政和五年十月赐额「英护」。 
贾谷山神祠。贾谷山神祠在密县。徽宗政和六年正月重修，仍赐庙额「精格」。以京畿转运使言，明堂石采于此山，上有金色，自然「明」字。 
旺山神祠。旺山神祠在严州寿昌县。徽宗政和中赐庙额「灵贶」。光尧皇帝绍兴三十年七月封威济侯。 
洪口山神祠。洪口山神祠在泾阳县。徽宗大观四年赐庙额「仁济」。
       
万岩山神祠。万岩山神兵部侍郎胡则祠，在婺州永康县。徽宗宣和四年四月封佑顺侯。光尧皇帝绍兴三十二年闰二月，赐庙额「赫灵」。 
丰山神祠。徽宗宣和六年四月赐庙额「表丰」。 
药山神祠。药山神祠在施州清江县。徽宗宣和六年十二月赐庙额「敏济」。 
三神山神祠。三神山神祠在潮州。徽宗宣和七年八月赐庙额「明贶」。 
圆峰山神祠。圆峰山神祠在明州象山县。光尧皇帝建炎四年十月赐庙额「昭应」。绍兴三十年八月封灵泽侯。 
牛山神祠。牛山神祠在随州。光尧皇帝绍兴二年正月赐庙额「威显」。十三年封忠应侯。 
巫山神祠。巫山神祠在建康府江宁县。光尧皇帝绍兴二年闰四月十日赐庙额「正烈」。 
平山神祠。平山神祠在文州兴凤州界「兴」或当作「与」，然文州(治今甘肃文县)与凤州(治今陕西凤县东)相去甚远，仍不可通。。高宗绍兴五年闰二月赐 
       
庙额「明应」。 
龙井山神祠。龙井山八郎君祠在宁国府歙县按歙县属徽州，不属宁国府(宣州)。，光尧皇帝绍兴十年十二月赐额「忠助」。父祁门县显灵英济王，孝宗皇帝隆兴三年闰十一月加封信顺显灵英济王。干道四年三月加封信顺显灵英济广惠王。夫人钱氏，干道五年六月封灵惠夫人。长子建，歙县龙井山忠助庙神，干道八年五月封忠惠侯。第二子璨，封忠利侯。第三子达，封忠应侯。第四子广，封忠济侯。第五子游，封忠泽侯。第六子逢，封忠仁侯。第七子爽，封忠德侯。第八子俊，封忠佑侯。 
青山神祠。青山神祠在泉州府惠安县守节里。绍兴五年十二月赐庙额「诚应」。绍兴十九年八月封灵惠侯。 
黄牛山神祠。黄牛山神祠在峡州夷陵县洛川。高宗绍兴七年闰十月赐庙额「灵感」。十九年八月封保安侯。孝宗干道元年八月加封嘉应保安侯。七年十二月加封泽润嘉应保安侯。 
五山神祠。五山神祠在长泰县。绍兴十二年三月赐庙额「威泽」。五山谓良山、昌山、鼓鸣山、双髟告山、西峰山，共为一庙。 
玉垒山神祠。 
       
玉垒山神祠在茂州汶川县。高宗绍兴十二年五月赐庙额「显应」。二十九年六月封广利侯。 
紫崖山神祠。紫崖山神祠在果州西充县油井镇。绍兴十六年四月赐庙额「利应」。 
霸山神祠。霸山神祠昭应侯在信阳军。旧隶京西北路信阳县。高宗绍兴二年十一年闰四月赐庙额「嘉应」。 
阳山神祠。阳山神祠在潭州衡山县。绍兴二十五年五月赐庙额「孚惠」。 
兆山神祠。兆山神祠在德安府安陆县。绍兴二十九年五月赐庙额「广济」。 
明山王神祠。明山王神祠在桂林阳朔县都巍村。绍兴二十九年闰六月赐庙额「灵惠」。 
王岩山神祠。王岩山神祠在仙游县。孝宗隆兴元年八月赐庙额「灵辉」。干道三年七月封昭应侯。 
盘龙山神祠。盘龙山神祠在永康县。隆兴二年六月赐庙额「严应」。 
       
登天山神祠。登天山神祠在泸州合江县安乐溪口。孝宗干道元年二月赐额「义济庙」。 
佳山神祠。佳山神祠在隆兴府。孝宗干道二年六月赐庙额「孚应」。 
西山蟠藤祠。护国西山蟠藤祠在吉州安福县。孝宗干道二年七月赐庙额「灵佑」。 
锡山神祠。锡山神祠在鄂州通城县。干道七年十二月赐庙额「善济」。 
杨梅山神祠。杨梅山神祠在信州铅山县铅山场。寿皇圣帝干道八年五月赐庙额「神宝」。 
银铜山神祠。貌平银铜山神祠在信州。寿皇圣帝干道八年五月赐庙额「双南」。 
千福山神祠。在广灵县西北三里，县民四时祀之。
       
