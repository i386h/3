<!-- { "loadSidebar": true } -->
估，纽计得香货等钱十万七千余贯。本寺 刷回赐物帛数目，乞下所属支给，关报客省回赐。今具下项：一、占城进奉到物：沉香九百五十六斤，附子沉香一百五十斤，笺香四千五百二十八斤，速香四千八百九十斤，象牙一百六十八株、三千五百二十六斤，澳香三百斤，犀角二十株，玳瑁六十斤，暂香一百二十斤，细割香一百八十斤，翠毛三百六十只，番油一十埕，乌里香五万五千二十斤。一、回答数目：锦三百五十匹，生川绫二百匹、生川压罗四十匹，生樗蒲绫四十匹，生川 丝一百匹，杂色绫一千匹，杂色罗一千匹，熟樗蒲绫五百匹，江南绢三千匹，银一万两。」诏依。二十二日，客省言：「占城进奉人到阙，别赐国信物色翠毛细法锦夹袄子、金腰带、银器等，已下所属制造讫，乞送祗候库打角，学士院封题请宝讫宝：原作「实」，据《中兴礼书》卷二二七改。，附客省关送押伴所。」诏依。同日，客省言：「福建市舶司差到使臣韩全等八人押伴占城进奉人到阙，回日，可就差伴送前去。」诏依。二十六日，钤辖钧容直所言直：原作「真」，据《中兴礼书》卷二二七改。：「占城入贡起发前一日，就驿赐御筵，依例系九盏，节次合用乐人作乐。缘今降指挥内止令钧容直随宜量度差拨，今乞差本班五十人作乐祗应，其合用勾曲、念语，令本班应(制)[副]制撰。」诏依，今后准此。二十七日，客省言：「今具下项：一、引伴占城进奉人使臣韩全等八人并译语二人，已就差伴送前去，特与等第犒设一次犒：原作「日高」，据《中兴礼书》卷二二七改。：使臣韩全，一百贯，与占射差遣一次，令吏部给据；译语二人、衙前一名，各五十贯；手分一名，三十贯；军兵五人，各(十一)〔一十〕五贯，并令户部支给。一、占城进奉人到阙，押伴官与依馆伴金国使、副例减半，支银、绢各一百匹两，充收买私觌。客省官、置局主管，与依国信所主管官例减半，每员支银、绢各二十五匹两，并令户部支给。其当行房分折食钱，令临安府依金国人使到阙例减半支给。」诏依。同日，客省言：「占城番进奉使萨达麻等状，欲乞早赐发遣。本省契勘：所有朝辞日，取圣旨。」诏令十二月三日朝辞。二十八日，客省言：「占城进奉人回程，其沿路差破递马、宿泊、饮食等，并乞依引伴来程体例。」诏依。 

十二月六日，宰执奏：「礼部、兵部状：占城国赴阙进奉，其国王并进奉人封爵，今检会占城国旧番王杨卜麻迭初封，崇宁三年授怀远军节度观察留后、金紫光禄大夫、检校司空、使持节琳州诸军事事：原作「等」，据本书蕃夷四之七四改。、琳州刺史、兼御史大夫、上柱国、占城国王，食邑一千户，食实封五百户，今来邹时芭兰系初承袭，未有 
      
官封，乞依杨卜麻迭初封官爵除授。给赐礼物：银、绢各一千匹两，宽衣一对，二十两镂金带一条，细衣着一百匹，金花银器二百两，衣着一百匹。其进奉人萨达麻，依《国朝会要》：大中祥符元年本国遣傍亚声来贡，会于泰山，候礼成，授其使奉华郎将奉华郎将：前文作「奉中郎将」。；熙宁元年遣蒲麻勿等贡方物勿：原作「等」，据下文改。，特授麻勿归德郎将。」上曰：「可并依此例。前日有司失于检举，昨问客省，亦不知此例，便可行遣，恐失远人归附之意。其合赐礼物，令有司限三日排办，一切足备。萨达麻与补归德郎将。」 

九日，制曰：「推恩以保四海，式昭博爱之仁；建国而亲诸侯，厥有疏封之典。肆诞n于命绂，用敷告于廷绅。占城番首邹时芭兰，节 沉雄，器怀明果。眷言懿德，守信顺而不渝；奠尔海邦，由忠勤以自厉。克辑宁于南服，尤向慕于中朝。兹修实贽之仪，适届阳郊之祀。有嘉诚款，爰焕宠章。锡以山川，尽付土疆之旧；授之旄节，聿临将阃之严。视爵秩于宪台，衍圭腴于井赋。以定甸畿之列，以隆千里之瞻。于戏!率由典常，既恪修于臣职；永为藩辅，尚承卫于王家。往迪令猷，益绥纯嘏。可特授(紫金)[金紫]光禄大夫、检校司空、使持节琳州诸军事、琳州刺史、充怀远军节度观察留后、兼御史大夫、上柱国、占城国王，食邑一千户，食实〔封〕五百户。」 
绍兴三十二年十月二十六日，寿皇圣帝即位，未改元。制邹时芭兰加食邑五百户，食实封二百户。 
寿皇圣帝干道元 
      
年六月八日，制邹时芭兰加食邑五百户，食实封二百户。《中兴礼书》：干道三年十一月二十八日，提举福建路市舶司程佑之言：「本司元劝发占城番兴贩纲首陈应等船已回舶，分载正、副使杨卜萨达麻等并随行人计一十二名，已(昭)[照]应入贡体例，差官引伴，于来远驿安泊。其附到进贡乳香、象牙、沉笺香等数目，合与依绍兴二十五年指挥与：原作「无」，据文意改。，许令将所贡物货计纲随逐进奉人使赴阙，及据使、副萨达麻等赍到本番首邹亚娜表章，番字一本，唐字一本，及唐字物货数一本。又据大食国乌师点等状："本国得财主佛记霞啰池各备宝贝、乳香、象牙等赴大宋进奉，到占城国外洋暂驻，有占城番首差土生唐人及番人打驾小船，招引佛记霞啰池等入占城国拘管，将进奉宝货尽数般上，只拨得乳香、象牙与乌师点等，却差他国番人作己物前来进奉，又将人命杀害，委实痛伤。欲乞备申朝廷施行。"候指挥。」勘〔会〕已降指挥，据所贡物以十分为率，许进奉一分，余数依条例抽买。奉圣旨：「进奉一物物色既有争讼，难以收受，可给还，令程佑之说谕，以理遣回。所有其余物货，令市船司斟量依条抽买。」 
干道四年正月七日，制邹时芭兰加食邑五百户，食实封二百户。 

三月四日，诏礼部开具绍兴(三)[二]十五年答占城诏书制度送尚书省。先是，占城番首邹亚娜遣使杨卜萨达麻等贡方物，诏受其献十分之一，使人免到阙。既而福建市(船)[舶]司言：「大食国人乌师点等诉：占城所贡即所夺本国。」上以争讼，却之。至是，宰执进呈答占城国诏书，直学士院答敕洪迈奏，宜用崇宁故事，白背金花绫纸匣。而李焘引绍兴二十五年尝受其贡，答诏只用麻纸，况今进贡非诚，却而不受，岂宜更优其礼。上曰：「李焘之论有理，可检二十五年案沓。如有可据，即用近例。」 
九日，中书门下省言：「勘会提举市舶程佑之乞降诏旨，开谕占城："备悉入贡向化之意，所进物货以大食有词，不欲收受，已 
      
尽收买，优支价钱。见拘大食人，宜尽放还本国。"令学士院降诏。既而臣寮言："占城故王既死，邹亚娜承袭，若以礼入贡，则当议封爵。既大食争讼，难即降诏。"乞令程佑之以大食争讼，从市舶司牒报其因，俟再贡如礼，然后赐敕书降告命。」从之。 

干道七年，闽人有泛海官吉阳军者飘至占城，见其国与真腊乘象以战，无大胜负，乃说王以骑战，教之弓弩骑射。其王大悦王大：原倒，据《文献通考》卷三三二、《宋史》卷四八九乙。，具舟送之吉阳，厚赉。随以买马，得数十疋，以战则克。 

淳熙元年七月三日，诏：「占城国使人免到阙，令泉州如法管待，表章令先次入递前来。候到，(今)[令]学士院降敕书回答。」福建路市舶张坚言：「占城国〔进〕奉使杨卜萨达麻翁毕顿、(付)[副]使教领离力星翁令、判官霞罗日加益王迟恻到本司，赍出蕃首邹亚娜表章一通，并进奉物数一本，共一银筒，称愿赴朝见。」故有是诏。既而十二月二十三日，学士院言：「干道三年，占城邹亚娜进奉，称为"占城嗣王"。今邹亚娜既未曾正授，朝廷封册难以便称国王。」有旨：令学士院以「占城嗣国王」称呼回答。 

二年九月十日，诏：「占城国蛮王辄通书琼管，遣人船过海南买马，官司禁约，怒，回辄劫略人物。令帅臣张栻草书付琼管司回答，谕以中国马自来不许出外界，令还所掠人口等，自今不得生事。仍令张栻以书槁缴申朝廷。知吉阳军林宝慈令王三俊指引占城国人公然买马阳：原作「杨」，据《文献通考》卷三三二改。，规图厚利，(今)[令]本司疾速取 
      
勘，具案闻奏。」 
三年三月五日，福建路提举市舶司奏：「占城蕃主事官馆宁赍到蕃首邹亚娜表章一牙匣。」诏学士院降敕书回答。 

七月十三日，广西(总路)[经略]安抚司言：「琼管司申："准差赍书前占城取回被虏人口「前」下疑脱一「往」或「去」字。，除病死外，见存八十三人。录白到占城申牒，内乞(三)[本]司敷奏行下，特与本蕃通商。"本司检坐见行条法，牒琼管司移文占城，称朝廷加惠外国，各已有市舶司管主交易，海南四郡即无通商条令，仰遵守敕条约束。」诏张栻行下琼管司诏：原脱，据《文献通考》卷三三二补。，遵依自来条法体例施行。 
淳熙四年五月，以舟师袭真腊，请和不许，杀之，遂为大雠。 

庆元己未，真腊大举入占城。初，尝奉表来降，至(元)[是]，杀戮几无 类戮：原脱，据《宋史》卷四八九补。《宋史》卷四八九「剿杀」作「杀戮」。，更立真腊人为主。
 蕃夷 宋会要辑稿 蕃夷四 天竺国 
      
天竺国
【宋会要】
