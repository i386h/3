<!-- { "loadSidebar": true } -->
作二百四十八小队引拽。缘经由街道窄挟，并出入营寨门十余处，必拥遏迟滞。乞于内摘差殿前司护圣马军五百人骑，分十小队。前引六队三百人骑于都亭驿前以东摆列，后从四队二百人骑于省北一带摆列。步军一千人作二十小队，并于大教场内伺候；驾到，分十二队六百人作前引，八队四百人作后从。四队马步军并执红帕旗，余马军千五百人骑作三十小队，在滩下沿道摆龊。马军司马军二百人骑作四小队，于左边；步军司马军二百人骑作四小队，于右边摆龊。俟驾到滩路，并于仪卫前后作引从周围随从。候到台内，殿前司马军五百人骑、步军千人分作御台周围侍立。所有殿前、马、步军司步军，并先赴台前作方营排辨。俟驾入御帐，依已得处分，并卓歇散饭。其不系围台三司马军千九百人骑，亦并入营，依次下马卓歇散饭。内殿前司马步军并执黄云旗，马军司马步军绯旗，步军司马步军白旗，以俟驾回引从，并如来仪。其元不系随驾步军，候驾回塘路，依军次引拽归寨。」诏于数内更拨步人三千滩内摆队伺候从驾，余并依所奏。 
三日，上诣大教场早膳，次幸白石。其日，祥曦殿禁卫、臣僚等戎服迎驾常起居，如四年之仪。皇帝乘马出，从驾官从驾，至候潮门外大教场御幄殿，下马入幄殿。从驾官等并归幕次进早膳，毕，幄殿入内官喝排立。皇帝出幄殿，行门、禁卫等迎 
      
驾，奏万福。依已降指挥，管军、知合、御带、环卫官从驾外，余并免从驾，臣僚并免奏万福。皇帝乘马，宰执、亲王、使相并戎服从驾。至白石将台下下马，升台入幄殿。从驾宰执、亲王、使相、管军、知合、御带、环卫官并戎服于幄殿东西相向立。御药传旨，令宰执、亲王已下奏万福，并赐酒食。人齐，皇帝出幄，行门、禁卫等迎驾，奏万福。皇帝坐，知合已下、御带、环卫官奏万福讫，升台，东壁面西立。宣赞舍人已下于台下分东西相向立。次管军奏万福讫，升台，西壁面东立。次台上舍人引宰执、亲王、使相、太尉一班奏万福讫，升幄殿，次就坐。舍人、承受分(司)[引]殿前、马、步三司统制、统领官常起居讫。次三司将佐已下就逐队伍听鼓声常起居。次宣管军赴坐，并就座。酒三盏，并宣劝进酒，并起立饮酒讫，不拜，就坐。酒食毕，并降幄殿。舍人引宰执、亲王、使相、太尉立定，次管军于台下立定。御药传旨不拜，舍人承旨讫，揖躬身，赞不要拜，各祗候直身立，复升台，分两壁立。次宰执奏事，又宣亲王、使相、太尉、管军、知合、御带、环卫官于御坐东壁，用礼佛繟地坐。散酒毕，退归幕次。皇帝起，乘马至车子院，行门、禁卫等迎驾，奏万福。皇帝幄前下马，入幄。俟皇帝出幄，至车子院门楼上。宰执、亲王、使相、太尉、管军、知合、御带、环卫官于车子院门楼上东壁面西侍立。皇帝坐，赐宰执已下酒讫，退。皇帝起归幄殿，依已降指挥，从驾臣僚免奏万福，乘马从驾。乘马出车子院，行门、禁卫等迎驾，奏万福。至候潮门外大教场，应从驾臣僚依已降指挥并免奏万福。从驾官并戎服乘马从驾回。皇帝乘马入和宁 
      
门，至祥曦殿上，下马还宫。 
【续宋会要】
      
淳熙四年十二月十日，大阅殿、步两司诸军于茅滩。臣僚、仪卫等皆戎服扈从，诸军统制、统领、将佐并介胄恭导皇帝乘马至教场。皇帝登台，皇太子、执政、使相、知合、御带、环卫官俱从登台。殿前副指挥使王友直、侍卫步军都虞(侯)[候]田世卿奏人马成列。举黄旗，诸军统领、将佐已下呼拜者三，乃奏发严。举白旗，声四鼓，变小方阵；次变四头八尾阵，为御敌之形；次变大方阵。次举黄旗，声五鼓，变圆阵。次举皂旗，声一鼓，变曲阵。次举青旗，声三鼓，变直阵。次举绯旗，声二鼓，变锐阵。每阵马军各随所教之阵，双头出营，作连环四交头，左右策。每海眼掠阵，前十六队作一行进战。管军奏「五阵教毕」，放教。是日天气晴爽，无纤云，器甲精明，光辉原野，士气勇锐，天颜甚悦。上宣谕友直等曰：「器甲鲜明，纪律严整，皆卿等留心军政，深可嘉尚。」犒赐将士有差。既而宣皇太子、执政、使相、管军对御宴于台。宴毕，从驾还内。 
十年十一月十三日，上幸龙山教场大阅。臣僚及仪卫等皆戎服扈从。至教场，皇帝登台，宣皇太子、宰执、侍从、知合、正任侍立。管军奏人马成列，诸军统制、统领、将佐等各就队伍，拜呼万岁者三。乃奏马军分合，取旨发严。举青旗，声三鼓，变作三直阵。高一鼓，鼓音作，马军透笼，提作六行。迭二鼓，举白旗，聚为四阵。迭二鼓，举绯旗，聚为两阵。迭二鼓， 
      
举皂旗，聚为一阵。迭二鼓，白旗左右绰，分为四阵。迭二鼓，青号带磨，复散为六行。高一鼓，作幡龙之势，变作品字三阵，旋转回合。次六拨驰骤，各射响箭三。又令左右前后互相交迎。毕，管军奏放教。犒设诸军将士有差。皇太子、宰执以下从驾还内。 
十六年光宗即位七月二十三日，诏：「朕嗣位之初，诸军人马未曾合教。可于十月内，择日幸城南大教场大阅。其合行事件，令有司条具以闻。」既而殿前司言：「将来入教场马步军，乞依昨淳熙十年按阅体例，并各全装披带衣甲，执色器械。仍乞至日先赴教场下方营排办，俟驾升御停座，听金鼓起居毕，依资次变阵教阅。将来大阅军马，除禁卫所窠差仪卫外，乞依昨淳熙十年按阅体例，于本司护圣马军内摘差七百人骑，步军司摘差三百人骑，作二十小队前引后从，各一十队随驾祗应。其殿、步两司诸军兵将官等，乞依淳熙十年按阅体例，令各随本军将队起居。至日，导驾至御亭下，带甲于御亭上侍立。」并从之。 
二十四日，诏：「将来大阅，应官兵随身器甲或有阙少损坏，令本军自与修治，不得辄令培备。其衣装随宜服用，毋令创新制造。仰主帅预行约束，毋致违戾。」 
八月二十四日，殿前司言：「契勘马军司亦有所管龙卫、云武骑等指挥，官兵队伍并金鼓手见趁赴教阅。照得逐次教阅并系附入步军司一就合教，支散犒设了当。所有今来合教，乞将本司入队 
      
官兵附入步军司一就教阅施行。」从之。 
九月二十五日，诏：「诸军从来教阅，自有一等新鲜旗帜器甲，别项桩收。今访闻诸军又欲创新制造，以务奇巧，甚非朕抚恤诸军之意，深虑因而科扰士卒。可行下殿、步司，约束诸军，不得横有费用。或有损弊合行修换之物，并令支破官钱，仍遍牓诸军，各使知悉，以称朕意。」 
十月九日，诏：「今次大阅，可比旧例增支犒赏一十万贯。仰郭钧同赵济公共照应，(已)[以]合教等第则例，逐一均定增支。」 
二十八日，上幸城南大教场大阅。臣僚及仪卫等皆戎服扈从。至教场，皇帝登亭，宣宰执、侍从、知合、正任侍立。管军奏人马成列，诸军统制、统领、将佐等各就队伍，拜呼万岁者三。乃奏马军分合，取旨发严。举白旗，声四鼓，变作九军方阵。次举黄旗，声五鼓，变作圆阵。次举青旗，声三鼓，变作四顾直阵。次弩手射射，人马分东西两厢。次奏阵队教绝，人马摆当头。次谢恩，从驾还内。先拽诸处摆到军马，次教场内军马拽队。连三鼓，马军上马，步人撮起枪旗，一鼓一金拽行。其日，行门、禁卫、诸班直、亲从等并戎服于后殿下排立。合门报引宰执、使相、侍从、正任、宗室遥郡以下，并知合门官、(等)[管]军、御带、环卫官，并修注、应奉官等，自后殿并戎服立班定。合门奏班齐。皇帝服红窄衣、犀束带、裹头巾出宫，殿下鸣鞭，行门、禁卫等并迎驾，自赞常起居。皇帝座，知合门官以下，次宰臣以下，次管军， 
      
并起居讫，出殿。皇帝起，步降东阶下殿，乘马出后殿门，经由丽正门，出候潮门，入大教场，至幄殿瓦凉棚下马。皇帝归御幄。次内侍喝排立，合门报引宰执以下、管军并应奉官等于幄殿下立班定。合门奏班齐，皇帝出幄，殿下鸣鞭，禁卫等并迎驾，奏万福。皇帝坐，宰执以下并管军、应奉官等逐班并奏圣躬万福，讫，各归祗应侍立位。次本军标拨诸军起居讫。俟教阅毕，皇帝暂起，次宣宰执以下赐茶讫，退。应从驾宰执、使相等并应奉官及仪卫并从驾还内，如来仪。至后殿下马入宫。 
绍熙四年十月六日，诏宣谕殿前司诸军，今月十三日宣押新旧人，当日兵官于内教场教阅。 
一、赴内中教阅共三千三百二十三人，带甲三千二百七十三人。帐前都拨发官以下至教头共一十二人，兵将官共四十九员，统制官一十员，统领官九员，将官三十员。教门三千人，内新旧人各一千五百人。入阵六十四队，每队各四十五人，计二千八百八十人。士军各二百七十人；选锋军、前军、右军、游奕军、左军、后军，一军四百五十人；护圣步军，一军三百六十人；神勇军，一军一百八十人。中军白旗子一百二十人，每军各一十二人。金鼓手、角匠二百人，内中军、护圣步军各一百人。门角旗一十二人，并护圣步军。不带甲 垛子、打箭牙兵五十人。 
一、教阵节次：第一教直阵，第二教曲阵，第三教锐阵。候阵队教绝，摆转， 
      
分左右两厢。令弩手各射箭四只，内弓箭手先上行子，射六十步垛子，射毕，打箭。次弩手上行子，射一百步垛子。候射绝，打箭讫，人摆当头，谢恩毕，放教，犒赏有差。 
十六日，宣谕：「步军司招到新人，不知教阅得纯熟否 可具奏来。」继而步军司都虞候阎仲言：「自到任之后，节次招收到三色军兵二千四百三十三人，并各斟量材性，宜习武艺。官给弓、弩、枪、刀、箭、凿之类，令逐军统制官指教阅习训练，例皆纯熟。乞摘差合千人，旗头并白旗子、金鼓角匠等通作二千一百人，依殿司体例，择日入内教阅阵队、射射、弓弩。」得旨，十一月十二日宣赴内中教阅。 
一、兵将官二十二员，并全装带甲。统制、统领官一十二员，各带弓箭，腰悬剑，手执骨朵侍立，免令射射。统制官五员，统领官七员，内一员兼本司都拨发官。将一十三员，各腰悬手刀，带弓箭，随队射射。四正将八员，副将二员，准备将一员，同准备将二员，本司拨发官一员。 
