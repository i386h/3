<!-- { "loadSidebar": true } -->
二十八日，诏建康府都统司退下淮西屯田，专委淮南转运判官吕企中措置召人耕种。企中条具下项：「一、今来建康府统领司退下知州管下并无为军柘 镇屯田数内，柘 镇庄依已降指挥，委郭振招召沿淮归正人耕作外，有和州屯田元系五百顷，诸军耕种，今召人耕种，欲多出文暝劝谕召募。一、屯田元是军人开垦，官给种子等，所收花利，主、客中半分受。今召人耕种，即与向来军人耕种不同。窃缘当来营田系是四、六分，官收四分，客户六分，盖欲优异人户。今来欲乞除种子外，依营田例四、六分数，官、私分受。欲乞令知县、县尉依营田法，阶衔上各带『主管屯田』，每遇支种子，委自知县躬亲到地头当面支散，知、通、令、尉仍乞依营田例添支职田。一、今来屯田虽是成熟，窃缘创事之初，合行优恤，将来收成，欲合免第一年花利，次年为头，方行分数，官、私收受。一、遇有人户前来承认耕种，乞就逐县实封投状请佃，画时出给公据。一、今来屯田，不许见任官及僧寺、道蹑、公吏等人诡名冒佃，许诸色人告论，如有违犯，申取朝廷指挥外，自 
       
余不拘西北流寓及两淮居民以至江、浙等处客户，并许不以多少，量力踏逐承佃，仍令实封赍状赴逐县投陈赍：原作「赉」，据本书食货三之二○改。，别置簿籍立定字号，画时给据，付人户收执耕作。一、见桩管原系屯田牛具、犁杷、庄屋，遇有人户前来耕种，欲乞一面给散。一、所召到人户，并不得州县差使搔扰，仍乞令逐州军守臣常功觉察。一、给田之后，若遇水旱，委自令、尉躬亲到地头依实检覆。一、据许子中先踏逐差到进义副尉袁亨、忠翊郎李彦忠说谕到归正林本等一行八十二人，各情愿受田种莳，乞依许子中申获指挥，每种佃人一名，借种粮钱一十贯文省。一、许子中已申差李彦忠、袁亨充措置两淮官田所听候差使，今欲乞存留逐人措置屯田使复，仍以『措置屯田所准备差遣人』为名准备：原作「备准」据本书食货三之二○乙。。」从之。 
四月十二日，诏扬州、滁州屯田依和州已降指挥。 
七年九月十一日，户部郎中、总领湖北京西军马钱粮、兼提领措置屯田吕游问言：「本所所收管营田、屯田内官兵阙人耕种之处，乞依元旧顷亩出暝，召百姓依元额承佃。」从之，租课令本所拘收。 
八年三月九日，宰执进呈知楚州陈敏奏：「城东有古寿河四十余里，自兵火以来，壅塞不通。欲开撅取水，灌溉田畴，先措置一庄，已成伦理，后于寿河一带措置十庄，开辟田土。官兵力田之暇，不妨教习武艺，为且耕且战之计。」上曰：「与赵充国时屯田不同，汉以强治弱，兵有余力，今日士 
       
卒欲临大敌，不可责以农事。」 
七月十四日，知庐州赵善俊言：「朝廷分兵屯田，诚为至计。然屯驻诸军愿耕者不得遣，所遣者不愿耕，军司并缘为奸，当遣者侥幸苟免，得遣者骄惰不率，此不可一么。且以庐州合肥一县言之，五军七庄共一千五百余人，正军岁支钱一十四万五千四百余贯、米一万三千九百余石，岁下稻麦种仅千石，所收才得五千石之数，若计其支遣，所收只可充两月请给之费，又未免取办于县官，此不可二么二：原作「一」，据本书食货三之二○改。。朝廷以兵数不足，召募新民民：原作「名」，据本书食货三之二○改。，今乃令屯田蓄三二千习熟之兵今：原作「令」，据本书食货三之二○改。之兵得归行伍，从事于教阅，一利么。无张官置吏坐靡廪稍，无买牛散种以费官物，二利么。屯田之田，悉皆膏腴，牛犁、屋庐，无一不具，以归正人使之安居，三利么。取其三利而去其三不可，在今日诚不可缓。」诏庐州见差建康官兵屯田并行废罢，其田亩、牛具等，令赵善俊尽数拘收，许归正人请佃，摽拨给付，如归正人数少，即一面募人租种，仍委善俊将屯田官兵亲行拣点，具堪入队、不入队及老弱病患姓名人数申枢密院，并先次发遣归军。既而善俊言：「屯田并系膏腴之地，既许人请佃，窃虑官员、秀才、公吏冒名前来承佃，不得专一应副归正、流移等人，乞下庐州禁止。」从之。 ，骄惰于田野之间，缓急将安用之 此不可三么。臣谓罢屯田则有三利：习熟战 
九月三日，湖广总领所言：「比准指挥，令相度荆、 
       
鄂两军营、屯田利害。近据鄂、随、郢州申，乞依旧令官兵耕种。本所照得逐州退下营田、屯田，其间往往皆是瘠薄田亩，又多与本军见耕田土参杂，若且令营、屯田官兵相兼耕作，委是经么利便。所有荆南军元退下屯田二百二顷五十五亩半，并系官兵累年开垦熟田，除耕种过一百二十一顷五十八亩，计用种一千一百一十五石七斗五升，一切了毕，务得岁计稻谷增羡。今来荆、鄂两军见退下空闲熟田，乞依荆南军屯田，依旧令官兵耕种。」诏李安国疾速措置，差官主管招募客户耕种，毋令荒闲田土。仍尽数拘收庄屋、农具，给付客户居住使用，将收艺到子利，照年例分隶。 
同日，诏淮南运判高禹诏：原作「照」，据本书食货三之二一改。，将屯田官兵退下田亩并今来宽剩之数，疾速尽行招召客户耕种，毋令少有荒闲。仍令蔡洸依已降指挥，差官主管拘收庄屋、农具，应付客户居住，收到子利，照应年例分隶施行，旬具招到客户耕种顷亩以闻户：原作「人」，据本书食货三之二一改。。先是，高禹言：「镇江诸军屯田，为民之害积年已么，专委属官夏孝闵同高邮、江都两县主簿密切遍诣诸庄，貌约顷亩肥瘠荒熟之数，除户部图籍四百七十余顷之外，约计宽剩尚近千顷，内除瘠薄之地三百余顷，犹有膏腴七百余顷。欲自今岁为始，本司抱认上供诸司课子，并分给客户种粮，正行拨隶淮东运司。」故有是命。 
九年五月七日，建康府驻札御前诸军都统制郭刚言：「太平州 
       
营田官庄客户一百余家，所占官兵二百四十余人，一岁所收，除种子分给力田人外，共得稻三千余石、麦二百余石，共准钱三千四百余贯钱：原作「余」，据本书食货三之二一改。，官兵岁约请给计钱二万八千余贯二：原作「三」，据本书食货三之二一改。，校之不及官中所支官兵两月请给，委是大段亏损官课。乞将太平州营田官兵依赵善俊措置庐州屯田事理，委总领所逐一点拣强壮人收充入队带甲使唤，其老弱病患人，依拣汰人吏发遣。所有成熟田亩、牛具、屋宇等，令太平州尽行拨付见管客户耕作。如尚少阙，招召无归之人请佃种莳，转纳租课。且本庄官兵积习旧弊，多有承佃之人，以其不系本司兵额，无缘根括，亦乞下总领所乘此拣点，一就取见诣实改正。内有职名人承贷官资，依已降指挥敦减一半支破合得分数请给施行。」从之。以上《干道会要》。 
淳熙二年正月九日，诏逐路将人户已买营田并与消豁稻麦，依本州岛县体例，照肥瘠高下起理二税，不得高价重迭科折。如有违戾，许民越诉。从淮东总领钱良臣请么。 
三年正月十八日，总领所言：「人户归业，虽有绍兴二十五年给还指挥，往往多是计嘱公吏，妄称本户子娉陈乞，官即信凭，给还官庄已耕熟营田，(以或)[或以]人户见佃田，以此词讼不已。欲行下诸州，如日后有似此乞还业之人，即告示令踏逐官田，对本户真契亩数拨还，庶革前弊。」从之。 
四年十一月八日，诏淮东安抚司：「将昨应募力田指使内不愿开耕缴纳付身人未还纳借支钱，并口食稻子一千七百二十四石四斗，并与除放。」 
五年闰六月六日，兴州驻札御前诸军都统制吴挺言：「自昔营田之积谷实边，本以为便，今阶、成、西和、凤州并长举县营田乃反不同，以三年计之，所得纔四万九千余缗，而所费乃一十七万余缗。乞令所属州县召民户请佃，却将军兵抽还归军，趁赴教阅。」从之。 
七年二月二十二日，诏四川有营田州军依江、淮例，令知、通、县令衔内带「营田」二字。从四川总领李昌图请么。 
十年五月十三日，诏：「湖广、京西转运司将都统司具到顷亩，先次行下襄阳、德安府、郢州契勘，如于民田无侵犯，即依逐司条具事理施行。候将来招到佃户人数并所收课子数目，每岁开具闻奏。」以湖广赵汝谊等言：「鄂州江陵府都都统制岳建寿申：『襄阳、德安府、郢州根括积年荒田九十余顷，与屯田见耕田土参接。今若许令本司从营田体例招置佃户，官给牛具、种子，与免官司差役，耕种所得租课分收入官，庶岁荒闲之地渐所得田。』奉旨：令都统司同总领所、京西、湖北转运司措置条具闻奏。臣等今条具下项：乞从营田体例招置佃户，每顷以三人为率，约当三百余人。今欲将置到佃户依仿保伍法团结，有犯，从本屯及地分官司照条斟量轻重施行。一、官给牛具、种子，每亩种一斗，共享种九百余石，欲于逐处屯田见桩斛斗内支拨。所有耕牛，每顷用牛二头，共享一百八十余 
       
头，并农具于营屯所钱内通融支拨收买。仍佃户每家官给草屋三间，内住屋二间，牛屋一间，令就本屯官兵计置起盖。一、与免佃户本名下丁身差科，及免充本都内烟火保甲差使。一、招置到佃户，每名欲权借谷三五石以至十石应副食用，候至秋成日拘收。一、开垦之初，与免初年分收课谷一料，至次年除留官种外，将收到子课官客均分。」故有是诏。 
【宋会要】
       
宁宗开禧二年五月二十二日，臣寮言：「乞下有司契勘见今荆襄、两淮应干营田去处所管官兵，令主帅拣选强壮勇敢之人拨归元来军分，衮同差出军前驱使。其犒[军]之类，令总领所[于]见今桩管钱内支破，或截拨上供纲运支遣。其有不堪披带者，分隶辎重；老弱残疾者，听仍旧营田之役。所有已拣去官兵营田阙额之数，却令总领所告示逐处总首多有佃客而无田与耕者，或出暝招募流移之民及当处民户无产业者，及有产业而尚有余力者，听其从便入状，权行承佃，人限以若干亩。官给牛、种，计其所食，日各给以若干，为庸雇之直。或只会其田若干，止纳若干租课，候成熟日，照所认输纳。庶使乡民各安所处安：原作「所」，据文意改。，而无失所之忧；官军各效所长，而无郁郁之孍。」从之。 
