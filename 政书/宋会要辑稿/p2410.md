<!-- { "loadSidebar": true } -->
二年正月十八日，殿前司游奕军统制延通、镇江游奕统制郭超、沿海水军统制王益、殿前司右军统领刘珣各追三官，勒停，通南安军、超潭州、益漳州、珣兴化军，并安置。以臣僚言其败兵之由，皆超等所致故也。 
闰四月二十一日，司农少卿赵不 兔、前知广州陈朴并放罢。以臣僚言：「不 兔交结周筠，纳货贪相；朴民事不理，枉无所愬。」 
十二月二十六日，大理寺丞林合、将作监丞赵彦倓、知温州吕友直并放罢。以臣僚言合敢为倨傲，彦倓簠簋不饰，友直纵容伪会故也。既而友直追三官。 
四年五月二十四日，国子监丞陈璧、阁门看班祗候朱扬祖、知石泉(阳)[县]李鐊各降一官。以臣僚言
      
璧诞谩，扬祖心术憸邪，鐊素无操检。 
六月一日，新知金州陈焕、合门看班祗候蔡仪并放罢。以臣僚言：「焕得郡安丰，剥刻百姓，权臣弄兵，妄陈利便；仪寅缘合职，干扰朝路。」 
九月二十五日殿前司神勇军统制郭仲、澉浦水军统制范希周并放罢，永不与军中差遣。以臣僚言：「仲军兵作闹，不能弹压；希周将校受财，容情隐庇。」 
五年三月十八日，新除太常寺主簿汪必进与在外差遣。以中书舍人范之柔言不宜寘清选，缴还词头故也。 
八月九日，镇江副都统制卢彦降两官，殿前司前军统制赵贤道降一官，放罢。以监察御史金式言：「彦山阳临敌，身实遁藏；贤道前为游奕统制，侵用寄桩等库钱。」 
六年闰九月一日，提辖杂买务杂卖场朱拱臣、前知(彬)[郴]州钱衢并放罢，监尚书六部门刘褒、知万州王百揆并与祠禄。以右正言应武言：「拱臣假手场屋，窃取科第；衢遇事乖张，恣意妄为；褒居乡无月评，居官无政绩；百揆天资庸谬，世事阔疏。」 
七年十月一日，秘书丞林梦英、镇江都统制刘元鼎并与宫观，理作自陈。以臣僚言：「梦英凡所居职，略无可(犯)[纪]；元鼎溺于酒色，军政漫不加省。」 
十二年四月十三日，知黄州赵伯搏、通判楚州陈畴、新除大理寺丞梁丙并放罢，梁丙特降两官。以臣僚言：「伯搏以疾为诿，郡政不修；山阳列戍委之监州，参赞乖谬，重劳顾忧；丙守山阳，贻祸边甿，重伤国体。」 
十三年 
      
十二月三日，房州通判陈宋烈、雷州通判方世京并罢黜，新临安府通判崔端学罢新任。以监察御史方猷论：「宋烈贪声日至，无补于郡；世京昨宰玉山，贿政滋彰；端学分倅婺女， 政尤多。」
 职官 宋会要辑稿 职官七五 黜降\qd实\Qd\qa官\Qa杂录 
      
黜降(实)[官]杂录
庆元二年三月二十六日，臣僚言：「国家赃吏之罚，固亦不轻，责罚未几，遇赦复叙，故态复作，民罹其害。朝廷若不忍终弃，乞专降指挥下省部，将曾犯赃罪被劾降官罢任之人，只许奉祠。如监司、州郡私意按劾，送有司根勘，委无实迹者不在此数。其有巧图干堂者，必下吏部取索脚色。部吏或敢隐匿所犯，则坐以故出入罪，许人紏告。赃吏奉祠，约其中制，以六年为阙，京官二年、选人三年为任，任满注授，又复如初，着为定令。庶几贪污者知所警惧而不敢自肆。」从之。 
嘉泰三年十一月十一日南郊赦文：「官员犯罪，先次放罢，后来结断，止是杖笞公罪，为有再得指挥，仍旧放罢。吏部见理后来年月、降罚名次，可特与理先降指挥年月施行。」开禧二年、嘉定二年明堂赦并同。 
四年正月二十九日，臣僚言：「乞诏二三大臣，凡赃吏罪状显然，虽圣恩宽大，未欲尽加之以法。官无崇庳之间，惟得罪于民者，永不得与亲民差遣；得罪于士卒者，永不得与管军差遣；已降官勒停者，不得援例收叙。其或幸求冒进，则台谏、给舍当任其责。」从之。 
八月二十八日，臣僚言：「监司、郡守，例有都下百司人为之承受。遇有章疏、罢黜之命，则稽留省札，亟遣一 
      
介星驰以报。洎罢命之至，则已席卷库藏，窜易簿书，雍容而去耳。将以惩奸，适以助奸。自今以始，应臣僚论按监司、郡守，得旨放罢，其省札乞于尚书省开拆房当时发黑牌急递前去，罢监司则以付置司之州，罢守臣则以付州之倅。仍命本处即于内引明具承受日时，批回本省，置籍稽考。」从之。 
嘉定四年五月二十四日，臣僚言：「祖宗以来，委任台谏，凡所抨弹，率蒙俞允，非徒以重台谏，乃所以尊朝廷也。今部法乃有应被论罢、不经取勘者，半年以后即许参部，授小远一般差遣。台谏论列未数月，而到部例当台参，即与之分庭讲礼，此何异猫鼠之同穴也!凡弹劾放罢之人，率以二年为限，方许授祠禄。既满，然后取旨除授。今乞行下吏部，照累降指挥，务在遵守。庙堂进拟宫观及差遣等人，间有曾经台论列，今后亦乞考究所论月日施行。」从之。 
七月二十六日，臣僚言：「乞明诏大臣，继今台谏弹劾及监司、守臣按劾官吏，如有贪污实迹、取受钱数，乞行追勘(佑)[估]籍。其或州县之吏，致烦台评，监司、守臣失觉察之罚，务在必行，勿为具文。庶几大小之臣知所畏惧，贪墨之风稍息矣。」从之。 
十一年八月二日，臣僚言：「尝阅近日弹劾之疏，其间巧于诛求，情状百出，不复缕数。且绳贪之禁，昭如日星，而盗臣弗戢，无他，丽于罪罟者仅一二，而网漏吞舟者皆是也。臣观年来赃吏之罚，小则不过罢黜，甚则 
      
只从镌降，未几受引赦原，率复如故。欲乞申严国宪，继自今始，其有已从罢免者不必姑畀祠廪，既从镌褫者不必例与叙复，见行窜斥者不必遽令近徙，永不许与亲民者不必与之改正，已甚则施杖配之严刑、估籍之法。至于所该保任恩命，并与寝阁，断在必行，不以赦免。自今赃污狼籍之人，监司、郡守不察，致为台谏论列，并坐其失职之罪。庶使中外相维，纪纲振举，大小之吏咸知所儆。」从之。
十五年八月五日，臣僚言：「今天下之长吏，上而为监司，次而为守、倅、县令，皆民命之所寄，财计之所系也。幸而得贤，信之任之可也；不幸而不贤，毒民已甚，去之惟恐不早，法令之行又胡可缓乎!今乃有罢命已闻而省札踰月不下者焉，有报罢已发而复令候替起离者焉，有已得祠禄而仍使时暂权摄者焉。知其去而未即去，则背公营私之意将益自放而无顾藉矣。乞明考吏之法，严传命之期，凡郡县官吏以罪罢者及已得祠者，并令交割与以次官，即日离任。如此，则余毒无得以复肆，而郡县根本庶可以复固。」从之。 
十七年正月五日，臣僚言：「乞行下诸路帅臣、监司，应今后干官有阙，许令选辟或申奏差注，并不得以见任知县、县令兼充，其见兼职官(今)[令]日下解罢。如有违戾，其历过作县月日并不理为考任。」从之。臣僚言：「县令抚字宅生，受察于人，尚知谨畏。苟使之入幕，则凭恃声势，妄作威福，悖理伤道，靡所不为，是纵虎兕而出柙也。」
 职官 宋会要辑稿 职官七六 收叙放逐官一 
     
宋会要辑稿 职官七六

收叙放逐官一
【宋会要】
太祖建隆元年正月五日，太祖即位赦书：「应贬降、责授及勒停官，并与恩泽。」 
干德元年十一月十六日南郊赦书：「诸贬降官吏未量移者与量移，已量移者与复资，已复资者与叙用，余者委刑部分析贬降缘由闻奏听旨。除名合叙理者，于南曹投状，准格处分；勒停官各与降资叙用。」开宝元年十一月二十四日、四年十一月二十七日、九年四月四日南郊赦，并同此制。 
二年二月七日，尚书刑部言：「准旧《刑统》，晋天福六年 ：『准《长定格》，特 停任及削官人，及曾经徒流、不以官当者，经恩后本官选数赴集。』况除名罪重于停任及不以官当者，自今望准《长定格》，(长定格)经恩后并年限满，依所降资品理选数，候合格日赴集。又准干德元年赦书，诸除名人合叙理准格 处分者，当部自前出给雪牒，皆坐前 。昨据大理寺送到新《刑统》、《编 》，并无上件 文。本寺言，详定之时，检详上件 文引《长定格》该系铨选公事，又别无刑名，不在编集之数。伏缘当司元 先经兵火散失，旧《刑统》又废不行，赦书又云准格 处分，欲望许于旧《刑统》内写录 格施行。」从之。 
太宗太平兴国元年十一月二十二日即位赦书：「诸贬降、责授官量与升陟，在外未量移者与量移，已量移者与复资，已复资者与 
     
叙用。先是不赴西川、岭南诸处州县官等并与叙用，诸司勒停罢职掌府史并与收叙，配流人内有曾任职官者量与叙用，除籍为民终身不齿、诖误连累削任免所居(宫)[官]者并与叙用。」 
三年十一月十五日南郊赦书：「诸除名贬降人等，委刑部分析缘由闻奏，别听 裁；追任并勒停官未经洗雪，令刑部投状引见。」 
六年十一月十七日南郊赦书：「诸贬降官未量移者与量移，己量移者与复资，已复资者与叙用，配流人内有曾任职官已经恩赦放还者，委所司具元犯以闻。」雍熙元年十一月二十一日南郊赦书同此制。 
雍熙二年四月八日，中门下言：「有尝任职官谴谪在外者，昨经赦宥，望令归阙，责其后效。」帝不许，谓宰相曰：「朝廷致理，当任贤良，君子小人，宜在明辨。大抵人君宜先自正其身，亦如治家，长不正家亦乱矣长：《长编》卷二六作「身」。。故听邪言则骨肉至亲坐成离间，岂能致肥家睦族之道欤 大小虽殊，其致一也。今海岛琼、崖逐处，甚有窜谪之人，郊禋以来，岂不在念 盖此等为行巇崄，若小得志，即结朋党，恣其毁誉，如害群之马群：原作「郡」，据《长编》卷二六改。，岂宜轻议哉!」 
三年十月一日，有司言：「追官削籍人经赦宥复叙用，或未踰岁月，复有罪犯，盖长恶不悛，宜在刑故无小。今后凡有此等，乞具前后所犯罪由，奏取进止，庶申惩诫，以警无良。」从之。 
端拱元年正月十七日，籍田赦书：「应诸贬降官未量移者与量移，已量移者与复 
     
资，已复资者与叙用。除名免官、免所居官及停见任、永不与官人，并于刑部投状，具元犯取旨。」二年八月八日星变御楼赦、淳化四年正月二日南郊赦，又令使臣于三班、差遣院投状，具事由磨勘引见，至道三年正月十日南郊赦，并同此制。 
三月二十九日，少府监言：「本监配役人、前太常丞郭冕等九人以会赦上请。」特诏免其居作而终身不齿，以冕等皆赃吏也。 
