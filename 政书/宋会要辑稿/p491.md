<!-- { "loadSidebar": true } -->
惟圣，谓莫大于道而体之则纯。是皆广运之成能，庶可增崇于高致。恭请加上尊号曰『光尧寿圣宪天体道太上皇帝』。伏望俯垂睿照，曲  情，虽乾坤浩浩之仁，形容莫可；而臣之惓惓之请，悃愊冀伸。谨奉表陈请以闻。」奉答诰不允，诰曰：「传曰事父孝故事天明，事母孝故事地察，盖惟圣人乃能与于此。属闻壬午日至，郊见上帝，景气晏温，神光烛坛，非天地明察之效欤!而乃不有其美，亲帅 臣，加鸿名于父母，此帝王之高行，古今之盛礼也。夫子之爱亲，既殚诚恪；亲之于子，何事辞逊 然而怡神闲燕，无累于物，其可掠美以自尊乎 宜悉兹怀，毋重请也。」 
二十五日，上帅文武百僚上光尧寿圣太上皇帝第二表。表文曰：「臣言：近帅 臣上表，恭请加上尊号曰『光尧寿圣宪天体道太上皇帝』，伏奉答诰，未赐俞允者。伏以因吉土而享于郊，具获博临之贶；有天下而尊于父，敢怀专飨之私 尝备罄于忱词，何未回于渊听。臣诚惶诚惧，顿首顿首。臣闻天不可度而犹称覆焘之仁，道不可名而亦述希夷之音。盖积累众多之志，或形容万一之功。事既并时，名斯宾实。恭惟光尧寿圣太上皇帝陛下，中兴复古，大德庇民。视敝屣于寰中，共仰有虞之圣；遗元珠于水际，孰明皇帝之心。猥以冲人，绍于大宝，每亲承于训戒，思祗竭于严恭。比奉国常，洊修郊类，景霁于假庙之夕，星明于升坛之初。匪凉德 
      
之致然，繄圣 而厎此。用披丹悃，请益鸿名，盖上合于天心，亦下符于民愿。切窥周诰，尚守尧辞。惟君亲之美未昭，岂臣子之心可已!伏望下允俞之令，安延企之情。如此则帝命式于九围，靡违昭假；德教加于百姓，获尽爱钦。得请是期，输诚深切。谨再奉表陈请以闻。」奉答诰允，诰曰：「再览来章，具孚至意。惟云阳奉玉，本躬致于精禋；则宣室受厘，尚何嫌于专飨。乃侈乾坤之贶，用为父母之光。顾方自乐于冲虚，兹用力辞于称谓。而劳烦警跸，勤动搢绅，必欲加巍巍荡荡之名，盖将致尊尊亲亲之谊。实我家之盛典，度载籍之前闻。使绵区形孝治之风，而信史纪圣人之行。勉抑执谦之志，良深溢美之 。」 
六年十二月一日，诏曰：「享帝者圣人为能，既深 于凉德；事亲者天子之孝，当益播于鸿名。参古今甚盛之规，侈家国非常之庆。光尧寿圣太上皇帝与天同大，体道之尊；寿圣太上皇后如月之明，以慈为宝。久非心于黄屋，方自得于大庭。言念眇冲，亲膺传授，黾勉屡周于岁钥，寅恭三 于阳陵。祖宗遗我以闳休，高厚畀予以景贶。匪仰遵于慈训，畴克对于昌期!宜极推崇，取怀满假。矧未央为寿，适符汉祖之九年；而兴庆归尊，且着唐宗之再请。用涓谷旦，交举旷仪，俯同中外之欢心，并衍尊亲之荣号。恳章继上，俞旨甫颁。虽荡荡民无能名，岂易测知于圣德；然业业日致其孝，庶几殚竭于忱 
      
诚。以承有羡之休，以对无疆之寿。光尧寿圣太上皇帝宜加上尊号曰『光尧寿圣宪天体道太上皇帝』，寿圣太上皇后宜加上尊号曰『寿圣慈明太上皇后』。其令有司详具仪注，朕当亲帅百官诣德寿宫奉上册宝。告于普率，共此荣怀。」 
二十一日，礼部尚书刘章等言：「绍兴三十二年德寿宫加上尊号，行事官朝服赴大庆殿，发册礼毕易常服，导骑从赴德寿宫，仍易朝服行礼。初缘希阔之典，事大体重，其导从与行礼事体一同，乞并用朝服。」从之。继太常寺又申明，俟朝服拜笺贺太上皇后讫，方易常服。 
七年正月一日，皇帝诣大庆殿行发尊号册、宝之礼毕，诣德寿宫殿上奉上光尧寿圣宪天体道太上皇帝册、宝。册文曰：「皇帝臣御名谨稽首再拜言曰：臣闻天不言所利，圣人不居其功，极高明，备光大，穷天下之辨，莫能形容也。圣人法天，天法道，道可常名乎 天不期大报，而大报必归之天；圣人不期显号，而显号必加之圣人。圣人之心与天合，圣人之道，天之道也。大报之礼，天且弗违，如之何其辞显号哉!恭惟光尧寿圣太上皇帝，动与天同功，静与天合德。其动也，无疆惟忧，亦无疆惟休。皇纲纠棼，维而张之；世路棘，砥而直之。雷风之所震迭，雨露之所濡沐，圣文神武，两尽其极。薄海内外，教不肃而成，政不严而治，非与天同功乎 其静也，全天之功，与四海九州岛更始，轻徭赋，简刑罚，归马放牛，包干戈而不 
      
用，视八纮如一家，视万乘如弊屣，熙然而春，肃然而秋，动者植者，生生化化，而莫窥其朕，非与天合德乎 动而功，静而德，合而言之道也。泰定其宇，清明其躬，却智去故，退藏于密，油油然与造化为友，帝力所加，问之朝野而不知，道之至也。巍巍乎有成功，荡荡乎民无能名，自陶唐氏以来，陛下一人而已。越冲人祗承慈训，夙夜不敢康，乃十一月壬午，循尧之道，类帝禋宗，曾云往来，星象晦明，陟降泰坛，克成熙事。事天有大报矣，事亲独无显号乎 夫极高明者莫如天，备广大者莫如道，不识不知，顺帝之则，不曰宪天乎 无思无为，感而通天下之故，不曰体道乎 臣不胜大愿，谨奉玉册玉宝，上尊号曰『光尧寿圣宪天体道太上皇帝』。钦惟陛下执神之机，御气之辩，沉潜先物之智以不言者，燕佚后天之年。为众父父，沛滂衍渥，敷锡我子孙黎民。」宝以「光尧寿圣宪天体道太上皇帝之宝」为文。 
八日，上宣谕宰执曰：「前日奉上册宝，太上圣意甚喜，来日朕过宫侍宴，邦家非常之庆，汉、唐所无。」虞允文等曰：「汉、唐君臣父子之间， 德多矣。今日尧父舜子，旷古所未有，岂汉、唐可同日而语哉!」 
二月五日，中书门下省言：「修制加上尊号册宝，行礼毕，都大主管所并承受诸司一行被差官吏等并无遗阙，欲依绍兴三十二年体例等第推恩。」诏第一等转一官，碍止法人依条回授；第二等减三年磨勘；第三等减二年 
      
磨勘；快行、亲从、亲事官与转一资，白身人候有名目日收使。 
皇帝朝。绍兴三十二年六月十一日，诏以十二日朝见德寿宫，令有司速具以闻。于是礼部、太常寺具上仪注，前期有司设大次于德寿宫门内，小次于殿东庑。其日皇帝出即御坐，从驾臣僚、禁卫等起居如常仪。皇帝乘辇将至德寿宫，文武百僚诣宫门外迎驾起居。前导官太常卿、合门官、太常博士、礼直官先入诣大次前，分左右立。皇帝入大次，文武百僚入班殿庭。前导官导皇帝入小次，俟太上皇帝即御座，前导官导皇帝升殿再拜。皇帝稍前，躬奏圣躬万福，复位。再拜讫，皇帝诣太上皇帝御座之东，西向立，前导官立于殿上，百官再拜舞蹈。班首不离位，奏圣躬万福，又再拜，卷班出，前导官以次退。从驾官归幕次，以俟皇帝驾还。皇帝入见太上皇后，如宫中之仪。朔望准此。从之。自后皇帝诣德寿宫如行宫中之礼，即不集百官陪位。 
十二日，上诣德寿宫起居。先是，上欲以是日率百官朝太上皇帝于德寿殿，以雨百官免入见，上就宫中行礼。 
十三日，诏：「朕欲每日一朝德寿宫，以修晨昏之礼。昨面奉慈训，谓恐废万机，劳烦 下，不蒙赐许。礼官宜复位其期，如前代朝朔望，甚为 阔，朕不敢取。」于是礼部、太常寺言：「谨按《汉书》，高皇帝五日一朝太上皇。乞依此故事，每五日一次皇帝诣德寿宫朝见太上皇帝、太上皇后，并如宫中之礼。从 
      
之。 
同日，诏：「自今车驾诣德寿宫，惟经过官司起居，余并免。」时上方欲讲屡朝之仪，虑百司奔走废职，故〔有〕是诏。凡车驾诣德寿宫，从驾臣僚并逐幕次赐食，以后并同。 
十八日，上始御后殿。宰臣陈康伯因奏：「臣等以十六日朝德寿宫，太上皇帝宣谕：『车驾每至宫，必于门外降辇，已再三勉谕，既行家人之礼，自宜至殿上降辇。』令臣等奏禀此意。」上曰：「昨太上皇帝有旨，令朕不须五日一朝，只朝朔望。朕于子道，问寝侍膳，尤宜勤恪，圣训丁宁，朕心未安。卿等宜令有司详议以闻，如宫门降辇，在臣子于君父礼所当然，朕端不安。」继而礼部、太常寺言，除朝朔望外，乞于每月初八日并二十二日诣德寿宫起居，如宫中之仪。从之。自后皆遵此制。如值雨及盛暑祁寒，临期承太上特旨，方免到宫。 
十月二十二日，会庆节，百官称贺讫，上诣德寿宫起居。自后同此。详见诞圣节门。 
十二月十八日，礼部言：「将来正月初八日，车驾诣德寿宫起居，缘是日系忌辰，乞改用初十日。」从之。自后当诣宫日或值忌辰及忌前，并改用别日。至干道七年二月七日，太上皇帝降旨，自后如遇似此日分日，并免到宫。 
隆兴元年五月二十一日天(中)[申]节，上诣德寿宫起居上寿。自后同此，详见天(中)[申]节门。 
二年正月九日，诏：「恭承太上皇帝圣旨，今后遇十五日免到宫。」既而宰臣汤思退奏：「近见指挥，今后月望日免到宫。」上曰：「再三奏请，太上不 
      
许，缘与皇后望日到宫相妨耳。」 
干道元年十月十七日，以皇太子受册毕，上请德寿宫起居称谢。七年三月册命皇太子称谢同此。 
二年十月三日，上诣德寿宫进太上皇帝《圣政》。详见进书门。 
七年七月九日，宰执奏对毕，上宣谕曰：「前日过德寿宫侍燕，太上饮酒欢甚，宫中熙熙，和而有礼。本朝家法，前世所不及也。已为卿等求得御书，俟请宝来，即赐卿等。」虞允文等顿首谢。 
八月二十八日，宰执奏对毕，上宣谕曰：「朕近日过德寿宫，太上颐养愈胜，天颜充悦，朕退辄喜不自胜。」允文奏曰：「神器之重，得所付托，圣怀无事，自应如此。」上然之。 
光宗绍熙五年七月五日甲子，百官以禫祭毕集于重华宫。赵汝愚、陈骙、余端礼诣梓宫前焚香毕，中使宣引诣宪圣慈烈皇后帘前起居。恭奉皇后圣旨，皇帝以疾至今未能执丧，御笔自(遇)[欲]退闲，皇子嘉王可即皇帝位，尊皇帝为太上皇帝。
 礼 宋会要辑稿 礼四九 尊号 册尊号 杂录附 尊号 十一 
      
尊号十一
【宋会要】
      
