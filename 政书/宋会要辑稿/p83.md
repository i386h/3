<!-- { "loadSidebar": true } -->
三年正月四日，诏直笔司字吴氏差误加恩 院，降紫霞帔。 
十一月十九日，诏和义郡夫人蔡氏可进封婉容。十年十月八日进封贵妃，亲属并官吏推恩有差。 
十二月四日，诏内人李氏封同安郡夫人，刘氏封永宁郡夫人，典字李氏封通义郡夫人。 
四年四月七日，诏故宫字徐氏特赠新安郡夫人。以皇太子乳母故也。 
十一月二十八日，诏故信安郡夫人冯氏特赠嘉国夫人。 
五年正月二十三日，诏德寿宫内人王氏特封平乐郡夫人，郭氏特封咸宁郡夫人。 
五月二十一日，诏知尚书内省事、新兴郡夫人房从柔除主管太内公事、知尚书内省事，转崇国夫人。 
同日，诏直笔司字梁氏除知尚书内省事，转永嘉郡夫人，赐名从温。十一 
      
年闰十一月十五日转仪国夫人、主管大内公事、知尚书内省事。 
六年六月二十九日，诏内人吴从善除主管大内公事、转信国夫人，直笔司字王氏除知尚书内省事，转咸安郡夫人，赐名从顺。 
十月二十四日，诏德寿宫内人陈氏特封新兴郡夫人，张氏特〔封〕高平郡夫人封：原无，据上下文补。，李氏特封齐安郡夫人，黄氏特封和义郡夫人。 
二十五日，诏内人黄氏特封新平郡夫人。 
七年十二月二日，诏通义郡夫人李氏、同安郡夫人张氏并进封婕妤。本位亲属官吏推恩有差。 
九年二月二十七日，诏主管大内公事、知尚书内省事、兼提举十合分事、嘉国夫人王从诚特授嘉国惠淑夫人，主管大内公事、知尚书内省事、兼提举十合分事成国夫人刘从惠特授成国柔穆夫人。 
四月十六日，诏寿圣齐明广慈太上皇后殿内人姜氏特转咸宁郡夫人。 
七月三日，诏随龙荣国夫人张氏特转荣国婉靓夫人。 
十年八月二日，诏婕妤李氏赠贵妃。八日上遗表，乞亲属并官吏依故崇国夫人周氏遗表例。从之。 
九月十五日，诏：「恭奉太上皇后圣旨，齐安郡夫人李氏侍奉太上皇帝，日久有劳，特封才人。」亲属推恩有差。 
十月八日，诏婕妤张氏进封婉容。亲属并本位官吏推恩有差。 
闰十一月十五日，诏直笔司字朱氏转宜春郡夫人，赐名从谦，知尚书内省事。 
十二月二十六日，诏寿圣齐明广慈太上皇后殿内人平 
      
乐郡夫人王氏封成国夫人，咸安郡夫人郭氏封荣国夫人，徐氏封信安郡夫人，黄氏封咸宁郡夫人，巩氏封和义郡夫人。 
十一年正月八日，诏德寿宫内人孙氏封高平郡夫人，蔡氏封缙云郡夫人，王氏封顺政郡夫人，张氏封南平郡夫人，张氏封齐安郡夫人。 
二月三日，诏随龙荣国婉靓夫人张氏特转荣国婉靓柔惠夫人。 
二十四日，诏主管大内公事、知尚书内省事、兼提举十合分事、崇国夫人房从柔特转崇国和惠夫人。十五年十一月十七日，转崇国和惠懿敏贤肃夫人。 
九月二十八日，诏内人关氏转南平郡夫人，王氏转永阳郡夫人。 
十二年十月二十二日，诏新平郡夫人陈氏特与封美人原「人」前有「夫」字，当为衍文。。十四年三月一日进封婉容，亲属并官吏推恩有差。 
十二月二十二日，诏主管大内公事、信国夫人吴从善除兼提举十合分事、知尚书内省事。十四年六月六日，转信国顺懿夫人，十五年十一月十七日转信国顺懿贤惠夫人。 
同日，诏咸安郡夫人王从顺除主管大内公事、知尚书内省事，转宁国夫人，直笔司字朱氏除知尚书内省事、转永嘉郡夫人，赐名从礼。 
十三年正月十九日，诏德寿宫内人红霞帔李氏转安定郡夫人。 
三月二日，诏内人盛氏特封南阳郡夫人，黄氏封平原郡夫人。 
十四年正月二十日，诏嘉国夫人谢氏转嘉国淑惠夫人，永嘉郡夫人刘氏转崇国夫人。 

      
八日，诏知尚书内省事、宜春郡夫人朱从谦除主管大内公事、知尚书内省事转润国夫人；直笔司字陈氏除知尚书内省事，转顺政郡夫人，赐名从信。 
五月二十一日，诏德寿宫顺政郡夫人王氏特封才人。亲属推恩有差。 
十五年八月一日，诏皇太后殿内人成国夫人王氏转成国靓穆夫人。 
十六年二月一日，诏司字吴氏转缙云郡夫人。以上《孝宗会要》。 
淳熙十六年五月十八日，诏红霞帔张氏进封婉仪。 
六月十七日，诏知尚书内省事、永嘉郡夫人朱从礼除主管大内公事，转和国夫人；典字直笔冯巧巧除知尚书内省事，转齐安郡夫人，赐名从顺。 
十一月二十一日，臣僚言：「淳熙十四年九月十九日指挥，国、郡夫人各减代手分充主管文字一名，合省减人数且令依旧，候离司或事故更不作关。近郑夫人、冯夫人位各差主管文字并代手分充主管文字及手分三人，缘逐位各已承降指挥，蒙朝廷给降付身了当，不敢申请裁损。窃虑日后更有国、郡夫人指例，从旧差破三人，难以阻遏，乞检会已降裁减代手分充主管文字一名施行。」诏令照应已降裁减指挥，将增置人并罢。 
绍熙元年二月十五日，诏成国靓穆夫人王氏特授成国靓穆柔正夫人，信安郡夫人徐氏特授信国夫人，邝氏特授清河郡夫人，方氏特授安化郡夫人授，原误作「按」，据上下文改。，高氏特授彭原郡夫人。 
三十日，诏重华宫内人 
      
梁氏封新安郡夫人。 
三月十日，诏寿成殿内人崇国夫人刘氏封崇国柔惠夫人，刘氏特封感义郡夫人，并依禄式支破诸般请给。 
十二日，诏宫人潘氏封新兴郡夫人，朱氏、赵氏并与〔支〕破宫字请给。 
五月二十三日，诏重华宫内人宋氏特与封高平郡夫人。 
八月十二日，诏寿成殿内人张氏特与转永嘉郡夫人。 
九月二十三日，诏重华宫内人傅氏特封信安郡夫人，吴氏特封新安郡夫人，韩氏特封齐安郡夫人，吴氏特封咸安郡夫人。 
同日，诏至尊寿皇圣帝随龙人吴氏、郭氏并封淑人。 
十二月十五日，诏寿皇圣帝随龙人信安郡夫人胡氏特与依宫人禄格支破诸般请给。 
二年正月十二日，诏重华宫内人朱氏特与封缙云郡夫人。 
四月二十八日，诏随龙内人张氏封高平郡夫人，依禄格支破请给。三月改封永嘉郡夫人 
二十一日，诏重华宫内人张氏特与破典字，依禄式则例支破诸般请给。 
三年九月二十二日，诏张氏可特封郡夫人，请给特与依宫人禄式支破。 
十二月二十五日，诏大内女道吴仲修特与补左街鉴义。 
四年十二月十五日，诏宫人符氏与转永宁郡夫人，李氏与转通义郡夫人。 
五年二月二十一日，诏同安郡夫人武氏进封才人。 
三月十二日，诏宫人张氏与封同安郡夫人。以上《光宗会要》。 
庆元元年正月七日，诏宫人刘氏特封国夫人，袁氏、钱氏 
      
特封郡夫人，并依禄式支破诸般请给。 
二年二月十四日，诏寿康宫内人锺氏、朱氏并特封郡夫人，依禄式支破诸般请给。 
三月十五日，诏宫人王氏特封郡夫人，依禄式支破诸般请给。 
七月二十一日，诏随龙信国淑明慈懿夫人袁氏特转信国淑明慈懿端靖夫人，温国柔惠庄顺夫人成氏特转温国柔惠庄顺雍穆夫人，并依禄式支破诸般请给。三年四月袁氏封信国淑明慈懿端靖柔嘉婉肃夫人，成氏加封温国柔惠庄顺雍穆和懿英淑夫人。 
八月十三日，诏知尚书内省事、平乐郡夫人杨从慧除主管大内公事、知尚书内省事，转崇国夫人；直笔尚字卫氏除知尚书内省事，转感义郡夫人，赐名从正。 
三年二月十二日，诏宫人刘氏特封郡夫人，新安郡夫人张氏特转国夫人。 
三月二十八日，诏主管大内公事、知尚书内省事、兼提举十阁分事润国和顺夫人朱从谦特转润国和顺端肃夫人；主管大内公事、知尚书内省事、兼提举十阁分事、和国夫人朱从礼特转和国顺懿夫人，并依禄式支破诸般请给。 
九月六日，诏寿康宫宜春郡夫人宋氏、新兴郡夫人潘氏并特转国夫人，宫字陶氏特转郡夫人，并依禄式支破诸般请给。 
四年二月二十七日，诏寿康宫小殿直孙氏特转齐安郡夫人，于氏特转新定郡夫人，吴氏特转感义郡夫人，请给等并依禄式支破。 
十二月十二 
      
日，诏寿康宫随龙信安郡夫人陶氏特转和国夫人，宫字赵氏特封宁国夫人，依禄格支破诸般请给。 
十三日，诏寿慈皇太后殿内人崇国柔惠夫人刘氏特转崇国柔惠端肃夫人，感义郡夫人刘氏特转信国夫人，宫字俞氏特封新安郡夫人，朱氏特封齐安郡夫人，并依禄式支破诸般请给。 
五年四月二十九日，诏：「恭奉圣安寿仁太上皇帝圣旨，寿康宫宫人刘氏特封荥阳郡夫人，依禄式支破诸般请给。」 
五月十三日，诏婕妤杨氏进封婉仪。 
同日，诏宫人李氏特封新安郡夫人。是月改封新定郡夫人，六年二月改封和国夫人。 
八月二十六日，诏寿康宫内人安国夫人锺氏特转安国柔嘉恭懿夫人，冉氏特封新安郡夫人，并依禄式支破诸般请给。 
九月二十一日，诏寿康宫宫人尚字张氏特封清河郡夫人，尚字周氏特封高平郡夫人，尚字马氏特封安化郡夫人，并依禄式支破诸般请给。 
十二月二日，诏寿康宫内人红霞帔孙氏特转郡夫人，依禄式支破诸般请给。 
六年二月十三日，诏：「恭奉圣安寿仁太上皇帝圣旨，寿康宫宫人永宁郡夫人符氏进封婕妤。」 
二十日，诏宫人齐安郡夫人王氏特封吉国夫人，通义郡夫人曹氏特封荣国夫人，司字李氏特封通义郡夫人，典字潘氏特封通化郡夫人，曹氏特封永嘉郡夫人，黄氏特封顺政郡夫人，红霞帔周氏特封新兴郡夫人， 
      
宫人骆氏特封宜春郡夫人，周氏特封和义郡夫人，童氏特封缙云郡夫人。 
四月一日，诏：「恭奉圣安寿仁太上皇帝圣旨，寿康宫宫人感义郡夫人吴氏特封美人。」 
五月二十三日，诏：「恭奉圣安寿仁太上皇帝圣旨，寿康宫才人武氏进封婉容。」 
七月七日，诏宫人曹氏特封和政郡夫人，红霞帔俞氏特转咸宁郡夫人，并依禄式支破诸般请给。 
九月二十七日，诏宫人掌字贾氏、红霞帔李氏并转郡夫人，依禄式支破诸般请给。 
嘉泰元年三月九日，诏宫人通义郡夫人李氏特转成国夫人，红霞帔王氏特封新定郡夫人，并依禄式支破诸般请给。 
二年六月十三日，诏知内库新安郡夫人魏从正特与转和国夫人，请给等并依禄式则例支破。 
三年三月三日，诏美人曹氏进封婕妤，高平郡夫人阎氏封美人。 
四月二十七日，诏皇后合荣国夫人曹氏与升两字国夫人升：原作「陛」，误，今改。，咸宁郡夫人俞氏、新兴郡夫人周氏、宜春郡夫人骆氏、和义郡夫人周氏、司字李氏、典字蔡氏各特与升转国夫人，典字徐氏、红霞帔邓氏、董氏、张氏各特与升转郡夫人，并依禄式支破请给。 
