<!-- { "loadSidebar": true } -->
十七年二月十一日，诏康日磾特赠保静军承宣使，仍特与承节郎恩泽一道、承信郎恩泽二道，更特支钱二千贯。又给付其家，令制置司于朝廷桩管官钱内支破。以枢密院言：「勘会特授忠州团练使、武节大夫、淮南东路马步军副总管、知淮阳军管内经略使康日磾舍逆从顺，挈地来归，备见忠赤。方深嘉尚，旋为贼害，殊可矜伤，宜加赠恤，以示国家愍忠不忘之意。」
 兵 宋会要辑稿 兵一七 归明 
     
宋会要辑稿 兵一七

归明
【宋会要】
太宗雍熙三年七月，诏：「北界归明人先令分处并、代。今遣(密枢)[枢密]都承旨杨守一迁于西京许州，给闲田处之，便为永业，仍免租役，州县常加安抚。」 
仁宗天圣十年六月四日，开封府言故侍禁刘日休妻自陈夫从契丹归，有男应冲，求录用。诏：「自今归明子孙，须自虏界携来，方与录用。」 
庆历元年八月，以契丹归明人赵英为洪州观察推官，赐绯衣、银带及钱五万，更名至忠。 
三年四月，以归明右侍禁蒙守中为大理评事。守中本干宁人，景德初陷契丹，尝举进士及第，「第」字原缺，据《长编》卷一四○补。归明，补右侍禁「补」字原缺，据《长编》卷一四○补。、监和州商税。至是，自陈不愿为武吏，故改命之。 
五年九月，诏河东经略转运司佃官地归明人并蠲其差役，其别自营创者如令。 
六年五月三日，归明举人李渭言：「本化外溪洞人，父在日补鹤绣州军事推官。逮臣长成，取辰州进士文解，试于南省，乞特依归明人例文资录用。」诏补斋郎。 
七年二月二十八日，诏归明人守官处，自今惟得干本局事，不许差出。 
四月二日，供奉官合门祗候李德用充荆湖南路都监，诏以归明人迁内殿崇班，仍前职。 
皇佑二年正月，诏：「施州自今归明军校，死者许其子孙代守边，仍先给食盐。其衣袄，须三年乃给之。」 
嘉佑五年三月，诏流内铨自今归明人年二十五以上听 
     
注官。初，泗州司士参军徐济自陈归明时八岁，今年四十八，不得注官，因着此条。应大辽、西蕃、南蕃及羁縻等处归投事迹，可以分入逐门者，已随类分入外，其不指一处、总称归明者，悉载于此此段文字当为徐松按语。 
治平四年十一月二十三日，神宗即位未改元上宣谕枢密使曰：「归明子孙议立收恤之制，以示来远之意。」乃定恩例，许之自陈。 
神宗熙宁元年五月二十三日，诏：「今后归明人子孙叙祖父乞恩泽者，不以生长去处，文武升朝官以上给田三顷，如在宽乡即给五顷；以下给田二顷，如在宽乡即给三顷。曾给田者，不得一例支拨。如祖父元给请受，并令承请，无者依此给田。」 
二年十月二十九日，虞部郎中致仕赵至忠言：「本北来归明之人，自历任并支实俸，致仕亦蒙特恩。今三司以禄令特减一半，欲乞全给。又昨致仕，乞亲堂侄庆长恩泽，未蒙允许。」诏特支全俸见钱。 
三年八月七日，诏：「归明人除河北、河东、陕西、京东、川广不差外，余路并许差注。内京东路除北界归明人外，余归明蛮傜亦听。」 
八年二月，诏免归明人子孙为义勇者，止令附保。 
元丰四年六月四日，诏：「归明人相雠杀公事，令所隶属路分官司相度行遣，不得交相侵越。如已施行，仍关牒照会。」 
五年十月十八日，诏：「归明人应给官田者，三口以下一顷，每三口加一顷。不足，以户绝田充其价，转运司拨还。」 
是年，诏陕西、河东经略司：「闻 
     
诸路蕃官虽转大使臣，并在汉官小使臣之下，朝廷赏功转资，以为激劝，如此卑抑，则孰知迁官之荣 可宜定汉蕃官序位以闻。」后河东经略司言，蕃官部堡寨兵出战，常以汉官驱策，恐难与汉官序位。而尚书兵部言。乞应蕃汉官非统辖者，并令序官。从之。 
六年十月十七日，广南西路(运转)[转运]使权经略(司)[使]陈倩言：「迁徙归明人给田，并易旧省户熟田。其旧人所得田不及旧业，给屋宇价钱又损其直，乞以官钱贴还。」从之。 
十二月二十八日，诏恩赐归明人田宅，毋得质卖。以编敕所言，赐田宅，本欲化外之人有业可归，不当许其质卖也。 
七年七月二十一日，诏：「陕西、河东蕃官蕃部转职名及因事酬奖者，书其实年于付身文字。本路直补转者准此。」 
哲宗元佑元年三月二十四日，户部言：「归明人除三路及缘边不得婚嫁，余州听与嫁娶。并邕州、左右江归明人，许省地溪峒结亲。」从之。 
四月十四日，诏：「今后殿侍系归明傜人，寻医侍养，各不限年。(讦)[许]三班内有已授差遣，或在任人，依元路分与合入差遣。」 
八月一日，诏令后蕃官不许(克)[充]汉官差遣。先是，河东提刑、兼权管斡经略司公事范子谅言：「国朝置蕃官，必于沿边控扼之地，赐以田土，使自营处，官资虽高，见汉官用 墀礼，所任不过本部巡检之类，平居无事，志气慑服。故缓急之际，易为驱策。近岁，蕃官有换授汉官而任内地沿边去处， 
     
甚者擢为将副，与汉官相见均礼，于事体未顺。」故有是诏。 
三年正月十八日，诏陕西、河东经略司机察来归蕃族之军，特可疑者，分徙近郡。 
十二月八日，枢密院言：「归明人给田旧条，堪耕种田不足，给户绝田。元佑间，令堪耕种田不足给常平田。缘常平田止人户抵当场务所折纳等田土，数目不多。」诏添入「常平田不足，给户绝田。」 
四年十月二十三日，诏归明人任升朝官以上合丁忧，除依式给假外，特不许持服。 
五年八月一日，户部言：「归明人所给田如有妨碍，及瘠薄不堪耕佃，乞官为验实别给。」从之。 
六年九月十八日，(邢)[刑]部言：「蕃官授使臣，若钤辖蕃族宁静，不致引惹及无科率搔扰，候及七年，三班差使，借差殿侍，及十二年无过犯，与磨勘。如犯上条，各计赃私公罪，比展年法加一倍展年，事理重者奏裁。」从之。 
二十九日，兵部请：「应蕃官去失付身、告敕文书之类，不碍迁转，照使者借职已上展四年磨勘，差使已上展七年磨勘，碍磨勘者，借职已上七年，差使已上十二年。其货卖典当并受买，各以违制论。」从之。 
十月二十一日，河东路经略司奏请：「应沿边蕃官蕃部地土，如系官给者，并不许递相典卖。熟户蕃部祖父及已业，即听自相典卖。」并从之。 
七年八月二十三日，鄜延路经略使范纯粹言：「本路蕃官往日因归顺或立功，朝廷特赐姓名，以示旌宠。近来颇有无故自陈及私改 
     
汉姓者，未有禁约。年岁积远，汉蕃弗辨，非所以尊中国、别异类。请今后诸路蕃汉除朝廷赐姓外，不许陈乞。」从之。 
敌重伤。」诏典浪升崖与内殿承制，给驿券，差赴麟府路军马司使唤，候别立劳 ，保明以闻。岁移为探事重伤，与副兵马使。 十二月二日，河东路经略司言：「西界投来头首异浪升崖，是西界正钤辖，乞特与一诸司副使名目。其从人岁移，曾差出探事， 
绍圣二年六月三日，详定重修敕令所修立到归明人于所住州军置籍，死亡者销落，申兵部条具。从之。 
四年正月五日，立赏格募汉蕃官人及边人招诱西(差)[羌]用事大小首领，除官自正刺史至殿直，赐金帛三万至五百。 
同日，诏以投降蕃官王屈轻为三班借职。 
二月十三日，诏：「熙河兰岷路发遣到蕃官东上合门使、雍州防御使李忠杰添差越州兵马钤辖，贺州刺史李世恭为婺州兵马都监，并不佥书公事。其请给人从，依见任官条例逐州觉察，无令 虞。」 
九月一日，诏今后归明人未给田者，权舍以官屋。 
元符元年三月七日，诏：「今后未经汉官差遣归明界蕃官使臣，仍旧隶属兵部。如立功优异，委经略司保明闻奏，当议审察取旨。」 
四月二十一日，鄜延路经略使吕惠卿押到降羌米屈啾，诏补内殿崇班。 
五月十三日，泾原路经略司言，归顺人部落子萌山，委是赤心向汉。诏特与副兵马使。 
十八日，熙河兰岷路经 
     
略司言：「归顺部落子勃哆称，曾投夏国，今复诱致亲属三十余人，并首级、马等归汉。」诏勃哆为三班借职，仍赐绢五十匹。 
二年正月四日，诏给度僧牒三百付泾原路经略司回易，应副新归顺蕃部。 
同日，泾原路经略司言：「统军嵬名阿埋妹勒都逋今押赴阙，招纳到生口三千余人，于灵林、镇羌、九羊、通峡、荡羌寨安泊。」诏令经略司存恤。 
六月三日，鄜延路经略使吕惠卿言：(诏)[招]降羌弃石悖七补东头供奉官，仍赐银绢缗钱各三百。检准敕榜，伪天使之类与崇班，仍赐银绢各百，石悖七系西界业令吴个官，与伪天使一般，本司已支银绢缗线各五百，仍给公据，许奏补内殿崇班。若降等，(卢)[虑]无以取信。」诏从之，今后有名目与敕榜不同人，并奏听朝旨，毋得一面支赐，先许官职。诸路准此。 
徽宗崇宁二年九月二十三日，诏：「归明人如系纳土归明，并与依条支破职田。内西北归明人，虽非纳土，亦与支破。」 
三年五月二十日，兵部状：「西京留守司状，据崔昌国状：『伏为曾祖銮元是北朝归明人，祖元吉以曾祖銮奏补下班殿侍，终供备库副使，父宏以亡祖元吉奏受三班借职，终西头供奉官。本家自曾祖归明以来，递相缘父官资，依海行合该奏荐出官，并未曾陈乞归明恩泽，亦不曾得官中田土，亦无给到请受，本家无亲属食禄。伏望推恩施行。』本部契勘崔昌国所乞，比欲示本人。缘崔昌国本 
     
家未曾授却归明恩泽，兼见今无人食禄。今来若便依归明(月)[人]给田条给与田土「今来」句疑有脱误。，今后依此。」 
大观二年二月十六日，上批：「访闻靖州西路道首领杨秀满诸蛮有状乞归化纳土，总管司既久未报。不劳民穷兵，缘其投诚，因而抚纳，亦足以为新边藩翰。」 
三年三月二十八日，尚书省据兵部状：「度支开唐州龙兴寺北界归明僧行慈状开：疑当作「关」，即关报。：『元归明僧行慈状：元归明，准朝旨于有常住寺院居住，逐月破钱二贯五百文省，春冬衣绢四疋、绵二十两，每月米麦两石。至元符三年正月内指挥依舒州归明僧李智广例，罢支常住钱帛，于军资库逐月支钱一贯文，日费不能给，却乞赐元旧常住钱绢』等事。
(木)
〔本〕部契勘上件北僧行慈所乞，缘已有每月支钱一贯文朝旨，更乞取自朝廷指挥。」诏每月钱三贯文。应归明北僧支钱者，并依此。旧多者从多给。 
