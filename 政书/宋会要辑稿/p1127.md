<!-- { "loadSidebar": true } -->
八月二十三日，诏：「官司毋以陕西路所给盐引回易规利，犯者以违制论。」 
四年正月二十四日，诏：「成都府路见管盐井一百六十余井六十余井：「井」字原无，据《长编》卷四二一补。，立为定额，不问大井及卓筒，并不禁止。若遇咸泉枯竭原书天头注云：「咸一作盐」。，许于旧井侧近开卓取水，以补旧数。榷定认纳课额，旧井却行栈闭，仍不得创于额外增添。」从侍御史吕陶论列利害也。 
五年正月十一日，户部言：「江湖盐未有往外州县般监管押法监：原作「盐」，据《长编》卷四三七改。，乞衡州茶陵、安仁县往潭州衡山县般运，并依盐令郡官管押交割出卖。」从之。 
二十八日，户部言：「前任利州路转运判官韦骧奏：元丰中，梓州转运司请止绝阆州栈闭盐井，及创开井，恐侵本路盐课，致本州岛亏减课额。乞验实，如委咸脉变淡原书天头注云：「咸一作盐」。，许栈闭及创开别井煎输。」从之。 
九月二十五日，陕府西路制置解盐司言：「应告捕获私盐，除准价支赏外，将别理赏钱，如不及十斤，一贯，十斤倍之，每十斤加二贯，至百贯止，仍乞据今来所添钱只用本司钱支充。」从之。 
六年二月六日，提举河北盐税司言言：原脱，据《长编》卷四五五补。：「请自今许令商贾以所贩盐于有监官处所属场务输纳税钱，出给小引，量所卖处人户多寡，给日限般运赴无监官镇市从便出卖。」从之。 
同日，河东路经略安抚使滕元发言： 
      
「请自元佑二年后卖到盐数与熙宁中课额比较，取酌中一年为法。」河东转运司相度，欲将代州管界每年以八十万斤为额，从之。 
十二日，夔峡路转运司言：「伏见熙河入中射请大宁监盐，系立限十年，请将三路熙河路等处入纳钱银粮草，射请本路开、达、忠、万、涪州原书天头注云：「涪一作夔」。、云安军六处盐钞，并依大宁监年限施行。」从之。 
九月十六日，户部请使臣人员押盐纲沉失少欠该冲差替者，赦降去官不免，从之。 
十月三日，户部请召人入中解盐，许客人于河阳都盐务入中，其价钱每席八贯二百。从之。 
十一月一日，户部言：「请广南东、西路应用大棹船兴贩私盐告捕获，虽杖以下罪，不以借债运致原书天头注云：「债一作赁」。，其船并没官，仍别估价给赏。」从之。 
八年正月二十一日，诏东南诸路转运司：「勘会本路卖盐旧法未减价年分及措置盐事所减价后来各三年数目，比较增亏，申尚书省，令吏部长贰、御史中丞、侍御史同定夺，具利害以闻。」从度支员外郎任公裕请也。 
二月十七日，诏：「俵散蚕盐，徐州、淮阳军许依元佑敕，京东路、河东晋、隰、磁、绛州并罢。」 
绍圣元年九月二十五日，诏：「府界并诸路盐年终课利增，欲并依元丰赏格。」从三省请也。 
二十七日，权陕西制置解盐使仇伯玉言：「百货与盐钞轻重，大 相似，然盐钞特贵者，盖铁钱轻滥，又以官定钞面价，不许辄增。乞随逐处市价增减，将陕西路近年所降敕条年额及泛降盐钞 
      
官司，并依钞面价博卖，辄增价徒二年指挥乞更不施行。」从之。 
二年正月十日，京东转运司言：「本路自行盐法，官置买卖盐场，于海盐场般至沿河场务，和雇陆运至县镇出卖，每年万数，及息钱不少。元佑间，以和雇不便，遂罢般载，课额并在大场，自后课息不敷。本司今欲依旧分般出卖。」从之。 
三年正月九日，发运司言：「淮南亭户例贫瘠，官赋本钱岁六十四万缗，皆倚办诸路，以故不时至，民无所得钱，必举倍称之息，或鬻凭由，不能得直之半，是以多盗卖而负官课。欲拨本司籴本钱十万缗给亭户，犹云不足，以凭由畀之，即欲质于官，则据凭由与十之七而蠲其息，它日盐本钱集，给还三分钱，取凭由毁之。即官吏邀阻取受，论如法。」从之。 
三月十八日，户部制置解盐司言：「自来本路除延安府、庆、渭、原、环州、镇戎、德顺、保安军八处官自卖盐，以抑外来蕃盐外，同、华、解、耀州、河中、陕府六州军系出产私盐去处，访闻近年以来，私煎盗贩公行。今欲将上件六州军并酌中正额，官自出卖。」从之。 
五月二十四日，江淮荆浙等路制置发运司言：「官员躬亲捕获私盐，累及一万斤至十万斤，等第推赏。未获犯人者，以三比一；差人比获者，以三之半比一，内产盐地分获私盐，须四分中获一分，犯人方得比折。」从之。 
六月九日，江淮等路发运使吴居厚言：「淮南岁月盐，委逐州通判专催促买纳，支还价值，申陈利 
      
害，检察奸弊，仍上下半年遍诣管下仓场提举。如任内敷足额数，从本司别委官审覆奏乞，减一年磨勘；若比额亏及一厘以上，坐罪有差，止展一年磨勘。」从之。 
十月四日，户部言：「欲依都省札子：应陕西路军兵廪钱，取情愿许半给盐钞。」又言：「欲依河东转运司所乞，据本路管下铺户盐额或多寡未均，并听本司相度，随聚落均定鬻卖。」从之。 
十一月二日，陕西制置解盐使孙路请禁止河中府虞乡、华州蒲城两县人户煎硝。都大提举成都府利州陕西等路茶事司相度，私硝颇与解盐相类，味苦而冷，堪用入盐。请应煎成到硝可以乱盐者原书天头注云：「到一作都」。，并依私盐法。户部请减一等断罪，其告捕给赏，并依捕获私盐法。从之。 
十二月二十四日，诏(令)[今]后应有合支末盐钱，并依元丰年条例，虽奉特旨，并许榷货务执奏。 
元符元年四月十一日，诏京西路官自卖盐及应缘申请指挥勿行。 
十月一日，三省言：「解州盐池为水冲注，盐数少损，民间阙用。欲河中府解州诸小池盐、同华等州私土盐、阶州石盐、通远军岷州官井监盐，并听与解盐于陕西路出卖。」从之。 
十七日，诏：「通行京东、河北盐入解盐地分，指挥方下，小民未请引便行兴贩。见令大理寺根勘并特放，自今须经官出引贩卖。」 
二年九月二十五日，诏差陕西转运副使兼制置解盐使王博相度盐池，开河并修月堰。 
闰九月十一日，右司郎中徐彦孚言：「去年盐 
      
池被水，盖因涑水河、姚暹渠、樊家堰、小池等处人户盗决南岸，使水入池，缘涑水河、姚暹渠两处堤岸并更有小樊家堰，自来止委逐县尉管认巡视，缘盐池周围阔远，今欲乞更添兵士一百人，小使臣一员，令分视堤岸。」从之。 
十月二十二日，工部侍郎张商英言：「乞就差成都、梓州路讲画官句仲甫措置，专切管干兴煎东、西两盐井。」从之。 
元符三年十月二十八日，徽宗即位、未改元。崇仪使林豫奏：「伏见周初榷河北盐，犯者辄死，犹不能禁。世宗幸河北，父老遮道泣诉，乞以盐课均之两税。世宗定从其请定：疑误。，今两税盐钱是也。嘉佑中，三司使王拱辰奏请复榷，仁祖用张方平言罢之，父老迎诏于澶州，为佛老会者七日，刻诏书于北京。其人情利害可见。今议者辄欲变更，非唯所收净利未必能敷前日税额，又沿边诸郡之盐或至自契丹，今既榷之，则虏盐益售，恐生边隙。倘罢今日之禁，一切仍旧，则一举而获数利。」诏户部看详以闻。其后建中靖国元年十月一日，给事中上官均言：「河北自来非榷盐地分，嘉佑中，三司使王拱辰乞本路榷盐，仁宗皇帝降手诏曰：『朕不欲河北军民徙食贵盐。』诏下北京，父老感泣，至今碑刻诏文具在。绍圣四年，宣德郎窦讷奏请榷盐，是时讷妻父宰相章惇遂行其请，已及三年。臣近缘使事，经由河北州县，官吏皆谓榷盐以来，官中获利甚少，而民食贵盐，被刑责，为害甚 
      
大。又河北系黄河流行、人使经由道路，每年人户应副工役，比他处尤为劳费。昨因河流决溢，累年饥荒，民益重困。愿陛下深饬有司，考究利害，循守仁宗诏旨，罢去禁榷，赡养贫乏，宁固根本。」诏送三省。 
徽宗建中靖国元年正月一日，江淮荆浙发运副使黄实奏：「六路州军减价卖盐，课利增羡，乞除旧额外，其添买之数量增本钱。」从之。 
二十九日，户部言：「六路转运司每年盐额钱，淮南二十七万七千余贯，两浙二十万一千余贯，湖南四十五万余贯，湖北五十九万一千余贯，江东一十八万九千贯，江西三十万五千余贯，自绍圣三年至今，驱磨未毕，逐路乞量行拨还。」诏元符三年分合得额钱，令提举司拨还一半，余候驱磨毕取旨。 
五月六日，陕西转运副使兼制置解盐使孙杰奏：「准朝旨相度措置盐池到解州。据知州辛琮呈贾瓦池盐、圆池漫生盐样，臣于二十四日同辛琮等诣五小池检视贾瓦、圆池，有上件盐实原书天头注云：「实一作宝」。，土俗称为瑞盐，臣已指挥本州岛郡官雇人收采。今据本州岛状：自四月二十四日至五月四日终，收到盐五百二十席一百七十斤，计一十万四千五百七十斤，其盐光白，味咸可食，乞行出卖。所有二池盐样各一十斤，随状进呈。」 
崇宁元年七月十二日，太府少卿郑仅言：「看详管句东南般运盐事李岐欲于见卖盐每斤增一文，以备脚剩之费，有害末盐钞法。」诏勿行。 
八月五日，户部言：「太府寺申：自来解盐钞用商、虢州、 
      
河中府等处一钞纸印造，于钞法系关防揩擦交引库，近乞于东南出纸州军造一等(抄)[钞]纸，预行买发三年，准备泛给钞纸计六百八十四万张，依见印钞板长一尺七寸、径一尺一寸。今乞下商、虢州、河中府依上项长阔造一钞连毛头纸，依数起发前来赴文引库交纳文引：疑当作「交引」。，印造交钞。仍乞指挥逐州府据上项一样纸，不许通商货卖，除供官抄造印钞纸外，辄敢依上件尺样抄造买卖者，各杖一百。许人告捉，每名支赏钱三十贯，以关防革绝奸弊。看详于东南路分应出纸州军，今发运司管认上件纸数，责限起发，径赴太府寺交纳。所有不许通商一节，并依解盐司相度事理。」从之。时渭州申：勘到伪钞人，缘户部自来支降外路盐钞，并用常纸印给，致有伪造。都省提送户部提：疑误。，本部下太府寺相度，而有此请。 
二十九日，臣僚□言：陕西用解盐为钞。范祥旧法：以钞代钱，免重赍干没之患，以钱籴买，无估价高下之弊。后来增损，寝失元意，中间已五立法，盐池之坏，亦四改更，今已五岁，又三变易，民间无所适从。每一改更，法未及行，钞未及用，边商入中方在道，已复变矣。况为五六令同川交子以乱之原书天头注云：「令一作合」。，纵私土盐以夺之耶 愿诏有司讲求旧法，无容轻改，则民听不惑，久而无弊。」从之。 
