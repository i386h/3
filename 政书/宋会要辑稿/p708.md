<!-- { "loadSidebar": true } -->
二十五日，诏入内东头供奉官韩永式转两官，听寄资。其保明劳绩优等转两官；第一等转一官，减磨勘二年，选人改合入官；第二等转一官，选人循两资；第三等减磨勘三年，总管及转运司各减一等。其灵平埽都大 
     
及巡河等官满日酬奖。论塞决河之劳也。 
二十六日，诏权河北转运副使、尚书祠部郎中王居卿，权发遣河北东路提(举)[点]刑狱汪辅之，各减磨勘三年，赏应副河事毕也。 
二十八日，诏收河所减放诸埽河清客军并歇泊十日，如河防紧急入役，即令向后补歇泊日。 
六月三日，诏太常博士苗师中、供备库使朱仲立等二十三人各迁一官，以与塞河决有劳故也。 
四日，诏权都大主管巡护惠民河杨琰，令任满日再任，赐度僧牒五十。琰自陈以夏津县决河故道为大河，塞曹(封)[村]决口，省人功、物料钱百余万缗，又五埽退背，减罢使臣五员，乞恩故也。 
七日，诏河北路转运司昨发塞决河急夫，候发春夫计日折免，更蠲五分。以京东路体量安抚黄廉上言，本路备水故也。详见水利门。 
十二日，诏令逐路提点刑狱官一员，专检督修河减放役兵。 
十三日，诏都水监，闻减放塞河役兵多道死者，宜指挥逐路提点(形)[刑]狱官点检催督，早令达住营州军。 
十七日，诏都水监，应河埽物料于合应副路转运及开封府界提点司，取三年中一中数为额，委逐司管认，应副钱物，关本监计置。 
七月十一日，诏镇安军节度推官、知澶州卫南县李夷白循一资。初，灵平埽阙草，夷白市十余万束应用，都水监乞优与推恩。中书拟理为劳绩，上批：「夷白和买草济一时急用，实为有功，可特循一资。」 
八月十六日，赐 
     
度僧牒六百付都水监，分与开封府界提点及河北转运司鬻之，预买修河物料，以其半市梢草还诸埽。 
十月十一日，诏韩村埽巡河、左班殿直武继宁追一官勒停，余官冲替，罚铜有差。坐大河以风雨溢岸，失于备预也。 
二十七日，诏罢左藏库副使霍舜举、西京左藏库副使王鉴提举黄汴等河榆柳，止令逐地分使臣兼管，及委都大官提举。以都水监言剥杌累年，今已成绪故也。 
十二月十八日，三司言：「准送下判都水监宋昌言等奏，乞支钱二十万缗，分与开(州)[封]府界、河北路诸埽市梢草，未有钱物可给，欲支市易务界末盐钱十万缗，从三司拨付本监，依朝廷钱物例封桩，逐年依数况换，非朝旨及埽岸危急支尽年计物料，毋得支用，从三司点检构辖。」从之。 
二年三月八日，知都水监丞范子渊言，修黄河南岸治水堤，乞给人兵、物料、缗钱。诏发卒三千人，给官庄司、熟药所钱共三万缗，公用钱二百千。 
之费。 四月十二日，诏司农寺出坊场钱十万缗赐导洛通汴司，增给吏兵食钱。内以二万缗给范子渊，为固护黄河南岸薪 
六月五日，都水监言：「去月二十八日，澶州明公埽垫。」诏明公埽最为河流向着，其南纔隔大堤一重，备之不时则与灵平之患无异。本埽见阙正官，外都水监丞可速奏举，差出埽兵亦即追还，以防夏秋涨水。 
七月二十二日，知都水监丞范子渊言：「固护黄河 
     
南岸毕工，乞中外分为两埽。」诏以广武上、下埽为名也。 
九月二日，前京西转运副使、屯田员外郎李南公减磨勘三年，余十一人迁官、减磨勘并升名次有差，以固护(夫)[大]河南岸有劳也。 
七日，上批：「近差都水监干当公事钱曜检定诸埽春料，闻都大司已计夫二十余万外，尚有五都大司及诸河工料，如此则来岁虽起三四十万夫，未能应副，公私财用枉费过当，深为可惜。钱曜新作水官，未历河事，恐为沿河冒利者所罔，不能究悉底里，可差本监主簿陈佑甫代曜检定以闻。」 
三年四月十九日，前河北路转运副使陈知俭罚铜三十斤，前提点河北路刑狱韩正彦罚铜二十斤，坐河决曹村失备也。 
五月十三日，司农少卿、前知卫州鲁有开罚铜二十斤开：原作「阙」，据《长编》卷三○四改。，通州幕职官、汲县主簿尉并冲替，巡河部役官追官勒停差替，并坐河溢失救护也。 
二十四日，都水监言：「同外监丞并诸都大定议黄河诸埽向着退背，分三等会兵夫物料数，乞令判监一员按视推行。」诏遣判监刘定。 
六月十五日，权判都水监张唐民请复黄、汴诸河岁差修河客军九千人额。从之。 
二十五日，御史满中行言：「昨曹村河决，止坐都水监当任官，窃以河防坚固，非朝夕可致，量罪定罚，宜以供职久近为差。」诏中书立到官日限法。 
七月七日，诏：「雄州广武上、下埽役兵，方盛暑昼夜即工，可与特支钱，赐部役官夏药。」 
八月 
     
十二日，河阳言：「雄武埽七月二十八日河水变移，埽岸危急，已发河阴、济源县急夫各千人救护。」上批：「今岁夏秋农时，并河之民累经调发，人力已困，又前奏雄武河流离埽已远，更无可虞，岂有伏槽之际，致危急之理 此乃官司不恤百姓疲于役事，信监埽使臣张皇呼嗦，可遣权提点开封府界诸县镇公事杨景略按视，如不应差发，劾罪以闻。」 
二十六日，权提点开封府界诸县镇杨景略言：「雄武埽自六月至七月累危急，所调发五县急夫共八千人，而河阴县独占三千人。本县有灾伤十分乡，而坊郭差至第四等，有一户一日之内出百十七夫者，比之他县尤为困扰。」诏河阴县所差急夫折免春夫外，每户更免杂税钱三千。如不足，即计年折除。 
九月二日，权知都水监丞公事苏液言：「河北、京东河决，朝廷赈济放税，灵津庙碑失载其实，乞以其事付史官。」从之。 
十二月十一日，知都水监主簿公事李士良言：「黄河见管(夫)[大]小使臣一百六十余员，并委监丞已上(奉)[奏]举，其所举未必习知水事。欲乞今后河埽罢举官之制，并委〔审〕官西院、三班院选差，其都大提举即乞且如旧。」从之。 
，其所役人数亦少，乞许发近便州军役兵，及于诸埽辍河清兵并力。」从之。 四年四月二十八日，河北转运使周革言：「小吴埽决，本州岛虽已发急夫六千人修塞，续于邻近差兵夫及舟运薪 
五月四日，诏：「河决小吴埽， 
     
已全夺过大河，若止循例以三千人急夫，必不能塞。方蚕麦收成，民力不宜妄有调发，速令燕达相度，如有以(以)东退背诸埽兵可发，即便不差急夫。」 
同日，澶州言：「河决浸成，(小)[水]势猛恶，本州岛无(近)[兵]差拨及无梢草，乞 刷本路兵五七百人及借支河埽杨桩千条、梢二万束，本州岛预买草四万束。」从之。 
八日，燕达言：「小吴道断流，今接近涨水，河门水口皆深阔，探塌未定探：《长编》卷三一二作「垫」。，难计功料，未可修塞。」诏达且发赴阙，李立之罢澶州，权判都水监，自河阳至小吴决口点检埽岸。 
十七日，恩州言：「河决澶州，注入御河，本州岛极危，乞以州界退背诸埽梢草、河清兵，及令北岸都水使臣并诸埽巡河使臣赴州部役。」从之。其梢草令北外都水丞司量应副。 
八月二十八日，权判都水监李立之言：「准朝旨，小吴决口不闭，令臣经画。臣自决口相视河流，至干宁军分入东、西(南)[两]塘，次入界河，于劈地口入海，通流无阻。令检计当立东西堤防，计役三百十四万四千工。」诏知制诰知(陈)[谏]院舒亶、三司判度支副使直(司)[史]馆蹇周辅再相视检计。 
九月十七日，权判都水监李立之言：「北京南乐、馆陶、宗城、魏县，浅口、永济、延安镇，瀛州景城镇，在大河两堤之间，乞令转运司相度迁于堤外。其小吴决口以下两岸修堤，计工不少，(何)[河]清兵止有千余人，乞于南北两丞地(分)，依例月支 
     
钱二百。」从之。 
十二月二十一日，相视检计黄〔河〕堤防舒亶言：「详李立之所乞，小吴决口以下旧河见管物料榆柳差使臣等巡防，又乞相州障河置安阳埽。今详旧河已弃废，虚占使臣、兵级，乞下转运司，令付州县，以待都水监给用。其地远难运，委转运卖之，以钱应副河防。安阳埽当增置。」(立)[并]从之。 
元丰五年二月二十三日，提举河北黄河堤防司言：「大河自(思)[恩]州临清县西倾侧向东入御河，冲刷河身，深浚至恩州城下，水行湍悍，御河堤下阔不能吞伏水(垫)[势]。今相度，欲趁河水未涨以前下手闭塞，并归大河。」诏如不碍漕运及灌注塘泺，即依所奏施行。 
二十四日，诏前知澶州韩、都水监丞张次山、苏液、北外都水丞陈佑甫、判都水监张唐民、主簿李士良、都水监干当公事钱曜、张元卿，罚铜有差；大、小吴埽使臣各追一官勒停；澶州通判、幕职官，临河、濮阳县令佐冲替；本路监司劾罪。以去岁河决，不能救护提举也。 
四月十九日，诏判都水监李立之理三司副使资序，干当官吏转官、支赐有差，赏相度新河裁省工力之劳也。 
七月二十八日，赐南外都水监丞司度僧牒六十，备广武上下埽。 
九月十三日，诏赐阳武县广勇、广德两指挥(共)[兵]级钱有差，以八月二十九日河决原武，军人移营避水故也。 
十月十二日，左侍禁班仲方言：「熙宁八年，孙民先乞于卫州王供埽决大河乞：原脱，据《长编》卷三三○补。，傍西山北流，南岸如禹 
     
旧迹，止迁深州，可无水患。当时朝廷虽相度，未果施行。今大吴埽河决不塞，略内黄县北流，已成正河，上至王供埽止二百余里。欲乞移本州岛界获嘉、汲县、上下卫镇、齐贾、苏村、王供七埽，却治南岸堤道，不移动深州，可减废开封府界原武、阳武、宜村、滑州界韩、房、石堰、天台、鱼池、迎阳、澶州灵平十埽工料。又大河远离京城，无虑河患。却乞于相、卫州界黄河狭处系浮桥，以通虏使。」上批：「河事已差蹇周辅等相度，仲方状可送周辅。」 
十三日，赐塞原武埽役兵特支钱有差。 
二十五日，赐京西转运司度僧牒二百，应(赴)[副]原武埽。 
同日，诏候原武埽塞塞：原脱，据《长编》卷三三○补。，其役兵更特等第赐钱。 
十一月一日，都水使者范子渊言：「昨被旨救护广武埽大河沦塌堤岸，赖官吏毕力营救，遂护安定，宜蒙恩赏，以劝后功。」诏转运副使向宗旦以下各减年、升名、赐帛有差。 
六年三月一日，诏河北转运判官吕大忠罚铜三十斤，以黄河溢不即救护也。 
