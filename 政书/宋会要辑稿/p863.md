<!-- { "loadSidebar": true } -->
不至死伤，及遗漏火烛无指执去处，并仰耆长在村检校定夺，不在经官申理，其县镇不得差人。团保 敌，徒党全获者，令、尉并赐绯，尉除令，仍超两资，令别与迁擢。如获一半，及亲入贼及捉获酋领者，委本处优与酬奖。如令、尉力可捕贼，而公然逗留，致有透漏者，勘罪闻奏。力所不任，画时报邻近巡检使臣及州府，同共捕捉。合报不报，亦仰勘罪。若巡检使臣及州府开报不与借力，许令、尉直申奏，长吏、使臣并当重责。所差弓手、尉长须教习。应令、尉在任，如能肃静乡川，一任内并无贼寇，本州岛闻奏，别行推赏，仍书上考。令、尉无事，不得下乡，或遇捉贼，亦不得烦扰人户。如有受财入己者，并以枉法论。应先行敕命，乡村内争 条批书本官历子。应有劫贼、杀人贼，县委画时捕捉，尉已出捕贼，即令捕逐。如亲自(令)[今]后应前件小事，无(人)[入]词讼，官中不得勘结。应校尉考，并依判司主簿月限；边上县尉，并准前 ，候官满日，更不守遵。所有捉贼期限赏罚条流，并如前 ，减一选者，与超一资、殿一选者，折一资。」 
四年七月一日，以大名府泾城县令段滔为国子博士，张又元为大名府元城县令，赏捕盗之功也。天下县尉久废其任，是岁复置赏罚之令甚明，滔等首该赏典。 
干德六年三月七日「干德」无六年，此条疑有误。，诏曰：「国家务致理之本，设捕盗之官，前降诏书，其存条制。郡县之内，既已奉行；赏罚之间，有所未尽。自今应有 
     
劫贼，如县尉亲自捕逐被捐伤获全火者被捐伤：疑衍「捐」字，下文亦云「被伤」。，便与县令，仍赐章服。如三分获其二者，减三选，加三阶；获一分者，减两选，加两阶；一分以下，减一选，加一阶。若是尉出，(亲令)[令亲]自获捕被伤全火者，与升朝官，仍改服色。其余获贼分数，一准尉例，等第旌酬。如令、尉因伤致死，其亲的子弟，当与录用。如或遇贼逗留，因而漏失者，本官勒停。仍委本州岛郡给三限捕逐，每限二十日。第一限获者减一选，第二(日)[限]获者超一资，第三限获者加一阶。三限满不获，罚一月俸；经两度罚俸者，殿一选；经三度殿者，勒停。仍委本州岛逐度批书本官历，候赴调日，并许将功过除折，依赏罚施行。」 
太宗雍熙四年十二月十三日，诏：「两京及诸道擒获劫贼，狱成遇赦者，隶本城，仍廪给之。」先是，江南转运使许骧上言：「劫盗遇赦得愿还本乡，雠告捕者，多行杀害，请以隶军。」故下是诏。 
淳化五年三月二日，诏曰：「近者凶民啸聚，蜀郡惊骚，聊举偏师，往伸(簿)[薄]伐，已闻虎旅，将覆枭巢。既显戮于鲸鲵，虑俱焚于玉石。宜令招安，使王继恩候前军所下处，其贼党敢抗王师，即须杀戮。其有本非同恶，受制凶徒，先被胁从、(令)[今]能归顺者，并释其罪，倍与安存，庶以明好生恶杀之心，亦以举征恶劝善之典。凡尔民庶，深体至怀。」 
九月五日，引对永兴军贼帅焦八等三人引：原脱，据《长编》卷三六补。，各赐锦袍、银带、衣服、缗钱，并擢为龙猛军使。焦八等皆关右剧贼，常啸聚众数百人 
     
攻劫居民，为三辅之害，久之。帝令悬赏招募，待以不死，至是，请罪自归。秦民处处相聚「至是」至「相聚」十二字原缺，据《长编》卷三六补。，
供佛饭僧，喜免侵暴之患也。 
志，帝忧之。王文寿御下严急，士卒皆怨，一夕，文寿卧帐中，指挥使张嶙遣卒数辈持刀排闼径入，斩文寿首而出。夜昏墨，嶙犹疑其非是，然火照之，曰：「是也。」时贼帅张余众万人劫掠州县，嶙因率部下卒五百人与之合，贼势益盛。奏至，帝欲尽按诛军人妻子，近臣言曰：「可勿杀，令尽索营中书，遣使者招抚之，谕以释罪，而亲属皆全，必自引来归，可因破贼矣。」帝听之，遣内待齐诏，令巡检程道符谕旨，士卒果斩张嶙首，自投来归，因令为乡导击贼。至是，遂破灭贼焉。 至道元年二月二十日，嘉州言获贼帅张余，函首送西川行营，余党皆尽。先是，李顺之乱，群贼所在蜂起，王继恩既平益州，因留镇守，遣部下诸黄门分兵讨击。高品王文寿领虎翼卒二千人赴逐州路。继恩之在成都也颇纵卒剽掠子女、金帛，坐而翫寇，军士亦无 
五月二十五日，西川行营缚送贼帅勾重荣等五人至，召见于崇政殿，帝谓近臣曰：「此本皆平民，官吏失于抚御，遂相诱起为寇盗耳。及用兵讨伐，将帅又恣行杀戮。此辈惧死，故亡命山泽。及朕遣中使赍诏招诱，以诚信待之，皆投(弋)[戈]请命，亦可哀也。以重荣为供奉官，余四人为殿直。 
真宗咸平五年九月四日，遣如京使苗忠、入内高品石廷福提点河北捕贼。如京使栗仁环、入内殿头 
     
高品李怀岊提点京东捕贼，并率兵以往。 
景德二年五月六日，知天雄军府赵昌言上言：「所部寇窃未除，已下令军民，有能告贼者赏以金帛，及补衙校、镇将镇将：原作，「镇远」，据《长编》卷六○改。，迁职。」下其状，枢密王继英曰：「乡闾间小有攘窃，不当擅为赏格，从之非便。」帝曰：「然则昌言所下令乃为虚语，使长吏失信于下，政教何以兴行 」使易其文，止云「当为上言上：原缺，《长编》卷六○补。，请行旌赏」而已。 
八月二十三日，诏：「亡命军人及劫盗，赦限内捕获，罪至死者奏裁；限外劫盗准法。亡卒罪至死者，杖脊黥面流沙门岛，情理重者奏裁；罪不至死者不以赦限内外，并依常法。」 
二十四日，诏自今应贼盗贼物，并知〔州〕、通判亲付本主。虑为下吏欺罔，致断狱失实故也。 
三年八月八日，诏：「沿边州军，自今(疆)[强]窃盗入北界，其赃并据见存者追还，已费用者勿追。」时有司定边民入北界为盗有赃无赃等第刑名，其有赃者虽至死及配流，并追正赃，归还北鄙。帝问旧法如何，对曰：「死及配流并征。」故有是诏。 
四年九月二十七福建巡抚、比部员外郎张令图上言：「福建路诸寨栅巡兵捕得私鬻茶盐人，多分其财物，纵所犯人逃逸。请自今许徒中反告，重寘其罪，仍以所分财之半没官，余给告人。」从之。 
大中祥符元年五月三日，诏曰：「(令)[今]稼穑丰登，乡闾肃静，尚虑凶恶之辈，知有将来恩赦，侵害良民，辄敢为非。宜令两京州府、军监并巡检使臣，如有贼盗，速须追捕 
     
断遣。如遇赦恩，并仰禁系具所犯奏裁。」自是，凡将大礼肆赦，皆申明此诏。 
二年正月二十六日，诏：「闻京师有壮年为盗被黥者，多纵不逞，以扰平民。宜令开封府具名捉搦，分隶于外州。」九月，诏禁京城诸厢察盗人扰民者。先是，京城无赖辈系名于厢司，畜养用以巡捕奸盗，常在阛阓中诱致愚昧，多设欺以取物，而其主不敢言。上封者请擒捕收窦，以绝其弊，故有是诏。 
四年三月二十日，诏自今遣使出外捕贼，不得制造陵迟盗贼之具。先是，内侍杨守珍捕贼京东，移牒应天府，令造木驴并钉架各二，准备陵迟贼人，本府以闻，故条约之。 
久之，知干殁贼，臣等寻尽获贼人。」诏赐知干家米麦缗钱，仍给复三年。 十月二十一日，陕府西路提举巡检捉贼许怀言言：「昨因擒捕贼人，其贼突入百姓游知干地分，知干率家人持杵格 
五年正月十一日，京东都大巡检胡守节言：「部民王吉知 贼匿所，密以告官，请俟擒获，以其赃给之。」帝曰：「如此，则被盗之家，无乃重伤乎 宜赐官钱三万，赃物悉归其主。」 
十一月二十五日，诏：「如闻沿汴护堤河清卒贼害行客，取其资帑，弃尸水中，颇难彰露，可明标赏典，许人纠告。」 
六年五月八日，河北沿边安抚副使贾宗言：「诸处捕获贼徒，经本州岛勘断，内有通指连带别州为盗之处，彼处以捕缉未获，其捕贼官吏依限决断，两不相知。欲望自今后应如此类，并关 
     
报被贼(州)军销破贼数。内若未获全火，即令同共用心捉搦，免致虚行责罚。」从之。 
八年八月二十八日，诏：「应巡检捉贼使臣，许于手下选有行止干事兵士三五人，给与贴文，令于地分内缉捉贼人。」 
九月十二日，入内供奉官、提举陕府西路捉贼杨守珍等言：「自今捕到强劫贼内合死者，请以付臣陵迟，用戒凶恶。」诏曰：「法所以禁奸暴，明重轻，苟增峻于常科，寔滋章于政典。朕每览载籍，详思令猷，汉文帝因缇萦而废肉刑，唐太宗读明堂而减徒罪。惟刑之恤，在邦必闻。岂于安平之时，而行惨毒之事 宜令杨守珍等捉贼盗内累曾杀人为恶者，送所在州府照应诣寔奏裁，自余并送所在，依法论决。」 
十一月十二日，上封者言：「川陕州军民被盗者，多为村耆隐匿，不(便)[使]画时申官擒捕。欲望自今如有违犯，其耆长押赴阙决隶军籍。」从之。 
九年八月八日，定州言：「安喜县尉尚至忠遇贼力敌，亲被流矢，贼逃走，至忠独跃马挟弓矢，逐之七十里，从行无及者。踰县界，斩二首而回，以获非全火，人数且少，无超奖之例。」诏令铨司替还，磨勘引见。 
十七日，命入内殿头赵怀宝、高品李允文率步骑四百往并、代州捕贼。 
九月二十四日，命御前忠佐廉州刺史郑怀德、内供奉官李知信发青州(虞)[虎]翼军与京东提举都巡检使何荣、赵继昌等，同捕盗贼。 
十月五日，诏：「京东西、河北、河东、陕西、淮南巡检使臣、县尉，自 
     
今获贼，如赃伏露验，事寔显白，而拒抗不即承引及隐蔽徒伴者，许量拷讯，数勿过二十。无得因缘伤平民，容贼妄指雠隙，重成烦扰。」先是，捕获强贼，例皆拒抗，复不许决问，以是率多透漏。故有是诏。 
天禧元年三月二十三日，给威猛卒二百人隶京东都巡检使何荣、滨棣水陆巡检使赵继昌棣：原作「 」，据《长编》卷八九改，下同.，其捕盗有劳者奖之。时上封者言滨、棣、淄、齐、郓、伓州茭莽翳荟，寇盗所伏，巡逻地远，请益兵以儆故也。 
敌，获劫盗十人已上，虽不全火七人已上，不及七人而强恶者，并奏裁。」 九月三日，诏：「自今令、尉躬自 
八日，寿州言：「城西镇将李文谅与勇健军校孙兴结徒十二人，贼杀沿淮巡检殿直王骥，权都监右班殿直王日用捕杀之。」擢日用为左班殿直、合门祗候、本州岛兵马都监，仍赐器帛，录骥子仁静为三班借职。 
二年三月，诏诸路转运司，应部内诸州有神庙不系赐额佛堂，无僧主持，据山险孤迥之地，为盗贼藏伏者，并令毁拆。时坊州有 盗结构于山中佛舍，至是捕获，上封者以为言，故有是诏。 
