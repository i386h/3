<!-- { "loadSidebar": true } -->
七月十一日，诏成全郎、入内看医杜楫除名勒停，送琼州编管；翰林医诊御脉郭良降两官，送兴国军编管；翰林医诊、入内内宿秦铸降两官，送处州编管。皆以供应庄文太子汤药无 故也。 
闰七月二十二日，诏武当军节度使、捧日天武四厢都指挥使、镇江府驻札御前(诣)[诸]军都统制戚方落节钺「落」下原有「职」字，据《宋史》卷三四《孝宗纪》二删。，信州居住。寻责授果州团练副使副：原无，据《宋史》卷三四《孝宗纪》二补。，潭州安置。以右谏议大夫陈良佑论其「刻剥士卒，黩货无厌。军人日纳大 百金，(正)[止]得六十，众口嗷嗷，公肆谤骂。兼其恣性凶暴，济以残虐，肆为盗贼之行，恬不悛改。乞流放窜殛，以慰将士之心。」 
      
故有是命。 
二十五日，诏浙东提点刑狱公事柳大节放罢。以言者论其士行不检故也。 
二十八日，诏武节大夫节：原无，据本书职官三二之四一补。、利州驻札御前中军统制郭欣降一官还任。坐奏札所具军马数目失实故也。 
八月三日，诏内侍寄资武功郎陈瑶特免追毁出身以来文字，除名勒停，脊杖二十，不刺面，配循州收管。内侍寄资武功郎李宗回特追出身以来文字，除名勒停，送均州编管。武节郎、马军司统领官、权御前马院王德政特追两官，勒停。忠翊郎、合门祗候、监右骐骥院冯庆之特降两官，落合职放罢。并展三期叙。降授承节郎、编管台州、未该放还陈亢特勒停，移送抚州编管，仍展三期叙。以瑶、宗回广受管库贿赂，德政等行用苞苴结托，事发，送法寺鞫实，特有是命。 
八日，诏镇江府驻札御前右军统制李真放罢。坐隐落本军官钱，主帅体究得实，特有此命。 
十日，诏左朝请郎、直秘阁、知徽州季南寿降一官放罢。以言者论列故也。 
十五日，诏知潼(州)[川]府张行成放罢。以本路宪臣劾其残酷任情，肆为不法故也。 
同日，诏广西运判朱 放罢。以言者论列故也。 
九月十七日，诏差知泰州韩彦古罢新任。以言者论其不晓民事，使之为郡，必致害民故也。 
同日，诏都官王覆放罢。以言者论其尝为秦桧引用故也。 
十九日，诏新除秘书丞程宏远、太常丞昌永并放罢。皆以言者论列故也。 
二十四日，诏夔 
      
路漕臣周允升放罢。以右谏议大夫陈良佑论其诛求横敛，以献羡余故也。 
二十八日，诏宗正寺丞刘大辨放罢。以言者论列故也。 
十月六日，诏前大理少卿、左朝奉郎、充集英殿修撰、知邵州吴交如，前大理丞、右朝散郎、知梧州江璆，各特降一官。皆坐断陆琏事不当故也。于是承信郎、都辖使臣胥介，承信郎、职级沈舜臣，进武副尉、推司魏守忠，各降两官资。 
十五日，诏右宣义郎王槐孙特追三官勒停，送常德府编管，令所在州军差人管押前去。坐前任总司属官，将亲戚附诸军状冒滥补官，为四川宣抚使虞允文所劾，故有此命。 
十二月十五日，诏武节大夫、东南第五将、侍卫步军司前军统领常进特降两官放罢。坐将逃亡事故军额不即申明，擅自招填故也。 
四年正月九日，诏湖南转运判官祝闵放罢。以言者论列故也。 
十五日，诏武经大夫、镇江府驻札御前左军统制张宣特追五官勒停。坐违法役使入队甲士，将旧管军器妄言收买物料制造，虚破官钱，为主帅所劾，故有是命。 
二十九日，诏新除大理正李端(反)[友]放罢。以言者论列故也。 
四月一日，诏主管侍卫马军司李舜举降一官。坐不支马料钱故也。 
同日，诏新除太学正钱着放罢。以言者论列故也。 
十三日，诏新知袁州陈桷放罢新行，与宫祠。以右谏议大夫陈良佑言其顷知池阳，尝以贪墨败官故也。 
十五日， 
      
诏左通直郎、直敷文阁、权发遣和州胡昉，右承事郎、权发遣无为军孙叔豹，各降一官。坐陈请淮西利害，所申多有异同故也。 
二十三日，诏武翼大夫、兴元府驻札御前中军第一将副将自 南思特追三官勒停，依旧自 。坐行赂请嘱，冒充金州都统司提举官职事，隐匿过犯，有害军政，为四川宣抚使虞允文所劾，故有是命。 
五月四日，诏右承议郎、怀安军签判、权知邛州冯觉降三官放罢。坐本州岛饥民啸聚，不能赈济故也。 
十一日，诏摄光禄卿、左朝奉大夫、太常少卿王瀹，摄太官令、右承议郎、太常寺主簿汪作砺，各特降一官。坐朔祭太庙、别庙，室内阙少祭器，有失点阅，为监察御史李简能所劾故也。 
二十四日，诏湖北转运判官王次张放罢。以言者论其积货营私故也。 
七月十四日，诏马军司统制官、武功大夫关青、张俊，正将、武功大夫王成、孙万，敦武郎雷世方，武翼郎王汝弼，各特降一官。部将武略大夫孙明，武经郎梅青，武翼郎吴宣，从义郎吴兴，忠翊郎薛进，成忠郎许德，队将武义大夫毛贵，武经郎王立，秉义郎常达、孙进，敦武郎王规、弋顺，从义郎李德，忠训郎李受，保义郎张义，承信郎王吉，进武校尉胡吉，进义校尉周俊，各特降两官资。坐不觉察本军 用杨皋特互相结合，持杖强盗，法(事)[寺]鞫实来上，故有是命。 
十九日，诏国子监主簿沈文放罢。以侍御史单时论其寄居 
      
宜兴，干与县政故也。 
八月八日，诏武略大夫、充荆湖南路安抚司副都总管王恭降一官放罢。以帅臣沈介劾其醉酒无礼故也。 
十四日，诏右武大夫、荣州刺史、带御器械、殿前司护(理)[圣]步军统制左佑降一官。坐昨陈献石梁河利便不实故也。 
十六日，诏左承议郎、提举江东常平李庚特降两官放罢。右朝散郎、知信州赵帅严，右朝奉郎、通判信州李桐，各特降两官，今后不得与堂除差遣。以庚等所申常平米数隐庇虚妄故也。 
十八日，诏武康军承宣使、主管殿前司公事王琪特降授果州团练使，放罢。坐传旨不实、擅工役故也。 
十月三日，诏右宣教郎、知绵州巴西县丞程敦本特降一官。坐陈乞磨勘隐匿丁忧月日故也。 
十一月十七日，诏秉义郎、合门祗候、两浙东路兵马钤辖张德明特追毁出身以来文字，除名勒停，送隆兴府编管。坐因差充贺金国正旦副使，(授)[受]冯嗣宗等贿赂请嘱，差拨入国，事发，法寺鞫勘得实，故有是命。 
二十二日，诏龙神卫四厢都指挥使、宁国军承宣使、池州驻札御前诸军都统制时俊特落军职。坐收刺守阙 用，不俟总司差官审验，擅自刺填，为总领叶衡所劾故也。 
二十三日，诏国子录郑汝谐、太学〔博〕士沈清臣并放罢。以言者论其更相诋訾，口语籍籍，不可以模范多士故也。 
十二月九日，诏武翼大夫、改差东南第五副将、建康府驻札李泽放罢。坐 
      
纵容白直兵士与军中市巡人(元)[互]相殴打，为帅臣史正志所劾，故有是命。 
十二日，鄂州驻札御前左军统制、武功大夫、兼合门宣赞舍人游皋特降两官放罢。坐侵盗本军钱粮，为主帅赵樽所劾，故有是命。 
五年正月二十七日，诏知复州冯至游、知永州刘长福并放罢。皆以殿中侍御史徐良能论其贪污无耻、郡事不理故也。 
二十八日，诏武节郎、合门祗候蓝企追两官勒停，仍特落合职。坐酒醉刃伤开河人夫故也。 
二十九日，诏提举福建常平茶事李元老放罢。以侍御史单时论其贪污不法故也。 
二月二十七日，诏利州防御使、兴州驻札御前诸军都统制任天锡责授忠州团练副使。坐在军侵用官钱数万，四川宣抚使虞允文所劾故也。 
五月五日，诏右通直郎、大理寺丞梁珩降一官放罢。以臣僚论其挟邪不正故也。 
八月十八日，诏淮东提举李孟坚放罢。坐知秀州日妄费官钱，为臣僚论列故也。 
九月四日，诏新差充江南西路参议官林一鸣放罢。以臣僚论其系故相秦桧私党，与其弟一飞皆凭恃权势，凌轹善良，故有是命。 
十一日，诏新知峡州郭大任、江东提刑蓝师稷、都大四川茶马赵不拙并放罢。以殿中侍御史徐良能论大任知袁州，日事饮宴，殊不事事；师稷昔守抚州，侵渔公帑，掊敛民财；不拙素无行检，以娼为妻。故有是命。 
十四日，诏知钱塘县孙听特放 
      
罢。坐追扰人户，预借二税，从守臣所劾故也。 
十一月七日，诏资政殿大学士、左中大夫、知温州王之望特降一官，左朝请大夫、充集英殿修撰、知台州陈岩肖落职放罢。各坐本州岛水灾，不即闻奏故也。 
八日，诏右朝散大夫、直秘阁、权发遣两浙路计度转运副使刘敏求，右朝奉大夫、直秘阁、权两浙路转运判官姚宪，各特降两官，依前直秘阁，并差遣如故。坐温、台水灾，守臣不以时奏，而二人身为监司，不能按举，故有是命。 
十五日，诏新除江南东路提举常平茶盐公事宋藻、新差充福建路参议官陈知柔并放罢。以臣僚论藻贪饕亡耻，知柔赋性乖僻故也。 
同日，诏资政殿大学士、左中大夫、知温州王之望放罢。以言者论：「其专为身谋，不恤百姓，坐视火灾，如越人视秦人之肥瘠。治第台城，舍屋间架之类，一切取办于温，巨舰相属，浮海而归。私心一纵，其欲无厌。甚至纵捕酒以残善良之家，严缉税以夺商旅之货，剥肤(推)[锥]体，酷虐日甚。永嘉之民无所措其手足，疾视之望，有如寇。」故有是命。 
十二月十一日，诏宗正寺主簿林同、司农寺主簿曾觉、枢密院检详诸房文字张敦实并放罢。皆以臣僚论列故也。 
十四日，诏武经大夫、邛蜀雅黎州都巡检汤涓降一官放罢。坐在任将捕获贼人擅自诛杀，为本路宪臣奏劾，故有是命。 
二十九日，诏左宣孝郎、守左司谏施元之，朝请郎、守起居郎 
      
林机并放罢。以二人身居出纳言责之地，朋比相通，故有是命。 
真宗咸平三年四月十日，诏诸州行军司马，节度、防御、团练副使，别驾、长吏、司马、司士、文学、参军，除特许签书州事外，不得掌事。 
六年七月十五日，诏：「臣僚坐事配流广南亡殁者，并许归葬，仍给缗钱。如同行亲族年小，可选牙校部送，归本家讫奏。」时化州奏，前比部员外郎、直史馆洪湛除名流儋州，遇赦量移，至祥州调马岭卒，一子年幼，特许归葬，官给防援，因有是诏。 
九月九日，诏自今追官人勿兼降阶勋。 
