<!-- { "loadSidebar": true } -->
三年正月二十八日， 门下省：「比岁蝗旱，民食不登，捐瘠流亡，良可哀痛，何天咎之惨耶!靖惟厥繇，往者委任不审，宠赂章闻，轻动干戈，怨气熏积，诒害于百姓，(时)[特]朕之愆。粤从更化，日徯宁谧，蠲租发廪，朝夕惴惴，惟恐赈恤之不及，亦冀在位恻然有以分朕之忧。而监司、守令间犹循习，卤莽(其)[具]文，未闻悉(付)[副]朕志。其能按察澄清而毋拘挛顾忌也欤 其能抚字牧养而毋贪婪刻剥也欤 不然，何吾民不安业而忍为寇贼之归欤 无乃毁誉未公，黜陟未明，无以使人尽其心欤 兴言及此，朕则知之，奉吾诏者，(朕)则朕之所以拳拳者欤!继自今以体国为心，以举职为能，勿欺勿慢，各励乃庸，则旌表选擢，朕不汝靳。其或缘奸邪，尚妞前非，假公营私，以自丰殖，使上德壅于下，下怨丛于上，蠹国害民，厥有常宪。斯言不渝，听之毋忽。故兹诏示，想宜知悉。」 
九年五月八日，中书门下省〔言〕：「勘会飞 
      
蝗渐有滋长，合行祭告酺神。五月五日，诏令诸路转运司、安抚司、提刑司、提举司并江淮荆湖制置司制置：原倒，据《宋史》卷一六七《职官志》七乙。、三总领所，各行下所部州县，应有蝗蝻生发去处，守令日下(癸)[祭]告酺神，仍于在城灵应寺观、神祠精加祈祷，务在速获销弭。城外分差官前去。及令督责州县，疾速收捕净尽，不得视为文具。」 
今岁以来，气 五月二十六日，臣僚言：「臣闻天之爱君，则时出灾异之证；臣之爱君，则时陈警惧之说。李沆事真宗日，取四方水旱、盗贼奏之，或者以为细事，不足烦上听，不知四方艰难之事不闻，则警惧之念有时而忘。忠臣爱君，正不当以水旱、盗贼为细故而略之也。臣伏(侯)[候]和调，风雨时若，星文顺轨，蚕麦丰登，较之往年，似若差胜。此皆陛下忧勤之所至，天下孰不知之 然上天纯爱之心，不纯降于休祥，而吉凶休咎之相乘，亦迭出而示戒。日食于春，月食于秋，疠疫流行，死亡猥众，物价踊贵，饿莩载途，气象转至于萧条，田野不免于愁孍，而其最可忧者有二焉，飞蝗之滋生也，盗贼之(寝)[寖]盛也。是虽曰遗种不除，饥寒所迫，势固有之，而图之不早，去之不速，其为患未可知也。臣乌敢忘警惧之戒哉!大抵干戈之后，必有螟蝗。曩者丑类相残，中原遗臭，蝗虫大作，飞越淮南。去岁浙江诸路所在有之，此不过自北而南者耳，其伤害禾稼，蚕食山林，已不胜其毒。乃(令)[今]遗类尚留，生育(寝)[寖]广，冬雪漫漫，莫能歼殄。自入 
      
春暄，羽翼渐生，揖揖诜诜，不可胜数。若更滋长不已，其为祸岂不有甚于去岁耶!陛下忧勤有加，不忍坐视，戒饬县州，留意掩捕，示以罪罚，而又分命臣工， 祷祠宇，循行旧典，告祭酺神，以讲求救灾之术者，诚切且至。州县之间，亦固有仰体上意，募民捕获，视其多寡，以粟易之。彼民当饥荒之余，方采草木之根以代粒食，亦固有乐然趋之以冀斗升之获者。然闻诸路所申捕到之数动以千百斛计，则所支之粟为数必多，今若靳目前之所费，存给赏之虚名，悠悠塞责，缓不及事，臣恐捕者不多而生者益盛，异时虽欲去之，不可得矣。此臣所谓可忧者一也。自古盗贼必生于贫民之无聊，类聚党合，遂至于滋曼而不能止。今不亟图，后将何及!臣闻江淮饥民多行剽夺，诸军士卒亦(寇敢)[敢寇]攘，此虽鼠窃而狗偷，讵命肆行而无惮，今江湖巨浸，棹轻舠，群不逞，舟行之人偶与遇之，则听其席卷而去，得免死已为厚幸。逮其闻之官府，而巡尉官吏惧遭责罚，务在掩覆，往往率众劝和，备偿所失，不欲上司之知。至如都城内外有被盗者，亦多总辖厢巡裒财以偿；甚多杀伤，而逃而为盗者终不获。夫被盗之家计其所失而仅获所偿，固有不得已而已者，然上下掩覆，相为蔽欺，徒党日繁，莫能究结，万一外寇陆梁，奸民乘间而起，岂国家之福哉!此臣所谓可忧者二也。臣谓二者之患，其端甚微，流祸甚大，防之 
      
于其细，虑之于其早，庶可以为善后之图。纵其蔓延而不早图之，终必有噬脐之悔。今捕蝗有格，捕盗有令，一切责之于监司、郡县，此固事之当然，盖特其细者耳。变异之来，所以巘弭于冥冥者，是必有本原之论也。臣观仁宗皇帝庆历中，盗贼猖狂，飞蝗为孽，余靖为谏官，数上疏言其事，论御盗则先于安民，论飞蝗则欲修人事。所谓安民者，不过谨改作，勿争其利；而人事之修，亦原于君臣上下之阙失。是则弭灾救患之本，陛下所不可不知也。陛下诚反而思之，国家果能不争其利，而民果能得其安平，君臣上下果能无阙，而人事果能尽修乎。若犹未也，当益勉其所未至可也，安可诿之适然哉 臣愿陛下念飞蝗之滋生，思盗贼之(寝)[寖]盛，讲求治道之本，巘消灾变之萌，警惧之心无时而忘，则转灾为祥，特反掌耳。惟陛下留神省察。」诏从之。 
六月二十二日，中书门下勘会日来稍有飞蝗，合行祭告酺神。诏行下诸路监司，督责州县，委自守令，应有飞蝗去处，疾速捕逐，再行祭告酺神。仍令于灵应寺观、廨宇精加祈祷，务在速获消弭。自指挥到日，各具(凛)[禀]遵文状申尚书省。
【宋续会要】
      
淳熙十六年五月八日自本条至本卷末，与原稿本卷第六一页至六三重，其文字仅有个别差异，今删彼存此。，诏少保、左丞相、益国公周必大特授观文殿大学士、依前少保、判潭州。寻罢职任，以少保、益国公充醴泉观使，在外任便居住。已而臣僚言其不公、不平、不正十事，乞赐罢斥，诏以必大弼谐初政，求去甚力，已授前职判潭州。继而殿中侍御史范处义又言之，遂有是命。 
绍熙元年十二月六日，诏枢密使王蔺放罢。先是，蔺丐祠得请。未几，御史中丞何澹言其「凶暴出于天资，忿戾形于面目。觊觎相位，不得则忿怒；胁持台谏，不从则谤骂。虽处西府，必欲夺东府之权，又容纵其弟莱所在暴横，乞赐罢黜」。故有是命。 
五年正月二十一日，诏特进、右丞相葛邲特授观文殿大学士，依前特进、判建康府。制书：「休休有容，本务弥缝而藏用；谦谦自牧，乃希明哲以保身希：原作「晞」，据《宋宰辅编年录》卷一九改。。虽迭闻议者之言，顾敢替相臣之礼 勉留备至，恳退弥坚。朕审其累奏之莫回，念其在公之尽瘁，用颁宸旨，俾释宰司。书殿隆名，班特高于儒学；帅藩要地，任增重于居留。体貌斯全，眷怀惟厚。」 
嘉泰三年正月十日，诏少保、右丞相、冀国公谢深甫特授观文殿大学士，依前少保、判建康府，改封益国公，加食邑一千户，食实封四百户。以深甫累章求退，诏依所乞也。 
二十四日，诏正奉大夫、参知政事张岩除资政殿学士、知平江府。以岩累章求退，诏依所乞也。 
二月 
      
二日，诏新除端明殿学士、通议大夫、签书枢密院事傅伯寿依旧端明殿学士、在京宫观、兼侍读、修国史，应合得恩数并依执政体例，仍免奉朝请。伯寿以病乞去位，诏依所乞也。 
九月五日，诏宣奉大夫、参知政事袁说友除资政殿学士与宫观。以臣僚论列，章不出，说友亦再上章丐祠，依所乞也。 
四年四月十一日，诏银青光禄大夫、知枢密院事、兼参知政事许及之放罢。以监察御史商(非)[飞]卿论列，故有是命。 
八月二十八日，诏中奉大夫、参知政事张孝伯放罢。以臣僚论列，故有是命。 
开禧元年三月二十六日，诏通奉大夫、参知政事、兼知枢密院事费士寅除资政殿学士、知兴元军府事、充利州东路安抚使。以臣僚论列，章不出，士寅亦再上章求去，故有是命。 
九月十四日，诏端明殿学士、太中大夫、签书枢密院事刘德秀除资政殿学士、提举临安府洞霄宫。德秀以病乞去位，诏从所乞也。 
二年三月二十四日，诏中大夫、参知政事、兼同知枢密院事钱象祖降两官，送信州居住。以臣僚论列，故有是命。 
三年十月六日，诏光禄大夫、知枢密院事张岩与宫观。先是除资政殿大学士知福州，岩抗章乞祠，故从之。 
十一月三日，诏韩侂胄罪恶贯盈，合行诛戮。是日，诛韩侂胄，陈自强罢右丞相、兼枢密使，特授醴泉观使，在外任便居住。续诏陈自强谪授武泰军节度副使，永州居住；苏师旦决脊，黥隶 
      
昌化军，未行间，令广东提刑躬亲处斩；王瑢送临安府王瑢：天头原批：「『瑢』一作『容』。」，史达祖等送大理寺根究。以皇子荣王奏：「今日之事，有系国家安危大计，甚可虑者，不敢不亟陈于君父之前。臣伏见韩侂胄久任国柄，轻信妄为，遽启兵端，使生灵无辜殒于锋镝之下，不可胜计。死者冤痛，生者愁苦，海内之民无不切齿于侂胄。盖其权势足以钳天下士大夫之口而不敢言，臣而不言，死有余罪。若不令其退避省愆，必致上危宗社，重贻君父之忧。欲望圣慈特发睿断，罢韩侂胄平章军国事，与在外宫观，安边继好，保邦息民，寔在此举。陈自强专意阿附，备位无补，望并赐罢黜。乞速付三省施行。」从之。给事中雷孝友缴奏：「韩侂胄植党擅权，称兵首乱，乞明正典刑。陈自强昏缪无耻，曲意逢迎，乞远加贬窜。」御史中丞卫泾言：「韩侂胄专权擅朝，干分败常，自知无所容，乃擅启兵端，觊立边功以自固。纳吴曦之赂，复授以西帅，曦竟挟虏以叛。亲信奴隶苏师旦，至秉旄钺。纳贿赂，用庸将，皇甫斌败于唐州，李汝翼败于符离，商荣败于东海，郭僎败于仪真，两淮四十年生聚遂成丘墟，南北数百万生灵之命，皆韩侂胄一人杀之也。陈自强本无寸长，侂胄念旧汲引，由州县小官不数年为次相，每对客言：『自强受恩之深，只得顺从。』自强之罪亦不胜诛。伏望将侂胄、自强重赐施行。」小帖子言：「苏师旦虽已窜谪，未正典刑，内臣王瑢违太皇 
      
遗旨，盗内帑以奉侂胄，堂吏史达祖、耿柽、董如璧继师旦用事，共为奸利，乞送大理寺根勘，依法施行。」左司谏王居安奏：「乞将韩侂胄显行诛戮，以正元恶之罪；陈自强远窜，以为朋奸误国者之戒。」小贴子：「乞尽籍侂胄家财，专为备边之用。」故有是命。 
十七日，诏中大夫、参知政事、兼同知枢密院事李壁降两官壁：原作「璧」，据《宋史》卷二一三《宰辅表》四改。，送抚州居住。以臣僚论列，故有是命。 
嘉定元年六月八日，诏中大夫、参知政事卫泾与在外宫观泾：原作「径」，据《宋史》卷二一三《宰辅表》四改。。以御史中丞章良能论列，故有是命。 
