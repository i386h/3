<!-- { "loadSidebar": true } -->
仁宗景佑二年四月七日，翰林学士承旨章得象等〔言〕：「奉诏详定司天监役人车训奏，祀九宫贵神无逐年转移宫位之法，乞行改正。又监生于渊奏，祀九宫神位止用一局，乞将九宫太一经依逐年飞宫法移位次祭告。谨按郄良遇《九宫法》有《飞棋立成图》，每岁一移，兼推九州岛所主灾害之法。又按唐天宝中，术士苏嘉庆始置九宫神坛于城东，其坛一成，高三尺，四陛。上依位置九小坛：东南曰招摇，正东曰轩辕，东北曰太阴，正南曰天乙，中央曰天符，北曰太一，西南曰摄提，正西曰咸池，西北曰青龙。五数为中，戴九履一，左三右七，二四为上，六八为下，符于遁甲。此则九宫之定位。每岁祭以四孟，随岁改位行棋，谓之飞位。自干元以后，止依本位祭之，遂不飞易，仍减冬夏二祭。国朝因干元故事，无所改更。今于渊等所请即合天宝初祭之礼，又合良遇《飞棋之图》。臣等窃谓九宫之法，本自术家时祭之文，经礼不载。昔汉室祠官所领，多本于方士，其牲币坛场之数、岁时昏晓之节，荐配 舞，即用其方，故有黄帝用枭、武夷用干鱼之类。是则为民请福，无文咸秩，宁有过立，非执一隅。今议者或以谓不必飞移，若日月星辰，躔次周流，而祭所常一。此则定位之祀， 
     
所当从也。若其推数于回复，候神于恍惚，因方弭沴，随气考祥，则飞位之文固可遵用。参议若依于渊等所请，亦协唐礼旧文。即乞祭九宫之时，差司天监官一员赴祠所，随每年贵神飞棋之方，旋定祭位。」从之。其法自天圣七年已巳入历，太乙在一宫，岁进一位，飞棋巡行，周而复始。 
英宗治平元年五月四日，翰林学士胡宿上言：「窃见前书载九宫贵神实司水旱，虽不见经，而当时尊祀，次于昊天上帝。唐明皇、肃宗尝亲祀之，虽太和降为中祀，至会昌即复其礼，仍以宰相往修祠事。国家祗若旧典，列于常祀。至和中因修时祭，光禄小吏慢祀，而震死者二人，威灵所传，耳目未远。今首夏垂尽，而时雨尚愆，有恻上仁， 走群望。昔宣王遭旱，《云汉》之诗曰『上下奠瘗，靡神不宗』。况司水旱之神，又可阙诸!臣愚以谓宜因此时，特遣近臣并祠九宫贵神。」诏令礼院详议。于是礼官上议：「国朝旧制，每岁雩祀外，水旱稍久，皆遣官告天地、宗庙、社稷及诸寺观、宫庙。九宫贵神今列大祀，亦宜准此命官就坛祈祷。」从之。 
神宗元丰六年二月二十八日，太常博士何洵直言：「熙宁《祀仪》，春秋仲月祀九宫贵神，祝文称『嗣天子臣某』。恭惟九宫贵神功佐上帝，德庇下民，虽缘方士所说，着之祀典，而函生蒙福，有助昌时。以礼秩论之，当与社稷为比。伏请依熙宁《祀仪》为大祠，其祝版即依会昌故事及《开宝通礼》，书御名，不称臣。 
     
所贵轻重相称，不失礼意。又近例，诸祠祭牲牢之数，正、配以全体，解割各用一牢。如雨师、先农皆中祠，先牧、马祖、马步皆小祠，每位亦一少牢。今贵神九位悉是正坐，异坛别祀，尊为大祠，而共享二少牢，于腥熟之俎，骨体不备，比之中祠、小祠，反有弗及。谓宜每位一牢，凡用九少牢。」尚书礼部言：「王者父天母地、兄日姊月，其于天地，礼当称臣。即九宫之神，于天地固有所降，今祝文例皆称臣，诚为沿袭之误。宜如洵直所请。又既为大祠，即牲牢与诸大祠不宜有异，及岳、镇、海、渎、五龙、司中、司民、司禄亦当准雨师、马祖，每位皆以一牢，备其牲体，则礼文大小相称。」从之，仍下太常寺修入《祀仪》。尚书礼部亦言：「五福十太一，祝版青词称『嗣天子臣某』。谨按古之祝辞，以天子至尊，虽祗事天地、宗庙，示民严上，盖未有称臣者。故礼曰：践祚临祭祀，内事曰孝王某，外事曰嗣王某。内谓宗庙，外谓郊社。《大戴礼》载祀天祝文，称『予一人某』。汉承古礼，称『天子』以事天，其赞飨辞又曰『皇帝』。魏明帝始诏礼天地、明堂、五郊，可称『天子臣某』。东晋贺循制策祝文称『皇帝臣某』，沿袭至今，盖用魏晋之制。本朝仪注、祀仪于上帝、五帝、日月并称臣，至于五福太一与九宫贵神，皆天官也，近制亦称臣。检会九宫贵神祝版，进书已不称臣，五福十太一当依熙宁六年以前故事。其被遣之官自宜称臣。如此，则不失轻重之体。」从之。 
哲宗元 
     
佑六年闰八月二十二日，礼部言：「国朝自景佑中始用天宝祠祭之法，飞易位次，以故天符不常在中。今送神乐章云『灵坛九位，直符处中』，与祀仪不协，乞下学士院改正。」从之。 
七年七月二十二日，尚书礼部、太常寺言：「比臣寮奏请祭十神太一与九宫贵神并用素食，承诏详议。谨按《唐会要》，会昌元年中书门下奏：九宫贵神坛准天宝三载 宜次昊天上帝，坛在太清宫、太庙上，用牲牢、璧、币，类于天地。又九宫贵神旧仪，牲用犊，祝版御书，玉币、乐成比类中祠。又本朝咸平四年六月四日 ，九宫贵神升为大祠。兼元佑《祀仪》，春秋祀九宫贵神，并以大祠牲牢、礼料、祭器、乐祀、玉币行礼。今臣寮言十神太一、九宫贵神与汉所祀太一共是一神，无异即十神太一与九宫贵神祭料合归一致，并用素食。太史局称：九宫、十神太一各有所主，名义不同，即非一神。故自唐迄今，皆用牲牢，别无祠坛用素食之礼。欲乞依旧制。」从之。先是监察御史安鼎奏：「窃见九宫贵神每宫祭料用羊、豕各一。谨按九神之名既见于《礼记》及诸史书详矣。汉武帝始祠太一一位，至唐天宝初，兼祀八宫，乃谓之九宫贵神。本朝自太平(典)[兴]国年后，又随太一所在筑宫迎祠之，皆因方士杂引道经、星历之学而为之也。当汉祀太一时，日用一犊，凡七日而止。唐祀九宫，牲牢类于天地。本朝春秋祀九宫太一，用羊、豕，其四立祭太一宫 
     
十神，皆无牲，以素馔加酒焉。再详星经，太一一星在紫宫门右，天一之南，号曰天之贵神。其佐曰五帝，飞行诸方，蹑三能以上下，以天极星其一明者为常居。主使十六神，知风雨、水旱、兵革、饥馑、疫疾灾害之事，《唐书》曰：『九宫贵神实司水旱，太一掌十六神之法度，以辅人极。』《国朝会要》十神太一亦云天之尊神，及十精、十六神并主风雨。由是观之，十神太一、九宫太一与汉所祀太一共是一神，无异也。今十神皆用素料，而九宫并荐羊、豕，一神而荤素不同，似非礼意，亦恐贵神未必歆飨血膋也。或曰，十神专祀而九宫泛祀，故荤素不同，是不然。既均号贵神，则其灵德必无甚异。且先儒皆以太一在九宫为最尊，不应屈尊者之所恶，以就卑者之所欲也。臣窃虑十神太一与九宫贵神祭料合归一致，并用素食。」诏令礼官详定，故有是议。 
徽宗崇宁三年四月十三日，太常博士罗畸言：「臣闻九宫者，天之贵神，主风雨、霜雹、疾疫、盗贼之事。《唐志》祀九宫贵神用牲牢、玉币，类于天地，明皇、肃宗尝亲祠之。国朝亦秩为大祀，可谓重矣。臣尝与九宫祠事，窃见诸神位并无礼神玉、询之有司，皆云自来惟用燔玉。臣窃见燔玉以(民)[ ]为之，制度狭小。按国朝《祀仪》，祀五帝之类，礼则以玉，(璠)[燔]则以 。盖近世以玉为难继，不可燔也，是以用 代之。《汉书》云：『天神贵者太一，佐曰五帝。』所谓九宫者，太一盖其一也。今祀五帝 
     
有礼神玉，祀天神之贵者则阙之，臣愚窃谓祀九宫宜用礼神玉，少仿其币之色，荐之神坐；其燔玉自从旧制。」从之。 
大观四年四月二十八日，议礼局言：「璧者天之体也，圭者天之用也。日月星辰托体于天以致用，其丽有方，其舍有次，则所谓托体也；一伏一见，一进一退，造化万物，此所谓致用也。先王制礼，用圭璧以祀日月星辰，其义深矣。所谓圭璧者，圭，其邸为璧，以取杀于上帝也。今九宫贵神皆星名，自唐时以其司水旱、风雨、霜雹、疫疠之事，有功于民，故置坛特祀。国朝因之，益加严毖，而其玉用两圭有邸。夫雨圭有邸，祀地之玉，以祀星辰以：原脱，据《宋史》卷一○三《礼志》补。，非周礼也。乞改用圭璧，以应古制。」从之。
 礼 宋会要辑稿 礼一九 祀大火星 
     
祀大火星
仁宗康定元年十月十七日，太常博士、集贤校理胡宿言：「窃闻南京鸿庆宫灾，此上天示变，以告人主。臣未暇推言灾异之意，略陈经义，愿国家修火祀。臣谨按《春秋》，士弱对晋侯曰：『古之火正，或食于心，或食于咮咮：原作「味」，据《左传》襄公九年改。。陶唐氏之火正曰阏伯陶唐氏：原作「唐令」，据《左传》襄公九年改。，居商丘。祀大火，〔而火〕纪时焉。而火：原脱，据《左传》襄公九年补。」说曰：火正，谓火官也，掌祭火星，行火政，后世以为火祖。相土，契之曾孙，代阏伯后主火星，宋其后也。按商丘在今南京，太祖皇帝受命之地，当房心之次。以宋建号，用火纪德，取于此。至真宗皇帝始升建京邑，号为三都。则阏伯之神上配大火，国家之兴，实受其福，至于祀典，犹宜超异于昔。今阏 
      
伯祠在商丘之上，丘高二十余丈，祠屋制度狭小，又不领于天子之祠官，岁时府吏飨祀而已，甚非报本尊始崇秩祀之意也。臣愚愿诏太常列于祠官，春秋二时遣使持版祝、赍祠具，或遣近臣，或委留司长吏摄行祠事，对祭大火。比年国家数有火灾，宜遣使告谢，因饰祠宇，以伸严奉之意。」诏礼院详定以闻。 
