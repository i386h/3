<!-- { "loadSidebar": true } -->
制，年运五纲。本府再申：窃惟使司欲增卖五纲，非务虚名，盖求实利。若纲数徒增，实利无盖盖：疑误。；何取于此 今计使司每运海口仓盐一纲，计本钱三千六百贯文省，运到盐计一十二万二千斤，除分隶运司增盐、经总制盐、府司助学、填欠耗盐、官兵食盐，共计四万七千八十八斤一十两九钱外，使司实合得盐七万四千九百一十一斤五两一钱，每斤八十三文五分九厘足，展省计一百单八文五分六厘，共计钱八千一百二十二贯三百七十四文省。若使司自行出卖，合于内除豁饶中赏盐九千一百九十九斤八两，实止有盐六万五千七百一十一斤一十三两一钱，计价钱七千一百三十三贯六百七十七文省，除豁出使司支过纲本钱三千六百贯外，实收净息钱三千五百三十三贯六百七十七文省。合五纲之息，计盐一十六万二千七百五十二斤三两五钱，为钱一万七千六百六十八贯三百八十五文省。今本府欲止以四纲为额，却代为使司出备四纲赏盐二万六千七百九十八斤，计钱三千九百九十四贯七百九十文省，仍将府司合得分隶助学、填欠耗盐、官兵食盐共二万八千九百二十六斤五两六钱，计钱三千一百四十贯二百四十七文省，本府更不分隶，自行抱认陪贴，变卖价钱，一并解发。如此，则每纲使司净收本利钱八千九百一十七贯四十三十六文省原书天头注云：「四十三十恐误」。，通四纲计之，则是本府岁为使司抱卖盐三十二万八千五百七十一斤零一十两，计本利钱三万五千六百六十九贯七百四十四文省，除豁使司本钱一万四千四百贯外，净收息钱二万一千二百六十九贯七百四十四文省。比之五纲，不免分隶。及有增解使司钱三千六百一贯三百五十九文省，在本府虽日止抱四纲，而有阴纳五纲之实；在使司则坐收五纲之利，而有止运四纲之名，实为两便。其嘉定十一年分抱卖四纲盐数已行打筭，均于小上供日分卖至当年终外，自嘉定十二年以后，每岁除卖大上供及其它窠名日分，计一百一十七日外，其二百三十八日系小上供日分，合将上项盐均日分卖，每日卖一千三百八十斤八两，解钱会一百四十九贯八百六十七文省，所合再具申明。又准提举司行下，豁退小尽六日，计二百三十二日，每日合纳钱会一百五十三贯七百四十九文省。本府再申：一年以三百六十日为准，除小尽五日计三百五十五日，从例以二十日为率，内六日大上供，一十四日小上供，就大、小上供日分共豁一十七日。卖诸军冬衣盐盐字后疑脱，「钱」字。，大小供计一百六日小：疑当作「上」。，内六日系卖冬衣盐钱；小上供二百四十九日，内十一日系卖冬衣盐钱。除豁上项一十一日外，实计只有小上供二百三十八日。屡经磨筭，委无参差。使司既欲每日搀解三贯八百八十二文，敢不遵禀!自嘉定十二 
      
年小上供日为始，且从行下钱数解发，但不出四纲数目，在前在后，初无所妨。候转变四纲解及八分，却将余二分解未尽钱再均日分，赶至年终解足。称年不论闰，月有闰月，纲无闰纲，遇闺月合住解。具申提举司从申外，又续准提举司牒：有先来在路一纲，目下运到，欲免分隶助学等盐，从本府一顿解还价钱。奉台判：此纲系今年约定四纲之外，今提举司运到之纲，系在立约之前，况已般运到府，只得本府抱卖，本息难以又免分隶。合纽筭，除豁外，所有提举司合得斤两实数帖盐钱库，以三分见钱、七分官会一并解纳，后不为例，庶免异时混淆，破坏成约」。上项事理，今编写次第，使后来者有所考云，具在石刻。 
比较都盐仓秤盐法物轻重事：本府都盐仓元管石法物一副，专一称盐出入行用；河下所管铁法物一副，专一检秤。外五县税户运到盐纲，公恐两秤轻重不等，公私有亏，令行比较，奉判律度量衡，所贵均一，足以示信于天下。盐货一也，而河下法物比都盐仓法物，每箩取平增重二斤十四两二钱。夫权衡诚设，不可欺以轻重，此一定不易之理，今权衡错杂，轻重不伦，公私何以取信 况取之于民者既用重秤，而纳入于官者则轻秤，尤无此理。虽曰本仓秤入之际，秤头稍高，自足以补轻秤之折，要非良法，亦非正论。于理只合仓秤、河秤，并用一般法物。仓秤既是本府较定，运司覆较，发下本仓，年数已深，难以更改，但当取河秤赴府销毁，证仓秤元样一般改造，分毫不可异同。候造讫，赉赴本府，集府官对众从公较定，取至无差，却行解发赴转运司覆较，开雕岁月，官司印押讫，发下河头使用。目即新秤未成，遇河下有税户盐纲到日，且关借本仓见行官秤前去。官司既要于秤头取少出剩，以防耗折，民间亦岂不愿赢落些小秤头归家取利 若本仓河次垂鱼一般高低，官既不折，民亦不亏，岂不两便 大抵官司纔要些小便宜，必是民间有语，兼所谓便宜不到官司取了，往往是筭巧得拙，便宜却被他人讨了。不如大家两平，彼此无相亏，方是经久可行之道。送案从今判日下措置施行，仍榜本仓及河次晓示。 
不取都盐仓出剩：旧例：本府衙前使院人吏、诸县税户运到盐纲，赴都盐仓入纳。交秤之际，既取出剩，自都盐仓发过府衙，包卓局又取出剩，所谓出剩，官未尝得其利，徒为合干人弊幸之地。兼之两处各求赢余，则包卓局未免减落斤两，夹杂灰沙，卖与百姓，此弊久矣。公措置都盐仓，交秤不许辄取出剩，只据每箩斤两发过包卓，其包卓局依则例斤两，不得来杂外来：疑当作「夹」。，如有出剩，据数收附。自此出剩斤两，在公方得其实，而民间又得斤两饱足玹净之盐，以此发泄，课利顿增。 
革都仓盗卖官盐之弊：都仓为合干人蠹蚀之地久矣，走失官物，前后殆不可以 
      
数计。公一日入仓，亲行检校，出至门子房侧，望屋后小径通人往来，云：是守宿人巡更行路。因至其所周视，团墙低矮，不满五尺，与居氓室庐相抵，隙穴甚多。又检校门子房，内贮盐五十四则零一十一斤。公意此盐当时传出墙外，试令吏卒以盐则就墙里传过，便可交手分付，见得前后盗盐，非止一端。问之提督、监官，皆云不知，即送门子在院并一行专秤同勘。狱吏王椿受嘱，改送右院。右院狱吏池润，又复客情，却送左院根勘。左院具呈池润，改送建安县，王椿改送瓯宁县，各勘出受嘱情弊，断配二千里。右院勘到专知江珍、秤子叶徐、刘保、陈宗、周荣、颜和、程昌前后盗卖官盐一万三千六百斤、张辉、段庚盗过扫地官盐七百五十斤，江先、邱三知情，为江珍等卖过官盐五千七百五十斤，各分受价钱入己。随情理轻重杖脊，配隶佑藉。公措置为永久之制，省去提督官州府自行其事，监官则改差郑作院、周监务两员同共监视收支帖。北厢官相视到仓门右边，并系低墙，居民一十二家靠墙居住，即是日前盗出官盐之所。限三日起离，毁拆元屋，自专秤、门子以下，别差人抵替。折去门子旧房，只于仓门外起小房守把，合干火工、秤子等，遇夜于围墙外及仓门下守宿看管，不得擅入仓内。监官临门，使臣李副尉每日黄昏时入仓周视讫，封锁仓门。过夜不测于仓外点检守宿人数，傍墙居民自陈闰而下悉从。三日约起离拆屋，独林俊系提举司孔目，不尽毁拆，犹有顾恋之色。公不敢以私废公，判下打量合拆屋基丈尺，拨和乐坊官屋地基如数与之换易，仍给钱与之改造。自陈闰而次，各给般移钱。改筑围墙三十九文六尺，高一丈，阔四尺，石基高二尺，余底阔五尺。又筑东边围墙，高大与西相称。重结大门油饰，别换门牌，增筑仓后墙高低丈尺，与东西一同，灰油如法，费钱二百五十六贯八百五十六文省。不惟宿奸顿扫，官课骤登，而仓之规制亦为之一新矣。
 食货 宋会要辑稿 食货二三 盐 法 
     
宋会要辑稿 食货二三
盐法
广南路东路
广州在城：一万六千三百六贯八百一十六文；新会县：五百一十五贯六百三十七文；增城县：六百九十九贯六百四十四文；东莞县：一千三十七贯一百九十五文；清远县：七千八百六十五贯二百五十六文；怀集县：九千六百八十三贯八百二文；东南道场：二百四十九贯九百八十二文；乡径场：四千八百三十三贯一百二十四文；马头场：一百六十四贯四百七十文；西南道场：一千七十三贯四百七文；石田场：三千二百一十贯五百文；吉河场：一十七贯七百三十六文；疆场：一万七千九百八十四贯五百九十文；吉利窑场：三千三百五十八贯二百八十七文。 
韶州在城：五万九千二百八十六贯六百九十一文；乐昌县：二千二百七十五贯九百八十三文；仁化县：一千四百九贯九十一文；玉湖镇：三百贯四百七十三文；土蒙 衷镇原书天头注云：「 衷一作土里」。：二千五百六十六贯二百九十九文；五江场原书天头注云：「五一作伍」。：一千七百六十九贯四百八十六文；浙桥场：一百六十八贯八百三十六文；黄阮场：三百五十七贯一百四十四文；白石场：三百七十四贯九百四十文；岑水场：八千一百八贯三百五十六文；高滕场：三千四百七十贯一百八十二文；翁源县市：八百二十五贯四百二十五文；州头津：四千四百六十七贯五百三十三文；蜾阮津：五百六十三贯七百 
     
