<!-- { "loadSidebar": true } -->
示以蜀寇伪印、僣服、金银铠甲、旗帜等物。先是，青城县贼王小波聚徒数千，掠邛州境内，九州岛都巡检使张 率兵讨之。初与贼战，俘斩甚多，殆晚，俄命抽退，返为贼众所乘，张 马倒战殁，诸军败衄，贼因据邛州，其势由此大盛。次攻蜀、汉、怀安军等，皆为贼下之，遂入(城)[成]都。其从乱者浃辰间仅数十万。王小波因斗伤寻卒，其妻弟顺代领其众，因僣称伪号，置官司，贪暴威虐，民甚苦之。方欲尽文成都居民丁壮面以隶军，期以五月七日，而前一日败死。 
三十日，峡路巡检使白继赟等遣殿直翟继恩驰奏：「于五月十九日率军士渡夔州西津，与巡检使解守颙等水陆相会，掩杀下草寇二万余人，夺到大小船千余艘，并获弓弩、枪剑、旗鼓、印篆、骡马等物称是。(某)[其]立功将校骑卒，已次第优赏讫。」诏赐翟继恩紫罗衫、涂金带、绢三十匹。 
至道元年正月，寄班殿直王德钧自府州驰奏：「今月五日，契丹寇府州界，节度使折御卿率蕃汉兵士掩袭之，斩获约五千人，得马五百匹。突厥太尉、司徒、舍利死者二十余人，生擒吐浑首领号太保者一人。」至是，御卿遣德钧先押吐浑首领赴阙并以状闻。帝对于便殿，诏德钧口陈杀虏得胜之状，并画地指其山川险隘蕃戎败亡之处。帝笑谓左右曰：「北戎小丑，轻进易退，朕常诫边臣不与争锋，待其深入，则乘便掩杀，必无遗类矣。今果如其言。」左右皆呼万岁。又谓诸将校 
      
曰：「赵保吉一孺子，其谋主乃张浦耳。朕常厚与锡赐，遣其暂来。今保吉已令张浦押马入贡，彼舍张浦如亡左右手，今又闻杀败契丹，谅丧其魂胆矣。因称赏御卿之忠孝、将士之勇敢者数四焉。赐德钧锦袄子、涂金银束带，绢五十匹，补随行安庆军译语一人充本营副兵(使马)[马使]，释擒到者吐浑，皆赐锦袄子、银带、绢一十匹。 
翌日，宰臣吕蒙正率文武官贺于崇德殿。先是，制授府州观察使折御卿节度使，而兵不满数千，帝戒曰：「北虏常小西戎，必轻敌而深入或至境。尔可先令近下蕃族以羸师而诱之，伏精兵以击之，必在吾彀中。」至是，御卿遵用圣算，果胜焉。帝因谓左右曰：「用兵之法，古贤所著兵书已备，无以越其规矩焉，在人探讨耳。朕粗留心。至若汉高祖以必战而灭楚，晋谢安以孤军而败秦，此用兵之妙也。夫文武之略，天不赐全，倘使张良有韩信之武勇，韩信有张良之沉谋，则高祖焉能驾驭之乎!朕每出兵攻伐，意颇精密，将兵之人丁宁谕之，不听者多至败事。」侍臣对曰：「陛下料敌制胜，天之所授，固非臣下所测度也。将帅倘能上遵成算，则何往而不克矣。」 
二十一日，帝又谓诸将曰：「契丹前寇府州，众约二万，败绩之日，殆亡其半。韩德成探知府州兵少，将谓我师不设备，所以率众轻来。折御卿果于克敌，能以少敌众，此亦天赞其勇，使败其丑类耳。昨得奏报，又称夺得马数百匹，韩德威 
      
一男死于锋刃之下，犬羊丧沮，无似此时，今后料应不敢轻议南牧矣。」侍卫马步军都虞候傅潜等对曰：「边将用师，皆禀宸算，非圣智深远，料敌如神，亦不能致此克捷。」 
二年九月，夏绥路马步军都总管王超、延州马步军都总管范廷召等各遣入内高品岑保正、入内高品贾继隆等走马入奏：「两路大军入贼界，到乌田池会合，掩杀蕃贼五千余人，生获二千余人，杀来慕军主一十人，乞啰指挥使二十余人，获马二千匹，衣甲、器械、粮储、老幼极多。蕃部溃散，贼首李继迁遁走。今月二日，兵马各分屯沿边。」文武百僚诣崇德殿称贺。初，继迁居边，未甚为患，及其兄赵保忠入朝，继迁得资财及攻掠边上，遂稍有物力及人众，又阻绝灵武粮运，甚为边患。朝廷每加慰抚以怀来之，终不复从。欲兴兵击之，议者异同。帝察其情状，决意讨之，乃授以主将方略，阅兵于崇政殿按之殿：原脱，据《长编》卷四○补。。及遇敌布阵攻击，一如所教，故大败贼党，焚荡其巢穴，收取其老弱无有遗者。初，帝谕令多以旅弩射之。及遇贼，射矢齐发，贼无所施勇，仅能一发而遁。凡十六战而抵其窟穴焉。时帝闻之，谓傅潜等曰：「朕授将帅方略，至于合战还师之期，悉如所料。但不尽遵，致漏此小贼。况自即位，未尝如此杀戮夷狄，盖事不可容耳。自师兴已来，历春夏，皆躬亲谋度，夏中严暑尤甚。常用意军事，未敢宁息。大抵行师布阵，当务持重，虽有勇者率 
      
数十人以犯贼阵，亦无能损益，适足挠乱行阵。是以朕深诫之，令犯令者必斩，果无人敢轻率者。布阵是兵家大法，非常情所究，而小人有轻议者，甚无谓也。朕自为阵图与王超，令勿妄以示人。超回日，汝可觅朕所受图视之，当知也。」傅潜等对曰：「圣谋深远，非臣下所及。」 
真宗咸平二年九月，镇定高阳关都总管傅潜遣右侍禁郭筠驰奏：先锋田绍斌、石普与知保州杨嗣败虏众于廉良路，杀二千余人，斩首五百余级，获马五百匹，兵仗铠甲称是。从臣再拜称贺。翌日，群臣诣崇德殿贺。 
三年正月，高阳关具冀州路都总管范廷召等贝：原作「具」天头原批：「具当是贝」。《宋史》卷六《真宗本纪》一亦作「贝」。据改。，遣寄班侍禁郭筠驰骑入奏：「今月十九日，领兵追契丹至莫州东三十里，大破之，斩首万余级，获所虏老幼数万，鞍马、兵仗不可胜纪兵：原脱，据《长编》卷四六补。，余寇遁逃出境。」宰臣率百官称贺。 
二月八日，灵、环等州马步军都总管李继隆等差内品冯从顺驰奏称：据熟仓族(番)[蕃]官、会州刺史癿遇口执称，蕃贼李继迁亲从军主史癿遇部领手下人马，沿山巡栏。寻差内员僚直都虞候田敏、马军司军头龙卫副指挥使王全斌量部领马步兵士，并诸班使臣及诸内殿崇班刘承蕴应接。准刘承蕴、田敏等言：今月二十四日，部领军马就史癿遇双埠盘泊处，一战杀蕃贼二千余人，获首级三百七十，牛羊、驴马七千余头口，及衣甲弓箭器械不少。继迁遁逃，不知所止。见袭逐捕杀次，其牛羊 
      
等并给散诸军并蕃部次者。初赐熟仓蕃官、会州刺史癿遇金腰带、晕锦袄子，彩五十匹，茶五十斤，一行将校等第支赐赏银，诸军得功员僚各转一资，刘承蕴转西京作坊副使，冯从顺赐束带、锦袄子、绢三十匹，都总管李继隆并策应得功人等，并 书奖谕。同去蕃军，令李继隆约量支与茶彩及赐酒食。 
三月，西川七州都巡检使张思钧遣绵州司法参军樊信明驰奏：败王均于汉州，居民安堵，帑藏如故。知益州雷有终遣其子太常寺奉礼郎孝若驰奏孝若：原作「李若」，据《长编》卷四六改。：败均贼于弥牟镇，斩级千余，残众奔溃。供奉官元继明自剑门驰骑入奏：知益州雷有终等败王均贼党，获其伪伞盖、金枪等物。 
四年十月九日，北面都总管王显遣寄班夏守赟驰奏：「十月十六日，前军与契丹遇，大破之，戮二万余人，获其伪大王统军铁林相公等十五人首级，得伪印二，以『羽林军』为文，收甲马甚众，首领遁去。」宰臣称贺。 
五年正月二十六日，环庆路总管张凝等上言：「正月一日领兵入贼界，生擒帐族二百余，毁刍粮八万数，斩级五十余，获牛羊、器甲二万。」 
景德元年闰九月二十二日，北面都总管王超等言：「北平寨田敏、杨勋，威虏军魏能等，合兵与虏战，大破之，斩获首帅，夺其印。莫州都总管石普等奏虏逼顺安军，率所部击走之，余人并降。」诏嘉奖。 
二十五日，威虏军、保州、岢岚军、北平寨、莫州路总管等并言击破契 
      
丹。群臣奉贺。 
数合，逐北约二十余里，斩首千余级，生擒七人，获马牛杂畜、衣服、器杖凡三万三千计 大中祥符九年九月，知秦州曹玮等言：「昨八月内，侦知宗哥唃厮啰、蕃部马波叱腊、鱼角蝉等，率马衔山、兰州龛谷、毡毛山、滔河、河州蕃兵至伏羌寨界三都谷下寨，臣等寻于当月二十四日领兵召集熟户防遏，相次马波叱腊等率蕃兵约二万分为三队来当官军。臣等与之角「获」上原衍「斩获」二字，「杂」原作「鸡」，并据《长编》卷八八删改。。马波叱腊等遁去。官军将士被伤者百六十人，阵殁者六十七人，其立功将校、使臣凡百三十九人，望加酬奖。」诏赐玮洎洎：原作「泊」，据文意改。《长编》卷八八作「及」。、驻泊钤辖高继忠、都监王怀信锦袍、金带、器弊，立功者第迁一资第：原作「策」，据《长编》卷八八改。，仍赐金帛，阵没者恤其家。 
仁宗天圣四年正月，泾原路走马承受公事王从德言：「知镇戎军王仲宝、本路都监李道、史能破原州界康奴族，焚巴沟首领逋讹等六门帐子七百余所，斩首九十七级，获牛羊马驴器甲千计。」赐器弊有差。 
康定元年九月，陕西经略安抚副使范仲淹言：「环庆路副都总管任福等破贼白豹城，烧卢舍酒税务仓草场、伪李太尉衙，及破荡骨咩四十一族帐，兼烧死土土空中所藏蕃贼不知人数，又擒伪张团练及蕃官四人，麻魁七人，杀首领七人，获头级二百五十，马牛羊 七千一百八十，器械三百三，印记六。官军死者一人，伤者六十四人。」初，贼大领兵寇保安镇戎军，福等自庆州东路华池、凤川 
      
等镇，声言巡边，召都巡检任政、寨主胡永锡、凤川监押刘世卿、淮安镇都监刘政、监押张立同议入界，以牵制贼势。九月十八日，军行至柔远寨，犒设熟户蕃官，且戒以不得离席。遂与诸将分布地分，以驻泊都监王怀正团白豹城西面，攻李太尉衙，守神林都路；北洛都巡检范全围城东面，守金汤路；柔远寨主谭嘉震、监押张显围城北面，守叶市族路；走马承受石全正围城南面，驻泊都监武英入城；任福押大阵居城南，又遣别将部领所(稿)[犒]蕃官行马前。自柔远至白豹七十里，夜漏未尽，至城下，四面合击。平明城破，纵蕃部军人等大掠，焚其巢穴委聚方四十余里。是日晚还军。 
神宗熙宁六年三月四日，熙河总管高遵裕言得经略使王韶牒，已于二月二十二日领大兵(收)[攻]下河州。先锋斩首千余级，木征遁去，生擒其妻瞎三牟并子续本洛，言尽得六州之地二千余里。至十月十三日，宰臣率百官诣紫宸殿称贺。 
