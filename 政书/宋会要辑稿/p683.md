<!-- { "loadSidebar": true } -->
三年八月，遣使西京至陕府修葺道路，以霖雨坏道故也。 
仁宗天圣二年五月二十八日，苏州言修土石塘路毕，降诏褒谕，赐赉有差。 
庆历二年三月十二日，诏河北比岁积雨坏道涂，其堑官路两旁阔五尺、深七尺，民田各于封界阔三尺、深五尺，以泄水潦，限半年功毕。 
三年七月二十七日，秘书丞、知兴元府褒城县窦充言：「窃见入川大路，自凤州至利州剑门关，直入益州，路遥远，桥阁约九万余间，每年系铺分兵士于近山采木修整通行。近年添修所使木植万数浩瀚，深入山林三二十里外，采斫辛苦。欲乞于入川路沿官道两旁，令逐铺兵士每年栽种地土所宜林木，准备向去修葺桥阁。仍委管辖使臣、逐县令佐提举栽种，年终栽到数目，批上历子，理为劳绩，免致缓急阻妨人马纲运。」诏令陕西及益州路转运司相度施行。 
五年九月二十七日，北作坊使武继隆言：「窃见河北西山有土门路，自真定府与河东往来相接。景德年已前，勾抽河东军马策应河北，出入大路。今岁河北雨水稍多，冲注成涧道，乞令逐处官吏常切修葺，不管阻滞过往客旅车马。仰本地分县尉司不住巡觑点检，仍令每年秋初举行，万一缓急勾抽军马，过往且免阻滞。」诏令河东都转运司相度，只作本司意度牒平定军点检。 
     
嘉佑二年十二月二十九日，置街道司指挥兵士，以五百人为额。 
神宗熙宁十年二月二十四日，利州路提刑司言：「准朝旨送下李杞奏：『成都府至凤州大驿路，自金牛入青阳驿，至兴州，虽兴元府界亦有褒斜路，久来使命、客旅任便往来。昨利州路提刑范百禄擘画，改移兴元府路作大驿路，及拨并马递桥阁铺兵级在彼。今兴州一路直通秦州，以至凤州河池县界首，甚有桥阁约二万余间，兵士数少，(虽)[难]褒斜新路自金牛驿至褒城县驿，计三程，悉系平川，别无桥阁。自褒城驿至凤州武休驿，其间只鸡翁岭一处，虽系山路，目下修葺宽阔，通过无阻，创置驿铺，费用不少。勘会未移路前，递年科拨兴元府、洋州人户苗税，往兴州旧路沿路送纳，累路程驿差官受纳，监驿支遣，地里遥远，住滞人户。今新路口有曲滩驿一处，差官监程外，褒城等县倚郭程驿，兴元府、洋州人户只就县仓 以修葺。况今收买川茶，正由此路。乞除秦凤、利州路系元相度外，别路选差官再行相度新旧路经久利便，令逐路提刑司相度利害，具合措置事状。』伏(逆)[送]纳，别无阻滞。县司官员兼管勾支遣，亦不妨职事。其褒斜新路于沿路铁钱界，经久委是稳便。所有铜钱界武休驿至凤州计三程，系秦凤等路，本司不见彼处利害。又成都府路提刑司言：『旧路自凤州入，两当至金牛驿十程，计四百九里，阁道平坦，驿舍马铺 
     
完备，道店稠密，行旅易得饮食，不为艰苦。新路自凤州由白涧至金牛驿，计三百八十五里，虽减两驿，比旧路只少二十四里，随山崎岖，登陟甚难，复少居民，又无食物，人情以此厌劳。如发川(网)[纲]往秦州，只从旧路行至故驿，便可直入成州。如由新路，须过凤州，五程至凤翔府，方有路去秦州，缓急应副边须，亦恐非便。今茶纲见行旧路，商客皆由此出，惟请券驿马各不获已，二者较之，利害甚明。若谓新路兴功不少，驿铺已成，未欲遽更，深虑久远人言不便，必须改复，则旧路阁道已隳，异时修完烦费。』又秦凤等路提刑司言：『成都府至凤州大驿路，自金牛驿程入青阳驿至兴州，虽兴元府界亦有褒斜路，任便往来。去年改移兴元府路作大驿路，及并马递、桥铺兵级在彼。今兴州一路直通秦州以至凤州河池县界首，桥阁约二万余间，兵士数少，难以修葺。况见今官中收买川茶，正由此路经过。』本司相度得旧路道里远近若不相较，驿程只减一程，如从初不开新路，即省得工费。今既施工修盖马铺、驿舍，用钱不少，如却行旧路，即虚弃工费。兼新路已修完备，实宽得兴元、洋州百姓远输。旧路四处溪江或遭泛涨，即阻节过往，及飞石中行人，常有死者，新路并无此患。兼合添置一驿并递铺，如允从，即别具合添置去处申奏次。」诏送枢密院施行。 
八月十一日，入内内侍省都知张茂则言：「今相 
     
度到虏使驿路出澶州，西趋黎阳，由白马县北侧近，可以系桥通行。」从之。 
元丰元年十一月二十一日，卫尉寺丞、知三泉县庄黄裳言：「本县当益、梓、利、夔四路之冲，昨议者请废北路，复褒斜故道，以减程驿，宽汉中输纳之劳。今日较之，为害甚于前日。」诏委刘忱、李稷同比较，既而忱等言：「褒斜新路视兴州旧路，虽名减两程，其铺兵、递马皆增于旧。又卒亡马死相寻，官吏馆券、给请亦倍旧路，虽号十程，比新路纔远八里，且多平慢。新路虽减科发洋州税米四千余石，乃移拨兴元府、凤州税米二万余硕。今若行河池旧路，迁复马递铺官舍亭驿，略加修整，即目如故。兼可减河池、两当、二里三驿。」诏三驿不减，余并从之。初，三泉县之金牛镇有东、北两路，北通陕西、秦凤、熙河、京西诸州，以至京师，东通梁、洋州。熙宁七年，利州路提点刑狱范百禄建言，废北路，复褒斜路。至是，黄裳疏其利害，下忱等比较，从黄裳所请也。 
五年二月二十三日，熙河路都大经制司言：「相度通远军去定西城路为便，乞自女遮谷以西隶通远军，龛谷寨以北隶兰州。」从之。 
九月二十五日，滑州言：「刀马河水泛溢，韦城以南至长垣，人马不通。」诏开封府界并滑州信使所行道，专委通判滑州苏注主管。 
在京每年开淘渠堑之际，并是近街筑坑，以备盛泥。若 徽宗大观四年三月十九日，儒林郎、前镇宁军节度推官慕宗亮奏：「臣伏 
     
天下当过街路与旅店中有井无栏木。其上件坑、井，若是阴黑，无眼人或有酒人遗身在内，必害性命。臣今欲乞天下当过往街路有井无栏木，令地主修置。在京泥坑无物遮栏处，令逐处地主每一坑用小柱四条，各高四尺，安在坑边四角，以一寸围径麻绳围三五遭，可遮栏得，免伤民众性命。仍令逐处合干人常切照管，如井栏损动，即令修补，常要牢固。」诏依所奏。虑民间出办颇似科率，并官中修置。在京令尚书工部、将作、都水监疾速施行。 被风吹，土在坑面上，共地一色，又无物遮栏。及 
政和三年八月九日，归州奏：「本州岛西门蜀江咤滩俗号人鲊瓮，大石四五截江道，夏秋舟行者多罗其害。欲候水落，开凿滩石，以避其险，乞给度牒二十道充费。」从之。 
六年四月二十二日，工部奏：「知福州黄裳状，契勘本路八州军，建、汀、南剑州、邵武军驿路，从来未曾种植，并福州尚有方山北铺，亦未栽种，遂致夏秋之间，往来行旅(胃)[冒]热而行，多成疾疫。遂专牒委自逐处知州军，指挥所属知县、令丞劝谕乡保，遍于驿路及通州县官路两畔栽种杉松、冬青、杨柳等木。续据申，遍于官驿道路两畔共栽植到杉松等木共三十三万八千六百株，渐次长茂，已置籍拘管。缘辄采伐官驿道路株木，即未有明文，伏望添补立法。本部检承政和令，诸系官山林，所属州县籍其长阔四至，不得令人承佃。官司兴造须采伐者， 
     
报所属。政和 ，诸系官山林辄采伐者杖八十，许人告。政和格，告获辄伐系官山林者，钱二十贯。本部看详，乞依前项条法，诸路作此。」从之。 
宣和元年八月十六日，权发遣京畿提点刑狱公事许戚奏：「州府县驿舍以待宾客，吏习弗虔，不以时察，或梁桷挠折，或墙壁圮坏。欲望特降睿旨，俾诸路各行修整，严责州县常切觉察。」 
高宗建炎四年六月二十九日，诏：「车驾不测巡幸，令浙西、建康府、江东路安抚使司疾速豫行计备经过去处钱粮、舟船、顿递，即不得开修道路，过为供帐，却致搔扰。」 
十月四日，提举两浙市舶刘无极言：「知宣州李光状，为临安府于潜知县陆行可将千秋岭路掘断事。无极相度，千秋岭通彻太平、宣州、广德军、建康府，正系冲要控扼去处。东西两山，上阔一千余丈，万一贼马奔冲，直趋(木)[本]府至越州，或取严州直趋温、台、明、越州，若不掘断，临时措置不久。又恐传送机密文字、纲运往来不便，欲开掘中间，量留三五尺以通传送文字、纲运、商旅，稍有警急，并工掘断。」从之。 

绍兴三年十二月九日，知临安府梁汝嘉言：「被旨委开火巷，今乞用旧陌巷开城，如丈尺不及，即拆及三丈之数。如屋宇稍密，巷陌遥远，别画图申取指挥。」又言：「巷阔者不过一丈，狭者止五尺以下，若一 展作三丈，恐拆去数多。欲将已烧去处只展作一丈五尺，不经火处展作一丈。」诏并依。已降空留三丈指挥更 
     
不施行。既而殿中侍御史常同言：「近者有司以遗火延烧之频，乞于执政、侍从之居、仓库四面各毁民居，开留隙地，计所毁无虑数百千家。连日急迫，与延烧无异，民咨胥怨，有害仁政。乞除仓场库务四面量留空地外，其执政、侍从傍近居民，特免毁拆。」诏执政府第元降空留丈尺指挥减二丈，只空留三丈；侍从官宅不经烧毁去处，并免毁拆，余依已降指挥。 
孝宗淳熙三年二月二十七日，四川茶马司言：「兴(县)[州]顺政、长举两县栈(阅)[阁]旧置武臣一员充巡辖，人兵三百，专一巡视〔修〕葺。今乞令诸司共措置，务令经久，仍招填人兵，依时修治栈道。」从之。 
十二月十一日，诏：「临安府都亭驿至嘉会门里一带，居民旧来侵占官路，接造浮屋，近缘郊祀大礼拆去，旋复搭盖。如应日前界至，且听依旧；其今次侵展及官路大段窄狭去处，日下拆截。其余似此侵占去处，令本府相度，开具以闻。」
七年六月二十三日，临安府言：「奉诏，本府居民添盖接檐突出，并芦席木石秋侵占街道，及起造屋宇侵占河岸，如有不伏去拆违戾之人，令追捉于地所断遣，枷项号令，候犯人替。本府除已尽行去拆，如有居民并百司公吏不伏去拆违戾之人，收录解府，送狱根究断罪。内有官户追干人解府断罪，并(道)[号]令候犯人替。」从之。 
光宗绍熙二年四月十六日，诏临安府传法寺并烧毁居民去处，其寺面南街道为俯近重华宫，宫墙比 
     
旧展退北一丈，经烧居民不许搭盖。继而知临安府潘景珪言：「宫墙外诸处官府毗近居民，除见有楼屋免行毁拆外，日后不得添造。」从之。 
