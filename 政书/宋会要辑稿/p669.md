<!-- { "loadSidebar": true } -->
〔潭州〕：唐武安军节度，干德元年降防御州，端拱元年复武安军节度，大观元年升为帅府。大观元年十二月十二日，诏：「潭州居三江五湖之中，地大物众，亦尝僭窃；邵州最处极边，外制溪洞。除邵州已降敕为望郡，潭州为帅府，兼湖南路马步军总管。」 
常丰县，干德三年以常丰场置德：原作「道」，据《宋史》卷八八《地理志》四改。，开宝中废隶长沙县。 
衡山县，〔淳化〕四年自衡州来隶。 
善化县，元符元年置。 
益阳县，绍兴三年隶鼎州，五年还隶。 
元符元年六月十六日，湖南安(拨)[抚]申：「潭州长沙、湘潭县户口狱讼繁多，乞将长沙县一十二乡数内 
      
拨出附近五乡，及湘潭县管下八乡于内拨出两乡，共七乡，别立为一县，以善化为名。」从之。 
绍兴三年四月十八日，知潭州折彦质言质：原注「缺」，今据《建炎要录》卷六四补。：「程昌禹申，乞将益阳县拨隶鼎州。契勘潭州例皆残破，今复割益阳县为鼎州，责办应副，必致意外生事。况益阳今为潭州屏捍，乞将常赋令湖南运司管认，应副鼎州使用，候杨么事息住罢。」诏且权隶鼎州，候贼稍息，取旨依旧。 
绍兴五年七月五日，都督行府言：「益阳县属潭州，昨缘水贼作过，权隶鼎州，今杨么等已是平定，鼎州用度减省，欲令〔依〕旧。」从之。 
衡州：绍兴九年三月二十三日，荆湖南路安抚、转运、提点刑狱司言：「衡州茶陵县当广南、江西两界，自茶陵至吉州永新县数百里，百姓山寨聚集无赖，出入为寇，官军不能深入。欲乞将茶陵县改作一军，于吉州永新县割地添置一县，隶茶陵，知县充军使，兼知衡州茶陵县事，依旧隶衡州。仍将管下衡阳、安仁、茶陵三县巡检于本军屯驻。」从之。 
〔道州〕：营道县，旧名弘道弘道：原作「引道」，据《元丰九域志》卷六改。，建隆三年改。 
大历县，〔干德〕三年废隶宁远县。 
永明县，熙宁五年废为镇，隶营道县，元佑元年复。 
永州：绍兴十八年八月二十五日，诏永州零陵县唐兴乡改为宋兴乡，祁阳县唐昌乡改为宋昌乡祁：原作「初」，据《宋史》卷八八《地理志》四改。，永隆乡唐兴里改为宋兴里。从邑人请也。 
      
邵州：大观二年升为望郡郡：原作「县」，据《宋史》卷八八《地理志》四改。。 
莳竹县，元溪洞徽州，元丰四年，诏以为莳竹县，隶邵州。元丰四年四月八日元丰：原作「熙宁」，据《长编》卷三一二改。以下所载「熙宁」四年、五年有关诚州诸条，参考《长编》，亦均为「元丰」之误。，诏河北路转运副(司)[使]贾青相度新建溪洞徽、诚州隶属湖南、湖北于(河)[何]为便以闻。后青具道里以闻，乃诏诚州治渠阳，隶荆湖北路；徽州为莳竹县，隶荆湖南路邵州。 
桂阳军：旧桂阳监，绍兴二十二年升为军二十二年：原作「三年」，据下文及《建炎要录》卷一六三改。《宋史 地理志》亦讹作三年。。 
平阳县，天禧三年置。 
蓝山县，景德元年自郴州来隶。 
绍兴二十二年九月十七日，诏升桂阳监为桂阳军，从本路诸司请也。 
茶陵军：旧衡州茶陵县，绍兴九年升为军使。 
武冈军：旧邵州武冈县，崇宁五年升为军。 
〔绍兴〕十六年三月十三日，诏复桂阳监管下临武洞为县，从本路诸司之请也。 
绍兴十一年九月一日，荆湖南路安抚、转运、提刑司言：「乞将武冈军绥宁县移入武阳寨为县，却移武阳寨入扶丛置寨。」从之。 
绍兴二十五年四月九日，荆湖南路安抚司言：「欲于武冈军水头江北岸平广去处建立一县，以新宁为名，拨扶阳、恭和、宣义、零阳四乡隶之，知县、县尉、巡检，乞依绥宁、临冈等县体例，从安抚司踏逐奏辟，任满减三年磨勘。」从之。 
绍兴二十五年四月十一日，诏武冈军于旧治复置绥宁县。以鄂州都统司言，收复到贼徒杨再兴元侵占地，数内绥宁县乞于旧处重置，故有是命。 
开宝三年七月十七日开宝三年：《长编》卷六、《宋史》卷四九三均作干德三年，此误。，诏 
      
以洽州复为懿州。时五溪团练使、洽州刺史田处崇上言：「先是湖南节度使马希范以潭阳县为懿州，命〔臣〕叔万盈为刺史。及马希萼袭位，改为洽州，请复其名。」从之，仍铸印赐之。 
(熙宁)[元丰]五年七月三日，前湖北路钤辖、转运司乞移渠阳县治所以安集诚州户口，兼治贯保、小由等民户，从之。 
(熙宁)[元丰]四年四月十二日，荆湖南路转运判官赵扬言，溪洞徽、诚等州置城寨毕，诚州乞建为郡，徽州为县。 
(熙宁)[元丰]四年十二月十七日，相度新建徽、诚州朝散大夫贾青言：「准朝旨下朱初平奏，乞招纳元属溪洞地分道路以至地理远近，并附入州县图籍。」从之此条删略太甚，文义不明，参见《长编》卷三二一。。 
(熙宁)[元丰]五年正月二十六日，知诚州谢麟言：「本州岛旁近户口或远隶他州，见有封疆不足城守，乞增割户口山川，降属县名额。」诏沅州新修贯保、托口、小由、丰山堡，控扼蛮蜑形势之地蜑：原作「蛋」，据《长编》卷三二二改。，宜以濒渠河贯堡寨为治所贯：原作「贾」，据《长编》卷三二二改。，置渠阳县，隶诚州。 
熙宁五年九月十三日，知诚州谢麟言：「奉诏置诚州，未画地理四至，虑邵州莳竹县争占诚州新城管分虑：原作「庐」，据《长编》卷三二九改。，闻邵州已拨潼村属新城，潼村距诚州四十里，至莳竹县八十里，道路峡险，经九(垒)[迭]坡脚、大小盘拦，深山长林，正系湖南至诚州行旅之路。今属莳竹，比之诚州，地里已远。又遥隶邵州，二十二驿，或有冤讼，县堡不能决，去州既远，则民无诉。乞自昌蒲岭脊分水「自」原脱，「脊」原作「眷」，据《长编》卷三二九补改。，西属诚州，东属邵州莳竹。」从之。 
绍兴五年六月十二日，中书门 
      
下省言：「荆南峡州、荆门、公安军未分镇以前，系属(京)[荆]湖北路，昨缘分镇，遂罢转运、提刑。今来王彦差知荆南府，四川更不除镇抚，止置安抚使，其荆湖北路转运、提刑却合通管，内转运二员，理合分隶。」从之。 
绍兴六年八月九日，知荆南府、充荆南府峡州荆门公安军安抚使王彦言：「靖康中，因祝靖等贼马占据荆南，公安知县程千秋召募人兵防捍，准御营使司将本县升为军，止是知县兼军使。后来复经残破，军城一空，止有百余家。今乞废公安军，依旧为县，庶得减省支用。」从之。 
宣和三年四月二十日，诏：「五溪郡县，辟自先朝，中更弃地，虽已兴复，然经元佑之变，徭贼屡肆跳梁。盖缘荆南钤辖司去边稍远，难以弹压。先朝有意经画，其事未就。朕绍述先猷，敢忘继志 可分荆湖北路荆南府、归、峡、安、复州、荆门军、汉阳军为荆南路，带兵马都钤辖，治荆南府。分鼎、澧、岳、鄂、辰、沅、靖州为鼎澧路，带兵马都钤辖，治鼎州。」 
北路。宣和三年四月二十日荆湖北路分为荆南路、鼎澧路指挥更不施行，并依旧例此条当有脱文。。 
江陵府：古荆州，唐为江陵府、永安军、荆南节度。建炎二年升帅府。 
华池县华池：按岳州无此县，疑是「华容之误」。，太平兴国七年自岳州来隶。 
万庾县，干德三年升万庾巡为县德：原作「从」，据《元丰九域志》卷六改。，寻废。 
枝江县，熙宁六年废为镇，隶松滋县，元佑元年复。 
玉沙县，熙宁六年 
      
废为镇，隶监利县，元佑元年复。 
长林县，开宝五年隶荆门军，熙宁六年军废，复来隶。 
当阳县，开宝五年隶荆门军，熙宁六年〔军〕废，复来隶。 
公安(军)[县]，建炎三年升为军，绍兴五年复。建炎三年六月二十一日，御营使司参议官高卫言：「公安县在荆江南岸，治(蒙吕)[吕蒙]城，三国六朝常为控扼之地。今欲升公安为军，知县带军使，兼松滋、石首、华容县都巡检使。」从之。 
鄂州：唐武昌军节度使，后唐改武清军，太平兴国三年后为武昌军。 
汉阳县，熙宁四年废汉阳军为县，来隶。 
通城县，熙宁五年升崇阳县通城镇为县，绍兴五年废为镇，十七年复。绍兴五年九月二十一日，荆湖北路安抚使司言：「鄂州通城县旧系镇，熙宁四年升为县，今人民凋残，欲依旧为镇，隶崇阳县。」从之。绍兴十七年五月十八日，诏鄂州通城镇复为县，从本路监司之请也。 
德安府：旧安州，唐安远军节度，晋降为防御州，后复为安远军，周又降为防御，建隆元年复为安远军节度，宣和元年升为德安府。 
吉阳县，开宝二年废为镇，隶孝感县。 
应城县，淳化元年徙旧县置治所。 
云梦县，熙宁二年废为镇，隶安陆县，元佑元年复，绍兴七年十月移治仵落市，十八年还旧治。 
景陵县，旧名敬陵，建隆三年改，熙宁六年废复州，以县来隶。 
      
复州：景陵郡，防御，领三县。建隆三年，改(晋)敬陵县为景陵。至道三年，以江陵府玉沙县来隶。宝元二年元：原无，据《宋史》卷八八《地理志》四补。，废沔阳县入玉沙沔：原作「污」，据《宋史》卷八八《地理志》四改，。熙宁六年州废，以景陵县隶安州，省玉沙县入江陵府监利县，元佑元年复。 
景陵县，熙宁六年废州，以县隶安州，元佑元年复。 
常德府：唐朗州，周武平军节度，建隆四年降为团练州，大中祥符五年改鼎州，后为永安军额。以犯陵名，崇宁元年改为靖康军，政和七年为常庆军节度常庆军：《宋史》卷八八《地理志》四作「常德军」。，干道元年九月二十一日，以孝宗潜藩升常德府。 
鼎州桃源县，干德二年析武陵县地置。 
龙阳县，旧改为辰阳县，绍兴元年依旧，五年升为军，移治黄城寨，寻还旧治。三十一年复为县。绍兴五年七月五日，都督行府言：「鼎州龙阳县移于黄城寨地，仍升作龙阳军，置使一员，差军使兼知龙阳县事。」诏从之。是年八月十五日，诏于旧县重建，以知鼎州张觷言旧县高爽，黄(诚)[城]寨地低下，近江湖、有水患故也。 
岳阳军：旧岳州，宣和元年升为岳阳军节度，绍兴二十五年改岳州军为华容军，三十一年依旧。 
沅江县，旧名桥江，隶鼎州，干道二年改今名干道：原作「干德」，据《宋史》卷八八《地理志》四改。，来隶。 
临湘县，淳化五年升王朝场为县，至道三年改。 
