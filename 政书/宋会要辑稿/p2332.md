<!-- { "loadSidebar": true } -->
四年五月，诏：「应臣僚陈乞宫观并国子监差遣，除大卿监已上及朝廷特旨与差从中书旨挥外，余并送审官东院。」 
十一月十六日，诏：「应提举、管勾内外诸宫观及岳庙官，常留一员在彼，余听如分司、致仕例，任便居止。」 
五年十月十七日，诏：「自来提举、提点在京宫观寺院，文武官未有定制。应武臣横行使并两省押班已上，并充提举，余官充提点。」 
六年四月，诏：「应宫观差遣系大卿监及职司并本州岛知州自来管勾者，并充提举，余官管勾。」 
九月十四日，以莊宅使、帶禦器械、知鎮戎軍張 為右騏驥使，提點鳳翔府太平宮。 有戰功，以病請退，故遷官以閑局處之。 
八年正月二十五日，以皇城使、忠州团练使马捻管勾兖州仙源县景灵宫太极观(宫)公事。寻除捻大将军，以闲职难仍旧官也。 
闰四月十八日，诏：「今后武臣遥郡刺史以上，曾(立)[历]五路路分钤辖，不因体量，并有战 
     
功、曾经转资、历路分都监以上差遣，不以官资，并许陈乞外处宫观差遣。」 
九年五月一日，以殿中丞曾孝纪同管勾西京崇福宫，从父公亮所乞也。孝纪监当资序，得管勾宫观，用父恩也。 
熙宁十年六月十四日，镇南军节度使、同平章事、判江宁府王安石为集禧观使，居金陵，从其请也。 
元丰元年正月九日，集禧观使、镇南军节度使、同平章事王安石为尚书左仆射、观文殿大学士、集禧观使。先是，安石辞使相，乞以本官领宫观，屡诏不允，而安石辞不已，故有是命。 
十月十八日，诏左藏库使、昌州刺史曹志提点万寿观，其先差提点万寿观、皇城使、嘉州团练使刘永寿提点醴泉观。以志太皇太后之侄故也。 
五年六月三日，诏礼宾使、英州刺史、干当皇城司向宗良提点中太一宫，兼集禧观。 
十一月十八日，门下省奏，枢密院差入内东头供奉官李宗立领万寿观，不当为提点。诏改为主管。 
六年四月十八日，诏前宰臣、执政官宫观差遣添支，依知大藩府禄令给。 
二十八日，诏宫苑使、荣州刺史、干当军头引见司时君卿为皇城使、嘉州团练使，提举醴泉观。上以君卿昔事濮邸，先帝遇之甚厚故也。 
八年五月十四日，诏资政殿大学士兼侍读吕公着提举中太一宫，兼集禧观公事。 
七月十二日，资政殿学士韩维兼侍读，仍提举中太一宫，兼集禧观公事。 
十二月二十四日，龙图阁待制兼侍读赵彦 
     
若提举万寿观公事。 
哲宗元佑元年十月六日，以内侍省内侍押班梁惟简管勾景灵宫。 
十六日，端明学士、光禄大夫范镇落致仕，提举中太一宫，兼集禧观公事，兼侍读。 
二年八月八日，给事中张问提举醴泉观。问移疾逾两月，就私第书省中事，御史赵屼论之，问亦自陈，故有是命。 
三年五月二十四日，观文殿学士、正议大夫、孙固提举中太一宫，兼侍读。 
十月二十八日，诏横行使、副无兼领者，许兼宫观一处。月给食直钱，使十五千，副使十千，其宫观合添给勿支。 
四年十二月二十五日，御宝批：「访闻近降旨挥，提举、提点集禧、醴泉等处宫观，只许非时点检官物、日押簿历外日：原作「月」，据《长编》卷四三六改。，余并鸿胪寺施行。今来提举、提点在京宫观与提举、提点外处宫观事醴不同同：原作「行」，据《长编》卷四三六改。，如非时行幸之类行：原作「同」，据《长编》卷四三六改。，若凡百责办鸿胪一司，必致阙事，兼恐经久难行。可除减官吏并吏禄外，余并一切依旧。」 
六年，诏横行狄谘、宋球既领皇城司，罢提点醴泉观。 
正月十二日，彰德军节度使、知陈州冯京为左银青光禄大夫、观文殿学士、兼侍读，充中太一宫使。京知河阳，告老，徙陈州，过国门过：原作：「遇」，据《长编》卷四五四改。，辞甚疾，故有此除。非前宰相除宫观使自京始。 
八年三月五日，诏：「尚书右仆射苏颂引年乞解机政，可依所请，特除观文殿大学士，充集禧观使。」 
六月十二日，中大夫、守尚书左丞梁焘充资政殿学士同醴泉观使。先是，焘以疾求罢，有诏与在京宫使。宰相以故 
     
事非宰相不除使，遂置同使之名以宠之。按元佑六年冯京已除中太一宫使，焘非事始也。《却扫篇》：元佑间，梁左丞焘罢政事，除资政殿学士，特创同醴泉观使之名以命之。梁公言故事无以学士领宫观使者，且同使之名，前所未有，力辞不受。然自是前二府往往以学士直为宫观使自：原作「是」，据《却扫编》卷上改。，而同使之名不复除矣而同使：原无，据《却扫编》卷上补。。
元符三年未改元。八月二十一日天头原批「宫观使」。，诏观文殿大学士、中太一宫使范纯仁免其在京供职，许归(颖)[颍]昌府。上初召纯仁，欲以为相，日伫其至，而纯仁目疾益甚，累章乞骸骨，不得已从之。 
九月四日，诏安焘服阕，可依前左正议大夫，除观文殿学士，提举中太一宫，兼集禧观公事，兼侍读。 
十一月十八日，左正议大夫、尚书右丞黄履为资政殿大学士、提举中太一宫，仍免朝参。履自春初召还，即苦舌疡，不能奏事，久乞罢退，至是得请。 
崇宁五年二月十三日，诏司空、尚书左仆射、兼门下侍郎蔡京除开府仪同三司、安远军节度使，充中太一宫使。 
大观元年三月十一日，特进、尚书右仆射、兼中书侍郎赵挺之除观文殿大学士、佑神观使。 
三年正月十五日，静江军节度使王荐除检校司空、河阳三城节度使、中太一宫使。以靖和皇后葬事既毕加恩故也。 
三月三十日，中太一宫使、武康军节度使姚雄为右金吾卫上将军，充醴泉观使。 
六月一日，中大夫、同知枢密院事管师仁除资 
      
政殿学士，充佑神观使。 
四日，太师、尚书左仆射蔡京为中太一宫使。 
四年二月二日，诏龙图阁学士、通议大夫、新知杭州张商英除资政殿学士，充中太一宫使。 
十月一日，皇后言族侄居中位枢府，久中任台省，未敢受命。上谓辅臣曰：「后意甚确，且陈经史，以汉、唐后族为戒。居中可除观文殿学士、中太一宫使，久中除龙图阁学士、提举醴泉观。」 
政和六年五月二十八日，诏措置宫观，如万寿、醴泉近百员，建隆、迎真、储祥、储福、储庆宫处，并可差官，仍差中太一宫、佑神、醴泉、万寿观。见今员多处，改填逐处见阙，其建隆观今后更不立额。提举中太一宫兼佑神观张秀、陈仲存，提举醴泉观石端，提举万寿观冯铎，并改提举建隆观；提点万寿观朱孝廉、王慥，差提点建隆观；提举中太一宫吴庠、陈仲坚，提举万寿观王从善，并改提举上清储祥宫；提举中太一宫郑子奇，提举万寿观刘景宣、赵希鲁，并改提举太清储庆宫；提点中太一宫朱孝庄、王行，提举万寿观李询仁、王佾，并改提举玉清储福宫；提点中太一宫陈仲善，提点万寿观曹 ，并改提点玉清储福宫。并令免佥书公事。《文献通考》：徽宗建玉清万寿宫，乃命宰执兼使、副，用真庙故事也。近以前宰执奉朝请者领在京宫观使，而在外旧相只除提举宫观，非祖宗优待宰相之体。靖康以来，犹未厘正，盖朝廷未暇讲也。政和八年，太师、鲁国公蔡京
      
少傅、太宰郑居中，少保、少宰余深，检校太保、领枢密院事童贯，并兼充神霄、王清、万寿宫使；知枢密院事邓洵武、门下侍郎薛昂、中书侍郎白时中、尚书左丞王黼、宣和殿大学士蔡攸，并兼充副使。《却扫篇》：政和中，诏天下咸建神霄、王清、万寿宫，复置使，宰相、使相领之，执政为副使，侍从为判官。判官惟盛章尝以开封尹领之，他未尝命，而天下郡守皆兼管勾，通判兼同管勾。虽前二府领州如之，盖欲重其事也。辅臣既罢领宫观使，其后惟以使相、节度、宣徽使为之，无所职掌，奉朝而已。 
宣和五年四月十三日，观文殿学士、通奉大夫邓洵仁为佑神观使。 
七年正月二十四日，奉国军承宣使、枢密副都承旨、知东上合门事郑成之为安德军节度使、上清宝录宫使，领东上合门职事。 
二十五日，诏保和殿大学士、银青光禄大夫致仕孟昌龄宣劳颇多，可落致仕，除醴泉观使，应恩数、人从等，并依近例施行。 
四月十一日，检检少傅、庆远军节度使王安中为检校少师，充上清宝录宫使，兼侍读。 
钦宗靖康元年正月四日，特进、太宰、兼门下侍郎、神霄玉清万寿宫使、庆国公白时中为观文殿大学士、中太一宫使。 
二月十四日，起复特进、太宰、兼门下侍郎李邦彦为观文殿大学士、中太一宫使。 
十七日，检校少保、同知枢密院事种师道为检校少傅、镇洮军节度使、中太一宫使。 
二十四日，中书侍郎王孝迪
      
为资政殿学士、提举醴泉观。孝迪执政纔一月，言者攻之，乃上章乞罢，故有是命。 
同日，观文殿大学士、中太一宫使白时中知寿春府。时中乞在外宫观，于寿春居(正)[止]，上特以郡守处之。 
三月三日，太宰、兼门下侍郎张邦昌为观文殿大学士、中太一宫使。 
十三日，殿前都指挥使、检校少傅、奉国军节度使、开府仪同三司高俅为检校太保、中太一宫使。 
六月二十九日，诏内外官见带提举、管勾、同管勾神霄、玉清、万寿宫，并落去。 
七月二十七日，应道军承宣使、提举亳州明道宫曹幪提举醴泉观。 
十一月二十六日，以签书枢密院事李回提举万寿观。 
高宗建炎元年五月六日，资政殿学士、提举醴泉观、充京师抚谕使路允迪改差提举南京鸿庆宫。 
四年五月十三日，参知政事、兼权御营副使王绹除资政殿大学士、提举万寿观、兼侍读。始除资政殿学士，上曰：「绹尝为朕宫僚而除执政，若不以罪去，则必进职。」故有是命。 
八月十三日，资政殿学士、权三省枢密院事卢益提举醴泉观，兼侍读。 
绍兴元年八月，诏朱胜非与复宣奉大夫，提举万寿观、兼侍读。初，胜非罢同都督，复知绍府。辞，上以胜非于苗、刘之乱尝有功，特有是命。 
二年十月，保静军承宣使邢焕除庆远军节度使，充醴泉观使。 
三年七月一日，资政殿学士谢克家、张浚并提举万寿观、兼侍读。 
五年七月一日，诏任在京宫观请给、人从，前宰执依见 
      
任减十分之二，阁学士已上依六曹侍郎，直学士已上依中书舍人，太中大夫已上依左右司郎中；任枢密都承旨，阁学士已上依六曹尚书，直学士已上依六曹侍郎，太中大夫已上依中书舍人。 
