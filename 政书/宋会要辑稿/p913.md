<!-- { "loadSidebar": true } -->
四年五月二十五日，诏邕州巡检朱兴祖转一官，傅克复 
      
减二年磨勘，并与升等差遣。以获邕州洞贼凌谥功也。 
十一月七日，诏殿前两军统制、统领官六人各特转一官，更减二年磨勘；正副将二十二人，各赐一十两金 二只、银五十两；准备将一十一名各赐银一百两；步军司三军统制、统领官十人各特转一官，更减二年磨勘；正副将一十五人各赐一十两金 二只、银五十两；准备将六人各赐银一百两。其金银并自内降出。以军政严肃，故有是赐。 
五年八月十七日，诏文州经战官兵二百四十五人，内窦彦赐等三人、张顺等二人，减二年磨勘；土军义兵张欢等二百四十人，犒设一次。从四川安抚使吴挺奏也。 
六年七月十二日，诏湖南安抚司收捕陈峒等贼徒官兵冯湛以下十四人，各等第转官，出等奇功人转两官资，奇功转一官资，减三年磨勘。军 磨勘比类折钱：第一等与转一官，第二等支钱三十贯，第三等土军弓手犒设一次。从知潭州王佐请也。 
九月十八日，诏光州捕获蔡州确山贼人曹斌等统领官张孝忠等九人，等第转资，赐钱银有差。 
七年正月十二日，诏收捕李接贼徒立功官兵沙世坚以下等第推恩，犒赏有差。从知静江府刘焞请也。 
九年二月二十八日，诏掩捕盐贼许浦水军将官王彦举特减三年磨勘， 用林寿特补进勇副尉，轻重伤人令殿前司等第犒设。 
六月二十七日，诏收获沈师左翼军立功人赖显等 
      
七人各特转补一资，白身人依八资法补授。从福建帅宪司请也。 
七月二十五日，诏张(善)[喜]特转两官。先是，右谏议大夫黄洽言：「广东经略司已将沈师等贼徒处断讫。凶徒啸聚，至杀官兵，固当万死，然诱而降之，降而杀之，二者皆非也。且以数千之兵蹑数十之穷贼，方其困蹙时，果能并力擒灭，国有常典，赏在必行。今也不然，岂容轻赏 乞将官军之暴露若杀伤者及死事者，当依次第优恤及褒赠恩泽。其巩湘、张喜但可贳罪，欲更不议赏。」从之。其后，殿前副都指挥使郭(□)[钧]言：「统制官张喜昨收捕沈师，缘张喜不敢失旗榜之信，所以解赴帅司，其帅行遣，于喜无与。今因巩湘杀降，一例未蒙推恩，窃虑缓急无以劝 死之士。」故有是命。 
十年五月二十五日，诏福州兴化军巡检使姜特立特转两官，沿海制置使司水军统制林文特与遥郡上转行一官，水军副将董珍等一十一人各转资有差，王彦三百九人各与犒设。内明州水军令本州岛于上供钱内拨钱四千贯充赏。先是，海寇丁大等作过，两军杀获有功，至是，因经略制置司之请，乃有是命。 
十一年六月十四日，诏延祥寨副统领高石特转两官。以捕获海寇，从知福州赵汝愚之请也。
八月二十七日，诏沙世坚特转一官，减三年磨勘；官兵李道等推赏有差。广西经回略安抚司言：「宜州管下安化蛮人蒙先渐等出犯省地作过，遣发官兵措 
      
置收捕，杀死蛮贼，生擒蒙〔先渐〕，续收复思立寨。所有立功官兵权发遣广西兵马(铨)[钤]辖〔沙世〕坚等及阵亡中伤将士乞推恩。」故有是命。 
十月九日，诏镇江前军步军第二将正将康宁、马军行司中军副将仇宗约、建康右军副将杨法各特减二年磨勘，支犒设银三十两；镇江左军步军第一将准备将张兴忠、马军正将杜显祖、建康府水军正将李明，各犒设银五十两。以枢密院审察承旨司拍试合格故也。先是，六月一日，诏：「诸军升差，盖择将之根本，必有智勇劳效，乃能服众。今后宜精加选用，毋得循习苟且。仍令枢密院自准备将以上至统制官，每全军各为一籍，逐月揭贴进入，朕当间点三两名，审观识略事艺，随其能否，议主帅之赏罚。」 
十二年正月十一日，诏江州右军正将梁 支犒设银三十两。以枢密院审察拍试合格故也。 
同日，诏权发遣福建路提点刑狱公事延玺与带高州刺史。以汀贼姜大老平定推赏故也。 
二月一日，诏高进特减二年磨勘，商世安减一年磨勘。〔以〕江州驻札御前诸军副都统制赵永宁言：「诸军入队马步军官兵，并各轮摘射射。比类得后军弓弩手射中箭数最多，及枪手、牌手事艺精强；本军统制高进、统领商世安教练有方，乞赐旌别。」故有是命。 
五日，诏鄂州选锋军正将韩忠显支犒设银五十两。以枢密院审察拍试合格故也。 
五月七日，诏福建左翼军训练官队将 
      
朱胜等一十五人各特与转补一资，其效用军兵并令安抚司犒设一次。以收捕汀贼姜大老立功推赏故也。 
七月二十二日，诏权兴州驻札御前后军统领、兼成都府路兵马都监王宗廉转一官。以制置使留正言宗廉生致奴儿结有功故也。 
十月十一日，诏镇江前军正将张显忠、前军准备将程霆瑞并支犒设银三十两，内霆瑞特转两资，江陵前军统领传汝楫、游奕军权统领陶贵、后军正将成和，并特转一官资，各支盘缠钱五百贯。以枢密院审察拍试合格故也。 
十九日，诏建康府驻札御前军正将刘全、游奕军副将陈邦杰、右军准备将陈克勤，各特转一官，支银三十两。以枢密院审察拍试合格故也。 
十三年二月十一日，诏摧锋军将领吴亮等转资推赏有差。以广东经略安抚司言擒获潮州桃山市贼徒故也。 
三月三日，诏淮南东路安抚司准备将(领)、楚州驻札羊友谅水军寨措置有劳，特与转一官。
十日，诏：「殿前马步军司将来射射铁垛帘人，弓箭手一石二斗力，如射中铁垛帘箭五只，与一石力射中五只赏一同；弩手四石力，如射中铁垛帘箭四只，与三石力射中四只赏一同。」 
四月三日，诏金州驻札御前诸军前军正将穆永升特转一资，支犒设银五十两，候统领官有阙申差。以枢密院审察拍试合格故也。 
八日，枢密院进呈四川制置使留正言：「前夔州瞿塘峡口驻札兵马监押成 
      
镛昨授叙州管界同巡检，因强寇大婆浪打劫，转战群贼中，力尽血迷，仆于战地，头面、手臂、两腿、面共有重伤三十二处。颐颔拆裂，唇口被伤。乞下枢密院验视录用。」上曰：「战虽无功，其忠勇敢前，岂可不赏以励战士 」特与转一官，与统制司计议官差遣。 
同日，诏：「中垛帘弓箭手一石二斗力十箭，弩手四石力八箭，依格补两官资外，各特赐钱一百贯；弓箭手一石力十箭以上，弩手〔一〕石力八箭以上，各特补转两官资。内弓箭手一石二斗力六箭、五箭人，依一石力，弩手四石力四箭人，依三石力推赏，余并依格补转。内未填阙并额外 用，并特与依川陕 用十资格法补转一次。其付身令所属日下出给，并所赐钱缴申枢密院，委都承同主帅就教场一并点名给散。」工部侍郎兼枢密都承旨李昌图、殿前副都指挥使郭〔钧〕「钧」字原缺，据兵一九之三六补。、步军都虞候梁师雄言，拍试过殿前步军司诸军并马军司弓弩射射铁垛帘合格官兵共一千八百四十三人。故有是诏。 
十月七日，淮西总领赵汝谊、侍卫马军副都指挥使雷世贤言，按拍到马军行司诸军合格二千三百八十七人。 
十三日，知平江府王希吕、浙西提刑王尚之等言，按拍到许浦水军合格二百六十三人。 
十六日，淮东总领吴琚、镇江都统制张诏等言，按拍过镇江诸军弓弩手合格五千三百一十人。 
二十七日，湖广总领赵彦逾、鄂州都统制郭杲、淮东安抚 
      
赵子蒙、武锋军都统制严先、知池州潘景珪、池州副都统制李思孝、知江州赵善禾心、江州副都统制赵永宁等言：「按拍过合格鄂州驻札诸军二千五百三十人，池州驻札诸军六百五十七人，淮东安抚司强勇军 用 士七千十七人。 
十一月七日，淮西总领赵汝谊、建康都统制郭钧等言，按拍过建康诸军合格一万八百五十六人。 
八日，知明州耿秉、湖南安抚林栗等言，按拍到合格明州水军二百二十八人，潭州飞虎军一百八十三人。 
二十五日，知襄阳府高夔言，按拍过江陵诸军、襄阳神劲军合格五百八十八人。 
十二月十五日，知泉州林枅言，按拍到殿前左翼军合格九十五人。 
二十五日，湖北安抚使赵雄、江陵副都统阎世雄言，按拍过江陵在寨诸军并神劲军合格九百三人。 
十四年正月一日，广东提刑管鉴、知韶州郑公弼、摧锋军统制关璇言：按拍到摧锋军合格一十一人。 
十八日，兴州驻札都统制吴挺、总领冯宪、逐州军知州杨缉、统制官秦世辅等言：「按拍到兴州等处屯驻军合格共二千一百一十四人。 
二月二十七日，金州都统制田世卿、权知金州秦嵩言：按拍过本州岛屯驻诸军合格二百五十七人。 
五月二十六〔日〕，兴元府都统制彭杲、总领马宪、逐州军知州阎苍舒、统制张诜等言：「按拍到兴元府等处屯驻诸军合格一千六百八十四人，并依已降指挥推赏施行。」 
二十一日，诏： 
      
「射射铁帘令下未久，殿步诸军应格者多，已令等第推赏。郭〔钧〕、梁师雄训齐有素，可特与转行一官。」 
五月十三日，诏兴州驻札御前踏白军统制刘大年赐钱二百贯。以枢密院审察拍试合格故也。
二十四日，诏建康府驻札御前中军统制刘忠特转两官，左军正将赵 特转一官，建康府驻札御前诸军都统制郭钧升差得人，可转行遥郡一官。以郭钧津发到刘忠等赴枢密院审察拍试合格故也。 
同日，诏：「镇江府驻札御前武锋军统制严先驭军有方，武艺精熟，特转一官；前军统领刘震、右军准备将党松，特支犒设银五十两。」以枢密院审察拍试合格故也。 
【续宋会要】
此行前原文前又重出「军赏」标题，今删。
      
〔淳熙十三年〕六月十四日，诏池州驻札御前右军统制刘定转一官，中军正将孔居仁减三年磨勘。以枢密院审察拍试合格故也天头原批：「以枢密院至故也，上系小注。。 
七月九日，诏鄂州右军统领王钦减三年磨勘，支犒赏银三十两；前军副将梁执中支银五十两。以枢密院审察拍试合格故也天头原批：「以字至也字，止亦系小注，下类此皆同。。 
八月十七日，诏金州中军统制李言特转一官，仍支犒设银五十两。以枢密院审察拍试合格故也。 
九月二十八日，诏知太平州张子颜减三年磨勘。以江东安抚司言所管禁军事艺精熟故也。
十月十七日，诏兴州都统司选锋军统领李爽减三年磨勘，支犒设银五十两。以枢密院审察拍试合格故也。 
十一月七日，诏马军行司右军统领冯世显特转一官，仍支犒设银三十两。以枢密院拍试合格故也。 
