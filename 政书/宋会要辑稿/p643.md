<!-- { "loadSidebar": true } -->
改寝殿曰太清。第二殿曰思政，第三殿曰延春。其次思政殿，其次延春殿。其次面北曰武德殿，后唐曰解御，又曰端明，太平兴国三年改今名。明福门之西曰金銮殿，唐曰太极，又名思政，梁改今名。其次寿昌殿，梁曰雍和，太平兴国三年改金銮。第二殿曰寿昌，第三殿曰玉华，第四殿曰长寿，第五殿曰甘露，第六殿曰干阳，第七殿曰嘉兴。其次玉华殿，其次甘露殿，其次长寿殿，其次干阳殿，其次嘉兴殿。金銮殿门之西曰含光殿门，门内含光殿，宴殿也。其南廊有装戏院，殿东廓后有紫云楼，宫中观宴之所。楼前射弓小殿。含光殿后洗泽宫一位。建礼门北之东廊曰内东门，其北即北隔门，门南之西廊曰保宁门，门西有隔门，门内面南有讲武殿，唐曰文思球场，梁以行从殿为兴安殿球场，后改今名。殿后有柱廊，有后殿，无名。隔门相对。西隔门门西淑景亭，又有隔门，以西入后苑，内有长春殿，后唐建石殿，有柱廊。后殿以西即十字池亭，其南砌台、水井。婆罗亭婆罗《宋史》卷八五《地理志》一作「娑罗」。下同。，贮奇石处。世传是李德裕醒酒石，以水沃之，有林木自然之状，谓之婆娑罗石，故以名亭。前有九河池，一名九曲池。其南有内园门，左含光殿门之西。东宫在苍龙门之西，(兴)[与]左银台门相对，其门在东池门之内。宫后东池门内有飞龙院，西有散甲殿，梁改弓箭库，殿为宣威，后改今名。殿后柱廊有后殿，其北相对有夹道门，在拱宸门内。 
皇城天头原批：「皇城。」，隋曰太 
      
微城，亦号南城，宫城之外夹城。南面三门：中曰端门，北对五凤楼，南对定鼎门。东曰左掖，西曰右掖。东面二门：南曰宾耀，隋曰东太阳，唐曰东明，后改。北曰启明，西对宫城之苍龙门。西面三门：南曰金耀，隋曰西太阳，后改。北曰干通，东对宫城之金虎门。西面外挟城又二门：南曰丽景，东对金耀门；北曰开化，东对干通门。北面一门：曰应福，五代以来曰甲马门，盖诸班宿直其内。次北右军一门，在光政门之西，门内皆班院及御园。东城，宫东之外城也，隋筑。东面一门曰宣仁，东对上东门；南面一门曰承福，今为洛阳监前门；北面一门曰含嘉，今不复有门构。以上《国朝会要》。
 方域 宋会要辑稿 方域一 东京杂录 
      
东京杂录
太祖建隆三年正月十五日，发开封浚仪县民数千，广皇城之东北隅。 
五月，命有司案西京宫室图修宫城，义成军节度使韩重赟督役。 
四年五月十四日，诏重修大内，以铁骑都将李怀义、内班都知赵仁遂护其役。 
二十四日，明德门成。先是，同州节度使张美来进材木，及成，命翰林学士承旨陶谷撰碑。 
干德三年四月十三日，募诸军子弟导五夫河水通皇城为池。 
四年二月七日，帝亲视皇城版筑之役。 
十一日，修崇元殿，帝召近臣及侍卫军校观上梁，各赐金钱酒食、役工钱帛有差。左右街僧道、商贾并于殿前，以金钱果食自新殿上散掷，恣(今)[令]争之。 
六年正月十日，发近甸丁夫增治京城，命马步副军头王廷乂护其役。 
开宝元年正月甲午，发近甸丁夫增修京城。 
太宗太平兴国四年，改京城门名。 
雍熙二年九月十七日，以楚 
      
王宫火，欲广宫城，诏殿前都指挥使刘延翰等经度之。画图来上，恐动民居，帝曰：「内城褊隘，诚合开展，拆动居人，朕又不忍。」令罢之，但迁出在内三数司而已。 
至道元年十一月二十五日，诏张洎改撰京城内外坊名八十余张洎：原作「张泊」，据《长编》卷三八改。，分定布列，始有雍洛之制。旧城内左第一厢二十坊，曰太平、义和、安业、通利、宝积、宣平、兴宁、观德、明德、嘉善、崇德、景宁、惠政、兴礼、龙华、信陵、昭德、福善、延和、通济；第二厢十六坊，曰光德、宜春、乐乐：按前后所述坊名皆为二字，此处疑有脱字。、甘泉、崇仁、保和、靖安、昭庆、嘉德、广福、嘉平。右第一厢八坊，曰兴兴：此处亦似有脱字。、宣化、新昌、常乐、光化、利仁、乐台、郭义；第二厢二坊，曰金顺、寿昌。新城内城东厢九坊，曰滋德、永济、清和、显仁、睿明、汴阳、崇善、宣阳、安仁；城西厢二十六坊，曰建隆、延秋、咸宁、鳪宁、福昌、隆安、庆成、兴化、徽安、延禧、永丰、丰安、义康、顺成、善利、安远、宣义、景福、保义、顺政、崇节、通义、普宁、通化、归德、敦化；城南厢二十坊，曰大宁、崇礼、广济、敦教、建宁、昭化、永通、景平、通鳪、敦化、武成、景耀、永泰、建平、长庆、清平、光庆、永昌、敦信、永安；城北厢二十坊，曰夷门、昌乐、永宁、永平、丰义、崇庆、安兴、延庆、玄英、咸宜、安定、崇化、保安、泰宁、嘉庆、保宁、永顺、延昭、福善、安化。太宗以旧坊名多涉俚俗之言，至是命美名易之，唯宝积、安业、乐台、利仁四坊仍旧名。 
真宗大中祥符元年正月十四日，勾当八作司谢德权言：「京城外城女墙圮缺外城：原脱，据《长编》卷六八补。，水道壅塞，望籍兵完葺，修东京外城，计六十三万五千六十二工。」从之。 
二年三月九日，开封府言： 
      
「准诏，以都城之外人户、军营甚多，相度合置厢虞候管辖。」从之。仍诏勿多置人吏、所由，妄有搔扰。又增度置厢九：京东第一厢一坊，曰清明；第二厢一坊，曰含耀；第三厢一坊，曰务本；京南厢二坊，曰安节、明义；京西第一厢二坊，曰天苑、天泉；第二厢二坊，曰金城、开化；第三厢二坊，曰干耀、 门；京北第一厢二坊，曰建阳、嘉豫；第二厢一坊，曰福庆。 
七月八日，废万安宫复为滋福殿。先是咸平初，以皇太后所居滋福殿为万安宫，至是复为殿云。 
五年七月二日，诏曰：「重城阳位，通门肇开。特顺民心，以壮京邑。仍加美号，式示方来，宜名新开门为保康，仍名汴河旧广济桥为延安，鳪民河新桥为安国。」 
闰十月八曰，翰林院学士晁迥等请改延恩殿名，重加兴葺，及御制铭颂，以彰圣祖降格之庆。诏名真游殿。 
六年五月七日，改夷门坊曰宁远，玄英坊曰瑞庆。 
七年七月二十八曰，参知政事丁谓复请御书真游殿额，从之。 
八年四月二十四日，大内火，命参知政事丁谓充大内修葺使，殿前都指挥使曹灿、侍卫马军副都指挥使张旻、入内内侍都知秦翰，督护其役。 
九年七月五日，增筑京新城。天禧三年三月，工毕，部役使臣军校第进一资。 
仁宗天圣元年正月，发卒增筑京城。 
七月二十四日，诏内殿崇班秦怀志、白仲达贴筑新旧城墙。 
十年八月二十三日，内庭火，延燔长春、崇德、会庆、承明殿，命宰臣吕夷简为大内修葺使内：原作「臣」，据《长编》卷一○一改。，枢密副使 
      
杨崇勋为副使，殿前副都指挥使夏守赟都大管勾修葺事，入内内侍省押班江德明、内侍省右班副都知周文应同管勾。十月工毕。 
景佑元年五月十五日，入内内侍省言：「司天监集众定夺开拱宸门外过道，称无妨碍，选定十九日申时开门。」从之。 
皇佑元年八月十二日，侍御史徐宗况言，在京旧城修筑年深，乞行完葺。从之。 
嘉佑四年正月十一日，修筑京新旧城。及兴役，赐兵卒缗钱。 
八年四月十九日，诏于内香药库之西偏建皇子位。 
英宗治平元年十月十六日，命内侍供奉官王希古贴筑在京新旧城墙。 
二年二月十一日，权发遗三司户部副使吕公着奏，乞候既郊岁丰，乃修庆宁宫。从之。 
三年六月二十九日，改清居殿曰钦明，命直龙图阁王广渊书《洪范》一篇于屏。时帝谓广渊曰：「先帝临御四十年，天下承平，得以无为。朕方属多事，岂敢自逸，故改此殿名。」因访广渊先儒论《洪范》得失，广渊对以张景所得最深，以景论七篇进。翌日，复召对延和，曰：「景所说过先儒远矣，以三德为善论。朕接臣下常务谦柔，听纳之间，则自以刚断。此屏置之座右，岂特无逸之戒也。」赐广渊御纸笔墨黄金等。以上《国朝会要》。 
神宗熙宁初，改集英殿后琼英曰需云。 
二年闰十一月，诏：「今后在内修造，系宫殿门内，委提举内中修造所主领；其系皇城内宫殿门外者，即令提举在内修造所施行」。是年作庆寿、宝慈二宫。 
四年，后苑 
      
作玉华殿。 
七年，玉华殿后作山亭一，祥鸾阁一，基春殿一。 
八年八月二十一日，诏：「都城久失修治，熙宁初虽尝设官缮完，费工以数十万计。今遣人视之，乃颓圮如故，若非特选官总领其役，旷日持久，必不能就绪。可差入内东头供奉官宋用臣专切提辖修完，其有合申请事件，并令条具闻奏。仍差河北、京东拣中崇胜、奉化七指挥及新废监牧兵士五千人七指挥：《长编》卷二六七作「十指挥」。，专隶其役。所有上件兵士万人，隶步军司。应缘修城役使犯杖罪以下，即令提辖修城所断遣，内系虽杖罪合干追照，即送步军司断遣。每五百人仍许奏选殿直以下至殿侍一人部役。」 
九月七日，重修都城，诏内臣宋用臣董之。废罢监牧司马监兵士五千人，以二千人充在京新置广固四指挥固：原作「国」，据《长编》卷二六八改。专隶修完京城所工役，于京城四壁置营；三千人添置府界保忠六指挥，于陈留、雍丘、襄邑置营。候修京城毕，其新置保忠指挥额数，即行拨并，仍隶步军司。非有宣命，不得差使。所有请受，并依保忠例支给。 
是年，造睿思殿。 
九年二月，改正南南河门曰景风，南(博)[砖]曰亨嘉砖：原作「博」，据《宋史》卷八五《地理志》一改。下同。，鼓角曰阜昌。正北北河门曰安平，北(博)[砖]曰耀德。正东冠氏门曰华景，冠氏第二重曰春祺。子城东曰泰通。正西魏县门曰宝城，魏县第二重曰利和。子城西曰宣泽。东南朝城门曰安流，朝城第二重曰巽齐。西南观音门曰安正，观音第二重曰静方。上水关曰善利，下水关曰永济。内城创置北门，曰靖武按《宋史》卷八五《地理志》一「北京」下注引此文，与此全同，可知此条所载乃北京大名府事，《宋会要》误收于此。。 
六月十六日，诏在京旧城诸门 
      
并汴河岸角门，并令三更一点闭，五更一点开。 
十年九月十八日，提辖修完京城所言：「准诏令御书院书写外城诸门牌额，今汴河上流两岸南、北水门并曰大通，有此相犯。」诏北门改曰宣泽。又汴河下流南水门，旧曰上善，改曰通津。 
