<!-- { "loadSidebar": true } -->
每上尊号，有司制玉宝，以尊号为文。 
真宗大中祥符初，登封太山，别制宝匣、宝盝，皆差小其制。 
仁宗天圣元年九月二十二日，诏：以宫城火，重制皇帝受命宝、尊号册宝，参知政事陈尧佐、晏殊书。 
高宗绍兴三十二年七月一日，孝宗已即位，未改元。礼部太常寺言：「六月二十九日诏书节文，太上皇帝宜恭上尊号曰光尧寿圣太上皇帝，太上皇后恭上尊号曰寿圣太上皇后。今先次讨论，条具礼仪。一、依礼例，合差撰册文官二员。光尧寿圣太上皇帝册文系差宰臣撰，乞差尚书左仆射；寿圣太上皇后册文系差执政官撰，乞差知枢密院事。一、依礼例，合差书册官二员书册：原作「篆宝」，据后「皇后之宝」类所引改。，系差执政官充。乞差参知政事、同知枢密院事。一、依礼例，合差篆宝官一员，系差执政官充。乞差参知政事兼，并乞朝廷降敕，差官施行。一、合修制册宝一副，依礼例，并系用 玉造。宝二钮，光尧寿圣太上皇帝宝(系)[依]礼例，系有玉造，寿圣太上皇后系用金造。并沿册宝法物等，并乞令工部下文思院修制施行。一、宝二钮，乞以『光尧寿圣太上皇帝之宝』十字为文『寿圣太上皇后之宝』八字为文。一、今来修制册宝，及将来奉上之礼，事体至重。依礼例，合差礼仪使一员，系差宰臣充。并合差都大主管官一员，系差近上内侍官充。朝廷取旨降敕，差官施行。」诏并
     
从之。 
九日，礼部、太常寺言：「奉圣旨，令文思院修制恭上太上皇帝、太上皇后尊号册宝，并沿册宝法物等。本院契勘自来即不曾经修制过尊号玉册制度，乞下礼官讨论合修制玉宝范样大小尺寸制度、沿册宝法物下院，以凭遵守，修制施行。奉旨，令礼部、太常寺疾速讨论，申尚书省。礼部、太常寺今讨论下项：修制光尧寿圣太上皇帝尊号册宝。今检准《国朝会要》奉上尊号册宝制度礼例，册用 玉，简长一尺二寸，阔一寸二分，(检)[简]数从字之多少。联以金绳，首尾结带。前后四枚，二枚刻龙镂金，若捧护之状。藉以锦褥，覆以红罗泥金夹帊。册匣长广取容册，涂以朱漆，金装隐起突龙凤，金 、分錔。匣上又以红罗绣盘龙蹙金帊覆之，承以金装长竿 ，金龙首，金鱼钩。藉匣以锦被席褥，钮红丝为绦以萦匣。册案涂朱漆，覆之红罗销金衣。宝用玉，篆文，广四寸九分，厚二寸二分。填以金盘龙钮，系以晕锦大绶、赤小绶，连玉环。玉检高七寸，广二寸四分，皆饰以金，里以红锦，加红罗泥金夹帕，纳于小盝。盝以金装，内设金 、晕锦褥，饰以杂色玻璃、碧钿石、珊瑚、金精石、玛瑙。又盝二重，皆装以金，覆以红罗绣帊，载以腰舆、行马，并饰以金。又有香炉、宝子、香匙、灰匙、火 、烛台、烛刀，皆以金为之。以上册宝并沿册宝法物制度，乞令工部下文思院参照修制施行。一、修制寿圣太上皇后尊号册宝。乞令工部下文
     
思院，参照昨绍兴十三年奉上慈宁殿册宝修制过册宝并沿册宝法物制度，修制施行。」诏依。干道七年正月，加上尊号册宝制度，亦如此制。 
十一日，工部言：「将作监文思院申，会(道)[到]太常寺检照《国朝会要》奉上尊号玉宝例，广四寸九分，厚一寸二分，填以金盘龙钮，系用皇佑中黍尺。今蒙降下玉二块，以黍尺打量，其大块可以修制。」有旨令文思院依样疾速制造。 
孝宗干道六年十一月十九日有旨，玉宝、玉环、玉牌各一件，令工部下文思院修制施行。 
二十四日，工部据右朝奉大夫、提辖(文)[行]在文思院朱周卿等申：「契勘本院(修)修製光堯壽聖太上皇帝、壽聖太上皇后尊號冊寶等法物，照得紹興三十二年奉上 光堯壽聖太上皇帝玉寶一鈕，其寶用篆丈，廣四寸九分，厚一寸二分，盤龍鈕，並用皇祐中法尺量度修製。本院今将降下玉宝材璞一件用黍尺量度，得度分寸应得礼文此句疑有脱误。，可以修制。其宝厚八分半，比礼文少厚三分五厘。所有钮合依盘龙，今来降下玉宝材璞，其钮系(璃)[螭]龙。钮高二寸四分五厘，厚一寸一分五厘，窍透阔一寸，难以依昨来礼文修制盘龙，止堪改作蹲坐龙钮，是致未敢兴工修制。乞下太常寺参详指定，以凭遵守，修制施行。所是今来修制上件册宝并沿宝法物，其应合用工物，亦乞参照绍兴三十二年已修制过册宝并沿宝法物体例，支破施行。」并从之。续太〔常〕寺申：「今先
     
次将降下玉材钮范样径寸，就行改造蹲坐龙钮草样，伏乞详酌降下，以凭修制施行。」及玉宝样此句疑有脱误。，有旨依样制造，仍限半月毕工。 
二十九日，左中大夫、参知政事兼同知枢密院事梁克家进呈篆到光尧寿圣宪天体道太上皇帝、寿圣明慈太上皇后尊号宝样，诏依。 
十二月二日，礼部太常寺言：「勘会已降指挥，大礼庆成，光尧寿圣太上皇帝、寿圣太上皇后加上尊号。今先次讨论，条具到申请事件：一、宝二钮，一钮欲以『光尧寿圣宪天体道太上皇帝之宝』一十四字为文，一钮欲以『寿圣明慈太上皇后之宝』十字为文。依礼例，候书篆册宝文官书篆宝文毕，令文思院修制讫，本院计会入内内侍省所差内侍进请御书(乞)[讫]，却降付本院修制。候修制毕，自文思院援卫册宝赴大庆殿安设。系发册宝前一日，所有殿上合设幄次，乞令都大主管所行下仪鸾司排办施行。仍乞将射殿作大庆殿。一、加上尊号册宝行礼日辰，欲乞令工部责限文思院约度修制册宝毕工期日，申太常寺，关太史局选定，报礼部、太常寺，申取朝廷指挥施行。」诏并依。 
淳熙十六年八月九日，礼部太常寺言：「将来正月一日恭上寿圣皇太后、至尊寿皇圣帝、(圣)[寿]成皇后尊号宝文。 壽聖皇太后金寶一鈕，乞以『壽聖皇太后之寶』七字為文； 至尊壽皇聖帝金寶一鈕，乞以『至尊壽皇聖帝之寶』八字為文，壽成皇后金寶一鈕，乞以『壽成皇后之寶』六字為
     
文。」从之。篆宝文知枢密院事王蔺、同知枢密院事葛邲。宝广四寸九分，厚一寸二分，填以金盘龙钮。 
光宗绍熙二年九月二十七日，诏：「高宗皇帝徽号宝文，以『高宗受命中兴全功至德圣神武文昭仁宪孝皇帝之宝』二十二字为文。篆宝文参知政事胡晋臣。宝用玉，广四寸二分，厚一寸三分，坐龙钮。系以晕锦大绶，连象牙环。金镀银，棱牌，裹以红罗夹帊，纳于小盝。以金镀银装，内设朱漆 、晕锦褥。又盝二重，皆以朱漆，覆以红罗夹帊，并以腰舁。 
四年九月二十九日，礼部、太常寺言：「将来寿圣皇太后加上尊号金宝一钮，乞以『寿圣隆佑备福皇太后〔之〕宝』十一字为文。」从之。篆宝文参知政事陈骙。 
绍兴七年二月十二日此条当移至高宗绍兴三十二年七月一日条前，下条当移至其后。，礼部、太常寺言：「勘会今来道君皇帝、宁德皇后升遐，依故事合修制玉宝，合用玉二块，各方二寸五分，并钮通约高三寸三分。」详册字。 
高宗绍兴三十二年十一月十七日，礼部言：「太常寺申，勘会今来追册皇后谥号，已降 下本寺，除已申请修制谥号册宝外，内宝文乞以『安穆皇后之宝』六字为文。」诏从之。 
宁宗嘉定十三年九月六日，中奉大夫、试户部尚书兼详定敕令官、兼权吏部尚书薛极言：「奉旨差篆景献太子谥宝文官，臣今恭依圣旨，篆到宝样，连粘在前。」诏令所属依样制造。 
徽宗大观元年十一月二日以下徽宗朝文当移至仁宗天圣元年九月二十二日条后。，诏：「自昔有尚符玺官，今虽
     
隶门下后省，遇亲祠则临时具员，讫事复罢。八宝既备，宜重典司之职。可令尚书省置官，如古之制。」 
八(月)[日]，诏：「永惟受命之符，当有一代之制，而尚循秦旧；六玺之用，度越百年之久，或未大备。自天申命，地不爱宝，获(金)[全]玉于异域，得妙工于编氓。八宝既成，敻无前比。殆天所授，非人能为。可以来年元日御大庆殿恭受八宝。」十一日，诏：「八宝初成，可于来年正月二十三日后用之。」尚书省言：「请置符宝郎四员，隶门下省，二员以中人充，掌宝于禁中。按唐八宝，车驾临幸，而符宝郎奉宝以从；大朝会，则捧宝以进。今镇国宝、受命宝非常用之器，欲临幸则从六宝，朝会则陈八宝，皆夕纳。内符宝郎捧宝出以授外符宝郎，外符宝郎从宝行于禁卫之内，朝则分进于御座之前。」
 舆服 宋会要辑稿 舆服六 宝 传国宝 
     
传国宝
【宋会要】
元符元年四月七日，礼部、太常寺言：「奉诏详定沿宝法物礼仪。今五月朔，于故事当大朝会，乞就大朝会日行受宝之礼。依上尊号宝册仪，有司豫制沿宝法物宝进入，俟降出，权于宝堂安奉。前三日差官奏告天地、宗庙、社稷，前一日上斋于内殿，翌日上服通天冠，御大庆殿降坐受宝， 臣上寿称贺。」从之。 
十五日，诏：「龙图、天章阁赍治平元年耀州所献受命宝玉检，赴都堂参议。」 
十八日，诏：「五月朔受传国宝，命章惇书玉检。」 
十九日，诏：「国宝检以『天授传国受命之宝』为文。」《九朝长编纪事本末》：五月戊申朔，上御大庆殿受传国宝，行朝会礼。己酉，德音降，天下死罪囚，徒以下释之。诏：受宝毕，可就今月十一日宴于紫宸殿。丙寅，诏：以六月朔改元为元符。初议改元，上谓辅臣曰：「前代元鼎之类，皆明白，如何 」章惇曰：「元符最好。其次有真符、宝符，皆不及。兼宝字皆先世末岁所称，如天宝皆是。」上曰：「如此，即且作元符。」曾布以为昔天书降，尝于承天门里作元符观，后以大废，则元符之号亦不甚佳。白云：「以尝论奏，更不欲纷纷。」故默而止。 
先是，正月十七日，礼部言：「永兴军咸阳县民段义斸地得古玉印，望委官讲求典故。」诏尚书礼部、御史台、学士院、秘书省、太常寺官讲求定验以闻。 
三月十六日，翰林院学〔士〕蔡(言)[京]等奏：「段义称绍圣三年十二月内于河南乡刘银村修造家舍，掘土得之，曾有光照满室。《邵氏后录》：段义夏日雨后村中立门，足陷，得玉玺一，方四寸，篆文如凤鸟之状。臣等按所献玉玺色绿如蓝，温润如泽，其文曰『受命于天，既寿永昌。』其背螭钮五盘，钮间有小窍，用以贯组。又得玉螭首一，白如膏，亦温润。其背亦螭
     
