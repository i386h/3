<!-- { "loadSidebar": true } -->
都指挥使、兼侍中韩令坤，六年四月六日。枢密使、兼侍中曹彬，咸平二年六月十三日。枢密使、吏部侍郎、同中书门下平章事王(晓)[曙]，景佑元年八月十六日景佑：原作「景德」，据《宋史》卷二一一《宰辅表》二改。。彰信军节度使、同中书门下平章事王随，宝元二年正月十八日。忠武军节度使、同中书门下平章事王德用，嘉佑二年三月十七日。武宁军节度使、兼侍中夏竦，皇佑三年九月十六日。护国军节度使、同中书门下平章事狄青，四月二十一日。永兴军节度使、兼侍中韩琦。熙宁八年七月十三日。 
前宰相太师赵普，淳化三年七月十八日。太尉王旦，天(熙)[禧]元年九月二十六日。太尉致仕吕夷简，庆历四年九月十五日。太傅致仕张士逊，皇佑元年二月三日。司徒致仕陈执中，嘉佑四年四月九日。左仆射、观文殿大学士贾昌朝，治平二年八月二十七日。司空致仕宋庠，三年五月十二日。太子太傅梁适，熙宁三年三月一日。太傅、兼侍中致仕曾公亮，元丰元年三月二日。镇江军节度使、〔同〕中书门下平章事致仕陈升之，二年四月二十一日。武宁军节度使、守司徒、开府仪同三司致仕富弼，六年闰六月二十二日。镇江军节度使、守司空、开府仪同三司致仕、上柱国、康国公韩绛绛：原作「纬」，据《宋史》卷一七《哲宗纪》一改。
，元佑三年三月九日。观文殿大学士、守太子太保致仕韩缜，绍圣四年五月十八日。检校少保、建武军节度使、开府仪同三司刘正夫，政和七年十月二十日。太保、威武军节度使、领枢密院、燕国公郑居中。宣和五年六月二十七日。 
执政参知政事唐介。熙宁二年四月十日。 
前执政太子太师致仕张 ，熙宁十年十二月二日。太子太保致仕张方平，元佑六年十二月初一日。检校少保、镇东军节度使、开府仪同三司蔡卞，政和七年三月二十四日。宁远军节 
     
度使、开府仪同三司梁子美，宣和五年五月五日。检校少傅、镇洮军节度使、河北河东路宣抚使种师道。靖康元年十月二十九日康：原作「和」；十月：原作「十二月」。并据《宋史》卷二三《钦宗纪》改、删。。《宋史 李若水传》：靖康元年为太学博士。开府仪同三司高俅死，故事，天子当挂服举哀。若水言：「俅以幸臣蹿跻显位，败坏军政，金人长驱，其罪当与童贯等。得全首领以没，尚当追削官秩当：原作「书」，据《宋史》卷四四六《李若水传》改。，示与众弃，而有司循常习故，欲加缛礼，非所以靖公议也。」章再上，乃止。 
诸国中书令、秦国公孟昶，干德三年六月千一日。二王后周郑王。开宝六年三月十日。
发哀杂录
太宗淳化四年闰十月，涪王廷美女出家而卒，帝手诏宰臣，询其礼仪、发哀制服。太常礼院言：「按礼例，出家侄女无服。」从之。 
真宗咸平元年九月三日，乳母秦国延寿保圣夫人卒，将发哀，且以太宗丧始期，颇疑其事，命有司详定。而礼官言：「《书》称『高宗谅闇，三年不言』。孔安国曰：『既卒哭即位，除衰麻，听于冢宰，以终三年。』至汉文帝即位，乃革三年之制，以日易月，二十七日除服，心丧终制。《开宝通礼》云：『先遭重丧，后遭轻丧，皆为制服。往则服其轻，反则服其重。』又云：『皇帝为乳母缌麻三月。』按《丧葬令》，皇帝为缌麻一举哀而止。伏以秦国夫人保傅圣躬，绵历星纪，遽兹沦谢，宜备哀荣。况太宗上仙，已终易月之制，今为乳母举哀，合于典礼。」遂从之。 
六年八月一日，永乐县主卒，礼官言：「准礼，皇帝降服大功九月，不视事三日，合择日成服。按天子绝期，况成服之日与安王同日，酌情顺变，礼从肙犬降，望罢其礼。」从之。 
景德元年四月三日，郑国长公主薨，礼官言：「降服大功，择日成服。又缘皇帝为大
     
行皇太后齐衰三年，从以日易月之制，见居大祥之内，哀服未除。典礼旧章，以轻包重，特酌情顺变，礼当厌降。望更不成服，皇亲、诸亲亦不制服。」帝曰：「宗室诸王皆不制服，情所未忍。至期当遣诸王就其第成服，及令皇后临奠后：原作「服」，据《宋史》卷一二四《礼志》二七改。，余如所请。」 
二十一日，皇舅洛苑使、顺州刺史李继恂卒。礼官言明德皇太后心丧之内，请罢成服发哀。从之。 
七月四日，宰臣李沆薨，礼官言沆品秩虽应举哀，又缘国朝以来惟赵普普：原作「晋」，据《宋史》卷一二四《礼志》二七改。、曹彬曾行兹礼，今来事系特旨。诏特择日举哀。自是宰相卒者用此礼。 
三年十一月四日，皇侄女隆安县主卒，礼官请发哀成服，诏停其礼。天禧五年五月宜都县主卒亦然。 
四年正月五日，皇从弟右监门卫大将军德钧卒。判太常礼院杜镐等言：「德钧本服大功，合举哀成服。又按典章，虽有斩衰之丧，不废天地之祭，盖不以卑妨尊。今者皇帝择日恭谒陵寝，罢金石之奏，服缟素之衣，盖欲极追远之情，隆罔极之感。苟为大功卑幼更成服举哀，敦叙之仁于兹虽见，奉先之道有渎严恭。况复乘舆已曾临哭，臣等参酌，请罢举哀成服。」从之。 
大中祥符二年五月二十五日，楚王子允言妻潘氏卒，礼官请举哀成服，诏停。 
八年四月二十四日八年：原作「八八年」，据《宋史》卷八《真宗纪》三删。，帝为皇从弟信都郡王德彝制服发哀德彝：原倒，据《宋史》卷八《真宗纪》三乙。，以荣王元俨宫遗火，不及成礼。 
仁宗干兴元年未改元。七月十三日，礼仪院言：「左监门卫大将军允言卒，
     
准礼例大功九月合成服，缘大行皇帝尚在殡宫，请罢其礼。」从之。 
十二月二十二日，礼仪院言：「密王夫人贺氏卒，于皇帝为叔母，合择日成服。缘在服制内，望罢其礼。」从之。 
天圣元年五月三日，太常礼院言：「赠侍中刘美妻赵国夫人钱氏卒，准《礼令》，皇太后为亲兄弟妻本服大功，合于便殿发哀。缘在真宗大祥内，望罢其礼。」从之。 
闰九月十一日，太常礼院言：「武胜军节度使、兼侍中冯拯卒，《礼令》，皇帝为一品、二品丧合举哀成服，又缘见在大祥之内，望罢其礼。」从之。 
二年五月十一日，太常礼院言：「皇姑申国大长公主卒，在真宗禫服内，望不成服。」从之。 
四年五月十一日，太常礼院言：「定王子允熙卒，年十七岁，为长殇，降服小功，不应成服。」诏特举哀。 
十年六月十二日，皇从兄建宁军节度使、乐安郡公惟正薨，礼官言天子为 臣二品、宗室大功以上成服，今惟正为小功亲，本官三品，礼不服之。特诏择日成服。于是皇帝、皇太后并素服发哀于后苑。 
景佑元年正月十六日，太常礼院言：「安国军节度使、延安郡公允升卒，准《礼令》，皇帝本服大功，合举哀成服，为在庄献明肃皇太后小祥之内，望罢其礼。」从之。 
康定二年二月二十日，皇子寿国公昕薨，年二岁。礼官言已有爵命，宜同成人，遂发哀成服。 
二年五月四日，安寿公主薨，亦用成人礼发哀。 
庆历三年正月一日庆历：原脱，据《宋史》卷一○《仁宗纪》二补。，第三皇子曦薨，成服于
     
苑中。既除，以五日宴契丹使，下礼官议。同知太常礼院、大理寺丞、集贤校理陆经言：「天子绝期，今鄂王虽有爵命而不为殇，皇帝为制服已除，于礼当作乐。」既宴罢，经复论奏，以鄂王为无服之殇，宴在以日易月之内，不宜举乐。帝以经前后反复，又援臣庶之礼非是，经落职监汝州酒税。 
皇佑三年九月十六日，为夏竦成服于苑中。先是，礼院择日以进，帝谓辅臣曰：「竦尝事东宫，情所愍伤，若依所择日则在大宴后，岂可先作乐而后举哀 」故更用之。 
神宗熙宁十年十月二十五日，太常礼院言：「永国公薨，准礼例系无服之殇，无举哀成服礼。」诏特举哀成服。 
二十八日，太常礼院言：「宜用十一月二日，皇帝为皇子永国公、太子太师致仕张 同日举哀成服，别无妨碍。」从之。 
哲宗元丰八年未改元。五月二十八日，礼部言：「王珪薨，合举哀成服。」诏以大行在殡，罢之。 
元佑元年五月八日，礼部言：「王安石薨，在神宗皇帝大祥内，皇帝更不举哀成服。」从之。 
九月七日，诏：司马光薨，为在谅闇中，更不举哀成服。 
高宗绍兴七年八月二日，礼部、太常寺言：「开府仪同三司、嗣濮王仲湜薨，依条合该申请举哀成服。缘皇帝见在道君皇帝、宁德皇后服制之内，本寺今检会太常礼院言：『密王夫人贺氏薨，于皇帝为叔母，合成服举哀，缘在真宗服制之内，准典礼更不成服。』所有今来仲湜薨举哀成服，乞依故事施
      
行。」从之。旧书：凡宗戚、大臣、皇族长幼薨卒，于别殿或后苑设幕举哀。自建炎至绍兴，以具庆之朝，并不举行此(理)[礼]。 
孝宗干道三年四月三日，太常寺言：「依已降旨，皇伯母秀王夫人薨，皇帝于后苑壬地设幕殿，举哀成服。太史局选用四月六日卯八刻后，御史台、合门、太常寺报引宰臣已下文武百官诣崇政殿门外立班，进名奉慰。至日仍不视事。」从之。 
淳熙七年二月九日，礼部、太常寺言：「魏王恺薨，皇帝举哀成服，用二月十日庚时。皇太子服细布幞头、襕衫，腰围以布带。是日，文武百僚进名奉慰。」从之。
 礼 宋会要辑稿 礼四一 外国发哀 
      
外国发哀
宋朝凡为外国丧，使者至，有司择日设次于内东门之北隅，命官摄太常卿及博士赞礼。俟太常卿奏请，即向其国而哭之，五举音而止。皇帝未释素服，人使朝见不宣班，不舞蹈，不谢。面天颜，引当殿引：原作「近」，据《宋史》卷一二四《礼志》二七改。，喝拜，两拜，奏「圣躬万福」。又喝拜，两拜，随拜万岁。或增赐茶药及传宣抚问增：原作「曾」，据《宋史》卷一二四《礼志》二七改。，即出班致词讫，归位。又喝拜，两拜，随拜万岁。喝祗候退。所有分物，候朝见讫，于幕殿门外喝赐，门谢。如抚问人使，即更喝拜，两拜，随拜万岁。喝祗候，退。从之引当殿从之：疑当作「从人」。，喝拜，两拜，奏圣躬万福，又喝拜，两拜，随拜万岁，喝各祗候，退。所赐分物，亦俟朝见讫门谢。如有舍利，分作两班。余同举哀仪。 
真宗大中祥符二年十二月二十四日，雄州言：「得涿州牒，契丹国母萧氏以此月十二日卒，遣使耶律信宁来告哀。」诏遣官迓之，废朝七日，择日制服，命礼官详定以闻。 
二十五日，契丹贺正旦使耶律突鲁姑等到阙，(到)[见]讫还
      
