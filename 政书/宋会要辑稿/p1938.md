<!-- { "loadSidebar": true } -->
以土瑞王天下。夫三王莫大于圣祖，承其后者犹汉之继尧也。然则推终始传，秉周之木德，而火德其次。且朱梁不预正统者，谓庄宗复兴于后。自石晋、汉氏以及于周，则李 建国左右而唐祚未绝，是三代者亦不得正其统矣。昔者秦祚促而德暴，不入正统，考诸五代之际，亦是类矣。今国家诚能下黜五代，绍唐土德，以继圣祖，亦犹汉之黜秦，兴周火德，以继尧者也。夫土于五行，位居其中，国家兆运于宋，作京于汴，诚万国之中区矣。传曰：土为群主，故曰后土。《洪范》曰：土爰稼穑，稼穑作甘。今四海洽足，嘉生蕃衍，顷之泰山醴泉涌，迩年京师(甘)律历三》补。，作甘之兆，斯亦见矣。矧灵木异卉，资生于土者不可胜道，非土德之验乎 又闻在昔，灵命肇发，太祖生于洛邑，而包络惟黄；鸿图既建，五纬聚于奎躔，而镇星是主。及陛下升中之日，日抱黄珥，朝祀太清，含誉黄润，斯皆天意人事响效之大者也。其余神龟珍兽，自远至者，或毳或介，佥有厥应，然非耳目之所具也。苟验其一，则土德之符在此矣。陛下勿以变故为疑，循旧自守。且汉兴，自武帝越十九年，始寖寻于火德；至光武盖二百载，方习定乎正运。国家受祚，犹在五纪，乃能兴是正统，□于汉德，甚矣!是故天心在兹，陛下拒而罔受；民意若是，陛下谦而弗答，气壅未宣，河决遂溃，岂不神哉!然则天渊之浡流，水德之浸患，考验五行相胜之说，亦宜兴土运，御时灾。乞顺考符验，详习法度，不可以揖让至德，因循旧典，废天之休也。其度量律历之则，车服衣冠之法，圜邱方泽之事，明堂辟雍之制，宗庙荐飨之序，方国朝会之典，政教礼乐文质增杀文：原作「之」，据《长编》卷九五改。，愿下搢绅讲之。」 
时大理寺丞董行父又言曰：「在昔黄帝兼三材而统天下，天统得而天下治。故伏羲为人统，神农为地统，黄帝为天统。三统常合而迭为首，黄帝合之而不死，此之谓也。少昊，黄帝子也，守其德而守其统下「守」字疑误。。高阳德统俱变，为人统。高辛易之为地统。唐尧，高辛子也，德统俱变，为天统。虞舜受禅，更其德，遵其统。故《易》曰：黄帝尧舜氏作，通其变，使民不倦；神而化之，使民宜之。又曰：黄帝、尧、舜垂衣裳而天下治，盖取诸干、坤。言黄帝、尧、舜神变化而法乾坤，统天而治者也。其后夏为人统，商为地统，周为天统。是故文、武应天顺人，周公制礼作乐，故黄帝、尧、舜、姬周三统皆有天降之瑞，神锡之符。盖能以明德通天，而用天以统治天下也上「天」字下疑脱一字。。汉继周为人统，唐续汉为地统，斯三统相传之道也。又泰昊以万物生于东，至仁体乎木，故德始乎木；木以生火，神农受之，为火德，故曰炎帝。火以生土，黄帝受之，为土德。黄者中之色，土之象，中土既正，天命以定。故曰黄帝。土以生金。少昊受之，为金德。金以生水，高阳受之，为水德。水以生木，高辛受之，为木德。木以生火，尧受之，为火德。火以生土，舜传之，为土德。土以生金，夏为金德。金以生水，商为水德。水以生木，周为木德。木以生火，汉为火德。火以生土，唐为土德。是以五行 
     
因三微成着，五运与三统兼行。陛下绍天统，受天命，心与天通，道与天广，固当应天明统，绍唐正德，显黄帝之嫡绪，彰圣益之丕烈，改正朔，易服色，建大中，殊徽号，制礼乐，定律历，谨权量，审法度，敦庠序，考文章，正风俗，振黄道，作此大略，以答天休，与民更始，为万代法。又按圣祖降于癸酉，天书降于戊申，太祖受禅于庚申，陛下即位于丁酉，申、酉皆金也。陛下绍唐、汉之运，继黄帝之后，三世变通，应天之统，正金之德，斯又顺也。臣请用天为统，以金为德，然后尊黄帝于清庙，册圣益以帝称。郊祀黄帝以配天，太祖作主以侑神；宗祀圣益于明堂，以配上帝，太宗作主侑神。配享有位，冠于祧庙之祖，然后封造父以王爵，建原庙于赵城，祀白帝于西畤，表福地于雍京。此陛下统运之大猷，祖宗之象事，惟详择而行之。」 
诏两制详议。议曰：「自庖牺继天而王，为百王先，首德始于木。共工氏伯九域，虽有水德，而非其序，炎帝神农氏以火承之。黄帝轩辕氏继王天下，火生土，故为土德。少昊金天氏承之，土生金，故为金德。高阳氏承之，金生水，故为水德。帝喾、高辛氏承之，水生木，故为木德。木生火，故帝尧陶唐氏为火德。火生土，故帝舜有虞氏为土德。土生金，故夏禹为金德。金生水，故商汤为水德。水生木，故周为木德。秦以水德，在周汉水火之间，亦犹共工不当五德之序，遂以不载。汉祖代秦，上继周统，以木生火而为火德。文帝时公孙臣、贾谊称汉当土德，丞相张苍又以当水德。其后刘向父子以庖牺木德为始，而汉得火焉，虽建此议，至后汉光武遂用火德。魏受汉禅，以火生土而为土德。土生金，晋为金德。南朝自宋至陈咸当闰位，金生水，后魏承晋为水德。水生木，后周承魏为木德。木生火，隋承后周为火德。火生土，唐承隋为土德。至开元中，言者以今为金德，百僚详议，裴光庭请依旧为定，从之。朱梁篡代，同夫羿、浞、王莽，非可当于运序。庄宗早编属籍，亲雪国雠，中兴唐祚，遂承其运。土生金，晋承唐为金德。金生水，汉承晋为水德。水生木，周承汉为木德。木生火，皇朝承周，遂为火德。雍熙初，赵垂庆上言，宜越五代，上承唐统，为金德。事下尚书省议，徐铉等议以为皇宋运膺火德，祀赤帝为感生，于今积年，不可轻议改易。诏从铉议。今谢绛所述，以圣祖得土瑞，宜承土德，且引汉承尧绪为火德之比。虽班彪叙汉祖之兴有五，其一曰尧之苗裔，及序承正统序承：原脱，据《宋史》卷七○《律历三》补。，乃越秦继周，非用尧之德。今国家或用土德，即当越唐承隋，愈失五德传袭之序。又董行父请越五代，绍唐为金德。其度越累世，上承百代之统，则晋、汉洎周咸帝中夏。太祖实受终于周，而陟元后，岂可弗遵传继之序，续于遐邈之统 三圣临御六十余载，登封告成，昭姓纪号，率循火德之运，燀炎灵之曜，兹事体大，非容轻议。二臣所请，难以施行。」诏可。 
徽宗政和七年十月一日，诏以来年岁运历数颁告天下，曰：「昔我先后，先天而天弗违，后天而 
     
奉天时，其岁月日时无易，民用平康。今朕临观八极，考建五常，以天地日月星辰气运之数敷锡庶民，以待来岁之宜。惟尔万邦，率兹常典，奉若天道，钦厥时宪，保于有极，外薄四海，罔或不祗。」政和八年戊戌岁，运气阳火太过，运行先天。太征、少宫、太商、少羽、少角五气运行，各终其日月。赫曦之纪，北政司天，相天之气，经于戊分。太阳司天，左间厥阳，右间阳明；太阴在泉，左间阳明，右间少阴。岁半之前天气，太阳主之；岁半之后地气，太阴主之。水土合德，上应辰星、镇星。寒化六，热化七，湿化五。木位为初气，大火为二气，相火位为三气，土位为四气，金位为五气，水位为终气，是为主气。初之气少阳，相火主木位。二之气阳明，燥金居火位。三之气太阳，寒水居火位。四之气厥阴，风木居土位。五之气少阴，大火居金位。终之气太阴，湿土居水位。是为客气。戊火太过，赫曦之纪，戊为太阳，司天之政。太阳寒水，有以胜火。火既受制，其气受平。故曰：上羽与正征同。盖火之太过为大征，不及为少征，平为正征。以运推之，阴气内化，阳气外荣，炎暑施行，物得以昌。其气高，其性速，其收齐，其病。其谷麦豆，其畜羊彘，其果杏栗。其色赤白玄，其味苦辛 ，其藏心肺，其虫羽鳞。以气推之，天气肃，地气静，寒政大举，泽无阳焰，小阳中治，时雨乃淫。还于太阴，湿化乃布。寒湿之气，特于气交。岁半以前，民感寒气，病本于心。平以辛热，佐以甘苦，以咸泻之。岁半之后，民感湿气，病本于肾。治以苦热，佐以酸淡，以苦燥之，以淡泄之。一岁之间，宜食元 之谷，以全其真，以资化源，以助天气。无使暴过而生疾，是谓至治。」自是月朔布政，孟冬颁历，率推改气运，具之文辞以为常。
 运历 宋会要辑稿 运历一 历法 
     
历法
【宋会要】
     
太祖建隆二年五月，以钦天历时刻差谬，命有司重加研核。至四年四月，司天少监王处讷上《新宋建隆应天历》凡六卷。太祖御制序颁行。《历经》一卷，《算草》一卷，《五更中星立成》一卷，《晨昏分立成》一卷，《昼夜日出入立成》一卷，《晷影立成》一卷。 
历象之制，前史备矣。自唐高祖受命，武德元年岁在戊寅，命太史令唐俭、东都道士傅仁均造《戊寅元历》。至麟德元年，秘阁郎中李淳风造《麟德历》，又改用《神龙历》。开元十六年，特进张说上《大衍历》。干元元年颁行山人韩颖新历。代宗用郭献之《五纪历》。元和二年，造《观象历》。长庆中，用《宣明历》。自宝应之后，止用《崇玄历》。属中原多事，日官废职，朱梁、后唐，无所改作。晋天福中，司天少监赵仁锜等造《调元历》。周显德中，端明殿学士、左散骑常侍王朴造《钦天历》。至是，帝以旧历差舛，命考正焉。 
太宗太平兴国七年十一月，司天冬官正吴昭素新造历成，凡九卷以献。《律经》二卷，《晨昏分》一卷，《日躔阴阳差》一卷，《日出入刻》一卷，《昼夜则分》一卷，《五更中星》一卷。诏卫尉少卿元象宗集本监明律历者同校定，赐号《干元历》，太宗御制序。先是，以《应天历》少差，昭素与徐莹、董昭吉各进新历，而昭素所造颇为精密，因命施行，赐昭素等金帛。 
