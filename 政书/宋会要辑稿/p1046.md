<!-- { "loadSidebar": true } -->
三年正月二十五日，太府少卿鲁 言：「折料折帛，国家之所不得已么，吏缘为奸，以税钱折麦，以苒米折糯，为州县场务曲酿之资。于法以四月中旬麦价立定折科，今州县率为奸吏估麦，必损其直，以税钱一折金十，民已困矣。准绢为匹八贯有奇，折麦有至二石五斗，縻费耗折几麦五石。以去岁麦价纽计，十六七千而办一端之税。场 
      
务所趁课利有定额利，折米麦有定数，县道往往过数多折。和预买本以利民，今不给直而白着矣，不取绢而折钱矣。税绢和买，轻重不侔，丁盐绵绢，名色各异。元降指挥以上供和买各折五分，今县道有将诸色物帛一例科折，互有出入。合折者暗纳本色，不合折者反输价钱。」诏诸路转运司行下所部州县遵守见行条法，又依绍兴二十八年三月四日指挥施行。如有欺弊不寔，许人越诉，仍从转运司常切觉察按劾。 
五月十八日，诏右奉议郎、新太平州繁昌知县魏尧臣特降一官，放罢新任。所欠常赋常：原作「当」，据本书食货七○之五八改。，令所属日下监纳。以尧臣在乡豪强不纳二税，从户部之劾么。 
六月二十六日，诏临安府新城县每年进际税赋与减半一半半一半：疑有误。。以知临安府新城县耿秉言：「新城县田亩旧缘钱氏以进际为名，虚增进际税额太重，每田十亩，虚增六亩，计每亩纳绢三尺四寸，米一斗五升二合；桑地十亩，虚增八亩，计每亩纳绢四尺八寸二分。此之谓正税。其它又有和买紬绢，每田一亩，计二尺四寸，陆地一亩，计三尺六寸。又有折科小麦夏秋两(科)[料]役钱，总计一亩纳税两千。人户赍出天圣、皇佑间典卖契书，分明开说所典卖田产寔量亩步若干，虚增进际亩步若干，及经界打量，乃见虚增之数太多，失于陈乞除放。照得逐乡印板税则，总计本县合放之数，水田产绢一千六百八十匹有奇，苒米二千八百一 
      
十六石有奇，桑地紬绢二千二百九十二匹有奇，乞与除放。」故有是命。 
七月十八日，诏右通直郎、知秀州嘉兴县阎冕特降一官。两浙转运副使姜诜奏「嘉兴县出违省限，拖欠常赋苒米一万一千一百余石，知县更不催纳」故么。 
八月九日，右谏议大夫陈良佑言：「诸郡纳省绢限以十二两，和买限以十两，自有定数，昨咤徽州、湖州绢户部退剥，近左藏库供送绢帛系袁州建昌军物帛库：原作「军」，据本书食货七○之五九改。，户部乞究治官吏乞：原作「元」，据本书食货七○之五九改。，虽退剥者继令发纳，究治者合干专库，并已放罪。然诸处受纳监官望风惧罪，纵令合人百般邀阻合人：本书食货七○之五九作「合千人」，疑「千」作「干」，当作「合干人」。，如绢一匹有求十三两者；如土产止系黄丝，必求白丝者；年例止用屑丝，今欲更求细丝，如此非一。常年用钱四贯贯：原作「串」，据本书食货七○之五九改。，可约一疋，今增为六贯。至高价折钱，分遣人诣行在并产绢去处买纳。又民间典卖田宅限六十日赴县投税投：原作「后」，据本书食货七○之五九改。，再限六十日赍钱赴县投纳，税契不得过一百八十日，自有定法。其诸县税契钱旋行解发，作月桩钱赴州送纳。今闻诸郡尽行拘赴本州岛投税。且如县到州五七程，民间些少典卖，而使之负担往返半月。官司难阻，是以民间典卖，不肯报州，白折税钱。乞禁戢州县每年纳绢自有常数，不得数外邀取；诸县投税，自有定法，不得拘赴本州岛。」从之。 
十二月十八日，诏和州万弩手永免户下三百亩赋税。从知州胡昉请么。 
四年四月十六日，臣僚言：「国朝征赋，止是夏税秋苒，军 
      
兴以来，乃有折帛和买。而州郡不恤，多将夏税秋苒大半高价估折，却于他州买绢，以充上供之数，斛面取米，以足军粮之储，民安得不重困哉!乞降指挥，禁约诸州军依法催科，并要本色，不得折纳价钱。至于畸零，自如常制。」户部契勘：「催科本色科：原脱，据本书食货七○之五九补。，除省部立定折纳分数外，欲下诸路转运司详今来臣僚奏陈原「详」字下衍「合」字，据本书食货七○之五九删。，照应见行条法约束，令监司互察施行。」从之。 
八月十六日，尚书度支郎官刘师尹面对，奏：「江浙两路折帛钱，绍兴初年立价折纳，后增一倍。至十五年，四路折帛并从裁减。自后二浙夏税、紬绢各减一贯五百浙：原作「折」，据本书食货七○之五九改。，江东、西并减两贯。缘州县不依省部科折分数，暗有增添，如绢只合科三分，今科至七分。乞渐次裁减，以宽民力。」上曰：「朕未尝妄用一毫，只为百姓。可从其请。」 
九月七日，臣僚言：「州县人户岁输夏秋二税，并系本户所有田产花利，以时供输。或有逃移事故抛下田业，其税赋依条本县验寔检阁。今州县恐失元额，仍旧催督，勒承催保正长代为填纳，故破家荡产者甚众。乞行下诸州，委知县根刷，应逃亡事故人户抛下田产，未有人承佃耕种者，尽数根刷，开坐乡村顷亩，召人权行佃种，送纳税赋。遇有归业之人，依条施行。」从之。 
十二日，四川宣抚使虞允文言：「被旨：州县尚有预借人户赋税，令于总领所桩管添造钱引三百万贯内取拨一百万贯，委制置总领本路漕臣考核制：原无，据本书食货七○之六○补。，预借寔数 
      
与州县补填。自今更不许预借。已施行外，缘未有立定专法，县道略无忌惮。今欲将预借县分令佐以违制论，仍不以去官自首赦降原减。任满，批书印纸。公吏依上条从准盗论断配，不在自首赦原之限。若有入己，自从本法。」从之。 
十二月十七日，诏：「两浙、江东、西路干道五年夏税、和买折帛钱，并权与减半输纳一年。如州县辄敢过数取民一文以上，许人诣检鼓院进状陈诉，官吏当重寘典宪。」既而中书门下省言：「所降指挥非不严切，近来州县放免数外，将逐年合纳本色高抬价直，勒民户纳钱，自行买绢充数。又其间有将合减之数不尽蠲减间：原作「闻」，据本书食货七○之六一改。，谓如每匹合减三贯，止减二贯之类，甚失朝廷宽恤之意。」诏令逐路监司严切觉察，如有似此违戾去处，按劾闻奏。监司或失于检举，令户部纠劾，御史台弹奏，并重作施行。 
五年五月二日，诏：隆兴府将三乡窵税正额钱三百五十九贯窵税：原作「窵远税」，据本书食货七○之六一改。、苒正米六百二十八石并沿纳折科尽行蠲除，今后不得别作名目复有科扰。以知府事刘珙言：「本府奉新县附郭系建康、同安两乡，平时上户多居近郭，故将别乡产税并归所居乡分催科。经界之后，随产均税，既均之后，则向来诸县互差窵税。积年既么，契据不存，莫考其本，乃尽以窵税均于建康、同安两乡。两乡既受随产税苒，不肯复受窵税，自此词诉不绝。末后乃将上件窵税强委之于晋城、新安、法或三乡 
      
法或：本书食货七○之六一作「成」。，三乡亦已受经界随产之税，复功窵税，重者至十分而增四，丰年所得，不了租税。乞与蠲除。」故有是命。 
七月二十五日，知绍兴府史浩言：「诸暝为县，当台、婺之末流，每岁秋潦，水必泛溢。古人于县之四旁作湖七十二处，以受此水。岁么湮废，人占以为田。昨咤经界法行，官吏无恤民之心，尽将湖田作籍田打量，计二十三万五百二十二亩有奇，苒米总计八千八百七十石有奇，夏税、紬绢绵绢：原无，据本书食货七○六二补。、本色折帛钱共计一万六百四十六贯有奇。今若将前项夏税、紬绢帛折变改作苒，以中色价纽计，米三千二百十七石二斗七升五合，并添入元管苒米八千八百七十石九斗八升六合五勺添：原作「恭」，据本书食货七○之六二改。，二项共一万二千八十八石二斗六升一合九勺，于上供物帛即无亏损。乞降付户部，许令纽折施行。」诏绍兴府将前项纽计钱省仓中界见行籴米价直，作二贯文九十九陌折纳米一石，添入每年认发湖田米起发施行。 
九月二十九日，权发遣秀州徐藏言：「昨降指挥：干道五年夏税、和买折帛钱并权与减半输纳一年。谓如人户合纳十匹，若三分折钱，每匹减半匹：原无，据本书食货七○之六二补。，其七分自合纳本色。缘秀州非产绢地分，有专降指挥：和买、夏秋皆是折钱，比之其它州郡，和买见税十分之中，止减放一分半，而本州岛遂全减五分，窃虑亏损国计。」诏遵依二月四日已降指挥，本州岛合发绢既系递年全行折钱，自合照诸州军体例，将三 
      
分钱数权减半催纳一年。 
六年二月二十八日，措置浙西江东淮东路官田所状：「参酌拟立税租数目：已业沙田主分所得花利每米一石，欲于十分内以一分立租；已业芦场等地田主所得花利纽钱一贯，欲十分以一分五厘立租；租佃沙田主分所得花利每米一石，欲于十分以二分立租；租佃芦场等地田主所得花利纽钱一贯，欲以十分之三输官。以上田地除所立租外，更不敷纳和买、夏税、役钱、秋苒之类。如旧曾起立，苒税额重，则依旧。」从之。 
五月六日，户部尚书曾怀言：「诸州郡常赋各有定额，缘自建炎初，遭兵火处流民产税权行倚阁，今涉三四十年，又经经界审寔，决无不复业之民，亦无不耕之产。许若元业主流亡，亦必别有人户请佃租种。往往郡县径自起理租税，归之州县。州县(巡)[循]习旧例，以逃阁为名申闻省部，暗失朝廷豹赋，岁以数千万计。乞令诸路州县守令限两月逐项开具逃亡产业、坐落村乡并亩步四至，系自何年月人户逃亡及今有无人户租种管业，知、通、令、丞、簿、尉具结罪保明诣寔申省部诣：原作「指」，据本书食货七○之六三改。，不时委官前去审寔。如妄作逃亡，并以不寔之罪罪之；能自首举者，与从日下起理税赋，已前勿论。」从之。 
经界，民间有在户未垦田亩，尝降指挥，限七年开耕，起足税租。经今二十余年，已尽为熟田，无缕粒分文收上 七月二十八日，宗正少卿、兼权户部侍郎王佐言：「窃 
      
省簿。其间抛荒逃移，却岁有开阁，不曾收入复业增耕之数。民间未尝不输，尽为县道官吏盖藏侵盗侵：原作「寝」，据本书食货七○之六三改。，暗失省计。访闻知隆兴府吴芾检覆出隐欺税租以数万计，乞催速具实数申奏。仍乞将江西一路委芾选官措画，攒造账册，结罪保明，限两月申奏。其所委官能究心尽公，别与取旨推赏。句或容情盖庇句：本书食货七○之六三无，此字误，疑当作「苟」。，不尽不寔，即重寘典宪。」诏令吴芾选委清强官分往属郡，依此措置。 
