<!-- { "loadSidebar": true } -->
二年正月二十七日，臣僚言：「元丰六年，召试学官六十余人，而所取纔四人，皆一时知名士，程文具在，至今人皆诵之。大观四年、政和元年秋试学官，大率三人取一，校之元丰，无虑数倍。乞自今学官每十人取一。」从之。

五月二十二日，诏大司成张邦昌降两官，提举西京嵩山崇福宫。国子祭酒路瓘、国子司业韦寿隆、耿南仲并降两官，送吏部。皆以训导无素，生徒犯法，故黜之。

八月十一日，臣僚言：「师儒之官，比年立试选之法，归之吏部。陛下旋命参以选格，皆自朝廷除授，独试学官之法尚未闻罢去，士之由学校以进者，上舍不入上五名，升补不与上十名，殿试不在甲科，职事未尝与选，与夫公试不与上三名之类，往往无复学官之选。夫选之如是之难，而一试之侥幸，乃遂得之，则其难易不等，又晓然矣。伏望罢去试选之法，悉取于学校。」从之。

三年四月三日，宣义郎黄冠言：「今天下士自乡而升之县学，自县而升之州，则通谓之选士，其自称则曰外舍生；而升之内舍，则谓之俊士，其自称则曰内舍生；而贡之辟廱，然后谓之贡士，其自称也亦以

      
是。世之商贾、工技、巫医、卜筮盗进士之名者，固不待禁而止矣。」从之。
闰四月四日，手诏：「近览(大)[太]学生私试程文，词繁理寡，体格卑弱，言虽多而意不逮。一幅或二百言，用之字冗，二十有六。为文之陋，于此为甚。自今太学辟廱师儒校试考选，日后有犯，黜之文理。纵复合格，亦居下流。」

五月二十四日，诏：「太学、辟廱有官学生，如升补上等，依有官人附贡士升二等差遣，赐上舍出身；文行优者，取旨推恩。」从大司成刘嗣明请也。

七月六日，尚书省言：「检会从事郎、陈州教授李璆状：自崇宁元年补试入太学，四年十一月缘父荫补(大)[太]庙斋郎。大观元年第一等升补内舍，当年累成上舍上等校定。政和元年赴上舍第三人，合释褐人数。承朝旨，合候殿试。政和二年殿试，赐第一等上舍及第。伏 学令节文，诸有官贡士附试合格者，上等升二等差遣。及同年有官附试上等人李纲已蒙推恩了当。」诏李璆依李纲例，与承务郎，仍除国子博士。

十二日，臣僚上言：「今后应学生非实有请益，而辄至师长位，因而有所干请者，严行规罚。」诏依奏，有犯依学规第一等罚。

四年四月九日，诏：「辟廱太学按乐于庭，八音克谐。司成刘嗣明班序恩数可依直学士例，司业以下并转一官，选人循两资，学生量与推恩。仍召两学生赴公相听宣示。」

五月二十四日，吏部言：「勘会近承 ，荫补入官人在学及一年，许参选。本部相度，欲乞除太学人合理入学月日外，其在诸州军府入学年月之人，并不理。」从之。

六月十三日，尚书省言：「契勘诸州升贡士，其奏状并贡籍自来多随贡士秋间同到辟廱，本学旋行点检贡状，间有不合升贡之人，遂行驳退回州，不唯本人道途往返劳役，及有因而饰非，妄乱陈诉，致亏士行。」诏令诸州候升补上舍毕，限十日具应贡之人，依贡状式急递至辟廱，预先点检。若有违碍，限当日入递，行下本州岛，更不升贡。

九月二十三日，臣僚言：「伏见大观学法，职事受赂，已有明禁。迩者(大)[太]学、小学教谕受赇□□论，而州县学校独未及之。」诏太学辟雍、州县学职事人应受赂，并依政和四年二月三日小学旨挥。茶果酒食之类皆是。

五年二月一日，诏礼部尚书白时中、侍郎张崇、员外郎翁彦深、尚佐均、大司成刘嗣明、国子司业陈询、监丞高述各降三官，嗣明知颍州，询送吏部。以言者论其申请，欲以国子两与上舍者，并依太学内舍三试之法，升选太优。寻令供析，故有是命。

四月五日，将(坐)[作]监陈奇言：「昨因缮修国子监三学，窃见监门内旧有碑石，刊《建隆三年重修监记》，逮今一百五十余年，碑亭巍然，与门墙殿阁例皆欹漏。今修完已见次第，虽已许建亭立碑，缘未曾差书撰官。」诏差冯熙载书撰。

二十四日，国子

      
监、辟廱奏：「臣僚言，自今后士人有犯规制，屏之。待其改过自新，于屏斥年限不复犯罪，然后可复收于籍。诏令国子监、辟廱立法。今修立下条：诸学生于屏斥限内犯罪而经决，而情轻及经赎、会恩原者，杖罪别理三年，徒罪五年，以犯日为始。教授审量，提举学事司验实听入。即犯不孝不悌、假名代笔、缘学士请托，若有私及受赃者，不在审量之限。」从之。
九月二十七日，大司成冯熙载等言：「昨来国子监奏请，长贰遇入局日分升诸堂，月诣五斋。」诏辟廱依此。

六年七月二十一日，诏以御书大成殿榜付国子监揭之，仍许宰执、侍从往观。明年，大司成王孝迪请模刻入石，置善阁下，从之。

八月八日，臣僚言：「愿诏中外师儒之官，详诲诱之方，明考选之法。凡程校文艺，大 以熙、丰为标准，体制各随其所长。务得通经笃学之士，黜浮伪剽窃之文，以矫揉之，庶得真材实能，以待朝廷之用。」诏札下太学、国子监、辟廱。

十五日，诏令太学辟廱提举学事司：「自今有人材拔俗者，不待考选校定之数，具实状以闻，朕将不次用之。」

十二月二十二日，诏有官无出身、杂出身通仕、登仕、将仕郎、校尉，许入学作国子生，许附贡士。

七年四月十四日，礼部拟修下条：「诸移籍入太学者，为国子生随行亲，应通理月日，考试校定者，其岁首私试，不理诸州学生。谓随行入学者。虽于法应移籍入太学，而本年在学已及三季已上者，候岁终，本州岛校定试毕，听移。」从之。

八月十五日，臣僚言：「臣近以国子有官人，于法贡在学一年，方许参选。近年往往身不在学，但将告假月日通理成数，有失法意。」诏自今除月给及依令合给假外，特给假仍补填。

十八日，新提举河东路学事王格言：「伏 崇宁初，令建辟廱于郊，以处贡士及外舍生。立太学于国，以处上、内舍。由州、郡而贡之辟廱，由辟廱而升之太学。法行之初，上、内舍之选未众，故外舍有校定者，许留太学；而无校定者，出辟廱。比年以来，上、内舍人日以增积，而太学又有国子随行亲并小学生，人数已多，居处迫隘。欲望降旨，今后外舍生有无较定，并居辟廱，而升补上、内舍，乃入太学。」从之。

八年五月二十四日，诏两学博士、正、录并诸州教授兼用元丰试法，仍止试一经。吏部供到元丰法：进士第一甲，或省试十名内，或府、监发解五名内，或太学公、私试三名内，或季试两次为第一人，或上舍、内舍生，或曾充经谕以上职掌，或投所业乞试，并听试。入上等注博士，中等、下等注正录。即人多阙少，愿注诸州教授者听。

九月七日，尚书省言：「近奉御笔，在学诸生兼治《内经》、道经，兼《庄子》《列子》未有博士教导。欲太学、辟廱各差通《内经》、《庄子》、《列子》二人充博士。」上从之。

宣和元年三月十四日，尚

      
书兵部员外郎李熙靖言：「臣伏见学官自正录而上，则出告，辟廱命官直学，给 而已，则是选任虽同，而轻重顿异。臣初见辟廱除命官直学，固尝用告矣。望许仍旧」。诏今后辟廱直学，依正、录、博士给告。大观四年八月十二日，已罢命官直学，寻复置指挥捡未获。
二年八月二十五日，大司成黄齐言：「契勘内外学因所随亲移籍学生，多是体探别学人当年分数不多，遂于岁终急移名籍前去。昨政和七年四月十五日虽立条法，缘止系不理岁首分数，及非随行亲入学有三季以上校定，候岁终本州岛校定讫，听移入国子学，即未该载元系随行亲及土著人移在应合入学之文。礼部契勘，乞依元昨随行亲移籍入太学法施行，即无违碍。」从之。

三年二月二十日，诏罢天下三舍。太学以三舍考选，开封府及诸路以科举取士。州县未行三舍以前，应置学官及养士去处，并依元丰旧制。太学生并拨填太学旧额，辟廱旧额入太学者，拨入额外，依旧制遇阙填。国子生及诸内舍上等校定人，愿入太学者，与免补试。辟廱官属并罢。

三月九日，国子监言，太学官吏已降指挥，并依元丰法。吏部供到国子监未行三舍已前，依元丰法，合差太学博士一十员，太学正五员，太学录五员。见今员数：太学博士七员，内二员系讲道经，于宣和元年置；太学正三员，太学录三员。国子博士五员，国子正二员，国子录二员。除讲道经博士二员见别作施行外，诏国子博士、正、录改充太学博士、正、录。

闰五月十三日，吏部言：「尝取索《元丰官制敕令格式》，将加省察，而遗编断简，字画磨灭，秩序差互，殆不可考。」诏《元丰敕令格式》令国子监雕印颁降。

四年二月二十四日，国子祭酒韦寿隆言：「太学录林致用等札子，有司崇饰先圣，庙貌轮奂一新，仰愿鸾舆临幸。」诏许伏阙上表陈请。

三月一日，驾幸太学。是日，先幸秘书省，进讲毕，幸太学，御敦化堂，命官讲说，延见多士，赐诏并赐御制《宣圣殿赞》，以祭酒韦寿隆为给事中，司业权邦彦为左司员外郎，转一官，赐章服。乃幸精微、造士二斋， 视诸生书几。至聚炉之地，嘉其(隶)[肄]业之勤，悯其寒苦，因命开府仪同三司梁师成总领，重缉其舍。是月四日，寿隆等拜表称贺。十一日，诏以是月二日临幸太学，国子监丞、簿、太学博士、正、录各转一官。选人如历任及四考，与改合入官。三考以下，循两资，权官支绢三十疋。国子监书库官循两资，武学博士、学谕、律学博士、学正转一官，选人循两资。太学公厨、国子监指使各转一官，内权官支绢十疋。三学医人并与太医助教不理选限。太学释褐守年郑行可等九人并与诸州教授，免省试。李彦辅、曹据、丁祉并赐上舍出身。释褐学生孔端朝为系先圣子

      
孙，赐上舍出身。释褐事人内舍、外舍生已该免解，并免省试。内舍生何希等一十人并与免解。武学免省试、俟殿试范约与补承职郎，赐公服。上舍生合赴将来省试魏之转等五人并与免省试转：疑当作「辅」。。内舍合赴将来省试郭禔等六人并与免解。太学职事赐帛有差。国子监人吏有官资人，各转一官资。无资可转，依条比换支赐。诸色祗应人支赐钱一千贯文。
五年十一月十四日，国子祭酒蒋存诚等言：「窃见《御注冲虚至德真经》、《南华真经》未蒙颁降，见系学生诵习，及学谕讲说。乞许行雕印，颁之学校。」从之。

