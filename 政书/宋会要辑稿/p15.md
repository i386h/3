<!-- { "loadSidebar": true } -->
七年四月十二日，诏：濮安懿王子宗晖、宗绰、宗胜、宗楚各赐芳林园宅地，令将作监计口修盖。 
八年七月十八日，诏濮安懿王女德安县主等六人并进封。 
元丰二年四月，诏王第十一女、第十 
      
八女并进封郡主。七年，诏王女六人并特赠料钱月三十千。元符三年三月，诏王女、曹诵妻延安郡主特改封郡号，与孙一名合门看班祗候，仍添料钱及春冬衣、生日礼物等。大观元年二月，诏王女永安郡主特封两郡主。见宗室女门。 
十年十月十六日，诏濮安懿王诸子袭封濮国公，主奉祠事。仍候濮安懿王诸子承袭 ，即传长孙。翌日，封宗谊濮国公。十一月十四日，诏皇伯邕州观察使宗晖权奉祠濮安懿王神主。 
元丰二年五月八日原无「元丰」二字。考下文「三年四月四日」条，据《宋史》卷一六《神宗纪》，乃元丰三年事，则知此处「二年」为元丰二年。据补。，诏：濮安懿王子、赠镇宁军节度使、同中书门下平章事、陈国公宗治云亡，诸子不曾推恩，长子右监门卫大将军仲忽可领文州刺史。 
十一月二十七日，诏淮康军节度使、同中书门下平章事、濮国公宗晖奉濮安懿王祠事。 
三年四月四日，诏皇伯濮国公宗晖进濮阳郡王，濮安懿王子孙皆迁一官，女增俸二十千，孀妇进封一等，无品可进者改大国，王夫人任氏弟皇城使昌州刺史泽迁嘉州刺史，侄四人并特转一官。 
四年正月五日，诏：赠武宁军节度使兼侍中、彭城郡王宗衮，先帝濮邸同母长兄，宜比故宗谊例，量与加等推恩。妻张氏特封国夫人，男三人各转一官。 
五年五月二十五日，大宗正司言：「奉诏，濮安懿王子、故楚国公宗荩特与一子官。其子仲江今已从吉，乞依已得指挥迁一官。」从之，仍更与一子转官，令大宗正司具名以闻。 
六年五月三日，诏濮安懿王女建安 
      
郡主夫左藏库副使刘承绪特差带御器械。郡主，王夫人任氏所生，英宗之季妹也。 
七年二月十一日，手诏曰：「朕自嘉佑中从先皇帝入居储宫，已二十余年。今日缘奠故伯宗辅，因得趋谒濮安懿王祠堂。顾瞻诸伯叔父所存者无几，皆齿发衰迟，仪形非往日之比，深用恻然。其议加恩诸父。」命濮阳郡王宗晖为镇安军节度使，进封嗣濮王，余推恩有差。 
三月十四日，诏：「嗣王虽着《品令》，然自国初以来未尝除授，故有司不能昭其恩数。近除宗晖嗣濮王，宜下御史台、合门参定以闻。」十七日，御史台、合门言：「本朝旧令班仪，嗣王在郡王上，宗姓又在同列之上。近例，郡王领使相者得吏二人前引，虽出特旨，缘嗣王恩数，尤宜加隆。今参详嗣王若止随本官立班，当在本班之上，使相即用双引。」从之。
四月三日，诏濮安懿王女吴承渥妻长乐郡主、曹诵妻延安郡主、刘承绪妻建安郡主、梁铸妻同安郡主、夏大醇妻永嘉郡主可并增俸钱三十千。 
九月七日，诏嗣濮王宗晖主奉祠事，宜比宗姓使相、郡王，岁增公使钱二千贯，厨料给亲王例三分之二。 
二十四日，又诏宗晖奏子与太子右内(府率)[率府]率，女上三人与县主。 
哲宗绍圣元年六月一日，诏故嗣濮王宗晖令户部以系官屋一百间赐本位居住。 
二十三日，大宗正司言：「宗晖先以濮国公主奉濮安懿王祠事，后封嗣濮王，自系『主奉』，不当更于衔内称说。今 
      
宗晖薨，宗晟已封嗣濮王，其主奉祠事不须衔内带行。」从之。 
十一月二十六日，诏宗晖系嗣濮王，遗表恩泽依宗朴例外，特更与一男恩泽。 
二年二月二十八日，(绍)[诏]：宗晖子仲损已至止官外，仲爰、仲说、仲璲、仲忞各转一官。令大宗正司候服阕日申中书省。 
三月二十八日，三省奏：嗣濮王宗晟乞遗表恩泽，与男仲御、仲聘、仲仪转官。诏依宗晖例。 
四月十九日，尚书礼部言：嗣濮王宗愈乞今后仲飨依宗晖、宗晟例，轮男二人充摄亚、终献行礼，及许以一子自随供侍。从之。 
八月七日，尚书户部言：嗣濮王宗愈欲依故宗晖等例，岁添公使钱二千贯。从之。 
十月九日，诏：嗣濮王宗愈系英宗皇帝同母弟，遗表恩泽依宗晖、宗晟例特加一名。 
十一月二十二日，尚书户部言：嗣濮王宗绰乞依故宗晖例，岁添公使钱二千贯。从之。 
三年三月二十一日，诏：宗晖主奉濮王祠事岁久，仲损特与转小镇留后。 
七月十九日，诏：「宗绰遗表恩泽，仲糜、仲誉、仲漼、仲譝各转一官。第十四女封长安县主，所生母竺氏封福昌县太君。第十五女封同安县主，所生母卢氏封寿昌县太君。」 
四年七月二十三日，礼部言：「仲糜奏，父宗绰遗表恩泽，乞奉圣旨依宗晟例，所有添厨物料亦合依例支破。」从之。 
八月二十六日，三省言：嗣濮王宗楚遗表恩泽，乞将合得恩泽并回授男仲赐等推恩。诏：宗楚乃英宗皇帝同母 
      
弟，与五人恩泽，男仲畴特与并两人转两官，仲璩转一官。令大宗正司候服阕日申中书省。 
五年三月四日，同知大宗正事仲御言：「叔宗佑近授嗣濮王，以久病不出，时遣诸子照管先祠。而仲阙专用事，不能致恭祭祠之礼。宗佑疾甚，仲厥强其父行，冲冒山气，遂薨于永安县。不俟朝命，舁柩登阪，必有所损。不孝如此，望加显黜。」诏：宗佑遗表恩泽与以次人，仲厥更不推恩。 
元符元年八月二十五日，〔诏〕：宗祐係英宗皇帝同母弟，其子仲瑳、仲玲、仲憖、仲 敞、仲甚見各轉一官。 
徽宗崇宁三年九月十五日，诏：嗣濮王宗汉，皇族近属，自今遇天宁节及大礼，特许奏一女为正县主。 
大观元年正月十一日，手诏：「兴德禅院乃英宗神考诞育之宫，粤自熙宁营建，迨兹告成。亲临谒欸，追惟曩昔，言念兹德，惕然感怀。孝思之报，宜有褒显其祠。濮安懿王子孙可特与推恩，疾速具合推恩人取旨。」于是嗣濮王宗汉进检校太保，改保平军节度使；诸孙仲御、仲损移镇，加检校司空，进封郡王；仲增、仲仆、仲糜、仲癸皆为节度使；仲 、仲樽为节度观察留后。 
二年正月一日赦文：「国家承平日久，宗室繁衍。自我英祖起于濮邸，入继大统，濮王之后，于属虽亲，于服已远。如『不』字之子，论正服则犹是缌麻，视正统则已非袒免，无赐名授官之制，无禄廪赐予之法。比闻贫乏匮困，或不能自存。朕富有天下，而五服内亲仅同
      
民庶，非强本之道。欲尽绝亲亲之礼，而承统之重，义所不敢。夙夜以思，当使恩义两得，然后为称。应濮王孙『士』字可依『仲』字、『不』字，及『不』字之子并依『士』字恩数条例。宗女随其字行等第施行。庶不失承统之义，而曲尽人伦之亲。」其后因有司陈请，继有诏旨者五事：一、宗女及其夫当随所升字行恩例。诏：前此已出嫁者，亦当依此。二、仲谯之女于赦恩未降之前，用一代有官法出适李彦嘉，今既升等，当用二代有官，而系亲财礼妆奁之数亦当增旧。诏：宗女身所请给恩例并其夫恩泽，并依赦；其一代有官者免改正，系亲财礼妆奁更不重给。三、『不』字行宗女夫内无官之人，大宗正司更不勘验。今既升等，则其夫当授三班奉职，系大宗正司取会保奏。若前此有违条令者，欲依吏部再嫁降等法推恩。诏：已成亲者更不降等。四、「不」字及「不」字之子既升与「士」字同，则于属为袒免。然条令所载荫补恩乃断自缌麻以上。诏：「不」字及其子，十岁以上并特赐名授官；五岁以上及长子，候天宁节依缌麻亲例推恩。五、「士」字、「不」字以下宗女随字行等第，则「宗」字行女不当用此恩例。诏：「宗」字女已系县君，特封县主，无邑号者封县君。 
三年六月十三日，诏：「去岁受宝赦恩，濮王孙『士』字依『仲』字、『不』字，及『不』字之子并依『士』(子)[字]恩数；宗女随其字行等第。可作一时指挥。」 
九月二十二日，诏：「故嗣濮王宗汉许于西坟濮王园 
      
内为茔地，仍官给石门、石藏。故妻郭、见存妻王亦许附(冗)[穴]。妻王氏增料钱一倍，为六十千，生日衣赐并给。男四人各转一官，女二人封县主，男女所生母六人并封县太君。亲事官许存占二人，军士许差十人，并影前祗应王氏，充代檐子亲事官许差六人，门下医人与二名，补助教。都监、内(支)[知]客、直省官班行充代殿侍祗应。及亲事官具到宫年月，比拟推恩。书表司、客司、通引官各赐钱十千。营葬量给汴舟往来辇辎重。存日支添厨钱，永远给赐。大葬免差监护官，仍不隶敦睦司统辖。守坟军士差十五人。」以宗汉遗表陈乞也。 
政和五年七月二十日，颍昌府奏：「检会政和令，诸犯濮安懿王讳者改避。今据临颍县颍阳乡北管村人民姓氏，有从言从襄家，犯濮安懿王讳。除令回避外，乞申请改赐姓氏。」诏改赐姓逊。 
七年三月，诏：「故宗室仲的，濮安懿王孙，年高官卑，未尝求进。聚族百余人，无所依赖，殊可矜悯。其见居室宇可特拨赐本位子孙，永充己业。其妻滕氏可特封国夫人，恩例请给并依仲绾新妇例倍给。」 
九月十六日，故太师惠王宗楚新妇濮国夫(氏)[人]尹氏言：乞与男仲璩转官，女族姬二人各封宗姬。从之。以尹氏故夫宗楚曾任嗣濮王，特从其请。 
宣和元年四月二十六日，大宗正司奏：「右内率府副率士符状：『伏念臣后濮安懿王孙后：疑为「系」之误字。，素来栖心道教，喜慕虚无。幸遇朝廷兴隆道教，伏望将士符见任官 
      
资特赐保明敷奏，比换披戴入道。』检会仲忽札子节文：『欲乞今后宗室曾经犯公罪徒、私罪杖者，并不许陈乞入道。』奉御笔依(奉)[奏]。又仲忽札子节文：『欲乞今后应宗室无妻室，愿入道披戴者，并听经大宗正司投状，勘会无违碍，保明具奏听旨；仍许带行见破请给，以充乳药之资。其宗女孀妇愿往禁宫观披载者准此。』奉御笔依所乞。本司寻取会到商王宫濮王位状，勘会士符自来并无诸般过犯，系见破请给之人，未有妻室。今来所乞别无违碍，保明是实。」诏依所乞，与换翠微郎。
五年十一月十九日，诏：濮安懿王孙密州观察使仲璩，昨有故母濮国夫人尹氏，合得遗表一十八年减年，未经(牧)[收]使，特与仲璩转承宣使。以上《续宋朝会要》。 

