<!-- { "loadSidebar": true } -->
十日，知河南府韩绛言：「近被水灾，自大内天津桥、堤堰、河道、城壁、军营、库务等皆倾坏，闻转运司财用匮乏，必难出办。役兵累经 刷，府官职事繁多。欲望许臣总领，赐钱十万缗， 
      
选京朝官、选人使臣各三五人，与本府官分头补治。乞发诸路役兵三四千人。」诏转运司于经费余钱支十万缗，令沈希颜往来与韩绛同提举营葺。及选使臣三五员，役兵于本路 刷二千人，如不足，即雇工。 
徽宗政和三年十二月三日，诏：「见修西京大内，窃虑乱有采伐窠木、损毁古迹去处，仰王铸觉察以闻，违者以违御笔论。」 
四年二月十四日，诏：「西京大(京)[内]近降指挥补饰添修，或闻官有计度，甚失本意。如实颓圮朽腐，方许整葺，不得过侈。」以上《续国朝会要》。
 方域 宋会要辑稿 方域二 南京 
     
宋会要辑稿 方域二

南京
【宋会要】
真宗景德三年二月，诏曰：「雎阳奥区，平台旧壤。两汉之盛，并建于戚藩；五代以还，荐升于节制。地望雄于征镇，疆理接于神州。实都畿近辅之邦，乃帝业肇基之地。恭惟圣祖，诞庆鸿图，爰于历试之初，兼领元戎之寄。讴谣所集，符命荐臻。殆兹累朝，俯同列郡。式昭茂烈，宜锡崇名。用彰神武之功，且表兴王之盛。宜升为应天府，宋城县为次赤，宁陵、楚丘、柘城、下邑、谷熟、虞城等县并为次畿。」 
大中祥符七年正月二十九日，诏曰：「睢水名区，实一方之都会；商丘奥壤，为三代之旧邦。形势表于山河，忠烈存于风俗。惟文祖之历试，盖王命之初基。今者伸款谒于桧庭，既扬茂则；徇徯来于竹苑，方霈湛恩。期克壮帝猷，俾肇(所)[新]京邑，用志兴王之地，允符追孝之心。应天府宜升为南京，正殿以归德为名。咨尔都民，承予世德，庆灵所佑，感悦良多。」 
二(曰)[月]一日，诏名南京门曰崇礼，双门曰祥辉，外西门曰回銮。 
三日，以主客郎中、知应天府马元方兼南京留守司事，合置官属名目，下审官院、流内铨，一如西京之式。 
三月十三日，诏名南京城大东门曰昭仁，小东门曰延和，小西门曰顺成，北门曰靖安，新隔门曰承庆。 
仁宗庆历五年九月十八日，置南京留司御史台。
 方域 宋会要辑稿 方域二 北京 
     
北京
【宋会要】
仁宗庆历二年五月，诏曰：「相邑设都，所以因地形之胜；省方展义，所以考民风之宜。乃眷魏郊，实当河麓，席万盈之懿兆，冠千里之上腴。隐然北门，壮我中夏。洪惟圣考，顺驻琱舆，宫馆并存，威灵如在。缅怀凝烈，有述于孝思；嘉慰徯来，敢忘于时迈 载恢旧制，崇建别京，懋昭善继之猷，仍奂维新之泽。大名府宜升为北京升：原作「居」，据《宋大诏令集》卷一五九改。，先朝驻跸行宫正殿以班瑞为名。其修葺行宫屋宇并给官钱，毋得科率。」 
六月十七日，以枢密副使、右谏议大夫任中师为修建北京使，翰林学士、尚书礼部郎中、知制诰、史馆修撰苏绅为修建北京副使。 
七月十二日，以北京行宫门为顺豫。 
八月十七日，出内藏库缗钱十万，修北京行宫。 
闰九月一日，诏：「比建北京，以备巡幸，其供儗之物，宜令有司办置，毋或扰民。」 
三年二月六日，北京行宫便殿为靖方。 
七年六月二十一日，置北京留守司御史台。 
神宗熙宁八年十二月九日，赐内外城门名：南河门曰景风，南砖门曰亨嘉砖：原作「博」，据《宋史》卷八五《地理志》一改。下同。，朝城县门曰安流，朝城罗门曰巽齐，冠氏门曰华景，冠氏罗门曰春祺，上水关曰善利，北河门曰安平，北砖门曰耀德，魏县门曰宝成，魏县罗门曰利和，观音门曰安正，观音罗门曰静方，下水关曰永济。左、右四厢凡二十三坊：永宁、延福、靖安、惠安、宜春、敦信、安仁、善化、七贤、大安、德教、宜春、崇化、三市、普宁、广利、长乐、景行、景明、凤台、延康、福善、保安。
 方域 宋会要辑稿 方域二 行在所 临安府 
     
行在所临安府
【宋会要】
旧系《京都杂录》。自建炎以来车驾巡幸，至绍兴八年驻跸临安为行在。 
高宗建炎元年五月二日，诏江宁府修建景灵宫，诸帝共作一殿，诸后共作一殿。 
六月一日，诏：「已降指挥，令永兴军、襄阳府、江宁府准备巡幸，仰逐处守臣营葺城池，建置宫室、官府，务从简易，不得搔扰。以近便州郡神霄宫并空闲提举廨舍之类，拨移逐路漕司及提举常平司钱物应副，如不足，具数申尚书省。」 
三日，诏巘邸以升赐宫为名。 
七月十三日，诏：「权时之宜，法古巡狩，驻跸近甸，号召军马，以防金人秋高气寒，贼来入寇。朕亲督六师，以援京城及河北、河东诸路，与之决战。已诏迎奉元佑太后，津遣六宫及卫士家属，置之东南，朕与群臣将士独留中原，以为尔京城及万方百姓请命于皇天。庶几天意昭答，中国之势寝强，归宅故都，迎奉二圣，以称朕夙夜忧勤之意。应在屯兵聚粮，修治楼橹(具器)[器具]，并令留守司、京城所、户部疾速措置施行。」 
九月七日，诏：「将来巡幸，驻跸扬州，可行下知扬州吕颐浩修治城池，差膳部员外郎陈兖干办顿递行宫一行官吏将佐军兵安泊去处，虞部员外郎李俦干办舟船并桩办粮草，发运使李佑、淮南转运使李传正并差随军转运使。 
十日，手诏：「荆襄、关陕、江淮皆备巡幸，并令因旧就简，无得搔扰。凡巡幸所过与所止 
     
之处，当使百姓预知：朕饮食取足以养体气，不事丰美；亭传取足以庇风雨，不易卑陋；什器轻便，不求备用；供帐简寡，不求备仪。可赍以行，皆无取于州县。桥梁舟楫，取足渡济，道路毋治，官吏毋出，一切无所追呼。随从臣寮皆体朕意，有司百吏敢搔扰者，重寘于法。唯是军马刍粮，必务丰洁，将士寨栅，必令宽爽，官吏无得少懈。部使者皆朕耳目之官，违戒 而不以上闻者(兴)[与]同罪。若自为搔扰，罚更加重。仍许民户越诉。」 
二十二日，诏：「暂驻跸准甸，庶使四方有警，皆易应(换)[援]。除河北、河东已相继发兵，及京师已应副纲运并委措置防拓外，可分留精兵，科拨钱物，于应天、拱、泗州等处防守。应合行事务，令三省、枢密院同共措置。今来巡幸，应科拨舟船，分定带行及存留官吏数目，措置赏罚，遣发先后次序，般载图籍文案、户部钱物及准备随行支遣之物。申严斥堠，通报平安，止绝官吏离任迎谒，关防伪冒，觉察奸细，掩袭盗贼，拘截逃亡。批文口券食钱，预行下沿路实支数目，供办置买饮食实数，关防一切搔扰。申严沿边及近地防守措置，并创置探扼、督责征诛等，并令三省、枢密院别措置行下。」 
是日，又差漕臣黄敦书专切随军应副钱粮，差提刑高士曈专切随军应副乡兵、弓手之类。所用钱粮、人兵、器甲等，全籍诸处同力应副，方可办集。窃虑故有阻难，移文牵制，不即应副，其合干人并许 
     
追赴行司，便宜行遣，官员奏劾，或一面送官司根治。所辟官请给、人从，并依新任支破，与理为在任月日，仍破驿券、递马，不许受诸州送馈。自被受公文，限一日起发，不得托故。 
同日，三省枢密院言：「车驾巡幸，驾船人兵令工部取会座船纲，逐船依料数，除木(白)梢外合用驾船人兵实数，欲下都统制官于诸军内选差东南及牙兵拨充。其军兵更番所乘舟船并逐船官吏下自有人从共二十人已上者，乞并不差。」从之。 
二十七日，都省言：「车驾巡幸进发日已定，窃虑行在及东京百司官如擅离职守。」诏见今行在及东京百司官如擅离任所，并追官勒停根捉，就本处付狱根勘，令刑部疾速施行。 
二十八日，诏：「川陕成都、京兆府，京西襄、邓州，荆湖潭州、荆南府，江淮江宁府、扬州，仰逐路漕臣积聚钱粮，帅守修治城垒、官舍，以备时巡省，观风俗，务从俭约，勿致搔扰。」 
二年二月十一日，东京留守司遣委开封府判官专管使院公事范世延、开封府左推官鲜于绘赍捧在京士庶表章，恭请圣驾，并进呈修城开壕一切了毕图本。诏令合门引见上殿。 
三年二月十三日，车驾至杭州，以州治为行宫，以显宁寺为尚书省。 
十四日，车驾初至杭州，霖雨不(至)[止]，执政叶梦得奏事毕，因言：「州治屋宇不多，六宫居必隘窄，且东南春夏之交，多雨蒸润，非京师比。」上曰：「亦不觉窄，但卑湿尔。然自过江，百官 
     
六军皆失所，朕何敢独求安 今寝处尚在堂外，当俟将士官属各得所居，迁徙之人稍有所归，朕方敢入正寝。」 
二月十六日，德音：「应今来巡幸经过州军民户，特与蠲免今年夏税以闻。车驾经过之后，州县将民间元科借物色未足之数尚行追纳，委实搔扰，可限指挥到日住罢。如违，许人户越诉。」 
同日，德音：「今来巡幸，沿路州县排办去处，备见勤劳，仰守臣保明实宣力人，当议推恩。」 
三月一日，诏：「昨金人逼近，暂至钱塘，每念中原，未尝敢忘。今据探报，贼马归回，已离扬州，钱塘非可久留，便当移驻江宁府，经理中原之事。可于四月上旬择日进发。应江宁府合预排办并沿路一行程顿等事，有司疾速施行，务要前期趁办。应副诸军外，余事尽从简便，不得搔扰。」 
三日，礼部侍郎、充御营使司参赞军事张浚言：「近日銮舆过平〔江〕府，扈从需索，其数尚多。欲乞外择臣寮可与经营者数人，内侍忠信谨愿者一二，其余六宫、朝廷，悉留杭州。」诏候到江宁府取旨。 
同日，诏金部郎中李迨、金部员外郎高士佃差主管车驾巡幸随行左藏库钱物官，两浙转运副使刘诲差主管车驾巡幸钱粮官。 
同日，知常州周杞言：「车驾巡幸到州，臣逐急权就倚郭武进县治事。缘州衙系御座之处，未敢擅便迁入。」诏除曾经安设御座、御榻之处外，余并赐依旧作州衙，其余沿路州县及今后巡幸去处并准此。 
二 
     
十八日，诏曰：「国家历运中微，干戈未弭，因时巡省，盖顺权宜。以江宁府王气龙盘，地形绣错。据大江之险，兹惟用武之邦；当六路之冲，实有丰财之便。将移前跸，暂住大邦。外以控制于多方，内以(营经)[经营]乎中国。尚虑有司排办，过于奉承，百姓追呼，疲于道路。傥齐民之或扰，岂菲德之敢安!将来巡幸(公)[沿]路州郡及两浙路、江东监司、江宁府，不得分毫骚扰，以安人心。」 
五月八日，车驾至建康府，驻跸于神霄宫。 
