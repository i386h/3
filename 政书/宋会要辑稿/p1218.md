<!-- { "loadSidebar": true } -->
三年八月四日，诏两浙并江南西路：「今岁丰熟，令三省支俵籴本，付逐路转运司广行收籴，于稳便州县别项封管，非奉朝廷指挥，不得擅行支用。」 
七日，仓部员外郎张谊奏：「被旨前去平江府等处来往检察收籴粮斛。勘会浙西州县自来本州岛及提举转运、发运司各有收籴斛斗价直不相照应。欲乞依今降指挥一场收籴，若州军或他司合要米斛支使，却令本司纽定元价及官吏縻费等钱，令诸司赍见钱申朝廷，赴场兑籴。」从之。 
绍兴元年七月三日，宰执奏事，上问：「昨夕闻已籴新米，莫少减价否 」张守奏：「有人 
      
自浙西来，前此每斗一千二百者，今减作六百。」上大喜曰：「不但军不乏食，自此可免饿殍，在细民岂小补 当须及时广籴，以备岁月。」宗尹已下奉诏。 
十月十七日，监察御史、福建路抚谕胡世将言：「乞支降度牒一千道赴本路转运司出卖，依市价收籴粮斛。」诏依。 
十二月二十三日，臣僚言：「发运副使宋辉申请见任官招诱籴到米斛，乞引用建炎四年十一月二十四日指挥，每籴二千五百硕，减一年磨勘。昨来见任官收籴米斛，每籴十万硕，有转官之赏，盖谓监仓官依市价籴买，别无弊幸，即该此赏，非谓赏诱致亲民之官使之剥刻么。况辉元乞令有力之家结揽籴米，据数第赏，今乃许招诱措置之名，使州县官贪赏害民，其可乎 兼朝廷元委籴米十五万硕，若从辉所立赏格，计减六十年磨勘，合转十五官。今来诸司籴买头项，非一人援此为例，则朝廷爵赏，岂不泛滥 欲望寝罢见任官籴米赏格措置施行。」诏令宋辉将价直低小去处量行增添，召人结揽收籴。见任官赏格并罢。其任籴买官，令宋辉量支食钱，仍严切约束受纳官司不得收耗，接便搔扰。 
二年二月六日，手诏：「昨降官告、度牒籴买军储，缘有司定价太高，无人承买，以此未支还人户价钱甚众，而和籴徒有虚名。访闻秀州崇德、嘉兴两县度量损减与米价相当，民未病籴，是能体国恤民者。可委本路宪司保明诣寔，具名闻奏，当议推赏。其余 
      
州县令依仿施行，无致怨讟流于道路，以塞朕怀。仍出牓晓谕。」 
五月二十二日，诏：「江东西各籴一十万石，委催促物帛郎官将合起发应付，如不足，于俞儋榷货务钱内贴支，江东于建康府、江西于饶州府封桩。其籴买日限及应干合行事件，并依两浙已得指挥施行。」 
十二月十九日，诏吉州榷货务支钱二万贯应付岳州，专充籴军粮支用。 
三年四月九日，户部尚书黄叔敖言：「江浙、荆湖、广南、福建路都转运司张公济、两浙转运副使梁汝嘉言：被旨给降空名官告于浙西州军，劝诱博籴米五十万石、马料一十五万石，内马料如大麦不足，许以籼米稻充代。叔敖等欲从朝廷分遣官各认一州，同逐州县守令体度寔有斛斗之家，随力劝诱博籴，更不遍及下户。今条画下项：一、今来籴买粮斛，只于富寔积藏之家，不拘官户、编户。一、今来先于约度到州军合分认博籴，平江府米一十三万八千硕、料三万七千五百硕，秀州米一十一万硕、料三万七千五百石，湖州米一十二万五千石、料三万七千五百硕，常州并江阴军共米一十二万七千石、料三万七千五百石。一、今来劝诱博籴米斛，与泛常降告籴买不同，理宜优假。欲依例作奉公体国，宜功奖录，特授某官，不作进纳，理为官户，仍理选限，候参部日，与免试注官。未至八品，其父及子并依八品法用荫。及令吏部出给公据，付变转籴买州军验实书填，并许 
      
转易回授行使。一、今来所降官告、度牒等，各比旧价钱减定钱数，及高立米价博籴，其率先中籴米斛数目最多之家，除依价支还官告、度牒、紫衣、师号外，仍许叔敖等具申尚书省，乞朝廷特予旌赏，以为忠义之劝。一、诸州县受纳官若容纵合干人并揽纳人于劝籴人户处乞取辄受请托，入中伪揽湿恶不堪米斛，依条没纳入官外，其失觉察及知情，依前发运副使宋辉画降绍兴元年七月二日圣旨，从徒二年罪科罪科：疑当作「科罪」。，立赏钱三百贯文，许人告捉。一、所籴斛斗，令今来分定逐州所委官各仰躬亲遍诣诸州县，与守贰令佐公共商议采访寔有藏蓄米斛之家，推排劝诱博籴，所贵贫民下户获免科配。如州县官妄有辞避，及施行灭裂，故为阻遏，并承受文移等事依已降指挥，通判监视受纳。一、州县人户内有不务体国，唱说事端，扇摇阻抑博籴指挥，不以有无官资，许所委官及州县将上件人收禁，具姓名申尚书省取旨施行。一、今来所降官告，并系白身人书填，如纳米之家愿与有官人推恩，亦仰所委官具状申尚书省比类迁转，并以常州、江阴军、平江府委张公济，湖、秀州委梁汝嘉，仍更差权户部郎官邵相前去与张公济及户部郎官徐杞与梁汝嘉并同共措置，各限三日起发。」以尚书省言：「两浙去岁大稔，近年不曾科率，今韩世忠已除淮南宣抚使，非晚总率大军屯驻泗上非晚：疑有误。，恐馈饷不足，非 
      
假借民力，即无缘办集大事。」故以命叔敖等。寻诏公济、相与汝嘉、杞将分委州并两易，以相自陈本贯常州，有嫌故么。 
十一日，公济等又言：「今约度所籴粮米、马料，于市价上量增价收籴，米五十万石，每斗五百文省，计钱二百五十万贯。」诏依，其官告绫纸于数内减迪功、承节郎各二十道，承信郎三十道，进义尉二十道，计二十七万贯，改支下项轻赍就给。昨张公济拘收籴本、紬、银等七万七千贯，及令户部于桩管高丽绢内支一万五千匹，每匹作六贯，见在紬内支二万匹，每匹作五贯，余不足钱三千贯，并以银折支，每两作二贯二百。仰黄叔敖据逐州数目品搭均给，并限五日给降了当。 
十二日，杞、相言：「蒙差委同都运使张公济、两浙运副梁汝嘉前去浙西劝诱博籴米并马料，今来逐州县博籴米斛浩大，合要干办使臣分头使唤。欲乞各差二员从杞等，于见任得替待阙已未参部大小使臣内，不拘常制踏逐选差，日下(共)[供]职。除本身请给外，破本等券一道，候结局日住支。」从之。 
五月二日，尚书省言：「浙西博籴，恐人户有停蓄数少，中籴不敷官告钱数，遂改给度牒、紫衣、师号、轻赍，以从民便，却虑籴买官不分多寡，将中籴数少之家一例支给官告，致难以变转。」诏令公济、汝嘉不得徇情，一 支给告命，务从民便。仍各具知廪文状申尚书省。 
十一日，侍御史辛炳言：「浙西诸州军博籴米斛，约束以 
      
装卸欠折为名，功 斗面，及容纵专斗乞取常例钱。」诏官吏、专斗如违，并徒二年科罪。 
七月二十四日，两浙转运副使梁汝嘉言：「户部侍郎姚舜明乞将每月合支都督府军马草二万三千三百二十二束，每束价钱五十文，宣抚使草九万六千四百一十四束，每束折支钱六十文，共计月支草一十一万九千七百三十六束，计折价钱六千九百五十贯九百四十文，依例令两浙转运司管认，自六月分为头应付支遣。本司契勘刘光世一军每年合用马草七十一万三千余束，折钱五十文足，共计钱四万六千三百余贯，半年计用钱二万三千余贯，蒙朝廷支降一半本钱，其余一半钱系令本司贴助应副。今来都督府宣抚司每月支草钱比之刘光世合支草钱数目倍多，本司别无可以挪拨，依刘光世今年上半年例，从本司甘认应付一半钱，自余一半钱乞朝廷贴降应付。」诏依，其一半折草价钱，令本路转运司于浙西州军合发经制添酒钱内取拨应支。 
九月八日，都省言：「和籴米一百万石，所籴米斛并系朝廷支降金银、钱、金、帛，务要便国利民，免科敷之扰。除已约束籴买官依市价两平交易，支还价钱，不得亏损官私。闻已前和籴州县百姓入中粮斛，多将支拨到籴本停留，不即支还，百端阻节减 ，民户实得无几，及用幸责量，遂致籴买数少。今来理宜措置，革去前弊，使分毫不扰于民。」诏如有 
      
违戾去处，其当职官吏并从徒二年科罪。 
四年正月二日，都省言：「近者给降籴本，令两浙、江南东、西路转运司和籴斛斗六十四万余石，元限去年十月已前开场，今年正月终籴买数足。若不比较赏罚，窃虑无以劝阻。」诏户部候今年正月终，比较逐司并逐州军已籴已起数多及籴买最少去处，具转运司并州军当职官职位、姓名申尚书省，取旨赏罚，仍先次行下逐司照会。 
三月二十六日，诏：「今省仓和籴米岁终及二十万石，监官各转一官，如在任不及全年，或于数外更有增籴到斛斗，并与纽计推赏。」 
七月二十二日，中书门下省言：「勘会已降指挥，今岁依年例和籴斛斗，已降籴本三百六十万贯，约籴九十万石。」诏更令户部措置钱物二百万贯增籴。 
十月二日，户部言：「检准《绍兴 》：诸上供钱物及谷虽请降特旨截留借兑支拨，听被受官司执奏不行，如违，其不奏及支拨官司各徒二年。元陈请截拨官司准此。本部勘会诸路合发上供额斛，若他司申请到指挥截留借兑支拨，系依上条合行执奏不行外，有逐时降本和籴粮斛、马料，亦是内外指拟应付用度之数。今相度，欲将今后他司申请到指挥截留借兑支拨前项和籴米料，并乞依《绍兴 》条执奏不行。」诏依。 
十一月二十日，户部侍郎梁汝嘉言：「契勘两浙、江南西路朝廷给降籴本、金银钱物，欲望特降指挥，如漕司并诸州军辄敢侵支借兑移易，其 
      
当职官并重寘典宪，人吏并行断遣，仍乞逐路提刑躬亲前去点检。」从之。 
五年正月一日，诏户部支钱四百万贯，委江西路转运司变转，更行收籴米一十万硕。 
二月十七日，诏金部员外郎张成宪与转一官，监榷货务(候)[侯]恪减三年磨勘，监户部粮料院刘锡老减二年磨勘。以淮南东路安抚使韩世忠言「本司大军屯驻江上相近二年，成宪等首尾应办钱粮，并无阙 」故么。 
闰二月二日，户部言：「江浙转运司将朝廷所降籴本金银、钱帛别作侵用，却将所籴米斛于岁计额斛或催以前年分抛欠税赋充代，公私收弊收：疑当作「受」。。乞严立法禁。」诏如将岁计充代，依擅支借封桩钱物法功二等科罪。 
六月二十日，诏：「逐路转运司约束州县，须趁时收籴，即不得低价科敷，及容纵揽纳人搔扰作弊。如有违戾去处，许民户越诉，当职官吏取旨重作施行。」 
