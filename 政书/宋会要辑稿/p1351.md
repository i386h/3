<!-- { "loadSidebar": true } -->
二年六月十九日，诏：「居养、安济、漏泽之法。本以施惠困穷。有司不明先帝之法，奉行失当，如给衣被器用，专顾乳母及女使之类，皆资给过厚。常平所入，殆不能支。天下穷民饱食暖衣，犹有余峙，而使军旅之士稞食不继，或至逋逃四方，非所以为政之道。可参考元丰惠养乞丐旧法，裁立中制。应居养人，日给 米或粟米一升、钱十文省给：原作「就」，据本书食货六八之一三六改。，十一月至正月，功柴炭钱五文省。小儿并减半。安济坊钱米，依居养法，医药如旧制。漏泽园除葬埋依见行条法外，余三处应资给若斋醮等事悉罢，吏人、公人员额及请给酬赏，并令户部右曹裁定以闻。」 
七月三日，诏：「在京乞丐人，大蹑元年闰十月依居养法指挥更不施行。」 
十四日，户部言：「奉诏：『居养、安济、漏泽之法，可参考元丰惠养乞丐旧法，裁立中制。应资给若斋醮等事悉罢，吏人、公人等员额及请给酬赏，并令户部右曹裁定以闻。』本部今裁定：外路军州，崇宁四年十二月敕，居养、安济坊差军典一名，续承大蹑元年八月敕，各差军典一名。今欲依旧居养院、安济坊共置一名，每月给钱一贯文，充纸札之费。」诏依，旧酬赏并不施行。 
十月十七日，京畿提举常平司言：「大蹑元年三月敕：『居养鳏寡孤独之人，其老者并年五十以上，许行收养。』近奉诏参考元丰惠养乞丐旧法，裁立到应居养人日给钱米数目立：原作「正」，据本书食货六八之一三七改。，见遵依施行。缘元丰、政和令，诸男女年六十为老，即未审且依大蹑元年指挥，为或合依元丰、政和法令 」诏依元丰、政和条令。降指挥日为始。日前人特免改正。 
七年四月十一日，尚书省言：「冬寒，倒卧人更不收养。乞丐人倒卧街衢，辇毂之下，十目所视，人所嗟恻。圣明在上，深所仁悯，立居养以救其困，所费至微而惠泽至深，合行修复。」从之。以上《续宋会要》。 
高宗建炎元年六月十三日，赦赦：原作「赐」，据本书食货六八之一三七改。： 
     
「京师物价未平，致鳏寡孤独不能自存之人艰食，除开封府依法居养外，令留守司检察，如法居养。如钱物不足，具合用数申留守司支降。」 
四年十月三日，诏曰：「诸处流移老弱到行在者，日夕饥饿。可专委官具数量支米、钱赈济。死亡者，委诸寺僧行收瘗，计数给赐度牒。务使寔惠功于存没，以称朕意。」 
绍兴元年十二月十四日，通判绍兴府朱璞言：「绍兴府街市乞丐稍多，被旨令依去年例日下赈济。今乞委都监抄札五厩界应管无依倚流移、病患之人，发入养济院，仍差本府医官二名看治，童行二名煎煮汤药、照管粥食。将病患人拘籍，累及一千人以上，至来年三月一日死不及二分，给度牒一道；及五百人以上，死不及二分，支钱五十贯；二百人以上，死不及二分，支钱二十贯。并令童行分给。所有医官医治过病患人痊愈分数，比类支给。若满一千人，死不及一分，特与推恩。如有死亡之人，欲依去年例，委会谷、山阴县尉，各于城外踏逐空闲官地埋葬，仍委踏逐官点检，无令暴露。其養濟院及外處方到未曾入院病患死亡之人，去年召到僧宗華收斂，雇人  出城掩瘞雇：原作「顾」，据本书食货六八之一三八改。，令县尉监视，置历拘籍。每及百人，次第保明申朝廷，给降度牒。」诏每掩瘗及二百人，与给度牒一道，余依所乞。 
二年正月二十四日，都省言：「昨驻跸绍兴府，每遇冬寒，例行赈救。今移跸临安府今：原作「令」，据本书食货六八之一三八改。，春初偶雨雪频并，并街市不无寒饥之人，窃虑枉有死损。」诏临安府委两通判并都监分头措置，应干事件，并依绍兴府已得指挥施行。 
三月二十六日，中书门下省言：「临安府赈养乞丐人，三月一日已行放散，各无归所。」诏临安府更赈养一月，候麦熟，取旨罢。 
闰四月三日，临安府言：「被旨，乞丐人更赈养一月，合至四月二十九日满。」诏更展一月。 
三年正月二十六日，诏令临安府两通判体认朝廷惠养之意。行下诸厩地分都监，将街市冻馁乞丐之人尽行依法收养。仍仰两通判常切躬亲照管，毋致少有死损。如稍有灭裂，所委官取旨，重作施行。仍日具收养人数以闻。」 
四年二月十九日，尚书省言：「养济乞丐，自来系遇冬寒收养，至春暖放散，即无立定放散月日。」诏令本府约度日限以闻。本府乞欲支散至二月终住支。从之。 
十月二十八日，临安府言：「昨来已蒙朝廷依绍兴府已得指挥，于户部支降钱米，令本府置院，赈养乞丐之人。续蒙朝廷依常平乞丐法，每人日支米一升，小儿减半。今来合依例赈给。」诏依年例养济，仍日具人数以闻。 
六年十一月二日，诏令临安府自今月十一日为始，依年例养济施行。其后每岁降诏，并同此制。 
二十二日，诏：「天气寒凛，令平江府子细抄札乞丐，依临安府已降指挥赈济。」 
七年闰十月十九日，诏：「天气寒凛， 
     
贫民乞丐，令建康[府]疾速踏逐舍屋，于户部支拨钱、米，依临安府例支散。候就绪日，申取朝廷指挥，为始收养。」 
十三年九月十五日，上曰：「诸处有癃老废疾之人，可依临安府例，令官司养济。此穷民之无告者，王政之所先么。」 
十月十四日，臣寮言：「欲望行下临安府钱塘、仁和县，踏逐近城寺院充安济坊。遇有无依倚病人，令本坊量支钱、米养济，轮差医人一名，专切看治。所用汤药，太医熟药局关请请：原脱，据本书食货六八之一四○补。。或有死亡，送旧漏泽园埋殡。」于是户部言：「今欲乞行下临安府并诸路常平司，仰常切检察所部州县，遵依见行条令，将城内外老疾贫乏不能自存及乞丐之人，依条养济。每有病人，给药医治。如奉行灭裂违戾戾：原作「例」，据本书食货六八之一四○改。，即仰按治，依条施行。」从之。 
十一月八日，南郊赦：「老疾贫乏不能自存及乞丐之人，依法籍定姓名，自十一月一日起，支米豆养济，至次年三月终。病者，给药医治。访闻州县视为文具，不曾留意，监司亦不检察，致多失所，甚非惠养宽恤之意。仰提举司及州县当职官遵依条法指挥，多方存恤养济。其有病患，亦仰如法医治，不得灭裂。」十九年十一月十四日、二十二年十一月十八日、二十五年十一月十八日、二十八年十一月二十三日南郊赦，三十一年九月二日明堂赦，同此制。 
十四年十二月三日，尚书户部员外郎边知白言：「伏 陛下惠恤穷民，院有养济、给药，惟恐失所。岁所存活，不可数计。独死者未有所处，往往散瘗道侧，寔为可悯。居养、漏泽，盖先朝之仁政么。后来漏泽园地多为豪猾请佃后：原作「从」，据本书食货六八之一四○改。，不惟已死者口金亍发掘之悲，而后死者失掩埋之所。欲乞首自临安府，及诸郡，凡漏泽旧园旧：原作「及」，据本书食货六八之一四○改。，悉使收还，以葬死而无归者。发政施仁之方，掩骼埋胔为大，寔中兴之要务么。」上曰：「此乃仁政所先，可令临安府先次措置申尚书省，行下诸路州军，一体施行。」 
十二日，宰执、百僚贺雪，上咤宣谕曰：「天下穷民，宜功养济。孟子所谓：『文王发政施仁施：原作「斯」，据本书食货六八之一四一改。，必先施四者。』尚虑州县奉行灭裂，可再降指挥行下。」于是令诸路常平官严切约束州县如法奉行。其所用米斛，并仰于常平诸色米内前期取拨桩备，依时给散。务要寔及贫乏，毋令少有失所。仍令逐路监司同共觉察。 
十三日，临安府言：「被旨，措置漏泽旧园，葬无归者。本府欲下钱塘、仁和县，拘收官、私见占佃元旧漏泽园四至丈尺，为藩墙限隔，每处选募僧人二名，主管收拾埋瘗。及二百人，核寔申朝廷，支降紫衣一道。逐处月支常平钱五贯、米一硕，赡给僧人。委逐县令佐检察令：原作「知」，据本书食货六八之一四一改。，不得咤缘科率搔扰。」上曰：「可令诸路州军仿临安府已行事理，一体措置施行。仍令常平司检察。」 
十五年六月二十三日，潭州言：「崇宁间推行漏泽园，埋瘗无主死人，所降条格，棺木、絮纸、酒仵作行下工食钱，破砖镌记 
      
死人姓名、乡贯，以千字文为号。遇有识认，许令给还。每年三元、春冬醮祭。缘逐件条格烧毁不存。乞明降指挥施行。」于是户部言：「今欲下诸路州县，如委系无主，即于常平司钱内，量行支给。仍每人不得过三贯文省，如法埋瘗，无令合干人作弊科扰。并令本司常切不住检察，如违，亦仰按治施行。」从之。 
闰十一月六日，户部言：「京西常平司开具诸州军府已拘收措置修盖到漏泽园地段，及召募僧人每月支破常平钱、米看管看管：原作「管看」，据本书食货六八之一四二乙。。内有随州、信阳军并无常平钱、米支给。」于是户部言：「今乞下京西常平司，如委有见阙常平钱、米去处，于系省钱、米内支拨应副施行。」从之。 
十六年十一月五日，上宣谕辅臣曰：「居养、安济、漏泽，先帝之仁政。居养、安济已行之矣，惟漏泽未曾措置。宜令条具添入。」 
十日，南郊赦：「贫乏乞丐，已约束如法养济；其死而无归者，旧法置漏泽园藏瘗。已降指挥，令诸州依仿临安府措置。访闻尚有未就绪去处，可令诸路常平司疾速检举，措置施行，无致暴露。」余同十三年之制。 
十二月十四日，给事中段拂言：「仰惟国朝爱育元元者，垂意甚备。以居养名院，而穷者有所归；以安济名坊，而病者有所疗；以漏泽名园，而死者有所葬。行之累年，存殁受赐。望申饬有司，讲明居养、安济、漏泽之政，酌中措置。令可么行，务使寔惠，均被远迩。」诏令户部看详，措置申尚书省。 
十七年二月二十六日，臣寮言：「伏望申饬有司，讲明漏泽园之政，酌中措画，令可么行，务使寔惠均被。」诏令户部看详措置。其后户部言：「今措置，欲乞行下诸路常平司，钤束觉察州县，常切遵依见行条法、指挥施行，庶使死者得以葬埋，以称朝廷宽恤之意。如稍有奉行灭裂、违戾去处，即仰按治依法施行。」 
十八年八月十九日，臣僚言：「郡县立漏泽园，以惠天下死亡者各得其所。州县奉行灭裂，所属监司全不按举。欲望举行之，俾死亡无人殡敛者，有园以葬埋之。」诏令户部看详。其后户部言：「所置漏泽园，承降指挥，依仿临安府措置事理，令常平司常切检察。今乞下诸路常平司，检照见行条法、指挥，下所属州县遵守施行。若有违戾去处，按治依法施行。」从之。 
