<!-- { "loadSidebar": true } -->
七月三日，新差湖南提刑高祚放罢。以言者论祚寅缘扳援，心术诡秘，不安义分，所至妄费，殊无廉声，故有是命。 
六日，江西提刑沈作砺与闲慢差遣。言者论其性资懦弱，略无举刺故也。 
      
九日，朝奉大夫、知雷州黄克仁放罢，特展三年磨勘，永不得与亲民差遣。先是，克仁与通判吴竑各于供给钱外请过油烛、月会钱，且预借支数月。竑愤其不均，先自首纳，已而克仁亦自首纳，为帅臣刘焞所按，本路鞫得其实，臣僚继论，故有是命。 
十三日，朝奉大夫、知衢州沈 一降一官，坐擅借兑常平义仓米给官兵俸料。 
十六日，知汀州吕大猷差主管建宁府武夷山冲佑观，理作自陈。以漕臣按其昏耄，权归掾吏，狱讼淹延故也。 
淳熙九年七月十七日，四川制置使、兼知成都府陈岘放罢。以侍御史张大经论其结纳趋附，贪墨无厌。使二子为遂宁、潼川酒官，初未尝往莅职，虚破请给，及以宗人作诸郡说书名目，妄支月廪。 赵汝应见为茶马幕属，凭恃横恣。所辟干官吴礼乃尝以赃败，岘倚为腹心，表里交通，为蠹滋剧。故有是命。 
二十三日，新差知秀州李结依旧宫观。以言者论结奉祠近及一年，未应有此除授故也。 
八月五日，知夔州林栗落职林：原作「休」，据《宋史》卷三九四《林栗传》改。，放罢。先是，夔路豪民承信郎谭汝翼与思州人田祖周各相挟怨，遂致啸聚，帅司各捕作过人，而汝翼聚兵，谋攻夺一城。已而当阵，跃马巘走，只捕获家属徒伴，送夔州狱根勘处断。汝翼诣行在进状，诉栗曾受祖周金，省札备坐其事，下夔州索案看定。栗恐凶徒得计，亲书奏状，缴回省札，仍辩析其事。诏以栗擅格上命，故是责之。 
八日， 
      
新淮东运判赵思放罢。以言者论其奉使辱命，已遭镌黜，今复处之要冲之地，重为国辱故也。 
十四日，知施州吴拯放罢，知封州李琮罢新任。以臣僚言拯凶暴贪残，琮龌龊庸猥故也。 
十七日，知台州唐仲友放罢。以浙东提举朱熹按其催科刻急、户口流移故也。 
十九日，新差知隆兴府韩彦古再任宫观一次。以言者论其凶暴无常，秽行昭著，屡遭白简，愈不悛改，故有是命。 
十月五日，新知漳州张渊放罢。以侍御史张大经论其倾邪险薄，昨知随州，妄作残暴，故有是命。 
六日，广东运副王差主管建宁府武夷山冲佑观。以侍御史张大经论其累历宪、漕，缪懦失职，殊无廉称故也。 
十日，知兴元府王敦诗罢新任，依旧宫观。以言者论其得祠未几，遽有此除，违已降诏旨，故(也)令奉祠。 
二十七日，知廉州蔡宪与宫观差遣，新知郁林州赵绛别与差遣。以本路帅漕按宪天资苛刻，违法扰民，绛贪鄙无厌，故有是命。 
十一月三日，知鄂州姚述尧罢新任。以臣僚言其天资很暴，喜怒(忘)[妄]发，济以奸贪，专事欺诞故也。 
十二月九日，知剑州张瑱放罢。以瑱与通判吕符元论在职侵欺官兵钱物入己，乃并黜之。 
十八日，知房州陆同差主管建宁府武夷山冲佑观。以言者论其年老昏耄故也。 
同日，知南剑州沈维放罢。言者论其贪冒营私，政以贿成，故有是命。 
十年正月十九日，福建运 
      
判赵师垂罢新任。以御史中丞黄洽言：「师垂乡者曾有此除，已为言者驳奏，乞止与郡。」故有是命。 
啖以厚赂，更不复言。及罢去，演摄帅事，纵豪民谭汝翼与田祖周连年相攻，擅生边衅。又受嘱托，牒汝翼为施州监当，致汝翼擅自点集官军民兵，互相雠杀，边民不胜其苦。故有是命。 暴刻，有意治之，景 三月一日，夔州路转运判官张演放罢。以言者论其倾邪躁进，始至夔州，见帅臣李景 
八日，成都府路转运判官虞似良放罢。以言者论其志趣卑劣，所历之官并无善誉，其在成都，遣人遍求古石刻，职事不修，故有是命。 
同日，前四川制置使陈岘特降一官。坐为四川制置日，监作院任埙、驻泊兵马监押高进不曾到官，勘支请给，埙、进已各镌官罢黜，岘已放罢，故亦镌一秩。 
三月十七日，知黄州商份放罢。以漕臣赵师揆言份虚张和籴米价故也。 
二十三日，知吉州詹亢宗别与差遣。以谏臣言其强敏不足，勤于抚字而短于剸裁，故有是命。 
二十七日，知南剑州沈维降一官。坐比较淳熙九年拖欠未发上供钱最多故也。 
二十八日，新知无为军黄倬罢新任。臣僚言：「倬偶缘招降茶寇，例受醲赏，复有高邮之命。居乡骄肆，凭恃资力，与民争利，不顾孝养，专意自荣。」故有是命。 
同日，知连州刘焞放罢。以臣僚论其「专务掊克，略无善状，受纳苗米，多取斛面，将出剩拨入常平仓，支破价钱， 
      
以充妄费，交通关节，变乱黑白」故也。 
四月十八日，差知连州赵善括罢新任。言者论其轻浮不靖，忌刻而暴，不宜复畀以郡故也。 
二十二日，新知南剑州丁逢、新知辰州胡介并宫观。以言者论：「逢儇薄浮躁，安丰之政固尝见于白简矣。介骄騃轻脱，顷守光州，惟务酣燕，声望不足以镇抚军民，致生事端。」故俱奉祠。 
五月八日，新知峡州郑人杰放罢。以侍御史刘国瑞言国：原作「谷」，据《文献通考》卷三二改。：「驵侩下材，本由给使补官，徒以利口高赀谄事权势，寝齿仕版。所历州郡，专为身谋，不恤民事。」故有是命。 
二十五日，承议郎、知南剑州林元奋罢新任。监察御史陈贾言「其知江阴日，专事残刻，流毒一方。及其母亡，出厅治事如故。将仓库出剩及应干赃罚钱席卷无余，及归福州，首建大第，凡买竹木专瓦之属，多不偿直」故也。 
六月二十三日，朝奉郎、知郴州赵汝亦降两官放罢。以本路帅漕按其非法科敛故也。 
七月十二日，新除江西提举余童、福建提刑王德显并与州郡差遣。以言者论：「童居乡干扰，待次蕲州，轻出文引，致其部封之内，有所规图。德显结托之外，未见其长，平日所为，多是牵制，不能自立。」故有是命。 
八月二日，知邵阳军潘才卿放罢。以右谏议大夫张大经言其先守澧阳，奢僣自肆，日事燕饮，妄作尤甚故也。 
同日，知渠州史似放罢。以帅臣劾其赋性狡险，为政酷虐故也。 
二十七日，敷文阁直学士、中 
      
奉大夫、知绍兴府王希吕差提举隆兴府玉隆万寿宫。以言者论其剥下干誉故也。 
九月十一日，新知镇江府张子颜与在京宫观。言者论其触事乖缪，已试无状，夤缘结纳，妄希宠任，故有是命。 
十三日，中奉大夫、充秘阁修撰、知婺州钱佃特降一官。坐军兵喧哄，佃既获为首人，不能尽法行遣故也。 
闰十一月九日，提举江东常平袁枢与州郡差遣。以臣僚言：「枢倾邪狠愎，初仕中都，谄事宇文子震，荐之时宰，遍历清华。平时造请，无非权势。」故有是命。 
十二日，朝散大夫、知南雄州吴辉降一官。以其背公营私，专意聚敛，为提刑但中庸所劾。 
十二月九日，知潼川府王敦诗与宫观差遣。以右正言蒋继周言：「敦诗从事医术，谄媚上官，私任喜怒，叱咄僚属，交通关节，货卖举状，屡污白简。」故有是命。 
十一年正月二十八日，新知肇庆府李光邦罢新任。以臣僚言，光邦昨知岳州，酣饮暴虐，数月之间，狼籍万状，乞寝新命，故从之。 
四月二十四日，新湖南提举杨兴宗别与差遣。以言者论兴宗知处州日，政无可纪，唯事贪饕，济以暴虐故也。 
五月七日，知汀州赵不戒放罢。以言者论不戒居家不肃，居官不治故也。 
二十九日，诏中大夫、右文殿修撰吴援特降充直宝文阁，罢宫观。以金州去岁旱伤，细民阙食，守臣既不能存恤，又不即具奏，遂致流徙颇多，显属失职，故有是命。 
七月十五日， 
      
知常州张孝贲放罢，新知常州陈文中别与郡。言者论孝贲掊克侵渔，营办缁橐；后政文中年踰七十，精力不逮。故有是命。 
二十四日，知容州韦启心特追两官勒停。先是，启心辄差都吏置场，减 籴米，多量斗面，其民不堪，几欲生事，致帅臣詹仪之劾之，故有是命。 
二十六日，知濠州吴褒放罢。以褒在任不法故也。 
同日，前知澧州赵鼐特降两官。以湖北提举潘畤言，鼐临行数月之间，辄将常平钱、金银尽行移易互用，故有是命。 
九月六日，新除知建宁府曾逮差提举隆兴府玉隆万寿宫。逮为刑部侍郎，以子棨作县，为人所讼，事下大理，引嫌请祠，除待制知建宁府。言者因论其无义方之训，诸子所至挟势败法，乞罢新除职，寝知建宁指挥，改畀外祠。从之。 
十六日，新除知常德府王澬差主管建宁府武夷山冲佑观。臣僚缴奏，澬贪诈不法，两为监司所劾，三为台臣所弹，乞赐寝罢。故从之。 
同日，知吉州张元成放罢。以州兵作闹，不能弹压，本路安抚按奏，故皆罢之。 
十三日，知广安军尹商参、知昌州杨已千并放罢。皆以根究公事不当，为本路漕臣按奏故也。 
十月十日，知信阳军、忠训郎、合门祗候孔异降两官，放罢。本路帅臣言，异违法科扰，略不赈恤，致令边民走过北界，故有是命。 
十一月一日，知全州赵裔特降一官。本路帅臣林栗言：「全州有配隶人潘兴盗甲仗库兵器，逃走 
      
已获，而守臣不从军法施行，乃纵放之。」故有是命。 
五日，知衢州赵师垂放罢。言者论师垂逞才恃气，倚势作威，专尚掊敛，乞罢黜，与闲慢差遣。从之。 
二十四日，知富顺监黄裳、新知龙州王居中并放罢。制置司按裳阘葺老悖，居中所至专以贩鬻为事，故有是责。 
十二月十四日，知襄阳府王卿月放罢。以言者论卿月自膺委寄，初无经画，唯以燕饮朝夕自娱，(迄)[乞]遴择有威望、善经理之臣往代之。故有是命。 
十五日，新知饶州廖蘧罢新任。言者论蘧顷任广西提刑，不能制御盗贼，肃清所部，纵释海寇杨朝章等，致令在海为害不已，乞寝罢新命。诏从之。 
二十五日，宇文子震罢祠禄，令遂宁府居住。以四川制置使留正劾其纵令二子骚扰细民故也。 
十二年正月五日，降授成忠郎、合门祗候孔异特降降两官。以知信阳军日透漏过淮人，故再降两官。 
七日，岳霖特降一官。时霖任潼川漕，以体究汉州雍有容在任不法事稽缓，而有是命。 
三月二十六日，知施州姚 特降一官，坐奏报违慢也。 
同日，知太平州陈骙放罢。以言者论骙旷弛不职，饰诈近名故也。 
五月一日，知郴州赵不俄放罢。以本路监司奏劾，本州岛遗火，不行赈救，刻剥百姓，故有是命。 
