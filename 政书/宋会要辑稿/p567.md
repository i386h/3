<!-- { "loadSidebar": true } -->
十六日，驻西京，御五凤楼观赐酺。 
十七日，宴宰臣、亲王、文武百官于河南府舍。 
十八日，复御楼观酺。初，有司将改楼名，帝以五凤太祖赐名，故不改。 
二十六日，驻郑州，宴父老于殿门外，不作乐。初，将设酺宴于子城门，赐楼名曰回銮庆赐，寻以甫近太宗忌日，乃诏罢酺，止宴犒。 
四月七日，诏京师赐酺五日。以时渐炎燠，宜以九月十四日为始。后改以二十三日。 
九月二十三日，御干元楼观酺，从臣侍座，父老列于楼下，又合乐。如是者五日。 
二十四日，以雨辍。二十五日，复赐酺，宴文武百官于锡庆院，宗室于 
     
相王宫。帝作《大酺》五言诗赐群臣和。 
二十六日，宴宗室、内职于锡庆院，近臣于王旦第。帝又作五言诗赐相王元渥已下和。 
二十七日，宴百官于锡庆院，宗室琼林苑。 
二十八日，宴宗室、内职于锡庆院，近臣于玉津园，帅〔臣〕会于本司。 
五年十月二十四日，圣祖降，诏东京赐酺五日，西京诸路三日。 
六年正月十七日，诏东京赐酺宜以二月六日为始，百官放朝参，畿县父老委开封府量地远近，取二月五日毕集，毋先期呼扰。 
二月六日，御干元门楼酺，近臣咸预。宴畿内父老于楼下。自是凡五日。 
七日宴文武百官于锡庆院，宗室诸亲于巘龙园。帝作《大酺》七言诗，群臣皆和。 
八日，宴宗室、内职于锡庆院，近臣于王旦第，帅臣于本司。 
九日，宴百官于锡庆院，修玉清宫使丁谓已下于本宫。凡自修宫以来，凡遇锡宴，修宫使等洎使臣、军校、兵匠，皆别赐会。 
十日，宴宗室、内职于锡庆院，近臣于玉津园，帅臣于本司。其日，又赐太常博士、中书堂后官刘明恕等钱二十千、羊五口、酒十 ，令赐酺日饮会。时明恕等上言：「向来酺宴，枢密院副承旨已下至大理寺法直官皆预，堂后官各有正官，望比类闻奏。」王旦言预宴非便，故特有是命。 
七年正月二十日，诏以朝谒太清宫礼毕，亳州、应天门各赐酺三日， 臣仍赐会于佛寺。门楼赐名，亳州曰奉元均庆，应天府曰重熙颁庆。 
二十三日，御奉元均庆楼观酺，从臣预座。宴父 
     
老于楼下，赐时服茶绢，设山车百戏，听民纵观。 
二十四日，复御楼宴父老，赐 臣宴于咸平寺。帝作《大酺》五言、《劝酒》七言诗赐王旦等。 
二十五日，以顺宗忌罢酺宴。 
二十六日，复观酺凡三日。 
二十九日，御重熙颁庆楼观酺，召父老列座楼下。翌日，行。 
十月十一日，诏以玉清昭应宫成，赐在京酺五日，西京、南京三日，诸州一日。京师以十一月十日始，诸州并以十二月内择日。帝以景灵宫建创以来中外协力，因命 额饮宴。 
十一月十日，帝御干元门观酺者五日。是日，近臣咸预宴，京畿父老于楼下，赐绵袍、茶绢。 
十一日，宴百官于锡庆院，宗室于瑞圣园，帝作七言诗，群臣咸和。 
十二日，宴宗室、内职于锡庆院，近臣于王旦第。 
十三日，宴百官于锡庆院，宗室于琼林苑。 
十四日，宴宗室、内职于锡庆院，近臣于玉津园，帅臣会于本司。 
九年四月二十三日，诏以景灵宫及兖州宫观庆成，赐在京酺五日，西京、南京三日，诸州、军、监一日，并取八月内陈设。诸县父老有疾病及艰于步履不愿赴者，勿强之。应赴酺者，长吏躬亲点阅姓名，安酒给食，无令失所。
七月十二日，诏：前诏赐酺，宜俟来春行之。 
天禧元年正月七日，诏在京赐酺五日，以二月三日为始。 
十日，诏以奉上圣号宝册礼毕，赐三京及诸道府、〔州〕、军、监酺五日。 
二月三日，御正阳门观酺，大合乐，京畿父老列座楼下，赐茶帛衣服，如是者五日。是日，从臣侍座。 
四 
     
日，宴百官于锡〔庆〕院。 
二十七日，宴宗室、内职于锡庆院，赐辅臣果酒。时将宴于苑中，向敏中等恳辞，故罢之。 
四年九月二十三日，诏曰：「朕祗若灵命，抚临庶邦。荷宗稷之发祥，洽清宁之并贶。方隅底定，表里咸和。属素律之协辰，庆甫田之告稔。稽于前典，着合饮之明文；乃眷上都，实异方之交凑。恩延鲵齿，广惠衢樽。在京可赐酺五日，京城两赤县父老并令赴，其不愿者亦听。恩赐如例。」 
二十四日，诏开封府赐酺日，罪人酗酒而不伤人者咸释之，酺假内再犯论如法。后赐酺皆此诏。 
十月三日，诏：「应大酺已前授恩命及差遣臣僚，并宜放谢辞拜正衙，取便进发。其合得例物，仰合门取索支赐。」五年赐酺亦如之。 
五日，御正阳门观酺，凡五日。是日，宴皇太子、宗室、近臣于楼上，父老于楼下，西南(藩)[蕃]进奉使咸预。 
六日，宴百官于锡庆院，宗室于泾王宫。帝作七言诗赐之。 
七日，宴宗室、内职于锡庆院，帅臣于步军司。 
八日，宴百官于锡庆院，宗室于琼林苑。 
九日，雨，辍酺宴，帅臣于殿前司。 
十日，宴宗〔室〕、内职于锡庆院，近臣于丁谓第。帝自仲春不豫，至是康复。 
五日，御阙门，民庶瞻望威颜，罔不欢忭。 
五年二月二十一日，诏曰：「朕每念烝民之重，且思庶狱之繁，中宵疚怀，当食兴孍。屡申戒励，冀免滞淹。眷乃攸司，克遵朝旨，削封章而来上上：原脱，据《宋大诏令集》卷一四五补。，述按牍之无留，囹圄尽空，宪令几措。而又青春在序，玉烛扬明，百卉芳华，(郡)[群]生茂遂。降康 
     
之庆岂独于眇冲，合饮之欢宜均于远迩。在京赐酺五日，西京、南京三日，诸州一日。」先是，审刑院奏无留按，宰臣丁谓贺雨，因上言：「圣躬康裕，人情欣悦，欲望赐酺，所冀万姓瞻仰天颜，与人共乐。」帝可之，乃下诏。 
三月五日，合门言：「每遇大酺，前后殿下座，内客省使至合门祗候、内诸司使副、宗室将军已下公服系鞋，内东门起居；宰臣、亲王以下应侍宴臣僚系鞋，于天安此下错简插断，详见校记〔三〕、〔四〕。。」 
〔天禧元年二月四日，宴百官于锡〕庆院，帝于天安庆院。」帝作《景灵宫庆成赐酺》七言诗原稿「庆院」以下一段文字按于上文「于天安」之后。考本书礼四五之九，此段文字乃天禧元年事，错简阑入于此，又脱去首尾，今据以补足脱文，姑不作移动。赐令继和。又宴宗室于相王宫。 
五日，宴宗室、内职于锡庆院，近臣于向敏中第。 
六日，宴百官于锡庆院，宗室于琼林苑。 
七日，宴宗室、内职于锡庆院，近臣于玉津园，帅臣各于本司。 
二年八月十四日，诏：「前岁上圣号宝册所赐酺，今秋丰稔，可追行之。」 
九月二十三日，御正阳门楼观酺，自是凡五日。是日，皇太子洎从官侍座，京畿父老列座楼下，赐绵袍茶帛有差。 
二十四日，宴百官于锡庆院，宗室于通王宫。帝作《大酺》七言七韵、《劝酒》四韵诗分赐之。 
二十五日，复御楼宣赐父老，后三日皆然。宴宗室、内职于锡庆院，近臣于向敏中第，帅臣于步军司。 
二十六日，宴〔百官于锡庆院〕。 
殿门外起居「殿门」云云应上接前文「于天安」。，随驾登楼。皇亲已下并驸马都尉，中筵后依例不座，勾当赐酺诸司副于朝元门外，次已辞未发合赴酺宴团练使已下别班起居，执球仗供奉官于灵台北，勾当赐酺内侍使臣于灵台南，次军巡使、巡检、厢都指挥使已下并常起居， 
     
次父老起居讫，赴座。从之。 
三月六日按：此是天禧五年三月六日。，御正阳门观酺，皇太子、近臣并预，赐父老衣服茶帛有差。 
七日，复御楼。自是凡四日宴百官于锡庆院，宗室于泾王宫。 
八日，宴宗室、内职于锡庆院。 
九日，宴百官于锡庆院，宗室于泾王宫。 
十日，宴宗室、内职于锡庆院，近臣于丁谓第，帅臣各宴于本司。
 礼 宋会要辑稿 礼六一 旌表 
     
宋会要辑稿 礼六一

旌表
【宋会要】
太祖开宝七年，陈州项城民常真父母死，庐墓终丧，负土成坟，不茹荤血。诏旌表门闾。先是，周广顺中已赐旌表，至是再有是命。其后真妻病，子晏割股肉以食母。及死，次子守规徒跣，日一食，庐墓三年。太平兴国八年，又诏旌表之。 
太宗太平兴国三年七月，济州言金乡县民李光袭十世同居，内无异爨，诏旌表门闾，常税外免其它役。 
四年十一月，徐州言彭城县民彭程四世同居，旌表门闾，常税外免其它役。 
五年四月，襄州襄阳县民张巨源五世同居，无异爨，诏旌表门闾。巨源尝习刑名书，特赐明法及第。又济州言金乡县民李延通自唐武德以来同居，内无异爨，世世庐墓，或父母病，必割股肉以食，诏旌表门闾。 
六年十一月，诏冀州阜城县义门户李罕澄宜与旌表门闾。罕澄义居七代，居家百余口，汉干佑三年诏改乡里，许立义门，仍加旌表。至是，罕澄上言，愿别降恩旨，故有是命。 
七年，江州言德化县民许祚八世同居，长幼七百八十一口，诏旌表门闾。 
五月，陕州言湖城县张文裕六世同居，无异爨，诏旌表门闾，常税外免其它役。 
雍熙元年，京西转运使言襄州民刘方五世同居，宗属凡百口，诏旌表门闾。 
二年十二月，洪州胡仲尧三世同居，家属百五十口，以孝义闻，诏旌表门闾。 
三年二月，南剑州民张虔父死，庐墓， 
     
墓侧瑞草生，诏旌表门闾，加赐粟帛。 
至道三年，台州黄岩县民郭琮事母极恭顺，转运使以闻，诏旌表门闾。琮幼丧父，及娶妻有子孙，移居母室，凡母之所欲，必亲奉之。居常不过中食，绝饮酒茹荤者三十年，以祈母寿。母年百岁，耳目不衰，饮食不减，乡党异之。诏书存恤，而有是命。 
八月，南康军建昌县民洪文抚六世义居，室无异爨，诏旌表其门闾。 
真宗咸平元年，剑州普城民张岫一七世守茔域，有甘露降墓 ，诏旌表门闾。又江阴军民陈思道丧父，事母兄以孝悌闻，诏赐束帛，仍旌表其门闾。思道以鬻酰为业，母病，思道衣不解带者数月，双目疮烂，食饮随母多少。自母丧，水浆不入口七日。既葬，尽取鬻酰之利得钱十万奉兄，结庐墓侧，日夜悲恸。思道妻时携儿女诣之，思道拒不与见。夏种瓜以待过客。昼则白兔驯狎，夜则虎豹环其庐而卧。本军以闻，而有是命。 
景德二年，池州言青阳县民方纲八世同爨，家属七百口，居舍六百区，每旦鸣鼓会食。诏旌表门闾。 
大中祥符元年，资州民黄德舆葬父母，负土成坟，甘泉涌其侧，诏旌表门闾。 
八月，诏旌表门闾人，自今税外免其杂差役。 
