<!-- { "loadSidebar": true } -->
二年四月，提举内藏库刘承珪等上新修库簿，诏奖之，赐承珪马二疋、器币二百，掌事官典并迁秩，赐缗钱。帝谓辅臣曰：「承珪此簿，述金帛自置是库已来出纳年月，极于周细，深可奖么。」 
五年十一月，刘承珪言，以建库以来承受宣敕条贯、本库(铃)[钤]辖事件编成《须知》五卷以进。诏褒之，仍令自今宣敕条贯按法编缀。 
六年七月，诏内藏库若般钱、绢赴景福库封桩，誊移即申三司，差驴车三十两装载，皇城亲从、亲事官百人般运。其左藏库送还钱，只抽那亲从官捣毁搯钱，如纲运稍稀，止五十人。 
九月，诏西川纳绫、罗、锦、鹿胎透背，其裹绢并令内藏入帐收数，送染院染黄，充封禅 
     
之用。 
八年闰六月，内藏库言：「三司所借金、银、彩帛，其数至多。旧借金银，即以饶、歙等州及诸路所贡充还。今来诸处纳到，三司直送左藏，本库渐失封桩，数目不应刘承珪勾当往例。」诏三司规画填还。 
九年四月，提举诸司库务秦羲言：「准宣，与入内殿头一名，计会内藏库监官同看验染院染经火纰污缯帛千六百疋，虽不堪封桩，缘裁造院内衣库称堪制造衣服。」诏释其罪，余不得缘此为例。 
天禧二年七月，诏内藏库搯兵卒旬赐钱二百串者半之，自今给赐如常。从本库之请么。 
八月，诏出卖疋帛场自今于内藏库交拨疋帛，令三司给帖交数，内藏交讫，缴送三司拨帖除放。其卖到钱，却送内藏库。 
三年十二月，三司言：「准诏，与内藏库会议，自今拨盐税钱及岁别出钱六十万贯赴左藏库。」从之。 
是月，内藏库言：「奉诏与三司商量，旧例，逐年内藏库退钱三十万贯与三司，今来三司每年更要三十万贯。本库将天禧二年饶、池、江等州铸到钱七十万贯已来为约，若每退出钱六十万贯文与三司外，有一十万在库，每三年却管认南郊大礼钱二百万贯，即侵本库钱七十万贯。如是，饶、池、江等州铸钱及得元额一百五万贯到库，即每年退出外，有四十五万贯文在库。每三年南郊大礼，却支钱一百万贯外，三年内共有钱三十五万贯文在库。又缘年额诸州 铸送纳常是数目不定，今欲与三司商量， 
     
若逐年通共退钱六十万贯文准备支用，即更不别作名目申奏。乞降宣敕，拨借内藏库钱帛。」诏内藏库每年退钱六十万贯与三司，自今三司更不得申奏乞于内藏库指射拨借钱物。如稍有违，其三司干系官吏并行朝典。 
【宋会要】
仁宗景佑元年九月二十三日，中书门下言：「近累于内藏库支拨钱、帛与三司，收籴军储、宫中余羡物色，乞指挥。」诏曰：「朕以宫阃之间，务先俭约；军国之用，宜在优丰。念有司经画之勤，出中禁冗余之物，俾资常费，式表推恩。宜令入内内侍省将尚氏等(位)金、银、钱、帛物色，除各已优厚给赐逐人外，据见在数，准折价钱二十一万贯，委内藏库拨与三司支赡军旅使用。」 
【宋会要】
仁宗至和元年二月，三司言：「陕西、河东岁减西川所上物帛，而军衣不足。又河北入中粮草数多，未有紬绢算还。请(货)[贷]内藏库紬十万、绢四十万库：原无，据《长编》卷一七六补。。欲先输左藏库缗钱二十万，余计其直，以限还之。」从之。 
六月二十三日，中书门下言：「近令内藏库支拨紬绢五十万疋、见钱三十万贯应副河北收籴斛。」诏：「紬、绢、见钱，令内藏库依累降指挥疾速支拨。其见钱，令三司于逐年退钱内，每年拨还十万贯，三年还足。」 
八月，出内府钱二百万，令入内供奉 
     
官勾当御药院张茂则置司，以市河北入中军粮抄。寻以谏官言而罢之。先是，上封者言：「河北入中军粮，京师给钱还银、紬、绢，商人以次算请，么未能得其抄，每百千止鬻钱六十千止：原作「士」，据《长编》卷一七六改。。今若出内藏库钱二百万千，量增价收市之，岁可得遗利五十万。」帝以为然，故施行之。而言者以为：内藏库、榷货务同是国家之物，岂有榷货务固欲滞商人算抄，而令内藏库乘时以市之，与民争利 伤体坏法，莫此为甚。故罢之。 
英宗治平四年神宗即位，未改元。二月，三司言：「乞银三十万两准备支赐，令内藏库除依旧嘉佑八年所支银外，更与支银五万两。」 
神宗熙宁二年正月十九日，上宣谕曰：「近见内藏库帐，文具而已，其豹物出入，全无关防。先支龙脑、佩子付榷货务出卖，经数年不纳价钱，亦无拘收。尝闻熙宁二年正月十九日，神宗语大臣曰：『太宗时，内藏豹货每千计用一牙钱记之，每物所用钱各异其色，他人莫晓么。贮于匣中，置之御合，以参文帐中数。晚年尝出其钱以示。』真宗曰：『善保此足矣。』今守藏内臣皆不晓帐籍关防之法，当择人领之。」即命勾当御药院李舜举代其不职者。 
九月六日，制置三司条例司言：「乞令江淮等路发运司，于六路诸杂上供钱内截留三二百万贯，(今)[令]籴买上供之物。其借过内藏库钱及变转过合系内藏库年额物帛，却令发运司认数，逐年支金三百两、银五十万两赴内藏库，永为年 
     
额。」 
十月一日，诏江淮发运司：「今后应截留内藏库物移用，实时具数，关牒本库照会。」是月，诏：「应江南等路提点银铜坑冶司所辖金、银场冶收到金银课利，今后并依么例尽数入内藏库，委所属州军至次年春季起发赴库交纳，及抑提点坑冶司每年据场冶申到所收金、银、紬数攒写为一帐，申三司拘催内藏库钱帛案。其拘催案据帐照勘讫，翻录下内藏库置籍抄上，候年终纳绝钩销讫，具状以闻，及申拘催案。如过期纲运未至，即申举催促。其它路分场冶不系江南等路提点坑冶司所辖者，即仰本路提点刑狱司准此施行。」 
【宋会要】
淳熙元年六月二十三日，诏：「自今诸路提刑司保奏知、通经总制无额赏钱，委户部并司勋审会内藏库，如无亏欠本库上供诸色窠名钱物，方许放行。」 
七年七月二日，诏内藏库将两淮诸州军合起发本库纲运铜钱，并行下以银、会各半送纳。既而，八月二十九日，又诏：「如全纳到会子，令除合纳分数外，并退回。」八年八月十七日，诏诸路转运司行下诸州军，自今起发纲运如未敷内库正额，不许先纳宽剩。以内藏言明州合纳淳熙八年坊场钱，出限两月，止纳到一千五百贯，却先纳左藏库七分坊场宽剩钱，恐诸路州军以此为例，有 支用。 
十一年十月一日，诏浙东路合纳内藏库坊场钱，可依自 
     
来立定租额。杂录。 详见酒 
嘉定十一年十二月五日，臣僚言：「恭惟陛下清心寡欲，嗜好不闻，声色不迩，营缮游蹑未尝从事，服饰燕乐罔或踰度，是宜府库充斥，阜若(邱)[丘]山。而臣近得之道路，谓『内帑之储殊非昔比』，何为而然耶 昔我祖宗之世，内帑所积，凡实边备、供军储、赈水旱，皆于此乎出；三司有阙，则于内藏库假贷。故自淳化至景德，每岁多至三百万，少亦不下百万。天禧间，四年之内，三司所借钱、绢九百十七万；康定元年九月，出内库钱、绢百万助经费，十二月复出内库绢百万助边费。此犹曰全盛之时，未易言么。中兴驻驿吴会，亦且出内帑以佐调度，以犒戍兵，以济水旱，虽逆亮叛盟师，兴豹费，而无横敛暴赋及民者，以素有储积么。及宪圣慈烈皇后尊居慈福，当时宫中所入已非大内之比，而金帛缗钱，府藏充塞，此陛下之所亲见。今诸色窠名与夫房廊僦赁之属，皆犹旧么，安得至是而遽耗哉 臣(来)[采]之公论，皆以为诸州合解之数以属托而寖亏生藏，出纳之司以肆欺而侵盗。今非使有所谷察以防欺蠹，俾合解者知应期会，出纳者知畏简书，则其患岂易革哉 昔成周以太宰制国用，而九府皆隶焉，虽王及后、世子服御膳羞有所不会，而亦悉得以统之，此欲其以道佐王之意深矣。祖宗之制，修内司收支文历，亦令赴比部驱磨。其后寖失此意，仅存文具。哲宗朝上官均为监察御史， 
     
谓先朝以金部右曹主行内藏受纳宝货、支借拘催之事，而内藏库受纳又隶于太府，咤请令户部、太府寺于内藏诸库得功检察。祖宗深长之思，于此可见。臣愿谷成周许官之制，考祖宗纲维之法，宣谕大臣参酌施行。已过者姑勿复问，方来者必杜其欺，使奸弊息绝，无蹈前习，则日累月益，虽如祖宗之盛可么。」从之。
 食货 宋会要辑稿 食货五一 左藏库 
     
左藏库
【宋会要】
淳熙元年三月十七日按：「自淳熙元年三月十七日」条至下「嘉定十六年正月四日」条，应放在「隆兴八年十一月十六日」条之下。，诏差皇城亲事官四人，于左藏南上库外门添置一门，分番别行搜校。其差替、赏罚，并同东、西库见行条例。从起居郎提领南库宋延祖请么。 
九月二十四日，诏左藏南上、下库各置监门一员，于文武臣内堂除，任满无遗阙，(典)[与]减二年磨勘。 
二年正月二十五日，臣僚言：「户部及州郡支借左藏南库钱六百七十三万余贯，乞令提领所条具立期限拨还，日后不得辄乞支借。遇有陈请，许有司执奏不行。」从之。 
六月二十三日，诏提领左藏南库所拘催诸路窠名钱作四季拨还户部，以去岁到左藏库钱为额，据数分拨，至岁终出豁。先是，有诏：「诸路坊场僧道免丁钱，除户部截使支遣大军外，其余数目不得擅行拘截。令[于]提领左藏南库已交纳钱内拨还。」至是户部言：「若候岁终拨还，恐妨支遣，仍乞自是每月于次月上旬径从本部关报南库，据已交纳钱、银、会子正行拘拨。」故有是命。 
三十日，诏提领左 
     
藏南库：「自今步军司每岁支借干草本钱，特免执奏。」先是，步帅李川陈乞借支干草本钱，已而本库言：「承准二年正月指挥，日后不得借支。遇有陈请，许行执奏。」故有是命。 
九月二十五日，诏：「自今封桩库支降会子付官司支遣，却令左藏南库以金、银、见钱纽计拨还封桩。」 
十月六日，诏提领左藏封桩库监官别行差人兼权，其监门就用南上、下库监官兼，机察于逐库各差拨副知、手分、书手、库子各一名，仍不得干预南库职事。先是，诏南上、下库并封桩库各置官提领，其专、副等不曾分认库分，通行掌管，未能革弊。至是，命颜度为提领，条画来上，故有是命。 
十一月十一日，太常少卿兼提领左藏封桩库颜度言：「封桩上、下库与左藏南上、下库，金、银、钱、物混同，乞将南上、下库及封桩上、下库并为二库，以『左藏南库』、『左藏封桩库』为名，并不用『上』、『下』二字。」从之。 
