<!-- { "loadSidebar": true } -->
九月二十四日，诏曰：「朕累下宽恤之诏，而迫以经费，未能悉如所怀。今闻东南和预买紬绢，其弊尤甚。可行下两浙、江东西路，于见买数内蠲减四分之一，以宽民力。仰逐路转运司今后预桩见钱，依时俵散，如违，重寘典宪。」 
绍兴元年正月二十日，户部侍郎孟庚言：「乞将绍兴元年两浙合发夏税和买紬绢，除减免并进奉外，紬绢本色共一百六万四千五十匹，并一半依例折纳价钱，每匹两贯文足。仍令逐州将合折数于第五等人户全折，余钱均于四等人户内折纳，庶宽下户。」从之。 
三月十五日，后殿进呈黎确乞早定越州将来所纳和 
      
买绢分数，以为前此曾令以米折绢，以故有米之家爱惜，以待临时输官之用。上曰：「闻近日米价翔贵，细民极不易，须早定指挥，止令纳绢，庶几富人肯出积米，以舒艰食，于细民为便。」范宗尹等曰：「谨依圣谕。」 
二年十一月二十三日，诏：「临安府实经贼马残破去处原书天头注云：「贼一作兵。」，人户未纳去年和买并紬绢折帛钱，并与放免。」 
三年三月三日，臣寮言：「诸路州军每年和预买紬绢，祖宗朝各有定数，自来两浙州县多寡不一，至有阖郡俱免者，行之百有余年，而无不均之患，良由轻重适当故么。尝考一路秋赋苒米之数，参以和买紬绢，乃知和买之多寡，率视秋赋之轻重。如临安府湖州等和买为多，而苒米比他处最少原书天头注云：「最一作较。」；常州、婺州等和买差少，而苒米比他处为多，以至平江府、秀州苒数尤多，故得全免俵买。昨咤临安府曾经方腊残破之后，知府毛友乞将管下九县和买紬绢数内权拨一十四万与本路诸州分认，而平江府、秀州皆是创行和买，至今累年，词诉不已，各未曾承认。况自军兴以来，鲜有不经兵火去处，若临安独缘贼盗之后，权将和买分与诸州，而诸州所纳秋苒既重，更增认和买，于残破之余，显属轻重多寡不均。乞将毛友所乞权将一时指挥改正。兼两浙路管下止是临安、绍兴府两处和买最多，近降指挥：绍兴府和买以十分为率，蠲减一分讫。其临安府正是今来车驾临幸之地，若令便依元额承 
      
认，亦恐未得允当。今已出违预俵钱月分，更乞付外详酌施行。」诏令户部限三日勘当，申尚书省。本部契勘：「临安府先减下均拨与诸州紬绢，除四分减一外，实计八万四千匹，若尽数便令本府认发，又缘即今车驾临幸之地，窃虑难以认发，必致拖欠，有 行在指拟。兼严、常、湖、台、处、明、衢、婺州、江阴军共九州岛军，自认发后来，每年各已依数起发，别无拖欠，并镇江府所认数目不多，并合依元认之数俵买起发外，平江府、秀州各系水乡，不系桑蚕浩翰之处，委与其它州军事体不同。今重别参酌均定：秀州元认一万五千匹，今欲自绍兴三年为始，与减五千匹，认起一万匹；平江府元认四万匹，除两经减免外，止认一万匹。窃缘秀州与平江人物繁盛不同原书天头注云：「缘一作据」。，秀州减五千匹外，尚认一万匹，其平江府难以尽行蠲免。欲自绍兴三年为始，与减三千匹，认起七千匹。所是两州减下八千匹，却回临安府，自绍兴四年为始认数起发。其平江府绍兴二年以前拖欠未起五万四千匹，欲乞更与蠲免。」从之。 
十月九日，尚书考功员外郎魏矼言：「昨降诏书，以和预买紬绢价钱固已亏损人户，而又州县多不支给，委提刑取索已、未支数来上，当议典宪。臣闻州县奉行诏书，旋即支散，而奸胥滑吏乘时乞取，且有诡名盗请者，朝出公帑之门，暮归群吏之家，百姓以户籍所系，初不敢较么。臣谓不若据合支和买本钱 
      
拨充逐户免役钱，使官无侵受之弊，民无请纳之劳。」诏令诸路转运、常平司限三日同共相度，申尚书省。其后户部言：「两浙转运司契勘本路州府合俵绍兴四年和预买本钱共七十三万七千余贯，委是无可那拨。浙东提刑兼常平司申：若将人户合纳役钱拨充和买本钱，虽于转运司别无妨碍，其人户既不输纳役钱，则诸州更无役钱可以支给，必致妨阙。两浙西路提刑兼常平司申：免役钱系募人充役，按月给散，不可少阙。深虑转运司既将免役钱拨充和买本钱，后必不依时，便肯拨还，却无钱给散役人，临时妨阙。本部契勘：免役钱在法据岁用之数，系于人户等第上均敷入官桩留，募人充役，按月给散，并是指拟之数，不可少阙，其钱系常平司所管之数。欲乞依两浙东、西路常平司所申事理施行，余路依此。」从之。 
四年正月十四日，诏：「和预买本钱，已降指挥隔季鸤办，如违限不鸤，或擅支用者，并徒二年。」 
二月九日，诏：「应今后遇有科敷及和买，监司郡守须契勘诸县实有合支钱窠名数目，方许施行。若违戾诏令科率百姓者，监司、郡守并一等科罪。」 
九月十五日，明堂赦：「契勘近年以来，紬绢之价比旧增贵数倍，而和预买本钱或不时给，或给钱多有侵刻，弊事甚多，重扰百姓。仰诸路转运司将人户每岁合纳和预买紬绢，于五分中特减一分，以偿本钱，免令人户赴官请领。谓如户下合纳 
      
五匹，即以一匹充本钱，只纳四匹之类。不及匹者，以丈尺寸纽筭。其减下一分紬绢，令本司收簇合俵本钱置场收买，依限起发，不得亏损上供额数。如有不足，据的确数目，依两浙转运司已降指挥，取拨本路一分酒税钱应副；尚不足者，于建炎四年以后诸州添酒钱内支拨。仍自绍兴五年为始。」 
十月十九日，户部侍郎梁汝嘉言：「每月经费合用钱一百余万贯，兼调发军马所用倍多，理当权宜措置。今相度以江浙合纳夏秋和买紬并行折纳，内二分每匹折钱四贯，余八分折钱六贯。绢以十分为率，折纳五分，内二分每匹折钱四贯，三分折钱六贯。令逐路转运司计纲送纳。」从之。 
五年五月二十三日，三省进呈收买一分和预买绢。赵鼎奏曰：「前来赦文中五分中特减一分，以偿本钱偿：原作「价」，据前绍兴四年九月十五日明堂赦文改。，令转运司依年例置场买发。今访闻诸州县却令一分中一半纳本色，始欲优恤百姓，其实重害。欲令自来年依祖宗旧制，前期俵散本钱和买。」上曰：「甚善。」 
七年九月二十二日，明堂大礼赦：「勘会应抛科之物，前后累降指挥住罢，其收买军器物料，并系朝廷酌量州军大小原书天头注云：「酌一作斟。」，各有所买分数，仍支拨可以指拟钱数收买。窃虑州郡并不依实价和买，咤致科敷于民，及于数外抛科，或不即支还价钱，百端搔扰。可令提刑司觉察，按(刻)[劾]以闻。其违戾去处，当职官重寘典宪，仍许人户径诣尚书省越诉。」 
八年二月二十八日，中 
      
书门下省奏：「勘会绍兴府和买绢，比之诸州太重。」诏与减放一万匹，令娉近相度均减。 
九年正月五日，诏：「江浙今年合纳和预买紬绢，已降指挥，以分数折纳见钱，缘合给本钱，州县往往不曾支给。可于见折钱上每匹特免一贯文。」 
十二年九月十三日，赦：「勘会江浙和预买缘岁用浩瀚，未能尽罢。比年减免，以十分为率，止折一分，务从宽恤。访闻诸县不依所降分数，违法折纳，以充自用；或胥吏衷私科出虚数，计会增减，实为民害。仰监司郡守常切约束，具实数明出板暝晓谕。如有违犯，逐一觉察按劾，官员窜责，人吏决配。」 
十七年三月十八日，宰执呈上供和预买紬绢，州县循袭，率以二月起催。上曰：「二月间蚕犹未生，预期催迫，使民间何以应办 」桧曰：「当令漕司约束，须依旧来条限常切觉察按治。」 
九月二十五日，诏：「江浙州军见输纳折帛钱，旧立价钱比今时价稍高，兼逐路土产物帛不一，窃虑民户难于出办，理宜宜宽恤。令两浙紬绢每匹减作七贯文，内和买减作六贯五百文，绵每两减作四伯文；江南东西紬绢每匹减作六贯文，绵每两减作三佰文。仍自绍兴十八年为始。其减下钱，令户部具数申取朝廷指挥。」 
二十六年四月一日，诏：「和买以来，必无不均，但今守令蹑望，自为私意，或免或不免。如前宰执与见任宰执、前从官与见任从官、前蹑察使以上与见任蹑察使以上，元有指挥与免，则明 
      
出暝示听免；元无指挥与免，则明出暝示均纳。如此，则官户庶户一例和买，入纳之家，安得有愁孍之声 宜令有司依旧法均买，仍将作弊受纳官坐赃论，专知司属决配，并令监司郡守按劾。如尚有容隐不寘典宪者，更令台谏奏陈。」从侍御史汤鹏举请么。 
七月十八日，起居舍人凌景夏言：「临安府自累经兵火之后，户口所存裁什二三，而西、北人以驻骅之地辐凑骈集，数倍土著，今之富室大贾往往而是。昨绍兴二十年，钱塘、仁和两县在城民户与西、北人衮同推排等第，各已注籍。至二十一年，有诏：临安府见排等第，依在京例与免。有司乃以和买役钱难以减放，止与西、北人蠲除，其土著民户至今不免。望将临安府在城营运浮豹物力依已降指挥，并与蠲免。」从之，仍自绍兴二十七年为始。 
闰十月十三日，臣寮言：「和预买随正税绢均科，诸郡多寡不同，其和买多于正税额至一倍去处，近年又缘乡司走移人户家业，每年增添，谓如今年着一匹，明年着一匹一尺，又次年着一匹一尺五寸之类，其逐年上供之额元不曾增添，止是卿司取受，将形势上户或公吏之家偷落减免，却均入 县人户名下补码。若以谓有逃亡之家，自合分明出暝除豁，本县合拘催欠负补码，不应岁岁增添。欲望行下诸路州县，将人户合纳夏税，某人名下正绢若干，和买若干，出给凭由，散付人户收执，永远照应输 
      
纳。如人户物业有进退，合分明开具增添之数改给，不得暗有增敷，庶绝卿司取乞走移之弊。」从之。 
三十一年正月十八日，都省言：「江浙和预买紬绢，合将官户与编民均敷，务要均平。见今州县有科和买，止及上三等去处，及有限以物力钱数均敷者，本系优恤下户，易于输纳，却有上户权势之家计嘱黠吏，诡名寄产，分析子户，走弄物力，以致科敷不及，使贫民受弊，无所赴愬。」诏令江浙漕臣行下所部州县，将上户至下户田产，以亩数税钱多寡，并一等均纳；和预买纳绢，务要均平，不得咤而溢额科敷。如依前有偏重不均去处，按劾闻奏，仍许民户径赴尚书省越诉。所有自来用营运浮豹物力去处，亦合将官、民户并一等均纳。」 
