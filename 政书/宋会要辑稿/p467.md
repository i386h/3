<!-- { "loadSidebar": true } -->
右司员外郎游损六月，赐其家钱三百贯。右通直郎、试尚书兵部侍郎司马朴九月，赐其家绢、银三百疋两，以朴忠迹显著故也。少保、感德军节度使、充万寿观使高世则十四年十一月，赐其家银、绢各一千疋两。德庆军节度使、开府仪同三司、提举皇城司钱愐十六年正月，赐其家银、绢各五百疋两。宝文阁学士、右通奉大夫、提举万寿观使王 十七年十月，赐其家银、绢五百疋两。敷文阁直学士、右中大夫、知广州王鈇十九年六月，特赐其家银、绢各五百疋两，以鈇帅司宣力，染瘴身亡故也。右武大夫、果州观察使、添差两浙东路马步军副总管马秦七月，赐其家银、绢各五十疋两。初以伪知宿州归(王)[正]补官，至是卒。端明殿学士、左朝奉大夫、提举江州太平兴国宫何若二十年八月，支赙赠外，更与绢五百疋，以若尝任签书枢密院事故也。宝文阁学士、右宣奉大夫、提举江州太平兴国宫杨兴祖二十一年八月，赐其家银、绢各三百疋两。平海军承宣使、知南外宗正事士珸二十二年闰十二月，诏赙赠特与依节度使例。太尉、武当军节度使、御前诸军都统制、充利州东路安抚使、知兴元府杨政二十七年四月，赐赙赠银、绢一千疋两。大理少卿陈章九月三日，赐其家银、绢一百疋两。左武大夫、武康军承宣使、知扬州刘纲三十年十月，赐其家银、绢一百疋两。皇伯故吴王佖女仁寿郡主赵氏八月，赐其家银、绢一百疋两。左朝请郎、太常少卿都民望九月，诏民望任谏官，家贫无以归葬，特赐银、绢一百疋两。太尉、威武军节度使、提举万寿观刘锜三十二年闰二月，特赐其家赙赠银、绢各三百疋两。《宋史 薛徽言传》：高宗朝，徽言为起居舍人。时秦桧与金人议和金：原作「舍」，据《宋史》卷三七六《薛徽言传》改。，徽言上疏争之。一日，桧于上前论和，徽言直前引义固争，反复数刻，中寒疾卒。高宗念之，赙绢百匹，特与遗表恩。 
文武臣及其亲属亡天头原批：「以下《干道会要》。」，合赙赠品秩、数目，见干道重修格。
      
今所书给赐者，皆出特恩。 
谏议大夫任古绍兴三十二年，以古家无余赀，赐银、绢三百疋两，从宰执请也。检校少保、安德军节度使、龙神卫四厢都指挥使张子盖隆兴元年正月，赐其家银、绢三百疋两，仍给本色。时方军兴，例罢臣下支赐，上以子盖战功，特有是命。武节大夫、建康府前军统领官王珙六月，赐其家银三百两，以珙战殁故也。检校少保、威塞军节度使萧琦母十二月，赐银、绢五百疋两。初，琦归朝，母在北界，至是闻讣，乃有是命，仍赐设斋钱二千贯。从都督江淮军马张浚之请也。龙图阁学士、赠端明殿学士张阐二年九月，赐其家银、绢二百疋两。果州团练使、赠宁国军节度使魏胜十一月，赐其家银、绢一千疋两，以胜战殁故也。少师、观文殿大学士、鲁国公陈康伯干道元年三月，赐其家银、绢各二千疋两，钱五千贯。右仆射蒋芾母四年七月，诏司农寺取小麦十五石，六年九月，又以白粳米三十石，并充赙赠。
检校少保、威塞节度使萧琦闰十一月，以琦卒(格)[给]赐其家，仍给本色。太傅、奉国军节度使、利州东路安抚使、新安郡王吴璘干道三年六月，赐其家银、绢一千疋两，钱五千贯。谏议大夫单时五年十一月，赐其家银、绢三百疋两。武泰军节度使、侍卫亲军马军都指挥使、建康府驻札御前诸军都统制、兼知庐州郭振十一月，赐其家银、绢三百疋两，仍给本色。右正言许克昌七年八月，赐其家银、绢各三百疋两。国子祭酒芮烨五月，赐其家钱五百贯。太子詹事王十朋七月，赐其家银、绢三百疋两。兵部侍郎翟绂八年六月，赐其家银、绢二百疋两。起居郎刘季裴九年正月，赐其家银、绢三百疋两。
赙赠杂录
【宋会要】
      
太祖建隆元年十月十四日，诏：「应扬州城下役夫内，有死于矢石者，人给绢三疋，仍复其家三年，长吏倍加安抚。尸骼暴露者，仍令使臣收瘗。」《大典》一万四千九百九。又一万九千二百三十三此小注据天头批注移入。后彷此。。
干德三年五月六日，诏：「诸军校疾殁者，比各赐物，有绝嗣及孤幼不能申请者，自今命内臣就家赐之。」同上。 
真宗咸平六年三月二十五日，宰臣吕蒙正言：「近臣期功之丧，所给赙赠乞令寝罢。」不许。同上。 
景德四年九月十一日景德四年：原无，据本卷第三○页补。，翰林学士晁迥等言：「奉 与龙图阁待制戚纶议定鸿胪寺赙赠条件。今请应职官丧亡赐赙赠，五品以上，内侍省于学士院请诏书，差官押赐；
      
六品已下，差官传宣押赐。臣僚薨亡，如无恩旨 葬及五服内亲丧及迁葬合有赙赠者，下鸿胪寺检会体例，牒报内侍省取旨。」从之。《大典》一万四千九百九。 
十一月三日，诏：「自今将帅偏裨当得赙赠者，令枢密院即日下入内内侍省给赐。」先是， 臣赙物皆鸿胪寺定例以闻，至有已襄事而未赐者，其军校赙物亦有所差降，故令促之而复其往例。 
二十二日，诏：「应管军及内职军员，如戍边亡殁，合赐赙赠者，并委入内内侍省取旨支赐，更不下鸿胪寺。」同上。 
二十九日，入内内侍省言：「今后支赐赙赠，未委依近诏内侍省差官押赐，为复依旧当省差使宣赐。」诏晁迥等覆加详定。迥等上言：「近翰林学士李宗谔妹亡，入内内侍省虽引景德元年翰林学士宋白弟亡例为言，终以无正例不行。今请应五服内亲丧亡而无正例者，委鸿胪寺移牒礼院，比类服纪远近奏取旨；其无例及在外亡殁者，更申中书门下。昨定五品以上诏书押赐，六品以下传宣押赐，今请除五品以上官正身丧亡即降诏书，自余亲丧亦止传宣。仍并委入内内侍省施行。」从之。仍诏会同鸿胪寺、太常礼院，俱不得过二百。 
大中祥符九年十二月五日，入内内侍省言：「得鸿胪寺牒，取索景德四年十一月以后赙赠则例。伏缘当省每有赐赉，即旋取旨，今如尽以为例，授之有司，窃虑非便。望下本寺，如合有给赐者，止具官位报当省取裁。」从之。《大典》一万四千九百九。又一万九千二百三十三。 
仁宗庆历二年七月九日，诏：「自今阵亡军校无子孙者，赐其家
      
钱：指挥使七万，副指挥使六万，军使、都头、副兵马使、副都头五万。」同上。 
治平四年神宗即位未改元。四月二十七日天头原批：「寄案，《大典》一万九千一百三十三作『二十六日』。」，枢密院言：「诸司使副至内殿崇班外任，与在路身亡及诸司使副父母亡，合该孝赠，自来札下入内内侍省差使臣取索宣赐。缘逐官未到京，或外处居住者，支赐未得。今后请依孝赠则例，在京亡者入内内侍省宣赐，余下本任见在处支赐。」从之。同上。 
熙宁元年五月二日，诏致仕大将军已上身亡支赐孝赠，将军更不支赐。 
四年二月十七日，中书门下言：「臣僚有亲戚之丧，除二府外合给式假者，听依条在假，申御史台，令御史台奏知。仍勘会合支孝赠施行。」从之。 
七年十二月十八日，诏颁新式：诸一丧两人以上各该支赐孝赠，只就数多者给；官与职各该赙赠者，从多给；差遣权并同权发遣，并与正同。时暂权者不赐。诸两府、使相、宣徽使并前任宰臣，问疾或浇奠已赐，不愿 葬者，并宗室不经浇奠支赐，虽不系 葬，并支赙赠。余但经问疾或浇奠支赐或 葬者，更不支赙赠。前两府如浇奠只支赙赠，仍加绢一百，布一百，羊、酒、米、面各一十。诸支赐孝赠，在京羊每口支钱一贯，以折第二等绢充，每疋折钱一贯三百文，余支本色。茶、酒、香、烛依式内色额，银版锭、杂白绢折第二等布，川路白熟堪好米、上色白 ，每石折支次色小麦五，龙脑以次色第一等充。在外米支白 米，面每石支小麦五，如无本色，以本处合支色额充。酒支细色。余依价钱。绢每疋一贯三百文，布每疋九百文，羊每口一贯三百文，
      
龙脑每斤七十六贯，香每斤四百，秉烛每条四百文，常料烛每条一百五十文，茶每斤五百文。诸文臣卿监以上，武臣原系诸司使以上，分司、致仕身亡者，其赙赠并依见任官三分中给二，限百日内经所在官司投状，召命官保关申，限外不给。待制、观察使以上更不召保。 
元丰二年四月七日，诏：「昨安南从军士卒因病寄留后不知存亡者，除籍给赙。」从广西经略司请也。《大典》一万四千九百九。又一万九千二百三十三。 
五年十一月十一日，诏：「鄜延路没于王事、有家属见今在本路欲归乡者，给赙外，其大使臣以上更支行李钱百千，小使臣五十千，差使、殿侍三十千。其余比类支给。」同上。 
哲宗元佑四年七月十二日，诏：「内外文武官及宗室、内侍官应支赐赙赠，绢、布、米、麦、钱、羊并四分减一。应官员丁忧亡殁、令式无赙赠者，不得引旧例陈乞，所属亦不得奏请。」从户部之请也。 
亡殁，仰监司、守臣疾速审实，依条支给孝赠。」 徽宗宣和三年二月二十八日，〔诏〕：「两浙、江东遇贼及防托守御去处，所差人兵、弓手等，如因战 
十月二十日十月：天头原批：「寄案，《大典》一万九千一百三十三作十二月。」，诏：「王羲仲已赠徽猷阁待制，所有致仕及遗表恩泽、赙赠、应副葬事、借官屋居住等，依昨朝奉郎、将作监陈奇体例施行。」 
七年五月九日，(制)德音：「京东、河北路州县，应战没军人、保甲等未经支赐孝赠者，仰安抚司疾速勘会支给。」 
钦宗靖康元年五月九日，制：「应殁于王事使臣、将校、命官等，各特赐与赠恤，其子孙等并与推恩。未给孝赠者，仰所属疾速支给。」 
六月十
      
八日，诏：「应支赐赙赠并减半，候边事宁息日依旧。」 
高宗建炎三年二月十六日，德音：「应随从官员沿路遭杀戮及身亡者，仰所在官司保明诣寔闻奏，当议优加赠恤」。自此以下《中兴会要》。 
十九日，诏：「除行在一行官吏、军兵等日支食料等许行支给(付)[外]，其余应干公使、花果、房卧、生(白)[日]、身亡孝赠钱物，并权住支。」从户部尚书叶梦得之请也。 
四年二月二十三日，德音：「应出战收捕盗贼战殁，未经赠恤之人，缘本家无长立儿男，或父母老弱，未曾陈乞，(计)[许]所在州县具名申乞，统制官司保奏，当议依格赙赠，以为死事之劝。」 
三月十六日，诏：「福州将官郝振，依战殁赙赠例减半，余路州军有似此去处，依此施行。」以振领本州岛将兵戍荆南，(面)[而]在路遇贼被害故也。 
