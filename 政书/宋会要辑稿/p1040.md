<!-- { "loadSidebar": true } -->
访得陕西路近里州军逐年将人户税租不用条令，便行估价纳钱，贴纳脚费，其所定价不寔，民间输纳，比本色支移各有陪费。乞下有司申严抑勒之禁，以宽民力。」诏坐条申明行下。 
六年八月二十五日，诏：「京西唐、邓、襄、汝四州新颁税法，本以宽恤民力，续降指挥，(抵)[祗]以见钱就本处输纳，又绝辇致脚乘劳费之弊。漕司不详旨意，尚循例所税外更收脚钱，岁仅三十万，甚失惠下恤民本意。可先次速行止绝，仍详悉申明行下。」 
九月十二日，沆州奏：「本州岛县第二等已上人户税米，赴靖州送纳。今年适当春种之时，被贼人黄安俊等烧劫，人户散去，耕种不时。今来荡灭人户渐渐归业，欲降指挥，将税赋止就本州岛送纳。候人户安业，却依例支移。」从之。 
八年二月十七日，臣寮言：「州县夏、秋二税文簿不依条置柜封锁，当官誊造销凿，遇改造簿书及割移推受税物移：原脱，据本书食货七○之二五补。，胥吏走移减落，暗失额管税数。纳毕税钞，往往夹带见欠一例销凿，至有楷改钞旁数目，纳少销多，其弊百出。乞立驱磨税簿之法。」诏令诸路转运司讲究措画，诸司互察，户、刑部立法。 
宣和元年二月十四日，臣僚言；「大名县政和八年秋税杂草钱，初令民户折纳小豆，民苦秋灾无豆，乞纳白米，揭暝从之，令支往浚州输纳。间关四百余里，津输甫毕，却指挥纳豆，乃令自往浚州请米。米固万万无可请之理，而豆又非时，监勒催驱，急于星火。 
      
方春东作，农事鼎兴，而田家坐此，以见失业。」诏提刑司体量以闻。 
四月三十日，诏：「自今州县管纳二税及和、预买紬绢限满，仰漕司差官取索干照，点对拘纳足与未足数目取：原作「收」，据本书食货七○之二六改。，漕司核寔，取最勤隋去处，具知、通、令、丞姓名闻奏，于入内省投进，当议特行黜陟劝沮沮：原作「阻」，据本书食货七○之二六改。。」 
三年正月四日，知湖州王倚奏：「应缘军储，乞并官户一例科籴，民户并止第二等以上，候事平日依旧。」从之。 
二十七日，诏：「诸路见催理积欠欠：原作「么」，据本书食货七○之二六改。，多系拖欠岁么，及民力不易，一并输纳不前。可并与展限三年，务从优恤，不得少有困弊民力。疾速行下。」 
三月七日三月：本书食货七○之二六作「二月」。，臣寮言：「江东路输苒米一石者，率皆纳一石八斗；和买绢未尝支给价钱，而漕臣又令州县所买绢须以重十三两为则，如两数不足，勒令人户依丝价贴纳见钱依：原作「系」，据本书食货七○之二六改。，每两不下二百余文，百姓以此重困。」诏提刑司体究以闻，违法者先改正讫奏。 
四月二十七日，户部言：「知袁州辛炳奏：本州岛先准降到詹度措置拘收钞旁钱等画一事件，续承本路提刑司牒措置约束，内一项：仓库受约人户布帛不成端匹，虽以条听与别户合钞纳本色，仍合户出买钞旁钱，各户给钞。谓如十户共纳绢一疋，即买钞十副，填十户所纳丈尺各给。臣今取会到本州岛倚郭一县人户数内一万四千五百一户，各系纳夏税绢一尺，若人人买钞，即是四十户共纳绢一匹，合买钞四十付，通合纳绢三百六十 
      
二疋二丈一尺，合买钞一万四千五百四十一付。其余三县亦各多是下户，不惟受纳拥并之际，印钞给散，必致差互留滞；元降指挥既令依条，即无各户买钞之文，事属搔扰。看详租税布帛不成端疋，合钞纳本色，已有见行令文该载，即无须令各买钞条法指挥。今来袁州虽已寝罢，尚虑诸路州县亦有似此去处，今欲申明行下。」从之。 
四年十月三日，臣寮言：「官户占田用荫，具载格律，州县未尝奉行。在格：自一品百顷至九品十顷，其格外之数，并同编户。在律：九品之官身得用赎，而祖父母、父母、妻、子、娉皆不与焉。故生为官户，没为齐民。欲望赋役皆如本法，庶几贫富贵贱无不均之弊。」从之。 
五年十二月三日，手诏：「顷咤河北燕山通为一路，有司庶事取足河北，及缘奚贼犯边，漕臣不恤百姓，科赋并下，调发频数，困屈民豹，夺其时力。两路人户，不得安业，贼盗窃发其间，所至搔动，北顾为之恻然。仰宣抚司、河北路帅臣、漕司、提刑、提举司体兹亲笔诏谕，躬亲觉察州县咤新边搔扰等事，严切禁止。其送纳税籴有旁近沿流可通水运去处，虽非元指定送纳所在，听民户就近输纳，量出脚钱，官为水运前去。所有均籴斛斗相度分立番次，量与展限。」 
六年闰三月二十日，诏：「输纳税租，递年违欠及形势人户令诸县置簿，专一拘催科校，仍前期牓示。」从京师转运副使朱彦美请么。 
七年四月七日，诏：「诸路转运司、常平司行下州县，取索去年人户应干欠负、见合催理税赋租课均籴等，兼以二麦折纳。仍以在市见买见卖的寔中价见卖：原无，据本书食货七○之二八补。，取问情愿，不得高抬小估及抑勒搔扰。其约束官吏刑名等，并依已降籴买指挥。」从尚书省请么。 
六月十一日，诏：「今岁夏田丰稔，价贱伤农。除常平钱物已降指挥外，人户应干欠负，令诸路丰熟州县估定大小麦寔直上价上：原作「工」，据本书食货七○之二八改。，更与功饶三分，听人户赴官折纳，即不得辄有抑勒抑：原作「折」，据本书食货七○之二八改。。应合分科积欠，只合将当科合催之数劝诱折纳。其未合驱催科次，不得一例驱催。」从讲议司请么。 
八月二十五日，尚书省言：「凡输纳租赋，有官钞，有仓库钞，有监生钞，所有关防去失，互相参照，其户钞给散人户。今诸县刷欠，多追人赍钞呈验，乞立法禁止。」从之。 
十月二十一日，臣僚言：「和籴，天下良法，奉行之吏纵吏为奸，不即支价，或强抑配，辄亏其直。如度牒一道，官价二百千，抑配民间，仅不得三之一。香药钞每岁降拨动以数百万计，准折价钱支典人户典：本书食货七○之二八作「与」。，而所请寔无几。良民鬻田破产，恬不知恤。京畿自祖宗时，和籴之法不行。近年缘漕臣申请，意欲希进，自是一例搔扰，与诸路无异。访闻夏秋税赋巧立名目，非法折变，如绢一匹折纳钱若干，钱又折麦若干，以绢较钱，钱倍于绢，以钱较麦，麦又倍于钱倍：原作「陪」，据本书食货七○之二八改。，殆与白着无异。前日东北诸郡寇盗蜂起，劫掠居民，盖监司官吏有以致之。欲 
      
降睿旨，诸路和籴别行措置，无令抑配准折抑：原作「聊」，据本书食货七○之二九改。，免致民间虚折市价。并夏秋税赋止依常制输纳本色并：原作「拜」，据本书食货七○之二九改。，不得非法折变，暗增数目。并许人户越诉并：原作「拜」，据本书食货七○之二九改。，严立法禁，监司重行贬责。仍委逐路提刑司觉察，密行闻奏。」从之。 
十一月十九日，南郊制：「京西人户合纳税租，已降指挥更不支移，止据地里出纳脚钱。本路却将所纳钱指定州军，令人户自赍前去，以至下户依条免支移，亦令一例出纳脚费，显是奉行违戾。仰提刑点检廉访，觉察改正讫奏。并诸路人户合纳税租并：原作「拜」，据本书食货七○之二九改。，近来催税公人等多不等候人户输纳候：原脱，据本书食货七○之二九补。，一面强牵耕牛典质，或以代纳为名，拘留折欠，更不给还，致妨废耕种。已上自今如有违犯，许人越诉。」 
钦宗靖康元年五月十二日，诏：「和预买绢，令转运司以常平司见钱隔季桩办，于正月给散，不得以他物量支。」 
十七日，提举京东路常平杨逴言：「州县之间，以和、预买绢数太多，抑勒百姓将复业人户合免之数令着业者承认令着：原作「着令」，据本书食货七○之二九乙。，人甚患之。乞令除豁，不许均敷。」从之，余路依此。 
高宗建炎元年五月一日，赦：「诸路税赋应支移折变，官司往往反复纽折，如合纳见钱，小估价直，令输紬绢，却以紬绢之直折纳丝绵，又将所折丝帛却纳见钱之类，重困民力。令转运司遵守条法，不得循袭过为掊 。」绍兴十一年三月七日赦同此制 
三年五月二十九日，臣僚言：「州县十弊：税赋之弊则推割不尽，故贫民产竭而税赋犹存；徭役之弊则差科不公， 
      
故下户力屈而徭役常重；和买之弊则不酬其直，谓之白着；和雇之弊则不偿其钱雇：原作「顾」；偿：原作「价」，据本书食货七○之三○改。，谓之白作；其验视灾伤之弊，则被灾人户分数不以寔减，而又摊抛斛斗，例行补籴；蠲放欠负之弊则倚阁钱物，不以寔除，而又改易文书，指为习转；抛降之弊，则倍数而敷，以赇免者，谓之陪贴陪：原作「倍」，据本书食货七○之三○改。；受纳之弊，则功量而入，刻削者，谓之出剩；胥吏之弊，则有守阙收补之名，寔同正额；皂隶之弊，则有承引追呼之扰，号曰家人。欲望深诏监司督察州县，有此十弊，必劾以闻劾：原作「刻」，据本书食货七○之三○改。。」诏送左右司看详。 
四年三月一日，户部侍郎叶份言：「乞将折纳物帛及度牒钱分作两限送纳，上限三月，终限五月。逐县令佐若能依限劝谕数足，或违限谷留，令本州岛具申朝廷赏罚。如人户祗有粮米，愿行折纳者，与依在市寔直纽计。送纳到钱粮令守臣别库桩管，不得擅行支用。」诏依。 
六月二十六日，右谏议大夫黎确言：「人户输纳夏税、和买缣布等，近岁贪吏至与专库分利，故凡民户自赴官输纳者，往往多端沮抑，不堪滞留之苦，则委揽纳之家而去。民有倍称之出，官受滥恶之物。」诏：「物帛非纰 滥恶，官吏过有沮抑退驳者，许人户赴尚书省越诉。余依已降德音指挥。」 
十月七日，臣僚言：「昔钱氏据有吴越，其田税独重，而会谷尤甚。越州今秋上户率折糯米，多至数万石。糯米一斗为钱八百， 米为钱四百，使民又有倍称之费。欲乞于见今 、 
      
糯米折纳，许用本州岛科定之数三分之一，仍视二物之直准纳，不得用抵斗为则。越州供到状：建炎三年分，寔科五万一千一百二十余石。」诏依建炎三年分数目折科。 
