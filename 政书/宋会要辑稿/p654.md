<!-- { "loadSidebar": true } -->
陕、京东西五路州军，即令转运司破省钱收买、应副使用。(右)[若]本州岛军不系出产，即据数预先牒邻近出产州军，及申转运司收买应副。」从之。 
神宗熙宁七年九月二十六日，军器监言：「作坊物料库皮角四场库，自来诸处取索应用官物，并系本库供送。逐库所管又少，既妨支纳，复有退换官物在外，无从关防。欲乞除在内造作依旧供送外，余处并差人般请交领。」从之。
 方域 宋会要辑稿 方域四 御厨 
     
宋会要辑稿 方域四
御厨《中书备对》、官廨、第宅附
御厨在内东门外之东廊，掌供御之膳羞及给内外饔饩割烹煎和之事。勾当官四人，以京朝官诸司使、副及内侍充。食手兵校共千六十九人。御膳素厨，大中祥符九年置，在玉清昭应宫后，徙御厨内，掌车驾行幸、开启烧香及吃素月分，供御素食，以监御厨官兼领。菜库东厨，旧在惠和坊后，徙拱宸门外，掌给入内院子等餬菜饭。景佑五年废之。 
太宗淳化三年五月，诏：「御厨诸色人，自今尽料供应。如供应不尽，吃食许工匠各将归，即不得接便于街市货卖及偷出造食物料。如获，送三司施行。」 
真宗景德二年九月，诏：「赴宴及赐茶酒臣僚，供应之际，辄敢减刻延迟、不尽料供应者，干系官吏重行朝典。仍委御史台、合门纠举闻奏。」 
三年八月，诏赴大宴差内臣五人分局管勾。一人掌肉从食餬饼局，一人掌铛面食粉局，一人掌蒸作炙爆局，一人掌脍锤笼局，一人掌盘饭口味局。 
十二月，诏每大宴，御厨委使、副一员躬亲监视馔造。 
踯躅驯绕，不忍杀，遂有此诏。 四年，诏御厨，自今勿当以羔羊供膳。是岁朝陵涂中，有献羊及羔者，真宗 
七月，诏御厨，自今每赐蕃部吃食，常令匠人尽料精洁馔造，并将堪好器用供应。仍令内侍省钤辖、监赐酒食使臣躬亲点检。 
大中祥符三年九月，诏：「如 
     
闻御厨每遇节辰客省签赐臣僚食物，并预先造下，尘裛损恶，多不堪用。自今委内侍省，每节先差使臣就厨点检，如无损恶，即付客省宣赐。」 
十月，诏：「如闻国信所每契丹使到阙，取羊 蕃杀造食，颇为过当，自今止之。」 
四年十二月，诏：「自今每大宴，起先翰林，次御厨收器物。其看食三分，以一分给翰林司，遇夜令人宿收器物。」其后又令逐司各留监官一员管勾。 
六年九月，诏：「御厨每岁时赐臣僚燎羊，如闻宰杀(封)[刲]割之际，其羊未死，以火燎之，自今后并以八节熟羊代之。」 
七年七月，诏御厨馔诸色物，须预先一月计料，具数申三司支给。月置历抄上，计会凭由除破。 
仁宗天圣元年九月，内侍高品朱文正拆御厨银棱器折金银三千六百两，三司言工匠偷獘，难于破除。诏三司根究以闻。 
闰九月，三司言：「御厨后行贾贽等申，外物料库应园苑亭驿筵会，并本库差手分般料往逐处祗应，供余多盗窃货物。乞自今供应讫，令勾当使臣具使过物料数实封赴本库勘会，有余，(尽)[画]时差人勾收。」从之。 
三年十一月，提举诸司库务司言：「御厨供食院子额二百五十九人，诸宫院实占三十一人外，祗应不逮。初见翰林司额外招兵士百人，依例添院子百人入额祗应，其常例奏抽差备征、措事、教骏、诸宫院院子等，今后更不差。」从之。 
八年八月，诏于在京诸司库务权抽造食兵士二百人，于御厨相兼祇 
     
应南郊造食。 
庆历八年二月五日，臣僚上言：「御厨前门诸色人混杂，只门子一二人守把，勾当官员宿房却在后门侧近。前门去内东门不远，火烛头刃全无关防。欲乞今后轮勾当官一员，只在前门关防，止宿照管。」从之。 
嘉佑三年六月十三日，仁宗谓三司使张方平曰：「监御厨、入内供奉官窦昭齐等燕日擅杀羊羔。羊羔，物之未成，而枉其生理，尝戒使勿杀，今复杀之，不可不惩也。」诏特冲替。以上《国朝会要》。《续会要》附光禄寺。 
高宗绍兴六年七月七日，诏：「御厨人员、工匠、库院子等，先有逃走之人，今来皆遇赦恩。内有出违年限及因毁失牌号，避罪藏隐，未敢出首，依今降疏决赦，许令出首，特与免罪，依旧收管，仍依条支破供给。」寻以臣〔寮〕论奏，虑有作过之人冒名伪滥，有旨令依律施行。 
十三年闰四月十八日，诏：「御厨于元额人吏内，止以押司官二人、手分一十人、正名书手五人，权以一十七人为额。内押司官、手分依法递迁，如手分迁补不足，从本厨于内外官司指名差取一次。如拘碍本处不许抽差条法，特依今来指挥发遣。书手召募试补，其请给、递迁、出职并日后遇阙，并依本厨见行条法指挥施行。」本厨言：「元额人吏内押司官三人、手分一十四人、正名书手一十三人、私名书手一十五人，共四十五人，昨为行在事务稍简，权以八人为额。」故有是命。 
二十六年十二月二十日，诏：「御厨裁减手 
     
分一名、书手一名、守阙书手一名，所有裁减攒下人，候见阙日，先次填补。」 
三十年正月十四日，诏御厨人兵减二百人，拨付步军司，充填雇募使唤。以上《中兴会要》。 
孝宗绍兴三十二年九月七日，奏准入内内侍省东头供奉官李友仁札子：「奉旨，御厨今月七日宣宰执观讲，依《周易》终篇例，至日令本厨造宣赐食九分，内宰相二十件，执政官各一十五件，讲官各一十件。今契勘内讲官食已依例支破外，所有宰执事，昨绍兴二十五年进讲《周易》终篇例，内宰相三十件，执政官二十件，今欲乞于元定食味内裁减排办。」从之。 
十一月五日，诏御厨：「今月七日排办御筵酒七盏并食七味，就都亭驿赐归明萧鹧巴等四十五人，其合用生料，令临安府牛羊司供纳。」 
隆兴元年大月七日，诏：「今月九日就都亭驿赐归正人蒲察徒穆等六十四人御筵，其合行事件，并依昨赐萧鹧巴等御筵已得指挥施行。」 
十月十五日，诏：「御厨排办会庆节文武百僚上寿赴座官宴，并依天申圣节前后已得指挥体例施行。」 
干道二年四月二日，诏：「御厨排办庆天申节大宴，阙少厨子、院子，依旧例权于殿、步司差借，候事毕日从本厨申请招填施行。」 
三年六月十五日，御厨言：「今来办皇后上僊所有每日早晚供养食，并依见今内膳名件料例造作。如遇旦望、节序，可就用食味酌献。若合供素，将羊肉对换素料，随宜改造供 
     
应。及合用器皿，并依见行条例施行。」从之。 
四年三月二十二日，御厨言：「本厨在京日，额管工匠、库院子等共一千五百二十一人。自后来行在，节次裁减，以七百人为额。续减二百人，拨付步军司，以五百人为额。今来除差出、逃走事故外，止管二百九十五人，委是阙人应奉。乞将本厨应逃去人，不以已未出违年限，许令百日内出首，特与免罪，依旧收管一次。从本厨报粮审院，亦不候省等经由，先次放行合得诸般请给等。如续次会问，有不该钱物，依条回 入官施行。」从之。 
六年五月四日，御厨奏：「见今排办御筵，阙人数多，恐临时应办不前。乞下临安府和雇百姓厨子一百人，各不曾犯徒刑大字凶恶人赴厨，相兼役使。仍令本府一面关请牌号，差使臣于前五日押来，事毕发还。」诏依。今后每遇斋筵准此。 
二十四日，御厨言：「今来办天申圣节斋筵，并依绍兴二十九年以前体例，所有御史台、膳部检察官吏，礼部点检乐次官吏，本厨监官，有无合支破吃食。」诏并不支破，今后准此。 
七月二十一日，诏御厨权以四百人为额，今招收敷额，自今后遇阙招填。 
九年七月八日，诏今后遇祈祷，禁屠宰，御厨早晚并进素膳。以上《干道会要》。 
淳熙三年六月十六日，诏御厨见管工匠，令本厨于数内拣选老病不任执役之人，并特与带行身分请给，作额外人数批勘在营养老。退下阙额，却行敷填。日后依 
     
此。 
四年四月二十八日，御厨言：「讲筵日造赐讲筵官食一十件，今侍读史浩系前宰执，乞依昨宣宰执观讲例，赐食二十件。」从之。 
六月十四日，诏御厨屋宇损漏，令两浙转运司添修，仍自今每上下半年差人检计修整。 
七年四月十四日，诏御厨自今如遇供厨库子阙，许于直下工匠、库院子内通行拣选有行止人补充。从本厨请也。 
十年七月二十七日，诏御厨干办官昨来添差武臣一员，检照元额省罢。 
十三年十二月九日，诏御厨减手分二人。以司农少卿吴燠议减冗食，下敕令所裁定，故有是命。 
十四年十月八日，诏：「光尧寿圣宪天体道性仁诚德经武纬文绍业兴统明谟盛烈太上皇帝崩尧：原无；盛烈：原作「圣烈」。据《宋史》卷三二《高宗纪》九补、改。，所有每日早晚供养、旦望节序酌献食，可依见今常膳名件料例造作。遇供素，将羊肉等换素料，随宜改造。其添供荐献及应干器皿，并依见行条例先次施行。」 
九日，御厨言：「今月八日奉旨，自今后将每日早晚御膳减半进素，九日御膳不曾呼索。」诏给赐道场僧道，日后遇不呼索准此。以高宗升遐故也。 
十九日，御厨言：「见排办贺会庆圣节使人到阙见、辞筵宴，检照绍兴二十九年显仁皇后上僊、贺正旦使人到阙，比附参照下项：御前饭床红罗绣龙裙襕衣子，并御食合上红罗绣龙合衣子并红罗手帕子，并改用黄素，欲乞依此施行。一、应用金银器皿等，乞依例于天章阁宴设库关请使用。一、本厨诸色祗应人服着梅 
     
红罗缬衫、金镀银腰带，乞并(依)[改]服着紫罗衫、黄带子。殿前司差到托食天武，服着紫絁对凤并绯紬银鹅宽衫、黄绢襕，乞并服着素紫絁宽衫、黄绢襕、黄带子。仍关报本司一面施行。」从之。 
十五年九月二十四日，诏：「十月八日高宗皇帝小祥，御膳自十月六日、七日、八日，早晚并进素。」以上《孝宗会要》。 
淳熙十六年二月二日，御厨言：「重华宫早晚御膳，本厨乞依例轮差监官一员、人吏二人、工匠二十人、院子五人，自今月二日赴宫，昼夜止宿，造作供进。」从之。 
同日，诏御厨，今后初三日、初七日、二十七日早晚御膳、泛索，并供进素膳。 
十三日，诏御厨每日见供进重华宫早晚泛索，自今有司供生料内羊免宰，依皇太后殿折纳供送，赴本宫后苑。 
四月十六日，诏御厨，今后遇皇帝本命，早晚御膳、泛索，并供进素膳。 
绍熙元年四月十日，诏御厨，自今后每月初一日、十五日、十七日早晚御膳、泛索，并进素膳。 
