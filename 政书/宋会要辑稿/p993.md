<!-- { "loadSidebar": true } -->
二月三日，诏：淮南西路兼太平州宣抚使刘光世、淮南东路兼镇江府宣抚使韩世忠、江南东路宣抚使张俊并兼营田大使，荆湖北路襄阳府路招讨使岳飞、川陕宣抚副使吴玠并兼营田使。 
四日，中书门下省言：「江西湖南安抚制置大使已降指挥，并兼本路营田大使。」诏令逐司于参谋、参议官内各选差一员，具名以闻，令兼提点本司营田公事。 
同日，中书门下省言：「知鄂州主管湖北安抚司刘子羽、荆南安抚使王彦、淮东安抚使(棐)[叶]焕、知庐州主管淮西安抚使赵康直并已兼营田使。」诏知镇江府主管沿江安抚司公事李谟公事：原脱，据《建炎要录》卷九八补。、知建康府主管江东安抚司叶宗谔、利州路安抚使郭浩、襄阳府路安抚使张旦路：原脱，据《建炎要录》卷九八补。、金均房州安抚使柴斌，并兼营田使。 
七月七月，据上下文意，当作「七日」。，措置营田樊宾等言：「若有元地主归业主：原作「王」，据本书食货六三之一○二改。，令州县验实，许归业人别行指射邻近荒闲田土，依数拨还充己业。佃客五家相保为一庄，若未及五家，许先次相保，于本庄内据佃户拨田耕种。俟佃户数足，依已降指挥。」从之。 
十六日，通判扬州兼管内劝农屯田事刘时言：「今将州县系官空闲田土并无主逃田并行拘籍，切见 
      
常平司所营田产自有专法，不许他司取拨，今未审许与不许拨充官庄。」诏常平司空闲田土，亦合拨充官庄。 
二十四日，殿中侍御史周裕札子言：「兵者民之所恃以安，民者兵之所恃以养，故兵当处于外，民当处于内。今欲使民兵并耕，则不能无侵扰之患。臣以谓宜先使民，后使兵，必无愿耕之民，然后用拣退之兵，如此，则民兵各得其所兵：原脱，据本书食货六三之一○三补。，而他日无督索之劳，此许施之序么。望令付屯田官一就施行。」诏札与措置屯田官，并关都督行府。 
二十五日，江南东路安抚使司言：「本司今于属官内选差左朝请大夫、直显谟阁、添差本司参议官马蹑国兼主管本司营田公事。」从之。 
三月一日，江南西路安抚制置大使兼知洪州李纲言：「乞于淮南、襄汉宣抚招讨使各置招纳司，以招纳京东、西、河北之民，明出文暝，厚功抚循。有来归者，拨田土，给牛具，贷种粮，使之耕凿。许江湖诸路于地狭人稠路分自行招诱，而军中人兵愿耕者听。」诏令都督行府措置。 
十七日，都督行府言：「诸路宣抚安抚大使各令带营田大使，诸路安抚并带营田使。缘行府措置屯田官及江淮等路知、通、县令见带『屯田』二字，切虑称呼不一，欲并以『营田』为名。」从之。 
、通判赵不弃通：原脱，据本书食货六三之一○三补。 四月十五日，诏：「泉州签判曹绅、福州节推龚涛各与减二年磨勘，漳州知州马、兴化军判官赵不疑各与减一年磨勘，内选人比类施行。」以措置依限买发耕牛故么。 
二十八日，都督行府言：「营田庄并已支给耕牛、借贷粮种屋宇农具之类，将来收成，合计五顷所得子利，官中与客户中半均分。缘今岁法行之初，佃户耕种未遍，欲将所收子利，不计顷亩，止以今岁实收，类除桩出次年种子外，官中与客户中半均分。谓如寔收一硕，官中客户各五斗。」从之。 
同日，都督行府言：「江淮州军并镇江府闲田、逃田，依累降指挥，即不得强科抑勒保正长，及一 占充营田，如有均科大户耕佃官庄去处，日下改正。如违，许人户诣本路监司陈诉，具当职官吏姓名重作行遣，及有摽已耕己业熟田去处，许人户陈诉，依实改正。今日已后人户踏逐到田，令量力开耕，随时布种。切虑州县奉行违戾，却成民害，今欲乞下营田州军将畸零田土，如人户情愿承佃，即依官庄法；若大段不成片段，令别项桩管。仍申严行下，常切遵守，许人户陈诉。」从之。 
五月二十日，尚书右仆射、都督诸路军马张浚言：「湖南累经残破，田多荒芜，近本路安抚制置大使吕餐浩乞钱一十万贯措置营田，望许行府那融应副。」从之。 
六月九日，荆湖南路安抚制置大使兼知潭州吕餐浩言：「湖南一路，流移甚多，旷土不少，欲望令本路诸县令佐同管营田职事踏逐抛荒田土，权暂耕种，及令本路营田官与 
      
转运司同共相度条具耕凿事务敷奏，趁来年春作种植。如将来有人户归业，及户绝田有人识认请佃，实时给还。」从之。 
二十一日，管田官王弗候对候：原作「侯」据《建炎要录》卷一○二、本书食货三之一○五改。，上望见之，咤谓辅臣曰：「少间当子细面谕王弗，令竭力么任，若一二年间营田就绪，庶几可以少宽民力。朕知此已么，昨在会谷，尝书《赵充国传》以赐诸将。但上下不能奉承，由是且已。若早做得数年，即今已获其利。」臣鼎曰：「为国根本之计，莫大于此。」上曰：「极是。」 
七月六日，都省言：「营田事务，元系都督行府将带官属兼行措置，今来虽已就绪，或恐行府还阙，别无官司专一主掌，理宜专置一司，以行在职事官兼领。」诏就建康府置司，以提领营田公事为名。 
十二日，殿中侍御史石公揆言：「访闻营田之人假官势力，咤缘为弊，如夺民农具，伐民桑柘，占据蓄水之利，强耕百姓之田。民若争理，则营田之人群起攻之，反以为盗。今来秋成收刈，窃恐营田之人耕卤莽，欲偿其费，夺民之谷，以为己功。乞下营田使司预行戒约，无使侵优，害吾良农。」诏令营田司常切觉察。 
二十八日，都督行府言：「访闻开耕荒闲田土，颇费工力，欲望将初年收成课子且令官收四分，客户收六分；次年已后，即中停均分。今后请佃官庄，并依此。」从之。 
八月十日，司农少卿、提领营田公事樊宾等言：「被旨条具营田，欲乞以提领江淮等路营田司为名，仍于建康府置司，官庄除已置十庄外，每县如能添置，每十庄耕种就绪，令、尉各与减二年磨勘；每庄召募第三等以上土人一名充监庄，先次借补守阙进义副尉阙：原作「关」，据本书食货六三之一○六改。，与免身丁，依军中例支破券钱。候秋成日，比较所收斛斗多寡，如合推赏，申乞补正。营田所收，未至浩瀚，欲乞候收成了日，具数闻奏，乞尽行桩留，准备将来增置官庄、招客借贷使用。州县当职官内有不职，乞从本司送所属取勘申奏，乞行罢黜。」从之。 
九月二十一日，都督行府言：「诸路州县将寄养牛权那一半，许阙牛人户租赁，依本处乡原例，合纳牛租以十分为率，量减二分，除一半寄养牛具、准备节次增置官庄使用，所贵牛具贵：原作「赁」，据本书食货六三之一○六改。、田土不致荒闲。」诏依，仍逐旋具租赁过牛并添给与官庄牛、及见在牛数以闻。 
二十三日，尚书屯田员外郎、同提领江淮等路营田公事王弗言：「本司欲乞差右迪功郎、池州贵池县丞荣着充添差干办公事。」从之。 
十月七日，知澧州吕延嗣言：「本州岛先咤贼马残破，附郭良田往往废弃。本州岛旧管厩军一十三指挥，今止有三百余人，节次分遣营田外，委是人数稀少。乞于湖南邻路全、道州、桂阳监无事空闲处量拨军兵三五百人戍本州岛，咤令营田。」诏以五百人为额，令本州岛招填。 
十日，司农少卿提领江淮等路营田公事樊宾等言：「今相度，欲乞将 
      
江南东、西路州并镇江府管下县分除可以摽拨充官庄田土外，有不成片段闲田，委官逐县自行根括见数，比民间体例只立租课，上等立租二斗，中等一斗八升，下等一斗五升。开具村乡田段着实四至，召人耕种。其后如有欠租课，不许人 佃，仍先理充本户家产。所贵优润人户，不致么荒田土。其侵耕冒种之数，许见冒佃人户自首免罪；愿依课承佃者听，仍自当年送纳租课；其请佃荒田人户合纳租课，与免一年。」从之。 
十一日，诏锺时聘与减四年磨勘，以押漳州收买营田司牛三纲，并无失陷故么。 
十二日，江南西路安抚制置大使司言：「本司欲选差朝散大夫、本司 议官、权参谋林 兼提举营田公事。」从之。 
二十日，都督行府言：「提举营田诸路州县将寄养牛租赁阙牛人户，以二年为约，未满五年，不得辄取。」从之。 
二十二日，都督行府言：「乞令提领江淮等路营田司于见寄养牛内，就近支拨三百头付寿春府，一百头付濠州定远县。仰疾速计置，节次起发前去，委娉晖及定远知县借给归业人户耕种娉晖：本书食货六三之一○七作「李晖。」疑作「李晖」误。，免纳租课。候收成日，与作五年还纳，每牛一头，止令纳钱一百贯省。」从之原书天头批云：「脱一条。」按本书食货六三之一○七于「从之」下有《朝野杂记》所记绍兴六年一条，可参考。 
七年正月十六日，提领江淮等路营田司言：「如无主逃田拨充官庄，官中已行耕种，后有元地主归业识认，如愿别指射邻近荒开田土，依已降指挥依数拨还；如止要元地，即据官庄所占水陆顷亩，令本县依占数别踏逐官庄，却令地主耕种，候作熟田收成了日「候」原作「侯」，「作」字上原衍「亦」字，据本书食货六三之一○九删改。，两相对换交割。」工部看详：「诸路帅臣措置开耕荒闲田土累年，并不见就绪，后来令都督行府措置作营田官庄，官给耕牛，借贷钱本，优借课子。其佃客初年开荒，所费方浩大，今来已是熟田。今欲将官庄已耕种田土，除内有拘占归业人户祖先坟茔，合先次依式给还坟地外，余并许元地主于未开耕官庄及应空闲田土内，依数指射拨还；如止要元地，即依营田司所申事理施行。今后别有元地主归业识认，亦乞依此。若归业人户委是贫乏，许召第四等已上人户二名委保，令营田司量给借贷钱，候收成日收：原脱，据本书食货六三之一○九补。，分作二年还纳，更不收息。」从之。 
二月十九日，司农少卿提领江淮等路营田公事樊宾等言：「营田州县耕种田土，所收斛斗最多及最少，并有闲田不为措置召人耕种去处，候岁终，依已降指挥，比较申朝廷赏罚。」诏依，如将来岁终耕种最少，及不切用心措置去处，令提领司开具姓名以闻。 
三月三日，诏：「淮南等处失业流移之人，可令营田司措置劝募，营田[司]无得抑勒搔扰。其余州县更有似此去处依此。」 
四月九日，右司谏王缙言：江淮州县地有肥硗，田有水陆，用力有多寡，收成有厚薄，若以总数均之逐乡，或人力少而不能耕，或去家远而不能耕， 
      
