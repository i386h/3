<!-- { "loadSidebar": true } -->
九月十九日，诏宗室伯瑜令不隔班上殿。上问宰执：「伯瑜何如 」参政张守对：「恐是士所荐十人之数。」上曰：「宗子果贤，便须奖用，不惟可以激劝，亦示朕敦睦九族之意。」 
绍兴元年正月二十三日，诏曰：「朕念太祖皇帝创业垂统，德被万世万：原作「五」又删去，据《建炎要录》卷四一补。，神祖诏封子孙一人为安定郡王，世世勿绝。乃者宣和之末，以太常、礼部各有所主，依违不决，使安定之封至今不举，朕甚悯之。有司其上合袭封人名，遵依故事施行。」先是上谓宰执曰：「神祖尝诏太祖子孙一人袭封郡王。自宣和末年废此事，可以讨论施行。太祖功德如此，世袭王爵，当不为过。」故降是诏。
三月二十五日，宰执进呈子砥之规切乞差遣。上曰：「宗室有行艺者当留之朝廷，有才干者当与郡县，其不足收用者亦当存恤，不可同之外人。」 
六月三日，臣僚言：「伏见累降德音，令存恤所在宗室。缘州县支费滋广，廪给不继，遂致奸弊多端，真 
      
伪无别，多有饥寒流落者。乞令所在州军选委尊属，按月类聚券历，点勘无伪冒，保明赴州帮支。」从之。 
七月二十九日，诏：皇伯右武卫大将军、信州防御使令话可特授宁州观察使、安定郡王。先是五月三日，上促袭封，曰：「得一贤宗室承袭为佳。」参政张守对曰：「降诏旨当以属近行尊者，若曰择贤，必启争端，谁肯以不贤自处 顷行在宗室(因)[固]尝有进状，乞推令话者。」既以礼部言：「据燕王德昭之后则称：太祖皇帝之长子，燕王为大宗。熙宁诏书令考大宗之籍，以属近而行尊者一人裂地而王之。今令话系大宗之后，当封；而令庇虽长，系太祖皇帝次子小宗之后，不当承袭。所以中间封世清、世开，而从贲、世逸虽长，皆不得封，为其小宗之后也。据秦王德芳之后则称：熙宁诏书所谓大宗之籍者，谓大宗之属籍，非有大宗、小宗之辨。所以熙宁降诏之后，首封秦王之后从式为王。及宣和礼官所定，亦主用大宗正属籍之说，封秦王之后令荡。本部以今来所执大宗之说，考之礼经，及见行袭封条法皆不合。盖礼所谓别子为祖，则嫡嫡相承作大宗，百世不绝。在法：袭封以嫡子，无嫡子及有罪疾，立嫡孙；无嫡孙，立嫡子同母弟；无母弟，立庶子；无庶子，立嫡孙同母弟；无母弟，立庶孙。此见今袭封之法，古嫡嫡相承之义。昨熙宁首封秦王之后从式，后来虽改封燕王后世清而下五人，本部即不见得自世 
      
清至世福五人依与不依得礼经嫡嫡相承，及司封见行袭封条制有无违戾。然自封秦王后从式以来，改封燕王之后凡五人，秦王之后虽有服属第行等者，皆不得封。时方国家闲暇，礼文典籍具存之时，不应谬误如此。切虑上件承袭，临时出自朝廷特旨。今来亦合取朝廷指挥。」员外郎王居正札子：「近来朝廷指挥定夺袭封安定郡王事，本部以燕王之后所执大宗之说考之礼经及见行袭封法，虽不合，然不敢以谓当封(奏)[秦]王之后令庇，而乞取自朝廷指挥。居正切谓，太祖皇帝生二子，长曰燕王，次曰秦王。燕王立，则燕王之子孙相传，世世不绝，秦王何与焉 宣和之末，识不及此，有司执文，遂封令荡，失熙宁后来舍从贲封世开之意也。伏乞朝廷详酌，特降指挥施行。」于是诏封令话。 
八月八日，臣僚言：「知西外宗正事士从自衡州移司温州，经由广中，有弟士籛随行将带亡命军兵搔扰州县，至或纵火焚毁。士从谬懦，不能约束。乞放罢士从，黜责士籛，以戒宗子之妄作者。」诏士从放罢，士籛令广南东路提刑司体究，诣实取勘，具案闻奏。 
十七日，中书门下省〔言〕：「奉诏：『宗子不循理者，付有司鞠治，当重行诫约。其穷乏懦善不能自存者，令越州契勘见在员数，有官者按月帮支请给，无官者逐月量给朝廷钱应副养赡。如违令，御史台纠劾。仍于尊长中选其可以服众者权行主判，专务钤束 
      
在外者。令有司措置以闻。』今欲将有官宗子请受，见住行在人令越州按月支给，无官宗子、宗女、宗妇令越州于上供钱内取拨钱一万贯、米三千石接续应副。其行在有官无官人钱米，委添差钤辖仲蒸专一帮勘检察。其在外有官人及孤遗钱米，下诸路转运司措置应副。」从之。
九月二十五日，知越州陈汝锡言：「宗室请给已委新添差兵马钤辖仲蒸专一帮勘检察。其宗子等若在外不因请给，别有违法，亦就委仲蒸钤束。」从之。 
二十八日，诏：「诸路宗室有官人及不厘务人请给按月支给，专委通判检察。其无官宗子、宗女钱米，亦委通判检察监支。内建炎四年十月十六日不厘务宗室请给减半指挥不行。」以三省言，渡江宗室散在州县，请给不继故也。十四日「十」下当脱「月」字。，诏：英州团练使、知南外宗正事士樽奏事详审士樽：「士」字原脱。按据《建炎要录》卷三○，建炎三年十二月知南外宗正事者为士樽，则此当脱「士」字，据补。，可以表率宗子，特与转行一官。以上《中兴会要》。
 帝系 宋会要辑稿 帝系六 宗室杂录 
     
宋会要辑稿 帝系六

宗室杂录
【经进总类会要】：
绍兴二年三月二日，臣僚言：「窃闻皇兄故州观察使安信亡殁「州」上当脱一字。，有孤遗男女三人，止是乳母张氏提携往来，寄食他舍，行路之人，见者怜悯。其本宫尊长安时亲则伯父，又职承祀，实任一官之事，坐视不恤，乞赐行遣。」诏安时特降一官，其张氏并孤遗三人并给孤遗钱米，令仲蒸收管存恤。 
四月二十五日，权主管行在宗正司仲蒸言：「宗室文武官近有径诣朝廷陈乞差遣，意在侥求。欲乞自合该堂除之人方得经由朝廷，余官并合赴吏部注授。」从之。 
闰四月十三日，诏：皇叔祖检校少保、武泰军节度使、追封平原郡王仲综合得遗表恩泽，候孙女出嫁日，夫特与补承信郎。从其子士申所乞也。 
八月十九日，吏、礼部、太常寺言：「宁州观察使、安定郡王令话薨。伏见荣州防御使、权行在宗正司令畤时止切属近行尊，合依例袭封。缘别无案籍检照，乞依昨令话袭封事理，集行在见任待阙寄居宗室议定，取旨施行。」从之。 
十二月一日，诏：故安定郡王令话亲孙女三人，候出嫁日，依仲综例，女夫与补承信郎。以其用遗表恩陈乞也。 
三年正月四日，臣僚言：「比来宗室〔有〕贫乏不能自存，官不为给历者；或已给历，而不为支俸。有该普恩量试，不为保奏；或因去失告敕，已给公据，而有司尚需去失以前干照者。望诏有司，凡宗室流寓所在， 
     
其未给历者，令依累降旨挥，速以给历，即令按月支俸。其该普恩量试，或去失告敕，若已给公据，别无伪冒，即令起奏施行，并不得非理阻难，致有失所。」诏令户部勘当。本部言：「祖宗朝，非袒免亲荫补外官，父祖俱亡，年未该参部之人，自合依条施行。如年及参部，若普恩量试补授选人，自合厘务日给历，起支请受，罢日不住。如系补授使臣，已赴吏部公参了当，及参部日别无差遣，其请受文历依前项指挥别无违碍，合行出历。如未参部，及参部日已有差遣，依〔上〕件指挥，未合出给历。今欲行下逐路转运司遵依施行。」从之。 
三十日，诏：「宗室添差差遣，每州十县已上，不得过十员；不及十县至五县去处，各随所管县分数目添差；三县已上五员；三县已下三员。诸县万户已上三员，万户已下二员。仍并以二年为任。」以吏部言：「检准敕：宗室添差合入差遣，每州亲民、监当不得过七员，诸县监当不得过三员，并不厘务。盖为优恤宗子。今已添差数足，不住有宗室陈乞接续添差，而元降指挥内即无今后之文，亦无止添差一次指挥。本部切详宗室□法，每州县限定员数，比之外官，所入阙次绝少。况目今在部宗室已是员多阙少，差注不行。其诸路州军所管县分多寡不等，难以一概作州七员、县三员差注。谓如江阴军止管江阴一县，建昌军止管南城、南丰二县，若与福州、临安府等县分多处一 
     
般差七员，实为不均。欲乞令今后诸州军添差不厘务宗室，每州十县已上，亲民、监当通不得过十员；不及十县去处，合随所管县分数目添差；其不及五县，并不得过五员；诸县不得过三员。并从本部于去替前一年内，以先到任人使阙，候见任人罢日赴上，并三年为任。其昨来州七员、县三员已添差处，自合终满今任。其差注条法并依建炎四年六月五日已降指挥施行。」故有是诏。 
四月二十六日，诏：今后宗室南班官不许出谒及接见宾客。着为令。 
六月十八日，诏：令畤、安时、士、仕于切。士輵古万切。月廪特免一半折钱，依尚书侍郎等则例并支本色。从所乞也。 
二十三日，知大宗正丞谢伋言：「奉诏与令畤同条画移司事务，谨具五事。一曰举贤才以强本支。夫宗室之有人，邦家之光，社稷之卫也。望诏内外从官各举宗室一二人，略及其才行履历，以备任使。二曰更法制以除烦苛。臣尝取大宗正司敕令阅之，多有不便于今者，宗室耆老为臣言曰：熙宁、元丰之令，纲条至简。昨据宗正仲忽多所建白，行之二十年，徒有峻深之具，而无耻格之风。其大宗正司敕令，乞下详定所访寻旧令，与新令参酌删修。三曰择官师以专训导。真宗咸平间，使辅臣选醇儒教授南北宅。比来选用寖轻，至或久阙正员，簿书期会之吏得以摄事，使宗室何视以为模范哉!其大小学教官，乞诏三省遴择儒臣，以专训
     
导。四曰继封爵以谨传袭。夫宗室袭王公之爵，以奉其先祀，不过十数人而已。艰难以来，几废绍封。比年渐复旧典，仲湜嗣濮王矣，令畤袭安定矣；而亲贤之宅徒得主奉祭祀之名，广、睦诸位不袭国公之号，非所以隆骨肉之恩也。望诏有司定次行封，以传谨叙之法。五曰修图谍以定亲 。宗正之掌图谍，所以分源流之远近，定世次之戚疏。比年以来，虽间置卿，漫不省察。宣和之间，有乞附属籍而非宗室者，令国是也。近年以来，亦有诈称宗室而兴兵者，不蘉是也。远虑过防，必于无事之际；世系远近，当使天下明知之。汉律：郡国岁因计上宗室名籍。今宗正有寺而无官，以太常兼治。望诏宗正寺下州县取索名籍，编修玉牒，或先为宗室世系表，颁之天下。」诏：内外侍从各举宗室一员，大小学教授各选差一员，袭封令吏部勘当，余从之。 
