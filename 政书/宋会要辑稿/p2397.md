<!-- { "loadSidebar": true } -->
二十三日，新知雅州史勤罢新任。以四川制置使赵彦逾言，勤前知黎州，引惹蛮民侵犯边境，措置无方。 
二十七日，盱眙军通判孙质永不得与亲民差遣，添差严州通判任清叟放罢。以侍御史黄黼言：「质素无愧耻，所至赃污，今倅盱眙，略不悛改；清叟性质贪鄙，趋向凡下，为仕官亦如营生，贪冒不知进退。」 
同日，朝散郎、前 
      
知大安军宋琚追两官，永不得与州军差遣。以琚昨任知军，受代有日，妄立名色，席卷军帑，为利路安抚章森所奏。 
十月三日，知南雄州廖倜与宫观，理作自陈。以广东运判徐柟按倜癃老昏暗，郡事率皆废弛，取解不奉诏条，沮抑进士，遂致场屋喧噪。 
十四日，前知处州蒋行简特降两官，添差通判赵师硕放罢。以监察御史王恬言：「行简贪污狼籍，以致罢命，不能悔过，尚且恣横；师硕驵侩无赖，身尝雕青。」 
十六日，成都运判续耆与祠禄，理作自陈。以监察御史张孝伯言，耆感末病，今已踰年，语言步履，不堪勉强。 
二十六日，前知汉州张演罢祠禄，降授秘阁修撰、知福州辛弃疾与落职，知郢州曾三聘、知南剑州黄瀚并与宫观。御史中丞何澹言：「演累以受金见之白简，抆(式)[拭]得郡，贪污如故；弃疾酷虐裒敛，掩帑藏为私家之物，席卷福州，为之一(室)[空]；三聘居乡则谋人田产，立朝则专事唇吻；瀚入仕并无资历，夤缘竟攘见次，破坏成法。」 
二十八日，前知扬州钱之望降直徽猷阁，罢宫观。以谏议大夫李沐言：「之望前知扬州，初无绩状，专事唇吻，尚敢以贫为请，公议不容。」 
同日，鄂州统制史非熊降两官，统领王喜降一等职事。皆坐全不用心关防养喂战马，以致内外结合，中毒倒毙，意欲货卖，以都统刘忠申奏故也。 
二十九日，建康添差通判刘大临、通判王万枢各降一官，并放罢。以右谏议 
      
大夫李沐言：「大临受王万枢请嘱科举出题，私祷考试官取其子王逢、王遂，士论甚哗。」 
十一月二十六日，知楚州皇甫斌特降两官。以御史中丞何澹言：「斌不安分守，妄乞创造战船，不堪使用，专事虚谈，以误时听。」 
二十八日，知永州陆杞放罢。以侍御史黄黼言其趋操凡下，素乏廉声，治家无法，临政赃污。 
十二月三日，广东运判徐柟放罢。以右正言刘德秀言：「柟立朝则人以为怪僻，在外则又加以贪暴，居家则纵子女沽卖私酝，临政事则交通贿赂。」 
二年正月五日，策选锋军统制郇元降充统领官，拨付镇江都统司，候有(关)[阙]日拨填。以殿司言元辄用子弟干预军政，紊乱法律。 
十二日，添差江州通判杨照、南安军通判彭商老并放罢。以臣僚言：「照(侍)[恃]运判吴猎，陵驾州郡；商老赋性惨酷，贪婪赃污。」 
同日，新福建路马步军副总管郑人杰与宫观。以臣僚言：「人杰始因谄事权门，遂蒙擢举，所至席卷，老不安分。」 
二十一日，许浦驻札御前水军副都统制冯建放罢。以臣僚言：「建出自行伍，本无勇略，多役水军，兴贩盐货，贪淫不法，败坏军政。」 
二十六日，正奉大夫、显谟阁待制、新知婺州军州事陈岘寝罢新命，与宫观。以臣僚言：「岘论思回邪，屏翰贪污，若畀婺女，必致席卷。」 
二十八日，武德大夫、泽州刺史熊飞追两官，罢宫观。以侍御史黄黼言：「飞向知扬州，赃及万，按发伏辜，除名勒停。自 
      
蒙叙复，得为楚州，不悔前过，轻易妄作。」 
二十九日，都大主管四川茶马司杨经除直龙图阁令再任指挥寝罢，落职与祠。以臣僚言其贪婪狠缪，年迫桑榆，茶马重寄，不当复遣(士)[老]人为之。 
二月二十一日，太中大夫、显谟阁待制、知福州木待问放罢。以言者论待问知宁国日纵亲随辈五人交通关节，部人呼为五鬼，号待问为木贼。自拜福州之命，奸赃如故也。 
三月一日，知琼州庄方放罢。以其坐视黎贼作过，广西经略司按奏故也。 
八日，知西和州王愬放罢。以四川制置使赵彦逾等奏愬懦弱无能，不堪倚仗，非守边郡之才。 
二十五日，朝请大夫、主管台州崇道观沈有开降三官，罢宫观。以臣僚言：「有开谄媚权臣，罔蔑君上，合从窜殛，今尚奉祠。」 
四月二十二日，前淮东提举陈损之寝罢与宫观指挥。以臣僚言：「损之比因论列放罢，今职名犹旧，已为轻典，若更与祠禄，则公论不甘。」 
二十七日，知广德军徐济川、临安府通判郑魏良并放罢。以侍御史黄黼言：「济川到任以来交(关)[通]关节，妄破官钱归己，掊克无厌；魏良庸妄小人，贪墨无耻，凡诸县关请钱物及纳诸色等钱，悉有定赂。」 
六月二十二日，朝请郎、知吉州杨方降两官放罢，奉议郎项安世降两官。以监察御史张伯垓言其适当危疑之时，怀私自营，不顾君上，委之而去；逮其事定，相继复来。 
二十三日，朝散大夫、提举江州太平兴 
      
国宫陈傅良降三官，焕章阁待制、提举江州太平兴国宫彭龟年落职，并罢宫观。以监察御史吕棐奏：「傅良向者权臣窥伺之谋，则左掠右卖，神出鬼没，辄出不逊之语；龟年附于伪学，赞权臣不轨之谋，厚诬罔上，罪诛莫逃。」 
八月十四日，浙东提举莫漳放罢。以察官吕棐言：「台州洪水涌发，漂溺居民，冲荡禾稼，公然坐视，略无恻隐之心。」 
同日，知万州张亨放罢，且与祠禄。以夔州安抚使毋丘恪等奏：「亨无治郡之材，取禀其妻，方敢出厅，讼牒积压，郡事废弛。」 
九月十九日，朝散大夫、主管建宁府武夷山冲佑观辛弃疾罢宫观。以臣僚言：「弃疾赃污恣横，唯嗜杀戮，累遭白简，恬不少悛。今俾奉祠，使他时得刺一州，持一节，帅一路，必肆故态，为国家军民之害。」 
二十七日，通判常州莫槱、通判建康府林致放罢。以臣僚言：「槱心恙昏谬，乖错不耻，目为颠倅；致阴险倾邪，贪饕鄙猥。」 
十月二十六日，江阴军签判陈志同放罢。以知军邵裒然奏志同贪暴不职。 
二十九日，知庆元府林大中落职，放罢。以臣僚言其为郡，上下之情不通，民无所诉，郡之寓公与大中之素亲厚者，皆欲徙居以避。 
十一月六日，知无为军李洪特降两官，知平江府雷潀、知楚州熊飞各特降一官。以臣僚奏，御史台考核，皆以妄用亏损元交割钱数。 
同日，前知台州周晔特降一官。以浙东提刑李大性奏，晔昨擅将常平等米 
      
以新易陈，亏少万数。 
十二日，福建运副陈公亮、提举蔡幼学并放罢。以臣僚言：「公亮素无廉声，昨漕江西，闻改福漕，席卷公用，郡人骇之；幼学早为伪学，巧取伦魁，持节闽部，全不事事。」 
十七日，知洋州游仲鸿、知金州范仲壬并放罢。以臣僚言二人同恶相济、贪迂之迹见于所试，阿附权臣，妄作威福。 
二十九日，新知徽州商侑降一官，放罢。以侍御史姚愈言侑素无行检，贪污狼籍。 
十二月十三日，赵善诏知巴州指挥寝罢。以臣僚论其狠愎悖慢，累把州麾，皆以懵不晓事为上司按劾。 
二十一日，新除湖北提刑赵谧、新( )[除]湖南提举陈守并寝罢除：原有残笔，似为「降」字，然据后文所述，陈守先为郡守，改命监司，乃是升任差遣，不当作「降」，因改。。以言者论：「谧昨为提举，性识不强，祠禄未及一年，攫取提刑差遣；守向在朝列，痴騃卑猥，懵不更事，遂干州郡而去，未赴再求监司。乞罢二人新命，使祠禄者须俟满秩，得郡必至终更。」 
二十六日，朝奉大夫、秘阁修撰、提举南京鸿庆宫朱熹禠职罢祠。以臣僚言熹资本回邪，加以忮忍，污行盗名，欺君罔世。 
三年正月十九日，滁州通判王光国宫观。以守臣洪槻奏光国每遇国忌、圣节，并皆托疾，不曾趁赴故也。 
二十三日，新知衢州潘景珪指挥寝罢，与宫观。以中书舍人吴宗旦奏：「景珪虎狼之暴，蛇虺之毒，临政治民，懵不晓事，妄作威福。」 
同日，王枢新知江阴军指挥寝罢，与参议官差遣。以中书舍人吴宗旦言：「枢乃相家之子，素居闲慢之职， 
      
实未亲民，遽处以辅郡之任，恐致误事。」 
四月四日，朝奉郎、建昌军通判栾继宗降一官。以臣僚言其天资苟贱，肆为贪暴，交通关节，惨酷害民。 
二十六日，训武郎、知宜州陈表臣特降三官，放罢，永不得与知州军差遣。以广西安抚张玠言，表臣不能拊摩，专事掊敛，父艰不即解官。 
二十七日，知隆州司马邍与宫观，理作自陈。成都运判闾丘泳奏邍纵吏虐民，遇事弛废。 
二十九日，观文殿学士、正奉大夫、知潭州王蔺降充资政殿学士，放罢。以臣僚言：「蔺顷在枢府，希觊相位，既遭罢斥，忿忽君上，怨望朝廷。及镇长沙，与漕臣吴镒结为死交，讥谤时政，蔑视法令，交通关节，贿赂公行。」 
五月十一日，淮东安抚赵巩、新广西运判吴镒并放罢。以殿中侍御史张釜言：「巩帅维杨，全不事事，讼牒积压，狱囚盈满；镒赋性多贪，济以佞邪，比任湖南运判，谄事王蔺，日与酣饮，漕计因此一空。」 
二十四日，前鄂州都统刘忠罢祠禄。以臣僚言：「忠为副都统日，刻剥军兵，侵盗官钱，交结权贵。及升为都统制，愈无忌惮，窃取公帑，为之一空。」以上《宁宗会要》。
 职官 宋会要辑稿 职官七四 黜降官一一 
     
宋会要辑稿 职官七四

黜降官一一
【续会要】
庆元三年六月二十三日，知宜州留丙放罢。以臣寮言丙乃故相留正之子，素未尝经历州郡，究其实历，系初任监当资序。 
十月二日，广东提举徐安国、经略雷潀各降一官。以谏议大夫姚愈言：「安国信凭告首私监，辄遣林墉收捕，墉本海贼林文之子，乘势报怨，入海劫掠。盗贼既作，杀戮民旅，帅臣雷潀全无措置，但务卑辞招抚。贼徒知其畏懦，恣行杀掠。」 
三日，知资州袁倚主管台州崇道观，理作自陈。以四(州)[川]制置使袁说友奏，倚坐视本州岛旱伤，唯以吟诗度日。 
二十二日，知湖州赵善宣放罢。以臣僚言：「善宣天资凶狠，怪僻徇私。昨守常州，专事掊 ；今任湖州，惟务燕饮。」 
二十九日，朝散大夫、焕章阁待制、知庆元府林大中寝罢与宫观指挥。以臣僚论：「大中比任言责，交结伪学，颠倒是非；今帅四明，上下之情不通，民无所诉。」 
十一月二十日，知赣州黄艾放罢，知泉州邓驲与宫观。以臣僚言：「艾天资乖厉，谄媚故相，暨至赣川，略无善状。驲内怀狡奸，外肆阴很，缔结伪党，以徼官职。」 
