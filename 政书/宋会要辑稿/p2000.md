<!-- { "loadSidebar": true } -->
二十九日，知枢密院事郑居中等子奏：「窃以礼有五经，而威仪至于三千。事为节文，物有防范，本数末度，刑名比详。遭秦变古，书缺简脱。远则开元所纪，多袭隋余；近则开宝之传，间存唐旧。在昔神考，跻时极治，新美宪章，是正郊庙，缉熙先猷，实在今日。恭惟陛下德备明圣，观时会通，考古验今，沿情称事，断自圣学，付之有司，因革纲要，既为礼书，纤悉科条，又载仪注，勒成一代之典，跨越三王之隆。臣等备员参详，徒更岁月，悉禀训指，靡所建明。谨编成《政和五礼新仪》并《序例》总二百二十卷，目录六卷，共二百二十六册。辨疑正误，推本六经，朝着官称，一遵近制。上之御府，仰尘乙览。恭俟宸笔，裁定其当，以治神人，以辨上下。从事新书，其自今始。若夫搜补阙遗，讲明稀阔，告成功而示得意，则臣等顾虽匪材，犹当将顺圣志而成 
      
之。」诏宜颁降。
 职官 宋会要辑稿 职官五 礼制局 
      
礼制局
礼制局讨论古今宫室、车服、器用、婚冠、丧服。 
沿革制度：政和二年，置于编类御笔所，有详议、同详议官。宣和二年，诏与大晟府制造所协声律官并罢。
 职官 宋会要辑稿 职官五 三部勾院 
      
三部勾院
太祖开宝五年十二月，诏以盐铁、户部勾院为一院，度支勾院为一院。国初，三部各有勾院，止本部判官主之。至是，又合为西院。 
七年六月，以司农寺丞桑埙为左拾遗、兼点检三司磨勘司及判勾院公事。 
太宗太平兴国五年十月，合三勾院为一，以比部员外郎樊廷让判。 
十一月，大理评事陈恕为右赞善大夫、同勾当三司勾院。 
雍熙三年二月，诏：「自今勾院检举三司失陷财赋，每一百贯，其本司吏给赏钱十贯，五千贯已上仍补职名。如本司吏庇藏其事，不即(中)[申]举，为他人所告，当行决配，赃重者当行极断。告 
      
者每百贯给赏钱二百贯，三千贯以上仍补职名。主判官及干系人知而故纵，并当重行朝典。」 
雍熙三年八月，诏分三部勾院，以司勋郎中罗延吉判盐铁勾院，工部郎中高凝佑判度支勾院，侍御史张献判户部勾院。 
淳化三年五月，以盐铁判官、刑部员外郎、直昭文馆韩国华判盐铁勾院，户部判官、水部员外郎袁逢吉判度支勾院，户部判官、太(掌)[常]博士段惟一判户部勾院。时自三部判官高象先而下改授者十五人，皆三司使之举也。 
七月，以虞部郎中、史馆修撰张秘为右谏议大夫、判三司都勾院。 
四年五月，以主客员外郎魏廷式判三司都勾院，太常博士段惟一为都勾院判度支勾院，太子中舍张辂判户部勾院。先是，分三司为左、右计，各置判勾一员，又以一员总判之。至是罢左、右计，复分置焉。 
至道二年，复并三勾院为一，以工部员外郎刘式判。 
三年十一月，复分三部勾院，以刑部员外郎董龟正判盐铁勾院，比部员外郎冯拯判度支勾院，监察御史王挺判户部勾院。 
真宗咸平二年九月，诏：「勾院今后点检得三部公事，先会问逐部。如已曾行遣，即不得具子进呈。若勾院自点检得显有不当，方得举奏。」 
六年七月，以著作郎、直史馆、判三司盐铁度支勾院陈尧咨兼判户部勾院。时尧咨上言：「三部勾院可合为一，仍愿就领其事。」故以命之。 
大中祥符九年六月，以虞部员外郎张怀宝、秘书丞韩庶、户部判官、著作郎、直史馆梁固分判三司盐铁、度支、户部勾院。时议以三部勾院并为一司，实为烦剧，虽重官为之，徒益事势，于稽勾只愈 矣。至是复分三院，选材力干敏者主之。
 职官 宋会要辑稿 职官五 都磨勘司 
      
都磨勘司
      
太祖开宝七年六月，以司农寺丞桑埙为左拾遗、兼点检三司勘合司。《永乐大典》卷一千九十八。又徐辑《大典》不着卷数。一本作勘合司。 
八年十一月，置三司推勘院于城南，以前密州安丘县尉张邈为将作监丞知推勘院事。未几罢。《大典》卷一千九十八。 
太宗端拱二年十二月，诏置三司都磨勘司，以右赞善大夫刘式判。《大典》卷一千九十八，又不着卷数《大典》同。 
至道中，又置提举司，点检三司公事。寻复停废，其帐籍并归磨勘司管系。同上。 
淳化三年十一月，置主辖支收司，以判都磨勘司官兼领之。同上。 
      
四年十一月，以著作佐郎王俨主判三司都理欠司、兼权判都磨勘、主辖支收司。同上。 
五年十二月，以殿中侍御史王谓同提点三司磨勘、凭由司，兼勾院。同上。 
真宗咸平四年八月，置支收司支收司：《宋史》卷一六二《职官二》作「拘收司」。，以判磨勘司官兼领，并理欠、凭由二司。同上。 
提举三司帐勾磨勘司。 
熙宁五年十一月，右正言、知制诰、直学士院、看详编修中书条例曾布言：「臣伏以四方财赋，其为名物，岂可胜计。凡给纳敛散、登耗多寡，非有簿书文籍以勾考之，则干没差缪，漫不可知。故内自府库，外至州县，岁会月计，以上于三司，纸札之须，贿赂之广，远近之人以为劳敝。三司虽有审覆之名，而三部胥吏所行职事非一，不得专意于其间。近岁以来，因循不复省阅，其为敝亦已甚矣。臣比被旨置司，尽取三司所管帐籍，删去繁冗，具为法式，以施之天下。然钩考之法如故，则 
      
亦但为空文。臣欲乞于三司选人吏二百人，颛置一司，委以驱磨天下帐籍天头原批：「磨一作考。」。以至三部勾院，亦皆选置官吏，责以审覆。其人吏各优给请受，课以功罪，立定赏罚。仍自朝廷选差强干臣僚专切提举，所合措置条约，乞下详定帐籍所详具以闻。」诏付详定帐籍所。是月，详定帐籍所言：「检会诸州军供申诸色文帐到三司，始自天圣九年。本司人吏隳职，上下因循，徒有点筭之名，而全无覆察之实。积弊岁久，官吏苟简，更不行遣送勾者甚多。至皇佑二年，周湛 此非便，即不寻究弊源，责之实效，却以人吏凿帐为劳，遂起请，只将收帐前连到收附拆发，与行破官物案分应帐使用。自后吏人又以收附道数至多，而文字零碎，因此更不拆发，上下盖庇，寖成隳废。至治平四年，已及一十五年。三司为见支官物全无点检归着，欲舍前弊而救后患，遂奏乞将已前合便收附更不根逐，只行下本处会问同否，销落钱物，及今后令省案勾院须得拆发收附。若其间州县公人作弊，重迭开破官物供析合同应破文帐，即三司无由觉察。及虽将收附拆发，又却不依条挨排，应勾照凿所破官物归着逐件条贯乃成空文。盖为其间一道帐头有连收附五七百至一二千道者，每道上省案朱书事宜，人吏次第书字，官员押讫，送勾院。本院依此次第，官吏书押、用印、拆发与开拆司本司每收附一道，上书日用印，更三 
      
处上历，分送诸案。如此经历数处，极甚烦冗。又道数零碎，拆发互换，往还无由齐整。及一道收附有十数案使用者，先系官物为头所属案分收领使用。其以次合要案分合行会问，又不见得系甚案为头收却，是致本省从来难以依条点勘挨排，应凿支破官物不行。及有凭由司承受车营致远务坊申乞除破外处倒死头口，并拘收司根逐到自前帐内开破官物，各合使收附。缘从初只随钱物名目拆发与本属案，无由发到逐司。逐司若却将帐勘凿，又恐重迭违碍，以此更无由得见归着。三司又 此(拯)[极]弊，即不复更张，遂奏乞差官二员，置司催促。送勾人吏避免稽迟，亦不点筭照对所破官物归着。自治平二年后来至熙宁二年十一月已前，送勾新旧文帐共一十二万余道，并不见磨勘出小收大，被失陷官物。或虽有则例不同及差互数目，未见归着钱物，只是名目行遣会问，并不结绝。料纵有大段侵欺，无由举发，为弊寖久，四方钱谷略无检察。若令诸州军依皇佑二年周湛未起请拆发收附条贯已前体例，各造钱帛粮草新收单状一本赴三司，并依嘉佑三司编敕内勘凿收帐条法施行，如此则钱帛粮草文帐比拆发收附诸州军各减一半纸札。兼其余帐目并减头连收附，文状大段简省，三司诸案、诸司亦无此繁冗文字。复又将收帐并新单状勘凿官物，各见归着，可以绝杜欺弊。又 
      
缘逐司前行身分例各日有生事急速文字，难以专一点检帐目，必虑趁办不前。况吏人虽众，人习慵堕。兼饥寒者十有七八，若不厚与添给，选择得力之人别置一司，专一点检，及专差官提举，即向去终是难为整齐。具合行条约事件，余依前后条贯施行。所有帐司官员厅宇及人吏房舍及帐库、新收库，并令三司擘画，腾展(夺)[旧]舍屋，于勾院磨勘司邻近一处安置。一、诸州军诸色月解到来年三月季帐自春季半年帐、自上半年季帐，自今年终为始攒造。应系自来依皇佑二年八月内周湛起请中书札子指挥，于帐前头连收纳官物文状并更不出给。内钱帛粮草即依皇佑二年八月已前体例，别造新收官物草状，一一与正帐收顿合同，经勾磨讫，随帐申发赴三司。一、帐内开破钱物附在自前帐收者，并须根逐从初帐头连到收附，照对使用。如委是元帐不曾连到收附，即许会问本州岛诣实，勾磨同否，照证勘凿官物归着。一、委三部并都理欠司节级于逐案、逐司先选定诸会帐籍得力前行之人，次与已选定前行同共依前选拣后行二百人充帐司，专切点检行帐。具所选定委是公当，别无情曲，重结罪文状，保(名)[明]供申，委使、副、判官及提举官更切审察诣实，即将逐司逐案帐目均分与本案手分，每人各认窠名，依条二人同共系书行遣。若人数有剩，即以次分于别案人数不足处主行，务 
      
令均等。其前行每名分探手分人数主押，其勾覆、勾押、孔目官各随帐目本属案分书押。一、帐司勾押磨勘司人吏如因帐籍职事受赃，并在京诸色公人因帐籍公事取受逐司公人钱物及引领过度，并用熙宁三年九月二十五日河仓条贯。」 
