<!-- { "loadSidebar": true } -->
纳到死货，欲乞从本所一面开剥，依在市价钱出卖。候召到人户日付人户。一、旧例，诸军班倒死马，并次第具军状赴皮剥所送纳。系官例死牛马等具公文前来，私下死畜本掌地分人申纳。如隐庇不纳，衷私开剥，厢邻人并管辖合干人举发，作不(为应)[应为]从重断罪。本地分知而不举，或失觉察，致被他人告捉，并一等科罪。送纳迟延伤臭，纳人倍纳价钱。一、旧例，纳给诸处 人二到死畜，实时给钞付纳人时：原衍一「时」字，今删。。一、在京日旧例，开、祥两县死畜并两县近城厢界倒死，并合赴皮剥所送纳。其乡村下死畜在外送纳。一、今后诸军并在城应官私倒毙头畜，诸军令管辖官及合干人，私畜委本地分都监，近城厢界委自县尉，并合干巡防人觉察。如隐庇不纳，许诸色人告捉，每头疋支偿钱二十贯文，及管辖合干人并私畜，将本掌地分合干人并送所属，依不应为从重科罪，仍拘纳合肉脏等钱入官。」并从之。 
十二月十六日，诏：「皮剥所许依坊监例，从本所踏逐副尉一名，充专知官。其请给依坊监见役人支破。」 
九年二月十七日，诏：「行在皮剥所收到肉脏等钱，今后遵依旧法，并赴内(脏)[藏]纳送。其日前已赴左藏库送纳讫钱数，仍限三日依数掇还。」 
十三年二月二十五日，诏：「皮剥所召人买扑，不许荫与上件作户名之人前来投状入柜。虽开拆定到价高合买，许一时同投状人陈告，依犯人立定钱数，令告人 
      
便得承买一界。犯人送纳所属，依条(所)[施]行。所有已纳一界准备、抵当、买名、净利四色钱物，并行没纳入官。」从本府请也。 
同日，诏：「皮剥所送纳官钱，自皇城门里至内藏库，每贯立定添支脚钱三文。」先是，破脚钱一十文省，缘止是到皇城门外，所有皇城门里至内藏库未有添支，故有是命。 
同日，诏：「皮剥所于临安府并行在库务踏逐厢军或曹司二人充库子祗应，其请给以例除旧请外，与日支食钱二百文，遇阙依此。」 
同日，诏皮剥所令步军司贴差大分厢军四人，通作六人巡防照管，仍选一名职名高者充部辖节级。 
同日，诏：「皮剥所每收到(被)皮及二十张报军器所，限一日差人前来取跋。如不到，许工部勾追。违慢合干人依条施行。」 
尾赴杂卖场，每斤支脚钱三文。 同日，诏皮剥所遇送纳 
同日，诏皮剥所令纳钱每贯收头子钱三文省，充本所杂收钱。置历收支，每季一易。 
十四年九月四日，诏：「皮剥所监官茶汤钱添一十贯文，仍差白直一名。专知官别无衣粮，与每月添支食钱四贯。」 
十五年四月十七日，诏：「皮剥所添置军典一名，专令抄转书写簿历等文书。其踏逐抽差请给等，并依内鞍辔库军典体例。」 
同日，诏皮剥所：「将来人户买朴界满日，将四色钱数于第一界立定逐色钱上并行增添一倍，立为定额。并一色见钱先次送纳本所垛放，今后逐界准此。内买名、净利系合入官钱数外，有准 
      
备、抵当系人户钱数，本所封桩，准备填欠。如界满，别无拖欠，即合依数却行给还。」本所言：「自绍兴八年第一界人户沈庆民立定置买名钱四百一贯文，净利钱八百一十贯文，准备钱五百五十贯文，抵当钱二千五十贯文，至界终收簇钱一万二千余贯文。自后累年，其出入官钱物数增数倍。今即系第五界人户买扑，其买〔名〕、净利、准备、抵当钱比之初置元立钱数所增不多。」故有是命。 
同日，诏：「皮剥所专知、手分依编估打套局门司手分请给则例支破，并推行重禄。」 
二十八年六月九日，驾部言：「皮剥所第一界立定马钱数，欲权减一分，召人承买。」从之。 
孝宗绍兴三十二年十月二十七日，未改元。工部言：「乞将皮剥所马皮拣选，均数降付殿(葭)[前]马步军司制造军须。其零碎蛀损皮数，令军器所作破皮，以斤重估价出卖。自后皮剥所剥到马皮，每张估钱三百五十文省，同肉(赃)[脏]钱并起内藏库送纳。」从之。 
干道五年七月二十八日，枢密院都承旨张说言：「皮剥所乞差都承旨提举，今后以『枢密院皮剥所』为名。监官乞差枢密院使臣兼。乞下三衙，令逐旬具马倒数目申承旨司，却将皮剥所申到开剥(所)数目参照，置历抄上。如遇有收到肉赃等钱，逐旬开具实数，赴承旨司书押。其赤历半年一易。应收支钱物并应倒毙马等，并合置簿在承旨司，每日分明销注，以凭对历驱磨。应官私纳到倒毙马 
      
等朱钞，并日下赴本司上簿给付。余依见行条法施行。」从之。 
六年闰五月四日，诏：「枢密院皮剥所今后将马皮尽数赴军器所送纳。其牧放去处，令本军拘收，赴所送纳。」 
七年四月三十日，诏：「皮剥所马皮令殿前马步军司差人前去交跋，付逐军应副使用。」从御前军器所请也军：原愆一「军」字，今删。。 
淳熙元年二月十四日，枢密院东厨状：「每月见支破料次钱一千贯，乞依堂厨例，贴支钱三百贯。」诏每年于皮剥所合发内藏库(内赃)[肉脏]钱内截留五千贯。 
二年五月三日，诏：「皮剥所见在钱物数并行遣事务，除供报枢密院并承旨司外，其余官司更不供报。」 
十一年六月七日，诏皮剥所减节级一人、巡防兵士六人。先是，专(封)[知]官一人，手分一人，军典一人，库子二人，节级二人，巡防兵士一十六人。至是，司农少卿吴燠请减冗食，下敕令所裁定，而有是命。 
绍熙五年十月十七日，殿前指挥使郭杲言：「节次该遇庆寿、登极、大礼等赏典，士卒普沾恩霈，止有诸军官兵内因名下马毙，开剥伤臭，令偿纳价钱之人未蒙除放。乞按旬逐旋除纳，每月一次，本司牒发赴皮剥所收管销欠，庶使官兵得沾恩霈。」从之。
 职官 宋会要辑稿 职官六 东西府 
      
东西府
【宋会要】
      
熙宁七年四月九日，诏韩绛居东府第一位，吕惠卿第二位。自是居东、西府(八)[人]位不以次。 
八年六月二十四日，诏三省、枢密院官如遇迁拜，东、西府居更不迁移。 
神宗熙宁六年七月十七日，诏定两府初除、迁官、转厅、解罢陈乞使臣公人并衮同推恩，止令中书施行。宰臣、枢密、使相七人，枢密使、知枢密院五人，参知政事、枢密副使、同知枢密院四人，签书枢密院事三人。
 职官 宋会要辑稿 职官六 宣徽院 
      
宣徽院
【宋会要】
      
太祖开宝九年二月，以山南道节度使潘美为检校太傅，依前山南东道节度使，充宣徽北院使。节度使领宣徽自此始也。 
八月，以枢密副使楚昭辅权宣徽南院事，以右卫大将军、判三司王仁赡权宣徽北院事。自后使阙，多枢密使、副兼掌之。 
太宗太平兴国八年二月，以宣徽南院使、山南东道节度、代国公潘美为忠武军节度使，进封韩国公。先是，美任南院，柴禹锡为北院使兼枢密副使。是年正月，以王显为宣徽南院使，弭德超为北院使兼枢密副使兼：原衍一「兼」字，今删。，故美罢职。 
至道元年四月，出宣徽北院使柴禹锡为镇宁军节度使。太宗谓之曰：「旧制，自宣徽北院使出，不过防御使。朕今委尔节旄，亦可谓优恩也。」 
三年八月，以内客省使周莹为宣徽北院使。先是，宣徽使班位在枢密副使之上，莹诣中书，请居其下。宰相为言之，真宗嘉其谦退，即从其奏，自是为例。 
真宗咸平五年，周莹、王继英为宣徽南、北院使、知枢密院事。会高阳关都总管阙，藩帅乏人，宰臣请辍宣徽使授之。帝以莹颇知军旅事，乃授永清军节度，为高阳关都总管。 
景德四年十二月承天节，百官上寿于崇德殿，宣徽使当宣答。时知枢密院王钦若权宣徽使事，钦若在病假，知枢密院陈尧叟复以故不入，宰臣议以参知政事权宣答。真宗曰：「宣徽使、三司使皆不坐，可令丁谓摄事。」是日，钦若径入朝，谓虽承敕，不复摄事。 
仁宗景佑二年五月二十六日，诏宣徽院左知客押衙自今每遇出职，与右侍禁。旧止左班殿直，时李从简援枢密副知客例，因定此制。 
庆历八年三月，制以殿前副都指挥使、宁武军节度使李昭亮为宣徽北院使。自殿前司迁此，国家恩例也。 
十一月二十九日，宣徽使郑戬言：「逐节进奉，已蒙恩依两府臣僚例。所有请俸及诸般赏赐等，乞许依见任宣徽北院使程琳等例支给。」诏特依两府臣僚体例。 
皇佑二年九月五日，诏：「今后宣徽使不得二员。」以谏官包拯等言：「宣徽使张尧佐缘后宫得进，乞降诏旨，将来更不令处使相之任及本院供职，仍趣赴河阳，庶几厌塞人情。」因有是诏焉。 
至和元年十月二日，殿中侍御史赵抃言：「伏见近年朝廷非次除宣徽使节度使，颇为烦数。切以二者使额在唐季则付与容易，欲乞今后宣徽并节度使内文臣须历中书、枢密院任用，加之德望为人推服，武臣曾经边鄙、建立功业者，方许除拜。兼宣徽使元额只是两员，至如使相之任，体貌尤重，更当谨惜。望以臣言付两府议定，执守施行。上以遵祖宗之法，下以重爵位之赏。」诏中书、枢密院：「今后有如此除改或未允当，即检详执奏。」 
《神宗正史 职官志》：宣徽院置使，皇佑三年着令毋过二 
      
员。后富弼以宣徽使判并州，已有二员，诏以边任权增。熙宁三年郭逵、王拱辰在院，用弼例，以观文殿学士欧阳修为南院使，判太原府。然修卒以疾辞。故事，宣徽使与参知政事、枢密副使同知院事，以先后入叙位。每除二府，即宣徽使辞，乞位其下，然后降诏。从之二字疑衍。。 
神宗熙宁九年六月二十五日，诏：「宣徽使今后遇以职事侍殿或值中书、枢密院合班问圣体及非次庆贺，并特许序二府班。」从宣徽北院使王拱辰之请也。先是，拱辰乞凡百官仪制乞比签书枢密院臣僚。诏送合门详定取旨，而有是命。 
元丰元年十月十八日，以宣徽北院使、检校太傅、中太一宫使王拱辰为检校太尉、宣徽南院使、西太一宫使，许居西京。 
三年九月二十八日，户部侍郎、同知枢密院事吕公(着)[着]为正议大夫、枢密副使、权发遣宣徽院。 
四年十一月二十一日，罢宣徽院。见任宣徽使依旧，自今更不除人。 
六年三月二十三日，宣徽南院使、判大名府王拱辰为安武军节度使、判大名府。官制不置宣徽使，拱辰因再任，遂改命。 
哲宗元佑三年十月二十三日，诏复置南、北院宣徽使，仪品恩数如旧制，在京人从视签书枢密院。 
