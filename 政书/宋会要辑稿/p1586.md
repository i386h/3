<!-- { "loadSidebar": true } -->
十九日，诏狱吏不恤囚，至多瘐死，州县公人受文引追逮，多带不逞，用鑯环杵索殴缚，乞取钱物，深可恻悯，宜严立法禁。」 
六月十六日，诏：「川路接夷界地，自今(取)[敢]有请射开(恳)[垦]，以违制论。」 
二十日，臣僚言：「官员年六十以上及曾犯赃罪情重，不注知县，进纳授官不许权县事。」从之。 
七月四日，臣僚言成都府泛科民间织造锦绮等非便，令约束，无使暴吏抑配扰民。 
十八日，臣僚言：「应许举辟官司不得奏辟权贵亲属；除依元丰旧制外，不得旋置窠阙，增辟冗员。乞申告戒，常切遵奉，稍有违戾，必罚无赦。」 
九月十七日，诏：「比年遣使，不计重轻，皆以诏使为名，凌胁州郡，甚非观风察俗之意。应文武臣僚奉使，只依所领职任称呼。其供馈依监司。巡历所至，州县迎送不许出城。沿边自来合差人马防护，不得过数，如违，以违制论。」 
十一月十二日，臣僚言：「窃惟陛下亲御诏墨，训迪厥官，所以申劝沮，示好恶，可谓至矣。然而士大夫昧于择术，至有废人事而谈天，舍 
      
儒术而言命。驰辩穿凿，时乎幸中。故权门贵势或悦其面佞，(鮿)[鲰]生狂士或籍以善钻，寖淫成风，为害不细。臣愿特降睿旨，申以戒饬，专尚儒学，勿谈术数，庶几习是胜非，安于义命。」诏牓朝堂禁止，如日后违犯，有玷士风，当行停废，永不齿录。仍令御史台觉察纠劾以闻。 
二十三日，臣僚言：「士大夫有诣僧寺参请入室，至去冠带，衣缁褐，折腰俛首，合爪作礼，立侍席末，师受其说而弗惭。其甚至有少妻寡妇屏去侍妾，密随其徒更入迭出，敝教化，坏风俗，莫此为甚。乞非其徒而于僧寺入室者，以违制论。妇妻有犯，仍坐尊长。」诏：「士大夫习圣人之正道，服先王之法服，而反易缁素，擎跽曲拳于释子之前，曾无愧耻。观此流且以纯素恬淡寡合自高，要誉于乡曲之间，较其实则奔竞躁进，毁誉是非，未必不甚于常辈。加之妇女出入，揉杂无间，诚宜禁止。可依所奏。」 
二十四日，诏：「毁伤人体，有害民教。况夷人之教，中华岂可效之 宜增赏禁止，监司不举同罪。」 
二年二月五日，臣僚言：「一时特旨，乃人主威福操纵御下之权，岂容攀援为例 乞诏有司，恪遵成法，不得以例决事。顷岁命一司 令所以六曹事可为永制者修为法，其出自特旨、非有司所决者，编集以备稽考。阅岁斯久，未闻奏御，亦乞立限修纂。」诏自今援例破条者徒二年，令御史台觉察弹奏。 
四月十二日，臣僚言：「福建愚俗，溺子不育，已立禁 
      
赏。顽愚村乡，习以为常，邻保亲族，皆与之隐，州县勘鞫，告者认妄。究其弊源，盖缘福建路厚其婚葬，至如殡葬，不得其力。供祭罗列焚献之物，创新缯帛，里闾之间，不问知识，尽行送礼。不顾父母具存，藏凶服以待送丧之用，利赴凶斋，意在所得。使遭丧者所费浩瀚，遂致有父母之丧，岁月深久而不葬。愚贫之俗，避于葬费而焚弃。伏乞有司详议，士庶等各立格法。」刑部看详：「福建路溺子，已有增立新法外，所有江南东西、荆湖南北路溺子，虽有大观四年四月敕生子而杀刑名告赏，今乞于逐项条内『生子』字下各添入『孙』字一字，并于敕内第一项『放逐便』字下添入『赏仍依格』四字。」又礼部看详：「福建路婚葬丰厚等条，已有海行外，今重别拟定下项：诸父母存，非本宗及内外有服亲而辄凶服送丧，受顾行丧人非。若遇父母丧而过百日无故不(嫔)[殡]者，各杖六十。」从之。 
六月二十二日，臣僚言：「访闻入蕃海商自元佑后来押贩海船人，时有附带曾经赴试士人及过犯停替胥吏过海入蕃。或名为住冬，留在彼国，数年不回，有二十年者，取妻养子，转于近北蕃国，无所不至。元丰年中，停替编配人自有条禁，不许过海。及今岁久，法在有司，未常检举。又有远僻白屋士人，多是占户为商，趋利过海，未有法禁。欲乞睿断指挥，检会元丰编配人不许过海条，重别增修，及创立今日已后曾预贡解及州县有学籍 
      
士人不得过海条赏，明示诸路沿海、次海州军。」诏依。有条令者坐条申明行下，其曾预贡解及学籍士人不得过海一节，于元条内添入。 
七月三日，宣州布衣臣吕堂上书：「东南数州之地，尚有安于遗风，狃于故习，忮害不悛，公然杀人，贼父子之仁，伤天性之爱，男多则杀其男，女多则杀其女，习俗相传，谓之薅子。即其土风，宣、歙为甚，江宁次之，饶、信又次之。愿委守令以禁戒之，联保伍以督察之，立重赏以收捕之。有不变者，寘以极刑，杀一警百，使人有畏惧之心，则所活人命不可胜计矣。」诏依福建已得指挥，仍委监司按察，如有违犯，重寘于法。 
八月一日，诏：「比来内外职事诸司官等有同列处，多是独陈本处利害。赏罚之类，专一画旨，不候通签，一面施行，使赏恩不出于公上，罚怨归于人主，殊失事上之义。自今诸司局所双员以上者，并不许独员画旨。如违，官员坐流刑，吏人决配。令尚书省立法以闻，仍御史觉察纠劾闻奏。」 
十一月，诏：「古我先王，绥厥兆民，一夫不获，时予之辜。朕嗣守祖宗鸿业，休养生息，四海泰定，夙兴夜寐，罔不惟民之承。比年以来，诏令数下，训迪戒谕，毋得骚动，播告之修，不匿厥旨。吏辄托法自便，废格违戾，夺其农时，害其常生，役使无艺。其令诸路监司检举前后不得科买、科配、率敛、差顾、假借、制造、纽折之类条诏，申明牓谕，咸使知之。自今后有违者，罪加一等，吏人配 
      
二千里。即以强为和、以抑勒为情愿者，罪亦如之。因而乞取，以自盗论赃，轻配千里，若陈诉而不为理直者徒二年。其大观三年以后许差顾及和预买指挥可更不施行。」 
十一月十一日，臣僚言：「自今已后，诸在外见任官如私置机轴，公然织造匹帛者，并科徒二年。仍乞下有司，立为永法。」诏依奏，许人告，立赏钱二百贯，及许越诉。 
二十一日，臣僚言：「窃见近时士大夫或居本乡，或寄他郡，或居休谢事，或朝廷差与宫观之类，自系闲居，别无职事干预，则其与在任官固有间矣。其间不自爱重，鲜廉寡耻之徒，自选人以上至曾历禁从者，交通州县见任官员，非法受财，嘱托公事，为人延誉，干求荐章；仓场库务，请纳钱物；至于廨舍官舟，假借居止，一有不如所欲，则怨谤纷然。又况擅用时估实直骚扰行铺，人已苦其供应，或有不还价钱者，其弊百端，靡所不有。盖缘自来别无检举，而条禁或有未尽故也。臣愚愿降睿旨，行下诸路冲要州县，应系闲居官非见任者，委自监司密行体究，常切觉察，如有前项一切违犯，许人按举闻奏。乞赐详酌施行。」从之。
 刑法 宋会要辑稿 刑法二 禁 约二原无编码，今添。 
      
禁约二原无编码，今添。
      
政和三年三月二日，臣僚言：「陛下肇新官制，自公、少而下以及武臣，考古验今，是正名实。然臣窃谓名虽正矣，而乱名者无禁；律虽设矣，而破律者无诛。官为将仕，尚称秘校；职列诸曹，仍呼府判。则名实安得而正乎 」诏令开封府晓示约束。 
八月十五日，臣僚言：「军马敕，诸教象法誊录传播者杖一百。访闻比年以来，市民将教法并象法公然镂板印卖，伏望下开封府禁止。」诏印板并令禁毁，仍令刑部立法申枢密院。 
九月二十七日，诏：「后苑作制造御前生活所翻样打造缬帛，盖自元丰初置，以为行军之号，又为卫士之衣，以辨其奸诈，遂禁止民间打造。日来多是使臣之家顾工开板，公然打造，更无法禁。仰开封府候指挥到，除降样制并自来民间打造二红相缬外，并行禁止。其外路亦不许打造、客旅兴贩入京，违者以违御笔论，许人告，赏钱三千贯文。所有(所有)缬板，许人陈首，赴府送纳焚毁。仍令出牓，委四厢使臣告示后，限五日，有犯依此施行。」 
十月一日，尚书省言：「访闻诸色人多将京城内私下寄附钱物会子之类出城，及于外处行使，有害钞法。」诏寄附钱会子辄出新城外行用者徒二年，许人告，赏钱以会子所会钱赏之。 
十三日，荆淮江浙等路发运副使贾伟节奏：「当今太平极治之时，而号名之间，诵习传道，犹有称汉官、汉 
      
地、汉服之类，士大夫习见为常，因循不改，诚非尊重朝廷、齐一海内之意。宜明降诏书，号名之间，悉称云宋，凡旧称汉者一切禁止，亦三代着有夏、有商、有周之义。」从之。 
杀罪一等。 十一月十九日，臣僚言：「江南逐年秋夏之交，深僻溪涧往往有人卒暴死亡者，皆因取鱼之患。愚民采毒药置于水中，鱼食之而死，因得捕之。盖止知取鱼之利，而不知害人之命也。欲望严立罪赏禁止。」诏以毒药捕鱼者杖一百，因食鱼饮水而杀人者减 
十二月二十七日，诏：「自今应内外非刑禁官司，不得辄置小荆杖栲讯。」 
二十九日，臣僚言：「诸帅臣、监司，凡按察之官，所以表率一道，每于朝拜行香之日，往往敢惮夙兴，称疾免赴。曾未(喻)[踰]时，乃复出谒，游从燕饮。上下相习，无或顾忌。欲望严立法禁，如既以疾病不赴而辄出入游赏宴饮者，以大不恭论。庶几傲慢不虔之吏，有所惩畏。」诏刑部立法申尚书省。三月二十三日，刑部修立到条，诸按察官遇朝拜行香以疾免赴而辄出谒若游宴者，各徒一年。从之。 
四年二月五日，臣僚言：「欲乞下诸路括责州县，前此有以讲说烧香斋会为名而私置佛堂道院为聚众人之所者，尽行毁拆，明立赏典，揭示乡保，仍令逐都保每季具有邪法聚众申县，县申州，州申提刑司，类聚以上朝廷。结集徒党，事非细密，申令已明，傥复违犯，当严邻保之法。州城兵官、县巡尉， 
      
其不觉察之罪比他官宜加等坐之，庶止邪于未形，且使无知之人免陷于刑戮。」从之。 
三月十八日，尚书省契勘：「密州接近登、莱州界，系南北商贾所会去处，理合禁止蕃舶及海南舟船到彼。今添修下条，诸商贾海道兴贩不请公凭而行，或乘船自海道入界河及往登、莱州界者，贩诸蕃及海南州县物回若海南州县船到密州界，同徒二年。往大辽国者加二等。已买卖取与者徒三年，私相交易者仍奏裁。船物给赏外，仍没官。不请公凭而未行者徒一年，并许人捕。以上保人减犯人三等，同行人各杖八十。」从之。 
