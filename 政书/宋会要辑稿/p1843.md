<!-- { "loadSidebar": true } -->
七年六月十四日，户部尚书王存句首原衍「诏」字，据《长编》卷三四六删。言：「自官制行，户部尚书、侍郎领三司长贰职事，止赴前殿起居，惟知开封府依旧赴后殿。缘知府于后殿非供奉职司，而实废决事时刻。」诏自今知开封府免后殿起居。 
八年二月二十七日，诏：「诸三司、御史台官、寺监长贰、开封府推、判官六参，职事官、赤县丞以上、寄禄升朝官在京厘务官望参，不厘务者朔参。」 
八月六日，诏：「朔望皇帝御前殿，合赴起居官，次日赴延和殿垂帘起居。」从御史中丞黄履请也。 
哲宗元佑元年十一月二十六日，诏：「自今北朝人使见辞日，令朔望官起居。」 
十二月二十八日，中书省言：「元丰五年四月七日条，契丹使见辞日，并特起居。其前后三日内合起居权罢。」诏今后人使见辞，前后三日内除朔望参外，起居权罢。 
四年十月十八日，户部尚书吕公孺言：「朝谒之制，曰日参、六参、望参、(朝)[朔]参。其未有差遣升朝官并(朝)[朔]参，系每岁朔参此句疑有误。。除假故外，遇视朝日方赴。其朝臣中，颇有自元丰年出外，近到京参部未久，复授差遣出外者，于朝仪元不知习。乞以望参为六参，朔参为望参，别不增损仪制，于职事不无妨废。」诏礼部、御史台、 
      
合门同共详定以(开)[闻]。其后诏朔参官兼赴望参，望参官并赴六参。 
【宋会要】
      
徽宗崇宁二年五月二十一日，诏：「殿中省官并赴内朝参，假日亦赴。」 
大观元年十一月十四日，臣僚上言：「伏见近日六参官及厘务望参官遇起居日辄以病免，以致班列萧疏。欲乞今后六参及厘务望参官非在病假，不妨入局；止是为免朝请假连三次，及一岁通计及五六次者，本台闻奏，乞与外任差遣。有因请免朝参假，其日不废看谒，许本台觉察弹奏。」从之。 
高宗绍兴二年正月一日，合门言：「车驾移跸临安府，沿路遇忌辰日，臣僚并免起居。」 
二十九日，御史台、合门言：「车驾移跸临安府，百官趁赴朝参，若值雨雪，殿内向无南廊，其四参官系于南阁子内起居。若更令百官立班，委是窄隘。今相度如值雨雪，宰执、使相、前宰执、太尉于檐下立班，侍从、两省、台谏、正任管军、横行御带、合门应奉官等于南面合子内立班。内文(武)[臣]卿监、郎官以下，(文)[武]臣武功大夫以下，并于殿门外立班。」诏文臣卿监、郎官以下，武臣武功大夫以下并于东西两廊立班，余并依。 
十二月六日，太尉、定江昭庆军节度使、神武右军都统制张浚言：「见系管军职任，望许依三衙管军例，每遇朝参，(内)[由]皇机北门入出机：疑当作「极」。。」奉御宝批依。 
五年闰二月二十五日，诏管军遇救火日免朝参。 
三月九日，诏天宁节、干(隆)[龙〕节〔开]启满散道场，权免常参、六参官起居。从宰相赵鼎请也。 
九月五日，诏御试唱名，六参官免赴起居。
      
九年二月三日，御史中丞勾龙如渊言：「比来每遇朔望或六参日，令赴官类多托疾在告不赴，小者因循，大者偃蹇，班列萧 ，甚非所以恭臣职、隆朝序之意。望申戒在位，以肃廷仪。仍从本台将在告最多之人(刻)[核]实奏弹。」诏依表，仍出牓朝堂。 
二月二十六日，御史台言：「准条，朔参用厘务、不厘务通直郎以上，望参用厘务通直郎以上，宣制、非时庆贺以望参官，余并以朔参官赴。昨申请添用行在承务郎见任寺监主簿以上职事官，缘即今殿庭窄狭，及值雨上廊有拥阻，拜跪艰难，欲依条止告厘务通直郎以上趁赴。」从之。 
五月十三日，诏：「今后带军职非主管三衙公事，遇合赴起居立班，令履笏(主)[立]本官班。」时以张中彦带龙神卫四厢都指挥使，故有是诏。 
十二年三月二日，诏：「普安郡王出外第，朔望日赴起居，于太尉后、外官节度使前起居。」 
八月十八日，诏：「人使见辞，不作常朝，今后依此。」 
十三年二月十一日，诏张俊、韩世忠、韦渊并特令趁赴六参起居，皆以在京宫观奉朝请故也。十七日，诏：「殿前司统制、统领、将佐、使臣等系从军差遣，每日趁赴阅教，多在城外置寨。见、谢、辞已依议外，应朝参特免趁赴。」拜表、国忌行香、开启满散等并同此制，步军司亦依此。 
十四年三月二十二日，诏：「今后臣僚面上有刺大字双旗等或烧炙之人，遇合朝参，并许趁赴。」时以李用任罢朝见，元军功出身，面上尝刺双旗，合门(中)[申]审，故有是命。 
十八年五月十八日，诏：「今后遇集英殿宴，其需云 
      
殿起居班，权移在集英殿后幄起居。今后准此。」 
二十年正月五日，诏：「自今后使人朝辞，并依见宴，于后幄引起居班并上殿(殿)[班]。」十四日，诏：「今后使人朝辞，依见宴于后幄引起居班并上殿班，权于知合门官以下内侍、知省、御带以下并诸司应奉官等一班起居讫，次管军一班，次引宰执奏事，次引上殿班。次皇帝紫宸殿坐，宰执以下赴坐官一班起居讫，分东西相向立。次馆伴起居，次引使人起居讫，西序立。次坐官并使人班谢坐，两拜讫，引升殿。次引三节人从起居谢坐。余起居班并权免赴。」 
三十年二月六日，诏：「军头司见趁赴后殿起居祗候军员，今后与忠佐作一班起居。」 
三十一年十二月八日，太常寺言：「车驾巡幸视师，礼门，行宫官僚五日一拜常参起居表欲乞权免礼门：疑误。，其表文付递投进。」从之。 
绍兴三十二年九月十二日，孝宗即位，未改元。上御垂拱殿，四参官起居。 
十二月三日，诏：「张焘、辛次膺许朝谒、常朝等假，依时入局治事。如有面对，于午后令内殿引见。」 
孝宗干道元年十二月二十五日此条天头原批：「此条移德寿宫起居门内淳熙十二年上。」，诏：「来年正月一日人使入贺毕，车驾诣德寿宫起居。应从驾臣僚祥曦殿免奏万福。内不该赴坐臣僚，与免祥曦殿起居。今后准此。」 
二年八月三十日，诏：「自九月六日垂拱殿坐，遇四参日，依旧制令四参官起居。如值雨沾湿，令合门取旨，改日参。」 
九月七日，合门奏：「垂拱殿四参，四参官，谓宰执、侍从、武臣正任、 
      
文臣卿监员郎、监察御史以上。皇帝坐，先读奏目知合以下，次御带环卫官已下，次忠佐，次殿前都指挥使已下，次殿前司员僚，次皇太子，次行门。已上逐班并常起居。次枢密学士、待制、枢密都承旨已下，知合并祗应武功大夫以下通班常起居。枢密升殿侍立。次亲王，次马步军都指挥使，次使相，次马步军员僚。已上逐班并常(居)[起]居。次殿中侍御史入，侧宣大起居讫，归侍立位。次宰执已下并两省官、文武百官入，相向立定，通班面北立。大起居讫，凡常起居两拜，大起居七拜。三省升殿侍立。余官分立。次两省官出，次殿中侍御史对揖出。有弹奏如仪。三省、枢密奏事，次引见、谢、辞，次引臣僚奏事讫，皇帝起。」诏今后遇四参日分，起居班次可移殿中侍御史及宰执以下百官班，令次枢密已下班起居。却令亲王并殿前都指挥使以下、殿前司员僚逐班于宰执已下班后起居，余并从之。 
十二日，诏：「合赴四参官于今月十七日赴垂拱殿习仪。」 
淳熙三年，始诏习仪于都亭驿。 
五年六月二十一日，上御后殿，四参官并随大班起居。时圣体初康复。 
十一月十七日，臣僚言：「今后如遇四参等临时称疾不赴，致班列萧 者，当(覆)[核]实弹奏。」从之。 
七年九月，诏：「自今垂拱殿日参宰臣特免宣名。」 
十月六日，诏：「太尉曹勋落致仕，提举皇城司，特令趁赴六参起居。」 
十一月十三日，诏：「左朝散大夫、试太子詹事兼侍讲陈良翰令止赴六参起居。」 
九(月)[年]正月二十 
      
五日，诏：「自今每遇驾出御后殿，宰执百官并仪卫等并赴后殿起居。」
 仪制 宋会要辑稿 仪制二 德寿宫起居 
      
德寿宫起居
【宋会要】
      
臣僚起居，太常寺先奉诏修定群臣朝太上皇帝仪注：「是日，宰执率文武百僚诣德寿宫。入班殿庭，太上皇帝即御座，殿下禁卫起居如常仪。宰执以下再拜舞蹈，又再拜。班首不离位，奏『圣躬万福』，又再拜，卷班以出。」从之。自后并同此制。遇宰执除拜、加恩，正谢毕，即其奏札于本官投进。若许到宫或免到宫，临时听太上皇帝圣旨。 
淳熙十二年九月二十八日，太常寺言：「已降指挥，十月二日皇帝帅百僚诣德寿宫奉表笺，恭请加上尊号。所有是日宰执已下诣德寿宫起居，改用四日。」从之。
 仪制 宋会要辑稿 仪制三 朝仪班序 
     
宋会要辑稿 仪制三

朝仪班序
【宋会要】
太祖建隆三年三月十八日，诏翰林学士班位宜在诸行侍郎之下；如官至丞郎，即在常侍之上；至尚书者依本班。故事，翰林学士侍从亲密，不列外朝。每五日起居，班于宰相之后，会宴即座一品之前，合班在尚书之上。至是，陶谷以尚书居学士之首，同列王着、李昉官并未至丞郎，谷欲自尊大，以轧着等，乃因事白太祖，故有是诏。 
二十三日，有司上合班仪：「太师、太傅、太保、太尉、司徒、司空、太子太师、太子太傅、太子太保、嗣王、郡王、左右仆射、太子少师、少傅、少保、三京牧、大都督、大都护、御史大夫、六尚书、常侍、门下、中书侍郎、太子宾客、太常、宗正卿、御史中丞、左右谏议大夫、给事中、中书舍人、左右丞、诸行侍郎、秘书监、光禄、卫尉、太仆、大理、鸿胪、司农、太府卿、国子祭酒、殿中、少府、将作监、前任节度使、开封、河南、太原尹、太子詹事、诸王傅、司天监、五府尹、国公、郡公、中都督、上都护、下都督、太子左右庶子、五大都督府长史、中都护、下都护、太常、宗正少卿、秘书少监、光禄等七寺少卿、司业、三少监、三少尹、少詹事、左右谕德、家令、率更、令仆、诸王府长史、司马、司天少监、起居舍人、侍御史、殿中侍御史、左右补阙、拾遗、监察御史、郎中、员外郎、太常博士、五府少尹、五大都督府司马、通事舍人、国子博士、 
     
