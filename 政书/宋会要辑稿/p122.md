<!-- { "loadSidebar": true } -->
绍(兴)[熙]元年正月四日绍熙：原文作「绍兴」。上文载淳熙十六年九月十八日御书赐若讷。若讷显系宗朝人(光宗以孝宗十六年二月即位，次年乃改元绍熙)，不得为高宗朝人。据上文改。苗校则移置绍兴元年之首。，御书偈颂一首，赐左右街僧录若讷。 
七月九日，御书四季草书扇面四轴，赐左右街僧录若讷。 
二年正月五日，御书草书胜常帖，赐左右街僧录若讷。
 崇儒 宋会要辑稿 崇儒六 录贤 
      
录贤
【宋会要】
      
仁宗嘉佑二年十一月二十七日，三司使张方平等言：「故国子监直讲孙复著述《春秋》之说四十余年，并抄录到所撰《春秋尊王发微》二部。复惟一子大年，欲望特赐甄录。」诏孙复尝在迩英阁讲书，今又进到《春秋尊王发微》，其男大年特补郊社斋郎。后太常博士胡瑗卒常：原作「宰」，下文八年三月二十八日条作「学」。按《宋史》瑗本传，瑗系以太常博士致仕，据改。，近臣共援此例，官其一子。 
神宗熙宁六年五月二十三日，右正言、直集贤院常秩言：「昨召对，蒙问及臣友王回之为人，又被旨进其文编。窃以先(生)[王]之法善善以及子孙，故士者世禄。下逮汉、魏，管宁之徒一时之笃行，被召不至，而犹得拜子为郎。况回未及进用而不幸，有子汾，宜加甄录。」诏以汾补郊社斋郎。 
徽宗建中靖国元年正月六日，诏录故监察御史王回一子为(为)[郊]庙斋郎，以从臣王觌、曾肇、丰稷、张舜民、贾易、岑象求、上官均等列奏：「回有学术行义，尝因邹浩得罪。自蒙昭雪，擢为御史，不数日而殒。家贫无归，愿加优恤。」故有是命。 
高宗绍兴元年正月二十二日，诏：「赵普佐命之勋，犹汉萧何。今子孙流落，所宜悯恤。令诸州郡博加寻访，如法敦遣赴行在，量才录用。」 
九月十五日，明堂(赦)：「应曾任宰臣、执政官及节度使，明有勋德，载在史册者，见今后嗣无人食禄，如有子孙，许于所在州军投状，委长吏以下勘验 
      
诣实，保明闻奏，当议量才录用。若系国朝以来勋臣，虽不曾任前件官，亦依此施行。 
三十一年，(赦)：「国朝勋臣后嗣，无人食禄，录用子孙，许召升朝官三员保明陈乞。内有全去失勋臣元授告敕等干照，若实系勋臣之家，可令更召监察御史以上，管军、知阁、御带、监司、郡守二员委保勋臣元任官职去失来历因依，如无伪冒，特与推恩。」三十一年：该条当在绍兴年之末尾，编者误窜于此。 
十月二十六日，唐故尚书右丞相张九龄十二代孙进士昭：「乞依(赦)书，应曾任宰臣、执政官，明有勋德，载在史册者，见今后嗣无人食禄子孙，许量才录用。念祖九龄之后，并无人食禄，见今有祖九龄中书令告一道、明皇御书一道，并朝廷两次用九龄勋臣之荫录用高祖瑛、曾祖锡出身告二道、及宗枝图一本投进。」诏昭特补中州文学。其张九龄告令尚书省给付本家。 
四年四月二十八日，江南西路安抚制置〔大〕使赵鼎奏：「契勘洪州昨有试〔将〕作监主簿潘兴嗣，自幼得官，高蹈不仕。朝廷察其高行，常除差遣，抗志不就。嘉佑间，宰相韩琦等奏，乞加拔擢，凡所旌宠，每至辄辞。至元符三年，尚书右丞黄履又引孙侔、王回等例，乞录其后，遂官其孙淳，授太庙斋郎，调南康军星子县尉。蔡京用事，言者观望，谓淳与陈瓘有连，每至京师，必馆于瓘家，实预论议；又与曾布有乡曲之旧，故(履)[屡]因缘论荐，遂降指挥追夺，士论冤之。三十余年，今兴嗣与淳皆卒，唯有孙涛，亦复垂老。乞给还 
      
所夺官资与之，以为廉退自守之劝。」诏潘涛特与补右迪功郎。
五年十一月十九日，诏唐颜真卿之后颜邵补右修职郎、颜卓补右迪功郎，并特命词给告。初，温州发遣颜真卿远孙颜邵、颜卓赍真卿所自书告身，赴行在投进。上曰：「人皆有一死，或轻于鸿毛，或重于太山，在处死为难耳。真卿在唐死节，可谓得所处矣。况今艰难之际，欲臣下尽节，其颜邵等可量与推恩，以为忠义之劝。况仁祖时曾召颜似贤赴阙，亦尝命之以官。自有故事。」故有是命。 
六年二月六日，诏元佑石刻党人葛茂宗男辅国，与补惠州文学。 
五月二十四日，给事中朱震言：「本朝西(路)[洛]程颢、程颐以传道为己任，学者负笈抠衣，亲承其教。散之四方，或隐或见，莫能尽纪。其高弟曰谢良佐，曰(扬)[杨]时，曰游酢。时晚遇靖康、建炎之间，致位通显，诸子世禄。酢仕至监察御史，出典州郡，亦有二子仕宦。独良佐终于监竹木务，名在党籍，着于石刻，终身不遇。虽以朝奉郎致仕奏补其子克已入官，后逢巨贼于德安府，举家被害。今止有一子克念，流落台州，贫窭一身，朝夕不给。窃见党籍诸人及上书得罪、身后无人食禄者，朝廷皆宠之以官。良佐之贤，亲传道学，举世莫知，又遭禁锢而死，诸子衰替，最为不幸。乞依党人及上书人例，特官其子克念，使奉良佐之祀。」诏谢克念特与补右迪功郎。 
八年三月二十八日，湖州言：「故太学博士、天章阁待 
      
制、侍讲胡瑗，以儒学被遇仁宗朝。今其家论替，别无子孙，唯有胡涤服习儒业，乡闾推重。欲望仰追仁祖待瑗之意，矜念胡涤已系免解进士，特褒录，以为天下学者之劝。」诏胡涤特与补下州文学。
十二月五日，唐太师鲁国公颜真卿远孙颜师与言：「昨蒙朝廷下温州搜访颜氏之后，臣系嫡长，特以病患，缘本州岛催督，且令弟卓赍远祖诰 赴朝廷，蒙拘收，就补迪功郎，未几身故。今先臣之后，依旧布衣，不继世禄。乞将弟所得名目，改正与臣被受，庶几仰副国家兴灭继绝、不泯世禄之意。」诏颜师与可特与补右迪功郎。
 崇儒 宋会要辑稿 崇儒六 处士处士：原书眉批曰：「赐处士号」。 
      
处士处士：原书眉批曰：「赐处士号」。
【宋会要】
      
干道七年十二月二十二日，翰林学士许光凝奏：「昨守邓州，伏见宣教郎致仕王襄经术登科，年未六十，毅然请老，退归田园，事孀嫂如其母，养孤甥若已子。乡党后进，教诲成就者，不知几人；邻里贫民，吉凶赒恤者，不知几家。伏望采察施行。」诏王襄赐处士。 
【宋会要】
仁宗天圣八年九月二十六日，赐临江军玉笥山人朱旦「善济处士。」旦善医术，召至京师访问，故赐。 
【宋会要】
干道五年三月二十六日，诏峡州长阳县隐逸郭雍，特赐「冲晦处士。」以湖北帅臣张孝祥等言：「雍名臣之后。父忠孝师伊川程颐，尽得其学。雍推原本意，着《易》、《中庸》之书十余万言。隐于峡州长阳县山中，安贫乐道，行义高洁。乞赐褒擢。」故有是命。 
【宋会要】
嘉佑二年六月七日，赐绛州草泽韩退「安逸处士。」退居稷山，翰林学士承旨孙抃等言韩退有行义，故赐号。 
【宋会要】
神宗熙宁六年六月十九日，永兴、秦凤两路察访司言：「虢州卢氏县有退安处士刘易户下役钱，未敢依品官例减半均纳。」诏依七品官例。 
【宋会要】
      
哲宗绍圣二年五月二十八日，诏兴化军处士(良)[张]弼，(诏)[赐]与「葆光处士」，以左仆射(张)[章]惇奏其所著《易义》可采故也。 
【宋会要】
徽宗大观元年闰十月六日，诏睦州清溪县主簿张舟光羊茹切特赐「正素处士」，与一子初品官。以两浙路转运提刑司(奉)[奏]：「举初以郊社斋郎应进士举及第，缘家无兼侍，不忍远去父母，遂不出官，孝行着闻。元丰五年，父朝郎次道告老于朝「朝」下：疑脱一字。，举子錞例合受恩，乃以叔祖子侄无在任者，遂请以官命其曾孙，宗党无不推服。元佑初，朝廷除命，并辞不受。一时士人，愈高其节。崇宁四年身亡，有子未录，家益贫窘，乞赐谥号。」故有是命。 
【宋会要】
宣和六年十月十四日，诏今后处士更不令披度道士为小师，所有天宁节回赐恩泽，并罢。 
十二月二十二日原书眉批曰：「此条似有脱佚。」，诏「丹华处士」刘知常不出有(司)[时]，自炼丹金，造神霄宝轮四百九枚，所以州人列其性识高明、行义修洁、勤苦该博、通晓典故、精于属文，为诸生师表。而前辈诸公，常所钦重。乞加召用，故有是命按，此节年时顺序有误。。 
【宋会要】
政和三年三月三十日，诏濮州王老志赐「安泊处士。」 
      
(宣和)三十二年五月二十五日宣和三十二年：原稿于「宣和」下有旁批，以示校补之意。又眉批云：「宣和止七年，此三十二年误。」据《建炎要录》卷一九九，应为「绍兴」之误，当移置绍兴年间末尾。，诏：「入内内侍省、东头供奉官、寄资武义大夫邝询为久病，可将见任官特与换白云处士，赐名守宁，仍命词给告。」 
【宋会要】
政和十一年十月十日政和十一年：政和仅八年，疑此处有误。，诏虔州赣县免解进士李珙赐号「养素处士」。 
【宋会要】
绍兴五年十一月七日，中书舍人朱震言：「朝廷近以陈得一改造《统元新历》一十七卷，赐号『通微处士』，与一子下州文学。窃见本朝熙宁间，如翰林待诏之类，皆命之辞。得一历学专精，通贯古今，运策之妙，不愧前人。欲望给告命辞，以为韦布之光」从之。 
【宋会要】
绍兴七年正月二十四日，诏温州平阳县敦遣到道氏俞居一，道学通博，特补「通元处士。」 
【宋会要】
高宗绍兴三年六月二日高宗绍兴三年：本条应在前绍兴五年条之上。，诏婺州东阳县进士张志行，赐号「冲素处士。」以(淅)[浙]东福建路宣谕朱异奏「志行力学有行，乡里推服。(常)[尝]应举宣和中」此处疑有脱文。。知州刘安上、转运使詹度等列奏其「甘贫守道，不求闻达，杜门穷经，虽老不倦。」故也。 
【宋会要】
      
干道六年十一月十六日，诏邛州隐逸刘浩，特赐「冲隐处士。」四川宣抚制置使司状：「据邛州申，以本州岛乡官刘环等状言，浩自壮岁，弃儒慕道，专以符箓济活为心，庵舍静(谥)[谧]，纤毫无取于人，济活之功甚多。其祈晴祷两，果有应验。」故有是命。 
【宋会要】
干道七年，百姓王庆年九十，赐「耆德处士。」此据政和七年五月高邮军奏状此至本条末疑有舛误。，不得其时。加六字处士，特依例许封赠父母，依例月给(乳)药钱。 
【宋会要】
干道七年八月二十八日，诏润州丹阳县东太一宫道士居宗惠，特赠「虚静处士」，给告，速行给降。仍下江宁府润州量行应副葬地，并官给事毕应副过事件闻奏。
