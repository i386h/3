<!-- { "loadSidebar": true } -->
州军抵当收息至薄以济民间缓急可存留外，其州县市易及余处抵当，一切皆可省罢。」从之。仍诏：「抵当如敢抑勒，依给纳常平钱物法。抵当元不罢，但罢市易而已。」十一月戊申一：原作「二」，据《长编》卷三六一改。，兵部员外郎叶祖洽奏：「市易之逋，一旦官中以法督促促：原作「从」，据《长编》卷三六一改。，近虽有宽期会减分数之诏诏：原作「惠」，据《长编》卷三六一改。，然民力已弊，必无从出。愿 有司检察，如委无可纳，特议蠲放。」诏大姓户见欠市易三分息钱，并特与除放；其人户本钱，仰所属依详前后指挥催纳。元佑元年正月辛丑，朝散大夫、光禄卿吕嘉问知淮阳军。以监察御史娉升言：「市易之法初行，嘉问寔领其事，罔上坏法，失陷甚多。」故有是命。闰二月甲辰，诏户部：「应诸户人户见欠市易钱，并特与除放。」己酉，诏市易务：「见计置下准备外国人使收买之物约五万余贯，令止据见在数目供卖，候结绝，罢行计置，令行人依旧例供应。所有元丰四年二月二十四日『西驿买卖袛应，令市易管认出卖』朝旨，更不施行。丙辰，诏：「应内外见监理市易官钱，在京委太府寺，开封府界令提点司，诸路令转运司，各限一月，取索逐户元请官本点勘，特许以纳过息罚钱充折。如已纳及官本，即便与放免。并坊场净利，亦依此，许以纳过罚钱折填净利。已上通折外，尚欠官本钱并净利，而家业荡尽及无抵保，或正身并保人孤贫者，权(往)[住]催理。及今日已前，积欠免役钱，与减放一半，余分限三年，随夏税带纳。所有今月四日勘会欠负指挥更不施行。」七月壬午，右司谏苏辙言：「臣顷曾上言，乞将市易欠数人户通计所纳息罚钱数，如已纳及所请官本数目，即与除放。蒙圣恩，依此施行，德泽滂霈，所及甚广。然臣访闻京师欠户贫乏之家，从初多作诡名请新还旧，以此无缘通计息罚。故除放之恩，多止上户。臣近日再行体问，据通直郎监在京市易务宋肇为臣言：若截日欠二百贯以下人户一例除放，则所放人户至多，事亦均一。仍具本务一京节目及利害文字，请臣论奏。臣详究其说，窃以市易本钱，前后诸处拨到共一千二百二十六万余贯，中间拨还内藏库等处共计五百三十余万贯，朝廷支使过共计三百八十四万余贯，即今诸场务见在，共计三百五十三万余贯。将此三项已支、见在计算，已是还足本钱。则今来人户所欠，皆出于利息。若将见欠二百贯以下人户除放，所放钱数不多。伏乞圣慈较其利害，断自圣意，特与除放。或咤将来明堂赦书行下，或更溥行诸路，则细民荷戴恩德，沦入骨髓，社稷之利，不可胜计!然臣窃见太府寺今岁终较课，以本、利息及一分以上，具官员等第保明闻奏。自来市易官咤此酬奖转官，及请赏钱，所得无数。今来既见市易已支见在之数，仅能还足本钱，则以本理息，皆是欺罔。从前官吏转官请赏，皆当追夺官爵及所赏钱物。亦乞朝廷根究前后缘市易转官 
      
请赏之人，依理施行。内有吕嘉问系创行市易，害民最深，虽已经降责，尚窃有民社，未允公议，更乞重行窜谪，以谢天下。所有宋肇札子三道，辙备录进呈如左。」明堂赦书：「应内外欠市易钱人户，见欠二百贯以下，并特与除放。」盖从辙所请么。二年四月丁未，李常奏议更详之。癸未，户部言：「乞罢市易所置卖场。」从之。
十一月四日，诏户部：「自置市易以来，应官吏以收息赏转官、减年磨勘、升任、循资之类，已、未收使，具职位姓名以闻。」以右司谏王觌言「缘市易冒赏人，独吕嘉问降知淮阳军，而其余未追夺」故么。《九朝纪事本末》：元佑二年四月丁未，户部尚书李常言：「臣愚夙坼思，今日人情犹 ，穷若尚困，唯有市易一事。臣质之簿书，考见详寔，自蒙恩赉除放二百贯文以来，消减亦不少矣。昔称三万户者，今存四十余保矣；昔称百余万缗者，今纔二十九万余贯矣。蠲除者既见不少，理索者独为不幸。蒙蠲除者，宽释自如；方理索者，禁锢困苦。此穷困之情，有所未舒。而臣愚切虑和气咤以未浃么。臣待罪户部，典领邦计，凡一钱之金，一尺之帛，莫不为朝廷爱惜。今不顾万死，冀以蠲放为事者，诚以上累圣政、下挠至和。伏望圣慈决之不疑，出于独断。兼先祥除已么，社祭在近，若于此时特下诏令，尤为宜当。而比诸崇异方之教以祈福祥，相万万么。」
二年五月六日，诏：「应官员缘市易增羡酬奖，唯身亡致仕及得减一年以上磨勘人，并免；其转官、升任、减年磨勘、循资者，并各追一半；循一资、升一任，以磨勘年数比类减之。选人俟改官后，展其循资；已改官并减年磨勘不成一资者，并以磨勘年限对展。内吕嘉问追三官，展四年磨勘；吴安持追两官；贾昌衡追一官。」《九朝纪事本末》：三年二月己亥，诏罢变卖市易司元丰库物。从三省请么。
绍圣三年十二月二十二日，诏户部、太府寺同详熙宁立法意，复置市易务，许用见钱交易，收息不过二分，不许赊请。监官惟立任满赏法，即不得计息理。其余应杂物并不许 
      
辄有措置。限十日条画以闻。从三省请么。 
元符元年十月十三日，户部侍郎虞策言：「先朝立市易法，本意甚美。其本务官吏敢有违戾者，乞从户部奏劾，及御史台觉察弹奏。」从之。 
三年五月十七日，征宗已即位，未改元。太府少卿贾种民勘会：「旧户部与太府寺各置市易案，与市易务各相照。准今年三月二十五日敕，依元丰七年五月二十六日朝旨，将户部右曹太府寺市易案并改为平准案。今来务名市易，合依案名改为平准，使四方晓知朝廷止欲平物价，抑兼并，来商贾，便百姓，仰副神考改定案名之意。」从之。 
崇宁二年三月二十四日，命官提举诸州市易务兼抵当库，置监官一员，大州增一员。 
四月十九日，诏诸路、州及万户县，并置监市易务兼抵当库官。大州二员，余州及县一员，专行其事。所差官，(太)[大]州大使臣一员、文臣一员，承务郎以上。 
六月十八日，诏：「府界诸县，除万户及虽非万户而路居要紧去处，市易、抵当已自许官置局外，其不及万户处，非充要及诸镇有监官却系商贩要会处，依元丰条例，并置市易、抵当，就委监当官兼领。」 
十二月七日，提举河北西路常平吴亮奏：「窃见天下州县推行市易之法，而市易之官皆授于吏部。法行之初，要在择官。欲乞令诸路提举官量能干之才与风力稍弱者，得具闻奏，繁简对移，庶使各称其职。」从之。 
大蹑四年十二月三日，诏：「熙、丰市易之法，本与公私贸 
      
迁有无，买贱卖贵，以阜商贾，非取利于官。近年市易官司专截买客人过税之货，及不许计贵贱一例取息，与民争利，非朝廷立法之意。令户部检会元丰条，下诸路监司，常切诫市易官吏，如敢违犯，许客人径诣所属陈诉推治。即不得将客人一例拘留，有妨商贩。」 
政和六年二月二十二日，中书言：「平货务前后累年里外官吏宣力有劳，理宜推恩。」诏各转一官。于是提举陕西平货张仲英等凡十五人咸迁秩焉。 
钦宗靖康元年六月二十九[日]，诏令诸路转运、常平司同共相度州县市易务可以存废去处，限十日以闻。
 食货 宋会要辑稿 食货五五 务杂录 供庖务 
      
供庖务
供庖务，在敦化坊，掌受牛羊司羊畜刲宰，以给中外庖爨之用。旧名宰杀务，大中祥符四年二月，诏改今名。监官二人，以三班充；宰手九十七人。 
真宗大中祥符四年十二月，诏宰杀务选差使臣二人立界勾当，不属牛羊司。每日据数拨与牛羊，先团估斤重，监视宰杀，据寔秤肉数，给凭由收破。使臣除食直骨血钱外，增给羊粪钱百四十。二年一替，如年满无公私罪犯，与家便差遣。 
天禧元年四月，提举诸司库务夏守赟言供庖务状：「每排顿造食羊，新城内即大务供应，新城外即就彼供杀。其供过数及使不尽物，系收管钱官只凭御厨、手分、宰手写白札子开说，并无使臣押书。切虑隐落，乞今后令勾当使臣躬亲点检，据数宰杀外，有供使不尽者，出给凭 
      
由二道，签押寔封，各付御厨、手分、宰手点对照证，免兹弊幸。又每圣节，本务预期杀上好羊约三千余口，壁牙数少，多在地用箔堆放。若遇雨雪损污官物，或供用不尽，难以转供。乞今(复)[后]将至圣节，御厨预行计的寔合使斤数，报务宰杀，一并送纳。又亲王宫宅、御厨、礼宾院每日食羊，并本处官员书历放数，内会灵蹑只凭手分白札子取拨，乞今后令本管官员置历，赴务供纳，及乞勒手分攒写文状，赴御厨勘会入帐点对，月终别出凭由开破。应诸宫造食羊，并是凭诸宫放数品配，除正色额外，以次者品配讫，宰手为赍赴逐处。内有嫌肉下者，不问日下，只凭局分并宰手送省勘断，却旋发好羊送纳，以致宰手典质陪填。乞今后似此退嫌者，勾取元定羊赴省看验，如是品配依得条例，亦乞区断戒励；若不依例，乞罪品配节级；若只羊瘦，即罪养羊手分。又每日差节级、曹司、秤子驱羊赴御厨宰杀供应，多是拣肥羊杀外，退次瘦者，本厨只是手分写白贴子，旋放数与本务。节级宰杀供应，虽有监秤人员，自来只管秤斤两，失陷官物，无以点检。伏见御厨有监后门使臣二人，常轮一人直宿。欲乞今后应赴厨杀羊，就差点检品配监杀，与牛羊司人员同秤交付御厨。今后应杀羊数，并具官员专副、手分押书札子，候供应毕，亦具数目及供使不尽名件、系宰手某人管系文字二道，令监秤使臣点检，各 
      
赴御厨，与本务节级赍归，照证入历。若有违者，许知次第人经所在官司陈告，勘鞠不虚，重行严断。又每年差宰手随三番接伴契丹使，离京之日，人请盘缠钱一千、皁衲棉披袄一，缘路日请驿券食钱四十。盖都亭驿内亦得皁衲棉披袄一、绢  一，日得盖餬二分。了日，每人钱五百。其陈桥、长垣等处祗应者，直候二番使过，方始驱唱供使不尽羊赴务；其供使不尽头、肚圈、脂白、肠，合纳官，各不送纳，乃是元不曾请例物，盘缠，又无驿券元给凭由，只言供使却肉，不言骨血收钱入官。今后乞依三番例支赐。」并从之。
 食货 宋会要辑稿 食货五五 务杂录 茶汤步磨务 
      
茶汤步磨务
【宋会要】
内茶汤步磨务，在崇庆坊，景佑三年置。掌硙末茶汤，供翰林司。以北排岸官兼领。后废罢。 
 食货 ~ ~ 务目次按：此为编者罗列务目录子目，内容均见于本卷\食货五五\。但其编着顺 
      
