<!-- { "loadSidebar": true } -->
七年正月十二日，枢密言：「陕西四路兵马，自来分在主兵官员及都司巡检下，泊外城堡寨防守，当边上事宜之时，里外兵马辛苦颇均。今边事渐宁，诸将下兵马绝少出入，比之巡检下及城寨诸军，不唯劳逸不同，兼恐渐成慵惰。欲令逐路经略司，将里外兵马定日分作番次，轮互差拨，务要均一，惯习披带。定夺闻奏。」从之。 
皇佑元年六月，诏管军臣僚，自今麾下军士非有战功，毋得请迁隶上军。 
四年八月，诏川陕四路配军元犯情轻、合拣放者，押送本军，其不愿者亦听之。 
英宗治平元年二月，枢密院言：「请河北、河东、陕西就粮禁军年五十以上者，子孙、弟侄、异姓骨肉年三十以下，虽短本指挥等样一两指，但壮健任征役之人，许以为代。无亲戚，即召外人为代，皆不支例物。即虽年五十以上，无病，乐在军者，射弓七斗、弩两石，听依旧。」从之。 
四年五月三日，神宗已即位，未改元。枢密院言：「国家置兵，本备战守，而主兵之官率多冗占杂使。欲令逐路帅臣、安抚使详此事节，严行约束辖下州郡及主兵之官，今后犯者，奏乞 
      
法外重断，仍每季举行讫奏。及下本路转运使、提点刑狱官，每因巡历，觉察奏闻。庶几除去宿弊，稍减冗费，边备兵政渐有伦理。」诏每年春首令枢密院举行此制。 
是月，诏奉园兵士等样、例物、请受，即依奉先指挥招置，其诸班违犯及改配等，并合作禁军。旧制，奉先兵士犯杖以下情轻者断讫，仍旧犯徒以上及杖罪，情理重者，杖讫配千里外牢城。 
八月十八日，殿前、侍卫马、步军司言：「准诏相度知辰州张宗义上言：『诸军每年一次造年额簿，上誊录旧簿乡贯，唯加起一岁。欲乞应系诸军年额簿，今后开坐军人投军时乡贯、岁数、庚甲，括定年几，更不别造新簿。』当司检会，准嘉佑编敕，内外诸军逐指挥置年甲簿二道，抄写军员、兵级乡贯、姓名、的实年几并投事到营年月日，委总管、钤辖、主兵当职官员点检印押，一于住营处兵官厅收掌，一付本营指挥使厅封录照使。其新收人数并依此抄上。若迁补移配入别指挥，即仰互相关报。内军员、节级仍于补充文字开坐。今勘会在京诸班直、诸军指挥，久来已有年甲版簿卷历据，每岁首即不曾翻换。窃虑外州军有承例每年翻换处，自今并令止绝，敢有违犯，准敕科罪。」从之。 
神宗熙宁元年正月，枢密院言：「诸路州军多差兵级营置杂物以助公用，分给官员。及至犒设将士，全然疏薄。盖缘上下利于供给，致违条贯。所差兵士打柴烧炭，不任重役，往往投贼。兼先有保州烧炭军员以纳课不充 
      
逃走，并宜禁止。」从之。 
二年九月，审刑院言：「应诸路州军人犯罪情重法轻难恕者，仰逐处具所犯申本路经略安抚或总管、钤辖司，详酌情理，法外断遣。」诏无经略安抚、总管司，方许申钤辖司施行。
三年五月十四日，诏诸厢军指挥兵士依禁军例，分五都管辖。 
四年十月二十八日，枢密使吴充言：「应犯军所坐不至巨蠹者，每十一月后至明年正月终，并依法断刺讫，且留于本处工役。候至二月，即差人递送所配州军。其已配未发，虽遇恩降，并依元断。如愿便之配所者，亦听。首获逃军合递还本所者准此。」从之。 
五年闰七月四日，诏诸厢军系教阅者，不在教阅之上。 
十二月，诏：「今后诸路屯戍回引见，诸军力曾有功劳，所在不为酬奖，或轻重未当功状者，许于军头司自陈，本司抄札所诉事理，责指实结罪文状并随身公据以闻。」 
六年九月二十一日，诏：「自今枢密院降宣差拨诸路州军役兵，先契勘本州岛合均定使役人数就差外，有剩合差那者，即先自近及远差拨。如本州岛合役人未足，不得分擘应副别州，虚致交互往来。」 
十月四日，诏：「诸军排连长行充节级，应取功劳人者，取两次以上人。若功劳等即分先后，先后等即分轻重，轻重均即以所伤多者为先。」 
元丰元年正月一日，提举修闭澶州曹村决口所总管燕达言：「士卒有犯无礼及呼万岁，乞豁口斩讫以闻。若有扇摇军 
      
人掠夺财物及叫呼动众，为首者亦乞处斩，为从者则减等配千里外牢城。」从之，毋得下司。 
八月，斩内殿崇班、机榔县巡防(坊)地分陈嵩，刺配三班差使、机榔县守把胡清沙门岛，坐无故弃城寨也。 
闰正月十四日，福建路体量安抚司言：「捕获廖思党龙骑卒李员、杨禅，乞法外重断，所冀元刺充军之人有所畏惮，不敢窜走。」上批：「并处斩袅首示众。」 
三月二十一日，诏：「应诸军军员等与管军臣僚同姓名者，并令改名。」 
二年十一月二十六日，诏：「禁军教阅厢军，毋得以为作院工匠。」 
四年正月九日，诏曰：「韩存宝总领重兵，往讨小蛮，不能擒戮首恶，虚有暴露士卒，使忠勇之士无所 命。不候朝旨，辄自退军，逗挠怯避。韩永式同商量军事，辄敢符同。今遣侍御史知杂事何正臣、干当御药院梁从政于军前告谕存宝、永式罪状，当正典刑；晓告将校士卒并由存宝节制，不任退军之罪，其所立功依例推赏。」 
二十六日，枢密院拟(令)[定]彭逊讨泸州夷贼随行军兵约束，上批：「彭逊所部多强人，难绳以常法，须特简严为一约束付逊，令据所犯随宜处断，勿令拘制送州县。」送诏应所部兵令彭逊知其甘苦，无令失所，如有罪犯，量轻重行罚。仍令经历路分转运司指挥随处州县密觉察，如有搔扰，〔即〕具以闻。 
六月十六日，李宪言：「准宣发广勇右二十指挥驻熙河，令臣将之以往。广勇创置，未常出军，乞于 
      
宣武、神勇、殿前虎翼差一指挥为臣亲兵一：原脱，据《长编》卷三一三补。。」诏改差殿前虎翼右一厢四指挥厢：原脱，据《长编》卷三一三补。，所乞亲兵牙队，至管军方许至：原脱，据《长编》卷三一三补。，可札与宪令知「可」、「令」原脱，「知」下原有「管」字，并据《长编》卷三一三改。。 
七月六日，经略司走马承受麦时 言：「乞梓、夔两路入蛮界人夫，令转运司刺其额；如诸将获级，委官看验。」诏如入蛮界杀人夫以充级，其主将重行朝典。 
十一月九日，种谔言：「将来诸路兵乘冰渡河，窃虑推突相先，争夺财货，将佐不易禁止，乞早降约束。」诏诸路总兵官：将来得贼府库，应当日同有功士卒并主将亲检校均给。如金帛浩瀚，宜量留充将来置帅供 之用。若贼逋窜，尚有系顾返据巢穴之心，即焚其所居。 
五年正月二十三日，诏彭逊追供奉官赵福，斩讫奏。先是，逊、福随泾原兵进讨，隶将下。至灵州，粮道断绝，中路逢贼蹑战，大军夜相失溃走。卢秉奏，已得旨放罪，福在秉幕下用事，见逊不为礼，逊因以恶语奏福在军中不杀贼故也。杀：原作「入」，据《长编》卷三二二改。 
二月二日二月：原作「三月」，据《长编》卷三二三改。，诏环庆路经略司：「昨出界将领官所部兵，除死事及因伤而死外，会计已及数，如及二分追一官，二分半二官，三分三官，三分半四官，四分五官以上二句原作「五分半四分五官」，据《长编》卷三二三改、补。，四分半六官，免勒停，差遣依旧。其降官至奉职，各罢将副差遣。令曾布据出界时分隶将领官所部及失亡数，并应夺官人名位以闻。其鄜延路、泾原路、秦凤、熙河、河东路取会亡失数准此。」 
十八日，诏鄜延路经略司：「闻沿边防拓将下士卒颇有逃归者，勘会是实，严行收捕。为首人陵迟处斩，余并斩讫具人数以闻。」 
五月十一日，河东经略司言：「丰州屯驻神锐指挥千余人，薛义 
      
所部照应修葭芦寨，至府州百十寨，王安等百余人 动军众，擅还丰州，及恐喝指挥使张臻，言不逊。内捕获十六人，张世规已陵迟处斩，其余人见捕逐。」诏续获人但尝逼吓指挥使，出不逊语，证佐明者，并处斩，余更不得推究。为首人家属应缘坐者，押赴丰州处斩，其同居骨肉依编配法。其后经略司言，安等已斩，莫知为首者，而安有母年六十，上特贷之。 
六月十六日，诏：「将下诸军从军走回，并特免押赴军前，配逐处本城，人员降一资。」 
七月廿九日，诏熙河路：「自今如不用条诏擅役将下兵，毋得应副。」以李浩擅役令般木踏堑故也。 
八月九日，诏：「鄜延路招纳归顺蕃部壮人十人、老小妇女四十人，并迁一资。十岁以下不(许)[计]，累迁不得过三资。即不及，与减磨勘一年；不及减年及迁资，止每一壮人支绢四匹，老小妇女一匹。杀降人者，许人告，每人赏钱二十千，至百千(上)[止]。告杀五人以上者，仍迁一资。杀降人者斩。」 
六年三月二十六日，上批：「早来拟奏配军画一法，内称『刺充某指挥』，恐于上军称呼有嫌，可谕修法官，改云『某指挥杂役』。」时犯罪法应配流者，其罪(得轻)[轻得]免配行，尽以隶禁军营为杂役，然禁卒素惮配法，尝耻言之故也。上于人情至微，无不曲尽。 
四月二十三日，熙河兰会路制置司言：「准诏劾李浩罢兰州犹带本路钤辖擅奏赴阙罪状，浩自言虽尝奏赴阙，未离任。」诏浩于法当以擅去官守论，以未 
      
离本路，及近出塞有功，罚铜二十斤。 
五月一日，泾原路经略司言：「第五将申，熙宁寨硝坑堡巡检王世隆追贼至水东口战死，弓箭手十将王和十四人各伤中。」诏世隆擅领兵过壕，又不能策知伏兵，至伤折人众，如其生全，朝廷必重加责，可更不推恩。其轻重伤人依格，阵亡人依阵不胜例。 
六月十一日，河东经略司言：「葭芦寨巡防兵逢贼，以众寡不敌陷没，未敢依阵不胜法施行。」诏阵亡人惟将官、使臣等分阵胜、阵负，诸军用阵胜例一等推恩。 
十四日，彭逊言：「泾原路蕃兵皆富有，出入止差顾人仆从军，盖旧无正官管辖，遇军行始差将副始：原作「即」，据《长编》卷三三五改。，人心不相谙，故难指呼。乞差蕃官两员及谙事将官同管辖处置乞：原作「及」，据《长编》卷三三五改。，贵皆得素养之兵为用。」诏经略司看详立法。 
七年正月二十七日，诏：「葭芦寨居山，形势崄绝，非出兵便地，纵贼大至，不过城守。兼本寨城围止千余步，步立一人，止千余人；加倍计之，二千人足矣。经略司都不恤边费，视朝廷财用轻若泥沙若：原脱，据《长编》卷三四二补。，无故辄屯重兵，情不可赦。其王居卿虽已离任，令提点刑狱司追上按罪以闻上：原作「止」，据《长编》卷三四二改。。」 
