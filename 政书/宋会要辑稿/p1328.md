<!-- { "loadSidebar": true } -->
五月，诏江南发运司留上供米二百万斛，以备赈粜。 
十月十日，诏：「如闻建安军等处，自秋霖雨，颇妨农事。宜委转运、发运使体量赈恤。」 
十二月六日，令三司出炭四十万秤，减市价之半以济贫民。时连日大雪苦寒，京城鬻炭者、每秤钱二百，故有是命。仍遣使臣十六人分置场，以内供奉官二人提总之。自是小民奔凑，至有践死者，乃命都巡检张旻遣军校领徒巡护，赐死者家缗钱。无亲族者，官为埋瘗。仍令三司常贮炭五七十万秤，如常平仓之制，遇价贵则贱出之。 
二十二日，泗州饥，官给米十万石以赈之。 
六年四月十九日，诏：「如闻淮南诸州罢麋粥之赐，尚虑贫民未济，可令依旧，俟其足食乃止。」 
七年二月，泰州、淮阳军言民饥。诏发官粟赈之。 
三月，仪州言民饥。诏发官粟赈之。 
十月，淮南饥。诏本路转运、发运使发廪赈恤。 
八年二月，令淮南路发廪粟为麋粥，以济饥民。 
八月，诏京兆府、河中府、陕、同同：原作「西」，据本书食货六八之三五改。、华、虢州以麦种借之贫民。 
九年二月十六日，诏陕西州军减价粜粟，以赈贫乏。令本路都转运使李迪提举。 
二十二日，上封者言：「延州蕃部阙食，正当农时，望发邻州廪米贷借。」从之。 
六月，令广州出廪米万石还官出粜还：原作「迁」，据本书食货六八三五改。，以济居民。谷贵故么。 
八月，令江淮发运司岁留上供斛五十万石，以备赈济。 
九月，诏：「如闻广南东南：原作「西」，据本书食货六八之三五改。、西路物价稍贵，宜令转运司、提点刑狱官分路抚恤，发官廪减价赈粜。」 
十二 
     
月，诏：「江南、淮南诸州军谷价稍贵，人民阙食。其无常平仓处，令本路转运司以省仓斛斗，除留准备外，接续出粜，即不得粜与兴贩及形势之家。违者，重寘之法。」 
天禧元年三月八日，卫州民饥，命发仓廪粟万石贷之。 
十八日，两浙提点刑狱锺离瑾言：「衢、润二州阙食，官许麋粥，民竞赴之。有妨农事妨：原作「赴」，据本书食货六八之三五改。，请下转运司量赈米二万石，家不得过一斗。」从之。 
二十五日，诏诸州官吏如能劝诱蓄积之民以廪粟赈恤饥乏，许书历为课。 
四月四日，诏：「河北大名府、磁、相、澶州、通利军，两浙越、睦、处州州：原脱，据本书食货六八之三六补。，去秋灾伤，民多阙食(食)。令转运司运米赈济之。」 
十一日，以赵州民饥，出廪粟万硕赈之。 
二十八日，江淮、两浙制置发运使李溥言：「江、淮去岁乏食，有富民出私廪十六万石粜施谷民。」 
五月二十四日，殿中侍御史张廓言：「奉诏京东安抚。民有储蓄粮斛者，欲劝诱举放，以济贫民，俟秋成，依乡例偿之。如有欠负，官为理偿。」从之。 
八月六日，知并州周起言：「河北民逐熟至州境者，州民施饭一月。」诏奖起，仍令召出米人宴犒之。起又请发廪粟万石减价出粜，以济饥民。从之。 
二十五日，诏：「河北州军今年夏麦不丰，民乏种粮者，官贷之。」 
九月十五日，诏京东西、陕西、河北灾伤州军民阙麦种者，发官廪贷之。 
十六日，诏：「河东流民有复业者，发仓粟赈之。」 
十二月，遣使臣置场减价鬻官炭十万秤。以寒故么。 
二年正月八日，诏江、淮运米十万斛付京东，及令河北转运使出廪赈粜。以两路粟贵故么。 
二十二日，青州请以官廪粟豆二千斛许粥、米万斛减价出粜，以惠贫民。从之。 
二十五日，诏诸路灾伤州军并许粥、贱粜，以惠贫民。 
二月，京西转运司言管内贫民甚多，无以赈济，望发绛州粟十万斛赴白波出粜。从之。 
三月，知虢州查道言：「春雨滋洽，麦苒尤盛，民间多乏种粮，州仓麦除留赡用外，余四千石望以赈贷。」从之。 
十月，同、耀州饥民多流亡。诏转运司赈之。 
四年正月，令利州路转运司赈贷贫民，以旱故么。 
二月一日，以淮南、江、浙谷贵民饥，命都官员外郎韩亿、合门祗候王君许乘传安抚，发常平仓粟减直出粜以赈之。民有以粮储济众者，第功恩奖；其乏食持仗盗粮者，并减等论罪。 
是月，诏曹、濮、郓、单、徐州、淮阳军赈贷民。以河决为害故么。 
三月一日，令淄州以粟贷州民饲牛。 
七日，令府州赈贷藩部。以去岁旱故么。 
五月，令永兴、凤翔减价粜粮，以济阶、成、秦、凤州流民。 
六月，太常少卿、直史餐陈靖言：「朝廷每遇水旱不稔之岁，望遣使安抚，许法招携富民纳粟，以助赈贷。」从之。 
干兴元年二月八日，苏、湖、秀州雨，坏民田，谷贵人饥，命出仓粟，赈贷之。 
十一日，徐州民饥，诏发廪粟赈贷。 
仁宗天圣三年三月，京西转运使张意言：「襄、(颖)[颍]、许、汝等州经水，损恶斛斗 
     
八万余石，不堪支遣，请分给阙食之民。」从之。 
四年十二月，诏：「请处州军经春有斛斗价高处，虑人户失所，宜令京东、京西、河北、淮南转运司选官，将本处常平仓斛斗减价出粜。或无常平仓处，即以省仓斛斗除留准备外，出粜以济贫民。」 
六年三月，成德军言：「元氏县民饥，请支借斛斗。」从之。 
五月，河北路体量安抚王沿言：「保州、永定军百姓艰食，已令逐处发仓廪各万石减价出粜。自邢、赵、真定府等处，各令支借种粮与归业人户，并与倚合今年夏秋税赋，及令逐处倍功安恤。」从之。 
七年五月六日，中书门下言：「户房闻灾伤路分募人工役，多不预先将合用人数告示，以致饥民聚集，却无合兴工役。并依所下司农寺，令逐路有合兴工役，并依所计工数晓示，逐旋入役，免致饥民过有聚集，以致失所。」 
九年二月五日，河北西路提刑司言：「邢、怀州连年灾伤，若令应副十分春夫，必难胜任。欲乞特赐免放一半。」从之。 
十月十二日，中书门下言：「广东经略、转运使等，言潮州海阳潮涨，推流屋舍、田苒，死失人口。乞令本路提刑司躬亲前去，依条存恤。」从之。 
治平四年神宗即位，未改元。六月十八日，诏：「在京永泰、景阳、通天、安肃四门，此月十七日给河北流民米，止六月终。仍晓谕以河北近得雨，令归本贯。其不愿归，勿强之强：原作「疆」，据本书食货六八之三八改。。仍晓令河北转运司，应灾伤州军县分，依此晓告，倍功安存安存：原作「存安」，据本书食货六八之三八乙。。臣僚上言，河北讹传京师散流民米，恐未流移者咤兹诱引，皆来入京。故约束之。 
神宗熙宁元年七月，诏：「恩、冀州河决水灾，令省仓赐粟。」详见恤灾门。 
二年四月，降空名祠部五百道付两浙转运司，令分赐本路曾经水灾及民田薄收州军，相度灾伤轻重，均其多寡，召人纳米或钱，以备赈济。 
七月十八日，诏水灾州军，令本路转运使、判官、提点刑狱分往被灾处，照恤贫民阙食者，支广惠仓斛斗赈济。如不足，量支省仓物。仍于人户便近处减常平物价就粜。若贫人无钱，相度赊粜，令至秋送纳。其非税户，即与远立日限纳价钱，并委就近施行讫奏。 
三年五月八日，诏雄州以两属人户如遇灾伤，实时贷粮，接续俵散，分作料次送纳。 
六月，诏：「在京诸仓米斛之数已丰，访闻日近民间粳米价直稍贵，所有淮南上供新米，仰酌中估定钱数，遣官分诣市置场出粜置：原作「价」，据本书食货六八之三九改。，以平物价。」 
四年二月十三日，诏河北转运、提刑司体量贝、冀彻边少雨雪州军乏食饥歉人户，多方赈贷存恤。其见欠残零税赋，并权与倚阁。 
三月十六日，诏判永兴军郭逵，如本路州军有饥荒处，并以官廪赈济。详见恤灾门。 
十八日，诏：「缘边熟户及弓箭手见欠贷粮未经除放，其见今阙食者，安抚司更量与赈贷。」 
六年六月七日，中书门下言：检正刑房公事沈括状：「乞今后灾伤 
     
年分，如大段饥歉，更合赈救者，并须预具合修农田、水利工役人夫数目，及召募每夫工直申奏，当议特赐常平仓斛钱，召募阙食人户从下项约束兴修。如是灾伤，本处不依 条赈济，并委司农寺点检察举。」从之。 
八年十二月二日，诏：「河东岁歉，移屯戍兵马五千归营，以其余粮赈济饥民。仍具次第以闻。」 
九年十二月十三日，诏淮(西)[南]东西、两浙路：「应劝诱人户所出赈济斛斗，免欠未纳数目，特与免放。其熙宁八年已后劝谕已纳斛斗人口，候向去合行劝诱，即据数却与免放。」 
十年二月二十五日，诏：「应经贼杀戮之家余存人口，委是孤贫不能自活者，所在州军勘会诣实诣：原作「指」，据本书食货六八之三九改。，特日给口食米：十五岁以上一升半半：原脱：据《长编》卷二八○补。，以下一升，五岁以下半升，至二十岁止。」仍令相度每五日一支。 
元丰元年正月十二日，赐广济河辇运司上供米十万石，付徐州、淮阳军粜与水灾饥民。 
闰正月十三日，诏河北路以常平米赈济饥民。 
三十日，诏：「河北被水户如过河逐熟，即于白马县河桥差官赈之。」 
四月七日，诏以瀛州陈次米依灾伤及七分例贷第四等以下户，不得抑配。免出息。 
八月二十八日，诏：「滨、棣、沧三州第四等以下被水灾民，令十户以上立保贷请常平粮：四口以上户借一硕五斗；五口以上户借两硕。免出息。物税百钱以下，权免一季。」 
二十九日，诏青、济、淄三州被水流民所在州县，募少壮兴役。其老幼疾病无依者，自十一月朔，依乞丐人例给口食，候归本土及能自营，或渐至春暖停给。 
二年正月二十三日，上批：「闻阶、成州去秋灾伤秋：原作「后」，据本书食货六八之四○改。，艰食之民，流者未止，官司初不经画赈济。可下司农并本路提举司疾速施行。」 
二月十三日，诏：「闻齐、兖、郓州谷价甚贵，直几二百，艰食流转之民颇多，司农寺其谕州县，以所积常平仓谷，通比元入斗价不及十钱，即分场广粜。滨、棣、沧州亦然。」 
同日，三司言：「济、淄等州谷贵，春夏之交，虑更艰食，请辍广济河所漕谷二十万石减价粜。」从之。 
二十六日，知沧州张问言：「民饥，至相食，今州仓大豆四万九千余石，可支五年，渐有陈腐。乞留二年外，斥其余以赐饥民，可活良民三万口。」上批：「可下提举常平事李孝纯速相度施行。」 
四月十二日，诏河北东路提举常平仓司所散滨、棣、沧州饥民食，至五月止。 
