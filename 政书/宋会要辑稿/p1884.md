<!-- { "loadSidebar": true } -->
凡诞圣节赐服，二府宰臣至同签书枢密院事，亲王、三师、三公、使相、东宫三师、观文殿大学士、仆射、宣徽使、殿前都指挥使至步军副都指挥使、节度使、皇亲遥刺史以上，，东宫三师、仆射无襜，驸马都尉任观察使以上准此。 。旧武：大绫夹 六事。紫润罗公服、红罗绣襜抱肚、小绫汗衫、勒帛、熟线绫夹东宫三少、尚书、三司使至权发遣使公事、观文殿学士至宝文阁直学士、中丞、宫观副使，，阁直学士无润罗，尚书同丞郎。 。旧式：大绫夹 五事。紫润罗公服、绫绣抱肚、小绫汗衫、勒帛、熟线绫夹殿前都虞候至步军都虞候、内客省使、延福宫使、景福殿使，五事。同节度使而无襜。两使留后、观察使、四厢都指挥使、皇亲大将军、将军、忠佐领团练使，。旧式：同步军都虞候， 紫罗公服、红罗绣抱肚、小绫汗衫、勒帛、大绫夹(雅)[惟]无润罗。金吾上将军，旧式同仆射。上将军、统军，同留后。常侍、宾客、丞郎、给谏、舍人、知制诰、待制、卿监、宫观判官、三司副使至权发遣公事、祭酒、詹事、率更令、防御、团练使、刺史、皇亲诸司使、副使、大将军，同留后。惟绫绣抱肚。旧式：知审官院准此，大将军同统军。少卿监、知杂、司业、庶子、谕德、少尹、郎中、横行使、宣庆、宣政、昭宣使、枢密承旨至诸房副承旨、诸司使、将军、入内都知、押班、皇亲殿直以上，。旧式：知杂同员外郎，两省都知并准此，押班无勒帛。 罗公服、小绣汗衫、勒帛、大绫夹起居郎至著作郎、三院御史、员外郎、少詹事、博士、大理正以上、 
      
率府率、副率、横行诸司副使、枢密(使)逐房副承旨，三事。罗公服、小绫汗衫、勒帛。通事舍人、承制、崇班，罗公服、小绫汗衫。中允至洗马、尚药奉御至五官正、(阁)[合]门祗候、三司勾当使臣、京官任在京职事者，罗公服、绢汗衫。幕职、州县官充馆阁职任者准此。旧式：三司推官、巡官并同京官，编修、校勘者止罗公服。幕职、州县官、三班使臣任在京职事(常)[当]赐者，紫罗公服。内侍、两省使臣。内常侍同崇班，供奉官及寄班罗公服，殿头至黄门并紫罗窄衫，入内祗候、殿头至后苑散内品紫官絁窄衫。旧式：当直奉职内侍带器械者并罗公服，内常侍加小绫汗衫，小底以上并紫罗窄夹四，监祗候库内品紫罗官絁窄夹四。凡诸军捧日至骁骑军都指挥使、诸班及殿前指挥使、御龙四直、遥郡都虞候、御前忠佐马步都军头、副都军头，。 五事。罗公服、绫绣抱肚、小绫汗衫、勒帛、大绫夹诸班直、入内员僚、御龙四直、不遥郡都虞候、指挥使、钧容、行门散直、指挥使、忠佐步军都军头以上，五事。同遥郡都虞候，惟绢汗衫。开封府马步都指挥使，四事。同都军头，惟小绫汗衫。拱圣至宁朔都虞候、捧日至神卫及员僚直指挥使、殿前都知、伴饭指挥使，。 四事。罗公服、绢汗衫、小绫勒帛、大绫夹开封府马步副都指挥使，。 三事。罗公服、小绫汗衫、大绫夹拱圣至宁朔及云捷、雄武指挥使、捧日至神卫、员僚直副指挥使、殿前副都知、内殿直至外殿直及钧容、招箭班都知，三事。同马步副都指挥使，惟绢汗衫。内殿直以下副都知、御龙都头，三事。罗公服、绢汗衫、小绫勒帛。皇城司都虞候，二事。罗公服、小绫汗衫。拱圣至宁朔副指挥使、搭材都虞候、教骏至骑御马指挥使、伴饭副指挥使，二事。罗公服，绢汗衫。忠节至广德指挥使、教骏至骑御马副指挥使、御龙直副都头、殿前及内殿直以下押班、内员僚直行首、副行首、龙神卫剩员、保宁指挥使、副指挥使、伴饭军使，紫罗公服。捧日至虎翼军使副都头以上，御龙、内员僚、员僚直押番以上、钧容直都部头、军头使、散兵马使以上、忠节、搭材副指挥使，紫罗宽夹四。招箭押班、行门、殿直、皇城等诸司都虞候，紫罗夹旋襕。皇城等诸司副指挥使以上、法酒库都头以上、教骏、骑御马副兵马使以上、紫罗窄夹四。御龙直、骨朵子、内殿直至金枪直行门、天武官、军头司副押班、副都头以上、宫观杂役、副指挥使、内宿殿侍、招箭殿侍、钧容直，紫花絁窄夹四。御龙、弓箭、弩直内员僚至员僚直、教骏至喝探副兵马使以上、诸军诸司副都头以上、契丹、女真、渤海军头至长行，紫官絁窄夹四。枢密院大程官副都头以上、外仗作坊前宿长行。紫南紬窄四。凡增立诸军，各准视名额等第给之。
凡在官诸色人，诸镇进 
      
奏衙内指挥使，四事。同诸司使。枢密主事、中书堂后官、主事、诸州进奏衙内指挥使，三事。同崇班。翰林天文、知历筭、御书侍诏、翰林医官、医学、书艺、书直、艺学、御书祗候、左右军巡使、左藏监门、奉职、诸州进奉判官、节度使进奏官、礼直官、副礼直官、学士院录事，罗公服。教坊使、副使，紫罗宽夹四，小绫汗衫。监(丞)[承]、进司、内侍、诸州进奏官、诸州进奉军将以上、中书守当官、枢密书令史以上、学士院孔目官、宣徽院后行、三司孔目官、客省、合门勾押官以上、教坊色长以上，紫罗宽夹四。诸州进奉人、枢密通进司杂事、客省、合门承受，紫罗窄夹四。客省、礼宾院译语，紫官絁窄夹四。三司勾覆官以上、尚衣库专典，小绫背子、绢汗衫。军头司承局以上，绢汗衫。其品目均者准此，余以紫花平絁等第给之。 
太祖建隆元年二月，长春节，赐群臣衣各一袭。十月，始赐宰相、枢密、宣徽、三司使、端明、翰林、枢密直学士、见任、前任节度、观察、防御、团练使、刺史、诸军列校冬服有差。郡国长吏、边防将士遣使就赐之。 
三年十月，始赐文武常参官冬服。先是，累朝以来，止赐将相、翰林学士、诸军大校，至是大祖谓侍臣曰：「冬服不赐百官，甚无谓也。」遂并赐之。 
太宗太平兴国二年十月，赐百官、诸军校百夫长以上冬服有差；将校之在外者及藩镇州郡悉遣赉以赐之。自是岁以为常。 
九年五月，又赐文武臣僚时服。 
真宗景德元年九月，赐河北、河东、陕西三路转运使副方胜练鹊锦袍。先是，河北转运使刘综言：「每岁朝廷遣使赐边城冬服，诸军将校皆锦袍，惟转运副使止颁皁花欹正，拜赐之际，颇用厚颜。」故有是命。 
大中祥符三年九月，诏：「自今每遇节赐臣僚吃食，令内侍省差使臣就御厨先点检精细，即付客省宣赐。若有不堪，便回换，仍具以闻。」 
八年五月，三司言：「端午合赐臣僚时服，以禁帑经火火：原作「史」。据《长编》卷八四，是年四月壬申荣王宫火，延烧内藏左藏库。此「史」字必为「火」之误无疑，据改。编排未得。」帝以时服不可后期，仍令先给诸军班及赐内侍。 
九月，诏：「同玉清昭应宫副使户部侍郎林(持)[特]、给事中、知制诰同知审官院钱惟演冬服，并依学士例给锦袍。」时自三司使授，惟演尝知通进银台司，因上言，故给之。又诏赐注辇使冬服锦袍。使方(服)[胜]宜男锦，副使盘球云鴈锦，判官方胜练鹊锦。仍赐八节潦羊、法酒。 
天禧二年四月，上封者言：「岁遣使臣赐府州、蕃郡冬服，悉召蕃部面给之，其使臣颇成留滞。望令麟府州驻泊石知颙及知府州折惟忠受之，纳于公库，召蕃部给付，冀免侵欺留滞。」从之。 
仁宗天圣元年四月，诏：「自今三班使臣殿直以上，虽未经差使见赴起居者，并依例赐圣节公服；未经差使不赴起居者不给。仍令三班院勘会年小使臣及十五岁以上者令赴起居。」 
九月，诏：「知舒州、秘书监李迪冬服特依丞郎例 
      
支。」 
二年二月，殿中丞李丕绪请止绝皇亲陈乞骨肉班行充(使)赐外郡衣袄。诏自今凡差衣袄使，其内出姓名者具知委结罪状以闻。」 
三年正月，诏裁造院：「自今所造赐臣僚衣服，除端午、十月一并时传宣依旧造成送纳外一并时：疑误。，长宁、干元两节并只料段支。如欲请造成者亦听。」 
四年八月，上封者言：「伏见每岁赐外郡中冬衣袄，旧例差翰林伎术官押赐。近年皇亲多陈乞骨肉，或诸司使副、合门祗候、京朝官亦充此使，颇闻张皇，过求事例。欲望降 止绝，庶免搔扰州郡。」枢密院请下逐路转运使觉察，如有违犯，具职位姓名实封闻奏，仍每遣使先取知委文状。从之。 
五年九月，诏：「自今无得差朝臣押赐诸路衣袄，仍令御史台于朝堂牓谕。」时上封者言：「虞部员外郎李文晟、国子博士陈宗宪充逐路俵散衣袄，国家每岁遣伎术官将命赐服，实欲(同)[周]其阙乏，固不责于帘隅。近年以来，或差戚里及班行使臣，已为失体。今文晟、宗宪各居朝列，岂可与伎术之辈争利僭求 伏乞特行追寝。」故有是诏。 
七年四月，三司言：「准诏，以赐臣僚中冬衣，内紫罗披袄袖节窄狭，缘欹正限丝三十两，紫罗限丝二十五两，欹正虽重，而不及罗。今勒工匠计料，每领添罗绢六寸制造。」从之。
七月，三司言：「每岁赐诸路州军文武臣僚、军员中冬衣袄，自京差驴骡骆、兵士等般赴逐处，费用劳扰。欲乞下三京、诸道州、府、军、监，每年预先计度，染练匹帛，依降下名件尺丈就便制造，系帐收管。只差降使臣赍诏敕至逐处取索赐予，具数申奏，照会除破。如无物帛，染练裁造不得处，即申转运司，于邻近州(运)[军]制造赴本处，或因上京衙前请领，附带往彼。其合支细锦、对衣处，即令使臣将带往彼。仍自来年十月一日为始。」从之。三司又言：「今行条件内，衣袄每领用绵八两，天下每年约支一十九万余两。今并以本处系官绵支赐。如愿请价钱，每两不得过八十五文。其逐色锦旋襕，令诸州军每年春初预具本处其年见管臣寮、使臣、军员合支赐诸色锦衣袄数目，因便纲差人运赍状上京计会，般请回州。凡天下州军约支锦色数目：盘球晕锦十六领，方胜宜男细锦二十五领，翠毛细锦二十六领，倒仙细锦一领，盘球云鴈细锦六十二领，簇四鵰儿细锦八领，黄狮子大锦五十七领。以上并在京织。方胜练鹊大锦二百二十四领，青州织；红团花大锦五百五十五领，真定府织；红团花中锦千二十二领，在京及真定府织，青荷莲锦三十三领，在京织；黄花锦七十四领，西京及真定府织；紫色罗及大小绫及绢等并令逐路就有物帛州军供造。仍从京封降逐件中等丈尺袄样各一领，并所破物帛尺寸及收剜子片数则例，下逐州军监，永充式样裁造。 
      
