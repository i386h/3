<!-- { "loadSidebar": true } -->
二十七日，雅州赵彦吶降一官，放罢。以殿中侍御史李楠言其堕岩番奸计，砂平大肆忿毒，焚禁门，掠赀货，虏寨官，杀兵丁，实为厉阶。 
二十八日，知象州林槱放罢。以右正言刘棠言其贪猥无耻。 
十一年正月二十四日，通判嘉定府窦钥放罢。以殿中侍御史李楠言其暂摄州麾，公行贪黩。 
二月二日，李□罢宫观。以监察御史盛章言其作邑分符，叨除列院，俱遭罢斥。 
同日，新知临江军赵不摭罢新任，与宫观。以监察御史李安行言其所至贪酷聚敛。 
五日，刘垕令赴行在奏事指挥寝罢。以监察御史蔡辟言其惨酷贪黩辟：原作「关」，据《后村集》卷四三《玉牒初草》改。。 
二十四日，知道州龚维蕃、新知 
      
道州林至并与祠禄。以右谏议大夫黄序言，维蕃碌碌凡才，〔至〕倾险贪婪。 
二十六日，前福建运司主管文字韩括特降一官，放罢。以其乘前漕臣魏大中艰棘去官之后，将签厅拟断公事伪作大中押字书判，从行名件不一，从漕臣赵彦倓请也。 
四月二十七日，廖视再与祠禄。以殿中侍御史李楠言其好贿淫刑，祝厘周岁，亟造京畿，以侥膴仕。 
五月六日，方信孺别与州郡差遣指挥寝罢，乃降两官。以兼给事中任希夷言其举措乖方，轻率妄作。 
八日，知南恩州翟木(巴)放罢。以其贿赂公行，公帑赤立，从广东运判杨宜中请也。 
十二日，知资州李耆岗、盘石县令宇文之寅并放罢。皆坐造桥卤莽，以致溺死人命，从成都提刑丁必称请也。 
十二日，新知蓬州费昌运罢新任。以其作守太安军，盗用钱米掩为己有，从利路运判邹孟卿请也。 
十六日，辟差知天水军黄炎孙降两官，放罢。以臣僚言其捐弃官守，偷生误事，先有是命。既而中书舍人黄宜又言，乞将炎孙重赐追夺，屏之远方，复诏特追三官，送辰州居住。 
十七日，刘先差宫观指挥寝罢。以中书舍人庄夏言其当官贪暴，居乡恣横。 
二十八日，赵善培禠职，依旧宫观，以右谏议大夫黄序言其分阃既无勋业之着闻，易地又乏方略之展布。 
六月五日，新改知处州吕祖平与祠禄。以监察御史盛章言其屡试郡符，益无善状。 
七月 
      
三日，成都运判梁纶特降两官，昨降与待阙州郡差遣指挥寝罢。以兼给事中任希夷言其轻信浮言，妄自惊扰。 
十二日，知潼川府许奕与宫观，成都提刑丁必称放罢。以侍御史李楠言蓦关、大散、阜郊之扰，西和、成州之变，不究虚实，辄以上闻。 
二十九日，知雷州毛当时放罢。以右正言李安行言其禀性无常，奉道行法；淫刑滥罚，所不忍闻；海商得志，劫盗纷然。 
同日，知吉州郑寅与祠禄。以左司谏盛章言其气习膏粱，政由内出，讼之黑白，以贿变迁。 
八月七日，前知濠州赵伯熊赴行在奏事指挥寝罢。以监察御史王梦龙言其宴安自封，沈湎无度。 
二十六日，前知黄州谢汲古令赴行在奏事指挥寝罢。以侍御史李楠言其行污奸淫，苟贱无耻。 
二十九日，新除广东提刑赵伯凤与宫观，理作自陈。以中书舍人庄夏言其一意聚敛，不恤民怨。 
九月十九日，知澧州张革放罢。以监察御史蔡辟言其向守高沙，政以贿成。 
二十六日，新监鄂州户部粮料院赵善雁鸟与闲慢差遣。以其(只)[抵]官不申总司，径在江州界借印交割，不安分守，邈视其长，从湖广总领綦奎请也。 
十月二日，知光化军潘景伯令赴行在奏事指挥寝罢；鄂州中军统制司仪降三官，送金州居住。以左司谏盛章言：「景伯材术不足以备器使，威望不足以压众志；仪军政不严，轻犯纪律。」 
二十六日，叶嗣昌差宫观指挥寝 
      
罢。以中书舍人庄夏言其居家则不孝其亲，不友其弟；当官则交通关节，贿赂公行。 
十一月八日，知西和州杨克家特追三官，送道居住；知成州罗仲甲降三官，送常德府居住。二人皆坐弃城逃窜之罪，从四川制置使董居谊请也。 
十九日，淮西安抚司参议官陈璧与祠禄。以监察御史王梦龙言其叨居议幕，反谓淹回，猖狂妄行，招权纳贿。 
二十二日，新知邕州郑肃与宫观，理作自陈。以其守柳与藤，疲庸无施，受成吏手，盐课乖缪，从广西运判曾焕请也。 
十二月一日，新改差知扬州应纯之放罢纯：原作「钝」，据《宋史》卷四七六《李全传》上改。。以侍御史李楠言其在山阳规模不立，纪律不严，节制而人不禀承，赏予而人不感悦。 
九日，雄胜统制侯汝楫更降两官，令江淮制置司送军前自效。以臣僚言其御军则不知正身率下，临敌则不知捐躯报国。 
十五日，知宾州聂溥特降一官，放罢。先是，广西经略邹应龙言其擅将本司差辟上林县令姜大钧按劾，不顾分守，寻诏特降一官。既而广西提刑吴纯臣复言溥用刑惨甚，复有是命。 
十二年正月二十一日，新通判滁州赵师耀罢新任。以监察御史蔡辟言其赋性贪婪，济以惨刻。 
二十九日，知婺州赵示庸夫放罢。以右正言李安行言其职叨抚字，誉乏廉平，政尚苛刻，民讼不决。 
同日，知武冈军林拱辰降一官，放罢。以侍御史李楠言〔其〕居官则流毒郡邑，在家则贻害乡闾。 
三十日， 
      
新通判临江军赵彦伸罢新任。以左司谏盛章言其卑猥贪叨，瓜戍未及来年，索迓预借俸给。 
二月二十七日，前四川制置使董居谊召赴行在指挥寝罢。以侍御史李楠言其边淮绎骚，懵若不闻，寇戎压境，抟手无策，先有是命。既而又言其出蜀掩公家之积以为己有，横敛虐取，四蜀怨嗟，镌官禠职，严示惩戒，虽祠禄亦未可轻畀，寻诏特降三官，仍落职。 
三月二十八日，前知雷州毛当时放罢。以右正言李安行言其收匿罢命，治事自如，蔑视台纲，尽废邦宪。 
闰三月二十八日，新知常德府冯愉、通判镇江府黄士特各降一官，放罢。以臣僚言：「愉守阆州，专以酒政虐民；洎守左绵，贪暴特甚。士特桀骜倚势，凌轹同列，侵权挠政，靡所不为。」 
四月六日，通判雷州石应孙放罢。以守臣偶遭论罢，应孙不候省札及上司公文，遂用通判印记权领州事，纵悍仆干预郡事，贿赂公行，从广西诸司请也。 
八日，成都提刑周居信令赴行在奏事指挥放罢。以监察御史蔡辟言其自拜召命，迁延不行，一闻边事之急，仓皇解印，不忠之罪莫甚。 
九日，知池州叶凯降一官，放罢。以监察御史王梦龙言其苛惨奸贪，席卷惟意。 
二十七日，前四川总领王铅降三官，昨降令赴行在奏事指挥寝罢。以左司谏盛章言其任情徇己，蠹国害民。 
五月二十九日，前广东提刑赵伯凤降一官，罢宫观。以左司谏盛章言：「 
      
易节宪台，后省缴驳，巘匿省札，治事如故，妄作威福，偃然自如。」 
六月十九日，林冈、韩仁甫、韩信甫、王驎、王騊、叶嗣昌、叶嗣立各降一官，内林冈服阕后未得参部放行注授，王驎、王騊、叶嗣昌永不得与州郡差遣。以右正言胡卫言：「冈乃祖洽之子，身后遗泽分房之法冈无所预，逼父遗嘱，强母营求；仁甫、信甫戚里诸孙，家庙赀产，阋墙分争，交诉天庭；驎、騊前(后)[从]臣之子，互讦闺门之私，分纳短巷；嗣昌、嗣立前执政之子，弗顾手足之亲，嚣讼求胜，十年弗已，而嗣昌营私专利，悖慢非一。」故有是命。 
二十日，江淮制置使李珏候服阕日禠夺职名。以右谏议大夫李楠言：「适残虏寇边，付以重地，既得边报，不亟启行，迁延畏缩。俟虏既退，仅至维扬而返。泗上之役，实珏逼使，损国威重，启狄轻心。」 
二十六日，权知英德府
陆三省与祠禄，新知英德府郑湜罢新任。以监察御史徐龟年言：「三省竭泽苛征，以自丰殖；湜老缪贪叨，屡经论罢。」 
七月三日，前四川制置董居谊更降两官，送永州居住。以兼给事中宣缯言其虏骑冲突，仓皇无策，我师失利，乃用轻儇之人为将帅，掊刻军士，以致溃散之卒反为虏人乡道，降官罢职，罚未当罪故也。 
二十一日，池州都统制武师道放罢。以臣僚言其懵而无知，懦而不武，岂足以胜总戎御众之任。 
八月九日，前通判盱眙军尤爚罢祠禄。以监察御史徐龟年言其常时 
      
节义自许，俾贰边郡，就摄军事，顾乃见敌在前，终日忧惧，形于涕泣。平居大言，事至一筹莫措，几致误国。 
二十七日，新知惠州陈士元罢新任。以右谏议大夫李楠言其居家恃强吞并，结怨闾里；在官贪污狼籍，流毒生民。 
二十八日，新通判临江军赵善雁鸟与祠禄。以左司谏盛章言其试邑鈆山，以科敛被按；为属浙漕，以纳赂抨弹；(泊)[洎]倅黄州，以贪黩遭斥。需次鄂州粮料，别与闲慢差遣，岂可不为他日之虑。 
同日，江州通判赵希惠、新台州通判韩休卿并放罢。以右正言胡卫言：「希惠令倅九江，贪(惏)虐益甚；休卿莅官所至，率无声称。」
九月二十九日，毛当时罢宫观。以左司谏盛章言其顷守雷州，尝为台臣论奏；今居乡邑，长恶不悛。 
十月二十九日，淮东提刑、兼知扬州洪伋别与州郡差遣。以右正言胡卫言其自为诪张，举措失宜，始至既已退缩，稍久必误国事。 
十一月五日，前都大主管川秦茶马监牧公事赵彦绾召赴行在指挥寝罢，与宫观，理作自陈。以监察御史徐龟年言〔其〕以死损之马支破价钱，及都统司取马，动以无马却之。 
十二日，新廣西提刑万俟米 與宮觀，理作自陳。以监察御史徐龟年言苛刻峭深，迹其历任，广西败绩尤多。 
三十日，新知桂阳军左慕与祠禄。以左司谏盛章言其为士之日干预邑政，有左押禄之号；及玷周行，率多兜揽，有左水功之名。 
十二月日，新通判 
      
常德府杨圭、新通判郴州赵汝璔并罢新任。以监察御史张次贤言：「二人者居家有丑行，居官无善状，得倅名邦，未厌公论。」 
二十三日，新通判饶州徐习罢新任。以殿中侍御史盛章言其顷倅永嘉，大商漏舶乳香直以万计，所犯非轻。 
二十五日，前知琼州杨炎正降一官，罢宫观；知贵州陈士廉放罢。以监察御史徐龟年言：「诸黎猖獗，炎正撤兵不备， 黎大肆劫掠；士廉专事欺诞，贼首啸聚，本州岛副吏何彬实为谋主，士廉必欲出脱其罪，竟从轻典。」 
十三年正月二十三日，焕章阁学士、太中大夫、提举南京鸿庆宫黄畴若，直宝谟阁、主管亳州明道宫留元刚，并禠职罢祠。以殿中侍御史胡卫言：「畴若出帅西蜀，贪污狼籍；今以西清奉真祠，尚(快快)[怏怏]于(炳)[柄]用之弗及。元刚尝守永嘉，惟务酣饮，继守章贡，狂暴益着。」 
