<!-- { "loadSidebar": true } -->
举宜令权住二年。且使各务服勤，更专学术，无失大成之义，将符虚伫之怀。仍委礼部贡院，今后科场，精加考试。比者亦有州郡全无解送，如其实负苦辛，何以使之淹滞 不能贡士，是谓旷官。将来秋赋，有敢顾避全不解人，必行朝典。」 
四年十二月二十二日，以翰林学士晁迥权知贡举，知制诰朱巽、王曾、龙图阁待制陈彭年权〔同〕知贡举，合格奏名进士郑向已下并诸科八百九十一人。 
大中祥符二年五月七日，诏曰：「俊造之科，贤能所出。临轩校艺，既搜采以居多；随计于名，亦劳费之斯甚。有妨肄业，讵称求(财)[材] 当务敏修，副兹虚 。宜权罢今年贡举。」 
三年五月四日，诏权停贡举。 
五年正月四日，
以翰林学士晁迥权知贡举，枢密直学士刘综、知制诰利瓦伊、龙图阁待制孙奭权同知贡举，合格奏名进士某乙已下一百九十人。 
六年五月二日，诏权停贡举。 
八年正月十三日，以兵部侍郎、修国史赵安仁权知贡举，翰林学士利瓦伊、知制诰盛度、刘筠权同知贡举，合格奏名进士高餗已下八十九人。 
〔九年〕五月四日，诏权停贡举。 
天禧元年五月四日，诏权停贡举。 
三年正月九日，以翰林学士钱惟演权知贡举，枢密直学士王晓、工部侍郎杨亿、知制诰李谘权同知贡举，合格奏名进士程戡已下二百六十四人。 
四年五月四日，诏权停贡举。 
五年五月三日，诏权停贡举。 
干兴元年五月九 
     
日，仁宗已即位，未改元。诏曰：「朕以初绍庆基，祗若彝宪。惠绥邦域，诚渴伫于群材；营奉山园，属将臻于同轨。顾攀号之罔极，实论辨之靡遑。言念时髦，阻从乡赋。勿轸淹滞之孍，愈思饬励之方。勉俟详延，体兹敦谕。宜令礼部贡院，权住贡举一年。」 
仁宗天圣二年正月十四日，以御史中丞刘筠权知贡举，知制诰宋绶、陈尧佐、龙图阁待制刘烨权同知贡举，合格奏名进士吴感已下二百人。 
三年五月二日，礼部贡院言：今年贡举，乞赐指挥。帝曰：「去岁放及第人数不少，然而览其程试，多未尽善。今宜权罢贡举，各令励志修学。」宰臣王曾奏曰：「前来远郡下第举人方到乡里，今若复许随计，何暇温习事业 」即降诏曰：「朕祗绍丕基，思皇群士，用广得人之路，庶资致治之方。前岁肇辟礼闱，洽臻乡秀，遵先朝之旧制，至考艺于有司。将辨等威，俾崇进取。朕亲临轩陛，面锡科名。其或久困词场，累从宾荐，轸其淹滞，悉示甄收。在于搜扬，斯亦至矣。聿周岁序，将及计偕，言念学古之流，或切干名之志，非愈加于修励，则曷副于详延。暂罢贡书，更期肄业，勉务日新之益，慰兹虚伫之怀。其贡举宜令礼部贡院更权住一年。」 
五年正月十二日，以枢密直学士刘筠权知贡举，龙图阁直学士冯元、知制诰石中立、龙图阁待制韩亿权同知贡举，合格奏名进士吴育已下四百九十八人。 
六年五月十二日，诏权停贡举。 
八年 
      
正月十二日，以资政殿学士晏殊权知贡举，御史中丞王随、知制诰徐奭、张观权同知贡举，合格奏名进士欧阳修已下四百一人。 
九年三月，诏权停贡举。 
明道元年三月，诏权停贡举。 
二年三月，诏权停贡举。 
景佑元年正月十六日，以翰林学士章得象权知贡举，知制诰郑向、胥偃、李淑、直史馆同修起居注宋郊权同知贡举，合格奏名进士黄庠已下六百六十一人。 
二年三月，诏权停贡举。 
五年正月十三日，以翰林学士丁度权知贡举，翰林学士胥偃、侍读学士李仲容、知制诰王尧臣、郑戬并权同知贡举，合格奏名进士范镇已下四百九十九人。 
宝元二年三月，诏权停贡举。 
康定元年三月，诏权停贡举。 
庆历元年三月，诏权停贡举。 
二年正月十二日，以翰林学士聂冠卿权知贡举，翰林学士王拱辰、苏绅、知制诰吴育、天章阁待制高若讷并权同知贡举，合格奏名进士杨寘已下五百七十七人。 
三年三月，诏权停贡举。 
四年三月，诏权停贡举。 
六年六月十四日，以翰林学士孙抃权知贡举，御史中丞张方平、龙图阁直学士高若讷、集贤校理同修起居注杨伟、钱明逸并权同知贡举，合格奏名进士裴煜已下七百一十五人。 
七年三月，诏权停贡举。 
皇佑元年正月十二日，以翰林学士赵 权知贡举，翰林侍读学士张锡、天章阁待制王贽、张揆、天章阁侍读赵师 
      
民并权同知贡举，合格奏名进士冯京已下六百三十七人。 
五年正月十二日，以翰林学士承旨王拱辰权知贡举，翰林学士曾公亮、翰林侍读学士胡宿、知制诰蔡襄、王珪并权同知贡举，合格奏名进士徐无党已下六百八十三人。 
嘉佑二年正月六日，以翰林学士欧阳修知贡举，翰林学士王珪、龙图阁直学士梅挚、知制诰韩绛、集贤殿修撰范镇并权同知贡举，合格奏名进士李寔已下三百七十三人。 
十二月五日，诏礼部贡院，自今间岁一开科场。 
四年正月十一日，以翰林学士胡宿权知贡举，翰林侍读学士吕溱、知制诰刘敞并权同知贡举，合格奏名进士刘挚已下二百人。 
六年正
月八日，以翰林学士王珪权知贡举，翰林学士范镇、御史中丞王畴并权同知贡举，合格奏名进士江衍已下二百人。 
八年正月七日，以翰林学士范镇权知贡举，知制诰王安石、天章阁待制司马光并权同知贡举，合格奏名进士孔武仲已下二百人。 
英宗治平二年正月九日，以翰林学士冯京权知贡举，翰林侍读学士范镇、知制诰邵必并权同知贡举，准诏放合格奏名进士彭汝砺已下二百一十三人。 
三年十月六日，诏礼部贡院，今后每三年一开科场。以上《国朝会要》。 
治平四年正月二十五日，神宗已即位，未改元。以龙图阁直学士司马光权知贡举，知制诰韩维、邵亢并权同知贡举，准诏放合格进士许 
      
安世已下三百六人。 
神宗熙宁三年正月九日，以翰林学士承旨王珪权知贡举，御史中丞吕公着、知制诰苏颂、直集贤院同修起居注孙觉并权同知贡举，合格奏名进士陆佃已下三百人。 
六年正月九日，以翰林学士曾布权知贡举，知制诰吕惠卿、天章阁待制邓绾、直舍人院邓润甫并权同知贡举，合格奏名进士邵刚已下四百八人。 
九年正月八日，以翰林学士邓绾权知贡举，知制诰邓润甫、集贤校理同修起居注蒲宗孟并权同知贡举，合格奏名进士张嵫已下四百二十六人。 
元丰二年正月九日，以翰林学士许将权知贡举，知制诰蒲宗孟、天章阁侍讲兼直舍人院沈季长并权同知贡举，合格奏名进士三百四十八人。 
五年正月九日，以翰林学士李清臣权知贡举，知制诰舒亶、侍御史知杂事满中行并权同知贡举，合格奏名进士四百八十五人。 
八年三月二十六日，以兵部侍郎许将、给事中陆佃、秘书少监孙觉并权知贡举，准诏放合格奏名进士焦蹈已下四百八十五人。先差尚书户部侍郎季定权知贡举，给事中兼侍讲蔡卞、起居舍人朱服权同知贡举，以贡举院火，至是再差也。 
哲宗元佑三年正月，以翰林学士、知制诰苏轼权知贡举，吏部侍郎孙觉、右谏议大夫孔文仲权同知贡举，合格奏名进士五百二十三人。 
六年正月九日，以翰林学士、知制诰范百禄权知贡举，天章阁待制吏部侍郎顾临、国子司业孔 
      
武仲权同知贡举，合格奏名进士五百一十九人。 
绍圣元年正月十八日，以兵部尚书邓温伯权知贡举，翰林学士范祖禹、户部侍郎王觌、侍御史虞策权同知贡举，合格奏名进士五百一十三人。是年二月八日，邓温伯就院除尚书左丞，以范祖禹为知贡举。 
四年正月十四日，以翰林学士林希权知贡举，刑部侍郎徐铎、起居郎沈铢同知贡举，合格奏名进士五百六十九人。 
元符三年二月十四日，徽宗已即位，未改元。以尚书吏部侍郎徐铎权知贡举，给事中赵挺之、宝文阁待制何执中、起居郎吴伯举同知贡举，准诏放合格奏名进士李釜已下五百五十八人。 
徽宗崇宁二年正月十八日，以兵部尚书安惇权知贡举，尚书吏部侍
郎刘拯、尚书吏部侍郎邓洵武、尚书兵部侍郎范致虚权同知贡举，合格奏名进士五百三十八人。 
三年，贡士知举官阙，合格贡士一十六人。 
四年，贡士知举官阙，合格贡士三十五人。 
五年正月五日，以兵部尚书朱锷知贡举，御史中丞侯蒙、吏部侍郎白时中、大司成薛升同知贡举，合格奏名进士六百七十一人。 
大观元年，贡士知举官阙，合格贡士四十人。 
二年正月二十三日，以吏部尚书余深知贡举，给事中蔡薿、中书舍人霍端友同知贡举，合格贡士五十一人。 
三年正月六日，以兵部尚书薛昂知贡举，吏部侍郎慕容彦逢、礼部侍郎李图南、给事中霍端友、中书舍人(余)[俞] 、右谏议 
      
大夫蔡居厚、侍御史刘安上、符宝郎宇文粹中同知贡举，合格奏名进士六百八十五人。 
四年正月十九日，以工部尚书李图南知贡举，尚书吏部侍郎慕容彦逢、尚书礼部侍郎霍端友并同知贡举，合格贡士一十五人。 
政和元年正月十九日，以尚书吏部侍郎兼实录修撰同修国(吏)[史]姚祜知贡举，中书舍人兼实录修撰同修国史充议礼局详议官宇文粹中、尚书礼部侍郎潘兑并同知贡举，合格阙。 
二年正月八日，以翰林学士蔡薿知贡举，尚书吏部侍郎慕容彦逢、给事中宇文粹中、起居舍人张 并同知贡举，合格奏名进士七百一十三人。 
三年正月十九日，以试兵部尚书俞 知贡举，给事中宇文粹中、试中书舍人张 并同知贡举，合格贡士一十九人。 
四年正月二十三日，以吏部尚书兼侍读修国史张克公知贡举，吏部侍郎霍端友、兵部侍郎同修国史宇文粹中同知贡举，合格贡士一十七人。 
五年正月六日，以户部尚书兼侍读王甫知贡举，刑部尚书兼侍读慕容彦逢、给事中同修国史翟汝文、大司成同修国史冯熙载同知贡举，合格奏名进士六百七十人。 
六年闰正月二十二日，以刑部尚书慕容彦逢知贡举，尚书礼部侍郎张( 崇)、起居舍人宇文黄中
同知贡举宇文黄中：据《宋史》卷三七一《宇文虚中传》，疑应为宇文虚中。，合格贡士一十一人。 
七年正月二十一日，以兵部尚书蒋猷知贡举，大司成王孝迪、中书舍人李 
      
邦彦、太常少卿贾安宅并同知贡举，合格贡士一十二人。 
八年，贡士知举官阙，合格进士七百八十三人。 
宣和元年正月二十一日，以御史中丞陆德先知贡举，给事中赵野、起居郎李纲同知贡举，合格进士五十四人。 
