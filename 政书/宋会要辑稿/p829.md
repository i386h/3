<!-- { "loadSidebar": true } -->
十一月四日十一月：原作「十月」，据《长编》卷二四八改。，麟府走马承受全惟几言，乞罢诸州军厢兵充弓箭手。从之。初，河外多旷土多：原无，据《长编》卷二四八补。，上遣带御器械正中正募民为弓箭手以寔之，可省屯戍。转运使赵子几献兼募厢军策，而不较廪给之费。故罢之。 
五日，诏：「麟府路弓箭手近行招添，全藉安集，本州岛及城寨，除合差配及和顾马牛驴、夫力等，皆申经略使。若有贼马入界，许差发讫申。如违，并以违制论，不以赦降、去官原减。仍许人告官，给赏钱二百千。」 
六日，河东路经略司言，修新招弓箭手墙院屋宇等。诏令官中并为修筑。如其人愿请材木、自备人工者听。 
二十五日，泾原路经略司言：「今后弓箭手人员立功授班行，名下地土更不带过，只令儿孙或佃户刺填弓箭手。」从之。 
七年三月二十五日，知熙州 
     
王韶言：「乞以河州作过蕃部近城川地招弓箭手外，其山坡地招蕃兵弓箭手。每寨三五指挥，以二百五十人为额，每人给地一顷，蕃官两顷，大蕃官三顷。仍召募汉人弓箭手等充甲头。候招及人数，补节级、人员，与蕃官同管勾。自来出军多为汉兵盗杀蕃兵以为首功，今蕃兵各情愿依正兵例黥面，或刺手背为『弓箭手』字号讫，更于左耳前刺『蕃兵』字。」诏止刺耳前。 
八年六月二十八日，诏：「岢岚、火山军堪耕种地土，如均给迁移弓箭手得足，即将西陉等寨未开耕官地堪耕种者，渐次招置弓箭手。」河东与北界分画疆土，有起移弓箭手籍旷土分给之，因其有余，乃命增置。 
七月十四日，臣僚上言：「沿边弓箭手寨户田土虽有都数，然经略司自来素无拘管顷亩细帐，每有取索，须下城寨，亦恐经久不明。欲乞委经略司将田段步亩、邻至、户名单细置籍，每有增减，逐旋开收。」从之。 
八月十三日，诏：「陇山一带新经差官按视可耕官田，德顺军、仪州四千八百八十八顷，令王广渊籍佃户刺充弓箭手，与免所纳租课。内有不愿充弓箭手者，即令退地土，别召人。仍具所籍人马数目以闻。」 
九月二十二日，诏颁陕西、河东弓箭手所养官马条约。 
九年五月，秦凤路(路)转运判官孙迥言：「乞令熙河路经略司与提举弓箭(弓)[手]司同共据本路见在弓箭手，编排选定系堪充代正兵之人，所贵不至虚费财用。」从之。 
十年，知延州吕惠卿
     
言：「自熙宁五年招到弓箭手，只是权行差补，未曾团定指挥。本司见将本路团结将分，除出守御人数外不多。今来弓箭手并系少壮、堪任教习战守之人，其乞排连军员，遂与团成指挥、都分，置立将校统辖，即于临时易为勾唤。除保安军畸零，欲只就近拨属顺宁寨旧管汉户弓箭手第七指挥外，余并便团作四指挥，仍依资次排在沿边第九指挥之下。其阙人数，候招到，即逐旋拨填。所有管辖人员，各一名，仍以见管节级拣人材武艺最强之人排充。兼尚有空闲地土，见令招人，其后来招到人数，即便发入今来团成都分。」从之。 
元丰元年六月十四日，经制财用司言：「熙河路弓箭手，昨准朝旨，四人同治官庄一顷，颇闻困于役(便)[使]，见阙二千人。欲罢四人治田指挥，唯收成时听暂应副收获，余毋得役使使：原无，据《长编》卷二九○补。。兼秦凤路转运司纲运所兵级已诏隶本司诏：原作「招」，据《长编》卷二九○改。，乞勘会元额，下陕西转运司简厢军投唤，以充治田。如不足，益以选中保宁兵。」从之。 
十一月十七日，河东路经略司言：「准中书送下河东沿边安抚司王崇拯言：『丰州永安、保宁二寨地，昨与西界首领商量分定，以奢俄为界，委官标量，合耕地三十顷有畸。乞下本司更令案视，募弓箭手耕治耕治：原无，据《长编》卷二九四补。。』本司今欲依崇拯奏施行。」从之。 
二年二月二十九日，经制熙河路边防财用司言：「乞收熙、河、岷州、通远军官员职田，以募弓箭手。视逐官元给顷亩，每顷岁给本司 
     
钱十千。」从之。 
三月十四日，秦凤路经略使吕大防言，阶州汉蕃户献纳并根括田五百二十顷，可募指挥弓箭手可募指挥弓箭手：《长编》卷二九七所记无「指挥」二字，可从之。。诏依沿边法，人给地两顷。 
八月六日，计议措置边防事所言，以泾原路正兵、汉蕃弓箭手为十一将。第一第二将驻渭州，第三将原州，第四将绥宁寨，第五将镇戎军，第六将彭阳城，第七将德顺军，第八将水洛城，第九将静边寨，第十将隆德寨，第十一将永兴军奉天县。并从之，仍于分定将内，别定一将策应熙河路。 
三年二月七日，河东都转运司言：「宪州静乐县民请射石神慢坡 荒地千余顷，置弓箭手五百人，岁输租米三千石。今据静乐县尉按行，止有百二十三顷，即今林木蕃茂，乞禁采伐，养成良材，以备官用。」从之。 
三月十四日，上批：「闻群牧行司就给诸路弓箭手马，殊不堪，宜专一委有风力监司覆按讫支配。」遂命陕西转运使李稷按之。 
四月二十一日，入内东头供奉官、泸州勾当公事韩永式乞差熙州弓箭手都虞候吕昱为指使。上批：「昱本熙河弓箭手，累立战功，补都虞候。近私随韩存宝讨夷贼，本路已作逃亡除籍，故困踬无所归。可与三司军将，令带随行。」 
五月二十一日，权发遣鄜延路钤辖曲珍，乞德顺军界祖父弓箭手地改正户名；不可，则乞输钱。诏曲珍累有战功，其地四顷半特赐之。 
七月十七日，诏：「经制泸州夷贼韩存宝所将泾原路弓箭手，可 
      
月给其家。十将以下至长行钱一千，副兵马使以上二千，都虞候以上三千。」 
九月二十九日，熙河路经略司乞团结蕃弓箭手。从之。 
四年五月二日，泾原路经略司言：「本路弓箭手阙地九千七百顷。渭州、陇山一带川原陂地四千余顷川：原作「州」，据《长编》卷三一二改。，可募弓箭手二千余人。诸佃户或不愿应募，乞如熙宁八年八月诏，收其地入官地：原无，据《长编》卷三一二补。，及以逃亡弓箭手地均给田少之人。」诏：「渭州、德顺军、陇山一带地，令民依旧佃租；见充弓箭手逃亡限满不首获者，其地即与(关)[阙]地弓箭手。」 
七月二十七日，熙河路都大经制司言：「兰州西使城川原地极肥美，兼据边面，须多选募强壮以备戍守。熙河民兵唯北关最得力，又地接 兰，岁入特厚，刍粟充衍，人马骁勇。今复兰州，遂可广选募。欲乞除留置官庄地并募弓箭手，人给二顷。缘初置州城，难得耕牛器用，若募新民，必种植不得。乞依熙河旧例，许泾原、秦凤、环庆及熙河路弓箭手投换，仍带旧户田土耕种二年，即收入官，别招弓箭手。」从之。 
五年正月五日，鄜延路经略司乞以新收复米脂、吴堡、义合合：原缺，据《长编》卷三二二补。、细浮图、塞门五寨地置汉蕃弓箭手，及春耕种。其约束、补职，并用旧条。从之。 
二月十五日，诏提举熙河等路弓箭手、营田蕃部共为一司，隶泾原路制置司。许奏举干当公事官一员、准备差使使臣三员，给公使钱千缗。 
同日，秦凤路提点刑狱康识言识：原缺，仅存一偏旁「耳」，据《长编》卷三二三补。：「熙河路四州军弓箭手，开 
      
拓之初，所借牛所：原无，据《长编》卷三二三补。、种、借助等钱，及承地认欠之数，近诸州军依例检举督索。缘逐人久在军前，方此休养，望令倚阁，候岁丰日依料次送纳。」诏与展限二年。 
二十四日，知秦州吕公孺言：「经略司常平钱斛，法以救恤属蕃弓箭手之类，今所存甚少，望特权借提举司钱斛相兼支俵，仍展至三月。」诏权借钱谷五千贯、硕。 
四月十六日，诏：「蕃弓箭手阵亡，依汉弓箭手给赙。汉弓箭手出战因伤及病羸不能自还者，并依诸军例赐其家诸：原无，据《长编》卷三二五补。。」 
五月四日，诏：「引战环州弓箭手都指挥使王隐旧病右目使：原无，据《长编》卷三二六补。，因夺隘力战，箭中左目，与三班借职给俸禄三：原作「┬」，据《长编》卷三二六改。，终其身终：原作「于」，据《长编》卷三二六改。，并与引战支赐，仍许子孙承袭。」 
六月五日，鄜延路经略司言：「权葭芦寨主折可适等乞招弓箭手，借与地耕种。」从之。七月七日，提举熙河等路弓箭手营田蕃部司康识言：「与兼提举营田张大宁同议立法大：原作「太」，据《长编》卷三二八改。，乞应新收复地，差官以千字文分画经界，选知农事厢军耕佃事：原无，据《长编》卷三二八补。，顷一人。余并招弓箭手，人给二顷，有马者加五十亩。」从之。 
十月十九日，种谔言：「乞以永乐败折汉蕃弓箭手及再招填得力人永乐败折：原作「永宁乐败」，据《长编》卷三三○改。，各支马一疋，不纳元买价，依旧给马口分田。」从之。 
六年正月八日，提举熙河营田蕃部司言：「兰州及定西城新招弓箭手贫乏，无种粮、牛具，乞贷钱十五万贯与之。俟垦地得谷偿纳。」从之，仍增赐十万贯。 
闰六月二日，鄜延路经略司言：「弓箭手于近里县置田，两处立户，及四 
      
丁已上，取一丁为保甲，一丁为弓箭手；有二丁至三丁，即且令充弓箭手。」诏：「保甲愿充弓箭手者听。其见充弓箭手与当丁役，毋得退就保甲。陕西、河东准此。」 
二十七日，诏借军须钱五万缗与陕西转运司，支贫阙汉蕃弓箭手。 
九月十七日，权主管秦凤路经略司吕惠卿，乞轮差将官在外城寨驻札，训练汉蕃弓箭手兵马。从之。毋得创修廨舍。 
十月十九日，秦凤等路提点刑狱、权主管经略司吕温卿言：「昨点检汉蕃人马，秦州汉弓箭手比元额少八百四十三人汉：原作「二」，据《长编》卷三四○改。，马三百六十五疋。取诸城寨弓箭手丁产簿，初无开收，不可钩考，经略司亦无文籍。勘会三阳寨主、内殿崇班杨应辰到任三季杨应辰：《长编》卷三四○作「杨应良」。，招汉蕃弓箭手五百三十三、马一百七十二；主管治坊堡、供奉官王讷，根括伏羌城等三寨荒田三百六十顷。以此见其余城寨隐陷荒闲必多。兼访闻甚有冒佃，及弓箭手占在名下不刺人丁。乞降指挥，令经略司遣官根究逐城寨弓箭手官田经：原字左为车旁，右仅存残笔，据《长编》卷三四○改。又「逐」字原无，据上引补。，置籍，具佃人姓名、顷亩，一送经略司，一留本城寨开收。其前佃人，并免纳租，释罪，止令增刺入。」从之。 
七年二月三日，鄜延路经略司乞选保安军蕃族贫阙单丁弓箭手刺充捉生。从之。 
