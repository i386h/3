<!-- { "loadSidebar": true } -->
干道九年九月二十五日，诏：「每岁冬至正旦大朝会，例降指挥权免。所有百官称贺立班仪注，令礼部、御史台、合门、太常寺讨论，申尚书省取旨。」 
十二月十四日，兵、礼部言：「准都省批下白札子，为大朝会设仗，送兵、礼部同共讨论，申尚书省。兵、礼部契勘得绍兴十四年大朝会已降指挥，自来排设黄麾大仗五千七十二人，今权减三分之一，用三千三百五十人，随宜摆列。绍兴十三年视朝于文德殿，排设黄麾半仗二千四百一十五人。所有今来正旦朝贺，今讨论，欲乞依绍兴十三年用黄麾半仗二千四百一十五人排设。」诏依。 
十八日，礼部、御史台、合门、太常寺言：「正旦(朔)[朝]贺节次，欲乞比附端诚殿称贺礼例，皇太子、文武百僚七拜大起居讫，皇太子出班致词，复位，又五拜。枢密承旨称「有制」，皇太子已下两拜。俟枢密宣荅讫，皇太子已下又五拜，毕，退。俟今降指挥下日，乞令御史台、合门、太常寺同共修定仪注。」诏依。 
同日，礼部、太常寺言：「将来正旦(朔)[朝]贺拜数节次，礼部、御史台、合袍，即御座受贺。一、将来正旦，皇帝御大庆殿，皇太子、文武百僚 门、太常寺已将供申朝廷外，今欲比附《政和五礼新仪》月朔视朝仪，条具下项：一、将来正旦，皇帝御大庆殿，服并服常服称贺。」诏依。 
二十四日，兵部言：「据左右金吾(卫)[衙]仗、六军仪仗司申，将来正旦朝贺，欲乞依绍兴十三年礼例排设。今开具合行事件下项：一、合用部辖、统制将官各二员，请纳仪仗旁头一十人，并执擎仪仗人兵二千三百六十四人，合 
      
于殿前司差拨。一、契勘仪仗并合于殿前随宜排设，所有大旗三十四口，合于殿门外排设，前一日卓立。依例，量留人兵三十四人、部辖将官二员守宿看管，其余仪仗，至日守丽正门入殿排立。一、执仪仗人兵、职掌旁头，系入殿应奉之人，合用 入殿门号，具数于皇城司关请。一、依例，于朝贺前二日报皇城司，前一日关职掌旁头入殿标认地分。一、合差金吾司官二员充摄上将军。一、合差金吾司引驾四色官、碧襕共三十人。」诏依。 
二十五日，礼部、太常寺言：「勘会将来正旦称贺，今条具到申请事件下项：一、依已降指挥，皇太子出班致词，枢密承旨宣荅。今检照《元正朝会仪注》，朝贺致词云：『元正启祚，万物咸新。伏惟皇帝陛下膺干纳佑，与天同休。』宣荅词云：『履新之庆，与卿等同之。』所有来年正旦称贺致词并宣荅袍，即御座受贺。今欲乞以射殿权作大庆殿。一、来年正旦称贺，欲乞是日皇太子、文武百僚先趁赴立班称贺毕，次大金使人入贺，赐茶酒讫，其从驾官以俟从驾，诣德寿宫起居太上皇帝， 词，欲乞依上件礼例施行。一、将来正旦，皇帝御殿服并如已行仪注。一、来年正旦称贺，所有合趁赴官并应奉人等，欲乞入丽正门，出和宁门，径赴德寿宫，以俟立班起居讫，内不系从驾官却趁赴本处，以俟迎驾，奏『圣躬万福』。及乞是日丽正、和宁门并南北宫门，及经由大庆殿门户，并早二刻开。」诏依。自后仿此。 
淳熙元年九月七日，礼部、太常寺言：「勘会冬至大朝会，依太常寺条，前两月申请。所有今年冬至大朝会，合取自朝廷指挥。」诏权免。 
同日，礼部、太常寺言：「勘会将来冬至大朝会，已降指挥权免。所有朝贺，今欲乞依淳熙元年正月一日正旦朝贺节次，比附端诚殿称贺礼例施行。」诏依，其仪仗仪注，令礼、兵部、御史台、合门、太常寺重别讨论，申尚书省。 
十月十四日，礼、兵部、御史台、合门、太常寺言：「寻下左右金吾街仗司讨论去后，本司申：『昨淳熙元年正月一日大庆殿朝贺，排设黄麾半仗二千四百一十五人。今承指挥，将来冬至朝贺，排设仪仗，本司今讨论，欲乞用黄麾角仗一千五十六人。』今欲依左右金吾街仗司讨论到事理施行。」诏依。 
二十九日，礼部、太常寺言：「将来冬至称贺，今条具到申请事件下项：一、依已降指挥，皇太子出班致词，枢密承旨宣荅。今检照《冬至朝会仪注》，朝贺致词云：『晷运推移，日南长至。伏惟皇帝陛下膺干纳佑，与天同休。』宣荅词云：『履长之庆，与卿等同之。』所有将来冬至称贺致词并宣荅袍，即御座受贺。今欲乞以射殿权作大庆殿。一、将来冬至称贺，欲乞是日皇太子、文武百僚趁赴立 词，欲乞依上件礼例施行。一、将来冬至，皇帝御大庆殿，服 
      
班称贺毕，其从驾官以俟从驾诣德寿宫；不系从驾官俟称贺立班讫，先诣德寿宫门外，以俟迎驾，奏『圣躬万福』。如值雨或沾湿，权免，俟皇帝诣德寿宫大次，降辇；次报皇太子、宰执并文武百僚诣德寿宫殿下立班；次太上皇帝即御座，殿下禁卫起居如常仪。以俟皇帝升殿，并皇太子、宰执、文武百僚朝见，起居太上皇帝，并如已行仪注。一、将来冬至称贺，所有合趁赴官并应奉人等，欲乞入丽正门，出宁和门，径赴德寿宫，以俟立班起居讫，内不系从驾官却趁赴本处，以俟迎驾，奏『圣躬万福』。」诏依。自后仿此。 
二年十月十一日，诏：「冬至百官朝贺拜表，为行奉上尊号册宝典礼，权免一次。其合诣德寿宫拜表称贺，用前一日。」 
八年十二月二十九日，诏：「正月一日大庆殿文武百僚称贺，为值雨，特免设仪仗。」 
冬至 臣朝贺仪、正旦群臣朝贺仪详见前冬至下。 
      
淳熙十四年十一月六日，礼部、太常寺言：「勘会今年十一月十四日冬至，缘在大行太上皇帝服制之内，乞是日宰臣率文武百僚诣德寿殿入临，次移班进名奉慰皇太后、皇帝、皇后。仍乞是日除合从驾官并应奉官随驾外，其沿路逐幕次起居〔官〕权免起居，先赴德寿宫门外，以俟迎驾起居。如值雨沾湿，权免。」诏依。 
十二月十八日，礼部、太常寺言：「勘会来年正旦，缘在大行太上皇帝服制之内，乞是日宰臣率文武百僚诣德寿殿入临，次移班进名奉慰皇太后、皇帝、皇后。仍乞是日除合从驾官并应奉官随驾外，其沿路逐幕次起居官权免起居，先赴德寿宫门外，以俟迎驾起居。如值雨沾湿，权免。」诏依。 
淳熙十五年十一月四日，礼部、太常寺言：「检准绍兴三十年十月十一日 ：『检准明德皇后典故，景德三年春正月甲辰朔，上不受朝，群臣诣合门拜表称贺。』契勘前项典故系在明德皇后小祥之后，当时遇正月朔，上不受朝，群臣诣合拜表称贺。所有绍兴三十年十一月十六日冬至，并三十一年十一月十六日冬至「并三十一年十一月」句，疑为衍文。据《宋史》卷三一《高宗纪》显仁皇后崩于绍兴二十九年九月，至三十一年冬至已在小祥之外。，并三十一年正旦，亦系在显仁皇后小祥之后，依前件典故，(冬)于是日，皇帝不受朝，宰臣率文武百僚拜表称贺，奉诏并免拜表称贺。契勘今来十一月二十五日冬至，并来年正旦，系在高宗皇帝小祥之后。缘有前项典故指挥，所有宰臣率文武百僚拜表称贺，更合取自朝廷指挥。」
 礼 宋会要辑稿 礼八 追封先世名臣谥 
      
追封先世名臣谥
      
大中祥符元年十一月，诏：「周文公旦可追封文宪王，于兖州曲阜县建庙，春秋委州长吏致祭。」 
大中祥符元年十月，诏：「维师尚父寔赞隆周，宜加谥昭烈武成王，仍于青州建祠庙。」 
《尚书中候》：「玉璜即璠溪之水，钓其涯得玉璜，刻曰：『姬受命，吕佐之报在齐。』故果封于齐。或云鱼腹中得玉璜。」按此条非《宋会要》文，原眉批云「销」。
 礼 宋会要辑稿 礼八 旌 表 
      
旌表
      
淳熙三年，台州奏：「临海县妇人陈氏，夫亡，年少子幼，有媒议亲。陈氏抚膺恸哭，仆地，复欲自刃。父母许以不复议嫁，方免。奉舅姑极孝。舅朝散大夫朱景山得风眩疾，侍汤药未常少怠。姑年百有一岁，临终，执其手曰：『愿妇子孙众多，寿如我。』其侍母硕人亦甚孝。今年九十三，齿发不衰。二子希尹、希牧，皆举进士。所居室右，萱草合颖而花。及得疾，二子叩头祈祷，愿以身代，遂愈。邑火焚城市，将至所居而灭，孝义所感。」上曰：「此当旌表，以厉风俗。今次庆赦，年九十者自合与封号，又孝行如此，可封安人。」
 礼 宋会要辑稿 礼九 田 猎 
     
宋会要辑稿 礼九

田猎
太祖建隆二年十一月十九日，始猎于近郊，赐宰臣、枢密使以下，见任、前任节度、防御、团练使、刺史、统军侍卫、诸军都校锦袍。其日，先出禁军为围场，五坊以鸷禽、细犬从。帝亲御弧矢，射中走兔三，从官贡马称贺。中路顿，召近臣赐饮，至夜还宫。其后凡出田皆然。从臣或赐窄袍暖靴，亲王以下射中者赐以马。 
十二月二十日，出玄化门，校猎于近郊。 
三年十月二十七日，出玄化门，校猎于近郊。十一月二十六日，出迎秋门，校猎于近郊，射中走兔一。 
四年十月二十一日，校猎于近郊，射中走兔一。三十日，校猎于北郊，射中走兔二。 
干德元年十一月二十六日，校猎于近郊，射中走兔三。 
二年十一月二十日，校猎于近郊，射中走兔三。十二月八日，腊，校猎于阳武县。二十九日，校猎于北郊，射中走兔二。 
四年正月，命关南兵马都监及雄、霸、瀛、莫州刺史领所部兵大猎于幽州界，以耀北鄙。 
五年九月二十一日，校猎于近郊。十一月五日，校猎于近郊，射中走兔二。臣僚进奉称贺，皆不纳。回幸金凤园，赐侍臣名马有差。 
六年八月四日，按鹘于近郊。九月，出玄化门，按鹘于北郊。幸飞龙院，赐侍臣饮。十月十一日，校猎于近郊，回幸飞龙院，赐侍臣食。十五日，校猎于近郊，射中走兔二。 
开宝二年正月五日，校猎于近郊，由兴礼门幸箜管城，赐侍臣名马、银器有差。十一月十一日，校猎于近郊。十三日，复校猎于近郊，并回幸金凤园。十二月一日，腊，校猎于近郊，射中走兔三。 
三年十月二十四日，校猎于近郊。十二月十日，校猎于近郊。 
四年十二月二十一日，校猎于近郊。 
五年十二月四日，腊，校猎于近郊。 
八年九月三日，校猎于近郊。《玉海》：八年九月畋，上因逐兔，马蹶而坠，因刺马，杀之。悔曰：「吾为天下主，而轻事畋游，非马之罪。」自是不复猎。 
