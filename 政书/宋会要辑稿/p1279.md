<!-- { "loadSidebar": true } -->
二十七日，中书门下省言：「江南西路安抚制置大使赵鼎奏：本路边临大江，控扼千里，打造战船二百只，般载钱粮船一百只，工费不下十余万贯。乞就吉州榷货务支降见钱一十万贯。」诏令吉州榷货务支降见钱二万贯，依数打造般载钱粮船，仍开具料例及合用的确钱数，申尚书省。其战船关送枢密院。 
四年二月七日，知枢院事张浚言：「近过澧、鼎州，询访得杨么等贼众多，系 聚土人，素熟操舟，凭恃水险，楼船高大，出入作过。臣到鼎州，亲往本州岛城下鼎江阅视。知州程昌禹造下车船，通长三十丈或二十余丈，每(支)[只]可容战士七八百人，驾放浮泛往来，可以御敌。缘比之杨么贼船数少，臣据程昌禹申，欲添置二十丈车船六只，每(支)[只]所用板木材料、人工等共约二万贯。若以系官板木，止用钱一万贯，共约钱六万贯。乞行支降，及下辰、沅、靖州计置板木。如系私下材植，即行支给价钱，和买使用。臣已于随行官兵请受钱物辄那金三百两，付程昌禹收管买木，及札下辰、沅、靖州，多方计置应付去讫。所有少缺钱物，望赐量度应副。」「勘会程 
      
昌禹、折彦质已降指挥此句前疑有脱误。，两次各降过度牒五百道，依榷货务见买价直，每道一百二十贯，纽计价钱各六万贯，专充打造战船使用外，诏依，其张浚已应副过金三百两，令程昌禹亦行打造战船，买板木使用，仍仰辰、沅、靖州依已札下事理疾速计置，不得别致搔扰。」 
四月二十八日，宰臣奏呈造船文字，朱胜非等言：「近来诸路般发纲运，大段费力，虽州县优给雇直，人户少应募者。盖军兴以后，船户例遭驱虏，民间莫敢置船。欲令两淛、江东、西后各造船二百只，专充运粮使用。尚恐将来造到另有指占。」上曰：「须于船上分明雕刻字号，诸处不得指占，虽奉圣旨，执奏不行。」 
五年闰二月五日，给事中陈与义言：「州郡之间，有一事而官民交病者，雇船以转输是么。州县差雇无已，水脚之费不赀，方列戍江边，转输未减于前。乞令诸郡破官买民间堪乘载船，不过一岁水脚所费，而官民两利，可以支数年之用。」诏令江淛转运司措置相度，申尚书省。 
十三日，尚书省言：「车驾驻跸临安，四方辐凑，钱塘水阔流湍，全藉牢固舟船往来济渡。近日渡船(恃)[怯]薄，槔梢乞觅钱物，以多寡先后于令上船于令：疑误。，是致争夺压过力胜，或遇风涛，每有覆溺。」诏令两淛转运司，限十日更令添置三百料船五只，专一济渡，不得他用。仍将见(令)[今]怯薄渡船别行修换，及觉察槔梢等不得乞觅。如有违戾，重作行遣。 
五月十日，两淛转运副使 
      
吴革言：「江浙诸州军打造九车、十三车战船，以备控扼，缓急遇敌追袭掩击，须用轻捷舟船相参使用。今仿湖南五车十浆小船样制，理宜措置打造。奉圣旨：令诸路依样更行打造，内两淛东、西路各一十四只，江东一十二只，江西一十六只，并令逐路漕司分抛本路见造车船州军打造。仍候指挥到，限五十日一切了毕。札付本司疾速施行。又奉圣旨节文：浙东船只依已降指挥，分抛制造，每支先次支钱一千贯，并于客人贴纳盐钱内取拨，疾速计置材料打造。」诏许支拨，其余州军依此。 
十二月二十二日，诏：「昨降度牒分下州县，付上户打买舟船。虽江海平海样制不同，但堪乘载，并就本县交纳。县差人管押赴州，州团纲差人押赴转运司，限日下交纳。如有些小未备，下船场修整。敢有邀阻乞觅，依非泛科取受钱物指挥施行。」从殿中侍御史王缙之请么。 
七年四月五日，中书门下省言：「诸路造船场岁额打造运粮纲船，各有立定数目，比年拖欠不敷。访闻本路监司多是科拨打造座船，以应副朝廷为名，侵耗工料，于打造年额纲船相妨，遂致纲运雇船般载，显为未便。」诏：「诸路船场不许打造座船，虽奉特旨，仰彼官司执奏不行。其年额纲船，不得依前拖欠。如有见造座船，改作粮船使用。」 
十二月十七日，宰臣奏：「江东转运司乞神主所用船，于六宫船中借至镇江府发还。」上曰：「朕奉祖宗，要极 
      
严备，岂问还与不还 他日六宫乏用，别差纲船，亦可宜令择堪好者，供神主乘载。」 
二十八年七月二日，福建路安抚转运司言：「昨准指挥，令两司共计置打造出战鱽鱼船一十只，付本路左翼军统制陈敏水军使用。契勘鱽鱼船乃是明州上下浅海去处，风涛低小，可以乘使。如福建、广南海道深阔，非明海洋之比。乞依陈敏水军见管船样造尖底海船六只，每面阔三丈、底阔三尺，约载二千料，比鱽鱼船数已增一倍，缓急足当十舟之用。」诏从之，其合用钱，令本路转运司上供钱粮内应副，不得咤缘科扰。 
九月二十二日，殿前都指挥使杨存中言：「本司见打造海战船，合用谙会船水人驾放。乞从本司水军招收少壮谙晓船水百姓一千人，并刺充虎翼水军，应副教习使唤，请给乞依绍兴十年所招虎翼水军已得指挥则例支破。」从之。 
二十九年七月一日，诏：「州县应沿流系籍之舟，不舟不许官户隐占不舟：疑误。，并令轮次差拨，番休迭用，务在平均。如有违戾，委自知、通觉察，按劾以闻。」从左司谏何溥之请么。 
，乞令人户依此打造。其温州二丈五尺面海 给降空名告下福建、淛东安抚司打造海船，缘两路船样不同，乞下福建安抚司依温州平县莆门寨新造巡船，面阔二丈八尺，上面转板平坦如路，堪通战 三十一年六月二十七日，中书门下省奏：「温州进士王宪上言：伏 
      
船力勝，卻乞行下依憲自己海船樣為式，庶幾將來海道兩路舟船，不致攙先拖後，得成一 ，容易號令。所有造到海舡之人，所补官资，乞作随军补授出身。」诏王宪陈献海船利害，委有可采，补承节郎，差充温州总辖海船；进义校尉朱清与转一资，差充温州海船指挥使。 
三十二年二月二十二日，尚书省言：「淮南转运司旧有祗备人使舟船三十余只，自去冬军兴已前，尽皆发往淛西。今来信使复通，若再行打造，决不可办。访闻其船转移作人事，及有拘占在别官司及官吏之家，乞令淮南转运副使杨抗逐一开具元管船数，不以甚处执占，并日下发遣，以备使人回程及将来么远之用。若或隐匿，致诸色人告首，重作施行。」从之。 
闰二月十九日，判建康府江南东路安抚使张浚言：「本府界松江通计二百五十余里，紧要渡口止是七处，若措置巡捕，委可御捕。惟是打造舟船合用钱物，乞支降钱四万贯，仍乞以度牒并承信郎、迪功郎及助教告敕降下；其松江州郡，亦乞依此应副打造使用。」诏建康府支钱四万贯，镇江府支三万贯，江阴军、太平、池、江、鄂州、荆南府各支二万贯，并以空名迪功郎、承信郎、助教告敕、度牒折支，仍令建康府画样关报，逐处专委守臣与水军统制统领谙晓造船之人同共措置，限七月以前了毕。 
四月三日，诏：「淮南运司见行修整夺到虏人粮船，虑有底板疏漏，不堪 
      
修整，枉费工料。可尽数发赴两淛转运司交割，委官相视，重行修换，务要坚固，不 使用。」 
七月二十七日，孝宗皇帝已即位，未改元。江淮东西路宣抚使张浚言：「昨降空名告身、度牒下(松)[沿]江诸州军打造战船，令镇江府率先造成二十四艘，守臣赵公称委勤于职，及措置打造官水军副统制李琦监督有劳，乞与推赏。」诏赵公称减三年磨勘，李琦减二年。 
八月二十三日，诏：「海船人户，其间有出力自办，为国(忤)[扞]御之人，或许更戍而愿长役者，所属保明申奏，当议推恩。」 
孝宗隆兴二年五月二日，淮东宣谕使司言：「去年三月，都督府下明、温州各造平底海船十艘，咤明州言平底船不可入海，已获旨，准年例，藉民间海(海)船更互防拓。近都督府再令造船，每十只之费，公家支经总钱三万贯，兼材打采木兼材打采木：疑有误。，公私受弊。又令两淛漕司造江船百艘，所费尤甚。今相度，欲令逐州据已办船数取旨，未造数目更不打造。」从之。 
干道元年二月二十三日，两淛运判姜诜言：「北使及接伴一行舟船，合用三十五艘，平江府报，差岸嵩、灯笼、牵挽计一千八百二十六人，虑人数稍多。欲将平江府所计人数为准，除牵挽一百人仍旧差军兵仓脚外，于合用灯笼、岸蒿人数，量损百人，通实用一千七百二十六人，其余沿流州府，亦乞依此裁损。」从之。 
八月二十五日，江西运判朱商卿、史正志言：「赣、吉州船场，每岁额管造船五百艘，近岁所 
      
造粮船殊极简蔑，皆造船官吏通为奸弊。本司相去地远，难以谷察。欲乞将赣、吉两州船官见今四员，于内各省罢一员。所存留一员，自今止差文臣兼。赣州造船，多阻于滩碛，今乞移赣州一所就隆兴府制场打造，本司朝夕可以谷察。仍乞降旨，自今两船场监官到罢，并就本司批书，庶几专以可以督责。」从之。 
二年二月十六日，镇江府驻札御前诸军都统制郭振言：「乞差交替海船篙梢等。」辅臣洪适等请以(州明)[明州]未立功、无名目二百人前往镇江管船，庶几免差替为便。上善之，令优给盘费遣发。 
六月二十四日，上问辅臣：福建、广南尽给两军修之。 
九月二十一日，殿前司言：「于本军差择官兵二千人，募海船二十六艘，差左翼军统领李彦椿部率，于江阴军岸次系泊，弹压海贼。其船元系自泉州(遣发)[发遣]，未给路券，乞令江阴军依昨江上人船例，给钱米券历，应副食用。」从之。 
三年八月五日，权尚书工部侍郎薛良朋论防江，乞(夺)[集]沿江民夫踏驾车船，预行分拨。上以边事不兴，恐徒烦(优)[扰]，不许，止下建康、镇江守臣密措置，候有缓急乃集。 
十二月十八日，御前武锋军统制兼知高邮军陈敏言：「窃见两淮州军界经残破，今流移散徙之民方渐归业，全赖客旅与居民(傅)[博]易，用苏民力。欲乞详酌，许令客旅舟船，不以大小通放，依旧往来，但乞(丽)[严]敕沿淮官司禁止舟船，不得渡淮。从[之]，仍诏舟船往来，令高 
      
邮军给引立限，回日依旧赴本军缴引照验。 
四年三月十日，知建康府充江南东路安抚使兼沿江水军制置使史正志言：「乞将所桩见钱十万贯，收系制置司水军赤历，择买良材。所产毓州军就建康置场毓：疑误。，增造一车十二浆四百料战船，相兼使用。」从之。 
