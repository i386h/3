<!-- { "loadSidebar": true } -->
二十二日，诏：「诸州解送举人内黜落多处，仰转运司选差官覆试，取艺业优长者送礼部，以二月一日为限。诸科曾至御试，内河北、陕西曾至南省终场，并别路州军两曾南省终场下第者，亦与免解。」帝以诸州府发解官惧以累己，去人稍多，未副搜罗之意，故有是诏。 
《文献通考》：容斋洪氏《随笔》曰：天禧三年，京西转运使胡则言：滑州进士王世质等诉本州岛黜落，即取元试卷付许州通判崔立看详。立以为世质等所试不至纰缪，已牒滑州依例解发。诏转运司具析不先奏裁、直令解发缘由以闻，其试卷仰本州岛缴进。世质等仍未得解发。及取到试卷，诏贡院定夺，乃言词理低次，不合充荐，复黜之，而劾胡则、崔立之罪。盖是时贡举条制犹未坚定，故有彼黜而来诉其枉者。至于省试亦然。如蔡齐之类，由此登第。后来无此风矣。 
八年四月六日，诏：「自今诸路发解官，本处阙进士出身者，令转运司于部内选邻州官充，不得以举人并就他郡试。」先是，怀、卫、滨等州以部内官少进士登科者，乃聚数州进士并试之，因降条约。 
闰六月一日，诏：「应诸道州府准大中祥符七年十月二十二日 ，命(载)考试进士、诸科续解发到京赴省试不及者，将来特免取解。先因事殿举及永不得入科场，衙前编管不曾被刑者，并特许将来依例取解。」从之。
 选举 宋会要辑稿 选举一五 发解 
     
宋会要辑稿 选举一五

发解
真宗天禧元年正月十一日，南郊赦书：「开封府国子监曾经省试陪位举 
     
人，将来科场，特与免取文解。」 
六月五日，诏以西京奉安祖容圣，河南府旧举人特免将来文解。 
二年十月三日，开封府发解官任布等上言，望依南省例誊录进士试卷，及前一日先进诗、赋、论题目，御笔点定。诏题目依奏进入，余不许。 
十一月二十九日，命翰林学士钱惟演、盛度、枢密直学士王晓、龙图阁待制李虚己、李行简于秘阁再考定开封府得解举人试卷，令秘阁校理王准封弥，定为三等，具名以闻。 
十二月二日，惟演等再考定试卷以闻。诏从上依定百五十人与解。 
五日，命翰林学士承旨晁迥、知制诰陈尧咨于秘阁再考校国子监解过及落进士文卷。八日，迥等再考定试卷以闻。诏国子监从上解二十人，太常寺六人。 
三年正月六日，京西转运使胡则言：「得滑州进士杨世质、圭质状，诉本州岛黜落。当司取元试卷付许州通判崔立看详，得逐人所试不至纰缪，已牒滑州依例发解。」诏转运司具(柝)[析]不先奏裁、直令发解缘由以闻，其逐人试卷，仰本州岛缴进，世质等未得发解上京。及滑州取到试卷，诏贡院定夺，且言词理低次，不合充荐。诏落世质等，而劾京西转运使胡则、韩庶洎崔立之罪。 
四年正月十八日，诏曰：「诸州进士、诸科举人，久在科场，未阶禄仕，颇多淹滞，特示搜扬。宜令三京、诸州取三举已上，曾经御试，委是土著，无愆犯者，量试艺业，简其人材笔札，保明解送，当议考 
     
试所业，量材于班行录用。开封府进士八人、诸科十二人，河南府、国子监并进士四人、诸科六人，应天府进士三人、诸科四人，节镇进士三人、诸科三人，防(国)[团]军事州进士一人、诸科二人，军监进士或诸科一人。如诸科中经御试者数多，许于五举已上南省终场下第人内拣充，即不得(已)[以]寄贯、犯刑人预数。其川广、福建、江浙、荆湖自来诸科全少，止进进士，节镇二人，防团军事州、军监一人。仍限七月终到阙。」初，工部郎中滕涉言：「天下举人老于场屋者，望委逐州长吏察其有履行者，送京师量材录用。」帝因命宰相具条目以闻，而有是命。 
三月十八日，诏诸州军所取曾经御试进士如不满数，以五举者充。 
二十八日，翰林学士承旨晁迥等言：「准诏以开〔封〕府举人稍多，屡致词讼，令议定条制。窃详诸州举人多以身有服制，本贯难于取解，遂奔凑京毂，寓籍充赋。有司但考材艺解送，本府土著登名甚少，交构喧竞，亦由于此。欲请自今举人有期周尊长服者，依旧制不得取解，余服悉听寄应。举人寔无户籍者，许召命官保任，于本府户籍人数外，别定分数荐送。」诏从之，仍令于大中祥符七年寄贯人数中定额，许召有出身京朝官充保，所保不过三人。考试合格，别立项申解。保举后本人有伪冒、曾犯刑宪，保官当行朝典。开封府具到大中祥符七年寄应请解额进士四百四十四人、诸科三十二人，续诏解 
     
进士十之三、诸科十之五。 
二十九日，诏曰：「朕详延俊造，匪间迩遐。顷因岁贡之差，粗立计偕之限。如闻番禺之域，巴庸之乡，隶学益增，举送为局。务求艺寔，庶广搜扬。自今川峡、广南诸州，依前定条制解合格举人外，更有艺业可取者，并许解发。」后天圣七年六月七〔日〕，诏川峡四路于解发额外，各添人数，益州添四人，梓州添二人，余不及三人者并添为三人。 
四月九日，诏诸州尝经御试下第进士，不限举数，并令转运使司检勘解发。 
仁宗天圣元年闰九月二十二日，诏开封府：「应未有保官举人，特与展限十日。诏京朝官不以有无出身人充保。应旧举人等除该免解外，特许将见取解人依元额分数解发。」 
二十五日，侍御史高弁等言：「奉敕差考试秋赋举人，欲乞特许依旧额解发五分人数，及将无户籍召到保官进士各解分数，(兖)[衮]同考试。」从之。 
十月十二日，国子监言：「欲乞今来取解进士，除元额外，量添数十人，以为定额。诸科免解人外，依旧数解发。」诏进士将添二十人，余依旧。 
十一月十一日，中书门下言开封府、国子监得解进士二十八人，所试到策论卷子，诏送秘阁，仰张永和等封弥卷首，送翰林学士晏殊等覆考，具有无失粘落韵及重迭用韵不合格式，开坐人数，并卷子进呈。翌日，殊言：「窃闻差中使勾书吏写进状举人文卷施行，其中小辈素无士行，递相鼓扇，侥求覆考。欲望 
     
令中书只差官取进状人卷子看验，特与戒励。」从之。
三年八月二十日，知益州薛田言：「本州岛解举人，依例支给驿券。三司牒于干系人吏处均摊入官。当州虽元无宣 支给，盖自张咏知州已来，每解发人，支与一去驿券。如依三司行下，又缘相承久例。」帝曰：「远方贡士，给券发遣，亦非过外。支用官物，何必填纳。」特令蠲放。 
十一月十六日，应天府言：「本府自建都以来，学徒益多，望于合解发举人额外，量添人数。」诏特添三人。 
四年五月二十四日，诏曰：「命乡论秀，举孝兴廉，虽沿革之异宜，寔行能之兼取。如闻举送之士操履罕修，黜于有司，则纷然起谤，升于科选，又多以败官。由习尚于浮虚，宜特行于敦戒。自今诸州解发举人，并须考访履行，或有乖僻彰暴，虽所试可取，不得一例解送。使瑕瑜不掩，善慝自分。有玷精求，必加常宪。」 
二十二日天头原批：「此条移『二十五日』前。」按：当乙于「五月二十四」条前。，诏应诸道州府军监贡举人等，内进士曾寔应三举、诸科寔应五举已下者，特免取解外，余依条 考试举送。将来贡举，〔礼〕部必慎柬求天头原批：「『柬』，疑『旁』。。俟较艺以奏名，当临轩而亲试。苟程材之失实，固明罚以期行。诞告多方，咸知朕意。」帝自纂御以来，方居谅闇。礼闱取士，止命有司将复临轩之试，故颁是诏。(入)[又]以其累举不第，困于场屋者，特免秋赋。诏下之日，寒素之士无〔不〕忻戴。 
闰五月二十六日，翰林院〔学〕士宋绶等言：「准诏详定贡举未便事件。切详条制，科场之时，本州岛府更有 
     
特恩免解应举人，即除免解人外，其取解举人，并于元 五分只解三分，次举即依元 分数。参详今来只是进士三举、诸科五举已上方得免解。如只解三分，恐有亏抑。欲乞合该解人外，其取解举人并许于元 五分内解发四分。其四川、广南有免解人处，即以今来参定薛田等起请分数为额。」诏礼部贡院依奏施行。 
八月十九日，诏：「解发举人，窃虑妄有保委寄贯户名，宜令开封府下司录司及诸县，并依前后条贯施行，更不得妄保寄户名。如有违犯，重行断遣。将来秋赋，限至九月终试毕。」 
九月二日，国子监言：「天圣元年新旧进士百九十八人，除免解外，添二十人。今年人数稍多，乞依例特与添人。」从之。 
十月十二日，中书门下言：「应三京、诸道州府军监进士、诸科举人，除已发解免解外，有诸科曾经终场，进士曾经御试，今来不该解荐者，并乞特许将来赴省试。余不得妄有陈述、收接文状。如违，必行严断。」从之。 
七年八月八日，诏：「国子监发解举人，今后进士以五十人为定式，余如旧。」 
九日，中书门下言：「举人告论主司不公事件，虽有条贯，略无畏避。欲请自今如知举发解官有不公事，并须单名告论。」诏开封府揭榜晓谕，仍只须诣鼓院投进，不得诣检院。 
十日，上封者言：「京府秋试进士不下一二千人，旧制先引诸科三场，方试进士。缘五科三场以前人数尚多，每场分为五甲，计已 
     
半月。即进士卷子尚未考校，及诸科四场以后，方并考进士试卷。缘五科甲次已少，不十数日便是终场，恐乖精详，有误去留，兴起争讼。今请进士才引保讫，如千人已上，分为二甲，每甲先试诗赋，次引诸科两场。若诗赋犯不考试，便先次驳落，更不引试。其试论策，亦逐场驳落。缘南省进士直至入策，方理一举。今既逐场驳落，望勘会如不是纰缪，并许理举。」诏分甲先试，委自主司相度，余如所请。 
十月六日，知许州钱惟演言：「本州岛准条解进士三十一人、诸科百六人。今试到进士三十一人、诸科八人外，进士王寅等十五人辞理可采，欲试诸科额三十人，添进士额十五人，自今为定。」诏与寅等数中选八人，委合格者解发，余不行。 
