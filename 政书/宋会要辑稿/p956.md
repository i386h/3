<!-- { "loadSidebar": true } -->
宋会要辑稿 兵二七

备边
太宗太平兴国三年二月，诏沿边诸郡关防守吏谨视蕃商，无许阑出铜钱。敢故纵者，自五百至五千，令有司差定其罪，着于甲令。有能告者，第赏之。 
四年九月五日，诏忻、岚、宪州缘边诸寨，不得纵军士入蕃界打劫，以致引惹贼众。如入界打劫，即于要路截掩杀「截」上疑脱一「栏」字。。若须酬杀者酬杀：原作「雠赛」，据《长编》卷二○改。，非有宣命，无得出境。 
七年十月，诏：「应沿边州军县镇等：尔来金革甫宁，创痍渐复，百姓等各思安堵，勉务力田，不得阑出边关，侵挠帐族及掠夺畜产，搔动边陲。宜令所在州县严加侦逻，违者重论其罪。生口羊马等，并送于塞外。」 
八年二月，诏「应有蕃部将带人口入蕃界者，宜令所经历及次边州县军镇，常切验认收捉，不得放去。如有将人口货卖与蕃人，及勾该居停住，并依格律处死。验认到人口，便仰根问来处，牒送所属州府，付本家。仍令逐处粉壁晓示。」 
雍熙四年二月，诏曰：「深州管内乡村人户等：分野罹灾，寇戎为患，乡州(柔)[蹂]践，生聚流移。朕深切痛伤，遂令改贯，别于津要重建州城。其静安军令改移为深州，已选差知州、通判、职官等往彼，务令惠养生民，抚安黎庶。并限别 处分，自契丹入界，惊移人户等，限敕命到，并 
     
令各归农业。其二税并缘纳物色，悉与蠲放，一准正月德音施行。逐处官吏侯人户归业，常加安抚，不得辄有搔扰。」五月，诏：「访闻河北、河东沿边州军城寨多放斛入北界，累降诏旨断绝。其两地供输人户，止许籴上二供家食用上：疑误。。」今知沿边及两地供输人户，托此为名，夹带将过来偷买斛斗将去，其沿边地分巡检守把人员并知州军、通判、监押、寨主等，亦不严切巡辖，觉察断绝，是致透纳及造粮食过去。今再下沿边州军管属地分坊郭乡村诸色入户，如敢辄将斛一升一合及造作粮食过入北界，及北界人户过来偷买，不计多少，并须用心收捉，赴所属州府勘罪结案，处斩讫奏。若巡检守把人员不切收捉，许四邻并诸色人陈告。应经历地分县镇城寨巡检人员等，并当极断。其巡检、使臣、知州军、都监、监押等，别降宣命施行。如或容纵，亦许人逐处陈告。其知情通容放过，即并与所犯人同罪。如四邻人不切觉察，致有违犯，亦当决配。告事人于逐处官库支钱百千充赏。其断绝香药、茶货入北界，亦准此。」 
，衋然伤怀。近者巳许边疆互相贸易，自今沿边戍兵毋得辄恣侵掠，务令安静，称朕意焉」。先是，国家累行吊伐，千里馈粮，民力疲乏。至是，太宗颇有厌兵之意，故有是诏。 端拱元年四月，诏曰：「朕凝命上穹，居尊中土，唯思禁暴，岂欲进兵。至如幽蓟之民，皆吾赤子，每闻交 
二年正月， 
     
诏：「兴置方田，命八作使宝神兴等往北面兴功。东壁即令知定州张永得，西壁即令知(刑)[邢]州米信，各兼方田都总管，仍以七人兵官隶属干其事。」 
二月，帝与近臣议方田为战守之备，内出手诏谕边将曰：「夫料敌之强弱，古以为难，前岁之举，盖救民涂炭。蠢兹凶羯，敢肆凭陵，蹂践我士民，攻略我城寨。朕今考必胜之策，画必当之计，将以保民安边，略举大意。且(戒)[戎]人胜则深入而不相避，败则逃窜而不相救，固不可力战也。又皆骑兵，利于平陆，驰逐往来，难于羁制，固不可追奔也。若(乘)[弃]小城就大镇，但屯于镇、定、瀛、莫之间，其雄、霸缘边城堡，必苦于寇略，固不可分兵也。惩艾之谋，在于设险。若乃决大河、筑长城，又徒自示弱，为后世笑。朕今立法，令沿边作方田，分颁条制，量地里之远近，列置寨栅，此可以限其戎马而大利我之步兵也。虽使彼众百万，亦无所施其勇。自春至秋，其功告毕，(特)[持]重养锐，挫彼奸黠。如此，则复幽蓟、灭林胡有日矣。」 
淳化二年六月，诏：「西路诸州山川路口镇寨，不得放过贩卖人口入蕃，及指挥汉户不得停泊。如有故违，官中察探得知，或被人陈告，勘鞠不虚，所犯人当行严断。」 
七月，原州言与使臣及转运使司共收赎到蕃人所买男女数目。先是，边境人户饥荒，多卖男女与蕃中部落。帝 
     
闻其事，颇甚悯恻，特遣使臣与转运使同以物货收赎，各给还父毋。 
至道三年三月，内侍杨守斌自府州画地图来上，帝阅视久之。先是，西北边径路必宿重兵以备之，至是，折御卿大破虏众。帝讶契丹从何而至，驰使问其故，乃虏由山峡间细径而入。意以御卿出巡，谋入剽略。御卿谍知，先遣内属戎人邀其归路，因疾击之。虏败走，尘起，迷失本路，人马坠崖谷，死者相枕籍，不知其数，戎帅韩德威仅以身免。因图其地形山川以按视焉。七月，以盐铁副使宋太初充陕府西路诸州水陆计度都转运使，代转运使郑文宝。李继迁阻命河西，崛强沙塞，唯灵武一郡控压西陲。继迁啸引叛亡，数谋侵犯。文宝上言于灵州南界积石岭建清远军。积石当瀚海中，乃不毛之地，无泉水薪蒸。自庆州抵灵州千余里，既不足为控扼应接之所，城垒既就，聚兵屯戍，供(领)[馈]飞挽，民力尤困。自同、华抵环庆军，粟一用钱七百。就本处买粟一围，计重银一两，仍大改青白盐法，不便于民，或起为敓攘，或转死沟壑者，不可胜计。御史中丞李昌龄切言其事，遂诏以太初代文宝。又命内殿崇班、阁门祇侯冯讷与太初乘传赴陕西，相度减省转般粮草，擘画青白盐法及诸不便于民，悉具利害以闻。帝宣谕讷等云：(云)「陕西转运卢之翰与文宝见同职任，文宝制置乖当，流毒一方；之翰缄默顺从，岂 谋王事之意。」因令讷就 
     
鞠之。 
三年七月四日三年：原作「二年」，据《长编》卷四二改。按至道三年三月太宗崩，真宗即位，此已是真宗事。，帝语宰臣等曰：「朕欲观边防郡县山川形胜之势，可择其使以往。」乃选左藏库使杨允恭、崇仪副使窦神宝、合门祗侯李允则将命西行。九月，允恭等复命，以山川郡县地形缋图来上。帝御滋福殿，召辅臣，以图示之。历指山川堡壁曰：「朕已令屯兵于内地州郡，而简其闲冗，冀以省费而息关辅之民也。」 
真宗咸平三年六月，诏曰：「天宇所临，是惟王土，虽或沦于异俗，人隔皇化，顾念赤子，孰非吾民 如闻边隅，颇纵惊扰，殊爽绥怀之义，宁忘轸恻之心!自今沿边百姓不得辄入北界劫掠，违者仰在在捕系，具狱以闻。」 
、竹竿形、阎翁栅凡六路通契丹。今虏方侵轶，宜多为之备。」即遣殿直曹显按从式所陈六路北出，皆虏至之灵丘。其一：独车形， 、北倍 十月，文思使名张从式言：「五台山西至瓶形寨有独车形、冉家庄、南倍(谷)[去]瓶形东(路)[南]至查路处五里，查路至灵丘九十里，凡 谷，去瓶形东南十八里。由倍 至查路处五里，查路至灵丘一百一十里，凡一百四十里。其四：北倍 谷，去瓶形东南二十五里。由倍 三十里。由独车形至查路处五里，查路至灵丘百二十里，凡一百五十五里。其二：冉家庄，去瓶形东南六十二里。由瓶形至石门铺十五里，石门至查路处七里，查路至冉家庄四十里。庄已在虏中，自庄至罗家平十里，罗家平至灵丘五十五里，凡一百三十七里。其三：南倍 
     
路相通。 一百十三里。其五：竹竿形路，去瓶形东北五十里，与虏远探寨路相通。其六：阎翁栅路，去瓶形东南二百里，在虏界中，与北倍(比)[此]从式所言六路。显又别言三路：其一：自瓶形南入番家铺八里，由铺至查路处七里，查路至罗家平十五里，罗家平至灵丘五十里，凡八十五里。其二：自瓶形东南入法直(各)[谷]二十里，由法直至查路处七里，查路至灵丘一百里，凡一百二十七里。其三：自瓶形正南入麻窟谷四十里，由麻窟至查路处十里，查路至灵丘一百三十里，凡一百八十里，而麻窟沿小水复可通镇、定，凡一百八十里。总九路，以为可备。显使还，悉图上之。十二月，诏河北、河东沿边州军城寨，自今军民斩获虏首级，支钱五千，生擒一人，赐十千；其获马堪带甲者纳官，每匹支绢二十匹，不堪者给还之。」 
四年十二月，陕西转运使刘综言：「镇戎军本古原州，前代边防决守之地。其川原广衍，地土沃饶。请兴屯田，且取田五百顷，差下军人二千，置牛八百头，立屯耕种。于军城近北至木峡口及军城前后各置一堡寨，约地土分种田兵士，将牛具就寨居泊，使充镇戍，固不失且耕且战之理。兼彼处要害，若不置寨屯兵，久必难守。」从之。 
五年正月，陕西转运使刘(琮)[综]等言：「窃闻迁贼、蕃部于赤沙并托路各置会货易，深虑属朝廷蕃部被虏(问)[间]此句《长编》卷五一作「深虑诱熟户叛涣」。，别致奔冲，乞下总管侦候掩煞。」帝曰：「边界货易往来，若未 
     
条约，便行杀戮，不便。可令明谕缘边人户，今后不得入贼界置会，尚有违犯，即可严行。」二月，西路总管司言，准宣，相度陕府西转运司乞于泾原、环庆州路骑兵内那一半往河北，换步兵防捍。帝曰：「朕累询问西头沿边山川形胜，皆云山谷高下，非骑兵之地。惟泾原州及镇戎军川谷稍宽，此外并可添步军、减骑卒。此可施行。」 
三月十二日，西面总管司言贼迁陷灵州，以侍卫马步军都虞候王超为永兴军驻泊都总管，冀州团练使石普副之；徙永兴军驻泊钤辖康继英为干州驻泊钤辖，与西面缘边迭为应援；入内副都知秦翰为环庆、泾原两路钤辖，与王汉忠、李允正同其事，备贼兵之侵轶也。 
四月，帝谓宰相曰：「太宗朝，翰林天文官孙士龙尝请于北边置方田，及令民田疏沟塍，可以隔碍胡马。当时为众议所沮。近有殿直牛睿者亦言其事。」吕蒙正等对曰：「此议当时亦以为便，寻命方田使副。而中外咸以为动众劳费，恐无所利，而武臣辈亦耻于营葺，遂罢之。」帝曰：「今若行之，或有所济。宜令有司经度之。」 
七月，石隰路总管言：「本路沿河至蕃界皆山险，请以步卒代厅子军六指挥」。帝以此军并绥、夏之民，石州近贼非便，命徙于磁、相州。 
九月，诏：「比闻边廷每至夜出兵，伏截险要，翌日益兵，检校蕃贼出入道路，谓之搜恶，可以预备不虞。令陕西诸路通行之。」 
十一月，北面沿边诸州上言戎骑悉以 
     
散去。帝曰：「虏境无故聚众，盖以朝廷郊祀，动摇边境耳。」宰臣等曰；「严禋前，陛下不令催发押阵使臣，果如圣断。」 
