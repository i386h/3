<!-- { "loadSidebar": true } -->
十四日，诏少傅、枢密使、都督江淮东西路建康镇江府江阴军江池州屯驻军马、兼都督荆襄军马张浚，特降授特进，依前枢密使、江淮东西路宣抚、节制建康镇江府江阴军江池州屯驻军马。左朝散大夫、试尚书礼部侍郎、充江淮都督府参赞军事陈俊卿，左朝议大夫、充敷文阁待制、都督府参赞军事唐文若，各特降两官，改差充江淮宣抚使司参赞军事。左朝散郎、尚书户部员外郎、充江淮都督府参议官冯方，左参议郎参议郎：按宋阶官无此名，疑为「承议郎」或「奉议郎」之误。、直秘阁、充江淮都督府参议官查钥，各特降两官，改差充江淮宣抚使司参议官。招抚司机宜尹机特勒停。武安军承宣使、主管建康府驻札御前诸军都统制职事、淮南京畿京东河北路招讨副使邵宏渊，特降授武功大夫，依旧职任。皆以符离用师失律故也。 
二十日，诏太尉、宁国军节度使李显忠可责授 
     
清远军节度副使，筠州安置。寻责授果州团练副使，潭州安置。以符离用师，首先奔溃故也。 
二十六日，诏尹机送郴州编管。以宣抚使张浚奏其用意怀私，措置乖谬，大失士心，以致离散，故有是命。 
七月六日，诏建康府统制官、忠翊郎周宏特追五官，除名勒停，送琼州编管。殿前司统制官武德大夫左士渊降五官。正侍大夫、和州防御使张训通，武德大夫韦宝，马军司统制官起复武功大夫张师颜，左武大夫、果州团练使秦佑，武功大夫刘正宝，池州统制官拱卫大夫、果州团练使荔泽，建康府统制官武义大夫张渊，各降四官。殿前司统领官武德郎李彦孚，武功大夫王伦，武德郎董安，马军司统制官起复武功大夫、惠州刺史范旺，池州统领官起复武节郎赵思忠，武德郎樊琪，武经郎冯晟，建康府统领官武功大夫杨宣，武功大夫王节，武经大夫范卞，武功大夫、和州防御使孙善，武功大夫李赛，武功大夫、贵州刺史李平，各特降三官。并罢见任，本军自 。其范卞韶州、王节静江府，并除名、勒停、编管。敦武郎、充都统节制军马司点检文字王进追五官，勒停。进义校尉、队将俞超追三官，勒停。敦武郎、亲随马军将(言)[官]甄宏追三官，勒停。王进道州、俞超邵州、甄宏郴州，并编管。皆以符离用师，首先奔溃，从宣抚使张浚所奏也。 
十九日，诏直徽猷阁、新除江东运判锺世明落职放罢。以言者论其 
     
怀奸 私、临事求免故也。 
八月三日，诏新除枢密院编修官李珂放罢。以臣僚论其本无学术，专务奔走权门故也。 
十一日，诏左朝请大夫、直显谟阁林安宅，右朝请郎、新除直秘阁任尽言并罢宫祠任：原作「仕」，据《于湖集》卷一九《任尽言除直秘阁江淮都督府参议官制》改。，内尽言除职指挥更不施行。以殿中侍御史周操论安宅被旨差知太平州，尽言知镇江府，二人以防秋在近，诡避不行，各求宫观，遂其所欲，致烦朝廷旋择守臣，故有是命。 
十二日，诏司农少卿杨倓依旧直显谟阁，主管洪州玉隆观，任便居住。以右正言陈良翰论其负倾邪之资，恣贪冒之欲，平时过恶，不可缕数，故有是命。 
二十五日，诏新知宣州葛立方、新知婺州丁娄明、新知兴国军向瀫并罢新任，依旧宫观。皆以臣僚论列故也。 
二十七日，诏左朝请郎、前知藤州廖颙降两官放罢。坐凶贼王宣啸聚，不能扞御，预先乘舟逃逸，致贼众入城，焚烧公私舍宇，故有是命。 
九月二十五日，诏工部侍郎、权给事中陈之渊与外任。以臣僚论其遇事不明故也。 
十月六日，诏知静江府余良弼放罢。以右正言陈良翰论其庸懦不职，坐视凶贼王宣等啸聚，不能措置招捕，故有是命。 
十一月五日，诏庆远军节度使成闵可降授安德军承宣使，依前提举台州崇道观，婺州居住。坐前在镇江盗用官钱，赃污狼籍，法寺鞠勘得实，故有是命。 
九日，诏右宣教郎卢仲贤可特降授右承奉郎，除名勒停， 
     
枷项送郴州编管。坐将命失指故也。 
十二日，诏敷文阁待制、知广州李如岗放罢。以言者论列故也。 
二年正月十一日，诏大理卿李洪、知常州郭契敷并放罢。皆以言者论列故也。 
二十一日，诏修武郎、合门祗候、权东南第十一副将李宏特追三官勒停。坐统押摧锋军讨捕凶贼王宣，轻敌寡谋，反为贼执，仅能脱身而归，为广西帅、宪所劾，故有是命。 
二月六日，诏江西转运副使魏安行放罢，今后不得与监司差遣。以臣僚言其诞谩有素，贪欲无耻故也。 
三月六日，诏右朝请郎致仕张祁复直秘阁指挥更不施行。以臣僚论其兄邵久留虏庭，逮归而妻已物故，邵每对宾客备言不弟之状，冤度支员外郎韩元吉放罢。以淮西宣谕使王之望劾其向为宣谕司参议官，招权妄作故也。 
七月二日，诏广东提刑周楙放罢，今后不得与监司差遣。以殿中侍御史尹穑论其凭恃使权，肆为汗墨，尝献羡余十五万贯，指挥既下，全未及数，旋行 刷诸州赃罚钱，荷项囚禁者填满于狱，故有是命。 
十四日，诏新淮东提举盐事俞召虎与宫观，自今后不得与监司、郡守差遣。寻有旨特勒停，送袁州羁管。先是，淮东宣谕使钱端礼劾其顷知秀州，妄支官钱，侵盗入己，于是罢新任，与宫观。已而召虎进状自辩，复为言者论列，遂特勒停，送袁州羁管。 
十九日，诏左中奉大夫、直敷文阁陈汉落职，罢宫观， 
     
今后永不得与监司、郡守差遣。以左谏议大夫王之望论列故也。 
二十七日，诏端明殿学士、左中大夫、提举江州太平兴国宫洪遵可落端明殿学士。手诏：「朕将用遵，先以五事为戒，遵既亲书应诏，故擢枢庭。历年以来，未尝以公任责，徒为患失，且遂身谋。」故有是命。 
八月七日，诏知兴化军刘韫放罢。以言者论列故也。 
十三日，诏提举淮南东路常平茶盐公事陈扃放罢。以右正言晁公武论其顷知信州为政酷虐故也。 
十五日，诏淮西运判刘敏士放罢。以右谏议大夫王之望论其昏谬故也。 
二十三日，诏新知泉州徐度罢新任。以臣僚论列故也。 
九月七日，诏改添差通判隆兴府韩玉特勒停，送柳州羁管。以言者论其公肆慢言，无所忌惮，被命之后，不肯之任，徘徊江上，意若不满，故有是命。 
十月三日，诏右朝请大夫冯荣叔罢主管台州崇道观。以侍御史尹穑论其顷尝典郡，赃污不法，攘夺民田故也。 
四日，左朝奉郎、敷文阁待制、知建康府张孝祥落职放罢。以侍御史尹穑论其出入张浚、汤思退之门，反复不靖故也。 
七日，诏武德郎、左军统领、权知秦州、统制沿边忠义军马张舜忠追十五官，籍没家产，勒令前去军前自 。坐与北方伪官姜挺、范彦通等通书，从经略使吴拱所劾故也。 
十一月十三日，诏：「知盱眙军郭淑可特勒停，送静江府编管；知濠州孔福可削夺官职，白 
     
身自 。」皆坐虏骑渡淮，望风逃遁故也。 
二十六日，诏大理评事张镃放罢，少卿谢如圭展二年磨勘。坐定断唐三四案前后异同故也。 
同日，诏知临安府黄仁荣放罢。坐盗贼累限不获故也。 
二十八日，诏：「安庆军节度使、捧日天武四厢都指挥使、镇江府驻札御前诸军都统制、兼淮南东路招抚使、节制本路军马刘宝可落节钺，特授武泰军承宣使，依前职。保平军节度使、龙神卫四厢都指挥使、建康府驻札御前诸军统制、兼淮南西路招抚使、节制本路军马王彦可落龙神卫四厢都指挥使。」三省、枢密院言：「两淮守备专任刘宝、王彦，累降御笔，非不丁〔宁〕。宝乃以会兵为名，辄弃楚州；彦以保守江面为辞，擅离昭关，为退避之计。」故有是命。 
闰十一月五日，诏知湖州郑作肃与宫观，已差下陈辉别与闲慢州郡。以右正言王违论作肃治郡无状，辉近日尹京，多行怪政，传笑四方，故有是命。 
二十八日，诏右朝请大夫、直秘阁、提举淮东路常平茶盐公事向工可特降两官。以工汋乘军事之际，托出巡为名，擅离置司所月余故也。 
十二月二日，诏安远军承宣使、捧日天武四厢都指挥使、阶文龙州经略使、兼知阶州军州事吴拱，可降授郢州防御使。坐虏骑侵犯，怯懦不前，从招讨使吴璘所劾也。 
十二日，诏大理正巩衍、新授诸王宫大小学教授鲍同并放罢。以殿中侍御史唐尧封论列故也。 
      
干道元年正月七日，诏知庐州韩琎勒停，送贺州编管。以虏兵未至，琎先遁逃故也。 
二十二日，诏知绍兴府徐嘉、知会稽县钱宥、知山阴县时康祖并放罢。皆以坐视饥民死亡，全无措置故也。 
二十三日，诏主管成都府利州等路茶事、兼权提举秦司茶事买马监牧公事续觱可放罢。坐马政不修故也。 
二十四日，诏降授武泰军承宣使、捧日天武四厢都指挥使刘宝可责授果州团练副使，琼州安置。坐虏骑渡淮，望风逃遁故也。 
三月四日，诏权户部侍郎朱夏卿放罢。以殿中侍御史章服论其交结贵近，踪迹诡秘故也。 
二十日，诏右中大夫、右文殿修撰、前知扬州向子固特降三官，落职，罢宫祠。坐侵盗官钱，赃累万，法寺鞠勘得实，故有是命。 
二十四日，诏〔知〕广德军朱友闻、新知徽州俞毕并放罢。皆以殿中侍御史章服论列故也。 
四月八日，诏右奉直大夫、利州路转运判官张泽特降两官放罢。坐奏事失实故也。 
十八日，诏新江东路转运副使赵涣放罢。以殿中侍御史章服论其贪婪无厌，凡三任监司，三遭论列故也。 
五月一日，诏修武郎、知万安军陈珍放罢，今后勿与堂除差遣。以言者论：「其本泉南舟师，应募防拓，补下班祗应。既而以货赂干托，累官至大使臣，今递除军垒，中外骇笑，谓自来无以梢工守土者。乞亟赐寝罢。」故有是命。 
八日，诏武经大夫、东南第十一副将宋 
      
迪特勒停，送摧锋军自劾。以广东经略安抚司言，遣迪捕贼，迁延不行故也。 
十二日，诏大理寺丞江璆放罢。以右正言程叔达论列故也。 
同日，诏太常丞李处全放罢，宗正寺主簿荆尹与宫祠。以右正言程叔达论：「处全丑秽之迹，为缙绅士夫之所耻笑；尹未历考任，偶因召对改秩，遽除宗簿，太为超躐。」故有是命。 
十八日，诏新浙东提举刘祖礼、新知赣州周石、新知南剑州潘莘并放罢。以殿中侍御史章服论祖礼、莘皆贪鄙，石媚事秦桧，叨居郎省，故有是命。 
