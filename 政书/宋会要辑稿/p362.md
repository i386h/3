<!-- { "loadSidebar": true } -->
宝元元年七月七日，以亲郊命宰臣张士逊为大礼使，资政殿大学士宋绶为礼仪使宋：原作「朱」，据《长编》卷一二二改。，御史中丞晏殊为仪仗使仪：原无，据前后文例补。，翰林学士丁度为卤簿使，权知开封府胥偃为桥道顿递使。 
庆历元年七月八日，以亲郊命宰臣吕夷简为大礼使，资政殿学士李若谷为礼仪使，权御史中丞柳植为仪仗使，翰林学士承旨丁度为卤簿使，龙图阁直学士、权知开封府贾昌朝为桥道顿递使。十一月，植病，以翰林学士王尧臣代。 
四年七月七日，以亲郊命宰臣章得象为大礼使，翰林学士承旨丁度为礼仪使，翰林学士宋祁为卤簿使，权御史中丞王拱辰为仪仗使，翰林学士、权知开封府吴育为桥道顿递使。 
七年七月六日，以亲郊命宰臣陈执中为大礼使，翰林学士杨察为礼仪使，彭乘为卤簿使，权御史中丞鱼周询为仪仗使，枢密直学士、权知开封府明镐为桥道顿递使。 
五年七月六日，以亲郊命宰臣庞籍为大礼使，翰林学士承旨王拱辰为礼仪使，翰林学士赵概为卤簿使，权御史中丞孙抃为仪仗使，端明殿学士、权知开封府杨察为桥道顿递使。闰七月，籍知郓州，以宰臣陈执中代。 
嘉佑元年五月二十八日，以恭 
      
谢天地，命宰臣文彦博为大礼使，刘沆为礼仪使，富弼为卤簿使，枢密使王德用为仪仗使，狄青为桥道顿递使。八月，青知陈州，以参知政事王尧臣代。 
英宗治平二年七月六日，以亲郊命宰臣韩琦为大礼使，翰林学士王珪为礼仪使，范镇为仪仗使，权御史中丞贾黯为卤簿使，端明殿学士、权知开封府韩绛为桥道顿递使。是月，易黯为仪仗使，镇为卤簿使。故事，南郊以御史中丞领仪仗，天圣二年误用中丞薛奎领卤簿，而又以翰林学士晏殊为仪仗使，至是用黯言而改之。八月，绛权三司使，以龙图阁学士、权知开封府沈遘代。黯知陈州，以翰林学士冯京代。 
神宗熙宁元年七月十八日，以亲郊命宰臣曾公亮为大礼使，翰林学士承旨王珪为礼仪使，翰林学士司马光为卤簿使光：原作「元」，据《宋史》卷三三六《司马光传》改。，权御史中丞滕甫为仪仗使，翰林学士、权知开封府吕公着为桥道顿递使。 
七年七月十一日，以亲郊命宰臣韩绛为大礼使，翰林学士元绛为礼仪使，翰林侍读学士陈绎为卤簿使，权御史中丞邓绾为仪仗使，天章阁待制、知开封府韩缜为桥道顿递使。八月，元绛权三司使，以右谏议大夫宋敏求代。 
十年七月五日，以亲郊命宰臣吴充为大礼使，枢密直学士陈襄为礼仪使，翰林学士许将为卤簿使，权御史中丞邓润甫为仪仗使，龙图阁直学士、权知开封府孙固为桥道顿递使。 
元丰六年七月十三日， 
      
以亲郊命宰臣王珪为大礼使，尚书礼部侍郎李常为礼仪使，御史中丞黄履为仪仗使，兵部侍郎许将为卤簿使，龙图阁直学士、权知开封府王存为桥道顿递使。 
哲宗元佑元年五月六日，以明堂复命辅臣为礼仪等使。故事，南郊以宰臣为大礼使，于有司并行札子，余四使止差从臣，并行关牒。至是，复以辅臣为礼仪等四使，诏应下有司文字并用札子。 
七年七月二十二日，以亲郊命宰臣吕大防为大礼使，礼部尚书胡宗愈为礼仪使，兵部尚书苏轼为卤簿使，御史中丞李之纯为仪仗使，宝文阁待制、权知开封府韩宗道为桥道顿递使。 
元符元年七月七日，以亲郊命宰臣章惇为大礼使，权礼部尚书蹇序辰为礼仪使，御史中丞安惇为仪仗使，兵部侍郎黄裳为卤簿使，宝文阁待制、权知开封府路昌衡为桥道顿递使。 
十七日，诏：「自今大礼，自礼仪使以下并命执政官。」乃命知枢密院事曾布为礼仪使，中书侍郎许将为仪仗使，尚书左丞蔡卞为卤簿使，尚书右丞黄履为桥道顿递使。 
徽宗建中靖国元年七月二十九日，以亲郊命宰臣韩忠彦为大礼使，曾布为礼仪使，知枢密院事蒋之奇为仪仗使蒋：原作「将」，据《宋史》卷二一二《宰辅表》三改。，门下侍郎李清臣为卤簿使，中书侍郎许将为桥道顿递使。十月八日，清臣知大名府，以将代，命尚书右丞陆佃为桥道顿递使。 
崇宁三年七月十四日，以亲郊命宰臣蔡京为大礼使，知枢密院事蔡卞为礼仪使，门下侍郎许将为仪仗使，中书侍郎 
      
赵挺之为卤簿使挺：原作「廷」，据《宋史》卷二一二《宰辅表》三改。，尚书右丞吴居厚为桥道顿递使。八月十二日，将知河南府，以挺之代，命居厚为卤簿使。 
大观四年七月十日，以冬祀圜坛，命宰臣何执中为大礼使，张商英为礼仪使，知枢密院事郑居中为卤簿使，尚书左丞刘正夫为仪仗使，同知枢密院事侯蒙为桥道顿递使。十月十四日，居中为太一宫使，以门下侍郎吴居厚代。 
政和三年七月六日，以冬祀圜坛，命太师、鲁国公蔡京为大礼使，少傅、太宰何执中为礼仪使，知枢密院事郑居中为仪仗使，门下侍郎余深为卤簿使，中书侍郎刘正夫为桥道顿递使。 
十二月八日，以明年夏祭方泽，命太师、鲁国公蔡京为大礼使，少师、太宰何执中为礼仪使，知枢密院事郑居中为仪仗使，门下侍郎余深为卤簿使，中书侍郎刘正夫为桥道顿递使。 
六年七月六日，以今年冬祀圜坛，明年夏祭方泽，命太师鲁国公蔡京为大礼使，少保、太宰郑居中为礼仪使，少宰刘正夫为仪仗使，知枢密院事邓洵武为卤簿使，门下侍郎余深为桥道顿递使。十二月二十六日，正夫授开府仪同三司，充安化军节度使致仕，命中书侍郎侯蒙代为夏祭方泽仪仗使。故事，南北郊、宗祀大礼前期半年，各降御札及命五使。至是冬、夏祭同一御札，五使亦同日命之。 
宣和元年七月九日，以太师、鲁国公蔡京为冬祀夏祭大礼使，少保、太宰兼门下侍郎余深 
      
为礼仪使，特进、少宰、兼中书侍郎王黼为仪仗使，少保、知枢密院事邓洵武为卤簿使，门下侍郎白时中为桥道顿递使。 
四年七月三日，诏今年冬日至祀天于圆坛，来年夏日至祭地于方泽，以少师、太宰、兼门下侍郎王黼为冬祀夏祭大礼使，少师、威武军节度使、领枢密院事郑居中为礼仪使，门下侍郎白时中为仪仗使，中书侍郎张邦昌为卤簿使，尚书左丞王安中为桥道顿递使。 
七年七月四日，诏今年冬日至礼祀天于圆坛，来年夏日至祭地于方泽，以特进、太宰、兼门下侍郎白时中为大礼使，起复银青光禄大夫、少宰、兼中书侍郎李邦彦为礼仪使，太保、领枢密院事蔡攸为仪仗使，中书侍郎张邦昌为卤簿使，尚书左丞赵野为桥道顿递使。 
高宗绍兴四年七月一日，礼部、太常寺言：「检会庆历七年礼院言：『郊祀国之重事，百司联职，仅取济集，若居丧被起之官悉不与事，则或有妨阙。但不以惨粗之容接于祭次，则亦可行。今后大祭祀，应有父母丧被起者，依旧不得入宗庙外，其郊坛所听权吉服行职事，唯不得入壝门，庶协礼意，亦不废官守。』诏可。今来大礼使差宰臣，如系被起官，欲依故事自领大礼使职事，唯不得入殿门。其行礼日，乞别差以次官通摄大礼使行礼。除奏请致斋自合立班外，其受誓戒立班及致斋，虽不合趁赴，又缘受誓戒、致斋、祀事，正隶大礼使所总，所有受誓戒 
      
日，本官自合入省，及前三日亦合宿省治事。」从之。先是，起复守尚书右仆射、同中书门下平章事朱胜非奏：「自去年四月丁母忧，至八月奉制书起复。窃见九月明堂大礼，宰执例差五使，臣见在服制，窃虑不合陪祠。」寻下礼部、大常寺讨论，故有是议。 
神宗熙宁十年三月二十二日此条上原有眉批云：「此条原粘在本卷第七十四前半页『政和三年』前。」，中书门下言：「检校每遇大礼，从中书先差官二员通管提点一行事务，依式施行。仍许抽人吏等五人。」诏人吏并减半，候降御札即差。 
光宗绍(兴)[熙]二年十月二十八日此条上原有眉批云：「此条原粘在本卷第七十六前半页『光宗绍熙二年十一月』前。」，诏令都大提举主管黄迈、甘昺躬亲监视涤濯祭器、果实，并要严洁。 
孝宗干道三年十月一日此条上原有眉批云：「此条原粘在本卷第七十五页之后半『五年』条上。」，诏：「郊祀祭器、果实，并用香水涤濯，令都大提举主管李绰、林肇躬亲监视，务要严洁。」
 礼 宋会要辑稿 礼二八 郊祀事务六 
      
郊祀事务六
      
玉津圜：南郊家事库在玉津园后，景德四年置，掌南郊家事，以本园官兼领。 
真宗大中祥六年九月，诏朝服法物每祗应礼毕服：原作「物」，据本书食货五二之一六改。，有损缺者，实时申报修饰。 
仁宗天圣七年十二月十七日，诏：「每遇大礼，诸军及行事官从人等官：原作「定」，据本书食货五二之一六改。，于朝服法物、内衣物、新衣库支借出法物借：原作「供」，据本书食货五二之一六改。、仪注衣服等，自今后礼毕日，诸军诸司职掌并太常乐部并限五日，余限十日送纳。如违限及损坏官物者，令本库检察。」 
八年八月，诏：「朝服法物、内衣物、新衣库，自今大礼，除诸司职掌系应奉祀事及仪仗内祗应人合请仪注衣服合：原作「令」，据本书食货五二之一六改。，其群臣从人、诸色人等，并不得支借衣服。如有违犯，合门、御史台觉察以闻。」 
嘉佑八年，诏玉津园南郊库，差监官、专知官知官：原作「管」，据本书食货五二之一七改补。、手分、库子，专一管勾专：原无，据本书食货五二之一七补。。 
神宗熙宁五年，诏玉津园南郊库，差本园使臣兼管勾，系将作监提辖。 
朝服法物库附太常寺，定德楼家事库附卫尉寺，南郊什物库附太常寺外，余无此门。
 礼 宋会要辑稿 礼二九 历代大行丧礼上 太祖 
     
宋会要辑稿 礼二九

历代大行丧礼上
太祖
【宋会要】
