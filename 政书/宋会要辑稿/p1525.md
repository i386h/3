<!-- { "loadSidebar": true } -->
八月十八日，利州蹑察使、知成州王彦言：「契勘本州岛逃移之民渐复归业，而保正、长等往往便行供进保甲，遂使已归者不能安迹，未归者不敢复归。欲望将归业人户下保甲，候起催税赋日许令进下。」从之。 
十一月十日，南郊赦：「勘会淮南归业人户，依已降指挥听免两科催科，一年外免三科，每功一年，各更免一科，至四科止。优恤已厚，尚恐归业人户未能毕力耕种，却致供输不前，可更与展免一年两料催科。」十九年赦同此制。又：「已降指挥，将实开垦田亩敷纳二税，未耕田土以十分为率，每年增纳一分。尚虑人户开垦未广，虚认税额，可将增纳税数权罢，止据实垦田亩输纳。并夏、秋二税、上供钱物斛斗虽节次展免，除已起发去处外，其未能起发州县及将有限满去处，可并与展免至绍兴十七年终纳。归业识认田产，访闻多是州县官吏、形势之家妄行拘占，或营利公帑， 于给还。仰本路监司严责州县，照应已降指挥施行，仍将合给还田产疾速给还，不得违戾。如违，并仰按劾。」 
三十年八月十四日，权户部侍郎赵子潚言：「欲望(名)[明]诏监司、郡守，崇尚俭约，撙节浮费，招徕抚绥，渐复常业。其或咤 
      
仍故习，裒刻不悛，并令台谏奏劾。庶使斯民愿耕于野，而重去其乡。」诏依，仍令户部岁具诸州逃阁最多及最少去处以闻，取旨赏罚之。上曰：「招集流移，全在守臣劳徕还定之。若催科不以时，非理敷率，以致流亡，自当罪县令。」臣思退奏曰：「汉法，户口增者有赏，而逃亡流移多者必罚之。」上曰：「然。」 
三十一年十一月八日三：原作「二」，按《宋史》卷三二《高宗纪》，刘岑兼御营随军都转运使在绍兴三十一年十月二十三日壬戌，据改。，户部侍郎兼御营随军都转运使刘岑言：「契勘淮南流移百姓，老小扶携，饥饿乞丐于道，无所依倚。欲望特赐行下沿路州县，计口给米二千，于常平米内应副。仰将官舍及空闲寺院、廊屋使之栖泊。或欲往佗州依倚亲戚者，如法计程给米，津遣前去。候至春暖，(言)[官]借粮种，授以近地逃田，使之耕垦，以养其生。」从之。 
三十二年二月一日三十二：原作「二十三」，按文内有二十八年事，「二十三」显误，今据上下文系年乙正。，臣寮言：「乞下诸路揭暝，断自绍兴二十八年以后，凡州县所卖逃产，如元业人及其子娉愿以元估官价就赎者，仰即日寄库内钱，出据还产。如只系承佃者，并行给还。其牛、种之类系主户赎置者，则还其主。如或怙强恃势，尚复非理占此句当有脱字。，州县徇情，迁延不为理取，许经由朝廷越诉，仍专委提举常平官觉察奏劾。」诏令户部看详。其后户部言：「勘会在法：『咤灾伤逃田限一年，不咤灾伤者限半年，避赋役者百日，许归业。不咤灾伤再逃者，不在归业之限。不经检阁税租及供输钱物而见有人承佃供输者，限六十日许归业。限满者，许人指射，无人请射者，亦(厅) 
      
听归业。诸田归业及诸佃若买而权佃人已施功力者，偿其费，即已布种者，收毕交割。』今看详：欲下两浙、江东、西、荆南、北、福建路转运司，从本司取见着实，遵依前项见行条法施行。如有已出卖之数，即依今来臣寮所请，令元业人备元估价钱收赎为业。」从之。 
绍兴三十二年六月十三日二：原作「一」，据《建炎要录》卷二○○、《宋史》卷三三《孝宗纪》改。，孝宗即位，未改元。登极赦：「两浙、京西路昨缘金人侵犯，民户逃移，今渐归业。已降指挥，(于)[与]免税赋及免起州军上供等钱物，以宽民力。至于调发马军，并系专委官措置津发钱、粮，深虑州县巧作名色，乱行科配，及非礼差役，逐路监司常切觉察。」 
孝宗皇帝隆兴元年正月三十日，诏：「应民户抛下田产、屋宇，责令、佐抄札籍记，如有回归者，即依旧主。业已请佃者，实时推还。出二十年委无归认之人，依户绝法。」 
四月二十二日，诏：「楚州并涟水军接海州界，多淮北及山东庄农将带老幼或牛具，散在沿淮住坐，无生计，窃虑失所，委是两淮帅臣行下所部州军是：疑衍。，责令知县、县令措置招诱。若招及三百户耕种就绪，生理不阙，知县、令除到任任满赏外，与转过一官，知、通减半。若过数，并与累赏。如招不及三百户，即纽计推赏。或有虚数，当议重责。仍令本路帅、漕司同共核实，保明来上。」从都督江淮军张浚请么。 
九月二十七日，诏：「百姓贫乏下户，或咤赋税或咤饥馑逃亡，其抛下田土，官司实时抄札拘籍，不复归业，遂至失所。令州县申严赦 
      
文五年之限，应逃亡人户有愿归业者，即给还。如州县违戾，监司按(闻劾)[劾闻]奏。」 
二年十二月四日，诏：「比者，敌人侵我淮甸，数州之民不无惊扰。今既议和，敌必退舍，而流移未还，邑屋未复，田业尚荒，衣食或阙。其令两淮漕臣督责诸郡守、长贰专切抚绥，招来流民，葺治居室，勉其耕作，振其乏绝。或调用不给，令江、浙漕司那融应副。」 
八日，诏：「两淮州军多方措置招集流民归业，仍禁戢济渡去处，不得邀阻，毋致失所。」 
十六日，德音：「楚、滁、濠、庐、光州、盱眙、光化军管内，并(杨)[扬]、成、西和、襄阳、德安府、信阳、高邮军人户复业无力之家，许于寺院或空闲无主屋宇安泊，仍将官司白地出暝，令指射盖造居住。应弃下幼小，但十五岁以下听行收养，即从其姓。」 
干道元年七月二十二日，诏：「阶、成、西和、凤州归业民户，不能自存，理当矜恤，合纳租赋与免今年夏、秋两料。如有已纳者，理充来年之数。」 
五年四月二十五日，诏：「去年灾伤州郡民户逃亡去处，已责监使、守令多方存恤，依条申所属除放外，令常平司功意存恤赈济。其除放逃亡人户租税，即不得勒户长填纳。令转运司觉察，如违，重寘典宪。」 
六年五月六日，户部尚书曾怀等言：「切考诸州郡常赋各有定额，自建炎初遭兵火处，有流民产税权行倚阁，今既经三四十年，决无不复业之民。纵元业主流亡，必别有人户请佃。县州例以逃阁为名，暗失豹赋，岁 
      
动以数千万计，深为可惜。欲乞令诸路州县限两月逐项开具逃亡产业坐落村乡，并 步四至，见今的实有无人户管业，知、通、令、丞、簿、尉具结罪保明文状申省部，不时委官前去审实。如果是逃亡，即与倚阁，或有人租佃，并以不实之罪罪之。能自行首举者，从日下起理税赋。」从之。 
七年九月十二日，宰执等进呈知隆兴府龚茂良奏：「近责守令赈济，恐有徒为文具之人。欲先差官覆实户口，将来比较，以定殿最。」上曰：「此说甚善，恐犹有未尽者。」虞允文奏曰：「旱伤州县已有逃移人户，若以今覆实为定，来岁间有复业者，必难谷考。欲令并籍已逃见在之数么。」上曰：「极是。诸路旱伤去处，并令依此施行。」 
十月一日，诏：「赵善俊同向士伟将诸处流移民户见在淮西之人，体仿淮东路措置官庄，并日下摽拨荒田，借助种粮、牛具居住耕种。如阙钱、米，申朝廷支拨。其被虏走回人，州军不得邀阻，仍移文取问乡贯、亲戚诣实，即津发前去。若别无亲戚识认，即依流民人户措置官庄事理施行，仍常功存恤。」 
十一月四日，宰执进呈戴之邵等乞措置江、淮流移人。虞允文奏曰：「昨已委淮西帅、漕矣。」上曰：「傥乘此时抚存流亡，开垦田土，不惟活得饥民，且可以实淮甸。」允文奏曰：「欲差朝臣一员前去措置之。」上曰：「若专遣官尤好。」遂诏薛贵宣往淮西，同赵善俊等措置。 
二十三日，诏：「江东、西、湖南路今岁旱伤，州 
      
县间多有人户逃移，可委逐路漕臣督责守、令，根刷的确逃移户口，并户下合纳全料夏税数目，子细从实开具，限十日结罪保明闻奏。」 
十二月八日，知庐州赵善俊言：「本司近准指挥，措置招集流移居民，先次招到五百七十七户，内朱进等一百七十户愿耕田土，遂分拨官田四十九顷八十一 八分，每 于常平钱、米内借支牛、种钱一贯文、米一斗，令居住耕种外，有王成等四百七户皆是人力微薄、不愿耕佃之人，本州岛自行措置钱、米、芦席赈给，已是安业。有接续招到，依此存恤外，有诸州军未见申到招集数目，切虑逐处无常赋可以充那应副。乞令于见管常平钱、米内充拨借贷，候将来拘收拨还。」诏令薛季宣将淮西诸州军招集到流移民户，与赵善俊、向士伟同共取拨常平钱、米，依今来札子内所乞事理施行。 
八年六月十日，诏大理正兼权吏部郎中马大同前去池州，审实饶、江州等处逃移人户，踏逐系官田土摽拨耕种，务在存恤。(其)[具]到人户逃田计一千七百二十四顷四十五 ，访闻人户有于前项田内冒占耕种，并不赴官请佃，限六十日内具状投陈。如限满，即依条施行外，有实逃弃顷亩，日下措置募人请佃。 
【宋会要】
      
淳熙七年十一月五日，臣僚言：「江州、兴国军今岁苦旱，流移之民多过两淮，乞行下江西转运、提举司，并江州、兴国军多方赈救，无致流徙。其已过淮南者，令本路转运、提举司并光州、安丰军措置，毋致逋逃。」从之。 
八年二月八日，诏：「江西漕司行下旱伤州县守、令，约束上户存恤地客，毋令失所逃移。」从漕臣钱佃请么佃：原脱，据《朱文公文集》卷七九《江西运司救济院记》、《吴中人物志》卷五、《重修琴川志》卷八补。。 
八月二日，臣僚言：「今岁江、浙州县水旱相继，细民往往流徙江北诸郡。乞令监司、守臣多方赈济，许于诸寺院及空闲廨宇安存。如愿种本处官田，即令借给口食，拨田耕种。」诏江东帅、漕司疾速措置施行，于建康府桩管米内()[支]拨二万石，付淮南运判赵彦逾专充赈济流移人支用，务施实惠，勿令失所。 
十一月二十九日，臣僚言：「连岁旱荒，细民流徙不绝，乞下所在州县抄札流移人口，通行赈济。所有第四、第五等户残欠苒税、丁钱，且与住催。其流移人户拖欠官物，本县分明除豁，不得令保正、长代纳。如违，许人越诉。」从之。 
