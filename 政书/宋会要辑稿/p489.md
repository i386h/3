<!-- { "loadSidebar": true } -->
高宗绍兴十八年六月二十二日，宰执进呈礼部、太常寺言，书簿一千三百余人造表，乞上尊号。上谦抑不受，因敕有司仍后不得收接。干道六年十二月一日加上尊号。 
绍兴三十二年六月十一日天头原批：「绍兴以下重复。」按指此下三条与后文重复。，太上皇帝内降诏曰：「朕宅帝位三十有六载，荷天之灵，宗庙之福，边事敉宁，国威益振。惟祖宗传序之重，兢兢焉惧不克任，忧勤万机，弗遑暇佚，思欲释去重 
      
负，以介寿臧。蔽自朕心，亟决大计。皇太子贤圣仁孝闻于天下，周知世故，久系民心，其从东宫，付以社稷，惟天所相，非朕敢私。皇太子可即皇帝位，朕称太上皇帝，退处德寿宫。皇后称太上皇后。应军国事并听皇帝处分，朕以澹泊为心，颐神养志，岂不乐哉!尚赖文武忠良，同德合谋，永底于治。」是日，太上皇帝先御紫宸殿，有司设仗殿下，文武百官班于殿庭。起居毕，宰臣陈康伯等升殿奉对毕，太上皇帝曰：「朕在位三十六年，久欲闲退，卿等宜勉辅太子。」康伯等复奏曰：「皇太子仁圣，天下共知，今闻谦逊太过，未肯即御正殿。」太上皇帝曰：「朕已再三敦勉之矣。」康伯等再拜辞。太上皇帝还内，群臣移班殿门外听宣(昭)[诏]毕，入班殿庭。少顷，上自内服履袍，内侍扶掖至御榻侧，拱手立。应奉官以次称贺，内侍固请皇帝就坐，上固辞。内侍扶掖至于七八，上略就坐，复兴。宰臣百寮称贺，上侧立如初。宰臣陈康伯等升殿奏：「愿陛下即御坐以正南面，上副太上皇帝传授之意。」天颜愀然曰：「君父之命，出于独断，此大位惧不敢当，尚伏辞避。」康伯等因再拜贺。奏事毕，退，上即还内。太上皇帝命驾德寿宫，上服赭袍、玉带，步出祥曦殿门，冒雨扶驾勿肯止。太上皇帝麾谢再三，且令左右扶掖以还。太上皇帝曰：「此唐文武太宗，吾付托得人，斯(为)[无]憾矣。」群臣皆称万岁。百官扈从太上皇帝至德寿宫，退。有旨，太上皇帝、太上皇后合上尊号，即诏有司集议以闻。 
绍兴三十二年七月一日，诏尚书左仆射陈康伯撰太上皇帝册文，兼礼仪使，参知政事汪澈书册文兼篆宝，知枢密院事叶义问撰太上皇后册文，同知枢密院事黄祖舜书册文，入内内侍省押班徐伸为都大主管。 
同日同日：按后之复文作「九日」。，礼部太常寺言：「检准《国朝会要》尊号册宝制度，太上皇帝册当用 玉，简长尺有二寸，广一寸二分，厚半寸，(阔)[简]数视文之多寡。宝用玉，广四寸九分，厚一寸二分，填以金，盘以纽。余制具《国朝会要》。太上皇后尊号册宝，乞参照绍兴十一年奉上慈宁殿册宝制度修制。」从之。 
淳熙十四年十月八日，帝崩于德寿殿，年八十一。谥曰「圣神武文宪孝」，庙号高宗。谥议翰林学士洪迈撰，谥册文右丞相周必大撰，哀册文左丞相王淮撰。 
【宋会要】
此下原有标目「尊与」，天头原批：「接前。」今删。
      
绍兴三十二年六月十一日，太上皇帝内降诏曰：「朕宅帝位三十有六载，荷天地之灵，宗庙之福，边事敉宁，国威益振。惟祖宗传序之重，兢兢焉惧不克任，忧勤万机，弗遑暇佚，思欲释去重负，以介寿臧。蔽自朕心，亟决大计。皇太子贤圣仁孝闻于天下，周知世故，久系民心，其从东宫，付以社稷。惟天所相，非朕敢私。皇太子可即皇帝位，朕称太上皇帝，退处德寿宫，皇后称太上皇后。应军国事并听皇帝处分。朕以澹泊为心，颐神养志，岂不乐哉!尚赖文武忠良，同德合谋，永底于治。」是日，太上皇帝先御紫宸殿，有司设仗殿下，文武百官班于殿庭。起居毕，宰臣陈康伯等升殿奏对毕，太上皇帝曰：「朕在位三十六年，久欲闲退，卿等宜勉辅太子。」康伯等复奏曰：「皇太子仁圣，天下共知，今闻谦逊太过，未肯即御正殿。」太上皇帝曰：「朕已再三敦勉之矣。」康伯等再拜辞。太上皇帝还内， 臣移班殿门外听宣诏毕，入班殿庭。少顷，上自内服履袍，内侍扶掖至御榻侧，拱手立。应奉官以次称贺，内侍固请皇帝就坐，上固辞。内侍扶掖至于七八，上略就坐，复兴。宰臣百寮称贺，上侧立如初。宰臣陈康伯等升殿奏：「愿陛下即御坐以正南面，上副太上皇帝传授之意。」天颜愀然曰：「君父之命，出于独断，此大位 
      
惧不敢当，尚伏辞避。」康伯等因再拜贺。奏事毕，退，上即还内。太上皇帝命驾德寿宫，上服赭袍、王带，步出祥曦殿门，冒雨扶驾弗肯止。太上皇帝麾谢再三，且令左右扶掖以还。因顾上曰：「此唐文武太宗，吾付托得人，斯无憾矣。」左右皆称万岁。百官扈从太上皇帝至德寿宫，退。有旨，太上皇帝、太上皇后合上尊号，可令有司集议以闻。 
三十二年，宰执、侍从、台谏、两省官、礼官集议于尚书省。翌日，尚书左仆射陈康伯、知枢密院事叶义问、参知政事汪澈、同知枢密院事黄祖舜、翰林学士洪遵、尚书礼部侍郎黄中、中书舍人史浩、敷文阁待制知临安府赵子潚、敷文阁待制枢密都承旨徐 、权尚书户部侍郎吴芾、权尚书礼部侍郎吕广问、权尚书兵部侍郎陈俊卿、权尚书刑部侍郎路彬、权尚书工部侍郎许尹、权尚书工部侍郎张阐、太常少卿王普、礼部员外郎刘仪凤、太常丞吴龟年、太常博士林栗、杨民望、太常寺主簿严抗等言：「臣等切惟至德之世，如容成、大庭、赫胥，皆洪荒杳邈，莫得而详。自《诗》《书》所载，其甚德者尧、舜，迹其所以致之之效，盖能以天下逊。考之于古，皆以耄期而倦勤，天下后世犹为美谈。恭惟太上皇帝拨乱反正，身济大业，中兴之功煌煌乎不可掩已。方时敉宁，国威复振，上之五纬循度，下而百谷登衍。大功崇成，退却不居，以春秋鼎盛之年，脱屣万乘， 糠唐虞，古今一人而已。夫 
      
五帝之寿，惟尧最高，百王之圣，惟尧独冠。今兹高世之举，视尧有光，谓宜以『光尧寿圣』为号，庶几扬鸿烈而章缉熙，仰副太上皇帝巍巍甚盛之德。恭请上太上皇帝尊号曰『光尧寿圣太上皇帝』，太上皇后尊号曰『寿圣太上皇后』。」诏恭依。 
二十九日，诏曰：「朕闻天子必有所尊，莫大事亲之道；圣人何加于孝，敢伸归美之诚。酌前代之宏规，尊本朝之盛典。太上皇帝聪明渊懿，敦敏徇齐，积三纪之勤劳，倦万机之繁剧，遂以大宝，付之眇躬。祈天莫控于忱衷，即日勉承于景命。虽极二仪之大，无以昭揖逊之公；罄四海之丰，无以 旨甘之奉。用铺张于至德，仍订正于旧章，虔上鸿名，盖恢孝治。太上皇帝宜恭上尊号曰『光尧寿圣太上皇帝』，太上皇后宜恭上尊号曰『寿圣太上皇后』。仍令礼部、太常寺疾速讨论礼仪，条具申尚书省取旨，副朕所以图报大恩之意。播告中外，咸使闻知。」 
七月一日，诏尚书左仆射陈康伯撰太上皇帝册文，兼礼仪使，参知政事汪澈书册文兼篆宝，知枢密院事叶义问撰太上皇后册文，同知枢密院事黄祖舜书册文，入内内侍省押班徐伸为都大主管。 
九日，礼部太常寺言：「检准《国朝会要》尊号册宝制度，太上皇帝册当用 玉，简长尺有二寸，广一寸二分，厚半寸，简数视文之多寡。宝用玉，广四寸九分，厚一寸二分，填以金，盘龙钮。余制具《国朝会要》。太上皇后尊号册宝，乞参照 
      
绍兴十一年奉上慈宁殿册宝制度修制。」从之。 
八月九日，太常寺具奉上册宝差官窠目，诏差官如后：摄太傅奉上册宝，尚书左仆射陈康伯。摄侍中奉太上皇帝宝并读宝及奉太上皇后宝，知枢密院事叶义问。摄中书令奉太上皇帝册并读册及奉太上皇后册，参知政事史浩。摄侍中诣太上皇帝御坐前承旨宣答及奏礼毕，同知枢密院事黄祖舜。前导礼仪使并奏礼毕，翰林学士承旨洪遵。押册案吏部侍郎二员，权吏部侍郎凌景夏、权吏部侍郎徐度。押宝案礼部侍郎二员，礼部侍郎黄中、权礼部侍郎吕广问。奏中严外(辨)[办]礼部侍郎二员，兵部侍郎周葵、知临安府兼权户部侍郎赵子潚。殿中监，中书舍人刘珙。前导册宝太常，太常少卿王普。举册官四员，右谏议大夫任古、左司员外郎余时言、殿中侍御史张震、右司员外郎马骐。举宝官四员，右正言袁孚、监察御史芮晔、监察御史周必大、监察御史陈良翰。押乐太常卿，枢院检详诸房文字林安宅。奏解严礼部郎中二员，礼部员外郎刘仪凤、起居舍人洪迈。太常博士三员，赞引太傅、太常丞吴龟年。赞引前导礼仪使、太常博士林栗。赞引太常卿，太常博士杨民望。协律郎，太常寺主簿严杭。大庆殿前导皇帝行礼并德寿宫进中严外办，领阁门事兼(各)〔客〕省四方馆事郑藻、知阁门事兼客省四方馆事刘允升。大庆殿进中严并德寿宫前导皇 
      
帝行礼，知阁门事兼客省四方馆事成彦忠。大庆殿进解严。知合门事兼客省四方馆事张说。 
同日，诏奉上太上皇后册宝行礼，差德寿宫内侍官：奉册置于坐前张去为，奉宝置于坐前董仲永，读册陈子常，读宝梁康民，尚宫奏请前导兼奏礼毕张安中。 
十二日，御乐院奏：「奉上册宝日，太上皇帝并合服通天冠、绛纱袍。窃虑行礼日近，制办不及。」诏太上皇帝受册宝日，恭请服履袍。 
十三日，以奉上尊号册宝，遣官奏告天地、宗庙、社稷、景灵宫、宫观、诸陵攒宫。 
同日，礼部、太常寺言：「将来大庆殿、德寿宫行礼，百官并朝服立班。缘祗候库所管夹罗朝服，近朝飨太庙，权拆作单罗，今尚秋暑，乞且令服着，礼毕却行修整。所有百僚、禁卫等，乞至日并免逐处起居。值雨，许持雨具，导从官免步导。」从之。 
同日，太常少卿王普言：「近例，主上行礼，史官读册，内侍赞曰『高宣御名勿兴』。窃谓『御』字不当称于所尊之前，兼每册必赞，几于烦渎。今乞前期诫谕读册官，更不须赞。」从之。 
十四日，奉上太上皇帝、太上皇后尊号册宝，前二日习仪。前一日，有司设御幄于大庆殿御凫后之西，皇帝未御殿，于此易服。设宝册幄于大庆殿当中南面，前一日安设册宝于此，行礼日从此奉册宝置殿下位。又设权置册宝幄于殿门外。册宝出殿门，于此权置。设皇帝褥位(二)[三]：一于殿上册宝幄之东，皇帝出御幄立于此，以俟册宝降阶。一于 
      
