<!-- { "loadSidebar": true } -->
十八日，敷文阁待制单夔罢宫观差遣。以言者论夔善于结托，奉祠而归，必欲临安府居止，故罢之。 
四月九日，朝散郎王正己特降两官。坐知湖州日拖欠窠名钱二十七万余贯故也。 
二十二日，知秀州陈从古罢新任。以侍制史言「从古九年之间，五招物议，赃污狼籍，一岁之顷，两次规模差遣」故也。 
二十三日，知温州胡与可罢 
      
新任。先是，温州打造海船一百只，支降官会一十万贯，付与可措置，与可怀奸挟私，专事扰民故也。 
同日，昭庆军节度使、新知荆南府杨倓罢新任，依旧宫观。右正言葛邲论其骄蹇贪婪，盗贼公行，狱讼不决，专信任随行使臣吴孝恭，交通关节，故有是命。 
五月二十一日，知建宁府洪迈放罢，以求琼花事故也。 
二十六日，知常州李结放罢。以结去岁纳苗加数折糯折麦，无非厉民，合斛用斗，尤为非理故也。 
二十九日，新两浙西路提点刑狱公事胡坚常、荆湖北路提举常平茶盐公事曾穜并放罢。以坚常昨为浙漕，岁饥赈济无策，科扰纷然，常州乃其乡里，士大夫皆出米赈粜，坚常富甲一郡，而不肯数出米；穜顷宰鄱阳，货赂公行，尝为监司所按，今任湖北，掊克狼籍。故有是命。 
六月十三日，知桂阳军赵善珏特降一官放罢。以帅臣辛弃疾按其昏浊庸鄙辛：原作「幸」，据《宋史》卷四○一《辛弃疾传》改。，窠占军伍，散失军器，百姓租赋，科折银两，嬴余入己故也。 
二十七日，知漳州林椿、知崇庆府钱徽之放罢。以侍御史黄洽言「椿郡事废弛，多容亲故扰政；徽之暴忍聚敛，汲汲求进」故也。 
八月三日，成都府路运判韩 放罢。以臣僚言论其沈酣于酒，政以赂成，民无所诉，故有是命。 
八年正月九日，知成都府折知常特追五官，勒停，送汀州安置。以黎、雅蛮部作过，知常弃城逃遁，故有是责。 
二月二十七日，潼川府路运判王敦诗放罢。 
      
以敦诗专事苛刻，任私喜怒，昨将漕成都，纵子弟亲戚交通关节，故有是命。 
二十八日，诏新福建运判赵师垂主管台州崇道观，理作自陈。以中书舍人施师点言其倚势作威，颐指州县，恐吓细民，强占其田，又强付钱本以责利息，故令奉祠。 
三月二十七日，提举淮南东路常平茶盐公事陆游罢新任。以臣僚论游不自检饬，所为多越于规矩，(娄)[屡]遭物议故也。 
闰三月六日，知宜州赵伯光永不得与亲民差遣。先是，伯光与通判黄俅互论不法，为漕臣梁安世所劾，并放罢。既而帅臣王卿月劾伯光决遣非法，狂醉之后，执狱囚以弩射之，故有是命。 
二十四日，知郴州赵介特降两官放罢。坐以人户契书驱磨，妄加罗织，科罚钱一万五百余贯故也。 
二十六日，提举江州太平兴国宫吴渊特降一官。以棘寺逮渊子 证对蔡良弼公事，故有是命。 
同日，知黄州钱卫之特降两官，放罢。坐违法收税，为淮西总领叶宏所劾。 
五月六日，新知邵州徐植与宫观差遣。坐婴疾之久也。 
二十九日，知永州史倬特降一官。以永州违法收盐袋钱，倬任内因循不革，故有是命。 
六月九日，提举四川茶马司吴总追一官，放罢，降充集英殿修撰。以臣僚言：「黎州兆衅，实由买马，凡蕃部鬻马，总所喜者则不拘格尺而售之，所不喜者则以格尺而沮之。至于良马一疋取绢一匹，次等取钱引二道，诛求刻剥，所 
      
以激其不肖之心。及官兵失利，总急于成功，乃以十兵易十酋，邀功辱国，罪莫大焉。所为总属官，买马之际，诛求多为，稔成边寡。」故有是命。 
七月三日，前淮西安抚赵善俊候服阕日特降直徽猷阁，转运副使张士元特降两官。初，淮西帅臣王希吕尝借补张应侯文学，令权安抚司准备差遣，欲作称呼，不曾奏闻。后善俊等与应侯虚作希吕曾委于沿边抚存归正流移、劝谕边民垦辟田亩劳效，连衔奏闻，乞与补正文学。棘寺鞫应侯冒官得实，故有是命。 
放罢。坐夔州置造军器稽慢。 十二日，夔州路兵马钤辖向琪罢新任，帅臣李景 
十七日，新知处州钱仰之与闲慢差遣。坐知江阴军，政以贿成，纵容子侄恣游倡馆，亲旧交通关节。 
八月十五日，知德安府张辉放罢。以知江陵府高夔按辉年老衰惫，事无巨细，听决于通判秦仲。秦仲天姿贪婪，加以强横，乃并罢之。 
十六日，前知建昌军孔搢降两官，知建昌军王师中与闲慢差遣。以臣僚言搢恣欲妄费，师中不能经理财赋故也。 
同日，知吉州朱儋放罢。以臣僚言儋聚敛苛刻故也。 
十七日，知濠州王回特降一官。坐濠州总首司宥同忠义人窜往外界故也。 
二十三日，知衡州赵彦恂、知归州林次融并放罢。以彦恂苛取于民及拘榷鱼利，次融狠愎自恣，不遵三尺，故有是命。 
九月四日，淮东总领、兼权知镇江府宇文子震特降一 
      
官。以丹阳县饥民攘夺，不即以闻故也。 
十一日，宣教郎王定国特降一官。以定国冒改乡贯，陈请差遣，大理寺鞫得其实故也。 
十四日，知洋州傅晞俭放罢。以本路漕臣按其禀资庸缪，赋性贪污，罗织良民，欲以其女为妾，开园榷酒，规图僦钱故也。 
十五日，新湖北提举徐文纪罢新任。坐未赴审察间，辄以札子陈乞在内差遣故也。 
十六日，知靖州廖遂放罢。坐走失重囚故也。 
二十一日，广西转运判官梁安世放罢。以臣僚言知廉州林自论广西盐弊，诏安世禁止，乃文过饰非，辄肆欺罔，故有是命。 
二十四日，新知台州任诏罢新命。以言者论诏趋炎附势，贪污刻剥故也。 
同日，新知筠州应汝励与添差参议官差遣。以其迫于年老，精力弗逮也。 
二十六日，知绍兴府张子颜提举江州太平兴国宫。坐绍兴水灾，不即差官检放，致饥民抢夺行旅故也。 
同日，江西提举赵廱放罢。坐所部旱伤不恤，多出官钱修盖廨宇故也。 
二十八日，知信州刘甄夫、知南康军吴谅夫并放罢。以提刑赵烨刻甄夫年龄衰暮，郡政无纲纪；谅夫天资狡狠，交通货贿，且违法收税故也。 
十月四日，武功大夫谢孝纯降授武义大夫，放罢。坐典治军器无廉声。 
十一月十四日，知汉州雍有容放罢，令潼川府路提刑司根勘，具案以间。以四川制置使陈岘按其贪黩奸秽、不知廉耻故也。 
十七日，湖南转运副 
      
使张楝、新广西运判韩磊、知江州赵善愖并放罢。侍御史葛邲论楝屡叨使节，全无善政；磊素无廉声，贪鄙尤甚；善愖禀资贪婪，专事掊克。故有是命。 
同日，前广西提刑廖蘧特降一官。以刑寺言蒋穆、张骐顷年捕贼杨朝章，蘧诬以误执平人，后朝章作过分明，穆等乞改正，故有是命。 
十九日，承议郎、充龙图待制、提举江州太平兴国宫赵粹中特落职。坐知池州失入铺兵汪青死罪。 
十二月一日，知饶州赵公广、知徽州曹耜并追两官勒停。以监察御史王蔺劾其不恤荒政，催科苛急故也。 
二日，右文殿修撰、新两浙西路提点刑狱公事辛弃疾落职，罢新任。以弃疾奸贪凶暴，帅湖南日虐害田里，至是言者论列，故有是命。 
十一日，知德庆府何浚明放罢。坐知郴州日专委馆客交通关节，虐用工匠制造什物故也。 
十四日，新知房州黄茂材罢新任。坐昨知兴国军专事苛刻故也。 
追两官勒停。言者论：「焞骄蹇凶暴 二十三日，前知浑州刘焞落职，前知夔州李景焞：原作「惇」，据前述改。资禀残酷，凡遇民间公事，吹毛求疵，稍有不承，抵以重律，间有论诉，即置之死地。」故有是命。 ，昨帅广西，盗发所部，自以为功，常有矜色。何伟有守城之功，而诬奏以罪；巡检黄怀德捕贼不职，法寺当以降两官，而焞擅行处斩。景 
九年正月十七日，朝请郎宇文子震特追两官勒停。坐任淮东总领兼权知镇江府日，妄用 
      
钱物数多，过例馈送故也。 
十八日，知台州江见礼罢新任。以言者论其「苟贱亡耻，妄诞自肆，昨知简州，殊无廉声」故也。 
二十五日，朝奉郎、知昌州黄图南，朝请郎、知合州何正仲并放罢。坐不恤旱伤，为漕臣按劾。 
二月十三日，知信州李峄罢新任。以监察御史王蔺言其昨知衢州，浙东提举朱熹按其检放不实，峄诡言与熹有隙，陈乞回避，故有是命。 
十八日，知潼川府陈升卿放罢。以言者论其昨在遂宁惨酷烦扰，军民交怨，故有是命。 
二十八日，湖南运副陈延年、湖北运判崔渊并放罢。以言者论：「延年为明州司马日，广求材木，擅役水军载归其乡。渊昨任职事官，趋附时相，陵忽朝士。凡虞允文所为不合公议者，皆渊赞之。及除漕湖北，挟带商人舟船随行，营私废法。」故有是命。 
三月十七日，知黎州龚总放罢。先是，有张百祥者，为大安寨将，父子豪横，故犯法。总夺寨将与其族弟百逄，因创造家计寨，委汉源县令冯师心措置。师心纵吏辈非理役使土丁，又令百逄将盐科买烦扰，百祥父子乘此鼓众作过。故有是命。 
二十三日，前知施州张遇特(遣)[追]五官，勒停。以其开通边隘，假借豪民谭汝翼，两县勇敢、八寨义军，令与夷人仇敌故也。 
二十五日，前知潭州刘焞特(遣)[追]两官，勒停。先是，臣僚论焞在任过例馈送，妄有支费。至是，知潭州李椿条具来上，故有是命。 
四月一日，朝散郎丁时 
      
发特降一官，罢宫观，依前直宝文阁。坐不能存恤饥民，以致流徙，裒敛积聚数千万缗，为提举何侑所按。 
二日，知建宁府赵善俊罢新任。以言者论其所历州郡，专尚残暴，耗费钱物故也。 
十五日，新差知宁国府傅自得差主管建宁府武夷山冲佑观。以监察御史王蔺言其屡污白简，见居泉南，恃其唇吻，(却)[劫]持州郡，故有是命。 
十八日，朝奉大夫、知澧州张会特降两官放罢。以湖北提刑江溥言天资很愎，纵欲肆情故也。 
二十四日，知和州王德政、知信阳军汪德输并放罢。以臣僚言：「德政奉行荒政灭裂，纵容吏辈为奸。德输贪鄙缪懦，容庇过淮盗马人，用贱价买所盗马，又以内地耕牛货于境外。」故有是命。 
五月十五日，朝奉大夫、知岳州赵善特降一官，放罢。以漕臣劾其天资险狼，黩货无厌。当旱歉之际，营造不急，科扰属县；复收买客盐，倍增市价，均配属县。故有是命。 
二十九日，知和州焦显祖罢新任。言者论其苟媚，不足以临民故也。 
六月二日，知信阳军汪德输降两官。坐擅自雕板印造零会子行用故也。 
十二日，知文州杨镇差主管成都府玉局观。坐昏耄不任事，不能安辑蛮部故也。 
