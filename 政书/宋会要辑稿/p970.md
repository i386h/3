<!-- { "loadSidebar": true } -->
六年三月四日，诏：「边防军政之类，应属枢密院事，并合申枢密院，比来内外官司往往有所窥避，匿而不申，或循例却申他司，及有不依条制，直便施行去处。虑官司行遣违戾，或轻重不伦，朝廷无由得知，不惟难以检察约束，兼恐失于措置。可令尚书刑部遍牒内外官司，将应合申枢密院，仍仰本院觉察点检。如敢不申，或虽申后时，并取旨重作施行。」 
七年十二月十九日，诏：「河北燕山边事，理宜询访利害，选用人材。特许文武臣僚诸色人经尚书省投状自 ，并献紧切利害。开封府疾速分明散出文榜晓谕。」 
二十二日，诏：「天下方镇、郡邑守令，各率师募众，勤王(汉)[捍]边，能立奇功者，并优加异赏，不 
     
限常制。其草泽之中怀抱异才，能为国家建大计、定大事，或出使疆外者，并不次任使。其尤异者，以将相待之。」 
时女真至蔚州，大点军兵，而中山府奏其国刷正军并汉儿，渐次前来云中府等处。彼界盗贼于并边出没，皆称金人，于蔚州并飞(孤)[狐]县等处屯聚军兵，收积粮草，皆称欲来侵犯边界故也。 
十二月二十五日，登极赦书：「勘会朝廷与大金国元自海上结约，积有岁年。使聘交驰，欢盟无间。止缘守边之吏不能恪守誓言，容纳叛亡，致误朝听，结怨邻国，以至兴师。既往难追，宜寻旧好。除已遣使和会外，仰河北、河东沿边州军严饬守备，帅司务在持重，毋得先自轻举。」 
靖康元年六月六日，诏：「永兴控制陕西诸路，方夏人猖蹶，宜疾速缮治(成)
〔城〕隍，修饬器甲，选择将领，募兵积粟，训练保甲，务要事为之备。又本路与河东相邻，金贼见攻太原，亦须明斥堠，张声援，预为堤备。」 
九月二十三日，诏应边防文字，所属并不得下司。 
同日，臣僚言：「金贼游骑侵犯河北，都城备御，决可无虑，理当更强外援。如今春勤王之师无所统一，沿边作过，来不及期，若是临时遣使，决难倚办。万一道路阻隔，朝廷号令不以时达，州县缓急私自为计，各相顾望，亦无任其责者。天下之势，治平则宜治内，遭变则宜重外。重外者，宜假之以权。今将佐、士卒、官吏财用足以应办，若择人分总四道，各付以一面，令事得专决，财 
     
得通用，吏得辟止，兵得诛赏，使仓卒之际合从以卫王室，连衡以御狂虏，不烦朝廷警急措置，可恃以为救援。此今日备急之计也。谨条具如(若)[左]：一、以三京并邓州为四帅，各带都总管。北京帅总北道，河北东路、京东路。西京帅总西道，京西北路、陕西、京兆、秦凤、环庆路。南京帅总东道，京东西路、淮南东西路、浙西路。邓州帅总南道，京西南路、荆湖北路。仍置副一员，使出则留守，事平日依旧。一、四帅分总四道，止为警急帅所部勤王，差拨兵马，移运钱粮。令所部州军各听节制，相为应援。其余事，并依旧法。一、四帅旧非帅府处，幕府官属，依(师)[帅]府差辟，随府置罢。一、合用兵马，并令所部州郡召募训练，以备差发。仍于所差处不限文武，选有才略忠勇官统制。一、合用钱粮，并于所部州郡不限高卑，选通晓财用，以远及近，递攒移运，别项桩管，专充差发兵马之用。」从之。 
光尧皇帝建炎元年七月十日，朝请郎魏龢言，海州至登州最近，而登州与金人对境。海州城东沿海，旧无巡捕官置司，尝乞创置本州岛东沿海巡检官，招置水军百人，下两浙运司造舫鱼战船二十只。又乞修置楼橹，添置军器，并依登、莱屯兵三千人，以备缓急。得旨特依外，有楼橹军器屯兵，乞下两路帅司相度自来登、莱至海州，每十里或二十里，置立斥堠，差人守宿。诏令本州岛量度合用军器添造。其楼橹，仰如法修置。所有合置斥堠， 
      
并差人守宿去处，令两路帅司相度施行。 
二年七月二十五日(毫)[亳]州言：「本州岛已增修城壁，创置楼橹，及随宜措置炮座，防城器具，开掘濠堑深阔，已可捍御贼马。今防秋在近，理宜严作堤备。欲乞权宜将本州岛界应管新弓手合为一军，土军合为一军，河清装发合为一军，逐军于巡尉内选差实有勇艺材武人充都部押官。如巡尉内无应选人，于本州岛及诸县官内时暂选差。内河清装发，不离本地分，应副沿河工役，防守保护堤岸外，新旧弓手、土军分屯于本州岛界四面要会处，把隘教习，庶得缓急应援，临时不致误事。」诏依，令诸路一体，州军仿此措置。 
十月三日，诏令扬州先次开撩城壕及措置增修城壁撩：疑误。。其教习军兵，令扬州依法施行。所有江淮水战州军民兵，札与逐路监司检察。从臣僚请。 
三年六月十一日，枢密院言：「江浙、淮南多是潴水塘泺之地，可以限隔贼马。今防秋在近，理合措置。」诏令逐州县守倅，令速密切差官于所管地分，遍诣巡历积水塘泺，如有水道淤淀或干旱去处，可与不可措置。劝诱民户，以种莳为名，并力开畎，令积水浸灌。仰具图本供申，仍不得搔扰张皇，别致生事。 
四年八月二日，枢密院言：「闻海、密等州米麦踊贵，通、泰、苏、秀有海船民户贪其厚利，兴贩前去密州板桥、草桥等处货卖。若为金人所虏，定谋转海前来。欲乞将通、泰、秀等处有海船人户与自来曾 
      
招头之人，权行籍定，五家为保，不得发船前去。(京)[今]来严立罪赏，许人捕告。候将来收复京东濒海州军，方许海船通。又闻明、越濒海(材)[村]落间，类多山东游民航海而来，以贩籴为事。正恐因缘为奸，以泄中国之机。虽以降旨挥，令明、越州止绝外，访闻福建、温、(方)[台]、明、越州严行禁止此句疑有脱误。，如有违犯，其船主梢工并行军法。州县官失觉察，重寘典宪。」 
绍兴三十二年六月十三日，寿皇圣帝即位，未改元。赦：「昨来(元)[完]颜亮无故败盟，太上皇帝不得已兴师以应之。天戈所指，城邑以次归附。近者金国新帝遣使通好，国家答其美意，已行报聘。其令诸路将帅将已得城邑严修警备，不得生事轻动。如沿边奸盗乘间衡二衡二：疑有误。，方许一面便宜从事。应陕西新复州军有与夏国及诸蕃部接去处，其诸国人民在兼怀之内。仰宣抚司严戒边吏，毋得辄因细故生事。如违，依军法施行。」 
二十七日，陕西河东路招讨司吴璘言：「收复秦凤路、泾(源)[原]、熙河三路州军县镇城寨，见屯驻将士，全藉逐路帅臣团集军马，照管边面。乞(边)[选]差三路帅臣。」诏令吴璘于统兵官或本处忠义人内一面选差。 
十一月三日，陕西河东路招讨使吴璘言：「顷罢姚仲都统职事，其东路军马，得旨，差李师颜权行节制。李师颜今年三月内统率诸军，与金贼鏖战，收复德顺军，功 显著。」诏李师颜除御前诸军都统制、利州东路安抚使，兼知兴元府。以上《中兴会要》 
隆兴元 
      
年四月二十二日，吴璘言：「昨遵依诏旨，罢德顺屯戍将都统制王彦，发回金州，并李师颜回归兴元府歇泊，及差吴拱节制关外屯戍军马。缘成州与秦州接境，正系控扼紧要去处，本司随宜那差吴拱于成州屯驻，仍权知成州，节制阶、城、西和、凤州，照管一带边面。」从之。 
九月四日，宰执进呈刘光时乞拨李宝、李横下忠勇军，上曰：「海道缓急要人，边事宁息日方可(揆)[拨]。」 
十月十四日，宰执进呈商州事宜，上曰：「商州难守，金州山险可以守。」 
二年五月十七日，宰执进呈知扬州周淙札子：「泗州申，五月八日，有蕃贼马军约四万余骑前来攻新店寨，临淮知县同神劲右军把隘官兵迎敌败之。」上曰：「泗州将来止以轻兵守，非屯驻重兵去处。朕已写与钱端礼，刘宝恐思量未尽，却教奏来。」汤思退奏：「前日御笔，令刘宝量轻重取舍，已见圣意。」 
六月七日，诏令两淮沿边守臣严切措置，若有盗贼侵近本界，即督责官兵须管捕获，优与推赏。其所差巡绰人马止于本州岛界边面往来照管，即不得乘时过越北界及纵夹淮之人出界，侵扰生事。 
讼之兵牒之本将而听其自为之区处。奈何兵知肆扰，本将从之，郡虽待之以礼，犹不以为意。朝廷固已令夔兵听荆南节制矣，然本州岛去荆南复须旬日，万一警报不测而至，必待申审荆南，得报而后用，岂不缓失其时哉!欲望将本州岛见屯夔路兵五百人，亦听本州岛差拨，而驻泊兵官阶衔之内，乞以弹压峡州界内贼盗八字兼之，庶几颇有统摄。」故有是命。 讼之民必寘于法，以 讼而至于讼庭者。守臣亦念其客寄，取 十六日，诏：「夷陵之地，今日为次边利害，下湖北、京西路制置使司相度，有无利便；又见屯夔路兵听峡州差拨，于夔州有无相妨。下荆湖北路并夔州安抚司同共相度经久利便，取朝廷指挥。」以知峡州蔡撢言：「观今之形势者，皆曰荆州为国上流。今日之事，与三国异。臣观夷陵，则又荆州上流之重地也。昔陆逊有言：西陵，国之西门，若有不守，荆州非吴有也。陆抗亦以谓西陵，国之藩表。欲望以臣之议博采朝论，相视今日夷陵之地或以谓次边利害。一、在法，诸州屯驻军马，知州与驻泊官兵同管。今所在客寄之兵，往往分扰郡民。本将不加禁戢，间有与民 
十九日，上谓汤思退等曰：「虞允文等论荆襄备预事，甚好。」先是，上诏允文、王宣、赵撙，将来虏人侵犯，合如何备预 允文自为论，且缴二人之论来上。上批出：「允文、宣议论知其利而不知害，撙论为长。」思退等奏：「王宣似符同允文之论，然犹恐粮饷不足。撙直以据险为言，而不敢详具利害，似有所避也。」上曰：「卿等更加详虑」。于是思退等发三难、陈二策缴进，上封示允文等曰：「览卿等所奏，允文欲望坚守唐、邓，而诸路有可入寇处未见条画全胜之策，未尽也。宣欲屯南阳、亲野。南阳去 
      
根本太远，缓急不相救应。若虏人断吾粮道，邀其归路，即将何以制之 此德顺所以失利也。赵撙有可采而未究其说。今以汤思退等奏示卿等。朕再思之，万一虏人入寇，当以轻兵守唐州，重兵在襄阳，邓州置之度外可也。不可罢将士之力，以争此二空城，但以此饵虏。虏意止在收复旧疆，贪事虚名，其势必不久留，去而复取之未晚也。制敌之道，不在此二城。其临时取胜，则在卿等所以处之。卿等以为然，便当遵守；如有所见，速具奏来。」思退等奏曰：「臣等获观所赐允文等宸翰，深照事机，可谓明见万里之外。」上曰：「卿等谓唐州城小，矢石交过，可见其不可守也。何况粮道艰难。」思退等奏：「诚如明诏。」 
