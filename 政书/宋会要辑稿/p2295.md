<!-- { "loadSidebar": true } -->
名或岁纳苗米，旧来就县纳者，今乃取之于州。如批支驿券或寄居祠奉，旧来就州支者，今乃移之于县。赦文蠲放之赋，复令承认；民户逃阁之数，不与豁除。酒课无米曲之助，令自那融；起纲无般脚之资，令自措置。积年邑欠，前政已去而尚须带纳；征亭商税，差官监收而又令补解。官有修造而欲献助，郡有迎送而欲贴陪。以至一邑之内，有县官、吏胥之请给，县兵、递铺之衣粮，乃科以不可催之钱，畀以未尝有之米。此皆强其所无者，至如阖郡官属，诸司幕客，每于职事，皆有干涉。年例馈遗，但可增添；嘱托夫马，惟当应副。上官到县排办之数，多者或至千余缗；差人下县需索之费，少者不下数十千。如此之类，日甚一日。当此之际，(疆)[强]敏者无所用其力，才智者无所施其巧，不取于民，将焉取之 于是因讼事而科罚，其初数十千，旋至于数百千；用岁额而豫借，其初一二年，旋至于五六年。科取竹木，多折价钱，已输税租，抑令重纳。推肌剥髓，以苟目前，朝暮凛凛，但思脱去，岂复于爱人利物之事少垂意哉!乞命大〔臣〕，遴选有风力人，畀以诸路漕寄，使之精加体访，凡部内属邑之不可为者，究其不可为之因，皆许邑令条陈利害，复与守臣详悉评议。其逐县财赋实可催者，令照条限催理解发；其它白撰窠名，一切罢去。使州县通融，有同一家，庶几邑令得以展布，而民力得以少苏。」从之。
 职官 宋会要辑稿 职官四八 县官 
      
县官
【宋会要】
      
诸县事务要剧者，以京朝官或武臣幕职领。以上《国朝会要》。旧会要分知县及县令为两门，今依《神宗正史 职官志》并为一门。
《两朝国史志》：军使兼知县，附令、丞、主簿、尉。令、丞掌字民、治赋、平决讼诉之事，主簿为之佐。尉掌盗贼、伤杀。令参用京官，或试衔幕职及三班使臣，皆谓之知县事。又有军使兼知县者。凡县各置押司、录事、录事史、佐史。诸乡置里正〔主〕赋役，州县郭内旧置坊正，主科税。开宝七年废乡分为管，置户长主纳赋，耆长主盗贼、词讼，诸镇将、副、镇都虞候同掌警逻盗贼之事，有典以主文案、所由以役使，皆无定数。元丰改制，具载《职官志》。以上《续国朝会要》。
太祖建隆四年六月，诏曰：「河朔右地，魏为大名，分治剧邑，当用能吏。近多旷败之政，殊昧抚绥之方，致逋吾民，以失常赋。思慎厘于县务，特选士于朝行。断自朕心，以重其事。其以大理正奚屿知大名府馆陶县，监察御史王佑知魏县，杨应梦知永济县，屯田员外郎于继征知临清县。」朝臣知县自屿等始。 
真宗咸平四年五月，诏自今三班使臣知县，不得以诸州衙吏及富民受职者充。 
六月，以兵部郎中、史馆修撰韩授〔为〕秘书少监、知河南府洛阳县，从所请也。 
景德二年九月，河北转运使刘综请令近臣连衔于幕职州县官内，录举堪任京官知县者各一员，俾知天雄军、相州管内剧邑。真宗曰：「河朔宰字，尤籍得人，然虑举官或致稽滞，当俟铨司引对常选人，察其有绩效、无罪累者，朕自择之。」 
天禧元年十一月，太常博士、判三司度支勾院韩庶言：「江南州军五千户已上县，望差京朝官知县。」从之。 
二年正月，诏：「应臣僚奏举幕职州县改授京朝官与西川知县者，如未有阙，不得差权知县，且与监当差遣。」先是，每授京朝官知西川大县，若未有阙，即差权知近地县邑，伺候远阙，或三五月即便移替，往往以不终任考因循，吏缘为奸。兼送迎烦数，重劳于民，故有是诏。 
四月，殿中丞黄吉甫言：「京官使臣知大县及万户县令，欲望不许差出。除本州岛诸县及邻县公事，即许更互就便勾当。」从之。 
干兴元年五月，仁宗已即位未改元。诏诸路转运使自今因事降充监当人，不得差权知县事。时陕西转运司差监酒税、著作佐郎饶奭权知华州蒲城县，故条约之。 
仁宗天圣元年正月，开封府界提点诸县镇公事李识言：「畿内京朝官知县，自今请令大两省及知开封府同罪保举。如满三年无赃私过犯，公事干集，特与升陟差遣。至于诸县簿、尉，亦许清望官论荐。若考绩有闻，等第量与擢用。」诏审官、吏部铨今后选差人充。 
十二月十二日，中书门下言：「近年诸处甚有大县，户口极多，公事不少， 
      
阙官勾当。审官院少得京朝官差充知县，深为未便。欲今后于引见(识)[职]事官内，拣选历任中公过稍少者，于中书引验，相度年甲、精神，取旨降 ，令带本官知大县，乃就多支与俸给。」从之。 
三年十月，诏：「自今府界知县有年满者，从府司预奏，乞降 下清望官，于见任官朝官内保举进士出身、曾历亲民者充。」先是，王臻等起请举府界知县，至是厘改。 
五年九月五年：原无，据《长编》卷一○六补。，监察御史、陕西路体量安抚王沿等言：「乞自今因奏举改转京朝官，并差知陕西灾伤大县，候及成资，方得依例四川陕此句文字似有误。。仍虑京官改转者少，县分不治处多，欲乞于本路幕职州县官内体量，选差官权充。」诏陕西转运使体量辖下县令、知县，有不治处，选其幕职州县官权替勾当，具姓名闻奏，当议降 指挥。 
七年闰二月六日，诏应河北、河东、广南沿边幕职州县官等改转京朝官者，今后并差充福建知县。 
八月，知开封府王博文言：「府界扶构、中牟中牟：原作「中有」，据《元丰九域志》卷一改。、东明县，各军民公事繁多，或地连黄河，路处冲要，全藉心力官员管勾。欲望令审官院，自今不以先后到院资次，于京朝官内选差有主及历任中显著勤绩官员充知县。」从之。 
八年正月，殿中侍御史张存言：「比部员外郎、知开封县刘汀，知祥符县李宗简，各缘门地，遂厕郎曹，曾乏誉于中才，猥庇身于大邑。乞自今开封两赤知县依旧差馆职及立朝知名者充，自余常流，不在除授。」诏刘汀、李宗简候资替。 
景佑元年三月二十三日，臣僚上言，乞今后知州赴任，诸县令、佐更不得离县入呈牌印。从之。 
闰六月七日，审官院言：「在院祗候知县京朝官不少，欲乞今后有情愿乞监当差遣者，勘会近远差注，与当亲民一次。」从之。 
庆历七年二月二十二日，诏陈留等九县屯兵县分知县，今后差朝臣。候年满得替，如在任理断军民公事别无旷败，如合入远，特与之〔近〕地；不合入远，特先次差遣。 
六月，诏天下知县非鞠狱毋得差出。 
八年五月，诏诸道非鞠狱而差知县、县令出者，以违制论。其被差官据在外日月，仍不得理为考。时权三司使叶清臣自永兴召还，言所部知县有沿牒他州而经数时不归者，恐假领之官不能尽心职事，故条约之。 
皇佑二年二月，诏雄州归信、容城知县，自今罢差京朝官，其令本路转运司举武臣有才勇及晓两地民情者为之。 
三年三月，诏天下知县、县令若差推勘刑狱及应副军期，或权繁剧县，须具奏闻。其闲慢处辄差及差而不奏者，以违制故失论。被差之官亦行责罚，差出日月仍不理为资考。 
五年十二月，夔州路转运使言：请升南州为怀化军，并三溪入南川县，以朝臣为军使，兼知南川县，置主簿、尉各一员。从之。 
至和元年十一月，诏湖南邻溪洞诸县，其令本路安抚、转运司举官为知县。岁 
      
满，京朝官免入远选人与免选。以上《国朝会要》。
 职官 宋会要辑稿 职官四八 县令 试衔知县 
      
县令试衔知县
太祖干德二年正月，诏曰：「张官置吏，所以为人，吏或不循，人将受弊。故于近岁，曾降明文曾：原作「增」，据《宋大诏令集》卷一九八改。，如闻比来，多有踰越。奉吾诏以不谨，致斯民之未康。宜示申明，俾令遵守。应诸县令无事不得下乡，一准建隆四年五月诏书从事。仍自今令、录、簿、尉，并委本判官、录事参军等常切觉察，如有不因公事因：原作「周」，据《宋大诏令集》卷一九八改。，辄下乡村，及追领人户，节级、衙参并宜勘罪以闻堪：原作「刻」，据《宋大诏令集》卷一九八改。。先是，建隆中有诏约束令、尉，立为条制，故诏及之。 
太宗太平兴国六年正月六日，诏：「令长之任，所以字民，百里之裁制自专，一邑之惨舒攸系。朕深惟致理，用洽小康，而所司抡材，未能称职。况今封疆，混一县邑，动皆缺员，历年未补。铨衡则拘常调而不拟，州郡则缘下吏以为奸。朕思其所长，用立新制，与其限于资级，不若校以行能，俾下位以柬求，令长吏而保举，且用试可，以观其材。傥及报政之期，自有陟明之典。宜今诸路转运司、州郡长吏，于见任判司有清廉明干者奏举，当传召赴阙引对，授以知县，秩满差其殿最，以定黜陟。」 
雍熙三年四月，诏常选人授知县、令录者，便以地望为资叙，有犯亦同正官之法。 
淳化元年十月，诏知县、令录人未有试衔，并与试校书郎。 
五年五月，诏曰：「令长之任，风化所出，故有不下堂而一境治，两换县而善政行。所宜躬亲字人，不可婴以佗务。应天下县令，自今转运司及本州岛并不得辄令按谳刑狱、监筦仓库等事，俾专厥职。」 
真宗咸平二年，诏吏部铨凡(注)[注]令佐，一县之内不得全用流外出身人。 
仁宗天圣二年正月，诏诸路州军自今常留县令管勾簿书路州：原倒，据《长编》卷一○二乙。，催督税赋，及理婚田词讼，不得差出勾当小可公事，及于县镇道店场务比较课利。其令佐年满，虽准铨牒放罢，若一县全然阙人，未得出给解由，须本县不至阙人，即许离任。」时诸州军累言属县令佐因年满放罢，及转运司差往他处比较课利，有一县全阙官者，故条约之。 
