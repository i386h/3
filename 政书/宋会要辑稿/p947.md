<!-- { "loadSidebar": true } -->
二十七日，诏：「三衙及都统制司于诸军马军逐将内，各创置医马院一所，将病轻者作一处，病重作一处，逐将差将官一员，并逐将管 
      
事人各一名，及医兽马主在彼，专一提点，灌啖医治。每半年一次比较痊可及倒毙数目，申枢密院，重行赏罚。」其后九年六月十二日，枢密院言：「殿前、马、步军司诸军各置医马院，遇有病马，不以轻重，尽拘一处医治，病势相传，例有倒毙。乞止令马主在家养喂，委将官一员巡视提点，勒医兽用药嚾啖，令主帅比较赏罚。」从之。 
九月二十三日，兵部言：「广西经略司所起纲马，每一名牵拽六匹，常纲每一方牵拽十匹。缘人力不胜，致病瘦倒毙数多。得旨，今广南西路经略安抚司今后起发纲马进马，每人牵拽二匹，常纲每人牵拽四匹，其赏罚令兵部参照见行格法比拟施行。本部今将格法体例指挥并地理参照比拟，立定到因依：一、契勘茶马司自来于成都府起发御马，至行在六千一百一十九里，牵马军兵每人牵马一匹。今来广西经略司自静江府起发进马，至行在二千八百七十七里，比之成都府至行在地里，虽止及一半，每人却牵马二匹。一、契勘茶马司自来于兴元府起发常纲西马，至行在四千八百八十九里，牵马军兵每人牵马二匹。今来广西经略司自静江府起发常纲马，至行在二千八百七十七里，至建康府三千五百八十六里，至镇江府三千七百六十里，至池州三千里，四处地里，比之兴元府至行在地里，各及一半以上。至襄阳府二千三百六十二里，至鄂州一千八百八十二里，其两处地里，各不及一半，每人却掌马四匹。今后广西经略司起发进马赴行在，每人牵拽二 
      
匹，全到无疮疥、瘦瘠病，转一资；若内有一匹疮疥、瘦瘠病，减半推赏，支钱一十五贯；二匹并疮疥、瘦瘠病并寄毙马一匹，并更不推恩。其纲内通管将校、医兽全纲至，寄毙不及一分，各转一资；寄毙及一分不及二分，通管将校、医兽更不推恩；寄毙及二分，通管将校、医兽各降一资；若 
      
更(不)[有]倒死分数，别无加罚。一、今后广西经略司起发常纲马赴行在并镇江、建康府、池州都统司，每人牵拽四疋，全无疮疥、瘦瘠病马，转一资；若内有一疋疮疥、瘦瘠病，减半推赏，支钱一十五贯文；二匹至四匹疮疥、瘦瘠病并寄毙马一匹，并更不推恩。其纲内通管将校、医兽全纲到，并寄毙不及二分，转一资；寄毙及一分至不及二分，通管将校、医兽更不推恩；寄毙及二分，通管将校、医兽降一资；若更有倒毙分数，别无加罚。一、今后广西经略司起发常纲马赴鄂州、襄阳府都统司，每人牵拽四匹。五十匹全纲到，医兽、牵马四匹全别无疮疥、瘦瘠病，转一资。若内有一匹疮疥、瘦瘠病，牵马人减半推赏，支钱一十五贯文；倒毙寄留不及一分，医兽牵马四匹全到无疮疥、瘦瘠、病，各支钱一十贯，若有一匹疮疥、瘦瘠、病，减半推赏，支钱五贯文；牵马将校名下马四匹全到，内二匹至四匹疮疥、瘦瘠、病，并寄毙马一匹，更不推恩；寄毙马二匹至四匹，止降一资；倒毙寄留及一分，医兽更不推赏；倒毙寄留及二分，医兽降一资；若更有倒死分数，别无加罚。一、本部契勘广西经略司自来差使臣管押出格马赴行在投进，每纲系三十匹，虽有赏罚体例指挥，从来未有立定格法。今参照体例指挥，比拟下项；一、全纲三十匹到，使臣、通管将校、医兽各转一官资，内使臣更减一年半磨勘。一、倒毙寄留不及一分，谓一匹至二匹，使臣、通管将校、医兽各转一资。一、倒毙寄留及一分至不及二分，谓三匹至五匹，使臣展二年磨勘，通管将校、医兽各更不推恩。一、倒毙寄留及二分，谓六匹，使臣、通管将校、医兽各降一官资。每增及一分，使臣更展半年磨勘。余分数准此迎展，其通管将校、医兽别无加罚。一、契勘广西经略司起发纲马赴前项去处交纳，若看验得内有疮疥、瘦瘠病马，其使臣、通管将校、医兽，合依寄留倒毙马数除豁。一、契勘广西经略司起发常纲马赴行在并江上诸军，每人牵拽四匹，每纲差一十二人，止牵拽马共四十八匹外，有零马二匹未有该载。今欲乞令广西经略司每纲更差将校一名牵拽，即与减半推赏，支钱一十五贯文。如内有一匹疮疥、瘦瘠病，更与减半支钱七贯五百文。若二匹并疮疥、瘦瘠病并寄毙马一匹，更不推赏；二匹全寄毙，降一资。」枞之。此上《国朝会要》。 
干道六年十月九日，四川宣抚使王炎言：「得旨，令于阶、成、西和、凤州选择水草丰美去处置监西和：原无，据下文补。。窃闻四州之地，山林陵谷，几居其半，欲求宽闲之地可以 
      
牧马三五百匹，不可得也。且以二千匹计之，养马人须千人以上，取之军中，必妨教阅。即今阶、成、西和、凤州见管忠勇军、弓箭手三千余人，内忠勇马军免家业钱有至三百八十贯者，步军免家业钱有至二百八十贯者，弓箭手官给田土，内马军两顷五十亩，步军两顷，从来各家多有鞍马出战，无异正兵。近年茶马司不许私下买马，今阙马之家十有七八。欲令茶马司收买骒马二千匹，马翁二百匹，给拨与忠勇军、弓箭手阙马人及步军情愿养马人着脚，养喂牧放，仍与理放有马家业钱及田亩税课。有孳生骝驹，实时申报官司系籍。候及二年，委官相视，分作三等：上等支钱引一百道，中等八十道，下等六十道，付养马之家。其马经官火印，籍充官马，解赴茶马司团并起纲，或支付诸军。若已为官中生两骝驹者，即后来所生驹子，不以骝骒，许以一匹与所养人，亦许经官中卖与诸军。先据茶马司买到襄、郢置监骒马五百余匹，取拨排纲外，见在一百三十二匹，乞将就充给拨之数。」从之。 
二十日，主管殿前司公事王琪言：「先降指挥，每遇都大茶马司差官押到纲马，据实到监匹数，申殿前司，差拨合用取马人兵。窃详自汉阳马监至行在，往复七十余日，缘路途遥远，若马监候见得马数报本司，差拨合用人兵，旋行出给券历前来，须是两月余日。是致在监积压马数，不下千余匹。乞不候马 
      
监报到马数，预先接续差拨全纲官兵，依例出给券历前去。窃见本司逐年合得纲马，比之马、步司及江上诸军纲马数多，所是医兽却与诸司一般，止差二人。欲乞贴差二人，通作四人，前去马监医治。」从之。 
十一月十七日，利州路转运司言：「四川宣抚司押马使臣供，沿路马驿内，有巨陵、米铺、栗溪、师子隈等处，或有草无科，或有草料而无人粮。得旨，令本司具析违慢因依。照得并系金州洵阳管下新开水路程驿守臣翟秉、知县程缜。」诏翟插、程缜各特降一官资。其后八年六月十九日，四川宣抚使司言：「本司看详昨来差使臣俞逿等管押进马一纲，内虽有两匹倒毙，缘系因卒患水结黑汗，灌救不下。其余马数，并各臕分肥壮。其逐人已该转官恩赏，即见得非因草料不足。窃虑俞逿等沿路以需索不如私意，妄有陈言。欲望翟秉、程缜降官指挥改正施行。」从之。 
十二月二十二日，兵部侍郎王之奇言：「伏见蜀中马纲之役，四川州郡发牵马兵士额差四千余人，又借请之费三十余万。后来虽许至汉阳交割，稍有省减，然借请之费尚二十有余万，不可胜言。欲乞于成都、兴元、襄阳各置司牧营分，将四川州郡分差到人计逐处纲马数目，均分作两处住营管干外，襄阳府司牧营分合用人数，于京西、湖北诸路州军厢军内差拨。如不足，许行招收曾经牵马逃亡军兵充填，并一年两次轮流牵喝。所裁损人数，几三分之一。况地里止是千余里，往回不出五旬，况襄阳至汉阳，地里尤近，比成都、兴元，又易措置。牵马兵士更不借请，除依旧破券 
      
并支回程钱外，每起纲日，更与添支食钱二百文，则州县无横费之扰。今措置马纲，画一下项。诏令四川宣抚相度，如于马政利便，措置申枢密院。「一、总计成都、兴元府岁额马共一百六十一纲，内成都府川马六十纲，兴元府西马一百一纲。每纲五十匹，计八千五十匹。每纲用牵马军兵二十五人，节级一名，使臣、医兽各一名。一、成都府马六十纲：一十五纲系鄂州都统司自行差人取发；四十五纲内一十纲系骒马，系本府差人管押，经由兴元、襄阳府至汉阳军马监交割。计三千五百余里，共六十四程，往回一百二十余日。除使臣、医兽外，岁用兵级一千一百七十人。今欲乞令成都府管押至兴元府交割，止系一千二百余里，共二十四驿程，往回只五十日。除使臣、医兽依旧差拨、更不交替外，其兵级以三分为率，减免一分，止令差定七百八十人，循环牵押。每隔日起发一纲，周而复始，更轮两次役使。所有兵士，并于成都府置司，依营收管。如有阙额，令茶马司招填。其请给衣粮，令元差州军支移前来，按月支散。一、兴元府马一百一纲，今年指挥，更令起发西马二纲，往应城县孳生监，至今未见茶马司申到。起发二十纲，系荆南都统司自行差人取发，八十一纲，系本府差人管押，经由襄阳府至汉阳军马监交割，计二千三百余里，计四十驿程，往回八十余日。除使臣、医兽外，岁用兵级二 
      
千一百六人。若依今来措置，又添承受到前项成都府马四十五纲，计用兵级一千一百七十人，两项共享兵级三千二百七十六人。今欲乞令兴元府管押至襄阳府交割，止计一千四百余里，共二十八驿程，往回六十日。除使臣医兽依旧差拨，更不交替外，其兵级减免一半，止令差定一千六百三十八人，循环牵押。每日起发一纲，周而复始，更轮两次役使。所有兵士，于兴元府置司牧营收管。如有阙额，令茶马司招填。其请给衣粮，令元差州军支移前来，按月支散。一、今来襄阳府承受到兴元府纲马一百二十六纲，除自有元管押使臣、医兽外，每纲用牵马军兵二十五人，节级一名，计合用兵级三千二百七十六人。自襄阳府至汉阳军并德安府应城县马监，计八百四十余里，共一十二驿程，并系平川，往回不及三十日。今欲乞令京西、湖北路安抚司，于本路见管系将、不(以)[系]将厢禁军内，差拨牵马兵级，比合用人数，以三分为率，减免二分，止用兵级一千九十二人。如不足，许不拘等仗，拣选少壮人招置。并许曾经川路牵马逃亡军兵限一月令经所在州军陈首，与免科罪，发赴襄阳府，即与旧军分职名收管，支破请给。从襄阳府，据每纲合用人数，同元管押使臣、医兽牵至汉阳军马监。内骒马十纲，至德安府应城县交割，并每日起发一纲，周而复始，更轮三次役使。所有兵士，并于襄阳府 
