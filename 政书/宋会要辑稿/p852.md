<!-- { "loadSidebar": true } -->
五月十一日，诏沈括、李宪、苗授：「据环庆路经略司奏，夏国母自三月初点集河南、西凉府、啰庞界、甘、肃、瓜、沙，十人发九人，欲诸路入寇，人马已发赴兴州。及四月丁丑，西贼二万余人骑侵犯淮安镇。宜以本路兵马合成大阵，守控要害控：原作「空」，据《长编》卷三二六改。，伺其深入，痛行掩杀。」
种谔复建言，请尽城横山，占据地利，北瞰平夏，使虏不得绝碛为患。 
二十六日，诏给事中徐禧、内侍省押班李舜举往鄜延路计议边事。 
六月一日，环庆经略司言，斩西贼统军嵬名妹精嵬、副统军讹勃遇，得铜印、起兵符契、兵马军书，并获蕃丁头凡三十八级。 
七月三十日，泾原路经略司言：「谍报西界十二监军司人马赍五月粮谍：原作「谋」，据《长编》卷三二八改。，于葫芦河点集。国母、小大王七月末过黄河末：原作「未」，据《长编》卷三二八改。，欲以八月 日入寇镇戎军大川。」诏留李宪且在泾原照管边面，多遣人深入觇候。如有寔状，即追秦凤、熙河先团结诸将兵马，及环庆二万人骑，令姚兕统领，合力驱逐，毋失机会。 
九月五日，谍报西贼发六监司兵次银州川，沈括、徐禧戒勒诸将分定战地。 
十六日，沈括言：「九月九日，西贼三十万寇永乐城寇：原作「通」，据《宋史》卷一六《神宗纪》三改。另按，《长编》卷三二九，此句作「贼三十万众攻城」，故改「通」为「攻」亦可。，副都总管曲珍等兵少，御敌未退，将官寇伟、李师古、高世才、夏俨、程博古，及使臣十余人、士卒八百余人死之，贼遂围城。」 
二十日，永乐城陷，徐禧、李稷、李舜举并汉蕃官二百三十人、兵万二干三百余人皆没。初，经略沈括进言：「既获米脂寨，以横山势蹙，距宥 
      
州才三舍，下瞰银夏，平川千余里皆沃壤，可以耕稼，为屯田之计。今乞于米脂之间城永乐，屯劲兵以抗虏，则河北之地，尽可耕种。」朝廷遣给事中徐禧、内侍李舜举相视利害，时五年七月也。禧等至延安，与括(相同)[同相]度，意合，即奏言如括议，朝廷许之。八月，禧、舜举与括等将蕃汉兵十余将，凡八万，役夫荷粮者倍之。于是李稷将前军，本路将官吕政佐之；曲珍将中军，高永能佐之；王湛将后军，景思谊佐之；李稷主运饷，治版筑，而谋画进止一决于禧。以二十五日兴工，旬有二日而城毕，赐名银川寨。夏人闻之，以谓此城不争，则横山为汉有，灵夏为存亡所系要害，以死拒之，故有是役。初，虏兵尚远，诸将多请击之，以挫贼锋，而高永能言尤切，禧独不听。及虏兵大至，极目不见边际，俄而铁骑涉无定河，永能又曰：「此号铁鹞子，过河得平地，其锋不可当，乘其未渡击之，可使歼焉。若纵之尽，则我师殆矣。」禧又不听，故及于败。乃筑女遮堡，展定西城以卫兰州城。 
六年正月二十九日，西贼渡河，直抵兰州城下，西门几为所夺，遂围兰州。六日围解。 
闰六月一日，夏国主秉常奉表乞修职贡。 
十月一日，秉常遣使奉表复修职贡，乞还所侵地，彻备边戍兵，长为外藩。赐秉常诏：「地界已令鄜延路经略安抚使司指挥保安军移牒宥州施行。岁赐候疆界了日依旧。」
哲宗元佑二年六月二十八日，秦凤路经略司 
      
言，西贼人马侵犯陇诸堡地分。 
七月二日，夏人寇镇戎军诸堡戎：原作「我」，据《长编》卷四○三改。。 
八月十四日，诏：「夏国国乱主幼，所以辄敢犯边及不遣使贺谢，皆缘强臣乙逋等擅权逆命，阴有异图，即非其主与国人之罪，岂可遽兴师讨伐，使向化之人例遭诛戮。宜令诸路帅臣各严兵备，无得先起事端。其所发兵马，权屯次边。如乙逋等能幡然改图，忠事其国，效顺朝廷，本国上章通贡，特许收接，与之自新。若终犯顺，即令诸路乘便深入，务在诛锄首恶，不得滥及无辜。内首领素不附乙逋、欲自拔来归，及乙逋同党有能附顺者，听所在以闻。仍 谕汉蕃。」以三省枢密院言：「夏国自秉常告丧，既吊恤其国，又封册其子，两宫赐与甚厚，国中部落老幼无不欢跃。不谓彼国强酋独有异意，风闻干顺不治国事，有梁乙逋者擅权立威，辄犯边，以请地为名，不遣贺坤成节、谢封册使，反复邀乞，别怀二心。若不加诛，无以威示夷狄。」故有是诏。 
二十二日，夏人寇三川诸寨，败之。 
九月十日，夏人犯镇戎军。 
十五日，夏人夜遁。 
三年正月十八日，诏陕西、河东经略司严戒边将及城寨觇贼动息，常若寇至以备之。 
二月八日，西贼寇府州边，将官钳宗翊击之。 
三月二十八日，夏人侵德靖寨，将官张诫等败之。 
七月十九日，枢密院言夏贼会军马，欲寇泾原、熙河路。诏叶康直远斥候，常知贼境举动，保无他虞。仍令刘昌祚、刘舜卿选本路兵将泾原 
      
路万人于德顺军，熙河路五千人于通远军接秦凤边地要害处驻札，为掎角之势，当先事以待之。 
八月十八日，枢密院言：「鄜延路七月牒抵宥州，踰月方报，乃专以疆土为请，略无悔罪谢恩之意。名欲议事，阴 我师，谍知举国欲并力来寇。」诏陕西、河东(师)[帅]臣从宜行讫以闻。 
六年五月二日，枢密院言：「熙河兰岷鄜延路奏，夏贼杀虏人民畜牧，毁烽火台。经略司以兵邀其归路，生擒首领、获级。」诏诸路益谨边备。如夏贼再来侵犯，即审度事势，以计破之。勿贪功轻入，堕贼计中，亦不得无事妄生边患。兼虑诡诈，屯兵一处，却乘别路之隙。其环庆、泾原、秦凤、河东路，亦当依此指挥。 
二十八日，鄜延熙河兰岷路经略司言，西人侵界作过，遣兵邀截，各擒首领一名。诏令逐路经略司只作本司意，将逐人放归，仍面谕以「疆界虽少有未毕，夏国安得辄发兵众，侵我边境!今既生擒，即合斩首界上，盖为朝廷意在好生，又夏国见输常贡夏：原作「忧」，据《长编》卷四五八改。，且放汝回。候到本国，明谕梁乙逋并近上首领，今后不得纵放人马，乱有侵犯」。 
闰八月六日，夏国首领梁乙逋将统领河南北人马，扬言谋欲犯边。 
九月二日，西贼深入攻围麟、府州。诏麟府路军马司集兵应援，仍令范纯粹审择便利，牵制策应。 
五日，西贼入寇麟、府州未退，诏河东路经略司诫谕张若讷占据地利，审度贼势，选募骁勇敢死之士，出奇逼逐；或乘师老惰归之际惰：原作「堕」，据《长编》卷四六六改。， 
      
择利邀击。 
七日，枢密院言：「夏贼寇犯麟、府州，虽已遁去，今据陕西沿边奏报，见各于并边啸聚，窃恐复寇别路。」诏陕西、河东路逐路经略司，如遇西贼入寇，本路兵力不胜，即速令互行关报，牵制策应。 
十月五日，枢密院言：「泾原路探报梁乙逋近犯麟、府界，为人杀死；梁阿革乙逋为夏国所诛。」诏逐路经略司，如乙逋未诛，尚犹用事，即宜乘隙用间。仍选可用之人，厚遗金帛，优许职名，密切经画。 
七年六月九日，诏：「夏贼犯河东，合要诸路牵制。麟府路令府州军马司，岚、石州令石州都巡检司，举横烽入鄜延路，转报以次路分次：原作「咨」，据《长编》卷四七四改。。其诸路得河东横烽，若麟府军马司得诸路横烽，并简习军马，速赴顺便堡寨驻札，未得出界。各候探报得实，可以牵制，即从长取利进兵。」先是，枢密〔院〕言：「夏贼犯顺，牵制策应，须候帅司牒诸路方会合。按旧置横烽，递相照应为便。」故有是诏。
八年正月十三日，鄜延路经略司言：「保安军得宥州牒牒：原作「县」，据《长编》卷四八○改。：本国准北朝札子，备载南朝圣旨，称夏国如能悔过，上奏亦许应接。今再欲遣使诣阙」。十四日，诏：「夏国请命，未测情伪。令陕西、河东帅臣约束沿边，过为备御。仍戒约兵马，不得于边界生事。」 
四月一日，夏国主干顺遣使谢罪，献兰州，乞赐塞门寨。诏答不许。 
绍圣三年五月六日，枢密院言：「西人虽称欲遣人进贡誓表，却又侵犯鄜延、义合等处，岂宜遽弛攻讨御捍之备 」诏陕西、河东经略司多方备御。 
八月五日，鄜延路经略使吕惠卿言：「自六月 
      
以后，五十日间，第一至第七将前后十四次俘斩甚众，并获副军大小首领、副钤辖，及得夏国起兵木契、铜记、旗 。」 
二十一日，鄜延路奏西贼压境。诏差府界两将赴鄜延路，京西第二将赴熙河兰岷路，府界第七将赴秦凤路。 
十一月二十四日，环庆路经略司言：宥州界正名等，各带领人马于曲律、六掌等处驻札，欲寇塞安等寨。遣钤辖张存领兵将掩击，斩首九百余级。 
四年三月四日，泾原路经略使章楶言：「今来进筑，须藉别路声援牵制。乞更下鄜延、河东，广张声势，为深入之计。」〔诏〕熙河兰岷路经略司，候见泾原路举动月日，即疾速指挥兰州广作渡河讨荡声势，务要分挠贼计。仍令鄜延、河东经略司，依泾原路所奏施行。 
六日，泾原路经略司言：「西夏起甘州、右厢、卓啰、韦州、中寨、天都六监军人马，屯(立扁)[驻]江州白草原；又遣首领妹勒都逋、乌革领兵并塞。」诏泾原帅司严诫诸将，每事持重，务取全胜。 
二十七日，孙览奏：「西界长波川有贼兵屯聚，寻遣兵入界，遣先锋张真等至津庆川，破敌，乘胜至惟烈川。折克行相继而至，斩二千余级，获牛羊马三千有余，并烧荡族帐，迤逦还寨。」 
四月五日，知保安军李泝统制两将人马入西界讨荡，燔毁洪州城内外首领人民族帐等甚众，得牛马驰畜二千余。
十三日，吕惠卿言，差路分都监刘安统制兵马出塞，修复浮图寨。 
八月三日，河东经略司言：「西 
      
贼侵犯神堂等堡，遣将贾嵒、李窑以少击众，贼仓卒首尾不救，遁去。王帅乘胜修复葭芦。」 
五日，鄜延路经略使吕惠卿言：近遣将官王愍破荡宥州，烧毁族帐，斩获五百余级，牛羊以万数。 
十二月二十一日，枢密院言，熙河兰岷路经略安抚判官锺傅将本路并秦凤兵出寨，斩获仅四千级。 
元符元年三月二十四日，河东路经略司奏，崇仪使张世永等统制兵马出界讨荡，获千余级，大小首领二十余人。 
十月二十五日，泾原路经略使章楶奏，西贼三十万犯塞，攻平夏城，凡十三日，将寨官捍御无虞。 
