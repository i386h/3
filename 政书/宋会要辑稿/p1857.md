<!-- { "loadSidebar": true } -->
二年五月十七日，皇城司言：「皇亲车马入内，多与臣僚行李相犯。今请分定门户出入。」诏：「自今如朝班未退，并令由玄武门，俟班退即听从便。」 
亲王、诸宫使李神福又言：「东宫诸院出入，未有定制。欲望自今朝班未退，并令于东华门里夹道内过，入军器库东横门、崇政殿东横门赴内东门。如假日及朝班退后，依旧于左承天、祥符门出入。」亦从之。 
     
六月二十一日，诏：「文武官非公事不得入京百司诸公廨。如监临官挈家居止者，即许亲故来，无得妨其公事。」 
九月三日，诏：「宗室供奉官承庆以下假日朝参，许入玄武门。」时管勾官宅事赵湘言：「承庆等两处朝参不及，请行按问。」承庆白言：「诸叔将军等假日许由玄武门入，唯承庆辈须合入东华门，仍俟诸叔上马，始由东华门而入，以故多就班后时。」故有是诏。 
五年七月十九日，诏：「尚书丞郎、两省给谏知州府，而本部郎中、员外及两省六品以下官充本路转运使副者，承前例须申报。自今知制诰、观察使以上并止书案检，令通判以下系衔供申。如转运使官秩在上者不在此限。」 
九月十二日，翰林学士李宗谔、龙图阁直学士陈彭年言：「准诏，以群官导从不合品式，与礼官详定仪制以闻。今除中书、枢密、宣徽、御史中丞、知杂御史、左右金吾并摄事清道如旧制呵导外，仆射以上不得过四节，尚书以上、文明殿学士、资政殿大学士不过三节，翰林学士、枢密、龙图阁直学士、尚书丞郎以上不过两节，给谏、舍人、知制诰、卿监、待制不过一节。三司使、权知开封府不过四节，三司副使不过两节，应提印执梃者不在其数。小两省、御史、尚书郎中、员外、诸司四品、见任三司、开封府推判官许马前一对踏引，不过五步。应出节者止 
     
约冲突，不得呵止。众官同行，止从上一员出节。有踰式者，委御史台、左右街司弹纠。先准敕，合于开封府金吾抽借从人者，内金吾从人悉还本司，止于诸军剩员开封府从人中抽差。其别局主判司分已有公人当直者，不得重迭。又文武百官遇宰相、枢密、参知政事并避，两省官侍郎、常侍以下遇三师、三公、尚书令则避。遇仆射，则给舍以上敛马侧立，起居郎以下则避。给舍以上遇御史大夫、中丞，分路而行。起居郎以下遇大夫、给舍以上敛马，遇中丞分路而行。御史大夫遇三师、三公、尚书令则避，遇仆射、东宫三师、尚书丞郎、两省侍郎，分路而行。中丞遇大夫避，遇仆射敛马。尚书丞郎、常侍以(丁)[下]至正言、东宫三师、三少、太常卿、金吾上将军，并分路而行。知杂御史遇中丞则避，遇左右丞敛马，遇尚书侍郎、诸司三品、金吾大将军、统军诸卫上将军，分路而行。尚书省五品、诸司四品以下「以下」后疑脱「遇」字。，诸卫大将军皆避之。三院同行，如知杂例；不同行，遇左右丞避。尚书丞郎、郎中、员外遇三师、三公、尚书令则避。郎中、员外遇丞郎则避。太常博士以下朝官遇本司长官、三师、三公、仆射、尚书丞郎、大夫、中丞、知杂御史，并避，权知、判官不避，遇两省给舍以上敛马。京官遇丞郎、给舍、大卿监、祭酒以上、本寺少卿监、司业并避。诸(位)[卫]大将军以下遇上将军、统军亦避。詹事遇上台官如卿监之例。庶子、少詹事至太子仆遇太 
      
子三师、三少并避，遇上台官如少卿监例。中允以下遇太子三师、三少并避，遇宾客、詹事敛马，遇上台官如太常博士例。应合避尚书者，并避三司使。权知开封府者，如本官品避。其台省官虽不合避，而职分见在三司、京府统临者避。中书门下、枢密院常朝有冲突者，巡检人员具名送开封府，京朝官誊报御史台弹奏。内诸司使以下报宣徽院施行。不即申举者，委御史台、左右街司察访以闻。入皇城司及殿门外当避而不避者，委亲事官报皇城司捕送开封府，职官具名以闻闻：原脱，据本书《仪制七》所引补。。诸色人当避台省官及敛马侧立而有违者，街坊巡检亲事官止约固违不伏者，移牒官司，及申奏如上制，即不得凌辱命官。武班内职并依此品施行。」从之。 
六年三月十七日，诏：「应富民得试衔官者不得与本州岛县官使臣接见。如曾应举及衣冠之族，不在此限。」 
八月六日，枢密直学士、礼部尚书、知升州张咏言：「当州每有祠部司事，并申公状。臣官(添)[忝]六曹，祠部即本行司局，例申公状，似未合宜。欲望自今尚书丞郎知州，除申都省外，其本行官局并止签检。」从之。 
七年七月二十日，诏：「在京勾当官差出外住程勾当，不得带在京名目出外称呼。」 
九月一日，诏：「自今制置发运使、转运使副更不以官品位次，并在提点刑狱官之上。」先是，诸路提点刑狱朝臣与转运使副正以官序为高下，至是始定条约。 
八年闰六月五 
      
日，诏：「京官充刑部、大理寺、三司法官、御史台主簿，不得便服于市肆下马，委御史台纠察。」 
天禧二年十二月二十六日，诏：「文武官曾使契丹及接伴者，自今戎使到阙，除两省舍人外，并令于左掖门出入。」 
四年九月十七日，诏：「诸州县尉见巡检使臣供奉官以上，并升阶公参，答拜如上佐州县官见幕职之仪。侍禁以下用客礼。」时知利州、(阁)[合]门祗候张利用言：「县尉与巡检皆捕贼官，有公参客礼相见者，请班定制。」故有是命。 
五年六月五日，诏：「自今诸州监当朝官殿直以上在通判、都监之下，判官之上。其通判与都监并依官次。京官奉职、借职、监当者即依知令录(列)[例]，在判官之下。」先是，知荆南府李谘言：「京朝官使臣监当场务，与本州岛通判位次未着定式。」故令礼官详定下诏。 
干兴元年六月七日，时仁宗即位后。诏曰：「国家并建庶官，分领众职，当励能勤之节，且遵靡(监)[盬]之规。如闻罔念夙兴，几将旷阙，爰颁戒告，用儆因循。宜勉罄于恪恭，勿自罹于悔咎。咨尔有位，体朕意焉。宜令合门、御史台遍行告示，应在京诸司勾当京朝官使臣及内有免常朝者，自今后并令早赴本司。仍令宣徽院、御史台、入内内侍省常切觉察闻奏。」时中书门下上言：「先准诏，自三月十五日后每日百官并赴常朝，其内外诸(句)[司]并合早入。迩来多日晏方入本 
      
司，请行条约。」故有是诏。
仁宗天圣四年十月二十一日，上封者言：「诸州有三班差使、殿侍及殿中、外殿直指使者，每与命官共事。望颁定制。」诏法寺详议，法寺言：「殿侍令式，元无品秩。外殿直本系单班，望自今并在命官之下、摄长、马之上。如充权管指挥，自依元敕。」从之。 
五年三月二日，皇城司言：「将来崇政殿放牓，据在内巡检指挥使状，自来状元承例于军器库前东华门外上马，即无条贯。其余举人并于东华门上马。」诏依旧例。 
六年十二月十四日，诏：「应臣僚听下公人及本家亲随僮仆等出为班行者，诸处相遇，并须回避，不得接坐。如或同州郡勾当者，阁门祗候、内殿崇班已上并三班使臣充监押、巡检，许令申奏，于邻近州对换。其三班使臣以下监当物务，并令公参而退，更不接座。」 
七年二月十六日，诏：「中书、枢密院自今午后五刻出，审官、三班院、流内铨并须早入，其出在中书枢密院之后。」 
八年十二月八日，中书门下言：「文武臣僚加恩敕告，检会五年南郊例，尚书(敕)[刺]史以上如有骨肉愿赍去，许令乘递马往，今欲依(列)[例]。」从之。 
明道二年十月四日，诏：「自今节度使知州军兼总管者，即官借人。骨锵各五对此句疑有脱误。。 
景佑元年六月九日，中书门下言：「应文武臣僚并京朝官使臣今后失仪，依条责罚后，欲更不理为过犯。」从之。 
宝元二年闰十二月九日，合门 
      
言：「请自今皇帝御宣德门，宰臣、亲王、枢密使、使相各许带从者三人，参知政事、枢密副使、知院、同知院、签书院事、宣徽使各带二人。并至第三重门止，余皆不许。」诏可。先是，帝每御楼，左右近臣各挟所亲上门阙无定限。时将及孟春观灯之会，知开封府郑戬上言：「天子所在，当严其制。」及是乃施行之。 
四年九月十一日天头原批：「宝元仅二年，此恐误。」此条疑为庆历四年事。，详定(阁)[合]门仪制所言：「紫宸、垂拱殿起居，臣僚石位上欲镌字记，并立班图欲用绢别写四本，一本进内，二本付合门收掌。」从之。 
庆历三年六月十一日，翰林学士承旨丁度等言：「比奉诏详定帅臣见所部仪制，请自今(阁)[合]门祗候及路分都监以上见四路招讨使，厅上公参，供奉官以下并庭参。其走马承受及非统辖者勿拘此制。」从之。 
五年六月二十八日，诏：「彰信军节度兼侍中李用和出入许张伞、击杖子，及上下马如二府仪，余无得援例。」其后左仆射、观文殿大学士、判都省贾昌朝，镇安军节度使、同中书门下平章事程琳，太子太保致仕庞籍，司空致仕宋庠皆用此例。 
七年正月十八日，侍御史知杂事李柬之言：「自来侍从官自起居郎至正言、小两省官并台官、南省正郎出入，重戴，执丝鞭。其给舍、丞郎、待制以上并三司副使更不重戴。出入内庭，台省并执丝鞭。近岁除中书、枢密院依 
      
旧出入执丝鞭，其余每日早辰只自漏舍略执丝鞭入内丝：疑当作「小」。。欲乞下御史台，其大两省、待制以上并三司副使、知杂出入并依旧例执丝鞭，如遇阴晦风雨，方许执小鞭出入中门。仍令台司弹奏违犯。」从之。 
皇佑四年十二月二十二日，诏：「今后常参官故作懈慢及行立失序，不得作常时失仪施行。仰具闻奏，降敕断遣。」 
五年六月一日，御史台、审刑院、大理寺言：「乞自今趋朝臣僚入皇城门，并依次序行马，违者减律条朝会应集，告而不至，罪一等，仍理为过犯。」从之。初，御史台奏：「近日百司官入朝，多不依次序，或于两府臣僚中门行马。法寺止坐失仪之罪为轻。」寻令参详，而降是诏。 
