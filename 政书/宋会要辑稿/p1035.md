<!-- { "loadSidebar": true } -->
导之以复古迹，其利尤倍。」诏帅臣汪(彻)[澈]指定以闻。彻代孝祥，故命焉。其后彻言：「水潦之害，大抵缘建康地势稍低，秦淮既泛，又大江湍涨，其势湓溢，非由水门砌迭窄狭及居民侵筑所致。秦淮分三泒：一入城中，入下水门入江，一抱北流为壕，一抱城南流为壕入江。入城中者，即由上水门，其砌迭处正不可阔，阔则水入城益多，狭则有以杀其势，而分归两壕。臣今指定上下水门砌迭处不动，夹河居民之屋亦不毁除，止去两岸积孀，使河流快，所谓陈二渡顺圣河，乃程二渡么，讹而为陈。相近者有二河之迹：一名顺营河，一名石沟河，自东南至城角伏龟楼下，与城濠相就，直入江。疑古有此，莫究堙塞年代。顺(劳)[营]势弯难凿，惟石沟势快，可以下工。其河约六里，见为民田。今指定；欲自程二渡开复石沟一河，就伏龟楼下南城壕，可使秦淮水势不至大入城中。臣又虑其地系行宫东南旺方，不宜开凿。」从之。 
三月六日，知平江府沈度言：「两浙运判陈弥作言：昆山、常熟界白茆等十浦相视疏浚先后之序，约用工三百二十二万七千三百有奇。今体访彼处耆老，所开港浦并通澈大海，遇潮即海内细砂随泛以入，潮退而砂泥澄坠。许一举开浚，昼停坼积，不数年以旧填淤以：疑当作「依」。。今若依旧招置阙额开江兵卒，常熟、昆山每县各一百人，仍于本府见管使臣内选差二员部辖，相视紧缓见今淤塞之所，次第开浚， 
      
通泄水势，不数月，诸浦可以渐次通澈。如虑潮水带上砂泥停积，即候徐来委逐县措置官船，于要紧浦内摆泊，用开江兵卒驾船，每遇潮退，随之摇舟光，常使砂泥随潮退落，不至停积，实为么便。」从之。 
二年二月十九日，和州言：「开凿姥下河，东接大江，防捍敌人，检制盗贼，最为右地。」辅臣以堙废既么，擅兴非宜，奏罢之。 
三月十七日，太平州言：「辖下东采石与和州杨林渡相直，绍兴三十一年，金人犯江，先自和州造船，入杨林渡小河，径冲采石，其为要害明甚。今和州止为创收商税，皆微小课息，却将旧姥下河东接大江，西至姥下市桥，次曲尺至和州城下，稍西比接连东河，出大江，欲创疏凿，达和州城下，直抵慈湖，相对赤埭河口出大江，通放舟船。恐缓急贼船可以囊橐，实难防御。」诏以其事下淮西总领所转运司。其后逐司言：「杨林渡元系大江砂夹河水，通行约三千四百余步，堙塞岁么。若今开通，可免逐年大江黄涝涌入姥下，浸损圩 。兼砂夹自今淤淀，人马可以直过，别无限隔。若开通河道，缓急之际，江北百姓牛马等可先渡沙上，次第济渡过江。其砂上亦可储蓄粮草，军民两利。」诏和州将(来)[未]开步数，许行开掘。 
六月二十三日，权两浙路计度转运副使姜诜言：「华亭县蹻港、顾永沥、大沈泾、小沈泾、缕泾、新漕泾、铫港、东沈泾、沅家港、龙泉港十所与柘湖相通入海，后以潮砂淤塞港口，今相度，令秀 
      
州从宜开浚。常熟县黄泗浦、崔浦、许浦、白茅浦亦以潮沙所堙，浦口浅狭，开凿合用二百二十九万三百余工。最要许浦，自梅里塘、雉浦口东南至白荡桥；黄浦，自黄沙港至塘桥；其次催浦，自丁泾塘至浦口；黄沙浦，自十字港至溪浦。」诏本路漕臣躬诣相视，仍令逐州守臣专委令丞计度开掘，申尚书省。其后诜复言：「遍往相视，据乡土父老等合辞言：濒海诸浦，官司难以尽开。众议许浦最要，今先开浚，及自雉浦口开至梅里，直达柴弯，则积水可径泄入杨子江，与诸浦以次开淘。」诏别议施行。 
三年十一月十五日，绍兴府言：「辖下萧山县西兴镇通江两闸，近年为江沙壅塞，舟楫不通，募人自西兴至大江疏成沙河二十里，并开浚闸里运河十三里，通便纲运，民旅皆利。既通之后，复恐潮水不定，仍有填淤之患，并本府通江六堰纲运至多，谓宜措置，为经么便利。欲乞于本府合差注指使员数差一员，以专开撩西兴沙河系衔，庶永远为一方舟楫之利。本府额管捍江兵士二百人，今欲拨差五十名，专充开撩沙浦，不得泛杂差使。仍从本府措置起立营屋居止，遇有微小拆毁处，实时开撩，历常令通济历：疑误。。」从之。 
四年十二月二十六日，臣僚言：「萧山县民裴咏等屡经御史台诉百姓汪彦等将湘湖为田千余亩，以献总管李显忠。若果以湘湖为田，侵渔不已，湖当尽废，湖废，则九乡万众之产一遇旱干， 
      
何以灌溉 苒即就槁。欲乞令绍兴府差官行视，若委以湘湖为田，则给民，复以为湖，非湘湖则勿问。」从之。 
五年二月七日，权发遣临安府周(鉴)[淙]言：「西湖水面惟务深阔，不容填溢，并引入城内诸井，一城汲用，尤在涓洁。今相度，欲增置撩湖军兵，以百人为额，专委钱塘县尉并壕塞官一员，于衔内带『主管看湖』，专一管辖军兵开撩。仍乞除德寿宫外，自今并不许有力之家种植菱茭，及咤而功占，增迭堤岸。或有违戾，依苏轼任内申请，以违制论。」从之。 
九月六日，权知明州张津言：「辖下东钱湖容受七十二溪，方圆广阔八百顷，傍山为固，迭石为塘，合八十里。自唐天宝三年，县令南金开广之。皇朝天禧元年，郡守李夷唐重修之。中有四闸七堰，凡遇旱涸，开闸放水，灌溉七乡民田计五十四万亩。虽甚亢旱，亦无灾伤。昨咤豪民于湖塘浅岸渐次功占，种植茭荷，障塞湖水。绍兴十八年，虽曾检举约束，尽罢请佃，岁么，茭根蔓延，渗塞水脉，致妨蓄水。兼塘岸间有低塌去处，若不开淘修筑，不惟侵失水利，兼恐塘埂相继摧毁。欲望下本州岛，候农隙之际，趁时开凿，咤得土修治埂岸，寔为两便。」从之。其后本州岛言：「行视湖滨，缘所用丁夫浩瀚，见桩钱米殊阙不支。窃见东钱湖自有湖以来，到今虽遇大旱，不阙灌溉。自前虽时复野生茭草，诸乡百姓至二三月间便采割货卖，饲食耕牛。近年咤两寨水军牧马，尽笼 
      
有之，刈割失时，以致根蔓积为厚葑。今若依旧许百姓二三月间茭草发生之时任便采刈，八九月以后无用水之时，纵干湖水，令百姓牧放践踏，即茭葑逐军自坏军：疑误。，经么净尽，官中可无大费，诚为便利。兼环湖皆出倚山为岸，岸非山处殆不能半，外民田率低下，雨泽稍多，湖面涨溢，辄时决放。至今诸堰有所谓则水石者，言水过此则须开闸破堰，放泄湖水，可见岸下足以潴蓄。今欲度量，将所桩钱米先修堤防。堤防既高，水自潴蓄。水势既深，虽茭葑未除，亦不为害。」诏开东钱湖前旨不行，所桩钱米，令本州岛修筑堤岸。 
七年七月二十四日，诏两浙漕臣沈度专一措置修筑练湖。先是，臣僚上言：「镇江府丹阳练湖，按《图经》：幅员四十里，纳长山诸水，漕运资之。故古语云：『湖水寸，渠水尺』。在唐时，法禁甚严，盗决者罪比杀人。本朝犹踵其法，尔后浸缓其禁以惠民。然修筑严甚，春夏多雨之际，潴蓄盈满，夏秋虽无雨，漕渠或浅，但泄湖水一寸，则为河一尺矣。故夹冈亦未始有胶舟之患，公私两便焉。兵火以后，多废不治，堤岸圮缺，春夏不能贮水。强家咤而专利，耕以为田。岁月既么，其害滋广。官司虽时称开浚浦筑，徒为文具而已。侵耕浸多，功以淤淀，夏秋乏雨之际，视湖如掌，启板至十余，纔能泄入河，犹不能大有所济，况民田邪 由此公私两病矣。伏望特降睿旨，令本路转运若提举官日下与府县 
      
长吏躬亲相视，按塘兴国初之旧，于贮水委有利害，必尝开掘者若干，公心详度利害，检计工料，保明以闻。然后遣一郎官或御史复案之，候农隙兴工，务使易成而难毁。仍参酌中制，立为盗决侵耕之法，着于令，责长吏以奉行必定，庶几练湖渐复其旧，民田获灌溉之利，漕渠无浅涸之患。」 
七年九月十一日，权发遣秀州(岳)[丘] 言：「华亭县地势南北高仰，其乡吕父老皆称或遇水涝，本县西北有长泖，接连淀山湖、赵屯浦、咸鱼港，出大盈浦，趣吴松江入大海。县北亦有通波塘、蒿塘、郭巷泾，趣艾祈浦，通吴松江，亦入大海。县东北又有北俞塘、黄浦塘、蟠龙塘，通接吴松大江，皆泄里河水涝。内北俞塘见今淤塞，已委官相视开撩。窃详苏、湖州积水，湖州自震泽太湖泄入吴松江，平江府自练湖入白蚬江，泄入吴松江，并归大海。止缘两州之人不知地势，所以累诉，官司信之，累命决水于二州，初无利便，反均被咸潮之患。」 兴修本州岛泾塘堰，条奏水利，咤及之。 
十月十三日，两浙路计度转运副使沈度言：「被旨[措]置修筑练湖，相视上下两浙石三座，旧有启闭闸板，岁么，板木不存，咤此走泄。内横坝石FB  系纵水归下湖，今已冲损，及姚婆石最为切要，走水尤多。欲依旧置闸板启闭，监督添用桩木，随闸板高下填筑固护；及南北斗门损漏，一切各已整治。窃蹑上湖地形比下湖高仰，西向地形石之侧有数丈损阙，比 
      
之东向，其岸稍低。两湖草地滩脚若浚治近岸，即就土可以增堤高、固湖身。复依古者作上峰，就湖堆积。如此，则蓄水必多，不独以通利纲运，亦以灌溉民田。」从之。 
八年六月二日，直敷文阁、权发遣(西路两浙)[两浙西路]提点刑狱公事、提举河渠公事王淮言：「窃见姑苏号曰平江，言江流至此而平么。平则势缓，缓则易壅，非泄而入海，则不能无潦水之患。《书》言三江既入，震泽底定。臣尝考三江入海之由，不可详据，姑以耳目所接，邻于海而易泄者，惟秀之青龙港、苏之许浦、白茆，与夫琴川、百家泾，皆泄入海之道么。今秀之青龙港固自若，所不必论，而苏之百家泾、琴川、白茆或存或废，未可遽复。惟常熟之许浦，流之最下者，沙石填壅，其浅者既夷而为平陆，而其深者亦不过寻丈，舟行则胶，流集必遏。曩者朝廷尝命宪臣相视而开导之，工役既众，暂而遂止。然法有不便于彼而于此甚便者，事有不行于前而于兹为可行者，惟咤人之力而用之，则役省；咤人之利而导之，则乐从。力半工倍，莫甚于此。且今之许浦，水军屯驻在焉，连营列垒，不下万计。诚于此时命主将以提其纲，命县官以佐其费，秋冬之交，防托之暇日，率其卒伍，沿许浦一带疏而通之，浚而深之，使江海之流相接，而又立为犒赏，随所治之多寡为之等差，则贪者先之，懦者随焉，持么之效可旬日办么。岂惟浙西之民可无水潦之患，亦彼屯 
      
