<!-- { "loadSidebar": true } -->
高宗绍兴元年九月二十六日，中书门下省奏：「勘会嗣濮王仲湜男右监门卫大将军、荣州团练使、权知濮安懿王园令士街，右监门卫大将军、吉州团练使士术，昨自南京扈从车驾至扬州，及迎奉濮安懿王神主神貌过江，理宜褒赏。仲湜言，乞差士街充温州太庙神主享献官，其退下阙差士术，并不添支请给。其差下人别与差遣。」从之，仍各特与转行一官。 
四年五月三日，诏：皇叔检校少傅、靖海军节度使、开府仪同三司、兼判宗正事、嗣濮王仲湜第十四男士岘，可特授太子右内率府率。 
九月二十八日，右监门卫大将军、贵州团练使士輵言：「先祖宗朴系濮王 
      
第二男，元赠太师、中书令，追封康王，改封惠王。缘濮王第二十八男宗楚已封惠王。」诏改封恭王。五年五月九日，士輵又言：濮王第八男宗晖男仲爰已封恭王。诏宗朴特改封和王。 
七年七月二十一日，诏：嗣濮王仲湜薨，令临安府诸寺院共声锺三千杵。将来出殡日，令行宫太常寺致祭。 
九年十月七日，嗣大宗正事士奏：「嗣濮王初除授，依神宗皇帝诏旨，女止三人除正县主，男并与正率。先臣仲御任使相、嗣濮王日，有男十五人，并不曾陈乞上件恩例。今止存四人，臣弟士 、士逊在四人之内。乞许将上件恩例与士 、士逊转行一官。」诏依所乞，士 特与转正任防御使，士逊转遥郡刺史。 
十二月十八日，检校少师、光山军节度使、开府仪同三司、同(封)[判]大宗正事、斋安郡王士奏：「嗣濮王仲理自靖康之后止存男士豢，见任右监门(亲)卫大将军。乞将仲理袭封恩例与士豢，于见任官上转行。」诏与特转遥郡刺史。 
十年六月二十一日，大宗正司言：「濮安懿王主奉官仲儡身亡，未见差人承袭主奉祠事。」诏令士主奉，其承袭别听指挥。 
二十一年八月二十四日，大宗正司言：「权主奉濮安懿王祠事，依近例系差见任宗官长。契勘昭信军节度使、知大宗正事士权合权行主奉士权：原作「士大」，据《建炎要录》卷一六二改。下同。。」从之。 
二十三年二月二日，安庆军承宣使、同知大宗正事士街奏：安德军节度使、权主奉濮安懿王祠事士权身 
      
亡，见阙主奉官。诏差岳阳节度使、开府仪同三司、充万寿观使士樽樽：原作「槫」，据《建炎要录》卷一六四改。。 
十月十七日，诏安远军承宣使、同知大宗正事士街差权主奉濮安懿王祠事。 
二十五年七月二十四日，诏令礼部太常寺讨论嗣濮王典故，大宗正司具合袭封官申尚书省取旨。 
二十八年八月二十七日，诏：嗣濮王袭封，令有司检举。大宗正司言：「元丰中，濮王位最长宗晖袭封嗣濮王，其后并系濮王位宗室最长之人承袭。即今本位最长系皇叔、建州观察使、知濮安懿王园令士輵，合袭封。」从之。 
宗晖初除嗣濮王日，得旨，男与正率，女上三人与县主。今臣止有两女，乞并封县主。其踏逐祠堂主管香火官理为资任，支破本等请给，下所属出给付身。内知客一员，依例支破茶汤钱一十五贯。并抱笏祗应乞踏逐已未到部小使臣、校尉、副尉或白身人代充，内有官人理为资任。并书表、客司、通引官依例每月各人支破添给茶汤钱一十二贯。上行官吏乞随祠堂香火官于绍兴府帮勘。所有臣本身应请给、旧请支赐、宣借等，于行在帮勘。如遇臣生日，乞令所属取赐。」从之。 十一月十七日，昭化军节度使、嗣濮王士輵奏：「祠堂官及臣合破马丁、抱笏祗应六人，书表、客司、通引官七人，宣备兵士三十五人。并臣出入接见诸处投下文字，并依外官法。伏 
同日，士輵又奏：「濮安懿王祠堂，昨因嗣濮王仲湜迎奉前去绍兴 
      
府，就报恩寺西挟屋权暂安奉，逐时荐享，委是隘窄。今本寺主奉位厅堂见今空闲，乞下本府量行修葺，充祠堂安奉。」从之。 
同日，士輵又奏：「乞依前嗣濮王仲儡例趁赴朝参，及依士谙例在外居止，令临安府应副廨宇。如每遇仲享，乞依仲儡、士已降指挥，将带合破亲事官前去，出入免见辞，候回日随班起居。」从之。 
三十年四月二十一日，诏：修武郎不曰火系濮安懿王近属，可特依不悦等例与换文资。 
十二月二十五日，昭化军节度使、嗣濮王士輵奏：「濮安懿王神主神貌下官吏兵级，并臣合破内知〔客〕、使臣等一十四人，每月请给等，乞下绍兴府经总制钱内按月支给。」从之。 
孝宗隆兴元年三月五日，昭化军节度使、嗣濮王士輵言：「臣年踰七十，并无男，有女夫保义郎司公度，未授差遣，乞除合门祗候。」诏依。 
二年六月十五日，检校少保、昭化军节度使、嗣濮王士輵言：「司封令袭封嗣濮王之人奏男太子右内率府副率。臣止有一女，欲乞将合得男恩数与女加封。」从之。 
干道元年三月十一日，士輵言：「臣年喻七十，拜跪稍艰，乞依士衎例趁赴六参起居，仍特免差诸处行事。」诏从之。 
十四日，士輵又言：「濮安懿王祠堂合差破守把剩员四十人，先蒙指挥下绍兴府差拨，后来本府节次差到十人，例皆老疾，相继事故，见今止存三人。缘神貌四位所管供帐数目浩瀚，欲望特降指挥于 
      
四十人内更裁减十人，令绍兴府差拨厢军三十人抵填。」诏从之。 
十月四日，诏：皇叔祖、检校少保、向德军节度使、知大宗正事、嗣濮王、赠少师、追封琼王仲儡，赐谥恭惠按仲儡赐谥恭惠，《建炎以来系年要录》卷三三载于绍兴九年十一月六日癸卯，二者当有一误。。 
十一月十七日，士輵言：「濮安懿王园令士程在任恭奉神主神貌，并躬亲监督修造园庙龛室屋宇，并皆如法。乞〔依〕士奇前任园令体例，将两次该遇园令月日，每一年与减一年磨勘，仍许通理转官后历过年月，揍行收使，于见今官上特与转行。」诏从之。 
三年十月四日，诏：「士輵已除开府仪同三司，其生日支赐并使臣依已降指挥外，所有应干恩数、请给、人从等，并依居广例施行。」 
十七日，诏：岳阳军节度使、开府仪同三司、充万寿观使、主奉濮安懿王祠事、赠太师、追封韶王士樽，赐谥恭靖。 
四年三月十三日，诏礼物局：如将来空闲，令临安府将上件屋宇，同嗣濮王见住宅子一并拨赐嗣濮王士輵永远居住，仍与量行修葺。 
七年十一月六日，士輵言：「濮安懿王神主神貌见在绍兴府光孝寺奉安，每年四季仲享合差三献官行礼，其亚、终献依格合差子侄充。已前系绍兴府行司差南班官权充，今来行司已并归行在宗正司，其绍兴府并无南班官可差。兼士輵系袭封初献官，蒙先降指挥，如遇士輵忽患，亦令差官权摄行事。欲特降指挥，遇四仲享月，就差嗣濮王位子侄，或绍兴府见任寄居(侍)[待]阙宗室，依长次序，许士 
      
輵牒绍兴府逐时权差行事，庶得崇奉祖宗仲享，不致阙误。」诏依。 
二年七月十二日此「二年」不着年号。士輵袭封嗣王在绍兴二十八年八月(见前文)，则此或是隆兴二年，误缀于此。，士輵言：「叨冒袭封，每月请给止比宗室正任防御使。今先乞依禄格全支本色，仍免折支，及每岁生日，令入内内侍省依旧全支取赐。」诏依。
 帝系 宋会要辑稿 帝系二 濮秀二王杂录 杂录 
      
杂录
淳熙元年六月九日此条之前原原标目「杂录」，二字，今删。，诏大宗正司于濮王诸位下见存「不」字一十七位，每位各选一人能循守规矩，无疾病过犯，人材可为仪表者，令本司选择取旨，与比换环卫官，趁赴朝参，并不作升等恩数。每人月特支米十石，候官至合请米日住支。以日参南班人数稀少，故有是命。 
十二月二十日吏、礼部言：「首详判大宗正事、嗣濮王士輵奏，请选择列濮王下十七位「不」字比换南班，乞于旧格稍加升擢。今若依元换出格法，复令换入，恐请给微薄。」诏依宣和六年正月八日指挥，与对换南班官。其所换人内，诸卫大将军每月特添给钱一十贯，将军、正副率各添二十贯。仍依已降指挥月给米十石，候转至合请米日住支。非今来十七位下选择到人，不得援例。 
二年四月二十二日，嗣濮王士輵言：「将濮王位近属不谔等已比换南班。今见趁赴朝参，各人依官序于步军司止差破兵士一人，乞各人特与雇募五人。」从之。 
八月二十九日，诏：濮王位宗子、宗妇每月食料依旧全与放行。以前曾住支，今从嗣濮王士輵请也。 
十一月二 
      
十一日，诏：嗣濮王士輵第七男不屈所生母李氏，特封宜春郡夫人。既而是年十二月十三日，参知政事龚茂良等进呈，李氏依第三等缌麻宗妇支破请给，上曰：「此可行否 」茂良等奏：「李氏系士輵妾，恐不可依宗妇。」上曰：「极是，请给不足较，名分岂可乱也 可留下文字，当以此喻之。」 
四年八月九日，嗣濮王士輵言：「省部将臣少傅合得给使、减年等恩数，比之少保并行减半。乞依昨除少保体例全与放行。」诏依枢密使见行条法放行。既而刑部言：「士輵昨除少保，已依初除枢密使例全行出给、减年，再除少傅亦已作转厅例减半，出给公据。今再乞全给，从来枢密使即无两次升迁并作初除全给之例。」诏依转厅条格减半出给。 
九月二十七日，嗣濮王士輵言：「昨该遇大礼恩数，缘臣别无儿男承受，遂奏补亲从侄不 兔文资内安排，降等补登仕郎。赴春铨试中第一名出官。缘侄不 兔元系忠训郎亲民资序忠训郎：原作「中训郎」，据《宋史》卷一六九《职官》改。，差御前军器所监造官。其不 兔父知西外宗正事士程殁于任所，已降指挥依例得遗表恩泽四名，与男不 氏、不 兔特添差不厘务一次，未曾收使。今乞依士珸男不执、不流例，与侄不 兔初官上特换承务郎。仍乞将前项二男差遣恩数并与不 兔收使，依前差御前军器所监造官。」诏特依所乞。 
十月九日，诏士歆第七男赐名不擅。时善切。 
六年七月五日，诏：皇叔祖、保康军节度使、提举佑神观士歆妻硕人梁氏 
      
封齐安郡夫人。 
八年四月二十九日，诏：嗣濮王士歆男忠翊郎不阋特授太子右监门率府率。从士歆请也。 
九月二十一日，大宗正司言：「太子右监门率府率不阋元系忠翊郎，用父士歆袭封嗣濮王恩例，特换授前件官。其本身请给、生日支赐、人从等，及添支钱米、人从敕号，乞依不谔等前后已得指挥体例支破。」诏依所乞。初，户部勘当，以未有承降指挥，兼(口)〔日〕前有不许援例之人，故降特旨。 
