<!-- { "loadSidebar": true } -->
七日，新除江东转运副使丁时发罢新任。先是，时发除江东宪，未上，改除湖北运判，为言者所论，奉祠。至是，言者复论其狠愎残刻，乞赐 
      
罢黜，又从之。 
十四日，知潮州张季樗放罢。以本路漕臣奏劾故也。 
二十七日，胡与可罢知鄂州。臣僚缴奏，与可〔诞〕谩(慢)结托，徇己要功，乞别选忠实廉正之士以慰公论，故寝新命。 
六月十六日，知复州朱思与宫观差遣。初，本路按思不职，乞罢黜。上曰：「朱思只是心疾，别无他过，可与宫观，仍理作自陈。」 
二十四日，知黎州田世雄放罢。先是，利路转运判官范仲圭按世雄，乞罢黜。上曰：「世雄所为却如此，今既差知黎州，可但降一官，谕以今方委任，未欲重作施行之意。」既而臣僚缴奏，上曰：「缴章不须行出，只坐仲圭所奏放罢，仍别择一人往黎州。」 
同日，知广州巩湘差主管建宁府武夷山冲佑观。言者论：「湘凡所居官，略无可纪，凭信摧锋军准备将庄质，交通关节，扰边生事。」故授祠命。 
七月八日，主管成都府玉局观王质特降一官。质寄居兴国军永兴县，知县赵伯彬诉质陵铄辱骂，乞寻医回避。至是，帅臣备奏上之，故有是命。 
二十三日，新差湖南提举李棫罢新任。言者论棫贪污，故罢之。 
同日，太府少卿、总领淮西江东军马钱粮赵汝谊，武功大夫、建康府驻札御前诸军都统制郭钧，各特降一官，仍展一期叙。朝请大夫、淮南路运判、兼淮西提刑黄永存，朝请郎、知和州张士儋，各特降两官，仍展一期叙。并以措置屯田(减)[灭]裂责之。 
八月四日，知南平军蔡兴仁特降两官，以鞫狱稽缓，故有是责。 
九月八日，赵善悉展三年磨勘；叶子强降一官，展二年磨勘。知秀州王诇
      
奏，本州岛有拖欠上供钱，系前政积压，乞许每月量行带纳。宰执具善悉欠二十八万缗，子强欠四十万缗，故责之。 
二十五日，前知绵州(吏)[史]祁特降一官。祁得替之日，以本州岛现在历尾钱指为羡余献总领所，希求荐举，故责之。 
同日，知绍兴府郑丙提举江州太平兴国宫。言者论丙优于在朝而劣于治郡，乞与宫祠，理作自陈，故有是命。 
十月五日，两浙转运判官钱冲之、浙西提刑刘颖并放罢。言者论冲之、颖为监司无状，不可以付之畿内将漕、按刑之节，乞并赐罢黜，故有是命。 
同日，知湖州刘藻降两官，放罢。言者论其在任专事筵宴，库帑告竭，身为郡守，不禁宰牛，故有是命。 
十一月六日，知常州丰谊放罢。以两浙运判赵不流、提举常平石起宗奏谊治郡无状、刑狱淹延故也。 
十四日，知台州熊克放罢。以浙东提刑赵公硕、提举常平岳甫奏克在任纵容军人盗贩私盐，凡改刺军人，私取缗钱，不遵法令，故有是命。 
十三年正月二十二日，知秀州王诇放罢。初，诇以部民周舜卿等结集徒党，传习妖教，追勘籍其家财。既而舜卿同党周世恭等诣台声冤，监察御史陈贾为言，于是移狱棘寺。具案来上，谓舜卿等止系吃菜念佛，即非传妖事魔。贾因按诇不能办集财赋，而夺平民之赀，加之以罪，乞赐黜责，故有是命。 
二月六日，知随州林自特降一官。京西漕臣按自不循法令，禁系无辜， 
      
至死于狱，故有是命。 
三月二日，新知均州丁常任、新知江阴军胡介并罢新任。言者论奏，常任与介居乡无善状， 官无能称，乞罢黜以示戒惩，从之。 
二十二日，诏前知汉州贾伟黩货欺罔，可追三官勒停。先是，伟对，言荆鄂统制掊 劳役官兵，得旨令湖南运判张抑体究。至是体究来上，军中无减克劳役之弊，而都统郭杲乃言伟尝卖川布三千匹与军中，以价高不为收买事，故有是命。 
二十四日，知洋州李师夔差主管成都府玉局观。以利(赂)[路]提刑李大正言，师夔刑狱淹延，乞与祠禄，故有是命。 
二十八日，新知钦州王宗仁罢新任。以广东帅臣潘畤奏，宗仁任本路水军统领，纵容所部训练官张演等在海作过，脱放贼人，夺取赃货故也。 
同日，新知台州王晓罢新任。言者论晓年已七十，昏缪尤甚，不量衰惫，冒纡郡绂，故罢之。 
五月十六日，知吉州木待问罢新任。以言者按奏，待问天资浇薄，前为当涂，不务节省故也。 
同日，夔州路分赵滋罢知茂州。言者谓滋禀赋奸伪，邪秽无行，乞赐罢斥，改畀守臣之贤者，以惠远民。从之。 
同日，知泸州史 放罢。言者论 年踰七十，筋力弗任，苛刻害民，昏缪害事，乞并赐罢黜，故有是命。 
六月七日，直龙图阁、主管建宁府武夷山冲佑观巩湘降充直显谟阁。以广东提刑司奏勘庄质等将已受招谕贼人擅行杀戮，湘所申失实，故有是命。 
      
七月六日，浙西提刑勾昌泰放罢。先是，平江府守臣何万按司理曾辉鞫宪司送下公事，禀承昌泰私意，观望失实。昌泰上章奏辩，言者谓其巧诬强辩，论罢之。 
闰七月二十二日，知衢州沈祖德罢知平江府新命。言者论祖德天资小人，挟以浮躁倾憸，三衢未终，遽畀以吴门之寄，众论沸腾，乞寝新命。从之。寻复奏，既罢新任，不当尚冒延阁之宠，落直敷文阁。 
八月三日，胡仰罢知岳州，差主管建宁府武夷山冲佑观。言者论仰(倾)[顷]任湖南提举，赃污狼籍，为漕臣黄洧按发。狱未竟而洧适死，二年不决，后以章疏落职罢任。今既复其职，又与之郡，则人将何所惩。故授祠命。 
七日，朝奉大夫、提举福建市舶潘冠英降一官。以发纳犀角、象牙多短小不堪用，故有是命。 
十七日，知临安府张杓特降两官。以府治遗火，杓上章自劾故也。 
九月十五日，知达州冯士[(月马凡)]放罢。本路按士[(月马凡)]庸懦匪材、政事废弛、纵容吏仆、交通关节等事，上曰：「冯士[(月马凡)]先次放罢，若勘到有入己，又当别有行遣。」 
十一月十三日，新除湖北提举王镇放罢，仍与祠。先是，知衡州刘清之引诏书荐镇安恬自好，知之者少，遂有湖北之除。既而言者论其昏缪，故寝之。 
十六日，知江州赵师垂罢新任。言者谓九江卑陋，师垂多索迓兵仪物，人情嚣嚣，故罢之。 
二十三日，知均州张昌诗特降一官。言者论均州岁进贡银七百两，缘极边，本非 
      
产地，往往运米麦于金州回易起发，每米一斛得银一两，岁以千斛为一纲足充进贡。昌诗两年之间起四纲，而米麦至五千斛，皆由官吏乘此附带回易，科差人船，民被其扰。至是，昌诗坐守臣不职之责。 
二十六日，知台州朱儋、知镇江府盖经并宫观。言者论：「儋顷知吉州，凶声虐焰，肆毒一郡；今在天台，惨酷之状不减于前。经贪污狼籍，众所共传。顷者总领淮西，酣饮无度；今任京口，凡前守抚恤之政一切更张。乞并罢见任与祠。」从之。 
十四年正月十一日，提举福建市舶潘冠英放罢。言者按其苛敛诛求，诱致无术，蕃商海舶畏避不来，故有是命。 
十九日，新知随州林颖秀放罢。臣僚缴奏，颖秀天资狠愎，顷宰永康，政以贿成，乞寝随州指挥，别与合入差遣。从之。 
四月三日，知潮州黄杞放罢。言者奏：「杞将盐折与军人，拘其请俸；人户旧欠虽经赦放，亦皆不免。是以兵民不遑宁居。」故有是命。 
三日，知太平州王希吕放罢。言者按希吕将累政所积恣用无度，公帑一空，乞赐罢黜，免为州郡侈汰之唱。故有是命。 
十一日，前知澧州石如埙特降一官。以如埙拖欠淳熙十一年分上供钱，故有是命。 
二十六日，知广德军陈文琏放罢。言者论文琏天资庸鄙，谬政流闻，横肆科敛，使民怨嗟，故有是命。 
五月十二日，知普州王蒙降一官，放罢。以本路按蒙残酷，故责之。 
七月十四日，知建宁府程 
      
大昌放罢。以言者论其「天资狠执，且乏廉声。军人衣赐支散不时，致令陈状；诸邑输苗过期不受，抑令纳钱。专为贪暴，物论殊骇，乞行镌罢。」故有是命。 
殴，镇官卢洵方行体问， 则遣仆捉承行人。暨临安府南厢牒镇追人， 与男叫集仆干行打承行胥吏，闷晕几死。乞赐镌罢。」故有是命。 二十七日，主管佑神观李 罢祠禄。以言者论：「其寄居乌青，武断豪横。有镇户讼 家索钱 
同日，利路运判范仲圭放罢。言者论其昏眊贪鄙，专事掊克，一路骚然，人不聊生，乞赐黜责，故有是命。 
九月十二日，知饶州赵伯溥降一官。以本路漕臣言其拖欠上供钱物万数浩瀚，有误经费故也。 
二十七日，权发遣永州朱自求降一官。以湖南提举赵像之奏，自求在任不恤饥岁，违法将人户合纳絁绢三倍折钱，及科催积年苗米，故有是命。 
十月七日，知处州彭椿年降一官。以两浙运副郑汝谐言，本州岛荒歉，财计阙乏，拖(上)[下]官员军兵请给三个月，无以支散，椿年有失措置，故有是命。 
十一月四日，前知广州巩湘差主管亳州明道宫。言者论：「湘前知广州，差王彦邦等权摄职事，容纵违法折换簿书，收匿文历，赊买度牒，侵盗银两。事既败露，藏匿不出。及置勘官司悉皆改除，而湘遂以获免，乃敢叙述在广四年，指为劳效，干求差遣。其为欺罔，无所忌惮，乞赐黜责。」故有是命。 
十二月四日，知汉阳军孙傃放罢。 
      
以荆湖北路提举薛伯宣奏傃衰懦不立，偏信黠胥等事故也。 
二十一日，知长宁军郭公纯放罢。以四川制置使赵汝愚按其不支戍兵食钱，致 卒公然上厅殴击人吏，公纯略无弹压，故有是命。 
二十五日，新知邕州王侃放罢。以臣僚言其所至酷虐，累典郡邑，居官无状故也。 
二十七日，江西提刑马大同放罢。言者论：「其天资残刻，济以私意，凡受民(诈)[诉]，不问轻重，不究虚实，径送邻州。属郡奉承，株连经年，率多瘐死。今江西十一郡，处处兴狱，狴犴充斥，积成怨盭，上干阴阳，乞赐黜责。」从之。 
同日，知衢州刘清之主管华州云台观。言者论其以道学自负，于吏事非所长，财赋不理，仓库匮乏，又与监司不和，乞与宫祠。从之。 
十五年三月八日，新知峡州程渭老罢新任。言者论其天资忌刻，踪迹诡秘，徒以利口，济其私欲，乞将新任亟赐罢斥。故有是命。 
四月二十一日，两浙运副赵不流降一官。言者论不流应办高宗皇帝梓宫，开闸迟缓，几致 事，故有是命。 
二十四日，新知筠州韩元老罢新任。以言者论其无修洁之行，有贪污之迹，乞赐罢斥。 
