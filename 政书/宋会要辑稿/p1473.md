<!-- { "loadSidebar": true } -->
之则民不堪命此页前原版错简，当接于食货六六之三四后，即「顾直轻则法不行重」句下，参详前文注。，其害九么。夫役人必用乡户，盖有常产则自重，性愚实则罕欺。今既雇募，恐止得轻猾游浪奸伪之人，其害十么。天下差役，莫重于衙前，今司农新法，乡户衙前更不差，其长名人并听依旧，以天下官自卖酒税坊场并州县坊郭人户助役钱数以酬其重难。臣谓此法有若可行，然坊郭十等户自来以承应官中配卖科率，亦难使之均出助钱外难：原作「虽」，据本书食货六五之八改。，场务给衙前对折役过分数多估价不尽，亏官实数。今既官自拘收，以私价召卖，则所入固多。乞陛下以此一法诏有司讲求其详，则其它役法更革无难矣役：原作「许」，据本书食货六五之八改。。助役之法，望一切寝议。」至是，检正中书五房公事、同判司农寺曾布言：「臣伏见言事官屡以近日所议差役新法未便，论议纷纭，多失利害之实。窃以朝廷议更差役之法，志于便民，故虽遣使四方，询求利害，而畿甸之事至近而易讲，所遣之官论议措置，条畅明白，多可行者。及至成书，则付之司农则：原作「而」，据本书食货六五之九改。，使与开封提点司集议。已，又牓之诸县，凡民所未便，皆得自陈。此可谓详且尽矣。臣蹑言者之言，皆臣所未谕，岂蔽于理而未之思乎 抑其中有所徇，而其言不能无偏乎 畿内上等人户，尽罢昔日衙前之役，故今所输钱，其费十减四五；中等人户，旧充弓手、手力、承符、户长之类，今使上等及坊郭、寺蹑、单丁、官户皆出钱以助之，其费十减六七；下等人户，尽除前日免役，而专充壮丁，且不输一钱且：原作「而」，据本书食货六五之九改。，故其费十减八九，言者则或以谓凌虐赤子，或以谓朝廷受聚敛之谤。今输钱免役，使之安生乐业，终身不知有前日之患么，言者则以谓起纳庸钱谓：原作「为」，据本书食货六五之九改。，则人无悦为农者。上户所减之费少，下户所减之费多，言者则以谓上户为幸，下户以为不幸。今量其物力，使等第输钱，逐等之中，又别为二等或五等，其为均平齐一，无以过此，言者则以谓敛钱用等，则非一法所能齐，所在各自为法，则无所总统。昔之簿书，等第不均，不足凭用，故欲分命使者，督察诸县，使功刊正，庶品量升降皆得其平，言者则以谓旧等不可信，今之品量，何以得其无失 如此，则是天下之政无可为之理。编 三年，一造簿书，所以升降等第，今之品量增减，亦未为非。又况方晓示人户，事有未便，皆与改正，则今之增减实未施行，言者则以谓品量立等者益欲多敛雇钱，升补上等，以足配钱之数。至于祥符等县以上等人户数多，减充下等，乃独掩而不言。凡州县之役，无不可募人之理。今投名衙前半天下，未尝不主管仓库、场务、纲运官物，而承符、手力之类，旧法皆许雇人，行之么矣。惟耆长、壮丁以今所措置最为轻役，故但轮差乡户，不复募人。言者则以谓专典雇人，则失陷官物，耆长雇人，则盗贼难止，又以谓近边奸细之人应募，则焚烧仓库，或守把城门，潜为内应。役钱之输见钱与纳斛斗，皆取民便为法，如此亦 
      
已周矣，言者则以谓纳见钱则丝、帛、粟、麦必贱，以物代钱则有退拣乞索之害。如此，则当如何而可 昔之徭役，皆百姓所为，虽凶荒饥馑，未尝罢役。今役钱必欲稍有羡余，乃所以备凶年，为朝廷推恩蠲减之计，其余又专以兴田利，增吏禄，言者则以谓助钱非如税赋有倚阁减放之期。臣不知昔之衙前、弓手、承符、手力之类，亦尝倚阁减放否 两浙一路，户一百四十余万，钱七十万缗而已。畿内户十六万，率钱亦十六万缗。是两浙所输，差半于畿内，募役之余，亦无几矣，言者则以谓吏缘法意，两浙欲以羡钱徼幸，司农欲以出剩为功。贾藩为县令，差役之事苟有未便，于民法许其自陈。乃不肯受，使趋京师，諠哗词诉，其意必有谓么谓：原作「请」，据本书食货六五之一○改。。藩之不职不法，其状甚众，皆有司所不得不问，故置狱以究之，言者则或以谓藩方为二府所选藩：原作「蕃」，据本书食货六五之一○改。；明非不才，或以谓藩虽有赃私藩：原作「蕃」，据本书食货六五之一○改。，乞一切不问。此皆臣所未谕么。大约御史之言，多如此类。至于助役之法，昨看详奏请，出暝施行，皆开封府与司农寺被旨集议，此天下所知。借使法有未善，而言者深论司农，未尝以一语及开封府。开封于民事何所不预 民有所陈而不受天头原批：「陈，一作告。」，此乃御史之所当言，而言未尝及么。自非内怀邪诐之情，有所向背向：原作「拘」，据《长编》卷二二五改。，则不当至此。愿以臣所言宣示中外。」故有是诏。 
十四日，杨绘具录前后论助役法四奏以自辨。又言：「助役之法，国家方议立千万年永制。一人之智，不足以周天下之利害，必集众人之智，然后可以尽其利。今陛下专任王安石，专委曾布，又愎人言，如此而欲建千万岁之永制，安可得乎 」刘挚又言：「臣近论助役之法，其害有十，得旨批送曾布札子条件诘难，令臣分析者。窃以助役敛钱之法，有大臣者主之于中书，有大臣之亲——中书之属官及御史知杂者议之于司农寺，有大臣选择所谓能者为监司、提举官而行之于诸路，其势上下若此，可谓易行矣。然旷日弥年，终未有定论，可以为法者，此何谓么 为不顺乎民心而已矣。是故前日采中外士民之说敷告。陛下今以司农为是邪，则事尽于前奏，可以覆视；陛下以臣言为非耶，贬黜而已矣。虽复使臣言之，亦不过所谓十害者。而风宪之官，亦岂当与有司较是非胜负，交口相直，如市人之诟竞 伏望以臣前后论助役之章与司农之言宣示中外，以考是非。若臣言有取，则乞早赐寝罢助役，以安天下之心安：原脱，据本书食货六五之一二补。；若稍有欺罔，则乞重行窜废，以戒妄言，以谢专权之人。」挚又言：「自青苒之议起，而天下始有聚敛之疑；青苒之议未一，而均输之法行；均输之法未允，而边鄙之谋出；边鄙之谋未息，而漳河之役作；漳河之役未平，而助役之事兴。至助役之法，臣终以谓使天下百姓税赋贷责息利之外而无故升进户等，使 出缗 
      
钱者，皆非国家美事，故天下谓之聚敛。大臣误陛下，而大臣所用者又误大臣。今既颠缕乖错，败乱纲纪，知天下之不容，惧宸衷之回悟，以谓虽中外之士畏避无敢言，其尚敢言者，独御史有职尔，故又使司农荧惑天听，作为偏辞，令臣分析，以摧沮风宪之体，艰梗言路。伏望陛下深察事物之势，用安靖之治，以休息生民，罢分析之旨，以养多士敢言之气。」误绘落翰林学士、御史中丞，为翰林侍读学士，知郑州；挚落餐阁校勘、监察御史里行，监衡州盐仓。 
十一月，颁募役法。诸户等第输钱，免其身役。官以所输钱立直募人充役。输钱轻重，各随州县大小、户口贫富、土俗所宜。谓以家业钱或田亩或税钱之类。计一岁募直及应用之数留准备钱，不得过一分，立为岁额。仍随逐处均敷至第三或第四等，不足，听敷至第五等，坊郭自随逐处等第均定。即贫乏而无可输者勿敷。其户数多寡敷钱则例，随造簿增损，不得溢额。 
五年三月十七日，诏司农寺免役剩钱令诸县依常平法给散收息，添助吏人食钱，仍详具条约以闻。 
六月八日，诏诸路以新法募役，民不愿而辄抑勒者，官吏并以违制论，虽去官会赦不原。 
八月二十六日，诏检正中书刑房公事李承之充集贤校理。以承之按视淮、浙农田差许等事，能识朝廷所以命使之旨，宣布法意，致州县易于奉承，亟得就绪，故特奖之。 
十一月十八日，司农寺言：「已定京东路役法，欲秋料起催。若雇钱及役使重轻尚有未尽，委转运、提点刑狱、提举司详具申寺。」从之。仍自熙宁七年推行。 
六年二月十六日，司农寺言：「近诏天下出钱免役，而永兴、秦凤比之他路，民贫役重，恐非朝廷宽恤爱养之意。乞诏诸路提举司并省冗役，以次蠲减，常留二分宽剩，以为水旱阁放之备旱；原作「早」，据本书食货六五之一三改。。」诏：「陕西之民数困科调，最为贫弱，所出役钱独多诸路，诚为可恤，宜依所奏。」 
六月十九日，京东路察访司请自今应推行差役新法，有辄传造言语文字，扇摇百姓，并依扇摇保甲法。从之。 
七年正月十三日，诏：「两浙察访、转运、提点刑狱、提举司同相度，第五等户所出役钱至少。今若减放，以宽剩钱补充，如支用得足，即尽蠲之。其以家产税钱均出而不分等处，即比附应放贯百已下放免以闻。」 
三月八日，诏：「役钱每千别纳头子五钱。其旧于役人圆融工费修官舍，作什器，夫力辇载之类，并用此钱。不足，即用情轻赎铜钱。辄圆融者，以违制论，不以去官赦原。」先是，凡公家之费有敷于民间者，谓之圆融，多寡之数，或出于临时。污吏乘之以为奸，其习弊所从来么，至是始悉禁焉。 
十三日，诏：「闻镇、定州民有拆卖屋木以纳免役钱者，令安抚、转运、提举司体量，具实以闻。」其后，逐司奏：「体量得诸县去秋旱 
      
灾，以故贫下户亦有拆屋卖钱以给己家粮食及官中诸费者，非专为纳免役钱么。」 
四月二十五日，上论及免役利害，且曰：「今之法，但当使百姓出钱轻如往日，便是良法。至如减定公使钱，犹有以为言者。此实除去衙前陪费深弊。且天下贡奉之物所以奉一人者天头原批：「贡，一作供。」，朕悉已罢，人臣亦当体朕此意，以爱惜百姓为心。」冯京曰：「朝廷立法，本意出于爱民，然措置之间，或有未尽。陛下但当开广聪明，尽天下之议。便者行之，有不便者不吭改作，则天下受赐矣。」 
二十九日，诏：「闻淮南路推行新法，多有背戾，役钱则下户太重，常平唯务散多，更不出暝召人情愿，有用等第敷钱与民，极不便。令本路监司速体量按治以闻。」 
五月二十五日，诏：「诸路公人，依沿边弓箭手例给田募人。其招弓箭手寨户地，不用此令。凡系官、逃绝、监(收)[牧]等田，不许射买请佃。委本县置簿，估所得租合直价钱，以一年雇钱为准，仍量功优润，以役钱据数拨还转运司。」 
