<!-- { "loadSidebar": true } -->
一、转运司拨上项盐付诸州般运发卖，以地里远近，价钱不等，静江府：每箩价钱十贯足，本脚钱四贯三百五十三足，息钱五贯六百四十七足；柳州：每箩价钱一十二贯足，本脚钱四贯三百四十八足，息钱七贯六百五十二足；郁林州：每箩价钱七贯足，脚钱二贯九百足此句疑衍。，本脚钱二贯九百三十八足，息钱四贯六十二足；宜州：每箩价钱一十三贯足，本脚钱四贯七百四十八足，息钱八贯二百五十二足；容州：每箩价钱七贯足，本脚钱二千五百箩，每箩三贯三百八十文足；一千箩，每箩二贯七百三十四文足；息钱二千五百箩，每箩钱三贯七百九十二足；一千箩，每箩四贯二百六十六足；象州：每箩价钱一十贯足，本脚钱四贯一百四十八足，息钱五贯八百五十二足；梧州：每箩价钱八贯足，本脚钱二贯六百四十八足，息钱四贯三百五十二足；浔州：每箩价钱一十贯文足，本脚钱三贯七百八十八文足，息钱六贯二百一十二足；藤州：每箩价钱八贯足，本脚钱三贯三百九十八足，息钱四贯六百二文足；贺州：每箩价钱一十贯足，本脚钱四贯四百三十四足，息钱五贯五百六十六足；融州：每箩价钱一十三贯足，本脚钱四贯五百四十八足，息钱八贯四百五十二足；横州：每箩价钱一十贯足，本脚钱三贯二百一十四足，息钱六贯七百八十六足；贵州：每箩价钱一十贯足，本脚钱三贯五百三十八足，息钱六贯四百六十二足；邕州：每箩 
     
价钱一十贯足，本脚钱三贯五百三十四足，息钱六贯四百六十六足；宾州：每箩价钱一十一贯五百足，本脚钱四贯一百三十八足，息钱七贯三百六十二足；昭州：每箩价钱一十贯足，本脚钱四贯一百四十八足，息钱五贯八百五十二足。右，卖盐价直缘诸州市估，有可量增者，各不得过三分。谓如息钱五贯，增数不得过一贯五百文。见今过数者，即行裁减，不及数者，不得再增。仍乞下本路转运司，令漕臣于上项钱常切点检，逐年具钱帐申朝廷，无致失陷，及诸州并不得擅有分文支拨，(贯)[实]一路永久根本之计」。诏广西帅漕盐司同共相度。已而逐司以为经久利便，事下户部指定，欲从其请，遂诏詹仪之将本司见管四十万贯，并开具寄桩州军并钱数申尚书省，仍将年额实合起解上供并买马鄂州大军诸州岁计、盐场循环本脚与运盐脚钱，逐一开具以闻。 
五月二日，浙东提举陈举善言：「比年州县所趁茶、盐，多有亏欠，缘续降指挥，增剩数目再下所属核实，方得依条施行，不得继时推行赏罚继：疑当作「即」。。当职官吏全不用心趁办，乞自今至年终，先将最亏当职官取旨责罚，然后核实增剩之数，如无冒滥，即与推赏。」从之。 
二十日，前知荣州程介言：「乞将四川州县折败井户，许各赴愬，委官定验，系枯淡之井，则废不复开；如元系旧井而水脉复兴者，则开之，以对补亏课额。」从之。 
九月十三日，诏：「提领务场所检坐绍 
     
兴四年七月十四日指挥，行下淮东西总领所、沿江都统司等处，自今不得回易官盐。」绍兴四年七月十四日，圣旨：「诸州及诸军自今辄回易官盐，并依私盐法，罪轻徒，二年。」 
四年二月二十日，诏：「自今产盐去处，知县兼监主管盐场，任满，从逐司取见任内卖盐数目比额增羡，与依格推赏。如有亏欠，纽计分厘取旨责罚。」从户部郎官薛元鼎请也。 
五年正月二十九日，诏：「邵武军泰宁县、南剑州尤溪县计产买盐指挥，更不施行。」 
二月十二日，京西漕司主管官张廷筠言：「京西盗贩解盐，唯光化军、均、房州有小路可通北界，私贩甚多，缘此人户全食解盐，淮盐绝无到者。然易盐皆中国之钱，闻唐、邓间，钱陌以一二十数当百，盐之至境，有数倍之利。乞严赐禁止，于京西去处措置，令官司卖盐，督察关防，则解盐自不通，而钱币不至暗消。」诏本路帅、漕臣公共加意杜绝贸易解盐，疾速条具以闻。 
二十五日，提领榷货务都茶场言：「客人赍银赴诸务场筭请茶盐钞引，在法，许经所属陈状，召保给据照般，免纳沿路税钱。近(未)[来]入纳稀少，询访得有客人赍到银两，谓见入纳官司许令在外变转会子，是致将银变卖与金银铺户，将客筭请银两及会子就用公据客名入纳销籍。不惟务场入纳稀少，兼是脱漏沿路商税不便便：疑当作「少」。。乞下诸路提盐司行下所属州县，纔遇出给公据，即便飞申行在建康、镇江务场照会，以凭籍记稽考。」从之。 
六月二十三日，权户部尚书 
     
韩彦古言：「诸州盐场官皆选人初官及小使臣未经任者，所在大抵备员，任满批书，护赏而去护：疑当作「获」。，至于私盐败获，则略无监临条制。乞将日后勘到私贩人，并根究元买场分，坐以不觉察之罪，特旨行遣，其私贩至多者，亦具提举官姓名取旨。」诏：「如有贩获，监场官依催煎官、巡尉一等科罪。」以上《孝宗会要》 
淳熙六年四月二十五日，诏：「琼州卖盐止依祖额，如漕臣、守臣违戾增加，仰广西帅司按劾以闻。」先是，知琼州张颐老言：「本州岛盐额递年止卖四十五万斤，淳熙元年，漕司增作一百万斤。缘本州岛系是产盐地分，又无过往客旅，止是籍定人户均买，自添额之后，出卖不曾及额，遂至倍科。以此民居逃移，深入黎洞，结为聚落，指引黎人攻犯县寨，劫掠村乡，乞将琼州盐数一依祖额。」故有是诏。 
五月十三日，四川制置使胡元质、总领程价言：「四路产盐三十州，见管盐井二千三百七十五井、四百五场，内除依旧额煎输一千一百七十四井，一百五十场别无增减盐数外，其因今来推排，或因自陈，或紏决情愿增额者，计一百二十五井、二十四场，并今次渲淘旧井亦愿入籍者，计四百七十九井，其委实无盐到场之井，即与栈闭，尽令除豁；其有不敷旧额、陪抱输纳者，即斟酌轻重，量与减放，共计合减钱引四十万九千八百八十八道，以诸州增额盐钱引等，共计增收钱引十三万七千三百四十九道，补合减数 
     
外，尚余对减未尽钱引每年计二十七万二千五百余道。其合对补钱数，令总领所措置圆融，每岁抱认对补钱引十七万二千五百余道，其余钱引十万道，乞于总领所每年桩管。昨来对减酒课，用不尽钱一十二万六千四百余道，内取拨十万道对补上项合减之数，庶几四川州、县井户民人免四五十年困重额之患。」从之。 
九月十六日，明堂赦：「诸路盐场昨缘不依时支散本钱及有减 之类，致有岁额不敷去处，令诸路提举司约束所部依时支给，不得减 ，如有违戾，许亭户越诉。淮浙盐场亭户淳熙三年以前拖欠未补数目，令提盐司取见，如委实不能补趁，并与蠲放。四川盐井多有年岁深远、泉□不发，虚负重课，及近来却有渲淘旧井间有咸脉去处，州县又令别增新额，不与对减见欠之数。令逐路监司相度，将实合栈闭与所添新额，各行取见诣实，依条施行，不得仍前抑勒。」 
二十七日，诏：「福建、二广州军分拨卖盐，自有旧额及立定价直，自今不得擅有增添。如敢违戾，其守(臣)令、监司按劾。若监司违戾，许别司互察以闻。」 
十一月二十四日，四川总领李昌图言：「今州管内安抚司盐场颇为民害，金州军民尽食通、泰州盐，凡客旅贩至本州岛，州官司拘榷在场，高价科俵，卖与民间。既以得钱，则拘收库，客旅百端求嘱，方始支还，间有坐待三四年不得钱者。缘管内安抚司官吏费用岁计一万六千余贯取办于此，今若省罢安抚司之冗费，其盐场从本所措置， 
      
将客人贩到海盐以市价收买，量搭息钱，裁减高价，令民间任便收买食用，庶于客旅通快。俟措置一岁，若便有收到息钱，即用对补蠲减四川井户虚额盐钱。」从之。 
七年正月十一日，广西经略刘焞、提刑徐诩言：「本路漕郡计全赖盐，濒海数州产盐颇多，民间盐价虽贱，而漕郡计皆出其中，故官价贵；官价贵则漕司货卖不行，必科配州郡；州郡货卖不行，必科配百姓。虽或官般官卖，或客贩钞，屡变其法，而科扰之弊，竟不可革。昨李椿任都司日，措置复行官般官卖之法，自淳熙元年始行官般。今州郡至不论贫富，并计口科卖，向时上户科抑之苦，今又移之下户矣。皆缘岁额太重，左右那融不敷，先来帅臣张栻权漕日，尝请以见椿管钱四十万贯作盐本，兼备缓急，而诸州运盐，随纲输本钱。初不仰此，既有上件椿管，漕司委是优裕，若岁岁更求桩积，乃是聚敛虐民。今若减盐价，每斤只减十文，漕郡计所损已多，而民力未能少舒。不能均减诸州盐额不能均减诸州盐额：此句有误，「不」疑当作「若」。，则无积滞之盐，免致科卖，为广西无穷之利。臣焞昨奏乞减盐额，得旨，令漕臣韩磊同臣工共从长相度工：此字误，当作「公」。。又徐诩奏：询访民间疾苦，皆缘计口卖盐，乞自淳熙七年正月为始，与诸州逐月计筭，以有余岁终取见一岁郡计，以为定额。未准回降指挥。臣等今乞将本路卖官盐一十六州府三年中所卖盐，参取一中数，除静江府、昭、柳、郁林等州系稍登，额 
      
仍旧不减外，余诸州通约减去岁卖盐七千箩。既减盐额，漕郡计合重行计筭，即乞依臣诩所奏，然后可以约束不得抑配。若郡计不至窘乏，则百姓永受实惠。」从之。 
十八日，四川制置使胡元质言：「在法，盐井推排，所以增有余减不足。有司奉行弗虔，务求嬴余，其盐井盈者则过为之增，涸者略为之减，增损尽出于私心。乞将今来所减盐数并为定额，自后每遇推排，以增补亏，不得踰越已减一定之数。」从之。 
三月十五日，宰执进呈淮西安抚、转运司奏：「濠州锺离、定远县民户等言：本州岛不通商旅，艰阙盐食，绍兴间，知州刘光时请买官盐，置肆出鬻。近因臣僚论列，住鬻官盐。半年之间，官既不卖，又无客贩，乞仍旧官卖。」上曰：「官卖恐扰民，所以罢之。今濠民既以为便，可令依旧，但不得科抑。」 
七月二十一日，臣僚言：「在法，卖盐钞县委丞、州委通判，详加稽察，住钞盐增则知无私贩，住钞盐亏则知私贩者多。比年郡邑之间，给版榜而鬻盐者数十家，一岁之间，以住钞闻于官者止三四。乞下诸路申严住钞之法，委通判、县丞将管下鬻盐之家，计其所鬻多寡，立为等则，月终以住卖钞考覆批毁，以防往来夹带之弊。岁终，丞以县数闻于州，通判以州数闻于本路，提举者增亏以为赏罚。」从之。 
八年二月十三日，诏：「广西运司将所部产盐去处，见科亭户食盐，并日下禁止。」以臣僚言：「广西高、雷、廉、化、钦 
