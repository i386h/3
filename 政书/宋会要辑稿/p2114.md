<!-- { "loadSidebar": true } -->
三年十一月二十三日，玉牒所上《至尊寿皇圣帝玉牒》，官吏照绍熙元年体例减半推恩。 
庆元三年二月五日，进呈《神宗皇帝玉牒》八十卷。详见修书下。 
六年二月二十二日，进呈《圣安寿仁太上皇帝玉牒》四十卷。详见修书下。 
嘉泰三年三月二十五日，玉牒所言：「进呈《徽宗皇帝玉牒》，依例提举官、礼仪使诣所观书。今来参知政事许及之、参知政事袁说友并曾兼本所修玉牒官，欲乞一就请诣观书。」从之。 
四月十七日，上《徽宗皇帝玉牒》一百二十卷。详见修书下。 
四年八月九日，上今上皇帝玉牒五十卷。详见修书下。 
开禧元年正月二十五日，玉牒所言：「玉牒殿安奉祖宗玉牒，官物浩瀚，全藉军兵昼夜巡警防护。近虽差拨到看管军兵，尽皆癃老昏耄，如遇不测风烛，难以倚仗。今来除殿前司已承指挥差到一百二人，不问远近风烛，依前赴所守护外，今措置日后如遇比近去处不测风烛，(今)[令]本司更行别差军兵二百人，准备般挈防护役使。」从之。 
四月十一日，宗正寺主簿常木蔡奏：「臣闻古者史氏大事书之于策，今之玉牒是也。窃观先朝修进玉牒，必以后德始末附载卷后，所以重天合，章母道，并天地垂不朽也。恭惟宪圣慈烈皇后厚德承干，皇明俪日，密辅烈祖，大业中兴。助决睿谟，长子主器，参定文命，克授神孙。陛 
      
下嗣兴，实赖拥立。仪刑四世，揖逊三朝，功烈巍巍，卓冠前古，固宜大书特书不一书，比隆烈祖，昭示万世。粤自绍兴丁丑，因进《高宗玉牒》，仅纪世系，与夫正位中(闱)[闱]之事而已。自后历年事实未有登载，诚为阙典。且丁丑所进尽绍兴二年以前(书)[事]也，乃书宪圣绍(事)[兴]十三年事，先期附载，似非纪事之体。缘已经进，难以改移，欲乞明诏玉牒所日下详稽后德，亟加述纂，并移前所附载于成书之后，庶几先后有序，以备思陵一朝玉牒之藏，抑显我国家母后仁圣之盛。」从之。互见修书下 
闰八月二十四日，上《钦宗皇帝玉牒》二十册，《宪圣慈烈皇后圣德事迹》一十册。详见修书下。 
嘉定四年十月一日，礼部尚书兼修玉牒官章颖等言：「备数玉牒修纂，供职以来，略阅数十年间已进之书及日下将进之草，其体制容有未定。所书凡例，亦多乖牾。盖玉牒专书一代大事，视昔迁、固，实为帝纪，而元降格目内分十条。若尽用迁、固帝纪之体，诚为太简。然而职以文士，彻之圣聪，金笺宝匣，藏于秘殿，若止一切沿袭案牍之词，如书『军人口累重大钱』，如书『宗子济夫为患，行孝救母』等语，登之简册，似不雅驯，颖等所谓体制之未定者此也。至于每年之事有当书而不书者，如嘉泰元年三月二十八日之火，此大灾也而不书；雪寒阴雨，放房地钱，此细事也而累书之。若此之类，不胜其多，则书不书，未有定例也。科举之诏， 
      
三岁一下，而或书，或不书。金国使命每岁三遣，而或并书以名，或分书而及其官。若此之类，不胜其多，则所书之法未有定例也，所谓凡〔例〕之乖牾者此也。今欲得稍变案牍鄙俚之语，使之成文可读可传，定为玉牒之体制。仍欲开具某事为当书，某事为不当书，即于逐事着成数语，仍编成一册，定为玉牒之凡例。如此则自此以往，上下官吏遵为成式，先后编集不至异同。至有非常之事，即俾修纂之人自立言辞，铺叙本末，随事删润，以为成书，庶几宝藏，传之万世，不负圣朝任使之意。乞明降指挥，以凭修定。」从之。 
近承指挥刊正玉牒辨诬之书，缮写附进，欲乞许令本所进呈。」从之。 六年二月二十五日，礼部侍郎、兼中书舍人、兼修玉牒官范之柔等言：「本所昨承指挥编修宣祖皇帝以后宗派，除已于淳熙五年进呈《第六世仙源类谱》外，所有《第七世仙源类谱》已及三十余年，未经进呈，今来编修，并已成书。并今上皇帝玉牒，除自诞圣即位至庆元六年已行修进外，今续自嘉泰元年修至开禧元年，计五年，亦已成书。伏 
      
绍兴二十年二月九日，知临安府宋祝相度欲将旧车辂院地步改造玉牒所及宗正寺。从之，以玉牒所检讨官王(俨)[曮]有请也。 
二十六年十月二十三日，玉牒所言：「本所编(言)修祖宗并今上皇帝玉牒，将来进呈毕，依旧制合于玉牒殿安奉。今来若别创建，用工不少，欲就本所见今厅堂地段及墙外空地令漕司(改)相度改建。」从之本页天头眉批云：「此二条单注《大典》卷一万九百四十。」。
 职官 宋会要辑稿 职官二○ 修玉牒官 
      
修玉牒官
【宋会要】
      
修玉牒官，掌帝籍、玉牒及皇族亲属昭穆之序。唐本宗正之职，开成后始别置修玉牒官。以上《国朝会要》。 
绍兴十二年，袭旧制始建，以宰臣一人提举。修玉牒官一人，以侍从兼。凡宗正卿、少而下，悉与修纂。分案有五，设吏一十人。以上《中兴会要》。 
太宗至道初，诏刑部郎中张洎与驾部郎中、史馆修撰梁周翰同编皇属籍。未成，张洎卒，止周翰领其事。 
真宗咸平初，诏于宗正寺建属籍楼，又诏督修玉牒。周翰又奏宗正卿赵安易同领其事。遂于秘阁厅编纂之。 
四年正月，修玉牒官宗正卿赵安易、知制诰梁周翰上《新修皇属籍》三十三卷。诏宗正寺仍令接续编纂。凡(白)[玉]牒书以销金花白罗纸、金轴、销金红罗褾带、腹黑漆金饰匣、红锦里金 钥，属籍诸王书以销金白绫纸、银轴头、红锦褾带、红罗腹黑漆涂银饰匣、锦里银 钥。公侯以下白绫纸、牙轴，余如诸王。 
大中祥符六年正月，判宗正寺赵世长、赵可封言：「有唐修玉牒官李衢等奏，以圣唐玉牒与史册并驱，乞于玉牒之上特创嘉名。寻诏以『皇唐玉牒』为名。今乞于皇属籍之上别崇懿号。」诏以《皇宋玉牒》为名，又令属籍别录一本，送秘阁收藏，用备检讨。 
五月，赵世长又请降御制《圣祖降临记》付当寺，秘于玉牒楼。从之。 
六月十一日，中书门下言：「宗正寺奏，准制册德妃为皇后，合编入属籍者。伏以位正六宫，母仪万国，作配之礼既展于国容，(民)[名]氏之源必登于皇籍，请依宗正寺所请降下。」从之。 
八年，诏建玉牒殿属籍堂于新寺，命宗正卿赵安仁重修玉牒、属籍，安仁又上仙源积庆图，诏岁写一本藏龙图阁。 
十二月，兼宗正卿赵安仁言：「宗正寺每年编修玉牒，自亲王已下只会问逐宫监宫使臣及管勾南(供)北宅，所供到转迁官封爵秩多不周备，乞自今并令中书、枢密院具录旧衔及加恩新命下寺。」从之。 
九年三月，赵安仁言：「按有唐故事，祖宗玉牒皆首载混元皇帝。今乞以御制《圣祖降临记》冠于列圣玉牒，及别修皇朝所谱，如唐《天潢源派谱》，亦乞别制大名。」又请以知制诰刘筠、夏竦为宗正寺修玉牒官。并从之。自后皆置修玉牒官一员，或二员。 
天禧元年二月，赵安仁言：「宗正寺所掌宗庙祠祭及编修玉牒属籍，并未有经书文籍检阅故寔，除《通典》、会要及前代亲属图牒文字，欲将本寺公用钱写置外，其国子监印本书籍乞各赐一本。」从之。 
二年二月，兼宗正卿赵安仁言：「臣修玉牒，望诏史馆据所借国史纪传付臣抄录，即封还史馆。」诏安仁与晁迥就史馆据合要事(日)[目]抄录。真宗以国史当秘藏，安仁洎迥皆元修史官，故从之。 
仁宗天圣三年正月，宗正寺言：「制命故中书令郭崇孙女立为皇 
      
后，合修皇帝玉牒，请以皇后事迹依例编修。」从之。 
景佑元年五月十九日，〔知〕制诰、宗正寺修玉牒官李淑言：「检会前修玉牒官冯元亦是兼编修会要，盖缘国史、玉牒事节须要照会，所以只就编修院修纂。其同修玉牒官赵良规亦是就来商量文字。今除依例施行外，欲以编修院厅西合子充修纂之所。赵良规如入院日，望令给食及茶汤供应。」从之。 
宝元二年十月六日，翰林侍读学士李淑言：「奉敕修宗正寺玉牒属籍，令先次修纂成皇帝玉牒二卷，皇子籍一卷，具净草进呈。并悼献太子名元佑，咸平中薨，今缘玉牒修纂欲自此后只书『佑』字。」从之。 
康定元年五月九日，宗正寺修玉牒所言：「列圣玉牒欲今后一年一次贴修，十年一次兑换。及卷本一十二卷，合送宗正寺。本殿奉安册本一十二册，欲留中备圣览。」从之。 
至和元年十一月，诏：「宗正寺故事，属籍十年一修。今虽及八年，而宗支蕃衍，其增修之。」以上《国朝会要》。 
神宗熙宁元年十一月四日，玉牒所上《仁宗皇帝玉牒》四卷，《英宗皇帝玉牒》四卷。 
三年六月，诏玉牒所于旧三班院置局，后徙编修院。 
十八日，宗正寺言：「每岁正月一日装写《仙源积庆图》、《宗藩庆绪录》各一本，供送龙图阁、天章阁、宝文阁。祖宗〔非〕袒免亲更不赐名授官，一依外官之法，合与不合修入图册。」诏送太常礼院详定。礼官言：「圣王之于其族，上杀下杀而殚于六世，所以明亲疏之异也。亲道虽尽，犹且记其源流，百世不紊，所以着世系之同也。亲疏异则恩礼不得不异，世系同则图籍不得不同，二者并行而不相悖，亲亲之义备矣。《礼》：四世缌服，服之穷也；五世袒免，杀同姓也。六世亲属〔竭〕矣，庶姓别于上而戚单于下，婚姻可以通乎 系之以姓而弗别，缀之以食而弗殊，百世而婚姻不通，周道然也。郑康成注：『系之弗别，谓若今宗室属籍。』盖据汉宗正岁上名籍，与礼经合。又《户令》：皇宗祖庙虽毁，其子孙皆于宗正寺附籍，自外悉依百姓，惟每年总户口帐送宗正寺，此则《户令》之文，又与古制合也。以此言之，远近之恩固宜有差降，而谱牒之记不可以不存。况朝廷厘改皇族授官之制，而袒免外亲统宗袭爵，进预科选，迁官给俸，事事优异，悉不与外官匹庶同法，是则属虽疏而恩礼不绝。若图籍湮落，则无以审其所从而为远久之证。所有祖宗非袒免亲，乞依旧修写入《仙源积庆图》、《宗藩庆绪录》。其在外者，委宗正寺逐年取索附籍。」从之。 
哲宗元佑元年十月二十五日，尚书省言：「承议郎、宗正寺丞王巩奏宗正寺条例，皇帝玉牒十年一进，修玉牒官并以学士典领。玉牒自熙宁中翰林学士范镇等一进之后，神宗玉牒至今未修。仙源类谱自翰林学士张方平庆历年书之后，仅五十年并无成书。自奉行官制，分 
      
