<!-- { "loadSidebar": true } -->
县请射崇德乡逃户田产阳：原作「杨」，据本书食货六三之一七一改。「知」，本书食货六三之一七一作「智」。，今主人有状，经县不许请射逃田，遂送法司。大中祥符六年敕：江南逃田如有人请射，先勘会本家旧业下得过三分之一。其吴智等无田抵当，更不给付。以臣愚见，若旧业田有三分方给一分，则是贫民常无田业请射，唯物力户方有抵当。欲乞特降敕命，应管逃田不问有无田业，欲并许请射。」事下法寺与三司定夺。三司言：「江南逃田，若须令有田之户以旧业三分请射一分，则无土贫民无由请佃，荒闲盖多，又有田业人挑段请射。今欲应管逃田，许不问户下有无田业，并令全户除坟茔外请射，充屯田佃种，依例纳夏、秋租课，永不起税。若一户无力全佃，许众户同状分请，一户逃移，勒同请人均输。」并从之。 
七月，殿中丞齐嵩上言：「检会大中祥符八年敕：户绝田并不均与近亲，卖钱入官，肥沃者不卖，除二税外，召人承佃，出纳租课。变易旧条，无所谷据，深成烦扰。欲请自今后如不依户，令均与近亲，即立限许无产业及中等已下户，不以肥瘠，全户请射。如须没纳入官，即乞许全户不分肥瘠，召人承佃。又国子博士张愿上言：『累有百姓陈状称：为自来官中定年深户绝租课，积累物数已多，送纳不前，盖是元差到官务欲数多，望成劳绩，定租重大，累蒙校科摊配在邻人户下，送纳不辩，遂至逃移，官中更均摊在以次逃户邻人名下，起惹词讼。国家富有万方，三司是聚敛之臣，必虑不能蠲免不：原阙，据本书食货六三之一七二补。。』乞下三司定夺。事下三司与法寺议定闻奏。今参详，应户绝户合纳官田，许或兑下瘠田已远，无人请买，荒废亏失税额。欲乞勘会户绝田，勒令佐打量地步、什物，估计钱数申州。州选幕职官再行覆检，印暝示见佃户，依估纳钱买充永业，不得更将肥田请佃，兑下瘠簿。若见佃户无力收买，即问地邻。地邻不要原「地邻」前衍一「邻」字，据本书食货六三之一七二删。，方许中等以下户全户收买，其钱限一年内送纳；如一户承买不尽，许众户共状收买。如同情欺幸，小估亏官，许知次第人论告，并当严断，仍以元买田价十分给三分赏告事人。」从之。 
二年正月，开封府提点县镇李识言：「请下开封府委令佐劝诱人户栽植桑、枣、榆、柳，如栽种万数倍多，委提点司保明闻奏，各与升差使。」从之。 
三年五月，深州董希颜上言：「准景德二年正月 ：河北没蕃户庄田林木，本主未归，无人佃者，委逐县官遍往点检寔数，置籍管系，常切检校，不得毁斫，候本主归给付。如本主未到，许房亲请佃；如无房亲，即召主户佃莳。其年七月诏：『河北全家没蕃户庄田，须亲房召邻保五七人，方得请佃；如无，许主户请佃。据一物已上，县立帐给付，州县拘辖，不得斫伐破卖。候主归，依数还之。』至天禧五年敕，用知赵州高志宁言，据已破卖没蕃人户主田且勒典质主佃莳原「主」字下衍「佃」字，据本书食货六三之一七三删。，候归 
      
给付；已经勘断者，更不为理。臣详元 为未和好以前没蕃之人，朝廷矜悯，虑有废土伐木折屋，致本主归无所投，遂降 不得斫伐破卖。今缘和好已么，自雍熙后至景德前能归复者尽已归复，至今年未归之人，多是从初杀戮，或在北已亡，纵在蕃中，其存者亦少其存：原作「存其」，据本书食货六三之一七三乙。，其庄田旧已准敕给与房邻佃莳。或已有请佃户，又多尊长亡没，目下子娉相承佃莳目：原作「自」，据本书食货六三之一七三改。，已成营葺。屋宇损坏，不敢修换，桑枣枯朽，不敢剪除。见今园林多是后来栽植。河朔之地，少近山谷，每官中科木，或制农具，或不采斫园林，即木无所出。偶然修换，或采取一株，便为游堕之民陈告，即夺给告者，却使元佃户全家趁出，不唯惠彼奸民，寔亦有伤和气。近又频准转运司差官推勘，多是陈告此类公事。窃虑不逞之人竞起讼端，编民不遂安居，刑狱无由清简。今请应河北人户请佃没蕃庄田者，除将庄田典卖、毁伐桑枣，即依旧条，所有屋舍家事、园林果木，任便修采，更不坐罪。不许陈告，亦不给田充赏。」从之。 
九月，户部郎中、知制诰夏竦上言：「诸州例多旷土，臣曾询问乡耆，皆称旧日逃田，许民挑段请佃，候耕凿稍熟，牛具有力，即于强畔接续添请，是以人户甚便，官中又得税赋。自有条贯，须全户请射，后来例无大段事力之人一起请佃。今若许挑段请领之时，亦不乞减放料次，情愿更添税赋，其余荒田渐次接连请射连：原作「运」，据本书食货六三之一七四改。。欲乞今日已前，应系田及系官荒田经三年已上者，许挑段请射挑：原作「桃」，据本书食货六三之一七四改。，于所请田元额税功十分之二，更于次年起税[交]纳，仍先许中等以下户请射「中」字下原衍「户」字，据本书食货六三之一七四删。。如有余者，方许豪势请佃，即不得转将典卖。州县别作簿书，主簿逐年具数申奏。又恐议者以为百姓拣却沃土，么远抛下官中瘠田，不肯夹带请佃。且即令逃田，二三十年荒废，肥瘠之地，空长草莱，上无一粒黍稷入官，下无一粒菽麦济民，未知空守旧章，(卑)[俾]有何益 利害之际，黑白甚明。又虑议者以为民择得美田，即弃见佃瘠土。且国家养民，惟恐不富，若令百姓尽得良田，供得赋税，衣食稍足，此合帝王爱民之心，利害相万，较然可知。」从之。 
十月，提点开封府界县镇张君平言：「州县户绝没官庄田，官司虽检估，召人承买莳佃，其有经隔岁月，无人承当。盖检估之时，当职官吏准防已后词讼，多高起估钱，以致年深倒塌荒芜塌：原作「榻」，据本书食货六三之一七四改。，隐失租税。望降敕选官重估寔价，召人承买。自今须子细看估，不得高起估钱，虚系帐籍。」事下三司相度，三司言：「按天圣元年七月敕：户绝田，令佐画时打量地段，估计屋舍，动使申州，委(同)[通]判、幕职再行覆检，出暝晓示见佃户纳钱，竭产收买，只依元额纳税，不纳租课，不得挑段请佃。或见佃户无力，即问地邻；地邻不要，方许中等以下户收买，价钱限一年纳官。又九 
      
月 ：三司言，旧价欠官物价：本书食货六三之一七四作「假」，疑是。，估价纳抵当产业入官，除已标充职田收地不许收赎外，如十五年内本主或子娉亲的骨肉却要元纳庄，许依元估价钱收赎；如十五年外见有人住佃者，不令收赎。今详年限稍远，欲乞限十年内，许本主或亲的子娉骨肉收赎，限满不赎，郭下廊店物业、外乡村庄田、舍屋、水硙，委令佐打量估计，结罪申州。州差(同)[通]判或幕职再行检估，出暝许人收买。如小估亏官，许知次第人论告，并科违制之罪，公人决配；其元价没官。奏可。今看详张君平所请，已有上件敕命，今欲举明前敕施行。」从之。 
十一月，淮南制置发运使方仲荀言：「福州官庄与人户私产田，一例止纳二税，中田亩钱四文、米八升，下田亩钱三文七分、米七升四勺，若只依例别定租课，增起升，经么输纳，不易兼从。初给帖明言，官中却要不得占吭。臣欲乞以本处最下田价卖与见佃户。今准诏，为知福州胡则乞放免官庄租课，令臣分析利害臣：原作「以」，据本书食货六三之一七五改。。伏缘事理明白，望早施行。」诏屯田员外郎辛惟庆乘递马往彼，与本州岛出卖，不得亏损官司。 
四年六月，辛惟庆还，言：「臣与本州岛体量闽候管十二县，共管官庄一百四，熟田千三百七十五顷八十四亩，佃户二万二千三百人，于太平兴国五年准 ，差朝臣均定二税，给帖收执。内七县田中、下相半，五县田色低下。寻牒州估价，及具单贫人数，按见耕种熟田千三百七十五顷，共估钱三十五万贯，已牒福州出卖，送纳见钱，或金银依价折纳。其元管荒田园有后来请垦佃者五十四顷九亩，见今未有人佃，已牒福州估价，召人请佃。臣尚虑狡猾之辈，别启情幸，于名下田园拣选肥浓税轻者请买，却退瘠地，别致亏官。已牒福州并须全业收买，依 限三年纳钱，不收牙税。如佃户不买，却告示邻人；邻人不买，即召诸色人。仍令令佐将帐薄根究数目，如日前曾将肥土轻税田与豪富人，今止瘠地，即指挥见佃户全业收买，割过户籍，若佃户不买，即将元卸肥田一处出卖。又按佃户名亦有僧户，元条僧人不得买田，已牒州出暝告示，许本主收买许：原作「详」，据本书食货六三之一七六改。，或僧人元有官田已卸别户承佃户者，敢争执妄生词说，即严功勘断。」事下三司详定，三司言：「若依惟庆估定价钱三十五万余贯，今作三年送纳，恐见佃户除二税外，更纳田价钱数多，欲乞特与减放分数，却添年限，许随税将见钱并但堪供军金银、紬绢，依市价折纳；如愿一并纳足价钱，亦听从便。仍令州县置籍拘管，纽定逐年合拘纳钱数，随税追催，封桩收附。候及数目，计纲上京，不得别将支破。候纳钱足，给户帖，与买田人执为永业买：原作「罪」，据本书食货六三之一七六改。，应副差徭。」 三司，据估到钱三分减一分，限三年纳足。其合应副差徭，亦候三年外。监察御史朱谏上言：「福州屯田耕 
      
田岁么，虽有屯田之名，父子相承，以为己业，伏乞量定租课，罢行估卖。」诏：如见佃户内单贫户承买者，令别立宽限。惟庆言：「所纽田钱，内单贫户欲更展限一年。」从之。 
五年六月，三司言：「准陕西转运使杜詹言：『缘边屯田军马支费甚多，所入课利，全然不足。伏见没纳欠折户绝庄田不少，自来州县形势、乡村有力、食禄之家，假名占佃，量出租课。臣体量上件乡村庄田，人愿收买耕佃，如有见佃人户多豪幸之辈，只计辖下州军，约得二十八万贯已来。若将重减，却虚台数，必是并有承买。欲望许选清干官估计寔直价，例召人承买买：原作「罪」，据本书食货六三之一七七改。。』已可。其三司奏：欲乞上件条贯 下逐路，将天圣四年已前户绝庄田，依陕西例估计寔价，召人承买。」从之。 
十一月，诏：「江淮、两浙、荆湖、福建、广南州军，旧条，私下分田客，非时不得起移，如主人发遣，给与凭由，方许别住。多被主人折勒，不放起移。自今后客户起移，更不取主人凭由，须每田收田毕日，商量去住，各取稳便；即不得非时衷私起移。如是主人非理栏占，许经县论详详：疑当作「诉」。。」 
