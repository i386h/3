<!-- { "loadSidebar": true } -->
二十九年正月一日，宰臣率百寮拜表称贺，次拜表称庆皇太后。是日，皇帝于慈宁殿贺皇太后，如宫中之仪，制曰：「朕恢崇孝治，棐迪民彝。考立教之经，亲其亲而为大；推广恩之道，老吾老以及人。方奉东朝之尊，以光南面之履。躬循至行，日对慈颜。侍膳问安，靡达于温凊；备物博施，明展于爱钦。当岁钥之肇新，于鸿筭之方永。就诹元告，祗阐旷仪。介寿称觞，侈万年之景贶；示民锡类，洽四表之欢心。爰酌拜条，式敷惠泽。皇太后仁德天佑，圣寿无疆，新岁八十，朕于宫中行庆贺之礼，当与普天同庆。应升朝官以上父母，并与加封一次；京官选人并使臣父母，年八十以上特与官封，已有官封者，承务郎以上与赐章服，妇人与冠帔；曾得解进士父母年八十以上、士庶男子妇人年九十以上，与初品官，妇人与封号。以上并经所属自陈，勘会诣实，保明闻奏。宗子、宗妇、宗女年八十以上，令(太)[大]宗正司保明闻奏，与转官加封。命官并得解进士恩及耆年父母而未及祖父母，文武升朝官恩及致仕者而未及年八十以上未致仕者，其命官并得解进士祖父母年八十以上、士庶祖父母年九十以上，并特与官封。京朝官年八十以上者与改赐章服，选人使臣年八十以上愿致仕者，于合致仕官上与转一官。士庶男子妇人年八十以上给赐束帛，应人户有祖父母父母年八十以上与免户下一 
      
名身丁钱物，临安府迎驾起居。父老年格合得封赐外，与倍赐束帛，文武致仕升朝官以上官年八十以上，并与依格支赐羊酒粟帛内，曾任太中大夫观察使以上仍与倍赐，长史致礼，应给赐物并令长史差官实行就赐，不得呼集烦劳，徒为文具。文臣致仕官朝奉大夫以上者与赐紫章服，僧尼、道士、女冠年八十，以上并与紫衣，已有紫衣者与师号。仍令州县尊礼高年，常加存恤，以示优老之义，使为子者同乐以致其养，居乡者尚齿而达于尊。文母思齐，遂及古人之无斁，鲁君燕喜，亦惟庶士之咸宜。咨尔多方，体予至意。」 
二十九年二月四日，诏：「皇太后庆寿八十，亲属推恩有差。以右中大夫、直秘阁、添差江南西路安抚司参议官杨持除直敷文阁，达州刺史、新特改添差两浙东路马步军副都总管不厘务韦讯为忠州团练使，惠州刺史韦谊为贵州团练使，荣州刺史韦欣为成州团练使，右承直郎韦璞璇并为右承事郎，忠训郎、合门祗候、琛并为秉义郎，忠训郎瑛为秉义郎，武节郎赵炜为武德郎，武经郎刘涤为武节郎，右宣教郎、特添差两浙东路安抚司干办公事王过为右通直郎，忠训郎吴为秉义郎。本殿官武略大夫刘奭为荣州刺史，武略大夫、荣州刺史带御器械李绰为武显大夫，保义郎、合门祗候李思文为成忠郎，延福宫使、安德军承宣使、入内内侍省押班张去为转一官，依条回授。干办人、船主、管文字掌笺奏、仪鸾司辇官、厨子、翰林司亲事官、杂役兵士各与转一官资，应转官资碍止法人特与转行，无资可转人依军头司立定转员格法特补充御前忠佐，依本等格支破请受，与免体量。干办人、船主、管文字掌笺奏内，白身人与补进武副尉，有官人特与理为资任，并依旧祗应。」 
同日，诏慈宁殿夫人尚仪王氏可特封永嘉郡夫人，依禄式支请受。 
三十年四月九日，诏：「显仁皇后祔庙，亲属并与依例故推恩。以侄韦讯、谊、欣各与转行三官，侄孙璞、璇[FJJ]、、琛、瑛、珪各与转两官，璟、璇、各与补承节郎。侄女夫杨持、刘涤、王过、裴良宗、吴各与转一官，内杨持依条回授。侄妇会稽郡夫人韩氏、政和郡夫人张氏人：原作「氏」，误，今改。、恭人张氏、张氏、赵氏各加封二等。侄女福国夫人韦氏与加封一等，永嘉郡夫人韦氏、高平郡夫人韦氏、和义郡夫人韦氏、咸宁郡夫人韦氏咸：原作「减」，误，今改。、感义郡夫人韦氏、恩平郡夫人韦氏各加封二等，孙女五人并与封安人。」 
二十日，显仁皇后门客杨绾特补将仕郎。 
五月二十九日，诏：「宁武军节度使、提举佑神观吴盖系吴后之弟，兼系显仁皇后亲属。恭奉遗训，今与迁转。今来升祔礼毕，亲属并推恩。可依例与转行一官，特授太尉。」 
八月二十三日，诏故武翼郎杜修妻孺人李氏并男 
      
泽等依杜演等例支破钱米，以自陈昭宪皇太后侄孙也。 
十一月二十三日，诏武德大夫、高州刺史郑兴宗差权发遣平江府兵马钤辖，以自陈显肃皇后侄孙也。 
绍兴三十二年八月二十六日，孝宗已即位未改元。诏皇后父右朝散郎、充秘阁修撰郭瑊特授鄂州观察使、提举万寿观。 
孝宗隆兴元年三月二十六日，郭瑊除昭庆军承宣使、依前提举万寿观、奉朝请。妻赵氏特封淑国夫人。 
五月九日，瑊奏：「伏自追册安穆皇后，本家未曾陈乞恩泽。欲望并依懿节皇后体例推恩施行。」吏、礼部检具懿节皇后受册推亲属恩数，承信郎恩泽二十五人，亲弟邢孝肃、孝宽、亲叔荩臣、亲侄镡、锴、鉊、铢、钺并各与转三官，亲妹夫潘温卿与遥郡上转行一官，亲姑普宁郡夫人与封次国夫人，亲姊和义郡夫人与封大郡夫人，亲妹宜人与加封令人，亲侄女四人并与封安人。诏依检具到体例推恩施行。 
十月十一日，诏夏执中特与依格补承信郎。二十四日执中除阁门祗候。 
十八日，宰执进呈光尧寿圣太上皇帝诏，立贤妃夏氏为皇后。宰臣陈康伯奏：「故事，率百官三上表，太上皇帝既有圣旨，臣等更不敢拜表，止择日降制，然后发册。」上曰：「用二十五日。」 
二十四日，中书、门下省言：「三省行首司省记，在京日，遇臣僚除授 院，系门下侍郎押麻。若事体重大，系宰相押麻。将来册皇后降麻，事体至重，合依旧例，宰相押麻。」诏依。 
十一月一日，诏「皇后册宝，诸路监司州军并免进献。」 
是日，宰执进呈皇后册宝礼例。上曰：「诸州有进奉无 」宰臣陈康伯奏：「旧例有之。」上曰：「可先期降指挥，并不须进奉，免敛于民。」故有是诏。 
五日，宰执进呈皇后受册，依例于有司排办到礼物金五千两、银五万两上进。上曰：「太多。」宰臣陈康伯奏：「系旧例。」上曰：「金减作二千两，银三万两。」 
先是，宰执进呈侍御史周操言：「伏见陛下遵太上皇帝诏旨，建立长秋之宫，母仪天下，甚副四海之望。然而既建其位，必行其礼，礼仪之间，按之故事，册宝法物之费用与夫锡赉之审，实为不赀。窃以谓不可不正者，礼也，所可痛节者，繁文之浮费也。方今军旅未宁，岁事荒歉，尤宜抑畏。伏望亲谕大臣，行下有司，应礼典繁文、内外锡赐，痛行裁节，十减七八。如此，则长秋一建，而陛下节省之诏下，阴教之修，传播中外，捷同响答，于以感悦天人，召迎和气，岂不盛哉!」上曰：「朕宫中已痛加节省，卿等更一切略去浮费。」 
二年正月二十一日诏：「宰执使相以下进皇后生辰香疏可并权免。」 
二十六日，诏皇后弟承信郎、阁门祗候夏执中除右武郎、合门宣赞舍人。皇后亲属恩泽依格二十五人。 
二月九日，执中罢合门宣赞舍人，特改差主管佑神观，免奉朝请。 
三 
      
月三日，诏懿节皇后亲弟右朝散郎邢孝宽依所乞添差权通判临安府。 
十九日，诏中宫恩泽可减七人，安穆皇后宅差破宣借兵士可减二十人。是日，臣僚言：「近 关牒，中宫亲属恩泽二十五人，已依吏部所申。皇后母仪天下，亲属恩泽，格法所在，理固当然。陛下若以多事之时，因而亦少节焉，作法以示天下，岂不为盛德事!至于安穆皇后宅，特与差破宣借兵士五十人，似亦在可节之目。」故有是诏。 
七月二日，诏显仁皇后亲侄右承议郎韦璞、右通直郎韦璇特各与除直秘阁。 
五年二月，诏右承议郎、直秘阁、特添差权通判平江府韦璞特令再任。六年三月除璞直敷文阁。 
十月一日，诏居广退下宅子令临安府量行修葺，拨赐皇后作外宅。 
十二月二十日，诏懿节皇后亲侄右奉议郎邢锴依所乞添差权通判严州。 
干道元年五月八日，诏皇后家庙令两浙转运司随宜修盖。 
六月二十七日，诏皇后姑之子骆椿年、彭年并与依格补通仕郎，从侄夏元长依格补成忠郎。 
二年三月一日，宰执进呈吏部状，安穆皇后堂侄女夫沈巘补官方十二岁，年未及格。又赵氏乞收使故夫郭瑊恩数与康汝济等岳庙差遣。宰臣洪适奏曰：「补官法须年及十五，沈巘年方十二，于法有碍。郭瑊初除观察使，合得减一年半磨勘，恩例陈乞岳庙，于法不该。此二事为系陛下懿戚，故吏部不敢不申朝廷，亦不欲便不与，所以进呈。」上曰：「补官只争三年，无甚利害，可待年及。恩例既不合换岳庙，只可依条。」适奏曰：「陛下以至公存心，虽亲懿不为少回，况臣等岂得用私意耶 」 
四月十三日，诏达州刺史、带御器械、干办皇城司夏执中妻安人(谋)[谌]氏特封宜人，皇后归谒家庙推恩也。 
九月十六日，诏皇后亲姊夏氏与封缙云郡夫人，特依宫人支破诸般请给，其告进入。 
三年正月二十四日，诏皇后亲叔夏悦屡应乡举，可特补承务郎，堂弟夏居中、守中、行中三人并补成忠郎。 
闰七月十九日，诏安恭皇后弟夏执中特与转宜州观察使，新妇宜人谌氏与加封令人，门客邓伯济特与补将仕郎。 
九月四日，诏安恭皇后亲姊缙云郡夫人夏氏特加封和国夫人、堂妹夏氏特封宜人。 
四年七月十九日，诏：「持服夏执中已除容州观察使，告命依韦讯等例，赐所有执中元带见请职钱，新例请给人从等，自授告命日令所属照见，请条例批请安泰皇后宅并家庙、影堂等处屋宇，令两浙转运司每季检计损动去处，如法修整看管，家庙影堂宣借人并潜火军兵等，并与分擘逐人身分诸般请受人：原误作「入」，据文意改。，随本宅干办官等一历批勘。」 
九月十日，诏慈圣光献皇后亲侄孙武翼郎曹潜添差明州兵马都监。 
十二月十三日，诏太尉、保信 
      
军节度使、充万寿观使郑藻赐花罗公服，许令着赴朝参。 
九年十一月二十四日，诏(赵)[郑]藻，令趍赴旦望并筵宴从驾上寿郑：原作「赵」，误，据上文改。，余并免。 
五年二月一日，诏宣仁圣烈皇后亲属保义郎、前秀州兵马监押、兼在城巡检高世荣特令再任。 
九年六月一日，诏成忠郎、特添差充东南第三将、严州驻札高宗荣除合门祗候，差遣如故。 
九月一日，诏高世荣特添差江南东路兵马副都监、徽州驻札，请给人从依正官例。 
