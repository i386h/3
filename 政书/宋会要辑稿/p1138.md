<!-- { "loadSidebar": true } -->
九月八日，臣寮言：「二广盐所收数目不少，前后申请利害不一，或乞官卖，或乞客贩。节次承降逐项指挥，除广东客贩已是通快，补助大军经费，可以久远推行，唯广西近有官员陈乞，依旧官卖。又据本路漕臣吕源等乞尽行客贩钞法，更合审订利害，所贵公利兼济。臣切见钦州系产盐地分，臣取到本州岛绍兴四年后来逐年官般卖帐历并客贩钞盐之数比较多寡，绍兴四年，官卖九十三万七千余斤；绍兴五年，官卖九十九万三千余斤；绍兴六年，官卖九十二万二千余斤；绍兴七年，官卖六十九万余斤；绍兴八年改法，客卖钞盐；绍兴九年客贩盐一万五千余斤；绍兴十年，客贩盐三万一千余斤；绍兴十一年，客贩盐五万八千余斤。已前官卖盐每斤四十七文足，今来客贩盐每斤一百二十文足。盖缘本州岛滨海，系产盐地分，虽多方招诱，客 
      
旅终是稀少，难以趁办如官卖之数。臣今相度，乞将钦州依廉、雷、高、化四州产盐地分依旧官卖盐货，趁办课额。」诏令户部看详。 
十月二十二日，户部据榷货务申：「勘会广西每岁产(额盐)[盐额]，依绍兴八年六月六日指挥，以十分为率，内八分许客人算钞支请，通贩入广东西路不产盐州县货卖，二分于廉、雷、化、高州产盐去处，依旧官卖人民食盐，卖到钱拨与转运司充漕计。兼契勘钦州自来不系产盐去处，缘本州岛地名白皮近来咸土生发，目今每岁买纳盐货三十余万斤。看详欲依臣寮所请事理施行。所有卖到盐钱，令盐事司拘收，依已降指挥起发赴鄂州军前送纳。不得缘许官卖，却致隐匿侵用。」从之。 
二十八日，详定一司敕令所言：「修立到盐亭户不许买扑坊场条：『诸坊场以违碍人。』谓应赎若犯徒或三犯杖各情重，不计赦前后并见欠官钱物，见任品官、见充吏人贴书、盐亭户、巡检司土军之家；『承买者杖一百，诈隐者加一等；即已承买后始有违碍而不自陈，以同居无违碍亲戚掌领尚冒占者，准此。若已承买而后为吏人贴书者，又加一等。』右入《政和续附绍圣常平免役 》，以《政和续附绍圣常平免役 》、绍兴十二年二月二十日都省批状指挥详定。」 
十三年三月二十二日，户部言：「据榷货务申：昨缘广西提盐司申：郁林州都盐仓积压钞少，人愿赴石康仓请盐。乞客人 
      
就郁林州般请者，添纳脚钱五(伯)[百]文，每百斤通作九百八十文足。如愿赴石康仓请领者，每百斤每加饶五斤，共作一十五斤外，与免纳上件脚钱。已降指挥施行去后，今来广西提举茶盐路彬申称：客人为见石康仓既有加饶，又免纳脚钱，尽趁石康仓算请，已得通快。乞将郁林州都盐仓见在盐依石康仓例加饶斤数，却令依旧纳本司已支脚钱，候发泄尽绝日，即行废罢。」从之。 
二十三日，户部言：「据榷货务申：近来茶盐司比较到州县住卖盐，往往止是升降名次，委是赏罚太轻，窃虑无以激劝。今参酌比附，立定住卖盐最增最亏赏罚下项：最增一分以上，减半年磨勘；三分以上，减一年磨勘；五分以上，减一年半磨勘：七分以上，减二年磨勘；八分以上，减二年半磨勘；一倍以上，减三年磨勘。最亏一分以上，展半年磨勘；三分以上，展一年磨勘；五分以上，展一年半磨勘；七分以上，展二年磨勘；八分以上，展二年半磨勘；内选人降一资。一倍以上，展三年磨勘；内选人降一资，更降一季名次余余：疑衍。。余依见行条法。」从之。 
四月一日，宰执进呈前广南东路转运判官范正国言：「本路上供及州郡经费，全仰盐息应办，比因全行客钞，遂或阙乏。欲自今本路州郡屯驻兵马去处，许依客人买钞请盐，各就本州岛出卖，所得息钱，专充军费，庶免上烦朝廷应副，寔为利便。」上曰：「法必有弊而后可改，若未见其弊，遽议更张，非特无利，必 
      
至为害。凡法皆然，不止盐也。」 
六月一日，臣寮言：「摘山煮海之课，浙西一路岁入七百万缗，盐利居五之四，其助经费，可谓广矣。而并海场监，往往以阙本为言，不免时以申请原书天头注云：「以一作有。」。尝究其弊，不存于他，皆因亭户七色借贷更出迭入，官失考核，以致失陷。加之盐司人吏惧常平立法之严，引海行申请支盐钱为吏禄赁直等费，寖涉岁月，不免有尾闾之患。欲乞详酌，少减借贷名数，勒人吏请给皆归于常平司，不一二年，盐本遂富矣。」户部据榷货务勘会：「昨承指挥，盐司人吏请给，并于置司处州府茶盐钱内支给原书天头注云：「府一作县。」。今欲下淮浙提盐司依已降指挥，于置司处州军经粮审院帮勘，于常平钱内支给。如违，并以违制论。所称亭户七色借贷，乞减名数等事，缘亭户依法遇阙食，或阙耕牛、柴本、动使之类，听将盐本钱借支应副，已有立定以盐折纳条限。止缘从来未有关防约束，今乞下逐路提盐司，须管置簿逐色拘籍，候折纳到数，实时分明勾销，务要不至交杂失陷。」从之。 
九月十九日，刑部言：「行在榷货务申绍兴八年十一月指挥：透漏私盐三十斤，其巡尉、捕盗官并冲替。切虑责罚太重，互相隐庇，伏望朝廷立法施行。本部下大理寺看详，欲自今后应巡捕官透漏私盐败获不及百斤，罚俸两月；一百斤，展磨勘一年；二百斤，展磨勘二年；两犯通及三百斤以上，差替，一犯三百斤准此。五百斤以上，取旨裁断。」从之。 
      
十五年七月一日，诏：「诸州监门官透漏私盐，并依巡捕官法科罪。」 
十六年六月九日，宰执进呈淮东提举茶盐司盐课增羡等事，上曰：「增羡之赏，犹在所谨，大率今岁有羡，次年必亏。盖民之食盐，每岁止如此也。」 
十七年五月四日，上曰：「近有布衣陈献福建盐法利便，朕谓祖宗成法，利于民者自当永久遵行，何必改作 倘或未便，须议损益。」 
十八年三月七日，诏：「通州海门知县岁终买纳盐货，比较增羡，并依大观元年立定格法减半推赏，及任满，买盐敷足，别无亏欠，与减一年磨勘；选人与减举主一人；未该磨勘，与堂除，仍升一季名次。若有亏欠，亦依《正卖盐官条法》减半责罚，余依见行条法。」以本路茶盐司言：「吕四港场一十五灶，近不置监官，此令知县兼行主管，职事稍重。」故降是诏。 
闰八月一日，淮南东路提举常平茶盐司言：「近兴置泰州海安镇管下地名古窑盐场，欲乞以泰州古窑催煎盐场为名；西溪镇管下地名小淘盐场，欲乞以泰州小淘催煎盐为名。」从之。 
十月二十五日，诏：泰州如 县马塘创建盐场，以泰州马塘催煎盐场为名，从本路提举茶盐王昫请也。 
三十日，臣寮言：「亭户盗卖伏火浮盐，催煎官坐视故纵，全不觉察。乞将透漏去处催煎官与巡尉一例责罚。」从之。 
二十二年四月九日，前知汀州陈升言「本路福、漳、泉州、兴化军系产盐去处，建、剑、汀州、邵武军 
      
系出卖之所，且以汀州一郡论之，每岁额管运福盐二百五十万斤，计二十五纲。依近降指挥，许税户经州投状，入产在官，抵保般运。其纲凡一经度岭，两次易舟，方至本州岛界，再雇夫脚，始到城下盐场。脚乘縻费稍重，所认纳上供钞盐钱及诸司增盐等钱并原借助纲官钱，自来立定盐价，每斤一百八十文足，方可及数。乃致民间多是结集般贩漳致：原作「是」，原书天头注云：「是一作致」，据改。、潮州私盐前来货卖。欲望委本路监司究心措置，将各州、军合运官盐名色、所收盐息、价钱纽见数目，别立作一项盐税，止于官司置簿排号，许客人税户先于所属纳盐本钱，请领贴据下仓交盐，自行兴贩，于所隶州军送纳税钱。如是，则无私贩之弊，无犯法之民，侵失之奸可革，险阻之虞可除。」诏令锺世明一就看详措置。自后汀州并于漳州般运盐货。 
二十三年四月二十七日，行在榷货务言：「淮浙产盐去处，兼主管盐场知令及押袋兼催煎官职事，各系兼职，其任满及年终赏罚，难以与正官一等比较。今措置：欲于见行赏罚指挥条格减半施行，内知令如一县共管两场以上，即总计比较。」从之。 
淮、浙路客人买钞请盐，福建路官中搬盐自卖，行之日久，其利甚薄。比年以来，淮、浙路盐皆不全支本钱，且违法多克头子钱等，谓如淮东提举一司 二十六年五月十三日，左朝散郎、殿中侍御史周方崇言：「伏原书天头注云：「一一作盐。」，岁收头子钱入公使库不下五六 
      
万缗，尽充提举官私用，应副权势及亲旧请求，有至数百千者，复广市什器、幕帟等以娱耳目，二浙亦然，为亭户之害如此!福建一路，有产盐钱，有运司自卖盐钱，有契盐钱，有州县自买盐钱，有提举司盐钱，名数既不一，而州县复不问民间所用多寡，重迭抑买，例高其价，多收出剩，为人户之害如此!伏望委有司看详，将淮、浙路盐不得违法收头子钱，日前入公使者，约度一岁合用之数，余并拨充置盐本钱，将福建卖盐。令提刑司觉察重迭科买及擅自增价，正其罪犯，宽恤一方之民」。诏令户部看详。 
七月二十五日，御史中丞汤鹏举言：「臣近闻福建路州县以盐纲扰民，每岁增添，不知纪极，且以建州浦城一县论之。旧于二税外，般运盐五纲半以添助岁计，公私不扰，支遣有余。近年赃污之吏为知县三年，遂有般到四十余纲，计钱五十余万贯，尚称用度不足，实以应副亲戚交结过往，侵渔入己。又为猾吏胁持，太半归于人吏之家。故追索急于星火，催督甚于二税。福建民户素贫，重为此困。臣究其所由，不特县令容其奸，寔由太守、漕臣藉此以应副权贵，恣为妄用，上下督责，更相党庇，有以致然也。臣伏乞睿旨，令本路宪臣于建州浦城县追当行人吏稽考绍兴元年以来逐岁般盐几纲，若旧来止用五纲半，今三年内般运四十余纲，作何支遣 依条坐罪，然后巡历一路州县，并不许过绍兴 
      
元年般运盐纲之数，立为定制。自此更有多破纲数应副亲戚，容悦过往，结托权贵，纵令人吏巧作名目、骚扰贫民下户者，仰监司按劾，台谏弹奏，人户赴诉，在州当职官、在县令佐并以自盗论，庶几杜绝增添盐纲数目为一路之害。」诏令户部看详，既而本部言：「欲依臣寮所乞，委自福建路提刑吴逵躬亲巡按，依公覆寔，限一季了毕，无致稍涉违戾。」从之。 
