<!-- { "loadSidebar": true } -->
七月五日，臣僚言：「命官牒试贡举条法亦既详备，循习旧弊，尚或结托改移乡贯以就远，或迁服属以为近，宛转干求，至预作保官文书，交通书铺，公立价出卖族坟姓名，冒滥百出，欲乞严行禁止。」诏礼部行下诸路转运司检坐见条，严行核实。如或违戾，告者赏钱五百千，取受者以赃论。仍并依贡举条制，书铺知情受赂，重加配流施行。 
十四日，成都府言：「进士杜庭珍等披诉， 
      
本府系西南大藩，举人率常增添。又西北流寓多在本府混试，侵占解额。今以广都县籍镇割隶隆州，仍割本府解额一名，展转侵损，乞量添解额取放。」礼部勘会欲给还一名，从之。 
十七日，中书门下省勘会：「诸路运司解额，其避亲门客及有关碍格人，已有定数。旧法每十人解一人，干道新法乃以四十人解一人，诚为大狭。今以酌中之数，依干道二年之制，令二十人解一人。试人虽多，亦不许踰元立解额之数取放。」从之。 
八年正月三日，诏：「应国学进士不曾请举该覃恩免解之人，后如实得解，并曾经外路请举后入学该覃恩免解之人，并理为一免一免：疑为「一解」之误。。」以上《干道会要》。 
      
淳熙元年八月二十四日，两浙转运司言：「临安府学生陈大有等见在学一百七十一人，并系川、广等处士子，无力归乡，已逼试期，(试)特令就两浙转运司附试别考，取旨立额。自今不得(授)[援]例。」终场八十七人，诏令解发一名。自今各赴乡举，不许陈乞附试。 
三年六月二十四日，礼部言：「四川州军依绍兴二十八年九月八日指挥，并用四月五日锁院，十五日引试。闻四川诸州赴试举人最多去处，至有四五(年)[千]人，最少处亦不下千余人，举人皆有暑途奔走之患。乞遇科场解试年分，许并进用三月五日锁院，十五日引试。」从之。 
四年正月二十二日，礼部言：「逐举科场，依条于三月一日降旨许发解，仍令学士院降诏。续承淳熙三年六(六)[月]二十四日指挥，四川州军发解改用三月五日锁院，即与降诏书日分相逼。」诏后科场于二月一日奏裁，仍令敕令所立法。 
      
三月三日，诏：「淮南、京西人户有产业，如烟爨实及七年以上应举，即许依贡举法收试。」(兼)[以]详定一司敕令单夔言：「干道敕：非本土举人往缘边久居或置产业为乡贯者杖一百，押归本贯。今据庐州条具到干道敕与贡举法文意相妨，乞详酌行下，遵守施行。窃详国家立法，务在便民。若民户有愿徙居宽乡者，即合听从其便。况缘边州郡，惟要招集四方人户，置产久居，以壮边势，岂有返行禁止、断罪押归之理 」故有是诏。 
七月十六日，诏：「自今两学诸州漕司解试及将来省试、公试所差试官，并令先考脚色，将习诗赋经义之人相半差充。候到院，许监试各以所治经与诗赋分拨考校。 
      
其有年高昏眊、视听(以)[已]衰之人，(在)不〔在〕兹选。若见任官不足，在内许差到部人，在外许通融于比近州县官选充。其封弥所换易家状，誊录所隐匿试卷，不与尽行誊录，及对读所不躬亲对读点检，并请监试官督责，严行关妨。稍有违戾，按劾以闻。诸军州士人赴试，襕幞入院，或有(王呆)纟熏，并令扶出。或有鼓噪场屋，令所属官司依已立定法条停试殿举。仍连坐同保。」从殿中侍御史谢廓然请也。 
二十九日，诏以少保观文殿大学士史浩前知福州，规画编类科举事件，下临安府雕版印造成册，遍牒诸州参照施行。以浩言：「昨守福州，适当科场，尝为规画数十事。是岁试者二万人，济济有序。臣当时措置晓示，编类成书。今以上进，若有可采，乞降付礼部国子监行其一二。」礼部国子监看详浩措置条项，委可颁行为式，故有是诏。 
八月十四日，诏：「游学人黄鉴大等四百余人，特令就〔两〕浙转运司附试一次，仍别行考校，依例取旨立额。后举令礼部先一年行下约束，不许附试。」王(准)[淮]奏曰：「鉴大等陈乞同文馆试。」上曰：「何不归本贯应举 」李彦颖等奏：「临安府学、钱塘县学，多是外处士人就食。前举曾行一次，只解一名。今共有四百余人陈状，令赴漕司附试，量取二三名足矣。」故有是诏。 
五年五月十一日，右谏议大夫萧燧言：「此言诸路士人并有寡廉(解)[鲜]耻，贪他郡解额之宽，诈冒以侥幸于一得，土著士人争讼纷纭，场屋  
      
噪，无所不至。乞下诸州严为之禁，自今士人赴乡举者，必须实系土著，方许赴试。仍从本县保明烟爨申州，以凭结保。若揭榜有非烟爨冒贯得解人，并行驳放。其借以户名与之妄认者，同底于罚。」从之。 
六月二十四日，权礼部侍郎齐庆(冒)[胄]言：「流寓解额，并归本州岛，凡烟爨及七年以上，许与本贯士子混试。国子监昨来申请，又令流寓户贯得解人并入东南户贯。后生晚辈但见生长于是，慷慨仗义，谁与共之。乞自今科举流寓士人，烟爨七年，与土著混试，自依新法外，其贯籍听依旧用西北旧贯。」从之。 
七月十一日，礼部言：「已降指挥，待国子生并已补满年，不满年国子生尽赴别院收试。比之逐举人数增倍，其别试所差试官，依例止差考试官一员，点检试卷官二员，委是考校不逮。」诏添差点检试卷官一员。 
六年正月二十三日，诏简州解额仍旧作七名取放。礼部国子监言：「简州元应举七百九十八人，立额取放七名。干道六年，缘本州岛贯贵平镇改县拨隶隆州，将解额七名内拨一名入隆州。时贵平县止有四十七人赴试，却侵取简州解额一名。今据四川安抚制置使司申，淳熙四年，简州解发就试终场一千二百二人，止取六(百)[名]，委是亏额。」故也。 
七年五月一日，臣寮言：「川、广、福建牒试冒滥，止缘所牒缌麻姑姨之子等皆异姓，可以为欺，乞将旧法命官本贯川、广、福建而任别路差遣，或本贯别路 
      
而〔任〕川、广、福建者，『随行缌麻以上亲』改为『随行本宗缌麻以上亲』，仍令召保官二员，结罪保明批书。如有委保不实，从贡举申明，保官先降一官，然后勘罪。」上曰：「若改作本宗亲方许牒试，则冒滥自革矣。」四川臣寮言：「科举条例，自八月十五日为始，连日引试三场，此天下通法，独饶(川)[州]试院乃是隔日入试，凡五日方始终场。乞下漕司严饬饶州，今岁科举须接连三日引试。如敢唱竞，将鼓倡之人寘于法。」从之。 
八月八日，诏：「临安府见有远方游学士人，试期在近，归赴举不及，特令就两浙转运司附试一次，别项考校。候见终场人数，取旨量立解额。」 
九月四日，礼部言：「淳熙六年指挥，宗室有官锁应取解诸路运司，每七人取一名。续有旨，宗室解试有官锁应每七人取三人，与昨降指挥不同。兼不曾该载运司取解明文，今〔两〕浙转运司试院，有宗室终场止有五人。」诏取一名。 
九年十二月十六日，右谏议大夫黄洽言：「诸命官本贯川、广、福建而任别路差遣，或本(本)贯别路而任川、广、福建者，随行缌麻以上亲愿应举而无户籍，或去户籍二千里外，许于所在州投状，申送转运司。此见于祖宗旧制然也。但以官司奉行不谨，故勘会止于文具。兼不取应牒官及保官印纸批书，是以伪冒生焉。夫有服亲牒试而至于伪冒，固在所禁，议者因而改缌麻亲应牒之法，无乃非祖宗立法本意乎 其有服亲牒试，乞只依祖 
      
宗旧制，唯严批书之法。」从之。 
十二年十二月十七日，礼部言：「国子监指定归正归明归朝(捕)[补]官之人亲子孙愿应举者，委的见随侍在任所，别无赴试去处，欲令召升朝官二员委保，经见任州军陈乞，本州岛勘验得别无诈冒，取索印纸，分明批书，从本州岛知、通(给)[结]罪保明，送本路漕司，与碍格有官及门客等人混试施行。」从之。以从义郎、阁门祗候、添差两浙西路兵马钤辖滕忠信乞归正等人赴试故也。 
十三年七月二十五日，臣僚言：「三年大比，士子进身之始，国家所甚重。而前岁科举，所谓冒贯代笔之弊，犹或有之，轻犯有司，深为可惜。今秋试在近，乞下有司申严条制，防于未然之前。」从之。 
闰七月四日，臣寮言：「士人诈冒户贯，妄引宗枝，以规图就试者，乞行下，应诸以伯叔兄等为户者，虽有条制施行外，仍各于家状前画宗枝图，须要与家状内同曾祖，结罪诣实，方许就试。如后来契勘得委是伪冒，将应人驳放，其同姓知情容纵，一例坐罪。」从之。 
淳熙十六年二月四日，登极赦：「应大学、国子学、武学生见在籍人，并与免文解一次。」详见进士门。 
贡举旧法，有所谓随行缌麻以上亲牒试者，行之既久，与姓亲属诚有冒滥，故淳熙七年指挥改作本宗缌麻以上亲之法，及 闰五月十七日，臣寮言：「伏(熙)淳〔熙〕九年指挥又改新法，将随行有服亲牒试，只依祖宗旧制，惟严保官批书之法。行之两举，今有司复请 
      
从淳熙七年指挥。窃谓川、广、福建去朝廷远者，或二、三千里，或四、五千里，或七、八千里。今去秋试无三月，指挥到日，已迫试期。窃见淳熙七年五月一日已降指挥，当时士人不得已而奔归，隆暑修程，或绝粮于道途，或暍死于舍馆，其有归至本贯者，秋试已无及矣。今来指挥又复差后，深虑士人奔迸狼狈，甚于昔日。欲乞收还今降指挥，特依旧法牒试此一举，仍申严保官批书之法，亦可以革冒滥。却俟后举，早降指挥施行。」诏特与行今举，已后依淳熙七年五月一日指挥施行。先是，礼部言：「旧法，命官本贯川、广、福建而任别路差遣，或本贯别路而任川、广、福建(福)，随行缌麻以上亲愿应举，而户籍或去户籍二千里外，许于所在州投状，勘会无违碍，申送转运司。并淳熙七年五月一日指挥，欲将旧法『随行缌麻以上亲』改作『随行本(崇)[宗]缌麻以上亲』。淳熙九年十二月十六日指挥，将川、广、福建任别路差遣或别路任川、广、福建者，随行缌麻以上亲牒试，只当依祖宗旧制。本部窃详前项条法，行之太宽，每举牒试既是异姓冒滥为甚，虽有保官，并皆请托。今乞依淳熙七年五月指挥施行。」故也。 
九月一日，两浙转运司言，临安府见有远方游学士人，试期在近，归赴乡举不及。奉旨特令就两浙转运司附试别考，取旨立额。终场一千三百一十一人，诏令解发十名。三年八月二日降旨，亦令附试。 
绍熙元 
      
