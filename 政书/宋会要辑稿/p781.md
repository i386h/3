<!-- { "loadSidebar": true } -->
三年正月二十六日，广南西路经略使潘夙言：「广源州侬智高残徒卢豹、黎顺、黄仲卿归明，乞各与左班 
      
殿直，于省地溪峒顺安州居住。」从之，仍加检校官。 
六年四月三日，广南西路经略司勾当温果言：「诏补侬宗旦、侬智会等以将军官，缘夷人不知此官，欲乞一近上班行或副使。」诏宗旦、智会并与供备库副使，宗旦桂州都监，智会知归化州，日新充邕州监押。 

元丰二年五月九日，广南西路经略司言：「顺州蛮叛，知归化州、文思副使侬智会率丁壮千二百余人应援壮：原作「状」，据《长编》卷二九八改。，乞推赏。」诏智会为宫苑副使。 
六月七日，广西提点刑狱刘宗杰言：「知邕州刘初申：监冻州奉职黄案高等下头首斩知宫阙峒侬智春，并执其妻子，乞加优赏。」上批：「可下曾布速具有功人姓名，比优例取旨。」智春先为内殿崇班，与知武陵峒麻顺福合谋攻顺州，兵败，复趋交趾求援，至是平之。 
三年正月二十九日，诏给归明人宫苑副使侬智会全俸。以智会年老有功也。 
哲宗元佑二年六月二十二日，权知桂州兼主管广南西路经略司苗时中奏：「侬顺清占夺任峒，与梁贤智父子互相持害。请将顺清并家属就湖南近里州军编管，依例给田土。」枢密院言：「任峒元孙侬顺清父祖主管，虽因梁贤智父子占夺，不当私相雠杀，及与广源州杨景通交通。已该登极大赦，请特依归明人例与茶酒班殿侍，其家属令广南西路经略司差人押送道州，给赐田土，羁縻无令出入。」从之。
 蕃夷 宋会要辑稿 蕃夷五 南蛮传 
      
南蛮传本篇当置于原书蕃夷五之七三干德三年之后。
【宋会要】
      
嘉定元年，郴州黑风峒徭人罗世传寇边，飞虎统制边宁战没，江西、湖南惊扰，知隆兴赵希怿、知潭州史弥坚共招降之。 
二年，李元砺、罗孟二寇江西「西」字下原衍一「江」字，据《宋史》卷四九四删。，攻破龙泉县，李再兴战败死之，江州驻札都统制赵选亦战死。初，吉州获贼长七人系狱，土豪黄从龙为贼画策黄：原作「王」，据《宋史》卷四九四改。，赂吉守李絪，得纵还，贼遂无所忌。有侯押队者，领兵戍龙泉境上，元砺复用从龙计，椎尢酒以犒官军椎：原作「推」，据《宋史》卷四九四改。，贼至，官军皆醉，狼狈败走。寇之初起甚微，贼伺知议论不一，故玩侮官军。方江西力战则求降湖南，湖南战则求降江西，牵制王师，使不得相应援。其后命工部侍郎王居安知豫章，擒获之，溪峒略平。《会要》：嘉定三年二月五日，江西兵马钤辖司言：「照得李元砺等聚众结集作过，本司出榜劝谕上户充隅官，招集乡丁，防拓乡井，如能戮力向前，即与推赏，补绶官资。据赣州勘到，本州岛光孝寺伪僧陈法安受归朝蕃僧李福兴说诱，入湖南贼徒内招贼前来赣州，与牢城归顺重役人吕俊等图为内应作乱，未成间，陈法安道遇隅官刘天佑、刘国贤统率乡丁到来，捉下陈法安，根问通说因依，经赣州陈论，追李福兴下狱，皆有实迹，已等第处断。若非刘天佑首获陈法安，道败其情，则一郡生灵实遭涂炭。方此凶贼未平，难从常格推赏，理宜旌异乡民。本司借补刘天佑、刘国贤承节郎，乞给降真命祗受。」诏刘天佑、刘国贤各特补承节郎，并差充江西兵马钤辖司准备差使，日后更不作阙。三月十四日，诏刘禹特补承信郎，邓鼎、邓经、邓拱、曹舟并特补进(乂)[义]校尉。以广东经略言禹等收捕韶州九峰洞贼首功，故有是命。四月二日，诏：武功大夫、东南第六将、赣州驻札魏澄追五官勒停，送藤州编管寄理；(陈)[承]节郎、赣州宁都县青塘巡检王有功追毁出 
      
身以来文字，除(各)[名]勒停，送宾州编管。以江西提刑李珏言：「峒贼犯南安军南康县境，澄等临敌曳兵先遯，以致陷没军将，残破县邑。」故有是命。七月三日，诏江州都统制赵选特赠武翼大夫，与两子恩泽，更与一(各)[名]进义(乂付)〔义副〕尉。以江西提刑李珪言：「选捕峒贼，'死。」故有是命。嘉定四年八月七日，直秘阁成都府路提刑李言：「照得董蛮、夷都两部族今春前来作过，目下虽已退伏巢穴，然夷情狡狯，未易测量。窃恐秋冬复出侵犯，且前时杀掠官兵丁民，其数过多，罪亦不容轻赦。契勘夷都、马湖部族上靠嘉定之犍为，下连叙州之宣化，在嘉定则有请税受犒之寨，在叙州则有中马互市之场，故嘉定、叙州两处边事相关至切，若彼此一心，互为救应，则虽有小警，亦可旋即底定；若一有乖剌，不相为谋，则意外之虑，盖未易言。绍兴、干道间，夷都两寇利店，淳熙十三年九月，马湖与夷都合寇笼鸠。照得两蜀边面旧来体例，凡遇蛮贼作过，必先止其岁犒，绝其互市，发兵增戍，或议战守，或议攻讨，或先令两处夷将分明开喻，俾归还所卤人口，及陪还已死人骨价，屈膝请命，乃赦其罪，与边吏歃血，申立信誓：自今以后，永不犯边。方与放行岁犒，及通互市，渐次撤警班师，各使夷、汉生于无事，盖蛮贼生理所资，悉仰给于汉，若岁犒即止于嘉定，而互市又绝于叙南，则其部族之内，即自窘因，则自然悔恨，怀不自安。前后官司区处之善，皆无出于此。淳熙十三年，
赵汝愚任四川制阃日，凡所施行，案牍具在，犹可举行。今春制置大使司区处，亦是与赵汝愚已行过事宜一同。窃谓已见之效，所当先者，莫若止岁犒、绝互市之为急。所有嘉定府诸寨岁犒，已令截日住行支给，似闻蛮贼已自怵迫，然若不绝其至市，则犹未足以制其死命，但互市之权，实在叙州，而叙州以不属本路之故，便怀观望，有秦越肥瘠相视之意，于互市一事，全然不肯任责，妄乱申陈，巧作推避。兼访闻马湖初破利店之时，即以所劫卤之物公然将出，贸易于叙州之境。叙之边民，利于(嬴)[赢]掠十百之利，上下共享，故不乐于互市之绝，虽已累次移文叙州禁约，其本州岛终是奉行灭裂。近据关报称，马不来互市已久，不待而自绝。然本司遣人密往察视，则本州岛虽公言止绝，其实私下贸易交通，一切如旧。如是，则蛮贼何由悔罪，屈服请降，以归所虏之人 欲乞速下叙州守臣，须得与嘉定府同照管边事，协力一心，不可各分彼此，阴拱坐视，致失事机。仍委自守臣督责夷将前去蛮部明行开喻，俾归所卤人口，并陪还骨价，及执首谋作过之人，以赎前来侵犯之罪。如不遵从，尚敢负固狼抗，则便须截日将公私互市悉严行禁绝，不得徒为文具。仍训勒义兵，拣选犀铫，与豪定之兵相为掎角。或当乘机进讨，亦须必取万全，庶几中国之威一伸，小夷 
      
自然知畏，边隅可保百年安靖，西南幸甚。又契勘利店旧寨在婆笼江之南，今春董蛮、夷都(西)[两]族犯边，合力攻破焚荡，杀掠为虚甚惨，前来本司及嘉定府见得此寨已是残毁，不欲复于故地修筑，遂移建本寨于笼江之北。后来访问，乃知旧寨乃知旧寨：其下有脱文，其所脱之文错编次于「蕃夷五之一○三第三十行「如券」字后，即「初，在江南」至蕃夷五之一○四「而得备御之实」一段文字。。 
令辰、沅、靖等州沿边溪洞去处「令辰沅靖等州沿边溪洞去处」当接于蕃夷五之一○四「而得备御之实」后。，委监司、守臣相度条具来上，通融财赋，招募壮勇之人充弓弩手，耕食其地，责以捍御蛮獠，或官给室庐耕具，贷以种粮口食，仍于农隙教练兵事。此策一行，非惟边陲宁谧，两蛮獠之患熄矣。」从之。八月二十五日，知兴元府、充利路安抚、四川制置大使安丙言：「点州接境思州，系夷族世袭，近田氏互争承袭，于黔州省地纷扰，本州岛兵额绝少，备御单弱，夷蛮无所畏忌，以致杀伤省民。又叙州系通放夷蛮互市之地，汉、蕃杂揉，全藉兵官弹压。又天水军系创州郡，密对边境，所管关堡比他边郡尤为紧切，虽有出戍将佐守御，例皆半年一更，各怀去替之意。今将内郡闲慢近上兵官迁于三州屯驻，以作声援，以警戎心，于官司别无侵损。窃见夔路所管兵马都监一员在重庆府驻札，重庆系内郡，又有提刑置司，都监绝无职事，乞令移司黔州，分重庆禁兵百名前去，以镇夷俗。成都等路第三(付)[副]将一员荣州驻扎，近移屯嘉定府犍为，今乞移屯叙州驻扎，专一弹压汉、蕃互市，亦不失为嘉定辅车之势。利路兵马都监一员见在隆庆府剑门关驻扎，止是机察奸细，搜检禁物，本处有驻泊都监二员，并剑门知县干当关事，兼有御前后军屯驻，前有昭化县，后有隆庆府，相去不远，实冲要地，其兵马都监乞迁于天水军湫池堡驻扎，量带本关禁兵五十名前去，更乞令湫池堡驻扎兵马都监兼管把边军兵，用心教阅，照管边面，实为经久利便。所有官兵月粮请给，仍就置司州郡支给。」从之。 

七年，臣僚复上言：「辰、沅、靖三州之地多接溪峒，其居内地者谓之省民，熟户、山徭、峒丁乃居外为捍蔽。其初区处详密，立法行事悉有定制，峒丁等皆计口给田，多寡阔狭，疆畔井井，擅鬻者有禁，私易者有罚，一夫岁输租三斗，无他繇役，故皆乐为之用。边陲有警，众庶云集，争负弩矢前驱，出万死不顾。比年防禁日弛，山徭、洞丁得私售田，田之归于民者，常赋外复输税，公家因资之以为利，故谩不加省，而山徭、峒丁之常租仍 
      
