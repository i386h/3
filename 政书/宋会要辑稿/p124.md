<!-- { "loadSidebar": true } -->
五年闰二月二十二日，臣僚言：「仰惟陛下复开经筵，宜依仿仁宗时，于经筵中读三朝宝训。仍令侍读之官如李淑所请，先取论政体听断，更益以谨灾祥、省费用数卷进读。则内修之道尽矣。次取议武备、制军旅、论边防、抚夷狄数卷进读，则外攘之策举矣。事要理切，既有以开广圣志，兴利除弊，庶足以拯济阽危。帝王之学，莫大于此。」从之。已而御前降《三朝宝训》一部，付讲筵所，令录讫却行进纳。仍就所录正本进读，更不立义。 
六年八月二十二日，诏依建炎四年指挥，权罢讲，候过防秋，依旧开讲，仍进故事。先是，左司谏陈公辅言：「扈驾从官员数不多，又当道路之间，讲读故事，皆所未暇。」故有是诏。 
七年七月三日，讲筵所言：「本所今来已到行在，所有今年秋讲一节，准令合至八月上旬择日取旨外，其供进故事，欲乞令讲筵所依开讲日分，除休假、旦、望，隔日依旧轮官供进。」从之。 
八月九日，诏仲秋开讲，用八月二十三日。时礼部侍郎陈公辅言：「窃观陛下自闻道君太上皇帝、宁德皇后凶讣，哀毁过制。虽从 臣所请，以日易月，而退朝宫中，实行三年 
     
之丧。恐间日下临讲筵，有防退朝居丧之制。乞自后讲日，止令讲读官供进口义，更不亲临。」继而吏部尚书孙近、刑部尚书胡交修、翰林学士朱震奏：「近闻陈公辅言乞罢开讲筵，臣等论之，本朝真宗以至道三年三月即位，改咸平，则在谅闇之中也。是年正月，访明达经义者，参知政事李至以崔颐正为对。翌日，召颐(下)[正]讲《尚书》于广福殿。又于苑中说《尚书 大禹谟》。自是(月)[日]，令赴御药院侍对，说《尚书》至十卷。二年，置翰林侍讲学士，命(刑)[邢]昺讲《左氏春秋》，亦在三年之制。」又给事中胡世将亦言：「神宗皇帝治平初治平初：疑「初」为「末」字。治平为英宗年号。英宗以治平四年卒，神宗即位。神宗于当年即令儒臣进口义。，同知(陈)[谏]院傅卞请开经筵，诏候祔庙毕取旨。按祖宗旧制，即无供进口义典故。乞更令侍从讨论故事以闻。」而公辅又上章辩论，必欲遂其说。于是右正言李谊奏：「窃考之《诗》，成王访洛之初， 臣进戒之始，其言曰『日就月将，学有缉熙于光明。』真宗皇帝即位之初，亦尝命臣下讲书于内殿。及英宗皇帝初(师)大宝初嗣大宝：原「嗣」作「师」。按《建炎要录》卷二五作「嗣服之始」。「师」盖「嗣」之音近而误。，司马光首以开讲筵为言者三。夫立纪纲、设制度，在人主，莫如周之成王、本朝之章圣；识道理、严礼法，人臣莫如司马光。而三年之丧，皆欲不废夫学。以是天子之孝，在于安国家、定社稷，其于先生之道，不可一日而忘也。臣质之礼典，论之人情，以谓三年之制，听备乐，悦备色，享备味。则有所不可。至于闻先王之正道、监祖宗之成训，亦何不可之有 乞断自圣志，依旧间日御迩英，讲至道，庶 
     
几聪明不蔽，以阐大猷。」至是，〔公〕辅之请寝焉。 
九月一日，内出《无逸篇》四轴，付讲筵所，遇讲日安挂。 
十月，诏仍开讲筵。 
九年七月二十八日，讲筵所言：「昨进讲《论语》终篇，据忠翊郎、讲筵祗应御书、兼修纂迩英殿记注袁汝楫乞依经筵旧制，讲读经书，每遇终篇，例蒙推恩，其官吏等各转两官资，白身人补大将，及于皇城司赐御筵，袛应御书使臣等赴座。缘推恩旧例昨因渡江而失不存，欲望特赐睿旨，比旧例〔降〕等推恩施行。」诏讲筵所官吏各转一官，内白身补进义副尉，装界作赐钱三十贯。 
九月二十八日，诏每遇讲筵，宣赐讲官等吃食。内有食素员数，将已定荤料，令御厨变造宣赐。 
十一年三月二十一日，主管讲筵所言：「三月二十五日开讲筵，是日系转员诸班直等赐宣，后殿视事毕，御射殿再引，与开讲日相妨。」诏引转员毕，再座御经筵。 
四月五日四月五日：《玉海》卷二七、本书职官六之六○俱作「四月九日」。，赐侍读吴表臣、苏符新茶。 
十四年二月五日，讲筵所言：「车驾幸太学，御敦化堂听讲。至日进讲经书，乞依旧制，其正经只用印本签贴，起立进读毕，以次奉设缮写讲义进讲。于卷首略题篇目，更不书正文，令供检文字以下入殿听旨宣取。」从之。 
十五年十一月十三日，诏：「赐讲读说书修注官寒食、端午、冬至节料，观文殿大学士以上钱一佰五十贯、酒十瓶，资政殿大学士、学士以上钱一佰贯、酒八瓶，待制以上〔钱〕五十贯、酒六瓶，未系两制钱三十贯、酒四瓶。 
     
着为令。」 
十六年三月十九日，诏进讲《孟子》终篇，依《论语》例推恩。先是，绍兴初开讲，至是进讲终篇。翌日，上特遣中使赐讲官段拂鞍马、牙笏、金砚、水瓶、笔墨等。越三日，赐讲读官御筵于皇城司，遣中使宣(劝)[ ]第赐香茶。侍读秦(僖)[ ]等翌日上表称谢。 
十七年三月二十六日，诏讲筵所可依在京日，于资善堂内置局，候春讲毕，令临安府相度更修。 
二十三年十一月七日，诏进讲《尚书》终篇，讲读官以下，可依《孟子》终篇例推恩。内人吏无资可转人，候有官日收使。愿换支赐者，听。先是，绍兴八年三月开讲，至是进讲终篇。是日，特诏宰执听讲进读毕，太师秦桧以下称贺。上悦甚，以玉带、笏、简、金鞍勒、亲御调习名马，遣中使就桧第赐之。仍第赐侍读秦 、签书枢密院事史才、侍讲魏师逊、说书郑仲熊、修注官杨迥金带、牙简、鞍马。桧等皆上表以谢。越二日，赐宰执洎讲读、修注官御筵于秘书省，用教坊乐；遣中使第赐香茶。主管讲筵所、讲筵阁官吏免御筵，赐食有差该名疑有讹误。既而讲读官以下作诗以进。 
二十五年四月二十三日，诏进讲《周易》终篇，讲读官以下并转官推恩有差。是日，进讲终篇，特召宰执听讲毕，太师秦桧以下称贺。上甚悦，以犀带、牙简、金鞍勒、良马、银绢，命内侍就桧第赐之。仍第赐侍读秦 、签书枢密院事郑仲熊、侍讲董德元、王 、修注官林一飞金带、牙简、鞍马、银绢有差。内王 加赐金鱼及砚、匣。 
     
越二日，赐御筵于秘书省，遣中使第赐香茶。秦桧等各上表称谢。 
二十六年七月二十四日，左大中大夫、守御史中丞汤鹏举言：「方今于祁寒隆暑，暂罢讲筵，许近臣进故事。是欲令禁从少竭愚忠， 补国论，当进入以备乙夜之观。近来讲筵所胥吏，辄违旧制，取索副本，称讲筵要用，自绍兴十三年为始，臣窃疑之。是必怀奸之人，自为朋党，惟恐臣下献忠，违背其意，故令胥吏取索。今后臣下奏陈故事，不许讲筵所取索副本，只就令通进司进入。庶几臣下得以输忠。」从之。 
二十七年十月十六日，诏经筵进读《三朝宝训》终篇，可依《周易》终篇例推恩。先是，绍兴五年闰二月讲读，至是终篇。是日，侍读王师心顿首称贺，上赐师心牙简、金鞍勒、良马、象管、端砚、檀香匣、复右殿墨、象牙粘版、压纸、金砚、水瓶。越二日，赐讲读并修注官以下御筵于皇城司，用化成殿乐，仍遣中使第赐香茶。师心等上表称谢。 
二十八年五月十八日，起居舍人洪遵言：「恭惟陛下延见儒臣，紬绎经史，惟以讲学为务。但左右二史，袭沿近例，旋进旋退，于嘉言善行，缺无所纪述，不足以称圣天子隆儒效古之意。望载笔之臣，应经筵中侍臣升绌、封章进对、燕会、赐与、讲读问答，断自今年八月秋讲为始，悉行编录。以《迩英记注》为名。仍敕讲读官已后奏对之间，面得天语，实时以实具执，无得隐漏。庶几一代盛典，大书特书，与《(日)[时]政记》、《日 
     
历》、《起居注》相为表里，有以考信。」从之。 
九月二十六日，左朝散郎、守起居郎、兼权中书舍人洪遵言：「窃见春秋二讲，每于双日，先期书历，经筵官讲读毕，许留身奏事。修注官虽与佥书，未尝有奏事者，不应别为二体。」诏自今后，许依讲读官奏事。 
二十九年三月四日，讲筵所言：「罢讲日，令合进故事官写副本，同进卷实封赴本所，排日编之记注。近以臣寮言，不许本所排日，本只令通进司投进本：疑误。，遂使迩英记注有阙编录。乞降旨依旧。」从之。 
【宋会要】
     
孝宗绍兴三十二年七月二十九日，(孝宗已即位，未改元)讲筵所言：「见今排办今年秋讲。检准令，皇帝初御经筵，合具奏请，点定讲读经史。」有旨讲《尚书》、《周礼》，读《三朝宝训》。 
九月四日，诏：「朕仰稽祖宗故事，开讲其日，可召辅臣观讲。」 
七月，上初御讲筵，翰林学士承旨洪遵进读《三朝宝训》，给事中金安节、礼部侍郎黄中讲《周礼》，权工部侍郎张阐讲《尚书》。先是，讲筵所被官用二月十五日开讲被官：疑误。，上以谓日分稍远，(时)[特]用是日，至十一月二十七日罢讲。故例，开讲，赐宰执御厨食各二十味，执政各十五味，经筵官各十味，讲读、说书、修注官每遇讲筵日，赐食一合、法酒各二升；及遇寒食、端午、冬至节，观文殿大学士、学士以上，赐钱一百五十贯、酒十瓶；资政殿大学士、学士以上，一百贯、酒八瓶；待制以上，五十贯、酒六瓶；未系两制三十贯、酒四瓶。年例，春季取赐茶、墨；自隆兴元年，止赐茶，不赐墨。 
十月二十六日，诏讲筵见讲《周礼》、《尚书》，令分篇进讲。以兵部侍郎兼侍讲周葵言：「臣伏见讲筵见讲《周礼》系礼部侍郎黄中，给事中金安节同讲。《尚书》系权工部侍郎张阐与臣同讲。故事，每两员同讲一经，人各一(授)[篇]，上下相接，不分卷秩、篇章。窃缘孟轲以后，圣道不 
      
传，经义渊深，后学未易窥测。虽有见行传注，所说不同。讲筵群臣，未免各随所见，临时去取。有一篇之文，经意未终，两人同讲，互相抵牾。他日修成《迩英殿记注》，同为一篇，而先后是非如此，委未允当。臣初侍讲筵，即曾面奏上项事理，许臣等各讲一经，至今未蒙处分。欲望特降指挥，各讲是何经文。万一必欲先了此二经，亦愿敕讲筵臣寮见讲《周礼》者，一员起自天官，一员起自夏官。讲《尚书》者，一员起自《尧》、《舜》，一员起自《洪范》，庶几篇目相远，抵牾不多。」故有是命。 
隆兴元年十一月七日，诏学士院官、经筵官，自今月七日，每日通轮二员宿直于学士院。 
