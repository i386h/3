<!-- { "loadSidebar": true } -->
二年二月七日， 牧司言：「洺州废罢广平两监。缘此监兴置年深，自来少有抛死。今拣到好骨格马一千九百余匹，欲乞且存留广平监，以就养牧。」诏存留一监。 
庆历五年闰五月二十八日， 牧司言：「同州沙苑一监见管草地一万一千四百六十余顷，所管马才及一千八百余匹，请自本司那官一员检案。」从之。 
皇佑元年四月二十五日， 牧司言：「许州长葛马监乞更不令知县并都监管勾，专令许州知州、通判今后要兼同监牧事，仍令通判逐季往本监点检诸般官物。」从之。 
治平四年神宗即位，未改元。六月十七日，诏同州沙苑监令隶陕西提举监牧司。本监使臣，亦令选举，更不属左厢提点。 
十九日， 牧司言：「欲令河北、河东、陕西有都总管，各于本路近环庆系官草地置监一所，令陕西监牧司将马约定年额，牵送上京外，据余数逐旋分拨与诸路马监。久远既成伦序，即本路马军可以自办。」从之。 
十一月十四日，环庆路经略使李肃之、鄜延路经略使陆诜、陕西制置解盐判官李师锡并言：「本路无系官草地，又密迩西界，难以兴置马监。其同州沙苑监近割属陕西监牧司，可以增添马。」诏陕西四路都总管司，更不兴置马监。仰陕西监牧司广市善种，务令(审)[蕃]息，以备逐路诸军阙马。又诏河东路都总管司于太原府交城县置马监。先是，遣尚书(北)[比]部员外郎崔台符往河北东路按官田，将以牧马。汾州得故牧马地三千二百顷，其中有民先佃者，令纳刍豆，以备寒月马上槽秣饲。仍俟明年春，于沙苑监移牡牝五百匹，往本监牧养。 
熙宁元年，诏河南诸大马监为孳生监。仍量度宜畜牧地土。在外诸监马地分属两使。时分置河北、河南监牧使，仍有是旨。 
八月五日， 牧司言：「系牧马监县令，逐县主簿同管兼令本监主簿同管勾帐籍官物。」从之，仍令转运提刑司不得差出。 
二年五月，河北监牧使崔台符言：「诸马监各有奇巧工匠及有会奇艺者不少，欲乞尽拣送本监，换厢军入监。」从之。 
八年闰四月五日，诏沙苑监令复属 牧司，余北京元城等八监并废罢之。时废河南、河北两监牧司，故有是诏。 
九年三月七日，诏河北已废诸监廨宇、草场等，并许人户租赁。以上《国朝会要》 
高宗绍兴二年十月四日，臣僚言乞置牧马监。诏令三省、枢密院措置。既而枢密院言：欲专委饶州知、通于四望山东西岸等处踏逐系官堪充孳牧 马地(士)[土]，置监孳养，蕃息 马。知、通专一提领，每月各给茶汤钱十贯。令枢密院取旨，差曾经马事使臣五员前去饶州，与本州岛提领官同共措置。其孳生马母，令神武诸军并诸路州军 刷系官马，先次具数申枢密院，差人管押前去饶州交割。候纲马到，却令支填。其合行事件，令提领官疾速条具，申枢密院。从之「令枢密院取旨」以下为诏意，文末「从之」二字疑衍。。 
三年六月二十三日，三省、枢密院进呈置监牧养马事，上曰：「马政不可缓，然须择人而任之。杀马之禁，尤当严切。」〔吕〕颐浩等曰：「杀马之罪与牛等，顾民间未知之。」上曰：「可令有司举行，犯者必捕之，则奸可戢矣。」 
八月十九日，提举饶州孳生监牧事郄渐言：「朝廷遵仿祖宗旧制，置监鄱阳，推行孳生之利。牧地不可以不广，棚井不可以不备，草料不可以不储，林木不可以不植，烽堠、壕堑不可以不置。务在当职之吏公共办集。今主管监牧已委知，通，而责令佐未有明文。」枢密院勘会：「双港置孳生监牧地，去州不远，已降指挥，专委知、通兼行主管，难以更责令佐。」诏孳生监牧司棚井及应合用物色如阙，仰郄渐一面移文知、通应办。 
九月二十二日，郄渐言：「近降指挥，监牧地踏逐系官地土。缘双港近下难得全系官田，如有民田，将系官田拨换。如不足，即支还价钱。切详所降指挥，盖欲使地土宽广，以便出牧。缘创置之初，务在早获就绪。今来内有合行拨换官田，肥瘠高下，事须相当。充置民田，所估价直，理须优厚。以至给还之间，无令减 留滞，方始易于兑买。仍出给公据，付人户收执照会，庶几公私平允，无搔扰之患。」兵部勘当，欲下江南东路转运司，依郄渐所乞事理施行外，户部右曹契勘：「常平司所管田产，依法并估价出卖。如未售，即量立租课，权召人承佃。其卖到钱并所收租课，并系充常平赈济等支用。欲乞下江东提刑司及常平司，取见置监牧地内有常平司所管田产，令本监依(宝)[实]直价钱兑买，并行下提举饶州监牧司照会。」诏依户部勘当到事理施行。 
四年四月二十七日，枢密院言：「提点临安府孳生牧马监杨志悯申，得(有)[旨]，临安府置孳生牧马监，差志悯兼充提点官。所有合行事件，条具申枢密院。(令)[今]先次条具下项：一、契勘更令诸处官马甚多，若不别立印号，切恐无以辨别。欲乞行下所属，打造篆文牧字火印，于 马左跨上烙印记号。仍乞本监添置如意郡记，于马尾靶上烙号。所贵与诸处号记不同，有所辨别，亦隔弊幸。一、合用等仗星、拍子，乞下所属制造四尺一寸至四尺七寸七色等仗并拍子；给降应付行使。」诏依工部行下所属制造，缴申枢密院给降。 
八月十八日，诏于余杭县南上下湖置孳生牧马监，知州充兼提举官，通判充兼同提举。 
二十一日，诏孳生牧马监巳差官外，其余杭县知县、尉并兼主管牧地。 
十三年六月二十八日，吏部言：「都大主管成都府、利州、熙河兰巩秦凤等路茶事、兼提举陕西等路买马监牧公事贾思诚契勘：『成都府里外两马务监官，依元佑六年 令，从本司辟差小使臣充。自建炎三年，宣司改差文臣主管。今乞将上件员阙，依法专差能干事小使臣，仍从本司选择奏辟。所有其它州府马务监官，亦乞依此。』本部勘当，欲乞依本官所乞施行。」从之。 
十二月二十一日，江东安抚大使司参谋官观国言：「濒江沿海水草宽美之地，皆可分置马监，以广孳生之利。然牧养之道，亦必有方。宜择精明强干之人，先备行在马监使令，俾令习知其事，然后委用分典监牧，必能审寒暑之节，适饮饲之宜，羁剪调御，皆得其所。量劳绩等次，以加旌赏，人人得尽所能，马必至于蕃息矣。」从之。 
十六年九月十六日，宰执进呈四川茶马司等处相度到马监利害，上曰：「太祖皇帝初有天下，沙苑置监牧马，就渭州水草，后来京师亦于门外置监。南方与北地水土不同，难得牧马去处，更宜详究利害。」 
十九年四月六日，诏：「孳生牧马以五百匹为一监，差置监官二员。每牝马一百匹、牡马二十三匹为一群，零匹付群。每群差军兵、医兽七十人，将病〔马〕别置监，差官一员，军兵、医兽据马数差破，医治养喂。如倒(弊)[毙]一厘以下、生驹五分，监官转一官；倒毙三厘以下、生驹四分，减三年磨勘；倒毙六厘以下、生驹三分，减二年磨勘。军兵、医兽全无倒〔毙〕，节级、槽头、医兽各转一资，军兵支钱一十贯；倒毙一厘以下、生驹五分，节级、槽头各转一资，仍支钱七贯，医兽支钱一十贯，军兵支钱一十五贯。选牧放岁久，依名次补二人充槽头。(倒)[头]毙三厘以下、生驹四分，节级、槽头各转一资，仍支钱五贯，医兽支钱七贯，军兵支钱一十贯；倒毙五厘以下、生驹三分，节级、槽头各转一资，医兽支钱五贯，军兵支钱七贯。倒毙及二分、生驹三分，监官罚俸一月；倒毙及三分、生驹二分，展一年磨勘；倒毙及四分、生驹一分，展二年磨勘；倒毙及五分、生驹不及一分，展三年磨勘。军兵、槽头、节级、医兽倒毙及二分、生驹三分，杖六十；倒毙及三分、生驹二分，杖七十；倒毙及四分、生驹一分，杖八十；倒毙及五分、生驹不及一分，杖一百。」从枢密院承旨司所请也。 
八月二日，诏：「牧马监孳生蕃息，官吏推恩下项：武节郎合门宣赞舍人崔良辅特转一官，武经大夫合门宣赞舍人班毅、从义郎合门祗候黄思齐各特转两官，白身人华安道、庄思永并特与补承信郎。」以上《中兴会要》 
孝宗隆兴元年九月十六日，枢密使、都督江淮军马魏国公张浚奏：「承中使邓从义传旨，令置孳生马监。欲乞于扬州踏逐水草稳便去处，起盖监屋，就委守臣向子固提举，许差监官文武臣共二员。内先差一员干置，余候措置就绪日差。」从之。 
十月十四日，诏支钱五万贯与向子固，措置马监使用。 
十二月三十日，诏茶马司将岁额川陕纲马，差人管押至汉阳军驿歇泊。仍令三衙及江上诸军将合得纲马，差人前去，就汉阳军取押。委虞允文提领措置。合用钱粮等项，仰湖广总领所应副。合行事件，令兵部看详，条具申枢密院。 
二年二月十二日，知扬州向子固言：「准指挥，于本州岛踏逐水草稳便处，起置到孳生监了当。今相度，且以一千匹作一监。近缘江淮都督府拘刷过户马计四千余匹，即目无可收买。今诸路大军春拣，欲乞下镇江、建康、江、池州驻札军，于拣退马内，选无肺疾四尺四寸以上堪充马公、马母，发付本监。」诏：「马虽有疾，不妨孳生，但将不中披带发付扬州监。」 
五月十四日，户部侍郎、淮东宣谕使钱端礼言：「契勘扬州孳生马监有名无实。见今牧养马一百二十八匹，皆驽骀下驷。设有孳生，亦不堪用，枉费官钱。欲委本路招抚司相视堪披带者，分拨诸军；不堪者估价出卖。钱同见在钱桩管，听候指挥。所有监屋，乞存留应副军马安泊。」从之。 
干道三年十二月二十四日，枢密院言：「勘会川陕纲马经由水路，已降指挥废罢。所有陆路，合行置监歇泊。」诏令方滋踏逐措置，申枢密院。 
四年正月二十九日，诏令赵撙于汉阳军踏逐地段，修盖马监，令纲马歇泊。专委赵撙提领，以收发马(盗)[监]为名，仍于鄂州诸军拣汰军兵内选差五(伯)[百]人养喂，及于统制、统领官内选差一员提辖。所有修盖监屋、槽具、请给、草料等，令总领所应副。余合行事件，令赵撙条具申枢密院。 
五月十四日，兵部言：「茶马司差使臣自成都府及兴元府押马至汉阳军马监。全纲至，倒毙不及二分，减二年半磨勘；倒毙寄留及二分至不及三分，展二年磨勘；倒毙寄留及三分，降一官资。每增及一分，更展一年磨勘，余分数准此递展。若纲中有疮疥瘦瘠者，亦合除豁。已行约束，今寄留倒毙，犹自数多。」诏：「今后纲马到监，将寄留倒毙及四分以上押马使臣并所押纲马，令赵撙差人管押赴枢密院，听候指挥。」 
