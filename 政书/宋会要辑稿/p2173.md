<!-- { "loadSidebar": true } -->
十五日，监草料场孙朔言：「伏 临安府差脚夫般担草料，供送御马院，临安府每日差脚夫五十八名，委是搔扰。窃见良马院亦系御马数，每月依宣限日(目)[分]差人赴草料场支请。今来乞依良马院立定宣限日分，令本院官差人支请。不唯公私两便，又可隔般送代雇之弊。」下户部相度，欲依本官所乞事理施行。

隆兴元年八月十七日，御马院状申，「依指挥，条具并省吏额。本院见管副知兼前行一名，手分四人。欲于数内减手分一名，止以副知兼前行一名，手分三人，共四人为额。」诏见在人且令依旧，将来遇阙，更不迁补发填。

干道二年三月十四日，户部侍郎林安宅言：「大理寺参详引例弊事内，有骑御马直人兵，依元丰令，自长行排连至十将，补内外院坊监，或厢军将校者听。缘自渡江以来，不曾排连迁补，皆系泛恩补授。十将人已立定年限出职，有押官、承局、将虞候并援例，乞依条指射内外坊监，或厢军将校出职。照得前项引例旨挥，虽系一时申请，日后似此陈乞之人，合要照使，理难修为成法，止合作申明，存留照用。乞下兵部施行。」从之。

四年七月十六日，诏左骁卫上将军王权往淮西，与淮南路计度转运副使沈夏、权发遣和州胡昉同措置不系民田荒坡、水草地，牧养御驹马。

十一月十四日，诏：「骑御马直将校、军兵，自被差到直等及二十年之人，令户部放行全分时服。」以骑御马直指挥使朱成等乞依班直支破时服全分，故有是命也。

十九日，诏：「御前南荡孳生马监可罢。见管马数，令承旨司审验火印，拨付殿前步军司。其所占地段，令转运司拘收，行下所属，依条召人请佃。内有侵占民地，仰照验的确契据分明，即行给还。」

淳熙元年五月二十三日，诏：「自今殿前司应(应)差赴御马院祗应使臣内，带将副已上军职者，并令充额外，不得占破正阙，人从等与减半支破。如愿发遣趁赴本军管干者听。」

六月九日，御前马院言：「本院手分，各理到院及七年，补授进武副尉出职，委是侥幸。欲将手分窠阙依原降指挥，于内外无违碍官司并主管官司领职局或御前马院司人吏内踏逐指差。及将见管贴司试补，候至头名，与改作职级。及三年，通到

      
院及一十年，与补授名目出职。如年代不及，许令依旧在职，补理及方许解发。」从之。
二十四日，诏御前马院计定一年合买草料价钱，报左藏库上库，先次一并支，却令转运司拨还。其后左藏南库言：「淳熙元年至四年分，御马院节次于本库借过草料钱，两浙转运司除拨还外，有未还钱一十一万余贯，积压拖欠。淳熙五年三月四日指挥，就西库支取。乞以后年分依此施行。」从之。

十四年七月二十八日，诏御马院减养马军兵四十人，教骏二十人。以司农少卿吴燠议减冗食，下敕令所裁定，故有是命。

淳熙十六年四月一日，诏：「御前马院使臣罢军中兼职。其统制、统领、正副将愿归军，依旧职次。不愿归军，别听指挥。准备将至效用，并依旧骑习御马祗应。」

绍熙四年七月一日，御前马院言：「照得养马军兵不时宣押牵拽鞍马，入出禁中祗应。近来殿前马步三司却将有过犯、不守行止之人窠差赴院(滇)[填]阙，是致作过，有妨役使。乞今后三司军兵数内，遇有逃亡事故名阙，从本院于逐司不入队人内指名差取。如本院军兵、教骏等养马子弟内有及等，伏愿投军之人，从本院送逐司，依等仗格法招刺，承填名阙。庶几谙晓本院养马次第，可以使唤，不致逃避。」从之。

庆元三年四月二十五日，殿前司言：「御前马院骑习御马使臣、效用并养马军兵，遇有事故名阙，并照体例，指名踏逐，差拨填阙。照得淳熙元年正月指挥，裁减定御前马院习马使效，以一百二十人为额；良御马院养马军兵，以七百八十人为额。指挥内即无遇阙许行踏逐之文。至绍熙四年七月指挥，止是养马军兵遇阙，于逐司不入队人内指差，及招收本院教骏子弟收刺承填，亦无踏逐使效之文。后来本院遇军兵名阙，并系招收教骏子弟，承填了当。今来本院陈请，习马使效并养马军兵并应奉御前，窃恐刷差作过、癃老、残疾之人填阙。乞今后将习马使效、养马军兵名阙一例许从自来体例，指名踏逐。」诏：「今后令御马院遇阙，踏逐差取，仍依公审实。或委曾作过及妨嫌回避、财物绾系、老疾之人，发遣归军，别作指名差换。」

嘉定十四年二月十八日，枢密院言：「据御马院申，使效、军兵、教骏多是三衙官兵内差取到院祗应，所是逐人籍请，仍旧在各司历内帮勘支请。窃虑人籍异处，是致帮勘请人等隐落、逃亡、身故人数，冒请钱米，因而别生奸弊。欲将各人籍请分擘赴院，令历帮勘。已札下殿前、步、马三司并御马院，日下公共相度，申枢密院。御马院外，有三卫取到使效效：原缺，据文意补。，左右骐骥院招刺到，其籍请见在本院历内帮勘外，有三衙取到使效军兵，其籍请亦在各司帮勘。本院遇有逃亡事故等人，即便关报逐司开落。今准前项密院札内事理，若将各人籍请分擘赴院，令历帮勘，委是从宜。所有使效军兵内，有该请家口累重添支钱，并每月券食钱，系钱会中半，每贯有优润四十文省。及入冬二次各人雪寒钱二贯文。并有

      
事故，遗留下妻口，两月日守孝钱米，及孤遗养济钱米等人，旧例系逐司支破。」诏依御马院相度到事理施行。
 职官 宋会要辑稿 职官三二 省马院 
      
省马院


【宋会要】


宋置省马院。淳熙元年四月八日，诏步军司差拨过省马院充养马使唤人请给，依殿前马军司分擘体例施行。

三年二月八日，诏：「管辖省马院官，委都副承旨，于枢密院准备差使使唤内选差，半年一替。
 职官 宋会要辑稿 职官三三 环 卫 
     
宋会要辑稿 职官三三



环卫


【宋会要】


孝宗隆兴二年四月二十六日，上谕宰执曰：「环卫官欲参酌祖宗，选用将帅，以崇武节，外建方镇，内列环尹，品式备具。近来环卫久不除授，非所以储材而均任也。可依旧制，应以材略闻，堪任将帅，及久勤军事，暂归休佚之人，并为环卫官。更不换授，止令兼领。如节度使则领左右金吾卫上将军，承宣使即领左右卫上将军之类，并依着令。其朝参、职事、俸给、人从，并令有司日下条具。」先是，宰执进呈太常少卿洪适等讨论到环卫官故事，乞令有司同共相度。汤思退奏：「环卫官唐时有职事，本朝无职事。祖宗旧制，自方镇罢，皆归环卫。」上曰：「讨论得极详备。在内则兼带，在外则不带，如今之阁职。请俸据所带之官添支。正如文臣馆阁平时在环卫中，庶见得人材。令有司条具，以十员为额。朝参侍殿，并依御带体例。宗室不在此制，仍不差戚里及非战功人。除改差主兵官合不领环卫，如行在差兼职事，如干办皇城司、带御器械之类，仍许兼领。若今后除授不依元降指挥，并许缴劾，可着为令。」

二十五日，诏令临安府依画到修盖环卫官宅子图本，内三十间盖二位，以待正任观察使以上；二十一间盖四位，以待余环卫官，不得别官指占。

干道二年四月一日，诏：「环卫中郎将至郎将，请给、人从、出职、恩例，并差破亲事官，并依将

     
军已得指挥。应环卫官批书印纸，可并属殿前司。」
三年二月二十六日，执政内殿进呈：「环卫官元有指挥不许差戚里，前日已得旨，差潘才卿，有碍元降指挥。」上曰：「卿等如此理会，甚善。」

七年十一月二十一日，宰执进呈右监门卫郎将郑仁杰差遣，上曰：「环卫官却不当带出。」虞允文奏曰：「正如圣谕。仁杰止带合门祗候。」上因宣谕：「武臣贴职止有两等，朕欲增广其名。他日除外任者，因以宠之。卿等可检照典故具呈。」

八年四月十三日，上谕宰执曰：「环卫官戚世明军政甚修，可除右千牛卫将军，专令训练士兵。姚公赞可除右监门卫中郎将，依旧殿前司前军统领。每遇宣入禁中，赐酒食，统领官不得而与，故除之。成光延可除步军司中军统制，依旧环卫官。以同赴阙之人，皆以任用，今以此试其事。」梁克家奏曰：「陛下(侍)[待]遇将帅，恩意重轻，曲尽如此，将见人人感奋矣。」

七月二十七日，中书门下省奏：「勘会环卫官系行在职任，既除授在外差遣，自不合于衔内依旧带行。」诏令吏部申明行下。

淳熙二年正月二十九日，诏环卫官依旧堂除。

四月二十三日，诏自今除中郎将，令升殿侍立。

三年二月二十四日，诏：「诸环卫官正除授军中差遣或外任者，并不许衔内带行。内环卫不差戚里及非战功人。」先是，二年闰九月十六日，诏敕令所增修此法。至是上之，故有是诏。已而又诏：「环卫官指挥内，不差

     
非战功人一项，更不施行。」
四年二月二十三日，诏立环卫官格：节度使除左右金吾卫上将军、左右卫上将军，承宣使、观察使除诸卫上将军，防御使、刺史、通侍大夫至右武大夫除诸卫大将军，武功大夫至武冀大夫除诸卫将军，正侍郎至右武郎、武功郎、武翼郎除中郎将，宣赞舍人、敦武郎已下除左右郎将。

十年七月十七日，吏部言：「武经郎、合门祗候王去恶除环卫官，欲将所带合职除比文臣带职在京差遣例，权行除落。候将来除授外任差遣日，却与依旧带行。日后转官，依见行条法指挥。」从之。去恶既除环卫官，申审合门祗候合与不合寄职，下本部看详。本部勘会：「敦武郎、合门祗候该磨勘转官，如系合门见供职人转翼郎，带行合门宣赞舍人。如不系见供职人，即行除落。去恶昨任秉议郎，特授敦武郎、合门祗候，即非磨勘转官。」故有此请。

十三年七月十八日，诏环卫官杂压在监察御史之上者，令依条牒门客试。

十五年六月十二日，进呈环卫官赵廓乞依任寿吉例，以遥郡带大将军。上曰：「近制，除环卫官，止论阶官高下，更不该载遥郡。任寿吉以遥郡带大将军，系是差误，可改正，任千牛卫将军。」

绍熙元年十一月二十二日，宰执奏事之次，上曰：「任世安除环卫官任世安：原作「任安世」，据下文及《止斋集》卷一三乙。，裴良显瓒与外任「瓒」字疑误。，留此阙以储将材。自今官高者除带御器械，小者除环卫官。」

二年正月二十二日，左武

     
