<!-- { "loadSidebar": true } -->
七日，承事郎、大理寺丞王援，朝奉郎、集贤校理、大理少卿朱明之，承务郎王昉，各追一官，勒停。明之落职。前权漳州军事判官练亨甫除名，勒停，编管均州。知谏院舒亶、大理卿崔台符、少卿杨汲各罚铜二十斤，通直郎、集贤校理蔡京落职。先是，大理寺鞫王珫与石士端妻王氏奸罪，辞及王珪之子仲端辞：原作「称」，据《长编》卷三一七改。，亶上言珫父子事连仲端甚明，有司以珪故观望，不敢尽理根治。仲端亦自诉。上命内侍监勘，而仲端事果不实。明之乃王安礼之侄婿，知安礼等与珪有隙，谕旨于援，令劾仲端。及以两词闻上，退又伪为上语以语其妻。于是安礼子防以语亨甫，亨甫以语亶，亶信之以闻。京尝在朝堂与明之语仲端事，台符、汲坐知援事为奸，俱不按发故也。 
十一月二十五日，鄜延路转运使李稷降两官，为转运判官「为」下原有「判」字，据《长编》卷三二○删。。坐应副军粮阙乏乖方，及累奏诞妄，致令行营士卒乏食逃溃，故有是命。 
十二月十五日，岷州团练使高遵裕降为西上合门使，就差知坊州坊：原作「防」，据下「五年正月十七日」条及《长编》卷三二二改。。西上合门使、果州团练使刘昌祚，东上合门使、英州刺史姚麟，各降三官，并就差为永兴军路钤辖。内藏库使、忠州刺史彭孙贷死，为东头供奉官，添差金州监当，令泾原路差人监伴前去。 
      
遵裕坐帅泾原、环庆攻取灵州无功，昌祚、麟坐战兵逃溃数多，孙坐粮草为贼抄劫、不能御敌故也。 
五年正月十七日，降授西上合门使、知坊州高遵裕责授郢州团练副使，员外本州岛安置「员外」下原有「郎」字，据《长编》卷三二二删。。坐用军失律、多戮无辜故也。 
二月二日，知润州鞠真卿冲替鞠：原作「鞫」，据《长编》卷三二三改。，以两浙转运司言真卿侮法专威、赃污不法故也。 
七日，承议郎、天章阁待制、河东都转运使赵落天章阁待制，追两官，免勒停，知淮阳军。坐应副馈挽不如法、稽违朝旨也。 
二十七日，河东路提点刑狱、承议郎、集贤校理黄廉降一官。坐不案省本路诸司及数言出界所亡财用出：原作「坐」，据《长编》卷三二三改。、军器、兵夫，奏乞降进纳宣敕及令民纳粟释罪也。 
三月一日，提点江南西路常平等事刘谊特勒停，坐论新法不便〔也〕。 
十八日，泾原路诸将赵定等八人各追一官，徐镇等四人各追两官，俱千、刘珣各追四官，张逸、成恭各追五官，以泾原路经略、都总管司上诸将出界所部正兵诸：原作「将」，据《长编》卷三二四改。、汉蕃弓箭手亡失分数，除刘祚、姚麟已降官外，余官有是责。 
四月六日，侍御史知杂事满中行罢台职，为直集贤院、知无为军。坐因取开封簿书奏王安礼不当，故黜之。 
十二日，权主管泾原路转运判官、兼同主管经制熙河路边防财用、承议郎胡宗哲降授承事郎，权发遣同经制熙河路边防财用、通直郎马申降授承务郎、展磨勘八年。坐阙军前粮饷也。 
二十二日，河东提点刑狱 
      
黄廉、知汾州周觉、晋州王说、平定军康昺各展磨勘三年。先是，追官勒停人余行之以谋逆伏诛，廉等坐尝遗酒及差人护送，原赦特责也。 
五月二十三日五月：原无，按《长编》卷三二六记此条于五月癸卯，是月辛巳朔，癸卯正为二十三日，又下条亦载于五月，因补。，降天章阁待制王克臣知单州单：原作「军」，据《长编》卷三二六改。。克臣前知太原，措置乖方，奏事诞妄事：原作「方」，据《长编》卷三二六改。，体量得实，虽会赦免劾，特责之。 
二十六日，新知徐州赵依旧知淮阳军，以改差徐州、偃蹇不赴故也。 
六月四日，主管麟府路军马张世矩降一官，移熙河路将。以河东不能出力展拓境土，主帅、将佐惟欲广占兵马，不恤耗蠹国财，便己自营己：原作「以」，据《长编》卷三二七改。，不可倚仗仗：原作「伏」，据《长编》卷三二七改。，故有是命。既而又坐应接麟延奏请迟慢奏：原作「奉」，据《长编》卷三三○改。，差充泾原路都监。 
二十七日，通直郎、监察御史丰稷为秘书省著作佐郎。先是，稷言：「吴安持以宰相子请属公事坐追官持：原作「特」，据《长编》卷三三○改。，今祥禫未除，即除太府少卿，恐执政家勒停、冲替子弟用为例。」又言：「方官制施行，章惇以罔上为门下侍郎，王安礼以秽德守尚书右丞，以至尚书、侍郎，至寺监丞、簿，不应轻法守，略清议，致谪籍之徒首与裒选。欲望令中书省条具职事官所犯罪，事理稍重者先放罢。」稷坐此故左迁。 
八月二日，判司农寺曾孝宽赎铜八斤，丞王端臣、主簿莫士先各十斤，以申明条制不当故也。 
八日，中书舍人曾巩罚铜十斤，坐草知颍昌韩维再任制辞不当故也颍：原作「隶」，据《长编》卷三二九改。。 
二十二日，龙神卫四厢都指挥使、凤州团练使种谔降授文州刺史，金州观察使、提举西太一宫王中正降授嘉 
      
州团练使，并不用叙复法。以上批「昨大兵出界，谔迂路舍取直之利，中正不审议道路迂直利害，及不讨荡左厢地分贼党」故也。 
九月二十三日，河东路提举常平等事赵咸、权转运判官庄公岳各降一官，坐大军出塞，粮馈不继，人夫亡者过半亡：原作「士」，据《长编》卷三二九改。，而报上不实故也。 
十月七日，龙图阁直学士、朝散郎、知延州沈括责授均州团练副使，员外郎置置：《长编》卷三三○无此字。，随州安置。坐始议城永乐，既又措置应敌乖方故也。 
同日，龙神卫四厢都指挥使、怀州防御使、鄜延路副都总管曲珍降授皇城使鄜：原作「麟」，据《长编》卷三三○改。、鄜延路钤辖兼第一将。坐永乐城陷，不审量事势，以至败事故也。 
二十一日，三川寨都监、如京使张进等各降一官，以轻敌出战、士多失故也。 
二十六日，新知太原府、资政殿大学士、通议大夫吕惠卿落职，守本官知单州。初，惠卿除母丧入见，上将改授以鄜延，且谕令总四路守备总：原无，据《长编》卷三三○补。。惠卿手疏言，陕西之师不可攻守。上谓辅臣曰：「如惠卿之言，陕西一路无可守之理，岂宜委以边事 」王安礼奏曰：「宜落大学士，与一闲郡如单州之类。告命中明言惠卿之罪。」上曰：「甚善。」故有是命。 
同日，环庆路副总管狄咏、钤辖梁从吉吉：原作「古」，据《长编》卷三三○改。、张守约各夺一官，以出塞亡失三分三厘也。 
十一月二日，梓州路转运判官、承议郎程之才，知徐州、朝散大夫赵鼎并冲替。之才坐与前知泸州任伋交讼，报上不实，鼎坐乘官舟附私物也。 
三日，梓夔路钤辖、 
      
供备库使高遵冶，戎泸等州都巡检、西京左藏库副使张寿各降一官，坐泸州蛮已降，惟未肯解弓刀，而辄杀之，自上获渝水夷人冒赏渝：原作「偷」，据《长编》卷三三一改。，虽会恩，特责之。 
四日，皇城使张免等三人各追五官，文思使高致等二人各追四官，供备库副使潘定、刘青各追三官，皇城使桑湜等三人各追两官，皇城使、沂州团练使李祥等四人各追一官，东上合门使狄咏等三人各降一官。并坐出界将领，计亡失所部兵，用十分法追夺也。 
十六日，汪辅之罢知虔州，依旧分司「分司」上原有「例」字，据《长编》卷三三一删。，以监察御史王桓言辅之谢表词意狂誖故也。 
二十八日，提点开封府界诸县镇、承议郎杨景略降一官，干当官欧阳粲、任元渥各罚铜二十斤。并坐迁本司廨舍违滞并坐：原倒，据《长编》卷三三一乙。，及景略不亲督趣捕蝗，虽会恩令特责也。 
十二月十一日，知延州种谔罚铜三十斤。以谔预议进城山界，又永乐失守，时领一路经略安抚副使，朝廷宽恩，方责后 ，乃敢妄为子弟乞恩，故有是命。 
十七日，陕西转运司干当官吕宗岳冲替。以陕西转运判官范纯粹言，宗岳管认计备延州怀宁、浮图寨守御，已被受，托故不肯就事也。 
二十四日，判刑部、大理卿以下二十人，御史中丞以下十人，罚金、展磨勘年有差。以成州奏造妖人赵福系八十余人，案上岁余案：原作「察」，据《长编》卷三三三改。，累经巡白，并不与夺故也。 
六年正月一日，太仆寺丞安宗奭、王得君各罚铜三十斤，冲替。入内西头供奉官 
      
王逵、殿头李永言各追一官，罚铜三十斤，勒停。高品陈惟和追两官，勒停。先是，朝会仪物陈列于殿，既而仪鸾司彻覆辂幕屋，坏毁辂，诏大理寺问罪，并案太仆寺殿宿官以闻，故有是命。 
十四日，鄜延路经略副使种谔罚铜四十斤，主管机宜文字汲光罚铜三十斤光：原作「洸」，据《长编》卷三三二改。，仍冲替。蕃官刘永隆降一官，朱 等以赦原 ：原作「升」，据《长编》卷三三二改。下同。。初，谔及经略使沈括轻信汲光，奏发将官刘绍能遇敌不力战，与西人交通，皆不实。汲光妄信蕃官屈埋光：原无，据《长编》卷三三二补。，教令蕃部诬绍能事，以状告经略司。御史宇文昌龄言：「案发绍能自汲光始，故采不根之言而为实，润色张皇。沈括轻听易摇，遽以其状剡奏，去是存非，盖欲置之无疑，以邀朝廷必信。朱 偷安曲从。乞先重行谴黜。」括以坐别罪安置，遂责谔、光罚铜也。 
十八日，朝奉大夫、直龙图阁、前知桂州张颉落职知均州，坐不能察蛮夷为寇，会赦也。 
二十三日，隆德寨主贾宗谔冲替，巡检张志等勒停，余监押以次各赎铜、降官有差。先是，诏经略司：「近西贼入隆德寨近：原作「追」，据《长编》卷三三二改。，老幼、牛羊，横见剽略，乃是寨官不禀戒敕预为清野之计。」故有是命。 
二十五日，权京西路转运使向宗旦、权判官唐义问各特冲替。上以吴居厚使京东，财利丰羡，宗旦、义问不能经营，每有费用，悉干朝廷，故有是责。 
二月四日，尚书吏部员外郎刘奉世、文及甫各罚铜八斤，左司郎中吴雍六斤，御史台失察官吏上簿。坐住滞差周 
      
宥等干当军头司文字，会降特责之。 
十日，熙河兰会路经略安抚制置使、景福殿使、武信军节度观察留后、入内副都知李宪降授宣庆使，经略安抚都总管、殿前都虞候、沂州防御使苗授罚铜三十斤，经略安抚副使、知兰州、引进使、陇州团练使李浩降授四方馆使、阶州刺史。坐西贼犯兰州，几夺西城门乃觉，贼乘虚破西关也。 
十三日，吏部员外郎唐淑问可差监抚州盐矾酒税务。淑问以疾屡请补外，上以为不肯任职故也。 
