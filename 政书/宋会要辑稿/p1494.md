<!-- { "loadSidebar": true } -->
三月，仪州言民饥，诏发官粟赈之。 
十月，淮南饥，诏本路转运发运使发廪赈恤。 
八年二月，令淮南路发廪粟为糜粥，以济饥民。 
八月，诏京兆府、河中府、陕、同、华、虢州以麦种借之贫民。 
九年二月十六日，诏陕西州军减价粜粟，以赈贫乏。令本路都转运使李迪提举。 
二十二日，上封者言：「延州蕃部阙食，正当农时，望发邻州廪米贷借。」从之。 
六月，令广州出廪米万石还官出粜，以济居民。谷贵故么。 
八月，令江淮发运司岁留上供斛五十万石，以备赈济。 
九月，诏：「如闻广南东、西路物价稍贵，宜令转运司、提点刑狱官分路抚恤，发官廪减价赈粜。」 
十二月，诏：「江南、淮南诸州军谷价稍贵，人民阙食，其无常平仓处，令本路转运司以省仓斛斗除留准备外，接续出粜。即不得粜与兴贩及形势之家。违者，重寘之法。」 
天禧元年三月八日，卫州民饥，命发仓廪粟万石贷之。 
十八日，两浙提点刑狱锺离瑾言：「衢、润二州阙食，官许糜粥，民竞赴之，有妨农事。请下转运司量赈米二万石，家不得过一斗。」从之。 
二十五日，诏：「诸州官吏如能劝 
      
诱蓄积之民以廪粟赈恤饥乏，许书历为课。」 
四月四日，诏：「河北大名府、磁、相、澶州、通利军，两浙越、睦、处州，去秋灾伤，民多阙食，令转运司运米赈济之。」 
十一日，以赵州民饥，出廪粟万石赈之。 
二十八日，江淮两浙制置发运使李溥言：「江、淮去岁乏食，有富民出私廪十六万石粜施饥民。」 
五月二十四日，殿中侍御史张廓言：「奉诏京东安抚。民有储蓄粮斛者，欲劝诱举放，以济贫民，俟秋成，依乡例偿之。如有欠负，官为理偿。」从之。 
八月六日，知并州周起言：「河北民逐熟至州境者，州民施饭一月。」诏奖起，仍令召出米人宴犒之。起又请发廪粟万石减价出粜，以济饥民。从之。 
二十五日，诏河北州军，今年夏麦不丰今：原作「令」；丰：原作「豊」，均据同书食货五七之六、《补编》第五八五页改。，民乏种粮者，官贷之。 
九月十五日，诏京东、西、陕西、河北灾伤州军，民阙麦种者，发官廪贷之。 
十六日，诏河东流民有复业者，发廪粟赈之。 
十二月，遣使臣置场，减价鬻官炭十万秤。以寒故么。 
二年正月八日，诏江、淮运米十万斛付京东，及令河北转运使出廪赈粜。以两路粟贵故么。 
二十二日，青州请以官廪粟豆二千斛许粥，米万斛减价出粜，以惠贫民。从之。 
二十五日，诏：「诸路灾伤州军并许粥、贱粜，以惠贫民。」 
二月，京西转运司言：「管内贫民甚多，无以赈济，望发绛州粟十万斛赴白波出粜。」从之。 
三月，知虢州查道言：「春雨滋洽，麦苒尤盛盛：原作「甚」，据同书食货五七之六、《补编》第五八五页改。，民间多乏种粮。州仓麦除留赡用外，余四千石，望以赈贷。」从之。 
      
十月，同、耀州饥民多流亡，诏转运司赈之。 
四年正月，令利州路转运司赈贷贫民，以旱故么。 
二月一日，以淮南、江、浙谷贵民饥，命都官员外郎韩亿、合门祗候王君许乘传安抚，发常平仓粟减直出粜以赈之。民有以粮储济众者，第功恩奖。其乏食持仗盗粮者，并减等论罪。 
是月，诏曹、濮、郓、单、徐州、淮阳军赈贷民，以河决为害故么。 
三月一日，令淄州以粟贷州民饲牛。 
七日，令府州赈贷藩部，以去岁旱故么。 
五月，令永兴、凤翔减价粜粮，以济阶、成、秦、凤州流民。 
六月，太常少卿、直史餐陈靖言：「朝廷每遇水旱不稔之岁，望遣使安抚，许法招诱富民纳粟，以助赈贷。」从之。 
干兴元年二月八日兴：原作「熙」，据同书食货五七之六、《补编》第五八五页改。，苏、湖、秀州雨坏民田坏：原作「怀」，据同书食货五七之六、《补编》第五八五页改。，谷贵民饥，命出仓粟赈贷之。 
十一日，徐州民饥，诏发廪粟赈贷。 
仁宗天圣三年三月，京西转运使张意言：「襄、(颖)[颍]、许、汝等州经水，损恶解八万余石，不堪支遣，请分给阙食之民。」从之。 
四年十二月，诏：「诸处州军经春有斛斗价高处，虑人户失所，宜令京东、京西、河北、淮南转运司选官，将本处常平仓斛斗减价出粜。或无常平仓处，即以省仓斛斗除留准备外出粜，以济贫民。」 
六年三月，成德军言：元氏县民饥，请支借斛斗。从之。 
五月，河北路体量安抚王沿言：「保州、永定军百姓艰食，已令逐处发仓廪各万石减价出粜。自邢、赵、真定府等处，各令支借种粮与归业人户，并与倚合今年夏秋税赋，及令 
      
逐处倍功安恤」。从之。 
七年五月六日此下三条，同书食货五九之一及《长编》卷二五三皆系于熙宁，当是。，中书门下言：「户房闻灾伤路分募人工役，多不预先将合用人数告示，以致饥民聚集，却无合兴工役。欲乞下司农寺欲乞：原作「并依所」，据同书食货五九之一改。，令逐路有合兴工役，并依所计工数晓示，逐旋入役旋：原作「旅」，据同书食货五七之七、五九之一、《补编》第五八六页改。，免致饥民过有聚集，以致失所。」 
九年二月五日，河北西路提刑司言：「邢、怀州连年灾伤，若令应副十分春夫，必难胜任。欲乞特赐免放一半。」从之。 
十月十二日，中书门下言：「广东经略、转运使等言：「潮州海阳潮涨，推流屋舍、田苒，死失人口。乞令本路提刑司躬亲前去，依条存恤。」从之。 
治平四年，神宗即位，未改元。六月十八日，诏：「在京永泰、景阳、通天、安肃四门，此月十七日给河北流民米，止六月终。仍晓谕以河北近得雨，令归本贯。其不愿归，勿强之。仍晓令河北转运司，应灾伤州军县分，依此晓告，倍功安存。」臣僚上言，河北讹传京师散流民米，恐未流移者咤兹诱引，皆来入京，故约束之。 
神宗熙宁元年七月，诏恩、冀州洒决水灾，令省仓赐粟。详见《恤灾门》。 
二年四月，降空名祠部五百道付两浙转运司，令分赐本路曾经水灾及民田薄收州军，相度灾伤轻重，均其多寡，召人纳米或钱，以备赈济。 
七月十八日，诏：「水灾州军，令本路转运判官、提点刑狱分往被灾处照恤。贫民阙食者，支广惠仓斛斗赈济。如不足，量支省仓物。仍于人户便近处减常平物价就粜。若贫人无钱，相度赊粜，令至秋送纳。其非税 
      
户，即与远立日限纳价钱，并委就近施行讫奏。」 
三年五月八日，诏雄州以两属人户如遇灾伤，即特贷粮，接续俵散，分作料次送纳。 
六月，诏：「在京诸仓米斛之数已丰丰：原作「豊」，据同书食货五七之七、《补编》第八一○页改。，访闻日近民间粳米价直稍贵，所有淮南上供新米，仰酌中估定钱数，遣官分诣市置场出粜，以平物价。」 
四年二月十三日，诏：「河北转运、提刑司体量贝、冀彻边少雨雪州军乏食饥歉人户，多方赈贷存恤。其见欠残零税赋，并权与倚阁阁：原作「合」，据《长编》卷二二○改。。」 
三月十六日，诏判永兴军郭逵，如本路州军有饥荒处，并以官廪赈济。详见《恤灾门》。 
十八日，诏：「缘边熟户及弓箭手见欠贷粮未经除放，其见今阙食者，安抚司更量与赈贷。」 
六年六月七日，中书门下言：「检正刑房公事沈括状，乞今后灾伤年分，如大段饥歉更合赈救者，并须预具合修农田水利工役人夫数目工：原作「二」，据同书食货五七之八、《补编》第五八六页改。，及召募每夫工直申奏，当议特赐常平仓斛钱，召募阙食人户，从下项约束兴修。如是灾伤本处不依 条赈济，并委司农寺点检察举。」从之。 
八年十二月二日，诏：「河东岁歉，移屯戍兵马五千归营，以其余粮赈济饥民，仍具次第以闻。」 
九年十二月十三日，诏淮(西)[南]东、西、两浙路：「应劝诱人户所出赈济斛斗免欠未纳数目，特与免放。其熙宁八年已后劝谕已纳斛斗人户，候向去合行劝诱，即拟数却与免放。」 
十年二月二十五日，诏：「应经贼杀戮之家余存人口，委是孤贫不能自活者，所在州军勘会诣寔，特日给 
      
口食米：十五岁已上一升半半：原脱，据《长编》卷二八○补。，已下一升，五岁已下半升，至二十岁止。仍令相度每五日一支。」 
元丰元年正月十二日，赐广济河辇运司上供米十万石十：原作「一」，据同书食货五七之八、《长编》卷二八七改。，付徐州、淮阳军，粜与水灾饥民。 
闰正月十三日，诏河北路以常平米赈济饥民。 
三十日，诏河北被水户如过河逐熟，即于白马县河桥差官赈之。 
四月七日，诏以瀛州陈次米依灾伤及七分例，贷第四等以下户，不得抑配，免出息。 
八月二十八日，诏滨、棣、沧三州第四等以下被水灾民，令十户以上立保，贷请常平粮，四口以上户借一石五斗，五口以上户借两石石：原作「口」，据同书食货五七之八、《补编》第五八六、八一○页改。，免出息，物税百钱以下权免一季。 
二十九日，诏：「青、济、淄三州被水流民，所在州县募少壮兴役。其老幼疾病无依者，自十一月朔依乞丐人例给口食。候归本土及能自营，或渐至春暖，停给。」 
二年正月二十三日，上批：「闻阶、成州去秋灾伤，艰食之民流者未止，官司初不经画赈济。可下司农并本路提举司疾速施行。」 
二月十二日，诏：「闻齐、兖、郓州谷价贵甚，直几二百，艰食，流转之民颇多。司农寺其谕州县，以所积常平仓谷通比元入价不及十钱，即分场广粜。滨、棣棣：原阙，据同书食货五七之八、《长编》卷二九六改。、沧州亦然。 
同日，三司言：「济、淄等州谷贵，春夏之交，虑更艰食，请辍广济河所漕谷二十万石减价粜。」从之。 
二十六日，知沧州张问言：「民饥，至相食。今州仓大豆四万九千余石，可支五年，渐有陈腐，乞留二年外，斥其余以赐饥民，可活良 
      
民三万口。」上批：「可下提举常平事李孝纯速相度施行。」 
四月十二日，诏河北东路提举常平仓司，所散滨、棣、沧州饥民食，至五月止。 
三年七月十三日，入内东头供奉官、泸州勾当公事韩永式言：「利州路雨水溪江泛涨，漂流民田，物价增长，民未安居。乞下本路转运并提举司赈济。」诏提举司依条施行施：原作「旋」，据同书食货五七之八、《补编》第五八六、八一一页改。。 
