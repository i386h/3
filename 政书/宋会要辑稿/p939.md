<!-- { "loadSidebar": true } -->
七年三月， 收制置使言：「乞自今令教骏兵士 擎马 杌子，每日随至殿门外，别差骑马小底三人将带入殿内。候驾起，即于殿门外却交与教骏兵士，随马祇应。」从之。 
五月， 牧制置使言：「近点检 牧司帐管三岁、四岁、五岁已上杂大马二万匹已来，多失调习，致生恶，乘骑不得。已擘画创置单镇监，并展源武、淳泽监地养放。于七月一日，差人先拣取二千二百匹上京，分与两院坊监，骑习惯熟，即送单镇、原武、淳泽等监养放。其余逐旋依此，于外监勾取上京调习，送赴逐监。」从之。 
六月十二日，诏军头司今后应权管回忠佐带到马，并令送纳。 
二十三日， 牧制置使司言：「奉旨，于七月一日勾取外监三岁、四岁已上杂配军大马。每(蕃)[番]作二千余匹，上京赴天驷监骑习。乞差内臣一人往鞍辔库点检见在或制造第一鞍辔三百副，付骑马直指挥使蔡兴，令分擘与四监，应副骑习鞍马。所有骑习马节级、兵士，乞依淳泽、单镇监例，每月请受外，更特支钱二百文、减月粮五斗，却日支口食二胜。」从之。 
九年三月，诏禁臣寮私于沿边州军买马。必有所须，皆先禀朝旨。 
九月，诏：「自今唐龙镇进卖鞍马，令河东转运司指挥唐龙镇、火山军更不得点检印记，并令牵送岢岚军。候到，子细拣堪配军马，依例印记入券，上京进卖。内些小饥瘦堪 举者，亦与印记，上京进卖。即不得将不堪马入券，及妄有拣退好马，致蕃部别有词说。」 
十一月，枢密院言：「 牧司押马殿侍条贯，不分地里远近及押过匹数，一例酬奖。乞自今须三年内押过马六百匹已上，往来及万里，如抛死、病患、寄留、减臕饥瘦，总计三厘并三厘以上，并与三班差使；其三厘以上至五厘，押马五百匹已上，更不理往来地里，即与指使差遣。若五厘以上不及者，并不理押过匹数地里，特给赏钱十千。」从之。 
天禧元年八月十八日， 牧制置使请以十三岁已上配军马估直出卖。从之。 
二十七日，帝谓宰臣等曰：「如闻诸处牧地，近缘蝗旱乏草。昨经大雨，皆复生，不妨蓄牧。」向敏中因曰：「所议减省马，若止令市十三岁已上者，必虑其数无多耳。况今国家马数倍多，望广令出卖。」王钦若曰：「若将所市蕃部马出卖，即 议便谓有损武备。」帝曰：「可更酌其利害以闻。」 
十一月，敏中又言：「近岁边陲彻警，兵革顿销。然诸军战马尚未减数，颇烦经费。望加裁损。」帝曰：「已令内中精选止留近上等第马，其余令民间货卖，定价闻奏。」 
十一月，(诏)估马司言：「所(牧)[收]臣寮谢恩并节序进奉鞍马，多是有齿岁及病患小弱，不堪配军支使，虚费刍秣者。乞自今每进奉马，须将壮嫩无病堪配军支使者充，并下估马司收纳，(时)[待]监勒兽医人子细看验讫，送左右骐骥院收管，不得纵容启幸。」 
三年七月，诏入契丹、夏州使自今所得马，令雄、延州差使臣部送赴京，具毛齿羸瘠之状以闻。 
四年闰十二月，诏：「在京院务坊监节级、槽头、刷刨、长行并诸色公人等：偷拔马尾一两至二两，决臀杖十七；三两至四两，臀仗十八。仍于本所榜枷，令众二日。五两已上者，臀杖二十，决讫，奏配远处重役。如只于一匹上取到，即据所犯两数，依立定刑名施行。若是众马上取到，与倍两数断遣。」 
仁宗天圣元年十一月二十日， 牧司言：「鄜延路有承受使臣二人，欲乞令兼管句起发鞍马事。候延州场买下匹数，编拣无病患者，每二百匹为一纲，催发往同州沙苑监交割。其饥瘦病患者，别作番次，令缓慢牵喝往彼。」从之。先是，沙苑监言延州马纲并令人管押至监，有以九百余匹为一纲者，病马相杂，至多损死。故有是命。 
二十五日， 牧判官晁宗悫言：「诸监比较马，每至年终抛马及分，本监使臣罚俸，正副指挥使科较。员僚已下至槽头、医兽、兵士，却用 牧比较条，有不及者，等第支添赏钱。检会科罚条支赏条贯止有正副指挥科罚条，即无赏给之例。若遇抛马及分，即一例等第科罪。如支赏之际，却独不该沮劝之格，似或未均。自今欲乞诸正监指挥使，如遇抛马不及分，依员僚赏赐例，等第支赐。」从之。 
三年十二月， 牧司言：「在京诸军收到马驹才及周岁，便即送纳。缘其嫩小，多致失所。自今请令及二年，方得送。若未纳间，官为量给草料。」从之。 
四年九月，三司言乞收市准备在京马料万数至多。帝问宰臣：「诸坊监牧马几何 」王曾曰：「今来比之五代，马数倍多，刍秣之费，岁计不下数百万。盖措置利害，未得其要。若将向西逐次估买入中官马立定分数，自今取便于民间市易，可三二年，大有蕃育，急缓取之，必无阙用。如此，公私皆便。」帝深然之。 
五年二月，诏：「自今从北界却回思乡人户，带到马堪配上军者，支钱二十贯；不任配军者还主。」 
范讽言乞今后止绝官私人不得兴贩蜀马入铜钱界，南马不得过江北，有举人、客旅乘骑鞍马到渡口，例不放过，只就江南岸货卖，步行前去，艰辛道路，甚伤和气。欲乞今后应僧道、举人、客旅等非贩卖马者，各许乘骑一匹过江。」从之。 景佑三年七月十七日，知江州李溥言：「 
宝元二年七月二十二日，诏今后诸色臣僚更不得于府州买马。 
康定二年七月，诏：「诸路本城厢军员阙马，听自市三岁以上、十三〔岁〕以下、高四尺一寸者，用印附籍，给刍粟。」 
八月，诏：「今后边上臣僚如旧例合该于府州买马，并许依旧例，具状闻奏，当议许令府州收买。」先是，宝元二年七月条贯，禁臣僚府州买马。至是，言者以官中价小，蕃马不来，故有是诏。 
庆历元年十二月，禁沿边臣僚私市马，阙马者官为给之。 
八年九月，诏 牧司：「自今殿前马步军副都指挥落管军，各赐所借马三匹；殿前马步军都虞候，捧日、天武、龙神卫四厢都指挥使二匹，军都指挥使一匹。」旧制：凡管军皆借马五匹。至罢，犹借留。至是， 牧司请裁而赐之。 
皇佑元年八月三日，知益州田况言：「乞将养马务见管黎州买到第二、第三等马，计纲发赴陕西转运司交割，就近支配阙马兵士。」诏令陕西转运司相度。如堪配填诸军，即分配；如不堪支与诸军，并支拨与马铺。 
九月，诏河北两地供输民无得市马出城，犯者以违制论。先是，河北安抚司言雄州容城、归信县民多市马出入边城中，近为契丹籍送幽州。故条约之。 
嘉佑四年五月十九日，文思使带御器械邓守恭等言，乞支丁、万字马着脚乘骑。诏于合支本等马内先次拣选驯良者支，别有差遣，不得带过。 
英宗治平元年十二月十三日，令中使选马赐皇子颍王。王言：「闻中使选官马，将以赐臣，而使人乞选拣中马。此非臣子所敢乘用，乞止于礼物丁、万字马中支赐。」从之。 
二年二月二日，以供备库副使刘策、内殿承制高升分往陕西、京西路计会马递阙少递马匹数，于监牧司或马监杂支马内拣拨，等第配填，及八分止，仍开析闻奏。」 
三年正月十八日，枢密院言：「使臣差出勾当，许乘递马，体例不一。欲检会前后条例，就差本院编例官重行删定。」从之。以上《国朝会要》 
神宗熙宁元年正月十八日，枢密上文武官合乘递马条贯，因言：「先给递马者太滥，所在马不能充足，以致急令有所稽留。检会祖宗朝臣僚差遣有赐马者，以带甲为名。盖沿边要用任使故也。时平既久，侥幸干求，日以滋蔓。今欲应使臣合门祇侯以上充三路州军路分总管、钤辖、都监之比，依旧赐马价钱外，其余职任文武官，一切罢去。」从之。二十五日，枢密院言：「雄州自来将入国使副等所得马送定州高阳关路总管司，配填诸军。其间甚有病患瘦弱、不堪披带者。」(逐路)诏总管司，依格式拣选，验有筋力无病患、堪任披带者，即得配填诸军，余充杂支。 
三月四日，殿前马步军司复位夺到牧放鞍马约束条贯。诏令施行，仍告示牧放官员，使晓会遵守。 
十七日，枢密院言：「昨差供备库副使高涣提举牧放诸军班马，其死损数不减于旧。」诏以高涣为大名府路兵马都监，余使臣并废罢。其牧放，令殿前马步军司依旧差人，仍别立约束条贯，务定牧马不至损毙。 
八月三日，河北转运司言准朝旨，四路都总管司勘会骑兵见管堪披带马约及三分已上。诏令 牧司于本路诸监择堪任披带马增给之。 
二年五月十七日，诏今后御马四直阙马，如 牧司阙本等马，即支骁骑、龙猛马充填。 
，不及格尺，并送监牧使司，令擘画支使。所阙额者，便依分数补填。今河南、河北分置监牧使，既准朝旨，见勾追本路马军亲自拣选次，即未委送河南或河北，兼所阙额，令监牧司或本路买马司补填。」诏令本司将拣下马分配马铺。如内委的不堪者，估价出卖。仍据拣下合支填马数，关报陕西买马司，依条将合留支配本路马支填。其环庆、鄜延、秦凤路经略司准此。将拣下马送转运司配填马铺。如委不堪者准此。仍下都转运司，候逐路经略司送到合分配马，先从紧急及阙马多处铺分添填。如数未足，即令同州沙苑监将合支马铺马支填数足。有剩，即送京西转运司，方配辖下接连陕西阙马铺分。 十一月五日，枢密院言：「陕西都转运司奏：『四路马铺尽皆阙额，存者多是目赞弱不堪乘骑，恐缓急误事。乞于同州沙苑监见管不堪披带官马内，支拨与逐路添填，却将退马出卖收钱。』本院勘会：泾原路经略使蔡挺奏拣选战马，内一项马军令逐路经略使亲自拣选，内有齿口不堪战 
三年五月二十一日， 牧判官王诲上马政条贯，诏令颁行。 
十二月，陕西宣抚使司言：「延、庆、环三州义勇、节级已上，系经三等人户，如有田土瘠薄无钱买马者，并官给马一疋。如有倒死，更不再给，勒令自填。」从之。 
