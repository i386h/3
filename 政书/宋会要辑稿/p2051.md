<!-- { "loadSidebar": true } -->
十三日，吏部言：「选人循转承前止凭出身以来付身印纸，即不召保。今欲将诸路州军监县镇城寨等见任选人各经所在州军，岳庙 
      
人自受付身日理任，经所在州军赍出身以来真本付身、印纸、家状同录白具陈，仍本州岛委官点审，灼无冒伪事故，保明申部施行。外路诸司属官亦依此。经本司行在京局见任及在外见在职任并岳庙人因事或省侍到行在选人，并赍真本出身以来付身印纸家状，同录白，赴郡陈乞施行，庶得一体，不致留滞。」从之。 
十月十五日，试给事中金安节言：「承指挥，成彦忠皇城司任满赏并两任翰林司任满赏，特与遥郡上转行两官。按令，诸武功大夫实历七年，曾历边任，有五人以上保举，与磨勘转遥郡刺史，已后并理十年转遥郡团练使，至遥郡防御使止。祖宗之法，不轻以授人如此。契勘成彦忠今年五月方转遥郡刺史，抵今未及半年，遽用干办翰林司、皇城司任满赏于刺史上转两官，则是二十年磨勘，五月之内一旦得之，于考绩之法无乃戾乎 非所以示至公，使人知劝也。欲望将成彦忠所得任满赏付之有司，依格施行。」从之。 
隆兴元年正月七日，臣寮言：「权知盱眙军周淙乞通理转官，有旨特依。窃见吏部勘当流目，初到官申朝廷乞通计前任知楚州月日，已获旨特依格减二年磨勘推赏，即无再许不愿通计更理任转官条法。今不用有司勘当，特从所请，前后相戾，于义无当以示公。况后有事体相类者或攀援陈乞，理难独违， 
      
流弊滋多，不可不虑，欲望依吏部勘当事理施行。」从之。 
三月十五日本条于「三月十五日」下当有脱文，似应有「某某言」等文字。，左从政郎、权监榷货务都茶场潘慈明初任三考，次黄州教授二考七个月丁忧，计少四个月有奇，通成六考。乞用榷货务都茶场减年赏比折补足月日，罢任磨勘。从之。 
二十八日，明州言：「左儒林郎、昌国知县王存之在(仕)[任]廉清，吏民信服，考第、举官及格，乞就任磨勘改官再任。」从之。 
四月五日，诏：「今后选人改官每岁以八十员为额，内以十员待历任及十二考减举主改官人数。如不足，并听阙，仍自今年为始。」 
十五日，臣僚言：「切见李若川等乞转朝议大夫，援引建炎覃恩旧例，谓非止法许其溢员。勘会建炎放行迁转妨朝士之年劳寸进者逮三十年，若今日用例转行滋蔓，将来之沿袭迁阶者何可胜计。检准绍兴赏令，诸朝请大夫以上因恩赏转官者以四年为法，各计所磨勘收使。修令之日在靖康，建炎之后详定已允，今日所宜遵守，则建炎覃恩转官不当引援明矣。欲望将若川等陈乞迁转更不施行。」从之。 
七月十九日，中书门下省：「勘会新制，自今选人改官每岁以八十员为额，除十员充历任及十二考减举主改官人数，止系七十员。今方七月，吏部已引改官人六十四员，并见候引四员，止阙二员。切虑下半年改官人数亦不下六七十员，若积累数年，员 
      
额拘碍，必致留滞者多。」诏吏部具依常年放行。 
十月二十九日，诏(杨)[扬]州并安抚司官依舒州无为军例推赏，内选人到罢及二年磨勘以上与一并收使。从知(杨)[扬]州向子固请也。 
十二月十一日，诏陈康伯子安节久在选调，改合入官。 
十七日，臣僚言：「前监镇江府造船场沈作乂用举主改转右通直郎。按作乂顷为船官，用官木修私船，言者论列，有旨吏部不得放行改官，今乃观望。作乂前宰相之子，更不遵依元旨，乞止于通直郎上降一官。欺罔朝廷，此而可恕，将何以惩，欲望追寝作乂改官成命。」从之。 
二年三月二日，吏部侍郎叶颙条奏革弊便宜：「殿前马步三司见从军下班祗应依已获旨，自受下班祗应起理十年磨勘，改转进武校尉。今措置似此陈乞磨勘之人从三衙依自来例一面保奏，仍一就录白出身以来文字，保明申吏部，从本部候奏施行，庶革迂枉留滞之弊。」从之。又：「选人改官依条承直郎至修职郎用六考，迪功郎七考，举主应格，方许磨勘。近多嘱托吏史，为弊非一。自今并不许用迪功郎一色月日作六考，并用减年作实考及权摄月日，放行磨勘。」从之。又：「选人陈乞磨勘改官，依见行条法除诸州教授许就任陈乞外，其余并不许。近多干求监司郡守，将知县干官乞就任放行磨勘措置。今后并遵守旧法施行。」从之。
      
又：「文武官关升监当人依专法须满六年，到部听关升，近并不照应条法，止据许乞称已到堂即理作到部，放行措置。自今并遵依见法，须候身到部，方许关升。」从之。又：「官员陈乞磨勘服色，内有因罪犯编羁管勒停，并责授散官、追官、指定州军居住、除名之人，今措置应有似前罪犯，后虽改正，若无理元断月日之文，以前年月并不许收使。」从之。又：「医官罢任限三日批书，其陈乞磨勘内有批书违限之人，依专法合该展年。却嘱托吏史，往往先放行磨勘，却批书措置。自今医官磨勘，并遵依见行条限施行。」从之。 
三月二十三日，臣僚言：「户部点检所所立赏格，以诸库卖到息钱为额，虽于元额二十万贯减一年磨勘，后添作二十三万贯，然合诸库卖钱岁不下百数十万，若计数减年，则点检所官二年之间当减磨勘者至十余年。不与诸库亏欠之责，而兼受诸库合得之赏，其失于过而太滥，孰甚于此 欲望将点检所官赏任满日止与一官。又，文思院官任满亦减五年磨勘，管督工作自其本职，遇制非常礼物，因亦希阔赏太过，如此亦宜任满减半推赏。其它似此之类，谓宜依仿条具施行。仍乞令吏部自今遇以减年磨勘转官者，须以实历年数对用，则是合四年转官者亦以二年转也。」从之。 
六月十九日，臣僚言：「右文林郎朱希说 
      
陈乞磨勘。按希说先曾磨勘，缘任辰州司理将杖罪勘死，失入法用十二考再有举官五员。希说隐蔽前犯，先次放行磨勘，为言者论奏不行。今又赴部磨勘，其所用举主皆系时暂差权所得。臣论奏今日用人之弊，本无举官，假以朝旨时暂差权，数日之间举官数足，即得改官。特蒙嘉纳，以其言置政事堂。若将希说磨勘放行，不惟希说一人以不合磨勘，公然嘱托，即所以置政事堂者遂为虚文，希说磨勘望赐寝罢。」从之。 
八月二十五日，诏：「左中奉大夫赵不溢合该覃恩转行一官，令吏部照应止法人例施行。」先是，不溢言：「见官左中奉大夫，依法合用实历七考转中奉大夫，不许贴用减年，欲作回授收使，又非止法人虚得减四年磨勘，独不沾被霈恩，乞依止法人例作回授收使。」诏特许贴理磨勘收使。言者论转中大夫非两制不许贴用减年，若放行不溢，恐开后比，再有是命。 
干道元年正月一日，南郊赦书：「承直郎以下犯私罪徒、赃罪杖得不碍选举差注者，若举主、考第比无过人例合磨勘者，奏裁。」三年十一月二日、六年十一月六日、九年十一月九日南郊赦书并〔同〕此制。 
八月十二日，册皇太子赦书：「应命官展年磨勘，除犯赃罪若私罪徒外，并与免展。」七年二月八日册皇太子赦书同此制。 
十一月二十三日，吏部言：「左朝请 
      
郎、新权知韶州汪杞乞磨勘。勘会杞昨乞推赏系六十九岁，户部行遣迂滞，致年及七十，有碍磨勘。切虑日后亦有似此年已七十(三)[之]人，故称年未七十之前官司行遣留滞，巧妄陈乞，因诱冒滥。勘会欲遵依见条，今汪杞即不碍磨勘年限条法。」诏吏部特与放行。 
十二月二日，诏：「武略大夫、忠州防御使、带御器械赵志忠昨寄资日，于绍兴二十三年三月磨勘转敦武郎，后来磨勘特依徐伸等前后例，自转授日起理磨勘外，余剩月日仍许接续收使。」徐伸磨勘在绍兴三十一年，其后带御器械王 、甘泽干道二年七月并特磨勘，皆用前例也。 
二年正月二十七日，吏部言：「右承直郎、前崇信军节度推官兼司法张果之乞磨勘，虽考第举主及格，缘曾犯公罪杖、冲替，依条合自朝廷指挥。」诏改次等合入官。 
三月十七日，宰执言：「吏部长贰措置选人改官引见，令立班移近轩陛，一一宣名。其间圣意或有所疑，即乞指名宣谕吏部侍郎，令同至都堂审验，有不中选，取旨别作施行。」因上曰：「如此施行，全在卿等尽公，方得其实。」洪适等曰：「(阶)[陛]下既指定姓名，虽臣等子侄亦岂得容私 如果非才，即与改次等，或更一任回改官，仍重行谬举之罚，庶冒滥改官者鲜矣。」 
十月十四日，诏：「诸路州军应起发粮斛纲运差见任曹职官。如不足，差见任 
      
文武官或寄居待阙官曾经到部付身圆备人管押。一万石一千里以上无失欠，减二年零八个月磨勘；一万五千石以上，纽计地里推赏，转至一官止。」 
三年正月二十九日，吏部言：「武德郎谭羽昨任武节郎，因募押袁州上供苗米，得减十年磨勘，乞于见任武德郎上磨勘收使。缘昨承绍兴二十九年五月敕旨：今之贪官爵者例求纲赏，以迁官荫子，自今应转朝奉大夫、朝奉郎磨勘，无得以恩赏迁，见今遵守。谭羽见官武德郎，乞收使纲赏改转大夫，合即荫补，与转朝奉大夫事体绝同。」诏依文臣初旨施行，敦武、武翼郎依此。 
十月七日，臣寮言：「乃者吏部有请引见并行在职事官及外路就任改官人以百员为额，四川换给改官人以二十人为额，已颁旨施行。以郡计之，东南约三郡，则改官者二人；四川约六郡，则改官者二人。其多寡不均，灼然可见。欲望将引见并行在职事者、外路就任四川换给人通以百二十人为额，并以取会圆备上钞日为先后之序，庶几远近均一。」从之。 
十一月三日，南郊赦书：「应命官下班祗应、校副尉因罪特旨及依法合该展期或展年磨勘、降资殿降名次展年参选、罚短使之类，并场务亏欠展任，并特与放免。」六年十一月六日、九年十一月九日南郊赦书并同此制。 
四年八月二十二日，吏部言：「右监门卫 
      
大将军、和州防御使士穆昨差大庙，行事迟缓，特降一官，今乞磨勘。缘外官武臣降官以前历过月日叙官后不许通理收使。士穆系南班环卫官，依宗司专法，即不该载降官不许通理磨勘之文。」诏士穆许通理降官以前历过月日，令吏部放行磨勘。 
