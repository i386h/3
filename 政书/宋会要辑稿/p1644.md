<!-- { "loadSidebar": true } -->
真宗景德元年八月八日，知寿州陈尧佐言，饥民劫害藏粟麦者凡七十余人，以强盗计赃，并合处死。诏并决脊，黥面配牢城，为首隶五百里外，余隶本城。 
四年十一月十一日，有司言捕获象州民卢霜等，尝以饮食馈贼，已减死决杖，配隶诸州，比类窜遁者已散令擒捕，请行严断。帝曰：「遐方愚民为贼所迫，供置食物，乃是常理。」乃揭榜晓谕，并释其罪，已获者令本州岛量事决责以闻。 
二十日，骁骑小校张信弃市，余配隶外州。信诉指挥使盖赞御下严急，鞭挞过当，陈尧叟曰：「都虞候李继和言士卒不禀所部，合从军令。」帝曰：「如罪在士卒，可以严断；若捶楚过当，安可不尽其理耶 」马知节曰：「太祖朝每命将校，唯取刚方有断、士卒畏威者。」帝曰：「此盖时所宜尔。」即下吏按劾，信款云款：原作「疑」，据《长编》卷六七改。：「赞饮酒后教习，决责部下。信遂以弓绡拥卒四十余，厉声曰：『我辈终为指挥使乘醉所鞭杀。』即径诣马军司陈告。」赞虽曰饮酒，而所鞭士卒皆有过者。继和请斩告者十余人，余配沙门岛，罚指挥使、都虞候。诏诛信，余决杖配隶外州，轻者复隶本军。赞决配许州员僚直，其都虞候不能觉察，副指挥使不 
      
能裨赞，并下本州岛决罚。 
十二月六日，释殿前司虎翼都虞候高鸾、城外都巡检步军副都指挥使王隐罪。初，河南场火，隐等集近便营兵救扑，而殿前司上言鸾等非本辖，当俟宣旨，请罪之。帝以救焚之急，又隐以便宜行事，故诏释之。因戒自今令遵守往制。 
大中祥符五年九月十八日，开封府勘粮料院专句司吏因诸军批请纳赂司：原作「院」，据《长编》卷七八改。，罪当徒。帝曰：「此但纸笔之费，累而为赃，第决杖释之。」 
八年五月二十五日，妖人谷隐黥面配琼州牢城，遇赦不放还，靳重荣黥面配汀州牢城，靳有方黥面配沙门岛。诏解州管内百姓僧道等曰：「先王立法，在怪力而必诛；有国详刑，亦哀矜而为务。顾小民之多僻，习左道而相传，苟用常科，难逃极断，屈兹彝宪，投寘远方。惟彼朋徒，合行追捕，特从宽宥，咸许自新。其谷隐下弟子，除系禁勘别行指挥外，其余干连人并放，仰州县安抚，各令着业，自今不得传习。」隐先以罪编管于解州，因用妖术惑郡人，重荣师事之，有方尝给取隐资财甚众，至是御史鞠劾而谪之。 
天禧元年十一月六日，开封府长垣县民李遂与其子同盗杀驴，法并坐徒，诏特免其子。 
五年四月十二日，事材场军士杨胜等三人杖脊、黥面，配沙门岛；当宿监官内殿承制石惟清削两任，赎铜二十斤，勒停；下番监官内殿崇班合门祗候王承瑾瑾：原作「仅」，据《长编》卷九七改。、供奉官合门祗候张惟一并勒停；自余主典军校皆决杖、降 
      
职有差。坐本场火发，胜等洎惟清法当处死，特贷之。 
仁宗天圣元年十一月十二日，知涟水军、都官员外郎邓余庆，永兴军兴平县监酒税、殿直何承勋，镇南军监进贤镇盐酒务、殿直易着明，秦州三阳寨主、供奉官、合门祗候荆信，特贷命，决配远处牢城。余庆坐受承天院僧惠良银器，蓦越差充院主；承勋自盗官印印文钞，并盗官钱；着明偷官钱、酒，及截落税钱入己；信将陈米等假借人户名目作新色斛斗入中，求利入己。并准条合处死，特贷之。仍降诏诸道，今后更有似此违犯，必当依法施行。 
，无杀心，特矜之。 十一月十六日，宁州民庞张儿特贷死，罚铜百二十斤，与庞惜喜家。审刑院断张儿殴庞惜喜死，当极刑。张儿年九岁，童稚争 
四年二月二十四日，开封府教学人董可道特贷死，杖脊十七放。可道棰学生死，宰臣曰：「据法合死，然原其情理，教道童孺，不施榎楚，无以训习，故礼称家塾党庠术序，乃闾里就学之所。」帝曰：「情虽可矜，法亦难屈。」知府王臻亦言：「父母无他子，颇甚悲苦。」特有是旨，以慰父母之心。 
六年五月十二日，贷凤翔府盩厔县尉陈周翰命，决杖二十，刺面配广南(城牢)[牢城]。以决百姓田义至死非辜，而恩矜之。 
十月六日，贷前滑州观察支使索希甫死，刺面决配远州牢城。以希甫受百姓刘兴钱银，断阿张、刘兴听离，合枉法极刑，特宽常法全之。 
七年五月七日，京兆府民魏太娇 
      
妻赵处死，特给母张钱二十千、米五石，并廪诸县日食米二胜终张身。奏裁赵殴太娇至死，当处极刑。据太娇母张状，称赵有男四人，皆幼小，张年八十六，无的亲，恐赵归法之后，难以自活。府为具奏，特有是旨。 
九月五日，泉州民柯智特贷命，杖脊，刺配广南。智殴养男蔡伯先死，法当弃市，本州岛言智养伯先为子已五年，上请，特矜贷之。 
天圣八年十一月六日，监翰林司、合门副使郭承佑特贷命，免决刺，除名，配岳州衙前编管。坐盗金银什物，除罪轻及该赦外，计赃一百四十一匹零，监主自盗，合寘极典，诏从宽宥。仪鸾司指挥使谢演私借壁衣与承佑，翰林司专知官郭显、勾押官贺吉、前行开元库子赵达、闵遇知盗不告，及为承佑取索偷那官物，于历上私作入库，长行赵德于衣版内偷藏出官物，事发逃走，八作司典苟润私借赤白匠与承佑家私使，各杖一百。翰林司库子蔡赟等六人，药童长行阎成、库子董升、仪鸾司工匠侯昌、金银库子张用等四人，翰林司长行李均等一十四人，十将刘和、法酒库长张嫌，并受承佑指挥，盗出官物及借金银什物等罪，各杖八十。翰林司指挥使丁矩寄藏官酒，合杖九十。比部员外郎郭世隆为男承佑送到手本额外当直长行七人在宅私占，及受男将到官物，承佑已坐罪流，合杖八十私罪。翰林司副□越兴、药童长行王恩知承佑偷盗不告，犯在赦前， 
      
合原免。诏演、矩并于外州近下军分降资安排，兴于外州近下军分安排，丁将、专知官、勾押官等并移近下库，世隆特勒停。又翰林司监官郭中和于官历上押字，拨酒供与承佑，合徒一年私罪，监御厨李遵懿、监八作司刘怀懿、徐奎、张永和、各不合借工匠与承佑，勾当庖务钱恕不合私差宰手，并从杖八十私罪。同勾当翰林司夏元亨、王守忠各不觉察，杖八十公罪。监仪鸾司刘从愿、王克基、何诚用、蓝昌裕、林志华，各杖六十。诏中和特勒停，遵懿、恕、怀懿、奎、永和、元亨、守忠并冲替，余兼勾当亦差替，各未得与差遣。 
九年七月七日，庆州民杨士廉特贷命，配隶广南牢城。坐伪刻蒿场印为输钞，计赃应死，特矜之。 
八月三日，郁林州民黄晟囊免死，黥面配沙门岛，遇赦不还。坐殴蒋公归死，计赃钱裁千五百，法皆死，特矜之。 
九月二十八日，都官郎中、前知嘉州张约免死，杖脊，黥面配连州牢城。坐受赇枉法，计银千五百两，法抵死，在降诏约束之前；其后又受银二百六十两，法应(绫)[绞]，特矜之。初闻约在郡贪渎，诏转运使高觌体量其事。且言约越次补牙职，又令教练使杨澄吉恐喝，取杨齐古钱，澄吉逃遁，即分遣使搜捕，揭牓许吏民告首。约时以代归华州，遂委陕西转运司押领赴嘉州。澄吉亦坐黥面，配商州坑治。 
十月三日，渝州民黄漆特免死，黥面配隶海岛。坐梃杀盗粟人程大，法应死，特矜之。 
十一 
      
月二十三日，舒州民王翰堂叔升挟刃杀翰，翰以梃伤升死，诏释之。 
十年正月二十四日，安州劫贼胡参特贷命，黥面配沙门岛。参以父命劫孙绪财，法当死，情可悯，特矜之。 
二十八日，益州民费进特赎铜百二十斤，婢赵氏配邻州羁管。坐怒赵索逋钱，殴赵死，法当死，进年十四，上请，特矜之。 
三月九日，真定府井陉令张起免除名，夺三官。坐倍取职田细绢十五匹，法应夺四官，除名，特矜之。 
四月十八日，虞部郎中、知□州王涉特免黥面，配广南本城，永不录用。坐冒请官职田，估赃绢百七十匹，法应死，用赦原罪外，有不容佃户诉灾，输物估赃五十匹，法应加役流、除名，特矜之。 
六月四日，秘书丞、知永兴军兴平县王衮特免除名，授广南文学。坐受银估赃绢三十匹，法应加役流，特矜之。 
明道二年正月十三日，庐州言州境灾歉，有偷掘白殡墓见尸，望贷命决遣。诏赃钱不满一千如法，丰稔仍旧。 
景佑元年正月二十八日，濠州民王泮奇罚铜一百二十斤，入楚李婆之家。泮奇相争斫木柴，用鎌斫伤楚李婆致死，合处死。年九岁，上请，特矜之。 
三月十七日，西京作坊使、英州刺史、知定州马洵美特贷命，除名，免决，配连州牢城。侍禁马庆宗除名。坐以公用酒米等偷粜入己，法应死，特贷之。 
七月十三日，密州民刘道明、王真贷命，刺配广南牢城。毛晸三人决杖十七。道明坐妄论，王真计谋同事夜间聚 
      
会，假造剑霞草龙惑众，准条处死，晸等知妖妄不告，合徒一年半，特诏矜之。 
八月九日，濠州民谢象为李齐打杀母并惊杀孩儿，后却打齐致死，合决脊，情理可悯，诏象特放。 
四年二月七日，洪州别驾王蒙正特除名，配广南编管，永不录用。坐私通父婢、前任取受杨澄吉金、故入温嗣良流罪，合流三千里，特有是命。司理参军刘涣、主簿郑照为从，各徒三年。袁恕虚称折买，得小池庄，杖八十。并该赦释放。诏恕、照并勒停，涣冲替。蒙正女，从德妻，今后不令入内。儿女见与皇族为婚者，除已成结，更不得为亲。 
闰四月二十七日，武宁军节度使、真定府路总管夏守恩特贷命，除名，配连州编管。坐受军民钱物，枉法赃六十二匹，合处死，职事官三品，请议。骁武军士周祚转递钱物，事发逃走，捉获，合处斩。男内殿承制元吉取受借钱，虚妄上奏，假令其徒上书诈不实，徒二年。本司手分孙素各不取覆，合决杖一百。诏守恩付朝堂集百官议，据御史台奏，请依断处死，诏特贷极刑。周祚贷命，刺配沙门岛，元吉等依断。守恩差使以兵卒三十人监伴前去。 
六月三日，六宅副使李士彬杀义男并堂侄女、小儿三口，法应死。诏士彬久在边任，特贷极刑，依旧勾当。今后更有所犯，必行朝典。 
八月十九日，太常博士曾易占除名，配广南衙前编管。坐前知信州玉山县受赇，事发，命监察御史里行张宗谊按其罪，法当死，特 
      
贷之。 
五年五月四日，开封府言，殿侍李玉逃归安州葬母，事讫首身，诏特原其罪。 
