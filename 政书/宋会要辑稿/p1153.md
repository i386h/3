<!-- { "loadSidebar": true } -->
九月二十二日，诏：「淮东、浙东西路提盐官，仰日下印榜严行约束照条，盐袋并以三百斤装打，不管分毫大搭。仍常督责觉察。切待朝廷于三务场官内不时互差前去仓场抽摘秤制切待：疑误。，如有违戾，即将提举官及本属官吏申取朝廷指挥，重行责罚；若点检后再敢拆袋暗增斤重，许诸邑人陈告，得实，犯人依私盐法断罪追赏。」以提领榷货务都茶场所言：「据临安府主管茶盐官王补之申：近因诸场运到袋盐，躬亲抽摘秤袋，有大搭斤重之弊，上亏盐额，下损亭户。本务照对淮浙盐场昨系各场自行支抹客钞，续缘各添斤重，招诱客 
      
人。昨来浙西徐谊因三路提盐官各纵所属竞增斤重，以倾邻路，每盐一袋至有四百斤。虽名优润商旅，而实坐困亭户，遂用广陈旧斛，酌中数，每百斤加十四斤为袋。今王补之既见临安盐袋秤计净盐三百六十八斤，乞照条重别打袋。窃恐乘此声势，淮浙盐场益无忌惮，递相仿效，转加大搭，课额日亏，实为利害。」故有是命。既而臣僚有请：「近年申严不一，三路视为具文，窃恐暗亏国课。乞下提领所，每季或半年委官点检，从本所缴申都省，将最多斤重一处官吏责罚，以警违戾。」从之。 
四年十一月十八日，诏：「处州庆元县每年抱认盐课一百袋，自庆元六年为头，课额解纳浙东提举司。」从县尉赵谦置邑后之请也。 
嘉泰元年正月七日，诏福建路上四州：「今后止许逐县将运到逐纲官盐，并从先来装到箩篰，照元制色味、斤两，斟酌时价出卖，不得拌和泥土，增抬价例。除退苴扎，听从人户自行收买，不得科敷抑卖，仍晓示远近通知。所有知县每斤食钱一文，更与裁减。如有违戾，盐司按劾，重寘典宪；人吏当行决配。」以臣僚言：「福建路建宁府、南剑、汀州、邵武军谓之上四州，以地据大溪上流，财赋绝少，皆藉产盐。自合逐州逐县照元来运到元制盐货并元秤斤两量立价(贱)[钱]出卖，听人户自行收买，官中亦自获利不少。淳熙初，有提刑谢师稷按其违戾知县数人，免科盐者数年，今乃多是灰土拌和，斤两亏 
      
少，却以包里减克，与向来装纲之日色泽、分数不同，立价又重，复有巧作名色除退，名曰苴扎，每盐一斤，不得六七两，缘此民间不肯收买，是致私盐盛行。兼以科抑民户，每买盐一斤，知县得钱一文，任满，厚载而归，疲民困苦无愬。乞委宪使体究，革绝其弊，一如谢师稷所行。」故有是诏。 
二年十二月十八日，诏：「淮东提盐司贴纳盐钱，与免纳二分交子，止用钱、会中半。」旧例：用钱会各四分，交子二分，至是客人诉其不便故也。 
四年二月十二日，夔路运判李 言：「大宁监盐场岁趁二百五十万斤体例。本司自拟待阙官一员，往充外计。签厅既无绾系印纸，苟请俸给，或虚额诳申，或减秤干没。乞将盐场从吏部差注初任京官、次任选人。」从之。 
十月十五日，浙西提举茶盐史弥远言：「产盐地分弓手、土军与亭户相为表里，庇其私煎盗卖，复以巡捕为名，横行村落，反与私贩之徒极力防护。巡尉玩习，全不举职。乞将岁终诸路盐场办到课利比较最亏去处，本地分巡尉如实有透漏，与场官一等责罚。」从之。 
开禧元年五月一日，三省言：「行在、建康、镇江榷货务所卖淮浙盐钞，自去年减价，今已一年，合议复还旧价。」诏：「自今降指挥到日为始，依旧价贯，金、银、钱、会复还分数则例，优润入纳。嘉泰四年三月一日减价指挥，更不施行，日后永为定例，断不增减。」先是，嘉泰四年三月一日，诏：「临安、建康务场发卖淮浙盐钞，自嘉泰四年 
      
四月一日为始，除盐仓合纳钱依旧外，每袋于务场合纳钱数内各减二贯文，内临安五分金，并以会子入纳。」既而淮东总领梁季(秘)[珌]言：「镇江务场乞一例优减。」从之。至是，三省有请，故有是命。 
七月三日，诏：「诸路盐仓场监，买纳、催煎监官任满，如无亏额，提举司结罪保明，申务场所契勘，行下批书。亏额数多，候补足，方许离任。」九月六日，又诏：支盐仓监官亦照催煎官一体私行。 
九月二十八日，诏：「临安、绍兴府四渡官捕私盐，并与依格推赏，内举主未足人，每合转一官，与减举主一员；该累赏人取旨施行。」 
十一月十六日，提举浙东茶盐章燮言：「乞就庆元府定海县龙头地名洪店创置盐场，每岁以一千八百八十四袋立额，辟差监官。」从之。 
二年正月二日，诏：「淮浙提盐司各行下所部盐仓场，自今新钞一袋，搭支旧钞一袋，如新钞多于旧钞，或愿全用新钞支盐，及无旧钞而愿全买新钞者听。并以新钞理为资次。其行在、建康两务所卖淮钞，自截日终，令行在专卖真州钞，建康专买通、泰州、高邮军钞，不许仍前交互。其嘉泰四年十二月已降理旧钞指挥，更不施行。」先是，嘉泰四年十一月二十六日，诏：「淮浙提盐司行下所部盐仓场，自今新钞三袋，搭支旧钞七袋。如新钞多于旧钞，或愿全用新钞支盐者听，并以新钞理为资次。」继而十二月二十一日，又诏以七袋旧钞、三袋新钞品搭，仍旧理旧钞资次，近降理新 
      
钞资次指挥更不施行。至是，复有是命。 
四月十七日，臣僚言：「江、湖、淮、浙、京西茶盐自有专法，历岁滋深，宁无抵(悟)[牾] 乞宣示敕局，将绍兴二十一年八月以后应颁降盐法指挥，参以绍兴旧法，审订成书颁行。」从之。 
九月十三日，明堂赦文：「淮浙盐仓场收买盐货，多是大秤斤重，少支价钱，却将宽剩盐数妄作亭户，入中支请官钱，分受入己。令提举司检坐元降指挥，行下禁戢。」自后郊祀、明堂赦并同。以上《宁宗会要》 
嘉定元年二月二十五日，浙东提举司言：「定海清泉场管下穿山、长山两子场，立为正场，辟差监官，乞每岁各以三千袋为额。其元额(其元额)四千九百八袋，令清泉场自行买运。」从之。 
三月二日，浙东提举司言：「庆元府昌国县岱山、高南亭子场，乞以每岁三千六百袋为额，辟差盐官。」从之。 
三年八月二十七日，诏：「亭塌钞引之家低价买会，每贯用钱三四百文，及纳官，却作一贯见钱直使。又增长旧钞之价，每盐一袋，卖官会百贯以上。自今指挥到日，盐钞官钱每一袋增收会子二十贯，仰三务场开雕大字朱印于钞面，作某年某月新钞。候通卖及一百万袋，即与住免增收。其日前已未支盐钞，并为旧钞，与立限一年，并赍赴仓场。支盐每袋贴纳官会一十贯，出限更不行用。仍用新钞六分、旧钞四分，以新钞为资次。所有嘉定三年六月新钞三分、旧钞七分指挥，更不施行。」 
九月五日，淮东提举茶盐齐言：「去 
      
冬楚寇猖獗，管下盐场凡四百有一灶，而焚荡毁坏者一百六十余座，亭民逃窜死亡，不知其几。已选官措置，仍多带钱米招集。乞明立赏格，将创新兴复灶分最多人，特与改合入官，其余比类循转。」诏依所申，所委官能兴复圆备，委无违阙，具职位姓名保明，申尚书省，内京官及武臣与转一官，选人与减改官举主三员，仍于内免职司一员。」 
十一月二十一日，诏：「已降指挥，令封桩库取拨会子四十万贯付浙东提举司，五十万贯付浙西提举司，措置收买浮盐。经今日久，令应武往浙东、赵汝述往浙西同提举，日下措置，务使客贩流通，盐钞无阻。旬具已措置及已买数目，申尚书省。」 
四年正月二十日，四川制置大使安丙、总领四川财赋陈咸言：「内郡赋输，有激赏绢一色，本绍兴间从权施行，自后因仍不免。今岁计绢三十万疋，为缗钱九十万，欲径行除免，即恐有亏总计。窃见军兴以来，盐价倍增，未军兴前，每担共不满三十引，今约五十引，除引息、柴火外，净息不下三十余引。臣昨每檐权增两引官钱，以助军兴，岁计九十万引。今欲将上项所增两引与四川人户对减，合纳激赏绢以三年为准，如三年后盐价稍低，即行除免。惟泸、叙二州赋役甚轻，其激绢仍行均科。」从之。 
五年二月十三日，广东提举司言：「前知潮州沈埴奏：『本州岛七等敷盐不均，重为民害。乞照福建路漳、泉等州例，随产敷 
      
盐。』札令本司参议。本司委官体访，有士民列状，言其不便，乞依旧例七等施行。勘会旧来七等敷盐，系以下县土色高下、产钱轻重分为等第，初无定说，如潮阳以三贯文为第一等，而揭阳则以四贯，海阳则以五贯。今若例以三县一文之产均五文盐，不均甚矣。况自一文产敷盐五文，则五十文产纳钱二百五十文，而五贯文产已纳二十五贯文，等而上之，且无止法。若产钱五十贯，则每岁当纳二百有余贯，其何以堪 今官司见行盐价，每斤七十三文，第七等户：潮阳则四斤半，揭阳四斤，海阳则三斤半，而潮阳所敷为重。每年纳钱不过三百二十八文足，每日食盐不及一文，未为重困。只缘本州岛后来每斤纳钱一百一十文足，是以小民难于送纳。今欲以三县第七等数内一文至十文尽与蠲免，其十文以上至五贯以上，并依旧来等第买盐。仍严行约束，每斤只从久价七十三文足，不许多收，亦不得专立单钞，只于纳本户产钱钞上带纳，明言买盐若干，纳钱若干，使贫民下户皆被实惠。」从之。 
