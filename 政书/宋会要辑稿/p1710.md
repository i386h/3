<!-- { "loadSidebar": true } -->
「自来御试进士，引试唱名并作两日，第一日正奏名并应举宗子等，第二日特奏名并武举取应宗子。昨扬州御试，缘特奏名并举人数不多，共作一日引试唱名。今来未审合作几日 」诏并依扬州例。 
二十六日，权礼部侍郎赵子书言：「御试正奏名其取会不圆之人，先次就试，不给唱名号。内有试在上三人或高甲，合殿前祗授恩命，别有曲谢。欲乞权给号唱名，其敕牒候取索圆备给付。」从之。绍兴五年九月九日，诏试在第一甲人，先给敕。二十七年三月八日、三十年三月九日，诏第一甲上三人先给敕。 
二十九日，诏：「特奏名进士如试在第五等人，特依扬州例补下州文学。」 
四月一日，进呈殿试升降册，因奏有犯御名及文理纰缪者，上曰：「犯御名格当扶出，然使文理可采，亦可惜。至于纰缪，乃不当复收。」宰臣吕颐浩等曰：「圣度如此，真得取士之体。后当守以为法。」 
五日，唱名殿试，进士有犯庙讳者，上曰：「犯宗庙讳当依格降等。」至犯御名者，上曰：「此虽格法，朕岂以己名妨士人进取耶 」特命收寘本等。 
十七日，进呈新第正奏名助教，乞依特奏名例推恩。上曰：「初降旨令考官以绠正为上，谀佞居下，此以示朕好恶。凡士人当自初进便须别其忠佞，庶可冀其有立。如张九成对策，上自朕躬，下逮百执，言之无所回避，擢在首选，其谁曰不然。然而举子远来，朕悉务优容，命助教九人者，并依特奏名 
      
例推恩。」 
闰四月一日，上宣谕宰辅曰：「廷试举人，以绠直者为上，谀佞者降之，朕此举将以作成人材，为异时之用。若其言鲠亮切直，他日必端方不回之士。其言谀佞委靡，他日必无可用之实。故朕因此举崇奖直言，冀士知朝廷所尚，习成风俗。崇宁已来，宰相恶人敢言，当时士气不作，流弊至今，不可不革也。」 
五年六月九日，中书舍人刘大中言：「前举登第注官之人，有纰缪尤甚之日，四方传笑。愿诏有司，精加考校，勿尚浮虚，勿讳切直。其文不乖于理，其言有补于治乱，则以充选，庶几所得皆可用之实材。乞前期牓谕。」从之。 
八月九日，翰林学士、知制诰孙近言：「祖宗廷试进士，差官初考、覆考、详定，盖欲参用众见，以求寔材。初考既定等第，乃加封印，以送覆考，复定等第，而详定所或从初考，或从覆考，不许别自立等。至嘉佑间，因王安石充详定官，始乞不用初、覆考两处等第，别自立等，至今循袭为法。如此则高下升黜，尽出于详定官，而初考、覆考殆为虚设。欲望复用祖宗旧制，如初、覆考皆未当，即具失当因依奏禀，方许别立等第。」从之。右谏议大夫赵霈言：「崇宁御试贡举令，自有『隔二等累及五人，许奏』之文。臣近充详定官，以试卷与初、覆考等第不同者闻奏，奉御宝令编排所定夺。是使编排官得以兼详定之职，非特废法，恐自此遂为定例。乞今后隔二等累及五人，各开具集号，某说可取合 
      
升某等，某说非是合降某等，许依令奏闻，免令复加定夺。」从之。 
二十四日，御药院言进士祝公达妄称该免解赴试过省，诏特免驳放，候唱名降等推恩。 
九月四日，诏唱名应不给敕人，依例并赐袍笏。 
同日，特奏名进士吕衍等状：「祖宗优恤五路人，唱名乞特赐升等。」从之。七年二月九日，诏王岩叟等三十四人，八年五月二十九日，诏李斐彝等各并升一等。 
六年十二月十五日，诏：「川、陕进士合预殿试人，发赴行在，仍破五人衙官驿券，经由州县，依条施行。」 
七年八月二十五日，诏：「来年礼部奏名进士，可依祖宗故事，更不临轩策试。」时上居谅闇，有司检照典故，预行申请，故有是命。 
十二年三月十四日，御药院言：「在京御试举人，引试唱名并作两日，建炎二年以后三举，赴试人数不多，各作一日。将来御试，欲作一日引试，两日唱名。」从之。 
四月十三日，诏：「唱正奏名进士进卷内『升一甲』字下可添入『末』字，其『降一甲』字下亦合添入『首』字，余举人升降依此以为定法。」 
十八日，诏：「张弼于唱名唐突，又进状告论有司，为系举子，不欲付于理。令临安府差人押归本贯收管，日后更不得奏名。」 
十一月二十五日，诏：「特奏名不该出官人，与免纳敕牒，许赴十五年再试。」 
十五年三月二十三日，上宣谕宰辅曰：「廷试策题。亦欲使士人初入仕途。皆知趍向之正。」秦桧曰：「士人趍向不正久矣，亦风俗使然。正在陛下力与变革。」上曰：「朕观五十年前人材，皆是仁宗时涵养所 
      
致，以正在作成也。」 
四月三日，诏：「太学博士杨邦弼御试进士，对读试卷有所脱漏，罚铜十斤。」 
二十六年十一月五日，诏：「今后内外臣僚不得辄以子弟亲戚陈乞特赴殿试。」 
二十七年二月二十八日，宰执奏事，上曰：「蜀中举人，前此有赴殿试不及者，皆赐同进士出身。恐其间有俊秀能取高第之人，例皆置之下列，甚可惜也。今次若来者尚少，宜相度展日少待。」 
三月十四日，御笔宣示殿试官曰：「对策〔中〕有(中)指陈时事鲠亮切直者，并寘上列，无失忠谠，无尚谄谀，用称朕取士之意。」 
十六日，上宣谕宰臣曰：「今次策士，考校官编排处极详密，内有犯讳杂犯之人，亦令且与考校，并戒励有司，抑谄谀，进忠亮，盖以临轩策士，正欲闻切直之言也。」 
十八日，上宣谕宰臣曰：「今次殿试，举人程文议论纯正，仍多切直，自此人才极有可用。」 
二十四日，宰执奏事，宰臣沈该等曰：「两日唱名，上劳圣躬。」上曰：「今次魁选，文武皆得人。朕乐于得士，虽临轩终日，不觉倦也。」 
三十二年五月九日，诏：「来年礼部奏名进士，可依祖宗故事，更不临轩策试。」时以钦宗丧，故有是命。以上《中兴会要》。 
绍兴三十二年，孝宗即位，未改元。六月二十三日，诏：「绍兴三十三年礼部奏名进士，依祖宗故事，更不临轩策试。」 
干道二年三月九日，有司言唱名日取会未圆人，三名前权与给敕。上问辅臣三名以后人，洪适等奏：「以后人圆备 
      
方给。」从之。 
十日，上御幄殿，引呈武举人射。 
十六日，御药院言正奏名宁远嘉字号试卷犯不考式，洪适等奏写御题外仅及二百字，上曰：「此必假笔。朕欲先拆见姓名，取省试卷比较，使见情迹。卿等一面取开。」适等奉诏进，翌日呈拆见姓名，乃宗子忠郎伯山，为锁试两获文解，昨遇覃恩，特免省。适等乞与换授文(质)[资]，带右字，以文不合格，法当不考，罢之。 
四年七月十四日，礼部言：「太学(士)[上]舍生杨应绍兴三十一年升补下等上舍，至绍兴三十二年用上舍恩例免解，隆兴元年到省试下，干道二年合该免省赴殿试，以(下)[丁]忧不赴。今合还赴干道五年殿试。乞比类赦文，计理龙飞恩例。」诏候将来殿试，许收使。 
五年三月七日，诏：「四川正奏名进士李延上、冯直臣、文伯振权赴殿试。候毕日，各令陈乞改正户贯施行。」延上等各用西北户贯，有司引绍兴二十六年并东南户贯指挥，谓不应法。试日既迫，以其状闻，而有是命。仍(不)[下]逐路漕司，将似此西北之人改正。 
十一日，上御幄殿，引呈武举人射。 
二十九日，御试主管文字使臣刘伯适言：「今月二十日、二十一日两日，不赴唱名举人正奏名第二甲第二十人杨子方等计六人，并为患不赴。」诏令尚书省将子方等六人敕降付礼部，候逐人痊安，各召保官二员当官给付。 
八年三月十三日，诏四川正奏名进士雍大荣令殿试。大荣遗失赴殿试公 
      
据，以券历为验，及召保识四人。礼部以闻，许之。 
十八日，上御幄殿，引呈武举人射。 
四月一日，诏蜀州正奏名进士赵甲等六人，并与依格例升名。以甲等援太上皇帝潜藩例自言也。 
二月二月：疑为「五月」之误。，御药院言：「契勘御试举人内有应举宗子漏写限一千字以上，杂犯不考，自绍兴二年以后，未有此例。检为绍兴二十四年赵不同系应举宗子，合升一甲，为犯怀挟合降一甲，得旨(此)[比]折更不升降。今欲依赵不同例，比折更不升降。」从之。 
十月八日，诏：「自今御试唱名，第一日唱文举正奏名、应举锁应宗子、武举正奏名，第二日唱文举特奏名、取应宗子、武举特奏名。」以上《干道会要》。
 选举 宋会要辑稿 选举九 赐及第 赐出身 赐童子出身 赐及第 赐及第 
     
宋会要辑稿 选举九

赐及第赐进士及第赐本科及第
赐出身赐同出身赐本科出身赐进士出身赐同进士出身
赐三传出身赐同三传出身赐学究出身赐同学究出身
赐上舍出身赐同上舍出身赐明经出身赐同明经出身
赐童子出身
赐及第
太宗雍熙二年正月，诏著作佐郎乐史先赐进士及第，宜附太平兴国五年第一甲进士之下。 
淳化三年三月，赐太常寺奉礼郎杨亿进士及第。亿时年十二，读书秘阁，因拟《文选 两京赋》作《东》《西京赋》二道以进。太宗览而嘉之，诏学士院试《舒州进甘露颂》，实时而就，帝益赏其俊才，故有是命。 
至道元年四月十四日，诏布衣潘阆对，赐进士及第，试国子四门助教。阆卖药京师，好交结贵近。有言其能诗者，因召见而有是命。未几追还诏书。 
真宗咸平二年正月十二日，赐隰州进士杨尹本科及第，仍附春榜。尹上疏言边防事，召试舍人院，中第，命之。 
四年九月五日，赐太子中舍张宗诲进士及第。宗诲，兵部尚书齐贤之子，献《屯田论》三篇，命试舍人院，有是命。 
景德 
     
二年三月九日，虞部员外郎、知郑州王矩上书自荐，求赐科名。帝以其自燕蓟归化，历官清白，勤于词学，特赐进(人)[士]及第，仍附新榜。 
大中祥符三年八月十八日，赐大理评事苏耆进士及第。耆，礼部侍郎易简之子，献文，召试而有是命。 
五年正月十三日，赐太理评事舒昭远进士及第。昭远因对自陈，命试于中书，帝以辞旨为优赐第，仍迁寺丞。 
五月四日，赐进士范木及第。祀汾阴岁，献文，召试而命之。 
八月十六日，赐虞部员外郎贾守正进士及第。守正，礼部侍郎黄中之子，献文召试，命之。 
六年十一月一日，赐大理评事李昭迥进士及第。昭迥，故相昉之孙，献文求赐，故命之。 
天禧元年四月十四日，赐进士杨伟及第。是岁大礼，献赋颂者甚众。诏近臣详考，伟等词艺可采，故召试学士院而命之。
