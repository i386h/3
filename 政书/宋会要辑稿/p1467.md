<!-- { "loadSidebar": true } -->
六年正月十四日，户部尚书曾怀等言：「自放行度牒，给卖过一十二万余道，已剃度披戴僧道数目不少。今谷考得州县递年所纳免丁钱，比未放行度牒以前年分止增三五万贯，显是州县作弊，公然侵隐，或作僧道云游为名不纳，或当来妄供申年甲入老，规避免纳之数，是致暗失豹计。望行下诸路 
      
提刑司，委官检察括责，从实拘收，尽数入总制帐，每季起发，毋令依前作弊欺隐。仍开具括责到钱数，类聚一路总数，保明供申户部驱磨。」从之。 
三月二十四日，严州言：乞先将本州岛第五等户无产之人丁盐绢数蠲减。户部契勘：「严州民户从来输纳丁盐绢系给旧年例合纳之数，难以遽行减免。缘本州岛昨来知州刘楹任内发到余剩钱六万三千贯天头原批：「刘，一作柳。」，已起赴左藏南库送纳了当。今欲下严州，将第五等无产税人户四万一百九十六丁合纳丁盐绢与放免一年，计减放绢一万二千八百六十二匹二丈八尺八寸。每匹作六贯文省，纽计价钱七万七千二百七十三贯七百二十八文二百：天头原批：「二，一作一。」，令左藏南库却将严州起发到前项余剩钱六万三千贯拨还左藏西库。其余不足钱一万四千一百七十三贯七百二十八文，本部自行管认。」从之。 
同日，新差权知惠州葛延年上殿奏事，乞放广东身丁米天头原批：「东，一作南。」。上曰：「分明是科敷。」延年奏：「此米其来已么，止缘县官欲以丁口增衍为科最，故逃亡者不为开落，勒令催科，甲头代纳，人甚苦之。」上曰：「合与他豁除。」 
闰五月二十四日，诏：「江东路被水去处比余路最多，可令江东转运司将建康府、太平州实被水县分第四、第五等人户今年身丁钱并与放免一年，不得巧作名色，依旧科取。如有违戾，令监司觉察按劾，重作施行，许人户越诉。」 
十一月十八日，浙东提举常平 
      
苏峤言：「乞将温州旱伤第四等以下合纳身丁(将)[绢]与蠲放一年，为钱一万六千余贯。」从之。 
七年二月八日，诏温州人户合纳身丁绢随夏料送纳，已承干道六年十一月十八日指挥，将第四、第五等人户与放免一年外，窃虑所降指挥之前已有人户送纳在官，仰并特与理作干道七年合纳之数。 
十二月三十日，户部契勘浙东温州、浙西湖州今岁荒歉最甚，温州已降指挥，将旱伤去处第四等、五等人户今年身丁钱并与放免一年，其湖州亦当一体施行。乞将湖州五等以下细民今年丁税或尚有欠负「年」下原衍一「年」字，据本书食货一二之一八删。，特与蠲免，不得依前巧作名色追理。」从之。 
七年二月十四日，册皇太子赦：「应民间有曾祖父母存而身已成丁者，其丁钱身役并免一年。访闻二广民户输纳丁钱去处，近来官司纔年十二三便行科纳，谓之挂丁钱，多致逃亡。仰本路监司常切严行觉察约束。 
九年十一月九日，南效赦：「广南东、西两路民间有曾祖父母存而身未成丁之人，访闻州县便行科纳，谓之挂丁钱，遂致丁口逃亡。已令监司约束所隶州县，尚虑不遵成宪，甚失朝廷爱民之意。仰逐路帅臣更功觉察，或有违戾，互行按治以闻，当议重作施行。」 
七月十五日，直宝文阁、知建宁府赵彦端言：「生子娉而杀之者，法禁非不严备，间有违者，盖民贫累众，无力赡给，年方至丁，复有输纳身丁之患。臣自到任，首行晓谕贫 
      
乏之家，生子许经府验实，支钱米给济。尚虑细民贫困，未能不至犯法。乞将本府七县人户身丁钱自今后并与蠲免。」从之。 
八月十四日，宰执进呈两浙诸州丁盐绢数，上曰：「范成大谓处州丁钱太重，遂有不举子之风。」虞允文奏曰：「诚有之，但诸州县丁绢尺寸多少各不等，欲择其重者蠲之。」上曰：「有一家而数丁者，须当量与减免。卿等更议定以闻。」于是诏：「两浙州军人户身丁盐钱折纳紬绢数内，绍兴府、湖、处州比之他州最重，敷纳不均，访闻民户避免，至于生子不举，有伤风化。可令提举常平官限一月取见逐州所管户口丁数等第，每丁岁纳若干，有无科折，核寔保明，攒具成册，缴申尚书省请旨。」 
十月一日，司农少卿、总领淮东军马钱粮蔡洸言：「镇江共管三邑，而输丁各异，有所谓税户，有所谓客户。税户者，有常产之人么，客户则无产而侨寓者么。税户、客户惟丹徒并输丁，而丹阳、金坛二邑有税则无丁，其输丁者客户而已。每丁所输，或二尺或四尺，固已不同，而官司受纳，则以匹计，故揽纳者得以邀其利，倍取其直，然后凑匹贱买以输之。众户并而为一钞，有钞则可持以为验，而无钞未免有重迭追输之扰，岂不重困民力 乞令税、客户一体输纳，少纾客户之力纾：原作「输」，据本书食货一二之二○改。，而三邑不得自为同异，则民乐输矣。仍乞见输丁绢依和买之直计尺折纳，而人给一钞。既免重迭追扰，且揽户不得以邀 
      
其利，则民不困矣。况一岁不过一千七百三十二疋一丈八尺，若以其绢合赴内帑交纳之物于法有碍，即乞令镇江府折纳买绢起发。于官无损，而三万六千九百余丁均被寔惠。」从之。 
八年五月，知湖州单夔言：「本州岛六县管二十六万八千九十九丁九十：天头原批：「九，一作六。」，计绢六万五千二百九十六疋有零，又续编排出隐漏一万四千八百九十二丁，元额每三丁或四丁以上纳绢一疋，视他州为重。」诏每七丁共纳绢一疋，比元额每岁计减绢二万四千八百二十匹。令提领左藏南库所每年于纳到沙田芦场租钱内拨还户部。未几，续承指挥下项：「严州管一十三万三千一百二十四丁十三：天头原批：「三，一作二。」，每岁纳紬绢三万九千三百九十九匹有零，系每丁纳绢一丈二尺八寸。绍兴府管三十三万三千五百二十一丁，每岁纳紬绢四万三千一十五疋有零，绵七万七千四百二十余两，钱四万七千七百五十贯有零。上四等系约四丁纳绢一疋，五等系约八丁纳绢一匹。处州管一十九万一千三百八丁，每岁纳绢钱二十万三千六百余贯，系四丁以上共纳绢一匹，委是稍重。」诏严州依湖州，每七丁共纳绢一匹，每年共减二万四千二百九十三匹有零，计钱四万七千一百七十贯足有零。绍兴府上四等每七丁共纳绢一疋，第五等每十丁共纳绢一疋，每年共减绢一万三匹二丈五尺四寸，计钱五万二千一十八贯七百足有零。处 
      
州上四等户每五丁共纳绢一匹，五等户每八丁共纳绢一匹，每年共减绢九千九百一十匹有零，计钱三万四千六百八十贯文足有零。以上减下钱数，并令每年收到沙田芦场租钱内拨还户部。 
九年五月十一日，中书门下言：「节次已降指挥，湖、严、处州、绍兴府岁输丁绢各已均减。如愿共纳成匹绢帛，尚虑止是一户得钞，余户无以执照。乞令逐州府每户各给凭由，以革再行追扰输纳之弊。仍自干道八年为始。若人户已有纳过数目，亦与出给凭由，理充干道九年合纳之数，不得重迭科取。如违，官吏重作施行，许人户越诉。仍多出文暝，晓谕人户通知。」从之。 
十一月九日，南郊赦：「台州城内被火居民，仰本州岛取会，保明诣寔，将今年未纳身丁与免一年，仍将来年身丁更与蠲免一年。」先是，宰执进呈台州旱伤并遗火事，上曰：「台州今岁旱伤，继之以火，小民不易，州郡亦阙乏。除已给降钱、米应副赈济支遣外，其被火民户身丁钱可与免纳一年。」曾怀等奏曰：「州郡细民皆蒙圣恩轸念如此，乞于郊赦内行下。」故有是诏。
 食货 宋会要辑稿 食货六六 身 丁 
      
身丁
【宋朝会要】
      
淳熙元年二月十九日，诏：「湖州管下民户身丁钱绢多是揍成端疋，例皆付之揽户，要以重价。可从民便折纳见钱，令州县自行买绢，解发上供。」从知乌程县余端礼请么。 
二年十二月十七日，庆寿赦：「应人户有祖父母、父母年八十以上，与免户下一名身丁钱物。」十三年赦同。 
三年十二月十二日，南郊赦：「广南东、西路民间有曾祖父母存而身成丁之人，访闻州县便行科纳，谓之挂丁钱，远方实被其害。虽已令监司约束，尚虑不遵成宪，有失朝廷爱民之意，仰逐路帅臣便功觉察，或有违戾，互行按治以闻。」六年、九年明堂赦，十二年南郊赦同。 
八年十二月九日，诏：「逐路旱伤州：淛东绍兴府、婺州、衢州，淛西临安府、严州、湖州长兴、安吉两县，常州、镇江府、江阴军，江东建康府、饶州、徽、信州、南康军、广德军，江西兴国军，湖北江陵府，鄂州汉阳军、复州、德安府，淮东八州，淮西八州军，淳熙九年分应民户合纳身丁钱物，并特免一年。州县辄敢催取，许人户陈诉。」 
九年九月十三日，明堂赦：「诸路人户输纳身丁钱，自有条格并年甲籍照据。访闻州县将(来)年老之人不即除落，其未及成丁人勒令乡司保长括责认纳。令提刑司常切觉察，及许人户越诉。」十二年南郊赦，十五年明堂赦，绍熙二年十一月、五年九月并同。 
十一年五月十九日，右正言蒋继周言：「访闻 
      
温、处流民丁籍尚存，诸县催租，无人供纳。或其家丁壮既去，老弱独留，监系输填，急如星火，有及其宗族姻亲邻里。不然，则令保正、保长均陪。咤而多纠未成丁人，名为充代，追扰不能安居，去者无复可归，留者行且继去，诚非细事。大抵人户身丁所纳钱帛，吏操其权，县制其赢，增减出没，漫不可考。纵有销落，率常有余。乞令温、处州守臣将属县流移人户核实，除落丁籍，不得存留，抑勒陪填。如有违戾，令监司觉察以闻。」从之。 
十二年四月三日，刑部尚书兼吏部尚书、兼侍读萧燧言：「广西去朝廷为最远，其民视诸路为最贫，而小民之无税产者，贫尤甚焉。窃见在法，民年二十一为丁，六十为老。官司按籍计年，将进丁或入老疾应收、免课役者，皆县令亲貌颜状，注籍通知，取索丁簿，谷考岁数，收附、销落，法意非不善么。奈何广西并海诸郡以身丁钱为巧取之资，有收附而无销落。一家之中，其子若娉年长而成丁者，使之输纳可么，而父、祖之老疾者不免焉。又况输纳之际，邀求无艺，钱则倍收剩利，(来)[米]则多量功耗，一户计丁若干，每户必使之分析。一户之内，有抄纸钱、息本钱、縻费钱、公库钱，大抵公库所入居多，此何理耶 是以其民苦之，百计避免，或改作女户，或涉居异乡，或舍农而为工匠，或泛海而逐商贩，曾不得安其业，固圣主之所不忍闻么。乞令广西帅臣、监司措置行下，从收附、销落之 
      
