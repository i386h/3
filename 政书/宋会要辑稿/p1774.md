<!-- { "loadSidebar": true } -->
十一月二十三日，吏部奏：「勘会假将仕郎系本部出给补帖，假承务郎、承奉郎、承事郎系朝廷出给黄牒，其自将仕、登仕、通仕郎并系出给官告。今承御笔旨挥，假将仕郎除去『假』字，可为将仕郎，假承务郎可为通仕郎，致本部未敢依旧出给付身黄牒补牒，亦未敢并依阶官出给官告。所有今日已前见带阶官之人，亦乞依崇宁二年九月三十日旨挥，并随本资带阶官，更不出给告身，从本部行下本州岛本司本处，一面改正带行。」勘会见带阶官合改官名人，已降旨挥，令吏部出给公据外，诏并出黄牒。以上《续国朝会要》。
 选举 ~ ~ 尚书左选 下 
     
尚书左选下
政和七年三月二十四日，诏：「成都府、利州路州军县镇文武等官，多阙正官，内成都府路见阙一百三十余员，利州路见阙六十九员，或已拟差，避怕川远，故意迁延一年已上，更不赴任。或久阙正官，时下差官权摄，一切职事悉皆苟简，课入亏失，良民受弊。仰吏部将前后川任之官条格，参酌立为永法，限半月上尚书省，取旨施行。」 
六月二十八日，新知陕州李延熙奏：「窃以川、陕四蜀是为地远，而蜀道之难，利路尤剧，山峻路险，栈阁崎危，羊肠九折，上摩苍穹，故仕宦者畏而不敢来。长途远涉，般挈尤难，俸入微薄，所得不偿其费，故东西之人知而不敢授。以此本路阙官，一郡之间，或止有一人，总而计之，一路十州，阙官无虑数十员，则隳废职事，从可知也。近者陛下诏有司立法，减举官员数，以劝仕宦之人。臣仰惟立法之初，四方远宦未有知者。臣切见吏部待次之人甚多，而川路待次之人极少。方今川路阙官之际，宜在从权。欲望将四川转运司见使员阙，不以远近，权取归部，以注在部之人。仍将减举官法揭于吏部之门，其事故之人合添举官展考任者，并特与免。候及一二年，逐路不至阙官，却依旧差注。庶几东南远宦之人皆愿入川，四路州县必不患阙员矣。」诏吏部合使员阙，令本部限十日差注。 
十月二十三日，臣僚上言：「承平日久，士日益众，入流日益多，尽天下员阙，不足以充选。每三人守一阙，一名在官，一名被替，一名待次，凡五七年纔成一任。其有取急一时，或凭借势援，又请宫观岳庙以去。今任宫观人已及千员，京师寓居，僧舍赁寄，邸店盈满，所在不可胜数。其间盖有尝为监司、郡守、郎官、寺监者，旅寓杂揉，动一二年。朝廷既无阙以除授，吏部又不敢收系，欲乞付三省讨论，议永久之法，以幸多士。」三省契勘，欲堂除人得越一等，谓初任知县不许除授通判之类，并未经任及见系冲差替放罢，若历任有赃罪，并不得堂除，未经堂除人不许 
      
陈乞。诸州军军资库，并专罢文武监官一员，令吏部于承务郎以上及选人大小使臣内通注。诸路州军应置六曹去处，并随曹置官，更不得互相兼领。其差注等法，并依见行条令施行。内有掾官去处，并依旧应未应出官人及选人小使臣，并大使臣武功郎以下，并不得陈乞宫观。诸路州军甲仗备城库未置监官去处，并专置监官一员，令吏部通注大小使臣。其差注赏罚等，并依见行条法施行。诸路监司各添置准备差使、指使各二员，帅郡准备差使二员、指使三员，节镇准备差使一员、指使二员，列郡准备差使、指使各一员。内准备差使许保义郎以上指射，指使许承节郎以下指射，令吏部各依本资序差注。诸路知县、县丞员阙，许令尚书侍郎左选不以资序并许通行差注。诸县万户以上及素多盗贼去处，并添置小使臣县尉一员，令与见任官同共主管职事。诸州军应未置通判司录去处，并许添置通判司录一员。镇市人户繁多处，置监官一员。人吏诸色人并不得用减年或恩例陈乞改官，并为陈乞人并科罪。诏依拟定，违者并以违御笔论。人吏陈乞，详具职掌门。 
河东路阙官处，近已措置差注。诸路视河东虽旁边，繁剧不同，而百里之寄，则事体均一。欲乞令诸路具久阙县令去处，下吏部申严差注之法，或促赴官之期，庶后不阙正官，职事废弛，民无所诉。」诏仰尚书吏部详臣僚所言，检会诸路久阙县令正官之处，依条疾速差注。或有违碍，相度措置，作一时指挥，申尚书省取旨施行。已差下人，并限三日催促赴任。其推避不赴者，依寻医侍养人例施行，以戒堕吏。 八年五月三日，臣僚上言：「京东路诸州县令多有阙官，虽本州岛或监司差权，然移易不常，职事废弛，民受其弊。伏 
九月二十九日，吏部奏：「奉御笔，因事设官，咸有定额。日近州郡官额外添差至多，不唯冗滥，骚扰州县，实滋交结营私之弊，侵紊官制，莫甚于此。自今诸路监司官属、诸州掌兵及曹掾官，非奉御笔不许添差。虽系御笔，而已添差一员者，执奏不行。其添差人已到任，且令候成资罢任。其未到任人，更不前去。违者以违御笔论。仰御史台常切纠察。本部勘会宗室依条不注见阙，唯内地州军许添差一员不厘务，通州县不得过四员。及归明蛮猺人亦系添差，并任满不注替人。今承前项御笔指挥，本部即未审宗室及归明蛮猺大小使臣各有立定添差员数条法，依今来指挥，许与不许添差 」又奏：「三路都总管司教押军队，缘自来止是添差，即无正额，并满日不注替人。」诏宗室并归明蛮徭人许依旧条添差，并不厘务总管司教押军队依旧添差。 
宣和二年八月九日，吏部奏：「检准政和五年六月十一日敕，勘会还堂阙，自 
      
来虽有吏部已差下替人，若未及半年便行冲罢，显属非辜。得旨，今后合还堂阙，如有已差下替人未及一季，朝廷使阙差人。勘会已差下人，虽未及一季，亦系冲罢。」诏今后应还堂阙，未还堂以前已差下替人，许令赴任，后来却还堂一次。 
十九日，中书省、尚书省言：「送到吏部供到下项：一、元丰年选人，曾任下项窠阙：太学博士、正、录，律学博士、正、录，国子监博士、正、录，武学博士、正、录，大理寺司直、评事，秘书省正字，(刺)[敕]令所删定官，国子监书库官。一、见今选人任在京窠阙下项：秘书省正字，辟雍博士、正、录、直学，太学博士、正、录，国子博士、正、录，武学博士、正、录，律学博士、正、录，大理寺司直、评事，敕令所删定官，国子监书库官，吏部架阁文字及户、礼、兵、刑、(二)[工]部架阁文字，编估局 刷折抄官，打套新法香药，开封府学博士，河南、河北诸石炭场、京西软炭场、抽买石炭场、丰济石炭场、城东新置炭场，医药中惠民局，管勾礼部贡院、平货东场(平货东场)交易官、在京都茶库、大观东库、大观东库门、大观西库、大观西库门，封桩竹木务东场、封桩竹木务东第二场、封桩竹木务西场，皇后宅小学博士，睦视宅宗子学正、录，睦亲北宅宗子学正、录，睦亲西宅宗子博士，周王宫宗子学正，广亲北宅学正，广亲南宅学正，尚书吏部官告院善利门、管勾专一入明盐事作坊料物库门、作坊料物库、东作坊库、西作坊门、金耀门、文书库，开封府架阁文字，西南北抵当所，东退材场，管勾监辖炒造丹粉、所在京裁造院东永丰仓门、在京木炭场、京东箔场、京东抽税竹木箔场皮角四场库，管勾外排岸司麦料、下第八界军器监准备差使粳米、上第八界粳米、下第八界文绣局、天驷监仓草场麦料、上第二界安肃门、广利门。」〔诏〕籍田令、搉货务、军器什物库、太社局令、城西炭场、大理寺习学公事选元丰选人窠阙并学官，并依元丰法差。管勾六曹架阁文字并罢，令本部末曹郎官兼领。打套新法香药并归(权)[搉]货务，官吏更不差。编估局 刷折抄官物，并为一局，差文武升朝官各一员。余并抄钞吏额，令尚书省措置存废。内合存留官，止差京朝官、大小使臣。 
三年闰五月十日，中书省、尚书省言：「勘会文武官用恩例陈乞亲属差遣，非奉特旨，依格止合作减年免试收使。」诏令吏部申明行下。 
九月十六日，吏部尚书宇文粹中奏：「乞令逐路州军委通判司录或曹官一员，专置文簿，驱催应见任新差官职位、姓名、到任年月日，若有诸般事故违年之类，并限当日申本部，照会使阙差注等。看详已有条法，并不须立文。今拟修下条：诸命官到罢事故元官限满不赴，同。已申尚书吏部者，限三日再申，仍委通判或曹官专一置簿销注，转运司每季取索点检。」从 
      
之。
六年闰三月六日，臣僚言：「唐太宗省内外官定制为七百三十员，曰：『吾以待天下贤材，足矣。』今四选无虑一万六千余阙，而(当)[常]有员多阙少之患者，其害有二，有委法弗守，鬻法弗惩，公攘阴夺之害。诸奏辟官不许权升职任，并冲移已差注替人及半年者，此法也。自今乞应辟官并遵守成法，不许冲移已差注及半年人，违法奏差，许吏部执奏不行，则公攘之害除矣。诸州员阙并以三状，一廉访所，一吏部，一御史台，使吏无所隐，则阴夺之害除矣。」从之。 
七年五月八日，吏部奏：「奉御笔，吏部取索应已授被改、欲赴被罢及待次累年考者，并具以闻，当随材录用。又据吏部申，宣和七年二月以前，已授被改、欲赴被罢并待次三年以上文武臣，共二百四员等，奉圣旨令吏部四选将已授被改、欲赴被罢并待次三年以上官员数，及采刷见牓阙下项：尚书左选吉阳知军等阙五百三十一处，尚书右选三十七员，陕府潼关都监等阙五十八处，侍郎右选五十九员，勾当广亲宅门等阙共计四百处，侍郎左选七十二员，解州户曹等阙共计二百四十七处。」诏已授被改、欲赴被罢及待次三年以上官，据今来吏部刷到窠阙，令逐官指占合入阙次，内堂除人与理作堂除。 
钦宗靖康元年四月五日，诏：「今吏员猥多，注授阙少，皆有留滞之孍。有旨依熙丰法，监司守贰并替成资阙，其榷茶司、提举茶盐、坑冶、铸钱、辇运、拨发、籴便、市舶、诸州司录及太学博士、正、录、寺监丞、簿、删定京朝官并开封府官准此。内系监当资序人，即替年满阙。」 
