<!-- { "loadSidebar": true } -->
四年二月二十四日，广东路提刑曾统言：「据连州申，茶陵县贼人二千余人已入郴州永兴县作过，欲自韶、连州寻路去投虔州连：原作「涟」，虔州：原作「六官」，并据《建炎要录》卷三一改。，及虏到乡民，又各刺『聚集兴宋』四字，其意望朝廷招安。除已措置官兵堤备守御外，逐急旋作朝廷札子下本司，差官选委宣教郎监韶州永通监宋履，赍牒前去见今作过去处，抚问军兵及令开具统领并五军姓名回报，以刿申奏朝廷推恩。所有不候朝廷旨挥之罪，乞重赐施行。」诏曾统放罪。 
四月三日，诏明州象山县令儒林郎周秘，擒到凶恶贼人林吉等九人，特与改合入官。时林吉结集朱寅等，将带枪杖往盛神家劫盗财物，为县尉差出，系秘躬亲部领弓兵捉获全火，以本州岛言，故有是命。 
六月二日，宰执进呈建康府获蕃贼一名公状取问，系涿州人，上曰：「此吾民也，止令诸军使令，不 
     
可杀也。若女贞，则不可留。」 
七日(止)[上]谕宰执曰：「刘光世押魔贼使臣，已令加倍犒设，可遣还。闻光世讨此贼，凡洗两县，杀人几二十万，皆吾民也。生灵何辜 」颦蹙久之。范宗尹曰：「臣等见辛企宗等奏，杀贼以万计，夸大其功，殊不知皆赤子也。虽卢益亦不免如此。」张守曰：「中国之民，非蕃贼比，岂贵多杀，玉石俱焚，诚可痛伤。」 
十一月十一日，(误)[诏]虞澈与改合入官，吴择善与补下州文学，赏捕贼之劳也。澈是时为温州瑞安县令，有凶恶人夏祥为劫贼，澈遣本处社长吴择善擒之。 
十二月十二日，荆湖南路提点刑狱司言：「管下地分阔远，上接溪峒，下与湖北、江西相邻，时有盗贼作过。照应止得捉杀使臣二员，缓急阙人。乞召募有胆勇武艺 用一十人，添助使臣领兵讨捕。若有劳 ，听依海行法推赏。」从之。 
十二月，诏湖南北路捉杀使孔彦舟除利州观察使、尚书考功员外郎，宣抚处置使司主管机宜文字傅雱特转两官。以旌剿灭叛贼锺相之劳故也，相本鼎州百姓，父子挟左道惑众，占据州县，于建炎四年二月二十一日徒党册立僣号，改年天战，文移皆称圣旨，差补官属，皆用黄牒，侵占荆、岳、鼎、澧四州，势甚猖獗。先是，宣抚处置使司遣本司统领和安等扫荡，其势愈炽。至是，遣彦舟救援，自三月一日到州，日与贼战，二十六日辰时遂破巢穴，生擒伪楚王锺相，伪太子锺昂、锺全、锺绪，伪皇后 
     
伊氏及伪将相等，除杀死以次首领斩首号令外，其相父子并妻伊氏槛送行在。彦舟已论赏外，有诏赐战袍、金束带、银缠捍枪、团牌并细叶全装甲一副。 
绍兴元年二月十一日，知鄂州兼本路安抚使高卫言：「乞今后非承朝旨指定姓名许令招安及承颁降旗牓，及帅司待报不及，便宜措置许招安外，其它官司及州郡并统制统领官擅行招安者，并依律坐罪。其擅招安盗贼，如元无许补转官资朝旨，不得申奏陈乞，并招安盗贼官司兵将不得理为劳绩，侥冒恩赏。」诏今后盗贼令州县极力措置擒捕，不得擅使招安。 
十八日，江州路安抚大使兼知江州朱胜非言：「方今寇贼之患，其目有三：曰虏寇、曰游寇、曰土寇。其土寇之由，缘南人资产素薄，比年科率繁重，愿特降宽诏，稍蠲苛扰，察赃史之尤者，举行祖宗显戮之典，以慰疲民。」诏：「诸州军非理科率人户钱米繁重，仰逐路提刑司取问违法官司，具析因依申尚书省。余依已降德音指挥施行。」 
四月二十三日，诏：「福建路目今盗贼未息，州县乡村豪侠信义之人为人推服者，仰所部州县公共访询，次第保明，申诸司籍记乡里、姓名，遇有盗贼，临时随乡里选委弹压说谕，候实有劳 ，即诸司同共保奏，量材录用。」从本路安抚使程迈之请也。 
七月七日，御前给降招安旗牓，曰：「奉圣旨，南剑州将乐县百姓昨因阙食，遂致啸聚作过。访闻已受官司招安，尚 
     
怀反侧，未敢出首。仰吴逵星夜之任，多方招谕，各令安业。应已前罪犯，一切不问。如敢依前作过，仰本路制置安抚司遣兵收捕，仍令尚书省给降敕牒，付吴逵前去晓谕。」 
是月十三日，又以德安府舒、蕲、光、黄、复州、汉阳军宣抚使朱胜非言：「盗贼啸聚，乞给降金字牌旗牓十副招安。」诏曰：「昨逆贼李成占据淮南作过，已遣张俊讨杀外，其舒、蕲等七州军管下尚有缘贼驱虏或因阙食啸聚作过，实非本心，并令招收赦罪。被虏老弱，给据归业。其实堪出战人，并听宣抚使朱胜非使唤，仍具首领姓名闻奏，当议推恩。」其后十一月四日，江南东路安抚大使叶梦得言：「逐路有非啸聚盗贼「非」下当有脱文，疑作「非时」。，乞依例给降金字牌旗牓招安。」诏曰：「尔等素怀忠义，国家宣力。比缘阙食，因而啸聚。原其所自，实非本心。今遣使招收，应日前罪犯，特与赦免。仰将被虏及老弱不堪披带人经所属给据放散外，其(实)[余]堪披带出战之人结成队伍，并听江南东路安抚大使使唤，仍具首领姓名闻奏，当议推恩，依此给降三十副。」 
十九日，诏：「将仕郎、权福州闽县尉陈允亨躬亲部领弓级，捉获同火死罪强盗林喜等一十六人，及知盗所在，会合抵界福清县尉，共力捉获郭新等一十人，共二十六人，可特(受)[授]承奉郎。」允亨以功授承务郎讫，吏部言：「于法，用林喜等一十人改合入官酬奖外，有萧大等一十六人，系余数又及一倍者。」奏裁，故 
     
有是命。 
九月四日，宰执进呈盗劫江上舟黄德等案目，其徒二人伺于岸次，刑寺欲原死，上曰：「强盗不分首从，此何用贷。朕寻常不敢食生物，恐多杀也。于此时须当以杀止杀。」 
二十九日，诏：「福建路盗贼未平，乡村久被焚掠，民力困于养兵，师老患深，不当玩寇。若不速行招安，即合并力掩捕。差监察御史胡世将前去充抚谕，限三日起发，兼程前去，与辛(止)[企]宗商量。如合招收，即疾速措置。如合掩击，疾速进兵，不得有失措置。」 
十二月二十九日，诏：「应系昨因蕃寇、溃兵作过之时，居民有乘时杀人放火虏夺财物者，如首领人已经捉获依法断治外，其余徒党元系胁从，本无他意者，委州县详度虚实，方受理。其缘此见禁勘公事大情已正，小节未圆，并许结断。仍委提刑司专切点检觉察，即不得将正贼妄作胁从之人，一例不行受理。其见禁公事，限半月结绝。」从江南路转运判官张汇之请也「判官」原作「通判」，「张汇」原作「张匪」。按《建炎以来系年要录》卷三四载：建炎四年六月癸酉，以张汇为江南路转运判官。据改。。 
二年二月八日，臣僚言：「川陕之民比年困于调发，遂因张浚累奏戎捷，特差内侍任源傅宣抚问。中外皆以为宜。源又得旨下五事，差人兵护送。源又自乞令枢密院给降旗牓及金字牌五副，遇有贼盗，欲与州县长贰同共招安，皆从其请。盖自崇宁以来，宦(兵)[者]握兵，驯致祸变。今来源所经由，就使遇有盗贼，止当移文所属措置施行，而乃欲以招安自任，然则，盗贼肯听之乎 又况挟招贼之名，闻握兵 
      
之渐，事有几微，不可不虑。欲望收还所降旗牌等，戒约任源，止从元降画一事件，不得别有陈请。」诏如前路遇有贼盗去处，令任源将金字牌旗给付守令招安。 
三月二十一日，诏汤易道特与补承信郎，捕捉官都监安寿、高居实，县尉侯秉衡各与转一官，捉事兵员刘贽、林礼、洪仲、蔡旺、陈养、王周、陈靖、高胜各与转一资，并于正贼职名上迁转。内侯秉衡已系承直郎，候改官了日收使。以泉州禁军兵级郑贵等相结要，就都教场合阵，乘时拥兵众杀人放火作过，客人汤易道经道告之，都监安寿等捕获。狱具，斩首号令讫，帅司奏乞推恩，故有是命。其后四年五月四日，邵武军兵士黄嵩特补保义郎，仍添差本州岛指使；军员孙旺、聂生、十将李回各转四资，本军巡检保义郎管遗直转一官，以嵩等告首萧吉等同谋作过，遗直捕获伏诛故也。 
二十二日，诏临安府使臣刘坦、王绩各转一官，减二年磨勘，各更支赏钱一千五百贯；李振、郭立各减三年磨勘，各更支赏钱五百贯。内赏钱等第分给缉捕人兵，令户部支给。以捉获劫贼顾安酬赏也。以知府宋辉言顾安等打劫承信郎刘深船财物，系坦等捉获，其合得赏，理合分别轻重故也。 
闰四月十九日，吉州言：「准绍兴元年九月明堂赦书，应有盗贼，许一月内出首自新，以前罪犯一切不问。又承提刑司备到宣抚使司备降诏旨，立便改过自新， 
      
速行放散人丁归业。上项指挥，亦称以前罪犯一切不问。窃详逐项指挥，今后招安出首贼盗，不得以追赃识认人口之类为名，勾追根究以前罪犯。缘其间却有盗贼作过，系被害人于赦前经官论理追捕未到，续于赦后一月限内出首归业，其被劫之家再有词诉，未审合与不合受理施行。」刑部看详；「如盗贼系依赦限一月之内出首之人，虽被害人于赦前经官陈理，官司追捕未到，缘既在限内出首，自不合受理根究前罪，所有出首归业之后，有元虏到人口显然存在者，无问被盗之家论诉在赦前后，难以一例不行受理。」从之。 
六月二十三日，诏孟庾特转通议大夫，依前参知政事兼福建等路宣抚使。以招捕贼盗，绩效显著故也。 
七月五日，福建路安抚使司言：「南剑州沙县替下弓手节级罗仁，因召募防托杨勍贼，杀获凶恶强盗张迁等三名，及旧充弓级日随从捕盗官捉获强盗卢三十八等七人，欲乞推恩。」诏罗仁与补 用甲头。 
十七日，广东福建帅司言：「得旨相度措置海盗事宜，欲责令逐处本地分巡尉与海上缉捕使臣，于本地分(活)[括]责应有大小(奖)[浆]船之家，并籍记姓名，每三家或五家结为一保，遇有下海兴贩买卖，如保内人辄敢劫勍作过，许同保人收捉。如同保人盖庇，许别保人告捉。又不觉察，致被官司捉获，其保人一例坐罪。逐路巡尉遇有大(奖)[浆]船作过，实时捉获，并与 
      
依条推赏。若势力不加，实时关报邻近巡尉会合掩捕。如致大小(奖)[浆]船走漏，限满收捕不获，即行收禁，根勘闻奏。」诏札付福建路提刑司，依相度到事理。初，臣僚乞于广东、福建、两浙路濒海州军及近里江面自来有大棹停藏及往来去处，各置水军，专管捕大棹盗贼。诏下两路帅司相度，故有是请。 
十二月十二日，诏：「今后捉获放火人，有官人与转一官，无官人支给赏钱一千贯。令临安府出牓晓谕。」 
