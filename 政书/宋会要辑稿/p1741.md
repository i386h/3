<!-- { "loadSidebar": true } -->
十一月十九日，上封者言：「贡举条制，进士、诸科，如显无户籍及虽有户籍久离本贯者，许召官委保就试，仍于卷首具标本贯、寄应二处。若虽无田业、见存坟域，久居旧贯，显有行止，亦许召保取应。伏见近年每开科场，外州举人竞凑京府，寄贯召保，多违此条。昨庐州进士王济因兄修己于祥符县买田十八亩，投状之际，遂以修己为父。又有王宇亦贯济户，遂以济之三代为己名讳。不顾宪章，换易亲讳，亏损孝行，无甚于兹。欲请自今开封府进士，除旧有户版十年以上、见居本贯者许投状，未及十年或虽已十年，不居本贯者，无得接状。其在京无户之人，许先经县 
     
投状，责乡耆保验。委是久居别州，亦无户籍者，结罪书状，委县官访验行止，无有虚矫，保明上司录司告示，召保取解。其外州先有户籍之人，各勒就本贯请解，与理旧举数场第。如乡里别无亲戚，但有坟墓，亦许召保取解。如旋置田土，妄召保官，寄立户名，罔冒乡县，一事非寔，许人紏告。应干犯人，皆以违制一等科罪。举人有荫，亦勿听赎。」诏两制集官议定，翰林学士章得象等言：「按贡院条制，臣僚在任所有亲属者，无得旋置田土贯户取解。今缘京师四方所聚，即与外州不同。请令举人如有户籍及七年以上，见居本处，即许投状；未及七年，不居本贯者，不在收接之限。其委无户贯者，旧制许召有出身京朝官保明行止，仍不得过二人。无出身京朝官曾勾当事者亦许保一人。如有违犯，保官以违犯失论，举人(勤)[勒]出科场，永不得取应，同保者殿五举。如涉请嘱，自从重论。今上封者请先经所隶县投状，及责村耆察访行止，望如所请，仍听诸色人紏告。其外州举人与理旧举数场第，及止有坟墓亦许召保取解，若一事违条贯，用违制一等科罪，望并依所请。」奏可。其举人妄认乡贯三代，如用赂者，虽有荫不以赎论。如不用赂，亦奏裁。 
八年十一月十九日，南郊赦书：「应三京及诸州军进士、诸科举人，曾经先朝御试者，并与免将来文解。南省未得退落，具考试到合格与不合格闻奏。」 
十年八月二 
     
十八日，赦书：「应诸道进士、诸科举人，曾经先朝御试者，与免将来文解，及目前因事殿举并永不得入科场、不曾犯刑宪者，并许将来依例应举。」 
明道元年十一月六日，赦书：「应进士、诸科举人，曾经御试及进士五举、诸科七举至南省者，并与免将来文解。」 
二年五月十二日，诏礼部贡院许天下解发进士、明经。 
七月十二日，诏：「自今诸州府军监考试解发举人，一依先降条制，应在试解发人处。兼令依省试例封弥卷首，后考较过落。仍令转运司于本州岛及辖下州军等处，选差京朝、幕职、州县官。」 
景佑元年正月十三日，知青州夏竦言：考试举人内合格系额进士刘 等二十二人外，更有合格进士王子厚等一十四人，乞充填诸科阙额人数。知永兴军范雍奏本府发解举人，除额定九人外，有窦璋等八人文理可采，欲乞收试。诏贡院并依例收计。 
二年十一月十五日，南郊赦书：「应进士、诸科举人，曾经景德年以前南省下第者，并与免将来文解。」 
三年六月一日，翰林学士承旨章得象等上详定到科场发解条制，诏付有司。 
四年二月十一日，详定科场条贯所言：「直集贤院贾昌朝奏诸州举人亲戚守任在本贯、远地官僚子孙在任处、发解官亲戚三等举人，乞今后并申转运司类聚，别差官考试，每十人解三人。见守任处去本贯二千里内者，并归本贯取应。看详牒送举人，须是五 
      
服内的亲，自余不在移送之限，违者科违制之罪。今来二千里内举人，各勒归本贯，深虑奔赴后期。及令贡院于三月一日起请转运司差官试到举人，与限十一月二十五日到省。余依昌朝所奏施行。」从之。 
六月二十四日，诏令开封府、国子监发解举人并 厅人，并依南省例封弥誊录。 
八月十日，翰林学士丁度等上准诏修定开封府国子监发解条制，乞付贡院。从之。 
十一月十五日，诏：「三京、诸州进士、诸科，除已发解、免解外，有曾经御试、今来不该解者，并先曾取到景佑四年文解、祥符元年南省下第曾应三举、今来不该解者，特许就南省试。」 
十六日，详定科场条贯所上发解、考试、巡铺及巡捉、传义、支赏条数，诏付贡院施行。 
五年三月八日，诏：「应该景佑四年十一月十五日特 免解举人，住远趁试不及者，免将来文解。」 
宝元元年十一月十八日，南郊赦书：「应三京、诸道州军进士、诸科举人，曾经先朝御试及今日已前得解及三十年，进士寔应五举、诸科寔应七举，并与免将来文解。」 
康定元年十二月一日，诏：「考试边事不中人，已令各支钱十贯。宜更勘会，内进士寔应三举、诸科五举及曾经殿试者，并补诸州文学。不愿就者，特免将来文解。」 
庆历元年四月二十八日，诏：「进士寔应两举、诸科三举及曾御试，并特免将来文解。今秋解发进士、诸科元额不及十人之处，权添解 
      
五人，十人以上添三人。」 
五月二十七日，国子监言：「近制，本监举人无户籍者，听召京朝官有出身者保三人，无出身者保二人。今秋赋在近，而远方寒士难于求保。欲请应见任并在铨幕职、州县官，非伎术流外及历任有赃人，并听保。」从之。 
八月十一日，权知开封府贾昌朝言：「故事，举人秋赋纳公卷，今既糊名誊录，则公卷但录题目，以防重复，不复观其素业，请罢去。」从之。 
十七日，诏国子监今岁解发进士、诸科，各增二十人。 
十一月二十日，南郊赦书：「应三京及诸州军进士、诸科曾经殿试，及进士寔应四举、诸科寔曾经六举南省下第者，并昨来开封府本土进士，多闻因郡外举人虚冒户名、妄称乡贡就试，致解送本土举人全少，重其乡选，特示推恩。昨经本府就试，不预解送举人，进士曾经两举者，令召命官三人并本县官吏委保，寔是本府土人，明有户贯，方得投状，特许更赴南省就试。如将来考试合格，别作一项奏名。今后科场，不得为例。其保官并本县官吏如虚妄，并科违制之罪。其外郡举人，仍仰有司勘会旧额，特与增添人数。此后须得就本贯请解。开封府将来发解，仰别定条约，严设关防，勿容诈妄。」 
二年五月十六日，升大名府为北京，德音：「应大名府及河北诸军举人，内进士寔应三举及曾到御前者，不以举数，并与免将来文解。」 
九月二十四日，诏国子监生自今须听 
      
读五百日满，乃许应举。 
四年五月二十二日，诏：「近制，旧举人听读一百日，新人三百日，方许取解。今天下建学，而未尽有讲说教授之人，其旧举人且与免听读，新人于听读限内，以故给假而逼秋赋补日不足者，与除之。其州军学校未成，听至后次科场为始。」 
六月二十八日，详定贡举条贯所言：「准诏删定新贡举条制，取解进士、诸科国子监、开封府为保人数。欲令诸处取解进士、诸科举人，每三人已上为一保。国子监、开封府五人已上为一保，内须有书到省举人。」从之。 
七月五日，诏：「近令逐州军学校未成及讲说日近处，即将来一次秋赋，未拘听读日限。所有外县新举人，合依条贯内日限听读。如内有不愿赴国子监及郡学者，即许就县学。其县教授更不差官，仰学徒经本州岛军众举有德行艺业之人充，只委本县令佐专切提举管勾。其本州岛县未有学校，或虽有学校而未有教授处，并许就邻州或邻县有学校处听读。仍仰逐处召保。或执到本乡无违碍过犯公凭，即令入学。至取解时，令本学据听读日数给与公据，归本贯投纳秋赋。」 
八月十一日，礼部贡院言：「准诏详定试官与长吏解试举人分等定罪。今请解送举人有保明行寔不如式者，知州以下坐罪，仍以州县长吏为首。解试日，有试院诸般情弊，止坐监试官考校不精，妄有充荐。至省试日，拖白纰缪十否，止坐考试官。若 
      
所差试官非其人，考校不公，坐所差官司。若试官因缘受贿，有发觉者，其所差官司于不按察罪名之上，更加严谴。其考试官坐罪，即不分首从。」奏可。 
十一月二十五日，南郊赦书：「诸州举人旧系南省下第者，并特与免将来文解。其新人取应者，特许旧额上添二人。其陕西诸州军举人解额少处，令(责)[贡]院别定分数闻奏。」 
五年三月二十五日，诏礼部贡院增天下解额。既而上言：「请以景佑四年、庆历元年科场取解进士人数内，择一年多者，令解及二分为率。就试人虽多，所添人数各不过元额之半。其陕西路惟永兴军、凤翔府两处就试人多，解额尚少，用庆历四年赦恩，已增及分数。自余州军所增未宽，今欲于定额上每州军增一名。保定、镇戎、德顺三军，自来未有解额，今各许解一名。其河北、河东沿边州军，自来少人修学，解额已宽，难更增益。今总诸州军凡增三百五十九人，乞永为定额。」从之。 
二十七日，陕西德音：「应陕西举人，进士一举、诸科两举，并特与免今年文解。」 
十月九日，升祔赦书：「天下举人，进士寔应三举、诸科五举并(增)[曾]经省试，并进士两举、诸科三举、曾经御试者，并与免今来文解。」 
七年七月十一日，南京德音：「应本府举人，进士三举、诸科五举，曾经省试及经殿试者，特与免将来文解。」 
十一月二十八日，南郊赦书：「应举人曾经先朝取解，南省下第，内进士前后寔应五 
      
举以上、诸科七举以上，并与免将来文解。」 
皇佑二年九月二十七日，明堂赦书：「应贡举人曾经先朝省试下，及进士三举、诸科五举、殿试下者，并进士五举、诸科七举、省试下者，并特免将来文解。内先朝举人如省试不合格者，别具名闻奏。」 
四年七月二日，诏：「广南东西路曾经蛮贼焚劫去处举人，令转运司勘会，如委寔曾经南省下第，并得解后丁忧、疾病不曾到省，并与免本州岛文解。其未曾得解者，西路举人仰湖南路转运司于全州，东路举人令江南西路转运司于虔州考试。如合格，更不拘人数，解发赴省。」 
五年二月十三日，广南曲赦书：「应新旧贡举人，已令免解及优加收荐，并不系南省奏名，别具姓名闻奏外，其有高蹈林薮，不求名远，服膺坟典，可为人师者，委安抚转运使历加搜访，具寔以闻。」 
七月二十七日，诏国子监：「如闻监生多以补牒贸鬻于人，使流寓无行之士冒试于有司，其加察验之。」 
