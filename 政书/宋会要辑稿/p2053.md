<!-- { "loadSidebar": true } -->
神宗熙宁三年五月二十八日，诏：「国家以西枢内辅，赞翊本兵，任为重矣。而狃于旧制，自右职升朝以上，必兼择而除授之，是以三公府而亲有司之为，非所以遇朕股肱之意也。今使臣增员至众，非张官置吏以总其事，则不足以一文武之法而砺中外之才矣。宜以审官院为审官东院，别置审官西院，差知院官两员， 
      
专管合门祗候以上诸司使磨勘常程差遣。应有合行事件，并仰知院官条例以闻。俾铨叙有常程，黜(涉)[陟]有常守，官修而纪律振，任专而考察精，庶熙治纲，咸体朕志。」以天章阁待制齐恢为知院，兵部郎中韩缜同知。详院下。
 职官 宋会要辑稿 职官一一 尚书右选 
      
尚书右选
尚书右选旧系审官西院，元丰五年改今名，其五年以前仍具载于此。 
郎中一人，掌大使臣以上差注，材武人格有二十一，及破格出阙，较量功过，奏荐诸军赏功。案十：曰大夫，曰副使，曰敦修武，曰注拟掌阙，曰奏荐赏功，曰开拆，曰名籍，曰甲库，曰法司，曰知杂。吏额主事一人，令史二人，书令史九人，守当官一十二人，正贴司八人，私名一十人，法司一人。详选下。
 职官 宋会要辑稿 职官一一 流内铨 
      
流内铨
流内铨本吏部尚书职。国初，张昭为尚书，领选事，凡京官七品以下犹属铨筦。自昭致仕，始用他官权判，颇变旧制，京官以上无选，并中书门下特除。又使府不许召置幕职，悉于铨授。今以选集者故止自节度判官以下，州府判司、诸县令佐按资格注拟，号流内铨，其流外选人亦用焉。详铨天头原批：「下接写流外铨。」。
 职官 宋会要辑稿 职官一一 侍郎左选 
      
侍郎左选
磨勘过之事。令史十一人，选院令史六人，驱使官三人。流外铨掌考试附奏诸司人吏而已，令史十 侍郎左选旧系吏部流内铨，元丰三年改今名，其三年以前事仍具载于此。《两朝史志》：判流内铨事二人，以御史知杂以上充，掌节度判官以下、州府判司、诸县令佐拟注对 
      
二人。 
侍郎一人，郎中一人，掌承直郎以下拟注州府判司、诸县令佐、监当及磨勘功过之事。案十三：曰序丞，曰职官，曰入官，曰县尉，曰格式，曰主簿上下，曰开拆，曰名籍，曰甲库，曰知阙，曰注拟，曰知杂，曰法司。吏额主事二人，令史四人，书令史一十八人，守当官一十八人，正贴司二十人，私名十人，楷书十人。详选下。
 职官 宋会要辑稿 职官一一 三班院 
      
三班院
太宗太平兴国六年二月，命御厨副使杨守素、供奉官(簿备)[蔚进]、韩令宝同检点供奉官、殿直、承旨、三班公事。 
雍熙三年十二月，西上合门使张平授(各)[客]省使，依前点检三班公事。四年七月，诏置三班院，以崇仪副使蔚进掌其事。先是，供奉官、殿直、殿前承旨悉隶宣徽院。至是，以其众多出使于外，有诉劳逸不均者，因命别置院考校殿最，引对便殿，定黜(涉)[陟]焉。详院下。
 职官 宋会要辑稿 职官一一 侍郎右选 
      
侍郎右选
侍郎右选旧(保)[系]三班院，元豊五年改今名，其五年以前仍具载于此。《两朝国史志》：三班院勾当院官无常员，文臣以两制以上、武臣诸司使以上充，常置籍以总使臣之名，均其出使厘务，定其任使远近之等级，及考其殿最而上于朝，凡借职以上至供奉皆隶焉。勾押官一人，前行三人，押司官一人，后行十一人。 
侍郎一人，郎中一人，掌校副尉以上较试、拟官、行赏、换官，考其殿最。案十五：曰从义，曰忠训，曰成忠，曰承节，曰承信，曰进武，曰差注，曰生事上、下，曰掌阙，曰资次，曰知杂，曰催驱，曰甲 
      
库，曰法司，曰架阁。吏额：主事二人，令史四人，书令史一十五人，守当官一十八人，正贴司二十五人，私名七人，楷书一十人，法司一人。详选下
 职官 宋会要辑稿 职官一一 格式司 
      
格式司
格式司。太祖建隆元年十一月，诏：「天下县除赤(几)[畿]、次赤畿外，重升降地望。取四千户以上为望，三千户以上为紧，二千户以上为上，千户以上为中，不满千户为中下，五百以下为下，自今每三年一次升降。」详司。
 职官 宋会要辑稿 职官一一 流外铨 
      
流外铨
真宗咸平元年十二月，诏：「〔在〕京百司今后如额内阙人处，吏部每岁一次于十月内晓示诸司，于见祗应私名入仕三年已上依次牒送，比试补填，叙理资考。若抽在别处祗应与计劳考者，不更充在司额。留司祗应者，亦于见定额内抽那，不得别补。所有归司、不归司诸色事故并准长(安)[定]格，诸司内或从来有添展阙额诏敕，一听逐司存留。凡门下省额二十五人，中书省十五人，起居院三人，谏院二人，尚书省五人，吏部十二人，铨二十人，南曹十人，甲库四人，司封二人，司勋二人，考功五人，兵部十人，甲库二人，职方三人，驾部二人，库部二人，户部三人，度支二人，金部二人，仓库二人，刑部八人加五人，都官二人，比部二人，司门二人，礼部三人，贡院八人，祠部四人，主客二人，膳部二人，工部二人，屯田四人，虞部二人，水部二人，御史台二十五人，太常寺六人，礼院十三人，宗正寺十三人，光禄寺六人，卫尉寺十人，大 
      
理寺十二人加二十二人，太仆寺八人，鸿胪寺三人，司农寺五人，大府寺四人，秘书省七人，殿中省五人，国子监五人，少府监六人，将作监三人，司天监五人，四方馆三人，左右金吾、左右街各三人。
 职官 宋会要辑稿 职官一一 官告院 
      
官告院
【宋会要】
      
兵、吏、司封、司勋、官告院，国初于右掖门东廊置院，四司告身案并集于此，以备中书除改，本司郎官各主其事。淳化五年，始专制官局于省内。凡官告各以本司告身印印之，文臣用吏部，武臣用兵部，王公命妇司封，加勋用司勋，掌文武官将校告身及封赠，以朝官一员主判，中书舍人一员提举。余绫纸库入内侍一员管勾。《大典》卷一万四千六百十五。 
太祖干德四年四月，诏复位官告院所用内、外文武官告身绫纸、褾轴：尚书令、侍中、中书令、平章事、使相，用五色背金花绫纸，宝装犀轴银钩，晕锦红里褾袋，紫丝网、银幡踏。枢密(即)[节]度使已上用白背金花五色绫纸，宝装犀轴银钩，晕锦红里褾袋，紫丝网银金踏。参知政事、三师、三公、仆射、东宫三师用无金花五色白背绫纸钩，晕锦红里褾装，大牙轴，枢密副使、宣徽、三司使、留后、统军、上将军、检〔校〕官至太保以上者与参知政事一同。司徒已下者止用大花白绫纸，褾轴同上。端明殿、翰林、枢密直学士、东宫三少、尚书内客省使、防御、团练使已上用大绫纸，红里褾，大牙轴。祭酒、庶子、诸卫大将军、内诸司使、副使、禁军都虞候、起居郎、侍 银钩，法锦褾，大牙轴。常侍、中丞、给谏、舍人、大卿监、随客詹事、刺史、主客省引进使、判四方馆门使用大绫纸，法(卫)[御]史、少卿监、少詹事、司业、率更令、郎中、员外、太常博士、两京少尹、四赤令、诸州行军副使、节镇马步军都指挥使用大绫纸，大锦褾，大牙轴。诸将军、率府率、副率、殿中侍御史、监察御史、国子五经博士、通事舍人、升朝官、禁军指挥使、京官、诸州防御、团练、刺史、都指挥使已下幕职州县官带检校官用中绫纸，中锦褾，中牙轴。诸州幕职州县官无检校官及内外副指挥使已下将校用小花绫纸，小锦褾，木轴钞录者本页天头批校云：「徐辑《大典》不着卷数，以下并同。」。 
太宗太平兴国六年十二月，诏：「官吏以告身及南曹历子于贾区权息钱者并禁，违者官为取之，不偿其直。」 
淳化元年四月，诏：「自今中书降敕，门下省差令史一人，于承敕院画领承受抄上印历，分付甲库、官告院收掌，出给告身签符。」 
二年三月，诏：「官告院应降制授官者使五色金花绫纸，宝装犀轴；追赠者使白背五色无金花绫纸，银钩，晕锦红里褾，大牙轴。」 
四年四月，诏官告院置写告令史十人，须书札精熟者。又置绫纸库，用朱胶绫纸钱物，差三司军将一人为专知官，应兵、吏部、司封合纳绫纸钱并本库收纳，旋送左藏库，每日轮令史二人，将预书绫纸于舍人院写吉切官告「吉」字恐误。，令当直赴制告点检，不得漏泄。其吏部选人除官，亦令甲库实封，敕送官告院。写告毕，送本院长官看读无 ，即置历给付。如人吏错 数多，委是怠慢，即量情责罚。 
五月八日，诏：「官告院书写官告或官司错 ，随 
      
月破帖，候及百道即纳作坊。若人吏错 ，勒令陪纳。其告身纳仆射已下见任官并预先取书收掌，准备除官。」 
十一日，诏：「应给人已经照勘铨拟(受)[授]官闻奏下直付官告院出告身者，舍人院疾速发遣。」 
二十五日，诏百官为父有官先曾降麻制授官者纳钱五千。 
五年三月，诏官告院差吏部令(使)[史]二人与三司军将同管勾绫纸库，候官告院遗阙，守阙与正名，各减一选，差令史二人出告身案及掌预书绫纸亦减一十月。诏官告院一品已下至四品绫纸、褾轴各书三五通，于舍人院封 准备使用。十二月，诏官告院差守阙书令史三人，祗应日逐预书绫纸，月给千钱，米一石。 
至道元年二月，诏：「应中书除授幕职州县官，绫纸并令赐与，不更纳钱。其吏部拟授四川官，亦免所纳朱胶绫纸钱六贯四百五十。」三月，中书门下言：「诸屯泊(木)[本]职将校每遇覃恩并差人赍所授告身本职文字于殿前马步军司缴连，于中书呈验，道路遥远，虑有烦扰遗失。」诏：「在京诸军加恩依例呈验外，诸州止委知州已下取所授官告宣头补职文字录(自)[目]印缝连书，入递闻奏。自今外道加恩官告并令入递，不得差人至京请领。」 
五月，诏官告院应除改画官告，揩写两本，付本房进书。 
