<!-- { "loadSidebar": true } -->
大宁郡王谌，钦宗皇帝长子。政和七年十月生。八年正月赐名，授检校少保、常德军节度使，封崇国公。后辞节度使、国公，改授防御使。靖康元年正月，自高州防御使除少保，改昭庆军节度使，进封大宁郡王。三月，加检校少傅，改宁国军。徽宗政和八年三月二十七日，提举太子左右春坊言：「皇孙近已除授官封，所有诸般请给人从，乞申明降下。」诏并依见除官差破。闰九月二十一日，中书省言：「准提举左右太子春坊申：今来十月二日，皇孙谌生日，缘未有支赐令格正文。」诏依宗室节度使令格施行。
 帝系 宋会要辑稿 帝系二 皇 孙 皇孙 [HTK]惇 
      
皇孙 [HTK]惇
【中兴会要】
      
高宗绍兴十六年七月二十二日，吏部言：「普安郡王二子令取索补官条法取旨。大宗正司具到宗室赐名授官令格体例：缌麻以上亲右内率府副率，袒免亲保义郎。昨绍兴五年内右千牛卫将军安郡男赐名授官，赐名居端，补右内率府副率。」诏可赐名愉、恺，并补右内率府副率。 
二十年二月十六日二十年：原作「二十二年」，据《宋史》卷三六《光宗纪》改。，诏普安郡王第三男赐名惇，依长男、次男例补官。 
二十一年六月二十一日，诏普安郡王长男愉可改赐名 。 
二十八年正月二十二日，诏普安郡王长子右内率府副率 可特转右监门卫大将军、荣州刺史，请给等并依行在赴朝南班宗室例支破。 
三十年正月二十八日，诏普安郡王次子恺可特授右监门卫大将军，请给等并依行在赴朝南班宗室例支破。 
四月一日，诏皇子建王长子 可特转蕲州防御使，次男恺可特转贵州(围)[团]练使，惇可特转荣州刺史，告内并带「皇孙」字。
 帝系 宋会要辑稿 帝系二 皇 孙 皇孙\挻\\挺\扩摅\柄\\ \ 
      
皇孙(挻)[挺]扩摅(柄)[ ]
【干道会要】
      
孝宗干道元年六月四日，礼部太常寺言：「皇嫡孙降诞，今依典礼，合遣官择日奏告天地、宗庙、社稷、诸陵、攒宫。」诏依。 
二十七日，左通议大夫、参知政事、兼权知枢密院事、兼充德寿宫使、兼权提举编修玉牒、兼修国史钱端礼率文武百僚上表言：「恭遇六月一日皇嫡孙降诞，道昌 生，既跻仁寿之域；庆流奕世，遂收冢嫡之祥。庙社光辉，华夷鼓舞。恭惟皇帝陛下仁济万类，泽被四遐。坯冶一陶，德之所施者博；本支百世，邦其永孚于休。遂开盘石之宗，来应维熊之吉。臣等猥叨毗倚，获与荣怀。歌《天保》之章，欲仰伸于归报；赋《螽斯》之什，愿益咏于众多。」又奏：「帝道夙隆，垂休祥于圣祚；皇枝有衍，贻燕翼于孙谋。欢益两宫，庆均九服。臣等恭惟光尧寿圣太上皇帝陛下，妙三皇之道，行五帝之仁。宝历瑶图，虽同脱履之视；金枝玉叶，自开绵瓞之祥。爰卜有周之世年，大锡文王之孙子。臣等叨居近弼，共展庆仪。喜动天颜，未数含饴之乐；势隆国体，更观盘石之封。」 
二年六月九日，诏皇太子 男皇嫡孙可赐名挻，除福州观察使，封荣国公；皇子恭王惇男皇孙可赐名(挻)[挺]，除千牛卫大将军此条原作：「二年六月九日，诏皇太子 男皇嫡孙可赐名挺，除千牛卫大将军。五年十皇子恭王惇男皇孙可赐名挻，除福州观察使，封荣国公。」据《宋会要辑稿补编》(下称『本书补编』)页一九、《宋史》卷三三《孝宗纪》改。。 
五年十一月十三日「五年」二字原误阑入上文，据本书补编页一九、《宋史》卷三四《孝宗纪》改正。，诏皇子恭王惇次男皇孙可赐名扩，除右千牛卫大将军。 
六年十月三日，诏皇子庆王恺男皇 
      
孙可赐名摅，除左千牛卫大将军。 
七年二月十五日，诏皇子魏王恺出镇宁国府，男皇孙摅见今历内诸般请给等与随带前去，接续帮勘。 

      
又：淳熙九年五月四日，诏皇孙 补右千牛卫大将军。 
十年正月十一日，皇太子宫左右春坊言：「皇孙英国公趁赴垂拱殿、后殿起居，其(侍)[待]班合子及立班从驾行马上下马处，乞下合门条具申请。仍差破抱笏祗应三名，书表、客司各一名，请给等乞用宗室观察使下见行礼例。其亲事官及白直兵士乞下皇城司、步军司依格差拨。」诏：「待班处就宗室正任合子，遇忌辰权免行香。余依。」既而合门条具：「宗室序位同者，以尊卑为次。若封爵系嗣王、郡王、国公、郡公者，序位在本官之上，少前立。其起居立班、行马合在宗室观察使、郡王之次。」从之。 
三月十一日，诏：皇孙英国公合书表司抱笏祗应人等请给，依已降指挥支给外，每人特月支添给钱一十贯。以其踏逐指名差取，各系入内分番宿直祗应人取也。 
十一年七月十九日，诏：皇孙英国公合差破亲事官、步军司宣 等，依使臣等例，每及八年与转一资，仍自今降指挥下日为始。 
八月七日，诏：皇孙英国公扩将来纳妇，应合行事件可札下承受官取旨施行。次年三月四日始命刘庆祖。 
十二年四月三日，皇太子宫左右春坊言：「皇孙平阳郡王近除安庆军节度使，进封平阳郡王。先承指挥，请给生日支赐公使钱并与依格全支。所有禄粟， 
      
欲乞依南班节度使士岘体例，依禄格全支。」从之。 
五月四日，诏：皇孙安庆军节度使、平阳郡王扩纳妇，已选定朝奉郎、新知濠州韩同卿次女为亲，札付承受所取旨施行。 
八月二十二日，诏：皇孙安庆军节度使、平阳郡王扩妇韩氏，与封新安郡夫人，特依宫人支破诸般请给。 
九月二日，诏：皇孙千牛卫大将军 与破请给，依禄格全支本色。 
八日，诏：入内内侍省东头供奉官梁襄特差干办皇孙平阳郡王府都监，令比附诸王府都监作上等，三年替。 
十一日，诏：皇孙平阳郡王府见差破干办、指使、宅案、书表、客司、楷书、抱笏等，并特与依昨来恩平郡王府书表、客司已得指挥见行帮诸般请给等则例，自到府供职日放行批勘。余依本府已得指挥。 
十月十日，诏：皇孙平阳郡王府同干办谯令雍，特与改作内知客名色。 
十六年正月三日，诏：「皇孙 除耀州观察使、嘉国公。 
十二日，诏：皇孙 所生母卜氏，特与封信安郡夫人。
 帝系 宋会要辑稿 帝系二 濮秀二王杂录 〔濮 王〕原无此目，仿后「秀王」例添。 
      
濮秀二王杂录
〔濮王〕原无此目，仿后「秀王」例添。
【宋会要】
      
濮安懿王子二十七人，孙一百二十六人，曾孙五百五十三人。嗣封者共十六人： 
士輵，淳熙三年正月除少傅。六年十月，除少师，依前昭化军节度使、充醴泉观使。七年十二月，上遗表，特赠太傅，追封安王。 
士歆，仲湜第十一子。政和八年九月三日生。宣和四年内该遇天宁节，赐名，授太子右内率府副率。靖康元年五月，遇钦宗皇帝覃恩，转太子右监门率府率。建炎元年九月，遇高宗皇帝覃恩，授右千牛卫将军。绍兴十年二月，因父遗表授右监门卫大将军。是年五月，转右监门卫大将军、荣州刺史。二十年七月，转右监门卫大将军、贵州团练使。二十六年闰十月，转右监门卫大将军、眉州防御使。二十七年八月，转和州防御使。三十二年六月，转宣州观察使。干道五年四月，转昭庆军承宣使、提举佑神观。是年十一月，授保康军节度使，依前提举佑神观。淳熙八年二月，袭封嗣濮王，依前保康军节度使、提举佑神观。九年九月，除开府仪同三司，依前保康军节度使、充醴泉观使。十三年正月，除少保。十六年三月，除少傅。绍熙五年八月，除少师，依前保康军节度使、充醴泉观使。庆元二年九月，上遗表，赠太傅，追封韶王。 
不，士 度第三子。宣和四年十一月五日生。靖康元年，该遇干龙节，赐名，补保义郎。累转武功郎。庆元三年四 
      
月，授皇叔祖、福州观察使，袭封嗣濮王。五年十二月，转武安军承宣使、提举佑神观。是月上遗表，赠开府仪同三司，追封蒋国公。 
不璺，士啬力第三子。宣和四年十一月二十四日生。绍兴四年，该遇天申圣节，赐名，补保义郎。累转武经大夫。庆元六年七月，授皇叔祖、利州观察使，袭封嗣濮王。开禧三年六月，以宁远军承宣使提举佑神观。上遗表，赠开府仪同三司，追封安国公。 
不俦，士铢第四子。建炎三年十一月二十六日生。绍兴五年，该遇天申圣节，赐名，补保义郎。累转修武郎。淳熙二(月)[年]三月，授皇叔、太子右监门率府率。四年五月，转右千牛卫将军。十年八月，因父遗表授右(门)[监]门卫大将军。十二年五月，转右监门卫大将军、吉州刺史。十三年二月，转右监门卫大将军、成州团练使。十六年闰五月，该遇光宗皇帝覃恩，授皇叔祖、右监门卫大将军、眉州防御使。庆元元年正月，该遇宁宗皇帝覃恩，转和州防御使。是年六月，转随州观察使。开禧元年七月，转安远军承宣使、提举佑神观。三年七月，除昭庆军节度使，依前提举佑神观，袭封嗣濮王。嘉定三年六月，除检校少保。十年六月，上遗表，赠少师，追封高平郡王。 
不嫖，士石第二男。绍兴六年四月二十五日生。绍兴十年，该遇天申圣节，赐名，补保义郎。累转武翼大夫。嘉定十一年三月，授福州观察使，袭封嗣濮王。十二年六月，上遗表，赠 
      
开府仪同三司，追封惠国公。 
不凌，士第六男。绍兴十五年正月十六日生。绍兴十九年，该遇天申圣节，赐名，补保义郎。累转武德郎。嘉定二年七月，换授皇叔祖、右千牛卫将军。十三年正月，授福州观察使，袭封嗣濮王。十五年五月，转奉国军承宣使。十七年六月，上遗表，赠开府仪同三司，追封惠国公。 

神宗熙宁二年三月二日，中书门下言：「皇族宗衮建仙游县君影堂此上原有眉批云：「仙游县君英宗之母。」，乞役兵填池，请许之。」诏所差兵士若不限定日月，必是居常役使，无期放散，可与百人，令役一月。
闰十一月二十八日，诏：祖宗之子并濮国公，并令传嫡袭封，已封公者将来更不袭封。 
三年十二月二日，诏三司，令左藏库岁特支钱五十贯充濮王宫公用，本位俸钱更不 除。先是大宗正司奏宗朴状：「先奉御批，令兄弟量 料钱入濮王宫库，用为四仲月祭飨支用。而近降指挥不许 皇亲俸钱。」故有是命。 
四年九月二十二日，诏赐濮王子通州防御使宗隐芳林园宅一区，仍计口给屋。后宗传、宗瑗、宗荩依此。 
