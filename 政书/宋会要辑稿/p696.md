<!-- { "loadSidebar": true } -->
防之禁、汜水、潼关两处关津，咸阳、河中、陕府三处浮桥，检察之法，并遵元丰旧制。仍责委提刑司及知、通点检，违慢之人按劾，庶几不生戍卒逃窜之心，又可断绝奸细度越之獘。」尚书省检会熙宁、元符敕令：诸关门并黄河桥渡常切辨察奸诈及禁物，军人、公人经过，取索公文券历验认印，官员涉疑虑者，亦许取索文字看验。其夜过州县镇寨并关门桥渡者，如已锁门，唯军期及事干急速，即随处那官审问，听开。元丰令：诸黄河桥渡常辨察奸诈及禁物，若诸军或公人经过，并取公文券历验认。官员或疑虑者，亦取随身文书审验。仰京西、陕西提刑司严切约束。诏从之。 
高宗建炎元年七月二十三日，诏：「访闻沿汴关津等处有妄称官中拘截私船之人，邀阻往来客船，乞觅钱物，多致迟留，赶趁宿程不及，因而遇盗。仰合属官司严切觉察，缉捕赴狱，申取朝廷指挥。」 
绍兴元年六月十二日，臣僚言：「迩者溃兵数百，不知所从，直入禹迹寺安泊，阖城震骇。关禁不严，未有如此，变生不测，何难之有!乞戒饬越州，及选差使臣、甲士，于诸门严行机察。」诏令越州相度，将紧要门关添差兵级作二十人，闲慢处十五人。仍选精强使臣总辖机察奸细，军人验认券引，官员亲书职位、姓名、出入缘故，即不许乘时沮遏商旅。应赴行在军马，令城外屯泊，监官申取朝廷指挥，放入诸门。其禹迹寺军兵经由门关使臣，并特冲替。 
八年三月 
     
十三日，新权发遣夔州冯康国奏：「夔路系川蜀后门，大宁、开、达一带路接京西，止仰关寨险隘。缘关外宁静，隘寨颓坏，久不修整，遂为商贾负贩之路。乞添差路分都监一员，同见在兵官专一提点修治关隘，简练义兵，将厢禁军拣阅强壮事艺之人，结入帅司将分，准备防秋使唤。」从之。 
淳熙元年正月九日，淮南运判吴渊言：「淮西路地名昭关、陟岘关、石湖关、东西关、冷水岭、北峡关，自和州、无为军、庐州至舒州一带，共有关隘六处，中连焦湖，皆是捍蔽形势之地。今相度，每置关隘去处，左右各以十里为界，并关之外并禁采伐，关之内只禁二里。若有民户己产，权免合给税物。如此，可以待其茂盛，障蔽险阨。」从之。 
十年四月七日，鄂州都统岳建寿言：「信阳之间有三关，曰九里关、大寨岭、行者坡。自三关北距信阳一百三十余里，别无限隔。欲措置关修筑二百余步，关门楼橹色色具备。乞下德安府明立罪赏，将三关一带林木禁止采斫。」上曰：「三关不必修筑，若一带林木，可禁无得采斫。」 
十二年四月九日，江州驻扎御前诸军副都统制赵永宁言：「乞盖蕲黄州白沙岭关一座，合用竹木，乞下光、黄二州，委官于附近处踏逐摽拔和买。合用诸杂物料，本司自行应办，所有工役人，乞日支添破钱米。乞赐指挥。」诏依，其钱米令尚书省科降。 
嘉泰四年四月二十二日，知永康军李言：「备边之要，莫踰 
     
于设险。秦、汉植榆为寨，限隔匈奴，本朝作塘淀于河北，实扞戎马侵轶。塘淀所不及处，即禁近边斩伐林箐，使溪隧断绝，无从入寇。祥符末，真宗尝出北面榆柳图以示辅臣，数踰三百万，曰：『此可以代鹿角也。』韩琦帅定州，昔所以待戎狄者，亦不专恃城池兵甲之胜也。至于西南徼外蛮夷，部族繁伙，故尤严禁止条约。景德四年，有诏戒并边居民不得擅斮木开道，与人交争，盖其地形必与夷种相错，广袤绵延，动数千里，筑城戍兵，岂能尽防 独有养其林木，使之增长蕃茂，幽晦杳冥，隔离天日，毒蛇猛兽，窟宅其间，彼虽非人，讵敢抵冒送死 此诚守边之要策。照会臣所领军治西出玉垒，至蚕崖关即系威、茂州境，其戍城草子寨、广济乡一带，尤紧接夷界，周回纵广，控制甚远。其间皆层峦复岭，长林大壑，草木荟郁，磴阪深阻。治平初，吕大防知青城县日，尤用意检察，凡管下冈岭，特置簿抄上四至，仍卓立封堠，凿石为界，严戢官私樵采，用以限隔蕃蛮，扞蔽川蜀。亦尝申获圣旨行下，自后都钤辖司每岁春秋两季，必委本军通判巡视点检，并责附近官山人户结为保甲，更相觉察，重立罪赏，具载令甲。故百年之间，毡毳丑类弭耳厥角，各安巢穴，不敢萌窥伺之意。惟近年以来，此禁浸弛，无知之民惟利是趋，侵寻翦伐，略无忌惮。窃缘禁山之下，即 
     
，往往蹊径于其间。狼子野心，岂可长保，若不严行禁戢，诚恐以致藩篱浅薄，无所限制，异时必为西南大忧。臣窃谓四蜀沿边州郡，随处皆有禁山，惟永康禁山利害尤〔巨〕且如泸、叙州、嘉定府、雅州诸处，去成都差远，脱有透漏，缓急 是皁江，可以直至成都，其势甚顺，获利为多。是致官司指为出产所在，公私并缘肆行采斮，夏秋涨水之际，结为鶵 ，蔽江而下，经过津岸，殆无虚月。向之茂密，今已呈露，向之险阻，今可通行。又有工徒之斤斧，商贾之负贩，樵牧之薪(向)[尚]可枝梧。惟永康至成都止一日之程，坦途方轨，别无险要防限去处。是故管下禁山封禁遮障，比他处尤宜严密。臣窃思之，山以禁名而终莫能禁者，一江实为之累也。若于上流特置联锁以杜绝津载，则弥亘连袤之木，不容顺流而下，故禁江尤切于禁山。欲望圣慈特下有司，申严条约，必行赏罚。仍许令本军于牛溪、蚕崖关两处江步，随宜创置铁 ，阑截水冲，使津载路绝，人无觊觎，则斧斤之声不禁自止，庶几边关永远可保宁谧，不致上贻陛下顾忧，全蜀幸甚。」从之。 
嘉定元年八月六日，权发遣茂州杨思成言：「本州岛鸡宗关、镇羌寨，本因觱篥溪蕃部最为强捍，而鸡宗之险不可不据，遂夹溪对筑关寨以据胜势。然溪无寻丈之广，而关寨呼应相闻，乃聚五兵官于其间。寨有知寨，又有都监，关有知关，又有同知关，不几于冗长而无 
      
名乎 关禁虽职在防遏，其实不过机察往来而已，一官办之有余，何至于用两员 且州有教授、司户各一员，因制司经画威、茂两州岁计，遂省罢教授员阙。见今在州文吏，止有司户一员，仓库狱讼丛于厥身，虽有精力，亦恐不逮。乞并省同知『HT 』』(阙)〔关〕而添置推判官一员，与司户分领职事。两员之中，若有出身或曾发解，或素有文学者，即令摄教授之职。如此，则武臣无冗滥之患，州郡得寮佐之助，士子有教养之益，是一举而三得也。」从之。 
十五年九月十二日，枢密院言：「京湖制置司申，勘会本司昨申请以枣阳地当冲要，升建军名为郡，而割德安之应山县以益随州，此皆事理所宜，实为允当。然自应山之隶于随也，而三关之险莫有专其责者。比虽令应山、罗山两邑分认经理，而县令事权至轻，随与信阳又以利害不切于己，往往未尝过问。盖随在三关之西三百里，信阳在三关之外亦不下百余里，关属随州而地属信阳，缓急实不相关。赅职护风寒，昕夕系念，窃谓三关为德安府后门，所以障蔽安沔，考之地形，揆之事势，当隶德安始为顺。今应山之为邑，横截乎德安、信阳之间，遂使三关隔在应山之外，而德安无由干预。况信阳见属湖北，亦为应山所隔。契勘三关地形，寔在应山之北，(北)关，并大、小送过岭大送过岭，今改为南富关。之地隶于安陆，而以安 
      
陆之西偏直抵随州之地以与应山。其疆域之广狭、民户之众寡，略(祝)[视]其旧，而互居焉。县无徙治官增员，而三关属于安陆，则三关责在德安，脉络贯通，亦得不至隔绝。又契勘三关曩属应山，然其间如黄岘一关去城一百二十里黄岘：原作「凤现」。按信阳三关，谓平靖关、武阳关、黄岘关，见《方舆胜览》卷三一。此「凤现」应为「黄岘」之误，今改。，武阳关亦九十里，已觉地理迢递。今割以属安陆，即其地益遥，关下村落居民繁伙，亦为盗贼出没之所，欲于三关仿瞿塘关体例，置关使一员，以『德安府安陆县三关使专一点检三关一带关隘兼烟火公事』系衔，注右选之有举主、已经亲民者，使之往来巡视机察，而本府守倅各带提督三关，并令入衔。遇有合修整区处，即申本府施行。其三关及南富关以南并关北元系禁山之地，昔属信阳者，今合尽属德安府安陆县所管，信阳(信阳)军却无干预，所贵事有专责，悠久不废。」诏依京湖制置司申到事理施行，其关使以「德安府安陆县三关一带关隘空隙道路兼烟火公事」系衔，令枢密院使(关)[阙]，于大使臣选有举主、无过犯、曾经关升亲民任使之人充，以二年为任。先权令京湖制置司选辟一次，具遵禀状申枢密使。
 方域 宋会要辑稿 方域一二 市 镇 淮南东路市镇 
      
市镇原无此题，据天头原批移入。
淮南东路市镇按此下市镇不尽为淮南东
路。以下标题均类此。
      
扬州江都县宜陵镇，熙宁五年〔省〕广陵县来隶。 
泰兴县柴墟镇墟：原作「垆」，据《元丰九域志》卷五改。，旧隶泰州，绍兴二十九年来隶。 
亳州永城县保安镇保安：原作「县安」，据《元丰九域志》卷五改。，天圣元年废磨山县置。 
宿州灵壁镇，元佑元年改为县，七月复为镇，七年复为县。「灵」旧为「零」，政和七年改「零」为「灵」。 

虹县子僊镇，元佑二年以子(山)[仙]阜置，绍兴九年改隶泗州。 
楚州(连)[涟]水县金城镇，淳化元年置。 
淮阴县十八里河镇，熙宁十年自泗州临淮县来隶。 
吴城镇，旧吴城县，绍兴三年废为镇。 
泰州海宁县海安镇，天圣元年置。 
泗州临淮县徐城镇，隆兴二年废县置。 
西路：寿州六安县霍山镇，开宝元年废县置。 
光州固始县商城镇，本殷城县，建隆元年废为镇。 
光山县加禄镇，景德元年置，后废。 
褒信镇，旧(堡)[褒]信县，绍兴五年废为镇。 
(徐)[滁]州清流县来安镇，干道九年闰正月三十日废县为镇。 
常州武进县万岁镇，大观中改名阜通镇，绍兴元年复。
 方域 宋会要辑稿 方域一二 市 镇 大名府市镇 
      
大名府市镇天头原批：「北京京路。」
大名府莘县马桥镇，在县北四十里，因河水冲注，开宝元年移于旧镇东。 
冠氏县博宁镇，太平兴国五年置。 
桑桥镇，(置)[至]和元年修复。 
清水镇，熙宁二年修复。 
临清县永济镇，五年废县置，隶馆陶，寻隶临清县。 
元城县大名镇，(城)[成]安县洹水镇，宗城县经城镇，并六年废县置。 
清平镇，至和三年复。
〔河北〕西路：真定府获鹿县石邑镇，开宝六年废县置。 
