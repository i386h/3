<!-- { "loadSidebar": true } -->
象物兮如在 成则仙。四海惊摧兮，犹考妣之丧也；群臣号慕兮，有衣冠之葬焉。哀仗初肃，灵輴即前。孝子嗣皇帝臣顼永念罔极，痛深所天。象：原作「免」，据韩琦《安阳集》卷四一改。，挽宫车兮莫旋。一奠之诀兮，既已悲霄壤之隔；万古之信兮，又将假文字之传。乃命臣琦，继之以言。其词曰：惟宋之兴，祀踰百年。圣圣相授，前羲后轩。于穆英宗，其承赫然。嗣世惟五，应期则千。厥初在藩，巘德固异。惟善吾乐，惟学吾嗜。朝夕诗书，寤寐仁义。颛心圣贤，举跬孝悌。官之否臧，民之病利。必询而得，务在康济。明哉仁庙，知子其至。推尧之心，乃命主器。曰非所当，骇然恳避。敦迫踰年，始辞邸第。高世之行，实出文帝。既绍统业，大猷日新。于父之道，以持以循。于母之养，以斋以勤。欲泰天下，俭吾一身。衣必经浣，食皆屏珍。府有余积，赐无横缗。损约邦用，深虞害民。不户而化，咸归至淳。壸内之制，有妃有嫔。位号之等，其详可闻。吾悉不备，萧然禁宸。侍左右者，故宫几人。为治之本，先乎睦亲。不爱苑囿，众居以均。大兴学校，群心自驯。首善之劝，于何不臻。荷天之休，所报惟懿。承先之佑，其事弥恪。始见郊庙，阴慝前作。霖霪累旬，朝位皆愕。谓宜改为，言者交错。圣心益监，夙夜祗若。及期而祀，景气澄廓。至诚之应，耇稚歌乐。庶政思乂，万机必躬。一令之细，惟审而后下；一言之善，则沛然是从。览四方之奏，率至于夜艾；访前殿之对，动踰于日中。协虞舜聪明之圣，尽汉宣综核之公。好文之盛，前无比崇。籍兵之广，寓之在农。既恢隆于素教，又振宣于武功。于是西之悍羌，北之强貊北；原作「比」，据韩琦《安阳集》卷四一改。，威德所加，望风夺魄。阴缮戎备，敛藏凶迹。奔走间者，伺吾策画。惟固结于盟誓，幸保全于砂碛。若使天锡洪休，寿锺遐历，则累世之弊，不数期而尽更；二虏之骄，将一朝而扫迹。奈何岁俯经于再闰，年未偕于不惑。帝乡甚邈，遽乐白云之游；路寝斯严，忽预彤裳之册。得非嗣圣当发，兴符有开，启宏规于厥后，俾大治于将来!太平之功，既遗己而不有；亿兆之众，徒诉天而尽哀。呜呼哀哉!违豫以来，忧民不替，蠲赋恤灾灾：原作「哉」，据韩琦《安阳集》卷四一改。，宽刑霈惠。亲挥宸笔，以定储位。明圣志之在先志：韩琦《安阳集》卷四一作「知」。，俾群情之大慰。谓勿药兮宜瘳，何与龄之终戾。呜呼哀哉!太筮诹吉，萧辰正秋。下广内以将旦，即大升而弗留。臣庶攀恸，风云惨愁。背紫台之崇崇，扬丹旐之悠悠。万乘衔悲，睇斜晖之莫返；六宫洒泣，杂暮雨以难收。呜呼哀哉!荧圃宵严，汜关朝启。登岭道之萦回，瞰巩郊而迤逦。池鱼轻跃于帷，薤露凄流于心耳。气暝缑山，阴凝洛水。方开万岁之阡，已凑诸侯之轨。姬嫱素寡，何须铜雀之为；珠玉弗藏，讵有金凫之侈。呜呼哀哉!会圣临右，永昭峙旁。侍仙游之缥缈，之帝所以轩翔。名素在于真箓，迹空留于寿堂。百年之间，自比轩台之畏肃；九疑之下，几瞻耘鸟之飞扬。德固不杇，庆方大昌。惟英主之号，自我而独得兮，宜与 
      
天而共长。呜呼哀哉!」上与皇太后奉辞，服衰服还宫，百官奉辞于板桥。 
二十五日，诏西京、河阳、郑州长吏、通判、职官，中牟、管城、荥阳、汜水、永安、巩县令佐，及逐顿管勾京朝官、使臣、选人，各等第赐赉，仍令长吏以系省钱 与犒设。判河阳富弼降 书奖谕。其诸长吏已下赐银绢有差。 
二十七日，永厚陵掩皇堂。先是为石椁，匠人须俟奉(宫)[安]梓宫后方壁其南而掩之，计又延二日而毕。高品黄怀信建议，令椁四周皆备，止留覆石机窆有法，故及时而复土。 
九月三日，虞主至(言)[京]袍迎拜于集英殿门外，前导奉安于殿内，宗正卿行九虞之祭。 ，群臣板桥班迎，皇太后诣琼林苑奉迎。上服 
八日，上行卒哭之祭，群臣奉慰。 
九日，上斋于垂拱殿。 
十日，上奉宁神主讫，自集英殿导至宣德门外奉辞。有司奉神主至太庙，翰林学士王珪题谥号，行祔飨之祭，祔于第九室。礼毕，群臣奉慰。 
十三日，德音：「两京、郑州、河阳减死刑，释杖罪。缘山陵科率，蠲复赋役，应奉行事官量与德泽。」 
十六日，诏河南府拨官房钱日一贯三百，充永厚陵酌献。 
十月二十六日，赐《英宗皇帝石记文》于昭孝禅院：「英宗宪文肃武宣孝皇帝生于壬申，盖天圣十年之正月三日天圣十年：原脱「十」字。按《宋史》卷一三《英宗纪》，云英宗「明道元年正月三日，生于宣平坊第」。明道元年即天圣十年，因补「十」字。，崩于丁未，盖治平四年之正月八日。葬于永厚陵，盖其年之八月二十七日。永厚陵南至永定陵七里一百三十一步，东至永昭陵九十步。其令永定昭孝禅院为二陵追福，仍赐良田十顷、房钱日一千，岁度童行二名、僧一人紫衣于院。」 
      
十一月二十九日，太常礼院言：「将来小祥，自正月五日命辅臣至待制以上，管军臣寮正任观察使、皇亲遥郡防御以上，日诣福宁殿奠酹。准礼例，前后各五日不视事。」从之。 
熙宁元年十月二十六日，诏：「将来大祥，令诸路州、府、军、监各就寺观，破系省钱，请僧道三七人建道场七昼夜。罢散日设斋醮一事，各赐看经施利钱三十贯。道士少处只据人数设醮。」 
二十九日，太常礼院言：「大祥，在京自十一月一日、府畿自十二月一日禁乐，止正月十五日。诸州县前后各七日。」从之。 
十二月二十一日，太常礼院言：「将来大祥，请三月内择日而禫祭。自此后服禫服，至晦而除。前一日不坐，其日不视事。」从之。 
二年正月三日，太常礼院言：「大祥前后各五日不视事。自是日辅臣及待制、观察使、皇亲遥郡防御使以上，入奠于福宁殿。」 
元丰四年七月二十四日，保章正冯士安、魏成象等言：「臣闻祖宗朝尝于永熙陵东西三男位筑堤以镇土，已获感应。今可于永厚陵及濮安懿王园东寅、卯、辰三位天柱寿山行镇土之术，仍乞于镇土堤逐方位以珍宝玉石为兽埋之逐：原作「遂」，据《长编》卷三一四改。，宜因郓王举葬祭告诸陵，斩草之日，兴动土工，可无妨忌。」诏送提举司天监所集官定。本所奏，于阴阳书及国音别无妨碍，从之。其镇土事，令众官详定申中书。
 礼 宋会要辑稿 礼二九 历代大行丧礼上 神宗 
      
神宗
【宋会要】
      
元丰八年三月五日，神宗崩于福宁殿。遗制曰：「朕以菲凉，奉承大统，获事宗庙，十有九年。永惟万机，靡敢暇逸，赖天佑序，方内乂宁。逮兹首春，偶至违豫，病既益进，遂尔弥留，恐不复誓言以嗣兹志兹：原作「慈」，据《宋大诏令集》卷七改。。皇太子煦温文日就煦：原作「哲宗庙讳」，今据其名回改。，睿智夙成，仁厚孝恭，发于天性，人望攸属，神器所归。可于柩前即皇帝位。然念方在冲年，庶务至广，保兹皇绪，实繄母仪。皇太后圣哲渊深，慈仁恻隐，辅佐先帝，拥佑朕躬，诚达几微，闻于四海，宜尊为太皇太后。皇后为皇太后，德妃朱氏为皇太妃。应军国事，并太皇太后权同处分，依章献明肃皇后故事施行。如向来典礼有所阙失，命有司更加讨论。诸军赏给，并取嗣君处分。丧服以日易月，山陵制度务从俭约。在外群臣止于本处举哀，不得擅离治所，成服三日而除。应缘边州镇皆以金革从事，不用举哀。于戏!推生知死，惟圣人能达其情；托重受遗，惟贤者能致其义。尚赖左右辅弼，文武官师，同寅协恭，永底至治。」召群臣叙班殿庭，辅臣宣制发哀于殿之西阶，移班于殿之东偏称贺。 
同日，诏入内内侍省使臣四十人于内东门内外，并被甲；殿前指挥使六十人于内东门之外，坐甲。增新旧城门皇城司守卒，并诸门各增亲从。在内监门使臣留宿，命如京副使乐士宣等四人各部亲从百人巡检宫禁内外。以供备库使曹谘等十二人各部甲士二百人，巡检皇城及新旧城门， 
      
至成服罢。殿前副都指挥使燕达乞守宿内东门外，从之。 
同日，又命合门通事舍人朱伯材部禁兵五十人巡察。诸军副指挥使以上临于宣佑门外。自是至小祥，皆朝晡临；自小祥至禫祭，朝一临。军使、押班帅其属哭于其营，三日〔止〕。宰臣、执政官并宿于资善堂，宗室遥郡刺史以上宿于崇政殿门外，至成服罢。 
六日，命入内副都知石得一都大管勾山陵事。 
同日，合门通事舍人宋球假西上合门使球：原缺，据《长编》卷三五三补。，告哀于大辽，权改名渊。 
七日，命宰臣王珪为山陵使，礼部尚书韩忠彦为礼仪使，兵部侍郎许将为卤簿使，御史中丞黄履为仪仗使，龙图阁(侍)[待]制、权知开封府蔡京为桥道顿递使。 
八日，群臣诣合门拜表请皇帝听政群：原作「郡」，据《长编》卷三五三改。，又诣内东门拜表请太皇太后听政听：原重此字，据《长编》卷三五三删。，并批荅不允。自是三上表，从之。 
九日，西京左藏库使、高州刺史窦仕宣为山陵按行副使。先是宋用臣为按行副使，奏陈以山陵钤辖相妨，故有是命。 
十三日，大殓，帝成服于福宁殿之东楹，群臣成服于垂拱殿门内外，次临慰如仪。是日，分遣使臣赍诏告谕诸道。 
十四日，尚书省官权于门下、中书省治事。 
十七日，小祥，群臣临慰如仪。 
十八日，二七，群臣朝临于福宁殿。自是每七日皆朝临，四十九日而止。 
十九日，礼部言：「大行皇帝山陵宜依治平四年故事，灵驾所经由地及西京城内，俟神主到京日方许开乐。」从之。 
二十一日，上御迎阳门听政，见百官，瞻大 
      
行皇帝像于集英殿。宰臣等及文臣御史、武臣横行以上，以次升殿举哭，尽哀而退。 
二十二日，大行皇帝殿菆，上行祭奠之礼于福宁殿，群臣临慰如仪。 
二十六日，大行皇帝遗赐西蕃董毡金带、锦衣锦：原作「银」，据《长编》卷三五三改。、银、帛、茶等，令李宪以蕃字书，选使臣赍赐。 
二十九日，大祥，群臣临慰如仪。 
四月一日，禫除，群臣临慰如仪。 
八日，礼部言：「尊太皇太后、皇太后、皇太妃册，请三年丧毕行礼。」从之。 
同日，诏内侍省内侍押班刘有方都大管句一行山陵事。 
十一日，礼部言：「治平故事，山陵掩皇堂毕，宗正卿行虞祭之礼。官制行，太庙旧仪悉隶太常寺，将来虞祭，乞改太常卿行事。」从之。 
