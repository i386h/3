<!-- { "loadSidebar": true } -->
宣和二年十月三日，翰林学士赵野奏：「窃详犯罪应编配之人，在法皆以本犯情罪轻重立定地分远近，依令不得过应配地里三百里，盖欲刑当其罪也。昨大观元年，因白波辇运司等处申请，将诸路合配千里以上及本路、邻路合配邻州五百里罪人并配西京白波窑务及汜水辇运司广济重役。其间有增加地里大段不同者，谓如京西邻路数内，京东路登州犯罪合配邻州或五百里之人，若配窑务、广济，系配及二千里以上，又(加)[如]余路泸州有合配千里之人，即系配及四千 
      
余里者，委是情法未称。乞应诸路合配罪人，并以地里相当，依令不得过应配处所三百里，方得配所。所贵远近得宜，少副陛下恤刑爱民之意。」诏从之。 
十二月十八日，中书省、尚书省言：「勘会命官犯罪编配、遇赦应量移者，自来止是刑部以地(理)[里]、赦数量移近乡州军，即未有立定纽计地里远近、随赦数量移条，至有远近轻重不伦之弊。除见行条法自合遵依外，今拟修下条：诸命官犯罪编配、遇赦应量移者，以编配地里随所犯情理轻重，依移放格赦数纽计为分，元编配地里外剩数不计。每赦量移一分。谓如合二赦放，元系三千里，以一千五百里为一分；合三赦放，以千里为一分之类。若所移地里内无州者，移以次近乡州徙之。元犯编配邻州或量移已至邻州，若遇赦未该放逐便，合量移者，即移近乡州。如不愿移者听，仍理为赦数。以上奏抄内拟定合移地里州军，并取到刑部状，称所修条下别无未尽未便。」从之。 
三年二月三日，刑部奏：「均州状：『为本路旧管禁军 忠一指挥、劲武牢城厢禁两指挥，今来 忠全指挥准宣往利州路防戍，计差发却三百五十一人，本路安抚司只差到一百人补戍，见今阙人弹压防守。契勘牢城见管兵员二百四十三人，其间一百九十三人并系诸州军强劫盗贼配到。自来有 忠一指挥数百人弹压，则容元犯强劫盗一百九十余人在州，未至可虞。 
      
今既阙少禁军，州司不敢别有陈请，只乞指挥诸路州军将强劫盗贼权住配填本州岛牢城，候满三年，别取朝廷指挥。』本部勘会，自来牢城溢额，并依条申本部，乞行住配。今来均州牢城虽不系溢额，缘为本戍阙禁军弹压防守，事属未便。今勘当，欲依本州岛所乞事理，权行(在)[住]配施行。」从之。 
八月二十日，刑部奏：「严州申：『本州岛牢城指挥额管厢军二百人，因方贼烧劫，多被杀伤逃避，见缺一百八十八人。欲乞下诸路州军，将合配罪人配填。』本部勘会，欲乞下诸路，将所强奸盗除杀人放火及情犯凶恶之人外，契勘应配地里填额施行。」诏依所申，其被贼去处，徽、杭、衢、婺、处等州，依此施行。 
十二月二十九日，中书省言：「勘会沙门岛罪人，已降指挥，候及五百人，令具奏听旨。及配海南人，昨来系为黎人作过，权配海北，今来黎人已是驯熟。」诏大观二年八月十九日、政和二年二月十二日指挥更不施行。 
四年三月二十六日，臣僚上言：「窃见犯罪编配之人，有量移叙免之法，遇赦则原之，录犯由二本，一则附递至所配隶州军，一则随罪人前去，此着令也。盖有所犯之由则知元罪之重轻与岁月之久近，故赦至则看详奉行，无复淹滞。必二本者，防遗失也。乞申 有司遵奉成法，仍加大字真书。遇有编〔配〕之人，本曹官吏须先录犯由点对讫，乃得书断讫到州军。无犯由、不全者，并申提刑司取会劾治。尚 
      
或违慢，例加显黜。」从之。 
政和 ，祖父母、父母老疾应侍养，家无期亲成丁者，犯配沙门岛、远恶州及广南并配千五百里以上配邻州，而杂犯移乡者，初未有损减之法。乞将杀人会赦应移乡者，如合给丁侍亲，许依法犯量移邻州 五年六月五日，大理少卿聂宇奏：「伏犯：似当作「与」。，庶使配移之人，均不失其养亲之心。」从之。 
七年五月九日德音：「京东、河北路州县，应两路编管、羁管及配到人，并与减三年移改，命官理为一赦。如元犯系杖已下特旨编配，并开具元犯申尚书省，当议特与移放。」 
十一月十九日南郊制：「应犯流罪配役人，并放(遂)[逐]便；应刺面、不刺面配军、编管人等，除谋叛以上缘坐入强盗已杀人外，并特与减三年，理为检放年限。在京委所属、开封府、步军司，在外委诸州当职官，量元犯轻重，依条拣选移放讫，节略犯由，在京申尚书刑部，诸路申提刑司审覆讫，类聚申刑部。其配军、编管、羁管人系永不移放者，年五十五以上至今及十二年，年六十以上及七十七十：似当作「七年」。，其余缘坐编管、羁管人至今及七十，并具元犯闻奏，当议量轻重移改，或放逐便。若笃疾并年七十以上，编配及五年，验实特与放逐便。虽年限未足而祖父母、父母年及八十以上，无兼侍，或笃疾者，具元犯因依奏裁，当议看详情理罪犯，特与量移。应罪人元犯止系杖罪，因官司奏请，特旨编配、羁管人者，除依条合放与此句似有脱误，「与」或当作「外」。，诸州当职 
      
官限一季内具元犯申刑部，看详情理轻重闻奏，当议特与移放。应诸色人因杀伤强窃盗并杀人贼及合捕死罪人，而编管及刺面不刺面在逐州军者，除赦前依条合放外，余候编配到及三年，具元犯因依闻奏。」 
高宗建炎元年五月一日赦：「应编配移乡人永不移放者，并放逐便；沙门岛罪人不以年岁远近，并移近乡五百里州军。」 
二年十一月二十二日赦：「应犯流罪配役人并放逐便。沙门岛人限赦到两月内，具元犯因依、配到年月日、自到有无过犯，开(拆)[析]闻奏，当议特与量移。」三年四月八日同元年五月一日之制，内情理重者仰所在州军具元犯申尚书省，取旨移放。 
二年六月五日，臣僚言：「建炎元年五月一日赦书，内应编配移乡人(并)[永]不移放者，并放逐便。且如秦州兵士该赦者几及百人，元系隶牢城指挥，收管钤制，严于它军，仅免作过。今一旦尽给公据，放令逐便，乃为游手，散处城市，小则剽窃，大或啸聚，为患不细。欲权勾收公据寄官，依旧月给钱粮，本营居住，仍与优轻窠坐，俟其归乡日给据听行。」从之。 
十一月二十二日赦：「应刺面不刺面配军、编管、羁管人等，除谋叛已上缘坐入强盗已杀人外，并特与减三年，三岁理为拣放年限。其系永不移放而祖父母、父母年及八十以上或笃疾者，具元犯因依奏裁。以上情理巨蠹及蕃部溪洞人，具元犯因依及自到后有无过犯 
      
开析奏裁，当议看详情犯，时量移时：似当作「特与」。。」
绍兴元年九月十八日明堂赦、四年九月十五日明堂赦、七年九月二十二日明堂赦、十年九月十日明堂赦、十三年十二月八日南郊赦、十六年十一月十日南郊赦、十九年十一月十四日南郊赦、二十二年十一月十一日南郊赦、二十三年十一月十九日南郊赦、二十八年十一月二十三日南郊赦、三十一年九月二日明堂赦恩，并同此制。 
四年十月二日，臣僚言：「欲乞应州县吏人缘罪犯配隶它州者，须行验实，不得辄有停放。如以实病放还者，更不许再叙入役。」诏令尚书省申严行下。 
十一月十二日，刑部言：「乞应诸路人犯配沙门岛，权配海外州军。谓万安、昌化、吉阳军，琼、郁(州)林州。广南、福建、江西、湖南北路人应配广南远恶及广南者，并止依本法配行。仍须各及二千里以上州军，无二千里以上州军，止于广南东路、西路从一远配，候道路通快日依旧。」从之。绍兴元年九月十四日，诏政和敕免决刺配靖州运粮等指挥更不施行，皆以虏人入寇、向北道路未通故也。 
绍兴元年正月一日德音：「应编配、羁管、安置、居住命官并与理为一赦，编配诸色人特与减三年，三岁理为拣放年限。其蔡京、童贯、王黼、朱 、李邦彦、孟昌龄、梁师成、谭(禛)[稹]及其子孙，并系误国(之)害民之人，并苗傅、刘正彦、王均甫、马柔吉、王世修、张逵、苗翊、苗瑀、范琼及其家属， 
      
皆系反逆之家，更不移放。」 
五月二十二日，诏：「今后持杖劫盗并其余合配之人，并令依法真决，据地里配行。其政和三年正月二十一日免决刺配靖州运粮指挥更不施行。」以泉州言「比缘贼马，路途梗涩，配去之人不到配所，乞今后依法真决配行，候道路通快日依旧」故也。未几，汀州又言免决刺配池州钱监、靖州运粮等指挥，乞并依法决配，诏依上条。 
二年九月四日，诏四川见编配、羁管及因事停降命官，有已遇恩或期限已满，合该移放及叙复者，令宣抚处置使司依便宜指挥，一面依条施行讫，类聚具奏。 
十八日，刑部言：「今年九月一日赦书内一项，应命官、公人、军人犯罪除名，有特旨断例并刑部、大理寺合断刑名外，一时特旨除名、停替、羁管、编配、安置之类，本不合坐罪者，并与除落，仍理元断月日。本(日)[部]勘会，本不合坐罪，非谓全不合坐罪者，其虽有罪犯而止系杖笞公坐、情理不至深重者，亦合依赦除落，仍理元断月日。」从之。 
三年二月十五日，诏：「部送罪人，所至州军不差人交替，(如)[知]通并从徒一年科罪。仍差职官一员专一主管。令详定一司 令所立法申尚书省。」 
三月十九日，诏：「今后应差兵级、公人等部送罪人，除合破口券外，每人逐日添支食钱五十文，所至州县实时批支。仍令监司常切觉察。」 
五月二十九日，臣僚言：「窃见迩来编管之人，各赂管押人，往往不达其所 
      
至之地，或止出门，或于半途而遂反。虽有差禁军部送罪人之法，缘绍兴条格并无立赏许告之文，是致防送者尚得以受情而纵释，使作过之人道亡而归，萃于行在，肆为奸慝。乞检举依在京、开封府、六曹通用 ，许人告捕给赏，庶使防送者不敢擅纵，而过恶者不敢遁还。」从之。 
四年正月二十三日，臣僚言：「车驾驻跸临安府，即与开封府事体无异，若有犯盗合配本府之人，理难止配本府。今欲权行引用在京法，并配近本府州军。所有临安府四至州军有犯罪合配本府之人，亦乞比附罪人不得编配入京条，配临安府，候车驾回銮日依旧。」从之。 
