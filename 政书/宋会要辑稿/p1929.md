<!-- { "loadSidebar": true } -->
章服
【宋会要】
      
嘉佑三年十二月十一日，诏：「今后三路转运使朝辞上殿日，与赐章服。诸路转运使候及十年，即与赐章服。」 
神宗元丰五年四月二十七日，诏：「六曹尚书依翰林学士例，六曹侍郎、给事中依直学士例，朝谢日不以行、守、试，并赐服佩鱼。罢职除他官日不带行。」 
高宗建炎元年七月二十八日，诏：「借通直郎、直龙图阁、河北西路招抚使张所上殿，赐章服遣行。」 
四年六月三十日，诏：「自庶官除侍郎，如遇服绯、绿，依待制告谢日改赐车服。」 
绍兴五年三月十七日，左通直郎周葵言：「乞将减三年磨勘恩例回授父裕章服。」特从之。自后内外官僚或以所得减磨勘无恩赏，或实历磨勘，或转
      
一官及郊恩合改服色乞回授父改章服者，皆特从其请。 
六年八月五日，诏：「三司谏陈公辅论奏，深得谏臣之体，可赐紫章服。」 
七年二月十六日，诏：「范直方差充川陕宣谕，特与赐紫章服。」二十九日，诏：「比引对，知无锡县李德邻，访以民间疾苦，颇见留心，可赐绯章服。」 
九年二月十三日，谒：「方庭实差充三京淮北宣谕，依转运使例，借紫章服，回日依旧。」 
八月十三日，诏：「权四川宣抚使司计议军事贾晖赐紫章服。」以晖在任被檄赴行在，禀议引对，特赐之。 
十二年九月十三日，以太母回銮，赦应承务郎以上服绿、服绯 事至今日已前及十七年，无赃滥若私罪徒以上情理稍轻者，并与改转服色。 
十三年四月十八日，吏部言；「承务郎以上遇赦改遇章服遇：疑误。，近有元系武臣，后因试换文资，并特恩换授文资者，内自使臣 事以后至换文资以前历过月日，即未曾申明许如何收使。缘自来使臣换官者遇陈乞奏荐，系以两日比当一日。至换授文资上，再理年限，通理止为奏荐此句疑误。。今承务郎以上陈乞服色，欲依奏荐已得指挥施行。」从之。 
二十八年十二月二十七日，诏：「吴撝特与转承议郎，除军器监丞，仍赐紫章服。」录撝父之功，故有是命。 
隆兴元年十一月七日，诏：「右承务郎、直秘阁、江淮都督府主管书写机宜文字张栻特赐紫章服。」 
二年三月二日，诏：「右通直郎、两浙西路安抚司准备差遣、充奉使通问国信审议官胡昉赐绯章服。」 
二十三日，诏：「右承事郎、利州西路安抚司主管机宜文字吴掞赐紫章服。」 
九月二十一日，诏：「右宣义郎、权通判阶州吴摠特与转右朝奉郎，赐紫章服，除太府寺丞。」 
干道二年十一月十五日，诏：「诸王宫大小学教授胡百能特赐章服。」以供职一考，年老乞致仕也。 
三年四月十八日，诏：「右朝散大夫、充秘阁修撰、权发遣临安府王炎特赐章服。」 
闰七月二十七日，诏：「右中奉大夫、直龙图阁、两浙计度转运副使姜诜赐紫章服。」十月二十三日，诏：「右朝请郎、直秘阁、两浙东路提点刑狱公事张津已奉太上皇圣旨，赐金带，特赐紫章服。」 
十一月二日，大礼赦应见任并致仕升朝官服绿，大夫以上服绯， 事至今日以前及二十年，历任无职滥若私罪徒以上情理稍轻者，并许于所属投状磨勘，改赐章服。 
十四日，诏：「右朝请大夫、直龙图阁、权发遣临安府周宗赐紫章服。」 
十二月七日，诏：「右通直郎、直敷文阁、权发遣和州、主管淮南路安抚司公事胡昉特赐紫章服。」 
四年二月十四日，诏：「右承议郎、直秘阁韦璞特赐紫章服。」 
十二月六日，诏：「恭奉太上皇帝圣旨，秀王夫人长孙师夔特赐紫章服。」 
六年十月十一日，诏：「右朝散大夫、直显谟阁、权发遣临安府姚宪赐紫章服。」 
淳熙元年十二月十七日，庆寿赦，应见任并致仕升
      
朝官服绿、大夫以上服绯及十年，该今赦日年及七十以上，并改赐章服。」十年太上皇后庆寿同。十三年庆寿赦内年八十，并致仕官大夫以上，虽未及十年，亦与改赐。四年二月五日，诏：「国子祭酒林光朝赐紫章服。」以车驾幸太学，光朝讲《礼记 中庸》篇，故有是赐。 
五年九月十三日，诏：「秘书监陈骙、少监郑丙并赐紫章服。」以车驾幸省特赐。 
七年三月二十八日，诏：「敷文阁直学士韩(产)[彦]直特令佩鱼。」 
十年十月十六日，诏：「權侍郎以上罷任不帶職名，許服紅 排方、黑犀帶，仍佩魚。」 
十一月二日，诏：「朝奉郎任绅赐紫章服。」以湖州保奏绅自任处州通判，不磨勘三十余年。先因母经兵火陷处中，奉母归，侍养十七年。母死庐墓，孝行显著，故有是命。 
十二年十一月二十八日，诏：「承议郎张宗尹可特与赐章服。」以宗尹系恩平郡王长女夫，特有是赐。 
十五年六月十八日，诏：「直秘阁、特添差两浙转运司主管文字、赐绯鱼袋吴管改赐紫章服。」以管系皇太后亲侄，特有是赐。 
淳熙十六年二月四日，登极赦，承务郎以上服绿、服绯及十五年，并与改转。」 
绍兴二年八月八日，诏：「知潭州赵善俊特赐紫章服。」以善俊招军数足，时转一官，更减二年磨勘，为碍正法，故有是赐。 
十一月二十七日，南郊赦，见任并致仕升朝官服绿、大夫以上服绯及二十年，并改赐章服。」 
三年七月二十四日，诏：通直郎、直秘阁、特添差两浙转运司主管文字厘务吴锜特与赐紫章服。」以锜系寿圣皇太后亲侄孙，故有是赐。 
五年正月一日，庆寿赦，文臣致仕官朝奉大夫八十以上与赐紫章服；京朝官年八十以上服绿、服绯各及十年，与改赐章服。」 
嘉定十三年十月五〔日〕，诏：「淮东制置副使贾涉可特赐紫章服，仍赐金腰带一条，许令服系。」
 舆服 宋会要辑稿 舆服五 衮冕 
     
宋会要辑稿 舆服五

衮冕
【宋会要】
真宗咸平五年二月，大理寺丞李坦言：「臣闻礼行于郊而百神受职焉，礼行于社而百货可殖焉殖：原作「极」，据本书《舆服四》引坦奏改。。是故礼者，治国之柄；服者，饰身之仪。前代成规前：原作「历」，据本书《舆服四》引坦奏改。，后王不易。臣昨差郊坛助祭，窃见助祭之官所服六冕，多不依古制，又虑后来增减不同。按《司服》云：王祭昊天上帝，则大裘而冕；祭五帝亦如之；飨先王，则衮冕；飨先公，则鷩冕；祀四望山川，则毳冕；祭社稷五祀，则絺冕；祭 小祀，则玄冕。郑司农云：衮冕之旒，天子则十二旒，若上公则九旒，侯伯鷩冕七旒，子男即毳冕五旒，孤卿即絺冕三旒。今具六冕祭服异同，乞行改正。」诏送太常寺礼院详定。礼(既)[院]冕板上下之色，皆用玄青，亦无邃延，一失也。今检详《郊祀录》，皇帝祀天地、神祗，则服大裘冕。冕者勉也，所以勉人为高行。凡六冕之服，皆玄上纁下。冕既大同，无以为别，故不谓冕为服，但取画章之异以为立名，故用服名冕。一、六冕之旒数。若大裘冕即无旒。若衮冕，天子十有二旒，前后邃延；上公即九旒。每旒五采就为之，每一寸安一玉，玉皆五色：朱、白、苍、黄、玄。诸侯即三采。夏商朱绿，皆周而复始。十二旒，旒各一尺二寸，用玉二百八十八。 言：「检讨如后。伏缘冕旒之制度，绣画之等差，历代以来，屡有沿革，若循古制，须议酌中，改作之间，安敢轻议!周六冕皆玄上纁下，玄上法天，纁下法地，兼前后邃延。今
     
旒玉纯用一色，其数不与昔同，是二失也。今检详凡飨庙、谒庙及遣上将征还、饮至，则服衮冕。其冕垂白珠十有二旒，以组为缨，色如其绶。《玉藻》云：『天子玉藻十有二旒，前后邃延，龙衮以祭。』郑玄云：冕之旒，以藻紃贯玉为饰，因以名也。十有二就，每一就贯一玉，就间相去一寸，则旒长尺二寸，垂齐肩也。五采者，依射候之次，从上而下，初以朱，次以白，次以苍，次以黄，次以玄。以五采正既贯 ，周而复始，此并周制也。至汉明帝用曹覢之说，皆用白旋珠，与古异也。魏文帝好妇人饰，改用珊瑚珠。至晋江左又改汉制。今用白珠之制，自汉始焉。《大戴礼》曰：『冕而加旒，以蔽明也。』隋牛 若上公九旒，用玉百六十二。今(引)[弘]云：请以采綖贯珠为旒。后只言采，不言五采，是三失也。今检详《义纂》云：『《周礼》衮冕以五采综紃贯玉，前后各十二旒，用玉二百八十八也。秦除古制，汉明帝始采旧法，系白玉珠为旒，以组为缨，黈纩充耳，玄衣纁裳，十二章。唐制，入庙、践祚，加元服、纳后、元日受朝及临轩册拜公主则服之。是承汉礼也。又《周礼》天子衮冕十有二旒〔旒〕，十有二就，就贯一玉，就间相去一寸，则旒长尺二寸，各用十二玉也。又按《郊礼录》云：其服玄衣纁裳，十二章，云云。详服。请按古今沿革，特行改正。」诏付有司依坦并礼〔院〕检讨名件制度改正，务合先王礼意。 
大中祥符元年四月二十五日，详定所言：「按《六典》，天子之服冕，一曰
     
大裘冕，无旒，裘以黑羊皮为之，祀天神、地祗则服。二曰衮冕，垂白珠十有二旒，黝衣纁裳，十有二章，飨庙、谒庙、告庙则服。今参详封禅祭天地，准典礼，皇帝服大裘。又缘南郊合祭天地，止服衮冕。欲封禅日，依南郊例。」从之。 
神宗元丰元年十一月二日，详定郊庙礼文所言：「《周礼》弁师掌王之五冕，五采缫十有二就，皆五采玉十有二。郑氏注谓合五采丝为绳，垂于延之前后各十二，所谓邃延也。贾公彦曰：以青、赤、黄、白、黑五色玉贯于藻绳色玉：原缺，据本书《舆服》四之二○所引补。，每玉间相去一寸，十二玉则十二寸，以一玉为一成结之，使不相并。此据衮冕前后二十四旒。孔颖达曰：旒长尺二寸，故垂而齐(眉)[肩]也。至后汉明帝用曹褒之说，乘舆服冕系白玉珠为十二旒，前垂四寸，后垂三寸四寸后垂：原脱，据本书《舆服四》所引补。，遂失古制。今之《衣服令》，乘舆服衮冕，垂白珠十有二旒，广一尺二寸，长二尺四寸。盖白珠为旒，用东汉之制，而其冕广长之度，乃自唐以来率意为之，无所稽考。景佑中已经裁定，以叔孙通汉礼器制度为法，凡冕板广八寸，长尺六寸，与古制相合，更不复议。令取少府监进样，如以青罗为表，红罗为里，则非《弁师》所谓玄冕朱里者也。上用金棱天板，四周用金丝结网，两旁用真珠、花素坠之类，皆不应礼。伏请改用朱组为纮，玉笄、玉瑱，以玄紞垂瑱，以五采玉贯于五色藻为旒，以青、赤、黄、白、黑五色备为一玉，每一玉长一寸，
     
