<!-- { "loadSidebar": true } -->
      
钱，致愤怒作过，侵犯省界，后遣推官黎商老等谕说，因致陷没也。 
八月二十八日，试右谏议大夫兼侍讲苏峤言：「沈黎青羌侵扰边郡，片戈杀官吏，夷人尚未退，听内郡调兵运粮，人情不安。其黎州见今调兵运粮、防守次第，乞专委本路帅、宪司，务令民夷安靖，上宽西顾之忧。」从之。 
九月七日，少保、武安军节度使、四川宣抚使虞允文言：「青羌首领奴儿结等二十余名赴黎州谢罪，就将马入中，归还被虏人口。权州事王昉辄多支金帛，便行发归，意在贪为己功，更不计顾黎州近蕃非止一族，日后仿效，滋长边患，无以示惩。」诏王昉降两官罢黜。 

十月二十五日，枢密院言：「黎州土蕃近复寇边，乃青羌之别族，见过三冲，直攻虎掌寨，跬步可到城下。城中坐观，无以御之。」诏四川宣抚司火急行下(城)[成]都府帅司，差拨将兵二千人，选差谙练边事有心力智勇兵官，往黎州屯戍捍御。 
 蕃夷 宋会要辑稿 蕃夷五 侬氏 
      
侬氏
【宋会要】

侬氏，广源州蛮也。其先韦、黄、周、侬四氏为州首领，互相劫掠，唐邕管经略徐申抚之，遂定遂：原作「远」，据文意改。。自交趾窃据，而州多服役之。地在邕管西南 江之源西：原作「而」，据《长编》卷一六七改。，其岩险峻深，产黄金、丹砂，颇有邑居村聚，椎髻左衽衽：原作「言」，据《长编》卷一六七改。，善战'，轻死好乱。初，知傥犹州侬全福杀并三州之地，而卒为交趾所虏，其妻阿侬遂嫁商人，生智高。年十三，即杀其父。阿侬更嫁特磨道侬夏卿，而智高冒姓侬氏。奔雷火洞，复据傥犹，为交趾所拔。交趾释之，以知广源州，又以雷火雷：原作「广」，据《长编》卷一六七、《文献通考》卷三三○改。、频婆四洞及思琅州属之。然内怨交趾，颇劫掠其地，僭称南天国，改年景瑞景瑞：原作「瑞景」，据《长编》卷一六七、《文献通考》卷三三○、《安南志略》卷一五、《宋史》卷四九五乙。。久之，求内附。既未得请，遂寇广南。 
仁宗皇佑元年九月，广南西路转运司言：广源州蛮寇邕州。诏江南、福建等路兵备之。 
十二月，遣入内东头供奉官高怀政往邕州，与本路转运使督捕蛮贼。
三年二月，广南西路转运司言：广源州蛮首领侬智高请内属。诏本路转运使、提点刑狱、钤辖司具利害以闻。 
三月，广南西路转运司言：侬智高奉表，献驯象及金银。诏转运司、钤辖司止作本司意，答以广源州本隶交趾，若与其国同贡奉，即许之。 
四月，智高率众五千沿 江东下。 

四年五月，智高破邕州，杀知州陈珙、通判王干佑、广西兵马都监张立及官属四人，兵死者千余人。智高入州，阅所上金、函，怒谓珙曰："我请内属一官以统摄诸党，汝不以闻，何也 "珙言："已奏而不报。"索奏，检又不获，遂扶出。珙病目，不能视，临被杀，犹求效用，不听，遂杀之。智高伪建大南国，置参政二员，改端懿元年。是月，智高陷横、贵、龚、浔、藤、梧六州，知州张仲回、李琚、张序、李植、江镃弃城而遁，又陷封、康二州，知州曹觐、赵师旦死之。又陷端州，知州丁宝臣亦弃城遁，遂围广州。前二日，有告急者，知广州仲简不听，又不为备，及贼暴至，争先入城，后至者皆附贼。官军出阵，不利，凡围五十三日乃去。 
六月，诏同提点广南东路刑狱、内殿崇班、合门祗候李枢合门：原作「阁外」，据《长编》卷一七二改。，与知桂州、崇仪使陈晓同捉杀蛮贼，仍令转运、钤辖司发兵应援之。命知潭州余靖为广南西路安抚使「西」下原有一「东」字，据《长编》卷一七二、一七三删。、知桂州，(阁)[合]门通事舍人曹修为同体量安抚经制贼盗。 
七月，命知桂州余靖经制广南东西路贼盗事。 

是月，诏：「广南有贩粮食以资蛮寇者，其首处死，从者配岭北牢城，舟车没官。」以枢密院言「蛮贼徒党无虑二万人，计日食米五百硕，非有资其粮饷者，则势不可留。犯者请法外处之」故也。是日，蒋偕击智高于路田，军败，南恩州巡检杨达、南安军巡检邵余庆、权宜融州巡检冯岳、西路捉贼王兴、苌用和死之。 
八月，诏广南东路同体量安抚经制贼盗杨畋，以遣将佐兵甲既集，当相形势缓急，一举而扑灭之。「恐贼乘风下海，缘海州及琼管之地厚戍以兵，则势不足，失备，又乘隙而至，如能断其海路，则不以月日淹速计也。所请康定中行军约束及《赏罚格令》，(令)[今]降下； 
      
其欲差官、删定模印事非应速，及须检法官亦可于辖下选之。朝廷既令节制诸将，其军旅战阵之事自当从长处决，毋用中覆。」是月，改新知泰州孙沔为荆湖南路江南西路安抚使，内园使、陵州团练使、入内侍省押班石全彬副之。诏沔等若军中须人任使，听于江南东路抽差。 
九月，智高入昭州，知州柳应臣弃城。州有山，山有数穴，其大皆容数百千人，民逃其间，悉为贼焚死。 
十月，以宣徽南院使、彰化军节度使狄青为荆湖南路宣抚使、都大提举广南经制贼盗事。 
是月，狄青言：「自侬智高寇岭南，而诸将专用步兵以抗乘高履险之贼，故每战必败。请下鄜延、环庆、泾原路，择蕃落锐军曾经战阵者各五十人，仍逐路遣使臣一员押赴行营。」从之。 
是月，智高陷宾、邕二州，程东美、宋克隆弃城而遁。 
是月，诏广南将佐皆禀狄青节制，若孙沔、余靖分路讨击，亦各听节制。 
十一月，诏知桂州余靖：「所招九溪峒蛮愿助王师者，恐蓄奸谋，阴与贼合，其与狄青、孙沔常防察之。」 
是月，广南西路走马承受公事李道宗言：「闻交趾将发兵二万人，溪水路入助王师，以讨侬智高。」 
是月，诏广州魏瓘、广东转运使元绛：「凡守御之备，毋得苟且为之。若民不暂劳，则不能以久安。其广州城池当募蕃汉豪户及丁壮并力修完之。若无捍敌之计，但习水战，寇至而'，非完策也。」时智高还邕据州，日采木造舟，而扬言复趋广州也。 

      
十二月，广南西路兵马钤辖陈曙击智高，军败于金城驿。 

是月，知桂州余靖言：「交趾今岁当入贡，属侬智高叛，道阻不通，累移文乞会兵讨贼，而朝廷久未报。观其要约甚诚，若许令助讨除，纵未能尽灭其党，亦可使益相离二。已于邕、钦州备万人粮以待之。」诏安南静海军给缗钱二万，令起兵，候贼平，更以三万缗赏之。 
五年正月，诏广西转运司：「交趾请发兵助讨蛮贼，缘已遣宣抚使狄青行，宜移文止之。」 
二月，狄青言：「领兵至邕州，阵于归仁铺，贼皆执大盾、标枪，骑将孙节为前锋，死之。青麾蕃落兵，张左、右翼，出其后急击，大破之。智高遁去。」诏狄青枭黄师宓等首于邕州城下，以其余筑京观于归仁铺。 

诏：广南西路兵马都监萧注、邕贵钦横浔宾龚七州都巡检使王成、广南西路兵马都监于震同追捕智高。其有能获智高者，除正刺史；同立功人，以次甄赏之。 
五月三日，广南西路经略使余靖言：「智高逃入外界藏避。」诏靖乘此机会募人擒戮，无令淹久，却致啸聚。 
十二月，广南西路安抚司言：「大理评事黄汾、三班奉职黄献珪、邕州司户参军石鉴、道州进士吴舜举，捕获侬智高母并其子弟四人于特磨道。」诏护送京师，以献珪为左班殿直，鉴、舜举并为大理寺丞，汾为卫尉寺丞。 
至和元年六月，益、利路钤辖司言：「得黎州申：侬智高自广源州遁入云南。」诏本道应蛮人出入要路，皆预择人备御之。 
十一 
      
月，权御史中丞孙抃言：「西川屡奏侬智高收残兵入大理国，谋寇黎、雅二州。请下知益州张方平先事经制，以安蜀人。」从之。 
二年六月，戮侬智高母于都市。智高反，伪称皇太后，天资惨毒，嗜小儿肉，每食必杀小儿，智高攻陷城邑，皆其谋也。及智高败，奔大理国而保特磨道，依其夫侬夏卿，收残众，得三千余人，习战骑，欲内寇。石鉴等发峒兵掩袭，擒至都下，给食养饲，以招降智高。久之，传智高死，遂并其弟智光及二子继宗、继封戮之。 
嘉佑二年四月，邕州言：火峒蛮侬宗旦入寇。 
五年十月，知漳州王罕言：「在广西日，见侬宗旦啸聚其众，又数出摽掠，恐终为边患。请下本路设策招安。」从之。 
七年十月，广西经略安抚司言：「知火峒忠武将军侬宗旦、知温闷洞三班奉职侬日新愿以所领雷火、计诚诸峒内属，却给省地归乐州，永为省民。」诏宗旦等各迁一官，仍以耕牛、盐、彩赐之。 
十二月，广南西路经略司言：广源州蛮侬平、侬亮、侬夏卿自特磨道来归。 

英宗治平二年七月九日，以知顺安州、忠武将军侬宗旦为右千牛卫将军。宗旦本智高族人，所居(日)[曰]火峒，嘉佑二年知桂州萧固招之内属，以为忠武将军，补其子日新为三班奉职，后以监邕州税。至是，宗旦与李日尊、刘 有隙，畏墉，知桂州陆诜等因使人说之，遂弃其州内徙。故有是命。 
治平四年八月六日，神宗即位，未改元。知桂州张田言：「得钦州石鉴状：蛮 
      
贼侬智高犹在大理国，及尝往来蜀中，如闻与大理结亲，聚集蛮党，制造兵器，训习战'，不可不为朝廷虑。乞密诏广西经略安抚司并东、西两川钤辖司常切(过)[遏]防。」诏令石鉴体问。鉴奏：「智高作过，经今已十五余年，恐是蛮人诡诈。」诏广南西路经略司更切差人探候，如智高果在，亦勿致张皇。 
神宗熙宁二年二月，广南西路经略安抚司言：「访闻侬智高见在特磨道，已令知邕州陶弼密切探候，暗作堤防。诏更切探候虚实闻奏，仍令诸处常切堤备。 
九月四日，又言：「据外界古勿峒头首赍到侬智会文状，愿归明，只乞在本峒居往，不敢于省地作过，乞赐与官爵，其余头首亦等第与名目。」诏侬智会除右千牛卫将军，依旧知古勿峒，侬进安与保顺郎将，依旧同知古勿峒，仍各赐锦袍、金涂银带，其余首领等有恩赐，令本司勘会闻奏。 
十月，又言：「蛮人忠武将军侬平保明侬智会归明，其智会已授左千牛卫将军，却在侬平之上，乞加侬平官爵。」诏平为保明侬智会归顺，与转左监门卫将军。 

十一月五日，诏：「侬宗旦、侬日新昨因张田奏，为置在沿边不便，已移洪州监当。此州控扼二广之冲，访闻宗旦徒类萃在任所者甚众，况此辈尽是智高残党，使聚居要地，密迩广南道，实为非便。令分隶近北诸路。」 
