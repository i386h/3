<!-- { "loadSidebar": true } -->
洗为角，赤帝以林锺为征，黄帝以黄锺为宫，白帝以太簇为商，黑帝以南宫为羽。」诏礼官议定以闻，既而上言：「详据旧典，参以国朝制度，其天地配位、皇帝升降奉俎、亚献、三献、文武二舞，皆当随月用律。九月以无射为均，五天帝各用本音之乐。请如太常所定宣下。」诏可。 
二十九日，太常礼院言：「准诏检详五室方位，今据典礼，明堂五帝位并为幔室。缘奉事上帝，不容华侈，欲用青绢朱里以为旁帷上幕。其四户八牖，准《大戴礼》，赤缀户，白缀牖，宜以朱白绢饰户牖。又按《周礼》夏后氏世室，郑氏云堂上为五室，象五行：木室于东北，火室于东南，金室于西南，水室于西北，土室在中央。崔灵恩说亦如之。欲依《周礼》郑、崔义说，设五室于大庆殿中央及四隅，于行礼陟降、陈设为便。」诏可。 
五月一日，太常礼院言：「准诏详定明堂礼神玉及燔玉制度，今礼官参议，当依典礼用二玉：一以礼神，置于神位，祀毕藏之少府，于后每祀供之；一以为燔玉，加牲体之上，并燎燔之。并用美玉。」诏可。仍度以景表尺，如玉美而小，即用指尺。令内侍卢昭序领作。先是，帝谓辅臣曰：「前代礼神有祭玉、燔玉二品，今独燔玉，无乃阙礼 」文彦博等奏曰：「唐太和中，太常卿王起以当时祀事止有燔玉而无礼神祭玉，请依礼下有司精求良玉，创造礼神苍璧、黄琮等九器，祭讫藏之。燔玉依常制用 。唐末以来，祀典废阙，礼神之玉不复备 
      
用，以至于今。」帝曰：「朕奉事天地、祖宗，尽物尽志，岂于宝玉有所惜耶 其令有司议如典礼，凡祀用玉者，为祭、燔各一。」敕内府寻阅美玉。至是，适回纥贡玉璞数十，剖之，择良美，命匠者制为琮、璧九品，各二，内黝璜尤温粹。祭玉之备，始复于此也。 
三日，太常礼院言：「明堂太庙陪位者，欲令鸿胪寺、四方馆准郊例施行。景灵宫殿庭地近，度不能尽容班叙，望依例止令诸蕃进奉使副及致仕前资京朝官陪位，仍不过庆历七年人数。」从之。 
七日，太常礼院言：「昨赴大庆殿详度陈列天地以下神位，今参比郊坛壝兆上下位叙如左：殿上五室内，太室中北，昊天上帝位，皇地祇在左，皆南面；太祖、太宗、真宗位在东，西面；黄帝在太室中西南，北面北：原无，据《长编》卷一六八补。；人帝在左，少退；青帝、赤帝、白帝、黑帝各从本室；人帝在左，少退；神州地祇、日月、北极、天皇(太)[大]帝，并设于五室之间，其位少退。五帝、神州、日、月、北极、天皇大帝，郊坛为第一龛位。五官勾芒以下，设于明堂廷中，少东南，别为露幄。五纬十二次紫微垣内官、五方岳镇、海渎、岁星、真枵、钩星以下七十二位，于东西夹庑下版设。于郊坛为第二龛位。二十八舍黄道内天官，角宿、摄提、五方山林川泽以下一百七十九位，于丹墀、龙墀道东西版设。于郊坛为第三龛位。黄道外天官及众星、五方坟衍原隰以下四百九十六位，并东西庑周环殿后版设。以北为上，于郊坛为内壝之内外位。仿古明堂之制，又稍与坛壝位叙相类。及令修内司并 
      
少府、司天监量广深丈尺约陈列祭器，不至并隘。如得允当，望下司天监绘图以进。又废大庆殿御榻屏风，正当行礼及设神位，欲权奉置于殿后合，覆以帟幕，礼毕仍旧。殿东西庑下有户牖处，恐非精洁，欲用青纯朱里幕并绯绿额遮卫。望下三司制造。又准乙丑诏敕：『明堂合祭皇地祇，奉三圣并配，朕躬行礼。五帝、神州亦特亲献。自余日月、河海诸神从祀，悉如圜丘之数。』礼官前上奏议，既定牲数，今增奉禋配之位，则牲亦随广，请于七犊外更增四犊，所有羊、豕亦依郊例，各用十六以荐日、月以下从祀神位。」并诏可。 
八日，太常礼院言：「准桥道顿递使移问，明堂行礼，圣驾乘(舆)[与]不乘大辇由左右升龙门往复，及更自何门闱出入，以须度视高广能容过与否，亟以举报。本院参详，将来皇帝自文德殿斋次出殿门，由朝堂入右升龙门，升辂出宣德门，赴景灵宫荐飨太庙。宿斋、朝飨礼毕，还入宣德门降辂，归文德殿宿斋。至大飨日，出文德殿门，由朝堂门入右升龙门，赴大次以俟。入朝堂行礼毕，还大次，归文德殿，以次升楼。其明堂往回，宫禁地近，乞止乘常御小辇；所有景灵宫、太庙升降，舆辂所乘，一准郊例。皇帝致斋自二十二日，讫二十五日。百官宿朝堂、太庙，晨晡并给肉食。及将赴景灵，早馔请赐蔬素。太庙、明堂行礼毕，早馔亦赐羹肉。将来乘舆自太庙回，赴大庆殿行礼，即诸军素队合于驰 
      
道左右排列，俟至日礼毕离大次，即传呼，令军乐振作。其在致斋之内，即依庆历七年郊例，圣驾赴宫庙时，并禁作乐。望下殿前、马、步军司告谕。」并从之。 
十二日，礼仪使言：「明堂行礼，奉祖宗 配天地及五方上帝、神州地祇，并皇帝亲行奠献。准郊制，皇帝先诣天地位奠献讫，次诣配帝位行礼。今请皇帝初诣昊天上帝位奠玉币讫，次诣皇地祇、青帝、赤帝、黄帝、白帝、黑帝、神州地祇位奠玉币，次诣太祖、太宗、真宗位奠币。其酌献之叙亦如之，欲载于仪注。」诏恭依。 
十四日，太常礼院言：「准诏定五人帝神位版，今欲增博至一尺，厚二寸，其长如初。」从之。旧博七寸，厚五分，长尺三寸。以其菲陋，不称严奉之礼，故增之。 
二十二日，宰臣文彦博等上表，明堂大飨天地、祖宗五位酌献乐章，乞御撰。诏荅不允。 
二十三日，内出御撰明堂乐曲及二舞名：降神曰《诚安之曲》，皇帝升降行止曰《仪安之曲》，昊天上帝、皇地祇、神州地祇位奠玉币曰《镇安之曲》，酌献曰《庆安之曲》，太祖、太宗、真宗位奠币曰《信安之曲》，酌献曰《孝安之曲》，司徒奉俎曰《饎安之曲》，五天帝位奠玉币亦曰《镇安之曲》，酌献曰《精安之曲》，皇帝饮福曰《胙安之曲》，退文舞、迎武舞曰《穆安之曲》，亚献、三献皆曰《穆安之曲》，彻豆曰《歆安之曲》，送神曰《诚安之曲》，归大次曰《憩安之曲》，文舞曰右文化俗之舞，武舞曰威功睿德之舞。 
二十四日，诏御撰乐曲名与常祀同者并更之。中书、枢密院 
      
臣僚分撰明堂乐章：文彦博撰降神《诚安》、送神《诚安》、青帝《精安》，宋庠撰皇帝升降《仪安》、司徒奉俎《饎安》、赤帝《精安》，庞籍撰皇帝饮福《胙安》、亚献三献《穆安》、黄帝《精安》，高若讷撰武舞《穆安》、白帝《精安》、彻豆《歆安》，梁适撰皇帝还大次《憩安》、黑帝《精安》。 
二十五日，诏更常所用圜丘寓祭明堂《诚安之曲》曰《宗安》，祀感生帝《庆安之曲》曰《光安》，奉慈庙《信安之曲》曰《慈安》。 
二十八日，太常礼院言：「明堂合用竹册，昊天上帝、皇地祇、青帝、赤帝、黄帝、白帝、黑帝、神州地祇、太祖、太宗、真宗一十一副，景灵宫一副，太庙七副，请下中书省制造。」诏可。 
六月四日，内出御撰明堂乐八曲，以君、臣、民、事、物配属五音，正(到)[倒]旋复周始，凡二十声为一曲一：原作「小」，据《长编》卷一六八改。；用宫变、征变者，天、地、人、四时为七音，凡三十声为一曲；以子母相生，凡二十八声为一曲。皆黄锺为均。又明堂月律，五十七声为二曲，皆无射为均；又以二十声、二十八声、三十声为三曲，亦无射为均，皆自黄锺宫入无射。如合用四、八或五十七声，即依前谱次第成曲，其彻声自同本律。其御撰 吹警严曲、《合宫歌》一阕，并下太常肄习之。
五(月)[日]，太常礼院言：「明堂行礼差官分祀九宫贵神，用两圭有邸，凡九玉，制以 。望下三司会少府施行。」其玉随币色，依九宫一白、二黑、三绿、四碧、五黄、六白、七赤、八白、九紫以为之色。 
七日，少府监言：「明堂行礼，皇帝亲献神位前，每座用涂金银炉香合匕、漆案、朱罗案衣、奠酒涂金银洗 
      
锣各一，本监旧藏止五副，缘今亲献神位十一所，阙者六副，并金[ (月)]石烛台十八，望下三司制作。」从之。 
八日，翰林学士承旨王尧臣等言：「奉诏与太常寺参议阮逸所上编锺四清声谱法，请用之于明堂者。窃以律吕旋宫之法，既定以管，又制十二锺，准为十二正声，以律计，自倍半。说者云：『半者，准正声之半，以为十二子声之锺，故有正声、子声各十二。』子声即清声也。其正管长者为均，自用正声；正管短者为均，则通用子声而成五音。然求声之法，本之于锺，故《国语》所谓『度律均锺』者也。其编悬之法，则历代不同。或以十九为一 者，盖取十二锺当一月之辰，又加七律焉；或以二十一为一 者，以一均声更加浊倍；或以十六为一 者，以一均清正为十四一：原无，据《长编》卷一六八补。，宫、商各置一副，是谓悬八用七也；或以二十四为一 ，则清、正之备。故唐制以十六数为小架，二十四为大架，天地、宗庙、朝会等各有所施。今太常锺悬十六者，旧传正声之外，有黄锺至夹锺四清声。虽于图典未明所出，然考之实有义趣。盖自夷则至应锺四律为均之时，若尽用正声则宫轻而商重，缘宫声以下不容更有浊声。一均之中，宫弱商强，是谓陵僣，故须用子声乃得长短相叙。自角而下，亦循兹法。故夷则为宫则黄锺为角，南吕为宫则大吕为角，无射为宫则黄锺为商、太簇为角，应锺为宫则大吕为商、夹锺为角。盖黄锺、大吕、太簇、夹 
      
锺，正律俱长，并当用清声。如此，则音律相谐而无所抗，此四清锺可用之验也。至他律为宫，其长短尊卑自序者，不当更以清声间之。自唐末多故，乐文坠缺，考击之法，久(以)[已]不传。今若使匏、土、丝、竹四器尽求清声，即未见其法。又据大乐诸工所陈，自磬、箫、琴、钥、巢、笙五器本有清声有：原作「自」，据《长编》卷一六八改。，埙、箎、竽、筑、瑟五器本无清声。五弦阮、九弦瑟，则有太宗皇帝圣制谱法。至歌工引音极唱，止及黄锺清声。臣等参议，其清、正二声既有典据，理当施行。自今大乐奏夷则以下四均正律为宫之时，商、角依次并用清声，自余八均尽如常法。至于丝、竹等诸器旧有清声者，(今)[令]随锺石教习；本无清声者，未可创意求法，且当如旧。惟歌者本用中声作歌，应合诸器，亦自是一音，别无差戾。其阮逸所上声谱，以清浊相应相：原无，据《长编》卷一六八补。，先后互击，取音靡曼，似近郑声，不可用。」从之。 
