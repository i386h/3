<!-- { "loadSidebar": true } -->
五年三月五日，诏：「诸州教授，双员处减一员。余远小及养士不多去处并罢，令有出身官一员兼领。勘会诸州教授员阙，并依堂(余)[除]人。元丰年以前差置州军，并依旧。其后来差置去处，如在学生员自来满百人以上，学粮可以赡足，各差一员。余依已降指挥。所有双员处，即将先到任人减罢一员。令诸路兼领学事监司，限半月，各具本路合存减去处并职位姓召，申尚书省。」 
十二月二十三日，学制局言：「小学虽有置历诵经，随其长少，设为程课之制，仍依太学生例，量破饮食。尚虑推行不一，未能仰副德意之厚。今取会太学小学见行规矩约束，参酌修立到州县小学课试等法。」诏小学皆隶太学，州合令教授，县合令学长总其事，不可别为一学。兼学长与县学长名同，可改为小长。 
大观元年十一月九日，郑宗奏：「乞以地里远近，生徒众寡，量其难易劳佚，旌别教官。」上批：「水土恶弱州军，承务郎以上与转一官；三千里外，承务郎以上可减一年磨勘。选人占射一次。其广南东西不及四千里者，依四千里法。」 
二年三月二十四日，开封府学博士郁师醇言：「检会御笔：『自今应于乡村城市教导童稚，令经州县自陈，赴所在学试义一道。文理不背义理者，听之。』 
      
虑有假名代笔诈冒之人，欲乞依大观学令初入学生结保之法，仍乞试日依补试法，差官封弥试卷，送考校官。」从之。诸路依此。 
三十日，前摄贺州州学教授曾鼎旦言：「切见广州蕃学渐已就绪，欲乞朝廷择南州之纯秀、练习土俗者，付以训导之职，磨以岁月之久，将见诸蕃之遣子弟，仰承乐育者，相望于五服之南矣。诏曾鼎旦充广州蕃学教授。其应合行事件，并依也「也」字及下文：疑有脱误。。伏望揭臣此疏，以示朝堂，出臣此疏以谕下。」诏榜朝堂。 
七月二十一日，诏：「阅前日宾兴之数，较其试中多寡，惟常州为众。其知州、教授，特与转一官。」 
八月十五日，辟廱言：「诸州岁升试，若于仲月内(拨)[发]榜出，即妨四季入学。自合于正月上旬内锁院，仍于当月内先次放岁升试牓。今看详，若知、通先次入院折岁升试牓，与试官相见，即于公试及试上舍未申号间，不无妨嫌。昨来开封府岁升试附贡士，举院系从本院一面先次发榜。」诏依开封府例。 
九月十八日，诏：「比闻诸路州学有阁藏书，皆以经史为名。方今崇八行以迪多士，尊六经以黜百家，史何足言 应已置阁处，可赐名曰《稽古》。 
十一月二日，诏：「郡守监司，各按所部，有违法害民、旷职失守者，悉以名闻。苟附下庇奸、畏避不言者，当遣使按察，罪不汝贷!」同日，诏：「在京百司，近在首善之地，比数废职，分命督按，各置以法。而郡守监司，耳目所寄，远在四方万里之外，守公奉 
      
法，其能无盭乎 设官分职，法全令(其)[具]，吏堕不虔，荒失诏命，使元元之民，或被其害。夙夜以念，时予之辜。其令天下郡守监司，各按治所部，违法害民，旷职失守，营私废公，徇流俗而无享上之心者，悉以名闻。苟附下庇奸，畏避不言，当间遣使者，分路按察、罪不汝贷。夫政自内治，化自近格。惟尔万邦，各袛乃事，罚及尔身，不可悔也。」 
十一月八日，魏宪言：「诸路学费房廊，止是科差剩员一名收掠，其间侵欺盗用，失陷官钱。欲乞学房廊多处，许依州县法，召募库子一名，专行收纳；其或少处，亦乞权令本州岛库子兼管。」诏不限钱多寡，并置一名。多者仍置专副主管。 
十一日，臣僚上言：「窃惟陛下制礼善俗，立教兴行，道化之所鼓舞，试意之所熏浃。所宜四方风动，而比屋可封也。然而忠厚之俗未底于旷然大同者，臣窃究其由矣。盖为守宰者，唯讼狱是亲，至于教化，则逡巡不任其事。监司所至，未有迪教法，察风俗者。是岂《周官》『掌父道王德意志虑与四壮使臣咨诹咨询』之意乎 以夫监司、郡守、县令数多苟且，不知职业之可为，此所以民俗治 未能仰称陛下政教之美也。臣愚，欲望圣慈时降睿旨，命有司类次诏书律令可以训民者为一书，与昏冠之礼先后颁焉。州县委试者，或先期请假，或临时托疾，欲乞明立条法。应赴岁升试而三不赴者，除籍。」从之。 
三年二月三日，宣德郎邢之迪言：「乞今后教授 
      
差出，因病在假，其本州岛时暂权官不得预差职事。」从之。 
十六日，提举黔南路学事戴安仁言：「所管多是新创州郡，内县城寨新民教授系经略司举辟。令来既有提举学事，其新民教授，欲乞一就提举学事司奏辟命官或贡士摄官有学行人充。新民学生就学，其间亦有秀异。今欲乞立劝沮之法，分为上、中、下三等。上等为能诵《孝经》、《论语》、《孟子》及一经略通义理者，特与推恩。中等为能诵《孝经》、《论语》、《孟子》者，与赐帛及给冠带。下等为能诵《孝经》、《论语》或《孟子》者，给与纸笔砚墨之费。」从之。 
二十一日，奉议郎李庠言：「沿边州县，素少士人，补试或不及三人者，许与在学生为保。」从之。其人少处依此。 
三年四月八日，知枢密院郑居中等言：「修立到小学敕令格式申明，一时指挥。乞冠以『大观重修』为名，付礼部颁降。」诏：「第一卷内，小学能通经为文者为上等；既不犯罚，又五次合格，令更不赴本贯县学试补；在学半年，升本学外舍生。」 
四月二十二日，奉议郎李庠言：「形势官户，有以田宅入官中卖，请托州县，因缘为奸。欲乞将形势官户等，不许中卖在官赡学田宅。」从之。 
八月二十三日，诏：「泉州州学全然不成次第，本路提举学事、知州、转运、判官，各特降一官。其学舍，令本州岛疾速修盖。」 
四年四月十四日，新权提举淮西路学事叶杞奏：「教授乃朝廷选除其教导有方、贡试如法，知、通、提举，职当审实，保奏 
      
再任；学生但合退听，岂可陈状举留 殊无朋比之嫌。欲乞今后州学教授，如委可再任，并本州岛准学法施行。诸生不得辄牵众陈状，举留教授。」诏依。 
八月十二日，诏县学并州县小学，更不给食，愿陪厨者听。同日诏：「三舍之法，初颁四方，深恐有司奉行违戾。故学生三百人已上，命置教官二员。今行之既久，已见就绪。所在学生及五百人已上，许置教授二员；其不及五十(八)[人]者，不置。以本州岛在任有出身官兼领，阙即知、通于本州岛在任官内选曾在太学、辟廱及得解与贡、经行可称之人，申学事司审察权差。所有合减罢官，依崇宁五年三月五日所降指挥施行。」同日诏：「贡士被贡日，许长吏集合州官燕犒，破赡学钱，乃无限定之数，往广有支用，实于养士有妨。可令今后许于公使钱内量支。」 
十七日，诏：「比降教授指挥，内『不及五十人者不置』一节，可改『五十』字作『八十』字。」 
九月二十日，吏部尚书刘拯言：「近降朝旨，三舍在学生及五百人已上，许置教授二员。其不及八十人者，不置。窃详学生实在者常少，系学籍者常多。其『在学』字谓实在学者，谓但系学籍者，皆是未有明文。欲乞明降指挥，仍立限下诸路提举学事司，契勘实数，开具申奏付部，差注施行。」诏可。委诸路提举学事司以元降教授省员指挥到学日，见系学籍人数，限半月(中)[申]尚书吏部，依已降指挥差注，立为定额。 
十月二十一日，开封 
      
府尹盛章言：「朝廷创建开封府学，教养多士，未及三年，数多增培。今岁贡之初，人材应选，升考精审，亦由师儒得人，训导有方。窃缘王畿首善天下，理宜优异。具学官，欲乞特加奖劝。」诏：「开封府学博士惠柔民、孙璘并除太学博士。」 
政和元年正月二十九日，诏：「县学并州县小学生，更不给食。县学长、谕、教谕、直学，系州学选差，内(合)[舍]外舍生充，自合依条给食。县学钱粮官，罢月给食钱。」 
二月二十七日，大司成张邦昌、辟廱司业魏宪、耿南仲言：「诸州教授阙，许学事司选本州岛或本路见任有出身官，权理为在任月日，依正官法荐举。窃见其间有时暂差权，便行荐举，却致有妨荐举正官教导终任之人。欲望今后诸路差权教授，在任实及半年已上，委是教导有方，即许依正官法施行。」从之。 
五月七日，诏诸州教授依元丰旧制选试，朝廷除授。 
元丰七年立法；试学官上等注博士，下等注正录，愿就教授者听。 
九月二十八日，诏：「访闻比来学事司取拨过户绝田产顷亩不少，遂致常平钱本寖以阙少，有害饮散。可令诸路学事司，取大观四年初诏，诸州以前三年赡学支费过实数内，取支费钱谷最多一年为准，仍增加五分，以备养士外，余剩田舍，尽数拨还元管系官司。」 
十一月六日，臣僚言：「窃观大观四年初诏诸州教授学生不及五十人者不置，继又诏以八十人为率。虽熙、丰旧置教授，州郡不 
      
拘此令，他官兼摄者已百余州矣。愿(知)[如]初诏，学生五十人，许置教授一员；请给之费，以学事司钱充。不过添官数十，而师专其职，人得其师，考察升贡得其人。」又臣僚言：「议者以省费为言，不及八十人处不置教授，以见任官兼权，恐非熙宁专置之意。以为州添一教授，所费不多，况料钱自合出运司，而供给自合出州郡。惟京官有添支，选人有驿券，不过十数千耳。近降政和元年七月敕，以赡学余钱拨还常平田业之直，则学事钱粮不侵运司之费，又不占常平之业，自为一司，可以充足。欲乞将不满八十人处复置教授。」诏依大观四年八月十二日指挥，以在学生人数及五十人已上，复置一员；其八月十七日指挥，更不施行。 
二年正月二十七日，臣僚言：「乞自今学官，每十人取一。」从之。详见国子监。 
三月二十九日，诏不该置教授州军，选差兼权官在职及一年已上，无遗阙者，许依正教授法考课。 
五月十六日，户部侍郎胡师文等言：「诸州教授，于学法唯许差佗州考试，而不置教授有出身官兼领处，近日有差推(掬)[鞠]公事之类。欲乞教授见系兼领，依正教授法。」从之。 
《大诏令》：政和二年五月丁卯，新提举秦凤等路学(士)[事]许多言许多：《群书考索》后集卷二七作「许毂」。：「大观新修诸路州县学敕令，颁行六年于兹，诸路申明，上烦训谕放告者放：《群书考索》后集卷二七作「教」。，不可悉数。乞诏有司，特加看详，择其可否，使人易晓。又乞以屏斥林伯达责降蔡嶷等事镂板， 
      
