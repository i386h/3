<!-- { "loadSidebar": true } -->
十四日，枢密院言：「闻澶、魏作过保甲，多为首人唱率，别无情理，官司已许首身。欲降指挥，首身保甲如唱率及拒捕伤人，并追鞫；余皆放罪，令赴教。」从之。是时，狄谘、刘定纵保甲暴横，州县不得呵问。澶、魏保甲白昼劫略，惊动一路，而朝廷不闻其寔。自此，河北盗贼公行，多保甲也。 
十六日，上批：「集贤校理刘定言，澶、魏保甲初无凶恶迹状，乃是素怀不忠、异议之人张大扇摇，破坏保甲成法，以至上达朝廷，为之动心，差官穷治其事穷：原作「求」，据《长编》卷三四三改。，骇闻四方。可下刘定具析从初张皇官司以闻，无得避忌不尽。仍下李宜之、王子渊见鞫保甲事，限十日结绝，杖以下勿禁。」 
三月十四日，诏：「京东、西两路保甲领于提举司，近已专置官提举，都保内所养马，则保民相干，理难两属。令提举京 
      
东路保马霍翔、管勾京西路保马吕公雅并兼保甲。」 
四月三日，诏：「开封府界三路提举教阅保甲官，并本司干当公事、指使，每再遣官教阅，通比三等：武艺及五分与减磨勘三年，六分减四年，七分迁一官。以上每加一分，更减一年，至十分取旨。如止及三分，展磨勘二年，二分展三年，一分以下降一官。」 
五月四日，诏三路保甲借民私马习艺者，听依旧。 
二十一日，河东路提举常平司言：「提举河东保甲司乞借粮于停积之家，贷阙食保甲，常平司以常格止绝。若贷非保甲户，即为侵越。已奉诏，听本司施行。勘会保甲司劝诱，多勒令出办教事，钱粮乃其本职，赈济当关本司，岂非侵越 」诏提举保甲放罪。提举常平司拨粮二十万硕粮：原作「银」，据《长编》卷三四五改。，约保甲随处封桩。保甲司有灾伤，奏听朝旨赈济。河北、陕西准此。河北等路各十五万硕，永兴等路各二十万硕，秦凤等路各十万硕。 
同日，提举河东保甲司言，乞轮家保甲户逐村巡宿家保：《长编》卷三四五作「小保」。。从之。 
二十三日，提举京东保甲马霍翔言：「民有物力在乡村而居城郭，谓之遥佃户。欲依乡村保甲养保马，均出助价；及单丁、女户、单户，见与保甲同等第人，自第三等以上推排主养；官户守官在外及第四等以下女户、单丁，止出助钱；寺观有物力，依附户。」从之。 
六月一日，诏：「五路提举保甲司，已拨常平粮准备赈济。令相度保甲户，遇灾伤不及五分，当如何等第赈济，条具以闻条：原无，据《长编》卷三四六补。。」 
      
后提举河东路保甲王崇拯言：「赈济灾伤，保丁四等以下，本户灾伤及五分以上，即依常平司七分以上法。」从之。河北、陕西、开封府界准此。 
同日，诏：「河东路销废五指挥禁军钱粮，即非一路兵额偶有阙数衣粮之比，并封桩以给提举保甲司起教之费。」 
二十七日，诏府界保甲司市按赏银银：原作「钱」，据《长编》卷三四六改。，毋得抑配。 
七月二日，诏徐彦孚提举荆湖北路常平等事。以彦孚知卫州黎阳县，尝言：「保甲逃亡，恐积以岁月，(寝)[寖]亏本数，乞立责正长法。」下开封府界、三路保甲司相度以闻，故有是命。 
十日，知太原府吕惠卿言：「麟、府、丰州守御人阙，已牒提举保甲司发保甲。乞令提举司官抚谕，并立调发约束之法。」从之。 
二十三日，知延州刘昌祚言：「昨集教保甲，弓马并不精当，但令守御。已用土兵换赴将下团结成队，遇敌呼使，如有功，乞优赐推恩。」从之。 
八月十八日，诏：「河东、陕西发保甲给路费，出州界二百里以上，保正三千，副保正二千，保长一千，小保长、保丁七百。不满二百里及沿边不出本州岛界二百里以上，保正二千，副保正千五百，保长七百，小保长、保丁五百。」 
九月十三日，诏提举河北、永兴、秦凤等路保甲司官各两员，自今奏请文字并联书，机速〔文〕字不用此法。 
十一月二十一日，京东路都转运使吴居厚乞岁以盐息买绢十三万，送河东保甲司。(河东保甲司)从之。 
二十五日，广南西路经略司 
      
乞依温杲奏，召募边州居民子弟有勇力武艺者，结保甲习战，遇捕贼，官给甲仗请受。下尚书省施行。 
十二月二十七日，诏：「保甲愿卖所赏银盂 入官者，听保甲司买买：原无，据《长编》卷三五○补。。开封府界、河东路于禁军阙额钱内借支，河北路于常平仓司借支，各七万缗。」 
八年四月二十二日，哲宗即位未改元。枢密院言：「府界三路保甲两丁之家，见教人小弱或久病，及除当教人外，家止有病丁，并第五等以下田不及二十亩者，听自陈，提举审验，与放免。」从之。 
六月四日，诏罢府界、三路保甲不许投军及充弓箭手指挥。 
七月六日，诏：「府界、三路保甲，自来年正月以后，并罢团教，仍依义勇旧法，每岁农隙赴县教阅一月。其差官置场，排备军器，教阅法式番次，按赏费用，令枢密院、三省同立法。」后诏五都保以上，并分四番，自十月起教，至正月罢。零保即先从多教，周而复始。其提举钱粮官司并罢，令教阅司兼领。其后，门下侍郎司马光言：「先帝以戎狄骄傲，侵据汉唐故地，有征伐开疆之志，故置保甲，令开封府界及河北、陕西、河东三路，皆五日一教阅；京东、西两路保甲养马，仍各置提举官，权任比监司。既而有司各务张皇，以希功赏。其提举官专护本局，不顾他司，事干保甲，州县皆不得关预，管内百姓不得处治。其巡检、指使、保正、保长，竞为搔扰，蚕食无厌，稍不如意，擅行捶挞。其保丁习于游惰，不复务农，或自为劫掠，或侵陵乡里。其本家耕种耘获，率皆妨废，供送不办，率敛无穷，赀产耗竭，无以为生。弱者流移四方，壮者亡为盗贼。行之数年，先帝(寝)[寖]知其弊，申敕州县，令保甲应有违犯并巡教官指使违法事件，并许州县觉察施行。及陛下践祚听政，首令京东西两路保甲养马京：原缺，据《温国文正司马公文集》(四部丛刊本)卷四八补。，并依元降年限收买，其剩买过数目买：原缺，据《温国文正司马公文集》(四部丛刊本)卷四八补。，并充以次年之数。开封府界、三路团教已及半年，经朝廷按阅者，每月并教两日，未经教阅者，并教三日。又令见教人身材弱小， 
      
或久来疾病，及本家止有一丁，病患不堪营作，并第五等以下地土不及二十亩者，并许州县保明许：原缺，据前引本集补。，提举司审验放免。又令一县不得放免过二分，皆圣泽矜宽民力。保甲劳费，虽十减五六，然保甲、保马向去点择，买养、补填，尚犹如旧；其巡教、指使、保正、保长，名目犹在，于所辖保甲，恐不免须有陵逼侵渔。其四时教阅，虽减日数虽：原作「日」，据本集改。，必望风奔溃。登极诏书敕边吏，令不得侵扰外界，务要静守疆埸。然则此保甲、保马，的实有何所用 徒令府界及五路农民不堪愁苦。幸赖社稷之灵，适值累年丰稔，犹流民甚多，盗贼充斥；若遇如明道年之蝗，康定年之旱，至和年之水，则为国家大患，岂可尽言!近者 盗王冲乘保马诸处行劫，置保马本欲逐盗 ，未免妨农。臣愚以为，此保甲若使之逐捕盗贼，则近已有指挥，巡检、县尉及弓手、兵级人数，并令依保甲未上番以前人数复置，其保甲更不令管捕盗。若使之攻讨四夷，则此皆犬亩白徒，教阅虽熟，未尝见敌，与戎狄战置：原作「盖」，据本集改。，今更为盗资。又获鹿县保甲斫射殴伤提干孙文、巡检张宗师，以下陵上，是大乱之源，渐不可长。凡保甲、保马有害无利，天下之人莫不知之。臣不知朝廷何惮而久不废罢!伏乞断自圣志，尽罢诸处保甲、保正、保长使归农。依旧置耆长、壮丁巡捕盗贼，户长催督税赋，其所养保马，拣择拘收，太仆寺量给价钱，分配两骐骥院坊监、诸军。召提举还朝，其勾当公事、巡检、指使，并送吏部，与合入差遣。如此，开封府界及五路之民，孰不欢呼鼓舞，荷戴圣德 若以保甲中武艺已成之人可惜，使之归农，即乞令逐县户马数每五十户置弓手一人，略依沿边弓箭手法，许荫本户田二顷，与免二税；或税轻者，与免若干石斗税，及户下诸般科役；本户田不足，听荫亲戚田。务在优假，使人劝慕。然后召募本县乡村户有勇力武艺者，必投充弓手，计即今保甲中有勇力武艺者，必当愿募。若一人阙额，有二人以上争投者，即委本县令佐，拣试武艺高强者充。若见充弓手人有勇力武艺衰退，许他人指名比较。若胜于旧者，即令充替。如此则不须教阅，武艺自然常精熟。一县之中，其勇壮者既充弓手，其羸者虽使之为盗虽：原作「须」，据司马光本集改。，亦无能为患。仍委本州岛及提点刑狱常切按察，令佐有取舍不公者，量加刑典。若无人投名，乞更议优法。若尚召募不足，即且于乡村户上依旧顾人，候有投名者即令充替。若弓手数多，即令分番更互在县祗应，一年一替，其余各分地分巡捕盗贼。每获贼，勘得赦后住止及窝藏去处，其地分严行科责，及令出赏钱与获贼之人。其贼发地分，更不作三限科校，只令捕贼给赏。如此，则贼发之处，捕盗之人不复掩蔽，住止窝藏之处，捕盗人不肯庇匿，盗贼无所容身，自然希少。」疏奏，以蔡确等执奏不行蔡：原作「葵」，据《宋史》卷一九二《兵志》六改。。诏依枢密院今月六日指挥。 
十 
      
八日，枢密院言：「府界、三路团结保甲，虽不当赴教日，从往于镇市村，以习学字艺为名，聚集饮酒，不务生业。」诏提举保甲司关牒辖下，不赴教日日：原作「司」，据《长编》卷三五八改。，令务农作，遇闲暇，许于本家阅习事艺，违者重坐之。 
二十三日，诏遣官分按逐路团教保甲。 
八月二十六日，诏逐路保甲罢教骑，其借户马及私马并归主管马以配诸军。 
十月二十八日，诏罢府界、 
      
三路提举保甲官，诸路以提点刑狱兼领。其保甲止冬教三月。 
十一月十六日，诏罢监教保甲官，置勾当公事及指使一员。 
十二月六日，诏府界、三路保甲第五等两丁之家，免冬教。 
哲宗元佑元年正月十四日，诏罢商、虢州保甲冬教甲：原作「州」，据《长编》卷三六四改。。 
二月二日，枢密院言：「府界、五路保甲，已罢团教，应保甲赴教日，止用民间衣装，不得勒令别造。」从之。 
八日，殿前都指挥使、武信军节度使燕达言，试验太原府曲阳县大保长刘用事艺应法。诏与三班差使，赐衣带，令归吏部。 
