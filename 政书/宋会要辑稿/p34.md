<!-- { "loadSidebar": true } -->
四月十九日，吏部奏：「承节郎赵不讷、子浚状：各系依政和五年二月十四日赦文量试补授出官，不讷注江州盐酒税，子浚注襄州酒税，并不厘务。今来拟注作(意)[不]签书本职公事，伏乞依赦文改作不厘务差遣施行。本部检详：宗室该出官人无阙注拟，待次半年以上，许添差，每州不得过三人。本部看详，上件赦文内该载依崇宁法量试。未审系差注逐州人数，并系崇宁法只改不厘务称呼 唯复合依不厘务法每州不得过三人 合取自朝廷指挥。」诏依崇宁法人数，并不厘务。 
二十四日，诏：「西京敦宗院汉王宫宗子士佩管勾本位尊长职事三年，劝诱本宫宗子入学，升补过上舍不化等一十四人。士佩缘见系同免官例勒停人，虽在罪废，能改过自新，不干吏议；又能以长率幼，俾趋庠序，升贡者众，可特与叙官，以为宗子之劝。」 
五月十日，诏：宗室见任不厘务小使臣，应陈乞再任，并依大使臣已得指挥。从吏部请也。 
九月九日，诏以仲爰、仲忽判大宗正事，各特添差兵士二 
      
十人，余人不得援例。 
十日，手诏：「宗室犯罪，不以亲 、有无官爵、罪犯轻重，从来循例与常人同法。有司承例奏乞，不候三问，未承，便加讯问。朕席庆仙源，嗣承大统，岂有恩不及于祖宗之裔乎 追远念亲，为之恻然。自今有犯，除情理巨蠹，事涉重害，及已杀伤人，并别被御笔处分外，余只以众证为定，仍取伏辩，并不得辄加棰栲。若徒流以上，方许依条请官制勘，自余只行严监散禁。虽有上条，承勘官司逐旋奏禀，若合行庭训者，并赴大宗正司，令本位尊长以小杖依法夏楚。恪意遵承，立为永法，以副朕敦睦九族之意。」 
八年正月二十二日，诏：皇侄有奕特授保顺军节度使、和义郡王。有奕，陈王子也。制曰：「永念泰陵之末命，缅怀陈邸之懿亲。居长而贤，退托以疾。」有奕袭庆，属兹奉朝，特有是命。 
三月十六日，故宗楚新妇濮国夫人尹氏表：孙男二人，朝□郎提点彭州冲真观士 忌、朝奉大夫前知滁州士片虎，各乞除一省曹寺监近见阙烦要差遣。诏依所乞，士 忌除卫尉寺丞。 
九月二十日，太仆卿闾丘吁言：「奉诏措置玉牒祖簿。缘宗正寺每修进《玉牒属籍》、《仙源类谱》、《宗藩庆系录》、《仙源积庆图》，皆以祖簿为据。祖宗以来，蕃衍盛大，旧簿止是二十一秩，不能尽载。兼本支不分，世系难别。今以宣祖之后太祖、太宗、魏王，分三祖而下，依次序编纂。每朝皇子、皇女并亲贤□华宅及诸宫院宗室女妇，分 
      
立字行，依式样编载。修至政和六年终。太祖皇帝下九十九秩，太宗皇帝下二百六十九秩，魏王下一百四十八秩，总计五百一十六秩。内目录九秩。进呈，乞降付宗正寺收掌，遇有增修，检照施行。」从之。 
宣和元年十二月四日，诏：除宗室依已降指挥不注沿边差遣外，其服属相避并依元丰法。 
二年五月二十九日，诏：宗室有文行材术、名实显著者，令大宗正司具名以闻。从龙图阁学士宋康年请也。于是子沂与寺监贰，子昼与郡。 
六月二十二日，知大宗正事仲涣奏：「方今宗室蕃衍，陛下惇叙族属，教养作成，于兹有年，才能并出，咸拭目以幸千载之遇。然混于常列，格于铨选。有志于事业者不为不多，若不特加旌别，无以昭示激劝。欲望圣慈特降睿旨，应宗子有文行才术、名实显著，许本司具名以闻，断自渊衷，不次升擢。庶使人人奋励，以副陛下乐育之意。」从之。 
七月十一日，诏：「近岁添置宗室不厘务差遣，既失循名责实之义，而不厘务者乃违元丰成宪，拘以同任之限，致使累岁不调，殊失先帝惇叙本旨。应宗室注不厘务差遣指挥可罢，见任者依省罢法注拟。同任条令并遵从元丰旧制施行。」 
十月九日，诏：宗子非袒免亲遇恩奏荐者，许预定名申大宗正司，报宗正寺参照。同名者，大宗正司改定。 
皇帝陛下加惠宗子，遴择师儒教导。自幼学，由选升舍， 十九日，臣僚上言：「臣伏
      
赐之名第，然后官使之。峨冠锵佩，接武外廷。咸思奋励，以赴事功，甚盛举也。比年以来，有司申陈，文禁过密，动见拘碍，殆非元丰立法之意。元丰法：宗子服属相避，亦同庶官。是时宗子补外之人少，州县可入之阙多。今既不许同局，又复不注沿边，至于内地知通、兵职官、令丞悉不得同任，郡县有一宗子，吏部不容注拟。虽引恩例、展员数，皆为虚文。况宗室蕃盛，人才至众，就禄之路甚艰，居闲之日淹久。议法之弊，乃至于此!臣愿明诏有司，详求厥中，仰副陛下绍述之意。」诏依元丰法差注。 
十一月四日，吏部奏：「勘会宗室注拟不厘务小使臣，近承指挥减罢，在任者依省罢法。其量试出官之人，依条许注不签书本职事及不厘务。宗室内在任不佥书者，所属承受上件指挥，减罢到部。勘会不佥书本职事未有亦许省罢指挥明文。本部今相度，欲乞将前项量试宗室依奏补法，各随本资叙许注厘务差遣，通理旧任；见任者亦乞依今年七月十二日所降指挥。」诏：宗室量试指挥更不施行，见任人候罢注厘务差遣。 
三年三月一日，知大宗正事仲涣奏：「臣先奏，欲应宗子文行材术、名实显著者，许本司具(以名)[名以]朝散郎、权通判隆德府纪之学术该通，操守端谨。上舍试艺，尝冠宗盟；历任以来，莅职详敏。尚淹郡倅，未究所长。欲望圣慈特赐睿旨升擢，必有殊 闻，断自渊衷，不次升擢。已得旨依奏。伏 
      
功，以劝属籍。」诏与除寺监贰官。 
御笔，以子崧族兄子栎为宗正少卿，仍移异姓他官。子崧一介孤外，久容尸素，未即汰斥，天地大恩， 四年六月十二日，承议郎、试宗正少卿赵子崧奏：「伏(大)[犬]马糜殒，无以论报。仰体并用公族之意，不敢以亲嫌自列。检准元丰官制：诸职事官以先后列为序。子崧(侍)[待]罪司属，并书吏考，虽难以私义辄紊甲令，然长幼有叙，愚分未安。伏望详酌施行。」诏依元丰官制。 
二十二日，诏：「应同国姓者，毋得与宗室连名相犯。」从宗正少卿赵子崧之请也。 
五年六月十四日，诏：今后内外宗室并不称姓。 
十二月三日，诏：教诱陪涉宗室，虽不系敦宗院所管之人，并依外宗正司条法。 
六年四月二十四日，诏：诸路应宗室并不许募押粮纲。 
七月十一日，诏罢添置宗室不厘务差遣，并遵元丰成宪。 
七年六月一日，诏：内外宗室依熙宁法，并着姓。先是宗正少卿子崧赐对，上疑宗子出仕者皆着姓。子崧对以熙宁法如此，与异姓共事，须着姓以别之。若辞见谢及独衔奏事则否。上曰：「终是相 ，可令讨论奏来。」子崧检会开宝中有赵令图任宗正丞，本贯济州，因申明与国同姓者不许与宗子连名故事，上之。后子崧从兄子淔召对，上又及之。有旨，宗室内外并不着姓。朝廷不复考故事，而有司不以官职高下，皆名别之。至是，子(孙)[崧]出守淮宁，陛辞，复为上言：「周曰姬氏，汉曰刘氏， 
      
唐曰李氏。今无故去国姓，恐非所宜。」故有是诏。 
七月二十五日，诏：承议郎详之，三经进士及第，特与升擢，可除见阙在京合入差遣。 
八月十九日，诏：「外官宗室不着姓，自降指挥以来，凡官司行移、文券帮书之类，虽侍从至一命，皆以名别之，殊失国体。熙宁、元丰中，宗室任外官，惟辞见牓子并不着姓，余依外官法。此制甚明，可依前降不着姓指挥改正，并依熙丰旧制。」 
高宗建炎元年五月一日赦：「应外官宗室未有差遣，及已授三路差遣，愿别授者，并令吏部不依名次，注近阙近便差遣。应宗室年幼未合出宫人，并与依见今官序支破请给。」 
六月四日，中书省勘会：「宗室先因臣僚陈请，不令书姓，后已改正仍旧。至今往往尚有不书姓者。」诏今后宗室衔位不书姓名，官司不得收接。 
十二月二十三日，诏：「昨降指挥罢添差官，访闻诸路将宗室例罢，致各失所。可令已罢添差宗室各还旧任。」 
三年三月十日，诏：宗室有才能者，令三省擢用。 
六月八日，诏：「宗室，国之枝叶。自艰难以来，有不得已从事军旅之人，可限指挥到日，应在军中充参谋、统领之类，并发遣赴都堂审量，与升等差遣。如不即发遣，其主兵官及合发遣人并重行黜(贡)[责]。」 
十一月十二日，宰臣吕颐浩言：「乞令宗室赴吏部自陈，未有添差官处指定添差监当一次。仍须年及二十以上。其添差员数，每州不许过七员，县不过三员。 
      
并不厘务。人从供给各减半。」从之。四年二月二十三日，诏仍通注八路，亦不通计已前添差员数。 
四年五月十一日，诏：「国家宗枝凋零，侍从之间有子栎，近已除在外宫观，令所至按月支行请给，无令失所，以称朕敦睦宗族之意。」 
六月五日，尚书省言：「勘会宗室陈乞添差差遣，于格法之外每州添七员、诸县三员。今吏部不参照朝廷已差员数，又复拟差，致溢额者众，州县无以应副。」诏：「今后陈乞添差宗室，并已经朝廷陈状及召保、经都司审验、未曾注授之人，并赴吏部投状。内已经审保人更不召保。仰本部遵依已降指挥差注，不得过立定员额之数。其已前朝廷添差宗室虽溢额，特许赴任，仍不厘务。」 
九日，诏：「昨在京师南班宗室留下新妇，见随大宗正司人数，有子孙见食禄人外，余缌麻亲新妇每月特支料钱八贯；春冬衣罗、大绫各二疋，小绫各四疋，绢各六疋，冬加绵八十两。袒免亲新妇每月料钱五贯；春冬衣大罗、大绫各一疋，小绫各二疋，绢各三疋，冬加绵四十两。并许随司批勘。仍令大宗正司具的实合该请给南班宗室妇数目、各人服属，申尚书省。其逐人旧请并罢，止依今来则例支破。」从大宗正司之请也。 
十五日，礼部、太常寺言：「勘会袭封节度使、信都郡王孝参身亡，合系孝参嫡子袭封。今右监门卫大将军、忠州防御使安时乞依孝骞等例袭封。昨系朝廷特降指挥， 
      
所乞难行。其益王祭祀即合专差官主奉。」诏安时差权主奉祭祀。 
七月十五日，知枢密院事、宣抚处置使张浚言：「应在外宗室，不因赃私罪犯，许召保官具脚色保明申缴赴本司，许令赴本路参部注合入差遣。未有差遣人，取见告札付身照验，与注近里差遣。如曾犯赃私罪，不许注授。」从之。 
八月十九日，诏故景王宗汉男仲儡力回切特转武功大夫、忠州防御使，差主管江州太平观，〔任〕便居住。从其家所乞也。 
