<!-- { "loadSidebar": true } -->
者，前一日以铨状进呈。至日，判铨官引入起居致词，就客省使侍立位，俟幕职、州县官谢辞讫，又引再拜而退。仍于殿门外宣词戒励。方镇、节度使遣子弟来见者，亦附奏起居。留后以下即否，忠佐以下差领放牧者又赐衫子放：疑误。、食茶。僧尼、道士入见，有进香合等者，皆通事舍人接进。父老入见者， 赐茶酒，又传宣抚问。举人群见者，前一日习仪，至日俟崇政殿奏公事退引见。旧以国子监解元为首，后用开封府解元。其群官得假者皆门辞。假回者待制、知杂御史、上将军、刺史、合门祗候以上及三馆、秘阁、三司、开封府官僚、银台、审刑、审官、纠察刑狱、皇城司、监当库藏官特令入见，余悉门见。请假三日内只随班起居，三日以上并参假。其门见谢辞者，秘书监、上将军、观察使、内客省使以上得拜殿门 上，及升殿，止拜御座前，余皆拜庭中。凡班见者先之，谢次之，辞又次之。先宰臣，次亲王，次枢密使带平章事者，次枢密、宣徽使、参知政事、枢密副使，次内职班、内客省、引进、四方馆、合门使、枢密都承旨，宣庆、宣政、昭宣使亦同此班。次诸司使、副使、承旨、崇班，次横行副使，次枢密副都承旨、副承旨、诸房副承旨、逐房副承旨，次通事舍人、合门祗候，次内常侍、内供奉官、殿头，次(拱)[供]奉官，次使相班，次三司班、三司使副使，次学士、台省班、文明殿学士，次龙图阁直学士、中书舍人、知制诰、待制、御史大夫、中丞，次常侍、给谏，次起居郎至正言、侍御史至监察，次文班三师三公、东宫三师三少，次仆射、尚书，次丞郎，次节 
     
度使，次太常、宗正卿及诸大卿监、詹事，次两使留后、观察使，次庶子至五官正，次防御使至刺史，次武班统军上将军，次大将军至将军，次诸军马步都军头至副都军头，带团练使以上者别班。次厢都指挥使，次军头、都指挥使至诸军副军头，次杂班教坊使、副使，次翰林天文、医官、书画琴棋待诏、艺学，次京官，次中书、枢密主事，堂后官带京朝官者自如本班，无正官者入此班。次行军副使，次幕职、州县官，次诸道牙内都指挥使已下，次三司孔目官至句押官，次僧道、父老百姓。其分司官诣阙者从本官班入，宗室谢恩者各于本官别班入。 
太祖干德二年八月五日原书天头注云：「太祖以下当是杂录。」，诏：「自今群臣见谢辞，并先赴内殿对，后赴正衙。」事见正衙。 
太宗淳化二年六月五日，知杂御史张郁言：「按令式：每假日，百司不奏事。陛下忧勤万机，每遇旬假，亦亲决政事。迩来文武群官多就假日辞、谢，贵就便坐，以免舞蹈之仪。欲望自今假日除内职及将校外，合门不得引接辞、谢接：原作「按」，据《长编》卷三二改。。其受急命者，不在此限。」从之。 
至道三年十月，诏：「京朝官差充知府州军监、通判、知县及监临物务得替者，限三日随榜子于合门投纳家状，方得引见。其家状合门逐旋封付审官院。短使回者，亦具名报审官院。」 
真宗咸平元年十二月，诏：「京朝官差知州、通判、知军监、县场及监临物务者，差定后不得更赴朝参，限五日朝辞，除程更与限一月。如违，三日已上别具闻奏。」
景德元年七月二十九日，御史台言：「检会应文班朝官、京官、节度行军司马、节度、 
     
防御、团练副使、武臣将军、率府、郎将已上，并合请诣正衙谢及辞见。内节度行军司马、防团副使回不见。使相、诸道节度使及管军节度使、防御使已上，并合正衙谢及辞见。幕职、州县官等只赴正衙谢，无辞见。准淳化二年 节文：文武官中见、中谢及朝辞后，次日须便诣正衙。或急速差使，虽放衙辞，亦须具状报台。如有违者，夺一月俸。应内诸司职官并管军将校但授遥(都)[郡]已上及合门通事舍人已上，凡授恩命，并须诣正衙谢。其中见、朝辞更不诣正衙。」诏：「应文武臣僚合赴正衙谢并辞见者，宜令合门一依前后 条晓示，违者御史台弹奏。」时工部员外郎朱台符差充陕西转运使，已朝辞，不赴正衙辞，乃下是诏。 
三年四月二十二日，诏：「京朝官内殿崇班已上得替，得先具民间条例利害，实封于合门通进后条例：《长编》卷六二引此诏无此二字，疑衍。，方许朝见。」 
十一月十四日，新授翰林学士杨亿中谢于长春殿，帝以亿疾新愈，特诏免舞蹈。 
四年正月十四日，给事中梁周翰参假兼门谢，差医官看候。诏(令)[今]后殿参假免舞蹈。 
大中祥符二年六月二十七日，诏：「知府州、兴州刺史折惟昌随行蕃官首领等引见，如不过殿，候到座殿公事退引见，兼赐对见朝辞例物。」 
三年二月十九日，合门言：「今月十五日崇政殿群臣见、谢、辞及上殿奏事，仅及亭午。欲望自今朔望除三司、开封府、审刑院外，其余非急速公事，并令于别日敷奏。所 
      
有见、谢、辞臣僚并百官起居日，欲只引两班。」从之。 
八月三十日，河中府遣虞乡县令氏昭度部送进工(者)薛南及父老、僧道诣阙奉迎车驾，对于崇政殿，赐以缗钱，即令辞还。近制：假日合门无辞见之例，以其众远来，特引对而遣之。 
四年五月六日，合门言：「自今内职将校请依文武官例，假日不许辞见。」从之。 
六月十八日，合门言：「蕃部入见，只御龙官四人排立。缘蕃部数多，望自今更增行门六人排立。」从之。 
七月八日，诏合门：「自今文武臣僚充安抚使、副、都监及提点刑狱之类，但系同差带职名者，并令一班辞见。内有合重行异位者，即依常例。」先是，帝宣示宰臣曰：「朝廷每命臣僚充使、副出外同勾当诸事，辞见之际，多以文武班例及资品高下，合门不令同列，甚无谓也。」故有是诏。 
六年四月二十五日，流内铨言：「今后应有选人引见，已得圣旨，不便谢恩，及于札子外妄称别有劳绩，及唐突侥求恩泽者，所犯人且未与改官，仍乞令合门、军头引见司告示。」从之。 
八年五月三日，荣王元俨降封端王，谢恩于宣明殿。旧例：降封止门谢，至是特许入谢。 
七月，三司言：「文武官差出，朝辞赐绢者起今每疋给钱一千充直。」从之。 
八月十八日，合门言：「文武臣僚为公事取勘勒住起居者，罚放后勘所并不关报，臣僚又不便谢恩；亦有奏乞权且令起居者，又为已趁起居，亦不谢恩。欲乞今后为公事勘罚者，令勘
      
所画时关报，晓示本人，限五日内谢恩。出限不赴，依不赴起居例责罚。」从之。 
天禧元年十月二日，尚书右丞兼宗正卿赵安仁言：「自今除前后殿臣僚依旧奏覆公事，其崇政殿、承明殿及再座诸司常务显有条例，只令本司施行讫奏知，更不引见。其审官、三班院、流内铨亦令分日引入。」诏合门今后引见人日，不得过两司。 
十一月二十四日，诏：「京朝官使臣辞见及谢，并赴崇政殿。」 
三年三月二十八日，彰信军节度使王能入辞，以疾，止对于崇政殿，仍命其子琪掖而升。又乞免辞日御筵及亲王宴饯，并从之。 
(三年)四月，诏：「先令得替官员及转运使副、两省、御史台官出使还，并具民间利害及采访官员治迹善恶等事合门通进，方得入见。访(问)[闻]自是合门须令指陈事状，方许朝见。其间事理不得精详，举保卤莽，或非本意，出自他求。宜令自今如有所闻见，即依前诏；如无利害，亦不须令投进文字，便许朝见。」 
七月二十一日，新授三司使李士衡以足疾，表求谢于长春殿门，从之。 
四年四月二十七日，合门言：「请自今庶子以下至京官、合门祗候至三班使臣并为一班。文武群官值假三日，则朝见辞谢于崇政殿。其酒食缗帛赐于门外。」从之。时帝不豫，故从省约之制。 
五月，御史台言：「三班使臣先准诏，诸处勾当回，限七日须得朝见。如违，即三班申宣徽院勘问。所有不带职京官望依例，如违，即诸司 
      
寺监申举。」从之。 
衙谢在放朝假内者并放，当升殿奏事者实封以闻。」 九月二十二日，诏：「文武官辞见谢合过正衙及幕职、州县官对 
十二月三日，承天节假。放文武群官、幕职、州县官、契丹使前后殿起居、正衙辞谢，其自外到阙者并门见。至十一日后仍旧。 
二十二日，诏：「应文武官及京官使臣、幕职、州县官遇双日，并令门见及辞谢，只曰依旧。」 
干兴元年二月二十九日，仁宗即位，未改元。中书门下言：「新授恩命，臣僚告谢后，望令便赴本职勾当，候释服后谢恩。」从之。 
三月十八日，礼仪院言：「准诏，自今遇只日视事，双日不坐，辞见谢班令与合门参议。今请文武官见谢辞并就只日，事干急速，亦许就双日。自来合系门辞见谢者，亦许就双日。三班使臣、京官、诸道进奉衙前等并许不限双只日。僧尼道士凡有进奉，并就只日。」从之。 
四月二十六日，合门言：「双日文武官望并许见谢及辞。」从之。 
十一月，皇城司言：「乞今后朝臣使臣差使出入见辞日，并以职位、姓名报皇城外门人员，以凭奏闻。」从之。 
仁宗天圣元年三月，诏合门：「应差遣出外臣僚，如朝辞日合该上殿，并令先五日报合门朝辞月日。合门候到，实时申枢密院。」 
。欲望自今京朝官但是差遣除授假告出入，并令入殿。」中书 三年六月八日，右巡使李纮言：「京朝官监当知县及新除京官假告出入，多就殿门外辞见谢，况幕职、州县官尚得对
      
门下请自今京朝官及内职殿直以上但系亲民差遣授恩命，并就只日见、谢、辞，自余监当及短使差遣许于只日殿门外放辞见。从之。 
十一月，合门言：「流内铨引见选人，内前凤翔府支使林茂先、前虔化县尉杨文敏不合唐突。」诏并特放，仍令铨司自今戒励选人，引见不得唐突。如违，依条施行。 
四年八月十四日，监察御史王沿言：「京朝官授差遣，多不即入辞，妄贡封章，希求恩奖。中书门下检会旧条，京朝官受 后不得更赴朝参，限五日朝辞，除程与限一月。又承明殿奏事官不得妄陈劳绩，侥求章服恩泽。如违，委入内内侍省申奏。今请下御史台，应新授京朝官并以条 晓谕，违者弹纠闻奏。」从之。 
辞谢。其再试进士及诸科赐出身试衔人等特放辞，候假开依旧。」以新及第举人率多寒士，食贫京阙，特降恩旨。 五年四月九日，诏：「以并值假故，应新注幕职、州县官与免对
