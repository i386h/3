<!-- { "loadSidebar": true } -->
二十三日，诏：「前令逃田经十年已上，许本主归业，及诸色人(诸)请佃，(米)[未]得立定税额。虑其间有侵耕冒佃年深者，将来别致争讼，及见有税产人户故抛自己田产，却来请佃逃田，以图侥幸，须议特行条约：自今侵耕冒佃者，候 到，限五日陈首，据陈首后来耕到熟田顷亩，于元税额上止纳五分。如本主限内归认，给付本户，依此分数纳税。若有辄抛自己田产，妄作逃移请射逃田者，许人论告，科违制之罪，押归旧贯供输，所请逃田给告人。请射逃田者，并具析户下有无田土税数析：原作「拆」，眉批：「拆，疑析。」当是，据改。，于请射簿内名下注凿。乡县耆保不切觉察，并从制违失科罪。」 
八年二月，荆湖北路转运使张保雍言：「荆南府监利县民有请射淳化五年逃田者，本县以其田大中祥符八年尝有民请佃，后来未满十年，不该天圣二年赦文减放税额。(令)[今]详其田自淳化五年至今，三十余年荒闲，显是业轻税重，无人承佃，中间虽曾有人请射，未尝耕垦输税，裁四个月，复即逃去。若无条约，虑启弊源。欲令应请射远年逃田，如中间虽曾有人请佃便却逃走者，须经起纳税赋一年或二年已上，方许理后来逃走日月。若未及一年复逃者，止理原逃年月。」从之。 
明道二年三月十四日，知安州刘楚言：「本州岛旱歉三年，流亡者八千八 
      
百余户，检详(绍)[天]圣编 ，应咤灾伤逃户，限半年许令归业，免一料催科。又明道元年十一月甲戌敕书：『京东、江、淮南灾伤州军流移人户，各令归业，免夏、秋两料税赋。』(令)[今]流亡之人已出 命，虑富室(疆)[强]户肆为兼并，贫弱者归业无期，必恐州县户口咸耗。欲望申限半年，优免徭赋。」诏：灾伤之地，悉如楚奏，特展半年，许流人归业，免两料差徭赋税。 
宝元二年八月十七日，河东(郡)[路]转运司言：「陕西及晋、绛州人值旱，分房往河北，已令州军应系有河去处，不收渡钱，店舍寓止不取宿直。」诏流民经过诸处，公、私渡钱，随身将带盘缠见钱合收税者，并与放免，许寓止宫蹑、寺庙。 
庆历四年六月二十三日，诏：「咤西事科配及拣乡兵逃移未复业者，其令所在招集之。」 
五年三月，德音：「咤灾伤逃移，限一年令归业，与免三料催科及支移折变折：原作「拆」，据下文改。。不咤灾伤逃移，限半年，与免一料支移折变。」 
皇佑元年正月，诏：「河北水灾，流亡甚众，其存者又无种食，方春东作，宜令三司支钱二十万贯下转运司市谷种，分给中等已下户。其令、佐能招辑流亡及劝课耕种，候秋成日，皆考寔以闻。」 
六月，诏河朔流民之复业者，其蠲租赋二年。 
五年六月，诏：「河南、北比年灾伤，流民未复，州县长吏有能招辑劳 者，安抚、转运司条具能否以闻。」 
闰七月，诏：「广南经蛮寇所践而逃民未复者，限一年复业，乃免两料催科，及蠲其差役三 
      
年。」 
至和二年四月二十八日，诏：「访闻饥民流移，有男女或遗弃道路，令开封府、京东、京西、淮东、京畿转运司应有流民雇卖男女，许诸色人及臣寮之家收买。或遗弃道路者，亦听收养。」 
八月，诏：「河北沿边么雨为患，而濒河之民致有流移者，其令所在振之。」 
嘉佑六年七月，诏辰州省地民先逃入溪洞，今复归者，与蠲丁税三年。 
神宗熙宁元年八月二日，诏令京东西路转运司辖下州县，应河北遭水流民到彼，并仰于寺庙空闲处安泊。如内有老幼疾病的然不能管，主者即官计口给米，大小有差，候至深秋，告谕各令归业种作，贫者更给路粮。 
十二月，诏知青州欧阳修许法抚养河北流民。 
六年十一月十五日，诏：「德音：应灾伤阙食之民，除依条施行外，仍令所在安抚、提举常平仓司擘画，优功振救，无致流移失所。」 
十年四月二十四日，中书门下省言：「户房看详天头原批：「房，疑部。」：诸色人户请逃田舍随田亩赋税出役钱者，候起税日敷纳。其承受官田者准此，乞颁下。」从之。 
元丰二年三月十七日，河北沿边安抚司言：「雄州两输户避北界差夫及科柱木修涿州城，各携家属来近本州岛并关城居止。」上批：「两输户避役逃移，不免失所，其给口食振恤。候北界移役少息，谕令复业。」 
六年六月二十日，提点河东路刑狱黄廉言：「岚、石等流移至岢岚军民户，准诏发遣还乡。访闻流民昨为么雨，全损秋田，故 
      
暂来就贱，锄一夏苒麦，乞限一月毕田事。如允其请，火山军亦乞依此。」从之，仍令廉诣两军安集之。 
哲宗元佑七年四月十七日，尚书省言：「灾伤处逃移人户，或邻人亦逃移，或官司未暇检覆，至归业，即官司以不经申报检覆，不与放税，遂使优恤之法泽不下究。望许依归业放税条。」从之。 
徽宗政和元年八月二十四日，臣寮言：「州县之民遇水旱则流移，官司不能谕以流离难复之患，劝以居业赈济之利，至使毁屋弃业，转徙四方，甚可惜么。乞应灾伤处，官司能劝谕赈济，不至流移，与流移数多者，行赏罚。」从之。 
八年闰九月十一日，诏：「江、淮、京、浙、广南、福建路被水，官吏失于循抚，民多流移，在法当招诱复业。官吏坐视不恤，使民转徙重困。可令监司督责劝谕还业，计一州县随户口数具流移与复业人，比较多寡，各具数以闻。其最多、最少官吏，并当量行赏罚。候到，仰三省将上取旨。」 
宣和二年三月十七日，诏：「淮南流民失业，无力可归，州县官其诱谕遣还，仍给在路粮食，毋令失所。」 
三年二月五日，诏：「大兵分进两路讨贼，凶党已遁走，人户渐次归业，宜优功安集，以示至怀。应两浙、江东路被贼烧劫州县人户，自复业日下已前见欠诸般租赋及公私债负，一切并与除放。自复业以后户下应干税赋，特与除放三年，仍不得少有抑配搔扰，邀妨有营缉此句当有脱误。。违犯官吏，并当重功窜责。仰两路监司、州 
      
县当职官躬亲推行，多方招诱造谕。」 天头原批：「造，疑劝，或告字之，速令归业，务使一方早获安堵，以称宵旰南顾之意。应有合行措置事件，令所属监司疾速条画以闻。」 
二十八日，诏：「应咤方量及根括地土致人户逃移，其地土并听元佃人归业，已前拖欠税租等，并与除放。内京畿、京西、京东、河北路依减半税租输纳。」 
同日，诏：「逃移人户旧欠，不得令新佃人承认。催理积欠，展限三年。和、预买物帛，并仰预俵价钱。非泛抛科和买物色，并行住罢。」 
三月二十三日，诏：「两浙、江东被贼州县，渐已收复，逃移及被劫未复业人户地土屋业，官为权行拘籍。如及一年未归业，即依逃田法权行召人租佃承赁。」 
五年十一月十九日，诏：「京西路累年灾伤，民力匮乏，州县失于措置，颇多逃移。今岁虽熟，若将积欠拌行催理，显见未易出办。可将宣和三年已前拖欠税租并与权行倚阁。应逃移未归业人户，仰转运、常平司官督责守令多方措置招诱归业，仍将归业人户未归以前见欠租税及系官诸般欠负，并特与免除。」 
十二月三日，手诏：「河、朔两路，根本之地。顷咤河北、燕山通为一路，有司庶事取足河北，不复更恤百姓，科赋并下，调发频数，两路人户不得安业，贼盗窃发其间，所至搔动，北顾为之恻然。昨缘盗贼惊劫及避科差逃移之人，见今迁移在州军县镇或往别州县居住者，今来边事就绪，贼盗衰息，仰州县长吏多方招诱 
      
归业。复业之后，不得少有搔扰。」 
六年八月十八日，以收复燕云，大赦天下。应逃移人户，委州县长吏招诱归业，多方存恤。 
十二月四日，诏：「访闻环庆、邠宁、泾原路民户流移怀德军、西安州界，令提举常平官亲诣存抚赈济，劝诱归业。」 
二十日，诏：「河北、河东两路流移尚多，盗贼未殄，屡降诏旨，尚虑泽不下究。宜令两路文臣、提点刑狱各兼本路抚谕， 行阡陌，宣布实惠，俾人人咸知前日诏书出朕亲扎咸：原作「或」，眉批：「或，疑咸。」当是，据改。。其已流移之民弃下田产，量行借贷，召人耕垦。应人户未输租籴，并与倚阁。凡户口之登耗，民情之利病，官吏之廉污勤惰，悉核寔具奏。守、令奉法循理，劳来不怠，有显效者，亦以名闻。」 
(十)[七]年正月八日，诏：「河北、京东路盗贼及流移人户，已降处分出暝告谕，并使复业。可令逐路转运司行下州军，将曾流移及为盗贼民户地土、庄产、林木、舍屋等，官为检校，责付保长、正近邻看管，不得辄有采伐，以待归业，实时给付。如已拘在官或已召人请佃出卖，并行改正。如违及敢占据者，并以违制论。」 
二月二十八日，诏：「京东等路流民与寇盗渐已出首复业，缘随身有道路费用之物，不许搜检收税。如违，以违御笔论。敢行邀阻乞取者，配三千里。」 
五月三日，诏：「浙西去岁水灾，民户艰食，豪右之家往往将离业人户已种麦田恃(疆)[强]占据，仍以积年宿员倍息重迭准折，州县受情，理索甚于官债，故丰年不免 
      
于流徙，深可悯恻。应官户、百姓积债负，并至秋成后理索。如敢私侵占人户田苒，依条科罪，庶几渐使归业。」 
九日，德音：「京东、河北路州县，应咤逃移逐食或归业之人经过所在去处，不为赈恤，却行邀栏，抑勒投军，并许家人越诉，勘会诣寔，特为放停。应两路曾被烧劫及流移复业人户修葺屋舍，合用竹木瓦石之类，其合抽收商税，并与免纳。」 
十一月十九日，南郊赦文：「诸路有逃移人户未能归业之家，官司将弃下田土并作逃田拘收，殊非还定安集之义。应逃移人户，仰所在官司说谕，各令归业田土。其弃下田土如契赤分明，或虽无契赤而官司并邻至有文字可以照据，委非伪冒者，并令给还。诸州县逐月具已发归业及已给还田土人户申转运司，类聚申尚书省。」 
光尧皇帝建炎元年五月一日，赦：「应逃户田见令地邻及地分掌管人等摊认租税，许令自陈，特与放免，其田依条召人承佃，候归业日给还。应咤金人所至州县劫掠逃避人户，仰监司、守令多方招诱归业。内阙食不能自存之人阙：原作「阁」，眉批：「阁，疑阙。」当是，据改。，依灾伤七分法赈给，与免今年夏秋税。虽(业归)[归业]而无力耕种者，仰提举常平司审量等第，借贷钱粮，收买牛、具之类，候将来收成日，分三年逐料带纳。」 
