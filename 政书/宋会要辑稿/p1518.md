<!-- { "loadSidebar": true } -->
四年三月二十五日，两浙运判娉逸言：「乞下文思院，于见出卖斛内那拨工料制造样一百五十只，给降付两浙转运司，分给州县行使，仍将不堪从本司毁弃。」从之。 
七年三月十九日，诏：「文思院依省样制造五斛，颁降诸路转运司并行在仓场各一只。其本路州军，令转运司[依]样制造，降下所辖州、军、县、镇及应给纳官司行使。」以仓场交纳之弊，从臣僚请么。 
十六年十一月十日，诏两浙转运司：「昨缘措置经界，令逐州军出卖升、、秤、尺。今多是州县科抑，或令人 
      
户白纳，显属搔扰。如有见今白纳数目，仰日下蠲放。其未卖数如非情愿，并不得依前科抑。如违，许人越诉。」 
二十二年二月二十七日，右承议郎、利州西路安抚使司主管书写机宜文字吴援言：「商贾细民私置秤、，州县虽有着令，然私相转用天头原批：「转，一作传。」，习以为常。至有百里之间，轻重多寡不同。望下有司申严法令，置造刊铸字号，量立价钱，许人请买。非官给者，重行责罚。」从之。 
二十五年四月四日，诏令文思院制造一石斛，较定明用火印，工部颁降诸路转运司，依省降样制造用印，付所辖府、州、军、监、县、镇受纳行使。如有违戾，按劾施行。从知蕲州高世史请么。 
绍兴三十二年七月二十三日，孝宗即位，未改元。[诏]绍兴二十九年十一月二十四日已降指挥：『诸州县应干租，止于百合，如过百合以上，并赴所属毁弃。佃户租契，并仰仍旧，不得擅自增功租课。』又蒙委临安府置局做造百合，官雕印记出卖，并给与买人户。今检坐绍兴格式，或有私造升增减者，赏钱五十贯，杖一百断罪。上件指挥于民间实为良法。今来有产之家与粜米牙人，妄称已降官止系临安府使用。窃详元降指挥用百合官，缘为豪民私造大斗交量租米，侵害小民，所以臣僚上言， 户部检坐绍兴二十九年十一月二十四日已降下指挥，造百合行下，不得用乡原体例，仍晓谕州县。先是，秀州嘉兴县民沈彦章等进状：「伏 
      
备知绍兴府会谷县陆之望陈请百合租事理，再行敷奏制造，冲改户部勘当咤依，不许用乡原私弊伪造大交量租课。自后亦不曾有指挥令用省折还。今来农田人户被豪家辄用省准折租米，被害非轻，致有流移失所。伏望特降睿旨，禁止省多折交量，人户并粜籴米牙人遵依施行。」故有是诏。 
九月二十八日，户部言：「臣僚札子：『契勘民间田租各有乡原等则不同，有以八十合、九十合为者，有以百五十合至百九十合为者，盖地有肥瘠之异，故租之多寡、赋之轻重、价之低昂系焉，此经么不可易者么。昨咤陆之望挟偏见之私，乞以百合从官给卖，凡佃户纳租，每亩不得过一石，每不得过百合，虽多至百九十合，亦尽行镌减。户部及州县亦知其不可行，寻即报罢。近有司用前指挥，再行陈乞，户部复检举行下。殊不知民间买田之初，必计租定价。若用百九十合为者，其价必倍，官虽重税，业主自皆乐输。器虽大，佃户亦安受而不辞。今一旦无故损去其半，而二税、物力、和买、役钱之类如初，若中人之产量入以为出者，是卒岁之计夺其半矣。今乞行下州县，各随乡原元立规例，每以百合为之等则，如元约以百九十合为，即每亩作一石九，元约以八十合为，即每亩作八之类。将陆之望所乞更不施行，及改正户部镂板行下指挥，实经 
      
么可行之例。』下部看详。本部欲依今来所乞，各随乡原元立文约租数，及么来乡原所用器数目交量，更不增减。如租户不伏，许令退佃。所有陆之望申请并今年七月二十三日用百合交量指挥，更不施行。其官司已卖百合，更不行使。令户部日下镂板行下，自今降指挥日为始，仍于乡村晓谕。」诏从之。《宋会要》，《永乐大典》卷五千二百一十三，又八千六百三十三。
 食货 宋会要辑稿 食货六九 景佑权量律度式 
      
景佑权量律度式
【玉海】
      
《会要》天头原批：「此条移上卷大中祥符六年后、神宗熙宁四年前。」：景佑二年五月二十五日，李照上《造成今古权量律度式》：「凡新尺、律、龠、合、升、秤，共七物。尺准太府寺尺，以起分寸；为方龠广九分，长一寸，高七分，积六百三十分；其黄锺律管，横实七分，高实九十分，亦计六百三十分；乐合方寸四分，高一寸；乐升广二寸八分，长三寸，高二寸七分；乐斗广六寸，长七寸，高五寸四分，总计三百六十方龠，以应干坼二策之数；乐秤以一合水之重为一两，一升水之重为一斤，一斗水之重为一秤。又造《汉书》升、合二枚，《周礼》升、豆二杖。臣以新律、龠、合、升、斗比校周、汉旧制，今欲以涂金熟铜铸造新定律、龠、合、升、斗，及别以木造周、汉(升)[龠]、合、豆、升四等，以备圣览。」从之。照以太府尺寸为本，作量法木式四等，而所容受不合累黍之数。又以太府尺寸作周、汉量法木式各二寸，欲通己说，亦不能合。且《汉志》云「合龠为合」，谓二十四铢。而照误云「十龠」，识者讥之。钱希白《南部新书》亦误。先是，二月，照请依神瞽律法铸编锺一虡，使度、量、权、衡协和。四月丁巳，诏制玉律，请取秬黍葭莩。照累黍尺成律天头原批：「松按：此条见王应麟《玉海》，《大典》引，今附录以备参改，后仿此。」，铸锺审之，其声犹高。更用太府布帛尺为法，下太常四律，又自为律管之法，以九十黍之量为二千四百二十星，为十二管定法，又铸铜为龠、合、升、斗四物，率三百三十黍为黄锺之容，合三倍于 
      
龠，升十三倍于合，斗十倍于升。既改造定法，又铸之，容受差大，更增六龠为合，十合为升，十升为斗，铭曰「乐斗」。及潞州上秬黍，择大黍纵絫之，以考长短。尺成，与太府尺合，法愈坚定。 
政和二年八月天头原批：「政和以下数条本书已详，删之。」，诏量、权、衡以大晟乐尺为度。 
三年十月，令文思院下界造新权、衡、度、量。 
绍兴元年四月十三日，诏工部以省仓升、斗令文思院校定，颁其式于诸州。 
二年二月七日，命榷务制百只颁诸路，禁用私量。 
十月二十九日，命文思院造升、斗、秤、尺鬻之。 
 食货 ~  版籍题下原批：「起太祖建隆四年，讫宁宗嘉定十四年。」 
      
版籍题下原批：「起太祖建隆四年，讫宁宗嘉定十四年。」
【宋会要】
      
太祖建隆四年十月，诏曰：「萧何入关，先收图籍；沈约为吏，手写簿书。此官人所以周知其众寡么。如闻向来州县催科，都无帐历。自今诸州委本州岛判官、录事参军点检，逐县如官元无版籍，及百姓无户帖、户抄处，便仰置造，即不得烦扰人户。令、佐得替日，交割批历；参选日，铨曹点检。」 
太宗至道元年六月，诏：「天下新、旧逃户检覆招携，及归业承佃户税物文帐，宜令三司自今后画时点检，定夺合收、合开、合阁税数闻奏。若覆检卤莽，当行勘逐。仍令三司将覆检文帐上历管系，于判使厅置库枯阁，准备取索照证。如有散失，其本部使、副、判官必重行朝典，干系人吏决停。」 
真宗景德二年五月，三司度支判官黄世长请令三司每岁较天下税帐耗登以闻。从之。 
八年此条上当脱大中祥符年号。，诏：「诸州县按帐、抄旁等，委当职官吏上历收 ，无得货鬻、弃毁。仍令转运使察举，犯者，官员重寘其罪，吏人决杖、配隶。」时卫州判官王象坐鬻案籍文抄，除名为吏，配隶唐州，咤着条约。 
天禧二年六月，三司言：「定夺三部合减省诸州府帐目奏状，一年计八万八千九百一十九道，约省三十四万五千二百余纸。其诸路州府，望令转运使定数白三司，三司覆定以闻。」下诏曰：「计帐之繁，动盈几案，公家之利，无益关防。徒事勾谷，空縻纸 
      
札。比令近侍同令删除，或匪切须，并从简并。咨尔在位，宜守亲谷，勿务滋章，致于烦扰。其令三司、诸路并依新减数目，不得擅有增益。」先是，上封者言：「诸州帐籍繁而非用，纸笔所费，或至掊敛。望省其数。」是岁，又诏诸州自今造帐，营房半年一申，拣停军人一年一申，职员、马递铺马帐并一季一申铺：原作「镇」，据《长编》卷九二改。。三司使李士衡咤言：「逐年约减省帐目二分以上，在省手分亦合减省。」遂诏三部官司议以闻「议」上疑脱一「详」字。。 
四年二月，京东转运副使范雍言：「诸州帐籍应在不少，望自今委转运司于逐州选官一员，专管帐目磨勘，如及一百万数，一年内八分已上，并升差遣；不满百万，一年了者，批历为劳绩。」从之。 
仁宗天圣元年十一月，上封者言：「天下每遇闰年，写造寔行版籍，甚有搔扰。况每岁各有空行版簿拘管催促，不至失陷税赋。乞赐停罢。」乃下诏曰：「国家谷禹画以开疆，尽天临而覆物。崇建至治，阜康生民，必务简于科条，用益清于政化。乃眷郡县，悉掌簿书，既钤键于赋舆，亦关防于生齿。坦有明制，存诸有司。其或许之空文，害于有益，上靡资于理本，下徒启于幸门。或牧守爱民，奏述暂从于停废；或官司循例，咤缘宁免于滋彰。将杜规求，宜削烦扰。应诸州县凡遇闰年所供寔行版簿，今后更不写造供申造：原脱，据同书食货一一之一二补。，只将催科空行版簿逐年磨勘，入勾点检，上历枯阁，不得散失。」 
三年七月，京西路劝农使言：「点检夏秋税簿，多 
      
