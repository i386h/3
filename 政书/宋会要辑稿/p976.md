<!-- { "loadSidebar": true } -->
之计。此无他，为之牧长不得其人耳。昔范镇言于庆历之朝曰：欲备契丹，莫若宽河北之民；欲备灵夏，莫若宽关陕之民；欲备云南，莫若宽湖、岭之民。今中原纷扰，夷狄寇盗互相吞噬，此正边境必备之时。今淮城筑矣，淮兵增矣，而淮民之困，可不思所以宽之乎 请下臣此章明示两淮守令，其不一意恤民者，必痛加之罚。」从之。 
十年四月二十四日，礼郎侍郎兼国子祭酒袁燮已见进对，论奖拔忠贤，因奏：「今日夷狄犯顺，尤当选择人才，增重国势。」上深然之。燮又奏：「须得忠鲠之臣，其言逆耳，有益于国势者。」上曰：「有言逆于汝心，必求诸道，有言逊于汝志，必求诸非道。此可以观人。」又论边防利害，上曰：「开禧间，我先用兵，彼直而我曲。今日虏人叛盟，我直而彼曲。」燮奏：「今日之事，只得向前，要在陛下刚明果断，振作士气。」上再三称是。燮又奏岁币不可与。上曰：「却可以此赏有功。」燮奏：「乞降诏晓谕北方饥民，向来所以约回不纳者，恐开边隙之故，非是有意拒绝，庶几此等人不至于深怨。」上曰：「正当分明说与，卿说得极是。」 
十一年正月二十二日，起居郎聂子述直前奏事，论边防利害，不可专为守御之谋。上曰：「临机制变，不当执一，庶几彼不敢相侮。」子述奏：「圣虑深远，天下幸甚。」 
十五年正月八日，内降诏曰：「朕嗣守丕基，统临中夏。慨神州之未复，久污腥膻；念赤子之何辜，尚罹涂炭。谅结南归之望，每 
      
深北顾之忧。虽揽衣而披地图，思雪百年之耻；然嗜杀以一天下，恐伤列圣之仁。蠢彼游魂，肆行乱略，稔成暴虐之政，自速灭亡之期。敌雠交攻，生聚荡析，拊朕心而甚痛，矜再众之畴依。履地戴天，知素明于逆顺，尊君亲上，果自决于从违。山东奉土以来王，河北连城而而向化，不烦兵革，竟脱毡裘。嘉尔忠精，为时表倡。爰第颁于爵秩，俾仍抚于封陲。安集流离，蠲除征敛，通稼穑渔盐之利，绝鞭笞敲扑之苛。顷夏正之未承，每孍无岁；逮周疆之甫入，乃克有秋。即天意以监观，则人谋之允 。然虑更生之后，未底便安；或当新集之余，犹须经理。凡尔有欲，皆朕乐闻。尚赖为将帅者，因兵锐之可乘，尽振励激昂之道；为守令者，念民劳之乍习，极抚摩宽恤之方。 济功名，罔渝终始，率遗黎而咸附，与污俗以惟新。上以应在天之灵，下以恢复古之业。功多厚赏，朕不食言。」 
六月二日，枢密院言：「淮东制置司申：照得楚州内控归附，外接夷虏，要当固本强形。具申朝廷，乞札下殿步司，选差精锐马军二千人骑，前赴本司，以备调遣。已蒙札下殿司，差发马军五百人骑，令统领彭部押到楚州，添贴捍御。本司已将上项马军时加激犒训习，委是纯熟，兼增添马料餧养，缓急可仗。但数目未多，未足以强形。乞再札下殿司，精选差拨，发付本司，以备缓急调遣。」检照本司已申事理，诏令殿前司日下更选拣精锐马军 
      
五百人骑，并合用衣甲、军器什物，仍选差兵将官部押，起发前去淮东制置司、楚州，揍作一千人骑，同共捍御。仍令统领彭通行统辖。

 食货 宋会要辑稿 食货一 检田杂录 案：田制以建置先后为次 
     
宋会要辑稿 食货一
检田杂录案：田制以建置先后为次

【宋会要】
太祖建隆二年四月，大名府上言：餐陶县民郭赟诉去冬所检田，各有隐漏田亩。诏本县令程迪杖脊除名，配沙门岛；元检官给事中常准夺两任官。 
三年七月，诏以魏、郓、贝、冀、滑、卫、磁、相、邢、洺等州自夏少雨，虑秋谷不登，命给事中刘载等十人分检见苒。 
干德二年四月，诏曰：「自春徂夏，时雨常愆，深念黎元，失于播殖，所宜优恤，俾获昭苏。应诸道所催今年夏催：《宋大诏令集》卷一八五作「征」，义长。租，委在处长吏检视民田无见苒者上闻，并与除放」。 
太宗太平兴国八年九月，诏：「自来水旱灾伤，画时差官检括，救其艰苦，惟恐后时。颇闻差出使臣迟留不进，州县之吏日行鞭朴，惧收赋之违限，罹有司之殿罚，且令耕者改种失期，甚无谓么。自今应差检田使臣，宜令中书量地里远近及公事大小，责与往来日限，违者科罪」。 
九年正月，诏曰：「朕每恤盖民，务均舆赋，或有灾沴，即与蠲除。盖欲惠贫下之民，岂复以多少为限 自今诸州民诉水旱二十亩以下者，仍令检勘。」先是，澶州言，民诉水旱二十亩已下，请不在检视之限么。太宗以贫民当恤之，故有是诏。 
淳化四年十月二十七日，诏：「开封府管内人户，近为雨水害及田苒，已分遣朝臣、使臣与令、佐体量通检，虑人户未得尽知，及有迟滞，宜令差去京朝官使臣及令、佐等详前降敕命，疾速通检，具分数以闻，当议特与 
     
除放。」 
五年正月，知郑州何昌龄上言：「诸州逃民，非实流亡，皆规免租税，与邻里相囊橐为奸尔，愿一切检责之。」诏从其请，仍令先按郑、怀及磁、相等数郡。昌龄所至，凡民十家为保，一室逃，即均其税于九家；二室、三室逃，亦均其税，乡里不得诉，州县不得蠲其租。民被其害害：原作「灾」，据本书食货六一之七一改。，皆逃去，无敢言者。既毕，昌龄又请按他部。时当中春，帝以农事方兴，重为劳扰，罢之。遣昌龄还里所。九月，命大理寺丞许洞等八人分诣宋、亳、陈、颍颍：原作「颖」，据本书食货六一之七一、《元丰九域志》卷一改。、泗、寿、邓、蔡等州按行民田，有被水潦为害，及种莳不及处，并蠲其租。 
至道元年九月，遣殿中丞王用和等十四人，分诣开封府诸县检勘逃户田土诸：原脱，据本书食货六一之七一补。。 
二年四月，开封府诸县民诉旱，命开封府判官给事中杨徽之等三人、刑部郎中直昭文餐韩授等五人，分路体量。 
六月，帝谓宰相曰：「自今开封府诸路检田，当选京朝官干事者，勿复差本府官属。」 
真宗天禧二年十月，诏：「自今差官检勘逃户并灾伤民田，令三司写造奏帐式二本，一付检校田官，一送诸道州、府、军、监」。 
四年八月，诏：「京东、西、河北诸州军经水田苒蠲减税赋，更不覆检。」 
干兴元年二月，开封府言：「开封等十六县逃移人户甚多，近得雨泽，日望耕种，欲于邻近县分差令、佐更互覆检。」诏特免覆检，今后不得为例。 
仁宗景佑二年十月十三日，中书门下言：「《编敕》：人户披诉灾伤田段，各留苒色根槎，未经检覆，不得耕 改 
     
种。虑妨人户及时耕种，今后人户诉灾伤，只于逐段田头留三两步苒色根槎准备检覆，任便改种。故作弊幸州县，检覆官严切觉察，不在检放之限。」先是，诉灾者未得改耕，待官检定，方听耕耨。民苦种莳失时，重以失所，故诏革之。 
至和三年六月，诏京东、西、荆湖等路被水灾处，速差官体量减放，税赋或倚阁，更不覆检。以上《国朝会要》 
神宗熙宁二年六月十二日，诏定诸请买荒废地土已经开垦并增修池塘、堤岸之类堤：原作「提」，据本书食货六一之七二改。，却有诸般词讼但合断归后人者，并官为检计用过功价，酬还前人，其增盖舍屋、栽种竹木之类，亦偿其直；愿拆伐者听。 
三年三月，同管勾秦凤路经略司机宜文字王韶言渭城下至秦州缘河有良田万顷，乞钱兴治。言者谓其不实，夺韶一官。既而委本路按验，言有四千余顷，乃还其官，而并从其所请。 
五月二十八日，诏：「访闻恩、冀、莫、雄、沧州、永静军、信安、保定、干宁军自夏灾伤，其令本路转运副使王广廉、勾当公事孔嗣宗分行体量检放田税，仍多方赈济饥民，无令失所。」 
六年七月十九日，枢密都承旨曾孝宽言：「乞下河北监牧司差官点定牧地佃户被水灾者田，蠲其租。」诏令转运、监牧司各选官一员牧：原无，据《长编》卷二四六、本书食货六一之七二补。，同依公检放。 
十年十一月，新差知蔡州高赋言：「体问得本州岛有系官并人户功占无税荒闲田土不少，兼有水利可兴，欲望详臣到任后，依唐州例，晓谕人户，渐行检括。」从之。 
元丰元 
     
年八月六日，诏：「河北转运司体量被水户，灾伤及七分，蠲其税；不及七分者，并检覆。」 
四年七月七日，前河北转运判官吕大忠言：「天下二税，有司检放灾伤，执守谬例，每岁侥幸而免者无虑三二百万，其余水旱蠲、阁，类多失实。民披诉灾伤状披：《长编》卷三一四作「投」，疑误。，多不依公式，诸县不点检，所差官不依编敕起离月日程限，托故辞避。乞详定立法。」中书户房言：「《熙宁编敕》约束详尽，欲申明行下。」从之。 
哲宗元佑元年四月四日，三省言：「开封府、诸路灾伤，转运提点刑狱官并据本路灾伤州县分定，亲诣检校。」从之。 
六年七月二十二日，诏：「两浙路钤辖、转运、提刑及苏湖等五州，令各具逐州水灾所及与高田无水、及水退可耕之地各几何，具实以闻。」从殿中侍御史杨畏请么。 
绍圣二年十月十九日，侍御史翟思言：「酸枣、封丘两县民诣台陈诉，户下田旱，诣县乞行检放，县不为受理，反决妄诉。请下府界选官同本县官长周行检视，如民田实荒，即当蠲放。」诏府界提点司选差官体量以闻。 
徽宗大蹑三年九月六日，诏：「东南路比闻例有灾伤，斛踊贵。可下诸路监司，仰依实检放秋苒分数，仍依条赈济。」 
政和元年十二月二十七日，前权提举河北西路常平王靓奏常：原作「长」，据本书食货六一之七三改。：「河北郡县地形倾注，诸水所经如滹沱、漳塘，类皆湍猛，不减黄河流势，转易不常。民田咤缘受害，或沙积而淤昧，或波啮而昏垫，昔有者今无，昔肥者 
     
今瘠。官司利于租赋，莫肯蠲除；人户苦于催科，不无差误。欲委官悉心体究，凡如上件有帐籍而别无土田，及虽有土田而弗堪耕种者，其夏、秋二税依条法开阁破放施行。」诏户部坐条申明行下。 
