<!-- { "loadSidebar": true } -->
七月十六日，臣寮言：「近见户部申请诸路并限一季出卖官产，拘钱发纳，且以江东、西、二广论之，村之间，人户凋 ，弥望皆黄茅白苇，民间膏腴之田，耕布犹且不 ，岂有余力可买官产 今州县迫于期限，且冀厚赏厚：原作「原」，据本书食货六一之三四改。，不免监锢保长，抑勒田邻。乞宽以一年之限，戒约州县不得抑勒，如有违戾，重置典宪。」从之原批云：「以下脱『淳熙元年』至『嘉定十二年』共卅五条，应补抄。」。
 食货 宋会要辑稿 食货六 限田杂录 
     
宋会要辑稿 食货六
限田杂录
【宋会要】
高宗绍兴元年十二月十四日，权户部侍郎柳约言：「授田有限，着于令甲，比来有司漫不功省，占仕籍者统名官户，凡有科敷，例各减免，悉与编户不同。由是权幸相高，广占陇亩，无复旧制。愿推明祖宗限田之制，咤时救弊，重行裁定。应品官之家各据合得顷亩之数，许与减免数外，悉与编户一同科敷。」诏坐条行下。 
十七年正月十五日，臣僚言：「政和令格：品官之家乡村田产得免差科：一品一百顷，二品九十顷，下至八品二十顷，九品十顷。其格外数悉同编户。今朝廷之意，盖欲尽循祖宗之法，以纾民力。比年以来，军须百出，编户有不能办，州县必劝诱官户，共济其事，上下并力，犹患不给。今若自一品至九品皆得如数占田，则是官户更无科配，所有军须悉归编户，岂不重困民力哉!望诏大臣重 
     
功审订，凡是官户，除依条免差役外，所有其它科配并权同编户一例均敷，庶几上下均平，民受实惠。至若限田格令令：原作「今」，据本书食货六一之七八改。，臣欲候将来兵戈宁静日，别取旨施行。」又言：「今日官户不可胜计，而又富商大业之家多以金帛窜名军中，侥幸补官，及假名冒户、规免科须者，比比皆是。如臣所请，则此弊可以少革，而科敷均平，民不重困，实济国用。」诏令户部限三日勘会，申尚书省。于是户部勘当：「欲依臣僚所乞，权令应官户除依条免差役外，所有其它科配，不以限田多少限田：原作「田限」，据本书食货六一之七八乙。，并同编户一例均敷科配。候将来边事静息日，却依旧制施行。」从之。 
二十九年三月二十二日，大理评事赵善养言：「官户田多，差役并免，其所差役，无非物力低小贫下之民。望诏有司立限田之制，以抑豪势无厌之欲。」于是户部言：「近年以来，往往不依条格增置田产，致州县差役不行。应品官之家所置田产，依条格合得顷亩已过数者，免追改，将格外之数衮同编户，募人充役。」诏令给、舍、户部长贰同议，措置取旨。其后给事中周麟之等言：「今措置，官户用见存官立户者，许依见行品格依：原作「以」，据本书食货六一之七八改。，用父祖生前曾任官；若赠官立户名者，各减见存官品格之半；父祖官卑、见存同居子娉官品高，如未析户，听从高。及官户于一州诸县各有田产，并令各县纽计，每县并作一户，通一州之数依品格并计，将格外顷亩并令依编户等则于田亩最多县 
     
分衮同比并差役。若逐县各有格外之数合充役者，即随县各差坐募人充役。即役未满而本官功品，并令终役。逐州委通判或职官县丞、尉专一主管，将诸县官户及并计到田产数置籍。如本州岛遇逐县申到升降，并仰于当日销注；如县内出入田产已过割讫，或官员功品，限一日申州主管司注籍。如人吏违限不注籍，从杖一百科断讫勒罢。如别有情弊，故作谷滞，咤事发觉者，徒二年，有赃则计赃论，其主管官仰监司具名申尚书省。自指挥到日，许各家将子户诡名寄产限三月从实首并，作一户拘籍。如出限不首并，许诸色人告，不以多少，一半充赏，一半没官。其见立户名官员或品官子娉，并取旨重作行遣。如告首不实，并依条断罪。及日下州委知、通、职官、县委令佐，取索官户户籍编排。若已编排讫，却有隐匿，盖庇不实，及奉行灭裂，及于差役时蹑望不公，并许人户越诉，其当职官取旨重作黜责，人吏断配。仍仰逐路监司常切觉察，如有违戾，按劾以闻。监司失觉察，令御史台弹奏。品官募人充役，如敢倚恃官势，及豪强有力于本保内非理搔扰，并许民户越诉。及不伏州县依法差使，许当职官按劾，有官人并品官子娉并取旨重作行遣。并只许募本县土著有行止人，不许募放停军人及曾系公人充。违者许人告。」详定一司敕令所看详前项措置，欲依所请，下户部遍牒诸路州军遵 
     
守施行。从之。 
三十年正月五日，户部言：「近给、舍措置品官之家见行品格，用见存官及父祖生前曾任官若赠官立户，并一州诸县如有田产，并令纽计并作一户，通一州之数顷亩，令依编户衮同差役。许将子户诡名寄产限三月实首，并拘籍。如出限，许诸色人告，一半充赏。本部今再措置：一品官子娉析为十户，每户许置田五十顷之类，品官之家田土内有山林园圃及坟茔地段之类，难以一例理数。今乞并行豁除，不理为限田之数。内芦场顷亩折半计数。其子户诡名寄产，元限三个月首并，窃虑内有守官不在置产州县，未能依限首并。今欲更与展限两个月，如出违所展日限，即依已降指挥施行。」诏依，仍行下诸路监司州县遵守施行。 
三十一年正月二十五日，臣僚言：「近降品官限田指挥，所以优恤下户，恩意甚厚，其间条目约束有所未尽。谓如一品官限田百顷，身后半之。使其家有十子，各占五十顷，则为五百顷。若复阡陌连亘数州，所占不知几何。又勋贵之家，援例乞免差徭，虽不过数家，而在官限田之前，今亦泛然引用，或甘募人充役，或引旧例丐免，州县推行不一，乞委自守令条具经么可行利害乞：原作「乙」，据本书食货六一之七九改。，委监司及本州岛类申朝廷，委官看定。」从之。以上《中兴会要》。
孝宗干道元年正月一日，南郊赦：「官户多立户名，编民冒作官户，祖父母、父母在而私立户名，窃虑尚有未曾经官首并之家，咤人陈 
     
告，致坐罪戾。可自赦到日，更限一月，许令首并归户。」二年六月九日南郊赦并同此制。 
四年九月十二日，臣僚言品官占田理为官户事，户部照得：「承荫子娉许置田亩数目，虽比父祖生前品格减半，若析户数众，其所置田亩委是太多。今重别勘当，谓如一品父祖，元格许置田一百顷，死亡之后，子娉用父祖先前曾任官立户，减半计置田五十顷。若子娉分析，不以户数多寡，欲共计不许过元格减年五十顷之数。其余格外所置数目，并同编户。其余品从亦乞依此类施行余：原脱，据本书食货六一之八○补。，庶得下户不致差役频并。」从之。 
六年二月二十一日，诏曰：「朕深惟治不功进，夙坼兴怀，思有以正其本者。今欲均役法，严限田，抑游手，务农桑。凡是数者，卿等二三大臣深思熟计，为朕任此而力行之。其交修一心，[毋]轻怀去留，以负委寄，此朕所望么。」 
九月二十一日，中书门下省言：「差役之弊，大抵田亩皆归官户，虽申严限田之法，而所立官品有崇卑，所限田亩亦有多寡。品官田多，往往假名寄产，卒逃出限之数，不若勿拘限法勿：原作「物」，据本书食货六一之八○改。。今后官户与民户一 通选物力第二等以上轮差，二年一替。官户许雇人代役，且以十年为限。如经么可行，别议立为永法。」诏依，两浙路先次遵守。 
八年四月二十五日，臣僚言：「役法之均，其法莫若限民田。自十顷以上至于二十顷，则为下农，自二十一顷之上至于四十顷，则为中农，自四十顷以 
     
上至于六十顷，则为上农，然后可使上农三役，中农二役，下农一役，岂复有不均之叹哉!其常有万顷者，则使其子娉分析之时，必以三农之数为限。其或诡名挟户，而在三农限田之外者，则许人首告，而没田于官。磨以岁月，不惟天下无不均之役，亦且无不均之民矣。」诏令给、舍同户部看详。「看详品官之家照应元立限田条限减半看详：原脱，据本书食货六一之八○补。，与免差役。荫人许用生前曾任官品格，与减半置田。如子娉分析，不以户数多少，通计不许过减半之数。仍于分书并砧基簿内分明该说父祖官品并本户合置限田数，自今来析作几户，每户各合限田若干。若分析时，田亩不及合得所分格内之数，许将日后增置到田亩凑数，经所属批凿添入，照验免役。若分书并砧基内不曾该说该：原作「合」，据本书食货六一之八○改。，并不在免役之限。若诸县皆置田产，窃虑重迭免役，仍令诸县勒令各家自行指定，就一县用限田免役。如所指县分田亩不及合得限田之数指：原作「措」，据本书食货六一之八○改。，许于邻县凑数。其余数目及别县田产并封赠官子娉，并同编户差役。有已差役人，辄于役内无故析户，计会官司差人抵替，致引惹词诉。今欲将来差役前父母亡没，服阙在充役之内，合行析户者，听析户外，其见役人无故析户，即有所规避，须候满，方许陈乞。」从之。以上《干道会要》 
     
孝宗淳熙七年十月六日，宰执进呈颜师鲁论役法。上谓「官户皆令差役，则民稍苏。」赵雄等奏：令官户限田之外，则着役。上曰：「正谓限田太宽，所以官户免役。凡仕则禄足以代耕，自不当广殖田产。其令敕令所具官户免役条法以闻。」 
七日，进呈敕令所具官户限田数。上曰：「顷亩太宽，自然差不到。」于是有旨：「官户顷亩数多，编民差役频并，令台谏、给、舍同户部长贰详议以闻。」既而给、舍、台谏同户部长贰言：「欲下诸路提举司，将品官之家照应淳熙重修条格内立定限田条格，一品至九品合得限田顷亩，以十分为率，令再减三分。其余七分与免差役。谓如一品元合得五十顷，以十分为率，再减三分外，合得三十五顷，与免差役之类。其子娉所得限田，缘干道八年十一月二十六日已经减半，将来承分稍众，通以一户之产均为数户，所占必自不多。若再行裁减，又恐不能自立。今欲照淳熙格内已立定子娉减半之数施行。如子娉分析，不以户数目，并同编户差役。」不报。 
淳熙专法该载限田新格，明言品官之家乡村田产免差科。如子娉用父祖生前官或赠官立户者，减见存官之半。 十年十一月十二日，诏：封赠官子娉并依干道八年十一月指挥，不许免役。户部状：「处州申：据进士何伯庸等状：役法有封赠官子娉免役、不免役二项。法意不同。伯庸等皆系正该封赠官子娉，恭 
     
