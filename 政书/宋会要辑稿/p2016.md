<!-- { "loadSidebar": true } -->
「淮海有警，方议亲征，乞少缓」故也。 
五年闰二月二十二日，诏侍读官进读《三朝宝训》，从殿中侍御史张绚请也。 
六年八月二十七日，诏侍读官许正谢，今后依此，令敕令所于(阁)[合]门格修入。先是，观文殿学士、提举万寿观充行宫同留守孟庾兼侍读，已授告讫，缘侍读、侍讲在法未有许正谢之文，庾以为言，故有是诏。 
七年九月一日，权礼部郎陈公辅言：「闻徽宗皇帝、宁德皇后凶讣，陛下宫中见行三年之丧，欲乞凡遇当讲日，只令讲读官供进《口义》，更不亲临讲筵。」从之。既而臣僚以祖宗典故论列，诏如旧制。 
十年八月十二日，诏：「中书舍人王鉌、起居舍人张土穹兼侍讲。鉌进讲《孟子》，土穹进讲《左氏传》。以讲筵所言「秋讲在近，见阙官二员」故也。 
十一年三月六日，诏权礼部尚书苏符兼侍读，进读《三朝宝训》。
四月九日，诏赐侍读吴表臣、苏符新茶。 
二十七日，诏赐复古殿墨侍读吴表臣、苏符、侍讲林待聘、程克俊、王鉌、李易、修注朱翌各二十铤。 
十三年三月八日，诏给事中杨愿兼侍讲，进讲《尚书》。 
十四年三月二十二日，诏御史中丞李文会兼侍读，工部尚书詹大方、礼部侍郎高阅兼侍讲。先是，讲筵阙，宰臣秦桧曰：「陛下圣学日跻，实难其人。」上曰：「朕学问岂敢望士大夫，但性好读书，宫中无事，(舍)[合]读书写字，一无所为。」桧曰：「士人读书者固多，但少适用。」上曰：「读书贵于适用。若不适用，或托以为奸，则不若不读之为愈。」上又曰：「王安石、程颐之学各有所长，学者但当取其所长，不执于一偏，乃为善学。」桧曰：「陛下圣学渊奥，独见天地之大全。下视专门陋儒，溺于所闻，真太山之于丘垤也。」 
十五年十一月十三日，诏宣赐讲读、说书、修注官寒食、端午、冬至节料，观文殿大学士已上钱一百五十贯，酒十瓶；资政殿大学士、学士已上钱一百贯，酒八瓶；待制以上钱五十贯，酒六瓶；未系两制钱三十贯，酒四瓶。今后准此。 
十六年二月十六日，讲筵所言：「今后讲筵兼讲《孟子》，相次终篇，依旧制合先奏请点定。今具未经进讲《周易》、《毛诗》、《礼记》、《周礼》。」诏令讲《周易》。 
三月二十日，上以《孟子》终篇，特遣中使赐当讲官段拂鞍马、牙笏、金砚、水瓶、墨等。 
二十三日，赐侍读、侍讲、修注官以下御筵于皇城司。 
二十八日，诏：「经筵进讲《孟子》终篇，可依进讲《论语》终篇例推恩施行。」 
十七年正月二十九日，诏资政殿大学士、提举(力)[万]寿观秦 兼侍读。 
三月四日，诏给事中兼侍讲段拂除翰林学士，依前兼侍讲。 
二十三年十一月七日，《尚书》终篇，特召宰执听讲。进读毕，赐太师、益国公秦桧玉带、牙简、鞍勒，亲御调习名马，命主管讲筵李存约就第赐之。仍赐侍读秦 、签书枢密院事史才、侍讲魏师逊、说书郑仲熊、修注杨迥(全)[金]带、牙简、鞍马有差。 
九日，赐宰执、讲筵、 
      
修注官御筵于秘书省，用教坊乐，仍遣中使第赐香茶。秦 等进诗表以谢。 
二十五年四月二十三日，《周易》终编，特召宰执听讲。进毕，以犀带、牙简、金鞍勒、良马、银绢命主管讲筵李存约就第赐太师秦桧，仍赐侍读秦 、签书枢密院事郑仲熊、侍讲董德元、王 、修注林一飞金带、牙简、鞍马、银绢有差。内王 以进讲《周易》终篇，加赐金砚匣。秦 等各进诗表以谢。 
二十七年十月十一日，进读《三朝宝训》终篇，赐侍读王师心牙简、金鞍勒、良马、象管、端砚、檀香匣、复古殿墨、象牙、黏板、压纸、界方、金砚、水瓶。师心上表谢。 
十三日，赐侍读、侍讲、修注官以下御筵于皇城司，用化成殿等乐，仍遣中使第赐香茶。 
十五日，王师心等上表谢。 
二十八年九月二十六日，守起居郎、兼权中书舍人洪遵言：「臣以记注，陪侍经幄，瞻望天威，近在跬步。至于御茗分珍、华炖锡坐，皆非粪土小臣平生所(取)[敢]觊望。窃见春、秋二讲，每于双日先期书历，经筵官讲读毕，许留身奏事。修注官虽与签书，未尝有奏事者，皆云近例如此。联名一历，不应别为二体。臣伏闻(见)[元]佑中起居舍人吕陶尝乞候讲读罢臣僚再留奏事，并许侍立。以此观之，讲退犹具入侍，何由不许奏事，望下讲筵所，许依讲读官例施行。」从之。 
三十二年三月，黄中除礼部侍郎，依旧兼侍讲。 
孝宗绍兴三十二年六月，即位未改元。翰林学士承旨洪遵、中书舍人史浩并兼侍读，给事中金安节、权工部侍郎张阐并兼侍讲。 
九月，兵部侍郎周葵兼侍讲。 
十二月，敷文阁待制、提举万寿观钱周材兼侍讲。 
隆兴元年四月，起居郎胡铨兼侍讲，讲《礼记》；右谏议大夫王大宝兼侍讲，讲《易》。 
是月，司封郎中、兼崇政殿说书王十朋除起居舍人，升侍讲。 
五月，权工部侍郎、兼侍讲张阐除工部尚书、兼侍读。 
六月，观文殿大学士、左金紫光禄大夫、醴泉使汤思退兼侍读。 
是月是月：原衍一「月」字，已删。，起居舍人马骐兼侍讲，殿中侍御史周操兼崇政殿说书。既而操改除侍御史，升兼侍讲。 
二年四月，给事中、兼侍讲金安节升侍读。 
五月，殿中侍御史尹穑兼侍讲。 
六月，起居郎、兼侍讲胡铨除权兵部侍郎，升侍读。 
八月，检正诸房公事王佐、殿中侍御史晁公武并兼侍讲。 
闰十一月，敷文阁待制、提举佑神观吕广问兼侍讲。 
干道元年三月三日，吏部侍郎陈俊卿兼侍读，殿中侍御史章服兼侍讲。 
九月，试中书舍人蒋芾兼侍读，权吏部侍郎魏杞、权礼部侍郎王曮、权兵部侍郎刘仪凤、敷文阁待制、提举佑神观周执羔并兼侍讲。 
十二月，资政殿大学士、左通议大夫、提举万寿观钱端礼兼侍读，起居舍人梁克家兼侍讲。 
二年五月，敷文阁待制、提举佑神观、兼侍讲周执羔除礼部侍郎、兼侍读。 
三年八月，翰林学士刘珙 
      
兼侍读，中书舍人洪迈、左谏议大夫陈良佑并兼侍讲。 
四年六月，中书舍人、兼侍讲梁克家升兼侍读，起居郎胡沂兼侍讲。 
十月八日，吏部尚书汪应辰兼侍读，诏遇经筵日与汪涓分轮入侍。先是，应辰言：「兄涓见任起居郎。窃见本朝故事，宋郊与弟祁同举进士，有司奏祁名第一，郊第三。章献明肃太后不欲弟先其兄，乃擢郊第一，而置祁第十。盖虽科举取士，而亦存兄弟长幼之序，至今以为美谈。元丰初，曾肇除史官，元佑间苏辙除尚书右丞，亦皆以不应先其兄巩、兄轼为词。而臣今来事理又有甚焉者，凡经筵官、侍讲、侍读皆赐坐，而记言动者皆立。今臣兄为起居郎，其立固当。而臣猥以侍读，反得赐坐。弟坐兄立，非止于相先后而已。后汉太尉郑洪先为司空第五伦所举，及正朔朝会位居伦上，每曲躬自卑。章帝问知其故，因令分隔其坐，由此遂为故事。彼以举将之故而犹有此疑，章帝亦从而别异之。盖朝廷仪制固不当复论私义，而于私义轻重之间，亦必特有所伸，则为臣子者乃得以安其职分。况弟之从兄，又非举将之比乎!欲乞除臣宫观。」故有是命。 
五年八月十日，中书门下省检正诸房公事郑闻除权礼部侍郎、兼侍讲。 
十二月五日，敷文阁待制、提举江州太平兴国宫刘章除提举佑神观、兼侍读。 
六年正月二十四日，黄中落致仕，除兵部尚书、兼侍读。 
五月，集英殿修撰、提举佑神观胡铨兼侍讲。 
十月，权兵部侍郎王之奇兼侍读。 
十一月，礼部侍郎、兼侍讲王曮除给事中，仍兼侍讲；吏部员外郎张栻兼侍讲。 
七年三月二十四日，权兵部侍郎、兼侍读胡铨除宝文阁待制、提举佑神观、兼侍读。 
四月，给事中、兼侍讲王曮除翰林学士、兼侍读。 
九月，大子詹事陈良翰、权礼部侍郎周必(太)[大]、宗正少卿林机并兼侍讲。 
八年三月，礼部侍郎李彦颖、起居郎苏峤并兼侍讲。 
四月，礼部侍郎郑闻除刑部侍郎、兼侍读，权户部侍郎沈夏兼侍讲。 
十一月，左谏议大夫姚宪兼侍读。 
九年九月，中书舍人留正、王淮并兼侍讲。 
十二月二十五日，诏权礼部侍郎李彦颖兼侍读，国子司业戴几先、左司谏(兼)[林]亢宗并兼侍讲并兼：原作「兼并」，据文意改正。。 
淳熙七年四月一日，上谓辅臣曰：「兼学士院权直欲更差一员，赵彦中如何 」赵雄等奏：「彦中宗室之秀，尝中词科，又好学，正堪此选。」于是除彦中兼学士院权直。时彦中为秘书郎。 
十三年十二月九日，诏：「学士院减守阙驱使官二人，厨子并洒熄打并看管兵士各三人，院子一人。」以司农少卿吴(噢)[燠]议减冗食，下敕令所裁定，故有是命。 
淳熙十六年七月十五日，以礼部侍郎李巘兼直院。尤袤乞宫祠，故有是命。 
绍熙三年三月十日，以权礼部尚书、兼直院李巘为翰林学士。 
五年五月二十四日， 
      
以中书舍人楼钥兼直院。 
庆元二年三月十一日，诏：「今后如遇锁院，令当日宣麻舍人同共锁宿。可令宣麻舍人至日随御药先出院宣制，余依已降指挥。」 
五年九月二十一日，诏学士院创盖玉堂殿止用「玉堂」为名。 
      
《事略》云天头原批：「此条原夹在本卷第五十九页内。」：元丰三年，除太尉、判河南文彦博至河南未交印，先就第庙坐，以见监司。既交府事，见监司、府官如例程。或以问彦博，彦博曰：「吾未视府事，三公见庶僚也；即交印，河南尹见监司矣。」六年，请老，拜太师致仕。
 职官 宋会要辑稿 职官六 知制诰 
      
知制诰
【宋会要】
      
太宗雍熙三年十月六日，以著作郎、直史馆李沆、宋湜、左拾遗王化基并为补阙、知制诰。太宗素闻沆与湜有文学，会化基上章自陈，因令中书各试制诰二首。帝览而嘉之，故有是命，仍各赐钱百万。 
雍熙四年二月，以右补阙、知制诰[ZZ(Z]范[ZZ)]杲为工部郎中、知京兆府，从其所请。知制诰出领外藩自杲始也。 
雍熙四年九月，以主客员外郎、知制诰宋准为金部员外郎。先是，知制诰罢职，多拜谏议大夫，准以病故也。 
淳化元年，右正言、直史馆冯起自西川转运使召入，守本官知制诰。不数日追寝，出起知濮州。时郑昌嗣使蜀回，言起政事懈缓，故罢其命。 
