<!-- { "loadSidebar": true } -->
《六州》：尧传舜，盛事千古难并。回龙驭，辞凤掖，北内别有蓬瀛，为天子父册鸿名，万年千岁福康宁，春秋不说楚冥灵。莱衣彩戏，汉殿玉 轻。宸游今不见，烟外落霞明。前回丁未，雾塞神京。正同符光武中兴，擎天独力扶倾。定宗庙，保河山，乾坤整顿庚庚。功成了，脱 
      
屣遗荣。访崆峒，容与丹庭，笑挹尘寰不留行。吾皇哀恋，泪血洒神旌。肠断涛江渡，明日稽山，暮云东望元陵。 
《十二时》：璧门双阙转苍龙，德寿俨祗宫。轩屏正坐，天子亲拜天公。仪绅笏，罗鹓鹭，粲庭中。仙家欢不尽，人世寿无穷。谁知云路，玉京成就，催返璇穹，转手万缘空。见说烟霄好处，不与下方同。尘合雾迷蒙，笙箫寥亮，楼阁玲珑。中兴大业，巍巍稽古成功。事去孤鸿，忍听宵柝晨锺!灵轝驾，素帏低，杳厖茸。浙江潮，万神护，川后滋恭。因山祗事，崔嵬禹穴，此日重逢。柏城封，愁长夜，起悲风。歌《清庙》，千古诵高宗。 
虞主赴德寿宫《导引》一首 
上皇天大，华旦焕尧文，鸿福浩无垠。羽龙俄驾灵輴去，空 鼎湖云。稽山翠拥浙江濆，归 卷缤纷。僊游指日严升祔，万载颂高勋。 
祔庙《导引》一首 
虞觞奉主，僊驭返皇宫，礼典极钦崇。云旗前导开清庙，龙管咽熏风。巍巍尧父告神功，追慕孝诚通。千秋万载中兴统，宗祀与天同。 
淳熙十六年高宗神御奉安《导引》一首 
中兴揖逊，功德仰兼隆，仁泽被华戎。鼎湖俄痛遗弓堕，如日想威容。柔仪懿范与尧同范：原脱，据《宋史》卷一四一《乐志》补。，飙驭俨相从。灵宫真馆偕来燕，垂裕永无穷。 
绍熙五年孝宗皇帝虞主还宫《导引》一首 
孝宗纯孝，前圣更何加!高蹈处重华。丹成仙去龙輴远，越岸暮山遐。波臣先为卷寒沙，来往护灵槎。九虞礼举神祇乐，万世佑皇家。 
祔庙《导引》一首 
吾皇尽孝， 
      
宗庙务崇尊，典备弥文备弥：原作「弥被」，据《宋史》卷一四一《乐志》乙。。巍巍东向开基主，七世祔神孙。追思九闰整乾坤闰：原作「润」，据《宋史》卷一四一《乐志》改。，寰宇慕洪恩。从今密迩高宗室，千载事如存。 
庆元六年光宗皇帝发引一首 
笳鼓发，云惨寒空。丹旐去，卷悲风。忧勤六载亲几务，有巍巍圣德仁功。褰裳尊处大安宫，荆鼎就，遽遗弓。僊游攀不及，臣民号恸诉苍穹。 
神御奉安《导引》一首 
龟书畀姒，历数在皇躬，揖逊仰高风。鼎湖龙去遗弓堕，冠剑 深宫。涂山齐德翊成功，僊魄蚤宾空。珍台间馆栖神地，献飨永无穷。 
宁宗皇帝发引三首三首：原作「一首」，据《宋史》卷一四一《乐志》改。
《导引》：三弄晓，云黯天低。攀六引，转悲凄。俭慈孝哲锺天性，深仁厚泽  黎，东西南北傒商霓。功甫就，别宸闺。臣民千古恨，几时羽卫带潮归! 
《六州》：明天子，昔日丕纂鸿图。躬道德，崇学问，稽古训，访 儒。日亲广厦论唐虞，讲求政治想都俞俞：原作「愈」，据《宋史》卷一四一《乐志》改。，君臣一德志交孚。外夷效顺，犹自选车徒。仁恩沾四国，固结满寰区。千年宗社，万岁规摹。重新天命出干符，老癃策杖相扶，愿观德化 方隅。幸无死须臾，谓宜圣寿等嵩呼。遽登云舆上龙湖，宸居幽寂紫云孤。宸章宝画，但与日星俱。龙帷凤翣已载涂，忍听笳鼓嗟吁! 
《十二时》：弋绨革舄最仁贤，俭德自躬全。忧勤庶政，三十余年。金风肃，秋渐老，摄调。忱恂  祀，号泣诉旻天。缀衣将出，神凝玉几，一夜登僊，弓堕隔苍烟。七月有来同轨，引綍动灵辁。凄怆泪潸然潸：原作「巘」，据《宋史》卷一四一《乐志》改。，行号巷哭，《薤露》声 
      
传。东城去路，惊涛忍见江船!憔悴山川，不禁箫鼓咽，山阴处，茂林修竹芊芊。望陵宫，应弗远，金粟堆前。人徒慕恋，百神警侍警：原作「惊」，据《宋史》卷一四一《乐志》改。，盘翥驱先。戴鸿恩，空痛慕，泪珠连。千秋岁，功德寄华编。 
神主祔庙《导引》一首 
中兴四叶，休德继昭清，王度日熙平。气调玉烛金穰应，八表颂声腾。中原图籍入宸廷，列圣慰真灵。衮龙登庙游仙阙登：原作「庙」，据《宋史》卷一四一《乐志》改。，亿万载尊承。 
宝庆三年奉上宁宗徽号《导引》一首 
中兴五叶，天子肇明禋，一德格高旻。宁皇至圣功超古，万国慕深仁。徽称显号又还新，功德粲雕 。乾坤绘画终难尽，遗泽在斯民。 
庄文太子薨《导引》一首 
秋月冷，秋鹤无声。清禁晓，动皇情。玉笙忽断今何在 不知谁报玉楼成。七星授辔骖鸾种，人不见，恨难平。何以返霓旌 一天风露苦凄清。 
景献太子薨《导引》一首 
霜月苦，宫鼓冬冬。霓旐启，鹤闱空。洞箫声断知何处，海山依约五云东。玉符龙节参神閟，昭圣眷，惨天容。千古恨无穷， 山松柏撼悲风撼：原作「憾」，据《宋史》卷一四一《乐志》改。。 
【宋会要】
章献明肃皇后、章懿皇后升祔《导引》(庆历五年，二曲。)
受遗仍几，负扆拥文明，勤翼助持盈。徽音不独流笙管，青册更峥嵘。羽軿上汉玉衣轻，隙驷去无程。宸心追远严成配，亿世飨粢盛。 
受天明命，作汉发灵长，龙日梦休祥。真人承体应图箓，庆祚启无疆。望舒未满殒 
      
清光，舜慕极旻苍。祢宫崇祔申追养，禘夆复烝尝。 
三圣御容赴南京鸿庆宫《导引》(庆历七年) 
炎精凿干，正统膺瑶历，万宇归神德。以圣断圣三后光，声明扬典则。天清日润莹玉泽，华殿辉金碧。宸心思孝，仙驭三灵，休绥万亿。 
真宗加上谥号册宝《导引》(庆历七年) 
圣真下武，淳烈缉丕隆，绝瑞与天通。封山育谷声名举，仙驭邈轩龙。腾金篆玉显成功，业业承垂鸿。惟皇孝述光前志，保佑福来同。 
三圣御容万寿观奉安《导引》(皇佑五年) 
万灵昭瑞，天地赞昌期，宝运协开基。巍巍列圣无疆德，神化洽重熙。虔思出驾罄彰施，岁暮俨神宜。云舆迎奉依珍馆，塞外焕朝仪。 
三圣御容赴滁并澶州奉安《导引》(皇佑五年) 
穆清冲境，金阙秘寥阳，二后侍虚皇。真人恭默钦先烈，肖象启琳房。岿然神物护灵光，玉色粹愈彰。虎旌龙节辉前后，馆御镇无疆。 
太祖孝明皇后御容赴太平兴国寺开先殿奉安《导引》(至和二年) 
 除霸轨，穆穆照皇明，大统一寰瀛。穷湖绝塞人安业，武库遂销兵。仙游昔日上三清，极望紫云平。珠宫宝坐严崇奉，圣祚永绥宁。 
太宗元德皇后御容赴启圣院奉安《导引》(至和二年) 
宝图全盛，端拱信巍巍，声教暨华夷。辰髦尽入英雄彀，齐筑太平基。仙舆前指玉霄归，夹道九鸾飞。真宫秘殿严崇奉，圣治永无为。 
宣祖昭宪皇后御容赴奉先 
      
禅院奉安《导引》(嘉佑五年) 
于皇祖烈，大宋启鸿名，骏命属炎灵。閟宫厚德太阴精，重华诞圣明。轩台百世护基扃，龙驾在清冥。汉家原庙崇新饰，鼎业永安宁。 
明德章德皇后御容赴普安禅院奉安《导引》(嘉佑六年) 
母仪天宇，彤史蔼遗芳此句下似脱一五言句。。纡余庆气固灵长，基祚寖明昌。重华大孝奉蒸尝，原庙閟灵光。采章褕翟严新饰，歆愿福穰穰。 
真宗御容赴寿星观奉安《导引》(嘉佑七年) 
忆玉清景，繁盛极当时，千古事难追。汉家别庙秋风起，空出奉宸衣。三山晓海日晖晖，羽盖共云飞。灵宫旧是栖真处，还望玉舆归。 
仁宗神主祔庙《导引》(嘉佑八年) 
九虞初毕，黼座掩瑶觞，羽卫盛煌煌。数声清跸来天上，想象赭袍光。新成清庙勖云堂，孝飨奉蒸尝。子孙千载承丕绪，景福介无疆。 
仁宗御容赴(景宫灵)〔景灵宫〕奉安《导引》(治平二年) 
彤霞缥缈，海上隐三山，仙去莫能攀。琳宫本是神灵宅，飙驭此来还。云边天日望威颜，不似在人间。当时齐鲁鸣鸾处，稽首泪潺湲。 
夆享太庙《导引》(嘉佑四年，四曲) 
天仪安豫洽无为，九域被雍熙。鸾刀亲割升圭瓒，清庙展孝思。箫韶九变皇灵格，嘏告显深慈。精诚动感归能飨，福祚衍金枝。 
《奉禋歌》此首歌词疑有脱误。，庆无疆祚，崇明祀。五辂驾腾黄，纯驷旗常，扈跸严环卫。公卿奉引，虚徐驰道，祲容 靡。葱葱郁郁，祥风瑞霭发，天光旖旎。锡羡丰融，漏泉该浃，上恩遐被。 心豫，颂声作，皇德至。侔干贶，浩浩霈。 ：皇泽均普 生遂，万宇和附，讲天津合祭。圣宗神祖，八音钧奏谐节。堂上荐鸣球琴瑟，击越布濩。霜空静，月华凝，光景蔼蔼，纷纷晓霞披。和铃作，鸾舆回，天人共 
《六州》：深仁化，穹厚格成平。徇诚虑，托皇统，万宇光亨。申孝致洁飨宗祊。金驾徐徐动，容礼辉明。躬道祖，谒款殊庭，列圣固纯诚。灵心底豫，休祥充塞，端闱肆眚，爱日灿然明。(和声)。 
《十二时》：明昌世，干统弥文，皇德拨菙勋。三辰顺晷，庆霭轮囷，潜宝耀坤珍。躬夆飨，肃荐牺尊。孝仪申，助祭俨缨绅，大乐奏韶钧。阳开阴闭，幽显尽欣欣。庆霄文，思结在黎民。(和声)。 
庄献明肃皇后恭谢太庙《导引》(明道二年，三曲) 
醴奠瑶觞，万寿永无疆。亲承先顾，保佑助吾皇，亿载正干纲。宗文祖武尊邦社，天下锡蕃昌。六宫扈从乘重翟，清庙荐萧芗。礼行乐备神祇飨，四海永来王。 母仪天下，圣祚保延长，声教被遐方。严恭孝飨来清庙，鸾辂历康庄。箫韶九奏凤来翔，袆翟焕祥光。惟馨 
《六州》：炎灵永，长乐助文明。居靖懿，敷皇化，四海升平四海升平：此句当脱一字。。慈是宝，万物怀生。耀德不观兵，大治欢声。金辂饬，藻卫天行，春色满皇京。登歌《清庙》，神祇顾飨，瑄玉纯精，亿万载持盈。(和声)膺天况，尤祥纷委来呈。木连〔理〕，芝三秀，玉烛协和平。仲春月，万杏初荣。整羽卫，葱衡亲 神明。九韶迭，奏罄箫笙，上以继《咸》、《英》。黄流玉瓒，殊庭肸蠁，宸仪回复，景佑遍寰瀛。
《十二时》：母仪下〔天〕，国祚和平，玉帛凑寰瀛。尤祥极瑞，茂实英声，两耀比皇明。昭孝飨，躬荐精诚。祥并「祥」字上下脱一字。，保佑洽《由庚》，和乐遍怀生。柔远能迩，海 永澄清。复曾城，宝册受鸿名。(和声)绵龙绪，十治同齐圣，至治播欢声。止戈为武，顿纲搜英，察万物人情。损服御，不尚瑛琼，俗怀生。动修文考制，颛法上天明。地不爱宝，人不爱其诚。帝图宏，寿岳永峣峥。 
 瑞异 宋会要辑稿 瑞异一 天 瑞 寿 星 
     
宋会要辑稿 瑞异一

