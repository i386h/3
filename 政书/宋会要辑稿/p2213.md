<!-- { "loadSidebar": true } -->
官各十人，准备差遣各八人。其差人并当直兵士许于三衙内依数差拨，如愿带见破人者听，不得过合破之数。当直人除见请外，并依一行兵士例添破余米。其所差属官下共差破手分一名，贴司一名，许于内外官司公吏内踏逐指差，不得辞避。其所差人除旧请外，合破进义副尉券一道，日支食钱三百文，无旧请人支别给钱八贯。自被差日起支，发遣日住支。如分遣属官前去干事，许于所在州县官司指差守分一名，同所委属官前去，请给亦乞依此支破。如碍名色次数，并许依今来则例支给。一、今来所差属官，乞依例与免谢辞，事毕日依旧发遣归元来去处。如辟差不尽，乞于前路不以见任、寄居、待阙文武并选人踏逐(申)[差]辟，朝廷给降付身。所辟官候公文到日，仰所在州军限日下先次发遣，前来赴司供职，不许辞避。其差辟并支破请给，并依前项事理施行。内合破兵士、鞍马，于所在州军差拨。及口食钱米等，亦乞依例施行。其属官下手分、贴司，亦各乞差兵士一名，差破请给依一行军兵例施行。一、行遣文字乞依周聿例，差点检文字一名，主管文字四人，赞引知班二人，书写文字五人，书表司、通引官各二人，许不拘常制指差，不得辞避。并理为资任及通理在任月日。如有前后特旨不许发遣，并特依今来指挥，候事毕归元来去处，依旧祗应。如有见兼差遣，回日亦令依旧。内点检 
      
文字、赞引知班止于本台人吏内差拨外，其余许于本台及六曹、寺监、内外官司人吏内踏逐指差，带行旧请。其差出名阙，止许时暂差人权替，候回日依旧。所有被差人吏内，点检文字、主管文字各日支食钱七百文，每月各支赡家钱十一贯；(替)[赞]引知班、书写文字、通引官、书表司各日支食钱五百文，每月各支赡家钱七贯。有名目人各破本等券一道，无名目人点检文字、主管文字各支破进武副尉券，赞引知班、书写文字、书表司、通引官支破进义副尉券。若有拘碍名色次数，并乞特依今来则例支破。无旧请人每月支别给钱，内点检、主管文字二十贯，书写文字、通引官、书表司各一十五贯。其差人自被差日起支，发遣日住支。其一行公吏并行重禄。兼今来系两路宣谕及抚劳将士，体访事宜，并诸杂使唤不可阙人，今乞依周聿例差准备差使、准备使唤各五人，于见任、寄居、待阙、已未到部大小使臣、校副尉内，不以有无拘碍，踏逐指差，不许辞避。其请给等并依主管文字例一等支破。一、除见破亲随、厅子、亲事官、承送人等随行外，今乞依奉使条格，更差亲随三人，并差当直兵士五十人。乞下殿前、马、步司差拨，随逐前去。内点检文字、主管文字、准备差使、使唤各差担擎兵士三人，赞引知班、书写文字、书表司、通引官各二人，亲随、厅子各一人，并乞下三衙差拨。其所差兵士、亲事官、承送、厅 
      
子除旧请外，内亲事官、承送每日各支别给钱四百文、米二升，当直、白直军兵并每日添破食钱三百文、米二升半，厅子日支食钱五百文。内亲随请给等依书写文字例支破。除厅子、亲事官、承送自被差日起支，发遣日往支外，其余一行当直兵士并自出门日起支，入门日住支。并乞下临安府差破茶酒司、厨子各二人，其请给依兵士例支破。一、沿路合要乘骑鞍马，(令)[今]乞下殿前司差拨堪好乘骑马二匹、控马兵士四人。所有一行官属、人吏等合用鞍马并控马兵士，亦具数下殿前司，差拨堪披带马、控马兵士各二人，并限日下差拨前来应副。仍乞下所属并出给控马人口券，并分擘草料小历，前路批勘。所有控马兵士添破日支钱米，依一行兵士体例支破。尚虑道路险远，所差马羸弱病患，不堪乘骑，许所至州军时暂权差人马或和顾人轿，逐州交替。其所差鞍马兵士，候到置司处权留乘骑，候回日发遣元来去处。一、所有将带一行官属、使臣、人吏、兵士等，并依周聿例各借请两月，候回日通旧欠作五厘回 。所有一行人愿分擘请受于行在或所在住家州军勘给者，听。更合取自朝廷指挥。诏差干办官一员，准备差遣、差使、使唤各两员，主管文字、书写文字各二员，内赞引知班改差引接二名，当直兵士差三十人，余并依。 
三月十五日，诏：「湖北、京西州县饥民阙食，流为盗贼，已差薛叔 
      
似充宣谕使，前去赈恤。近边报两淮沿边亦有贼徒啸聚，窃虑亦系饥民，理宜一体差官抚谕。」差给事中邓友龙充两淮宣谕使。既而友龙依周聿等例画一条具，悉如薛叔似所请。诏准备差遣、差使、使唤各差两员，主管文字、书写文字各二名，当直兵士差三十人，余并依。 
十七日，诏邓友龙除给券钱外，每月支别给钱一百贯文。 
开禧三年三月二十五日，诏：「逆曦就戮，合行抚谕四川军民，令许奕前去抚谕，仍一就喝犒兴州、兴元府、金州诸军，各钱引一十道，令安丙于见管钱内取拨。」已而许奕辞行。 
四月三日，诏刑部侍郎、湖北京西宣抚使吴猎充四川宣谕使，日下前去抚谕。已降指挥喝犒、许奕宣谕指挥更不施行。湖广总领项安世时暂兼京西宣抚司职事，候吴猎回日依旧。 
是月十七日，御批付吴猎：「比以逆曦负国，付卿西讨，赖宗社之灵，贼不旋踵已诛。然远方乱定之初，犹轸忧顾，必得信实之臣，单车所至，往宣德意。惟卿素知体国，就辍以行。其遂疾驱，为朕访求民瘼，镇安 情。如武兴一军兵数偏重，今欲分半屯于益昌，别命一帅统之。卿可与宣司商略，条具来上。诸有经画，并悉以闻。」 
三十日，诏(书)[曰]：「敕四川官吏军民僧道耆寿等：朕缅怀四蜀，逖处一隅。山川粹灵，自昔人材之盛；祖宗涵养，于今德泽之深。亦既有年，相安无事，岂期世将，辄负国恩!窃邑叛君，甘委身于黠虏；干名 
      
犯分，敢妄意于异图。事实骇闻，理宜亟讨。尚虑列城之惊扰，预颁密旨以翦除。方将命崇文以安驱，固已平子璋于即日。获匪其丑，旋嘉折首之来；诛止其魁，靡待斧吭之往。费不烦于遗镞，安再底于覆盂。皆尔军民，协于官吏，笃尊君亲上之义，坚砥节首公之诚，力抗凶顽，罔从污染。究观事变，足见人情。爰特遣于侍臣，俾具宣于温诏。并优赉予，以劳师屯。一视而同仁，庶益孚于朕意；四方以无侮，谅远震于戎心。各宁尔居，永臻于治。故兹抚谕，想宜知悉。春暄，汝等各比好否 遣书指不多及。」
 职官 宋会要辑稿 职官四一 宣抚使 
      
宣抚使
【宋会要】
      
真宗咸平三年六月，诏曰：「兵威未戢，边候多虞。王师 攻守之劳，邑民苦馈饷之役。每念及此，予怀恻然。临遣大臣，特加轸问。宜令参知政事向敏中充河北河东沿边宣抚大使，枢密直学士冯拯、陈尧叟充副大使，按巡郡国，存问官吏、将校、僧道、耆老、百姓等，式宣宽大之恩，副兹憯怛之意。」真宗御长春殿，置晏以遣之。 
仁宗庆历二年三月十六日，命枢密副使杜衍、翰林学士丁度充河东路宣抚使、副，仍许屯兵多处赐御筵犒设，及权于见任官内暂选差指使，事讫还本任。地远处给递马驿券。 
三年七月十九日，命枢密副使任中师为河东宣抚使，参知政事范仲淹为陕西宣抚使。仲淹乞更选近臣一员同往，每事议而后行，庶无差失。诏以知制诰田况为副使，续以枢密副使韩琦代仲淹。 
【宋会要】
庆历四年六月，以参知政事
范仲淹
为陕西河东两路宣抚使，仍许于有军马州军赐御筵，合行事件便宜处置。
八月六日，命枢密副使富弼充河北宣抚使。会盗起保州，令弼经制其事。 
八年正月，命参知政事文彦博为河北宣抚使，本路体量安抚使明镐副之，以讨贝州军贼。 
【宋会要】
      
皇佑四年九月，以枢密副使狄青授宣徽南院使、荆北路宣抚使、都大提举广南东西路经制贼盗事。 
英宗治平三年十月六日，以同佥书枢密院事郭逵为陕西四路沿边宣抚使，兼权判渭州，仍给宣抚使牌印。 
【宋会要】
熙宁三年九月八日，命吏部侍郎、参知政事
韩绛
充陕〔西〕路宣抚使，以直舍人院
吕大防
为宣抚判官，馆阁校勘
李清臣
掌机宜文字。续命绛兼河东路，诏绛不亲到河东，止行移文字与合相照应官司。其不系招抚
部族、开拓疆土、勾押兵马、取索钱粮事件，更不管勾，不令本路申报，各得自便。绛就拜
相充淮南发运使，
薛向
为副使，上以宰相充使，则大防为知制诰，向为待制，可充判官，遂并命为判官。
八年十二月二十四日，命知延州、天章阁待制、吏部员外郎赵为安南道行营马步军都总管、经略招讨使、兼广南西路安抚使，昭宣使、嘉州防御使、入内押班李宪副之，龙神卫四厢都指挥使、忠州刺史燕达为副都总管，光禄寺丞温杲管勾机宜文字。 
徽宗政和六年正月五日，诏太尉、武宁军节度使、中太一宫使童贯差直宣和殿、陕西河东路宣抚使。 
七年五月二十二日，陕西河东河北路宣抚使童贯言：「今具合用属官六员：内文臣二员，充宣抚判官；文武臣二员，
      
充参议官；文武臣二员，充勾当公事。」从之。 
宣和四年四月八日，诏太师、剑南东川节度使、陕西河东河北路宣抚使、楚国公童贯为河北河东宣抚使，少保、镇海军节度使、开府仪同三司、上清宝箓宫使、直保和殿蔡攸副之。 
五年正月七日，制以太中大夫、尚书左丞王安中为庆远军节度使、河北河东燕山府路宣抚使、知燕山府。 
七月八日，诏起复武信军节度使谭稹为检校少保、河北河东燕山府路宣抚使。 
六年八月十一日，诏武信军节度使谭稹罢河北河东燕山府路宣抚使，提举西京嵩山崇福宫。童贯落致仕，领枢密院事、陕西河北河东燕山府路宣抚使。初，谭稹之代贯也，以常胜军骄，请河东别创一军分其权，招云朔之人，以五万为率，屯河东州县，号义胜军，以李嗣本、耿守忠为(师)[帅]，抚其军甚厚，衣廪皆倍他军。常胜军闻之，潜投河东者接踵。郭药师、张令徽诉于朝，诏常胜军毋得至关南。药师等犹惧其亡，皆再涅其面，常胜军并怨，而金人绝无交割山后州县之意。以稹措置乖方，故贬之而复用贯。 
【宋会要】
钦宗靖康元年四月十八日，检校少师、镇洮军节度、河北宣谕使
种师道
除太尉，依前镇洮军节度使，充河北河东宣抚使。
六月三日，以知枢密院事李纲为河北河东宣抚使。先是，制置副使种师中援太原失利，朝廷欲 
      
