<!-- { "loadSidebar": true } -->
亲王诸宫司总诸王宫出纳之事，以诸司使兼充。使阙，则置都大管勾及都监之名，皆内臣充。
 职官 宋会要辑稿 职官七 管勾北宅所 
      
管勾北宅所
在宣德西道北，大中祥符七年，置都大管勾南宫北宅所。景佑三年七月，徙南宫吴王院属睦亲宅，后止名管勾北宅所，以诸司使、副二人管勾。《大典》卷一万九百四十一。
 职官 宋会要辑稿 职官七 宫教附诸王府官 
      
宫教附诸王府官
【宋会要】
      
至道元年，以孙蠙充皇侄、皇孙教授，从新号也。时中书言：「唐文宗朝，李石奏太子有侍读，诸王亦有，无隆杀。今皇侄、皇孙官是环卫，请以教授为名。」此盖王宫教授设官之初也。《宋百官志》：绍兴四年始复置诸王宫大、小学教授二员，隆兴省其一。
 职官 宋会要辑稿 职官七 诸王宫教授 
      
诸王宫教授
【宋会要】
天圣三年，上曰：「教授非止讲经，宜选履行端悫者。」 
七月，以张维翰为允弼宅教授。 
四年四月，北宅教授王式为诸王府侍讲。 
十二月，马程为北宅教授。《大典》卷一万九千二百四十。 
      
孝宗干道五年十月二十六日，诏司农少卿李浩兼皇子恭王府直讲。《大典》卷七千六百九十 
大观二年，定王、嘉王府侍讲沈锡奏：「真宗皇帝时，以张士逊为王友，命王答拜，以示宾礼。今侍读辅翊之官，职在训导，亦王之友傅也。可如王友例，令王答拜。」《续宋会要》。《大典》卷七千六百九十。
【干道会要】
孝宗干道元年三月三日，诏宗正少卿魏杞兼皇子邓王府赞读。 
九月六日，诏宗正少卿邵知柔兼太子左庶子、兼太子侍读。 
二年六月十五日，诏宗正少卿胡沂兼皇子庆王府赞读。同上。
 职官 宋会要辑稿 职官七 杂录 
      
杂录
      
淳熙二年二月十七日二月：原作「二年」，今改正。，诏：「皇太子宫讲《周易》终篇，詹事、庶子、谕德、侍读、侍讲、承受官、左、右春坊特与转一官，及指使、使臣、客司、表书司楷书、直省官、诸色人兵级、讲堂使臣、主管书写文字、供检奏报文字等祗应有劳，各得与转一官资。余人依昨来终篇指挥施行。」 
六月二十四日，诏：「皇太子宫见差破亲事(辈)[辇]官、黄皁院子、诸色人兵级等，已降指挥，祗应及七年与转一资。其已转资，依旧在宫祗应人，每遇再及七年，并特与一资。今后准此。」 
十二月二日，诏皇太子宫官吏特减作五年转一官。既而以主管左、右春坊事张可宗等言：「本宫官吏年劳酬赏，见依亲王下指挥，六年特转一官。今来皇太子宫比亲王府事体不同，乞特与减年转官。」故有是诏。 
四年十月四日，诏：「皇太子宫见差破客司等，于内更与改差三人作使臣名色，特添破本等券，放行批勘。遇有阙，从本官差取 
      
升改。」 
六年四月二十四日，诏：「皇太子宫讲《礼记》终篇，詹事、庶子、谕德、侍读、侍讲及曾任讲读官并承受官、左、右春坊指使、使臣、客司、书表司楷书、直省官、供检奏报讲堂使臣、书写文字、诸色人兵级等各转一官资。」 
六月二十二日，诏：「皇太子宫医官该遇今来《礼记》终篇转官，并特与不隔磨勘。」 
九年六月二十四日，诏：「皇太子读《唐鉴》终篇，本宫官吏、诸色人各与减二年磨勘。」 
十年七月十九日，诏：「皇太子宫主管左、右春坊系是选授，令吏部特依在内差遣关升施行。」 
十二年正月二十九日，诏：「皇太子宫讲《周礼》终篇，依昨讲《春秋》终篇，官属各特转一官资。内碍止法人依条回授，白身人候有名目日，特作转官资收使。」 
十三年五月十四日，诏：「皇太子读《陆贽奏议》终篇，詹事、谕德、侍读、侍讲、左、右春坊及指使、使臣等各特转一官资。内碍止法人依条回授，白身人候有名目日，特作转官资收使。」
 职官 宋会要辑稿 职官七 皇太子宫小学 
      
皇太子宫小学
淳熙七年正月二十六日，大理正王尚之言：「乞选儒臣为东宫小学教授。」上曰：「王尚之议论及此，甚不易得。可讨论典故，遴选一儒臣充之。」赵雄等言：「尚之小臣，建明此事，可见清明之朝下情必达。」于是诏以秘书省正字杨辅兼皇太子宫小学教授。既而宰执进呈皇太子宫小学教授典故，上曰：「宜精择堪任此官者。」赵雄等言：「辅(酝)[蕴]籍儒雅，操守甚正。」遂命辅为之。 
四月十五日，诏武经大夫、成州团练使、 
      
右领军卫将军、皇太子宫兼同主管左、右春坊陈龟年以伴读皇孙英国公《孝经》、《论语》终篇，特与遥郡上转行一官。 
八年七月二十七日，秘书省校书郎、兼皇太子宫小学教授杨辅言：「窃见本宫讲堂书写文字陈茂实等并理五年补授进武副尉，今乞将小学差置手分、楷书各一名，通理七年补授。仍乞将手分改充主管文字，楷书充书写文字。」从之。 
二十八日，诏秘书省校书郎刘光祖兼皇太子宫小学教授。杨辅差知眉州，故以光祖为之。 
十年正月二十七日，诏：「皇孙英国公听读《孟子》、《尚书》两经终篇，小学教授刘光祖特与转一官，供检主管书写文字张师贤、蒋巨卿、张克家各减三年磨勘，引接等祗应时椿年、刘子训、蒋晔、于忠辅、傅昌言、医官娄杲各减二年磨勘，诸色祗应等二十六人并特支犒赏一次。」 
五月三日，诏增置小学教授一员，以秘书省著作郎何澹、校书郎郑锷同兼。既而以宰执进呈皇太子宫小学阙员，上曰：「国公已长，正要得人训导，可增置一员。」遂以澹等为之。 
十一年三月二十三日，皇太子宫小学教授言：「皇孙英国公听读《毛诗》终篇，今欲接续听读《周易》。」从之。教授何澹、郑锷各转一官。 
十二年正月二十日，以秘书省校书郎罗点兼皇太子宫小学教授。郑锷论罪，故以点为之。 
三月一日，皇太子宫小学言：「皇孙英国公听读《周易》终篇，接续听读《礼记》。」从之。诏：「教授何澹、罗点各特转一官，春坊谯熙载、姜特立各减三年磨勘，供检主管书写文字三人并各减三年磨勘，指使二人、书表客司袍笏使臣、祗应七人各减二年磨勘。年限不同人依四年法比折，未有名目人候有名目日收使，诸色祗应人并特支犒设一次。」 
四月二十四日，以秘书省著作郎何澹、秘书郎罗点并兼皇孙平阳郡王府教授。 
十一月十一日，诏：「皇孙平阳郡王讲授《论语》终篇，教授何澹、罗点各转一官。」点十二月为浙西提举，澹十四年三月除国子司业，免兼。 
十三年正月九日，以秘书省著作郎高昙兼平阳郡王府教授。昙十四年二月致仕。 
十四年三月二日，以秘书郎莫叔光、邓驲兼皇孙平阳郡王府教授。 
七月三日，皇孙平阳郡王府教授莫叔光、邓驲辞免讲授《孟子》终篇各特转一官，照依所乞，各减三年磨勘。 
十五年十月十六日，诏：「皇孙平阳郡王听读《礼记》终篇，教授莫叔光、邓驲各特转一官，谯熙载、姜特立、蓝师古、谯令雍、张帅贤、
蒋巨卿、张克家各减三年磨勘，高钧、吴端、冯泾、王良、傅昌祖、董致中、成元显、李松、孙昌祖、高琦、姜文用、孙昌嗣、姚思正、王世昌、周昭各减二年磨勘。年限不同人依四年法比折，未有名目人候有名目日收使，诸色祗应人并特支犒设一次。」 
淳熙十六年二月七日，诏：「东宫官吏、诸色人、军兵等且依旧，仍与接续放行诸般请给，限一月结局取旨。」 
二十七日，诏：「随龙讲官、承受官可各转四官，曾任东宫讲堂官各转两官。」 
四月十五日，吏部言：「 
      
曾任东官讲堂官得旨各转两官，其间有见任宰执及碍止法人，伏乞朝廷指挥。」诏：「见任宰执并碍止法人并许回授。」又言：「今来承降指挥，即不该载赞读、直讲。并合取自指挥，照依东宫讲堂官例，各转两官。碍止法人依条回授。」 
开禧三年十一月，礼部尚书史弥远兼太子詹事，吏部侍郎赵梦极兼太子左庶子，国子祭酒戴溪兼太子侍读。既而梦极十二月以给事中兼詹事。溪嘉定元年正月升兼太子右谕德。五月以兵部侍郎兼右庶子，八月升左庶子，三年正月除詹事。 
十二月，起居郎陈希点兼太子侍讲，吏部侍郎娄机兼太子左庶子，起居舍人邹应龙兼太子左谕德。既而希点嘉定元年三月升兼侍读，六月升兼左谕德；机嘉定元年正月升詹事；应龙嘉定元年三月升兼左庶子，八月升兼詹事。 
嘉定元年三月，尚左郎中徐邦宪兼太子侍讲，六月升兼侍读。 
闰四月，吏部郎官王介兼太子舍人，六月以国子司业兼侍讲，三年二月以宗正少卿兼右谕德。 
六月，刑部侍郎曾 兼太子詹事。 
八月二十二日，观文殿学士、提举万寿观赵彦逾言：「乞令东宫讲读官每日讲读之余，将古今历代帝王治乱事迹编成一书，分十门：一曰畏天，二曰爱民，三曰法祖宗，四曰圣孝，五曰用贤能，六曰远小人，七曰勤俭，八曰听言，九曰明赏罚，十曰谨边防。实以历代已行之事，每事释其下，以『东宫规鉴』为名。」从之。 
八 
      
月，工部侍郎汪逵兼太子右庶子，起居舍人曾从龙兼太子右谕德。逵四年四月以权吏部尚书兼詹事，从龙三年正月以礼〔部〕侍郎兼左谕德，五年十月以刑部尚书兼右庶子，七年七月以礼部尚书兼詹事。 
二年正月，秘阁校理留元刚兼太子舍人。三年，升兼侍读。 
三年五月，秘书省著作佐郎滕强恕兼太子侍讲。四年六月升兼侍读。 
四年正月，宗正寺丞任希夷兼太子舍人。六月以秘书丞兼侍讲，七年以中书舍人兼右谕德，九年十二月以工部尚书兼左庶子，十年十一月升兼詹事。 
六月，秘书少监陈武兼太子右谕德。 
八月二十九日，皇太子受册了毕，本宫官吏、诸色人、军兵等各与一官资，碍止法人特与转行。内白身补进武副尉，理为年劳出职。或愿转一官资收使者听。」 
六年五月，权刑部侍郎刘爚兼太子左谕德。八年二月，以权工部尚书兼右庶子，依旧左谕德。 
七年八月，起居郎李兼太子侍讲。 
九月，权兵部尚书黄畴若兼太子右庶子。十二月以兵部尚书兼左庶子，九年十二月升兼詹事。 
八年六月，宗正少卿庄夏兼太子侍讲。九年二月升兼侍读，十二月升兼右谕德，十年十一月升兼左庶子、左谕德。 
七月，礼部尚书范之柔、权工部尚书刘 并兼太子詹事。 
九年二月，将作监何剡兼太子侍讲。十二年九月，以权刑部侍郎兼右谕德。 
