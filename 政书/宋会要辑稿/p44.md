<!-- { "loadSidebar": true } -->
同日，诏宗子希瞿长男令继沂王后，赐名均，与补右千牛卫将军。差置小学教授二员，以太保沂王府为名。合行礼数，依(作)[昨]来太保沂王〔府〕初置小学体例施行。每年于内藏库请降教官以下一年请给、衣赐、时服等，充本府支散。主管文字、书写文字、供检文字等，就太保沂王府讲堂见存留人在府接续祗应，理任、请给、年劳、酬赏等，依前后已得指挥施行。 
      
嘉定八年八月五日，诏：皇从弟思正仍旧为庄文太子府，皇从侄贵和仍旧为魏惠宪王府。 
十一年十月一日，礼、户部言：「判大宗正事、嗣秀王师禹奏：故武经大夫、浙西兵马都监赵希古妻吴氏与本位尊长通直郎、新通判太平州赵希永议，乞过房同宗下宗子希澄第三男与侄为希古继嗣。逐部勘当，委是昭穆相当，于见行条法别无违碍。」从之。 
十四年七月一日，武翼郎赵善湝言：「昨者先兄善拊得蒙换授南班，以继昌王之后，不幸在任身故。欲望陶铸，抵替名阙，庶几衰宗坠绪，不致孤绝。」诏善湝特与换授右千牛卫将军，仍令趁赴朝参。 
五日，礼、户部言：「奉议郎、前权通判太平州赵希永，并本位尊长保康军承宣使、提举佑神观、充秀安僖王园令、本位检察尊长师弥状，保明议定：过房同祖下宗子希植第二男，乳名双哥，与希永为嗣。逐部勘当，所乞过房委是昭穆相当，应得见行条法，别无违碍。」从之。
 帝系 宋会要辑稿 帝系七 宗室杂录 杂录 
      
杂录
绍熙五年七月七日登极赦：「应宗室犯请到文解，并与推恩。仰有司照应淳熙十六年体例，条具取旨。」同日赦：「应宗室无官人，依淳熙十六年二月四日赦，与量试推恩。令有司照应已行体例，条具取旨。」同日赦：「宗子见入罪，见锁闭、监管、拘管人，并放逐便。内情重，具元犯取旨。」同日赦：「宗子见入道或为僧，愿归家者听。元有官者依旧。」 
二十九年二十九年：疑当作「二十九日」。此条及下二条均为绍熙五年事，以九月十四日明堂及闰十月可知。，诏皇弟许国公妇俞氏与封咸宁郡 
      
夫人，依《宫人禄式》支破诸般请给。庆元四年七月封安国夫人。 
九月十四日明堂赦文：「应宗室犯罪，元系情理重，与减作稍重；与重减作稍轻与重：疑当作「稍重」。；稍轻减作重减作重：疑当作「减作轻」。。」自后明堂、郊赦并同。同日赦：「应宗室犯罪，永锁闭、永监管拘管之人，令西南两外宗正司具元犯轻重及有无悛改，结罪保明，申大宗正司，具奏取旨。余锁闭、监管、拘管者可特与减一年，理为放免年限。已经展年人，令逐司结罪保明，申大宗正司，检照元犯合行放免者与放免。」自后明堂、郊赦并同。 
闰十月二十一日，诏：「比来宗室在朝者少，可令两省、台谏、侍从各举有文学器识者二人，以备选擢。」 
嘉泰四年二月，诏：庄文府小学教授以秘书省校书郎朱质、军器监簿留骏兼。 
开禧二年三月，诏：「皇弟搢除忠州防御使，趁赴朝参。庄文府小学以庄文府讲堂为名，教授衔内除落『小学』二字。」 
五月十四日，皇叔祖和州防御使、新差知西外宗正事不掊言：「窃见文武臣僚，自升朝以上，遇大礼皆得封赠父、母、妻等。欲乞自今后，南班正率以上，遇大礼并依外官法，许令封赠。」诏三省详议以闻。寻送吏部，长贰看详：「照得宗正司专法，别无立定正率许封赠母、妻并所生母及父祖条法。见行皆系宣和、绍兴格法，内该载换官格明言：正率换修武郎。今外官修武郎该遇大礼，皆得封赠，而正率系是修武郎一等，合封赠官，却只得封赠母、妻，而不及父，是致不掊遂有此陈乞。今看详，不掊所乞亦人 
      
之子孙常情，况均为宗室，岂有南班而反不如(室)[宗]室外官可以荣其亲 欲乞朝廷许从本官奏陈事理，今后南班宗室自正率以上，遇大礼并依宗室外官法，许令封赠父、母、妻，并经大宗正司从条验实，保奏施行。」从之。 
御笔，希怿除昭信军节度使、开府仪同三司致仕，恩礼隆厚。今又蒙圣谕如此，仰见陛下笃叙宗族之意。」 嘉定六年正月十一日，宰执进呈次，上曰：「希怿已致仕，可念。太子视希怿为伯，朕已令请假七日。」宰臣史弥远〔奏云〕：「伏 
二月二十四日，大宗正司言：「在法，非袒免以下亲宗子、宗女，嫁娶虽依庶姓法，而注文该载：『唯杂类与曾犯徒刑若恶逆之家子孙，亦不许成亲。』『杂类』，注文为：『舅曾为人力奴仆，姑曾为娼。并父、祖系化外及居沿边两属之人，亦不许。』近年以来，往往奸胥猾吏多与无籍宗子伪冒苟合，盖芘门户，兜揽词讼，专事放哗，把持上下，莫敢谁何。事成则安接贿赂，事败则宗子出官抵拒；设有罪名，不过听赎阁请而已。是以村豪恃富，贿赂得行者必胜，愚善贫民有 莫伸，诚为利害。今欲自后宗室并不得与曾为公吏之家为亲，比同『杂类』之法，庶几隔绝前弊。乞降指挥下本司，以凭遵守。」从之。 
七年二月二十三日，大宗正司言平江府昆山县寄居宗子希尧文身犯法等事：「照对宗室为非，皆是不逞恶少之徒，苟于一时酒食钱物之利，寻访他事，故意纵臾，使之出名，谓之『陪涉』。 
      
逮至有司，但令宗室招承其罪，余人悉得幸免。恶少恃此，何惮而不为 其陪涉之法，着之令甲，非不分明，然冒犯者尚多。况有该载未尽者，谓如宗室雕青，必须针笔之人，方能文刺肢体，悉是平时稔熟之辈。虽明知宗室不许雕青，缘无正条，万一犯至，有司不曾推究所自，是以为其引诱文刺者往往有之。凡人一被文刺，终身不可洗除，余人尚有从军之计，在宗室无所容身，遂至愈更习下。而况毁伤遗体，有玷祖宗，莫此为甚。宗室不许雕青，未着令甲；所有施针笔为宗室雕青之人，虽有条法，欲更比附陪涉之法，加一等断罪。仍许人告，给赏钱一百贯，于所犯宗室名下监偿。其宗室见支孤遗请给，即与住支，终身更不帮放。或有父祖恩泽，不得承受。其有同居尊长不觉察者，亦作施行。不唯使之知畏，此实杜绝宗室为非之一端。」敕令所看详：「在法，教诱陪涉宗室致犯罪者，徒一年。因而破坏资产、费用钱物，若为文刺身体者，各加二等，并千里编管，不以荫论。上条该载，已自详备，止缘宗室文身者却无断罪正条，宗司今来申请，委得允当。所有日前文身者，合就令措置，使之自陈，或置籍，或给据，庶使有所分别，免(到)[致]一例施行。」从之。 
八年六月四日，吏部言：「四川制置大使司申：『右选宗室，在法厘务二考，通不厘务四考，听通理关升。本司照得，四川宗室厘务阙止是作院理为厘务。今来诸州作 
      
院已行废罢，其宗室厘务差遣无阙可入。若必令历厘务、不厘务差遣，共六考然后关升，委是艰阻。乞将右选宗室令历不厘务差遣三任六考，特与关升施行。』本部照得四川宗室既无可入之阙，则是无缘关升。若从本司所请，则(大)[太]为优滥。欲与展一任，二考通理，八考不厘务，放行关升。庶几酌中，不废四川宗室寸进。」从之。 
十年三月十八日，诏：魏惠宪王府小学教授依庄文府教授体例，除落「小学」二字。以皇侄贵和趁赴朝参，本府教官陈黻等申请故也。 
十二年八月三日，臣僚言：「照得大宗正司专纠合宗盟之职，所宜望实素着，乃能观听具孚。今以嗣秀王兼总，深为允当。并乞今后如除授知宗，须择老成更练之人，庶几肃示表仪，同归信厚，尤称陛下强宗之意。」从之。
 帝系 宋会要辑稿 帝系八 公 主 
     
宋会要辑稿 帝系八

公主
国朝沿汉唐故事，皇祖姑、皇姑为大长公主，皇姊妹为长公主，皇女为公主。所封或以国名，或以郡名，或以美名，亦有以县为名者。初封多择美名，进封乃以郡国名，至特恩始有兼两国者。初降月俸百五十千，遇恩庆稍增至二百千，至道(宗)[中]复益至三百千。自是封祀行庆，唯褒进宗号及易国封。明道以后，累增献穆大长公主俸，月至千缗，后遂着例云。至崇宁初，燕国大长公主进封秦魏两国，始诏月外更增二百千。政和三年，诏改公主为帝姬，其称大长者依旧为大长帝姬，仍以美名二字易其国号，内两国者以四字。建炎元年六月六日，臣僚上言：「本朝制度多循用前代故事，皇女称公主，姊妹称长公主，诸姑称大长公主。近年一例改作帝姬，臣尝思之，进退无据，亦有妨嫌。古者妇人称姓，故周王姬犹宋子、齐姜之类是也。本朝实为商后，非姬姓也，不可以为称明矣。或者以谓非姓氏之姬，乃姬侍之姬，此尤不可者，岂有至尊之女而下称姬侍乎 若以避忌主字，因有改易，曾不知字有体用，义不相干。天子嫁女不自主婚，以同姓诸侯主之，故称公主。诸侯则自主婚，故汉制，诸侯之女称翁主，言乃翁自主之也。此主字则主簿、主书之主，非国主、家主之主也。况主字不当避忌，往者凡是主字一切除去，是以民间有无主之说；又言姬者饥也， 
     
亦用度不足之谶。自秦称皇帝以来，未尝独以帝为称号，惟有配谥称帝一事而已，盖取诸礼者『措之庙、立之主曰帝』也。今以帝为称号，委合忌讳。望改正，依祖宗故事。」从之。 
徽宗政和三年闰四月六日，内出手诏曰：「比览神考实录，在熙宁初，有厘改公主、郡县主称名，当时 臣不克奉承，以至今日。近命有司，祗若先志，循沿既久，莫能董正。稽考前世，周称王姬，见于《诗 雅》。姬虽周姓，考古立制，宜莫如周。今帝天下，而以主封臣。可改公主为帝姬，郡主为宗姬，县主为族姬。其称大长(若)[者]可并依旧为大长帝姬，仍以美名二字易其国号，内两国者以四字。」 
八月九日，尚书吏部言：「奉手诏，郡主改为宗姬，县主改为族姬。缘未有大长帝姬女郡主改换名称。」诏：「帝姬女已封郡主者，并换郡夫人，其恩数依旧。」 
宣和五年三月三日，车驾幸贤德懿行大长帝姬宅浇奠。 
靖康元年正月四日，诏罢帝姬宅教授。未见初置年月。 
国朝，公主受封降制，有册命之文，多不行礼，只以纶告进内，至嘉佑始备册礼。仁宗嘉佑二年六月二十三日制：福康公主进封兖国公主，仍令所司备礼册命。二十八日，命参知政事王尧臣充册使，枢密副使田况充副使，端明殿学士、翰林侍读学士、龙图阁学士李淑撰册文并书印。七月二十三日，内降兖国公主册印，宰臣率百官班文德殿行礼。 
其仪：前一日守宫设宰臣、枢密使、应内外文武 
     
