<!-- { "loadSidebar": true } -->
天瑞
寿星
【宋会要】
干德三年八月辛酉、四年八月己卯、六年正月戊申，开宝二年七月乙亥，寿星出，见于丙。荐人君之寿，既稽元命之图，表天下之安，又载西京之志。 
太平兴国四年八月乙亥，寿星见，一云老人星。五年八月乙卯、六年八月乙卯乙：《宋史 天文九》作「己」。、八年八月辛卯，雍熙三年八月己酉三：原作「八」，据《宋史 天文九》改。、四年八月辛亥，二十日夜端拱元年八月乙卯朔、二年八月癸亥，淳化元年八月丁卯、二年八月辛未、一作癸酉三年八月戊寅、四年八月辛巳、九月己亥、五年八月己丑，至道元年八月己亥、二年闰七月己亥一云八月己亥朔见丙地。 
至道三年八月辛丑、咸平元年八月癸丑、二年八月癸亥、三年八月丁卯、四年八月甲子、五年八月乙丑、六年八月丙子，景德元年八月癸酉、二年八月庚辰、三年八月庚寅、四年二月己卯、八月甲午，祥符元年正月丁亥、八月丙申、二年二月壬辰、八月乙巳、三年二月辛巳、八月己酉、四年正月戊寅、八月癸丑、五年正月辛巳、八月己未、六年正月庚子、八月丙寅、七年正月癸丑、八月己巳、八年七月癸酉、九年正月甲寅、八月壬午，天禧元年八月癸巳、二年正月丁巳、八月辛卯、三年二月辛卯、八月己亥、四年八月己亥、五年二月丙午、八月乙巳，寿星皆出见于丙。 
天圣元年二月己亥、二年八月丙子、四年七月壬申，景佑二年正月己丑、至 
     
和三年二月辛卯、八月己未，嘉佑二年八月庚申、三年八月丙辰、四年正月庚戌、八月癸未、五年八月庚午、六年正月癸丑、八月壬辰、七年正月辛亥、八年正月辛酉，治平元年二月己丑、七月癸巳、二年二月癸巳、八月己亥、三年正月庚辰、八月庚戌，皆寿星见。明道元年，《寿星曲》云：「腾光丙位，荐寿中宸。」
 瑞异 宋会要辑稿 瑞异一 天 瑞 含誉星 
     
含誉星
【宋会要】
大中祥符七年正月二十二日夜，有星出东方，光芒二尺余。司天言：「含誉星也，喜则光射。」帝作歌，近臣属和。九月丙戌又见，似彗有尾而不长。 
明道二年二月戊戌，含誉星见东北方，其色黄白，光芒长二尺许。
 瑞异 宋会要辑稿 瑞异一 天 瑞 客 星 
     
客星
【宋会要】
客星出见，其星上微有光彩，黄色。谨案《皇帝掌握占》云：客星不犯毕，明盛者，主国有大贤。乞付史馆，容百官称贺。」诏送史馆。 至和元年七月二十二日，守将作监致仕杨惟德言：「伏 
嘉佑元年三月，司天监言：「客星没，客去之兆也。」初，至和元年五月晨出东方，守天关，昼见如太白，芒角四出，色赤白，凡见二十三日。
 瑞异 宋会要辑稿 瑞异一 天 瑞 庆 云 
     
庆云
【宋会要】
     
淳熙二年十一月十二日，臣僚言：「陛下躬率百僚，加上上太上皇帝尊号。乃涓吉日，不蒇盛仪，冬至朔旦，天地休明，云彩绚烂，日景晏温，和气熏洽，特显陛下业业事亲之诚，抑可见太上皇帝永永万年之庆。窃惟《春秋传》载，鲁僖公五年朔，日南至，公既视朔，遂登观台以望而书，左氏深美僖公之合礼。夫至、朔同日，凡十九年而一遇，由古以来，不知其几，登台书云，惟此见之。矧惟今日行旷古无前之典礼，而人心驩奋，天意昭荅，云物辉华，此又生民以来所未有也。乞宣示史馆。」从之。
 瑞异 宋会要辑稿 瑞异一 天 瑞 瑞 雪 
     
瑞雪
【宋会要】
     
太宗太平兴国二年十二月丙辰，大雨雪。前二日，太史言：「月有苍白晕，西有黑气丈余，占云：「雨雪之象也。」至是果验。诏近臣于中书宴饮，令各赋诗。上制《瑞雪歌》以赐之。 
真宗景德四年十一月辛巳，真宗谓王旦等曰：「昨暮降雪遽止，朕忧其未足，夜分使人于宫庭视之，乃云复降，其势甚密。今果盈尺，来岁麦苗应有望也。」遂赐近臣饮于中书，又宴馆阁于崇文院。上作《瑞雪诗》，令三馆即席和进，两制次日来上。 
大中祥符三年十一月壬午、己丑，上作《瑞雪诗》赐近臣和。壬辰，召陈从易、刘均对崇和殿，上谓向敏中等曰：「从易辈文可观。」令即席赋《瑞雪歌》。一本云：将祀汾睢，屡得嘉雪，召刘均、陈从易赋歌诗。上命题，陈彭年笔授，上览之，赐绯鱼。 
四年，刘综作《大雪歌》以献。 
八年十一月十九日，御制《瑞雪歌》曰：「应有五车来表瑞，定殊黄竹箸为谣。」晏殊《贺承天节瑞雪表》：「方祝万春之寿，俄飘六出之祥。」又《瑞雪诗》云：「衣上六花非所好，亩间盈尺是吾心。」 
仁宗庆历四年十二月六日，翰林天文院言瑞雪之应，诏送史馆。 
嘉佑三年十二月十六日，诏从臣观河南所进芝草，谕曰：「今日嘉雪大滋宿麦，自胜芝草瑞也。」是日，赐喜雪燕于中书。 
高宗绍兴十三年十二月庚寅，瑞雪应时，百官诣文德殿拜表称贺。自是岁如之。迄今不改。癸巳，赐喜雪御筵于尚书 
     
省，初复故事也。 
孝宗干道六年十二月一日，瑞雪应时，赐喜雪宴于尚书省。 
九年十一月四日，诏郊祀免奏祥瑞。九日，亲郊。十一日，宰臣曾怀等奏：「郊祀礼成，兼以瑞雪应时，未明而霁，以至青城宿斋，圜丘蒇事，天气澄爽，此皆圣德昭著，高穹降格。」上曰：「君臣之间，正当修饬，以答天贶。」 
淳熙癸卯前立春一夕大雪，秘书郎熊克赋诗，馆学之士和焉。 
四年正月辛卯天头原批：「此四年系太宗淳化四年。此文今见《玉海》卷一百九十五。」，合祭圆丘。乙未，大雪，作《立春日瑞雪诗》三首赐近臣。李至上言曰：「原隰同缟，陇亩载滋。适因祈谷之祥，遂契有秋之望。」 
孝宗淳熙八年正月四日雪，上谓辅臣曰：「得雪，二麦滋茂，农事可喜，此和气所致也。」赵雄等奏曰：「岁前未有，今去春尚十日，得此殊为可喜。元日，陛下朝德寿宫，天色晴明。次日，太史奏日有戴气，都人欢呼，皆谓两宫慈孝所致。又次日大雪，和气致祥如此，有以见圣德格天。」上曰：「亦卿等赞襄之力。」
 瑞异 宋会要辑稿 瑞异一 物 瑞 芝 草 
     
物瑞
芝草
【宋会要】
     
光宗绍熙元年四月二日，宰执进呈毕，上宣示《慈福宫芝草图》，寿皇圣帝《芝草赞》，并御制《芝草诗》。上曰：「芝草之生，实慈福寿祉之祥，寿皇诚孝之应。」宣付史馆。
 瑞异 宋会要辑稿 瑞异一 物 瑞 瑞 龟 
     
瑞龟
【宋会要】
     
雍熙中，苏州贡白龟，作《白龟曲》。《大典》卷二千四十五。 
至道三年真宗即位，五月癸酉，苏州贡白龟。同上。 
【宋会要】
至道三年九月，寿州贡绿毛龟。真宗谓宰臣吕端曰：「介虫而毛，天意或有所警戒，卿等详考以闻。」端等言曰：「按瑞谍：神龟千岁，巢于莲叶之上。今所得之处，郡名寿春。陛下顷升皇储，实自寿邸，天其或者将使陛下后天而老，既寿且昌乎 又龟为水族，其类在阴。介刚物也，毛柔物也。夫戎狄之类，禀乎阴气，天意若曰：将有犷骜不宾之俗柔伏来庭乎 」帝曰：「卿等所(上)[尚]章甚为详备，然朕之属意，又或异焉。夫龟有毛者文治之兆，八卦乃文治之实也。岂四灵昭感，有所属耶 卿等其悉心修辅，慰朕意焉。」 
【宋会要】
大中祥符九年九月戊午，荆门军献绿毛龟，因诏：「自今诸道凡有祥异，复为贡。」 
【宋会要】
至道七年丙辰原批：「至道仅三年，此七年，误。」，明州献青毛金文龟一。
 瑞异 宋会要辑稿 瑞异一 祥瑞杂录 太祖 
     
祥瑞杂录
【宋会要】
太祖
     
建隆二年，陇州防御使杨勋献黄鹦鹉，知郓州姚光辅献白兔及驯象，故以为三旗。 
国朝符瑞之目，皆如礼部式，备载其事类于国史。今录缘瑞命崇尚事迹于次缘：疑涉前「录」字而衍。：六年三月驯象至京师，宰相率文武百僚称贺。自后凡符瑞内外奏至，必宣示宰相，实时奏贺，大瑞率 臣诣合门拜表。是年，太祖亲郊，有司请以国初以来祥异着之旗章，遂作金鹦鹉、驯象、玉兔三旗。
 瑞异 宋会要辑稿 瑞异一 祥瑞杂录 太宗 
     
太宗
【宋会要】
太平兴国四年九月，嘉州言：「夹江县弱鄢镇民王诣得黑石二，皆丹文。其一云『君王万岁』，其二云『赵二十一帝』，缄其石来献。」 
十二月，太宗禁中读书，自巳至申始罢，有苍鹳自始开卷飞止殿吻，殆掩卷而去。帝怪之，以语近臣，对曰：「此上好学之感也。昔杨震方讲间，有鹳雀衔三鳣鱼堕于庭，亦同其应。」 
雍熙二年闰九月，坊州刺史冯铎进一角兽，帝御崇政殿召近臣观之。帝曰：「时和岁稔，天下人安乐，此为上瑞。鸟兽草木之异，何足尚焉!今此兽远郡贡来，略与卿等观视，令养于后园，遂其饮龁之性。宣示于外，有涉近名。」按《瑞应图》，牡曰麒，牝曰麟。昔岚州所贡者麟也，今坊州所贡者麟也。 
十月辛丑，五星如连珠。 
十二月壬寅，潭州献白雀。 
三月八日己酉，寿星见。 
九月，简州奏禾一根二茎，其穗或八或九。 
四年九月辛酉朔，潍州进嘉禾，御制《嘉禾合穗》五七言诗二首赐宰相李昉等。 
十月辛丑，益州贡禾，一茎九穗。 
十二月乙未朔，大雪，上大悦，御玉华殿，召近臣宴，出御制《雪诗》一首，令侍臣属和。邢州进白马。 
淳化四年十一月癸亥，陇州献白鹰，诏还之。 
七月辛巳，银州献白兔。 
八月辛亥二十日夜，寿星见。 
十二月丁巳，大雨雪，近臣称贺。 
是年中，苏州贡白龟。 
端拱元年二月，诏曰：「王者恭守丕图，诞敷百化，凡充庭而作贡，必务实以去华。惟是丰年，最为上瑞，珍禽异兽，何足尚焉!荣采捕于上林，复幽闭于笼槛，违物类飞鸣之性，岂国君仁恕之心!既无益于邦家，宜并停于贡献。应两京诸州今后并不得以珍禽异兽充贡奉。」时祥瑞荐至，帝以为无益于理，徒事虚名，故止之。 
八月，广州言清远县公宇中有合欢木一株，高百余尺。三月十日，有凤高六尺，下有众禽随从，木下生芝草三茎，画图来献。 
淳化元年四月，殿中丞、史馆编修宋炎言：「皇帝御极以来，瑞谍昭著，羽族之祥，三十有七；蹄角之瑞，二十有六。草木之异，云露之应，不可具载。请宣付史馆。」从之。 
五年正月，密州所献芝草四本。时以符瑞之事，帝多抑而 
      
不举，宰相请观，故出以示。 
