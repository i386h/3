<!-- { "loadSidebar": true } -->
十月二十二日，诏前知秦州秦：原作「泰」，据《长编》卷二一六改。、尚书右司郎中、天章阁待制李师中落天章阁待制，降授度支郎中、知舒州；秦凤路都钤辖钤：原作「铃」，据本书食货二之三及《长编》卷二一六改。下同。、皇城使、带御器械向宝落带御器械，为本路钤辖；秘书省著作佐郎王韶降授保平军节度推官，依旧提举秦州西路蕃部及市易司。初，遣王克臣、李若愚按师中及韶所论市易利害及闲田顷亩，克臣等奏与师中 「 」前原有一「不」字，据《长编》卷二一六删。，而朝廷疑其不然，复下沈起。起奏：「韶所说荒地，不见的实处见：原作「是」，据《长编》卷二一六改。，虽实有之，然今未可检踏召人耕种未：原作「来」，据《长编》卷二一六改。，恐 
      
西蕃诸族见如此兴置，以为是朝廷招安首领是：原无，据本书食货二之三补。，各授以官职、料钱，后令献纳土地。人情惊疑，则于招安之计，大有所害。欲乞权罢垦田之议，俟招安诸蕃各已信服，人情通顺，然后为之未晚。」于是侍御史知杂事谢景温言：「近闻起体量甘谷城弓箭手地稍多，乞候边事稍宁日根括施行。缘韶元奏自渭源城至成纪县沿河良田不耕者万顷，乞择膏腴者千顷，岁取三十万石济边储。今甘谷城去渭水远，非韶昔日所指之处。乃以此为名，避当日欺妄之罪。昨克臣、若愚尝奏无此闲田，窦舜卿亦称但打量得田一顷四十三亩，与起所奏，各有异同。而起亦徇韶之情，妄以他田为解，附下罔上。乞降韶元状，遣推直官一人往体量，就推劾。如有矫伪，重行谴责。」御史薛昌朝亦言：「韶妄进狂谋，邀功生事。今起体量，多与克臣等不同，兼起妄指甘谷城地附会韶言，乞以诏师中前后所上文字及克臣、起等节次体量事状，付有司推劾，各正其罪。」时中书谓起未尝指甘谷城地通作韶所言地之数，而师中、宝前在秦州，谷留朝旨，奏报反复。宝与韶更相论奏，各有曲直。韶又以妄指闲田，特有是责。其后知秦州韩缜按视，乃言实有古渭寨弓箭手未请空地四千余顷，乃复韶官如故。 
五年四月十日，权发遣延州赵乞差通判范子仪及机宜官魏璋、左文通等根括闲地，乃提举招置弓箭手。从之。先是，管勾本 
      
路机宜文字，上《营田议》曰：「昔赵充国兴屯田以破先零，唐宰相娄师德尝为检校营田使，而河西、陇右三百六十屯岁入六十余万石。今陕西虽有旷土，而未尝耕垦。朝廷屯戍不可撤，而远方有输纳之勤。愿以闲田募民耕种，以纾西顾之忧。」上以其事下经略安抚使郭逵。逵言：「今怀宁寨新得地百里，已募汉、蕃户使为弓箭手，实无闲田以募耕者。」故至是复乞根括焉。 
七年三月二十五日，熙州王韶言：「乞以河州作过蕃部近城川地招弓箭手外，其山坡地招蕃兵弓箭手，每寨五指挥，以二百五十人为额，每人给地一顷，蕃官两顷，大蕃官三顷，仍召募汉人弓箭手等充甲头。候招及人数，补节级人员，与蕃官同勾管。自来出军，多为汉兵盗杀蕃兵以为首功，今蕃官各情愿依正兵例黥面或手背为弓箭手字号讫，吏于左耳前剌蕃兵字。」诏止剌耳前字。元佑元年三月十八日，诏罢。 
十一月七日，权提点秦凤路刑狱公事郑民宪以熙河营田图籍来对，乃诏民宪兼都大提举熙河营田弓箭手。令辟官属以集事。其法给田募民。熙河多美田，朝廷委兴营田，奏辟官属，共集其事，至是，始以其图籍入对。 
九年正月十三日，提举熙河路营田弓箭手郑民宪言：「本路创置弓箭手，深在羌境，以岁荐饥，未堪着业。若令自备功力、种子耕佃公田，即恐人心不能无摇动。乞候将来稍稔推行。」从之。先是，吴充言：「熙河经略 
      
虽定，然军食一切犹仰东州挽运，则人力不给，和籴则猾民乘时要价，二者之弊，在于未有土地之人。按汉、唐实边之策，惟屯田为利。近闻鲜于师中建请朝廷，以既置弓箭手，重于改作，故裁令试治百顷而已。然屯田行之于今，诚未易，惟有咤今弓箭手以为助法今：原作「令」，据本书食货二之四及《文献通考》卷七改。，公田似有可为。且以熙河四州较之，无虑一万五千顷，十分取一，以为公田，大约中岁亩收一石，则公田所得十五万，水旱肥瘠，三分除一，亦可得十万。」诏差太常寺主簿黄君俞赴熙河路，与郑民宪同商议推行次第，故有是奏。 
十九日，熙河路经略安抚使言：「奉诏相度本路弓箭手田土，令提举营田司将洮西弓箭手单丁耕种不及空闲田土，即具逐州军权差厩军耕种，官置牛具、农器，每人一顷，令所属堡寨使臣臣：原作「人」，据本书食货二之四及《长编》卷二七二改。、道路巡检主管，趁时耕种，收成入官收成：原作「成收」，据《长编》卷二七二乙。，于每年终，将弓箭手并今来官中所种过田土比较优劣赏罚。如弓箭手可以耕种，即令依旧将名下地土耕种，仍不管空闲。看详委实经么可行，仍乞差主管河州农田水利兵马钤辖李浩均度田土农田：原作「农心」，据本书食货二之五改。，措置闻奏。」从之。 
六月十九日，权提点秦凤等路刑狱公事、兼都大提举熙河路营田弓箭手公事郑民宪言：「逃走弓箭手并营田地土，昨多方许法召人请佃，今来认租课，乞许就近于本城寨送纳，仍特与蠲免支移折变与：原作「于」，据本书食货二之五及《长编》卷二七二改。。」从之。 
十年二月六日，中书门下言：「熙河路相度官庄霍翔乞 
      
先将熙州城下营田见出租课地一百一十顷七十一亩可以兴置官庄，及乞于见任京官、选人、使臣诸色人据合用员数差请勾当。今欲令且将熙州地差弓箭手分擘共治。其所差官，破与当直兵士，京官、士人、选人、使臣五人，效用三人。如更有续发到土地发：疑当作「拨」。，依此施行。」从之。 
元丰元年二月九日，都大提举淤田司言：「京东、西官私瘠地五千八百余顷，乞依例差使臣等主管。」从之。 
六月一日，京东体量安抚黄廉言：「澶州及京东、河北淤官地，皆土腴，乞募客户，依其土俗，私出牛力，官出种子分收，选晓田利官两员，诣京东、河北，计会转运、提举二司及逐县令、佐相度，招募客户，自今秋营种。并下司农寺详定条约。」从之，令转运司选官。如系牧地牧：原作「收」，据《长编》卷二九○改。，即令提点刑狱司选差。 
七月一日，诏尚书主客郎中郑民宪前任经画熙河路营田等有劳中：原作「书」，据本书食货二之五改。，特升两任。 
十月二十七日，经制熙河边防豹用司言：「四州军依朝旨摽拨官庄田外，乞于近城更择沃土二十顷为营田，专差使臣等主管。」从之。 
二年二月二十九日，总管熙河路边防豹用司言：「岷州 川、荔川、阅川寨，通远军熟羊寨营田，乞依官庄例募永济卒二百人。其永济卒通以千人为额，以给十六官庄四营田工役。其请给，并从本司自办。从之。 
六月十五日，都大提举淤田司请以雍(邱)[丘]县黄酉等十棚牧地为官庄田，从之此条与下文元丰三年六月十五日一条全同，按《长编》系此条于元丰三年，则此处当衍。。 
十二月十八日，诏开封府界牧地可耕者为官庄，从都大提举淤田司请么。 
三年二月八日，提点永兴军等路刑狱、 
      
驾部员外郎王孝先知邠州。孝先言言：原作「上」，据本书食货二之五改。，淤田营田司自熙宁七年至十年费钱十五万五千四百余缗。 
六月十五日，都大提举淤田司请以雍(邱)[丘]县黄酉等十棚牧地为官庄田酉：原作「酋」，据上文及本书食货二之五、《长编》卷三○五改。，从之。 
五年二月十五日，诏提举熙河等路弓箭手、营田、蕃部共为一司，隶泾原路制置司，许奏举干当公事官一员、准备差使使臣三员，给公使钱千缗。 
六月四日，熙河经略安抚使言：「兰州内外官属，法当拨地为圭田。今新造之区，居民未集，耕种人、牛之具皆强役之。乞计数给以钱钞而留其地，以为营田，或募弓箭手。」从之。 
七月七日，提举熙河等路弓箭手营田蕃部司康识言：「与兼提举营田张太宁同议立法。乞应新收复地差官。以千字文分画经界，选知农事厩军耕佃，每顷一人，其部辖人员、节级及顾助人功，岁入赏罚，并用熙河官庄法。余并召弓箭手，人给二顷，有马者功五十亩。营田每五十顷为一营，差谙农事官一员干当，许本司不拘常制举选人、使臣许：原作「计」，据本书食货二之六及《长编》卷三二八改。，请给依陕西路营田司法。不满五十顷付委附近城寨官兼管，月给食钱三千。」从之。 
六年十二月一日，提举熙河等路弓箭手营田蕃部司言：「新复境土，保寨渐修筑毕，可兴置营田。内定西寨、龛谷寨、榆木榆：原作「输」，据《长编》卷三四一改。、坌堡四处营田，见阙农作厩军二百人，部辖人员军典十九人，乞依熙河路《修城凤翔府简》中《保宁指挥简》填阙额法，许本司于秦凤、泾原、熙河三路厩军及马 
      
递铺卒选募许：原作「计」，据本书食货二之六及《长编》卷三四一改。，人给装钱二千。」从之。 
七年七月十日，知太原府吕惠卿言：「边事未息，人兵未可全减，莫若广劝公私耕种为急。今若使边地益垦，则边戍可益，边民稍苏，无贵籴远输之患。麟、府、丰三州两不耕地，可以时出兵开垦。伏详横山一带两不耕地，无不膏腴，过此即砂碛不毛。今乘羌虏未宾，出兵防拓，广耕疾种，咤其蹂践，从而掩击，渐移堡铺向外把截，则不须深入而拓地日广，并可以招置汉、蕃弓箭手承佃或营田军以抵戍兵，则边费省矣。愿推之陕西路。」诏陕西诸路经略司详酌施行。 
【宋会要】
      
哲宗元佑元年十月十八日，熙河兰会路经略司言：「乞将新复呸田累川一带地土，依旧令定西城招置弓箭手耕种。」从之，仍许于从来已耕占地土内耕种，不得更有侵展，别生边事。 
元符二年十月九日，河东路经略司干当公事陈敦复言：「本路进筑堡寨，自麟、石、鄜、延，南北仅三百里，田土膏腴，若以厩军及配军营田一千顷，岁可入谷二十万石。可下诸路将犯罪合配人拣选少壮堪田作之人配营田司耕作。」从之。 
二十五日，枢密院言：「泾原路、环庆、鄜延、熙河兰会、河东路新复城寨地土，例皆阙人耕种，诸路厩军若召募前去，与免诸杂役使，必有应募之人。」从之。 
