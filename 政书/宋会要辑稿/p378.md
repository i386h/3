<!-- { "loadSidebar": true } -->
。一日亲政，独运神断，指顾号令，耸动中外。登延勋旧，屏斥奸回，威声所加，电击雷奔。于是祖述先业，询图治道，熙宁、元丰之际，美政良法切于世务、便于人情、可传于后世者，莫不斟酌增损，举而行之。申严典刑，振肃偷惰，扶倾起废，苴补阙漏，品式防范，粲然一新。方西戎乱常侮吏，狃于姑息，日益骄炽。赫然一怒，收揽 策，听任裁决，始终不疑，选将练兵，指授方略，宽其衔勒，责以成 。故王师所向，囊括席卷，执俘斩馘，动以千计。横山天都，耕牧要地，建麾列戍，十据八九。遗丑穷蹙，寖以孤弱，情见力屈，叩关请吏，而俯徇其志，亟下诏与之休息。陇右酋帅，接踵款塞，殊邻远俗，莫不震慑。若夫祠昊天于圆丘，以克享上帝之心；作新宫于方泽，以终成昭考之志。三讲严配希阔之典，以亲飨明堂；载收馆御图象之容，以秘藏内阁。孟祠于原庙则致恭进退，不惮陟降之勤；祼将于太室则挥泪歔欷，已有动人之色。内则躬率子职，尊事两宫，容典仪物，多所增崇。至于 上，故下不得诔。然有迹者固名之所归，命于天者固诔之从出。是以《诗》《书》以来，曰帝曰王，生有丕称，没有显号，拟议形容，盖有不可废者已。恭惟大行皇帝聪明刚健，出于天纵，深智远识，洞然几微。神考蚤弃万邦，属以宗社。践祚之日，实在幼冲，委政帘帷，恭默渊静，年甫及冠而犹沉巘用晦。十年不言，庙堂宗工，左右携仆，朝夕陪侍，莫能窥其髣 
      
诚心所加，恻隐善类，常谓一言之失，不可以废人。群小伺隙，巧诋忠良，而委曲保全，卒不使陷于横议。迩英讲艺，至乐贤之诗，则咨嗟称诵，擢讲官于不次，而置之侍从之列。彗星见象，则侧躬寅畏，深饬辅弼，以进贤退不肖荅天之戒。迩臣进对，间有异论，则谛听熟察，灼见是非，可否之间，必处其当。详延多士，燕见紬绎，寸长片善，靡不褒旌。官发仓廪，以振贫穷。凶年荒岁，(营)经营拯救，惟恐不及。凡所以事神治人，曲尽诚敬。孝爱之风，昭格幽显。嘉言德意，闻于在位；文明武烈，见于有为。神光宝玺，不求自至，珍符瑞(谍)[牒]，洋溢外府。谓宜翕受纯嘏，永锡难老，而视朝听政，不避凝烈，积勤(讲)[构]厉，奄至弥留。率土崩摧，如失怙恃。顾臣眇质，嗣服大统，无穷追慕，哀莫能胜。因山告成，先远卜吉。清庙九室，升祔有期，节惠易名，实惟旧典。率吁众志，稽谋于天，阐扬英声，昭示来世，以章可大之业，以永无穷之传。谨遣摄太尉、特进、守尚书左仆射章惇奉玉册、玉宝，上尊号曰钦文睿武昭孝皇帝，庙号哲宗。伏惟灵德在天，昭鉴不远，诞膺典册，比隆唐虞，锡羡邦家，万世无斁。呜呼哀哉!」礼毕，群臣奉慰。 
十日，启菆涂前一日，群臣晡临于福宁殿，辅臣宿于中书、枢密院。 
同日，内降御制挽诗五章付礼部。 
十一日，启菆涂，上祭奠礼毕，迁梓宫正位，群臣服初丧服，入临于福宁殿。自是日一临，临已常服出，至灵驾发引而止。 
      
十九日，群臣朝晡临，辅臣宿于中书、枢密院，宗室宿于内东门外。 
二十日，启奠于梓宫，百官入临，升梓宫于龙輴。祖奠彻，皇太后、皇太妃哭送出垂拱殿门，上与元佑皇后、元符皇后步哭以从，出宣德门。梓宫升轝，上遣奠轝前，中书侍郎、摄中书令许将读哀册。册文曰：「维元符三年，岁次庚辰，正月戊寅朔，十二日己卯，哲宗钦文睿武昭孝皇帝崩于福宁殿，旋殡于殿之西阶。粤七月丙寅朔，二十日乙酉，迁于永泰陵，礼也。龙輴彻菆，蜃车载路，夙占远日之良，将即因山之固。二仪改色以云愁，四海殒心而涕慕。哀弟嗣皇帝臣佶义隆继体，创深陟冈，笃因心于致义，敬尽礼于方丧。仰神灵之在庙，哀衣冠之永藏，乃命弼臣，具扬烈光。其辞曰：惟天祚宋，有宋配天。祖功宗德，以道相沿。子继弟及，以圣相传。化浃区宇，治登古先。于穆哲宗，乘运应期。岐嶷圣质，徇齐天资。爰在幼龄，遂缵丕基。神器有属，人心不危。执其徽柔，保以恭默。抗心神明，不大声色。晦若冲机，曷从而测。淡然众美，罔知其极。量固参于天地，功允孚于社稷。逮干纲之独运，申巽令而风从。万微以反，一言乃雍。究观治本，允成圣功。凡施设于天下，尸素定之渊衷。深察朋比，稔惟奸欺。擅国不道，罔上行私。交修旧怨，释憾一时。俾正邦宪，用垂世规。国是既定，王威乃强。孰曰项领，以缺斧斨。前律后令，小纪大纲。法行不挠，治具毕张。远抚 
      
旁招，公听一视。翕受九德，思乐多士。坏植无党，使能以器。惩虚誉以窾言，擢异才于不次。昔在神考，缉熙庶绩。农服先畴，士守常职。官无滥名，法有成式。 者纷更，莫不僣忒。趍异为贤，惟变是力。民彝攸斁，众职率惑。帝用衋然，孝思维则。有坏必举，既废斯植。具遵贻谋，益显休德。昔在神考，兼抚四夷。威昭圣武，伐罪正辞。驱彼犬羊，固我边陲。近者废弛，大兴谤疪。尽弃险阻，以坏藩篱。势益张大，不可指挥。帝用赫然，聊命偏师。授缨以缚，折棰而笞。旧壤加斥，胜筭无遗。遵神考之制而扬功，继神考之志而述事。格苗干羽，功 已试。文柔武憺，外宁内治。殊方知中国之尊，万物蒙大君之赐。惟德之隆，惟孝之至。致严郊社，修敬宗祊。刺经考古，备物尽诚。原制作以义起，契情意而力行。一代之典既具，三王之制复明。智崇于天，仁根所性。时敏道学，日跻圣敬。报德劬劳，问安温(清)[凊]。呜呼哀哉!听断忘疲，忧勤遘厉。方致金縢之祷，已闻玉几之誓。铸鼎遽成，脱屣俄逝。乘白云于帝乡，遗黄金于人世。呜呼哀哉!哀仗列素， 。致色养于两宫，示本教于百姓。嗟功业之向懋，弃春秋于鼎盛。呜呼哀哉!地不爱宝，天方降康。玉玺呈瑞，神光 祥。集珍符之，何灵贶之茫茫。盖文王之寿或损，而周世之卜弥长。呜呼哀哉!憬彼蕃奠，请降纳土。灵台颁偃伯之诏，端门受衔璧之虏。盛事久废，大仪将举。比兹累足而至，不及重瞳之 
      
萧辰荐悲，薤歌递发，柳翣前移。背高阙之岧峣，遵去路以委。极爱兄于宸抱，恸哭子于母慈。呜呼哀哉!祖于庭兮路軷，引既发兮难攀。望秋景兮益远，傃幽堂兮不还。银凫闭兮长夜寂，铜麟峙兮白日闲。已掩弓剑，永想威颜。呜呼哀哉!君临天下，十有六年。德泽浸乎含识，休声震乎无前。轩昊接踵，尧虞比肩。何寿命之奄忽兮，起万方之沉悁；焕睿哲之名号兮，亘亿世而不骞。呜呼哀哉!」上奉辞，服衰服还宫。灵驾发引，百官立班奉辞于板桥，改常服，还诣西上合门、内东门奉慰。元佑皇后护从灵驾至永泰陵。 
二十二日，诏：「以哲宗皇帝灵驾发引在道，雨势未已，甚不遑宁。其开宫观、寺院三日，仍禁在京宰杀，庶获晴霁。」
二十四日，奏告太庙八室，以东夹室安置石室，权奉安哲宗皇帝神主，并奏告神宗皇帝以权赴斋殿奉安之意。 
袍赴集英殿东御幄。有司于大行皇帝虞主前陈祭器、牙盘，光禄卿具牲牢、礼料。文武百官、亲王并横行立班定，合门报班齐，礼直官、太常博士导引太常卿诣御幄前俛伏跪，称『摄太常卿具位臣某言，请皇帝诣虞主前行虞祭之礼』。奏讫，俛伏兴，前导皇帝诣殿下西向褥位立。奏再拜，皇帝再拜。赞者曰拜，应在位官俱再拜。前导皇帝诣 二十八日，礼部、太常寺言：「将来皇帝诣集英殿亲行虞祭之礼，检会元丰八年故事及近降朝旨，定到仪注。其日皇帝自内中服 
      
罍洗，内臣沃盥，皇帝盥手，内臣取巾进。皇帝脱手讫，内臣授巾。前导皇帝升诣虞主香案前，举哭，殿下皆哭，十五举音，奏止哭。又奏跪，三上香，太尉进币，皇帝奏奠讫，又(又)进酒。奏上爵，三祭酒讫，奏俛伏兴。少立，侍臣跪读祝文讫，又奏举哭，殿下皆哭，十五举音。奏再拜，皇帝再拜。赞者曰拜，应在位官俱再拜讫，前导皇帝归御幄。礼直官、太常博士引太常卿诣御幄前俛伏跪，奏称『摄太常卿具官臣某言，礼毕』。奏讫，俛伏兴，退。皇帝还内如来仪，光禄卿彻撰，文武百官退。」从之。 
八月一日，御史中丞丰稷、殿中侍御史龚夬奏：「哲宗皇帝大升轝至巩县，陷泥淖中不能出，次日方至幄殿。」诏稷劾治顿递使以下闻奏。 
同日，奉安梓宫于永泰陵之下宫。 
八日，复土，群臣奉慰如仪。 
十三日，虞主至京，群臣奉迎于板桥，元符皇后于琼林苑，上于集英殿门奉迎，前导升殿，奠于幄殿。群臣诣西上合门、内东门进名奉慰。 
十四日，虞祭。自复土，六虞在涂，太常卿摄事，三虞行礼于集英殿。权高丽国事王熙奉表称慰。 
十七日，上行卒哭之祭，群臣奉慰。 
十八日，上斋于垂拱殿。翌日，奉安神主。上自集英殿导神主至宣德门外奉辞，有司奉神主，翰林学士承旨蔡京题谥号，行祔飨之祭，权祔于太庙夹室。礼毕，群臣奉慰。 
九月一日，以升祔毕，群臣纯吉服如故事。 
四日，德音：「两京、畿内、河阳、郑州管内减死刑，释 
      
杖罪。沿山陵科率，蠲复赋役，应奉行事官量与恩泽。」 
