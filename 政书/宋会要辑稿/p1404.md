<!-- { "loadSidebar": true } -->
十月五日，诏：「台州黄岩、临海县被水冲损田产屋宇、牛畜之家，干道三年、四年、五年未纳税赋特予蠲放，其私债候至来年秋成理索。」 
十七日，诏池州人户未纳干道四年夏税二万二千余贯，并行蠲放。 
六年三月二十四日，诏岩州第五等人户丁盐绢予放免一年。 
四月二日，诏遂宁府场务虚额折估钱二万四百九十六贯有奇，并予除放。 
闰五月二十四日，诏江东转运司，将建康府、太平州寔被水县分第四、第五等人户今年身丁钱，并予放免一年。 
十一月十八日，诏温州将干道三年、四年民户积年畸零税赋并予蠲放，第四等以下身丁钱并予免放一年。 
十二月二日，诏临安府钱塘、仁和县人户干道五年夏、秋两料并今年夏料畸零未纳残欠钱物仁和：原作「人和」，据《宋史》卷八八《地理志》改。，特予除放。 
十四 
      
日，诏扬州将兵火以前旧额二税所收壮丁耆户长一分宽剩折纳畸零等钱，特予蠲免。 
三十日，诏和州第五等以下人户今年身丁欠负，特予蠲放。 
七年二月十四日，册皇太子赦：「应欠官私房廊、白地赁钱，将干道六年以前欠少未还之数欠少；疑当作「少欠」。，并特予除放；及民间见欠干道五年以前私债，其还利过本者，特予除放；并干道六年以前应犯罪已籍没家豹，所有名下未追赃钱，见今监系家属及干连人，并予除放。」 
同日，赦：「行在赡军诸酒务拍户赊欠酒钱，已降指挥放免至干道二年五月终。仰将干道二年六月一日以后至干道五年终拍户未还欠赊酒钱，并特予蠲放。并殿前、马、步军司开沽两浙犒赏酒坊，近降指挥拨归户部提领，仰将干道五年煮酒界以前年分拍户应欠赊酒钱，特予蠲放。并访闻三司元差军官将校主管酒坊咤交割有少欠钱物访：原作「三」，据文意改。，勒令承认，见于请受内逐旬 除，并特予除放。」 
同日，赦：「两浙、京西州军拖欠内藏库干道五年以前坊场钱，窃虑艰于输纳，可并免放。」 
同日，赦：「应监司州郡拖欠未起上供诸色钱物粮纲草料等，已放至干道二年终，今将干道三年应未起之数，特予除放。」同日，赦：「应民间旧欠茶盐钱有元系祖来身分少欠，至娉及曾娉尚行监系偿还，寔可矜悯。可自干道五年以前有似此之人，官司审寔，并予之除放。」 
四月十一日，诏：「民间种佃官司田亩未纳租课并欠少官司房廊、白地赁钱欠少：疑当作「少欠」。，并放至干道六年终。并民问私债还利过本，放至干道五年终。」 
五月十九日，诏盱眙军干(隆)[道]六年七月分添收头子、堪合朱墨钱、僧道免丁等钱，特与蠲免。 
七月十五日，诏宁府人户逐年身丁钱一万四千八百余贯文(贯)「宁」字前后当脱一字。，今后并与蠲放。 
十月一日，江南东路安(掐)[抚]转运司言：「饶州、南康军今年旱(晖)[暵]最甚，民间合纳夏税物帛并折帛钱，起发上限一半，其下限合起一半乞行倚阁，候将来丰熟，作两料带纳。」诏：「饶州、南康军并依江西、湖南已得指挥施行，内第五等人户未纳夏税，各(与)[倚]阁五分。」寻诏：「江、饶州今岁旱伤，已降(挥)[指]挥，将逐州第五等人户未纳夏税各(与)[倚阁]五分。尚(卢)[虑]难于输纳，可将逐州第四、第五等人户未纳今年夏税，日下权(衡)[行]倚阁，候来年带纳。」 
十六日，诏泰州干道三年至六年虚额钱，特与蠲免。 
同日，诏京西提刑司，干道六年、七年进奉天申节银五百两，特与蠲免。 
八年正月二十二日，知秀州丘 言：「华亭县云间、仙山、胥浦、白沙四乡民田，以 潮为害，官失苒米岁二万九千二百一十石，税绢五千三百七十五匹，乞赐蠲放。」诏逐乡被浸乡田合纳苒税，特与放免三年。 
四月一日，诏蠲放湖州干道七年以前未催茶租钱一万五千贯有奇。 
二十七日，诏两 
      
淮州军今年二税，更予蠲免一年。 
五月三日，诏湖州干道六年秋苒上收经、总制头子钱、勘合朱墨钱七千八百余贯州：原脱，据上下文补。，特予除放。是月，诏：「人户丁钱每七丁共纳绢一匹，比元额每岁减绢二万四千八百二十匹。严州依湖州，每七丁共纳绢一疋，比元额每年减绢一万四千二百九十三疋有零。绍兴府上四等每七丁纳绢一疋等：原作「年」，据下文改。，第五等每十丁纳绢一疋，比元额每年减绢一万三疋二丈五尺四寸。处州上四等户以五丁共纳绢一疋，第五等户以八丁共纳绢一疋，比元额每年减绢九千九百一十六疋有零。其已减数，并依每年收到沙田、芦场租钱内拨还户部。」 
六月五日，诏两淮归正人所耕田土，州县撮收课子特予除放。 
三十日，诏筠州、隆兴府、临江、兴国军已倚阁干道七年夏税三年带纳之数，予放免一年。原书天头注云：「干道八年七月七日条移此。」 
七月二十四日，诏：「将徽州减免不尽杂钱尽数蠲放，以宽民力。其本州岛认发漕司绢三千疋，折斛钱一万五千贯，建康府绢二千五百疋，(益)[尽]予免放，令户部以沙田、芦场钱内拨还。」 
十一月六日，诏：「诸路州县拖欠未起上供经总制等钱、诸色窠名钱物米斛，已放免至干道三年终。所有以后年分亦有拖欠之数，若行一例催理，窃恐追扰。可将干道四年、五年诸路州县拖欠未起之数特予蠲放，日下销落簿籍，不得再有追理。如违，许民户越诉，监司觉察按治。」 
同日，诏当湖、和平、澉浦、徐公犒赏四酒库见欠钱九千一百四十贯四百八十九文，并予蠲免。 
同日，诏将干道四年、五年诸路州县拖欠未起上供经、总制等诸色窠名钱物、米斛，特予蠲放。 
十二月五日，诏两淮州军干道九年合起催二税，可更予蠲免一年。 
十九日，诏：「两淮运判胡昉具至绍兴府增起苒米四万九千余石，及干道五年历尾剩钱一十六万七千余贯，并免行起发。」 
九年闰正月十六日，诏：「大理寺已追理过罪人合追官赃钱物，自绍兴十九年以后至今，追纳监系日么，无所从出，深可矜悯。可自干道二年二月十四日以前见追内外官司钱物，并予除放。」自绍兴十九年至干道七年二月，共除放过内外赃钱二十三万六千四百二十五文。 
十八日，户部侍郎、提领户部犒赏酒库蔡洸言：「干道七年二月十四日赦书内一项七年：原作「二年」，据本书食货六三之三一改。：『殿前、马、步军司昨开沽两浙犒赏坊场沽：原作「估」，据本书食货六三之三一改。，近降指挥拨归户部，仰将干道五年煮酒界以前年分拍户应赊欠酒钱煮：原作「煎」；分：原脱，均据本书食货六三之三一改补。，特予蠲放。』不住据拍户陈诉，酒库不予除豁干道五年煮酒界欠钱。」诏将干道五年煮酒界终人户欠钱，并与蠲放。 
二十二日，诏温州岁发经、总制钱，干道八年秋季至九年夏季予减免一分。 
二月十八日，诏：「筠州管下高安、上高两县民户干道八年抛荒田亩秋苒，可将上户依已检
      
阁分数减免，其下户全予除放。」 
五月二日，诏：「徽州将正额外创科杂钱一万二千一百八十余贯并行住罢，更不科催。元认江东运司绢六千疋，并两浙运司等处一万六百余疋，并免起发。其余夏、秋正额岁赋，即照自来体例施行，不得仍前再有重迭科扰。」以江东运副程叔达言：「躬亲前去徽州刷具杂钱的寔数目，同本州岛知州公共相度得本州岛六县额管税钱，依自来则例，系以税钱一百文纽折紬绢布并见钱等，总计一百文，通计科紬二千九百余疋，绢二万九千四百余疋，布五千五百余疋，正绵一十万九百余两，折绵六万七千余两，以上并止系夏税，即非秋税。共折税钱七万二千四百四十余贯，系是正额，理本色。除科上件本色外，尚有合纳见钱四万二千三百余贯，系是额外见钱。以上通计一十一万四千七百余贯。正凑上件税钱正额之数外，却别行每税钱一百文创科盐钱六文，脚钱五文，通计一万二千一百八十余贯，系是额外杂钱。乞行除放。」故有是命。 
三日，诏：「浙西人户见佃、承买没官田产、屋宇，日前有拖下残零租税，并予蠲放。」 
八日，诏：「江东路饶州、南康军并系向来荒旱最重去处，所有见催人户干道七年分残欠苒米，可并予尽数蠲放。」 
十一日，诏：「江西路江、筠州、隆兴府、临江、兴国军，并系向来荒旱最重去处，所有见催人户带纳干道六年、七年分残欠苒米，可并予尽数蠲放。其逐州军营田谷麦，干道六年以前残欠并干道七年寔系旱伤未纳之数，即与苒米事体一同，可并予尽数蠲放。」 
六月三日，诏兴元府干道四年至六年分拖欠商税、增息科利等钱引六万二千二百四十六贯，银六百一十八两，绢三百九疋，并予除放。 
八月二十九日，诏江东干道六年分民户积欠未纳钱物，并日下除放。 
十一月九日，南郊赦：「两浙、江东、西、湖南、北、福建路合发上供岁额军器甲物料，自干道五年为始起发，后来节次累降指挥，各有减免。今年诸州军合发物料尚有拖欠数目，窃虑艰于应办，却致科扰。可自干道七年终以前拖欠未起之数，并予蠲免，以后年分依数起发。」 
同日，赦：「台州被火居民，未纳身丁与免一年，仍将来年身丁更免一年。」 
同日，南郊赦：「江东、西、浙东、西路干道七年旱伤被水州军，第四等以下人户已令监司措置赈恤，覆寔赈恤，将合纳夏税物帛倚阁，分年限带纳。尚虑州郡不切尽寔检放，隐庇数目，甚失爱民之意。可将干道七年逐路州军倚阁紬绢、系绵折帛钱共予蠲放系：疑当作「丝」。，更不带纳，日下销落簿籍。如敢妄作名色追理搔扰，许人户越诉。」 
同日，赦：「两淮极边盱眙、安丰、光、濠州，干道八年上供等诸色窠名内钱「钱」字前后疑脱一字。，已降指挥全行展免外，所有逐州军未起干道 
      
八年一半进奉银、上供丝绵，若行催促起发，切虑搔扰，可并予蠲免。」 
同日，赦：「诸路州县拖欠上供经、总制等诸色窠名钱、米等，已降指挥放免至干道五年终。近两浙路放免至六年终。其余路分亦有拖欠之数，皆系民户积欠，经隔岁月，若行一例催理，窃虑追扰。可将诸路州县干道六年终已前应拖欠未起之数，特予除放，日下销落簿籍，不得再有追催。如违，许人户越诉，监司觉察按治。」 
十三日，诏蠲免绍兴府今年上供苒米四万余石。 
