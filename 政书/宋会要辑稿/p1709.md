<!-- { "loadSidebar": true } -->
五年四月十六日，知制诰李淑言：「昨充崇政殿试详定官，窃见考试条贯，元是贡院编次，颇有未备之处。又缘旋差到官不悉前后体例，以至元有拘执，频烦圣听。又初、覆考定等之际，多不照会，相去颇远。详定官既不别定等，只是斟量就一。或未适中，朝廷择士授官，所系至重，欲望下御药院取索应该条贯，于昨来祗奉御试官内，委经历编次之人参详添修条制，或并考官一处考定，别置点检官三五人，令先点检然后考校，亦恐却得精审，所冀立制经久，上副求人之意。」诏可。 
庆历六年三月二十四日，诏：「为放举人毕，依宴后一日例放歇泊假一日，前后殿不座，永为定式。」 
皇佑元年三月九日，翰林学士赵 等言：「差权知贡举，今已考校毕，乞依前次科场例，免正衙。」从之。应昨充贡院考试官等，仍令御试及发榜日殿门祗候。 
十九日，合门言：「放举人日，曾宣皇亲并管军臣僚、使相、节度使已下至刺史。」诏特宣正任刺史已上。 
嘉佑四年三月五日，天章阁待制钱象先等言：「昨赴资(喜)[善]堂，出明经诸科义题、义由已毕，见祗候崇政殿放牓。窃闻南省小试官并许入殿门 
      
祗候，伏乞依例。」从之。 
十三日，光禄卿、直秘书赵良规等言，伏闻崇政殿放牓，窃(知)[如]旧例并预召观。诏令宣入。 
二十五日，翰林学士(明)[胡]宿等言：「自来南省点检进士试卷、诸科出义考试官等，御试日赴殿前起居，并放牓日殿前立班。近年却只在殿门外祗候，欲乞依旧例取到合门仪制，知举官等御试日并于崇政殿门外祗候。如奉宣即入，候放牓毕，承受于殿门外报知举官入赴告谢。勘会近例，内知举官候放牓日宣入殿起居祗候告谢，贡院考试官等于御试及放牓日殿门祗候。」诏宜令合门每遇宣知举官，其南省点检试卷、诸科出义考试官等，并令同入。 
六年四月十二日，权御史中丞王畴言：「伏以殿庭亲试，所切者漏露之禁。切见放牓日，圣驾未座，而殿后考校、详定官乃有辄至殿门者。盖因祗候起居立班之际，遂得出与外人相见，诵念举人程试，岂不漏泄 虽近去唱第数刻之间，尤当慎密。缘素无条制，理合关防。欲乞今后放牓日，殿后臣僚不得辄至殿屏外，俟驾座方得下殿立班起居。如违，许合门弹奏。」从之。以上《国朝会要》。 
神宗熙宁三年正月二十八日，诏：「将来于崇政殿御试举人，考校臣僚并诸司幕次依今来御药院图子贴定去处，应合行事件，令本院检举施行。」 
三月五日，诏中书门下：令别定御试举人封弥式样，送御药院。仍本院誊录两本，分送初、覆考官。 
七日，合门言：「自 
      
来假日，崇政殿视事，带御器械先延和殿起居。今来集英殿御试举人，起居祗应次第，依假日例，其带御器械，欲令于需云殿先起居。其军头司祗应军员，缘别无公事引呈，欲令更不入。」从之。 
十八日，诏御试详定所：如今来初、覆考官考到试卷内等第相远者，更酌中别立等第。 
十二月十四日，编修合门仪制例册所奏：「诸发解、考试、对读官等并门辞入见，殿试官更不见，只随班起居。今参详除知举官门辞入见外，其封弥、发解、考试、对读等官，只门赐敕，不门辞，只门见，殿试官更不见，只随班起居，欲乞修入仪制。」从之。 
六年三月十一日，中书言：「御药院误以义(田)[由]散《通礼》义张簨等五人作义题义田：原作「义由」，据本卷之三三「嘉佑四年三月五日」条改。，欲别试簨等于中书。从之，令御药院具指以闻。 
九年三月二十四日，诏：「自今南省第一甲十人以上，放牓日第四甲唱名未到者取旨。」 
二十六日，诏：「殿试进士初考官翰林学士陈绎、集贤校理孙洙、王存、崇文院校书练亨甫、范镗、审官东院主簿陆佃各罚铜二十斤，覆考官翰林学士杨绘、龙图阁直学士宋敏求、同修起居(汪)[注]钱藻、秘阁校理陈睦、崇政殿说书沈季长、检正中书刑房公事王震各罚铜十斤。并坐考校第一甲进士不精也。 
元丰五年三月二十七日，诏御试所考官苏颂等六人，覆考官安焘等六人，详定官蒲宗孟等三人各罚铜三十斤。颂等考黄裳(等)[第]下等，上亲擢为第一，故罚之。 
      
《文献通考》：元丰五年，先是帝见黄裳所为文，爱之，至是礼部奏进士有裳名，及进士读试策，在前列者皆不称旨，命求裳名，至末甲始见，乃擢为第一。考官以高下失寔赎金。 
八年四月六日，诏：「再试进士及诸科武举人，罢今年御试。内应直赴殿试者，以前举者等第名次编排在今来正奏名之下；不曾赴省试者，即与正奏名进士同场别号试策一道。」先以贡院大试卷三分收不及一，故再试。以上在亮阴，罢御试。 
哲宗元佑三年二月十六日，诏殿试经义辞赋举人并试策一道。从监察御史赵挺之请也。 
三月二日，三省言：「奉旨，集英殿御试举人，欲依天圣故事，皇帝御崇政殿试举人。」 
笏谢恩讫，移班赴内东门，谢太皇太后。」 笏讫，次班于延和殿，谢太皇太后。诏：「旧例，崇政殿试举人，景福殿考覆，自熙宁后移于集英殿。可依已降指挥，就集英殿试。其殿试进呈文卷，唱名发榜，并皇帝御殿，候赐公服 二十二日，太皇太后皇帝御延和殿垂帘，宰臣以下进呈文卷，皇帝御崇政殿，唱名放牓，赐公服 
四年八月二十二日，诏：「自今考校特奏名举人进士入第四等中以上，诸科入第三等以上，各不得过就试人数之半。」 
六年三月二十六日，太皇太后宣谕曰：「今岁御试，考校定后两日方唱名，于内中火禁非便。其令自今候见考试次第，旋定唱名日。」 
八年三月二十三日，中书省言：「进士御试答策，多系在外准备之文，工拙不甚相远，难于考校。祖宗旧制，御试进士诗、赋、论三题，施行久远，前后得人不少。况今朝 
      
廷见行文字，多系声律对偶，非学问该洽不能成章。若不复行祖宗(三)[之]旧法，则学者未知朝廷所向。检会已降指挥，将来一次科场，如有未习诗赋举人，许依旧法取应，解发合格人不得过解额三分之一，以后并兼试诗赋。取到国子监状，太学见管生员二千一百七十五人，内二千九十三人习诗赋，八十三人经义，不兼诗赋。以此可见，中外学者习试诗赋人数极多。」诏来年御试，将诗赋举人复试三题，经义举人且令试策，此后全试三题。其杂犯举人，未得黜落，别作一项闻奏。 
绍圣元年二月二十三日，礼部言立御试三题条并约束。从之。 
二十六日，三省言：「今来南省下第举人，进士七举、诸科八举、曾经御试，〔进士〕九举、诸科十举、曾经省试，并年四十以上；进士六举、诸科七举、曾经省试，并年五十以上；内河北、河东、陕西举人，于逐项举数内特与各减一举。曾经嘉佑八年以前到省进士，前后实得两解，诸科实得三解；及嘉佑八年以前到省进士，并免解共及两举，(诸科共及两举)诸科共及三举，勿限年。欲令礼部贡院审会，并特与奏名，许就殿试，及关御药院依例施行。」 
三月六日，诏今次御试举人依旧试策。 
十四日，诏：「南省下第举人，已曾经嘉佑八年以前到省，进士前后实得两解，诸科实得三解，更不限年，并特与就殿试。仍进士第四等以上，诸科第二等以上，各不得过就试人数十分之 
      
三。曾经嘉佑八年以前到省进士，并免解共及两举，诸科共及三举，更不限年，亦许就殿试。仍进士只以第四等以下，诸科只以第三(第)等以下为等第，关御药院依例施行。」 
十七日，中书省言：「诸科初考所奏，元佑八年四月敕复置通礼科，御试墨义五道、本经义三道。又五路通礼科经义委初考所，《刑统》义、《通礼》墨义委诸科初考所兼管，其书凿等第行遣约束，并依进士试卷法。今欲申明将五路通礼科墨义只依旧诸科墨义，以通祖考校。」从之。 
三年八月十一日，礼部言：「举人御试而怀挟、代笔、传义者，并取旨送所属，其罪赏并依省试贡举法。」从之。 
徽宗大观三年三月七日，御笔：「贡士兴于乡，而科举较一日之艺，则贡士当冠科举。比览贡士已试程文，未足以魁多士。可令详定所以贡院所奏中选试卷，与庭试人参较，取最优者一名为殿试之首。若所取非贡士，则贡士次之。」 
四年八月十三日，诏：「策士于庭，诹以世务，深惟神考盛德美意，所宜遵承，以诏万世。比阅学制，贡士入上等者，引见释褐，止以有司参校而不复策试于庭，岂神考之志哉 自今入上等者，与中等并留太学，以俟殿试。其上等人，遇唱名取旨。于已降学制内增入。」 
十九日，诏：「宗子升补上舍，系比旧日宗室应举之人得解。其赴贡士举试，系比省试。今不经殿试，便分三等命官。缘熙宁未有此法，可依贡士已降指挥 
      
，并留候殿试。其上、中等人，遇唱名日取旨。」 
政和五年三月二十三日，诏：「集英殿唱名人内，褚永为不对所问，其言狂妄，押出，令开封府押归本贯。仍下学士司，具师儒官职位姓名闻奏，取旨责降，并所试乖谬程文送国子监晓示行下。」 
八年三月十一日，诏十六日嘉王楷令赴集英殿试，仍给食，就东廊排设幕次什物。 
二十五日，诏(王)嘉〔王〕楷依贡士唱名赐敕谢恩。 
二十六日，上御集英殿唱名，诏嘉王楷有司考在第一，不欲令魁多士，以第二人王昂为牓首。 
宣和六年四月十一日，手诏奖谕周武仲：「朕承祖宗之宏规，招贤能于数路，取士以制，亲策于庭，盖将酌士论，来谠言，以广九重之听。倚在选抡，副兹虚 。尔实主文衡，差次精密，凡预鼎科之目，悉皆魁选之英。胪唱初传，舆情共契。举善以善，固宜从类之求；惟贤知贤，斯有不远之则。惟予以怿，时乃之休。」以上《续国朝会要》。 
高宗建炎二年九月十日，宰臣黄潜善奏曰：「昨日唱名至申时，圣体良劳。」上曰：「昨日归内，观书良久方 。朕以艰难中，四方之士来会行在，策以时务，高等多得远方之士，朕意甚喜，不觉劳也。」 
同日，上宣谕宰执曰：「御药院尝奏，殿试上十名，例先纳卷子，御前定高下。朕谓取士当务至公，既有初、覆考、详定官，自足凭信。岂宜以朕一人之意，更有升降 已处分今次勿先进卷子。」 
绍兴二年三月十六日，御药院言： 
      
