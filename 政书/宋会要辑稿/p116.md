<!-- { "loadSidebar": true } -->
神宗熙宁三年十二月十六日，明州鄞县草茅王上篆书《正宗要略》三卷，命为御书院祗候。 
五年八月十一日，诏颍州令欧阳修家上修所撰《五代史》。 
六年九月三日，虞部郎中赵至忠上虏廷伪主宗族、蕃汉仪制、文物宪章、命将出师、攻城野战次第，兵众户口、州城钱粟都数，四至邻国、远近地里、山河古迹等，共十一册，并戎主阅习武艺，于四季出猎射虎等图，各二副，外有戎主登位仪制图、拜木叶山图，并入国人使宴图。诏赐绢三百疋。 
八年七月四日，右谏议大夫沈立进《都水记》二百卷、《名山记》一百卷。降诏奖谕。 
九年正月十三日，宣(宗)[徽]北院使王拱辰上《平蛮杂议》十篇，诏送安南招讨使。 
八月八日，诏宰臣王安石，令具故男雱所注《孟子》入进。 
元丰元年闰正月十二日，大名府元城县主簿吴璋上所注《司马穰苴兵法》三卷。诏送武学看详。其后，武学言义有可采，诏璋候武学教授有阙，试兵机时务策一道取裁。 
五月二十三日，前守化州文学赵世卿进《安南边说》五篇，及自陈安南战棹司差使有功。诏世卿与正官，注荆湖南路主簿。 
三年五月十五日三年五月十五日：苗校：《玉海》卷六一、《长编》卷二九八作：元丰二年，五月十四日辛巳。，太子少师致仕赵 上所集《谏林》，上批：「可降诏奖谕，庶以劝为学老而无斁者。」 
六年五月四日，舒州防御使克敦进父保 
      
静军节度使萧国公承干文集十卷。诏：「承干父子，世以艺文儒学名于宗藩，在朝廷旌善与能之义，宜有宠褒。可加赠安定郡王，克敦降诏奖谕。」 
哲宗元佑四年六月十八日，吏部侍郎范百禄进所撰《诗传补〔注〕》二十卷。诏以其书送秘书省。 
五年十一月一日，给事中范祖禹言：「太祖时，以聂崇义所撰《三礼图》画于国子监讲堂。伏见太常博士陈祥道专意礼学，所进《礼书》一百五十卷，比之聂从义图，尤为精密。乞送学士院及两制或经筵，看详如何施行，请付太常寺，与聂从义图 用。」诏送两制看详以闻。 
八年正月二十二日，工部侍郎兼权秘书监王钦臣言：「高丽献到书内有《黄帝针经》，篇(秩)[帙]俱存，不可不宣布海内，使学者诵习。」依所请。同日，翰林侍读学士、国史院修撰范祖禹言：「太常博士陈祥道《注解仪〔礼〕》三十二卷，精详博洽，非诸儒所及。乞下两制看详，并所进礼图付太常，以备礼官讨论。」从之。 
绍圣二年正月十七日，国子司业龚原等言：「故相王安石，在先朝尝进《尚书洪范传》，解释九畴之义，本末详备。乞雕印颁行，以便学者。」从之。 
三月九日，龚原言：「赠太傅王安石，在先朝尝进其子雱所撰《论语》、《孟子义〔乞〕》，取所进本雕印颁行。」诏令国子监录本进纳。 
五月二十八日，国子监看详，尚书左仆射章惇奏兴化军处士张弼所著《易义》，可备采录。诏张弼与葆光处士，其《易义》送秘书省。 
十一月 
      
八日，龚原请下王安石家取所进《字说》雕印，以便学者传习。从之 
徽宗崇宁元年四月二十九日，礼部言：「知怀安军雍黄中言『乞将本军金堂县前任雅州严道县令谢湜所撰《周易义》十二卷、《春秋义》二十四卷、《总义》三卷，投进。』本部勘会今来所乞事，缘元符令文系于元佑敕内删去『诗赋杂文(字)[书]札』六字。看详意义已明。近来尚有申乞投进之人。欲乞申明行下，如有进献诗赋杂文书札之人，在外即令所在州军自陈，委本处知、通；在〔内〕即经礼部，委国子监长、贰取索看详。如实可采，即行保明进纳。」从之。 
大观四年正月九日，登仕郎新授守潭州长沙县丞朱克明言：「伏见许氏《说文》，其间字画形声，多与王文公《字说》相戾。辄于许氏《说文》部中，撮其尤乖义理者，凡四百余字，名《字括》。」诏克明除书学谕。 
政和元年四月十七日，详定《九域图志》何志同等奏，送到新汉州教授陈坤臣所进《郡国人物志》一部，合一百五十卷。送编修《九(阅)[域]志》所看详。据编修官陆修等状：「看详所进《郡国人物志》，包括诸史，上下千载间，文婉而事详，因成一书，可藏诸馆阁。缘汉、晋郡国之境与今不同，人物往往不合，窃虑不须编入《九域志》。」诏依奏，其书送秘书省。陈坤臣与改合入官。 
七年二月十一日，诏：「唐耜进《字说集解》三十册，极有功力，有助学者。与知州差遣。其《字说集解》令国子监传示学生。」 
宣和三年十月二十一日， 
      
诏朝请郎、直秘阁管勾江州太平观林虚直龙图阁，以所进文集可采，故有是命。 
七年八月二十九日，诏新知虢州安泳进《周易解义》，特赐进士出身。 
钦宗靖康元年六月六日，诏朝请郎知(杨)[扬]州叶焕于政和八年曾进《继明集论》，言嫡长建储之意，兼闻其人明爽有词学，可召赴阙，量才擢用。焕先于宣和四年四(日)[月]上《继明集论》总六十五卷。时焕权发遣兴元府，以狂妄犯分，送吏部，与监当。至是召用。(以上《续国朝会要》) 
【中兴会要】
      
高宗建炎四年六月二日，诏令婺州州于进士李季处，取索所献编次传习异书。选见任官一员，官给纸札誊写。即令所委官，同李季点对，申送前来。内李季日给食钱一贯。 
七月二十九日，礼部尚书谢克家等言：「伏见故翰林学士范祖禹所著《唐鉴》，既已进及《仁皇训典》、《帝(书)[学]》二书，有益治道，可备睿览。今祖禹之子前宗正少卿冲，寓居衢州，望下本州岛，给以笔札，令冲勘读投进。」从之。 
绍兴元年六月三日，诏明州慈溪县丞诸葛行言上家藏《国朝典训》等书，特补行言兄行仁将仕郎。初，行言先以其书投献，与转两官。而行言自陈：「此书皆系父兄(自)[历]年(褒)[裒]集，乞将转官恩改授兄行仁一官，庶几得以自安。」特从其请。 
七月七日，监行左都进奏院章效上(殴)[欧]阳修纂《太常因革礼》一百〔卷〕。诏降付太常寺，仍令秘书省逐旋借本，校勘抄录，藏于本省。 
九月十九日，秘书少监程俱上所编《麟台故事》五卷，诏送秘书省。 
二十一日，进呈次，富直柔曰：「近张冲等进《太(乞)[乙]光照辩误归正论》十首，送赵公竑看详。」上曰：「其书可用否 」秦桧曰：「臣素不习其书。」上曰：「朕从来不好问占卜术数，此皆无益于治要。当修人事，以承天命耳。」直柔曰：「人主造命，固不当问命。」上曰：「极是。」 
三年六月九日，大理卿李与权言：「尝历考 
      
典籍，凡圣贤所以立言垂训，与夫往昔君臣刻意庶狱之事，断章取义，类聚条分，凡三百事，列十门，总为一书，名曰《士师龟总》，写成五册。望赐宣取。」诏令与权别录副本，缴申尚书省。 
四年九月六日，诏：「史馆校勘邓名世以所著《春秋〔四〕谱》六卷、《辨论谱说》十篇、《古今姓氏书辨证》(十四)[四十]卷来上，赐进士出身。」 
五年四月一日，诏：「徽猷阁待制、提举江州太平观胡安国，经筵旧臣，令以所著《春秋传》纂述成书进入，以称朕崇儒重道之意。」十年三月，书成来上，降诏奖谕。既而(摧)[推]恩，除宝文阁直学士，仍赐银绢三百匹两。 
六月三日，起居郎兼侍讲朱震言：「故龙图阁直学士、左朝请大夫(到)[致]仕杨时，学有渊源，行无瑕玷，尝着《三经义辨》，有益于学。(日)者许令本家进入，诏旨方颁，时已沦谢，恐此书遂致散落，诚为可惜。望下南剑州取索，抄录投进。」从之。至绍兴十年，时子适止以父解《中庸篇》及《论语义》来上，与适升等差遣。 
七月八日，衢州进士毛邦彦献《春秋正义》，诏赐绢三十匹。 
六年二月六日，诏迪功郎林儵以纂述《易》书来上，特循两资，与堂除差遣。 
三月六日，江南西路安抚制置大使、兼知洪州李纲上靖康间编修到《奉迎录》，诏送史馆。
五月十二日，左朝请大夫，充秘阁修撰、提举临安府洞霄宫林虡以先臣希元丰中所修《宝训》副本(善)[缮]写来上，诏送史馆。 
二十四日，成忠郎李沇以高祖文易所编《皇 
      
宋大典》三卷来上，诏其书送秘书省，李沇与转一官。 
八月三日八月三日：《玉海》卷六二作「五年四月庚午」。，中书门下省言：「右中奉大夫，直宝文阁曾纡男右通直郎惇，亲赍祖布所著《三朝正论》(直)[真]迹投进，已送史馆。缘曾纡身故，诏惇与转一官，仍令户部支赐银绢一百匹两。 
六日，翰林学士、知制诰、兼侍读、兼资善堂翊善朱震言：「奉诏看详文旦《春秋要义》，及校正崔岩上祖先子方著述《春秋经解》，乞与推恩。」诏文旦转一官，岩补上州文学。 
十九日，诏：「前国学生冯邦杰所进《注孙子》，文详意备，实见用心。可赐绢二十疋。」 
九月二十七日，中书舍人、兼直学士院、兼侍(请)[讲]陈与义言：「看详进士何畴进《孙子解》全备，见其用心，粗可观览。又成忠郎徐衡进《诸葛武侯书》，观其文理，恐是后人附托，非亮之书。或可存之，以备广览。」诏何畴、徐衡并令户部赐束帛。 
七年二月二十一日，诏林保所献《中兴龟鉴》颇有可采，可特赐紫章服，其书令进入。 
七月十二日，左朝请大夫、充徽猷阁待制邵(溥)[博]上先臣伯温所著《辨诬》，诏送史馆。 
闰十月三日，诏江浚明献《阵图策》，颇有可采，赐绢十疋。 
十一月二十三日，诏右迪功郎李时雨上《玉垒忠书》，文采议论，俱有可采，可循一资一资：《建炎要录》卷一一七该年作「二资」。。 
八月二十三日八月：前文已叙至十一月，此夏出「八月」顺序有错落。，夔州州学教授李昌言，请献所撰《要览》，见在本任，诏令本州岛取索，实封以进。 
四月十五日八年：原一尢。按上文叙七年事，下文叙九年事，皆在有文唯此两年之间四月、五月、六月三条，一尢系年。疑脱，兹据上下文补。，翰林学士知制诰兼侍读兼资善堂翊善朱震言：「奉诏看详布衣王悱《孝 
      
经解义》，推广孝弟，言有可采。」诏赐绢三十疋。 
五月六日，诏布衣柴宗愈上《(忠)[中]兴圣统》，博采传记，次序详明，其言有补。与兑文解一次。 
六月五日，知简州李授之上所著《易解》，诏送秘书省。授之与除直秘阁。 
