<!-- { "loadSidebar": true } -->
四年四月十八日，诏：「今后选(入)[人]考第、举主已足，合该磨勘，其举主内职司举状，却有前宰执举状，与理当职司举状放行磨勘。」五年十月三日，因臣僚陈请，吏部勘当自来宰执举状无当职司之文，有旨，四年四月十八日所降旨挥更不施行。 
七月二十七日，户部侍郎梁汝嘉言：「邵相、曾悟心术通疏，吏道敏强，欲望各与升擢内外财计差遣。」诏邵相与转运判官，曾悟与措置茶盐。 
五年三月四日，侍御史张致远言：「近降诏铨量郡守、监司，又采臣僚言遴选县令，甚大惠也。夫欲定毁誉，厌人心，不稽乎众，曷为而可 乞除言事官外，自监察御史至侍从并馆职正字以上，各举所知，不限员数，不拘官品，某人可为监司、郡守，某人可为县令，举词并载事实，无用虚文，实封投进，降三省编类籍记，参考除授。」诏依奏，在外侍从官以上监司、郡守、帅臣依此，仍限半月，具名闻奏。 
四月九日，右司谏赵霈言：「致远之请，失于太泛。又举监司、郡守而责之馆职，轻重不伦。在祖宗时，未有此例。乞自监察御史至侍从通举监司、守令，馆职正字以上专主县令。」从之。 
七月六日，知湖州李光言：「诸路武士多有人材少壮，弓马趫捷，武艺绝伦者。 
      
朝廷既未尝录用，往往散在诸军，无以自拔，或委身盗贼，不能自新，乞令诸路州军广行招收。其间虽无武艺而通晓兵机，能料敌制胜，或造作攻守之具，各为一科，令监司、帅守按试保明，发赴枢密院，量材擢用，庶几韩、彭之流，或为时而出。」诏诸路监司、帅臣按试保明，具职位姓名，申枢密院。 
八月六日，臣僚论列赵继之、赵不愚犯赃。赵鼎以尝荐此二人，乞解机务。上顾鼎曰：「事有轻重，卿荐士之失甚轻，而朕之罢相甚重。」不从。 
《文献通考》：五年，诏自今注拟，并选择非老疾及不曾犯赃与不缘民事被罪之人。时建议者云：「州县亲民，莫如县令。今率限以资格，虽贪懦之人，一或应格，则大官大职，得以自择。请诏监司、郡守条上剧邑，遴选清平廉察之人，如前日预十科之目者为之。」 
六年三月十二日，殿中侍御史周秘言：「自今侍从以下，凡欲荐士者，乞令明具事状，如传记所载昔人举官疏之类，公荐于朝，无得口陈私祷，以误朝廷除授。」从之。 
四月二十八日，工部言乞依熙宁法举选人充京官。从之。 
诏书，严县令之选，除自授于朝廷，保任责之侍从，甚大惠也。然监司、郡守，所系尤重。乞诏行在侍从官各举通判资序或曾任监察御史以上，可以任监司、郡守者一二人，皆例已试之状，保任以闻。朝廷籍录姓名，遇阙除授。后有不如所举，明正谬举之罪。 绍兴七年七月八日，起居郎楼照言：「比 
      
庶几监司、郡守之选益精，而四方万里皆蒙实惠。」诏依，仍令中书门下省置籍。 
闰十月十一日，上谓辅臣曰：「朕思今日安民之要，无若择监司、郡守。可令侍从官不限员数举可以为监司、郡守者，中书省置籍，遇有阙，卿等共议差填。朕亦当书之屏风，置诸左右，以时揭贴。其不任职事而无他过者，与自陈宫观。」又曰：「谬吏之害民，甚于赃吏。赃吏，一身取钱尔。谬吏为州，则一州之胥吏皆取钱，为县则一县之胥吏皆取钱，其害民岂不甚于赃吏 卿等可谕诸从官，须妙选实可为监司、郡守者，使实惠及民。若苟求中材以应诏，则所得不过常人尔。他日若所举称职，朕当赏其知人。」续诏两省官亦许依侍从官荐举。 
十二月六日，上谓辅臣曰：「今后监司、郡守有阙，或已差人不足任，当用荐人填阙。」 
八年三月二十七日，诏知绍兴府余姚县陈时举特转一官，候任满日，赴都堂审察。以两浙路诸司列其治最，乞加旌擢，故有是命。 
九年七月七日，户部言：「户部长贰每年合举本属选人充京官，绍兴九年二月二十九日旨挥，止令长贰荐举四员。缘本部所辖库务极多，见今系选人二十四员，比之刑寺，事体不同。若止依上项员数荐举，显是数少。又缘近岁以来，差除长贰多是独员，一岁止可荐举四员。郎官及两寺长贰别无许举荐明文，欲乞今后如遇长贰独员，将合举选人员数，许通行荐举，不 
      
得过八员，庶几不致遗滞人材。」诏户部长贰每年合选举选人改官员数，至岁终如系独员，权令通举。 
十月四日，诏行在侍从官各举所知二人。续诏两省官亦许各举二人，令三省量材任使。内未经上殿人，令合门引见上殿。 
十年四月十九日，臣僚言：「乞诏部使者一岁同举廉吏一人，上其事状。朝廷审实，稍加擢用，以宠绥之。苟得其人，则赐进贤之赏，不如举者坐之。」诏依。
闰六月四日，臣僚言：「乞诏三衙管军及武臣观察使以上，各举智略勇猛、才堪将帅者二人。」从之。 
十一年正月十九日，诏令辖司属官许依诸司例互举。 
六月十五日，臣僚言：「国家荐举之制，着在令甲，可谓严矣。而比年以来，请托之私未殄，谬滥之弊日滋，凡由荐举升改，继以贪墨闻者，未尝无之。逮有司之狱已具，乃始以状自列，则又置而不问。夫罚太重则法难于必行，罪可逃则人期于幸免。今使举主与犯赃者同罪，是罚太重也；又听以首得免，是罪为可逃也。上无必行之法，下有幸免之路，亦何怪人之多私哉。乞诏有司，取旧法而损益之，稍轻举者之罪，除去自首之文，示以必行，俾之知惧。」诏令吏部看详，申尚书省取旨。 
九月三十日，吏部言：「将作、军器监乞依大理、司农、太府寺长贰例，每年荐举本属官一员充京官。内选人三员以上举二员，六员以上举三员。」从之。 
十月三日，宝文阁直学士、左承议郎 
      
、枢密都承旨、充川陕宣谕使郑刚中言：「已得旨，所过川、陕州县，许按察官吏，除治行显著、罪犯明白之人合行闻奏外，乞许荐举改官亲民任使七员、堪充从事郎县令任使十员，庶几有以奖进人材。」从之。 
十一月六日，保庆军承宣使、同知大宗正事士等言：「知太宗正丞段拂才识宏远，操守端方，诸王宫大小学教授吴元美文学纯雅，不事荣进，到任以来，备宣心力，紏率教导，宽猛得宜，欲望朝廷特赐甄擢。」诏段拂、吴元美并与升等差遣。 
十二年五月一日，诏：「已降指挥，户部长贰许举本属选人改官，每岁四员。近又将诸路户部赡军酒库许行荐举员数稍多，每岁欲添举一员。」 
十二月三十日，诏：「陕西旧系六路五十州军内，除沙苑监系马监、司竹监系管竹木、太平监系铸钱监，不系州军外，其转运使副、判官三员合举改官十七员、县令二十七员，令除割属佗路外，止有阶、成、岷、凤四州通举改官县令等员数，可以九员为额，仍自绍兴十三年为始。」从吏部请也。
 选举 宋会要辑稿 选举三○ 举官 四 附自代 
     
宋会要辑稿 选举三○

举官四附自代
绍兴〔十〕三年六月十九日十：原脱，据《建炎以来系年要录》卷一四九补。又下文「惟藩」，《要录》作「维藩」。，诏全州文学师惟藩差权国子录。以国子司业高闳荐其博古通经，士夫推服，建学之始，宜得老成如维藩者，以诱掖后进。故有是诏。 
九月二十八日，太府少卿、总领淮东军马钱粮吴彦璋言：「镇江府屯驻军马，系本司拘催两浙西钱粮应副。近多愆期不到，缘本司所得荐举文字，止发淮东官吏，无以激劝 
     
故也。乞今后遇浙西见任官有职事相干，许通行荐举。」从之。 
十五年九月六日，诏淮南路转运司：岁举选人改官，可依旧法。初，绍兴七年，权作东西两路分举。至是复并为一，从本司请也。 
十六年六月五日，诏：「监户部总领所酒库官，今后许令本路总领官并户部长贰，将合举官员数通融荐举。」 
八月二十八日，诏诸路常平司，今后许与诸司互举官属。从吏部请也。 
十九年九月二十五日，诏广东南路市舶司属官，今后许依福建路市舶司属官互举。从吏部请也。 
十月二十九日，提举江南东路常平茶盐兼权提点刑狱张昌言：「江东一路，久未差正任提点刑狱。今臣暂时兼权，不合荐举，致使选人改官，独无职司文字。」诏许荐举。 
二十二年七月九日，右谏议大夫林大鼐言：「中兴之初，恩或非泛，人得侥幸，有以从军而改秩者，有以捕盗而改秩者，有以登对而改秩者。方今朝廷清明，吝惜名器，士夫改秩，祇有荐举一路，舍此则老死选调而无脱者。故考第溢格之士，至有不安职业，过(佞)[为]巧佞，不顾义分，肆为攘敓。贪躁者速化，廉静者陆沉，法诚祖宗之法，不知入流寖广，数倍加于祖宗之时也。今欲取考第员数，增减以便之。增一任者减一员，九考者用四员，十二考者用三员，十五考者用二员。若二员则保举之古法，不可减也。如减举法行，中须实历县令，不得仍请岳祠。其或负犯殿选， 
     
自如常坐。士有应此格者，行无玷缺，年亦蹉跎，无非孤寒老练安义分之人。取奖老成，不为滥恩，乞付有司看详条上，以弭奔竞。」从之。 
《文献通考》：议者以进士登科，门荫子弟纔沾一命，不复参部，多干堂除，有紊铨法。诏禁之。 
二十五年十一月二十六日，右正言张修言：「乞降诏旨，诰诫臣僚，今后荐举人才，必三人以上同衔列荐，庶无私于亲党之弊。」从之。 
十二月二日，诏：「行在百司阙官甚多，可令侍从共举一二十人，务选真材实能，不得辄徇私意。倘不如所举，必罚无赦。」 
二十六年二月十五日，诏：「诸路监司多阙官，可令侍从、台(炼)[谏]各举曾任知、通，治状显者，堪充监司者二员闻奏。仍保任终身，有犯赃及不职者，与同罪。」 
三月二十三日，诏：「续除侍从两省官，并令依已降指挥，各举所知，以名闻。」 
四月二十四日，侍御史汤鹏举条具荐举六科：一曰文章典雅，可备制诰；二曰节操公正，可备台(炼)[谏]；三曰法理该通，可备刑谳；四曰节用爱民，可备理财；五曰刚方恺悌，劳绩着闻，可备监司、郡守；六曰知几识变，智勇绝伦，可备将帅。以此六科，俾荐者随才而举，录用之后有改节者，仍坐以谬举之罚。」从之。 
九月二十九日，诏：「荐举之法，未尝不严。递年类皆徇私，荐非其人。至有鬻举者，及至败露，方行陈首。自今仰吏部将举主改官及关升人置籍，具所举官职位姓名，如被举人犯赃罪，具所举官取旨 
     
