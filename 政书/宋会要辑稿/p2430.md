<!-- { "loadSidebar": true } -->
官者，俸钱、衣赐并全给。余历任无公私罪事理重及赃罪，给半。因过犯若老疾体量致仕者，不给。非战功而功状显著，奏裁。」元丰五年，文潞公以太尉留守西都。时富韩公以司徒致仕，文潞公慕白乐天九老会，乃集洛中公卿大夫年德高者为耆英会，以洛中风俗尚齿不尚官，就资圣院建大厦曰耆英堂，命闽人郑奂绘像堂中。时富韩公年七十九，文公与司封郎中席汝言皆七十七，朝议大夫王尚恭年七十六，太常少卿赵丙、秘书监刘几、卫州防御使冯行己皆年七十五，天章阁待制楚建中、朝议大夫王慎言皆年七十二慎：原作「某」，据《事实类苑》卷二四改。，太中大夫张问、龙图阁直学士张焘皆年七十。时宣徽使王拱辰留守北京，贻书潞公，愿预其会，年七十一。独司马温公年未七十，文公素重其人，用唐九老狄兼慕故事请入会，温公辞以晚进，不敢班文、富二公之后。文公不从，令郑奂自 幕后传温公像，又之北京传王公像，于是预其会者凡十三人。文公以地主携妓乐就富公宅作第一会，至富公会送羊酒，余不出。余皆次为会。洛阳多名园古剎，有水竹林亭之胜。诸老鬓眉皓白，衣冠甚伟，每宴集，人随观之。文公又为同甲会，司马郎中旦、程太中、席司封汝言，皆丙午人也，亦绘像于资圣院。其后司马公与数公又为真率会，有约，酒不过五行，会食不过五味，唯菜无限。腆丰议违约，增饮食之数，罚一会。皆洛阳盛事 
      
也。洛之士庶又生祠潞公于资圣院，温公取神宗送潞公判河南诗隶于牓，曰 瞻堂。塑公像其中，冠剑伟然，都人事之甚肃(出《自警编》)。元丰末，文潞公致仕归洛，入对，时年几八十矣。神宗见其康强，问：「卿摄生亦有道乎 」潞公对：「无他，臣但能任意自适，不以外物伤和气，不敢做过当事，酌中恰好即止。」上以为名言(出《石林燕语》)。《告老辞阙》：元丰七年春，文太(史)[师]告老，奏乞赴阙，亲辞天陛，庶尽臣子之诚。既见，神宗即日赐宴，顾问温密。留京师一月，凡对上者五，锡燕者三，赐诗再，顾问不名，称曰太师，宠数优异，近世无比。按文潞公本传云：熙宁六年拜太师致仕，元佑元年复以太师平章军国重事，五年复以太师、河东节度使致仕，位将相五十余年， 历公辅，年九十二岁而薨(详见「七换节钺」下)。贡父刘公作给事中时，郑穆学士表请致仕状过门下省，刘公谓同舍曰：「宏中请致仕，为年若干也 」答者曰：「郑年七十三矣。」刘公遽曰：「慎不可遂其请。」问曰：「何故也 」刘曰：「且留取伴八十四底。」时潞公年八十四，再起平章事。或云潞公闻之，甚不怿。(宄)[宏]中，穆字也(张文巘《明道杂志》)。宰相致仕，从容进退，享有高寿，其再著者六人：张邓公八十六，陈文惠八十二，富韩公八十一，杜祁公八十，李文定七十七，庞(颖)[颍]公七十六。文潞虽九十二而晚节不终，士论惜之。张邓公仍自相位得谢，尤为可贵(见叶梦得 
      
《避暑〔录〕话》)。吕许公以太尉致仕，张邓公、曾鲁公并以太傅致仕，陈恭公以司徒致仕，李相昉、张相齐贤、章郇公、宋郑公、富韩公并以司徒致仕(出《百川学海》)。 
七年五月二十九日，诏：「文臣中大夫、武臣诸司使以下致仕，更不加恩。」《元绛传》：绛以太子少保致仕，神宗眷眷命之曰：「卿可营居京师，朕当资金币，且便耆宁仕进。」绛曰：「臣有田庐在吴，乞归鬻之，即筑室都城。得望属车之尘幸矣，敢冀赐耶!」既行，追赉白金千两，敕以蚤还。绛至吴，踰岁以老病奏，恐不能奉诏。三年而薨，年七十六。赠太子少师，谥曰章简(出《宋史》)。《何郯传》：神宗时，郯以尚书右丞致仕，卒年六十九(见《宋史》)。故事，职事官以告老得谢，受命即行，不入谢辞，为其致为臣而去也。神宗初，李少保柬之自侍读致仕，上特召对延和殿，命坐赐茶退，皆讲读官燕饯于资善堂。后数日，李侍郎受继去，亦用柬之故事，召对赐燕。二人皆英宗经筵旧臣，故礼之特厚，非常例也。当时谓之二李。柬之，文定公子，素忠谨乐易。受亦谨慎长者云。(真宗朝，张齐贤、王嗣宗、冯起致仕皆谢辞，起乃自郓入觐，此云不入谢辞，非也。治平四年四月，李柬之致仕，九月李受致仕，此云后数日，非也。咸平三年翰林学士朱昂，庆历八年翰林院侍读学士杨偕，皆以致仕召对赐宴。又元丰七年文潞公既致仕入觐，仍赐晏，则召对赐宴非特二李也。富郑公 
      
谢致仕恩命云：「已蒙指挥，特放朝谢，兼以病废，无由暂至阙下，一对天光。」宇文绍奕《燕语考异》)李柬之、李受自侍从请归老，先公时在经筵，因而奏曰：「柬之等尚可陈力而亟请归，近年士大夫贪冒爵禄，年踰礼经而〔不〕知止者多矣，望陛下稍加恩数，以励风俗。」已而诏就资善堂会经筵官赐饯，内出珍果名花，巨觥酌劝，时人荣之，比之二疏(见《济美集》)。宋李受字益之，其先自长沙徙江州，登天圣五年进士第，累官至龙图阁学士、给事中，引年乞归庐州，以刑部侍郎致仕。诏王珪、司马光、范镇、吕公着、傅卞、宋敏求、杨绘、王猎、孙思恭饯饮资善堂，又赋诗送之，内出金花异果，赐赉甚富。温公退居于洛十七年，荆公罢政归金陵亦十余年。温公不唯天下重望归之，其心乐道，真得退居之适；荆公不唯罪公议，其心负愧良多，身虽逸而心无一日之乐。观二公出处，可以为鉴(见《经鉏堂杂志》霅川倪思正父)。范忠文公与司马文正公平生智识、谈论、趣向，除议乐一事不同外，其余靡所不同。元佑初，温公起为相，忠文独高卧许下，凡累诏皆力辞不已。其最后表云：「六十三而求去，盖不待年；七十五而复来，谁云中理 」朝廷从之。当是时，中外士大夫莫不高公此举，而人至今以为美谈也。王荆公当国，郭祥正知邵州武岗县，实封附递奏书，乞以天下之计专听王安石处画，凡议论有异于 
      
安石者，虽大吏亦当屏黜。表辞亦甚辩畅，上览而异之。一日，问荆公曰：「卿识郭祥正否 其才似可用。」荆公曰；「臣顷在江东尝识之，其为人才仅纵横，言仅捭阖，而薄于行，不知何人引荐而圣聪问知也。」上出其章以示，荆公心耻为小人所荐，因极口陈其不可用而止。是时祥正方从章惇辟，以军功迁殿中丞，及闻荆公上前之语，遂以本官致仕(出《曲洧旧闻》)。韩忠宪公平日常语子弟曰：「进取在于止足，宠禄不可过溢。年若至六十，可以退身谢事，归守父母坟墓，则是忠孝两全矣。」及公薨，其子康公服既阕，将造朝，自誓于墓前曰：「仕宦至六十，决当乞归田里，洒扫坟垄，期于不坠先训。」及熙宁中以观文(文)殿学士守南阳，年五十九矣，遽欲谢事，又以自来大臣引年往往不即赐可，徒奏牍累上，旋复视事，故先手疏具出遗诫及誓于墓之事于上，且曰：「昔晋王羲之为会稽太守，去郡不仕，亦尝自誓于父母墓前，朝廷以其誓苦不复召之。臣今志愿虽与羲之颇殊，然誓于先臣墓前则无异矣。东晋故不足以比隆圣时，所以保全臣下一节，斯亦可尚。臣区区之志，中外士大夫多有知者，即非臣今日轻有去就，妄干退闲也」然章屡上，终不允，迄不得如其志。及元佑初方致仕，时年七十五矣。故士大夫以退为难。 
哲宗元佑二年七月二十八日，诏端明殿学士、光禄大夫、提举嵩山崇福宫范镇迁银青光 
      
禄大夫，仍前职致仕，从其请也。 
四年八月七日，诏：「应乞致仕而不愿转官者，授 后本州岛二百日内取索陈乞文状，保明缴奏。如递铺违滞致出限者，更展五分日限。限满不到而亡殁，委所属保明诣实以闻，当与推恩。中大夫至朝奉郎及诸司使郎：原作「朗」，据《长编》卷四三一改。，陈乞本宗有服亲一人荫补恩泽；横行诸司副使见有身自荫补人及内殿承制、崇班、合门祗候见理亲民，并承议、奉议郎，许陈乞有服亲一人恩例；中大夫、中散大夫、诸司使带遥郡者，荫补外准此。即朝奉郎以上及诸司使郎：原作「朗」，据《长编》卷四三一改。，虽未授 而身亡者，在外以乞致仕状到门下省日，在京以得旨日，亦许陈乞有服亲一人恩例。」 
六年五月六日，监察御史徐君平言：「文臣致仕以年七十为断，而武臣年七十者犹与近地监当，至八十乃致仕。愿许其致仕之年如文臣法而给俸。」从之。 
七月六日，三省言：「张方平元系宣徽南院使、检校太傅、太子少师致仕，元丰官制行，废宣徽使，元佑三年复置，仪品恩数如旧。」诏张方平依旧带宣徽南院使致仕。 
十二月十四日，户部言：「乞今后应致仕官有战功、曾经转两官以上者，并许支给全俸。」从之。 
十五日，诏：「今后应归明人乞寻医、侍养、致仕之类，令所在具奏听旨。」哲宗元佑六年，国于祭酒郑穆三上表陈乞致仕表：原无，据《长编》卷四五八补。，诏穆提举洞霄宫。给事中范祖禹言：「穆虽年过七十，精力尚强。自为布衣，闽中士人称四先生，穆其 
      

一也。平生历官，多掌学校；在王府十余年，持身清谨，未尝有过；擢居左省，议论不苟；复为祭酒，多士矜式，旋观其人，始终无阙，年耆德茂，力求引去，在穆进退诚为可荣，而为朝廷计则可惜也。愿留穆旧职，以示朝廷贵老尊贤之美尊：原作「贪」，据《长编》卷四五八改。。」不报。太学生千余人诣丞相府请留「千」上原有「五」字，又「丞」原作「承」，并据右引删改。，亦不报(见《续通鉴长编》)。 
绍圣三年四月十五日，吏部言：「官员乞致仕，比及奏画出告，必有住滞，以致身亡，枉有隔碍恩泽。兼不转官不须出告。」诏文武官该转官致仕依旧外，其余守本官致仕者，并降敕降：原作「绛」，据《宋史》卷一七○《职官志》一○改。，更不给告。内因致仕合该乞恩泽人，更不具钞，令尚书省通书，三司入熟状状：原无，据《宋史》卷一七○《职官志》一○补。，仍不候印画。其不该恩泽人，依旧具钞。 
五月二日，诏「自今应官员丁(夏)[忧]中不许陈乞致仕。」从吏部请也。 
八月二十三日，朝散郎致仕邹极言：「准告落致仕，除仓部员外郎，伏望许臣依前守本官致仕。」从之。 
