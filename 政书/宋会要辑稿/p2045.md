<!-- { "loadSidebar": true } -->
仁宗天圣元年四月一日，中书门下言：「准中旨取内外文资升朝官出身历任功过，令编写班簿进内，所有郎中以下至京朝官系审官院磨勘差遣，见今本院供写。其尚书丞、郎、给谏、两制等官职崇进，备知才力，见委寄内外差任，更不编写 
     
历任。」从之。 
二年正月，吏部南曹言：「选人磨勘例问刑部有无过犯定夺公私罪名，又恐其间曾有负犯或奏桉在大理寺未经奏断，即刑部无由得知，自今更乞会问大理寺。」从之。 
八月十九日，帝问中书门下，凡铨曹磨勘选人中有私罪者如何。宰臣曰：「所犯罪情理各有轻重，只如坠笏、失仪、趁衙谢不到，但不缘公事，皆为私罪。」帝曰：「今后似此等私罪，并与相度升陟。」 
三年四月十二日，太常博士、直集贤院程琳言：「蒙恩改官今三周年，合该磨勘，缘差接送伴贺干元节人使，乞依外任例，不候到阙，先次磨勘。」诏琳特与转官。 
十五日，审官院磨勘到秘书丞、秘阁校理陈诂历任功过，引见。诂先为王钦若辟充西京判官，后因钦若疾病，擅离任所，坐累降充襄州监酒，复满三年，合该磨勘。诏诂特与转官。 
二十五日，流内铨磨勘引对翰林侍讲学士孙奭所举滑州观察判官董储。诏特与太子中允。储进士策名，任两使判官，资序合入太常博士。以历任有过，曾笞决部民致死，特令近下除官。 
五月十八日，中书门下言：「应合该磨勘京朝官并选人，欲今后更不拟定合与恩泽，只是历任功过进入旋取旨。」从之。 
七月六日，权御史台推直官、殿中丞程贲言：「转官已三周年，审官院以为权差未罢，不许校课引见。」诏与磨勘，今后在京差遣 准此。 
二十七日，审官院言：「得益州路提点刑狱张逸状，先授太常博士，改监察御史，通及三年。」诏依例磨勘。 
九月六日，中书门下言：「应京朝官经登位覃恩转官后及三年者，并依景德四年七月 施行。其移任或不因公事非时除替及岁未满别授差遣或特恩任使者，(侯)[候]转官及四周年以闻。其天禧三年六月诏书更不用。」从之。先是，京朝官有任满三年不候到阙，于所在申发文字，便许磨勘改转，考绩之制颇为滥易，故申明景德条制焉。 
五年四月六日，三班院言：「先准赦合门祗候及未转迁者并与磨勘，未审止其年当满者，复今后以五年为例。」诏自今后经转官及五年者并与磨勘。 
五月十六日，左侍禁、合门祗候潘承规、符惟忠言：「转迁班行今已五年，昨因祗候失仪罢职，不曾停官，已复旧制，欲乞磨勘。」诏特与磨勘，不得为例。 
六年正月四日，诏：「合门祗候经历边任及中外委使者特与五年磨勘，余并具功过奏裁。」 
二月，诏三班磨勘合门祗候〔依〕京朝官例进历任脚色二本，一留中，一付枢密院。 
三月十六日，诏：「见勾当事并带职任京朝官该用景德四年七月 条磨勘者自依前 ，其余不以在京及外任候转官及四周年，令审官院磨勘以闻。」 
九月十九日，审官院言：「国子博士尹熙古转官六年，缘是御书院待诏除官，未敢以京朝官例磨勘。」诏：「熙古特许磨勘，今后待诏 
      
出职只补班行，不得与文资。」 
七年二月，诏：「殿直至供奉官充合门祗候者，自今勾当事或合门祗候应实及五年方许磨勘。内曾犯赃私罪、因事差替、年老、病患并须奏裁。」 
五月二十六日，诏：「如闻三班使臣磨勘吏人邀滞，妄作会问，其令知院官自今置簿，依投状名次编(绿)[录]，疾速按验。如须会问，所至限一两日回报。自投状至引见与限半月，不得漏落功过，犯者稍涉弊幸，人吏当从决配。」 
七月，直史馆、判吏部南曹洪鼎等言：「幕职州县官投纳文字，南曹问诸处元定 限，三司只许七日，动经月余始报。欲乞依天禧二年刘楚起请京朝官、使臣、幕职州县官曾差专监场务，候替令逐州比较增亏，有无责罚，明书历子及都帐，送勾磨勘，赍赴投纳，一依 条会问同否磨勘。如祗是提举，元非专差监当，替日造帐，比较增亏。勾磨毕，赍赴阙，于审官院、三班院、流内铨投纳，逐处据帐施行，更不会问三司，所贵简便。」诏令三司详定。既而，上言：「京朝官、使臣、幕职州县官差在外，比给历子，各书功过，替日更给解由及都帐付本官亲执赴阙。其审官院、三班院、流内铨并不用历子、解由为凭，更须会问三司、刑部、大理寺，枉成稽扰。今与大理寺、刑部、铨曹同议，欲自今在任监临一界课绩，令对比前界年月日收数。并立祖额，递年比增亏并应合书事迹画一， 批上历子。替日更令逐州造都帐入递，至所磨勘处投纳，便委审官院、三班院、流内铨磨勘施行，更不会问三司。或诸州有批书、造帐不如式，致有增减，并从违制定断。其应内外官犯罪断 内自今更请添写一道，下审官院、三班院、流内铨照证磨勘，亦不更会问刑部、大理寺，往复为劳。」从之。 
十一月六日，诏：「京朝官磨勘，令审官院今后京朝官并依景德四年七月四日诏书，须到阙已前转官及三周年者。如到阙未满三期者，候及四周年亦与磨勘。其任西川、广南并候及三周年，许令在任申发文字赴审官院磨勘。」 
八年五月六日，诏审官院：「广南、东西川见任京朝官今后如岁满合该磨勘，文字已到，不以在任、得替，并具殿最以闻。」先是，太子中舍、知大宁府尹仲宣自陈改官自去秋已满三年，虽赍代关上有司，于今不报，如此则远方官吏俟代乃得考校，常引岁月，与诏限不相应。因下此制。 
八月六日，审官院言：「准去年十一月六日诏书，磨勘京朝官年限参详，多有得替后转官未及三周年，却准诸处公文差官勾当。在路托故拖延，候及三周年方始到阙乞磨勘。欲请自今京朝官并须得替已前及三周年即得磨勘，其西川、广南得替在任不曾磨勘到阙及三周年者，许与磨勘。如到阙未及三周年，即候次任及三周年日许依例磨勘。又自来所差京朝官内除西 
      
川、广南依例以到任月日为始差替外，其余不以远近，并以授 年月为始，近地隔两月远地隔一月差人交替。其新授官员多是纔授 便赴任，是致见任官未满交割。欲望并令候见任官以受差 年月，近地及三周年、远地及三十个月满日即得赴任。及乞于差 明言替某人某年某月满阙，所贵见在任官至得替转官未及三周年者免(有)[其]叙述陈乞。其远地三十个月得替如在任不曾磨勘者，即候到阙及三周年，许与依例磨勘。又得替后转官未及三周年「又得替」至「后转官未及三周年」之间，原有「磨勘者，即候到阙及三周年，许与依例磨勘」一段文字，与前面所述为重文，今据文意删。，却准诸处公文差遣勾当公事方及年限者，并不在磨勘之限。又京朝官先因公事并有因依替移及降差遣者，自来不以年限无例外任磨勘，须候得替到阙。其间或有朝廷就移任使三两任者，本院自来别无条例，欲望自今以移替及降差遣年月为始。后来及三周年，通计未移降差遣前转官。及五周年者，不以到阙在任，并与磨勘。其在外京朝官在任未满，不因公事朝廷非时移替，在任不曾磨勘转官者，后来通计及三周年，不以到阙在任并与磨勘。如到阙未及三周年，即候次任及三周年与依例磨勘。」并从之。 
十二月十三日，审官院言：「准诏京朝官在任未满，不因公事移替转官及三周年，不以到阙，并与磨勘。欲乞应是因人陈乞部内，有妨碍替移差遣，依 磨勘。如是因陈乞或奏举升陟非次擢任之人，不在通计(二)[三]年磨勘之限。」诏除因陈乞移替依奏外，余如前诏。 
十年二月，殿中丞、同判西安军沈嘉言：「昨知福州长溪县，就移今任，转官已三年，审官以臣元是本院定差得远入近，不该磨勘。若中书移授，纵自福建移近京，亦许磨勘，比方未均，望申条约。」诏自今后不以中书、审官，但多移者，须自近移远，即三年磨勘。 
明道二年七月十七日，侍御史知杂事、权同判流内铨李纮言：「近 臣僚奏举幕职州县官充京朝官，令铨司勘会。如已成资，抽来磨勘；如未成资，即候成资。欲乞并许抽来磨勘引见。」诏及六考已上，令铨司更不候成资抽来磨勘引见。 
十月十九日，太常丞直史馆郑戬言应内外勾当事京朝官乞依旧每三周年一次磨勘转官。诏可。 
景佑元年正月二十三日，中书门下言：「前诏应勾当事京朝官转官及三周年并与磨勘，欲令审官院应差移入西川、广南者，今后并许预先三两月中发文字，候到本院疾速磨勘。纔及三周年，便与申奏。诸处因公事移替系降差遣者，候转官及四周年即依例磨勘。」从之。 
二月九日，诏：「今后诸司副使特转正使，于见任副使额下(丘)[依]次除授，磨勘即依条例。」 
十月九日，龙图阁直学士李若谷言：「三班使臣，臣僚奏举，乞依旧例 
      
引见。」诏自今后员外郎、诸司使已上方得依条奏举，仍七人内须有转运、提刑一员，即与磨勘。 
二年五月十九日，诏大两省官以上今后转官及四周年逐旋取旨。如有殿罚者，候及五周年。 
九月二十二日，诏：「内臣不得投进文字及御前陈乞转官。如入仕三十年已上，曾累有劳 ，经十年不曾(选)[迁]转，勘会取旨。御药院勾当转官及五周年，与转一资。如自转官后来更在院勾当及三周年，不因过犯差替出院者，亦特与转一资。」 
二十七日，诏诸司使副至内殿崇班、内常侍、合门祗候等，今后除依元定年限磨勘久来体例合该改转外，不得辄进文字并于御前叙述劳绩，求非次转官差遣。 
十二月十五日，流内铨言：「乞今后如节察判官一任得替改转，进士与太常寺丞，余人即中允、赞善，经两任已上方转太(傅)[博]、殿丞。两任判司簿尉，进士诸寺监丞，余人大理评事。三任七考已上，进士与大理寺丞，余人诸寺监丞。」诏(令)[今]后节察判官转朝官依奏，余不行。 
十六日，审官院言：「准 内外勾当者京朝官并二年磨勘，因公事移替降差遣者四年，乞今后犯赃者五周年磨勘。」从之。 
三年三月二十七日，审官院言诸路提点刑狱得替磨勘，缘先来并差官置司。诏只令审官院依例磨勘。 
四年九月二十二日，益州路提点刑狱樊守忠言：「伏见审官移入川广京朝官该磨勘者，许先三两月申发文字。今后见任川广诸司使副、三班使臣乞如京朝官例。」从之。 
