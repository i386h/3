<!-- { "loadSidebar": true } -->
县推狱，承勘盗贼，多容妄称山林田野宿泊，更不根究的实窝藏去处，不惟使代支官赏无从追理，兼藏盗之家、干系邻保等人无所惮畏，致有公然容养，纵令他界作过，侵害良民。欲乞应州县推治强盗，并须根究窝藏住止，邻保地分，依法施行。理当明立条约，诸推强盗而不根究窝藏之家及住止邻保地分人者，各徒二年，不尽者减二等。监司当行检察，其违慢官吏并从违制科罪。」从之。 
四年二月十三日，刑部尚书白时中奏：「今后应奉制令监司推鞫公事，如合委官，候省符到日，具所委官职位姓名及置司处所申部，仍令所委官依条供申。如违，许从本部奏劾施行。」从之。 
(致)[政]和四年四月十八日，刑部奏：「晋宁军申：承敕，应诸路推勘掾官，除本职及依条该载许差窠名，余不得泛领库务，仍不许接送。本军系不置掾官，自来止是曹官兼推勘公事，与掾官事体一同，即未审合与不合依上条施行。大理寺参详到，本军系不置掾官，止是曹官兼推勘，即与掾官事体无异，理合依上条施行。」从之。 
十二月十八日，中书省言：「检承政和令，诸犯罪会恩或去官，应原免勿论，而特旨犹推，虽又会恩或去官，并奏取旨。勘会朝廷降指挥取勘闻奏，或具案申尚书省公事，后来遇赦降，系命官、将校如所犯合该恩原，依法合具事因申尚书省或枢密院，刑寺约法，上朝廷处分。其余色人所犯，元系朝旨 
      
取勘，后来会恩非应结案者，若止从有司一面施行，虑其间所犯情理重轻不伦，亦合具情犯申取朝廷指挥。」从之。 
五年十二月十八日，刑部尚书慕容彦逢奏：「窃见被鞫罪人自知不免，往往泛引雠怨，妄有指执，终虽辨明，而已枉遭追讯。乞照有司诬执人并结勘别科，事发更为之罪。」从之。 
六年十一月四日，诏：「今后不法官吏已被按察所劾而辄论告案察官者，虽系指斥等事，须候结断罪了绝，再将论告之人与按察官同共推勘，明正典刑。如是不实，即将诬告之人特于法外别行重断。」尚书省检会陕西河东路宣抚使童贯奏：「朝廷置监司、郡守之官，皆付以按察之权，所以澄清所部。若不法之吏以被按察官所发而告论按察官之罪，欲以迁延苟免，则按察之职不得行法。虽囚禁不许告论，在律已有明文，然近年以来，陕西颇有似此。」故有是命。 
七年四月三日，诏：「州县有刑禁处，推司狱子最为急切。仰诸路提点刑狱检察，所部狱子有未行重录法处，并依重禄法施行。其移勘公事，须先次契勘后来承勘司狱与前来司狱有无亲戚，令自陈回避。不自陈者，许人告，赏钱三百贯，犯人决配。」 
八月二十五日，诏：「应命官、命妇犯罪，在法三问拒抗，辄不承伏，方具奏禀，乞行追摄勘鞫，示与常人有异。累年以来，刑法官司往往不遵条法，不顾官品，未知所犯轻重，更不三问，习常奏乞，直行 
      
追摄，枷讯栲掠，无所不至。如此，与常人何异 则命官终不得荫身，岂不有违祖宗法令、轻朕爵禄乎 可自今后命官、命妇犯罪，依法须俟实有三问不承，方行奏禀追摄，再一问枷，又一问讯。以上并为不承者，即不得依前违法辄有奏禀及乱行收禁、枷讯拷掠。可立条令，载在断狱，着为永法。如违，其官吏以违御笔科罪。仍仰御史台出榜，在刑狱官常切按察纠劾。」 
宣和元年十月八日，提点潼川府路刑狱公事蒲卣奏：「乞自今后被受御笔及特旨体究根勘公事，应合差推勘官并依本条，更不拘碍诸司。虽不拘常制，亦不得违专条，所贵差请得行，不致淹滞。」从之。 
二年九月二十三日，中书省言：「勘会诸路监司、郡守被奉特旨置司推勘公事，其指差司狱支破请给及缘狱司费用之类，皆有条法。近来往往旋行申请画一，致有数千里待报去处，显是淹延刑禁。」诏今后被奉特旨置推勘公事，不得申请画一。如违，重行黜责。 
十二月六日，臣僚言：「推勘事毕，不得辄具官吏有劳，乞行推赏。如违者取旨黜责。」从之。 
三年六月五日，臣僚上言：「官员所犯，已有旨先次停罢取勘之人，其间却有已得替不在本处，或任川广差遣。在法，须差人赍问目取勘，往来已淹结绝，虽该霈宥，不获沾恩。欲乞应官员有犯已得旨先次停罢取勘之人，并令同在一处，就便供答文字，则是非曲直，便可判见，不至迁延。若 
      
五百外「五百」下疑脱「里」字。，除赃私罪自合究治外，其犯公罪只乞以众证为定，案后书坐，庶免留狱滞讼。」徒以上罪并依奏。 
四年正月二十八日，刑部奏：「应犯罪会恩或去官应原免勿论，被旨取勘者，如所降指挥内声说虽已该恩或去官而令取勘，合作特旨犹推外，若无此声说，泛降指挥取勘，自不合作特旨犹推。欲申明行下。」从之。 
六年四月一日，尚书省言：「提举两浙路盐香茶矾事李弼据申，狱官推勘盐茶公事不当，已有奉行违戾徒二年不以赦降去官原减条法外，今相度诸州狱司官吏逐年承勘私盐茶公事，如无违戾不当，欲乞量立赏格。」从之。 
二十五日，前权发遣京西南路提点刑狱公事周因奏：「臣每见诸大辟已录问得翻异，提刑司自合依条差不干碍官司别推。至临赴刑时翻异，本州岛不免再申提刑司，乞差官别推，若只差本部官，窃虑有所观望，未尽冤抑。欲望睿旨，今后已经提刑司详覆行下本州岛论决，临赴刑时翻异，乞令邻路提刑司差官别推，庶得别无观望。」诏今后大辟已经提刑司详覆，临赴刑时翻异，令本路不干碍监司别推。如本路监司尽有妨碍，即令邻路提刑司别推。 
七年六月二十二日，臣僚上言：「臣愿陛下亟命刑部，悉令开具见今体究与推勘未了公事以闻，取其稽滞淹久、屡推不报者，重赐降黜，以为慢令容奸之戒。仍命刑部举行元丰稽留奏劾之令，严立近限， 
      
使之结绝。若刑部失纠，亦当坐罪。」诏令尚书省责限下刑〔部〕举催，余依奏。刑部失纠，令尚书立法。今修立下条：诸差官被旨推鞫追究公事，下所属及御史台差官就推官。无故稽违而不奏劾者杖一百。从之。 
高宗建炎二年二月十六日德音：「应见被根勘，取勘未毕，除该今降德音外，尚有余者，仰监司点检，督限十日结绝了当，无致淹延。」 
七月五日，江东提刑司言：「取勘本路监司违慢，乞委邻路监司。」从之。 
绍兴元年二月二十五日，江南西路提刑苏恪言：「州县见勘强盗公事已招认者，其勘司犹候追赃齐足，及捉获到同盗人，方始勘结。方今盗赃扰攘，欲乞将本路见勘强盗、伤杀人等重罪已系招认、情犯分明，并限日下先次断结，其赃物从后推究，所贵无留滞。」从之。 
十月二十四日，宰执进呈吕颐浩推伪造告札文字，事连潘永思。上曰：「永思虽戚里，既有过，安可废法 」于是诏永思罢见任合门执事就逮。 
三年三月十五日，臣僚言：「乞今后有特旨推勘及具情犯申尚书省及枢密院者，除止留正犯及依法合奏之人具案闻奏外，余并许令先次决遣，着为定制。」续具大理寺看详：「绍兴敕，诸狱案以非本处得论之人上闻者杖一百。今来罪人若不系元降指挥取勘人数，依法非应奏裁，谓如非情重法轻之类，若行先次决遣，即别无妨碍。欲依臣僚所乞施行。」从之。 
九月十七日，广南东路 
      
宣谕明橐言：「二广去朝廷远，官吏奸赃狼籍，见今合勘者，广西运判王据、南恩州司户莫宪章、阳春县令陈子镇阳春：原空，据《建炎要录》卷七三补。、桂阳权县令马缄、广州通判韩禧韩：原空，据《建炎要录》卷七三补。，皆已积年未曾结绝。窃缘岭南官吏淹延刑禁，巧作奸幸避免罪罚，久已成俗，徒使朝廷法令不行于远方，不信于远人，奸赃之徒无所畏惮。」诏并令见承勘官司疾速根勘，结绝原案闻奏，如尚敢稽违，当重寘宪典。仍令帅(师)[司]先具体究迁延不当并不切用心催促当职官职位、姓名申尚书省。 
十二月十一日，江南东路提刑司言：「抚州司理院见禁周七十等，为周三十七身死公事，将及一年，淹禁坐狱，并不结绝。又本院见罪人陈俊为行刀杀死张进，至今亦及一年有余，未曾结绝，以致陈俊脱去枷杻，跳墙逃走，见今未获。其司理参军宋仲和显是弛慢不职，已牒信州取勘。」诏宋仲和先次放罢，令本路提刑司催促信州疾速取勘，具案闻奏。 
大帅，罢二漕，停宪臣，斥勘官，固欲尽得赃状，以明惩戒。而一年之后，乃复灭裂如此，则不若不治之为愈也。望下帅司及勘院， 四年三月二十一日，〔臣僚言〕：「伏见江西安抚大使赵鼎奏，为马居中根勘李操、曾钦臣等公事。内李操受本司统领官文广金二百两，乞止令文广在外供答文字，与免追摄入院。诏令赵鼎指挥文广依实供答。窃〔以〕宣谕司元按李操四事，唯受金一事尤为要切，陛下既已灼见其情，为之 
      
密追文广赴狱根勘。如文广近尝宣力捕盗有功，即乞候上断罪日量行减降施行，庶几狱讼早得结绝。勘会赵鼎已赴行在，除参知政事，所有文广窃虑在外供答未圆，枉致淹延刑禁。」从之。 
五年二月二十八日，尚书省言：「勘会绍兴令文，事已经断而理诉者，一年内听乞别勘。法意盖谓元勘不当，负冤抑之□。近来命官、诸色人不论元勘当否，陈乞别勘，致奸赃之人干请行赂，动(终)[经]岁月，不能结绝。」诏应命官、诸色人陈乞别勘，在条限内者行在令刑部、在外提刑司先行责限，委不干碍官体究诣实。如委涉冤抑不当，即分明开具事状申尚书省，下所属依条别勘施行。 
闰二月六日，尚书省言：「勘会宣谕按发过诸路未结绝公事，续降指挥，令刑部每三日一次举催，如有住滞，取旨重行黜责，尚未见奏到案状，显属违滞。」诏令逐路提刑司及承勘官，自今降指挥到，限十日勘结了当，专差人赍奏案赴行在。如敢依前违慢，当职官重寘典宪，人吏决配海外。 
七月十五日，诏：「今后刑狱官司承受案发命官犯赃公事，仰先次拘留正身，候听参对，依条决绝。如失行拘留，致得逃窜，当职官吏仰提刑司按劾，申尚书省取旨，重作行遣。」 
十月九日，刑部言：「监司按发公事应推鞫，不得送廨宇所在州军，已有立定条法外，其诸州军发劾属吏，即无不许送本州岛取勘条法。今来若将合取勘公事送别州 
      
