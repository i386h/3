<!-- { "loadSidebar": true } -->
《宋史 选举志》：理宗嘉熙三年，臣僚奏：「词科实代王言，久不取人，日就废弛。盖试之太严，故习之者少。今欲除博学宏词科从旧三岁一试外，更降等立科，止试文辞，不贵记问。命题止分两场，引试须有出身人就礼部投状，献所业，如试教官例。每一岁附铨闱引试，惟取合格，不必拘额，中选者与堂除教授，已系教官资序及京官不愿就教授者，京官减磨勘，选人循一资。他时北门、西掖、南宫舍人之任，则择文墨超卓者用之。其科目，则去『宏博』二字，止称词学科。」从之。淳佑初，罢。景定二年，复嘉熙之制。 
初，内外学官多朝廷特注，后稍令国子监取其旧试艺等格优者用之。熙宁八年，始立教授试法，即舍人院召试大义五道。元丰七年，令诸州无教官，则长吏选在任官上其名，而监 
      
学审其可者使兼之。元佑中罢试法，已而论荐益众，乃诏须命举乃得奏。绍圣初，三省立格，中制科及进士甲第、礼部奏名在上三人、府监广文馆第一人、从太学上舍得第，皆不待试，余召试两经大义各一道，合格则授教官。元符中，增试三经。政和二年，臣僚言：「元丰召试学官六十人，而所取四人，皆知名之士，故学者厌服。近试率三人取一，今欲十人始取一人，以重其选。」从之。自是或如旧法，中书选注。又尝员外添置八行应格人为大藩教官，不以莅职，随废。或用元丰试法，更革无常。高宗初年，复教官试。绍兴中，议者谓欲为人师而自献以求进，非礼也，乃罢试而自朝廷选差。已而又复之，凡有出身者许应，先具经义、诗、赋各三首赴礼部，乃下省闱，分两场试之。初任为诸州教官，由是为两学之选。十五年，从国子监丞文浩所言，于六经中取二经，各出两题，毋拘义式，以贯穿该赡为合格。其后，四川制置司遇类省试年，亦仿礼部附试，自嘉泰元年始。 
【宋续会要】
      
淳熙二年二月十八日，礼部贡院言：试博学宏词科承
务郎监行(至)[在]左藏库中门李巘、修职郎荆门军录
事参
军赵彦中合格，所试六篇。题曰《检校少傅昭庆军节度使四
川安抚制置使兼知成都军府事特授奉国军节度使开府仪同三司判建康军府
事充江南东路安抚使兼行宫留守加食邑实封制》、《唐
帝范序》、《代宰臣修进四朝国史列传表》、《唐黄道游仪铭》、《淳化大射图赞》、《汉
漕渠记》。诏巘赐同进
士出身，彦中减二年磨勘，比类施行，与堂除差遣一次。
又诏彦中系宗室试中宏词，特循文林郎。
五年二月十日，礼部贡院言：试博学宏词科从政郎监建康府户部赡军东酒库周洎、从事郎筠州军事判官倪思合格，所试六篇。题曰《武康军节度使左金吾卫上将军特授少保宁武军节度使侍卫亲军马军都指挥使镇江府驻札御前诸军都统制兼知扬州军州事充淮南东路安抚使加食邑实封制》、《唐献获大安官(项)[颂]》、《代文武百僚谢宣赴光尧御书阁观石经表》、《周乘马法记》、《御制敬天图赞》、《汉十八家历谱序》。诏洎、思各减二年磨勘，比类施行，与堂除差遣一次。 
八年二月十日，礼部贡院言：试博学宏词科从政郎滁州州学教授莫叔光合格，所试六篇。题曰《宁江军承宣使侍卫步军副都指挥使授安德军节度使侍卫步军都指挥使加食邑实封制》、《汉元公候籍序》、《代宰臣进修仁宗皇帝英宗皇帝神宗皇帝玉牒表》、《禹待贤虞铭》、《天禧太清楼观书赞》、《汉洛阳十二门记》。诏叔光减二年磨勘，与堂除差遣。先取到二名，内一名第六篇漏写「限三百字以上」，杂犯不考，今止考校到一名。 
十一年二月八日，礼部贡院言：试博学宏词科从政郎临安府临安县丞李拱合格，所试六篇。题曰《保宁军节度使提举万寿观授武安军节度使右金吾卫上将 
      
军制》、《汉大初官名记》、《代史官进资治通鉴长编并举要表》、《汉漏刻四十八箭铭》、《皇佑明堂乐舞颂》、《唐车舆衣服令序》。诏拱减二年磨勘，添差堂除差遣一次。二月三日，诏今次考校博学宏词，令取二名。既而礼部贡院言：本院今次考校博学宏词，令取二名，今考校止有一名合格，更合取自朝廷指挥。诏止取一名。 
十四年二月二十日，礼部(言)[贡]院言：试博学宏词科从事郎陈岘合格，所试六篇。题曰《中大夫知枢密院事特授太中大夫枢密使加食邑实封制》、《汉步寿宫记》、《代宰臣以下贺奉安仁宗皇帝英宗皇帝玉牒四朝史列传今上皇帝会要礼成表》、《周司会箴》、《新制铁帘铭》、《唐武德贞观两史序》。诏岘赐同进士出身。二十二日，宰臣王淮等奏：「今春试宏词者二人，余人取到陈岘，昨已缴奏。」上曰：「何故只取一名 」淮等奏：「贡院申明合格者只此一卷。」上曰：「岘文字古，可谓合格。《铁帘铭》题目甚新，岘为名亦好。」以上《孝宗会要》。 
绍熙四年二月二十一日，诏今次考校博学宏词，令取一名。 
二十三日，礼部贡院言：试博学宏词科宣教郎新知池州贵池县陈宗召合格，所试六篇。题曰《观文殿学士提举临安府洞霄宫授保信军节度使开府仪同三司判绍兴军府充两浙东路安抚使加食邑实封制》、《汉建武封功臣记》、《代提举实录院进高宗皇帝御集表》、《汉绿车铭》、《景德龙图阁中庸图赞》、《唐 书治要序》。诏宗召减二年磨勘，比类施行，与堂除差遣一次。以上《光宗会要》。 
庆元四年三月十一日，兵部尚书刘德秀、权工部尚书钱象祖、吏部侍郎谢源明、吏部侍郎黄由、中书舍人高文虎、权刑部侍郎张孝伯、宗正少卿兼权中书舍人范承直郎主管户部架阁文字陈晦学问该通，议论平正，性资温醇而不事表襮，文辞典雅而不为奇怪。绍熙庚戌试博学宏词科，记问文采，迥出流辈。主司考校入等，即以合格试卷缴申尚书省进呈。不谓时相狃于私意，摘晦所试 仲艺言：「伏 
      
《周五射记》周襄尺字，以为犯濮王懿王讳，遂尼其事，未与推恩，元亦不曾报罢。臣等窃考令甲，濮王之讳与庙讳及御名不同，上辟正字，从言从襄，不讳嫌名。今既单用襄字，初不从言。虽曰同音，即是嫌名，自不应避。正如哲宗旧讳从人从庸，秀安僖王讳从人从，若止单用庸字、用字，盖亦未尝避也。况近来两举词科皆不曾取人，今既取中入等合格(式)[试]卷，又指其微(类)[颣]而终弃也，实为阙典。伏望赐之甄擢，或寘之文字之职，必有可观。」又言：「陈晦宏词试卷，昨来贡院已系考中合格。所有试卷内引用襄尺事，考官批凿甚明，亦已奏明。缘同试之人私意忌嫉，妄有陈诉，以濮邸讳为御讳，是致久未予决。今来照得濮邸讳不当作御讳，亦不避嫌名。指挥内只合书不成字，见得妄诉分晓。」于是诏陈晦与下等推恩，赐同进士出身。先是，晦于绍(兴)[熙]元年试博学宏词科绍熙：原作「绍兴」，据本条正文改。，试文六篇：《皇叔祖太尉定江军节度使提举万寿观特授武昌军节度使开府仪同三司充醴泉观使制》、《周五射记》、《代安南国王谢加恩并赐对衣金带鞍辔表》、《鲁 铭》、《绍熙孟春皇帝朝献景灵宫(礼)[醴]泉颂》、《晋挚虞文章流别集序》。礼部贡院已申合格，未曾推恩。至是德秀等言，故有是命。 
开禧元年正月二十九日，诏：「从事郎南剑州军事判官真德秀(咸)[减]二年磨勘，与堂除差遣一次，承事郎兼福州海口镇税盐仓兼烟火公事留元刚特赐 
      
同进士出身。」以试中博学宏词，故有是命。 
嘉定七年三月十五日，刑部尚书曾从龙、礼部侍郎范之柔、左谏议大夫郑昭先、刑部侍郎刘爚言：「窃见宏博一科，所以为异日词臣之储，其选盖其遴也。累举以来，所取仅一二人而止，至或阙焉，人材之难如此。今岁以是科进者二十有四人，而其间词采精纯，记问该贯者一人焉，偶以援引差讹，不中程度。臣等深惜其才，及启卷而视之，则从事郎、新国子监书库官徐凤其人也。岁在辛未，有司尝以凤程文可采，拟为词科之次。今兹所撰六篇，视前作尤胜，可见其修学之功月异而岁不同也。臣等窃谓取人以格法者有司之事，至于朝廷擢用，则不以常格拘。伏乞特与凤升擢差遣，或令中书省籍记姓名，以备他日翰墨之选，是以激励人才之一端也。又闻凤登科之日，有祖母在，凤两任岳祠，以便侍养。及祖母服阕之后，方始出仕，乡评莫不称其孝。以凤之词学优长而行义又足以副之，傥蒙擢用，诚惬士论。」从之。 
先是，礼部贡院言：「今来省试内有博宏附试二十四人，已行考校，内有一号制表，文词温纯，体制典雅，颂记赞序尤为工致，本末该贯，考究精详，可谓词学兼全，杰出众作。但序中引《周礼》簭人巫咸事，按本处注『巫』字当为『筮』，即非殷之所谓巫咸。然是旁证，即非本处有差，大体纯粹，一误可略，未敢擅行取放。」不报，故开院日知举有此请。以上《宁宗会要》。
 选举 宋会要辑稿 选举一二 明经科 
      
明经科
      
太祖建隆四年八月十三日，诏曰：「一经皓首，十上于名，乃前史之明文，见昔贤之苦节。自今礼部贡院所试九经举人落第者，宜依诸科举人例，许令再应。」 
《文献通考》马端临曰：案，自唐以来，所谓明经者，不过帖书墨义而已。愚尝见东阳丽泽吕氏家塾有刊本吕许公夷简应本州岛乡举试卷，因知墨义之式盖十余条。有云作者七人矣，请以七人之名对，则对云七人某某也，谨对；有云见有礼于其君者，如孝子之养父母也，请以下文对，则对云下文曰见无礼于其君者，如鹰鹯之(遂)[逐]鸟雀也，谨对；有云请以注疏对者，则对云注疏曰云云，谨对。有不能记臆者，则只云对未审。盖既禁其挟书，则思索不获者，不容臆说故也。其上则具考官批凿，如所对善则批一通字，所对误及未审者则批一不字，大 如儿童挑诵之状。故自唐以来贱其科，所以不通者殿举之罚特重，而一举不第者不可再应。盖以其区区记问犹不能通悉，则无所取材故也。艺祖许令再应，待士之意亦厚矣。 
      
开宝六年四月二十四日，诏礼部贡院：「先有《开元礼》科，自今宜改作乡贡《通(理)[礼]》逐平逐平：据《文献通考》卷三○、《玉海》卷二六、《宋史》卷一五五所载，无此二字，疑为衍文。，考试之时，用新出本墨义。 
