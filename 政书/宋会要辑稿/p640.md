<!-- { "loadSidebar": true } -->
熙宁七年夏，开封府界及河北路蝗。七月，咸平縣 鵒食蝗。《续宋会要》：熙宁七年七月二十七日，上批：「闻河北两路有蝗害稼，而所在多以未至滋盛，不即加剪扑。可指挥转运、提点刑狱、安抚司严责当职官并力剪扑，具次第以闻。」 
熙宁八年八月，淮西蝗，陈、颍州蔽野。《续宋会要》：熙宁八年八月三日，诏：「有蝗蝻处，委县令佐亲部〔人〕夫打扑。如地里广阔，分差通判职官监司提举。仍募人得蝻五升或蝗一斗给细色谷一升；蝗种一升，给 色谷二升。给价钱者依中等实直。仍委官视烧瘗，监司差官覆按以闻。即因穿掘打捕，损苗种者，除其税，仍计价官给地主钱谷，毋过一顷。」六日，上批：「闻陈、颍州蝗蝻所在蔽野，初无官司督捕，致重复孳生。自飞蝗已降，大小凡十余等，虽自此渐得雨泽，麦种亦未敢下。盖惧苗出即为所食，根亦随坏。若至秋深，播种失时，则来岁夏田又无望矣。公私之间，实非细故。其令京西北路监司、提举司严督官吏速去除之，仍具析不督捕因依以闻。」 
熙宁九年夏，开封府畿、京东、河北、陕西蝗。《续宋 
      
会要》：熙宁九年五月四日，诏司农寺：「访闻诸路州军蝻虫率皆生长，除开封府界严紧打捕尽静外，令逐路转运、提刑、提举仓司紧行督促当职官监辖打扑尽静，仍仰转运司依条覆视讫以闻。」二十一日，荆湖南路提点刑狱司言：「本路州军有地生黑虫，各化蛾飞去。」七月六日，诏：「访闻自关以西，今秋苗稼颇有顺成之望。但日近忽有蝗蝻  虫生，为害极甚。可令永兴军等路转运、提刑等司分往州军，督促当职官吏打扑尽静以闻。」元丰二年二月二十一日，诏：「诸路方春阙雨，虑生蝗蝻害田。其令河北、陕西、京东西等路监司常戒州县扑灭，毋致孳生。」三年四月十七日，诏：「西北诸路久旱，虑蝻虫渐生。其令转运司督州县扑灭，毋致孳长。」 
元丰四年六月，河北蝗。秋，开封府界蝗。《续宋会要》：元丰四年六月三日，诏：「河北诸郡蝗蝻渐炽，可专委东路提举官李宜之督捕。」二十七日，诏提举开封府界诸县镇公事杨景略、提举开封府界常平等事王得臣分诣诸县提举捕蝗。 
元丰五年夏，又蝗。《会要》：元丰五年四月三日，诏开封府界提点司速捕绝蝗虫，毋令害苗稼。 
元丰六年夏，又蝗。五月，沂州蝗。《续宋会要》：元丰六年七月十日，诏：「闻开封府界诸县蝻虫猥多，今田稼既成，恐害丰稔。宜令提点刑狱范峋亲督人夫速剪除之。」 
哲宗元符元年八月，高邮军蝗，抱草死。《续宋会要》：元符元年十一月四日，户部z央G「有蝗处地主报本耆，若在官荒田或山野滩岸之类者，地邻报本耆，画时申县。令佐当日亲诣地头，差人打扑。邻县界至不明者，两县官同；如田段广阔者，幕职官、通判分行提举。亦许募人捕取，当官交纳。每虫子一升，官细色谷斗二升。蝻虫五升或飞蝗一斗，各给一升。蝻蝗子多易得处各减半给。如给 色，并依仓例细折，或给中等实直价钱。仍预先量数支钱斛，付随近寺观或与有力户，就便博易给散。令佐往来点检烧埋，候尽静，转运于别州差官覆检讫奏。开封府界止差别县官。其蝗蝻滋生稍多去处，即监司分定地分巡检，往来督责官吏寅夜并手打扑尽静，仍躬亲视闻奏讫，方得归司，更不差别州官覆检。即蝗初生，而本耆及地主、邻人合告，而同隐蔽不言者，各杖一百。许人告，每亩赏钱贯至五十贯止。」从之。徽宗崇宁元年闰六月二十六日，尚书省言：「府界、京东、河北、淮南等路蝗。」诏监(宗)[官]督捕、官吏弛慢者劾治以闻。 
崇宁二年，诸路蝗，令有司酺祭。《续宋会要》：崇宁二年七月二十三日，臣僚言：「乞行酺祭，以弭蝗灾。」诏太常寺检举。 
崇宁三年四年，连岁大蝗，其飞蔽日，来自山 
      
东及府界，河北尤甚。 
宣和三年，诸路蝗。《续宋会要》：宣和三年九月二日，淄州奏：「本州岛界四县五镇，自五月中有四向飞到蝗虫，及邻境间有蝗蝻迁逐入界，皆抱枝自干，并不伤害田苗。本州岛界内禾稼成实。」 
宣和五年，蝗。 
高宗建炎二年六月，京师、淮甸大蝗。八月庚午，令长吏修酺祭。《会要》：建炎二年六月二十四日，诏：「闻京师、淮甸等处飞蝗甚多，恐害田稼。可行下逐路转运司差官疾速扑，限日近须管尽静，仍具申尚书省。」是月十九日，又诏：「乃者飞蝗为沴，应政事施设未便于民、未宜于时，令监司、郡守条具以闻。为害最重之处，仰百姓自陈州县，监司验实闻奏，量轻重与免租税。其应禁囚，州委知州，县委通判，躬亲点检结绝。尚敢违慢，劾治以闻。」又诏：「应有飞蝗州军，令长吏备牢醴躬亲祁祭，命辅臣诣观寺祈祷。」 
绍兴二十九年七月，盱眙军楚州金界三十里蝗为风所堕。风止，复飞还淮南。 
三十二年六月，江东、淮南北郡县蝗飞入湖州境，声如风雨。自癸巳至于七月丙申， 于畿县，余杭、仁和、钱塘皆蝗。丙午，蝗入京城。《会要》：绍兴三十二年七月三日，诏：「飞蝗自湖州安吉入临安府界，令本路监司、守令询究其实，检照前后条令疾速施行。」从侍御史张震请也。 
绍兴三十二年八月，山东大蝗。癸丑，颁祭酺礼式。《会要》：绍兴三十二年八月九日，诏：「以飞蝗为害，令太常寺条具祭酺神礼施行。」先是，白札子奏：「绍兴祀令：虫蝗为害，则祭酺神。」故有是命。孝宗隆兴元年四月十七日，诏令有蝗路分、转运司督责州县措置除蝗。殿中侍御史胡沂奏：「按《尔雅》：螟食苗心，螣食苗叶，贼食苗节，蟊食苗根。四者皆蝗类也。诗人嫉之，其诗曰：『无害我田 ，田祖有神，秉升炎火。』盖当 未成之时，而为患方始，驱除之道，固宜无所不用其至也。唐开元中，姚崇建言：「田各有主，使之自救，必不惮勤。请夜设火坎其旁，且焚且瘗。于是汴州刺史倪若水纵捕，得蝗十四万石，蝗害讫息。朝廷着令，虫蝗生发飞落，及有遗子，地主报耆申县，先次 自集人户，并力扑除。又令官私荒田牧地经飞蝗住落处，虽以扑掘，仍于十月初委令佐差募人取掘虫子纳官，给钱谷。又令扑掘虫蝗条法，于村粉壁晓示，县于季首举行。凡数十条。立法之意，可谓尽矣。去秋飞蝗逮至江浙，至冬无雪，宜有遗育散在郊野。而有司失于检举扑除之令，种息实繁，其势必将复 
      
出为害。如闻近郡村野间稍稍有之，须及此时举行旧法，令逐路转运司疾速戒谕郡县督责遵守，庶几销患于微。」故有是命。 
隆兴元年七月，大蝗。《会要》：隆兴元年七月十六日，诏：「以秋亢旱，飞蝗在野，星变数见，朕心惧焉。意者政令多有所阙，赏罚或不当，朕虽侧身求应以实，卿等各思革正积弊，勿 倭私，务塞灾异之原，称朕寅畏之意。」又令札与侍从、台谏、两省官照会，仍依今月十二日已降指挥，条具时政阙失闻奏。十九日，宰执陈康伯以旱、蝗、星变，抗章自列，诏不允。 
隆兴元年八月壬申、癸酉，飞蝗过都，蔽天日。徽、宣、湖三州及浙东郡县害稼。京东大蝗，襄、随尤甚，民为乏食。《会要》：隆兴元年八月十七日，诏：「比日飞蝗益多，又闻诸路州县风雨为灾，螣螟害稼，咎证罔测，朕甚惧焉。朕自今月十八日避正殿，减常膳，侧身修行，以祈消弭。重惟政事之阙，致伤和气。二三大臣其尽忠省过，裨朕不逮。监司、郡守各务身率，戢贪禁暴，平察冤狱，以安民庶。所在灾伤，悉行具奏，依条赈恤检放；如有隐匿，不以闻者，重寘典宪。师徒未息，科调益繁，江淮襄蜀，尤甚劳扰。疆埸之吏，宜加安辑，蠲省苛敛，以称德意。」二十二日，车驾欲诣德寿宫上寿圣太上皇后寿，以蝗虫避殿减膳，不当留宴，遂寝。从谏官陈良佑请也。九月十八日，诏：「淮南、江东西、两浙转运司立便行下所部州县，遵依见行条法，捕收蝗子。所捕收人户，于元法倍给钱谷之数，于常平仓库取拨。仍仰本司巡按督责所委官恪意奉行，务要尽绝。」户部状：「准都省批下白札子奏，比岁飞蝗在野，虽不为灾，然要不可视为无伤，而不预为之备。今岁之蝗所以尚炽者，由去岁之遗种尚存而不扑除之也。今秋令之深，气候浸凛，蝗虽尚炽，势必不能为患。第为来岁之虑，则十月取掘虫子之法，正适其时。乞自朝廷悉举旧法，遍下诸路监司、守臣，分委令佐，各以时月亲行检视元经飞蝗生发及住落遗子去处，多方募人取掘虫子，经官投纳。仍于元法倍给钱谷之数。其所用钱谷，悉于常平司仓库取拨。务在恪意奉行，庶几遗种殄灭，不至复为来岁之患。」故有是命。 
隆兴二年夏，余杭县蝗。《会要》：隆兴二年五月二十三日，诏：「临安府余杭县见有蝗蝻，虽已差扑除，恐所在冤狱，催促仆灭。」九月二十四日御札：「绍兴府今秋螟害、水溢重有灾伤，令吴芾遣吏按实，速加赈恤。仍思所以济之之术，速具以闻。」 
干道元年六月，淮西蝗。宪臣姚岳贡死蝗为瑞，以佞坐黜。《会要》：干道元〔年〕六月十五日，有旨：「淮南运判姚岳以蝗死为嘉祥，乞录付史馆，特降一 
      
官。以右正言程叔达奏：「岳申奏蝗虫自淮北飞渡前来，皆抱草木自死，首唱佞谀，务为容悦之阶。乞赐罢黜，以警其余。」故有是命。 
淳熙三年八月，淮北飞蝗入楚州盱眙军界，如风雷者。逾时遇大雨，皆死，稼用不害。《会要》：淳熙三年八月二日，楚州武锋军副都统制张宣言有蝗自淮北飞过淮南，遇大雨，皆抱草木。又二十日，有飞蝗自东北起过向西南去，蔽空如云，阵若风雷。又二十一日，有飞蝗往来，连日不绝，未闻伤食禾稼。上曰：「初不闻，不曾损伤禾稼否 」参知政事龚茂良等奏：「久闻淮北旱蝗，未敢深信，今乃果然。蝗过淮南，被雨即死，此非人力所能为，实天意也。」诏措置打扑，务令日下静尽。 
