<!-- { "loadSidebar": true } -->
今。诹旧典以斟酌兮，粲情文之既备。畅芬芳于隐册兮，蹇弗坠乎徽音。俯金穴兮宠故在，揽箧衣兮念尤深。呜呼哀哉!物终必穷兮，大化(儵)[焂]兮，从皇姑以下游。妥冈原之既固兮，其千万岁于兹。惟流芳于彤管，永作福于丕基。呜呼哀哉!」 其密移。虽上知无可奈何兮，曰适来者时。尚平生之髣 
二十日，奉安梓宫于永裕陵之下宫。 
二十七日，掩皇堂。 
二年正月二日，虞主至自永裕陵，群臣奉迎，奠慰如仪。 
十日，奉神主祔于别庙。 
十四日，德音：「应两京、河阳、郑州减死刑，释杖罪；缘园陵科率，蠲复赋役；应奉、行事官量与恩泽。」 
十五日，静江军节度使王荐除检校司空、河阳三城节度使、中太一宫使。以靖和皇后葬事毕加恩。 
四年八月三日，礼部言：「靖和皇后九月大祥，依章穆皇后故事不立忌外，是日内外禁乐一日。」从之。 
十二月十六日，〔诏〕靖和皇后可改谥惠恭，宜依典故疾速施行。 
政和元年十一月二日，太常寺言：「惠恭皇后昨九月二十六日大祥，系依章穆皇后故事，不立忌。大祥后初年是日禁乐，以后并依章穆皇后故事。」从之。 
高宗绍兴七年五月二十七日，诏吏部尚书孙近等依故事集议，易惠恭皇后旧谥。六月一日，近等请上谥曰显恭皇后，诏恭依。议曰：「惠恭皇后禀坤德之至柔，配离明之淳耀。锺粹公侯之族，发为宫掖之祥。言则有常，克奉《诗》《书》之训；动而合礼，无烦保傅
      
之严。用能正位居室，作嫔于京，纲纪人伦，母仪天下。躬行四教以兴内朝之治，身率六宫而亲北郊之蚕。服澣濯之衣，崇节俭也；有进贤之志，念艰难也。無險詖，無嫉 ，不以燕私之意刑於外也；进贤才，知勤劳，不以外家之事请于朝也。是以奉神灵之统，理万物之宜，配至尊作宗庙主，而天下化之。乃若猗兰梦日，华渚流虹，天佑下民，是生渊圣。以三善之德，重列圣之光。虽逸驾(鎗)[跄]鸾，方周流于八极；而深仁厚泽，已渗漉于无垠。然则推原内助之风，上论继明之目，必有徽号，永配宸极。臣等谨按《谥法》曰：『严钦事上曰恭，严钦鬼神曰恭，夙夜供事曰恭，接下不骄曰恭。』夫思媚诸姑，归宁父母，非严钦事上乎 躬视涤溉，荐豆孔庶，非严钦鬼神乎 肃环佩之节，谨鸡鸣之戒，非夙夜(恭)[供]事乎 有逮下之言，尽众妾之心，非接下不骄乎 国家重规沓矩，比迹周、汉。昭宪之谥，仰法于宣祖；三后之号，并同于章圣。至乎宣孝之祔，钦仁之配，罔不由斯。其意若曰，妇无遂事，理不专美，后顺得常之道也。伏请上惠恭皇后尊谥曰显恭皇后。」
 礼 宋会要辑稿 礼三四 后丧 四 显肃皇后缺 
      
显肃皇后缺
 礼 宋会要辑稿 礼三四 后丧 四 显仁皇后 
      
显仁皇后
【宋会要】
      
〔绍兴〕三十年二月十四日，礼部、太常寺言：「昨来显仁皇后祔庙毕，故事，群臣并纯吉服。得旨候人使回日，令礼部条具取旨。检会明道二年章显明肃皇后神主祔庙，绍兴七年显肃皇后神主祔庙，并纯吉服。今显仁皇后神主祔庙毕，及吊祭使人已回，其内外百官并令纯吉服。」诏依，令自十五日吉服。 
显仁皇后遗诰，以日易月。今祔日久，皇帝御前之服尚未纯吉。讲求恤典，在圣孝固已过期；未正彝章，实群情之所不忍。欲乞遵依遗诰，拜表奏请皇帝御殿，令有司供吉服如故事。」既而思退等自十五日率百官上表，不允。至是三上表，始依所请。 袍行事讫，常服还内。诏制素白之服。恭 二十日，宰臣汤思退等率百官上表请皇帝吉服御殿。至是三上表，诏依所请。先是，太常寺言：「国朝典故，景德元年明德皇后大祥，皇帝服素纱软脚幞头、淡黄衫、黑银腰带，至禫除服常服。二年正月十八日朝拜明德皇后攒宫，礼院请皇帝常服乘马出内门，至幄前改浅色淡黄罗 
二十二日，诏：「近臣僚三上表，请依典故以吉服御殿。朕虽允从，深(准)[惟]人子之孝，未能割情。二十四日常服，且服淡黃袍、紅 帶，俟期服易之。」 
二十四日，皇帝始御垂拱殿。服淡黄袍、犀带。 
二十七日，礼部、太常寺言：「已得旨，显 
      
仁皇后神主祔庙毕，百官未纯吉服，民间作乐候百官纯吉服日依旧。今来已经祔庙卒哭，及百官既纯吉服，民间作乐欲乞依旧。」从之。
 礼 宋会要辑稿 礼三四 后丧 四 明达皇后 
      
明达皇后
徽宗政和三年七月二十二日，贵妃刘氏薨，谥曰明达懿文，命太常博士李富国撰谥议。谥议阙。 
八月十八日，明达懿文贵妃刘氏葬，御制挽诗五首。 
十九日，制曰：「门下：朕于(右)[古]其训，克绥厥猷。眷怀内助之良，申锡厚终之
      
典。亶敷明命，播告大庭。故明达懿文贵妃刘氏，从容以和，洵美且异。谨终如始，寡笑与言。无伤善而有忧勤夙夜之心，不怛化而达死生性命之理。异香经日，白气属天。分不可踰，葬之以礼。皇后乐得淑女，忧在进贤，于怜其亡，悦怿有美。谓名数之求进，则存殁之无殊。亲札奏封，祈正名号。朕嘉其忘险诐之忌行，是用循追册之旧章，表劝六宫，垂训万世。于戏!好是懿德，有嘉象服之宜；嗟我怀人，共彰彤管之炜。往者不可作已，神其能尚享之。可追册为明达皇后。」 
二十八日，诏追册明达皇后园陵监护官，差龙图阁学士、兼侍读蔡攸；制造册宝、造神主，差保静军节度观察留后、直睿思殿杨戬；撰册文官差翰林学士强渊明；书宝官差翰林学士承旨白时中；奉册宝官差少傅、太宰、兼门下侍郎何执中；读册官差枢密院事郑居中；读宝官差门下侍郎余深；奉神主差太师、鲁国公蔡京。仍差官奏告天地、宗庙、社稷、诸陵。 
九月十一日，太常寺言：「贵妃刘氏追册赠明达皇后，诏差官告天地、宗庙、社稷、诸陵。奏告昊天上帝、皇地祇、太庙、别庙、太社、太稷用九月十五日，诸陵用二十日。余依已降指挥。」 
同日，礼部言，太史局选定发明达皇后宝册、谥册，诏用九月二十日。 
十三日，尚书省言：「勘会追册明达皇后，撰册文官已差翰林学士强渊明，书册宝翰林学士承旨白时中，奉册宝少傅、太宰、兼门下
      
侍郎何执中，读册官知枢密院事郑居中，读宝官门下侍郎余深。」诏追册文改门下侍郎余深，书册宝改中书侍郎刘正夫，撰册宝文差翰林学士强渊明，读册宝差翰林学士承旨白时中。 
十五日，诏明达皇后谥册，奉册宝官改差知枢密院事郑居中，追册、读册官差尚书左丞侯蒙，读追册宝官差尚书右丞薛昂，谥册读册官差资政殿大学士、中太一宫使邓洵武，谥册读宝官差吏部尚书张克公，奉追册官差户部尚书刘炳、礼部尚书郑允中郑允中：原作「邓久中」，据本书礼二○之九改。，奉谥册官差检校太尉武信军节度使童贯、吏部侍郎慕容彦逢。 
二十日，发册宝。册文曰：「皇帝若曰：在昔先王，御于家邦。人伦正而王道成，德化行而风俗美。实资内助，以形四方。惟时硕媛，辅成予治。考求典礼，宜有极于褒崇。故贵妃刘氏性自天成，动由礼义。嫔于初载，忧勤夙夜。怀《卷耳》辅佐之心，笃《螽斯》众多之庆。别白邪正，斥远奸慝，用协赞于予治。德孚而众服，言寡而行先。卑以自牧，不伐不矜。静而得常，惟忠惟正。明死生之分，达性命之理。遗形去爱，古人之所难。胡为不淑，奄至沦亡!皇后均寤寐之求，忘险诐之行，亲奉恳陈，请授号以训宫掖。朕嘉乃诚心，彰乃懿德，申锡追册之典，以祈协于臣民。今遣太宰、兼门下侍郎何执中持节追册。于戏!德者天下之达尊，名者古今之通义。位以德称，故足以表劝六宫；名以礼崇，故足以垂训万世。尔其
      
歆承休命，非独以永
示无穷之闻，予亦庶乎姜、任之贤复见于今。是惟邦之荣怀，神其尚鉴兹哉!」 
同日，诏太师、鲁国公蔡京撰《追册明达皇后记》并书。 
十二月一日，尚书省言：「勘会京畿开、祥两县人户，今岁科差应副明达皇后园陵役使。」诏免来年合着河防并开河夫役一次。 
四年二月二十六日，诏将来明达皇后御容于显德殿、昭贤寺、德明殿奉安，礼仪使差蔡京，都大勾官差杨戬。 
四月十三日，诏朝散大夫、京畿计度转运副使赵霆可朝请大夫，仍除直秘阁。以修奉明达皇后陵寝应副有劳故也。 
六月十二日，礼部言：「明达皇后初周祥，西上合门进名奉慰讫，赴昭贤寺神御、德明殿烧香。其日前后殿不坐，止乐。近奉 ，明达皇后初周年，依惠恭皇后小祥故事，令礼部、太常寺条具申请。检会惠恭皇后小祥特不视事一日，西上合门进名奉慰，依小祥内外禁乐一日。乞朝廷速赐指挥。」诏其日止乐，即合内外禁乐一日。 
十二月二十七日，诏：「修奉明达皇后园陵官应副有劳，可特推恩。优等特各与减二年磨勘，次等各特与减一年磨勘。内选人令吏部依条施行。」 
五年六月四日，太常寺言：「将来明达皇后二周祥，欲依周祥故事施行。」从之。
 礼 宋会要辑稿 礼三四 后丧 四 明节皇后 
      
明节皇后
【宋会要】
徽宗宣和三年四月二日，贵妃刘氏卒。八月，谥为明节
      
和文。五月十日，诏曰：「朕惟自昔王天下者，风化所基，必由内始。故正位乎外，在假有家，而景命维何，厘于女士。明节和文贵妃刘氏柔嘉淑谨，出自性成。饬行卑躬，率履不越。惟帝所赉，出辅眇躬。历年于兹，无险诐之心，有恭俭之操，警戒夙夜，实闻家邦。逮兹沦亡，穷数知命，奏诀之语，切在斯民。中宫思悼贤才，伤恻弗已，力援旧典，请谥追崇。外稽师虞，咸揆其素，德行仪刑，尤所昭显。谥以尊名，礼则未称。载惟正始之道，不专为恩，于棐民彝，勉从众志。可追封为明节皇后。应(于)[干]典礼，并依明达皇后故事施行。诞告中外，咸使闻知。」 
