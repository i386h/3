<!-- { "loadSidebar": true } -->
光宗绍熙元年三月九日，「三月九日」四字，寄据《大典》一万一千八百五十三补。诏：「吕颐浩、赵鼎、韩世忠、张俊并已配飨高宗皇帝庙庭，绘像讫，各许长房陈乞恩例一名。」以中书门下省检会元丰五年诏：「景灵宫绘像旧臣，推恩本支下两房以上，取不食禄者，均有无，取齿长。若子孙亦绘像，本房不食禄，更不取别房，应推恩人愿与以次别房者听。」元佑七年诏：「故相富弼配飨神宗庙庭，其子绍廷特差江陵府通判，仍与子孙一名恩泽。」崇宁二年诏：「哲宗皇帝神御殿绘像文武臣僚，并与子若孙一人初品官。」故有是命。《建炎以来朝野杂记》：祖宗故事，大臣配飨皆祔庙后议之。若赵韩王、曹秦王之配飨太祖，盖真宗咸平时；而韩魏王、曾鲁公之配飨英宗，皆其身(梦)[薨]日降制，亦在祔庙十数年后。永思陵复土，翰林学士洪迈言：「圣神武文宪孝皇帝祔庙有期，所有配食臣僚，先期议定。臣两蒙宣谕，欲用文武臣各两人。文臣：故宰相、赠太师、秦国公、谥忠穆吕颐浩，特进、观文殿大学(博)士、谥忠简赵鼎。武臣：太师、蕲王、谥忠武韩世忠，太师、(曾)[鲁]王、谥忠烈张俊。此四人皆一时名将相，合于天下公论，望付侍臣详议以闻。」议者皆以为宜，遂从之。秘书少监杨万里独谓张丞相(俊)[浚]不与配食为非宜。争之不能，因补外去国焉。孝(忠)[宗]既祔庙，诏以故相陈康伯侑食。宝文阁待制吴总上疏，请以其父璘配飨庙庭，不报。《大典》卷一万一千八百五十三，又卷一万七千六十四 
绍熙五年十二月十二日，吏部尚书、兼侍读郑侨等言：「奉诏令臣等详议孝宗皇帝祔庙配飨功臣。恭惟孝宗哲文神武成孝皇帝以聪明不世出之资，奋恢复大有为之志，英武同符于艺祖，神器 
      
亲受于高宗。励精九闰之余，致治百王之上。今因山讫事，祔庙有期，宜定功臣，侑食太室。伏见宰臣赠太师、鲁国公、谥文恭陈康伯，德量宽博，能服众心；器资凝重，足任大事。当绍熙授受之际，密赞神谟，光辅初政，纲纪修举，朝廷清明。再还鼎司，人望愈重，始终无玷，有古贤相之风。式承明诏，伏请配飨孝宗庙庭。」从之。《大典》卷一万一千八百五十三 
嘉泰元年正月十九日，礼部尚书张釜等言：「奉诏令臣等详议光宗皇帝祔庙配飨功臣。恭惟光宗宪仁圣哲慈孝皇帝以神圣之资，承熙洽之运，体尧蹈舜，临御六年。勤俭之懿，敻高于古；揖逊之风，克绍于前。厚泽厖恩，澡漉夷夏。是虽光宗皇帝生知天纵，道备德全，有以致此，考之当时，弥缝翊赞，岂无其人 今者宾空弗反，升祔礼成，必有一代辅臣，侑食大室，式协旧典。伏见故右丞相、赠太师葛邲操履静重，议论正平。淳厚之文，驰聘乎百代；渊源之学，根本乎六经。辅导初潜，蔚有成绩；经纶大政，济登丕平。虽居相位，历时不长，而履正奉公之节，爱君忧国之诚，无踰于邲者。恭承明诏，伏请配飨光宗皇帝庙庭。」从之。同上 
二年十二月二十五日，礼部、太常寺言：「迎奉光宗皇帝神御诣景灵宫中殿安奉，依礼例，中殿庭壁绘画配飨功臣。乞将西壁所画功臣趱那向北，绘画少师葛邲一位于太师陈康伯之次。」从之。 
嘉定十四年八月十五日，诏：「故太师、追封越王、谥文惠史浩，系孝宗皇帝旧学，首跻相位。君臣一德，始终三纪，备罄忠诚，辅成孝治。侑食清庙，久未举行，赐谥易名，弗称厥实，非所以仰副烈祖眷礼师臣之意，朕深念焉。可配飨孝宗庙庭，特改谥忠定。」同上
 礼 宋会要辑稿 礼一二   臣士庶家庙 
     
宋会要辑稿 礼一二

 臣士庶家庙
仁宗庆历元年十一月二十日南郊赦书：「应中外文武官，并许依旧式创立家庙。」 
皇佑二年十二月皇佑：原作「至和」，据《长编》卷一六九改。宋庠为宰相在皇佑元年至三年之间。，宰臣宋庠言：「庆历郊祀赦书许文武立家庙，盖所以恢孝治，穆彝伦，风劝海内，恩化甚美。而有司终不能推述先典，明喻上仁，因循顾望，遂踰十载十载：原作「千载」，据《司马公文集》卷七九《文潞公家庙碑》改。。使王公荐飨下同委巷，衣冠昭穆杂用家人。缘偷袭弊，甚可嗟也!臣尝因进对，屡闻圣言，谓诸臣专殖第产，不立私庙，宁朝廷劝戒有所未孚，将风教颓陵，终不可复 睿心至意，形于孍息。臣每诵天训，愧汗交浃。日夜循省，求诸臣所以未即建立者，诚亦有由。盖古今异仪，封爵殊制，因疑成惮，遂格诏书。礼官既不讲求，私家何缘擅立 且未信而望诚者，上难必责；徒善而设教者，下或有违。若令官制已颁，礼典咸具，尚安所习，不禀其规，虽官司劾之可矣，诛之可矣，凡在臣子，孰敢不勉哉!今幸遇皇帝陛下因大飨之报，躬严配之礼，事天尊祖，孝冠百王，圣化所覃，海内知劝。臣欲乞明敕有司，奉行庆历诏书，下礼官、博士及台阁儒学之臣，考案旧章，同加详定。不拘小以妨(夫)[大]，不泥古而非今，因时制宜，使称情礼，则可矣。若欲必如三代有冢嫡世封之重、山川国邑之常，然后议之，则坠典无可复之期，而礼祀或几乎息矣。夫建宗鹢，序昭穆，别贵贱之等，所以为孝，虽有过差，是过于为孝「差是过」三字原脱，据《长编》卷一六九补。。殖产利，营居室，遗子孙之业，或与民争利，顾不以为耻，逮夫立庙，则曰不敢，宁所谓敢于争利而不敢于为孝耶 以爵服承袭之间小违古，因放而不复，又所谓去小违古而就大违古也。此诸儒之惑，不亦甚乎!臣幸得待罪宰相，以明教化、美风俗为职，不胜惓惓。请因明诏书书文议以时决。若制下之日，或在立庙之科，愿买地一廛，悉力经始，上副圣人广孝之美，下极私门显亲之荣，推美人伦，非独臣幸。」于是下两制与礼官详定制度。而翰林学士承旨王尧臣等定：「官正一品平章事以上，立四庙；枢密使、知枢密院事、参知政事、枢密副使、同知枢密院〔事〕、签书院事以上，见任、前任同前任：原脱，据《宋史》卷一○九《礼志》补。，宣徽使、尚书、节度使、东宫少保以上，皆立三庙；余官祭于寝。凡得立庙者，许嫡子袭爵以主祭。其袭爵世降一等，死即不得作主祔庙，别祭于寝；自当立庙者，即祔其主。其子孙承代，不计庙祭、寝祭，并以世数亲疏迁祧，始得立庙者不祧，以比始封。有不祧，通祭四庙、三庙三庙：原作「五庙」，据《长编》卷一六九改。。庙因众子立而嫡长子在，则祭以嫡长子主之；嫡长子死，即不传其子，而传立庙者之长。凡立庙，听于京师或所居州县。其在京师者不得于里城及南郊御路之侧。」既如奏，仍令别议袭爵之制。其后终以有庙者之子孙或官微不可以承祭，又朝廷难尽推袭爵之恩，遂不果行。 
皇佑三年七月 
     
二十五日皇佑：原作「嘉佑」，据《司马公文集》卷七九《文潞公家庙碑》改。，礼部尚书、同中书门下平章事文彦博言：「伏 礼官详定家庙制度，平章事以上许立四庙。臣欲乞于河南府营创私庙，伏乞降 指挥。」从之。 
神宗元丰七年二月十七日，文彦博言：「先立家庙，岁八祭，用酒，以臣随行公使酒供办。今臣致仕，不欲沽酒以祭，乞于河南府公使库逐祭寄造酒拾石。」从之。 
徽宗大观二年十一月十六日，议礼局言：「伏闻礼有五经，莫重于祭者，所以追养继孝也。周制，适士以上祭于庙，庶士以下祭于寝。凡营居室，必先建宗庙；凡造养器，必先备祭器。庶羞不踰于牲牷，燕衣不踰于祭服。自公侯达于比闾，所以致孝于其先者如此，故民风以厚，国势以宁。有唐推原周制，崇尚私庙。侍中王珪通贵已久，而烝尝犹设于寝，太宗为立庙，以媿其心。及开元制礼，自品官荐享，乃至拜扫，皆有常仪。五代扰攘，文物陨缺，臣庶荐享，家自为俗。革而化之，实在圣时。所有臣庶祭礼，欲乞详酌古今，讨论条上，断自圣学施行。」诏：「礼以祭为重。先王制礼，自士以上皆有庙(亨)[享]其祖考，以尽奉先报本之义。今稽古制法，明伦厚俗，庙制亦当如古。然其数世之节、荐享之仪、疏数之数，与迁徙之不常，贫富之有异，使不墉不僭，皆得其宜，然后为称。可依所奏条画来上。」 
四年四月二十八日，议礼局言：「古者诸侯祭五世，二昭二穆，与太祖而五。大夫祭三世，一昭一穆，与太祖而三。命士祭二世，祖祢而止。故《子夏传》曰：『都邑之士则知尊祢矣，学士大夫则知尊祖矣。诸侯及其太祖，天子及其始祖之所自出。』《荀子》曰：『有一国者事五世，有五乘之地者事三世，有三乘之地者事二世，所以别积厚者流(传)泽广，积薄者流泽狭也。』按今品官不逮庶人，皆祭三世，无尊统上下之差、流泽广狭之别。缘偷袭弊，其流已久。今欲准周制，贵者比古诸侯，祭五世；其次比古大夫，祭三世，则可矣。若又其次，比古命士，降祭二世，则夺人孝思追远之情，行之于外，深骇群听，殆失先王缘情制礼之意。请自执政官以上，自高祖而下祭亲庙四，余通祭三世，庶几有尊统流泽之差焉。」内出手诏曰：「礼有等差，以别贵贱，故庙祭之数，天子七世，诸侯五世，大夫三世，士二世，不易之道也。今以执政官方古诸侯而止祭四世，古无祭四世之文；又侍从官以至士庶通祭三世，无等差多寡之别，岂礼意乎!古者天子七世，今太庙已增为九室，则执政视古诸侯，以事五世，不为过矣。且先王制礼，以齐有万不同之情，贱者不得僭，贵者不得踰。故事二世者虽有孝思追远之心，无得而越；事五世者亦当跂以及焉。今恐夺人之恩，而使通祭三世，徇流俗之情，非先王制礼等差之义。可文臣执政官、武臣节度使以上祭五世，文武升朝官祭三世，余祭二 
     
世。」 
同日，议礼局又言：「乞立庙者居处狭隘，听于第之侧；又无，则随宜创置。」手诏曰：「礼以制情，使贵贱大小各当其分，则礼必有制，制必有数，故不敢踰、不敢紊也。古者庙在大门之内，中门之左，内示亲、左示仁也。今臣僚寓居僦舍，无有定止，礼令一下，士不立庙，当丽于法矣。可应有私第者，立庙于门内之左；如狭隘，听于私地之侧；力所不及，仍许随宜。」 
