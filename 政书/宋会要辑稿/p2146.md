<!-- { "loadSidebar": true } -->
五年三月二十八日，赞善大夫、三司户部判官吕嘉问提举在京市易务。

七月十四日，诏：在京商税院、杂卖场、杂卖务并隶提举市易务。

六年十月二日，诏改提举在京市易务为都提举市易司，应诸州市易务隶焉。

十二月十三日，诏：「在京免行钱如有诉未便者，都提举市易司受理以闻。」

七年九月九日，诏详定行户利害所「户」下原衍「部」字，据《长编》卷二五六删。：「诸行应有不同者，定归一行供输，仍隶都提举市易司。」

十月十六日，诏提举市易司岁举京官五员。

十二月二十四日，都提举市易司言：「市易上界积货逼近民居烟火，乞移于永丰仓。已得旨按行仓屋，两河之间，最为要便，唯去税务少远。今丽景门外沿城面河官柴场隶都水监，乞以为河税务场，那监官一员轮直。如商人货愿中官者，监官就新场点检，关税钱送商税院。」从之。

八年三月三日，都提举市易司言：「乞以诸路市易务隶本司。许本司移用钱物，度人物要会处，分诸路监官置局，随土地所产、商旅所聚，与货之滞于民者，得收敛。」从之。

二十四日，诏：「(诏)[诸]路市易委转运司提举，仍置同

      
提举官。从提举市易司请也。
二十五日，诏：诸路同提举市易官任满更不差人，并令转运司官提举。

九年正月二十二日，中书门下言：「都提举市易司申，杭州市易务课息比较立定酬奖，第一等：同提举官孙迪转一官，赐钱百千；第二等：兼提举权转运司王庭老，减二年磨勘，勾当公事曹彦候及三考日循一资；第三等以下官吏，在京市易务次第支赏。」从之。

五月六日，都提举市易司言：「本司统辖抵当官钱，然检较库自隶开封府，若本库留滞差失，无缘检举。乞拨属本司，其事关开封府，即依旧隶府。其余应干事务，并归本司统辖。」从之。

十年十月二十一日，尚书司勋员外郎、都提举市易司吕嘉问为司封员外郎、直昭文馆、知江宁府，赐钱三百千。以嘉问领市易，自熙宁九年十月，凡收息钱百四十一万余缗故也。

元丰元年三月二十三日，诏诸路提举市易官二年一比较取裁。

八月十三日，诏诸路提举市易官并依前逐年比较酬奖。

九月，赐刑部郎中、都提举市易王居卿紫章服。

十一月二十六日，都提举市易司言：「本司遣官以物货往诸路变转，乞十万缗以上，限二年；二十万缗以上，限三年。内索及三分，依递年比较推恩。限满索及八分以上，与理为任。过限不及立定分数者，不在酬奖理任之限，仍先停支官吏请给。」从之。

二年正月二十六日，诏镇南军节度推官彭持为秘书省着

      
作佐郎「镇」原作「正」，「持」原作「特」，并据《长编》卷二九六改。。以特提举两淛市易司岁余，收息钱十九万缗，特赏之。
四年十二月八日，都提举市易司贾青乞于新旧城内外置四抵当所，委官专主管，罢市易上界等处抵当，以便内外民户，从之。
 职官 宋会要辑稿 职官二七 〔提举在京诸司库务司〕 
      
〔提举在京诸司库务司〕


【宋会要】


      
提举在京诸司库务司，以朝臣、诸司使副二员提举。自天圣后，亦有二员或五员，不常其数，今止二员。凡京城诸司库务、场院、坊作共七十四所，隶提举司。内太庙家事库、官告绫纸库、太府秤务、少府祭器法物库、国学卖书库、皇城水井务、军器什物库、府司点检所，事在本属，各有总统。今录提举司为首，所领者列于次。后置都提举市易司库务，事干者改隶焉。

真宗景德二年十月，命龙图阁待制戚纶、宫苑使刘承珪都大提举诸司库务。言者以库务百三十余所，出纳多不整齐，又三司事丛，无由按视，故置此职。凡三司计度、染练造作、配买修补、变转物色，委朝官使臣往库务与本监官取文帐点检，仍不住经略巡辖。如三司失照管，又积弊公事，并委所司制置以闻。三年内如大有更改利益事，特与酬奖。

三年五月，诏：「应库务等官非公事，不得到提举司；若有公事，合与本辖官商议者勿拘。」

四年四月，诏：「上封者言，京师库务出纳淹留，官物不得整齐，盖监临 慢，致人受弊。宜令三司与提举库务官司议条约，量库务繁简，以置监官，永为定式。有不堪其任者，具状以闻，并与改易。自此考秩未满，不得差出。」

五月，又令定夺诸司库务公人数及请受则例，自今着为定额。

大中

      
祥符元年二月，诏：「诸司库务监官两员已上处，并令一员押宿，一员处令与监门使臣轮宿。如无监门，只监官一员，并虽有两员而一员当内直或假故者，即与专副轮宿。若监官廨宇在库务内居住，亦须每夜抄记宿历。其同监外居者，更不轮宿。」
五年四月，诏：「诸司库务监官如当守宿，的有事故不赴者，具状以闻。提举诸司库务司、皇城司常切觉察，如有同监在本廨宇居住者，即依元年二月诏命指挥。」

七月，诏：「内外诸司库务见有差使臣权勾当处，以其所任非正，皆不用心，兼有未合入者权假名目，动踰年岁，未满替者。不唯潜启幸门，兼库务因兹不得整肃。宜令枢密院遍取索及半年已上者，严降条约。」

七年二月，诏令皇城司及在京诸司库务、仓草场无留火烛。如致延燔，所犯人洎官吏悉坐斩刑，番休者减一等。庙社亦如之。遇祭告，则委监祭约束。又诏提举朝臣使臣自今逐日分往库务提点体量。内监官及监门官通方干办或慢公不亲事者，密具名闻。专典公人欺官扰人、住滞文字者，实时决杖。应合条约，更与三司商议奏裁。」

六月三日，诏：「诸司库务监官颇有畏懦不才者，令三司具名以闻。」先是，言事者以库务监官多未历事者，致有侵弊，故命选任，仍别定条约。

七日，诏诸司库务委监官躬亲点检本处帐管官物，如有累界交割到并见在数多，若无支用陈损不堪供须诸般闲

      
物或畸零事件，并令件析供报。提举司相度，依元诏施行。仍令今后常切点检，旋具申报。
八年二月，诏：「在京诸司库务仓场，委逐处监官简选公人有累作过犯不逞之人，籍名以闻。其巡护兵士数少处益之。」

闰六月，诏：「诸司库务金帛缗钱，如有使臣传宣取索，仰依例画时应副，即不得将见在都数及将不系取索之物妄有比类供报。如有违犯，专副手分处死，监官除名决配。」旧制，库务司物虽三司使不得知其总数。因丁谓在三司日言，「凡干计度，须见实数」，遂可其奏，仍令亲书取索，实封收掌，副使以下不得预闻。今凡使臣取索支赐，监专尽数供报，仍罗列色类，比方多少，颇失条约，故申戒之。

七月，提举库务官蓝继宗言：「准诏，每到库务点检不便事件，合行条约改更，并与三司同议以闻，自后皆依诏施行。切缘有至不便事，及三司元规画不当，失于拘检官物者，更难与三司议。望许臣等上殿敷奏。若常程不便事，即与三司同议。」从之。

是月，蓝继宗等言：「都监院见系提举库务都大提点仓场所提辖，欲乞就归一处。」诏只令提举库务司提辖。

九年正月，提举诸司库务司言：「诸司库务公人，先准宣属本司管，每有阙额，逐旋填。其所招公人，自来各有元等身等尺寸，数内诸色工匠须及五尺一寸已上。今相度，匠人止要手艺造作，不须拘身等尺寸。欲望所招填阙工匠，不拘等样，但无残患，(诸)[谙]

      
会造作，少壮得力者，并许招收。」从之。
天禧元年六月，提举诸司库务夏守赟言：「先准宣，诸司库务系经拣占留人，内犯赃者，更不得转补。今详从初起请，比要戒励公人。然或有(目)[日]前犯赃经断，存留收管，后来改过，祗应得力者，若以曾犯赃罪，永不转迁，不惟无以激劝，兼且久占职名，压却转补。又有办及场务，各恋优轻，避见年满，收充三司军将，却入重难差使。如此，则是犯赃负罪之人翻为侥幸，守分检身之吏永不转迁。匪惟事理相殊，抑亦未得均济。欲乞应曾犯赃罪、得力曹司公人等，如元犯只杖罪已下，存留后来及三年，能改过自新，并与依本处年限递迁。如三年内再作赃私过犯，改配重难去处。」从之。

二年四月六日，提举诸司库务蓝继宗言：「拣选诸司军人库子等，本额四万七千九百六十六人，见管三万六千三百八十八人管：原作「旧」，据《长编》卷九一改。。今简选得三万三千九百二十一人仍旧充役二十一：原作「二十二」，据《长编》卷九一改。按作「二十二」则总数不符。，一千九百五十四人放停，五百一十三人减衣粮之半。」从之。

三年六月，诏：「应在内诸司库务见管公人，并令五人为保。委得守慎行止，不作过非，连坐缴奏；若自来凶恶累犯者，分析以闻。今后同保人常切觉察，如有凶恶难钤辖之人，许人员同保告官断罪。若递相隐庇，因事罥罣，重寘之法。」

仁宗天圣二年十二月，提举诸司库务刘晔等言：「本司总辖钱帛，日有急速公事，并干条制，须藉知次第人主行。刘承珪


      
提举之日，曾于额外差殿直周锐签书点检。后只额定前行一人，后行四人，手分十人。旧于三司定名抽差，近来三司依名牒送赴司，不经拣选，须至到司才及三年，又乞转资出职，诸事因循，不能专一。(有所)[所有]手分又系守阙后行，才知次第，却为在省阙人，依次合当转补。亦有书札低次、公事生疏者，不免抽换，不任祗应。今欲乞依旧额，将见管人体量拣留外，别定姓名抽取，割属提举司立额祗应，并与即目请受。只令勾押官候及五年、无赃私过犯，与奉职，余人等依例转补，更不三年一度转资。所是手分缘未有请受，候三年执行公事精熟，别无赃私罪，特与 料后行请受。」事下三司，请如晔奏，从之。
七年六月，诏：「三司使、副使子弟多乞监在京诸库务，虽部分不同，其如文字相干，上下难为点检。自今更不令勾当在京钱谷场务。如不管钱谷处，即许差遣。」

十月，提举诸司库务司言：「每往逐处点检公事，将带勾押官已下随行祗应。欲乞依入内内侍省等处例，支借官马。勾押官、前、后行五人各一匹，仍破草料。」诏许前行已上支与。

八年六月，提举诸司库务马季良言：「京茶库，东西窑务、抽税竹木箔场、三炭场、牛羊司栈圈、供庖务、三水磨，旧不系提举，欲乞依诸司例，拨属提举司点检。」从之。

十月，提举诸司库务司言：「每车驾行幸、筵宴大礼，及契丹使到阙，并是库务祗应，却无提举。勘会法酒库

      
