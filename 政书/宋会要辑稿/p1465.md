<!-- { "loadSidebar": true } -->
五月八日，刑部侍郎汪大猷言：「国家立保正之法，缘法中许愿并耆长者听，故数十年来，承役之初，县道必抑使兼充，不容避免。盖以保正必一乡之豪，官吏百须可以仰给，故乐于并缘，以为己利。凡有差募，互相论纠，官不功察，吏与为市。或请以家赀之多寡、分次之么近，或谓以不拘官、民户、寺蹑，例行均差。或谓以一县一乡衮同名次差充，以救移徙之苦。或请令应役之家自雇耆长，专承引状，以革诛取之害。或请止以上户歇役么近、物力高下分数比折差募，以优中、下之家。乞令诸路常平司各具逐路见今如何奉行，并以臣所陈数端，令逐司相度孰为便民，或别有所见，可以施行者，各限一月，条具来上。仍许户部检举催促，有违，必罚。俟(制)[到]，令本部尽取臣僚前后陈献，参以见行条法，立为定制。」从之。 
九月十六日，诏：「应福建路州县催科之人，悉仍其旧。如近来创置甲头与保正、副、长追税之扰，一切罢之。」以臣僚言：「两税催科用户长或耆长之类，此通法么。在江、浙之间，则以赋入浩繁、耆户长不足以督办，乃权一时之宜而责之保正、副、长。自二三年来，福建诸州县亦仿江、浙之例而行之江浙：原作「浙江」，据下文及本书食货六六之八七乙。，而不知福建地狭民贫，赋入不及于江、浙么。乞行禁止。」故有是命。 
六年二月二十一日，诏曰：「朕深惟治不功进，夙坼兴怀，思有以正其本者。今欲均役法，严限田，抑游手，务农桑。凡是数者，卿等二三大臣深思熟计熟：原作「孰」，据本书食货一四之四四、食货六六之八七改。，为朕任 
      
此而力行之。其交修一心，毋轻怀去留，以负委寄，此朕所望么。」 
二月一日，资政殿学士、知荆南府、充荆湖北路安抚使刘拱言：「诸郡起籍民兵，但以丁多差户，初不问家产多寡。家产寡者，往往弃产而遁。欲乞明示优恤。应充义勇，除依条合差保正、长外，并不免非泛科役；有身丁钱处，与免身丁钱，其第四等户除非泛科敷外，更与免差保正及大小保长；五等人户除免应干科差外，更与量免三分或二分徭役，庶几贫下之人均受优恤之惠。其总首若系管辖之人，兼一县人满千人者，乞与免保正、长差役。」从之。 
五月二十五日，臣僚言：「保正之役，为良民之害。今之议者，多方立法以救其弊，先后违舛，有司无所适从。愿行耆长之法，募民之有产者为之。其职止于烟火、盗赋，应征敛之事，不得以责之。然后罢去保正之役，则有产之家庶几休息。」于是台谏、户部长贰看详言：「检会元丰八年十月指挥，耆户长、壮丁之役，皆募充，其保正、甲头、承帖人并罢。欲下两浙路权依此给雇直，募耆户长、壮丁。」从之。 
九月二十一日，中书门下言：「役法之害，下三等尤甚。其有田之家，尽归兼并，小民不能着业，以致州县差科不行。虽申严限田之法，而所立官品有崇卑，所限田 有多寡，品宽田多，往往互假其名以寄产。不若一切勿拘限法，只选物力高强官户与民户通差，则役户顿增，下户必无偏差之害。欲寔惠及民，莫出于此。今措置，自今并以官户与民户一概通选物力第二等以上轮差，二年一替。官户许雇人代役，且以十年为限。如经么可行，别方立为永法。」诏依，令两浙路先次遵行。 
十月七日，臣僚言：「顷岁有漕臣务在催科急办，不用役法，罢 
       
去税长，行下州县，每三十户差一甲头，逐时催税。县道并缘为奸，一名出头，即告示出钱数千，谓之甲头钱，往往一县岁不下五七千缗，以至万余缗。或云应副镇寨，或云解发本州岛，至今犹有行者。如一县所管万户，则秋、夏两税合差甲头六百余人，此事岂不为扰 乞下诸提举司并行住罢，仍常切觉察。」诏户部检坐干道二年九月已获旨行下诏：原作「照」，据本书食货一四之四六、食货六六之八八改。，如有违戾，重作施行。 
七年正月二十九日，臣僚言：「访闻处州松阳县有一两都惮充役破产之苦，议欲相约各出田谷以助役户，风义可嘉。望下本州岛，许从民便，依旧循义役规约行使。官、民愿预者，听增入。仍乞令知州胡沂将六县已结义役详细规约缮写成册缴进。」从之。 
八年十一月二十六日，户部尚书杨倓等言：「今将给舍同本部长贰详到臣僚陈请役法，参酌如后：一、在法，催税分定比近保分催纳，其寄产户令见任处大保长催。续降绍兴十二年 旨，却令寄产户充大保长。既非本处相近，烟火、盗贼无缘机察，亦难以责办催科。今欲依旧法差募。一、差役，旧法系以物力通选，续承绍兴十五年八月 旨，许差物力高单丁，每都不得过二人。其应充保正、副或催税户长，止得一名，不得双差。本为优恤单丁之家，行之既么，奸殴、 伪百出，富豪者多以单丁而免役，贫弱者或以丁众而屡充。今欲不拘丁数，只依旧法通选物力高者充役，庶得均平。一、小保长旧无替法，今欲限二年一替，更不给帖。一、在法，乡村盗贼、烟火、桥道公事，并耆长干当。今欲有耆长处依旧例，无耆长处保正同。一、人户买扑酒坊，如本户别无田产物力，欲令以坊本物 
       
力就本坊充役；有田产物力，即以少并就一多处充应。一、代役人许募本县土著有行止之人，不得募放停军人及曾役公人。违者许告，将犯人雇钱坐赃论。仍不许受两家雇募。曾经代役或罢去，辄告论他事者，依罢役公人法。」从之。 
九年三月二十五日，淮南运判凭忠嘉言：「本路州县辄以采斫竹木、般运铁炭及以和雇为名，差夫般檐行李，致妨农作。欲望行下，遇应办军期般运粮草、增筑堤岸，方听差夫。仍申监司及申朝廷，候得旨，方许差拨。若州县差夫私自役使，乞申严法禁。」从之。 
七月四日，诏：「诸转运司行下所部州县，将女户如寔系寡居及寡居而有丁者，自依条令施行。其大姓猾民避免赋役，号为女户无丁，诡名立户者，即自三等已上及至第四等、第五等，并与编户一等均敷。仍令州县多立文牓晓谕，限两月陈首，与免罪改正。如违，许告，断罪、告赏并依见行条法。」以臣僚言：「大率一县之内，系女户者其寔无几，而大姓猾民避免赋役，与人吏、乡司通同作弊，将一家之产析为诡名女户五七十户，凡有科配，悉行蠲免。乞立法革其弊。」故有是命。 
十二月九日，详定一司 令所修立下条：「诸村，五家相比为一小保，选保内有心力者一人为保长；五保为一大保，通选保内物力高者一人为大保长；十大保为一都保，通选都保内有行止材勇材：原作「豹」，据本书食货一四之四八、食货六六之八八改。、物力最高者二人为都、副保正。余及三保者，亦置大保长一人，及五大保者，置都保正一人。若不及，即小保附大保，大保附都保。其绍兴五年四月十六日 ：『单丁及寡妇有男为僧道成丁及僧道，并许募人充役，官 
       
司不得追正身。』乃是优恤单寡之家，故令募人充役，合依旧存留，以备照用。」从之。先是，臣僚言：「常平免役差大、小保长、都副保正之法，后来选差不便，绍兴五年四月十六日 旨，于『大保』字下添『通』字，『选保』字下删去『长』字，及绍兴九年四月四日 旨，于『都保』字下添『通』字，『选』字下改『大』字为『都』字，『保』字下删去『长』字，自此差役极便。绍兴十七年六月二十三日申明止作存留，故州县奉行抵捂。今乞删修成法。」故有是命。以上《干道会要》。(本卷郭声波点校)
 食货 宋会要辑稿 食货六六 身丁钱 
     
宋会要辑稿 食货六六
身丁钱
题下原批：「起建炎三年，讫开禧三
年。」
【宋会要】
高宗建炎三年十一月三日，德音：「访闻两浙人户岁出丁盐钱，每丁钱纳钱二百二十七文，后来并令折纳绢一尺、绵一两，已是太重。近年以来，户口减耗，丁盐钱额未尝蠲除，至有一丁认三丁之赋。功以近岁绵、绢价高，比之纳钱，暗增数倍。民户重困，无甚于此。自今第五等以下人户一半依旧折纳外，余一半只纳见钱。」 
绍兴三年四月九日，权发遣严州颜为言：「乞许曾得文解及该免文解人并免身丁。」诏令户部立法。今修立下条：「诸未入官人：校尉、京府诸州助教，免二丁；二人以上免一丁；一名者不免。得解及应免解人：助教广南摄官，流外品官，三省守当官、守阙守当官私名以上，私名，谓已未入额编排定人数。枢密院贴房、守阙贴房、散祇候以上，职医，助教摄参军之类，并侍丁本身，并免丁役。」从之。 
六年八月三日，枢密院检详诸房文字王迪言：「愿诏有司讲求诸路丁钱、丁米之数，随田税带纳。勘会湖南路丁米已降指挥，除二分见于人户田亩上均敷外，余一分令本路转运使相度，具数申尚书省。两浙路丁盐钱系催纳见钱，并许将土产紬、绢依时价折纳。」诏令户部行下诸路转运司，具本路有无丁钱、丁米及如何催理，具状申尚书省。 
十五年正月二十七日，臣僚言：「州县坊郭乡村人户，既有身丁，即充应诸般差使。虽官户、形势之家，亦各敷 
     
纳免役钱。唯有僧、道例免丁役，别无输纳，坐享安闲，显属侥幸。乞令僧、道随等级高下出免丁钱，庶得与官、民户事体均一。」户部言：「今措置到下项：甲乙住持律院并十方教院、讲院僧，散众，每名纳钱五贯文省；紫衣二字师号，纳钱六贯文省；只紫衣无师号同。紫衣四字师号，每名纳钱八贯文省；紫衣六字师号，每名纳钱九贯文省；知事，每名纳钱八贯文省；住持僧职法师，每名纳钱一十五贯文省。十方禅院僧，散众，每名纳钱二贯文省；紫衣二字师号，每名纳钱三贯文省；只紫衣无师号同。紫衣四字师号，每名纳钱四贯文省天头原批：「四，一作五。」，紫衣六字师号，每名纳钱六贯文省；知事，每名纳钱五贯文省；住持长老，每名纳钱一十贯文省。宫蹑道士，散众，每名纳钱二贯文省；紫衣二字师号，每名纳钱三贯文省；只紫衣无师号同。紫衣四字师号，每名纳钱四贯文省；紫衣六字师号，每名纳钱五贯文省；知事，每名纳钱五贯文省；知蹑法师号，每名纳钱八贯文省。道正、副等同。」诏依。 
二月十二日，臣僚言：「乞太学生免丁役，令 令所立法。」今修立下条：「诸未入官人，校尉，京府诸州助教，得解及应免解人，并见系太学生，并免丁役。」从之。 
