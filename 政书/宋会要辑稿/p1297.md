<!-- { "loadSidebar": true } -->
八月九日，赐常平米二万硕、坊场钱三万缗，付梓州路转运司应副夷事。 
二十七日，诏令于近便州县，以常平司钱留三万贯、米五万硕，以待泸南夷事支费。 
同日，诏开封府界诸路提举司，于要会州县指占空闲 
      
地或空营，盖造常平仓。 
同日，权发遣司农寺都丞吴雍言：「淮浙连岁(稔)[丰]稔，昨尝乞存留扬州转般仓充淮浙常平都仓。欲乞委提举司辟官一员专主管，每年广谋收籴，除年计外，常积万硕，及受纳两浙转运粮斛，与发运司上供额斛兑换。」从之。 
十二月二日，诏：「琼管州军，皆有常平。若推行如法，自无人户倍称出息之弊。据米平等所奏，措置海南事不少，并不及常平事，令具析以闻。」 
四年六月十七日，诏诸路提举官散敛常平钱，比较增亏，中书立法。 
五年二月二十四日，知秦州吕公孺言：「经略司常平钱斛，法以救恤属蕃、弓箭手之类。今所在甚少，望特权借提举司钱斛相兼支俵，仍展至三月。」诏借钱斛五千贯硕。 
三月二十七日，诏：「颍昌府三县灾伤，特支常平仓米二万硕。」 
十月二十一日，赐梓州路转运司常平等米十万硕。以本路应副泸南军前放阁运粮夫税，致阙乏故么。 
六年正月二十一日，诏：「陕西、河东路常平仓，籴价不得过转运司；河北诸司，籴价不得过措置籴便司。」 
二十六日，尚书户部言：「准朝旨，诸路提举官散敛常平物，可自行法至今，酌三年之中数，取一年立为额，岁中比较增亏。今以银钱谷帛贯、硕、匹、两定年额，散一千一百三万七千七百七十二，敛一千三百九十六万五千四百五十九；元丰三年散一千三百一十八万六千一百一十四，敛一千五百万四百二十二比较，散增二百一十四万八千三百四十二，敛增一百三万四千九百六十三；元丰四年散一千三百八十三万七千七百三十六，敛一千一百九十七万八千九百九十四比较，散增二百七十九万九千九百六十四，敛亏一百九十八万六千五百一十五。」诏三年、四年散多敛少及散敛俱少处，户部下提举司分析以闻。 
八月二十七日，赐泾原路经略司度僧牒千道为常平钱。礼部言已给过所立年额，于是特给。
七年三月十七日，尚书户部言：「提举京东路常平等事燕若古，乞州县积欠钱斛对移令佐催督令佐：原作「今佑」，据《永乐大典》卷七五○六改。。看详欲下提举常平司，具可以权对移职位、姓名关吏部。」从之。 
八月七日，诏户部支常平积剩钱二十万缗，赐秦州计置粮草。从经略使吴雍请么。 
十四日，诏：「洺州水灾，粮料不足，许借邻近州县常平仓米、麦、小豆共五万硕，限三年还。」 
二十一日，中书省言：「闻今岁广西秋谷大稔，粒米狼戾，正宜蓄积。」诏广南西路提举常平司乘时广籴。 
二十九日，诏支常平积剩钱五十万缗，付熙河、兰会路经制司市粮草。 
十月十一日，尚书吏部言：「经制变运川峡路常平仓息钱，所增息钱二百九十二万缗，乞推恩。」诏李元辅迁两官；史君俞、张茂先候改官日各迁一官，减二年磨勘；刘何、虞仲荀减磨勘 
      
年月有差。 
哲宗元佑元年四月二十二日，三省言：「诸路旱灾处，已降指挥赈济外，按《常平条》：『遇谷贵则量减钱粜，不得亏本；贱则量添钱籴。』昨臣僚言淮南米斗直百七十文，虑官司拘执量减市价之文，致民不沾实惠。欲令府界诸路阙食处，其常平谷价但不亏元本，并许出粜。仍委州县严功觉察，不得与兴贩之人。」从之。 
二十六日，三省言：「提举官累年积贮钱物，委提点刑狱司主之，依旧常平仓。其常平仓，每年春秋敛散，及岁成收籴、岁饥出粜，以陈易新，与省谷交兑及饥馑赈贷。主司并合依法推行元条，贷常平钱谷，丝麦丰熟，许随夏税先纳。所输之半，愿并纳者，止出息一分。」从之。 
八月五日，诏府界诸路提点刑狱司，自今后常平钱谷，令州县依旧法籴粜；其青苒钱，更不支俵。 
十一月二十七日，臣僚言：「朝廷罢俵青苒钱，令诸路提刑司委丰熟州县广籴，意欲常有储蓄。而户部乃请令转运司更不收籴年计，止将常平兑籴，失朝廷养民之意。欲乞诸路转运合籴年计并先籴，次令常平仓籴。若转运司不预备本钱，过时占籴，致与常平仓相妨者，委提刑司觉察以闻。」从之。 
二年六月九日天头原批：「脱一条」。，户部请：「应常平谷价比市价不亏亏：原作「毁」，据《永乐大典》卷七五○六改。，或虽亏而贵贱通计不及二分者，移转运司兑充和籴；或指二税，听人户从便纳钱。亏及一分已上，即不以年限，兑转运司新谷。若三年已上亏及三分，亦许粜，或晓谕人户，愿者听仍随夏秋税纳。愿纳钱者，依粜价并免出息。」从之。 
三年正月二日，诏复置广惠仓。 
二月十二日，诏给广惠仓钱三万缗，及阙额役兵钱粮、衣赐，募贫民应役以恤之。 
绍圣元年六月九日天头原批：「脱一条」。，户部看详役法所言：「熙宁、元丰间许提举官，以总一路之法，州有管勾官，县有给纳官。今复免役，既置提举官及管勾官，乞从元丰令，给纳月分，逐县常留簿、丞一员。」从之。 
九月十二日，诏府界诸路罢广惠仓，其户绝田土，并行出卖，并本仓见管钱斛，拨入常平仓收管。所有赈济合行事件，令户部检举元丰敕令，立法以闻。 
二年十二月二十二日，户部奏：「自元佑以来，诸处官司借用常平等钱，习以为常。乞今后他司并不许奏乞借用。」从之。其朝廷封桩钱准此。 
元符三年十月二十八日天头原批：「脱一条」。，前京东西路提刑郑仅奏：「顷岁河北灾伤，流民至齐、郓；去岁河北又饥，流民 及京东。今常平有折纳之法而未尝折纳，有粜籴之法而多不广籴。欲民不流，不若多积谷；欲多积谷，不若推行折纳、粜籴之法。视民口多寡，使县常有三五万斛，州常有三五万斛，小饥则平价粜与下户；中饥则粜及中户而贷下户；大饥则粜及上户而贷中户，甚则贷及上户。官不虚费，而民实受惠，自不流徙。仍依和籴，用实价折纳；无和籴处，比市价 
      
量增。庶于民户无所亏损。」从之。 
徽宗崇宁五年正月七日，太府少卿张绶奏：「请依元丰旧制，复置江湖淮浙常平都仓，乘谷甚贱时，岁额外籴谷百万贮之。旦受纳两浙转般所输，与发运司上供额斛相易，以待乃用。」从之。 
大蹑二年八月十四日，户部侍郎李孝称奏：「诸路州军秋谷十分丰稔，所可虑者，粒米狼戾，复致伤农。已蒙朝旨，将人户输纳并积欠增价折纳，仍以本司见在钱数，于沿流州军收籴。尚虑无 降钱数，所籴未广。检会崇宁四年指挥：『取今年已前五年中一年通一路所籴最多之数，功一倍收籴。』欲乞下诸路提举常平司，今秋并依前项已得指挥功倍收籴。籴本阙处时，许借支诸色系官并封桩钱应副。所贵便于公私。」从之。 
三年四月十一日，诏：「常平所籴斛，多是本仓合干人巧为名目弊幸，自行收籴，甚非我神考立法之本意。可严行止绝，除依常宪外，重立配法，仍增赏典，许人陈告。官吏准此。」 
十月八日，户部奏：「淮浙每年起发常平谷三十三万硕上京，以备贩粜支用。所起斛纲运少欠，合依条于押纲人名下追理，及兵(稍)[梢]请给内 折。缘自来未有拘催补发条限，欲乞令提举常平司将欠数置籍拘管，候年终，具数关转运司，据所 合纳之数次年拨还。仍令提举常平司将追 到数尽行起发，以补年额之数。」从之。 
十五日，尚书省言：「知江宁府曾孝序奏：『江宁府界，夏秋相继亢旱，民间高田一例不熟，诸县人户例皆(欣)[诉]旱。』已差官检放，向去必大阙食，决至流移。除已出粜常平米谷，稍平物价，及依条措置赈济，准备将来贷给外，契勘民间种田稻种，每岁于收成之时，各据地段广狭存留，准备春种。今既岁旱，不足以充口食。欲将常平司见存诸色钱、诸司封桩钱趁时收籴稻种，候将来春种，出粜与力田之人。不惟抑兼并厚邀高价之弊，庶使被灾下户来岁无旷土之患。或人户无钱趁籴，有情愿借贷之人，仍许官司量度逐户田亩、税数多寡借贷，并依常平敛散之法，候秋熟先次带纳。庶几稍宽民间嗣岁之忧。」诏依所奏疾速施行。 
四年二月一日，提举京西北路常平等事韩向奏：「比年累降朝旨，令诸路提举司功倍收粜，及增例折纳斛封桩，于沿流处计置起发。或朝廷特降指挥，别作支用。窃谓常平等钱，本以视年谷丰凶，散敛籴粜，以平物价而抑兼并。今将籴折到斛起发支用，深恐常平钱日朘月削，非立法之本意。欲应提举司钱物籴折斛更不封桩起发，依旧存留本路，庶无妨阙。」从之。 
六月二十三日，户部奏：「常平钱物，非缘役事辄用。若佗司陈乞借支者，前后敕条申明，非不详备，盖以示天下，使晓然知之，又以示他司无复借用之理，形之诏书，发乎宸翰，委 
      
曲丁宁，固宜有司所当虔奉。而比年以来，复有官司陈乞借用，乃曰不以诸般违碍，仍免执奏，又有权免再得旨奏知不行者。如此类非一，条法殆为虚文。今罪法非不重，禁约非不明，尚欲申严，无以功矣。欲乞诏自今官司尚有陈乞或借用者，请依条执奏不行外，仍许本部关报御史台弹劾以闻。」从之。 
政和元年三月十一日，户部奏：「诸路常平斛斗，本以待敛散赈济之用，法禁擅支甚严，比来州县往往擅将支用。欲乞自今来指挥到日，州县如有擅支常平钱数等物，责限十日，经常平司自陈，依前降指挥特与免罪，从本部量多寡责限拨运。限满不自陈，并仰提举司按劾以闻，仍依擅支法罪，贵有以惩诫。」从之。仍限一季拨还。 
二十一日，臣僚言：「常平钱物擅支借、移动，禁约甚严。近京西漕臣违法申请借拨，若不禁止，一路不已， 于天下，侵蠹之弊，可胜道哉!乞诏三省务遵成宪，如违，御史台奏劾。」从之。 
十二月十八日，前知汝州慕容彦逢奏：「常平之法，唯纳欠多寡最见推行之实。欲乞应散敛常平钱谷，逐岁于(今)[令]佐印纸内批书纳欠分数，候三考满日，别立殿最之法。庶几知所劝沮，罔或偷惰。」从之。 
三年五月二十八日，诏：「逐路提举司所籴二麦功倍斛功：原脱，据《永乐大典》卷七五○六补。，并收买绵帛合用本钱，若取拨封桩钱不足，许用本司不系封桩钱贴数收买，即不得有妨岁计。支用钱，依已降指挥。余路依此。」 
