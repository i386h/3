<!-- { "loadSidebar": true } -->
绍圣元年九月十四日「十四日」，至「十月」原在天头处。今据原提示语「右添十二日之上」补入。，诏东郡夫人柳氏特追赠崇国夫人，以入侍宫掖，服勤劳累朝故也。十月十二日，诏皇太后殿典宾朱氏为司宝、掌闱董氏为司正、掌籍阎氏为典言、掌设丁氏为典宝、听宣李氏为掌饰、宫人薛氏为掌珍、李氏为掌膳、吴氏为掌酝、皇太妃殿宫人毕氏为掌宾、张氏为掌制，以御批两殿宫人久在左右，可特与迁补故也。 
二年四月十九日，诏今后诸妃嫔陈乞本位使臣，申入内侍省契勘保明，申尚书省。先是吏部请妃嫔陈乞有服亲差遣者，委本位使臣申朝廷，下内侍省，再行保明方得施行，故有是诏。 
三年四月三日，诏美人武氏进封婕妤、充仪陈氏追赠贵仪，以大宁郡王及上出合故也。 
五年三月二日，诏才人引用妃嫔条陈乞有服亲差遣今后依条施行。先是，三省言，诸妃嫔三年许陈乞有服亲差遣一次「今后依条」至「服亲差遣」原在天头处，据提示语「右添一次之上」补入。，吏部已用近例施行。天圣内命妇品职令，才人不在妃嫔品内，合行改正。故有是诏。 
元符二年五月二日，诏宫人景氏等特与迁补，景氏掌言，裴氏掌赞，张氏掌设，勾氏掌籍掌：原阙，据上下文补。、吴氏掌 
     
彩、萧氏掌乐、刘氏掌舆，皆以久侍皇太后，故特命之。 
二十九日，诏：「莘王俣、睦王戚、幼丧所生母，才人冯氏乃王之所养母。实自襁褓，悉心抚养。迩以并建王爵，出奉外朝，例令改封，少报勤劬。可特进封婕妤。」 
三年正月二十四日，降哲宗皇帝乳母魏国福康惠佑夫人宝氏为扶风郡夫人，乐安郡夫人李氏为陇西郡君，永嘉郡夫人陈氏为颍川郡君，司闱马氏为掌闱，司正白氏为典正，司赞王氏为典赞，才人韩氏为红霞帔。以哲宗皇帝弥留，侍疾无状及蔽匿不以闻故也。 
四月一日，赠仁宗司正曹氏为华原郡夫人，神宗尚宫杨氏为荣国夫人，京兆郡夫人任氏为成国夫人。 
十二月二十七日，诏：「内命妇降生皇子，许依大礼奏有服亲三品以上三人，着为令。」 
徽宗建中靖国元年四月八日，诏宫人孙氏特授掌闱，王氏特授掌宾。 
六月八日，诏尚仪杨氏特授安康郡夫人，掌设张氏特授典宾，任氏特授掌记，郭氏特授掌言，并以随龙推恩。 
十二月二日，诏咸安郡夫人李氏特授温国夫人，仁寿郡夫人王氏特授成国夫人，典闱夏氏特授安定郡君，掌宾王氏特授典言，掌闱孙氏特授典记，宫人王氏特授掌宾，崔氏特授掌赞，并以随龙初遇大礼推恩。 
崇宁元年五月十三日，诏以尚服张氏为景国夫人，司正白氏为尚仪，司记孟氏为尚服，典闱马氏为尚功，随龙曹氏为掌设，花氏 
     
为掌珍，王氏为掌彩，张氏为文安郡君，魏氏为安定郡君，高氏为信安郡君，刘氏为普安郡君，红霞帔张氏为永嘉郡君，张氏为仁寿郡君。以昔在哲宗朝，翊赞保护，侍御服勤。今彻几筵，故加恩奖。 
二年正月十四日，诏魏国夫人步氏特授吴国荣寿夫人，安定郡夫人董氏特授仪国夫人，司言阎氏特授司宫，典饰李氏特授司赞，典言景氏特授司饰。并以钦圣宪肃太后宫人，执事服勤，因大祥推恩。 
三年三月十七日，诏宫人王氏特授掌籍；九月五日，诏宫人孙氏特授仁寿郡君；二十三日，诏掌宾王氏特授永嘉郡夫人，郭氏特授掌言；二十四日，诏听宣刘氏特授典记；十一月十八日，诏典记刘氏特授尚仪；并以随龙推恩。 
四年八月，诏杨氏追赠贤妃，以及事禧陵潜藩故也。 
政和元年二月十六日，诏以司言张氏为尚仪、典记徐氏为尚服、典籍王氏为司簿、典宾王氏为司饰、宫人刘氏为掌闱、乔氏为掌制、李氏为掌言、张氏为掌赞、杨氏为掌宾、王氏为掌记、陈氏为掌乐、郭氏为掌舆、任氏为掌饎，皆以皇后受册礼毕，推恩本合宫人故也。 
四月二十五日，诏才人乔氏进封合得亲属恩泽，可特与亲兄白身进士升补三班借职。 
五月二十日，诏：「宫人鲁国安人惠和夫人李氏，昨遇冬祀大礼，特与依魏国惠和康佑夫人薛氏例，封赠三代。」 
十五日，诏随龙宫人、故济阳郡夫 
      
人王氏可特赠国夫人。 
六月二十四日，诏安定郡君夏氏封才人，同安郡君张氏封安康郡夫人，皆随龙人，以正妇官换封故也。 
七月十六日，诏美人杨氏以降诞皇子，特进封修容。 
十一月十日，诏：「婕妤韩氏以诞育帝姬，可封修容。其亲属及本位使臣诸色人推恩有差。」 
二十六日，诏：「婕妤勾氏、美人魏氏昨遇冬祀大礼，合得亲属恩泽，并回授逐位使臣。」 
二年二月十九日，诏婉容崔氏降诞皇子，其亲属并祗应使臣等推恩有差。 
四月五日，诏修容杨氏昨遇冬祀大礼，合得亲属恩泽依所乞回授与本位使臣。 
十月二十八日，诏寿昌郡君韩氏以降诞皇子，可进封为美人。 
三年四月三日，诏宫人典赞刘氏为司言，以哲宗随龙宫人故也。 
五月二十八日，手诏曰：「先王之政，自家刑国，自内及外。惟我祖考，董正治官，分建百职，总核万事。然乘五代之乱，循袭旧制，名不称实。惟我神考外设六联，分职三省，各有常守。而宫闱内官，尚或沿袭，有所未暇。朝夕惟念，内外家国，理当一体，则有条而不紊。机政之暇，因考古厘改，俾各遵承，永为定制。尚书内省内宰二人、副宰四人，总正六司，使率其属，以听内治，掌外省六曹所上之事。都事六人、主事六人、录事十二人、令史十二人、书令史二十四人、书史二十四人。内省六司司治视吏部职事，官：内史一人、治中一人、吏令史二人、书令史四人、 
      
书史六人；司教视户部职事官：内史一人、治中一人、吏令史二人、书令史四人、书史六人；司仪视礼部职事官：内史一人、治中一人、吏令史二人、书令史四人、书史六人；司政视兵部职事官：内史一人、治中一人、吏令史二人、书令史四人、书史六人；司宪视刑部职事官：内史一人，治中一人，吏令史二人，书令史四人，书史六人；司膳视工部职事官：内史一人，治中一人，吏令史二人，书令史四人，书史六人。」 
四年正月四日，诏依礼札局拟定诸妃告身绫纸，四妃用云龙，贵仪至婉容用葛藟 阴，昭仪至充媛用兰燕，婕妤至美人用荇鱼。内命妇告身绫纸，内宰、副宰用遍地云凤，宫正、尚宫、内史、郡夫人、治中用云朵凤，国夫人用遍地云鹤，宝林至掌乐管干仙(诏)[韶]公事用朵。 
七月四日，诏于宫城西北隅创建馆宇，专充掖庭宫人养疾之所，以「保寿粹和」为名，仍差同知入内内侍省事李谷提举所有羌置官属胥徒，选医治疗，典掌汤剂，立考核殿最之格，核存亡劝沮之法，并抑提举所条具闻奏。先是，宫人疾患，例于妙法广福之寺医治，见至鲜有生者，盖尼徒上下幸其物故丧葬赙赠及其私财，上知其弊，故有是诏。 
九月二十六日，手诏：「创建保寿粹和馆已设官置吏，肇新条式，可自今年十月一日奉行新法，更不往广福妙法等院。其见在逐院者仰一面结绝，不候覆奏。」 
十一月七日，手诏：「比者创修 
      
保寿粹和馆，充掖庭宫人养疾之所，建官设属，一新条法，革去尼寺宿弊。又选择良医，治其沉痾，仍置典掌剂疗人以供药饵，庶无夭枉之患。尚以管干养病使臣未能革心，利于必死，觊有厚利，未副仁政之本意。可自今第六等已下差养病使臣，若病人亡殁，实时申入内内侍省，并提举保寿粹和馆所别差官管干殡葬。」 
五年五月一日，诏修容韩氏父武节郎中立特依初遇大礼例，赠右武卫将军。 
六月十三日，婕妤刘氏以降诞皇子，其父及亲属推恩有差。 
六年三月十六日，诏宫人鲁国安仁惠和夫人李氏乞归道宇修养，可依所请。特赐悟真冲道先生，法名见素。 
八月四日，婕妤勾氏特赠昭仪，以熙、丰嫔御故也。 
七年三月四日，诏随龙宫人楚国仁寿夫人王氏加号仁寿惠和夫人。 
八年六月二十八日，内出手诏曰：「神考嫔御贵妃宋氏自熙宁初诞育皇嗣，年德弥邵，誉蔼掖庭。遽尔沦谢，殊用伤恻。可依例赐二字谥，并依贵妃苗氏合得恩泽七人外，更添三人，以称朕思亲眷旧之意。」 
宣和五年十二月二十九日，以岳阳军节度使王舜臣乞致仕，手诏奖谕王贵妃。 
七年八月四日，诏：「婕妤王氏隆诞，亲属可依下项推恩：亲叔、起复朝散大夫、试殿中监王羲叔，亲娣之夫、武节郎开德府兵马钤辖士溃，承节郎、鄢陵县巡检郝诵，各与转行一官；亲叔、迪功郎、新授守大理司直王羲叟， 
      
迪功郎、新授滑州司仪曹事羲佐，亲兄、从事郎、监登闻检院管，迪功郎、沂州司刑曹事璘，亲弟、从事郎、汝州司刑曹事球，并与改合入官；亲弟、白身瑗、琚、并与补迪功郎。」 
十二月二十一日，保寿粹和馆官吏并罢，宫人依旧法往尼寺养病，地归军器所。 
钦宗靖康元年六月一日，诏道君皇帝妃嫔并以龙德宫妃嫔为称。 
高宗建炎元年六月，诏潘氏可进封贤妃。 
九月四日，诏荣国柔惠夫人郭氏、永嘉郡夫人王氏、宜春郡夫人孙氏位祗候使臣、诸色祗应人等，依和国王夫人例支破身分驿券诸般请给。以扈从隆佑皇太后故也。 
四年六月二十九日，诏才人张氏可封婕妤。 
十一月二十四日，诏月供贤妃以下月料炭九百八十秤，一半支本色，余折支价钱。 
十二月十六日，诏永嘉郡夫人王氏可特赐名从恭、威安郡夫人苏氏赐名从温，并转国夫人，除知尚书内省事，诸般请给依禄式支破。 
同日，红霞帔李氏、马氏与转掌字，殿直王氏、文氏、邢氏、吴氏、李氏、王氏并与转听宣，魏氏、赵氏、张氏、王氏、解氏、李氏、董氏、王氏并与殿直。 
绍兴二年八月二十七日，主管大内公事、知尚书内省、兼提举十阁分〔事〕嘉国懿康惠徽夫人朱氏遗表乞依例推恩官吏并诸色人，诏各特与转一官资，内白身人候有名目收使。 
二年四月二十一日，诏哲宗皇帝房院美人慕氏、魏氏并特转婕妤，依禄 
      
式支破诸般请给，以昭慈圣献皇后祥除，故有此诏。典饰郭氏特转尚字，典宝苏氏、典衣宋氏并转司字，红霞帔朱氏转掌字，紫霞帔张氏、王氏并转红霞帔，张氏特与红霞帔，曾氏与转殿直。 
