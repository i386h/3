<!-- { "loadSidebar": true } -->
诏前知黎州宇文绍直特送千里外州军编管，秦嵩令四川制置司疾速取勘。以范成大言「黎州申："五月六日，安静寨押到蕃部首领奴儿结等九名，还纳所虏汉口周往保等三十九名，乞再行打誓，依旧入省地互市。本州岛已将人口津送归业，其奴儿结等亦支犒设发归部讫。"照得本朝故事，蕃□作过，若欲复通，须还虏去人口，如何但得三十九名，便与打誓通和」故也。 
七年八月八日，枢密院编修官李嘉谋言：「黎州边面，近则有曰邛部川，曰河南蛮，曰女儿城蛮，曰青羌，曰吐蕃，曰五部落，远则有大、小云南，州之三边，大抵诸蕃环列。今乃独以马故，日至太守之庭日：原作「曰」，据文意改。，量度分寸，较计毫末。彼既狎玩太守，始有轻蔑内侮之心。自今宜令通判专任市马，太守专任边事。沿边土丁，乃是边地根本，其出入山阪，耐习瘴雾，与夷俗同，今若欲渐复土丁，宜加意存恤。黎州边境瘴疠特重，每岁秋夏间，椒花始开，烟瘴盛作，而欲岁使两郡之兵久屯其间，岂为长策 若以土丁代戍，则土丁生理未全，缓急难恃。又况黎州过大渡河外，弥望皆是蕃田，每汉人过河耕种其地，及其秋成，十归其一，谓之蕃租，土丁之耕蕃地者，十有七八。窃见蕃部所经残掠去处，久例多逃田，今宜措置以若干亩召募土人为军，春秋量给衣赐，止刺手背，谓之土军，勿与州郡军士相参，即其土豪以为头首。黎州州城三面斗绝，独有北 
      
门一路通入内郡，此实郡治咽喉。窃见黎州北门外山自相公岭而下，始慢而微平，州城即居其趾，岭上既极高峻，春秋复有积雪，非久屯之处。今宜令去城一二里间，缺岭之势，措置一寨，以备非常。」诏市马一事通判专任外，余(扎)[札]与守臣龚总相度措置施行。 

二十三日，四川制置司申：已措置戒约黎州土丁，自今不得与蕃蛮争竞。上曰：「如此州专抑土丁抑：原作「仰」，据文意改。又，「州」字疑当衍。，长蕃蛮之桀骜。可谕制置司，令分曲直，毋得一偏。」 

十月十六日，黎州五部落蛮纳降，欲进马三百匹，并献珊瑚等乞盟。诏枢密院发金字牌却其献，止许互市。 
八年闰三月二十四日，诏墨崖与承袭叔父崖w官爵金紫光禄大夫，行怀化校尉，充大渡河南邛部川山前山后都鬼主。黎州申：「邛部川蛮王蒙备身故，有男墨崖七岁，不能任事，推立蒙备弟崖w承袭。自承袭后，数年交争，内自雠杀，马路缘此不通，崖w身故之后，方是宁息。通行推立墨崖承袭官资，今已十九岁，乞降告命。」故有是诏。 
六月二十四日，诏四川安抚制置陈岘：「黎州小扰之后，措置已为详备，训练兵将，激厉土丁，整葺器械，自可临时破敌。如或仓卒，必候调发大军，一州已被残扰，军至则夷人退伏巢穴，劳师无功，边帅常蹈袭而不悟。今更当预择良将，以备缓急之用。卿宜体此毋忽，可就用金字牌条具回奏。」同日，诏四川制置司逐路帅臣：「将见任路钤、都监(付)[副]等逐一依上铨 
      
量，如有庸谬不任职之人，别无差遣，从制置司选官奏差填替，责以常切训练军兵，整葺器械。傥复 事，制置与本路帅臣次第任责；俟有劳效，赏亦如之。」以枢密院言「昨黎州蕃部作过，贾和仲、成光延无谋失利，显是师臣平时不能铨择兵将官，以致仓卒 事，理宜申饬」故也。 

七月二日，诏黎州：「将本州岛人户税米估钱，每石并与裁减三贯，内土丁之家已经裁减者，更与两贯。其所减数从四川制置司那融，每岁支下黎州补充支遣。」先是，制置使陈岘奏：「黎州极边，重山复岭，物产荒薄，又经去岁骚动，民力雕乏，理宜优恤。契勘本州岛米价每石不过五六千，而百姓税米自来不令输纳本色，却每石估钱一十三贯文，除土丁之家曾经绍兴三十年裁减只作八贯文理纳外，其余税户至今仍纳一十三贯文，实为重困。」故有是命。 

八月八日，诏：「自今黎州屯戍土军、禁军等，并听黎州守臣节制，其西兵遇有边事，亦听本州岛守臣节制。」枢密院编修官李嘉谋言：「边事利害，任专则成功，权分则败事。今黎州小寇，制置司措置捍御，而复有他司牵制，是制置司事权不专也。制置司遣西兵于黎州，而或不委黎州节制，是黎州事权不一也。自今乞以黎边面专委制置司措置，诸司皆禀命而后行。凡制置司所遣兵将至黎州，亦当委黎州太守节制，庶几上下协心，事权不分，易于成事。」故有是诏。 
十一年十二月六 
      
日，进呈留正等措置事宜。王淮等奏：「沈黎之夷有三，正等乞先治其易者，盖指五部落。然如五〔部〕落，往者岂得谓之易 」上曰：「往者，五部落事自是措置失宜，所以黜责吴总等。」 
十五年七月九日，诏四川制置司赵汝愚可除龙图阁直学士，其守御将官，开具职位姓名保明闻奏。以汝愚言：「据黎州盘陀知寨魏泽中探得奴儿结并弟三开正妻皆死，其族属尚有遗种，及邻近诸羌昨来结连作过者恐尚怀反侧，已下本州岛乘此事机，随宜抚定。今据黎州申：部将常显、安静知寨魏大寿，部领青羌老宿赖苗珍、羌村主失落托等引领到降青羌失落盘、廉八、三开后妻赦蒙曳、男萼落耶等，并白水来归业人王文有、王文欢、王念一、王仁有等四名执降旗赴州，本州岛已斟量支犒，发遣回部，仍各与摽拨田段，给牛、 、种子，常切存恤，各令安业。」故有是命。
 蕃夷 宋会要辑稿 蕃夷五 邛部川蛮 
      
邛部川蛮
上阙赐牟昂等衣服、银带、钱帛有差。太平兴国四年。 
八月，诺驱遣其子阿遒来朝贡。诏授阿遒怀化将军，其副使、傔从各加官遣之。至道三年。 

九月，诏曰：「昨邛部川蛮朝贡，有华人亡入其境者亦与偕来，意冒赏赐。自今如有此类，宜令益州马知节辨认厘革之。」咸平二年。
上阙又言：「俟赵勿娑回，欲再遣将军牟具进奉。」诏赐弓二、箭 
      
十，许其贡奉，仍降敕书谕之。大中祥符元年。勿娑等厚赐遣还帛。 
仁宗景佑五年五月十一日，大渡河南邛部川蛮入贡，乞三年一次上京进奉。诏令五年。 
庆历四年正月十六日，黎州言：「邛部川百蛮都鬼主黎灭，初秋令将军阿济等上京进奉。」从之。 

五年四月，邛部川遣进奉大副使赵离姑、大副使又施、大副使贾祖、大副使任进哥、将军阿济入贡。 
神宗熙宁四年九月，邛部川蛮遣将军卑即已下十四人入贡。 

元丰三年三月二十八日，诏故怀化校尉、大渡河南邛部都鬼主苴 男韦则为怀化校尉、大渡河南邛部川都鬼主。 
光尧皇帝绍兴十二年六月六日，嘉州上言：「虚恨蛮人历阶等领众侵犯中镇等寨，卢掠寨将茹大猷等入蕃部，防拓累年，耗费不赀。今都王历阶遣蛮将军叶遇等二百八十六人送还茹大猷并土丁人等，于界首波恩神堂前折箭，将都王历阶头手皮甲、手刀御纳，设誓："永不侵犯，为国藩篱。如是三年，边界宁静，乞(如)[加]历阶官爵。"本州岛以等第激犒盐、茶，并给都王历阶锦袍、镀金银腰带、幞头、紫袍，填补进武校尉绫纸，付叶遇等。皆望阙山呼谢恩，并已发回蕃部。」诏候及三年，边界宁静，本路师司保明闻奏，当议推恩。 

二十七年四月十九日，成都府路钤辖司上言：「嘉州中镇寨连靠虚恨蛮部族。先据都王历阶归降，蒙朝廷补官，今历阶年老，退都王名目与其子蒲底，乞补授官资。」诏蒲底 
      
补承信郎，候及三年，边界宁静，取旨。
 蕃夷 宋会要辑稿 蕃夷五 风琶蛮 
      
风琶蛮
景德三年八月十一日，曩遣使乌 等来贡犀角、象牙、盐、师子、莎萝幔、青绯间色莎萝幔、莎萝鞍、复莎萝勒帛、莎罗花毯、白莎萝、白毡、黑犎牛、青羊等，乌 又献马百三十匹，赐冠带、锦袍、绵帛有差。 
二十四日，诏授曩归德将军，乌 归德郎将，又以大副使怀化司阶苏屈等三人为归德司阶，卑瑰等十三人为怀化司阶，小副使屈苴等二十九人为怀化司戈。时乌 等入贡，上言：「咸平初已沾朝命，愿再加官秩愿：原作「原」，据《长编》卷六三改。。」故有是命。仍乞以所乘马贸易于京师，并从之。其押伴黎州教练使樊裕、邕州都押衙费众盈，亦加检校官遣之。 
九月诏给风琶蛮使冬衣。
 蕃夷 宋会要辑稿 蕃夷五 保塞蛮 
      
保塞蛮

保塞蛮在黎州之西南，颇以善马来市。太祖开宝六年四月，黎州上言：保塞蛮七十余人自大渡河来归。 
真宗大中祥符二年八月，益州上言：「邛部川蛮杀保塞蛮卖马蛮十八人，即移牒黎州，得报称：邛部川与山后两林素有雠隙，杀保塞蛮者乃大渡河外蛮也。」因下诏：「本州岛蛮自今不得与河外蛮相侵扰。本州岛及巡检使臣不得辄入溪峒，邀功生事。」 
哲宗绍(兴)[圣]元年十二月十三日，枢密院言：嘉州犍为县有黎蛮逼近寨下。诏令本路钤辖司体量事因以闻。 
光尧皇帝绍兴二十六年正月二十九日，新知黎州唐秬朝辞，进对奏云：「臣所治黎州，控制云南极边，在唐为患尤甚。自太祖皇帝即位之初，指舆 
      
地图，弃越隽不毛之地，画大渡河为界，边民不识兵革垂二百年。昨蒙遣锺世明裕民川蜀，蠲减虚额，人受其赐。更乞降诏抚谕，庶几蜀民扶老携幼，共闻德音。」上曰：「卿尝上书论列。」颔首久之。
二十七年十一月十七日，都大提举茶马司言：「黎州蛮甲头李觌等报：有中马蛮客崖遇将带王子倪等自己马钱，雇大渡江土丁十五人，担擎请到马价、锦绢等前归，到大渡河南，在蛮界被汉人四十余人持刃将崖遇杀死，并杀伤蛮奴，劫夺财物。本州岛已收捉贼首汉人张大二姑并其徒伴二十六人根勘。本司行下黎州，将追到赃物日下给还，仍将贼徒尽实根勘。本州岛遂勒牙子杨实等说谕蛮人崖w同水尾村人户商量赔还价钱讫。今照得此事系因蛮人牵马中卖，被边民过境界劫杀中卖蛮人，劫取钱物六千余贯，情理凶恶，今来却一面用夷法和理断，非惟引惹生事，兼恐有碍马政，显见本州岛知、通率意妄作，措置失当。」诏：「知州唐秬、通判陈伯强并放罢，令本路提刑司将行凶为首人一名特决脊杖十五，送千里外州军编管，余人释放。今后并依见行条法施行。」 

寿皇圣帝干道元年闰正月二十三日，诏以黎州管下邛部川蛮都王崖w承袭兄蒙备金紫光禄大夫、行怀化校尉，充大渡河南邛部川山前山后都鬼主。从四川宣抚司请也。 
五月十八日，诏罢黎州知州宇文绍直，(生)[坐]青羌中马不支价 
