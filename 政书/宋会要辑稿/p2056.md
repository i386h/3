<!-- { "loadSidebar": true } -->
九月二十九日，诏：「刑部契勘应给降空名告札等先注籍，仍取会有无补授之人及姓名、因依销簿。」先是，刑部郎中苏恪言：「空名官告以待有功，欲乞每遇给降，仿『度』字号置合开簿，俾铨曹堂其受人之乞受人之乞：疑有脱误。，令具事目及字号报掌簿官销簿注籍，候参部自审验簿号，方许注授。」诏从之。 
四年四月三十日，诏：「比年爵赏失实，名器浸轻，可自今后将帅监司守臣并不得陈乞空名告敕宣札。如实有功人，仰保明申奏，以凭推赏，虽大臣出使亦当遵守。」 
六月八日，诏：「文臣朝奉大夫、武臣武翼大夫以上转官给告，文臣通直郎、武臣武翼郎以上转官给敕，选人初授官给绫纸，改京朝官给告，换阶官给敕。」先是，吏部侍郎綦崇礼言：「已降指挥，初补官人给付身。勘会选人有旧假官未入官者，并系初授敕或补牒，即未经出给告命，欲乞依初补官人例给告。」故有是诏。 
九月二十五日，臣僚言：「奏补授官告敕自来不曾载三代、乡贯、年甲，欲乞今后被荫人告、敕并行书写。」从之。 
十一月五日，官告院言：「吏部签发到奏钞到院，其钞内称说年甲、乡贯、(贯)三代，本院依本书写外，其录黄给告多无三代，或止有年甲、乡贯，及全不称说者。欲乞今后遇出给初补官人告命或无三代、乡贯、年甲者，令大 
      
程官赍告取索家状，付院书填。」从之。 
绍兴二年三月二十七日，诏：「四品以上官及职事官监察御史以上官告并用锦褾外，其余官并封赠权用缬罗代充，仍令所属依旧制描样开板制造，先装背四轴，申尚书省。」 
六月二日，诏：「给降空名官告绫纸，已(今)[令]官告院置簿。今后诸处补授，令书填官司限一日开具申吏部。应(告)空名官告绫纸，官司半年一次开具已未书填道数，申吏部照会。」先是，侍郎郑滋言：「小使臣校尉自来给降空名官告绫纸，即未有诸处申发到书填补授姓名、因依，无以考察伪冒。」故有是诏。 
三年十二月十日，临安府言：「武翼郎王倾遭居民遗火，烧毁高祖父超故任建雄军节度使告一道、曾祖父德用皇佑四年授河阳三城节度使同中书门下平章事告一轴，并嘉佑元年任忠武军节度使告一轴，今录白曾祖德用神道碑一本干照。」诏令王倾召升朝官二员委保，是实王德用本家亲的之孙，即依条出给。 
四年六月二十一日，诏：「除授馆职、职事官及帅臣、监司，并依旧法给告，惟计议官依编修官出敕。」先是。臣僚言五品以下命以敕札，殊损国体。送部检会，言：「旧法编修官出敕；馆职、寺监丞、博士，御史台检法、主簿，命词给告；承务郎以上磨勘转官出告。特恩转官仍命词外，任差遣出敕，监司并合命词给告。旧无计议官，未审是何付身。」故有是诏。 
五年五月二十日，诏：「太师至尚书令绫纸，可降本格二等用十五张色背五色绫纸，其余官并递降本格。太师至尚书令，左、右仆射至开府仪同三司，并用十五张色背五色绫纸。知枢密院事至宗室环卫官，观文殿学士至观察使，并用五张白背五色绫纸。宣奉大夫至(俟)[候]用十张白绫纸，给事中至伯八张白绫纸「给」字上原衍「十」字，已删。。中大夫至子，七张白绫纸。七寺少卿至和安大夫至翰林良医，尚书诸司员外郎至翰林医正，并用六张白绫纸。奉议郎至太子诸率府副率，秘书省校书郎至诸军指挥使以下、遥郡(敕)[刺]史以上，马步军都头至蕃落马步军都指挥使，并用五张白绫纸。」以官告院言工部会告命品从数多，合行(灭)[减]损。故有是诏。 
六年二月十六日，诏伪(告)[造]绫纸度牒依诈为制书法断罪。先是，工部言：「官告院所用绫纸花样不一，易以伪冒，乞下文思院别织一体花样，仍于绫上织字号，专充官告。其仿效制作之人，乞重立法。」故有是诏。 
三月一日，诏文武官磨勘给告，并量收绫纸钱。先是，文思院织造告绫费用倍多，臣僚以为言，故有是诏。 
同日，诏官告院吏人入仕年月并依吏部侍郎右选理二十五年。先是，官告院言：「本院人吏选补并守熙宁法，近吏部申明将本院主事满三年半外通入仕及三十年，方许出职，仍理其所少年限，勒令殿选。缘从来本院遵守旧法，近 
      
吏部申明将满三年半出职，别无理年殿选之文。况六曹所理入仕年月各以人额多寡理年，有理三十年处，及有二十五年处。各缘充主事年月不多，如刑部都官止充主事满一年，或一年一季，止理二十五年出职。或遇大礼，又许解(法)[发]次名，三年半中约解发三人。本院缘守旧法，三年半止解发一名，更不理入仕年月。」故有是诏。同日同日，原作「官告院日」，据文意改。，诏：「官告院官去替半年，方许差人。其已差替人，并见阙未到之人，并别与差遣。如愿归吏部注授之人，特依省罢法与指射差遣一次，愿就宫(官)[观]岳庙者(职)[听]。」 
七年三月十三日，诏湖北、京西宣抚使岳飞，所有立奇功除正任及转横行遥郡官告，日下给付，免进入。以飞朝辞，恐妨起发故也。 
十一年十一月十日，吏部言：「措置官员转官及封赠告制度，若依旧法制造，窃虑难以应办，欲量增绫纸。」从之。一、文臣太中大夫、武臣正任观察使以上转官，并用杂色锦褾、丝带、拨花大红牙轴。文臣监察御史以上，并行在职事官、寺监丞簿以上，外路帅司、监司转运判官、提举茶盐、市舶、常平等以上并除贴职之人，中大夫至奉直大夫；武臣通侍大夫至右武大夫及带遥郡，并武功大夫至修武郎以上，并用杂色锦褾、丝带、拨花中红牙轴。文臣朝请大夫至通直郎，武臣武功大夫至修武郎以上，并用红绫褾、碧绿绫带、拨花中红牙轴。升朝官量行添轴，改造褾袋。一、绫纸钱：内文臣太中大夫、武臣观察使以上并免，文臣中散大夫、武臣遥郡刺史以上二十贯，文臣朝奉大夫、武臣武翼大夫以上一十五贯，文臣通直郎、武臣修武郎以上一十贯，以上各欲增五贯。一、封赠绫纸钱：三公，三少，开府仪同三司，七贯五百文；东宫三师、三少，特进太尉，金紫、银青光禄大夫，左、右金吾卫，左、右卫上将军，节度使，承宣观察使，六贯；宣奉、正奉、通奉大夫「通奉」上原衍一「正」字，据文意删。，左、右骁骑以下，诸卫上将军，三贯五百文「三贯」下原衍一「贯」字，据文意删。；通议、太中大夫三贯以上并欲增一倍；中大夫，中奉、中散大夫，防御、团练使，诸州刺史，左、右金吾以下，诸卫大将军，二贯六百文；朝议、奉直、朝请、〔朝〕散、朝奉大夫「散」字上原关「朝」字，据文意补。，二贯三百文；朝请、朝散、朝奉、承议郎，诸卫将军，太子诸率府率「太」字下原衍一「朝」字，据文意删。，一贯八百文；奉议、通直郎，太子诸率〔府〕副率，一贯五百文；宣教郎以下，一贯已上，并欲增一倍；毋及朝奉大夫、遥郡刺史以上妻，七贯二百五十文，欲增四贯七百五十文；余妻六贯四百五十文，欲增三贯五百五十文；武功、武德、武显、武节、武略、武经、武义、武翼大夫，遥郡同，二贯三百文；武功、武德、武显、武节、武略、武经、武义、武翼郎，一贯八百文；训武、修武、从义、秉义、忠训郎，一贯五百文以上，并欲增一倍。从之。 
十三年四月二十九日，诏：「文武官给告日并下吏部，于年月日前系写主管院官名衔。」先是，臣 
      
僚言百官迁(政)[改]，惟官告院知其详，其监官欲书名于绫纸背，以防冒伪。而主管院陈掞言，纸背书名，日久易以磨外。故有是诏。 
十四年三月二十二日，〔诏〕应今后告命并用新法绫纸。先是，尚书省言，换给封赠今用杂绫纸，恐生奸弊。故有是诏。 
二十六年八月二十八日，诏外国告身合用褾、轴、销金法物，并依旧制施行。 
九月六日，诏：「内、外文武臣僚告敕并依大观格制造。裁减吏额，共置二十九人。后降下官告样十六轴，并物料等，(今)[令]有司制造。」沈该等奏，依已得指挥自来年正月为始。上曰：「此是大观式，朕已令各随官品画成圆册，他日可以按图制造。」 
二十七年二月二日，将作监奏：「契勘依近降官告法式，应内外命妇迁转并赠封告命，并销金。续承指挥，内命妇迁转并封赠，外命妇封赠郡夫人以上，并依格用网袋外，其余以次并权不给。窃虑告身销金亦合参照，欲望除内命妇迁转并封赠、外命妇封赠郡夫人以上依法式外，其余并权住销金。」从之。 
五月三日，工部状：「近降指挥禁止镂金、销金装饰之类，所有文思院见造销金告身绫罗纸、轴头，今欲将文武臣僚并内命妇迁转封赠、外命妇封赠郡夫人以上及外国封爵加恩告命等，并依已降大观格制造给降行使。所有应合用轴头上贴镂销金，乞止用拨花滴粉生色。」从之。 
三十二年六月一日，官告院言：「契勘本院先降到大观格出告样制，照得内、外命妇十等式内除止有贵妃、淑妃、德妃、贤妃用十八张销金罗纸，并亲(用)[王]妻用十张销金罗纸外，所有皇太子妃并一字王夫人罗纸法物亦未有该载立定格式。今欲将所出上件皇太子妃(此)[比]附四妃、王夫人比附亲王妻罗纸张数、法物等书写出给投进。」从之。 
绍兴三十二年六月十九日，孝宗即位未改元。主管官告院鲁(言)[木养]言：「节次承吏部发到敕黄，出给诸军阵亡赠官告命，依法系宰执签书。窃见大礼恩霈文武百官封赠，除见任两府系宰执签书外，其余并是代书，欲权依大礼封赠例，免书宰执。」从之。 
孝宗隆兴元年七月二十四日，官告院言：「契勘本院应出给功赏转官等告命，宰执、侍从、左司都事郎，官告院官依昨出给空名官告例代行签书，续承指挥除宰职分书与院官亲书外，其余官并代书。窃缘赏告代书数多，又恐日后无以稽考，欲乞将大使臣修武郎以上官亲书吏部尚书、小使臣从义郎以下亲书吏部侍郎外，其余官并乞代书施行。」从之。 
八月十七日，官告院言：「见管主、令各一人，书令史三人，守当官五人，贴书七人，楷书一十二人。又缘趁办出给覃恩转(管)[官]等告命，人力不及，若更行裁减，必至干办不前。乞将本院正额人数许行依旧存留，候将来出告稀少日别取指挥施行。见在人且令依旧， 
      
将来遇阙，更不迁补拨填。」从之。 
