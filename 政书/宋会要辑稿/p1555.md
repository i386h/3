<!-- { "loadSidebar": true } -->
二十九日，又言：「均籴之法，乡村若以田土顷亩均敷，则上等所均斛斗数少，寔为优幸；下等均定斛斗数多均定斛斗；原作「均斛斗定」，据同书食货四一之二二乙。，不易供办。如以家业钱均，则上等所均斛斗数多，下等人各均定斛斗数少，委是两事利害不同。转运司具到坊郭户均数目，看详欲乞依么例，只于家业钱上均籴。」诏：「今年五月十七日已降指挥：『童贯奏：陕西均籴斛斗若只坊郭乡村等第均定石数收籴斛斗：原作「斗斛」；坊：原作「妨」，据同书食货四一之二二乙改。，缘元定等第内家业钱往往不等往往不等：原脱，据同书食货四一之二二补。，谓如家业钱六千贯文至一万贯为第一等之类谓如家业钱：原脱，据同书食货四一之二二补。，若作一等均籴，切虑法行之后不得均济。下转运司摊定一州一县合籴都大石数，会计一州一县逐等第都计家业钱，纽筭每家业钱几文合籴多少石斗，所 
       
贵均一。已行下讫，今乞令陕西转运司并依今来所奏事理施行。』」 
十一月一日，都省言：「河北路转运司陈亨伯奏：元降陕西均籴画一，诸州、县官户即无减免之文。本路州县已一例均定石纳。」诏官户无减免之文，多系停蓄斛斗之家停：原作「定」，据同书食货四一之二二改。，可依所奏。 
二年七月二十八日，诏：「逐路转运司各据本路逐路合籴斛斗数目，以本县人户见今均敷役钱文簿籍定合纳钱数，于役钱数上纽算合均籴之数钱：原作「前」，据同书食货四一之二三改。，均与逐户。如有畸零缺剩之数，并只就整收籴，零数即免。内坊郭第六等以下、乡村第五等以下免均以下：原作「下以」，据同书食货四一之二三乙。。即人户所出役钱数多，致所均之数艰于送纳者，仰所属州县、转运司量减。应今来均籴，并依青苒法先期支钱。候至合送纳时月，若遇丰凶贵贱不同，以有余不足通计，谓如元支散时诏贵米一百文时：原作「钱」，据同书食货四一之二三改。，后却贱止七十，即添籴三分，又却贵三分，即减三分之类。余并依奏籴法施行。」 
八月三日，尚书省言：「七月二十八日已降指挥，三路均籴斛斗，今措置约束：均籴法州县不得常行，并俟朝廷降指挥，方许均籴。不应均而辄均若不依役钱，或多寡不均者，徒二年，吏人配千里。不前期支钱，或斗价支钱增减不寔者，功一等，吏人配一千五百里。乞取若减刻所均钱者，以自盗论赃，轻者配一千里。」从之。 
三年九月二十八日，尚书省言：「今岁大稔，物贱伤农农：原作「粟」，据同书食货四一之二三改。，除灾伤检放去处，奉圣旨令诸路转运司以诸 
       
司封桩钱量行均籴一次。契勘三路已行均籴法，其诸路合遵守三路均籴法施行。」 
四年六月二十二日，诏：「诸路均籴差到非见请重禄人，内人吏每日添支重禄钱三百，专斗钱二百，仍于宽剩役钱内支给。」从广南西路提举常平司请么。 
十月二十三日，诏：「自今均籴斛斗，须管先桩见钱方得均籴。如违，官员徒一年，吏人配千里。」以尚书省言：「河阳县及孟州温县百姓诉：纳过均籴斛斗，不曾支钱。」诏官吏罚铜有差，兼有是诏。 
五年正月二十五日，河北东路提刑司奏司：原脱，据同书食货四一之二四补。：「准朝旨，沧州无棣县民昨于政和元年内输均籴白米棣：原阙，据《宋史》卷八六《地理志》补。，每斗支价钱六十至四十文至四十：原作「四」，据同书食货四一之二四补。，政和二年内又斗支一二十，而市价为百二十。并今体量到逐年均籴白米价例，比街市私籴价钱委有低少钱数少：原作「小」，据同书食货四一之二四改。。缘系逐年本州岛估定，行下本县依价均籴。」诏均籴当用市例，当职官吏诏赦宥，特免黜责，今后如或亏损，当重行降黜。诸路依此。 
五月十三日，诏河东、河北三(州)[路]自去岁旱霜，田苒不收，汉、蕃人户类皆缺食，可权罢今年均籴，候丰熟依旧。 
宣和七年五月九日，德音：「京东、河北路州县勘会去年八月已降指挥，河北一路均籴斛斗共八十一万石，其间有咤灾伤人户全不曾送纳，及送纳未足去处，切虑官司为见今岁二麦丰熟，便行催纳。其不曾支请价钱人户未纳斛斗，并与放免。已请籴本人户，及先借诸司斛斗充数起发，未曾填纳 
       
之数，并与展至夏料，止据已请钱数依市价折纳，余更不得催理，及别作名目抑配收籴。如违，许人户经赴尚书省越诉。向来均籴，闻有未还价钱，官吏作过，互相容庇，仰宣抚司将分俵州县籴本数目晓示人户，勘验所支之数，如有未还，并督责日下支还了当，仍具咤依申朝廷黜责。向来河北均籴，有人户结揽众户合纳之数前去送纳，如有欠少未足并合补纳斛斗，并合于结揽人名下催理，不得将众户一例搔扰众：原作「人」，据同书食货四一之二五改。。」
 食货 宋会要辑稿 食货七○ 蠲放杂录 
       
蠲放杂录
【宋会要】
太祖干德四年，华州言旱，诏令无出今年租。 
五年七月，诏：「夏秋以来，水旱作沴，言念民庶，恐致流离。委诸道州府长吏预告人民，有灾伤处，并放今年租赋。」 
六年六月，诏曰：「暑雨滂沱，堤防泛决泛：原脱，据《宋大诏令集》卷一八五补。，行潦所至，多谷用伤。忧民方轸于焦劳，常赋宜行于蠲免。应诸道州县民田有经霖雨及河水损败者，今年夏租及缘纳物，并予放免。」 
开宝七年十一月，放蒲、晋、陕、绛、同、解六州所欠租税，关西诸州特蠲其半。以灾伤故么。 
八年五月，诏：「邵州武冈等三县冈：原作「岗」，据《长编》卷一六及《宋史》卷八八《地理志》改。、潭州长沙等七县，应遭梅山洞贼虏劫人户去年所欠税租及今年夏税，并与除放。」时梅山洞闻江表用兵，咤乘间剽劫，故有是诏。 
十二月，免开封府诸县今年秋税今年：原作「年今」，据《长编》卷一六乙。。 
太宗太平兴国二月，诏以河决郑州荥泽县荥：原作「萦」，据《宋史》卷八五《地理志》改。、孟州温县，而民被水灾，并蠲其税。 
七年正月，诏 
       
潭州每岁纳大纸、中纸各七十九万二千一百十四张，小纸二十万二千一百八十二张，并除之。 
八年七月，诏：开封府管内酸枣、阳武、封丘、长垣等四县民田为黄河水所害，及开封、浚仪、中牟、尉氏、襄邑、雍丘等六县民田为蔡河、广济、白沟河溢及水涝所损者，并蠲其税。 
雍熙五年二月，免瀛州部民租调三年、徭役五年。以其再遭犬戎蹂躏么。 
淳化元年二月，诏：「诸处鱼池旧皆有省司管系，与民争利，非朕素怀。自今应池塘湖河鱼、鸭之类，任民采取。如经市货卖，即准旧例收税。」先是，淮南、江、浙、荆湖、广南、福建路当僭据之时，应江湖及池潭陂塘聚鱼之处皆纳官钱，如(令)[今]人户占买输课，或官遣吏主持。太宗闻其弊，故有是命。 
四月一日，除兴州公验钱。先是，干德三年，(敕)[刺]史赵彦蹈越置，应客旅将驴髅行(行)货入川货卖，川司出给公验川司：疑有误。，每人税钱四十八文充公用，至是除之。 
八(月)[日]，诏：「兴化军两浙伪命日，以官牛赋于民，岁输租米，牛或死损，则令买偿。自今除之，仍以官牛给租牛户。」 
七月，诏：「开封府五县旱伤夏苒，开封一县全放，已耕 改种者，免六分。陈留、封丘、酸枣、鄢陵四县各放夏税六分。」 
八月，放凤翔府天兴五县等税，又减京兆府长安等八县民万三千一百十三户田，及许、沧、单、汝州民其税十之六。皆以旱故么。 
是月，诏汝州桐城县大龙、宿松县小孤及长武湖三处鱼池特免 
       
税，任民采捕，吏勿禁。 
十月，诏：「干州、郑州旱，损夏苒，遣官覆检，皆称及时改种。合依常例收租赋者，干州三千三百九十一顷，郑州三千六百九十顷。除旱损全放外，其合纳今夏正税并缘纳，干州十分中特减五分。见催者，许以秋米豆折纳。」 
十一月，诏大名府管内夏苒六百八十顷旱损，并权放今年夏税，内百三十顷各已耕种，合输纳者，特于十分中放三[分]。 
二年七月二：原作「三」，据前后文系年及《宋史》卷五《太宗纪》改。，大名、河中府、绛、濮、陕、曹、济、同、淄、单、德、徐、晋、耀、磁、博博：原作「砖」，据《宋史》卷五《太宗纪》改。、汝、兖、虢、汾、郓、(阶)[宿]、亳、(庆)[陈]、许、齐、滨、沂、贝贝：原作「具」，据《宋史》卷五《太宗纪》改。、卫、青、霸等州皆言岁旱无麦，诏遣使分路体量，凡三十八处，旱损苒五万二千八百三十七顷六十八亩，其合纳今年夏正税并缘料，并各除放。 
十月，诏：「许州检到长社、临(颖)[颍]、郾城三县共二千十七户，依例于元额内减放七分正苒子，及缘纳等除三分依限催纳。迩者，悯近甸之亢阳，命使车而检阅。未经闻奏，辄则蠲除。虽惩长吏之专行，当念盖民之匮乏。宜令放免，表我推恩。可依本州岛所奏施行。」 
三年七月，灵州言：「临河、怀远等镇税户田绍荣等，欠端拱二年秋税送纳。」诏并除之。是年，诏：忻州当伪命日，科民输刺史润俸息钱二百三十六千，除之。 
四年十月，以水潦害民田，分遣京朝官按行开[封]府管勾诸县，籍顷亩之数，以免其税。 
闰十月，诏(输)[谕]开封府，民被水灾者，前诏除放苒子外，应见随亩地钱稗草及和买正草，并蠲之。 
十二月，诏 
       
诸道州、府、军、监，民被水灾甚者，所欠税物遣使按行，蠲其半。 
五年正月，诏两京及诸道州、府(足)[民]欠淳化三年租调及缘纳他物共二百五十一万五千余贯石斤两，并除。 
二月，诏剑南东、西川、峡路诸州民欠淳化五年以前租税峡：原作「陕」，据《宋史》卷五《太宗纪》改。，州县吏掌仓库吏：原作「束」，据《宋史》卷五《太宗纪》改。、盐铁、榷酤负官钱，上计利及挽船卒负官物，并除之。 
四月，诏开封府及诸道州、府欠淳化三年终已前夏秋税物、振贷斛斗，自来容限倚阁者，并予除放。凡斛斗、疋帛、丝枲、扉履之类，蠲放二百五十一万五千余贯石斤两焉。 
五月十二日，诏曰：「先是，岁赋蒿数十万围，以供窑务及染院所用。自今染作，以材给之。」 
