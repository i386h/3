<!-- { "loadSidebar": true } -->
五年正月十九日，诏：「每岁十月朔后内殿起居，海赐茶酒，颇闻班至朝堂，所由司并不宿设此句疑有误。，盖御史、合门旷职之故。又禁军员僚逐日起居，所给茶酒亦不丰洁，自今当切戒之。」禁军指挥使月给随食酒，故不赐茶酒；都头、军使而下无随(酒)[食]酒，故因起居赐之。 
二十二日，诏：「每遇起居，喝赐军员茶酒，仰内侍省今后具四十合赐茶酒日数预前一日告报翰林、仪鸾司此句疑有误。。如遇喝赐，便排当监散使臣点检，尽料供给，仍仰合门、皇城司觉察。如敢违慢，具事由闻奏，当议勘断。」 ，令先备座物、酒 
二十八日，诏：「自今每遇百官起居合赐茶 
      
酒，仰御史台前一日牒报翰林、仪鸾司，令准备祗应。」 
七年七月，诏：「应臣僚合赴常参，特令内殿起居，及主判职司特免常朝，五日一缀本班起居外，只有横行赴文德殿前立班只：疑误。，至日多以上殿奏呈公事及引见人为言而不赴者「以」上疑脱「有」字。。自今凡遇横行拜表、进名、行香，除宣(昭)[召]及本职合赴后殿祗应，或急速公事外，其余并须赴本班如常程。合上殿奏事，又引见人仍候次者此句下疑有脱文。，违者御史台弹奏。」 
八年四月二十七日，诏：「百官自拱宸门入，赴崇政殿起居，但不舞蹈。其鸣鞭、立殿文武班次一如长春殿之仪。」时大内火，权(折)[拆]长春殿两廊，以绝火道也。 
六月九日，御崇德殿，百官起居退，辅臣诣长春殿奏事如旧仪。十一日，诏：「开封府自今应取勘文班升朝官以上、使臣殿直以上罪犯不计轻重，从府司牒报合门，勒住朝参，候公事断遣了日，许令依旧。」 
八月三十日，诏：「自今文武臣僚为公事取勘，候罚放了日，令元取勘处画时关报合门及晓示本人，限五日内谢恩。如出限者，具名闻奏。」 
天禧四年三月十四日，右司谏、直集贤院祖士衡上言：「常朝起居日长春、崇德殿，假日后殿，中书、枢密文武合班，而有合门祗候一员在班前随班再拜，侧立赞喝。欲请自今令通班合门祗候在前殿则与内殿供奉官已下同起居，后殿与军头司官同起居，然后立殿庭赞喝。」从之。 
十月十五日，诏：「应军使至副都头自十月一日后三日一度 
      
起居，赐茶酒。前、后殿起居，即依例喝赐。遇双日及放起居不坐，并亦给赐，至来年二月一日住赐。其文武百官每五日所赐茶酒，依旧例支给。」 
【宋会要】
      
仁宗天圣元年七月二十九日，诏：「殿前都指挥使蔚昭敏今后与免前后殿起居，只奏万福。」以昭敏患脚膝故也。 
八月，诏：「合门应文武臣僚有服药并假故不赴起居，实时关报入内内侍省。」 
二年八月十六日，上封者言：「诸司使、副使以下起居，多不整齐，或枢密使再拜未毕，后班先各舞蹈呼万岁，前后諠哗，略无次序，无觉举。」宣旨：「宜令合门差人整肃。仍晓示诸司使以下，应内殿起居臣僚等，每遇起居，入殿门并须端谨，不得喧哗，依班次排立。同枢密使起居，拜舞呼万岁，班退，亦须整肃。稍涉慢易，仰合门纠举闻奏，当行朝典。合门失于纠举，使、副使等并勘罪施行。」 
六年六月二十六日，免常朝官屯田郎中闾丘梦松等七人称疾不赴朝参罪，诏御史台复有七人以上不到者论如法。 
七年三月二十六日，东上合门使李昭亮等言：「今双日不坐，每月仍多假故。赴起居者不过十日，而臣僚请假不赴月有至五六次者。欲乞除请将治假外，请朝假过三度者依不赴起居例责罚。其三班使臣乞下宣徽院察举。」从之。 
景佑二年十月二十七日，御史台言：「诸卫大将军、将军并系三品一行序立，诸卫率府率、副率并系四品一行序立。今新除皇亲诸卫大将军、将军八十五员，诸卫率府率、副率五十一员，缘皇亲大将军以下并内殿起居员数 
      
稍多，殿庭难为排立，及非次曲宴，殿上窄隘，亦是一行座次不得。」诏大将军、将军、率府率、副率品序排立，如殿庭窄隘，即重行。 
宝元二年六月四日，诏：「宗室遥郡并大将军以上遇朔望，令其长一人入内参起居。」 
庆历三年八月六日，诏谏官日赴内朝起居。 
皇佑三年八月，诏合门：「自今如有雨雪，便令上廊祗候，及开殿门引喝起居，永为定式。」 
至和元年八月十二日，诏观文殿大学士、兵部尚书晏殊五日一赴内殿起居。 
九月八日，彰德军节度使兼侍中、驸马都尉王贻永奉诏许朝朔望「永」下疑脱一字。，恩礼优绝。今足疾渐损，乞五日一奉朝。从之。 
十月二十五日，诏：「枢密使王德用高年，日入朝谒，其特免拜。」 
嘉佑元年十一月二十三日，枢密使王德用罢，复兼同 牧制置使，听五日一诣崇德殿参起居，仍许其子若孙扶掖之。 
四年六月二十四日，御史台言：「据左右巡使邢梦臣等状：『内殿起居，文武百官虽于殿门外令本台引赞官依官位叙班立定，及入殿庭，引赞官无例入殿庭引揖，是致交杂，并不依序立班次。况殿庭立班，自系合门管勾祗应并诸般失仪弹奏。欲乞今后逐次起居，先以本台知班三五名依次排定，引拨入殿门；乞令合门祗候三五员于殿庭里管勾引接。仍乞于紫宸、垂拱两殿庭石位镌定班次。其诸般失仪，即令巡使同合门官员觉察弹奏。百官三次失宜，乞与理为过犯。』 
      
诏下合门与御史台同详定以闻。今同参详到下项：文武百官起居日，本台知班、引赞官依官次排定，即序班入殿，同令合门祗候三员殿庭引(损)[揖]，各依官位，从北为首，分定班次，听侧宣讫，揖，就北面位，并依上项序班就立。其引赞官一名，只依合门旧例，至殿屏照管。紫宸、垂拱两殿比旧来起居并侧宣位各 稍前，逐班镌定石位。合门觉察舍人依左右巡使东西分立，同觉察失仪者。其出班弹奏，并依旧仪。左右巡使与觉察舍人不纠，即依旧仪制。合门使弹奏百官起居班内诸班失仪，欲依庆历七年八月内本台起请，据勘到情理，分公私定断。私罪即理为过犯。文武百官起居仪制，并依官品序立。缘承久例，只(例)[依]官位序班，恐难更改。今只依旧以官位排定班次，员多者即许重行，员少者合作一班序立。」从之。 
五年九月，诏：「今后差下陕西、河南、河东总管、驻泊、钤辖、都监并管勾兵甲、知州等，自授命后，便罢在京职务，更不赴朝参。限半月内朝辞进发。曾任中书、枢密院官，令奏赴起居。宣徽使、管军臣僚授外任差遣，且赴起居，候朝辞即不赴。已正衙辞，虽未朝辞，更不赴起居。应赴台参谢臣僚内有臣赴内殿起居者下「臣」字疑误。，先入起居讫，方赴朝堂参谢。」 
八年二月十五日，合门言：「自来百官五日一次起居，如值放朝参，以次只日作起居。欲乞今后遇放朝之类，以放日为始，别实理五日。」从之。 
      
英宗治平元年五月二十一日，诏曰：「夫尊尊而亲亲，人道之极也。有若诸父，保有贤德，以藩屏于王家。朕承大统，思广骨肉之恩，以风天下，匪尊遇之，何以见爱乎!皇伯东平郡王允弼、皇叔襄阳郡王允良、宁国军节度使、同中书门下平章事允初其免常朝，五日一次赴起居。」 
【宋会要】
      
〔神宗〕熙宁二年九月十一日，合门言：「知制诰吴充权三司使公事。会勘三司使合缀枢密使班起居，上殿侍立；制诰遇紫宸殿起居，缀中书门下班。」诏遇紫宸殿起居日，三司使令侍班，即缀枢密使班。 
三年八月二十五日，合门言：「自来两制以上带外任差遣时暂到阙，朝见讫，并(并)[令]不赴起居。诸司使副即却并赴起居，体例不同。」诏并令赴起居。 
九日，编修合门仪制言：「中书臣僚行事毕，并奏随班起居，自余臣僚无文。今(岑)[参]详应祠祭及诸行事毕，并命随班起居，并上奏。」从之。 
十一月，枢密院言：「御史台申，旧制，诸司使副、承制、(察)[崇]班内差摄将军二十人，内有差遣者直申台，不赴立班，是致武班阙官。乞今后差摄将军，如授差遣，候别差到官，方得不赴常朝；如急速差遣，乞降指挥照会，方能免罢。」诏今后系将军使臣，如授差遣，须俟别差到人替，方得朝辞及不赴常朝。仍令审官西院限五日内差官承替。 
四年五月六日，诏：「今后百官起居，令御史台将带引赞官并副引赞官共二人入垂拱殿，依合门承受体例，板壁外祗应。」 
七月二十一日，合门言：「勘会三班使臣供奉官以下至殿直，并系逐日合赴起居。窃缘近岁人数倍多，趋就班列，殿庭壅隘，颇成宣冗。欲乞除排立使臣依旧外，余供奉官以下至殿直，并只令朔望并北朝人使见辞紫宸殿缀班起居 
      
；遇文德殿坐朝，缀枢密使以下大班，垂拱殿起居毕先退。」从之。 
十月六日，诏：「中书、枢密院来日入东西府时辰有碍，与免起居，令以次官(挥)[押]班。」 
十一月一日，诏：「中书门下自今文德殿常朝，候垂拱殿坐，令御史台一面放班。」 
十二月十八日，诏：「诸伎术官除带升朝官及诸司使副各随所带官赴朝会起居外，余依供(俸)[奉]官例，并(令)令朔望并北朝人使见辞紫宸殿缀班起居。」 
十年九月二十七日，合门言：「前后殿祗应臣僚兵吏等，有执事御前并不起居者。欲乞应诸班职掌各着起居之次。」诏系卫士者并行起居。 
元丰三年二月八日，诏：「高丽进奉使五日一赴崇政殿起居，班常起居后。」 
五年四月十八日，殿前司言：「御龙骨朵直、弓箭直、弩直、东西班、招箭班日赴崇政殿祗候，遇放朝参改御延和殿，诸班都虞候、指挥使押班，在东华门謻门横门排立横：原作「权」，据《长编》卷三二五改。，距后殿且二里。乞依御龙直例，入拱宸门，赴延和殿迎驾起居。」从之。 
五月二日，御史台、合门言：「开封府诸台官、左右军巡、两厢官、赤县丞系比类附班，得预朝参。其秘书省校书(初)[郎]、正字、太常寺协律、奉礼郎、太祝、郊社令、三学博士、五监主簿皆执事官，杂压亦在赤县丞之上，而独不预。欲自今并令朝参。」从之。 
七月七日，诏：「开封府推、判官以下至开封府、祥符县丞，寄禄官未升朝者，比类在京职事官，并赴起居朝会。」 
十二月二十四日，御史台言： 
      
「准诏，辽使见辞日，并特起居。其前后三日内宜起居权罢。二十六日，紫宸殿辽使见，来年正月六日垂拱殿朝辞。若各用本殿，即见日望参班赴，辞日六参班赴。」诏并用望参班。 
