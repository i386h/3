<!-- { "loadSidebar": true } -->
淳熙十六年二月四日，登极赦：「应文臣承务郎、武臣承信郎以上并内臣及致仕官，依绍兴三十二年赦文，并与转官，不隔磨勘。仍依当月二十四日续降指挥，文臣中大夫、武臣承宣使以上，并其余碍止法人，并依条回授。选人、校副尉、下班祗应在职任并岳庙(入)[人]，并特与循一资。已系承直郎，候改官了日减二年磨勘。仰所属曹部更切检照当年已行体例，毋得增损漏落。应命官因臣僚论列，或监司守倅按发，不曾经取勘，一时约作过犯，可并与除落，依无过人例施行。」 
八月九日，吏部尚书颜师鲁言：「尚左见榜四百余阙，而参选者纔二十五员；尚右见榜人百余阙，而参选者三十六员。因而考究得县令五十余处，元系侍左窠阙，中间关借，因循未还。欲乞将尚左元借县令阙悉归侍左及尚右出阙。经及一年以上无人愿就，即关侍右从条通差。庶几四选通融，无不均之患。」从之。 
二十四日，权兵部尚书、兼知临安府张枸言：「切见小使臣添差之阙，州郡皆有定员，总为阙四千八百七十有九。今赴部注授者纔千余人，尚左等处可以类推矣。若添差之人止令照阙注授，则于州郡未 
      
为甚害。今乃有特添差之说，投牒朝廷，径指阙次，初非定员，亦无替官，惟(怿)[择]近地州郡，源源而来，至于本府，尤所争趁。欲乞应添差官员亦并令赴吏部照(关)[阙]差注「亦」下原衍「无」字，已删。。」诏：「诸州军添差官除依条法指挥差注人外，今后不许创阙特差。见任人令终满(令)[今]任，任满更不差人。」 
绍熙元年十月十七日，吏部尚书(言)郑侨言：「庆寿赦至今已及五年，尚有陈乞理当公据者；登极赦至今将及二年，尚有未曾陈乞转官者。欲乞将庆寿赦截日终续有陈乞理当公据之人并不许给。其登极赦与转官资，乞自赦降日除程，以二年满日为限。过限陈乞，并不放行。」从之。 
十二月一日，中书舍人倪思言：「吏部四选有名籍簿，凡文武臣僚乡贯、三代出身、历任劳(续)[绩]过犯莫不具载，每朝廷除授，吏部注拟，台谏论列，给舍缴驳，皆于此有考。臣近者尝取而参照，乃是数年前所定者。后来升降与夫合书功过，咸不(许)[详]备。欲乞再令吏部委各曹郎官重加编类，自后或有升降功过，以时注凿，月为点检，庶几不至差误。」从之。 
二年八月二十三日，吏部侍郎罗点言：「铨量之法，尚有古人遗意。欲乞今后应合铨量官并于三日内赴部，不许循习，归乡铨量，庶几法意不至尽废。」 
十一月二十七日，南郊赦：「官员任满批书印纸多有小节不圆印纸：原作「纸印」，今改正。，见碍注授升改并四川、二广升改考第、举主定差使阙恩例名次应得格法。缘本路转运司 
      
行遣或州军批书不依式及小节不圆，致取会留滞，有碍参选。并许令就行在召本色官二员委保，先次放行。案后取会，如有违碍，依条改正。」 
同日，赦：「应承务郎以上使臣，不因赃罪降充监当人，如后来别无赃私过犯，并与牵复差遣。或不因罪犯，乞折资注授，若无规避，理元资序者听。」 
同日，赦：「承务郎以下，已授差遣，未赴任间丁忧、服阕，并州府依条保明到选人陈乞祖父母、父母老疾，合得家便恩例，其间有不曾连到保明正身并勘验公据，致碍参选注授之人，可令吏部特与放行。」 
同日，赦：「承直郎以下犯公罪杖笞，赴部注授，会到寺，见有公案未结绝，合取旨之人，且与放行参选。后有特旨，即依特旨改正。」 
三年六月七日，臣僚言：「京官、选人所注差遣许以私计不便，听从两易。其间有名次稍高者，得指射近地(住)[注]阙。待次之间，或以废疾，或贫乏，规图厚利，便欲与人对换。又有名次稍低，无阙可入，遂不问地之远近，阙之高下，注拟而归，恃其富厚，寻人两易，有此奸欺。欲乞戒饬吏部，今后有两易差遣人，须管亲身赴部陈状，长吏审验诣实，方许对换。」吏部看详：「欲从所乞外，仍须阙期相去一年之内，方得对换差遣。」从之。 
十二月十日，吏部言：「看详(当)[福]建安抚赵汝愚等乞减罢汀州冗官事，今乞将武平、清流两县(承)[丞]阙特从省罢。其上杭县系有坑冶去处，既减罢检踏官，就差县丞兼检踏官 
      
职事，却减罢主簿一员。仍将添差福建路安抚司准备将领、汀州驻札不厘务一员，并添差监押不厘务一员、添差监在城商税不厘务一员并行省罢。所是本州岛申乞将添差在城商税大使臣一员改注汀州训练禁军；小使臣二员，一员改注汀州宁化县苦竹寨巡检，一员改注汀州捉杀盗贼官阙，并从所申，与差注年未及六(年)[十]，曾立战功人。内训练禁军一阙，先注曾立十三处战功人，次注曾经随军被赏立功人。并须亲民资序、年未六十。如榜及半年，无上件人指射，注亲民资序应材武人。」从之。 
绍熙五年七月七日，登极赦：「应命官犯公私杖以下罪，元(元)[非]赃滥者，可免理年举主，并与依无过人例施行。」 
九月十四日，明堂赦：「文〔武〕官员犯罪先次放罢，后来结断，止是笞公罪，为有再得指挥，仍旧放罢，吏部见理后来年月降罢名次，可特与理先降指挥年月施行。」庆元三年南郊赦，嘉定八年、十一年、十四年明堂赦并如之。 
同日，赦：「应命官酬赏，因犯公罪，须候一任回，方合推赏者，若经今赦，合依无过人例，便许收使。」庆元三年南郊赦亦如之。 
同日，赦：「文武官陈乞奏荐，各有发奏期限，其间有未入限前发奏并不填实日，却系在应发奏月分，或保官满行声说作保次数，并特与放行。」庆元三年南郊亦如之。 
同日，赦：「应官员任满批书印纸多有小节不圆，见碍注授、升改，并四川、二广升改、考第、举主定差使阙恩例名次应得格法。缘本路转运司行 
      
遣或军州批书不依条式及小节不圆，致取会留滞，有碍参选，并令就行在召本色官二员委保，先次放行。案后取会，如有违碍，依条改正。」嘉泰三年南郊赦亦如之。 
同日，赦：「应命官犯私罪徒经今十二年、赃罪杖以下经今二十年，有五人奏举，公罪徒、私罪杖以下经今七年、或元因注误，或法重情轻，并有三人奏举者，许今后不碍选举差注。其犯公罪徒、私罪杖以下经今十二年、公罪杖以下经今六年，有二人奏举者，今后与依无过人例施行。若公、私罪不至勒停，特旨勒停，加举主人一员；公罪徒合该勒停之人，与增展二年，并加举主二员，亦许依无过人例施行。以上并须情理稍轻及(被)[备]坐后来各不曾犯赃、私罪，并听于所属自陈。内承直郎以下犯私罪徒、赃罪杖，不碍选举差注。若举主考第比无过人例合磨勘者奏裁。其犯公罪流，非用刑惨酷及拷掠无罪人致死及失入死罪之人，如及二十年，不曾犯赃、私，更加举主一员，在内于刑部、在外于所在州军自陈，保明申奏，亦与依无过人例施行。」嘉泰三年南郊赦亦如之。 
闰十月二日，中书门下省言：「三省堂除选人阙不及百数，而选人之在吏籍者一万三千四百余(贯)[员]，顾何以能尽满其欲 徒长奔竞之俗，兴留滞之孍。今措置，欲将建康府转般仓等五十阙并发下吏部，审定资格差注外，余左藏东库等四十五阙，其间多是与京官使臣通差，合依旧存留，三省使阙。仍 
      
须公共遴选贤能，依条例差注。如不知其人，则临时取旨委官荐。」从之。开其阙次：建康府转般仓、镇江转般仓、建康户部大军仓门、鄂州户部大军仓、鄂州户部大军库、行在草料、提领建康酒库所、糯米籴场、南、北面惠民三药局、排岸司、两浙转运司催买官、建康大(挺)[榷]场、铸钱司检踏官、钱冶司干官、淮东安抚司主管机宜文字、左藏封桩库门、左藏封桩下库门，婺州、明州、台州、温州、衢州、镇江、平江府、常州、湖州、秀州、建康、宁国府、徽州、隆兴府、福州、泉州、建宁府、通州、漳州、高邮、武冈军、濠州、严州、江州、扬州、潭州、绍兴府教授。 
庆元元年二月十日，吏部言：「侍郎左选承直郎以下陈乞参选注授，会到刑部、大理寺有过犯，刑、寺引用干道元年六月二十二日、干道二年十月九日指挥，命官因州按发，不曾经推勘体究之人，并免约法。及引用绍熙五年七月七日登极赦文，应命官因臣僚论列，或监司、守倅按发，不曾经取勘，一时约作过犯，可并除落，依无过人例施行。应命官犯公、私杖以下罪，元非赃滥者，可免理年举主，并依无过人例施行。本部照得官员虽该前项赦恩除落及免约法，其间却按章内赃数项目明白，或曾差官体究，却不曾取责本官伏辨文状，及有曾追合干人供出贯伯，却无的确赃数，亦无交付何人收领，不显缘公、缘私等，见行下大理寺约罪，及行下本处取会。未报到间，准刑部关该遇赦恩除落及免约法。缘似此在部之人，本部若不与放行参选注授，缘已该大赦，曾经刑寺陈乞除落及免约法，若便与放行注授，窃虑收使恩例及理名次在上，升压无过犯人，无以分别。今措置，欲自今后令本部照应 
      
似此罪犯之人，并与注降等合入差遣。如同日指射差注，在无过犯人之下。若有赃罪明白之人，亦不许注授掌财赋及收趁课利去处。」从之。 
六月二十一日，臣僚言：「窃见宗子压在部选人，仍有占射恩例。凡在部窠阙，例为所占，至有一阙连三两任，但是宗子，故在部孤寒选人虽欲指拟一阙，厥为难哉!欲令吏部注官之际，有宗子主拟窠阙之处，须得外姓一任间之。傥其中间以外姓，而外姓适有事故者，亦听其同姓为代。」下吏部看详：「欲从所请。今后如已隔政差下宗室，却中间外官一政或有非泛丁忧、事故，仍听所差下宗室连并赴上。」从之。 
