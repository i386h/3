<!-- { "loadSidebar": true } -->
十二月十三日，迎奉奉安昭慈圣献皇后神御兼奉上册宝都大主管所言：「昭慈圣献皇后改谥册宝等事，其礼仪使以下并官吏等各有礼毕支赐银绢，今依除几筵例比拟下项：发册宝，奉宝侍中、奉册中书令各一员，无例，并不支赐；礼仪使一员，银绢一百匹两。行事、陪位官一十员：礼部侍郎二员、中书舍人一员，各三十匹两；郎官五员、太常博士二员，各七(百)[匹]两。睿思殿祗应散祗候共二十一员，各三匹两。告庙，行事、陪位官四员：侍郎一员、中书舍人一员，各三十匹两；郎官二员，各七匹两。神御进发，太祝郎官一员，七匹两。告庙礼直官五人，各三(四)[匹]两。发册宝并告迁权安奉，诸司官二员，各三十匹两。温州行事、陪位官七员：郎官二员，各七匹两；温州官五员，各五匹两。告迁权奉安，治路至温州奉安主管诸司官二员，各三十匹两。扶侍内侍官三员，昨扶获几筵官各一十匹两。觑步照管官一员，昨照管事务官七匹两。告庙发册、造迁神御、治路至温州奉安礼仪使都大主管官一员，一百匹两。承受奏报一员，一十五匹两。都大主管所使臣、人吏、礼直、 择官等共一十九人，人吏二匹两，使臣、礼直官各三匹两， 择官五匹两。主管诸司提辖事务下人吏四人， 
      
各二匹。使臣一名，三匹。赞者二人，各二匹。供官二人，各一匹。巡视等亲事官一十八人，各一匹。发册宝、告迁权奉安诸司下行遣人吏四人，各二匹。亲事官四人，各一匹。温州景灵宫主管官一员，三十匹两。温州景灵官太庙干办官三员，各五匹两。」诏并依，令户部支给。 
四年三月二十二日，神武右军都统制张俊言，摆拽本军人马于临安府候潮门外教场内阅习阵队，诏令户部支银一万两、钱三万贯付张俊，充教阅激赏。 
四月十二日，诏岳飞下将佐王贵、张宪、徐庆各赐战袍一领、金束带一条。 
十八日，诏翟宗远来贫乏，特令户部支赐银绢各一百匹两，仍支本色。 
五月五日，枢密院言：「李横、牛 、董先、李简并自京西远来不易。」诏李横、牛 、董先各特赐银一千两，李简五百两。牛 、董先已发回江西，令本路帅司到日先次支给。见到行在人，令户部支给。 
十六日，中书门下省言：「李横一行官兵已赴行在，远来暴露不易，累年不曾支衣。」诏特令户部支绢一万匹付张俊，等第俵散。 
七月二十八日，中书门下省言：「神武中军拨到张俊下统领将佐使臣等，昨自川陕将带前来行在，道路日久。」诏特令户部赐钱一万贯付杨沂中，等第支给。
【宋会要】
绍兴四年八月二十一日，诏赐岳飞五十两金束带一 
      
条。 
十月二十日，川陕荆襄都督府干办公事、工部员外郎杨(晨)[震]，已差赍诏往川陕宣谕司等处，诏令户部日下支银三百两，仍支本色。 
二十五日，枢密院言：「刘光世奉御笔差发军马，本军见阙兵幕使用，今来霖雨不止，正当冬月，暴露寒冷。乞下所属支降，应副急阙使用。」诏令户部支紬绢共三千六百匹，付本军自造，仰刘光世差人前来请领。 
十月二十九日，淮南东路宣抚使韩世忠言：「本司官兵见今伺便趍战，远追贼骑，乞支降干粮一百万斤。恐州县做造费力，欲计价支钱，付司自行做造。」诏令户部先次支钱一万贯，仰本军自造。 
十一月二十一日，入内内侍省言：「枢密院得旨，差内侍官诣刘光世，韩世忠、张俊、岳飞、王老小寨传宣抚问，安泊去处暴露及疾病死亡之家，仍赐钱付逐军。内刘光世、韩世忠、张俊各一万贯，岳飞五千贯，王三千贯，并支拨轻赍。令逐军差属官、将官各一员，如有病患身亡阙乏，仰实时随宜周恤，开具数申枢密院。」诏刘光世、岳飞差李肖，韩世忠、张俊、王差汪浩。 
十二月一十一日，诏陈献兵书进士叶汝舟，特赐绢二十疋。 
五年正月十九日，诏韩世忠、刘光世、张俊各赐银三千两，绢三千疋，赏其入觐，有却敌之功故也。 
二十九日，刘光世言：「近遣统制官郦琼等攻取光州了当，其一行军马远涉千里，(异)[暴]露日久，乞赐犒设一次。」诏令户部支钱一万 
      
贯充激犒。 
二月一日，诏赐岳飞银绢二千匹两，令户部支给本色。 
闰二月二十八日，后殿进呈次，上曰：「昨范温带来东京民兵，比效用请给春秋特支衣绢一疋「效」原作「访」，「给」原无，据《建炎要录》卷八六改、补。。昨日令中军引见，颇有蓝缕者，朕出内帑绢二千匹赐之。」赵鼎等曰：「陛下内帑缣帛之数非承平比，每赐将士，此盛德也。」上曰：「朕宫中未尝妄费，虽内帑所有不多，专用以激犒将士而已。」 
五月十三日，诏：「诸军教阅劳苦，当此盛暑，虑有病患之人，可令委属官一员传旨抚问，仍各赐钱修合夏乐。」 
十九日，诏：「知台州陈橐清谨不扰，治状着闻，今丁家难，邦人颇惜其去，诣阙控陈，诚可嘉尚。特赐钱三百贯，令所在州军于上供钱内支给。」 
十二月八日，诏曰：「时雪天寒，戍边士卒暴露不易，可特赐柴炭钱。韩世忠、刘光世、张俊、岳飞军各一万五千贯，杨沂中军八千贯。仰逐军逐队支散，仍各就本军见桩排月钱内，日前先次借拨给散。内韩世忠、刘光世、张俊、杨沂中军借过钱，却令建康府榷货务依数拨还。」 
九日，诏以雪寒，特支行在禁卫诸班诸军柴薪钱有差。 
六年十一月，诏高丽国使持牒官金稚珪、刘待举，各赐绢一十三疋，银 二只，重八两。间金镀银双鹿带一条，重八两。紫绫披袄、小绫绵袄、
绢汗衫各一领。军士二人各钱三贯，绢十疋。从四人各钱二贯，绢五疋。令祗候库支赐外，更令户部支赐金稚珪、刘待举银绢各一百疋 
      
两，余人银绢各三十匹两。 
是月，赐张浚古端石砚、笔墨。 
七年正月四日，诏赐权发遣剑州王彦金带，以安抚制置大使席益列其治最，乞加褒异故也。 
三月十五日，诏广东路钤辖韩京御寇有功，特先赐金束带、战袍、银缠妡鎗。其一行官兵支钱五千贯，等第犒设。 
二十三日，诏：「宇文虚中、朱弁奉使日久，宜有支赐，以慰忠勤。宇文虚中可赐金五十两，绫、绢各五十疋，龙凤茶各五斤；朱弁可赐金三十两，绫、绢各三十疋。并令户部支给。」 
五月二十七日，诏阎 赐袍带，以四川安抚大使席益言其训练之劳，乞加褒赏故也。 
六月十八日，诏：「席益镇守川蜀，治 着闻，颇宽忧顾，遣兵入卫，忠诚可嘉，特赐银合茶药、笏头、金带、牙笏。」 
十一月十七日，昭化军节度使、嗣濮王(嗣)[士]宗晖初除嗣濮王日，得旨男与王率，女上三人与县主，今臣止有两女，乞并封县主。其踏逐祠堂主管香火官，理为资任，支破士輵等请给，下所属出给付身。内知客一员，依例支破茶汤钱一十五贯。并抱笏祗应，乞踏逐已未到部小使臣、校尉、副尉或白身人代充，内有官人理为资任。并书表、客司、通引官，依例每月各人支破添给茶汤钱一十二贯。上件官吏，乞随祠堂香火官，于绍兴府帮 輵奏：「祠堂官及臣合破马下抱笏祗应六人，书表、客司、通引官七人，宣备兵士三十五人，并臣出入接见诸处投下文字，并依外官法。伏 
      
勘。所有臣本身应支给旧请支赐、宣借等，于行在帮勘。如遇臣生日，乞令所属取赐。」从之。 
九年正月五日，内降新复河南州军赦，应内外诸军并与犒设一次。 
二月六日，诏陕西六路帅臣并赐银合茶药、袍带，以差充宣谕故也。 
十二日，诏郭仲荀已除东京同留守，士、张焘祇谒陵寝，周聿差陕西宣谕，方庭实三京淮北宣谕，并特支赐银绢。士、郭仲荀各三百疋两，张焘、周聿各二百疋两，方庭实一百五十疋两。 
十年六月十八日，诏李显忠下将军崔 、崔赞、拓拔忠、王全、武世雄、曹高、麦可并赐金带，以有战功，劳其还也。 
九月二十九日明堂大礼，诏赐交趾郡王宽衣一对，金带一条，银匣盛细衣着一百匹，马二匹，金花银器二百两，衣着一百疋，金镀银鞍辔一副，缨复金。 
十一年十月二日，诏宝文阁直学士、枢密都承旨郑刚中除宝文阁学士，令户部赐银绢二百匹两。 
秋，皇叔祖右监门卫大将军仲瑶卒于临安，至无以敛。判大宗正事齐(王)[安]郡王(吉)[士]言于朝，诏缌麻亲任环列以上亡者赐钱三百千，袒免减三之一。九月甲辰，令以为例焉。 
十二年八月十八日，诏(万)[万]俟、邢孝扬充大金报谢使副，各支赐银绢二百匹两。万俟赐钱一千贯、邢孝扬赐钱八百贯充起发，并令户部支给。 
十三年正月辛丑，立春节，学士院始进贴子词，百官赐春幡胜。自建炎以来久废，至是始复。 
      
二月一日，诏：「今后宰臣、执政转官加恩正谢，合赐衣带、鞍马，并令全赐，更不减半。」 
并令临安府供应。」 十九日，诏：「宰臣以下遇节序，客省合佥赐节料，自今后依格赐，内酒 
四月四日，诏殿前马步军司见趁赴朝参将校二百七十五人，并与支破三节全分时服。 
十二月二十七日，金国遣(元)[完]颜晔、马谔等来贺。是年和议方定，始令有司立每年金国贺正、贺生辰使人锡类格目。到阙：使一百两，金花(钞)[金]、红罗软 钞锣唾盂子一副；副使八十两，金花银钞锣唾盂子一副。朝见，使衣八件：紫春罗夹公服、淡黄罗绵袄子、绵背子、勒帛、熟白小绫宽汗衫、宽夹(秀)[绣]夹抱肚、三襜，金二十二两御仙花腰带，金五两数鱼袋，牙笏，靴，幞头，折马银五十两，银一百两钞锣一面。副使衣七件：紫春罗夹公服、淡黄罗绵袄子、勒(常)[帛]、淡黄 、淡黄大绫绵袄子、小绫勒帛，金镀银一十五两双鹿儿束带，银二十两盖 ，丝鞋。中节各衣四件：小荅红绵葵花夹旋襕、熟白小绫夹袜头 、淡黄大绫绵袄子、小绫勒帛，金镀银一十五两荔枝腰带，银二十两盖 ，丝鞋。上节各衣五件：中荅红锦葵花夹旋襕、熟白小绫窄汗衫、夹袜头 、红罗软绣夹抱肚、三襜，金二十两御仙花腰带，金五两数鱼袋，牙笏，靴，幞头，折马银五十两，银一百两钞锣一面。都管各衣五件：紫春罗夹旋襕、熟白小绫窄汗衫、夹袜头 、熟白小绫宽汗衫、宽夹 
      
