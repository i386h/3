<!-- { "loadSidebar": true } -->
仁宗干(道)[兴]元年十一月二日，翰林学士承旨利瓦伊等奏议曰：「伏以真宗文明章圣元孝皇帝绍隆景业，驯至治平。睿圣之功，诚超踰于邃古；忠贤之佐，亦协赞于大猷。爰举礼经，用陪庙食。有若尚书右仆射、兼门下侍郎、同中书门下平章事、赠太尉、中书令李沆，往以硕望，宾于东朝；洎翊天飞，首登宰府。咸平之治，实总着嘉谋。以方正端朝，以严重镇俗。始终待遇，冠于一时。太尉、赠太师、尚书令王旦，践历台枢，将二十载。赞弭兵之论，兴旷世之仪。纪律用张，方夏咸乂。蔼然令德，洽于民瞻。忠武军节度使、同中书门下平章事、赠中书令李继隆，旧勋之门，克嗣前烈。沉毅有勇，倜傥好谋。从幸澶渊，实总兵要，奋威却敌，厥功茂焉。并宜列大室之庭，预大烝之享。冀昭盛烈，允协旧章。伏请并配享真宗皇帝庙庭。」诏礼官参议，诏可。 
天圣元年二月，枢密使钱惟演上言：「真宗皇帝将祔大宫，有司议以功臣配享。臣先臣尚父、秦国忠懿王俶，勋隆奕叶，位重累朝。亲率王徒，平百年之僭伪；躬持国籍，献千里之封疆。忠诚格于皇天，茂续标于惇史。所以太祖、太宗命无下拜，赐以不名。洎先圣之纂承，念遗勋而益厚。举诸殊渥，萃此一门，在乎皇朝，诚居第一。至今清庙之内，未预配享。况吴芮归汉，甲令书勋；窦融入朝，云台画像。隋唐而下，侯王配食，方册之内，往例甚明。伏望依礼降诏，配享祖宗庙庭。」诏两制与崇文院检讨、礼官同共详议以闻。翰林学士承旨利瓦伊等奏议，请钱俶配享太宗庙庭。奏入不下。 
英宗嘉佑八年十月十九日，翰林学士王珪等奏：「准诏，下两制定议，仁宗祔庙当以何人配享。臣等伏以仁宗享国长久，励精政治。以知人之明，得驭臣之体。是以豪英材杰，乐为之用，外宣威灵，内经庙略。臣主感会，驯致太平。辅相则有故尚书右仆射、赠尚书令、谥文正王曾，忠允清亮，履德经哲，致位上宰，燮和大政。干兴之初，辅翊两宫，仗正持重， 
     
中外以安。所谓以道事君，无媿前哲。故太尉、赠尚书令、谥文靖吕夷简，聪明亮达，规模宏远。服在大僚，历登三事，左右皇极，勤劳王家，二十余年，厥功茂焉。将帅则有故彰武军节度使、赠侍中、谥武穆曹玮，敦诗阅礼，秉义经武。参谋帷幄，折冲万里，镇绥方面，隐如长城。加以恂恂循道，有古名将之风焉。皆有功迹，见称于世，伏请并配享仁宗庙庭。」从之。 
神宗熙宁八年六月二十七日，制曰：「功茂者赏惟其称，德厚者报不可忘。故命册覢崇，旧史有追封之典；祀祧跻配，前书存与飨之文。盖君臣之义，不独欲荣宠之于其生；抑邦家之光，实亦冀显扬之于不朽。惟时故老，翼我前朝，式敷诰于治庭，肆仪图于典礼。故永兴军节度使、守司徒、检校太师、兼侍中、魏国公、赠尚书令韩琦，才资沈伟，宇量恢宏。勇义出于至诚，朴忠可以大受。尽瘁于国，利无知而不为；任重于时，事虽难而必济。惠泽有加于四海，谋猷实纪于三朝。缅怀弼亮之勤，重起沦亡之痛。是用进登烈考之清鹢，俾序功臣于大烝。上以慰祖宗之灵，下以为忠义之劝。于戏!为臣至此，可无媿于前良；与国同休，庶永传于茂烈。慈惟盛美，以答元勋。可配享英宗庙庭。」 
十年十二月二十八日，诏太常礼院讲求亲祠太庙，不及配享功臣礼例以闻。 
元丰元年闰正月七日，太常礼院言：「今讲求到，亲祠太庙，不及配享功臣，非所以称国家褒录祖宗功臣之意。禘夆之外，亲祠太庙，并以功臣配享。」从之。 
二十八日，诏赠太师、中书令曾公亮配享英宗庙庭。 
八月二十六日，太常礼院言：「依典礼，今年十月八日孟冬荐享太庙，合改为夆享，并 祭七祀，兼配享功臣。」从之。 
三年六月二十八日，详定郊庙奉祀礼文所言：「谨按《书 盘庚》曰：『兹(于)[予]大享于先王，尔祖其从与享之。』《周礼 司勋》：『凡有功者，祭于大烝。』然则《书》之所谓大享，即《礼》之所谓大烝也。烝，冬祭也，谓之大者，物成众多之时，其祭比三时为大也。方是时，百物皆报焉，祭有功宜矣。《礼记 祭统》：卫孔悝之鼎铭曰：『勤大命，施于烝彝鼎。』后世烝祭不及功臣，既不合礼，而禘夆及之，事不经见。梁初误禘功臣，何佟之以谓，夏物未成，而禘功臣，为非典礼。至唐韦挺亦曰：『禘无配功臣功：原作「不可去」，据《通典》卷五○改。，理不可易。』今禘夆以功臣配享，而冬烝不及，与经不合，盖因仍之误也。伏请每遇冬烝，以功臣配享，其禘夆配享罢之。」诏凡冬享、禘夆及亲祠，功臣并配享。 
四年六月二十四日，太常礼院言：「详定到太庙配享功臣位版题号，稽参故事，在汉史，所图名臣及二十八将，事异配享。惟唐庙配食功臣，见于《通典》及《会要》，既着立庙爵位，仍题初赠官。故昨来议着所终及所赠官，以本唐典。今再看详，将检校官删除，自赵普而下并令一体外，所有后来缘 
     
恩加赠官，如以出自恩礼，义难不着。即乞自朝廷详酌，照送礼院此下疑有脱文。，如单书姓名，有无典据。」礼院言：「检详配享功臣位版，单书姓名，即无典据。」诏用见赠官。 
哲宗元佑元年六月二十一日，吏部尚书孙永等议孙永：原作「孙承」，据《长编》卷三八○改。：「按《商书》：『兹予大享于先王，尔祖其从与享之。』《周官》：『凡有功者，铭书于王之大常，祭于大烝，司勋诏之。』恭惟神宗皇帝以上主之资，恢累圣之业，尊礼故老，共图大治。辅相之臣有若司徒、赠太尉、谥文忠富弼，秉心直亮，操术闳远术：原作「述」，据《长编》卷三八○改。。历事三世，计安宗社。熙宁访落，眷遇特隆。匪躬正色，进退以道。爱君之志，虽没不忘。以配享神宗皇帝庙庭，实为宜称。」诏从之。 
绍圣元年四月十三日，诏故观文殿大学士、集禧观使、守司空、荆国公、赠太傅王安石配享神宗皇帝庙庭。 
三年二月十二日，诏富弼罢配享神宗庙庭。 
徽宗崇宁元年二月九日，诏观文殿大学士、赠太师蔡确配享哲宗庙庭。《政和会要》载：上谓韩忠彦等曰：「确于哲庙甚有功。方皇太后当从神宗灵驾西行，确密有文字，令第硕属内臣阎守懃达太后，请留保护，太后以故辍行，保佑哲庙，晨夕常与之俱，食以铜匕箸，至于饮水，亦为之亲尝，为德甚厚。确文字今尚在。」故有是诏。 
政和七年十二月十八日，礼制局言：「配飨功臣位版尚用旧官，并合除去，止用所赠及封国爵谥。如王安石称『太傅舒王谥文』之类。」从之。 
高宗皇帝建炎元年五月八日，诏曰：「朕惟宣仁圣烈皇后当元丰末，立哲宗皇帝为皇太子，遂嗣大统，藩王初无觊觎，大臣未尝异论。其事载于《神宗实录》。及垂帘听政，保佑哲宗，有安社稷之功。二王出居外第，所以别嫌明微，德意深远。比者奸臣钩党附会，敢以空造之言，仰诬盛德，着于史谍，以欺天下后世，闻者莫不愤惋。《神宗皇帝实录》，章惇提举修撰，审有建立之功，不应乃自刊削不载，参考其事，本末甚明。可令国史院别差官摭实刊修，播告天下。其蔡确、蔡卞、邢恕、蔡懋，三省取旨行遣，仍不得引用建炎元年五月一日赦文。」十七日，蔡确追所赠太师、汝南郡王，责授武康军节度副使康：原作「泰」，据《建炎要录》卷五改。；蔡卞追所赠太师、卫国公，责授宁国军节度副使；邢恕追所赠少师，责授常德军节度副使；蔡懋责授单州团练副使，英州安置。寻有诏，以司马光配飨哲宗庙庭。 
三年夏三年：原作「二年」。按《建炎要录》卷二四，罢安石配飨在建炎三年六月，据改。，久阴不解，诏百执事赴都堂，给札条具时政阙失。司勋员外郎赵鼎言：「自绍圣以来，学术政事败坏残酷，致祸社稷，其源实出于安石。今安石之患未除，不足以言政。」于是罢安石配飨神宗庙庭。寻诏以富弼配飨神宗庙庭。 
绍兴四年六月六日「绍兴」二字原脱，按《建炎要录》卷六五，江端友兼权太常少卿在绍兴三年五月，则此条乃绍兴四年事，据补。，太常少卿江端友请明堂前一日差官诣七祀、功臣位行礼。缘即今权于温州贞华宫奉安宗庙，比在京事体不同，欲依绍兴元年明堂，更不排办。从之。 
七 
     
月二十五日，祠部员外郎、兼权太常少卿、提点太庙景灵宫奉迎所谢伋言：「窃见今岁明堂大礼，遍秩群神，祭典毕举。望于太庙逐殿，每遇大礼郊祀酌献，设文武功臣之位，依旧制配飨。更乞诏求访累朝功臣绘像，令逐家子孙来上，各藏逐殿，俟皇舆定都，景灵宫礼成日，依旧画像。」太常寺看详：「除求访绘像欲依所乞，从诸路转运司下诸州求访外，其差官诣七祀、功臣位行礼，合依绍兴元年礼例，并今年六月六日已降指挥，更不排办。」诏依。 
