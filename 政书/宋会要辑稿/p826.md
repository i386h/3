<!-- { "loadSidebar": true } -->
五年正月十六日，诏：「诸路州军弓手，选人材少壮，以十分为率，取五分，专一教习。弓弩手内弓八斗以上，弩二石七斗以〔上〕，并须施放精熟。每旬委守臣按视，量与支赐。令逐州选差兵官同巡尉措置教习，委逐路提刑司岁终比较精粗，保明闻奏，其当职官依旨升擢。如弛慢不职，重行黜责。」 
二十六日，知湖州陈与义言与：原作「兴」，据《陈与义集 简斋先生年谱》改。：「教阅弓手弓弩，除乌程、归安县系倚郭外，其余长兴等四县，各系外县，及湖、秀管界等五处巡检，系在乡村驻札，即不在州县城郭，窃虑难令兵官出城教习。欲将弓手就委六县尉，每旬知县按视，每月令本州岛弓手准备将领遍诣诸县教阅，土兵就委巡检。每月就本县差官一员前去按视。仍每季发遣赴州，委守臣按拍，量与支赐。」诏依，其余州县依此。仰诸路安抚、提刑司常切检察施行，如有违慢去处，按劾闻奏。 
四月一日，两浙东路安抚司言：「绍兴府嵊县弓手每季起发赴府按拍，不唯缓急之际，本县阙人防托，缘往来道路裹费极重，乞与免发赴府，从本府每季差官下县按拍。」诏依诏：原作「照」据本书补编第四二八页改。。通判季点日，一就按拍施行拍：原作「迫」，据本书补编第四二八页改。，余依已降指挥。诸路逐县依此。 
二十一日，江南西路提点刑狱司言：「本路有两员县尉去处，谓如建 
      
昌军南丰县。两尉廨宇相去县郭八十里，若每旬令知县前去按视，窃恐经日在外，妨废县事。或令县尉遇按视，将带弓级前来赴县，亦虑往复，有妨教阅。今欲比附巡检例，就县尉逐日教阅，准备将领每月前去按视。所贵各不致妨废职事。」诏令本县每月委官前去按视，余路若有似此去处，依此施行。 
五月三日，知和州皇甫彦言：「团结到弓兵，虽合守臣使唤，窃虑缓急难以统率，乞听守臣节制。」从之。 
十二年七月五日，诏：「诸州军添置诸县教阅弓手准备将领，自今后并差大使臣年五十以下，应材武亲民资序、无赃罪及私罪重、有举主二员人充。诸路安抚司辟差准备将领准此。其日前已差下小使臣充逐件窠阙，未赴任之人依省罢法，已到任人且令终满今任到：原作「列」据本书补编第四二八页改。。」 
十五年闰十一月十二日，夔州路提刑兼提举常平司王利用言：「本路诸州属县，昨缘军兴之际，添置弓手，其数颇多。今军事宁息，理合减损。数内夔州系四州会口，并其余沿边去处难以裁减外，有恭、涪、忠、万、开、达州、梁山军、大宁监，皆系近里，欲将上件八州军旧官并添置弓手一千五十五人数内，随县分大小，量减三分之一。」从之。 
二十年十一月十七日，臣僚言：「诸路州军、诸县教阅弓手准备将领，昨缘军兴，一时添置。今既宁息，兼所管弓手自有本路宪司并巡尉教阅，别无所掌职事，乞罢上件窠阙。」诏依。未赴人依省 
      
罢法，见任人令终满今任。 
二十八年正月十四日，臣僚言：「乞行下沿淮郡县，条具弓兵旧例及见管人数，斟量多寡，权立新额，措置招募，阅习巡捕，不得招占差使，违者重寘以法。」户部契勘：楚州山阳、宝应、盐城县尉，盱眙军天长、盱眙县尉，弓手见阙人数不多，不须裁减，合依旧存留外，有其余去处巡尉弓兵人数，欲权行减半，立为新额。应寔阙人数，督责州军招填，以备巡捕盗贼使唤。从之。 
二十九(日)[年]六月十一日，诏：「每州于兵官内选差有材武人一员，兼诸县弓手将领，逐季下县点检教阅。」从臣僚请也。 
三十二年闰二月二十八日，江西安抚、转运、提点刑狱、提举常平茶盐公事司言：「洪州进贤县所管县界，路当冲要，地里阔远，贼盗窃发，全藉所管弓手众共协力缉捕。缘尉司止额管弓手五十名，比之其它县分，数目极窄。乞添置弓手三十名，其合支雇食钱，乞于人户常平每税钱一百文只增敷役钱一十四文一分一厘支给，充雇食钱。」户部勘当，欲依所乞。从之。 
绍兴三十二年七月二十七日，孝宗即位，未改元。诏令浙东、江东西、湖南、福建路各添招弓手五分，除依本处支破钱米则例外，先次立定初应募日，支给募钱五贯文。 
孝宗干道四年八月二日，尚书省言：「诸路州县比因水旱之后，多有盗贼啸聚，欲令诸路帅臣审察巡尉昏缪不职者，亟加奏罢；仍仰抚恤弓手，请受按月支给。阙 
      
额者，速招募数足，常切教阅。若捕盗有劳之人，合得功赏，催促保明。」从之。 
五年五月十三日，权发遣处州军州事范成大进对，奏：「弓手之制弊坏。大县额管百人，姑以十分为率，其阙额不补者常二分，差出借事者亦二分，县中过数占留与县尉干预民事、承引追呼者又二分。此三色者，固已占破六十余人，寔在尉司者四十人而已。又有小吏阍人，院子市买之属，亦不下十数人。寔计真为弓手者，纔二十人而已，仅足以充县尉当直肩舆之役，往往全无桩充教阅缉捕之数。欲望先委诸路提刑官 行属州，汰减老弱，随阙招填，依今来训练将兵之制，分定弓弩、枪牌诸色技艺，具名注籍。逐州委钤辖或路分一员，每季下县教阅，仿禁军赏格，随宜激赐，略以军法检校。如此，则州县之势稍壮。」上曰：「卿理会此，极切事情。」 
十五日，诏：「逐路提刑司将本路州军弓手、土军阙额，须管日下招填数足。诸县分番差拨贴司充巡尉虞候、厅子。巡尉只许乘马，不得以土兵弓手负轿。合支雇钱，按月支给，无致拖欠；不得以虚名积欠，勒令承认，有误支给；所制造弓弩、刀甲，仍于逐州军所得系省窠名钱内那融修置。如有违戾去处，即按劾施行。」以吏部侍郎薛良朋言：「巡检之土军，县尉之弓兵，州县窘于财赋，凡旧以百人为额者，止有五十人，日以减少，不复招填。内有虞候、厅子、负轿之类，往往占破其半。乞行下逐路提点刑狱，于所部州县供具旧额，开坐阙额各若干人，就将阙数立限下州县，须管招募填足。弓手合支常平钱米，仰于见管数按月支付，巡尉只许乘骑，不得 
      
以(上)[土]军、弓手负轿。令本州岛那融官钱，置造弓弩、刀甲，日逐教阅。每季提点刑狱巡行按试。」故有是诏。 
十二月八日，知临安府周淙言：「本府诸县额管土军一千三百六十六人，阙四百五十五人；弓手七百八十二人，阙四十五人。见招阙额人及修置弓弩、刀甲等，督责巡尉常切教阅，务要武艺精熟外，所有诸路州县，望委守臣依此施行。」从之。 
六年三月二十八日，知临安府姚宪言：「巡尉所管弓手、土军，本为巡捕盗贼，往往多被占破他役，以致捕盗之时，人力不胜。欲将本府管下土军、弓手，令逐处巡尉尽行拘收归寨，从本府添置军器，常切教阅，专一巡捕私盐贼盗，不得他役。本府不时差官遍诣点检按阅，如有占破他役去处，及教阅怠惰，从本府按劾施行。」从之。 
五月四日，诏令诸路提刑司行下所部州县，遵依已降指挥，将弓手精加教阅，每岁躬亲前去点检拍试，具有无事艺，升进退墯，置籍申枢密院。以起居舍人范成大言：「近日临安府余杭县尉司弓手捕捉私盐，势力不敌，为所杀伤。正以弓手单弱， 失如此。伏见诸州禁军占役、偷惰之弊，陛下令以姓名、事艺注籍于御前，不测于逐州点拨一二十人到行在核实。缘此，州郡皇恐奉承，断不敢占留杂役，及不敢一日不入教场。若欲痛革弓手之弊，亦当依禁军造籍、开具姓名及所执事艺斗力细数上之于兵部。一年一次，取旨量择一二十县，每县点拨数名赴兵部或枢密院，依籍核试，以其殿最虚实，将教阅官及县尉重作赏罚。其籍乞限指挥到一季申发，令兵部专一拘催，毋令迤逦废格。」故有是命。 
七年二月二日，带御器械王明言：「得旨，前去江南西路诸州军点拣土兵、弓手。其能弓弩武艺者，十无二三，巡尉往往不晓军旅。窃见诸州军多有军中拣汰之人，每处添差一员，专一训练。以(上)[十]分为率，五分习弩，三分习 
      
弓，二分习枪。拣汰老弱，招收强壮填阙。」诏依。土兵令逐路安抚司，弓手令逐路提刑司，将见今阙额行下逐州，限日近招填数足。添差训练官请给，按月批勘，不管拖积。 
二十八日，两浙西路兵马钤辖张荐言：「得旨，点检临安府土军、弓手，拣到强壮第一第二等，及老弱病疾五等(单)[姓]名、年甲外，照得土军外沙等一十三巡检司额管一千三百六十六人，见管一千六十四人，见阙三百二人；弓手钱塘等九县尉司额管七百八十二人，见管七百三十九人，见阙四十三人。」诏令临安府守臣，将老弱病患人限一季尽行抵换少壮及等堪披带之人，毋致依前违戾。具已抵换人数、姓名申枢密院，差官核寔；见阙人额，疾速招填，务要日近数足。仍责令教习弓弩事艺。诸路州军依此施行。 
六月八日，宰执进呈刘源点检到湖南弓手、土兵。上览其数，曰：「他日亦足以助大军声势。其怯小老弱者，令州郡招人抵换。」虞允文奏曰：「湖南有可招之人，乞限以一季。」梁克家奏曰：「须令各路依将兵例分番教阅。既得事艺精熟，他日调发，亦不骇也。」上曰：「甚好。」 
七月十九日，宰执进呈带御器械、统辖训练土军弓手王明等具到浙东西土兵、弓手数。上曰：「两路有万余人，莫可起发教阅否 」虞允文奏：「亦可依将兵体例发赴行在教阅。」上曰：「请给如何 」允文奏：「须朝廷应副。且土军、弓手所请甚微，此间支口食钱米，则本身 
      
请受可留以赡其家。亦可依将兵一般支给，庶无彼此厚薄之嫌。」上曰：「然。可令分作两番起发，将每岁更番，抑半年乎 」梁克家奏：「岁更番。」上曰：「可悉依将兵例施行。」 
二十三日，权发遣隆兴府龚茂良言：「本路诸州军土兵五十五寨，见管五千四百人，除强壮外，老弱疾病一千四十四人，差出及缘公事三十一人。弓手六十一尉，见管四千四百九十三人，除强壮外，老弱疾病七百五十二人，差出及缘公事六十人。」诏令江西安抚司行下所部州军，将老弱疾病人拣汰。如各人本家有子弟，却行招收；如无，限一季召募填阙。 
二十四日，宰执进呈王明乞令州县按月支土兵、弓手请给。虞允文等因奏：「两浙诸州弓兵，有旨作两番起发，州县借请之类，所费甚多。忠锐军将兵，旧分三番，今亦乞作三番。」上曰：「卿等契勘所费几何，特与支降。止令作两番起发教阅，庶几早得精熟，以备缓急之用。」 
