<!-- { "loadSidebar": true } -->
神宗皇帝以声律偶对之文，雕虫篆刻，不足以发 同日，臣僚言：「伏(辉)[挥]圣人之余蕴，遂罢诗赋，崇经术。元佑中，曲学陋儒，自售其私，请以诗赋取士，仍争为篇章，更相酬唱，欲 天下之众而从之。哲宗皇帝深悯其弊，俄即废革，尽复熙丰科举之法。陛下兴学养士，增光前烈，亲洒宸翰，训迪多方。元佑学术政事，悉禁毋曾，然缙绅之徒，庠序之间，尚以诗赋私相传习，或辄投进，仰渎聪聪。盖义理之学高明而难通，声偶之文美丽而易入，喜易而恶难者，世俗之常情也。傥非重行禁约，为之矫拂，恐复流而为元佑之学矣。」诏榜朝堂，委御史台弹劾。 
二年正月九日，御笔：「契勘今次科举，赴省试人数颇多，取数甚少，深虑遗逸人材。如增解额，即于学校非便。若依崇宁、大观年例，增添省额，自与贡士两不相妨。今次可特添省额一百人，以朝廷之大，增士百人，食禄亦不为过举，宜依此行下。」 
二十四日，臣僚言：「舆论以谓，士人溺于元佑挟书之习者尚多有之，蝇头细字，缀成小册，引试既毕，遗编蠹简，几至堆积。兼鬻书者以《三经新义》并庄、老子说等作小册刊印，可置掌握，人竞求买，以备场屋检阅之用。虽其法甚严，而前此有司往往爱惜士风，未之举行，遂致荒唐缪悠之人，公然抵冒，无复忌惮。窃谓义理本以待士，彼或冒法，则非士也，尚何恤乎! 
     
伏望圣慈申严怀挟之禁，增重巡铺纵容之责，印行小字《三经义》，亦乞严降睿旨，禁止施行。」从之。 
二月十日，诏：「契勘内外试院，自来晓示试人，宗庙名讳，久例全书，兼张挂于墙壁，或铺陈于涂路，与文牓杂处，略无分别，使愚俗聚观环读，宁免指斥祖宗庙讳乎 闻之嗟恻，有渎在天之灵。自今后仰离拆书写，假令「渎」字曰「水卖」之类。仍置木榜，张挂于屋下。仰立法将上取旨。」 
三月二十一日，翰林学士蔡薿等言蔡薿：原作「葵薿」，据下文及《宋史》卷三五四本传改。「比岁学者妄相传播，谓学校以史书为禁，士子程文至于历代世次先后、古人名氏显著者，亦或差舛。乞今后时务策，并随事参以汉唐历代故实为问。」从之。 
四月七日，中书省内降林伯达策卷，内签贴出「虞」当作「集」，「功」当作「窃及」二项，非所宜言八十七字，意涉诋讪等。奉御宝批贡院考校：「潮州贡士林伯达试策，用字舛讹，文辞纰缪，虽已黜落，缘论议不正，趣向倾邪，有害学术，所当惩诫。」诏：「林伯达屈出学，送永州编管，仍永不得入学。点检试卷官黄唐传、参详官魏宪送吏部，与合入差遣，知举蔡嶷降两官，同知贡举慕容彦逢、宇文粹中、张 各降两官。」 
二十六日，臣僚言：「唐开祖程试纰缪，主司校考不精，宜有薄罚，未见施行。臣窃谓程文经圣览，亲摘见其疵病，而有司失考之罪，隐忍不行。则陛下之所不见，上下诞谩以相庇覆者，岂可胜言哉!伏望睿慈详酌，正主司差失之罚。」诏：「唐开祖经义稍齐 
     
整，《孟子》义云『即水以观性，离水以观性』近佛语，又非是，策殊不工。知举蔡薿、同知举慕容彦逢、《易》义卷点检试卷官江天一、同知举宇文粹中、论卷点检官江致平、同知举张 、策卷点检试卷官段拂、参详官胡伸各罚铜十斤。其唐开祖今后不得与学官试官差遣。」 
五年二月二日，翰林学士兼侍读王甫等言：「窃以贡院锁宿前，朝廷专委用开封府官一员充诸司，与所差内侍预(辨)[办]供帐什物等事，而于法未有前期差官点检之文，排办类不如法。乞每岁锁院前十日，令诸司官及管勾贡院什物库官具排办足备文状，申尚书礼部，差郎官一员专行点检，保明申尚书省。内贡院见管什物与举人就试书案，岁久数多，应办不足，所存亦皆弊坏，乞特命有〔司〕措置添修。」从之，仍立法。 
三月十六日，臣僚言：「伏见朝廷设法取士，最为严密。陛下昨降睿旨，试院令皇城司差察事亲事官二十人。唯贡士举院别试所未有差亲事官察视明文，别试所引试宗学、太学、辟雍、武举并开封府学三舍生人数不少，与贡举事体无异，若不预为关防，深虑他日玩习，复容奸弊。」从之，差六人。 
十八日，尚书省言：「今次就试特奏名进士一千五十七人，特奏名诸科二人。检会崇宁五年、大观三年、政和二年就试特奏名诸科人并第二、第三等以上所取人数。」诏：「今次特奏名进士第一、第二等所取通不得过六十人，第三 
      
、第四等通不得过四百五十人。特奏名诸科随所试合入等第推恩，余人依条施行。」 
六年十二月十日，秘书省正字孙觌言：「顷年科举之法，三岁诏下，以庙讳御名大书之牓，揭于士人游集之地，腥秽混杂，途人蹂践，徒致亵慢。望特诏贡士院及内外学校，如遇试，许令前期出榜告谕诸犯名讳为不考试，更不得揭示偏傍及板榜之类。」诏更不出榜揭示。 
十四日，诏：「比来士失所守，假名代笔，挟书就试，干托请求，观望权要，岂朕所望于士哉!已命有司重寘于法。其令监司互察，知而不举，与同罪。提举、教授仍加二等。」 
七年二月一日，臣僚言：「仰惟陛下缉熙先志，罢黜科举，以学校岁贡多士，群试于有司。间者(辙)[辄]敢怀挟，招致人言，朝廷始以皇城司亲从官察视其事。访闻贡院所差人，不知专以察视为职，其苛扰殆至诟詈侵辱，并及无辜，而编栏人等又或暗投文字，诬执士人，以幸赏典。欲望圣慈申命有司，礼闱之中，毋以凌蔑士人。访闻去岁贡院引试，有于学生坐次或得文字一册者，巡铺官争欲便牒送，赖知举等定验，其学生乃是治《书》，其日系试策，文字却是《易》义，事理辨明，仅逃刑宪。」诏从之，仍札与皇城司。 
三月二十六日，诏诸科三经应举以上人，许赴来年学事司试一次。 
四(年)[月]十四日，兵部尚书蒋猷言：「比蒙差考试，窃见试所差巡铺官，例皆年幼不甚谙练。乞自今后贡士贡院 
      
巡铺，并差三十以上者，庶几皆熟条禁。」从之。 
七月二十八日，礼部尚书许光疑言：「三月二十六日诏，许诸科三经应举以上人赴来年学事司试一次。契勘自来诸科人应举，并经本县自陈，勘验申州收试。其应干取应文(藉)[籍]，并在所属州县。既未经解发，本部别无(薄)[簿]籍照证。欲乞行下诸路提举学事司，预报所部州县，委官取索自来诸科应举公案勘验，令三人以上结为一保。如一州不及三人处，即召命官一员保识引问，别无违碍，本州岛保明申学事司收试，庶几杜绝伪滥。」从之。既而蔡薿等复奏：「京东东路提举学事司申命，本路九州岛军诸科举人三百四十五人，未审如何纽计分数，取合格人。其考校取人分数，即未有明降指挥。兼附试新旧科明法、《尚书》、《毛诗》、学究、五经、三传人未审合格，逐科目取人，为复通衮取人。本部契堪前次诸科一举两举人，许附学事司试一次。缘当时别无解额，止取就试逐色合格之人赴政和六年贡士举院试，具得失取定其不合格人，本部类聚闻奏。契勘今来京东路学事司申明前件事理，除前次一举两举人已有逐件赦文指挥施行外，今来三经应举终场人，止是各为应举，自来并不曾合格，比之一举两举人事体至轻，即未审合如何施行。」诏政和七年三月二十(六)[七]日并七月二十八日指挥二十六：原作「二十七」，据本卷前条改。，并更不施行。
宣和二年十二月二十二日，中书省言：「勘会自来赦文，进士曾经省试下人，许理年理举就大比试。昨降重和元年十一月一日并宣和元年十一月十三日赦内，除许理年就大比试外，未有理举赴试之文。」诏诸路进士曾经省试下四举，就许将来大比试，仍令礼部疾速施行。 
三年二月二十日，诏：「太学以三舍考选，开封府及诸路以科举取士，并依元丰法。内舍、国子上舍及未曾 
      
赴上舍试贡士并国子生，并与免解，赴将来省试，以合就上舍试次数理免解次数。」 
《文献通考》：宣和三年，诏罢天下三舍法，开封府及诸路并以科举取士。惟太学仍存三舍，以甄序课试。遇科举仍自发解。 
三月十五日，尚书省言：「今次就试特奏名进士，检会政和五年、八年就诸试人并第二、第四等以上取人分数，依条特奏名进士第一等已上，同科出身五经、学究、三礼；第一等中下，登仕郎；第二等上中下，京府助教。已上所取，通不得过二十人，依旧注官。第三等上中下，上州文学；第四等上中下，下州文学。已上所取，通不得过一百四十五人。遇赦年六十以上，召保注权入官。第五等上中下，诸州助教，式摄助教。欲今次特奏名进士第一等、第二等所取，通不得过三十七人。第三等、第四等，通不得过二百八十人。」从之。 
六月十五日，三省言：「已诏取士并依元丰法。应在京及诸路未行三舍以前，试院约束并叙举数、违犯刑名殿举之类，并元丰后续降申明条件，乞依旧遵守。」从之。 
八月十二日，两浙、江东、福建、淮南路德音：「勘会特奏(明)[名]进士推恩人内，有并举未圆合，所属保明诣省，出给敕牒者。缘所属州军系被贼徒焚劫去处，别无案籍保明，可令礼部检照贡籍，如委是诣实，并令给赐敕牒。又勘会东南诸路合免举进士，昨因方贼作过，道路阻节，不曾赴省试之人，并理为到省一举。仍令所属保明申礼部。」 
五年二月二十九日，诏：「今来尚书礼部贡院下第举人，进士六举、曾经御试，八举、曾经省试，并年五十以上；进 
      
士四举、曾经御试下，五举、曾经省试下，并年六十以上。内河北、河东、陕西举人，于逐项举数内特与各减一举。进士曾经绍圣四年已前到省，前后实得两解，更不限年。进士曾经绍圣四年已前到省，并免解共及两解，更不限年。令尚书礼部贡院勘会，并特与奏名，许就殿试。应进士举人绍圣四年已前到省一举，见年五十以上者，令本贯州县勘会，结除名罪保明，申礼部贡院。内开封府、国子监即各召见任承务郎以上二员，亦依前项结除名罪保明，申礼部贡院勘会，逐旋闻奏，当议特与推恩。」 
