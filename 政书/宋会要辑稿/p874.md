<!-- { "loadSidebar": true } -->
十六年八月二十七日，诏：「今后捕获强盗，在州县未经结案聚录遇恩之人，候案成依大辟法外，令长吏以下聚录取索文状，方许断遣。如捕获人陈乞推赏，仰所属次第核实，何明闻奏，遵依绍兴旧条备受，各依本法施行。余依见行条法。」权刑部尚书周三畏请也。 
七月九日，吏部言：「命官、诸色人亲获强盗功赏，依见行条法外，其广南有缉告盗贼之赏，少得其实。今欲将缉告强盗人酬赏，依格改作支赐。余路亦合一体关防。如告获 盗，从来未有立定支赐格，欲下班祗应以下每一资依条支钱五十贯，进义校尉依下班祗应格支赐。」诏从之。以广东运判范正同申请，吏部看详，故有是命。 
十五年六月二十三日，上谓辅臣曰：「可说谕殿前司，今后招捉到贼，分隶诸军填(关)[阙]额，如此则盗贼销矣。」 
十七年六月二十三日，上谓辅臣曰：「弭盗贼当为远虑，若但招安补授，恐此辈以啸聚为得计，是启其为寇之心。今已招到，且依所乞。可札 
      
下诸路，日后不许招安」。 
二十八年三月二十四日二十八年：据本页次第，当为「十八年。」，进呈推赏平严州山峒草寇事，上曰：「朕尝谓后世用官招安盗贼，将以弭之，适所以劝之也，不若以资寇之官赏捕盗之人，兹为良策。」 
二十三年二月十一日，诏脔、虔州军贼首黄明、刘先、段忠处斩脔：原作「栾」，据《建炎以来系年要录》卷一六四改。，并斩以次首领邓聪、李福、锺荣、曾 、刘胜、邓贵于市。明等本虔州禁军，初缘步军司差官前来拣兵，有齐述者，于诸营率敛财物，计属免行拣发，及将强壮军兵以弹压收捕盗贼为名，差往诸县，不令赴拣。因而结会倡乱，攻打州城，逼杀本州岛驻札殿前司统制吴进并(按)[安]抚统领官马晟，遂据城纵火，杀虏良民。及朝廷遣大兵收捕，又拒战，杀害官军。至是擒获，付棘寺鞫实，遂抵于法。 
二十四年八月十四日，诏(栾)[脔]、衢州百姓俞八等七人处斩，并斩项念等六人，绞苏伯世等五人。初，俞八与佃主徐三不足，因集保户持杖劫夺谷米，不计数目，并擒捉徐三等同往祠神烧香鸣鼓，结集徒伴至一千余人，前去严州界虏劫财物，烧毁寿昌县等处仓库、居民屋宇，杀损平民，并拒抗官军。既而捉获，付棘寺鞫实，遂抵于法。 
二十六年正月十一日，诏：「诸州县有犯强窃盗，须管督责巡尉严限收捕，不得抑令邻保出备赏钱搔扰，仍将所通委实窝藏及寄赃等人，并令狱官开具申州，州委通判、县委知县亲行审问诣实，方得勾追。如有虚妄，加本罪一等。若承勘官 
      
司教令供通人吏，重行决配，勘官取旨黜责。防送人故纵，依条断遣外，特行编配。」 
七月二十五日，三省、枢密院言：「捕获海洋劫盗，除所属保奏推恩外，即未有海船每只赏钱则例。今参酌捕获海船贼徒，每只十人以上，欲支钱三百贯；二十人以上，欲支钱四百贯；三十人以上，欲支钱五百贯。」从之。 
二十八年六月二十五日，诏：「福建路安抚司都巡检武功大夫张佐、水军统领武翼郎郑庆巡、成忠郎李元各转两官，忠训郎李仪、从义郎李受、准备差遣权水军同统领承节郎林元各转一官，减三年磨勘，广东安抚司水军统领保义郎江涣转一官，减二年磨勘。」以佐等捕获海贼刘臣兴等推恩也。 
三十年七月二十八日，诏兴国军免解进士吴尧献特与补右迪功郎。以臣僚言本军贼徒猖獗，尧献纠率丁壮捍御擒杀，阖境安堵，乞下帅司究实推赏，继有是命。 
三十一年六月二十三日，诏诸路州军除正巡尉获盗依旧法推赏外，有暂权巡尉及督捕并非捕盗官告捕获盗之人，并依所得酬赏上减半推赏。其暂权巡尉之人，若任内有不获盗，亦合依透漏榷货，比正官减半责罚。谓如正官全不获强盗一火，罚俸一月。其时暂权官两火罚俸一月之类，仍镂板遍牒诸路监司、诸州军遵守施行。时以言者谓州县假名权摄伪冒盗赏者众，故有是命。 
十月二十五日，诏：「近缘车驾进临安府，遇 
      
有兵级犯罪，若强盗同火七人以上，或强盗杀人及告捕人并监司、州县人吏有犯情理深重者，许令安抚司时暂依条酌情处断。候事定日依旧。」已上《中兴会要》 
孝宗绍兴三十二年八月二十三日，已即位，未改元。中书门下省言：「勘会淮〔南〕东西、京西南路间有盗贼扰界上，乞敕逐路安抚司，如遇有盗，即遣兵掩捕，务在擒获。」从之。 
隆兴元年三月七日，臣僚言：「近闻明州象山(国)及秀州华亭多有海贼剽略居民，宜诏沿海诸路帅臣、监司督责州县及捕盗官量度事宜，设为方略。或土豪大姓使几察觇伺，密行迹捕；或喻以祸福，招为平民。及于沿海控(振)[扼]之所增置水军，择所统辖，往来巡逻，州县(强)[疆]封连接，互相追捕，使无所止，则海上之盗，庶乎少弭。」从之。 
同日，臣僚言：「捕盗之要，在于赏功，若该赏者例被沮抑，则有功之人无以示劝。乞将沿海兵将、州县捕盗官及土豪、弓级捕获海盗者，监司、帅守以时保明闻奏，及其党与能自杀并经官告获者，皆依格给赏。庶几信赏必罚，人知奋励。」从之。 
五月二十九日，参知政事、督视湖北京西路军马汪澈言：「近日全州军士擅劫兵仗及伤守臣，掠夺公私财物，一路震恐。臣即于出戍选锋军内拣选百人，委武功大夫、步军第一正将牛信将之，止以广西取马为由，掩贼不备，已将首乱之人，一夕俱擒，自余军民，悉无惊扰。」 
十一月十二日，臣僚言：「窃见二广及泉、福州 
      
多有海贼啸聚，其始皆由居民停藏资给，日月既久，党众渐炽，遂为海道之害。如福州山门、潮州沙尾、惠州潀落、广州大奚山、高州碙州，皆是停贼之所。官兵未至，村民为贼耳目者，往往前期告报，遂至出没不常，无从擒捕。乞行下沿海州县，严行禁止，以五家互相为保，不得停隐贼人及与贼船交易。一家有犯，五家均受其罪，所贵海道肃清，免官司追捕之劳。」从之。 
二年二月十七日，容州言普宁县百姓李云等啸聚，在藤州界纵火杀略居民。诏札下广西经略安抚、提刑、转运司，疾速措置招捕。已而，广西运判郑安恭言：「李云部(令)[领]千余人去容州二十余里，实时差官兵拒敌，生擒贼首李云等八名，余党溃散。」 
二十四日，三省、枢密院言：「广西凶贼王宣、锺玉等结集徒众，其初不满二百人，后至千余人，连破雷、藤二州。近据广西转运司申，已督诸将进兵与贼接战，斩副贼首曾权，(主)[生]擒副首领谢权等。其王宣、锺玉等已诣军前自首，余党悉平。」 
二月二十七日，德音：「容、雷、高、藤四州应缘近来盗贼，良民或被驱胁，因而随从作过，本非得已。限德音到日，以前罪犯并一切不问，各令归业。如曾被贼刺湮之人，令州县勘验诣实，给据放令逐便。」 
十月二十七日，臣僚言：「临安府比来盗贼猥众，或白昼攘窃，或昏夜穿窬。辇之下，岂容若此 乞令临安府严切收(补)[捕]，如擒获贼人，于常法外严行处断。所贵 
      
寇窃屏迹，居民安堵。」从之。 
十二月十日，臣僚言：「两淮之民自虏骑入境，迁移渡江，散处浙西、江东诸郡。历日既久，资粮罄竭，初则十百为 ，斫伐居民林木以为(新)[薪]蒸，已而略夺商旅货财，曹聚既众，遂致居民之家间遭剽劫者。流民迫于饥寒，相扇为盗，诚可矜悯。欲望申敕江东、浙西转运、常平司广行赈济，务令实惠及民，仍委两路提点刑狱巡历所部，禁戢剽劫。如捕获为首凶恶人，与重加刑辟，庶几恩威并行，奸盗自息。」从之。 
干道元年五月二十八日，臣僚言：「湖广盗贼连年窃发，今闻郴寇李金等又复荐作，至于鼓行而前，直捣县邑，众以万计，器甲部伍粗备。缘郴州旁连二广，外迩章贡，皆平时盗贼渊薮，若不早行剿除，非徒恐相唱和，而二广诸郡城垒兵备率皆单寡，傥或深入于彼，窃恐为患未已。乞于近地屯戍大军遣发精锐数千人，前往讨捕，并敕二广诸司紏集诸郡兵，据其走集之地，使贼不能越轶衡突，则其势必穷蹙而易于扑灭矣。」从之。 
七月十九日，知潭州兼湖南安抚使刘(洪)[珙]言：「郴贼李金等结集民众，攻围英、连等州，啸聚万数。已差本路安抚司统制官田资统率官兵前往讨捕，近已获捷。」诏刘洪将胁从及被虏人子细辨验，出给公据，放令逐便，不得一例诛杀。 
八月二十七日，中书门下省言：「据湖南申，昨蒙朝廷差拱卫大夫、成州团练使、鄂州驻札御前水军统制杨 
      
钦统率大军讨捕凶贼李金等，至今月四日，连破贼党。初七日至莽山何家洞，生擒贼首李金，余党皆平。」诏刘洪同杨钦等具立功将士以闻。详见《军赏门》 
十月二十九日，臣僚言：「迩来淮北红巾多过界剽劫，若不早行措置，深恐为患滋炽。乞札下镇江、建康都统制司，戒约沿边守把将官及都巡检司，如官军与贼拒敌，计所斩贼级立定赏格，或逐处居民自能杀贼者，亦依例推赏。」从之。 
十一月二十八日，知楚州胡时言：「近有 盗萧荣自淮北过淮，劫掠淮阴县，纵火焚烧官私屋舍，片戈杀居民。寻遣所部巡尉统兵躬帅，并劝谕忠义人追捕，萧荣及徒党应时擒获。」诏萧荣并贼首并脔于市。其余徒党，依军法施行。 
十二月三日，广东提刑石敦义言：「近日李金虽已擒获，余党尚繁，往往奔窜山峒，藏隐出没。深虑异日复行结集。今措置，欲令诖误胁从之人自首者，并押赴摧锋军充 用。其间老弱疾病不愿从军者，与给公据，放令归业。」从之。 
二十六日，三省、枢密院言：「光、濠、寿春流离之民，近方案集，又为盗贼搔扰，不安其居。闻(准)[淮]上盗贼类皆江左闽越之人，非游手不逞，(别)[即]军伍窜卒，诱集徒党，肆为剽窃。乞敕诸州守臣督责巡尉，严切警捕。」从之。 
二年七月六日，臣僚言：「乞今后贼盗窃发，守令实时措置收捕。如出限不获，除巡尉各坐罪外，其守令仰提刑司具职位、姓名按奏。」从之。 
十八日，知扬州 
      
周淙言：「照应淮东诸州军山寨水寨内多强壮精习武艺之人，乞自今遇有贼盗窃发其间，有能擒捕者，除依格推赏外，更保明申朝廷优与推恩。」从之。 
