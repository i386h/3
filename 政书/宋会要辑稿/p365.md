<!-- { "loadSidebar": true } -->
六月七日，翰林学士承旨宋白请上尊谥曰神功圣德文武皇帝，庙号太宗。议曰：「臣闻明一合道曰皇明一合道：原作「一合道义」，据《太宗皇帝实录》卷八○、《太常因革礼》卷八九改。，德象天地曰帝。聪明文思，行也；尧舜禹汤，谥也。王者膺图受历，应天顺人，美盛德而试诸难，腾英声而节一惠。生有尊号，终受大名，垂诸简编，如揭日月。伏惟大行皇帝允恭克让，豁达神武。千年诞圣，彤云紫气之祥；五行锺秀，日角龙颜之表。纯孝因心，奉宣祖而尊严父宣：奈作「先」，据《太宗皇帝实录》卷八○、《太常因革礼》卷八九改。；雍睦悌长，翊太祖以肇兴王。始者姬室下衰，梁王在位，讴诃狱讼，去周来宋。王于出征，帝亦言迈，三灵改卜，百姓与能。陈桥有切谏之言，京邑无敓攘之患。市不易肆，遂登皇极，佐圣之功大也。乃荒鲁邦，乃建元侯，内总熊罴，肃清禁卫。龙巘邸第，晦九五之迹；凤德尹京，洽亿兆之心。洎奄有四海，为天下君，大宝曰位，其命惟新。改元太平，符守文之代；于铄军政， 《下武》之诗。应运之期至也。蕞尔汾晋，结缘林胡，逆节乱常，两朝三纪，劳人动众，坚不可拔。帝赫斯怒，定议亲征。矢石齐攻，金汤不守，折铁易于摧枯，渠魁倏已衔璧。与民更始，惠如春阳。本封晋王，终定厥土，受天之命光也。漳泉入觐，混同文轨；杭越献地，一统寰区。无思不服，无远弗届。占城于阗之封，大食宾同之国，献琛奉贽，府无虚月。白鹦紫鹊之异，神麟丹凤之灵，嘉禾连理，史不绝书，中孚之信及也。经纬天地，克定祸乱，政之大者，必躬亲之。高台讲武讲：原作「谋」，据《太宗皇帝实录》卷八○、《太常因革礼》卷八九改。，临轩选士，英儒赡闻之鸿博，骨腾肉飞之杰俊，天下英雄，落吾彀中。升之峻级，待以清华，不十数年，有登廊庙而定疆埸者，知人之鉴精也。幽有鬼神，明有礼乐，坠典聿修，无文咸秩。五展南郊之仪，一议东封之礼，籍田劝农，御楼肆赦。释老之教，崇奉为先，名山大川，灵踪胜境，仁祠仙宇，经之营之，致恭之诚广也。 
      
求贤审官，化民成俗，为政以德，惟刑恤哉。置详刑之曹，下考课之令，菅蒯不弃，泾渭分流，时无遗才，吏皆守法。兴废继绝，矜孤振寡，视民如子，使无盗乎。水旱思艰食为忧，幽遐念吁天无所，增加使额，勤恤人隐，纳隍之言远也。俯仰山谷，详延隐沦。修史氏之职，改班秩之称。着治化之书，贞观之风也；纪他山之石，开元之事也。弧矢以威天下，善射通神；药石以救济人，仙方填委。乐正雅颂，无相夺伦。幸太学以谈经，召儒臣而侍讲。卑宫室则斲雕为朴，减尊称则法天崇道。开理检以登闻，升便殿而崇政。立储定社稷之本，清心布大庭之妙布：《太宗皇帝实录》卷八○、《太常因革礼》卷八九作「希」。，治化之规修也。在宥天下，二十有二年，王泽深矣，机务详矣，臣下之归尊至矣，黎甿之受赐多矣。越书契以无伦，尽帝王之能事。还淳返古，如指诸掌。泥金检玉，方卜遐期遐：原作「近」，据《太常因革礼》卷八九改。，而鼎成龙至，圣驾上仙，万方缟素，九域遏密。下臣奉诏，拟议徽烈，丕扬耿光，追惟古始。巢燧之际，载籍未备；神皇已还，声明有章。若乃兼商周之质文，总唐虞之雄盛，乃圣乃神，乃武乃文，叙全功与全德，实映后而辉前也。旁稽礼文，恭按谥典，应变无方，不疾而速，得不谓之神乎 施为于民，财成万物，得不谓之圣乎 万邦为宪，帝德广运，得不谓之文乎 保大定功，奄有九域，得不谓之武乎 太法太初，前志谓太上立德；宗以宗德，礼经有宗祀配天。惟千龄应运之君，为百代不迁之主。请上尊谥曰神功圣德文武皇帝，庙号太宗。」
十六日，诏翰林写先帝常服及绛纱袍常：原无，据《宋史》卷一二二《礼志》二五补。、通天冠御容二，奉帐座，列于仗卫大升轝之前，至陵所。 
二十四日，礼仪使言：「灵驾发引，自万岁殿出长春殿门、西上合门、朝堂右升龙、干元门。神主回京，入顺天门，入右掖门，奉安于含光殿，俟日行祔庙之礼。」诏可。 
七月七日，礼仪使言：「山陵礼毕，择日祔庙，准例差太常卿撰一室登歌酌献歌词，下太常寺教习。」诏翰林学士承旨宋白撰进。 
十日卒哭，群臣入临奉慰，退诣启圣院行香。 
十九日，少府监言：「凶仗法物合使 擎牵驾兵士、力士共一万一千一百九十三人，数内力士一千七百二十人，请下开封府雇募。」从之。 
八月四日，礼仪使言： 
      
「灵驾发引，五使及从人宜何服。故事，启攒宫后，百僚并服初丧服。发引日，俟皇帝还御幄，五使改常服，进名奉辞。今详旧仪虽有改服之文，缘既服初丧之服护随灵驾，其奉辞欲更不改服，从人惟紫衫、帽子。」从之。 
十八日，诏应斋郎并令摄永熙陵挽郎行事。 
二十二日，诏太尉率百僚奉谥宝册告扶圜丘，亲王并令立班。御史台言：「亲王并立班，准旧仪，中书门下对使相、枢密使序立。今缘宰臣摄太尉行礼，不归本位立，今欲请枢密使于中书门下位对亲王序立。」从之。 
二十四日，礼仪使言：「今月二十五日奏告太宗皇帝灵座，十六日赴南郊坛，二十七日赴万岁殿读谥册宝，二日欲望并辍朝参。」从之。 
二十五日，太常寺言：「将来山陵合排鼓吹仪仗及教习挽歌代哭诸色人等，欲于开宝寺大殿前教习。」从(人)[之]。命入内副都知卫绍钦为永熙陵使卫：原作「祷」，据《宋史》卷四六六《卫绍钦传》改。，内殿崇班杨继铨副之，仍置卫兵五百人守奉。 
二十六日，摄太尉、宰臣吕端率群臣奉谥号册宝告于南郊。翌日，奉上于万岁殿，摄中书令李至读册。册文曰：「哀子嗣皇帝臣恒谨再拜稽首言恒：原作「真宗御名」，今以其本名回改。：臣闻天地之大莫能形容，圣神之功无所拟议。然则圆方之象，必取于强名；尧舜之称，盖从乎节惠。伏惟大行皇帝承天立极，执象临人。其生也感大电之精，其出也应真人之运。声身为其律度，道德作其藩篱。若日月之明，无幽不烛；如江海之量，无大不容。爰自历数在躬，大横 兆。旧疆来复，尽有江吴；戎辂亲征，旋平汾晋。出于睿断，运以圣谋，系象不能顺其微，鬼神不能窥其奥。是以总宇宙于掌握，得英雄于彀中。宅诸夏以制四维，坐明堂而觐 后。髽首贯胸之类，接武于槁街；景星甘露之祥，累书于册府。在宥天下，二十二年。当是时也，灵台偃伯， 
      
象阙悬书悬：原作「圆」，据《宋大诏令集》卷九改。横经；纪延阁以垂文，尝纡睿思。若乃生知多艺，天纵聪明，洒草隶之华，得琴棋之绝，擅弧矢之妙，洞玄释之微，皆作世楷模，出人意表。岂力学之攸及，实振古之未闻。大哉邈乎，不可得而论矣。然犹日慎一日，虽休勿休，温颜以尽下情，虚己以延谠议。一夫不获，纳隍之虑每深；万邦有罪，在予之责尤切。至若省去徽号，汉后之不言圣也；杜绝畋猎，玄元之虑发狂也；屏藻井之饰，夏禹之卑宫也；念黄沙之枉，成汤之祝网也。有一于此，犹谓之圣，况兼是数者乎!方将鸣銮东夏，检玉介丘，而天祸忽临，仙驾长往，群臣咽绝，愿赎以身，万姓 ，瓯脱 岩，县道率化。物无疵疠，岁有顺成，积粟腐于太仓，丰财溢乎内帑。材官剑客，皆六郡之豪；分阃登坛，尽万人之敌。自历代已来，未有若斯之盛者也。于是赐民酺饮，展礼籍田，被衮冕于泰坛，躬俎豆于清庙。幸成均而视学，屡(充)[哀]穷，如丧厥考。顾惟寡昧，虔奉丕图，荒疚哀迷，惧不克荷。今因山俯毕，同轨咸臻，敢荐大名，爰稽载籍，询博士礼官之公议， 宰衡庶尹之舆情，定谥于南郊，得请于上帝。谨遣摄太尉、尚书右仆射、兼门下侍郎、同中书门下平章事、监修国史吕端，奉宝册，谨上尊谥曰神功圣德文武皇帝，庙号太宗。恭惟圣灵，诞膺茂典。锡兹纯嘏，俾盛业之无疆；播厥鸿休，垂永代而不朽。呜呼哀哉!」礼毕，进名奉慰。 
二十九日，交州南平王黎( )[桓]遣使来贡。诏以方物荐于灵座，仍许使人行拜奠之礼。 
三十日，礼仪使言：「旧仪注内事有未便，当改正者：启攒宫日，皇帝亲行奠礼毕，近侍扶皇帝至东门南向座。候迁奉梓宫当正位，百僚移班近东奉慰。今诸侯行礼毕，百僚并退，诣内东门外立班，候迁梓宫当正位讫，进名奉慰。又灵驾发引前一日之夕昼漏未尽三刻，群臣诣万岁殿哭临，次挽歌作，二更严警。发二更以后，群臣逐更哭临，挽歌、严警并如初更之制。今缘逐更出入宫禁，甚为喧杂，望除昼漏未尽三刻群臣依旧礼哭临，二更以后更不入。又未发引前，皇帝行启奠之礼，百官立班，今缘其日申时发引，群臣赴内庭立 
      
班不及，又内中难于止宿，望令除启奠行礼公卿宿于内中，余官并止赴干元门前幕次，至时候谒灵驾。又诸司职掌元无丧服制度，今请应职掌引从赞谒之人，止令服本色公裳，免有紊乱。」并从之。 
九月六日，礼仪使言：「挽郎合服白练宽衫、白练裙、勒帛、绢帻，请下少府监制造。」从之。 
七日，礼仪使言；「启攒宫前三日，合禁音乐，祔庙毕仍旧。祔庙仪仗欲只用山陵往来仪仗应奉。」诏可。 
十四日，命宰臣吕端摄太尉，持节导灵驾至山陵及奠谥册、谥宝，监 玄宫；以侍卫步军都指挥使高琼为山陵兵马总管，蔡州团练使符昭愿、供备库使贾继勋为一行巡检。 
二十九日，太常礼院言：「来月朔日群臣当赴朝临，其日壬辰，请用前一日。」帝谓宰臣曰：「此出何礼 」吕端等曰：「阴阳家流有此避忌。」帝曰：「艰疚之中，安有此礼 第令朔日入临。」 
十月三日，启攒宫，帝与群臣并服初丧服，群臣入临、奉慰。 
四日，群臣朝临。 
五日，群臣朝晡临，退于干元门外。 
六日，帝启奠于梓宫，群臣入临，升梓宫于龙輴。祖奠彻，帝徒步恸哭，与亲王、宗室从至干元门外幄次。梓宫升轝，设遣奠，摄中书令、参知政事李沆读哀册。册文曰：「维至道三年三月二十九日，太宗神功圣德文武皇帝崩于万岁殿，旋殡于殿之西阶。粤以十月十八日迁座于永熙陵，礼也。初启攒涂，夙陈备物。万国来庭，千官执綍。残月耀于素帷，朔吹生于玄律。列天仗以启行，整宫车而将出。孝子嗣皇帝臣恒仁孝纯至恒：原作「真宗御名」，今据其名回改。，创滋深，攀号遣奠，恻怛尧心。感血泪以交坠，若哀忧之弗任。乃命宰执，奉扬德音。词曰：五代已还，战争交起。上天眷命，与民更始。皇宋肇 
