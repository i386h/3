<!-- { "loadSidebar": true } -->
「伏见考功条贯，诸以老或疾乞宫观若岳庙及留台、国子监者，不在磨勘之限。自来陈乞之人少有知得上条，其间巧于计会者虽寔有老疾，于状词止叙年劳、履历，或曾建利害，或称婚嫁所迫，故于磨勘无所碍。有不预知之人，唯是急于得请，往往便以老疾为言。洎至磨勘，有司始执文沮格，不以有无老疾实状，例不许磨勘。盖缘上条藏之有司，非外人所得知。今欲乞申明对修海行，贵使天下通知，不惟简便行遣，兼吏曹亦不得缘而为奸。」诏依奏。 
大观元年十一月十一日，吏部状：「勘会宗祀大礼赦文内官员有不因赃罪过犯合展年季磨勘者，即未有恩旨，其非因赃罪展年磨勘，比之除名追停而得叙复之类，事体稍轻。所有不因赃罪添展年季，即未有免展之文。」诏私罪情轻并公罪添展磨勘人并与免展。 
(致)[政]和三年七月二十八日，尚书省言：「修立到诸承直郎至登仕郎六考、将仕郎七考，有改官举主内职司一员与磨勘。」公罪两犯杖、两犯笞比犯杖，或一犯徒以上，或私罪笞，止加一考；私罪杖加二考；私罪徒以上加三考，仍添举主二员或职司一员。如权官者，依本资条。」从之。 
八月十三日，尚书省检会进武副尉臧守元状：「先蒙内弓箭南库申尚书都官乞磨勘未了当，遂经刑等处乞行催促，亦不见结绝。其都官却将守元 
      
先充旧格军将已经官司保明磨勘印纸内事件再行迂往取会，拖延一年有余，并不关报吏部。」(照)[诏]今后副尉投下磨勘，并免通覆点磨已经磨勘月日，其合磨勘月日，如致有差 ，隐漏失当，人吏并科杖一百，仍不以赦降首失原减。其臧守元许依比先次磨勘。 
九月十八日，臣僚上言：「契勘奉直、朝议大夫于法以七十员为额，所以严名器、限资品也。然旧制理年磨勘与以恩特转者通计员数，自朝廷兴事造业以来，劝劳赏功特转者稍多。见今系班簿者总七十七员，内磨勘转授者纔二十员，而任朝请大夫满七年合磨勘以无阙着籍待次于吏部者已积三十一员，其间满七年踰数岁者颇众，用功赏减年至有逾十数年未磨勘者，以恩特转者相继入额。苟不措置，则积累资考之人卒未有转授之期，实妨平进之路，乞立法施行。」诏朝议、奉直大夫更不立额。 
四年十一月十五日，吏部奏；「显谟阁直学士、中奉大夫、提举亳州明道宫胡师文乞磨勘。在法，年七十或老疾陈乞宫观、岳庙、留台、国子监之类，不许磨勘。师文前知泰州，以地卑湿足疾乞宫观，与法稍异。」诏师文特许磨勘，自今太中大夫以上不用此令。 
六年五月四日，诏今后承务郎若降一官，并展二年磨勘，不降充选人。 
七年十二月二十七日，臣僚言：「近见选改官约三 
      
千七十有奇，是吏员浸多之本也。尝考吏部磨勘依旧法外，有以任诸局减考第而改者，有以任川(远)[广]减举官而改者，有因酬赏比类而改者，有托因事到阙而改者，有虽刑寺违碍先次而改者，用例既广，侥求实繁，积之岁时，殆将复倍。伏望(照)[诏]三省详加考议，并行措置。其于吏部旧有本条者一切遵守，不得用例，稍清冗流，以抑侥冒。」诏：「除川广水土恶弱去处减举官外，余并依元丰法，崇宁四年指挥更不施行。其书局就任改官人，须候任满，方许替罢。」 
宣和二年七月三十日，诏：「文武官磨勘选人改官具有成法。近岁尚书省批状令吏部先次与改官、与磨勘之类，并诸路选人许就任改官者颇多，皆有违彝宪。自今磨勘及改官可并遵依条法，应许就任改官元丰法所不载者，更不施行，仰三省常切遵守。」 
九月四日，吏部言：「常州申：显谟阁待制、提举杭州洞霄宫蒋静乞磨勘。本官见年七十一岁。审官东院敕年七十或老疾陈乞宫观、岳庙、留台、国子监之类更不许磨勘。」诏依元丰法。 
二年二月二十八日，赦书：「应干展年磨勘，除犯赃罪外并与免展。」 
四年五月十四日，吏部奏：「王纯系无出身，宣和三年二月授奉直大夫，十月除直龙图阁，用年劳合该磨勘转一官。本部契勘有出身任奉直大夫，因赐出身，或除职后该磨勘，即无立定格 
      
法。其王纯元系奏荫出身，近除职合依有出身人磨勘。缘本官见系奉直大夫致仕，本部未敢比附与转中奉大夫。」诏与转中奉大夫。 
十二月二十五日，吏部言：「奉直、朝议大夫旧制七十人为额，若依久例将特恩转行人充数，即积累年劳之人有妨磨勘。」诏磨勘并特恩共以八十人为额。政和三年九月十八日诏不立额，据此申请，则是后复限员，今乞添额。所有初复限员年月检未获。 
七年四月八日，中书省、尚书省言：「从政郎、充皇后宅小学教授张宗奭奏：「契勘先降圣旨添给人从，并比附元丰诸王府记室讲书例，所有改官未曾立法。窃缘臣在本宅供职成四考，别无所隶官司及都下选人职任，无荐举改官。伏望下本宅保明，许依见任太学博士条考第，改合入官。」诏依太学正录条改官。 
五月十二日，吏部奏：「检会去年七月二十九日敕，勘会承务郎以上及大小使臣已投下磨勘，于年六十九已前因官司行遣会未到及递中失坠等致年七十者，并合除豁留滞迂枉失坠月日。」诏申明行下。 
七月六日，臣僚上言：「选人磨勘改官法虽不一，其资任岁月悉有定格。秘书省法到任一年通及四考，书局法到任一年通及五考，皆许磨勘，所以优天下文学之士也。伏见新授宣教郎王闱历任通及五考，官止于二员。初任编修道史局 
      
检阅官四考有余，次任秘书省正字兼补完校正御前文籍不数月而被黜。闱辄具札目，援边知章旧例乞通理兼局日月，有司以旧例可用，兼局为可通理，遂得改前件官。边知章自敕局移会要局，未尝隔绝，朝廷所以许其通用到任半年、通及三考旧法，所以得改官。闱罢道史四年，然后除正字，到任未及一年，于新法有碍，是与知章之例大不相似。」诏前降改官指挥更不施行。 
八月二十二日，殿前司奏：「检承宣和六年八月十八日赦书数内一项，应官员因犯罪特旨及依吏部专法合该展年磨勘者，并特与放免。契勘祗应犯罪依条及特旨亦有合行展年磨勘之人，本司自承上件赦降后来，不住据祗应陈乞免展及乞比附副尉免展指挥施行。缘赦文内止为命官犯罪合该展年，方许免展。及会到刑部申明指挥，应副尉合展年磨勘，除犯赃罪人外，奉圣旨免展，即不该载祗应亦与免展之文，虽累行告示，终不绝词讼。」诏除犯赃罪人外与免展。 
九月二十四日，吏部奏：「新提举京东路常平杨马(马)奏：伏为罢前任河北东路常平，窃虑吏部作非次放罢展两季磨勘，乞免展。本部准今年正月二十日奉御笔手诏，应提举常平官属并罢。勘会本官前任提举河北东路常平在任，准御笔手诏指挥罢任，于磨勘合依非时改授替罢但有 
      
因依格，添展两季磨勘。」诏免展，更有似此之人依此。 
十月二十二日，诏：「今后内外官司非实理年劳于法合该转官，不得辄行陈乞，并大礼后陈乞转官，并更不施行。虽奉御笔特旨，令中书省将所降处分缴进。」 
高宗建炎元年五月一日，登极赦：「应文臣承务郎以上并内臣医官、伎术官及致仕官并与转行一官，内文臣中大夫、武臣承宣使并回授与本宗有官有服亲。武功大夫未带遥郡人与转行遥郡一官，已带遥郡防御使人与转行右武大夫。选人与循资，已系承直郎与改次等合入官，校副尉、下班祗应人依格与转官资，仍并不隔磨勘。」 
二年正月六日，中书省言：「祖宗旧制审官西院敕，诸司副使至内殿崇班及内殿承制、崇班带合门祗候转官及五周年并与磨勘，候转至皇城使后改官。及七周年，不许用减年指挥。曾历缘边任使，有本路安抚使、总管、转运副使五人以上同罪保举，与磨勘转遥郡刺史，以后并理十年磨勘转遥郡团练使，转遥郡防御使止。今照元丰尚书右选令，诸司使副应转官者拟五资即磨勘，而有战功，谓身经战罢以功转官者、守城之类，非下条准此拟七资，至左(臧)[藏]使以上并拟皇城使，皇城使拟遥郡刺史。又照宣和七年十月十九日诏，今后武臣官未至通侍大夫，虽已至通侍大夫而未满五年，并 
      
不除正任。及未至武功大夫，不除遥郡。虽奉御笔特旨并军功，亦不施行，令中书省将所降处分缴进。」诏今后遵守。 
十月三日，吏部侍郎刘珏等言：「吏部方置司讨论滥赏之弊，内有特赐出身，非泛补授，或冒滥爵赏，不合参部，及蔡京、童贯、朱 、王黼之家使臣出身，应缘四选合行削夺之人，应在阙合磨勘关升者，候讨论批凿印纸验实毕日方行磨勘。在外曾承本部及本州岛已经讨论保明不是追削之人，仍录白出身应所授文字，方许投下磨勘。」从之。 
十一月二十二日，郊祀赦：「承直郎以下犯私罪徒、赃罪杖得不碍选举差注者，若有举主、考第，比无过犯人例，合磨勘者奏裁。」自后明堂、南郊及绍兴十三年九月十三日赦并同此制。 
三年七月二十六日，吏部尚书刘珏言：「见该磨勘人如得替，值靖康元年以后京城围闭「围」字原有缺损，据文意补足。，乞与刻除月日，理作磨勘。」从之。 
四年六月二十五日，吏部言：「内侍武功大夫苏渊该遇渊圣皇帝覃恩，依赦合转行一官。见任武功大夫与遥郡，苏渊该赦日系武节大夫，昨任熙河兰廓路走马承(授)[受]，本路杀退金人推恩，许转两官。于建炎三年内转授武功大夫，系是赦后合该用两次覃恩转武功大夫，其杀退金人两官依条回授。」从之。 
十月十二日，吏部言：「契勘非宰相不除特进。金紫光禄大夫王革即不曾任宰相， 
      
今来覃恩转官。」诏依条回授。 
十一月十日，承议郎杨持言：「未换授文资以前任忠翊郎、合门祗候日该遇渊圣皇帝登极覃恩，合转一官，乞于见今官上转行。」从之。 
绍兴元年九月十八日天头原批：「绍兴元年系磨勘二卷，应另行写。」，明堂赦恩：「命官犯罪，依今赦合该原免。如因结断未了内令磨勘改官关升差注者，并与放行。」自后明堂、郊赦并同此制。 
同日，明堂赦：「应命官下班祗应、副尉因罪特旨及依法合该展期或展年磨勘、降资、殿降名次、展年参选、如罚短使之类者，并特与放免。」自后明堂、(效)[郊]赦并同此制。 
