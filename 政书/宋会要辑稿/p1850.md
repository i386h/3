<!-- { "loadSidebar": true } -->
四年六月八日，诏殿前都指挥使在节度使之上，副都指挥使在正任观察留后之上，马步军都指挥使、副都指挥使在正任观察使之上，殿前马步军都虞候在正任防御使之上，捧日天武四厢都指挥使、龙神卫四厢都指挥使在正任团练使之上。 
八月三日，诏改端明殿学士为延康殿学士，枢密直学士为述古殿直学士，恩数品秩并依旧。 
五年四月二十四日，诏：「宣和殿初建，自绍圣中经毁废，其燕闲未始不居于此。近置直殿，以左右近侍官典领。吾士大夫有以处之，宜置新班，以彰荣近，以承其传。可置宣和殿学士，班在延康殿之下，以两制充，听旨除授。凡厥恩数。并依延康殿学士体例施行。」 
九月十九日，诏皇太子遇天宁节赴垂拱殿上寿，于亲王前别为一班。 
六年四月二十日，诏宣和殿学士立班叙位在翰林学士之下、诸殿学士之上。 
五月七日，比部员外郎梅如礼奏：「修撰、直阁其品甚高，乞定班着杂压。」从之。 
九月二十九日，诏集英殿修撰杂压在七寺少卿之上，右文殿修撰以下递升一等。 
七年八月二十五日，枢密院言：「诸路廉访使者之职，一路事无巨细，皆所按刺， 
      
朝廷耳目之任，寄委非轻。今欲乞叙位在转运使副、判官、提点刑狱、提举学(士)[事]常平官之下。内系横行或内侍官带睿思殿，许与提举弓箭官序官。如系武功大夫以下，即与提举木 坑冶茶盐序官。无提举弓箭手、坑冶茶盐官路分，比类施行。」从之。 
宣和元年九月四日，中书舍人孙宗鉴等奏：「先奉诏，曾懋、孙宗鉴、卢襄、许翰并召试中书舍人。欲乞依给事中傅墨卿等依元降诏除命先后序位。此句文字疑有脱误。」从之。 
六日，诏军器监邓之纲已降指挥，特视待制。今后应诸朝参、扈从、筵宴等并缀待制班。 
十六日，诏郑居中已除少傅、威武军节度使、佑神观使、充神霄玉清万寿宫使、进封崇国公，朝堂立班在少宰之下。 
二年正月二日，诏太中大夫、将作监贾諲班缀恩数可视待制。 
(宣和二年)二月四日，诏：「宣和秘殿名称已标纪元号，所有见行带领宣和殿职事，易以保和殿为名。应干班缀叙位杂压恩数等并仍旧。」 
六年十一月十一日，领枢密院事蔡攸言：「乞今后押班、称贺、奉觞、上寿等并同三省长官。」诏攸立班序位少宰之次。 
七年二月二十七日，诏：「诸州管辖宫观道官官职虽高，序位在通判之下。」从之此条为制诏，不应有「从之」二字，疑误。。 
高宗建炎三年六月二十六日，诏依祖宗朝置枢密院检详诸房文字，序位在左右司之下。 
八月七日，诏刘珏令随宰执班奏事。以权同知洪州、三省枢密院事故也。 
四年六月三十日，诏：「自庶官 
      
除侍郎，依旧例带权字；若除外任差遣，(即)[及]除待制未及二年除修撰，其立班杂压并依元佑令；如遇服绯绿，依待制告谢日改赐章服。」 
七月八日，诏：「非见任宰执到都堂，除正一品外，序坐并在见任宰执之下，余依自来条令。」 
十一月十六日，诏枢密院干办官并改作计议官，叙位在太常博士之下。 
十二月二十七日，诏招讨使在宣抚使之下、制置使之上，永为定制。 
绍兴元年三月十三日，合门言：「自来职事官差权职任高者，与寄禄官差权人趁赴朝参立班不一。欲乞今后臣僚若系得旨差权职任，朝参立班并权依正官，议罢日依旧。侍从官已上权职任高者止立旧班。」从之。既而臣僚言：「祖宗旧制，应在京职事官兼权他职，并止立本班。若便依合门奏请，即郎官以下被旨权卿监者须立卿监班，卿监以下被旨权侍从者须立侍从班，显见班列之中纷然殽乱。」遂寝不行。 
二年五月二十六日，合门言：「昨准朝旨，六曹权侍郎立班叙坐并在侍郎之次，依旧分东西班。(令)[今]权侍郎杂压在太中大夫之上，其立班合依旧在侍郎之次外，所有坐次欲依杂压。」从之。 
十一月二十一日，诏修注官赴起居殿陛侍立，比之余官权职不同，特令立起居郎、舍人班。其后侍御史谢祖信言：「职事官兼权他职，止立本班，此祖宗旧制，不可轻改。」遂寝之。 
三年七月二十八日，给事中黄唐传言：「新除给事中(詹 
      
事中)詹义在宣和间已任给事中，其年德望实俱出臣右。虽今除授偶在臣后，若依今为序，臣实不遑安。望许叙位系衔在臣之先。」诏依令。 
五年二月十七日，诏：「尚书右仆射兼知枢密院事进呈三省密院文字并在西壁，与左仆射对展，升降并由西阶。如遇押班等，依旧制。」 
四月七日，诏诸王宫大小学教授旧系宗子博士，序位合在国子博士之上。 
六年二月十七日， 令所言：「看详到知合门事、同知合门事序位，入内内侍省副都知，左武大夫知合门事，右武大夫同知合门事，入内内侍省押班观察使已上，除授即序官。若左武大夫以上任合门职事与职事官序位，以职事为序；与非职事官及外官序位，以职事阶官为序。」从之。 
五月八日，诏范冲除翰林侍读学士，其班序在翰林学士之下。 
七年二月九日，诏新枢密使秦桧立班序依宰相例，寻辞不允。 
二十五日，诏岳飞已除太尉，不候正谢，令立新班。 
九年三月二十一日，合门言：「今后除权尚书立班，依权侍郎条在正尚书之次，如遇常朝、假日，立班仍旧分东西班；如遇赐茶，坐次高下依杂压。」从之。 
七月十七日，诏广东提举盐事官序位在转运判官之下，提举市舶官序位在提举盐事官之下。以本路运司申明 (今)[令]所定不当论官序，合以职事为序，故有是诏。 
九月十五日，新除给事中刘一止言：「奉诏，刘一止、冯戢并除给 
      
事中。依条，同日除以寄禄官为序。今冯戢系朝散大夫，一止系朝奉郎，乞以官序系衔。」诏刘一止系自中书舍人除授，序位合在冯戢之上。 
十年四月四日，诏：「今后起居班三公、三少带节钺者，序班在宗室开府仪同三司不带三公、三少班前；其外官不带三公、三少使相自合并入带节钺三公、三少一班起居；如无外官带节钺三公、三少班，其外官开府仪同三司依旧在宗室开府仪同三司后起居。」 
八月二十三日，诏敕令所删定官立班序位在枢密院编修官之下。 
十一年二十八日十：疑当作「月」。，诏枢密院编修官位在计议官之下。 
三月八(月)[日]，详定一司敕令所言：「看详到绍兴杂压(今)[令]内，『枢密院计议官』字下添入『编修』二字在『官』字上，却于『官』字下添入『详定一司敕令所删定官』(六)[十]字，在『陵台令』字上，及于『国子监(承)[丞]』字下添入『诸王宫大小学教授』八字在『大理寺直』字上，为杂压之序。」从之。 
四月二十五日，参知政事王次翁言：「近例王庶任枢密副使，叙位在参知政事之下。今岳飞阶官系少保，与王庶事体不同。」诏叙位在岳飞之下。 
十二年二月二十八日，诏普安郡王出外(弟)[第]，赴朝参起居等并立本官班。 
十三年四月二十九日，诏宰执四参官赴垂拱殿习看石位。 
十四年十二月十八日，诏皇太后、皇后宅教授叙位班次并依诸王宫教授。 
二十六日，诏今后遇人使在庭，曾借官臣僚并依旧 
      
例立借官班。 
十五年十月二十七日，诏秦 已除资政殿学士，系提举万寿观、经筵侍读官，立班坐次缀参政一行。既而父太师、尚书左仆射桧请辞，改立签书枢密院事之下。 
十八年四月十五日，诏秦 已除观文殿学士，立班令在右仆射之次。 
二十年二月三十日，合门言：「今后遇人使在庭，不系侍从官曾经借官人免赴起居立班；如见差充接送伴者，依借官所服立班赴坐。」从之。 
三月十九日，诏今后带御器械官遇合班处，横行令立班在本官之上，余官在横行之次。 
二十五年十二月二十五日，诏金国贺正旦人使到阙，为阙宰臣，依旧例权移少傅、信安郡王孟宗厚东壁押班。 
二十七年四月二日，诏选人任删定官杂压在太学博士之下。以侍御史周方崇言：「杂压令删定官在著作佐郎、国子监丞之上，既而改官，除监检鼓院等差遣，则序位反在著作佐郎等之下。乞重修立，别为一等。」吏部看详，故有是诏。 
二十九年五月二十三日，诏今后使人到阙，伴射官自人使朝见日权令缀马步军管军班侍立(侍立)。 
六月二十六日，诏今后遇有任节度使充主管马步军司公事者，令序官升压承宣使以下，照旧例起居侍立。国朝未有节度使主管马步司，时以赵密除太尉充马帅，令押本班稍前立，故有是诏。 
三十年三月四日，宰执进呈吏部检照职制令：诸王开府仪同三司 
      
立班叙位在左右仆射、同中书门下平章事之下，知枢密院事之上。合门言：「亲王赴垂拱殿后殿起居，合于宰执大班后入，遇(今)[合]太宗朝除元佐等诸王，宰臣宋琪奏请乞班楚王元佐等下。臣等欲依故事上表。」上宣谕曰：「祖宗典故，亲王在左右仆射下旧矣，卿等不必有请。」令建王立班序位并依所定。先是，有诏皇子已除开府仪同三司、进封建王，其序位立班令有司检具条例。至是吏部合门具上，宰执进呈，故有此宣谕。 班处，即立西班，与宰臣相对；遇景灵宫行香，即合押宗室班。」宰臣汤思退奏曰：「虽着令诸王在左右仆射之下，伏 
十月一日，诏：「文武臣合班处，遇亲王、使相立西班，令枢密院官权缀东班，如遇亲王、使相请假之类，枢密院官却依旧立西班。」 
绍兴三十二年九月一日，孝宗即位，未改元。合门言：「奉旨检具皇子邓王 、庆王恺、恭王惇序位立班幕次条例以闻。依仪制，亲王遇合班处及景灵宫行香立班，合押宗室班；如丽正及和宁门外待漏、垂拱殿门外内及后殿门外侍班、景灵宫行香门外待漏、殿门外侍班，其合子并合在西壁与宰臣合子相对。或无设置去处，即权设于宰臣合子之次。」从之。 
孝宗隆兴元年正月二十五日，安庆军节度使、同知大宗正事士籛言：「宗司行移，自来以官序高下列衔，故臣序位在臣兄同知大宗正事令 之上。乞依士推避令畤体例，许臣列衔 
      
在令 之下，庶几协尊卑之序。」从之。 
干道元年六月二十七日，检校少保、安庆军节度使、同知大宗正事士籛又言：「乞援前例，许臣列衔在臣兄士铢之下。」从之。 
