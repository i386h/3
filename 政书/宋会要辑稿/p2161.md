<!-- { "loadSidebar": true } -->
五年二月，诏：「裁造院自今应承受房卧及绣造物色，本院绣造不逮者，分于奉节指挥及百姓绣户，支工钱令绣造。即不得抑勒差配，更不令三尼寺绣造。须监官当面支散工钱，无纵减刻。其皇城司所绣生活，系内降细绣，止令裁造院匠了当，即不得影占绣匠。」

八年闰六月，赐裁造院人员缗钱。先是，本院言：「自来每三年一界交割，第赐缗钱，今已四年，乞依例给。」故有是赐。

仁宗天圣三年四月，诏：「裁造院自今止绝官僚不得就本院帮请衣服段子，止将逐节界造到衣服领段，共作五限交纳。」
 职官 宋会要辑稿 职官三○ 〔将作监〕 〔提举修内司〕 
     
宋会要辑稿 职官三○



〔将作监〕


〔提举修内司〕卷首原批：「寄案：徐辑《永乐大典》本《会要》阙将作监，其属见此。」


【宋会要】


提举修内司，领雄武兵士千人，供皇城内宫省垣宇缮修之事。

真宗天禧四年六月，诏：「自今后修内司差内侍省使臣二人，入内内侍省使臣一人勾当。」从本省之请也。

仁宗嘉佑三年六月二十一日，以入内内侍省内侍都知史志聪、副都知任守忠为都大提举内中修造。先是，修皇城仪殿西庑，而三司言禁中营造多虚(名)[占]役及大费材料，故命志聪等总领之。九月五日，以勾当皇城司、入内内侍省副都知邓保吉，文思使、带御器械李继和提举东西华门已南诸处修造。先是，三司言道道：疑误。，以入内都知史志聪、任守忠都大提举内中修造，而志聪、守中言，内中并系宫禁，所掌提举其诸处殿庭门户、库务城壁之类，从来修葺自系皇城司管辖。省司相度，大内自紫宸、垂拱、集英殿以北，崇政殿以南，连接后苑，以至延福、广圣宫、龙图、天章、宝文阁并接近宫省。乞分令志聪等管勾东华门以南，并宣佑门东直北至拱宸门东，及右银台门北至广圣宫南诸处，乞令皇城司管勾。皇城司官九员，虑通管则不能专一，乞数内专差两员提举。故有是命。

六年闰八月六日，入内副都知甘昭吉言：「准 ，差都大提举内中修造。勘会自来系两员提举，欲乞差勾当御药院使臣一员同共提举。」诏差入

     
内东头供奉官、勾当御药院王世宁同提举。
英宗治平二年九月，罢皇城司提举修造官，命入内内侍省副都知石全育、入内内侍省押班李继和都大提举在内修造。又命同提举诸司库务、刑部郎中张师颜督促修内司官员。

四年闰三月十四日，诏差同提举诸司库务张师颜专切提举在内修造。先是，禁中雨水之后，有所缮治，令师颜同三司户部修造判官张彻领其事。至是，以葺完有绪，仍专命师颜总之。

神宗熙宁元年二月，诏：「提举在内修造差入内押班张若水，仍今后止以一员为定制。」

二年闰十一月，诏：「在内修造系宫殿门委提举内中修造所主领，其系皇城司内宫殿门外者，或令提举在内修造所施行。」

三年二月，提举在内修造司张茂则、张师颜等举司门员外郎张伸勾当修内(内)[司]。诏止令奏举三班使臣一人充，从初诏也。

高宗绍兴元年十二月一日，诏：「修内司工匠已降指挥，每日添支食钱一百文，可每日更添支一百文，仍自除降指挥日起支。」

三年正月十二日，诏：「修内司见造御前军器，其掌管官物使臣、人吏等，并不许诸官司踏逐指差，拘留截栏，应副它处。如承受传宣、内降朝旨等指挥，令本司遵执，更不发遣，亦不回报，止具奏知。」

十九年二月七日，诏：「自绍兴六年临安府每月供纳内修内司添修生活钱三千贯，即今别无修造去处，可自二月为始免

     
供。」
二十年正月十五日，诏：「(宣)[修]内司并潜火人兵共一千五百人，可减五百人，拨赴部军司，充填雇募使唤。」

八月一日，诏御前祗应蒋璆、修内司管押造作张竦各特补授进武副尉，依旧祗应。以璆、竦进状：「各在修内司一十五年，别无出职补官条法。自显仁皇后上仙，宣押入殿祗应及差往攒宫修奉，并无违 。应本司使臣、作家、甲头并转官资了当，唯臣等二人为系白身，止给到公据，收使未得。欲将前项劳 并在司月日，乞依修内司押司官盖世显年劳出职体例。」故有是命。

孝宗隆兴元年正月十七日，诏：「殿司已在旧司置司，其东华门外新司，却令依旧交割，付修内司。」

八月十三日，宰执进呈内外诸司官吏减省员数。上曰：「内诸司兵卒颇多，修内司尤甚，可减三百人。余间有阙额去处，并住招填。」宰臣陈康伯等称赞而退。密院降指挥减罢人数，仍拨下一等军分收管。

干道元年八月十二日，诏：「皇子立为皇太子，其宫室、官属、仪物、制度，并令有司讨论以闻。所有宫室，下两浙转运司、临安府同修内司踏逐地段，先次彩画制度，间架图样进呈讫，疾速差拨人匠，如法盖造施行。」

三年六月十五日，修内司奏：「契勘垂拱、紫宸、祥曦殿并逐殿门廊、朵殿等每日圣驾经由紧切去处，属转运司、临安府分认，遇有损动，临时委官前来修整。窃虑事不专一，或致灭裂。欲乞逐司将见管认去处，专委官

     
捡计修整。仍令取责合干人有无损动牢实军令文状，及乞将所差官随任交替，庶有责办，不敢推避。」诏依，如所差官任满无 虞，与减二年磨勘。
七年八月五日，诏令于丽正门里东壁慢道上修盖太子宫门一座，所属委官计料，如法修盖。

八年三月十三日，诏：「修内司自干道元年四月至今将及七年，造纳过军器一百五十三万余件，并各精致。提举官赵志忠特与转景福殿使，提辖官特与转行两官，干办官二员各(时)[特]转行一官，使臣六人各减三年磨勘。」

九年闰正月九日，临安府少尹莫蒙言：「得旨，后殿门系驾出门户，其屋宇低小，逍遥子入出妨碍。」诏令工部日下委官计会修内司，照辇院合用高低丈赤相视计料，重别修盖。

淳熙元年三月二十八日，诏：「皇城司差拨识字黄院子八人，专充修内提辖司实占巡视使唤。遇有修造，随工匠去处关入，巡视稽察。割移名粮，就本司历内帮勘。如有多病癃老、不堪祗应之人，依本司兵匠例，与带旧请养老。日后遇阙，依此差填。」

十一年四月二十三日，诏：修内司提辖兼临安府、两浙转运司承受张思温降一官，今后提辖修内司不得兼承受临安府并运司职事。先是，思温提辖修内司，承受临安府、两浙转运司职事，干涉因缘为奸。正月内，指挥付临安府，将朱五、孙 、王烨根勘，为造屋侵街，有违约束，逐项疏凿。数内朱五系百姓，租赁李珪

     
房廊居住。其李珪见系承节郎，王烨见任忠训郎，孙 见权左一厢都监。除孙 罚俸两月外，余人各追赏钱三百贯。仍依思恭约束，以奏授思温，取旨各降一官。方施行之初，都人皆以为中旨，既而体访，悉由思温挟私报雠，直以己意付之，有司奉行，视同内降。又侵占吴山伍子胥庙基，并取庙后天申节及大礼等法物库，拆毁展辟周围为堂室园池，甃砌则盗用官 忌，般运则私役部曲，为察官所纠，故有是命。
八月十九日，诏入内内侍省合同凭由司出给合同凭由前去封桩库，取会子二万五千贯文，充修内司制造点纲凿子神劲弩箭一百万只第四料工物钱使用。


十三年闰七月十三日，诏：「修内司工匠人兵，临安府不系拣中禁军，今后遇有逃亡事故，未得收填。月具人数，申三省枢密院。」

十五年九月十八日，诏德寿宫雄武兵级等，并拨归修内司。

十月十二日，诏：「修盖皇太后殿阙工役人，其德寿宫先降付步军司雄武兵级二百一十五人，并依旧拨归修内司。」

十六年正月二十八日，诏：「自干道以后创置修内司等处兼安抚司、转运司准备差遣人，元非旧例，可并罢，今后更不差人。」

二月十日，枢密院言：「提举修内司承受邓申，本司额管潜火雄武七百人，内事故九人外，近承重华宫指挥，于修内司差拨雄武兵级二百二十六人过宫祗应。所有退下并事故潜火名阙共二百

     
三十五人，已于今年二月内将德寿宫元拨到雄武兵级内充填上件名阙了当。其逐人合得潜火食钱，报所属改正，依例帮勘。今后遇阙，于见在下司不系潜火人内准此拨填施行。」从之。
 职官 宋会要辑稿 职官三○ 〔将作监〕 〔东西八作司〕 
     
〔东西八作司〕


【宋会要】


     
东西八作司，旧分两使，止一司。太平兴国二年，分两司。景德四年，并一司，监官通掌。天圣元年，始分置官局，东司在安仁坊，西司在安定坊。勾当官各三人，以诸司使副及内侍充。其八作曰泥作、赤白作、桐油作、石作、瓦作、竹作、砖作、井作。又有广备指挥，主城之事。总二十一作，曰大木作、锯匠作、小木作、皮作、大炉作、小炉作、麻作、石作、砖作、泥作、井作、赤白作、桶作、瓦作、竹作、猛火油作、钉铰作、火药作、金火作、青窑作、窟子作。二坊领杂役广备四指挥、工匠三指挥。

真宗景德四年六月，三司提举司请以东西八作司、街道司并为东西八作一司，选差使臣勾当。真宗曰：「工作甚众，事任非轻，若此并合，恐将来不济，又却改更。宜令三司将逐日勾当事件相度，须久远通济，即可所奏。」十月，诏：「八作司兵士功役，今后墙贡师木杴堑模并支系官动使，勿令敛掠置买。」

大中祥符二年六月，诏：「自今八作司凡有营造，并先定地图，然后兴工，不得随时改革。若有不便改作者，皆须奏裁。」先是，遣使修吴国长公主院，使人互执所见，屡有改易，劳费颇甚。帝闻之，令劾罪而条约之。

三年二月，诏：「八作司见管押司官、前后行曹司等，自今不得抽差，及割名粮隶它处。」

四年八月，诏：「八作司官拣谙会书筭、勾

     
当得事殿侍十人，分擘应副监修。如不足，即旋于殿前司抽取。若一月内修及五十间，支食直钱三千；只添修及五十间，即支一千五百。各置功课历，每日抄上，赴提点修造官通押。候三年勾当无不了，下三司比较磨勘申奏，与改转酬奖。」
五年九月，诏：「抽差殿侍在八作司监修勾当，合给食直钱者，若填迭道路、修殿宇楼台难计功料者，亦令比类支给。」

六年二月，诏：「八作司制造竹作家事，收到竹白、竹梢，每斤估钱六分，令货市，充公使之费。」

