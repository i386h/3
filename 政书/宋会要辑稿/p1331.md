<!-- { "loadSidebar": true } -->
宣和元年二月十八日，尚书右丞范致虚言：「奉诏，楚州山阳、盐城二县被水，令截拨斛赈救。不足，于邻州、邻路发义仓兑拨支遣。窃以灾伤路分广远，自江、淮、荆、湖、两川，各被水患，物价腾踊。方春正多饥殍，强壮者流为盗贼，类多乞丐以市斛，或采在田蔬茹之类，甚者无从得食。老稚转徙，甚可哀痛。按义仓法，唯充赈给，不得他用。比岁数丰比：原作「此」，据本书食货五九之一七、六八之五三改。，未尝支遣，诸路义仓之粟甚多。欲望睿旨，应去岁灾伤州县，并量从核实灾伤人数及外来流民，并给义仓物斛赈济。数系灾伤官司伤：原作「复」，据本书食货五九之一六改。，以前不曾检行，特与放罪。若今来指挥到，依前庇隐，令廉访使者按劾以闻。若常平及本州岛通用诸县义仓物斛计度，俵散不足，并许依楚州两县所得前件指挥，于邻州、邻路发义仓兑拨支遣。」诏：「京西路(颖)[颍]、汝、陈、蔡等州，见今民已流移饥殍，监司、州郡并不申奏，运司庇隐，不放租税，致不得依灾伤赈济，遂使斯民转于沟壑。吏为奸罔，不奉法令，以致如此，为之恻伤。可令新京西漕臣李佑放谢辞，星坼乘骑前去体量，常平官娉延寿先次勒停，余监司并守臣，一一并具名奏。应一路义仓，可并特通融支拨赈济施行。应灾伤流移地分，并令依法放免租税，疾速行下。」 
五月二十九日，诏：「淮、浙去岁被水，田业多荒。今雨晹顺适，耕种是时，民无力施工，可令两路提举常平官散仓廪，广行借贷，毋或失时。施行讫，具奏。」从两浙转运司请么。 
二年六月四日，诏：「开封府赈济乞丐二万二千余人，当职官吏推恩有差。」 
十月九日，诏：「淮南灾伤，饥民流离，常平官其躬至所部竭力赈济。」 
十二月二十五日，诏：「睦州及管下应避贼人，令所在官司依条赈济。」详见恤灾门。 
三年正月十四日，诏：「宣、歙、杭、睦州民居，缘凶贼劫略逃避，既无所得食，遂至失所。虑其间少壮之人或聚为盗，老弱幼小不能自存，转于沟壑，深可矜恻。仰江南、两浙路漕臣、宪司、提举常平及所在处郡守倅、当职官等多方抚谕，优 
      
功存恤。如有阙食之人，官为赈济。务在安集，毋令失所。仍各具知稞状以闻。」 
二十六日，诏：「两浙、江东路避贼士族、百姓流离，无以自给，及无居止，阅旰恻然。令州县措置赈给，借与官舍，劝诱归业。」 
八月十二日，诏：「徽州已降指挥，依七分法借贷被贼烧劫州县人户，依灾伤流移法赈济。其两路复业人户，若阙少牛具、种粮等，仰提举司审度，量行借贷讫奏。」 
四年十二月十三日，诏：「德州有京东路西来流民不少，本州岛知、通张邦荣、王景温等见行赈济，于在城并安德、平原县三处措置宿泊，计六百三十一户。除已该给券还乡外，尚有五百余户各得均济，仰本路提点刑狱司究实闻奏，取旨量推恩。其余路分遇有流移人户，不即依条存恤者，并仰监司、廉访使者按劾以闻。」 
五年正月四日，臣僚言：「闻蜀父老谓本朝名臣治蜀非一，独张咏德政居多，如赈粜米事，着在皇佑甲令，常刻石遵守，至今行且百年。其法，一斗止粜小铁钱三百五十文「小」下原有一「钱」字，据本书食货五九之一九删。，人日二升升：原作「斗」，据本书食货五九之一九改。。团甲给历赴场请籴，岁计六万硕。始二月一日，至七月终。贫民阙食之际，悉被朝廷实惠。比年漕臣不职，米直渐增，或陈腐不堪，杂以糠 ，不独损六万之数，且几察不严。乞赐施行。」诏漕臣检会皇佑条例，措置以闻。 
十月二十八日，诏：「大河暴涨，由恩州河清县王余渡东向泛溢，冲荡大名府(采)[宗]城县名：原作「明」，据本书食货五九之一九、六八之五五改。。本县被水人户，令本州岛提举常平官亲诣流移所在，遍行赈济。」 
六年五月十三日，前知平阳军府事商守拙言：「契勘诸路州县给散乞丐人米，依条立期，五日一给，不以所居远近，皆集一处给散。欲乞遇风雪，权令就近支散，庶不失所。」从之。 
八月十八日，收复燕云赦：「应贫乏及饥民，并以系官钱、米赈济，无令少有失所。」 
十月二十七日，诏：「浙西诸郡夏秋水灾，谷贵艰食，民户流移。已降指挥，于所在依条赈济。访闻常平司见管米斛数少，可于本路实有见在米或见起上供米内，截拨五、七万石付提举常平官，躬亲往常、秀、平江等处，随宜分擘应副赈给，务令实惠均及饥民。」 
十一月十七日，诏：「河北、京东夏秋水灾，民户流移，继踵于道。可令应所过州军随宜接济。若常平、义仓不足，即发封桩应干斛斗赈给，令实惠及人。」 
高宗绍兴元年五月十四日，诏：「诸路见今米价踊贵，细民阙食。令州军将常平仓见在米量度出粜。仍广行劝诱富家，将愿粜米谷具数置历出粜，州委通判，县委令佐。如粜及三千石以上之人，与守阙进义副尉；六千硕以上，与进武副尉；九千硕以上，与下班祗应；一万二千硕以上，与进义校尉；一万五千硕以上，与进武校尉；二万石以上，取旨优异推恩。如已有官荫，不愿补授名目，当比类施行，并令州军保奏。通判、令佐劝诱人户出粜数多，令本路监司保 
      
奏，等第推恩。务要实惠及民，即不得虚桩数目，陈乞推恩。仍令监司觉察。如违，按劾取旨，重作责罚。」 
二年八月十一日，诏：「福建路亢旱，米价翔贵。令本路提刑司将泉、福州寄卸广南米，取拨三万硕赈粜，仍酌量逐州军丰歉次第分拨。」 
三年六月十二日，荆湖南路宣谕薛徽言：「已檄州县劝诱上户借贷种本，月终考历，以多寡为殿最。其上三名，与免公罪杖一次；稍多者，又与免科役一次；优异者，保明申本司。又就全、永间通那省米应副借贷。应第四等以下户，计人为一甲，于本州岛给据，自赍赴拨米州军请领。」于是户部言：「人户灾伤，在法以常平钱谷应副，不足，方许劝诱有力之家出办粜贷。兼已 刷湖南有米州军支拨二万硕付本路提刑司，专充赈济支用。今乞下提刑兼提举常平司，遵已降指挥施行，毋致人民流移失所。」从之。 
五年四月十四日，中书门下省言，勘会民间米斛踊贵。诏令户部借支神武中军粮食一月，令尽数出粜。 
九月七日，殿中侍御史王缙言：「应民旅般贩米斛往旱伤州县出粜，依日前指挥，许就官司判状执据，与免经由场务力胜。亦赈救之一么。」从之。 
十二月七日，江南西路转运司言：「筠、袁、洪、吉、江、抚州、临江、兴国军及临江军新喻县灾伤，乞支给本路苒米五七万硕，委提举司以州县灾伤分数取拨，比市价减十分之三粜，及令州县劝谕有力之家，人纳粳米每一千硕，或稻谷每二千硕，如系曾得文解人，三代中有文官无刑责，补迪功郎；余人补承信郎，依献纳人例，理选限升陟，从本州岛保奏，给降付身，便作官户，免身丁、差役，免审量，令本路帅司举辟合入差遣。其入纳到米，即减价赈粜。并令州县出给公据，劝谕商贾收(粜)[籴]斛斗籴：原作「粜」，据本书食货五九之二五改。，从便出粜，与免力胜税钱。每米百硕，许附带货物约百贯。询访停塌斛斗之人，劝谕量取利息，责认硕数目出粜接济。及饥民合给米豆，虽放税不及七分县分，亦许贩给。委提举司审度，若常平谷不足，听取拨入纳到米谓今来咤灾伤劝诱到者。支给。候将来有纳到义仓斛斗，却行拨还。州县当职官赈济有方者，委提举司保明，提刑司核实以闻，优与旌赏。」诏：「已令收籴米斛六万硕，准备赈济。今乞支苒米，难议施行难：原作「虽」，据本书食货五九之二五、六八之五八改。。内『劝谕人纳稻谷，依入纳米补官，便作官户』一节，见别作施行外，余并依。仍委知、通劝谕有力之人出粜斛接济，不得搔扰。」 
六年正月十三日，诏令湖南转运司，于已科拨去年上供米内存留三万硕，从本路帅司量度灾伤轻重，分拨付州县，专充赈济使用。 
二十六日，上宣谕辅臣曰：「岁饥，民多流殍，朕心恻然。官为发廪以赈给之，则民受实惠。苟为不然，虽诏令数下，恐徒为文具耳。宜申饬有司，多方措置米斛。」 
二月一日，诏令江西转运 
      
司于去年上供米内，支拨一万硕付本路帅司，斟量灾伤轻重，与常平米相兼均俵赈济支用。 
累降指挥赈济，固备尽矣。然今日赈救有二：一则发廪粟减价以济之；二则诱民户赈粜以给之。诸路固尝许借常平、义仓米，又常令州县赈粜。艰难之际，兵食方阙，州县往往逐急移用，无可赈给，唯劝诱赈粜尤为实惠。然自来官中赈济，多止在城郭，而不及乡村。愿以上户所认米数，纽计城郭、乡村人户多寡，分擘米数，县差丞、簿，于在城及逐乡要闹处监视出粜，计口给历照支，或支五日，或并支十日。其交筹收钱，并令人户亲自掌管，官司不得干预。既无所扰，人亦愿从。乞申严戒谕，如当职官不亲诣乡村监粜米斛 七日，右谏议大夫赵霈言：「去秋旱伤连接东南，今春饥馑，特异常岁，湖南为最，江西次之，浙东、福建又次之。伏粜：原作「籴」，据本书食货五九之二六改。，与故纵人吏科扰，令监司按劾，及许人户越诉，其官吏重行窜斥。」从之。 
三月七日，成都潼川府夔州利州路安抚制置大使兼知成都府席益言：「东、西两川去秋荒歉，及成都府路田事不登，物价腾踊。欲令四川都转运司不以是何名色米，权行截拨，专充赈济或减价出粜，以平米价。」诏令赵开除应副军粮外，将其余应干米斛宽剩拨付四川安抚制置大使司，量度逐路灾伤去处，均行赈粜。 
二十九日，殿中侍御史周秘言：「去岁旱伤，小民艰食。命所在劝诱积粟之家置历出粜，过三千石者，等第推恩。而州县奉(承)[行]不恪，劝导无方，乃谓富民顽悍，说谕不从。逐降指挥，许令一面酌情断遣。州县官吏，不问民之有无，而专以刑威逼使承认，善良之民，被其害矣。欲望再降指挥，专委诸路提举官 诣所部，戒约守令多方劝诱，务令民户乐从，无咤今来酌情断遣指挥，辄有分毫搔扰。」诏依，令诸路提举常平官躬亲遍诣所部州县巡按觉察，如有违戾去处，按劾闻奏。其提举官失觉察，令御史台纠劾。 
