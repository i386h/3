<!-- { "loadSidebar": true } -->
严更警场旧制：严鼓一百二十四，金钲二十四，鸣角一百二十。绍兴十三年，以地狭，移于棂星门外，止用鼓角各六十，金钲二十。 
六引服饰：犦、左右金吾将军：金铜甲胄，披赙解结锥。左右金吾街仗司：花脚幞头、碧罗袄、紫绿罗袍、金铜带、仪刀、乌皮履。执仪仗者：幞头武弁、平巾帻、锦帽、鸾彩、抹额缬、胜蛇铜革带、紫绯罗绣袍、紫紬宽衫、绯紬袍、青罗黄紬银褐、绯皁紬宝相花衫。驾
      
前殿前指挥使：细甲、方胜练鹊缬衫、绿罗甲、弓箭、银剑、蒜瓣朵红紫罗帽带。殿前左右班：粉青绯紫三色大搭缬罗衫。长入祗候：五十二人，合色头须、镀金帽环，青红二色。茶酒班殿侍：紫罗印皁斜搭衫。茶酒班十人，内红拂扇二人，御龙直执从物八十三人，珠巾、方胜鹊衫。行门二十四人，金银甲、方胜鹊衫、金束帛珠帽、银骨朵。内押行门：缠枝袍；行门：花袍。御龙直二百五十人员，黄狮子缬衫。长行：方胜鹊衫。内殿直已下二百五十人员亦如之。长行：白师子缬衫。殿前指挥使编排禁卫：紫罗皁花衫。驾头扇筤下各天武三十一人，白师子衫。东西班乐三十六人，紫帽带。招箭班三十六人，幞头束带。亲从围子、行宫殿门中道左右壁：帽、镀金束带。其衫皆以白师子缬，余并方胜练鹊。遥郡刺史衫以罗云雁，都指挥使以御仙花，都虞候以簇四金鵰，御前忠佐以宜男方胜，正副使以黄师子，正副都头以方胜练鹊，控马亲从以青莲，执烛笼亲从二百人以宝照。余从驾并以白师子。执烛二十二人，衫亦如之，镀金带。军头引见司人员四人，帽子、方胜练鹊衫。等子八十三人，帽子、(围)[团]花宝照绯缬罗衫、镀金带。左右骐骥院御马六：特勒雕、拳毛騧、佛耳、赤騧、黄青骓、滴露紫。控马执七宝百节鞭、杌子。御马五十人，缬衫、皁纱帽、金镀银师带。禁卫班直等：绯绿罗红盘鵰背子。 
绍兴三年正月，造绯二千领，绿一千
      
领，以绢代罗。十三年，又以缬代绣。干道四年五月，文思院制从驾人衣服。庆元二年，皇后受册宝，排设逍遥、平辇人员各一人，辇官二十七(人)人员：帽子、宜男缬罗衫、镀金银柘枝带。辇官：幞头、白师子缬罗衫、镀金海捷带。 
绍兴十二年，皇太后回鸾，上将躬迎于郊，命有司制常行仪仗。先是，石延庆请诏礼官参考康定中(当)[常]行仪卫，酌取中制，以正万乘尊严之分。工部尚书莫将等请先造黄麾仗二千二百六十五人。 
三十一年四月，臣僚言：「天子之出，清道而后行，千乘万骑，称警言跸，旄头前驱，豹尾后殿，其往东驰道与阑出入者，皆有厉禁。自六飞南渡，务为简便，唯四孟飨献，乘舆躬行，前为驾头，后止曲盖。而爪牙拱扈之士，或步或趋，错出杂立，无复行列。至有酌献未毕，已舍而归。士民观者，骈肩接袂，杂虎士之中，而不闻有谁何之者。望诏有司讲求其当，凡车驾行幸，从驾禁旅以若干人为一列，相去各若干步；其乘马前导者皆预上其数，命有司绘为图，先一日以闻，别其副本报御史台。有不如令及不在图中而辄冒至者，许有司举之。蔽而不言，令御史台觉察。」诏可。 
王应麟《玉海》：绍兴二十一年，明堂。五月十三日，有司陈法驾卤簿，视郊祀三分减一，用一万一千五人。 
圣旨指挥，今岁冬日至郊见上帝，用遵太祖 孝宗隆兴二年二月八日，尚书礼部侍郎兼权兵部侍郎黄中言：「伏
      
皇帝典故，除事神仪物外，乘舆服御并从省约。本部已逐一条具外，独有五辂未敢轻议。窃详自来大礼，虽五辂并设，然考之《礼经》，玉辂以祀，金辂以宾，象辂以朝，革辂以即戎，木辂以田，而祭祀所用者，一玉辂而已。典辂之职虽曰凡会同军旅以辂从，而后郑释曰『王乘一辂，以其余辂行，亦以华国。』然则金、象、革、木四辂，不过为一时观美，非其所乘也。方承平时，五者并设，固不为过。今圣主方欲隆俭德而戒劳民，其乘舆服御之费，又无大于此四者，有司敢不钦承!所有今来郊礼，欲乞因时之宜，止用玉辂。其余四辂，权不以从，庶几有以仰副明诏，且于《礼经》无所背戾。」诏依，将来郊礼，除玉辂、逍遥、平辇外，其余车辇并从省约。 
九日，兵部言：「契勘昨绍兴十三年郊祀大礼，依《政和五礼新仪》排设，国初大驾卤簿共一万一千二百二十三人；及绍兴十六年至二十八年郊祀大礼，增添(俸)[捧]月、奉宸队共一万五千五十人，并三十一年明堂大礼，依二十八年例三分减一，用一万一千五人。今承指挥，郊祀大礼乘舆服御、中外支费宜从省约。续承指挥，将来郊祀大礼，除玉辂、逍遥、平辇外，其余车辇并从省约。本部今条具将来郊祀大礼，除玉辂、平辇、逍遥乞令依旧人数外，所有大驾卤簿仪仗内六引前大象，欲依昨绍兴十三年例，止用象一头。其余一行仪仗数内八宝下人数，本部已牒门下后省裁损
      
施行外，(除)[余]仪仗人数依今来指挥合从省约，并乞依昨绍兴二十八年郊祀大礼人数内乞权行减半，用六千八百八十九人，随宜排设。」诏从之。 
五月五日，礼部太常寺言：「已降指挥，大驾卤簿仪仗依绍兴二十八年郊祀大礼人数权行减半，随宜排设施行。今条具申请事件：一、将来郊祀大礼，奏严更警场并大驾卤簿六引、驾前后部 吹振作，比之仪仗人数稀少。今从省约，乞将 吹八百八十余人内三分减一，止用(八)[五]百八十八人；警场二百七十五人内三分减一，止用一百八十三人，随宜排设。一、合用 吹导引六州十二时奉禋歌降僊台词，从本寺具申学士院修润，降下教习。一、合借差军兵依今来三分减一，依例下所属借差。一、教习日分支破官钱，依今来减定人数开具名色，依例下量审院于本寺历内批放。一、合差般 奏严 军兵及合破绯方号并提点一行事务所、大礼五使，于贡院按习幕次及就殿前司教场摆拽，至期逐处排设。 吹警场、宿顿排办等，乞(于)[依]例关报所属排办。一、教习去处，乞依例于怀远驿下临安府擗截。其 吹警场服着、奏严 角、执色乐器、宣赦 筹等，经今六年，不曾修饰，脱落不堪。乞依今来人数开具，报所属斟酌抽换修饰施行。」诏并从之。 
国朝典故，皇帝服通天冠、绛纱袍，乘玉辂以祀天。礼毕， 十月三日，太常少卿兼权礼部侍郎洪适等言：「伏
      
乘辇，合进金辂于端诚殿门外。而旧制：皇帝降舆，并乘大安辇还宫。近因臣僚奏请，不设四辂；而二月八日指挥，除玉辂、逍遥、平辇外，其余车辇并从省约。今岁郊坛礼毕， 臣以朝服前导，皇帝以朝服而乘平辇，切恐礼容不相称。若合用大安辇，即乞早降指挥，令有司从实修饰。」诏郊祀回，止乘平辇，冠服令礼官讨论。「适等窃考国朝典故，自建隆四年陶谷创建大辇，祀礼毕，皇帝朝服，乘大辇还内，历朝并无更改。政和四年北郊毕，乘大辇还斋宫，解严放仗，易常服，弃辇还内。按《唐会要》：明皇废辇不用，开元十一年祀南郊毕，骑还。自是行幸、郊祀，皆骑于仪仗之内。又见行仪制，车驾朝献日，合门并诸司官并常服乘马在驾前。适等参考古今沿革，唐制郊祀毕，尚是乘马；本朝北郊回，曾用常服，即郊祀驾回，亦可以不用朝服。兼唐制乘骑亦可用仪仗，见今朝献亦有臣僚乘马在驾前。今来郊祀回，止乘平辇，所用冠服，乞比附景灵宫、太庙。郊祀毕，皇帝自齐殿服履袍、乘平辇还内。今导驾官以常服前导，其奉迎及侍中奉请升辇，参知政事奏请进发，并传敕侍臣上马等，并乞于见行仪注同修改，关报施行。」诏从之。同日，礼部太常寺言：「勘会逐次郊祀大礼，皇帝自青城至大次并礼毕，自大次还青城，并系服通〔天〕冠、绛纱袍，乘大辇。今来欲乞并服通天冠、绛纱袍，乘平辇。」诏从之。 
干道三年四月十一日，
      
三月十七日圣旨，今岁冬日至郊见上帝，可令有司，除事神仪物、诸军赏给依旧制外，其乘舆服御及中外支费并从省约，仍疾速条具以闻。窃见绍兴二十八年以前郊祀，舆卫、仪仗共享一万五千五十人。至干道元年初行郊祀，比旧数十分减去其六，止用六千八百八十九人。今参稽已减合用之数。今岁郊祀，舆卫、仪仗宜遵用干道元年已减之数，今来更不增减，庶几有合中制。」从之。 兵部侍郎陈岩肖言：「近者恭 
马端临《通考》：干道四年，中书门下奏：「车驾诣德寿宫，用殿前六百二十九人，皇城在内巡检司三百九十一人，崇政殿四百四十九人，凡一千四百六十九人。四孟诣景灵宫，用殿前司八百七十五人，皇城在内巡检司五百二十八人，崇政殿五百二十一人，凡一千九百二十四人。以左藏南库绢二千匹下(衣)[文]思院制其衣服。 
六年九月一日，诏：「将来郊祀，并用五辂、大安辇，一如旧仪。」 
九年六月五日，礼部太常寺言：「勘会干道元年并干道三年郊祀大礼此下当有脱文。。 
淳熙六年四月七日，礼部太常寺言：「今岁明堂大礼，检照《皇佑明堂记》并《政和五礼新仪》，明堂大礼用法驾卤簿，祀前一日，皇帝于太庙朝飨毕，乘玉辂至宣德门，入门降辂，乘舆归文德殿。卤簿中玉辂中：疑当作「首」。，次大辇，次金辂，次象辂，次革辂，次木辂。今明堂大礼所用卤簿，大辇、车辂欲依上件典礼施行。」从之。 
十八日，太常寺言：「今次明堂大
      
礼，并排设大辇五辂，祀前一日，皇帝朝飨太庙毕，乘玉辂入丽正门，降辂乘舆，用平辇归文德殿宿斋。所有大辇并其余四辂，止合从后。」诏除大辇免行排设，余依已降指挥。 
五月十二日，礼部太常寺言：「今岁明堂大礼，前一日，皇帝于太庙朝飨毕，乘玉辂诣丽正门。所由道路，乞是日朝飨太庙礼毕，皇帝于太庙棂星门外乘玉辂，经由皇城东新路入丽正门，至南宫门外降(舆)[辂]，乘舆至文德殿上，降舆归斋殿。其仪仗、法物合在车辂前排列。」从之。 
光宗绍(兴)[熙]二年四月十七日，礼部太常寺言：「淳熙十二年郊祀大礼，皇帝自太庙棂星门外乘玉辂诣青城，礼毕还内，上乘大辇。今年郊祀大礼，乞依体例施行。」从之。 
七月十三日，提点添修五辂大辇黄迈言：「得旨：玉辂轴依例修换外，其余金、象、革、木四辂亦不堪应奉，乞行换造。」从之。
 舆服 宋会要辑稿 舆服二 大驾卤簿 
     
宋会要辑稿 舆服二

大驾卤簿
【宋会要】
