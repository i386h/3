<!-- { "loadSidebar": true } -->
监以除戎器，新大理寺以省滞狱，增国子监、太学官以大兴庠序，复将作监以董百工。十数年之间，自国子、太学、司农、兵部、军器、大理、将作各已略循古制，备置官属，使修其职业。于是法度明，庠序兴，农政修，武备饬，刑狱清，械器利，亹亹乎董正治官之实举矣，然名未正也。熙宁末，上欲正官名，始命馆阁校《唐六典》。元丰三年，以摹本赐群臣，遂下诏命官置局，以议制作。上自考求故实，间下手诏，或亲临决，以定其论。凡百司庶务，皆以类别。所分之职，所总之务，自位叙名分、宪令版图、文移案牍、讼诉期会、总领循行、举名钩考，有革有因，有损有益，有举诸此而施诸彼，有舍诸彼而受诸此，有当警于官，有当布于众者。自一事以上，本末次第各区处而科条之。而察官府之治，有正而治之者，有旁而治之者，有统(而)而治之者。省曹寺监以长治属，正而治之者也，故其为法详。御史非其长而以察为官，旁而治之者也，故其为法略。都省无所不总，统而治之者也，故其法当考其成。于是长吏察月，御史察季，都省察岁。五年，三省、六曹、御史台、秘书省、九寺五监之法成，即宫城之西以营新省。省成，上亲临幸，召问以执事而训戒之，省官迁秩有差。自是继有增损，唯仓库百司及武臣外官未暇厘正云。 
〔庆历〕五年十月，宰臣贾昌朝、陈执中言：「军民之任，自古则同。有唐别命枢臣专主兵务，五代始令相辅亦带使名。至 
      
于国初，尚缘旧制。干德以后，其职遂分，是谓两司，对持大柄。向以关陕未宁，兵议须壹，复兹兼领，适合权宜。今西夏来庭，防边有序，愿罢兼枢密使。」从之。 
七年三月，进宰臣陈执中为昭文馆大学士、监修国史，即改判大名府
夏竦充枢密使。以言者谓二人不当同为相也。初降制竦为相，谏官、御史言竦与执中在永兴尝论议不合，不可同为宰相。故改命焉。 
皇佑元年六月，诏中书、枢密院非聚厅毋得见客。以御史言殿前都指挥使郭承佑屡谒宰相陈执中于本厅，坐久不退也。 
至和二年五月，诏中书公事自今并用祖宗故事施行。初，宰相刘沆建言中书不用例，而言者皆以谓非便而罢之。 
七月，诏凡宰相召自外者，令百官班迎之；自内拜者，听行上事仪。国朝宰相盖有故事，其后多承例辞免。至是，文彦博、富弼入相，御史梁倩请班迎于国门，范师道又请行上事礼，然亦卒辞之。 
嘉佑八年四月，英宗欲命韩琦摄冢宰，躬行亮阴三年之礼，执政皆以为不可，乃止。 
九月二十四日，诏：「今后中书应系申时后了毕文字，除系急速，即批凿急速字投进外，其常程文字虽系当日内签印已圆，并候次日早辰先作一番进入，仍于封皮上用黄贴子声说系几日申时后文字。如次日遇假故，亦须次日早辰便进。」 
英宗治平二年五月，命宰臣韩琦、曾公亮权兼枢密院公事，以枢密使富弼在告故也。 
三年 
      
五月十七日，诏中书、枢密院自今朔望会于南厅。是月，帝谓宰相曰：「朕日与公卿等相见，每欲从容讲论治道，但患进呈文字颇繁，所以不暇及中书常务。有可付本司者，悉以付之。」自是中书细务上进熟状及事有定制归有司，中书降敕而已。
 职官 宋会要辑稿 职官一 中书门下后省 
      
中书门下后省
【宋续会要】
      
元丰官制：门下、中书各增建后省，以左散骑常侍、左谏议大夫、左司谏、左正言各一员，给事中四员，起居郎一员，起居郎即旧起居院。符宝郎二员。设案六，曰上案，曰下案，曰封驳，曰谏官，曰记注，曰符宝郎，为门下后省。以右散骑常侍、右谏议大夫、右司谏、右正言各一员右正言：原误作「右正官」，今改正。，中书舍人六员，中书舍人即旧舍人院。起居舍人一员。旧起居郎。设案五：曰上案，曰下案，曰制诰，曰谏官，曰记注，为中书后省。自中兴建炎间，诏谏院不隶两省，又符宝郎(步)[并]罢。其后因旧制置门下后省，以给事中为长官，四员为额，专主封驳、书读、录黄、书黄、录白、六曹奏钞、章奏房入进文字、校吏部奏拟六曹以下职事官任历功状、佥押前(者)[省]诸房文书，封驳者随字给付门下(者)[省]，枢密院仍申知。置令史一名，书令史二人，守当官五人，旧十人。守阙守当官二人。旧十人。设案四：曰上案，掌大朝会应行遣之事。曰下案，掌受付五案文书之事。曰封驳，掌录封驳文书及本省人吏试补之事。曰记注，掌录起居注事。中书后省以中书舍人为长官，六员为额，常除二员，一以领吏房左选及兵工房，一以领吏房右选及礼、刑上下房，掌行诰命，随所领房命词定词，佥押前省诸房文书，及召试人聚议选题，试毕考试定下「试」字疑误。，缴申三省。置点检一名，今创置。令史二人，守当官五人，旧六人。守阙守当官二人。旧一十人。设案四：曰上案，掌册礼 
      
及大朝会应行遣之事。曰下案，掌受付五案文书之事。曰制诰，掌录制词及本省人吏试补之事。曰记注，掌录起居注之事。又以起居郎一 、隶门下。起居舍人一 隶中书。专掌修起居注，仍轮后殿及崇政、延和殿侍立。有史事应奏陈者，并直前陈述。及遇讲筵，亦许入侍云。 
高宗绍兴元年四月二十七日，诏中书、门下两省已并为中书门下省。其两省合送给舍文字，今后更不分送，并送给事中、中书舍人。 
十月二十一日，给事中胡交修言：「朝廷日逐付下看详文字，旧系两省给、舍分轮看详。近缘旧官多是差(除)[出]，见今独员，日力不给。乞例差两省给、舍分轮看详。」从之。 
二年九月十九日，上谕辅臣曰：「今旦凡批降御笔处分，虽出朕意，必经由三省、密院，与已前不同。若或未当，许卿等奏禀，给、舍缴〔驳，有〕司申审。」朱胜非曰：「不由凤阁鸾台，盖不谓之诏令。」吕颐浩曰：「所以别于圣旨者，欲上下晓然，知陛下德意所乡，(兼)[皆]莫非宽恤(兴)[与]兵机等事。其违戾住滞，乞并同圣旨一等科罪。」从之。 
十二月二十二日，诏中书、门下后省、谏院官吏并依旧赴三省内元置局处供职。 
三年九月二十一日，中书舍人孙近言：「臣闻唐太宗尝谓侍臣曰：『中书、门下，机要之司，诏 有不便者，皆须执论。若惟书诏 、行文书而已，人谁不能 』国家循唐旧制，分三省以建官，上下相维，纪纲具在，凡政令之失中、赏罚之非当，其在中书则 
      
舍人得以封还，其在门下则给事中得以论驳。盖先其未行而救正其失，则号令无反汗之嫌，政事无过举之迹。自艰难以(原)[来]，始缘多事，军期机速，不容晷刻淹延。则得旨之后，先以白札子径下有司奉行，然后赴给舍书押降 。循习寖久，凡拟官近狱之类近：疑为「折」字之误。，一切径下有司先次报行，而给舍但书押已行之事而已。苟启拟之非其人，断刑之失其罪，法度之更张有利有害，赋役之调发有可有否，虽欲论执封驳，而成命已行于有司，殆非两省设官先其未行而救正其失之本意。望申严旧制，应非军期机速事务，并由两省书押，降 行下，庶几小大之臣皆得举职，以无废纪纲之旧。」从之。 
七年七月二十七日，门下后省言：「旧制：君遇大礼，车驾出外行权，应所过御门，每门差城门郎二人对立于诸门。今遇明堂大礼，乞赐指挥。」太常寺检照：「昨在京系经由宣德、朱雀、南熏、泰禋门，后驻跸扬州，系经由驻跸门，逐门各系曾差城门郎二人对立。」诏令门下省依例差拨施行。 
二十七日，诏：「今后士庶献陈利害，令给舍子细看详。其可采者，中书省取旨施行。」 
九年四月十日，诏后省官朝退许出行宫北门。 
二十六年九月十三日，诏诸路监司郡守条具到裕民事，可令给舍看详。 
二十八年正月二十九日，诏给舍分书制 ，并依自来条例一体施行。 
八月十八日，诏给舍今后遇有看详文字，并一面取索 
      
所属同议可否，申尚书省取旨施行。先是，尚书省言：「臣寮陈献利害及守臣到任条具裕民等事，并送后省官看详。若事涉文义，便行与决；其间事干铨选、钱谷、刑狱之类，止言欲送所属曹部或相度施行，切虑却有稽迟。」故有是诏。 
二十九年闰六月十九日，门下后省言：「本省吏额守当官九人，内四人以行减省之。虽有试补条法，缘在省习学人未有立定私名额数，试补不行。乞依中书后省将元裁定守阙守当官额内见阙人以私名五人为额，候习学详熟，依条试补。如额内有阙，许依条募试。」从之。 
二十一年正月二十一日，上谕宰执曰：「祖宗所以置给舍，正欲其拾遗补阙。倘事有非是，固当缴驳。若缄嘿不言，岂设官之意 然或有探人主意旨及附大臣，甚者至于不论臧否，沽激取名，此正仁宗、裕陵之所戒也。」 
十二月六日，给事中兼侍讲金安节、起居舍人兼权中书舍人刘珙言：「已降指挥，车驾巡幸，两后省各差人吏五人随从前去。续承指挥，各差二人。切缘逐省所掌封驳、制诰及朝廷付下机密看详利害等文字事体至重，比其它官司不同。切虑前路却(到)[致]误事，望将元差人数尽行随从前去，庶免阙误。」从之。 
孝宗绍兴三十二年七月二十六日，已即位末改元。诏：「今后直言上书并付中书门下后省看详，有可采者申尚书省取旨。」 
隆兴元年八月初五日，门下、中书后省言：「见管吏额法司各一人， 
      
令史各一人，书令史各二人，守当官各五人，守阙守当官各五人。今欲各裁减法司右修职郎刘彪、将仕郎韦友谅并守阙守当官张安礼、董诱二人仕：原误作「士」，今改正。。内法司候指挥下日发遣归部，并乞依省罢法施行。」诏依。见在人且令依旧，将来遇阙，更不迁补。 
干道二年十一月十六日，臣僚言：「崇宁在京通用法并绍兴二十七年五月五日指挥，给事中、中书舍人、起居郎、起居舍人并禁出谒，旬假日许见客。其两省官所掌书读、缴驳、制诰、记注等事，尽是朝廷机密利害，理宜谨密。乞遵守条制施行。」从之。 
五年二月二十五日，中书舍人汪涓言：「伏见神宗皇帝修定官制，以中书为出令之地，而门下审覆驳正，然后付之。按中书舍人于制敕有误，许其论奏，而给事中又所以驳正中书违失。近年以来，间有驳正，或中书舍人、给事中列衔同奏，是中书、门下混而为一，非神宗官制所以明职分、正纪纲、防阙失之意。」诏令遵依旧制施行。 
