<!-- { "loadSidebar": true } -->
二十九日，翰林学士司马光言：「奉诏，将三司、陕西转运司见根磨到嘉佑八年至治平四年所收盐利及所入粮草，再行审覆，候见的数，即对范祥任内亏增，并比嘉佑七年至嘉佑三年亏增闻奏。至差权发 
     
遣度支判官公事孙构「至」字疑误。、权发遣户部判官公事张讽呼索照证帐案文字，根磨实数，比对亏增申监议所以凭审覆闻奏。今据孙构等状：陕西诸州军例称，专典替罢帐历不完，见行根究，供报未得。臣看详国家设制置解盐一司，置九折博务，本为沿边粮草进用，薛向亦只以饶知钱谷。薛向前在陕西，不止于制置解盐，亦兼本路转运使，前后两任，首尾八年，职司久任，无如向者。其陕西一路粮草增亏，皆是向之本职，欲的知向在陕西有功无功，何不直下司取陕西粮草收支较比文状，勘会薛向两次到罢季分一路及沿边九州岛军见在粮草数目，若罢任增于到任，即向在任有功；若罢任亏于到任，即向在任无功，灼然可知。若粮草数亏，其盐课虽增，有何所济 此皆事状确实显著，不可欺罔者也，何必更令臣等根磨向与范详任内盐利增亏。况今已除向江淮两浙等路制置发运使，所有盐利增亏，虽磨勘得见，亦何所用 伏望省察此理，令臣等更不将三司、陕西转运司见根磨到所有盐利及所入粮草再行审覆，比对范祥任内增亏，免致边民虚有烦扰。」光奏薛向初罢任，粮草数比到任所亏极多，而中书得向状，自言罢任粮草数增于到任时。既而光奏前所上薛向粮草数，乃三司吏人之误，已牒三司依理施行。诏令吕公着、吴充据二状物数不同，取索三司及薛向所执文字看详定夺，取 
     
见诣实闻奏。 
同日，又诏令监议盐法所更不取索庆历以来解盐课利籴买沿边粮草数目，只将薛向界嘉佑六年至治平三年终一并五年解盐课利籴买到沿边粮草数目原书天头注云：「到一作得」。，却与薛向未到任已前一并五年解盐课利籴买到沿边粮草数目，对行比较闻奏。 
八月一日，御史中丞吕公着言：「昨奉诏与司马光等监张靖、薛向对论陕西盐法，及根磨粮草亏增，其盐法利害已定夺申奏，所有粮草增亏，缘公着已除御史中丞，未审合与不合管勾 」诏依前降指挥。 
九月七日，制置三司条例司言：「据淮南发运使薛向状：乞于永兴军置买卖盐场，欲差知永兴军泾阳县、大理寺丞侯可往陕西路制置解盐司、议经久利害。」从之。 
十二月五日，诏令陕西制置解盐司自熙宁二年、三年各于籴买粮草钱外，那拨十万贯于永兴军桩管原书天头注云：「那一作即」。，充买盐钞本钱。 
三年七月十四日，诏：「江南西路依旧每年运盐一十二纲赴虔州，仰提点刑狱官与虔州知州提举出卖，其梢工出剩赏格并年限退换新船，亦并依编敕；合破纲船、兵夫分数，即且依见行条贯。」先是，本路权提点刑狱张颉言：「前本路提刑蔡挺兼提领盐事，经画有功，近日因循，挺之所为十废五六，故官盐杂砂，有滞贸易，窃虑岭南私盐渐次入界。」手诏：「蔡挺昨在东南处置盐事最有显 ，绩状可验，不惟课利增盈，实得盗贼屏息。今无故改革，致有如此不便。或 
     
使无赖啸聚，极非细事。可详颉奏，速令诸事一切如旧。」故有是命。 
十一月二十二日，诏陕西转运司，以西川四路物帛内变转见钱二十万缗，充制置解盐司钞场本钱。又诏陕西转运选官，与成都府路转运司划刷年计外，见在钱货物帛并余物尽数发至陕西转运司，变转充西盐钞场本钱外封桩，以备边费。先是，王安石言：「乞移巴蜀物就与陕西封桩，非独省蜀人输送，且可以免自京师支拨之费。」故有是诏。 
四年正月二十四日，诏：陕西已行交子，其罢永兴军收买盐钞场。 
二月十五日，中书、门下言：「陕西制置解盐司为都转运司，将延州在城并自余城寨权住入中盐钞，只令客人于绥德城、怀宁寨两处入中，恐顿亏解盐课额。乞下本路于绥德、怀宁两处优与加饶，自不妨客人他处入中。」从之。 
三月十四日，诏永兴军依旧收买盐钞，罢行交子。 
十九日，诏罢三司使副监议盐法。 
六月二十四日，以权发遣淮南路提点刑狱公事赵济、两浙路权同提点刑狱公事王庭老、荆湖南北路权同提点刑狱公事毛杭毛杭：《长编》卷二二四作「毛抗」。、李平一、江南东西路权同提点刑狱公事晏知止、陈倩并兼提举本路盐事，仍比较逐年盐课增亏以闻。 
五年正月二十二日，诏罢给京西路蚕盐，令民但止输钱。先是，转运使陈知俭言转运使：《长编》卷二二九作「转运副使」。：「京西九州岛军岁给蚕盐一百九十三万有奇，为钱四万八千二百五十缗，然以盐赋民，为数奇零，民 
     
多不愿请者。欲乞止令输钱，又募商人入抵当请射此盐当：原脱，据《长编》卷二二九补。，增钱为五万四千缗以便民。其所兑蚕盐合折价并脚乘路费钱，乞令制置解盐司别封桩，听省司移用。」故有是诏。 
六年二月二十八日，诏：「两浙路提举盐事司未得劾诸州军亏失盐课，且以课亏及违法重轻分三等以闻。」 
十月十八日，两浙转运盐事司乞益兵千人，诏发开封府界、京东兵各五百人。时以盐法未行，盗贩者众故也。 
二十七日，权三司使薛向请止绝秦凤等路转运使蔡延庆置场减价出卖盐钞，从之。 
七年正月二十四日，永兴、秦凤等路察访李承之言：「庆历、皇佑中，秦州以盐钞、川交子令民变卖，至今尚负钱万余缗。乞特蠲放，以宽边民。」从之。 
三月二十三日，梓夔路察访熊本请依泸州进士鲜于之邵议，淯井监盐井止存两灶官自煎，余咸水尽出卖，从之。 
四月十七日，诏：「闻岷州阙粮草，少人入中，其东南盐钞与今西盐钞法，令三司具经久通行利害以闻以闻：原脱，据《长编》卷二五二补。。」 
二十六日，诏：「买盐及盐仓场监官、地分巡检，听不拘合入远近奏举。」从江淮发运司请也。其使臣废短使者，仍除重难纲运外，余并与免短使。 
六月八日，诏自今应陕西卖盐场，见在盐约支及二年，即权停纳。」 
十一日，熙河路经略使王韶言：「本路有市易茶盐酒税可以应办置籴，乞差官二人乘贱计置。其草、豆别乞差四人专领，并立敷办赏格。并乞盐钞三二十万，候三年外， 
     
本司自办。」从之。 
七月五日，诏：「开封府界民纳蚕、食盐等钱折纳粮者者：原作「有」，据《长编》卷二五四改。，上三等如故，余并许纳钱，愿输本色者亦听。」 
十一月十二日十二日：原书天头注云：「『二』一作『一』」。按《长编》卷二五八系此事于十二日丙午。，三司言：「相度秦凤、永兴两路盐钞，岁以百八十万缗为额。」从之。 
八年闰四月十四日，中书户房比较陕西盐钞利害及定条约八事：「买钞本钱有限，出钞过多钞：原作「钱」，据《长编》卷二六三改。，买不尽，则钞价减贱，及高抬籴价，支出实盐，前日西盐是也，故出钞不可不立限，一也。出钞虽有限，入中商人或欲变转，而官不为买，即为兼并所抑，则钞价亦不免贱；兼边境缓急，即钞亦有不得已，须至多出，故不可不置场平买，二也。和籴军粮出于本路，买钞钱本出于朝廷，所买钞若卖尽，即无所费，不尽毁抹，虽已转之边上，乃是朝廷分外资助本路经费，其已毁钞，当于应副本路钱物内折除，三也。旧钞因官失买，致价贱，已为商人中粮亏官，即不妨市易司用市价买，四也。若止令市易司减价买，而不置场以实价平之，即一钞为盐一席，所入粮止直其半，即是暗损盐价。若官减价买尽，固无所害，缘官立买直，商旅辄增之，自难买尽，近日买钞是也。官买其一，私买其九，则是所折盐价，商旅十取其九，而官纔收其一也，故不可以低价买钞之故，辄废实价买钞之法，五也。买钞场既以实价买尽，即他州军缓急有减价卖，所减亦不多，前日东南盐是也。市易司虽买以市直，所赢不多，徒长虚抬之弊，故新钞不 
     
须买，六也。旧钞额酌中岁出百六十六万缗，今虽计一岁卖盐二百二十万缗，熙河自有盐井，用解盐绝少，盐禁虽严，必不能顿增五六十万缗，恐所在积盐数多，未可便为民间用盐实数。昨虽立定三百万额，缘分定逐路及各有封桩数，止于熙河费用未定。兼今又有交子，即于实卖盐数外，不须过立数目。若所在渴盐，自可令市易司买钞场依商人例以钞请盐自卖，纵不如此，商人亦必于官场卖钞，即所在不至阙，为私盐所侵，七也。西钞失买，致有虚抬之弊，近官以贱价买，民亦贱价买，今永兴买钞场若一 收买，乃是费用实钱买民贱价蓄买之钞，所买新钞却致阙钱，当令截日收买。两路实卖盐二百二十万，又增熙河一路，若止与百八十万钞若：原脱；据《长编》卷二六三补。，即自支费不足；若兼支旧钞，即与出钞何异 然以加抬脚费，不如止以当月钞数立额，却置场卖钞飞钱为便原书天头注云：「置一作至」。按《长编》卷二六三作「置」，当是。，八也。今请永兴、秦凤两路共立二百二十万缗为额，永兴路八十一万五千缗，秦凤路一百三十八万五千缗，内熙河五十三万七千缗，选官监永兴军买钞场，岁支转运司折二铜钱十万缗买西盐钞，钱有余，封桩听旨，依在京市易务赊请法募人赊钞变易。即民间钞数稍多，所买钞难变易，大书『不用』字送解池，对元纳递牒毁抹，于在京当应副逐路钱物数折除。自今年五月十五日以后钞，本场买，十四日以前钞，听市易司以市价买。」从 
     
之。 
九月二十五日，诏给末盐钞四万缗为本，仍以将作监主簿梅宰同买。 
十一月二十八日，屯田员外郎熊本言：「乞将大宁盐每年应副陕西并成都府盐内权即拨付夔州路新建军寨原书天头注云：「盐一作监」。，召人入纳粮储。」从之。 
九年二月六日，诏：「御史台取勘陕西额外剩纳解盐钱一百九万八十余贯，应干违条官司具案以闻，仍令三司止住额外出钞。」 
十七日，三司、市易司言：「同详定到开封府界阳武、酸枣、封邱、考城、东明、白马、中牟、陈留、长垣、祚城、韦城县、曹、濮、澶、怀、济、单、解州、河中府等处州县官场，可以出卖解盐。」从之。 
