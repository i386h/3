<!-- { "loadSidebar": true } -->
七年七月五日，真定府路安抚使赵遹奏：「昨乞差武义大夫吴子厚充本路兵马都监，奉御笔依奏。近承降到宣命，就差权鼎澧路都监。契勘子厚系太原人，累任河北沿边差遣，于北方利害素来谙练，出官所立战功奇功悉系三路，备见得力。若蒙圣慈许令再留本路，缓急以备驱使，不致阙事。」诏依旧充真定府路兵马都监。 
宣和二年四月六日，诏：「虔州地接广东，江山险阻，私铸盗贩，习以成俗，啸聚出没，民被其害。可于江南西路、广南东路添置路分都监各一员。」 
     
十月二十三日，枢密院言：「臣僚奏：国家养兵训卒，分屯州县，因其大小而立多寡之数，掌兵之官则又随其多寡而定员额，此旧制也。并边极塞藩府节镇屯军稍众，自有将帅统辖外，其余路分州钤辖、都监、监押各有常数。至如东南列郡及非边州，旧来不过一二人而已。比岁正额之外，添差兵官有及数倍。臣略行取会，如湖州旧额一员，今乃添七人；平江旧额三员，今乃添五人；江宁、信德、襄阳、庆源府等处，见任各六七人；下至宣、蔡小垒，亦皆五人，悉有添差之数。若此之类，未易 举，是非以兵多而增官也，殆以州郡供给优厚而溢员尔。增官溢员，岂特卒伍有将迎之劳，至于占破人从，逐州往往差使不足，其害百出，阅习武艺则又未闻也。太过之弊，遂至于此。臣契勘昨降处分已罢添差，后来减省溢冗员额，肃清铨曹，差注颇便。宸翰申敕，使之遵守，举而行之，不应增溢如是之多也。若额管兵官一员处，宜不可暂阙，今独不然，有至七年而不补者，荣州是也；四年而不补者，孚州是也。见今全阙亦踰十数郡。至于城外巡检，专以警捕为职，若间有盗贼窃发，要在画时掩捕，今有累岁阙官不差者，其利害得失与东南兵官岂可同日而语哉!朝廷之上，运化变通，顾不难也。伏望圣慈详酌，减罢添差人数，其诸州见阙兵官及巡检去处，即乞睿旨速赐差注，庶无一偏不举之弊。」诏额外人并放罢，见阙官仰枢密院限三日差填员足，将上奏知。及令尚书省吏部勘会阙官去处，系枢密院窠阙，申枢密院差人补。继而十一月十三日，枢密院言：「勘会除将额外人依所降旨挥先次放罢外，本院即未审依条许添差宗室并归明蛮官，尤当遴选。比来所除诸路钤辖、都监、诸州钤辖，一州之间多至三四员，或是贵戚子弟，或是胥吏出身，或是臣僚(子)[之]家给赐恩泽，不惟坐糜厚俸，兼诸州士卒不多，仅能充其徒从，无复教阅，甚失祖宗建置兵官之意。乞诏枢密院，今后专用武艺出身、累立战功、资序应入之人，其添差窠阙除随龙人及宗室外，余减罢。」诏差除兵官，令枢密院更切遵守本院见行条格，其添差除系随龙并宗室及归明、归朝官外，今后更不差人。 
三年三月四日，中书舍人赵思诚言：「祖宗朝，兵马都监、监押大州不过三员，小州止一员，今一州之中至有六七人，职事不修。猺人使臣系与不系依今来旨挥减罢，兼契勘军班换授之人，逐时降旨挥许添差三路都总管司教押军队，即别无正额。及昨蒙旨挥，为李奎冒用阶官换武臣，奉御笔许添差都监、监押，本院已添差讫，今来即未审依今降旨挥一例减罢，亦未审合依旧存留在任，有此疑惑，未敢擅便施行。」诏并系合添差。以上《续国朝会要》。 
高宗绍兴元年 
     
十月九日，内侍杨公恕以巘邸旧人乞差遣，三省欲与都监。上曰：「若以巘邸之恩与一都监，亦不为侥幸，但其为人难使之近民，可别与一差遣。」 
十一月一日，臣僚言：「方今用武之时，诸处掌兵之数多骚扰，乞降睿旨，今后惟忠义勋劳之后、朝廷特加优恤者许添差外，余更不添差。」诏吏部，除宗室外，具诸路添差过员数并元差因依申尚书省。 
三十年七月二十一日，诏武翼大夫兼合门宣赞舍人李唐义添差两浙东路兵马都监，台州驻札；武节大夫李珍添差两浙东路兵马副都监，衢州驻札。并厘务。唐义等以随龙恩自陈，故有是命。以上《中兴会要》。 
扬州已申乞将扬州官任满赏，依舒州、无为军例，内选人许到部一并收使。今乞比类扬州、舒州、无为、高邮军例施行。」吏部勘会，无为军、舒州系是次边，昨缘逐州叙陈与极边州军事体一同，已降指挥并依光州减半推赏。扬州、真州亦次边，并许依舒州、无为军推赏。今欲依本州岛所乞。从之。 孝宗隆兴二年八月二十二日，真州申：「据本州岛兵马都监胡永等状，真州正当水陆冲要，累经兵火，自隆兴元年应办军期粮草，即无阙误。伏 
干道元年三月二十五日，三省、枢密院奏：「近降旨挥，诸路州军禁军阙额已行招填，专任武将，各统一路之兵，循环教阅。内一项，逐州都监令吏部依格注授，内厘务都监除烟火公事、捉捕盗贼外，不得预杂务。」从之。 
四月二十四日，诏成忠郎、镇江府驻札御前前军第二将正将魏方添差镇江府兵马监押，不厘务，请给、人从并依正官例支破。候三年满罢，更不差人。从故节度使魏胜妻乞侄照恤孤遗，故有是命。 
五月六日，诏今后差州都监、监押，虽应格法，并令吏部长贰躬亲铨量，人材堪充兵官许拟差，如精力衰弱、不能治军，及病患不堪职任之人，并不得差注。 
十二月十日，诏前军第一副将魏均添差常州兵马监押，不厘务，候三年满日罢，更不差人。以镇江府驻札御前诸军都统制郭振申都：原作「者」，据本书食货三之一三改。，据故齐安郡夫人于氏状：亡夫赠宁国军节度使魏胜昨在楚州淮阴县戮力鏖战，死于阵前，蒙朝廷追赠节钺，加谥建庙，令子郊袭父元官。今男魏郊年尚幼小，未能就禄，虽有赐到田土，系在常州宜兴县界，无人管当。今有侄魏均见充前军第一副将，欲乞家便差遣，庶得专令照管庄产。」故有是命。 
二年九月十八日，诏：「今后诸路厘务总管、钤辖、都监已授未赴任人，依监司、郡守已降旨挥，阙到前半年赴阙上(朕)[殿]讫之任。」 
三年三月十九日，枢密院札子奏：「检会建炎四年七月二十五日已降旨挥，今后应堂除并权替二年为任。」有旨，诸路分副都监、州钤辖以上，已到任二年过满之人，不候差下替人，合照上件旨挥成资 
     
满罢。 
十月五日，宰执进呈使臣张鉴差遣，魏杞奏曰：「张鉴监资序，若除兵马都监恐太高。」上曰：「可与副都监。其人亦能文，(达)[远]方召来，须有以处之。」 
四年九月十一日，诏武翼郎曹添差明州兵马都监，兼在城巡检，不厘务。以系慈圣光献皇后亲侄孙，陈乞故也。 
八年六月一日，吏部状：「准江淮等路提点铸钱江璆申，乞立定都监、巡检、县尉任满获私钱推赏格法，其在城都监任内批书失觉察其获私铸钱因依。今勘当，依所乞，都监任内添入批书逐项因依，与巡尉一体施行。」从之。 
九年闰正月十七日，宰〔执〕进呈先得旨，临安府既有路分都监一员，而平江府又有一员，可并路分钤辖员数，契勘创始之由。梁克家奏曰：「初皆添差，后遂因而作阙。」上曰：「可尽刷诸路初增数，见任人许终满，后不再差，亦不须降旨挥，行下密院吏房遵守。」 
淳熙元年五月二十八日，诏两浙东路移处州路分副都监一员于婺州驻札，浙西路移常州路分副都监一员于江阴军驻札，江南东路移池州路分都监一员于广德军驻札，江西路移江州路分都监一员于临江军驻札，淮南东路移扬州路分都监一员于秦州驻札，荆湖北路移岳州路分副都监一员于鄂州驻札。见任人且令终满，已差下人权依今来改移驻札州军之任。以枢密院言：「诸军所管禁军有人数多而全无兵官驻札、训练、总领者，有禁军数少而兵官多者，今欲以诸州军禁军多寡参酌均定。」故有是诏。〔以〕上《国朝会要》。
三年十一月十二日南郊赦：「拣汰离军曾经立功、应修武郎以上见在部、系亲民资序、应材武格法、年六十以上，令吏部长贰铨量人材，精力不衰，堪充兵官，与免呈试，许指射淳熙三年六月终以前见榜破格都监、巡检阙一次。」其后六年、九年明堂赦亦如之。 
十年十二月二十一日，诏成都府路兵马都监仍旧于三都统下兵将官内，选择素谙战阵、年尚强壮之人，具职次取旨差官。从知成都府留正请也正：原作「其」据《宋史》卷三九一《留正传》改。。以上《孝宗会要》。 
淳熙十六年五月二十三日，四川制置司言：「欲将珍州遵义、丽 两寨监押二员省罢，却存留遵义、高富两寨巡检一员，于思义寨驻札。」从之。 
绍熙元年四月二十九日，臣僚言：「外郡禁军唯藉兵马都监日逐监视教阅，间有宗室戚里奏荐子弟，未谙从事，一旦责以训练，懵然不晓。乞令吏部将逐州兵马都监、监押合差员数之内，专以一阙注授曾从军、有材武及军班换授晓习行阵之人，庶可倚仗。」

吏部看详，今后乞将诸军兵马都监系独员去处，专注应材武(次)[及]曾任主兵官之人。内有合差都监二员以上及都监、监押共差两员以上去处，并乞通融注授一员应材武、曾任主兵官之人。从之。 
二年十一月二十七日南郊 
     
赦：「勘会拣汰离军曾经立功、应修武郎以上见在部、系亲民资序、应材武格法、年六十以上人，可令吏部长贰铨量人材精力未衰、堪充兵官者，与免呈试，许指射绍熙二年六月终以前见榜破格亲民都监、巡检阙一次。」 
嘉定二年十一月五日，荆湖北路转运司言：「岳之为郡，盗贼出没。绍兴初，剧贼杨(公)[么]啸聚，朝廷特遣大将以平之。其州虽有厢禁兵，然三都监权轻职卑，不可倚仗。乞省都监一员，复置路分。」从之。 
五年十二月一日，广西诸司言：「贺州有添差不厘务兵马监押一员，委实冗赘，乞下所属销豁。又柳州已有正任监押，又有添差监押，并无职事管干。又象州合城内外不过二百余家，军籍不满二百，既有兵马监押，又有添差，是诚为赘。见任之人乞听其终满，自后并乞住差。」从之。 
十二年十一月十七日，诏利州更与差置兵马监押一员，仍厘务。以四川宣抚司言：「据利路转运司申，利州地临剑外，正系蜀汉往来冲要去处，总所仓库之聚，戎司军马之屯。嘉定而后，始以漕臣兼之，今止有兵马都监一员，独力管干。乞仿兴元府例，更置兵马监押一员，仍厘务。其差注格例，照兴元府见差小使臣亲民资序人。窃见目即正任添差指使数内，多是癃老，虚废帑廪，无补公家，所当减汰。乞将见任指使三员候终满日，并乞废罢，却以此俸补助支给。」故有是命。以上《宁宗会要》。
 职官 宋会要辑稿 职官五○ 遣使巡抚 
