<!-- { "loadSidebar": true } -->
六年七月六日，广南东路转运司言：「广州东江水路至东莞县界，海水至阔，多盗贼，去东南道巡检至远，难为防遏。有地名亭头，千余家，日有市井，乞添置巡检一员于亭头，仍分东南道巡检水军二百人防截。」从之。 
十月，诏：「京东西、淮南、江浙江浙：原倒，据《长编》卷一九五乙。、荆湖南北路，比年水灾，盗贼仍起，其令逐路安抚、转运、提点刑狱、钤辖司于控扼之地于：原无，据《长编》卷一九五补。，相度权增置都、同巡检。候向去丰熟，即复减罢。」 
英宗治平元年二月，枢密院言：「请自今使臣充替及降监当者，历任曾经亲民、实有武勇、堪捕贼者，元犯情轻，许举充权巡检，理监(赏)[当]资序。其入亲民差遣、曾犯赃私罪、实有武勇者，亦听举差沿边任使。」从之。 
二年十二月二十八日，诏界河巡检三员，自今当以一员屯独流寨，一员屯信安军，一员居霸州治本司事。仍一月一出巡，每季番休相代。 
三年十月，以泰州团练使郭绪为沧州总管，兼雄、霸州沿界河至海口及沧州界沿海都巡检使。 
国朝以合门祗候以上至诸司使此段文字与本门之首全同，似可删去。、将军或内侍充。自两州至十州，及缘边寨或路当险要者，亦因其地为名。亦有同都巡检使，若供奉官以下为之者，即不云使。缘边又有巡检、都监之名。巡检使自一州至九州岛军，有或从道路便宜，不限境土。亦有同巡检使，三班为之者亦不云使。自二县至七县，开封府诸县有巡检一员， 
       
二县至三县有驻泊、巡检各一员，府界东西路都巡检各一员，京城四面各一员。缘海有刀鱼船、战棹巡检，缘江、河、淮、海亦有捉贼巡检，又有驻泊捉贼及巡马递铺、巡河、巡捉私茶盐之名。 
景德三年，置京东五路巡检司，以应天府曹、濮州、广济军为一路，单、济、郓、兖州为一路，淄、齐、青州为一路，登、莱、潍、密州为一路，沂、徐州、淮阳军为一路。 
大中祥符五年，诏三班院择使臣为诸州都、同巡检。 
七年，诏选寄班四员充京城四面巡检。 
庆历三年，置开封府诸县巡检各一员，又分东西二路置提举捉贼各一员。 
嘉佑元年，权置京城里外巡检，以昼夜大雨。寻罢旧城里所增巡检。 
三年，诏：「诸路每一州军巡检有至三五员者，又两三州至八九州岛有都、同巡检或驻泊捉贼，员数过多，非唯军马势分，兼遇惊劫，罕能获贼，惟逐县弓手习知贼所匿藏而捕获之。其一州军止留巡捡一员州：原作「员」，据原稿本卷第一二九页改。，数州留都、同巡检一员，其缘边缘海及河汴江湖险僻之地，旧有巡检处并留之。」 
景德三年德：原作「佑」，据《长编》卷六三改。，上封者言：「诸处巡检务任武勇、心力强明者，乞不以福建，荆湖、江浙、川峡及衙前、省职文资出身入领其事领：原作「岭」，据《长编》卷六三改。。真宗谓枢密使王钦若曰：「人之勇怯岂拘南北，若此区别，非任人之道。」 
《归田录》：太祖时，郭进为西山巡检，有告其阴通河东刘继元，将有异志者，太祖大怒，以其诬害忠臣，命缚其人予进，使自处置。进得而不杀，谓曰：「尔能为我取 
       
继元一城一寨，不止赎尔死，当请赏尔一官。」岁余，其人诱其一城来降，进具其事送之于朝，请赏以官。太祖曰：「尔诬害我忠良，此纔可赎死尔，赏不可得也。」命以其人还进。进复请曰：「使臣失信则不能用人矣。」太祖于是赏以一官。君臣之间盖如此。 
太祖时，李汉超为关南巡检使。汉超武人，所为多不法。久之，关南百姓诣阙讼汉超贷民钱不还，及掠其女以为妾。太祖召百姓入见便殿，赐以酒食，徐问曰：「自汉超在关南，契丹入寇者几 」百姓曰：「无也。」太祖曰：「往时契丹入寇，边将不能御，河北之民岁遭劫虏，汝于此时能保其赀财、妇女乎 今汉超所取，孰与契丹之多 」又问讼女者曰：「汝家几女 所嫁何人 」百姓具以对，太祖曰：「然则所嫁皆村夫也。若汉超者，吾之贵臣也，以爱汝女则取之，得之必不使失所。与其嫁村夫，敦若处汉超家富贵。」于是百姓皆感悦而去。太祖使人语汉超曰：「汝须钱，何不告我而取于民乎 」乃赐以银数百两，曰：「汝自还之，使其感汝也。」汉超感泣，誓以死报。
 职官 宋会要辑稿 职官四八 提举兵甲巡检事 
       
提举兵甲巡检事
淳熙十五年七月八日，诏夔州守臣兼提举归峡州兵甲司公事。以知夔州杨辅言：「夔之与归，(蜃)[唇]齿相资，今以归州改隶湖北，则夔之屏蔽单弱，一有缓急，事不相应。乞依江西赣州兼广东南雄州兵甲公事例，庶几利害相通，以备不虞。」故有是命。 
淳熙元年正月四日，诏永州祁阳县排山增置巡检一员。五年， 
       
诏改作衡永州接界巡检。并从前后守臣之请也。 
二年闰九月七日，广南西路司言：「邕、宾、横、贵数州之间，有古棘、虚、通诸州境，寇盗往来会集之地，向来有巡检。今乞依旧置一员，乞以宾横州同巡检为名；招置土军，五十人为额。」从之。 
三年三月十三日，成都府路都钤辖司言：「威州巡检即无立定满替赏格，乞依茂州、石泉军巡检例，减磨勘三年。」从之。 
八年二月二日，知江陵府高夔言：「石首、监利、巘江三县巡检见在监利县置寨，缓急只可照管一县。其鲁家洑在三邑之间，欲移就鲁家洑置寨把截，庶可通照三县地分。」从之。 
十一年正月九日，诏 林州博白县巡检移就本县周罗乡驻札，仍衔御内带入，从知 林州施埤奏请也。 
十二年二月十二日，权户部侍郎叶翥等言：「近日二浙私盐公行，略无畏避。巡尉任满，不过宛转请嘱提举司保明，却以无透漏推赏。虽曰止得占射差遣一次，然亦不可以妄予也。今欲将提举司保明巡尉合得无透漏赏，到部之日未得便与放行，须自户部行下榷货务，契勘本人在任月日，本州岛军住卖盐额有无增亏。如住卖盐及额亏，即是巡尉任内必有透漏私盐，难以与赏；若住卖盐及额，所合得无透漏赏却与依旧放行。」从之。 
六月二十二日，令诸州县不得辄令巡检就寨自行受约，有违戾者，所差及受差官并坐之。 
十一月十三日，权发遣黔州蒋介言：「本州岛兵官巡检、驻泊、 
       
捉贼三阙，并系大使臣窠阙。七八年来，久无正官。缘川蜀大使臣极少，并无本等人可以注授。乞下夔路转运司，凡沿边大使臣差遣，日后无本等人注拟，通差试中材武小使臣。」从之。 
十三年五月十七日，诏西和州祁山寨巡检、监押二员内，一员移充威远镇巡检，于威远镇置司，兼烟火公事。从本路帅、宪司请也。 
十四年二月八日，知福州买选言：「乞今后应沿海巡检，须系武举或军功出身、年五十、谙晓兵机行阵之人，方许差注。」吏部看详，欲将沿海巡检窠阙从条先选曾经海道捕贼立功、谙会船水人，次注武举出身人。如无，即依见行条法差注，止不注流外出身之人。从之。 
十五年七月四日，诏成州天水县巡检移就黄竹置司，从四川制置司请也。 
淳熙十六年八月二十三日，诏施州废罢同巡检窠阙一员，今任满更不差注。将同巡检下土军并入管界巡检司，补填阙额。从本路诸司请也。 
绍熙元年九月二十九日，权发遣庐州赵巩言：「安丰军花靥镇巡检兼监河渡，后来多有不带兼监。今来创置榷场，全藉巡检(机)[讥]察私渡，乞于差札内照元降指挥，以『花靥镇巡检兼烟火公事酒税河渡』十四字系衔十四字：原作「四字」，据上文所述计之，正为十四字，因补「十」字。。」从之。 
二年六月二十四日，宰执进呈许及之奏：盱眙军浮山镇巡检李汉超已经三任，于本地及北界人情稔熟，与奸为市，因致透漏钱宝。乞别差官承替，只以二年为任。」上曰：「此说极是。大率人情 
       
稔熟，不能无弊。」 
四年九月二日，权发遣郢州罗颂言：「京山县疆界辽远，不时盗贼窃发，乞省罢添差指使四员，复置巡检一员。」吏部勘当，乞省罢指使并听候使唤各二员，日后更不作阙，添置巡检一员，于永隆市驻札，乞作郢州长寿京山两县巡检系衔。从之。 
十二月二十一日，枢密院言：「吏部拟注沿海巡检并诸路押队差遣，并申枢密院铨量，窃虑行遣迂滞。」诏今后并委本部长贰一面子细铨量差注施行铨：原作「铃」，据上文所述改。。 
嘉泰元年九月十二日，辰州奏：「沅陵县管下有黑栗堡，与浦口堡相距止十数里，寻常多是黑栗巡检兼之。其浦口地分不数十里，为巡检者绝无职事。乞将黑栗、浦口巡检共为一阙，通管两处地分事，却将浦口巡检阙改作楠木山巡检，注拟合入阙人。」下湖北诸司相度，公共保明，及吏部勘当，委为经久利便。从之。 
开禧二年正月二十九日，知盱眙军常褚奏：「本军所管户口不及江浙一大县，而都监乃有五员。阖境之内已有五巡检而外，有沿淮巡检两阙，其间一员至无一职可为、赤地可管。乞省罢一都监，一巡检，却于天长、盱眙各置主簿。」诏减罢沿淮巡检一员，更不差人，增置盱眙县主簿一员。 
五月二日，吏部言：「夔路诸司乞从臣僚奏请，将施州建始县巡检司移屯南寨，却废南寨监押一员，令巡检兼领，任满从监押酬赏条格。本部却欲从所请，将施州建始县管界巡检
       
衔内，系带『南寨兵马监押及催纲巡捉私茶盐矾私铸铜器』，令本路转运司认定，永远使阙，专一定差小使臣。所有建始县巡检地分，专责建始县尉巡捕，并移置巡检司土兵于南寨屯驻。从之。 
七月十日，臣僚言：「乞专委诸州守臣铨量巡尉，如有年老昏耄、不堪任职之人，即与改授祠禄。若年高精力未衰之人，即与管下主簿或监当对易职任。其已注未上之人，与别官两易差遣。仍今后应恩科、吏职、杂流、非材武之人，不许注授巡尉。」从之。详见县尉门。 
嘉定元年九月七日，淮西运判张孝仲奏：「本路见任知县、县令，许诸司审量，有不胜任人，选辟承替。若县尉、巡检、监镇所管(人烟)[烟火]盗贼，于边头利害实有关系，欲乞一体审量。或不称职，许从辟替。」诏从之。淮东准此。 
四年十月七日，诏添置郴州桂东县县丞、巡检各一员，从知潭州曹彦约之请也。详见州县升降废置。 
同日，诏郴州英田巡检隶于酃县，资兴巡检隶于资兴县。 
