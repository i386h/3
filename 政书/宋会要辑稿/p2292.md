<!-- { "loadSidebar": true } -->
十年三月五日，诏举人缘恩泽授上佐、文学、助教、参军者，听从便出入。时(鄿)[蕲]州文学戚元成者举进士授此官，贫冻不能济，州以词制散官，不听他适，与负犯授者一例羁管，州将言其事，特有是诏。 
景佑四年二月二十七日， 
     
诏应因公事授上佐、文学、参军十年已上，无过，愿逐便者，逐处以名闻。时洪州别驾刘藏器累经赦宥，乞从逐便，因有是诏。 
庆历二年六月，补新授诸州长史、文学田庭坚等五人为三班奉职，王好言等十八人为借职，刘易等十四人为下班殿侍、三班差使。初，进士诸科特奏名人既授以逐州长史、文学，而愿试方略、武艺，乃命翰林学士苏绅等考其中格者补之绅：原作「纳」，据《长编》卷一三五改。。 
五年十一月，诏尚书刑部，应贬官人经恩叙授诸处行军司马、副使、上佐官、司士、文学、参军，愿不之任者听之。 
皇佑二年十一月五日，诏：「应庆历六年以前因应举殿前恩泽授诸州司士、长史、文学、助教，见年六十以下，精神不至昏昧者，并许朝臣三人同罪保明奏举，赴铨投下文字，试判三道，依言边事试中人注权入官。其摄助教与注诸州参军。每官只得同罪奏举两人，仍于举状内开坐已举过人数、姓名，重结罪以闻。仍令铨司置簿拘管，候举主数足，勘会施行。」 
《两朝国史》：诸州有司马、长史、文学、参军、助教，士人或有特恩而授，皆不厘务。亦有以负犯人为之者，流外则止除别驾、司马。 
神宗熙宁九年三月二十七日，中书门下言：「应应举授试国子、四门助教人，欲令流内铨作长史、文学条例施行。」从之。 
淳熙元年十一月七日，诏宁国府长史俞召虎改除明州长史，司马苏谔改除明州司马，各通理前任月日。以皇子魏王恺移镇四明故也。 
二年二月 
     
二十二日，诏直秘阁、明州长史俞召虎除直徽猷阁，以职事修举故也。 
三年十月十九日，诏明州长史莫济除秘阁修撰，司马陈延年除直秘阁，以兴修东钱湖灌溉民田，协赞有劳故也。四年四月，济赐紫，延年赐绯。 
四年五月二十三日，诏明州司马陈延年令再任州：原无，据前后诸条所述补。，以皇子魏王恺言延年练达 力故也。明年，诏以赞治有劳，升直徽猷阁。 
六月十二日，诏明州长史巩湘除直敷文阁，以皇子魏王恺言湘赞佐有补故也。
七年二月十二日，诏明州长史苏谔除大理少卿，司马陈苍舒除司封郎官，以皇子魏王恺薨结局故也。
 职官 宋会要辑稿 职官四八 幕职官 
     
幕职官
【宋会要】
     
国初两使各置推、判官，节度置掌书记，观察置支使，余州置判、推官各一人。太平兴国六年，诏诸道节度州依旧置支使，资考、俸料同掌书记料：原作「科」，据后「六年十月」条改。，以经学及诸色入仕无出身人充入仕：原作「人任」，据后「六年十月」条改。。书记、支使不并置。国初杨国华为之，厅存子城之南。 
【宋会要】
     
太祖干德二年七月，诏曰：「管记之任，资序颇优，自前藩镇荐人，多自初官除授。自今历职两任已上有文学者，即许节度使、观察留后奏充。」 
三年三月，诏诸州长史，今后或有须藉人代判者，许于幕职内择公干者充，不得更任代判。(从之)五代以来，领节旄为郡守者多武臣，皆不知书，所至必自置吏，称代判，以委州事，因缘不法。初革其弊。 
太宗太平兴国四年八月，以赞善大夫十五员充诸州节度判官：韦亶凤翔，唐正白襄州，孔宪沧州，张蔚陈州，张利涉徐州，杨舜举庐州，吕佑之兖州，武元颖曹州，周巨源邓州，孟上交寿州，韩国华相州，王化基扬州，郑归昌密州，张至邢州，张郢宿州。太宗以宿州戎幕阙官，选朝士补之，俾分理事，且试其才。 
六年十月，诏诸道节度州依旧置观察支使一员，资考、俸料并同掌书记。自今吏部除拟，以经学及诸色入仕无出身人充。凡书记、支使不得并置。 
雍熙四年三月，以检校秘书监黄夷简为仓部员外郎，充许王府判官；检校秘书少监慎守礼为膳部员外郎，充诸王府掌书记。二人皆俶伪命官，俶归朝，累封至许王，因命为属官。 
四月，以水部员外郎耿振为(焚)[楚]州团练使。振先任三司职，心劳得疾，俾从优逸，故有是命。 
端拱元年三月，以六宅使何承矩知沧 
     
州节度副使事。时米信在镇，不知书，为人粗暴，故令承矩领州事。 
淳化四年九月十一日，诏诸道州府新除行军、防、团副使，上佐、文学、参军及禁锢人等，宜令转运司自今本州岛阙官，仰次补承乏，以责其 ，俾之自新。或勤干有闻，当再与叙用。其行军副使并先上闻取旨。 
五年十二月，太常丞武允成除成都节度副使，仍预公事。允成太平兴国元年进士，迨此年七十八，视听不衰，帝嘉其壮健而已迟(慕)[暮]，特命以优之。 
真宗咸平二年九月，审官院言，诸处两使判官阙，于得替通判中依例差充。从之。 
三年四月十日，诏诸州行军司马，节度、防、团副使，上佐、司士、文学、参军，非特许签书者，不得掌事。 
十五日，河东转运使范正辞上言：请自今幕职州县官到任半年，令长吏、通判具能否以闻。从之。 
是月，诏川、峡幕职州县官并二年注替。 
景德元年十月，国子博士张绅、大理评事秘阁校理刘筠分知天雄军节度筠：原作「均」，据《长编》卷五七改。、观察判官事。绅受命乘传督河北军粮，时参知政事王钦若判天雄军府，上言奏(辞)[辟]，故以命之。 
三年七月，令审官院选京官一员知西京留守判官事，以知留守司边肃请置此官代通判巡行属县故也。 
大中祥符四年六月，以秘书少监、直秘阁黄夷简为检校秘书监，充平江军节度副使，不签书公事。夷简以疾在假者累年，复丁母忧，表乞散秩还乡，故有是命。 
天禧元年六月，以武昌军节度副使边肃
     
知光州，以赦叙也。时刑部言肃元犯，真宗曰：「肃在邢州，时北戎侵扰，屡诏弃城入保，肃能固守，颇着诚效。虽坐赃废，亦累经赦。」故特有是命。 
二年九月，流内铨请以自今军、监判官更不兼通判。从之。 
四年正月，诏桂、广州幕职自今增注及五员，仍选有吏干勤事者。帝以桂、广岭南大藩，而转运、劝农使多委二州幕职鞠治狱讼、详公事，故命增员以备差遣。 
仁宗天圣二年二月，河北缘边安抚都监张炎成言：「雄、霸州霸：原作「羁」，据《长编》卷一○二改。、广信、安肃军、保州五处最是穷边，内保州、雄州、广信军凡承受北界公牒，演用文字回报，须略言典故。乞自今吏部铨选进士及第有公器者充判官或推官，凡有往来公牒，专令相度回荅。」从之。 
四年六月二日，中书门下言：「今后奏举人及常选人内，经八考已上合入令录，虽未赴任，特与职事者，乞并除节度、观察推官。」仁宗问：「旧例如何 」王曾对曰：「自来初等职官俸入太薄，缘已被保举与两使推官，则稍似升陟。」从之。 
五年十二月，广南路西转运司言言：原与下字「高」互倒，据后文所述乙。：「高、融二州欲乞各除推官一员。」流内铨言：「自来高州置司户参军一员，兼录参、司法事；融州置司理、司户参军二员，兼录参、司法事。若置推官，即少得合入之人注拟。今相度，高、融二州请依旧只令司户参军兼知逐州推官厅公事。」从之。 
六年六月，以无为军巢县主簿梅鼎臣权凤翔府观察推官，候回日与初等职事官资叙，从知府周寔之举也。 
     
七年十月，上封者言：「河北缘边州军所置幕职多经学出身，不惟公事因循，至书断案牍纰缪，文理辞语不能晓会。缘多武臣知州军，若朝廷行下文字，州府关报不能辨白，则或访问他人；又缘边州军承受外地公文或失详明，便成漏泄。欲望自今逐州军职官，各取进士出身有举荐者一人充。」诏吏部铨选注。 
八月十四日，诏节度、行军司马签书州事者，位在幕职之上。自今负犯人更不除授。时行军司马石待问签书州事，乞定着位。事下礼院参议，议者以今之行军司马皆过犯叙除，不可准于典故，遂有是诏。 
《哲宗正史 职官志》：幕职官掌助理郡政，分案治事。其簿书、案牍、文移付受催督之事，皆分掌之。凡郡事与守、倅通签书。 
神宗熙宁七年四月二十一日，诏诸州军器物料并置库，选职官或曹官一员兼监。 
九年六月十三日，诏流内铨，河州签判今后不依名次选差合入职官人充。 
元丰三年十二月二十七日，夔州路转运司言：「南平军止有通判一员，无职官。本军两县一镇六寨堡，事务繁多，欲乞依嘉州例置职官一员，兼监铸钱监。」从之。 
六年二月二十五日，诏陕西路帅臣所在职官，不许监司差出，从知庆州赵请也。 
政和二年三月二十七日，荆湖南路转运司言，桂阳监签判乞依熙丰法复置，从之。 
三年十一月一日，详定一司敕令所看详旧幕职州县官，今后承直郎以下其就任改官之 
     
人，自改官日理任等，除元佑法合行删去外，今以熙丰旧法参酌修立下条：诸承直郎以下应就任改官者理任，自改官日即愿通计前后月日满三年罢者听，仍不理为任。从之。 
高宗建炎元年十二月二十三日，诏：「(已)降指挥，诸州、军、府司录依旧为签书判官厅公事，诸路除旧有签判官自合存留司录改充，余州司录并令减罢。访闻旧无签判处却存留司录充签判，令都省札下吏部，遍牒诸州军，依元降指挥改正。仍行下转运司，取会所辖州军改正减罢员阙类聚申尚书省。如有违戾，按劾以闻。」 
绍兴十年八月十四日，诏右承务郎邢孝宽添差婺州签判，任满更不差人。以皇后亲弟故也。 
十三年四月十七日，诏化州签判任满赏格，今后依本州岛幕职官例，与理不依名次家便差遣一次。 
二十一年三月五日，诏南恩、封、新、梅州各置签书军事判官一员。 
二十四年正月二十五日，诏潮州添置军事判官一员。 
三十年十月二日，信阳军教授陈端彦言：「通化军系极边，如遇守臣在假，以次官系选人充军事判官，难以权郡。乞将通化军见置军事判官改差签判，欲乞差注承务郎以上官。」从之。 
十一月八日，臣寮言：「忠州、万州、渠州、珍州、茂州、开州、梁山军、怀安军、石泉军、大安军，其间多控蛮獠，既无通判，且不差签判。以次官尽是选人，乞依通化军将见置判官改差签判。除本官俸钱合帮勘，其余请给增 
      
