<!-- { "loadSidebar": true } -->
权发遣温州刘孝韪言：「本州岛八月十七日风潮，伤害禾谷，漂溺人命。所有义仓米五万余硕，先蒙奉使司农少卿陈良厩盘量在仓，不得支借。若候申稞，深恐后时，逐急一面赈给外，有不候指挥先次开发之罪，乞施行。」得旨放罪。 
十一日，诏：「温州水灾，差度支郎中唐珣珣：原作「琢」，据同书食货五八之五、五九之四三、《补编》第五九五页改。、同提举常平宋藻、守臣刘孝韪遍诣被水去处，核实赈济。」 
三年八月二十五日，诏：「诸路州县约束人户，应今年生放借贷米谷，只备本色交还，取利不过五分，不得作米、钱筭息。」以臣寮言：「临安府诸县及淛西州军，旧来冬春之间，民户阙食，多诣富家借贷，每借一斗，限至秋成交还，功数升或至一倍。自近年岁歉艰食，富有之家放米人立约，每米一斗，计钱五百。细民但救目前，不惜倍称之息，及至秋收，一斗不过百二三十，则率用米四斗方粜得钱五百，以偿去年斗米之债。农民终岁勤动，止望有秋，旧逋宿欠，索者盈门，岂不重困 夫民之贫富有均，要是交相养之道，非贫民出力，则无以致富室之饶，非富民假贷，则无以济贫民之急，岂可借贷米斛，却要责令还钱!」故有是命。 
十二月二十六日，左朝散郎娉蹑国言：「四川州郡亢旱，内绵、剑州尤甚，乞遣金字牌行下制总诸司多方赈济。」上曰：「此去麦熟尚远，想见饥民狼狈，当依所奏。」 
四年四月十一日，司农少卿唐珣言：「福建、江东路自今春米价稍高，民间阙食。郡县虽已赈粜，止是行之坊郭，其乡村远地不能周遍。」诏逐路提举常平官疾速措置津发见桩米斛，分委州县清强官广行赈粜，或劝谕积谷之家接续出粜，不得咤而抑勒搔扰，诸路依此。 
六月四日，诏建宁府、衢州、袁州、建昌军米价翔踊，人民阙食，并出常平米赈济之。 
二十六日，诏襄阳府水旱民饥，令本府寄桩大军米内支降二万石赈济之。 
十二月二十六日，雷州言：八月一日，海潮暴涨，渰浸东南乡民，阙食者众。诏令礼部给降度牒十 
      
道「十」下原衍一「十」字，据同书食货五八之五、五九之四四、《补编》第五九五页删。，付广西提刑司变卖，措置赈济。 
五年三月六日，提举江东常平公事翟绂言：「窃见饶州诸县去年被水灾伤，合行赈粜。乞将常平旧管米一千六百五十二硕九斗六升五合，并收到干道四年分义仓米五千二百一十五硕二斗九升五合，委官赈粜外，其池州建德县与饶州接连，饥荒尤甚，更乞将常平米内支拨七百一十九硕六斗二升，并拘到干道四年义仓米内支拨二百二十二硕一斗七升二十二：原作「二十」，据同书食货五八之五、五九之四四、《补编》第五九五页补。，将约度被水第四等、第五等以下大小人口，量行赈济。」从之。 
九日，知镇江府陈天麟言：「本司昨奉指挥，将归正人顾政等二百一十八户，大小计一千一百一十口，并续括责到高琮等五十一户，计二百三十六口，许令于常平、义仓米内取拨赈济。至干道五年五月终，合行住支，窃虑狼狈失所，兼本府又不住有一般归正人杨贵等四十三户陈乞赈济，欲将逐项归正人更与展支一年，庶几小民始终得沾恩惠。」从之。 
四月十四日，诏饶、信州连岁旱涝，细民艰食，可出常平、义仓米以赈之。 
同日，权发遣江南东路计度转运副使赵彦端等言：「臣等近恭奉御笔处分，以饶、信二郡尝有水患，令臣等协力应办储蓄赈济。臣等措置，将信州合起赴建康府大军米一万五千石截留桩管，及将合起赴镇江府米二万硕内，将一万硕就便桩管，将一万硕往饶州准备支使。今据饶州知府黄玠札子称据：原脱，据同书食货五八之六、五九之四四、《补编》第五九五页补。：『虽蒙提刑司拨到义仓米六千八百余硕，不了一月赈粜之数「一」下原衍一「一」字，据同书五八之六、五九之四五、《补编》第五九五页删。。乞备申朝廷，于桩留米内支拨二万硕添助赈粜。』臣等照得饶州合发上供米斛除桩留外，尚有合起赴行在米一万一千九百六十硕，臣等除已一面逐急行下饶州，于内先次取拨一万硕量度市直减价赈粜外，候信州起到米一万石，却行拘收，理充合起之数。兼虑信州亦有似此阙食去处，臣等已行下信州取拨米五千硕，依此减价赈粜去讫。所有饶州前后桩留米四万硕，欲乞早降指挥，许再拨一万硕，更令接续赈粜。」从之。 
五月十日，提举江南东路常平茶盐公事翟绂言：「臣近咤巡历到饶、信州，面谕逐州知、通，委请诸县令、佐劝谕上户，将积蓄米谷减价出粜，接济细民食用。今饶州并诸县申到，依应劝谕得上户愿粜米谷共计一十九万六千六百硕六斗五升，并转运司支拨到上供米一万硕，付饶州赈粜。缘逐项米数委可接济细民食用，所有臣先来奏乞更乞支米一万硕，欲乞住拨，候所粜米谷尽绝，如民间尚阙米谷，即别具奏乞支拨施行。」 
十月四日「四」上原衍一「十」字，据同书食货五八之六、五九之四五、《补编》第五九五页删。，诏台州出常平、义仓米赈济被水之民。 
六日，权发遣两淛路转运副使刘敏士言：「温、台二州近咤风水飘损屋宇、禾谷，虽将义仓米赈济，缘被水丁口至多，窃虑来年秋成尚远，将何以继 臣今措置，欲令各 
      
州劝募上户，官借其赀，往淛西诸州丰熟去处般贩米粮丰：原作「豊」，据同书食货五八之六、五九之四五、《补编》第五九五页改。，中价出粜，至来年秋间，却输纳钱本还官。庶几般贩既多，米稍停蓄，其价自平。今来温州已募上户，借与钱本，见行措置，唯是台州豹赋窘迫，无以为计。臣欲支钱五七万贯给与台州，令劝募上户般贩米斛，以济饥民。」诏令两浙转运司差拨人船，于近便州军户部桩管米及常平、义仓米内取拨三万硕，前去台州，委官于被水去处减价出粜，其粜到钱，令本司拘收，拨还元取米去处。 
十七日，新权发遣福建路转运副使赵彦端言：「窃见饶、信之间，地濒湖江，连有水患。欲望每岁于饶、信两州上供米内各截留数万硕，若次年不曾出粜，或有出粜未尽之数，即行起发，却以当年新米代充，稍仿常平以新易陈之意。」诏今后每岁逐州各截留三万硕，准备出粜。 
二十八日，知扬州、主管淮东安抚司公事莫蒙言：「契勘本路楚州、盱眙军沿淮乡村间有早伤，访闻得乡民渐至艰食。扬州总领所桩积米内见有一万余硕，乞令楚州、盱眙军般取前去赈粜。所有价钱，赴总领所输纳，却令径自籴米却：原作「径」，据同书食货五八之七、五九之四五、《补编》第五九六页改。，依旧桩积。不唯接济饥民，又得以陈易新，委是两便。」从之。 
十一月十五日，诏：「今岁淮东州军间有旱伤去处，窃虑冬春之交米价增长，民间或致阙食，可将淮东见管常平米三万六千六百余硕，令淮东常平司相度委官置场，量行减价赈粜。粜到价钱，令项桩管，候将来秋成日，却行收籴补还。」 
十二月二十四日，成都府潼川府夔州利州路安抚制置使潼川府：原作「潼川县」，据同书食货五八之七、五九之四六、《补编》第五九六页改。、兼知成都军府晁公武言：「成都府自天圣间，知府韩亿于本府南仓创永利敖，每岁出粜，以六万硕为准，以拯贫民，自二月一日粜卖，至八月终止。又有拘收到户绝官田广惠仓米，岁给养病贫民。崇宁五年准诏旨，成都粜卖贫民米如有阙数，许转运司桩钱，对籴常平司应副籴：原作「粜」，据同书食货五八之七、五九之四六、《补编》第五九六页改。，仍不得妨常平司支用。大蹑二年大：原作「太」，据同书食货五八之七、五九之四六、《补编》第五九六页改。，知府席旦奏请，成都府每岁粜米六万硕，近来转运司以无米，应副三分之一，不足以赈惠贫弱，乞下四川，每年如米价稍贵，委逐州长吏体量，将义仓米依常平法减价出粜。至宣和五年，又准诏旨，成都府今后如遇米价踊贵，依席旦已得指挥，将义仓米减价出粜，收桩价钱，岁稔却行收籴。自此之后，间遇荒歉，缘义仓所收数少，赈惠不足，臣自到任后来，节次措置，籴买到米四万二千九百六十余硕买：原作「卖」，据同书食货五九之四六、《补编》第五九六页改。，通本府递年积到常平、义仓米二万九百八十余石，差官抄札府城内外贫民，给牌历，置场减价粜卖，以济饥民。本府虽有所收义仓米斛，一年止有八千余石，见根刷本府公使等库并制置司激赏库钱物三十余万贯，差官往泸、叙、嘉、眉等州乘时收籴米斛，约可得六万余石，津运前来府仓别敖收贮，复韩亿永利敖所桩 
      
岁籴之数，仍以广惠仓为名，每斗减价作三百五十文，专充赈粜，不许他用。拘收本钱，循环添贴。日后本府诸库攒积到钱物，籴买以备么远赈济，仰副朝廷勤恤民隐之意。」诏依，其粜到钱，日后专充赈粜本，不得他用，晁公武令学士院降诏奖谕。 
六年闰五月十一日，诏：淛西州军大水，令吕正己前去措置赈济。既而臣僚言：「已差吕正己措置淛西被水居民，乞就委漕臣，于本路取见州县被水实数，官为贷其种谷，再种晚稻。将来秋成「成」下原衍一「成」字，据同书食货五八之七、五九之四六、《补编》第五九六页删。，绝长补短，犹得中熟。诸路如有似此去处，亦乞依此施行。」从之。 
六月十二日，权江南东路转运副使张松言：「宁国府、建康府、太平州、广德军圩田均被渰没圩：原作「均」，据同书食货五八之七、五九之四六、《补编》第五九六页改。。委实灾伤，逐州差官赈济被水人户，一依太平州例，每月支散钱、米。所有第四等人户，依条不该赈济，乞将常平米减价出粜。」从之。 
十八日，提举福建常平茶事郑伯熊言：「福建路八州军府县自入夏以来，阙少雨泽。其上四州军府虽时得甘雨，犹未沾足，早禾多有伤损，下四州军亢旱尤甚，晚种有不得入土者。乞将所在米价依条支拨常平米斛赈济。」从之。 
八月二十四日，诏淮南路转运司于庐州桩积米内取拨三千硕，应副濠州赈粜。 
九月十四日，诏于建康府桩管米内取拨一十万硕，限一月津发赴庐、和州桩管，准备赈粜。 
十月二十一日，诏淮东总领所于扬州桩管米内，拨一万硕应副楚州赈粜，五千硕应副盱眙军赈粜。 
十二月二日，诏江东转运司将江西路合起赴建康府米三十万硕内，取拨十万硕赴太平州，五万硕赴池州桩管，准备赈粜。 
九日，诏湖州将桩积和籴米五万硕赈粜水灾之民。 
