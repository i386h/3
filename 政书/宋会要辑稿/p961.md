<!-- { "loadSidebar": true } -->
端，其患一也。今吾有地不自耕植而偷籴邻界之物，若敌常岁丰及缓法不察「岁」字原重，据《欧阳文忠公集》卷二六删。，而粟过吾界，则尚有可望。苟虏岁不丰，或与我有隙，顿严闭籴之法，则我军遂至乏食。是我师饿饱系于敌人，其患二也。代州、岢岚、宁化、火山四州军沿边地既不耕，荒无定主，而虏得以侵占。往时代州阳武寨为苏直等争界，讼久不决，卒侵地二三十里。今宁化军天池之侧天池：原作「天地」，据《欧阳文忠公集》卷二六改。，杜思荣等又来争侵，岢岗军亦争掘界壕，赖米光浚多方力拒而定。是自空其地而诱北人岁以争界，其患三也。禁膏腴之地不耕，而困民之力以远输，其害四也。臣谓禁地若耕，二三岁间可使不籴北界粟麦，则边民无争籴引惹之害，我军无饱饿在敌之害；沿边田有定主，则使彼此无争界之害；边州自有粟，则内地人民无远输之害。是谓去四大害，而有四大利「四」字原缺，据《欧阳文忠公集》卷二六补。。今四州军地可二三万顷，若尽耕之，则岁可得三五百万。」诏下沿边议，而议者以为岢岚、火山军其地可耕，而代州、宁化军去虏近，不可使民尽耕也。 
六月二十二日，真定府定州等路副都总管狄青言：「昨者西事，沿边贼马入寇道路，不拘谷道及转山(领)[岭]、通人马行处，(卒)[率]是奔冲，使耕种牧放等人无由避闪，致被驱虏。今因边民稍闲，应系沿边(则)[州]军城寨地分内开土厥地头方田(稼)[壕]子，不拘岭谷道平地，画使开淘。蕃部百姓及弓箭手各自地分内，不以日限，渐次开土厥壕子，深五丈、阔五尺， 
      
免致贼马蓦来奔冲，抄劫人口、孳畜。不三五年中间，可开边界至里三二百里，常令本地分官吏提举照管各自地头，渐次修葺，不致劳费。以此御边，缓急蕃贼抄掠，有此阻隔，使边民扶携老小，备办得及。此乃久远之策，仍乞作朝廷擘画行下。」诏陕西四路安抚等司相度施行。 
敌，不以有功无功，并行勘鞠等严。 七月一日，诏陕西都总管司，若有蕃兵的入汉界惊劫入户，踏践田苗，即得出兵御敌，驱逐出界，亦不须远去袭逐。如蕃兵未致入界侵犯人户，辄出兵马 
八月，诏：「夏国比进誓表，惟延州、保安军别定封界，自余皆如旧境。其令陕西、河东严戒边吏，务守疆土，毋得辄有生事。」 
十一月，诏河东陕西经略司，自内属蕃部，毋得侵扰西界，犯者当以军法论。如西界人马先犯境，方听出兵御捍之。 
六年五月十九日，臣寮上言：「泸州淯井(盐)[监]有两界夷人散居山谷外，接生界乌蛮，内连戎、泸州州县。窃闻有臣寮乞补乌蛮官爵，弹压夷人，恐未为便。今泸州淯井监江安县须藉得力人御备，欲乞今后知监并都同巡检并经选差外，其知监、监押、江安知县委自本路钤辖及转运使于辖下选举有心机干勇使臣。」诏今后泸州淯井知监及监押、江安知县，(今)[令]本路转运钤辖司预先选举使臣以闻。 
二十一日，诏：「环庆路经略安抚司子细详酌本路，委的见得见争之地元属何界，所降誓条、朝 
      
旨详究。或显属汉界，即令地分多方争执。若委是阻绝以前元系蕃界，令更不分定，依旧住坐。选差晓事、言语分明人只作本司意度，谕与西人，明示事理，许令住坐，却与商议开一大壕为限。更有合设堤防，遮护汉界城寨地土去处，亦便悉心擘画了当，以尽本处，无至逐一旅取朝旨旅：疑误。。」 
七月五日，(诏)臣僚言：「恐契丹发端(人)[入]界，用兵次第，不曾设备，须是预设谋策，临时遵守。河北路坦，不似西边，用兵须存古法。旧规阵场，乞下河北要路相战处州军、总管司预为商量。乞体量镇、定、西山道路近远，预先分定兵马，准防怀、卫州。乞预选驻泊河阳，滑州预差钤辖，准防备设」。诏预设谋策洎踏逐道路，令夏竦相度；预议阵场，令总管司相度，并以奏闻。 
二十一日，知雄州王仁上言，乞节(掠)[略]誓书内边臣合知事件一本收掌照会，回荅北界公牒。诏：「昨来誓书内两界塘淀，除以前开畎者并依旧外，自今后各不许添展。及非时霖涝，别致大段涨溢，并在关报之限。仍令夏竦喻河北沿边安抚司，并不得缘此将非时霜雨冲涝合修迭去处，别有滞执，失于整齐。」 
八月十五日，枢密院言：「鄜延、环庆两路防秋是时，况为收纳西界归投人户不少，即虑非次蓦至奔冲，取夺劫掠。欲令鄜延、环庆经略司密谕沿边洎诸城寨主兵官吏并巡检使臣、蕃官人员等，不住差人探候，常作准备，不得小有疏虞。」从之。 
十二月 
      
五日，判大名府兼河北安抚使夏竦言：「河北沿边安抚司乞沿边捕盗官吏如北界贼入深入近里，即便收捉。今相度，如有外界人入来界内，守把巡栏人辄敢取财物，不捉送官，从违制论。若收捉时器(伏)[仗]敌，即许御捍。」从之。  
敌，即经画时策应 七年正月十三日，诏陕西诸路谕属户蕃部首领等，如西界人马的是侵入汉界作遇，许令杀逐出界。仍令都同巡检、主兵官员，如有蕃贼入汉界劫掠，与属户经：疑误。。 
是月，禁河北沿边居民出汉界。 
二月十六日，诏：「夏国近差杨守素等到延州商议边境事节，并河东路丰州地界，并未可从。虑恐沿边不切预备，是或别致 虞。令陕西诸路、河东路经略司巡检、主兵官员、使臣等，不住选人深入探候，齐整军马，常作御备。」 
七月，知赵州张礼一上言：「近者朝廷令河北郡县民每五家使之相保。当州自行兹法以来，虏中奸觇比多败获。盖保法已有 。昨奉诏，令渐次施行。乞再都诸郡速成前法都：疑误。」从之。 
皇佑元年三月十一日，知定州韩琦言本州岛界以北，乞一 禁止采斫山林。从之。 
十月，河北沿边安抚司言，请自保州以西无塘水处，广植林木，异时以限胡马。从之。 
三年十月，诏陕西沿边， 
      
毋得诱致生户蕃部献地，以增置堡寨。 
四年十一月，诏都大提举广南经制盗贼事狄青，本路吏民有与蛮人买卖博易者，斩(许)[讫]以闻，仍徙其家岭北。 
五年八月五日，臣僚上言，沿边谍知北界多年斥言用兵，其河东接虏之境堡障，尤宜选将搜卒，厚为储备。诏河东经略都总管司施行。 
是月，诏禁化外蛮人过岭北者。 
至和元年九月，诏梓州路转司，如闻戎、泸知州每遇夷人入寇，领兵至边，而所过多率民供丑粮肉，寇未却而已扰，其行禁绝之。 
十一月三日，知谏院范镇言两川备豫便宜，宽假民力，修利器械，宜于沐源川设备。诏送枢密院。 
嘉佑元年四月，诏陕府、河中府差防桥打凌兵士赴麟府等州防冻。 
四年二月七日，诏三班院，今后文州安昌寨及文州南路镇驻札并龙州清川知县使臣年满，并令选差使臣。以当西界之路，谨备御也。 
十一日，河东呼经略使孙沔言，乞废罢府州西安、靖化、宣威、清塞、百胜、中候，并麟州横戎、神木、惠宁、肃定、镇川、临寨等十二堡寨使臣兵马粮草，只令邻近大寨内轮番差人往彼守管，以为斥候。并乞于鄜州西裴家垣创立寨城一所，积聚粮草，准备缓急应副邻州，实为大便。并画图以进。诏存留邻州镇川，府州中候、百胜、清塞四堡寨，余皆 
      
废之。 
五年十一月，鄜延路经略司言：「沿边德靖等十堡寨，频有贼马入界开垦生地，并剽略畜产。虽以戍兵扞守，比稍习山川道路，又复代去。欲于十堡寨招土兵两指挥，教以骑射之法，每处留屯百人。」从之。 
六年六月十六日，雄州曹偕言：「信安军界河有北界人户打鱼采苇，又是北岸，难以止绝。若因而不问，又官私船交相往来，深为不便。乞降指挥。」诏令河北沿边安抚司常切探侯，如的实不虚，即婉顺止绝。 
是月，太原府代州兵马钤辖、供备库使、忠州刺史、带御器械苏安静上麟州屈野河界图。初，麟府西南接银州，西北接夏州，皆中国地也。庆历中，元昊既纳 ，知麟州礼宾副使张继勋奉诏定界至，而文案无在者。乃问州人都巡检王吉及父老等，皆云继迁未叛时，麟州之境(而)[西]至俄枝盘堆，乃宁西峰，距屈野河皆百余里；西南至双烽、桥店子平、弥勒、长平、盐院等，距〔屈〕野河皆七十余里。咸平五年，继迁图麟州，陷浊轮、军马等寨；大中祥符二年，始置横阳、神堂、银城三寨，皆在屈野河东。以衙前为寨将，使蕃汉义军分番守之。又使寨将与虏沿边酋长分定疆境。横阳寨西至故俄枝寨四十里，州城西至大横水六十里，西南至浪爽平五十里。神堂寨西至伺候峰三十五里，西南至赤犍谷掌四十里，次南至野狸三十里。银城寨西至榆平岭四十里，西南至清水谷掌五十里，次南至大 
      
和拍攒四十五里，次南至洪崖( )[坞]四十里，次南至道先谷中岭上六十里。天圣初，州官相与沿河西职田此句疑有脱误。，久不决。转运司乃奏屈野河西田(普)[昔]为禁地，官私不得耕种。自是民有窃耕者，虏辄夺其牛，曰：「汝州官不敢耕，汝何为至此 由是河西遂为闲田，民犹岁输税不得免，谓之草头税。自此，虏稍稍耕境上，然亦未敢深入也。及元昊之叛，始插木置小寨三十余所，于道先、洪崖之间盗种寨旁之田。此至纳 ，所侵才十余里。是时朝廷以更定誓诏，不欲与虏分明界至，乃修河滨堡。合门祗候张宗武谕张继勋曰：「若西人来，即且荅以誓诏。惟延州、保安军以人户所居中间为定，余路则界至并如旧，无未定之处。若西人固欲分立，则详其所指之处，或不越旧境，差官与之筑立牌候以为界。」继勋(烈)[列]前后界至地名奏之，且云：「今若以河西为禁地，则虏益得恣其贪心，进逼河西之地，耕凿畜牧，或兴置寨栅，与州城相距，非便。若用咸平五年以前之境，则太远难守。请以大中祥符二年所立之境为定。」诏继勋与宗武先审定之，即不得明行检踏，以致生事。继勋复申经略司，前所议疆境，已得其实，无以复易。乃遣临塞堡监押三班借职马宁、指使殿侍康均，待西人于境上，又令麟州通判领其事。虏言我马足所践，即为我土，与相辩诘久之。会虏数遣人求通宁星和市，继勋使均等以此邀之。虏把关本尉曹勉 
      
