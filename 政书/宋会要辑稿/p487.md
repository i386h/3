<!-- { "loadSidebar": true } -->
宝元元年十一月十七日，郊祀礼毕，帝御大庆殿受册。册文曰：「摄太尉、门下侍郎、兼兵部尚书、同平章事、昭文馆大学士臣张士逊等再拜稽首上言：臣等闻王者受命受：原作「孚」，据《宋大诏令集》卷六改。，上系岁端，故谨五始之元以立极；天子至尊，孚令臣下孚：原作「受」，据《宋大诏令集》卷六改。，故总万国之号以归美总：原作「聪」，据《宋大诏令集》卷六改。。盖夫据图箓之正，握玑衡之宝，必有典册备物，表功于无穷。既以本顾諟之旨旨：原作「自」，据《宋大诏令集》卷六改。，又以纳输戴之诚诚：原作「众」，据《宋大诏令集》卷六改。。奉时若古，允繇斯准。神宋肇运，祖宗重熙，统一增洪，克燀焞耀，善袭治法，兹谓至公。恭惟景佑体天法道钦文聪武圣神孝德皇帝陛下，干健离文，雷动渊默。清明颙昂，天光见乎表；浚哲几敏，德音应乎远。绍服嘉靖，励精持循，偃兵讲和，垂裳思治。乃质故载，酌先规，览权纲，核名实。谂坠绪之旧，靡不缉求，昌谟之助，罔有攸伏罔有：原作「无」，据《宋大诏令集》卷六改。，隆儒视学，探书受道。奋辞摛藻，星汉昭回；提毫拂素，龙鸾点绚。匪徒作者之壸，寔有化成之益。四见郊畤，中履农甸，祈报之诚达达：原脱，据《宋大诏令集》卷六改。；陟配三后，并假二庙，尊亲之孝展。考礼均乐考：原脱，据《宋大诏令集》卷六补。，声容以谐；简政详刑，威赏自得。原缺按《宋大诏令集》卷六无缺。。定着科令，辩章宪度。懋官诏第则髦士进，推恩恤后则世禄蕃。恶比周之蠹，则斥憸谮、近端良；遴左右之选，则图肃艾、延谠直。敦族紏爱，合小宗于朱邸；练师选将，制新书于金匮。勤邦绝横赋之暴，驭吏得善使之方。舜孳禹勤，敢或逸(预)[豫]；仍岁康稔，廥庾饶衍。边亭晏如，物靡疵疠疵疠：原作「庇厉」，据《长编》卷六改。。怀生蚩蚩，不识烽燧之警。诵弦舞戚，比屋知教。献琛挚玉，裔夷面内。属阳升日至，帝飨习吉，灵欢交，瑞策举。繇是卿尹群辟，藩岳师帅，洎于百夫之长，要荒之酋，都鄙之耋，缁黄之旅，率吁言而窥景铄。咸愿采《春秋》之一元，《乐经》之英华，《洪范》之思睿，拟议徽懿，裒合尊称。陛下高居怵然，推而弗有；诸臣扣阍五请，始迁恩报可。犹以祗眚徼贶，略褒节而揭初历。至哉圣人，纾己徇下，损满敦挹之旨旨：原作「二者」，据《宋大诏令集》卷六改。，固已比皇勋，铺帝猷，不矜不忘，自我折中。臣等不胜大愿，谨奉玉册玉宝，上尊号曰『宝元体天法道钦文聪武圣神孝德皇帝』。伏惟陛下儆置器之安，思守文之难，翕对丕名，楙恢令声，畏天保民，遹观厥成。于皇万年，如日之升，本支绵绵，福祚莫京。臣士逊等诚欢诚忭、顿首顿首，谨言。」 
康定元年二月二十一日改元诏曰：「向徇群请，加上徽名，因以建年之元，冠于丕称之首。特从损挹，且志兢修。自今上表，尊号勿复称『宝元』二字。」 
皇 
      
佑二年三月十一日，手诏：「将来祀明堂礼毕，群臣毋得上尊号。」先是，庆历元年七月十七日、四年十月四日七年三月二十三日，皆尝诏南郊群臣勿上尊号。至是，帝又谓辅臣曰：「遇大礼而每请加上徽号，岂称朕所以奉神昭孝之意 」宰臣文彦博对曰：「陛下严父以配上帝，则臣子亦有爱戴君父之心。」伏奏至于三四，帝固拒之，乃降手诏。 
五年七月十六日，诏以民力尚困，农望屡愆，间有水旱之灾，加以螟螣之害，方图大报，以伫善祥，无假虚称，以重不德。其将来南郊，文武臣僚毋得请上尊号。 
嘉佑四年六月七日，宰臣富弼等上表，请加尊号曰「体天法道钦文聪武大仁至治圣神孝德」，表五上，诏答不允。 
嘉佑七年七月七日，诏曰：「季秋令月，其日辛亥，事天事亲，卜用惟吉。凡明祀之所举，当致力而无懈。至于 虚名以从众之欲，增徽称以溢朕之美，既非交神之道，又非求己之实。徒自崇大，无益祗畏。其将来大飨明堂，百寮毋得上尊号。」
 礼 宋会要辑稿 礼四九 尊号 册尊号 杂录附 宋会要 尊号五 
      
宋会要尊号五
      
英宗讳曙，濮安懿王第十一子，母曰王夫人任氏。天圣十年壬申岁正月三日，生于宣平坊宅。嘉佑八年，诏以其曰为寿圣节。景佑二年，养于禁中。明年，授太子左监门率府副率，赐名宗实，累迁右千牛卫大将军。宝元二年，出居睦亲宅。嘉佑六年十月，以右卫大将军、岳州围练使起复，迁秦州防御使、知宗正事，固辞不拜。七年八月，立为皇子，改今讳，迁齐州防御使，封鹿郡公，八居皇子位。八年三月二十九日即位。年三十二。英宗治平二年七月二十一日，宰臣韩琦等上表，请上尊号曰「体干膺历文武睿孝」，表五上，诏答不允。以上《国朝会要》。 
治平三年十一月二十五日，宰臣韩琦等拜表，请上尊号曰「体干膺历文武圣孝皇帝」，表五上，诏答允。 
四年正月一日，具仪卫于大庆殿庭，帝不豫，摄太尉、宰臣韩琦奉玉册玉宝授合门使，合门使授内常侍，由垂拱殿以进。册文曰：「摄太尉、尚书左仆射、兼门下侍郎、同平章事、昭文馆大学士臣韩琦等再拜稽首上言：臣等闻天道育万物而不责其报，然飞走之微必时而有荐者，以知其本也；君德被万寓而不有其名，然臣辟之众必崇而有号者，以献其诚也。故报虽不责荐而知其本者天必飨，名虽不有号而献其诚者君不遗。是以上下之情通，而古今不能以易也。恭惟皇帝陛下自然之性，得尧之仁，不闻而式，绍文之圣，总百行而无不备，探六艺而无不达。粤在宗邸，德充而晦，令闻莫遏，四海系心。譬夫大明将升，光气前发，万目瞻望，不可韬戢。及乎膺受圣托，纂隆皇绪，信默三祀，动谨先法。奉养长乐，孝惟克谐。内严宫阐而细大必修，外正纪纲而颓坠毕举。揽威炳以归已，斡神化而独运。下暨鳏寡而悉其生，至于昆蚑莫不被泽。其九族之睦也，本先乎知道；其百揆之叙也，本精乎任人。若夫延见迩臣，咨访不倦，有虞之好问也；柳损浮费，用度日约，大禹之克俭也。缉熙光明而德行以显，周成之保邦也；综核名宝而赏罚必信，汉宣之图治也。并会众美，嗣兴太平。故自舟车所通，日月所照，皆奉顺声教，无敢弗虔，固足以恢四圣之阂休，极百王之盛节者矣。 者肇禋吉土，如见清庙，祭而受福，庆将逮下，下之报上，安可无述 臣等所以合中外之志，叩阍屡渎，请上丕称，以形容于万一。而陛下持《易》之谦，执道之契，德贯二仪而不自满，功偕八世而无所矜，冲然弗居，可诏不下。自是兴情郁悒，更相责诮，以谓睿圣之烈赫赫如此，而不能发扬而增大之，是不能飞走知本之着也。今三朝之吉， 
      
万玉来会，重译有贡，八音在庭，臣等幸于此时，冀毕前恳，封奏五上，莫匪倾竭，陛下犹敦谕数四，不得已而俞之。夫道济群生而不言所利，体干也；躬飨大命而若固有之，膺历也；化成天下而辉光日新，文也；守在四夷而兵革不试，武也；日用而百姓不知，圣也；亲宁而万国以欢，孝也。臣等不胜大愿，谨奉玉册玉宝，上尊号曰『体干应历文武圣孝皇帝』。伏惟陛下无前之迹，本忘其名，徇众之欲，勉而是承，斯亦踵祖宗之旧而慰乎夏夷之情。惟持其盈以守其成，寿考万年以安以荣。臣琦等诚欢诚忭、顿首顿首，谨言。」册入太和门，乐作。进册宝讫，内侍傅制曰：「朕以岁元肇始，宝运会昌，迫以群臣，祗膺显号，退省寡昧，惕惧增深。」群臣再拜退，复诣合门拜表称贺。 
治平四年正月八日，崩于福宁殿，年三十六。谥曰宪文肃武宣孝，庙号英宗。谥议翰林学士承旨张方平撰，册文宰臣曾公亮撰，哀册文宰臣韩琦撰。治平四年正月十日，神宗即位未改元。制曰：「自昔圣王之有天下也，继世以治世，示建统之正，尊亲之所亲，为立孝之始。朕以菲质，逖承丕造，恭闻顾命，祗循大卞，稽诸历古，具存典礼。皇太后以坤厚之德载亟夏，以柔明之道俪皇家。祖朝推内助之贤，先帝严毋仪之奉。懿猷徽范，形于邦国。迨兹冲耿，躬获缵承，践祚之初，礼章懋举，谨以徽称，仰事宝慈。谨上尊号曰大皇太后，其合行册礼，令有司检详典(以故)[故以]闻。 
三月四日，太常礼院言：「太皇太后、皇太后、皇后合行册礼，伏请依嘉佑八年故事，候三年丧毕施行。」诏俟至时检举以闻。 
熙宁二年正月十四日，命参知政事赵抃撰册文并书。四月十一日，中书省言：「太皇太后、皇太后、皇后受册前一日例进册，今与习仪同日，欲候习仪退，然后进册入内。」从之。二十六日，上诣文德殿跪奉太皇太后玉册，授摄太尉、宰臣曾公亮。册文曰：「嗣皇帝臣顼谨稽首再拜言曰：臣闻昔之善为国者，未有不先事亲，以孝治为风化，充扩于区宇之间，生灵之属，罔不悦服，遂格于丕乂之盛，此尤可景也。洪惟皇宋应宝录，开炎历，五圣重光，逾百年于兹，而小子获缵令绪。常惧厥德之弗称，故夙夜寅畏，厉精万务，期措斯世于泰宁之域，不累祖宗昌明之鸿业，盖庶几于孝道者也。顾惟眇躬，荷我圣祖母爱育之厚，慈训之深。比者肇禋圆丘，而上帝嘉飨，海内蒙福，亦惟我圣祖母保佑之力。祗戴恩施，念殚天下之物无可以将美报之意，是用稽参典礼，允协群情，而求其剧隆之徽称，以章懿铄，不胜大愿。谨遣摄太尉、尚书左仆射、兼门下侍郎、同中书门下平章事、集贤殿大学士臣曾公亮，摄司徒、枢密副使、尚书吏部侍郎臣韩绛，奉玉册金宝，上尊号曰太皇太后。恭惟太皇太后淑嘉 
      
之质体夫巽顺，静正之性禀于坤元，进升中闱，翊辅仁帝，修阴教以熙内治，杜私恩以全外家。逮我英考嗣统之始，勉从确请，参决繁机，谦不临朝，亟图还政，此其识虑之远，声烈之大，敻出前古而流为万世之轨法。惟末小子，又钦承抚诲之巨赐，宜乎诞受丕册，以符中外之望。于戏!显名之并于日月，永命之参于天地，兹足以慰夫惓惓至养之心。臣顼诚欢诚抃、顿首顿首，再拜谨言。」金宝授摄司徒、枢密副使韩绛。礼毕，群臣称贺。二十八日，诏太皇太后、皇太后、皇后受册排列仗卫，依御殿例支赐。治平定仪，册宝升大庆殿西阶，穿殿过，出殿后门，至内东门。今礼院误云由大庆殿西，不穿殿过，诏释其罪。
 礼 宋会要辑稿 礼四九 尊号 册尊号 杂录附 尊号 六 
      
尊号六
【宋会要】
