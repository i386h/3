<!-- { "loadSidebar": true } -->
元丰元年闰正月二十七日，环庆路经略司言：「环、庆二州阙乏，蕃部及弓箭手去年合纳欠负，乞依汉户等倚阁七分，至将来秋料纳。」从之。 
三月四日，京西南路转运司言：秘书监高赋言：「唐州民请地生税，实公私之利。乞并邓州南阳县民有田无税及税少地多，立限一年自陈，据顷亩立税给帖，听为永业。限满不言，听人告请。」从之。 
二十二日，诏：「开封府界诸县及诸路转运、提举司权停催理第四等以下户欠负，候夏熟输纳。」 
五月二日，司农寺言：「诸路蚕麦丰熟，乞下提举司以积欠钱数、谷粮增直折纳。」从之。 
六月二十四日，诏京东东路：「民诉方田定验肥瘠未实处，并先择词讼最多一县，据名色等酌中立税，候了日，无赴诉，即按以次县施行。」 
七月九日，诏永兴军等路提举司：「据未经方田均税县分，并已经方田咤民披诉，曾差官定夺委实不均县分，如是夏熟秋苒滋茂，可见丰稔次第，即一面依方量均税条差官体量讫，前期一月申中书省取旨。」 
三年八月十九日，诏永兴军长安等五县民[罢]夏税支移。以灾伤，限内失诉么。 
九月八日，权发遣三司户部判官李琮言：「奉诏根究逃绝税役。有苏州常熟县天圣年簿管远年逃绝户倚阁税紬、绢、绵、苒米、丁盐钱万一千一百余贯石匹两，百九十五户当输苒米三百五十三石、紬绢 
      
五十一疋、绵三十五两外，并无田产人户，亦无请佃主名。盖么失推究，奸猾咤之失陷省税。乞差秘书省著作佐郎刘拯知常熟县，根究归着。他县有类此者，亦乞选官根究。」从之。 
十月十二日，诏：「诸路转运司支移科折二税，并具行下月日上中书。」以中书言「熙宁八年诏：『支移二税，于起纳半年前行下。』而转运司多逼近起纳方行，如开封府界五月十五日起纳夏税，五月十二日方下诸县坊民及时输纳」故么。 
四年四月二十一日，诏：「衡州茶陵县岁以税米折纳船材，运至潭州造船。自今以所输即本县造船。」后又诏：「民税米听输县，米一石别输船脚钱七十，官为运至潭州。」 
十二月二日，琼管体量安抚朱初平等奏：「海南四州、军诸县税籍不整，吏得以增损，乞根括。元额存正数外，欺弊诡伪尽改正。」从之。 
同日，朱初平又曰：「朱崖军在琼州之南十六程，地狭人少，税米不足，则移琼州昌化税米输之。不惟地远，黎人抄掠，大抵吏以钱往籴纳而多取民钱，不胜其苦。欲令朱崖军官自籴米，止令琼州昌化输钱。」从之。 
五年二月一日，提点开封府界诸州镇公事叶温叟言：「诸县夏税输纳有期，方行倚阁，续有旨，令上三等纳本色。缘本色多丝绵、紬绢，今已过时，虽法许纳钱，而官估物价钱几倍，殆成空文。」诏诸租丝绵、布帛折纳，并依实直上价。 
二十一日，开封府言：「永兴、秦凤等路当行方 
      
田「等」上原有「二县」二字，据《长编》卷三二三删。，已准朝旨取税赋最不均县先行，岁不过一县，若一州及五县，不得过两县。缘府界十九县，比一州事体不同，以此推行，十年乃定。请自今年岁方五县。」送司农寺，以为便民，从之。 
六年四月十一日，尚书户部言：「根究淮南路逃绝税役等李琮奏：『累年亏陷税役，乃是造簿错误，官司失于点检，积成欺弊。欲令人户逐年依料次随夏、秋二税带纳。』欲依琮所乞，以今簿内失收税钱物特以除放今：原作「金」，据《长编》卷三三四改。。」从之。 
七月二十八日，御史翟思言：「唐州旧以土地瘠薄，人不耕佃。往年高赋知州，招集流民自便请射，依乡原例起税，凡百亩之田，以四亩出赋，自是稍稍垦治，殆无旷土。闻转运司近以土辟民庶，百亩之赋增至二十亩，民情骚然。且流民披臻开荒民：原作「田」，据《长编》卷三三七改。，乐于安土者，特幸税轻，有足自养。今土虽稍辟而利薄，民虽差庶而未富，官既多取，则私养不足，其势恐至于转徙，如是，则不惟所增之赋为虚额，亦失常入之数。伏望申 使者，如合增税，即量功分数，庶使新集之民得以安业。」诏下转运司相度以闻。 
九月九日，陕西转运副使范纯粹言：「鄜延一路新地，税赋阙乏，乞许臣不限元丰三年旧制，酌邻并州县税赋远近，移阙处送纳。」从之。 
十二月九日，御史蹇序辰言：「江南东路自李琮根究亏陷税役，官吏率以灭裂，未得均平。乞本路委县令佐限一年重根究，令转运、提点刑狱、提举司考察。其能改正虚冒数 
      
多者，追前官所得赏授之，仍按前官之罪。」从之。 
七年五月十一日，荆湖路相度公事、尚书右司员外郎娉览言：「徽诚蛮多典卖田与外来户诚：原作「城」，据《长编》卷三四五改。，乞立法：溪洞典卖田与百姓，即计直立税，田虽赎，税仍旧。不二十年，蛮地有税者过半，则所入渐可减本路之费。乞下辰、沅、邵三州施行。」从之。 
八月十四日，陕西转运司言：「今秋民户税乞许本司酌远近支移，以实缘边。」从之，毋过三百里。 
十二月十二日，权提点开封府界诸县镇范昫言：「乞再展限一年，带纳诸县积欠税课。」从之。 
八年二月十六日，诏：「受纳税租，斛功一升升：原作「胜」，据《长编》卷三五一改。、蒿草十束功一为耗，旧例多者及常平租课并依旧例，蒿草支尽有欠者，耗内听除二分。」 
哲宗元佑元年四月二日，宣德郎刘谊言：「钦、横二州每年支移，百姓苒米纳于邕州、太平诸寨，廉州米纳于钦州，白州米纳于廉州，化州米纳于雷州，高州米纳于容州，类皆陆行，近者十程，远者二十程，于民不便。」诏户部下本路转运司，具的确利害以闻。 
七月十五日，臣寮上言：「税赋自五季以来，有咤逃亡倚阁，业尽税存者；有典吏笔误年深，至以簿头虚有管额者；有他处送纳，误发文钞于别县，未能画时尽数勾销者；有乡司揽纳之人恃此作过，不为送纳，却将甲村姓名同钞销在乙村者。愿诏诸道州、县催税纳毕之外，更与限两月销簿，直候诸处发到文钞，勾销了毕。簿内纵有欠户，即令佐 
      
躬亲监勒乡司抄录，严责罪状二本，一本并簿申送本州岛对磨，一本在县根究催纳，以绝吏人虚勾人户及借户钞之弊。」从之。 
二年三月十八日，诏陕西转运司：「今后支移税赋，以等第高下为远近，人差分三等。其愿纳脚钱者，亦以此定多寡，各从其便。」先是，御史言：「陕西转运使吕大忠以支移为名，其实止令移户就本处输纳脚钱，百姓苦之。」诏提刑司体量。提刑司奏「逐州、军上四等人户既免支移，只令本州岛、县送纳，转运司所立地里脚钱，比之远输别无侵损。于民外第五等自来不曾支移，惟陕、解二州费用差少，盖是平日支移之时，地里不均，故轻重不等」故么。 
四年八月二十四日，诏：「开封府界、京东、京西、河北、河南人户各纳蚕盐钱，如是不系灾伤愿折纳斛斗者，听。」 
绍圣元年正月九日，诏令两浙转运司将折纳到紬绢价钱，置场收买金银，或将来蚕丝熟日，兼买纱罗、紬绢，差官部至京师送纳逐库借过紬绢之数。以户部言「两浙所收蚕丝至薄，本路今年和买并夏税紬绢，乞令第四等以下户任便纳钱，兑拨左藏、元丰、内藏库封桩禁军阙额等紬绢支用」故么。 
七月二十五日，诏：「陕西路每岁夏、秋支移税物，令本司趱那支移赴沿边、次边及附近西北送纳。」从本路转运使胡宗回请么。 
二十八日，诏：「府界诸路监司，令辖下丰熟州、县将人户今年秋料合纳系官诸般欠负，据在市斛斗立定 
      
价直及縻费，每斗量添价钱，取情愿折纳。中合用斛斗愿纳见钱者「中」字前疑有脱字。，亦听。其监官，将折到斛斗及五千缗，与第五等酬；将一万缗以上，与第四等。其折纳到斛斗内有元系起上供钱，即令转运、提点司兑籴起发。元系朝廷封桩钱，依旧封桩。」 
十一月十二日，诏：「京东路人户所欠借贷钱、斛并典当牛钱，及倚阁租税等，并令分作十料，随夏、秋税输。」 
二年七月十一日，诏：「诸路今年夏税如已用新条，或只用旧例纽计纳者，各不追改外，所有秋税折科，并具仍旧。」以户部言「诸处申明时估价值，逐处所较多寡不等，难以一 立法」故么。 
三年三月二十六日，御史中丞黄履言：「臣伏闻熙宁、元丰之交，先帝常选官往诸路折纳斛斗，而陕西路续遣李博总之，是昨总号称职，遂致边储所在仓廪充积。切见今来雨旸及时，麦必大稔，若前期选官就陕西诸郡平价折纳，则官储、民用两获其利。」诏：「诸路丰熟州军诸色欠负，并比市价添钱折纳斛斗，仍差朝散提举斛盐余景、宣义郎新差知齐州章丘县李王惠前去河北、陕西路，务在储积，勿致伤农。」 
五月二十一日，诏：「诸路昨咤灾荒，民户所欠税租及诸逋负，除已降分料旨挥带纳外，其后续欠合并催纳者，并自今夏为始，分作四料带纳。其府界诸路丰熟斛斗价贱去处，民户逋负愿(已)[以]斛斗折纳者听。于价高及所熟分数不多处，即毋得一例行。」 
四年二 
      
月十八日，奉议郎赵竦奏：「民间水旱并诉，许匿不输，徒损豹用以资兼并，而实被灾伤之家未尝全蒙蠲免，乞下详定所明立条禁。」从之。 
九月二日，诏：「诸州起纳夏、秋税赋，每月令具元额、已纳、见欠税物名数申省部点检。如限满有欠，令转运司依编敕施行令：原作「今」，据《长编》卷四九一改。。如转运司失行遣遣：原脱，据《长编》卷四九一补。，省部即行举察。」从裁定六曹寺监文字所请么。 
十一日，诏以今年畿县秋田不稔，民户粮草不易输纳，其愿纳钱本县者听，如户部岁计草有阙，以封桩草代之。 
元符二年六月一日，河东转运副使郭时亮言：「畿内民租，乞令于所属便近县镇输纳，特免支移。」从之。 
三年三月十一日，户部言：「两浙路转运、提举常平司奏：本路将受纳夏税和买，不理优重，收市例钱，岁计缗钱九万二千四百有畸，分给役人。既非常赋，而横敛如此之多，于衙规役法皆有所害。欲乞于衙规依旧收入『受纳夏税和买，理优轻分数』，所有分给市利，乞依重禄法寝罢。」从之。 
徽宗崇宁五年七月二十九日，户部言：「乞将成都府路人户税钱折纳丝绵，依旧免纳官耗。」从之。 
