<!-- { "loadSidebar": true } -->
出井宿间，朕当避殿损膳，以荅天戒。深虑朝政尚多阙失，或民情疾苦无由上达，可降诏述此意，许士庶实封陈言，务尽应天之实。」十一日，沈该等言：「星象变异，臣等便合引咎待罪。以两日星象不见，所以未敢遽勤圣听；若更未销伏，不免上章引去，以避贤路。」上曰：「天象亦有数，卿等不须如此。朕与卿等思所以应天实德，以销天变可也。」又曰：「若据所临分野，当在秦晋间。然朕以天下为忧，岂当问远近耶 」至是月十七日消伏。于是宰臣率百僚上表，请御殿，不允。自后凡三上表，乃从之。
 瑞异 宋会要辑稿 瑞异二 孛 
      
孛
【宋会要】
      
孝宗淳熙二年七月二十三日夜，孛星见于西方。二十七日夜消伏。 
理宗绍定三年十一月丁酉，有星孛于天市垣屠市四星之下。明年二月壬午乃消。
 瑞异 宋会要辑稿 瑞异二 星 变 
      
星变
【宋会要】
      
太祖建隆二年五月己丑，天狗堕西南。 
高宗绍兴十七年正月乙亥，妖星出东北方女宿内，小如岁星，光芒长五丈。二月丙寅始消。 
孝宗淳熙十三年九月辛亥，星出，大如太白，色先赤后黄白，尾迹约二尺，委曲如蛇行，类枉矢。 
十四年五月，有星出，际天如日，与日相摩荡而入。
 瑞异 宋会要辑稿 瑞异二 虹 异 
      
虹异
【宣政杂录】
      
，则九虹并见 靖康丙午，金人犯阙，驻兵牧养监。时未讲好，一夕二更后，有两虹气，长五尺许，并出东北，在南者直侵北，相戛久之，遂合为一，移刻方销。天文奏曰：「此气金人合自逃及应移寨；不尔，虏无归路。」至明日探至，虏移寨谟岗矣。《春秋感精符》：「九女并案：《春秋感精符》系滥入，当删去。。」 
【宋会要】
淳熙元年十月二十四日，有曲虹见，非时。五年十月二十七日，亦如之。 
二年十月三日，有蟨虹见，非时。《帝王世纪》：「瑶光之星贯月如虹，感女枢于幽房之宫，生颛帝。有大星如虹，下流华渚，女节意感，而生少昊《帝王世纪》之文当删去。。」
 瑞异 宋会要辑稿 瑞异二 雪 异 赤 雪 
      
雪异
赤雪
      
仁宗庆历四年正月七日，天雄军德博州言：「去岁十二月二十六日，天降红雪，尽成血雨。」 
三十年十二月二十六日「三十年」前疑脱「绍兴」二字。，天雄军德博州天降赤雪。
 瑞异 宋会要辑稿 瑞异二 雪 异 雪 丝 
      
雪丝
钦宗靖康元年闰十一月二十一日，天地晦暝。雪未下时，于阴(雪)[云]中有雪丝长数寸坠地。
 瑞异 宋会要辑稿 瑞异二 雪 异 奏 雪 
      
奏雪
【宋会要】
神宗熙宁元年二月八日，诏：「近来诸州府军监逐时降雨雪，多以为常事，不即上闻。虽有先降指挥，官吏上下以其年岁深远，便生怠慢。其令诸路检会旧条，今后并实时具的实尺寸闻奏。仍令转运司逐季举行。」
 瑞异 宋会要辑稿 瑞异二 雪 异 春 雪 
      
春雪
【宋会要】
之寅畏，实不遑也。」宰臣李沆以暮春风变，再上表求罢，诏不许。 真宗咸平四年三月六日，风雪。帝曰：「霾曀颇甚，盖阴阳不和，必人事所致。 
哲宗元佑三年正月八日，诏以春雪寒，展给卖薪炭十五日。时自去冬大雪寒，至于是月二十八日，御史中丞胡宗愈、侍御史王觌进对，太皇太后曰：「久阴不解，雪寒，民不易。」对曰：「陛下斥卖刍炭，所以惠都民甚备。」闻《丰稷传》据下文又见，「闻」下当有缺文。，哲宗时稷为刑部z肣式A兼侍讲，元佑中春多雪，稷言：「今嘉祥未臻，沴气交作，岂应天之实未充，事天之礼未备，畏天之诚未孚欤 宫掖之臣，有关预政事，如天圣之罗崇勋、江德明，治平之任守忠者欤 愿陛下昭圣德，祗天成，总正万事，以消天灾。」 
元符二年正月甲辰朔，上御大庆殿受朝贺，以雪罢。 
高宗绍兴元年二月寒食日，雪。五年二月乙巳，雨雪。六年二月癸卯，雪。十三年三月，雪。十七年二月丙申，雪。十八年二月癸卯，雪。二十八年三月，雨雪。 
孝宗隆兴元年正月二十七日，雪降非时。干道五年二月戊子，雪。七年二月丙辰，雨雪。淳熙十六年二月十三日，雪。 
光宗绍熙元年二月十二日、二年二月十三日、四年二月八日亦如之。 
宁宗庆元五年二月庚子，雪。六年二月乙酉，雪。开禧三年二月二日戊申，其日雪降非时。嘉定元年二月甲寅，雪。四年二月二十三日丙子，其日雪降非时。六年二月丁亥，雪。九年二月十三日丙申，其日雪降非时。十年二月十五日壬戌，其日雪降非时。十六年春三月癸丑，雪。十七年三月癸丑，雪。 
理宗绍定四年二月己巳，雨雪。六年三月壬子，雨雪。端平元年二月癸丑，雨雪。二年三月乙未，雨雪。嘉熙二年二月乙未，雨雪。淳佑六年二月壬申，雨雪。宝佑元年二月壬子，雨雪。二年三月戊子，雨雪。六年二月，雨雪。开庆元年、二年庚 
      
辰，雨雪。景定五年二月辛亥，雨雪。 
【宋会要】
哲宗元佑二年十一月二十七日，诏：「雪寒异常岁，民多死。宜厚加存恤，以钱谷给之。死者无亲属，则官为收瘗。十二月七日，以大雪寒，赐诸军薪炭钱。以钱百万令开封府赐贫民。三年正月八日，诏以春雪寒，展给卖薪炭十五日。时自去冬大雪寒，至于是月二十八日，御史中丞胡宗愈、侍御史王觌进对，太皇太后曰：「久阴不解，雪寒，民不易。」对曰：「陛下斥卖刍炭，所以惠都民甚备。闻二圣焦劳，上元禁中不曾用乐。既不御楼，亦未尝燕会。」既而尚书右仆射吕公着等亦乞罢黜，诏不允。二月八日，降德音。八年十一月二十一日，诏：「昨秋(嫁)[稼]不登，众庶阙食，中外流民当此雪寒，虑罹冻馁，宜赈恤之。」十二月七日，大雪。诏收养内外乞丐老幼。 
徽宗政和三年十一月大雨雪，连十余日不止，平地八尺余，冰滑，人马不能行。诏许百官乘轿入朝。飞鸟多死。 
钦宗靖康元年闰十一月二十一日，雪大作，盈三尺不止，天地晦暝。或雪未下时，于阴(雪)[云]中有雪丝长数寸坠地。二年正月丁酉，大雪，天寒甚，地冰如镜，行者不能定立。是月乙卯，车驾在青城，大雪数尺，人多死。 
高宗绍兴十三年癸亥三月十五日，大雪盈尺。二十年十一月，建昌军新城县永安村大风雪。夜半，若数百千人行声，语笑歌哭，杂扰忽遽，而凝寒阴黑，咫尺莫(办)[辨]。明旦，雪中有人畜鸟兽蹄迹，流血洿染十余里，入山乃绝。三十一年正月戊子，大雨雪，至己亥逾旬不止，禁旅垒舍有压者。时久雪寒甚。 
孝宗干道元年二月大雪，丙申又雪。四年二月癸丑大雪。淳熙十二年十二月，大雪，至明年正月，或雪或霰，或雹或雨冰，或冰冱尺余，连日不解。台州雪深丈余，民冻死。十六年四月戊子，成州天水县大雨雪，麦皆冻死。 
光宗绍熙元年十二月，建宁府大雪，深数尺。二年正月，行都大雪积冱，河冰厚尺余，寒甚。是春雷雪相继，冻雨弥月。
 瑞异 宋会要辑稿 瑞异二 雷 震 
      
雷震
【宋会要】
      
真宗咸平六年十二月二十九日，京城方午暴雷震。司天言：「占主国家发号布德未及黎庶。」时议改元肆赦，真宗即召宰相谓之曰：「此天以警朕也。且念河北关西戍兵未息，三司率扰劳民，大者即宜减省，小者悉与蠲除。今于赦书，尽采民弊，着为条目，务使泽及黎庶。」 
仁宗庆历六年五月，雷雹、地震。时监察御史唐询言：「近者京师雨雹、地震，此阴盛阳微，夷狄侵侮中国之象。今朝廷以西北讲和，寖 二边之备，臣尝默以为忧。陛下诏申饬守边之臣，其于兵防敢有慢隳者，以军法论。」从之。 
哲宗绍圣三年十月十五日，西南方有雷声，次雨雹。 
高宗建炎四年正月十六日，雷。翌日，上谓辅臣曰：「昨日雷声颇厉，《晋志》以雷发声非时，为女主颛权、君弱臣强、四夷兵不制。如去年正月三日犹未交正月节，雷忽发声，后有苗、刘之变。朕与卿等宜共修德，以实应天。」 
绍兴三十年十二月三日，臣僚言：「十月癸亥，日方过中，天无云而有雷声，人情骇异。窃谓变不虚生，当有任其咎者。及观本朝庆历八年，京师一日无云而雷，仁宗皇帝谓张方平曰：『夏竦奸邪，天变如此。』亟命草诏黜之。今日之应，其陛下之大臣乎 」于是有制，汤思退罢相。 
孝宗隆兴元年正月二十五日，雷发初声。 
二年二月八 
      
日，雷。干道三年二月十七日、四年二月一日、五年二月二十九日、八年二月十六日夜同。 
干道元年正月九日，雷发非时。二年正月二十三日、三年八月二十二日、十一月四日、六年正月十六日、七年正月十一日、八年九月十九日、九年正月十一日并同。 
淳熙十六年正月十三日，雷。既而八月二十八日、绍熙元年九月十日、二年正月二十九日、三年正月六日、四年正月二日、十一月十八日、五年十月六日亦如之。 
绍熙元年二月十九日，雷发初声。五年三月十二日亦如之。 
开禧三年三月二十四日己亥，其日雷声初发。十月二十九日辛未，其夜雷声非时。 
嘉定三年十月十七日壬申，其日雷发非时。四年二月十七日庚午，其夜雷声初发。五年十月二十六日戊戌，其日雷发非时。六年三月五日丙午，其夜雷声初发。闰九月二十五日壬辰，其夜雷发非时。八年九月十日丙寅，其日雷发非时。九年二月十五日戊戌，其夜雷声初发。十二年九月十二日辛巳，其夜雷发非时。
 瑞异 宋会要辑稿 瑞异二 旱 
      
旱
【宋会要】
      
天圣五年，自夏不雨，至七月暑气尤甚。宰臣王曾等言：「按《洪范》云：僣常旸若。臣等备位台衡，深虑朝政之间，或有差失。」帝曰：「朕亦夙夜循省，上天鉴诫，岂徒然哉 当与卿等共修政事，以荅天戒也。」 
庆历五年二月，诏：「天久不雨，其令州县毋得淹系刑狱。」七年三月，以久不雨，下诏责躬，避正殿，减常膳，求直言，戒励百官，罢免辅臣，以荅天戒。 
【宋会要】
      
建隆二年，京城旱。帝幸太清观、相国寺祷雨，下诏撤乐，太官进蔬食。 
【宋会要】
