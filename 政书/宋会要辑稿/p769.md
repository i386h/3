<!-- { "loadSidebar": true } -->
十二月十六日，大食俞卢和地国遣蒲啰诜来贡乳香等，诏香依广州价回赐钱二千九百贯，别赐银二千两。 
元丰四年六月二十三日，广南东路经略司言：「大食层檀国保顺郎将层伽尼请备礼物诣阙谢恩诣：原作「诸」，据《长编》卷三一三改。。」上批：「多给舟，令赴阙。」 
七年四月二日，大食贡方物。 
哲宗元佑三年十一月，大食麻啰拔国遣人入贡食麻啰拔国：原脱，据《长编》卷四一七补。。 
四年四月九日，诏大食麻啰拔国贡使加立特授保顺郎将。 
十一月二十五日，进贡方物。 
徽宗政和六年二月二十二日，诏：「今后蕃夷入贡，并选差承务郎以上清强官押伴，依程行，无故不得过一日。因而乞取置买，以自盗论；抑勒阻节入贡人者，徒二年。仍令所在
      
州军觉察。」先是，大食国进奉，差广州司户曹事蔡蒙休押伴，在路住滞，强买人使香药，不还价钱。有旨，蒙休先次勒(倚)[停]，令提刑司置司推勘，具案闻奏。故有是诏。 
六月二十七日，遣使入贡。以上《续国朝会要》。 
光尧皇帝建炎三年三月七日，宰臣进呈张浚奏：「大食国遣使进奉珠玉宝贝等物，已至熙州。」上宣谕曰：「大观、宣和间，茶马之政废，川茶不以博马，惟市珠玉，故马政废缺，武备不修，致胡虏乱华，危弱之甚。今若复捐数十万缗贸易无用珠玉捐：原作「指」，据《宋史》卷四九○改。，曷若惜财以养战士 宜以礼赠贿而谢遣之。」乃诏张浚并不得受，量度支赐，以答远人之意。 
绍兴元年十一月二十六日，提举广南路市舶张书言上言：「契勘大食人使蒲亚里进贡大象牙二百九株、大犀三十五株，见收管广州市舶库。象牙各系五十七斤以上，依例每斤估钱二贯六伯文，约用本钱五万余贯，数目稍多，难以变转。乞起发一半，将一半就便搭息出卖给还。」诏拣选大象牙一百株、犀二十五株起发赴行在，准备解笏造带、宣赐臣寮使用，余从之。 
四年七月六日，广南东路提刑司言：「大食国进奉使人蒲亚里将进贡回赐到钱置大银六百锭及金银、器物、疋帛，被贼数十人持刃上船，杀死蕃牧四人，损伤亚里，尽数劫夺金银等前去。已帖广州火急捕捉外，乞施行。」诏：「当职巡尉先次特降一官，开具职位、姓名，申枢密院。其盗贼，令安抚、提刑司督责捕盗 
      
官限一月须管收获。如限满不获，仰逐司具名闻奏，重行黜责。」 
六年八月二十三日，提举福建路市舶司上言：「大食蕃国蒲啰辛造船一只，般载乳香投泉州市舶，计抽解价钱三十万贯，委是懃劳，理当优异。」诏：「蒲啰辛特补承信郎，仍赐公服、履笏，仍开谕以朝廷存恤远人、优异推赏之意。候回本国，令说喻蕃商广行般贩乳香前来。如数目增多，依此推恩。余人除犒设外，更与支给银、彩。」以上《中兴会要》。 
寿皇圣帝干道四年，大食进贡方物。初，大食遣乌师点等赍宝贝、象牙、乳香等入贡，舟至占城，为贼所夺，诉于福建路市舶，上令以理遣回。
 蕃夷 宋会要辑稿 蕃夷四 蒲 端 
      
蒲端
【宋会要】
      
蒲端在海上，与占城相接，未尝与中国通。 
真宗咸平六年九月，其王其陵遣使李 罕、副使加彌難來貢方物及紅鸚鵡。 
景德元年正月，诏上元节夜，中使命押伴蒲端使观灯宴饮，仍赐缗钱。 
五月，遣使李 罕等來貢方物。 

九月，有司言：「蒲端使多市汉物、金银归国，亦有旗帜之类。远人不知条禁，望令开封府戒谕市人，无得私制。」从之。 
四年六月，王其陵遣使己絮汉等贡玳瑁、龙脑、带枝丁香、丁香母及方物。赐冠带、衣服、器币、缗钱有差。 
八月，蒲端国使己絮汉上言：「伏见诏赐占城使鞍辔马二、大神旗二，望如恩例沾赉。」有司言：「蒲端在占城之下，若例赐之，恐无旌别。望改赐杂彩小旗五。」从之。 
大中祥符四年二月，国主悉离琶大遐至又遣使李于燮以金板镌表，奉丁香、白龙脑、玳瑁、红鹦鹉来贡。时祀汾阴后土，命其使至行在。又献昆仑奴一，帝悯其异俗，离去乡土，命还之。时又有三麻兰国主娶兰遣使贡瓶香、象牙、千年枣、偏桃、五味子、蔷薇水、白沙糖、 璃瓶、驮子。勿巡国主乌惶、蒲婆罗国主麻勿和勒并遣使贡瓶香、象牙。皆海上小国也。 
六月，诏以李于燮为怀化将军，又以三麻兰国使亚里白地为柔远将军，蒲婆罗国使亚蒲罗为奉化郎将婆：原作「端」，据上文及《长编》卷七六改。，皆以从祀推恩也。 
七月，李于燮等奉(大)[本] 
      
国之奏，乞赐旗帜、铠甲，以耀远方。从之。
 蕃夷 宋会要辑稿 蕃夷四 阇婆国 
      
阇婆国
【宋会要】
      
太宗淳化三年八月，明州言：「阇婆国遣使乘大船求贡方物。其使自言：中国有真主有：原脱，据《文献通考》卷三三二补。，声教所被，本国航海修贡。」 
十二月，其使湛、副使蒲蘸里、判官季陀那假澄等至阙下。其贡物：象牙十株、真株二斤半、杂色丝绞三十六段、吉贝织杂色绞布五十六段、檀香四千四百二十三斤、玳瑁槟榔盘二面、犀牙金银装霸剑十二口、藤织花簟席四十领、白鹦鹉一、杂色绣花销金丝绞八段、七宝檀香亭子一。陀湛又进大玳瑁六十七斤、藤织花簟席二十领、丁香十斤、白龙脑五斤。先是，朝贡使泛海舶六十日至明州定海县泛：原作「汛」，据《文献通考》卷三三二改。，掌市舶张肃先驿奏其使服饰之状，与尝来入贡波斯相类。 

光尧皇帝建炎三年正月十日，制：「怀远军节度、琳州管内观察处置等使、金紫光禄大夫、检校司空、使持节琳州诸军事、琳州刺史、兼御史大夫、上柱国、阇婆国王、食邑二千四百户、实封一千户悉里地茶兰固野，可特授检校司徒，加食邑一千户、食实〔封〕四百户。」以南郊礼成加恩也。
绍兴元年七月二十日，提举广南市舶张书言上言：「阇婆蕃首勤坚附到蕃信与广州知州并提举市舶官，未敢收受。」诏不许，如愿中卖，即依数支还价钱，不得两有亏损。 
二年三月八日，制加悉里地茶兰固野食邑五百户加：原作「如」，据《宋史》卷四八九改。，实封二百户实：原作「食」，据《宋史》卷四八九改。。以南郊礼成加恩。自后，大礼加食邑、 
      
实封恩数并同此。 

十七年十一月二十八日，宰执进呈真腊、阇婆国王降制加恩。上曰：「日后郊祀，外国加恩，可令先次检举，庶知朝廷不忘怀远之意。」是日，制加悉里地茶兰固野食邑、实封如前。 
绍兴三十二年十月二十六日，寿皇圣帝即位，未改元。制悉里地茶兰固野加食邑五百户、实封二百户。 
寿皇圣帝干道元年六月八日，制悉里地茶兰固野加食邑五百户，食实封二百户。 
四年正月七日，制悉里地茶兰固野加食邑五百户、实封二百户。 
六年十二月十八日，制悉里地茶兰固野加食邑五百户、实封二百户。
 蕃夷 宋会要辑稿 蕃夷四 真里富国 
      
真里富国
【宋会要】
      
嘉定九年七月二十日此句与下文不应，当有错漏。。真里富国，不知立国始于何年，其国在西南隅，东南接波斯兰，西南与登流眉为邻，所管聚落六十余处，土产象牙、犀角、土蜡、降真番油、麤香、 蔻、乌纹木等。其主所居效佛殿，皆用金器，唐朝红绵为幕。国主所服以白为尊，帐用白罗销金。官僚朝见，俛首合掌以为至礼。帐盖用干红为之，其次用茜红，又其次用红斑，其下用青。凡有移文，黑皮为册，白粉成书。其聚落处各有主管官僚，所用惟银器，并以花绢为幕。俗好佛法，凡有不平之讼，则往灵验寺对饮佛水，平安者为实，疾病者为虚。民所乐者，绯红罗绢、瓦器而已。博易衣食皆用碎铅。其所用绯红罗绢、瓦器之类，皆本朝商舶赍到彼博易。欲至中国者，自其国放洋五日抵波斯兰，次昆仑洋，经真腊国，数日至宾达椰国，数日至占城界，十日过洋，傍东南有石塘，名曰万里，其洋或深或浅，水急礁多，舟覆溺者十七八，绝无山岸，方抵交趾界，五日至钦、廉州，皆计顺风为则。谓顺风者，全在夏汛一季，南风可到。若回国，须俟冬季北风，舍是则莫能致也。 
庆元六年八月十四日，庆元府言：「真里富国主摩罗巴甘勿丁恩斯里房麾蛰立二十年，遣其使上殿官时罗跋智毛檐勿卢等赍表，其表系金打卷子，国主亲书黑字。贡瑞象二及方物，象牙二十株，犀角五十株，土布四十 
       
条。」诏本府以礼馆待，方物令人管押前来，其象留于稳便处饲养，别听指挥。纲首蒲德修言：自今年三月离岸，五月二十二日从本国海口放洋，幸遇南风，昼夜行舟，六十日到定海县。 

十月一日，宰执进呈次，上曰：「真里富国金表已见之，甚可笑，止是金打小卷子，又于木皮上别写一卷，其状屈曲，皆不可晓。盛书螺钿匣子又折一足，弊陋之甚，内有数斤缬帛。此必海上小国，如一小州之类。」谢深甫等奏：「番字一体，绝类琴谱，竟不知所言何事，方欲下庆元府令译而来。」上曰：「可令译来。」既而本府言：「蒲德修等并译语人吴文蔚将金表章辩译表文。所有木皮番字一轴，据蒲德修等译语，即系金表章副本，意一同，恐大朝难辨识金表字文，本国又令南卑国人书写番字，参合辩照。」至是，奏上焉。 

十五日，诏令学士院回答 书，并支给红绯罗绢一千匹、绯缬绢二百匹，等第回赐本国进奉人，发遣回国。其瓦器，令庆元府收买给赐。 
同日，诏沿海制置司津发真里富国瑞象二赴行在。 

嘉泰二年九月十二日，真里富国进瑞象二只，及兜罗绵一十段、象衣大布二条。诏令沿海制置司津发赴行在，仍令坊差军兵二人前去同行管押。 

开禧元年八月二十三日，真里富国进献瑞象一只、象牙二枝、犀角十株。诏令庆元府以礼馆待本国所遣官，取所进表并象牙、犀角差人管押前来。仍询问表文如系番书，就 
       
