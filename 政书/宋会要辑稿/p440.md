<!-- { "loadSidebar": true } -->
三年，又诏寒节、初冬差内诸司使副一人。三年一次遇寒节或初冬，乃令内人往。 
皇佑三年六月九日，诏：「春秋朝陵，遣宗正寺官一员往，仍省视礼料，察行事之违失者。其 擎祝版递铺兵士，令请仪仗衣帽，候至陵所一铺装着，毋致渎慢。」 
至和元年七月二十四日，诏：「自今遣官朝拜安陵昭宪皇后，如四陵之制，设祝版、币帛及御封香，具牲牢则依太庙同室之礼。」先是，朝拜仪，诸陵止奠一爵，而安陵奠两爵，两赞再拜，但祭馔不兼设。而言者乃云昭宪皇后以合葬永安陵不及时祭，故下是诏。 
嘉佑三年五月二十六日，屯田员外郎王觉言：「岁时差官朝飨，先务游宴，然后行礼，不至斋肃。乞差官赴陵寝，预行诫励。」诏太常礼院，今后每遇差官往复，先行诫励，不得先务游乐，务要端肃。 
四年二月五日，诏：「今后皇亲朝拜诸陵，不得游宴为乐，府
     
县不得差乐人迎候。」 
八年英宗即位未改元。七月五日，诏停八月朝拜诸陵，如干兴故事。以仁宗山陵逼近故也。 
英宗治平元年二月二十七日，同判大宗正事、安国公从吉言：「准诏朝拜永昭诸陵，乞许男世端随行。」从之。(已)[以]上《国朝会要》。 
神宗治平四年即位未改元。十一月二十五日，诏：「今后文臣大两省、武臣合门使已上经过陵下，并许朝拜。」 
熙宁三年正月二十一日，驸马都尉王诜言：「寒食节乞诣永安县朝拜祖宗诸陵。」从之，仍令张敦礼同往。 
九年五月九日，诏：「自今诸陵朝拜官，每岁一次于宗正寺、太常礼院官内轮差一员充，仍令因便点检诸陵器物及应不如法事施行。」 
十四日，同知太常礼院林希言：「伏见故事，遣官朝拜诸陵，宣祖、太祖、太宗三陵共遣官一员，真宗及章献、章懿、章惠三后陵共遣官一员，并以太常、宗正卿充。孝明皇后已下九陵，别遣郎中或清望官二员分拜。太常、宗正卿或阙，即以尚书省四品、两省五品以上或大卿监大：原无，据《长编》卷二七五补。。又阙，即差以次官。仁宗时，独永定陵轮差宗正寺及太常礼院官一员，春秋朝享，仍令点检祠事，以陵台令陪位。若非时祭告，即止差朝臣。自永昭、永厚二陵复土之后，审官院依诸陵例增差朝臣二员而已。又凡陵宫陈设执事之人，并隶宗正寺及太常礼院，逐时所差朝臣暂令统摄，例多惰慢惰：厚作「情」，据《长编》卷二七五改。，诸陵祭器、祭服多已损敝，因循久不修缮。臣以谓方今永厚陵宜如先朝奉永定
      
陵故事，轮差宗正寺及太常礼院官，遍至诸陵点阅祠事，有不如法，按举施行。行事日，仍以陵台令陪位。若遇非时祭告，则自如旧例，差朝臣以往。」从之。 
元丰三年闰九月十一日，命雍王颢十月朔朝拜慈圣光献皇太后山陵。 
五年六月十八日，诏：「自今臣僚朝拜诸陵，除见任、前任执政官许进汤，余止奠献、荐新，不特拜。」 
六年二月十六日，诏：「朝拜诸陵，自今各差官，太常寺轮长贰，余以宗室遥郡防御使轮充。」以太常博士何洵直言「熙宁祀仪，三陵共差朝拜官一员分拜，非是」故也。 
五月七日，诏：「内人朝陵，诸陵使臣毋得差伎乐迎。着西京令。」 
徽宗政和六年六月二九日，中书舍人宇文黄中言：「奉 为皇太子纳妃，遣臣奏告永裕等陵。因朝谒永裕陵，体问得本陵堤堰正在玉案、覆金山北，每遇有大雨，山川水奔注堤下，须藉命官部辖兵级日夜护固。今夏秋之交，霖潦不时，本陵封地阔远，虽有巡检，终虑照管不前。欲望圣慈下总辖司契勘，若未差官，乞早令差往，限日催促赴任。伏乞特降睿旨施行。」从之。 
宣和五年六月二十日，臣僚言：「窃见朝廷每有庆事，差侍从官奏告祖宗诸陵，其间有重迭被差，有终身不一到者。欲乞今后初除从官，未曾经差过事，轮差一次，使擢登从列之人得 诣陵下，以展朝谒之礼，因以瞻仰山川形势之胜，实臣子之愿幸也。」从之。(已)[以]上《续国朝会要》。 
高宗建炎元年五月一日，赦：
      
「应永安军祖宗陵寝、西京应天禅院、会圣宫影殿、西坟，可差西京留守及台臣一员西：原无，据《宋史》卷一二三《礼志》二六补。，日下前去躬亲省视，如有合修奉去处，一面措置，仍密具奏闻。南坟委汝州守臣依此。」 
三日，诏鄜延路副总管刘光世充省视陵寝使。 
八日，诏河南府镇抚使翟兴团结本处义兵，保护祖宗陵寝。 
十二月三十日，太常寺行司言：「依令，大宗正司差宗室遥郡团练使以上荐献诸陵，近以阙官，被旨就差诸陵官行礼。所有来年仲春荐献诸陵，乞依上件体例。其合用香、表，令学士院、入内内侍省预先取降，付东京太常寺，差人赍付诸陵。」从之。时巡幸维扬故也。 
四年六月十一日，诏令礼部给降度牒一百道，充祭告诸陵礼料使用。令河南府镇抚使翟兴差来人同表文附带前去。表文曰：「自顷风尘弗静，九庙播迁，道路多虞，两京隔阔。乃眷宗祧之奉，既阙于烝尝；永怀弓剑之藏，孰呵于樵牧!载省艰难之责，徒深祗栗之怀。惟人久厌兵，庶天将悔祸。保贻谋之业，期终返于京都；成复古之功，冀克隆于世祀。威灵如在，瞻慕敢忘 」 
七月二十一日，诏枢密院准备差使程实赍御香、祝版诣祖宗诸陵致祭。 
绍兴元年六月二十九日，太常寺言：「检会《国朝会要》明德皇后故事，掩攒前一日，皇帝诣攒宫行朝拜之礼。自京城至攒宫，地步不远。今昭慈献烈皇太后掩攒宫在越州会稽县，缘道路相去遥远，兼涉舟楫，若车驾亲诣，即一日之
      
一位。大祥亦同此仪，命开府仪同三司、醴泉观使、信安郡王孟忠厚行礼。 内难以往回。〔今〕参酌，欲依四孟朝献礼例，差宰执一员，前一日赴攒宫泰宁寺宿斋，至日行朝拜之礼。」诏命同知枢密院李回行礼，入内内侍省取降御封香一合，学士院撰写表文一通，述以昭慈献烈皇后掩攒、遣官朝拜之意。越州差太祝一员，以文臣有出身人充，攒宫都监依礼例许令陪位，供养牙盘食、酒 
九月十四日，起居郎陈与义言：「陛下躬履艰运，驻跸东南，列圣陵邑，远在洛师。顾瞻山川，未得时省，虽欲遣使，道路不通，圣怀惟日愤慨。近闻道路少通，差易前日，愿诏执事，每半年择遣使臣两员，往省诸陵。」诏令枢密院每半年差使臣两员前去。 
二年三月十五日，知绍兴府张守言：「顷(常)[尝]昭慈献烈皇后攒宫近在本府界，望许至攒宫朝谒。」从之。自是守臣皆从其请。 备位政府，今叨领藩符，伏 
三年正月二十四日，礼部、太常寺言：「春秋二仲荐献诸陵，乞于行在法惠寺设位，望祭行礼。」从之。自是每岁荐献，率循此制。 
五月三日，诏令户部支金一百两，付河南府镇抚使司干办公事任直清附带前去，充祭告永安军诸陵。 
八月二十二日，皇叔祖判(太)[大]宗正事、嗣濮王仲湜言：「昨权行宗正司令畤每季检察昭慈献烈皇后攒宫，未审合与不合依例前去 」诏许之。旧例，命嗣濮王检察，仲湜以初除，故申审焉。其后并循此例，缓
      
急疾故，以次官充代。 
四年九月二十日，醴泉观使、信安郡王孟忠厚请诣绍兴府昭慈圣献皇后攒宫烧香，从之。 
九年正月七日，上谓辅臣曰：「祖宗陵寝久沦伪域，今金国既割还故地，便当遣宗室使相与臣僚前去修奉扫洒。」寻命同判大宗正士、兵部侍郎张焘前去河南府祗谒，修奉陵寝。 
六月三日，太常丞梁仲敏等言：「春秋二仲，遣宗室遥郡防御使荐献诸陵，太常少卿荐献永佑陵，权宜于行在设位行礼。今道路既通，望依旧制遣官前诣。」诏令西京留守司，候仲秋就便选官前诣诸陵荐献。 
二十一日，上谓辅臣曰：「祗谒陵寝使士、张焘回，言诸陵下石涧水，自兵兴以来涸竭几十五年。二使到日，水即大至。父老惊叹，以为中兴之祥。」 
十一月十二日，诏每季一次取降合赍诸陵香、表，令快行附带前去西京留守司交割，(官)[管]应焚献。 
十四年四月二十四日，判绍兴府、信安郡王孟忠厚言：「昭慈圣献皇后攒宫已许守臣朝谒，所有永佑陵显肃皇后、懿节皇后攒宫，未敢一面朝谒。」诏许，今后守臣依此。 
十七年十月十七日，侍御史余尧弼言：「望举行旧制，于春秋二仲遣官诣永佑陵攒宫荐献，兼检察禁(他)[地]。仍于秋季差监察御史按视以闻。」从之。既而礼官修立仪注：前期，太常卿奉香、表至绍兴府，于荐献前三日管押香、表置于腰舆。赞者分引攒宫献官乘骑以次从行，太常卿后从。至攒宫泰宁寺，管
      
押香表礼直官引香、表腰舆于堂上，赞者引诸献官于堂上东向立，礼直官引太常卿升堂西向立。礼直官赞揖，在位官躬揖讫，直身立。次赞者引昭慈圣献皇后攒宫献官稍前东向对立，管押香表礼直官以表授太常卿，太常卿搢笏接表讫，各执笏，献官加表于笏上。礼直官赞，各俛伏，兴，赞者引献官退，省视香、表讫，复置于腰舆。从行至斋所，又引以次献官授香、表如上仪。 
二十二年七月二十二日，太常寺言：「仲秋合差太常少卿荐献永佑陵攒宫，并检察禁地。缘本寺止有独员，望依例差官时暂权摄。」诏就差绍兴府大宗正丞冯至游。二十九年仲秋，以太常博士杜莘老摄。 
二十四年十月二十四日，尚书省言：「永佑陵昭慈圣献皇后攒宫四处，每岁春秋二仲差太常寺官荐献、检察，孟冬委台官按察，多是随行人受赂，点检灭裂。」诏令御史台、太常寺预行约束，今后因事发觉，送大理寺根治。 
二十九年十一月二十七日，遣内侍陈思恭赍御香往昭慈圣献皇后永佑陵攒宫。 
三十年正月二十〔日〕，礼部、太常寺言：「显仁皇后掩攒祔庙毕，合依昭慈圣献皇后永佑陵攒宫礼例，每岁春秋二仲遣官荐献。」从之。以上《中兴会要》。
孝宗绍兴三十二年即位未改元。六月十三日，赦：「每季朝陵，使命往来，合用人夫多是县道差使近乡及沿路人户迎送应办，极为劳敝。仰本府条具合宽恤事件闻奏，当议施行。」 
同日，赦：「勘会昨
      
降赦文，祖宗陵寝，令本路招讨使同本处官吏躬亲朝谒，如法修奉。可更切遵依已降赦文，务在严洁，以称崇奉之意。」 
