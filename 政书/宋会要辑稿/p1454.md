<!-- { "loadSidebar": true } -->
行。且如熙宁元年役人数目尤多，后来累经裁减，三分去一，今来岂可悉依旧数定差 又令刑部检会熙宁元年《见行差役条贯》，雕印颁下诸州。且旧日每修编 ，比至雕印颁行之时，其间冲改已将及半。盖以事目岁月改更，理须续降后 。今日天下政事，比熙宁元年以前改更不可胜数，事既与旧不同，岂可悉检用熙宁元年以前见行条贯 窃详司马光之意，必谓止是差役一事。今既差役依旧，则当时条贯便可施行。不知虽是差役一事，而官司上下关连，事目极多，条贯动相干涉，岂可单用差役一门 显见施行未得。一、称：『向日差役之时，有咤重难破家产者，朝廷为此始议作助役法。然自后条贯优假衙前衙：原脱，据上文及《长编》卷三六七补。，应公使库、许厨酒库、茶酒司，并差将校干当。又上京纲运纲：原作「网」，据本书食货一三之九、食货六六之五○改。下同。，召得替官员或差使臣殿侍、军大将管押。其粗色及畸零之物，差将校或节级管押，衙前若无差遣。』臣看详此一节此：原作「比」，据同食货一三之九、食货六六之五○改，自行免役法后来，凡所差将校干当厨库等处，各有月给食钱。其召募官员、使臣，并差使臣将校、节级管干纲运官物，并各有路费等钱，皆是支破役钱。今既差役，则无钱可支，何由更可差将校管干，及召募官员管押 一、称：『若以衙前户力难以独任，即乞依旧于官户、僧寺、道蹑、单丁、女户有屋业、每月掠钱及十五贯、庄田中年所收斛斗及百硕以上者，并令随贫富等第出助役钱随：原作「在」，据本书食货一三之一○、食货六五之三一、六六之五○改。。不及此数者，与放免。其余产业，并约此为准。』臣看详自免役 
      
法行「法行」下原衍「法行」二字，据本书食货一三之一○、食货六六之五○删。，官户、寺蹑、单丁、女户各已有等第出纳役钱之法。今若既出助役钱，自可依旧，何须一切并行改变 且如月掠房钱十五贯，已是下等之家，若令出助役钱，显见不易。又更令庄田中年所收百斛以上亦纳助役钱，即尤为刻剥。凡内地，中年百硕斛，粗细两色相兼，共不直一十千钱。若是不当水路州军，不过二十四五千而已；虽是河北沿边，不过可直三十来千；陕西、河东沿边州郡「陕」上原衍一「除」字；东：原作「边」，均据《长编》卷三六七删、改。，四五十千。免役法中皆是不出役钱之人。似此等第官户、寺蹑送纳，固已非宜，况女户、单丁，尤是孤弱，若令出纳，岂不更为深害!一、称：『虑天下役人利害，逐处各有不同，欲乞今来 内更行指挥，下开封府界及诸路转运司，誊下诸州县官看详。若依今来指挥别无妨碍，即便施行；若有妨碍，致施行未得，限 书到五日内，具利害擘画申州。本州岛类聚诸县所申，择其可取者，限 书到一月内，具利害擘画申转运司。转运司聚诸州所申，择其可取者，限 书到一季内，具利害擘画奏闻。』又续有札子，内称：『伏望朝廷执之坚如金石，虽有小小利害未备，俟诸路转运司奏到，徐为改更，亦未为晚。』臣看详今日更张政事，所系生民利害，免役、差役之法最大，极须详审，不可轻易。况役法利害所基，先自县道，理须宽以期限，令诸县详议利害，曲尽逐处所宜，则法可么行，民间受赐。今来止限五日，诸县何由擘画利害 详光 
      
之意，务欲速行以便民，不知如此草草更张，反更为害。诸路州军见此指挥，必妄意朝廷惟在速了，不欲令人更有议论，故立此限，迫促施行。望风希合，以速为能，岂更有擘画 上项两节，乃是空文。且诸县既迫以五日之限日：原作「月」，据上文及本书食货一三之一一、食货六六之五一改。，苟且施行犹恐不暇，何由更具利害申陈 诸县既不申陈，诸州凭何擘画 诸州既无擘画，转运司欲具利害，将何所凭 又况人怀蹑望，谁肯措辞 如此，则生民受弊，未有已时。光虽有忧国爱民之心，而其讲变法之术措置无方，施行无绪，可惜朝廷更法美意，又将偏废于此时，有识之人，无不喟叹。伏乞更功审议。臣所看详，且据司马光札子内抵捂事节而已，至于见行役法，今日自合修改日：原作「臣」，据本书食货六六之四九及《长编》卷三六七改。。但差役、免役各有利害，要在有讲求措置之方，使之尽善。臣再详光所论事，亦多过当，唯是称『下户元不充役，今来一例纳钱』，又『钱非民间所铸，皆出于官。上农之家所富有者，不过庄田、谷、帛、牛具、桑柘而已。谷贱已自伤农，官中更以免役及诸色钱督之，则谷愈贱贱：原作「钱」，据本书食货一三之一二、食货六五之三○及六六之五一改。』，此二事最为论免役纳钱利害要切之言。然初朝廷自议行免役之时，本为差役民受困苦，大则破家，小则毁身，所以议改新法。但为当时所遣使者不能体先帝爱民之志，成就法意之良，惟欲咤事以为己功，或务苟且速就，或务多取役钱，妄意百端，徼幸求进。法行之后，差役之旧害虽已尽去，而免役之新害随而复生。民间徒见输纳之劳，而不知 
      
朝廷爱民利物之意。今日正是更张修饰之时，理当详审。况逐路逐州逐县之间，利害不同，并须随宜擘画。如臣愚见，谓不若先具此意申 转运、提举司、诸州县申：原作「中」，据本书食货一三之一二、食货六六之五一改。，各令尽心讲求，豫具利害，擘画次第，以俟朝廷遣使就逐处措置。此命既以先下，人人莫不用心，然后朝廷选公正强明、晓练政事官四员充使，逐官各更选辟晓练政事两员随行管勾。且令分使京东、京西路，每路两员使者，四员随行管勾官，与转运或提举官亲诣逐州县，体问民间利害，是何等人户愿出役钱，是何等人户不愿出役钱，是何等色役可差，是何等色役可雇，是何等人户虽不愿出钱而可以使之出钱虽：原作「是」，据《长编》卷三六七改。，是何重难优轻可增可减。缘人户贫富、役次多寡与重难优轻窠名州州县县不同寡：原作「募」，窠：原作「实」，均据《长编》卷三六七改。，理须随宜措置。既见得利害子细，然后条具措置事节，逐旋闻奏，降 施行。如此，不过半年之间，可以了此两路。然后更遣此已经措置官员分往四路，逐员各更令辟一员未经措置晓达政事官同行辟：原作「兼」，据《长编》卷三六七改。，不过半年之间，又可措置四路。然后依前分遣， 往诸路。如此，则远不过一年半之间，天下役法措置，悉已周遍。法既曲尽其宜，生民永蒙惠泽，上则成先帝之美意，下则兴无穷之大利。与今日草草变革，一切苟欲速行之弊，其为利害，相远万万。愿留省览。」至是，尚书左丞吕公着言：「勘会司马光近建明役法文字，大意已善，其间不无疏略未 
      
备处。若博采众论，更功公心，申明行下，向去必成良法。今章惇所上文字，虽其言或有可取，然大率出于不平之气，专欲求胜，不顾朝廷命令大体。早来都堂三省、枢密院会议，章惇、安焘大段不通商量。况役法元不属密院，若如此论议不一，必是难得平允。望宸衷详酌，或选差近臣三数人专切详定奏闻。」遂具韩维、李常李：原作「季」，据《长编》卷三六七改。、范纯仁、娉觉、娉永、吕大防、王觌名，乞自禁中指挥，选三数人举出。又言：「自来政事，朝廷有大议论，亦多选差两制或两省定夺。近刘挚、王岩叟、苏辙有所论奏，恐涉嫌疑，惟宸衷裁择。」于是诏维等专切详定维：原作「惟」，据上文及本书食货一三之一三、食货六六之五二改。。 
元佑元年二月二十八日，右正言王觌言：「伏 今月七日 行差役法。 内止是备录门下侍郎司马光札子，不曾经有司立成画一条目。若内有小节未安，须当接续行下，庶几良法早定，不为浮议所摇。看详『诸色役人并依熙宁元年以前旧法人数，委本县令佐亲自揭五等丁产簿定差产：原作「差」，据本书食货一三之一三、食货六六之五二改。』此一节，缘诸色役人自熙宁元年后来逐旋裁减，今来乞降指挥，依见今役人立额定差。并衙前一役，熙宁元年以前旧法许人投名，今既颁行熙宁元年以前差役条贯，即合存留投名之人。乞降指挥，应投名衙前只用近年规绳，以出卖坊场钱支酬重难分数，并给请受。或内有不愿依旧投名之人，重别召募不行，方得乡差。其官户、僧道、寺蹑、单丁、女户免役钱，即留助乡差之人留：原作「当」，据本书食货一三之一四、食货六六之五三及《长编》卷三六七改。。」诏札与详定役 
      
法所。 
同日，右司谏苏辙言：「伏见二月九日三省、枢密院札子节文：『应天下免役钱一切并罢，其诸色役人并依熙宁元年以前旧法人数定差。』大纲既得允当，其间节目颇有 略。差役未易一二具言，全在有司节次修饰。今来开封府官吏更不相度申请，于数日之间，一依旧法人数差拨了绝。如坛子之类，近年以剩员充者，一例差拨役人监勒。开、祥两县，迅若兵火，显是故欲扰民，以害成法。乞下所司取问大急催督是何情寔，特赐行遣，以戒天下挟邪坏法之人。」诏札送详定役法所。 
是月，司马光言：「臣伏见御批指挥，以臣近建明差役法明：原作「民」，据本书食货一三之一四、食货六五之三八、六六之五二改。，虑其间未得尽备，差韩维、吕大防、娉永、范纯仁专切详定闻奏。臣切以免役钱之病民，自向日臣僚、民庶上封事及日近刘挚等奏陈，言之甚详，非独出臣一人之私意么。陛下幸用臣言，悉罢免役钱，依旧差役。诏下之日，中外欢呼，往来之人，闻道路农民迭相庆贺云：『今后这回快活么。』然则此令之下，深合人心，明白灼然，无可疑者。其间条目未备，不能委曲尽善，固须有之。臣所以乞下诸路州县官吏，令看详，若有妨碍有：原脱，据《长编》卷三六七补。，施行未得，即具利害擘画，以次上闻。诚以畎亩幽隐，南北异宜，自非在彼亲民小官，无以知其详悉，故令各具所见，指陈利害。所以尽下情，求民瘼，非谓 书一下，禁人不得复议么。俟其奏到，徐议添改，何后之有 要在早罢役钱，复差役，为大利而已。 
      
