<!-- { "loadSidebar": true } -->
大中祥符二年十一月，雅州砂平路罗岩州蕃部首领王阿黎等十八人来贡马二十七匹、犎牛二。砂平罗岩蛮，自昔未尝来贡。 
三年正月，诏以首领王子阿黎为怀化司戈阿：原作「野」，据上文及《长编》卷七二改。。雅州沙平界蛮僧以土物并马来贡，乞赐命服，以耀远方。诏从其请。 
元丰二年三月十九日，广西经略司言：「延众镇右千牛卫将军张智常诱致九道白衣、富顺州李聚门等内附。」诏迁智常右监门卫将军迁：原作「遣」，据《长编》卷二九七改。。 
哲宗元符三年五月二十八日，诏雅州碉门寨蕃部元寿承袭怀化司戈。
 蕃夷 宋会要辑稿 蕃夷五 安化州 
     
安化州
【宋会要】
     
安化州，旧抚水，天禧中改赐今名，在宜州南。有县四，曰抚水，曰京水，曰多蓬，曰古劳。旧隶黔南。其首皆蒙姓同出，有上、中、下三房。民有区、廖、潘、吴四姓，亦种水田、采鱼，其保聚山险者，虽有畲田，收粟甚少，但以药箭射生，取鸟兽尽，即徙它处，无羊、马、桑柘。地曰帚峒，五十里至前村，川原稍平，合五百余家，夹龙江右，种稻似湖湘。中有楼屋、战棚卫以竹栅，即其酋所居。兵器有环刀、标牌、木弩。善为药箭，中人大叫，信宿死，得邕州药解之即活。 
太宗雍熙中，抚水蛮数冠边境，掠取人户、畜产。诏书招安，补其酋蒙令地殿直，蒙令札奉职。 

淳化元年三月十六日，诏近蛮峒州郡，今后不专擅差人入峒蛮，以广南西路转运司言，融州因奉朝旨招安，抚水等州吏擅招安诚州，恐并缘生事也。 
真宗咸平二年，其酋数为寇盗。诏今后令边臣驱逐出境。 

六月，诏广南宜、邕、钦、廉、融等州知州：「自今在任能绥抚蛮夷、俾其乐业者，代还日，当议优奖。如致生事，重行朝典。」 

十月，宜州部送溪峒蛮酋之狡狯者三十人，入见于崇政殿。帝诘责之，对曰：「蛮陬小民，非敢搔扰边鄙，但饥寒所迫耳。」帝顾左右曰：「昨不欲尽令剿绝。若纵杀戮，即无 类矣。」释其罪，赐锦袍、冠带、银帛，戒勖而遣之。 
四年正月五日，抚水州蛮酋蒙汉诚等二十三人来朝，进纳环刀、标枪四十六事，各授以官，赐锦袍、银带、匹帛、器物有差。 
三月三日，抚水州蛮蒙瑛等三十六人来朝，纳兵器、毒药，誓不犯边。并加赐赉，授官有差。 

十一月十七日，宜州蛮酋蒙顶等六十五人来朝，输器甲百七十事，赐赉有差。 
二十六日，抚水州蛮蒙虔玮等七十一人来朝，输甲四百事。 
十一月，抚水镇宁州蛮酋蒙填等五十人来贡，输器用百八十三事。 

景德三年七月，宜州上言：「抚水州蛮屡为寇扰，其酋长今诣州自陈，愿得赴阙朝贡，以谢前过。」诏本州岛喻旨，如能以向来所钞货产悉还部民，即听入朝。 
大中祥符六年，首领指挥使蒙但挈族来归，诏徙于桂州，给田处之。 

九年三月，宜州言：「抚水蛮寇天河寨。」诏潭州都监、内殿崇班李守睿当往招抚之，如敢违拒，即发兵掩杀。 
四月，广南转运使喻献可言：「宜州董元巳不善绥抚，昨蛮人饥，来质糇粮，公纵主者 削概量，及求入贡，复骤沮其意，遂使忿恚为乱。今潭州都监李守睿颇有武干，望以代一尢巳。」从之。 
五月，以东染院使、平州刺史曹克明为宜融桂韶柳象邕钦廉白等州巡检安抚使，内殿崇班王文庆、殿直合门祗候马宝、入内东头供奉官杨守珍为同巡检并安抚都监兼管勾溪峒事，发潭州驻泊虎翼兵三百人以从人：原作「又」，据《长编》卷八七改。，岁给公用钱三十万。时宜州巡检军士与蛮'，颇有 
     
伤中。宰臣言：「蛮众无行阵，非敢与官军敌，但潜伏山林要路施药箭要路：原作「路要」，据《长编》卷八七乙。，以是军悉伤中悉：原作「怨」，据文意改。」诏取内府解刀箭药赐之。 
七月二日，喻献可言：「抚水蛮人拒命，侵掠不已，宣旨诏谕，曾不悛革，近又钞融州厢阳等寨，害巡检樊明，望许臣与曹克明等以便宜掩击望许：原作「许望」，据《长编》卷八七乙。。」从之。 
十三日，宜州言：「蛮人围思立寨，监押刘斌率兵拒逐之。」又围怀远军，官吏固守，乃遁。 
八月，枢密使王钦若言：「宜州蛮人昨五月初出招安，不旬日即叛扰。夷性无厌，习知多释其罪，故急则来归，缓则叛去。望令喻献可、曹克明等，自今俟得蛮人情实，即遣悉以虏口、资财付被劫家付：原脱，据《长编》卷八七补。，歃血重誓，即许招安。如已招安，再有惊扰，即责克明等再往捕讨。」从之。 

二十九日，广南西路转运使言：「抚水州蛮围怀远军洎思立寨，官吏军校固守，城垒无虞。」诏奖之，仍赐盐、彩、缗钱。 
九月，曹克明言：「蛮人虽伏罪，其虏钞人口、器械悉未归纳。望益兵讨之。」诏曰：「昨省所奏，请用澄海军，仍募丁壮，可以平贼。又喻献可言："蛮人去边上三二日程，若募强壮兼发精兵掩袭，速可平定。"朝议尚虑其轻敌，续遣禁军济之，且兴举甲兵，尤当慎密。近者风闻汝等期以九月率兵入讨风闻：原作「闻风」，据《长编》卷八八乙。，又令九州岛巡检开路，候蛮人出，即悉留之。腾说如此，彼必为备。动关利害，无失机防。苟道路艰于追兵，但摄其首领，索所钞生口，因而抚之，亦汝之功。」初，克明与守珍领军入樟岭路军：原脱，据《长编》卷八八补。，文庆、玉趋宜州西路，又令宜桂都巡检程化鹏取樟岭西古牢隘路会合。化鹏遇蛮于上房两水口，击破之。文庆、玉至如门团，为蛮所扼，不能进。克明、守珍乃过横溪恩得寨，召山獠向道，开路进师开：原作「门」，据《长编》卷八八改。。蛮依篁竹间，时出战'，辄败走。旬余，上黄泥岭杉木隘路「杉」上原衍一「于」字，据《长编》卷八八删。，溪谷险邃，蛮据要害以拒官军，自辰至午，大溃。其党遂过霸苑抵帚峒帚：原作「又」，据《长编》卷八八改。，乃入中房前村。克明等顿兵下寨，中夕，群蛮大哗噪，击钲鼓，攻寨甚急，出兵击之，伤杀颇众，因纵火焚其庐室积聚，自此恐惧，窜入山谷。又缘龙江南岸而东，至昏暮，过石峡隘险，士不并行。蛮复连弩北岸，克明遣猛士步涉兴'，至即退走，寨于下房博贺村，克明设伏寨外。其夜，蛮众复大集，过伏发，与寨兵合击，追斩殆尽。乘胜搜山乘：原作「殊」，据《长编》卷八八改。，悉得马牛享士卒。克明等知其穷蹙，乃晓谕恩信，许其改过，于是酋帅蒙承贵等面缚诣军自首酋：原作「首」，据《长编》卷八八改。，克明厚加犒宴厚：原作「原」，据《长编》卷八八改。，且数责之，皆俯伏谢罪。及闻诏旨赦令勿杀，莫不泣下，北望称万岁。帝以夷性无厌，习知朝廷多释其罪，故急则来归，缓则叛去，乃诏克明等谕以悉还所掠汉口、资畜，即许要盟。承贵等感悦奉诏，乃歃猫血立誓猫：原作「描」，据《长编》卷八八改。，自言奴山摧倒奴：原作「如」；倒：原脱，均据《长编》卷八八改补。，龙江西流，不敢复叛。克明等师还，宜州蛮人纳器甲凡五千数，颇迁处汉地者七百余口，诏分置广西及荆湖州军，给以田粮。 
十一月三日，以知归化州殿直蒙肚为密州别驾，蒙只为海州 
     
都押衙，各支请授，给与系官田土，仍遣使臣引倅往彼。蒙文宝、文格、甘堂并黥面，配登、莱等州牢城及屯田务。蒙肚本抚水州人，以寇劫放罪，补为殿直，其子见任抚水州。肚常令男文宝及妻弟甘堂往来询朝廷，宜化与抚水接连，颇为非便，次子文格近与巡检使相宜相宜：《长编》卷八八作「'敌」，当是。；蒙只先曾告贼，已补昭州都押衙。至是，本路转运使请发遣赴阙，故有是命。 

二十七日，诏：「宜、融、环、镇宁、怀远等州军壮丁从讨抚水蛮者宁：原脱；从：原作「后」，均据《长编》卷八八补改。，委曹克明 加抚谕，有显效者加行酬赏。」 
天禧元年三月，以抚水州监州蒙令迭为司戈，以率属归顺也。 
四月，曹克明等上讨蛮得功将士凡千八百一十六人，并等第迁职，赐器帛缗钱缗：原作「绵」，据《长编》卷八九改。，官吏应奉军须者，诏奖之。曹克明既知桂州，命马玉为宜融巡检都监，以灵翼、雄勇禁军千人隶之，如蛮寇有警，取忠敢军应援讨之。是月，克明又言：「抚水中、上房知州蒙怀珌等请诣阙贡奉及输刀标等，愿计一二十人赴阙。」从之。 

五月，诏改抚水州为安化州，抚水县为归仁县，京水县为长宁县，仍给安信军印一纽。从首领蒙承贵之请也。自是间岁朝贡，不复为边患矣。
十二月，曹克明捕获抚水蛮贼首蒙礼并其属，部送赴阙。诏隶济州衙前。 

仁宗宝元元年正月，广南西路钤辖司言：「安化州蛮平。」去年安化州蛮蒙光日等叛，杀官吏，至是始平之。 
庆历元年十二月，安化州遣蒙怀顺、蒙光月、蒙光夜入贡。 
三年十二月，安化州蛮来贡物。 
六年十二月，安化州蛮蒙光速等贡方物。 
皇佑五年正月十三日，宜州言：「安化州蛮劫掠，兵丁少，不能御。」诏宣抚使狄青相度旨挥。 
至和二年十一月，安化州蛮来贡方物，以知州蒙命会补三班奉职。 
嘉佑元年正月，广南西路安抚司言，融、桂等州蛮人杨克端等一百三人内附。 
三年闰十二月，安化上、中、下三州及地遐镇蛮人来贡方物。 
六年十二月，安化州蛮来贡物。以上《国朝会要》。 

治平四年六月二十三日，神宗已即位，未改元。广南西路安抚司言：「乞今后宜州、安化州蛮将板木入中，依元定价支赐，不得退嫌。合支酒食盐￥等，并破系省钱充。」诏宜州每年添公使钱三百千。 
神宗元丰五年六月十一日，上批：「宜州主管溪峒安化三州，连岁荐饥，加以去年大雪，冻毙耕牛，致罗世念等结集劫掠。若不乘时委官宣布恩惠，广为赈济，则一方生灵枉被俘戮。可审议选官措置。」乃差权荆湖南路转运使朱初平、广南西路转运副使马默，仍赐斛斗二万石。又诏：「朝廷之意，非欲取其地，但欲省地及蛮廷虫各免饥殍侵略之灾，毋得辄有开拓招纳，别致生事。」 
九月十二日，知沅州谢麟言：「安化州罗世念作遇，已立赏禽募。」并具分兵进取安化州利害兵：原脱，据《长编》卷三二九补。。从之。仍诏在京骁骑两指挥并江南东、西将兵一千五百人，福建路 
     
