<!-- { "loadSidebar": true } -->
　　　　赤水隋置，因山为名。
　　　　巴川
　　　　新明
　　南宾郡东至南浦郡水路二百六十里。南至黔中郡六百五十里。西至涪陵郡三百五十里。北至潾山郡五百十四里。东南到南浦郡界四百五十六里。西南到黔中郡水路六百六十里。西北到潾山郡四百三十三里。东北到南浦郡三百九十里。去西京三千八百八十五里，去东京二千七百三十七里。户六千五百三十九，口四万二百三。
　　忠州今理临江县。秦、二汉之巴郡地，晋、宋皆因之。梁置临江郡，后周兼置临州。隋初郡废，炀帝初州废，并其地入巴东郡。大唐置忠州，或为南宾郡。郡城临江。领县五：
　　　　临江汉旧县。有彭溪。
　　　　丰都汉枳县地。
　　　　垫江汉旧县。
　　　　南宾汉临江县地。武德初置今县。
　　　　桂溪
　　南浦郡东至云安郡二百九十八里。南至清江郡六百八十三里。西至潾山郡四百五十里。北至盛山郡二百三十二里。东南到云安郡三百二十二里。西南到南宾郡界九十六里。西北到通川郡四百一里。东北到盛山郡界一百七里。去西京二千七百四十三里，去东京二千三百三十里。户五千一百七十七，口二万四千三百五十二。
　　万州今理南浦县。秦、二汉巴郡之地。晋属巴东郡，宋齐皆因之。后周置安乡郡，后改为万川郡兼置南州。隋初郡废，炀帝初州废，并其地入巴东郡。大唐武德初置浦州，后改为万州，或为南浦郡。领县三：
　　　　南浦汉朐县地。朐音蠢。，如尹反。
　　　　梁山有高梁山。后周置县。
　　　　武宁汉临江县地。后周初置源阳县，又改为武宁县。
　　阆中郡东至咸安郡三百里。南至南充郡三百里。西至普安郡三百里。北至益昌郡二百八十里。东南到南充郡三百六十里。西南到梓潼郡三百一十五里。西北到普安郡二百里。东北到清化郡二百八十里。去西京一千九百一十五里，去东京二千六百六十里。户一万八千二百二十，口十一万七百二十六。
　　阆州今理阆中县。秦、二汉属巴郡。晋为巴郡，宋、齐因之，居蜀汉之半，又当东道冲要。梁置北巴州北巴郡。西魏平蜀，置崇州盘龙郡。隋初郡废，炀帝初置巴西郡。大唐为崇州，先天中，改为阆州，或为阆中郡。今郡城即古阆中城，名曰高城，前临阆水，却据连冈。领县九：
　　　　阆中汉旧县。有灵山、天柱山。
　　　　苍溪
　　　　晋安
　　　　西水梁置，有掌天山。
　　　　奉国梁置白马、义阳二郡。后魏为县。
　　　　南部汉充国县地。后周置县。
　　　　新井
　　　　新政
　　　　岐坪
　　南充郡东至潾山郡二百八十里。南至巴川郡四百四十里。西至梓潼郡三百五十里。北至阆中郡三百里。东南到潾山郡二百八十六里。西南到遂宁郡一百七十五里。西北到梓潼郡三百六十五里。东北到咸安郡二百八十里。去西京二千五百五十八里，去东京三千四百二十里。户三万五千四百四十一，口六万八千六百七十二。
　　果州今理南充县。亦巴子国地。秦、二汉并属巴郡。晋为巴西郡，宋、齐因之。隋并其地入巴西郡。今阆中县。大唐初，属崇州。武德四年，分置果州，因山为名。或为南充郡。领县六：
　　　　南充
　　　　西充武德中置。
　　　　相如梁置梓潼郡。有司马相如故宅，因以为名。
　　　　流溪
　　　　岳池
　　　　朗池宋南宕渠郡在此置。有汉司马相如琴台。
　　安岳郡东至巴川郡六百六十里。南至资阳郡三百七十八里。西至阳安郡一百八十里。北至遂宁郡一百六十里。东南到巴川郡六百六十里。西南到资阳郡三百四十八里。西北到梓潼郡三百四十八里。东北到遂宁郡一百四十里。去西京二千五百二十里，去东京三千二百三里。户一万一千五百四十九，口五万五千一百六十九。
　　普州今理安岳县。秦时巴郡之西境夜郎国之地。汉犍为、巴郡之境。巴郡，秦置。犍为，汉关。李雄之乱，为羌夷所据。梁置普慈郡。后周置普州。隋炀帝初州废，以地入资阳郡。大唐复置普州，或为安岳郡。郡城因山为趾，四面崄固。领县六：
　　　　安岳后周置。
　　　　安居后周曰柔刚县，因山为名。
　　　　普康
　　　　乐至武德中置县，西有乐至地。
　　　　崇龛
　　　　普慈
　　盛山郡东至云安郡四百六十五里。南至南浦郡二百六十二里。西至通川郡三百里。北至通川郡四百九十里。东南到南浦郡二百三十里。西南到南浦郡梁山县一百五十三里。西北到通川郡石鼓县一百三十八里。东北到云安郡界二百八里。去西京一千七百二十七里；去东京从郡水路至江陵郡一千四百六十八里，从江陵郡水陆相承至京二千六百七十九里。户五千六百四十四，口三万一百二十五。
　　开州今理盛山县。秦、二汉属巴郡。晋、宋以来，并属巴东郡。后周为同安郡。隋废之，以属巴东郡。大唐置开州，或为盛山郡。领县三：
　　　　盛山汉朐县地。蜀先主置汉丰县。
　　　　万岁宋武帝置巴渠县，后周武帝改之。
　　　　新浦宋武帝置。旧本盛山。后周置同安郡。
　　云安郡东至巴东郡三百三十三里。南至清江郡五百里。西至南浦郡一百九十八里。北至通川郡一百二十六里。东南到巴东郡三百三十里。西南到南浦郡二百八里。西北到盛山郡一百九十七里。东北到巴东郡三百三十二里。去西京二千四百四十二里，去东京二千一百七十五里。户一万四千七百二十六，口七万七千三百三十一。
　　夔州今理奉节县。春秋时为鱼国，后属楚。秦、二汉属巴郡。三国时为蜀重镇。先主自为吴将陆逊败于夷陵，退屯白帝，改为永安。其后吴将全琮来袭，不克。晋、宋、齐并属巴东郡，齐兼置巴州。领郡置于此也。梁置信州。隋亦为巴东郡。大唐武德三年，避皇外祖讳，独孤信也。改信州为夔州，其后或为云安郡。郡城临江。领县四：
　　　　奉节汉鱼复县地。又有鱼复县故城在北，赤甲城是也，即汉之江关。有白帝城诸葛亮八阵图，聚石为。
　　　　云安汉朐县地。今县西万户故城是。下湿，各高五尺，多朐虫，故名焉。
　　　　巫山楚置巫山郡。秦昭王三十年，伐楚，取黔中、巫郡是也。汉为巫县，故城在今县北。有巫山高郁山，即楚词所谓巫山之阳、高岳之岨也。晋置建平郡于此。
　　　　大昌晋武帝太康初置。
　　犍为郡东至和义郡三百一十里。南至南溪郡界，岭峻崄，不知里数。西至通义郡洪雅县界九十里。北至通义郡一百三十九里。东南到南溪郡三百五十里。西南到越嶲郡生蛮界五百九十里。西北到通义郡洪雅县界一百六十里。东北到仁寿郡一百九十里。去西京二千七百三十里，去东京水陆相承四千七百七里。户三万五千八百四十二，口九万九千四百九十。
　　嘉州今理龙游县。故夜郎国，汉武开之，置犍为郡，后汉、晋、宋、齐皆因之。西魏置眉州。后周改为青州，寻又改为嘉州，并置平羌郡。隋炀帝置眉山郡。大唐为嘉州，或为犍为郡。领县八：
　　　　龙游汉曰青衣。地在衣江、青衣二衣之会。
　　　　玉津汉南安县。
　　　　夹江
　　　　峨眉有峨眉山。
　　　　犍为
　　　　平羌
　　　　罗目
　　　　绥山汉武阳县，故城在今县东。
　　阳安郡东至安岳郡一百八十里。南至资阳郡二百里。西至蜀郡一百二十里。北至梓潼郡一百五十五里。东南到资阳郡二百二十里。西南到仁寿郡一百八十里。西北到蜀郡一百五十里。东北到梓潼郡一百五十五里。去西京二千五百二十九里，去东京三千三百六十六里。户二万一千一百一十九，口一十万九千六百九。
　　简州今理阳安县。汉属犍为、广汉二郡地，后汉晋皆因之。宋、齐为蜀、广汉二郡地。西魏于此置资州。后周明帝移资州于资阳县。隋置简州，州境有赖简池，故名。炀帝初州废，并其地入蜀郡。大唐复置简州，或为阳安郡。领县三：
　　　　阳安汉牛鞞县地。鞞音必尒反。后魏置县。
　　　　金水汉新都县地。西魏置金水郡。有铜官山，汉文帝以赐邓通铸钱。
　　　　平泉
　　仁寿郡东至资阳郡二百三十五里。南至和义郡三百六十里。西至通义郡八十里。北至蜀郡二百里。东南到和义郡三百三十里。西南到犍为郡一百九十里。西北到通义郡一百里。东北到阳安郡一百八十里。去西京二千五百一十里，去东京三千四百八十里。户二万九千九百二十四，口八万九千一百九十六。
　　陵州今理仁寿县。二汉属犍为、蜀二郡地，晋因之。宋、齐属犍为、宁蜀二郡地。梁置怀仁郡。西魏置陵州。因陵井为名。隋置崇山郡。大唐为陵州，或为仁寿郡。领县六：
　　　　仁寿西魏定蜀，于此置普宁县，隋开皇中改之。
　　　　唐福
　　　　贵平汉广都县地。西魏置和仁郡，并立贵平县。
　　　　井研汉武阳县地。
　　　　始建亦汉武阳县地。
　　　　籍梁席郡。
通典卷第一百七十六　州郡六
　　古梁州下今置郡府三十七　县一百六十
