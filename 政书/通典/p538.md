<!-- { "loadSidebar": true } -->
「第九品及举辇迹禽前驱」。刊本脱「及」字，据隋书食货志增。
　　锦按：各本均脱「及」，「轝」并讹「举」，应据隋书食货志补改。考证漏校「举」字。
「殿中虎贲持锥斧」。刊本「锥」误「雄」，据隋志改。
　　锦按：隋书食货志作「椎」，是。考证讹作「锥」。北宋本、傅校本、递修本讹作「推」。殿本、局本讹「雄」。
「租米五石」。案：隋志此下有「禄米二石」四字。又「丁女并半之」。案：隋志此下有「男女年十六以上至六十为丁」十二字。
　　锦按：各本均脱「禄米二石」四字，应据隋书食货志补。「男女年十六以上至六十为丁」十二字，乃释丁男丁女语，杜氏盖有意舍而不录者。
「大县六班小县两转方至一班品第既殊不可妄载」。刊本上「县」讹「郡」，「妄」讹「委」，据隋书食货志改。
　　锦按：各本均讹「郡」，应据隋书食货志改「县」。各本均作「委」，是。隋志作「妄」，非。
「多者及下户」。刊本复衍「户」字，据隋书食货志删。　　锦按：各本「户」字均复衍，应删。
「丰年则全赋中年半之下年一之」。案：隋志「一」作「三」。
　　锦按：隋书食货志亦作「一」。考证所据系误本。
　　　　卷六食货六
「天宝元年赦文其侍丁孝者假免差科」。刊本「孝」讹「老」，据新、旧唐书改。
　　锦按：不但「孝」讹「老」，「者假」亦误倒。应据旧唐书食货志、唐会要卷八三、册府元龟卷四八七、唐大诏令集卷四改乙。改元天宝赦云：「侍丁者令其养老，孝假者矜其在丧。」
「西平郡贡牸犀角十只」。刊本犀解误，据唐书改。
　　锦按：北宋本、傅校本、明抄本、明刻本、王吴本、殿本均作「西平郡牸羊角十只」，局本「牸」讹「」。考证校语有误，应作「刊本犀讹羊」。元和郡县志卷三九云：「开元贡，羚羊角两只。」新唐书地理志四云：「土贡，牸犀角。」「羊」字未必误。
「陇西郡贡秦●」。刊本「●」讹「胶」，据别本改。
　　锦按：各本均作「秦胶」，元和郡县志卷三九、新唐书地理志四作「秦艽」。艽●同。
「永阳郡今滁州」。刊本「滁」讹「浙」，据唐书改。
　　锦按：北宋本、明刻本作「条」，傅校本、明抄本、王吴本作「涤」，殿本作「淅」，并误。考证校语之「浙」应作「淅」。
「吴郡贡鱼子五升」。刊本「鱼」讹「春」，据唐书改。　　锦按：各本均作「春」。新唐书地理志五作「鱼」。
「会稽郡贡交梭绫十匹」。刊本「梭」讹「」，又脱「绫」字，据唐书改增。
　　锦按：各本均讹「」。元和郡县志屡见「交梭」之名，如卷二五睦州条，卷二六越州条。「绫」字似不必增。
「新定郡贡文绫二十匹」。刊本「文绫」讹「交」，据唐书改。
　　锦按：各本均作「交」。新唐书地理志五作「文绫」，不足为据。此仍应改作「交梭」，元和郡县志卷二五睦州条云：「开元贡，交梭。元和贡，交梭二匹。」
「桂阳郡今彬州」。刊本讹「柳」，据唐书改。
　　锦按：摘句有误，「彬」应作「郴」。北宋本、傅校本、明抄本及新唐书地理志五均作「郴」。明刻本、王吴本、殿本讹作「柳」，局本讹作「彬」。
「浔阳郡」。刊本「浔」讹「皋」，据唐书改。
　　锦按：北宋本、傅校本、明抄本、明刻本作「寻」，殿本、局本讹「皋」。元和郡县志卷二八、新唐书地理志五及王吴本均作「浔」。
「洪源郡贡蜀椒一石今黎州」。刊本「黎」讹「当」。案：唐书洪源郡作黎州，江源郡作当州。黎州洪源郡，则贡升麻、椒、麝。江源郡则以地产当归，地名当州。今据改。
　　锦按：各本均讹「当」。黎州洪源郡，当州江源郡，见本书卷一七六及旧唐书地理志四、新唐书地理志六。
「江油郡」。刊本「江油」二字互倒，据唐书改。
　　锦按：通典各本均倒作「油江」，他处亦然。应据元和郡县志卷三三、新唐书地理志六、太平寰宇记卷八四乙作「江油」。
「归诚郡」。刊本「诚」讹「城」，据唐书改。
　　锦按：各本均讹「城」。本书卷一七六及元和郡县志卷三二、旧唐书地理志四、新唐书地理志六均作「归诚郡」。应据改。
　　　　卷七食货七
「汉桓帝永寿三年户千六十七万七千」。案：「六十」册府元龟作「六百」。
　　锦按：通典作「户千六十七万七千」，与晋书地理志上合。册府元龟卷四八六作「户千六百七万九百六十」，与续汉书郡国志一刘昭注引帝王世纪合。
「唐高宗永徽元年高履行奏隋大业中户八百九十万今户三百八十万」。案：册府元龟「九十」作「七十」，「八十万」作「八十五万」。
　　锦按：北宋本、傅校本、明抄本、明刻本、王吴本及旧唐书高宗纪上、唐会要卷八五、册府元龟卷四八六均作「七十」，殿本、局本讹作「九十」。旧唐书作「三百八十万」，与通典合。册府元龟作「三百八十五万」，与唐会要合。
「裴冕等二十九人并摄御史分往天下」注「韦洽」。刊本「洽」讹「治」，据唐书改。
　　锦按：北宋本、明刻本作「韦洽」，是。王吴本、殿本、局本讹作「韦治」。
「融又上言天下所检责客户」。案：此奏一作「裴耀卿」。　　锦按：唐会要卷八五即系此奏于裴耀卿名下。
　　　　卷八食货八
「太公九府圜法」注「圜谓均而通也」。刊本「均」讹「内」，据唐书注改。
　　锦按：北宋本、傅校本作「均」，是。明刻本、王吴本、殿本、局本讹「内」。考证校语有误，应作「据汉书注改」。通典此注采自汉书食货志下师古注。
「人有若干百千之数矣」。刊本「干」讹「千」，「千」讹「十」，据管子改。
　　锦按：各本均讹「千」讹「十」。考证据管子国蓄篇改之是也。
「周郭其下令不可磨取镕焉」。案：「下」汉书作「质」。
　　锦按：各本均作「下」，汉书食货志下作「质」。考证摘句有误，「镕」应作「鋊」。
「致富之道实假于钱」。刊本「富」讹「之」，据别本改。
　　锦按：各本均作「致之之道」。作「富」误。富者仓库充溢，贫者粮靡斗储，贫者仰富，致之之道，实假于钱。「之」显指粮食。考证谓「致富」，未得，所据别本，不知究指何本。
　　　　卷九食货九
「宋文帝元嘉七年立钱署法」。刊本「署」讹「置」，据宋纪及册府元龟改。
　　锦按：不但「署」讹「置」，「法」字亦衍，各本皆然。宋书文帝纪、南史宋本纪中、册府元龟卷五００均无「法」。
「刑虽重禁奸弊方密」。案：宋书作「刑禁虽重奸逐方密」。　　锦按：各本同。考证校语有误，宋书何尚之传作「奸避方密」。
「大唐武德四年铸开通元宝钱」。刊本「通元」二字互倒，据册府元龟改。
　　锦按：北宋本、傅校本、明刻本作「开通元宝」。王吴本、殿本、局本作「开元通宝」，唐会要卷八九、旧唐书食货志上、新唐书食货志四同。陆容菽园杂记卷六云：「开元钱文，或读作开通元宝，或作开元通宝，本武德四年所铸，非开元年间铸也。」钱上字本当左旋读之，自应从古本作「开通元宝」。
　　　　卷十食货十
「贾谊上疏曰输将繇使其远者不出五百里」。刊本「出」讹「在」，据册府元龟改。
　　锦按：各本均作「在」，与贾谊新书属远篇合。册府元龟卷四九八作「出」，乃后人臆改。
「若以门兵造船便为阙彼防御」。刊本「御」讹「城」，据魏书改。
　　锦按：递修本、明刻本、王吴本、殿本、局本作「船」；北宋本、傅校本、明抄本作「舟」，与魏书食货志合。魏志作「御」，通典各本皆作「城」，盖避代宗嫌名。
「令州郡纲典各受租调于所在然后付之十车之中」。刊本「中」讹「牛」，据魏书改。
　　锦按：明刻本、王吴本、殿本、局本均讹「牛」。北宋本作「中」，与魏书食货志合。
「若船数有缺且赁假充事」。刊本「数」讹「所」，据魏书改。　　锦按：各本皆讹「所」，当据魏书食货志改作「数」。
「裴耀卿奏曰臣请于河口置一仓纳江南租米」。案：「南」册府元龟作「东」。
　　锦按：殿本、局本作「南」，臆改。北宋本、傅校本、明抄本、明刻本、王吴本及旧唐书食货志下、册府元龟卷四九八皆作「东」。
「管子曰禺筴之商日二百万十日二千万一月六千万万乘之国正九百万也」。刊本脱「国」字，据管子增。
　　锦按：各本均脱「国」，当依管子海王篇补。
　　　　卷十一食货十一
「汉孝武天汉三年初榷酒酤」注「如道路设木为榷者」。刊本脱「设」字，据别本增。　　锦按：各本均脱「设」。汉书武帝纪韦昭注有「设」。应据补。
「自东晋至陈淮水北有大市百余小市十余」。刊本「百」讹「自」，据册府元龟改。
　　锦按：北宋本、傅校本、明刻本、殿本、局本均讹「自」。王吴本及隋书食货志、册府元龟卷五０四均作「百」，是。
「司马迁曰夫山西饶材」。刊本「材」讹「林」，据史记改。　　锦按：惟明刻本「材」字不误，他本皆讹「林」。
「二千一百万之家即二十万而更繇租赋出其中」。案：史记「二千」下有「户」字。　　锦按：「二千」属上读。考证所据史记衍「户」字。
「牛千足羊彘千双」。刊本「双」讹「只」，据史记及汉书改。
　　锦按：王吴本、殿本、局本讹「只」。北宋本、傅校本、递修本、明抄本、明刻本均作「双」，与史记货殖列传、汉书货殖传合。
「关中富商大贾大抵尽出诸田」。刊本「富」讹「宿」，据史记及汉书改。　　锦按：摘句衍「出」字。各本均作「宿」，亦通，杜氏盖以意改之。
「尽推理去就与时俯仰」。案：「推理」史记及各本皆作「椎埋」。
　　锦按：通典各本均作「推理」。史记货殖列传作「椎埋」。考证谓「各本皆作椎埋」，不确。
「田农拙业也而秦阳以盖一州」。刊本「农」讹「亩」，据史记改。
　　锦按：殿本、局本讹「亩」。北宋本、傅校本、递修本、明抄本、明刻本、王吴本均作「农」，与史记货殖列传合。
「掘姦事也而曲叔以起」。刊本「曲」讹「田」，据史记改。
　　锦按：殿本、局本作「田」。北宋本、傅校本、递修本、明抄本、明刻本、王吴本作「曲」。史记会注考证卷一二九引张文虎曰：「南宋旧刻、毛本作田叔，它本作曲叔」。作「田」虽不误，但非通典之旧。
「莽乃下诏曰夫周礼有赊贷传记各有干焉」。刊本「赊」讹「余」，「焉」讹「马」，据周礼及汉书改。
