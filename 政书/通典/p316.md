<!-- { "loadSidebar": true } -->
　　引复位讫，奉礼曰：「赐胙。」赞者曰：「再拜。」饮福酒者不拜。奏肃和之乐，一成止。赞者曰：「再拜。」在位者皆再拜讫，赞引进初献之左，白：「礼毕。」赞引各引享官以次出。赞引引博士以下俱就执事位。奉礼曰：「再拜。」博士以下皆再拜，引出。宫闱令纳神主如常仪。其祝版燔于斋坊。
　　　　三品以上时享其庙四品五品六品以下附
　　前享五日，筮于庙门之外。主人公服立于门东，西面；掌事者各服其服立于门西，东面北上。设筮席于闑西阈外，西面。筮者开韇出册，兼执之，东面受命于主人。主人曰：「孝曾孙某来日丁亥祗享于庙，尚飨。」丁未必亥也，直举一日以言之，则己亥、辛亥，苟有亥焉可也。筮者曰：「诺。」进就筮席，西面，以韇击册，遂述曰：「假尔太筮有常，孝曾孙某，来日丁亥祗享于庙，尚飨。」乃释韇，坐筮讫，兴，降席，东面称：「占曰从。」筮吉退；若不吉即筮远日，还如初仪。赞礼者进主人之左，告礼毕，掌事者彻筮席。
　　先享三日，主人及亚献、终献并执事者，各散斋二日于正寝，致斋一日于庙所。同官僚佐之长为亚献，其次为终献，无则亲宾为之。子孙及凡入庙者，各于其家清斋，皆一宿。四品五品以上同。六品以下若有庙者，如五品以上之仪。无庙者筮于正寝之堂，主人公服立于堂上楹闲近东，西面。掌事者近西，东面北上。设筮席于主人之西，筮者开韇出册兼执之，东面受命于主人。主人曰「孝孙某来日丁亥春祠」，其余并同五品以上仪。亚献终献亲宾为之。
　　前一日之夕，清扫内外，掌庙者整拂神幄。六品以下无庙者，但清扫内外。赞礼者设主人之位于东阶东南，西面，亚献、终献位于主人东南，掌事者位于终献东南，俱重行，西向北上。设子孙之位于庭，重行，北面西上。设赞唱者位于终献西南，西面。又设亚献以下位于门外之东，执事者在南差退，俱西向。设牲牓于南门之外，当门北面，以西为上；掌牲者位于牲西北，东面；诸祝位于牲后，俱北向；设亚献省牲位于牲前近东，西向。设祭器之数，每室樽二、簋二、簠二、二、铏二、俎三；笾豆，一品二品各十，三品八。四品五品各六。六品以下簋簠铏俎各一，笾豆各二。掌事者以樽入设前楹下，各于室户六品以下无庙者不言室户。之東，北面西上，皆加勺。首座爵一，余座皆爵四，置于坫。四品、五品、六品以下皆置於樽下，加勺。设祭器于序东，西向。每座簋在前，簠次之，次之，铏次之，笾次之，豆次之，俎在后；每座异之，皆以南为上，屈陈而下。设洗于东阶东南，东西当东溜，五品以上同，六品以下当东荣，余同。南北以堂深；罍水在洗東，加勺；篚在洗西，南肆，實爵三巾二於篚，加；凡器物皆濯而陈之。执樽罍洗篚者各于樽罍洗篚之后。掌牲者以牲就牓位。贊禮者引亞獻入，詣東階升堂，遍視滌濯於視濯，執樽者皆舉告潔。讫，引降就省牲位。亚献省牲，掌牲者前，东面举手曰：「腯。」还本位。诸祝各循牲一匝，北面举手曰：「充。」俱还本位。祝引掌牲者以次牵牲付厨。赞礼者引终献诣厨，省鼎镬，视濯溉。亚献以下每事讫，各还斋所。执馔者入彻簋簠笾豆俎铏以出。
　　享日未明，烹牲于厨。夙兴，掌馔者实祭器。牲体皆载右胖。前脚三节，节一段，肩臂臑皆载之；后脚三节，节一段，去下一节，载上肫胳二节；又取正脊、脡脊、横脊、短、正、代各二骨以并，余皆不设。簋实稷黍，簠实稻粱，笾实石盐、干脯、枣栗之属，豆实醢酱齑菹之类。六品以下簋实稷，簠实黍，笾实脯枣，豆实菹醢，余同五品以上。主人以下各服其服，掌事者入实樽罍，每室二樽，一实玄酒为上，一实醴齐次之。祝版各置于坫。四品五品六品于樽所。诸祝与奄人四品五品无奄人，六品以下于正寝室内。入立于庭，北面西上，立定，皆再拜讫，升自东阶，以次出神主，各置于座。夫人之主，奄人奉出，俱并席处右。四品五品祝拜讫，升，整拂几筵。六品以下祝设神座于正寝室内，祖在西，东向，祢在祖东北，南向，皆有几筵。
　　质明，赞礼者引亚献以下及子孙俱就门外位。赞唱者先入就位。诸祝与执樽罍者入立于庭，北面西上。立定，赞唱者曰：「再拜。」祝以下俱再拜，各就位。掌馔者奉馔陈于门外。赞礼者引主人入就位，又赞礼者引亚献以下及子孙以次入就位。立定，赞唱者曰：「再拜。」主人以下皆再拜。赞礼者进主人之左，白：「请行事。」退复位。掌馔者引馔入，升自东阶，诸祝迎引于阶上，各设于神座前。笾居右，豆居左，簋簠铏居其闲，羊豕二俎横陈重于右，腊俎特于左。四品五品同。六品特牲俎横于前。执炉炭、萧稷、膟膋者，各从其俎升，置于室户外之左。六品无庙则设于堂户外之左，余同。其萧稷各置于炉炭下，施设讫，掌馔以下降出。诸祝各取萧稷擩而专反于脂，燔于炉炭，还樽所。
　　赞礼者引主人诣罍洗，执罍者酌水，执洗者跪取盘，兴，承水，主人盥手，执篚者跪取巾于篚，兴，进，主人拭手，执篚者受巾，跪奠于篚；遂取爵，兴以进，主人受爵，执罍者酌水，主人洗爵，执篚者又跪取巾于篚，兴，进，主人拭爵讫，受巾，跪奠于篚，奉盘者跪奠盘，兴。凡取物者，跪俛伏而取以兴，奠物则奠讫俛伏而后兴。赞礼者引主人自东阶升堂，诣某祖酒樽所，六品以下诣祖，下仿此。執樽者舉，主人酌酒。赞礼者引主人进诣某祖神座前，北面跪奠爵，兴，出户北面立。四品五品同。六品以下西向奠爵，兴，少退西向立。祝持版进于室户外之右，东面四品五品同。六品以下祝持版进祖座之右，北面。跪读祝文曰：「维某年岁次月朔日，子孝曾孙某官封某，无封者单称官。六品以下称孝孙，余同。无官者称名。敢昭告于某祖考某谥、封祖妣某邑夫人某氏：时惟仲春，夏云仲夏，秋云仲秋，冬云仲冬。伏增远感。谨以柔毛、刚鬣、明粢、芗合、芗萁、嘉蔬、嘉荐、四品五品云柔毛、刚鬣、嘉荐、普淖。六品以下无柔毛，余同五品。醴齐，恭荐祠享春云祠，夏云礿，秋云尝，冬云烝。于某祖考某谥，封某祖妣夫人某氏配，尚飨。」祖考及孙各依尊卑称号。其祝文，四品以下同。讫，兴，主人再拜，祝进跪奠版于神座，兴，还樽所。赞礼者引主人以次酌献如上仪。唯不盥洗。讫，赞礼者引主人诣东序，西向立。四品五品同。六品以下诣先祖座前近东，西向立，余同。
　　诸祝各以爵酌福酒，合置一爵，一祝持爵进主人之左，北向立。主人再拜受爵，跪祭酒，啐酒，奠爵，兴。诸祝各帅执馔者以俎入减神前胙肉，共置一俎上；又以笾遍取稷黍饭共置一笾。祝先以饭笾进，主人受以授左右；祝又以俎次授，主人每受以授左右。讫，主人跪取爵，遂饮卒爵，祝进受爵，复于坫，四品五品六品复于樽所，下仿此。主人兴，再拜。赞礼者引主人降自东阶，还本位，西向立。
　　主人獻將畢，贊禮者引亞獻詣罍洗，盥手洗爵，升自東階，詣某祖酒樽所，執樽者舉，亞獻酌清酒。赞礼者引亚献进诣某祖神座前，北向跪五品以上同。六品以下诣先祖前，西向跪奠爵，兴，少退，再拜。奠爵，兴，出户北向再拜。赞礼者引亚献以次酌献如上仪讫，赞礼者引亚献诣东序，西向立。五品以上同。六品诣祖座近东，西向立。诸祝各以爵酌福酒如初献仪。唯不受胙。又赞礼者引终献亦如初献仪，讫，降复位。
　　诸祝皆进神座前，跪彻豆，兴，还樽所。彻者，笾豆各一少移于故处。赞唱者曰：「再拜。」非饮福受胙者皆再拜。赞唱者又曰：「再拜。」主人以下皆再拜。赞礼者进主人之左，白：「礼毕。」遂引主人出，赞礼者引亚献以下出，子孙以次出。诸祝及执樽罍篚者俱复执事位，立定，赞唱者曰：「再拜。」诸祝以下皆再拜。执樽罍篚者出。诸祝与奄人神主纳于埳室如常仪讫，祝版焚于斋所。四品五品以下无神主。
　　褒圣侯祀孔宣父庙及王公以下皆用此礼，唯祝文别。
　　　　三品以上祫享其庙禘享附
　　前享五日筮于庙门之外。斋及设位、牲牓、祭器、省牲皆如时享之仪。掌事者以樽坫入设于庙堂上，皆于神座左。昭座之樽在前楹閒，北向，始祖及穆座之樽在戶外，南向，俱以近神為上，皆加勺。若始祖在曾祖以下，则设樽依亲庙之式，其首座爵一，余座爵四，各置于坫。禘享，其未毁庙之樽坫于前楹下，各于室户之东，皆北向西上。设祭器于序东，西向。每座簋在前，簠次之，次之，铏次之，笾次之，豆次之，俎在后；每座异之，皆以南为上，屈陈而下。设洗于东阶东南，东西当东溜，南北以堂深；罍水在洗東，加勺；篚在洗西，南肆，實爵三巾二於篚，加；凡器皆濯而陈之。執樽罍篚者各位於樽罍篚之後。
　　享日未明，烹牲于厨。夙兴，掌馔者实祭器。牲体折节所载及诸祭器所实如时享。掌庙者设神座于庙堂之上，自西序以东。始祖座于西序，东向。昭座于始祖座东北，南向；穆座于东南，北向：俱西上。若始封者仍在曾祖以下，则空东面之座，依昭穆南北设之。每座皆有屏风几席，设趺如式。禘又设未毁庙主各于其室，如时享。主人以下各服其服。掌事者入实樽罍。每室四樽：一实醴齐为上，一实盎齐次之，玄酒各实于上樽。设玄酒者，重古，陈而不酌。祝版各置于坫。诸祝与奄者入立于庭，北面西上；掌事者持腰舆从入，立于东阶下，西面北上。立定，祝与奄者皆再拜讫，帅腰舆升自东阶，诣始祖庙，入开埳室，出神主置于舆，出诣座前，以主置于座。以次出神主如上仪讫，还斋所。夫人之主，奄人奉出，俱并而出，处右。禘又以次出毁庙主如上，未毁庙主出置于室内之座如时享。
　　质明，赞礼者引亚献以下及子孙俱就门外位。赞唱者先入就位。诸祝与执樽罍者入立于庭，北面西上，立定，赞唱者曰：「再拜。」祝以下皆再拜，各就位。掌馔者帅执馔者奉馔陈于门外。
　　赞礼者引主人入就位，又赞礼者引亚献以下及子孙以次入就位，立定，赞唱者曰：「再拜。」主人以下皆再拜。赞礼者进主人之左，白：「请行事。」退复位。掌馔者引馔入，升自东阶，诸祝迎引于阶上，各设于神座前。笾居右，豆居左，簋簠铏居其闲，羊豕二俎横陈重于右，腊俎特于左。执炉炭、萧稷、膟膋者从其俎升设于神座之左少后，其萧稷各置于炉炭下，施设讫，掌馔者以下降出；诸祝各取萧稷擩于脂，燔于炉炭，还樽所。
