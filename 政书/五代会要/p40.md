<!-- { "loadSidebar": true } -->
　　周显德五年七月新定刑统该诱良口勾引逃亡奴婢与货卖所有资装者其私诱勾引之人伏请处死良口奴婢并准律格处分如是居停主人元不是勾引之人请行重断其或分受赃物至三疋已上者处死如有将良口于畨界货卖者居停主人明知卖与畨界不告官者亦请处死
　　道路
　　后唐天成三年二月兴元府奏修斜谷开道二千八百余里四月洋州奏重开入蜀旧路比今官路近二十五里五月夔州奏开新路至房州
　　长兴二年八月准仪制令道路街巷贱避贵少避长轻避重去避来宜令三京诸道州府各遍下县镇准旧仪制于道路分明刻牌于要防坊门及诸桥柱晓示路人委本界所由官司共相巡察有违犯者科违勅之罪　四年正月西京留守王思同进拟开骆谷路图上指山险谓侍臣曰如此之险何以开通左右奏曰据兴元闗内兵戎交畨及转饷大散修开斜谷路迂回校五百里如从骆谷自雍京直抵兴元粮戍稍便然此路险阻尤甚以此竭力开通将来霖雨亦烦修葺上□俛从其奏竟无成功而止





　　五代防要卷二十五
　　钦定四库全书
　　五代防要卷二十六
　　宋　王溥　撰
　　街巷
　　后唐同光二年八月初在京应有空闲地任诸色人请射盖造藩方侯伯内外臣寮于京邑之中无安居之所亦可请射各自修营其空闲有主之地仍限半年本主须自修盖如过限不见屋宇亦许他人占射其月诸道观察防御团练等使刺史出司土宇入觐朝廷将壮宸居须崇甲第宜于洛京修宅一区
　　长兴二年六月八日据左右军巡使奏诸厢界内多有人户侵占官街及坊曲内田地盖造屋舍又不经官申判押凭据厢界不敢悬便止絶窃恐久后别有人户更于街坊占射转有侵占不惟窄狭兼恐久后别有人户及至人户争竞近日人户系税田地多被军人百姓作空闲田地便立封疆修筑墙壁占射又无判押凭据及本主或有文契典卖兼云占射年深或有税额及无税空闲拦恡不令修盖以此致有争竞厢界难以止絶者其在京诸坊曲应有空闲田地先降勅命许人户请射盖造及见种莳公私田地如是本主自有力便令盖造舍屋若无力即许人请射修盖自后相次诸色人陈状委河南府勘逐如实是闲田不侵占官街然后指挥擘画交付今所称诸色人侵占街坊于见有主税地内占射盖造必虑有妨车牛过往及恐百姓互争有论须定规绳各令御守京城应大街内有人户见盖造得屋宇外此后并不得更有盖造其诸坊巷道两边常须通得牛车如有小街巷亦须通得车马来往此外并不得辄有侵占应诸街坊通车牛外即日或有越众迥然出头牵盖舍屋棚阁等并须尽时毁拆仍据樽截外具留街道阔狭尺丈一一分析申奏此后或更敢侵占不计多少宜委地分官司量罪科断其街道内除水渠外不得穿掘取土若已有穿掘各勒逐地分人户速速填平京城内诸坊曲除见定园林池亭外其余种莳及充菜园并空闲田地除本主量力自要修造外并许人收买见定已有居人诸坊曲内有空闲田地及种莳并菜园等如是临街堪盖店处田地每一间破明间七椽其每间地价宜委河南府估价收买除堪盖店外其余若是连店田地每亩宜定价钱七千更以次五千其未曾有盖造处宜令御史台两街使河南府依已前街坊田地分擘画出大街及逐坊界分各立坊门兼挂名额先定街巷阔狭尺丈后其坊内空闲及见种田苗并充菜园等田地亦据本主自要量力修盖外并许诸色人收买修盖舍屋地宅如是临街堪盖店处田地每一间破明间七椽其每间地价亦委河南府估价准前收买除堪盖店外其余连店田地每亩宜定价钱七千以次近外每亩五千更以次三千未有人买处且勒仍旧逺僻处或欲置菜园任取穏便兼应本主所留诸色人置到田地等并限三个月内修筑盖造须见次第仍不得两处收买田地其地祗许修造宅院并其间小小栽植竹木外不得广作园囿及种植田苗仍令御史台常加觉察如有故违仰具姓名申奏当行严断其所置田地如是本主种田苗及见菜园收刈及冬藏毕方许交割据交割日限后修盖其已买地内所有苗税等宜令据亩数出除其所买田地除本主白要修盖外有合卖数目如妄记形势辄有逗留分外邀求有心占恡者许买地人经防论诉勘逐不虚所犯之人当行重断其地仍准价例尽时交与所买之人其所买卖田地仍令御史台委本处巡按御史旋给与公凭仍免税契右宜令御史台两街使河南府专切依次第擘画晓示或有利便亦可临时详夺奏闻　其月京城坊市人户菜园许人收买窃虑本主占押年多以鬻蔬为业固多贫窭岂办盖造恐资豪滑转伤贫民若是有力人户及形势职掌曹司等已有居地外于别处及连宅买菜园令人主把或典赁于人并准前价例如贫穷之人买得菜园自卖菜供衣食者即等第特添价直仍卖者不得多恡田土买者不得广占田地各量事力须议修营
　　周显德三年六月诏辇毂之下谓之浩穰万国骏奔四方繁防此地比为藩翰近建京都人物喧阗闾巷隘陿雨雪则有泥泞之患风旱则多火烛之忧每遇炎热相蒸易生疾沴近者开广都邑展引街坊虽然暂劳终成大利朕自淮上回及京师周览康衢更思通济千门万户得遂安逸之心盛暑隆冬倍减寒燠之苦其京城内街道阔五十步者许两边人户各于五步内取便种树掘井修盖凉棚其三十步已下至二十五步者各与三步其次有差
　　桥梁
　　晋天福六年二月置浮梁桥于得胜渡
　　闗
　　梁开平元年七月建国迁都俾新其制况山河之险表里为防今二京俱在闗东为内仍以潼闗陜州其月改武牢闗为军仍置虎牢闗军使
　　市
　　后唐天成元年十一月二十一日在京市肆凡是丝绢斛斗柴炭一物已上皆有牙人百姓将财物货卖致时物腾贵百姓困穷今后宜令河南府一切禁断如是产业人口畜乗须凭牙保此外并不得辄置仍委两军巡使觉察切加捉获如违并当严断
　　周广顺二年十二月开封府奏商贾及诸色人诉称被牙人店主引领百姓赊买财货违限不还其亦有将物去后便与牙人设计公然没及庄宅牙人等亦多与有物业人通情重叠将产宅立契典当或虚指别人产业及浮造屋舍伪称祖父所置更有卑幼骨肉不问家长衷私典卖及将倚当取债或是骨肉物业自已不合有分倚强凌弱公行典卖牙人钱主通同防昧致有争讼起今后欲乞明降指挥应有诸色牙人店主人引致买卖并须钱物交相分付或还钱未足祗仰牙行人店主明立期限勒定文字逓相委保如数内有人前却及违限别无抵当便仰连署契人同力填还如诸色人牙行人内有贫穷无信行者恐已后悮累即却众扶集出如是客旅自与人商量交易其店主人牙行人并不得邀难遮占称须依行店事例引致如有此色人亦加深罪其有典质倚当物业仰官牙人业主及四隣同署文契委不是曾将物业印税之时于税务内纳契白一本务司防检须有官牙人邻人押署处及委不是重叠倚当方得与印如有故违闗连人押行科断仍征还钱物如业主别无抵当仰同署契行保邻人物分代纳如是卑幼不问家长便将物业典卖倚当或虽是骨肉物色自已不合有分辄敢契卖倚当者所犯人重行科断其牙人钱主并当深罪所有物业请准格律指挥如有典卖庄宅准例房亲隣人合得承当若是亲人不要及着价不及方得别处商量不得虚抬价例防昧公私有发觉已任亲人论理勘责不虚业主牙保人并行重断仍改正物业或亲邻人不收买妄有遮恡阻滞交易者亦当深罪从之
　　城郭
　　后唐天成元年四月勅京都之内右无郡城本朝多事已来诸侯握兵自保张全义土功斯设李罕之砦地犹存时以廓清固宜除刬若特差夫役又恐扰人宜令河南府先分擘出旧日街巷其城壕许占射平填便任盖屋宇其城基内旧有巷道处便为巷道不得徇情妄有侵射仍请射后限一月如无力平刬许有力人户占射平填
　　周广顺二年正月诏开封府修补京师罗城率畿内丁夫五万五千版筑旬日而罢
　　显德二年四月诏曰惟王建国实曰京师度地居民固有前则东京车马辐辏水陆防通时向隆平日增繁盛而都城因旧制度未恢诸卫军营或多窄狭百司公署无处兴修加以坊市之中邸店有限工商外至亿兆无穷僦赁之资增添不定贫乏之户供办实难而又屋宇交连街衢湫隘入夏有暑湿之苦居常多烟火之忧将便公私须广都邑宜令所司于京城四面别筑罗城先立标识将来冬末春初农务开时即量差近甸人夫渐次修筑春作才动便令放散或土功未毕即次年修筑今后凡有营及兴窑灶并草市并须立标识七里外其标识内官中擘画定军营街巷仓塲诸司公廨院务了即任百姓营造至三年正月发畿内及滑曹郑之丁夫十余万筑新罗城仍使曹州节度使韩通充部署大使
　　馆驿
　　晋天福五年九月改东京上源驿为都亭驿
　　周广顺二年十二月勅诸道所差知馆驿人不得于州县别差人户贴助致扰贫民
　　显德四年四月改赤仓驿为通吴驿【初世宗始议图南命于赤仓置驿至是以其名识之】五年五月以城东新驿为懐信驿【待江南二使也】
　　盐
　　后唐同光三年二月魏府每年所征随丝盐钱每两与减放五文逐年俵卖蚕盐食盐夫盐甜次冷盐每斗与减五十栾盐与减三十
　　天成元年四月诸州府百姓合散蚕盐今后每年抵二月内一度俵散依夏税限纳钱
　　晋天福元年十一月赦节文洛京管内逐年所配人户食盐起来年每斗减放十文　七年十一月宣防下三司应有往来盐货悉税之过税每斤七文住税每斤十文其诸道应有系属州府盐务并令省司差人勾当先是诸州府除俵散蚕盐征钱外每年米盐界分塲务约粜钱一十七万贯有余言事者称虽得此钱百姓多犯盐法请将上件食盐钱于诸道州府计户每户一贯至二百为五等配之然后任人逐便兴贩既不亏官又益百姓朝廷行之诸处塲务且仍旧俄而盐货顿贱去出盐诸处州县每斤不过二十掌事者又称骤改其法奏请重置税焉盖欲絶兴贩归利于官塲院粜盐虽多人户盐钱又不放免民甚苦之
　　周广顺二年三月勅青白池务素有定规只自近年颇乖循守北来青盐一石抽税钱八百盐一斗白盐一石抽税钱五百盐五升访闻改法已来不便商贩宜令庆州盐务今后每青盐一石依旧抽税八百八十五陌盐一斗白盐一石抽税钱五百八十五陌盐五升此外更不得别有邀求青白盐池在盐州北唐朝元营四池曰乌池白池瓦窑池纽顶池今出税置吏惟有青白二池　三年二月勅诸州府并外县镇城内其居人屋税盐今后不俵其盐钱亦不征纳所有乡村人户合请蚕盐所在州县城镇严切检校不得放入城门
　　显德元年十二月上谓侍臣曰朕览食末盐州郡犯私盐多于颗盐界分盖卑湿之地易于刮咸煎造岂惟违我法兼又汚我好盐况末盐煎炼搬运费用倍于颗盐今宜分割十余州令食颗盐不唯辇运省力兼又少人犯禁自是曹宋已西十余州皆食颗盐　三年十月勅漳河以北州府管界　是官塲粜盐今后除城郭草市内仍旧禁法其乡村并不盐货通商逐处有盐卤之地一任人户煎炼兴贩但不得逾越漳河入不过商界
　　麴
　　梁开平三年十一月聴诸道州府百姓自造麴官中不禁
