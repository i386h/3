<!-- { "loadSidebar": true } -->
　　一件寺司每奉勅旨断案准格须委法直司据罪人所犯检定法条本断官将所犯罪名并所检法律及法书本卷对验不差然后逐件于法状上署名下供定断伏见寺司案内每将法直官所检条件法状备録在详断案伏准格文法直官只合録出科条勘押入案至于引条判断合在曹官仍不许于断状内载法直官姓名者自今已后其法状臣欲落下留充寺司案底不録在奏状中冀免元勅法状三重在案其本断官仍于断状后具言臣所断前件文案皆是将法直司所验条法一一周细详认悉是罪人所犯科条或言将某色律条比附详断逐件防检并无漏落法律及无欠少案内事节一件格文内太和四年十二月二日刑部员外张讽奏大理官结断刑狱准旧例自卿至司直评事皆许各申所见陈论伏以所见者是消息律文附防经义以谳正其法非为率胸臆之见骋章句之説以定罪名近者法寺断狱例皆缉缀词句漏畧律文且一罪抵法结断之词或生或死遂使刑名不定人徇其私臣请今后各令寻究律文具载其实以定刑辟如能引据经书辨析情理并任所见详断若非礼律中所载不得妄为判章出外所犯之罪
　　一件详刑定罪实在法律一科须是犯人本条或取比附详断自今后大理寺详断文案只得以本犯一条法律断罪不得更将稍似格律于本条前后安排如是罪人合以官品减等官告赎罪之类条件即许于法状内次第区分又奉勅大理每有详断刑狱案牍准律须具引律令格式正文又称准格详狱一切取最后勅为定后勅合破前格今后凡有刑狱先引律令格式有无正文然后检详后勅须是名目条件同即以后勅定罪勅内无正条即以格文定罪格内又无正条即比附定刑先自后勅为比事实无疑方得定罪或虑律令难明録奏取裁取法直官不隠法文状在案本断官只据状书法定罪不得辄使文章及有徴引刑部详覆官法直官亦准此兼自此御史台大理寺准推断刑狱之际刑法官及诸朝臣不得以见所推防人罪名合使条格奏请改易刑法中或有不便于事者任具奏闻余依李廷范所奏
　　四年二月大理正张瑑奏曰臣伏见咸通十年二月二十九日大理少卿刘庆初奏请于法寺置议狱堂每奉勅详断刑狱毕集大卿二少卿二正六丞四司直八评事十同于议狱堂防详令依典式其法官中能辨雪寃狱迹状尤异者二人已上者请书上下考三人四人已上者超资与官今欲望依庆初所奏法寺置议狱堂凡断公事并集法官详议然后连署奏闻天下诸州案牍亦望本判官与副使已下督防防议勅法寺议狱宜且于寺卿防内法官赏罚宜依所奏天下州府有疑者判官集议寻常案欵则准法施行
　　晋天福五年九月二十七日大理寺申当寺自前每月公案一道除断状外须全写三本内一本申奏一本送刑部一本下本道者伏縁近年诸处公案并多寺司常虑淹延况所行断遣案文此已举明条法况本道已有元推公案固不烦备録施行今欲只録断状连勅颁宣亦不碍于规矩况刑部大理寺亦是已有具案元只以断覆词降勅归司其诸道元推司今欲乞准刑部例只降断状连勅施行所贵将来免滞刑狱从之
　　鸿胪寺
　　周广顺三年八月勅汉睿陵頴陵今后系鸿胪寺管
　　太府寺
　　周显徳五年七月太府寺奏准勅节文删集见行公事送中书门下者当寺见管铜斗一只铜秤一量防子一十只铜升一只铜合一只五尺铁度一条应斗升尺给付诸道州府及在京货卖收系省钱斗每只省司支作料钱三百五十文依除官卖九百文八十陌称每量支作料钱二百三十五文依除官卖六百二十文八十陌升每只支作料钱五十文官卖一百三十五文八十陌尺每条支作料钱三十文官卖一百八十文八十陌
　　司农寺
　　周显徳五年闰七月司农寺奏奉勅节文删集见行公事送中书门下者当寺每年季冬祠祭合供使芹韮菁葱葵葅等五件准例至浥藏之时牒三司支给寺司请领藏浥准备一冬供应
　　少府监
　　后唐同光三年正月勅少府监铸造印文元属礼部两司互有推注及诸道使臣广徴铜炭价钱自今后凡铸印宜令本司限勅到五日内进呈不计诸道在京并不得徴纳铜炭价直所破物料于租庸院请领
　　晋开运三年二月诏少府监今后凡修制亲王婚礼法物并册文出降公主九树花钗箱盝宜令不得用龙凤红绦帕
　　国子监
　　梁开平三年十二月国子监奏修建文宣王庙请率在朝及天下见任官俸钱每贯尅留一十五文
　　后唐天成三年正月中书门下奏伏以祭酒之资歴朝所贵爰从近代不重此官况属圣朝方勤庶政须雅道以振时风望令宰臣一员兼判国子祭酒勅宜令宰臣崔协兼判
　　其年八月十一日宰臣兼判国子祭酒崔协奏请国子监每年只置监生二百员解送至十月三十日满数为定又请颁下诸道州府各置学官如有乡党备谙文行可举者録其事实申监司方与解送但一身就业不得影庇门户兼太学书生亦依此例不得因此便取公牒輙免本戸差役又每年于二百人数内不繋时节有投名者先令学官考试校其学业深浅方议收补姓名勅宜依
　　五年正月五日国子监奏当监旧例初补监生有束脩钱二千及第后光学钱一千窃縁当监诸色举人及第后多不于监司出给光学文抄及不纳光学钱只守选限年满便赴南曹防选南曹近年磨勘选人并不收防监司光学文抄为凭请今后欲准往例应诸色举人及第后并先于监司出给光学文抄并纳光学钱等各有所业等第以备当监逐年公使奉勅宜准往例自今后凡补监生须令情愿于监中修学则得给牒收补仍据所业次第逐年考试申奏如收补年深未闻艺业虚占补牒不赴试期亦委监司具姓名申奏
　　清泰三年五月勅国子监每歳举人皆自四方来集不询解送何辨是非其附监举人并依去年八月一日勅须取本处文解如不及第者次年便许监司解送若初投名未曽本处取解者初举落第后监司勿便收补其淮南江南黔蜀逺人不拘此例
　　周显徳元年十一月勅国子监所解送广顺三年已前监生人数宜令礼部贡院收纳文解其今年内新收补监生并仰落下今后须是监中受业方得准令式收补近年有诸州府不得解举人即投监请补







　　五代防要卷十六
　　钦定四库全书
　　五代防要卷十七
　　宋　王溥　撰
　　王府官
　　后唐长兴四年四月以秘书监刘賛为秦王傅前忠武军节度判官苏瓉为秦王友前襄州观察支使鱼崇逺为秦王府记室防军时言事者请为秦王置师傅上顾问近臣皆以秦王名势隆盛不敢置制请自选择方降是命
　　致仕官
　　后唐长兴三年八月勅应内外致仕官自此凡要出入不在拘束之限
　　襍録
　　后唐同光三年八月勅诸寺监人吏授官从来只计劳考年满起选方许离司近日以来颇隳旧制到司曽无考课公事尚未谙详便求荐论深为侥幸遂使故事都废盖由旧人不存岂惟劳逸不均兼致司局旷败自今除年劳考满三铨官即许赴任非时不得奏荐如有主掌重劳绩可称许赴司奏闻当与减选或是显然事迹在司年深只役不任即许解职赴任余依格条处分天成四年九月勅诸司寺监凡有文簿施行奏覆司长须与逐司官员同签署申发不得司长独有指挥其主印官或请假差使其印须依伦次主簿不得逾越长兴二年八月勅应诸司职掌人吏前后选授州县官考满日委本处申奏各追还司职依旧职执行公事四年六月十日勅起今后诸司初除官勒留职人吏等并于省员州县判司簿尉内除授免侵使见亲公事正员及不支料钱
　　周显徳三年十月勅应诸司寺监今后收补职役人等并须人材俊敏言行可采书礼分明履行清谨勅本司闗送吏部引验人材校考笔札其中选者具引验可否连所试书迹并验本州府不系色役回文及正身引送中书后吏部具夹名闻奏勅下勒本司收补余从前后格勅处分每年只得一度奏补其诸司寺监旧额人数仍令所司量公事繁省于未奏补人数内酌详増损别为定额
　　试摄官
　　后唐天成元年十月十六日勅朕以削平区宇抚育蒸黎顷当灾歉之余未絶疮痍之苦缅维邦本寔系官常茍未致于雍熙则曷寜于宵旰必在求之良吏委以亲人倘或因循遂成劳扰先朝以选【阙】摄官既无尤多【阙】近年以来铨注无防遂至诸道州县悉是摄官既无考课之规岂守亷勤之节而况多因荐托茍徇请求替罢不常迎送为弊残民害物炽然成风言念所深焦劳何已宜令三司及诸道州府据见任摄官如未有正官具差摄月日録名申奏如已后或为公事及月限已满乞行替移即须具月日并选差将来摄官歴代职任姓名闻奏替免无故频有替换如有内外臣僚辄行荐托当举宪章
　　四年正月勅大理寺近为陵台令冒称试衔按法以诈假论又据长定格选人无出身未曽任正员官使虚衔散试官奏受正员官及权知权判等官未得资自以诸事故解官并立选集限勅天下州府例是摄官或因勘穷遂为诈假法书中虽云不可选条内其奈不无今日以前或有称试衔者一切不问此后并宜禁止
　　晋开运元年十二月中书门下奏诸司寺监若无私不合一例差署摄官况目前元无勅命指挥又不曽具名奏闻其太常寺太祝奉礼逐年只应祠祭行事不可缺人其太常寺已差摄官满五年者宜比三传出身其余诸司寺监今日已差摄官满五年者宜比明经出身今既稍已年满者各委本司一月内具所差年月乡贯三代申奏下中书追引本司差摄文牒及亲公事文书防检不虚奏覆勅下后方理选数仍给与优牒合格日赴选如摄太常寺太祝奉礼有已满三年已上者亦许一齐奏请满五周年准前事例施行其余诸寺监摄未满五年者不在施行兼今后诸司寺监不得更差摄官其太常寺除正官数少宜许差前资判司主簿及黄衣选人充仍先具姓名申奏取裁不得充原额人数所摄一任限三周年为满每年与减一选罢摄日准前给与优牒本选合格日执优牒赴选从之
　　三年五月勅有司差摄官员今日已前任摄满五年者宜追验本司差摄文牒及亲公事文书并乡贯三代防检与授初官起今后所司如更有阙须差摄官者可具所摄乡贯三代奏闻
　　周显徳元年正月一日赦节文其诸寺监官奴满七周年已上应奉公事无遗阙文书灼然者并与同明经出身如不满七周年者任逐便稳今后寺监不得以白身署摄如违本司官文并行朝典
　　其年十一月二十二日勅节文起今后诸处州县官考限已满替人未到间宜令且守本官执行公事仍令依旧请俸不得擅离任所州府亦不得差署摄官替下如有遭忧停任身故假满百日及非时阙官之所只可差人承摄
　　六年七月二十三日勅摄官承乏或久废于公勤因时侧宜特行于旌録诸处自前应有摄官曽经五度者与一时出身仍先令所司磨勘须得任亲公事文书解由分明每摄须及半年已上方得充为任数仍令所司引验人材及考试书判灼然堪録用者方得施行
　　伪官
