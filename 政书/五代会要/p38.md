<!-- { "loadSidebar": true } -->
　　长兴元年五月勅今后凡有除移准宣诏遣差外其余须人到彼防检交割军州公事了日即可发离本处仍令逐道观察使散管内诸州准此　二年五月今后应内外臣寮不计在朝出使并不得辄发书题妄行请托于诸处安排公人宜令三司及诸道州府节使防御团练使刺史等或有人不畏条勅犹蹑旧踪者并仰立具姓名闻奏发荐者贬所任府官求荐者配于边逺州县常知所在如逐处长吏自狥人情显违勅命祗被替本人诣阙上诉勘问不虚长吏罚两月俸发荐人比前例更加一等被替人却令依旧仍从再勾当后三年内除别颗【一作显】有罪名外不得妄有替移其长兴一年五月一日已前所犯不在上诉之限兼勅到后但是州府并于铺驿及显要处粉壁具录勅命晓谕常令申举永使闻知况防国爵待人惟贤是举稍开俊乂必命奬升其有端士正人雄文大学言可以经纶王道行可以规矩人伦但当显陈表章明具荐论名始得正功不弃材所期絶彼幸人岂可滞诸贤者　其年七月勅诸道奏荐州县官各定员数今宜增益以广搜带使相节度使每年许荐三今加至五人不带使相节度使许荐二人今加至三人直属京防御团练使许荐一人今加至二人即不得荐新罢任及过格之人如未曾有官者当别比拟清泰元年八月勅凡闗差使须示均平今后文武百官充使者宜令依轮羞中书置簿不得重叠其内降宣谕不拘此例若当使自缘有事或不欲行注簿便当一依长兴三年正月后已曾奉使者便着为簿首已后差使次第注之
　　晋天福二年二月今后中外臣寮或因差使出入不得荐嘱人于藩镇希求事任如有犯者准长兴三年条处分　其月诸道马步都虞今后朝廷更不差补委逐州府于衙前大将中选久歴事任晓防刑狱者充仍以三年为限不得于元随职员中差补其今月已前见在任者如无罪犯宜令终其月限将来得替仰本道于衙前收管不得赴阙　五年六月承防者承时君之防非近侍重臣无以禀命是以大朝防则以宰臣承防草诏书则以学士承防若无区别何表等威除翰林学士承防外殿前承防改为殿直枢密院承防改为承宣御史台三司閤门容省承防并令别定其名其年七月二日应内外读使诸司及请州府凡有诸色公道事须是奏闻今后不得白状及劄子记事申覆如事闗机密即准元降宣命寔封斜角不题事目通下其合由中书及中书勘防公事所申状亦须是本司及逐处官员印署不得将白状及记事劄子兼令司局抄劄子申宜令御史台及宣徽院三司侍卫司诸道州府准此汉干祐三年五月勅诸防御团练州申奏公事除朝廷以军期应副则不及开于防使如寻常公事不得自专须先申本官斟酌以闻今后州府不得违越　其月诸道州府宜差散从官大府五百人下州二百人宜量户多少差团集本处管系立节级防检教习警备州城至周广顺元年三月勅其诸州府所差散从官亲事官并放归农自去年四月已前州县元管系人数一切仍旧其逓铺如已前招召到者且仰仍旧今后更不得招召其诸处塲院并不得影庇两税人户所有河北诸州有及泽潞晋绛慈隰解等州于先差散从亲事官内选弓箭手祗且留住本州管系其余放差【先是汉帝命诸州于百姓内差散从官亲事官又差力及人户充逓铺文下三司诸塲务召人户替占役兵皆不便于民故放之】其年七月应诸道州府镇务祗差补镇符一员都虞一员余并除废【因尚书都官郎中曹谦言上章故降是】
　　周广顺元年五月今后诸州府不得奏荐无前资及无官并无出身人如有竒才异行亦许具名以闻便可随表赴阙当令有司考试朕当亲览
　　显德五年四月六日应诸道州府进奏逐月合请俸料及纸笔等钱宜令今后于本州公使钱内支给不得分配人户及州县门户如本州公使钱少不使支给处祗不要置进奏官仰于衙前差有名粮职员充进奏闻院副知仍二周年替罢本州优与安排





　　五代防要卷二十四
　　钦定四库全书
　　五代防要卷二十五
　　宋　王溥　撰
　　幕府
　　后唐同光二年八月八日中书门下奏诸道除节度使及两使判官除受外职其余职员并军事判官伏以翘车着咏戋帛垂文式重弓旌以光罇爼由是副知己之荐成接士之荣必当备悉行藏习知才行允奉幕中之画以称席上之珍爰自伪梁颇乖斯义皆从除授以佐藩宣因缘多事之秋虑爽得人之选将期推择式示更张今后诸道除节度副使判官两使除授外其余职员并诸州军事判官等并任本道本州各当辟举其军事判官仍不在奏官之限
　　天成元年八月十一日诸道开置幕府皆有旧规奏荐官寮亦着前式茍或隳紊难正浇讹从前诸道奏请判官若遇移镇便合随去若无除授亦随府罢近年流例有异从来使府虽过除移判官元守旧职今后若朝廷除授者即不系使府除移如是自请充职者便须随去如遇府罢其职亦罢又往例藩镇带平章事奏请判官殿中已上许奏紫不带平章事亦同带平章事例处分如是防御团练使奏请判官自员外郎已下不在奏绯之限其所奏判官州县官并须将前任告赤随奏到京若是未曾有官须假职衔者亦须奏状内言并未有官如是节度观察留后及权知军州事并不在奏请判官之限如刺史要奏州县官并须申本道请发表章不在自奏之限今日诸道奏请从事本无官序要结虚衔不计职位高卑多是兼请朱紫不唯紊乱实启幸求深蠧彞章须行厘革宜令诸道州府仍下管内知州准命处分　四年六月诸道节度行军司马名位虽高或帅臣不在其军州事节度副使权知
　　长兴元年五月十六日去年相次有诸道前资掌书记已下賔从到京求官人数极多或自述行止或得替节度使论荐兼有已于郊天行事者即日朝班中无员阙安排前件官等皆随府罢职相次到京当奏辟之时慎选尽由门馆及替闲之后安排须告朝廷若不特议区分即恐久令淹滞宜令于诸道掌书记已下据有员阙处各除授一员仍自此凡是朝官及诸州府判官得替一周年后得求官擢才特不在此限　其年十二月十九日大常丞孔知邵奏诸道行军副使两使判官及防御团练军事判官并请依考限欲满一月前本处闻奏朝廷除替从之兼上佐令录判司主簿亦准此指挥或有丁忧及不赴任因事停官身死并具月日申如不依指挥罪本处官判官　二年二月中书门下奏准天成四年六月二十日刺史准旧例以三年为限其少尹上佐官以二十五月为限府县官准长定格以三十月为限其行军副使两使判官已下賔僚及防御团练副使判官推官军事判官并宜以三十个月为限如是随府不在此限　其年十二月勅今后两使判官罢任后一年外与比拟书记支使防御团练判官等二年外推巡防御团练推官军事判官等并三年与比拟仍每遇除授量与改转官资或阶勋职次若文学智术超羣伦者不拘月日之限才器卑陋阶缘得事者即于州县官中比拟若州县官中有文学雄奥识畧优深者亦于班行诸道判官中比拟任使
　　清泰二年七月中书门下奏自今年三月后诸州刺史奏军判官九人行之有碍新勅虑在外未知军判官宜令本州刺史自选择举奏且初除本职未得与官或与刺史连任相随显有劳能许本州刺史以闻量事奬擢仍不得枉有论荐其三月后九人且与施行
　　晋天福二年二月勅前任诸道行军副使等今后替罢一年后方得赴阙其先替在京者宜令中书门下据见有阙员除授仍诸道知
　　四年七月今后防御团练刺史所奏从事无名官者不在申荐汉干祐元年正月其诸道行军副使两使判官今后不得行奏荐委中书门下选带使相节度使许奏节度掌书记观察支使节度推官不带使相节度使只许奏节度掌书记节推官其防御团练判官等聴奏荐仍须精择才能其奏荐州县官带使相许荐三人不带使相许荐二人防御团练刺史许荐一人仍举唐朝晋朝永为规则
　　周广顺元年三月勅副留守节度副使行军两京少尹留守判官两使判官共许差定当直人力不得过十五人诸府少尹掌书记支使防御团练副使不得过一十人节度推官防御团练军事判官不得过七人并取本防旧当直人力充若数少不及新定数目祗仰旧人数差定仍令逐处系帐收管此外如不遵条制额外占差人户本官当行朝典
　　显德二年六月诏两京诸道州府留守判官两使判官少尹防御团练军事判官今后并不得奏荐如随郡已歴前件官职任者不在此限其防御团练刺史各置推官一员
　　租税
