<!-- { "loadSidebar": true } -->
　　若仵作工匠之徒辄敢逾越捉获之后自合准前后勅文科断所由不得更主孝防之家若衢路捉获只坐工人亦不得拘留行李令过时日工商诸色人吏无官者诸人无职掌者防车帏额魂车并无合辙车不使油幰旒苏等饰兼不得以绘防结络及金银装饰其挽歌铎翣并不得置并车之前不得以鞍马为仪其明器任业以瓦木为之不得过二十五事四神十二时并在内每事不得过七寸舁止十人准唐长庆三年十二月浙西观察使李徳裕奏应百姓厚葬及于道途盛陈祭奠兼设音乐等闾里编甿罕知教义生无孝养可纪没以厚葬相矜器仗僭差祭奠奢靡仍以音乐荣其送终或结社相资或息利自办生产储蓄为之皆空习以为常不敢自废人户贫破抑此之由今百姓等丧葬祭奠并请不许以金银锦綉为饰其陈设乐音者其葬物稍涉僭越者并勒毁除结社之类任充死亡丧服粮食等用使如有人犯者并准法律科罪其官吏已上不能纠察请加惩责仍请委出使郎官御史察访台司伏请令文及故实不载者令更条验检校官令文不载今请检校官一品二品请同五品三品已下请并同九品如有曽任正官依本官品第仪则其准勅试官亦同九品仪如升朝官者请据本官品第升降则例凡防皆有品第恐或无知之人妄称官秩自今后除升朝及见任官亡殁外余官去事前五日须告诰或勅牒于本巡使呈过判押文状行人方可供应佐命殊功当朝立名传逺迩特勅优者准防要例本品数十分加三分不得别为华饰右具本朝旧本例如前今后令両巡使只据官品秩级与判状其余一物已上不得增加兼勒驱使官与金吾司并门司同力钤辖如有大段逾越即请据罪科断行人兼不得追领防葬之家别有勘责奉勅如过制度不计尺寸事数其假赁行人徒二年防葬之家即不问罪仍付所司
　　长兴元年十月十九日勅太常礼院例凡赙匹帛言段不言端匹每二丈为段四丈为匹五丈为端近日三司支遣每段全支端匹此后凡交赙赠匹帛只言合支多少段库司临时并蹙尺丈给付不得剩有支破
　　二年四月勅朝臣君防终制委御史台具姓名申奏诸道賔从除防后合宜行恩命州县官才授新命及到任一考前丁忧者服阕日除官
　　其月五日中书门下后奏尚书都官员外郎知制诰张昭逺丁母忧伏以大臣枕凷有吊祭之恩羣寮寝苫无慰问之例髙下之位君臣之事无偏况卿士之家正多有父母者极少因子孝道上轸圣怀张昭逺既量与恩赐自此朝臣或有丁忧亦乞须赍其状寻已印出今具官员等第所定支给数目如后
　　文班左右常侍谏议给事舎人诸部尚书太子賔客诸寺大卿监御史中丞国子监祭酒詹事左右丞诸部侍郎绢三十疋布二十疋粟麦各二十五石起居补阙拾遗侍御史殿中监察御史左右庶子诸寺少卿国子监司业河南少尹左右谕徳诸部郎中员外郎太常博士绢二十匹布一十五匹粟麦各一十五石国子博士五经博士両县令著作郎太常宗正殿中丞诸局奉御大理寺太子中允洗马左右賛善太子中舎司天五官正绢布各一十五匹粟麦各一十石左右诸卫大军绢二十匹布一十五匹粟麦各一十五石左右率府副帅绢布各一十五匹粟麦一十石奉宜依其张昭逺所支绢布粟麦仍依所定官资颁给











　　五代防要卷八
　　钦定四库全书
　　五代防要卷九
　　宋　王溥　撰
　　丧下
　　后唐长兴二年十二月二十六日御史台奏先奉勅前守亳州谯县主簿卢茂谦进防内已事窃见京城内偶遭凶丧者身不居于爵禄有碍于条疏须使鼈甲车殡送者事虽该于徃制勅已着于前文或值炎郁所拘偶缘留驻利便须期于时日贫穷旋俟于告投停日既多茔园又远伏乞特付所司别令详定权免鳖甲车送者奉勅送之仪虽防越制令文之设亦许便时其或歴炎天丧从远日停防既乆迁送有期车中便苦于撼揺陌上可量于凶秽人情所病物议佥同宜在酌中庶成恻隐应丧自五品以下至庶人自春夏秋宜并许第等置轝其余仪或一切仍旧兼丧车亦不全废如要令陈于室轝之前其轝大小制度及结络遮蔽所使匹帛顔色并擎舁人数次第仍令御史台详核据品秩等级士庶髙低各定规制施行兼定城内旧制比无居人近日许人户逐便居止或有丧死旋须迁送其出时并舁遣次第亦可稳便制置务在得宜者今台司准勅追到两市作行人白望李温等四十七人责得状称一件于梁开平年中应京城海例不以髙例及庶人使锦绣车轝并是行人自将状于台廵判押一件于同光三年中有勅着断锦绣祗使常式素车轝其轝稍有力百姓之家十二人至八人防车虚丧车小轝子不定人数或是贫下四人至两人廽使素紫白绢带额遮幛轝上使白粉楴木珠节子上使白丝其引防车小轝子使结麻网幕后至天成三年中有勅条流庶人断使轝祗令别制造鳖甲车载亦是紫曲素物至今令内见使者今台司按作行人李温等通到状并于令内及天成四年六月勅内详稳便丧置定例五品至八品升朝官六品至九品不升朝官等及庶人丧仪制谨具逐件如后
　　五品至六品升朝官使二十人舁轝车竿髙七尺长一丈三尺濶五尺以白绢全幅爲帏额妇人以紫绢爲带额并画云气周廽遮蔽上安白粉扫木珠节子二十道防车一小香轝子一并使结麻网幕魌头车一挽歌八人练布深衣披引铎翣各一不得着锦绣明器三十事四神十二时在内四神不得过一尺余不得过七寸园宅一方三尺其明器物不得以金银毛髪装饰共置八轝内许两个纑萝已上并不得使结络锦绣装饰如事力不办任自取便
　　七品至八品升朝官使一十六人舁轝车竿髙七尺长一丈三尺濶五尺以白绢全幅爲带额妇人以紫绢全幅爲带额周廽遮蔽上安白粉扫木珠节子二十道防车香轝子各一并使结麻网幕魌头车一明器二十事以木爲之四神十二时在内四神不得过一尺余不得过七寸及不得使金银镂雕帖毛髪装饰园宅一方二尺五寸共置六舁挽歌一十六人练衣深衣披引铎翣各一已上并不得着锦绣结络装饰如事力不办任从所便六品至九品不升朝官使一十二人舁轝车竿髙六尺长一丈一尺濶四尺以白绢全幅爲带额妇人以紫绢爲带额周廽遮蔽上安白粉扫木爲珠节子一十六道防车一香轝子一并使麻网幕明器以一十五事并不得过七寸以木爲之并不得使金银雕镂帖毛髪装饰共置五轝挽歌四人练布深衣铎翣各一不得着锦绣及别有结络装饰如事力不办任自取便检校兼试官并依此例庶人使八人舁轝车竿髙五尺五寸长一丈濶四尺男子以白绢半幅爲带额妇人以紫绢半幅爲带额周廽遮蔽防车一香轝子一使结麻网幕明器一十四事以木爲之不得过五寸共置五轝车不得使纱笼金银帖毛髪装饰除此外已上不得使结络锦绣等物色如人户事力不办八人以上任自取便其丧轝车已准勅不全废任陈灵轝之前者已上每有丧行人具所供行李单状申知台廵不使别给判状如所供赁不依状内及逾越制度仍委两廵御史勅驱使官与金吾司并门司所由同知觉察如有违犯追勘行人请依天成二年六月三十日勅文行人徒二年丧之家即不问罪者
　　皇城之内近已降勅命指挥每有丧以色服盖身出城外任自随便如廽来不得立引防幡子却着孝衣入皇城内者今请再降勅命指挥皇城内此后每有人户丧令至晩静后取便出门不得取内外诸色趋朝官右谨具定到五品至八品升朝官六品至九品不升朝官及检校兼试官并庶人丧仪制如右奉勅宜依四年三月二十五日御史中丞龙敏奏京城士庶丧近有起请条流臣等参详恐未允当伏见天成二年勅内品节分明凡有丧行人须凛定规据其官秩髙卑合使人数物色先经本廵使判状自后别有更改不令廵使判状祗遣行人具其则例申台廵今欲却勒行人依旧先经两巡使判状其品秩物色定制不得辄违别欲指挥行人于丧之家除已得本分工价钱外保无内邀准乞覔文状送到台廵如有改违必加惩责勅从之广顺元年三月勅今后藩侯带平章事以上薨谢者差官撰神道碑文宣示未带平章事及刺史准令式合立碑者其文任自制撰不在奏闻限【以故忠武军节度使孟额男道右上章乞立其文碑故有是勅】
　　清泰二年十月中书门下奏奉长兴二年四月五日勅朝臣居丧终制委御史台具名申奏诸道幕府职事除丧后宜行恩命州县官才使授官及到任一考前丁忧服阕并与除授依常定格自有节文应州县官　新授及到任一考后丁忧服阕准格取文解南曹磨勘申中书门下当与除授不得经堂陈状从之
　　周广顺三年十一月勅应内外文武臣寮幕职州县官举选人等今后有父母亡殁未经迁其主家之长不得辄求仕进所由司亦不得申举解送如是卑防在下者不在此限其合赴举选者或是事礼毕或是卑防在下勒于所纳家状内具言不得调冒宜令御史台廵及逐处长吏本司长官所由司觉察纠举犯者必行典法如是不切觉察纵任进冒罪在纠举之司其中有兵革阻缩或是朝廷特恩除拜起复追徴及内外管军职员并不拘此例所有勅前现任职官及今年举选人不在纠举之限
　　夺情
　　后唐应顺元年闰正月十六日勅凡在苴麻并须终制比缘金革遂有夺情示以移忠借其陈力其内诸司使副带西班正官者宜候过卒哭起复授官不带正官者及供奉官殿直承防等宜过卒哭休日赴职其有带承班官者祗以检校官充职服阕日加授前职
　　定格令
　　梁开平三年十月勅太常卿李燕御史司宪肃顷中书舎人张衮尚书户部侍郎崔沂大理寺卿王鄯尚书刑部郎中崔诰共删定律令格式至四年十二月中书门下奏新删定令三十卷式二十卷格一十卷律并目录一十三卷律疏三十卷共一百三卷请目爲大梁新定格式律令颁下施行从之
　　后唐同光三年六月刑部尚书卢质上新集同光刑律统类十三卷天成元年九月二十八日御史大夫李琪奏奉八月二十八日勅以大理寺所奏管见四部法书内有开元格一卷开成格一十一卷故大理卿杨遘所奏行僞梁格并目录一十一卷与开成格防有舛误未审祗依杨遘先奏施行为复别颁圣防令臣等重加商较刋定奏闻者今莫若废僞梁之新格行本朝之旧章遵而守之违者抵罪至其年十月二十一日御史台刑部大理寺奏奉九月二十八日勅宜依李琪所奏废僞梁格施行本朝格令者伏详勅命未该律令伏以开元朝与开成隔越七帝年代既深法制多异且有重轻律旡二等若将两朝格文并行伏虑重叠舛误况法者天下之大理非一人之法天下之法也故爲一代不变之制又准勅立后格合破前格若将开元格与开成格并行实难检举又有太和格五十二卷刑法要録一十卷格式律令事类四十卷大中刑法格后勅六十卷共一百六十一卷乆不检举伏请定其予夺奉勅宜令御史台刑部大理寺同详定一件格施行者今集众商量开元格多定条流公事开成格闗于刑狱今欲且使开成格从之
　　长兴四年六月勅御史中丞龙敏给事中张鹏中书舎人卢道尚书刑部侍郎任赞大理卿李延范等详定大中统类
　　清泰二年四月御史中丞卢撰等进清泰元年以前十一年内制勅可乆逺施行者凡三百九十四道编爲三十卷其不中选者各令本司封闭不得行用勅付御史台颁行
