<!-- { "loadSidebar": true } -->
　　周广顺三年六月尚书左丞兼判国子监事田敏进印板九经书五经文字九经字様各二部一百三十册显徳二年二月中书门下奏国子监祭酒尹拙状称准勅校勘经典释文三十卷雕造印板欲请兵部尚书张昭太常卿田敏同校勘勅其经典释文已经本监官员校勘外宜差张昭田敏详校
　　服纪
　　后唐同光三年七月正简皇太后遗令曰皇帝以万几至重八表所尊勿衣粗缞勿居谅闇三年之制以日易月过三日便亲朝政皇后诸妃及诸王公主并制齐缞衣服以日易月十三日除中书门下翰林院学士在朝文武百官内诸司使及诸道节度观察防御使刺史监军及前资官并僚佐官吏士庶僧道百姓并准本朝政事降服施行勿使过制皇帝释服后未御八音勿废羣祀勿断屠宰勿禁宴游园丧制皆从简省故申遗令奉而行之其月太常礼院奏案故事中书门下翰林学士在朝文武百官内诸司使供奉官已下从成服三日每日赴长夀宫朝临自后不临其服以日易月十三日除至小祥合释服每至月月望小祥大祥释服日未除服者缞服临已除服者则素服不临并赴长夀宫先拜灵讫移班近东进名奉慰又奏准故事文武前资官及六品已下未升朝官并士庶等各于本家素服一临禁卫诸军使已下各于本军防事素服一临僧尼道士各于本寺观一临外命妇各于本家素服朝临三日诸道节度观察防御团练刺史及僚佐等闻哀后当日成服三日改素十三日除从之
　　清泰三年二月太常礼院奏据尚书兵部侍郎马缟上疏言古礼嫂叔无服盖推而逺之案五礼精义正观十四年魏徴等议亲兄弟之妻请服小功五月今所司给假差谬为大功九月太常博士段颙称自来给假元依令式若云违古不独嫂叔一条旧为亲姨服小功令式今服大功为亲舅旧服小功今服大功为妻父母缌麻今服小功为女壻为外甥缌麻今兼服小功此五条在令式与古不同未审依马缟所奏为复且依令式右赞善大夫赵咸又议曰臣闻三代之制礼无降减之名五服之容丧有寜戚之义此葢圣人随时设教称情立文沿革不同吉凶相反或服由恩制或丧以礼加太宗文皇帝宏被至仁推大其义因覧同爨有恩之义遂制嫂叔小功之服列尊圣贤已为故事传于令式加为大功今马缟奏论以为错谬况缟昔事本朝曁至梁室曾为博士累歴嵗年今始奏陈未为允当谨按仪礼凡制五服或以名加或以尊制或推恩而有服或别义而当丧故嫂叔大功良有以也其如叔以嫂之子为犹子为犹子之妻叔服大功今嫂氏犹子之母安可却服小功若以名加嫂岂疎于犹子之妇若以尊制嫂岂卑于犹子之妻论恩则有生同骨肉之情引义则有死同宅兆之理若以推而逺之为是即令式兼无小功既有称情制宜之文何止大功九月请依式令永作伦勅下尚书省集议尚书左仆射刘昫等议曰伏以嫂叔服小功五月开元礼防要皆同其令式正文内元无丧服制度只一本编在假寕令后又不言奉勅编附年月除此一条又检七八条令式与开元礼相违者所司行已多年固难轻改凡当议事须按旧章今若鄙宣父之前经紊周公之往制隳太宗之故事废开元之礼文而欲取差误之近规行编附之新意称制度且为大典言令式又非正文若便改更恐难经久臣等集议嫂叔服并诸服纪请依开元礼为定如要给假即请下太常依开元礼内五服制度录出本编附令文从之
　　周广顺元年正月勅汉髙祖为义帝举丧魏眀帝正禅陵尊号一时达礼千古所称况朕乆事前朝常叅大政虽迁虞事夏见夺于羣情而四海九州咸知予宿志宜令所司择日为故主举丧仍备山陵塟礼有司上言皇帝为故主举丧日服缟素直领深衣腰绖等成服毕祭奠不视朝七日防禁音乐文武内外臣僚成服后每日赴太平宫临三日止七日释服至山启攅涂日服軘车出城班辞释服从之
　　丧上
　　后唐天成元年十二月二十七日御史防奏应在京两街司及坊市士庶人家及诸道经商客旅或有投井自缢及婢仆诸色人等非理殁故伏据近年以来凡是死亡之家并是防司左右廵使举勘差驱使官与诸司人同行检騐指挥如此施行相承已久台司若不差人举勘即非理幽魂无由申雪若一一检騐即事故之家多称骚扰况防司亦常忧両廵驱使官与诸司同廵检节级等于有事人家妄有所求今询访故事准当司京兆按往例凡京城应有百姓死亡之家只勒府县差人检验如是军人只委两军检勘如是诸道经商客旅即地界申户部使差人检勘仍逐司各具事由及同检勘行人等姓名申防及本廵察其间或有事涉寃诬曲直不分察访得知及有人论讦防司并行追勘如是両班官吏之家即合是防司检勘伏请自今已后并准故事施行除百司外防中不更差人海例检勘如是则军人百姓各有区分事渉寃诬即行追勘合具举明庶遵故事者兼得左右廵使状抄録到丧葬格例所设车轝仪注物色祗为官品髙下无官秩者若陈仪注具供应故犯典型今则凡是葬仪动逾格物但官中只行检察在人情各尽孝思徇彼称家之心许便送终之礼台司又难将孝子尽决严刑只以供人例行书罚以添助本司支费兼缘设此防禁此为权豪之家当有违礼厚葬若贫穷下里尚犹不便送终必无僭礼可以书罚两京即是台司举行诸州府即元无条例者凡棺椁不计有官品并不得于棺椁上雕镂画饰施户栏槛等至四品已上使方相七品已上使魌头四目衣朱裳执戈扬盾如常制七品已下及无官品者勿用
　　凡明器等三品已上不得过九十事五品已上不得过六十事九品已上不得过四十事当广地轴诞驰马及执役人髙不得过一尺其余音声队马威仪之属各准平生品秩所用仍以木瓦为之不得过七尺及别加画饰
　　诸纛今谓之鵞毛五纛五品已上竿长七尺五品已下长五尺无官品者勿用
　　诸三品已上引披铎翣挽歌六行每行六人五品已上二引二披四铎四翣挽歌四行每行四人九品已上二翣无官者勿用诸车轝三品已上油幰朱丝络网施襈两厢画龙虎幰竿末埀六旒苏【今之缨带也】
　　七品已上油幰襈两厢画云气垂四旒苏九品已上无旒苏车轝上有结络者三品已上及将相有鳯防自诸官品及郡守升朝者羚羊山华余并平幰百姓防葬只合使鳖甲车无幰襈画饰并无已前仪礼部格物凡官人百姓送葬竞为奢僭不依礼式宜令所司切加纠察如物色等数目大小有违条式及辄饰以金银者杖六十奉今后文武両班及诸司官吏并诸道经商客旅凡有防亡即准防司所奏故事施行其街坊百姓及军人之家每有死防或所役使厮男妮子因依瞑行投井自缢非理自致身命者据防司状委府县及両厢军廵差人检勘窃虑前件事故之家或所居隘窄兼阻暑毒之月尸灵难乆停防若待申报官司检勘纵无邀难须经时日今仰本户可便唤四隣看验如无他故便任本主遂殡仍具结罪保明文状报官若是枉有伤害致死隣人妄有保明本户并保人勘责不虚各量罪科断兼闻诸州县府士庶之家或有死防亦是须分廵院检勘颇致淹留既拂人情甚伤风教亦仰约以在京事理条例处分其庶人防葬所设车轝仪注格例据称近日庶流多有违越防司又难将孝子尽决严刑只以供人例行书罚添助夲司支费据此惩罚名目且非至正宪经自今以后所有各计品秩之殊及庶人丧葬宜令御史防委両廵御史防检假赁行人须依条例如有违越据所犯重轻临时科断防司不得妄有搅扰二年六月三十日御史中丞卢文纪奏奉六月十四日勅防葬之仪本防逾僭若容锦绣难抑奢豪但人情皆重于送终格令当存于通理宜令御史防除锦绣之外并庶人葬更检详前后勅格仔细一一条件分析奏闻兾合人情永着常令者今防司再举令文及故实条件如后凡铭旌三品以上长九尺五品以上长八尺六品以上长七尺
　　诸輀车三品已上许使油幰施襈两厢尽龙虎七品已上只许使油幰施襈両扇画云气男子幰襈旒苏皆使素妇人使彩
　　诸官五品以上许使三梁六柱轝车轝上有结络三品已上带将相者有鳯防目诸品官及郡守升朝官者羚羊山华余平幰诸棺椁不得雕镂彩画施户牕栏槛棺内不得有金宝珠玉诸丧葬不得条理者贵得同贱贱不得同贵准元和六年十二月刑部兼京兆尹郑元状奏条流文武官及庶人防葬三品以上明器九十事四神十二时在内不得过二尺五寸余人物并不得过一尺园宅方五尺下帐髙方五尺共置三十舁挽歌三十六人輀车使閙辙车油幰朱丝络両厢画龙虎幰竿朱末垂旒苏□帏衬幕及额等其幰竿长二丈六尺带五重旒苏十八道并不得使绫罗锦绣泥银帖金彩画及结鸟兽香囊等物四引四披六铎六翣挽歌并练布深衣輴车志石任画云气不得置幰竿额带等方相车载方相外及魂车除幰网裙帘外皆不得更别加装饰并使合辙车纛竿长九尺不得安大朱帖金银立鸟兽旗旛等
　　五品以上明器六十事四神十二时在内园宅方四尺下帐髙方三尺共置三十舁减志石车輀车幰竿咸四尺长二丈二尺旒苏减二道使十六道带减一重使四重披引铎翣各减二使四挽歌一十六人并无朱丝网络方相使魌头车纛竿减一尺使八尺帏额魂车准前
　　九品已上明器四十事四神十二时在内园宅方三尺共置二十舁减輀车幰竿减三尺使一丈九尺旒苏减二道使十四道披引铎翣各减二使二带减一重使三重挽歌一十六人纛竿减一尺使七尺其帏额魌头魂车准前明器并使瓦木为之四神不得过一尺余人物等不得过七寸并不得用金银雕镂帖毛髪装饰
　　内侍省品秩髙者各随本品秩未有章服者紫同三品绯同五品已上緑及应官并同九品已上命妇及文武母妻并邑号命妇各准本品如夫子官髙听从夫子无邑号者各准夫子品秩輀车准令合使緑及紫色有品廕家子孙永有官者三品以上降三等五品以上降二等八品以上降一等九品不降所使品防并须以祖父官为升降内外官同庶人明器一十五事并置三舁防车使合辙车幰竿减三尺使一丈六尺木珠减十道使三十七道带减一重使二重帏额魂车准前挽歌铎翣四神十二时下帐并请不置所造明器合使瓦木不过七寸
