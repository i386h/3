<!-- { "loadSidebar": true } -->
　　京兆府醴泉县【后唐长兴元年五月勅京兆府醴泉县依旧为次赤县】云县富平县三原县【后唐天成二年七月勅富平等三县比属西畿并是次赤县后】因置耀州割元属邑降为望县【宜依旧为次赤且属耀州】河南府新安县【后唐天成二年二月升为次赤县以奉庄宗雍陵】应州金城县雁门县混源县寰清县【后唐天成四年九月勅升应州为望州金城雁门为望县混源为上县寰清为次县以明宗潜龙乡里故也】曹州济隂县【后唐天成四年十一月升为次赤以奉景宗陵】泾州平凉县庆州同川县安州吉阳县【晋天福二年正月尚书吏部奏自清泰三年剏改以上三县欲编八十道图皆未有地望敕以吉阳平凉并为中县同川为下县】郑州管城县【周显徳六年八月升为次赤以奉世宗陵】新郑县【周显徳元年八月升为次赤以奉太祖嵩陵】
　　后唐天成三年十二月勅真定府属县准河中凤翔例升为次畿真定县升为次赤
　　晋天福二年正月勅应京畿及诸州县旧有唐朝诸帝陵幷真源等县并不为次赤却以畿甸望为定其逐县令不得以陵台结衔考满日仍依旧出选门官例处分隔任后却据资品准格例施行
　　开运二年六月吏部奏其四辅州郑汝州仍旧为辅州同华州准勅既废雍州不合为辅州欲定为望州滑州曹州比类近京欲升为辅州从之
　　州县分道改置
　　后唐长兴三年四月中书门下奏据十道图旧制以王者所都之地为上本朝都长安遂以闗内道为上今宗庙宫阙皆在洛阳请以河南道为上闗内道第二河东道第三河北道第四劒南道第五江南道第六淮南道第七山南道第八陇右道第九岭南道第十从之
　　河南道
　　滑州酸枣县长垣县【梁开平三年二月割汴州后唐同光二年二月酸枣县却滑州长垣县却改为匡城县晋天福三年十月酸枣县却各开封府】郑州中牟县阳武县【梁开平三年二月割汴州后唐同光二年二月勅中牟县却郑州晋天福三年十月中牟县却割属开封府】宋州襄邑县【梁开平三年二月割汴州后唐同光二年二月却宋州晋天福三年十月复割开封府】曹州戴邑县【梁开平三年二月割州后唐同光二年二月复为考城县】许州扶沟县【梁开平三年二月割汴州后唐同光二年二月鄢陵县却许州天成元年九月扶沟县却许州晋天福三年十月并割属开封府】陈州太康县【梁开平三年二月割汴州后唐同光二年二月复陈州晋天福三年十月却属开封府】单州楚丘县【梁开平四年四月割宋州】砀山县【后唐同光二年二月勅砀山县伪梁剏为辉州幷单州后理所于辉州今宜却属单州其辉州依旧为砀山县】汝州叶县襄城县【后唐同光二年十二月租庸使奏二县原属汝州今许州伏縁最邻京畿户口全少伏乞却割汝州从之】　临汝县【周显徳三年二月废】密州辅唐县【梁开平二年八月改为安丘县后唐同光元年十月复为辅唐县晋天福七年七月改为胶西县避国讳也】济州【周广顺二年九月以郓州钜野升为州其地望为上割兖州任城中都单州金乡等县之至其年十二月乂割郓州郓城县之中都县却郓州】滨州【周显徳三年六月以赡国军升为州其地望为上直属京割州渤海蒲台两县之】
　　闗内道
　　京兆府奉先县【梁开平三年二月割同州后唐同光三年二月却京兆府】武功县好畤县【后唐长兴元年五月勅并临等四乡却京兆府】渭南县【周显徳三年四月割属华州】同官县【梁开平三年三月割司州后唐同光三年七月割耀州】羑原县【后唐同光三年七月割耀州】华州洛南县【后唐同光三年六月河中府奏韩城郃阳澄城县为梁割属当府其澄城县今请却属同州韩城郃阳县且属当府从之天成元年七月勅韩城郃阳二县却割同州】陇州汧阳县汧源县吴山县【后唐长兴元年五月依旧割陇州】泾州平凉县【后唐清泰三年正月泾州奏平凉县自吐番陷渭州权于平凉县为渭州理所遂罢平凉县又有安国耀武两镇兼属平凉其赋租即日并无县管今却置平凉县管安国耀武两镇别户从之】临泾县【后唐清泰三年二月原州刺史翟建奏本府自陷吐番权于临泾县为理所临泾元属泾州刺史只管捕盗其人户即泾州管州既无县刺举何施伏乞割临泾属当州从之】鄜城县昭化县【梁开平元年四月改为昭化县后唐同光元年十月复为鄜城县】咸宁县【周显徳三年三月十日废】威州【晋天福四年五月勅灵州方渠镇宜升为威州灵武仍割宁州本波马岭二镇之周广顺二年三月改为环州显徳四年九月降为通逺军】衍州【周显徳五年六月废为定平镇邠州】武州【周显徳五年六月废为藩源县渭州】
　　河东道
　　绛州【梁开平四年四月割晋州后唐同光二年六月却割属河中府】慈州隰州【后唐同光二年六月割晋州】仪州【梁开平三年闰八月勅兖州管内已有沂州其仪州改为辽州晋天福五年三月并沁州割潞州六年七月并沁州却太原】解州【汉干祐元年九月升解县为州割河中府闻喜安邑解三县为属邑】河中府稷山县【后唐同光二年正月割绛州】慈州仵城县吕香县【周显徳三年三月降】
　　河北道
　　镇州【后唐同光元年四月改为北京至十一月却复为成徳县】幽州北平县【后唐长兴三年八月改为燕平县】沧州长芦县干符县【周显徳三年十月并入清池县】无棣县【周显徳五年改为保顺军】弓高县【周显徳六年二月并入东光县】博州武水县【周显徳三年十月并入聊城】深州博野县【周显徳四年五月割定州】泽州【梁开平元年六月割河阳四年二月潞州】徳州【晋天福五年十一月移就长河县为理所】泰州【后唐天成三年二月升奉化军为泰州以清苑县为理所至晋开运二年九月移就满城县至周广顺二年二月废州其满城县割易州】雄州霸州【周显徳六年五月以瓦桥闗为雄州割容城归义二县之益津闗为霸州割文安大城二县之地望并为中州时初平闗南故也】
　　劒南道
　　蜀州唐兴县【梁开平二年八月改为陶胡县后唐同光元年十月复为唐兴县】彭州唐昌县【梁开平二年八月改为归化县后唐同光元年十月复为唐昌县】
　　江南道
　　杭州临安县【梁开平二年正月改为安国县】福州闽清县【梁干化元年十月移就梅溪置】苏州吴江县【梁开平三年闰八月两浙奏于吴松江置县】明州望海县【梁开平三年闰八月两浙奏置】处州松阳县【梁开平四年五月改为长松县】秀州【晋天福三年十月两浙钱元瓘奏以杭州嘉兴县置州】全州【晋天福四年四月湖南马希范奏以湘川县置州仍置湘川县并割雚阳县之】
　　淮南道
　　寿州【周显徳四年移于頴州下蔡县仍以下蔡县为倚郭以旧寿为寿春县】盛唐县【梁开平二年八月改为山县后唐同光元年十月复为盛唐】
　　山南道
　　复州【梁干化二年十月割荆南后唐天成二年五月却襄州天福五年七月直属京升为防御】　果州【后唐天成二年五月利州】唐州慈丘县【周显徳三年三月废】邓州临湍县【汉干祐元年正月改为瀬县避庙讳也】菊潭县向城县【周显徳三年三月废】商州乾元县【汉干祐二年六月改为干祐县割京兆】防州乐乡县【周显徳六年二月并入宣城】
　　陇右道
　　泰州天水县陇城县【后唐长兴三年二月泰州奏见管长道成纪清水三县外有十一镇徴科并系镇将今请以归化怨水五龙黄土四镇就归化镇复置旧龙城县赤砂染坊夕阳南冶铁务五镇就赤砂镇复置旧天水县其白石大泽良恭三镇割属长道县从之】成州同谷县栗亭县【后唐清泰三年六月泰州奏阶州元管将利福建两县并无廵镇成州元管同谷县余并是镇便系徴科今欲取成州西南近便镇分并入同谷县其东界四镇别创一县者州西南有府城长丰魏平三镇其地东至泥阳镇界二十五里北至黄竹路金砂镇界五十里南至兴州界三十里西至白石镇界一百一十里西南至旧阶州界砂地岭四十五里其三岭管界并入同谷县废其镇额州东界有胜仙泥阳金砂栗亭四镇东至凤州姜瞻镇界十五里南至界州界二十里北至髙桥三十五里西至同谷界三十五里北至秦州界六十七里欲并其四镇地于栗亭县其徴科委县司捕盗委镇司从之】
　　岭南道
　　潘州茂县【梁开平元年五月改为越裳县至后唐同光元年十月改为茂明县】桂州纯化县【梁开平元年五月改为归化县　后唐同光元年十月复为纯化县】邕州【晋天福七年七月改为诚州避庙讳】州【晋开运三年三月升桂州全义县马州仍改全义县为徳昌县并割桂州临川广明义宁等三县之从湖南马希范奏也】
　　选事上
　　后唐同光二年八月中书门下奏吏部三铨下省南曹废置甲库格式流外铨等司公事并系长定格循资格十道图等前件格文本朝剏立检制奸滥伦叙官资颇谓精详久同遵守自乱离之后巧伪滋多兼同光元年八月车驾在东京权荆南曹工部员外郎卢重本司起请一卷并以兴复之始务切怀来凡有条流多失根本以至冬集赴选人并南郊行事官及陪位宗子共一千三百余人铨曹检勘之时互有援引去留之际不絶争论若又依违必长讹滥望差权判尚书省铨左丞崔沂吏部郎崔贻孙给事中郑韬光李光序吏部员外郎卢损等同详定旧长定格循资格十道图务令简要可久施行从之
　　天成二年二月二十四日铨司奏据南曹驳放选人累经铨及经中书门下论诉准堂判具新旧过格年限分析申上者状以选人或有出身或因除授各拘常例方赴调集多因逺地兵戈兼以私门事故遂致过格固非愿为新条标在七年旧格容于十载臣等防详其选人过格年限伏请且依旧格不问忧停集本数过格十年外不在赴选之限从之
　　其年十二月二十九日中书门下条流应诸道选人等选人中有过格年深无门选者准天成二年十月二十三日徳音并要吏部南曹磨勘如实曽阻兵戈者许令注拟如或诈称不在此限者凡是选人耑思合格不肯过逾选限自滞身名纵阻兵戈须在州县有应过格人等仰吏部南曹子细磨勘曽阻兵戈州府去处或曽假摄即有随处文牒一一指实即便送铨司亦须防详先授告身摄牒及审年貌方可注拟防铨注拟自有常规从前或有宰臣占着好州县官员缺不令铨曹主授今年应是元阙并送铨曹移省之时若有好阙尚在必议勘寻其请托及受嘱人等当行黜责选人之内族类甚多歴任之中资考备在应南曹判成入等仰三铨各据逐人出身入仕文书一一比验年貌灼然不谬方与注官据长定格选人中有忧者殿五选伏以人伦之贵孝道为先既有负于尊亲定不公于州县有伤风教须峻条章今后诸色官员内有忧冒荣者勘责不虚终身不齿所有入仕已来告勅并付所司焚毁从之







　　五代防要卷二十
　　钦定四库全书
　　五代防要卷二十一
　　宋　王溥　撰
　　选事下
