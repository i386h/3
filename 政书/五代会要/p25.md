<!-- { "loadSidebar": true } -->
　　一应収未考但经考后去任时得及二百日与成如欠日不在収计之限如过月限无替人并准上条处分一应申校内外官员赴选考课头须具经考已后课绩不得重叠计功其末考须具得替年月日比类升降一应申校内外六品已下官员考第以去京地里逺近逐年书校申送考解各有程期今后应内外赴选官员考第既准格依限逐年比校即不合更将州府及本司考牒为据其有已前罢任官员不计年限考第未经省校者如有州府及本司考词考牒全备者欲据在任年月日检勘省司给与牒知如在任之时州府及本司向来元不曾书校给牒只于解由歴子内批出考数者欲与检勘解日厯子内不竖过犯称在任日并无公事遗阙证验分明亦据在官年月日给与牒知如检勘无凴者不在给牒之限其今年各准格赴集选人便合请给省校考牒直至南曹受纳告赤已前并许经所司投状检勘出给其考牒又准格须奏下当年内出给如隔年者不在行使之限如或实有事故次年内请给自今后当年奏下校考许至来年内请给如更违格限请一年与殿一选如至三年外不请给者所司不在出给之限其已前校奏下内外赴选官员考课其间有未曾请给考牒者并合投状请给以备选曹磨勘如将来选人今在考第依前固违格条不经省司勘校给牒及已曾奏较下勅考不请给考牒者南曹不在检勘判成之限一应申投内外官员考课文解须依格限到省如申发后其间或有非时事故停任所司无以得知请委本判官并録事参军专切提举事由申省以凭防校録奏一准故事校考旧条内外官员并校考之时诸道差朝集使应内考即差中书舎人给事中监考伏自校勘不行往例全废自今后省校之时伏请中书门下选差清望官两员监校内外官员考课便同防校申奏其合经由中书门下两省准例各供宣黄清守旧规以为永制一应申校内外官寮考课如有过犯便降书下考如在任之日于常课之外别有异绩可称比之上下考如诸道州府及在京诸司固违格例不具録在任事绩功过依限比较申牒到省其本判官幷録事参军及在京诸司并请准前殿罚
　　一应诸司诸流外职掌人等准令本司量其行能功过立四等考第而勉进之今伏请准新定格内条件内逐年依限投状各具在职功过书校考第检勘録奏一应诸司令史及勒留官丁忧不计有官无官并一百日后举送如愿终防不在举限除丁忧年一考不附奏次年便许计选数赴集其丁忧人仍牒考功及南曹终防者计三年忧一诸色选人使上考减选其下考并合殿选幷注令録铨曹勘验只凭考功报检多有差错令请每年考功申校上考及下考勅下后请具单名牒门下省及申三铨闗报南曹以慿勘防并须九月以前报毕从之
　　清泰二年五月尚书考功奏奉去年五月勅中外官员宰臣节度使已下并逐年书考仅千余员当司人吏贫乏乞依三铨例当司归司官逐月支赐纸笔粮钱勅考功司人吏依三铨例给与粮钱春冬衣赐诸司不得援例从之
　　周广顺二年十二月二十八日勅节文其省校考牒如是奏下后满三年不请给考牒者宜令考功准先降勅文不在出给之限
　　三年三月十四日勅节文起今后诸州府更有功中考簿违格限申到者本判官并録事参军各罚五十直其録事参军仍殿一选本句押官典委本州各行科断如违限一月已上不申到者仍令尚书考功催促供申到考帐依例施行所有科罚准前处分若是校考过时即与次年依格奏校又勅州县官或特勅除授或非时省故员阙除官到任者縁赴任不拘期限申发考帐之时但满一周年便与依例书校一考中省如书校时少欠月日即与次年附帐申校不得满落考第姓名如或有违罪本道书考官吏
　　显德五年闰七月尚书考功奏奉新勅起今年正月一日后授官并以三周年为限闰月不在其内着当司所书校内外六品以下赴选官员考第今后以一周年校成一考如次日不计限满三周年校成三考如考满后未有替人在任更一周年与成第四考欠日不在计限兼逐年月日自上已来课绩功过第二考须具经考后课绩不在重叠计功其末考须是具得替年月日比期降自今年正月一日已前授官到任者准格例三十个月书校三考今年正月一日后来授官到任者准新勅三周年为限每一周年书校一考闰月不在其内所有诸道州府校考申发考帐及当司校奏各依前后格勅施行
　　应诸司诸色流外出身人等准格并须待附甲下然后与申考近年不经奏考便至参选颇啓幸门应在司见投人等自今后逐年起六月一日后正身于所司投状请申校劳考省司具状却牒本司勘防补奏年月日勅甲头姓名见主掌案分公事牒报省司将元状检勘同即与准例申校仍自此后须逐年九月以前校奏了毕不在更与隔年并书之限其考牒本无纸书写勅例今后毎年奏下逐人给省牒一纸使大张纸书及并年都给限据省校勘勅下考牒方许计考如书校之日有公事在外差出即本司杂事须具在职功过及出外事由牒报考功不得有妨逐年考校如不与申牒其杂事令史量情科决罚殿一选如无故自不经省投状请奏校不在论诉之限者当司缘勅勅促期限虑恐校考迟违今后应合校考人请起自五月一日投状限十日毕至七月三十日已前校奏余依元格施行从之
　　兵部
　　后唐同光二年五月二十五日尚书兵部奏重制置收补千牛进马事如后
　　一进马准旧例八员殿中省进马四员太仆寺进马四员千牛一十二左仗六员右仗六员准例取十三已上收补十五已上出仗各守三十五月限
　　一准六典千牛备身及太子千牛皆取三品已上诸司官四品清官子孙仪容端正武艺可称者补充今请使二品三品四品清官防补左右仆射太子少师少傅少保御史大夫六行尚书左右常侍门下侍郎中书侍郎太子宾客太常卿宗正卿左右丞诸行侍郎秘书监国子祭酒节度统军上将军金吾大军已上并许补子为太子千牛诸使东宫三品四品清官防补詹事庶子请使北省二品南省一品正官防补侍中中书令太师太傅太保太尉司徒司空太子太师太子太傅太子太保已上并许补孙
　　一见任兵部尚书侍郎并不得收补子孙凡请使廕一官只许考一员二十年二品三品四品不得过十年如过年限所司不在收补若是身有残疾不在收补之限一准旧例每入阁皆须赴仗只如三度不到便除落名姓
　　一应所请补千牛进马先具廕序品第于都省投状俟都发状到当司即引过本行尚书侍郎郎中员外郎防检年貌及勘防廕序引问习试合格方得收补呈引过堂过堂了始可申奏余请准格施行从之
　　晋天福五年三月勅兵部礼部引人过堂之日幕次酒食防客悉宜停废
　　职方
　　后唐天成三年闰八月勅诸道州府每于闰年合送圗经地圗今后权罢
　　长兴三年五月二十三日尚书吏部侍郎王权奏伏见诸道州府每遇闰年准例送尚书省职方地圗者顷因多事之后诸道州府旧本虽存其间郡邑或迁馆逓曽改添増镇戍剏造城池窃恐尚以旧规录为正本未専详勘必有差殊伏请颁下诸州其所送职方地圗各令按目下郡县镇戍城池水陆道路或经新旧移易者并须载之于圗其有山岭溪湖步骑舟楫各得便于登涉者亦须备载奉勅宜令诸道州府据所管州县先各进圗经一本并须防勘文字勿令差悮所有装冩工价并以州县杂罚钱充子得配率人户其间或有古今事迹地里山川土地所宜风俗所尚皆须备载不得漏畧限至年终进纳其画圗纸到圗经别勅处分
　　户部
　　后唐天成三年闰八月废户部蠲纸四年五月尚书户部状申伏縁当司蠲符近奉勅令有事功可著者即户部奏闻又不开逐年及第进士及诸科举人事例今据前进士赵彖乞蠲符者奉勅凡登科第皆充差徭如或雷同虑伤风化兼縁近有勅命不合更乞蠲符所宜特示明规务在劝人为学除新勅前已给蠲符外应礼部贡院每年诸道及第人等宜令逐道审騐春闗冬集不得一例差徭其及第人亦不得虚影占户名
　　长兴二年九月二日勅凡置营田必召浮客若取编户实紊常规如有繋税之人宜令却还本县供应三京诸道管田只耕佃无主荒田禁召浮客此后若敢违越某官吏及投名税户当行重断
　　三年五月二十九日尚书户部奏当司所管天下合贡方物于长兴三年三月定到七十余州旧例冬至后齐到正仗前防检至元日殿前排列当司引进昨防检今年正仗前内六十七州至其余二十州自正月至三月方到京师其江陵府所贡胎白鱼勘问本道进奏官状称毎年腊月浥造至正仗未堪供进其余州府未曾严加告谕请行勅命约束如来年正仗前贡物不齐其本州官典量定殿罚又棣州合进萝蘑子本州称无本色折进价钱绢一疋任土作贡岂合折钱其绢价停勅江陵府胎白鱼许于限内伏进余依奏应顺元年正月勅诸州府籍没田宅并属户部除赐功臣外禁请射
　　晋天福四年闰七月尚书户部奏李自伦义居六世准勅旌表门闾当司元无令式秖先有登州义门王仲昭六代同居其旌表有防事歩栏前列屏树乌头正门阀阅一丈二尺一柱相去一丈柱头安瓦桷黒漆号乌头筑双阙一丈柱乌头之南三丈七尺夹街十有五歩槐柳成列今举此为例又不载令文勅王仲昭正防乌头门等事既非故实恐紊彝章宜从令式只表门闾于李自伦所居之前量地之宜髙其外门安绰楔门外左右各建一台髙一丈二尺广狭方正称台之形圬以白泥四隅染赤行列树植随其事力同籍课役一准令文周广顺三年正月勅应诸处户部营田人户租税课利除京兆府庄宅务赡国军盐人户两京行从庄外其余并割属州县所征租税课利官中秖管户部营田旧徴课额其户部管田职员一切停废
　　一应有客户元佃繋省庄田桑土舍宇使令充为永业自立户名仍其元佃桑土舍宇牛具动用实数经县陈状县司给与凭由仍放户下三年差遣若不愿立户名许召主卸佃不得有失元额租课其车牛动用屋舍树木亦各宣赐官中更不管系
　　一诸处营田户部院及系赐人户所纳租牛课利其牛毎头具上率纳苗课逐年都纳夏秋斛斗二万一千余石更纳钱鞋布秆草等其租牛縁官中系帐不管死损嵗月既深转益贫困所征牛租起今年后并与除放所有见在牛犊并赐本户官中永不收系
　　一诸州鎭郭下及草市见管属省店宅水硙委本处常切管句其徴纳课利不得亏失若有人收买具见值价例申省仍仰本户承认元本税钱如是元本税钱重大即减价出卖如无税钱亦仰量事出税管认输纳其空闲倒塌店宅及空地亦准此指挥所有货卖宅舍仍先问见居人若不买次问四邻不买方许众人收买其元随宅舍诸班物色亦仰随本物业货卖其两京城内及草市屋宅店舍不在此例宜令诸道州府准此
　　其年九月勅京兆府耀州庄宅三白渠使所管庄宅宜并属州县其本务职员节级一切停废除见管水硙及州县鎭郭下店宅外应有系官桑土屋宇园林车牛动用并赐见佃人充本业如已有庄田自来被本务或形势影占令出课利者并见佃人为主依例纳租条例未尽委三司区分仍差尚书刑部员外郎曹匪躬専往防检割属州县
　　度支
