<!-- { "loadSidebar": true } -->
　　后唐同光三年二月勅魏府小菉豆税每亩减放三升城内店宅园囿比来无税顷因伪命遂有配征后来以所征物色添助军装衣赐将令通济宜示矜蠲今据慢去处于见输税丝上每两作三等酌量纳钱贵与充本回图收市军装衣赐其丝仍与除放　其年闰十二月吏部尚书李琪上疏曰臣闻古人有言谷者人之司命地者谷之所生人者君之所理有其谷则国力备定其地则人食足察其人则徭役均知此三者为国之急务也轩黄已前不可详记自尧堙洪水禹作司空于是九等之田收什一之税其时户口一千三百余万定垦田约九百二十万顷为太平之盛及殷革夏命重立田制亩税田十亩种公田一亩水旱同之亦什一之义也洎周室立井田之法大约百里之国提封万井出车千乗戎马四千匹畿内兵车万乗马四万匹如以田法论之亦什一之制也故当成康之世比尧舜之朝户口更增二丅余万非他术也盖三代之前皆量入以为出计农以为军虽逢水旱之灾而有凶荒之备降及秦汉重税工商急闗市之征倍舟车之筭人口既以减耗古制犹复兼行按此时户口尚有千二百余万垦田亦一千八百万余顷至乎三国并兴两晋之后则农夫少于军众战马多于畊牛供军须夺于农粮秣马必侵于牛草于是天下户口止有二百四千余万洎隋文之代与汉比崇及炀帝之年又三分去二唐太宗文皇帝以四方初定百姓未丰延访羣臣各陈所见唯魏征独劝文皇帝力行王道由是轻徭薄赋不夺农时进贤良悦忠直天下斗粟直两钱自正观至于开元及九百万户五千二百万口垦田一千四百万顷比之近古又多增加是知救人瘼者以重敛为病源料兵食者以惠能为军政仲尼云百姓足君孰与不足臣之此言是魏征所以劝文皇也伏维深留宸鉴如以六军方阙未可轻徭两税之余犹须重敛则但不以折纳为事一切以本色输官又不以纽配为名止以正税加纳天下幸甚本朝征科唯配有两税至于折纳彼不施为宜依李琪所论应逐税合纳钱物斛斗盐钱等宜令租庸司指挥并准元征本色输纳不得更改若合有移改即须具事由闻奏天成元年四月赦节文应纳夏秋税子先有省耗每斗一升今后止纳正税数不量省耗　四年五月五日户部奏三京邺都诸道州府逐年所征夏秋税租兼盐麴折征诸般钱谷等起征余流如后四十七处节常早大小麦麯麦豌豆五月十五日起征八月一日纳足正税匹帛钱鞋地头麴蚕盐及诸色折科六月五日起至八月二十日纳足河南府华州耀陜绛郑孟懐陈齐棣延兖沂涂宿汝申安滑濮澶襄均房雍许邢洺磁唐隋郢蔡同郓魏汴颍复鄜宋亳蒲等州　二十三处节差晩随本处与立两等期限【二十三处州郡未见】一十六处较晩大小麦麫麦豌豆六月一日起征至八月十五日纳足正税匹帛钱鞋地头麴蚕盐及诸色折科六月十一日起征至八月二十五日纳足幽定镇沧晋隰慈密青邓淄莱邠宁庆等七处节尤晩大小麦豌豆六月十日起征至九月纳足正税匹帛钱鞋麴钱等六月二十日起征至九月纳足　并潞泽应威塞军大同军振武军等其月百姓今年夏苗委人户自通供手状具顷亩多少五家为保委无漏攒连状本州具状送省州县不得迭差人检括如人户欺许令陈告其田倍令并征
　　长兴二年六月委诸道观察使属县于每村定有力人户充村长与村人议有力人户出剰田苗补贫下不迨顷苖自肯者即具状徴收有力者即排段检括自今年起为定额有经灾沴及逐年逋处不在此限　三年十二月三司奏请诸道上供税物充兵士衣赐不足其天下所纳斛斗及钱除支赡外请依时估折纳绫罗绢帛从之
　　晋天福四年正月应诸道节度刺史不得擅加赋役及于县邑别立监征所纳田租委人户自量自槩周显德三年十月宣三司指挥诸道州府今后夏税以六月一日起征秋税至十月一日止征永为定置　五年七月诏曰朕以寰宇虽安烝民未泰当一夜观书之际校前贤阜俗之方近覧元稹长庆集见在同州时所上均田表较当时之利病曲尽其情俾一境之生灵咸受其赐传于方册可得披寻因令制素成圗直书其事庶王公观览触目警心利国便民无乱条制背经合道尽系变通但要适宜所冀济务系乃勋旧共庇黎元今赐元稹所奏均田圗一面至可领也【是时上将均定天下民租故先以均田图遍赐诸侯】　其年十月赐诸道均田诏曰朕以干戈既弭寰海渐宁言念地征罕臻萟极须议并行均定所冀永适重轻卿受任方隅深究治本必能副寡昧平分之意察乡闾致病之源明示条章用分寄任竚令集事允属推公今差使臣往彼捡括余从别【乃命左散骑常侍艾颖等三十四人下诸州检定民租】
　　杂录
　　后唐长兴元年三月十三日勅天下州府受纳秆草每束纳钱一文足一百束纳拘子四茎充积年供使枣铁一茎充稕塲院其草并柴蒿一束纳钱一文其纳绢布绫罗每疋纳钱一十二文足丝绵纳绵麻皮等每一十两纳耗半两鞋每量纳钱一文足见钱每贯纳七文足省库收纳上件前物元条流见钱每贯纳二文足丝绵防子每一百两纳耗一两其诸色匹段并无加耗　二年闰五月今后诸州店所纳秆草每二十束别加耗一束充塲司耗折其每来上旧纳盘纒钱一文仰官典同共易竖一一分明上厯至纳遣了絶已来公使不辄将出外
　　周广顺元年三月二十八日诸道州府牛皮今后犯一张本犯人徒三年刺配重处色役本管节级所由杖九十两张以上本人处死本管节级所由徒二年半刺配重处色役告事人赏钱五十千其人户有牛死者其本户告报本地方所由节级邻保人仰当日内同检验过令本主尽时剥皮及申报本处官吏限十日内须送纳毕其筋骨不得落　二年十二月勅应天下人所纳牛皮今将逐年所纳数三分内减收三分其一分于人户苗亩上配定每秋夏苗共十顷纳连角牛皮一张其黄牛纳干筋四两水牛半斤犊牸皮不在纳限其皮人户自诣本州送纳所司不得邀难所有牛马驴骡皮筋骨今后官中更不禁断并许私家共便买卖祗不得将至敌疆兴贩仍仰闗津界首仔细觉察捕捉所犯人必加深罪其州县先置巡检牛皮节级及朝廷先降条法一切停废
　　显德三年五月应天下今后公私织造凡绢帛防布绫罗锦绮及诸色匹帛其幅尺斤两并须合向来制度不得轻弱假伪罔冒取价如有物色已上等限一百日内并须破货了絶如限外敢有违犯织造货买者仰所在节级所由捡捉送官　其年十月勅旧制织絁绢布绫罗锦绮纱縠等幅濶二尺起来年后公私织造并须及二尺五分不得夹带粉药宜令诸道州府严切指挥来年所纳官绢每疋须及一十二两河北诸州并莱登沂密州须及一十二两絁防止要夹密停匀不定斤両絁防绢长依旧四十二尺　四年二月六日节文诸道州府所管属县每年秋夏征科了毕后多是却追县典上州防来文钞因兹科配敛掠宜令今后秋夏征科了足日仰本州府但取仓塲库务纳欠文钞如无异同不在更追官典诸道州府管内县内镇每有追摄公事自前多差衙前使院职员及散从步奏官今后如是常程追摄公事祗令府望知后承受逓送不得更差专人若要切公事及军期不在此限　五年六月四日诸道州府应有商贾兴贩牛畜不计黄水牛凡经过处并不得抽税如是货卖处祗仰据卖价每一千抽税钱二十不得别有邀难
　　团貎
　　周显德五年十月诏诸道州府令团并乡村大率以百户为一团选三大户为耆长凡民家之有奸盗者三大户察之民田之有耗登者三大户均之仍每及三载
　　帐籍
　　梁开平三年三月尚书户部奏请诏天下州府准旧章申送户口帐籍从之
　　晋天福九年八月天下诸州各以系省钱谷秋夏征科为帐籍一季一奏一年赋税及限其藩侯郡守吏委在任一年次年又不逋欠聴三周年为满三年皆办别议迁陟
　　逃户
　　后唐天成三年十二月十日殿中监李延范奏请指挥诸道州府每逃户归业后委州司各与公凭二年内放免两税差科如有违许州论详勘责若州县官总得五百户以上元等第奬酬从之
　　长兴三年七月二十七日应诸处凡有今年为经水涝逃户在园屋舍桑枣一物已上并可指挥州县散下乡村委逐村节级邻保人分明文簿各管现在不得辄令毁拆房舍斩伐树木及散失动使什物等俟本户归业日却依元数责令交付讫具无欠少罪结状申本州县如元数内称有物欠少许归业户陈状诉论所犯节级并乡邻保人等并科违勅之罪仍勒倍偿或至来年春入务后有逃户未归者其桑土即许邻保人请佃供输租税种后本主归来亦准上指挥至秋收后还之周显德二年五月二十五日应自前及今后有逃户庄田许人请射承佃供纳租税如三周年后本户归来业者其桑土不论荒熟并庄田交还一分应已上承佃户如是自出力别盖造到屋舍及栽种到树木园圃并不在交还之限如五周年外归业者庄田除本户坟茔外不在交付如有荒废桑土承佃户自来无力佃莳祗仰交割与归业人户佃莳　一近北诸州自契丹离乱乡村人户多被边军打掠向北近来多有百姓自番界回来其庄田已被别户请射无处归托今后如有五周年内其本主还来识认不以桑土荒熟并庄园三分中交还二分十周年内来者交还一半十五年内来者三分中交还一分应上项承佃户如是自出力别盖造到屋舍及栽种到树木园圃并不在给还之限如十五周年外归业者其庄田除本户坟茔外不在给还如有荒废桑土承佃户自来无力佃莳祗仰交割与归业人户佃莳一应有坐罪家破逃人户其户下物业并许别户陈告请射承佃供纳租税充为承业不限年嵗不在论认之限所有本户及乡村节级重行断决　一诸州应有冒佃逃户物业不纳租税者其本户归业之时不计年限并许论认仰本县立差人检勘交割与本户为主如本户不来归业亦许别户请射为主所有冒佃人户及本县节级重行科断如冒佃人户自来陈首承认租税者特与免罪　一显德二年正月二十五日已前应有逃户抛下庄田自来全段无人承佃曾经省司指挥开辟租税者宜令本州县招防人户归业及许别户请射为主与免一年差税色役至第二年已后据见在桑木及租莳到见苗诣实供通输纳租税
　　杂录
　　后天成元【一作二】年十二月三日率土黎甿并输王税逐年上计祗在春时深虞所在之方或有无知之人不自增修产业辄便搅扰乡邻既挠公门须严定制宜自今后凡闗论认桑土二月后州县不得受状十月后间方许论对仍令逐处官吏准前后条格据理断割
　　周显德四年七月起今后应有人论诉物业婚姻自十一月一日后许承状至二月三十日权停自二月三十日已前如有陈诉至权停日公事未了絶者仰本处州县亦与尽理勘逐须见定夺了絶其本处官吏如敢违慢并当重责其三月一日后至十月三十日前如有婚田词讼者州县不得与理若是交相侵夺情理妨害不可停滞者不拘此例
　　奴婢
　　后唐同光二年二月赦应有百姓妇女俘掠他处为婢妾者不得占留一任骨肉识认
　　天成元年十月三日京城诸道若不是正口不得私书契券辄使良人
