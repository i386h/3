<!-- { "loadSidebar": true } -->
　　汉天福十二年六月镇星太白嵗星荧惑聚于张【宿占云有帝王兴于周者汉髙祖起义兵自平阳趋洛以应之及隠帝将嗣位又封周王暨周太祖登位以姬姓之后复继宗周天人之符乃有所属】
　　流星
　　梁干化元年十二月甲辰夜东方有流星如数升器出毕宿口受光三丈余有声如雷
　　后唐同光三年六月庚寅夜一鼓西南有流星约七十余皆有尾迹西南流【其年九月正简皇太后崩】
　　长兴二年九月丙戌夜二鼓初东北方有小星流入北斗魁灭至五鼓初西北方次北有流星状如半升器前小后大速流入奎灭尾迹凝天屈曲如云而散光明烛地又东北有流星如大桃出下台星向西北速流至斗柄苐三星旁灭五鼓以后至明中天及四方有小流星百余流注交横
　　清泰元年九月辛丑夜五更初有大星如五斗器西南流尾迹长数丈色赤移时盘屈如龙形蹙缩如二铧相闘而散又一星稍小东流有尾迹凝成白气食顷方散晋天福三年三月壬申夜四鼓后东方有大流星状如三升器其色白尾迹长二尺余屈曲流出河鼓星东三尺东流丈余灭
　　周显徳三年正月癸亥五鼓后有大星出南斗傃东北流丈余灭
　　山摧
　　后唐长兴三年七月州奏赤甲山崩
　　水溢
　　梁开平四年青宋冀亳水诏令本州以省仓粟麦等赈贷
　　后唐同光二年十二月中书门下奏今年秋天下州府例有水灾百姓所纳秋税请特放加耗从之
　　三年六月至九月大雨江河决壊民田七月洛水泛涨壊天津桥漂近河卢舎舣舟为渡覆没者日有之邺都奏御河涨于石灰窰口开故河道以分水势巩县河决冲住仓厫八月勅如闻天津桥未通往来百官以舟船济渡因兹倾覆兼踣泥涂自今文武百官可三日一趋朝宰臣即每日中书视事
　　四年正月勅自京以东幅贠千里水潦为沴流亡渐多宜自今月三日后避正殿减膳撤乐省费以答天谴应去年绖水决防乡村有不逮及逃移人户差科夏秋两税及诸折科委逐防长吏切加检并与放免仍一年内不得杂差遣应在京及诸县有停住斛斗并令减价出粜以济公私如在遵守仰具奏闻
　　长兴三年七月诸州大水宋亳颍尤甚宰臣奏曰今秋宋州管界水灾最甚人户流亡粟价暴贵臣等商量请于本州出斛斗依时价出粜以救贫民兼大水之后颇且宿麦穷民不办种子亦望本州据人户等第支借麦种自十石至三石来年收麦据原数却令收纳从之清泰元年九月连雨害稼诏曰久雨不止礼有祈禳禜都城门三日不止仍祈山川告宗庙社稷宜令太子宾客李延范等禜诸城门太常卿李怿等告宗庙社稷晋天福四年七月西京大水伊洛瀍涧皆溢壊天津桥八月河决博平甘陵大水
　　六年九月河决于滑州一溉东流居民登邱冡为水所隔诏所在发舟船以救之兖州濮州界皆为水所漂溺命鸿胪少卿魏玭将作少监霍廷让右领卫将军安璿右统卫军田畯于滑濮澶郓四州检河水所害稼并抚问遭水百姓兖州又奏河水东流濶七十里水势南流入沓河及扬州河至七年三月命宋州节度使安彦威率丁夫塞之河平建碑立庙于河决之所七年四月诏曰近年已来大河频决漂荡户口妨废农桑言念蒸民用兹凋弊凡居牧守皆委山河既在封圻所宜専切今后宜令河广晋府开封府尹逐防观察坊御使刺吏等并兼河堤使名额任便差选职员分擘勾当有堤堰怯薄水势冲注防预先计整不得临时失于防防开运元年六月黄河洛河泛溢壊堤堰郑州原武荥泽县界河决
　　周广顺三年七月暴风雨京师水深二尺壊墙屋不可胜计诸州皆奏大雨所在河渠泛害稼
　　三年六月诸州大水襄州汉江泛溢壊羊马城大城内水深一大五尺仓库漂尽居人溺者甚众
　　火
　　后唐天成四年十一月汝州火烧羽林军营五百余间【先是司天奏荧惑入羽林请京师偹火至是应之】
　　长兴二年四月汴州封禅寺门上忽有火起沿烧近寺庐舎相次黎福县亦火
　　三年十二月懐州军营内三防火光自起人至即灭不焚庐舎
　　晋天福三年十一月襄州奏火焚居民千余家
　　周显徳五年四月吴越王钱宏俶奏十日夜杭州火焚烧府署殆尽上命中使赍恤问
　　蝗
　　梁开平元年六月许陈汝蔡颍五州蝝生有野禽羣飞蔽空食之皆尽
　　后唐同光三年九月镇州奏飞煌害稼
　　晋天福七年四月山东河南闗西诸郡蝗害稼至八年四月天下诸道州飞蝗稼食草木叶皆尽州县长吏捕蝗华州节度使杨彦珣雍州节度使赵荣命百姓捕蝗一斗以禄粟二斗赏之【时蝗旱相继人民流迁饥者盈路闗西饿莩甚死者十有七八朝廷以军食不充分命使臣诸道括借粟麦晋氏自此衰矣】
　　汉干祐元年七月青郓襄齐濮沂宻邢曹皆言蝝生开封府奏阳武雍邱襄邑等县蝗开封尹侯益遣人以酒肴致祭寻为鸜鹆食之皆尽【勅禁罗弋鸜鹆以其有吞蝗之异也】
　　二年五月博州奏有蝝生化为蝶飞去宋州奏蝗一夕抱草而死差官祭之复命尚书吏部侍郎段希尧祭东岳太府卿刘皥祭中岳皆虑虫螟故也
　　木氷
　　汉天福十二年十一月二日旦天大昏雾木有氷至十一日霜露着草皆为氷【时魏府杜重威叛命车驾亲征驻跸城下其月二十七日杜重威乞降至来年正月二十七日髙祖崩】
　　周广顺三年十一月一日雨大氷【其月命宰臣冯道奉迎太庙神主赴东京新庙是日上亲迎神主于西郊至来年正月十七日太祖崩】
　　杂灾变
　　后唐同光三年九月丁未夜徧天隂云北方有声如雷雉皆雊俗呼曰天狗坠
　　天成二年二月己酉日中有黒气状如鸡卵
　　其年十二月壬辰酉时西南方有赤气如火焰约二千里【占者云不出二年其下当有大兵】
　　应顺元年四月九日白虹贯日【是日愍帝遇弑于卫州】
　　清泰元年十月辛未已时有雉金色自南飞入中书止于政事堂屋脊上吏驱之不去良久北飞于民家得之【其月仆射平章事李愚罢相守本官吏部尚书刘昫罢相守右仆射】
　　三年三月有蛇鼠斗于狮子门外鼠杀蛇【其年晋髙祖起义兵于太原】晋天福二年正月二日夜初北方有赤气西及亥地东北至丑地南北濶三丈状如火光赤气内见紫防宫及北斗诸星至三后内有白气数条次行至西夜半子时方散开运元年正月乙未大雾中有红白相偶【占者云海淫所兴其将有战时车驾在温州与契丹相守】
　　其年七月一日改元开运是夜大雷雨明徳门内井有石槽槽有龙首其夕漂川十数步而龙首防焉【占者云石国姓也而龙首防焉大不吉之象晋祚果絶于开运】
　　开运二年正月东京封邱门外石壕内有文若大树花叶芬敷之状相连数十株宛若图画【唐景福中卢彦威镇沧州壕水如此时有髙泥谓州人曰时将不安宜速避之至光化元年果有幽州为刘仁恭所陷】
　　汉干祐元年三月中书门卫厨釜鸣者七【是月中书侍郎平章事李涛罢免勒归私第】
　　三年正月有狐去明徳门楼获之比常狐毛长腹剰二尺其年闰五月癸巳京师西北风暴雨至戴委门外壊营舍凡防吹郑门门扉起十余步落拔大树数十震死者六七人平地水深尺余【其年十一月帝与左右郭永明等同谋大臣杨邠王章史宏肇等至其月二十一日隠帝遇害】周广顺三年六月河南河北诸州旬日无鸟既而聚泽潞之间山谷中集于林木压树枝折【是年人疾疫者甚众至显徳元年河东刘崇为周师所败伏尸流血故先萌其兆】
　　显徳元年三月潞州髙平有鹊巢于县郭之南平地巢中七八雏
　　六年二月癸巳有一人敝衣冠阑入中书升政事堂吏叱之曰尔何人据牀而坐何人遣尔至此其人曰宋州官家教我来此吏具其事白于宰臣宰臣密令遣之寻不知所适【其年六月十九日世宗崩明年正月四日大宋受命】
　　其年六月辛卯辰巳间京师天地晦冥澍雨骤降雨中有腥气【是日世宗崩】
　　杂録
　　后唐同光二年九月司天奏请禁天下造私厯者从之周广顺三年八月勅自今后元象器物天文图书防记七曜厯太一雷公式法等私家不得有及衷私传习有者并须焚毁司天台翰林院本司职员不得以前代所禁文书出入借人传写其诸时日五行占筮之书不在禁限每年厯日须夲司再造算奏定方得雕印本司不得衷私示外如是准律科罪显徳三年八月勅应诸色隂阳占卜书宜令司天台翰林院集官详定其书如是曾经前代圣贤行用合正道者只可存留其有浅近妖妄不依典据者并可毁废
　　功臣
　　梁开平三年十月诏曰太保韩建每月旦十五日入阁称贺即令赴朝叅余时弗入见【示优礼也】
　　干化元年正月勅许昌雄镇太保韩建朕用之布政民耕盗止乆居其位庶可胜残矣宜令中书门下不计年月勿议替移
　　后唐同光三年八月内诏册吴越王钱镠其印宜以吴越之
　　天成四年六月勅故平卢军节度使霍彦威勲名显著宅兆已营爰遵定諡之规俾议送终之制宜以三公礼
　　长兴二年四月诏曰周崇吕望有尚父之荣汉重萧何有不名之礼钱镠冠公侯之位疏吴越之封宜示异恩俾当缛礼其钱镠宜赐不名
　　其年六月以唐文正公魏徴八代孙韶爲泾州安定县主簿
　　晋天福二年七月以唐忠武公李晟五代孙艥爲将仕郎耀州司尸参军
　　封建
　　梁开平元年四月封河南节度使马殷爲楚王五月封河南尹张全义爲魏王两浙节度使钱镠爲吴越王皇兄全昱为广王【依旧守太师政任】皇从子友谦爲冀王友谅爲衡王友能爲恵王友诲爲邵王
　　二年正月追封皇从子友宁爲安王友伦爲密王五月封沧州节度使刘守文爲大彭郡王幽州节度使刘守光爲河间郡王许州节度使冯行袭爲长乐郡王三年二月追封灵武节度使韩逊爲颍州郡王四月追封易定节度使王处直爲北平王福建节度使王审知爲闽王唐州节度使刘隐爲南平王同州节度使刘知俊爲大彭郡王山东南道节度使杨师厚爲宏农郡王追封故河中节度使王重荣爲晋王七月进封幽州节度使刘守光爲燕王
　　四年四月进封广州节度使刘隐爲南海王追封皇兄存爲朗王六月追封皇伯义方爲颍王皇叔义谭爲韶王
　　干化元年五月进封延州节度使髙万兴爲渤海郡王二年二月追封故魏博节度使罗宏敬爲赵王
　　后唐同光元年十一月进封延州节度使髙万兴爲北平王
　　二年二月改封河南尹判六军诸卫事张全义爲齐王三月进封荆南节度使髙季兴爲南平王四月封夏州节度使李仁福为朔方王
　　天成二年五月封福建节度使王延钧爲琅琊王六月封湖南节度使马殷爲楚国王
　　三年七月追封僞蜀主王衍爲顺正公【以诸侯礼】追封福建节度使王延钧爲闽王
　　长兴四年二月封东西两川节度使孟知祥爲蜀王五月封皇从子从温爲兖王从敏爲泾王从敏爲泾王追封故夏州节度使李仁福爲虢王七月进封两浙节度使钱元瓘爲吴王
　　应顺元年五月封荆南节度使髙从诲爲南平王湖南节度使马希范爲楚王追封两浙节度使钱元瓘爲吴王
　　清泰二年六月封幽州节度使赵徳均爲北平王青州节度使房知温爲东平王七月封凤翔节度使李从曮爲西平王
