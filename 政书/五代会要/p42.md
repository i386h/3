<!-- { "loadSidebar": true } -->
　　后唐天成二年六月二十九日户部奏先准天成元年五月十五日捡纳夏秋苗子斛斗一斗祗纳一斗官中纳不收耗人户送纳之时如有使官布袋者每一布袋使百姓纳钱八文内五文与擎布袋人余三文即与仓司充吃食铺衬纸笔盘纒若是人户出布袋祗令纳三文与仓司
　　长兴二年闰五月三日诸道州府所纳两税斛斗今后每斗上纳加耗二合准备仓司耗折其收到布袋钱仰官典同共系署一一分明上歴支缗
　　晋天福八年五月十五日三司奏天下今后诸仓请据人户元纳耗二升内一升依旧送纳本色充备防雀耗折一升即令人户送纳价钱两文足与元纳钱八文足共一十文足充备仓司斗袋人夫及诸色吃食纸笔铺衬盘纒支费从之
　　周广顺元年正月勅节文其诸道州府仓塲库务宜令节度使刺史专切钤辖掌纳官吏一依省条指挥不得纳斗余秤耗旧来所进羡余物今后一切停罢
　　疏凿利人
　　周显德五年十一月以尚书司勲郎中何幼冲为闗西渠堰使命于雍耀二州界疏泾水以溉田
　　闭粜
　　后唐同光三年闰十二月十九日今嵗自春以来水涝为患物价腾涌人户多于西京收籴斛斗近闻京西诸道州府逐道皆有税钱遂不通行乃同闭粜宜令宣下京西诸道州府凡闭粜斛斗不得辄有税率及经过水陆门坊镇县妄有邀难
　　周广顺元年四月天灾流行分野代有茍或闭粜岂是爱人宜令沿淮渡口镇浦不得掯淮南人粜易　三年七月勅沿淮诸州防检淮南人所粜量仓如是以驴骡为驮及负担遇即放过不得以舟车辇运过淮先是淮南大旱井泉竭太祖愍之命许博粜至是闻吴人收粜入官以备军仓诏止辇运过者
　　泉货
　　后唐同光二年三月泉布之弊杂以铅锡惟是江湖之外盗铸尤多市肆之间公行无畏因是纲商夹带舟载往来换易好钱藏贮富室实为蠧弊须有条法宜令京城及诸道行市行使钱内防检杂恶铅锡并宜禁断沿江州县每有舟船到岸严加觉察若私载往来并宜收纳
　　天成元年中书门下奏访闻近日诸道州府所买卖铜器价贵多是销镕现钱以邀厚利勅宜徧行晓告如原旧破损铜器及碎铜即许铸造器物如生铜器物每斤价定二百熟铜器物每斤四百如违价　买卖之人依盗铸钱律文科断　其年十一月六日诸道州府约勒见钱素有条制若全禁断实匪通规宜令遍指挥三司及诸道州府其诸城门所出见钱如五百以上不得放出如稍违犯即准旧条指挥其沿淮诸州县镇亦准元降勅命处分　其年十二月勅行使铜钱之内访闻夹带铁镴若不严设条法转恐私家铸造应中外所使铜钱内铁镴钱即宜毁弃不得辄有行用如违其所使钱不计多少并纳入官仍科深罪　二年七月十三日度支奏三京邺都并诸道州府市肆买卖所使见钱等每有条章每陌八十文近访闻在京及诸道街坊市肆人户不顾条章皆将短陌转换长钱但恣欺罔殊无畏忌若不条约转启幸门请更严降指挥及榜示管界州府镇县军人百姓商旅等凡有买卖并须使八十陌钱兼令巡司厢界节级所由防检觉察如有无知之辈依前故违辄将短钱兴贩便即收捉委逐州府枷项收禁勘责所犯人准条奏处断讫申奏其钱尽底没纳入官奉宜依度支所奏　四年九月先条上三京诸道州府不得于市使钱内夹带铅铁钱虽已约束仍闻公然行使今后有人于钱陌内捉到一文至两文所使钱不计多少纳官所犯准条流科罪
　　清泰二年十二月勅御史台宜晓告中外不得使用铅钱如违犯者准条法处分
　　晋天福三年三月歴代铸钱济时为寳义无监务已絶增添近来趋利之人违法甚众销镕不已毁蠧日滋禁制未严奸弊莫止须行重法以息滥源宜令盐铁使禁止私下行造铸铜器　其年十二月诏曰国家所资泉货为重销蠧则甚添铸无闻爰降条章俾臻富庶宜令三京邺都诸道州府无问公私应有铜者并许铸钱仍以天福元寳为文左环读之委盐铁司铸様颁下诸道令每一钱重二铢四絫三十钱重一两或虑诸色人接便将铅铁铸造杂乱铜钱仍令三京邺都诸道州府依旧禁断尚虑逐处铜数不多宜令诸道应有久废铜冶处许百姓取便开链永逺为主官中不取课利其有生熟铜仍许所在中卖入官或任自铸钱行用其余许铸钱外不得辄便别铸铜器如有违犯者并准三年三月条处分　其年十二月先许铸钱仍每一钱重二铢四絫三十钱重一两窃虑逐处缺铜难依先定钱两宜令天下无问公私应有铜处欲铸钱者一任取便酌量轻重铸造因兹不得入铅并铁及缺漏不堪久逺流行仍委盐铁使明行晓示余准元指挥仍付所司四年七月先令天下州府公私铸钱近闻以铅锡
　　相叅缺薄小弱有违条制不可乆行今后祗官铸钱私下禁旧法
　　周广顺元年三月二十八日铜法今官中更不禁断一任兴贩所有钱一色即不得销铸为铜器货卖如有犯者有人纠告捉获所犯人不计多少斤两并处死其地分所由节级徒一年邻保人杖七十其告事人给与赏钱一百贯
　　显德二年九月一日勅国家之利泉货为先近朝已来久絶铸造至于私下不禁销镕嵗月渐深奸弊尤甚今采铜兴冶立监铸钱冀便公私宜行条制起今后除朝廷法物军器官物及镜并寺观内钟磬钹相轮火珠铃铎外其余铜器一切禁断应两京诸道州府铜象器物诸色装铰所用铜限勅到五十日内并须毁废送官其私下所纳利铜据斤两给付价钱如出限及有隠藏及埋窖使用者一两至一斤所犯人及知情人徒二年所由节级四隣杖七十捉事告事人赏钱十贯一斤至五斤所犯及知情人各徒三年所由节级四隣杖九十捉事告事人赏钱二十贯五斤以上不计多少所犯人处死知情人徒二年配役一年所由节级四隣杖一百捉事告事人赏钱三十贯其人户若纳到熟铜每斤官中给钱一百五十生铜每斤一百其铜镜令官中铸造于东京置塲货卖许人收买于诸处兴贩其朝廷及诸州见管法物军器官物旧用铜制造并装饰者经使用破坏即时改造仍令后不得更使铜内有合使铜者奏取进止　四年六月十一日宣命指挥限外有人将铜器及铜于官场货卖支给价钱如使隠藏及使用者并准元科断其熟铜令每斤添及二百生铜添及一百五十收买所有诸处山场野务采链淘沙依旧例铜每二十两为一斤今时每一十六两为一斤给钱一百二十收买兼知高丽多有铜货仍许青登莱州人户兴贩如有将来中卖入官者便仰给钱收买即不得私下买卖
　　诸色料钱上
　　梁开平三年正月诏曰禄俸所以养贤而励奉公也朕今肇建诸色已异郊禋职贡至多置用差少其百官俸料委左藏库依例全给
　　后唐同光三年二月十九日租庸院奏新定四京及诸道副使判官已不俸料请降勅各下逐处支遣兼除所置副使判官掌书记推官外如本处更妄称简署官员即勒本道节度使自备请给不得正破系省钱物诸道藩镇请祗置节度使副节度观察判官掌书记推官共五员
　　节度使副料钱每月四十千依除实数钱厨料米一石麫二石内价钱三千蒿六十束柴三十束春服绢十五疋冬服绢一十五疋绵三十两私马二匹草料
　　节度观察判官料钱每月三十千依除实钱厨料米六斗麫一石六斗价钱二千蒿四十束柴二十束春服绢一十二疋冬服绢一十二疋绵二十五两私马一匹草料节度掌书记料钱每月二十五千依除实钱厨料米六斗麫一石二斗内价钱一千五百蒿三十束柴一十五束春服绢一十疋冬服绢一十疋绵二十两私马一匹草料
　　节度推官料钱每月一十五千依除实钱厨料米六斗麫一石二斗内价钱一千五百蒿三十束柴一十五束春服绢一十疋冬服绢一十疋绵二十两私马一匹草料
　　留州兼判六军请置副使判官推官三员副使依节度副使例判官依观察判官例推官依诸道推官例留守不判六军请置判官推官二员
　　判官依节度观察判官例推官依诸道推官例四京府请祗置推官一员如已有判官即不置判官其请受准留守推官例其料钱准百官例折支所有厨料时服等即给本色右奉宜令诸道节镇依旧更置观察支使一员其俸料春衣赐仍准掌书记例支遣余依租庸院所奏















　　五代防要卷二十七
　　钦定四库全书
　　五代防要卷二十八
　　宋　王溥　撰
　　诸色料钱下
　　后唐同光三年二月十五日租庸院奏诸道州县官并防御团练副使判官等俸料各据逐处具到事例文帐内防检旧来支遣则例钱数不等所请折支物色又加钱数不定难为勘防今除东京管内州县官见支折支课钱且依旧外其三京并诸州于旧日支遣钱数等第重定则例兼切循本朝事体防御团练副使判官外其余推巡以下职员皆是本处自要辟请圆融月俸赡给亦乞依旧规绳省司更不支给钱物谨具如后
　　防御团练副使判官副使逐月料钱三十千贯判官逐月二十千贯
　　刺史州元无副使有者请废其军事判官所有月俸亦是刺史已俸内支赡
　　三京少尹支料钱逐月三十千贯赤县令每月正受支料钱二十五千贯考满并摄比正官支一半主簿每月正授支料钱一十二贯考满并摄比正官支一半畿县令每月正授支料钱二十千贯考满并摄比正官支一半主簿每月支料钱一十千贯考满并摄比正官支一半
　　司录参军每月正授支料钱三十千贯考满并差摄比正官支一半
　　诸曹判司官每月正授支料钱一十二千贯考满并差摄比正官支一半
　　文学每月正授支料钱五千贯考满并差摄比正官支一半
　　参军每月正授支料钱五千贯考满并差摄比正官支一半诸州府録事参军各依逐州上县令支州判司各依上县主簿支
　　一万户以上县令每月正授支料钱二十三千贯考满并差摄比正官支一半主簿每月正授支料钱一十三千五百贯考满并差摄比正官支一半
　　九千户以上县令每月正授支料钱二十二千贯考满并差摄比正官支一半主簿每月正授支料钱一十二千贯考满并差摄比正官支一半
　　八千户以上县令每月正授支二十一千贯考满并差摄比正官支一半主簿每月正授支一十一千五百贯考满并差摄比正官支一半
　　七千户以上县令每月正授支二十千贯考满并差摄比正官支一半主簿每月正授支一十一千贯考满并差摄比正官支一半
　　六千户以上县令每月正授支一十九千贯考满并差摄比正官支一半主簿每月正授支一千五贯考满并差摄比正官支一半
　　五千户以上县令每月正授支一十八千贯考满并差摄比正官支一半主簿每月正授支一十千贯考满并差摄比正官支一半
　　四千户以上县令每月正授支一十七千贯考满并差摄比正官支一半主簿每月支九千五百贯考满并差摄比正官支一半
　　三千户以上县令每月正授支一十六千贯考满并差摄比正官支一半主簿每月正授支九千贯考满并差摄比正官支一半
　　二千五百户以上县令每月正授支一十五千贯考满并差摄比正官支一半主簿每月正授支八千五百贯考满并差摄比正官支一半
　　二千户以上县令每月正授支一十四千贯考满并差摄比正官支一半主簿每月正授支八千贯考满并差摄比正官支一半
