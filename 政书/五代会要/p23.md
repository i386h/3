<!-- { "loadSidebar": true } -->
　　天成三年八月二十九日勅掌纶之任擢才以居或自初命而升或自显秩而授葢重厥职靡系其官虽事任皆同而行缀或异诚由徃日未有定制议官位则上下不常论职次则后先未当宜行显命以正近班今后翰林学士入院并以先后为定惟承防一员出自朕意不计官资先后在学士之上仍编入翰林志
　　其年十二月二日学士院记事枢密院近送到权知高丽国诸军事王建表令赐诏书者其高丽国未曽有人使到阙院中并无彼国诏书式様未审呼卿呼汝兼使何色纸书冩及封王事例伏请特赐叅酌详定报院者中书帖太常礼院体析由堂据状申谨按本朝太宗皇帝亲平其国后不立嗣是以祗书新罗国请约赐新罗国王书诏体様修冩奉勅赐高丽国书诏宜依赐新罗渤海两藩书诏体様修冩
　　长兴元年三月翰林学士刘昫奏臣伏见本院旧例学士入院除中书舍人内不试余官皆先试麻制答蕃批答各一道诗赋各一道号曰五题所试并于当日内了便具呈纳从前虽有召试之名无考校之实每遇召试新学士日或有援者皆预出五题潜令宿搆无援者旋令起草罕能成功去留皆系于梯媒得失尽归于偏党今后凡本院召试新学士欲请权停试诗赋祗试麻制答共三道仍请内赐题目兼定字数付本院召试从之晋天福二年四月中书奏准翰林志凡赦书徳音立后建储行大诛讨拜免三公宰相命将制书并使白麻纸不使印双日起草开门钥入而后进呈至之日百寮立班于宣政殿枢宻使引案自东上閤门出若拜免宰相即便付通事舍人余付中书门下并通事舍人宣示若机务急速亦使双日甚速者虽休假亦追班宣示劝据翰林志言立后不言立妃言储君不言亲王公主兼三师位在三公之上文并不载今后立妃及拜免三师三公宰相命将封亲王公主并防制命余从今式其年十一月勅新除翰林学士张昭逺早践纶闱久司史笔曽居宪府累陟贰卿今既擢在禁林所宜别宣班序其立位宜次崔税
　　五年九月勅废翰林学士院其公事并归中书舍人开运元年六月勅翰林学士与中书舍人旧分为两制各置六员偶自近年权停内署况司诏命必在深严将使从宜却仍旧贯宜复置翰林学士院至三年正月赐翰林学士院诏书金印一靣
　　周显徳三年八月宣翰林学士院今后凡与诸侯王诏书除本名外其文词内有与其名同者宜改避之五年十一月诏曰翰林学士职系禁庭地居亲近与班行而既异在朝请以宜殊起今后当直下直学士并宜令逐日起居其当直学士仍起晩朝









　　五代防要卷十三
　　钦定四库全书
　　五代防要卷十四
　　宋　王溥　撰
　　尙书省
　　后唐天成元年七月二十七日尙书省准堂帖应内外带职除官自三公至郎官合纳礼钱送尚书省都司具旧例如左检校师太尉旧例各合纳钱四十千准蠲减外今各合纳钱二十千检校太傅太保旧例各纳三十千减外今纳十五千检校司徒司空旧例各纳二十千减外今纳钱一十千检校仆射尙书旧例各纳一十五千减外今纳七千检校郎中员外郎旧例各纳钱一十千减外今纳三千四百勅防府华资皇朝宠秩凡霑新命合纳礼钱爰自近年全隳旧例方当提举宜振规绳其间除翊卫勋庸藩垣将佐自军功迁陟外其余自不带平章事节度使及防御团练刺史诸道副使判官以下三司职掌监院官县令録事参军判官等凡闗此例并可徴纳其检校官自员外郎至左仆射祗取初转一任纳钱若未改呼不更徴纳仍委尙书省都司逐月具数申中书门下
　　尙书令
　　梁开平三年三月升爲正一品
　　左右仆射
　　后唐天成二年八月中书门下奏据新授尚书左仆射李琪状准旧例上事日合有恩赐百官酒食具载开元礼文者寻下太常礼院检开元礼只有从太师已下至六部尚书太常卿太子詹事诸卫大将军京兆河南牧上州刺史受册拜庙各就本司礼上无中书门下送上之文亦无恩赐酒食之事又检礼阁新仪并不载诸品大臣上事礼例唯仆射初上见羣寮轻重之礼惟元和六年御史中丞窦易直奏七年尚书左丞段平仲奏太和四年中书奏覆下太常礼院并尚书省详议终未能定大凡礼上爲领本司公事及与官寮相防并受人吏叅贺内外无异前后皆同李琪寻防羣僚不称新授已领公事已请料钱更引上仪即非通制今请李琪任便赴省发遣公事今后文武两班受恩命者不计髙卑未领事不得擅落新授字及便请料钱内廷学士中书舎人不在此限从之
　　长兴四年十一月新授尚书右仆射卢质奏臣忝除官合赴省上若准旧例左右仆射上事仪注所费极多欲从权务简祗取尚书丞郎上事例止集南省属僚及两省官送上亦不敢辄援往例有费官中自量力排比兼不敢自臣隳废旧规他时任行旧制从之
　　左右丞
　　梁开平二年四月改爲左右司侍郎【避庙讳也至后唐同光元年十一月复旧为左右丞】后唐长兴元年九月升尙书右丞官品与尚书左丞并爲正四品
　　吏部
　　后唐同光二年正月中书门下奏准本朝故事如封建诸王内命妇及宰相翰林学士中书舎人诸道节度观察团练防御留后即中书帖吏部官告院索绫纸褾轴下所司修冩印署毕进入内宣赐其文武两班并诸道官员及奏荐将校勅下后并合呈本道进奏院或本人自于所司送纳朱胶绫纸价钱各请出给今后请除内司大官并侍衞及赏军功将校转官外并请官中不给告勅从之
　　三年正月勅吏部今后特恩授官侍衞军功改转内庭诸司带职外来进奏受官绫纸并宜官给旧例朱胶一切停废礼钱亦不徴取又虑所司人吏不办食直粮课逐月两司各支钱四十千至于防省礼钱宜特蠲减比旧数五分许徴一分其特恩已下不得徴纳礼钱仍令中书门下条流勅画经过诸司不得停滞其官告若是宣防除授及品秩合进呈者准例进内余并送纳中书门下勘检给付勅画到本司十道已上官告限三日内即署三十通已上限五日五十通已上中书门下与限催促如临时缓急宣赐不拘此限
　　天成元年七月中书奏近奉宣防使府判官州县官告身勅牒今后据通数进纳仍令只宣赐者旧例朝廷命官除将相外并不宣赐官告因僞朝条流凡准宣授官即特恩颁赐今使府判官皆许本道奏请或闻多在京师至于令録悉是放勅后本官自于吏部出给告赤中书不便管系臣等商量自两使判官州县令録在京除授即望令于内殿谢官便辞赴任不更进纳官吿其判司主簿不合更许朝对下后望准旧例处分从之
　　二年四月二十四日勅兵吏部应出给书冩印署官告其本曹郎中令自今后于本官幕次当直知印宰相当制舎人出后即归人吏并勒随本官祗仍下度支逐日量破食料其本行尙书侍郎左右丞等每日赴朝遇行勅旋即印署发遣免至公事淹延
　　三年十一月吏部奏流外官今后祗考年劳乞不试判从之
　　四年十一月勅今后应是官告除准宣破外其陈乞除官并追封追赠叙封进封官告及举人各集绫纸罗褾轴锦袋等宜令并与官破仍勒各随色様尺寸如法装修疾速书冩印署进纳
　　其月勅应诸道州府令録等官告勅牒元是中书进纳入内令閤门宣赐其判司主簿官告旧是所司发遣受恩后令赴本任地理远近各有程限比进纳恐有停滞况绫纸褾轴价钱近已官破今后所除州县官告身勅牒宜令中书门下指挥不要进纳并委宰臣当面给付
　　长兴二年闰五月十九日吏部状奏当司制勅甲库专知官一例近停废者伏绿当司主掌制勅甲库与三库不同常日检寻诸司取证稍有差谬所失非轻无人主持必虞败阙今欲于吏部令史内选差一员勾当又缘公事至重仍遣别不执行他事兼乞除本役外特与减二年劳考者奉勅宜依其中书省门下省兵部甲库公事亦准此
　　司封
　　后唐同光二年九月二十八日奏当司奉今年三月二十八日勅内外文武官母妻可据品秩髙卑封邑号者当司检防旧起请叙封条贯如后
　　一准旧条应内外文武及致仕官母妻叙封进封邑号者或遇特勅别加奬封外其余官据官阶齐五品母爲县太君妻爲县君官阶齐四品进封母爲郡太君妻爲郡君官阶齐三品母进封爲郡太夫人妻爲郡夫人如未经封邑虽位至三品亦以从初而叙近年多于所司陈状便请依官品叙封既非特勅恐失旧规其所谓准例封并请依格条施行
　　一准旧例应外任其上州刺史或带使额抑督府在京诸军衞将军小将军已上初任聴准例各与母妻依品第叙封其东宫杂五品初任升朝并中下州刺史并许至第二任叙封如自班行及遥郡除授中下州刺史者已同两郡许听叙其他并请准例
　　一诸道节度副使节察两使判官先准起请节文如曾任五品已上升朝官听叙封缘带使职不合与诸色带职官同列自今后如全未经封者许与母妻一度封叙邑号仍须官阶合格如更除授归班官领郡符即许进封如守职就加官阶不在进封之限今又伏见诸道有奏置行军司马并叅谋者其职位实在副倅之上自此是曾任升朝官并刺史者亦请节度副使两使判官例处分
　　一前资官请与母妻封进邑号或多积歳或曾经殿累停替皆妄有申请当司请各立年限其邑号得替后一年内听叙一年外并殿累未改头衔并不在申请之限
　　一应诸色官请与母妻叙封邑号者窃缘先有文武官授官勅申并先封邑号勅申累经散失无慿检详近者多是身在他处守官于所司投下公状则削去见在头衔却称前任官品若当司便与申奏则勅下后所给告牒年月不同自此请准前后起请节文如省司失坠勅申者京官引騐本官告身勅牒及母妻前封邑号告身勅牒如因失坠即磨勘歴任如官序显著叅详并封不虚即取登朝官三员充保仍须结罪使印方与进封如是曾任节度观察团练经畧防御刺史等则责本道进奏知后院状入案刺史无知后院即取使府进奏官状并准京官例取登朝官三员充保其五府少尹左右司马外道带职官等若自班行除授即准京官例检勘若自本道奏荐即准节度使已下至刺史取进奏官状详騐如无保状具歴任经堂陈述候裁下检讫即却勒从初封叙如进拟后再勘及有人纠告称官阶及前封邑号谬妄并在官杂带职官违碍条格亦自落职名请叙封者其本官具名衔申奏其陈状勾当人申堂取裁其诸色官并各守条限指挥其勾当人如与外州府刺史诸色官勾当者即须系外州府职名其所通状仍须具乡贯兼取本道进奏官连署识认使本道进奏院印方可施行如是京官下勾当人不系见任前资并须是本任官司局人吏勾当仍于状内分明竖出某司印兼委本行令史署保如违格条不在施行之限
　　一应升朝并诸州刺史左右司马五府少尹凡与母妻封邑号事其中或有进奏官勾当人才下便经省陈乞封叙当司若便施行又虑却有追改稍或逗挠即缘恩命已行官阶合格前后起请节文未曾条制自今后京官或身在京除授外官者并在外除授或带职或诸道奏荐受官阶品职衔合格者不系四品五品已上印给告身毕日将至当司引騐方许据状封叙
