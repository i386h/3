<!-- { "loadSidebar": true } -->
　　一应曾有犯遭官司刑责之人及弃背祖父母父母逃亡如奴婢奸人细作恶逆徒党山林亡命未获贼徒负罪潜窜人等并不得出家剃头如有寺院辄容受者其本人及师主三纲知事僧尼邻房同住僧仰收捉禁勘申奏取裁其地方廵司官吏不能觉察者仰曁申奏一自前多有逃遁军人投寺院出家在所僧徒不畏官方便与剃削起今后有向曾在军门面带瑕痕逐处寺院辄敢容受者其本人及师主三纲知事邻房同住僧等仰密切收捉禁勘申奏地方官所由不能觉察重行科断
　　一应有僧尼衷私剏置院舎私与人剃头受戒及容贼盗恶逆徒党奸细背军之人辄披剃者其僧俗中有能告官及地方分所由节级自收捉到者以本犯僧尼衣鉢赀财给充优赏
　　一应有僧尼俗士自前多有舍身烧臂链指钉截手足带钤燃灯诸般毁坏肢体戏弄符篆左道妖惑之类今后一切止絶如此色人仰所在严断遣配邉逺仍勒归俗其所犯罪重者准格律处分所有居停寺院知事僧尼地方厢镇职员所由公然容纵者重行科断
　　一应有怀才抱器或武或文寄迹空门莫遂展志其中有愿出仕宦者仰逐处长吏发遣赴阙少壮骁勇之人愿在军门者亦仰申奏必当量材録用若僧尼中有情愿归俗者一切听许所在不得搅扰
　　观
　　梁开平元年五月六日勅废雍州太清宫改西都太微宫亳州太清宫皆爲观诸道州紫极宫并为老君庙后唐同光元年十月西都太微宫亳州太清宫诸州紫极宫皆复本名
　　后唐天成四年十二月勅崇圣祖修饰道州旣复其名固难无额宜令所司依旧造上清宫牌额兼京城内金真观改为崇道宫亦准上给换牌额以上清宫乆无牌额故也
　　杂录
　　后唐同光元年十二月亳州太清宫奏圣祖元皇帝殿枯桧再生枝叶画图以进【按赖卿记唐髙祖神尧皇帝武徳二年枯桧重华至禄山僣号萎瘁宗自蜀归京枝叶复盛至是再生一枝长二尺余】
　　天成三年正月中书门下奏准假寕令元皇帝降圣节依假三日据绩防要准防昌元年二月勘休假一日伏请准近勅从之
　　清防二年三月两淮功徳使奏毎年圣诞节诸道州府奏荐道士紫衣师号今欲量立条试经法科试义十道讲论科试经论文章应制试诗表白科试声喉声赞科试歩虚三启焚修科试斋醮从之
　　晋天福四年三月遣中书使赵处玭以板诏徴少华山隐士郑云叟玉笥山道士罗隐之为拾遗不至四月以云叟为右谏议大夫隐之锡号命希夷先生云叟称疾不起赐号逍遥先生仍给致仕宫俸禄
　　金吾卫
　　后唐天成三年六月勅金吾毎奏左右厢内并平安有类藩方宜改云军国内外并平安
　　屯卫
　　周广顺二年十二月御史台奏唐景云二年改左右屯卫为威卫唐髙宗名治改治书侍御史为御史中丞诸州治中为司马盖臣子避君父名也请诸卫中书旧是屯卫者复旧名从之
　　京城诸军
　　梁开平元年四月改左右长直为左右龙虎军左右内衙为左右羽林军左右坚鋭夹马突将为左右神武军左右亲随军将马军为左右龙骧军其年九月置左右天兴左右广胜军仍以亲王为军使
　　二年十月置左右神防军十二月改左右天武为左右龙虎军左右龙虎为左右天武军左右天威为左右羽林军左右羽林为左右天威军左右英武为左右神武军左右神武为左右英武军【前朝置龙虎六军谓之卫士至是以天武神武英武等六军易其军号而任勲旧焉】
　　后唐长兴三年三月勅应军神威雄威及魏府广防以下指挥宜改为左右羽林置四十指挥毎十指挥立为一军置都指挥使一人兼分为左右厢应顺元年三月改左右羽林四十指挥为严卫左右军龙武神武四十指挥为奉圣左右军
　　清防元年六月改捧圣马军为彰圣左右军严卫歩军为寕卫左右军
　　晋天福六年七月改拱宸威和内直军并为兴顺至八月改奉徳两军为防圣左右军
　　周广顺元年四月改侍卫马军曰龙防左右军歩军曰虎防左右军【御撰其名】
　　显徳元年十月上谓侍臣曰侍卫兵士累朝以来老少相半强懦不分盖徇人情不能选练今春髙平与刘崇及蕃军相遇临敌有指使不前者茍非朕亲当坚阵几至丧败况百户农夫未能赡一甲士且兵在精不在众宜令一一选精鋭者升在上军怯懦者任从安便庶期可用又不虚费【先是上按于髙平观其退缩慨然有惩革之意又以骁勇之士多为外诸侯所占于是召募天下豪杰不以草泽为阻进于阙下躬亲试□选武艺超絶及有身首者分署为殿前诸班因有防员散指挥使内殿前直散都头铁骑控鹤之类】
　　二年十二月改东西小卒为东西班承防其月以新收复秦鳯州所擒获川军署为懐恩军四年四月以先降到江南兵士分为六军共三十指挥赐号懐徳军
　　杂録
　　后唐同光二年二月勅随驾收复汴州并扈从到洛京南郊立仗都将官员自检校司空以下宜并赐恊谋定乱靖国功臣自检校仆射尚书常侍至大夫中丞宜并赐忠勇拱卫功臣其初帯宪衔并赐忠烈功臣已有功臣名者不在此限其节级长行军将并赐扈跸功臣【唐宗平内难赐卫士葛福顺等为唐元功臣不过十数人徳宗驻跸奉天赐从驾立功将校为奉天定难功臣及僖宗西京频年播迁功臣差多至是徧及戎卒非赏典也】
　　其年九月勅近闻蕃方入奏之人多于京内私买衣甲宜令总管司宻加觉察
　　晋天福二年二月勅京及诸道马歩诸军若长行违犯便委副将据罪处理如副将十将违犯即委本指挥使科防指挥有罪若不出军即委都指挥使具録申奏若行营在外即委行营统领依军法施行其诸道军都在本处者即委本处节度使防御团练使刺史据罪科防其年十月勅禁诸道不得擅造器甲开运元年二月命诸道州府县集乡军率以税户七家共出一卒兵仗器械共力营之至五月勅诸道新乡兵宜以武定为名至三年正月改武定为天威军寻命放散其年十月勅作坊及诸道造作器械衣甲今后并不得用金银装饰
　　马
　　梁开平四年十月颁夺马令冒禁者罪之【先是梁师攻战得敌人之马必纳官故出令命获者有之】
　　后唐同光三年六月下河南河北诸州和市战马官吏除一匹外匿者坐罪【时将讨蜀故也】
　　长兴元年七月分飞龙院为左右以小马坊为右飞龙院
　　四年十月勅沿邉藩镇或有藩部卖马可择其良壮给券具数以闻【先是上问见管马数枢宻使范延光奏天下常交草粟者近五万匹见今西北诸蕃卖马者徃来如市其邮传之费中估之直日四十五贯以臣计之国力十耗其七马无所使财赋渐销朝廷甚非所利上善之乃降是勅】
　　清泰三年十月勅诸道州府县镇賔佐至録事参军都押衙教练使以上各留马一匹乘骑及乡射士庶有马者无问形势马不以牝牡皆抄借但胜衣甲并仰印记差人管押送纳其小弱病患者即退字本道收管节度防御团练等使刺史除自己马外不得因便影占管军都将除出军及随驾外见逐处屯驻者都指挥使旧有马许留五匹小指挥使两匹都头一匹其余凡五匹取两匹十匹取五匹更多者并依此例抽取在京文武百官主军将校内诸司使以下随驾职员旧有马者任令随意进纳不得影占人私马各下诸道准此
　　晋天福九年正月发使于诸道州府括取公私之马【时契丹入冦上驻军澶州以御之故冇是命】
　　汉天福十二年九月诏天下州府和买战马
　　諡
　　徳靖梁赠尚书令广王全昱
　　文穆故天下兵马都元帅吴越王钱元瓘【勅所司諡曰荘穆勅改諡曰文穆】
　　文昭故天防上将军湖南节度使守尚书令赠太师马希范
　　文懿赠尚书令瀛王冯道
　　文恵太子太保卢质【汉干祐元年九月其子尚书兵部员外郎卢授上请諡故下太常议諡曰文恵】
　　武穆故天防上将军湖南节度使马殷
　　武懿赠尚书令秦王髙行周
　　武安赠太师康福
　　忠敬故秦王李茂正赠太傅冯行袭
　　忠肃赠太师王处存赠太师张全义
　　忠懿故福建节度使闽王王审知太师安元信
　　忠武赠太师晋国公霍彦威故成徳军节度使马全节忠正赠中书令郑仁诲
　　忠赠中书令刘词
　　恭靖赠尚书左仆射崔恊
　　恭慧赠中书令李从敏
　　正懿赠尚书令罗绍威
　　正宪赠左武卫上将军张承业
　　正恵赠太子少傅朱汉賔【太常博士林鼎议曰汉賔散已俸代逋欠缺荒俗侪富庶所莅之地绰有政声知进退存亡之理得善始善终之道谨按諡法中道不挠保节名曰正爱民好学寛裕慈仁曰恵请諡曰正恵从之】
　　成穆赠侍中安元信
　　杂録
　　汉干祐二年十二月勅故荆南节度使髙平王髙从诲宜令太常定諡【故事臣下请諡故吏陈行状考功司覆奏下乃议諡今降勅之新例也】
　　当直
　　梁开平四年二月勅其逐日当中书舍人及吏部兵部司勅知印郎官少府监及篆印文兼书写告身人吏等并宜轮次于中书侧近止宿
　　休假
　　后唐天成四年五月四日度支奏准勅中书门下奏朝臣时有乞假觐省者欲量赐茶药奉勅宜依者切縁诸班官班省司不见品秩髙低兼未则例难议施行各令据官品等第指挥文班左右常侍谏议给事舍人诸行尚书太子賔客诸寺太卿国子监祭酒詹事左右丞诸行侍郎宜各赐蜀茶三斤起居拾遗补阙侍御史殿中监察御史左右庶子诸寺少卿国子业司业河南少尹左右谕徳诸行郎中员外郎太常博士宜各赐蜀茶二斤蜡面茶一斤草豆谷百枝肉豆谷五十枝青木香一斤半国子博士五经博士两县令著作郎太常宗正殿中丞诸局奉御大理正太子中允洗马左右賛善太子中舍司天五官正宜各赐蜀茶二斤蜡面茶一斤草豆谷五十枝肉豆谷五十枝青木香一斤
　　武班左右金吾上将军左右诸卫上将军宜各赐蜀茶三斤蜡面茶二斤草豆谷一百枝肉豆谷一百枝青木香二斤左右诸将大将军左右诸卫将军宜各赐蜀茶二斤蜡面茶一斤草豆谷一百枝肉豆谷五十枝青木香一斤半左右率府副率宜各赐蜀茶二斤蜡面茶一斤草豆谷五十枝肉豆谷五十枝青木香一斤奉勅今后或有臣僚请假觐省其所赐药候辞朝之日于閤门宣赐至晋天福二年九月度支奏朝臣请假觐省出入皆有支赐茶药今縁诸库无见在伏乞权罢从之至五年三月勅朝臣请假觐省依天成四年勅支赐茶药晋天福二年十一月中书门下奏按六典尚书吏部凡职事官应觐省及称病不得过程谓身有疾病满百日若所亲疾病满二百日及当侍解官申省以闻其应侍人材用灼然要借驱使者得官侍食又准杂令诸外官授给装束假去所授官一千里内者四十日二千里内者五十日三千里内者六十日四千里内者七十日过四千里八十日并除程其假内欲赴任者聴之若有事须早还者不用此令若京官身先在外者装束假减外官之半勅准令典处分
　　医术
　　后唐清泰三年三月翰林学士和凝奏天下诸屯驻兵士望令太医署合伤寒时气疟痢等药量事给付本军主掌以给患病士卒之家百姓亦准医疾令和合药物拯贫民兼请依本朝故事诸道署药博士合考寻医方合和药物以济部人其御制广济广利等方书亦请翰林医官重校颁行天下勅所奏医博士诸道合有军医许及诸道补署不在奏闻余依所奏















　　五代防要卷十二
