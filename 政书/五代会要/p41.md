<!-- { "loadSidebar": true } -->
　　后唐天成三年七月十三日应三京邺都诸道州府乡村人户自今年七月后于夏秋田苗上亩纳麴钱五文足陌一任百姓造麴醖酒供家其钱随夏秋徴纳并不折色其京都及诸道州府县镇坊界及闗城草市内应逐年买官麴酒户便许自造麴醖酒货卖仍取天成二年正月至年终一年逐户计筭都买麴钱数内十分祗纳二分以充酒钱便从今年七月后管数征纳酒户外余诸色人亦许私造酒麴供家即不得衷私卖酒如有故违便仰纠察勒依中等酒户纳其村坊一任估卖不在纳之限其麴命到后任便踏造如卖麴酒户中有去年曾买官麴今年因事不便买麴任开店者则与出落如观新勅有情愿开店投者则不计旧户新户便令依见纳钱等户例出此估酒户中有无力开店卖酒者亦许随处陈状其旧纳钱并宜停废应诸处亦仰十分减八分价钱出卖不得更请官本踏造
　　长兴二年三月节文诸道州府人户每秋苗一亩上元徴麴钱五文今后特放二【一作三】文仍徴三【一作二】文勅应三京诸道州府苗亩上所徴麴钱便从今年夏并放其麴官中自造委逐州减旧价一半于在城扑断货卖除在城居人不得私造外乡村人户或要供家一任自造既下人甚便之　其年七月三司奏诸道州府申论先有勅命许百姓造麴不来官塲收买伏虑课额不迨请准前麴法百姓与在城条法一例指挥从之仍据百姓已造到麴务令送纳入官量支还麦本
　　周显德四年七月勅诸道州府麴务今后往例官中禁法卖麴逐处先置都务处到日并仰停罢据见在麴数准备货卖兼据年计合使麴数依时踏造人户将到价钱据数给麴不得賖卖抑配与人其外塲酒务一切仍旧应乡村人户今后并许自造米醋及卖糟造醋供食仍许于本州县界就精美处沽卖其酒麴条法依旧施行【先是晋汉已来诸道州府皆防计麴额置都务以沽酒民间酒醋皆漓薄上知其故命改法】
　　铁
　　后唐长兴二年十二月今后不计农器烧器动使诸物并许百姓遂便自铸造诸道监治除当年定数铸办供军熟铁并器物外祗管出生铁比已前价各随逐处现定高低每斤一例减十文货卖杂使熟铁亦任百姓自炼巡检节级勾当卖铁官并铺户一切并废乡村百姓祗于系省夏秋苗亩内纳农器钱一文五分足随夏秋税二时送纳
　　晋天福六年八月节文诸道铁冶三司先条流百姓农具破者须于官塲中卖铸时却于官塲中买铁今后并许百姓取便铸造买卖所在院不得禁止搅扰
　　盐铁杂条上
　　后唐长兴四年五月七日诸道盐铁转运使奏诸道州府盐法条流元末大槩定夺谨具如后一应食颗盐州府省司各置粜折博场院应是乡村并通私商兴贩所有折博每年人户蚕盐并不许挟带一斤一两入城侵夺粜课利如违犯者一两以上至一斤卖买人各杖六十一斤以上至三斤买卖人各杖七十三斤以上至五斤买卖人各杖八十五斤以上至十斤买卖人各徒三年十斤以上不计多少买卖人各决脊杖二十处死所有犯盐人随行钱骡畜等并纳入官所有元本家业庄田如是全家逃走者即行防纳仍许搬载脚户经过店主并御下人力等纠告等第支与优给如知情不告与卖盐人同罪其犯盐人经过处地分门司厢界巡检节级所由并诸色闗连人等不专觉察委本州临特断讫散省如是门司闗津口铺捉获私盐即依下项等第支给一半卖钱十斤以上至五十斤支赏钱二十千五十斤以上至一百斤支赏钱三十千一百斤以上支赏钱五十千应食末盐地界州府县镇所有粜院人内外禁法即末盐一概条流应刮醎煎醎不计多少斤两并处极法并许四邻及诸色人等陈告等第支给赏钱欲指挥此后犯一两以上至一斤买卖人各杖六十一斤以上至二斤买卖人各杖七十二斤以上至三斤买卖人各徒一年三斤以上至五斤买卖人各徒二年五斤以上买卖人各决脊杖处死如是收到醎土盐水即委本处煎炼盐数准条科断或有已曾违犯不至死刑经断后公然不惧条流再犯者不计斤两多少所犯人并处极法其粜塲院员寮节级人力煎醎池各灶户搬盐舡网押纲军将衙官梢工等具知盐法如有公然偷盗官盐或将货卖其买卖人及过盐主人知情不告并依前项刮咸例五斤以上处死其诸色闗连人等首告支赏钱即准洛京邢镇条流事例指挥颗末青白等盐元不许界分叅杂其颗盐先许通商之时指挥不得将带入末盐地界如有违犯一斤一两并处极法所随行物色除盐外一半纳官一半与捉事充赏其余盐色未有画一条流其洛京并镇定邢州管内多有北京末盐入界捉获并依洛京条流科断欲指挥此后但是颗末青白诸色盐侵界叅杂捉获并准洛京条流施行庆州青白税院元有透税条流所有随行驴物色一半祗与捉事人充赏其余一半并盐并纳入官欲并且依旧一斗以上至三斗杖七十三斗以上至五斗徒一年五斗以上处死安色解县两池盐院河中节度使兼判之时申到画一事件条流等准勅牒两地所出盐旧日若无文榜如擅将一斤八两准元勅条并处极法其犯盐人应有钱物并与捉事人充赏者切以两池禁棘峻阻不通行人四面各置塲门弓射分擘盐池地分居住并在棘围里面更不别有差遣祗令巡防盐池如此后有人偷盗官盐一斤一两出池其犯盐人并准元勅条流处分应有随行钱物并纳入官其捉事人依下项定支授给若是廵检弓射池塲门子自不专切廵察致有透漏到棘围外被别人捉获及有纠告兼同行反告官中更不坐罪陈告人亦依捉事人支赏应有知情偷盗官盐之人亦依犯盐人一例处断其不知情闗连人临时酌情定罪所有透漏地分官射及池塲门子如是透漏出盐二十斤以下徒一年半十斤以上至二十斤支赏钱二十千二十斤以上至五十斤支赏钱二十千五十斤以上至一百斤支赏钱三十千一百斤以上支赏钱五十千前项所定夺到盐法条流其应属州府捉获抵犯之人便委本府州检条流科断讫申奏别报省司其属省院捉到犯盐之人干死刑者即勘情罪由犯上省司指挥不至极刑者便委务司准条流决放讫申报从之
　　五代防要卷二十六
<史部,政书类,通制之属,五代会要>
　　钦定四库全书
　　五代防要卷二十七
　　宋　王溥　撰
　　盐铁杂条下
　　周广顺二年九月十八日条流禁私盐麴法如后一诸色犯盐麴所犯一斤以下至一两杖八十配役五斤以下一斤以上徒三年配役五斤以上并决重杖一顿处死　一应所犯盐麴闗津门司厢巡门如有透漏并行勘断　一刮煎炼私盐所犯一斤以下徒三年配役一斤以上并法重杖一顿处死犯私盐若捉到水祗煎成盐秤槃定罪逐处凡卤之地所在官吏节级所由常须巡检村坊隣保逓相觉察若有所犯处彰露并行勘断　一所犯私盐捉事告事人各赉赏钱以系省钱充至死刑者赏五十千不及死刑者三十千一颗末盐各有界分若将本地分盐侵越疆界同诸色犯盐例科断　一乡村人户所请蚕盐祗得将归裛茧供食不得别将转易货卖投托与人如违并同诸色犯盐例科断若是所请蚕盐道路津济经过州府县镇委三司明行指挥　一凡买盐麴并须于官塲务内买若衷私投托兴贩其买卖人并同诸色犯盐麴例　一诸官塲官务如有羡余出剰盐麴并许尽底到官如衷私货买者买卖人并同诸色人犯盐麴科断若盐铺酒店户及诸色人与塲院私衷货者并同罪断　一所犯私盐麴有同情共犯者若是骨肉卑幼奴婢同犯祗家长主首如家长主首不知情祗罪造意者余减等科断若是他人同犯并同情科断遣【若与他人同犯据遂人脚下所犯斤两依轻重断遣】一州县城镇郭下人户系屋税合请盐者若是州府并于城内请给若是外县郭镇下人户亦许将盐归家供食仰本县预取逐户合请盐数目攅定文帐部领人户给勒本处官吏及所在场务同防检入城若县镇郭下人户城外别有庄田亦仰本县预前分擘开坐勿令一处分给供使　一应诸道今后若捉获犯私盐麴人罪犯分明正该条法便仰断遣讫奏若稍涉疑误祗须申奏取裁
　　显德三年八月二十四日宣头节文改立盐法如后一赡国军堂场务邢洺州盐务应有见垜贮盐货处并煎盐炀灶及应是鹻地并须四面修置墙堑如是地里遥逺难为修置墙堑即作濠篱规隔内偷盗夹带官盐兼于濠篱外煎造盐货便仰收捉及许诸色人陈告所犯不计多少斤两并决重杖一顿处死其经歴地方及门引节级人员并当量罪酌断所有捉事告事人赏钱二十千一斤以上至十斤赏钱二十千一十斤以上赏钱五十千　一应有不系官盐处鹻地并须标识委本州府差公干职员与巡盐节级村保地主隣人同共巡检若诸色偷刮鹻地便即收捉及许人陈告若勘逐不虚捉事人每获一人赏绢一十匹获二人赏绢二十匹获三人以上不计人数赏绢五十匹刮鹻煎盐人并知情人所犯不计多少斤两并决重杖一顿处死其刮处地分并刮人住处巡检节级所由村保各徒二年半令众一月依众勾当刮处地主不切检校徒二年令众一月　一颗盐地分界内有人刮煎炼货盐并依前法　一今縁改价卖盐虑有别界分盐货逓相侵犯及将盐入城诸色犯盐人今下一司依下项条目科防其犯盐人随行物色给与本家其盐没入官所经歴地分节级人员并行勘防一两至一斤决脊杖五十令众半月捉事告事人赏钱五千一斤以上至一十斤徒一年半令众一月捉事告事人赏钱七千十斤以上不计多少徒二年配发运务役一年捉事告事人赏钱七千【别本作十千】　一诸州人户所请蚕盐不得于乡村里货卖及信团头脚户县司请盐节级所由等克折粜卖如冇犯者依诸色犯盐例科防　一如有人于河东界将盐过来自家界内有人往彼兴贩盐货所犯者并处斩其犯盐人随行驴畜资财并与捉事人充赏
　　漕运
　　后唐同光三年闰十一月吏部尚书李琪上疏曰臣伏思汉文帝时欲人务农及募人入粟得拜爵及赎罪景帝亦如之后汉安帝时水旱不足三公奏请富人入粟得封闗内侯及公卿以下散官本朝乾元中亦曾如此今陛下纵不欲入粟授官愿降明勅下诸道合差百姓转搬之处有能出力运官物到官者五百石以上白身授一初任州县官有官者依资次迁授次迁者便与放选千石以上至万石者不拘文武显是赏酬免令方春农人流散此亦转仓赡军之一术也李琪所论召募转仓斛斗与官行赏委租庸司下诸州府有应募者奏闻施行
　　长兴二年五月三日应沿河船般仓依北面转运司船般仓例每一石于数内与之销破二升　四年三月三日三司奏洛河水运自洛口至京往来牵船下卸皆是水运牙官每人管定四十石今洛岸至仓门稍逺牙官运转维艰近日例多逃走今欲于沿河北岸别凿一湾引船直至仓门下卸其工欲于诸军傔人内差借从之寻命捧圣卫指挥使朱洪实凿开河湾至赡国仓门周显德二年正月上谓侍臣曰转输之物向来皆给斗耗自汉已来不与支破仓廪所纳新物尚破省耗况水路所搬岂无损失今之后每石宜与耗一斗　四年四月诏疏下汴水一北入于五丈河又东北达于济自是齐鲁之舟楫皆至京师　六年二月命侍卫马军指挥使韩令坤自京东流下汴水入于蔡河命侍卫步军都指挥使袁彦浚五丈河以通漕运
　　仓
　　梁开平四年五月补开封府及河南北仓吏非旧典也
