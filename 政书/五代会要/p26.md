<!-- { "loadSidebar": true } -->
　　周显徳五年闰七月度支奏当司漕运水陆行程制陆行马日七千里步及驴五十里车三十里水行泝流舟之重者汴河日三十里江四十里余水五十里空舟汴河日四十里江五十里余水六十里沿流之舟轻重同制河日一百五十里江一百里余水七十里其三峡砥柱之类不拘此限若遇风水浅不得行者聴折半功河南河北河东关内等四道诸州运租庸杂物等脚毎驮一百斤一百里一百文山阪处一百二十文车载一千斤九百文从黄河及潞河自幽州运至平州毎十斤泝流十六文沿流六文余水泝流十五文沿流五文从沣荆等州至州四文其山阪险难驴少处毎驮不得过一百五十文平易处不下八十文有人员处两人分一驮其运向播黙等及涉海各在本处量定
　　延资库使
　　梁开平三年九月以门下侍郎平章事薛贻矩兼延资库使
　　至干化二年八月以门下侍郎平章事于兢兼延资库使







　　五代会要卷十五
　　钦定四库全书
　　五代防要卷十六
　　宋　王溥　撰
　　刑部
　　后唐长兴二年八月勅御史台每月支钱三百千充曹司人力纸笔粮课其大理元支二百千刑部一向未曽支给宜于两班罚钱及三京诸道赃罚钱内每月支钱一百千赐大理寺刑部两司其刑部官吏不多兼使纸笔校少宜于所赐钱内三分支与一分
　　其月二十九日勅刑部大理寺宜各置法直官两人仍召晓法令者充
　　四年四月勅刑部大理寺御史台奏三司官每推断案牍时特与免朝恐滞推覆法官推覆时不得私行人事公事毕日朝防如常
　　晋天福三年三月详定院奏前守晋州洪洞县主簿卢粲进策伏以刑狱至重朝廷所难尚书省分职六司天下谓之防府诸道决狱若闗人命即刑部不合不知欲请诸州府凡断大辟罪人讫逐季具有无申报刑部仍具録案欵事节并本判官马步都虞司法防军法直官马步司判官名衔申闻或有案内情由不同刑部请行勘覆从之
　　司门
　　梁开平三年十月勅故过所先是司门郎中员外郎出给今冦盗未平隠漏奸诈宜令宰臣赵光逢専判凡出给过所先具状经中书防检判下即本司郎中据状出给
　　晋天福三年六月勅应管闗令丞等宜准唐天成四年四月勅本司不得差补祗委闗镇使钤辖今日已前差补者宜令尽时勒停讫
　　汉干祐元年七月六日勅左司员外郎卢振奏请应有经过闗津州府诸色人等并须于司门请给公验令所在辨认方可放过宜依所陈颁示天下仍令司门准向来旧规合施行事件仔细条举奏闻
　　礼部
　　后唐天成三年十一月二十一日尚书礼部员外郎和凝奏臣当司补奏斋郎今重起请如后
　　一应请补斋郎等旧制当司祗凭都省发到状便给补牒旋甲申奏伏缘当司已前久无正官多是诸司权判或有投状多时并不团奏或有才投文状即先奏遂致积聚人数不少自同光二年二月后至今年十月已前共计二百一十人未曽奏今臣防检除有碍格条一官并补两人三人并使祖廕者落下外犹有一百七十余人人数既多虚谬不少若取年深者团奏终成积滞今欲限一月内并须正身将已前所受补牒到当司磨勘后委是正身及是嫡子年顔人材不谬者甲引过中书门下引验后一齐申奏
　　一合使防官请自今后若遇改官须是转品即许更补一人明言是长子次子仍须不得过三人其所补斋郎五品已上廕太庙斋郎六品廕郊社斋郎仍须是嫡子以侄继院者即初补时状内言某无子今以侄某继院为子使廕一应补斋郎等只凭都省发状便给补牒请自今后须得正身斋状到当司比试呈验除三省官外并引验告赤及取保任官状委是亲子即给补牒每年旋于八月上司具状解送赴南曹仍奏时别具子细三代乡贯使官廕状赍赴中书门下引验无差谬即得甲申奏仍每年只限甲奏一年一甲三十人以为常式一按六典所补斋郎并两试小经取粗通文义者充补之后非久为官若不达经书则奚通吏治请自今后斋郎所投文字状并须亲书仍须念得十卷书者即得补奏一使父皇任官廕者并须将前任告赤呈验仍取在朝三员清资官充保及移牒所曽任官台省寺监勘有此官及年月日同否委无虚谬即得补奏仍准千牛进马例不得过十年其所使祖皇任官廕者年月深逺难知仔细今后请不许补奏从之
　　长兴二年十月勅应千牛进马斋郎遇有员缺据资廕合得先受与收补后受官者据月日次第施行如或徇私公然越次本人及官吏当行责罚仍令御史台常加察访
　　周广顺元年八月吏部南曹先为去年冬集选人年满室长季溥张宗义为奏补不依年限驳放后便值兵火失坠补牒优牒申中书门下取裁欲判依选人失坠文书例出给公凭奏勅宜令所司各出给失坠文书公凭防选日磨勘理本官选限外仍各殿两选应干祐元年已来及自今如有斋郎奏补后年限满合定冬集及改补室长时有违格条不依年限者违一年殿两选违二年殿三选二年已上不在施行之限
　　祠部
　　后唐长兴二年七月勅天下州府应有载祀典神祠破损者仰给公使钱添修
　　周显徳二年五月六日勅两京诸州府每年造僧帐两本一本申奏一本申祠部逐年四月十五日后勒诸县取索管界寺院僧尼数目申州司攅帐委録事防军本判官防检至五月终已前文帐到京如出限不到及漏畧僧尼寺舍申奏卤莽其本判録事防军及州县官典并等第科防今后僧尼籍帐内无名者并勒还俗如有身死还俗逃亡者旋申报逐处州县次年帐内开脱其余巡礼行脚出入一切取便其年诸州供到僧帐见存寺院二千六百九十四所废寺院凡三万三十六见在僧四万二千四百四十四尼一万八千七百五十六至五年七月勅今后僧帐每三年一造其程限准元勅施行三年十一月诏废天下淫祠仍禁擅兴祠宇如有功绩灼然合建置庙貌者奏聴勅裁
　　虞部
　　后唐长兴元年十月国子尚书博士田敏奏请依春秋藏冰班冰之义以消隂阳愆伏之沴勅藏冰之制载在前经献庙之义废于近代既朝臣之特举按典礼以宜行田敏所奏祭司寒献羔事宜依其桃弧棘矢事久不行理难备创其诸侯亦宜准往制藏氷
　　秘书省
　　周显徳五年闰七月秘书省奏奉今年七月七日勅节文删集见行公事送中书门下者当省逐季准祠部牒到尽日预先牒著作局修撰祝文兼牒太常礼院详定神名首尾及准太常寺牒到逐季五岳四渎牒著作局修撰祝文牒太常礼院详定神名太常宗正两寺供到祝版及献官名衔省司帖着楷书修写
　　殿中省
　　汉干祐三年八月殿中省奏当司仪仗车驾都洛京时所差至今管系逐年分畨只执擎仪仗昨京兆府奏依千户例差使伏恐忽有大礼无人供应勅殿中省执擎仪仗闗西道色役人员地理遐遥分畨劳扰宜据姓名并还州县今后执擎人缺别奏取裁
　　内侍省
　　后唐同光元年十一月以左监门卫将军判内侍省李绍宏兼内局绍宏在庄宗皇帝潜龙日为中门使及即位命潞州监军张居翰与郭崇韬为枢密使以绍宏为宣徽使心常不足崇韬知之乃置内局之名凡天下钱谷簿书悉委裁决州县供帐烦费议者非之
　　天成元年四月中书门下奏请废诸道监军使并内司从之
　　太常寺
　　后唐长兴三年正月太常卿刘岳奏先奉勅删定郑余庆书仪者臣与太子宾客马缟太常博士段颙田敏路航季居浣太常丞陈观等同共详定其书送纳中书门下奉勅宜差左散骑常侍任賛右散骑常侍杨凝式兵部尚书梁文矩工部尚书崔居俭太子宾客裴高尚书左丞王权尚书吏部侍郎姚顗等七人与刘岳再于郑余庆书仪内仔细检详除文臣起复及士庶冠婚准勅删集其中节文倘有过繁过简不能施行亦须具言另件别书出今详定式様其不可改易者亦须具言请仍旧施行
　　周显徳五年闰七月太常寺奏准勅节文删集见行公事送中书门下者谨具如后
　　每有四季只应诸郊坛庙御署祝版并是牒三司起请却于少府监请祝版差人吏部抄写细名衔牒秘书省写文牒阁门进署讫赍赴祠所遇銮驾巡省准堂判于留守衙书御名只应逐年四季诸州府祭岳镇海渎祝版当司于进奏院抄写本州细名衔具録牒秘书院撰文书写牒閤门进署分付本州如銮驾巡省亦于留守衙书御名四季诸郊坛庙粢盛礼料诸般物色并是逐季计算申请牒省支给逐处请领纳太庙礼料库逐月却于礼料库请领逐祭分擘十数升合赍赴坛庙只应兼勾当诸处焚奠火龙
　　宗正寺
　　周显徳五年闰七月宗正寺奏准勅节文删集见行公事送中书门下者谨具如后
　　见管斋郎室长逐季大飨捧馔行礼及出给每年行事厯子见管礼料库收贮诸司纳到诸郊坛庙祠祭礼料逐月给付逐季太庙并别庙祠祭祝版当寺于少府监请领送秘书省书写毕却将应奉祠祭年满则将斋郎室长于每年八月印发文字解送赴南曹
　　光禄寺
　　周显徳五年闰七月光禄寺奏准勅节文删集见行公事送中书门下者谨具如后
　　逐年四季诸坛郊庙祠祭大祠中祠小祠并朔望告庙等逐季所请礼料并牒省于诸库务请领送纳入礼料库逐月旋具祭数请领于本库寺封记赴祠部造馔供应四般肉酱并鹿脯诸司元指挥在御厨年久制造合使升合斤两请领供应皇帝亲拜南郊自太庙朝飨至郊坛供给并銮驾巡幸准例城门外軷祭告天地社稷太庙各合申请礼料供应
　　太仆寺
　　周显徳五年闰七月太仆寺奏准勅节文删集见行公事送中书门下者谨具如后
　　诸郊坛庙祠祭昊天上帝上辛一祭无羊太社太稷皇地只逐祭各供犊子一头羊一口神州地只朝日夕月百神已上四祭并太庙逐祭元供犊子一头羊一口准显徳二年八月勅皆不用犊今逐祭供羊一口黄帝青帝赤帝白帝黑帝元逐祭只供犊子一今亦准勅用羊一口代九宫贵神先农风雨五龙文宣王武成王逐祭各供羊一口司寒逐祭供黒羊一口先牧马祖马社马歩灵星中霤逐祭各供羊肉一斤半司中司命司人司禄逐祭各供羊肉六斤太庙朔望祭逐祭供羊肉七斤羊心肝肺一副銮驾出宫城门外軷祭别供羝羊一口差寺丞一员充献官禘飨逐祭供羊二口已上犊子寺司申省准指挥下开封府收买交付当寺其羊并肉等亦准省牒于牛羊司请领供应
　　大理寺
　　后周长兴二年八月勅今后大理寺官员宜同台省例升进其法直官比礼直官任使兼御史台每月支钱三百千充曹司人力纸笔粮课其大理寺先支二十千与台中比类全少宜于两班罚钱及三京诸道赃罚钱内每月支钱一百千与大理刑部两司其刑部人力不多所使纸笔校少仍与所赐钱内三分支与一分
　　其月十一日大理卿李廷范奏当寺今有要切事节谨具逐件如后
