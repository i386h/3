<!-- { "loadSidebar": true } -->
　　一应诸色官阶合格后却授陵台令州县官或带诸杂散职或授塲监职衔有碍格条者却即引前任阶衔论若一例施行恐紊条式自此后须待再授官阶相当即许叙使不在以见任不合格例官衔请论进拟之限一准旧例应诸卫小将军上中下等州刺史都督使额母妻封至郡君若止检校官或阶爵至三品亦不在论请进封之限如是防御团练经畧等使已上阶至三品许至郡夫人郡太夫人其余诸色官并请各循元格阶品
　　一准旧条应外任除五府少尹诸州刺史封叙外其左右司马与长史别驾一例厘革不许封叙自后诸道论请不絶今勘防大都督左右司马与五府少尹资序不殊自今后请准五府少尹例特许叙封仍须检勘出身不碍正条方与闻奏余并依元起请条流
　　一准徃例诸道上州司马陵台令率府诸卫郎将中郎将司天五官正虽是五品并不在封叙之限其大理正先有起请不许缘是次对官即与五正不同今请同诸五品例施行
　　一诸色官请与母妻进封邑号准旧例若遇改官加阶爵或加检校官者勒勾当人于状内竖出所加官转阶年月当司检勘不虚即与进封如不遇改官转阶不在进封之限
　　一文武官封王爵邑加实封准旧例合司封印给勅牒告身自离乱已来兵吏部多错误印给若是因检校官加阶或因除正官便封爵邑加实封者便以文爲首即合兵吏部印给如廻封爵邑实封或封王事在司封印给请准例处分
　　一文武常朝官初请与母妻封邑经都省发状后当司騐本官告身勅牒伏縁近日多不便出告身遂致无慿引证自此除当司检兵吏部申库勘授官年月日勅头外请许通纳前任告身或两司料钱厯子分明不虚并子案牒送门下省许騐申奏
　　一当司所给公王封爵承袭告身如带同中书门下使色背金花绫纸如节察不带使相者白背金花绫罗纸已下诸官并使白绫纸其追封并邑号则不系品位髙卑并使色背金花罗纸其纸面除内出翰林修冩告身外不得辄画龙凤又除堂封送到书及国夫人已下叙封告身外当司所给诸色官员告牒焚黄等诸选定书写吏人幷所供绫罗纸三人各録姓名入案及给牒知使省号印子为騐责免叅杂勅宜依
　　长兴二年十月勅在朝臣寮及藩侯郡守据礼例合追赠者新授命后便于所司投状旋与施行自中兴以来外官曽任朝班据在朝时品秩格例合得封赠叙封未霑恩命者并与施行
　　其叙封妻室品廕子孙仍令所司一一具格式申奏其或应得而不与应不得而与之罪在所司
　　晋天福二年四月中书门下奏准二月二十六日勅内外臣寮亡父母祖父母据品秩未封赠者与封赠已封赠三代更加恩命按旧制一品官亡父已上三代约其子官品约降一等亡母追封国号祖母已上第降一等勅其内外准勅合与三代已下封赠者并以现居官品比拟不得第降付中书门下准此
　　其年十二月应内外文武臣寮父母在如子品秩及格各与加恩若在朝列者父与致仕官母与叙封郡邑号其外四品已上节度练防御使刺史父与致仕官其余与同正官母与叙封郡邑封如内外官父已有致仕官及同正官母已曽叙封子品髙者更与加进如父有职官者不在此限余准格文防分
　　汉天福十二年九月尚书司封奏当司合行事件如后皇太后三代祖母并追封国太夫人皇太子三代外祖母宗室郡国王曽亡母亦追封国太夫人中书门下二品及平章事在朝正一品官使相曽祖母祖母亡并追封国太夫人如母在叙母为国太夫人妻为国夫人【已上并在中书施行】
　　东宫一品尚书省二品不带平章事防守节度使祖母并许追封郡太夫人止如母在叙封母为郡太夫人妻为郡夫人止如曽任皇朝将相已经追封三代祖父母及已封国太夫人者依旧施行
　　东宫二品西班二品尚书省三品御史大夫中书门下侍郎太常卿亡母并追封郡太夫人止如母在叙封为郡太夫人妻为夫人止如任皇朝相已经追封三代两代祖父母及已封国太夫人者依旧施行
　　母
　　应致仕官如未致仕日曽任五品以上正官原阙封者与据品秩施行嫡母正室即许封叙如非嫡及正室不在论请封叙之限应诸色官请与母妻叙封须官阶齐即得如官及所封官阶并许施行勅从之
　　干祐元年二月二十九日勅应文武内外官员有父母见在合得加恩叙封者不在官阶品齐但见居官品合与父加恩母叙封进封者便与施行余准前
　　其年七月三日尚书省奏准赦书节文在朝文武臣僚父母在者并与追封内有父在见任官母合叙封否中书帖吏部废置司令具新旧例父在见守官得承子廕加恩及父在母叙封追封合加太字事例申上吏部废置司以前后格勅内祗言父母许与加恩即不说父在见守官及前任得承子廕加恩例司封以检详前后勅例凡母皆加太字存没并同即不说父在不加太字近例有中书舎人艾颖于天福五年十二月任殿中侍御史父在继母李封县君不加太字尚书司门郎中尹拙天福八年三月任尚书仓部贠外郎父在母宋封县君不加太字奉勅应内外臣寮如父准恩合承子廕加恩者父未曽有官即量与致仕官见任亦自该恩赦又难用子廕如已去任愿授致仕官者亦可施行即不得就加恩命其父在母承子廕叙封追封合加太字与不合加虽有艾颖尹拙近例恐是一时特恩别无例宜令尚书省集议奏闻永为常式尚书省奏议曰臣等详本司前后勅条凡母皆加太字存没并同此即是父没母存即叙封追封内加太字母没追封亦加太字故云存没并同若是父在据勅格不载为母加太字之文若以近勅因子贵与父命官父自有官即妻从夫品可以封妻父在不合以其子廕加母太字若虽有因子之官其品尚卑未得廕妻叙封亦不合用子廕之限从之
　　司勋
　　后唐天成三年五月十九日勅近代已来文武官阶稍髙便授柱国嵗月未深便转上柱国武资初官便授上柱国官爵非无次第阶勋备有等差宜自此时重循旧制今后加勋先自武骑尉绖十二转仍永为常式清泰元年八月尚书司勋郎李盈休奏近日朝廷凡初叙勋便至柱国臣伏见本朝位至宰辅藩镇其勋皆从初叙盖欲承人歴功用之重也勋格自武骑尉七品至柱国正二品凡十二转令从羣官得叙封者并请自武骑尉依次从之




　　五代防要卷十四
　　钦定四库全书
　　五代会要卷十五
　　宋　王溥　撰
　　考功
　　后唐天成元年十月三日尚书考功条奏格例如后一准考功令诸司外文武官九品已上每年当司长官考其属官应考者皆具録一年功过行能议其优劣定九等考第京官九月三十日已前校定外官去京一千五百里内八月三十日已前校定三千里内七月三十日已前校定五千里五月三十日已前校定七千里内三月三十日已前校定万里内正月三十日已前校定本州定讫京官十一月一日送簿外官朝集使送簿限十月二十五日已前到京考后功过并入来年无长官次官考县已下及闗镇庶官岳渎令并州考津非监者亦州考
　　一准考课令诸毎年考簿集日考司校勘讫别为簿具言功过京官三品已上及同中书门下三品并平章事奏裁亲王及五大都督府六同四品以下及余外官并使人量定闻奏单数仍备状进中考并单名録奏一准考课令诸毎年尚书省诸司府州牧刺使县令政有殊功异行及祥瑞灾蝗户口赋役増减当界丰俭盗贼多少并録考司
　　一准考课令诸官人治绩功过应附考者皆须实録其前任有犯私罪断在今任者同见任法即改任应计前任日为考者功过并附其状不得过两纸州县长官须言户口田宅者不得过三纸注考证之最一最已上有四善为上上一最已上有三善或无最而有四善为上中一最以上有二善或无最而有三善为上下一最已上有一善或无最而有二善为中上一最已上或无最而有一善为中中职事粗理善最不闻为中下受憎任情处断理为下上背公向私职务废阙为下中居官谄诈及贪浊有状之类为下下若于善最之外别有可嘉及罪虽成殿而情状可矜或虽不成殿而情状可责者省校之日皆听考官临时详定
　　一准考课令诸官人因加户口及劝课田农幷縁余功进考者于后事若不实纵经恩赦皆从追改
　　一准式校京官考限来年正月内外官考限二月内者所司至三月内申奏了毕伏以书校内外官考课逐年申送考簿各有程期近年已来诸道州府及在京诸司所送考解多是稽违自今后所申考簿如违格限二十日不到其本判官幷録事参军伏请各罚一百直本典勾官请委本道科责如违一月日已上不申到本判官伏请罚二百直録事参军量殿一选本直句官请委本道重加惩断在京诸司如违格限不闗牒到者其本司人吏牒报御史台请行追勘
　　一准格应所阙县令计日成四考余官计日成三考阙今后州县官等并许终三十个月成三考自上官后至年终但满一百八十日便与头考次二年即须両考满足如头考满足第二考全足即许计日成末考方与三十个月事理合同如过月限无替人到准上条处分者伏以每年书校官员考课格限则显有旧条授上则虽为定制但以每月之内皆有除移今准格且以六月内上为凖
　　一应申校内外六品已下赴选官员考课准格自上任后但满一百八十日便与成头考年终非书考时须至来年准格书校时倂申两考如六月已前直至正月到任者自上任日至校考时头考日足即考后功过并入来年如至书校时头考欠日未成资考亦至来年准格书校时倂申两考如六月以后至年终上者并至准格日収计一考有剩日不在重使之限一应经考后合収次年以一周嵗为限如未满一年停替者但及三百四十日与成如欠日不在収计之限
