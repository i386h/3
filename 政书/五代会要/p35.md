<!-- { "loadSidebar": true } -->
　　后唐天成二年四月二日中书奏尚书礼部贡院申当司奉今月六日勅吏部流内铨状申据白院状申当司先准礼部贡院牒称据成徳军解送到前进士王蟾状请罢设深州司公防军应宏词举前件人准格例应重科合在吏部其王蟾并解送牒吏部请准例指纵者当司随具状申堂奉判送吏部分析近年事例如何者伏縁近年别无事例今检登科録内于伪梁开平三年应宏词登科二人前进士余渥承旨舍人李遇考官二人司勲郎中崔景员外郎张昭宪再具状申堂奉判送吏部准例指挥其前进士王蟾请宏词伏自近年已来无人请应今详格例合差应考官二人又縁只有王蟾一人请应铨司未敢奏请差官者奉中书门下牒奉勅宜令礼部贡院就五科举人考试者伏以举选公事皆有格条准新定格节文宏词拔萃准长庆二年格吏部差考试官二人与知铨尚书侍郎同考闻奏又准格节文内准太和元年十月二十三日勅应礼部诸色贡举人及吏部诸色科目选人凡无出身及未有官祗合于礼部应举有官方于吏部赴科目选其请应宏词举前进士王蟾当年放第后寻已闻过吏部讫若应宏词侍南曹判成即是科选之人以理合归吏部况缘五科考试官祗考学业难于同考宏词者奉勅王蟾宜令吏部准往例差官考试
　　长兴元年八月三日尚书吏部据礼部贡院牒称送到附试请应书判拔萃前虢州卢氏县主簿张岫对六节判四通二粗准例入第五等上其所试判令録奏闻奉勅宜付附所司今后吏部所应宏词拔萃宜并权罢其贡院据见应进士九经并五科童子外诸色科名亦宜停罢
　　进士
　　梁开平三年四月勅赐刘斤同进士及第仍编入今年榜内第八人
　　其年五月勅礼部所放进士薛均是左司侍郎薛延珪男方持省辖固合避嫌其薛均宜令所司落下
　　后唐同光三年三月勅今年新及第进士符蒙正等宜令翰林学士承旨卢质就本院覆试仍令学士使杨彦璐监试其月勅礼部所放进士符蒙正等四人既慊羣情实干浮议诗赋果有疵瑕若便去留虑乖激劝倘无升降即昧甄明况王激体物可嘉属词甚妙桑维翰差无纰缪稍有词华其王激升为第一桑维翰第二符蒙正第三成僚第四礼部侍郎裴皥放今后应礼部每年所试举人襍文防等过堂日委中书门下子细详覆奏闻
　　天成二年十二月勅新及第进士有闻喜宴今后逐年赐钱四百贯
　　五年正月二十五日礼部贡院奏当司准天成三年十二月十八日勅文内准近勅自此进士试襍文后据所习本经一一考试须帖得过三已上者即放及第者奉勅进士帖经本朝旧制盖欲明先王之旨趋阅多士之文章近代以来此道稍坠今且上从元辅下及庶僚虽百艺者极多能明经者甚少恐此一节或滞羣才既求备以斯难庶观光而甚广今年凡应进士举人所试文防及格帖经或不及通三与放及第来年秋赋词人所习一本经许令对义目多少次第仍委所司条例闻奏其今年本经内对义义目五道考试通二通三准帖经例放入防其将来秋赋诸寺监及诸州府所解选进士第亦准去年十月一日勅考具诗赋义目帖由等并解送赴省如或不依此解送当司准近勅并不引送试奉勅宜依
　　五年二月九日勅近年文士轻视格条就试时踈于帖经登第后耻于赴选宜絶躁求之路别开奬劝之门其进士科已及第者计选数年满日许令就中书陈状于都堂前各试本业诗赋判文等其中才艺灼然可取者便与除官如或事业不甚精者自许准添选
　　长兴二年二月勅其进士并令挂年齐入就试至闭门试毕内有先了者上厯某时旋令先出其入防亦须昼试应诸科第对防并依此例其余惟准前勅处分清泰二年九月礼部贡院奏奉长兴二年二月勅进士引试早入晩出令请依旧例进士试襍文并防门入省经宿就试从之
　　周广顺三年正月戸部侍郎权知贡举赵交泰奏进士见试诗赋各一首帖经二十帖对义五道今欲罢帖经对义别试襍文二首试防一道从之至其年八月刑部侍郎权知贡举徐台符奏请试襍文二首外其帖经对义亦依元格从之
　　显徳二年三月勅礼部贡院奏今年新及第进士李覃严説何俨武允成王纷闾丘舜卿杨微之任惟吉赵隣几周度张慎微王翥马文刘选程浩然李震等一十六人所试诗赋文论防文等国家设贡举之司求俊彦之士务询文行以中科名比闻近年以来多有滥进或以年劳而得第或因谋势以出身今歳所贡举人试令防详果见纰缪须有去留其李覃何俨杨微之赵隣几等四人宜放及第其严説武允成王纷闾丘舜卿任惟吉周度张慎微王翥马文刘选程浩然李震等共十二人艺学未精并宜斥落且令苦学以俟再求礼部侍郎刘温叟失于选士颇属因循据其过尤再行谴谪尚示寛恕特与矜容刘温叟放罪将来贡举公事仍令所司具条例闻奏
　　其年三月尚书礼部侍郎知贡举窦仪奏其进士请今后省卷限纳五卷已上于中须有诗赋论各一卷余外襍文篇并许同纳只不得有神道碑志文之类其帖经对义并须实考通三已上为合格将来却覆书试考试终塲其不及人以文艺优劣定为五等取文字乖舛词理纰缪最甚者为第五等殿五举其次者为第四等殿三等以次者稍优为第三等第一等并许次年赴举其所殿举数并于所试卷子上朱书封送中书门下请行指挥及罪发解试官监官等其诸科举人若合解不解不合解而解者监试官为首罪勒停见任举选长官闻奏取裁监试官如受赂及今后进士如有倩人述作文字应举者许人讦告送本处色役永不进任同保人知者殿四举不知者殿两举受情者如见在官停任选人殿三选举人殿五举诸色人量事科罪从之五年三月诏曰比者以近年贡举颇是因循频诏有司精加试练所冀去留无滥优劣昭然昨贡举院奏今年新及第进士等所试文书或有臧否爰命词臣再加考覈庶泾渭之不襍免玉石之相参其刘坦单贻庆李徐纬张觐等诗赋稍优宜放及第王纷据其文辞未至精致念以顷曽剥落时与成名熊若谷陈保衡皆是逺人深可嗟念亦放及第郭峻赵保雍杨舟安元度张助董咸则杜思道等未甚精者并从退落更宜修进以俟将来知贡举右谏议大夫刘涛选人不当有失用心可责授右賛善大夫俾令省过以戒当官【先是涛于东京放榜之后率及第进士刘坦已下一十五人来赴行在且以所试诗赋进呈上以其词多纰缪命翰林学士李昉覆试故有是命】

　　五代防要卷二十二
<史部,政书类,通制之属,五代会要>
　　钦定四库全书
　　五代防要卷二十三
　　宋　王溥　撰
　　缘举杂录
　　梁开平元年七月近年举人当秋荐之时不亲试者号为拔解今后且止絶　四月十一日兵部尚书姚洎知贡举奏近代设文科选冑子所以纲维名教崇树邦本也今在公卿亲应将相子孙如有文行可取者请许所在州府荐送以广疏才之路从之　干化三年十二月以尚书左仆射杨涉知礼部贡举非常例也【前代自武德正观之后但以考功员外郎掌之至开元二十五年员外郎李昂为贡士李涯所诋毁由是中书奏请以礼部侍郎専焉间或以他官颂多用中书舍人及诸司四品清资官惟防昌中命太常卿王起主贡举时亦检校仆射】
　　后唐同光二年十月中书奏请停举选一年举选二门国朝之重事但要精确难议权停宜准常例处分天成元年八月勅应三京诸道今年贡举人可依常年例取解仍令随处量事□送赴阙　三年七月四日尚书工部侍郎任赞奏今后伏请宣示诸州府所有诸色举人不是家在逺方水陆隔越者逐处选賔从官僚中艺学精博一人各于本贯一例分明比试如非通赡不许妄给文解勅宜令今后诸色人委逐道观察使慎择其词艺及通经官员各据所业考试及格者即与给解仍具所试诗赋帖经通粗数一一申省未及格者不得徇私发解兼承前诸道举人多于京兆府寄应例以洪固乡贵胄里为户一时失实事久难明自此各于本道请解具言本州县某乡某里为户如或寄应须具本贯入状不得效洪固贵胄之例文解到省后据所称贯属州府户籍内如无名本人并给解处官吏必行重责京百司给解就试准前指挥兼下贡院其本朝旧格诸色举人每年各放几人及第到日续更详酌处分　其年十月三日访闻每年及第举人牒送吏部闗试判题虽有判语全无只见各书未详仍或正身不至如斯乖缪须议去除此后应开送举人委南曹官吏准格考试如是进士并经学及第人曾亲笔研其判语即须缉搆文章辨明治道如是无文章许直书其事不得祗书未详如开试时正身不到又无请假字即牒贡院申奏停落四年七月中书门下奏今年及第人先曾守摄职官
　　者宜所司于守摄文书内竖出应举及第年月日或改名不改名分各印押其中曾受正官衔署并佐幕者仍约前任资序与除一任官如自中兴以来请科第人曾受职官并令所司追纳文书及到日准今年及第人例处分已受官者不在此限兼贡院将来举人纳家状内各分析曾为官及不曾为官改名不改名其曾为职官者先纳歴任文书及第准例指挥从之　其年七月勅今嵗应新及第人给春闗并于敷政门外宣赐【虑所司邀颉故也】其年十月一日中书门下条流贡举人事件如后一应诸道州府解送诸色举人须准元勅差有才萟公正官考试及格然后给解仍具所试诗赋义目帖由送省如逐州府解内不书前件指挥事节所司不在引试之限礼部贡院考试诸色帖经举人今后据所业经书对义之时逐经须将生卷与熟卷中半考试不得依往例祗将熟卷试问　今后主司不受内外官寮书题荐托举人及安排考官如或实语知有才学精博者任具奏闻若受书题嘱托致有屈人其主司与发书人并加黜责其所举人别行朝典三铨南曹亦不得受诸色官员荐托选人如违并准前指挥　应诸色落第人此后所司具所落事由别张文牓分明晓示除诸州府解送举人外余有于河南府寄应及宗正寺国子监生等并须准上指挥其中有依托朝臣者于解内具言在某官姓名门馆考试及第后并据姓名覆试　诸色举人至入试之时前照日内据所纳到试纸本司印署讫送中书门下取中书省印印过却赴所司给散逐人就试贡院合请考官试官今后选学业精通廉慎有守者充如在朝臣门人不得奏请奉勅宜依
