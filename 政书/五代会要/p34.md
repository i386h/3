<!-- { "loadSidebar": true } -->
　　三年五月勅应前后出选门州县官内有十六考叙朝散大夫阶次勅令并厯任中曽升朝及两使判官五府少尹罢任后一周年与除官曽任两藩营田判官书记支使防御团练判官罢任后一周年与除官并许经中书陈状选期既近不得依常选人例更理减选仍须批书厯子请给解由若是逃失户口降书考第及显有过犯必行殿降应诸色人过犯三选已上及未成功开宿引纳家状虑成淹滞今后才南曹鏁宿后先榜示选人预纳家状其合保文状使识官司使印限曹后两日内赴铨送纳须得齐足如限内不纳到家状保状试纸人便具姓名落下不在续纳之限据纳到文状至十月二十二日已前鏁铨先准格例鏁铨后便榜示引验正身告赤文书三引共九日如三度引不至者便落下铨司今后鏁铨日便牒示选人至次日引验正身及告赤文书限三日内三引毕如不到者便落下每年南曹判成选人中多有托故不赴铨引铨司准格例伺须及三引计九日不至者方始落下今后有此色人逐引不到便据姓名落下先准格诸色人三引毕后赍使印保状赴铨并合保后今録重引验合保审其材术者铨司于三引后次日重内引验令録审其才术及合保如限内不至者据姓名落下铨司引验后本行准格勅及将铨状歴任告赤文书限三日内防检无违碍具姓名开报试判注拟所有选人歴任省于未注官已前写帖送过院
　　选人所合注使员缺鏁铨后便具状申中书门下乞降指挥应人试判今欲鏁铨内预准勅于中书省请印到逐人试纸防检毕开报名衔齐足此日便定日试判三塲逐塲次日申奏后限两日内供纳宣黄次日乞降可否命铨司自前注拟诸色选人准格三注每一注内有不伏官者限三日内具状通退三注共九日者铨司自今后第一第二注榜出后各限次日内具通官文状便具姓名落下第三注毕日开铨不在开通官之限三注共五日
　　准格铨司逐年二月二十五日送门下省毕三月十五日过官资考丁忧课绩无选可减者宜令自于吏部南曹投状准格磨勘无违碍申送中书门下并与除官其州县官恐亏损年限资序愿归选门者亦听自便如曽任推巡军事判官并诸出选门官并据现任选数叙理取解由赴集依格勅磨勘送中书门下于铨司注拟前先次除官所有诸色尚选人今后不得妄有陈乞及不伏格敕理论功课如违当行举勘若特恩除受擢才委任不拘此例
　　选限
　　周显徳五年正月十日勅诸道幕府州县起今日正月一日后所授官并以三周年为限闰月不在其内其每年常调选人及诸色求任人取十月一日以前到京下纳文解及陈乞文状委所司依旧例磨勘注受至十二月上旬中并了毕便令赴官限二月终已前到任若违程本处不得放上且旧官在任如是无故违程依格殿选其有故违程者须分明出给得所在凭由许至前冬赴集今年赴任者不在此限其特敕除授及随幕判官赴任不拘日限应授官人至满日替人未到间宜且令守本官至张公事依旧请俸州县亦不得差置摄官替下如是遭丧停任身故假满非时缺官之时只可差前资正官及前有出身人承摄如逐处无正官及有出身人即选请疆官承摄仍依正官例支与俸钱具名闻奏其年闰七月吏部流内铨状申见行条件公事铨司先准格例南曹十一月未开宿判成选人后先具都数申铨铨司举状便榜示选人引纳京诸司官使印家状及试判纸三度牓引得齐足方至十二月上旬内定日鏁铨者铨司若南曹一月内毕三月三十日进黄移省毕三拟毕后省申案便于格式司逐旋覆阙入官过院修写省厯至十月十四日已前牒送门下省毕
　　铨司门下省押定牒到取两日祗取判过堂次日乞降可否堂帖其黄甲限四日内修写勾勘印署至十二月六日牒送门下省至十二月九日进黄毕所有衙谢对在格限内
　　应行内诸司公事或有干系申铨取裁铨司便准勅格指挥如铨司难议裁酌即申堂取裁





　　五代防要卷二十一
　　钦定四库全书
　　五代防要卷二十二
　　宋　王溥　撰
　　吏曹裁制
　　后唐长兴二年七月吏部南曹奏前守郓州卢县令季玭曽两任秘书丞一任国子毛诗博士虽前任有□朝官今任合准格五选集勅应州县官有曽在朝行及曽佐幕罢任后准前资朝官宾从例处分其带省衘以上并内供奉里行及诸色出选门官或降授令録者罢任日并依出选门例处分不在更赴常调便与除官兼州县官其间书得十六考者准格叙加朝散阶例自此准出选门例处分如不书得十六考虽过朝散阶不在此例
　　周显徳三【一作五】年闰七月吏部南曹申所行事件画一如后
　　一每年十月一日入选限判曹员外郎准例免常朝一新起请十月一日鏁曹磨勘选至开曹日使具判成名衘榜示及申中书门下申铨并牒门下省
　　一鏁内内有违碍选人准乆例至开曹日晓示骏放及申堂申铨牒台判者课绩官准勅经曹投不欠选限及磨勘无违碍者申送中书门下减选诸色选人成资考丁忧及过三年已上准勅经曹投状磨勘无违碍申中书门下除官
　　一每年及第举人自于官诰院纳官钱一千买绫纸五张并缥轴于当曹写印缝缝给于官诰院却每人牒送硃胶钱二百到曹支备铨中及当司公使一官诰院牒送到硃胶钱一千内抽二百文刺送到都省充抽贯钱一每年及第举人于省内试判二道后具判申堂及具成状申铨奏请定冬集　一斋郎挽郎请定冬集者当曹试判二道后申堂及申铨请团奏　一外州府县牒到亾没官姓名当曹使牒取官诰文书等批
　　注亡没年月　一准格主掌逐年选人歴任家状一本以备他年磨勘一出给逐年三旬选人赴任厯子各一道判曹员外郎印署判铨侍郎通押后当曹使印缴连新旧告身文书等当曹出给特勅除官厯子据本官纳到厯任家状及新旧告身防检同只是判员外郎印押一鏁宿内具判成选人细衘申铨及牒门下省当曹司勘铨司院写録团奏选人黄甲无差误即判曹员外郎署名及使印背缝　一磨勘三旬选人及非时投状人等并准例详验正身及取有官三人保明识官司使印文武及勾当人状如有疾病于成内收竪申送
　　襍处置
　　后唐天成三年八月中书舍人刘賛奏请令选人依旧试判从之
　　其年十二月勅选门官吏滥进者多自今以后并令各録三代家乡里在朝骨肉先于南曹印署纳吏部中书门下三库各一本得判印状即许所司给付新籖告兼本任处及乡里亦具一本纳逐处州县
　　四年十月勅其诸道选人宜令三铨官员都在省仔细磨勘无违碍后印具格同商量注拟连署申奏仍不得准前于私第注官【不分三铨注官自此始也】
　　其年十二月勅三铨公事宜准近勅指挥仍只使吏部尚书门下封送礼部权收管记奏
　　长兴元年三月勅其判成诸色选人黄甲下后将厯任文书告身连粘宜令吏部南曹逐缝使印都于后面粘纸具前后厯任文书都记多少纸数兼具年月判成授官去处缴尾讫给付本人【虑分假于人故也】
　　其年十月中书奏吏部流外铨诸色选先条流试判两节并以优劣等第申奏文优者宜超一资注拟次者依资又其次者与同类官中比拟仍准元勅业文者任徴引今古不业文者但据公理判断可否不当罪在有司兼选人或有元通家状内乡贯不实将来赴选并令改正一一本属乡县及有无出身一奏一除官等宜并不加选限从之
　　其年十一月吏部南曹阅试今年及第进士李飞等七十九人内三礼刘莹李诜李守文明筭宗【一作宋】延美等五人所试判语皆同寻勘状称晩逼试偶拾得判草写净实不知判语不合一般者勅贡院擢科考详所业南曹试判激劝授官刘莹等既不攻文合直书其事岂得相传藁草侮凟公塲载考情由实为忝冒及至定期覆试果闻自擅私归且令所司落下其所给春闗仍追纳放罪许后放举自此南曹凡有及第人试判之时更效此者准例处分
　　二年五月勅举选之众例自艰辛曽因兵火之余多无勅甲不有详延之路永为迁弃之人其失坠告身者先取本人状当授官之日何人判铨与何人同官上任与何人交代仍勘厯任处州县如实即刻取命官人三人保明施行
　　三年五月勅今后合格选人厯任无违碍者并仰吏部南曹判成如文解差谬不合式様罪在发解官吏其年十二月二日准近勅应前资朝官及诸道节度观察判官罢任一周年后许求官其出选门官虽准格例送名未定别与除官年限自此应除选门官等罢任后亦宜一周年后许更除授仍令于所司投状磨勘申送中书门下
　　晋天福二年十月勅选人试判二道
　　三年勅今后选举人文解差谬过在发解州府官吏其选人举人亦准格处分
　　五年三月诏令四时听选吏部三铨拟官旋奏不在团甲之限
　　汉干祐二年八月勅今后诸色选人年及七十者宜注优散官年少未厯资考者不得任注县令
　　三年七月吏部南曹今后及已前应有令佐招添防检出戸口据数须本处合徴税赋钱物数目于解由厯子内一一开坐批书方得准天福八年三月十日条施行如不合前后例不在施行之
　　限
　　周广顺元年十月勅选部公事比置三铨所有阙员选人分为二处每至注拟之际资叙难得相当况在今年选人不多三铨公事并为一处委本司长官同共判置施行
　　甲库
　　周显徳五年闰七月吏部甲库奏见行公事甲库先有専知官一人于长兴二年停废后来于令史内选差一人承受主掌诸襍制勅及逐季抄録闗报史馆所有选人受官黄甲备録闗牒送吏部出给告身及具名衘闗牒送格式收附员阙准格出给新授令録判司主簿籖符本官每官纳硃胶钱一百二十依除内每贯二百刺送都省除外供应三铨及本司公使废置准勅格应内外官员亡父追赠及逐年南曹驳放选人准长定格节文牒吏部选差五考已上谙事令史五人共行详断及州县官名犯庙讳御名并准格例改正
　　制举
　　周显徳四年十月诏曰制防悬科前朝盛事莫不访贤良于侧陋求谠正于箴规殿庭之间帝王亲试其或禆于国政有益于时机则必待以优恩縻之好爵拔奇取异无尚于兹得士者昌于是乎在爰从近代乆废此科懐才抱器者郁而不伸耀韬光者晦而不出遂使翘翘之楚多致于弃捐皎皎之驹莫就于縻絷遗才滞用罪孰甚焉应天下诸色人中有贤良方正能直言极谏经学优深可为师法详闲吏理达于教化者不限前资见任职官黄衣草泽并许应诏其逐处州府依每年贡举人式例差官考试解送尚书吏部仍量试防论三道共三千字已上当日内取文理具优人物爽秀方得解送取来年十月集上都其登朝官亦许表自举【先是兵部尚书张昭上章请设制科故有此诏】
　　宏词拔萃
