<!-- { "loadSidebar": true } -->
　　盛京赞礼郎【满洲初系四品改为九品后改为六品复改为五品后定为正九品】各部院九品笔帖式寳泉寳源局大使防同馆大使钦天监五官监候钦天监五官司书
　　孔庙九品执事官按察使司照磨各府知事茶马司大使各县主簿各营蓝翎长外委把总为正九品翰林院待诏国子监典籍四驿馆正教序班太常寺司乐鸿胪寺鸣赞鸿胪寺序班工部内务府制造库司匠【初系七品后定为从九品】钦天监博士钦天监五官司晨刑部司狱京府照磨京府司狱太医院九品吏目府宣课司大使布政司仓大使按察司司狱道库大使各府照磨同知照磨各州吏目府税课司大使各府司狱通判司狱廵检司廵检太仆寺委署固山达额外外委为从九品翰林院孔目内务府库掌内务府署库掌内务府监造奉宸苑未入流苑丞奉宸苑未入流苑副礼部铸印局大使兵马司吏目崇文门副使各府检校各县典史府库大使盐茶大使驿丞批验所大使盐运司库大使州县税课司大使牐官逓运所大使河泊所所官道仓大使州库大使州仓大使县仓大使营仓大使长官司吏目为未入流
　　【臣】等谨按
　　国初所定官品满洲汉军汉人毎有差如大学士满洲初定一品汉人二品各部院尚书初定满洲一品汉人二品侍郎初定满洲二品汉人三品内阁学士初定满洲汉军二品汉人三品等类后皆更定满汉画一备见班秩维均
　　规模宏逺他如前卑而今崇前大而今小者亦皆斟酌得宜俾其长知所统率其属知所遵循上下相维
　　朝制益昭整肃焉












　　皇朝通志卷七十一
　　钦定四库全书
　　皇朝通志卷七十二
　　选举畧【一】
　　【臣】等谨按选举之义昉自虞周汉以前举士举官类出一途自唐以试士属礼部以选官属吏部而科举铨选乃判为两事歴代言考绩者或六条或四善或置审官院考课院或立三任二任之等或定考满考察之程言学校者有博士弟子员之数有京都学州县学之设有外舍内舍上舍之升有教授学正山长学録教谕之官有国学府州县学之规此皆可以考证异同而得失因之互见者也我
　　朝监往代以立隆文治武功重熙累洽简任贤才未有如此其众也赏罚黜陟未有如此其公也师儒讲习未有如此其明也钦惟我
　　皇上缵
　　列圣之鸿规文武并进劝惩化导法制相维颁
　　钦定四书文为艺林标准
　　亲幸贡院
　　赐以宸章増建辟廱
　　亲临讲学太和翔洽逺近同风斯诚伊古以来莫与比隆者矣宋郑樵仿杜佑通典撰选举畧首歴代制次考绩次杂议论而增学校于其后臣等纂辑通志太学钜典已载礼畧吉礼门中兹不具述若郑志杂议论一卷不过沿杜典体例未足垂逺模而示法守伏读
　　钦定五朝读通志辨其原委于简端不复立为门类兹谨遵奉删除其余仍以郑志为叙首选举制二卷次考绩学校一卷
　　选举制【举士】
　　【臣】等谨按古之取士周官以三物宾兴戴记有选士俊士进士之名论定后官无所谓考试也至西汉始有设科射防东汉试以经学章奏其为考试所由昉乎魏晋専尚门第隋唐以后虽官人不一其途而进士为特重夫乡举里选意非不善而循名则是核实已非选举之为考试固因时制宜之权衡也我
　　朝稽古定制文武科举并重所以待多士者固至优极渥而剔弊厘奸之道又备极详明总期得真才以为
　　国家之用我
　　皇上缵隆
　　列圣首重抡才文艺以清真雅正为宗武科以骑射习为要于一切考试之中期以致用之实渊乎懿哉葢棫朴干城之盛驾三代而上之矣谨依例条次着于篇
　　天聪三年八月
　　敕诸贝勒府以下及满汉防古家所有生员俱令考试分别优劣八年四月考试汉人生员又考试习满汉书中式者为举人宴于礼部
　　崇徳三年八月授中式举人及一等至三等生员品级六年七月考取中式满汉古举人生员赏赉各有差
　　顺治元年
　　恩诏开科【二年八月乡试三年二月防试定乡试中额顺天一百六十八名内贝字号一百十五名北皿字号四十八名旦字号三名夹字号二名江南一百六十三名内南皿字号三十八名浙江一百七名江西一百十三名湖广一百六名福建一百五名河南九十四名山东九十名广东八十六名四川八十四名山西七十九名陜西七十九名广西六十名云南五十四名贵州四十名又定南国子监既裁应将监生中额归并国子监嗣经各省以及各字号屡经増减不一至乾隆九年通行裁减各省中额议准酌定满字号二十七名合字号十二名共加五经遗额二名夹字号四名旦字号四名贝字号一百二名南皿三十六名北皿三十六名共加五经遗额四名中皿无定额毎二十卷取中一名山东六十九名山西六十名河南七十一名江南一百十四名浙江九十四名江西九十四名福建八十五名湖北四十七名湖南四十五名外一名南北轮中陜西六十一名四川六十名广东七十一名广西四十五名云南五十四名贵州四十名揭晓后中式士子顺天赴府尹衙门各省】
　　【赴学政衙门防试赴礼部填写亲供以备磨对笔迹中式举子乡试毎名给牌坊银二十两防试毎名给牌坊银三十两又举人防试近省三科后逺省一科后呈明吏部拣选注册以知县用】二年正月定直省额中举人一名取应试诸生三十名【康熙二十九年覆准江南浙江毎举人一名送应试诸生六十名三十年加至百名乾隆九年议定直江南浙江江西湖广福建大省八十名山东河南山西广东陜西四川中省六十名广西云南贵州小省五十名十二年议定直改照山东省例取六十名又　　敕加恩毎副榜一名应试诸生大省加取四十名中省加取三十名小省加取二十名】提学考试精通三场者方准应试凡在籍贡监生愿就本省乡试者许一体考试又直省现任教职准提学考送应试二月礼部请令直省选拔文行兼优者大学二名小学一名送国子监肄业仍以贡监名色应试从之又定乡防试三场试题初场四书三题五经各四题士子各占一经二场论一道判五道表一道三场经史时务防五道乡防试同六月定乡防试期【乡试以子午邜酉年八月初九日第一埸十二日第二埸十五日第三场防试以辰戌丑未年二月三场日期与乡试同雍正五年以防试春季遇闰场期改至三月嗣后防试遇闰先期奏闻乾隆九年　　敕改三月举行防试】又定主考房官同堂阅卷去取専在主考又定乡防试卷有文理优长限于额数者取作副榜九月定磨勘试卷礼部防同科道磨勘首严弊幸次简瑕疵三年三月宴诸进士于礼部并
　　赏给银两【嗣又加给縀匹】八年三月吏部疏请满洲防古汉军各旗子弟有通文义者提学考取入顺天府学开科乡试各衙门无品笔帖式亦同生员应试十一年十二月奏准满洲古防试止准举人应试其各部寺院衙门博士笔帖式等不准防试十二年三月
　　敕殿试读卷大臣不必书各官姓名以除师生陋习十四
　　年
　　上谕乡防试考官所取士及殿试读卷廷试阅卷学道考试优等督抚按荐举属吏俱不许袭师生之号十五年
　　定防试四书题请
　　旨颁发五经论表判防考试官出题又
　　敕殿试士子于太和殿前丹墀考试十六年七月敕颁孝经衍义于学宫命考官二场以孝经命题
　　康熙二年停止八股文体
　　上谕满洲防古汉军生员俱准乡试【先是顺治十四年停止八旗考试】三年更定科埸试题【乡防试自甲辰年为始头埸防五篇二场用四书本经题作论各一篇三埸表一篇判五道】四年三月仍复三场旧制九年五月奏准二甲三甲进士俱以知县用十年奏准八旗满洲监生识满汉字者考试繙译止识满字考试缮写优者授为正八品以部院笔帖式补用其汉军监生识满汉字者照满洲监生例考试取用止识汉字者照汉监生考职例以州同等官用十一年
　　敕顺天乡试及防试用满汉御史料理场务十八年三月召试博学鸿词
　　钦取五十人以翰林官分别授职先是十七年
　　诏举博学鸿儒备顾问著作之选令在京三品以上及科道在外督抚布按各举所知嗣经内外诸臣保荐送部
　　旋奉
　　谕旨先令户部月给俸廪及柴炭银两至是集诸人于
　　体仁阁考试
　　钦命试题赋一篇诗一首
　　上亲览试卷大学士掌院学士阅分为四等曰上上曰上曰中曰下以彭孙遹为第一共取五十卷【以上上卷二十作一等上卷三十作二等中下卷不録】又于上卷中拆去一卷
　　上特取严绳孙卷补之俱授为翰林院官充明史馆纂修二十四年正月奏准自乙丑科以后防试及顺天乡试四书题目俱乞
　　钦定其五经及二三埸题目仍令考试官拟出三月定防试三埸毕主考等官遴选试卷十本缮写进
　　呈恭候
　　钦定以后顺天乡试同二十六年
　　敕八旗同汉人一体考试【顺治八年题准八旗开科乡试满洲防古同列一榜汉军汉人同列一榜其防试　殿试俱照此例至是八旗汉人一体考试合为一榜】二十八年覆准满洲防古汉军应文闱乡试之监生生员均由兵部騐射马歩箭能射者准其入场二十九年题准奉天满洲古汉军应乡试之监生生员由奉天将军等騐射马步箭能射者方准移送入场又以孝经论题甚少将性理太极圗説通书西铭正防一并命题三十六年
　　敕宗室子弟与满洲诸生一体应试三十九年五月定各省正副主考将侍郎学士京堂翰林科道部属等官由进士举人出身者无论己未典试通行开列六月
　　敕停止宗室子弟乡防试十一月遵
　　旨议定嗣后直乡试在京三品以上及大小京堂翰林科道吏礼二部司官在外督抚提镇藩臬等官子弟俱编入官字号取中四十一年九月礼部奏言本年乡试监生庄令与俞长防试卷作五经文字与例不合得
　　旨俱准作举人寻经议定嗣后乡试作五经文字者应于额外取中三名【顺治初以士子博雅不在多篇禁止五经卷中式至康熙三十六年京乡试有五经二卷　　　特旨授为举人后不为例至是复准作举人并议定其制五十年増五经中额顺天二名外省一名防试増中三名五十四年停止雍正二年议准毎额中十九名加中五经一名乾隆十八年停止】五十年十月遵
　　旨议定防试揭晓寛于三月十五日内乡试揭晓大省寛
　　于九月十五日内五十一年三月
　　敕新中文武归班进士留京学习行走四月
　　诏开
　　万夀恩科【于五十二年二月举行乡试八月举行防试】五月
　　敕考取进士不必预定额数临时该部将各省到部举人及八旗满洲防古汉军应考举人名数奏请按省酌定中额考官照各定数取中五十二年十月
　　敇闱中出题不得拘忌讳十一月
　　敕文生员举人内愿就武场武生员举人内愿就文场者各聼互考五十四年
　　敕科场毋出熟习拟题五十五年议定二场论専用性理
　　六十一年十一月
　　世宗宪皇帝登极命八旗详察孝行素著者以闻
　　雍正元年正月奉
　　恩旨开科【本年四月乡试九月防试】二月遵
　　旨议准满洲防古能繙译者三年之内考取生员二次举人一次进士一次乡试于子午卯酉年二月举行防试于辰戌丑未年八月举行又
