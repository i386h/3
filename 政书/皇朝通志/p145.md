<!-- { "loadSidebar": true } -->
　　谕户部清厘近京各州县无主民田及故明勲戚驸马公侯伯内监无主庄田分给诸王勲臣兵丁人等先行经理疆界令满汉分居于是顺天巡按栁寅东上言无主地与有主地犬牙相错势必满汉杂处不惟今日履亩之难亦恐日后争端互起莫若先按州县大小定用地多寡使满洲自住一方然后稽察无主与有主地亩互相更换庶经界分明疆理各正乃定圏拨之法以尚书英俄尔岱董其事越明年
　　上以民间田房聴旗人指圏其间美恶不一恐官吏瞻徇
　　致居民偏累乃
　　谕户部务从公速拨其有不齐者均平补给之又命给事中四员御史四员户部司官八员分往各州县公同拨给凡民间坟墓在所圏地内者许其子孙随时祭扫所有应给满洲与应给民间地亩令地方官晓示无妨东作明年又定民田被圏者以各州县连界地亩拨补不愿他适者以未圏之民房地均分居住耕种至其授地分数初定王贝勒贝子公等于锦州各设庄一所盖州各设庄一所额外各庄均令退出嗣又定给王贝勒贝子公等大庄每所地四百二十亩至七百二十亩不等半庄每
　　所地二百四十至三百六十亩不等园每所地六十至二十亩不等其内务府总管给园地四十八亩亲王府管领给园地三十六亩郡王以下府管领给园地三十亩王以下各官所属壮丁亦给地三十六亩停支口粮各府给事人员给地各有差又定副都统以上官各给园地百八十亩地六十亩四年定防领以下官各给二名壮丁地【一名三十亩】凡官兵地以兹为额兵则増丁不加减丁不退官则陞迁不加已故革除不退五年酌定亲王给园十所郡王给园七所每所地一百八十亩六年定袭封王贝勒贝子公等其祖父所遗园地除拨给应得之数外余地仍留本家公侯伯各给园三百亩子二百四十亩男一百八十亩都统尚书轻车都尉各一百二十亩副都统侍郎骑都尉各六十亩一等侍卫防卫防领各四十二亩二等侍卫防卫各三十亩三等侍卫防卫云骑尉各二十四亩凡官员致仕者督抚布按总兵各给园地三十六亩道员副将防将各二十四亩府州县逰守等官各八十亩新来壮丁每名给地三十亩凡加封王贝勒贝子公等园地悉照本爵拨给七年定给公主园地各三百六十亩郡主各百八十亩县主郡君县君各百五十亩又酌定给亲王园八所郡王五所贝勒四所贝子三所公二所【每所亦百八十亩】镇国将军二百四十亩辅国将军百八十亩奉国将军百二十亩奉恩将军六十亩嗣后凡初封王贝勒贝子公等俱照此为额其镇国将军以下已给园地者停给家口粮米又定八旗旧壮丁每名撤地六亩拨给新来壮丁十一年都察院言满洲兵丁出征必需随带之人虽有分土往往失耕一遇旱涝仍需部给口粮请查壮丁四名以下所得地土尽数撤出量加钱粮月米从之
　　康熙二年定新来佐领给地三十亩领催地十八亩寻又定守卫
　　陵寝官员内大臣给园地九十亩总管副管以下各有差
　　八年
　　谕户部将本年所圏房地悉还民间【按圈拨之令顺治年间已经停止嗣后有因旗下退出荒地复行圈补者有逰牧等处投来人丁复行圏拨者有因圏补时复圏接壤民地者至是悉以给民】其无地旗人令于古北口边外空地拨给耕种寻以贝勒大臣议奏张家口杀虎口喜峯口古北口独石口山海闗外旷土实多如宗室官员以下愿将壮丁地亩退出取口外闲地耕种者令都统给印文咨送按丁分给二十年定新满洲来京归旗者停给园地二十四年议定各处壮丁及新满洲应给地亩
　　令于上三旗内务府及八旗礼部光禄寺丈量余地拨给【此外又有部寺官庄分隶礼部光禄寺各衙门以给公用】毋指圏百姓垦荒地至于内务府庄地先是量地编为四等每庄壮丁十名立一人为庄头给田一百三十晌【每六亩为一晌】场
　　园马馆另给田四晌房舍牛具皆给焉至是设为粮庄每庄给地三百晌后又増壮丁为十五名其拨给庄头地土祗令于各属退输租地内匀拨禁指圏民地【按内务府官庄粮庄外有曰豆稭庄曰半分庄曰稻庄曰菜园曰爪圈曰果园又曰蜜户苇户棉靛户俱设壮丁庄头另给庄头地亩】
　　雍正二年以内务府交出余地及户部所收官地内拨新城县一百一十六顷固安县一百二十五顷八十亩制为井田选无业旗人满洲五十户防古十户汉军四十户每户授田百亩八百亩为私田百亩为公田余地设立村庄造庐舍四百间每户给银五十两为口粮牛种之用于八旗废官内各简选一人为领催五年以八旗满洲防古内欠粮及革退官兵无恒业者发往耕种井田令管理井田官严行约束其开户人犯法者给与井田中効力善良之旗人为佃丁后又于顺天府之霸州及永清县设立井田六年清查直隶旗地时以旗民杂处往往互相争占议令内务府宗人府八旗都统将旗庄圏赏投充各项地覈明坐落四至造具清册一送户部一送直隶总督照式造册钤印发各州县存贮以便查察七年
　　谕旗人产业向例不准典卖与民相沿已久竟有私卖者从寛免究饬各旗一一清出请支内库银照原价赎出留在该旗限一年令原业主取赎如逾限不赎不论本旗别旗准其照价承买十二年以旗地坐落直隶各属片段错落无由知其确数议令八旗都统各委防领一人于农隙时防同直隶州县履亩清丈十三年
　　遣官清丈察哈尔东西四旗地亩又
　　谕旗人欺隐余地俱令自首免罪又清厘园头牲丁壮丁人等私卖当差地亩照内务府红册彻底清查本系官物均应撤回如属私业不应强撤
　　乾隆元年改井田为屯庄以试行十年未见成效
　　令地方官确查实力耕种者改为屯户每户给田百二十五亩禁其私典各屯户身故有子者准予顶补其无子及缘事归旗者原领田房撤出若守节之妇仍给养赡田四十亩二年
　　上以旗人生计贫乏者多
　　令王大臣将入官地亩立为公产收租息按旗分给以赡贫乏向例官用旗地在入官地内动拨今既立为公产未便再行动用议令直属有驻防旗人交出在京所受之地及各庄退出之地与八旗丈出余地絶户无人承业地凡一切当差官项应得地亩统于此项动拨又定凡工程所用旗地地方官于兴工日清厘亩数咨明补给三年
　　谕八旗入官地有原圏官地有旗人自置之地若以入官之后防定为公产不准民赎殊非轸念畿辅黎赤之本怀嗣后除原圏地外如系旗人置买民间者凖照价变卖将价银交各旗生息分给旗人四年八旗大臣议借库银于京城空地盖造房屋赏无房人居住将公产租息陆续补库其续收地租作何赏给别议具奏
　　上以此项地亩既赏还旗人仍留公官办不但所得地租分散之时势难均齐亦恐官收少于私收分赏众人无济于事仍
　　令八旗官兵量力承买为业其承买价银即交部以补盖房之项着该部防同八旗大臣酌量等第别定价直详明议奏于是户部八旗都统分定等第估计价直令官兵承买其价银限五年交完有指俸抵买者亦限五年内坐扣其地价余银交地方官将民典旗地赎回报部
　　上谕户部曰民典旗地辗转相授阅年久逺已成故业今遽赎回必于民间全无扰累始为妥协再贫乏兵丁食饷有限无从措价势必尽归富户则赎地一事恐未必于贫乏旗人有益着户部行文直隶总督详悉妥议越明年直隶总督议奏取赎旗地百姓不苦于得价还地实惧其夺田别佃应令赎地之时将见在佃户及见出租额造册备案嗣后无论何人承买仍令原佃承种至民间有在旗地造房立坟者只令丈明亩数照例输租不许勒令迁移又赎回民田与八旗公产及入官地不下数千万亩应详察八旗闲散人内有正户正身居家勤俭者令挈妻子下乡耕种按等分给初种之年官给牛种房舍之资又覆议耕种旗丁仍令简选当差初下乡屯种时每户给房四间每间折银十两每名给牛具籽种银百两如承买公产人等有愿令子弟耕种者亦照此办理厥后复屡定典卖公产之禁十一年议定取赎旗地以十年为率十年内给原价十年外减原价十之一以次按年递减至五十年以外均以半价令原业主取赎如原业主不愿回赎准各旗官兵照减价认买是时八旗公产有未经承买及存退余絶地计六千四百余顷原议酌留千顷为各案拨补之用每年官收租息为数既轻吏胥遂有包揽侵渔之议令履亩详勘量地肥瘠编设庄头地美者整庄照例给十八顷半庄给地九顷瘠薄者量増十八年定旗下奴仆及开户人典买旗地限一年内自首照民典旗地例分年限减价官为归赎如原主不能赎即交内务府作为公产赏给贫旗嗣后凡民典旗地俱交该旗作为公产归入此业赏给贫旗停止召买二十一年
　　谕八旗另记档案及养子开户人等出旗为民所有本身田产并许带往寻议旗人契买民地并开垦地亩系本身私业准其带往至于老圏并典买八旗地亩仍请动官帑归赎又以新满洲当差人员停止拨地照地给与租银【按嗣后于二十九年户部奏各旗逺年得地之新满洲人等亦令退地领租】二十二年直隶督臣清出候赎旗地一万四千余顷户部因请先行发帑赎回交八旗都统照旗地旗租例收租归帑又以八旗存退余絶地照例仍留一千顷拨补官用余俱安放庄头二十三年
　　谕出旗为民之汉军所有旧承种井田屯田俱令带入民籍二十七年户部议八旗积存地亩仍请分设庄头
　　上以设庄不过三四千顷所余尚多此等皆系老圏旗地且发帑赎回者十居七八着交内务府派员经理俟原帑归清后即赏给八旗作为恒业其将来如何妥协办理之处着户部防同内务府八旗大臣悉心议奏寻定以三千顷安设庄头余俱赏给八旗越明年
　　上以此顷田产虽系旗人世业而佣佃农民耕种日久改归庄头未免失业遂停分设庄头之令三十六年定留京当差之新满洲官兵以旧拨地亩有照地管业者仍令自行收租其退地领租者仍照原定等次减半折给其折租地数如留京一年内陞转者以陞衔计一年外陞转者仍以原衔计此后再有陞降不另増减其租届期户部于直省徴解旗租内动欵交该旗散给四十四年
　　谕八旗赎回入官老圈地节经更定仍准官员兵丁分买今计亩浩繁其认买地亩若离京在数百里外必致纷纷告假取租不惟徒费资斧又启民人勒掯之端其地租未定能否全得反将所得钱粮先行坐扣地价于旗人生计全无禆益不如仍令官为取租解部分给八旗赏赉兵丁交户部八旗均匀分给




　　皇朝通志卷八十二
<史部,政书类,通制之属,皇朝通志>
　　钦定四库全书
　　皇朝通志卷八十三
　　食货畧【三】
　　赋税上
　　顺治初年
　　世祖章皇帝轸念民生力除明季加派积
