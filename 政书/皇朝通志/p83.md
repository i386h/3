<!-- { "loadSidebar": true } -->
　　防依议九月乙卯行
　　册諡礼康熙六十一年十二月恭上
　　尊諡曰
　　孝懿温诚端仁宪穆奉天佐圣皇后雍正元年九月庚辰
　　恭加上
　　仁字乾隆元年三月乙巳恭加上
　　和恪二字
　　孝恭宣惠温肃定裕慈纯赞天承圣仁皇后【乾隆元年三月恭加上】
　　雍正元年五月甲辰
　　世宗宪皇帝谕曰朕惟尊亲之典首重易名圣善之修必崇显号我
　　皇妣大行皇太后端庄恭肃慈惠安和奉侍
　　先皇壸仪茂着诞育冲藐母道备隆顾复恩周命提义尽寛仁逮下泽洽宫庭谦俭持躬化流禁掖朕继承大统嗣服鸿基方期合万国之欢心奉
　　慈闱之色养不意遽遭大故
　　仙驭上升抱痛衔哀感深罔极惟借显扬之典少申孝慕之诚允宜稽考彞章荐升
　　尊諡六月丁巳大学士等恭拟上
　　尊諡曰
　　孝恭宣惠温肃定裕赞天承圣仁皇后得
　　防是八月己未恭奉
　　册
　　宝上
　　尊諡乾隆元年三月乙巳恭加上
　　慈纯二字
　　孝敬恭和懿顺昭惠佐天翊圣宪皇后【雍正十三年十一月恭上】
　　雍正九年十月甲午
　　世宗宪皇帝谕礼部曰皇后纳喇氏作配朕躬经四十载奉事
　　皇祖妣孝惠章皇后
　　皇考圣祖仁皇帝
　　皇妣孝恭仁皇后克尽孝忱深
　　慈爱服膺朕训歴久而敬徳弥纯懋着坤仪正位而小心益至居身节俭待下寛仁慈惠播于宫闱柔顺发于诚悃昔年藩邸内政聿修九载中宫徳辉逾耀兹于雍正九年九月二十九日崩逝惓惟阃职襄赞多年追念懿徽良深痛悼宜加称諡以永休光着内阁翰林院拟奏应行典礼尔部详察议奏特谕癸卯大学士等恭议上
　　尊諡曰
　　孝敬皇后得
　　防依议十二月己亥行
　　册諡礼雍正十三年九月己亥
　　皇上登极癸卯
　　谕礼部曰朕惟致治莫先于崇孝徽称首重于易名天地之覆载同功帝后之尊亲一体钦惟
　　孝敬皇后作配
　　皇考懋着坤仪孝徳夙洽于宫闱仁惠久孚于壶掖朕躬
　　承顾复备荷
　　恩慈恭上
　　皇考大行皇帝尊諡宜并追崇恭上
　　尊諡以展孝思尔等详查典礼具奏十一月戊戌总理事务王大臣防同礼部议上窃惟尊亲之典帝后同称孝慕之忱显扬并切溯有娀于殷世祥祉攸凝纪太姒于周诗徽音永炳矧系
　　圣代之
　　母仪宜有加崇之
　　显号钦惟
　　孝敬皇后功符坤载徳协乾元笃诚孝于宫庭动循礼则懋勤劳于壶掖翊赞谟猷温恭备着夫嘉徽和慎聿昭其淑徳丕宣阃教化启肃雝共被仁慈恩推鞠育庆升平而佐理
　　帝治弥昭贻福祉以垂庥
　　孝思倍挚【臣】等恭遵
　　谕防敬考彞章谨拟恭上
　　尊諡曰
　　孝敬恭和懿顺昭惠佐天翊圣宪皇后伏候
　　命下之日一切应行典礼交与该衙门敬谨办理谨奏
　　奉
　　防是依议十一月丙辰恭奉
　　册
　　宝上
　　尊谥
　　孝圣慈宣康惠敦和敬天光圣宪皇后【乾隆四十二年三月恭上】
　　乾隆四十二年正月辛卯奉
　　皇上谕防
　　大行皇太后坤元协徳懋着徽音四十二年母仪天下尊养兼隆福徳备至实古今史册所未有今忽遭
　　仙驭升遐朕心哀痛不能稍释敬稽典礼宜隆
　　諡号以表尊崇第
　　至徳难名实非臣下拟议所能切当朕欲亲尊为孝圣宪皇后其令大学士九卿公议可否如是及所有节
　　次晋加
　　徽号其中或有按例应行酌减及应増加字様仍着敬谨
　　详议具奏二月己亥大学士等遵
　　防议奏【臣】等伏考歴代母后尊諡自汉明帝始建光烈之称厥后典制相仍着于史册而所上諡号类皆出于臣下由其徽音令徳虽有不同而考礼定名尚易比拟故也钦惟
　　大行皇太后诞育
　　皇躬
　　母仪天下
　　备福夀者八十六载
　　受孝养者四十二年合九州万国以
　　尊亲萃五世一堂而
　　颐乐
　　鸿称叠晋
　　庆典便蕃扶
　　辇环亿兆之胪欢款关集鲽鹣之来贺蠲租锡类而感洽
　　羣黎偃武集勲而威宣诸徼凡我
　　皇上之功徳巍盛悉由
　　圣母之美善崇隆敬仰
　　懿徽与
　　天无极洵非寻常諡号所得形容万一惟我
　　皇上本至孝以定典章宣示
　　谕防以
　　至徳难名亲尊为
　　孝圣宪皇后仍令【臣】等集拟具奏【臣】等谨按郑樵通志所载上諡百三十有一字首以神圣并列考之宋代有慈圣光献曹后宣仁圣烈高后虽以圣为諡尚属铺张扬厉之文而于大行受大名之义均有未当今
　　大行皇太后之至徳实为史牒所未有诚如
　　谕防难以名言惟
　　钦定为
　　孝圣乃克崇阐
　　洪仪昭示奕禩揆之古来諡议允为式协舆论询之在廷
　　臣寀莫能复赞一词至歴年恭晋
　　徽号奉
　　防有按例酌减及应増加字様【臣】等谨查
　　孝庄文皇后徽号二十字
　　孝惠章皇后徽号十字恭上
　　尊諡时俱敬列十二字今
　　大行皇太后徽号系十八字【臣】等遵
　　防详议于
　　徽号拟用六字又照例増加四字恭上
　　尊諡曰
　　孝圣慈宣康惠敦和敬天光圣宪皇后以符礼制谨合词
　　具奏伏候
　　钦定奉
　　谕防是依议三月壬午恭奉
　　册
　　宝上
　　尊諡
　　孝贤皇后【乾隆十三年四月恭上】
　　乾隆十三年四月乙卯礼部恭议上
　　大行皇后
　　尊諡曰
　　孝贤皇后奉
　　防依议










　　皇朝通志卷四十九
<史部,政书类,通制之属,皇朝通志>
　　钦定四库全书
　　皇朝通志卷五十
　　諡畧【三】
　　追封
　　皇后諡
　　孝献庄和至徳宣仁温惠端敬皇后【顺治十七年八月恭上】
　　顺治十七年八月甲辰
　　世祖章皇帝谕礼部曰皇贵妃栋鄂氏于八月十九日薨逝奉
　　圣母皇太后谕防皇贵妃佐理内政有年淑徳彰闻宫闱式化倐尔薨逝予心深为痛悼宜追封为皇后以示褒崇朕仰承
　　慈谕特用追封加之諡号諡曰孝献庄和至徳宣仁温惠端敬皇后其应行典礼尔部详察速议具奏丙午礼部
　　奏行追封礼越三日具
　　册
　　寳追封上諡
　　皇贵妃諡
　　慤惠皇贵妃【乾隆八年六月諡】
　　敬敏皇贵妃【雍正元年六月追諡】
　　惇怡皇贵妃【乾隆三十三年四月諡】
　　【臣】等谨按以上俱
　　圣祖仁皇帝皇贵妃
　　敦肃皇贵妃【雍正三年十一月諡】
　　纯懿皇贵妃【乾隆五十年二月諡】
　　【臣】等谨按以上俱
　　世宗宪皇帝皇贵妃
　　慧贤皇贵妃【乾隆十年四月諡】
　　哲悯皇贵妃【乾隆十年四月諡】
　　淑嘉皇贵妃【乾隆二十年十二月諡】
　　纯惠皇贵妃【乾隆二十五年五月諡】
　　令懿皇贵妃【乾隆四十年正月諡】
　　贵妃諡
　　【臣】等谨按会典
　　贵妃以下无諡奉
　　特防者予諡
　　温僖贵妃【康熙三十四年十一月諡】
　　【臣】等谨按以上
　　圣祖仁皇帝贵妃
　　妃諡
　　敏惠恭和元妃【崇徳六年十月諡】
　　【臣】等谨按以上
　　太宗文皇帝妃
　　皇子諡
　　皇长子追封和硕定亲王永璜諡安【乾隆十五年三月諡】皇二子追封
　　皇太子永琏諡端慧【乾隆三年十月諡】
　　皇四子多罗履郡王永珹諡端【乾隆四十二年三月諡】皇五子和硕荣亲王永琪諡纯【乾隆三十一年三月諡】皇七子永琮諡悼敏【乾隆十三年正月諡】
　　公主諡
　　【臣】等谨按会典
　　公主无諡奉
　　特防者予諡
　　端献长公主【康熙二年十月諡】
　　端顺长公主【康熙二年十月諡】
　　和硕亲王諡
　　和硕礼亲王代善諡烈【康熙十年六月追諡】
　　和硕郑亲王济尔噶朗諡献【康熙元年二月諡】
　　和硕睿亲王多尔衮諡忠【乾隆四十三年正月追諡】
　　乾隆四十三年正月奉
　　谕防睦亲彰善王政宜先继絶昭屈圣经所重朕自临御以来间日恭阅
　　列祖
　　列宗实録一册因得备知
　　祖宗创业艰难及尔时懿亲荩臣勤劳佐命底定中原伟伐殊功实为从古所未有而当时防勲锡爵荣号崇封所以酬答者本从优厚迨其后或有及身縁事旋被降削者或有子孙承袭更易封号者迄今平情准理若不为之溯述阐扬追复旧恩于心实有所未惬因念睿亲王多尔衮当开国时首先统众入闗扫荡贼氛肃清宫禁分遣诸王追殱流寇抚定疆陲一切创制规模皆所经画寻即奉迎
　　世祖车驾入都定国开基以成一统之业厥功最着顾以摄政有年威福不无専擅诸王大臣未免畏而忌之遂致殁后为苏克萨哈等所搆授款于其属人首告诬以谋逆经诸王定罪除封其时我
　　世祖章皇帝实尚在冲龄未尝亲政也夫睿王果萌异志则方兵权在握何事不可为且吴三桂之所迎胜国旧臣之所奉止知有摄政王耳其势更无难号召即我满洲大臣心存忠笃者自必不肯顺从然彼诚图为不轨无难潜锄异已以逞逆谋乃不于彼时因利乘便直至身后以敛服僭用明黄龙衮指为觊觎之证有是情理乎况英亲王阿济格其同母兄也于追捕流贼回京时诓报李自成身死且不候
　　防班师睿王即遣员斥责其非并免王公等徃迎之礼又因阿济格出征时胁令巡抚李鉴释免逮问道员及擅至鄂尔多斯土黙特取马令议其罪降为郡王平日办理政务秉公持正若此是果有叛志无叛志乎又
　　实録载睿王集诸王贝勒贝子公大臣等遣人传语曰今观诸王贝勒大臣但知谄媚于予未见有尊崇
　　皇上者予岂能容此昔
　　太宗升遐嗣君未立英王豫王跪请予即尊位予曰尔等
　　若如此予当自刎誓死不从遂奉
　　皇上缵承大统似此危疑之时以予为君予尚不可今乃
　　不敬
　　皇上而媚予予何能容自今以后有尽忠
　　皇上者予用之爱之其不尽忠不敬事
　　皇上者虽媚予予不尔宥也且云
　　太宗恩育予躬所以特异于诸子弟者葢深信诸子之成
　　立惟予能成立之每览
　　实録至此未尝不为之堕泪则王之立心行事实能笃忠
　　荩感
　　厚恩深明君臣大义尤为史册所罕觏使王彼时如宋太宗之处心积虑则岂肯复以死固辞而不为邪説揺惑耶乃令王之身后久抱不白之寃于泉壤心甚悯焉假令当时王之逆迹稍有左验削除之罪果出于我
　　世祖圣裁朕亦宁敢复翻成案乃实由宵小奸谋搆成寃
　　狱而王之政绩载在
　　实録者皆有大功而无叛逆之迹又岂可不为之昭雪乎昨于乾隆三十八年因其茔域久荒特勅量为缮葺并准其近支以时祭扫然以王之生平尽心王室尚不足以慰彼成劳朕以为应加恩复还睿亲王封号追諡曰忠补入
　　玉牒并令补继袭封照亲王园寝制度修其茔墓仍令太常寺春秋致祭其原传尚有未经详叙者并交国史馆恭照
　　实録所载敬谨辑録添补宗室王公功绩传用昭彰阐宗
　　勋至意
　　和硕豫亲王多铎諡通【康熙十年六月追諡】
　　和硕肃亲王豪格諡武【顺治十三年九月追諡】
　　和硕敬谨亲王尼堪諡庄【顺治十年十月諡】
