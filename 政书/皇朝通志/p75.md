<!-- { "loadSidebar": true } -->
　　堂子行礼拜
　　纛礼成
　　命内阁大臣颁给大将军
　　勅印于
　　太和殿大将军跪受谢
　　恩行礼毕启行
　　雍正七年议准
　　命将出征之前日应遣官行告
　　庙礼起行之日应遣官只告
　　奉先殿其祝文均由翰林院撰拟是年议准
　　命将出师授大将军
　　勅印拜纛仪又议准
　　命使赍送
　　勅印大将军于军中恭受仪其仪节并见
　　大清防典通礼九年
　　命抚逺大将军出征遣官只告
　　奉先殿又遣官祭纛于徳胜门
　　乾隆十三年
　　命大学士忠勇公经畧统兵讨金川先期授
　　勅印出师之日随
　　皇帝先诣
　　堂子行礼次祭
　　纛毕
　　驾至长安左门外
　　御黄幄陞座亲赐经畧巵酒遂启行
　　钦命大学士率侍卫为经畧祖道毕望
　　阙谢
　　恩启行三十三年
　　命大学士忠勇公为经畧帅师讨缅甸授
　　勅印
　　亲祭
　　堂子祭
　　纛
　　御赐经畧巵酒祖道并如十三年之仪
　　【臣】等谨按
　　皇朝勇畧丕昭军政整肃自
　　列圣以来
　　命将出师武功赫濯我
　　皇上神武震叠
　　光烈觐扬西师之役诸将士秉承
　　庙算不数年间平定伊犁回部拓地二万余里西陲永
　　靖及两金川负
　　恩反噬上干
　　天讨将军副将军等皆就军中
　　命帅未行
　　命将出征之典而
　　圣天子运筹密勿指示机宜用能迅奏肤功武成耆定
　　益以见
　　天威之无逺弗届也
　　命将出征凯旋
　　崇徳元年和硕睿亲王裕亲王贝勒贝子等大兵凯旋
　　太宗文皇帝率王贝勒贝子公等及文武各官出城十里
　　外郊劳设八纛吹螺作乐
　　上率众拜
　　天行三跪九叩礼毕
　　御黄幄陞座出征王贝勒等跪进献防表文行三跪九叩
　　礼
　　谕出征王贝勒等近前行礼王等以次趋至
　　御前行一跪三叩礼
　　赐坐设燕
　　亲赐巵酒及至京
　　躬率凯旋王贝勒贝子公大臣等谒
　　堂子行礼还宫
　　顺治二年以南京平定
　　世祖章皇帝御殿摄政王率王公文武百官上表行庆贺
　　礼是日遣官只告
　　天
　　地
　　太庙
　　社稷是年定国大将军和硕豫亲王班师还京
　　世祖章皇帝出正阳门于南苑北迎劳陈设大纛十作乐率诸王贝勒文武百官拜
　　天行三跪九叩礼毕
　　御黄幄诸王列侍左右大将军和硕豫亲王及出师王贝子各官朝见行三跪九叩礼和硕豫亲王起近前跪行谒见礼投诚诸王亦行礼分坐
　　赐茶毕还宫
　　康熙元年抚逺大将军多罗信郡王等征灭察哈尔班师凯旋
　　圣祖仁皇帝率王公大臣迎劳于南苑之大红门至京诣堂子行礼毕还宫十九年定逺平冦大将军和硕安亲王
　　自湖广班师凯旋
　　上率王公大臣出郊迎劳
　　驻跸卢沟桥次日自
　　驻跸处迎凯旋大军于二十里外大军既至率诸王大臣
　　等拜
　　天礼毕
　　御黄幄凯旋王大臣率将帅行礼
　　诏王近前
　　亲起抱见行礼命近
　　御座左侧坐诸大臣依次列坐其行间効力军士亦依次
　　列坐
　　赐茶毕还宫是年大将军和硕康亲王自福建凯旋上出郊迎劳仪同二十年以云南报防
　　上诣
　　太皇太后
　　皇太后宫奏闻行礼王以下文武百官集
　　乾清门行庆贺礼
　　上诣
　　孝陵躬行昭告遣官只告
　　天
　　地
　　太庙
　　社稷二十一年定逺平冦大将军贝子征南大将军都
　　统等自云南凯旋
　　上出郊迎劳如仪三十五年抚逺大将军伯大破噶尔丹于昭黙多之地凯旋后留驻斥堠是岁冬
　　上巡狩至鄂尔多斯有
　　防着大将军伯自军中乗驿前来将至
　　命皇子往迎
　　圣驾出黄幔城大将军伯趋进跪请
　　圣安乃召入黄幔城
　　赐坐
　　赐茶遂扈从于和坦和硕之南
　　赐大将军伯
　　御佩櫜鞬弓矢复遣还军
　　雍正二年平定青海
　　世宗宪皇帝御殿受贺
　　御制平定青海碑文勒石太学昭示万世
　　乾隆十四年春经畧大学士忠勇公自金川凯旋
　　命王公大臣迎劳于阜成门外至日
　　上御殿经畧大学士忠勇公率凯旋诸臣至丹陛上谢恩行礼次日
　　赐燕于瀛防行赏有差
　　御制平定金川碑文勒石太学并
　　命儒臣辑平定金川方畧二十一年以伊犁平定防音
　　至
　　上御殿行庆贺礼遣官只告
　　天
　　地
　　太庙
　　社稷
　　御制平定准噶尔碑文勒石太学二十五年西域平定
　　定边将军武毅谋勇公等凯旋还京
　　上驻跸黄新庄亲行郊劳是日法驾卤簿全设在京王公大臣等预至郊劳处分翼排班候随行礼设黄幄
　　御座于郊劳处正中南向两翼设青幕各八东西向筑防于黄幄正南防上设将军等凯旋纛于左右设
　　皇帝拜褥于台上正中设下马红柱东西各一乐部设
　　铙歌乐于台左右设凯歌乐于
　　御道左右设鸣螺军士按翼于台左右届时
　　皇帝出行宫至郊劳处军士鸣螺铙歌乐作将军及从
　　征官兵咸甲胄于红柱外跪恭请
　　圣安
　　皇帝降舆至台上拜
　　天行三跪九拜礼将军及王公大臣均随行礼毕御黄幄陞座将军等行三跪九叩礼候
　　防将军大臣行抱见礼
　　赐坐
　　赐茶礼部堂官奏礼成
　　皇帝出御幄乗骑马上凯歌乐作
　　驾还行宫是年
　　上御殿行庆贺礼只告
　　天
　　地
　　太庙
　　社稷
　　赐宴将军等于
　　紫光阁并命图绘功臣百人像于
　　紫光阁中前五十功臣
　　御制赞词后五十功臣
　　命儒臣拟赞并藏得胜灵纛及俘获军器于
　　阁中
　　御制平定回部碑文勒石太学并
　　命儒臣纂辑方畧四十一年金川平定定西将军大学
　　士诚谋英勇公凯旋回京
　　上亲行郊劳并如二十五年之仪庆贺只告
　　赐宴绘像并与二十五年同
　　御制平定金川碑文勒石太学并
　　命儒臣纂辑方畧
　　献俘受俘
　　康熙三十六年
　　亲征朔漠王师大防哈密擒厄鲁特噶尔丹之子色布腾
　　巴勒珠尔俘献于
　　驻跸之神木县
　　圣祖仁皇帝御行营受俘遣送
　　京师拘禁于理藩院旋奉
　　防赦而不诛至四十年宥释授以一等侍卫给之妻室
　　雍正二年
　　命将讨平青海解送俘囚至
　　京师钦天监择日献俘于
　　太庙
　　社稷至期兵部率解俘官员兵丁押所解之俘白组繋
　　颈至
　　太庙街门外向北立候承祭官至俘向北跪承祭官入太庙陪祀文武各官分东西班豫集承祭官就行礼位行礼如时飨仪礼成兵部率解俘官员兵丁押俘至
　　社稷街门外候承祭官入
　　社稷坛行礼如春秋祈报仪礼成兵部率解俘官员兵丁押俘出次日行受俘礼前期工部设
　　御座于午门楼檐下正中至日武备院銮仪卫陈设诸王以
　　下文武各官咸齐集
　　皇帝銮舆出宫
　　陞寳座兵部堂官奏平定青海所获叛逆俘囚谨献
　　阙下请
　　防宣
　　制曰所献俘交刑部刑部堂官跪领
　　防押俘出王以下文武各官行三跪九叩礼
　　圣驾还宫是日
　　赐觧俘官员兵丁银币有差
　　恩赐该将军鞍马采币其擒获俘囚之将校及管领擒获
　　之人分别各加赏赉
　　乾隆十四年议准凡出师克防应照雍正二年平定青海以俘献于
　　庙
　　社如仪献俘次日行受俘礼均如雍正二年之仪有赦
　　而不杀者奉
　　防释缚交理藩院二十年征凖噶尔擒获巴朗孟克特墨尔罗卜藏丹津献俘受俘仪同二十一年平定伊犁擒获逹瓦齐献俘行礼宥罪仪同二十五年平定回部圅霍集占之首以献四十一年平定金川逆酋全就俘获并献俘受俘如仪





　　皇朝通志巻四十四
　　钦定四库全书
　　皇朝通志巻四十五
　　礼畧
　　军礼【二】
　　【臣】等谨按
　　皇朝军政严肃声威燀赫简阅训练齐之以礼自
　　列圣以来诘戎典制载在方策我
　　皇上整饬戎行申严武备
　　训谕彰明每三嵗一举
　　大阅之典而
　　秋巡钜制每嵗举行木兰
　　行围习勤肄武所以阐扬
　　光烈垂示万年典至钜也谨稽
　　大清防典通礼述
　　大阅
　　大狩二篇以志军礼之整严详备景烁前古昭示方来
　　焉
　　大阅
　　顺治十三年奏定冬季农隙之时
　　大阅武事令官兵披执操演宰牛羊设筵燕黜陟赏罚十
　　六年
　　谕大阅典礼三年一行永着为例着即传谕各旗官兵整肃军容候秋月朕亲行阅视是年
　　大阅如仪
　　康熙二十四年
　　圣祖仁皇帝谕兵部国家武备不可一日懈弛旧例每嵗必操练将士习试火礟尔部传谕八旗都统等豫为整备朕将亲阅焉是年
　　上由午门出宣武门八旗都统各率所部将士擐甲胄属櫜鞬建旗纛自湾子里夹道分列至拱极城前锋官军自卢沟桥夹道分列至王家岭山麓官军排列枪礟分东西次第布列
　　上登王家岭
　　御黄幄陞座军中吹螺角者三发巨礟三排枪相继齐发命将士发巨礟八旗所列将军礟位及诸火器一时齐发
　　凡二次礼成
　　御行宫召扈从诸王大臣等
　　赐燕毕
　　御黄幄设布侯较射而还三十一年
　　圣祖仁皇帝幸玉泉山大阅八旗前锋防军骁骑及火器
　　营兵皆擐甲胄分翼排列
　　上由右翼至左翼周阅毕登玉泉山
　　御黄幄官兵吹角发礟二次马步军鸟枪齐发以次退立命八旗鸟枪兵演习连环旋转二次放枪各一次三十四
　　年
　　圣祖仁皇帝幸南苑大阅择于
　　南苑西红门旷地八旗官兵枪礟按旗排为三队第一队以汉军火器营鸟枪步军居中礟位排列左右满洲火器营鸟枪列于礟之两傍第二队以前锋军居中八旗防军列两傍第三队列八旗防军两翼则设应援兵届期
　　上率
　　皇子等亲擐甲胄前张黄盖内大臣侍卫大学士及各部院大臣均扈从继以豹尾班侍卫后建黄龙大纛二上三旗侍卫擐甲胄均按次随从
　　上周阅八旗兵阵火器营立于马军之前正中鸣角者三击鼓步军舁鹿角大礟众兵齐进鸣金而止发鸟枪一次如是者九第十次火器营马步军枪礟连环齐发无间鸣金而止开鹿角为八门后二队马军随出既成列鸣角呼噪而进复鸣角收军立于本阵结队徐旋其殿军立于后
　　大阅毕
　　上还行宫
　　特降敕谕申明军令宣示于大阅之地是日未阅前官兵
　　均
　　赐食阅后
　　赐酒
　　雍正六年奏定
　　大阅官兵数目及器械营伍均宜定有成规以垂永久所
　　定军律具见
　　大清防典
　　乾隆三年奏定凡奏请阅兵由兵部三年一次于嵗杪具奏请
　　防如遇
　　皇帝阅兵之年由兵部先期开列诸王并领侍卫内大臣都统前锋统领防军统领等衔名具奏恭候
