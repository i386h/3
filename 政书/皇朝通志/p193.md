<!-- { "loadSidebar": true } -->
　　宋周行已浮沚集书録解题作浮沚先生集宋志既载行已集又别出周博士集未免抵牾今校正宋黄彦平三余集盖义取三余读书见于原序宋志误作玉余今校正
　　宋洪迈野处类稿为诗集文献通考既以别集诗集分类又収是书入别集中则亦未见其本而误载也
　　宋徐照芳兰轩集照尝自号山民故又名山民集书録解题误作天民今校正
　　宋周弼汶阳端平诗隽考弼本汶阳人书首菏泽李龏序纪述甚详千顷堂书目既误题新建又称为明洪武间人尤属讹谬今校正
　　宋邓牧伯牙琴盖其诗集义取知音难遇也钱曽读书敏求记误入小説家今校正入别集类元萧勤斋集焦竑经籍志作勤斋贞敏集諡法斋名并称未免烦复今据永乐大典本校正明王翰梁园寓稿焦竑经籍志止称寓稿脱去梁园之名寓字无着今校正
　　唐李善文选注六十卷李善注自南宋以来皆与五臣注合刻此本为毛晋所刻虽称从宋椠单行本校正今考书内尚有向曰济曰各条刋除不尽则晋亦因六臣本削去五臣独留善注耳
　　六臣注文选崇文总目以五臣注误列于李善注本之前今校正
　　陈徐陵玉台新咏大唐新语元和姓纂均称玉台集今据本书校正
　　唐元结箧中集诗凡二十四首馆阁书目皆称元结作今校正作者凡七人沈千连王季友于逖孟云卿张彪赵微明元季川
　　宋谢枋得文章轨范读书敏求记误入诗文评今校正入总集类
　　唐孟棨本事诗诸家称引并作棨字唐志误作孟启今校正
　　宋张戒嵗寒堂诗话读书敏求记误作赵戒今据宋志校正
　　宋严羽沧浪诗话旧本列于诗集之首题曰沧浪吟卷今校正析入诗话类
　　宋王灼碧鸡漫志详述曲调源流读书敏求记误入子部今校正入词曲类

　　皇朝通志卷一百十二
　　钦定四库全书
　　皇朝通志卷一百十三
　　图谱畧【一】
　　【臣】等谨按郑樵通志辑图谱为专门上自经史下迄物类胪举博矣然分记有记无者以郑氏生际南宋偏安书缺有间未能赅载无遗故存信而阙疑也钦惟我
　　朝重熙累洽
　　列圣相承考文制度美备精详凡金匮石室之藏悉羲画禹畴之要固已左图右史囊括古今矣我
　　皇上圣学缉熙
　　几余考镜兼综条贯金声而玉振之若球图法象闗缵述之大者丕扬
　　光烈
　　式廓訏谟如日月之丽中天其他缣毫缃帙绘治象而
　　编掌故一经
　　宸翰品藻云汉
　　天章益臻典贵巍乎焕乎迥非徃代王防图经世谱所能髣髴于万一然犹搜罗散佚海内藏书毕输秘馆莫不折衷于
　　睿鉴则图籍之富至
　　今日而诚粲然大备也臣等谨裒辑
　　册府
　　御定诸书
　　御制诗集文集所载图谱
　　圣明亲加厘定者弁于编首用昭
　　皇极敷言之盛轨若
　　本朝诸臣専家图谱之学可资考证者稽诸四库灿若列眉自无庸仿郑志记有记无之例依次登载仰见
　　盛世文治光昭赅羣言而包众有至按类标题悉沿其旧不复于各门中更分细目稍为变通酌归简覈云
　　御定【六十一种】
　　经学
　　毛诗全图
　　谨按宋马和之工于绘事供奉高孝两朝尝取毛诗三百篇篇为一图以进流传零落
　　内府所藏仅十分之三我
　　皇上几余染翰
　　指授梗防
　　命画院诸臣抚旧补新获成完璧是图重绘至再上备乙览伏读
　　御制图后题跋及序文阐发经防洞见比兴之原诚觉三代朝章列邦民俗犂然在目不徒为文苑风雅扬扢已也
　　史乗
　　列代纪事年表
　　谨按康熈四十六年
　　圣驾南廵布衣龚士炯献歴代年表所载至隋而止乃诏儒臣重修成编上起帝尧元载甲辰下迄元顺帝至正二十年戊申首末凡三千七百二十五年准史记年表月表司马光资治通鉴目录而条理分明脉络连属上下数千年包括无遗实为读史之津梁
　　南薫殿奉藏列代帝后图像
　　谨按列代帝后图像旧藏
　　内府嵗久渝脱奉
　　命重加潢自太皥伏羲氏而下帝后图像为轴者六十有八为册者七为卷者三先圣名贤图册五详定位置次第秩然藏之
　　紫禁伏见我
　　朝所以尊崇帝统敬绍道源者俱于是乎在
　　列代贤明妃后垂称奕世者取绘十二
　　谨按取绘十二贤明妃后如西陵教蚕太姒诲子
　　姜后脱簪樊姬谏猎燕姞梦兰许后奉案以及婕妤当熊班姬辞辇马后练衣徐妃直谏昭容评诗曹后重农皆
　　宸翰亲系以赞永为后式焉
　　圣帝明王图
　　谨按是图乃画院臣冷枚奉
　　敕恭绘并载各书传事实
　　歴朝贤后故事图
　　谨按是图自孝事周姜葛覃亲采麟趾贻休濯龙蚕织身衣练服并约束外家戒饬宗族教训诸王含饴弄孙禁苑种谷女中尧舜亲掖鸾舆共十二事为图有二一系画院臣冷枚恭绘一系臣焦秉贞恭绘藏诸
　　御府永为千古极则
　　平定准噶尔回部五十功臣像赞
　　谨按西陲底定图大学士将军以下五十功臣于紫光阁
　　皇上亲御丹铅各系以赞其后五十功臣则儒臣奉命缀辞仰见
　　国家心膂之臣宣力策勲后先疏附以视著绩云防凌烟者不更伟乎
　　平定两金川五十功臣像赞
　　谨按两金川平定
　　命仿西师蒇绩之例画五十功臣像于紫光阁上亲洒宸翰就其事实各为之赞并绘其次五十功臣敇儒臣撰拟赞辞以示赏功惟重之至意
　　玉牒
　　谨按宗人府以时修辑
　　皇族之属籍仰见
　　天潢派衍垂裕无疆之休我
　　皇上福备庆长一堂
　　五世尤为前古史册未有之盛事绵诸万禩继继承承实非螽斯麟趾所可拟议也敬志于此
　　宗室王公功绩表传
　　谨按乾隆二十九年
　　上命宗人府内阁考覈宗室王公功绩辑为表一卷详列封爵世系传五卷嗣因所载事迹尚有未协乃
　　诏馆臣恭检
　　实録红本重为改撰体例如旧而事必具其始末语必求
　　其徴信仰见我
　　国家宗室懿亲铭勲竹帛之盛
　　防古王公功绩表传
　　谨按防古诸部落自我
　　国家肇兴东土前后归诚莫不执殳效命御侮折冲用能名著旂常而庆延孙子我
　　皇上垂念旧勲表章遗迹
　　命儒臣纂辑成编俾柳城松漠稽首而効心膂者炳然与宗室王公功绩并传不朽实为前史所未闻也
　　八旗姓氏通谱
　　谨按我
　　朝肇兴东土云从景附日盛因分旗属以明其统系迨
　　国家定鼎以来或聚居辽左或散处燕畿迄今百五六十年
　　累朝休养煦植生聚愈繁奉
　　命载稽图籍考其得姓受氏之初并官阶勲绩各缀小
　　传详列于篇与
　　国史相为表里
　　天文
　　数理精蕴
　　谨按推测星度西法与中法稍异我
　　圣祖仁皇帝奉若天道研极理数洞见西法之精审可垂
　　永久
　　敕灵防专行弗失
　　御制数理精蕴五十三卷上编五卷以立纲明体下编四十卷以分条致用又表八卷其别有四通中西之异同殚天人之防奥自首以来咸未窥斯秘也
　　厯象考成
　　谨按是书四十二卷上编十六卷曰窥天察纪以阐其理下编十卷曰明时正度以详其法又表十六卷以致其用仰经
　　圣祖亲加审定于圆灵仪象殚极精防虽庖牺之仰观俯
　　察未能逾
　　聪明之天纵也
　　厯象考成后编
　　谨按雍正八年
　　世宗宪皇帝因
　　御制厯象考成中六仪之法阅一甲子将届七十年嵗差
　　之候
　　命续定日躔月离二表但有表无説亦无算法
　　皇上敕监臣増补图説为后编十卷葢璿衡齐政之术
　　至是愈精密矣
　　仪象考成
　　谨按是书以六仪新法参浑仪旧式制为玑衡抚辰仪绘图着説以禆测候并考天官家诸星纪之残缺失次者补而正之为仪象考成五十三卷皆研究嵗差以符天运其星图较旧増一千六百一十四皆经
　　圣明厘定钦若授时垂为令典洵测算之大成千古莫易
　　也
　　地理
　　皇舆表
　　谨按坤舆图志前史率多舛讹康熈十八年
　　特命儒臣详加考正易图为表了如指掌嗣因幅员日广外藩属国次第归诚如喀尔喀青海诸部无不称臣向化比于郡县复奉
　　敕考其山川封域増列于编以补原书之所未载舆地图
　　谨按是图乃康熈年间
　　圣祖命人乗传诣各部详询精绘所定自平定准噶尔西
　　陲诸部悉入版章因奉
　　敕遣大臣率西洋人由西北两路分道至各鄂拓克测量星度占候节气详询其山川险易道路逺近绘图一如旧制以垂诸永久云
　　盛京吉林黒龙江等处标注战迹舆图
　　谨按盛京吉林黒龙江诸处乃我
　　朝肇迹兴王之所而皇舆全图向未赅备我
　　皇上敬稽
　　实録事迹
　　命将军等臣详考道里形势按图増补且拓为大图于
　　圣武丰功标注地名之右恭纪
　　太祖
　　太宗亲征及
　　遣诸王贝勒等征讨轮蹄所及之地计图一百四十有四列圣开创丕基山川疆域厘然可攷恭绎
　　御制鸿篇所以
　　述
　　祖烈而
　　示来兹诚可永垂不朽矣
　　皇舆西域图志
　　谨按西陲疆索列代未纪以幅员所限语言不通也我
　　皇上圣武逺扬肤功耆定拓地二万余里准噶尔回部
　　之人皆在
　　廷执事音译既便诸臣驰驱是役者亲履其地俾司校勘既详且覈夫岂汉唐之程督异域者所可同日语哉
　　避暑山庄三十六景图
　　谨按热河乃近塞名区
　　圣祖仁皇帝肇建避暑山庄为
　　秋狝驻跸之地天开胜景绘图三十六幅悉经
　　寳翰亲题每嵗我
　　皇上翠华临幸掞扬
　　奎藻寄兴
　　知仁复増三十六景地灵日辟屹为都防敬附志于此盘山十六景图
　　谨按盘山为畿甸名区慎郡王允禧恭绘成图皆经
　　御题为幅共十有六
　　政典
　　太祖实録战图
　　谨按实録战图八册乃
　　国家盛京时旧本敬贮
　　乾清宫嗣奉
　　敕依式重绘二本以一本恭送
　　盛京尊藏以一本贮
　　上书房传之奕世用昭
　　祖徳
　　丰功开亿万载无疆之丕业
　　万夀图
　　谨按康熙五十二年恭逢
　　圣祖六旬万夀自畿辅各省以至遐陬百官耆庶辐辏京
　　师迎
　　驾呼嵩填衢溢巷画院诸臣奉
　　敕依
　　辇路经行之处绘为全图祝嘏之盛诚旷古所未有也南廵图
　　谨按江浙两省濵于河海一切隄防实闗民生至计
　　圣祖仁皇帝翠华南幸
　　亲示机宜凡
　　銮辂所经无不普被
　　恩膏臣宗业骏恭绘事实以纪
　　省方盛典我
　　皇上法
　　祖观民六举
　　时廵之典
　　赐复蠲租涵濡周洽于海塘河工不惜亿万帑金永期巩固臣民颙颙望幸之心方诸夏谚更诚且切敬志于此
　　耕织图
　　谨按是图各二十三幅昔
　　圣祖仁皇帝厪念农桑
　　咏其勤苦幅繋以诗序而刻之以垂示久逺伏读御制赓和诗章仰见我
　　皇上勤恤民隠先后同揆较之豳风无逸更深切着明
　　矣
　　农器图
　　谨按是图自初耕以至纳稼为器十具
　　命工冩于
　　多稼轩中伏读
　　天章于民生本务不啻三致意焉
　　棉花图
