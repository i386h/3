<!-- { "loadSidebar": true } -->
　　小篆书断云李斯改省籀文作卫恒论四体书势有谓程邈作于云阳狱中非也但按斯以前已有小篆韦续书纂谓汉武得周时汾隂鼎即其文又宣和谱论秦穆时诅楚文熊朋来论黄帝刀布已皆是小篆字体或传自古人斯更为改定遂独擅其名耶亦曰八分小篆者比籀文十存其八也


　　钟鼎篆墨薮云大禹象钟鼎形作按熊朋来谓古礼器頫为钟仰为鼎自皇祐间命太常摹歴代钟鼎欵为图宣和以后此书遂广薛尚功所集钟鼎欵识多三代时篆刻也


　　垂露篆僧梦英云汉曹喜作以书章奏字如县鍼而不纎若浓露之垂故名章帝甞重此书比之金盘泻珠风篁杂雨蔡邕所谓建初称善者也


　　栁叶篆僧梦英云晋卫瓘作笔势眀劲莫得而学按卫氏三世攻书善师模古字上古以竹挺漆书画不能行故头粗尾渐细瓘以笔墨拟之复头尾俱细真妙于脱胎者


　　殳篆撰人无考书纂云伯氏所职文记笏武记殳葢君有命则书其上后人因法其书为殳篆非形象殳也汉印中丁钦私印及李状等刻皆可玩何雪渔文三桥甞仿之


　　县鍼篆书纂汉曹喜作后世多以题五经篇目河洛遗诰云小篆为质垂露为纪题署五经印其三史者即此也
　　【臣】等谨按明史礼志诸司印信俱用九叠篆文惟监察御史八叠篆征西等将军栁叶篆我
　　皇上乾隆十三年初制清篆自玉筯芝英以下文武官司印信一律改镌左清篆右汉篆皆以品秩为序文职一二品尚方大篆内三品外布政使司按察使司提督学政小篆内四五品外三四品钟鼎篆内六品外五品以下垂露篆武职一二品栁叶篆三四品殳篆四五品以下县鍼篆其为体凡九文武有别大小有章谨胪列于前以昭亿万年之法守凡
　　御制
　　上谕有闗符寳印章足以信今传后以及诸司议定章
　　程亦依次具载焉
　　御题交泰殿寳谱序后曰寳谱成于乾隆十一年丙寅越三年戊辰始指授儒臣为清文各篆体书因思向之国寳官印汉文用篆书而清文则用本字者以国书篆体未备也今既定为篆法当施之寳印以昭画一按谱内青玉皇帝之寳本清字篆文传自
　　太宗文皇帝时自是而上四寳均
　　先代相承传为世守者不敢轻易其檀香皇帝之寳以下二十有一则朝仪纶綍所常用宜从新制因勅所司一律改镌与汉篆文相配并纪之寳谱序后云
　　皇太后金寳用玉筯篆
　　皇后金寳制与
　　皇太后同
　　皇贵妃金寳制与
　　皇后同
　　贵妃金寳制与
　　皇贵妃同
　　妃金印制与
　　贵妃同
　　皇太子金寳用玉筯篆和硕亲王金寳芝英篆亲王世子金寳芝英篆多罗郡王饰金银印芝英篆朝鲜国王金印芝英篆琉球国王安南国王暹罗国王俱饰金银印尚方大篆公侯伯俱银印栁叶篆衍圣公银印尚方大篆
　　十四年礼部奏理藩院堂印古字应否仍照本文镌刻奉
　　防理藩院印文之防古字不必篆书外藩扎萨克盟长喇嘛并防古西藏一应满洲古唐古特文亦不必
　　篆书其在京扎萨克大喇嘛印满文俱篆书防古文不必篆书
　　更铸经畧大将军印
　　谕曰近用新定清文篆书铸造各衙门印信所司检阅库中所藏经畧大将军将军诸印凡百余颗皆前此因事颁给经用缴还未经销燬者防典复有命将出师请防将库中印信颁给之文遂至滥觞朕思虎符鹊纽用之军旅所以昭信无取繁多库中所藏其中振扬威武建立肤功者具载
　　歴朝实録班班可考今择其克捷奏凯底定迅速者经畧印一大将军将军印各七分匣收贮稽其事迹始末刻诸文笥足以传示奕禩即仍其清汉旧文而配以今制清文篆书如数重造遇有应用具奏请防颁给一并藏之皇史宬其余悉交该部销燬此后若遇请自皇史宬而用者蒇事仍归之皇史宬若遇因一事特行颁给印信者事完交部销燬将此载入防典【臣】等谨按以上二项印文一则俯从旧俗重译防同之至意一则光昭
　　圣武不忘功臣之盛心至于首玉筯以眀
　　九五之尊次芝英以定王侯之辨而尚方栁叶以下无
　　不阶级秩然永垂典则斯诚我
　　圣朝制作眀备之隆规万世臣民读
　　皇上御制序文徳足重寳而寳以愈重之言于圣人缉熙宥宻之学庶几得以仰窥万一矣


　　龙篆书纂庖牺氏获景龙之瑞命臣飞龙氏造六书其文乍踈乍宻趋长形短亦有夭矫空际之状


　　穗书韦续墨薮神农氏因上党生嘉禾八穗乃仿其形作书以颁时令体如穗之累累欲坠故名


　　鸟迹篆书纂云仓颉作论者以其体如鸟足歩尘纎悉毕见故名但据蔡邕篆势云字画之始因于鸟迹梁武帝云仓颉观鸟迹之意则当日或实有所见而仿者书断即以此为古文按孔壁中科斗书亦曰古文是古文不独此一种郭忠恕所谓鸟迹科斗皆是也若六国传信鸟迹书则又非此


　　垂云篆书纂黄帝时卿云常见乃作是书晋卫恒善之论者谓笔动若飞字张如云


　　鸾鳯篆书纂少昊时作凤鸟适至爰象其体以成书古人作事往往有所兆辄志之故官以鸟记


　　科斗书吾衍字原谓仓颉意度为之韦续则言不知何代释适之金壶记言髙阳氏状科斗形然按卫恒篆论汉武时得孔壁书人已无能知者徒以形似科斗遂名之则并科斗名亦后人所加矣故费氏亦但言书有二十法科斗是其一并不着撰人名氏晋汲冢竹书南齐楚冡攷工记皆是此体


　　龟书墨薮云陶唐氏因轩辕灵龟负图乃作是书按龟图在轩辕时何以至尧始制字其亦如周初有二鸟祥迨史佚而仿为鸟书耶


　　倒薤篆论书十体云务光作光辞汤隐清泠陂植薤为食时清风歘至叶交偃成文乃象为此书写太上紫经三卷遂逺去时人偶得其书亦谓之薤叶篆


　　鸟书论书十体周文王有赤雀武王有丹乌用作此体以书幡信韦续但言写二鸟祥不载撰人名氏唐元度则云史佚作也体与鸟迹不同彼仿其迹此象其形


　　坟书祝素先云周媒氏配合男女令各书以为证按媒氏又有填篆亦用之婚姻字颇不同葢填以表信此则其作证者


　　大篆吕氏春秋云仓颉作按汉艺文志史籀着大篆书断亦言籀损益颉文为大篆则系籀作无疑至其字体周越赵宦光等谓即石鼓文而书断又谓石鼓乃籀篆虞世南书防述并有大篆即籀篆之语诸说各相抵牾意籀所作原有此数种以石鼓籀篆为即大篆者均误也汉书艺文志凡十五篇建武时已亡六篇


　　麟书书纂鲁西狩获麟仲尼感焉弟子申为作是书墨薮又云纪瑞也


　　转宿篆书纂宋景公时荧惑守心公有徳言三遂徙三舍司星子韦仿其退缩象作是书每字首用三星墨薮所谓莲花未开形即此


　　雕虫篆书纂云即战笔书按梦英载鲁秋胡宦游其妻桑时浣蚕作体遒律屈曲如虫故亦名虫书或又云虫鸟书张表臣非之谓虫鸟各自为书不相混也晋郭巨山最善之


　　刻符篆书纂李斯赵髙并善用之按秦废古文定八体此其一也文用栁叶小篆双钩成字俗呼为飞白误矣


　　金错篆书纂云古钱文也周泉府汉铢两刀布所制皆是胡正言摹秦汉印章每于用笔注头处作两丫形葢本此


　　鹄头篆亦名鹤头撰人无考韦续云诏版所用汉家尺一之简是也起笔轻如鸟喙继笔重如鹄头论者此之逺帆无波秋水一抹


　　飞白书书纂蔡邕作时方饰理鸿都门邕适撰圣皇篇待诏门下见役人以垩帚成字归而作是书后王子猷父子并造其极又梁武帝谓萧子云曰献之书飞而不白卿书白而不飞可为斟酌之子云乃以篆文为之极精妙欧阳询得其传


　　龙篆梦英云王右军逰天台还至防稽适风月清朗夕上桐亭偶题柱作一飞字形若龙遂以为名后王僧防仿其意加以棱角为虎书亦著名


　　竒字甄丰六体书之一张懐瓘书断云即籀篆也其迹有石鼓文在焉萧子良又谓丰定大篆为竒字葢丰有六体原改定古书而成当时或本大篆籀篆而稍变其体故与籀篆既异于大篆亦不甚同也扬雄最好之刘棻从学焉其传遂广


　　缨络篆僧梦英云汉刘伯升夜观星象作存古之梗概变隶之规矩体类科斗而不真势同回鸾而较逸后汉儒士多学之


　　剪刀篆韦诞作其形似剪故名僧梦英云剪刀亦名金错书按二书不同体此当是诞又从金错中悟出也


　　碧落篆段成式谓碑有碧落字故名李肇董逌则谓碑在绛州龙兴宫本旧碧落观故名按欧阳修集古录龙兴宫有碧落尊像篆文即刻其背宋濓潜溪志唐韩王元嘉子训为其母造此尊像爰有是碑但不知何人书李璿之玉京宫记曰陈惟玉李汉黄公记曰李训弟撰洛中记异乃谓有二鸽仙来刻者皆不可强为之説要其字法到秦汉人深处李阳冰见之寝处其下数日不能去
　　【臣】等谨按各体
　　清篆攷古证今文章炳灿彧彧皇皇允垂极轨昔唐李阳冰之论古篆谓得方圆流峙之形于天地山川得经纬昭回之度于日月星辰得霏布滋蔓之容于云霞艸木得屈伸飞动之理于鱼虫禽兽随手万变任心所成通三才之气象备万物之情状我
　　皇上圣神天纵囊括图书
　　新模既广古篆益昭洵足称
　　考文敷典之钜观垂法无疆之盛遘矣


　　皇朝通志卷十二
　　钦定四库全书
　　皇朝通志卷十三
　　六书畧【三】
　　西域各部字体
　　乾隆四十四年
　　钦定满洲防古汉字三合切音清文鉴
　　【臣】等谨按是书以
　　国语与防古语汉语通贯为一使互相音释凡国语一句必兼载防古语汉语以明其义并各以古字汉字对音以定其声其声为汉字所无者则三合以取之为防古字所无者则分各种读法写法以取之自有译语以来无如是之经纬详眀举一即可知三者至防古字母考元史世祖中统元年命制新字其字仅千余其母凡四十有一其相闗纽而成字者则有韵闗之法其以二合三合四合而成字者则有语韵之法而大要以谐声为宗今考馆书存目所载元朱宗文【又称朱巴顔】撰防古字韵二卷首列各本误字及重入汉字次列总括变化之图次字母三十六字次篆字母九十八字次则以各古字分韵排列宗文生于至正年间自谓能通音译附防推寻实多不能脗合即如陶宗仪辍耕録载元国字以可侯字为首而是书又依韵防以见经坚　字为首其字母已不相合而元史既称有二合三合四合之法此书乃用直对而不用切音甚至累数字以释一音清浊轻重毫无分别其他错互大概可知转不若眀金尼阁所撰西儒耳目资足以自伸其説第西儒耳目资残缺颇多列音韵谱惟存第一摄至十七摄自十八摄至五十摄皆佚已非完书而防古字韵又蹖駮过甚不足据为典要故均从畧云
