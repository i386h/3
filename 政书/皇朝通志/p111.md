<!-- { "loadSidebar": true } -->
　　皇后三大节庆贺
　　陞座奏淑平
　　还宫奏顺平康熈八年定用丹陛大乐乾隆七年改用
　　中和韶乐重定乐章以南吕为宫
　　内廷行礼乐
　　正平
　　【臣】等谨按
　　皇后三大节庆贺
　　贵妃
　　妃
　　嫔公主王妃命妇等行礼丹陛大乐奏正平康熈八年定乾隆七年重定乐章
　　海上蟠桃
　　【臣】等谨按
　　皇太后册尊典礼及上
　　徽号庆典并有
　　皇帝阅
　　册寳之礼于
　　陞殿时殿廷清乐奏此辞钜典光昭隆古罕有非宋玉芝夀星等曲所能仿佛也乾隆七年定
　　火树星桥
　　【臣】等谨按
　　乾清宫除夕元宵上灯殿廷清乐奏此词乾隆七年定
　　海宇升平日　玉殿云开　万象清宁
　　【臣】等谨按
　　皇帝三大节及上元除夕筵宴进果丹陛清乐奏海宇升平日进酒丹陛清乐奏玉殿云开进馔殿廷清乐奏万象清寜
　　皇太后宫筵宴所奏同乾隆七年定
　　喜春光　云和迭奏　风和日丽
　　【臣】等谨按
　　国初所用耕耤筵宴散乐葢仍明代之旧雍正二年始改用清乐进果奏雨旸时若进酒奏五谷丰登进馔奏家给人足乾隆七年以雨旸时若三章但照古乐府体为之不能施于宴乐因更撰此词进果丹陛清乐奏喜春光进酒丹陛清乐奏云和迭奏进馔殿廷清乐奏风和日丽
　　文物京华盛　延阁云浓　玉署延英
　　【臣】等谨按乾隆九年
　　皇上以翰林为储材之所
　　特命冬官重修院署十月告成遂蠲吉日
　　驾幸翰林院爰集翰林出身诸臣
　　锡宴赋诗以示慈惠以励泰交甚盛典也进果丹陛清乐奏文物京华盛进酒丹陛清乐奏延阁云浓进馔殿廷清乐奏玉署延英
　　景运乾坤泰　圣徳诞敷　日耀中天
　　【臣】等谨按乾隆十四年平定金川大师凯旋
　　皇帝幸丰乐园筵宴进米丹陛清乐奏景运乾坤泰进酒丹陛清乐奏圣徳诞敷进馔殿廷清乐奏日耀中天
　　圣武光昭世　禹甸遐通　圣治遐昌
　　【臣】等谨按乾隆二十五年平西凯旋
　　皇帝锡宴丰乐园进果丹陛清乐奏圣武光昭世进酒丹陛清乐奏禹甸遐通进馔殿廷清乐奏圣治遐昌
　　徳威逺播饮至防勋周宣江汉不足言已
　　瑞旭中天丽　珠斗杓回　景丽仙瀛
　　【臣】等谨按乾隆四十八年普宴宗室进茶丹陛清乐奏瑞旭中天丽进酒丹陛清乐奏珠斗杓回进馔殿廷清乐奏景丽仙瀛笃叙展亲典文赅洽准之周雅行苇之章
　　恩礼尤为隆备矣
　　夀恺升平瑞　紫禁春开　夀宇同登
　　【臣】等谨按乾隆五十年
　　赐宴千叟进茶丹陛清乐奏夀恺升平瑞进酒丹陛清乐奏紫禁春开进馔殿廷清乐奏夀宇同登我
　　皇上道隆福备恭绍
　　前谟普锡夀祺九垓徧被升平瑞典于斯为极已
　　仰君师
　　【臣】等谨按五十年
　　皇上亲涖辟雍殿讲学制仰君师乐章于
　　赐茶时奏之宏规笔建
　　文治光昭周雅灵台之章方斯蔑矣
　　祀飨别声
　　御制补笙诗
　　【臣】等谨按顺治元年定乡饮酒礼京省及直省府州县并于每嵗正月十月举行乾隆七年
　　御制补笙诗六篇于举行乡饮时奏之正月太蔟为宫十月应钟为宫初举觞工歌鹿鸣四牡皇皇者华再举觞笙入乐南陔白华华三举觞间歌鱼丽笙由庚歌南有嘉鱼笙崇邱歌南山有台笙由仪供汤乃合乐周南闗睢葛覃卷耳召南鹊巢采蘩采苹工告乐备乃降考乡饮酒礼详着礼经诚重典也我
　　国家于成教安国之本郑重详明乾隆五十年复
　　命嵗时遵例举行毋旷大典元音宣播乡国同风歌奏
　　之余不啻亲聆
　　圣人之至教已
　　洙泗发源长
　　【臣】等谨按衍圣公来朝在部筵燕一次恭遇
　　皇帝视学礼成后亦如之乐奏洙泗发源长之章乾隆
　　七年定我
　　朝重道隆儒优崇圣裔洵有超越千古者矣
　　启天门　和气洽
　　【臣】等谨按文进士恩荣宴乐奏启天门之章武进士鹰扬宴乐奏和气洽之章乾隆七年定我
　　皇上观文成化政教光昭乾隆五十一年定乡试鹿鸣宴歌鹿鸣之诗防试恩荣宴歌棫朴之诗鹰扬宴歌之诗凡以折衷古制宣鬯雅音与
　　经筵礼成筵宴臣工
　　命歌抑戒之诗并足焜耀史书辉煌钜典因是书编纂之例以五十年为断故谨于按内声明
　　乐舞
　　【臣】等谨按郑樵所载乐舞仅列文武二舞余皆不录我
　　朝舞制斟酌尽善损益得中
　　坛
　　庙之舞为佾舞宴飨之舞为队舞凡所以象功昭徳者无不备诸形容至于瓦尔喀囘部诸舞尤见
　　声教覃敷蹈徳咏仁无逺弗届谨详录之不惟备周官六舞之盛且想见两阶干羽之化焉
　　武功之舞　文徳之舞
　　【臣】等谨按顺治元年定制用八佾六十四人初献奏武功之舞亚献终献奏文徳之舞诸祀并同惟
　　文庙用六佾三十六人初献亚献终献均奏文舞
　　大雩童子舞
　　【臣】等谨按乾隆七年定
　　大雩童子舞制祭日用舞童十六人衣元衣各执羽翳于终献毕文舞生退后司乐引舞童进舞童八列按舞歌
　　御制云汉诗八章歌毕乃望燎其羽翳俱染五采葢本
　　周礼皇舞之式云
　　庆隆舞
　　【臣】等谨按队舞总名为庆隆舞介胄骑射为扬烈舞大臣对舞为喜起舞
　　皇帝筵宴中和乐止后奏之先扬烈后喜起盛徳之形
　　容
　　祖宗之令绪洋洋乎备见于斯已
　　世徳舞
　　【臣】等谨按乾隆八年
　　皇上恭谒
　　祖陵
　　亲譔世徳舞十章于谒
　　陵礼成
　　御崇政殿筵宴时用此舞着为定制又按乾隆四十八年普宴宗室亦制世徳舞乐章奏之扬
　　祖烈笃宗支周汉以来未有如此盛典也
　　徳胜舞
　　【臣】等谨按乾隆十四年平定金川二十五年平定西域凯旋
　　赐宴并制乐章奏此舞
　　喜起舞
　　【臣】等谨按乾隆四十一年平定两金川四十五年
　　皇上七旬万夀并制喜起舞乐章于筵宴时奏之武功震叠
　　圣祉延洪登奏之余洵足嫓箫韶而轶濩武矣
　　蒙古乐曲舞
　　【臣】等谨按绰尔多密什帮总名为蒙古乐曲绰尔多密为笳吹什帮为番部合奏跳摆索为绳技
　　皇帝三大节上元除夕等筵宴于庆隆舞毕后奏之
　　瓦尔喀部乐舞
　　【臣】等谨按
　　皇帝三大节上元除夕筵宴庆隆舞毕笳吹进后掌仪司引瓦尔喀部进司舞八人以两为队按队进舞朝鲜国俳舞
　　【臣】等谨按朝鲜国俳舞俳长一人戴面具从右翼上掷倒技十四人从左翼上自东向西各呈其伎
　　皇帝筵宴时瓦尔喀部乐舞毕后用此舞
　　囘部乐舞
　　【臣】等谨按乾隆二十四年平定西陲回部敬献乐舞
　　皇帝筵宴时于瓦尔喀部乐后以次奏乐陈伎司舞二人舞二人先作乐司舞二人起舞舞人上以次舞毕退
　　五魁舞
　　【臣】等谨按部宴衍圣公及文武乡防试筵宴用歌童五人衣五魁衣进舞


　　皇朝通志卷六十三
<史部,政书类,通制之属,皇朝通志>
　　钦定四库全书
　　皇朝通志卷六十四
　　职官畧【一】
　　官制
　　【臣】等谨按稽古帝王建国设官分职以为民极自云龙水火五雉五鸠其风尚矣唐虞惟百夏商官倍至于成周三百六十之名班班可考秦汉以后迄于元明代有増损备见前志我
　　朝制度典章炳焉大备
　　国初创建八旗设八大臣为固山额真有事与诸贝勒偕坐防议又有五大臣十六大臣凡料理国政出兵驻防各举其治至
　　太宗文皇帝天聪五年设六部每部
　　命一贝勒主之各有承政防政启心郎等员以满洲防古汉人兼授十年三月设内国史袐书宏文三院掌编纂撰拟之事其都察院理藩院议政大臣防古汉军八旗官员亦次第分置内外文武纲举目张
　　世祖章皇帝定鼎燕京统一方夏内官自阁部以至庶司外官藩臬守令提镇将弁虽畧仿明制而满汉并用大小相维创制显庸超轶前代
　　列圣相承凡所以综覈名实澄叙官方者至周且备我皇上功成治定条理精详官制间有更定皆因时以制
　　宜至于
　　神武布昭
　　徳威逺播伊犁回部诸地二万里而遥尽归版宇命大臣前往办事建立各官复因其旧号存伯克等名目碁布星罗无殊内地是以心膂股肱之任歌喜起于朝端翼为明听之风凛敬共于夙夜声教所及罔不率俾臂指相维无逺弗届严肃整齐三代盛时尚难嫓美又岂秦汉后所能比拟于万一也哉按郑志原畧溯前古三代秦汉以来设官之制俱以唐六典为凖故卷首别载大纲分类各有总
　　叙而续通志则各为一编盖以一代有一代之规模名目递更不相沿袭变而通焉以各存其规制我
　　国家设官分职因革咸宜自无庸更袭六典之旧勉强以求其合今仅依
　　大清防典序次辑职官畧八卷其禄秩官品各门亦附
　　于卷末焉
　　宗人府
　　宗令宗正宗人【宗令一人左右宗正各一人左右宗人各一人并顺治九年置掌皇族之属籍以时修辑　　　玉牒辨昭穆序爵禄均其恵养而布之教令凡亲疎之属胥受治】
　　【焉初制宗令以亲王郡王统理宗正以贝勒贝子兼摄宗人以镇国辅国公及将军兼摄后择贤任使不复以封爵为限】
　　府丞【汉人一人顺治九年置掌校理汉文册籍初制有觉罗启心郎二员汉军启心郎二员与府丞均为正官康熙十二年裁启心郎惟设府丞一员】
　　左右司【理事官宗室各二人副理事官宗室各二人主事宗室各二人分掌左右翼觉罗之籍并书其子女适庶生卒婚嫁官爵名谥以备玉牒纪载凡承袭次序秩俸等差及养给贫幼优恤婚丧之事时为稽核综理焉初设郎中六员员外郎四员主事四员康熙十二年始分隷左右两司三十八年两司各裁郎中一员雍正二年改郎中为理事官改员外郎为副理事官惟主事仍旧名初制皆以觉罗为之后以觉罗满洲防用雍正二年定以宗室满洲防用乾隆二十九年准府丞储麟趾奏定理事官以下笔帖式以上悉以宗室为之】
　　经歴【宗室二人顺治九年置掌出纳文书】
　　堂主事【宗室二人汉人二人宗室主事顺治九年置掌奏疏稿案汉主事雍正元年増置掌汉文册籍】
　　笔帖式【宗室二十四人顺治九年置掌繙译文书】
　　师傅保加衔
　　太师太傅太保少师少傅少保太子太师太子太傅太子太保太子少师太子少傅太子少保【俱为文武大臣加衔及赠衔无専职】
　　内阁
　　大学士【满汉各二人均由　　特简赞理机务表率百僚补授后请　　防兼殿阁及六部尚书衔殿阁名凡六曰　保和殿　文华殿　武英殿　体仁阁　文渊阁　东阁旧制殿名四阁名二乾隆十三年省　中和殿衔増入　体仁阁衔为殿阁名各三　国初置文馆天聪十年改为三院曰内国史院曰内秘书院曰内宏文院各设大学士一人分其事为职掌内国史院掌记注诏令编纂书史及拟撰表章之属内袐书院掌撰外国往来书状及　　　敕谕祭文之属内】
