<!-- { "loadSidebar": true } -->
　　太祖丧撤乐停宴崇徳元年定元旦进庆贺表笺奏乐又定元旦前三日至第九日止各官皆朝服顺治元年正月朔
　　世祖章皇帝御殿受朝贺停筵宴免上表并年例进献二年十二月更定朝仪又定元旦前后七日王公百官皆朝服八年四月定三大节礼仪凡元旦冬至
　　上诣
　　皇太后宫行礼毕还宫陞太和殿鸣钟鼓作乐诸王文武百官行庆贺礼九月颁庆贺表式于各藩王及督抚提镇各衙门是年定朝防赐羣臣坐之仪凡大朝常朝行礼毕赐羣臣坐郡王以上进
　　殿内贝子以下在丹陛上百官在丹墀内均照班次跪行一叩头礼坐
　　皇帝进茶王公百官均就坐次行一叩礼光禄寺执事官授羣臣茶羣臣受茶就坐次行一叩礼饮毕复行一叩礼至十二年十月礼部复议贝子公以上同诸王行礼毕进
　　殿内两傍列坐从之又定三大节在外文武官均设香案望
　　阙行礼与京朝官同九年设纠仪司员凡
　　御殿日设礼部司官四人于王公行礼处设吏部礼部司
　　官各四人于百官行礼处纠仪
　　康熙元年定王公百官班位亲王世子郡王长子贝勒贝子入八分镇国公辅国公在丹陛上序立不入八分公民公以下分为六班其次各照职衔不论加级违者察处十六年重定百官班位九品共为九班官有兼衔则从其衔之大者二十年设满汉纠仪御史各二人侍立纠仪
　　雍正元年正月
　　世宗宪皇帝诣
　　夀皇殿行礼不陞殿受贺二年正月朔
　　御殿受朝贺宣表三年正月朔
　　御殿受朝贺以
　　圣祖仁皇帝大丧未逾三年表文但
　　呈进不宣读八年定各直省望
　　阙朝贺设纠仪官省防以道员一人如无道员以府同知一人外府以同知一人无同知则用通判州县俱用教官一人监视礼仪如有越次失仪及迟误不到者纠仪官掲报督抚指名题防
　　盛京以
　　盛京礼部司官二人
　　乾隆元年正月朔
　　皇上御太和殿中和乐设而不作诸王公文武各官朝鲜使臣进表行庆贺礼表文不宣读十二月礼部奏乾隆二年元旦礼仪奉
　　谕今嵗元旦乃朕御极元年朝正大典礼制攸闗且在
　　皇考大事百日之外是以勉从诸王大臣所请御殿受朝明年元旦尚在二十七月之内陞殿受贺朕心不忍不必陞殿行礼二年十二月奉
　　谕朝贺时令大学士于殿内赐茶是年更定汉官东西班位七年令外省官在京者一例入班行礼八年奉
　　谕御殿及筵宴日殿内止大臣赐坐侍卫等均着侍立不必赐坐赐茶时若侍卫轮流奉授不无舛错遗漏嗣后授茶时着礼部前期取应坐之王公大臣数目每一人令侍卫一人授茶仍依次接回庶不致舛错遗漏十八年停止外省藩臬等官进表笺庆贺二十二年增设朝防纠仪官员于仪仗之后
　　昭徳
　　贞度二门阶下东西各设满汉御史二人礼部司员二人侍卫二人严行稽察二十四年礼部议准凡大朝之期百官仗外侍立各有品级班次从前未经标示一定地位嗣后遇
　　陞殿日交鸿胪寺于仪仗之外照常朝坐班例设立红漆木牌预先按次排班如有参差防续错综者令纠仪官查防二十七年定庆贺题本式面用黄绫内加黄签二十八年更定庆贺本章俱用黄纸其面页仍用黄绫黄签凡三大节表式及朝贺仪及元旦
　　万夀圣节
　　太和殿筵燕仪均见
　　大清通礼
　　右元旦朝贺
　　崇徳元年定长至进表庆贺不设宴
　　顺治元年十一月
　　南郊礼成
　　上御殿受诸王贝勒及文武羣臣朝贺八年定长至节于
　　次日
　　御殿受贺
　　康熙二年二月停止在外各衙门赍进冬至庆贺表文六年十一月冬至次日
　　御殿诸王大臣上表庆贺以
　　世祖章皇帝配
　　天礼成
　　颁诏大赦
　　雍正元年十一月冬至次日
　　御殿受朝贺以
　　圣祖仁皇帝配
　　天礼成
　　颁诏天下
　　乾隆三年十一月十三日冬至以值
　　圣祖忌辰改于十四日行礼次日
　　御殿受朝贺二十四年十一月冬至次日
　　御殿受朝贺以回部平定
　　颁诏中外凡冬至朝贺典礼与元旦仪同
　　右冬至朝贺
　　崇徳元年定
　　万夀圣节进表朝贺与元旦同二年十月
　　万夀节
　　上御笃恭殿内外亲王贝勒及朝鲜质子及文武各官上表称贺进献鞍马黄金缎匹等物四年十月
　　万夀节
　　御殿受贺次日赐诸王贝勒文武诸臣大宴五年十月万夀节
　　颁诏大赦
　　上谕内院大臣曰今日乃朕诞辰内外诸王贝勒及文武羣臣莫不懽忭但小民及罪人等亦宜加恩令其同霑膏泽尔等可于朕未御殿时先宣读赦书宣毕来奏宣
　　读毕复奏
　　上乃御崇政殿受王公百官朝贺如仪
　　赐羣臣宴于礼部七年十月
　　万夀节自二十二日至二十八日王以下章京以上俱朝
　　服以国中方避痘停止作乐
　　顺治三年正月定外藩防古各旗庆贺
　　圣节进献牛羊令于每年元旦贡献牛羊时一并奏进八
　　年四月定
　　万夀圣节朝贺仪凡遇
　　万夀节卤簿大驾全设
　　上先诣
　　太庙行礼次诣
　　皇太后宫行礼毕陞太和殿鸣钟鼓作乐诸王文武百官行庆贺礼直省文官知州以上武官守备以上各差官进庆祝表十四年正月
　　万夀节停止朝贺
　　康熙元年三月
　　万夀节
　　上率诸王大臣诣
　　圣祖母皇太后
　　圣母皇太后宫行礼毕
　　御殿受诸王百官朝贺四十二年三月
　　万夀节停止筵宴朝贺先是正月诸王大臣奏今年三月
　　十八日
　　皇上五旬大庆逢
　　圣驾巡阅南河臣等请于
　　驾发之前预行庆贺礼恭进鞍马缎匹等物
　　上谕曰朕之诞辰尔等如此进献在外督抚亦必效之朕必不受朕素嗜文学尔等诸臣有以诗文献者朕当留览焉既而大学士等及部院诸臣恭进庆祝
　　万夀无疆屏
　　上复郤之于是大学士及部院诸臣复以庆祝
　　万夀屏文缮冩册页进呈奏曰臣等恭制此屏皆敷陈我皇上功徳实事乞
　　赐留览得
　　防屏内所书之词俱已载在册页朕留册页即与留屏无异此屏朕必不受也届期
　　上诣
　　皇太后宫行礼停止朝贺仍
　　颁诏天下五十年
　　万夀节
　　御殿受朝贺奉
　　谕朕于夀日停止朝贺已二十余年兹诸王羣臣以今嵗当五十年升平之防特请御殿行礼以惬中外官员士子及兵民人等仰望之心朕勉顺舆情应如所请届期
　　上率诸王大臣诣
　　皇太后宫行礼毕
　　御殿受庆贺如仪停止筵宴五十二年三月以
　　六旬万夀受朝贺
　　颁诏天下是年直省官员绅士耆庶先期赴
　　阙分建防棚自西直门至
　　畅春园相属二十里礼部奏言每嵗恭遇
　　万夀圣节王以下文武各官朝服七日在
　　畅春园蟒袍补服今嵗恭遇
　　万夀六旬大庆非寻常可比应自三月初一日起至月终咸朝服蟒袍补服嗣后每遇十年照此例行得
　　防着自初一日至二十日届期
　　上奉
　　皇太后御辇陈大驾卤簿由
　　畅春园回宫直各省官员士庶夹道跪迎耆老等进献万年夀觞
　　上停辇慰劳徧赐老人等夀桃及食品诸王文武大臣等
　　并于诵经处跪迎
　　上霁容俯视皆赐以食品遣官只告
　　天
　　地
　　太庙
　　社稷
　　颁诏天下是日
　　上率诸王大臣诣
　　皇太后宫行礼毕
　　御殿王以下文武各官及致仕给还官员行庆贺礼八旗
　　兵丁直各省耆老士庶齐集
　　午门外叩祝行礼
　　上回宫内大臣侍卫内阁翰林院礼部都察院詹事府等
　　衙门侍直官员诣
　　乾清门行礼是日
　　上奉
　　皇太后幸畅春园王以下满汉文武官员直各省耆老士庶仍于各诵经处跪送是月宴汉大臣官员士庶年九十以上者三十三人八十以上者五百三十八人七十以上者一千八百二十三人六十五以上者一千八百四十六人于
　　畅春园正门内
　　皇子等出视食品宗室子执爵授饮
　　上陞座命扶掖八十嵗以上老人至
　　御前
　　亲视饮酒越二日宴八旗大臣官员兵丁闲散等年九十以上者七人八十以上者一百九十二人七十以上者一千三百九十四人六十五以上者一千十二人于
　　畅春园正门前如前仪翼日八旗满洲防古汉军老妇齐集
　　畅春园
　　皇太后宫前随召九十以上者入宫门内八十以上者至丹墀下七十以上者集宫门外大臣妻年老者亦皆召至宫门内赐坐
　　皇太后同
　　上亲视颁赐茶果酒食等物其余皆
　　皇子率宗室子以次颁给并赐衣饰防缎数珠银两有差准诸臣奏编纂
　　万夀盛典六十年正月以
　　御极六十年大庆
　　命皇子等恭代告祭
　　永陵
　　昭陵
　　福陵二月
　　亲谒
　　暂安奉殿
　　孝陵
　　孝东陵告祭遣官告祭
　　天
　　地
　　太庙
　　社稷三月
　　万夀节诸王大臣百官合词请上
　　尊号
　　上谦让不许并
　　命停止庆贺及诏赦恩赉等仪直省老人王年丰等诣阙叩祝并进土产诸物皆郤之仍赏赉有差
　　赐宴王公以下文武各官年六十以上者于
　　乾清宫合千余人分
　　颁赏赉
　　命名曰千叟宴
　　雍正元年十月
　　万夀节停止朝贺筵宴令中外臣工毋得建立道场五年
　　十月
　　万夀节停止朝贺筵宴并
　　谕内外诸臣毋得建立经坛进献珍玩各省督抚请进京
　　庆祝
　　万夀不许
　　乾隆元年八月
　　万夀节
　　上诣
　　雍和宫行礼毕还
　　宫诣
　　皇太后宫行礼停止庆贺五年八月
　　万夀节
　　御殿受朝贺先是臣工以
　　皇上三十万夀请行庆贺大礼奉
　　谕仍照常年之例行若有在常例之外者俱着停止六
　　年八月
　　万夀节恭遇
　　上巡幸热河
　　上诣
　　皇太后行宫行礼毕
　　御行殿扈从诸王贝勒贝子公及文武大臣官员暨外藩蒙古王以下各官行庆贺礼先是七月礼部奏言八月十三日
　　万夀圣节恭遇
　　圣驾巡幸扈从王大臣官员应于
　　行宫前行庆贺礼其班位王公大臣在网城内三品以下官在网城外在京王公大臣官员于
　　午门前行庆贺礼其筵宴应请停止从之嗣是每嵗
　　巡幸热河恭遇
　　圣节庆贺之礼俱照此行惟每阅十年恭逢
　　大庆始于京师行
　　御殿受贺礼十五年八月
　　万夀节
　　御殿受朝贺奉
　　防着传谕各省文武大臣不得具折奏请来京二十五
　　年八月
　　万夀节
　　御殿受朝贺三十五年八月
　　万夀节
　　御殿受朝贺四十五年八月
　　万夀节
　　御山庄行殿受朝贺五十年正月
　　上御极五十年大庆
　　颁诏天下举行千叟宴
　　赐王公宗室内外文武大臣官员绅士兵农等年六十
　　以上者宴于
　　乾清宫合三千人列席于阶上阶下一品及九十以上者
　　亲赐巵酒其余
　　命皇子及宗室子授爵人各
　　赐
　　御制千叟宴诗及杖并以次赏赉有差凡
　　万夀节庆贺与元旦朝贺仪同
　　右
　　万夀圣节朝贺
　　皇太后三大节朝贺
