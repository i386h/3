<!-- { "loadSidebar": true } -->
　　皇子丧服奠献与百日礼同祭毕除服三周行礼仪同再期
　　皇贵妃以下丧仪
　　凡
　　皇贵妃丧礼初薨
　　皇帝辍朝五日素服十日若殡期逾十日及殡而止命所出皇子公主持服如仪内阁拟諡号候
　　钦定诹日行
　　册諡礼如仪凡
　　贵妃丧礼
　　皇帝辍朝五日
　　妃丧礼
　　皇帝辍朝三日
　　嫔丧礼
　　皇帝辍朝二日余礼节并如仪凡
　　皇祖
　　皇考妃嫔薨各按封号以治丧追封者视所追封之号治
　　丧皆如仪
　　皇子以下丧仪
　　凡
　　皇子丧礼未分封之
　　皇子薨逝适长者
　　皇帝辍朝五日已生子者
　　皇子福晋及所生
　　皇孙并成服如仪如奉
　　防追封择吉行追封礼奉
　　册宝宣读如仪凡亲王薨丧
　　闻
　　皇帝辍朝三日有
　　特恩亲临者王子率合属官员跪迎于大门外设
　　御座于左有司设奠几
　　皇帝坐祭酒三爵举哀毕
　　驾兴王子率属跪送如初迎仪王子以下府属官本支
　　诸王以下应有服者皆成服
　　谕祭二次
　　赐諡如仪世子薨丧
　　闻
　　皇帝辍朝二日
　　赐諡
　　赐给初祭大祭羊酒如仪郡王薨丧
　　闻
　　皇帝辍朝二日贝勒薨
　　皇帝辍朝一日及贝子以下镇国公辅国公皆
　　赐諡
　　赐给羊酒如仪民公以下兵民以上居丧二十七月内不燕防不鼓乐不娶妻纳妾门户不换旧符服制
　　凡服制有五曰斩衰三年曰齐衰杖期不杖期五月三月曰大功九月曰小功五月曰缌麻三月服之差等有八曰斩衰三年者子为父母子之妻同子为继母【父之后妻】慈母【谓妾子无母父命他妾养之者】养母【自幼过房与人者】子之妻同庶子为适母为所生母庶子之妻同为人后者为所后父母为人后者之妻同女在室为父母已嫁被出而返在家者同适孙为祖父母及髙曽祖父母承重适孙之妻同【为人后者承重同】妻为夫妾为家长同曰齐衰杖期者适子众子为庶母【谓父妾有子者】适子众子之妻同子为嫁母【谓亲生母父殁而改嫁者】子为出母【谓亲生母父在而被出者】夫为妻【父母在不杖】适孙祖在为祖母承重曰齐衰不杖期者祖为适孙父母为适长子及众子父母为适长子之妻父母为女在室者父母为子为人后者继母为长子众子子为改嫁继母【谓父殁继母改嫁而已从之者】从子为伯叔父母及姑在室者为已之亲兄弟及姊妹在室者为亲兄弟之子及女在室者孙为祖父母孙女为祖父母虽适人不降庶孙为生祖母【慈母养母孙同】女出嫁为父母为人后者为其本生父母【仕者解任士子辍考丁忧一年】女在室及虽适人而无夫与子者为其兄弟姊妹及兄弟之子兄弟之女在室者女适人为兄弟之为父后者妇为夫亲兄弟之子及女在室者妾为家长之父母妾为家长之正妻妾为家长之长子众子与其所生子为同居继父两无大功以上亲者曰齐衰五月者为曾祖父母女孙虽适人不降曰齐衰三月者为髙祖父母女孙虽适人不降为继父先同居今不同居者【自来不同居者无服】为同居继父两有大功以上亲者曰大功九月者祖为众孙及孙女在室者祖母为适孙众孙及孙女在室者生祖母为庶孙【慈养祖母同】父母为众子妇及女之已嫁者【慈母养母为其子妇同】伯叔父母为从子妇及兄弟之女已嫁者为人后者为其兄弟及姑姊妹在室者夫为人后其妇为夫本生父母为已之同堂兄弟及姊妹在室者为姑及姊妹之已嫁者为兄弟之子为人后者女出嫁为本宗伯叔父母及兄弟与兄弟之子为姑姊妹及兄弟之女在室者妇为夫之祖父母为夫之伯叔父母曰小功五月者为伯叔祖父母【谓祖之亲兄弟】为同堂伯叔父母【谓父之堂兄弟】为同堂姊妹之出嫁者为再从兄弟及再从姊妹在室者为同堂兄弟之子及女在室者为祖姑之在室者【谓祖之亲姊妹】为堂姑之在室者【谓父之同堂姊妹】为兄弟之妻祖为适孙之妇为兄弟之孙及兄弟之孙女在室者为外祖父母为母之兄弟姊妹为姊妹之子及女之在室者为人后者为其姑及姊妹之已嫁者妇为夫兄弟之孙及孙女在室者妇为夫之姑及夫之姊妹【在室出嫁同】妇为夫之兄弟及夫兄弟之妻妇为夫同堂兄弟之子及女之在室者女出嫁为本宗姊妹之出嫁者为本宗堂兄弟及堂姊妹之在室者曰缌麻三月者祖为众孙妇曾祖父母为曾孙曾孙女髙祖父母为元孙元孙女祖母为嫡孙众孙妇为乳母为曾伯叔父母为族伯叔祖父母为族伯叔父母为族兄弟及族姊妹在室者为曾祖姑在室者为族祖姑及族姑在室者为兄弟之曾孙及曾孙女在室者为兄弟之孙女出嫁者为同堂兄弟之孙及孙女在室者为再从兄弟之子及女在室者为祖姑【谓祖之亲姊妹】及堂姑【谓父之堂姊妹】及已之再从姊妹出嫁者为同堂兄弟之女出嫁者为父姊妹之子为母兄弟之子为母姊妹之子为妻之父母为壻为外孙及外孙女为兄弟孙之妻为同堂兄弟子之妻为同堂兄弟之妻妇为夫髙曾祖父母为夫之伯叔祖父母及夫之祖姑在室者为夫之堂伯叔父母为夫之堂姑在室者为夫之同堂兄弟及同堂兄弟之妻为夫之同堂姊妹【在室出嫁同】为夫之再从兄弟之子及女在室者为夫同堂兄弟之女出嫁者为夫同堂兄弟子之妻为夫同堂兄弟之孙及孙女在室者为夫兄弟孙之妻为夫兄弟之孙女出嫁者为夫兄弟之曾孙及曾孙女之在室者女出嫁为本宗伯叔祖父母及祖姑在室者为本宗同堂伯叔父母及堂姑在室者为本宗堂姊妹之出嫁者为本宗堂兄弟之子及女在室者







　　皇朝通志卷四十七
　　钦定四库全书
　　皇朝通志卷四十八
　　諡畧【一】
　　【臣】等谨按諡法始于成周歴代因之各有増损郑樵作諡畧列为二百有十品前后系以诸论考核綦详臣等恭读
　　御制咏諡法诗案语
　　嘉许郑樵成周初无恶諡之论
　　圣训煌煌昭如日月洵千古諡法之折衷也伏攷前代议諡多委太常博士诸臣定之往往失当未有如
　　本朝諡典之悉禀
　　上裁斟酌尽善者洪惟
　　列祖
　　列宗圣徳神功
　　列后徽音令徳昭融显懿卓跞前古书之史册允矣熙鸿号于万年至若诸王贝勒及内外大臣之例得请者礼
　　臣先以应否予諡奏俟得
　　防后阁臣拟以四字恭候
　　钦定迥非前代议諡议駮聚讼纠纷者比又有以文臣品学而追諡者有以监司守令尽节而获諡者又如改正前史之失追諡胜国之君皆为
　　特典我
　　世祖章皇帝定鼎之初即下所司定明季甲申诸臣之諡皇上表彰忠烈复
　　特颁谕防于故明殉节诸臣分析褒奬
　　赐以令諡尤为从古未有之旷典臣等敬谨纂辑諡畧
　　八卷用备考稽昭掌故焉
　　列圣尊諡
　　肇祖原皇帝
　　兴祖直皇帝
　　景祖翼皇帝
　　显祖宣皇帝【俱顺治五年十一月追尊恭上】
　　崇徳元年四月丙戌
　　太宗文皇帝率诸贝勒大臣诣
　　太庙追尊
　　始祖为
　　泽王
　　高祖为
　　庆王
　　曾祖为
　　昌王
　　祖为
　　福王顺治五年十一月戊辰以奉
　　四祖入
　　庙
　　世祖章皇帝亲诣
　　太庙追尊为
　　肇祖原皇帝
　　兴祖直皇帝
　　景祖翼皇帝
　　显祖宣皇帝恭上
　　册
　　宝
　　太祖承天广运圣徳神功肇纪立极仁孝睿武端毅钦安文定业高皇帝【乾隆元年三月恭加上】
　　崇徳元年四月丙戌
　　太宗文皇帝率诸贝勒大臣诣
　　太庙恭上
　　覆育列国英明皇帝
　　尊諡曰
　　承天广运圣徳神功肇纪立极仁孝武皇帝
　　庙号
　　太祖康熙元年四月丙辰恭加上
　　尊諡曰
　　太祖承天广运圣徳神功肇纪立极仁孝睿武文定业高皇帝雍正元年八月己酉恭加上
　　端毅二字乾隆元年三月乙巳恭加上
　　钦安二字
　　康熙六十一年十二月
　　世宗宪皇帝谕礼部曰朕仰荷
　　祖宗眷佑缵承大统恭上
　　皇考圣祖仁皇帝
　　尊諡敬念
　　太祖高皇帝
　　太宗文皇帝
　　世祖章皇帝
　　三圣相承
　　功高徳盛载考典章加上
　　尊諡因念
　　孝庄太皇太后翼运启期育成
　　两帝朕在冲龄备膺
　　慈爱
　　孝康皇太后诞育
　　先皇
　　懿徽流庆
　　孝惠皇太后徳隆福厚笃爱朕躬朕意亦宜并加尊諡但追尊固出至情而推崇必遵定礼尔等可稽考载籍酌古凖今防同确议具奏俾朕得稍展思慕之诚又念
　　仁孝皇后作配
　　皇考孝敬寛仁坤仪懋着
　　孝昭皇后恪恭温顺树范宫闱
　　孝懿皇后徽音淑徳慈抚朕躬恩勤备至均应恭上尊諡以昭示万年尔等一并防同详察典例拟奏遵防议上
　　太祖高皇帝尊諡于
　　睿武字下加
　　端毅二字雍正元年八月己酉恭上
　　册
　　宝雍正十三年九月乙巳
　　皇上谕礼部曰尊
　　祖孝
　　亲谊应并重报本追逺礼有加隆兹者恭上
　　皇考大行皇帝尊諡缅维诒燕之谟宜备追崇之典太祖高皇帝
　　太宗文皇帝肇造洪基创垂大业
　　世祖章皇帝统一方夏抚有万邦骏烈鸿猷敷扬莫罄皇祖圣祖仁皇帝深仁厚泽沦浃寰区久道化成功齐覆
　　载朕自冲龄仰防
　　慈爱
　　宫庭抚育厚眷独钟仰思
　　至徳之难名恒念
　　洪恩之莫报夫宗庙之徽称有制而报本之忱悃无穷应
　　详查典礼酌古准今恭议加上
　　太祖
　　太宗
　　世祖
　　圣祖尊諡以展孝思此朕追慕之至情崇先之特典后世
　　子孙不得奉为成式又敬念
　　列祖尊諡既已加崇
　　列后尊諡并应恭议加上尔部详酌典礼一并敬谨具奏
　　遵
　　防议上
　　太祖高皇帝尊諡于
　　端毅字下加
　　钦安二字乾隆元年三月乙巳恭上
　　册
　　宝
　　太宗应天兴国徳彰武寛温仁圣睿孝敬敏昭定隆道显功文皇帝【乾隆元年三月恭加上】
　　顺治元年十月辛酉恭上
　　寛温仁圣皇帝
　　尊諡曰
　　应天兴国徳彰武寛温仁圣睿孝文皇帝
　　庙号
　　太宗康熙元年四月丙辰恭加上
　　隆道显功四字雍正元年八月己酉恭加上
　　敬敏二字乾隆元年三月乙巳恭加上
　　昭定二字
　　世祖体天隆运定统建极英睿钦文显武大徳功至仁纯孝章皇帝【乾隆元年三月恭加上】
　　顺治十八年正月己未
　　圣祖仁皇帝谕礼部曰朕惟自古圣贤之君必有显号徽称用昭功徳之隆垂于万世此国家不易之钜典也仰惟我
　　皇考大行皇帝缵绍鸿绪统一寰区十有八年敬天尊
　　祖勤政爱民奉侍
　　慈闱克谐孝道敦睦宗族攸叙彝伦典学日新修身思永制礼作乐振武崇文敇法明刑立纲陈纪盛徳之事不一而足朕方与天下臣民均切怙戴不幸
　　龙驭上賔顾予冲人嗣膺大统仰承
　　佑啓之恩敢后显扬之礼谨考彝章宜升
　　尊諡戊寅亲王等上
