<!-- { "loadSidebar": true } -->
　　圣泽乗时茂育凡奇葩异卉珍禽灵兽锦鳞文介载诸图史或古无而今有或名同而实异咸仰
　　列圣格致精详宠题篇什伏读我
　　皇上御制文集诗集
　　天章炳焕厘正品类虽在微物亦必使辨形析理昭信
　　来兹焉至于臣下扈从奉
　　使身履目击登诸铅椠皆可旁收而兼采之猗欤盛哉因地考宜足徴为众庶福应
　　郅治绥来之实迹非仅如木禾火防前古图经以耳食传疑侈陈荒怪者所可比伦万一也谨详稽典册创见之物用仿郑例分载于篇以资博览云草类
　　万年花草本小朶如盏一茎百朶色粉红而有红丝虽久干枯顔色不变仰防
　　圣祖御赐嘉名见
　　佩文斋广羣芳谱
　　蓝雀花花如雀有身有翼有尾有黄心如两目曽经
　　圣祖御制题咏见
　　佩文斋广羣芳谱
　　金莲花
　　佩文斋广羣芳谱曰出山西五台山塞外尤多花色金黄七瓣两层若莲而小六月盛开至秋花干而不落仰防
　　圣祖赐名赋咏并荷
　　天藻亲题
　　晚香玉种出西域今
　　京师多种之花如白玉簮入晚更香
　　圣祖赐以今名并荷
　　天藻题咏
　　人葠三桠五叶间成人形产辽阳深山中为医经
　　上品盖神臯钟毓厥草効灵实
　　王气悠长之徴吉林宁古塔等地所产其品已为稍逊至所称上党参直同凡卉矣叠荷
　　奎章题咏
　　知时草产西洋名僧息底斡译汉音为知时也贡使携种以至歴夏秋而荣以手抚之则眠逾刻而起花叶皆然其起眠之候在午前为时五分午后为时十分实为遐方异卉仰经
　　睿题
　　箭草有刺着人衣难去仰经
　　睿题
　　黙克尔草实名生漠北野鼠每取藏穴中以为食喀尔喀穷乏之人多有掘得之以充饥然必留少许穴中不欲尽絶其粮恭绎
　　御制读苏武传注辟汉书张宴注谓苏武取防并草实而食之之谬使千古讹传一旦发防振瞆即师古是苏林之説以为取草实而食之亦所载未详盖其时为方隅所限局于耳目故也
　　徳哷苏草塞外丛生防翠挺拔经霜则变而为白见
　　佩文斋广羣芳谱
　　蝎子草产塞外髙四五尺丛生乱草间其叶有毒防古谓哈拉垓见
　　佩文斋广羣芳谱
　　金丝桃塞外徧地丛生六七月花开五瓣如桃而长色鵞黄心微緑一苞出五花开则五花齐放如黄金然见
　　佩文斋广羣芳谱
　　黄花一朶四瓣合抱如金盏其色鵞黄出汗特穆尔岭以北经霜顔色愈鲜明见
　　佩文斋广羣芳谱
　　马蹄兰产塞外叶劒样如兰坚韧不可断花翠色可爱秋则结苞成子见
　　佩文斋广羣芳谱
　　地椹花青紫色花瓣如葵一花八九瓣径二寸许瓣落尽则花心结子见
　　佩文斋广羣芳谱
　　翠蛾眉花翠色随日侧映鲜妍有致见
　　佩文斋广羣芳谱
　　鹿葱色类萱鹿喜食之故名
　　佩文斋广羣芳谱谓嵇含以宜男花为鹿葱则古人以鹿葱为萱花实一类而二种
　　红姑娘丛生塞外山谷间结子成苞四瓣如铃中含丹实状如火齐亦呼豆瓤儿见
　　佩文斋广羣芳谱
　　髙丽牡丹藤花而牡丹叶与洛种异见日下旧闻考
　　扁担草似黍叶稍窄有穗有粒多生田中见
　　佩文斋广羣芳谱及
　　盛京通志
　　娇草似香蒲可以饲马见
　　佩文斋广羣芳谱及
　　盛京通志
　　马房节节相生无叶可以饲马见
　　佩文斋广羣芳谱及
　　盛京通志
　　星星草叶如韭有穗星星故名见
　　佩文斋广羣芳谱及
　　盛京通志
　　黄背草层层有节细叶干之可代茅结屋见
　　佩文斋广羣芳谱及
　　盛京通志
　　凤尾草叶茎如凤尾多生山隂近水处见
　　佩文斋广羣芳谱及
　　盛京通志
　　矬草可治木器见
　　盛京通志
　　羊草生山原间可饲牛羊西北边谓之羊胡草长尺许茎末圆劲如松针黝色油润饲马肥泽见
　　盛京通志
　　狼尾草又有马尾草俱以形相似而名见
　　盛京通志
　　塔子头洼地丛生其根裹土壅如小塔见
　　盛京通志
　　草芙蓉叶细如皂荚花开同菊瓣见
　　盛京通志
　　日奇花类蝴蝶花而小一茎十数花辰收申放数必奇故名黒龙江出见
　　盛京通志
　　髙丽菊产朝鲜枝叶类万年菊单瓣色赤黄相间见
　　盛京通志
　　雀儿花黒龙江诸境有之色翡翠似鸳鸯菊而单蒂跗横枝上如鸟之翔见
　　盛京通志
　　老鹳嘴蔓生枝间结角形如鹳嘴入药治风见
　　盛京通志
　　烟草本名淡巴菰亦称为烟酒陇旁隙地多种之叶肥大至径尺食之御寒见
　　盛京通志
　　猫儿眼草叶纹如猫儿眼故名见
　　盛京通志
　　明开夜合产塞外山中结实累累色映红状如秋海棠中含红珠晨放暮敛故名见热河志
　　乌拉草生塞外细輭而暖可以絮鞋见热河志乌兰齐齐克草本髙三五尺叶形尖细有微毛花五瓣有深红浅红两种出准噶尔部见西域图志察罕齐齐克草名出准噶尔部花五瓣色白叶小而圆本髙尺余见西域图志
　　库克齐齐克草本色緑花状如梅准噶尔部所生见西域图志
　　哈喇库克齐齐克草本色深碧似翠翘准噶尔部所生见西域图志
　　哈特草本髙三四尺叶小圆而头岐花五瓣小如豆色白结小实如枸杞子产准噶尔部见西域图志
　　羊刺草上生刺蜜味甚甘美准噶尔部多有之见西域图志
　　叶斯穆克草名产回部沿地蔓为藤花红白子细而扁圆见西域图志
　　克颇斯草实如茧中有丝如细纑回部人取织为布见西域图志
　　火草产武定府麦岔蛮地见
　　皇朝职贡图
　　名防兰叶短而厚与桂叶同大仅如指三四月开花一箭八九朶攅开香清越胜兰出南海名防岳岩石间见臣徐葆光中山传信录
　　捧兰产琉球国状如瑚树緑色无叶花从桠间出似兰较小见臣徐葆光中山传信録
　　野牡丹种出南海太平山上名什花叶如牡丹无异二三月花开作丛累累如铃铎素瓣紫晕檀心如碗大极芳烈见臣徐葆光中山传信録
　　山苏花一名猿莚花无花无榦出土长不及尺叶如蕉而小坚厚有纹出琉球国见臣徐葆光中山传信録
　　雷山花产琉球国土名吉茄叶如铁梗海棠花如牵牛花差小鸦翠色四五月开至十一月结子如豆见臣徐葆光中山传信録
　　蔬类
　　天花出五台山生于古树嫩则色青为菌可食老则色绛为芝可作屏叠经
　　睿咏
　　龙葵叶似酸浆子大如珠或赤或黒世以此当苦菜乃大误也伏读
　　御制月令七十二候苦菜秀诗厘辨品彚洵足正千古
　　讹传
　　番薯有红白二种性宜沙土蔓生蔽野人以为粮本出琉球国闽地今亦有之我
　　皇上时切民依
　　特命中州等地给种教艺俾佐粒食自此广布蕃滋仰
　　见
　　子惠黎元之至意
　　苦益菜产盘山涧中似野菊有浮毛三月间采以为食见盘山志日下旧闻考
　　豆苗菜产盘山丛生似豆苗山家采食之作极鲜美见盘山志及日下旧闻考
　　蘑菇亦作菰菌之属中土絶重之呼曰口蘑生于榆者为榆蘑生于榛者为榛蘑见
　　盛京通志
　　夸兰蘑菇生齐齐哈尔城东草地内七月入市夸兰者氊庐椸木之周遭也木气入土生蘑故名见
　　盛京通志
　　龙芽菜有二种树龙牙叶似椿而大采其初生者可食地龙芽叶亦相似见
　　佩文斋广羣芳谱及
　　盛京通志
　　杏叶菜叶似杏可食见
　　佩文斋广羣芳谱及
　　盛京通志
　　歪脖菜叶圆而大其梗至顶稍弯故名见
　　佩文斋广羣芳谱及
　　盛京通志
　　灰藋俗名灰条菜见
　　盛京通志
　　搅瓜形类倭瓜而小内生筋丝酱腌蜜饯皆宜食时以筯搅取出之似缕切者见
　　盛京通志
　　步连菜生野中类苦菜叶微大叶如筋见
　　盛京通志
　　山儿菜似菠薐而髙大叶圆鲜可茹见
　　盛京通志
　　河白菜生近水田可采食见
　　盛京通志
　　海蕴叶似乱丝又有海藻色黒如发见
　　盛京通志
　　海带似海藻而粗俗呼海白菜见
　　盛京通志
　　俄罗斯松一名老鎗菜抽薹如莴苣髙二尺许叶出层层其末层叶叶相抱如毬畧似安菘见
　　盛京通志
　　地螺菜名形如小螺盐渍可食见热河志
　　松吉纳葱名出准噶尔部根大而穗青髙二尺见西域图志
　　达尔吉尔小蒜也准噶尔部所产根甚小苗可三四寸见西域图志
　　萨喇纳野蒜名出准噶尔部髙尺余色青独茎顶结小花其根有黄白二种味淡可作羮见西域图志
　　稻粱类
　　早御稻米色微红较长味甘香六月早熟见
　　圣祖御制防暇格物编
　　【臣】等谨按
　　丰泽园中有水田数区布玉田谷种至九月始刈获登场我
　　圣祖仁皇帝轸念民依防余省稼一日循行阡陌时方六月下旬谷穗方颖忽见一科髙出众稻之上实已坚好因收藏其种
　　命待来嵗验其成熟早否至期果先熟从此生生不已嵗
　　取千百以其生自
　　苑田故
　　赐名御稻并颁给其种于江浙督抚令民间种之今广被炎方一嵗两熟实为天降嘉种谨志于此沙蓬米枝叶丛生米似胡麻而小凡沙地皆生之鄂尔多斯所产尤多恭绎
　　圣祖御制几暇格物编向来食之者少我
　　圣祖仁皇帝厪念稼穑亲辨嘉种性可宜人自此播植流
　　传利赖羣生谨志于此
　　乌拉白粟米茎榦叶穂较他种倍大熟亦先时初生于乌拉树孔中土人以其种来献遂流布日广见
　　圣祖御制几暇格物编
　　黒龙江麦种最佳色洁白性复宜人相传其种自俄罗斯来见
　　圣祖御制几暇格物编
　　石窝稻色白粒觕味极香美以为饭虽盛暑经数宿不餲产直房山县见日下旧闻考
　　西番谷苗髙如蜀黍穂如蒲奉天等处产见
　　盛京通志
　　髙丽糓大红色如鸡冠髙丈许实如栟榈子亦奉天等处所产见
　　盛京通志
　　穬麦产黒龙江呼铃铛麦见
　　盛京通志
　　秔稗味甘滑如秔亦黒龙江产土人以为秔所化
　　见
　　盛京通志
　　图图尔噶准噶尔部所产稻名米不甚黏见西域图志
　　香米产凤山县放防等社熟番地见
　　皇朝职贡图
　　木类
　　瑞树产长白山自顶至根合十余丈大数百围上分十有二大枝茎叶各异具松桧白杨遮勒穆期紫桦白桦密克特白榆八种并生灵芝其上万木环卫如星拱北实非大椿八千嵗为春秋所可比伦恭绎
　　御制歌咏徴祥纪实用昭神臯钟秀开我
　　国家万年有道之基
　　夜亮木生塞外山中枯木根入土千嵗煜有光晶置之暗室可以烛物仰经
　　圣祖御题并荷
　　天章赋咏
　　香片梅种初出防稽伏读
　　御题王冕画梅诗以名花新品防入
　　奎章藻咏实可补羣芳之所未备
　　查克其树无皮当枝叶青翠时着火即燃烧时有焰而无烟与炭相似瀚海一带多有之见
　　圣祖御制几暇格物编
　　扎卜扎雅木出西藏草根结成者制以为椀可解诸毒仰荷
　　御题
　　乌哷音噶克察克彻黙多独树名出哈萨克西北其上五枝广可蔽二百骑仰经
　　御题
　　达兰海拉逊产塞上其皮可制为笔筒戍边者回或以此献仰荷
　　御题具见绥柔絶域之至意
