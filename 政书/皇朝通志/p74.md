<!-- { "loadSidebar": true } -->
　　戊戌年为三老五更说亦既辟其踳駮而勒之新建辟雍之碑矣今秋驻避暑山庄检续书之四库全书内文頴集中有三老五更议之篇而挂漏其名因命检文津阁之书乃知为张廷玉所撰憬然忆之事在乾隆戊午为廿七月既阅诸礼毕举之时于视学之前曾向军机大臣等谈及三老五更而咨其可行与否彼时鄂尔泰依违其间张廷玉则断以为不可于是奏此议而遂寝其说盖鄂尔泰固好虚誉而近于骄者张廷玉则善自谨而近于懦者且二人彼时皆可望登此席者也以今观之则廷玉之议为当设尔时勉强行之必有如廷玉所谓资后人之议者矣若朕戊戌年之所为三老五更说戊戌去戊午厯四十年其事早已忘之盖戊午朕方廿八嵗而戊戌则六十有八此亦足騐四十年间学问识见之效而年少时犹未免有好名泥古之意至今则洒然矣兹观廷玉之议与朕之说不约而同树之前旌焉因命并勒辟雍碑以识已学之浅深及弗掩人之善也夫廷玉既有此卓识何未见及朕之必不动于浮言遵
　　皇考遗防令彼配享
　　太庙而临休致归里时乃有求入
　　庙之请此所谓老衰而戒之在得乎朕又以廷玉之戒为
　　戒且为廷玉惜之
　　乡饮酒礼
　　顺治元年定京府及直省府州县每嵗于正月十五日十月初一日举行乡饮酒礼设宾介主人众宾之席顺天以府尹为主直省府以知府州以知州县以知县为主大宾择乡里年髙有徳之人位于西北介以次长位于西南三宾以宾之次者为之位于宾席之西众宾序齿列坐司正以教职为之主扬觯以罚失仪者赞礼读法以生员为之以申明
　　朝廷之法敦序长防之节二年定顺天府详稽乡饮酒旧制移送礼部题请施行嗣后每嵗由顺天府具题将所举宾介等姓名履厯呈部存案乡饮酒读律令曰律令凡乡饮酒序长防论贤良年髙有徳者居上其次序齿列坐有过犯者不得干与违者罪以违制失仪则扬觯者以礼责之
　　康熙元年定奉天府州县行乡饮酒礼仪与顺天同四年定锦州府州县行乡饮酒礼仪与奉天同雍正元年
　　谕乡饮酒礼乃敬老尊贤之古制近闻年乆视为具文应饬令加谨举行是年顺天府举行乡饮酒礼
　　特命礼部堂官前往监礼嵗以为常
　　乾隆二年覆凖乡饮之典必宾介得人始足以示观感而兴教化应通行严饬嗣后所举宾介务择齿徳兼优允协乡评之人如地方官徇情滥举即应题防若所举得人而不法之徒或有借端阻挠者亦应严加究治十八年覆准各省乡饮竟有频年阙畧不举致旷
　　大典者应令各省督抚转饬所属府州县每嵗遵照定例于正月十月举行二次其宾介之数据旧仪所载乡饮酒图有大宾介宾一宾二宾三宾众宾
　　与大僎一僎二僎三僎之名按仪礼宾若有遵者诸公大夫则既一人举觯乃入注言今文遵为僎又曰此乡之人仕至大夫者来助主人乐宾主人所荣而遵法者也或有无来不来用时事耳又曰不干主人正礼也谓之宾者同从外来耳大国有孤四命谓之公又疏言一人举觯为旅酬始乃入即是作乐前入又戴记坐僎于东北以辅主人所谓席于宾东助主人乐宾者也其言主人亲速宾及介而众宾自从之至于门外主人拜宾及介而众宾自入三揖至于阶三让以宾升拜至献酬辞让之仪繁及介省矣至于众宾升受坐祭立饮不酢而降皆无一言及僎者所谓不干主人正礼者也嗣后应令顺天府及直省府州县先期访绅士之年髙徳劭者一人为宾次为介又次为众宾皆由州县详报府尹督抚覈定举行其本地有仕至显官偶居乡里愿来观礼者依古礼坐于东北顺天府及直省防城一品席南向二三品席西向各府州县三品以上席南向四五品席西向无则阙之不立一僎二僎三僎之名不入举报之内仍将所举宾介造具姓名籍贯清册送部存案以昭慎重










　　皇朝通志巻四十三
　　钦定四库全书
　　皇朝通志卷四十四
　　礼畧
　　军礼【一】
　　【臣】等谨按郑樵通志列军礼于宾礼之后恭查军礼中有天子亲征大阅大狩诸大典不应后于宾礼兹谨遵
　　大清通礼次第序于宾礼之前郑志所载有天子诸侯将出征类宜造祃并祭所过山川軷祭田猎讲武命将出征宣露布大射乡射合朔伐鼔祭马祖时傩诸目兹遵防典序军礼之大者曰
　　皇帝亲征曰
　　亲征凯旋曰
　　命将出征曰凯旋郊劳曰献俘受俘曰
　　大阅曰
　　大狩递着于篇以昭
　　圣代神武觐扬之盛烈郑志所载诸目统已该备于篇中矣至合朔伐鼔祭马祖为祠祭司及太仆寺之职掌不必列于军礼而时傩一节亦非礼之重者皆不复述焉
　　皇帝亲征
　　崇徳元年十月
　　太宗文皇帝亲统大军往征朝鲜先期告
　　天告
　　庙
　　颁行军律令乃分兵为左右翼
　　圣驾出抚近门设卤簿吹螺奏乐恭谒
　　堂子行三跪九叩礼复于
　　堂子外建立八纛吹螺奏乐行三跪九叩礼毕遂启行二
　　年朝鲜国王服罪请降
　　康熙三十五年二月
　　圣祖仁皇帝以厄鲁特噶尔丹悖天虐众宜及时剪灭遣
　　发大兵分道并进
　　躬统六师由中道声罪致讨钦天监择日启行前期三日
　　分遣官祗告
　　天
　　地
　　太庙
　　社稷
　　太岁
　　颁行军律令至日遣官致祭
　　道路
　　火礟之神
　　圣驾出宫进
　　堂子街门行三跪九叩礼毕致礼于
　　旗纛之神
　　圣驾启行至西巴防遣使赍
　　勅往谕噶尔丹
　　躬率前锋军进发噶尔丹知
　　圣驾亲征惊遁
　　圣驾至克鲁伦河尽获铠甲器械庐帐老弱于涂复率前
　　军追至托诺分兵遣平北将军追蹑
　　圣驾回銮是年九月噶尔丹收集散亡复图侵掠大将军
　　报至
　　圣祖仁皇帝亲廵行北边经理机务奉
　　谕朕出塞试鹰当减从而往诸色人等不得告请从行钦天监择定行军日期左翼于十七日起程右翼于十八日起程至十九日
　　圣祖仁皇帝驾发京师十月至白塔向归化城十一月至和坦和硕渡河是时河氷未冻独于渡处数里结为坚氷车马坦行厄鲁特来降者络绎不絶噶尔丹知部曲溃散遣使纳欵复颁
　　勅谕遣使赍往招抚乃自栋斯垓统军
　　回銮三十六年二月
　　圣祖仁皇帝三举北征仍分两路出师
　　圣驾巡晋及秦就近调遣口外王贝勒台吉等先传谕防止其请安进贡各地方大员止许单身至黄河两岸迎接时哈宻已擒逆子俘送军前青海八台吉恳请来朝厄鲁特之部长宰桑等皆纳欵求降噶尔丹仰药自杀丹济拉诺颜格隆等携其尸来归朔漠荡平
　　圣驾自黄河舟行
　　回銮
　　亲征凯旋
　　崇徳二年三月
　　太宗文皇帝率从征王贝勒大臣等班师朝鲜国王率羣
　　臣出王城十里外跪送
　　太宗文皇帝下马升座该王率羣臣行三跪九叩礼遣大臣二人送还国乃于军中以班师行祭
　　旗纛礼将至
　　盛京二十里
　　太宗文皇帝入黄幄陞座王贝子文武羣臣各防古部长等率众排班奉庆贺表跪进行三跪九叩礼乃大燕至
　　盛京日恭谒
　　堂子行礼还宫
　　康熙三十五年五月
　　圣祖仁皇帝自克勒和硕统军
　　回銮诸王大臣请行庆贺礼不许越五日抚逺大将军大
　　破贼于昭黙多之地防音至
　　圣祖仁皇帝出行营南门外设香案谢
　　天行三跪九叩礼入
　　行宫诸王大学士等进贺防表文行庆贺礼六月
　　驾还京诣
　　堂子行三跪九叩礼还宫是年冬
　　圣祖仁皇帝北巡
　　驻跸栋斯垓噶尔丹遣使纳欵乃降
　　勅招抚班师三十六年
　　圣祖仁皇帝复临边方
　　驻跸狼居胥山指授诸将方畧截穷寇遁走之路噶尔丹自料立就诛戮仰药自杀余党率众归降朔漠荡平
　　圣祖仁皇帝以六师大防于
　　行营外率
　　皇子诸王大臣谢
　　天行三跪九拜礼毕羣臣行庆贺礼
　　圣驾回京诣
　　堂子行礼毕还宫礼部奏请举行庆典遣官只告天
　　地
　　太庙
　　社稷
　　永陵
　　福陵
　　昭陵
　　暂安奉殿
　　孝陵
　　皇后陵寝及
　　太岁
　　旗纛
　　礟神
　　岳镇海渎
　　帝王陵寝
　　先师阙里钦天监诹日
　　御殿受贺是日
　　颁诏天下复
　　允羣臣所请宣付史馆编辑平定朔漠方畧
　　御笔勒铭磨崖刻石于察罕齐老托诺昭黙多及狼居胥
　　山并建碑太学垂文纪勲昭示万世
　　命将出征
　　崇徳元年
　　太宗文皇帝命多罗武英郡王贝勒贝子等率诸大臣官
　　兵出征
　　亲临送至抚近门设卤簿诣
　　堂子行礼义于
　　堂子外列防军八纛行三跪九叩礼毕亲送至演武场陞御座召郡王贝勒贝子等近前诫谕遣行是年
　　命和硕睿亲王和硕豫亲王贝勒贝子公大臣率大军出
　　征仪同
　　顺治元年
　　世祖章皇帝命摄政和硕睿亲王同多罗豫郡王贝勒贝子公八旗都统副都统暨恭顺怀顺智顺三王等率兵畧定中原诣
　　堂子奏乐行礼又陈列八纛行礼毕大军声礟启行是年命和硕英亲王为靖逺大将军往征流冦赐之以勅
　　世祖章皇帝御门陞座内院大臣奉三体
　　勅书宣读毕奉
　　勅印授大将军王及出征各官行三跪九叩礼毕启行五
　　年
　　命都统为征南大将军统兵征讨江西赐之以
　　勅仪与元年同是年
　　命固山贝子为平西大将军讨陜西叛回赐
　　勅仪同
　　康熙十三年
　　命多罗顺承郡王为寜南靖冦大将军帅师之湖广都统
　　为安西将军帅师之四川
　　圣祖仁皇帝御殿陞座大学士奉
　　勅印授王王跪受行三跪九叩礼
　　圣驾诣
　　堂子行三跪九叩礼出征王及诸王贝勒都统尚书等官咸随行礼毕次于兵部所设纛前行三跪九叩礼
　　圣驾出长安右门外送行出征王以下副都统以上咸佩
　　弓矢上马随行至
　　驻马处出征王疾马趋过
　　圣驾还宫出征王行至列兵处礼部预设祖帐光禄寺备
　　茶礼兵二部堂官奉茶饮毕望
　　阙谢
　　恩礼成启行是年八月
　　命王贝勒为大将军出征遣亲王内大臣出长安右门往
　　送十月
　　命和硕简亲王为扬威大将军帅师之江寜和硕安亲王为定逺平冦大将军帅师之广东仪与是年正月同二十九年
　　命和硕裕亲王为抚逺大将军出征以
　　皇子为副
　　圣祖仁皇帝御太和门大学士二人一奉
　　勅一奉印授王王跪受行礼毕
　　上出东直门视大将军王等启行三十五年
　　命领侍卫内大臣安北将军伯为抚逺大将军统西路大兵出征厄鲁特噶尔丹令先自归化城乗驿速赴
　　京师至日大
　　颁燕赉
　　上御太和门陞殿作乐
　　命大将军进至
　　御座前
　　亲赐以巵酒大将军跪受退至阶叩首饮都统大臣等均
　　以次进前
　　亲赐巵酒副都统等亦近前侍卫赐酒自叅领以下每十人为一班进至阶上跪饮又令部院大臣侍卫等徧视众军士饮燕毕
　　赐赉有差大将军率众官兵等谢
　　恩同叩首出遣大学士授大将军
　　勅印令自京复赴归化城启行五十七年
　　命将征勦策旺阿喇卜坦
　　上亲诣
