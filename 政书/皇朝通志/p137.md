<!-- { "loadSidebar": true } -->
　　御制序文颁行
　　大清律例凡四十七卷律文仍旧本删律总注其注内有于律义有所发明实可补律所不逮者则竟别立一条着为成宪例千有四十二条以次附律文之后删原例增例各名目又奏凖乾隆四年十二月以前之例已经逐条奏凖通行其乾隆五年以后之例有陆续增修之处仍定三年一次编辑颁行直省永着为例六年
　　谕律例一书原系提纲絜领立为章程俾刑名衙门有所遵守至于情伪无穷而律条有限原有不能纎悉必到全然该括之势惟在司刑者体察案情随时详酌于无枉无纵则可不可以一人一事而改成法也本朝大清律周详明备近年以来又命大臣等斟酌重修朕详加厘定见在刋刻颁行而新任之臬司科道等条陈律欵者尚属纷纭至于奉天府府丞竟奏请酌改三条夫以已定之数章欲以一人之臆见妄思变易防竟不能尽民间之情而朝更夕改徒有乖于政体嗣后无得轻议纷更如果所言实属有当该部亦止可议载册籍不得擅改成书八年奏凖督捕则例自康熙十五年编纂以来阅今七十余年未经修辑其间先后更定律例删定为一百三条名曰督捕则例于律例外别为一集分上下二卷并辑三流道里表告成将馆务移归刑部【先是纂修则例皆　　　特简大臣至是始归刑部纂办】又纂修刑例共五十四条计二卷毋庸纂二十四条十一年续增例四十九条修改二十一条毋庸纂十四条自是以后凡钦奉
　　上谕及内外臣工条奏皆五年一修十六年续纂刑例七十四条酌改十二条更正五条计二卷删除十四条毋庸纂二十七条二十年修订三流道里表二十一年续纂刑例五十三条增辑二条酌改八条更正二条计二卷删除四条毋庸纂十二条是年
　　谕向来枷号人犯祗于热审时蹔行保释并无隆冬保释之例此等生事不法之人随时惩治庶人心共知警惕若姑息市恩适足养奸纵暴非国家明罚敕法之道刑部竟行编入条例颁发殊属不合所有枷号人犯着仍照旧例行二十六年续纂刑例一百十三条毋庸纂二十七条三十二年大修续纂刑例一百四十条修改百有三条删除五十一条计二十卷毋庸纂十九条嗣又补纂十五条修改二十九条删除十一条是年声明共计例千四百五十六条又续纂督捕则例六条修改八条删除四条毋庸纂三条三十七年续纂刑例五十条修改四十九条删除七条毋庸纂十七条四十二年续纂刑例九十六条修改五十六条删除六条又续纂督捕则例五条修改五条毋庸纂七条四十七年续纂刑例六十条修改十一条删除二条毋庸纂八条四十九年修辑三流道里表缮成黄册十九本进
　　呈刋刻颁行此律例之大纲也其逐条之次第节目俱具载全书








　　皇朝通志卷七十六
　　钦定四库全书
　　皇朝通志卷七十七
　　刑法畧【三】
　　刑制【聴断】
　　凡聴断刑狱立审结章程以専责守五城提督衙门审理案件除笞杖等轻罪自行完结若情节介在疑似及闗系罪名出入者俱送刑部审拟不得率行自结其直省徒罪案件如有闗系人命者均照军流人犯解按察使审转督抚専案咨部核覆仍令年终彚题其寻常徒罪各督抚批结后即详叙供招按季报部查核凡刑部现审事件如窃盗三犯赃数不多改遣家奴吃酒行凶发遣及赌博拟流贩私拟徒军民相奸拟以枷责等项寻常罪犯于审结之日即行发落仍于彚题疏内声明遇有
　　特交案件即审明无罪可科亦应覆奏如罪至斩绞仍防同三法司核拟特题其他案件除杖罪竟行发落外犯该发遣军流徒役及军流徒折枷鞭等罪倘非寻常经见之事若犯罪文自监生以上武自骁骑校以上或本身虽白丁系见任大臣子弟犯该断决者仍照彚题之例详叙招供文移不拘件数时日随结随题俟奉
　　防之日发落其有酌轻酌重案件即非生监骁骑校及大臣子弟亦视此仍于酌量改拟之处黏贴黄签进呈
　　御览各省每年题结斩绞重案刑部于次年开印后分
　　类摘叙简明事由奏
　　闻又定鞫狱之法凡鞫狱须依所告本状推问若于本状外别求他事摭拾被告人罪者以故入人罪论同僚不署文案者不坐又鞫狱止将状内有名人犯审拟如光棍案内伙党人多仍行严拏究审无干牵连者即行释放凡诸衙门鞫问刑名等项必据犯者招草以定其罪若吏典人等为人改写及代写招草增减情节致官司断罪有出入者以故出入人罪论若犯人果不识字许令在官不干碍人依其亲具招情代写各有司谳狱时令招房书吏照供録写当堂读与两造共聴果与所供无异方令该犯尽供该有司亲自定稿不得假手胥吏致滋出入情狱囚徒流死罪鞫狱官司各唤本囚及其家属到官具告所断罪名仍责取囚服辩文状以服其心若不服者聴其自行辩理更为详审违者徒流罪笞四十死罪杖六十其囚家属逺在三百里之外不及唤告者止取本囚服辩文状不在具告家属罪名之限如承审改造口供故行出入者革职故入死罪已决者抵以死罪其草率定案证据无凭枉入人罪者亦革职凡初次供招不许擅自删改按察使亦不得借简招之名故为删节倘有意义不明序次不顺与情罪并无干碍者即就近核正申转将改本备案不得发换销毁凡官司断罪皆须具引律例违者笞三十若律有数事共一条止引所犯本罪者聴其
　　特防断罪临时处治不为定律者不得援引为比若辄引比致罪有出入者以故失论承问各官审明定案须援引一定律例若先引一条复云不便照此例更引重例及加情罪可恶字様坐人罪者以故入人罪论除正律正例而外凡属成案未经通行着为定例者毋得混率牵引致罪有出入又立断决之凖凡盗公取窃取皆为盗器物钱帛之类须移徙已离盗所方谓之盗珠玉寳货之类据入手隠藏纵在盗所未将行亦是其木石重器非人力所胜虽移本处未防载间犹未成盗不得以盗论马牛驼赢之类须出阑圏鹰犬之类须専制在已乃为盗其未成盗而有显迹证见者依已行而未得财科断凡勘问谋杀人犯果有诡计阴谋者方以造意论斩助殴伤重者方以加功论绞谋而已行人赃见获者方与强盗同辟毋得据一言为造谋指助势为加功坐虚赃为得财一防拟死若鬬殴及故杀人独殴曰殴有从为同谋共殴临时有意欲杀非人所知曰故其共殴人伤皆致命当时身死以后下手重者当其重罪若当时未死而过后身死当究明何伤致死以伤重者坐罪若原谋共殴亦有致命重伤以原谋为首至乱殴不知先后轻重者有原谋则坐原谋为首无原谋则坐初鬬者为首以堪杀人之事为戏如比较拳棒之类因而杀伤人者为戏杀戏伤因鬬殴而误杀伤旁人者为误杀误伤各以鬬殴杀伤论若耳目所不及思虑所不到初无害人之意而偶致杀伤人者为过失杀伤依律收赎其鬬殴伤而未死者验伤官亲往不得舁伤者就验验明立限责令犯人保辜以手足他物伤人者限二十日刃及汤火伤者三十日打伤肢体及破骨坠胎者五十日正限二十三十日者余限十日正限五十日者余限二十日正限内因伤身死者拟抵余限内因本伤死者拟死罪奏请其原殴伤轻又非致命之处正限内因风身死者将殴打之人拟流如当致命处而伤轻或伤重而非致命处因风身死必在十日外方准声请改流其致命重处及虽非致命伤至骨断骨损即身死在十日之外仍拟绞抵若因患病身死与本伤无涉者虽在正限内各依本殴伤法惟僧人逞凶毙命有致命重伤者虽在限外十日之内不得轻拟寛减又定治寃狱之法凡内外问刑衙门辩明寃枉须开具所枉事迹实封奏
　　闻委官追问得实被诬之人依律改正罪坐原告原问官吏以故失入罪论若罪囚事本无寃朦混辩明者杖一百徒三年所诬罪重者以故出入人罪论所辩之罪人知情与同罪如原犯重止从重论不知者不坐法司凡遇一应称寃调问及各衙门奏送人犯如有寃枉及情罪有可矜疑者即与辩理具奏发落毋拘成案若明知寃枉不与辩理者以故入人罪论遇有重囚称寃原问官辄难辩理者许该衙门移文三法司堂上官辩理果有寃枉及情可矜疑者奏请
　　上裁凡狱囚决问明白追勘完备军流徒罪各从府州县决配至死罪者在内法司定议在外聴督抚审録无寃依律议拟法司覆勘定议奏
　　闻回报其公同审録之际若犯人自行翻异原招或家人代诉亲寃审録官即便再与推鞫事果违枉同原问原审官吏通问改正若囚犯明称寃抑审録官不为申理改正者以入人罪故失论又严刑讯之条凡强窃盗人命及情罪重大案件正犯及干连有罪人犯或证据已明再三详究不吐实情或先已成招后复翻异者方凖夹讯其别项小事防不许滥用夹棍若将案内不应夹讯之人滥用夹棍及虽应夹之人因夹致死并恣意叠夹致死者将问刑官题防治罪若有别项情节从重论内而法司外而督抚按察使正印官许酌用夹棍其余大小衙门防不许擅用其应入八议之人及老防废疾者并不合用刑拷讯皆据众证定罪凡用刑衙门一切刑具不照题定式様造用致有一二三号不等者用刑官照酷刑例治罪上司各官不即题防照徇庇例治罪又定承审限期以免拖累凡在京衙门承审事件限一个月审结被证在外者以到齐日为始内外移咨行查者以文到日为始催文至三无覆者题防刑部行文八旗内务府五城顺天府提人限文到三日内即行拘送或人犯有他故不到即具情由报明违者将该管官防处倘犯人已至而胥役勒索不行放入经司务防察出照例严加治罪如徇隠不究察出或被首告并罪司务刑部见审事件应防三法司者限一个月杖责等罪限十日发遣军流等罪限二十日完结案内有应行提质及患病之犯以提到及病愈之日为始仍将应行扣限及三法司防审日期并于科道衙门注销内声明倘该司员任意因循或三法司不即防审以致逾限书役得以乘机舞弊严加治罪其承审司员及防审迟延之堂司官并分别议处凡
　　钦部等事件直省督抚俱以文到日为始限四个月具题总督辖两省者隔省事件限六个月具题陜西总督所属之甘肃两广总督所属之琼州亦照隔省例福建之台湾府限十个月其湖广衡州等府所属有苗民之二十六州县距省写逺者凡命盗案件俱于定限外各展限两个月新任及署印官原限内难于完结凖分别展限原限四个月者展两月原限六个月者展三月遇公事出境一切事件凖题请展限若监临科场按日扣限隔省提人凖到日扣限凡防审之案督抚于其题后即提人犯要证赴省其无闗要之证佐及被害人等止令州县録供保候俟奉
　　防到日率同在省司道审理限期视旧限减半总督则限四个月具题如果案情繁重实有不能依限完结者先期据实奏明请
　　防展限若盗犯已获祗须闗取隔省人证等口供定案
　　无犯可审者均照
