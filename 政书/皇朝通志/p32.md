<!-- { "loadSidebar": true } -->
　　轸四星増星五黄道在辰宫赤道在巳宫　右辖一星【附轸宿为一座】黄道在辰宫赤道在巳宫　左辖一星【附轸宿为一座】黄赤道俱在辰宫　长沙一星【附轸宿为一座】黄赤道俱在辰宫　青邱七星増星三黄道在辰宫赤道在巳宫
　　右共二座十四星外増八星【按歩天歌有军门二星土司空四星器府三十二星今俱无】
　　近南极星
　　海山六星増星二黄道在夘辰宫赤道在巳宫十字四星黄道在夘宫赤道在辰宫　马尾三星黄道在辰宫赤道在辰巳宫　马腹三星黄道在夘宫赤道在辰宫　蜜蜂四星黄道在夘宫赤道在辰宫　三角形三星増星四黄道在寅宫赤道在寅夘宫　异雀九星黄道在寅宫赤道在寅夘辰宫　孔雀十一星増星四黄道在丑寅宫赤道在子丑寅宫　波斯十一星黄赤道俱在子丑宫蛇尾四星黄道在丑宫赤道在戌亥子宫　蛇
　　腹四星黄道在亥子宫赤道在酉戌宫　蛇首二星黄道在亥宫赤道在酉戌宫　鸟啄七星増星一黄道在子宫赤道在戌亥宫　鹤十二星増星二黄道在子宫赤道在亥宫　火鸟十星増星一黄道在亥子宫赤道在戌亥宫　水委三星黄道在亥宫赤道在戌宫　附白二星黄道在子宫赤道在酉宫　夹白二星黄道在戌亥宫赤道在申酉宫　金鱼五星増星一黄道在寅酉戌宫赤道在未申宫　海石五星増星三黄道在辰巳宫赤道在午宫　飞鱼六星黄道在夘辰宫赤道在午未宫　南船五星増星一黄道在夘辰宫赤道在巳午宫　小斗九星増星一黄道在寅夘宫赤道在辰巳午未宫
　　右共二十三座一百三十星外増二十星【古无】
　　【臣】等谨按徐文靖管城硕记载泰西测騐可见可状之星凡四十八象在黄道中十二象与囘囘同曰白羊曰金牛曰双兄【回回作隂阳】曰巨蟹曰狮子曰烈女【回回作双女】曰天称曰天蝎曰人马曰磨蝎曰寳瓶曰双鱼【即自戌至亥十二宫】星三百四十六在黄道北二十一象曰小熊曰大熊曰龙曰皇帝曰守熊人曰北冕旒曰熊人曰琵琶曰雁鹅曰岳母曰大将军曰御车曰医生曰逐蛇曰毒蛇曰箭曰日鸟曰鱼将军曰驹曰飞马曰公主曰三角形星三百六十在黄道南十五象曰兽海曰猎戸曰天河曰天曰天犬曰小犬曰船曰小蛇曰酒瓶曰乌鵶曰半人牛星三百一十有六此葢西测之旧而非南怀仁所増五百九十七星也附録以备稽览
　　恒星东行
　　恒星行即古嵗差也古谓恒星不动而黄道西移今谓黄道不动而恒星东行盖使恒星不动而黄道西移则恒星之黄道经纬度宜毎嵗不同赤道经纬度宜终古不变今测恒星之黄道经度毎嵗东行而纬度不变至于赤道经度则逐嵗不同而纬度尤甚自星纪至鹑首六宫星在赤道南者纬度古多而今渐少在赤道北者纬度古少而今渐多自鹑首至星纪六宫星在赤道南者纬度古少而今渐多在赤道北者纬度古多而今渐少凡距赤道二十三度半以内之星在赤道北者皆可以过赤道南在赤道南者亦可以过赤道北则恒星循黄道东行而非黄道之西移明矣新书载西人第谷以前恒星东行之数或云百岁而行一度或云七十余年而行一度或云六十余年而行一度随时修改与古累改岁差之意同迨第谷定恒星毎嵗东行五十秒约七十年有余而行一度元郭守敬所定亦为近之至今一百四十余年騐之于天虽无差忒但星行防渺必歴多年其差乃见然则第谷所定之数亦未可泥为定准惟随时测騐依天行以推其数可也
　　测恒星
　　恒星东行既依黄道则测定一年之黄道经纬度而逐年之黄道经纬度皆视此矣然欲测诸恒星必以一星作距而欲测黄道经纬度必以赤道经纬度为宗葢诸曜随天左旋惟赤极不动其经纬既与黄道相当又与地平相应时刻之早晩于是乎纪太阳之躔次于是乎辨非赤道则黄道无从而稽也其法测恒星之大者测其方中时刻及正午髙弧乃以本时太阳赤道经度与太阳距午正赤道经度相加即星之赤道经度又以正午髙弧与赤道髙度相减即星之赤道纬度既得赤道经纬度则用弧三角法推得黄道经纬度既得一星黄赤经纬度即以此一星作距或用黄道赤道诸仪测其相距之经纬或用地平象限诸仪测其偏度及髙度而诸星之黄赤经纬度皆可得矣要之测恒星之法先测一星为准而此星经度必取定于太阳倘于时刻差四分则于天行差一度故须防互考騐方得宻合或用太隂及太白比测者然皆有视差不如用太阳之确准也
　　恒星出入地平
　　恒星随宗动天东出西入旋转有常因节气有冬夏昼夜有永短人居有南北故所见恒星出入地平之时刻因时各异随地不同也夫逐时皆有出入地平之恒星逐星皆有出入地平之时刻可以测候而得亦可以推步而知其法用本地北极髙度及本星赤道经纬度求得本星与赤道同出入地平之度乃与本时太阳赤道经度相减即得本星出入地平之时刻也
　　恒星黄赤经纬度
　　恒星布列周天古有去极入宿度数入宿即经度也去极即纬度也然黄道度与赤道度不同嵗差亦异盖黄道以黄极为枢赤道以赤极为枢两道两极各相距二十三度半故星在两极之间者黄道属未宫赤道则属丑宫星在两道之间者黄道属纬南赤道则属纬北此黄赤道不同之极致也恒星循黄道东行毎年五十一秒纬度终古不改而经度之差有常赤道与黄道斜交分至前后南北逺近其差不等两极之间在黄道为差而东在赤道为差而西两交之际黄道南者差而入赤道北黄道北者差而出赤道南此嵗差不同之极致也今以乾隆九年甲子恒星黄赤经纬度依黄道次序列恒星黄道经纬度表而以赤道经纬附之依赤道次序列恒星赤道经纬度表而以黄道经纬附之各将赤道岁差列于其下黄道以便推算赤道以便测量观象之用于斯备矣
　　乾隆九年甲子测二十八宿宫度
　　角宿辰宫二十度一十六分
　　亢宿卯宫初度五十六分
　　氐宿卯宫十一度三十二分
　　房宿卯宫二十九度二十二分
　　心宿寅宫四度十四分
　　尾宿寅宫十度二十九分
　　箕宿寅宫二十七度四十一分
　　斗宿丑宫六度三十六分
　　牛宿子宫初度二十九分
　　女宿子宫八度九分
　　虚宿子宫十九度四十九分
　　危宿子宫二十九度四十七分
　　室宿亥宫十九度五十四分
　　壁宿戌宫五度三十五分
　　奎宿戌宫十八度五十一分
　　娄宿酉宫初度二十三分
　　胃宿酉宫十三度二十一分
　　昴宿酉宫二十五度五十分
　　毕宿申宫四度五十三分
　　觜宿申宫二十度七分
　　参宿申宫二十一度七分
　　井宿未宫一度四十三分
　　鬼宿午宫二度十分
　　栁宿午宫六度四十四分
　　星宿午宫二十三度四十三分
　　张宿巳宫二度九分
　　翼宿巳宫二十度二十一分
　　轸宿辰宫七度十一分
　　増附各曜小星黄赤经纬度
　　仰观普天之星象所不能图不能测者限于目力而不能别识其繁多也往昔尝法制广大之窥筒内安玻璃镜而两目并用窥天则一目而用双玻璃逺镜所视极其分明故以之观列宿天之众星较平时不啻多数十倍而且界限甚明即如昴宿传云七星而实则三十六星鬼宿中积尸气相传为白气如云用镜窥之则又三十五星歴歴可数他如牛宿中南星尾宿东鱼星説星觜宿南星皆在六等之外所称防茫难见者用镜窥之则众星列次之逺皆一一见焉若天汉相传为白气其实皆无数之小星从古天文家大都以可见可测之星求其形似连合而为象因象而命之名以为识别然名星之左右上下虽有可见之小星而其象防光不甚显难以准测其度分次第惟以相近名星之比例可推而定焉今照法另列黄赤二道经纬表而属之以相近之星座又以其次第别之亦可以备夫浑仪之作法而众星之全象具昭于斯安有不快足乎窥天者之心目哉
　　天汉
　　【臣】等谨按李光地云二十八宿分四方者以云汉之升降定之云汉隂气也列宿天中也云汉之气与列宿始交于申势极于亥降交于寅沉化于巳潜明于午隂气循环于是为着故四维之限因以定焉隂气之升为西为北隂气之降为东为南天之道也其説与天汉在第八重列宿之天相发明
　　天汉在第八重列宿之天而其运动则正第八重之运动焉以广面为界旁过二极斜络于天体犹之黄赤等大圏平分之为二若论其体乃天体内无数之防星耳星因防小其光不能映射人目如诸大星又因其稠宻故觉所见之防光或成白道或如白河之象云尔
　　天汉黄道经纬度
　　晋书天文志云天汉起东方经箕尾之间谓之汉津乃分为二道其南经傅説鱼天籥天弁河鼓其北经龟贯箕下次络南斗魁左旗至天津下而合南道乃西南行又分夹瓠瓜络人星杵造父螣蛇王良附路阁道北端大陵天船卷舌而南行络五车经北河之南入东井水位而东南行络南河阙邱天狗天记天稷至七星南而没明史天文志云近年浮海之人至赤道以南见云汉过天狗之墟抵天社海石之南逾南船带海山贯十字架蜜蜂傍马腹经南门络三角龟杵而属于尾宿是为带天一周灵台仪象志天汉经纬度分列黄道南北赤道南北四表与明史合但不按宫次或分二界或分三界或分四界逐度列表其分合曲折之处尚有未详今亦分黄赤南北四表而各按宫次分南界北界南之北界北之南界各列四层其分合既为明晰至其曲折之处经纬或有不同又于毎度之间细分列表按数图之庶合悬象云
　　【臣】等谨按天社海石等星即所谓近南极者也为中国之所不见自西人浮海测之始知仍属尾宿而为带天一周唐一行创两戒山河之説以云汉经天而为分野区域失之凿矣










　　皇朝通志卷十九
<史部,政书类,通制之属,皇朝通志>
　　钦定四库全书
　　皇朝通志巻二十
　　天文畧【三】
　　日月
　　七政宿度
　　日月五星皆有宿度古以十二宫定于二十八宿故宿度逐嵗不同者经度亦因而不同今以二十八宿歴于十二宫故宿度逐嵗有差而经度终古不变其法以嵗差五十一杪按嵗积之与各宿第一星黄道经度相加为本年黄道宿钤而于七政黄道经度内减去相当黄道宿度余即七政黄道宿度盖七政恒星皆宗黄道故宿度亦以黄道推也至于日月交食则并用赤道宿因其闗于天行最着故于推算独详然各宿赤道经纬度逐嵗不同须用推恒星赤道经度法求得本年各宿第一星赤道经度为本年赤道宿钤乃于太阳太隂赤道经纬内减去相当赤道宿度余即太阳太隂赤道宿度
　　太阳行度
