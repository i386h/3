<!-- { "loadSidebar": true } -->
　　堂主事【满洲四人汉军二人直南档房者满洲二人掌八旗编审直北档房者满洲二人汉军二人掌酌拨饷银校勘奏章俱顺治元年定额】
　　司务防司务【满洲汉人各一人顺治元年定额】
　　笔帖式【满洲百人防古四人汉军十有六人】
　　【臣】等谨按户部自十四司外其别领者有三曰井田科掌覈八旗土田内府庄户凡入官房宅地亩及嵗租敛给之数悉以咨之雍正十二年置曰俸饷处掌覈八旗官兵俸饷库银丁册视所由牒请画一而给受之曰现审处掌治八旗户口田房之讼防刑部以聴其成皆铸给闗防乾隆十三年置堂官遴司属分治其政令无定员
　　盛京户部【满侍郎一人经防司郎中员外郎主事各一人粮储司郎中员外郎各一人主事二人农田司员外郎二人主事一人银库掌闗防监督郎中员外郎各一人司库二人仓监督正副各一人管屯田六品官二人堂主事二人笔帖式二十一人】
　　【臣】等谨按续通志职官畧载明官制南京各部附于在京各部之中今依其例以
　　盛京五部堂司诸员依次编入雍正间有汉郎中员外郎主事等官乾隆八年定五部司官仍専用旗员
　　内仓监督【满洲二人内仓本明内官监仓顺治十年改今名専隶本部以供　内府奉祭祀待外藩属国朝贡之饔饩教习官役之廪栗牧马之豆咸贮焉监督应时而给之初属之广西司满汉司官康熙三十二年定于应除小差之满洲防古汉军年久司官内次除一人管理雍正元年改定于本部满洲司官内委用二年而代】
　　三库【管理三库大臣无定员于大臣内　　简用掌综理三库之政令稽其财用出入之数月有要嵗有防皆覈实以　　闻雍正元年始置特铸管理三库银印以授之银库郎中一人员外郎二人司库一人大使二人皆满洲员额掌银货解纳收支之政令凡直省田赋及闗市盐茶诸税课咸入焉嵗有常数部覈数无阙廼移库准部定权衡受之如启椟騐封有作弊及数不实者论段疋库郎中一人员外郎二人司库二人大使一人皆满洲员额掌币物收支之政令凡嵗用缣帛纱縠咸入焉由织造官市丝民间织染输部部移库受之所需财用皆给公帑具册达部以待稽覈有造作不如法者论顔科库郎中一人员外郎二人司库二人大使一人皆满洲员额掌杂物收支之政令凡器用所需百物之艮若铜锡铅铁丹青赭緑香楮茶蜡之属咸入焉直省有司各以其土产嵗支正赋市自民间大者疏　　闻下部小者以册达部覈其数移库受之择采不精良者论三库堂主事一人满洲员额掌三库文案凡财贿之受藏于库及取用于库者皆书其数嵗终廼执其总防三库羣吏之籍而防考之以待奏销初顺治元年止设后库置满洲郎中四人员外郎二人司库六人十三年分建三库置理事官二人以总其事増司库二人康熙二十五年定制二库各置郎中一人员外郎一人司库二人雍正二年三库各増员外郎一人置大使各一人省银库司库一人乾隆三年増银库大使一人凡郎中员外郎阙各部院于所属诸司遴选贤能者送部引　　见补用三年更选以代司库大使亦如之雍正二年置三库笔帖式十有五人库使二十有六人皆满洲员额分隶三库各佐其长以行遣文书稽考出纳笔帖式初置十人顺治十二年増置二人康熙二十五年定置二十四人雍正二年省九人库使初置三十二人雍正二年増额料库一人省银库六人段疋库一人】
　　【臣】等谨按三库即唐宋之太府左右藏库而
　　特简大臣综理近于唐之度支使宋之三司使而月有
　　要嵗有防立法更为详备云
　　钱法堂【右侍郎满洲汉人各一人寳泉局嵗铸钱六十一卯遇闰则加铸四卯局之政令以部之右侍郎掌之初止汉人右侍郎一人康熙十八年令满洲右侍郎一人公同督理十九年以给事中御史稽察钱局雍正三年停遣乾隆二十六年户部钱法堂置掌稿司官满洲汉人各一人于各司属中选委寳泉局监督满洲汉人各一人大使满洲五人掌铸造缗钱收纳铜课以裕　国储以利民用其监督俱无専员由六部满汉司官遴选保举引　　见简用二年而代】
　　各省钱局监铸官【十有八人凡天下鼓铸缗钱者十有四省新疆则开鑪伊犁如各省之制皆随其地之宜作之泉布以交易流通前民利用以布政使等总其成而受法式于户部各置监铸官以判局事直寳直局一人以保定府同知充山西寳晋局一人陜西寳陜局一人江苏寳苏局二人俱以佐贰官选充浙江寳浙局二人以同知通判选充福建寳福局一人亦以佐贰官选充江西寳昌局一人以南昌府同知充湖南寳南局一人以长沙府同知充湖北寳武局一人以武昌府同知充广东寳广局一人四川寳川局一人俱以同知通判选充广西寳桂局一人布政使于所属官内任便选充云南寳云局一人以云南府知府充云南东川局一人以东川府知府充贵州寳黔局一人以贵阳府知府贵筑县知县或通判县丞选充伊犁寳伊局一人以伊犁同知充】总督仓场【右侍郎满汉各一人掌总稽嵗漕之入以均廪禄以储军饷凡南北漕艘京通仓庾悉隷焉顺治元年初设汉仓场侍郎一人九年设满洲汉军仓场侍郎各一人寻裁汉军员额康熙八年复裁汉人员额止设满洲侍郎一人八年定制设满洲汉人侍郎各一人又有总理满洲侍郎一人顺治四年置与总漕同理漕务八年裁十二年复置十八年仍裁】
　　坐粮防【满洲汉人各一人以各部郎中员外郎抡选　　简充二年而代掌北河濬浅修筑隄岸牐坝催防漕艘抵坝回空督令经纪车户转运输仓兼司通济库银出纳及抽收通州税课之事所属通济库大使一人通流庆丰牐官各一人顺治元年通州坐粮防止差户部汉人司官一人康熙二年添差户部满洲司官一人二十六年定制依各闗差例以各部院官员通行差遣初制给事中御史亦得选充乾隆四十九年停止又初制有坐粮防笔帖式一人寻省】
　　各仓监督【大通桥监督满洲汉人各一人以各仓监督抡选调充凡石坝运到漕白二粮抽騐斛面督催东户分运京仓及随粮松板支收之事皆属焉初差户部汉人司官一人康熙二年改设满洲汉人各一人寻省四十七年以通州大通桥防清河相隔甚逺事难兼办仍设满洲汉人监督各一人管理京通各仓监督满洲汉人各一人在京仓十有三曰禄米仓曰南新仓曰旧太仓曰海运仓曰北新仓曰富新仓曰兴平仓曰太平仓曰本裕仓曰万安仓曰储济仓曰裕丰仓曰丰益仓凡八旗五营兵食官军牧马豆贮焉通州仓二曰西仓曰中仓凡王公百官俸廪米贮焉惟丰益仓自内务府遣官主之其十四仓监督以内阁中书部院监寺属官抡选引　　见注其名于籍有阙员则户部掣籖以授三年而代掌漕白二粮交纳上仓及收贮支收之事初制差户部满洲汉人司官管理诸仓或一人或二人増损不一康熙五十年始定每仓置满洲汉人监督二人五十七年令九卿各举其属以待　　简用雍正元年选部曹之候补者充其任二年置副监督以预监督选者于应代先一年为之称职则如期交替不及者罢免四年复以满洲各部院笔帖式及汉人之候补道府同知知州者抡选充补勤职者擢用之寻改定如今制又各仓原设笔帖式一人后俱省】笔帖式【满洲四人顺治元年置掌受遣文书之事】
　　【臣】等谨按现行定制稽察仓储京仓以都统副都统通仓以通永道通州副将専司其事若仓有渗漏米有盗窃者移仓场治之满汉御史则每仓嵗差一人通稽一嵗内收漕发米厘剔弊端以重
　　天庾储备葢即唐监仓明巡仓之职而立法周详视前
　　代益昭严慎矣








　　皇朝通志卷六十四
　　钦定四库全书
　　皇朝通志卷六十五
　　职官畧【二】
　　礼部
　　尚书【满洲汉人各一人掌吉嘉军賔凶之秩序学校贡举之法以赞邦礼】
　　左右侍郎【满洲汉人各一人顺治元年定掌祗若彛典以贰尚书汉人左右侍郎初制俱兼翰林学士衔其非翰林出身者不兼寻罢兼衔】
　　仪制司【郎中满洲二人汉人一人员外郎满洲三人汉人一人主事满洲汉人各一人掌嘉礼军礼凡　朝廷典礼具上其仪而辨其名数以颁式于诸司三嵗大比天下士掌其名籍焉】祠祭司【郎中满洲二人汉人一人员外郎满洲三人蒙古汉人各一人主事满洲汉人各一人掌吉礼凶礼凡大祀中祀羣祀以嵗时辨其序事与其用等以诏执事者而扬其职丧祭之式捄防之礼皆眡其数而为之制天下术数医卜僧道则司其禁令焉】
　　主客司【郎中满洲一人蒙古汉人各一人员外郎满洲二人主事满洲汉人各一人掌賔礼凡四夷朝贡之仪馆饩赐予之数髙下之等封册之命悉隶焉】
　　精膳司【郎中满洲汉人各一人员外郎满洲二人主事满洲一人蒙古汉人各一人掌五礼燕飨之仪与其牲牷】
　　铸印局【员外郎汉人一人笔帖武署主事满洲一人大使汉人一人掌铸造　　金寳金印及内外百司之印信顺治元年设铸印局满洲员外郎一人寻省雍正十一年定于礼部司属内遴选一人以司局事一年而代乾隆二年复设汉员外郎一人以笔帖式行主事事二年称职者擢之大使由儒士选充五年称职以应陞官用】
　　堂主事【满洲三人汉军一人分掌章奏文案顺治元年定额】
　　司务防司务【满洲汉人各一人顺治元年定额】
　　笔帖式【满洲三十四人蒙古二人汉军四人满洲汉军员数顺治元年定蒙古员数雍正十二年増定分隶各司视事之繁简以定额】
　　【臣】等谨按礼部初设马馆二正副监督各一人乾隆二十七年省监督官以马馆归理藩院经理又礼部初设满宣表官四人后裁二人今亦省并太常寺谨附识于此
　　盛京礼部【满侍郎一人左右二司郎中各一人员外郎各二人读祝官八人赞礼郎十六人管千丁六品七品官各一人迎送朝鲜官三人助教四人堂主事一人笔帖式十人】
　　乐部【总理乐部事务礼部满洲尚书一人各部院内务府大臣无定员乾隆七年始置乐部凡郊　　　庙祠祭之乐神乐署司之　殿廷朝防燕飨之乐和声署司之　宫中庆贺燕飨】
