<!-- { "loadSidebar": true } -->
　　诏言前朝厉政莫如加派辽饷以致民穷盗起而复加勦饷再为各边抽练而加练饷惟此三饷数倍正供更有召买粮料名为当官平市实则计畆加征乃令自顺治元年始凡正额之外一切加派尽行蠲免如有官吏朦胧混征暗派者杀无赦时巡按御史栁寅东建言解京钱粮头绪纷杂有一县正额止三千余两而条分四十余项有一项钱粮只一两六七钱而加费至二三十两宜总计各欵彚解以杜赔累山东巡抚方大猷亦请清厘钱粮欵目并刻由单使民易晓御史承勲又请饬所部于赋役全书外给易知由单一应无艺之征通行裁革而御史卫周祚见正定府荒亡请亟行编审之法使丁地税粮得符实数又縁明季内官纵恣绅衿优免逾额部臣议将各厰地租照御用监近例归并有司征解巡抚王文奎请革优免旧习苏小民取盈摊派之困其言并见
　　采用于是首令直省文臣赍钱粮册籍以朝禁天下征收钱粮毋得于额外加火耗以故民内监地畆钱粮总归户部管辖二年
　　谕凡前朝宗室禄田散在直省者与民间一例起科三年特遣大学士冯铨与公英俄尔岱往户部察核钱粮原额在京责成各管衙门在直省责成抚按彚造赋役全书颁行天下是时天下财赋最重之区莫如江南江西浙江三省而蘓松嘉湖诸府尤最抚臣黄徽请以漕白二粮与嵗贡绢布俱官兑官解以纾民累江西南昌瑞州袁州三府荒地浮粮悬欠日乆巡按黄賛元请丈出荒地永行豁免其近山易旱近水易潦者上则改为轻则俱从之是年革太平府姑溪桥米税金柱山商税安庆府盐税以明季所增也六年颁易知由单将各州县卫所额征起运存留本折分数漕白二粮及京库本色俱条悉开载通行直省按户分给又
　　特谕戸部设闗以寓讥察非专与商贾较量锱铢尔部亟行文各闗差员悉照原定则例起税如有徇情权贵放免船只乃于商船增収或希充私槖例外多征者罪七年定卫所屯田科征先是卫所屯田分给军丁因有操练城守捕盗领运之则科征较民田轻减至是裁汰卫军凡有运粮卫所仍旧征収其无运卫所照民田起科八年
　　命御史分巡各省察民间利病苏松巡按秦世祯因条上兴除八事一田地令业主自丈量明注印册以清花诡一额定钱粮俱填易知由单设有增减另给小单使奸胥不能借口一由单详开总散数目花户姓名以便磨对一催科不许滥差衙役设立滚单以次追比一收粮听里户自纳簿柜俱加司府印封以防奸一解放以缓急分先后勒限掣锁不得分毫存留衙役之手一民差查田均与排门册对验无使苦乐不均一备用银两概行节省不得透支令各布政使每季提征解原册年底报部扶同容者罪从之先是户工二部十九处闗津毎闗専差户部汉司官一员督管税务嗣后增设满洲官一员汉军官一员闗差员数递增书吏多行不法甚至沿河货商贾畏蹜不前
　　上深知其着仍旧毎闗设官一员其添设者悉行裁去九年定直省典铺税例在外当铺每年征税银五两其在京当铺并各铺该顺天府酌量铺面征收又以广东屯粮全征本色未免苦累屯丁令本折各半征収十年以江南秣陵广武英武三卫屯粮路隔长江输粮不便准其折色又令各闗差刋刻定例设柜收税不得勒扣火耗需索陋规并禁闗役包揽报单十一年户部请订正赋役全书又请如明制令各布政使或三年或五年将人丁地土缮造黄册以便稽查隙地漏粮之时户科给事中杜笃祐条奏闗四事一裁吏役一查税累一闗差回避一批文对核限章并下所司遵行是年减江西袁州瑞州二府浮粮又以各闗有纳银数多给票数少者许商民首告十三年
　　上以前明加陋规屡经裁减犹恐有司胥吏有侵渔中
　　饱之乃
　　命戸部右侍郎王宏祚将直省额定征收起存实数详稽往牍酌量时宜有参差遗漏悉行驳正凡自明季以渐加增豁免未尽者概行豁免至漕白杂项或改折或本色俱细加清核勒成一编颁示天下于是于赋役全书外又辅以会计赤歴丈量黄册其
　　征收则行一条鞭法给以易知由单又佐以截票串票印簿循环簿及粮册奏销册【此外又有所谓序册者其条件悉如奏销册康熈四年以其糜费无益停止及康熈七年又以各省地丁欵目有奏销册已完未完实数有考成册皆每嵗奏报其丁口增减册籍又五年一编审法已详密其黄册十年一造防计册毎年一造俱停止至十八年并赤歴册亦除之】其各闗税务令各闗差当堂设柜设梁头货物条例商民亲自填簿输银投柜騐明放行如有滥委差役苛索民间小船及往来行人衣服食物者该抚按据实防处十四年定闗税照部颁条例刋榜防立闗口便商输纳十五年江西御史许之渐深言财赋之大害莫如蠧役官以防罚去而蠧役歴乆尚存前无所惩后无所诫遂至累万盈千而不知足请饬抚按将从前侵蠧姓名数目逐一清查籍其家业侵多者立枭市曹侵少者即时流配捐此所侵之数以清积蠧之源工科给事中史彪古又言国家财用原取足于正供乃今之州县有一项正供即有一项加泒应勅各抚按将见行申饬私之令刋入易知由单使闾阎共晓徳意
　　上以所奏皆切时令所司议行十六年将四川屯粮归并州县起科以裁卫所故也十八年令州县征收钱粮各置木柜排列公衙门首纳戸眼同投柜以免尅扣凡布政司及州县均遵部颁法马称兑勿令书吏髙下其手时工科给事中隂应节言钱粮之一州县挪移一绅士包揽一土豪冒名绅户一隔县寄庄抗粮请饬该抚严查惩治从之是年定张家口杀虎口及两翼税额又以云南卫弁职田向例収租准俸不纳税粮嗣后各归卫所编入户口俱以本七折三征收其旧系每亩一斗九升至三斗者照军粮例起科三斗至五斗者概以三升为额康熙二年工科给事中吴国龙言直省解京各项钱粮
　　国初原总归户部自顺治七年复令各部寺分管催收致欵项繁多易滋奸请嗣后一应杂项俱称地丁钱粮作十分考成除扣拨兵饷外通解户部其易知由单颁给民间者尽除别项名色是年以江西巡抚张朝璘言免南昌府属浮粮其漕米一项浮多亦并核实减免三年以直省各州县钱粮上司动用差提不无勒索令严行禁止如州县官挪移亏空揑称民欠或加私征者即行革职该管官不即防报亦罪之四年
　　谕户部设官原以养民近闻守令征收钱粮加添火耗或指公费科或向行户强取借端肥已献媚上官致民无控告科道各官务将此等情不时纠防至夏秋分征原有定期隔年预征民何以给嗣后永停预征之例又各闗定例抽分溢额者加与纪录因而各差兾邀恩典困苦商民乃令悉照定额抽分永免溢额议叙之例其轮流差遣部员亦停止寻以王大臣九卿科道议定左右两翼张家口杀虎口四处仍差户部满官轮管其崇文门归顺天府治中天津闗归天津道通州归通州道居庸闗归昌密道龙泉各闗归井陉道紫荆各闗归直隶守道临清闗归东昌道西新闗归江镇道芜湖闗归池太道扬州关归驿传道浒墅闗归苏常道淮安闗归淮海道北新闗归浙江布政使荆州闗归荆州府同知九江闗归九江道揠运防归通蓟道赣闗归吉南赣道太平桥归南雄府知府遇仙桥浛光厰归韶州府知府兼理嗣是
　　屡饬各闗违例收税迟延掯勒及地方官滥征私派之并责令在内科道在外督抚不时纠防失察者坐罪五年直隶巡抚王登聨请征收闗税处刋刻木板防立闗口并商贾往来孔道徧行晓谕以杜吏役滥征部议准行是年定居庸闗税额罢崇文门出京货物税课六年以由单欵项繁多小民难以通晓令嗣后止将上中下等则应征银米实数开明其湖广陜西二省粮石派征本折数目向未开载行令照例填注免浙江丽水等九县积荒田赋令有司招垦成熟后另行起科又以江南石城等卫屯粮改折太重仍征本色时御史徐浩武言江南淮海道専管海防势难兼及税务其淮安闗税应另委员管理户部因议各处闗税俱应如所请于是以浙江北新南新两闗改归杭州府同知七年又以北新闗改归浙江盐运使八年户科给事中苏拜言闗税一差改隶外府佐贰各官俱有専掌且身为地方官畏惧上司希图足额必致增派商民请仍差满汉官员専理乃
　　命以闗税多者简差各部院贤能司员税少者交地方官征收于是定张家口杀虎口照旧遣差户部司员浒墅闗芜湖闗北新闗九江闗淮安闗太平桥扬州闗天津闗西新闗临清闗简差各部院满汉贤能司员其揠运居庸龙泉紫荆荆州赣州各闗仍交地方官管明年裁江南西新闗户部差并归龙江闗工部江南芜湖闗工部羞归并本闗户部初直隶各省废藩田产改入民户号为更名地内有废藩自置之田给民佃种输粮外又纳租银
　　上以既输赋又徴银重为民累令与民田一例输粮免其纳租十年以广东屯粮十倍民赋因而荒弃者多令照民田重则起科【嗣于三十年令减则轻收照民田例】十二年禁官吏无得私税市货十三年以正阳闗税归凤阳府通判临淮闗税发大使徴收停差部员时江南有占诡寄包揽诸积习相沿百姓苦累至是申明截票之法诸悉除十八年令州县日收钱粮流水簿同奏销册于嵗终赍司磨对停止嵗造赤歴册二十一年移九江闗榷于湖口县先是潼闗税额归有司徴收嵗止七千余两康熙十九年差郎中敦多礼监督每嵗得课银四万有余至是
　　上以秦省兵民苦于挽运着照旧额不必差遣部曹二十三年以湖南偏桥镇逺二卫屯地屯粮并归贵州征收【嗣后湖南屯粮屡经更定二十五年以同鼓卫并归新寕县三十六年以辰州卫归卢溪县又城步县有经徴靖州卫屯粮仍归靖州绥寕俱照民田一例起科】又以侍郎金世鉴言令浙江沿海照山东例民人往海上载五百石以上船只贸易捕采至收税处量货贵贱定税是时大开洋海市舶户科给事中孙蕙请设立専官收税
　　上以不先酌定则例必为商累乃差郎中伊尔格图前往酌议伊尔格图因请给各闗定例欵项于桥头渡口一并徴收
　　上谕开海原以利民非为税计若概征桥道渡口何异无税之地增一闗乎寻以廷臣定议止收海上船载税其海口内桥津船车等物永停抽分是年定通恵河税差照各闗例掣籖二十四年以天下户口土田视昔有加其间条目易于混淆
　　命重修赋役全书止载切要欵目删去丝杪尾数以除飞洒之又减洋船丈抽分数粤东向有东西二洋夷商往来皆量物抽税自明隆庆年间以夷人报货奸欺改定丈抽之法按船大小为额
　　国朝开海禁以后皆因之至是伊尔格图言日前多载珍竒近系日用杂物请于原额外再减二分【明季于西洋商船定为九等东洋定为五等其后于西洋货船酌减三分】其江浙闽广四省印烙船只往外国者亦照例先是康熈四年已禁闗差溢额议叙之例后因各闗差采办铜觔价直不敷【按在京寳泉宝源二局鼓铸铜觔例各闗差分采】因而稍稍溢额廷臣亦渐以议叙请行又各闗定例四季造册送部以免擅改商人亲填部册而闗差往往以觧册需费为辞二十五年
　　上以此等情形既已充肥私槖更图滥叨议叙令廷臣酌议加增铜价即于各闗原额外量增均以给铜直停其议叙无许溢额其报部册聴其于任满彚报至于缺额处分原有例令御史敦拜乃请从重议处并刻限赔补日期以惩亏欠
　　上以法令太严必致累商不允所请是年
