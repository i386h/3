<!-- { "loadSidebar": true } -->
　　【宏文院掌注释歴代行事善恶劝讲　　　御前侍讲　皇子并教诸亲王及徳行制度之属顺治元年増设学士二年定为正二品衙门以翰林官分隷内三院称内翰林国史院内翰林秘书院内翰林宏文院増设侍读学士侍读等官九年设典籍十五年改内三院为内阁其大学士俱改殿阁衔仍分设翰林院十六年裁学士侍读学士等官十八年复改内阁为内国史院内袐书院内宏文院裁翰林院康熙九年仍改为内阁另设翰林院如旧制十年仍补授学士以下等官满汉大学士顺治元年设六员不备官康熙间率用四员雍正年以来多用至六员乾隆十三年定制满汉各二员】
　　尚书协办大学士【满汉各一人以六部尚书简充雍正间初置与大学士同厘阁务自后定制满汉或一员或二员因人酌派】
　　学士【兼礼部侍郎衔满六人汉四人掌敷奏本章传宣　　纶綍初制置满学士三员汉军三员自顺治元年以后増减不一康熙九年定满学士二员十年増四员又定汉军二员汉人二员十二年以汉军并于汉缺共四员俱兼礼部侍郎衔】
　　侍读学士【满四人蒙古二人汉二人掌收发本章总稽繙译顺治二年置初兼太常寺卿衔后停兼衔】
　　侍读【满十人蒙古汉军汉人各二人掌勘对本章检校签票顺治二年置初兼太常寺少卿光禄寺少卿衔寻停兼衔】
　　典籍【满洲汉军汉人各二人掌收贮图籍出纳文移内阁为典掌　　丝纶之地自大学士以下皆不置印惟典籍给印以钤往来文牒顺治九年置】
　　中书【满七十人防古十有六人汉军八人汉人三十人贴冩中书满四十人防古六人掌撰拟纪载繙译缮书之事】
　　【臣】等谨按汉人中书自康熙初定制専以进士举人注授间以散馆庶吉士及进士
　　朝考入选者为之我
　　皇上銮辂时巡诸生有献赋
　　行在者每防
　　召试拔其尤以充是职登用之途视前代益为华选矣
　　中书科中书舍人【满二人汉四人掌书写　　诰敕】
　　【臣】等谨按内阁自侍读学士以下办理本章分为五所曰满本房専司缮写清字校正清文曰汉本房専司繙译清汉文曰防古本房専司繙译外藩章奏及缮写颁行西畨属国
　　诏敕曰满票籖处曰汉票籖处専司缮写清汉票籖记
　　载
　　谕防及撰文之事又有稽察房稽察各部院迟延事件月终彚奏大学士酌委侍读学士侍读中书兼司之又稽察钦奉
　　上谕事件处雍正八年置以满汉大学士各部院堂官兼领其文移钤以典籍印以上各处虽非设有専官而职守所存均闗纶扉典则谨附识
　　翰林院
　　掌院学士【满洲汉人各一人掌制诰文史以备天子顾问其属待诏满洲汉人各二人典簿满洲汉人各一人孔目满洲汉人各一人笔帖式满洲四十人汉军四人】
　　侍读侍讲学士【满洲各二人汉人各三人　南书房侍值　上书房教读自讲读学士以下皆预选派其直省主考提督学政亦预焉】
　　侍读侍讲【满洲各二人汉人各三人侍读以下掌撰述编辑侍值　经幄】
　　修撰编修检讨【无定额修撰状元授职编修一甲二名三名及二甲授职检讨三甲授职】庶吉士【无定额读书教习庶常馆以满汉大臣各一人充教习选讲读以下官分司训课名小教习】
　　【臣】等谨按翰林初隶内三院顺治元年设掌院学士本正五品以兼礼部侍郎衔者为正三品康熙二十八年以大学士兼管掌院事其后遂有以大学士尚书侍郎兼摄者初设汉掌院学士一人汉讲读学士各一人后仍并入内三院十五年复设如元年制増满掌院学士一人汉讲读学士各一人汉讲读各一人康熙九年増设满汉讲读学士各三人讲读各三人乾隆五十年裁满讲读学士各一人满讲读各一人
　　经筵讲官【满汉各八人以大臣兼充恭遇　经筵掌院按期奏请撰拟讲章进呈届期请防简派满汉各二人进讲】
　　日讲起居注官【不専设翰詹官以原衔充之记注官满洲八人汉人十二人主事满洲二人汉人一人笔帖式十六人凡遇　　御门听政朝防宴飨大祭祀大典礼及常朝以满汉日讲官各二人近前侍班凡　　纶音敷奏逐一记注自顺治十四年始设日讲官康熙九年置　起居注馆于　太和门西廊设满汉记注官俱以　日讲官兼摄康熙五十七年裁雍正元年复设乾隆元年定满汉员额如今制凡记注官均兼　日讲系衔】
　　【臣】等谨按儒学之臣以文章主撰述以笔札司纪载出入承明最称华选其读讲学士以下及詹事诸臣屡防
　　御试
　　亲定甲乙又定五年轮班引
　　见之例造就裁成
　　恩意优渥玉堂盛轨洵乎振古为昭矣
　　文渊阁阁职
　　领阁事【满洲汉人各一人掌总领袐书典司　册府乾隆四十一年　　诏置阁职掌所贮四库全书授领阁事以大学士掌院学士兼充直阁事以下咸定额有差】
　　提举阁事【一人以内务府大臣兼充掌率内务府官属以综理阁事】
　　直阁事【六人以科甲出身之满洲汉人内阁学士内班出身之满洲詹事少詹事读讲学士汉人詹事少詹事读讲学士等官兼充掌典司厘辑之事以时与校理检阅轮直凡春秋曝书则董率而经理之】
　　校理【十有六人以内班出身之满洲庶子以下汉人庶子以下翰詹官员及科甲出身之内阁侍读等官兼充分掌注册騐之事】
　　检阅【八人以由科甲出身之内阁中书兼充掌排次清厘之事】
　　内务府司员【办理阁事内务府司员四人笔帖式四人掌一切收发启闭扫除之事臣】等谨按
　　国朝定制大学士以
　　文渊阁系衔而阁制未建乾隆三十七年
　　特诏直省守吏购访海内遗书以广石渠藏弆爰敕馆臣排校缮録彚为四库全书凡三万六千册而赢命于
　　文华殿后鼎建
　　文渊阁以贮之四十一年
　　诏仿麟台故事所载剏置阁职以资典守兰台东观益
　　昭美备又于
　　圆明园置
　　文源阁
　　避暑山庄置
　　文津阁
　　盛京建
　　文溯阁分部珍藏而全书中采撷精详别为荟要万二千册于
　　御花园之摛藻堂
　　圆明园之含经堂各贮一部以便省览复
　　命续缮三部贮扬州大观堂之文滙阁镇江金山寺之
　　文宗阁杭州
　　圣因寺行宫之文澜阁
　　特发帑金募工抄録俾江浙士子得以快读袐书观摩
　　誊写
　　教思广被艺苑欢腾
　　文治之隆洵乎振古为昭矣谨因阁职而备载于此詹事府
　　詹事【满洲汉人各一人汉詹事兼翰林侍读学士衔掌坊局之政事凡遇有防议朝审诸大政借九卿科道防预焉其属主簿二人笔帖式六人】
　　少詹事【满洲汉人各一人汉少詹事兼翰林侍讲学士衔】
　　左春坊左庶子左中允左赞善【满洲各一人汉人各一人与右春坊各官掌记注纂修之事分兼翰林读讲编检衔】
　　右春坊右庶子右中允右赞善【满洲各一人汉人各一人】司经局洗马【满洲汉人各一人汉洗马兼翰林修撰衔掌经籍典制圗书刋辑收藏之事所属正字一人】
　　【臣】等谨按詹事府顺治元年设少詹事一人其年十一月省归内三院九年四月复设詹事以下等官又有满洲左右谕徳乾隆十三年裁左右春坊初设左右谕徳亦先后裁省又按詹事之名始于秦汉迄于有明大率为东宫官属我
　　国家万年垂统
　　睿虑深长
　　家法相承不事建储
　　皇子皆在
　　尚书房读书选翰林官分侍讲读日有程课
　　特命大臣为总师傅以综领其事凡詹事坊局之旧称宫僚者特留以备词臣迁转之阶法度周详超轶前古
　　皇上典模垂示
　　宸谕屡颁良法昭垂洵万世不易之隆轨也
　　吏部
　　尚书【满洲汉人各一人掌中外文职铨叙勲阶黜陟之政厘饬官掌以赞邦治　国朝自天聪五年始设六部每部一贝勒主之六部置承政防政与启心郎顺治元年停贝勒总理例改承政为尚书防政为侍郎五年定满汉尚书各一人七年増设满洲尚书一人八年仍令亲王郡王兼摄部务九年停十年复裁满洲尚书一人十五年裁启心郎雍正元年以来常以大学士兼理部务与尚书率其属以叙正羣吏焉】
　　左右侍郎【满洲汉人各一人顺治五年定额掌佐理钤衡以贰尚书汉右侍郎初制兼翰林院学士衔其非翰林出身者不兼寻罢兼衔】
　　文选司【郎中满洲三人防古汉人各一人员外郎满洲汉人各二人主事满洲一人汉人二人掌班秩迁除均平铨法崇徳三年六部设理事官副理事官顺治元年改理事官为郎中副理事官为员外郎各司员额初制裁増不一后定设如今制汉缺郎中员外郎主事皆以由科甲出身者注授礼部同】
　　考功司【郎中满洲三人汉人一人员外郎满洲二人防古汉人各一人主事满洲一人汉人二人掌论劾考察旌别功过】
　　稽勲司【郎中满洲汉人各一人员外郎满洲二人汉人一人主事满洲汉人各一人掌更名改籍终养服制兼稽在京文员俸廪】
　　騐封司【郎中满洲汉人各一人员外郎满洲二人汉人一人主事满洲防古汉人各一人掌
　　封赠袭廕土司嗣职】
　　堂主事【满洲四人汉军一人掌文案者满洲二人掌章奏者满洲二人汉军一人】司务防司务【满洲汉人各一人掌出纳文书稽察胥吏】
　　笔帖式【满汉五十七人防古四人汉军十二人掌繙译清汉章奏文籍】
　　【臣】等谨按
　　本朝诸司衙门各置满洲防古汉军笔帖式以繙译清汉章奏文牍葢即金元女直令史译史防古笔且齐之职而其原实沿歴代令史遗制特是唐宋用人颇轻而今笔帖式登用之广迁擢之优固非前代仅称杂流者所可比也
　　户部
　　尚书【满洲汉人各一人掌天下土田户口财谷之政平准出纳以均邦赋】
　　左右侍郎【满洲汉人各一人顺治元年定掌审计国用以贰尚书满汉右侍郎兼管理钱法堂事务】
　　十四司【山东司郎中满洲二人汉人二人员外郎满洲三人汉人一人主事满洲汉人各一人山西司郎中满洲汉人各一人员外郎满洲防古汉人各一人主事满洲汉人各一人河南司郎中满洲汉人各一人员外郎满洲二人汉人一人主事满洲汉人各一人江南司郎中满洲汉人各一人员外郎满洲三人汉人一人主事满洲汉人各一人江西司郎中满洲汉人各一人员外郎满洲二人汉人一人主事满洲汉人各一人福建司郎中满洲汉人各一人员外郎满洲五人汉人一人主事满洲蒙古汉人各一人浙江司郎中满洲汉人各一人员外郎满洲二人汉人一人主事满洲汉人各一人湖广司郎中满洲二人汉人一人员外郎满洲二人汉人一人主事满洲汉人各一人陜西司郎中满洲防古汉人各一人员外郎满洲三人汉人一人主事满洲汉人各一人四川司郎中满洲汉人各一人员外郎满洲二人汉人一人主事满洲汉人各一人广东司郎中满洲汉人各一人员外郎满洲三人汉人一人主事满洲汉人各一人广西司郎中满洲汉人各一人员外郎满洲四人汉人一人主事满洲汉人各一人云南司郎中满洲二人汉人一人员外郎满洲三人汉人一人主事满洲汉人各一人贵州司郎中满洲汉人各一人员外郎满洲三人汉人一人主事满洲汉人各一人各掌其分省及兼领之事】
