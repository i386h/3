<!-- { "loadSidebar": true } -->
　　钦定四库全书
　　皇朝通志总目
　　氏族畧【凡十卷】
　　卷一【至】卷十
　　六书畧【凡三卷】
　　卷十一【至】巻十三
　　七音畧【凡四卷】
　　卷十四【至】巻十七
　　天文畧【凡六巻】
　　卷十八【至】卷二十三
　　地理畧【凡八卷】
　　卷二十四【至】卷三十一
　　都邑畧【凡四巻】
　　卷三十二【至】巻三十五
　　礼畧【凡十二卷】
　　卷三十六【至】卷四十七
　　諡法畧【凡八卷】
　　卷四十八【至】卷五十五
　　器服畧【凡六巻】
　　巻五十六【至】巻六十一
　　乐畧【凡二巻】
　　巻六十二【至】卷六十三
　　职官畧【凡八巻】
　　卷六十四【至】巻七十一
　　选举畧【凡三卷】
　　卷七十二【至】卷七十四
　　刑法畧【凡六巻】
　　卷七十五【至】卷八十
　　食货畧【凡十六卷】
　　卷八十一【至】巻九十六
　　艺文畧【凡八卷】
　　卷九十七【至】巻一百四
　　校讐畧【凡八巻】
　　卷一百五【至】卷一百十二
　　图谱畧【凡二卷】
　　卷一百十三【至】巻一百十四
　　金石畧【凡七巻】
　　卷一百十五【至】巻一百二十一
　　灾祥畧【凡三巻】
　　巻一百二十二【至】巻一百二十四
　　昆虫草木畧【凡二巻】
　　巻一百二十五【至】巻一百二十六
　　【臣】等谨按
　　皇朝通志一百二十六巻乾隆三十二年奉勅撰二十畧之目亦与郑樵原本同而纪传年谱
　　则从省葢
　　实録
　　国史尊藏金匮与考求前代删述旧文义例固不侔也至二十畧中有原本繁而今汰者三都邑畧中樵兼载四裔所居非但约畧传闻地多无据且外邦与帝京并列义亦未安今惟恭录
　　兴京
　　盛京
　　京师城阙之制以统于尊諡畧中樵分三等二百十品多所臆定今惟恭录
　　尊諡赐諡以昭其慎金石畧中樵所采颇杂今惟恭
　　录
　　列圣宝墨
　　皇上奎章兼及
　　御定三希堂帖淳化轩帖兰亭八柱帖并诸臣奉勅上石诸墨刻有原本疎而今补者二天文畧中
　　樵惟载步天歌今则敬遵
　　圣祖仁皇帝御制仪象考成灵台仪象志
　　皇上御制仪象考成后编防通中西之法以究象纬之运行地理畧中樵以四渎统诸水而州县郡道以水为别今则于其不入四渎者大河以北如
　　盛京
　　京畿诸水大江以南如浙闽瓯粤诸水以及滇南漠北诸水自入南北海者并一一补载而河有重源今经
　　圣制考订恭録以示来兹有原本冗而今删并者三艺文畧中樵所列既多舛讹校讐畧中樵所举亦未精确图谱畧中樵分记有记无二类而记无多至二十门如系桐试马鬭羊对雉诸图尢猥杂无取今并以
　　钦定四库全书总目为断以折其衷有原本之所
　　未闻者三六书畧中以
　　国书十二字头清篆三十二体括形声之变化究波磔之源流并以
　　钦定西域同文志胪列防古西畨托忒囘部诸字丝牵珠贯音义毕该非樵之穿凿偏旁所知也七音畧中以
　　国书合声之法为翻切之总钥而两合三合之中有上下连书有左右并书有重声大书有轻声细书以
　　钦定同文韵统为华梵之通津以天竺五十字母配合成一千二百十二音又以西畨三十字母别配合成四百三十四音而各释以汉音汉音不具则取以合声非樵株守等韵所知也昆虫草木畧中樵分八类五朝续通志已为补漏订讹至于中国所无而产于遐方前代所无而出于今日如金莲花夜亮木之类见于
　　钦定广羣芳谱普盘樱额堪达罕秦达罕之类见于圣祖仁皇帝几暇格物编北天竺乌沙尔齐火鸡箬
　　漠知时草之类见于
　　御制诗集如竒石蜜食鷟鸑尔之类见于
　　钦定西域图志尤非樵之抱残守匮所知矣葢创始之作考校易疎论定之余体裁益密皆縁遭遇
　　昌期仰承
　　圣训得以搜罗宏富辨证精详以成一代巨观则
　　樵之瞠乎莫逮亦良有由也






　　皇朝通志总目
　　钦定四库全书
　　皇朝通志凡例
　　一郑樵通志仿歴代史例有本纪有列传又有年谱其自序以唐书五代史皆本朝大臣所修防臣所不敢议故纪传与年谱并讫隋而止续通志于唐五代及宋辽金元各増辑纪传至明代事迹具见明史即从郑氏不载唐五代纪传之例不加添纂若我
　　国家
　　列圣相承文徳武功胪具
　　实录者藏诸金匮石室至于臣工事实自有
　　国史列传及宗室王公功绩表传诸书为之叙述兹编亦仍郑氏之例不复载入
　　一通志二十畧其氏族六书七音諡法校讐图谱金石昆虫草木诸畧皆郑氏自出新意非前史所有不専系于一时一代其余各门与杜氏马氏二
　　书互有详畧如通志礼乐职官选举刑法之目通典通考皆有之通志之食货则通典有之而通考析为田赋钱币户口征市籴国用诸门者也通志之都邑地理即通典之州郡边防通考之舆地四裔也通志之天文即通考之象纬艺文即通考之经籍灾祥即通考之物异也通志之器服则又与通典之嘉礼通考之王礼互见者也大抵通典主乎简要通考主于周详通志则取材旧史自加断制故其自序谓虽本前人之典亦非诸史之文今仿郑氏之体行文叙事与通典通考两书实互相发明
　　一通志氏族畧分三十二类颇称赅洽其辽金元氏族之见于前史者已纂入续通志若
　　本朝八旗氏族通谱于各族得姓所始表之以地系之以名厘然具备今并依类胪次
　　一通志六书畧于源流正变胪列綦详辽金元各有国书已畧述于续通志我
　　朝国书十二字头整齐该括变化不穷若夫
　　大文弥耀清篆三十二体尤足握形声之总究文字之
　　源至于
　　圣化逺布重译来同凡诸部诸国之各有文字者靡不
　　达自象胥藏于秘阁
　　皇上御定西域同文志于防古西畨托忒囘部之字悉皆以次缀书音义毕贯实为前史所未有谨详载以表
　　大同之化
　　一通志七音畧以三十六字母为主备列内转外转诸图我
　　朝国书合声切音之法有三合四合之妙皆出于人声之自然而无所勉强
　　圣祖仁皇帝钦定音韵阐防一书实抉翻切之秘奥皇上御定同文韵统以梵音合
　　国书切韵复以
　　国书切韵叶华音字母于是字无遁音书皆备韵近复将辽金元明诸史之传讹者攷正改译
　　亲加详定至于畨部舆图释家梵典一经繙译并得凖声洵足正千秋之谬误而表天地之元音今并详列于篇
　　一通志天文畧只载隋丹元子步天歌而未及推算之法我
　　圣祖仁皇帝奉若天道洞悉精防改造六仪辑灵台仪象
　　志用法简当所司奉以测验
　　御制仪象考成其理则揆天察纪其法则明时正度即数可以穷理即理可以定法合中西为一揆
　　皇上复加増辑
　　御制仪象考成后编并按六仪新法参浑仪旧式制为玑衡抚辰仪兼考天官家诸星纪之缺者补之紊者正之勒为仪象考成于是步天定时之道益为
　　精密敬谨登载以补前书之漏畧
　　一通志地理畧先载四渎而以诸水入于江河淮济者分条具列自序谓地理以水为主郡县州道皆由水以别惟是宇内之水不入四渎者尚多如大河以北则有
　　盛京
　　京畿诸水大江以南则有浙江闽江粤江皆自入于海他若云南西藏诸水多入于南海【如云南之澜沧江潞江西藏之雅鲁藏布江冈噶江】漠北诸水多入于北海【如额尔齐斯河色楞格河】至于河有重源所谓合流入蒲昌海潜行出于积石者今并列在舆图纪以
　　宸翰钜制鸿篇亲为考定徴信万古皆前志所未经収载今悉依郑氏之例胪列于前其细流支派之不闗于地理者无庸滥入
　　一通志都邑畧凡帝王侯国之都分代具列我
　　朝肇基东土自
　　肇祖原皇帝及
　　兴祖直皇帝
　　景祖翼皇帝
　　显祖宣皇帝皆都
　　兴京
　　太祖高皇帝
　　太宗文皇帝都于
　　盛京
　　世祖章皇帝定鼎
　　京师今宜将城郭之制敬谨胪载而宫室苑囿即附见焉至郑氏附纪四夷之都自以为能逺探遐搜然考其所载如琉球居海岛之中大秦居大海之西亦只约畧言之未能确指其建国之地且以外国所都与京邑并列未免部分失当今拟从删一通志諡畧凡二百有十品分为三等此乃郑氏意为増损非时王现行之制若
　　本朝锡諡之典悉出
　　上裁自诸王以及内外大臣之例得请諡者高下予夺各如其分饰终之礼至为隆重此外有以文臣品学而追諡者【如汤斌陆陇其韩菼王士正】以监司殉难而得諡者【如叶暎榴陈启泰陈丹赤】皆非常典我
　　世祖章皇帝定鼎之初即下所司定胜国甲申诸臣之諡皇上表彰忠烈复
　　特颁谕防凡明季死事诸臣各加褒奬
　　赐以令諡尤为从古未有之旷典今并据实叙载一通志校讐图谱二畧与艺文畧相为表里以编书必先明类例故有校讐畧以图为经而书为纬有书不可无图故有图谱畧我
　　朝文治光昭图书明备
　　皇上右文典学
　　特诏裒辑永乐大典所载并搜访天下遗籍勒成四库全书每书各系以提要编以目録于是譌者以正阙者以全校讐之法至为精审而图谱之流传者益复粲然大备敬谨详列以彰观文化成之盛一通志金石畧分载泉币鼎彛之款识而于诸家碑刻复按时代列之亦云博矣我
　　列圣天纵多能
　　宝墨流传照耀海内
　　皇上防余防艺
　　奎翰日新故
　　御帖刋于内府
　　穹碑勒在遐陬煌乎莫与并矣至古来金石之留遗者若三希堂淳化轩诸石刻裒集最为美富敬谨彚列用示来兹
　　一通志昆虫草木畧分为八类已称该备顾品彚之繁搜罗难尽有内地所无而产于外域者有前代未显而称于后世者我
　　圣祖仁皇帝御制防暇格物编所载【如普盘樱额堪达罕秦达罕之类】殊
　　名别种攷证精详
　　皇上顺时亭育具有化工凡塞外之产为边内所罕见
　　者【如北天竺乌沙尔齐火鸡箬汉之类】
　　睿题留咏共识嘉名至于新疆式廓以来异果珍禽列于图志【如竒石蜜食鷟鸑尔之类】皆尔雅埤雅诸书所未及登载谨广为搜辑非惟供多识之资实以徴茂育之化








　　皇朝通志凡例
　　钦定四库全书
　　皇朝通志巻一
　　氏族畧【一】
　　【臣】等谨按郑志氏族畧以三十二类叙得姓受氏之原附以四声缀以总论旁罗古今綦辨且博虽多闻而广附会在所不免然伊古姓氏已备见于此矣恭惟我
　　国家肇兴东土受姓自
　　天
　　帝统既尊
　　皇支益衍谨志
　　国姓于卷首以昭亿万年之鸿业至
　　国初时攀龙附鳯之众奔走后先或旧属编氓或举族内附首编满洲八旗次列古八旗建师设长制度厘然有条不紊迨
　　皇上御极之初轸念族姓日繁不有成书将无以知世徳所自爰
