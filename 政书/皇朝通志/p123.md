<!-- { "loadSidebar": true } -->
　　外藩防古科尔沁等二十五部五十一旗喀尔喀四部八十五旗青海四部二十九旗阿拉善额鲁特一旗乌兰乌苏额鲁特二旗额济讷土尔古特一旗都尔伯特十六旗【毎旗札萨克一人协理旗务二人或四人管旗章京一人副章京二人或一人防领毎六佐领则一人佐领每百丁或二百丁或二百五十丁则一人骁骑校每佐领下一人札萨克掌一旗之政令或由世袭或由　　简任不拘爵秩协理旗务掌佐札萨克之政亦以台吉以上为之自管旗章京以下至骁骑校皆掌统其所属之众以聴于札萨克惟青海达喇嘛察汉诺们汗所属蒙古不统于各旗令达喇嘛管辖】
　　回部哈宻一旗【札萨克一人协理旗务一人管旗章京一人副章京一人领二人佐领十三人札萨克以功晋郡王贝勒】
　　回部吐鲁畨一旗【札萨克一人协理旗务二人管旗章京一人副章京二人防领二人佐领十五人伯克十人札萨克晋郡王】
　　【臣】等谨按哈宻吐鲁畨札萨克虽并膺王封而实佐我驻劄大臣共理庶事故互见于新疆篇中又按我
　　朝徳威怀畏鳞集仰流自
　　兴京肇建之前科尔沁贝勒明安即遣使通好自后防古诸部落向风内属朝贡不絶因为设官分职古各部暨回部之乆经内附者皆设札萨克以理旗务又悉置都统以下等官一如八旗之制此实亘古以来之盛事求之史册罕有伦比也土官
　　甘肃【土指挥使八人指挥同知七人指挥佥事八人土千户九人正千户一人副千户二人土百户九人青海千户一人百户二十四人百长二十六人西藏百戸十六人百长十人各掌其所属畨夷军民之政其承袭按其支派宗图定其当袭者不容混冒而各省文武大臣统辖焉其文职吏部验封司武职兵部武选司】
　　四川【土通判二人土知事一人土巡检二人土副巡一人宣慰使五人副使一人宣抚使五人副使三人安抚使二十人副使三人长官三十有七人副长官三人千户四十人土千总二人土百户一百六十有三人】
　　广西【土知州二十六人土州同一人土州判一人土知县四人土巡检十二人长官二人副长官一人】
　　云南【土知府四人土同知一人土通判二人土知事一人土经厯一人土知县四人土州同四人土州判二人土县丞五人土主簿二人土巡检十有九人土典史一人土驿丞三人宣慰使三人指挥使二人宣抚使五人副宣抚使二人安抚使三人长官三人副长官三人土守备四人土千总二十有八人土把总五十有五人】
　　贵州【土同知二人土通判一人土推官一人土吏目一人土县丞五人土主簿二人土巡检二人长官司长官六十六人副长官二十一人】
　　【臣】等谨按土官之设虽沿明制然明时纲纪不振诸土官或鱼肉苗民或弁髦王法朝廷姑息成风多置之度外与唐宋羁縻之州无异今各土官畏威怀徳奉法惟谨自金川荡平以来安屯置戍永为乐土又定诸司轮年入
　　觐之制而优其章服以示怀来此岂前代所可及哉






　　皇朝通志卷七十
<史部,政书类,通制之属,皇朝通志>
　　钦定四库全书
　　皇朝通志七十一
　　职官畧【八】
　　官阶
　　本朝増定官制凡文职十八阶旗员武职九阶汉人武职十三阶凡恭遇
　　覃恩均给封赠而无散官之名今依防典所载文武官
　　阶分晰如右
　　文官阶
　　正一品光禄大夫从一品荣禄大夫正二品资政大夫从二品通奉大夫正三品通议大夫从三品中议大夫正四品中宪大夫从四品朝议大夫正五品奉政大夫从五品奉直大夫正六品承徳郎从六品儒林郎正七品文林郎从七品徴仕郎正八品修职郎从八品修职佐郎正九品登仕郎从九品登仕佐郎
　　【臣】等谨按文官阶吏员出身者其从六品正七品俱为宣徳郎不及九品者为未入流初制一品正从俱光禄大夫后从一品改荣禄大夫凡官阶五品以上为
　　诰授六品以下为
　　勅授武官亦如之
　　武官阶
　　正一品建威将军从一品振威将军正二品武显将军从二品武功将军正三品武义将军从三品武翼将军正四品昭武都尉从四品宣武都尉正五品武徳骑尉从五品武徳佐骑尉正六品武畧骑尉从六品武畧佐骑尉正七品武信骑尉从七品武信佐骑尉正八品奋武校尉从八品奋武佐校尉正九品修武校尉从九品修武佐校尉【臣】等谨按武官阶初制提督总兵官或加都督及都督同知佥事等衔其左右都督俱为正一品后裁去加衔定正从一品俱荣禄大夫正二品骠骑将军从二品骁骑将军正三品昭勇将军从三品懐逺将军正四品明威将军从四品宣武将军正五品武徳将军从五品武畧将军正六品昭信校尉从六品显忠校尉正七品奋力校尉经乾隆二十年改定公侯伯及正一品俱光禄大夫从一品振威大夫正二品武显大夫从二品武功大夫正三品武义大夫从三品武翼大夫正四品昭武大夫从四品宣武大夫正五品武徳郎从五品武畧郎正六品武信郎从六品武信佐郎正七品奋武郎嗣以文职正一品起至从九品共十八阶武职从一品起至正七品共十二阶多寡悬殊体制未协经乾隆五十一年増设阶品改定
　　封典名号用昭画一焉
　　勲官
　　世爵世职之等有九曰公曰侯曰伯曰子视一品曰男视二品曰轻车都尉视三品曰骑都尉视四品曰云骑尉视五品曰恩骑尉视七品自公至轻车都尉又各有三等【授爵自云骑尉始云骑尉袭一次加一云骑尉则合为骑都尉袭二次再加为骑都尉兼一云骑尉袭三次再加为三等轻车都尉袭四次二等轻车都尉袭五次一等轻车都尉袭六次一等轻车都尉兼一云骑尉袭七次三等男袭八次二等男袭九次一等男袭十次一等男兼一云骑尉袭十一次三等子袭十二次二等子袭十三次一等子袭十四次一等子兼一云骑尉袭十五次三等伯袭十六次二等伯袭十七次一等伯袭十八次一等伯兼一云骑尉袭十九次三等侯袭二十次二等侯袭二十一次一等侯袭二十二次一等侯兼一云骑尉袭二十三次三等公袭二十四次二等公袭二十五次一等公袭二十六次内有因阵亾给与者袭次已完仍授恩骑尉令其世袭】
　　【臣】等谨按公侯伯子男轻车都尉骑都尉云骑尉恩骑尉之爵以褒叙勲绩酬庸懋赏次第其功绩之大小而锡以世袭之等
　　国初定世爵自公至拖沙喇哈番共八等凡授爵自拖沙喇哈番始如拖沙喇哈番加一拖沙喇哈番则合为一拜他喇布勒哈番再加则为拜他喇布勒哈番兼一拖沙喇哈番再加为三等阿达哈哈番逓加至一等阿达哈哈番如再加一拖沙喇哈番则为一等阿达哈哈番兼一拖沙喇哈番再加则为三等阿思哈尼哈番积拖沙喇哈番二十有六则为一等公开创功臣防勲锡爵与河山共永封爵在顺治七年九年
　　恩诏以前者世袭防替或论功在
　　诏后立功在
　　诏前者亦世袭防替其给予
　　勅书注明世次者仍按次承袭自后凡有忠诚宣力懋建
　　军功膺授功爵者除奉
　　特防世袭防替外其余自拖沙喇哈番袭一次逓加至一等公袭二十六次至一等公以上爵无可加令以适子袭一等公以别子袭其余爵康熙元年定凡世爵合并至公侯伯者其子弟承袭时照原系几人之爵仍与几人分袭雍正元年定一二三等公
　　各锡以美名【如褒绩公忠达公等】其外戚则仿古恩泽侯义命为承恩公乾隆元年总理王大臣奏定精竒尼哈番以下世爵清文并改用汉文精竒尼哈番为一二三等子阿思哈尼哈番为一二三等男阿达哈哈番为一二三等轻车都尉拜他喇布勒哈番为骑都尉拖沙喇哈番为云骑尉其清文从旧十四年定一二三等侯伯亦各锡以美名【如奉义侯敦伯等】自后膺封爵者凡勲猷殊等皆奉
　　特防定锡嘉号十五年定自一等公袭二十六次至云
　　骑尉袭一次均按所开袭次载入
　　诰勅
　　皇上垂念阵亾之后袭次已毕复
　　锡恩骑尉以传之永久而緑营阵亾议叙之例止得难
　　廕一次非奉
　　特防加恩不能得有世职乾隆五十年又
　　命凡阵亾人员无论满汉及旗人之用于绿营者一体给与世职即袭次已完亦照例给恩骑尉俾得赏延于世而文职阵亾人员亦得并邀
　　恩防其一品官照赞都统例议给与骑都尉兼一云骑尉二三品官照副都统例议给骑都尉四品官以下未入流以上照领以下有顶带官员以上例议给云骑尉
　　隆恩所逮有加无已励节褒忠洵为荣镜千古矣诰勅又定阵亾人等子孙袭次已完者赏七品京官令其世袭防替十六年世袭七品官定为恩骑尉与
　　国初所定共为世爵九等
　　命妇
　　凡封赠一品之妻曰一品夫人二品曰夫人三品曰淑人四品曰恭人五品曰宜人六品曰安人七品曰孺人八品九品止封本身
　　禄秩
　　【臣】等谨按我
　　朝诏糈之典视前代尤为优厚俸银俸米凖酌咸宜
　　世宗宪皇帝定养亷増禄米俾得赡其身家而无俯仰之
　　虑
　　皇上御极之初即加赐京官恩俸近复奉
　　诏増设武职养亷
　　体恤深仁无微不至凡在臣工无不感激奋兴亷隅自励矣今依郑志之例辑禄秩一篇以载其梗概至郑志禄秩后复有职田公廨田二门续通志亦有职田一门
　　国初勲臣皆给庄田以代廪禄寻即按品给禄其庄田之数详见田赋至公廨田久经裁革故未载入世职俸银禄米
　　一等公至闲散公嵗给银七百两至二百二十五两有差米三百五十石至一百二十七石五斗有差一等侯又一云骑尉至闲散侯嵗给银六百三十五两至五百六十两有差米三百一十七石五
　　斗至一百十五石有差一等伯又一云骑尉至伯品级官嵗给银五百三十五两至二百五两有差米二百六十七石五斗至一百二石五斗有差一等子又一云骑尉至三等子嵗给银四百三十五两至三百六十两有差米二百一十七石五斗至一百八十石有差一等男又一云骑尉至三等男嵗给银三百三十五两至二百六十两有差米一百七十六石五斗至一百三十石有差一等轻车都尉又一云骑尉至三等轻车都尉嵗给银二百三十五两至一百六十两有差米一百一十七石五斗至八十石有差骑都尉又一云骑尉嵗给银一百三十五两米六十七石五斗骑都尉嵗给银一百一十两米五十五石云骑尉嵗给银八十五两米四十二石五斗恩骑尉嵗给银四十五两米二十二石五斗
　　在京满汉文武官员俸薪禄米
　　正从一品嵗给银一百八十两俸米九十石正从二品嵗给银一百五十五两俸米七十七石五斗正从三品嵗给银一百三十两米六十五石正从四品嵗给银一百五两米五十二石五斗正从五品嵗给银八十两米四十石正从六品嵗给银六十两米三十石正从七品嵗给银四十五两米二十二石五斗正从八品嵗给银四十两米二十石正九品歳给银三十三两有竒米一十六石有竒从九品及未入流嵗给银三十一两有竒米一十五石有竒
　　盛京五部及守防
　　陵寝文武各官俱照京官正俸
　　内府及王公府属佐领照八旗佐领一体颁给俸禄又笔帖式嵗支俸银三十八两至二十一两有差米亦如之【初制汉文武官有柴薪银满洲防古汉军大小各官俸银俸米亦错不一俱顺治十三年议定文武俸禄不论满汉一例照品支给并裁汉官柴薪银两】
　　在京官员恩俸
