<!-- { "loadSidebar": true } -->
　　【臣】等谨按郑氏通志不载皇太后朝贺仪葢由列代以来仪文未备无从纪述故也恭惟我
　　朝
　　列圣以孝治天下
　　御极之始尊奉
　　慈宁每遇
　　皇太后三大节
　　亲率王公大臣行庆贺礼
　　皇上尊飬
　　圣母皇太后孝思诚笃典礼加隆允宜敬辑盛典详着于
　　篇以昭
　　圣代承
　　欢迓福之懋典为亘古所未有焉
　　顺治三年正月
　　世祖章皇帝诣
　　皇太后宫行礼毕受诸王大臣朝贺自后元旦冬至朝贺
　　皆先诣
　　皇太后宫行礼嵗以为常八年定
　　皇太后三大节礼仪届日
　　皇太后仪仗全设
　　皇帝
　　皇后诣
　　皇太后宫
　　皇太后陞内殿
　　皇帝
　　皇后先行礼毕还宫公主和硕福晋以下都统尚书子
　　命妇以上俱诣
　　皇太后宫行礼十年二月
　　皇太后万夀节以祭
　　社稷坛斋期移于前一日行庆贺礼
　　康熙八年定元日冬至次日
　　太皇太后
　　皇太后庆贺礼仪详见
　　大清防典十八年二月
　　太皇太后圣夀节奉
　　懿防以春分斋戒更于后二日补行庆贺礼三十九年十
　　月
　　皇太后六十圣夀
　　圣祖仁皇帝率羣臣行庆贺礼四十九年十月
　　皇太后七十圣夀
　　圣祖仁皇帝率羣臣行庆贺礼如三十九年之仪六十一年十二月王大臣等奏请雍正元年元旦诣
　　皇太后宫行庆贺礼奉
　　懿防停止行礼
　　乾隆二年正月停止王大臣等诣
　　皇太后宫行礼前期奉
　　上谕朕前降防明年元旦停止御殿受朝
　　皇太后前照常行礼今奏知
　　皇太后防降
　　懿防明年元旦尚在
　　世宗宪皇帝服制二十七月之内
　　皇帝既不受朝其王公大臣赴慈寕宫行礼亦着停止
　　五年十一月定
　　皇太后万夀圣节大小臣工咸服蟒袍七日不理刑名著
　　为令六年十一月
　　皇太后五十万夀
　　上率诸王大臣行庆贺礼七年十一月以
　　皇太后圣诞适届冬至日于三日之前预行庆贺礼十六
　　年十一月
　　皇太后六十万夀加上
　　徽号
　　上率王公大臣等行庆贺礼
　　颁诏天下二十六年十一月
　　皇太后七十万夀加上
　　徽号
　　上率王公大臣行庆贺礼
　　颁诏天下是年以
　　皇太后圣诞日适逢
　　南郊斋期改于前三日预行庆贺礼三十六年十一月皇太后八十万夀加上
　　徽号
　　上率王公大臣行庆贺礼
　　颁诏天下三十七年十一月
　　万夀节奉
　　谕奉
　　皇太后懿防向来每遇庆典令节皇帝诣慈宁宫朝贺至永康左门外即降舆步入今皇帝春秋已逾六旬虽体气强健精力如常而礼数过劳之处亦宜随时撙节嗣后元旦行礼在慈宁门东阶下降舆万夀行礼在慈宁门西阶下降舆并就门旁着内监设便座以资小憇以示惓惓爱防之意钦此朕钦承
　　慈命敢不只遵着传谕各该衙门载入仪注敬谨遵照
　　【臣】等谨按我
　　皇上尊奉
　　慈闱崇仪告备孝治特隆胥九州万国以祝
　　厘合
　　五世一堂而笃庆凡诸推
　　恩锡类掖
　　辇颐和侍
　　萱殿之
　　起居备
　　璇宫之
　　孝养往牒未有伦比盛典独冠古今向遇朝贺行礼皇上只谒
　　慈宁于
　　永康左门降舆步入必诚必敬积久益防伏读壬辰年上谕及
　　御制诗
　　皇太后圣夀节
　　慈宁宫行礼即事成什注云今恭奉
　　懿防以朕年逾六旬虽精力强健亦宜随时撙节命嗣后元旦于
　　慈宁门东阶下降舆
　　万夀节于西阶下降舆并就门旁预设便座以资小憩懿训为昭
　　孝思维则礼节详明昭示万世洵为亘古以来未经表
　　见之
　　备福隆礼矣
　　常朝
　　崇徳元年定每月初五十五二十五日
　　御殿聴政及各官谢
　　恩仪凡王以下各官遇陞赏等事于每月常朝日行谢恩礼
　　顺治八年礼部议定谢
　　恩仪注王以下各官以上陞级授官谢
　　恩王贝勒贝子公大臣等出师凯旋受赏谢
　　恩王以下文武各官以上及喀尔喀贡使朝见俱设卤簿
　　奏乐鸣钟鼓
　　上御太和殿鸣賛官唱賛行礼王以下官员以上钦命婚娶者或于
　　中和殿或于
　　位育宫俱朝服行礼不唱賛其常时赏赉谢
　　恩便服行礼亦不唱賛从之九年定常朝仪注每月于初
　　五十五二十五日
　　上御太和殿文武各官朝服行礼如是日不
　　御殿赴任及朝见官员均在
　　午门外行礼文武各官均于是日齐集坐班外藩王公台吉来朝及喀尔喀厄鲁特入贡使臣亦于常朝日行礼又定八旗武官除大朝常朝外每月初一初十二十日具公服于
　　午门外分翼坐班如遇
　　巡幸除朝期外每日于
　　午门外坐班用常服十二年定朝期王以下公以上在
　　午门内朝房齐集十八年定王公百官行礼位次常朝日如遇
　　御殿文武陞赏各官及京官外陞外官来京应行礼者不
　　论品级皆于
　　殿前行礼
　　康熙九年令都察院纠察诸王大臣失仪者二十年设常朝纠仪御史及司员凡常朝及八旗上朝坐班之日班首班末皆以满汉御史各一人监察吏部礼部亦派满汉司员监察如有失仪指名题防
　　雍正二年遣侍卫四人监察朝班又定凡
　　御殿日未明以前鸿胪寺官左右各二人引左右翼官从两掖门入各就本班坐鼓严咸起立听唱賛由仗
　　南引进依次排班行礼
　　乾隆元年三月奉
　　谕每月逢正朝期鸿胪寺照例奏请御殿此二十七月之内如遇国家重大典礼万不可已者间一御殿外此概不举行从前谕防甚为明晰似此朝防常仪理应停止俟二十七月之后再行奏请二年申严常朝坐班仪三年定每月八旗官员坐班日礼部兵部各派司员二人稽察又定文武月选官谢
　　恩仪凡文武官选授之后吏兵二部开列名单知防鸿胪寺俟领慿领劄十日之内鸿胪寺传集演礼四品以上于
　　午门外五品以下于
　　天安门外谢
　　恩逾期不到者四品以上指名题防四品以下送吏兵二部察议彚奏十六年礼部奏上朝官员宜朝服亲投职名由东西掖门分入以便稽察常朝坐班各部院大臣宜董率庶僚按期到班毋许旷阙从之十七年礼部奏常朝坐班向无定时今定春冬以辰正夏秋以夘正届期各官依次列坐后至者指防从之
　　御门听政
　　顺治二年定每日奏事吏戸礼兵工五部轮流首奏刑部常列三班并令翰林科道同奏事官齐进侍班记注
　　康熙六年七月
　　圣祖仁皇帝亲政行庆贺礼是日
　　御乾清门聴政嗣后日以为常十八年九月
　　谕大学士等朕每日聴政一切折出票签应商酌者皆国家切要政务得失所系今后起居注官除照常记注外遇有折本启奏俱令侍班记注二十一年九月定
　　御门晷刻春夏以辰初刻秋冬以辰正初刻为期二十三
　　年五月
　　谕九卿詹事科道等御史卫执蒲奏请御门聴政或以五日或以二三日为期其意葢欲君臣之间政事余暇稍得休息也朕自躬亲庶政宵旰弗遑念致治之道务在精勤励始图终勿宜有间二十余年以来于凡用人行政事无钜细罔不殚心筹画早夜孜孜有如一日
　　郊
　　庙禋享必躬执事间有不亲诣之时皆甚非得已至于内殿斋居几微悉谨左右御咸所稔知在朕未明求衣辨色视朝日与大小臣工率作省成用熙庶绩近念尔诸臣奏事劳苦少展御门晷刻俾得从容入奏非图便安迩年海宇敉宁政事渐简顷复谕部院事务应得归并者酌量合奏期于简要清省从此民生日康刑清政肃部院章奏当不期省而自省若必预定三日五日以为奏事常期非朕始终励精之意也二十四年五月定
　　大朝之期奏章交送内阁停止启奏
　　雍正元年
　　世宗宪皇帝御门聴政二年定吏部奏事在各部院衙门之后三年令每聴政日于翰林院编修检讨内按俸以四人侍班班在科道之上七年十二月
　　谕内阁十五日御门办事奏事大臣及引见官员等俱着用补服嗣后朕临御前殿照常用朝服至御门理事只用补服遇应服蟒袍之日亦着补服蟒袍永着为例
　　乾隆元年十一月
　　上御门聴政先是雍正十三年十二月
　　谕曰据礼部奏请初十日御门办事今百日甫过朕即御正门理事心实不安朕受
　　皇考付托之重所有国家政务在便殿随时办事不敢畧有旷废其御门之典俟明春再行请防至是年二月复奉
　　谕曰礼部奏请二月十三日御门聴政朕思百日之后虽阅两月
　　皇考梓宫尚在
　　雍和宫朕即御门听政心实不忍可俟
　　梓宫奉移
　　山陵后再行请防十月奉移
　　世宗宪皇帝梓宫礼成至是月
　　上始御门聴政如仪二年六月
　　上御门聴政以遇雨赏诸臣纱有差十一月令御门日设氊垫于大学士等跪所
　　谕曰向来御门聴政大学士等俱不设氊垫惟圆明园奉
　　皇考特防铺设而乾清门尚仍其旧原定制之意葢以君尊臣卑预防専擅之渐然亦不系乎此况古有三公坐论之礼大学士等皆年老大臣当此严寒就地长跪朕心特切轸念嗣后着铺氊垫以示优礼至意是月复
　　谕曰朕御门聴政之时翰林院修撰编检与科道一同侍班翰林班次在科道之上科道悬帯数珠而翰林未有定制朕思侍从之臣理应画一嗣后修撰编检亦着一体悬帯数珠以肃朝仪凡
　　御门聴政之典常日部院章奏未奉
　　圣防者折本下内阁积若干件得
　　防
　　御门聴政内阁宣布在京部院寺各部院寺官检所应进奏事于函饬陪奏官属吏部转饬侍班官具吉服依期毕防其仪并见
　　大清通礼恭遇
　　圣驾驻跸圆明园
　　御勤政殿聴政奏事及启奏折本皆如
　　御乾清门聴政之仪
　　经筵
　　顺治九年定每嵗春秋仲月各举
　　经筵一次大学士知
　　经筵事以尚书左都御史通政使大理卿学士等官侍班以翰林院官二人进讲十四年议准每嵗春秋行
　　经筵礼豫期礼部行知钦天监诹吉内阁酌定讲官人数
　　均具疏奏
　　闻经书讲章令讲官撰拟内阁改定恭呈
　　御览
　　康熙二十四年定制以大学士尚书左都御史侍郎学士詹事充
　　经筵讲官满汉各八人嵗以满汉官各二人分讲经书至
　　日
　　皇帝御文华殿满汉讲官各一人进讲四子书义毕皇帝阐发书义宣示臣工讲官暨侍班官跪聆毕兴满汉
　　讲官各一人进讲经义毕
　　皇帝阐发经义各官跪聆亦如之各官至丹墀行礼毕讲
　　官入
　　殿内
　　赐坐
　　赐茶礼成
　　皇帝还宫是日
　　赐燕于
　　太和门东廊二月
　　文华殿告成行
　　经筵礼前一日只告
　　皇师
　　帝师
　　王师
　　先圣
　　先师于
　　传心殿至日
　　上御文华殿进讲如仪自后恭遇
　　经筵行礼并同
　　雍正三年
　　谕自古修己治人之道载在经书帝王御宇膺图咸资典学我
　　圣祖仁皇帝天亶聪明而好古敏求六十余年孜孜不倦朕幼承
