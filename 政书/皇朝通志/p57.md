<!-- { "loadSidebar": true } -->
　　圜丘于郊南单埢垣之洁秘钦柴飏槱陈玉荐币鼓云和升茧栗以邀肸蠁而昭祀事霜露在履春秋聿迁忾乎僾乎肇禋閟宫涤濯毛炰元酒太羮
　　文祖
　　神宗爰歆于斯符帝车之太乙正王宫于未央重三殿之实枚表双阙于阖阊阙名维何文徳武功殿名维何崇政建中高楼望氛厥题鳯皇后宫紫极交泰清宁闗睢麟趾化洽家邦维朴而安乃巩而臧岂其工防槛之刻镂岂其饰榱橑之焜煌岂其疏龙首之防嶫岂其叛鳯翼之昻藏匪有心于俭约乃潜揆夫陶唐大政当阳十亭雁行爰诹爰度日赞日襄吉君臣之一徳而扩我闼于八荒正号纪元以受天庆于是定两翼之位列八旗之方黄白红蓝有正有镶法其象于河鼓则其数于羲经神其变于三五握其竒于九宫
　　大圣创制动协天象是犹易之书契乃观蹄迒焉树以屏翰驭轻居重本支百世昌我宗潢佐命之勲曰费英东额都希福绩茂萧张曰有坐谋曰有折冲既彬彬而济济亦﨣﨣而彭彭其余附鳯而攀龙者盖车载与斗量爰制国书聿兴文教演义译音物取其肖允维大海克称检校虽絶域其必通即纎故其亦貌若夫人自为战王者无敌角严则百墉失慿旌挥则三
　　边定檄义不返顾勇不重壁是以敉四海而莫撄亘千古而鲜匹故班録于累世用以酬夫劳绩及其斗杓北指渉冬背秋爰狩中原我戎是修靡虹采袅蜺斿拖雾纛建云旗后属车前导游乗我良产屏彼雕辀右忘归之箭劲左繁弱之弓柔倩浰而雷动鸿絧而星流又何必王良执辔纎阿御軥也哉于是带甲之士百万尽发鹰犬而骤骅骝卑泰山之为橹跨渤海以张罘林林裔裔列列裒裒命地而后中应声而先掊散壄麋之羣友剔穴狸之伏留骇巘麢之儦俟詟郊兎之佻偷既肩惰指倦而麌麌之羣犹缘陵蔽野比夏草之稠焉爰用三驱示无尽刘更命羽林佽飞之士手豹尾踞虎头搏洞熊殱泽防观壮夫之鹤跃快猛兽之防膢乃献我成禽舍彼践毛择其上杀允惟左膘以奉宗庙干豆亨炰次充賔客乃荐君庖班获行赏讫乎舆僚是盖因天地之利习军旅之劳战则克而祭受福古者搜苖狝狩之礼所为昭讵其害三时之土谷夺百姓之腴膏蹂桑柘之地广虞猎之郊如子虚上林之所嘲也哉将将蕃后防防列君奉贽来朝斋遫侍宸或稽首而请聘或倾心而纳姻于是乐以九奏飨以八珍迈呼韩之朝天逾颉利之舞庭合内外为一家自我
　　祖而已然坰牧之宜曰大凌河亘肥壤之博衍茁灵草之敷披夏蚊避境春泉漾波是以駉駉之牡蕃孶孔多尔其骊驈骓駓骍骐骆驒骝馰驔騧馯骃或眠而馾或行而惟致逺之有赖亦掦威之无过畿甸既辟农桑是咨爰饬田畯爰励甸师物早晚之种辨高下之宜男则耕耘是务女则织纴是谋抑工商之末业勤衣食之本图故深耕易耨谷用滋也九夏三耘免污莱也雨我公田遂及私也庤我钱镈铚艾时也我簋斯盛实佳粢也我仓如陵庾如坻也服尚布棉奚纎美也器用陶匏戒奢靡也土物是爱神降嘉生黍惟秬秠稲惟糯秔粟惟穈芑梁惟赤黄解蠡胡麻来牟铃铛苏分紫赤豆有豌豇蔬则芸薹薤蒜萝卜韭葱蒌蒿蒲笋紫堇茴香壶卢蔓菁莴苣葵防鲜不斾斾穟穟唪唪幪幪驿驿厌厌緜緜穰穰惟脉土之独纯斯穑事之孔良农隙教战守御相望国以殷富兵以盛彊郁葱佳气盘礴无垠民风噩噩伾侁自然休有
　　烈光格于
　　皇天
　　上帝其子之维有歴年是以我
　　世祖因人心之归清顺天意之厌明扫驱除之闰位统子弟之精兵无亡矢遗镞之费而膺图正位乎燕京盖尝攷千古之兴替稽百代之厯数拒符瑞之难谌信仁义之堪守斥逐鹿之蛊说审神器之有授乃如
　　帝命不时眷清孔厚也不有开之何以培之不有作之何以得之夫其披荆棘冒氛霾歴艰辛躬利害无嬗代之迹而受车书之来者盖书所谓于汤有光诗所谓民之攸归矣皇矣陪都实惟帝乡乃命秉钺之帅乃置五部之卿民安郡县旗乐屯庄春秋耕敛我仓我箱朝防朔望跻跻跄跄昭万年之有道卜百世之灵长乃作颂曰
　　于铄盛京惟沈之阳大山广川作观万方虎踞龙蟠紫县浩穰爰浚周池爰筑长墉法天则地阳耀隂藏货别隧分旗亭五重神基崇峻帝系緜昌周曰邠岐汉惟丰沛白水庆善兴王之防长白隆隆沧溟濊濊形胜之选奕世永赖俯临区夏襟控中外休飬百年既丰而泰溯其始谋继序敢懈昔我
　　圣祖三至斯土棽丽六飞森沉万旅孔硕九重不遑安处
　　祗谒
　　山陵亦临朝宁置酒故宫用酧父老乃霈恩施逮乎编户匪勤于廵良慕乎古闵予弗徳实缵丕基嵗时
　　太庙陟降格思缅仰
　　鼎湖惟瞻惟依荷
　　天之龙际时之和驾言徂东络绎羽仪风举云揺鳞萃鱼丽我賔我臣我行是随载至神乡载觐
　　园寝灵郁崇辉祥凝巨沈原庙衣冠霸陵衾枕松柏云缦溪池流淰荡涤洪鑪陶甄羣品石马悲风涙泉沾衽岂必羮墙一气是禀聿造故宫故宫赫赫聿升太阶太阶奕奕无彩之饰惟厚之积皜曜防照歙赩乌赤左墄右平坤阖干辟土壁葛灯遐哉俭徳诒我孙谋万年之宅乃开南端设席肆筵爰爵周亲及彼鹓鸾南阳故旧洒如言言惟此嘉师
　　列祖之臣是噢是咻是贻我躬敬之敬之翼翼惴惴于亿
　　万嵗皇图永绵




　　皇朝通志巻三十四
　　钦定四库全书
　　皇朝通志卷三十五
　　都邑畧【四】
　　避暑山庄
　　在古北口外之热河汉为乌桓地后入于鲜卑魏晋为鲜卑地元魏时为安州北境后入厍莫奚隋唐为奚地辽为中京道之北安州地金为兴州地属北京路元亦为兴州属上都路明时入于诺音【旧作朶顔今译改】卫
　　本朝初内属名曰热河
　　圣祖仁皇帝康熙四十二年建
　　行宫于此名曰
　　避暑山庄五十二年筑热河城叠石缭垣上加雉堞如
　　紫禁之制周十七里有竒南为三门中曰丽正门东曰徳滙门西曰碧峯门其东及东北西北为门各一东门外长隄蜿蜒北起狮子沟南尽沙隄觜延袤十二里甃石七层广约丈许宫中左湖右山泉石映发山势自北而西曰梨树峪曰松林峪曰榛子峪曰西峪回抱如环湖水自东北演迤而南绕如意洲其北有瀑源来自西峪垂于涌翠岩之巅滙注湖中引而东南至徳滙门之左为出水闸以时蓄泄
　　圣祖御题三十六景绘有成图曰烟波致爽曰芝径云隄曰无暑清凉曰延薫山馆曰水芳岩秀曰万壑松风曰松鹤清越曰云山胜地曰四面云山曰北枕双峯曰西岭晨霞曰锤峯落照曰南山积雪曰梨花伴月曰曲水荷香曰风泉清聴曰濠濮间想曰天宇咸畅曰暖溜暄波曰泉源石壁曰青枫緑屿曰莺啭乔木曰香逺益清曰金莲映日曰逺近泉声曰云帆月舫曰芳渚临流曰云容水态曰澄泉绕石曰澄波叠翠曰石矶观鱼曰镜水云岑曰双
　　湖夹镜曰长虹饮练曰甫田丛樾曰水流云在
　　皇上复增三十六景曰丽正门曰勤政殿曰松鹤斋曰如意湖曰青雀舫曰绮望楼曰驯鹿坡曰水心榭曰颐志堂曰畅逺台曰静好堂曰冷香亭曰采菱渡曰观莲所曰清晖亭曰般若相曰沧浪屿曰一片云曰苹香沜曰万树园曰试马埭曰嘉树轩曰乐成阁曰宿云檐曰澄观斋曰翠云岩曰罨画牕曰凌太虚曰千尺雪曰宁静斋曰玉琴轩曰临芳墅曰知鱼矶曰涌翠岩曰素尚斋曰永恬居其他秀灵所献于前后三十六景之外胜景日开皆随地异名不事华饰自得山水之趣每年恭遇
　　皇上行狩木兰
　　圣驾徃来恒
　　驻跸于此乾隆四十三年于热河置承徳府领滦平丰宁建昌赤峯朝阳五县平泉一州复建立学校崇设祀典遂极都防之盛
　　【臣】等谨按热河在长城以外为前代版图所未及其山川风土亦靡得而详焉我
　　国家徳威遐播玉塞风清自边墙以外农商乐业防舍相望日益月增徧成聚落久与内郡相同自
　　圣祖仁皇帝创建
　　山庄以为清暑之地我
　　皇上敬绳
　　祖武每年秋狝所经恒
　　驻跸热河凡引
　　见百僚裁决章奏一如
　　宫廷之制加以塞外诸蕃以时述职班朝展
　　觐设宴宣
　　慈凡夫毳帐名王金函贡使莫不瞻仰
　　天顔欢欣震动于以缵行健之
　　先烈而酬望
　　幸之羣情中外一家之盛实从古所未有伏读
　　圣祖避暑山庄记及我
　　皇上御制三十六景诗防三十六景诗序并纪
　　恩堂记
　　家法昭垂丕承丕显恭録卷内仰见绍
　　闻述
　　训所以肄武绥遐垂法万禩者意至深逺矣
　　圣祖御制避暑山庄记
　　金山发脉暖溜分泉云壑淳石潭青霭川广草肥无伤田庐之害风清夏爽宜人调飬之功自天地之生成归造化之品彚朕数巡江干深知南方之秀丽两幸秦陇益明西土之殚陈北过龙沙东游长白山川之壮人物之朴亦不能尽述皆吾之所不取惟兹热河道近神京往来无过两日地辟荒野存心岂误万几因而度髙平逺近之差开自然峯岚之势依松为斋则窍崖润色引水在亭则榛烟出谷皆非人力之所能借芳甸而为助无刻桷丹楹之费喜泉林抱素之懐静观万物俯察庶类文禽戏緑水而不避麀鹿映夕阳而成羣鸢飞鱼跃从天性之髙下逺色紫氛开韶景之低昻一游一豫罔非稼穑之休戚或旰或宵不忘经史之安危劝耕南亩望丰稔筐筥之盈茂止西成乐时若雨旸之庆此居避暑山庄之概也至于玩芝兰则爱徳行睹松竹则思贞操临清流则贵亷洁览蔓草则贱贪秽此亦古人因物而比兴不可不知人君之奉取之于民不爱者即惑也故书之于记朝夕不改敬诚之在兹也
　　御制恭防
　　皇祖圣祖仁皇帝御制避暑山庄三十六景诗
　　曩年十二时防
　　皇祖圣祖仁皇帝推爱我
　　皇父之肫挚特令孙臣随侍宫中朝夕承欢不离左右其
　　年四月随
　　驾往热河避暑凡三十六景之地无不周览聆
　　圣训被赏赉不可胜纪孙臣时虽少然受
　　皇祖深恩尝思久侍
　　慈顔长领
　　训诲谨身约已庶无过尤以报髙厚之徳于靡穷昊天不
　　吊其年冬
　　龙驭上宾我
　　皇父哀毁过礼食不甘味时同兄弟问安必勉怡顔色以
　　舒
　　皇父之忧退而自号哭于庐次潸然不絶葢恐伤我皇父之心而每念我
　　皇祖哀恸思慕实不能自已也数年来
　　皇父屡命徃祭
　　景陵冠剑犹存音容安在一望
　　山陵魂飞魄越雍正七年冬敬读
　　圣祖御制避暑山庄三十六景诗兼披图画回思曩时承欢侍顔防恩宠而被诲爱者如在昨日兴言及此泪欲霑衣夫以
　　皇祖天亶之圣卓越古帝王深仁厚泽六十余年浃于民心载在史册固非言词所能賛扬于万一孙臣在诸孙中最为钝鲁然天地之泽靡不均被而有得之最深者焉孙臣得
　　皇祖之泽最深者也敢恭纪于后以志思慕之诚久而益
　　笃云
　　御制恭和
　　皇祖圣祖仁皇帝御制避暑山庄三十六景诗序乾隆六年秋命驾出口北巡蔵事言旋道经避暑山庄抚今追昔情不能已向于雍正戊申曾敬防图记用述
　　圣恩髙厚今身厯其地弥切
　　音容如昨之感爰恭和
　　御制避暑山庄三十六景诗原韵以志孙臣思慕之忱与
　　嵗并增耳
　　御制避暑山庄三十六景诗序
　　我
　　皇祖建山庄于塞外锡以三十六景之名葢一邱一壑向背稍殊而半窗半轩领畧顿异故有数楹之室命名辄占数景者非若汉主离宫唐家别馆弥山蔽谷犹云未足也向曾恭和
