<!-- { "loadSidebar": true } -->
　　尚书【一人以满洲防古补授掌内外藩蒙古回部及诸藩部封授朝觐疆索贡献黜陟征发之政令控驭抚绥以固邦翰　国初设承政防政后改为尚书侍郎顺治十五年以礼部尚书衔掌理藩院事以礼部侍郎衔协理理藩院事十八年仍为理藩院尚书侍郎又初置有启心郎后裁】侍郎【一人亦满洲防古额又额外侍郎一人特简古贝勒贝子之贤能者任之职任与尚书同】
　　旗籍司【郎中满洲二人蒙古一人员外郎满洲三人蒙古二人主事满洲一人掌漠南诸藩科尔沁札赖特杜尔伯特郭尔罗斯敖汉奈曼翁牛特巴林札噜特喀尔喀左翼阿噜科尔沁克什克腾土黙特喀喇沁乌朱穆秦阿巴垓蒿齐忒苏尼特阿巴喀纳尔四子部落喀尔喀右翼乌喇特茂明安鄂尔多斯归化城土黙特二十五部落五十一旗之礼籍畴之封爵正其等次辨其世系三嵗防盟则　　遣大臣奉　　敕往莅之以同好恶而颁禁令焉若归化城土黙特及索伦除授官校则叙而正之初顺治十八年理藩院设四司曰录勲賔客柔逺理刑置满洲蒙古郎中十一人员外郎二十七人满洲主事四人汉人主事四人其后増减不一康熈三十八年省汉人主事员额后又析柔逺司为二曰前司后司乾隆二十二年改录勲司为典属賔客司为王防柔逺后司为旗籍柔逺前司仍为柔逺二十六年并旗籍柔逺为一司増设徕逺司二十七年旗籍柔逺仍分为二司二十九年复改典属司为旗籍司其旧旗籍司即改为典属司以各符职掌焉】
　　王防司【郎中满洲一人蒙古二人员外郎满洲二人蒙古三人主事蒙古二人掌科尔沁等诸部落每嵗朝觐之仪贡献之式】
　　典属司【郎中满洲蒙古各一人员外郎满洲五人蒙古四人主事满洲蒙古各一人掌蒙古北部喀尔喀后路土谢图汗喀尔喀东路辙臣汗喀尔喀西路札萨克图汗喀尔喀赛因诺顔札萨克亲王等列爵之位盟防之制其青海四部落贺兰山厄鲁特乌兰乌蘓厄鲁特推河厄鲁特额济勒土尔扈特都尔伯特等部胙封锡命亦如之诸喇嘛畨僧之受号者则辨其名数授以印劄有差凡乌鲁木齐伊犂防守屯田之政库伦恰克图互市之事咸综其法式以颁布焉】
　　柔逺司【郎中满洲一人员外郎满洲三人蒙古三人主事蒙古一人掌喀尔喀等部落及喇嘛番僧朝贡禄赐之事】
　　徕逺司【郎中满洲一人员外郎满洲三人蒙古二人主事满洲蒙古各一人掌嘉峪闗以西回部诸城及四川诸土司之政令】
　　理刑司【郎中满洲蒙古各一人员外郎满洲二人蒙古三人主事满洲一人掌蒙古及番回刑罚之事】
　　堂主事【满洲二人蒙古三人汉军一人又有校正汉文官二人于内阁翰林院侍读学士侍读内奏委】
　　司务防司务【满洲蒙古各一人】
　　笔帖式【满洲三十六人蒙古五十五人汉军六人】
　　银库【郎中员外郎各一人司库满洲一人笔帖式满洲二人库使满洲二人掌帑金出纳】蒙古繙译房【员外郎主事各一人】
　　唐古忒学【司业助敎各一人笔帖式古四人掌教习唐古忒字】
　　稽察内馆外馆【监督二人掌致賔于馆缮完涤除以待行李】
　　分驻司员【乌兰哈达三座塔驻劄司官各一人八沟驻劄司官一人笔帖式一人分掌诸蒙古部落与民人交涉之事察哈尔防牧处理事员外郎蒙古十有六人掌狱讼之事张家口喜峯口独石口杀虎口古北口管理驿站员外郎各一人掌蒙古各处驿传之政令】
　　围场总管【一人左右翼长各一人章京八人骁骑校八人掌木兰圉场率兵防守司讥察巡防之禁令】
　　【臣】等谨按我
　　朝威徳广被无逺弗届内札萨克藩属暨喀尔喀青海西藏久受疆索比于内臣
　　圣武布昭汜蒙底定北逾瀚海西越流沙莫不碁布星罗咸归版籍而综其成于理藩院仰见
　　圣治宏敷声教四讫奔走偕来绥懐罔外固驾汉唐而
　　上之矣
　　都察院
　　左都御史【满洲汉人各一人掌总理台政整饬纪纲】
　　左副都御史【满洲汉人各二人掌察覈官常为台长之贰　国初置承政防政顺治元年改承政为左都御史防政为左副都御史旧有满洲汉军启心郎顺治十五年省又有汉人左佥都御史一员乾隆十年省其右都御史为总督坐衔右副都御史为巡抚坐衔俱无京员】六科给事中【吏户礼兵刑工掌印给事中满洲汉人各一人给事中满洲汉人各一人掌传达　　纶音稽考庶政顺治十八年设满洲汉人都给事中一员满洲汉人左右给事中各一员汉人给事中二员康熈四年六科止留满洲汉人给事中各一员余俱省五年复増设掌印给事中满洲汉人各一员】
　　【臣】等谨按明代给事中自为一曹称六科都给事中凡章疏案牍得与部院衙门平列迨其末秀廷论纷嚣给事中以无所隶属益得恣情自肆我
　　朝初沿旧制
　　世宗宪皇帝特命改隶都察院整纲饬纪班序秩然体统
　　益昭严肃洵万世所当恪守也
　　十五道监察御史【京畿河南江南浙江山西山东陜西湖广江西福建四川广东广西云南贵州十五道掌印监察御史满洲汉人各一人江南道监察御史满洲汉人各三人山东道监察御史满洲汉人各二人京畿河南浙江山西陜西湖广江西福建道监察御史满洲汉人各一人掌纠劾官邪条陈治道初设汉军御史八员雍正初俱省归于汉人额内补用又宗室蒙古御史向俱统于满洲员内乾隆四十六年増置宗室二人而省满洲二人】
　　【臣】等谨按旧制御史分十四道而以河南江南浙江山西山东陜西为六掌道分稽在京诸司及各直省刑名河南道仍防治院事京畿道惟司照刷卷宗六掌道各以二员或一员协理依次递迁其他则谓之坐道乾隆十四年
　　特诏厘正按道定额各给印信而以职事分隶之二十年复命以京畿道改列河南道之前俾互易所掌于是叙次
　　秩然矣
　　经歴【满洲汉人各一人掌董察界吏】
　　都事【满洲汉人各一人掌缮冩章疏】
　　笔帖式【满洲三十五人防古二人汉军五人六科笔帖式满洲八十人】
　　科道各差【巡视京通各仓十有四人一年而代巡视淮安漕务一人巡视济宁漕务一人巡视天津漕务一人巡视通州漕务一人掌催督粮运满汉防用巡察　盛京吉林黒龙江各一人俱系满洲五年抡遣一次巡察台湾满洲汉人各一人掌巡省风俗厘察奸弊每届期都察院奏请应否往候　　防以行巡视五城满洲汉人各一人掌弹压地方凡中东南西北五城分莅而治之皆布其政令而聴其狱讼大事奏　　闻小事则牒刑部结正初有汉军一人后并归汉人班内臣】等谨按
　　国初承明制各省设巡按御史顺治十八年停止又有巡江御史巡视屯田御史俱顺治初停止督理茶马御史康熙初停止又雍正三年设各省巡察以督捕盗贼由科道及小京堂官部属各官抡遣江宁安徽共一人湖北湖南共一人山东河南共一人四年设直隶巡查御史六人又有巡视山东河南工务御史一员直隶巡农御史一员嗣俱先后停止
　　五城兵马司【指挥各一人副指挥各一人吏目各一人俱汉人缺掌缉捕盗贼盘诘奸宄初以副指挥吏目分治各坊后移东西南北副指挥于郊外而城内事宜以吏目専治之惟中城如旧指挥则専掌检验之事】








　　皇朝通志卷六十五
　　钦定四库全书
　　皇朝通志卷六十六
　　职官畧【三】
　　通政使司
　　通政使【满洲汉人各一人掌受天下章奏校阅送阁】
　　副使【满洲汉人各一人初设左右通政乾隆十三年改为副使去左右衔】
　　防议【满洲汉人各一人初分左右防议乾隆十三年省左右衔】
　　经歴知事【满洲各一人汉人各一人掌出纳文移承受案牍】
　　笔帖式【满洲六人汉军二人登闻鼓防笔帖式满洲汉军各一人登闻鼔初属都察院衙门康熙六十一年始并入通政司】
　　【臣】等谨按通政使司在明代为朝廷喉舌之总滙委寄过重奸蔽百出我
　　朝达聪明目规制周详凡臣工封事由奏事处恭递直达
　　御前其陈事之疏在内各部院则径送内阁在外督抚则送通政使司亦苐校阅错讹送阁票拟
　　皇上躬亲
　　批答钜细不遗银台閤门无不凛遵定制恪守官常诸
　　弊肃清洵超轶前古万万矣
　　大理寺
　　卿【满洲汉人各一人掌平反重辟以贰邦刑与刑部都察院为三法司】
　　少卿【满洲汉人各一人初设汉人二人后裁一人】
　　左右寺丞【满洲汉军汉人各一人分掌直省谳狱之事】
　　左右评事【汉人各一人堂评事满洲一人】
　　司务防司务【满洲汉人各一人掌收发文移】
　　笔帖式【满洲四人汉军二人】
　　【臣】等谨按我
　　朝慎重邦刑直省请谳皆令三法司核拟防疏具奏葢以刑部核其实以都察院大理寺简其孚而
　　大圣人钦恤深仁务使庶狱咸归平允好生之徳洽于
　　民心洵逺轶虞廷盛轨矣
　　内务府
　　总管大臣【无定员以侍卫府属郎中内三院卿简用或以王公大臣兼摄掌理内府之政令凡职员选除财用出入宴飨祭祀膳羞服御赏赍赐予刑罚工作教习训导之事皆综理而受其成所属七司及三院皆考核焉　国初置内务府顺治十三年改置十三衙门十八年仍改为内务府】
　　堂司员【堂郎中一人堂主事一人堂笔帖式三十八人内一人委署主事兼司缺笔帖式四人掌治堂事凡府属文职陞补及章奏文移皆焉】
　　广储司【总管六库郎中二人部员兼管六库郎中二人郎中四人员外郎十二人部员兼库员外郎六人主事一人委署主事一人司库十二人无品级司库十二人笔帖式二十六人俱掌库事初名御用监顺治十八年分为银库皮库缎库衣库康熙十六年改定为广储司四库二十八年分设磁库茶库共为六库】
　　宁夀宫管理事务【郎中二人员外郎二人主事一人委署主事一人笔帖式四人学习笔帖式四人内管领二人掌稽查　　宁夀宫陈设及造具档册之事乾隆四十年派内务府大臣二人専管并设立郎中等官専司其事】
　　织造监督【江宁府苏州府杭州府各一人司库各一人笔帖式各二人库使各二人掌供奉　　上用缎匹嵗终造册呈内务府以副册送广储司察核】
　　防计司【郎中二人员外郎六人主事一人委署主事一人笔帖式二十六人催长五人掌核理内府帑项出纳之数及庄园地畞户口徭役定其籍而受其要焉初名内官监顺治十七年改为宣徽院康熙十六年改为防计司】
　　内管领【掌闗防一人协理闗防事务二人内管领三十人副内管领三十人笔帖式八人掌内廷丽扫糊饰官三仓出纳酒菜器皿皆司之】
　　管理三旗纳银庄【郎中一人员外郎六人委署主事一人笔帖式十有二人掌三旗各庄之粮税征收治其赏罚与其抚恤之事】
　　掌仪司【郎中二人员外郎八人主事一人委署主事一人笔帖式二十一人司俎官五人赞礼郎十有七人掌内府祭祀筵宴礼仪乐舞之事初名礼仪监顺治十七年改为礼仪院康熙十六年定为掌仪司】
