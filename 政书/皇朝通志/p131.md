<!-- { "loadSidebar": true } -->
　　敕緑营人员年届六十以上因老病乞休曽经打仗受伤者俱着照旗员之例给与全俸九月奏准候选卫守备情愿赴漕标委用由兵部拣选引
　　见发徃准以调繁所遗之简缺题补【以上武职选用之制】










　　皇朝通志卷七十三
<史部,政书类,通制之属,皇朝通志>
　　钦定四库全书
　　皇朝通志卷七十四
　　选举畧【三】
　　考绩
　　【臣】等谨按三载考绩列于虞书六计吏详于周官诚钜典也西汉以六条察二千石东汉掌于三公魏晋考课之制芜而不备唐之课最条目纷如宋承五代之后民乐便安吏易为治故其时节目疎濶亦各因其势而然也元之六事专尚简要明世责归部院多循资格其甄别去取奉行文具而已我
　　朝法制详宻黜陟严明
　　列圣训谕皆殷殷以察吏安民为首
　　皇上澄清吏治凡属考课卓异之员声名既悉于平时
　　才具又得诸引
　　见所由吏饬廉隅将娴军旅内外百司莫不恪共厥职
　　谨按我
　　朝体制考课之人六部卿寺官属则尚书侍郎卿监主之侍卫及防军官属则领侍卫内大臣主之满洲防古汉军八旗则各都统主之直省文武职则督抚提镇主之考课之期内外文职定以三年武职期以五年考课之名则有京察大计军政法制厘然至精极备谨条分缕析载诸令典为万世法守云
　　天聪五年六月
　　敕定考课黜陟等差六年二月定城守官员三年任满者赴沈阳考察功过八年考察管辖汉民各官崇徳八年十二月申三年考察之
　　命
　　顺治二年五月覆准有司殿最宜以守已端洁实心爱民者为上考若仅干理簿书惠鲜无防虽有才能止注中考三年七月奏准朝觐考察首重五花册部臣即照旧式颁发各抚按令其防造赍送册内叙明朝觐官员姓名起程日期限十日到部其应朝觐官员俱限十二日到京贤否考语亦惟抚按定注考语止用才守政年四格须按人指事明白直书四年二月
　　上谕天下人民困苦极矣朝廷之徳意时勤郡邑之阻格如故优游日月夤觊陞迁虽婪墨间有纠弹而奸猾每多贿脱朕甚愤愤兹当大计已严饬诸司贪酷重惩阘茸防贳尔等姑准留任仍服旧官尚思祓濯前愆勉图后效涤秽浊以清廉易烦苛为寛大于以助流恺泽永保治安庶称朕奉
　　天子民至意嗣是每遇大计入觐之年必严切
　　训谕之十月奏准计典定期【时吏部奏请以三载考绩为定制凡大计处分官员不准
　　还职】八年二月甄别科道又
　　敕吏部具列各部院堂官职名
　　上亲行裁定闰二月
　　敕部严行甄别直省地方官九年四月奏准朝觐计典令藩臬各一员各府佐一员代觐【朝觐计典三年一行旧例府州县正官入觐至是更定其例】五月吏部奏言京察应以
　　皇上亲政辛夘年为始六年一次遇寅申年举行从之【兵部
　　举行军政年分亦即于是年六月奏准与京察同】十年正月
　　敕各衙门事件依限注销又定大计年科道纠拾例二月考试翰林各员分别陞调有差三月考试吏礼二部翰林侍郎及三院学士詹事府以下分别去留【嗣是翰詹各员考试谓之大考皆分别优劣陞调降革各有差乾隆二年八年十三年十七年二十三年二十八年三十三年五十年叠加考试分别黜陟】四月甄别在京官员十一月考核直省督抚分别加衔降革有差十一年十二月
　　上谕吏部近来言官未见有建白切当及纠防显要者皆因惧被论之人反唇仇讦遂尔缄口自今以后凡被论者如有辩处止许就所防事欵防实剖白不许反唇仇讦有乖法纪言官亦不得挟私诬揑自取咎戾其防奏公私当否或现任或陞任考察京官之时该部分别核奏以为劝惩尔部即行严饬十二年正月考选军政照
　　文官例卓异者
　　赐服旌劝四月
　　敕定满汉庶吉士同一甲翰林每嵗面试六次七月议定官员考满分别议叙有差十三年二月
　　谕部院官三年俸满者三品以上自行具疏吏部分别议奏四品等官各衙门咨呈吏部分别议奏其六年一次防行京察之例三品以上自陈四品等官各衙门咨呈吏部吏部防同都察院察议具奏考核之时加陞者有罪者及才能不及老疾等项详细开列永为定例四月
　　奉
　　上谕朕所与共图治安者惟监司守令是赖朕亲政六载于兹励精图治不敢懈逸振饬官方未尝寛假今又当大计之年已严饬所司重惩贪酷俱如例降革外姑准尔等仍服原官毋谓涂饰可以乆施毋谓侥幸可以常恃宜各正直存心清廉持已勉图后效十五年五月定督抚按臣举劾例【督抚按举劾各官其庸碌者许不时查防其荐举者大省不过十人小省不过三四人不得充数滥举其有举无劾者不准注考】十七年二月
　　上谕在京各衙门官员宜加澄叙以励官常大学士尚书等俱着自陈侍郎以下俱着开列职名候朕亲行甄别嗣吏部甄别京官开列各衙门职名进呈得
　　防三品以上各官开列职名候朕亲加甄别四品以下各官吏部甄别具奏旋以外省各督抚任内功过称职与
　　否
　　敕该部详加甄别十八年七月停止满郎中京察考满自
　　陈例
　　康熈元年三月停直省藩臬两司大计入觐之例五月
　　敕京察考满各官俱照考语等次先后陞转六月停止京察以考满举劾分别去留武职亦如之三年十一月
　　上谕内外大小文武各官除今年考满外以后每三年彚考一次其到任未经三月者不必考向来自陈等官仍照旧例自行陈奏候防定夺防议在外各官每人一本具题事务繁多今定考一等二等三等及办事不及不称职者各一疏每省防齐具题其办过事件功过亦造册送部院部院官仍照例覆考从之四年正月停止考满例六年二月遵
　　防议覆仍举行京察大计军政例又定举行军政事宜【各属武官令该管官填注考语一曰操守一曰才能一曰骑射一曰年嵗及有无在军前得功受伤之处分别去留】三月
　　敕各省提督聴总督注考四月议准卓异官以清操为首列十一月议准复行荐举【卓异荐举原系并行因举行考满将荐举停止今停止考满故复荐举】七年九月停总兵军政自陈例十二年七月奏准各省大计年分仍令藩臬亲身朝觐二十三年三月甄别州县遇事不结者罢之二十四年九月禁止大计举报藩臬卓异二十五年二月直隶各省朝觐官员行礼毕奉
　　上谕国家三载考绩原以崇奬廉善摈斥贪残今当大计已严饬所司重惩贪酷余俱如例降革其有众论不孚是非失实者特黜一二以警积玩外姑准尔等仍服原官嗣后务须洗涤肺肠勉图自新毋貎承心违蹈常习故国宪具存决不尔贷三月覆准嗣后大计各省藩臬及各府佐贰官员入觐之例通行停止照庆贺
　　万夀表章例每省委道官一员赍册入觐至官员贤否去留止以督抚文册为慿造五花册三本分送吏部都察院吏科其藩臬二司所造册籍俱行停止二十六年四月奉
　　防直隶廵抚于成龙着加太子少保衔以为廉能称职者劝三十一年十一月议准河官大计如系管理河务兼有钱粮之责者总河督抚各行考核其专系河官令总河考核四十四年五月
　　敕嗣后荐举卓异务期无加派无盗案无亏空民生得所日有起色据实注考其他虚文不必开入六十一年十
　　二月遵奉
　　世宗宪皇帝谕防议定在京武职官员如领侍卫内大臣八旗都统前锋统领防军统领副都统歩军统领等俱系近
　　御大臣不必令其自陈遇五年考选军政时各将属员详核填注考语照外省荐举及八法例分别具奏各省驻防将军都统副都统等照提镇例自陈其属员俱照京城之例举行至徳州等处之城守尉协领派大臣前徃考选其属员即防同城守尉协领等详核填注考语具奏
　　雍正元年二月
　　敕嗣后卓异官员有不合例者将何人保举并与例不符情由另行开明具奏又
　　敕甄别翰詹衙门官员六月
　　敕大计军政年分平等官员亦注明考语报部【大计军政年分向例惟举行卓异八法至是遵　　　防奏准凡平等官员文职知县以上武职守备以上俱令督抚提镇注明考语送部察核】十一月举行军政兵部奉
　　上谕此系初次考选尔等秉公考验内有出兵効力行走年老俸深者诸事尚能坐理仍着留任再人虽年老衰頽不宜留任而出兵効力之处甚多将伊即行革退致令无以度日深属可悯应另行分晰具奏朕自加恩其虽无効力行间之处而供职年乆者伊身逢太平之世何由经歴战阵尔等亦宜留心验看二年三月
　　敕大计军政革职人员即令解任若具题之后或应免其革职者仍可再行补授七月
　　敕文官在军前効力者即着兵部议叙又
　　敕各省副将以下逰撃以上官员轮流引见三年三月左
　　右两翼军政卓异官员引
　　见管旗大员奉
　　上谕保举卓异乃该旗大员要务非陞进官阶可比其人平常不应保者伊等或受请托入于其间朕必将徇情荐举之人治罪又
　　谕部院官之兼武职者但由该旗保举其在部院衙门行走如何之处该旗大臣并不得知俱令部院衙门于京察时察覈八月
　　敕于满汉御史内拣选贤员稽察各省盗贼九月敕降级留任官员遇有恩诏加级及议叙加级者不得抵销前案四年正月
　　敕部院司官将本司笔帖式分别勤惰优劣据实奏明所举当否许笔帖式公同面质三月定计典举劾官员引
　　见例【计典荐举卓异官员吏部防同都察院考核合例者引　　　见如果才品兼优准卓异注册回任候陞降级罚俸者不准卓异又防劾等官除贪酷外俱准其交代清楚给咨赴部引　　　见】四月
　　敕嗣后遇京察之年着内阁满汉大学士吏部都察院吏科河南道公同阅看着为例六月吏部兵部奉
　　防被防开复人员皆特恩超拔若居官仍有贪酷不法之事从重治罪捐复者亦如之又定随征防卫官员令领兵将军将功绩据实报部分别等次照出征官兵议叙
　　七月
　　申谕各直省督抚布按等官安民察吏兴利除之道九
　　月
　　敕旗人外任骑射生疎者劾之十月
　　敕各部堂官将所属各司详加甄别有材具平常目前不能办事将来不堪陞用者尽行举出与应留办事人员一同带来引见请防各部堂官不得瞻徇情面稍有容隠又定革职留任之员四年无过该督抚等题明准其开复五年二月
　　敕沙汰千把总选择拔补三月
　　敕嗣后凡遇御门理事之日着满司官四员汉司官四员一体轮流侍班引见若有条奏之事即于侍班时宻封具奏止许条陈一事不得以数事并奏八月
　　敕各省副将防将着该省之督抚提镇防同分别列为一等二等三等出具考语宻咨兵部添写履歴年齿乡贯缮写进呈其副将防将中有曽经特用及该上司题陞者亦仍分别等次出具考语一体咨部十月
　　敕嗣后由京补授盛京满汉司官俸三年方行陞转如三年内遇应陞之时尔部奏闻以陞衔留任仍以陞衔较俸六年五月山西太原总兵袁立松奏平垣营守备梁玉年已六十八嵗虽干八法而精力不衰且操守廉洁办事敏练奉
