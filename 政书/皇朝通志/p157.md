<!-- { "loadSidebar": true } -->
　　上以钱重铜多易滋销毁着照顺治二年例毎文重一钱二分通行各省照式磨鑢精工其现行一钱四分之钱聴一体行使嗣后寳泉局毎卯用铜铅十万二千八百五十七斤有竒铸钱一万二千四百九十八串有竒寳源局视寳泉之半十三年定剪边钱禁例及各官失察处分
　　乾隆元年铸乾隆通寳颁行天下戸部尚书海望言鼓铸日增而钱价昻贵建议者多筹禁铜之法而奉行不良易滋弊窦夫铜器散布民间一旦禁使勿用其情有所不便往往迁延而不交交纳而不尽缓之则互相观望急之则百弊丛生胥吏借此需索刁民借此讹诈得贿则卖官法不得则入人罪搜括难尽用法不均民既难上达有司未必皆贤民间交纳铜噐竟有除去使费空手而归者名为収铜实为勒取此等铜质夲极粗杂加以锈壊经钱局镕化折耗甚多而工价不减所得不偿所失扵鼓铸全无禆益况黄铜乃用红铜白铅配成今禁黄铜而不禁红铜是较未禁之先铜又多费适以速其私毁是故未禁黄铜之先白铜甚少既禁黄铜之后白铜甚多皆奸匠销毁制钱和药水煮白成噐其弊如此夫自古钱文重轻必随铜价之低昻而增减之上年
　　世宗宪皇帝因私销之弊议减钱分重一钱二分所以调剂夫铜贵钱重者已有成效固不必屑屑扵禁铜之末务矣
　　上善其言乃停止収铜之令二年出工部节慎库存留余钱八万串扵京城设官局十处出易以平钱直嗣后各省钱价昻贵之时亦设官局以所铸余钱
　　易换俟价平即止【是时京城毎纹银一两只换钱八百故有是议未防钱价复平即停止官局】三年停山东局及云南广西府局五年浙江布政使张若震见私毁之弊屡禁不能杜絶访诸鑪匠皆言配合铜铅加入防锡即成青钱奸民即使销毁不能成器囙请饬戸工二局改铸黄钱为青钱与现在黄钱相兼行使并令开局各省照式改铸是年复开江苏浙江局又开福建局钱幙铸满文寳福字六年开云南东川府局复开湖南局七年令寳泉寳源二局毎年各开铸六十一夘遇闰月加铸四夘又开广西局扵桂林府钱幙铸满文寳桂字复开江西局时江南铸局用银一两祗铸钱八百九十六文毎嵗配给饷钱以八百八十钱折银一两余钱十六文充钱局及运脚公费八年
　　上以兵丁月饷仅敷食用着照定例毎一两给钱一千其钱局运脚准销公项并饬各省鼓铸有折扣者悉如江南例是年复开云南大理府局九年复于京城设官钱局令寳源寳泉二局扵正额六十卯外各加铸十卯眀年复令二局各带铸五卯如铸二十卯并交官局易换寻以钱价渐减将官局停止两局仍照原额为六十一卯又开广东省铸局扵广州府钱幙满文铸寳广字开直保定府铸局钱幙铸寳直字十三年复开山西局开陕西西安府局钱幙铸寳陕字十五年复开云南广西府局十六年增定寳泉寳源二局毎年各开铸七十一夘嵗添钱十六万九千八百余串遇钱价昻贵即发八旗米局减价出易是时
　　上巡幸江浙商民云集乃先期
　　命截留滇铜于江苏浙江二局加夘开铸届期设立官
　　局减价出易以平市直嗣后恭遇
　　南巡盛典照以为例二十二年
　　谕前代废钱流传今已无防若尽行查禁吏役转得借端滋扰如唐宋元眀之旧钱仍聴民便至伪号钱文例当严禁该督抚出示晓谕准民间检出官为収换二十四年移贵州毕节县局扵省城二十五年
　　令寳泉局毎年开铸七十六夘先是二十四年因平定囘疆甘肃经理一应屯田事宜需钱甚伙乃增四川湖广钱局按数分运协济寻议开西域叶尔羌城鼓铸局囘部之叶尔羌喀什噶尔和阗城旧有钱文名曰普尔以红铜为之重二钱制小而厚轮郭外周而中无方孔毎五十钱当银一两谓之腾格至是荡平式廓
　　上従将军兆惠所请
　　令戸部颁制钱式仍用红铜毎文亦重二钱阳幙铸汉字文曰乾隆通寳隂幙铸叶尔羌城名左
　　国书右囘字先以预偹军营之铜开铸五十万贯易囘部旧钱销毁其后于夲疆各城产铜之地陆续采取至二十六年又开阿克苏城鼓铸局亦如叶尔羌之制惟钱幙铸阿克苏城名其铜设七品伯克管理囘部扵该地开采二十九年开云南顺宁府铸局钱幙仍铸寳云字三十年议准四川重庆夔州二营生息银两交寳川局毎年加铸二夘三十一年又以云南总督刘请减云南顺寕府加夘鼓铸增省城临安鼓铸卯期寻以铜斤不敷将东川新设鑪二十五座大理广西各十五座临安顺寕各八座暂为裁减先是晋省鼓铸自乾隆十四年安鑪十座十八年减去四座二十三年复添鑪五座钱价日贱至三十六年抚臣请酌减従前加增五鑪以疏钱法従之是年又以江西巡抚海眀奏减去寳昌局鑪四座仍照旧六鑪鼓铸以乾隆壬辰年为始四十年开伊犁鼓铸局钱幙用寳伊字伊犁为凖部总滙之区乾隆二十年
　　王师平定遂版圗既有重兵驻守兼多商贩贸易需用钱文较叶尔羌更为要是年遂令开鼔铸局四十一年以云南铜斤足敷加铸复定东川局增鑪十五座曲靖府安鑪十八座广西州复鑪十五座保山局增鑪四座大理局增鑪三座省局五十六鑪之外复添一座统成一百四十一鑪除东川局二十五鑪先经加卯带铸外余俱令毎鑪扵正铸外一律加铸三十六卯半又令贵州寳黔局复鑪鼓铸四十四年以滇省铜斤不敷各省采买裁减大理局鑪一座省局五座移设大理广西局裁去四座将东川局二十鑪内减去四座移设广西各加铸半卯其临安保山曲靖三局复设十三座尽数裁去惟东川府需钱较多仍令照旧鼓铸又减广西省铸局及湖北寳武局鑪座四十六年又以四川铜斤不敷将寳川局再停十二夘五十年定各省钱局交代之例凡藩臬及道贠经管者扵新旧交卸时俱着前往造册移交新任并具结造报巡抚倘有欵项未清即将前任经管之贠防处以专责成














　　皇朝通志卷八十九
　　钦定四库全书
　　皇朝通志卷九十
　　食货畧【十】
　　闗【杂税附】
　　【臣】等谨案古者川泽林薮各有専司原以崇本抑末而非与闾阎争尺寸之利也乃唐宋以来视为利薮搜索靡遗凡竹木间架坊场扑买莫不有征而取民之制荡然无存矣我
　　国家肇造区夏荡涤繁苛
　　列圣相承如伤厪念虽惟正之供犹时加裁革况一切税额之增减更何足论是故设闗口则勒扣必严定牙行则胥役有禁或开茶矿以便闾阎或严契税以杜争占其随宜酌取者类皆量地制宜务从节简祛弊累而立经常诚亿万世乐利无疆之源也兹纂通志依例登载而附以杂税以彰
　　昭代尽美尽善之政焉
　　顺治元年豁免明季各项税课亏欠免各直省闗津抽税一年禁革明末加增税额银两二年定芜湖杭闗龙江荆州清口五处税银差工部官抽分三年革明季加增太平府姑溪桥米税金柱山商税安庆府盐税四年归并荆闗通惠河中河清口厰杭闗芜湖龙江等闗于户部六年
　　谕户部行文各闗满汉官员以后俱照原定则例起税如防情权贵放免船只乃于商船増收或希充私槖例外多征以病商民者一经查出定行重处八年定各闗専差汉官每闗一人例九年并西新闗江宁仓为一差停独石口差严闗差留用保家委官之禁凡额设巡拦各制号衣腰牌十年令各闗差刋示定例设柜征收不得勒扣火耗及陋规并禁闗役包揽报单十一年给事中杜笃祐条奏清厘闗弊四事一裁吏役一查税累一闗差回避原籍一批文核对限期从之十二年定各闗兼差户部满汉官笔
　　帖式例十三年定各闗専差汉官两翼差笔帖式张家口杀虎口各差满官一人笔帖式一人均照例一年更代
　　康熙元年停防古汉军闗差定六部各咨送满汉官笔帖式各一人轮掣例又定张家口杀虎口専差满洲古官例二年定盘诘粮船闗口地方止于仪徴州淮安济宁天津五处并许带土宜六十石以恤运丁又定外国人携带货物入崇文门免税例申定满汉闗差例【满官差郎中员外郎汉官差郎中】又更定两翼张家口杀虎口准轮差六部司官例四年罢抽税溢额议叙之例五年定淮安闗及直省各闗税务俱委专员管理定杭州府同知管理北新南新两闗事务七年定浙江盐政管理北新闗事务二十一年移九江闗驻湖口二十三年设福建广东海税监督【满汉各一人笔帖式一人】又准沿海地方载五百石以下船出海贸易登载人数给印票騐放其进海口内桥津地方贸易舟车等物免税又议福建沿海无篷渔船税仍听地方官征收其有篷桅船归监督征收梁头税课沿海要口均拨哨船兵役巡察设江南浙江海税监督【满汉各一人笔帖式一人】设西新龙江课税专官二十四年免外国贡船抽税二十五年定州县官隐匿海口船处分【五船至十船者罚俸十五船至三十船者分别降调五十船以上者革职仍治以隐匿之罪】二十八年
　　谕采捕鱼虾船及民间日用之物并糊口贸易悉免其收税嗣后海闗着各差一人又以朦胧归海闗轧东归淮闗管理沙沟免税【谨按沙沟系朦胧轧东总滙海闗有税故沙沟不设以二处分之】三十三年设立山海闗差官管税三十四年设浙海闗署于宁波府拨沿海巡哨船二十于各口巡察又设海闗署于定海县并设红毛馆令监督往来巡视严差官自京私带年满旧役谋占总科库头名色之禁四十六年议准山海闗外金州牛庄等处交与监督巡察越闗漏税所得赢余作为定额五十四年议准九官台清河松岭子等处交山海闗监督巡察收税增课银三千两五十五年北新凤阳天津三闗监督题报阙额
　　谕竢监督任满交巡抚监收【临清闗亦如此例】停州税课裁税课大使五十八年议准淮闗税务于两河同知内差一人管理又议准福建糖船至厦门者赴本闗纳税其往浙江江南贸易者免税五十九年以江海闗归江宁巡抚浙江闗归浙江巡抚管理又令横城口税归山海闗兼管增税千两作为定额雍正元年复移湖口闗于九江并分设口岸于大孤塘二年
　　谕嗣后税务交与地方官监收于钱粮地方均有禆益【至是各闗差官俱停止惟崇文门无地方官可交仍差内务府官山海闗左右两翼古北口潘桃口杀虎口呼纳呼河差仍照例差遣部员】又
　　谕凡商贾贸易之人往来闗津宜加恩恤故将闗差归之巡抚以巡抚为封疆大吏必能仰承徳意加惠商旅也
　　但各闗皆有逺处口岸所委看管家人难免额外苛求及索取饭钱等弊嗣后着将应上税课之货物遵照条例刋刻详单均给各货店其闗上条例木榜务竖立街市使人共见申禁闗役报单不实之弊严放闗迟滞之禁又覆准淮安闗仍差部员浒墅闗交苏州织造管理又更定凤凰城中江税务在
　　盛京五部司员内遴选派往例【向系城守尉等官管理】
　　乾隆元年革除龙江西新闗衙规騐票等项银两
