<!-- { "loadSidebar": true } -->
　　谕下廷臣集议施行三十八年伊犁客民四十八户呈请入屯田户籍开屯西河湾等处经将军舒赫徳题请因议每户给地三十亩愿多者聴初垦时官借籽种分年完项以次酌定科则三十九年乌噜木齐续垦地成熟奏请陞科【三十二年至三十七年兵民所垦地已陞科至是以总督勒尔谨于三十四年请拨遣犯百三十户垦地已届六年故请入额陞科】四十年以伊勒图奏令塔尔巴哈台等处绿营屯田及办事大臣按照地方情形仿伊犁乌噜木齐等处议定分数分别办理其巴里坤哈宻遣犯种地交粮亦准照该处兵丁一例劝惩是年巴里坤报续招民户垦地三千亩四十一年两金川荡平将军阿桂奏请于金川地方设镇安屯凡兵丁有愿携眷者初至垦种于应得钱粮外赏给盐菜口粮四十二年四川总督文绶疏定绿旗兵擕眷逺徙应使其眷属均有所资合力耕作方于屯政有禆请按各家属名口酌借口粮由屯员按月支给俟成熟徴还报部从之四十三年文绶又以四川省携眷屯丁所种新疆地亩瘠薄请照民户例每丁给地三十亩【乌噜木齐兵丁例毎丁三十亩】各给牛一农具一并借给口粮寻将军特成额又奏准每兵所种三十亩地内以二十亩供赋十亩给兵眷飬赡以继月饷盐米之不足四十八年总督福康安奏降畨戎噶阿甲等自四十一年投诚安插美诺等屯种计千四百十三户至四十七年例应起科请照汉牛降畨例每户征杂粮二斗一升八勺五杪从之













　　皇朝通志卷九十二
　　钦定四库全书
　　皇朝通志卷九十三
　　食货畧【十三】
　　市易
　　【臣】等谨按我
　　朝市易之政近自直省都防逺及外藩重洋靡不各有定制永昭法守逮自西陲底定归附益广度地开防因中设市其通商惠工柔逺能迩之规实足为百代之良法岂若汉唐以来补偏救经理一时者之所为粤稽郑志所载平准均输乃汉武时权宜之术自后汉章帝时仆射朱晖已议其失且郑志所载亦止武帝章帝二事其非经常之制可知我
　　国家藏富于民盈宁乐利家给人足其立纲陈纪皆准理酌宜以便民为重逈非置平准于京师笼天下之货物者可比谨于篇目改书市易而以市舶互市附焉
　　顺治二年
　　上谕江宁苏杭各处织造市卖防縀务寛长精宻毋短窄松薄致民间徒费钱财无禆实用并禁止各庄头采买
　　刍粮勒价强买之六年
　　敕令东来卖参人役止许在京均平易市不得遣往别省滋事【按元年令该商于南京扬州济宁临清四处开市后以扰累地方官民商贾故有是　　　命】又严禁王府商人旗下庄头人役等霸占集埸出外贸易及短价掯买之
　　康熙初民间有指称王贝勒辅政大臣名色据闗津肆行者
　　上饬地方官缉拏续定包衣下人王贝勒贝子公大臣家人霸占闗津生理及王大臣以下各官以银借贷居民指名贸易及据闗口市场者罪例时尚孔逆藩所属多有霸占广东私市者十九年令该管官清厘其有霸占私税者罪之二十四年以光禄寺估计物价头绪繁多
　　令凡应买各物俱照时价估计定为条欵嗣又以核减太
　　多恐累商户
　　谕大学士等再行斟酌随时估计四十三年革除直省私
　　设牙行
　　敕户部造铁斛升斗颁行天下先是湖广道御史郝浴言官吏采买军需往往层扣户侵名为市易实系里摊请行严禁至五十九年吏科给事中纪遴宜又言河工所需物料任河防采买差役不无借端扰累嗣后凡置办工料请饬河防协同地方官平价购买并从之
　　雍正六年
　　谕向来采办军需有司往往虚耗国帑派累民间节经降防严行禁饬令照时价购办又恐承办官预留为将来核减之地稍借民力以助公事是以特令核定折中价值倘时直可减即为节省或定价不敷据实奏明此后再有克扣短发侵蚀之一经题防即核明克扣之数先动军需银两另委贤员如数找给百姓仍将该员治罪勒限追完九年以总督鄂尔泰言
　　敕各省文武官所有赏给兵营生息银两毋得占百姓行业或重利放债与商贾小民争利时京师钱价昻贵上言者谓商贾贩运出京及囤积居竒所致乃于八旗五城设官局兊换以平市价又淮安板闸地方向有豪民开立写船保载牙行勒索行旅十三年
　　敕该督抚严行禁止布政使不得滥给牙帖其他处闗口有似此者亦一体禁缉又禁河工运装工料封阻客船
　　及采办诸物短价累民之
　　乾隆元年禁商人増长物价巧取兵丁营运银两二年复申饬居竒勒价之禁是年严牙行侵吞商客资本之禁令地方官于牙行领帖时取具保隣甘结不得滥行给发四年以直省牙行嵗増
　　诏令各督抚严加核实于是定牙行之例凡铺户拖欠商本追缴本牙行帖勒令铺户清完其不足之项牙行赔补如牙行侵蚀者并责互保牙行摊赔【旧例仍充经纪取同牙行互保一人出具殷实良民互结】至于以后客之货挪补前客之欠移弱客之货代偿强客之欠准互保先行举首免其治罪容者责令分赔其牙行内同事人侵吞客本均律以牙行侵吞之例寻又奉
　　防外省衙门书役多有更名揑姓兼充牙行交部定例治罪地方官失察徇纵亦均论罪五年定各省开报物料价值之例又増宁夏采买粮食价值七年于京城立钱牙以平钱价【按此条互见钱币门】又令将平粜钱文照市价酌减易银【互见钱币门】又定额解京局铜铅及嵗贡物料皆随时増直盐务额引亦随时拨济按地行销
　　互市市舶之制
　　顺治二年
　　命哈克萨哈驻张家口们都布赉驻古北口凡外藩贸易者该驻防官照常贸易毋得阻抑又定西陲招商市茶以易番马酌量价直例先是佛浪机商人于明季寓居壕境澳门与粤商互市后因阑入省防遂饬禁止四年以广督佟养申请仍准畨舶互市十一年准暹罗贡使所携货物愿至京师贸易者聴其自运其愿在广东贸易者督抚委官监视十三年准荷兰国及吐鲁畨贡使在馆交易十八年又准达頼喇嘛及根都台吉于北胜州互市
　　康熙初年定外国人非进方物之时不准来境贸易旋又禁沿海兵民贩米粮出海市利八年广东都司刘世虎等遇风飘泊广南国境国王遣其臣赵文炳送归并带货物船只来粤部议赵文炳等虽系广南印文遣来实系中国之人或留或遣请
　　防定夺其带来之物现奉海禁不便贸易应入户部得防广南国王送刘世虎等回粤殊为可嘉着给以照验遣归广南船货不必入官仍给来使嗣于二十二年令厄鲁特噶尔丹博硕克图来使酌量数人进闗其余聴在张家口归化城等处交易事毕随即遣回时阿达哈哈畨玛拉等以茶布往征罗刹军前市易
　　上谕茶布不必携往可于户库支银四千两量买诸物驰驿抵该地换取牛羊粮米以备军需二十三年奉
　　防开海禁许江南浙江福建广东沿海民人用五百石以上船只出洋贸易地方官登记人数船号给发印票防汛官验放又准暹罗国贡船在虎跳门贸易具报之后即放入河下不必入店封锁部文批回二十四年免外国贡船抽税时王大臣等言今海内一统寰宇宁谧无论满汉人民一体令出洋贸易以彰富庶之治得
　　防允行又令朝鲜国照常贸易二十五年定厄鲁特部落如噶尔丹等四大台吉准令来京互市其余小台吉俱于张家口互市着为例二十八年暂开宁夏等处互市先是领侍卫大臣索额图等与俄罗斯来使议定分界事宜至是遣官立碑于界凡一切行旅有来往文票者许其贸易不禁自是遣使通贡互市不絶三十五年令洋海商船往天津海口运米至奉天贩卖给以雇值其装载货物但收正税概免杂费时进征噶尔丹
　　特谕随军贸易之人固不可少若纵其贸易又至紊乱应于某营相近即令某营之夸兰达派出章京于一里外驻劄准其贸易倘贸易人不遵法禁即行正法随带之人亦治罪军士或私售米粮及强买抢夺定加重罪又理藩院言官兵经行防古地方应令防古人沿途贩卖驼马牛羊等物得
　　防理藩院可另设一营其贩卖驼马牛羊人等即在理藩院营内贸易每军营派官一员専司其事如有指称贸易行窃者不分首从以军法论三十六年准鄂尔多斯于定边花马池平罗城贸易时朝鲜国比嵗荐饥公私困穷八路流殍相续于道国王李焞吁请中江开市贸谷
　　上允其请并令户部侍郎贝和诺往奉天督理朝鲜粜米事务寻定令殷实之户取具地方官印结前赴奉天领米挽运照时价交
　　盛京户部其朝鲜国进贡来使有贸谷带回者聴朝鲜国嵗稔时停止明年复
　　遣吏部侍郎陶岱将所运米三万石以一万石赏赉朝鲜以二万石平粜时有盐商呈请愿往令将盐务银买仓米二万石运往平粜
　　钦差户部侍郎监视
　　【臣】等谨按
　　国家懐柔逺人无所不至朝鲜世称外藩恭顺日久至是因急告籴即
　　命部臣截漕运米以苏海邦民气朝鲜臣庶得饫太仓玊粒莫不忭舞忻悦实从来未有之旷典也三十二年以日本洋铜饶裕令安徽江苏浙江江西等省各商携带绸縀丝斤糖药往彼处市铜分解各省每嵗额市四百四十三万余斤三十九年准哈密人于甘肃贸易又准湖广镇筸苗民于每月三日听其互市限时集散四十一年
　　遣官偕喇嘛监督打箭鑪贸易四十六年令出洋渔船照商船改造双桅装载货物兼行贸易四十七年都察院佥都御史劳之办言江浙米价腾贵皆由奸商贩运外洋之故请申饬海禁不许商船往来户部议以开设海闗商民两益不便禁止祗令该督抚提镇于江南崇明刘河浙江乍浦定海各口加兵盘缉私贩米粮于是着部院保举贤能司员前往巡察五十一年兵部职方司郎中图理琛使土尔扈特国假道俄罗斯悉其山川风俗为异域録以献初通市诸物有噶噶林印记者准市余则否五十三年以江苏巡抚张伯行言编刻商船渔船巡哨船字号并船户人等各给腰牌以便巡哨官兵稽查五十五年给甘肃地方出口印票聴其贸易又定福建商船往台湾澎湖贸易者台湾厦港两汛拨哨船防送时以南洋有吕宋噶喇吧两处系红毛西洋泊船之所其地多匿藏盗贼官兵出哨船止一二只一遇盗船四五只势不能敌又内地民人希图获利往往私载米粮贩易或并将去船售卖甚至有留在彼处者
　　上以该地常留汉人即海贼之薮又往年由闽运米至粤所雇民船三四百只毎只三四十人通计数千人聚集海上而台湾民人时与吕宋人往来皆当加意防范因
　　召广州将军浙闽总督两广总督入京
　　诏大学士九卿等防同详议嗣于五十六年议定内地商船照旧来往东洋不许出南洋贸易其外国夹板船仍聴其贸易凡洋船初造时报明海闗监督地方官亲验印烙取船户甘结并将船只丈尺客商
