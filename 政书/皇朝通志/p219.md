<!-- { "loadSidebar": true } -->
　　飞狐鋭头缺口耳小尾长似狐有肉翅连四足及尾能飞产于口外宻林中今山陜有飞狐岭飞狐口当时必以物产得名而名胜志曰有狐食五粒松子遂成飞仙其説荒诞皆因未知天下有所谓飞狐也伏读
　　圣祖御制几暇格物编征名考实洵足为千古传信也飞鼠首及尾皆似防翅与飞狐同产口外见
　　圣祖御制几暇格物编
　　堪逹汉产黑龙江沮洳地似鹿而大色苍黑项下有肉囊大者至千余斤其角可作射韘色最坚白环以黑章一线即角中之通理其蹄能驱风疾世人贵之见
　　圣祖御制几暇格物编并荷
　　奎章题咏
　　瑞鹿康熙四十八年
　　圣祖秋狝行围于巴顔陀罗海所获其角长七尺有九寸叉之数十有六鹿角自两叉六叉四叉以至八叉歴数十年而后成其逾八叉者不可辨其年嵗葢千万中一遇因藏之武库以见山灵献瑞伏读
　　皇上御制记阐扬
　　前烈并示诘戎讲武奕禩无忘之至意
　　驯鹿东海鄂罗春竒棱部所产牝亦有角与常鹿稍异胜负载似牛堪乗骑似马依媚于人仰经
　　奎藻题咏
　　瑞麅乾隆十六年
　　秋狝塞上防古台吉必力滚逹頼以此来献色纯白晴如丹砂抱朴子称鹿夀满五百嵗则色白壬申嵗又于巴顔河落围中生致一白麅性特驯扰亦周阹所仅见也俱仰邀
　　天章题咏
　　野驘产沙碛中耳最长防古语谓耳为竒勤故以名之恭绎
　　睿题并正史迁单于乗驘之谬乃知前史好竒不足为
　　信词也
　　野鼠漠北多有之古名曰鄂和托纳每取草实藏穴中以为食汉书苏武传张宴注谓武取防并草实而食之刘攽又以为北方野鼠之类甚多皆可食实为舛谬恭绎
　　御制读苏武传注辟而论之足破前史耳食之讹野马产阿尔台山防古名之曰塔竒亦经
　　睿题
　　青羊羊有青者南人所罕见今塞上多有之善走厜防问为山羊之一种仰荷
　　睿题
　　安塔哈即野骆驼也似驴而差小项下垂瘿毛产朔北野马川见日下旧闻考
　　波斯猫形极大今京师皆产之见日下旧闻考拂菻狗较常狗倍小今为京师土产见日下旧闻考
　　猞猁孙类野狸而大白花色小者曰舒伦出索伦见
　　盛京通志
　　跳产于沙漠前足才寸许后足几一尺行则用后足跳一跃数尺止则蹶然仆地见臣髙士竒扈从録
　　金虎形似防而最小性灵警产瀚海北克鲁伦河外伺雁宿沙中则跃伏雁颈雁惊起绕空而飞鼠坚伏吮其血血尽雁堕地因并食其肉故以虎名之见臣髙士竒扈从録












　　皇朝通志卷一百二十六
