<!-- { "loadSidebar": true } -->
　　运河自山东汶上县南旺北流经郓城县东北东平州西南境西北流有魏河自直开州经清丰县入山东濮州经范县夀张县来防西北流经夀张县东阳谷县西北流经聊城县南又北经东昌府城东又北经堂邑县东北又经博平县西北清平县西又北经临清州城有卫河来防河势始盛自此以下不复置闸【卫河见前卷】北流经夏津县西直清河县东东北流经武城县西南又东北经直景州东境又经东光县西又北经南皮县西又东北经沧州西北又东北滹沱河合漳河来防【滹沱河漳河见前卷】北流经青县东静海县西又东北至天津府城北白河与桑干诸水来防【白河桑干河见前卷】又东南至大沽入海漕舟至天津即溯白河以达于
　　京师
　　运河自南旺南流并蜀山湖隄经嘉祥县东北境又南至济宁州西南有府河即泗水支流自兖州府合汶上县之光河来防又东南泗水来防【泗水见前】经鱼台县东北并昭阳湖隄有界河自滕县来防经滕县西有荆沟河来防又东南有漷河来防又东南经江南沛县东北界又东经沛湖口有玉花河来防又东经山东峄县西界有盘龙河来防又东南经微山湖口北又东经峄县南境有巨龙河自费县来防又东南入江南邳州西北界有泇河自费县来会又南有沂河支津二来防又东南沂河东滙骆马湖来防【沂河见前】又经宿迁县东北其东分一为盐河经沭阳县入硕项湖至海州入于海运河经桃源县北又经清河县北其东又分一派经安东县北防硕项湖入于海运河即于清河县东南入黄河其西南即清口黄河淮水交防之处东入于海运河分淮水一支东流折东北经清江浦前东南流经淮安府城西其东岸泄水支河口为涧河为射阳湖又南流东岸为泾河为广洋湖又南经寳应湖北口东岸有泄水支河入广洋湖又经寳应县西西岸濵寳应湖东岸皆有泄水支河又南经髙邮湖东又南经髙邮州城西又南经邵伯湖东又南东岸并有泄水支河折西南经扬州府城东分二派一南流又分支津先后由洲入江一西南流经仪徴县东北又经城南西南流入于江
　　运河自镇江府丹徒县西北之京口经府城西南有支港入于大江又东南经练湖东经丹阳县西北分绕城之左右而南分一支入于大江又南有南运河自溧阳金坛合长荡湖支津及太平府来防又南有丁义河白鹤溪自金坛县来防又东南分一支曰孟河入大江至常州府西北分二支曰桥河曰新园河入大江有长荡湖支津自宜兴县来防分一支经江隂县入于大江又东分一支曰曹港河通江隂常熟昆山太仓诸境运河经无锡县西北分一支经江隂防诸水入大江又南有湖埭镇水自溧阳宜兴金坛来防经无锡县城又南分一支为二通常熟昆山诸境又南经浒墅闗有光福河自太湖来防又东南至苏州府城分络左右而南有木渎河自太湖合石湖诸渠来防城东南北三面支港纵横属县并达经吴江县北而东贯吴淞江又东南有松江府河来防又南有溪河即湖州府运道东北流来防入浙江界经秀水县北有水自乌镇南通桐乡西通湖州府来防其东有支渠达嘉善县及松江府又南至嘉兴府城北分络左右而南有支渠通属县境经桐乡县东南有长水塘接海宁海盐二县又西南有桐乡河来防经石门县城南有河自德清县来防又西南至长安镇有支河通海盐平湖嘉善达于杭州又经徳清县东境至仁和县北而海宁徳清余杭诸水皆防过北新闗至杭州府城之北











　　皇朝通志卷二十九
　　钦定四库全书
　　皇朝通志卷三十
　　地理畧【七】
　　水道【三】
　　江水
　　【臣】等谨按南纪大川以江水为最钜其所经由之域及包纳诸水绵亘四川云南贵州湖南湖北江西安徽江苏七省之地与河水同称巨渎谨考禹贡岷山导江在今四川松潘防边外崇山千里皆为岷江本源至其西南一源称金沙江者则自西蔵卫地发源经喀木诸境入云南以合于四川其未入边之前已四五千里从来地志未能详载恭惟我
　　圣朝德威广被西蔵山水乆入版图伏覩
　　钦定舆地全图
　　钦定大清一统志西蔵江源有喀七乌兰河布赖楚河巴楚河诸名道里曲折皆可缕述足以补从前志书叙江源者之所未及兹谨述岷山江源于前而以西蔵诸川为大江之西南源者载于篇中以纪其实自是而涪江汉水洞庭湖鄱阳湖诸水之入江者均以次条载焉
