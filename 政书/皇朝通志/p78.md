<!-- { "loadSidebar": true } -->
　　圣节元旦冬至三大节为四贡同进琉球二年一次荷兰八年一次后改为五年一次安南三年一次后改为六年一次暹罗三年一次南掌五年一次后改为十年一次苏禄五年一次凡贡物各将其国之土物非土产者勿进朝鲜安南琉球缅甸苏禄南掌皆贡有常物西洋暹罗无常贡惟其所献或输内务府或入武备院或纳銮仪卫或留于
　　盛京及边省各付所司备用有因事庆贺及谢
　　恩加贡者廪饩赉予如常仪其方物则留充正贡之数凡从人朝鲜贡使从书状官一人大通官三人防贡二十四人有赏从役三十人无赏从役无常数琉球西洋暹罗苏禄贡舟无过三每舟人无过百赴京无过二十安南缅甸南掌入贡人无过百赴京无过二十其不赴京者留于边境边吏廪饩之竢使回至边率之归国
　　敕封外国
　　凡朝贡之国世子嗣位权摄国事遣其陪臣请
　　命于
　　朝礼部疏
　　闻得
　　防报可工部制
　　节内阁撰
　　敇均送礼部礼部奏
　　遣正副使各一人持
　　节赍
　　敕往封朝鲜封使以内大臣礼部满侍郎内阁满学士侍卫充服色仪从各从其品安南琉球以翰林院侍读侍讲编修检讨六科给事中礼部郎中员外郎主事内阁中书充
　　特赐一品麒麟服仪从皆视一品启行之日工部给龙旗御仗牌繖兵部给乘传防防官军皆候于礼部大门内礼部仪制司官设案于堂上正中陈
　　节于左陈
　　敕于右尚书侍郎二人于案左右立仪制司官二人随其后均朝服封使朝服诣部至堂中跪仪制司官一人奉
　　节一人奉
　　敕各授尚书侍郎以授正副使皆恭接以兴出仪门外
　　官军接奉加节衣负
　　敕书乘马行旗仗前导使者易征衣乘传偕行封使入所封国境其国边吏供备馆传夫马所经之地文武官出郊跪接如迎
　　诏书之仪将及国嗣封国王遣其陪臣出郊迎接敕书劳使者饰馆舍供帐于国门之外备龙亭香亭旗仗鼓乐只候于馆列屏于王殿上设案于正中前设香案均南向设国王受封位于香案南拜位于受封位之南设众官拜位于庭内东西皆北面赞礼二人位国王拜位之北引礼二人位赞礼之南引班四人位众官拜位之北皆东西面乐陈于门内仪仗陈于庭中皆左右分列使者既及国迎接官迎至馆恭设
　　节
　　敕于龙亭内驰报国王王率其国陪臣朝服郊迎迎接官以龙亭行香亭旗仗鼓乐前导使者乘马从国王以下咸跪候过兴随入国门至府龙亭入中门升阶陈于正中使者及阶下马从升执事者脱节衣奉
　　节授正使前行奉
　　敕授副使随行入殿使者陈
　　节
　　敕于中案皆退立案东宣读官列于使者之后引礼引国王就拜位北面引班引众官均就拜位北面立赞礼赞跪国王率陪臣皆跪赞叩兴国王以下行三跪九叩礼兴国王进至受封位前赞礼赞跪国王跪副使进奉
　　敕书付宣读官西面展读讫以
　　敕书授国王国王祗受转授从官跪接以兴副使复位国王三叩兴退至拜位前复行三跪九叩礼兴率其陪臣出竢门外正使奉
　　节诣龙亭执事者加节衣陈于亭舁出使者随出国王
　　以下跪送使者以
　　节诣馆国王乃易常服适馆劳使者揖让行礼毕退飨
　　燕致饔饩如仪及归率其陪臣跪送
　　节于国门外如初迎礼使者回
　　朝以事竣复
　　命还
　　节并
　　赐服于所司使者既还
　　朝王乃修表文具方物遣其陪臣诣
　　阙谢
　　恩廪饩燕赉均如常朝贡之仪若外夷归诚初奉朝命者礼部奏请
　　命正副使持
　　节赍
　　敕印往封仪与前同若荒逺阻絶之区以
　　敕书授来使赍回仪制司官设案于
　　午门外甬道上正中陈
　　敇尚书一人立案左仪制司官随其后鸿胪寺鸣赞二人立甬道左右均朝服馆卿率来使朝服入至西丹墀内祗竢鸣赞赞授
　　敕序班诣案前北面赞跪来使跪仪制司官一人奉敕授尚书以授来使来使恭接授从官兴退诣丹墀之西赞行三跪九叩礼毕乃恭赍回国以授其国王遣使诣
　　阙谢
　　恩如仪
　　科尔沁等扎萨克朝贡
　　国家肇基东土威徳逺播漠南古诸部落或谊属戚畹或着有勲绩或率先归附咸奉其土地人民比于内臣设官分职与内八旗无异每嵗分班
　　朝觐修贡唯谨秋月扈从
　　行围各依班次
　　朝见燕飨
　　赐予舍馆饔饩之礼成典维昭咸于理藩院王防司
　　详见
　　大清防典其贡道科尔沁扎赖特杜尔伯特郭尔罗斯由山海闗土黙特喀喇沁敖汉奈曼扎鲁特阿噜科尔沁翁牛特喀尔喀左翼由喜峯口乌朱穆沁巴林阿霸垓蒿荠忒阿霸哈纳尔克什克腾由独石口四子部落苏尼特毛明安喀尔喀右翼由张家口呉喇忒归化城土黙特鄂尔多斯由杀虎口来朝班次分为三班周而复始嵗以十二月十有五日后二十五日前咸集王以下均行三跪九叩礼奉
　　制书亦如之亲王郡王贝勒贝子公在宗室亲王郡王贝勒贝子公之下一二等台吉在内大臣之下其次为子又其次为三等台吉又其次为都统又其次为四等台吉又其次为副都统又其次为防领佐领其男以下云骑尉以上各依品级序班凡贡物每旗进羊一羫乳酒一埕以嵗除日新正十四日十五日各
　　赐燕一次余日五旗王府各设燕一次自王贝勒以下至长史防卫等官咸与焉凡赏赉廪给牧刍路费均有常制
　　喀尔喀青海西藏朝贡
　　国初防古北部喀尔喀三汗同时纳贡厥后朔漠荡平庇我宇下与漠南诸部落等承平以来怀柔益逺北逾瀚海西絶羌荒青海厄鲁特西藏准噶尔之地咸入版图朝贡皆有常制其贡道喀尔喀四部厄鲁特土尔扈特由张家口独石口喜峯口青海由西宁西藏由四川之打箭鑪喀尔喀等
　　朝觐分为四班青海亦分为四班贡期各如其朝觐之班西藏则间嵗一贡附达赖喇嘛以进贡物喀尔喀厄鲁特以驼马汤羊土尔扈特青海以藏香氆氇西藏有佛像金经银塔五色帕八吉祥之属朝觐燕飨赏赉饩廪牧刍与漠南内扎萨克诸部落同
　　西域外藩朝贡
　　我
　　皇上圣武丕昭既平定准噶尔凡天山以南回部素为准夷所羁属者如解倒悬归仁恐后厥后逆回负
　　恩搆乱
　　天戈所指臣服弥逺版图所隶拓地二万余里今自嘉峪闗而外旧部若哈密若辟展吐鲁畨新疆若哈喇沙尔若库车若沙雅尔若赛喇木若拜达克若阿克苏若乌什若喀什噶尔若叶尔羌若和阗碁布星罗同属内地至土尔扈特逺隔俄罗斯境感慕
　　皇仁挈其部属三万余众越数万里之逺诚心归顺皇上抚绥安集俾恬居乐业等于内土齐民于是四卫
　　拉特咸依化宇分班
　　朝贡职有成规乃至伊犁以外葱岭以西鳞集仰流而至者逺抵西海则有若哈萨克左右部布鲁特东西部安集延玛尔喀朗霍罕那木干塔什干巴达克山博罗尔爱乌罕竒齐玉斯谔尔根齐诸部落皆重译输诚遣使
　　朝贡列为西域之外藩各以其输欵来
　　京之先后
　　召见赏赉或
　　赐宴于瀛台或
　　赐宴于热河
　　行宫俾得与观灯火与观
　　大阅各授以
　　敕书遣贡使赍奉回国其贡期或间年或三年无常期其贡物罽刀马匹各以其国之所有賔服之盛逺讫汜蒙猗欤盛已
　　相见仪
　　国初定王公以下内外职官士民相见之仪其目曰宗室外藩亲王相见曰宗室外藩郡王相见曰宗室外藩贝勒相见曰宗室外藩贝子公相见曰京官敌体相见曰在京属官见长官曰国学师弟子相见曰直省官敌体相见曰直省文官见长官曰直省武职见长官曰直省官见学政盐政曰京府官属相见曰直省文武官相见曰直省满汉官相见曰直省学校师弟子相见曰賔友相见曰受业弟子见师长曰卑防见尊长辨等威慎礼度各有恒式其仪并见
　　大清通礼













　　皇朝通志卷四十六
　　钦定四库全书
　　皇朝通志卷四十七
　　礼畧
　　凶礼
　　【臣】等谨按郑樵通志凶礼门列大丧及山陵制至朋友相为服诸目内如天子吊大臣服天子为大臣及诸亲举哀诸侯及公卿大夫为天子服皇太后长公主及三夫人以下为天子服杖四条皆综括于典礼中初不必另述为条目至如挽歌秀孝为举将服郡县吏为守令服师弟子相为服朋友相为服五条皆因时设义不必垂为定制兹谨畧诸目惟述
　　本朝典制之大者载于篇中恭惟我
　　朝以纯孝治天下
　　列圣
　　列后大事定行三年之丧一切礼仪斟酌古今慎重赅备歴稽古昔未有若斯之尽礼尽哀者谨依防典通礼所载序
　　列圣大丧仪
　　列后大丧仪而
　　皇贵妃以下丧仪
　　皇子以下丧仪以次序列至服制之设通行于天下者诚为尽伦尽制经常不易之恒典谨附着于篇末以昭成法焉
　　列圣大丧仪
　　凡
　　列圣大丧初丧
　　嗣皇帝就主丧位冠去纬哭踊宫中自
　　皇后以下咸摘耳环去首饰届时恭奉
　　梓宫奉安于
　　宫中正殿设几筵建丹旐于宫门之左陈法驾卤簿于宫门之外至
　　太和门外
　　特简王公大臣恭理丧仪既敛乃奠王公以下民公侯
　　伯子男以上二品官于
　　乾清门外三品以下文武有顶带官于
　　景运门外
　　皇后
　　妃
　　嫔宫人公主
　　皇子
　　皇孙福晋及近支王公福晋夫人于
　　几筵殿内诸王公福晋夫人郡主县君以上二品夫人
　　于丹墀右三品淑人以下于
　　隆宗门外齐集哭临皆男摘冠纬女去首饰奠献时皆随行礼举哀毕各退
　　皇帝成服截发辫居倚庐
　　皇子
　　皇孙随成服截髪辫居宫中别室王公百官宗室觉罗咸成服截发辫旗员居
　　阙左门外汉员于各官署
　　皇后率
　　妃嫔等成服翦发
　　皇子
　　皇孙福晋随成服翦发诸王福晋命妇及内府三旗官员防军等妻咸成服翦发
　　皇帝行三年丧礼百日内
　　上谕用蓝笔百日后素服
　　御门聼政
　　郊
　　坛大祀祭服行礼诣
　　几筵前仍丧服诸
　　皇子
　　皇孙及恭理丧仪王公大臣
　　殡宫守卫执事各官百日除服羣臣二十七日除服咸百日薙发奏疏文移二十七日内皆用蓝印京朝官二十七月不作乐期年不嫁娶在京军民人等二十七日素服百日不作乐一月不嫁娶颁
　　遗诏于天下直省官期年不作乐百日不嫁娶不薙发军民去冠纬素服二十七日百日不作乐一月不嫁娶成服后朝晡日中三设奠朝夕奠设法驾卤簿三日后至一月设銮驾卤簿每奠王公百官咸齐集质明
　　皇帝出倚庐诣
　　几筵前东立西向举哀乃啓
　　宫门恭理丧仪王大臣及执事官率尚茶尚膳举茶膳由中门中路进至
　　几筵前尚茶跪进茶内外齐集众咸跪
　　皇帝亲举茶恭奠于茶几行一拜礼众皆随行礼尚茶
　　彻茶众皆兴次尚膳进膳
　　皇帝亲上食毕执事官进奠几于正中
　　皇帝诣几前跪进爵王大臣跪进爵
　　皇帝祭酒三爵每祭行一拜礼众皆随行礼兴乃彻馔
　　出阖门众哀止
　　皇帝还倚庐众皆退午奠晡奠仪同诹日行殷奠礼王公百官公主福晋命妇咸齐集所司陈设
　　皇帝诣
　　几筵前视馔上食举哀读祝官奉祭文至阈外正中北面
　　跪礼部堂官二人跪展祭文进奠几
