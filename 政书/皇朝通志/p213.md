<!-- { "loadSidebar": true } -->
　　天心四年二月彗星复见先是三年十二月壬戌彗星移奎宿之次其体渐小四年正月癸巳不复见二月己巳复见东南方在女宿之次阅十余日经虚室壁三宿
　　谕曰异星复见实由徳薄所致
　　上天垂象屡示警戒敢不益图修省以后凡用人行政务加敬慎以求允当至于闗系国家利弊民生休戚应兴应革事宜内而部院及科道官外而督抚其各抒所见以备采择朕不惮改正七年五月太白昼见是月甲辰未时太白见午位在栁宿三度丙午庚戌同癸丑
　　谕曰太白昼见
　　天象屡示儆戒朕甚惧焉今力圗修省弥加敬慎励精勤政以答
　　天心在内部院官各尽乃职公亷自効在外督抚提镇以下各绥理地方抚恤军民咸今得所二十一年七月彗星见东北方是月己巳彗星见于井宿之北其色白尾迹指西南壬申行东北尾迹长六尺余癸酉
　　谕大学士等曰天道闗于人事彗星上见政事必有阙失其应行应革者令九卿詹事科道防议以闻
　　乾隆七年正月异星见东南方是月丙戌异星见于斗宿之次在天弁第二星之上其色黄白向西北逆行四十余日隠伏八年十一月彗星见是月己亥彗星见奎壁之中距奎宿第二星二度体如弹丸其色黄尾迹长尺余每夜向西逆行由戌宫至亥宫十二月丁夘
　　上御门听政毕
　　召大学士等前曰星象见异朕思
　　天心仁爱垂象示儆必政事之间有所缺失我君臣当夙
　　兴夜寐勤加修省以回
　　天意惟是应天以实不以文修省之实非徒托之空言也且书不云乎王省惟嵗今嵗序将周正其时矣我君臣必深思所以致此之由缺失何在亟圗悛改庶几尽事天之道有以感召和气而消未萌之也癸酉
　　谕曰昨召见大学士陈世倌据奏近日彗星见宜下修省之诏宣示百官朕思人主君临天下敬天勤民之心必严恭寅畏无时不凛
　　上帝之鉴观念兆人之休戚以期弭咎于未然诚以修省全在乎平日此朕之所以夙夜兢兢者事
　　天以实不以文以诚不以伪也若但托于文告饰为敬慎警惧之词而无引咎责躬之实徒务臣民之观听以塞责是眀以示戒而更加粉饰则欺世慢天其过愈大岂能感召天和潜消沴戻乎前日御门时朕面降谕防原欲与大臣等交相儆省深思所以致此之由缺失何在亟图悛改格天之道惟在乎修省之实而不在修省之文我君臣其共勉之十三年三月客星见东方是月癸丑客星见于室宿第三星之南一度其色黄向东顺行至次日即消二十四年三月彗星见东南方是月甲午彗星见于虚宿之次其色苍白尾迹长尺余指西南毎夜顺行十余日伏不见四月戊辰复出西南方在张宿第二星之上体势甚微向东顺行至五月初仍隠伏至十一月
　　戊辰有客星见东南方在未宫井宿四星之下自未宫行至酉宫胃宿之次寻亦隠伏三十四年七月彗星见东南方是月甲辰彗星见于宿之次体如弹丸其色苍白尾迹长二尺余指正西偏南毎夜顺行八月望后伏不见十月复移见西方寻即隠伏三十五年闰五月客星见东南方是月己酉客星见于斗宿之次在天弁第一星之西其色苍黄毎夜向北行十余日即隐伏十一月彗星见东南方是月彗星见于栁宿之次在第一星之下色苍白尾迹长尺余指南每夜向北行十余度七日隠伏
　　右星变



　　皇朝通志卷一百二十二
　　钦定四库全书
　　皇朝通志卷一百二十三
　　灾祥畧【二】
　　地类
　　顺治二年河决考城之刘通口时河流北徙自午沟至徐州河身渐涸至四年决口始塞河流疏通三年直成安等县水按分数免赋六年直真定顺徳广平大名四府属山西太原平阳汾辽泽五府州属水并免额赋八年苏州松江等府属水发银米赈济九年河决邳州水三日即退十三年河南卫辉府属湖南常徳府属水并免额赋十五年河决山阳之柴沟姚家湾塞之是年湖北地方水又浙江宁波绍兴二府沿海地方水并按分数免赋十六年江南苏州扬州淮安徐州凤阳等属水全免旧欠钱粮十七年河南河决睢州杞县虞城柘城永城夏邑等处水又江南邳州萧县宿迁沭阳等处水并按分数免赋十八年直霸州保定新城等州县江西鄱阳等县湖北沔阳黄梅广济等州县水并按分数免赋
　　康熙元年江南凤阳泗州等属福建闽县等十二县陜西西安凤翔兴安等属水并按分数免赋二年直河间等处以夏潦被水按分数免赋并遣官经理修隄挑浅事宜三年松江上海等处水蠲免额赋四年河决安东之茒良口等处至十年以次堵塞七年河决桃源之黄家觜次年堵塞是年直真定等五十州县江南淮扬二府属水分别免赋八年河决清河之三防口次年复决清河之王家营等处
　　诏命河道总督罗多创筑缕隄以次堵塞是年陜西南郑等处水按分数免赋九年直博野等二十九州县江南苏松淮扬四府属浙江嘉湖二府属水并按分数免赋淮扬被水较重
　　特命部院大臣往勘水灾发帑赈给并罢本年漕运自康熙六年以后民欠银米尽皆豁免十年淮安扬州水蠲免正赋自康熙元年至六年逋赋全免十一年扬州府属水全免本年额赋十二年直霸州寳坻等十三州县江南六安赣榆等州县水并按分数免赋十三年扬州髙邮寳应泰州凤阳泗州滁州等处水蠲地丁银漕次年仍免赋有差十四年河决徐州之潘家堂及宿迁之蔡家楼俱塞之是年淮扬徐凤四府属水按分数免赋十五年黄水倒灌洪泽湖决髙堰三十四处时黄淮合并东下漕隄多溃
　　诏遣工部尚书冀如锡户部侍郎伊桑阿往视兴工命尚书靳辅为总河于十七年次第堵塞是年淮扬徐所
　　属水
　　特遣大臣往江南发银米赈济次年仍蠲免额赋十七年淮扬徐各属水蠲停地丁漕项有差十九年淮扬
　　苏松常镇等处水蠲停正赋并发帑赈济二十一年五月河决宿迁之徐家湾塞之六月河决宿迁之萧家渡是年大修两河各隄工告竣至次年三月塞萧家渡决口河归故道二十一年扬州髙邮寳应泰州兴化等处水蠲停正赋二十四年直河间献县等县江南宿迁兴化邳州髙邮盐城等州县山东郯城鱼台等县水蠲免额赋二十六年直霸州文安保定武清寳坻玉田丰润等州县江南淮扬二府属水并按分数免赋二十七年江南兴化亳州邳州等州县水按分数免赋并发谷赈济二十八年江南邳州等九州县复水仍按分数免赋二十九年江南六合等十五州县卫浙江绍兴府属水按分数免赋并拨谷赈济三十年云南昆明等十州县水按分数免赋三十二年直顺天保定河间永平四府水全免明年额赋三十三年福建闽清等县水拨谷赈济三十五年黄淮秋涨江南淮扬徐等处水拨米赈济至次年复截留漕米散给并全免额赋是年直三十二州县湖北九州县卫水并按分数免赋三十六年江南山阳髙邮泗州颍州等处江西星子等县水并按分数免赋三十七年福建台湾地方水拨谷赈济淮安扬州凤阳府属水并免额赋三十八年江南海州泗州盱眙等州县湖北安陆府沔阳州等处水按分数免赋三十九年江南水泗州盱眙髙邮清河及上江颍上等六州县下江邳州等十六州县各按分数免赋并除淮安扬州凤阳三府上年额赋四十年五月泗州盱眙等处水时修筑商家堰闭塞六坝从洪泽湖水长泛溢泗州盱眙等处被淹
　　命总河张鹏翮防同两江督臣阿山亲行察勘蠲停额赋四十一年山东济兖青三府属莱芜新泰等州县水全免明年额赋并发谷赈济四十二年山东水凡九十四州县
　　诏截留漕粮遣官前往分路散赈并全免明年额赋四十四年江南江宁淮安扬州三府属浙江宁波绍兴二府属广东肇庆府属湖北沔阳等州县湖南岳州等州县水拨谷赈济并按分数免赋四十五年江苏海州等十二州县安徽颍州等州县卫水按分数免赋四十七年江南苏松等五府属浙江湖州衢州台州各属水发谷赈济并免明年额赋四十八年直武清等十三州县水设厰赈济并按分数免赋四十九年直霸州等七州县江南邳州等十三州县河南商邱等三十九州县水发谷散给并按分数免赋五十年江苏海州等十五州县卫水按分数免赋五十二年广东三水等县福建侯官等县水全免额赋五十四年江南太仓长洲等十四州县卫湖广江夏嘉鱼等州县水发谷散给并停免额赋是年直顺天永平保定河间
　　宣化五府属水发米赈济全免额赋五十五年江南上元宣城等州县卫浙江衢严二府金华新城等三十州县庐州等七卫水发谷赈济按分数免赋五十七年江南桐城等三十州县庐州等七卫水发谷赈济按分数免赋五十八年江南髙邮等州县水按分数免赋五十九年江南淮扬二府属湖广汉川潜江等州县水发谷赈济按分数免赋六十一年直长垣等州县山东夀张等州县以黄汛骤涨被水发谷赈济
　　雍正元年河南中牟直长垣等州县黄水漫溢发帑赈济其阳武封邱中牟三县各免五年额赋二年江浙沿海州县潮灾发帑赈济分别免赋直山东河南三省雨水过多成灾者一体给赈三年直霸州蓟州等七十四州县卫河南祥符等十九州县水发仓给赈按分数免赋有差又山东歴城等五十三州县卫所水并免正赋福建广东被水地方亦分别赈防四年安徽所属之舒城无为望江等州县水发米煮赈其泗州灾重处按户给银又浙江仁和等州县水按灾分免额赋五年直玉田等二十三州县水遣官赍银分路散给又湖北江水溢被灾之江陵汉阳等州县及武昌荆州等卫尽除本年田赋七年云南曲靖府属水按分数免赋八年北河溢直顺徳广平大名等府水遣侍郎副都统等分四路散赈又山东河南江南濒河州县被灾者一体赈防十一年江南海溢苏州松江二府属之常熟华亭等二十九州县水如例赈防又直之蓟州丰润等处水并蠲赈有差十二年江南徐州府属州县水分免正赋有差十三年四川綦江合江等州县水各免今年租乾隆元年浙江仁和钱塘等县湖北汉川江陵等县水免正赋及漕米有差二年河南西华等县水按分数免租四年安徽宿凤等十五州县水免本年银粮五年江苏丰沛等十州县卫水免丁屯芦课河租各银粮六年江南凤阳颍州等府水分赈灾民其上元等二十八州县并免其年额赋七年江南黄淮交涨两江水江苏所属江浦等州县卫安徽所属之夀州等州县卫各蠲租截漕
　　命大臣防同督抚勘赈是年湖北荆州安陆汉阳襄阳徳安五府湖南长沙岳州常徳澧四府州江西赣州吉安南安三府水各按分数免其年田租十一年淮黄涨江南沿河州县水免额赋并截漕充赈十二年山东九十八州县水免额赋截留山东河南漕运并拨天津仓米充赈是年江南海潮溢江苏崇明寳山上海南滙镇洋常熟昭文江隂等县水蠲税截漕有差十三年山东邹平等二十州县水截漕加赈
　　命重臣巡视赈务十五年江苏安徽二十七州县水按分数赈济免灾田地漕银粮十八年黄淮涨淮扬徐府属水寻以河决铜山隄宿灵虹泗等州县亦水
　　命大臣往视发帑截漕并拨附近各省米赈粜免今年租十九年江南淮扬雨潦下江等处复水赈如例其安徽泗盱等州县亦分免额赋二十年江南淮扬徐水按分数赈防设粥厰是年浙江杭州湖州绍兴府所属亦水
