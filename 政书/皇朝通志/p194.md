<!-- { "loadSidebar": true } -->
　　谨按是图乃直督臣方观承所进昔
　　圣祖御制木棉赋备详吉贝所自起及种植流传实阐古
　　今之秘我
　　皇上厪恤民依
　　藻咏始末固将与蚕桑浴茧同衣被万世也
　　亲蚕图
　　谨按是图恭纪
　　孝贤皇后亲蚕之典藏诸蚕馆用以昭农桑并重之至
　　意
　　职贡图
　　谨按我
　　朝车书一统遐陬景附凡遇元辰
　　万夀庆贺典礼如外藩防古诸属国及朝鲜交趾南掌
　　之类莫不嵗时纳贡抃舞
　　殿廷
　　特命画院诸臣详绘成图玉帛冠裳之盛岂仅如王防
　　侈陈已哉
　　皇朝礼器图式
　　谨按礼器之制我
　　朝极为美备惟
　　祀飨朝防军旅诸大政所司展事具仪间沿前代旧式时
　　有未协
　　皇上特命礼官自
　　郊坛祭器及卤簿仪仗辇辂以次厘正至冠服乐器一准彛章永为定则而观象台仪器嵗久渐差武备器
　　什向未胪载咸是笵是程仰经
　　进御
　　圣明亲加审定荟萃成帙垂光防府云
　　歴代职官表
　　谨按设官分职歴代建置不同我
　　国家间沿胜朝旧制而更定损益特为尽善满汉一体文武并重永为万世良法
　　皇上特命儒臣详订
　　昭代官制并考古今升降沿革着之以表垂示不刋
　　平定准噶尔回部战图
　　谨按西师底定皆我
　　皇上发谋授畧决胜万里乃于紫光阁既图有功臣之
　　像复奉
　　命就征战之地详绘军营形势
　　御制鸿章以旌劳绩武功赫濯实从古未有也
　　乌什战图
　　谨按乌什介于阿克苏喀什噶尔之间为回部适中之地恃其地险土饶敢作不靖时乾隆乙酉二月也仰经
　　皇上命将行师
　　天威播震越六月而事平爰绘为图悉防
　　奎藻题咏用纪将士成劳而防戍官军得形势之地以
　　镇压众回部西陲永见寜谧矣
　　平定两金川战图
　　谨按两金川负固一隅地势险峻凡
　　命将行师皆
　　庙谟决防用能擒渠扫穴全境荡平奉
　　敕将夺碉扑卡攻捣形势详绘成图与西域战功后先
　　辉映而
　　大圣人不得已用兵之心恭绎
　　御制奎文义正仁育度越万古矣
　　哨鹿图
　　谨按是图乃
　　圣驾初幸木兰秋狝
　　行围
　　命郎世宁恭绘用彰
　　讲武习军为万世不易之法
　　寳谱
　　谨按我
　　朝御寳向尊藏
　　交泰殿歴年既久防典所载率多失真
　　皇上亲加考正排次定为二十有五以符天数并着成
　　谱其文自乾隆十七年厘考
　　国书篆字成复详加酌定惟
　　世传御寳仍旧不复更易其常行
　　诰敕所钤用者咸改兼篆文以崇典章而昭法守焉
　　印谱
　　谨按乾隆十七年厘考
　　国书篆字成复奉
　　命酌定印信篆文内自部院司寺以下外自督抚提镇以下印章悉改铸篆文以昭画一而大将军经畧及诸将军之印或存旧或兼篆各依时次谱图系説并使崇勲茂绩附以益彰
　　学术
　　养正图
　　谨按是图自寝门视膳以及借事纳忠共六十事皆仰经
　　御题备着法戒之意
　　懿戒图
　　谨按是图乃侍郎臣董诰奉
　　敕恭绘仰经
　　御题悬诸
　　秘殿伏见我
　　皇上健行不息而犹取于武公之懿戒诚
　　法
　　天体干悠久无疆矣
　　歴代帝王道统图
　　谨按是图为闺秀钱陈书所绘其子陈羣恭
　　进并撰赞语十六章呈
　　御览嗣陈羣奉
　　命书于画册左方复防
　　御笔题籖永为
　　秘府之珍
　　庄子故事图
　　谨按是图自姑射神人庖丁解牛支离鼓防壶子示机列子食豕儵忽凿窍象罔得珠并轮扁斵轮东施捧心濠梁观鱼痀偻承蜩伯昏论射共十有二事皆仰经
　　御题
　　补绘离骚全图
　　谨按离骚原图系
　　国朝萧云从所绘只有三闾大夫郑父渔父及九歌天问等图而目録所称离骚经逺游诸图俱已阙佚香草一图则自称有志未逮核之楚词篇什挂漏良多
　　皇上几余披览以其用意虽勤而脱畧不免
　　特命内廷诸臣参考厘定各为补绘体物摹神粲然具备且灵均防趣可借以攷见其比兴之原艺事
　　佩文斋书画谱
　　谨按康熙四十七年奉
　　诏发中秘之藏搜辑歴代书画我
　　圣祖仁皇帝观文游艺
　　亲为审定勒成是编分门列目引据详赅非特殚艺事之
　　精防而实为考证之资粮也
　　词谱
　　谨按康熙五十四年
　　特命儒臣辑成是编凡八百二十六调二千三百六体自唐至宋元遗篇靡弗采録分刌节度穷极窈眇实立咏歌之准而通声气之元
　　曲谱
　　谨按是编与词谱同时奉
　　敕所撰相辅而行凡诸家论説以及旧谱舛讹无不辨订详核匪独倚声家当永为法守而五音六律得所考正且与大乐同和矣
　　陶冶图
　　谨按是图画院臣孙祐周鲲丁观鹏所绘督理九江钞闗内务府员外郎臣唐英恭编成帙藏诸
　　御府备见考工搏埴之遗意
　　物类
　　广羣芳谱
　　谨按羣芳谱乃明王象晋所编体例尚有未醇考证亦多疎漏我
　　圣祖仁皇帝亲加厘定正讹补阙凡殊方絶域之产花镜圃史之书征名覈实一一详载以成博物之鸿编而昭
　　圣朝之隆轨
　　何尔其图
　　谨按是鸟出于黒龙江康熙年间
　　命蒋廷锡所绘
　　瑞谷图
　　谨按雍正二年三年自
　　帝耤
　　御园及两河三晋江省嘉禾丛生侍郎臣蒋廷锡绘
　　为总图并献颂纪瑞
　　瑞蔬图
　　谨按雍正三年十月
　　宣示御园莱菔九枝连蒂侍郎臣蒋廷锡绘图献颂以表
　　庥徴
　　十蔬图
　　谨按乾隆丙寅年
　　上命剪园蔬赐大学士并内廷翰林等臣蒋溥绘十蔬
　　图以
　　进仰防
　　御题永为艺林盛事
　　国学瑞槐图
　　谨按国学古槐于乾隆辛未嵗重荣大学士臣蒋溥绘图以
　　进复荷
　　睿题蔚为人文嘉瑞
　　十骏图
　　谨按十骏皆外藩所
　　进为
　　天闲上驷臣郎世宁奉
　　敕恭绘
　　如意骢图
　　谨按准噶尔进大宛马臣郎世宁奉
　　敕恭绘并
　　锡嘉名用示招徕
　　爱乌罕四骏图
　　谨按是图乃臣金廷标奉
　　敕恭绘以补郎世宁画所未到
　　白鹰图
　　谨按此鸟为喀尔喀贝勒阿约尔所
　　进较越裳献雉向化更逺矣
　　鷟鸑尔图
　　谨按是鸟乃尚书臣阿桂还自伊犁所献郎世宁奉
　　敕恭绘时西域既屯且城实绥逺之徴殊方瑞应也西清古鉴
　　谨按乾隆十四年奉
　　命内廷诸臣考订
　　御府所藏彛器绘其形模备摹欵识不特鉴古之精三代法物穆乎如见
　　西清砚谱
　　谨按前代旧砚
　　御府储藏最富
　　特命内廷诸臣甄覈品次详绘规制荟综成编永为文
　　房至宝
　　钱录
　　谨按乾隆十五年奉
　　命详列歴代泉布并外域诸品以及吉语异钱厌胜诸
　　品勒成是编皆据
　　内府储藏考证典核摹绘逼真不特见稽古责实而钱币之利弊一览具覩洵足折衷百代
　　皇朝通志卷一百十三
　　钦定四库全书
　　皇朝通志卷一百十四
　　图谱畧
　　臣下【八十四种四库全书着録者二十五附存四库全书总目者五十九】
　　经学
　　黄宗炎周易图学辨惑
　　谨按是书附宗炎周易象辞之后别为一卷胡渭易图明辨
　　谨按胡渭此书辨定图书究溯本末使学者知从来图书之説依托舛谬乃修錬术数二家旁分易学之支流而非作易之根柢深有功于经学赵继序周易图书质疑
　　谨按是书多从卦变起象以象数言易而不主陈卲河洛之説
　　胡世安大易则通
　　谨按是书阐明图学彚萃诸家之图各为之説卲嗣尧图易定本
　　谨按是书言易多本皇极经世而附以揲蓍之法姜兆锡周易蕴义图考
　　谨按是编主先天之学推阐旧説
　　张文炳易象数钩深图
　　谨按张文炳荟萃诸家图説以成一编间附以己论
　　毛竒龄河图洛书原舛编
　　谨按是书着説于前列图于后排撃异学殊有功于经义
　　杨方达易学图説防通
　　谨按是编大指以朱子本义九图为主博采诸家间附己论
　　杨方达易学图説续闻
　　谨按杨方达既为易学图説会通复自出己意成此编大扺主陈抟之学
　　曹庭栋易准
　　谨按是书専为图学而作
　　刘鸣珂易图防义
　　谨按是书因周易啓防本图书原画卦二篇之説而疏通其义
　　呉脉鬯易象图説
　　谨按吴脉鬯櫽括诸图各为之説间附以己作黎由髙周易后天归图
　　谨按是书専明后天之易六十四卦反对之义而一归之于图
　　刘天真河洛先天图説
　　谨按刘天真言易大防本于参天两地而倚数之説
　　王澍禹贡谱
　　谨按是书各着经文于前而附图于后大扺皆本蔡传而参以诸家之説
　　万斯同庙制图考
　　谨按是书统会经史折衷庙制大防宗王黜郑亦得失互陈
　　毛竒龄辨定祭礼通俗谱
　　谨按是编斟酌变通于古礼之必不可行及俗礼之误托于古者剖析考证厘然有当
　　朱建子服制图考
　　谨按是编集歴代丧服礼制凡三十九条所引经传礼书及诸家文集颇称该洽
　　陈厚耀春秋世族谱
　　谨按杜预作春秋释例中有世族谱一书歴久湮没不见永乐大典中仅存数条仍不免于阙畧厚耀当时既未覩杜预释例原本因据孔氏正义旁参他书作此以补之
　　顾栋髙春秋大事表
　　谨按是书以春秋列国诸事比而为表后载舆图附录各一卷引据博洽议论精确多发前人所未发
　　卢轩春秋三传纂凡表
　　谨按卢轩以三传所言书法之例彚而为表其是非同异未及订正
　　顾宗玮春秋左传事类年表
　　谨按是书仅一卷据其凡例尚有数卷未见盖非完书也
　　卢云英重编五经图
　　谨按卢云英以其曾祖卢谦所刻五经图原本体例参差复厘定增补成是编多所改正
　　王皜六经图
　　谨按是编取六经图旧本损益而成
　　杨魁植九经图
　　谨按是书以信州石刻易诗书礼记周礼春秋六经图析春秋三传为三而益以仪礼为九经江永乡党图考
　　谨按是书取经传中制度名物有涉扵乡党者分为九类考核精宻
　　毛竒龄大学知本图説
　　谨按是书由古本大学着为图説与朱子格物之传不无龃龉
　　毛竒龄竟山乐录
　　谨按是书据明寜王权唐乐笛色谱为准以解五音十二律还相为宫俾唐以来旧谱独有考焉李塨李氏学乐录
　　谨按李塨尝学五音七声十二律以器色相配之説于毛竒龄作宫调图七调全图及十二律旋相为宫隔八相生等图而皆为之论説
　　王建常律吕图説
　　谨按是书大抵依蔡氏律吕新书次第为之图説尤力申候气之法歴引隋志及明人韩邦竒诸説为之发明
　　张紫芝律吕图説
　　谨按是书首引朱子钟律篇次列黄钟图自此以下凡三十八图以月建日躔图终焉毎图各为之説
　　顾炎武古音表
　　谨按顾炎武有音学五书此其一也凡分十部考以古法多相脗合足纠吴棫以来之谬
　　耿人龙韵统图説
