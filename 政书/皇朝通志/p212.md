<!-- { "loadSidebar": true } -->
　　朝至治光昭天地交泰既无此变徴则原书类例自当酌删若夫尧汤水旱为上世所不能无
　　列圣厪念黎元如伤在抱
　　皇上周咨民瘼
　　宵旰勤求每遇闾左偏灾立加抚防是以水旱之数较之前史为独多者前代水旱之来未必尽皆入告而我
　　朝则隠饰有谴稽迟有罚则无不上达之隠也前代于水旱之告未能尽皆邀卹而我
　　朝则赈贷有法蠲除有令则无不下究之泽也若依郑志之例但书作某郡水某郡旱而不胪载
　　恩施则
　　圣朝之厚泽深仁超越千古者无由共见若于一邑一隅之旱涝并皆叙列则事不胜书且赈卹蠲免之
　　条又当入之食货门而不在灾祥占騐之科矣今惟举其事之大者类系于篇
　　天类
　　顺治元年八月丙辰朔日食在张宿八度十八分食二分有差二年十二月己夘朔日食食不及一分是日隂云不见五年五月乙丑朔日食在觜宿十一度七分食九分有差七年十月辛巳朔日食在亢宿二度十五分食七分有差十四年五月癸夘朔日食在觜宿二度十二分食六分有差十五年五月丁酉朔日食在毕宿六度五十七分食四分有差康熙三年十二月戊午朔日食在斗宿二
　　十一度二十分食八分有差五年六月庚戌朔日食在井宿九度四十五分食九分有差八年四月癸亥朔日食在娄宿十一度食五分有差十年八月己夘朔日食在张宿九度二十九分食一分有差十五年五月壬午朔日食食不及一分二十年八月辛巳朔日食在翼宿初度二十三分食三分有差二十四年十一月丁巳朔日食在心宿一度二十二分食二分有差
　　圣祖仁皇帝谕大学士等曰天象稍有愆违即当修省或施行政事有未当欤或下有寃抑未得伸欤廷臣详议以闻二十七年四月癸夘朔日食在娄宿十度五十九
　　分食九分有差
　　谕大学士等曰钦天监奏四月朔日食凡应行应革之事其令九卿詹事掌印科道集议以闻二十九年八月己未朔日食在张宿九度二十分食二分有差三十年二月丁巳朔日食在危宿十度五十二分食三分有差三十一年正月辛亥朔日食在虚宿九度三十四分食五分有差先期
　　谕礼部曰天象之变见于嵗首朕兢靡宁力图修省其罢元旦行礼筵宴至是
　　览钦天监所奏日食占騐有大臣黜近臣有忧之语谕大学士等曰朕观自古帝王于不肖大臣正法者颇多今设有贪汚之臣朕得其实亦必置之重典此皆系于人事凡占候当直书其占语今钦天监往往揣度时势附防陈说如去年视有旱状则用天时亢旱之占诪张殊甚可传钦天监谕之三十四年十一月己未朔日食在尾宿三度二十六分食八分有差三十六年闰三月辛巳朔日食在娄宿一度五十七分食十分有差
　　谕大学士曰日食虽可预推然自古帝王皆因此而戒惧葢所以敬天变修人事也若庸主则委诸气数矣可谕九卿有宜修改者悉以闻四十三年十一月丁酉朔日食在心宿一度二十六分食四分有差四十五年四月戊子朔日食在胃宿八度十八分食六分有差四十七年八月甲辰朔日食在翼宿一度四十二分食五分有差四十八年八月己亥朔日食在张宿九度二十六分食四分有差五十一年六月癸丑朔日食在井宿十度三十二分食五分有差五十四年四月丙寅朔日食在娄宿十二度十九分食六分有差先期
　　谕大学士九卿曰自古帝王敬天勤政凡遇垂象必实修人事以荅天戒其系国计民生有应行应改者详议以闻五十八年正月甲戌朔日食在危宿初度四十五分
　　食七分有差
　　谕大学士九卿曰元旦日食以隂云微雪未见别省无云之处必有见者况日值三始人事不可不谨政或有阙失诸臣确议以闻五十九年七月丙寅朔日食在栁宿五度十六分食七分有差六十年闰六月庚申朔日食在井宿二十九度四十二分食二分有差雍正八年六月戊戌朔日食在井宿二十度四十二分食九分有差先期
　　世宗宪皇帝谕大学士等曰朕御极以来七年之中未遇日食今钦天监奏称六月朔日食朕心甚为畏惧时刻修省内外臣工宜共相勉朂以凛天戒寻山西廵抚以至期隂雨不见食称贺江宁织造以是日隂雨过午晴明日光无亏称贺俱奉
　　防切责又
　　谕大学士等曰天象之灾祥由于人事之得失若上天嘉佑而示以休徴欲人之知所黾勉永保令善于勿替也若
　　上天谴责而示以咎徴欲人之知所恐惧痛加修省也日食乃
　　上天垂象示儆所当敬畏讵可以偶尔观瞻之不显而遂夸张以称贺乎山西偶值阴雨不可以防天下江南日光不亏朕推求其故葢日光外向过午之后已是渐次复圎之时所亏止二三分是以不显亏缺之象昔年遇日食四五分之时日光照耀难以仰视
　　皇考亲率朕同诸兄弟在乾清宫用千里镜测騐四周以纸遮蔽日光然后防出又岂可因此而怠忽天戒稍存
　　纵肆之心乎庆贺之奏甚属非理大违朕心宣谕中外知之九年十二月庚寅朔日食在斗宿初度二十六分食九分有差十三年九月丁酉朔日食在角宿二度五分食八分有差
　　乾隆七年五月己未朔日食在毕宿七度十七分食七分有差十年三月癸酉朔日食在壁宿六度四十九分食一分有差十一年三月丁夘朔日食在室宿十一度二十三分食六分有差先期二月
　　上谕大学士等曰本月十六日月食三月初一日日食且自上冬以及今春雨雪稀少土膏待泽朕敬天勤民之心倍増干惕所望大小臣工共体朕意加修省迓天和夫修省之道以实不以文其有闗于民生国计者当尽心筹画竭诚办理以尽职守若朕躬有愆政事有阙失应行陈奏者即据实以闻不得避忌瞻徇亦不得牵引虚文负朕谘询之意十二年七月己丑朔日食在栁宿六度三十三分食二分有差十六年五月丁酉朔日食在宿七度三十七分食四分有差
　　谕曰日食天象之大者自古重之顾仅以引咎求言虚文从事夫岂应天以实之义乃者五月丁酉朔日有食之朕自惟宵旰忧勤无时不深干惕宁待悬象着明始知戒谨然遇灾而惧防敢不钦戒惧修省惟崇实政行在銮仪卫早晚鼓角是日着停止一日以示撤悬斋戒我君臣当就常存之敬畏倍加谨凛并修实政即如朕向来巡幸地方官惟修治道途此外一无华饰自乾隆十三年东巡该抚等于省防城市稍从观美后乃踵事増华虽谓巷舞衢歌舆情共乐而以旬月经营仅供途次一览实觉过于劳费且耳目之娱徒增喧聒朕心深所不取今嵗恭遇
　　皇太后万夀兆庶亦借以申祝嘏之忱是以俯顺民情至朕待督抚有司惟因其能实心办事令地方日有起色方加恩奬予而不知朕心者未必不以办差华羙求工取恱为得计将玩视民瘼専务浮华此风一开于吏治民风所闗者甚大嗣后以违制论谕中外知之二十三年十二月癸丑朔日食在斗宿一度五十一分食八分有差
　　谕大学士九卿科道等曰春秋书日食古圣克警天戒惟是为兢兢兹者季冬之朔日食至八分之多望日又值月食一月之间双曜薄蚀灾莫大焉我君臣当动色相戒侧席修省念迩年来西陲底定殊域来归克奏肤功皆仰頼
　　上苍福佑在朕宵旰殷懐无刻不以持盈保防为惕并非出于矫强亦中外臣民所共知苐人情当顺适之时检持或有未至昔人所称人苦不自知良非虚语夫
　　天心仁爱人事宜修倘用人行政之间有所阙失而不力为振饬何以禆政治而召休和在廷诸臣共襄治理寅恭夙夜宜有同心其各抒所见据实敷陈无有隠讳二十五年五月甲辰朔日食在参宿一度十七分食九分有差
　　谕大学士等曰序临北至一隂始生薄蚀适逢益切干惕所有本月朔内廷例用龙舟上年既以祷雨不行今虽际时和并饬停止用申只荷
　　天仁示戒之至意二十七年九月庚申朔日食在角宿三度二十六分食五分有差二十八年九月乙夘朔日食在轸宿六度一分食七分有差三十四年五月壬午朔日食在毕宿八度三十八分食三分有差三十五年五月丁丑朔日食在宿七度三十四分食三分有差三十八年三月庚寅朔日食在室宿十二度三十七分食四分有差三十九年八月壬午朔日食在张宿十度五十三分食三分有差四十年八月丙子朔日食在张宿初度六分食四分有差十二月甲辰朔日食在斗宿二十三度四十三分食一分有差四十九年七月甲寅朔日食在栁宿十六度二十一分食一分有差五十年七月戊申朔日食在栁宿五度三十五分食四分有差十二月以眀年正月元旦日食
　　命停止朝贺并
　　宣谕中外
　　谕曰五十一年正月初一日日食业经颁谕停止朝贺其救防典礼礼部遵例奉行朕仍于内殿恭设香案防申祈祷以答
　　上天垂象儆惕修省之意至于下诏求言史册所称朕以
　　为转渉虚文葢事
　　天以实为人君者敬
　　天勤民躬理庶务日慎一日乃职分所当然即大臣言官应行陈奏事件原当随时入告岂待日食然后求言况今毎日御便殿听政批答章奏大学士军机大臣及九卿科道等不时召见谘询政务即外省自督抚至道府无不随到宣召未致民隠壅于上闻讵因日食方始下诏求言耶至薄蚀天变日时度数有定昔宋仁宗康定元年正月丙辰朔应日食先时日官杨维徳等请移闰于庚辰年则日食在前月之晦帝曰闰所以正天时而授民事其可曲避乎不许所见甚为合理葢凡日食必以合朔移于晦日尤为非是又考汉唐以来如光武帝建武二年北魏孝文帝延兴四年太和十四年唐太宗贞观六年均以正月朔日食昔我
　　皇祖时以康熙三十一年及五十八年正月朔日食且三十一年锡伯尔察达呼尔等来归喀尔喀格楚尔喀亦以属裔来归之事可见日食为定数而君人者则当因此益加戒惧至于以改移为消弭之说则尢断断不可朕践阼之始即叩
　　天黙祷以若防
　　天佑享国至六十年即当传位归政不敢如
　　皇祖之数逾花甲今幸五十年来夀逾古稀康强如昔惟
　　有宵旰勤求不遑暇逸以仰副
　　上天眷顾之殷
　　祖宗付托之重设以天变为可消弭即于今嵗归政则是移咎后人图卸已责如宋髙宗年未六十传位孝宗置军国大事于不问不独无以对
　　天并无以对子朕岂肯出此乎从前推算天行度数乾隆六十年乙夘亦当正旦日食与今嵗同若于是年归政则值嗣子首嵗元正尤属非宜朕心亦有不忍何若以是嵗为朕临御六十年颐和锡福之余即以次年为嗣子迎
　　庥改元之始国祥家庆
　　天日重光以符朕首祚之祈以绍我大清亿万年之寳命不其懿欤然此愿亦不敢期必总以犹日孜孜以静俟
　　上天垂佑耳将此通谕中外臣民咸知朕意
　　【臣】等谨按郑氏灾祥畧但纪日食而不及月食盖以日为阳象故春秋书法特重日有食之今从其例
　　右日食
　　顺治九年九月太白昼见是月乙未辰时太白见于翼宿三度丙申酉时有流星起中天入紫微垣时
　　世祖章皇帝将巡塞外以
　　上天垂象即行停止
　　康熙三年十月彗星见东南方是月己未朔彗星见于轸宿之次在左辖星之旁其体防小毎夜逆行尾迹渐长经翼张井胃诸宿至十一月庚戌在娄宿之次
　　圣祖仁皇帝谕议政王大臣曰星象示异皆因徳薄敷政失宜所致今惟力圗修省务期允当以答
