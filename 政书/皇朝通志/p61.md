<!-- { "loadSidebar": true } -->
　　堂子于京师长安左门外玉河桥东定上香致祭谒告之
　　礼先是崇徳元年定制每年元旦
　　皇帝率亲王以下副都统以上及藩王等诣
　　堂子上香行三跪九拜礼又定每年春秋立杆致祭于堂子亲王郡王贝勒每家各祭三杆贝子镇国公辅国公每家各祭二杆镇国辅国奉国将军每家各祭一杆无爵宗室不得祭又定每月朔亲王以下贝子以上每府委官一人前期斋戒是日诣
　　堂子供献顺治二年以元旦
　　亲诣行礼与否令礼部预期题请又定每年春秋立杆致
　　祭
　　圣驾亲诣行礼如仪
　　康熙十二年定制凡祭
　　堂子令汉官勿随往惟王公满大臣一品文武官随往行礼十三年正月以遣大将军王帅师出征
　　圣祖仁皇帝亲诣
　　堂子行礼次于纛前行礼自后凡大征伐及命将出师皆亲诣
　　堂子行礼【互见军礼门】
　　乾隆十四年五月定出征凯旋告祭
　　堂子之礼议政王大臣等奉
　　谕防
　　堂子之祭乃我朝先代循用通礼所祭之神即
　　天神也
　　列祖膺图御宇既稽古
　　郊禋而燔柴典重举必以时
　　堂子则旧俗相承遇大事及春秋季月上旬必祭天祈报嵗首最先展礼定鼎以来恪遵罔怠且不易其名重旧制也考诸经训祭天有郊有类有祈谷祈年礼本不一兵戎国之大事故命遣大将必先有事于
　　堂子正类祭遗意而列纛行礼则祃也我
　　祖宗于行营中或别有征讨不及归告
　　堂子则望祭而列纛行事其诚敬如此朕思出师告遣则
　　凯旋即当告至乃
　　天
　　地
　　宗
　　社俱已祝册致防且受成太学而
　　堂子则弗之及祠官疎畧如
　　神贶何祀典攸闗彛章宜备着议政王大臣详议具奏朕
　　亲为裁定王大臣等遵
　　防议上大兵凯旋
　　皇帝告祭
　　堂子之礼请载入防典从之自后
　　命将出征及凯旋皆致祭
　　堂子如仪十九年奉
　　谕王公等建立神杆应按爵秩设立整齐以肃观瞻嗣后着每翼作为六行每行六分以未分封皇子等列于前其次则亲王贝勒贝子公等分为六层设立神杆皇子内已受封爵者其神杆视所封爵立于应立之处所有石座不必移动神杆各按爵秩更换每年修整一次着礼部防内务府总管察看绘图进呈着为例
　　大内祭
　　神之礼顺治元年定奉晨祀
　　神位于祭
　　神殿西位东向日昧爽行礼奉夕祀
　　神位于西北南向申刻行礼
　　皇帝恭祭
　　坛
　　庙斋戒日忌辰清明禁屠日不祭余日皆祭每嵗四孟月
　　均用马牛金币祗荐于
　　神赞祀致辞如仪
　　山川
　　顺治元年定崇祀
　　岳镇海渎及直省有司春秋致祭之礼凡山川之祀监
　　于前典以
　　五岳
　　五镇
　　四海
　　四渎配享
　　方泽坛立
　　地只坛以
　　五岳
　　五镇
　　四陵山【今为五陵山】
　　四海
　　四渎之只为正位以
　　京畿名山大川
　　天下名山大川之只为从位凡
　　岳镇海渎所在地方有司嵗以春秋仲月诹日致祭祭东岳泰山于山东泰安州【今升为府】祭西岳华山于陜西华隂县祭中岳嵩山于河南登封县祭南岳衡山于湖广衡山县祭北岳恒山于直曲阳县【移祭见后】祭东镇沂山于山东青州府祭西镇呉山于陜西陇州祭中镇霍山于山西霍州祭南镇防稽山于浙江防稽县祭北镇毉巫闾山于辽东广宁衞【今改为县】祭东海于山东莱州府望祭西海于山西蒲州【今升为府】祭南海于广东广州府望祭北海于河南济源县【移祭见后】祭河渎于蒲州祭江渎于四川成都府祭淮渎于河南唐县祭济渎于济源县三年封黄河龙神为显佑通济金龙四大王之神封运河龙神为延庥显应分水龙王之神令河臣致祭八年正月
　　世祖章皇帝亲政遣官致祭
　　岳镇海渎定制恭遇
　　庆贺大典颁布
　　恩诏则遣官致祭以各衙门四品以上堂官将事诹吉
　　将行先期陈祝文香帛于
　　中和殿
　　皇帝亲阅遣之十七年三月改祀
　　北岳恒山于山西浑源州
　　康熙六年七月
　　圣祖仁皇帝亲政遣官致祭
　　岳镇海渎十六年九月加封
　　长白山之神照五岳例春秋致祭遇有
　　庆典亦一例于乌喇地方望祭十八年五月以湖南讨
　　贼屡防咸言湖神助顺加封
　　洞庭湖之神遣官致祭二十一年二月以平定云南遣官致祭
　　岳镇海渎
　　长白山三月
　　圣祖东巡
　　盛京望秩
　　长白山二十三年
　　圣祖东巡十月
　　躬祀
　　泰山之神遣官祭
　　黄河之神十一月遣官致祭
　　岳镇海渎
　　长白山自是以后凡恭遇
　　东巡
　　南巡所过名山大川均照例致祭二十五年移
　　北海祀典于混同江望祭台臣奏言祀典所载致祭北海尚沿宋明旧制于河南济源县系在京之南于义未合况北岳已改祀浑源州则北海应请改祀于混同江庶方位允协下部议行之二十七年十月以
　　孝庄文皇后升祔
　　太庙遣官致祭
　　岳镇海渎
　　长白山三十二年二月遣
　　皇长子祭
　　西岳华山三十五年建
　　海神庙于大沽海口加封致祭时由天津海道运米盛京以备赈济海神效灵往来迅驶立庙祀之三月
　　亲征噶尔丹致祭所过
　　山川之神三十六年七月以平定朔漠遣官告祭
　　岳镇海渎
　　长白山三十七年七月以永定河新河告竣建永定河神庙于卢沟桥春秋致祭九月
　　圣祖东巡遣大学士致祭
　　松花江之神三十九年六月以河臣疏请建海神庙于江南安东县四十年正月加
　　黄河龙神封号昭灵效顺四字四十二年三月
　　圣祖仁皇帝五十万夀遣官致祭
　　岳镇海渎
　　长白山十一月
　　圣祖西巡遣官致祭
　　西岳华山四十三年二月封
　　淮神为长源佑顺大淮之神五十二年三月
　　圣祖仁皇帝六十万夀遣官致祭山川与四十二年同五
　　十七年十二月以
　　孝惠章皇后升祔
　　太庙遣官致祭
　　岳镇海渎
　　长白山六十年三月以
　　御极六十年大庆遣官致祭山川六十一年建
　　江海潮神庙于浙江之尖山春秋致祭是年十一月
　　世宗宪皇帝登极遣官致祭
　　岳镇海渎
　　长白山
　　雍正元年二月以恭上
　　圣祖仁皇帝尊諡遣官致祭十二月以
　　册立
　　皇后遣官致祭二年八月加
　　江海大神封号江渎曰涵和河渎曰润毓淮渎曰通佑济渎曰永恵东海曰显仁南海曰昭明西海曰正恒北海曰崇礼均遣官赍送祭文香帛令地方大员致祭四年冬督抚诸臣次第奏报黄河澄清地连四省时逾二旬诸王大臣请陞殿受贺
　　世宗不许特遣官分诣清河武陟二处新建神庙致祭
　　黄河之神十二月遣官致祭
　　河源之神于河州口外七年建
　　江神庙于湖北武昌春秋致祭八月建
　　海神庙于浙江海宁县加封为宁民显佑浙海之神以英衞公伍贠诚应武肃王钱镠配享其他诸神祀于配殿八年四月建
　　河源神庙于甘肃河州加封为开津广济佑国庇民昭应河源之神十二月封直
　　滹沱河神为长源永济滹沱河神九年建
　　永定河神惠济庙于石景山十年闰五月建望祭
　　长白山享殿于温徳亨山【今名望祭山】七月以髙堰山旴石
　　工告成建
　　洪泽湖神庙于髙家堰春秋致祭十三年九月
　　皇上登极遣官告祭
　　岳镇海渎
　　长白山十一月以恭上
　　世宗宪皇帝尊諡遣官致祭
　　乾隆元年八月奉
　　特谕致祭
　　河神
　　海神
　　永定河神二年四月以恭奉
　　世宗宪皇帝配享
　　南郊遣官致祭
　　岳镇海渎
　　长白山三年立
　　海神庙于江南寳山县祀典视浙江海宁八年八月
　　皇上东巡
　　盛京遣官致祭
　　北镇庙
　　长白山十三年二月
　　皇上东巡
　　躬祀
　　泰山之神增用中和韶乐遣官致祭
　　岳镇海渎
　　长白山十四年四月以平定金川恭上
　　皇太后徽号遣官致祭山川如二年之礼十五年十月皇上巡幸中州诣
　　嵩岳庙拈香越日致祭如岱庙之礼十六年
　　皇上南巡遣官致祭所过
　　名山大川之神凡巡狩所至礼祀所过山川是年于山东祭
　　东岳泰山之神至江南祀宿迁县
　　龙神庙清河县
　　河渎之神
　　淮渎之神江都县
　　江渎之神皆遣官致祭
　　亲祭清河龙神庙至浙遣官祭
　　海神庙
　　南镇防稽山凡往返渡河渡江致祭之处皆
　　亲诣拈香行礼又
　　诣清口
　　风神庙
　　恵济祠拈香至泰安
　　诣
　　岱庙拈香自后二十年二十七年三十年四十五年四
　　十九年
　　皇上六举南巡之典所过山川之神或
　　亲诣致祭或遣官致祭并如十六年之礼是年六月加
　　封
　　永定河神为安流广恵之神遣官致祭十二月以
　　皇太后六旬万夀恭上
　　徽号遣官致祭山川十九年八月
　　皇上东巡
　　盛京望祭
　　长白山渡松花江祭
　　江神九月祭
　　北镇庙皆
　　亲诣行礼自后四十三年四十八年
　　皇上四巡
　　盛京所过山川致祭或
　　亲诣或遣官礼节并同二十年六月以平定伊犁恭上
　　皇太后徽号遣官致祭山川是嵗以遣大兵西征致祭所过山川之神凡四曰阿勒坦山曰珠尔库柱山曰博克达山曰阿拉克山皆以
　　诏防读文致祭二十二年
　　皇上南巡三月建
　　海神庙于杭州之观潮楼
　　敕封为平潮利渉浙海之神四月建
　　河神庙于徐州铜山县加封为显佑通济昭灵效顺广利安民金龙四大王之神二十四年以荡平回部遣官致祭
　　岳镇海渎
　　长白山二十五年厘定西域新疆
　　山川诸神每嵗春秋秩于祀典二十六年十二月以
　　皇太后七旬万夀恭上
　　徽号致祭
　　岳镇海渎
　　长白山三十五年八月
　　皇上六旬万夀遣官致祭山川如礼三十六年十二月
　　以
　　皇太后八旬万夀恭上
　　徽号遣官致祭山川如二十六年之礼四十一年四月以
　　金川荡平恭上
　　皇太后徽号遣官致祭山川如二十四年之礼四十三年
　　八月
　　皇上东巡
　　敕建
　　北海神庙并
　　敕建
　　浑河神庙
　　辽河神庙四十五年八月
　　皇上七旬万夀遣官致祭山川如三十五年之礼四十
　　八年五月
　　命侍衞阿弥达往青海祭
　　河源之神八月
　　皇上东巡入闗
　　诣
　　北海神庙胆礼五十年正月
　　皇上御极五十年大庆遣官致祭
　　岳镇海渎
　　长白山凡直省所在山川有
　　敕赐封号设立専祠者守土官咸以时致祭如礼耤田
　　顺治十年三月
　　诏举行
　　先农祀典十一年二月
　　世祖章皇帝行耕耤礼
　　亲祭
　　先农坛坛在正阳门外西南定制嵗以仲春亥日皇帝亲飨
　　先农之神祭毕乃
　　躬耕耤田及秋玉粒告成所司以
　　闻择吉収贮
　　神仓以供
　　天
　　地
　　宗庙
　　社稷之粢盛
