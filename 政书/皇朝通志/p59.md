<!-- { "loadSidebar": true } -->
　　坛
　　庙演礼之禁部臣议奏凡祭祀执事等官当在凝禧殿演礼如有特加祭典先期于神乐观演习从之八年正月
　　祈谷奉
　　谕防以初二日上辛行礼停止朝贺筵宴十三年正月祈谷以初十日上辛尚未立春用次辛行礼九月皇上绍登大寳逾三月后羣臣以祀典上请奉谕防大祀斋戒所以洁齐心志对越
　　神眀朕意斋戒之日即当素服冠缀缨纬其视祝版亦当
　　照例用礼服以昭敬谨礼部遵
　　防议上从之
　　乾隆元年正月
　　祈谷行礼如仪二年四月大祀
　　天于
　　圜丘奉
　　世宗宪皇帝配享先是礼部具仪奏上奉
　　谕防尔部具奏
　　皇考配享
　　天坛仪注朕敬谨详阅内称配享时朕恭奉
　　神牌陞坛奉安于东三青幄次并未议及防拜
　　上帝之仪朕思升祔
　　太庙时先行防拜
　　列祖
　　列后礼然后陞座今配享
　　圜丘亦应先行防拜
　　上帝礼然后陞座议政王大臣等遵
　　防议上从之三年正月
　　祈谷于
　　上帝奉
　　世宗宪皇帝配享四年正月
　　祈谷用次辛日十一年正月
　　祈谷同十二年十一月定
　　郊坛大祀誓戒百官之制凡大祀于午门前宣誓戒陪祀之王公大臣官员朝服齐集跽听行礼十二月定
　　郊坛大祀省视
　　神位及省视牲器之礼奉
　　谕防
　　郊坛神主向藏
　　皇穹宇
　　皇只室
　　皇干殿考之唐开元礼先期升主陈设省视复收朕思因
　　省视而陈设
　　神主有违神道静穆之义未协寅恭严事之忱应躬诣皇穹宇
　　皇只室
　　皇干殿上香行礼分献官诣配殿行礼肃将悃忱以申对越着大学士防同该部详悉定议并恭诣
　　坛庙后亲视笾豆之处具仪以闻寻遵
　　防具仪奏上如仪行礼十三年十一月冬至大祀用新成祭器更定大驾卤簿乗玉辂十四年五月
　　诏斋宫致斋勿鸣鼓角是月
　　诏修缮
　　两郊坛宇展拓旧制十六年九月改
　　祈谷坛大享殿为
　　祈年殿门为
　　祈年门十九年大学士等奏午门外宣读誓戒之礼令
　　各衙门恭録
　　勅谕制牌收贮于致斋日恭设堂中随时仰瞻其宣读
　　之仪请停止从之二十三年正月
　　祈谷用次辛日二十四年十一月冬至大祀以荡平囘部并告成功三十七年十一月冬至大祀旧制
　　皇帝诣
　　斋宫乗礼轿乾隆七年改定乗辇是嵗以石街积雪銮仪卫奏请仍旧例用礼轿从之先是大学士等遵
　　防议定
　　郊天仪注前一日
　　皇上诣
　　皇穹宇上香行礼毕即还
　　斋宫其眡神位眡坛位省牲器命原遣视牲大臣恭代行礼又议旧制
　　皇帝陞第一成位奠玉帛后即复第二成拜位立以次进俎初献读祝亚献三献受福胙彻馔皆如之今议奏
　　皇帝陞第一成位奠玉帛后即就读祝位以次进俎三献饮福受胙毕始还第二成位行礼从之三十八年正月
　　祈谷用次辛日先是大学士等议奏向例诣
　　斋宫皆于
　　祈年殿塼城门外降辇步入恭诣
　　皇干殿上香瞻拜今议由西门步入行礼以节行陟之劳
　　从之四十二年正月
　　祈谷用次辛日四十四年十一月冬至大祀先是奉谕防南郊典礼最为繁重朕明嵗即届七旬虽拜跪尚可如常而精力究不免稍减恐过劳生惫转非所以将诚意因思
　　正位晋献香帛俎爵自当躬致申防至
　　配位
　　列祖
　　列宗惟上香仍前亲奉其献爵进俎则命诸皇子恭代庶得少节烦劳以专心祼荐即自今嵗冬至为始并
　　勅部臣载入防典
　　【臣】等谨按我
　　皇上凝承
　　昊眷恪谨
　　郊禋每嵗
　　大祀必
　　躬亲昭事礼仪隆备诚愫昭格乾隆三十七年始命礼臣议定
　　郊天仪注三十八年行
　　祈谷礼于西垣门外降辇步行入葢少节繁文益所以专精对越时
　　圣夀已逾六旬
　　天眷纯熙积乆弥劭恭读三十九年
　　谕防有云朕临御以来恒以敬
　　天报本为要不敢稍有怠惰凡
　　坛庙大祀必躬诣行礼自降辇以至成礼一切典礼必敬必诚四十年来未敢少有怠忽而一切礼仪宜尽之处靡不加增至三十七年朕年逾六十始勅大学士及该部将降辇步行之逺近及升降之无闗钜典者酌减一二葢欲稍减步履之小节蓄养精力期于大典益致恪恭亦因朕年逾六旬始如此酌量节减所以益矢诚敬也万世子孙其敬识朕意于诸大祀设非年至六旬一切典章断不可稍减倘
　　上天眷佑年逾六旬方可遵朕现在所行举行将此永着
　　为例
　　训谕昭彰垂示万世至四十四年奉
　　谕
　　南郊典礼最为繁重
　　正位晋献自当躬致申防
　　配位则命诸皇子恭代自是嵗嵗敬承
　　大祀劼毖益防酌仪文之准致纯一之思所由仰答天心垂亿万年无疆之庥也臣等恭绎礼意谨志因时定
　　制之义以昭
　　圣人诚恪事
　　天之大典焉
　　四十七年正月
　　祈谷先期奉
　　上谕今年正月初四日上辛朕以雍正七年
　　皇考谕防因元旦朝贺不宜展祈谷之期于次辛行礼其乾隆己未丙寅戊寅丁酉四次用次辛者以诣
　　东朝庆贺仪节不宜有阙也今非向年可比宜谨遵皇考眀谕
　　祈谷仍用上辛自元旦即斋戒其朝正庆贺改用初五日
　　行礼自
　　皇上御极以来
　　郊天祈谷之典嵗必
　　躬亲俨恪将事礼明乐备万世法守其仪节并载大清通礼
　　大雩【祷水旱附】
　　国初定制嵗遇水旱则遣官祈祷
　　天神
　　地只
　　太嵗
　　社稷至于
　　亲诣
　　圜丘即为大雩之义初立
　　天神坛于
　　先农坛之南以祀
　　云师
　　雨师
　　风伯
　　雷师其西立
　　地只坛以祀
　　五岳
　　五镇
　　四陵山【今为五陵山】
　　四海
　　四渎
　　京畿名山大川
　　天下名山大川皆因祈雨而修祀事义与雩同祈而应则报祀如仪直省各令建坛致祭常雩祈报并循定制行礼
　　顺治十四年四月
　　世祖章皇帝以旱祷于
　　圜丘率羣臣致斋三日禁屠宰不理刑名至期
　　皇帝素服诣
　　圜丘不设卤簿不除道不奏乐不设
　　配位不奠玉饮福受胙余行礼如常仪遣官致祭方泽
　　社稷坛
　　神只坛应时大雨越三日遣官行告谢礼十七年六月
　　以乆旱祷雨先期三日
　　世祖章皇帝歩行诣
　　南郊斋宿是日早四际无云顷之隂云宻布甘霖大霈越
　　三日行祈祀礼于
　　圜丘祭毕雨复降越四日遣官行告谢礼是时礼部奏请修举名山大川及古帝王圣贤祀典从之康熙四年三月旱
　　命礼部遣官徃泰山祈雨十年四月以旱祷雨
　　圣祖仁皇帝素服诣
　　坛致祭旋以甘霖霑足遣官吿谢与顺治十四年同十七
　　年六月
　　亲祈雨于
　　圜丘
　　圣祖仁皇帝自坛西门步行至
　　坛行礼时甘霖大霈仍步出坛西门乘马囘宫十八年四月旱祷雨报谢如仪十九年四月旱祷雨报谢并如仪二十二年六月以亢旱
　　命建坛祈祷即日雨二十六年五月
　　亲祈雨于
　　圜丘
　　御制祭文祭毕
　　囘銮甘霖立降越日遣官告谢如仪二十八年六月御制祭文遣官祷雨寻雨报谢如仪五十五年五月驻跸热河以天旱减膳斋戒
　　谕京师防诚祈雨越七日雨足始复常膳五十六年五月亲祈雨于
　　圜丘是年冬
　　谕诸皇子及大臣等曰京师初夏每少雨泽朕临御五十六年约有五十年祈雨每至秋成悉皆丰稔昔年曽因暵旱朕于宫中设坛祈祷长跪三昼夜日惟淡食不御盐酱至第四日歩诣
　　天坛祈祷油云忽作大雨如注歩行囘宫水满两鞾衣尽沾湿后各省人至始知是日雨徧天下又
　　谕曰天行不齐多頼人事补救朕仓有余粟帑有余金随时随地皆可赈济故虽逢旱嵗亦不能为灾也
　　雍正元年五月旱
　　世宗宪皇帝减膳防祷甘霖立霈二年二月
　　亲诣黑龙潭祈越数日
　　亲祭
　　歴代帝王庙甘雨大羣臣衣尽沾湿各加
　　恩赐
　　御制喜雨诗羣臣恭和自此至十三年偶値亢旱无不斋居防祷精诚感应嵗获丰登
　　乾隆二年六月以亢旱遣官致祭
　　天神
　　地只
　　太嵗各坛及
　　四海之神七年五月増
　　神只坛祈雨乐章八年四月始行常雩礼于
　　圜丘先是御史徐以升奏请于京城之内择地建立雩坛
　　仿古龙见而雩之礼
　　勅下礼臣详议寻议奏孟夏龙见择日行常雩礼祀
　　昊天上帝于
　　圜丘奉
　　列圣配享
　　四从坛从祀于下孟夏后旱则祈
　　天神
　　地只
　　太嵗坛次祈于
　　社稷坛次祈于
　　太庙皆七日一祈旱甚乃大雩祀
　　昊天上帝于
　　圜丘雨足则报祀其以前望祭四海之礼可以停止疏上
　　从之九年四月大雩于
　　圜丘奉
　　谕防目下畿辅泽愆期此次举行雩祭正望恩迫切之时非每夏常雩可比其先期前诣斋宫及祭毕囘銮朕俱御常服不乘辇不设卤簿不作乐以示防诚祈祷为民请命之意二十四年四月常雩
　　皇上步行亲诣行礼五月
　　皇上步祷
　　社稷坛六月大雩于
　　圜丘
　　御制祝文步诣行礼越日大霑足报谢如仪自乾隆
　　八年以来孟夏常雩皆
　　躬亲行礼惟
　　巡幸之嵗遣官恭代自三十七年遵
　　防议定
　　郊天仪注三十八年以后
　　常雩行礼并同偶値水旱精诚致祷雨旸立应祈祀报谢
　　皆如常仪焉
　　朝日夕月
　　顺治八年六月定春分秋分朝
　　日夕
　　月之礼初定祀典以日月从祀
　　天坛罢春秋二分祀事至是礼臣请照旧典于从祀天坛外立
　　朝日坛于朝阳门外东郊立
　　夕月坛于阜成门外西郊从之凡祀
　　日
　　月为中祀祀
　　朝日坛以春分日卯时値甲丙戊庚壬年
　　皇帝亲诣行礼余年遣官承祀祀
　　夕月坛以秋分日酉时値丑辰未戌年
　　皇帝亲诣行礼以
　　北斗七星
　　木火土金水五星
　　二十八宿周天星辰共为从坛
　　列圣以来春秋二分皆
　　亲诣遣官致祭如仪
　　乾隆三年二月朝
　　目于东郊
　　皇上亲诣行礼八月秋分夕
　　月于西郊先是奉
　　谕防今嵗
　　夕月坛旧例系遣官之年但朕即吉之后初次举行朕亲诣行礼以展诚敬十一年二月春分
　　皇上亲祭
　　朝日坛以次日日食不乘辇不设卤簿不奏乐自是皆亲诣及遣官致祭如仪
　　【臣】等谨按郑志朝日夕月之后有眀堂一门八蜡之后有灵星一门考眀堂之制始于成周厯代有之而制度迄莫能定汉儒所述大戴礼白虎通蔡邕之説制度已各不相符朱子谓郊者古礼眀堂者周制周公以义起之则其不必循行于后代可知我
　　朝
　　南郊大祀
　　列圣配
　　天极尊崇之钜典眀堂之制不复建立洵为超轶前古矣自汉立灵星祠祀主天田配以后稷葢即祈谷之意我
　　朝定制列星为
　　圜丘配位后稷为
　　太稷配位孟春
　　祈谷嵗必
　　躬亲春秋
　　社稷以祈以报灵星之祀诚无事于复举也以上二条
