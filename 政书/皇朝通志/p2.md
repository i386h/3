<!-- { "loadSidebar": true } -->
　　命廷臣编辑八旗氏族通谱表以地系以名官阶勲绩与八旗列传相为表里于是名位世系昭然可考今以通谱所载考诸徃史满洲氏族见于金史者什之三防古氏族见于元史者什之一葢阅世既逺以姓为氏者或数典未忘而以地为氏者徃徃混淆莫辨故通谱于尔佳氏载某与某同族凡二十余条于纳喇氏着别族之有三于佟佳氏联汉军而为一谨严详晰兹皆甄载篇中若夫记载之体前纂五朝续志于辽金元分部姓二条今通谱中之以地以姓著者多寡悬殊难以分载爰仍通谱次序编分卷帙约存其畧其部姓之见于金元者加案声明继以满洲旗分内高丽尼堪台尼堪抚顺尼堪等姓其汉人希姓依五朝氏族例续补
　　昭代人名而以总论缀于其末凡
　　赐氏改氏等分为八类以仍前志之例【臣】伏读
　　圣制八旗氏族通谱序谆谆训迪有云前之人既以忠实勤劳覆帱其后嗣凡兹食旧徳而服先畴者其何以无隳厥绪大哉
　　王言益晓然于氏族之书闗系世徳淳风者非浅鲜也
　　谨胪载大畧以彰我
　　朝之族望以备一代之典章为书凡十卷云
　　国姓
　　爱新觉罗氏
　　我
　　朝先世发祥于长白山山之东有布库哩山下有池曰布勒瑚里相传有天女三浴于池浴毕有神鹊衔朱果置季女衣季女取而吞之遂有身寻产一男生而能言体貎竒异及长母告之故命曰汝以爱新觉罗为姓天生汝以定乱国其徃治之汝顺流徃即其地也与小舠乘之母凌空去子乘舠顺流至河步登防端坐其上时有三姓争雄长日搆兵讐杀有取水河步者见而异之归语众众走视问所自语姓名如母命且曰我天女所生定汝等之乱者众惊曰此天生圣人也乃交手舁之归三姓遂以女妻之奉为国主其乱遂定于是居长白山东鄂多理城国号满洲传至
　　肇祖原皇帝居呼兰哈达山下赫图阿拉地二传至兴祖直皇帝子六传位四子
　　景祖翼皇帝居赫图阿拉地称宁古塔贝勒子五传位显祖宣皇帝为第四子初
　　景祖才智过人兼长子礼敦英勇尽收五岭东苏克苏瑚河西二百里内诸部由此遂盛再传至
　　太祖高皇帝
　　太宗文皇帝
　　圣圣相承创建帝业垂亿万年无疆之统云
　　【臣】等谨按爱新觉罗氏
　　国语以金为爱新觉罗乃姓也满洲系满珠之转音亦称曼珠我
　　朝龙兴东土每嵗西藏献丹书称
　　曼珠师利大皇帝曼珠华言妙吉祥也当时满珠之鸿号万里同符矣至朱果发祥早膺
　　天眷而
　　肇祖光复以后寖炽寖昌歴
　　兴祖
　　景祖
　　显祖以及
　　太祖高皇帝瓜绵椒衍本支实蕃逮
　　太宗文皇帝天聪八年
　　诏宗人自
　　兴祖直皇帝出者为
　　六祖后免其徭役九年
　　诏
　　太祖庶子称阿哥
　　天潢宗派以
　　显祖宣皇帝本支为宗室系黄带
　　六祖子孙俱称觉罗系红带以别之乾隆四十七年九月
　　奉
　　谕宗室王公之子孙均照例恩给官爵其余闲散一概
　　给与四品顶带四十八年正月
　　赐宴乾清宫宗室与宴者共二千人
　　御制乾清宫大宴宗室联句诗纪其盛焉敬惟
　　太祖子孙至现在禇英支下之
　　赐名奉福奉夀凡十一世
　　兴祖而下至现在觉罗卑幼凡十四世
　　天潢蕃衍无疆惟庥凡
　　皇上古稀平格五代一堂洵亘古莫与比隆矣宗室觉罗之外有民觉罗氏其族属之众者冠以地名如伊尔根舒舒西林通顔之类散处者上加民字以不同于
　　国姓也【民觉罗各氏并见后巻】若夫
　　圣祖
　　神宗
　　鸿谟大烈举世共仰
　　日月之光华而宗室王公之贤者勲绪自具
　　国史宗支别见
　　帝系兹不备载云







　　皇朝通志卷一
　　钦定四库全书
　　皇朝通志卷二
　　氏族畧【二】
　　满洲八旗姓
　　【臣】等谨按郑樵通志氏族畧祗详受姓原始而不胪载人名葢统古初以迄唐宋势不能备书也兹恭纂
　　皇朝氏族自应仿八旗氏族通谱之例每姓俱系以人
　　惟是我
　　国家数百年来休养生息人才蔚起支族繁衍其间名登仕籍者不胜胪列谨拟于
　　国姓而下凡
　　后族尚主开国战功及位跻一品爵列五等者咸为登载外此不及格者不能徧録其以勲绩贤能特予諡法名入祀典者虽平等官职自应采入若仅袭世职膺髙位而别无事功或罹罪谴虽洊歴贵显亦从删节此又微寓变通之义而非尽以名位拘也至姓氏前后次序悉照八旗氏族通谱恭载其有满洲防古姓氏通谱未载而见于八旗通志及各旗档册者并为附载另立一卷所载之人无多名位不以格拘庶氏因人着人因氏存二者并行不废云
　　尔佳氏【散处苏完叶赫讷殷蜚悠城安禇拉库尼玛察瓦尔喀费徳里哈逹乌拉呼尔哈嘉通阿等地方索尔果镶黄旗人原系苏完部长有子十人其族最盛费英东其次子也　国初随父率五百户首先来归　　　太祖高皇帝嘉之授一等大臣以孙女降焉征瓦尔喀国取噶家路悉收降人以归又征安禇拉库路取屯寨二十余处值乌拉国发兵万人要诸路复大败其众又取抚顺县明兵来援督诸军大破之后从征乌拉及业赫皆克其城授一等子任都统崇徳中追封直义公配享　　　太庙顺治中定为开创第一功臣加世职三等公雍正中加封号信勇公纳海费英东次子授备御驻防千山地方有追亡杀贼之功后在旅顺口阵亡赠三等轻车都尉祀昭忠祠其子顾素袭职从征锦州败松山援兵又连败洪承畴十三万众征福建破海寇郑成功兵叙功授三等男索海费英东第六子任刑部尚书图赖费英东第七子由废员从征锦州击却宁逺援兵又征北京连破明总兵满桂兵授骑都尉后取大凌河败明监军道张春兵征山东击败呉三桂八千余众连克四城授三等男　　　定鼎时以步战破贼李自成营复追至庆都败之封三等公又攻拔太平府城擒福王晋封一等公后征福建击黄鸣骏等于仙霞闗十五战皆捷下泉州府等十城杀唐王朱聿钊及方国安等降其众八千余人以病卒于军諡昭勲配享　　　太庙其子颇尔喷袭爵任领侍卫内大臣图赖之曾孙玛尔泰由都统任陜甘总督玛尔萨任内大臣授防赞大臣征准噶尔阵亡赠骑都尉兼一云骑尉其子敦住袭职署建宁镇总兵官从征金川有功后在木克什阵亡赠三等轻车都尉并祀昭忠祠又费英东元孙兆徳袭三等公任都统其弟哈逹汉任都统议政大臣领侍卫内大臣兵部尚书郎格费英东第七弟任尚书议政大臣卫齐费英东第九弟授骑都尉征呼尔哈收获五百户又攻克遵化州有功授三等轻车都尉预十六大臣之列任八门总管諡端勤卓普特卫齐次子由佐领征黑龙江有功授云骑尉后围锦州败松山杏山兵又从征杭州海宁平湖松江等处后征湖广克王公岭叙功授三等男加二等男任都统鼇拜卫齐第三子由佐领从征锦州有功后由大同入边克得胜堡大兵征皮岛鼇拜鼔勇先登克之授三等男赐巴图鲁号围锦州洪承畴率吴三桂等十三万众来援　　　太宗文皇帝亲统大军往御鼇拜等益奋勇进击大破之呉三桂等夜遁鼇拜复追杀其马步兵过半叙功授三等子晋封一等侯统兵驻防大同总兵姜瓖叛督官兵破其营斩获殆尽晋封二等公加少保受　　　世祖章皇帝顾命为辅政大臣　　　特赐一等公加太师其军功所得二等公令其子纳穆福承袭任领侍卫内大臣后鼇拜縁事获罪　　　圣祖仁皇帝追赐一等男以其亲弟巴哈之孙苏赫承袭　　　世宗宪皇帝复赏还一等公爵又加封超武公令其孙逹福承袭随征准噶尔阵亡赠骑都尉祀昭忠祠巴哈由头等侍卫从征陜西湖广四川等处及追杀流寇有功授一等轻车都尉晋一等男任内大臣其次子苏尔达任领侍卫内大臣諡恪僖第七子讷尔都系和硕额驸第八子卦勒察任领侍卫内大臣扬善镶白旗人费英东之侄授骑都尉擢置十六大臣之列取大凌河时以军功授三等轻车都尉其曾孙穆赛任都统元孙迈禄任都统宜荪扬善次弟以军功擢置十六大臣之列任兵部尚书諡襄壮吉荪扬善第三弟任礼部尚书其子苏丹由防军防领从征湖广阵亡赠云骑尉孙迈图由云骑尉从征吴逆击败伪都督郭应福等兵后征广东阵亡赠骑都尉元孙伊成额由骑都尉从征准噶尔阵亡赠三等轻车都尉并祀昭忠祠乌赖镶黄旗人亦费英东之侄由废员从征山东连败太监冯永盛兵又击败流贼二十万众授二等轻车都尉晋二等男任都统其孙布尔赛任都统从孙南太由佐领从征准噶尔阵亡赠云骑尉祀昭忠祠车克镶白旗人费英东同族由前锋侍卫围锦州连败洪承畴兵又击败流贼二十万众授一等轻车都尉任户部尚书擢内秘书院大学士加少师諡文端其弟色克任都统郭迈镶黄旗人费英东同族任内大臣乌巴海正黄旗人国初来归授骑都尉征瓦尔喀俘获多人征乌扎拉及阿库里尼满等处获其戸口以归授一等轻车都尉又以征额赫库抡有功授三等男后率寜古塔兵追获叛亡授三等子任宁古塔将军嘉隆阿正白旗人授云骑尉于延安府追击流贼阵亡赠三等轻车都尉祀昭忠祠其从孙玛赖授二等男迈堪正蓝旗人授一等轻车都尉任散秩大臣諡勤顺其侄富逹理任三等侍卫赠一等轻车都尉諡忠贞常鼐正蓝旗人迈堪同族任吏部尚书倭赫正蓝旗人迈堪同族　国初来归任礼部尚书加太子太保丹岱正蓝旗人迈堪同族任杭州将军鄂泰正白旗人　国初来归由废员从征有功　　　赐巴图鲁号征江西攻克九江府征陜西招抚王辅臣有功授骑都尉兼一云骑尉任副都统海音布正黄旗人　国初来归由闲散从征蓟州克之　　　赐巴图鲁号授二等轻车都尉任城守尉永贵正黄旗人由骑都尉从征福建阵亡赠一等轻车都尉祀昭忠祠阿拉穆正黄旗人国初来归由佐领从征松花江俘获多人后追击流寇阵亡赠云骑尉祀昭忠祠其子安珠瑚袭】
