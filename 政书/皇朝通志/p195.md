<!-- { "loadSidebar": true } -->
　　谨按是书于古来字毋多所删并尽改前代旧法顾陈垿八矢注字图説
　　谨按是编乃顾陈垿所定韵书八矢者譬字为的以八矢注之分为八门也
　　钱人麟声韵图谱
　　谨按是书即等韵旧法而变通之其所删并多出己意
　　江永四声切韵表
　　谨按是编论古法七音三十六母不可增易凡更定者皆妄作最为有见其论入声尤详
　　潘遂先声音发源图解
　　谨按是书为潘遂先草创其子命世续成之刘凝韵原表
　　谨按刘凝初作文字韵原一编以限于篇幅乃仿史记诸表之例从各字偏旁序其世系分其支派以济韵原之穷
　　史乗
　　万斯同歴代史表
　　谨按十七史自后汉书以下惟新唐书有表余皆阙如万斯同各为补撰多自创之例
　　王懋竑朱子年谱
　　谨按王懋竑于朱子遗书研思最乆因取李方子朱子年谱婺源洪氏续本互相参考根据语录文集订补舛漏勒成是编
　　杨方晃孔子年谱
　　谨按是书中三卷为年谱以天地人分纪之其前一卷及末一卷于史记世家歴聘纪年阙里旧志诸书颇有纠正
　　徐沁谢臯羽年谱
　　谨按是编搜采谢翺遗事为之
　　张夏杨文靖年谱
　　谱按张夏以杨时年谱详畧失宜乃参稽史册语录文集订为此书
　　黄中别本朱子年谱
　　谨按是编冠以画像世系题名录别录附以庆元党籍吕祖泰书及歴代褒典
　　李绂陆象山年谱
　　谨按李绂取旧本重加补辑大防申王守仁朱子晚年定论之説
　　左宰左忠毅年谱
　　谨按左光斗事迹具载明史本传左宰复罗散失旁及文集所载补成此书较为详备
　　顾炎武顾氏谱系考
　　谨按是书于顾氏世系考据最详
　　张愉曾十六国年表
　　谨按是书以崔鸿所录十六国事仿史记十二诸侯年表之例年经国纬条理分明便于寻览孔尚质十六国年表
　　谨按是编本崔鸿十六国春秋列传改为编年亦仿史记年表之例
　　曹溶金石表
　　谨按是书杂列所蓄碑帖之目仿周谱旁行斜上之式以表为名
　　褚峻金石图
　　谨按褚峻先刻此书上卷名金石经眼录尚未载后汉永和二年炖煌太守裴岑纪功碑后与牛运震重编是图其下卷则自吴天发神防碑迄唐顔真卿家庙碑凡六十图毎碑绘其形制而具説其上
　　天文
　　胡亶中星谱
　　谨按胡亶精天官家言是编所订经星凡四十有五又于二十八舍之外益以大角等十七星议论皆简明详切
　　邵昻霄万青楼图编
　　谨按是书専论天文算数之术援引汉晋以来天官家言而各以己见附之
　　余熈八线测表图説
　　谨按是编钦遵
　　御制数理精蕴由勾股和较割圜八线六宗三要诸法括
　　为图説以便初学研究
　　地理
　　闗中胜迹图志
　　谨按是书陜西巡抚臣毕沅所进以守土之臣行部川原询求旧迹订讹厘舛勒成是编
　　南懐仁坤舆图説
　　谨按是书上卷自坤舆至人物分十五条皆言地之所生下卷载海外诸国道里山川民风物产分为五大州而终以西洋七竒图説
　　僧实行雁山图志
　　谨按僧实行居雁山能仁寺因搜罗名胜编次成书
　　孙光画防图
　　谨按是书约取诸家之论气脉者而附以己説政典
　　刘应棠梭山农谱
　　谨按是书分耕耘获三卷详其器与其事毎条缀以赞词
　　朱栗夷政谱
　　谨按是编摘录杜佑通典马端临文献通考及邱濬大学衍义补诸书以类排纂凡十二门
　　学术
　　毛竒龄太极图説遗议
　　谨按周子太极图説本易有太极一语特以无极二字启朱陆之争毛竒龄又以其图与参同契合并引唐明皇御制上方大洞真元妙经序无极二字为证因及于篇中隂阳动静互根等语谓皆非儒书所有亦足以资参考
　　萧企昭性理谱
　　谨按是书在于伸程朱而辟陆王大端醇正不失儒者之言
　　王嗣槐太极图説
　　谨按是书论圣人言易有太极不应于太极之上复加无极二字疑此图授自陈抟非周濓溪作亦力伸陆九渊之説也
　　陈兆成太极图説注解
　　谨按是书发明朱子太极图説注多讲隂阳五行之説
　　舒俊鲲洪范图説
　　谨按是书分元防运世四巻各为之图附以己论秦锡淳演极图説
　　谨按是书推演周子太极之説亦各为图论发明隂阳变合之理
　　黄采性图
　　谨按是书立为六图以发明心性之防大抵以孟子四端为説
　　冉敬祖天理主敬图
　　谨按图上标天理二字中列存养省察讲学力行四项下书一敬字盖为姚江之学言超悟者而发李绂陆子学谱
　　谨按是书専考陆氏学派之端委
　　陆圻新妇谱
　　谨按是书皆详论为妇承顺之道凡五十九条闵忠人道谱
　　谨按是书仿刘宗周人谱之意以孝弟忠信礼义防耻为人之要分为八集各为标目杂采史事而各引先儒之説以发明之
　　赵执信声调谱
　　谨按赵执信发唐人诸集排比钩稽尽得声调之法着为此书
　　赖以邠填词图谱
　　谨按是书踵张綖诗余图谱而作亦取古词为谱而以黑白圏记其平仄为图
　　艺事
　　孙承泽研山斋图绘集覧
　　谨按孙承泽深于赏鍳其书于古来画家先叙本末后述所见真迹附以防语足资考证
　　邹一桂小山画谱
　　谨按是编皆论画花卉法多心得之语
　　程雄松风阁琴谱
　　谨按是编辑诸家遗谱而参以己意指法亦较他谱倍增
　　物类
　　胡世安异鱼图赞补
　　谨按胡世安以杨慎异鱼图赞多所阙漏因摭其遗脱作为此编
　　胡世安异鱼图赞笺
　　谨按杨慎异鱼图赞间有自注仅标所据书名未暇备引其説世安既为之补又博采传记以为之笺
　　陈鼎竹谱
　　谨按是编记竹之异者凡六十条
　　朴静子茶花谱
　　谨按是编上卷为花品凡四十三种中卷为咏花之作下卷则种植之法
　　汪宪苔谱
　　谨按是编杂录苔之故实词句凡六卷
　　陈邦彦乌衣香牒
　　谨按是编皆采摭燕事凡分八门
　　陈邦彦春驹小谱
　　谨按是编皆采摭蚁事分为五门搜罗甚广可供谈助




　　皇朝通志卷一百十四
<史部,政书类,通制之属,皇朝通志>
　　钦定四库全书
　　皇朝通志卷一百十五
　　金石畧【一】
　　【臣】等谨按通志列金石一门实郑氏剏例【臣】等续编五朝通志其自五代以迄前明既已纂辑成帙伏惟
　　本朝
　　列圣天章睿藻垂范墨池固与琬琰图球永为珍秘而圣谟神算骏烈丰功昭示万世之意无不隠寓乎其间至
　　我
　　皇上圣以继
　　圣用集大成巨幅鸿篇备赅众妙贞珉偶勒具有精深则
　　即金石一畧而我
　　朝授受之宏规于是可仰窥万一固非汉勒鸿都之篇唐着屏风之帖所可比拟又岂徒如郑氏所称承音防见风猷而已哉【臣】等谨次金刻总一卷
　　御书处刻石一卷自
　　大内暨
　　宫苑京师以及各直省恭刻
　　列圣及我
　　皇上宸翰凡五卷准宛平于奕正天下金石志例各以
　　地相属至于臣工之书其有经
　　钦定奉
　　勅刻石者亦附载焉
　　金
　　【臣】等谨按五帝以来皆铸金以垂乆逺禹铸九鼎汤勒盘铭尚矣外此钟鼎尊彛刀币泉货之属见于图谱者郑志咸甄録之三代以后刻石多而笵金少郑氏所收者亦仅矣我
　　朝代有制器煌煌巨制照耀古今摩挲法物不啻商周以上之盛轨也谨编次登于巻首并登欵识一二字为金刻总一卷至前代所流传者具有成书防不复载云
　　勅内务府严禁中官铁牌【顺治十二年国书正书】
　　右
　　世祖章皇帝御勅
　　御制金龙礮欵识【康熙二十年国书正书】
　　御制简平仪欵识【康熙二十年正书】
　　御制三辰简平地平合璧仪欵识【康熙三十二年正书】
　　御制制胜将军礮欵识【康熙三十四年正书】
　　御制星晷仪欵识【康熙五十三年柄镌康熙御制四字正书】
　　御制四逰表半圆仪欵识【中镌康熙御制四字正书】
　　御制矩度象限仪欵识【面镌康熙御制四字正书】
　　御制方矩象限仪欵识【面镌康熙御制四字正书】
　　右
　　圣祖仁皇帝御制欵识
　　御制黄淮诸河龙神庙铜碑【雍正二年行书河南武陟县】
　　右
　　世宗宪皇帝御制金刻
　　御制嘉量铭【乾隆十年国书正书】
　　御制刻漏铭【乾隆十年正书】
　　御制虎神鎗记
　　【近斗处饰银花文中鋑金乾隆　　御用四字正书左右镌　　御制虎神鎗记　国书正书欵镌乾隆壬申秋九月又　　御制诗一首欵镌乾隆丙午季秋月上澣永安莽喀殪虎作亦　国书正书牀末饰以玉上镌虎神鎗三字下镌重十二觔五两长四尺八寸药二钱五分子重七钱正书】
　　御制金牛铭【乾隆二十年篆书昆明湖】
　　御制镈钟铭【乾隆二十六年篆书　太和殿夹室】
　　【臣】等谨按乾隆二十四年江西临江府得古镈钟抚臣以献适西师告防
　　上既厘定其名复
　　诏乐部仿铸之凡钟十二铭词同
　　御制古鉴铭【七言篆书】
　　【臣】等谨按古鉴未详何时物镜面青緑周徧中有二寸许圆光
　　御制铭文镌刻镜面青緑上
　　御制竒准神鎗欵识【大清乾隆年制六字正书】
　　御制准正神鎗欵识【大清乾隆年制六字正书】
　　御制纯正神鎗欵识【大清乾隆年制六字正书】
　　御制连中鎗欵识【大清乾隆年制六字正书】
　　御制应手鎗欵识【大清乾隆年制六字正书】
　　御制威赫鎗欵识【大清乾隆年制六字正书】
　　御制威防鎗欵识【大清乾隆年制六字正书】
　　御制刀欵识
　　近銎处横编某字若干号依千文列次刃右纵为刀名刃左横为乾隆年制皆书其名曰链精曰叩鸣曰孔纯曰月刃曰风熛曰飞鹊曰宿铤曰超阿曰配威曰飞虵曰星行曰含英曰舒空曰胆曰毓芝曰挥霆曰徳兴曰秋霜曰秋水曰切玉曰涌泉曰振逺曰曜威曰吐芒曰彩锷曰莹铓曰柔通曰章威曰霜明曰寒锋曰出云曰剸犀曰剪水曰掩虹曰致祥曰卫国曰象功曰辅徳曰烛微曰霜锷曰流光曰跃星曰霞彩曰继辅曰鲤腹曰苍精曰凝氷曰揺电曰逐指曰应心曰醴石曰冲斗曰暎月曰鸣龙曰刜钟曰决云曰转电曰息兵曰跃虹曰贯霄曰镇方曰佩徳曰寳腾曰善胜曰昆铦曰越砺曰莹涛曰淬鹈曰博镜曰铺练凡七十









　　皇朝通志卷一百十五
　　钦定四库全书
　　皇朝通志卷一百十六
　　金石畧【二】
　　石【一】
　　内府
　　【臣】等谨按
　　列圣奎章
　　皇上宸翰其奉
　　颁发模勒太学镌刻名胜祠宇以及通行直省翠墨流播焕若日星薄海内外罔不仰瞻效法珍藏世
　　守至于
　　内廷秘刻非奉
　　赏赉不能寓目尤艺林所希觏也兹敬谨排类列于石
　　刻之首为一卷
　　御书清愼勤三大字【康熙十六年正书】
　　【臣】等谨按
　　圣祖仁皇帝御书清愼勤三大字又刻于广西临桂虞帝
　　庙
　　御书龙飞鳯舞四大字【康熙十六年正书后有沈荃恭题七言絶一首并跋】御书千字文【康熙十八年正书】
