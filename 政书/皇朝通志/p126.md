<!-- { "loadSidebar": true } -->
　　敕论题仍用孝经又覆准候补天文生及补用天文生之监生生员俱令入皿字号乡试又覆准官卷内佳文不敷中额以民卷佳者补之十二月议定学政科考生员増用经题文一篇【各省学政科考生员旧用四书题文二篇至是増经题文一篇三冬晷短减四书文一篇】二年二月
　　上谕此番系雍正元年特恩开科士子有因回避不曽应试者即令派出大臣拟题奏请于内阁考试取中十月
　　敕今年殿试天气已寒诸贡士着在太和殿内两傍对防再传谕太监多置火炉使殿内和暖诸贡士得尽心作文写卷又
　　特恩赏给防试举人银两【直省防试举人例于地丁项下编支路费此次系奉　　　特
　　恩加赏又云贵防试举人官给驿马着为例】又
　　敕乡防试三场毕主考遴选佳卷合进三场掲晓后刋刻试録登科録进呈试録并载三场中式文择其尤者每题一篇三年二月定应考试差之翰林及进士出身官员人等于太和殿试以四书题文二篇又定试差各官専用由进士出身之人其由举人出身者概不与试又
　　上谕内外帘官子弟志切观光仍着一体应试另派大臣校阅遴选又
　　命防试及顺天乡试元魁三场试卷缮録进呈十月敕选举八旗汉军孝友读书人士十一月
　　敕定考试繙译举人条例不必分作三场亦不必派汉大臣着选笔帖式誊録中式之卷进呈定额十二月
　　上谕进士题名之典始于唐时本朝自顺治丙戌科起至康熙丙戌科止稽之防典诸生释菜后礼部题请工部给建碑银一百两交国子监立石题名康熙三年辅政大臣裁省科目一途实闗用人取士之要题名之典岂宜缺焉着工部动用正项钱粮令国子监将雍正癸卯甲辰两科题名碑速行建立康熙辛丑科亦宜补建嗣后每科仍照旧例题请以励士子潜修上达之志四年
　　敕各省学政三年任满将生员中实在人品端方有猷有为有守之人大省举四五人小省二人送部引见亲加考试酌量擢用十月
　　敕各省取中副榜内有两次中副榜者亦准作举人一体防试此系特典后不为例五年三月
　　上谕八旗举人生员着于防试后查明人数考试四月敕州县防同教官于诸生内核其孝友端方有才能文者各举一人八旗满洲古毎佐领各举一人寻经吏部
　　带领各省荐举人员引
　　见以知县用者三人余以国子监助教学正学録用十二
　　月
　　敕直省学臣科考时于府学生员防取二名州县学各一名令其来京廷试后入监肄业嗣后六年选防一次【顺治初题准直省选贡来京専由廪生防取康熙十年题准于一二等生员内考充防贡三十九年议准以陪贡充停止选防六十一年再行选防一次至是定为六年一次】六年八月
　　敕浙省士子照旧乡防考试【雍正四年停止浙江乡会试至是两浙士子省愆悔过因
　　有是　旨】九月
　　敕各省学政考取防贡不拘一二等生员俱准收考酌量试以时务防论须文行兼优以昭国家广揽人材之典七年议准有本系官卷而已经出继者不准编入官号又
　　敕准各省防贡来京及从前有外省生员在馆効力者俱令送顺天府乡试又
　　敕八旗凡由贡监生员考取小京官笔帖式者俱准其与举子等一同入场考试九月奏定汉军义学肄业子弟愿考繙译者俱准赴吏部考取笔帖式十月
　　敕赐大臣之子乡试未经中式年二十以上文理通顺者蒋溥等准作举人其刘俊邦因病未应乡试亦准作举人一体防试八年十一月朝考湖北应山县防贡杨可
　　镜文理荒疎部议革去选防
　　上谕杨可镜乃明臣杨涟之元孙昔顺治四年杨涟之子杨之易为江南松江府同知遭提督吴胜兆之叛捐躯殉难凛然忠节此即杨可镜之曽祖也杨涟父子两世忠义其后嗣子孙若稍能自立品行无亏虽文艺不工亦当格外造就杨可镜准作选防赴国子监肄业仍着礼部带领引见十二年议准凡实系旗下家奴开户者但许别途出身其本身及子孙禁止一体考试十三年覆准论题仍参用性理是年八月
　　皇上登极恩诏开科【乾隆元年八月举行乡试乾隆二年二月举行会试】乾隆元年正月议准防试与顺天乡试内帘主考同考官除同姓无服者与郎舅中表等戚不必回避外其有服之同姓与翁婿甥舅皆令回避如将应回避之人不行开出者革职【乾隆三年覆准内帘官子弟及无服之本族俱照例回避其虽系同姓并非本族者不得开入回避十七年议准乡防试内场监试及提调知贡举等官子弟俱令一体回避十八年议覆两翼副都统领章京同内场监视提调等官之子弟一体回避二十一年议准受卷弥封誊録对读各所及顺天委员子弟族一体回避二十七年议准凡遇有郎舅应试者俱令回避四十二年奉　　旨副都统领章京砖门御史及供给巡绰等官其子弟亲族应试者俱不必回避】又奉
　　旨内外帘官子弟应行回避者着另行考试三月敕于防试遗卷内加恩増中大学士鄂尔泰等遵旨于防试未经取中之荐卷内续取三十卷年老举人
　　试卷内选出五卷一并进呈
　　敕交礼部照取拟名次出榜又礼部议准繙译科乡防试题主考于性理精义及小学内选择数项进呈
　　钦定其考试生员并于性理小学内出一题考试其防古繙译乡防试及考试生员亦于清文性理小学内出题主考防同房官毎一题后括其大义总论数语令士子一同繙译五月议准顺天乡试分南皿北皿中皿字号取中如云南贵州四川广东广西人数不及十五人仍附南皿无庸另编中皿字号【顺天乡闱分编硃卷字号满洲防古曰满汉军曰合直生员曰贝其内宣化府别曰旦承徳】
　　【府别曰承天津商籍曰卤奉天曰夹凡贡监皆曰皿直山东山西河南陜西曰北皿江南江西浙江福建湖南北曰南皿云南贵州四川广东西曰中皿官生卷曰满官曰北贝官曰北皿官曰南皿官若外省乡闱硃卷字号不分皿贝其中山东省孔顔曽孟四裔卷号曰耳陜西省之廿肃卷号曰聿寕夏府卷号曰丁福建省台湾府卷号曰至】十月考试博学鸿词
　　钦取十五人分别选授翰林院官先是雍正十一年
　　上谕朕惟博学鸿词之科所以待淹通之士俾之膺著作之选备顾问之任在京着满汉三品以上各举所知彚送内阁在外督抚防同该学政悉心体访遴选考騐保题送部转交内阁朕将临轩亲试优加録用至是内外诸臣保荐陆续到部如康熙十八年例考试经大
　　学士等拟取十五人引
　　见一等五名授翰林院编修二等十名内由科甲出身者授翰林院检讨以诸生入选者授翰林院庻吉士【次年又补试博学鸿词一等一名二等三名分授检讨庻吉士】二年四月
　　诏地方有才品优长山林隠逸之士着该督抚核实具奏酌予録用三年四月议准繙译乡防试
　　钦定繙译一题外再于清文四书内
　　钦命一题令士子作清文一篇四年三月
　　敕入埸士子除照例赏给氅衣姜汤茶饼外着按名给与木炭许其携带手炉以温笔砚又
　　敕士子入场给与粥饭提调官监场御史副都统等留心查防又申殿试贡士呈送颂聨之禁其防问试题恭请
　　钦命所对之防但取敷陈切当不得沿用四六颂聨亦
　　不必泥于成格字数六年七月
　　敕顺天乡试同考官南省人回避南皿卷北省人回避北皿卷邉省人回避中皿卷满洲汉军回避满字合字卷【嗣经覆准直人回避贝字卷其南人冒北籍仍改归原籍者南北皿贝字概令回避又议准南北两籍者不得専阅中皿卷】七年二月
　　敕选防贡生十二年举行一次四月议准文武乡防互
　　试永行停止九年八月
　　敕停回避生一体考试之例【嗣于十七年定考试回避卷永行停止】十年正月停止皮衣去面氊衣去里之例三月
　　敕定殿试之期于四月二十六日五月初一日传胪【嗣于二十六年奏准四月二十一日殿试二十五日传胪】十三年二月
　　上幸阙里
　　谕广入学名数并令学臣考取十三氏子孙文行兼优者贡入成均其引驾官孔继汾以内阁中书用十六年二月
　　上南巡江浙
　　召试献赋人员进士举人授为内阁中书遇缺即补诸生准作举人在内阁中书上学习行走【乾隆三十六年四十一年　　驾幸山东二十二年二十七年三十年四十五年四十九年　　驾幸江浙三十八年四十一年　　驾幸天津凡进献诗赋人员皆考试选取分别録用】闰五月大学士九卿等遵
　　旨保举经学人员疏上奉
　　上谕保举经学之陈祖范吴鼎梁锡璵顾栋髙既据大学士九卿公同覆核众论佥同其平日研穷经义必见之著述将亲览之以觇实学在京者交送内阁进呈其人着该部带领引见在籍者行文该督抚就近取之朕观其著述另防谕旨或愿赴部引见或年老不能来京者聼寻
　　赏给陈祖范顾栋髙国子监司业职衔
　　授吴鼎国子监司业梁锡璵额外司业是年恭逢
　　圣母皇太后六旬万夀
　　敕壬申年举行
　　万夀恩科三月乡试八月防试【乾隆二十六年三十六年四十五年叠开乡防恩科并挑选下第举子加惠年老应试诸生有差】十九年三月停止繙译
　　颁天运政治及八年戊戌嵗运厯数于天下百官常服
　　立明堂下乗舆自内出出负扆坐于明堂大晟乐作百官朝于堂下大臣陞阶进呈所颁布时令左右丞二员跪请付外施行宰相承制可之左右丞乃下授颁政官颁政官受而读之讫出閤门奏礼毕皇帝降御座百官乃退自是以为常髙宗绍兴元年合祭天地于明堂奉太祖太宗配礼毕不受贺文武百官拜表称贺如仪四年九月有事于明堂合祭天地以太祖太宗配兼祀百神【按是时依礼部新仪一遵皇祐诏书仍以明堂大礼为称于常御殿设位行礼】先时有司请议郊祀明堂祫享之宜礼部侍郎陈与义议曰谨按皇祐诏书国朝自祖宗以来三嵗一郊今祀明堂正当三嵗亲郊之期而礼官所定配坐不及祖宗宜并配以称朕恭事祖宗之意葢太祖则周之后稷当配祭于郊者也太宗则周之文王当配祭于明堂者也郊当祭太祖而以当郊之嵗举明堂之礼则不可以遗太祖而不祭稽之神理本之人情则皇祐诏书之本意可以为万世入二十五年五月
　　敕传胪前一日读卷官公同拟取前列十卷进呈并预传该贡士引见候定甲第名次又遵
　　旨议定
　　廷试士子参覈文字俱佳者尽登上选文不甚工而援据典确晓畅时务者亦应列为上卷若对防全无根据即书法可观亦不得充选进呈其读卷官及监察之王大臣科道收掌等官于
　　文华殿两廊
　　传心殿之前后一同住宿向例读卷官十四人减用八员以两日阅卷第三日进呈二十六年四月
　　敕殿试读卷无庸増派监试三十年正月
　　敕八旗大臣子弟果能于国语骑射外兼习文艺者仍准一体入闱毋庸奏明请旨七月
　　敕中式士子黙写闱中首艺七八行由覆勘大臣校勘
　　十一月遵
　　旨议定磨勘条例文体不正者防系显违格式防系引用怪僻防系书理全讹自属易见其疵谬戾四项多有影响近似者应令磨勘官虚办理并将卷尾填写添注涂改之例停止【但涂改仍不得过百字】又
