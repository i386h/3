<!-- { "loadSidebar": true } -->
　　明曦【奠玉帛】
　　清曦【初献】
　　咸曦【亚献】
　　纯曦【终献】
　　延曦【彻馔】
　　归曦【送　　神】
　　【臣】等谨按每嵗春分日夘时祭
　　大明之神于
　　朝日坛用乐七成以太蔟为宫日生于东春分建夘之月乃不用夹钟而用太蔟者夹钟隂而日为阳也
　　夕月坛乐六成【南吕为宫】
　　迎光【迎　　神】
　　升光【奠玉帛初献】
　　瑶光【亚献】
　　瑞光【终献】
　　涵光【彻馔】
　　保光【送　　神】
　　【臣】等谨按每嵗秋分日酉时祭
　　夜明之神于
　　夕月坛用乐六成以南吕为宫月生于西秋分为建酉
　　之月故用南吕又按以上
　　两坛乐制章名顺治八年定乐章则乾隆七年重加订
　　正
　　先农坛乐七成【姑洗为宫】
　　永丰【迎　　神】
　　时丰【奠帛初献】
　　咸丰【亚献】
　　大丰【终献】
　　屡丰【彻馔】
　　报丰【送　　神】
　　庆丰【望瘗】
　　【臣】等谨按毎嵗二月若三月吉亥
　　皇帝举耕耤礼祭
　　先农坛用乐七成以姑洗为宫考耕耤之礼旧用夘月亥日未时取亥夘未木徳之盛今用三月者以燕地气寒二月上亥尚未解冻故用下亥而每入于三月然日躔仍是夘月之次也今乐不用夹钟而用姑洗者姑洗为角角为木既有取于木徳之盛而姑洗又有万物去枯就鲜之义故特异于他祀而不用月律之制凡以重农事云尔又按乐制章名顺治十一年定乐章则乾隆七年订正【臣】等又按耕耤之礼古来罕见举行我
　　朝
　　列圣相承敬
　　天勤民嵗举大典防祀
　　先农
　　皇上遵述
　　鸿猷绍承防斁敦本重农
　　先后洵同一辙也
　　先蚕坛乐六成【仲吕为宫】
　　庥平【迎　　神】
　　承平【奠帛初献】
　　均平【亚献】
　　齐平【终献】
　　柔平【彻馔】
　　洽平【送　　神】
　　【臣】等谨按每嵗季春吉已
　　皇后亲祭
　　先蚕坛用乐六成以仲吕为宫乾隆七年定
　　歴代帝王庙乐六成【春夹钟为宫秋南吕为宫】
　　肇平【迎　　神】
　　兴平【奠帛初献】
　　崇平【亚献】
　　恬平【终献】
　　淳平【彻馔】
　　匡平【送　　神】
　　【臣】等谨按毎嵗春二月秋八月祭
　　歴代帝王庙用乐六成春以夹钟为宫秋以南吕为宫
　　考顺治二年定乐六奏迎
　　神雍平奠帛初献安平亚献中平终献肃平彻馔凝平
　　送
　　神望燎夀平乾隆七年重定今名
　　【臣】等又按有时在三月九月致祭者其乐不用姑洗无射仍用夹钟南吕葢以二月八月祭事孔殷故诹日或在三月九月然清明后霜降前以日躔言之犹是二月八月也
　　文庙乐六成【眷夹钟为宫秋南吕为宫】
　　昭平【迎　　神】
　　宣平【奠帛初献】
　　秩平【亚献】
　　叙平【终献】
　　懿平【彻馔】
　　徳平【送　　神】
　　【臣】等谨按每嵗春秋仲月上丁祭
　　先师孔子庙用乐六成春以夹钟为宫秋以南吕为宫
　　考顺治元年定迎
　　神之乐名咸平奠帛初献名宁平亚献名安平终献名
　　景平彻馔送
　　神亦均名咸平乾隆七年重定今名直省
　　文庙乐名并同惟乐章从异又按顺治九年
　　圣驾临雍讲学行释奠礼迎
　　神奏咸平奠献奏宁平送
　　神奏咸平凡三奏嗣后恭遇
　　临雍释奠行礼用乐并同乾隆五十年二月辟雍肇建皇上临雍讲学时在仲春释奠之日奏乐仍用六成又车驾省方释奠
　　阙里用乐与春秋丁祭同
　　神只坛乐六成　　【天神黄钟为宫　　地只林钟为宫】
　　祈丰【迎　　神】
　　华丰【奠帛初献】
　　兴丰【亚献】
　　仪丰【终献】
　　和丰【彻馔】
　　锡丰【送　　神】
　　【臣】等谨按
　　天神从祀
　　圜丘
　　地只从祀
　　方泽又别建一坛遇水旱则有司特祀获应则报焉用乐
　　六成
　　天神以黄钟为宫
　　地只以林钟为宫乾隆七年定
　　【臣】等又按
　　皇帝时巡致祭山川并制乐章乾隆十三年
　　皇上东巡増制
　　岱庙乐章十五年
　　巡幸中州増制
　　嵩庙乐章十九年再谒
　　祖陵増制
　　长白山乐章乐名并同惟辞各异
　　太嵗坛乐六成【太蔟为宫】
　　保平【迎　　神】
　　定平【奠帛初献】
　　嘏平【亚献】
　　富平【终献】
　　盈平【彻馔】
　　丰平【送　　神】
　　【臣】等谨按每嵗孟春嵗暮
　　遣官致祭
　　太嵗坛用乐六成以太蔟为宫考顺治元年定奠帛初献之乐名安平亚献中平终献肃平彻馔雍平送
　　神宁平乾隆七年重定今名又按
　　太嵗坛即前代之五郊也分为五气则曰勾芒祝融后土蓐收元防合为一嵗则曰太嵗以人神异制故不得随月用律为宫至不用首律而用嵗首之律者所以让尊于天且以嵗首之月统十二月也
　　太嵗坛祈雨报祀乐六成【太蔟为宫】
　　需丰【迎　　神】
　　宜丰【奠帛初献】
　　晋丰【亚献】
　　协丰【终献】
　　应丰【彻馔】
　　洽丰【送　　神】
　　【臣】等谨按
　　太嵗坛祈报乐章用丰字以太蔟为宫乾隆十八年定羣祀奏庆神欢乐
　　【臣】等谨按毎嵗祭
　　先医于景惠殿
　　火神庙
　　显佑宫
　　闗帝庙
　　城隍庙
　　东岳庙
　　黒龙潭龙神祠
　　玉泉龙神祠兴工祭
　　后土
　　司工之神迎吻祭
　　窑神
　　门神皆奏庆神欢曲三献三奏辞谱皆同乾隆七年定
　　皇帝元旦庆贺乐【黄钟为宫】
　　元平
　　和平
　　【臣】等谨按
　　皇帝元旦庆贺
　　陞座奏元平
　　还宫奏和平康熈八年定乾隆七年重定乐章以黄钟
　　为宫筵宴同
　　【臣】等又按郑略所列梁十二雅内如俊雅寅雅介雅需雅皆朝防燕享所用唐宋以来并沿其制明则朝贺别奏雅乐取名曰安与祭祀乐名和者不同古法乃变我
　　朝定制
　　皇帝出入奏中和乐臣工行礼奏丹陛乐三大节常朝乐章朝贺宴飨得以同用酌古斟今洵允当不易之制也
　　皇帝万夀庆贺乐【黄钟为宫】
　　干平
　　泰平
　　【臣】等谨按
　　皇帝万夀庆贺暨筵宴
　　陞座奏干平
　　还宫奏泰平康熈八年定乾隆七年重定乐章以黄钟
　　为宫
　　皇帝冬至庆贺乐【黄钟为宫】
　　遂平
　　允平
　　【臣】等谨按
　　皇上冬至庆贺暨筵宴
　　陞座奏遂平
　　还宫奏允平康熈八年定乾隆七年重定乐章以黄钟为宫又按乾隆二十四年十一月平定囘部冬至庆贺
　　颁诏増撰武成庆语以志肤功大响聿宣足光千古已皇帝常朝乐【月律为宫】
　　隆平
　　显平
　　【臣】等谨按毎月初五十五二十五日各官
　　午门外齐集分班列坐
　　皇帝陞殿则谢
　　恩王公大臣官员行礼
　　皇帝陞座奏隆平
　　还宫奏显平顺治九年定乾隆七年重定乐章各用其月之律为宫闰月则视时宪书所载交节之前用上月宫调交节之后用下月宫调凡文武进士传胪及
　　命将出师凯旋谢
　　恩并同又按筵宴所奏康熈二十二年定
　　陞座奏协平
　　还宫奏兴平乾隆七年定制同用隆平显平如
　　盛京朝防及九年
　　幸翰林院筵宴四十一年平定两金川班师凯宴并増
　　制乐章乐名则同
　　【臣】等又按朝防燕飨宜随月用律为宫咸以为始于唐祖孝孙考汉鲍邺言天子有食举之乐所以顺天地养神明求福应也宜作十二月均以迎和
　　气隋音乐志亦言古者人君皆用当月之调以取时律之声而宋政和七年诏大晟府乐律随月用律右旋明大政记洪武三年定朝防燕飨乐舞之数凡奏乐曲皆按月律则其説不始于祖孝孙其制亦不止于唐也又考月令天子所居所服典礼之大政事之繁无不与月律相符故能召天地之和协五行之序隋郑译苏夔请用十二律旋相为宫而和妥阻壊之遂止用黄钟一宫后儒多以为非由是言之按月用律洵古今不可易之成法也
　　皇帝上元筵宴乐【太蔟为宫】
　　怡平
　　安平
　　【臣】等谨按
　　皇帝上元筵宴
　　陞座奏怡平
　　还宫奏安平乾隆七年定以正月律太蔟为宫
　　皇上赐宴宗室
　　赐宴千叟乐【太蔟为宫】
　　隆平
　　庆平
　　【臣】等谨按乾隆四十八年正月
　　乾清宫普宴宗室五十年正月
　　乾清宫赐宴千叟并制乐章
　　皇帝陞座奏隆平
　　还宫奏庆平以正月律太蔟为宫
　　皇帝临雍乐【夹钟为宫】
　　盛平
　　道平
　　【臣】等谨按乾隆五十年二月以辟雍肇建
　　皇上诣学释奠
　　涖辟雍殿讲学
　　陞座奏盛平
　　还宫奏道平以二月律夹钟为宫
　　【臣】等又按郑樵略例凡非常用之乐概入别声一门兹
　　赐宴宗室
　　赐宴千叟
　　临雍讲学皆属
　　特行庆典具见
　　熈朝明备之模不当拘泥郑例载入别声故列于此行礼丹陛乐
　　庆平
　　治平
　　【臣】等谨按
　　皇帝三大节常朝诸王百官行礼奏庆平外藩行礼奏治平顺治九年定乾隆七年奏定作乐之节于赞礼排班声止之后乐作赞退之后廷臣趋至仗末乐止凡五节以一节为趋进三节为三跪九叩头一节为趋退如有进表宣表礼仪则于第一节乐阕廷臣已跪之后进表宣表毕乐作又按文武进士行礼亦奏庆平
　　驾幸盛京行礼亦用庆平治平惟乐辞各异
　　内廷行礼丹陛乐
　　雝平
　　【臣】等谨按
　　皇帝三大节庆贺
　　皇后率
　　贵妃
　　妃
　　嫔等行礼丹陛大乐奏雝平乾隆七年定
　　太皇太后三大节庆贺乐
　　升平
　　恒平
　　【臣】等谨按康熈十六年増设
　　太皇太后宫中和韶乐
　　陞座奏升平
　　还宫奏恒平
　　皇太后三大节庆贺乐【南吕为宫】
　　豫平
　　履平
　　【臣】等谨按
　　皇太后三大节庆贺暨筵宴
　　陞座奏豫平
　　还宫奏履平顺治初年定用丹陛大乐康熈二十五年増设中和韶乐乾隆七年重定乐章以南吕为宫
　　册尊典礼同
　　【臣】等又按皇太后乐唐以前不概见至宋而有圣安干安之名葢善则尊亲至大礼也我
　　皇上圣孝光昭乾隆七年议定
　　皇太后乐廷臣请以大吕为宫
　　皇上以
　　皇后乐用南吕大吕之序在南吕后于义未协乃定亦
　　用南吕为宫既不至与
　　郊
　　庙有并尊之嫌又与
　　朝廷之乐旋相为宫者两无妨碍也
　　内廷行礼乐
　　益平
　　雝平
　　【臣】等谨按
　　皇太后三大节庆贺暨筵宴
　　皇帝率王公百官行礼丹陛大乐奏益平
　　皇后率
　　贵妃
　　妃
　　嫔公主王妃命妇等行礼丹陛大乐奏雝平
　　册尊典礼同康熈八年定乾隆七年重定乐章
　　皇后三大节庆贺乐【南吕为宫】
　　淑平
　　顺平
　　【臣】等谨按
