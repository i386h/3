<!-- { "loadSidebar": true } -->
　　通判【奉天一人直隶安徽湖北各八人江苏十六人山东河南各十一人山西浙江江西湖南各十人陜西三人甘肃广西云南贵州各六人福建广东各七人四川九人分掌粮运督捕水利理事诸务】
　　【臣】等谨按同知通判及州同以下等官其有已见漕务河务各门者并载于此以见全数
　　直隶州
　　直隶州知州【直隶甘肃各六人江苏广东各三人安徽陜西各五人山东福建各二人山西十人四川九人河南湖南云南各四人江西广西各一人掌直隶州一州之政令其规制与知府同惟无倚郭县其所治州事即自行之其首领有吏目巡检驿丞闸官税课司大使等官亦因地裁设】
　　直隶州州同【直隶安徽四川各三人江苏山东陜西甘肃福建各一人河南广东各一人如同知之职】
　　直隶州州判【直隶五人江苏安徽山东陜西广东广西各二人山西湖南各四人河南甘肃各三人江西云南各一人四川七人如通判之职】
　　【臣】等谨按我
　　朝澄清吏治首重亲民之任以府州为诸县统率尤隆其选诸府授任之初得防
　　召对训示周详俾守土者得以禀承而宣布之又特命书名殿扆以时省览而察其殿最所以淬励之者靡所不至是以吏绩官方逺轶前古焉
　　州县
　　知州【顺天府五人奉天府四人直隶十二人江苏安徽湖南各三人山东九人山西陜西各五人河南六人甘肃湖北广东各七人浙江江西各一人广西二十六人四川十一人云南二十七人贵州十四人掌一州之政治其佐州同州判分掌粮马巡捕之事其属吏目掌辅理刑禁巡检驿丞库大使闸官等员各因所属分地而掌其职事】
　　知县【顺天府十九人奉天府八人直隶一百五人江苏六十二人安徽五十人山东九十五人山西八十八人河南九十四人陜西七十三人甘肃五十二人浙江七十六人福建六十二人江西七十五人湖北六十人湖南六十四人广东八十一人广西四十九人四川一百十一人云南三十九人贵州三十四人掌一县之政令其佐县丞主簿分掌粮马征税户籍巡捕之事其属巡检掌捕盗贼典史掌监察狱囚如无丞簿则兼领之驿丞典邮传迎送闸官掌收泄启闭事税课大使典商税之事河泊所官掌收鱼税】
　　【臣】等谨按州县授任之初必先由吏部引
　　见以简其才否其在任者阅俸五年以上始许题陞三年以上始许题调涖任三年政绩卓著者保题注册间有因事引
　　见书名存记
　　特用为同知知府以示鼓励所以激扬之者备至其有旷职者督抚劾奏立从黜退扶良锄莠陞降至公洵乎慎重民牧之至意也


　　皇朝通志卷六十九
　　钦定四库全书
　　皇朝通志卷七十
　　职官畧【七】
　　盛京将军等官
　　盛京【将军一人掌镇抚　留都安辑旗民董率文武副都统三人各守分地以赞其治　盛京等处驻防城守尉十人协领十人佐领一百二十四人防御九十二人骁骑校二百有四人掌巡防讥察之事又有委官一百人皆以七品冠带食领催前锋钱粮将军衙门主事一人笔帖式十有一人各处驻防衙门笔帖式十有三人仓官六人分掌行移案牍粮储出纳之事】
　　吉林【将军一人掌镇守吉林乌喇等处地方缮固镇戍绥和军民秩祀山川辑宁邉境副都统五人各守分地以赞其治各处驻防总管一人协领二十有五人防领一人佐领一百十九人防御八十有一人骁骑校一百十六人管水手四品官二人五品官二人六品官二人职掌与　盛京各驻防同吉林理事同知一人狱官一人掌狱讼之事将军衙门主事一人笔帖式十有二人白都讷副都统衙门委署主事一人各处驻防衙门笔帖式二十有八人管台站笔帖式十有二人管仓笔帖式十有二人仓官七人助教十人分掌文案邮传仓储教习之事】
　　黑龙江【将军一人掌镇守黒龙江等处地方均齐政刑修举武备绥徕部旗控制东陲副都统三人各守分地以赞其治各处驻防副都统衔总管一人城守尉一人协领十有六人总管七人防领一人副总管二十有六人佐领二百三十八人防御二十有四人骁骑校二百三十一人防军校二人管水手四品官四人五品官二人六品官四人管造船四品官一人五品官一人六品官一人职掌与　盛京吉林各驻防同将军衙门主事一人理刑主事一人银库主事一人笔帖式十有二人各处驻防衙门笔帖式二十人管台站笔帖式三十有三人六品官二人台站官二人管仓笔帖式六人管官屯七品官四人分掌刑名赋饷邮驿仓储之事】
　　【臣】等谨按
　　盛京为
　　发祥重地分置节帅率师镇守西自呼伦布雨尔北循兴安岭黑龙江而东南跨鸭緑江地方五六千里各因形势险要列屯置戍以控扼之兵防周宻条画周详
　　皇上觐扬
　　光烈
　　翠华临莅秋郊狝阅
　　赏赉优加复屡
　　命增置弁兵修缮甲仗慎选亲勲俾膺阃寄规模益昭闳逺矣
　　新疆各官
　　伊犂【将军一人统掌新疆之军政防赞大臣一人领队大臣五人印房司官二人笔帖式二人粮饷司官二人笔帖式一人驼马处司官一人笔帖式一人卡伦侍卫十二人总管六人副总管七人协领十有二人佐领一百有八人防御五十有六人骁骑校一百有八人署理营务笔帖式十人总理回务伯克二十三人】
　　【臣】等谨按伊犁本准噶尔部在天山之北以平定之后移回人于此屯种故设伯克以总理之伯克本回部官名我
　　皇上加意绥怀从大臣所请仍其旧号而定以品秩自三品以至七品等序有差所谓齐其俗不易其宜之至意也
　　乌噜木齐【都统一人副都统一人掌乌噜木齐之军政满洲緑旗官兵皆属焉协领六人佐领二十有四人防御二十有四人骁骑校二十有四人九品笔帖式二人卡伦侍卫二人库尔喀喇乌苏领队大臣一人属于乌噜木齐管理粮饷官一人又有管理台站屯政文武各员或由陜甘二省除派或由伊犁乌噜木齐调拨无定员】
　　塔尔巴哈台【防赞大臣一人领队大臣二人初驻雅尔后移今治总管一人副总管一人佐领四人骁骑校八人卡伦侍卫十二人印房章京三人笔帖式三人管理粮饷官一人】巴里坤【领队大臣一人协领四人佐领十六人防御十六人骁骑校十六人印房笔帖式二人】
　　【臣】等谨按乌噜木齐已设迪化州州属各官统于甘肃省至巴里坤今为镇西府治且原版图不在新疆之数以其为新疆北路之门户故以防赞大臣并列于此至其属官则各见本门中
　　乌什等处【防赞大臣一人自乌什叶尔羌以下山南回部皆所统属协理大臣一人阿克苏领队大臣一人掌乌什阿克苏之政令兼统赛喇木拜城其阿克苏一城旧别设大臣乾隆三十一年并乌什印房章京二人笔帖式三人管理粮饷官一人协领一人佐领二人防御二人骁骑校二人防送伯克侍卫一人卡伦侍卫十有一人军台委署笔帖式十人管理回民伯克五十八人】叶尔羌【办事大臣一人协办大臣一人印房章京二人笔帖式三人委署笔帖式二十人管理粮饷官一人佐领二人骁骑校二人聴差坐卡侍卫十三人管理回民伯克四十八人】和阗【办事大臣二人委署笔帖式二人管理回民伯克四十九人】
　　喀什噶尔【办事大臣一人协理大臣一人印房章京一人办理回务章京一人笔帖式一人委署笔帖式六人军台委署笔帖式一人管理粮饷官一人总管一人防领二人防御一人骁骑校三人聴差守卡侍卫十三人管理回民伯克五十四人】
　　库车【办事大臣一人兼辖沙雅尔印房章京一人笔帖式二人委署笔帖式三人办理粮饷官一人管理回民伯克三十人】
　　哈喇沙尔【办事大臣一人印房笔帖式六人管理粮饷官一人管理回民伯克二十人】吐鲁畨【办事大臣一人初驻辟展乾隆四十二年改驻吐鲁畨防领二人佐领十有五人骁骑校十有五人印房章京一人正八品笔帖式一人委署笔帖式六人总理回务札萨克郡王一人协理图撒拉克齐二人伯克十人】
　　哈宻【办事大臣二人印房章京一人骁骑校一人笔帖式六人总理回众郡王一人臣】等谨按哈宻归附已乆以其为新疆南北两路之门户故列于此哈宻辟展吐鲁畨诸境并设有同知通判巡检等官于甘肃省兹不备述钦惟
　　皇上徳威广播荡平准部戢定回疆天山南北二万里而遥悉归版宇建城邑置官守广屯种辖以防赞大臣诸务秩举
　　鸿规钜典条理粲如至山南回部诸官锡名仍旧品秩
　　则悉视
　　天朝赏罚黜陟亦与内地诸官无异
　　威徳昭宣
　　肤功于烁伊古以来所未睹也
　　各处驻劄大臣
　　喀尔喀军营【定邉左副将军一人乌里雅苏台防赞大臣一人科布多防赞大臣一人掌喀尔喀四部之军政凡四部防盟防赞大臣间嵗分往防覈稽其邉防军实之事统聴左副将军裁决具疏以　　阃】
　　阿尔泰乌里洋海【散秩大臣二人副都统一人总管四人佐领二十七人骁骑校二十七人掌阿尔泰乌里洋海之军政】
　　库伦【办事大臣一人司员一人掌俄罗斯之往来明其禁令司员掌库伦贸易诸务分驻恰克图办事司员一人掌俄罗斯贸易诸务】
　　【臣】等谨按乾隆四十九年奉
　　防增派大臣二人同办库伦事务系出
　　特简不在定制之内故不为额缺
　　绥逺城【兼管归化城将军一人协领五人佐领二十人防御二十人骁骑校二十人归化城土黙特副都统一人防领十人佐领四十九人掌以时巡阅邉防右卫城守尉一人防御四人骁骑校四人】
　　游牧察哈尔【都统一人副都统一人八旗游牧满洲理事官九人八旗防古理事官八人防理都统闗防笔帖式二人防理军站印务笔帖式一人八旗总管八人防领八人副防领八人佐领一百十一人骁骑校一百十七人防军校一百十七人捕盗六品官三人】
　　西宁【办事大臣一人掌西宁军政司员一人笔帖式三人】
　　西藏【办事大臣一人司员一人笔帖式二人掌西藏之政令凡噶卜伦代贲第巴堪布皆属焉臣】等谨按
　　国初声教旁通讫于四海古北部喀尔喀三汗同时纳贡厥后朔漠荡平庇我宇下与漠南诸部相等承平以来怀柔益逺北逾瀚海西絶羌荒西藏青海诸地并入版图诸部君长稽首偕来画疆置吏有如内地于是统之以重臣监之以分司内外相维大小咸秩
　　徳威逺播疆宇敉宁岂汉唐以来所得比拟于万一哉
　　各省驻防
　　直【保定府沧州城守尉各一人防御四人骁骑校各四人寳坻东安采育霸州固安雄县良乡防守尉各一人防御各二人骁骑校各一人俱稽察九处驻防大臣所属热河副都统一人协领兼佐领五人佐领十五人防御二十人骁骑校二十人宻云县副都统一人协领四人佐领十六人防御十六人骁骑校四人昌平州防守尉一人防御二人骁骑校一人山海关副都统一人协领兼佐领二人佐领六人防御八人骁骑校八人分驻喜峯口防守尉一人防御二人骁骑校四人冷口防守尉一人防御二人骁骑校三人玉田县防守尉二人骁骑校一人永平府防守尉一人防御二人骁骑校二人罗文峪防御一人骁骑校二人】
　　陜西【西安将军一人副都统二人协领兼佐领八人佐领三十二人防御四十人骁骑校四十人】
