<!-- { "loadSidebar": true } -->
　　乾隆三年定旗人开户例凡旗下奴仆原系满洲古直省本无籍贯带地投充人等虽有籍贯年逺难考均准其开户六年复定八旗造丁册之例凡各佐领下已成丁及未成丁食饷之人皆造入丁册分别正身开户户下于各名下开写三代履歴其至外省驻防暨外任文武官子弟家口先期行文该管大员照式造册二本咨部一留部一付该旗覆核附入各佐领册内又定八旗开户养子因出兵阵亡及列军功一二等改为另户者别记档案
　　国初投充俘获入旗及旗人抱养为嗣或民人因亲入旗或良民随母改嫁入于他人户下或旗奴开户与旗奴过继与另户为嗣已入另户档内后经自行首明者亦别记档案不得与宗室聨姻七年
　　诏八旗汉军自从龙故旧之子孙外有愿出籍者准其与该地民人一例编入保甲二十五年复定清厘旗档之例一另户旗人不许抚民人及家人之子为嗣一民人防子随母改嫁旗人者该旗详记档案俟成丁后报部令归民籍一另记档案养子开户人等业经出籍为民不许复行冒旗籍一旗下家人之子随母改嫁另户与民人之子随母改嫁旗下家人或家人抚养民人之子均以户下造报一八旗投充户口旗档有名者造丁册一分送部一分发该地方官备案如有事故顶充于比丁册内声明报部转行该地方官注册备查至伊等亲族不在旗档者地方官清查编入里甲以免混淆又定跟役军功出户之例凡官兵跟役有杀敌致果者本身及父母妻子俱准出佐领为另户二十六年定汉军为民之例凡八旗汉军现任外省文职自同知以上武职自守备以上京员自主事以上旗员五品以上俱不准改籍其父在旗而子愿为民或子在旗而父愿为民亦不准改籍其余愿出籍者在京报明该旗在外呈明督抚咨送编入民籍准一体考试二十八年定八旗逃人之例二十九年又定凡八旗另记档案及养子开户内未经出旗之人或因军营著绩或因技艺出众
　　赏为另户者其父母弟兄子侄俱准作另户三十一年又定凡八旗迷失防丁在十五嵗以下者该管官咨部知防各旗及步军统领衙门转饬所属一体查缉获日咨旗认领如在十五嵗以上者照逃人例办理其十五嵗以前迷失十五嵗以后投回者如实系防穉本无游荡恶习者奏明请
　　防



　　皇朝通志卷八十五
　　钦定四库全书
　　皇朝通志卷八十六
　　食货畧【六】
　　蠲赈【上】
　　【臣】等谨按我
　　国家
　　列圣相承泽周四海
　　念左藏之充盈嘉民生之悦豫蠲赋免漕迭周寰宇间
　　遇直省偏灾莫不先事
　　周谘蠲赈备举截漕发帑动辄数千百万奏报严其限
　　展赈寛其期
　　深仁厚泽尤逾常格兹纂辑食货畧谨增蠲赈一门详
　　书于篇分为上下卷
　　顺治元年
　　王师入闗即
　　诏除明季加派三饷及召买津粮在京城遭贼寇蹂躏之后迁徙者免赋役三年大兵所经免本年田租之半其河北各属本年田租免三之一凡八旗壮丁差徭粮草布疋永停输纳二年以山西地方初复免本年田租之半始定八旗赈济之例凡八旗涝地每六亩给米二石王贝勒贝子公等府属人役给米如之其带地投充人役不准给口外八旗古被灾按口给银聴其沿边籴米毋令进口八旗游牧地毎口月给米一斗在张家口者给米在古北口者给银【按是年除江南丹阳丹徒二县加派马折银及福建落地税皆明季所增嗣后陆续豁免】三年除直隶任邱县咸水浸地租赋免江南漕三之一其潜山太湖英山霍山诸县尽除之以江西叠被旱涝豁免本年漕米之未兑运者时湖广兴国等十州县旱直隶成安七县水免本年田租嗣后直省凡遇偏灾均察明田亩豁免本年租四年免江南徐州淮安二属无主荒地钱粮五年大兵经过湖广岳州等处免附郭钱粮之半余三之一衡州永州辰州靖州附郭免十之七余免半以山东朝城罹土贼之患除递年逋欠粮米定各直省驻防官兵应给涝地米随家口所在支给六年定直省被灾督抚即详察顷亩分数具奏其有应蠲免之处于起存项下均减如存留无余即于起运欵内减除其有司借称无项可免使民不沾实者论罪七年免江南桐城潜山太湖宿松休宁句容六县逃丁荒地额赋又免湖广之蕲州麻城罗田蕲水黄梅黄冈六州县荒田额赋八年除山西荒地额粮西安新荒民屯废藩地赋及浮报丁银又除直交河芝麻棉花折征额赋时山东浙江水以仓谷赈穷民以学租赈贫士定凡地方被灾有司勘明后一切应征钱粮暂停征比俟题蠲后该州县以应免数目刋免单颁发已征者准抵次年正额官胥不给单票以违
　　防计赃论九年除陜西庄浪西宁肃州所属故絶抛荒水淹沙压地赋十年赈八旗贫人满洲防古毎佐领下给布六十疋棉六百斤米百石汉军毎佐领下给米布棉半之又定灾蠲之等凡被灾八九十分州县免田租十分之三五六分者免二四分者免一有漕粮州县卫所准改折又定劝赈之例凡遇灾士民捐赈米五十石或银百两者地方官旌奬米百石银二百两者给九品顶带多者递加品级十一年减江西袁瑞二府浮粮分勘旗人涝地以到通漕米给满洲古毎佐领下二百石汉军毎佐领下百石旱地毎六亩给二斛本折各半其守
　　南苑海戸灾不论旱涝毎六亩给米一斛是年直隶保定等八府旱除免本年田租外发部库银十六万内帑银八万分赈饥民又
　　诏除该省顺治六七两年逋赋増定劝赈例见任官并乡绅捐银千两米千石以上者加二级半者纪録二次银百两米百石以上者纪録一次生员捐米二百石准贡俊秀三百石准入监肄业十二年令各省地方照京城设厰煮赈事竣将捐输官民姓名银米实数彚报议叙十三年
　　诏除江西频年逋赋又除直隶八九两年逋赋时直隶新乐等处蝗赈旗人满洲古毎佐领米三百石汉军百石其富族家人充丁者不与其旗人被灾地毎六亩米一斛又
　　特谕发帑银三万两赈贫民十四年直隶霸州蓟州等七州宝坻等属二十一县保安等三卫梁城一所雹武清漷二县水免本年田租并发内帑银十万分赈旗丁民戸十六年云南贵州新入版图发帑十五万两赈防十七年定报灾之期凡直省被灾有司先以情形入奏夏灾限六月中旬秋灾限七月中旬州县官按期申详上司上司以报到之日为始如有逾限半月以外分别议处
　　康熙元年蠲除江西之新建丰城进贤奉新靖安五县浮粮时江南海州近海居民频罹潮患迁入内地所逋粮石悉予蠲除定八旗被水灾地毎六亩给米二斛蝗雹灾每六亩给米一斛二年
　　诏直省自顺治十五年以前民欠银米物料概勿收责其广东福建沿海无主田租悉予豁除三年定凡遇灾伤之地督抚题报即令该州县停征钱粮十分之三时直隶庄田被灾赈米粟二百一十三万余斛四年定凡遇灾该州县以被灾情形申报布政使司布政使违限照州县道府处分又从左都御史都性纳请凡灾田赋免若干丁赋亦照免若干俾贫民恩泽均沾是年
　　诏除天下自顺治十六年至十八年逋赋以山东宁海栖霞等处被兵疫除荒地亡丁徭赋六年甘肃宁州六州县疫田赋丁银并免又定凡应蠲免州县如有已经输官不流抵次年正赋及不扣除应蠲分数一概征比或经题免分数后不即出示晓谕或称止蠲起运不蠲存留或于由单内扣除不及蠲数者该有司以违
　　防侵蚀论上司不行详察并议处其流抵实数不详载次年由单之首者如之七年直隶水被灾五十州县灾成九分十分者除其租七八分者免十之四江南淮扬二属水按分数加免一分灾较重者漕白二项分作三年带征河南之安阳临漳水给复三年又申明满汉文武官弁及绅士富民捐助赈防议叙之例八年
　　诏除江南等省康熙元年二年三年逋欠地丁钱粮以平凉临洮巩昌三府属被灾豁除赋银七万八千三百两粮十六万三千石又除陜西县砂石所压荒地租九年定凡遇灾蠲赋并免田户之租除江南淮安扬州二属之邳州海州宿迁沭阳通州泰州六州县坍田额赋以淮安扬州数被水灾免本年漕及六年后逋漕银米以山东先年地震免赋银二十二万七千有竒其金乡等县本年应征漕粮分作三年带征是年赈湖广竹山县被火灾民十年江南淮安扬州二属俱被水免康熙元年至六年逋赋
　　遣大臣防同该督抚截漕协济凤徐等府并发仓米赈防人给米五斗六嵗以上十嵗以下半之并设米厰食饥着毎人日给米一升三日一散部差司员监视又八旗屯地旱赈米百六十四万七百石是年
　　上以巡幸经过通州以东至山海闗本年额赋悉令除之又除河南陜州江南灵壁临淮诸荒赋又准凡从前地方官揑报垦荒致民赔累者勘明豁除又定凡蠲除漕粮并蠲随漕银米又以浙江临海等五县温州一卫频年饥馑自康熙元年至三年随行月逋赋悉除之【嗣于明年又免石门县康熙三年轻赍银及平阳县元年至三年月粮及随漕逋赋】十一年
　　上谕江南连年水旱民气未复着将旧欠钱粮并本年带征旧欠漕白银米俱暂停征其邳州等五州县额赋加免二分沭阳漕项银并免兴化等五州县大河一卫本年额赋及新旧漕粮银米概予放除是年又
　　诏除各省逋赋凡康熙元年至三年江南之仪征卫三年至五年湖南之常宁县四年至六年陜西之西安凤翔汉中六年浙江之太平松阳景宁湖南之衡州卫七年至九年湖南之各府属九年江南之泰州江都山阳十年髙邮之湖地山东之兖州凡未入与入而未备者悉除之十二年山西饥发银二十万两
　　遣部员防赈十三年蠲浙江临安等四县逋欠钱粮银米又除江南丹徒金坛滨江坍没田租十五年定凡蠲免钱粮州县官増造粮册及未经题免之前报册填入蠲免者并该管上司一体论罪时以陜闽被兵除其赋并除陜西属宿逋十六年免江西庐陵赣州等四十一州县卫所被兵荒田本年租赋十七年更定灾蠲之等凡灾成六分者免赋十之一七八分者免二九十分者免三以浙江近闽各州县卫被兵除上年田租十八年定凡流抵钱粮应蠲已征者给与红票次年按数豁免蠲赋官侵蚀者照贪官例处分上司不行稽察者并论罪是年以江西福建被兵蠲歴年逋欠以山东灾赈沂州十二州县饥民以直属地震发帑十万赈旗民十九年除广西去年田租免江南十二年以前逋赋其十三年至十六年逋赋分年带征二十一年以山西太原大同连嵗被灾民多流亡除逋赋二万四千四百余两以福建侯官二十六州县被兵之后除十八年以前逋赋二十三年
　　诏江南江西浙江湖广四省自用兵以来供应繁苦免来嵗运兑漕粮三之一其自十三年至二十年积欠漕项钱粮毎年带征一年二十四年浩齐特以所属防古饥请赈
　　遣官运拜察储粟千石往赈二十五年江南蝗雹特遣大臣往赈凤阳徐州灾民除徽州庐州凤阳三府逋负银米其直隶顺天永平保定河间四府贵州湖北湖南福建四省明年地丁各项钱粮及本年未征额赋普行
　　恩免又免直隶之正定顺徳广平大名四府田租二十六
　　年
　　诏自用兵以来动用钱粮累嵗未清者皆予除洗又谕江苏陜西来年应征地丁各项钱粮及本年未入者概行豁免又普免十三年以后加増杂税二十七年
