<!-- { "loadSidebar": true } -->
　　皇帝于几前跪众于齐集处跪哀暂止读文毕仍复于
　　案退众举哀乃进爵
　　皇帝祭酒三爵每祭行一拜礼众随行礼举哀毕彻俎豆读祝官奉祭文礼部堂官前引侍臣奉冠服自殿陛内大臣十人前引恭送燎所
　　皇帝举哀随行诣燎所内大臣侍卫扈从齐集王公百
　　官咸从
　　皇帝于燎所祭酒三爵行礼举哀众随举哀行礼毕皇帝还倚庐乃焚冠服楮帛众各退诹日而殡先期以
　　奉移
　　梓宫只告
　　几筵行啓奠礼礼仪与殷奠同至日奉移
　　梓宫于
　　殡宫豫为大升举于
　　景运门外届时
　　皇帝诣
　　几筵举哀执事官进奠几
　　皇帝祭酒三爵恭理丧仪王公大臣銮仪卫工部堂官
　　率校尉恭进小轝奉
　　梓宫出登大升轝礼部尚书祭轝焚楮帛内大臣祭所经门桥皆三祭酒毎祭行一叩礼焚楮帛
　　皇帝步送王公百官各以次随行
　　皇后率
　　妃嫔等先诣
　　殡殿后左旁恭竢
　　灵驾至行奉安礼
　　皇帝祭酒举哀众随行礼举哀毕焚楮帛丹旐各退以
　　侧殿为苫次二十七日后
　　还居倚庐行初祭礼设法驾卤簿于
　　殡宫大门外陈设毕
　　皇帝亲诣上食祭酒如前仪翼日绎祭遣官行礼如仪行大祭礼与初祭仪同翼日绎祭如仪周月读文致祭与啓奠同王公九卿及文武官承
　　防恭拟
　　尊諡
　　庙号进呈
　　御览
　　敕所部制玉
　　册寳香
　　册寳绢
　　册宝诹吉恭行上
　　尊諡礼前期遣官祗告
　　天
　　地
　　太庙后殿
　　奉先殿
　　社稷至日设卤簿于
　　殡宫大门外陈设毕
　　皇帝素服御太和门恭阅
　　册宝毕行一跪三拜礼退立东旁大学士诣案前一跪三
　　叩恭奉
　　册宝降阶陈于各黄亭跪叩如前校尉舁亭御仗黄葢前
　　导王以下入八分公以上齐集
　　协和门外
　　册宝亭至候过随行
　　皇帝还宫易丧服豫诣
　　殡宫侧殿祗竢赞引太常卿二人恭导
　　皇帝由左门入赞奏就位
　　皇帝就位立赞跪拜兴
　　皇帝率羣臣行三跪九拜礼兴奏跪
　　皇帝率羣臣跪典仪奏进
　　册大学士诣案奉
　　册跪献于左
　　皇帝受
　　册拱举授礼部堂官跪接兴奉安于案三叩退进宝由右仪亦如之乃宣
　　册宣
　　宝
　　皇帝率羣臣行三跪九叩礼乃奠帛读祝三献爵如仪
　　礼成恭奉祝帛绢
　　册绢
　　宝送燎所由中道出
　　皇帝转立拜位旁西向候过复候燎半奏礼成皇帝还宫众皆退翼日颁
　　诏天下百日奠献仪与初祭同既卜吉奉移
　　山陵前期遣官祗告
　　天
　　地
　　太庙
　　社稷前奉移一日行祖奠礼仪与啓奠同祭毕焚銮驾
　　卤簿至日执事官陈大升轝于
　　殡宫大门外设
　　册宝亭于阶下
　　皇帝诣
　　梓宫前举哀祭酒三爵众随行礼毕
　　皇帝先至大门东旁立竢奉移
　　梓宫出跪候过步随行
　　梓宫登大升轝礼部尚书祭轝三祭酒行三叩礼毕焚楮
　　帛
　　灵驾发
　　册宝亭及骑驾卤簿咸前列沿途分站豫设
　　芦殿缭以黄幔城
　　皇帝步送至郊
　　皇太后以下亦先往祗竢王公大臣官员侍卫内监等随
　　轝所过门桥遣内大臣祭酒焚楮帛
　　灵驾将至宿次
　　皇帝率王公百官举哀跪迎
　　灵驾安奉于芦殿乃行晡奠如仪奠毕
　　皇帝还行宫众皆退翼日昧爽行朝奠如仪
　　皇帝跪送啓行步送里外仍先诣宿次如仪
　　【臣】等谨按
　　孝圣宪皇后大丧
　　皇上恭奉
　　梓宫至
　　泰东陵路经
　　泰陵之东清晨
　　皇上先展谒
　　泰陵次诣
　　泰东陵阅视工程毕豫至
　　泰陵分路处候
　　梓宫至暂停
　　皇上于道旁躬代向
　　泰陵展叩行礼毕再奉啓行先是防典未有此礼礼臣亦
　　未经议及
　　皇上孝思隆笃礼以义起垂为万世法守因
　　敇部载入防典通行
　　至
　　陵日守
　　陵贝勒公大臣官员咸于十里外举哀跪迎
　　灵驾至
　　隆恩门外降大升轝安奉
　　梓宫于
　　隆恩殿
　　皇帝祭酒三爵众随行礼举哀是日遣官祭告各
　　陵寝并祭
　　后土
　　皇陵山神翼日行飨奠礼仪如祖奠
　　【臣】等谨按飨奠之礼旧称遣奠载于防典乾隆四十二年
　　皇上恭奉
　　孝圣宪皇后山陵之礼奉
　　谕遣字义涉轻忽称用殊不安于心因
　　命儒臣稽所自昉大学士等覆奏遣奠之称礼经并无明文惟见于孔颖达士丧礼疏唐以后相沿用之葢颖达第用仪礼日将行苞牲体之车名为遣车遂取遣字为奠名牵合无当复考仪礼将行之祭彻巾苞牲郑康成注云象既飨而归宾俎也又礼记杂记云大飨既飨卷三牲之俎归于宾馆所以为哀也郑注云既飨归宾俎言孝子哀亲之去也是将行之祭原用飨礼旧称遣奠似不若作飨奠为长既与郑注相合称名亦理得心安并请
　　敕部更正从之谨识于此以着飨奠称名之所自始焉大前期行迁奠礼仪如飨奠恭理丧仪王大臣等率夫校进小轝奉移
　　梓宫于
　　宝城前芦殿恭奉
　　梓宫登龙輴进馔筵
　　皇帝祭酒三爵众随行礼举哀毕
　　驾还行宫众皆退至日
　　皇帝诣
　　梓宫前祭酒届吉时恭移龙輴自隧道入
　　地宫安奉宝牀设香
　　册宝于左右几遂掩闭
　　元宫
　　皇帝于方城前举哀祭酒行礼毕卒哭出至幄次易吉
　　服王公百官咸采服礼部堂官奏请
　　皇帝诣
　　隆恩殿行题
　　主礼
　　皇帝入殿左门就拜位立大臣一人啓椟奉
　　神主设于题主案大学士二人朝服诣案东行一跪三叩
　　礼兴就位西向恭题
　　神主毕大臣奉
　　主安于
　　宝座三叩退乃行虞祭礼
　　皇帝就拜位王公百官各就拜位上香奠帛读祝三献爵送燎均如仪礼成銮仪卫堂官率校尉舁黄舆设阶上正中南向太常卿跪奏恭请
　　神位升祔
　　太庙
　　皇帝诣
　　宝座前行一跪三拜礼恭奉
　　神主奉安黄舆内行一跪三拜礼兴内大臣十人大学士
　　礼部堂官导引啓行
　　皇帝率王以下各官于大门外跪候过先诣涂次黄幄
　　祗竢沿途朝夕奠
　　皇帝亲诣上香行三跪九拜礼还京升祔
　　太庙期年小祥读文致祭张黄幄于
　　皇陵方城前陈俎豆列馔筵于祭台左右
　　皇帝丧服诣黄幄内奠献随往之王公百官咸于
　　陵寝门外随行礼举哀与前祖奠同再期大祥仪与期年
　　同二十七月行除服礼
　　皇帝丧服于
　　皇陵方城前行奠献礼仪与百日奠献同祭毕除服三周
　　行礼仪同再期
　　列后大丧仪
　　凡
　　列后大丧
　　圣子皇帝主丧仪初丧恭奉
　　梓宫奉安于
　　宫中正殿设几筵建丹旐于宫门外之右陈仪驾于宫门外
　　皇帝成服截发辫诸王福晋为子妇者皆成服翦发
　　皇太后宫中女侍内监皆成服翦发截发辫既敛王以下及婣戚于宫门外三品官以下于外门之外福晋以下及婣戚妇女于丹墀右三品淑人以下于宫门外齐集举哀奏疏文移十五日用蓝印颁
　　遗诏于天下内外各官二十七日除服百日不作乐不嫁娶军民二十七日不作乐不嫁娶皆百日薙髪朝晡日中之奠进茶膳以女官恭理丧仪王公大臣内务府总管率之内监转进于
　　皇帝亲奠殷奠既彻馔女官奉冠服诣燎所福晋命妇
　　内府妇女皆从
　　钦命公主福晋或婣戚大臣夫人一人于燎所祭酒行礼将随行有女侍及内府妇女余皆如
　　列圣丧仪凡
　　皇后大丧
　　皇帝主丧仪初丧
　　皇帝冠去纬辍朝
　　皇子去冠服哭踊宫中自
　　妃嫔以下咸摘耳环去首饰届时奉安
　　梓宫于
　　宫中正殿设几筵建丹旐于宫门外之右陈仪驾于宫门之外
　　特简王公大臣恭理丧仪既敛乃奠
　　皇帝成服
　　皇子福晋以下咸成服
　　皇帝缟素十三日而除两月后
　　御门聼政
　　郊
　　坛大祀祭服行礼
　　亲临
　　几筵前素服视奠恭遇
　　皇太后
　　皇帝躬诣
　　几筵
　　皇太后乗舆由中门中道至檐下降舆
　　皇帝乗舆由中门中道至阶上降舆
　　皇子丧服百日余日素服诣
　　几筵前仍丧服
　　皇子福晋亦如之
　　皇孙恭理丧仪王公大臣及
　　殡宫守卫执事各官及婣戚百日除服羣臣二十七日除服皆百日薙发十三日内各衙门文移用蓝印奏本用硃印内外官员二十七日不作乐不嫁娶皆百日薙发【外省以初丧日起算不以　　诏到日起算】军民素服七日不作乐不嫁娶成服后朝晡日中三设奠
　　皇子出苫次诣
　　几筵前西向举哀行礼如仪诹日行殷奠礼
　　皇帝亲临上食毕读祝官奉祭文至阈外正中跪皇子众皆跪哀暂止读文毕执事进奠几
　　皇帝旁坐祭酒三爵每祭
　　皇子行一叩礼众随行礼如仪诹日而殡先期以奉移告
　　几筵行啓奠礼与殷奠同至日奉移
　　梓宫于
　　殡宫
　　皇帝亲临祭酒三爵
　　灵驾至
　　殡殿行奉安礼设几筵陈
　　册宝
　　皇子祭酒众随行礼如仪行初祭礼翼日绎祭如仪行大祭礼翼日绎祭仪同周月奠献仪与啓奠同承
　　防恭拟
　　諡号
　　敇工部制
　　册宝诹吉行
　　册諡礼前期遣官祗告
　　太庙后殿
　　奉先殿至日陈设
　　皇帝素服诣太和门陞座
　　阅册寳毕
　　皇帝还宫正副使恭奉
　　册宝诣
　　殡宫宣
　　册宣
　　宝毕陈于
　　几筵左右
　　皇子上香奠帛读祝三献爵如仪礼成正副使复
　　命翼日颁
　　诏天下百日奠献仪同初祭既卜吉奉移前三日遣
　　官祗告
　　天
　　地
　　太庙
　　社稷奉移前期一日行祖奠礼仪与啓奠同至日皇帝亲诣
　　梓宫前祭酒三爵不往送祭酒时
　　皇子行礼众随行礼毕
　　灵驾发
　　册宝亭及仪驾咸前列沿途分站豫设
　　芦殿缭以黄幔城
　　皇子王公以下随行
　　灵驾至宿次奉安
　　芦殿乃行晡奠如仪翼日昧爽行朝奠如仪至
　　陵寝安奉
　　梓宫于
　　飨殿
　　皇子祭酒三爵众随行礼举哀是日遣官祭告各
　　陵寝并祭
　　后土
　　皇陵山神翼日行飨奠礼仪如初奠先一日行迁奠
　　礼仪如飨奠至时恭奉
　　梓宫于
　　宝城前芦殿
　　皇子三祭酒至日
　　皇子诣
　　梓宫前祭酒恭移龙輴自隧道入
　　地宫安奉宝牀设香
　　册宝于左右几遂掩闭
　　元宫
　　皇子祭酒举哀乃卒哭各退行题
　　主礼既陈设大学士二人朝服行一跪三叩礼兴恭题神主礼毕乃行虞祭礼如仪礼成恭奉
　　神主奉安黄舆导引啓行沿途仍朝夕奠竢还京时升
　　祔如距大之期尚逺乃于
　　殡宫东庑制
　　神主
　　钦命大学士二人至
　　几筵前行题
　　主礼期年小祥读文致祭礼仪与初奠同再期大祥仪
　　与期年同二十七月行除服礼
