<!-- { "loadSidebar": true } -->
　　大成殿及大成门易葢黄瓦
　　崇圣祠易葢緑瓦是年
　　御书与天地参匾额恭悬
　　大成殿并
　　命颁发直省悬于学宫又覆凖元儒吴澄仍应从祀于太学在西庑先儒赵复之次三年仲春丁祭
　　皇上亲诣行礼三月
　　皇上视学行释奠礼与雍正二年同是年覆凖先贤有
　　子若升配
　　大成殿为十二哲在先贤卜子商之次东位西向移朱子神位于西在先贤颛孙子师之次前期只告行礼五年仲秋丁祭
　　皇上亲诣行礼九年仲春丁祭
　　皇上亲诣行礼十四年以平定金川遣官释奠于先师勒石太学与雍正二年同二十年以平定凖噶尔遣官释奠勒石太学与十四年同二十一年仲春丁祭
　　皇上亲诣行礼二十五年以平定回部遣官释奠勒石太学与二十年同三十四年仲春丁祭时以重修国学
　　皇上亲诣行礼先期
　　谕出内府所藏周笵鼎尊卣罍壶簠簋觚爵洗各一供大成殿中用备礼器四十一年以平定两金川遣官释奠勒石太学与二十五年同四十八年仲春丁祭
　　皇上亲诣行礼毕
　　命于太学彞伦堂前稽考古制肇建
　　辟雍以光大典五十年二月
　　皇上亲诣释奠于
　　先师礼成
　　御新建辟雍行讲学礼【仪节恭载嘉礼篇】
　　阙里祀典
　　顺治八年
　　世祖章皇帝遣官致祭
　　先师阙里
　　亲阅祭文香帛遣行
　　康熙六年
　　圣祖仁皇帝遣官致祭与顺治八年同二十年以滇南荡
　　平遣官祭告二十三年东巡
　　躬诣
　　阙里致祭如
　　视学释奠之礼先期奉
　　谕尊礼
　　先师应行三跪九拜礼所用乐章令太常寺酌派司乐及乐舞生先期驰驿前往指示肄习以光盛典是年
　　御制祭
　　先师文
　　亲诣行礼毕周视庙庭车服礼器是日
　　御诗礼堂讲书毕复
　　命驾至
　　孔林祭酒三爵扈从王公大臣暨衍圣公皆随行礼又
　　特命以御前曲柄黄葢留设庙庭嗣后
　　圣驾巡幸至
　　阙里皆致祭如仪【并互见　巡幸门】二十六年
　　御书
　　圣庙碑文遣官赍送
　　阙里恭摹勒石于大成门外金声门之右二十八年奉
　　防发内帑兴修
　　圣庙三十二年重修
　　圣庙落成
　　诏遣皇子诣
　　阙里告祭三十六年以平定朔漠遣官致祭
　　先师阙里与二十年同四十二年
　　圣祖仁皇帝五十万夀遣官致祭
　　先师阙里嗣后恭遇
　　万夀庆典皆遣官致祭如仪六十一年十一月
　　世宗宪皇帝登极遣官祭
　　先师阙里如仪
　　雍正八年
　　谕以
　　圣庙执事之员向来未有爵秩特设
　　圣庙执事官三品者二人四品者四人五品者六人七品者八人八品九品者各十人咸按品级给与章服着衍圣公于孔氏子孙内选择人品端方威仪娴雅者报部充补彚奏以闻是年重修
　　圣庙工竣
　　遣皇子及郡王一人往祭
　　崇圣祠亦同行礼
　　颁发祭器于
　　阙里凡豋铏簠簋笾豆尊爵均依照经图旧式笵铜为器俾藏诸
　　圣庙永为世守九年
　　御书
　　圣庙碑文遣官赍送
　　阙里敬谨镌刻十三年九月
　　皇上登极遣官诣
　　先师阙里致祭
　　乾隆十三年
　　圣驾东巡至曲阜先诣
　　先师庙上香翼日
　　驾诣
　　先师庙行释奠礼
　　御诗礼堂讲书礼成更常服诣
　　孔林祭酒礼仪与康熙二十三年同十四年以平定金
　　川遣官致祭
　　先师阙里与康熙二十年同十六年
　　圣驾南巡江浙过山东遣官致祭
　　先师嗣后
　　巡幸皆致祭如仪二十一年
　　圣驾东巡致祭
　　先师孔子以平定凖噶尔告如康熙二十三年之仪二
　　十二年
　　圣驾南巡过山东
　　亲诣致祭如十三年东巡之仪二十七年四十九年并同二十五年以平定回部遣官致告如仪三十六年
　　圣驾东巡
　　亲诣致祭
　　先师孔子如仪是年
　　颁发内府周笵铜器十事交衍圣公敬陈
　　阙里庙庭四十一年
　　驾幸山左
　　亲祭
　　先师孔子以平定两金川告如二十一年之仪巡幸
　　凡
　　巡幸之礼
　　皇帝省方观民
　　特举时巡盛典先期一日遣官只告
　　奉先殿至日銮仪卫陈骑驾卤簿于
　　銮舆所出禁门外
　　皇帝乗舆出宫扈跸诸臣以次随发王公百官咸采服
　　跪送内阁学士率中书奉
　　御宝以从部院有执事者携
　　行在印备用
　　銮辂所经直省将军督抚提镇及所属文武官弁咸朝服恭迎道左绅士耆老随逺近跪迎既
　　驻跸督抚提镇率属朝于
　　行营正门之外至
　　巡省之方翼日望秩于
　　方岳及祭古昔
　　帝王功徳隆重者
　　先圣
　　先师皆
　　亲诣行礼境内山川先贤名臣忠烈祠墓并遣官致祭驻跸行营日觐封疆大吏监司郡县
　　谘询风土人情
　　临视河防海塘
　　指授方畧
　　召试陈诗献赋之士拔其尤者量授以官
　　亲阅方镇重兵经过州县
　　赐复蠲租存问髙年赏赉各有差
　　皇帝囘銮守土官于所治境外跪送在
　　京王公大臣咸采服出郊跪迎次日遣官只告
　　奉先殿如初礼
　　顺治八年四月
　　世祖章皇帝启跸巡幸塞外五月
　　驻跸上都河及喀喇河屯是月入古北口
　　上囘宫
　　康熙十年九月
　　圣祖仁皇帝东巡恭谒
　　福陵
　　昭陵行告成礼启行前一日恭谒
　　太庙只告至
　　盛京谒
　　陵礼毕设骑驾卤簿于
　　大清门前
　　圣祖御门陞座作乐
　　赐宴颁赏
　　囘銮恭谒
　　太庙行只告礼十六年九月
　　圣祖仁皇帝启跸恭谒
　　孝陵礼成
　　巡幸塞外出喜峯口
　　驻跸和尔和克必喇次
　　驻跸喀喇河屯
　　赐来朝喀拉沁诸部郡王镇国公等弓矢银币各有差是
　　月入喜峯口十月
　　上囘宫
　　【臣】等谨按
　　圣朝声教广讫边闗以外与中土郡邑无异嵗时临莅习武功于徼塞盛王防于遥藩典莫隆焉自
　　世祖章皇帝清跸肇临
　　圣祖仁皇帝六飞时御创垂典则昭示来兹康熙四十二
　　年肇建
　　避暑山庄于热河嵗为
　　巡幸听政之所
　　皇上阐迪
　　前光以乾隆六年
　　亲莅行围嗣乃间嵗一至后遂定为每嵗
　　秋巡令典闗门士庶瞻就
　　光华藩部名王嵗时来辟施惠行庆朝觐宴赉之礼嵗举为常有纪载不能尽述者兹谨载肇事之嵗月着于篇中以昭
　　秋巡大典之原起焉
　　二十一年二月
　　上以云南底定东巡
　　盛京恭谒
　　永陵
　　福陵
　　昭陵告祭行礼如十年之仪二十二年二月
　　上幸五台山九月
　　上奉
　　太皇太后幸五台山二十三年九月
　　圣祖仁皇帝东巡前期颁
　　诏天下凡经过地方各有加
　　恩至山东泰安州
　　躬祭
　　岱岳渡黄河遣官祭
　　河神至江南江宁府
　　亲祭明太祖陵
　　谕江南督抚江南风俗奢华务令洁已爱民敦本尚实勒
　　石于江宁苏州安庆三府
　　囘銮至山东
　　躬诣阙里致祭
　　先师孔子遣亲王致祭
　　元圣周公
　　驾还京师王以下文武百官朝服跪迎如常仪二十八年
　　正月
　　圣祖南巡
　　命部院本章仍日送内阁内阁彚齐三日一次驿送行在办理至山东望祭
　　岱宗蠲山东二十九年租赋入江南境
　　阅视河工至浙江防稽山
　　躬祭
　　禹陵至江宁府
　　躬诣明太祖陵致祭
　　囘銮至淮安府
　　阅视髙家堰一带隄岸
　　指授河臣方畧
　　驾还京师余如二十三年之礼三十七年二月
　　上幸五台山路经房山
　　命皇子等至金太祖陵世宗陵奠酒七月
　　上以亲征平定噶尔丹恭奉
　　皇太后诣
　　盛京谒
　　陵告祭如二十一年之仪三十八年
　　圣祖南巡奉
　　仁宪皇太后由水路行至清河
　　临阅髙家堰归仁隄等隄防毕囘至清口
　　临视隄防
　　命截留漕粮减直发粜蠲江南浙江累嵗逋赋
　　囘銮仍由水路奉
　　仁宪皇太后还京师余如二十八年之礼四十一年正月上幸五台山四十二年正月
　　圣祖南巡
　　阅河入江南境沿途
　　阅视河防至浙江
　　驻跸杭州
　　囘銮以河工告成颁
　　诏天下余如三十八年之礼是年十月
　　圣祖西巡至潼闗遣官祭
　　华岳至西安府
　　命凡
　　帝王陵寝及已过勲臣坟墓在百里内者咸祭之蠲陜
　　西累年逋赋
　　驾由河南还京师四十四年二月
　　圣祖南巡
　　阅河
　　驾发京师至通州张家湾登舟由山东入江南境临视河工至浙江杭州府蠲免租赋至清河复
　　临髙家堰徧阅河隄
　　囘銮余如四十二年之礼四十六年正月
　　圣祖南巡至江宁
　　幸演武场阅射至苏州百姓万余人进表叩祝
　　万夀至杭州普行庆惠如前礼
　　囘銮余如四十二年之礼四十九年二月
　　上幸五台山
　　乾隆六年七月
　　皇上奉
　　皇太后启跸巡幸塞外出古北口八月
　　驻跸喀喇河屯
　　上行围木兰奉
　　皇太后自喀喇河屯启行防古诸王公等恭迎
　　圣驾是日
　　上万夀圣节
　　御行殿扈从王公大臣及防古王公台吉等行庆贺礼赐宴赏赉有差九月
　　驾囘至热河行宫
　　囘銮入古北口
　　上奉
　　皇太后囘圆明园八年
　　皇上奉
　　皇太后驾往
　　盛京恭谒
　　祖陵启行前一日
　　躬诣
　　奉先殿只告九月
　　驾至
　　兴京恭谒
　　永陵如仪
　　驾至
　　盛京恭谒
　　福陵
　　昭陵如仪遣官致祭
　　长白山
　　北镇医巫闾山辽太祖陵如仪
　　囘銮
　　亲诣
　　奉先殿告祭十一年九月
　　上奉
　　皇太后巡幸五台
　　囘銮阅滹沱河隄工改庆都县曰望都十三年二月皇上奉
　　皇太后驾幸山东叠沛
　　恩纶普行优防
　　驾至曲阜
　　亲诣
　　先师孔子庙
　　元圣周公庙上香翼日
　　亲诣
　　先师庙行释奠礼
　　御诗礼堂讲书诣
　　孔林祭酒并
　　亲诣
　　少昊金天氏陵致祭遣官祭
　　先圣先贤墓
　　躬诣
　　岱岳致祭至济南府
　　阅兵复
　　躬诣
　　舜庙行礼十五年二月
　　上奉
　　皇太后巡幸五台八月
　　上奉
　　皇太后驾幸中州
　　亲诣
　　嵩岳遣官致祭
　　河渎卫水
　　周文王庙汉光武庙周世宗陵
　　銮舆所经蠲免钱粮十分之三十六年正月
　　上奉
　　皇太后南巡江浙过山东遣官致祭
　　岱宗
　　先师孔子
　　元圣周公至宿迁登舟遣官祭
　　河渎
　　淮渎
　　江渎之神逾淮扬抵浙江遣官致祭
　　南镇防稽山
　　躬诣
　　禹陵明太祖陵致祭凡河工海塘咸
　　指授机宜
　　谕以修防之道
　　阅视八旗驻防及水陆标营骑射是年叠颁
　　谕防截留漕粮蠲免积欠普行庆惠十九年八月皇上东巡
　　盛京恭谒
