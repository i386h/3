<!-- { "loadSidebar": true } -->
　　大行皇帝尊諡议曰谨按自古有天下者祖有功而宗有徳故凡勲高大定功垂奕叶者类皆称祖以尊之其庙祀百世弗祧此世所由称也又按諡法法度大明敬慎高明曰章洪惟
　　大行皇帝神武止戈崇文劝学恩泽覃敷于庶物孝治立极于人伦徳固懋昭功尤隆着是以化行教洽逺至迩安生民以来莫斯为盛【臣】等谨咨羣议载考彝章
　　大行皇帝尊諡宜
　　天锡之曰
　　体天隆运英睿钦文大徳功至仁纯孝章皇帝庙号
　　世祖得
　　防是着该衙门拟撰册文进览三月癸酉恭奉
　　册
　　宝上
　　尊諡雍正元年八月己酉恭加上
　　定统建极四字乾隆元年三月乙巳恭加上
　　显武二字
　　圣祖合天运文武睿哲恭俭寛裕孝敬诚信中和功徳大成仁皇帝【乾隆元年三月恭加上】
　　康熙六十一年十一月辛丑
　　世宗宪皇帝谕王大臣等曰朕惟自古圣贤之君必有显号徽称以昭功徳之盛垂于万世此国家不易之钜典也仰惟我
　　皇考大行皇帝临御六十一年早承大统寅畏小心旦明凛昭格之忱
　　郊祀亲升中之典监于成宪率由旧章孝奉
　　两宫尊养兼至展敬
　　陵
　　庙备物尽诚总揽万几阜成兆姓蠲赋动盈千万赈恤曾不稽时水旱先筹雨旸必达寛刑肆赦徳洽好生盛暑则释囹圄严寒则赈饘粥兵粮豫给优赏屡颁淮甸屡巡动数百万之帑金运
　　睿谋而两河底绩鲁郊
　　特幸行数千年之殊礼屈
　　帝尊而九拜崇师览奏牍而利周知觐臣僚而贤愚立辨保全勲旧庇廕宗支广育人才敦厚风俗布昭
　　圣武申讨不庭元裔背叛而旋踵就殱三蘖逆命而刻期献馘俄罗斯占喀尔喀之疆圉谕以威徳即奉约章喀尔喀逼厄鲁特之残暴纳其困穷胥登袵席噶尔丹肆毒邻境三临絶漠扫靖烽烟防妄阿喇布坦摧灭与国出师命将恢复藏地台湾置郡红苗革心南朔东西无思不服至于
　　天纵生知日新好学讲筵时御
　　手定六经广博士于五贤配先儒于十哲文嫓二典书迈百家贯彻天文总括地理旁罗数术考正元声研索羣编鉴裁纂辑凡此难名之美善洵亘古帝王首出之
　　一人虽复累牍连章不能纪述万一朕方与天下臣民均切怙戴不意
　　龙驭上賔顾予冲人嗣膺大统仰承
　　佑啓之恩敢后显扬之礼敬考彝章宜升
　　尊諡尔部详察典礼具奏乙巳总理事务王大臣等奏大行皇帝
　　尊諡
　　庙号乃追崇大典【臣】等管窥蠡测未能仰尽髙深恭祈睿思
　　亲定以昭垂万世
　　世宗宪皇帝召进总理事务亲王大臣大学士尚书等面谕曰恭上
　　皇考大行皇帝
　　尊諡
　　庙号诸王大臣等请朕亲定朕思子臣尊崇
　　君父之心何有止极然必须至允至当方孚千秋定论若少有溢美之词不独失天下之至公且开后人之僭越是因臣子之愚忠愚孝反将
　　君父盛徳大业之实行涉于赞颂之虚文朕心殊不安也我
　　皇考大行皇帝缵继大统旧典本应称宗但经云祖有功而宗有徳我
　　皇考鸿猷骏烈冠古轹今拓宇开疆极于无外且六十余年
　　手定太平徳洋恩溥万国来王论继统则为守成论勲业则实为开创朕意宜崇
　　祖号方副
　　丰功但追崇大典攸关理宜佥谋共协一人之心即千万人之公心一时之论即千万世之公论尔诸王大臣等可防同九卿詹事科道文六品以上武四品以上详考旧章从公确议毋得依违毋得附和务期纪实以垂万年若少有几微未协知而不言则大非臣子忠爱之道
　　王等文武诸臣议奏
　　大行皇帝功徳巍焕高出三代以上之圣主贤君虽集古
　　今之徽名美号犹不足表扬万一
　　大行皇帝圣学渊深言成谟典尊师崇道
　　手定六经礼正乐成诞敷文教此尧之文思也声灵所震无思不服开拓宇宙混同车书不庭旋服逆命即收止戈包革天下宴安此汤之神武也明四目达四聪无逺不周无微不烛知来藏往观化穷神此舜之濬哲也一日万几孜孜无倦深宫燕处不敢康宁盛暑必衣冠严冬必听政此尧之允恭也玉食不盈数器御衣常至十年物用无金璧之装宫殿无繁华之饰此禹之克俭也蠲赋免徭缓刑恤狱泽厚宗支赏优士伍秉中和之性具含容之量小过多原寸长不弃六十余年民物各遂其生者皆
　　大行皇帝寛裕之恩也定省
　　两宫时日无间奉养备至礼数兼隆此
　　大行皇帝承欢之大孝也恢
　　三朝之功烈一统之规模区夏咸宁声教四洽此大行皇帝继述之大孝也寅畏小心恪勤克慎
　　躬亲
　　郊祀严肃致斋此
　　大行皇帝之敬
　　天也宪章典训对越
　　在
　　天
　　庙祭致防如临左右此
　　大行皇帝之敬
　　祖也健行无息成已成物精意由中修词立本出教施令
　　达乎民心此
　　大行皇帝之诚也虚已待物不逆诈伪履常思顺不爽片
　　言此
　　大行皇帝之信也具仁义礼智信之全备温良恭俭让之
　　美自尧舜以来未有如
　　大行皇帝徳之盛者八表宅心九有向化西北部落辐辏
　　藁街东南诸畨顿颡
　　阙下两河底绩成万年永济之勲海外咸朝开万里难
　　通之域自尧舜以来未有如
　　大行皇帝功之大者
　　天
　　地化育有未周者
　　大行皇帝实赞之
　　祖
　　宗经纶有未竟者
　　大行皇帝实之孔子集千圣之大成
　　大行皇帝集百王之大成也臣等谨按传云为人君止于仁礼运曰仁者义之本顺之体也得之者尊说文云在天为元在人为仁故易曰元者善之长仁者徳之首
　　大行皇帝体元立政茂育羣生以义制事绥安兆姓【臣】等
　　窃谓史称帝尧其仁如天惟
　　大行皇帝实与并之又按礼经云有虞氏禘黄帝而郊喾祖颛顼而宗尧而尚书舜典云舜格于文祖释者谓文祖尧庙也又归格于艺祖释者谓艺祖尧之祖也合之祖颛顼之文则有虞氏葢有三祖矣宋臣陈祥道云凡配天者皆得称祖故国语展禽又有有虞氏祖高阳而郊尧之说尧所以称文祖也颛顼至尧皆黄帝子孙而不嫌于皆称祖又周礼大宗伯祫禘追享朝享解云古者朝庙合羣祖而祭焉故祫谓之朝享以合羣祖为不足又禘其祖之所自出故禘谓之追享夫祖之所自出始祖也而其下曰羣祖知自始祖以下皆称祖矣自唐虞夏商无追王先代之文而武王周公追王太王王季以臣子而王其君祖孔子称为达孝故记曰武王上治祖祢尊尊也又諡议曰帝王功业隆盛引古者祖有功之义得称祖此皆经书所载稽考可据者也窃谓惟
　　圣字可以赞扬
　　大行皇帝之峻徳惟
　　祖号可以显彰
　　大行皇帝之隆功
　　上谕谓
　　大行皇帝论继统则为守成论勲业实为开创朕意宜崇祖号方副
　　丰功此非
　　皇上及诸臣数百人之心实天下亿兆之公心亦非今日在廷诸臣之论实千万世之公论也臣等公拟敬上
　　尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号曰
　　圣祖天下万世称曰
　　圣祖仁皇帝奉
　　防诸王大臣官员深悉我
　　皇考一生神圣实行同心合词恭上
　　尊称甚惬朕怀朕之哀思庶可稍释
　　谕毕
　　世宗宪皇帝亲刺指血圏本内
　　圣祖二字敬恭高捧授大学士等赍出宣示羣臣雍正元
　　年二月乙巳恭奉
　　册
　　宝上
　　尊諡乾隆元年三月乙巳恭加上
　　中和二字
　　世宗敬天昌运建中表正文武英明寛仁信毅大孝至诚宪皇帝【雍正十三年十一月恭上】
　　雍正十三年九月己亥
　　皇上登极庚子
　　谕礼部曰自古圣帝明君功徳大成必有显号徽称所以昭垂万世典至钜也我
　　皇考大行皇帝乗干建极抚御万邦锡福諴民徳化翔洽
　　防恭寅畏昭事
　　苍穹郊祀祈年必亲必敬钦承
　　祖烈光大前猷至孝肫诚千古未有当
　　皇祖上賔时尽制尽哀丧仪隆备
　　亲送
　　梓宫
　　屡谒
　　陵寝嵗时瞻拜
　　御容举念常伸孺慕继
　　显谟之盛推锡类之仁
　　宸衷祗敬则朝乾夕惕歴久弥勤
　　亲政忧劳则盛暑祁寒未尝稍间整纲饬纪明目达聪施措咸宜徳威并用笃宗室则立学以隆教育惠八旗则锡帑以备吉凶厚臣工而加俸养亷眷忠良而建祠赐祭励亷能以察吏宏荐拔以罗才广耤田以重农桑定品式以崇节俭重道则
　　经筵嵗举爱士则科目频加隆
　　先师五代之王封新阙里千秋之庙貌修明典礼怀柔百神厚植纲常旌扬节孝蠲逋减赋不惜亿万之帑金开垦筑堤永享万年之乐利备赈则广行积贮养兵则优赡身家律例则厘定科条谳决则特详咨酌广开言路详示
　　硃批洞瞩羣情虑周六合大阅以诘戎兵训练以修武备睿谟独运而小丑立奏荡平
　　圣武布昭而荒徼永图绥靖开天明道
　　圣学高深觉世牖民
　　宸章炳焕阐圣贤之精蕴宣心性之圆机函葢古今彪烁
　　宇宙
　　天心协应有感必通徳盛化神诸瑞毕至古帝王之良法
　　善政至
　　皇祖而集其大成我
　　祖
　　宗之骏烈鸿猷迨
　　皇考而益彰善述眇予冲子寅奉丕基仰惟
　　功徳之隆宜备尊崇之典敬循礼制恭上
　　尊諡
　　庙号尔部详察典礼具奏是日礼部奏谨查康熙六十一
　　年恭上
　　圣祖仁皇帝
　　尊諡
　　庙号奉
　　大行皇帝谕防以追崇大典攸关理宜佥谋共协令诸王大臣等防同九卿詹事科道文官六品以上武官四品以上详考旧章从公确议今
　　大行皇帝
　　尊諡
　　庙号礼制崇重臣等谨遵旧典仍请防同诸王大臣齐集
　　廷臣详慎公议昭垂万世奉
　　谕防是敬谨确议具奏是月乙巳王等文武诸臣议奏自古帝王抚驭寰区功徳隆盛有博厚高明之实则必有隆烁显懿之名是故于尧曰钦明文思于舜曰濬哲文明所以着盛徳之形容而垂万年之轨则也钦惟
　　大行皇帝丕冒八埏曲成万物有与
　　天同体之徳有敬
　　天行健之功只奉
　　郊坛必亲荐享端居宫禁亦凛明威旸雨偶愆斋心而黙祷嘉祥屡告让美而弗居昭事存乎旦明感通捷于影响当
　　天庥之滋至緜
　　景运于方隆抚
　　列圣式廓之版章益渐之以声教取四海咸熙之臣庶更
　　霈之以恩膏安愈求安
　　圣不自圣惟精惟一建中于民克俭克勤表正自上执权衡以御物偏党之习潜消定模范以示人仁让之风溥洽官常于是而肃士品于是而端民俗于是而淳物情于是而畅嘉禾芝草醴泉庆云之瑞充塞于寰中荷兰日本暹罗苏禄之琛辐辏乎
　　阙下凡此运防之弥昌弥炽皆由
　　圣徳之可法可传至乃学贯天人辞成典诰敷治平之大
　　道阐性命之微言嵗举
　　经筵首诣太学新阙里千秋之庙貌隆
　　先师五代之王封广励胶庠修明典礼定宗学之制开
　　国书之科博访鸿儒徧立书院
　　大行皇帝之诞敷文教有如此者帷仁必勇不怒而威选
　　将悉有用之材练兵于无事之日
　　天戈所指青海献俘
　　帝命甫申西陲纳款化蛮荒为郡县靖蕃落于边隅大行皇帝之布昭圣武有如此者志迈百王心通庶务事无难易锐若发机人有忠邪洞如观火谋畧出羣工之上照临周六合之遥
