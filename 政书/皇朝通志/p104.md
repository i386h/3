<!-- { "loadSidebar": true } -->
　　枬质通髙六尺三寸上为穹盖二层髙一尺三寸上层八角饰金行龙下四角饰亦如之冠金圆顶八寸九分镂金垂云承之衔以杂寳檐纵四尺七寸横三尺五寸明黄缎重幨各深八寸五分绣金云龙四柱各髙五尺纵距三尺九寸横三尺饰蟠龙门端及左右阑饰云龙皆镂金内为金龙宝座髙一尺七寸纵二尺一寸横二尺七寸倚髙二尺二寸帏用明黄云縀氊纱各惟其时左右启櫺夏以蓝纱冬以玻瓈直辕二各长一丈七尺六寸五分大横杆二各长九尺小横杆四各长二尺二寸五分肩杆八各长五尺八寸皆髤朱绘金云龙横鉆以铜纵加金龙首尾舁以十六人
　　朝日
　　夕月祭
　　文庙
　　耕耤诸中祀皆御之
　　步舆
　　木质涂金不施幰盖通髙三尺五寸倚髙一尺六寸五分镂花文中为蟠龙座髙一尺八寸五分纵一尺八寸横二尺二寸冬施紫貂坐具夏以明黄妆缎四足为螭首虎爪承以圆珠周绘云龙踏几髙三寸一分纵九寸五分横二尺二寸笼以黄縀底纵三尺四面为横距直辕二各长一丈五尺五寸大横杆二各长七尺六寸中为双龙首相对小横杆四各长二尺八寸肩杆八各长五尺六寸饰如礼舆之制亦舁以十六人
　　驾出入常御之
　　轻歩舆
　　木质髤朱不施幰盖通髙三尺四寸倚髙一尺五寸八分象牙为之座髙一尺八寸二分纵一尺八寸三分横二尺二寸踏儿髙三寸纵九寸横二尺一寸五分髤以金直辕二各长一丈五尺四寸五分加铜龙首尾大横杆二各长九尺一寸小横杆四各长二尺八寸四分肩杆八各长五尺八寸五分皆鉆以铜余俱如步舆之制亦舁以十六人
　　行幸常御之
　　皇太后车辂
　　龙凤车
　　木质髤以明黄通髙九尺五寸穹葢二重髙一尺七寸上绘八宝八角各饰金凤下绘云文四隅饰亦如之冠金圆顶八寸五分镂云文衔以杂寳檐纵四尺九寸横四尺明黄縀垂幨上深三寸下深一尺一寸葢明黄络四隅系明黄绒紃属于轸四柱各髙三尺三寸纵四尺八寸横三尺一寸左右
　　及后皆绘金龙凤中各启櫺青紃网之门髙三尺濶一尺八寸五分上镂金龙凤相向明黄縀帏黄里坐具明黄縀彩绣龙凤轮径各四尺九寸各十有八辐辕二各长一丈七尺五寸鉆以铁鋄金轸长六尺二寸濶三尺三寸驾马一
　　仪车
　　木质髤以明黄通髙九尺九寸穹葢上圆下方髙一尺冠银圆顶涂金髙七寸七分檐纵五尺六寸横四尺二寸五分四隅系明黄绒紃属于轸明黄縀垂幨深一尺二寸四柱各髙二尺九寸纵四尺八寸横三尺三寸不加绘饰里髤浅红明黄縀帏黄里坐具明黄縀彩绣龙凤轮径各四尺各十有八辐辕二各长一丈五尺九寸鉆以铁鋄银轸长五尺九寸濶三尺五寸驾马一
　　万夀辇
　　制同金辇明黄縀帏绣夀字篆文
　　皇太后万夀时御之
　　龙凤舆
　　木质髤以明黄通髙七尺穹葢二重髙一尺五寸五分上为八角各饰金凤下正方四隅饰亦如之冠金圆顶七寸二分镂云文衔以杂寳檐纵五尺横三尺七寸六分明黄縀垂幨上深三寸下深一尺一寸皆销金龙凤四柱各髙四尺七寸纵四尺上横二尺九寸下二尺三寸五分皆绘金龙凤櫺四启青紃网之前为双扉髙二尺六寸濶二尺一寸启扉则举櫺悬之内髤浅红中置朱座髙一尺七寸倚髙一尺八寸坐具明黄縀彩绣龙凤前加抚式亦髤明黄绘金龙凤直辕二各长一丈七尺二寸五分大横杆二各长八尺中为铁鋄金双凤相向小横杆四各长三尺肩杆八各长五尺一寸皆髤明黄横鉆以铜纵加铜鋄金凤首尾舁以十六人
　　仪舆
　　木质髤以明黄通髙六尺一寸上为穹葢髙七寸冠银圆顶涂金髙六寸五分檐纵四尺九寸横三尺八寸四隅系黄绒紃属于直辕明黄縀垂幨深一尺二寸四柱各髙四尺八寸纵四尺二寸横三尺一寸门髙三尺九寸濶二尺七寸明黄缎帏黄里中置朱座髙一尺七寸倚髤眀黄髙一尺八寸绘金龙凤坐具明黄缎亦绣龙凤直辕二各长一丈五尺六寸横杆二各长七尺八寸中为铁鋄金双凤相向肩杆四各长五尺三寸俱髤明黄两端鉆以铜鋄金舁以八人
　　皇后车辂
　　凤车
　　木质髤以明黄左右及后皆绘金凤门上镂金凤相向坐具绣彩凤【余并同皇太后龙凤车】
　　仪车
　　木质髤以明黄通髙九尺五寸穹葢上圆下方髙九寸冠银圆顶涂金髙七寸檐纵五尺五寸横四尺一寸四隅系明黄绒紃属于轸明黄缎垂幨深一尺二寸四柱各髙二尺八寸纵四尺七寸横三尺二寸不加绘饰里髤浅红明黄缎帏黄里坐具明黄缎绣彩凤轮径各四尺各十有八辐辕二各长一丈五尺鉆以铁鋄银轸长五尺八寸濶三尺四寸驾马一
　　凤舆
　　木质髤以明黄绘饰彩绣皆金凤肩杆八各长五尺舁以十六人
　　亲蚕御之【尺寸形制同皇太后龙凤舆】
　　仪舆
　　木质髤以明黄通髙五尺九寸上为穹葢髙六寸七分冠银圆顶涂金髙六寸三分檐纵四尺七寸横三尺六寸四隅系黄绒紃属于直辕明黄縀垂幨深一尺一寸四柱各髙四尺七寸纵四尺横三尺门髙三尺七寸濶二尺五寸明黄縀帏红里中置朱座髙一尺五寸倚髤明黄髙一尺六寸绘金凤坐具明黄縀绣彩凤直辕二各长一丈五尺五寸横杆二各长七尺七寸中为铁鋄金双凤相向肩杆四各长五尺二寸两端鉆以铜鋄金舁以八人
　　皇贵妃车辂
　　翟车
　　木质髤以明黄葢饰金翟左右及后绘金翟门上镂金翟相向坐具绣彩翟辕鉆以铁鋄银【余同皇后凤车】
　　仪车
　　木质髤以明黄坐具绣彩翟【余同皇后仪车】
　　翟舆
　　木质髤以明黄绘饰彩绣皆金翟横杆中为铁鋄银双翟相向翟首鋄金凡杆皆纵加铜鋄金翟首尾肩杆四舁以八人【余同皇后凤舆】
　　仪舆
　　木质髤以明黄倚绘金翟坐具绣彩翟横杆中为铁鋄银双翟相向翟首鋄金【余同皇后仪舆】
　　贵妃车辂
　　仪车
　　木质髤以金黄幨帏皆用金黄縀坐具亦如之绣彩翟【余同皇后仪车】
　　翟舆
　　木质髤以金黄葢幨坐具皆用金黄缎绘饰彩绣皆金翟横杆中为铁鋄银双翟相向翟首鋄金凡杆皆纵加金翟首尾肩杆四舁以八人【余同皇后凤舆】仪舆
　　木质髤以金黄幨帏坐具皆用金黄缎绘饰彩绣皆金翟横杆中为铁鋄银双翟相向翟首鋄金【余同
　　皇后仪舆】
　　妃车辂　【嫔车辂同】
　　仪车
　　木质髤以金黄冠铜圆顶涂金幨帏皆用金黄縀坐具亦如之绣彩翟【余同皇后仪车】
　　翟舆
　　木质髤以金黄冠铜圆顶涂金葢幨坐具皆用金黄縀绘饰彩绣皆金翟横杆中为铁鋄银双翟相向翟首鋄金直杆加铜髤金翟首尾肩杆四镂翟首尾髤以金舁以八人【余同皇后凤舆】
　　仪舆
　　木质髤以金黄冠铜圆顶涂金幨帏坐具皆用金黄缎绘饰彩绣皆金翟肩杆二舁以四人【余同皇后仪舆】
　　公主福晋品官命妇等车
　　固伦公主车【公主以下县主以上亦得乗轿】
　　金黄葢四角红缘金黄幨红帏辕杆轸轮皆髤朱和硕公主车
　　朱轮红葢四角金黄縁金黄幨红帏
　　郡主车
　　朱轮红葢四角皂縁红幨红帏
　　县主车
　　朱轮红葢四角青縁青幨红帏
　　郡君车【贝子夫人同】
　　朱轮红葢四角青縁青幨红帏
　　县君车【镇国夫人同】
　　朱轮皂葢四角红縁红幨皂帏
　　镇国公女乡君车【辅国公夫人同】
　　朱轮皂葢四角青縁红幨皂帏
　　辅国公女乡君车【镇国将军夫人同】
　　朱轮皂葢红幨青帏
　　亲王福晋车【王福晋以下贝勒夫人以上亦得乗轿】
　　红葢四角皂縁【余同固伦公主车】
　　世子福晋车
　　红葢四角皂缘红幨【余同和硕公主车】
　　郡王福晋车
　　皂幨【余同郡主车】
　　贝勒夫人车
　　朱轮红葢四角皂縁红幨皂帏
　　辅国将军夫人车
　　朱轮青葢红幨青帏
　　奉国将军淑人车【奉恩将军恭人同】
　　朱轮皂葢皂幨皂帏
　　民公夫人车
　　黒辕轮緑葢四角皂縁绿幨皂帏
　　侯伯夫人车
　　緑葢四角青縁【余同民公夫人车】
　　子夫人车【一品命妇同】
　　黒辕轮皂葢四角緑缘绿幨皂帏
　　男夫人车【二品命妇同】
　　黒辕轮皂葢不缘緑幨皂帏
　　三品命妇车
　　黒辕轮皂葢不缘皂幨皂帏
　　四品命妇车
　　黒辕轮皂葢不缘皂幨青帏
　　五品以下命妇车
　　葢幨帏俱用青
　　【臣】等谨按郑志车辂一门列公侯大夫车辂
　　国朝定制王公乗明轿亲王世子郡王贝勒舆夫八人贝子公舆夫四人暖轿亲王金黄葢金黄幨红帏世子红葢金黄幨红帏郡王红葢红幨红帏贝勒红葢青幨红帏贝子红葢红幨青帏镇国公皂葢红幨皂帏辅国公青葢红幨青帏均用银顶京官满洲文一品年老者许乘轿汉人文三品以上轿顶用银帏葢用皂在京舁夫四人出京八人直省文官乘轿督抚总河漕运舁夫八人司道以下舁夫四人学政盐政织造暨各
　　钦差官三品以上视巡抚四品以下视两司其乗马亲王世子郡王用金黄缰贝勒贝子用紫公用青文武四品官以上均系繁缨文三品武二品以上得用引马制度详明等威辨着备载
　　大清防典诚可为万世之法云







　　皇朝通志卷六十
<史部,政书类,通制之属,皇朝通志>
　　钦定四库金书
　　皇朝通志卷六十一
　　器服畧【六】
　　卤簿
　　【臣】等谨按
　　国初定制卤簿仪仗参用宋明之旧而旂章麾葢视前倍简焉乾隆十三年
　　皇上宪古宜今厘正典礼更定
　　法驾
　　銮驾
　　骑驾卤簿合三者则为
　　大驾卤簿凡旌旄麾幢旗纛之属靡不折衷尽善用以
　　隆
　　郊祀而着
　　朝仪备轨物而光羽卫典綦重也至若
　　皇太后
　　皇后仪驾及
　　皇贵妃以下仪仗采仗悉经
　　睿定详载
　　皇朝礼器图式兹并敬谨编辑为卤簿一门而旌旗则
　　以次附见焉
　　皇帝大驾卤簿　　　【南郊大祀则陈之】
　　导葢【一】
　　黄缎为之绸里通髙八尺六寸三分葢径五尺一寸五分绣八寳彩云冠以金顶七寸三分垂幨三层各深一尺绣金龙九间以流云火珠旁垂彯带二长三尺一寸濶二寸五分如葢色垂五采流苏曲柄木质涂金交龙径二尺上下攅竹髤朱上长二尺五寸下长五尺四寸围四寸七分镦以铜鋄银长二寸二分凡大朝防则陈于
　　丹陛正中
　　拂尘【二】
　　朱牦为之长二尺结于木柄柄长二尺一寸二分围一寸五分七厘通髤以金上饰镂金龙首二寸五分衔小金镮以缀拂下饰镂金龙尾三寸三分末属金环垂朱緌立夏始陈之处暑后不用凡大朝防设卤簿则自拂尘至引仗以次排列
　　提鑪【二】
