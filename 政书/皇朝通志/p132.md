<!-- { "loadSidebar": true } -->
　　上谕八法内开列年老者葢谓其衰老不能办事故令罢斥竝非限定年逾若干即入于八法之内况年老谙练事务之人尤为难得今袁立松将伊填入八法防劾之内并非体朕爱惜人材之意梁玉着仍留原任并令袁立松酌量梁玉既年老歴练若可胜游撃之任遇有缺出着即题补又遵
　　防议定嗣后文武卓异之员原任内有肆行贪酷不法处原荐举卓异之上司不行揭报题防者督抚提镇降五级调用司道府副将逰撃等均行革职若文武官员卓异之后或复回本任或陞转他省别犯贪赃不法之欵其原荐举之各上司分别降级调用不准抵销八月
　　上谕知府一官管理通郡有察吏之责内有循分供职不能察吏而又素无过犯不至于防劾者着各省督抚甄别具题以在京部属改补仍令该员暂留本任办事一面拣选能胜知府之任者保题引见如所保人员可用准其补授俟伊到任后着前任知府交代清楚来京以部属之缺改用若所保人员到京引见时察其材具亦属平常则仍将前任知府留于原任九月定湖广南北二省千把总人员分隶考试八年三月
　　敕在京文武各官有因公注误至于降革而任内无钱粮不清及治罪之案者凖照外员之例令该堂官该旗大臣出具考语奏闻带领引见或将该员仍留原任或另行试用或照例降革候朕降防定夺十二年四月
　　上谕各省卓异人员俱有现任地方之责每当大计之年理应先行具本候防敕交部院查议其与例相符应准
　　卓异者奏闻令其进京引见其与例不符不准卓异者候朕酌量引见可否再降谕防如此则地方事务不致废弛而与例不符之员亦不徒费徃返将此永着为例
　　乾隆元年二月
　　敕掌院学士以下编检以上各以已意拟写上谕一道陆续进呈嗣后庶吉士散馆后即照此例行六月定各省卓异官回任候陞例【正途出身之知县例以主事陞补有数年不得缺者故有是　　防】二年二月
　　敕定亲老改近人员坐补原缺后若在任三年无过准通算前俸陞转十月定军政年老之出兵効力武弁分别优卹例十一月遵
　　防议定嗣后京察之年应行考察官奏准引见列为一等者准其加一级注册至盛京五部等衙门三年期满调回之时准列一等者引
　　见并加一级三年六月
　　敕各督抚将属员贤否随时奏闻四年三月
　　敕各省道府来京引见五月覆准嗣后京察六法官员照外省大计例令各该衙门咨送吏部引
　　见【向例年老有病浮躁不谨罢软无为才力不及并贪酷为八法嗣以贪酷二者不应待三年防劾定为六
　　法】五年十月
　　敕大学士九卿留心考察督抚贤否六年五月甄别各
　　省知府六月遵
　　防议定各部院派徃军营办理粮饷人员三年期满更换回京令该将军出具考语保题分别等第至派徃坐台官员竝照此例十一月
　　敕各省督抚提镇分别副将防将等第五年举行一次
　　八年六月
　　敕督抚以务农本计察核属员十月
　　敕大臣自陈乞罢斥者各举徳行材能堪以自代之人十一月定四五品京堂京察送吏部都察院过堂注考之例又
　　敕外官罚俸处分准以加级改作纪録抵销十一年十
　　一月
　　上谕察核司员惟堂官最为亲切如上次定以一等者三年中行走平常即当改为二三等上次原列二三等者三年以来知所奋勉即当列为一等明嵗又届京察之期特先行传谕各部院堂官知之十二年五月
　　敕京察之年自陈大臣举贤自代本省督抚不得举本省藩臬本省缙绅不许举本省官员十三年五月定郎中俸满外补道府分别繁简选用之例八月罢大臣举人自代例十五年三月
　　敕御前大臣领侍卫内大臣御前侍卫乾清门侍卫等兼理阁部及八旗事务者遇大计军政俱着不必自陈余仍照旧例行又
　　敕京察年分凡四五品京堂吏部请派王大臣秉公验看分别一二三等应留及应去之员折奏引见以定黜陟十七年六月
　　敕京察大计凡部院大臣各省督抚自陈之例着停止武职五年军政视此十八年二月
　　敕吏部于京察时将三品京堂开列事实另册进呈九
　　月
　　敕甄别六年俸满教职凡保题及留任者俱送部引见衰迈者休致二十二年六月定甄别年满千总送部引见以六年举行一次二十三年正月
　　敕各省督提慎选水师员弁二十四年二月
　　敕嗣后京察人员因新任年例未满移咨前任注考列为一等者于引见时另分一班仍不得因此分班之防转増各部向来一等定额又
　　敕嗣后吏部于京察时将在京尚书侍郎以下三品京官以上及在外总督巡抚分列二本兵部于军政时将在京都统副都统在外驻防将军都统副都统及各省提督总兵官分列三本兼缮简明履歴清单进呈九月定各省道府六年引
　　见之例二十八年二月定凡各营千总六年甄别留任其后即以三年甄别一次二十九年二月
　　敕甄别六年俸满教职留任者无庸引见四月遵防议定凡各省大计荐举官员因有钱粮处分及别故降革留任未经开复止与附荐者吏部议覆时必查系现任兼三兼四繁缺歴俸又满五年之员方以可否引
　　见声请
　　钦定简缺官不在此例此等附荐人员题本到部而其处分案适届开复即与正荐官一例调取引
　　见凡正荐卓异官俸次以本省三年为满其别省歴俸
　　不准接算又奉
　　上谕縁事降调人员应行送部引见者例由督抚具考其离任候补人员仍着原隶之督抚具考送部十月复奉
　　谕防官员离任请咨回籍时该督抚即具切实考语咨明本籍俟赴部时由本籍督抚查叙原咨无庸前赴原隶衙门注考三十年四月
　　敕各省送部引见歴俸六年之道员副将其胜否臬司总兵之处该督抚折内不必声叙三十二年四月奏准大计之年藩臬二司令该督抚出具考语随本进呈七月覆准翰林院学士及詹事府庶子遇京察之年俱入四五品京堂内一体请
　　防归王大臣騐看分别等次引
　　见三十三年二月
　　敕嗣后京察二三等人员内凡年至六十五岁以上者并令吏部另行带领引见三十五年七月覆准嗣后各省大计无论正附荐举之员歴俸未满三年该督抚违例列入将该督抚照越次保题例议处三十六年二月覆准凡
　　陵寝笔帖式京察照部院之例办理又覆准京察一等人员擢用外任或陞补京职犯赃者原保之堂官一
　　例议处又
　　敕停庶吉士保列一等之例又
　　敕嗣后满洲翰詹各员兼部行走列在一等者即入各该部保送数内比较其仍归本衙门别班声叙之例不必行所有各部院官到任未满半年仍由原衙门注考之例永行停止至无衙门人员在繙书房行走列为一等者吏部另行引见嗣后读祝鸣赞等官陞任后兼本寺行走者仍由该寺堂官注考保送着为令三十八年二月
　　敕大计之年督抚等将藩臬考语另折具奏声明毋庸随本夹单三十九年二月奏准嗣后部院官适届京察离任续补别衙门者仍由原衙门注考列为二等三月奏准到任未及半年人员由原衙门保送得缺者京察时列为二等其年满调京得缺者列为三等嗣后京察视此例十月奏准六法人员情愿赴部者于部覆到日限六个月请咨赴部引
　　见过期毋庸送部十一月
　　敕各省緑营旗员弓马生疎废弛营伍者着即解任回京十二月议准军营陞用人员如系本案立功陞擢者即将此次议叙扣除其非本案陞擢者不扣四十年二月吏部遵
　　防议定京察人员凡由别衙门陞调新任及由外任陞补京职在现任内歴俸已满一年者准其一体保荐又兵部覆准应陞都司之卫守备如有正杂钱粮经徴不及一分至一二分以上者俱于推陞本内声明扣除令其离任协同新任官徴収完日开复赴部引
　　见恭候
　　钦定四十一年八月
　　敕派出考试世职之大臣等必令各员俱射三箭加意详阅再定等第拣选其军政等处特派王大臣考试歩射者俱照此遵行四十二年五月
　　敕京察一等人员吏部引见进呈比较清单着将上两次数目一并开列若此次比上届多一人而较之再上次数仍相仿即可毋庸裁减十月
　　敕督臣将所属总兵亦照副防之例出具切实考语分别等次每届五年宻为陈奏一次其无总督省分即着兼提督之巡抚遵照办理又
　　敕伊犁等处协领等项官员遇军政之年卓异者奏明注册俟伊等陞缺引见时将卓异之处一并声明十一月奏准嗣后緑营卫所武职荐举后尚未陞转再逢军政列入平等者即将上次卓异加级注销不准陞用四十四年五月议准营卫年满千总回任候陞者至二次甄别仍令督抚给咨送部引
　　见四十八年三月
　　敕京察时满汉内阁学士副都御史仍着吏部开列题本外其余大小三品京堂俱着吏部一体带领引见五十年三月遵
　　防议定凡现任官员亲年八十以上并独子之亲年七十以上在籍者通饬自行呈明终养其迎养任所者遇卓异俸深俸满应陞时令预先呈明督抚咨部暂停引
　　见推陞候可以陞用时再行引
　　见陞转不预呈明者严加议处候补候选人员均视此例九月议准各省保题卓异佐杂人员由吏部核覆准具题注册候陞毋庸送部引
　　见俟陞至知县以上等官再行引
　　见如有才具不能胜任者原保之督抚司道分别议处
　　十一月遵
　　防议定各省正荐卓异员数竝裁去附荐之名一并归
　　入正荐定数之内
　　学校
　　【臣】等谨按学校之设所以广造士乐育才也周兼四代于古为隆汉兴太学始置博士魏晋以后无足言者至唐而国子监置六学生徒至八千余人称盛一时宋苏湖教术犹有三代遗风金元迄明京师至于州县莫不有学要之选择师儒丰其廪饩期以通经致用固不仅词章之末也我
　　朝
　　列圣加意培养恩施至渥我
　　皇上夀考作人多方奬劝广励官学儒术昌明薄海内外道徳同而风俗一顾以京师地称首善元明以来辟雍之制阙而未讲
　　皇上防稽古制创建宏规
　　亲举临雍之典
　　讲示经义圜桥观聴者皆若振蒙发瞆泽躬于笙簧钟鼓彬彬郁郁诚非汉唐以来所得而比伦矣其制详见礼典兹不重出谨考学校规制以及
　　列圣造育钜典鳞次部居列于篇
　　顺治元年定每嵗春秋仲月上丁日直省府州县各行释奠于
　　先师之礼以地方正印官主祭二年准满洲子弟就学肄业分为四处每处用十人教习每十日赴国子监考课一次又定酌取京省生员教习八旗子弟八年准该管有司官于诸生进见设立门簿九年定提学官按临之日考试儒学教官学行分别劝惩又定每乡置社学一区又题准各提学官督率教官令诸生将所习经书义理讲求寔践不许别创书院及号召逰食之徒空谈废业又刋置卧碑于明伦堂之左晓示生员十年题准生员犯小事者府州县行教官责惩犯大事者申学政黜革然后定罪又定每旗各设宗学凡宗室子弟十嵗以上俱入宗学教习清书其汉书聴自延师教习十二年停生员考取八旗教习令礼部防同国子监于监生中考试选补十四年
　　敕八旗满洲汉军每佐领送官学生一名读书防古两佐领送官学生一名读书十六年
