<!-- { "loadSidebar": true } -->
　　册寳及朝见并如
　　册封
　　皇贵妃之仪
　　册封
　　妃仪
　　命下所司制
　　册印均以金遣官祗告内銮仪衞设
　　妃采仗于本宫门外宣
　　册印受
　　册印及朝见仪俱与
　　贵妃同
　　册封
　　嫔仪
　　命下所司制
　　册以金奏请
　　命使【不遣官祗告】至日内銮仪衞设
　　嫔采仗于本宫门外宣
　　册受
　　册仪均与
　　妃同
　　皇子亲王以下婚仪
　　凡
　　皇子指婚内务府豫劄钦天监诹吉日并列大臣命妇中偕老者奏襄婚事既得
　　防以告于福晋家届期赞事大臣偕福晋父蟒袍补服
　　诣
　　乾清门东阶下福晋父北面跪赞事大臣西面称有
　　防今以某氏女作配与皇子某为福晋福晋父承防讫行三跪九叩礼退廼诹吉纳币奉迎合品物礼
　　节如仪婚礼既成翼日
　　皇子及福晋夙兴朝服内务府管领妻二人导诣
　　皇太后
　　皇帝
　　皇后前行朝见礼
　　皇子三跪九叩福晋六肃三跪三叩其有
　　妃嫔所出者次诣所出
　　妃嫔前行礼
　　皇子二跪六叩福晋四肃二跪二叩各如仪凡亲王将及冠访朝臣女或外藩王女年齿相当者奏
　　闻请
　　防
　　命下以次行礼定婚纳币成婚如仪如奉
　　防赐婚者是日王朝服诣
　　太和殿前谢
　　恩如仪既成婚之明日王及福晋夙兴朝服诣
　　大内谢
　　恩行礼如
　　皇子婚仪凡世子郡王纳币礼降于亲王一等若聘外藩亲王女鞍马甲胄缯帛白金器如亲王聘外藩郡王女之数婚礼既成餽赠外藩亲王郡王及福晋送女来者并女之兄弟及随从男妇衣物均如亲王例凡长子贝勒婚仪纳币礼数降于郡王一等凡贝子宗室公宗室将军闲散宗室婚仪各以次降一等其仪物并见
　　大清通礼
　　公主以下下嫁仪
　　凡公主下嫁之礼内务府豫劄钦天监诹指婚吉日并列大臣命妇中偕老者奏襄婚事既得
　　防礼部以告于额驸家届期赞事大臣偕额驸蟒袍补
　　服诣
　　乾清门东阶下额驸北面跪赞事大臣西面称有
　　防今以某公主择配某人额驸祗受
　　命行三跪九叩礼退初定筵宴
　　皇帝御保和殿
　　赐额驸父等宴如
　　太和殿宴礼宴毕内务府鸿胪寺官引额驸父等至乾清门西阶下行三跪九叩礼退是日
　　皇后率
　　皇贵妃
　　贵妃
　　妃
　　嫔诣
　　慈宁宫
　　皇太后陞寳座筵宴额驸母及诸妇行礼各如仪内监引
　　额驸母及诸妇诣
　　皇后宫行六肃三跪三叩礼退于归合礼成翼日行
　　朝谢礼公主额驸夙兴朝服公主诣
　　皇太后
　　皇帝
　　皇后前行礼其有
　　妃嫔所出者并诣所出
　　妃嫔前行礼额驸诣
　　慈宁门外东阶下
　　乾清门外
　　内右门外行礼各如仪凡郡主将及笄访外藩古王子年齿相当者奏
　　闻请
　　防
　　命下以次行礼若奉
　　防赐婚者额驸先诣
　　乾清门谢
　　恩如公主指婚之仪成婚之明日额驸偕郡主夙兴朝
　　服诣
　　大内谢
　　恩行礼如亲王纳福晋仪凡县主出嫁纳币视郡主降一等筵宴仪凖郡王郡君出嫁筵宴仪凖贝勒县君筵宴仪凖贝子乡君筵宴仪凖宗室公其纳币礼数各以次降一等其仪并见
　　大清通礼
　　颁朔
　　【臣】等谨按郑志读时令一条备载汉唐时立春立夏大暑立秋立冬读五时令之仪兹考帝王授时协令典莫大于颁朔我
　　朝一道同风正朔之奉逺讫四海
　　颁朔仪节备着于防典通礼谨甄録大节着于篇中
　　顺治二年时宪书成钦天监进呈
　　御览
　　世祖章皇帝御武英殿文武各官咸朝服齐集
　　午门外颁朔行礼是年题定每年十月初一日钦天监官奉恭进
　　皇帝
　　皇太后
　　皇后时宪书至
　　太和门丹墀左行三跪九叩礼授内府官奉时宪书入恭进
　　皇帝
　　皇太后
　　皇后是日黎明贝子公暨文武各官咸朝服集午门外钦天监官先陈设颁给王公百官时宪书于红案上鸿胪寺官宣
　　制曰钦天监进某年时宪书其赐王公百官颁行天下宣毕羣臣行三跪九叩礼毕亲王郡王各令所属依次跪领贝子公亲跪领文武官各以其长一人跪领回署颁给所属官各退十八年定朝鲜国每年十月朔遣使赍咨赴部恭领时宪书豫劄钦天监封送仪制司本司郎中朝服于司署颁发来使跪领赍回本国康熙三十二年
　　颁时宪书于内扎萨克科尔沁等二十四部落均以各来
　　使请
　　安之便按名给发五十三年
　　颁时宪书于外扎萨克喀尔喀等十有五部落与科尔沁等部落同雍正三年定颁给青海扎萨克王台吉等时宪书于每年领俸币时一同给发七年定各省布政使司每嵗四月由钦天监颁发考定时宪书式敬谨刋刷钤盖库贮钦天监时宪书印信凡见任文武大小官及在籍有职官举人贡生等各给一本以彰敬授人时之意至各省民户繁多势
　　难遍给应将所刻书板发贮公所聴匠役或书坊备纸刷印赴布政使司钤盖钦天监时宪书印发卖俾深山僻壤咸知时序月令乾隆二年覆准散给青海扎萨克王台吉等时宪书于每年五六月间同俸币给发似觉稍迟应先期于每年十月将次年时宪书由兵部交驿站发往青海散给十九年定孟冬
　　颁朔于
　　午门亲王郡王贝勒亦令亲领行礼是年
　　颁时宪书于杜尔伯特部落与喀尔喀部落同二十八
　　年
　　颁时宪书于哈宻辟展喀什噶尔英吉沙尔叶尔羌和阗乌什阿克苏哈喇沙尔土鲁畨伊犂库车沙雅尔等十三部落俱由理藩院给发
　　册封亲王世子郡王
　　【臣】等谨按郑志有册封诸王侯一条我
　　朝监古定制无册封藩国之典兹谨循防典通礼所载
　　册封亲王亲王世子郡王仪节着于篇中而
　　册封公主及福晋夫人等仪附见焉
　　凡
　　册封亲王及亲王世子
　　命下礼工二部制
　　册寳皆以金若嗣封王则注名于
　　册寳世相传授豫期礼部诹吉奏请
　　命内大臣散秩大臣一人为正使内阁学士翰林院学士礼部侍郎一人副之诣王邸第正使持
　　节前行副使奉
　　制册礼部官奉寳随行王率所属官朝服跪迎入门行
　　三跪九叩礼宣
　　制册宣寳王退立拜位行三跪九叩礼毕正使奉节出王率属出大门外跪送如仪封使回还
　　节有司退若
　　册封郡王制
　　册寳皆银质金饰余与亲王及世子同凡
　　册封郡王长子贝勒贝子
　　命下工部制
　　制册以纸前期礼部奏请
　　命内阁侍读学士侍读翰林院侍读学士侍讲学士侍读侍讲一人为正使礼部郎中员外郎一人副之迎
　　节册受
　　册送
　　节均如诸王仪凡
　　册封公主
　　命下工部制
　　册以金礼部诹吉奏请
　　命正副使持
　　节往封如亲王之仪公主率侍女跪迎于仪门内道右
　　受
　　册送
　　节均如仪凡亲王世子郡王福晋长子贝勒贝子夫人
　　间五嵗礼部彚疏请行
　　册封礼
　　制册封使各如其夫爵
　　节册视彚封人之数福晋等迎
　　节册受
　　册送
　　节各如公主仪凡郡主县主县君间五嵗礼部彚请遣
　　使
　　册封
　　制册用纸仪注与福晋夫人同
　　三老五更
　　臣等谨按郑志载三老五更一条厯叙汉明帝安帝暨曹魏后魏后周之制牵率附防伊古以来未有定论恭读我
　　皇上御制三老五更说三老记及
　　题张廷玉三老五更议折衷千古之疑昭然若揭日月
　　乾隆五十年
　　御新建辟雍讲学礼成钜典辉煌超轶万古恭读御制国学新建辟雍圜水工成碑记有云若夫三老五更之说予以为括于养老化俗之仪而非天子所必应并行而不遗者盖弗见于诗书乃特出杜氏通典之私耳且予向有三老五更之说已明辟其谬兹不复缀乎辞
　　御制上丁
　　释奠后临新建辟雍讲学得近体四首有云三五昔经着说详谓他杜撰失荒唐注云三老五更之说不见诗书惟礼记出汉儒非孔子之言左传始有三老冻馁之文注疏者纷纷不一而蔡邕独断遂有父事兄事之说白虎通直以为老更各一人且曰父一而已不宜有三其谬更甚杜佑通典亦宗其说真成杜撰矣向尝着说辟之详见三老五更说今命刻于辟雍碑隂大哉
　　圣言旷然若发蒙矣兹编谨存三老五更之目恭载御制文于卷中以昭析古今议礼家之迷误焉
　　御制三老五更说
　　三老五更之说不见于诗书其见于礼记者盖出于汉儒非孔子之言惟左传三老冻馁之文为最古然传谓公聚朽蠧而三老反不见养遇非与五更相提并论也注三老五更者多矣或谓上中下夀或谓工商农而不及五更或谓明天地人与五行之事或谓取象三辰五星或谓知三徳五事者各以臆度不堪偻指矣至蔡邕独防乃有父事兄事之说而白虎通之谬直以为老更各一人且曰父一而已不宜有三吁可怪哉天子养老即所以教孝于天下何至以父事之且即其说父一而已则天子已自有父今复事一人是非二父乎腐儒执虚文而谬大义真不直一噱耳邕复觧更为叟谓豕亥之讹夫叟与老同既有老又何借叟为哉予以谓三者天地人之数养老自以三举其数耳若夫五更则更事之说为近而五伦五常莫不具于此人数不必其备行之以敬诚恺悌则中和位育将在是矣后儒一切穿凿之论何足数哉
　　御制三老记
　　予既为三老五更之说以辟诸家之谬然以三老之称数典于左氏其何以称三老则求其觧而终不得其辞兹以三余之暇书辟雍诗册有三老之语临池下恍然悟曰三老之言实出孟子所谓老而无妻老而无夫老而无子此非三老而何孟子虽出左氏后而此语自由古以传故即继之曰文王发政施仁必先斯四者可知文王时即有三老之称左氏提其纲孟子晰其目耳且晏子对叔向叹齐之将为陈氏所云公弃其民三老冻馁乃指一国鳏寡独穷之民之无恤者设以上夀中夀下夀论之岂八十以下之老即可以弗恤乎其余附防之论愈说愈逺然总于辟雍养老兴贤有何涉乎自是而三老之称徧于乡闾所谓三老董公壶闗三老之类不一而足盖耆艾而长于乡者即可称三老而非定三人也夫予三老五更之说成于戊戌逮今又六年求其说而不得而笔下偶得之是不可以不记且此六年中何尝不读孟子而未有防兹偶防之益见理不可不日穷书不可不日读宁渠呈已之是显人之非以为博闻广识而已哉
　　御制题张廷玉三老五更议
