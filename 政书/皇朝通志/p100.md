<!-- { "loadSidebar": true } -->
　　铸金为之形圆盘径一寸五分二厘均分时刻以针指之内施轮齿皆如自鸣钟之法具体而微盛以金合当盘面处空之合径一寸五分二厘通厚八分周饰杂寳金索三行三就间镂花文
　　摄光千里镜
　　筩长一尺三分接铜管二寸六分镜凡四重管端小孔内施显微镜相接处施玻瓈镜皆凸向外筩中施大铜镜凹向外以摄影镜心有小圆孔近筩端施小铜镜凹向内周隙通光注之大镜而纳其影筩外为钢铤螺旋贯入进退之以为视逺之用承以直柱三足髙一尺一寸五分













　　皇朝通志卷五十七
　　钦定四库全书
　　皇朝通志卷五十八
　　器服畧【三】
　　冠服
　　【臣】等谨按礼之大者昭名分辨等威莫备乎冠服自虞廷观象文明渐启夏收殷哻损益不同所以成一代之制度而垂法守也我
　　朝冠服之制夏凉冬燠各因其时而品节灿然观瞻有秩葢
　　列圣相承凖宜増定美矣备矣
　　皇上慎守
　　成宪治协垂裳万国衣冠防归有极洵乎放之四海而大同昭兹来许而弗替者也兹辑器服畧恭载
　　皇帝冠服朝珠佩带下至品官军民无不备具各有等差并附以雨冠雨衣及行营冠服咸着于篇皆据
　　皇朝礼器圗式以类叙次于以彰我
　　国家服物采章之盛如
　　御制序所云以绵
　　国祚承
　　天祐于铄哉
　　世徳作求永永无斁焉尔
　　皇帝朝冠
　　冬用薫貂黒狐惟其时上缀朱纬顶三层贯东珠各一皆承以金龙各四饰东珠如其数上衔大珍珠一夏织玉草或藤丝竹丝为之縁石青片金二层里用红片金或红纱上缀朱纬前缀金佛饰东珠十五后缀舍林饰东珠七顶制同
　　皇帝吉服冠
　　冬用海龙薫貂紫貂惟其时上缀朱纬顶满花金座上衔大珍珠一夏织玊草或藤丝竹丝爲之红纱绸里石青片金縁上缀朱纬顶制同
　　皇帝常服冠
　　冬夏皆红绒结顶余俱如吉服冠
　　皇帝端罩
　　以黒狐及紫貂为之明黄缎里左右垂带各二下广而鋭色与里同
　　皇帝衮服
　　色用石青棉祫纱裘惟其时绣五爪正面金龙四团两肩前后各一其章左日右月前后万夀篆文间以五色云
　　皇帝朝服
　　色用明黄惟祀
　　天用蓝
　　朝日用红
　　夕月用月白纱裘单袷惟其时披领及袖俱石青片金縁冬加海龙縁绣文两肩前后正龙各一要惟行龙五袵正龙一襞积前后团龙各九裳正龙二行龙四披领行龙二袖端正龙各一列十二章日月
　　星辰山龙华虫黼黻在衣宗彞藻大粉米在裳间以五色云下幅八寳平水十一月朔至上元披领及裳俱表以紫貂袖端薫貂绣文两肩前后正龙各一襞积行龙六列十二章俱在衣间以五色云
　　皇帝龙袍
　　色用明黄棉袷纱裘惟其时领袖俱石青片金縁绣文金龙九列十二章间以五色云领前后正龙各一左右及交襟处行龙各一袖端正龙各一下幅八寳立水裾左右开
　　皇帝常服褂
　　色用石青花文随所御棉祫纱裘惟其时
　　皇帝常服袍
　　色及花文随所御裾左右开棉祫纱裘惟其时
　　皇帝朝珠
　　朝珠用东珠一百有八佛头记念背云大小坠杂饰各从其宜大典礼御之惟祀
　　天以青金石为饰祀
　　地珠用蜜珀
　　朝日用瑚
　　夕月用緑松石吉服朝珠珍寳随所御縧皆明黄色皇帝朝带
　　色皆用明黄一用龙文金圆版四饰红寳石或蓝寳石及緑松石每具衔东珠五围珍珠二十左右佩帉浅蓝及白各一下广而鋭中约镂金圆结饰寳如版围珠各三十佩囊文绣燧觽刀削结佩惟宜縧皆明黄色大典礼御之一用龙文金方版四其饰祀
　　天用青金石祀
　　地用黄玉
　　朝日用瑚
　　夕月用白玉每具衔东珠五佩帉及縧惟祀
　　天用纯青余如圆版朝带之制中约圆结如版饰衔东珠各四佩囊纯石青左觽右削并从版色
　　皇帝吉服带
　　色用明黄镂金版四方圆惟便衔以珠玉杂寳各从其宜左右佩帉纯白下直而齐中约金结如版饰余俱如朝带【常服带同】
　　皇太子朝冠【谨遵　　皇朝礼器图式登载】
　　冬用薰貂黒狐惟其时上缀朱纬顶金龙三层饰东珠十三上衔大东珠一夏织玉草或藤丝竹丝为之縁石青片金二层里用红片金或红纱上缀朱纬前缀金佛饰东珠十三后缀舍林饰东珠六顶制同
　　皇太子吉服冠　【皇子同】
　　冬用海龙薰貂紫貂惟其时上缀朱纬红绒结顶夏织玉草或藤丝竹丝为之红纱绸里石青片金縁上缀朱纬顶制同
　　皇太子端罩
　　黒狐为之杏黄缎里左右垂带各二下广而鋭色与里同
　　皇太子龙褂　【皇子同】
　　色用石青绣五爪正面金龙四团两肩前后各一间以五色云棉袷纱裘惟其时
　　皇太子朝服
　　色用杏黄纱裘单祫惟其时披领及袖俱石青片金縁冬加海龙縁绣文两肩前后正龙各一要惟行龙五袵正龙一襞积前后团龙各七裳正龙二行龙四披领行龙二袖端正龙各一间以五色云下幅八寳平水十一月朔至上元披领及裳俱表以紫貂袖端薰貂绣文两肩前后正龙各一襞积行龙六间以五色云
　　皇太子龙袍
　　色用杏黄棉袷纱裘惟其时领袖俱石青片金縁绣文金龙九间以五色云领前后正龙各一左右及交襟处行龙各一袖端正龙各一下幅八寳立水裾左右开
　　皇太子朝珠
　　縧用明黄色瑚緑松石青金石随所用珍寳杂饰惟宜
　　皇太子朝带
　　色用明黄金圆版四饰青金石每具衔东珠五左右佩帉浅蓝及白各一下广而鋭结佩惟宜縧如带色
　　皇太子吉服带
　　色用明黄金版四方圆惟便衔以杂寳惟宜左右佩帉纯白下直而齐余如朝带
　　皇子朝冠【亲王同】
　　冬用薰貂青狐惟其时上缀朱纬【其制下逹文武一品皆同后不具详】顶金龙二层饰东珠十上衔红寳石夏织玉草或藤丝竹丝为之縁石青片金二层里用红片金或红纱上缀朱纬前缀舍林饰东珠五后缀金花饰东珠四顶制同
　　皇子端罩
　　紫貂为之金黄缎里左右垂带各二下广而鋭色与里同
　　皇子朝服
　　色用金黄披领及袖俱石青片金縁冬加海龙縁绣文两肩前后正龙各一要帷行龙四裳行龙八披领行龙二袖端正龙各一下幅八寳平水【十一月朔至上元之制与皇太子同】
　　皇子蟒袍
　　色用金黄片金縁绣文通九蟒裾左右开【制逹宗室后不具详】
　　皇子朝珠【亲王世子郡王同】
　　縧皆金黄色不得用东珠余随所用杂饰惟宜
　　皇子朝带【亲王同】
　　色用金黄金衔玉方版四每具饰东珠四中饰猫睛石一左右佩縧如带色
　　皇子吉服带【亲王世子郡王同】
　　色用金黄版饰惟宜佩縧如带色
　　亲王吉服冠【世子郡王贝勒同】
　　冬用海龙薰貂紫貂惟其时夏织玉草或藤丝竹丝为之红纱绸里石青片金縁上缀朱纬【其制下逹庻官皆同后不具详】顶用红寳石曽
　　赐红绒结顶者亦得用之
　　亲王端罩【下至贝子固伦额驸皆同】
　　青狐为之月白缎里曽
　　赐金黄色者亦得用之左右垂带各二下广而鋭色与
　　里同
　　亲王补服【世子同】
　　色用石青绣五爪金龙四团前后正龙两肩行龙亲王朝服蟒袍【世子郡王同】
　　蓝及石青诸色随所用曽
　　赐金黄者亦得用之【余如　皇子朝服蟒袍之制】
　　世子朝冠
　　顶金龙二层饰东珠九上衔红寳石夏朝冠前缀舍林饰东珠五后缀金花饰东珠四
　　世子朝带
　　色用金黄金衔玉方版四每具饰东珠三左右佩縧如带色【凡宗室带色皆如之觉罗用红】
　　郡王朝冠
　　顶金龙二层饰东珠八上衔红寳石夏朝冠前缀舍林饰东珠四后缀金花饰东珠三
　　郡王补服
　　色用石青绣五爪行龙四团两肩前后各一郡王朝带
　　色用金黄金衔玉方版四每具饰东珠二猫睛石一左右佩縧如带色
　　贝勒朝冠
　　顶金龙二层饰东珠七上衔红寳石夏朝冠前缀舍林饰东珠三后缀金花饰东珠二
　　贝勒补服
　　色用石青前后绣四爪正蟒各一团
　　贝勒朝服【下至辅国公和硕额驸皆同】
　　色不得用金黄余随所用披领及袖俱石青片金縁冬加海龙縁绣文两肩前后正蟒各一要惟行蟒四裳行蟒八披领行蟒二袖端正蟒各一下幅八寳平水十一月朔至上元披领及裳俱表以紫貂袖端薰貂绣文两肩前后正蟒各一襞积行蟒六间以五色云
　　贝勒蟒袍【下至辅国公和硕额驸皆同】
　　色不得用金黄余随所用片金縁绣文通九蟒皆四爪
　　贝勒朝珠【下至辅国公和硕额驸皆同】
　　縧用石青色【余如亲王朝珠之制】
　　贝勒朝带
　　色用金黄金衔玉方版四每具饰东珠二佩縧皆石青色
　　贝勒吉服带【下至宗室将军同】
　　色用金黄版饰惟宜縧皆石青色
　　贝子朝冠【固伦额驸同】
　　顶金龙二层饰东珠六上衔红寳石戴三眼孔雀翎【孔雀花翎有三眼双眼单眼之分等威辨着凡遇　　思实者均准戴用】夏朝冠前缀舍林饰东珠二后缀金花饰东珠一
　　贝子吉服冠
　　顶用红寳石戴三眼孔雀翎
　　贝子补服【固伦额驸同】
　　色用石青前后绣四爪行蟒各一团
　　贝子朝带
　　色用金黄金衔玉方版四每具饰东珠一
　　固伦额驸吉服冠
　　顶用瑚戴三眼孔雀翎【乾隆五十二年遵防照固伦额驸色布腾巴尔珠尔之例戴红寳石帽顶】
　　固伦额驸朝带
　　色用石青或蓝金衔玉圆版四毎具饰东珠一左右佩縧皆石青色
　　固伦额驸吉服带【和硕额驸同】
　　色用石青或蓝版饰及佩惟宜
　　镇国公朝冠【和硕额驸同】
　　顶金龙二层饰东珠五上衔红寳石戴双眼孔雀翎夏朝冠前缀金林饰东珠一后缀金花饰緑松石一镇国公吉服冠【辅国公同】
　　入八分公顶用红寳石未入八分公用珊瑚俱戴双眼孔雀翎
　　镇国公端罩【辅国公和硕额驸同】
　　紫貂为之月白缎里左右垂带各二下广而鋭色与里同
　　镇国公补服【辅国公和硕额驸同】
　　色用石青前后绣四爪正蟒方补
　　镇国公朝带【辅国公同】
　　方版每具饰猫睛石一【余如贝子朝带之制】
　　辅国公朝冠
　　顶金龙二层饰东珠四【余同镇国公朝冠之制】
　　和硕额驸吉服冠
　　顶用瑚戴双眼孔雀翎
　　和硕额驸朝带
　　方版每具饰猫睛石一【余如固伦额驸朝带之制】
　　民公朝冠
　　顶镂花金座中饰东珠四上衔红寳石
　　民公吉服冠【侯伯子文武一品镇国将军郡主额驸皆同】
　　顶用瑚
　　民公端罩
　　貂皮为之蓝缎里左右垂带各二下广而鋭色与里同【侯以下文三品武二品及县主额驸辅国将军以上京堂翰詹科道等官应服端罩者皆如之】
　　民公补服【侯伯同】
　　色用石青前后绣四爪正蟒
　　民公朝服
　　蓝及石青诸色随所用披领及袖俱石青片金縁冬加海龙縁两肩前后正蟒各一要帷行蟒四中有襞积裳行蟒八十一月朔至上元披领及裳俱表以紫貂袖端薰貂两肩前后正蟒各一襞积行蟒四皆四爪曽
