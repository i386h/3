<!-- { "loadSidebar": true } -->
　　御制碑文勒石二十四年酌复海塘营弁兵【复千总一把总二外委三马兵二十歩战兵六十守兵三百名海宁分设二汛旧设堡夫悉行裁汰统归兵额】加筑防塘土堰【时抚臣庄有恭言海宁石塘近城一带防沙冲塌故有是筑】增筑层石坦水修海宁条石坦水【时江流海潮复改由北大亹出入】二十五年修东西塘坦水及韩家池柴塘复修筑海宁南门外堵坦水【时海宁南门外及石门绕城塘外二层坦水为五月望汛潮损故复修】二十六年修胡家兠坦水【时潮水逼塘防沙全刷地当顶冲故建之】修鱼鳞石塘坦水【自雍正八年建后已歴年久今外无防沙故改建】修马牧港塘工坦水筑秧田庙坦水修韩家池柴塘【均以潮汛冲塌防沙故修】二十七年
　　上巡幸浙江躬阅海塘咨度经久之计将老盐仓柴塘改建为石因下木桩试之奈沙质浮松所下之桩不能牢固其柴塘向内数十丈虽可下桩又皆田庐沟塍
　　上命仍筑柴塘定嵗修坦水以资拥防又改筑四里桥鱼鳞石塘并华岳庙等处石塘盘头坦水二十八
　　年改建念里亭诸处鱼鳞石塘二十九年置老盐仓防塘竹篓增筑念里亭坦水三十年
　　命于海宁全城环绕石塘普筑三层坦石并随时修整
　　以资防防四十五年
　　上五次南巡
　　亲视海宁塘工以柴塘究不如石塘巩固因
　　命该督抚督率所属自海宁陈文港石塘迤上至老盐
　　仓柴塘四千余丈通建鱼鳞石工旋
　　遣大学士阿桂往来勘视工程四十七年据总督陈辉祖奏西塘头围为江海交接之处涨沙十余里横江截海阻隔水道致范公堤以东渐致搜刷章家庵迤西冲击滩墈因于头围沙滩开引河一道待春夏山水暴注时开放引河借山水奔腾之势顺流攻沙防春雨涨发大溜直趋引河范公堤正溜开向南行渐有南坍北涨之势四十八年原办续办鱼鳞工竣又奉
　　上谕浙江范公塘一带看来竟须一律改建石塘以资捍卫昨已谕知富勒浑等矣明春南巡时朕亲临阅视指示机宜降防后即可兴工办理至富勒浑有老土塘根脚同系淤沙土性浮松之语从前老盐仓一带亦称淤性浮松难以开槽打桩乃自建石工一律穏固坚实可见事在人为该处改建石工所费不过较前三分之一方今府蔵充盈即多费数十万帑金捍卫民生使闾阎永臻乐利亦所不靳也四十九年
　　上亲视海塘工程
　　谕浙海建筑石塘所以保障民生自应于石塘既建后砌筑坦水保防塘根乃督抚惟云柴塘必不可废此受工员怂恿为后日嵗修冒销地步况添建石塘原欲留柴塘为重门保障并未令其拆去若如该督抚言复加嵗修安用费此数百万帑金为耶又石塘之前柴塘之后见有沟槽一道槽内积水并无去路将来日积日甚石塘根脚势必淹浸渗漏该督抚亦并未虑及又石塘上堆积土牛甚属无谓设遇异涨又岂几尺浮土所能抵御所有塘上土牛即着填入积水沟槽之内仍将柴塘后之土顺坡斜做祗露出石塘三四层为度并于其上栽种柳树俾根株蟠结塘工益资巩固如此则石柴连为一势即以柴塘为石塘之坦水至范公塘一带亦需一律接建石工方于省城永资巩防着自新筑石塘工止处之现做柴塘及挑水段落起至硃笔圏记处止再接筑至乌龙庙止一体添筑石塘予限五年分段从东而西陆续修筑以期海疆永庆安澜





　　皇朝通志卷九十六
<史部,政书类,通制之属,皇朝通志>
　　钦定四库全书
　　皇朝通志卷九十七
　　艺文畧【一】
　　【臣】等谨案郑志艺文畧分十二类于每类之中又各自分门搜罗亦云广矣我
　　朝文治光昭载籍明备
　　列圣御纂
　　皇上钦定诸书流播艺林嘉惠来学至海内操觚之家著作成书可资甄録者亦复不少近奉
　　诏发
　　天府之藏并搜访天下经籍勒成四库全书为右文之极盛今纂艺文畧亦就经史子集分为十二总类以符郑志原例至原书所分各子目则随宜酌并无庸复仍其旧又如图谱既别为専门而郑志艺文畧内复多互载今俱归入图谱畧内以省繁复其虽属画图系谱而为附见之书则仍列于本书之下若经类周易一门有辨论图书名为图説而实未尝作图者亦仍列此畧以从其实焉经类第一【易　书　诗　春秋　孝经四书　尔雅　经解】
　　【臣】等谨案郑志艺文畧经类论语自为一门而以大学中庸入礼记孟子入子类今从
　　钦定续通志之例改为四书一门其每门细目如传注集注义疏义训之类皆强为区别防从删并云易
　　御定易经通注四卷【顺治十三年奉敕撰】
　　日讲易经解义十八卷【康熙二十二年奉　　　敕撰】
　　御纂周易折中二十二卷【康熙五十四年奉　　　敕撰】
　　御纂周易述义十卷【乾隆二十年奉　　敕撰】
　　读易大防五卷【孙竒逢撰】周易稗疏四卷附考异一卷【王夫之撰】易酌十四卷【刁包撰】田间易学十二卷【钱澄之撰】易学象数论六卷【黄宗羲撰】周易象辞二十一卷附寻门余论二卷图学辨惑一卷【黄宗炎撰】周易筮述八卷【王宏】
　　【撰撰】仲氏易三十卷【毛竒龄撰】推易始末四卷【毛竒龄撰】春秋占筮书三卷【毛竒龄撰谨案是书摭春秋传所载占筮以明古人之易学实为易作非为春秋作也】易小帖五卷【毛竒龄撰】乔氏易俟十八卷【乔莱撰】读易日钞六卷【张烈撰】周易通论四卷【李光地撰】周易观彖十二卷【李光地撰】周易浅述八卷【陈梦雷撰】易原就正十二卷【包仪撰】大易通解十七卷【魏荔彤撰】易经衷论二卷【张英撰】易图明辨十卷【胡渭撰】合订删补大易集义粹言八十卷【纳喇性徳编】周易传注七卷附周易筮考一卷【李塨撰】周易劄记二卷【杨名时撰】周易传义合订十二卷【朱轼撰】周易玩辞集解十卷【查慎行撰】易説六卷【惠士竒撰】周易函书约存二十四卷约注十八卷别集十六卷【胡煦撰】易笺八卷【陈法撰】楚山房易经解十六卷【晏斯盛撰】周易孔义集説二十卷【沈起元撰】易翼述信十二卷【王又朴撰】周易浅説四卷【潘思榘撰】周易洗心九卷【任启运撰】丰川易説十卷【王心敬撰】増补周易郑注一卷【惠栋编】周易述二十三卷【惠栋撰】易汉学八卷【惠栋撰】易例二卷【惠栋撰】易象大意存解一卷【任陈晋撰】大易择言三十六卷【程廷祚撰】周易辨画四十卷【连斗山撰】周易章句证异十一卷【翟均亷撰】
　　以上见
　　文渊阁着録
　　【臣】等谨案四库全书于每类之中各分着録存目二种凡去取瑕瑜厘订真伪悉经
　　钦定至为精当续通志艺文畧因之谨从其例亦以着
　　録存目分列为二焉
