<!-- { "loadSidebar": true } -->
　　御制西域同文志序云嵗庚午既定同文韵统序而行之盖以梵音合国书切韵复以国书切韵叶华音字母于是字无遁音书皆备韵微特支呪语窔奥可探而且寰防方言拘墟尽释兹者西域既平不可无方畧之书然准语回文非纂辑文臣所晓是宜示之纲领有所遵循俾无蹖駮舛讹之虞因以天山北路天山南路准部回部并西藏青海等地名人名诸门举凡提要始以国书继以对音汉文复继以汉字三合切音其防古西畨托忒回字以次缀书又于汉文下详注其或为准语或为回语于是兀格蟀自之言不须译鞮象寄而凡识汉字者莫不通其文解其意了若列眉易若指掌书既成名之曰西域同文志同文云者仍阐韵统之义而特加以各部方言用明西域记载之实期家喻户晓而无鱼鲁毫厘之失焉然尝思之天髙地下人位乎其中是所谓实也至于文盖其名耳实无不同文则或有殊矣今以汉语指天则曰天以国语指天则曰阿卜喀以防古语准语指天则曰腾格里以西畨语指天则曰那木喀以回语指天则曰阿思满令回人指天以告汉人曰此阿思满汉人必以为非汉人指天以告回人曰北天则回人亦必以为非此亦一非也彼亦一非也庸讵知孰之为是乎然仰首以望昭昭之在上者汉人以为天而敬之回人以为阿思满而敬之是即其大同也实既同名亦无不同焉逹者契渊源于一是昧者滞名象于纷殊是志也将以纳方俗于防极祛羣疑之分畛举一例凡豹防易辨即世道人心岂云无禆益哉【臣】等谨按切韵字母之学兴于西域流传中土夹漈郑氏所谓虽重百译之逺而音义可传顾其论华梵书曰梵书左旋其势向右华书右旋其势向左华以正错成文梵以偏纒成体要之郑氏究未能洞悉原委故于声经音纬之道虽得其大畧而不能备晰夫梵音之传布借繙译以行由天竺而西畨由西畨而震旦唐吐畨相阿努亲受天竺字法而仍译以唐古特之字辗转纡回其势然也前代舆图未扩凡我
　　朝重译来同之地皆当日声教所不通故晋唐以还经僧伽婆罗沙门不空诸人之传译而缁流持诵逈非西僧梵韵譬之嚼饭与人重増呕哕斯言良为不谬
　　皇朝统一函夏疆索周环防古诸藩尽列版图迄西陲平定凡回准各部落逺至二万余里击壤鼔腹同于几席
　　皇上既命纂防古清文鉴一书颁示中外又
　　特立唐古特托忒回回诸学俾之通习流传干大坤广
　　乆已示规模于无外今将
　　御制西域同文志序恭载卷首其余古西畨托忒回回诸字即按地山水人四门撮其要者缀书其下不特举一例余颠末畧具即按之同文韵统之防亦无不同条共贯所谓栉之于发绩之于丝虽细且多而不乱者矣

　　巴【尔】库【勒】居天山北旧隶版图西邻准界故以为天山北路之首回语巴【尔】有库【勒】池也城北有池故名转音为巴里坤





　　此天山北路地名之首

　　哈宻在天山之南旧隶版图西接回部故以为天山南路之首回语哈【勒】宻【勒】之转音哈【勒】瞭望之谓宻【勒】墩台也地有了台故名
　　【三合哈宻切音阿伊】




　　此天山南路地名之首

　　汗腾格哩敖拉准语汗称其君之词腾格哩防古语准语谓天也敖拉准语谓山盖天山之主峰也
　　【三合切音】□□【歌哩阿防额伊傲阿】




　　此天山之主峰

　　罗【布】淖【尔】罗【布】回语滙水之区淖【尔】为山南众水所滙故名古泑泽一名盐泽一名蒲昌海





　　此即蒲昌海自葱岭以东和阗叶尔诸水皆注焉

　　博汗此绰罗斯始祖也自博汗至防旺多【尔】济那【木】扎【尔】共十八世相袭称汗





　　此天山北路准噶尔部人名之首

　　青吉【斯】汗回部之汗为第一世按回教相传始墨克墨徳那诸国今天山南路噶【木】巴【尔】一支其的传也青吉【斯】汗族又为旧君其国者因首叙焉





　　此天山南路回部人名之首

　　库克淖【尔】防古语库克青色淖【尔】水聚滙处即青海也以水名亦称库库淖【尔】音之转也





　　此青海地名之首

　　阿【勒】坦敖拉古语阿【勒】坦金也山色如金故名





　　此青海山名之首

　　已见青海地名
　　此青海水名之首

　　古实汗图鲁拜呼准噶【尔】和硕【特】哈尼诺雅【特】洪郭【尔】之子封遵文行义敏慧古实汗按古实汗旧居青海以全境来归为青海诸王公受封之始故首纪之





　　此青海人名之首

　　拉萨西畨语谓佛地也畨俗尚佛故名





　　此西畨卫属地名之首

　　扎实伦博西畨语吉祥山也地以山名





　　此西畨藏属地名之首

　　普【克】纳【克】西畨语茂林也地多林木故名





　　此西畨喀【木】属地名之首

　　实德总西畨语实德和平之谓总城也盖美其城风俗之词





　　此西畨阿里属地名之首

　　总噶【尔】拉西畨语噶【尔】白色拉岭也岭石色白下有旧城故名





　　此西畨卫属山名之首

　　搏博拉西畨语搏博髙也岭形髙峻故名





　　此西畨藏属山名之首

　　多实拉西畨语多谓石实四数拉岭也岭有四石峰故名





　　此西畨喀【木】属山名之首

　　哩【克】苏【木】衮博哩西畨语哩【克】苏【木】衮博谓文殊观音及手持金刚也哩山也旧曽示现于此故名





　　此西畨阿里属山名之首

　　臧博楚西畨语臧博清浄之谓楚水也河也取清浄无垢之义以名河其上流即藏地崖噜臧博楚也





　　此西畨卫属水名之首

　　崖噜臧博楚西畨语崖噜谓西境藏在卫西与卫属之臧博楚本一河此其西流也





　　此西畨藏属水名之首

　　沙【克】楚西畨语沙【克】水声水流湍急有声故名





　　此西畨喀【木】属水名之首

　　斡康舂西畨语康空甸也河滨多狐旁有空甸故名





　　此西畨阿里属水名之首

　　总喀巴罗【布】藏扎【克】巴卫地始兴黄教之祖生于东总喀至卫建噶【勒】丹寺阐扬法教衣鉢开先一支八叶相传为曼殊师利之呼必勒汗云





　　此西畨喇嘛之首
　　【臣】等又按东鹣西鲽风尚所同北辙南辕防归有极钦惟我
　　朝膺
　　天眷命覆载之内悉主悉臣凡雕题漆齿之偕徕实疏仡循蜚所未有似宜附登卷末于以志盛事于梯航
　　阐遗经于山海第考馆书存目所收如四译馆考八纮译史二书要不过广采异闻以资博览间亦涉于邹衍谈天齐谐志怪之流考核之道槩乎未有闻焉至琉球国志一书曽经使臣周煌恭纂进
　　御顾其所载琉球各字仅附之风俗门不过存什一于千百其余四译馆中尚有存馆杂字如暹罗缅甸百译苏禄八百回回西畨髙昌南掌西天凡十国零星错杂其所载西天西畨回回诸字考之
　　钦定西域同文志五译合壁集要诸书总未能窥其奥窔实则抵牾孔多恐各国诸字亦未免承讹袭谬之弊盖羣言必衷诸
　　圣馆中所存皆未经
　　钦定之书似未足以信今传后毋宁阙而不録云


　　皇朝通志卷十三
　　钦定四库全书
　　皇朝通志卷十四
　　七音畧【一】
　　【臣】等谨按宫商角徴羽五音之外益以半征半商谓之七音葢释神珙以等韵列为三十六字母纵为四声横为七音声调日繁而翻切之学日着然四声切韵盛自齐梁特李登吕静周颙沈约所述之书不显于后隋陆法言作切韵言韵学者代有増损讲求该洽愈精愈宻顾中华之字与西域逈殊即用切韵之法比类呼之音亦不偹梅膺祚作韵圗以明翻切之法其有音无字者乃为空圏以附之则七音亦偏而不全矣我
　　国家文明启运
　　列祖天亶神灵剏为
　　国书以十二字头括宇宙之大文阐古今之袐妙极广大精微之用探隂阳清浊之源至变而莫能淆至赜而不可紊此天地之元音涵今茹古无以复加者也
　　圣祖仁皇帝考文制度
　　御定清文鉴康熙字典音韵阐防诸书
　　颁示中外凡清字汉字之音切殊途同归而按之国书十二字头各有旋相枢纽之妙我
　　皇上钦定増订清文鉴由二合而三合四合合声切字字无遁音辨析防芒益臻美备他如大藏经典西畨梵音以及防古唐古特回部准部
　　声教所讫方言异尚义类各殊
　　钦定同文韵统西域同文志五译合璧集要诸书明华梵之同源合清汉以互证既条分而缕析亦璧合而珠聨若
　　钦定叶韵彚辑音韵述防则又専究华音
　　嘉恵艺苑莫不折衷至当纎悉无遗洵乎音韵之大成
　　也至于
　　本朝诸臣讲求音韵之书如顾炎武之古音表唐韵正音论易音诗本音毛竒龄之古今通韵纪容舒之孙氏唐韵考江永之古韵标准曽防
　　采入四库全书亦皆矩矱秩然考核醇备【臣】等谨将国书十二字头首载简端及经典梵音以至遐方别部与
　　国书音韵互为援证者次及华音次及诸臣著述提纲举要缀其大凡用以征前古未备之音以昭
　　同文之盛其字体字义别详六书畧门至乐律宫商歴
　　奉
　　谕防并恭载乐考兹不具述
　　太祖髙皇帝始制国书创为十二字头
　　【臣】等谨按
　　太祖命额尔徳尼巴克什噶盖扎尔固齐承
　　防编辑聨缀成文是
　　国书固首重谐声者也
　　第一字头阿额伊鄂乌谔
　　【臣】等谨按阿额伊鄂乌谔音韵之字也□□以下则为配合翻切之字而字母韵母皆不能出此六字之范围□至□二十四字□至□二十一字□至□二十一字□至□二十四字□至□二十三字□至□十一字分晰之而声悉谐叅错之而母共贯十一字头皆以此为不易之体例也
　　第二字头□□□□□□
　　【臣】等谨按□□□□□□为第二字头之纲以下则依第一字头相生之序而转韵于衣相叶以成音
　　第三字头□□□□□□
　　【臣】等谨按哷字为华音之所无盖以阿额伊鄂乌谔等字收声于哷连读以成音
　　第四字头□□□□□□
　　【臣】等谨按□□□□□□为第四字头之纲而用安恩因安恩恩六字相叶以成音
　　第五字头□□□□□□
　　【臣】等谨按□□□□□□为第五字头之纲而用昻鞥英昻鞥鞥六字相叶以成音
　　第六字头□□□□□□
　　【臣】等谨按此以阿额伊鄂乌谔等字收声于克字相配成音
　　第七字头□□□□□□
　　【臣】等谨按斯字亦为华音之所无而以阿额伊鄂乌谔等字收声于斯连读以成音
　　第八字头□□□□□□
　　【臣】等谨按此以阿额伊鄂乌谔等字收声于特相配成音与第六字头同
　　第九字头□□□□□□
　　【臣】等谨按此收声于补字相配以成音与前同
　　第十字头□□□□□□
　　【臣】等谨按□□□□□□为第十字头之纲而用傲欧优傲欧欧六字相叶以成音则与二四五字头同也
　　第十一字头□□□□□□
　　【臣】等谨按勒字亦为华音之所无而以阿额伊鄂乌谔等字收声于勒连读以成音与三七字头同
　　第十二字头□□□□□□
