<!-- { "loadSidebar": true } -->
　　姓名货物及收泊何处填给船单沿海官照单严查按月册报督抚存案毎日食米人各一升余米一升以防风阻如有越额载米者治罪其私卖船只偷越禁地或留在外国者杀无赦五十七年定来往台湾各船取具保结赴厦门盘验其保结商船责之保家商船水手责之船户货主渔船责之澳甲同防各船限定人数凡单身游民无照者不许偷渡犯者官兵船户民人及该管官一体论罪时碣石总兵官陈昻言夷商种类甚多奸宄莫测应令督抚闗差诸臣设法防备部议夷商慴服有素应聴其照常贸易沿海文武官弁但于夷船泊岸时不时防卫无致失所从之又以两广总督杨琳言禁止澳门夷商夹带中国之人并内地商人偷往别国贸易【时以止禁商船往南洋而夷船往南洋及内地商人往安南不在禁例永着为令】五十八年议定防古及西藏茶禁六十一年
　　谕暹罗国分运米石至闽粤等处贩卖其余各边番部落及苗疆土司祗令在就近边界交易不得多携人众深入内地至硝磺废铁军器火礟等物防不准夹带出边其进闗抽税多从轻减云
　　雍正二年
　　谕暹罗国不惮险逺进献稻种果树等物应加奬赉其运来米石所至地方官悉照粤省时价发卖不得任意低昻其回空压载货物概免徴税嗣后陆续开闽浙洋禁及边番互市之禁先是青海诸部落毎年于二八月在河州松畨两处与内地民人交易两次后择定纳喇萨喇地方为集场改定四季交易而各部落多居住黄河之东切近河州松畨等处所有纳喇萨喇两处交易之所不足供黄河东西两翼防古易卖三年将军岳钟琪言河州土闗附近之双城堡松畨黄胜闗之西河口俱有城堡房屋地方寛濶水草肥甘应仍令在此互市可为永久再住牧黄河西诸部落相近西宁请移贸易之地于西宁口外当噶尔寺至防古贸易全借牲畜每在六月以后请毎年不定限期聴其不时贸易从之五年福建督臣请复开闽省洋禁以惠商民并令出洋之船酌量带米以佐内地耕耘之不足
　　上如所议并令该督抚立定条规严加防范其从前逗遛外洋之人不准回籍五年令大臣防凌等与俄罗斯使臣定议边界立石碑并定议俄罗斯往恰克图互市人数不得过二百仍令理藩院司官一员稽查六年准暹罗国商人运载米石货物在厦门发卖止纳货物税米谷免税永为例又定洋船出入海口限期及酌带米石货物之数七年准浙江洋船照闽海例与南洋一体贸易并准粤东商人毎嵗冬春间以茶叶瓷器色纸诸物往柔佛诸国互市许暹罗贡使购买驼马并动用内库银给以价值又赏给京弓铜线【以该贡使请采故也】定湖南民人往苗土贸易者给与印照塘汛验照放行其苗人至内地贸易于苗疆分界之地设立市场该州县派委佐贰官监视每月以三日为期不许越界出入先是吕宋等国口岸多聚汉人将南洋贸易禁止是年复令通市如故十三年议定东省豆船经海运到江设立两聨印票出入查验如无印票照贩米出洋例究治时吕宋国以麦收歉薄请以谷银海参来厦门交籴
　　上谕该督抚提督转饬有司照谷麦时价均平粜籴不许内地人抑勒欺诈其自开海以来各项禁物仍不许出境并申明沿边军民借端需索勒掯之
　　乾隆元年暹罗国请采买铜斤部议以铜斤禁止出洋定例已久恐后来奸民借此为由越境滋议不准采
　　上命赏给八百斤后不为例又准山西口外民人携带日用铁器其鸟鎗腰刀及铁条铁块可造军器者
　　仍行禁止二年
　　命朝鲜国仍循旧例在中江地方与兵丁交易八年酌定外洋货船带米万石以上者免货税十分之五五千石以上者免十分之三其米照市价公平发粜若地方不能销售官为収买以补常平社义等仓或散给濵海标营兵粮之用自是商船往暹罗者亦多携米归来官照时价就厦口粜卖分散漳泉二郡其商民有自备资本运米至二千石以上者按数分别生监民人赏给职衔十一年葫芦国酋长蚌筑愿以其地茂隆山银厰抽课报解作贡解课三千七百九两零赴云南投诚且称境内银厰自中华人吴尚贤开采以来矿砂大旺厰地民人各守
　　天朝法度路不拾遗等语王大臣等议令云南督臣晓谕却之仍令将吴尚贤等违例出境查明具奏从之寻葫芦国夷目仍吁请
　　天恩俯顺夷情收受厰课云督张允随请减半收纳以所收之半给赏该酋长以慰逺人归顺之意从之先是汉人往噶喇吧贸易留者甚众生长其地者曰土生仔司汉人贸易者曰甲必丹时福建龙溪县民陈怡老久居其国贿通夷目谋充甲必丹于十四年潜回厦门为地方官访获
　　上闻仍令照例速遣二十四年西陲底定自辟展库车阿克苏乌什和阗叶尔羌喀什噶尔等处均设市集内地运往者绸縀褐氊色布茶封易回部驴马牛羊翠羽花翎毛革金银铜货及麦荞刍茭以实边境军储或遣官监运或聴军民贩载其物价悉照内地价直交易是年禁外洋夷船贩运丝斤明年江苏巡抚陈宏谋言各闗差招商采洋铜向系置办绸縀丝斤并糖药等货今丝斤已禁若将绸縀一概禁止所带粗货不敷易铜请将绸縀纻绢等准其买办寻议将该商额办铜本所有应需酌撘绸縀及装载船只酌定卷数斤两责成乍浦上海二处官照例秤验输税使商人不得重复影射二十七年
　　命开奉天海禁并定给票互查之例二十八年禁咭唎商船不准于浙江贸易自是皆收泊广东又陆续准咭唎咖喇吧荷兰等国夷商及琉球国配买丝绢以易外洋铜斤二十九年准两广浙闽各商携带土丝及二蚕湖丝往柔佛诸国贸易此后外藩贸易悉照常例至于西域藩部来新疆贸易者各有常例如哈萨克诸部于伊犁贸易布噜特诸部于喀什噶尔贸易痕都斯坦诸部于叶尔羌贸易齐齐玊斯谔尔根齐诸部常至伊犂等处贸易又定外藩商人在回部贸易者三十分抽一皮币二十分抽一回部商人往外藩贸易者二十分抽一皮币十分抽一其牲畜货物不及抽分之数视所值低昻以普尔折算四十二年两金川畨酋平定亦令于该地设市定制以通货贿四十九年
　　谕留京办事王大臣议覆福康安舒常等筹酌粤东洋行事冝内称该督抚及监督等土贡内购买洋货钟表等物务令洋行各商公同定价又洋行货内珍珠宝石等项抽税易于偷漏应令总督监督等悉心筹酌以期永久无等语国家抚驭外洋不贵异物每嵗畨民与内地洋行交易货物俾霑利益原所以体恤商夷至洋货内钟表等项不过备验时刻向来粤海闗原有官买之例而广东督抚监督等往往于土贡内亦有呈进者今内务府造办处皆所优为更无事外洋购覔嗣后督抚等于钟表一项永不准再行呈进至珍珠宝石等项原无需用之处向来粤海闗抽税亦属无多况此等物件本难定价易至居竒且便于携带藏匿难保无偷漏分肥否则过于吹求若设法严禁逐项搜查实属不成事体现在京师及各处闗隘商税则例内本无此项税课不如聴商人等自行交易免其収税凡粤海闗珍珠宝石防不准征收税课着为令













　　皇朝通志卷九十三
　　钦定四库全书
　　皇朝通志卷九十四
　　食货畧【十四】
　　漕运
　　【臣】等谨按秦输渤海之粟汉运关中之粮此漕运之名所由昉自汉及元率皆水陆兼运故有长运递运之名至明永乐间开防通河以济漕始罢海运陆运而为儹运其后又变支运为兑运复为改兑于是罢民运而专以军运
　　国朝因之然明代军民交兑司漕者徃徃左军右民以致军强民弱需索无压始则瘠民以肥军而民不任漕继且瘠军以自肥而军不胜运我
　　朝则改为官収官兑而于运丁尤加意体恤其在家也有赡运之屯田以为世业其在途也有官给之行月以备糗粮赠贴银米费虽浮而不恤随带土宜利虽倍而无征此
　　国朝之漕运所以民勤秸秷而额鲜侵亏军乐委输而期无违悮也兹仍按年胪载以永垂不刋云至
　　列圣相氶百余年来偶遇偏灾或裁运或免征已列蠲赈
　　中兹无赘焉
　　顺治二年定漕运官司挽运设旗甲统领设运总督押则设漕道粮道提衡廵察则设总漕廵漕四年定各省漕船额缺者给以重运银令运军雇募民船装运七年裁廵漕御史先是漕粮军民交兑军强民弱毎多勒索九年定为官収官兑其赠贴银米酌令征収以给运军民甚便之十年制铁斛颁发仓场又以白粮无漕船令攒厰成造十二年定漕运限期时运漕军丁多有窜入民籍者是年定五年编审一次十三年定京城通州各仓收米限期防饬各卫所舍余闲丁按年编审纳银以为贴造漕船之费十七年令折征灰石米解部给支明年禁折征漕粮毋得以兑漕为名价外苛索康熙元年
　　谕漕船领运官军依限扺通回空不守成法者罪之其沿途文武官催儹不力者并论罪二年令漕运总督刋发各省漕运全单并定漕粮分数以严考成时浙江白粮用漕带之法需船百二十六号三年増造六十四号并入漕帮佥运防定江苏白粮照浙江之例抽选漕船装运五年更换又定漕船抵通限十日回空之例十一年定抵通期限以省分逺近为差违限者计月论罸督运白粮违限者亦如之十七年增定重运回空沿途限期除江西湖广漕船行长江至仪征者因风挽运难以立限外惟镇江渡江因风守候令地方官报明免议余俱照新定例行淮北漕粮向例止収红米时河患初平民田被淤因而有改种白稻者以河道总督靳辅疏准红白兼収着为令二十三年定漕船载运额数每船载正耗米五百石土宜六十石又以漕运总督管理粮船是其专责
　　谕漕督于漕运过淮及回空之时徃来亲催嵗以为例二十六年定各卫所漕船毎年见运之数成造十分之一其各省嵗修每船给修费银七两五钱至运军不亲押运以子弟代行向例运军及代运人均发边卫充军至是并严该管官处分又定漕船受兑离次各省廵抚题报期限不得过二月逾限者论三十三年申严折征漕粮耗米之禁又定佥军额例先是漕船运军每船十名至十一二名不等康熙二十五年定额十名至三十五年更定每船佥军一名其余水手九名择谙习撑驾者雇充三十七年江南建平县漕粮改折籼米从民便也四十三年浙江运白漕船亦定为五年更换四十九年定挂欠漕粮漕司各官分赔之例防定佥副军一人随运凡重运到淮亏缺者令本军驾运北上留副军买米赶帮如抵通欠粮留本军完欠副军回空并令廵抚漕督给发漕船来徃限单饬沿河州县挨注入境出境时日先是州县交兑漕米取米四升分盛二袋印封解仓场騐収至五十四年令每船用米一石着粮道騐封到淮漕督拆騐加封抵通仓场侍郎率粮防騐明起卸其様米仍作正収
　　雍正元年
　　诏免江西脚耗等银五十一万两米六十一万石有竒嗣后仍令按全书照数支给二年裁浙江船政同知其修造漕船事宜并归粮道管理又以漕船剥浅多有扰害商船者
　　谕督抚示禁漕督失察者论并严漕船包揽货物及夹带私盐私藏火器之禁至经纪运米到大通桥车戸运米进仓旧例每米五十袋抽掣一袋一袋少余袋例算于各役脚价内扣赔是年更定掣欠之例每石秔米作价银七钱稄米六钱仍准于脚价内扣抵惟欠数多者照盗卖漕粮例治罪五年定催漕船按泛成造每船给银三十七两六钱三分三厘毎嵗给小修银二两十年期满照例别造六年
　　特防谕文学生员准免佥运又
