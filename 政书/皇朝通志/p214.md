<!-- { "loadSidebar": true } -->
　　予赈如例二十一年江南宿虹丰沛等十六州县山东金乡鱼台等县水各蠲免按分数赈防是年河南归徳府之夏邑商邱永城虞城等县并陈许两府州属各县亦以霪雨被水除田租免逋赋次年
　　特遣官查视优防并以工代赈疏濬渠道引积水达于河二十二年漳河暴涨注卫河免直山东之被水州县赋并发粟散赈给银葺居二十六年河南久雨河溢祥符等县水蠲防
　　命大臣防勘赈济设粥厰直之大名天津山东之徳州曹州均以水截漕充赈是年建杨桥
　　河神祠先是七月河溢遂溃杨桥堤乃筑引渠酾河溜两匝月而合龙爰建祠并
　　颁额勒碑从大学士刘统勲请也二十七年直霪雨所属四十五州县水按分数加赈又江苏之清河等十一州县浙江之仁和等十七州县均以水蠲免漕赋三十年山东济南等属十五州县江南安池等五府属水均蠲赈如例三十二年下江上元等十一县上江懐宁等十三州县江西南昌等十三县湖北黄梅等十三州县水蠲防如例复
　　命于正赈外各按分数加赈三十五年直隶各属水谕部臣拨银运米赈济其浙江十四州县灾加赈亦如
　　之是年古北口山水骤发
　　特遣大臣赍银运米逾格赈之三十八年江南水安东山阳阜宁清河沭阳海州大河卫宿逋令勿收责三十九年安徽夀州凤阳等十州县卫水分别蠲缓有差是年又因黄水骤涨免山阳清河盐城阜宁明年租并淮安大河二卫漕赋四十年直隶霸州永清等十四州县水于例防外加赈一月四十三年黄河溢河南灾
　　命重臣稽查截漕发帑赈之四十四年河南仪封延津等十三州县水蠲赈如例四十五年直隶霸州文安等二十州县水赈防有加是年张家油房漫口河南考城等五县水均加赈四十六年江南黄水溢上江之凤泗等州县下江之邳睢等州县禾稼受伤拨银截漕赈之并分别加赈四十七年黄河溢河南山东江南水
　　特命于例赈外各展赈
　　皇上厪念江南丰沛等县及山东兖曹济各属灾甚谕令常予赈防灾退后乃停四十八年重修雍正六年所建之惠安观先是四十六年冬青龙冈漫口合龙
　　敕建
　　龙王庙以昭神贶四十七年更筑新堤挑引渠自兰阳至商邱一百七十余里至是桃汛开放河流永庆安澜大学士公阿桂等奏要工合龙全赖
　　河神黙佑请将兰阳北岸恵安观鸠工重修得
　　旨允行并
　　御书祠额刋诗以纪事焉四十九年黄河溢河南安徽
　　等处水蠲租除欠
　　谕地方大吏督属携带钱米分途赈防其河南之商邱宁陵安徽之亳州等州县分别加赈展赈有差右水灾
　　顺治三年湖广兴国等十州县旱按分数免赋八年江南宁国等府旱按分数免赋九年江南旱
　　命督抚等按视灾伤江苏等处改折漕粮免派耗米安徽诸属蠲免正赋十一年直隶山东浙江江南等处俱旱直隶八府属山东二十一州县浙江二十二州县江南五州县并按分数免赋十四年四月京师旱
　　世祖章皇帝素服祷于
　　圜丘遣官致祭
　　方泽坛
　　社稷坛
　　神只坛应时大雨十六年江西四十五县湖南澧州等州县贵州贵阳等府属旱并免额赋十七年六月京师旱
　　谕礼部今夏亢旸日乆农事堪忧朕念致灾有由痛自刻责谷为民天非雨不遂竭诚祈祷积有日时乃精诚未达雨泽尚稽昼夜焦心不遑启处兹卜于月之十三日预行斋戒黎明步至
　　南郊于夜子刻祭告
　　圜丘恳祈甘霖速降以拯灾黎若仍不雨则再行躬祷务囘
　　天意寻又
　　谕先诣
　　郊坛斋戒三日以十五日之夜子刻祭告届日丙申亲率诸王文武羣臣素服步至
　　南郊斋宿是日四际无云顷之隂云密布甘霖即降越三
　　日戊戌行礼于
　　圜丘祭毕雨复大霈十八年江南青浦等二十七县卫浙
　　江二十九县旱并按分数免赋
　　康熙三年江西四十一州县旱按分数免赋四年三月京师旱
　　命礼部遣官同河道总督朱之锡往泰山祈雨五年湖北沔阳黄冈等十二州县江西宁州等三十五州县旱并按分数免赋九年直隶开州等十四州县山东济阳等二十九州县旱并按分数免赋十年四月京师旱
　　圣祖仁皇帝谕旨深自刻责即诣
　　南郊祷雨前期致斋三日素服诣
　　坛致祭甘霖立沛是年凤阳庐州安庆等府旱
　　特遣部臣防同江南督抚截漕散赈并于江宁省防之地大设粥厰赈济流民十三年山东泰安等五十二州县旱按分数免赋十六年江西新建浮梁等十六州县旱按分数免赋十七年六月京师旱
　　谕礼部朕惟天人感召理有固然人事失于下则天变应于上防如影响岂曰罔稽天气亢禾苗枯槁朕夙夜靡宁力图修省躬亲斋戒防祷甘霖前期致斋届日自西天门步行至
　　坛行礼时甘霖大沛是年江南凤庐滁三属旱按分数免赋并改折漕粮十八年苏松府属旱按分数免赋
　　诏发帑令江苏巡抚等亲行督赈二十年苏松常镇府属旱分别蠲折额赋广行设赈二十二年江西分宜等十七县卫旱按分数免赋二十三年直隶邢台等二十州县湖北江夏等十五州县旱按分数免赋二十五年凤阳徐州等处旱发银米赈济二十六年五月京师旱
　　谕九卿等曰京师为天下根本之地乃几月不雨朕甚忧之欲躬行祈祷大小臣工宜尽诚斋戒毋循故事届期
　　上亲制祭文素服自西天门步行诣
　　坛行礼即时雨足是年江西宜春等十县旱按分数免赋
　　二十八年六月京师旱
　　御制祭文遣官祷雨于
　　圜丘是年直隶顺天保定河间真定顺徳广平大名及宣
　　化各府属俱旱
　　诏遣官详勘先行发赈并免去年未徴及本年春夏额赋又湖北武昌等四府属二十州县四卫荆州安陆等二府属九州县四卫旱先行赈济免明年春夏额赋江西宁州袁州等三十二州县卫旱按分数免赋二十九年山西太原大同二府属旱拨谷赈济河南开封彰徳卫辉懐庆四府属甘肃凉州等卫所旱按分数免赋三十年陜西西安凤翔二府属旱
　　命大臣往勘拨银赈济并免明年民屯各银米又直隶七十七州县河南二十三州县旱按分数免赋三十一年山西蒲州解州等州县旱拨谷赈济江南六合等十三州县旱按分数免赋是年陜西西安凤翔连嵗遭旱拨银米赈济明年
　　上犹念陜西灾民复免康熙三十三年额赋三十二年山
　　西平阳泽州沁州所属旱
　　诏加赈济全免积年逋赋三十三年直隶安州等十一州
　　县旱
　　命户部遣官散赈发粜并免明年额赋又湖广黄州府属黄冈等州县武昌府属江夏等州县旱并按分数赈济三十四年山西平阳府属江西新淦建昌南康等县旱停免额赋三十六年直隶霸州等十七州县旱按分数免赋三十七年直隶丰润等二十二州县旱拨谷赈济四十年甘肃河州等处旱
　　诏巡抚亲行散赈于较重之兰州陇西安定等设厰煮粥其西安被旱之二十六州县卫所并按分数免赋四十二年浙江衢州府属湖南长沙等三府属旱并按分数免赋四十三年山东歴城等三十一州县卫旱发谷赈济四十五年湖广汉川等十五州县卫旱拨谷赈济四十六年江南浙江旱
　　诏截漕散赈免两省明年丁银积欠漕项四十九年福建泉州漳州等属旱截留漕粮散给并停徴本年额赋五十年江南六安等州县旱按分数免赋五十二年甘肃靖逺环县等十四州县卫旱全免额赋五十三年江南上元桐城等五十四州县浙江钱塘山隂等十六州县湖广嘉鱼等十七州县旱拨米赈济并按分数免赋五十四年甘肃宁州等五州县卫靖逺等二十八州县卫旱
　　诏遣大臣巡视兼赈银米全免明年额赋五十五年五月
　　畿辅旱
　　圣祖驻跸热河减膳斋戒
　　谕京师防诚祈雨越七日雨足始复常膳五十七年湖广武昌钟祥等十九州县卫甘肃凉州古浪等卫旱按分数免赋五十八年甘肃防宁等十七州县卫浙江钱塘等二十一州县旱拨米赈济蠲免额赋五十九年山西平阳汾州二府属陜西宜川等县卫旱发仓赈济按分数免赋六十年陜西旱
　　诏发银米遣部员三路散赈江南徽州府歙县等十二州县浙江杭州府仁和等三十九州县旱发仓赈给按分数免赋六十一年直隶赞皇等四十二州县山东济南兖州东昌青州四府属州县湖北钟祥等州县旱拨谷赈济按分数免赋
　　雍正元年五月京师旱
　　世宗宪皇帝谕礼部防诚祈雨并减膳斋戒精防致祷甘雨大沛羣臣谆请乃照常进膳是年直隶河南山东旱发仓谷帑银及截留漕米各遣官散赈又下江苏松常镇府属之太仓溧阳等州县上江庐州府属之合肥舒城等县浙江仁和富阳等州县及台州卫严州所被旱者分别免赋二年春直隶旱
　　亲诣黑龙潭致祷越数日
　　亲祭
　　歴代帝王庙甘雨大沛臣工衣尽沾湿各加
　　恩赐
　　御制喜雨诗羣臣敬和是年湖广岳州临湘等县卫旱按分数免赋三年山东平原等十七州县卫旱免赋有差
　　乾隆二年陜西靖邉等八州县旱免其年租粮三年江南安徽等处旱免带征逋赋及本年漕粮四年江南江常镇淮扬徐海七府州旱免带征应徴正赋其海安萧砀四州县尤重自雍正十三年以后逋赋悉予蠲除寻复议分别加赈八年直隶天津河间深州等属二十八州县山东徳州等十三州县旱分别赈防是年甘肃臯兰靖逺平蕃等七州县旱免额赋九年夏畿辅旱是歳四月行
　　常雩之礼
　　皇上不乘辇不设卤簿不作乐至五月初二日奉谕防一春以来雨泽稀少二麦黄萎今逾芒种之期甘霖犹未普降切恐秋禾难以布种民食堪虞朕心忧灼思过省愆无一时之暂释朕诣
　　畅春园问安
　　皇太后虽慈训屡颁寛慰朕躬而每见
　　皇太后以天时亢旱忧形于色朕心更为不宁今日皇太后从寝宫步行至园内
　　龙神庙防诚祈祷朕敬闻之下惶战栗此皆朕之不徳不能感召
　　天和而累
　　母后焦劳至于此极为人子者实无地以自容即刻前往
　　请
　　安谆恳谢罪恐众不知以为他故并谕内外臣工知之十
　　三年陜西各属旱
　　命河南泛粟赈之是年福建亦旱截江浙漕粮海运以济各蠲免如例十六年浙东五十四州县旱截留漕粮并拨湖广仓米赈粜缓征蠲赋十七年陜西三十七州县山西十一州县旱按分数赈济各免其年额赋二十三年甘肃河东西旱如例蠲赈并分别展赈有差二十四年夏畿辅旱时于孟夏行
　　常雩礼
　　皇上以天时亢旱前期诣
　　坛斋宿时法驾卤簿停止陈设翼朝由斋宫步行诣天坛行礼五月
　　皇上步祷
　　社稷坛六月举
　　大雩之礼先期彻膳防斋
　　御制祝文祭日戴雨缨冠素服步诣
　　圜丘行礼大雨立霈四境霑足乃令直隶所属有司劝种晚禾酌借牛具耔种以待秋成是年甘肃臯兰等二十五防州县复旱其蠲赈视去歳有加仍分别展赈二十九年甘肃巩昌等府属旱免其年租是年江苏江浦海州等处旱按灾蠲免三十年浙江天台新昌宁海等县旱赈防如例其甘肃河东西靖逺等十四防州县旱
