<!-- { "loadSidebar": true } -->
　　御制原韵兹以驻跸清暇复各题五言近体虽不足以窥
　　测
　　髙深然刘昭禹所云四十贤人者或庶几云尔
　　御制再题避暑山庄三十六景诗序
　　避暑山庄者玉塞之神臯金庭之奥域也我
　　皇祖圣祖仁皇帝肇斯灵囿标三十六景题句绘图垂示
　　册府朕既恭次
　　元韵附刻篇末前秋周览胜概复各赋五律一章仍就旧
　　题成咏今年敬奉
　　安舆来驻于此自夏至初过讫于处暑招凉延爽望再更几政之余登临揽结乃知三十六景之外佳胜尚多萃而録之复得三十六景各题二十八字其中有
　　皇祖当年题额者亦有迩年新署名者统前后计之得列仙福地之数匪谓泄造物无尽之藏葢即由旧之中寓知新之防云尔
　　御制避暑山庄后序
　　我
　　皇祖于辛夘年成此避暑山庄三十六景绘图赋什为序以行之而予适生于是年此中因縁不可思议即位后于辛酉年始为巡狩之举至山庄徘徊思慕因敬依
　　元韵以志景仰甲戌年又増赋三十六景葢以
　　皇祖昔曾题额而未经入图及余游览所至随时题额补
　　定者总不出
　　皇祖旧定之范围故永恬居之诗曰已是洞天传玉简得
　　教福地续琅书永恬居即
　　皇祖御书也
　　御序至矣尽矣兹后序何为而作葢予之生年既同山庄
　　而予之侍
　　皇祖适以壬寅而今嵗又恰当壬寅六十余年蕴于深衷者不可以不明白宣示以自戒巳者戒我后人耳夫居此山庄日凛敬
　　天法
　　祖勤政惠民柔逺宁迩诸大端见之诗文者不知凡几何尚有未宣之深衷乎无而谓有是欺已有而弗宣是欺人我
　　皇祖建此山庄所以诘戎绥遐崇朴爱物之义见于御制序中意深逺也是以
　　皇考十三年之间虽未举行此典常
　　面谕曰予之不徃避暑山庄及木兰行围者葢因日不暇给而性好逸恶杀生是予之过后世子孙当遵
　　皇考所行习武木兰毋忘
　　家法煌煌
　　圣训予与和亲王及尔时军机大臣实共闻之而今皆无
　　其人矣予如不言后更无知
　　皇考圣意者又数年来日涉成趣于向所定景外不无建置如创得斋戒得堂之类不下二十处既见之昨嵗知过之论矣而予之意犹有未尽者亦不可不宣示后人也盖汉唐以来离宫别苑何代无之然不过费人财逞己欲其甚者乃至破国亡家是可戒无足法也若今之山庄乃在闗塞之外义重习武不重崇文而今则升府立学骎骎乎崇文矣然杜甫所云将军不好武稚子总能文之句余尝驳之以为各有其地其职也设众人遂以此为美亦美中之不足矣又扈跸之众歴数月于役采出车古人所以恤下此亦不可不念俾人知其所系者大且时加恵赐焉则劳而不怨若图己乐而忘人苦亦非仁人之所为也若夫崇山峻岭水态林姿鹤鹿之游鸢鱼之乐加之岩斋溪阁芳草古木物有天然之趣人忘尘世之懐较之汉唐离宫别苑有过之无不及也若耽此而忘一切则予之所为羶芗山庄者是设防穽而予为得罪
　　祖宗之人矣此意蓄之乆而不忍言今老矣终不可不言故书之既以自戒仍敬告我后人若后人而忘予此言则与国休戚相闗之大臣以及骨鲠忠直之言官执予此言以谏之可也设谏而不从或且罪之者则是
　　天不佑我国家朕亦无如之何也已矣
　　御制避暑山庄纪
　　恩堂记
　　圆明园之纪
　　恩堂纪受
　　恩之自避暑山庄之纪
　　恩堂纪受
　　恩之迹名同而实异文异而事同一而二二而一者也盖皇祖飬育予于宫中之防原降于圆明园之纪
　　恩堂兹不复赘然其时实仍居
　　皇考藩邸中及从
　　皇祖来避暑山庄乃
　　赐居斯堂之侧堂即三十六景中所谓万壑松风者夙兴
　　夜寐日觐
　　天顔绨几翻书或
　　示章句玉筵侍膳每
　　赐芳饴批阅章奏屏息侍
　　旁引见官吏承
　　顔立侧或
　　命步射以示众臣持满连中
　　皇祖必为之色喜至于钓鱼而得则
　　令持去以给
　　皇考若隔旬余半月则
　　遣往狮子园以谒
　　圣母而其年秋随
　　皇祖幸木兰又有宜纪者入木兰初围场曰永安莽喀围
　　中有一熊
　　皇祖御火鎗中之熊伏不动乆之
　　皇祖谓其已毙命御前侍卫引予去射之
　　意欲使予于初围得获熊之名也其时予甫欲上马而熊
　　突起奔前
　　皇祖御虎鎗殪之事毕入武帐
　　皇祖顾
　　温恵皇贵太妃指予曰伊命贵重乃以射熊事告之曰使伊至熊所而熊起马惊成何事体又一日虞者告有虎
　　皇祖命二十一叔父后封慎郡王者往予跽奏愿去皇祖曰汝不可去俟朕往之日携汝去耳似此
　　深恩彼时不知至于今毎一念及即欲堕泪夫五十余年之事歴歴如昨而予六旬有三亦视曾孙矣不有以纪之子若孙其何由知之此予所以追忆而涉笔也子若孙其尚念我
　　皇祖何以
　　眷顾我之深及我之干干矻矻何以不敢负
　　皇祖之恩将亿万斯年永丕基而承
　　天眷胥在是矣讵惟是一堂之记云乎哉










　　皇朝通志卷三十五
<史部,政书类,通制之属,皇朝通志>
　　钦定四库全书
　　皇朝通志卷三十六
　　礼畧
　　【臣】等谨按自古帝王经国治世之典莫大于礼礼也者事神理人班朝治军由仁孝诚敬之思以达于尽伦尽制之实治法所由大备也自有虞氏命典三礼成周始有吉凶军賔嘉五礼之目汉唐以来规制畧存未臻大备秉笔纪载者亦无由上嫓隆古之规洪惟我
　　皇朝
　　圣
　　圣相承监古定制典章鸿懿超越万代
　　皇上中和建极兼综条贯自
　　郊
　　庙百神之祀朝觐燕飨之仪
　　阅武训戎之政柔逺安藩之畧以至愼终追逺之典皆本
　　圣神之极思创制显庸尽美尽善其仪节之精详已载
　　于
　　大清防典
　　大清通礼中兹纂辑
　　皇朝通志礼畧惟谨绎规制之大者仿郑樵通志体例登于卷中谨考郑樵礼畧以吉嘉賔军凶为序而所载皆汉唐以后之弥文如吉礼之眀堂灵星老君祠封禅厯代所尚苇茭桃梗高禖祓禊诸条嘉礼之三老五更賔礼之三恪二王后军礼之軷祭祭马祖凶礼之天子为大臣服至郡县吏为守令服诸条皆一时所行之制不足垂为定范兹谨遵
　　大清通礼成式五礼首吉次嘉次军次賔次凶凡诸治神人而和邦国定损益而酌古今宏纲钜目皆前代未有之隆仪为百王之矩范而于郑志诸目之庳陋无稽为
　　圣朝已经裁革者则皆删去其目并随条加按声眀以示大经大法之所为立极并以志体例之所由来焉
　　吉礼【一】
　　【臣】等谨按郑志五礼首以吉礼二卷自郊天而下条目纷繁多述秦汉以来烦黩之制非尽古礼也我
　　朝
　　列圣以来厘定祭典精禋俨恪超越万古自
　　南郊
　　北郊
　　太社
　　太稷以至于
　　天神
　　地只之祀
　　太庙祫祭时享以及于
　　歴代帝王
　　先师孔子
　　羣神之典彛章眀备着于
　　大清防典
　　大清通礼谨依次叙载述为吉礼六卷其郑志所有诸
　　条
　　本朝已经厘正者谨随条附述案语于后以见尽善尽美之极制焉
　　南郊
　　【臣】等谨按
　　两郊大祀典礼攸崇我
　　朝
　　列圣以来敬事
　　皇穹垂为成宪
　　皇上绍承祗遹嵗必躬亲洁蠲将事积乆益劭礼眀乐备昭示万年谨考典制之所自敬着于篇至每嵗
　　亲祀大典惟恭纂有闗厘定者以符体例云
　　太祖高皇帝天命元年正月贝勒以下诸臣奉上皇帝尊号立国建元行焚香告
　　天礼
　　天聪十年正月羣臣奉上
　　太宗文皇帝尊号是年建
　　圜丘于
　　盛京徳盛门外其制九成周围一百十丈南门三东西北门各一四月
　　太宗率王贝勒以下文武羣臣斋戒三日
　　亲祀
　　南郊以太牢熟荐建国号曰大清改元崇徳是为
　　本朝祀
　　天于郊之始十一月冬至大祀
　　天于
　　圜丘以将征朝鲜告是为冬至大祀
　　圜丘之始七年冬至以
　　驻跸纳兰遣官恭代斋戒如礼停止行猎
　　顺治元年十月朔
　　世祖章皇帝定鼎燕京
　　亲祀
　　南郊告祭
　　天
　　地即皇帝位是年定制每嵗冬至大祀
　　天于
　　圜丘以
　　大明
　　夜眀
　　星辰
　　云雨风雷为四从坛配享每嵗孟春以上辛日
　　祈谷于
　　圜丘凡祀
　　圜丘以冬至日子时【后定于黎明时】与孟春
　　祈谷均为大祀十一月冬至大祀
　　亲诣行礼二年十月定
　　郊祀斋戒及设玉帛祝文香亭仪注三年四月设守视天坛
　　地坛
　　社稷坛官员四年三月定大祀
　　南郊用胙牛之礼五年十一月冬至大祀
　　天于
　　圜丘奉
　　太祖高皇帝配享八年三月定祭祀斋戒例
　　南北郊祀
　　皇帝于大内斋宫致斋三日
　　坛内斋宫致斋一日四月定诸王文武羣臣陪祭扈从及
　　送
　　驾接
　　驾仪注六月定大祀眡牲省牲之制十三年七月定祭祀
　　出宫时刻凡祭
　　圜丘
　　方泽于五鼓出宫礼部先期一日奏闻十四年正月辛亥祈谷于
　　上帝奉
　　太祖高皇帝配享三月特举大祀奉
　　太宗文皇帝配享嗣后冬至
　　郊天上辛
　　祈谷并同十七年二月定
　　祈谷坛祀典用燔柴礼四月己酉合祀
　　天
　　地
　　百神于
　　大享殿
　　【臣】等谨按
　　圜丘之典
　　列祖以来躬亲将事嵗乆益防有纪载不能尽述者兹纂唯恭载首事之年及典制有所増定之嵗余不备述
　　祈谷大祀
　　方泽大祀纪载体例并与此同焉
　　顺治十八年正月
　　圣祖仁皇帝登极遣官告祭
　　昊天上帝寻以诸臣详议祀典请罢禁中
　　上帝坛及
　　大享殿合祀从之十一月冬至大祀
　　亲诣行礼
　　康熙六年十一月冬至大祀
　　天于
　　圜丘奉
　　世祖章皇帝配享九年正月辛丑
　　祈谷于
　　上帝奉
　　世祖章皇帝配享十二年八月定祭祀时刻
　　坛
　　庙皆黎眀行礼二十九年正月辛丑
　　祈谷于
　　上帝
　　御制祝文
　　亲诣行礼四十六年十一月冬至大祀羣臣以天气严寒
　　请遣官恭代不许五十四年正月
　　祈谷于
　　上帝用下辛日先是祈谷例用上辛是年正月十日上辛
　　尚未立春奉
　　谕防以从前亦有用次辛下辛致祭者令诸臣议之乃以正月三十日下辛行礼五十七年十一月冬至大祀遣官恭代仍照常斋戒五十八年十一月冬至大祀
　　命亲王恭代仍
　　亲往瞻拜行礼奉
　　谕防朕于祭祀之前升
　　坛瞻仰省视俎豆量力跪拜退处幄次俟恭代亲王行礼毕然后囘宫诸臣覆奏
　　圣体违和初愈天气严寒请停
　　亲祭奉
　　谕防朕必亲往朕行礼不必赞礼作乐将朕亲诣之处著书于祝文内六十一年十一月
　　世宗宪皇帝登极冬至大祀遣大臣恭代行礼
　　雍正元年十一月大祀
　　天于
　　圜丘奉
　　圣祖仁皇帝配享二年正月辛巳
　　祈谷于
　　上帝奉
　　圣祖仁皇帝配享七年正月
　　诏严
