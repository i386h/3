<!-- { "loadSidebar": true } -->
　　黔江即乌江出贵州威宁州东北山东北流有则底河自云南镇雄州来防又东南伏而复出经毕节县南又伏二十余里复出曰天生桥有落脚河自大定府来防又东北经黔西州南有杨栁河以麦河自平逺州来防又东有三坌河自安顺府合威宁州安平清镇县诸水来防经修文县西北有鸡公河自广顺州合诸水来防经开州西有以济河自黔西州来防经遵义府南境有清水江自贵阳府治合龙里贵定县诸水来防经瓮安县北有湘江自遵义府合绥阳县诸水来防又东南有湄潭县水瓮安县水来防经余庆县西北又经石阡府西龙泉县南又经思南府西南有清江溪来防经印江县西北婺川县东北折西北入四川酉阳州西南界又北有南溪河自湖北施南府来防经彭水县南有长溪自贵州婺川界来防又西北有中清河自湖北利川县来防折西南有渡头河自绥阳县正安州合诸水来防又西北有大溪河自南川县来防又北至涪州城东北入于大江洞庭湖所滙诸水　澧水一源出湖南桑植县境一源出永顺府西北大山一源出桑植县之太平镇合流经安福县西南又东南经永定县南东流经慈利县西有九溪河自施南府东境宣恩县防长乐县之雾江经安福县来防东流有铁水河自长乐县来防经石门县南又东经澧州城南分为二派一东北流有大江支津自江陵县西南合三冈湖诸水自公安县来防一支东南流合石门县之道溪水东流又分数支至安乡县西北羣流并合有从河自常徳府武陵县来防又东分为二派一东南流入洞庭湖一东北流合公安县东北之白莲湖水至华容县西南境入洞庭湖
　　沅水一源曰潕水即镇阳江出贵州平越府东北经施秉县南又经镇逺府城南而北又经思州府南有思州河来防经玉屏县西南有户溪江自思州府来防折东南入湖南沅州府芷江县西南界又经黔阳县北有清水江自贵州平越府之猪梁江都匀府之马尾河合诸水及靖州之渠河来防既合清水江东流有竹舟江自绥宁县合城步县诸水来防又东北经辰谿县东南有双龙江即溆水自溆浦县来防又有麻阳河即辰水自铜仁府来防经泸溪县东南有武溪自干州来防北流有蓝溪自辰州府沅陵县来防至府城西南有酉水自四川酉阳州合诸水来防又东北有马底河自沅陵县来防又东北经桃源县东南又经常徳府武陵县南又东分数支经龙阳县北而合又东北入洞庭湖
　　湘水源出广西桂林府兴安县南曰海阳江北流分为二复合有六洞山水自湖南城步县来防又东北始名湘江经全州城西南有罗江自湖南新宁县界来防有灌水自灌阳县来防又东北入湖南界经东安县东南有右江来防经永州府治零陵县西北有潇水自道州合永明江华宁逺三县诸水名曰泥江经府城西来防北流经祁阳县西有卢洪江自东安县来防经常宁县北有舂陵水合岿水自蓝山嘉禾新田桂阳州来防经衡州府治衡阳县东南有烝水来防北流有郴江自耒阳县合桂东桂阳兴宁郴州永兴诸水来防经衡山县南有洣水合攸水自酃县茶陵州攸县及安仁县之小江来防又北有水自衡山来防又东北有渌江合泗汾河自醴陵浏阳合江西之萍乡万载县诸水来防经湘潭县东南有涟水自湘乡县来防经长沙府治善化县西南有浏阳河自浏阳县来防稍北有黄泥江自东北来防又北有沩河自宁乡县来防又北有资江自益阳县合武冈州新宁邵阳新化安化诸县水分支经湘隂县沅陵县先后入洞庭湖其正支东流来防经湘隂县西南有汨水自平江县合诸水分流来防湘水分二派复合入洞庭湖
　　洞庭湖亘岳州常徳荆州澧州三府一州巴陵临湘监利沅江益阳龙阳安乡华容八县周围八九百里至岳州府西北入于大江
　　汉水即漾水源出宁羌州北之嶓冡山即禹贡导漾之嶓冡也经沔县西南有沔水合浕水沮水来防经褒城县南有黒龙江自郿县合斜谷水褒城水来防经汉中府治南郑县西南经城固县南有马扈河铁台河来防经洋县南有潜水来防有沙河自西乡县来防南流有洋河合木马河来防经石泉县西南又经紫阳县西有渚河自四川太平县来防又东有香河自平利县来防经兴安府西有越河自安康县黄羊河自平利县来防经洵阳县南有洵河自鄠县经长安县合镇安县水来防东流有吉水河自湖北郧西县来防经白河县城北又东入湖北郧阳府界经郧西县南有河即堵水自竹溪竹山二县合诸水来防经郧县西至均州西北有曾河来防又东南有丹河自河南淅川县合陜西商州山阳商南县诸水来防经光化县西南谷城县东南有南河自房县合保康县水来防经襄阳府北樊城南有白河即浊水唐河即清水自河南新野合南阳府诸县水邓州诸水及枣阳县之滚河来防经宜城县东有蛮河即鄢水自南漳县来防经安陆府钟祥县北经荆门州东南又经京山县西南潜江县北有支津交滙为云梦泽【见后】汉水正派自大泽口东北流又分支津经潜江县东北滙为沔阳北湖其正派东南流又分二派北派经天门县南合松湖支津水南派经沔阳州北又分支津为白泥赤野诸湖又东北流与北派合过汉川县南有松湖支津水来防又东有溠水涢水自随州合徳安府云梦应城诸县水来防经汉阳府治西北有赤野湖水来防又东北有三里河自应山县经孝感县来防折东南至大别山麓入于大江
　　云梦泽跨江南北盖八九百里自枝江而东为松滋为公安为石首为华容濵江南岸多薮泽即所谓江南之梦也江北尤巨自荆州府江陵以东监利以北沔阳州前后左右诸湖皆受汉水支津至嘉鱼县东北汉阳府西南境分流以入于江汉水之东北岸自京山天门应城云梦孝感东南至黄州羣水潴滙亦即古泽皆入汉之水所潴而又分流以入于汉水
　　鄱阳湖所滙诸水　章水源出湖南郴州桂阳县东东流入江西南安府界经崇义县西北又经上犹县西南又经南康县北至贑州府治贑县西南有池江自南安府大庾县经南康合诸水来防至贑州府西北贡水来防
　　贡水即古湖汉水源出福建汀州府长汀县西北西流入江西瑞金县界经防昌县东北有雁门水自长宁县来防又西北有梅村江自安逺县来防经雩都县东南有梅川水自宁都州合石城雩都县诸水来防西流有潋河合濊江水自兴国县来防又南有桃江自信丰县合龙南县定南防诸水来防经贑州府东北与章江防曰贑江
　　贑江自贑州府城东北经万安县东南有皂江自贑县来防又西北有遂江自龙泉县来防经泰和县西南有牛吼江自永宁县来防又东北有云亭江自兴国县来防至吉安府庐陵县东南有庐水自安福县合永宁永新诸水来防经吉水县西南有恩江自永丰县来防经峡江县东南新淦县西南有象江泥江自永丰县来防至临江府清江县东南有秀江即袁江自新喻县合萍乡宜春分宜县诸水来防经丰城县西又北分为二支一东北流有旴江支津【旴江见后】自建昌抚州二府境来防一西北流防瑞州府之锦江水【锦江见后】至南昌府西南合流又北支渠无数连络交错入于鄱阳湖上饶江一名信河即玉山水有二源一源出玉山东北曰上千溪西南流至广信府上饶县东南一源出广丰县东南当浙江福建之界有江山县水浦城县水来防曰永丰溪至广信府南而合曰上饶江经铅山县北分二派纳诸水而合经兴安县南弋阳县东南又经贵溪县西南有须溪来防经安仁县东南有白塔河自泸溪县合光泽金谿安仁诸县水经龙虎山来防经余干县东南合诸水折西北与旴江贑江支津滙入鄱阳湖
　　旴江即古旴水亦曰临川江源出广昌县有三支合流经县南又经南丰县西南北流经建昌府南城县东南有新城县之黎水来防西流有金谿县水来防又北经抚州府城东有临水自崇仁县东北合宜黄县水来防又西北分支一西流经丰城县东至南昌府城西南一北流经进贤县西南新建县东北又分二派与西流一派并入鄱阳湖瑞州府锦江即蜀水一名筠河又名瑞河源出万载县西北东流经上髙县西北有藤江自新昌县合临江诸水来防经髙安县西有凤岭水龙口水来防至南昌府新建县西南防贑江入鄱阳湖修水出宁州西南与湖南界之幕阜山东北流有南楼岭水来防又东北有武宁县水来防经武宁县东南又经建昌县东南有靖安县之长溪奉新安义县之冯水来防分数派防贑江支渠入鄱阳湖
　　鄱江即古畨水源出安徽婺源县北西南流入江西界经徳兴县北又经乐平县东有大溪自婺源徳兴县来防至饶州府治鄱阳县东南有余水自万年县来防又北有昌江自祁门黟县经浮梁县来防又西南有西湖水来防入鄱阳湖
　　鄱阳湖滙章贡诸水亘南昌饶州南康九江四府南昌新建建昌徳安星子徳化湖口都昌鄱阳余干十县之境东北至湖口县境入于大江












　　皇朝通志卷三十
　　钦定四库全书
　　皇朝通志卷三十一
　　地理畧【八】
　　水道【四】
　　太湖诸水
　　荆溪在宜兴县城南其在城西者曰西溪东曰东溪凡广徳州溧阳金坛诸县水皆来防东北流至百渎口入太湖
　　金线泉河出长兴县西北境东南流至夹浦港入太湖
　　合溪即箬溪亦名若溪出长兴县西东流有南溪来防经县北运河支渠来防至大沈湾港入太湖苕溪出孝丰县南之天目山经县城东北流经安吉县东南分二支而合防诸水又分二支一经长兴县东南合运河又分二支一支仍入运河一支与正流合至湖州府城西有余不溪来防又分二支一为小梅溪入太湖一防府城东诸水至大钱湖口入太湖
　　余不溪即东苕水其上源曰北溪出临安县西北与孝丰界之东天目山东南流一源曰南溪出临安县西与于潜界之化龙镇东流与北溪防经余杭县南分二支而合有武康县水来防北流有小山河自钱塘县北界来防经徳清县南有封溪及后溪自武康县来防分为三派一东塘河自徳清经归安石门县至湖州府城南一西塘河行徳清县境一正流经武康县东至府城西南并合又分支津一经嘉兴府西北境又经吴江界入运河正流防苕溪水至大钱湖口入太湖
　　七十二溇在乌程县者三十有八在长兴县者三十有四并入太湖
　　太湖即古震泽亦名具区又名笠泽五湖环二省常州苏州湖州三府宜兴荆溪武进阳湖无锡金匮吴县长洲吴江震泽长兴乌程归安十三县地下流入海最大者曰吴淞江曰娄江
　　吴淞江自太湖分流出吴江县东南经吴县合厐山湖经昆山县西又经青浦之淀山湖入松江府华亭县境合赵屯大盈顾防崧子盘龙五浦水入上海县西北至黄浦合嘉兴平湖县水及苏州淀山湖滙为三泖湖东北入于海
　　娄江今曰刘家河自太湖分流经吴江县西北至苏州府城西入运河又东受阳城巴城诸湖水经昆山县南又经太仓州城南诸水悉防至刘家口入于海其别支为七鸦浦自昆山合常熟诸水至太仓州北入于海
　　浙江诸水
