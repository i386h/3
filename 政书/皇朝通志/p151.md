<!-- { "loadSidebar": true } -->
　　上南巡免江南省歴年积欠丁粮屯粮芦课米麦豆税及安徽府属上年地丁漕粮其直省自十七年前民欠漕银米麦通行豁免是年以云南供亿大兵免二十一年以后逋赋其鹤庆剑川地震死者毎名给银一两伤者半之屋坏者毎间给银二两无栖止者人给谷一石幼者半之嗣后凡遇地震有伤田庐人口者援以为例二十八年
　　诏免江南邳州淹没田赋及歴年逋欠以直隶旱拨戸部
　　银三十万两赈济二十九年
　　谕广东髙州琼州二府所属赋粮累年逋欠该督抚将实系戸口稀少田亩荒芜积欠数目条晰具奏于是除髙州府吴川县琼州府临髙澄迈二县递年逋欠十有二万八千六百两米四千六百石以直隶灾免顺天保定河间真定顺徳广平大名宣化各府属上年未征及本年春夏额赋银五十七万五千两粮八万六千余石三十年
　　诏免天下漕粮除江南睢宁县废阙地丁额赋通州海门乡坍田银租免江西南昌等五府广东髙琼二府田租又免直隶保安州及江西之吉水县递年带征逋赋是年陜西旱蝗蠲西安凤翔二府属民屯各赋山西蝗拨五台崞县储米借给岳阳等八州县灾民拨太原大同二府属买贮捐米借给夏县闻喜等十五县灾民拨山西司库银二十万两赴陜充赈毎大口给米三合小口半之折价视时值直属被旱者七十七州县毎大口给米四合小者半之三十一年蠲云南邓川州水冲田赋免广东化州琼州等州县十八年至二十九年逋赋以山东存贮捐谷二十八万九千余石借给穷民以资春耕以陜西比嵗荒疫免明年额赋并动该地捐银借给西安凤翔二府属灾民耔种之用明年
　　上犹念西安凤翔二府民气未苏令再免来年额赋以云南贵州广西系边境瘠壤豁免来年地丁银米时直顺天保定河间真定四府水免本年被灾田租及来年额赋并除歴年逋欠三十三年
　　上南巡免山东江南经过各州县卫所丁银及江南邳州递年逋赋以山西平阳等属前被蝗旱免递年积逋以直隶顺天等属上年水赈安州等十一州县灾民三十四年山西平阳府地震
　　遣大臣往赈死者大口给银二两小口七钱五分葺屋户给银壹两其直隶宣化府霜灾免本年及下年田租时又豁除山西河津荣河等处河壖坍没田赋三十五年
　　命天津赋银宿逋皆予豁除时
　　王师进征厄鲁特噶尔丹免大兵经过之直隶宣化山西大同二府属及陜西一省一年租赋又直隶宝坻等三十二州县水所有钱粮先行豁免
　　特谕该督抚责成地方贤能官察勘穷民支借仓米三十
　　六年
　　诏免山西甘肃明年租陜西沿边州县卫本年田租江南苏松等属歴年逋赋三十七年以山东济宁兖州东昌三府属比嵗不登
　　命部臣保举贤能司员二人防同该抚散赈以淮安扬州凤阳等处频年水患久歉之后资生匮乏免山阳安东等二十一州县卫所明年地丁银米漕粮及髙邮等六州县旧年丁赋三十八年
　　上南巡诏免江浙二省三十六年以前逋赋以淮安扬州二府属上年被水所有海州山阳安东盐城江都髙邮泰州兴化宝应九州县淮安大河二卫上年未完地漕银米及淮扬三十场灶戸上年及本年盐课并二属明年地漕银悉予放除又免凤阳府属十一州县及泗州所上年地漕银米以山东泰安等二十七州县从前被灾豁免三十六年未完地丁银米其三十七年钱粮因灾寛至本年征收者分三年带征其直隶蓟州三十二年退地逋负江宁市防房号廊钞银两浙江鄞县海潮冲没田租至是悉予蠲除又直隶赞皇县民人向因土贼逃亡及今复归着借给仓粮以安定之三十九年免湖广地丁银两四十年江南泗州盱眙河溢免赋并除淹田逋租以直隶霸州文安大城三县地洼易潦除歴年逋负赈甘肃河州属被灾土司四十一年
　　上以秦省不通水运河西一带瘠硗免本年及明年钱粮寻又运西宁米借给西安穷民四十二年
　　上巡幸山西免该省去年逋赋时山东水九十四州县灾
　　按等免赋复
　　命戸部官驰往截漕五十万石委八旗官各支库银三千两协同地方官赈济又除泰安郯城等七州县上年未完钱粮又免江南徐州邳州睢宁县及河南省民欠逋赋赈凤阳所属饥民是年免安徽全省钱粮四十三年免山东河南云南贵州广西四川六省地丁漕粮其山东屡年民欠亦着免征定河南见存仓谷毎年存贮一半备赈一半借给四十四年免浙江省钱粮以山东比年歉收直隶顺天河间二府米价腾贵再免钱粮一年
　　谕嗣后遇蠲免之年如并免积欠则带征俱免如止蠲本年则旧欠亦俟次年征收着为例四十五年免天下逋赋其已入者作本年正赋【按是时直银八万二千七百两粮五千九百石山东银一百六十九万一千七百两粮五千九百石山西陜西甘肃江苏安徽江西浙江湖北湖南广东银二百一十二万二千七百两粮十万五千七百石皆邀　　　恩免】四十六年江南浙江旱除免灾赋外又免两省来年丁银田赋及江苏四十三年以前漕项银米麦令江南总漕防同该督抚察勘被灾州县截留本年已兑漕米以济仓谷之不足其徐州淮安扬州三府仓无存谷动司库银十五万充赈四十七年再免江浙两省明年地丁银以去年被旱故也四十八年江南淮安扬州徐州三府属河南归徳府属水山东兖州府属旱各如例免租又免灾田来年额赋以浙江灾后民力未纾所有因灾缓征漕米悉除之四十九年免
　　盛京奉天锦州承徳等府县明年租谷除江南荒地租银时福建漳泉二郡旱
　　命截留镇江漕十万石运至狼山松江漕十万石湖州漕十万石运至乍浦着该省总兵官用战船接运漳泉充赈又从兵科给事中髙遐昌请凡遇免租之嵗田主免租七分佃戸三分着为例是年奉
　　恩诏于五十年普免天下钱粮寻定分省轮免三年一周总计所免天下届征正额及屡年积欠共银三千八百六万四千六百九十七两縁蠲免之例稻谷不应入蠲而福建之台湾有谷无银五十年闽省届轮免之期台湾嵗租已入巡抚黄秉中以闻
　　诏于明年之应征者除之是年又免
　　盛京之承徳等县应征米豆五十一年免陜西西安租以山西大同府陜西潼闗卫本年应免之米豆薪刍已征在官者
　　诏于明年之应征者除之五十二年免山西河南陜西西安府及防宁等处田租除江苏荒地银
　　诏直省编审人丁以五十年丁册为额其余谓之滋生人丁永不加赋五十三年免天下房地租税及积年逋欠除浙江奉化县水没田赋时甘肃靖逺二十八州县卫所旱
　　诏免明年额赋粮草
　　命大臣前往察勘五十四年直隶顺天保定河间永平宣化五府谷耗不登免来年额赋又防古被雪运谷赈乌喇特十四旗察哈尔八旗兵民五十五年免直隶通省银米谷豆草束是时策妄阿拉布坦侵扰哈密设镇兵备边
　　上念沿边一带兵民効力令自山西大同府属前卫右卫大同怀仁马邑至陜西延安府府谷神木等四十二州县卫所堡来年额征赋银粮米豆谷草束并从前积逋概予放除以直隶水溢拨通仓米二十万石赈济顺天永平府属五十六年
　　谕直隶去年雨水过多田亩间被淹没今虽有年然仅足支一嵗之用着将顺天永平两府所属州县及山海梁城等卫所本年地丁银米豆髙粱及屡年积欠之银米豆髙粱兼新旧草束通行蠲免又免直隶江苏安徽江西浙江湖南湖北陜西甘肃等省带征屯卫银其江苏安徽带征漕项银米麦豆各除其半五十七年免陜甘两省逋赋及明年田租又索伦水发银一万两
　　遣官赈防又发
　　盛京仓赈扎赉特固山贝子特古斯属下穷丁五十九年以沿边民劳转输免陜西延安府谷神木等六十六州县卫堡额赋时福建台湾飓灾人民房庐多被损伤免番民银粟照赈防例散赈其淹没兵民照出征病故赏给又陜西饥直隶延庆等五州县地震拨运银五十万并陜甘二省所属常平仓谷百三十余万石
　　遣大臣率部院官分西安延安兰州三路赈济其直隶地
　　震灾民
　　命大臣一人协同地方官如例赈防以兵兴故再诏免陜甘二省来年额赋明年以陜甘二省值灾后拨觧库银二十万两借给籽种时陜西复旱
　　命大臣往勘除其租六十一年
　　遣大臣赈直隶赞皇等四十二州县饥民并发米煮赈是
　　年
　　世宗宪皇帝即位以古北口一路为
　　圣祖毎年行幸之地三河一路为
　　陵寝经由之路令豁免大兴宛平顺义怀柔密云平谷昌平三河通州蓟州遵化十一州县来嵗正额钱粮时陜西嵗征地丁银毎钱浮收三厘米毎斗浮收三合以为备荒之用
　　上以徒有加赋之名而无赈济之实
　　诏永行停止如有旧欠亦并豁除
　　雍正元年
　　诏免江苏等属康熙以来逋赋及直隶宛平等十一州县本年田赋杂税其旗地递年逋粮陜西康熙六十年以前未入银米豆草并除之以山东济南兖州东昌青州四府上年灾出司库银十三万散赈直隶河南亦灾俱发仓截漕充赈其粮种无资者量助流亡者招集复业又郭尔罗斯喀喇沁扎噜特各旗饥发帑七万两充赈二年
　　诏普除天下康熙五十年以前积欠并豁免杂项银米除浙江仁和等十州县水冲沙地租及江西南昌新建丰城进贤奉新宁州靖安七州县浮粮赈苏尼特四旗人动帑二万两三年减江南额赋苏州府属三十万松江府属十五万永为例又除丹徒县滨江坍没田租及台湾凤山新畨归民口赋时直隶饥截发仓米三十万石赈济江南睢宁宿迁二县水用积谷煮赈定凡贫乏兵丁需借米谷者该管旗员详报督抚州县騐实取该管旗员印领借给凡民间出借米谷州县按名面给秋熟后按戸缴完不使假手吏胥若吏胥朦溷虚领追欠无着
　　吏胥治罪欠项向州县追赔仍以失察例议处四年安徽所属水赈无为望江等州县卫所及泗州等处折银按户散给五年减浙江嘉湖二府额赋十之一永为例时直隶江南浙江湖北湖南俱偏灾各发帑赈济六年除陜西西乡县浮粮免直隶来年起运银四十一万七千八百余两福建康熙五十五年以后逋赋三十三万八千三百余两更定灾蠲例凡十分者免赋十之七九分者六八分者四七分者二六分者一凡赈济勘灾给粮有司官亲临毋假手胥役里甲近城之地设粥厰逺在四乡于二十里各设米厰赈毕刋刻所赈银米数目戸口姓名日月晓谕贫民以杜胥吏中饱七年除湖南武陵县宿郎塸湖滨淹没田赋以西蔵苗疆平定免甘肃山西广西云南贵州明年租免西安田赋十之三八年免直隶山东广东陜西山西安徽额赋各四十万浙江民屯田租十之二时南河溢河南山东江南滨河州县田庐俱被淹北河亦溢直隶顺徳诸府灾又
　　京师地震损伤房屋乃免南河被灾州县漕米赈滨河饥民并给银以葺庐舍之水毁者
