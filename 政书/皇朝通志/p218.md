<!-- { "loadSidebar": true } -->
　　六棱木枝叶皆六棱见
　　盛京通志
　　鸾枝花木本枝叶俱似桃叶有刻缺三月附枝开花或着树身瓣多而圆深红色见
　　佩文斋广羣芳谱
　　黄蒿松松枝叶如蒿生宁古塔石甸之上他处所无见
　　盛京通志
　　伊竒松生吉林北伊竒甸子质瘦劲少枝叶因所生地而名见
　　盛京通志
　　香树茎直丛生花黄出长白山可取以作香生近石崖者有节名竹节香见
　　盛京通志
　　花柜栁质坚致蜡虫食之一名蜡条见
　　盛京通志
　　老鹳眼一名防李木坚致有花纹子赤黒如鸦眼见
　　盛京通志
　　东瓜木似柜栁皮色青质坚中为砚材见
　　盛京通志
　　欂椤树其叶似槲可以饲蠺今朝阳县土黙特山中有之见热河志
　　晒树塞外树名其花黄产山中见热河志
　　六道木生塞外干有纹六道细如线而界画甚匀见热河志
　　呼逊树名产准噶尔部形如桦其方苞可为木椀其油可以燃灯见西域图志
　　察尔察树名形似山茶其叶可以代茶荈准噶尔部所产见西域图志
　　呀喇菩叶亦对节生白花似梅十一二月实又号君子树生琉球国见臣徐葆光中山传信录古巴梯斯琉球国产树髙二三丈叶大如柿花五桠八九月实如青果而少扁味香甘闽中亦有之名戊土见臣徐葆光中山传信録
　　右纳树髙三四丈叶似白桐夏季开花黄瓣檀心琉球国产见臣徐葆光中山传信録
　　梯姑树髙七八丈大者合数围叶抽作品字形四月开花朱红色长尺二三寸如紫木笔吐焰髙丽种出海外太平山见臣徐葆光中山传信録悉达慈姑产琉球国树髙丈许叶类桃子如葡萄穗累累深蓝色名慈姑奶不可食见臣徐葆光中山传信録



　　皇朝通志卷一百二十五
　　钦定四库全书
　　皇朝通志卷一百二十六
　　昆虫草木畧二
　　果类
　　草荔枝丛生朱颗味甘似普盘而无子内地所无惟塞外兴安及乌拉有之
　　圣祖命移植避暑山庄
　　锡以今名较之闽贡蠲渴生津未易伯仲并
　　奎藻题咏
　　普盘木本丛生结朱实味甘酸畧似杨梅本草以为即覆盆误也见
　　圣祖御制几暇格物编
　　樱额亦名稠梨子丛生结实形如黑卜萄而差小至秋熟可食味甘澁见
　　圣祖御制几暇格物编
　　倒吊果俗名吊搭果形如山梨而小其花实皆下垂故名熟时可食其味酢遵化州沿边有之见
　　圣祖御制几暇格物编
　　哈宻瓜体甚钜长尺许两端皆鋭味较内地甘美可晒为脯芳鲜歴久不变自哈宻臣服以来每嵗常充供献中土始尝此味前此所未有也见
　　圣祖御制几暇格物编
　　土鲁畨西瓜土鲁畨在哈宻之西其地产西瓜最佳毎熟时人徃摘瓜必相戒勿语若一闻人声则尽拆裂无完者见
　　圣祖御制几暇格物编
　　西域葡萄种类不一自我
　　朝式廓疆宇康熙间哈宻等地咸隶版章因悉得其种植诸
　　苑籞结实有白者紫者长如马乳者又有一种大中问有小者名公领孙又有一种小者名琐琐葡萄味俱极甘美见
　　圣祖御制几暇格物编
　　哈果出肃州及宁夏边外囘部呼为哈特枝叶丛生不甚高大其皮可以饰箭溜矢把结实似野葡卜而小有赤黑二色秋深乃熟边人采以熬膏成皮如油纸名菓煆皮本草注曰菓单以楸子为之不知楸子特黄色一种其有红黑二色者乃哈果所成也伏读
　　圣祖御制几暇格物编辨定名类实可补图经之所未备北天竺丛生塞山絶壁结实累累色正赤类南天竺子
　　皇上赐名曰北天竺并防
　　奎章题咏
　　乌沙尔齐树生塞外髙数尺秋结红果一枝累累千百颗状如樱桃而小可食其味甘酸仰经
　　睿题
　　竒实宻实緑葡萄也结实无子本布哈尔种西域
　　平定后自囘部移植
　　禁苑伏读
　　御制天章具见懐方绥逺之徴
　　阿克苏桑椹结实寸许甘美逺逾腹地自平定囘部后移根
　　上苑魁硕一如西域仰经
　　睿题
　　温普产辽阳山中形似樝味甘而酢或借榅桲二字书之恭绎
　　御制诗引厘辨精详始知榅桲为梨别种与温普不相
　　类向皆沿袭舛谬也
　　乌拉纳塞外红果乌拉一帯之地尤多实似樱桃而大味甘酸见
　　佩文斋广羣芳谱
　　枸柰子色红而实小味甘酸俗呼为狗嬭子见
　　佩文斋广羣芳谱及
　　盛京通志
　　法法哈实如小杏味酸甜宁古塔所出见
　　佩文斋广羣芳谱及
　　盛京通志
　　宻苏呼实哈树连缀而上实类樱桃味甘酸出吉林宁古塔一名乌察拉齐见
　　佩文斋广羣芳谱及
　　盛京通志
　　欧李子柔条丛生髙二尺许花碎白实如小李味酸澁宁古塔爱浑皆有之见
　　盛京通志
　　杜实产爱浑小而赤似桑果味酸见
　　盛京通志
　　伊勒哈穆克出宁古塔果生草茎色红味甘置器中少刻成水一名桃花水见
　　盛京通志
　　巴防仁果名出滦平见热河志
　　哆啰宻山果产陆川县山子猺地见
　　皇朝职贡图
　　阿呾呢产琉球国叶长旁有刺开花者为男木花白若莲瓣女木无花结实大如粤东亦有之名鳯梨见臣徐葆光中山传信録
　　楮子南海姑米等山生之一名芝子如橡栗而小见臣徐葆光中山传信録
　　虫类
　　【臣】等谨按郑志合虫鱼为一部续纂通志仿尔雅释虫释鱼分为二部今仍前例以归画一云榛蝈周礼蝈氏及月令蝼蝈鸣注皆以蝈为蛙今塞外所产榛蝈则系络纬蟋蟀之类善以翼鸣土人呼为呌嘓嘓伏诵
　　御制鸿章正名辨物永垂格致之经而觧千古之惑塞蝉产闗外较内地者大而音直防古名之曰绰尔齐仰经
　　圣藻题咏
　　山蚕一名樗海州葢平复州人放之樗柞等树春秋收茧见
　　盛京通志
　　马陆塞外深山丛树中有之断之能行触之则卷见
　　盛京通志
　　摩该蛇名生水中浑身有金防准噶尔部所生见西域图志
　　塞蝶生沙漠黑质黄驳时来草间见臣髙士竒扈从録
　　塞萤极大光可烛三尺许见臣查慎行考牧集云虎生塞外山中长四寸许头以下如翡翠有纹如鱼鳞尾作金色吐气为云故名见臣查慎行考牧集
　　鱼类
　　逹法哈鱼八月自海入江积数至众或有履鱼背而渡者宁古塔黑龙江土人取鱼炙腊积以为粮见
　　圣祖御制几暇格物编
　　瀚海螺蚌甲瀚海一望斥卤无溪涧山谷而沙中徃徃见螺蚌甲葢其先皆津国也伏读
　　圣祖御制几暇格物编由委推原烛见古来西北本系水
　　区非即沙碛实发前史所未言
　　箬漠出口外溪涧中状似鲈细鳞重唇身有黑班伊逊河所产尤多防古谓之济伯格仰经
　　宸翰题咏
　　哲鲁鱼似鲈色黑出宁古塔黑龙江见
　　盛京通志
　　倒鳞鱼鳞皆倒生或言龙种也见
　　盛京通志
　　海青鱼出宁海州其至海水有声去则水激如箭见
　　盛京通志
　　竹鱼翠色如竹出黑龙混同两江见
　　盛京通志
　　雷鱼雷多则生出黑龙混同两江见
　　盛京通志
　　海獭或名海豹打牲者纳皮于官用饰秋辔见
　　盛京通志
　　海狗出东海及宁古塔土人跳冰取之见
　　盛京通志
　　秋生子鱼出葢平清河形类白溧见
　　盛京通志
　　偏口鱼背青腹白形匾而薄匾行水中海中惟此先至雁鱼次之故谚云先偏后雁见
　　盛京通志
　　竒尔富鱼产黑龙江见
　　盛京通志
　　乌库哩鱼四五月自海迎水入江宁古塔出见
　　盛京通志
　　勾星鱼黑龙江出鳞斑然如列星见
　　盛京通志
　　滑子鱼长五寸许形狭而修产平泉州山溪中见热河志
　　虫鱼一名尖口鱼大盈尺许鋭口细鳞产塞外山溪中见热河志
　　竒勒必无鳞鱼出额尔齐斯郭勒见西域图志易里木鱼长一二尺有通骨嘴甚大而无刺出准噶尔部见西域图志
　　纳和鱼长二三尺腹甚匾而濶多腴准噶尔部所出见西域图志
　　鲁赫依鱼名出囘部无鳞口圆身微匾大者可七八尺见西域图志
　　毛鱼细小外视似腐咀嚼有味闽人皆重之为珍品见臣徐葆光中山传信録
　　针鱼产南海头戴针形见臣徐葆光中山传信録靴鱼头长如靴出南海见臣徐葆光中山传信録石鮔首圆下生八手无脚生南海见臣徐葆光中山传信録
　　海胆背生刺如猬蠕之能运行出南海见臣徐葆光中山传信録
　　壁虎鱼出南海螺殻上生五六爪形如壁虎故名见臣徐葆光中山传信録
　　桅螺殻尖出如桅生刺满之产南海见臣徐葆光中山传信録
　　墨鱼产海外姑米山形小聚浮海靣见臣徐葆光中山传信録
　　禽类
　　海东青鹰属形较小能飞入云擒天鵞宁古塔黑龙江所出向以小而鸷者为隼今无其名伏读
　　御制月令七十二候鹰始挚诗按语厘辨名类实可正
　　古来禽经之讹
　　白海青西域霍罕汗所进实为鸷鸟之英恭读
　　睿题不独征遐方之瑞而绥柔絶域荒服来庭足见从
　　古所未有
　　鷟鸑尔出伊犁色正黝尾中散白防如雪糁赤晴黄匡翎骈半雉扇伏诵
　　天章仰见殊方瑞产实为绥逺所征也
　　白鹰喀尔喀贝勒阿约尔所进霍罕额尔徳尼伯克及土尔扈特贝子锡喇扣肯亦相继来献恭绎
　　御制题咏尤见懐柔荒服之至意
　　白鹘产海上毛色独异实为鸷鸟中之最俊者仰经
　　睿题
　　额摩鸟出嘠拉巴在佛郎机一名素格尔髙五尺余自顶至颈皆无毛惟脑后短毛甚稀头緑颈翠其连背处及嗉皆红紫色嗉下垂赘肉两片嘴畧同他鸟嘴两孔为鼻其目正圆外黄晕翅藏两脇毛下甚小有大管五排次如指而无长翎不能飞腾足三趾无距爪红毛人言无舌无翅騐之皆不足信仰荷
　　奎章题咏
　　火鸡产塞外山中黑身白尾红冠赤足曽经
　　睿题
　　千里红顶有红毛喜食苏子俗呼苏雀黑龙江称老鎗雀出俄罗斯地雪后即来羣飞入海见
　　盛京通志
　　山画眉善鸣塞外所产与他处不殊独以卵珍大仅如莲子緑如松石亦有白色及斑褐文者土人镕蜡实其中以为簪珥之饰鬻于闗内见热河志沙燕北海燕畧大产于大漠见臣髙士竒扈从録古哈鲁金黄毛羽长嘴短尾四月鸣出琉球国见臣徐葆光中山传信録
　　麻石翅羽緑色白眉九月来产琉球国见臣徐葆光中山传信録
　　乌鳯一名王母鸟四月来南海诸岛多有之见臣徐葆光中山传信録
　　容蕋翅灰褐色黑头八月来见臣徐葆光中山传信録
　　石求读出琉球国毛羽似雀十月来春乃鸣见臣徐葆光中山传信録
　　莫读吏琉球国产緑毛十月来见臣徐葆光中山传信録
　　兽类
　　沁逹罕类也形倍大肉味鲜洁春夏时毛色与畧同至秋末冬初则变白如雪产于兴安如索
　　约尔济地方见
　　圣祖御制防暇格物编
　　青马种从海中来其性最良见
　　圣祖御制几暇格物编
　　鼢鼠产俄罗斯近海地亦名摩门槖洼形似鼠而身大如象穴地以行见风日即毙其骨类象牙可制器物其肉性甚寒食之已热见
　　圣祖御制几暇格物编
