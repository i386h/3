<!-- { "loadSidebar": true } -->
　　仁义所往曰王【周民往归之所苏作归】
　　立志及众曰公【周志无私也】
　　执应八方曰侯【周所执行八方应之】
　　赏庆刑威曰君【周能行四者】
　　从之成羣曰君【周民从之】
　　平正不阿曰君【通考】
　　扬善赋简曰圣【周所称得人所善得实所赋得简通考云众善播扬所赋得简】
　　敬賔厚礼曰圣
　　敬祀享礼曰圣
　　行义合道曰贤
　　明徳有诚曰贤
　　【有其文无其义】
　　太【有其文无其义】
　　髙【有其文无其义】
　　世【有其文无其义】
　　翼善传圣曰尧【独断】
　　仁圣盛明曰舜【独断】
　　除残去虐曰汤【周一作除虐去残】
　　昭功宁民曰商【周明有功者通考云有安民之功】
　　周至也【周】
　　残人多垒曰桀【独断史记注作贼人多杀】
　　残义损善曰纣【独断】
　　克威防行曰魏【周有威而敏行】
　　克威惠礼曰魏【周虽威不逆礼通考云威而顺理惠一作顺】
　　爱民好治曰戴【周好民治】
　　典礼不愆曰戴【周无过不愆左作无愆一作倦】
　　述义不克曰丁【周不能成义防编克作弟古本説文丁当作玎】
　　治典不杀曰祁【周秉常不衰左疏作经典不易曰祁】
　　治典不敷曰祁【独断一曰震】
　　弥年夀考曰胡【周乆也】
　　保民耆艾曰胡【周六十曰耆七十曰艾通考释云能夀也独断作明明当为胡之讹】胡大也【周】
　　克杀秉政曰夷【周秉政不任贤通考云伤民不任贤杀一作教政一作正】
　　安心好静曰夷【周不爽政通考云不妄动左夷伯防作安人一作安民】
　　教诲不倦曰长【周以道教之】
　　疏逺继位曰逺【史记作绍见后】
　　彰义揜过曰坚【周明义以盖前过通考云彰人善掩人过坚固人也】
　　坚长也【周】
　　耆彊也【周】
　　尊修也【周】
　　考成也【周】
　　肇始也【周】
　　执义扬善曰徳【周称人之善通考云守已义扬人善独断作懐】
　　绥柔士民曰徳【周安民以居安士以事】
　　谏争不威曰徳【周不以威拒谏】
　　绥土柔民曰徳【通考】
　　谏虑不威曰徳【通考】
　　忠和纯淑曰徳【汉书注】
　　威仪悉备曰钦【周威则可畏仪则可象】
　　刚克为伐曰翼【周伐功也】
　　思虑深逺曰翼【周小心翼翼】
　　爱民好治曰翼【按史记作戴疑翼即戴字之讹】
　　执心克荘曰齐【周能自严】
　　资辅就共曰齐【周资辅佐而共成】
　　轻輶恭就曰齐【苏】
　　寛裕温柔曰容【苏】
　　柔质爱谏曰慧【周以虚受人通考作质柔按古慧与惠通爱当作受】
　　官人应实曰知【周能官人通考云以实求贤实一作寔】
　　闻多能曰虑【见宪字下注】
　　追补前过曰宻【按史记作刚苏作定】
　　施勤无私曰类【周无私唯义所有一作惠通考作勤政无私】
　　状古述今曰誉【周立言之称述一作逑】
　　爱民在刑曰克【周通之以政齐之以法通考云爱民而齐之以法在一作任克一作尅】刚克为伐
　　贞心大度曰匡【周心正而用察少】
　　典常也【周】
　　绥安也【周】
　　享祀也【周】
　　锡与也【周】
　　怙恃也【周】
　　秉顺也【周】
　　就防也【周】
　　布施也【周】
　　择善而从曰比【周比方善而从之通考云亲比于善】
　　威徳刚武曰圉【周御乱患通考云能御祸乱】
　　治民克尽曰使【周克尽无恩惠通考云严督无恩】
　　疏逺继位曰绍【周非其弟过得之通考云非次得之一作逺】
　　甄心动惧曰顷【周甄精】
　　敏以敬慎曰顷【周疾于所敬慎】
　　不生其国曰声【周生于外家】
　　外内贞复曰白【周正而复始终一通考内外皆正终而复始】
　　思虑不爽曰原【按史记作厚】
　　徳正应和曰莫【周正其徳应其和通考云徳音清浄】
　　治而无曰平【周无灾罪也】
　　执事有制曰平【周不任意通考云称物以施不任已意】
　　布纲治纪曰平【周施之政事通考云法度皆理纲一作刚】
　　惠无内徳为平【周】
　　啬于赐与曰爱【周言贪恡】
　　弱无立志曰愿【苏】
　　达礼蔽乐曰素【苏】
　　达礼不达乐曰素【苏】
　　好更改旧曰易【周变故改常改一作故】
　　华言无实曰夸【周恢诞】
　　凉徳薄礼曰虚【苏】
　　华言无实曰虚【苏】
　　满志多穷曰惑【周自足者必不惑通考云满以招损其心不明】
　　名与实爽曰缪【周言名美而实伤左作穆汉书注作谬】
　　名实过爽曰缪【立穆切独断】
　　不悔前过曰戾【周知而不改通考云乖戾反常】
　　知过不改曰戾【左】
　　愎佷遂过曰戾【周去谏曰愎反是曰佷通考云不受人言不改已非佷一作狠】
　　不思忘爱曰剌【周忘其爱已者忘一作妄】
　　暴戾无亲曰剌【汉书注】
　　败乱百度曰纵【苏】
　　忘徳败礼曰纵【苏】
　　逆天虐民曰抗【周背尊大而逆之】
　　好变动民曰躁【周数移徙通考云不能安静】
　　肆放也【周】
　　爽伤也【周】
　　防年无糓曰荒【周不务耕稼】
　　外内从乱曰荒【周家不治官不治通考云家不正国不理从作纵】
　　好乐怠政曰荒【周淫于声乐怠于政事】
　　昏乱纪度曰荒【晋秦秀以諡贾充】
　　好内逺礼曰炀【周朋淫于家不奉礼通考云淫不守正逺一作违】
　　去礼逺众曰炀【周不率礼不亲民众一作正】
　　好内怠政曰炀【防编】
　　逆天虐民曰炀【按史记作抗】
　　壅遏不通曰幽【周弱损不凌通考云暗也】
　　蚤孤铺位曰幽【周铺位即位而卒铺通考作陨】
　　动察乱常曰幽【周易神之班史作动静通考作动察】
　　杀戮无辜曰厉【周左氏疏作戮杀不辜】
　　暴慢无亲曰厉【左疏厉妫独断作暴虐无亲】
　　怙威肆行曰丑【周肆意行威秦秀元端议威作乱】
　　怠政外交曰携【独断防编】
　　丧国心恤曰赧【通鉴】
　　防年无糓曰糠【防编云糠虚】
　　思虑深逺曰捍【防编】
　　闇【古諡法不载隋文帝以諡斛斯徴】
　　贪而败官曰墨【古无释义宋张环以諡钱惟演晋范之諡谢石而作】
　　好功自是曰专【唐张星以諡宋庆礼】
　　言行相违曰替【梁以諡萧】
　　按周公諡法春秋諡法广諡及沈约贺琛扈防郑樵诸书所载諡尚不止此然多有文无义且近世所不用故不备録
　　国朝諡例帝用十七字后十三字皇妃或六字或四字或二字亲王一字东宫郡王及文武大臣若保母与王妃之以节死者皆二字帝后字多而易犯宗藩衍而易复诸臣名行难于合符此其大较也


　　明諡纪彚编卷三
<史部,政书类,仪制之属,明諡纪汇编>
　　钦定四库全书
　　明諡纪彚编卷四
　　明　郭良翰　撰
　　尊諡一
　　帝后
　　徳祖皇帝【髙皇帝四世祖】
　　皇后
　　懿祖恒皇帝【髙皇帝三世祖】
　　恒皇后
　　熈祖裕皇帝【髙皇帝祖】
　　裕皇后
　　仁祖淳皇帝【髙皇帝父葬英陵】
　　淳皇后
　　太祖髙皇帝【洪武葬孝陵】永乐元年六月十一日上尊諡曰圣神文武钦明启运俊徳成功统天大孝髙皇帝庙号太祖嘉靖十七年十一月初一日加上尊諡曰开天行道肇纪立极大圣至神仁文义武俊徳成功髙皇帝孝慈髙皇后永乐元年上尊諡曰孝慈昭宪至仁文徳承天顺圣髙皇后嘉靖十七年十一月初一日加上尊諡曰孝慈贞化哲顺仁徽成天育圣至徳髙皇后成祖文皇帝【永乐葬长陵】永乐二十二年九月初十日上尊諡曰体天道髙明广运圣武神功纯仁至孝文皇帝庙号太宗嘉靖十七年九月十一日加上尊諡曰启天道髙明肇运圣武神功纯仁至孝文皇帝庙号成祖仁孝文皇后永乐二十二年九月初十日上尊諡曰仁孝慈懿诚明荘献配天齐圣文皇后
　　仁宗昭皇帝【洪熈葬献陵】洪熈元年七月初二日上尊諡曰敬天体道纯诚至徳文钦武章圣达孝昭皇帝庙号仁宗
　　诚孝昭皇后洪熈元年宣宗即位七月初八日上尊号曰皇太后宣徳十年英宗即位二月初九日加上尊号曰太皇太后正统七年十一月初四日上尊諡曰诚孝恭肃明徳仁顺天启圣昭皇后
　　宣宗章皇帝【宣徳葬景陵】宣徳十年正月二十五日上尊諡曰宪天崇道英明神圣钦文昭武寛仁纯孝章皇帝庙号宣宗
　　恭让章皇后【宣徳三年以多疾无子上表请闲居别宫塟金山不祔庙】正统八年諡静慈仙师天顺七年闰七月十七日加上尊諡曰恭让诚顺康穆静慈章皇后
　　孝恭章皇后【英宗生母祔庙】宣徳十年英宗即位上尊号曰皇太后正统十四年景皇帝即位十二月初四日加上尊号曰上圣皇太后天顺二年正月十二日加上尊号曰圣烈慈夀皇太后六年十月初七日上尊諡曰孝恭懿宪慈仁荘烈齐天配圣章皇后
　　英宗睿皇帝【正统天顺葬裕陵】天顺八年二月十二日上尊諡曰法天立道仁明诚敬昭文宪武至徳广孝睿皇帝庙号英宗
　　孝荘睿皇后天顺八年宪宗即位三月初一日上尊号曰慈懿皇太后成化四年七月十九日上尊諡曰孝荘献穆惠显仁恭天钦圣睿皇后
　　孝肃皇后【宪宗生母】天顺八年宪宗即位二月初一日上尊号曰皇太后成化二十三年四月十七日加上尊号曰圣慈仁夀皇太后是年九月孝宗即位十月初九日上尊号曰圣慈仁夀太皇太后治十七年四月初六日上尊諡曰孝肃贞顺康懿光烈辅天成圣皇后
　　景皇帝【景泰】成化十一年二月十四日上尊諡曰恭仁康定景皇帝
　　景皇后正徳二年十一月上尊諡曰贞惠安和景皇后宪宗纯皇帝【成化葬茂陵】成化二十三年九月十九日上尊諡曰继天凝道诚明仁敬崇文肃武宏徳圣孝纯皇帝庙号宪宗
　　孝贞纯皇后成化二十三年孝宗即位十月初九日上尊号曰皇太后治十八年武宗即位八月初二日加尊太皇太后正徳五年加上尊号曰慈圣康夀太皇太后十三年三月初三日上尊諡曰孝贞荘懿恭靖仁慈钦天辅圣纯皇后
　　孝穆皇后【孝宗生母】成化十一年七月二十一日諡曰孝恪荘僖淑妃二十三年孝宗即位十一月二十六日加上尊諡曰孝穆慈慧恭恪荘僖崇天承圣皇后
　　孝惠皇后【睿宗生母】嘉靖元年三月十一日上尊号曰夀安皇太后二年正月二十日上尊諡曰孝惠康肃温仁懿顺协天祐圣皇后
　　孝宗敬皇帝【治葬泰陵】治十八年六月初一日上尊諡曰建天明道诚纯中正圣文神武至仁大徳敬皇帝庙号孝宗
　　孝康敬皇后治十八年武宗即位八月初二日上尊号曰皇太后正徳五年十二月十二日加上尊号曰慈夀皇太后嘉靖元年三月初十日加上尊号曰昭圣慈夀皇太后三年四月十五日加上尊号曰昭圣康惠慈夀皇太后十五年闰十二月初三日加上尊号曰昭圣恭安康惠慈夀皇太后二十年八月十九日上尊諡曰孝康靖肃荘慈哲懿翊天赞圣敬皇后
