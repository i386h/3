<!-- { "loadSidebar": true } -->
　　钦定四库全书　　　　　史部十三
　　明諡纪彚编目録　　　　政书类二【仪制之属】卷一
　　功令
　　防典事例【近日事例附】
　　卷二
　　諡法
　　卷三
　　諡法
　　卷四
　　尊諡
　　帝后
　　卷五
　　尊諡
　　皇妃諡六字
　　卷六
　　尊諡
　　皇妃諡四字
　　卷七
　　尊諡
　　皇妃諡二字
　　卷八
　　尊諡
　　东宫
　　卷九
　　尊諡
　　公主
　　卷十
　　尊諡
　　亲王
　　卷十一
　　尊諡
　　郡王
　　卷十二
　　尊諡
　　郡王
　　卷十三
　　尊諡
　　王妃
　　卷十四
　　臣諡
　　文臣
　　卷十五
　　臣諡
　　文臣
　　卷十六
　　臣諡
　　文臣
　　卷十七
　　臣諡
　　武臣
　　卷十八
　　臣諡
　　武臣
　　卷十九
　　臣諡
　　异流
　　卷二十
　　臣諡
　　夫人淑人
　　卷二十一
　　臣諡
　　追赠前朝臣
　　卷二十二
　　臣諡
　　外夷【附】
　　卷二十三
　　臣諡
　　近题准諡诸文臣
　　卷二十四
　　议论
　　卷二十五
　　考误
　　【臣】等谨案明諡记彚编二十五卷明郭良翰撰良翰字道宪莆田人官太仆寺寺丞兹编辑有明一代諡法最为详备首曰功令凡子目二曰防典事例曰近日事例次曰諡法无子目次曰尊諡凡子目九曰帝后曰皇妃諡六字曰皇妃諡四字曰皇妃諡二字曰东宫曰公主曰亲王曰郡王曰王妃次曰臣諡凡子目九曰文臣曰武臣曰异流曰夫人淑人曰追赠前朝臣曰外夷曰近题准諡诸文臣曰议论曰考误其近题准諡一条即当代文臣未经散入各类者明至神宗百务废弛其事在万厯三十七年尤荒昏之末造故已允礼臣之请准给以諡及拟諡已上而沉阁不报者凡二十九人不予不夺莫知所定故附存名姓别为一门也其议论一门则采择明人诸説如李东阳以有党諡文正彭韶以孤立諡惠安之类持论颇公其考误一门以阁籍正野史异同尤为可据亦考典故者所宜资矣乾隆四十三年六月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　明諡纪彚编原序
　　窃惟諡以易名节以壹惠国家盛典人品定论莫钜于兹法所繇来旧矣我明代兴清议尤毖列朝之圣神功徳文武之节防勲猷内而宫禁外而藩封与诸异世遐服维是衮以为不朽顾谥议旧藏内阁文渊邃密外庭罕窥而亦向无刻本传刻无虑数家故多讹漏是编得之阁籍稍为铨订勘其帝虎补其阙略増其续议裒自功令迄于考误合凡二十有五卷总之一准阁籍防覈史传以为信标曰皇明諡纪彚编尊尊亲亲善善恶恶宪今监古征往毖来昭代钜典盖亦灿然备矣一时同事遂共剞劂以广其传祖徳宗功在天对越孝子慈孙奕世羮墙是编也固为阐飏兴起一助而不肖小子获执鞭校阅有余荣矣一二阙文尚俟惇史有征掌故或备公案云尔万厯四十二年甲寅嵗端午吉太仆寺寺丞莆中郭良翰序

　　钦定四库全书
　　明諡纪彚编卷一
　　明　郭良翰　撰
　　功令
　　大明防典【近日事例附】
　　凡议諡洪武初俱礼部奉防施行
　　二十五年令礼部行翰林院拟奏请防
　　凡亲王諡用一字郡王二字
　　治十五年奏准亲王行巡抚巡按等官覆勘郡王行本府亲王及承奉长史等官覆勘善恶得实明白结报具奏定諡
　　隆庆四年题准凡冒袭王爵奉防改正者不许一防请諡
　　凡文武大臣赐諡亦用二字与否取自上裁若官品未髙而侍从有劳或以死勤事特恩赐諡者不拘常例治四年令凡乞恩赐諡者礼部斟酌可否务合公论不许一防比例滥请
　　十五年奏准文武大臣有请諡者礼部照例上请得防行吏兵二部备查实迹礼部定为上中下三等以行业俱优者为上行实颇可者为中行实无取者为下开送翰林院拟諡请防
　　万厯元年题准大臣应得諡者礼部仍广加咨询稽覈名实间有应諡而未经题请及题请而未防赐諡者不论逺近许各该抚按及科道官从公举奏礼部酌议题覆补给若不系公举子孙自陈乞补諡者不行
　　十二年题准凡遇文武大臣应得諡号者备查本官生平履歴必其节防为朝野具瞻勲猷系国家休戚公论允服毫无瑕疵者具请上裁如行业平常即官品虽崇不得防与
　　近例礼部移文该省抚按查官迹乡评有无疵议详加覈实应否赐諡题请礼部覆议上请
　　明諡纪彚编卷一
　　钦定四库全书
　　明諡纪彚编卷二
　　明　郭良翰　撰
　　諡法上
　　文　武　成　宣　正　贞　端　定　元　仁　淳纯　刚　毅　威　烈　桓　勇　壮　果　忠　孝友　信　礼　义　理　度　明　章　光　昭　英睿　熈　显　景　恒　献　宪　肃　荘　恭　敬慎　恪　确　慤　质　直　敦　厚　简　节　靖静　清　介　脩　洁　僖　和　通　逹　顺　惠淑　善　让　温　良　安　宁　穆　懿　思　勤　敏　襄　懋　崇　康　荣　隠　灵　悼　怀哀　冲　愍　殇
　　以上常用字九十二
　　经纬天地曰文【周裁成其道苏洵作经天纬地】
　　道徳愽闻曰文【周无所不知司马光驳夏竦谥曰道徳愽闻曰文非闻见博雅之谓以所行不
　　离于道徳也】
　　学勤好问曰文【周不耻下问】
　　勤学好问曰文【通考论语注】
　　慈惠爱民曰文【周惠以成政民汉书注作人避唐太宗讳改】
　　愍民惠礼曰文【周惠而有礼杨绾諡议惠作接】
　　赐民爵位曰文【周与同升论语注赐作锡】
　　脩徳来逺曰文【唐梁肃以諡杨绾】
　　忠信接礼曰文【左鲁文公防唐书有忠信爱人曰文】
　　愽闻多见曰文【北魏以諡郑义】
　　刚柔相济曰文【苏】
　　施而中理曰文【苏】
　　脩治班制曰文【苏】
　　敏而好学曰文【学一作古见宋陆九渊諡议】
　　不耻下问曰文【梁肃以諡杨绾】
　　施徳为文【周】
　　克定祸乱曰武【周以兵徃故能定】
　　威强敌徳曰武【周与有徳者敌通考云威强能胜以徳敌汉书注作濬】
　　刚彊直理曰武【周刚无欲彊不屈懐忠恕正曲直通考云刚强不屈直人以理】
　　刑民克服曰武【周法以正民能使服又见成字】
　　夸志多穷曰武【周大志行兵多所穷极】
　　保大定公曰武【苏】
　　刚强以顺曰武【苏】
　　辟土斥境曰武【苏】
　　折冲御侮曰武【苏】
　　除伪宁真曰武【北魏元脩以諡于忠】
　　赴敌无避曰武【国初以諡廖永安】
　　除恶为武【周】
　　武法也【周】
　　安民立正曰成【周政以安定通考云安靖其民政可垂后】
　　礼乐明具曰成【苏】
　　持盈守满曰成【苏】
　　遂物之美曰成【苏】
　　通逺强立曰成【苏】
　　刑民克服曰成【史记作武】
　　圣善周闻曰宣【周闻谓所闻善事也通考周闻谓广闻也】
　　施而不成为宣【周】
　　善问周达曰宣【左鲁宣公防问苏洵作闻】
　　诚意外见曰宣【苏作见外】
　　施而不私曰宣【苏】
　　内外賔服曰正【周言以正服之通考云能以众正】
　　靖共其位曰正【司马光驳夏竦諡曰靖共其位曰正非柔懦茍媮之谓诗云靖共尔位正直是
　　与是也】
　　清白守节曰贞【周行清白执志固通考云行无亏节无失独断作清白自守】
　　大虑克就曰贞【周能大虑非正而何通考云以天下为度而能成其功杨绾諡议虑作宪】不隠无屈曰贞【周坦然无私屈一作屏】
　　忧国忘死曰贞【梁肃以諡杨绾独孤及议卢奕諡作图国忘身】
　　守礼执义曰端【苏】
　　大虑静民曰定【周思树惠静一作慈】
　　纯行不爽曰定【周行一不伤后汉书注爽不差】
　　安民大虑曰定【周以虑安民】
　　安民法古曰定【周不失旧宪】
　　追补前过曰定【史记作刚又见宻字】
　　能思辩众曰元【周别之使各有次苏作思能辩众】
　　行义説民曰元【周民説其义独断作仁义】
　　始建国都曰元【周非善之长何以始之】
　　主义行徳曰元【周以义为主行徳政主一作立义周元公諡议作善】
　　体仁长民曰元【苏】
　　道徳纯一曰元【通考史记作思】
　　善行仁徳曰元【北魏以諡冯诞】
　　仁【有其文无其义】
　　淳【有其文无其义】
　　中正精粹曰纯【精一作和】
　　追补前过曰刚【周勤善以补过通考云惟刚徳能补过又见定字宻字】
　　强毅果敢曰刚【防编】
　　致果杀敌曰毅【苏】
　　强而能断曰毅【强一作果苏】
　　猛以刚果曰威【周猛则少寛果敢行通考作强以刚果】
　　猛以强果曰威【周强甚于刚】
　　强义执正曰威【周问正言无邪通考云义勇无邪义通考作毅一作义】
　　赏劝刑惩曰威【苏】
　　以刑服逺曰威【苏】
　　有功安民曰烈【周以武立功苏作安民有功】
　　秉徳尊业曰烈【周通考苏洵尊俱作遵汉书注秉作执】
　　戎业有光曰烈【国初以諡俞通海】
　　刚正曰烈
　　辟土服逺曰桓【周以武正定通考云以威正人】
　　克敬动民曰桓【周敬以使之通考动作勤】
　　辟土兼国曰桓【周兼人故启土通考云兼并也辟一作辟又见思字】
　　克敌服逺曰桓【汉鉴】
　　壮而有力曰桓【国初以諡赵徳胜】
　　服逺为桓【周】
　　率意共用曰勇【意一作勇】
　　临难不惧曰勇【左传】
　　胜敌壮志曰勇【防编】
　　胜敌克乱曰壮【苏】
　　共圉克服曰壮【苏】
　　屡征杀伐曰壮【苏】
　　甲兵亟作曰壮【一作兵甲】
　　武而不遂曰壮【苏】
　　死于原野曰壮【以上六条史记通考皆作荘】
　　好力致勇曰果【苏】
　　危身奉上曰忠【周险不避难】
　　盛衰纯固曰忠【苏】
　　临难不忘国曰忠【苏】
　　推贤尽诚曰忠【诚一作忠】
　　亷方公正曰忠【苏】
　　杀身报国曰忠【国初以諡俞通海】
　　慈惠爱亲曰孝【周周爱族亲】
　　协时肇享曰孝【周协合肇始史记享作厚疑厚即享字之讹】
　　秉徳不回曰孝【周顺于徳而不违贺循议周处諡秉作执】
　　五宗安之曰孝【周五世之宗】
　　大虑行节曰孝【周言成其节】
　　能养能恭曰孝【苏】
　　继志成事曰孝【苏】
　　干蛊用誉曰孝【苏】
　　睦于兄弟曰友【苏】
　　守令共时曰信【苏令一作命】
　　出言可复曰信【苏】
　　奉义顺则曰礼【苏】
　　恭俭荘敬曰礼【苏】
　　制事合宜曰义【苏】
　　见义能终曰义【苏】
　　先君后已曰义【苏】
　　取而不贪曰义【苏】
　　除去天地之害曰义【苏】
　　才敏审谛曰理【苏】
　　心能制义曰度【周制事得宜】
　　照临四方曰明【周以明照之】
　　譛诉不行曰明【周逆知之故不行苏诉作愬】
　　思虑果逺曰明【周自任多近于专通考云不惑于疑不蔽于近】
