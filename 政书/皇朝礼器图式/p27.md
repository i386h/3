<!-- { "loadSidebar": true } -->
　　钦定燕飨兼设囘部乐塞他尔木柄通槽下冒以革面平背圆形如通长三尺四寸二分五厘柄长二尺六寸四厘九毫上濶一寸二分八厘下濶八分六厘四毫厚九分五厘槽长八寸二分八毫濶三寸三分三厘七毫厚一寸一分三厘七毫以九轴绾柄端二轴绾丝弦槽面设柱自山口至柱二尺八寸四分三厘一毫面二轴左侧四轴绾钢丝双一独六长短各有差柄纒丝二十三道以代品以木拨弹丝弦应鐡取声柄端髤朱绘緑花文





















　　燕飨囘部乐喇巴卜　谨按乾隆二十五年
　　钦定燕飨兼设囘部乐喇巴卜木柄通槽下冒以革形如半瓶通长二尺七分七厘六毫五丝柄长一尺五寸九分一厘上濶七分五毫厚八分下濶一寸一分三厘七毫厚一寸一分八厘槽长四寸八分六厘濶六寸厚三寸一分丝五曲首凿空内弦侧以五轴绾之左二右三槽面设柱自山口至柱一尺六寸八分鐡二柄右侧两轴绾之长短有差以木拨弹丝应鐡取声柄端垂朱緌























　　燕飨囘部乐逹卜　谨按乾隆二十五年
　　钦定燕飨兼设回部乐逹卜木上冒以革形如手鼓而无柄径一尺三寸六分五厘厚二寸二分七厘五毫通髤以黄面绘采狮二以手撃之












　　燕飨回部乐那噶喇　谨按乾隆二十五年
　　钦定燕飨兼设回部乐那噶喇鐡冒革上广下削形如行鼓面径俱六寸四分八厘底径二寸六分二厘厚四寸八分六厘左右手各以杖撃之旁有小镮繋黄绒紃两具相聨属末垂五采流苏











　　燕飨用安南国乐丐鼔　谨按乾隆五十四年戡定安南得其乐器八
　　钦定燕飨陈于诸部乐之末安南土语凡乐器之名俱以丐字建首丐鼔木匡冒革空其一面四围宻钉径八寸四分承以文竹三足之架桴二用竹或以左手承鼓右手以桴击之以为乐节










　　燕飨用安南国乐丐拍　谨按丐拍以檀为之共三板均长八寸五分广八分厚二分五厘其一上方有二铜钉缀以连钱其一背面刻作鴈齿其一右面如锯牙工歌时左手执二板相击连钱激响右手执锯牙者引击鴈齿错落成声











　　燕飨用安南国乐丐哨　谨按丐哨即横笛有二俱长一尺九寸五分径七分截竹为防髤漆为节共二十有一左第一为吹孔次加竹膜右六孔以协律末二孔向上出音又旁二孔对出垂以黄緌两端以角为饰工歌并吹之











　　燕飨用安南国乐丐弹子　谨按丐弹子斵檀为之槽方而椭两目冐以虺皮通长二尺九寸四分柄长二尺四寸九分上濶八分下濶九分六厘厚八分槽长四寸五分一厘濶四寸四厘厚二寸四分匙头凿空纳以三轴绾之左二各一各长三寸六分六厘自山口至柱二尺四寸背系黄緌









　　燕飨用安南国乐丐弹胡琴　谨按丐弹胡琴竹柄槽形如筩刻檀为之面冒虺皮二通长二尺二寸六分柄长二尺一寸三分槽面径一寸九分底微丰径二寸四分二厘厚三寸一分二厘曲首凿空背出两轴绾之长五寸面设竹柱自山口至柱一尺八寸柄端以铜为縁背有铜纽垂黄緌余如番部合乐胡琴之制









　　燕飨用安南国乐丐弹双韵　谨按丐弹双韵即月琴斵檀为之槽面以桐形如满月曲项四通长二尺八寸六分六厘柄长一尺一寸濶九分槽面径一尺一寸六分厚一寸八分凿空纳以四轴绾之左右各二长三寸六分槽面施覆手山口下布七品自山口至覆手长一尺八寸二分覆手轴象俱用檀背系黄緌









　　燕飨用安南国乐丐弹琵琶　谨按丐弹琵琶刳桐为之背面通以髤漆绘泥金花草四通长三尺槽濶七寸三分厚一寸二分顶濶八分中厚一寸二分边厚四分上端凿空纳以四轴绾之左右各二长三寸四分自山口至覆手二尺一寸四分上有四象下有十品山口孔俱饰鱼牙










　　燕飨用安南国乐丐三音锣　谨按丐三音锣范铜为之外绾铁丝为规径四寸五分聨系如品字锣形似云锣上一径二寸四分五厘右一径二寸三分八厘左一径二寸三分四方俱有孔用铜丝系铁圏中下以二铁丝总绾之承以檀木柄柄口饰铜下垂流苏槌用角










　　燕飨用缅甸国乐接内塔兜呼　谨按乾隆五十三年缅甸投诚内附献乐器凡五
　　钦定燕飨设于诸部乐之末接内塔兜呼制与手鼓畧同规木为匡长一尺四寸六分两面冒革鼓面径五寸一分六厘革之四围俱以韦縧两端相系如缨络状上有左右二纽系以帛横悬于项以手击之为节









　　燕飨用缅甸国乐稽湾斜枯　谨按稽湾斜枯范铜为之木为方格上下各四分系其间面中起如浮沤上左第一径四寸七分第二径四寸三分第三四俱径四寸二分四边脊起下右第一径四寸九分第二三四径三寸九分八分七分以次逓减木架上方背有牡植以二木用角槌击之










　　燕飨用缅甸国乐聂兜姜　谨按聂兜姜规木为管范铜为口如竹节式近下渐哆管长一尺三寸二分径九分五厘前七孔后一孔铜长六寸八分口径五寸九分管端如盘有铜哨插入以象牙盘为饰加芦哨于上吹之上下俱用防紃环系旁有铜签一以弥管与铜聨接罅隙之处










　　燕飨用缅甸国乐聂聂兜姜　谨按聂聂兜姜形如金口角而小木管木口管长八寸六分口长二寸径三寸三分余与聂兜姜之制同













　　燕飨用缅甸国乐结莽聂兜布　谨按结莽聂兜布范铜为之左右合击面径三寸五分中隆起一寸三分空其中各穿圆孔以韦贯之













　　燕飨用廓尔喀部乐达布拉　谨按乾隆五十七年剿平廓尔喀其王拉特纳巴都尔悔罪投诚恭进表贡献乐器凡五
　　钦定燕飨列于诸部乐之末逹布拉二俱刳木为一之面冒革其一面丰底鋭径六寸七分八厘髙四寸五分其一底微丰而渐削径四寸八分髙六寸六分四围俱系韦縧聨以防缕系之腰间以左右手合击为节








　　燕飨用廓尔喀部乐萨朗济　谨按萨朗济有三俱刻木为之顶为壶卢项长三寸广二寸五分厚如之刳其中面以鱼牙刻佛为饰柄长五寸二分上濶一寸八分下濶二寸二分厚二寸一分槽面濶三寸自上刳之冒以革中削如缺月束以黄韦底椭凿空于项以纳四弦左右各二轴柄面凿九孔自右至左鳞次斜列各纳铁列韦下层轴九俱在右上五下四槽面设柱髙八分中为九孔纳铁上承韦弦山口至柱长八寸二分以柔木施鬃尾挼挲之声如胡琴铁亦铮然应响






















　　燕飨用廓尔喀部乐丹布拉　谨按丹布拉刻桐为之通长三尺一寸六分直柄面平背圆厚一寸七分长二尺三寸一分上广一寸六分二厘近槽面渐丰至三寸槽长八寸五分广如之以大匏为槽背厚六寸五分铁四上二轴左右各一绾之长三寸九分轴下以二铁为山口一穿孔纳一以承柱用角广一寸二分









　　燕飨用廓尔喀部乐达拉　谨按达拉制如钹而小范铜为之径二寸一分中隆起如小浮沤穿以孔防缕系之左右相击













　　燕飨用廓尔喀部乐公古哩　谨按公古哩范铜为铃径四分面划开十字纹中置铜片背为纽以防缕聨系之五十枚为一串共四串工歌时二人各以系于股双足腾趯以出声












　　凯旋铙歌乐锣　谨按太宗李靖问对破阵乐金鼔各有其节乾隆二十五年平定西域凯旋
　　上亲行郊劳礼奏铙歌乐
　　钦定乐器锣范铜为之制如
　　廵幸铙吹乐铜鼓以厚薄分声较铜鼓低小











　　凯旋铙歌乐铙　谨按律书乐圗铙军器也马端临文献通考浮沤器小而声清世俗谓之铙其名虽与四金之铙同其实固异矣乾隆二十五年
　　钦定凯旋铙歌乐铙范铜为之左右合撃面径俱一尺二寸中隆起一寸三分径二寸四分五厘各穿圎孔以黄绒紃贯之声扬而大与钹异










　　凯旋铙歌乐小和钹　谨按马端临文献通考唐合诸乐撃小铜钹子合曲乾隆二十五年
　　钦定凯旋铙歌乐小和钹范铜为之左右合撃面径俱七寸九分中隆起一寸三分径二寸四分五厘各穿圎孔以黄绒紃贯之











　　凯旋铙歌乐海笛　谨按乾隆二十五年
　　钦定凯旋铙歌乐海笛木管两端铜口制如
　　廵幸铙吹乐金口角而小管长六寸二分上径三分金口长一寸六分下径八分金口长一寸七分外径二寸二分











　　凯旋铙歌乐腰鼔　谨按范成大桂海器志有花腔腰鼓乾隆二十五年
　　钦定凯旋铙歌乐腰鼓木冒革面径一尺五寸二分中围六尺一寸六分厚一尺六寸匡髤以漆绘花纹座以檀四柱交趺铜镮悬之柱髙二尺三寸一分










　　凯旋铙歌乐得胜鼓　谨按马端临文献通考桴鼓唐燕乐用之今太常铙吹前部用之乾隆二十五年
　　钦定凯旋铙歌乐得胜鼓木匡冒革面径一尺六寸一分中围五尺七寸八分厚五寸八分座为四柱葫芦顶铜镮悬之柱髙三尺一寸五分匡髤以朱通绘云龙鼓衣红縀緑垂幨并销金云龙









　　凯旋凯歌乐方响　谨按乾隆二十五年平定西域凯旋
　　郊劳礼毕还行宫马上奏凯歌乐
　　钦定乐器方响用朝会丹陛大乐方响十六枚之一厚薄形制皆同繋黄绒紃以手擎而撃之











　　凯旋凯歌乐大和钹　谨按马端临文献通考铜钹大者圆数尺以韦贯之相撃以和乐乾隆二十五年
　　钦定凯旋凯歌乐大和钹范铜为之左右合撃面径俱一尺一寸八分中隆起二寸五分径五寸七分各穿圎孔以黄绒紃贯之










　　凯旋凯歌乐铴　谨按乾隆二十五年
　　钦定凯旋凯歌乐铴范铜为之面径二寸七分口径三寸一分五厘深六分穿孔二黄绒紃结之撃以木片












　　凯旋凯歌乐星　谨按唐书骠国传铃钹四周围三寸贯以韦撃礚应节乾隆二十五年
　　钦定凯旋凯歌乐星范铜为之左右合撃口径一寸八分髙一寸厚一分中隆起四分腰围三寸各穿圆孔以白绵紃贯之











　　凯旋凯歌乐拍板　谨按乾隆二十五年
　　钦定凯旋凯歌乐拍板制如朝会丹陛大乐拍板而小长一尺七分上濶二寸下濶二寸三分五厘中濶一寸九分五厘厚二分五厘板三束其二以一拍之


　　皇朝礼器图式卷九
<史部,政书类,仪制之属,皇朝礼器图式>
　　钦定四库全书
　　皇朝礼器圗式卷十
　　卤簿一
　　皇帝卤簿一




















　　皇帝大驾卤簿玉辇　谨按刘熙释名辇人所辇也潘岳耤田赋天子乃御玉辇隋书礼仪志辇制象轺车而不施轮通幰朱络饰以金玉用人荷之宋史仪卫志唐制辇有七六曰大玉辇七曰小玉辇马端临文献通考夏后始制辇乾隆十三年
