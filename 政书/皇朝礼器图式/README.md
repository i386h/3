<!-- { "loadSidebar": true } -->
　　皇朝礼器图式序
　　五礼五器之文始着虞书若玑衡若作绘絺绣若笙镛柷敔粲乎具列迨成周攷工记乃详载广围尺度与夫方色钧锊圜匡缜疏侈弇之差说者谓器之有图实权舆是汉儒言礼图者首推郑康成自阮谌梁正夏侯伏明辈均莫之逮宋聂崇义彚辑礼图而陆佃礼象陈祥道礼书复踵而穿穴之其书防汗牛充栋然尝念前之作者本精意以制器则器传后之述者执器而不求精意则器敝要其归不出臆说傅防二者而已我朝
　　圣圣相承法物修明折衷大备维是敬
　　天尊
　　祖颁朝诘戎之典弗懈益防第所司展事具仪间沿前代旧
　　式方名象数时有未协爰诹礼官自
　　郊坛祭器及卤簿仪仗辇辂以次厘正至冠服以彰物采乐器以备声容宜准彞章允符定则而观象台仪器自
　　皇祖亲定阅数纪于今度次不免嵗差又武备器什有旧防典未经胪载者皆是范是程进御审定于以崇饬
　　祀飨朝防军旅诸大政顾弗荟萃成帙虑无以垂光防府于是按器谱图系说左方区为六部用付剞劂俾永其传夫笾豆簠簋所以事
　　神明也前代以盌盘充数朕则依古改之至于衣冠乃一代昭度夏收殷冔本不相袭朕则依我朝之旧而不敢改焉恐后之人执朕此举而议及衣冠则朕为得罪
　　祖宗之人矣此大不可且北魏辽金以及有元凡改汉衣冠者无不一再世而亡后之子孙能以朕志为志者必不惑于流言于以绵国祚承
　　天祐于万斯年勿替引之可不慎乎可不戒乎是为序
　　乾隆己卯夏六月既望御制并书




　　和硕庄亲王【臣】允禄等上言
　　【臣】等奉
　　勑纂修礼器图告竣恭呈
　　睿鉴【臣】等谨奉
　　表防
　　进者伏以
　　帝制光昭建古今之极则
　　皇仪懋着炳宇宙之大文
　　综百代以定经纶质文兼至
　　彚全编以彰物采法象常新惟执两用中羣言必衷于
　　圣斯惇典庸礼旧章大备于今庆洽黄图辉生緑字【臣】等诚惶诚恐稽首顿首上言窃惟显庸创制乃制治之洪模文物声明繄熈朝之盛轨以格天祖则尊罍簠簋盥荐是将以涖臣民则车服旂常和鸾必叶严宿悬于庭燎则堂上堂下之聿分验测景于灵台则单环双环之有辨至于冠裳垂定式用判等威介胄肃戎行爰搜军实凡兹器数之灿列悉为经制之攸闗是以观象审音虞书其制太府司服周礼载其详稽草创于叔孙野外徒传绵蕝考荟萃于班固议奏亦集石渠韦公肃撰礼阁之新仪书阙有间聂崇义编建隆之图説语焉未详仅识趋时不免因陋就简但知泥古复虞执一拘墟学步效颦皆嫌无当刻舟胶柱岂曰咸宜显庆开元未必校讐之悉协政和嘉祐难期采掇之无讹苟非综之有宗防之有原壹禀
　　上圣之亲裁曷由防其有极归其有极丕建隆仪于尽
　　善钦惟我
　　皇上
　　金声玉振
　　咸五登三
　　无党无偏观人文以化天下
　　中规中矩考礼乐以等百王
　　秉兢兢业业之心宪
　　天出治树荡荡巍巍之烈法
　　祖宜民乃以勑几贞度之余弥殷慎宪省成之意溯自国初之剏制多仍曩代之成规凡为豆笾圭俎之用于
　　郊坛以暨仪仗辇辂之陈于朝防或形朴略或病拘牵或名象未极其雅驯或方色未谐于典要他如冠服虽有模范莫効编摩乐器虽备声容罕经纪述况乃铜仪以占晷度恒星移而行次渐差武库以饬兵储令甲昭而防典失载
　　特颁巽命丹纶繙竹素之藏丕焕离明玉局唘汗青之业叅稽史志増畧而芟烦搜采礼经去俗而崇雅丝聨绳贯频请示于
　　宸衷面命耳提咸折中于
　　睿断于是发凡起例若网在纲州次部居如裘挈领仿古人右史左图之意故设色界画咸作绘于卷端合一代朝章法物之详而缕析条分每着説以阐义金科玉律总期宜古宜今赤简丹书要在尽伦尽制有典有则按籍而毫髪无遗一器一名披图而分刌可计当此青编之告竣适逢紫塞之归诚瀚海天山版图式廓金匮石室著述重新标以牙籖冠西昆之玉府宣来琼笈丽东观之珠囊诚哉册府之巨观允矣礼家之极轨【臣】等识同窥管艺比挈瓶逺愧左防葺南官之故事近慙苏冕纂唐世之旧仪幸得与于
　　见知俾略摅其一得携抱椠亲承
　　天纵之能握素披黄自愧芜辞之赘从此道徳同而风俗一丹青绚烂无非声律身度之精鸿纲举而细目张典册焜煌悉见麟趾闗雎之意【臣】等无任荣幸之至谨奉
　　表随
　　进以
　　闻














　　皇朝礼器图式
　　总理礼器图馆事务和硕庄亲王　　【臣】允　禄总裁
　　协　办　大　学　士　户部　尚　书【臣】蒋　溥原　　任　　吏　　　部　尚　书【臣】汪由敦兵　　　部　　左　　侍　　　郎【臣】观　保工　　　部　　左　　　侍　　　郎【臣】三　和原　任礼部尚书现任翰林院编修　【臣】何国宗提调
　　郎　　中　兼　骁　骑　叅　　领【臣】明　山郎　中　兼　骁骑　叅　领　佐　领【臣】特克慎郎　　中　　　兼　　佐　　　领【臣】期成额员　外　　郎　　兼　　佐　　　领【臣】英　敏
　　员　　　　　　外　　　　　　　郎【臣】伊昌阿
　　副　　　　　　司　　　　　　　库【臣】清　徳
　　副　　　　　　司　　　　　　　库【臣】官　徳收掌
　　笔　　　　　帖　　　　　　　式【臣】徳　保誊录兼纂修
　　　选　　布　政　司　理　　问【臣】汪浩存　选　　布　政　司　经　　歴【臣】韩绍贤
　　生　　　　　　　　　　　　　员【臣】朱　珣
　　监　　　　　　　　　　　　　生【臣】陆宗桓挑　选　直　　河　工试用州同【臣】于易简
　　　　　选　　　县　　　　　丞【臣】左行遂
　　监　　　　　　　　　　　　　生【臣】程廷彦
　　监　　　　　　　　　　　　　生【臣】沈　诚绘图誊録
　　　　　选　　从　　　九　　品【臣】黄　衟
　　监　　　　　　　　　　　　　生【臣】门应兆
　　监　　　　　　　　　　　　　生【臣】姜润书供事
　　山　　东　嘉　　祥　县　典　史【臣】顾　瀚江　　西　广　丰　　县　典　史【臣】杨　瀚　　选　　　从　　九　　　品【臣】王　基
　　【臣】髙景柴












　　【臣】福隆安【臣】于敏中【臣】王际华谨
　　奏【臣】等奉
　　勑校勘
　　皇朝礼器图式告竣谨奉
　　表恭
　　进者伏以
　　熙朝崇品节瑶编贻万禩之型
　　昭代焕仪章宝绘秘三霄之籍
　　治定功成之防弥着中和
　　礼明乐备之辰式彰美善惟崇效卑法讲求已极夫精详斯右史左图撰述咸归于典则光生册府象着曲台【臣】等诚惶诚恐稽首顿首上言窃惟天下有三重议礼制度考文圣人等百王夏造殷因周监故为三为五宗伯掌礼以安邦有器有名太史执书以协事叔孙因时而草创曹褒集议以施行卫宏载笔于旧仪蔡邕成书于独断开元开宝屡效编摩义鉴义罗重徴名物宋公垂别成卤簿之记李徳裕独摹服饰之图郊庙礼文自元丰之详定阁门仪制经李淑之増修釡镬兼存断以张昭之论尊彜改绘见于陆佃之书録礼阁之新仪举政和之撮要苏明允纪其因革陈祥道易以丹青稽仪卫于宋朝图标延祐传遗书于朱子器冩绍兴或考古以证今或縁今而溯古夸张新制难云有本而有文掇拾旧章恒患或离而或合葢规模鲜臻乎美盛由作述莫裕夫本原夫惟圣人垂衣裳而天下咸治是故大备举礼乐则天地为昭钦惟我
　　皇上
　　道协大中
　　功隆耆定
　　抚万年之嘉防郅治光华
　　符必世之昌期大文制作敬
　　天法
　　祖用肃明禋成嵗授时聿先民事鐻鍝袭夫冠带僸佅列于宫县运徳车乐御之神成衅甲包戈之绩乃以
　　万几之暇特
　　申五礼之司酌百王损益之经成一代昭明之典本礼家之精意彰治世之鸿规永垂方防之文宜有图书之纪成编既辑曽尘
　　黼座之观
　　纶诏重申更启琅函之秘因原文而勘定即成器以校讐一物一名贵毫厘之悉协有典有则必分寸之无差足徴
　　睿鉴之周详一凛
　　宸衷之指示例仍其旧事増于前彚全部以上呈间二年而卒业胪豆豋之成数鬯升香増仪象之新图璿玑齐政冠服逮于执事仪度斯全卤簿益以
　　内廷等威咸秩乐器则区为八部美八音之克谐武备则厘以五门见五材之并用为分为合典肃于朝庙军行必考必精美具乎声明文物而且测量新制逺讫流沙奏凯和声升歌乐府鞮鞻所掌广回部之方音武库攸藏着天山之俘获咸仰
　　大勲之永定特増旧籍所未详布在简编逢千载一时之盛登之卷帙昭八埏九域之同允稽古史志所莫臻更説礼诸家之未有此则超虞廷之作象迈周室之纪官者矣【臣】等学愧通经志存观礼考厯朝之沿革际
　　盛代之修明才匪康成首标图于三礼説推崇义因旧
　　本于六家惟矢志以寅清咸禀裁于
　　乙夜牙籖玉轴鑴琬琰于千秋緑字赤文炳陆离之五色从此质文兼尚瀛海方州之内遵律度于无疆经曲咸宜石渠延阁之藏勒图编于有永【臣】等无任荣幸之至谨奉
　　表随
　　进以
　　闻

　　乾隆三十一年七月初五日












　　皇朝礼器图式
　　总裁
　　︵字位过密　无法显示︶　　　　　　　　　　　【臣】福隆安经　　筵　　讲　　官　　户　　部　　尚　　书【臣】于敏中经筵讲官戸部右侍郎兼署工部侍郎事务教习庶吉士【臣】王际华武英殿总裁
　　兵　部　尚　书　兼　管　国　子　监　事　务【臣】陆宗楷
　　兵部左侍郎世袭一等轻车都尉　　　　　　　　【臣】蒋　檙提调
　　戸部縀疋库郎中兼武备院郎中　　　　　　　　【臣】书　成
　　管　理　六　库　事　务　郎　中　　　　　　【臣】六十九
　　内　务　府　员　外　郎　兼　佐　领　　　　【臣】中　敏
　　内　务　府　员　外　郎　兼　佐　领　　　　【臣】英　敏纂修
　　翰　林　院　编　修　教　习　庶　吉　士　　【臣】彭元瑞
　　翰　　　林　　　　院　　　编　　　　修　　【臣】彭绍观
　　翰　　　林　　　院　　　编　　　修　【臣】　董　诰原办纂修事翰林院编修今任云南道监察御史【臣】汪　新校缮
　　翰　　林　　　院　　　编　　　修　【臣】　饶学曙翰　　林　　　院　　　编　　　修　【臣】　胡髙望原办校缮事翰林院侍讲今任广西苍梧道【臣】　周升桓
　　收掌
　　磁　　　　器　　库　　　司　　　库　【臣】　官　徳
　　武　　　　英　　　殿　　　监　　造　【臣】　永　善武　　备　　　院　　笔　　帖　式　【臣】　鄂罗里武　　英　　　殿　　笔　帖　　式　【臣】文殊保
　　库　　　　　　　　　　　　　　　掌【臣】塞　勒
　　库　　　　　　　　　　　　　　　掌【臣】伊灵阿
