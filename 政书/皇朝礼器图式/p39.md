<!-- { "loadSidebar": true } -->
　　本朝定制
　　皇帝随侍弓置括处不裹革余俱如
　　大阅弓之制












　　皇帝大阅鈚箭　谨按考工记矢人夹其隂阳以设其比夹其比以设其羽尔雅释器金镞剪羽谓之镞雄方言凡广长而薄防谓之錍刘熙释名其末曰括言与防也唐六典靃叶曰鈚
　　本朝定制
　　皇帝大阅鈚箭杨木为笴长三尺一寸铁镞长三寸薄而濶錽金藻文笴首饰黒桃皮皂雕羽括髤朱









　　皇帝大阅梅鍼箭　谨按茅元仪武备志有眉鍼箭本朝定制
　　皇帝大阅梅鍼箭杨木为笴长三尺铁镞长三寸八分厚而前鋭后修笴首饰黒桃皮皂雕羽羽间朱括旁裹緑茧











　　皇帝大阅骲箭　谨按尔雅释器骨镞不剪羽谓之志唐六典骨镞曰骲开元文字平题今戱射箭也题头也
　　本朝定制
　　皇帝大阅骲箭杨木为笴长三尺一寸骨骲长二寸九分起棱环穿八孔髤朱镂緑云文皂雕羽括旁裹緑茧









　　皇帝大礼随侍鈚箭　谨按
　　本朝定制
　　皇帝大礼随侍鈚箭杨木为笴长三尺一寸铁镞长二寸九分中濶一寸六分前后閷錽金花文笴首饰黑桃皮皂雕羽羽间朱括髤朱旁裹緑茧











　　皇帝大礼随侍骲箭　谨按
　　本朝定制
　　皇帝大礼随侍骲箭杨木为笴长三尺一寸角骲长二寸二分四棱环穿八孔斑文雕羽羽间朱括髤朱旁裹緑茧











　　皇帝吉礼随侍鈚箭　谨按
　　本朝定制
　　皇帝吉礼随侍鈚箭鸾羽羽间绘藻文蟠防五采相间
　　括旁裹緑茧余俱如
　　大阅鈚箭之制











　　皇帝吉礼随侍骲箭　谨按
　　本朝定制
　　皇帝吉礼随侍骲箭骲环穿四孔鸾羽羽间绘藻文蟠
　　防五采相间括旁裹緑茧余俱如
　　大阅骲箭之制











　　皇帝吉礼随侍哨箭　谨按唐六典铁镞曰镝鸣箭曰
　　骹
　　本朝定制
　　皇帝吉礼随侍哨箭杨木为笴长三尺骹以骨为之长一寸二分环穿四孔衔铁镞长一寸四分制如鈚箭镞鸾羽羽间绘藻文蟠防五采相间括旁裹緑茧









　　皇帝随侍鈚箭　谨按
　　本朝定制
　　皇帝随侍鈚箭笴全素余如
　　大阅鈚箭之制












　　皇帝随侍梅鍼箭　谨按
　　本朝定制
　　皇帝随侍梅鍼箭笴全素余俱如
　　大阅梅鍼箭之制












　　皇帝随侍骲箭　谨按
　　本朝定制
　　皇帝随侍骲箭角骲不髤朱镂文笴全素余俱如大阅骲箭之制












　　皇帝随侍哨箭　谨按
　　本朝定制
　　皇帝随侍哨箭笴全素余俱如吉礼随侍哨箭之制













　　皇帝随侍兎义箭　谨按
　　本朝定制
　　皇帝随侍兎义箭杨木为笴长二尺九寸角骲长一寸六分圆而前鋭起棱环穿五孔下接桦木长二寸五分施铁齿四为二重上齿长一寸一分下齿长一寸二分末揱倒钩向外笴全素皂雕羽










　　皇帝行围鈚箭　谨按
　　本朝定制
　　皇帝行围鈚箭杨木为笴长二尺九寸铁镞长二寸五分濶一寸三分笴首饰黒桃皮皂雕羽羽间朱括髤朱旁裹緑茧











　　皇帝行围哨箭　谨按
　　本朝定制
　　皇帝行围哨箭杨木为笴长二尺八寸骹以角为之形扁环穿四孔长一寸二分至二寸衔铁镞长二寸如鈚不镂文皂雕羽括髤朱旁裹红桦皮以射鹿麅麞诸兽










　　皇帝御用射侯箭一　谨按
　　本朝定制
　　皇帝御用射侯箭杨木为笴长二尺九寸铁镞长二寸一分濶一寸四分形如鈚笴首饰黑桃皮鹳羽拧之微曲以取声括髤朱











　　皇帝御用射侯箭二　谨按
　　本朝定制
　　皇帝御用射侯箭杨木为笴长二尺九寸铁镞长一寸二分濶七分形如鈚而小笴首饰黑桃皮孔雀羽羽间朱括髤朱旁裹緑茧射能及逺











　　皇帝御用射鹄骲箭　谨按
　　本朝定制
　　皇帝御用射鹄骲箭杨木为笴长二尺八寸羊角骲长一寸环穿五孔笴首饰黒桃皮花雕羽括饰緑茧旁亦如之











　　皇帝御用马射骲箭一　谨按
　　本朝定制
　　皇帝御用马射骲箭杨木为笴长三尺黒角加桦木骲长二寸七分起棱穿四孔斑文雕羽括髤朱旁裹緑茧











　　皇帝御用马射骲箭二　谨按
　　本朝定制
　　皇帝御用马射骲箭杨木为笴长三尺骨骲长二寸二分前起棱而鋭环穿五孔花雕羽羽间朱括髤朱旁裹緑茧











　　皇帝御用马射骲箭三　谨按
　　本朝定制
　　皇帝御用马射骲箭杨木为笴长三尺桦木骲长三寸端起棱四孔斑文雕羽括髤朱旁裹緑茧












　　梅鍼箭　谨按
　　本朝定制梅鍼箭桦木为笴长二尺八寸铁镞长三寸二分濶四分笴首饰黒桃皮皂雕羽羽间朱括髤朱旁裹黑桦皮军事用之












　　齐梅鍼箭　谨按
　　本朝定制齐梅鍼箭镞端横平余俱如梅鍼箭之制军事用之可穿鏁子甲













　　厄鲁特梅鍼箭　谨按
　　本朝定制厄鲁特梅鍼箭杨木为笴长二尺九寸铁镞长一寸九分濶四分后微短笴首饰黒桃皮皂雕羽括髤朱射能及逺












　　枪头箭　谨按
　　本朝定制枪头箭杨木为笴长二尺九寸铁镞长三寸濶四分形如枪刃笴首饰黒桃皮皂雕羽羽间朱括髤朱旁裹白桦皮军事用之












　　角头箭　谨按
　　本朝定制角头箭角镞长三寸五分形如梅鍼余俱如枪头箭之制军事用之













　　火燎竿箭　谨按
　　本朝定制火燎竿箭铁镞长二寸二分笴炙以火余俱如枪头箭之制军事用之耐隂湿













　　遵化长鈚箭　谨按
　　本朝定制遵化长鈚箭杨木为笴长三尺铁镞长三寸五分濶五分形如梅鍼笴首饰黒桃皮皂雕羽括髤朱旁裹白桦皮军事用之亦用以宿卫鋭可贯札











　　索伦鈚箭　谨按
　　本朝定制索伦鈚箭杨木为笴长二尺九寸铁镞长二寸八分濶五分形如鈚箭而微狭笴首饰黒桃皮花雕羽括髤朱军事用之亦可射熊及野豕












　　大鈚箭　谨按
　　本朝定制大鈚箭杨木为笴长二尺九寸铁镞长二寸五分濶一寸五分笴首饰黒桃皮皂雕羽羽间髤朱及黒旁裹緑茧挽强中有力以射虎熊及牡鹿











　　小鈚箭　谨按
　　本朝定制小鈚箭铁镞长二寸四分形如鈚而微小羽间朱旁裹白桦皮余俱如大鈚箭之制射兽为良












　　锈铁鈚箭　谨按
　　本朝定制锈铁鈚箭杨木为笴长二尺九寸铁镞长二寸六分濶一寸四分形如鈚锈涩不磨笴首饰红桃皮皂雕羽括髤朱旁裹黒桦皮射兽创大不能逸











　　射虎鈚箭　谨按
　　本朝定制射虎鈚箭杨木为笴长二尺九寸铁镞长一寸五分濶九分圭首后修锈涩不磨笴首饰黒桃皮皂雕羽括髤朱以射卧虎能及逺












　　齐鈚箭　谨按
　　本朝定制齐鈚箭杨木为笴长二尺九寸铁镞长一寸七分濶一寸二分镞端横平后以次剡笴首饰黑桃皮皂雕羽微曲括髤朱旁裹緑茧射兽其锋莫御堕能卓地











　　月牙鈚箭　谨按
　　本朝定制月牙鈚箭杨木为笴长二尺九寸铁镞长一寸五分前径一寸三分形如月牙铲笴首饰黒桃皮皂雕羽微曲括髤朱旁裹白桦皮射兽左右莫御











　　燕尾鈚箭　谨按
　　本朝定制燕尾鈚箭杨木为笴长二尺九寸铁镞长二寸五分前濶一寸五分岐两刃如燕剪形锈涩不磨笴首饰黒桃皮皂雕羽括髤朱旁裹緑茧夏猎以射灌丛中兽











　　梳脊鈚箭　谨按
　　本朝定制梳脊鈚箭铁镞长一寸九分濶二寸一分三角而鋭后形如梳脊笴首饰黒桃皮皂雕羽括髤朱旁裹白桦皮射鹿麅为良创大而箭不堕












　　抹角鈚箭　谨按
　　本朝定制抹角鈚箭杨木为笴长二尺九寸铁镞长二寸濶如之三角两旁剡笴首饰黒桃皮皂雕羽括髤朱旁饰以角射猛兽中而不堕












　　尖鈚箭　谨按
　　本朝定制尖鈚箭铁镞长二寸三分濶一寸四分圭首后削括旁不加饰余俱如齐鈚箭之制以射诸兽皆宜












　　义鈚箭　谨按
　　本朝定制义鈚箭铁镞长一寸濶七分如鱼尾形下接桦木一寸三分前狭后丰花雕羽括髤朱旁裹白桦皮射麞兎黄羊鋭能透骨












　　索伦哨箭　谨按
　　本朝定制索伦哨箭杨木为笴长二尺八寸骹以骨为之微扁长一寸五分环穿四孔衔铁镞长一寸七分濶二寸二分皂雕羽括髤朱音利而清以射诸兽











　　角哨箭　谨按
　　本朝定制角哨箭杨木为笴长二尺八寸骹以角为之长一寸八分环穿四孔衔铁镞长一寸二分濶一寸八分前鋭后平旁剡皂雕羽括髤朱旁裹白桦皮以射麞麅











　　方哨箭　谨按
　　本朝定制方哨箭角骹长一寸五分中微方而扁环穿四孔衔铁镞长二寸濶如之形如鈚余俱如角哨箭之制以射诸兽皆宜












　　鸭觜哨箭　谨按
　　本朝定制鸭觜哨箭骹长一寸三分前閷后丰微扁环穿四孔衔铁镞长一寸八分濶如之形如鈚括旁裹緑茧余俱如角哨箭之制射鹿及诸兽其势劲直











　　合包哨箭　谨按
　　本朝定制合包哨箭杨木为笴长二尺九寸骹以角为之长一寸环穿四孔衔铁镞长二寸一分濶一寸五分形如鈚皂雕羽羽间髤朱及黑括髤朱旁裹緑茧以射近鹿











　　齐哨箭　谨按
　　本朝定制齐哨箭杨木为笴长二尺九寸骹以铁为之长八分环穿四孔衔铁镞长一寸七分濶一寸四分形如齐鈚箭绣涩不磨皂雕羽括髤朱射鹿麅麞狐狼诸兽其锋莫御堕能卓地











　　圆哨箭　谨按
　　本朝定制圆哨箭骹以角为之长九分环穿三孔衔铁镞长二寸濶一寸九分形如鈚括旁裹白桦皮余俱如齐哨箭之制以射鹿麅利而易入












　　长哨箭　谨按
　　本朝定制长哨箭骹以角为之长二寸前修后圆微扁四孔铁镞长一寸濶一寸五分三用两旁剡括旁裹白桦皮余俱如齐哨箭之制声清而逺以射诸兽皆宜











　　榛子哨箭　谨按
　　本朝定制榛子哨箭骹以骨为之长三分形如榛子环穿三孔衔铁镞长二寸濶一寸五分余俱如齐哨箭之制以射诸兽其锋易入












　　榛子哨鈚箭　谨按
