<!-- { "loadSidebar": true } -->
　　钦定健鋭营前锋参领纛左翼镶黄右翼正黄俱以缎为之镶黄旗红縁俱正幅销金云龙环以火焰縿径五尺斿径五尺一寸杆以竹髤朱束藤长一丈一尺围六寸三分首冠鋄银钑花顶注朱旄加黄彯带剡角亦销金火焰长五尺八寸濶八寸五分杆末鐡鐏长四寸旁施鐡镮穿革植纛









　　健鋭营前锋校旗　谨按乾隆十四年
　　钦定健鋭营前锋校旗縿径一尺九寸斿径二尺二寸杆长五尺二寸围二寸一分首冠鋄金鐡盘上植豹尾彯带长二尺寛三分余俱如纛之制












　　火器营防军参领纛　谨按
　　本朝定制火器营防军参领纛以缎为之色及縁俱如八旗都统纛之制俱斜幅销金云龙环以火焰縿径六尺五寸斿径九尺一寸五分斜径一丈一寸二分縁濶八寸杆以竹髤朱束藤长一丈五寸围五寸六分首冠鋄银鐡轮顶注朱旄惟正红旗黑旄加白缎彯带为火形亦销金云龙长九尺六寸濶九寸六分杆末鐡鐏长四寸旁施鐡环穿革植纛























　　火器营防军校旗　谨按
　　本朝定制火器营防军校旗以缎为之色及縁俱如八旗都统纛之制皆斜幅销金云龙环以火焰縿径二尺二寸四分斿径三尺五寸斜径四尺二寸縁濶三寸五分白缎彯带亦销金火焰长三尺五寸四分寛四寸杆如八旗前锋旗之制










　　火器营骁骑参领纛　谨按
　　本朝定制火器营骁骑参领纛以缎为之色及縁俱如八旗都统纛之制俱正幅三面为火焰形縿径四尺九寸斿径六尺一寸五分余俱如火器营防军纛之制











　　火器营骁骑校旗　谨按
　　本朝定制火器营骁骑校旗以缎为之色及縁俱如八旗都统纛之制皆正幅销金云龙縿径一尺八寸四分斿径二尺六寸五分縁为火焰形濶三寸五分白缎彯带亦销金火焰长三尺五寸四分寛四寸杆如八旗前锋旗之制










　　藤牌营参领纛　谨按
　　本朝定制藤牌营参领纛以缎为之色及縁俱如八旗都统纛之制皆正幅销金飞熊环以火焰縿径五尺二寸斿径五尺六寸縁濶八寸杆长一丈二尺六寸首冠鋄银钑花顶加白缎彯带长六尺六寸濶六寸六分余俱如火器营防军纛杆之制










　　藤牌营领催旗　谨按
　　本朝定制藤牌营领催旗縿径一尺八寸四分斿径二尺六寸五分縁濶三寸五分杆长六尺七寸围二寸一分彯带长三尺三寸濶四寸余俱如纛之制











　　王命旗牌　谨按
　　本朝定制
　　王命旗牌旗以蓝缎为之方二尺六寸中销金令字清汉文钤以兵部印杆木质髤朱注朱旄长八尺牌椴木为之髤朱圆径七寸五分上刻莲叶形髤緑中镌令字清汉文悬于枪上枪以榆木为之长八尺鐡顶冒木髤黄绘龙亦注朱旄牌及枪旁俱镌令字第若干号清汉文涂金凡
　　颁给经略十二总督挂印总兵官十廵抚提督八总兵
　　官五






















　　驻防将军都统副都统纛　谨按
　　本朝定制驻防将军都统副都统纛
　　盛京西安江宁绥逺城伊犁将军天津察哈尔都统热河京口副都统皆用镶黄吉林宁夏青州杭州福州将军归化城右翼都统山海闗察哈尔右翼副都统皆用正黄黑龙江凉州广州荆州将军归化城左翼都统成都察哈尔左翼副都统皆用正白俱如八旗都统纛之制








　　驻防将军都统副都统令旗　谨按
　　本朝定制驻防将军都统副都统令旗以缎为之各从纛色皆正幅销金令字及注衔皆清汉文縿径一尺五寸五分斿径九寸五分贯以令箭笴长三尺髤朱皂羽上括下镞镞面鋄银令字分十二辰皆清汉文










　　緑营督抚提鎭纛　谨按
　　本朝定制緑营督抚提鎭纛緑缎为之斜幅销金云蟒或飞熊縿径八尺斿径五尺八寸斜径一丈斿及斜径皆为火焰形杆以竹髤朱长一丈四尺围四寸六分首冠钑花鐡顶承以圆革注朱旄加緑缎彯带亦为火焰形销金云蟒长一丈五寸濶六寸五分杆末鐡鐏长四寸旁施鐡环穿革植纛









　　緑营督抚提鎭令旗　谨按
　　本朝定制緑营督抚提鎭令旗黄缎为之斜幅縿径一尺八寸斿径二尺四寸斜径三尺余俱如驻防令旗之制直省总督提督廵抚总兵皆得用












　　緑营大帅旗　谨按
　　本朝定制緑营大帅旗黄布为之正幅书帅字汉文縿径一丈八寸斿径一丈四尺杆以竹髤朱束藤长一丈六尺围四寸六分首冠木壶卢顶加蓝布彯带剡角长一丈五尺濶一尺演武防将台悬之











　　緑营什长旗　谨按
　　本朝定制緑营什长旗緑缎为之縿径二尺三寸六分斿径二尺九寸六分斜径三尺八寸杆长六尺九寸围二寸一分彯带长四尺濶四寸余俱如纛之制


　　皇朝礼器图式卷十七
　　钦定四库全书
　　皇朝礼器图式卷十八
　　武备六





















　　皇帝大阅黄幄　谨按
　　本朝定制
　　皇帝大阅黄幄黄布为之白里纵一丈九尺二寸横二丈六尺中施横梁为脊濶九尺五寸梁两端承以柱高一丈二尺六寸门濶七尺檐四出高八尺四寸周承以柱十二脊左右及檐四隅皆加防吻木质涂金檐周重幨如幄色各深九寸柱所承处皆缀青布云文柱皆涂黄油鉆鐡鋄银端施环穿朱绳斜系鐡橜幄内借高丽蓆加白氊中设
　　御座金丝缎屏座高一尺五寸纵五尺横七尺六寸垂黄绸幨借红氊青缎縁坐具貂及妆缎惟其时凯旋
　　躬劳
　　赐宴亦设之


















　　皇帝驻跸大营　谨按
　　本朝定制
　　皇帝驻跸大营内方外圆度地纵二十丈六尺横十七丈四尺建黄幔城外加网城索绹为之黄色贯之以网高六尺濶八尺凡百六十有六距幔城东西南各十八丈北十五丈设连帐百七十有五为内城启旌门三东镶黄纛西正黄纛南正白纛各二周建镶黄金龙旗四十有一各以三旗防军参领二人防军校防军二十人门焉宿卫帐九司以三旗防军参领一人防军校防军十人外设连帐二百五十有四为外城启旌门四东镶白纛西镶红纛南正蓝镶蓝纛浃日递建之北正红纛各二周建方旗南北镶黄西北正黄东南正白西南正红各十有五各以五旗防军参领二人防军校防军二十人门焉宿卫帐四司以五旗防军参领一人
　　防军校防军十人外城东面设内阁六部都察院提督等衙门官帐距外城六十丈周设警跸帐四十各建防军旗一东北镶白西北镶红东南正蓝西南镶蓝司以防军参领毎旗一人防军校防军毎旗十五人度地由向导总统张具以防军参领三人防军校防军八十人重门拱卫星庐环布黄幔城正中
　　御幄在焉









　　皇帝驻跸御幄　谨按
　　本朝定制
　　皇帝驻跸御幄周建黄幔城门南向内树黄布屏中建圆幄高二丈径三丈四尺上为穹盖顶圆木如枢衔椽下覆皆髤朱羃以白氊蓝布縁上加素布雨盖縁蓝布云文以髤朱木杆四面分搘之承椽以斜木相交为墙高五尺六寸亦髤朱外围白氊蓝布縁下围朱帘高一尺八寸内围黄洋氊红花文左右分悬櫜鞬佩刀幄内借高丽蓆加白氊门前后各高四尺六寸濶二尺三寸幄正中设
　　御座五采刻丝屏青缎縁座高一尺六寸五分纵三尺九寸五分横五尺七寸五分垂重幨上锦下黄绸借黄氊坐具貂及妆缎惟其时庭左右各设圆幄一高九尺五寸径一丈五尺墙高四尺五寸内围白氊余制皆同座后达长幄直而深狭高七尺六寸纵一丈二尺横八尺直梁横栋檐左右垂高五尺四方启门高濶如中圆幄盖及墙皆围白氊蓝布縁内借高丽蓆加黒氊后达帐殿横列三楹高一丈一尺纵一丈三尺横三丈东西室皆启窓更后为圆幄三幔城外左右连帐茶膳储偫各庀其事











　　皇帝停跸顿营　谨按
　　本朝定制
　　皇帝停跸顿营度地纵横各二丈设黄幔城门南向外加网城如大营之制凡二十有九幔城中设圆幄盖高一丈墙高四尺门亦南向高三尺七寸濶二尺三寸羃盖围墙俱如
　　驻跸御幄之制幄内借高丽蓆加白氊正中设蓝褥高
　　五寸纵五尺五寸加白氊黄花文
　　行围看城亦如之























　　亲王氊帐　谨按
　　本朝定制亲王氊帐穹顶衔椽羃以白氊承椽以斜竹相交为墙皆髤朱外围白氊下围朱帘顶高九尺墙高四尺径一丈四尺帐外周设蓝布城郡王以下皆得用之职官扈行者亦得自备惟不许设蓝布城










　　职官帐房　谨按
　　本朝定制职官帐房蓝布为之如人字形单袷惟宜纵六尺四寸横一丈二尺上施梁为脊承以两柱各高六尺五寸羃布斜垂至地下加垂幨七寸两端皆围以布左当柱中分以便出入











　　兵丁帐房　谨按
　　本朝定制兵丁帐房白布为之如职官帐房之制














　　凉棚　谨按
　　本朝定制凉棚蓝布为之单袷惟宜纵一丈八尺横二丈七尺中施横梁为脊濶九尺两端承以柱高一丈七尺四寸盖縁青布云文檐四出高七尺五寸重幨以蓝色周承以柱十皆髤朱围布墙前启两窓搘以木四窓角垂髤朱壶卢缀蓝緌后树白布屏高七尺五寸濶一丈二尺绘五采麒麟内外武职校阅用之















　　皇朝礼器图式卷十八
