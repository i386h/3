<!-- { "loadSidebar": true } -->
　　钦定大驾卤簿玉辇木质髤朱圆盖方座通髙一丈一尺一寸盖髙二尺饰以青衔玉圆版四冠金圆顶七寸镂金垂云承之曲梁四垂端为金云叶檐方径六尺二寸青缎重幨各深五寸五分周为襞积绣金云龙系黄绒紃四属于座隅四柱髙五尺三寸距各五尺绘云龙门髙四尺八寸濶二尺三寸五分冬垂青氊帏夏易以朱帘黒缎縁四面各三座髙二尺四寸下方七尺七寸上方七尺六寸缀版二层上绘彩云下绘金云环以朱防饰间金彩其髙一尺六寸八分各阙其中二尺一寸防内周布花毯中设金云龙宝座髙一尺三寸濶二尺七寸左列铜鼎右植服剑辕四内二辕长三丈八寸五分外长二丈九尺两端衔金龙首尾升用纳陛五级左右防皆髤朱亦饰金彩舁以三十六人冬至
　　大祀孟春
　　祈糓孟夏
　　常雩
　　诣坛皆御之凡大朝防设卤簿则陈于
　　太和门外























　　皇帝大驾卤簿导盖　谨按晋书舆服志次曲华盖中道宋史仪卫志大驾卤簿导盖一元史舆服志导盖制如曲盖绯罗沥水绣龙乾隆十三年
　　钦定大驾卤簿导盖黄缎为之绸里通髙八尺六寸三分盖径五尺一寸五分绣八宝彩云冠以金顶七寸三分垂幨三层各深一尺绣金龙九间以流云火珠旁垂彯带二长三尺一寸濶二寸五分如盖色垂五采流苏曲柄为木质涂金交龙径二尺上下攅竹髤朱上长二尺五寸下长五尺四寸围四寸七分镦以铜银长二寸二分凡大朝会设卤簿则陈于
　　丹陛正中
　　法驾
　　銮驾
　　骑驾卤簿导盖皆同

















　　皇帝大驾卤簿拂尘　谨按宋史仪卫志宫中导从执红丝拂二人金史仪卫志拂子四人元史舆服志金拂红牦牛尾为之黄金涂龙头柄乾隆十三年
　　钦定大驾卤簿拂尘朱牦为之长二尺结于木柄其长二尺一寸二分围一寸五分七厘通髤以金上饰镂金龙首二寸五分衔小金镮以缀拂下饰镂金龙尾三寸三分末属金镮垂朱緌立夏始陈之处暑后不用凡大朝防设卤簿则列仗于
　　丹陛上达于
　　墀下自拂尘至引仗以次排列
　　法驾卤簿拂尘同





















　　皇帝大驾卤簿提鑪　谨按唐书仪卫志香蹬一宋史仪卫志香蹬唐制也朱漆案绯绣花龙衣上设金涂香鑪乾隆十三年
　　钦定大驾卤簿提鑪笵金为之形圆有盖通髙七寸八分深四寸六分口径三寸二分腹围一尺七寸六分项钑花文衔瑚耳为双龙三足各髙一寸二分盖髙二寸径与口径同环镂芙蕖下垂云叶顶镂蟠龙提以金索四三属于鑪一属盖并繋云叶上提杆攅竹髤朱长四尺五寸围三寸一分四厘两端饰金龙首尾上缀金钩以悬鑪行则提之陈设时承以八角盘口径一尺三寸五分底径一尺一寸一分通髤朱绘金花文置方几上几髙一尺四寸五分上径一尺四寸四分下径一尺四寸八分四足镂螭首虎爪承以圆珠下周横距通髤以朱分绘金云龙火珠
　　法驾卤簿提鑪同
















　　皇帝大驾卤簿香合　谨按宋史仪卫志宫中导从捧龙脑合二人金史仪卫志香盒二人元史舆服志香合制以银涂黄金钑云龙于上乾隆十三年
　　钦定大驾卤簿香合笵金为之形圎有盖通髙三寸五分口径六寸三分盖髙一寸四分面为蟠龙周为云龙口为囘文下深一寸六分亦镂云龙囘文足髙五分饰以杂宝陈设时盘及几如提鑪之制
　　法驾卤簿香合同








　　皇帝大驾卤簿盥盆　谨按金史仪卫志鐁锣一人元史舆服志水盆黄金涂银妆钑为之乾隆十三年
　　钦定大驾卤簿盥盆笵金为之形圆十二棱髙四寸五分口径一尺五寸邉钑花文饰以杂宝底径一尺六寸镂云龙中衔红玻璃陈设时盘及几如提鑪之制
　　法驾卤簿盥盆同









　　皇帝大驾卤簿唾壶　谨按宋书百官志汉武帝世孔安国为侍中以其儒者特听掌御唾壶金史仪卫志唾壶一人元史舆服志唾壶制以银寛縁虚腹有盖黄金涂之乾隆十三年
　　钦定大驾卤簿唾壶笵金为之形圆有盖通髙五寸口径一寸五分盖髙二寸五分顶为蟠龙下深二寸五分底径二寸一分座髙四寸径三寸三分四足镂螭首虎爪承以圆珠下周横距饰以杂宝陈设时盘及几如提鑪之制
　　法驾卤簿唾壶同






















　　皇帝大驾卤簿水瓶　谨按宋史仪卫志宫中导从紫衣分执灌器唾壶金史仪卫志水罐一人元史舆服志水瓶制如汤瓶银为之涂以黄金乾隆十三年
　　钦定大驾卤簿水瓶笵金为之有盖大小各一大者通髙一尺五寸七分深一尺三寸五分口径四寸四分钑花文腹围二尺八寸八分钑云龙火珠下为波纹耳为螭首衔镮厎径七寸盖髙一寸五分径九寸四分饰以杂宝小者通髙一尺四寸五分深一尺二寸五分口径四寸一分腹围二尺六寸六分厎径五寸四分盖髙一寸五分径八寸六分形制花文皆同陈设时盘及几俱如提鑪之制
　　法驾卤簿水瓶同



















　　皇帝大驾卤簿马杌　谨按元史舆服志杌子四脚小
　　牀银饰之涂以黄金乾隆十三年
　　钦定大驾卤簿马杌枬质髤朱髙一尺五寸方一尺八寸面绘金双龙间以流云中为火珠四足镂螭首虎爪承以圆珠下周横距杂绘八宝
　　法驾卤簿马杌同










　　皇帝大驾卤簿交椅　谨按金史仪卫志交椅一人元史舆服志交椅银饰之涂以黄金乾隆十三年
　　钦定大驾卤簿交椅枬质涂金曲扶箕张倚上仰交足横距贯以铁枢双叠举之通髙二尺九寸二分纵一尺一寸五分横二尺二寸座面织黄丝倚刻花草云龙文踏几髙三寸三分纵九寸五分横一尺八寸六分亦涂金
　　法驾卤簿交椅同








　　皇帝大驾卤簿仪刀　谨按唐书仪卫志左右厢有主帅三十八人执仪刀宋史仪卫志御刀晋宋以来有之黑鞘金花银饰靶轭紫丝绦帉錔仪刀制同此悉以银饰金史仪卫志班剑仪刀队二百人元史舆服志仪刀制以银饰紫丝帉錔横刀制如仪刀而曲鞘以沙鱼皮饰乾隆十三年
　　钦定大驾卤簿仪刀錬铁为之通长三尺七寸三分刃长二尺四寸八分木柄长一尺二寸五分端垂緑緌鞘长二尺七寸五分通鞔緑沙鱼皮銎及鉆皆涂金镂花文系以黄鹿皮悬于革带带饰亦涂金
　　法驾
　　銮驾
　　骑驾卤簿仪刀皆同



















　　皇帝大驾卤簿櫜鞬　谨按春秋左传右属櫜鞬杜预注櫜以受箭鞬以受弓晋书舆服志次弓矢熊渠佽飞督领之宋史仪卫志弓矢有靫同弩元史舆服志服制以虎豹皮或暴緑文金铜装靫制以黑革乾隆十三年
　　钦定大驾卤簿櫜鞬以革为之黒色绿縁櫜长一尺一寸四分围一尺四寸三分厎木质髤朱径五寸五分盛矢十有二鞬长二尺三寸三分上径一尺一寸五分中径七寸七分下径二寸五分韬弓及半皆饰镂金铰具衔以杂宝系以黄鹿皮悬于革带鞬左櫜右带饰皆涂金衔緑松石
　　法驾
　　銮驾
　　骑驾卤簿櫜鞬皆同


















　　皇帝大驾卤簿豹尾枪　谨按蔡邕独断最后一车悬豹尾崔豹古今注豹尾车周制也象君子豹变宋史舆服志上载朱漆竿首缀豹尾乾隆十三年
　　钦定大驾卤簿豹尾枪锻铁为之通长一丈一尺七分刄长一尺五分冒以木黄油绘行龙銎涂金镂垂云文下缀朱牦垂镮悬豹尾长三尺三寸柄攅竹髤朱绘金云龙长九尺五寸围四寸九分五厘鐏以铁鋄银长七寸
　　法驾
　　銮驾
　　骑驾卤簿豹尾枪皆同





















　　皇帝大驾卤簿殳　谨按考工记庐人凡为殳五分其长以其一为之被而围之郑康成注被把中也围之圜之也凡矜八觚毛苌诗传殳长丈二而无刄唐书仪卫志二百五十人执殳宋史仪卫志殳无刃而短元史舆服志殳制如矟而短黒饰两末中画云气乾隆十三年
　　钦定大驾卤簿殳锻铁为之通长一丈一尺首长一尺四寸八棱上径一寸一分下径六分鋄金龙文銎长九寸镂龙首上下鉆以铁涂金镂花柄长八尺余俱如豹尾枪之制
　　法驾卤簿殳同





















　　皇帝大驾卤簿防　谨按考工记冶氏防广寸有半寸内三之胡四之援五之汉书司马相如传建干将之雄防张揖注雄防胡中有者干将所造刘释名防觡也旁有枝觡也晋书舆服志次大防一队唐书仪卫志第一行长防第四行小防第五行短防宋史仪卫志防有枝兵也木为刃赤质画云气元史舆服志钑防制如防无飞掌而有横木乾隆十三年
　　钦定大驾卤簿防锻铁为之通长一丈一尺援长一尺三寸胡外曲径七寸三分中有上横二寸五分下横五寸内外各半外镂龙首銎长九寸镂龙首上衔通涂以金柄长八尺如豹尾枪之制
　　法驾卤簿防同



















　　皇帝大驾卤簿九龙曲盖　谨按崔豹古今注太公因折盖之形而制曲盖自汉朝乘舆用四乾隆十三年
　　钦定大驾卤簿九龙曲盖黄缎为之通髙一丈二尺二寸盖径五尺绣彩云上冠金顶一尺一寸垂幨三层各深一尺一寸绣金龙九间以流云火珠下缀金铃各十五旁垂彯带二长三尺五寸濶二寸五分如盖色亦绣彩云缀铃各三曲柄为木质涂金龙首径二尺三寸上下攅竹髤朱上长三尺七寸下长五尺二寸围四寸七分镦以铜鋄银长八分
　　法驾卤簿九龙曲盖同





















　　皇帝大驾卤簿翠华盖　谨按雄甘泉赋咸翠盖而鸾旂李善注翠羽饰盖宋元嘉起居注诃罗国奉孔雀盖一具元史舆服志孔雀盖朱漆竿首建小盖盖顶以孔雀毛径尺许下垂孔雀尾乾隆十三年
　　钦定大驾卤簿翠华盖緑缎为之通绣孔雀翎旁无彯
　　带余俱如九龙曲盖之制
　　法驾卤簿翠华盖同








　　皇帝大驾卤簿紫芝盖　谨按汉书雄传翳华芝服防注华芝华盖也张衡西京赋芝盖九葩薛综注以芝为盖有九葩之采魏书礼志前驱芝盖乾隆十三年
　　钦定大驾卤簿紫芝盖紫缎为之通绣五色芝二十四
　　旁无彯带余俱如九龙曲盖之制
　　法驾卤簿紫芝盖同









　　皇帝大驾卤簿九龙盖　谨按辽史仪卫志直柄华盖
　　乾隆十三年
　　钦定大驾卤簿九龙盖黄缎为之直柄余俱如九龙曲
　　盖之制
　　法驾
　　銮驾卤簿九龙盖皆同










　　皇帝大驾卤簿五色花盖　谨按崔豹古今注华盖黄帝所作也与蚩尤战于涿鹿之野有五色云气金枝玉叶于帝上有花蘤之象故因而作华盖唐书仪卫志花盖二元史舆服志华盖制如繖而圆顶隆起赤质绣杂花乾隆十三年
　　钦定大驾卤簿五色花盖五色缎为之各四每间以龙盖二通绣杂花直柄余俱如九龙曲盖之制
　　法驾
　　骑驾卤簿五色花盖皆同























　　皇帝大驾卤簿五色龙盖　谨按桓谭新论三盖之属
　　皆元黄五色乾隆十三年
