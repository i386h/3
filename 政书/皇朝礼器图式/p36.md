<!-- { "loadSidebar": true } -->
　　皇后仪驾鸾凤扇　谨按宋史仪卫志皇后卤簿方扇
　　二十四乾隆十四年
　　钦定
　　皇后仪驾鸾凤扇明黄红二色缎为之各四通髙一丈一尺八寸扇上椭下方径三尺四寸五分上阔二尺九寸五分下阔二尺五寸五分绣五彩鸾凤各一间以花文緑縁阔四寸七分周绣孔雀翎上下约以金花翠叶下缀横木高四寸一分髤黒绘金鸾凤柄攒竹髤黒长七尺八寸五分围四寸四分























　　皇后仪驾金节　谨按乾隆十四年
　　钦定
　　皇后仪驾金节朱紃贯朱旄八下系朱緌属于杆韬以黄纱长七尺九寸围二尺七寸通绣五色龙凤葢髙九寸径一尺一寸緑縁羃之红縁垂幨黄红二重杆攒竹髤朱长一丈围四寸三分上为曲项加涂金凤首衔镮属铜葢系节通髙一丈一尺









　　皇后仪驾龙凤旗　谨按乾隆十四年
　　钦定
　　皇后仪驾龙凤旗五色缎为之各二斜幅销金龙凤各一间以流云縿径四尺七寸斿径六尺斜径八尺二寸杆攒竹髤朱长一丈三尺一寸围四寸五分首冠镂金火焰顶注朱旄鐏以铁涂金通髙一丈四尺七寸









　　皇后仪驾卧瓜　谨按元史舆服志中宫导从执骨朶
　　二人乾隆十四年
　　钦定
　　皇后仪驾卧瓜雕木为之长六寸八分围一尺四寸六棱有蒂刻云文卧置柄首銎上衔以龙首皆涂金柄攒竹髤朱长五尺七寸围三寸八分镦以铜鋄银髙一寸四分通髙七尺三寸
　　皇贵妃　贵妃仪仗　妃　嫔采仗卧瓜皆同








　　皇后仪驾立瓜　谨按乾隆十四年
　　钦定
　　皇后仪驾立瓜雕木为之长七寸围一尺四寸形如卧瓜立置柄首柄长五尺五寸五分如卧瓜之制通髙七尺五寸
　　皇贵妃　贵妃仪仗　妃　嫔采仗立瓜皆同










　　皇后仪驾吾仗　谨按乾隆十四年
　　钦定
　　皇后仪驾吾仗攒竹为之围四寸髤朱两端绘金云通
　　髙六尺八寸
　　皇贵妃　贵妃仪仗　妃　嫔采仗吾仗皆同











　　皇贵妃仪仗翟舆　谨按明会典皇妃仪仗凤轿一抹金铜珠顶四角抹金铜飞凤三面绘以翟文抹金铜钑花叶片装钉抹金铜凤头凤尾装饰乾隆十四年
　　钦定
　　皇贵妃仪仗翟舆木质髤以明黄绘饰彩绣皆金翟横杆中为铁鋄银双翟相向翟首鋄金凡杆皆纵加铜鋄金翟首尾肩杆四舁以八人余俱如
　　皇后仪驾鳯舆之制























　　皇贵妃仪仗翟车　谨按乾隆十四年
　　钦定
　　皇贵妃仪仗翟车木质髤以明黄葢饰金翟左右及后绘金翟门上镂金翟相向坐具绣彩翟辕鉆以铁鋄银余俱如
　　皇后仪驾凤车之制










　　皇贵妃仪仗仪舆　谨按乾隆十四年
　　钦定
　　皇贵妃仪仗仪舆木质髤以明黄倚绘金翟坐具绣彩翟横杆中为铁鋄银双翟相向翟首鋄金余俱如
　　皇后仪驾仪舆之制










　　皇贵妃仪仗仪车　谨按乾隆十四年
　　钦定
　　皇贵妃仪仗仪车木质髤以明黄坐具绣彩翟余俱如
　　皇后仪驾仪车之制











　　皇贵妃仪仗七凤曲葢　谨按乾隆十四年
　　钦定
　　皇贵妃仪仗七凤曲葢明黄缎为之黄里绣彩凤七曲柄为木质涂金龙首一径一尺八寸余俱如
　　皇后仪驾九凤曲葢之制











　　皇贵妃仪仗拂尘　谨按乾隆十四年
　　钦定
　　皇贵妃仪仗拂尘朱牦为之柄两端饰金翟首尾余俱如
　　皇后仪驾拂尘之制
　　贵妃仪仗拂尘同










　　皇贵妃仪仗提鑪　谨按乾隆十四年
　　钦定
　　皇贵妃仪仗提鑪笵金为之葢顶为翔翟耳为双翟提杆两端饰金翟首尾盘及几面皆绘金翟余俱如
　　皇后仪驾提鑪之制
　　贵妃仪仗提鑪同









　　皇贵妃仪仗香合　谨按乾隆十四年
　　钦定
　　皇贵妃仪仗香合笵金为之面为翔翟周为花草下亦镂花草回文盘及几面皆绘金翟余俱如
　　皇后仪驾香合之制
　　贵妃仪仗香合同










　　皇贵妃仪仗盥盆　谨按乾隆十四年
　　钦定
　　皇贵妃仪仗盥盆笵金为之中立双翟盘及几面皆绘金翟余俱如
　　皇后仪驾盥盆之制
　　贵妃仪仗盥盆同










　　皇贵妃仪仗唾壶　谨按乾隆十四年
　　钦定
　　皇贵妃仪仗唾壶笵金为之顶为翔翟盘及几面皆绘金翟余俱如
　　皇后仪驾唾壶之制
　　贵妃仪仗唾壶同










　　皇贵妃仪仗水瓶　谨按乾隆十四年
　　钦定
　　皇贵妃仪仗水瓶笵金为之大小各一腹钑云翟顶为翔翟盘及几面皆绘金翟余俱如
　　皇后仪驾水瓶之制
　　贵妃仪仗水瓶同










　　皇贵妃仪仗马杌　谨按乾隆十四年
　　钦定
　　皇贵妃仪仗马杌木质涂金面绘金翟四角饰铜镂云文涂金余俱如
　　皇后仪驾马杌之制











　　皇贵妃仪仗交椅　谨按乾隆十四年
　　钦定
　　皇贵妃仪仗交椅木质涂金倚铜质镂翟余俱如
　　皇后仪驾交椅之制












　　皇贵妃仪仗花葢　谨按乾隆十四年
　　钦定
　　皇贵妃仪仗花葢黄红蓝三色缎为之各二绣八宝杂花直柄长一丈一尺余俱如
　　皇后仪驾九凤曲葢之制











　　皇贵妃仪仗瑞草葢　谨按乾隆十四年
　　钦定
　　皇贵妃仪仗瑞草葢红黒二色缎为之各一绣瑞草直柄长一丈一尺余俱如
　　皇后仪驾九凤曲葢之制
　　贵妃仪仗瑞草葢同










　　皇贵妃仪仗鸾凤扇　谨按乾隆十四年
　　钦定
　　皇贵妃仪仗鸾凤扇红黒二色缎为之各二通髙一丈一尺七寸扇上椭下方径三尺上阔二尺九寸下阔二尺五寸绣五彩鸾凤各一间以花文緑縁阔四寸五分上下约以金花翠叶下缀横木高四寸髤黒绘金翟柄木质髤黒长七尺五寸围四寸三分
　　贵妃仪仗鸾凤扇同























　　皇贵妃仪仗团扇　谨按乾隆十四年
　　钦定
　　皇贵妃仪仗团扇黄红黒三色云缎为之各二通高一丈一尺七寸扇圆径三尺五寸不施绣周为襞积中贯柄处饰以蓝上下约以金花翠叶背亦如之柄木质髤朱长七尺五寸围四寸三分
　　贵妃仪仗团扇同









　　皇贵妃仪仗金节　谨按乾隆十四年
　　钦定
　　皇贵妃仪仗金节朱紃贯朱旄八下系朱緌属于杆韬以红纱长七尺六寸围二尺六寸通绣五彩翟葢红缎羃之緑縁杆上曲项加涂金翟首余俱如
　　皇后仪驾金节之制
　　贵妃仪仗　妃　嫔采仗金节皆同









　　皇贵妃仪仗凤旗　谨按乾隆十四年
　　钦定
　　皇贵妃仪仗凤旗黄红黒三色缎为之各二斜幅中销金凤一縿径四尺斿径六尺斜径八尺杆攒竹髤朱长一丈三尺围四寸三分首冠涂金铜顶注朱旄通高一丈四尺五寸










　　皇贵妃仪仗彩旗　谨按乾隆十四年
　　钦定
　　皇贵妃仪仗彩旗红黒二色云缎为之各二斜幅不绣余俱如凤旗之制
　　贵妃仪仗彩旗同











　　贵妃仪仗翟舆　谨按乾隆十四年
　　钦定
　　贵妃仪仗翟舆木质髤以金黄葢幨坐具皆用金黄缎绘饰彩绣皆金翟横杆中为铁鋄银双翟相向翟首鋄金凡杆皆纵加金翟首尾肩杆四舁以八人余俱如
　　皇后仪驾凤舆之制









　　贵妃仪仗仪舆　谨按乾隆十四年
　　钦定
　　贵妃仪仗仪舆木质髤以金黄幨帏坐具皆用金黄缎绘饰彩绣皆金翟横杆中为铁鋄银双翟相向翟首鋄金余俱如
　　皇后仪驾仪舆之制










　　贵妃仪仗仪车　谨按乾隆十四年
　　钦定
　　贵妃仪仗仪车木质髤以金黄幨帏皆用金黄缎坐具亦如之绣彩翟余俱如
　　皇后仪驾仪车之制











　　贵妃仪仗七凤曲葢　谨按乾隆十四年
　　钦定
　　贵妃仪仗七凤曲葢金黄缎为之黄里绣彩凤七曲柄为木质涂金龙首一径一尺八寸余俱如
　　皇后仪驾九凤曲葢之制
　　妃　嫔采仗七凤曲葢皆同










　　贵妃仪仗马杌　谨按乾隆十四年
　　钦定
　　贵妃仪仗马杌木质髤金黄饰以铜绘金翟余俱如
　　皇后仪驾马杌之制
　　妃　嫔采仗马杌皆同











　　贵妃仪仗交椅　谨按乾隆十四年
　　钦定
　　贵妃仪仗交椅木质饰以铜座面织金黄丝縧余俱如
　　皇后仪驾交椅之制
　　妃　嫔采仗交椅皆同










　　贵妃仪仗花葢　谨按乾隆十四年
　　钦定
　　贵妃仪仗花葢金黄红黒三色缎为之各二绣八宝杂花直柄长一丈一尺余俱如
　　皇后仪驾九凤曲葢之制











　　贵妃仪仗凤旗　谨按乾隆十四年
　　钦定
　　贵妃仪仗凤旗红黒二色缎为之各二余俱如皇贵妃仪仗凤旗之制
　　妃采仗凤旗同











　　妃采仗翟舆　谨按乾隆十四年
　　钦定
　　妃采仗翟舆木质髤以金黄冠铜圆顶涂金葢幨坐具皆用金黄缎绘饰彩绣皆金翟横杆中为铁鋄银双翟相向翟首鋄金直杆加铜髤金翟首尾肩杆四镂翟首尾髤以金舁以八人余俱如
　　皇后仪驾凤舆之制
　　嫔采仗翟舆同








　　妃采仗仪舆　谨按乾隆十四年
　　钦定
　　妃采仗仪舆木质髤以金黄冠铜圆顶涂金幨帏坐具皆用金黄缎绘饰彩绣皆金翟肩杆二舁以四人余俱如
　　皇后仪驾仪舆之制
　　嫔采仗仪舆同









　　妃采仗仪车　谨按乾隆十四年
　　钦定
　　妃采仗仪车木质髤以金黄冠铜圆顶涂金幨帏皆用金黄缎坐具亦如之绣彩翟余俱如
　　皇后仪驾仪车之制
　　嫔采仗仪车同










　　妃采仗提鑪　谨按乾隆十四年
　　钦定
　　妃采仗提鑪银质饰以金缕绘皆金翟余俱如
　　皇后仪驾提鑪之制
　　嫔采仗提鑪同











　　妃采仗香合　谨按乾隆十四年
　　钦定
　　妃采仗香合银质饰以金缕绘皆金翟余俱如
　　皇后仪驾香合之制
　　嫔采仗香合同











　　妃采仗盥盆　谨按乾隆十四年
　　钦定
　　妃采仗盥盆银质饰以金镂绘皆金翟余俱如
　　皇后仪驾盥盆之制
　　嫔采仗盥盆同











　　妃采仗唾壶　谨按乾隆十四年
　　钦定
　　妃采仗唾壶银质饰以金镂绘皆金翟余俱如
　　皇后仪驾唾壶之制
　　嫔采仗唾壶同











　　妃采仗水瓶　谨按乾隆十四年
　　钦定
