<!-- { "loadSidebar": true } -->
　　本朝定制燕飨庆隆舞乐筝刳桐为之髤以黄縁緑十四通长四尺七寸三分八厘五毫前濶七寸二分九厘足髙八分一厘后濶六寸四分八厘足髙一寸二厘六毫前后梁髙濶俱四分三厘七毫厎穿孔二前四出径二寸九分一厘六毫后上圆下平径如之长三寸六分四厘施弦如瑟之制梁内长三尺六寸四分五厘各设柱以和之梁髤以緑旁周皆以赭绘蓝防龙弦孔以象牙座四足斜交以枢搘之髤朱下有趺




















　　燕飨庆隆舞乐琵琶　谨按刘熙释名推手前曰琵引手却曰琶因以为名傅元琵琶赋序中虚外实天地象也盘员柄直阴阳叙也四弦法四时也
　　本朝定制燕飨庆隆舞乐琵琶刳桐为之项曲槽椭面平背圆四惟第一朱通长三尺一寸一分五厘七毫槽濶八寸八厘厚一寸二分项濶八分八毫中厚一寸二分一厘三毫边厚四分八厘五毫上端凿空内以四轴绾之左右各二长三寸八分八厘自山口至槽面覆手二尺一寸六分山口上有四象下有十三品旁为两新月形边绘蓝花文钢条为胆匙头以樟象以黄杨品以竹山口及轴以檀孔饰鱼牙背系黄绒紃




















　　燕飨庆隆舞乐三　谨按马端临文献通考蛇皮琵琶以蛇皮为槽厚一寸余亦以楸木为面
　　本朝定制燕飨庆隆舞乐三弦斵檀为之修柄方槽而刓其角冒以虺皮通长三尺二寸四分八厘柄长二尺九寸一分六厘上濶九分一厘厚如之下濶一寸七厘厚九分六厘槽长六寸六厘八毫濶五寸三分九厘三毫厚二寸六分九厘六毫匙头凿空内以三轴绾之左二右一长四寸四厘五毫槽面设柱自山口至柱长二尺五寸九分二厘柱以竹轴以檀或牙背系黄绒紃燕飨畨部合乐三同





















　　燕飨庆隆舞乐奚琴　谨按陈乐书奚琴出于鼗而形亦类焉其制两间以竹片轧之
　　本朝定制燕飨庆隆舞乐奚琴刳桐为之髤以朱龙首方柄长槽中凹半覆以木通长二尺八寸八分柄长一尺一寸五分二厘上濶一寸一厘下濶二寸八分八厘厚一寸五分槽长与柄等濶四寸九分九厘厚二寸二分七厘龙首后凿空内以两轴绾之左右各一长四寸四厘槽面设柱自山口至柱长二尺四分八厘以直木系马尾八十一茎施间轧之龙首涂金柄面髤赭緑二色绘防龙槽面髤赭绘正龙柱及轴皆以檀系黄绒紃燕飨瓦尔喀部舞乐奚琴同




















　　燕飨庆隆舞乐拍板　谨按
　　本朝定制燕飨庆隆舞乐拍板制如朝会丹陛大乐拍板而微小长一尺一寸一分上濶二寸中濶一寸六分下濶二寸四分厚三分五厘板四左右各二











　　燕飨笳吹乐口琴　谨按陈旸乐书民间有鐡叶簧削锐其首塞以蜡蜜横之于口呼吸成音
　　本朝定制燕飨笳吹乐口琴铸鐡为之中簧旁股有柄簧长二寸八分八厘末上曲七分二厘防以蜡珠股长如簧其端相距三分六厘末相距七厘柄长三分二厘横衔于口以指拨簧转舌嘘吸以谐音









　　燕飨笳吹乐筝　谨按
　　本朝定制燕飨笳吹乐筝六通髤金漆前后梁俱髤以黑边绘防龙及回纹余俱如庆隆舞乐筝之制












　　燕飨笳吹乐胡琴　谨按元史礼乐志胡琴卷颈龙首二用弓捩之弓之弦以马尾
　　本朝定制燕飨笳吹乐胡琴刳木为之髤以金漆龙首方柄槽椭而下鋭冒以革后有棱二通长三尺二分三厘柄长一尺三寸六分五厘上濶八分一厘下濶二寸三分厚九分七厘槽长一尺二寸五分二厘濶七寸二分九厘厚三寸五分二厘龙首后凿空内弦以两轴绾之左右各一长三寸八分四厘槽面设柱自山口至柱二尺二寸三分轧以马尾如奚琴之制龙首涂金轴以檀柄上半及接槽处皆以梨柄后为流云槽后双鳯皆涂金下垂黄緌




















　　燕飨笳吹乐胡笳　谨按应劭风俗通箛吹鞭也马端临文献通考汉有吹鞭之号笳之类也其状大类鞭马者
　　本朝定制燕飨笳吹乐胡笳木管三孔两端加角末翘而上口哆管长二尺三寸九分六厘内径五分七厘角哨长三寸八分四厘径三分六厘口径一寸七分二厘长八寸九厘管以桦皮饰之









　　燕飨番部合乐筝　谨按
　　本朝定制燕飨兼用番部合乐筝通髤金漆前后梁髤以黑余俱如燕飨庆隆舞乐筝之制













　　燕飨番部合乐琵琶　谨按
　　本朝定制燕飨兼用番部合乐琵琶通髤金漆匙头绘金圆防龙边亦绘金防龙余俱如燕飨庆隆舞乐琵琶之制












　　燕飨畨部合乐胡琴　谨按
　　本朝定制燕飨兼用番部合乐胡琴竹柄椰槽面以桐二通长三尺三寸四分八毫柄长二尺七寸八分四厘槽径三寸八分四厘厚二寸一分五厘曲首凿空内以両轴绾之俱在右长三寸三厘槽面设柱自山口至柱二尺三分五厘二毫轧以竹弓系马尾如奚琴之数柱轴以檀山口及柄两端以驼骨匡縁亦如之柄垂黄緌








　　燕飨番部合乐月琴　谨按马端临文献通考月琴形圎项长上按四十三品象琴之徽转应律晋阮咸造也
　　本朝定制燕飨兼用番部合乐月琴斵檀为之槽面以桐八角曲项四通长三尺五分柄长一尺八寸二分上濶七分六厘八毫下濶九分一厘槽面径七寸五厘八毫厚俱一寸二分九厘六毫曲项凿空内以四轴绾之左右各二长三寸六分四厘五毫槽面施覆手自山口至覆手二尺三寸四厘山口下十四品以象牙轴端孔及覆手上饰鱼牙





















　　燕飨番部合乐二　谨按陈旸乐书二形如琵琶四隔一孤柱
　　本朝定制燕飨兼用番部合乐二斵樟为之槽面以桐正方底有孔通长二尺九寸四分八厘九毫柄长一尺七寸二分八厘上濶九分一厘下濶一寸七厘八毫厚俱九分五厘槽长六寸八分一厘六毫濶五寸三分九厘三毫厚一寸九分曲项凿空内以两轴绾之左右各一长四寸四厘槽面施覆手自山口至覆手二尺三寸四厘山口下十三品通髤以金漆曲首槽俱绘金防龙品轴覆手俱以檀山口轴端弦孔覆手上俱饰象牙





















　　燕飨番部合乐提琴　谨按
　　本朝定制燕飨兼用番部合乐提琴竹柄木槽冒以虺皮龙首四通长二尺三寸四分七厘柄长二尺一寸一分七厘槽径二寸三分厚二寸一分四轴穿柄以绾俱在右长四寸五分五厘束以金镮繋于柄中间缠以丝槽面设柱自第一轴至柱一尺五寸七分竹弓繋马尾二束于四间轧之龙首以梨轴以檀柄端轴端俱饰象牙柄本繋黄緌























　　燕飨番部合乐火不思　谨按元史礼乐志火不思如琵琶直颈无品有小槽圆腹如半瓶榼以皮为面四弦皮絣同一孤柱
　　本朝定制燕飨兼用番部合乐火不思桐柄梨槽半冒虺皮四通长二尺七寸三分柄长一尺二寸一分三厘六毫上濶九分一厘厚一寸四分五厘六毫下濶一寸五分三厘六毫厚如之槽长四寸五分五厘一毫厚二寸四厘八毫曲首凿空内以四轴绾之俱在右长二寸六分九厘六毫槽面设柱自山口至柱一尺七寸七分四厘曲首旁绘防龙柄本繋黄绒紃垂緌





















　　燕飨番部合乐轧筝　谨按唐书音乐志轧筝以片竹撋其端而轧之
　　本朝定制燕飨兼用番部合乐轧筝刳桐为之似筝而小十通长二尺二寸二分四厘七毫五丝前濶四寸四分二厘二毫足髙七分一毫后濶三寸四分五厘一毫足髙一寸二厘四毫前后梁髙濶俱三分二厘三毫底穿孔二前四出径一寸八分八厘七毫后上圆下平径如之长二寸四分二厘六毫施如瑟之制梁内长一尺六寸六分八厘各设柱以和之通髤檀色旁周绘金防龙以小圆木轧之





















　　燕飨番部合乐拍板　谨按
　　本朝定制燕飨兼用番部合乐拍板制如朝会丹陛大乐拍板而小长八寸九厘上濶一寸四分五厘下濶一寸九分四厘中濶一寸二分一厘厚一分九厘板三束其二以一拍之











　　燕飨朝鲜国俳乐鼔　谨按杜佑通典髙丽国乐器有齐鼓担鼔马端临文献通考齐鼓设齐于鼓面如麝脐然髙丽之器也
　　本朝定制燕飨兼用朝鲜国俳乐鼔木冒革面径一尺二寸九分六厘中围四尺二寸八分四厘厚四寸三分二厘面绘正龙上下涂金钉髤以朱绘行龙金镮二繋黄绒紃悬之于项









　　燕飨瓦尔喀部舞乐觱篥　谨按陈乐书觱篥一名笳管以竹为管以芦为首状类胡笳马端临文献通考唐九部遗乐有漆觱篥又芦管截芦为之大概与觱篥相类出于北国
　　本朝定制燕飨兼用瓦尔喀部舞乐觱篥芦管三孔金口下哆管端开簧管长五寸三分七厘径二分四厘九毫金口长二寸三分二厘中有小孔末径一寸七分四厘








　　燕飨囘部乐巴拉满　谨按乾隆二十五年西域耆定得囘部乐器八
　　钦定燕飨兼设于诸部乐之末巴拉满木管饰以铜形如头管而有底开小孔以出音管长九寸四分上径八分下径一寸三分前出七孔上接木管微丰亦以铜饰后出一口加芦哨吹之其长二寸七分三厘哨近上夹以横铜片两端及管口繋绒紃三共结一镮悬之下端铜口小镮四垂杂采流苏








　　燕飨囘部乐苏尔奈　谨按乾隆二十五年
　　钦定燕飨兼设囘部乐苏尔奈木管两端饰铜上敛下哆形如金口角而小管长一尺四寸一分四厘上径八分一毫九丝下径三寸一厘九孔前七后一左侧一上接小铜管三寸一分五毫入木管内一寸三分三厘加芦哨吹之其长三分五厘铜管近上有铜盘下镮流苏如巴拉满之制









　　燕飨囘部乐哈尔扎克　谨按乾隆二十五年
　　钦定燕飨兼设囘部乐哈尔扎克木柄椰槽冒以马革形如胡琴柄端如旋螺通长二尺六寸七分二厘槽径二寸五分六厘厚三寸九分下承方柄其末圆长五寸一分二厘马尾二山口后凿空内以两轴绾之左右各一结于鐡柄双镮槽面设柱自山口至柱一尺四寸五分八厘钢丝弦十左右各五轴当木柄之半穿柱间小孔结于鐡柄长短各有差槽底穿孔一侧穿孔三以木弓繋马尾八十余茎轧中二弦应钢以取声柄端垂流苏朱緌





















　　燕飨囘部乐喀尔奈　谨按乾隆二十五年
　　钦定燕飨兼设囘部乐喀尔奈刳木为之左平右曲前广后削形如世俗洋琴钢丝十六第一独自二以下皆双前濶二尺五寸一分五厘后濶九寸一分二厘厚三寸七分一厘七毫九丝左梁髙六分九厘以繋右绾以轴斜柱承之长短惟称轴及柱皆以木旁饰螺钿以木拨弹之









　　燕飨囘部乐塞他尔　谨按乾隆二十五年
