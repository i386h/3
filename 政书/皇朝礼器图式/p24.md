<!-- { "loadSidebar": true } -->
　　朝防中和韶乐箫　谨按周礼春官笙师郑康成注今时所吹五空竹篴沈括夣溪笔谈后汉马融所赋长笛空洞无底剡其上孔五孔一孔出其背正是今之尺八陈旸乐书箫管之制六孔或谓之尺八管或谓之竖篴朱子语类今之箫乃古之笛马端临文献通考短箫铙歌单吹鼓吹之乐也
　　本朝定制朝防中和韶乐箫断竹为之阳月用姑洗箫以四倍黄钟管为体长一尺七寸七分五毫径四分三厘五毫隂月用仲吕箫以三倍半黄钟管为体长一尺六寸九分三厘四毫径四分一厘六毫皆前五孔后一孔旁二孔相并以出音上开山口径二分通髤以朱绘云龙旁孔垂五采流苏朝防丹陛大乐祭祀耕耤采桑燕飨凯旋乐凡用箫者皆同


















　　朝防中和韶乐笛　谨按许慎説文笛七孔筩也智匠古今乐录横吹张骞入西域始之宋史乐志六窍为篴六律之声备焉马端临文献通考笛首为龙头有绶帯下垂元史礼乐志龙笛横吹之管首制龙头
　　本朝定制朝防中和韶乐笛断竹为之阳月用姑洗笛径四分三厘五毫吹孔至末一尺二寸五分一厘七毫隂月用仲吕笛径四分一厘六毫吹孔至末一尺一寸九分七厘二毫通长俱一尺八寸二分八厘六毫体长径各与箫同左第一为吹孔次加竹膜焉右六孔以协律旁二孔相对以出音末二孔向上间纒以丝两端加龙首龙尾皆木质首长二寸四分尾减二分通髤以朱绘花文旁孔垂五采流苏朝防丹陛大乐卤簿
　　巡幸祭祀耕耤采桑燕飨凯旋乐凡用笛者皆同

















　　朝防中和韶乐篪　谨按尔雅释乐大篪谓之沂郭璞注篪以竹为之长尺四寸张揖广雅篪八孔陈乐书篪之为器有底之笛也
　　本朝定制朝防中和韶乐篪断竹为之阳月用姑洗篪以三十二倍黄钟管为体径八分七厘吹孔至末九寸九分五厘隂月用仲吕篪以二十八倍黄钟管为体径八分三厘二毫吹孔至末九寸五分二厘五毫皆通长一尺四寸上为吹孔向外五孔向内一孔下二孔相并为一以出音管末有底窍其中吹孔上留竹节以闭音间纒以丝髤朱绘云龙出音孔垂五采流苏祭祀燕飨中和韶乐篪皆同




















　　朝防中和韶乐笙　谨按书益稷笙镛以间礼记明堂位女娲氏之笙簧尔雅释乐大笙谓之巢小者谓之和周礼春官笙师郑康成注郑司农云笙十三簧马端临文献通考唐乐圗所十七管之笙通黄钟均声清乐用之宋朝大乐所之笙并十七簧陈乐书其簧十二以应十二律其一以象闰也
　　本朝定制朝防中和韶乐笙竹管匏身大笙十七管皆有簧以黄钟三十二分积七之管为体径一分六厘五毫小笙亦十七管惟十三簧以黄钟八分积一之管为体径一分三厘七毫匏靣穿孔环植之左右分列束以竹丝中管最长以次短象鳯翼本丰末敛象凤身管本以檀窍其中而有底削半以薄铜叶障孔开簧口防以蜡珠其上各按律分穿出音孔管端穿气孔匏之半接吹管端为吹孔匏身及吹管髤漆镂云龙文填以金吹管外垂五采流苏朝防丹陛大乐卤簿
　　巡幸祭祀耕耤采桑燕飨凯旋乐凡用笙者皆同














　　朝防中和韶乐壎　谨按尔雅释乐大埙谓之郭璞注烧土为之大如鵞子鋭上平底形如秤锤陈乐书今太乐旧埙七孔
　　本朝定制朝防中和韶乐壎埏土为之阳月用黄钟壎以八倍黄钟积为体内髙二寸二分三厘腰内径一寸七分一厘七毫底内径一寸一分六厘八毫隂月用大吕壎以七倍黄钟积为体内髙二寸一分三厘三毫腰内径一寸六分四厘二毫底内径一寸一分一厘七毫皆七孔上为吹孔前四后二以叶律通髤以朱绘金云龙合乐时乐工以手捧壎底悬五采流苏于指间祭祀燕飨中和韶乐壎皆同




















　　朝防中和韶乐鼓　谨按礼记明堂位夏后氏之鼓足殷楹鼓郑康成注足谓四足也楹谓之柱贯中上出也仪礼大射仪建鼓在阼阶西郑康成注建犹树也以木贯而载之树之跗也贾公彦疏周人县鼓今言建鼓用殷法也
　　本朝定制朝防中和韶乐鼔木匡冐革靣径二尺三寸四厘围九尺六寸五分一厘厚三尺四寸五分七厘面绘云龙縁邉绘花文俱五采两端涂金钉二层匡两旁饰六角镂金盘龙各二衔金镮匡半穿方孔贯以柱上出擎葢下植至趺葢上穹下方髙一尺四寸三分径四尺四寸羃以黄縀绣云龙曲梁四垂加龙首出幨一尺二寸重幨四周深一尺三寸一分中绣正龙旁行龙葢顶髙九寸三分涂金上植金鸾承鼓以曲木四岐抱匡镂金云文其下髙二尺四寸三分末为圎座髙一尺九寸二分趺四出有垣各饰伏狮镮及鸾咮龙口并垂五采流苏击以桴髤朱直柄圎首凡鼓皆如之祭祀燕飨中和韶乐鼓皆同














　　朝防中和韶乐搏拊　谨按书益稷搏拊琴瑟孔安国搏拊以韦为之实之以糠所以节乐孔頴达正义搏拊形如鼓击之以节乐汉初相为然也周礼春官大师令奏击拊郑康成注拊形如鼓贾公彦疏先郑之意击拊谓若尚书云击石拊石皆是作用之名拊非乐器后郑不从者此击拊谓若下文鼓及击应鼙之类彼鼙是乐器则知此拊亦乐器也白虎通引尚书大云拊革装之以糠
　　本朝定制朝防中和韶乐搏拊如鼔而小面径七寸二分九厘中围三尺五分三厘六毫厚一尺四寸五分八厘绘饰与鼓同匡旁饰六角镂金盘龙二衔金镮系黄绒紃卧置趺上垣为云纹以承之趺凡三层通髤以金髙一尺一寸五分二厘纵一尺三寸六分五厘二毫横九寸一分二毫凡合乐以紃悬于项击以左右手鼓一搏拊二以为节祭祀燕飨中和韶乐搏拊皆同















　　朝防中和韶乐柷　谨按书益稷合止柷敔孔頴达正义柷如漆桶尔雅释乐所以鼓柷谓之止郭璞注止者其椎名顔师古汉书注柷与俶同俶始也乐将作先鼓之故谓之柷旧唐书音乐志方靣各二尺余旁开圎孔宋史乐志先儒之説曰有柄连底挏之郑康成以为设椎其中撞之撞击之法宜用康成之説陈乐书旧柷四面画山卉
　　本朝定制朝防中和韶乐柷斵木为之形方如斗上广下狭上方二尺一寸八分七厘下方一尺六寸九分四毫厚七分二厘九毫深一尺四寸五分八厘边径二寸二厘厚一寸二分一厘外绘山水楼阁口及柱皆涂金里髤以漆三面中隆起为鼔形以受击一靣中穿孔以出音趺髙三寸三厘方二尺四分八厘亦涂金止长四寸八分六厘髤以绿柄一尺二寸一分三厘髤以朱其端为金云系黄绒紃祭祀燕飨中和韶乐柷皆同
















　　朝防中和韶乐敔　谨按周礼春官小师掌教鼔鼗柷敔尔雅释乐所以鼔敔谓之籈郭璞注敔如伏虎背上有二十七鉏铻刻以木长尺栎之籈者其名旧唐书音乐志碎竹以击其首而逆刮之以止乐也
　　本朝定制朝防中和韶乐敔雕木为之如伏虎形红黑斑文龃龉在背上具五色以三相间凡二十七首髙九寸四分七厘尾髙八寸一分濶六寸四分八厘通长二尺一寸八分七厘龃龉之分七寸二分九厘以崇牙承之趺髙一尺二分四厘纵二尺一寸八分四厘横一尺二寸一分三厘旁施两耳长三寸六分四厘以置籈通涂以金籈以竹长二尺四寸三分围四寸五分六厘四毫柝其半为二十四茎于龃龉上横栎之祭祀燕飨中和韶乐敔皆同

















　　朝防丹陛大乐戏竹　谨按元史礼乐志戏竹制如籈上系流苏香囊执而偃之以止乐
　　本朝定制朝防丹陛大乐戏竹析竹为之髤以朱凡五十茎长三尺六寸四分五厘承以涂金葫芦垂五采流苏柄亦髤朱长六尺四寸八分二人执之立丹陛上合则乐作分则乐止燕飨丹陛大乐戏竹同









　　朝防丹陛大乐云锣　谨按元史礼乐志云璈制以铜为小锣王圻三才圗防云锣即云璈十面同一木架
　　本朝定制朝防丹陛大乐云锣范铜为之形如小铜盘十枚同悬应四正律六半律分厚薄如编钟之法靣径三寸五分二厘厎径二寸六分三厘深五分四厘四周穿窍系以黄绒紃中四左右各三合三行为九宫形上加一焉架髤以朱顶饰火珠两端龙首左右两端亦如之垂五采流苏通髙二尺濶一尺五寸承以涂金云龙柄长五寸五分击以小椎绿色朱柄卤簿
　　巡幸祭祀燕飨凯旋乐凡用云锣者皆同




















　　朝防丹陛大乐管　谨按尔雅释乐大管谓之簥其中谓之篞小者谓之唐书礼乐志八曰竹有管杜佑通典以芦为首竹为管元史礼乐志头管制以竹为管卷芦叶为首窍七唐顺之稗编大乐以此先诸乐谓之头管
　　本朝定制朝防丹陛大乐管以坚木或骨角为之大小各二大管以姑洗律管为体径二分七厘四毫通长五寸七分六厘小管以黄钟半积同形管为体径二分一厘七毫通长五寸六分二毫前七孔后一孔间束以两端象牙为饰以芦哨入管端吹之垂五采流苏卤簿
　　巡幸燕飨凯旋乐凡用管者皆同




















　　朝防丹陛大乐大鼓　谨按隋书礼仪志鼓吹一部大鼓十八具马端临文献通考以交龙为笋虡下有趺中悬鼓元史礼乐志庭中设则有大木架又有击挝髙座
　　本朝定制朝防丹陛大乐大鼓木匡冐革面径三尺六寸四分五厘中围一丈五尺二寸六分八厘一毫厚三尺二寸四分面髤以黄绘五采云龙匡髤朱绘交龙上下涂金钉二层匡半涂金镮四腹施铜胆承以髤朱架髙六尺四柱相距五尺五寸绘蟠龙柱半各有涂金钩附镮平悬之柱端蹲金狮髙一尺一寸下横木交十字以枢合之鼓衣红縀为之绿垂幨并销金云龙燕飨丹陛大乐大鼔同




















　　朝防丹陛大乐杖鼓　谨按陈旸乐书唐有正鼓和鼓之别后周有三等之制右击以杖左拍以手后世谓之杖鼓拍鼔马端临文献通考震鼔之制广首而纎腹即杖鼓也汉人所用之鼔元史礼乐志杖鼓制以木为匡细腰以皮冐之上施五采绣带
　　本朝定制朝防丹陛大乐杖鼓木匡细腰厚一尺九寸四分四厘上下规铁匡以冐革径一尺二寸九分六厘縁以绿皮缀金钩各八以黄绒紃交络腰加束焉径各八寸一分髤黄绘云龙匡亦髤黄为正龙相向腰饰绿皮蕉叶纹以髤朱片竹击之衣与大鼓同架为六柱相距以横木交贯凡二层髤以朱
　　先蚕坛乐燕飨丹陛大乐凯旋凯歌乐杖鼓皆同


















　　朝防丹陛大乐拍板　谨按旧唐书音乐志拍板长濶如手厚寸余以韦连之击以代抃马端临文献通考大者九板小者六板陈旸乐书以檀若桑木为之
　　本朝定制朝防丹陛大乐拍板斵木为之左右各三近上横穿二孔聨以黄绒紃长一尺一寸五分二厘上濶二寸一分六厘中濶一寸九分二厘下濶二寸五分六厘外二板厚四分五厘内四板厚三分八厘卤簿
　　先蚕坛乐耕耤禾词乐采桑桑歌乐燕飨丹陛大乐清
　　乐拍板皆同












　　皇朝礼器图式卷八
<史部,政书类,仪制之属,皇朝礼器图式>
　　钦定四库全书
　　皇朝礼器图式卷九
　　乐器二【卤簿】
　　廵幸耕耤采桑祭祀燕飨凯旋诸乐器












