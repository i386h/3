<!-- { "loadSidebar": true } -->








　　卤簿鼓吹大乐金　谨按刘熙释名金禁也为进退之禁也
　　本朝定制卤簿鼓吹大乐金范铜为之面平径一尺四寸五分深二寸二分旁穿二孔以黄绒紃系于木柄提之柄髤以朱击以椎形如瓜黄韦为之柄亦髤朱
　　廵幸铙吹乐凯旋铙歌乐金皆同









　　卤簿鼓吹大乐钲　谨按杜佑通典近世有如大铜叠县而击之以节鼓呼曰钲马端临文献通考鼓吹钲其来尚矣今太常鼓吹部用之钲形圆如铜锣辽史乐志鼓吹前部第一金钲十二元史礼乐志金钲二制如铜槃
　　本朝定制卤簿鼓吹大乐钲范铜为之形如槃面平径八寸六分深一寸二分边濶八分穿六孔两孔相比周以木亦穿孔以黄绒紃聫属之左右铜镮二系黄绒紃悬之于项击以椎髤朱圆首























　　卤簿鼓吹大乐大铜角　谨按隋书音乐志长鸣色角一百二十具供大驾唐书礼乐志平髙昌收其乐有铜角王圻三才图会古角以木为之今以铜即古角之变体也其本细其末钜本常纳于腹中用即出之
　　本朝定制卤簿鼓吹大乐大铜角范铜为之上敛下丰通长三尺六寸七分二厘平分各一尺九寸四分中为圆球衔其上纳之于筩用则引而伸之上口径四分下口径六寸四分相衔处径一寸四分上半藏二寸二分喙长一寸四分悬红黄緌
　　廵幸铙吹乐凯旋铙歌乐大铜角皆同





















　　卤簿鼓吹大乐小铜角　谨按隋书音乐志次鸣色角一百二十具供大驾
　　本朝定制卤簿鼓吹大乐小铜角范铜为之上直下哆通长四尺一寸上二尺三寸七分下一尺九寸四分各有圆球相衔引纳如大铜角上口径二分下口径四寸三分相衔处径五分上半藏二寸一分亦系红黄緌
　　廵幸铙吹乐凯旋铙歌乐小铜角皆同








　　卤簿鼓吹大乐龙鼔　谨按隋书音乐志大鼔小鼓大驾鼓吹并朱漆画元史仪卫志崇天卤簿云和乐仗鼓三十
　　本朝定制卤簿鼓吹大乐龙鼓木冒革面径一尺五寸三分中围五尺四寸三厘五毫厚六寸四分面髤以黄緑縁朱并绘云龙上下皆涂金钉旁金镮四系黄绒紃行则悬于项陈则置于架架为朱攒竹三两端涂金贯以枢而搘之近下约以黄绒紃鼔衣如朝会中和韶乐大鼔之制























　　卤簿鼓吹大乐杖鼓　谨按
　　本朝定制卤簿鼓吹大乐杖鼔面绘流云中为太极上下缀金钩各六匡髤以漆绘金花文腰绘金蕉叶文余俱如朝会丹陛大乐杖鼓之制












　　卤簿鼓吹大乐画角　谨按晋书乐志黄帝始命吹角为龙鸣又云乗舆以为武乐
　　本朝定制卤簿鼓吹大乐画角规木为之中虚腹广两端鋭长五尺四寸六分中围一尺三寸五分九毫上径外一寸二分一厘内七分六厘下径外一寸四分四厘内八分六厘上下束以铜中束以藤五重涂金通髤以漆上为花文中为云龙下为海马两端云文并绘以金以木哨入角端吹之长七寸二分九厘亦髤以漆























　　卤簿导迎乐鼓　谨按隋书音乐志鼔吹部十六人鼓一人
　　本朝定制卤簿导迎乐鼔木冒革面径二尺四分中围七尺六寸三分四厘髙一尺六寸二分面匡绘饰金镮俱如龙鼓之制鼔衣红縀为之緑垂幨皆绣云龙镮相对系黄绒紃二人以朱杠舁行










　　廵幸铙吹乐铜鼔　谨按王圻三才图会铜鼓铸铜为
　　之虚其一面悬而击之
　　本朝定制
　　廵幸铙吹乐铜鼓范铜为之形如金面径九寸七分二厘深一寸六分一厘中隆起八分一厘径二寸六分七厘边穿圆孔二以黄绒紃悬之击以椎木质通结黄线凯旋铙歌乐铜鼔同









　　廵幸铙吹乐铜防　谨按王圻三才图会防即古之更
　　防以之配铜鼔谓之防子
　　本朝定制
　　廵幸铙吹乐铜防范铜为之如铜鼓而小面径四寸八分六厘深一寸八厘中隆起四分八厘径一寸六分二厘穿孔系紃亦如铜鼓击以椎如镈钟击具之制凯旋凯歌乐铜防同









　　廵幸铙吹乐正钹　谨按马端临文献通考正铜钹亦谓之铜盘南齐穆士素所造其圆数寸中间隆起如浮沤
　　本朝定制
　　廵幸铙吹乐正钹范铜为之左右合击面径俱六寸四分八厘中隆起一寸二分九厘六毫径三寸二分四厘各穿圆孔以黄绒紃贯之凯旋铙歌凯歌乐正钹皆同








　　廵幸铙吹乐金口角　谨按陈乐书陶侃表有奉献金口角之説谓之吹金岂以金其口而名之耶
　　本朝定制
　　廵幸铙吹乐金口角规木为管两端铜口上弇下哆管长九寸八分九厘管上内径三分一厘金口长二寸一分六厘为葫芦形如小铜盘二管下内径九分三厘金口长四寸八分六厘外径四寸三分二厘前七孔后一孔刻管如竹节相间以芦哨入管端吹之铜盘上小镮各一系黄绒紃末垂五采流苏凯旋铙歌乐金口角同






















　　廵幸铙吹乐蒙古角　谨按
　　本朝定制
　　廵幸铙吹乐蒙古角规木为之中虚末哆上长四尺七寸三分下长三尺五寸二分金口长一尺六寸七分径七寸二分九厘内径微大而声浊者雄微小而声清者雌长短若一以角哨入管端吹之通髤以黄绘云龙以铜束之凡铜饰皆涂金结黄绒紃垂红黄妆縀小幡各一








　　廵幸铙吹乐平笛　谨按元史礼乐志笛二断竹为之
　　七孔亦号长笛
　　本朝定制
　　廵幸铙吹乐平笛通长一尺八寸二分八厘六毫首尾不加龙饰余俱如朝会中和韶乐笛之制











　　廵幸铙吹乐行鼔　谨按唐书南蛮雍羌献其国乐有三面鼓二形如酒缸首广下鋭冒以虺皮元史舆服志马鼓凡行幸负鼓于马以先驰
　　本朝定制
　　廵幸铙吹乐行鼓一名陁罗鼓木冒革上丰下敛面径一尺八分中围四尺五分二厘底径五寸一分厚一尺五寸一分面匡绘饰俱如龙鼓之制涂金钉二层涂金镮四如半月形系黄绒紃行则跨于马上陈则置于架架为三柱髙三尺髤朱绘金云龙贯以鐡枢悬以鐡钩






















　　祭祀中和韶舞节　谨按周礼春官旄人郑康成注旄牛尾舞者所持以指麾马端临文献通考尔雅曰和乐谓之节盖乐之声有鼓以节之其乐之容有节以节之故先代之舞有执节二人之説至今因之
　　本朝定制祭祀中和韶舞节结旄为之朱杠长七尺二寸九分围三寸二分七厘上曲为涂金龙首长九寸七分二厘衔旄九重各六寸四分八厘盖以金叶束以緑皮系长五寸七分六厘緌长七寸二分九厘司乐执以居前凡
　　坛
　　庙文武舞皆用之




















　　祭祀中和韶舞干　谨按周礼春官司干掌舞器郑康成注干舞者所持谓楯也春秋公羊万者何干舞也马端临文献通考朱质而绘以龙龙之外又绘以杂羽其系之也以绣韦其属绣韦也以纷舞者所执之干其制如此
　　本朝定制祭祀中和韶舞干木质圭首中髙三尺六寸四分五厘旁髙三尺二寸四分上濶七寸二分九厘下濶六寸四分八厘上绘龙首加五采下绘交龙縁以五色羽文中心粉地朱书佾各四字曰雨时若四海永清仓箱大有八方敉宁奉三永奠得一为正百神受职万国来庭背髤朱有曲木柄执以左手凡
　　坛
　　庙武舞皆用之


















　　祭祀中和韶舞戚　谨按礼记明堂位朱干玉戚冕而舞大武郑康成注戚斧也马端临文献通考玉戚剥玉以饰其柄
　　本朝定制祭祀中和韶舞戚木质髤以黑刃白自背至刃五寸一分二厘背濶一寸八分二厘刃濶四寸五分五厘厚一寸二分一厘柲自戚以上黑圭首如刃色长二寸八分八厘下朱长一尺五寸七分七厘围三寸五分五厘执以右手凡
　　坛
　　庙武舞皆用之






















　　祭祀中和韶舞羽　谨按周礼春官舞师掌教羽舞郑康成注羽析白羽为之诗邶风右手秉翟孔頴达正义翟翟羽谓雉之羽也马端临文献通考舞之所取者特鸐山雉耳以其羽尤可用为仪故也今太乐以雉羽攒叠为之而髤画其柄
　　本朝定制祭祀中和韶舞羽木柄植雉羽长二尺九寸一分六厘衔以涂金龙首四寸八分六厘柄髤朱长一尺九寸四分四厘围九分七厘执以右手凡
　　坛
　　庙文舞皆用之





















　　祭祀中和韶舞籥　谨按诗小雅籥舞笙鼓毛苌秉籥而舞春秋公羊籥者何籥舞是也马端临文献通考呉季札见舞象箾南籥者象箾舞所执南籥以籥舞也
　　本朝定制祭祀中和韶舞籥截竹为之长一尺七寸五分一厘径四分六厘八毫六孔髤朱执以左手凡
　　坛
　　庙文舞皆用之























　　耕耤禾词乐锣　谨按陈旸乐书后魏宣武以后有打沙锣
　　本朝定制耕耤禾词乐锣范铜为之通涂以金面平径一尺三寸深一寸六分旁穿二孔结黄绒紃提之击以椎如卤簿鼔吹大乐金椎之制采桑桑歌乐锣同










　　耕耤禾词乐鼔　谨按诗小雅琴瑟击鼔以御田祖周礼春官籥章掌土鼓豳籥郑康成注所击者田鼔
　　本朝定制耕耤禾词乐鼔木匡冒革如龙鼔而微小面径一尺三寸九分中围五尺二分六厘厚六寸一分面匡及衣绘饰俱如龙鼔之制匡旁涂金镮二系黄绒紃悬之于项采桑桑歌乐鼔同









　　燕飨清乐手鼔　谨按马端临文献通考聒鼔和鼔有柄王圻三才图会手鼔制匾而小
　　本朝定制燕飨清乐手鼓木匡冒革以柄贯而擎之面径九寸一分中围三尺二寸四厘厚二寸一分面素髤以朱并绘花文緑縁涂金钉上下衔金云两旁金镮垂五彩流苏顶髙五寸柄通长一尺五寸髤朱末饰金云桴髤檀色









　　燕飨清乐小杖鼓　谨按元史礼乐志札鼓制如杖鼓而小左手持而右手击之
　　本朝定制燕飨清乐小杖鼓制如朝会丹陛大乐杖鼓而半之或为三之二缀金钩上下各六面绘花文匡髤朱绘以金击以杖亦同











　　燕飨庆隆舞乐节　谨按
　　本朝定制燕飨庆隆舞
　　殿廷用之
　　盛京则曰世德舞凯旋则曰德胜舞随所用乐章而异其名乐器皆同节编竹为之形如箕中径一尺五寸七分旁径一尺三寸六分口濶一尺九寸四分深一寸九分掌濶一尺五寸三分深三寸二分通髤以朱背绘虎形圆竹二上合下岐相距一寸九分通长一尺一寸五分亦髤朱舞时划之以节乐






















　　燕飨庆隆舞乐筝　谨按应劭风俗通筝形如瑟刘熙释名筝施髙急筝筝然傅元筝赋序上崇似天下平似地中空凖六合
