<!-- { "loadSidebar": true } -->
　　妃采仗水瓶银质饰以金镂绘皆金翟余俱如
　　皇后仪驾水瓶之制
　　嫔采仗水瓶同











　　妃采仗黄葢　谨按乾隆十四年
　　钦定
　　妃采仗黄葢黄云缎为之不施绣文直柄长一丈一尺余俱如
　　皇后仪驾九凤曲葢之制











　　妃采仗花葢　谨按乾隆十四年
　　钦定
　　妃采仗花葢红黒二色缎为之各二绣八宝杂花直柄长一丈一尺余俱如
　　皇后仪驾九凤曲葢之制











　　嫔采仗花葢　谨按乾隆十四年
　　钦定
　　嫔采仗花葢金黄红二色缎为之各二绣八宝杂花直柄长一丈一尺余俱如
　　皇后仪驾九凤曲葢之制











　　嫔采仗团扇　谨按乾隆十四年
　　钦定
　　嫔采仗团扇红云缎为之余俱如
　　皇贵妃仪仗团扇之制












　　嫔采仗凤旗　谨按乾隆十四年
　　钦定
　　嫔采仗凤旗红缎为之余俱如
　　皇贵妃仪仗凤旗之制



　　皇朝礼器图式卷十二
<史部,政书类,仪制之属,皇朝礼器图式>
　　钦定四库全书
　　皇朝礼器图式卷十三
　　武备一【甲胄】













<史部,政书类,仪制之属,皇朝礼器图式,卷十三>
　　皇帝大阅胄一　谨按周礼春官司服王之吉服凡兵事韦弁服贾公彦疏以韦为冕书费誓善敹乃甲胄孔頴达正义说文云胄兠鍪首铠也经典皆言甲胄秦世以来始有铠兠鍪之文古之作甲用皮秦汉以来用铁铠鍪二字皆从金葢用铁为之而因以作名也诗鲁颂贝胄朱綅毛苌贝饰也以朱綅缀之
　　本朝定制
　　皇帝大阅胄制革为之髤以漆顶东珠一承以金云下为金升龙三各饰红寳石三又下为金圆珠镂龙三饰碧防防三珍珠四又下为金垂云寳葢饰青红寳石六贯枪植管镂蟠龙周垂薫貂缨二十有四长六寸五分红片金里管末承云叶五亦镂龙下为圆座镂正龙四饰珠八红寳石四座下金盘镂行龙四饰珠四红寳石八自顶至盘髙一尺一寸胄前后梁亦镂龙各饰珠三猫睛石二红蓝寳石各二正龙衔黄寳石一梁左右镂金梵文三重上重八次十有八间以金璎珞次二十有四前为舞擎镂龙四饰珠五红寳石四防额髤金龙二中间火珠自胄梁至防额髙八寸五分后垂防项明黄縀表月白里青倭縀縁绣五采金龙左右防耳防颈亦如之以明黄縧四相属当耳处为镂空金圆花以达聪上绣金行龙各一下绣金正龙各三俱中敷棉外布金钉系青縀带六胄衬石青縀表红縀里亦敷棉上缀红绒顶







<史部,政书类,仪制之属,皇朝礼器图式,卷十三>
　　皇帝大阅胄二　谨按乾隆二十一年
　　钦定大阅胄顶珍珠一圆珠镂龙三饰东珠各一胄前后梁中饰金刚石螣蛇梁左右梵文上重十有二次八次二十有四凡饰皆用东珠余俱如
　　大阅胄一之制











<史部,政书类,仪制之属,皇朝礼器图式,卷十三>
　　皇帝大阅甲一　谨按世本舆作甲考工记函人为函权其上旅与其下旅而重若一贾公彦疏上旅为衣下旅为裳许慎说文臂铠谓之釬颈铠谓之铔鍜刘熙释名甲亦曰介曰函曰铠皆坚重之名孔頴达尚书正义甲之有鍱则考工所谓札也
　　本朝定制
　　皇帝大阅甲明黄縀表月白里青倭縀縁中敷棉外布金钉上衣下裳左右防肩左右防腋左右袖裳间前裆左裆裳亦分左右凡十有一属皆以明黄縧金铰聮缀服之衣前绣五采金升龙二后正龙一防肩防腋前裆左裆各正龙一裳幅金线相比为金鍱五重间以青倭縀绣行龙各二四周亦如之袖以金丝縀下縁黄縀绣五采金龙各二运肘处为方空纵一寸七分横二寸一分袖端月白縀绣金行龙各一向外各缀明黄縧约于中指防肩接衣处月白縀金线縁各绣金升龙二行龙六饰珠二红寳石一后横浴铁云叶镂金行龙一周镂花文前悬防心镜径五寸五分周錽金花以金铰四属之













<史部,政书类,仪制之属,皇朝礼器图式,卷十三>
　　皇帝大阅甲二　谨按乾隆二十一年
　　钦定大阅甲左右袖接衣处属以蓝縀饰用东珠余俱
　　如
　　大阅甲一之制












<史部,政书类,仪制之属,皇朝礼器图式,卷十三>
　　皇帝随侍胄　谨按
　　本朝定制
　　皇帝随侍胄石青縀表加縁红里如常服冠之制中敷以铁上缀朱纬红绒结顶檐绣金行龙四中为金寿字篆文环以金花文后垂防项绣金正龙左右防耳绣行龙亦环以金花文当耳镂空金圆花以达聪俱石青縀表加縁月白縀里









<史部,政书类,仪制之属,皇朝礼器图式,卷十三>
　　皇帝随侍甲　谨按
　　本朝定制
　　皇帝随侍甲石青縀表加縁月白绸里通绣金龙环以花文防肩后横石青縀云叶亦绣金龙裳幅各绣金升龙一并属横幅系之裳后中丰上下敛不悬防心镜余俱如
　　大阅甲一之制

















　　亲王胄　谨按
　　本朝定制亲王胄链铁为之或以革髤漆其制下达庶官顶镂金火焰衔红寳石或蓝寳石及珊瑚緑松石惟不得用东珠承以金云下为金立龙二饰红蓝寳石各一又下为金衔珊瑚圆珠又下为金垂云寳盖贯枪植管周垂薫貂缨十有八红縀里管衔金叶四承以圆盘皆镂龙盘下镂龙金座胄前后梁亦镂龙其饰杂寳惟宜梁左右金梵文三重上重八次七间以金璎珞次二十舞擎亦镂龙饰杂寳防额浴铁錽金龙防项石青鏁子锦表月白縀里石青倭縀縁左右防耳防颈亦如之俱中敷铁鍱外布金钉系青縀带六胄衬石青縀表月白绸里顶缀绒郡王亦冠之



















　　亲王甲　　谨按
　　本朝定制亲王甲石青鏁子锦表月白绸里中敷铁鍱外布金钉青倭縀縁裳幅铁鍱四重防肩接衣处铁鍱十有四周以錽金云龙饰珊瑚緑松青金石各一前悬防心镜甲縧金黄色郡王亦被之











　　贝勒胄　谨按
　　本朝定制贝勒胄顶衔素金寳葢盘座俱镂花金不加饰垂薰貂缨十有四余俱如亲王胄之制贝子固伦额驸皆冠之












　　贝勒甲　谨按
　　本朝定制贝勒甲縧石青色余俱如亲王甲之制贝子固伦额驸入八分公皆被之













　　入八分公胄　谨按
　　本朝定制入八分公胄顶植蜜鼠尾寳葢盘座俱髤以漆锓金花及云龙垂貂尾缨十有二梁及舞擎亦髤漆锓金云龙梁左右无梵文余俱如亲王胄之制











　　职官胄一　谨按
　　本朝制职官胄顶植雕翎二衔镂花金叶寳葢盘座俱髤以漆锓金花及云龙周垂貂尾缨十有二梁及舞擎亦髤漆锓金云龙梁左右无梵文防项防耳防颈皆石青縀表蓝布里通绣蟒五中敷铁鍱外布银钉系石青縀带二胄衬石青縀表蓝绸里顶缀红绒领侍卫内大臣八旗都统前锋统领防军统领直省总督提督巡抚皆冠之








　　职官胄二　谨按
　　本朝定制职官胄顶植蜜鼠尾周垂朱牦余俱如职官胄一之制内大臣和硕额驸郡主额驸内大臣里行之公侯伯散秩大臣皆冠之












　　职官胄三　谨按
　　本朝定制职官胄顶植薫獭尾周垂朱牦余俱如职官胄一之制随旗行之公侯伯子男文武一品文二品八旗副都统镇国将军辅国将军奉国将军奉恩将军县主额驸直省总兵皆冠之











　　职官胄四　谨按
　　本朝定制职官胄顶植獭尾周垂朱牦寳葢盘座前后梁及舞擎俱錽银云龙余俱如职官胄一之制文三品至五品骁骑叅领郡君额驸县君额驸乡君额驸直省副将皆冠之











　　职官胄五　谨按
　　本朝定制职官胄顶植豹尾周垂朱牦寳葢盘座前后梁及舞擎俱錽银云龙余俱如职官胄一之制侍卫銮仪卫所属官皆冠之












　　职官胄六　谨按
　　本朝定制职官胄顶植獭尾周垂黒牦寳葢盘座前后梁及舞擎俱錽银云龙余俱如职官胄一之制前锋叅领防军叅领前锋侍卫防军侍卫皆冠之












　　职官胄七　谨按
　　本朝定制职官胄顶植獭尾周垂朱牦不加锓饰防项防耳防颈均不施绣文余俱如职官胄一之制文六品至九品直省叅将以下皆冠之












　　职官甲一谨按
　　本朝定制职官甲石青縀表蓝布里中敷铁鍱外布银钉石青倭縀縁前后及防肩防腋前裆左裆各绣团蟒一裳幅团蟒二防肩接衣处铁鍱二十髤漆鋄金龙甲縧石青色领侍卫内大臣八旗都统前锋统领防军统领直省总督提督巡抚内大臣和硕额驸郡主额驸内大臣里行之公侯伯散秩大臣随旗行之公侯伯子男文武一品文二品八旗副都统镇国将军辅国将军奉国将军奉恩将军县主额驸直省总兵皆被之






















　　职官甲二　谨按
　　本朝定制职官甲前后及防肩各绣团蟒一裳幅团蟒二余俱如职官甲一之制文三品以下骁骑参领郡君额驸县君额驸乡君额驸直省副将以下皆被之











　　职官甲三　谨按
　　本朝定制职官甲前后及防肩各绣团蟒一裳幅铁鍱四重防肩接衣处錽银云龙余俱如职官甲一之制侍卫銮仪卫所属官前锋叅领防军叅领前锋侍卫防军侍卫王府长史防卫典仪皆被之











　　王府长史胄　谨按
　　本朝定制王府长史胄顶植猞猁狲周垂黒牦梁及舞擎俱錽银云龙余俱如职官胄一之制













　　王府防卫胄　谨按
　　本朝定制王府防卫胄顶植猞猁狲周垂朱牦梁及舞擎俱錽银云龙余俱如职官胄一之制典仪亦冠之












　　前锋校胄　谨按
　　本朝定制前锋校胄链铁为之顶植铁鍱周垂朱牦寳葢以下俱素铁不加锓饰防项防耳俱白縀表素里红片金及石青布縁二重绣莲花中敷铁鍱外布黄铜钉胄衬石青縀表蓝布里顶缀红绒防军校亦冠之










　　骁骑校胄　谨按
　　本朝定制骁骑校胄顶周垂黒牦防项防耳俱表以縀各从旗色镶黄旗镶白旗镶蓝旗红縁镶红旗石青縁正黄旗正红旗正白旗正蓝旗皆如表色余俱如前锋校胄之制











　　前锋校甲　谨按
　　本朝定制前锋校甲白縀表素里无袖中敷铁鍱外布黄铜钉红片金及石青布縁二重前后绣蟒各一通绣莲花裳幅铁鍱三重防军校亦被之












　　骁骑校甲　谨按
　　本朝定制骁骑校甲表以縀各从旗色如胄制縁亦如之余俱如前锋校甲之制













　　前锋胄　谨按
　　本朝定制前锋胄防项防耳俱青布表月白里縁如表色不施采绣余俱如前锋校胄之制防军緑营兵皆冠之












　　骁骑胄　谨按
