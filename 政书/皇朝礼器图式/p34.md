<!-- { "loadSidebar": true } -->
　　皇帝法驾卤簿金辇　谨按宋史舆服志建隆四年造大辇赤质正方油画金涂银叶龙凤装又东都旧制辇饰以玉帝欲简素遂以涂金易玉乾隆十三年
　　钦定法驾卤簿金辇圆盖方轸通髙一丈五寸葢髙一尺九寸饰以泥金衔金圆版四冠金圆顶一尺檐径七尺一寸黄縀垂幨各深五寸柱髙五尺相距各四尺九寸门髙四尺七寸五分濶二尺二寸五分冬垂黄氊愇夏易以朱帘黒縀縁四靣各三座下方七尺五寸上方七尺三寸环以朱防其髙一尺三寸各阙其中二尺三寸辕四内二辕长二丈八尺一寸外长二丈六尺一寸舁以二十八人余俱如玉辇之制夏至祀
　　方泽四孟
　　时享嵗暮
　　祫祭春秋二仲祀
　　太社
　　太稷
　　躬诣皆御之凡大朝防设卤簿则陈于
　　太和门外












　　皇帝法驾卤簿礼舆　谨按隋书礼仪志舆案説文箯竹舆也周官曰周人尚舆汉室制度以雕玉为之方径六尺今舆制如辇而但小耳马端临文献通考唐制轝有三一曰五色轝二曰常平轝三曰腰轝大驾卤簿先五辂以行宋史舆服志腰舆前后长竿各二金铜螭头绯绣鳯裙襴上施锦褥别设小牀绯绣花龙衣奉舆十六人乾隆十三年
　　钦定法驾卤簿礼舆枬质通髙六尺三寸上为穹葢二层髙一尺三寸上层八角饰金行龙下四角饰亦如之冠金圆顶八寸九分镂金垂云承之衔以杂宝檐纵四尺七寸横三尺五寸明黄缎重幨各深八寸五分绣金云龙四柱各髙五尺纵距三尺九寸横三尺饰蟠龙门端及左右防饰云龙皆镂金内为金龙宝座髙一尺七寸纵二尺一寸横二尺七寸倚髙二尺二寸帏用明黄云缎纱氊各惟其时左右启櫺夏以蓝纱冬以玻璃直辕二各长一丈七尺六寸五分大横杆二各长九尺小横杆四各长二尺二寸五分肩杆八各长五尺八寸皆髤朱绘金云龙横鉆以铜纵加金龙首尾舁以十六人
　　朝日
　　夕月祭
　　文庙
　　耕耤诸中祀
　　躬诣皆御之








　　皇帝銮驾卤簿步舆　谨按魏书礼志步挽天子小驾亦为副乗隋书礼仪志小舆自阁出升正殿则御之宋史仪卫志小舆赤质中兴后去其辐盖上设御坐曲几踏子舁以长竿二竿为螭首宫殿从容所乗乾隆十三年
　　钦定銮驾卤簿步舆木质涂金不施幰葢通髙三尺五寸倚髙一尺六寸五分镂花文中为蟠龙座髙一尺八寸五分纵一尺八寸横二尺二寸冬施紫貂坐具夏以明黄妆縀四足为螭首虎爪承以圆珠周绘云龙踏几髙三寸一分纵九寸五分横二尺二寸笼以黄縀厎纵三尺四靣为横距直辕二各长一丈五尺五寸大横杆二各长七尺六寸中为双龙首相对小横杆四各长二尺八寸肩杆八各长五尺六寸饰如礼舆之制亦舁以十六人
　　驾出入常御之

















　　皇帝骑驾卤簿轻步舆　谨按宋史舆服志平辇亦曰太平辇饰如逍遥辇而无屋常行幸所御东封别造升山太平辇施机闗赐名曰登封辇中兴之制赤质正方形如一朱龙倚而加长竿二制尤简素乾隆十三年
　　钦定骑驾卤簿轻步舆木质髤朱不施幰葢通髙三尺四寸倚髙一尺五寸八分象牙为之座髙一尺八寸二分纵一尺八寸三分横二尺一寸踏几髙三寸纵九寸横二尺一寸五分髤以金直辕二各长一丈五尺四寸五分加铜龙首尾大横杆二各长九尺一寸小横杆四各长二尺八寸四分肩杆八各长五尺八寸五分皆鉆以铜余各如步舆之制亦舁以十六人
　　行幸常御之









　　皇朝礼器图式卷十一
<史部,政书类,仪制之属,皇朝礼器图式>
　　钦定四库全书
　　皇朝礼器圗式卷十二
　　卤簿三
　　皇太后
　　皇后仪驾
　　皇贵妃
　　贵妃仪仗
　　妃
　　嫔采仗















　　皇太后仪驾万夀辇　谨按乾隆十六年
　　崇庆慈宜康惠敦和裕夀纯禧恭懿皇太后六十万夀上尊养祝
　　厘鸿仪备举预涓吉日自
　　畅春园
　　躬奉
　　慈驾入宫
　　皇太后御金辇明黄縀帏绣夀字文奉辇以二十八人
　　乾隆二十六年
　　皇太后七十万夀礼亦如之
　　庆典攸隆光昭奕禩敬登简册以冠
　　仪驾之首




















　　皇太后仪驾龙凤舆　谨按宋史舆服志龙舆皇太后所乗也元祐三年诏有司寻绎典故于是檐子饰以龙凤九年羣臣议改檐子为舆乾隆十四年
　　钦定
　　皇太后仪驾龙凤舆木质髤以明黄通高七尺穹葢二重高一尺五寸五分上为八角各饰金凤下正方四隅饰亦如之冠金圆顶七寸二分镂云文衔以杂宝檐纵五尺横三尺七寸六分明黄缎垂幨上深
　　三寸下深一尺一寸皆销金龙凤四柱各高四尺七寸纵四尺上横二尺九寸下二尺三寸五分皆绘金龙凤櫺四启青紃网之前为双扉高二尺六寸濶二尺一寸启扉则举櫺悬之内髤浅红中置朱座高一尺七寸倚髙一尺八寸坐具明黄缎彩绣龙凤前加抚式亦髤明黄绘金龙凤直辕二各长一丈七尺二寸五分大横杆二各长八尺中为铁鋄金双凤相向小横杆四各长三尺肩杆八各长五尺一寸皆髤明黄横鉆以铜纵加铜鋄金凤首尾舁以十六人














　　皇太后仪驾龙凤车　谨按后汉书舆服志皇太后法驾御金根加交路帐裳非法驾则乗紫罽軿车云文画辀黄金涂五末明防典太后卤簿安车一抹金铜凤头凤尾凤翎叶片装钉乾隆十四年
　　钦定
　　皇太后仪驾龙凤车木质髤以明黄通高九尺五寸穹葢二重高一尺七寸上绘八宝八角各饰金凤下绘云文四隅饰亦如之冠金圆顶八寸五分镂云文
　　衔以杂宝檐纵四尺九寸横四尺明黄缎垂幨上深三寸下深一尺一寸葢明黄络四隅系明黄绒紃属于轸四柱各高三尺三寸纵四尺八寸横三尺一寸左右及后皆绘金龙凤中各启櫺青紃网之门高三尺阔一尺八寸五分上镂金龙凤相向明黄缎帏黄里坐具明黄缎彩绣龙凤轮径各四尺九寸各十有八辐辕二各长一丈七尺五寸鉆以铁鋄金轸长六尺二寸阔三尺三寸驾马一
















　　皇太后仪驾仪舆　谨按马端临文献通考唐制皇太后
　　卤簿腰舆一舆士八人乾隆十四年
　　钦定
　　皇太后仪驾仪舆木质髤以明黄通髙六尺一寸上为穹葢髙七寸冠银圆顶涂金髙六寸五分檐纵四尺九寸横三尺八寸四隅系黄绒紃属于直辕明黄缎垂幨深一尺二寸四柱各髙四尺八寸纵四尺二寸横三尺一寸门髙三尺九寸阔二尺七寸明
　　黄缎帏黄里中置朱座髙一尺七寸倚髤明黄高一尺八寸绘金龙凤坐具明黄缎亦绣龙凤直辕二各长一丈五尺六寸横杆二各长七尺八寸中为铁鋄金双凤相向肩杆四各长五尺三寸俱髤明黄两端鉆以铜鋄金舁以八人



















　　皇太后仪驾仪车　谨按乾隆十四年
　　钦定
　　皇太后仪驾仪车木质髤以明黄通髙九尺九寸穹葢上圆下方髙一尺冠银圆顶涂金髙七寸七分檐纵五尺六寸横四尺二寸五分四隅系明黄绒紃属于轸明黄缎垂幨深一尺二寸四柱各高二尺九寸纵四尺八寸横三尺三寸不加绘饰里髤浅红明黄缎帏黄里坐具明黄缎彩绣龙凤轮径各四
　　尺各十有八辐辕二各长一丈五尺九寸鉆以铁鋄银轸长五尺九寸阔三尺五寸驾马一






















　　皇太后仪驾九凤曲葢　谨按马端临文献通考唐制皇太后卤簿次锦曲葢二十乾隆十四年
　　钦定
　　皇太后仪驾九凤曲葢明黄缎为之黄里通高一丈二尺二寸葢径五尺三寸绣流云上冠金顶七寸五分垂幨三层各深一尺三寸绣彩凤九间以花文旁垂彯帯二长三尺五寸阔二寸九分如葢色绣彩云曲柄为木质涂金龙首二径二尺三寸上下攒
　　竹髤朱上长三尺七寸下长五尺三寸围七寸四分






















　　皇太后仪驾拂尘　谨按乾隆十四年
　　钦定
　　皇太后仪驾拂尘朱牦为之长二尺三寸结于木柄其长二尺围一寸三分通髤以金上饰镂金凤首三寸五分衔小金镮以缀拂下饰镂金凤尾三寸三分末镂金钱形垂朱緌










　　皇太后仪驾提鑪　谨按唐书仪卫志皇太后出香蹬一
　　内给使四人轝之乾隆十四年
　　钦定
　　皇太后仪驾提鑪笵金为之通高八寸六分深四寸五分口径三寸二分腹围一尺七寸六分葢高二寸一分环镂芙蕖下垂云叶顶为立凤顶镂花文双凤为耳三尺各高一寸五分提以金索三上冠云叶旁系索以属葢提杆攒竹髤朱长三尺九寸围三
　　寸三分两端饰金凤首尾上缀金钩于云叶提之陈设时承以八角盘口径一尺一寸二分底径九寸七分通髤朱绘金龙凤置方几上几高一尺五寸七分上径一尺四寸六分下径一尺四寸八分四尺镂螭首虎爪承以圆珠下周横距通髤以朱面绘龙凤周绘行龙


















　　皇太后仪驾香合　谨按乾隆十四年
　　钦定
　　皇太后仪驾香合笵金为之椭圆有葢通高五寸二分口纵七寸二分横四寸二分葢高一寸三分面为立凤周为翔凤四口为回文下深一寸二分亦镂云凤回文间以火珠足高四分陈设时盘及几俱如提鑪之制









　　皇太后仪驾盥盆　谨按乾隆十四年
　　钦定
　　皇太后仪驾盥盆笵金为之形圆十二棱高三寸九分口径一尺二寸九分边钑花文八宝底径一尺一寸钑花文中立双凤陈设时盘及几俱如提鑪之制











　　皇太后仪驾唾壶　谨按乾隆十四年
　　钦定
　　皇太后仪驾唾壶笵金为之通高六寸七分口径四寸六分钑云文回文葢高二寸顶为立凤高二寸五分旁为流云下深一寸八分底径二寸二分座高四寸五分径三寸三分四足镂螭首虎爪承以圆珠下周圆距陈设时盘及几俱如提鑪之制









　　皇太后仪驾水瓶　谨按乾隆十四年
　　钦定
　　皇太后仪驾水瓶笵金为之大小各一大者通高一尺五寸五分深一尺三寸口径四寸钑花文腹围二尺七寸七分钑云凤火珠下为如意云文耳为螭首衔镮底径六寸葢高一寸径六寸顶为立凤高二寸七分小者通高一尺四寸五分深一尺一寸口径三寸四分腹围二尺五寸七分底径五寸四分
　　葢髙一寸径五寸七分形制花文皆同陈设时盘及几俱如提鑪之制






















　　皇太后仪驾马杌　谨按乾隆十四年
　　钦定
　　皇太后仪驾马杌木质涂金高一尺六寸方一尺九寸面绘金龙凤间以流云中为火珠四角饰镂金花文四足为螭首虎爪承以圆珠下周横距杂绘八宝











　　皇太后仪驾交椅　谨按乾隆十四年
　　钦定
　　皇太后仪驾交椅木质涂金曲扶箕张倚上仰交足横距贯以铁枢双叠举之通高二尺九寸五分纵一尺一寸五分横二尺二寸四角饰镂金花文座面织明黄丝縧倚刻龙凤踏几高三寸三分纵九寸五分横一尺八寸六分亦涂金









　　皇太后仪驾九凤葢　谨按乾隆十四年
　　钦定
