<!-- { "loadSidebar": true } -->
　　本朝定制緑营滚被蓝布为之长五尺五寸濶四尺背缀革系藤以挽之余俱如战被之制













　　緑营滚被双刀　谨按
　　本朝定制緑营滚被双刀左右双持通长各二尺一寸一分刃长一尺六寸濶一寸銎为半规厚二分并纳于室柄长四寸九分木质红丝末鉆以铁系蓝緌室长一尺七寸木质裹革饰以铜系蓝緌以铜钩佩之










　　武科弓　谨按
　　本朝定制武科弓径三尺七寸鹿皮分为三等一等十二力次十力次八力视所挽以较力复有强弓六自十三力至十八力能挽者听












　　武科刀　谨按
　　本朝定制武科刀制如偃月刀刄及柄俱以铁下圆如椎末为鐏亦分三等一等重百二十觔长八尺一寸五分次百觔长七尺八寸七分次八十觔长七尺四寸视所举以较力











　　武科石　谨按
　　本朝定制武科石形如方础左右凿孔以容手亦分三等一等重三百觔髙一尺七寸八分濶一尺三寸厚八寸次二百五十觔髙一尺六寸濶一尺八分厚七寸六分次二百觔髙一尺五寸濶一尺五分厚七寸视所举以较力

　　皇朝礼器图式卷十五
<史部,政书类,仪制之属,皇朝礼器图式>
　　钦定四库全书
　　皇朝礼器图式卷十六
　　武备四【火器】





















　　御制金龙礟　谨按明史兵志古所谓礟皆以机发石元初得西域礟攻金蔡州城始用火然造法不后亦罕用至明成祖平交阯得神机鎗礟法特置神机营肄习制用生熟赤铜相间其用铁者建铁柔为最西铁次之大小不等大者发用车次及小者用架用桩用托大利于守小利于战随宜而用为行军要器嘉靖八年造佛郎机礟谓之大将军发诸边镇佛郎机者国名也正徳末其国舶至广东得其制以铜为之长五六尺大者重千余斤小者百五十斤万厯中大西洋船至复得巨礟曰红夷长二丈余重者至三千斤能洞裂石城震数十里邱濬大学衍义补元人始造礟以攻破襄阳世因目曰襄阳礟今礟之制用铜或铁如筒状中实以药而以石子塞其口旁通一线用火发之
　　圣祖仁皇帝御制金龙礟铸铜为之前弇后丰厎如覆笠重自二百八十觔至三百七十觔长自五尺八寸至六尺通髤以漆前金龙火珠后金回文蕉
　　叶文防龙厎金花文隆起四道旁为双耳左右镌
　　大清康熈二十年
　　御制清汉文受药自六两五钱至八两铁子自十三两至十六两载以双轮车通髤朱箱绘蟠防中加铁盘银花文施机使可低昂上为铁鋬承礟耳礟口背辕辕长一丈有五寸两端饰铜龙首凤尾中绘云文轮各十有八辐








　　御制制胜将军礟　谨按
　　圣祖仁皇帝御制制胜将军礟铸铜为之前弇后丰底分棱重五百觔长五尺不锲花文隆起四道近口为照星面镌
　　大清康熈三十四年景山内
　　御制制胜将军用药一觔八两生铁子三觔星髙五分逺放酌量加药移与斗上眼用之总管监造御前一等侍卫海清监造官员外郎巴福夀笔帖式硕思
　　泰噶尔图匠役李文徳袁四汉文载以双轮车通髤以朱横梁承礟辕长一丈前横木二道轮各十有八辐





















　　御制威逺将军礟　谨按
　　圣祖仁皇帝御制威逺将军礟铸铜为之前哆后敛形如仰钟重七百五十觔长二尺五寸口锲花文周镌梵文中双鱼形间以荇藻隆起五道底横连铁轴受药自八两至六觔铁子自三十觔至三十五觔入药礟内间以木加土寸许乃入铁子复置药子内以螺旋木绕药线外裹朝鲜贡纸盛以竹筩入于子内后出线寸许以达礟药前出六七寸以待
　　然子外仍实火药隔以湿土铁鍱掩礟口固以蜡发时先然铁子药线再速然火门药礟发子出迸裂四散为用最烈逺近以受药若干及礟尺若干度为凖载以四轮车通髤朱軨长四尺九寸面立木以限铁轴前后横梁后梁当礟中下承两轴贯板轮不施辐


















　　神威大将军礟　谨按
　　本朝制神威大将军礟铸铜为之前弇后丰厎少敛长八尺五寸不锲花文隆起四道面镌神威大将军右镌
　　大清崇徳八年十二月日造重三千八百觔汉文受药五觔铁子十觔载以四轮车通髤朱横梁承礟耳辕长一丈五寸轮各十有八辐辕间加直木二外出端加横木铁镮九以挽之








　　神威无敌大将军礟　谨按
　　本朝制神威无敌大将军礟铸铜为之前弇后丰底如覆盂重自二千觔至三千觔长自七尺三寸至八尺不锲花文隆起五道面镌
　　大清康熈十五年三月日造汉文受药自三觔至四觔铁子自六觔至八觔载以三轮车横梁承礟辕长一丈二尺二寸后二轮辕间一轮各十有八辐辕旁施铁镮以挽之








　　神威将军礟　谨按
　　本朝制神威将军礟铸铜为之前弇后丰厎如覆笠重四百觔长六尺七寸不锲花文隆起五道近口为照星旁为双耳中镌
　　大清康熈二十年铸造神威将军用药八九两铅子十八两星髙七分制法官南懐仁监造官法保钱齐布陶三泰寜古塔吴喇代匠役李文德顔四汉文载以双轮车辕长九尺五寸不加绘饰端施铁镮余俱如
　　御制金龙礟车之制






















　　武成永固大将军礟　谨按
　　本朝制武成永固大将军礟铸铜为之前弇后微丰底如竹节重自三千六百觔至七千觔长自九尺六寸至一丈一尺一寸杂锲花文蕉叶文回文隆起十道皆锲星文近口为照星厎左右镌
　　大清康熙二十八年铸造武成永固大将军用药十觔生铁礟子二十觔星髙四分九厘制法官南懐仁监造官佛保硕思泰作官王之臣匠役李文徳顔四清汉文小者受药五觔铁子十觔载以四轮车辕长一丈五尺铁镮七余俱如神威大将军礟车之制





















　　神功将军礟　谨按
　　本朝制神功将军礟铸铜为之前弇后微丰厎如覆笠重千觔长七尺不锲花文隆起五道近口为照星中镌
　　大清康熙二十八年铸造神功将军用药一觔十二两生铁礟子三觔八两星髙四分制法官南懐仁监造官佛保硕思泰作官王之臣匠役李文徳顔四汉文载以三轮车铁索承礟辕长一丈二寸辕间板轮一不施辐余俱如神威无敌大将军礟车之制






















　　得胜礟　谨按
　　本朝制得胜礟铸铜为之前弇后丰口如铜角重三百六十五觔长六尺三寸通髤以漆不锲花文隆起三道旁为双耳受药六两铁子十二两载以双轮车通髤朱正箱为铁鋬以承礟耳辕前后出长一丈二尺六寸端皆施铁镮轮在中各十有八辐










　　九节十成礟　谨按
　　本朝制九节十成礟铸铜为之前后若一前分九节后加厎各有螺旋分负以涉险逺用时合成之重自七百九十觔至七百九十八觔长自五尺一寸至六尺九寸底环螭三每节饰兽面三分镌重若干受药自一觔四两至一觔八两铁子二觔八两载以四轮车通髤朱轸平施轮处少濶长六尺一寸中加立木半规以承礟立木左右为铁柱夹礟右柱长倍左曲向前加立表以为凖板轮不施辐























　　冲天礟　谨按
　　本朝制冲天礟铸铁为之前哆后敛形如仰钟重自三百觔至三百八十觔长一尺九寸五分隆起五道旁为双耳近耳锲花文受药自六两至一觔铁子二十觔用法如
　　御制威逺将军礟载以四轮车亦如
　　御制威逺将军礟车之制









　　铁心铜礟　谨按
　　本朝制铁心铜礟铸铜为体内以铁前弇后微丰口如螺旋重一百十觔长五尺六寸青緑色不锲花文隆起六道受药二两四钱铁子四两八钱载以四轮车辕长一丈二尺一寸辕端横木加铁镮六余俱如神威大将军礟车之制










　　子母礟一　谨按
　　本朝制子母礟铸铁为之前弇后丰厎如覆笠重九十五觔长五尺三寸通髤以漆不锲花文隆起五道加星斗旁为双耳子礟五如管连火门各重八觔受药二两二钱铁子五两礟面开孔与子礟相称用时内之固以铁钮递发之相续而速载以四轮车如凳形中贯铁机以铁鋬承礟耳下施四足横直皆楔以木后加斜木搘之足施铁轮轮各八辐左右推挽惟所宜























　　子母礟二　谨按
　　本朝制子母礟铸铁为之重八十五觔长五尺八寸末加木柄后曲而俯以铁索聨于车上用法如子母礟一载以四轮车亦如子母礟一之制












　　严威礟　谨按
　　本朝制严威礟铸铁为之前弇后丰厎如覆笠重三百十觔长五尺不锲花文隆起五道旁为双耳受药十两铁子一觔四两载以双轮车如
　　御制制胜将军礟车之制











　　红衣礟　谨按
　　本朝制红衣礟铸铁为之前弇后丰厎圆而浅重自一千五百觔至五千觔长自六尺六寸至一丈五寸中锲云螭隆起八道旁为双耳受药自二觔六两至七觔八两铁子自五觔至十五觔载以三轮车如神威无敌大将军礟车之制










　　龙礟　谨按
　　本朝制龙礟铸铁为之形如金龙礟重百觔长四尺五寸通髤以漆口金蝉文中为云龙近后为蟠螭隆起六道加星斗旁为双耳受药二两四钱铁子五两二钱车如子母礟一之制











　　竒礟　谨按
　　本朝制竒礟铸铁为之后通厎旁如牡钥重三十觔长五尺五寸六分通髤以漆不锲花文近口为照星中加斗素铁火机旁为双耳子礟四如管连火门受药自九钱至一两铁子二两六钱后加木柄曲而俯下为屈戍开柄以内子礟从牡钥中固以铁钮递发之相续而速柄末缀立形青縀为之载以铁盘铁鋬承礟耳下以三木搘之末铁鐏








　　行营信礟　谨按
　　本朝制行营信礟铸铁为之上下若一重自四十觔至八十觔长自一尺六寸至一尺八寸不锲花文隆起四道受药八两置地发之












　　浑铜礟　谨按康熙二十年
　　圣祖仁皇帝平定吴逆获其所制浑铜礟蔵之武库以备军行之用礟铸铜为之前弇后微丰底如覆笠重自一千二百觔至二千一百觔长自六尺至六尺一寸不锲花文隆起九道旁为双耳受药自一觔十二两至二觔八两铁子自三觔八两至五觔载以双轮车辕长九尺四寸端施横木余俱如
　　御制金龙礟车之制








　　台湾礟谨按康熙二十二年
　　圣祖仁皇帝平定台湾获其所制礟蔵之武库以备军行之用礟铸铜为之前弇后微丰口形如鉢重自三百觔至七千觔长自四尺三寸至一丈二寸杂锲花文蕉叶文蟠螭人兽形间以畨书隆起十道中为龙文双钮可贯绳悬之受药自一觔一两至十觔铁子自二觔二两至二十觔载以四轮车通髤朱横梁承礟辕长一丈二尺七寸轮各十有八辐








　　回礟　谨按乾隆二十四年平定西域俘获军器无算
　　上命皆蔵
　　紫光阁以纪
