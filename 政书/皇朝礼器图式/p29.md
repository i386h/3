<!-- { "loadSidebar": true } -->
　　钦定大驾卤簿五色龙盖五色缎为之各二与花盖相
　　间直柄余俱如九龙曲盖之制
　　法驾卤簿五色龙盖同











　　皇帝大驾卤簿方繖　谨按宋史仪卫志繖古张帛避雨之制今有大繖方繖皆赤质紫表朱里四角铜螭首元史舆服志紫方繖制如大繖而表以紫罗红方繖制如大繖而表以绯罗乾隆十三年
　　钦定大驾卤簿方繖红紫二色缎为之各四方五尺不施绣文四角出铜龙首垂五采流苏直柄顶及柄尺寸俱如九龙曲盖之制
　　法驾卤簿方繖同








　　皇帝大驾卤簿夀扇　谨按崔豹古今注舜作五明扇秦汉公卿士大夫皆得用之魏晋非乗舆不得用明防典大驾卤簿夀扇二乾隆十三年
　　钦定大驾卤簿夀扇黄缎为之通髙一丈一尺八寸扇圎径三尺二寸绣青夀字一夹以五彩双龙间流云火珠中贯柄处饰蓝缎上绣花文中绣流云蝙蝠下绣山水文縁亦以蓝周绣金囘文背黄缎销金龙二约以金花翠叶柄攅竹髤朱长八尺五寸围四寸六分镦以铜髙一寸五分
　　法驾卤簿夀扇同






















　　皇帝大驾卤簿双龙扇一　谨按宋史仪卫志殿庭立仗有双盘龙扇明防典大驾卤簿红双龙扇二十黄双龙扇二十乾隆十三年
　　钦定大驾卤簿双龙扇黄红二色缎为之各八通髙一丈八寸扇圎径三尺五寸绣五彩升降龙间以流云红緑晕二重周为襞积中贯柄处饰以蓝上下为金蹲龙背为金龙约以金花翠叶柄攅竹髤朱长七尺五寸围四寸六分镦以铜髙一寸五分
　　法驾卤簿双龙扇同























　　皇帝大驾卤簿双龙扇二　谨按乾隆十三年
　　钦定大驾卤簿双龙扇黄缎为之蓝縁余俱如双龙扇
　　一之制
　　銮驾卤簿双龙扇同












　　皇帝大驾卤簿双龙扇三　谨按乾隆十三年
　　钦定大驾卤簿双龙扇黄缎为之蓝縁销金升降龙二
　　余俱如双龙扇一之制
　　骑驾卤簿双龙扇同












　　皇帝大驾卤簿单龙扇　谨按元史舆服志朱扇绯罗绣盘龙朱漆柄明防典大驾卤簿红单龙扇十黄单龙扇十乾隆十三年
　　钦定大驾卤簿单龙扇黄红二色缎为之各八绣盘龙
　　一余俱如双龙扇一之制
　　法驾卤簿单龙扇同
　　骑驾卤簿红单龙扇亦同









　　皇帝大驾卤簿孔雀扇　谨按宋史仪卫志古者扇翣皆编次雉羽或尾为之故于文从羽唐开元改为孔雀乾隆十三年
　　钦定大驾卤簿孔雀扇緑缎为之通髙一丈一尺八寸扇上敛下椭径三尺上濶三寸中濶二尺七寸下濶二尺通绣孔雀尾下约以金花翠叶衔宝石四柄如夀扇之制
　　法驾卤簿孔雀扇同








　　皇帝大驾卤簿雉尾扇　谨按崔豹古今注雉尾扇起于殷世髙宗时有雊雉之祥服章多用翟羽汉朝乗舆服之唐书百官志左尚署掌供翟扇宋史仪卫志雉尾皆方绣雉尾之状有三等乾隆十三年
　　钦定大驾卤簿雉尾扇霞色缎为之通绣雉尾余俱如
　　孔雀扇之制
　　法驾卤簿雉尾扇同









　　皇帝大驾卤簿鸾凤扇　谨按晋书舆服志执方扇羽林郎十人开元礼大驾卤簿方扇十二宋史仪卫志殿庭立仗凤扇二十二人明防典红绣方扇十二面绣鸾凤花文乾隆十三年
　　钦定大驾卤簿鸾凤扇红缎为之通髙一丈一尺二寸扇上椭下方径三尺四寸上濶二尺八寸下濶二尺五寸绣五采鸾凤各一间以花文周绣孔雀翎緑縁中贯柄处绣流云上为金蹲龙下如之承以波文横饰青缎绣金花文双凤相对柄髤以黒如夀扇之制
　　法驾卤簿鸾凤扇同





















　　皇帝大驾卤簿长夀幢　谨按开元礼大驾卤簿有长夀幢马端临文献通考幢制如节而五层韬以袋宋史仪卫志绍兴卤簿中道队长夀幢一金史仪卫志殿庭内仗第三行长夀幢一乾隆十三年
　　钦定大驾卤簿长夀幢朱紃贯朱旄五韬以黄纱长八尺围二尺七寸通绣青夀字文下垂五采流蘓葢髙九寸径一尺穹曲下覆黄缎羃之緑縁垂幨青緑二重皆绣金云龙四角饰铜龙首悬云佩五就缀以金索杆攅竹髤朱长一丈围四寸三分上为曲项加涂金龙首衔环系幢镦以铜鋄银髙五分通髙一丈一尺一寸
　　法驾卤簿长夀幢同




















　　皇帝大驾卤簿紫幢　谨按隋书礼仪志安车紫油幢
　　乾隆十三年
　　钦定大驾卤簿紫幢韬以紫纱通绣花蝶下垂金黄流
　　蘓余俱如长夀幢之制
　　法驾卤簿紫幢同











　　皇帝大驾卤簿霓幢　谨按汉书司马相如传拖蜺旌张揖注析羽毛染五采缀以缕为旌有似虹蜺之气也乾隆十三年
　　钦定大驾卤簿霓幢韬以月白纱通绣五色虹霓余俱
　　如长夀幢之制
　　法驾卤簿霓幢同










　　皇帝大驾卤簿羽葆幢　谨按尔雅释言翿纛也郭璞注今之羽葆幢汉书韩延夀传建幢棨植羽葆师古注幢麾也羽葆析翟羽为之乾隆十三年
　　钦定大驾卤簿羽葆幢朱紃贯朱旄五上各衔金叶冒以緑革缀金铃四下属朱緌繋于杆不加韬盖緑缎羃之红縁垂幨红黄二重不饰龙首余俱如长夀幢之制
　　法驾卤簿羽葆幢同








　　皇帝大驾卤簿信旛　谨按崔豹古今注信旛古之徽号也晋书舆服志铃下信旛军校并驾宋史仪卫志信旛绛帛错采为字上有朱緑小盖四角垂罗文佩繋龙头竿上元史舆服志信旛错采为信字乾隆十三年
　　钦定大驾卤簿信旛红缎为之长六尺一寸濶六寸五分通绣花文中衔黄缎一尺三寸濶四寸荷首莲趺绣金信旛清汉文下缀版四寸髤以五彩盖红缎羃之蓝縁垂幨青黄红三重余俱如长夀幢之制
　　法驾卤簿信旛同





















　　皇帝大驾卤簿绛引旛　谨按唐书仪卫志黄麾仗首尾厢皆绛引旛二十宋史仪卫志绛引旛作五色间晕无字两角垂佩中兴为六角盖垂珠佩元史舆服志綘引旛四角乾隆十三年
　　钦定大驾卤簿绛引旛五色缎相间为之长六尺五寸濶六寸五分中绣金龙夹以云文下缀金铃五盖红缎羃之蓝縁垂幨青紫黄三重余俱如长夀幢之制
　　法驾卤簿绛引旛同








　　皇帝大驾卤簿豹尾旛　谨按元史舆服志豹尾竿系
　　豹尾朱漆竿乾隆十三年
　　钦定大驾卤簿豹尾旛悬豹尾长八尺上衔金叶冒以緑革缀金铃四髙二寸五分径三寸三分加金镮系旛杆如长夀幢之制
　　法驾卤簿豹尾旛同










　　皇帝大驾卤簿龙头竿旛　谨按宋史仪卫志大驾卤簿龙头竿绣氅二十掲以朱竿上如防加横木龙首以系之元史舆服志龙头竿垂朱绿盖每角缀珠佩垂带带末有金铜铃乾隆十三年
　　钦定大驾卤簿龙头竿旛五色缎为之尺寸及绣文如绛引旛之制下缀金铃五盖红缎为之蓝縁垂幨紫緑黄三重杆首为防形横刻龙首繋旛下斜出搘之皆木质涂金余俱如长夀幢之制
　　法驾卤簿龙头竿旛同























　　皇帝大驾卤簿教孝表节旌　谨按乾隆十三年钦定大驾卤簿教孝表节旌红缎为之长七尺三寸濶六寸五分通绣金花草文下剡缀金铃三中衔黄缎緑縁荷首莲趺长一尺三寸濶四寸绣金教孝表节清汉文盖钑铜朶云三髙五寸五分濶九寸中丰下敛旁垂青缎彯带二各缀铃三杆攅竹髤朱长一丈围四寸五分上为矛形木质涂金下注朱旄饰涂金龙首衔镮繋旌镦以铜鋄银髙五分通髙一丈一尺一寸
　　法驾卤簿教孝表节旌同






















　　皇帝大驾卤簿明刑弼教旌　谨按乾隆十三年钦定大驾卤簿明刑弼教旌绣金明刑弼教清汉文余
　　俱如教孝表节旌之制
　　法驾卤簿明刑弼教旌同












　　皇帝大驾卤簿行庆施惠旌　谨按乾隆十三年钦定大驾卤簿行庆施惠旌绣金行庆施惠清汉文余
　　俱如教孝表节旌之制
　　法驾卤簿行庆施惠旌同












　　皇帝大驾卤簿褒功懐逺旌　谨按乾隆十三年钦定大驾卤簿褒功懐逺旌绣金褒功懐逺清汉文余
　　俱如教孝表节旌之制
　　法驾卤簿褒功懐逺旌同












　　皇帝大驾卤簿振武旌　谨按乾隆十三年
　　钦定大驾卤簿振武旌绣金振武清汉文余俱如教孝
　　表节旌之制
　　法驾卤簿振武旌同












　　皇帝大驾卤簿敷文旌　谨按乾隆十三年
　　钦定大驾卤簿敷文旌绣金敷文清汉文余俱如教孝
　　表节旌之制
　　法驾卤簿敷文旌同












　　皇帝大驾卤簿纳言旌　谨按乾隆十三年
　　钦定大驾卤簿纳言旌绣金纳言清汉文余俱如教孝
　　表节旌之制
　　法驾卤簿纳言旌同












　　皇帝大驾卤簿进善旌　谨按汉书文帝纪朝有进善之旌应劭注尧设之五达之道令民进善乾隆十三年
　　钦定大驾卤簿进善旌绣金进善清汉文余俱如教孝
　　表节旌之制
　　法驾卤簿进善旌同










　　皇帝大驾卤簿金节　谨按周礼秋官小行人山国用虎节土国用人节泽国用龙节皆以金为之晋书舆服志左右节郎各四人宋史仪卫志金节隋制也黑漆竿上施圎盘周缀红丝拂八层黄绣龙袋笼之元史舆服志崇天卤簿武卫钑防队金节八乾隆十三年
　　钦定大驾卤簿金节朱紃贯朱旄八下系朱緌属于杆韬以黄纱通绣云龙盖緑缎羃之红縁垂幨红緑二重余俱如长夀幢之制
　　法驾卤簿金节同






















　　皇帝大驾卤簿仪锽氅　谨按唐书仪卫志黄麾仗第二行仪锽五色幡宋史仪卫志氅本缉鸟毛为之今制有青绯皁白黄五色仪锽钺属也秦汉有之唐用为仪仗刻木如斧上缀小锦幡五色带乾隆十三年
　　钦定大驾卤簿仪锽氅五色缎相间为之如绛引旛之制盖如教孝表节旌而无彯带仪锽髙二尺五寸竹节刃衔以龙首贯金钣形如双相背龙首繋氅杆如长夀幢之制
　　法驾卤簿仪锽氅同






















　　皇帝大驾卤簿黄麾　谨按葛洪西京杂记汉大驾前黄麾崔豹古今注麾所以指麾乘舆以黄开元礼太宗制大麾色黄唐书仪卫志次后黄麾仗执者一人夹二人皆骑宋史仪卫志绛帛为之如幡错采成黄麾字下绣交龙朱漆竿金龙首上垂朱緑小盖元史舆服志黄麾幡制如信幡乾隆十三年
　　钦定大驾卤簿黄麾红缎为之如信幡之制绣金黄麾清汉文盖红缎羃之黄縁垂幨紫緑黄三层余俱如长夀幢之制
　　法驾卤簿黄麾同













　　皇朝礼器图式卷十
<史部,政书类,仪制之属,皇朝礼器图式>
　　钦定四库全书
　　皇朝礼器图式卷十一
　　卤簿二
　　皇帝卤簿二











