<!-- { "loadSidebar": true } -->
　　本朝制双半圆仪铸铜为之平置直尺长一尺内开空槽束以铜如带铤施轮轴使逰动两半圆通径皆三寸一加尺端一绾槽内半周一百八十度内画半方矩纵横皆十二分圆心各有立耳又施逰表长与直尺等表端各有立耳圆心立耳旋之与直尺对则为定表之用与逰表立耳对则为逰表之用后施坠线测量法以定表逰表之距度为所测之角量算法以所知一邉与直尺为比例两半圆进退施之按度分以定所测之二角两逰表相交成三角形承以直柱三足能升降平测立测惟所宜




















　　双逰表半圆仪　谨按
　　本朝制双逰表半圆仪铸铜为之通径四寸八分半周一百八十度圆心施逰表二其长皆为一百五十分其端各有立耳开中线与逰表中线对圆心亦有立耳旋之与逰表中线参直逰表上各带搯表一中心与逰表中线对共绾一直表长与二逰表共度等一端当搯表中心一端随逰表开阖中施指南针后施坠线测量法以两逰表相距度分为所测之角量算法两邉夹一角者以所知之邉角按度分安定成三角形承以直柱三足能升降平测立测惟所宜





















　　双千里镜象限仪　谨按
　　本朝制双千里镜象限仪铸铜为之半径一尺四寸五分象限之周九十度圎线十重以斜线相交成十格平半径千里镜为定表平中心千里镜为游表下为半圆纵横设两轮低昂之测量法以两表相距度分为所测之角承以直柱三足平测立测惟所宜









　　测太阳髙度象限仪　谨按
　　本朝制测太阳髙度象限仪铸铜为之半径一尺二分象限之周九十度圎线十重以斜线相交成十格平半径两端各有立耳上立耳中线穿小孔下立耳中线为空圏内交十字半径旁施指南针午正日光从小孔透十字心与表耳参直圆心施坠线于方铜管内以防风由管末玻瓈中视坠线距日光线知太阳距天顶之度以时刻仪騐凖对太阳测之知太阳随时髙度易坠线为游表两立耳皆如定表法与所测参直以二表距度为所测之角承以直柱三足能升降平测立测惟所宜





















　　测髙弧象限仪　谨按
　　本朝制测髙弧象限仪铸铜为之半径一尺七分象限之周九十度圎线十五层以斜线相交成十五格两半径线末各施立耳为定表中圎柱四面穿直孔旋之使孔中线与立耳中线相对以受日光圎心施铜坠线表穿长孔有比例分以指分数座中施指南针以坠线距定表度为太阳距天顶度承以直柱有轮能升降








　　测礟象限仪　谨按
　　本朝制测礟象限仪铸铜为之用两象限周皆九十度中为初度左右各四十五度圆心皆施坠线当初度以取平座上为横方柱一加柱端一倚柱旁用时置礟上以柱旁坠线所指合礟末所起之度柱中空左右各四十五度中施游表穿小孔对礟末所起之度于孔内视礟之星斗









　　地平方位仪　谨按
　　本朝制地平方位仪木质螺钿饰径二寸三分中施指南针周列十二辰八方列八卦内周施游盘盘面分十二宫对立直表其长两相等先定子午线转铜环令表与所测之处参直距正午东西若干度为地平偏度以分界知其所属方位










　　圭表　谨按周礼春官大司徒以土圭之法测日景考工记玉人土圭尺有五寸以致日宋史云宋何承天始立表日景皇祐圭表考古法立八尺铜厚二寸博四尺下连石圭一丈三尺以尽冬至景长之数明代观象台下设晷影堂南北平置铜圭于石台长一丈六尺二寸濶二尺七寸周以水渠南端植铜表髙八尺上设横梁用影符以取中景
　　本朝加表二尺上端施铜叶中穿圎孔径二分午正日景自圆孔透圭面成椭形南界为日体上景北界为日体下景中心为中景
　　京师夏至景二尺九寸四分八厘冬至景一丈九尺九寸四分以次赢缩北端设立圭髙三尺五寸冬至景上立圭二尺七寸四厘


















　　日影表　谨按
　　本朝制日影表木质立表髙八寸上施坠线平表长二尺七寸中衔铜尺三角施螺柱以指南针盘九十度对表影正时自立表下量之视影之长短以定节气时刻











　　壶漏　谨按周礼夏官挈壶氏注主挈壶水以为漏后汉书志孔壶为漏浮箭为刻隋书志黄帝创观漏水制器取则以分昼夜宋史有求壶复壶废壶建壶及平水壶之制
　　本朝制壶漏播水壶三形方上曰日天壶即宋之求壶面濶一尺九寸底濶一尺三寸髙一尺七寸水欲常满次曰夜天壶即宋之复壶又次曰平水壶髙濶逓减一寸层累而下承以朱座有亭覆之亭座通髙一丈八尺四寸分水壶一形方即宋之废壶髙濶如平水壶在平水壶下少后受水壶一形圎曰万水壶即宋之建壶径一尺四寸髙三尺一寸在座前地平上壶皆有葢播水三壶前近下皆为龙口玉滴以次漏于受水壶平水壶后近上穿孔泄于分水壶以均水平漏受水壶上为铜人抱箭长三尺一寸镌两昼夜时刻上起午正下尽午初壶中安箭舟如铜鼓形水长舟浮则箭上出水盈箭尽则泄之于池壶面俱镌
　　大清乾隆年制平水壶面镌
　　御制铭后欵识乾隆嵗在乙丑孟夏之月
　　御铭












　　自鸣钟　谨按
　　本朝制自呜钟铸金为之中承以柱下为方匵面设表盘均十二分上起子午正右旋一日再周以短针指时长针指刻起丑未初钟一鸣尽子午正十二鸣其初正自一鸣至四鸣各四刻匵内蔵钢轮三重中为大轮四轴上间小轮三聫之以旋时刻针左为大轮三轴上间小轮二聫之旁大轮一绾击具以击钟知时右亦如之以击钟知刻三重皆施坠线撃具皆有铜片为作止之限表盘径二尺一寸五分羃以玻璃匵木质髤漆绘金花文四隅皆有柱中为周防髤以金纵距四尺七寸横五尺七寸五分通髙一丈六尺六寸




















　　时辰表　谨按
　　本朝制时辰表铸金为之形圆盘径一寸五分二厘均分时刻以针指之内施轮齿皆如自鸣钟之法具体而防盛以金合当盘面处空之合径一寸五分二厘通厚八分周饰杂宝金索三行三就间镂花文










　　摄光千里镜　谨按
　　本朝制摄光千里镜筩长一尺三分接铜管二寸六分镜凡四重管端小孔内施显防镜相接处施玻璃镜皆凸向外筩中施大铜镜凹向外以摄影镜心有小圆孔近筩端施小铜镜凹向内周隙通光注之大镜而纳其影筩外为钢铤螺旋贯入进退之以为视逺之用承以直柱三足髙一尺一寸五分















　　皇朝礼器图式巻三
<史部,政书类,仪制之属,皇朝礼器图式>
　　钦定四库全书
　　皇朝礼器图式卷四
　　冠服一
　　皇帝冠服
　　皇太子
　　皇子宗室王公额驸冠服


















　　皇帝冬朝冠　谨按
　　本朝定制九月十五日或二十五日
　　皇帝御冬朝冠薰貂为之十一月朔至上元用黑狐上缀朱纬顶三层贯东珠各一皆承以金龙各四饰东珠如其数上衔大珍珠一



<史部,政书类,仪制之属,皇朝礼器图式,卷四>
　　皇帝夏朝冠　谨按
　　本朝定制三月十五日或二十五日
　　皇帝御夏朝冠织玉草或藤丝竹丝为之縁石青片金二层里用红片金或红纱上缀朱纬前缀金佛饰东珠十五后缀舍林饰东珠七顶如冬朝冠



















　　皇帝端罩一　谨按
　　本朝定制十一月朔至上元
　　皇帝御端罩黒狐为之明黄縀里左右垂带各二下广
　　而鋭色与里同












　　皇帝端罩二　谨按
　　本朝定制
　　皇帝端罩紫貂为之里及垂带俱如黑狐端罩













　　皇帝衮服　谨按
　　本朝定制
　　皇帝衮服色用石青绣五爪正面金龙四围两肩前后各一其章左日右月前后万夀篆文间以五色云春秋棉祫夏以纱冬以裘各惟其时



<史部,政书类,仪制之属,皇朝礼器图式,卷四>
　　皇帝冬朝服一　谨按
　　本朝定制十一月朔至上元
　　皇帝御冬朝服色用明黄惟
　　南郊
　　祈谷用蓝披领及裳俱表以紫貂袖端薰貂绣文两肩前后正龙各一襞积行龙六列十二章俱在衣间以五色云









<史部,政书类,仪制之属,皇朝礼器图式,卷四>
　　皇帝冬朝服二　谨按
　　本朝定制九月十五日或二十五日
　　皇帝御冬朝服色用明黄惟
　　朝日用红披领及袖俱石青片金加海龙縁绣文两肩前后正龙各一要帷行龙五衽正龙一襞积前后团龙各九裳正龙二行龙四披领行龙二袖端正龙各一列十二章日月星辰山龙华虫黼黻在衣宗彛藻火粉米在裳间以五色云下幅八寳平水








<史部,政书类,仪制之属,皇朝礼器图式,卷四>
　　皇帝夏朝服　谨按
　　本朝定制三月十五日或二十五日
　　皇帝御夏朝服色用明黄惟
　　雩祭用蓝
　　夕月用月白披领及袖俱石青片金縁縀纱单袷各惟
　　其时余俱如冬朝服


















　　皇帝朝珠　谨按
　　本朝定制
　　皇帝朝珠用东珠一百有八佛头记念背云大小坠珍
　　寳杂饰各惟其宜大典礼御之惟祀
　　天以青金石为饰祀
　　地珠用蜜珀
　　朝日用瑚
　　夕月用绿松石吉服朝珠珍寳随所御縧皆明黄色








　　皇帝朝带一　谨按
　　本朝定制
　　皇帝朝带色用明黄龙文金圆版四饰红寳石或蓝寳石及緑松石毎具衔东珠五围珍珠二十左右佩帉浅蓝及白各一下广而鋭中约镂金圆结饰寳如版围珠各三十佩囊文绣燧觿刀削结佩惟宜縧皆明黄色大典礼御之









　　皇帝朝带二　谨按
　　本朝定制
　　皇帝朝带色用眀黄龙文金方版四其饰祀
　　天用青金石祀
　　地用黄玉
　　朝日用瑚
　　夕月用白玉每具衔东珠五佩帉及縧惟
　　圜丘用纯青余如圎版朝带之制中约圎结如版饰衔东珠各四佩囊纯石青左觽右削并从版色























　　皇帝冬吉服冠　谨按
　　本朝定制
　　皇帝冬吉服冠御用之期与朝冠同海龙为之立冬后易薫貂或紫貂各惟其时上缀朱纬顶满花金座上衔大珍珠一











　　皇帝夏吉服冠　谨按
　　本朝定制
　　皇帝夏吉服冠御用之期与朝冠同织玉草或藤丝竹丝为之红纱绸为里石青片金縁上缀朱纬顶如冬吉服冠



<史部,政书类,仪制之属,皇朝礼器图式,卷四>
　　皇帝龙袍　谨按
　　本朝定制
　　皇帝龙袍色用明黄领袖俱石青片金縁绣文金龙九列十二章间以五色云领前后正龙各一左右及交襟处行龙各一袖端正龙各一下幅八寳立水裾左右开棉袷纱裘各惟其时


















　　皇帝吉服带　谨按
　　本朝定制
