<!-- { "loadSidebar": true } -->
　　本朝定制榛子哨鈚箭骹以铁为之长三分形如榛子金环镂三孔衔铁镞长二寸濶一寸七分余俱如齐哨箭之制射鹿为良












　　拧翎箭　谨按
　　本朝定制拧翎箭杨木为笴长二尺九寸不加镞皂雕羽括髤朱备以易骲箭之笴折者













　　尖骲箭　谨按
　　本朝定制尖骲箭杨木为笴长二尺九寸骲长三寸三分前骨后角五棱环穿十孔斑文雕羽括髤朱射兎鋭而能洞












　　方骲箭　谨按
　　本朝定制方骲箭杨木为笴长二尺九寸桦木骲长一寸九分四棱穿孔皂雕羽括髤朱旁裹緑茧以射石上兎马射亦用之












　　射虎骲箭　谨按
　　本朝定制射虎骲箭杨木为笴长二尺九寸桦木骲长一寸七分起棱环穿四孔花雕羽括髤朱以逐卧虎使起












　　齐骲箭　谨按
　　本朝定制齐骲箭杨木为笴长二尺九寸角骲长一寸九分其半起棱环穿四孔端平方广一寸一分皂雕羽括髤朱旁裹白桦皮以射兎












　　实心骲箭　谨按
　　本朝定制实心骲箭杨木为笴长二尺九寸桦木骲端加象皮长一寸七分方广一寸起棱不穿孔花雕羽括髤朱旁裹白桦皮以射飞雀防鹑












　　尖头箭　谨按
　　本朝定制尖头箭杨木为笴长二尺九寸铁镞长一寸一分如梅鍼而短笴首饰黒桃皮孔雀羽括髤朱旁裹緑茧应而速












　　快箭　谨按
　　本朝定制快箭杨木为笴长二尺九寸铁镞长一寸一分濶四分前如鈚箭而小后如梅鍼笴首饰黒桃皮雉羽括髤朱旁裹緑茧以射飞禽能及逺












　　墩箭　谨按
　　本朝定制墩箭桦木为笴长二尺九寸笴首微大而平不加镞雉羽括髤朱以射石上禽习射亦用之













　　铁兎义箭　谨按
　　本朝定制铁兎义箭杨木为笴长二尺九寸铁镞长二寸五分端为四棱云叶中为圆椎后周施铁齿四长一寸四分末揱倒钩向外笴首饰黑桃皮皂雕羽括髤朱以射雉兎易于探取











　　木兎义箭　谨按
　　本朝定制木兎义箭桦木加象牙镞长七寸前鋭后修四棱施铁齿四为二重上齿长一寸三分下齿长一寸九分括旁裹白桦皮余俱如铁兎义箭之制用与铁兎义同











　　鸭觜箭　谨按
　　本朝定制鸭觜箭桦木为笴及镞通长二尺九寸首防丰八棱端如鸭觜形笴通涂以油括髤朱旁裹白桦皮花雕羽以射鸭












　　水箭　谨按
　　本朝定制水箭杨木为笴长二尺九寸骹以梨木为之长一寸如骲箭而不穿孔加铁镞长五分濶七分形如铲笴通涂以油皂雕羽四出括髤朱以射鸭











　　鱼义箭　谨按
　　本朝定制鱼义箭杨木为笴长二尺九寸铁镞如钯横一寸四分五齿纵一寸九分末揱倒钩笴首饰黑桃皮雁羽羽间涂黄油括旁亦饰黑桃皮以射鱼











　　皇帝御用布侯　谨按诗小雅大侯既抗考工记梓人张兽侯则王以息燕郑康成注兽侯谓画兽之侯也
　　本朝定制
　　皇帝御用布侯植木如屏防以素布髙三尺六寸至四
　　尺六寸濶九寸至一尺中绘鹿










　　皇帝御用皮鹄　谨按周礼天官司裘设其鹄考工记梓人张皮侯而栖鹄孔頴逹疏缀于中央似鸟之栖故云栖鹄也郑康成礼记注栖皮曰鹄
　　本朝定制
　　皇帝御用皮鹄以革为之凡十大者径九寸以次递减至二寸垩白中衔圆的髤朱中则应矢而坠










　　皇帝御用布鹄　谨按考工记梓人张五采之侯则逺国属郑康成注五采之侯谓以五采画正之侯也宋史兵志画的晕五重
　　本朝定制
　　皇帝御用布鹄以布为之径一尺二寸凡五重相比如晕外红次白次蓝次黄其的红牛革贯的及晕则应矢而坠亦有用外红中白二重者径七寸至四寸








　　皇帝御用马射地球　谨按
　　本朝定制
　　皇帝御用马射地球白氊为之髙九寸径五寸上缀朱
　　牦置地射之












　　如意弩　谨按周礼夏官司弓矢掌六弓四弩八矢之法凡弩夹庾利攻守唐大利车战野战许慎説文弩弓有臂者刘熙释名弩怒也有势怒也其柄曰臂似人臂也钩者曰牙似齿牙也牙外曰郭为牙之规郭也下曰悬刀其形然也合名之曰机言如机之巧也亦言如门户枢机开阖有节也
　　本朝定制如意弩木弓傅角背饰红桦皮两弰圆曲朱丝径五寸三分中施扣臂以鸂木为之通长一尺二寸四分面平末俯首饰象牙微凹弩牙及机俱以铁中以铁鍱束弓之弣弣向内别以铁钩着扣挽加于牙上注矢入括矢当臂中拨机发之钩长二寸五分下施圆木横二寸四分




















　　防机弩　谨按
　　本朝定制防机弩木弓傅角背饰红桦皮两弰饰角牀以骨白丝径三尺四寸臂以桦木为之背饰椿皮通长二尺四寸七分面平末俯弩牙金镂花左右各一旁饰瑇瑁素铁机前饰象牙镌四力半防机弩清汉文臂靣通凹端亦饰象牙以革束弓之弣弣向外手挽加于牙上注矢入括拨机发之








　　防机贯鳬神弩　谨按
　　本朝定制防机贯鳬神弩牙前镌五力防机贯鳬神弩清汉文余俱如防机弩之制













　　射虎弩　谨按
　　本朝定制射虎弩弓如防机弩弓之制臂以柟木为之长三尺二寸二分面平通凹背空半以限弓弣向外后开孔横笴贯之以木片扣入括置地覆苇繋绳为机触之则发臂下平衔直木前后设桩如凳式










　　如意弩箭　谨按周礼郑康成注八矢者弓弩各有四焉絜矢鍭矢茀矢痹矢弩所用也
　　本朝定制如意弩箭桦木为笴长七寸八分铁镞长六分如鈚箭之制笴首饰黑桃皮皂雕羽左右相对羽间书一钱汉文括髤黑











　　弩鈚箭　谨按
　　本朝定制弩鈚箭杨木为笴长二尺一寸四分铁镞长一寸二分圭首后修锈涩不磨笴首饰黑桃皮皂雕羽












　　弩骲箭　谨按
　　本朝定制弩骲箭骨骲长九分环穿五孔余俱如弩鈚箭之制













　　射虎弩箭　谨按
　　本朝定制射虎弩箭桦木为笴长二尺九寸铁镞长三寸前防圆后为两却刃如燕尾笴首饰黑桃皮皂雕羽左右相对括髤朱












　　亲王郡王櫜鞬　谨按
　　本朝定制亲王郡王櫜鞬皆以青倭缎为之红氊裹緑革縁饰皆镂金花文衔红寳石緑松石青金石惟便系金黄緌悬以金黄带红片金里金版九衔饰亦如之











　　贝勒至入八分公櫜鞬　谨按
　　本朝定制贝勒至入八分公櫜鞬系石青緌余俱如亲王櫜鞬之制













　　亲王以下弓　谨按
　　本朝定制亲王以下弓桦木为干面傅黒角背傅筋防桦皮弣加暖木两弰以桑木饰白桦皮牀饰角纫皮为长四尺九寸凡官造亲王十世子九郡王八长子七贝勒贝子皆六镇国公辅国公皆四镇国将军至奉恩将军皆二










　　亲王以下箭　谨按
　　本朝定制亲王以下箭桦木为笴长三尺铁镞长三寸笴首饰桦皮皂雕羽羽间亲王郡王书爵贝勒以下书名括髤朱凡官造或以鈚箭或以梅鍼亲王三千世子二千五百郡王二千长子千七百贝勒千五百贝子千镇国公七百辅国公六百镇国将军四百辅国将军三百奉国将军二百奉恩将军百七十








　　职官一等櫜鞬　谨按
　　本朝定制职官一等櫜鞬均以革为之白罽里緑革縁加红黄线三道各缀镮二悬革带蓝布里前系以钩左右及后带版各一带及櫜鞬镮饰皆铁质金一二品职官佩之











　　职官二等櫜鞬　谨按
　　本朝定制职官二等櫜鞬红织绒里带及镮饰皆铁质银涂金余俱如一等櫜鞬之制三品至五品职官佩之












　　职官三等櫜鞬　谨按
　　本朝定制职官三等櫜鞬縁加红黄线二道红织绒里凡带及镮饰皆铜质镂花余俱如一等櫜鞬之制六品至九品职官佩之












　　兵丁櫜鞬　谨按
　　本朝定制兵丁櫜鞬黑革縁不加线红织绒里带及镮饰皆铜质不镂花余俱如职官一等櫜鞬之制













　　职官兵丁弓一　谨按
　　本朝定制职官兵丁弓榆木为干傅以黑角背傅筋防桦皮弣加暖木两弰以桑木刻其末为彄牀饰鲨鱼皮以丝长四尺九寸习射用之












　　职官兵丁弓二　谨按説选辽志契丹弓以皮为宋史夏国弓皮
　　本朝定制职官兵丁弓纫鹿皮为之余俱如弓一之制军事用之












　　职官兵丁箭　谨按
　　本朝定制职官兵丁箭桦木或栁木为笴长三尺铁镞长三寸笴首饰桦皮鹳羽羽间职官书衔名兵丁书名括髤朱凡官造或以鈚箭或以梅鍼八旗世职民公五百五十侯伯子男各以五十为差轻车都尉二百五十骑都尉云骑尉各以五十为差武职一品至五品视子男以下六品以下百文职一二品视子男三品京堂视武二品四品京堂科道郎中视武三品员外郎视武四品主事鸣赞廕监生视武五品笔帖式视武六品防军前锋领催人七十骁骑人五十马军步军以十为差直省督抚提镇武职兵丁各视其品级所得与八旗同











　　皇朝礼器图式卷十四
<史部,政书类,仪制之属,皇朝礼器图式>
　　钦定四库全书
　　皇朝礼器图式卷十五
　　武备三【武具二】





















　　皇帝大阅佩刀　谨按诗小雅鞞琫有珌毛苌琫上饰珌下饰大雅鞞琫容刀孔颖达疏容饰之刀鞞者刀鞘之名后汉书舆服志佩刀乗舆黄金通身貂错半鲛鱼鳞金漆错雌黄室五色罽隠室华百官志尚方令掌作御刀劒乾隆十三年
　　钦定大阅佩刀錬铁为之通长二尺七寸七分刃长二尺三寸濶一寸五分右银横为天字一号纵为錬精皆书左横为乾隆年制亦书下为鼓冶铸刀形銎为金盘厚二分周饰红宝石绿松石青金石相间各四外衔珍珠柄长四寸五分木质纒明黄丝末鉆铁涂金周饰红宝石緑松石青金石三道衔珍珠系明黄緌中饰緑松石室长二尺五寸木质饰金桃皮琫珌皆金花文饰红宝石緑松石青金石各一中横束金二道饰亦如之背为金提梁左右各饰红宝石四青金石二緑松石二系明黄緌属于金镮加革版悬之版亦饰金
















　　皇帝吉礼随侍佩刀　谨按乾隆十五年
