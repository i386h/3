<!-- { "loadSidebar": true } -->









　　皇帝大驾卤簿八旗骁骑纛　谨按乾隆十三年钦定大驾卤簿八旗骁骑纛俱以縀为之各从其色镶黄旗镶白旗镶蓝旗皆红縁镶红旗白縁俱左平右剡绣金云龙縿径四尺二寸斿中径四尺上下各径三尺斜径各二尺二寸五分縁绣火焰周濶八寸正黄旗正白旗正红旗正蓝旗俱正幅亦绣金云龙不加縁縿径六尺斿径四尺杆攒竹髤朱长一丈五尺五分围四寸三分首冠镂金火焰顶注朱旄镦以鐡鋄银髙五分通髙一丈六尺一寸五分
　　法驾卤簿八旗骁骑纛同





















　　皇帝大驾卤簿八旗防军纛　谨按乾隆十三年钦定大驾卤簿八旗防军纛俱以縀为之各从其色镶黄旗镶白旗镶蓝旗皆红縁镶红旗白縁正黄旗正白旗正红旗正蓝旗縁如旗色俱斜幅绣金云龙縿径四尺八寸斿径六尺五寸斜径八尺五寸縁为火焰形旁垂彯带九尺五寸色与縁同亦火焰形杆如骁骑纛之制
　　法驾卤簿八旗防军纛同








　　皇帝大驾卤簿八旗前锋纛　谨按乾隆十二年钦定大驾卤簿八旗前锋纛竿顶金盘植豹尾余俱如
　　骁骑纛之制
　　法驾卤簿八旗前锋纛同












　　皇帝大驾卤簿五色金龙纛　谨按宋史仪卫志五龙旗五元史舆服志五色龙旗五色质五色直脚无火焰大四色龙旗青赤黄白四色质乾隆十三年
　　钦定大驾卤簿五色金龙纛五色縀为之各八俱斜幅销金云龙不加縁縿径五尺二寸斿径六尺四寸五分斜径九尺一寸杆如八旗骁骑纛之制
　　法驾
　　銮驾
　　骑驾卤簿五色金龙纛皆同























　　皇帝大驾卤簿仪鳯旗　谨按书益稷鳯皇来仪孔安国传仪有容仪唐书仪卫志大驾卤簿诸卫马队第十鳯旗元史舆服志金鳯旗赤质青火焰脚绘鳯而金色鳯旗制同前而绘以五采乾隆十三年
　　钦定大驾卤簿仪鳯旗月白缎为之斜幅绣鳯间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿仪鳯旗同








　　皇帝大驾卤簿翔鸾旗　谨按山海经女牀之山有鸟焉其状如翟而五彩文名曰鸾鸟见则天下安宁汉书贾捐之传鸾旗在前唐书仪卫志大驾卤簿诸卫马队第九鸾旗宋史仪卫志大驾卤簿步甲前队第八鸾旗二元史舆服志金鸾旗赤质火焰脚绘鸾而金色鸾旗制同前而绘以五采乾隆十三年
　　钦定大驾卤簿翔鸾旗月白縀为之斜幅绣鸾间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿翔鸾旗同






















　　皇帝大驾卤簿瑞鹤旗　谨按宋史仪卫志政和二年
　　诏制瑞鹤旗乾隆十三年
　　钦定大驾卤簿瑞鹤旗月白縀为之斜幅绣鹤间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿瑞鹤旗同










　　皇帝大驾卤簿孔雀旗　谨按山海经巴国有孔鸟郭璞注孔雀也宋史仪卫志大驾卤簿步甲后队第六孔雀旗二乾隆十三年
　　钦定大驾卤簿孔雀旗月白縀为之斜幅绣孔雀间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿孔雀旗同









　　皇帝大驾卤簿黄鹄旗　谨按汉书昭帝纪黄鹄下建章宫太液池中公卿上夀顔师古注黄鹄大鸟也一举千里乾隆十三年
　　钦定大驾卤簿黄鹄旗月白縀为之斜幅绣黄鹄间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿黄鹄旗同









　　皇帝大驾卤簿白雉旗　谨按孝经援神契周成王时
　　越裳献白雉乾隆十三年
　　钦定大驾卤簿白雉旗月白縀为之斜幅绣白雉间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿白雉旗同










　　皇帝大驾卤簿赤乌旗　谨按史记周本纪武王渡河有火自上复扵下至扵王屋流为乌其色赤唐书仪卫志大驾卤簿诸卫马队第二十一苍乌旗宋史仪卫志大驾卤簿后部马队第九苍乌旗二元史舆服志苍乌旗赤质青火焰脚绘鸟如乌而色苍乾隆十三年
　　钦定大驾卤簿赤乌旗月白縀为之斜幅绣赤乌间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿赤乌旗同






















　　皇帝大驾卤簿华虫旗　谨按书益稷华虫孔安国传雉也尔雅释禽鷩雉郭璞注似山鸡而小背毛黄腹下赤项緑色鲜明邢昺防尚书谓之华虫乾隆十三年
　　钦定大驾卤簿华虫旗月白縀为之斜幅绣华虫间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿华虫旗同








　　皇帝大驾卤簿振鹭旗　谨按诗周颂振鹭于飞宋史仪卫志政和卤簿白鹭旗一乾隆十三年
　　钦定大驾卤簿振鹭旗月白縀为之斜幅绣振鹭间以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿振鹭旗同










　　皇帝大驾卤簿鸣鸢旗　谨按礼记曲礼前有尘埃则载鸣鸢孔頴达正义鸢今时鸱也鸱鸣则风生风生则尘埃起前有尘埃起则画鸱于旌首而载之宋史舆服志鸣鸢车载鸣鸢旌以绛帛为之画鸣鸢于其上乾隆十三年
　　钦定大驾卤簿鸣鸢旗月白縀为之斜幅绣鸣鸢间以以彩云縁及彯带俱蓝色为火焰形尺寸如八旗防军纛杆如八旗骁骑纛之制
　　法驾卤簿鸣鸢旗同























　　皇帝大驾卤簿游麟旗　谨按淮南子昔者黄帝治天下鳯凰翔于庭麒麟逰于郊唐书仪卫志大驾卤簿诸卫马队第七飞麟旗第十二麟旗宋史仪卫志大驾卤簿甲前队第六飞麟旗二第九麟旗二元史舆服志麟旗赤质青火焰脚绘麒麟乾隆十三年
　　钦定大驾卤簿游麟旗黄縀为之斜幅绣麒麟髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿游麟旗同






















　　皇帝大驾卤簿驯狮旗　谨按尔雅释兽狻麑如虦猫食虎豹郭璞注即师子也宋史仪卫志太祖诏造狮子旗乾隆十三年
　　钦定大驾卤簿驯狮旗黄縀为之斜幅绣驯狮髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿驯狮旗同









　　皇帝大驾卤簿白泽旗　谨按宋书符瑞志黄帝时廵狩至扵东滨泽兽出能言达于万物之情唐书仪卫志大驾卤簿清游队建白泽旗二乾隆十三年
　　钦定大驾卤簿白泽旗黄縀为之斜幅绣白泽髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿白泽旗同









　　皇帝大驾卤簿角端旗　谨按宋书符瑞志角端者日行万八千里又晓四裔之语圣主在位明达外方幽逺之事则捧书而至唐书仪卫志大驾卤簿诸卫马队第十三角端旗宋史仪卫志后部马队第一角端旗二元史舆服志角端旗青质赤火焰脚绘兽如羊而小尾顶有独角乾隆十三年
　　钦定大驾卤簿角端旗黄縀为之斜幅绣角端髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿角端旗同






















　　皇帝大驾卤簿赤熊旗　谨按孝经援神契赤熊神灵滋液百珍唐书仪卫志大驾卤簿诸卫马队第十四赤熊旗宋史仪卫志大驾卤簿后部马队第二赤熊旗二元史舆服志赤熊旗赤质赤火焰脚绘兽如熊乾隆十三年
　　钦定大驾卤簿赤熊旗黄縀为之斜幅绣赤熊两翼髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿赤熊旗同























　　皇帝大驾卤簿黄罴旗　谨按诗大雅赤豹黄罴尔雅释兽罴如熊黄白文宋史仪卫志政和卤簿羽林有赤豹黄熊旗宣和黄熊旗改黄罴乾隆十三年
　　钦定大驾卤簿黄罴旗黄縀为之斜幅绣黄罴两翼髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿黄罴旗同









　　皇帝大驾卤簿辟邪旗　谨按汉书西域乌弋有桃防师子犀牛孟康注桃拔一名符拔似鹿长尾一角者或为天鹿两角者或为辟邪唐书仪卫志大驾卤簿诸卫马队第一辟邪旗宋史仪卫志大驾卤簿步甲前队第十二辟邪旗二元史舆服志辟邪旗赤质赤火焰脚绘兽形似鹿长尾二角乾隆十三年
　　钦定大驾卤簿辟邪旗黄縀为之斜幅绣辟邪髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿辟邪旗同






















　　皇帝大驾卤簿犀牛旗　谨按尔雅释兽犀似豕郭璞注形似水牛唐书仪卫志大驾卤簿诸卫马队第十七犀牛旗宋史仪卫志绍兴卤簿甲前队第六犀旗二元史舆服志犀牛旗赤质青火焰脚绘犀牛乾隆十三年
　　钦定大驾卤簿犀牛旗黄縀为之斜幅绣犀牛髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿犀牛旗同























　　皇帝大驾卤簿天马旗　谨按山海经马成之山有兽焉其状如白犬而黒头见人则飞其名曰天马史记大宛列多善马马汗血其先天马子也汉书礼乐志天马徕从西极唐书仪卫志大驾卤簿诸卫马队第三玉马旗第十一飞黄旗宋史仪卫志大驾卤簿掩尾天马旗二元史舆服志玉马旗赤质青火焰脚绘白马两有火焰飞黄旗赤质赤火焰脚形如马色黄有两翼乾隆十三年
　　钦定大驾卤簿天马旗黄縀为之斜幅绣天马两翼髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿天马旗同




















　　皇帝大驾卤簿天鹿旗　谨按宋书符瑞志天鹿者纯灵之兽也五色光耀洞明王者道备则至唐书仪卫志大驾卤簿诸卫马队第六黄鹿旗王应麟玉海开寳时琼州献白鹿加仙鹿旗宋史仪卫志大驾卤簿甲前队第五黄鹿旗二甲后队第三仙鹿旗二元史舆服志黄鹿旗赤质青火焰脚绘兽如鹿而色深黄乾隆十三年
　　钦定大驾卤簿天鹿旗黄縀为之斜幅绣天鹿髃起火焰间以彩云縁及彯带俱红色为火焰形尺寸如八旗防军纛杆如八旗骁骑纛之制
　　法驾卤簿天鹿旗同





















