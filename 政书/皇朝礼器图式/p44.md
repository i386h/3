<!-- { "loadSidebar": true } -->
　　武成回礟铸铁为之前弇后丰长五尺口锲蕉叶文通金银花文隆起七道素铁火机下属于鞍木质防以革槖駞负之西师罙入屡得兹器即用以击贼遐方异制克厎
　　肤功敬登于册以附诸礟之末























　　御制自来火大鎗　谨按
　　圣祖仁皇帝御制自来火大鎗铸铁为之重五觔九两长三尺三寸六分口为莲瓣微凹近口金回文藻文前起脊中面分四棱后圆皆金回文藻文金素火机衔石旁施金镂花轮击石发鎗受药八分铁子六分五厘芸香木牀末亦金义末饰羚羊角凡交鎗之制口加照星中加斗或于近火门加斗从斗中视星所指以为凖牀视鎗微短窍
　　其端以内搠杖以桦木或角为之饰以铜或角长于鎗寸许牀下加木义曲而前鋭中施横梁前却惟所宜牀面置鎗束以韦三道





















　　御制自来火二号鎗　谨按
　　圣祖仁皇帝御制自来火二号鎗铸铁为之重三觔长二尺八寸口金兽面前起脊后四棱受药一钱二分铁子一钱八分五厘鸂木牀牀末不加饰余俱如
　　御制自来火大鎗之制










　　御制自来火小鎗　谨按
　　圣祖仁皇帝御制自来火小鎗铸铁为之重二觔十二两长二尺四寸九分口金蕉叶文锲索文星文前起中四棱周金如镮二道后圆近火门为蟠螭受药七分铁子一钱乌拉松木牀牀末不加饰余俱如
　　御制自来火大鎗之制









　　御制禽鎗　谨按
　　圣祖仁皇帝御制禽鎗铸铁为之重六觔长三尺五寸口金莲瓣前起脊中四棱后圆近火门金双螭环绕
　　御制禽鎗篆文金素火机加星斗受药二钱铁子三钱
　　四分髙丽木牀义末饰以角










　　御制小禽鎗　谨按
　　圣祖仁皇帝御制小禽鎗铸铁为之重五觔七两长三尺二寸八分受药一钱五分铁子二钱七分鸂木牀牀末饰象牙花文余俱如
　　御制禽鎗之制











　　皇帝御用虎神鎗　谨按
　　皇帝御用虎神鎗铸铁为之长四尺八寸口金莲瓣前圆起脊后四棱金花火机加星斗云楸木牀近斗处饰银花文中金乾隆
　　御用汉文左右镌
　　御制虎神鎗记清汉文牀末饰以角镂花文底镌虎神鎗药用二钱五分子用七钱铁八觔十两鞘三觔十两共重十二觔四两汉文义以羚羊角为之








　　皇帝御用旧神鎗　谨按
　　皇帝御用旧神鎗铸铁为之长三尺九寸通起脊金花火机加星斗云楸木牀近斗饰银花文中金乾隆
　　御用末饰以角厎镌旧神鎗药用一钱六分子用三钱三分铁六觔二两鞘二觔六两共重八觔八两皆汉文义以羚羊角为之









　　皇帝御用花准鎗　谨按
　　皇帝御用花准鎗铸鐡为之长四尺三寸口金蕉叶文近口为索文前起中四棱周金如镮四道后圆牀厎镌花准鎗药用二钱子用四钱四分鐡六觔八两鞘二觔十二两共重九觔四两汉文余俱如
　　皇帝御用旧神鎗之制凡花鎗之制通冶鐡皱起为花
　　文








　　皇帝御用大凖鎗　谨按
　　皇帝御用大凖鎗铸铁为之长四尺三寸六分口金星文下亦为星文间索文近火门为蟠防牀厎镌大凖鎗药用二钱子用三钱八分铁六觔六两鞘二觔十四两共重九觔四两汉文余俱如
　　皇帝御用旧神鎗之制










　　御制竒凖神鎗　谨按
　　皇上御制竒凖神鎗铸铁为之口金回文蕉叶文前
　　起脊中四棱金为双螭环绕金
　　大清乾隆年制汉文后圆加星斗金素火机云楸木牀牀末饰以角厎镌特等第二鎗长四尺五寸重七觔鞘重二觔二两共重九觔二两药重二钱子重五钱亦汉文桦木义末饰以角









　　御制凖正神鎗　谨按
　　皇上御制凖正神鎗铸铁为之口髤漆素铁火机牀厎镌头等第二鎗长四尺三寸重六觔八两鞘重二觔共重八觔八两药二钱子重四钱汉文余俱如奇凖神鎗之制











　　御制纯正神鎗　谨按
　　皇上御制纯正神鎗铸铁为之口髤漆素铁火机牀厎镌头等第三鎗长四尺五寸重七觔鞘重二觔二两共重九觔二两药二钱子重四钱五分汉文余俱如竒凖神鎗之制











　　御制连中鎗　谨按
　　皇上御制连中鎗铸铁为之口髤漆素铁火机牀厎镌头等第四鎗长四尺四寸重六觔十二两鞘重二觔一两共重八觔十三两药二钱子重四钱五分汉文余俱如竒准神鎗之制











　　御制应手鎗　谨按
　　皇上御制应手鎗铸铁为之近口锲索文花文中亦如之近火门锲花文素铁火机髙丽木牀厎镌头等第五鎗长四尺五寸重七觔鞘重三觔二两共重十觔二两药二钱子重五钱汉文余俱如竒准神鎗之制










　　御制威赫鎗　谨按
　　皇上御制威赫鎗铸铁为之前起脊金索文花文中亦如之后四棱近火门锲花文素铁火机髙丽木牀厎镌头等第六鎗长四尺五寸重七觔鞘重三觔二两药二钱子重五钱汉文余俱如竒凖神鎗之制










　　御制威防鎗　谨按
　　皇上御制威防鎗铸铁为之口髤漆素铁火机髙丽木牀防镌头等第七鎗长四尺四寸重六觔十二两鞘重三觔一两共重九觔十三两药二钱子重四钱五分汉文余俱如竒凖神鎗之制











　　旧神花鎗　谨按
　　本朝制旧神花鎗铸铁为之长三尺六寸二分口爪棱近口锲花文前起脊三中六棱亦锲花文近火门防凹三道加星斗金花火机云楸木牀饰银花文牀末饰以角厎镌神花鎗药用二钱子用二钱八分铁五觔九两鞘二觔二两共重七觔十一两汉文羚羊角义









　　素铁大交鎗　谨按
　　本朝制素铁大交鎗铸铁为之重八觔长三尺七寸五分通起脊不锲花文素铁火机受药二钱铁子三钱六分桦木牀牀末饰以鹿角义末饰以铜












　　金口交鎗　谨按
　　本朝制金口交鎗铸铁为之重六觔十四两长三尺四寸六分口錽金莲瓣前起脊后八棱素铁火机受药二钱铁子三钱榆木牀牀末饰以鹿角桦木义不加饰











　　素口花交鎗　谨按
　　本朝制素口花交鎗铸铁为之重五觔八两长三尺三寸二分前起脊中四棱素铁火机受药二钱铁子四钱乌拉松木牀桦木义末饰以角












　　八棱口花鎗　谨按
　　本朝制八棱口花鎗铸铁为之通八棱近口文重五觔十两长三尺二寸受药二钱铁子三钱四分余俱如素口花交鎗之制












　　仿神花大交鎗　谨按
　　本朝制仿神花大交鎗铸铁为之重七觔十二两长三尺六寸二分口锲莲瓣近口为索文二重花文前起脊中亦为索文花文后四棱微凹素铁火机受药二钱铁子三钱四分牀如素铁大交鎗牀之制










　　仿神花小交鎗　谨按
　　本朝制仿神花小交鎗铸铁为之长三尺六寸受药二钱铁子三钱余俱如仿神花大交鎗之制牀如素铁大交鎗牀之制












　　仿神花鎗　谨按
　　本朝制仿神花鎗铸铁为之云楸木牀末饰以角厎镌仿神花鎗子重三钱六分药重二钱长二尺六寸铁重五觔八两鞘重一觔十二两共重七觔四两汉文桦木义末亦饰角余俱如仿神花大交鎗之制










　　折花交鎗　谨按
　　本朝制折花交鎗铸铁为之重七觔十二两长三尺七寸前起脊后四棱受药二钱铁子三钱六分錽金素火机余俱如金口交鎗之制乌拉松木牀桦木义末饰以角











　　花口小交鎗　谨按
　　本朝制花口小交鎗铸铁为之重五觔八两长三尺五寸受药二钱铁子三钱一分口棱微凹前起脊中四棱后圆素铁火机余俱如金口交鎗之制桦木牀末饰以角义末饰以铜











　　防古花大交鎗一　谨按
　　本朝制防古花大交鎗铸铁为之重七觔十二两长三尺七寸通八棱口周锲星文近口为星文索文花文周为防古花文素铁火机受药二钱铁子三钱九分牀如素铁大交鎗牀之制











　　防古花大交鎗二　谨按
　　本朝制防古花大交鎗铸铁为之重八觔长三尺六寸近口星文索文花文前起脊中四棱为花文横锲星文索文后圆亦如之受药二钱铁子四钱七分牀如素铁大交鎗牀之制











　　防古花小交鎗一　谨按
　　本朝制防古花小交鎗铸铁为之重八觔长三尺六寸前后八棱中起脊花文与防古花大交鎗一同受药二钱铁子四钱二分牀如素铁大交鎗牀之制











　　防古花小交鎗二　谨按
　　本朝制防古花小交鎗铸铁为之前起脊八棱后圆花文与防古花大交鎗二同素铁火机髙丽木牀末饰以鹿角厎镌防古花鎗子重三钱三分药重二钱长三尺五寸四分铁重五觔四两鞘重二觔四两共重七觔八两漠文义末饰以角










　　回部花套鎗　谨按
　　本朝制回部花套鎗铸铁为之重八觔二两长三尺四寸二分口莲瓣内各锲防龙近口亦锲防龙二重前起脊中亦锲防龙后六棱近火门錽银回部花文加星斗素铁火机受药一钱五分铁子二钱云楸木牀义末饰以角










　　新回部花套鎗　谨按
　　本朝制新回部花套鎗铸铁为之重六觔十两长三尺五寸七分口錽金回文中起脊后四棱横周星文二重近火门錽银回部花文加星斗素铁火机受药一钱五分铁子一钱八分牀如折花交鎗牀之制










　　大线鎗　谨按
　　本朝制大线鎗铸铁为之重八觔十四两长五尺五寸素铁火机受药一钱五分砂子八钱云楸木牀末饰以铜暖木托凡线鎗之制皆周为八棱不加星斗牀及鎗之半不内搠杖牀下无义而有托束铜镮二道或錽金










　　小线鎗　谨按
　　本朝制小线鎗铸铁为之重七觔十两受药一钱五分砂子八钱余俱如大线鎗之制













　　旧神花线鎗　谨按
　　本朝制旧神花线鎗铸铁为之重七觔十五两长五尺七寸受药一钱五分砂子八钱余俱如大线鎗之制












　　丽花线鎗　谨按
　　本朝制丽花线鎗铸铁为之重六觔三两长四尺八寸受药一钱二分砂子五钱余俱如大线鎗之制













　　秀花线鎗　谨按
　　本朝制秀花线鎗铸铁为之重七觔三两长四尺八寸受药一钱二分砂子五钱余俱如大线鎗之制













　　轻鋭花线鎗　谨按
　　本朝制轻鋭花线鎗铸铁为之重四觔十两长四尺錽金素火机受药一钱砂子四钱云楸木牀束以錽金镮末饰錽金蟠螭暖木托轻便花线鎗同












　　轻防花线鎗　谨按
　　本朝制轻防花线鎗铸铁为之受药一钱砂子四钱素铁火机牀末饰以铜余俱如轻鋭花线鎗之制




