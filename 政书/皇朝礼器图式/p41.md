<!-- { "loadSidebar": true } -->
　　钦定吉礼随侍佩刀錬铁为之劒首单刃通长三尺刃长二尺五寸濶一寸四分中起脊三道背衔金龙龙口外刃二寸二分近柄银花文左为神锋右为乾隆年制皆书銎为银盘金花厚二分柄长四寸八分木质蒙白鲨鱼皮横饰九行中緑松石两旁青金石红宝石相间上围饰緑松石红宝石贯明黄緌室长二尺七寸木质中蒙緑鲨鱼皮旁以铁皆缀金花文琫珌皆缀银花文亦饰緑松石青金石红宝石






















　　皇帝随侍佩刀　谨按
　　本朝定制
　　皇帝随侍佩刀錬铁为之通长三尺衔金龙口刃长二尺一寸七分濶九分銎为金龙盘厚二分柄长八寸一分木质纒明黄丝室长二尺五寸木质蒙緑革凡饰皆金花










　　亲王郡王佩刀　谨按
　　本朝定制亲王郡王佩刀錬铁为之通长二尺七寸刃长二尺二寸五分濶一寸四分銎为铁盘金厚二分柄长四寸三分木质金黄丝末鉆以铁亦金系金黄緌室长二尺五寸木质髤漆绘五色莲花杂饰珊瑚珍珠青金石緑松石惟不得用东珠









　　贝勒至入八分公佩刀　谨按
　　本朝定制贝勒至入八分公佩刀柄纒青丝系石青緌余俱如亲王郡王佩刀之制













　　职官佩刀　谨按
　　本朝定制职官佩刀錬铁为之通长二尺六寸四分刃长二尺二寸濶一寸三分銎为铁盘金厚二分柄长四寸二分木质纒线蓝色末鉆以铁亦金系蓝緌室长二尺五寸木质裹革饰皆铁质金










　　兵丁佩刀　谨按
　　本朝定制兵丁佩刀饰皆黄铜余俱如职官佩刀之制













　　虎枪营虎枪　谨按
　　本朝定制虎枪营虎枪錬铁为之通长八尺三寸刃长九寸圭首中起棱柄长七尺四寸白蜡木为之柄首横系鹿角二长一寸末角镦刃防革囊桦皮裹系革带负之











　　健锐营云梯　谨按乾隆十四年
　　钦定健鋭营云梯规木为之通髙二丈二尺旁植木二中施横木二十四道上濶一尺二寸下濶二尺每间一道稍长穿出植木左右首横木两端施铁轮别以木柄铁义二推之











　　健鋭营云梯刀　谨按乾隆十四年
　　钦定健鋭营云梯刀錬铁为之刃长二尺三寸柄长三寸二分饰皆黄铜余俱如职官佩刀之制













　　健锐营长枪　谨按乾隆十四年
　　钦定健锐营长枪錬铁为之通长一丈三寸刃长九寸圭首中起棱木柄长九尺围四寸六分旁衔铁刃如刀贴于枪下长一尺四寸濶五分下缀木圆珠黒牦末铁鐏长四寸











　　健锐营鞭　谨按乾隆十四年
　　钦定健锐营鞭錬铁为之横棱如竹节长二尺三寸五分銎为铁盘厚一分五厘柄长六寸围三寸木质髤以漆末鉆以铁室木质裹緑革金饰












　　前锋左翼顺刀　谨按
　　本朝定制前锋左翼顺刀錬铁为之锐首中起脊如劒形通长一尺二寸刃长八寸濶一寸柄长四寸木质涂黄油末鉆以铁室长九寸木质裹革两端鉆以铁中束铁二道











　　前锋右翼顺刀　谨按
　　本朝定制前锋右翼顺刀錬铁为之鋭首中不起脊通长一尺一寸刃长八寸濶一寸梨木柄长三寸末鉆以铁系蓝緌室长九寸木质裹革近口束铁












　　前锋左翼镰　谨按
　　本朝定制前锋左翼镰錬铁为之形如锄刃削背俯横置柄首自刃至背五寸八分榆木柄长一尺三寸围二寸二分末穿孔系蓝緌












　　前锋右翼镰　谨按
　　本朝定制前锋右翼镰錬铁为之形如左翼镰而濶横置柄首自刃至背五寸桦木柄长一尺二寸围二寸末裹暖木皮亦穿孔系蓝緌












　　前锋左翼斧　谨按
　　本朝定制前锋左翼斧錬铁为之刃如半月背削而脩刃径四寸银龙火珠背濶一寸一分自刃至背四寸五分横置柄首榆木柄长一尺二寸围二寸四分末鉆以铁











　　前锋右翼斧　谨按
　　本朝定制前锋右翼斧錬铁为之刃平背微狭刃濶三寸四分背濶二寸自刃至背三寸二分横置柄首桦木柄长一尺围三寸末裹暖木皮穿孔系蓝緌











　　防军骁骑长枪　谨按
　　本朝定制防军骁骑长枪錬铁为之通长一丈三尺七寸刃长一尺一寸銎为铁盘厚二分下注朱牦木柄长一丈二尺二寸末铁鐏长四寸防军骁骑二人合给长枪一











　　藤牌营藤牌　谨按戚继光纪效新书圆长二色其来尚矣主卫而不主刺国初木加以革重而不利步以藤为牌近出福建铳子虽不能隔而矢石鎗刀皆可蔽所以代甲胄之用茅元仪武备志老粗藤如指用之为骨藤篾纒聨中心突向外内空庶箭入不及手腕也周檐髙出虽矢至不能滑泄及人内以藤为上下二环以容手肱执持
　　本朝定制藤牌营藤牌编藤为之形圆中凸檐径二尺六寸髙八寸采绘虎头中缀朱缨背施镮二以挽之汉军藤牌营每旗百直省绿营各随其地有差





















　　藤牌营防刀　谨按宋书宗越刀楯步出挺身单战景祐集韵防削也茅元仪武备志近世南兵率用圆牌而间之以腰刀
　　本朝定制藤牌营防刀錬铁为之形如佩刀通长二尺八寸刃长二尺二寸濶一寸銎为铁盘厚二分柄长五寸八分木质髤朱末鉆以铁系蓝緌汉军藤牌营每旗百直省緑营各随其地有差









　　藤牌营挑刀　谨按
　　本朝定制藤牌营挑刀錬铁为之通长七尺六寸二分刃长二尺二寸濶一寸五分上鋭而仰銎为铁盘厚二分柄长五尺围四寸六分木质髤朱末铁鐏长四寸汉军藤牌营每旗五十直省緑营各随其地有差










　　汉军连耞棒　谨按杜佑通典卫公兵法守城篇曰连耞如打禾连耞状用打女墙外上城敌人宋史狄青马上纵铁连耞击之茅元仪武备志本出西戎马上用之以敌步兵其状如农家打麦之耞以铁饰之利于自上击下
　　本朝定制汉军连耞棒规木为之左右双持棒长一尺五寸八分耞长七寸五分围俱二寸五分皆涂黄油两端鉆以铁首各加镮以铁索相连为一具汉军每佐领四直省绿营各随其地有差























　　汉军鹿角　谨按魏志徐晃鹿角十重晋书马隆地广则为鹿角车营南史韦叡树鹿角为城
　　本朝定制汉军鹿角规木为之横木一长八尺围四寸斜木八长五尺五寸围一寸五分皆贯横木当斜木之半首末相属涂以黄油汉军每佐领一直省緑营各随其地有差









　　金　谨按六韬凡领军者必有金鼓之节唐六典金之制有四一曰錞二曰镯三曰铙四曰铎
　　本朝定制金范铜为之面平径一尺五寸三分深二寸旁穿二孔以绳系于木柄提之击以椎形如以韦为之末穿蓝緌汉军鸟枪营每旗五直省緑营各随其地有差










　　鼓　谨按诗小雅钲人伐鼔司马法奏鼓轻舒鼓重周髀经万人之将执大鼔吴子一鼓整兵二鼓习陈三鼓趋食四鼓严办五鼓就行李筌太白阴经警严鼓十二面
　　本朝定制鼔木匡冒革面径一尺六寸二分中围一尺八寸二分厚七寸二分面绘龙匡緑缘朱绘花文上下铜钉二层匡半铜镮四承以髤朱架髙三尺五寸五分四柱相距二尺七分绘花文柱半各以铜钩附镮平悬之柱端刻花文髙四寸四分下横木交十字以枢合之击以双木椎汉军鸟枪营每旗一直省緑营各随其地有差





















　　海蠡　谨按
　　本朝定制海蠡刳蠡吹之以为进止之节凡
　　大阅设亲军海蠡十二于纛前设令海蠡于台下前锋营左右翼各八防军营每旗三十六骁骑营每防领二佐领一火器营随礟每旗五鸟枪防军骁骑十四藤牌营每旗五直省緑营各随其地有差









　　緑营偃月刀　谨按王充论衡当与刀劒偃月钩为比茅元仪武备志偃月刀以之操习示雄实不可施于战陈也
　　本朝定制緑营偃月刀錬铁为之通长七尺刃长二尺四寸五分上丰而仰背为岐刄衔以龙口髙一寸五分銎为铁盘厚二分柄长四尺二寸八分围五寸二分木质髤朱末铁鐏长四寸









　　緑营扑刀　谨按刘熙释名短刀曰拍髀带时拍髀旁也又曰露拍言露见也
　　本朝定制緑营扑刀錬铁为之通长一尺九寸二分刃长一尺四寸上濶二寸四分下半之銎为铁盘厚二分柄长五寸木质纒红黄革末鉆以铁系蓝緌










　　緑营斩马刀　谨按王应麟玉海熙宁五年作坊造斩马刀长三尺余首为大环上出以示蔡挺挺奏制作精巧便于操击战陈之利器也
　　本朝定制緑营斩马刀錬铁为之形如佩刀而长通长四尺八寸刃长三尺四寸濶一寸五分銎为铁盘厚二分柄长一尺三寸八分木质纒红黄革末鉆以铁系蓝緌室长三尺五寸木质裹革髤朱饰以铁








　　緑营长刃大刀　谨按茅元仪武备志长刀倭奴之制甚利于步刃长五尺
　　本朝定制緑营长刃大刀錬铁为之通长五尺一寸刃长三尺三寸濶一寸五分柄长一尺八寸室长三尺二寸髤以漆余俱如斩马刀之制











　　緑营寛刃大刀　谨按茅元仪武备志掉刀刃首上濶长柄施鐏
　　本朝定制緑营寛刃大刀錬铁为之形如偃月刀而无岐刃通长六尺九寸二分刃长二尺五寸上濶三寸下半之銎为铁盘厚二分柄长四尺围四寸六分木质髤朱末铁鐏长四寸










　　绿营寛刃防刀　谨按
　　本朝定制绿营寛刃防刀錬铁为之通长四尺六寸二分刃长二尺四寸上濶二寸四分下濶一寸四分銎为铁盘厚二分柄长二尺二寸围三寸一分木质纒红蓝线末鉆以铁











　　绿营双手带刀　谨按
　　本朝定制绿营双手带刀錬铁为之形如斩马刀而微短通长四尺二寸二分刃长二尺七寸濶一寸五分銎为铁盘厚二分柄长一尺五寸木质纒红蓝线末鉆以铁室长二尺八寸木质裹绿革饰以铁










　　绿营背刀　谨按
　　本朝定制绿营背刀錬铁为之形如斩马刀而短通长三尺二寸二分刃长二尺三寸濶一寸三分銎为铁盘厚二分柄长八寸木质纒緑线末鉆以铁系蓝緌室长二尺四寸木质髤朱饰以铁











　　绿营片刀　谨按
　　本朝定制绿营片刀链铁为之通长七尺一寸二分刃长二尺濶一寸三分上鋭而仰銎为铁盘厚二分柄长四尺七寸围四寸木质髤朱末铁鐏长四寸











　　绿营虎牙刀　谨按
　　本朝定制绿营虎牙刀錬铁为之形如寛刃大刀而上锐通长五尺四寸二分刃长二尺七寸濶一寸一分銎为铁盘厚二分柄长与刃等围三寸七分木质髤朱末铁镦











　　绿营窝刀　谨按茅元仪武备志倭刀所用刀制略同但短而重程宗猷少林棍法阐宗倭刀竹节鞭同一类
