<!-- { "loadSidebar": true } -->
　　大学士公傅　字寄山西廵抚和　乾隆二十八年七月二十九日奉上谕据富　奏江省城垣现在修理完整请嗣后令各道府查勘具结每年岁底督抚据寔奏闻等语城垣为地方保障之资自应一律完固以资捍卫苐地方官吏往往视为具文或任其坍塌不问日久因循或修葺有名无寔徒糜帑项皆所不免着各省督抚嗣后饬令该管道府将所属城垣细加查勘如稍有坍卸即随时修补按例保固仍于每年岁底将通省城垣是否完固之处照奏报民谷数之例缮折汇奏一次着于各督抚奏事之便传谕知之钦此 

　　○乐输议叙（并附案） 

　　查山西省保德永济等州县已估未修城垣一十七处所需经费据各属富户殷商踊跃急公乐输银共二十五万二千六百余两经前任抚臣彰奏明拨充城工之用除捐数无多者在外奖赏以示鼓励其捐输数多例符议叙之王喜等各员名俱经奏奉　部议各按所捐银数照例议叙在案所有议叙原案附录于后 
　　计开 
　　吏部咨一件汇请议叙等事文选司案呈吏科抄本部题前事内开会议得先经内阁抄出山西廵抚彰奏称山西省保德永济等州县已估未修城垣一十七处需经费据各属富户殷商踊跃急公乐输银共二十五万二千六百余两经臣具奏拨充城工之用并请将捐输数多者查明另请议叙其捐数少者在外分别奖励等因仰蒙俞允现在分委各员办理伏查定例地方绅士捐资乐输数至三百两以上者分别等次酌量议叙兹查有职人员捐银一二千两至四千两者系王喜等十四员捐银六百两以上者系王慎中等七员捐银三百两至五百两者系王续等十九员又查贡监生员人等捐银一千两以上者系王悦等五名捐银三百两以上至七八百两者系王浚等五十八名兹据布政司喀宁阿查明各绅士履历分晰具详前来除将捐数无多者在外奖赏以示鼓励所有例符议叙各员名一面造册送部外理合恭折具奏伏乞皇上圣鉴敕部核议施行等因乾隆三十一年四月二十一日奉朱批该部议奏钦此钦遵抄出到部臣部随将捐修城垣应叙之各绅士捐纳事例并生员入学年分是否相符移咨户礼二部查核去后今于乾隆三十一年七月十六等日陆续咨覆到部查山西廵抚彰　将所属保德永济等州县绅衿士庶捐修城垣例符议叙者造册送部奏请议叙臣等谨按各绅士所捐银数之多寡酌量分别定议除捐银三百两之捐职州同刘洪让巳经斥革应毋庸议外应将捐银四千两之捐职道王喜淮其得官日加四级纪录一次捐银二千两之告病回籍同知孟周衍准其得官日加二级捐银一千五百两之捐纳即用教谕杜枢捐银一千四百两之捐职主事郭连坮等均准其得官日加一级纪录二次捐银一千二百两之捐职知府李日丽准其得官日加一级纪录一次捐银一千两之举人候选知县孙庄候选詹事府主簿贾凝端议叙州判卞尔垣议叙主簿张炜捐职千总张王政等均准其得官日加一级捐银一千两之原任西城副指挥郭正璋准其补官日加一级捐银八百两之捐职州同李实捐银六百八十两之捐职州同王权中捐银六百七十五两之候选光禄寺署正王慎中等均准其得官日纪录三次捐银六百两之候选通判温士佳捐职州同柴维墉候选詹事府主簿柴维坪议叙主簿职衔宋国璞捐银五百两之候选通判乔凌霄捐职州同夏璋杨秉义捐职州判温士宏捐职千总雷应天等均准其得官日纪录二次捐银三百两之捐职知府刘昌基捐职州同杜增郁姚宸庸张鹏飞李天根郭宁贾伯宰贾伯郎杨应诏议叙主簿罗铭等均准其得官日纪录一次捐银三百两之原任刑部员外郎王绩捐升员外郎冯有冯等均准其补官日纪录一次捐银二千两之生员王悦准其以从九品未入流二项兼掣以掣得之缺归于双月应班七缺之后选用捐银一千两之捐职布政司经历张圣训捐职布政司理问梁向紫等均准其归于双月四选一升轮用三班之后选用捐银一千两之捐职州同李瑞准其归于双月应班七缺之后选用捐银一千两之监生卞怀睭候为龙等均免其考职准其以主簿吏目二项兼掣以掣得之缺归于双月应班十四缺之后选用捐银八百两之贡生吕审燽监生柴维城捐银七百两之贡生张大筠武生卫克准监生巩以公捐银六百八十两之贡生王浚捐银六百七十五两之监生王泽捐银六百两之贡生郭继傅监生柴绳周捐银五百五十两零之贡生郭恒捐银五百两之贡生赵玠冀经罗煐雷偃冀君聘刘荣汉雷徤监生张素庄董忎舒捐银四百五十两之贡生董德兴监生卫公辅捐银四百两之贡生裴绣??迁贾益门錞郭继??迁监生柴维斗赵嘉泰张忱捐银三百五十两之监生李纯绪卫统捐银三百四十两之监生杜杞捐银三百两之贡生郭振九高特选梁伟监生员良卿郭凤耀郭凤阁郭玮李理宋捷元李呈彩张珩张士吉贾白玉张锡巩张锡纶赵维淮马周望张生玉张宗元武生张焕昭等均给与八品顶带捐银一千五百两之民人罗世彩给与七品顶带捐银五百两之民人张凤翘捐银三百两之民人郭鐄等均给与八品顶带捐银四百两之监生阮宏谏因伊子阮杰现任江西吉安府永新县知县捐请诰封奉政大夫捐银四百两之捐职州同并捐加二级捐诰授奉直大夫武汝翼等所捐银两均不及照伊等巳得封典品级议叙之数应令该抚给匾奖励捐银一千两之监生李开江捐银五百两之监生张素藩捐银四百两之监生宋广亨捐银三百两之监生张尔瑗等行查户　部覆称并未开明原捐月日省分捐银三百三十两之贡生张德桂并未开明捐贡事例月日省分臣部无凭查核应令该抚详细声明造册送部再行办理捐银五百两之监生吉王?荼行查户部覆称捐册年久霉烂不全应令该抚将该生原捐执照送部查验办理至该抚册开捐纳岁贡裴绣迁户部捐册内系裴绣??迁捐纳贡生罗金?英户部捐册内系罗??英因何互异之处声覆咨部存案以上议叙各员照例给与执照其应选人员取具本籍赴选文结咨部注册铨选可也等因乾隆三十一年八月十九日题本月二十五日奉旨依议钦此 

　　晋政辑要卷之八终 
 

