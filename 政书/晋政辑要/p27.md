<!-- { "loadSidebar": true } -->
　　解州属　本州岛烟畜正余银二十七两六钱七分一厘牙税银二十六两八钱当税银五两税契正余银一百二十六两一分八厘　安邑县商畜正余银一百四十五两一钱一分二厘牙税银一百五十六两八钱当税银四十五两税契正余银二百六十二两四钱一分　夏县商畜正余银二百六两九钱九分三厘牙税银二百一十五两六钱当税银一百五两税契正余银三百二十九两一钱二分四厘　平陆县烟畜税正银二十八两三钱七分一厘牙税银二十三两八钱当税银五十五两税契正余银五十九两五钱五分九厘　芮城县畜税正余银三十三两一钱七分一厘牙税银一十五两八钱当税银六十五两税契正余银六十七两四钱二分八厘 
　　绛州属　本州岛商畜正余银七百八十两八钱一分八厘牙税银一百二十二两四钱当税银二百九十五两税契正余银三百四十三两五钱七分八厘　闻喜县畜税正余银一百四十一两八钱二分五厘牙税银一百一十八两四钱当税银一百两税契正余银一百七十八两五钱六分　绛县商畜正余银四十三两四钱五分牙税银二十五两四钱当税银八十两税契正余银一百八十五两三钱九分一厘　稷山县畜税正余银二十五两一钱一分牙税银一十一两二钱当税银一百五两税契正余银二百六两九钱一分　河津县畜税正余银五十两七钱牙税银四十三两二钱木筏税正余银一百七十九两五钱当税银一百五两税契正余银八十一两四钱四分二厘　垣曲县商畜正余银九两五钱三分六厘牙税银一十三两四钱当税银二十五两税契正余银五十四两一钱二分五厘 
　　霍州属　本州岛烟畜正余银五十九两四钱九分牙税银三十二两当税银一百四十两税契正余银八十七两　赵城县畜税正余银三十八两三钱七分牙税银二十七两二钱五分当税银一百七十两税契正余银四十六两六钱五分　灵石县烟畜正余银五十五两九钱九分牙税银一十四两当税银一百七十五两税契正余银一百二十五两四钱九分三厘 
　　隰州属　本州岛烟畜正余银四十六两九钱六分二厘牙税银二十二两八钱当税银二百四十两税契正余银三十两八钱九分七厘　大宁县畜税正余银五十三两二钱二分四厘牙税银三两当税银三十两税契正余银五两一钱三分　永和县商税正余银六十五两八钱三分八厘牙税银三两八钱五分当税银三十两税契正余银三两六钱五分五厘　蒲县畜税正余银一十五两七钱七分五厘牙税银六两六钱当税银五十五两税契正余银一十一两三钱四分 
　　归绥道属　归化城同知牙税银二十五两二钱　和林格尔通判牙税银六两萨拉齐通判牙税银八两四钱　清水河通判牙税银二两四钱　托克托城通判牙税银六两 

　　○台山经费（并附案） 

　　谨按台山胜地屡蒙圣驾临幸前于乾隆十二年钦差侍郎三和至五台山葺治动用　帑项千金因台函高峻雪大风烈殿宇墙垣易致损坏乾隆二十一年经前抚臣明奏请动司库闲款银一万四千二百四十五两零发当商一分生息每年可得息银一千余两以为台山各行宫庙宇岁修及省城工程之用奉到朱批照此办理可也钦此又乾隆二十六年经前抚臣鄂奏请将修理台山各庙宇余剩银四千一百二十六两零交商营运一分生息以为台山岁修工程及省会公用之需奉到朱批览钦此以上二项共本银一万八千余两每年所得息银以备修理台山报部工程之用又因五台山新添座落八处约需银五千九十两零又委曲沃县知县陶敦仁恭办行宫内陈设等项用过银二千四十两八钱此皆出自臣工清尘洒道之诚未便动用台山岁修银两业经本司喀　等议详于通省院司道府厅州县养廉内每百两恭捐银七两共捐银七千一百六十六两六钱于半年内捐足又乾隆三十二年续修台山各处工程以及代州备办砖灰木料借动过庆典银两本司道等禀请前院彰　批示通省司道府厅州县养廉内每百两捐银一两共捐银一千八百九十七两六钱归补各项以襄盛典又乾隆四十六年圣驾廵幸台山蒙恩赏银五万两以为修葺之用查此项银两业经修理行宫尽数动用所有原奏各案附录于后 
　　计开 
　　一山西廵抚臣明　谨奏为敬筹台山之岁修以免倾颓以省大修仰祈圣鉴事窃照五台山之菩萨顶殊像寺二处庙工及五台顶庙宇于乾隆十二年荷蒙我皇上特派侍郎臣三和估需银九千二百余两交原任归绥道卓尔岱修理完竣乾隆十五年春臣在雁平道任内恭逄圣驾廵幸因台山高峻雪大风烈殿宇墙垣巳多欹斜坍损当经委员修补仰邀翠华临幸今臣蒙圣恩补授山西廵抚计越銮辂幸台之年巳有六载窃恐各工不无坍塌当查代州知州书敏系该管直隶州牧忻州知州韩桐向曾在五台恭办差务诸事谙练随委该员等前往确查去后兹据该牧等禀称查得五台顶庙宇墙垣多有坍塌菩萨顶正殿后墙根脚下陷菩萨顶罗睺寺两处行宫俱有渗漏大螺顶清凉石两处墙垣亦有闪裂塌陷以上各工共估需银九百一十六两零请趁此八月以前天气温和赶修完竣以免倾颓等情造册呈报前来臣查台山高耸天时早寒九月氷冻即难施工若俟报部请项今岁赶修不及候至来年坍塌更多且现在估费无几臣与司道商酌即在臣等养廉内捐发饬令上紧购料修补务于八月内报竣以省将来靡费苐五台地方环绕皆山阴翳时发雨雪常作是以殿宇墙垣岁有坍损若随坍随葺每年所需少则数十金多亦不过二三百金所谓事半而功倍若任其坍颓不治不惟日久大修所费浩繁且恐坍塌过甚风雨飘摇无以绥安佛座臣与藩司蒋　再四筹划查司库存有无碍银二项一系雍正十一年因应州等处民欠难征奉旨于前任抚藩养廉内扣银一万两补项嗣奉恩旨赦免所存之银除拨修五台道路动用外尚存银五千二百五十两一系康熙雍正年间各官自顾考成代完民欠银一万五千七百余两嗣经题请豁免所存之银除采买社谷动用外尚存银八千九百余两以上二共银一万四千二百四十五两零均系历久无所需用之款应请将前项银两发商一分生息每年可得息银一千余两以为五台各行宫庙宇岁修之用再查各省俱稍有生息及无碍之闲款以为地方公用晋省因并无闲款其会城坛庙祠宇及省城内外满汉堆房救火器具一切事务俱系藩司首县捐资办理因前后更换未能按时葺治以致多有捐坏不能修补整齐今此项息银除岁修五台行宫庙宇外尚有余剩合无仰恳皇上天恩俯准存贮司库遇有地方一切公事令藩司查明详请动用臣务期核实批准办理庶五台庙宇不致日久损坏多费而省会一切亦具整齐严肃矣臣愚昧之见是否有当伏乞皇上睿鉴训示遵行谨奏乾隆二十一年八月初四日奏本月十七日奉到朱批照此办理可也钦此 
　　一为据实奏明仰祈圣鉴事恭照今春皇上恭奉皇太后銮舆临幸五台山一应经费悉奉谕旨动支帑金上年因河东盐商刘公朴范天锡等踊跃捐输银三万两以资经费臣于十二月十五日据情转奏奉到朱批量汝建造行宫所费用之余仍给还钦此钦遵臣伏查五台山菩萨顶建造行宫原系取用现成木料装修又皆朴质需用工料仅二万有奇臣与司道各官业巳公同办理圣驾临幸时复蒙恩赏银二万两为鸠工庀材之用行宫工料尽巳敷用无需再动商捐经费查五台山自长城岭以下至菩萨顶沿途寺庙极多又各台顶曁沿途均有庙宇山僻严寒之地日久不加修葺坍塌剥落者甚多翠华临幸观瞻攸系臣先期分委府州县各官量其工程大小或一二员同办一处一员兼办数处均于圣驾临幸之先修葺整齐臣逐加阅看悉皆坚固朴实事竣回省臣谕令承办各官开报确实工料各据禀称需用工料无几请免开报给领臣伏思我皇上临幸所至即各官捐输养廉亦不准行复令承办各官逐处切实开报去后陆续据开报修葺过庙宇统计三十余处共享过工料银二万五千八百七十三两零据布政使宋邦绥逐加察核均属碓实并无虚浮请于商捐存库银三万两之内动给领回前来除将各处庙宇用过工料数目开列清单恭呈御览外臣查商捐经费银三万两行宫工料既无需动用请将各员承修庙宇三十余处用过工料银二万五千八百七十三两零即于商捐项内动给至余剩银四千一百二十六两零应遵旨给还各商臣于查办豫省盐务陋规时传令各商来省询问事竣后随令商总将余剩银两领回据禀上年各商捐输经费银三万两系通纲商人踊跃公捐今余剩银两领回无从分给请仍留司库公用等语臣查五台山庙宇甚多均须随时修葺庶不致工程浩大兹添建行宫座落更须岁加修葺俾免剥落坍损乾隆二十一年前抚臣明　因台山工程岁修需费经奏明将司库闲款银一万四千余两交商生息每年为岁修台山工程及省会一切公用荷蒙俞允遵行在案请将余剩商捐银四千一百二十余两一并交商营运以一分交息每年所有息银同前案生息均为台山修工程及会城公用之需相应一并奏请伏乞皇上圣鉴训示施行谨奏 
　　一乾隆四十五年五月二十日奉准　户部咨山西司案呈准山东司付称内阁抄山两淮盐政伊龄阿奏两淮商人捐输备赏银一百万两解交各省归款备用一折相应抄录原奏移付山西司等因前来相应抄录原奏行文山西廵抚查照可也又粘单原奏一纸内开奴才伊龄阿跪奏为奏明事恭照本年欣逄圣主重举南廵盛典两淮商人受恩优渥情愿捐输备赏银一百万两并归还江南差费原款银三十万两偱例先于运库借项垫解自庚子纲起分作六年带完归款当经奴才据情具奏仰蒙恩允赏收一百万两即为此次各省办公之用奴才随即转饬钦遵知照去后兹据运使朱孝纯禀称该商等捐项今蒙圣恩赏收银一百万两应请分作五年完缴奉旨分解直隶银五万两山东银十三万八千五百余两江南银十二万三千七百余两并预备明春廵幸隆兴寺五台山赏给直隶银三万两山西银五万两又归还江南办差原款银三十万两留存运库备用银三十余万两均请查照原奏即于运库正项内动支委员解交各省并归款存库备用等因前来除饬速行遵照拨解并照例报部外所有动拨库项缘由理合恭折奏明伏乞皇上睿鉴谨奏乾隆四十五年三月初六日奉旨知道了钦此 

　　○台山行宫座落 

　　并相距里数考五台为晋省胜地屡蒙翠华临幸动　帑修葺今将历年所有修建行宫座落并各处相距里数开列于后 
　　计开 
　　自直境交界之长城岭入境至涌泉寺 
　　尖营二里　自涌泉寺至射虎川台麓 
　　行宫九里四分　自射虎川至金刚库 
　　尖营十五里　自金刚库至白云寺 
　　行宫十七里七分　自白云寺至台怀 
　　行宫十六里四分路傍有明月池 
　　座落一处　镇海寺 
　　座落一处　又自白云寺分路至千佛洞 
　　座落十里　自千佛洞至金灯寺 
　　座落五里　又自白云寺分路至宽滩村 
　　尖营七里　自宽滩村至金阁寺 
　　座落十里　自金阁寺至清凉石 
　　座落五里又附近台怀 
　　行宫　显通寺 
　　座落一处　罗睺寺 
　　座落一处　塔院寺 
　　座落一处　殊像寺 
　　座落一处　自台怀至菩萨顶 
