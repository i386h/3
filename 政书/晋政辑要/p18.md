<!-- { "loadSidebar": true } -->
　　一件遵旨议奏事乾隆四十一年八月十七日奉准户部咨山东司案呈本部议覆山西巡抚觉罗巴延三等会奏盐池被淤请饬商挑浚并将招充盐商酌定五年更换一折乾隆四十一年八月初六日奏本日奉旨依议钦此相应抄录原奏行文山西巡抚遵照可也　计粘抄原奏内开　内阁抄出山西巡抚觉罗巴延三河东盐政瑺龄会奏盐池被淤请饬商挑浚并将招充盐商酌定五年更换一折乾隆四十一年七月初七日奉朱批该部议奏钦此钦遵于本月十二日抄出到部该臣等查得山西巡抚觉罗巴延三河东盐政瑺龄会奏称窃臣巴延三于五月内恭觐天颜仰蒙皇上垂询河东盐务情形臣巴延三冐昧具奏特蒙谕旨令臣巴延三与军机大臣熟商妥办旋经军机大臣议请交臣巴延三会同臣瑺龄就实在情形详悉确勘通盘筹划定议具奏奉旨依议钦此并将原议抄寄到臣瑺龄随赴太原与臣巴延三面加商酌河东盐池由来已久畦地区分绣错畦南旧有黑河一道即为盐池东西长五十一里南北宽五六里不等形如釜底泥色纯黑其水甚咸取以浇洒畦地四五日即能成盐或遇雨多则泄畦中之水注之于河雨少则取河中之水灌之于畦实为产盐之本源自乾隆二十二年硝池堰决客水漫入挟泥带沙致将河底淤高蓄水无多稍旱则涸稍涝则溢每当春夏之交无涓滴可资浇晒迨大雨时行之候即淹漫及于盐畦虽各商在于畦边开挖深沟蓄水浇晒奈水味不如黑河而浇晒之工费增倍是以产盐日衰成本愈昂商力之困实由于此伏查河东额引四十二万六千九百四十七道内除买食土盐不由商运之引六万二千七百四十九道实在商销盐引三十六万四千一百九十八道余引二十二万道每一百二十引为一名计岁需盐四千八百余名而连年所产之盐尚不敷配运之数目三十一年起至三十四年共缺盐四千三百余名除将历年新盐抵补并两次奏请买运芦盐外本年奏销尚缺盐一百四十余名须俟今岁新盐补配此产盐未旺之明验也产盐既少场价曰增每盐一名向时价银三十四两者渐增至七八十两及百余两不等计其成本已倍于往昔且畦边开挖之沟所蓄雨水以之晒盐味淡而苦民间买食仍需数次煎熬是以销售愈难办理倍多拮据各商应募之初即有畏难瞻顾之虑无暇悉心经画而其伙商雇役人等又或浮冐侵渔虽有家甚饶裕之商更换无期亦不免归于消乏利源不开旧规不复日复一日致成积重难返之势此河东盐务之实在情形也臣等访之舆论询之商民佥称黑河实为产盐之源惟淤废已久势难尽复旧规拟先量力将黑河全身挑宽四十丈深一丈俾得去淤蓄水足敷挹注但工大费繁商力实难措办等语臣等伏思黑河既为产盐之源商民生计攸关自无不踊跃从事但河东商力疲乏情形久荷圣明洞鉴臣巴　面奉恩谕借帑苏商今臣等体察商情实有心余力弱之势非酌借帑项不能成此巨工苐今岁自五月以来雨泽频仍河中尽属淤泥积水难以确估容臣巴　于秋后亲赴盐池会同臣瑺龄逐细确勘将应挑宽深丈尺需用夫工银两数目据实查估并察看商力可办工程若干实在不敷若干酌量请借帑银其作何分年扣还以及委员分段督办各缘由再行会同妥议具奏至现在各商多有承充年久者向来虽有准其更换之例并未定有年分原欲杜规避之端但阅时既久疲乏日多而晋省殷实之户一闻募商之信人人视为畏途每致退缩不前臣等公同商议若非酌定年限招商更换日久必致亏课误公于商人生计亦大有累查晋省鼓铸铜觔经历任抚臣奏请以五年为一次采买铜觔招募殷商领办行之二十余年铜觔充裕商无苦累今河东商众应请仿照运铜之例嗣后招充盐商亦以五年为更换之期今现充各商照依向例先期自行举报殷实富户到臣瑺龄衙门咨明抚臣行查各府州县详核果系殷实之人取具印甘各结移咨存案俟应换之时查其五年内引课无亏者许令更换倘有故意停引欠课情弊严行比追完缴毋许贻累接手之商其现在承办山西河南陕西三省引课各商共七十余名容臣瑺龄逐一查明择其经理妥善资本充裕者取具保结令其照旧承办毋庸更换外其余疲乏之商即分别极次与承办之年月远近再行核实注册行知该运使以次分年陆续更换且黑河既开产盐日旺计五年之间可无赔累之苦即使稍有不敷数年后仍可复原于国课商力似属有益等因前来查河东池盐营销山西河南陕西三省额余盐引共五十八万余道按引行盐其盐觔均于黑河咸水浇晒供运自乾隆二十二年硝池堰决客水漫入荷蒙恩准借帑修筑分年扣还办理历有年所乃近今以来该池产盐渐不如前商力时形疲乏荷蒙圣明洞鉴特命抚臣巴延三会通盐政臣瑺龄体察实在情形详悉具奏办理仰见我皇上轸念河东商民格外体恤之至意今据该抚觉罗巴等会奏称黑河一道即为盐池东西长五十一里南北宽五六里不等其水甚咸取以浇晒畦地四五日即能成盐自乾隆二十二年硝池堰决客水漫入挟带泥沙致将河底淤高蓄水无多稍旱则涸稍涝则溢奈味淡而苦不如黑河而浇晒之费增倍以致连年歉产不敷配运且场价渐增民间茹苦是利源不开旧规不复日复一日致成积重难返之势访之舆论商情佥称黑河实为产盐之源请将黑河全身饬商挑浚宽深俾得去淤蓄水足敷挹注等语臣等伏查盐觔之通滞由于场价之低昂而欲平场价以裕商力自应于产盐之源经理疏通以资浇晒今该处黑河该抚等既称自硝池决堰之后堤堰虽已完固而河底已被淤高是稍旱则涸稍涝则溢以致产盐歉少商力拮据诚为事理所必有该抚等奏请兴工开浚自属因时调剂为一劳永逸之计惟是工程甚巨需费浩繁应照该抚所奏于本年秋后亲诣该处会同该盐政详细确勘将挑浚宽深丈尺需用工夫银两数目据实查估其商力可办若干不敷若干酌量请借帑银作何分年扣还以及委员分段督办各缘由应俟妥议具奏到日臣部再行核议又据奏称现在各商多有承充年久者疲乏日多并未定有更换年限殷实富户一闻招募之信人人视为畏途应请仿照晋省采买铜觔五年一次招商领办之例亦以五年为更换之期除现在经理妥善资本充裕者取具保结令其照旧承办无庸更换外其余疲乏之商即行分别极次与承办之年月远近再行核实注册以次分年陆续更换等语查该省因池盐歉产场价渐昂商人日久疲乏以致殷实富户观望不前若不定以更换年限则求退者恐借端规避而项充者亦不肯踊跃从事应如该抚等所奏嗣后准其定限五年更换所有认退商名各事宜悉照该省成例办理但疲乏各商固应分别按限更换所称资本充裕之商毋庸更换但将来作何办理之处未据声明查各商承办引地每有畅滞之不同若畅销各地一归殷实富户永远占据而其余疲滞地方始行募商承充虽应募之初本属殷实而承办五年亦难保无疲乏既恐苦乐不均亦与该抚等定限更换之例参差不能画一开去留任意之端应令该盐政将现在资本充裕之商将来作何办理至其余疲乏各商均系现巳充商之人其巳充过之年分自有远近不一应作何分别承充年月办理一并秉公确查造册送部务使商情允协不得稍有偏枯如此庶盐务渐有起色而于商力民食均可望其有益矣恭候命下臣部行文该抚等遵照可也为此谨奏请旨 
