<!-- { "loadSidebar": true } -->
　　案查乾隆十三年三月十七日山西藩司蒙前院准案验乾隆十三年三月初六日准　户部咨为呈明事山西清吏司案呈乾隆十三年二月十一日准汇办耗羡处付称各省耗羡立定章程一案经本部详议缮写清单于乾隆十三年二月初一日具奏本日奉旨依议钦此钦遵相应抄绿原奏并酌定款项银数清单移付各司行文各督抚以乾隆十三年为始钦遵办理再查各部均有动用耗羡银两之处亦应抄录原奏知照各衙门遵照本部原奏办理等因前来相应抄录原奏清单行文晋抚遵照可也计粘单一纸　户部谨奏该臣等查得乾隆五年正月内奉上谕雍正十三年六月内曾奉皇考谕旨将各省耗羡存公银两饬令清查原属防微杜渐之至意朕嗣位之初念耗羡不同正项从前原未定有章程且历年巳久各省规条不一官员更换亦多况复恩诏屡颁纵有那欠亦当在宽免之列是以谕令暂行停止清查今看各省情形渐滋冒滥若不早加整顿立法防闲必至那移出纳弊窦丛生一经败露国法难宽揆之朕爱养教诲之心固有所不忍即经办各员噬脐知悔巳属难追是及今综核清理亦预为保全之道也户部可行文各省督抚将地方必需公费分晣条款立定章程报部核明汇奏存案嗣后务将一年之内额征公费完欠杂支同余剩未给各数目逐一归款各官养廉照依正署起止月日应将分数并扣除空缺详悉登记其收数内有拖欠未完者分别应否着追其支数内有透动加增者分别是否应给有无那移亏缺之处俱于岁底将一切动存完欠确数及扣除减半平余银两造册咨送户部核销如此年清年款则民力输将均归地方实用而经理之员亦免罹于参处矣钦此钦遵通行去后嗣据各省督抚将每年动用银数造册送部臣部驳令删除核减节次行催直至乾隆十二年十二月始据各该省陆续酌定造册送部臣等查册造动支各款有每岁必需银款有定者有随时动支银数款项俱不能预定者有同一名目此省作为有定而彼省作为无定者其中或昔少而今多或昔无而今有推原其故大抵有定之款因从前俱巳覆准一槩照旧请支无定之项因随时酌办多寡难拟故惟约畧应需之数其间浮溢实未能免今若辗转驳诘则耗羡不同正项似与政体未协若即据册报之数为凖则银数一定难以更易万一将来于此外又有必需之公务势必踵事请益额征公项袛有此数岂堪日渐加增若不早为限制必致请及正项是固有不得不亟为防闲者臣等伏思耗羡提解归公原为各官养廉及地方公事之用自归公以来凡入不敷出之省俱经动支盐规税羡等项添补通计添补之数巳不下百万余两各该督抚果能量入为出酌盈剂虚自可经理无缺查现在各省岁入耗羡等银既俱定有额数臣等谨按各省岁收银两通计节年报银之有定款项权其多寡酌量派拨其无定动用难以悬拟银两存留各本省以备公务之用除江苏等十三省俱就本省之银酌给毋庸裁减协济外其山东河南山西等省耗羡俱属有余贵州甘肃湖南三省耗羡每年向不敷银六万五千余两于鼓铸盈余及茶规税羡运铅节省水脚等项内凑给此凑给银两又在从前添补盐规税羡等银之外既系额外加添不可不为扣抵查乾隆四年九年曾将山东河南山西耗羡拨敷直隶江南备赈今应于山东河南山西有余省分裁扣银六万五千余两留存司库以抵贵州甘肃湖南三省不敷之数其该三省不敷银两仍令在于鼓铸盈余及茶规税羡运铅节省水脚等项原款银内支给既可省拨解之烦又可杜滥加之渐自此酌定裁拨之后令各督抚酌盈剂虚通融撙节务使实销每年支用总不得出此范围之外倘复任意支销以致不敷即于滥动各官名下着落赔补不准另请别项增添且前项派拨银两臣等又系按照各省支用满岁核计其中养廉扣缺动用余存凡地方零星需用即可于此内支给谅无不敷之虑至于常例之外有兴作等项必需之处令各督抚在拨剩存留及减半平余内随时奏明动用如此则年需之款既有成数而无定之项又须奏请地方官自必慎重爱惜不敢任意开销惟是每岁支存确数必须稽核查四川省盐茶耗羡向系每年题销但具题核销则于正项无别应令各督抚将一年收支动存各数并从前民欠征完借支归款同现存各项银两查明有无亏空那移之处于本年岁底为始缮折奏闻仍备造四柱清册送部查核汇奏所有额征酌给各数谨缮清单恭呈御览再各省动支款项有此无而彼有此少而彼多者同一均有之公事此省既可不支彼省亦应裁减此省既可少用彼省亦应樽节何至参差有岐明系动用之初视耗羡非同正项不行详慎所致但外省情形臣部难以悬拟今虽照依各省每年动款酌定章程其中仍有应删应减之处该督抚身任封疆理应再加详核将应删者自行删除应减者自行酌减不得借口臣部巳经核定固执因循致滋糜费又仓场岁收茶果银两今臣部行令将每年征收动存各数立定章程送部汇奏今查册报额运糟粮有蠲折截留缓征之项岁收银两难以预定其动支拨运盘廒夫价及修理衙署官方一切杂费等项岁需亦属不同应令仓场将坐粮厅及各仓岁收茶果银两照例按年奏报仍造册送部查核再查乾隆五年臣部议覆升任河抚雅尔图条奏耗羡内有透动加增数在三百两以内者咨部动支三百两以上具折奏明倘有急需虽三百两以上仍令一面报部一面动用臣部按月汇奏等因在案缘耗羡章程未定历年以来未经照议办理今既另行酌定毋庸复照前议举行合并声明谨奏请旨 
　　又查山西省岁收地丁耗羡银三十六万九千二百五十四两零以备养廉繁费等四十一项之用其中或有款数俱定或有定款而无定数按年酌给酌留者相应分别另行开后 
　　计开 
　　一各官养廉银二十一万九千九百三十两 
　　一解直隶总督养廉银三千两 
　　一各州县杂项繁费银共一万七千六百二十两 
　　一各州县倾销耗银二千四百七十九两六钱零 
　　一各州县解司钱粮脚费银六百八十两六钱零 
　　一太原府儒学致祭先师孔子圣诞祭品银一十二两 
　　一五台山喇嘛加增俸粮银八百四十两 
　　一各州县建设塘汛岁修银三千二百二十一两 
　　一阳曲县西门外护城堤埧岁修工料银六百两 
　　一大朔二府属州县支给运米不敷脚费银八千一百三十七两八钱零 
　　一口外各协厅额征米石运交绥远城仓脚价银五千三百一十一两三钱零 
　　一抚部院衙门心红纸张并书役工食共银五千一百七十六两 
　　一布政司心红纸张书役饭食共银一千八百两 
　　一丰瞻库官役纸张饭食银二千两 
　　一按察司心红纸张并书吏饭食共银一千一百两 
　　一堤塘纸张银三千二百两 
　　一太原大朔等府州属铺司兵工食共银五百九十两九钱零 
　　一石楼县支给各役工食银一百六十一两七钱零 
　　一临汾赵城荣河三县支给看守尧陵女娲氏陵商汤王陵户工食银三十两 
　　一解州支给看守关帝庙户工食银一十二两 
　　一河津县禹门渡水手工食银二十四两 
　　一归化城仓托克托城仓斗给工食银五十四两 
　　一解吏部饭食银一千两 
　　一解户部饭食银八百两 
　　一解户部地丁奏销及投册饭食一千七百五两六钱 
　　一解户部大朔二府粮石奏销饭银一百八十两 
　　一解礼部饭食银一千两 
　　一解兵部饭银三百五十两 
　　一解刑部饭银二千两 
　　一解部武进士牌坊银两随解饭银七两三钱零 
　　一解户科饭银四百四十两　以上有定款数者共三十一条岁需银二十八万三千四百六十四两一钱零 
　　一分拨试用人员薪水乾隆四年一百六十两九钱　五年一百两四钱　六年七十五两　七年五十八两二钱　八年三十二两七钱　以上五年共享银四百二十七两零按五年分计每年酌给银八十五两零 
　　一书院膏火　乾隆四年五百两　五年七百两　六年一千五百两　七年九百两　八年一千五百两　以上五年共享银五千一百两按五年分计每年酌给银一千二十两 
　　一囚粮钱米价银　乾隆四年二千五百七十五两六钱　五年四千五十六两二钱　六年三千七百二十七两三钱七年四千四百一十七两三钱　八年四千七百三十九两三钱　以上五年共享银一万九千五百一十五两按五年分计每年酌给银三千九百三十两零 
　　一微员回籍路费　乾隆四年三百一十九两　五年四百三十两八钱　六年七十四两七钱　七年九十九两九钱八年四百九十六两五钱　以上五年共享银一千四百二十两零按五年分计每年酌给银二百八十四两零 
　　一额外孤贫口粮支银二十六两七钱按五年分计每年酌给银五两三钱零 
　　一五年一次编审解户部饭银六百两按五年分计每年酌给银一百二十两此项银两巳奉文停解相应登明 
　　一布政司交盘解户部饭银　乾隆四八两年俱无　五年一千二百两　六年二千四百两　七年二千四百两　以上共享银六千两每年酌留银一千二百两查布政司交代非年有之款今虽酌留应令该抚遇交代之年照例支解其余年分扣留司库归于存剩项下报部查核 
　　一乡试正副主考路费银八百两系三年一次按年分留每年酌留银二百六十六两零 
　　一文场各项支用不敷银二千一百两系三年一次按年分留每年酌留银七百两 
　　一武场各项支用不敷银七百二十一两四钱系三年一次按年分留每年酌留银二百四十两零　以上有定款无定数按年酌给酌留者共十条共酌给银七千八百二十三两零通计有定无定两项共银二十九万一千二百八十七两零尚余银七万七千九百六十七两零向为年有年无一切无定款项之用今难预拟数目应将前项余存银两留备常例外一切公务之需听该督抚随时奏请仍令年底造册奏报查核 

　　○户部余平（并附案） 

　　山西省从前凡有解　部钱粮每千两随解余平银二十五两饭银七两俱于耗羡内动支起解至雍正八年奉旨减去一半每千两止随解减半余平银一十二两五钱饭银七两雍正十二年复奉准　部咨凡有解　部钱粮将余平并饭食照例动支起解其协拨外省兵饷及本省倾销银两亦自雍正十二年为始将余平饭食银两在于耗羡项内照数扣贮年底分晣造报酌量提解等因每年按照通省正项银一两扣余平银六厘二毫五丝??虎年扣贮司库并未奉　部提解至乾隆三年复奉上谕平余即系耗羡并非别有加征解交部库与存贮藩库均为国家公事之需从乾隆三年为始将减半平余银两一槩停其解部即存贮本省司库遇有荒歉及裨益民生之要务确应赈恤办理者即将此项奏明动用钦此每年于耗羡内扣贮减半余平银两遵奉在案所有部文三件附录于后 
　　计开 
