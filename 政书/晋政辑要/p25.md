<!-- { "loadSidebar": true } -->
　　一件钦奉上谕事雍正八年奉准　户部咨贵州清吏司案呈雍正八年十一月二十二日内阁抄出奉上谕朕即位之初清查户部钱粮始知历年以来亏空竟至二百五十余万之多是时怡贤亲王管理部务奏称此项亏空历年巳久若一一根究责令赔补则获罪之人甚众恳请宽免查究嗣后以本部余平银两陆续代为完补等语朕以历年该管之堂官库员职司出纳而亏缺至于如此若不责令赔补则国法何在而作弊之人亦无以示惩因令孙渣齐秉公开报着追计其开出之数原不及亏空之半其余则仍系怡贤亲王经理代为完补也迨至上年计筭孙渣齐所开之数完纳者甚少而拖欠者仍多朕思怡贤亲王仁厚居心曾有代完之语今成其善念将应追之项悉予豁免准以户部平余银两代为完项此户部弥补亏空之始末也数年以来该部既有补帑之事是以各省解银交库之时平银未免稍重但从前解京银两到部交纳时杂费繁多又有暗中包揽官吏勒索种种情弊此中外所共知者自怡贤亲王管理三库以来弊绝风清各色浮费悉行禁革虽余平银两略略加添而较之从前杂费则减省巳多且怡贤亲王之意原欲俟亏空弥补全完之后仍将平银裁减此亦怡贤亲王屡次陈奏于朕前者今库中亏空之项俱巳补足着将辛亥年春拨解部银两照从前余平之数减去一半该部行文各省廵抚布政司知之此项银两大约出自耗羡项下嗣后着留于本省以备地方公事之用若司库官员有额外多索者着管理三库之王大臣参查若外省官员因此次恩旨将解部之项或有扣克短少等弊亦着王大臣指参从重议处特谕钦此 
　　一件请旨事雍正二年奉准　户部咨山西清吏司案验抄本部山东司案呈总理户部事务和硕果亲王等奏称直省起解地丁漕项盐课关税杂税等项钱粮从前每千两应交余平银二十五两雍正八年十一月内奉上谕着将辛亥年春拨解部银两照从前余平之数减去一半留于本省以备地方公事之用钦遵在案今查拨解部库银两巳据各处将减半余平十二两五钱随同正饷附搭解部惟协拨邻省及拨给本省支销银两所有应解减半余平除长芦廵盐御史鄂礼于上年查出报解外其余各处并无解部亦未造报臣等窃思拨解京饷俱交有减半余平而拨解协饷及本省支销则此项余平竟无报解未免各处规避部饷希图协拨或致营求请托而不肖胥吏从中撞骗亦未可定况查每年拨给各省支销及协拨邻省兵饷等项不下二千余万两以应解减半余平计算每年约有二十余万两若不清查提解任其存贮各省更启将来隐匿侵蚀之端臣等酌议请雍正十二年为始凡协济外省兵饷及酌给本省支销银内所拨盐课关税漕项存剩余平亦应遵奉恩旨存留一半备用外其银两各该处并无需用之处应令悉行搭解部库所拨地丁杂税存剩余平除将一半备留该省外下剩一半恐各该地方或有公事之需未便全行拨解应令各该省督抚于每年岁底造册报部臣等酌量提解所解余平毋庸再加平银至云贵川广甘肃福建等省额征钱粮不敷本省支销尚须邻省协济应将所存平余酌留本省备用以省解送之繁仍于岁底造报存查其从前各处所有应解减半余平应令各处将作何支销并现存确数逐一查明报部再议又查直省一应解部钱粮每千两尚有应交饭食银自七两至十五两不等所有协拨外饷及本省支销银两存剩饭银巳据长芦廵盐御史鄂礼一并查出报解其余各处亦应令查明造报臣等酌量提解以充公帑恭候命下行文直省一体遵行等因雍正十二年正月二十五日奏本日奉旨依议钦此 
　　一件钦奉上谕事乾隆三年准　户部咨江西司案呈乾隆三年正月初八日内阁奉上谕昔年各省解京饷银有随平陋规一项雍正元年蒙皇考谕令停止嗣因清查部库约计亏空银二百五十余万两事历多年难于究问经怡贤亲王以各色浮费既巳禁革奏请将京饷平余陆续弥补以重国帑每饷银一千两收平余二十五两较之从前陋规杂费减省巳多至雍正八年亏空补足钦奉皇考谕旨嗣后解部平余银两着照从前之数减去一半此项原出于钱粮耗羡即留于本省以备地方公事之用钦遵在案是以年来解部之平余巳较原数裁减一半矣朕思平余即系耗羡并非别有加征解交部库与存留藩库均为国家公事之需但目前尚有平余解部之名恐外省官吏或有借端需索者亦未可定从乾隆三年为始将减半平余银两一槩停其解部即存贮本省司库遇有地方荒歉及裨益民生之要务确应赈恤办理者　即将此项奏明动用报部查核此项既出民力输将仍令一丝一粟均济百姓之缓急朕何取焉若该省大小官员有奉行不善使百姓不沾实惠者朕惟于该督抚是问钦此 

　　○协饷水脚 

　　晋省协解甘饷每年奉拨银两多寡不等前于乾隆二年　户部题定晋省解饷如在五万两以下者每万两每站给水脚银五钱五万两以上者每万两每站给水脚银四钱冬春每万每站增银五分如在十万两以上至二十万两者每站给水脚银三钱每千两给鞘篐银三钱历年遵行在案嗣于乾隆四十一年经前司黄奏明嗣后拨解京协各饷装用各厅州县解司银两旧鞘每千两袛给钉篐银一钱 

　　○藩库交代 

　　一件交代钱粮事康熙十六年二月初三日蒙前抚部院案验为恭报微臣前任藩司交代钱粮巳明等事准　户部咨内开嗣后直隶各省布政司及管粮守道或有升降应照慕天颜将任内一应经收经放并实在钱粮逐一造具清册交代若布政司升任本省廵抚者应令本省总督确查具题如无总督省分该抚不便自行具题应令新任布政司核明具题如升调别任并降革事故离任者俱令本省廵抚确查具题等因蒙此又于康熙四十三年正月十九日蒙前抚噶　案验为钦奉敕谕事康熙四十二年十月二十三日准　户部咨山西清吏司案呈抄蒙本部案验福建清吏司案呈康熙四十二年十月二十三日内阁交付康熙四十二年十月十九日皇上问廵抚李光地江苏按察司高必宏几时起身钦此廵抚回奏守道库贮钱粮现有四十余万新守道因钱粮关系重大细心核对交盘今只兑收过银十八万两尚有二十余万未经兑收查州县交代例限两个月惟守道交代止限一个月今限期巳满臣即日题参交代迟延等因面奏奉旨道库钱粮交盘关系甚重即限两月交代亦不为过应与州县交代一体勒限清楚着将旨意写交内阁钦此钦遵该臣等查得定例内藩司交代钱粮定限一个月交盘直隶守道与各省藩司责任相同今守道交盘钱粮既经奉旨定限两个月所有各省藩司交盘钱粮亦应定限两个月俟命下通行各省督抚遵行可也康熙四十二年十二月初四日题本月初十日奉旨依议钦此钦遵相应行文山西廵抚查照施行各等因行司遵照 

　　○备贮库项 

　　雍正八年十月十八日奉上谕向因大兴宛平二县常有速办之公事不得不那移库银以济用而上司察知每以亏空题参罢斥治罪实为可悯用沛特恩于宛大二县各拨库银一万两存贮该县倘遇有速办之公事准其详明动支近思办理军需之州县其急切应付之动不容刻缓若那动公项又干严谴有司实处两难不可不为筹及朕意欲酌留帑项以备急切公事之用着定议具奏钦此嗣经户部议定各省藩库各存留银三十万两各府州县按地方分别存留备贮银两嗣于乾隆元年山东廵抚岳浚奏请分别撤回藩府各库乾隆二十八年浙江布政索琳奏请分别地方或留府库或归藩库又经行令各省查议分别留撤各在案今将山西省藩库府库现存备贮银两细数开列于后 
　　计开 
　　一藩库存贮酌留分贮银三十一万两　又存贮朔平府库提回备急银八万两一大同府库存备贮银二万两 
　　一朔平府库存备贮银二万两 
　　一蒲州府库存备贮银一万两　以上五项共银四十四万两 

　　○经征税课 

　　晋省征收杂项税银系尽收尽解按实征之数奏销所有啇畜盐当木牙税契等银系按季解司今将各数目分晣开后 
　　计开 
　　太原府属　本府税课司啇畜正余银二千八百五十五两六钱九分九厘牙税银一百五十六两八钱　阳曲县盐牙税银九钱当税银六百八十两税契正余银二百一十三两五钱八分三厘太原县啇畜正余银七百二十两八钱一分牙税银二百六十七两二钱当税银五百一十两税契正余银三百五两四分　榆次县啇当正余银六百两一钱一分四厘牙税银一百八十二两六钱当税银八百九十两税契正余银三百五十七两七钱三分五厘　太谷县啇畜正余银四百五十五两六分牙税银七十四两五分当税银三百六十两税契正余银二百五十五两九钱三分祁县啇畜正余银三百二十两一分六厘牙税银一百二十五两四钱当税银四百六十两税契正余银二百一十九两六钱五分四厘　徐沟县啇畜正余银二百四十九两二钱四厘牙税银七十七两当税银五百九十五两税契正余银一百九十七两五分　交城县啇畜正余银九百一十三两三钱一分五厘牙税银五十九两二钱五分当税银三百三十五两木税银一千二百三十三两四钱二分三厘税契正余银一百七十四两三钱四分八厘　文水县啇畜正余银二百七两六钱一分四厘□税银一百四十二两当税银四百三十五两税契正余银三百一十四两六分四厘　岢岚州啇畜正余银七十三两二钱牙税银一十一两当税银六十五两税契正余银七十七两二钱八分三厘　岚县啇畜正余两九十五两四钱四分四厘牙税银五两六钱当税银一百七十两税契正余银六十二两六钱九分　兴县啇畜正余银一百二两五钱二分牙税银九两当税银一百二十两税契正余银七十七两五钱九分 
