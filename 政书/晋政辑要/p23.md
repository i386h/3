<!-- { "loadSidebar": true } -->
　　又一件　户部为遵旨议奏事山西司案呈内阁抄出署理山西廵抚觉罗巴　　奏大同朔平等府仓贮粮豆不敷右卫兵马之用请将左云平鲁怀仁三县改征折色豆石分晣应需数目照旧复征本色一折于乾隆三十九年十二月初三日奉朱批该部议奏钦此钦遵于本月初五日抄出到部臣等伏查右卫驻防官兵岁需粮料向系在于大同朔平二府所属州县征解供支乾隆三十四年四月内廵抚鄂　以官兵裁剩无多仓贮米七万余石黑豆豌豆共三万余石若再照旧征解积贮愈多徒滋陈朽奏将左云平鲁怀仁大同山阴右玉六县以及大同府经历每年征解米一万二千八百一十八石三斗零每石折征银一两一钱五分豆三千五百八十四石六斗零每石折征银九钱七分俟仓贮粮料支完之日详核兵马实需数目改复本色供支等因经臣部覆准在案今据署抚觉罗巴　　奏称仓贮兵米放至本年十月现在四万四千八百余石尚敷七年支用请俟届期另筹应毋庸议外其豆石一项本年十月□袛存剩一千二百余石明春二月后即不敷支放计右卫官兵马匹每岁需豆二千余石遇闰应增二百九十一石零若将从前额征之豆通征本色仍恐多余请自乾隆四十年为始将离仓最近之左云县额征黑豆一百三十七石二斗五升四合九勺豌豆五百二十七石九斗五升二合七勺平鲁县额征黑豆三十四石五斗六升二勺豌豆二百八十七石五斗七升四合六勺并离仓稍远之怀仁县额征黑豆六百四十二石四斗四升一合全征本色又怀仁县额征豌豆一千三百六十五石三斗一升一合七勺酌半复征本色豆六百八十二石六斗五升五合等语臣部查此项额征粮料前因积贮过多易致陈朽经前抚臣奏请改征折色俟旧存米豆放完再行复征本色等因臣部议准在案今该抚既称现存料豆不敷供支议于左云平鲁怀仁三县额征料豆内酌量复征本色并将仓贮米石盈余现在无庸改办缘由分晣声明应如所奏准其将左云平鲁怀仁三县应征黑豌二豆共二千三百一十二石四斗三升八合四勺于乾隆四十年为始仍照向例按年征收本色其随征耗粮解送脚费均令查照旧例办理原征耗银并令停其征解至奏称明年二月后应放料豆请于右玉县仓贮备供过往官兵豆石项内暂行借给仍于秋后征收归还原款之处亦应如所奏办理俟命下之日臣部行文该署抚绥远城将军一体遵照并令按年造入各奏销册内报部查核等因于乾隆三十九年十二月十八日具奏本日奉旨依议钦此 
　　又一件　户部为遵旨议奏事山西司案呈内阁抄出山西廵抚觉罗巴　　奏右卫常丰仓现存米石无多不敷供支兵糈之用请将右玉左云平鲁怀仁大同等县改征米折银两酌请复征本色一折于乾隆四十二年十月初九日奉朱批该部议奏钦此钦遵于本月十一日抄出到部臣等伏查右卫驻防官兵岁需粮料向系在于大同朔平二府所属州县征解供支乾隆三十四年四月内廵抚鄂　以官兵裁剩无多仓贮米业有七万一千余石黑豌豆三万七千余石若再照旧征收本色积贮愈多恐滋陈朽奏请将大同府经历司及大同朔平所属之怀仁大同山阴左云右玉平鲁等六县每年征解米共一万二千八百一十八石三斗零豆三千五百八十四石六斗零请于乾隆三十四年为始一律改征折色解司充饷俟仓贮粮料将次放完之日再行核计兵马实需数目先期陈请改复本色以备供支等因在案嗣于乾隆三十九年十二月内据该抚觉罗巴　　奏称大同朔平等处仓贮豆石存剩无多将来不敷支放请自乾隆四十年为始将左云平鲁怀仁等三县改征折色银两仍旧复征本色豆石亦经臣部覆准在案今据该抚奏称右卫常丰仓存贮米石截至乾隆四十二年六月仅存米一万四千余石官兵每年约需米六千石遇闰之年约需米六千五百石以现存米石计支至四十四年七月陈米巳完以后即不敷支放似应遵照原议先行改征米石方可新旧搭放请将离仓最近之右玉县原征米三百九十五石五斗三升五合五勺左云县原征米二千四百八石九斗二升六合五勺平鲁县原征米六百五十五石九勺离仓稍远之怀仁县原征米二千二百三十一石九斗八升四合一勺均复改征本色其大同县原征米六千九百三石六斗五升酌减复征五分之一本色米一千三百八十石七斗三升以上共复征本色米七千七十二石一斗七升七合足敷每岁兵糈之用均自乾隆四十三年秋后为始征解供支等语臣部查此项额征米粮前抚臣鄂　因其积贮过多恐致红朽奏请暂行改征折色并声明俟仓贮放完之后再行筹酌复征本色等因经臣部议覆在案今该抚奏称旧存米石计支至四十四年七月以后即不敷供支请将右玉左云平鲁怀仁等县改征折色米五千六百九十一石四斗四升七合仍照原征额数复征本色其大同县应征米石照原额酌减复征五分之一本色米一千三百八十石七斗三升共复征本色米七千七十二石一斗七升七合以备每岁兵需之用臣部核与原议相符应如所奏自乾隆四十三年为始按年照数征收本色其折色耗银应行停征应令将随征耗粮并解送运脚均查照旧例办理俟命下之日臣部行文该抚并绥远城将军一体遵照并令按年造入地丁兵马各奏销册内具题查核可也等因于乾隆四十二年十月二十四日奏本日奉旨依议钦此 

　　○大朔运脚 

　　雍正十三年十一月十九日奉上谕闻晋省大同朔平二府办纳本色米豆一项向例按里征收脚价距仓三四百里者每石征至脚价银三四钱不等输纳太重民力难支此不但与通省钱粮之火耗悬殊即以大朔二府所属州县相距仓廒远近而计离仓逾远脚价逾多亦不免偏枯嗣后除离仓最近之州县向系粮户自行赴仓交收者仍听民便令其自运不征脚价外其余州县每石米豆止征车脚银一钱此外不敷之运价着于司库存公耗羡银两内拨给添补令各该州县官承领雇运不得丝毫克减及私行派扰再闻米豆一石向例征收加耗粮八升亦觉太重嗣后每石免耗粮四升止征耗粮四升以二升为州县等沿途亏折之耗二升为存仓鼠雀之耗谅无不敷均自本年为始永遵为例户部即行文该廵抚遵旨办理特谕钦此当即钦遵每年于耗羡内动用银八千一百三十七两零以为大朔运脚至乾隆二十九年经前抚和奏请将右卫余粮二万七十五石零就近拨给绿营及改征折色毋庸动用脚价亦勿向民征收运脚在案又于乾隆三十一年经前抚彰奏改折色粮二万九千一百八十五石零又除去运脚银五千一百四十五两零又右卫余粮该除运脚银一千九百一十五两零外现在每年只须动支司库运脚银一千七十六两零嗣于乾隆三十四年因右卫官兵节次裁移仓贮余粮尚多蒙前抚鄂奏准将应征米豆全行改征折色无需动用运脚复于乾隆三十九年间因豆石不敷供支蒙前抚巴奏准将怀仁等县改征豆银自四十年为始改复本色豆石每年应需运脚银一百三十二两零又于乾隆四十二年间因米石存贮无多蒙前抚巴奏准将大同等县改折米银自四十三年为始改复本色米石每年应需运脚银三百三十三两零二共每年应需银四百六十六两一钱六分六厘 

　　○耗羡章程（并附案） 

　　晋省耗羡向无定额多寡不能昼一至雍正元年钦奉谕旨令将耗羡作何裁减经前抚诺　遵旨裁减每两仅准加耗羡银一钱二三分不等至乾隆五年钦奉上谕各省耗羡存公银两立定章程造册咨部核销年清年款则民力输将均归地方实用而经理之员亦免罹于参处矣钦此嗣经酌定章程造册达部经部核定山西省每年额收耗羡银三十六万九千二百五十四两零以为养廉繁费等四十一项之用如于章程额款之外或有动用例应随时具折奏明所有原案款项并列于左 
