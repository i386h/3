<!-- { "loadSidebar": true } -->
　　省城堤堰（动项抢修） 
　　晋省边墙 
　　鼓铸事宜 
　　办铜事宜（并附案） 
　　办铜帮费（并附案） 
　　购办铅锡（价脚限期并附） 
　　汇造平铁 
　　晋省城垣（并附案） 
　　动支经费（并附案） 
　　修城平色 
　　分段修城（并附报销原案） 
　　城垣汇奏（并附案） 
　　乐输议叙（并附案） 

　　○黄河源流 

　　黄河源流其说不一我皇上因青龙岗漫口之筑特命今工部侍郎臣阿弥达远穷河源于向来星宿海三之讹旷若发蒙具详御制文集而流出积石则千古不易汉书西域志曰河有二源一出葱岭一出于阗合流东注蒲昌海其水潜行地下南出于积石又元学士潘昂霄河源记曰河源出自火敦脑儿译言星宿海其地在昆仑山西南二千余里由昆仑山迤■〈辶里〉来北又约二千里至积石其地在甘肃省兰州府属之河州境内禹之治河导自积石即今之河州也由河州东北一百八十里而至兰州省城北门外有浮梁一座用方舰二十有四贯以巨绠架以木板可行车马桥长三四十丈临河建有杰阁颜曰万里黄河止一桥冬月黄河氷冻坚厚数丈于是拆桥涉氷而渡春曰氷泮仍架梁而行黄河由兰州至宁夏北出河套千余里折而南入山西省之保德州境由吉州蒲州而东入豫省之怀庆开封等郡复由山东省之曹州济宁江南省之徐州邳州泗州淮安而东入于海此黄河之大较也其黄河之在山西境内者则自保德州入境起往南由兴县临县石楼永和大宁吉州河津荣河蒲州折而东入于豫省葢黄河在秦晋交界之所秦晋以河为界寔天险也蒲州郡城外黄河向设官渡西达潼关河面约宽七八里其上流河津县旧设有禹门渡一处于山西耗羡项下每年额给渡夫工食银二十四两按禹门渡张孟兼记云即所谓龙门也两山石立河出其中世谓禹凿又乔宇龙门山记曰河津县黄河之西对岸是为陕西之韩城县境其山自北而东亦号龙门与东岸之山相照而断河流湍激山口旧建有禹王庙又龙门之上游为壶口在吉州境内水经注曰大禹疏通谓之孟门葢黄河之巨扼也又溯流而上平陆县境之东南有茅津渡附近黄河中流有■〈石氏〉柱水经注曰■〈石氏〉柱山名也昔禹治洪水山陵当水者凿之故破山以通河河水分流包山而过山见水中若柱然故曰■〈石氏〉柱也三穿既决水流疏分指状表目亦谓之三门又逆流而上石楼县境内有吕梁山水经注曰岩层岫衍涧曲崖深巨石崇竦壁立千仞涛涌波襄雷奔云泄昔吕梁未辟河出禹门之上大禹凿以通之是以吕氏春秋曰昔上古龙门未开吕梁未发河出孟门大溢逆流无有邱陵于此见禹之功大矣黄河之在晋境者大畧如此 

　　○渡夫工食 

　　晋省为甘陕冲途所有现设渡船水手处所开列于后 
　　计开 
　　太原府属　阳曲县旱西门外汾河设渡船一只动繁费修制　阳曲县水西门外渡船二只动台山生息修制 
　　平阳府属　临汾县汾河船户一十五名工食银四十五两　襄陵县汾河船户一十四名工食银四十二两　汾西县汾河送渡水手一名工食银三两 
　　大同府属　大同县桑干河水手四名工食银一十四两四钱 
　　泽州府属　阳城县沁渡刘善水手共十五名工食银六两二钱五分 
　　保德州属　保德州水手三名工食银九两　河曲县水手工食银二十两八钱五分七厘五毫　又唐家会水手六名工食银一十二两 
　　解州属　芮城县陌底渡廵检辖管船户三十名工食银七十五两 
　　绛州属　绛州汾河船户八名工食银二十四两　河津县仓底禹门渡水手十二名工食银三十六两 
　　霍州汾河船户二名工食银三两七钱五分　以上共渡夫工食银二百九十一两零俱于各该州县地丁存留项下动支　又河津县额设渡生船一只水手四名工食银二十四两历系耗羡项下动支 

　　○晋省水利（并附案） 

　　查晋省各属水道介在万山之中虽有溪河水道势若建瓴难资灌溉惟平衍州县间有渠道堤堰但一州县亦不过数十村庄非若平原省分水利广衍者可比今查通省岢岚等六十六州县及两厅五协俱无水利唯太原平阳汾州蒲州大同五府属及忻州代州解州等属内阳曲等三十八州县地势平衍向有河渠堤堰每一州县约计数十村庄堪资灌溉前于乾隆三十三年经前抚塔题明将该管道员及同知州判等官兼水利衔令将境内河堤督率查勘修浚每于岁底验明取结奏闻按年遵行在案所有水利各属及续奏兼衔原案开列于后 
　　计开 
　　冀宁道辖有水利者十三县　太原府属阳曲太原榆次祁县徐沟清源交城文水　汾州府属汾阳平遥介休孝义宁乡　各有同知兼管水利 
　　鴈平道辖有水利者七州县　大同府属天镇　忻州属本州岛定襄静乐　代州属本州岛五台崞县　有大同通判代州州判兼管水利 
　　河东道辖有水利者十八州县　平阳府属临汾襄陵洪洞太平岳阳曲沃翼城汾西　蒲州府属永济临晋猗氏虞乡解州属本州岛安邑夏县　霍州属本州岛赵城灵石　有平阳同知蒲州同知解州州判永济县县丞兼管水利 
