<!-- { "loadSidebar": true } -->
　　一件通行事乾隆十四年七月初一日蒙前抚部院阿　案验本年六月初四日准户部咨江西清吏司案呈乾隆十四年五月二十日军机处蜜交行文折奏一件相应抄录原奏原单移咨该抚钦遵办理可也准此除移咨河东盐院外合就行知为此仰司官吏查照咨案及粘单内奉旨事理即便钦遵知照仍将该司每年应解内阁饭食银两俟届期即行详请委解　户部交纳毋违计粘单一纸大学士忠勇公臣傅　谨奏臣等奉旨以内阁官员行走黾勉费用不敷应如何酌加恩赏之处令臣等查覆仰见我皇上体恤臣工周详恳至臣等谨查内阁官员自侍读学士以下共二百余员雍正六年间原任大学士公马　等奏请令各省督抚藩司每人每年给银一百两以为内阁饭食之费共计银四千三百两又每年山海关税盈余银内蒙世宗宪皇帝恩赏内阁银四千两计共银八千三百两此项银两除出差帮贴及圆明园该班盘费需用纸札等项及衙门一切杂费外每年内阁学士一员给银五十余两侍读学士一员给银四十余两至侍读中书每员给银二十余两至十余两不等实有不敷今仰蒙皇上洞悉情隐特命酌加赏赉臣等遵旨筹酌侍读学士一员每年赏给银九十两票签侍读每员赏给银八十两本房侍读每员赏给钱七十两票签中书每员赏给银六十两本房中书每员赏给银五十两贴写候补中书每员赏给银四十两至内阁学士虽系大员向例于山海关恩赏银内每年俱一体赏给今内阁官员仰蒙圣恩加添银两其学士如兼别衙门巳领有饭银者毋庸再赏外其余内阁学士每员酌给银一百两统计满汉官员约需银一万一千余两此外出差帮费并大学士添给饭银及一切纸笔等项每年约需银三千余两约计共需银一万五千余两除现在每年应需银八千三百两外臣等覆查去年议给军机处行走官员养廉银两先奏请于户部银库盈余银内动支二千两户部堂司官饭食银内动支二千两巳蒙允准嗣因奉旨于别项拨给三千余两于户部堂司官饭食银内动支以足四千两之数其余堂司官饭食银一千两银库盈余银二千两均未动拨今拟于户部银库盈余银内动支一千两户部堂司官饭食银内动支一千两其仍不敷银两请照盐差关差每年资助翰林院庶吉士之例将天津等盐差及各省关差共二十五处派令每处各出银二百两合五千两共计一万五千三百两以为内阁各项费用之资如蒙俞允臣等行令各差于每年岁底解交户部并前各省督抚等饭食银亦解交户部至山海关盈余项内所分给内阁银两俟该盐政监督奏报盈余之时交部存贮统于岁底支领臣等酌加考核该员等行走勤惰分别等次赏给以示鼓励如此则该员等日用充裕仰沐皇恩于无既矣所有派出盐差关差资助银两处所并内阁官员各数另单呈览伏候命下之日遵行谨奏请旨乾隆十四年五月十八日具奏奉旨知道了钦此单开两准两浙长芦广东河东福建浒墅关芜湖关崇文门湖口淮安关北新关凤阳关闽海关太平关龙江关扬州关贑关天津关粤海关浙江关临清关山海关江海关南新关以上二十五处酌定每年每处各令出银二百两每年共应出银五千两等因又于乾隆十七年八月二十五日蒙前院阿　案验乾隆十七年八月初十日准　户部咨为呈明事山西清吏司案呈乾隆十七年七月初三日准银库付称内阁饭银经内阁奏准在本库盈余项下照数先行借给俟各处解到归款将来各处解到内阁饭银事同正项且本库盈余银两每年俱于岁底奏闻归款更不便仍前延缓嗣后每年应解内阁饭银自十七年起务于本年十月以前即行解到俾得年清年款等因前来相应抄单行文晋抚查照办理可也准此合就案行为此仰司官吏查照咨案及粘单内事理即便遵照嗣后每年应解内阁饭银自十七年起务于本年十月以前即行详请解部毋得违延速速计粘单一纸为呈明知照事准陕西司付内阁奏称内阁官员饭食银两除户部拨出盈余饭银二千两外余于各盐政关差公项内帮解合之内阁原有饭银及山海关盈余一项共银一万五千三百两一并解交户部统于岁底备文支领在案今各处应解银两以非正项钱粮必俟随便搭解多不按时解到在内阁既不便行催而户部以系内阁饭银亦不便代为催取以致每年均不能到齐可否仰恳皇上天恩将内阁每年应得饭银准于银库盈余项下照数先行借动俾得按照给发各处解到即行归款如此稍为通融则各处所解银而皆系应行归款之项如有不能按年解到者户部即可行文催缴而各处亦不致再为延缓于库项既不久悬内阁官员均得仰沾实惠如蒙俞允于每年夏冬二季支领等因具奏奉旨知道了钦此相应抄录付知银库查照等因前来查内阁饭银既经内阁奏准在本库盈余项下照数先行动给候各处解到归款将来各处应解内阁饭银事同正项且本库盈余银两每年俱于岁底奏闻归款更不便仍前延缓致令帑项虚悬相应呈明移付各司转行各处除将十五十六两年未经起解内阁饭银即行批解俟解到时仍令内阁支领外嗣后每年应解内阁饭银自十七年起务于本年十月以前即行解到俾得年清年款以便奏闻归款可也 

　　○各部饭食（并附案） 

　　各部饭银均系动支耗羡等款岁有定额今开列于后 
　　计开 
　　一吏部饭食银一千两 
　　一户部四季书吏饭食银八百两 
　　一地丁奏销并投册饭银一千七百五两六钱 
　　一本色粮石奏销饭银一百八十两 
　　一武进士牌坊饭银七两三钱四分六厘 
　　一随解赴部武进士牌坊银四百七十八两三钱三分一厘此项坊银系动地丁一遇司库交代饭食银一千二百两 
　　一户科奏销饭银四百四十两 
　　一礼部饭银一千两 
　　一兵部驿站奏销饭银一千两 
　　一兵马奏销饭银三百五十两 
　　一朋马奏销饭银二百余两 
　　一兵科饭银三百四十两 
　　一刑部饭银二千两以上银两解部所需骡脚之费每年于各州县繁费内共捐银六百九十八两四钱以为解官支销之用 
　　所有各案附录于后 
　　计开 
