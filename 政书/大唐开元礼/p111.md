<!-- { "loadSidebar": true } -->
　　皇帝既还大次侍中版奏请觧严【将士不得辄离部伍】皇帝停大次一刻顷捶一皷为一严转仗衞于还涂如来仪三刻顷捶二皷为再严将士布队仗侍中版奏请中严皇帝服通天冠绛纱袍百官仍服朝服五刻顷捶三皷为三严文武侍臣奉迎如式乘黄令进金辂于太学门外南向千牛将军立于辂右侍中版奏外办太仆卿升执辔皇帝乘舆以出繖扇侍衞警跸如常仪皇帝升辂太仆卿立授绥黄门侍郎奏称请銮驾发引退复位銮驾动称警跸如常仪黄门侍郎賛者夹引千牛将军夹辂而趋至侍臣上马所黄门侍郎奏称请銮驾权停勅侍臣上马侍中前承诏退称制曰可黄门侍郎退称侍臣上马賛者承传文武侍臣皆上马毕黄门侍郎奏称请勅车右升侍中称制曰可黄门侍郎退复位千牛将军升讫黄门侍郎奏称请銮驾发引退复位皷传音銮驾动鼓吹振作而还文武羣臣皆从如来仪诸方客使还馆驾至顺天门外侍臣下马所銮驾权停文武侍臣皆下马千牛将军降立于辂右讫銮驾动千牛将军夹辂而趋驾入嘉徳门太乐令令撞防賔之钟左五钟皆应鼔柷奏采茨之乐至太极门戛敔乐止入太极门鼔柷奏太和之乐驾至横街北当东上閤回辂南向侍中进当銮驾前跪奏称侍中臣某言请降辂俛伏兴还侍位皇帝降辂乘舆以入繖扇侍衞警跸如常仪侍臣从至閤戛敔乐止初文武羣臣至东朝堂通事舍人承防勅羣官并还皇帝既入侍中版奏请觧严叩钲将士各还其所

　　大唐开元礼卷一百四
　　钦定四库全书
　　大唐开元礼卷一百五　　唐　萧嵩等　撰嘉礼
　　临轩册命皇后　　　卜日
　　告圜丘　　　　　　告方泽
　　告太庙　　　　　　临轩命使
　　皇后受册　　　　　皇后受羣臣贺
　　皇后表谢　　　　　朝皇太后
　　皇帝防羣臣　　　　羣臣上礼
　　皇后防外命妇　　　皇后庙见
　　卜日
　　册皇后有司预卜日如别仪
　　告圜丘　告方泽　告太庙
　　右并有司行事如常告之仪
　　临轩命使
　　行册礼所司奏请太尉为使司徒为副前一日尚舎奉御设御幄于太极殿北壁下南向铺御坐如常守宫设羣官次于东西朝堂太乐令展宫悬于殿庭设举麾位于殿上西阶之西东向一位于乐悬东南西向鼔吹令展十二案于建皷之外乘黄令陈车辂尚辇奉御陈舆辇并如常仪典仪设羣官版位文官一品以下五品以上于悬东六品以下于横街之南俱重行西面北上武官一品以下五品以上于悬西六品以下于横街之南当文官俱东面北上诸亲于五品以上之南【皇宗亲在东异姓亲在西】蕃客分方于六品以下之南皆以北为上并如常仪【若有朝集使分方于文武官当品之下诸州使人分方于朝集使九品之后】设典仪位于悬之东北賛者二人在南少退俱西向设册使主副受命位于大横街南道东俱北面西上奉礼设门外位皆如元日之仪其日诸衞勒所部列黄麾大仗如常仪羣官等依时刻集朝堂俱就次各服朝服通事舍人各引就朝堂前位侍中量时刻版奏请中严钑防近仗入陈于殿庭太乐令皷吹令等帅工人入就位协律郎入就举麾位典仪帅賛者先入就位诸侍衞之官各服其器服符寳郎奉寳俱诣閤奉迎通事舍人引羣官入就位又引册使入立于太极门外道东西面黄门侍郎主节奉节立于左延明门内道北中书侍郎帅令史奉册案立于节南俱西面【每案令令史二人绛公服对举仍覆以帕】侍中版奏外办皇帝服衮冕御舆以出曲直华盖警跸侍衞如常仪皇帝将出仗动太乐令令撞黄钟之钟右五钟皆应协律郎跪俛伏举麾【凡乐皆协律郎举麾工鼔柷而后作偃麾戛敔而后止】鼓柷奏太和之乐鼔吹振作皇帝出自西房即御坐南向坐符寳郎奉寳置于御坐如常乐止通事舍人引册使主副入就位太尉初入门舒和之乐作至位乐止立定典仪曰再拜賛者承传羣官在位者皆再拜侍中前承制降诣使者东北西面称有制册使俱再拜侍中宣制曰勅某氏为皇后命公等持节展礼宣制讫又俱再拜侍中还侍位黄门侍郎引主节诣册使所主节以节授黄门侍郎黄门侍郎执节西面授太尉太尉受付节立于使后黄门侍郎退中书侍郎引册案及琮玺绶案立于册使东北西面中书侍郎取【持案者退自使后立于太尉之左】西面授太尉太尉受册置于案退立于使后中书侍郎又取琮玺绶以授太尉太尉受置于案皆如受册之仪中书侍郎退典仪曰再拜賛者承传羣官在位者皆再拜通事舍人引册使出持节者前导持案者次之太尉初行乐作出门乐止侍中前跪奏称侍中臣某言礼毕俛伏兴还侍位皇帝兴太乐令令撞防賔之钟左五钟皆应鼔柷奏太和之乐皇帝降坐侍卫警跸如来仪入自东房乐止通事舍人引群官在位者以次出【蕃客先出】
　　皇后受册
　　前一日守宫于肃章门外道西近南随便设太尉司徒等次东向北上又于命妇朝堂设外命妇次如常尚寝率其属于皇后正殿设御幄铺坐南向又设皇后受册位于殿庭阶间北向又设命妇等脱舄席于西阶前近西东向司乐展宫悬之乐于殿庭设麾于殿上西阶之西东向并如常内仆进重翟以下于肃章门之外道东西向以北为上其日依时刻诸衞勒所部屯门列仗及陈布于皇后正殿南门之外如常仪典仪设册使位于肃章门外之西东向北上设内侍位于副使之南举册案及琮玺绶者位于南差退俱东向又设内给事位于北厢南向又设内谒者监位于其东南西向内谒者设外命妇位于命妇朝堂分左右厢大长公主以下在东太夫人以下在西并毎等异位重行相向以北为上司賛设内命妇及内官非供奉者陪列之位于受册正殿之庭东厢西向重行北上又设内命妇等朝位于殿庭御道东重行北面西上又设外命妇朝位于殿庭御道左右近南大长公主以下在道东每等异位重行北面以西为上太夫人以下在道西每等异位重行北面以东为上又设司賛位于东阶东南典賛二人在南差退俱西向内侍版奏皇后请中严外命妇依时刻俱赴集命妇朝堂次各服其服内谒者监预置二案于肃章门外近限太尉司徒既受命出至朝堂俱乘辂偹卤簿皷吹持节如式其册琮玺绶各以油络网犊车载而行内侍之属与所司守掌之至永安门外降辂谒者引入持节者前导持案者次之掌次者俱引入次内典引引外命妇就朝堂位司乐帅女工人入就位典乐升就举麾位司賛帅典賛先就殿庭位内典引各引外命妇两行以次进至肃章门司賔接引进入立于皇后正殿閤外如朝堂之位谒者引太尉以下就肃章门外位持节者立于太尉之北少退东面谒者监引内给事就南面位谒者监退复位内命妇等应陪列者各服其服司賔引就陪位尚仪版奏外办皇后首饰袆衣司言引尚宫尚宫引皇后出自正殿西房侍卫警跸如常仪【首饰袆衣所司预进】典乐举麾奏正和之乐【凡乐皆典乐举麾工鼔柷而后作偃麾戛敔而后止】皇后至两楹间南向立定乐止初内给事既就南面位太尉进内给事前北向跪称太尉封臣某司徒封臣某奉制授皇后偹物典册讫俛伏兴退复位谒者监引内给事诣肃章门传告司言司言入诣皇后前跪奏讫兴还侍位初司言入奉册琮玺绶者以次进当司徒前司徒取册琮绶以次进授太尉举案者以次退司徒授讫退复位内侍进太尉前西面以次受册琮玺绶东面授内谒者监【量以内谒者等助举之】退复位内谒者监等持册琮玺绶等进立于肃章门外跪置册琮玺绶于案俛伏兴初司言奏讫尚仪賛皇后降司言引尚宫尚宫引皇后降就庭中北面位皇后初行乐作立定乐止初皇后将降又尚宫诣门跪取册尚服诣门跪取琮玺绶兴进俱入立于皇后之右少前西向司言司寳各一人进立于皇后之左少前东向尚宫称有制尚仪賛皇后再拜皇后再拜尚宫宣册讫尚仪又賛皇后再拜皇后再拜奉册进授皇后皇后受以授司言尚服又奉琮玺绶次授皇后皇后受以授司寳讫尚仪賛皇后升坐皇后御舆繖扇侍衞如常皇后升初行乐作即御坐南向坐司玺奉琮玺置于御坐乐止司賔引内命妇等陪列者以次进就北面位为首者初行典乐举麾舒和之乐作至位立乐止司賛曰再拜掌賛承传内命妇皆再拜司賔引为首者一人诣西阶初行乐作至阶乐止为首者脱舄升进当御坐前北面跪奏称某妃妾姓等言伏惟殿下坤象配天德昭厚载凡厥兆庶不胜庆跃讫起司賔引为首者自西阶降纳舄乐作复位乐止司賛曰再拜掌賛承传内命妇等皆再拜司言前承令降自西阶诣命妇西北东面称令防内命妇等皆再拜宣令讫在位又再拜司賛曰再拜典賛承传在位者皆再拜司賔以次从随使出门各还其寝为首者初行乐作至门乐止司賔又引外命妇以次入为首者初入门舒和之乐作至位乐止立定司賛曰再拜掌賛承传外命妇皆再拜讫司賔引为首者一人进升奉贺复位拜乐作止及宣令拜辞等皆如内命妇之仪讫引出为首者初行乐作出门乐止司言又奏羣官贺讫尚仪前跪奏称尚仪妾姓等言礼毕兴还侍位皇后降坐乐作御舆入自东房侍衞警跸如常仪乐止女工人退册命使者乘辂诣朝堂至降车所降辂入至太极殿庭大横街南御道东北面西上立中书令立于太尉东北西面太尉等再拜复命曰奉制授皇后备物典册礼毕又再拜中书令奏闻太尉等退卤簿幡节等各还本司
　　皇后受羣臣贺　　皇后表谢
　　朝皇太后　　　　皇帝防羣臣
　　羣臣上礼　　　　皇后防外命妇
　　皇后庙见
　　右并如纳后之仪






　　大唐开元礼卷一百五
　　钦定四库全书
　　大唐开元礼卷一百六　　　唐　萧嵩等　撰嘉礼
　　临轩册命皇太子　　　卜日
　　告圜丘　　　　　　　告方泽
　　告太庙　　　　　　　临轩册命
　　谒中宫　　　　　　　谒太庙
　　皇帝防羣臣　　　　　羣臣上礼
　　皇后受羣臣贺　　　　皇后防命妇
　　皇太子防羣臣　　　　宫臣上礼
　　卜日
　　册皇太子有司卜日如别仪
　　告圜丘　告方泽　告太庙
　　右并有司行事如常告之仪
　　临轩册命
