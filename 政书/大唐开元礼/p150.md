<!-- { "loadSidebar": true } -->
　　含赞者奉盘水及笲【笲竹器】饭用稷含用璧升堂含者盥手于户外赞者沃盥含者洗稷璧实于笲执以入祝从入北面彻枕楔受笲奠于尸东含者坐于牀东西面凿巾【巾先覆面将含当口凿之】纳稷璧于尸口既含主人复位楔齿之柶与浴巾同埋于坎乃奠
　　赴阙
　　若遣使赴于阙使者进立于西阶东面南上主人诣使者前北面曰臣某之父某官臣某死【若母若妻各随其称】谨遣某官臣姓某奏闻讫再拜使者出主人哭入复位
　　勅使吊
　　勅使吊使者公服入于寝门外之西东面相者入告主人迎于寝门外见宾不哭先入立于门右北面内外皆止哭开帷【开帷堂之帷事毕则下之】使者立升入西阶上东面进主人立于阶下北面使者称有勅主人再拜使者宣勅云某封丧逝【无封者称姓位】情以恻然如何不淑主人哭拜稽颡内外皆哭使者出主人拜送于大门外亲故为使吊者既出易服入向尸立哭十数声止降出主人候勅使出升降自西阶【主人升降自西阶者亲始死末忍当主位】
　　铭【铭明旌也】
　　为铭帛以绛广终幅长八尺龙首韬杠【杠铭旌竿杠之长准其绛也】书曰某官封之柩【在棺曰柩无封者云某姓官之柩妇人其夫有官封者云某官封夫人姓之柩郡县乡君各随其称称之也】置于宇西阶上
　　重
　　重木刋凿之长七尺横者半之置于庭三分庭一在南【刋凿之为悬防孔也】以沐之米为粥实于防既实以疎布葢其口系以竹防悬于重木覆用苇席北向屈两端交于后西端在上缀以防祝取铭置于重殡堂前楹下夹以苇蓆帘门以布又设苇帐于庭
　　陈小敛衣
　　小敛之礼丧之明日各陈其敛衣一十九称【无者各随所办】朝服一称其余皆常服陈于东房西领北上笏一凡敛非正色不入絺绤不入乃奠
　　奠
　　馔于东堂下【凡奠尊器皆素】瓦甒二实醴及脯酒觯二角柶一少牢及腊三俎笾豆各六【笾实盐脯枣栗之属豆实醢醤韲葅之类】设盆盥于馔东布巾【为奠者设盥防事畧故无洗】赞者辟脯醢之奠于尸牀西南乃敛
　　小敛
　　将小敛具牀席于堂西又设盆盥于西阶之西如东方【为举尸者盥】敛者设盥讫与执服者以敛衣入主人以下少退西面主人妇以下少退东面内外俱哭敛者敛讫覆以夷衾设牀于堂上楹间祍【尸卧之席】下莞上簟有枕卒敛开帷主人以下西面凭哭【凡凭哭父母先妻子后】主妇以下面东凭哭俱南上讫退乃敛髪
　　敛髪
　　男子敛髪而袤巾帕头女人敛髪而髽主人以下立哭于尸东西面南上主妇以下立哭于尸西东面南上祖父母以下仍哭于位各如初外姻丈夫妇人哭于位各如初敛者举尸男女从奉之迁于堂仍覆以夷衾【棺衣】哭位皆如室内乃奠
　　奠
　　奠賛者盥手奉馔至阶豆去盖笾俎去巾羃升奠于尸东醴酒奠于馔南西上讫其俎祝受巾巾之奠者彻袭奠自西阶降出下帷内外俱坐有国官僚佐者以官代哭无者以亲宾为之夜则燎于庭厥明防燎乃大敛
　　陈大敛衣
　　大敛之礼以小敛之明日其日夙兴陈衣于序东三十称【无者各随所办】各具上服一称西领南上其余皆常服冕具导簪缨在北内丧花钗衾一【衾以黄为表素为里也】乃奠
　　奠
　　奠于堂东阶下两甒醴及酒醴在南各加勺篚在东南肆实角觯二木柶一豆在甒北笾次之牢馔如小敛笾豆俎皆羃以功布有簟席素几功布巾在馔北殡于西阶之上【丧从外来者殡于两楹之间】乃敛
　　大敛
　　将大敛棺入内外皆止哭升棺于殡所棺之中具灰炭枕席之类皆预设于棺内置棺定内外皆哭熬糓六筐黍稷粱各二皆加鱼腊【熬谷所以惑蚍蜉令不至棺旁】烛俟于馔东设盆盥于东阶东南祝盥讫升自阼阶彻巾授执巾者执巾者降待于阼阶下祝与赞者彻小敛之馔降自西阶设于序西南当西霤如设于堂上【堂上设尸东凡尊设于序西者毕事而去之】乃适于东阶下新馔所帷堂内外皆少退立哭御者敛丈夫加冕妇人加花钗覆以衾敛讫开帷主人以下西面凭哭主妇以下东面凭哭【凡凭尸父母先妻子后】退复位次诸亲凭哭讫敛者四人举棺男女从奉之奉尸敛于棺乃加葢覆以夷衾内外皆复位如初设熬糓首足各一筐傍各二筐以木覆棺上仍涂之施帟于殡上【帟柩上承尘也】祝取铭置于殡所乃奠
　　奠
　　将奠执巾几席者升自阼阶入设于室之西南隅东面右几加以巾賛者以馔升入室西面设于席前祝受巾巾俎奠者降自西阶以出下帷内外皆就位哭如初既殡设灵座于下室西间东向施牀几案屏帐服饰以时上膳羞及汤沐皆如平常殷奠之日不馈于下室【下室谓燕寝无下室者则设灵座于殡东朝夕进常食之具于灵前如平常也】
　　庐次
　　将成服掌事者预为庐于殡堂东廊下近南北户设苫凷于庐内【诸子各一庐凡　庐五品以上营之】齐衰于庐南累墼为垩室俱北户翦蒲为席不縁【父兄不次于殡所各在其正寝之东为庐垩室祖为嫡孙居垩室寝有牀皆南面西出户】父不为众子次于外【于庶子畧自若居寝】大功于垩室之南张帷席以蒲小功缌麻于大功之南设牀席以蒲妇人次于西房若殡后施下牀殡堂无房者次于后若别室
　　成服
　　三日成服【皆除去死日数】内外各哭尽哀内外俱降就次着衰服无服者仍素服相者引主人以下俱杖【三日而后食杖而后能起众子皆杖以病故也童子妇人不能病故不杖亦不居庐不着菲屦若嫡子虽童亦杖防不能自杖人代执之所谓当室杖者也自此以后唯嫡子及有爵之庶子皆杖在位其庶子之无爵者杖于他所不杖在位矣凡正寝戸内曰室户外曰堂虞杖不入室祔杖不升堂以今言之即灵堂户之内外也周人祔在卒哭今之百日也哀衰敬生故其杖不升灵寝之堂前其衰服及杖皆致之于卢内应杖者朝夕哭则杖之若孝子出无异适惟向殡及坟墓而已】【逺则乘车近则使人代执杖】升立哭于殡东西面南上齐衰以下就位妇人升诣殡西位若殡逼西壁妇人皆位于殡北则南面东上【尊行者坐】内外皆哭尽哀诸子孙就祖父及诸父前跪哭皆抚哭尽哀就祖母及诸母前哭亦如之女子子对祖母及诸母哭遂就祖父前哭如男子之仪唯诸父不抚之耳讫各复位伯叔母以下就主妇哭亦如之【始遭亲丧孝子荒迷三日而食服及成矣是以尊卑内外聚哭展哀也】诸尊者降出还次主人以下降立于阼阶下外姻在南少退俱西面北上哭尽哀各还次阖户小功以下各归其家自成服之后诸尊者及妇人于诸亲男子之丧有事则哭于殡所无事有时须哭者或在正寝则于北壁下舒席南面坐哭父母丧食粥朝米四合暮米四合不能食粥则以米为饭妇人皆以米为饭
　　朝夕哭奠【朝奠日出夕奠逮日】
　　每日预具朝奠于东阶下【瓦甒二实以醴及酒觯杓疏布羃角觯一木柶一笾一豆一实以脯醢也】内外夙兴各衰服【凡言衰服应杖者皆杖以下准此】男子就东阶下位【若升哭于殡东其位如始成服之式】妇人升诣殡西位内外皆哭【凡朝夕哭皆开帷】质明掌事者皆升自阼阶入彻奠出置于序西南如殡东之仪又以朝奠入至阼阶豆去葢笾甒去巾羃升阼阶入设于室如初执馔者出降自西阶日出后少顷内外皆止哭各还次朝夕之间主人及诸子妻妾女子子哭于其次无时至夕内外俱就位哭彻朝奠进夕奠如初仪日入后内外俱止哭各还次哭者出阖户自是以后至于启殡每朝夕如上仪既殡大功以下异门者归于家
　　宾吊【亲故同】
　　宾至掌次者引之次宾着素服相者入告内外衰服相者引主人以下立哭于阼阶下妇人哭于殡所相者引賔入立于庭北面西上为首者一人进当主人东面立云如何不淑主人哭再拜稽颡为首者复北面位吊者俱哭十余声相者引出少顷相者引主人以下各还次
　　亲故哭
　　若有亲故哭殡者内外俱升就殡堂位尊者坐【若宾敌体以上賔初入则起賔坐则坐賔起亦起】内外俱哭相者引賔入升堂立于殡东西面南上尊者坐俱哭尽哀尊者起相者引入卑者再拜讫乃就主人前稍南东北面执慰相者引以次出【恩滐者賔拜讫又哭尽哀或就孝子抚哭尽哀而出也】少顷相者引主人以下降还次
　　州县官长吊
　　若刺史哭其所部【县令同】主人设席于柩东西面刺史素服将到相者引主人去杖立于门内之右北面刺史降入升自西阶即坐西面坐哭尽哀将起主人降复阶下位刺史降出主人拜送于大门外杖哭而入
　　刺史遣使吊
　　刺史遣使吊使者至掌次者引就次内外俱衰服主人以下就阶下位妇人就堂上位内外俱哭使者素服执书相者引入门而左立于阶间东面使者致辞主人拜稽颡相者引主人进诣使者前西面受书退复位左右进受书主人拜送于位相者引使者出若自入吊哭如上吊仪客出少顷内外止哭各就位
　　亲故遣使致赙
　　亲故遣使致赙使者立于大门外之西东面从者以篚奉纁束帛立于使者西南俱东面【凡赙通以货财使者随执其物不限以纁】相者入告遂引主人立哭相者进主人前东面受命出诣使者前西面曰敢请事使者从者以篚进诣使者前西面以授使者退复位使者曰某封若某官【无官封者称某字】使某赙相者入告出曰孤某须矣相者引使者入立于内门外之西东面主人止哭使者少进东面曰某封若某官使某赙主人哭再拜使者少进坐委之兴复位掌事者进坐举之兴以东【东藏也】相者引使者出主人拜送使者致物若不以器掌事者迓受之不委于地【其余赙物従使者执之立于使者东南北面西上掌事者受之以东】
　　殷奠
　　每朔朢具殷奠馔于东堂下瓦甒二实以醴及酒角觯二角柶一少牢及腊三俎二簠二簋二钘六笾六豆设盆盥于馔东布巾【为奠者盥】其日内外夙兴衰服升就位哭质明执馔者彻宿奠遂以馔入至阼阶去巾葢升入室设于席前酌奠讫幂俎以巾执馔者降自西阶以出少顷内外各还次既出阖户及夕执馔者彻殷奠进夕奠如常礼若有荐新如朔奠【荐五糓若时物新出者荐之】其日不馈于下室【不馈于下室者为殷奠有黍稷】
　　卜宅兆
