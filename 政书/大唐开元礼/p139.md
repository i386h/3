<!-- { "loadSidebar": true } -->
　　妇为舅姑【其夫为祖曽祖髙祖后者其妻从服亦如舅姑】
　　为夫兄弟之子【男女同报】
　　舅姑为嫡妇【其夫应三年者然后为其妇齐哀周】
　　齐衰五月
　　正服
　　为曽祖父母【本三月以其降杀太多故新议改从五月】
　　女子子在室者及嫁者为曽祖父母
　　齐衰三月
　　正服
　　为髙祖父母【重其衰麻尊尊也减其日月为恩杀也】
　　女子子在室者及嫁者为髙祖父母【不敢降其祖也】
　　义服
　　为继父不同居【先同今异继父有子及有大功之亲虽同居亦为异居元不同者不服】
　　右降服亦衰裳四升冠七升正服五升冠八升义服六升冠九升右缝布缨武冠内縪前后缝于武内厌缝之【妇人则布总精麄如男子之冠】其绖带与三年同其杖三年及杖周皆桐杖各大如腰绖通圆之长齐其心本在下麤屦内纳不杖周则麻屦五月三月则绳屦其三年者与斩衰同杖周十一月小祥十三月大祥十五月禫逾月除复常祥禫变节皆与斩衰同其父卒母嫁出妻之子为母及为祖后祖在为祖母虽周除仍心防三年义服齐衰三月者衰裳六升冠九升绖带与周同而绳屦
　　大功
　　长殇九月中殇七月
　　正服
　　为子女子子之长殇中殇【殇者未成人而死可哀伤者男子已娶女子许嫁皆不为殇年十九至十六为长殇十五至十二为中殇十一至八嵗为下殇八嵗以下为无服之殇以日易月本服周者哭之十三日大功九日小功五日缌麻三日】
　　为叔父之长殇中殇
　　为姑姊妹之长殇中殇
　　为兄弟之长殇中殇
　　为嫡孙之长殇中殇【嫡曽孙嫡孙亦司】
　　为兄弟之子女子子之长殇中殇
　　义服
　　为夫之兄弟之子女子子之长殇中殇
　　成人九月
　　正服
　　为从父兄弟【今之同堂兄弟姊妹之在室者】
　　为庶孙【女在室亦然】
　　降服
　　为女子子适人者【出降者两女各出不再降若两男各为人后者亦如之】为姑姊妹适人者报
　　出母为女子子适人者【女报同】
　　为兄弟之女适人者报
　　为人后者为其兄弟
　　为人后者为其姑姊妹在室者报
　　右成人服衰裳八升冠十升余皆与长殇同
　　义服
　　为夫之祖父母
　　为夫之伯叔父母报【报者旁尊不足以尊降】
　　为夫之兄弟女适人者报
　　夫为人后者其妻为本生舅姑
　　为众子妇
　　右降服衰裳七升正服八升冠十升义服衰裳九升冠十一升【妇人则布精麄如男子之冠】牡麻绖首大五寸七分半长殇及成人皆九月缨以绳中殇皆七月绖无缨俱五分首绖去一以为腰绖大四寸六分布带绳缨
　　小功五月
　　殇
　　正服
　　为子女子子之下殇
　　为叔父之下殇
　　为姑姊妹之下殇
　　为嫡孙之下殇
　　为兄弟之下殇
　　为兄弟之子女子子之下殇
　　为从父兄弟姊妹之长殇
　　为庶孙丈夫妇人之长殇
　　降服
　　为人后者为其兄弟之长殇
　　为侄丈夫妇人之长殇【出嫁姑为之服】
　　为人后者为其姑姊妹之长殇
　　义服
　　为夫之兄弟之子女子子之下殇
　　为夫之伯叔父之长殇
　　右降正服冠缞同十升义十一升澡麻绖带【澡谓去其莩垢不絶其本】冠左缝不厌【妇人布总精麄如男子】首绖大四寸六分五分首绖去一以为腰绖大三寸七分布带吉屦无絇妇人衰绖精麄如男子降服不澡
　　成人五月
　　正服
　　为从祖祖父报【祖之兄弟也兄弟之孙女在室亦如之】
　　为从祖父报【父之同堂兄弟同堂兄弟之女在室亦如之】
　　为从姑姊妹在室者报【父之同堂姊妹及已再従姊妹】
　　为从祖祖姑在室者报【祖之姊妹】
　　为外祖父母
　　为舅及从母丈夫妇人报【母之兄弟姊妹】
　　降服
　　为从父姊妹适人者报【周堂姊妹】
　　为孙女适人者
　　为人后者为其姑姊妹适人者报
　　义服
　　为从祖祖母报【祖之兄弟妻】
　　为从祖祖母报【父之同堂兄弟妻】
　　为夫之姑姊妹在室及适人者报
　　为娣姒妇报
　　为同母异父兄弟姊妹报
　　为嫡母之父母兄弟从母【谓妾子为嫡母之父母及兄弟姊妹嫡母卒则不服】
　　为庶母慈已者【谓庶母之乳养已者】
　　为嫡孙之妇【有嫡妇则无嫡孙之妇曽孙孙为后者服其妇如嫡孙之妇】母出为继母之父母兄弟从母【母卒则为其母之党服不为继母之党服】
　　嫂叔报【兄嫂弟妻同】
　　右降服衰裳十升正服衰裳十一升冠同十一升义服衰裳十二升冠与衰同其绖如小功五月唯麻断本
　　缌麻三月
　　殇
　　正服
　　为从父兄弟姊妹之中殇下殇
　　为庶孙丈夫妇人之中殇下殇
　　为从祖叔父之长殇
　　为从祖兄弟之长殇
　　为舅及从母之长殇
　　为从父兄弟之子之长殇
　　为兄弟之孙之长殇
　　为从祖姑姊妹之长殇
　　降服
　　为人后者为其兄弟之中殇下殇
　　为侄丈夫妇人之中殇下殇【出嫁姑为之服】
　　为人后者为其姑姊妹之中殇下殇
　　义服
　　为人后者为从父兄弟之长殇
　　为夫之叔父之中殇下殇
　　为夫之姑姊妹之长殇
　　成人
　　正服
　　为族兄弟【三从兄弟三从姊妹出嫁者则无服】
　　为族曽祖父报【曽祖之兄弟曽孙女出嫁则无服】
　　为族祖父报【祖之同堂兄弟孙女出嫁则无服】
　　为族父报【父之再从兄弟再从兄弟之女出嫁则无服】
　　为曽孙孙
　　为外孙【女子子之男女】
　　为从母兄弟姊妹【今为两姨兄弟姊妹】
　　为姑之子【外兄弟姊妹】
　　为舅之子【内兄弟姊妹】
　　为族曽祖姑在室者报【曽祖之姊妹】
　　为族祖姑在室者报【祖之同堂姊妹】
　　为族姑在室者报【父之再従姊妹】
　　降服
　　女子子适人者为从祖父报【谓堂伯叔】
　　为从祖姑姊妹适人者报【父之同堂姊妹及已之再从姊妹】庶子为父后者为其母【若无嫡母及嫡母卒则申妾子不服外祖父母舅从母】
　　为从祖祖姑适人者报【祖之姊妹】
　　为人后者为外祖父母【本生外祖父母】
　　为兄弟之孙女适人者报
　　义服
　　为族曽祖母报【曽祖兄弟之妻】
　　为族祖母报【祖之同堂兄弟之妻】
　　为族母报【父之再从兄弟之妻】
　　为庶孙之妇
　　女子子适人者为从祖伯叔母【同堂伯叔母】
　　为庶母【父妾有子者】
　　为乳母
　　为壻【女子子之夫报】
　　为妻之父母【从妻服之】
　　为夫之曽祖髙祖父母
　　为夫之从祖祖父母报【夫之祖兄弟及其妻】
　　为夫之从祖父母报【夫之父同堂兄弟及其妻】
　　为夫之外祖父母报
　　为夫之从祖兄弟之子【夫之再从兄弟之子】
　　为夫之从父兄弟之妻
　　为夫之从父姊妹在室及适人者
　　为夫之舅及从母报
　　改葬缌【子为父母妻妾为夫既葬除之】
　　右降正义服冠衰同十五升去其半有事其缕无事其布右缝不厌【妇人则布总精麄如男子之冠】澡麻断本以为绖首绖大三寸七分五分首绖去一以为腰绖大二寸九分布带吉屦无絇
　　皇家所絶旁亲服者皇弟子为之皆降一等凡童子不缌当室则缌
　　衰裳制度
　　凡衰外削幅裳内削幅三絇【削犹杀也絇谓辟两侧空中央也凡衰前幅三絇后四絇】若齐裳内衰外【齐缉也凡五服之衰一斩四缉缉裳者内展之缉衰者外展之】负广出于适寸【负在背者适辟领也负出于辟领旁一寸】适博四寸出于衰【博广也辟领广四寸则与阔中八寸也两之为尺六寸出于衰者旁出衰外】衰长六寸博四寸【广长当心】衣带下尺【衣带下尺者腰也广尺足以掩裳上际】衽二尺有五寸【衽所以掩裳际也上正一尺燕尾二尺五寸凡用布三尺五寸也】袂属幅【属犹连也连幅谓不削】衣二尺有二寸【此谓袂中也衣自领至腰二尺二寸倍之四尺四寸加辟领八寸又倍之凡衣用布一丈四寸】袪尺二寸【袪袖口也】






　　大唐开元礼卷一百三十二
　　钦定四库全书
　　大唐开元礼卷一百三十三　唐　萧嵩等　撰凶礼
　　讣奏
　　为外祖父母举哀　　为皇后父母举哀为诸王妃主举哀　　为内命妇举哀
　　为宗戚举哀　　　　为贵臣举哀
　　为蕃国主举哀
　　临防
　　临诸王妃主防　　　临外祖父母防
　　临皇后父母　　　　临宗戚防
　　临贵臣防
　　除防
　　除外祖父母防　　　除皇后父母防
　　讣奏
　　为外祖父母举哀
　　皇帝为外祖父母举哀本司散下其礼所司随职供办尚舍奉御先扵别殿设素褥牀席为举哀成服位南向尚衣奉御先制小功五月之服守宫先扵举哀殿外门之外随便设百官文武次如常其日举哀前三刻诸卫屯门列仗如常诸应陪慰者并赴集次所典仪扵举哀殿门外布百官位亦如常又扵殿前设诸王三品已上哭位文东武西重行北面相对为首诸亲位扵文武官五品之下【皇宗亲在东异姓亲在西】又扵阶下当御位北向设太尉奉慰位文武百官到入次改服素服侍中版奏请中严亦在三刻之前尚衣奉御以箧奉衰服升立于殿东间北面典谒引诸王百官一品以下九品以上俱就门外位文武侍卫之官诣閤奉迎举哀前一刻侍中版奏外办皇帝服素服御舆出升别殿降舆即哭位南向坐侍卫如常仪至其时侍中跪奏请为故某官【若某郡君】举哀俛伏兴皇帝哭十五举声侍中跪奏请哭止成服俛伏兴皇帝止哭尚衣奉御以筵奉衰服进跪授兴仍赞变服焉【于变服则权设步障已而去之】成服已侍中又跪奏请哭俛伏兴皇帝哭通事舍人引诸王文武百官三品以上入就殿庭位舍人赞拜羣官在位者皆再拜舍人赞哭羣官在位者皆哭十五举声舍人賛止羣官在位者皆止舍人引诸王为首者一人进诣奉慰位跪奉慰俛伏兴舍人引退还本位又舍人次引百官文武行首一人进诣奉慰位跪奉慰俛伏兴舍人引退还本位舍人賛拜在位者皆再拜舍人引三品已上退出其四品以下位于门外者典谒赞哭赞止引退如殿庭之仪侍中跪奏请哭止还俛伏兴皇帝御舆降还侍卫从至閤如初所司宣仗散其日晡哭则晡前二刻奏严一刻奏办皇帝服衰服出即位次哭如初【百官不集】自后朝晡凡三日而止
　　为皇后父母举哀
　　右与为外祖父母礼同其异者制缌麻三月之服朝晡再哭而止
　　为诸王妃主举哀
