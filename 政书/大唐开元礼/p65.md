<!-- { "loadSidebar": true } -->
　　季夏土王日祭中霤于太庙之庭前祭三日诸享官散斋二日于正寝致斋一日于庙所散斋理事如旧唯不吊防问疾不作乐不判署刑杀文书不行刑罚不预秽恶致斋惟祭事得行其余悉防其祭官已斋而阙者通摄行事前祭一日卫尉陈设如常祭日未明十刻太官丞具特牲之馔未明一刻太庙令帅其属入布神坐于庙庭西四门之内道南东向席以莞设神位于坐首设酒樽于神坐东南设洗又于酒樽东南俱北向罍水在洗东篚在西南肆【篚寔以巾爵】奉礼设太庙令位于神坐东南执事者位于其后俱北向西上设门外位皆于东门之外道南重行北向以西为上质明诸行事之官各服其服良醖之属入实樽罍太官丞监寔笾豆簠簋赞引引太庙令又赞引引执事者俱就门外位太祝与执樽罍篚羃者先入诣神坐前西向再拜讫各就位立定赞引引太庙令又赞引引执事者入就位赞引赞拜太庙令以下皆再拜太官令丞出诣馔所赞引进太庙令之左白有司谨具请行事退复位太官丞引馔入太祝迎引于坐首设于神坐前讫太官丞以下还本位太祝还樽所赞引引太庙令诣罍洗盥手洗爵诣酒樽所执樽者举羃太庙令酌酒赞引引太庙令进神坐前西向跪奠爵俛伏兴少退西向立太祝持版进于神坐之右北向跪读祝文曰维某年嵗次月朔日子嗣开元神武皇帝谨遣具位姓名敢昭告于中霤頼兹保飬甿庶以安式荷神功祗率恒礼爰以特牲芗合芗萁嘉蔬嘉荐醴酒明祀于神尚飨讫兴太庙令再拜太祝进跪奠版于神坐俛伏兴还樽所太祝以爵酌福酒进太庙令之左北面立太庙令再拜受爵跪祭酒遂饮卒爵太祝进受爵还尊所太庙令俛伏兴再拜赞引引还本位太祝进跪彻豆俛伏兴还樽所【彻者少移于故处】太祝与执樽罍篚羃者俱复位立定赞引赞拜太庙令以下皆再拜赞引进太庙令之左白礼毕遂引太庙令以下出其祝版燔于斋坊
　　祭司寒纳冰【纳冰开冰礼附】
　　前三日诸祭官散斋二日于家正寝致斋一日于祭所右校扫除祭所卫尉陈设如常祭日未明十刻太官丞具特牲之馔未明一刻郊社丞入布神坐于庙北南向设神位于坐首又帅其属设酒樽于神坐东南设洗于酒樽东南俱北向罍水在洗东篚在洗西南肆【篚实以巾爵】执樽罍篚者各位于樽罍篚之后上林令设桃弧棘矢于冰室户内之右【祭讫遂留之】奉礼设上林令位于神坐东南执事者陪其后俱重行西向以北为上质明上林令以下各服其服郊社丞良醖令之属入实樽罍太官丞监实笾豆簠簋赞引引上林令又赞引引执事者俱就门外位立定太祝与执樽罍篚者先入立于神前北向俱再拜讫各就位赞引引上林令又赞引引执事者俱入就位立定赞引赞拜上林令以下皆再拜太官丞出诣馔所赞引进上林令之左白有司谨具请行事退复位太官丞引馔入太祝迎于坐首设于神座前讫太官丞以下还本位太祝还樽所赞引引上林令盥手洗爵诣酒樽所执樽者举羃上林令酌酒赞引引上林令进神坐北向跪奠爵俛伏兴少退北向立太祝持版进于神坐之右东面跪读祝文曰维某年歳次十月朔日开元神武皇帝谨遣某官姓名昭告于防之神顺兹时令増冰坚厚式遵常典将纳凌隂谨以牡秬黍嘉荐清酌明祀于神尚飨讫兴上林令再拜太祝进跪奠版于神坐俛伏兴还樽所太祝以爵酌福酒进上林令之右西向立上林令再拜受爵跪祭酒遂饮卒爵太祝进受爵复于樽所上林令跪俛伏兴再拜赞引引还本位太祝进跪彻豆俛伏兴还樽所【彻者少移于故处】太祝与执樽罍篚者俱复位立定赞引赞拜上林令以下皆再拜赞引进上林令之左白礼毕赞引引上林令以下出其祝版燔于斋坊
　　兴庆宫祭五龙坛
　　将祭有司筮日如别仪前祀三日诸预祭之官散斋二日致斋一日【散斋于寝致斋于祀所】散斋理事如旧惟不吊防问疾不作乐不行刑罚不判署刑杀文书不预秽恶致斋惟祭事得行其余悉防其祭官已斋而阙者通摄行事前祭二日守宫设祭官次于东壝之外道南北向以西为上设陈馔幔于内壝东门之外道南北向太乐令设判悬之乐于坛南右校扫除坛之内外前祀一日晡后一刻诸卫令其属各以其方器服守卫壝门清斋一宿奉礼设献官位于南壝东南西向执事位于献官东南俱西向北上设奉礼位于献官西南赞者二人在南差退设祭官以下门外位于东壝之外道南每等异位重行北向以西为上郊社令帅斋郎设散樽五龙各二于坛上东南隅北向西上【尊皆加勺羃有坫以置爵】设洗于坛东南北向罍水在洗东篚在洗西南肆【篚实巾爵】执樽罍篚羃者各位于樽罍篚羃之后祀日未明十五刻太官令帅宰人以鸾刀烹牲于厨【牲以少牢】未明二刻郊社令帅斋郎各服其服升设五龙坐于坛上近北南向东上席以莞设神位各于坐首未明一刻祭官以上各服其服郊社令与良醖之属入实樽罍太祝以币置于篚太官令帅进馔者实诸笾豆簋簠等设于馔幔内质明谒者引献官以下就门外位奉礼帅赞者先入就位执樽罍篚羃者入当坛南重行北向以西为上立定奉礼曰再拜賛者承传执樽罍篚羃者皆再拜讫执樽罍篚羃者自东陛升立于樽所各就位太乐令帅工人入就位谒者进献官之左白有司谨具请行事退复位协律郎跪俛伏举麾鼓祝乃以姑洗之均乐舞三成偃麾戞敔乐止奉礼曰众官再拜在位者皆再拜讫复位太祝取币于篚立于樽所太官令帅进馔者奉馔陈于东门外谒者引献官诣南陛升北向立太祝以币授献官献官受币登歌作以南吕之均谒者引献官进北面跪奠于青龙之坐前诸坐皆太祝助奠俱毕献官再拜讫登歌止谒者引献官降自南陛还本位太官令引馔入升自南阶太祝迎引于坛上设馔于神坐讫降复位谒者引献官诣罍洗盥手洗爵讫引升南陛诣罍所执樽者举羃献官酌酒谒者引进神坐前北向跪奠爵于青龙之坐太祝等助奠诸生俱毕少退向北立太祝持版进于青龙坐之右东向跪读祝文讫【祝文临时制撰】献官再拜太祝进跪奠版于神坐俛伏兴还樽所太祝以爵酌罍福酒进献官之右西向立献官再拜受爵跪祭酒奠爵兴太祝帅斋郎进俎太祝跪减神前胙肉兴以授献官献官受以授斋郎献官跪取爵遂饮卒爵太祝进受爵复于坫献官再拜谒者引降复位太祝跪彻豆俛伏兴还樽所奉礼曰赐胙赞者唱众官再拜在位者皆再拜【献官不拜】奉礼又曰再拜在位者俱再拜谒者进献官之左白礼毕遂引献官以下出太祝以下复执事位立定奉礼曰再拜太祝再拜讫其祝版燔于斋所【如沈玉于川临时别取进止】












　　大唐开元礼卷五十一
　　钦定四库全书
　　大唐开元礼卷五十二　　　　唐　萧嵩等　撰吉礼
　　皇帝视学
　　视学前一日所司洒扫学堂之内外尚舍设大次于学堂之后守宫设皇太子次于大次之东皆随地之宜并如常仪尚舍设御坐于学堂上北壁下当中南向监司设讲榻于御坐之西南向设执读坐于前楹间当讲榻北向尚舍又设皇太子坐于御坐东南西向设文官三品以上坐于皇太子之南少退重行西面北上设武官三品以上坐于讲榻西南当文官重行东面北上设侍讲坐于执读西北武官之前东面北上【其执如意者一人立于侍讲之南东面】设论议坐于讲榻之前北面三馆学官坐于武官之后设脱履席于西阶下典仪设版位皇太子于东阶东南西面执经于西阶西南东面文官三品以上于皇太子东南重行西面北上武官三品以上于执经西南侍讲执读执如意等于执经之后皆重行东面北上学生分位于文武官之后皆重行北上设典仪位于东阶之西赞者二人在南差退俱西向
　　出宫
　　前出宫三日本司宣摄内外各供其职其日应从驾文武官依时刻俱集朝堂诸卫陈设仗卫侍中版奏外办皇帝乗马文武侍从并如常行幸之仪驾将至祭酒帅监官学官学生等奉迎于路左【学生青衿服】驾至大次门外降入如常
　　视学
　　皇帝既入大次执经侍讲执读执如意等及学官各服公服典仪帅赞者先入就位谒者赞引引文武三品以上及执经以下学官等入就堂下位皇太子立于学堂门外之东西向侍卫如常侍中版奏外办皇帝出大次升自北阶即御坐南向坐侍臣及近侍量人从升典仪一人升就东阶上西面立舍人引皇太子就位立【诸卫率庶子等量人从入立于皇太子东南西面北上】奉礼曰再拜赞者承传皇太子以下在位者皆再拜侍中跪奏称请勅皇太子及王公等升坐又侍中称制曰可侍中诣东阶上西面称勑皇太子及公王等升殿上典仪承传阶下赞者又承传皇太子以下应坐者皆再拜讫通事舍人引皇太子及羣官应坐者各升坐讫【其公服者脱履于阶下及降纳皆如常仪】执读读所讲经执经释义讫遂行如意侍讲者执如意就论议坐以次论难讫侍中跪奏礼毕群官皆起通事舍人各降堂下位若有勅赐防则侍中前承制降诣堂下宣勅及太官下食案等并如常仪皇帝降坐还大次侍卫如常仪羣官以下防讫皆出执经以下改服常服【学生仍青衿服】
　　车驾还宫
　　皇帝既还大次侍中量时刻版奏外办皇帝出次文武官陪从还宫如来仪初驾出国子祭酒帅监官学官学生等奉辞于路左如常式

　　大唐开元礼卷五十二
　　钦定四库全书
　　大唐开元礼卷五十三　　　唐　萧嵩等　撰吉礼
　　皇太子释奠于孔宣父
　　皇太子散斋三日于别殿致斋二日于正殿前致斋一日典设郎设皇太子幄坐于正殿东序及室内俱西向又张帷于前楹下【殿若无室张帷为之】致斋之日质明诸卫率各勒所部屯门列仗如常昼漏上水一刻左庶子版奏请中严近仗就陈于閤外通事舍人引宫臣文武七品以上袴褶陪位如式诸侍卫之官各服其器服诸侍臣并结佩俱诣閤奉迎左庶子版奏外办上水三刻皇太子服通天冠綘纱袍结佩以出侍卫如常皇太子即位西向坐侍臣夹侍如常一顷刻左庶子前跪奏称左庶子臣某言请降就斋室俛伏兴还侍位皇太子降坐入室文武侍臣各还本司直卫者如常典谒引陪位以次出凡预享之官散斋三日致斋二日【散斋皆于正寝致斋一日于本司一日于享所其无本司者皆于享所】近侍之官应从升者及従享羣官监官学生等各于本司及学官俱清斋一宿散斋理事如旧惟不吊防问疾不作乐不判署刑杀文书不行刑罚不预秽恶致斋唯享事得行其余悉防其享官已斋而阙者通摄行事诸享官致斋之日给酒食及明衣各习礼于斋所太官令取明水火【取水于隂鍳取火于阳燧火以供爨水以寔尊】前享一日诸卫令其属未后一刻各以其方器服守卫庙门及太乐工人俱清斋一宿
　　陈设
