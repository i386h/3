<!-- { "loadSidebar": true } -->
　　皇帝既升祼太官令出帅进馔者奉馔陈于东门之外谒者引司徒诣馔所司徒奉献祖之俎初皇帝既至位乐止大官令引馔入自正门俎初入门雍和之乐作以无射之均【笾豆盖羃彻之如式】设讫谒者引司徒以下降复位诸祝各还樽所太常卿引皇帝诣罍洗乐作皇帝至罍洗乐止皇帝盥手洗爵侍中黄门侍郎赞洗皆如晨祼之仪讫太常卿引皇帝乐作皇帝升自阼阶讫乐止太常卿引皇帝诣献祖樽彜所执樽者举羃侍中赞酌醴齐讫夀和之乐作【皇帝酌献饮福皆作夀和之乐】太常卿引皇帝诣献祖神坐前北靣跪奠爵俛伏兴太常卿引皇帝出户北向立乐止太祝持版进于室户外之右东面跪读祝文【祝文临时撰】讫兴皇帝再拜初读祝文讫乐作太祝入跪奠版于神坐前兴出还樽所皇帝拜讫乐止太常卿引皇帝诣懿祖樽彜所执樽者举羃侍中取爵于坫进皇帝受爵侍中赞酌醴齐讫太常卿引皇帝以次献皆如懿祖之仪【惟不盥洗】讫太常卿引皇帝诣东序西向立乐作皇帝献将毕谒者引司徒升自东阶立于前楹之间北面诸祝各以爵酌福酒合置一爵一太祝持爵以授侍中侍中受爵北向进皇帝再拜受爵跪祭酒啐酒奠爵俛伏兴诸祝各帅斋郎持俎进太祝减神前胙肉又以笾取稷黍饭皆如常还樽所以黍稷饭共置一笾以胙肉共置一俎上先以饭授司徒司徒奉进皇帝受以授左右又以俎授司徒司徒奉进皇帝受以授左右皇帝跪取爵遂饮卒爵侍中进受爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自阼阶还版位西向立乐止谒者引司徒降复位登歌作诸祝各入室彻豆出还樽所【彻者笾豆各一少移于故处】登歌止奉礼曰赐胙赞者唱众官再拜众官皆再拜乐作太常卿前奏称请再拜退复位皇帝再拜奉礼曰众官再拜众官皆再拜乐一成止太常卿前奏礼毕太常卿引皇帝出门乐止殿中监前受镇珪华盖侍卫如常仪皇帝入次谒者赞引各引在位者以次出赞引引御史太祝以下俱复执事位立定奉礼曰再拜御史以下皆再拜赞引引出工人以次出太庙令太祝宫闱令纳神主如常仪其祝版燔于斋坊
　　銮驾还宫如常仪



　　大唐开元礼卷六十
　　钦定四库全书
　　大唐开元礼卷六十一　　唐　　萧嵩等　撰吉礼
　　巡狩告于太庙有司摄事
　　前二日守宫设告官以下次各于常所右校清扫内外又为瘗塪于北门之内道西方深取足容物前一日诸告官清斋于庙所诸卫令其属晡后一刻各以其方器服守卫庙门奉礼设版位于内外并如常仪设望瘗位于堂之东北当瘗塪西向又设奉礼位于瘗坎东北向赞者二人在西少退太庙令拂拭神幄又帅其属以樽坫罍洗篚羃制币之篚入设皆如常仪执樽罍篚羃者各立于樽罍篚羃之后太官令预馔酒脯醢告日未明三刻诸官以下各服其服太庙令良醖令之属入实樽罍及玉币【毎室春夏用两牺尊秋冬用两着尊一实明水为上一实以醴齐次之山罍二一实酒为上一实清酒次之币以白各长一丈八尺】未明二刻奉礼帅赞者先入就位赞引引御史太祝以下再拜入行扫除如常仪讫各就位未明一刻赞引引太庙令太祝宫闱令入当阶间北面西上立定奉礼曰再拜赞者承传【凡奉礼有词赞者皆承传】太庙令以下皆再拜升自东阶入开塪室奉礼出献祖以下九室神主各置于坐如常仪讫各就位谒者引告官以下俱就门外位质明谒者引告官以下赞引引执事者次入就位立定奉礼曰再拜告官以下皆再拜【其先拜者不拜】谒者进告官之左白有司谨具请行事退复位奉礼曰再拜在位皆再拜初白请行事太官令帅进馔者奉馔陈于东门之外初太官令出诸太祝俱取币于篚各立于樽所谒者引告官升自东阶诣献祖庙室户前北面立太祝以币东向授告官受币进北面跪奠于献祖神坐俛伏兴出户北面再拜讫谒者引告官次进币于懿祖以下皆如上仪讫谒者引还本位诸太祝各还樽所太官令引馔入自正门各由其陛升诸太祝迎引于阶上各设于神坐前讫太官令以下降复位诸太祝各还樽所谒者引告官诣罍洗盥手洗爵讫升自东阶诣献祖酒樽所执樽者举羃告官酌醴齐谒者引告官入诣献祖神坐前北向跪奠爵俛伏兴出户北向立太祝持版进于室户外之右东面跪读祝文【祝文临时撰】讫兴告官再拜太祝进跪奠版于神坐俛伏兴还樽所告官拜讫谒者引告官以次献皆如献祖之仪【唯不盥洗】讫谒者引告官诣东序西向立诸太祝各以爵酌罍福酒合置一爵一太祝持爵进告官之左北向立告官再拜受爵跪祭酒遂饮卒爵太祝进受爵复于坫告官俛伏兴再拜讫谒者引告官降复位诸太祝各入室跪彻豆兴还樽所【彻者笾豆各一少移于故处】奉礼曰再拜在位者皆再拜【已饮福者不拜】奉礼曰再拜告官以下皆再拜讫谒者进告官之左请就望瘗位奉礼赞者转就瘗坎东北位谒者引告官就望瘗位西向立于告官将拜诸太祝各执篚进神坐前跪取币兴降自阶诣瘗坎以制币置于坎讫奉礼曰可瘗坎东西面各四人寘土半坎谒者进告官之左白礼毕谒者引告官赞引引执事者以次出初白礼毕奉礼赞者还本位御史太祝以下俱复执事位立定奉礼曰再拜御史以下皆再拜赞引引出太庙令太祝宫闱令纳神主如常仪其祝版燔于斋坊归与此礼同













　　大唐开元礼卷六十一
　　钦定四库全书
　　大唐开元礼卷六十二　　唐　萧嵩等　撰吉礼
　　皇帝廵狩　　　　銮驾出宫
　　燔柴告至　　　　銮驾还宫
　　望秩山川　　　　肆觐东后
　　考制度
　　銮驾出宫
　　将廵狩所司承制先颁告于东方诸州曰皇帝二月东廵狩各脩平乃守考乃职事敢不敬戒国有大刑驾将发告圜丘宗庙社稷皆如上仪皇帝出宫备大驾卤簿皆如常仪軷于国门祭所过山川如亲征之礼所经州县刺史县令先待于境通事舍人承制问百年古先帝王名臣烈士皆州县致祭
　　燔柴告至
　　将告将作预于太山下修圜坛四出陛【若见有封禅祀天坛即不须别筑】前告三日尚舍直长施大次于外壝东门之内道北南向尚舍奉御铺御坐守宫设文武侍臣次于大次之后文官在左武官在右俱南向又设告官次于东壝之外道南从官文官九品以上于告官之东东方诸州刺史县令应朝者于文官之东东方南方蕃客又于其东俱重行毎等异位北向西上酅公介公于西壝之外道南武官九品以上于介公之西西方北方蕃客又于其西俱重行每等异位北向东上【其褒圣侯于文官三品之下若有诸州使人分方于武官之后】设陈馔幔于内壝东门之外道南北向前二日太乐令设宫悬之乐于坛南设登歌之乐于坛上并如常仪右校扫除坛之内外郊社令积柴于燎坛【其坛于乐悬之南外壝之内】方一丈髙一丈二尺开上南出户方六尺前一【日】皇帝清斋于行宫预告之官皆于告所清斋一日近
