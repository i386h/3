<!-- { "loadSidebar": true } -->
　　皇帝既升奠玉币太官令出帅进馔者奉馔入陈于西门之外司徒奉太社之俎初皇帝既至位乐止太官令引馔入太社太稷之馔入自正门后土后稷之馔入自左闼俎初入门雍和之乐作馔至陛乐止太社太稷之馔升自北陛后土后稷之馔升自西陛诸祝迎引于坛上各设于神坐前设讫谒者引司徒以下降复位诸祝各还樽所太常卿引皇帝诣罍洗乐作皇帝至罍洗乐止侍中跪取兴沃水又侍中跪取盘兴承水皇帝盥手黄门侍郎跪取巾于篚兴进帨手讫黄门侍郎受巾跪奠于篚黄门侍郎又取爵于篚兴进皇帝皇帝受爵侍中酌罍水又侍中奉盘承水皇帝洗爵黄门侍郎又授巾如初皇帝拭爵讫侍中奠盘匜黄门侍郎受巾奠于篚皆如常太常卿引皇帝乐作皇帝诣太社坛升自北陛乐止近侍官从升如常谒者引司徒升自西陛立于樽所斋郎奉俎从升立于司徒之后太常卿引皇帝诣太社酒樽所执樽者举羃侍中賛酌醴齐讫夀和之乐作【皇帝毎酌献及饮福酒皆作夀和之乐】太常卿引皇帝进太社神坐前南面跪奠爵俛伏兴太常卿引皇帝少退南向立乐止太祝持版进于神坐之右西向跪读祝文【其祝文临时撰告以亲征意】讫兴皇帝再拜初读祝文讫乐作太祝进跪奠版于神坐前兴还樽所皇帝拜讫乐止太常卿引皇帝诣后土氏酒樽所执尊者举羃侍中取爵于坫进皇帝受爵侍中賛酌醴齐讫乐作太常卿引皇帝进后土氏神坐前西向跪奠爵俛伏兴太常卿引皇帝少退西向立乐止太祝持版进于神坐之左南向跪读祝文讫兴皇帝再拜初读祝文讫乐作太祝进跪奠版于神坐兴还樽所皇帝拜讫乐止太常卿引皇帝进太社神坐前南向立乐作太祝各以爵酌福酒合置一爵一太祝持爵以授侍中侍中受爵东向以进皇帝再拜受爵跪祭酒啐酒奠爵俛伏兴诸祝各帅斋郎进爼太祝减太社神前胙肉太祝以爼授司徒司徒奉爼东向进皇帝受以授左右皇帝跪取爵遂饮卒爵侍中进受爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自北陛诣罍洗乐止谒者引司徒従降皇帝至罍洗盥手洗爵侍中黄门侍郎賛洗如常讫太常卿引皇帝乐作皇帝诣太稷坛升自北陛乐止皇帝酌献太稷后稷皆如太社后土之仪太常卿引皇帝降自北陛乐作皇帝还版位南面立乐止谒者引司徒降复位皇帝既降谒者引诸军将升自西陛进立于太社神坐前南面西上初军将升诸太祝各帅斋郎以爵酌罍福酒进立于军将之东西面南上军将俱再拜受爵跪祭酒啐酒奠爵兴诸太祝各帅斋郎进俎减神前胙肉以次授军将受以授斋郎军将俱跪取爵遂饮卒爵太祝帅斋郎受爵复于坫军将兴俱再拜谒者引军将降复位登歌作诸祝俱进彻豆还樽所登歌止【彻者豆笾各一少移于故处】奉礼曰赐胙賛者唱众官再拜众官皆再拜【已饮福受胙者则不拜】乐作太常卿前奏称请再拜退复位皇帝再拜奉礼曰众官再拜众官皆再拜乐一成止太常卿前奏请就望瘗位太常卿引皇帝乐作皇帝至望瘗位南向立乐止于羣官将拜诸祝各执篚进神坐前取玉币斋郎以爼载牲体稷黍饭爵酒各由其陛降坛南行当瘗埳西行诸祝以玉币馔物置于埳讫奉礼曰可瘗埳东西面各四人寘土半埳太常卿前奏礼毕太常卿引皇帝还大次乐作皇帝出社宫门殿中监前受镇珪华盖侍卫如常仪皇帝入次乐止谒者賛引各引告官及从驾羣官以次出賛引引御史以下俱复执事位立定奉礼曰再拜御史以下皆再拜賛引引出工人以次出其祝版燔于斋所
　　銮驾还宫如常仪






　　大唐开元礼卷八十二
　　钦定四库全书
　　大唐开元礼卷八十三　　唐　萧嵩等　撰军礼
　　皇帝亲征告于太庙　斋戒
　　陈设　　　　　　　銮驾出宫
　　晨祼　　　　　　　馈食
　　銮驾还宫　　　　　凯旋献俘
　　解严
　　斋戒
　　将告有司卜日如别仪前一日皇帝清斋于太极殿凡预告之官清斋于庙所近侍之官应从升者及羣官客使等各于本司及公馆清斋一日诸军将亦各于正寝清斋一宿【若在营者斋于军幕】诸衞令其属晡后一刻各以其方器服守衞庙门与太乐工人俱清斋一宿
　　陈设
　　前告三日尚舍直长施大次于庙东门之外道北南向尚舍奉御铺御坐守宫设文武侍臣次于大次之后文官在左武官在右俱南向设告官及从驾羣官次各如常仪设军将次于南门之外道东西向以北为上前二日太乐令设宫悬之乐于庙庭设登歌及举麾位于殿上并如常仪右校清扫内外前一日奉御设御坐于东陛东南西向告官及従驾羣官版位设于内外如常仪设军将位于悬南每等异位重行北面以西为上设军将门外位于南门之外道东每等异位重行西面北上设酒樽之位于堂上前楹间各于室户之左北向春夏毎室鸡彛一鸟彛一牺尊二山罍二秋冬斚彛一黄彛一着樽二山罍二皆加勺羃俱西上各有坫焉【以置瓉爵】设罍洗篚羃于常所【篚实以巾爵珪瓉】执樽罍篚羃者各位于樽罍篚羃之后太庙令整拂神幄又帅府史斋郎以樽坫罍洗篚羃入设于位告日未明十五刻太官令帅宰人以鸾刀割牲于厨【每室各椟一】
　　銮驾出宫如圜丘之仪
　　皇帝服武弁乘革辂前后备六军严鼔并准大驾
　　晨祼
　　其日未明三刻诸预告之官各服其服太庙令良醖令各帅其属入实樽罍【鸡彛斚彛牺尊着尊之上尊皆实以明水山罍之上尊实以酒鸟彜黄彛实以鬰鬯牺尊着尊实以醴齐山罍实以清酒】太官令帅进馔者实诸笾豆簠簋等未明二刻奉礼帅賛者先入就位未明一刻賛引引御史博士太庙令太祝宫闱令及令史当祝史执樽罍篚幕者陛间北面西上立定奉礼曰再拜賛者承传【凡奉礼有词賛者皆承传】太庙令以下皆再拜升自东阶入开埳室奉出九室神主各置于坐如常仪讫引就位驾将至谒者賛引各引告官以下通事舍人分引从告羣官诸方客使先至者俱就门外位驾至大次门外廻辂南向千牛将军降立于辂右侍中进当銮驾前跪奏称侍中臣某言请降辂俛伏兴还侍位皇帝降辂乘舆之大次太庙令以祝版进署如常仪谒者賛引各引告官及从驾羣官俱就门外位协律郎太乐令帅工人次入就位【其升堂者皆脱履于下降纳如常】谒者賛引各引告官通事舍人分引从告羣官客使诸军将等次入就位皇帝停大次半刻顷太常博士引太常卿立大次当门北向侍中版奏外办皇帝出次华盖侍衞如常仪太常博士引太常卿太常卿引皇帝【凡太常卿前导皆博士先引】至庙门外监中殿进镇珪华盖仗衞停于门外近侍者从入如常皇帝至版位西向立【每立定太常卿博士退立于左】太常卿前奏称请再拜退还位皇帝再拜奉礼曰众官再拜众官在位者皆再拜【其先拜者不拜】太常卿前奏有司谨具请行事退复位协律郎跪俛伏举麾【凡取物者皆跪俛伏而取以兴奠物则奠讫俛伏而后兴】鼔柷奏永和之乐乃以黄钟之均乐舞九成偃麾戛敔乐止太常卿前奏称请再拜退复位皇帝再拜奉礼曰众官再拜众官在位者皆再拜太常卿引皇帝诣罍洗太和之乐作皇帝至罍洗乐止侍中跪取匜兴沃水又侍中跪取盘兴承水皇帝搢镇珪【凡受物则搢镇珪奠讫执珪俛伏兴】皇帝盥手黄门侍郎跪取巾于篚兴进皇帝帨手讫黄门侍郎受巾跪奠于篚黄门侍郎又取瓉于篚进皇帝受瓉侍中酌罍水又侍中奏盘皇帝洗瓉黄门侍郎又授巾皆如前皇帝拭瓉讫侍中奠盘匜黄门侍郎受巾奠于篚皆如常太常卿引皇帝乐作皇帝升自阼阶乐止侍中中书令以下及左右侍卫量人従升太常卿引皇帝诣献祖尊彛所执樽者举羃侍中賛酌鬰酒讫登歌作肃和之乐以圜钟之均【自后登歌皆歌圜钟】太常卿引皇帝入诣献祖神坐前北向跪以鬯祼地奠之俛伏兴太常卿引皇帝出户北向再拜讫太常卿引皇帝诣懿祖尊彜所执樽者举羃侍中取瓉于坫进皇帝受瓉侍中賛酌鬰酒讫太常卿引皇帝入诣懿祖神坐前北向跪以鬯祼地奠之俛伏兴太常卿引皇帝出户北向再拜讫太常卿引皇帝次祼太祖次祼代祖次祼髙祖次祼太宗次祼髙宗次祼中宗次祼睿宗并如上仪讫登歌止太常卿引皇帝乐作皇帝降自阼阶至版位西向立乐止
　　馈食
　　皇帝既升祼太官令出帅进馔者奉馔陈于东门之外谒者引司徒出诣馔所遂奉献祖之俎初皇帝既至位乐止太官令引馔入自正门俎初入门雍和之乐作以无射之均馔至泰阶乐止诸太祝迎引于阶上各于神坐前设讫谒者引司徒降复位诸太祝各还樽所太常卿引皇帝诣罍洗乐作皇帝至罍洗乐止皇帝盥手洗爵侍中黄门侍郎賛洗皆如晨祼之仪讫太常卿引皇帝乐作皇帝升自阼阶讫乐止太常卿引皇帝诣献祖樽彜所执樽者举羃侍中賛酌醴齐讫夀和之乐作太常卿引皇帝入诣献祖神坐前北向跪奠爵俛伏兴太常卿引皇帝出户北向立乐止太祝持版进于室户外之右东向跪读祝文【祝文临时撰告以亲征意】讫兴皇帝再拜又再拜初读祝文讫乐作太祝入奠版于神坐出还樽所皇帝拜讫乐止太常卿引皇帝次诣懿祖太祖代祖髙祖太宗髙宗中宗睿宗樽彜所酌献跪读祝文再拜皆如献祖之仪【惟不盥手】讫太常卿引皇帝诣东序西向立乐作皇帝献将毕谒者引司徒升自东阶立于前楹之间北面诸太祝各以爵酌上樽福酒合置一爵一太祝持爵以授侍中侍中受爵北向进皇帝再拜受爵跪祭酒啐酒奠爵俛伏兴诸太祝各帅斋郎持俎进太祝减神前胙肉又以笾取黍稷饭皆如常还樽所以黍稷饭共置一笾以胙肉共置一俎上先以饭授司徒司徒进皇帝受以授左右又以俎授司徒司徒奉进皇帝受以授左右皇帝跪取爵遂饮卒爵侍中进受爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自阼阶还版位西向立乐止谒者引司徒降复位皇帝既降谒者引诸军将自东阶进立于皇考睿宗大圣真皇帝室户前北向西上初军将升诸太祝各帅斋郎以爵酌罍福酒进立于军将之东西向北上军将俱再拜受爵跪祭酒啐酒奠爵兴诸太祝各帅斋郎受爵复于坫军将兴俱再拜谒者引军将降复位登歌作诸祝各入室彻豆出还樽所【彻者笾豆各一少移于故处】奉礼曰赐胙賛者唱众官再拜众官在位者皆再拜【已饮福者不拜】乐作太常卿前奏称请再拜退复位皇帝再拜奉礼曰众官再拜众官在位者皆再拜乐一成止太常卿前奏礼毕太常卿引皇帝还大次乐作皇帝出门乐止殿中监前受镇圭华盖侍卫如常仪皇帝入次谒者賛引各引在位者以次出賛引引御史太祝以下俱复执事位立定奉礼曰再拜御史以下皆再拜賛引引出工人以次出太庙令太祝宫闱令纳神主如常仪其祝版燔于斋坊
　　銮驾还宫
　　皇帝既还大次侍中版奏请解严【将士不得辄离部位】皇帝仍武弁乘革辂鼓吹振作奏请还宫如常仪
　　凯旋献俘
　　凯旋告日陈俘馘于南门之外北面西上军实陈于后其告奠之礼皆与告礼同
　　解严
