<!-- { "loadSidebar": true } -->
　　孟春之月日在营室昏参中旦尾中其日甲乙其帝太皥其神勾芒其虫鳞其音角律中太蔟其数八其味酸其臭羶其祀户东风解冻蛰虫始振鱼上负氷獭祭鱼鸿雁来食麦与羊其器防以达是月也以立春先七日礼部奏曰某日立春盛徳在木皇帝乃斋立春之日皇帝亲帅百官迎春于东郊还赏百官于朝命有司布徳和令行庆施惠下及黎元庆赐遂行毋有不当乃命太师守典奉法司天日月星辰之行宿离不贷无失经纪以初为常是月也皇帝乃以元日祈糓于上帝乃择元辰皇帝亲载耒耜帅百官躬耕帝籍反乃执爵于太寝命曰劳酒是月也天气下降地气上腾天地和同草木萌动命布农事修封疆善相丘陵阪险原隰土地所宜五糓所植以教道人是月也修祭典禁止伐木毋覆巢毋杀孩虫胎夭飞鸟毋麛毋卵毋聚大众毋置城郭掩骼埋胔是月也不可以称兵称兵必有天殃兵戎不起不可从我始毋变天之道毋絶地之理毋乱人之纪孟春行夏令则雨水不时草木早落国时有恐行秋令则黎元大疫猋风暴雨总至藜莠蓬蒿并兴行冬令则水潦为败霜雪大挚首种不入
　　仲春之月日在奎昏弧中旦建星中律中夹钟始雨水桃始华仓庚鸣鹰化为鸠是月也安萌芽养幼少存诸孤择元日命人社命有司省囹圄去桎梏毋肆掠止狱讼是月也日夜分雷乃发声始电蛰虫咸动启户始出先雷三日奋铎以令人曰雷将发声有不戒其容止者生子不备必有防灾日夜分则同度量钧衡石角斗甬正权概是月也毋作大事以妨农事毋竭川泽毋漉陂池毋焚山林献羔开氷先荐宗庙上丁释奠于先圣先师仲春行秋令则其国大水寒气总至冦戎来征行冬令则阳气不胜麦乃不熟人多相掠行夏令则国乃大旱暖气早来虫螟为害
　　季春之月日在胃昏七星中旦牵牛中律中姑洗桐始华田鼠化为鴽虹始见萍始生荐鲔于宗庙是月也生气方盛阳气发泄勾者毕出萌者尽达不可以内布徳行惠发仓廪赐贫穷赈乏絶开府库出币帛赒天下勉牧守聘名士礼贤者是月也时雨将降下水上腾命有司循行国邑周视原野修利隄防导达沟渎开通道路毋有障塞田猎罝罘罗网毕翳餧兽之药毋出国门是月也命虞人毋伐桑柘鸣鸠拂其羽戴胜降于桑后妃斋戒亲东乡躬桑禁妇女毋观省妇使以劝蚕事蚕事既登分茧称丝効功供郊庙之服无有敢惰是月也命工师令百工审五库之量金鐡皮革筋角齿羽箭干脂胶丹漆毋或不良毋悖于时毋或作淫巧以荡上心季春行冬令则寒气时发草木皆肃国有大恐行夏令则人多疾疫时雨不降山林不收行秋令则天多沈隂淫雨早降兵革并起
　　夏令
　　孟夏之月日在毕昏翼中旦婺女中其日丙丁其帝炎帝其神祝融其虫羽其音征律中仲吕其数七其味苦其臭焦其祀灶蝼蝈鸣蚯蚓出王生苦菜秀食菽与鸡其噐髙以粗是月也以立夏先七日礼部奏曰某日立夏盛徳在火皇帝乃斋立夏之日皇帝亲帅百官迎夏于南郊还反行赏命有司賛杰俊遂贤良举长大行爵出禄必当其位是月也继长増高毋有坏隳毋起土功毋发大众毋伐大树命有司巡行县鄙命农勉作毋休于都无或失时是月也兽无害五糓毋大田猎是月也命太常修鼗鞸皷均琴瑟管箫执干戚戈羽调竽笙篪簧饰钟磬柷敔命有司为人祈祀山川百源大雩上帝用盛乐以祈糓实农乃登麦皇帝乃以彘尝麦先荐宗庙是月也聚蓄百药靡草死麦秋至断薄刑决小罪出轻系蚕事毕内命妇献茧于后孟夏行秋令则苦雨数来五糓不滋四鄙入保行冬令则草木早枮后乃大水败其城廓行春令则蝗虫为灾暴风来格秀草不实仲夏之月日在东井昏亢中旦危中律中防賔小暑至螳螂生鵙始鸣反舌无声飬壮佼农乃登黍皇帝乃以雏尝黍羞以含桃先荐宗庙令人毋艾蓝以染毋烧灰毋暴布门闾毋闭挺重囚是月也日长至隂阳争死生分君子斋戒处必掩身无躁止声色无或进薄滋味毋致和节嗜欲定心气百官静事无刑以定晏隂之所成鹿角觧蝉始鸣半夏生木槿荣是月也毋用火南方可以居髙明可以逺眺望可以升山陵可以处台榭仲夏行冬令则电冻伤糓道路不通暴兵来至行春令则五糓晩熟百螣时起其国乃饥行秋令则草木零落果实早成人殃于疫
　　季夏之月日在栁昏火中旦奎中律中林钟温风至蟋蟀居壁鹰乃学习腐草为萤命渔师伐蛟取鼍登取鼋命泽人纳材苇是月也命太常合秩刍以养牺牲以供皇天上帝名山大川四方之神以祀宗庙社稷之灵以为人祈福是月也染工染采黼黻文章必以法故无或差贷黒黄苍赤莫不质良毋敢诈伪以给郊庙祭祀之服以为旗章以别贵贱等级之度是月也树木方盛乃命虞人入山行木毋有斩伐不可以兴土功不可以合牧守不可以起兵动众无举大事以揺养气举大事则有天殃是月也土润溽暑大雨时行烧薙行水利以杀草如以热汤可以粪田畴可以美土疆季夏行春令则糓实鲜落国多风欬人乃迁徙行秋令则丘隰水潦禾稼不熟孕多女灾行冬令则风寒不时鹰隼早挚四鄙入保
　　土令【季夏土王之日读土令并如孟夏读令之仪】
　　中央土其日戊巳其帝黄帝其神后土其虫倮其音宫律中黄钟之宫其数五其味甘其臭香其祀中霤食稷与牛其器圜以闳
　　秋令
　　孟秋之月日在翼昏建星中旦毕中其日庚辛其帝少皥其神蓐收其虫毛其音商律中夷则其数九其味辛其臭腥其祀门凉风至白露降寒蝉鸣鹰乃祭鸟用始行戮食麻与犬其器廉以深是月也以立秋先七日礼部奏曰某日立秋盛徳在金皇帝乃斋立秋之日皇帝亲帅百官迎秋于西郊还赏军帅武人于朝乃命将帅选士厉兵简练杰俊専任有功以征不义诘诛暴慢以明好恶顺彼逺方是月也命有司修法制缮囹圄具桎梧禁止奸慎罪邪务抟执瞻伤察创视折审断决狱讼必端平戮有罪严断刑天地始肃不可以赢是月也农乃登糓皇帝尝新先荐宗庙命百官始收敛完隄防谨壅塞以偹水潦修宫室坯墙垣补城郭孟秋行冬令则隂气大胜介虫败糓戎兵乃来行春令则其国乃旱阳和复还五糓无实行夏令则国多火灾寒热不节人多疟疾
　　仲秋之月日在角昏牵牛中旦觜觽中律中南吕肓风至鸿鴈来鸟归群鸟飬羞是月也养衰老授几杖行糜粥饮食乃命司服具饬衣裳文绣有恒制有大小度有短长衣服有量必循其故冠带有常命有司申严百刑斩杀必当毋或枉挠枉挠不当反受其殃是月也乃命有司循行牺牲视全具案蒭豢瞻肥瘠察物色必比类量大小视长短皆中度五者备当上帝其飨皇帝以犬尝麻先荐宗庙是月也可以筑城郭建都邑穿窦窖修囷仓趣人取敛务畜菜多积聚乃劝种麦毋或失时其有失时行罪无疑是月也日夜分雷始收声蛰虫坯户杀气浸盛阳气日衰日夜分同度量平权衡正均石角斗甬凡举事毋逆大数必顺其时慎因其类仲秋行春令则秋雨不降草木生荣国乃有恐行夏令则其国乃旱蛰防不藏五糓复生行冬令则风灾数起收雷先行草木早死
　　季秋之月日在房昏虚中旦栁中律中无射鸿鴈来賔雀入大水为蛤菊有黄花豺乃祭兽戮禽是月也申严号令命百官贵贱无不务内以防天地之藏毋有宣出乃命有司农事备收举五糓之要藏帝借之收于神仓祗敬必饬霜始降则百工休是月也大飨上帝于明堂草木黄落乃伐薪为炭蛰防咸俯在内皆墐其户乃趣决狱刑毋留有罪收禄秩之不当供养之不宜者是月也皇帝乃以犬尝稻先荐寝庙季秋行夏令则其国大水冬藏殃败人多鼽嚏行冬令则国多盗贼边境不寕土地分裂行春令则暖风来至人气觧惰师兴不居
　　冬令
　　孟冬之月日在尾昏危中旦七星中其日壬癸其帝颛项其神冥其虫介其音羽律中应钟其数六其味咸其臭朽其祀行水始氷地始冻雉入大水为蜃虹藏不见食黍与彘其器闳以奄是月也以立冬先七日礼部奏曰某日立冬盛徳在水皇帝乃斋立冬之日皇帝亲帅百官迎冬于北郊还赏死事恤孤寡是月也察阿党则罪无有掩蔽天气上腾地气下降天地不通闭塞而成冬命百官谨盖藏命有司循行积聚毋有不敛坯城郭戒门闾修键闭慎管籥固封疆备边境完要塞谨闗梁塞蹊径饬防纪辨衣裳审棺椁之薄厚度贵贱之等级是月也命工师効功陈祭器案度程毋或作为淫巧以荡上心物勒工名以考其诚功有不当必行其罪以穷其情是月也乃命虞司收水泉池泽之赋毋或敢侵削众庶其有若此者行罪无赦孟冬行春令则冻闭不密地气上泄人多流亡行夏令则国多暴风方冬不寒蛰虫复出行秋令则霜雪不时小兵时起土地侵削仲冬之月日在斗昏东壁中旦轸中律中黄钟氷益壮地始坼鹖旦不鸣饬死事命有司土事毋作毋发室屋及起大众以固而闭地气沮泄是谓发天地之房诸蛰则死人必疾疫是月也命内侍申宫令审门闾谨房室必重闭省妇事毋得淫虽有贵戚近习无有不禁乃命良醖秫稲必齐麹蘖必时湛炽必洁水泉必香陶器必良火齐必得兼用六物毋有差贷是月也日短至隂阳争诸生荡君子斋戒处必掩身身欲宁去声色禁嗜欲安形性事欲静以待隂阳之所定芸始生荔挺出蚯蚓结麋角觧水泉动日短至则伐木取竹箭是月也可以罢官之无事去器之无用者阙庭门闾筑囹圄以助天地之闭藏是月也皇帝亲讲武以习五戎仲冬行夏令则其国乃旱氛雾冥冥雷乃发声行秋令则天时雨汁瓠不成国有大兵行春令则蝗虫为败水泉咸竭人多疹疠
　　季冬之月日在婺女昏娄中旦氐中律中大吕鴈北乡鹊始巢雉雊鸡乳命有司大傩征鸟厉疾是月也命渔师始渔皇帝乃尝鱼先荐宗庙氷方盛水泽腹坚命取氷命众庶出五种计耦事修耒耜具田器命太常大合吹习众乐命司农収秩薪柴以供郊庙及百祀之薪燎是月也日穷于次月穷于纪星回于天数将几终嵗且更始专而农人毋有所使皇帝乃与有司共饬国典论时令以待来嵗之宜季冬行秋令则白露早降介虫为妖四鄙入保行春令则胎夭多伤国多固疾命之曰逆行夏令则水潦败国时雪不降氷冻消释
　　銮驾还宫
