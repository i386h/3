<!-- { "loadSidebar": true } -->
　　掌事者设席于幕下举柩出置于席上内外从柩哭于幕所主人以下柩东西面主妇以下柩西东面俱南上丈夫期亲以下于主人东北南面西上妇人期亲以下于主妇西北南面东上外姻丈夫于主人东南北面西上妇人于主妇西南北面东上【尊者坐】国官于帷门外之东北靣西上僚佐于帷门外之西北靣东上皆舒席为位
　　奠
　　祝以布拭棺改加新楮设洗于幕西南隅罍水在洗西加勺羃篚在洗东南肆实巾二爵一于篚加羃设席于柩东设启奠于席上设醴酒之樽于馔南主人诣罍洗盥手洗爵进爵酒于席上兴少退西面再拜内外卑者俱再拜少顷彻奠
　　升柩车
　　既奠进轜车于帷门外南向掌事者升柩于轜车遂诣施设所内外俱哭从掌事者预设床于幕下有枕席周设帷柩车至帷门外丈夫于柩东妇人于柩西俱立哭掌事者举柩降柩置于輴入设于牀东【若于墓所即敛初奠讫不进轜车设牀于柩东而加枕席遂举尸以敛之】举尸出置于牀南首柩初入定内外就位哭如墓前之仪
　　敛
　　陈衣于幕东帷内明衣裳及上服各一称西领南上冕具导簪缨在北内丧则花钗衾一【衾以黄为表素为里】具馔于东两甒醴酒柩初至幕下举尸于床主人众主人稍退仍西向妻妾女子子稍退仍东向遂敛丈夫加冕妇人以花钗又覆以衾主人众主人妻妾女子子凭哭敛将讫掌事者以棺入设于西厢借以席于棺入内外皆止哭置棺定乃哭举者四人入举牀男女従奉举尸敛于棺乃加葢覆以衾设帷于棺东内外就位哭如初
　　奠
　　既敛祝执中几席入设于柩东右几加以巾掌事者设罍洗于幕西南隅如初祝以馔升设于席前施设讫执馔者降出相者引主人盥手酌酒进奠于席前兴少退西面再拜内外卑者皆再拜讫主人以下各退就位俱坐哭
　　设灵筵
　　既敛设灵于吉帷内幕下西厢东向施床帷屏几服饰以时上膳羞及汤沐皆如平常
　　进引
　　前一日之夕掌事者进轜车于凶帷外当门南向【其下帐明器及苞牲等舆陈于轜车前少西东向】其日进引前量时刻捶一皷为一严陈灵车仪仗如常【在陈车篇】少顷捶二皷为再严侍灵者俱诣灵所腰舆威仪入陈如常进灵车于帷外南向少顷捶三皷为三严掌事者入彻馔以出内外皆兴立哭于位执披绋者入掌事者彻帷持翣者入以翣障柩执披绋者各进执铎者各入夹于柩前东西相向执纛者立于铎南执铭旌者又立于纛南北向【诸执披绋绎旌纛者皆布深衣介帻】
　　告迁
　　三严讫祝帅腰舆入诣灵座前西面告曰以今吉辰用即宅兆少顷舆出诣灵车后少顷退【若内丧女祝迎】执绋者引輴旌先纛次铎次而引輴初动执铎者皆振铎毎振铎必先摇之摇讫三振之其持翣者恒以翣障柩于輴车进执铎者夹左右每曲及进止皆振铎内外俱从柩后柩出到轜车后执绋者觧绋属于轜车设帷障于輴车后掌事者升柩
　　哭柩车位
　　丈夫俱立哭于轜车东重行西面妇人哭于轜车西重行东面俱南上外姻丈夫哭于轜车东南重行北面以西为上妇人哭于轜车西南重行北面以东为上国官哭于外姻之东北面西上僚佐哭于国官之西北面南上立哭
　　设遣奠
　　设遣奠之馔于轜车东置设讫相者引主人酌酒进奠于席上兴少退西面哭皆拜内外皆哭卑者再拜若食顷彻之以蒲苇包牲体下节七苞载于舆以之墓
　　轜车发
　　既彻奠吉凶仪仗依式进引灵车动鼓吹振作而行主人众子以下皆以次步从哭于柩车后妻妾女子子以下皆步从哭于丈夫之后障以行帷轜车去停所三百步亲宾有还者吊哭如别仪辞讫进引尊者乘车马从柩更哭不絶声
　　宿止
　　掌事者预于宿所张吉凶帷幕吉帷在左凶帷在右将至宿所尊者俱下车马步哭灵车到帷门外回南向祝帅腰舆诣车后少顷舆入诣灵座前少顷舆出进常食于灵座若食顷彻之柩车至于凶帷内外哭于柩车所其位如初掌馔者进酒脯之奠于柩车东
　　席上既设奠内外各还次更哭不絶声及墓内外俱就位哭进夕奠如初讫内外各还次迭哭终夜及明严皷内外又就位哭进朝奠于柩东进常食于灵座食顷彻之迎灵发引尊者乘车马哭从如上仪
　　到墓
　　到墓尊者俱下车马灵车到帷门外回南向祝帅腰舆诣车后少顷舆入诣灵前少顷舆退设酒脯之奠柩车至圹前廽南向内外哭位如遣奠之仪掌事者布席张帷于柩车后下柩于輴主人以下妻妾女子子各前抚柩哭尽哀退复位期亲以下又前抚哭尽哀退复位俱再拜辞执绋者属绋于輴掌事者下柩于圹輴出既窆亲宾先还者吊哭如别仪国官之长奉纁束帛授主人主人受以授祝主人稽颡再拜祝奉以入奠于柩东持翣者入倚翣于圹内两厢执事者以下帐明器苞牲酒米等物入置于圹内皆借以版施铭旌志石于圹户内置设讫掌事者掩圹户加闗钥覆土既覆土内外俱就灵所哭墓左祭后土如始之仪
　　虞祭
　　初下柩于墓掌事者具虞祭之馔设罍洗篚于灵墓西南如常内外既就灵所哭掌馔者进虞祭之馔于灵座相者引主人盥洗酌酒进奠于座前兴少退西面立内外皆止哭祝持版进立于灵座之右北面跪读祝文曰维年月朔日辰孝子某敢昭告于考某官封諡【妣云夫人某氏】改迁幽宅礼毕终虞夙夜匪寜啼号罔极谨以洁牲柔毛刚鬛明粢芗合芗萁嘉蔬嘉荐醴齐祗荐虞事于考某官封諡尚飨主人哭再拜内外皆哭卑者再拜尽哀相者引主人以下出就别所释衰服着素服而还掌馔者彻馔掌事者彻灵座










　　大唐开元礼卷一百四十一
　　钦定四库全书
　　大唐开元礼卷一百四十二　唐　萧嵩等　撰凶礼
　　四品五品丧之一
　　初终　　　　　　　复
　　设牀　　　　　　　奠
　　沐浴　　　　　　　袭
　　唅　　　　　　　　赴阙
　　勅使吊　　　　　　铭
　　重　　　　　　　　陈小敛衣
　　奠　　　　　　　　小敛
　　敛髪　　　　　　　奠
　　陈大敛衣　　　　　奠
　　大敛　　　　　　　奠
　　庐次　　　　　　　成服
　　朝夕哭奠　　　　　宾吊
　　亲故哭　　　　　　州县官长吊
　　刺史遣使吊　　　　亲故遣使致赙
　　殷奠　　　　　　　卜宅兆
　　卜葬日　　　　　　启殡
　　赠諡　　　　　　　亲賔致奠
　　初终
　　有疾者丈夫妇人各斋于正寝北墉下东首【墉墙也东首生气也】养者皆斋亲饮药子先尝之疾困去故衣加新衣【谓人来秽恶也】彻乐清扫内外【爲宾客来问也】分祷所祀【尽孝子之情所祀中霤门戸灶行】侍者四人坐持手足【爲不能自屈伸内丧则妇人持之也】遗言则书之属纩以候气【纩新绵置于口鼻也】气絶废床寝于地【人始生在地庶其生气反】主人啼余皆哭【哀有浅深】男子易以白布衣披髪徒跣妇人青缣衣披髪不徒跣女子子亦然【父爲长子及爲人后者爲本生父母皆素冠不徒防女子子嫁者髽】齐衰以下丈夫素冠妇人去首饰【谓齐衰妇人】内外皆素服【素服谓有服者白布十五升无服者不服列防服常服素衣】主人坐于床东啼踊无数众主人在主人之后兄弟之子以下又在其后俱西向南上哭妻坐于床西妾及女子子在妻之后哭踊无数兄弟之女以下又在其后俱东面南上借藁坐哭内外之际隔以行帷【帷堂内门西南北隔之】祖父以下于帷东北壁下南向西上祖母以下于帷西北壁下南面东上皆舒席坐一哭外姻丈夫于户外之东北面西上妇人于主妇西南北面东上皆舒席坐哭【若舍窄则宗亲丈夫在外户之东北面西上外姻丈夫在户外之西北面东上】诸内丧则尊行丈夫及外亲丈夫席坐位于前堂若户外之左右俱南面宗亲户东西上外亲户西东上凡丧皆以服精麤爲序国官位于门内之东重行北面以西爲上俱袤巾帕头舒藁荐坐哭叅佐位于门内之西重行北面以东为上俱素服舒席坐哭斩衰三日不食齐衰二日不食大功一日不食小功缌麻再不食
　　复【始死则复】
　　复于正寝复者二人皆常服【复谓招魂复魄】以死者之上服左荷之升自前东霤当屋履危北面西上【危栋也】左执领右执腰招以左每招长声呼某复【男子女子称字及伯仲妇人称姓其复者人数依其夫】三呼而止以衣投于前承之以箧升自阼阶入以覆尸【若得魂魄返然】复者彻舍【因彻西北扉若云此室凶不可居然自是行死事取彻扉之薪以充煑沐浴也】复衣不以袭敛【浴则去之】乃设牀
　　设牀
　　设牀于室户之西去脚舒簟设枕施幄去裙迁尸于牀南首覆用敛衾去死衣【敛衾大敛所用之衾黄表素里也死衣病时所加新衣】楔齿用角柶【为将含也】缀足以燕几校在南【缀拘也校几胫也尸南首几胫在南以拘足则不使辟戾也】侍者坐持之其内外哭位如始死之仪乃奠
　　奠
　　奠以脯醢酒用吉器无巾柶升自阼阶奠于尸东当腢【鬼神无象故设奠以凭依之也】内丧内赞者受于户外而设之【凡内丧皆内赞者行事】既奠赞者降出帷堂【初气絶室内随事设帷至此事小讫故设帷堂】乃赴于阙【赴礼在此下章含礼后为与勅使吊章宜相附近故也】
　　沐浴【自沐浴下至于设重其事皆可同时而兴】
　　掌事者掘埳于阶间近西南顺广尺长二尺深三尺髙其壤为块灶于西墙下东向以俟煑沐新盆盘瓶四防皆濯之陈于西阶下【新此器者重死事盆以盛水盘以盛濡濯瓶以汲也防瓦罂受二升有葢濯谓涤溉】沐巾一浴巾二用絺若绤实于笲【巾所以拭也浴巾二者上体下体异絺细葛也绤麤葛也】栉实于箱若簟浴衣实于箧【浴衣已浴所衣之衣其制今之眠帕】皆具西序下南上水淅稷米取潘煑之又汲为汤以俟浴以盆盛潘及沐盘升自西阶授沐者执潘及盘入内外皆出户外【象平生沐浴子孙不在旁主人出而袒箦谓牀篑去席】主人以下于内尸东北面西上主妇以下于户西北面东上俱立哭其尊行者丈夫于主人之东北面西上妇人于主妇之西北面东上俱坐哭妇人权障以帷主人以下既出乃沐栉【栉梳】束髪用组挋用巾【挋晞也清也】浴则四人抗衾二人浴拭用巾挋用浴衣设床于尸东祍下莞上簟【祍卧席】浴者举尸易牀设枕翦须断爪如平常须髪爪盛以小囊大敛内于棺浴巾皆埋于埳寘之着明衣裳以方巾覆面仍以大敛之衾覆之讫内外入就位哭乃袭
　　袭
　　是时陈袭事于房内袭衣三称西领南上【朝服一称常服二称凡陈衣者实之箱箧承以席】明衣裳【今用生绢裩衫】舄一帛巾一方尺八寸充耳用白纩面衣用方尺纁里组系握手用纁里长尺二寸广五寸削约于内旁寸着以绵组系【握手手所握者面衣及握皆通用余色】庻襚继陈不用【庶众也不用不龙也多陈之为荣少纳之为贵】将袭具牀蓆于西阶西内外皆出哭于尸外其位如沐时袭者以牀升入设于尸东布枕席如初执服者陈袭衣于席祝去巾加面衣设充耳着握手纳舄若履【凡衣死者左衽不纽将袭辟奠既袭则设也】既袭乃覆以大敛之衾内外俱入复位坐哭【诸尊者于卑幼之丧及嫂叔兄姑弟妇相哭朝晡之间非有事则休于别室也】乃含
　　含
