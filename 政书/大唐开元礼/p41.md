<!-- { "loadSidebar": true } -->
　　太尉既升奠玉币太官令出帅进馔者奉馔各陈于内壝门外谒者引司徒出诣馔所司徒奉神州地祗之俎诸太祝既奠毛血太官令各引馔入俎初入门雍和之乐作以太蔟之均馔至陛乐止祝史俱进彻毛血之豆降自东陛以出【神州之馔升自南陛配帝之馔升自东陛】诸太祝迎引于坛上各设于神坐前【笾豆盖羃先彻乃升簠簋既奠却其盖于下】设讫谒者引司徒太官令帅进馔者降自东陛以出司徒复位诸太祝各还樽所谒者引太尉诣罍洗盥手洗匏爵讫谒者引太尉升自南陛诣神州酒樽所执樽者举羃太尉酌泛齐讫乐作谒者引太尉进神州地祗神坐前北向立跪奠爵兴谒者引太尉少退北向立乐止太祝持版进于神坐之右东向跪读祝文曰维某年嵗次月朔日子嗣天子臣某谨遣太尉封臣名敢昭告于神州地祗惟祗包函区夏载植羣生溥被域巾頼兹厚徳式遵彛典拣此元辰敬以玉帛牺齐粢盛庶品明献厥诚备兹禋瘗皇曾祖考太宗文武圣皇帝配神作主尚飨讫兴太尉再拜初读祝文讫乐作太祝进奠版于神坐还樽所太尉再拜讫乐止谒者引太尉诣配帝酒樽所取爵于坫执樽者举羃太尉酌泛齐讫乐作谒者引太尉进太宗文武圣皇帝神坐前东向跪奠爵兴谒者引太尉少退东向立乐止太祝持版进于神坐之左北向跪读祝文曰维某年嵗次月朔日子孝曾孙开元神武皇帝臣某谨遣太尉臣名敢昭告于皇曾祖考太宗文武圣皇帝令月嘉时只依恒礼用致瘗祭于神州地祗惟皇曽祖叶彼乾坤格于上下昭配之义钦率典常谨以制币牺齐粢盛庶品防恭明荐作主侑神尚飨讫兴太尉再拜初读祝文讫乐作太祝进奠版于神坐还樽所太尉再拜讫乐止谒者引太尉进神州地祗神坐前北向立太祝各以爵酌罍福酒合置一爵一太祝持爵进太尉之右西向立太尉再拜受爵跪祭酒啐酒奠爵兴太祝各帅斋郎进爼太祝减神前胙肉加于俎以胙肉共置一俎太祝持俎西向授太尉受以授斋郎太尉跪取爵遂饮卒爵太祝进受爵复于坫太尉兴再拜谒者引太尉降复位文舞出鼔柷作舒和之乐出讫戛敔乐止武舞入鼔柷作舒和之乐立定戛敔乐止初太尉献将毕谒者引太常卿诣罍洗盥手洗匏樽讫谒者引太常卿自东陛升坛诣神州地祗着樽所执尊者举幂太常卿酌醴齐讫武舞作谒者引太常卿进神州地祗神座前北向跪奠爵兴谒者引太常卿少退北向再拜讫谒者引太常卿诣配帝牺樽所取爵于坫执爵者举羃太常卿酌醴齐谒者引太常卿诣太宗文武圣皇帝神座前东向跪奠爵兴谒者引太常卿少退东向再拜讫谒者引太常卿进神州地只神座前北向立太祝各以爵酌累福酒合置一爵一太祝持爵进太常卿之右西向立太常卿再拜受爵跪祭酒遂饮卒爵太祝进受爵复于坫太常卿再拜谒者引太常卿降复位初太常卿献将毕谒者引光禄卿诣累洗盥手洗匏爵升酌盎齐终献如亚献之仪讫谒者引光禄卿降复位武舞六成乐止舞献俱毕诸太祝各进彻豆还尊所【彻者笾豆各一少移于故处】奉礼曰赐胙賛者喝众官再拜众官在位者皆再拜【已饮福受胙者不拜】顺和之乐作奉礼曰众官再拜众官在位者皆再拜乐一成止谒者进太尉之右白请就望瘗位谒者引太尉就望瘗位北向立于羣官将上下诸祝各执篚进神座前取玉币斋郎以俎载牲体黍稷馂爵酒各自其陛降坛北行当瘗埳西行以玉帛馔物置于埳讫奉礼曰可瘗埳东西厢各六人寘土半埳谒者进太尉之左白礼毕谒者引太尉出又賛引各引祭官以次出賛引引御史以下俱复执事位奉礼曰再拜御史以下皆再拜賛引引出工人二舞以次出其祝版燔于斋所

　　大唐开元礼卷三十二
　　钦定四库全书
　　大唐开元礼卷三十三　　唐　萧嵩等　撰吉礼
　　皇帝仲春仲秋上戊祭大社
　　斋戒　　　　　　陈设
　　銮驾出宫　　　　　奠玉币
　　进熟　　　　　　　銮驾还宫
　　斋戒
　　皇帝散斋三日致斋二日如方丘之仪凡预祭之官散斋三日致斋二日【散斋皆于正寝致斋一日于本司一日于祭所其无本司者皆于祭所】近侍之官应从升者及从祭羣官诸方客使各于本司及公馆俱清斋一宿【无本司者各于正寝】散斋理事如旧惟不吊丧问疾不作乐不判署刑杀文书不行刑罚不预秽恶致斋惟祭事得行其余悉防其祭官已斋而阙者通摄行事光禄卿监取明水火【太官令取水于阴鍳取火于阳燧火以供爨水以实尊】前祭一日诸卫令其属未后一刻各以其方器服守卫社宫门与太乐工人俱清斋一宿
　　陈设
　　前祭三日尚舎直长施大次于社宫西门之外道北南向尚舎奉御设御座卫尉设文武侍臣次于大次之后文官在左武官在右俱南向设诸祭官次于斋坊之内三师于北门之外道西诸王于三师之北俱东向南上文官从一品已下九品已上于斋坊南门之外重行东向北上介公酅公于北门之外道东西向以南为上诸州使人东方南方于诸王西北东面西方北方于介公酅公东北西面俱重行南上武官三品以下九品以上于东门之外道北南向以西为上诸国之客于东门之外东方南方于武官东北南向西方北方于道南北向俱以西为上前祭二日太乐令设宫悬之乐于坛北东方西方磬簴起南钟簴次之南方北方磬簴起东钟簴次之设十二镈钟于编悬之间各依辰位树灵鼓于南悬之内道之左右植建鼔于四隅置柷敔于悬内【柷在左敔在右】设歌钟歌磬各于坛上近北南向皆磬簴在东钟簴在西其匏竹者各于坛下重行南向相对为首【凡悬皆展而编之】诸工人各于悬后东方西方以南为上南方北方以东为上右校清扫内外又为瘗埳二于南门之内于稷坛西南方深取足容物北出陛前祭一日奉礼设御位北门之内当社坛之北南向【将祭奉礼郎一人守之在位版东北五步所南向】又设望瘗位西门之内当瘗埳南向祭官公卿位于西门之内道北执事位于其后少北每等异位俱重行东面以南为上设御史位于坛上正位于太社坛东北隅西向副位于太稷坛西北隅东向设奉礼位于乐悬西北賛者二人在北差退俱东面南上又设奉礼賛者位于瘗埳西北东向北上设恊律郎位各于坛之上东北隅俱西向设太乐令位于南悬之间南向设从祭之官位三师位于北门之内道西诸王位于三师之西俱南面东上设介公酅公位于道东南面西上文官从一品以下九品以上位于执事之北每等异位重行东向武官三品以下九品以上位于东方值文官每等异位重行西向皆以南为上诸州使人位东方南方于北门之内道西于诸王西北重行南向以东为上西方北方于道东于介公酅公东北重行南向以西为上设诸蕃客位于北门之内东方南方于诸州使人之西毎国异位俱重行南面以东为上西方北方于诸州使人之东每国异位俱重行南面以西为上设门外位祭官公卿以下皆于西门之外道南每等异位重行北向以东为上三师位于北门之外道西诸王于三师之北俱东向介公酅公位于道东西向皆以南为上文官从一品以下九品以上位于西门之外祭官之南毎等异位重行北面以东为上武官三品以下九品以上位于东门之外道北毎等异位重行南面以西为上诸州使人东方南方于诸王西北重行东面西方北方于介公酅公东北西面俱南上设诸国客位东方南方于武官东北每国异位俱重行南向西方北方于道南每国异位重行北向皆以西为上设酒樽之位太社太樽二着樽二山罍一在檀上西北隅南向设后土氏象樽二着樽二山罍一于太社酒樽之西俱南向东上各置于坫皆加勺羃【爵皆置于尊下】设太稷后稷酒樽于其坛上如太社后土之仪设御洗各于太社太稷坛之西北南向亚献之洗又各于西北俱南向罍水在洗西篚在洗东北肆【篚实以巾爵】执樽罍篚羃者位于樽罍篚羃之后各设玉币之篚于坛上樽坫之所晡后谒者引光禄卿诣厨省馔具讫还斋所祭日未明十五刻太官令帅宰人以鸾刀割牲祝史以豆取毛血置馔所遂烹牲未明五刻太史令郊社令升设太社太稷神坐各于坛上近南北向设后土氏神坐于太社神坐之左后稷氏神坐于太稷神坐之左俱东向席皆以莞设神位各于坐首
　　銮驾出宫如方丘之仪
　　奠玉帛
