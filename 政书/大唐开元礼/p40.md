<!-- { "loadSidebar": true } -->
　　皇帝既升奠玉帛太官令出帅进馔者奉馔陈于内壝门外谒者引司徒出诣馔所司徒奉神州之俎初皇帝既至位乐止太官令引馔入俎初入门雍和之乐作馔至陛乐止祝史俱进彻毛血之豆降自东陛以出神州之馔升自南陛配帝之馔升自东陛诸太祝迎引于坛上各设于神坐前【笾豆盖羃先彻乃升簠簋既奠却其盖于下】设讫谒者引司徒太官令帅进馔者降自东陛以出司徒复位诸太祝还樽所太常卿引皇帝诣罍洗乐作皇帝至罍洗乐止侍中跪取兴沃水又侍中跪取盘兴承水皇帝盥手黄门侍郎跪取巾于篚兴进皇帝帨手讫黄门侍郎受巾跪奠于篚黄门侍郎又取匏爵于篚兴进皇帝受爵侍中酌罍水又侍中奉盘皇帝洗爵黄门侍郎又受巾皆如初皇帝拭爵讫侍中奠盘黄门侍郎受巾奠于篚皆如常太常卿引皇帝乐作皇帝诣坛升自南陛乐止谒者引司徒升自东陛立于樽所斋郎奉俎从升立于司徒之后太常卿引皇帝诣神州酒樽所执罇者举羃侍中賛酌泛齐讫夀和之乐作【皇帝每献酌及饮福皆作夀和之乐】皇帝进神州地祗神坐前北向跪奠爵俛伏兴太常卿引皇帝少退北向立乐止太祝持版进于神坐之右东面跪读祝文曰维某年歳次月朔日子嗣天子臣某敢昭告于神州皇地祗惟祗包函区夏载植羣生溥被域中頼兹厚徳式遵彛典拣此元辰敬以玉帛牺齐粢盛庶品明献厥诚备兹禋瘗皇曾祖太宗文武圣皇帝配神作主尚飨讫兴皇帝再拜初读祝文讫乐作太祝进奠版于神坐还樽所皇帝拜讫乐止太常卿引皇帝诣配帝酒樽所执樽者举羃侍中取爵于坫皇帝受爵侍中賛酌泛齐讫乐作太常卿引皇帝进太宗文武圣皇帝神坐前东向跪奠爵俛伏兴太常卿引皇帝少退东向立乐止太祝持版进于神坐之左北面跪读祝文曰维某年嵗次月朔日子孝曾孙开元神武皇帝臣某敢昭告于皇曾祖太宗文武圣皇帝令月嘉时祗依恒礼用致瘗祭于神州皇地祗惟皇曾祖叶彼乾坤格于上下昭配之义钦率典常谨以制币牺齐粢盛庶品防恭明荐作主侑神尚飨讫兴皇帝再拜初读祝文讫乐作太祝进奠版于神坐还樽所皇帝拜讫乐止太常卿引皇帝进神州地祗神坐前北向立乐作太祝各以爵酌上樽福酒合置一爵一太祝持爵授侍中侍中受爵西向进皇帝再拜受爵跪祭酒啐酒奠爵俛伏兴太祝各帅斋郎进爼太祝减神前胙肉加于俎共致一爼上太祝持俎以授司徒司徒奉俎西向进皇帝受以授左右谒者引司徒降复位皇帝跪取爵遂饮卒爵侍中进受爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自南陛还版位西向立乐止文舞出鼓柷作舒和之乐出讫戛敔乐止武舞入鼓柷作舒和之乐立定戛敔乐止皇帝献将毕谒者引太尉诣罍洗盥手洗匏爵讫谒者引太尉自东陛升坛诣神州着樽所执樽者举羃太尉酌醴齐武舞作谒者引太尉进神州地祗神坐前北向立跪奠爵兴谒者引太尉少退北向再拜讫谒者引太尉诣配帝牺樽所取爵于坫执樽者举幂太尉酌醴齐谒者引太尉进太宗文武圣皇帝神坐前东向跪奠爵兴谒者引太尉少退东向再拜谒者引太尉进神州地祗神坐前北向立太祝各以爵酌罍福酒合置一爵一太祝持爵进太尉之右西向立太尉再拜受爵跪祭酒遂饮卒爵太祝进受爵复于坫太尉兴再拜谒者引太尉降复位初太尉献将毕谒者引光禄卿诣罍洗盥手洗匏爵升酌盎齐终献如亚献之仪讫谒者引光禄卿降复位武舞六成乐止舞献俱毕诸太祝各进彻豆还樽所【彻者笾豆各一少移于故处】奉礼曰赐胙賛者唱众官再拜众官皆再拜【已饮福受胙者不拜】顺和之乐作太常卿前奏称请再拜退复位皇帝再拜奉礼曰众官再拜众官皆再拜乐一成止太常卿前奏请就望瘗位太常卿引皇帝乐作皇帝就望瘗位西向立乐止于羣官将拜诸太祝各执篚进神坐前取玉帛斋郎以俎载牲体稷黍饭爵酒各自其陛降坛北行当瘗塪西行以玉帛馔物置于塪讫奉礼曰可瘗塪东西厢各六人寘土半塪太常卿前奏礼毕太常卿引皇帝还大次乐作皇帝出内壝门殿中监前受镇珪以授尚衣奉御殿中监又前受大珪华盖侍卫如常仪皇帝入次乐止谒者賛引各引祭官及从祭羣官诸方客使以次出賛引引御史以下俱复执事位立定奉礼曰再拜御史以下皆再拜赞引引出工人二舞以次出其祝版燔于斋所
　　銮驾还宫如方丘之仪











　　大唐开元礼卷三十一
　　钦定四库全书
　　大唐开元礼卷三十二　　唐　萧嵩等　撰吉礼
　　孟冬祭神州于北郊有司摄事
　　斋戒　　　　　　陈设
　　省牲器　　　　　奠玉币
　　进熟
　　斋戒
　　将祭有司卜日如别仪前祭七日平明太尉誓百官于尚书省曰某月某日祭神州地祗于北郊各扬其职不供其事国有常刑凡预祭之官散斋四日致斋三日【散斋皆于正寝致斋二日于本司一日于祭所其无本司者皆于祭所】散斋理事如旧惟不吊丧问疾不作乐不判署刑杀文书不行刑罚不预秽恶致斋唯祭事得行其余悉防其祭官已斋而阙者通摄行事诸祀官致斋之日给酒食明衣各习礼于斋所光禄卿监取明水火【太官令取水于隂鍳取火于阳燧火以供爨水以实尊】前祭二日太尉告太宗文武圣皇帝庙如常告之仪【告以配神作主】前祭一日诸卫令其属未后一刻各以其方器服守卫壝门【毎门二人毎隅一人】与太乐工人俱清斋一宿
　　陈设
　　前祭三日卫尉设祭官公卿以下次于东壝之外道南北向前祭二日太乐令设宫悬之乐于坛南内壝之内设歌钟歌磬右校扫除坛之内外又为瘗埳于坛之壬地内壝之外方深取足容物南出陛前祭一日奉礼设望瘗位及祭官公卿位于内壝之外如方丘之仪设牲牓于东壝之外当门西向牲一居前配帝牲一少退南上设廪牺令位于牲西南祝史陪其后俱北向设诸太祝位于牲东各当牲后祝史陪其后设太常卿省牲位于牲前近北南向设神州地祗酒樽于坛之上下太樽二着樽二牺樽二山罍二在坛上于东南隅北向象樽二山罍二在坛下皆于南陛之东北向西上设配帝着樽二牺樽二象樽二山罍二在坛上于神州酒樽之东北向西上设洗于坛南陛东在洗东篚在洗西南肆【篚实以巾爵】执樽罍篚羃者各于樽罍篚羃之后各设玉币之篚于坛之上下樽坫之所祭日未明五刻太史令郊社令升设神州地祗神坐于坛上北方南向席以槀秸设太宗文武圣皇帝神坐于东方西向席以莞设神位各于坐首
　　省牲器
　　省牲之日午后十刻去坛二百步所诸卫之属禁防行人晡后一刻诸行事之官各服其服郊社令帅府史二人及斋郎以樽坫罍洗篚羃入设于位晡后二刻太祝廪牺令以牲就牓位賛引引御史谒者引太常卿诣坛东陛升视涤濯于上【于视濯执尊者举羃告洁】讫引太常卿降复位谒者进太尉之左白请就门外位谒者賛引各引祭官以下就门外位谒者引太常卿就省牲位南向立廪牺令少前白请省牲退复位太常卿省牲廪牺令前北面举手曰腯还本位诸太祝各循牲一匝西面举手曰充俱还本位诸太祝与廪牺令以次牵牲诣厨授太官谒者引光禄卿诣厨省鼎镬申视濯溉谒者各引祭官就厨省馔具讫俱还斋所祭日未明十五刻太官令帅宰人以鸾刀割牲祝史以豆取毛血各置于馔所遂烹牲
　　奠玉帛
　　祭日未明二刻诸祭官各服其服郊社令良醖令各帅其属入实樽罍玉币【凡六尊之次太尊为上实以泛齐着尊次之实以醴齐牺尊次之实以盎齐象尊次之实以醍齐壶尊次之实以沈齐山罍为下实以清酒配帝着尊为上实以泛齐牺尊次之实以醴齐象尊次之实以盎齐山罍为下实以清酒酒各实于五齐之上尊礼神之玉以两珪有邸币以】太官令帅进馔者实诸笾豆簠簋入各设于内壝之外馔幔内未明二刻奉礼郎帅賛者先入就位賛引引御史博士诸太祝及令史祝史与执樽罍篚羃者入自东壝门当坛南重行北面西上立定奉礼曰再拜御史以下皆再拜讫执樽罍篚幂者各就位賛引引御史及诸太祝诣坛东陛升行扫除于上令史祝史行扫除于下讫各就位未明一刻太乐令帅工人二舞次入就位文舞入陈于悬内武舞立于悬南道西谒者引司空入就位立定奉礼曰再拜司空再拜谒者引司空诣卯陛升行扫除于上降行乐悬于下讫引复位谒者賛引各引祀官次入就位立定奉礼曰众官再拜众官在位者皆再拜【其先拜者不拜】谒者进大尉之左白有司谨具请行事退复位恊律郎跪俛伏举麾【凡取物者皆跪俛伏而取以兴奠物则奠讫俛伏而后立】鼓柷奏顺和之乐乃以函钟之均作文舞之舞乐舞八成偃麾戛敔乐止【凡乐皆恊律郎举麾工鼓柷而后作偃麾戛敔而后止】奉礼曰众官再拜众官皆再拜上下诸祝俱取玉币各立于樽所谒者引太尉诣南陛升坛北向立太祝加玉于币东向授太尉太尉受玉币登歌作肃和之乐以应钟之均谒者引太尉进北向跪奠于神州地祗神坐俛伏兴谒者引太尉少退北向再拜讫谒者引太尉立于西方东向又太祝奉币北向授太尉太尉受币谒者引太尉进东向跪奠于太宗文武圣皇帝神坐俛伏兴谒者引太尉少退东向再拜讫登歌止谒者引太尉降自南陛还本位初众官拜讫祝史各奉毛血之豆立于门外于登歌止祝史奉毛血入【正坐升自南陛配坐升自东陛】诸太祝迎取于坛上各进奠于神坐前太祝与祝史退立于樽所
　　进熟
