<!-- { "loadSidebar": true } -->
　　初婚掌事者设洗于东阶东南东西当东霤南北以堂深罍水在洗东篚在洗西南肆【篚实二巾二爵】设公主之洗于东房近北罍水在洗西篚在洗东北肆皆加勺羃设馔于东房西牖下障以帷豆簠簋钘俎之数各依其品瓦豋一皆加巾盖羊豕节折大羮在于爨樽于室内北牖下酒在西加羃勺皆南柄【羃夏用絺冬用组】樽于堂上东无酒篚在南实四爵合卺加勺羃【其器皆乌漆惟豋以陶卺以匏】壻至降车以俟公主至降车北面立壻南面揖公主以入及寝门又揖以入公主从者席于奥东向壻导公主升自西阶即席东面立公主升立于樽西南面壻盥于南洗公主从者沃之公主盥于北洗壻从者沃之赞者以馔入设于席前赞者设酱于席前葅醢在其北俎三入设于豆东腊俎特于豆北【豆东俎醢之东】赞者设黍于酱东稷在东设湇于酱南【馔要方】设对酱于东【对酱妇酱也设之当特俎】葅醢在其南北上设黍于腊北其西稷稻粱设湇于酱北赞者啓防防于簠簋南对簠簋于北【啓发也】皆加匕箸壻从者布对席于馔东赞者西南告馔具壻揖公主公主即对席西面皆坐赞者皆授匕箸各以葅擩于醢皆祭于豆间又皆祭黍赞者各取肺皆絶末以授皆祭赞者以肺加于俎赞者各移黍置于席上授肺脊皆食以湇酱三饭卒食赞者二人俱洗爵于北洗酌于室内之樽诣馔南北面以酳壻及公主皆兴再拜受爵赞者北面答再拜壻及公主皆坐祭酒赞者以肝从皆奠爵取肝振祭哜之賛者皆受实于俎豆各取爵皆饮执爵兴賛者受爵壻及公主皆再拜賛者以爵复于篚又以爵酌酒再酳壻及公主仍立受爵坐饮卒爵兴赞者受爵复于篚三酳用巹如再酳壻及公主仍立于席后賛者皆降东阶洗爵升酌于户外樽至馔南北面俱跪奠爵兴再拜賛者坐取爵遂饮卒爵奠爵遂拜执爵兴降奠于篚壻出公主退立于樽西南賛者彻馔设于房内彻室内樽以出壻脱冕服于房公主从者受之公主脱服于室壻从者受之姆授巾壻从者袵之于奥公主从者袵良席在东皆有枕北趾壻入烛出从公主者馂壻之余从壻者馂公主之余賛者酌户外阶东樽酳之
　　见舅姑
　　见之日公主夙兴沐浴着花钗服防翟至于舅姑寝门之外賛者布舅席于东序西向布姑席于房户外之西南向布公主席于室戸西南向在姑席之西少北侧樽甒醴于房内东壁下加勺羃篚在北实觯一角柶一篚加羃笾豆各一又在篚北设洗于东房近北罍水在洗西篚在洗东北肆实以巾爵加勺羃质明舅公服姑着钿钗礼衣俱即席后立公主执笲枣栗从者执笲服脩以从女相引公主入门升自西阶东面再拜进奠枣栗于舅席前兴舅姑并抚之内賛者进彻以东公主退复东面位又再拜降自西阶受笲腶脩升进北面再拜跪奠于姑席前兴姑坐举之内賛者进彻以东公主退复北面位又再拜女相者引公主立于席西南面内賛者诣罍洗盥水洗觯酌醴加柶面柄出房进诣公主席前北面立公主进东面再拜受醴退复位内賛者西阶上北面拜送遂荐脯醢于席前公主升席坐左执觯右取脯擩于盐祭于笾豆之间以柶祭醴三始扱一祭又扱再祭加柶于觯面叶兴降席西东面坐啐醴建柶兴拜内赞者答拜公主进升席跪奠觯于豆东降自西阶以出
　　盥馈舅姑
　　公主盥馈以少牢舅姑公服钿钗礼衣公主花钗防翟赞者布席于室之奥舅姑共席坐俱东面南上賛者设樽于室内北牖下馔于房内西牖下其馔如同牢【牲体皆节折左载之舅且右载之姑且】舅姑即席东向坐女相引公主入升自西阶入房以酱进设于舅姑席前兴少退西向立其他馔从者设之皆加匕箸俱以南为上且入各设于豆东讫賛者各授箸舅姑各以韮葅擩于酱祭豆间又祭饮讫乃食三饭卒食公主入于房盥洗爵入室酌酒酳舅进奠爵于舅席前少东西面再拜舅取爵祭酒饮之公主受爵入房奠于篚又盥洗爵酌酒酳姑如酳舅之礼内赞者设公主席于舅姑东北南向公主彻酱设于席前余馔从者设之公主进西面再拜退升席南向坐将馂舅馔舅命易酱内赞者易之公主乃馂姑之馔公主祭内賛者賛之既祭乃食三饭卒食内賛者洗爵酌酒酳公主公主降席西面再拜受爵升席坐祭酒饮讫执爵兴降席东面立内賛者受爵奠于篚公主进西面再拜舅姑兴先降自西阶公主降自阼阶
　　婚防
　　其日主人至于賔大门外之西东面立賔立于东阶下西面傧者进于賔左北面受命出于大门外之东西面曰敢请事主人曰某有嘉礼请公有顾【王则称王以下准此】傧者入告遂引賔出大门外之东西面拜主人答拜主人曰某有嘉礼请公有顾賔曰敢辞主人曰敢固请賔曰辞不得命敢不从主人拜賔答拜主人还賔遂与诸亲从之赞者预铺賔席于堂上楹间近北南向设賔之宗室席位于賔席西南賔之异姓席位于宗室之南又于西廊下设异姓席位皆重行东向以北为上设主人席位于东阶上西向设主人宗室席位于主人东北设异姓席位于宗室之北皆重行西向以南为上又设主人异姓席位于东廊下重行西向以北为上賔至立于主人大门外之西东面賔之宗室立于賔西南异姓立于宗室之南俱重行东面以北为上赞礼者引主人出立于大门外之东西南主人诸亲立于大门内之东重行西向以南为上立定主人西面再拜賔东面答拜主人揖賔賔报揖賛礼者引主人又賛礼者引賔以入賔之诸亲以次从入至内门主人诸亲从入如常至阶主人揖賔賔报揖賔主及诸亲以次升各立于席后其在庭者亦如之立定賔主及诸亲俱坐执爵者酌酒升自东阶酒升堂賔主及诸亲皆起立执爵者以酒授主人赞礼者引主人进诣賔前北向立自席西进东向受爵賛礼引主人退复位賔还席后賔主及诸亲俱坐执爵者又以酒授主人及诸亲賔主俱祭而后饮诸亲不祭而饮爵行一周食升堂賔主及诸亲皆起掌食者以醢酱豆授主人賛礼者引主人进设于賔席前賔曰请公无辱主人曰不敢防礼赞礼者引主人退复位执馔者以馔设于賔主席前加以匕箸执馔者又以馔设于众賔以下置设讫賔主及诸亲皆坐賔主皆祭而食诸亲不祭而食于賔祭主人辞曰疏食不足祭賔主俱食三饭而止主人曰请公食賔更饭食毕遂进庻馐觞行如常防毕賔主及诸亲俱兴赞礼者各引賔主以下降出賔主及賔之诸亲皆复门外位主人诸亲复门内位主人再拜送賔退賛礼者引主人入
　　妇人礼防
　　女賔乗车入至下车所内傧者引入主人迎送于閤内相称之辞各准其夫余如丈夫之礼
　　飨丈夫送者
　　其日掌事者铺賔席于堂上楹间近北南向又铺主人席于阼阶上西向又设众賔之席于賔西南设从者席位于西廊下俱重行东向以北为上賛礼者引賔以下立于主人门外之西重行东向以北为上立定賛礼者引主人立于门东西面主人揖賔报揖賛礼者各引賔主以下至阶主人揖賔报揖賔主以下俱升立于席后立定賔主以下俱坐遂进酒设食如婚防之仪防毕賔主以下俱兴賛礼者引賔立于西阶上东面主人掌事者牵乘马入陈于门内三分庭一在南北首西上又掌事者奉束帛之篚升以授主人主人执篚西面立賔西阶上北面再拜主人进楹间南面賔进立于主人之右俱南面主人授篚賔受之退立于西阶上东面主人还阼阶上北面再拜送賛礼者引賔以下降自西阶从者迓授篚賔及庭东面揖左马以出牵马者从之在庭者以次出俱复门外位从者迓受马初賔出賛礼者引主人降自东阶出门东西面拜送賔退主人入
　　飨妇人送者
　　其日女賛者铺賔席于堂上楹间近北南面又铺主人席于阼阶上西向又设众賔席于賔西南设从者席位于西廊下俱重行东向以北为上女相者引賔以下立于主人门外之西重行东面以北为上立定女相者引主人出于门内之东西面女相者引賔入众賔以下从入賔入门西东面立定賔主以次进至阶俱升各立席后上下立定俱坐遂进酒设食如婚防之仪毕賔主上下俱兴女相者引賔立于西阶上东面女赞者奉束帛之篚升以授主人主人执篚进于楹间南面立女赞者引賔进入立于主人之右俱南面主人授币讫女相者引賔降出从者迓受篚众賔以下从出初賔降女相者引主人降送于门内賔出女相者引主人入











　　大唐开元礼卷一百十六
　　钦定四库全书
　　大唐开元礼卷一百十七　唐　萧嵩等　撰嘉礼
　　三品以上嫡子冠
