<!-- { "loadSidebar": true } -->
　　前享三日守宫设献官以下次于斋坊前享二日太乐令设轩悬之乐于庙庭东方南方磬簴起北钟簴次之南方北方磬簴起西钟簴次之设三镈钟于编悬之间各依辰位树路鼓于北悬之间道之左右植建鼓于三隅置柷敔于悬内【柷在左敔在右】设歌钟歌磬于庙堂之上前楹间北向磬簴在西钟簴在东执匏竹者立于堂下阶间重行北向相对为首【凡悬皆展而编之】诸工人各位于悬后右校扫除内外又为瘗塪院内堂之壬地方取足容物南出陛前享一日奉礼设三献位于东门之内道北执事位于道南每等异位俱西面北上设望瘗位于堂之东北当埋埳之东西向设御史位于堂下西南东向令史陪其后设奉礼位于乐悬东北赞者二人在南差退俱西向又设奉礼赞者位于瘗埳东北南面东上设协律位于堂上前楹间近西东向设太乐令位于北悬之间北向设庙官位于学悬东西若有观者位于南门内道之左右重行北面相对为首【金吾监检不得喧杂】设三献门外位执事者位于其后每等异位俱北向西上设庙官位扵三献东南俱重行北面西上设酒樽之位扵堂上齐太公牺樽二象樽二山罍二在前楹间北向留侯牺尊二象尊二山罍二在太公酒樽之东俱西向【尊皆加勺幂有坫以置爵其留侯之爵同置于一坫】设洗于东阶东南北向罍水在洗东篚在洗西南肆执樽罍篚羃者各位于樽罍篚幂之后设币篚二各于樽坫之所晡后郊社令帅斋郎以樽坫罍洗篚羃设于位【升堂者自东阶】谒者引三献官等诣厨视濯溉【凢导引者毎曲一逡巡】赞引引御史诣厨省馔具享日未明十五刻太官令帅宰人以鸾刀割牲祝史以豆二取毛血置于馔所遂烹牲【其牲用太牢一正坐及配坐俎皆升右胖十一体以下折分余軆升之】未明五刻郊社令率其属及庙司各服其服整拂神幄
　　馈享
　　享日未明三刻诸享官各服其祭服诸陪祭之官皆公服郊社令良醖令各帅其属入实樽罍及币【牺尊实以醴齐象尊实以盎齐山罍实以清酒齐皆加明水酒皆加酒各实于上尊其币以白各长一丈八尺】太官令帅其属实诸笾豆簠簋等未明二刻奉礼帅赞者先入就位赞引引御史太祝及令史与执樽罍篚羃者入自东门当阶间重行北面西上立定奉礼曰再拜赞者承传【凡奉礼有词赞者皆承传】御史以下皆再拜讫执樽罍篚羃者各就位赞引引御史太祝诣东阶升堂行扫除于上令史祝史行扫除于下讫引降就位谒者引享官以下俱就门外位未明一刻太乐令帅工人二舞次入就位文舞入陈于悬内武舞立于悬南道西【其升堂者皆脱履于下降纳如常】谒者引亚献官入就位立定奉礼曰再拜亚献官再拜讫谒者引亚献官诣东阶升堂行扫除于上降行乐悬于下讫引还本位初献扫除讫谒者赞引引享官以下次入就位立定奉礼曰众官再拜众官在位者皆再拜【其先拜者不拜】谒者进初亚献官之左白有司谨具请行事退复位协律郎跪俯伏举麾【凡取物者皆跪俛伏而取以兴奠物则奠讫俛伏而后兴】鼓柷奏永和之乐以姑洗之均【自后堂下之乐皆奏姑洗】作武舞之舞乐舞三成偃麾戛敔乐止【凡乐皆协律郎举麾工鼔柷而后作偃麾戛敔而后止】奉礼曰众官再拜众官在位者皆再拜太祝俱跪取币于篚兴各立于樽所谒者引初献官升自东阶进太公神坐前北向立太祝以币东向授初献官初献官受币登歌作肃和之乐以南吕之均谒者引初献官进北面跪奠于太公神坐兴少退北向再拜谒者初引献官当留侯首坐前东向立又太祝以币北向授初献官初献官受币谒者引初献官进东向跪奠于留侯首坐兴少退东向再拜登歌止谒者引初献官降复位初众官拜讫祝史各奉毛血之豆立于东门外登歌止祝史奉毛血升自东阶太祝迎取于阶上进奠于太公留侯首坐前太祝兴祝史退立于樽所初献官既升奠币太官令出帅进馔者奉馔陈于东门之外初献官防复位太官令引馔入俎初入门雍和之乐作【自后酌献皆作雍和】馔至阶乐止祝史各进跪彻毛血之豆降自东阶以出馔升太祝迎引于阶上各设于神坐前【笾豆盖羃先彻乃升簋簠既奠却其盖于下】设讫太官令以下降复位太祝还樽所谒者引初献官诣罍洗盥手洗爵引升诣太公酒樽所执樽者举幂初献官酌醴齐乐作谒者引初献官诣太公神坐前北向跪奠爵俛伏兴少退北向立乐止太祝持版进于神坐之右东向跪读祝文曰维某年歳次月朔日子嗣皇帝谨遣某官姓名敢昭告于齐太公帷公爰定六韬载成七徳功业昭著生灵攸仰俾兹末学克奉旧章谨以制币牺齐粢盛庶品式陈明荐以张留侯等配祀尚飨太祝兴初献官再拜初读祝文讫乐作太祝进跪奠版于神坐兴还樽所初献官拜讫乐止谒者引初献官诣留侯酒樽所取爵于坫执樽者举羃初献官酌醴齐乐作谒者引初献官进留侯首坐前东向跪奠爵兴少退东面立乐止【初献官既奠首坐爵余坐皆斋郎助奠相次而毕其亚献终献斋郎助奠亦如之】太祝持版进于留侯神坐之左北面跪读祝文曰维某年歳次月朔日子嗣皇帝遣某官姓名敢昭告于留侯惟子宣扬武教光赞道钤大济生灵贻范千载谨以制币牺齐粢盛庶品式陈明荐从祀配神尚飨太祝进跪兴初献官再拜初读祝文讫乐作太祝奠版于神坐兴还樽所初献官拜讫乐止谒者引初献官诣东序西向立太祝各以爵酌罍福酒合置一爵一太祝持爵进初献官之左北向立初献官再拜受爵祭酒啐酒奠爵俛伏兴太祝帅斋郎奠爵俛伏兴太祝帅斋郎进俎跪减太公及留侯首坐前三牲胙肉【皆取前脚第二骨】加于俎又以饭共置一笾太祝先以饭笾授初献官受以授斋郎又以俎授初献官每受以授斋郎初献官跪取爵遂饮卒爵复于坫初献官俛伏兴再拜谒者引初献官降复位文舞出鼔柷作舒和之乐立定戛敔乐止初初献官献将毕谒者引亚献官诣罍洗盥手洗爵讫谒者引升自东阶诣太公酒樽所执樽者举羃亚献官酌盎齐讫武舞作谒者引亚献官诣太公神座前北面跪奠爵俛伏兴少退北向再拜讫谒者引亚献官诣留侯酒樽所取爵于坫执樽者举羃亚献官酌盎齐讫谒者引亚献官进留侯首坐前东向跪奠爵兴少退东向再拜谒者引亚献官诣东序西向立太祝各以爵酌罍福酒合置一爵一太祝持爵进亚献官之左亚献官再拜受爵跪饮卒爵太祝进受爵复于坫亚献官兴再拜谒者引降复位亚献官献将毕谒者引终献官诣罍洗盥手讫升酌盎齐终献如亚献之仪讫引降复位武舞止太祝等各进跪彻豆兴还樽所【彻者笾豆各一少移于故处】奉礼曰赐胙赞者唱众官再拜【已饮福受胙者不拜】奏永和之乐奉礼曰众官再拜众官在位者皆再拜乐一成止谒者进初献官之左白请就望瘗位谒者引初献官就瘗位西向立奉礼帅赞者转就瘗塪东北位初在位者将拜诸太祝各执篚进神坐前跪取币兴降自西阶诣瘗塪以币置于塪讫奉礼曰可瘗塪东西厢各四人寘土半塪谒者进初献官之左白礼毕遂引初献官出谒者赞引各引享官以下以次出初白礼毕奉礼帅赞者还本位赞引引御史太祝以下俱复执事位立定奉礼曰再拜御史以下皆再拜赞引引出乐工以下皆出其祝版燔于斋坊



　　大唐开元礼卷五十五
　　钦定四库全书
　　大唐开元礼卷五十六　　　唐　萧嵩等　撰吉礼
　　皇帝廵狩告于圜丘
　　斋戒　　　　　陈设　　　　　銮驾出宫
　　亲告　　　　　銮驾还宫
　　斋戒
　　将告有司卜日如别仪前一日皇帝斋于太极殿如郊祀之仪凡预告之官清斋于告所近侍之官应从升者各于本司清斋一宿诸卫令其属晡后一刻各以其方器服守卫壝门清斋一宿
　　陈设
　　前告三日尚舍直长设大次于外壝东门之外道北南向尚舍奉御铺御坐卫尉设文武侍臣次于大次之后文官在左武官在右俱南向又设告官及从驾羣官次各于常所设陈馔幔于内壝东门之内道南北向前二日太乐令设宫悬之乐于坛南设登歌举麾位于坛上并如常仪前一日右校扫除坛之内外郊社令积柴于燎坛坛方一丈二尺开上南出户髙四尺奉礼设御位于坛之东南西向【将告奉礼一人守之在版位西南五步西向】设望燎位当柴坛之北南向设告官及从驾羣官版位于内外如常仪郊社令帅府史一人及斋郎以樽坫罍洗篚羃及玉帛之篚入设于位并如常仪执樽罍篚羃者各位于樽罍篚羃之后告日未明五刻太史令郊社令升设昊天上帝坐于坛上北方南向席以藳秸设神位于坐首告日未明十刻太官令帅宰人以鸾刀烹牲于厨
　　銮驾出宫
　　皇帝服衮冕之服乗玉辂备大驾及严鼓时刻奏请进发内外器服皆如常仪
　　亲告
