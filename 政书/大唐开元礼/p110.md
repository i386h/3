<!-- { "loadSidebar": true } -->
　　皇帝既还大次侍中版奏请解严【将士不得辄离部伍】皇帝停大次一刻顷捶一皷为一严转仗衞于还如来仪三刻顷捶二皷为再严将士布队仗侍中版奏请中严五刻顷捶三皷为三严谒者賛引各引羣官序立于次前文武侍臣诣大次奉迎乘黄令进金辂于大次门外南向【夏北向秋东向冬南向】千牛将军立于辂右侍中版奏外办太仆卿升执辔皇帝御舆出次繖扇侍衞警跸如常仪皇帝升辂太仆卿立授绥黄门侍郎奏称请銮驾发引退复位銮驾动称警跸如常仪黄门侍郎賛者夹引千牛将军夹辂而趋至侍臣上马所黄门侍郎奏称请銮驾权停勅侍臣上马侍中前承诏退称制曰可黄门侍郎退称侍臣上马賛者承传文武侍臣皆上马毕黄门侍郎奏称请勅车右升侍中称制曰可黄门侍郎退复位千牛将军升讫黄门侍郎奏称请銮驾发引退复位皷传音銮驾动皷吹振作而还文武群官皆从如来仪驾至顺天门外侍臣下马所銮驾权停文武侍臣皆下马千牛将军降立于辂右讫銮驾动千牛将军夹路而趋驾入嘉徳门太乐令令撞防賔之钟左五钟皆应鼓柷奏采茨之乐至太极门戛敔乐止入太极门鼓柷奏太和之乐驾至横街北当东上閤回辂南向侍中进銮驾前跪奏称侍中臣某言请降辂俛伏兴还侍位皇帝降辂御舆以入繖扇侍衞警跸如常仪侍臣从至閤戛敔乐止初文武羣官至朝堂通事舍人承防勅羣官并还皇帝既入侍中版奏请觧严叩钲将士各还其所
　　太极殿读令【五时令】
　　礼部尚书先读令三日奏读五时令承以宣告前一日尚舍奉御设御幄坐于太极殿北厢南向尚舍直长设一品以下五品以上及诸司长官坐于殿上文东武西重行相向北上【无长官者次官一人升判官不合】设刑部郎中读令坐于御坐西南东向有案去御坐二丈设觧劔席于东西阶下如常太乐令展宫悬于殿庭设举麾位于殿上西阶之西东向一位于乐悬东南西向并如常朔朝之仪设文武官三品以上及应升殿者位于南横街之南道东设武官位于道西俱每等异位重行北向相对为首设非升殿者位于殿庭文东武西如常设典仪位于北横街之南賛者二人在南差退俱西向奉礼设门外位文官于东朝堂近南西面武官于西朝堂近南东面毎等异位俱重行北上其日依时刻诸衞勒所部屯门列仗及陈于殿庭如常文武官依时刻集朝堂俱就便次各服其服侍中量时版奏请中严钑防近仗入陈于殿庭太乐令帅工人入就位协律郎入就举麾位诸侍衞之官各服其器服符寳郎奉寳俱诣閤奉迎典仪帅賛者入就位典谒引群官各就门外位刑部郎中以时令置于案覆以帕令史二人俱绛公服对举案立于右延明门内道北郎中立于案后东靣典谒引非升殿者入就位侍中版奏外办皇帝服通天冠绛纱袍御舆出自西房曲直华盖警跸侍衞如常仪皇帝将出仗动太乐令令撞黄钟之钟右五钟皆应协律郎跪俛伏举麾鼓柷奏太和之乐皇帝出自西房即御坐坐南向符寳郎奉寳置于御坐如常仪偃麾戛敔乐止【凡乐皆协律郎举麾工鼓柷而后作偃麾戛敔而后止】典仪一人升就东阶上西向立侍臣夹侍如常仪典谒引公王以下入就北面位公初入门舒和之乐作【凡公行皆作舒和之乐】公至位乐止群官立定典仪曰再拜賛者承传【凡典仪有词賛者皆承传】在位者皆再拜侍中前跪奏称侍中臣某言请延公王等升俛伏兴又侍中称制曰可侍中诣东阶上西面称诏延公王等升殿上典仪承传阶下賛者又承传在位者皆再拜典谒以次引北面位者诣东西阶公初行乐作至觧劔席乐止公王以下俱升席跪解劔俛伏兴脱舄通事舍人以次引升殿立于坐后刑部郎中引案进立于西阶下侍中跪奏请读时令俛伏兴又侍中称制曰可侍中退复位刑部郎中再拜就解劔席跪解劔俛伏兴脱舄取令持案者仍立于阶下通事舍人引刑部郎中奉令升自西阶诣席西东向跪置令于案俛伏兴立于席后殿上典仪唱就坐公王以下及刑部郎中并就坐俛伏兴坐刑部郎中读令每句一絶使言声可了读令讫殿上典仪唱可起公王以下皆起通事舍人引公王以下及刑部郎中俱降刑部郎中以令置于案与羣官俱跪佩劔俛伏兴纳舄典谒各引还本位典仪曰再拜在位者皆再拜典谒引北面位者出持令案者自右延明门而出侍中跪奏称侍中臣某言礼毕俛伏兴还侍位皇帝兴太乐令令撞防賔之钟右五钟皆应太和之乐作皇帝降坐御舆入自东房警跸侍衞如来仪侍臣从至閤乐止典谒引东西面位者以次出读夏令与读春令同读秋令与读冬令同设刑部郎中读令坐于御坐东南西向令案立于左延明门内道北郎中立于案后西面升降自东阶余与读春令同皇帝若御翼善冠则羣官皆袴褶服陈解劔席若不设乐悬去警跸










　　大唐开元礼卷一百三
<史部,政书类,仪制之属,大唐开元礼>
　　钦定四库全书
　　大唐开元礼卷一百四　　　唐　萧嵩等　撰嘉礼
　　皇帝养老于太学
　　陈设　　　　　　　銮驾出宫
　　养老　　　　　　　　銮驾还宫
　　陈设
　　前三日尚舎直长设大次于学堂之后随地之宜设三老五更次于学堂南门外之西羣老次于其后俱东向设羣官次文官于门外之东重行西向武官于羣老之西重行东向皆北上前一日尚舎奉御设御坐于堂上东序西向莞筵纷纯加藻席画纯次席黼纯设三老坐于西楹之东近北南向设五更坐于西阶上东向设国老三人坐于三老坐西阶不属焉皆莞筵纷纯加藻席画纯设众国老坐于堂下西阶之西东面北上皆蒲筵缁布纯加莞席帛纯【若三品以上则莞筵纷纯加藻席画纯凡五品以上致仕者为国老】设庶老坐于国老之后皆蒲筵缁布纯【六品以下致仕者为庶老】太乐令展宫悬于学堂之庭设登歌于堂上及举麾位等并准元防之仪典仪设文官五品以上位于悬东六品以下在其南俱重行西向北上武官五品以上位于悬西六品以下在其南当文官俱重行东向北上藩客分方位于文官武官六品之南【若有诸州使人分方位于文武官九品之后】学生分位于文武官之后奉礼设门外位如设次之式尚舍奉御设樽于东楹之西北向左酒有坫以置爵
　　銮驾出宫
　　前出宫三日本司宣摄内外各供其职守宫设从驾之官五品以上次于顺天门外东西朝堂如常前二日太乐令设宫悬之乐于殿庭如常仪其日未明七刻捶一皷为一严【三严时节前一日侍中裁奏】侍中奏开宫殿门及城门未明五刻捶二鼓为再严侍中版奏请中严奉礼设従驾羣官五品以上位文官于东朝堂之前西向武官于西朝堂之前东向俱重行北上从驾羣官五品以上俱集朝堂次各服其服【其六品以下及诸客使等并驾发之前预赴太学俱就次各服其服】所司陈小驾卤簿未明二刻捶三皷为三严诸衞之属各督其队与钑防以次入陈于殿庭谒者引从驾羣官各就朝堂前位诸侍衞之官各服其器服侍中中书令以下俱诣西閤上奉迎【侍中奉寳如式】乘黄令进金辂于西閤外南向千牛将军一人执长刀立于辂前北向黄门侍郎一人在侍臣之前賛者二人又在黄门之前侍中版奏外办太仆卿奋衣而升正立执辔皇帝服通天冠绛纱袍乘舆以出曲直华盖警跸如常仪皇帝将出仗动太乐令令撞黄钟之钟右五钟皆应协律郎跪俛伏举麾鼔柷奏太和之乐千牛将军前执辔皇帝升辂太仆卿立授绥侍中中书令以下夹侍如常仪黄门侍郎进当銮驾前跪奏称黄门侍郎臣某言请銮驾发引俛伏兴退复位【凡黄门侍郎奏请皆进当銮驾前跪奏称具官臣某言讫俛伏兴】銮驾动又称警跸黄门侍郎与賛者夹引以出千牛将军夹辂而趋驾至太极门偃麾戛敔乐止出太极门鼔柷奏采茨之乐出嘉徳门戛敔乐止【凡乐皆协律郎举麾工鼔柷而后作偃麾戛敔而后止】至顺天门外侍臣上马所黄门侍郎奏称请銮驾权停勅侍臣上马侍中前承制退称制曰可黄门侍郎退称侍臣上马賛者承传文武侍臣皆上马诸侍衞之官各督其属左右翊驾在黄麾内符寳郎奉六寳与殿中监后部从在黄钺内侍中中书令以下夹侍于辂前賛者在供奉官人内侍臣上马毕黄门侍郎奏称请勅车右升侍中前承制退称制曰可黄门侍郎退复位千牛将军升讫黄门侍郎奏称请銮驾发引退复位銮驾动称警跸皷传音如常皷吹振作而行其从驾之官在武队后如常仪
　　养老
　　仲秋之月择吉辰皇帝亲养三老五更于太学所司先奏定三师三公致仕者用其徳行及年高者一人为三老次一人为五更尚食预具牢馔銮驾将至通事舍人引先至之官皆就门外位学生俱青衿服入就位銮驾至太学门回辂南向侍中跪奏请降辂俛伏兴皇帝降辂乘舆入大次繖扇侍衞如常通事舍人引文武五品以上从驾之官皆就门外位太乐令帅工人二舞入就位如正防之礼通事舍人引羣官客使入就位初銮驾出宫量时刻遣使迎三老五更于其第三老五更俱服进贤冠乘安车前后导从如常礼其国老庶老则有司预戒之銮驾既至三老五更及羣老等俱赴集其次羣老各服其服太常少卿賛三老五更俱出次引立于学堂南门外之西东面北上奉礼賛羣老出次引立于三老五更之后太常博士引太常卿升立于学堂北户之内当户北向侍中版奏外办皇帝出户侍衞如常【侍中负寳陪从如式】殿中监进大珪皇帝执大珪博士引太常卿太常卿引皇帝【毎太常卿前导皆博士先引】协律郎跪俛伏举麾太和之乐作皇帝降迎三老于门内之东西面立侍臣从立于皇帝之后太常卿与博士退立于左皇帝立定乐止三老五更皆杖各二人夹扶左右太常少卿引导敦史执笔以従三老入门舒和之乐作三老五更立于门西东面北上奉礼引羣老随入立于其后初三老立定乐止太常卿前奏请再拜退复位皇帝再拜三老五更去杖摄齐以答再拜毕皇帝揖进三老在前五更従仍杖夹扶入初至阶皇帝揖升俱就坐后揖立乐止侍卫之官量人従升皇帝西面再拜三老三老南面答再拜皇帝西向肃拜五更五更答再拜休和之乐作三老五更俱就坐三公授几九卿正履讫殿中监尚食奉御进珍羞及黍稷等皇帝省之遂设于三老前乐止太常卿引皇帝诣三老座前执酱而馈讫太常卿引皇帝诣酒樽所取爵侍中賛酌酒讫太常卿引皇帝进执爵而酳尚食奉御以次进珍羞酒食于五更前国老庶老等皆坐又设酒食于国老庶老前国老庶老等皆食皇帝即坐太乐令引工升奏昭和之乐三终三老乃论五孝六顺典训大纲格言宣于上惠音被于下皇帝乃虚躬请受敦史执笔録善言行事终二舞坐于悬中讫礼毕三老以下降筵太常少卿及奉礼引导皆如初太常卿引皇帝从以降阶太和之乐作皇帝逡巡立于阶前乐止三老五更出舒和之乐作太常卿引皇帝升立于阶上三老五更出门乐止侍中前奏礼毕退复位太常卿引皇帝降还大次三老五更升安车导从而还通事舍人引群官及学生等以次出明日三老诣阙表谢
　　銮驾还宫
