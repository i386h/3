<!-- { "loadSidebar": true } -->
　　三日成服【皆除去死日数】内外皆哭尽哀内外俱降就次着衰服无服者仍素服相者引主人以下俱杖【三日而后食杖而后能起众子皆杖以病故也童子妇人不能病故不杖亦不居庐不着菲屦若嫡子虽童亦杖幼不能自杖人代执之所谓当室杖者也自此以后唯嫡子及有爵之庶子皆得杖在位若其庶子之无爵者杖于他所不杖在位矣凡正寝戸内曰室户外曰堂虞杖不入室祔杖不升堂以今言之即灵堂戸之内外也周人祔在卒哭今之百日也哀衰敬生故其杖不升灵寝当堂之前其衰服及杖皆致之于庐内应杖者朝夕哭则杖之若孝子出无异适惟向殡及坟墓而已逺则乘车近则使人代执杖也】升立哭于殡东西面南上齐衰以下亦升就位妇人升诣殡西位若殡逼西壁妇人皆位于殡北则南面东上【尊行者坐】内外皆哭尽哀诸子孙就祖父及诸父前跪哭祖父抚哭尽哀就祖母前哭亦如之女子子对祖母及诸母哭遂就祖父前哭如男子之仪唯诸父不抚之各复位伯叔母以下就主哭妇亦如之【始遭亲丧孝子荒迷三日不食服及成矣是以尊卑内外聚哭尽哀】诸尊者降出还次主人以下降出立于阶下外姻在南少退俱西面北上哭尽哀各还次阖门小功以下各归其家自成服之后诸尊者及妇人于诸亲男女之丧有事则哭于殡所无事有时须哭者或在正寝则于北壁下舒席南面坐哭父母丧食粥朝米四合暮米四合不能食粥则以米为饭妇人皆以米为饭
　　朝夕哭奠【凡朝奠日出夕奠逮日也】
　　毎日预具朝奠于东阶下【瓦甒二实以醴及酒觯杓疏　　　　布羃角觯一木柶一笾一豆一实以脯】【醢】内外夙兴各衰服【凡言衰服应杖者皆杖以下准此】男子就东阶下位【若升哭于殡东也其位如成服之式】妇人升诣殡西位内外皆哭【凡朝夕哭皆开帷】质明掌事者升自阼阶入彻奠出置于序西南如殡东之仪又以朝奠入至阼阶豆去巾盖笾甒去羃升自阼阶入设于室如初执馔者出降自西阶日出后少顷内外皆止哭各还次朝夕之间主人及诸子妻妾女子子哭于其次无时至夕内外俱就位哭彻朝奠进夕奠如初仪日入内外俱止哭各还次哭者出阖门自是以后至于启殡每朝夕如上仪既殡自大功以下异门者归于家
　　宾吊【亲故同】
　　宾至掌次者引之次宾着素服相者入告内外衰服相者引主人以下立哭于阼阶下妇人升哭于殡西相者引宾入立于庭北面西上为首者一人进当主人东面立云如何不淑主人哭再拜为首者复北面位吊者俱哭十余声相者引出少顷相者引主人以下各还次
　　亲故哭
　　若亲故哭殡者内外俱升就殡堂位尊者坐【若宾敌体以上宾初入则起賔坐亦坐賔起亦起】内外俱哭相者引宾入升堂立于殡东西面南上尊者坐俱哭尽哀止卑者再拜讫乃引主人前稍南东北面执慰相者引以次出【恩深者宾拜讫又哭尽哀或就孝子抚哭尽哀而止】少顷相者引主人以下降还次
　　州县长官吊
　　若刺史哭其所部【县令同】主人设席于柩东西向刺史素服将到相者引主人去杖立于门内之右北面刺史降入升自东阶即坐西向哭主人升就位哭刺史哭尽哀将起主人降复阶下位刺史降出主人拜送于大门外杖哭而入
　　刺史遣使吊
　　若刺史遣使吊使者至掌次者引就次内外俱衰服主人以下就阶下位妇人入就堂上位内外俱哭使者素服执书相者引入门而左立于阶间东面使者致辞主人拜稽颡相者引主人进诣使者前西面受书退复位左右进受书主人拜送于位相者引使者出若自入吊哭如常仪客出少顷内外止哭各就次
　　亲故遣使致赙
　　使者立于大门外之西东面従者以篚奉纁束帛立使者西南俱东面【凡赙通以货财使者随执其物不限以纁】相者入告主人立哭相者进主人前东面受命出诣使者前西面曰敢请事使之从者以篚进诣使者前西面以授使者退复位使者曰某封某官【无官封者称某字】使某赙相者入告出曰孤某须矣相者引入立于内门外之西东面主人止哭使者少进东面曰某封若某官使某赙主人哭再拜使者少进坐委之兴复位掌事者进坐举之兴以东相者引使者出主人拜送若使者致物不以器掌事者迓受之不委于地【其余赙物从者执之立于使者东南北面西上掌事者受之以东】
　　殷奠
　　毎朔朢具殷奠馔于东堂下瓦甒二实以醴及酒角觯二角柶一少牢及腊三俎二簋二簠二钘六笾六豆设盆盥于馔东布巾【为奠者盥】其日内外夙兴衰服升就哭位质明执馔者彻宿奠遂以馔入至阼阶去盖升入室设于席前酌奠讫羃俎以巾执馔者降自西阶以出少顷内外各还次既出阖门及夕执馔者彻殷奠进夕奠如常礼若有荐新如朔奠【荐六谷若时物新出者】其日不馈于下室【不馈于下室者为殷有黍稷】
　　卜宅兆
　　既度宅兆掘四隅外其壤掘中南其壤【宅居也兆茔域也南其壤者为将北首故也壤土也】既朝哭主人遂哭出乘垩车诣宅兆所出国门止哭掌事者预设主人以下次于宅兆东南将到主人又哭至宅兆所主人停于次止哭莅卜者一人【国官若僚佐之长莅之无者亲属为之】缁布冠不緌布深衣因丧屦【莅卜者非国官则吉冠素服也】祝及卜师凡行事者皆吉冠素服掌事者布卜筮席于兆南北向西上相者引莅卜筮者及祝立于卜筮席西南东面南上卜师筮师立于祝南东面北上相者引主人诣卜筮席南十五步许当内壤北向相者立于主人之左少南俱北向诸宾及从者立于筮席东南重行西面诸亲北上诸宾南上立定相者少进东面称事具退复位主人免首绖左拥之莅卜者进立于主人东北西面卜师抱筮师开韇出防兼执之【韇蔵防器】执韇以击防【击之以动其神】进立于莅卜前东面南上莅卜者命曰孤子姓名为父某官封某甫度兹幽宅无有后艰【某甫父字无封者去封宅居也度谋也言为父卜居今谋此以为幽防处得无有后之艰难乎谓有非常崩壊若内丧云为某母夫人某氏】卜师筮师俱曰诺遂述命讫右旋就席北面坐命筮曰假尔泰有常假尔泰筮有常指中封遂卜筮讫兴各以筮东面称占曰从还本位主人绖哭从者哭尽哀止相者进主人之左东面称礼毕相者引主人退立于东南隅西面又相者引卜者立于主人之后重行西面俱北上掌事者彻卜席当安墓处立一标又于四隅各立一标当南门两厢各立一标祝师掌事者入铺后土氏神席于墓左南向设酒樽于神座东南加勺羃设洗于酒樽东向罍水在洗东篚在洗西南肆【篚实以巾爵加羃】相者引告者及祝与执樽罍篚者俱立于罍洗东南重行西面以北为上【国官若僚佐之长告若无国官僚佐者亲宾及主人告之主人告者俱去绖杖】立定俱再拜祝与执樽罍篚者先立于樽罍篚之后执馔者以脯醢跪设于神座前兴还本位相者引告者诣罍洗盥手洗爵诣酒樽所酌酒进跪奠于神座前兴少退北向立祝持版进于神座之右东面跪读祝文曰维年月日朔子某官姓名【若主人自告父称孤子母称哀子姓名】敢昭告于后土氏之神今为某官姓名【若主人自告云为父母官封某甫母云太夫人若郡君某氏各随官称之】营建宅兆神其保祐俾无后艰谨以清酌脯醢只荐于后土之神尚飨讫兴告者再拜相者引告者还本位西面再拜引出掌事以下俱复位再拜遂彻馔席樽罍以出主人哭还去墓三里许止哭及国门又哭内外升哭于位主人入升诣殡前北面哭尽哀止哭西面再拜降就次【有国官僚佐从主人入就门内哭主人拜俱再拜主人降就次各就次】若不从又卜筮择地如初仪
　　卜日
　　既朝哭主人及诸子以下出立于殡门外之东壁下西面北上国官僚佐之长莅卜【无国官僚佐者亲宾为之】行事者俱吉服立于门西东面南上卜师抱在其南东面阖门东扇主妇立于其内掌事者设卜席于阈外闑西相者诣主人前东面告事具遂引主人立于门南北面相者立于主人之左少退俱北面主人免首绖左拥之莅卜者进立于主人东北西面卜师少进莅卜前东面受命莅卜命曰孤子某来日谋卜其父某官封某甫【母云为其母太夫人某氏】考降无有近悔【考登也降下也言卜此日惟神上下得无近于咎悔也】卜师曰诺遂述命讫右旋进就席西面坐命曰假尔泰有常乃作讫兴以退东面称占曰从主人绖兴诸子以下哭尽哀相者告于主妇哭入遂使人告于亲宾【诸亲及僚友卜日不来者】卜师以退掌事者彻卜席相者进告礼毕主人兴诸子以下入升诣殡前北面立哭内外俱哭尽哀内外各还次若不从又卜择如初仪
　　启殡
　　有期前一日之夕掌事者除帷障备启奠【具馔如大敛】为次于大门外之右南向内外夕哭如常仪启殡之日内外夙兴衺服主人及诸子皆去冠绖以衰巾帕头【国官亦以衺巾帕头】内外升阶就位哭【尊行者坐国官及僚佐就下位哭】祝衰服执功布【功布长五尺】升自东阶诣殡南北向内外皆止哭祝三声噫嘻乃曰谨以吉辰启殡既告内外皆哭尽哀内外各还次祝降与执馔者升彻宿奠如常祝取铭置于重掌事者升彻殡涂讫设席于柩东升柩于席上又设席于柩东祝执功布升以拂柩覆用夷衾降出周设帷东面开户相者引主人以下升哭于帷东西向妻妾女子子以下哭于帷西东向俱南上诸祖父以下南面东上外姻丈夫帷东北面西上妇人帷西北面东上【尊者坐】内外皆哭祝与进馔者各以奠升设于柩东席上祝酌醴奠之内外俱哭于位如未成服之礼亲宾致奠如别仪有国官僚佐者以官代哭无者以亲疎为之昼夜不絶声
　　赠諡
　　告赠諡于柩【无赠者设启奠讫即告諡】其日主人升立于馔东西面祝持赠諡文升自东阶进立于柩东南北向内外皆止哭祝少进跪读文讫兴主人哭拜稽颡内外应拜者皆再拜祝进跪奠赠諡文于柩东兴退复位内外皆就位坐哭
　　亲宾致奠
　　启之日亲宾致奠于主人设启奠后诸奠者入立于寝门之外东向【谓卑幼者其有故则遣使】祭具陈于奠者东南北向西上相者入告内外卑者皆兴立哭于位又相者引奠者入升当柩东西面奠者哭祭具从升陈于柩东奠者之西西向南上设馔讫执馔者降出奠者止哭诣酒樽所取爵酌酒跪奠于柩东兴少退西面立内外皆止哭奠曰某封若某位伯叔【各随官爵称之】将归幽宅奉奠若异姓各从其称若使者云某封若某姓位闻某封若某官将归幽宅使某奉辞奠毕应拜者再拜内外皆哭主人再拜稽颡奠者哭尽哀止相者引出执事者以次彻馔而出













　　大唐开元礼卷一百三十八
<史部,政书类,仪制之属,大唐开元礼>
　　钦定四库全书
　　大唐开元礼卷一百三十九　唐　萧嵩等　撰凶礼
　　三品以上丧之二
　　将
　　陈车位　　　　　　陈器用
　　进引　　　　　　　引輴
　　輴在庭位　　　　　祖奠
　　輴出升车　　　　　遣奠
　　遣车　　　　　　　器行序
　　诸孝从柩车序　　　郭门亲宾归
　　诸孝乘车　　　　　宿止
　　宿处哭位　　　　　行次奠
　　亲宾致赗
　　墓上进止
　　茔次　　　　　　　到墓
　　陈明器　　　　　　下柩哭序
　　入墓　　　　　　　墓中置器序
　　掩圹　　　　　　　祭后土
