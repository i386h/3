<!-- { "loadSidebar": true } -->
　　后奔父母祖父母丧本司散下其礼所司随职供办尚舍先设行宫便殿于主人大门外之右南向又于便殿之后及左右厢量设六宫以下陪从者便次又于丧寝前设障幰为六宫以下拜哭次主人五属之亲于车驾未至之前并集列于主人第其日出宫前四刻尚仪版奏请中严出宫前三刻诸卫等备列常行仗卫卤簿于所出宫门外内如常仪出宫前二刻内谒者监于主人第丧寝尸西【若殡西】设荐席为后哭位东向【其奔祖父母丧则户内之西南厢北面】又于丧庭寝幰下北面重行设六宫以下拜哭位次北向西上以下从者各素服鸿胪于丧寝北张帏幕为主人五属妇人哭位其六宫以下从者各素服集列以候陪从如常式【已成服则服衰服】内仆进垩车其仗卫之属应充卤簿者并以次整列于所出宫门内外如常仪未出宫前一刻其六尚以下应陪从者并以次进迎如常式小舆进于中庭时至尚仪版奏外办后仍举哀之服升舆出【已成服则服衰服】三面周以白布行帏至閤外后降舆升垩车内仆执御其内侍以下前导夹引与六尚以下乘车陪从如常仪六宫等应从者乘车以次序从如常仗卫夹引后哭从临者随哭不絶声于后未至之前司仪赞主人内外五属之亲各出就前堂哭位五属妇人出就后幕下位俱如丧寝之仪内谒者监一人升立于防寝东楹之东南内给使二人扵阶下并西面后至主人第降车所尚仪跪奏请降车入后降车仍哭入自闱门三面周以行帏従临者仍哭従不絶声六尚以下哭从如初侍者夹扶主人降诣东阶之南仍立哭【其奔祖丧则主人仍立哭以待】众主人并降立于主人之后西面北上立哭【以服精粗为序】后至丧寝庭主人哭止再拜仍立哭女侍者扶引后哭升自西侧阶进尸西跪凭尸抚心哭从临者皆哭于后之升也内谒者监及司宾引六宫引以下从奔者各权舍于便次其仗卫卤簿屯列于外内如常式主人以下应升者各即位哭后哭尽一哀仍扶引即位哭从临者仍哭【若已殡则先引进灵前跪凭灵哭尽哀奏引退西面再拜乃即位而哭】内谒者监及司宾引六宫以下入即班位内谒者监称拜给使承传唱可拜【凡内谒者监有词给使皆氶传】六宫以下皆再拜内谒者监称哭六宫以下在位者皆哭十五举声内谒者监称止六宫以下在位者皆止【若已成服则引行首升拜慰如常礼】内谒者监称拜六宫以下在位者皆再拜内谒者监及司宾引六宫以下退还便次尚仪跪奏请哭止后止从临者皆止后降即便殿内侍版奏解严【将士仍不得辄离部伍】其成服已则百官应奉慰者皆赴奉慰如常礼自后后依时哭临如常礼【其为父若祖父丧则自后奏引哭于后寝次】其未成服而奔则至成服日即与主人俱成服其奔父母之丧则成服而还宫其有别勅令还宫则随防期其未即还宫也则卤簿仗卫及六宫以下应还者先还其六宫已下之留者与后依时哭临及成服如后之礼于后还宫之朝诸应奉迎之官及仗卫卤簿等并赴主人第奉迎如式于还宫日车从未发前三刻尚仪版奏请中严诸卫整列卤簿于还途如来仪至时尚仪版奏外办后哭拜讫六尚夹引后降出常侍从者夹引左右如初主人拜送如常仪后出内门奏止哭升车从临者皆止三面周以行帏六宫以下各乘其车序从如初至閤外尚仪跪奏请降入后降车升舆入内侍以下陪从至閤如初内侍版奏解严诸列卤簿者各还其所自后赴及练祥则出入如初礼皇太后皇后于父母若祖父母之丧比以还而不赴则于启日之朝与六宫以下服衰服奏引各即上下位次哭临拜慰如初若父在祖父在为母若祖母之防十一月而小祥则与六宫以下扵位次行变除之礼易以练总除腰绖哭临受慰如常礼其禀防行公除之礼则十三日而除其行除礼如别条
　　临防
　　临外祖父母丧
　　右与奔祖父母丧礼同其异者乘犊车其仗卫羽仪之属则如平常而位于丧寝中间之西北壁下南面即位乃哭其主人内外五属之亲并哭于前堂妇人哭于后庭应升者待令乃升皇太后皇后毎出临若须严皷并须准所临逺近及卤簿备畧禀防在于当时
　　临内命妇丧
　　后临内命妇丧本司散下其礼所司随职供办降临前二刻尚仪版奏请中严尚寝先于命妇以下丧寝中间北厢设素褥牀席为后哭位南向小舆进于内庭降临前一刻尚仪版奏外办后服素服升舆出常侍从者侍卫如常式至内命妇以下丧寝降舆即位哭侍卫如常式于后之将至也女侍者启引亡者所生皇子降东阶之东南西面再拜【已成服则去杖】又女侍者启引亡者所生皇女出北户降寝北面南再拜引并升复位哭如初尚仪跪奏请哭后哭从临者皆哭十五举声尚仪跪奏请哭止抚慰皇子等后止女侍者引皇子就后前跪哭后抚慰皇子兴再拜仍立哭又引皇女进后抚慰如抚慰皇子之礼尚仪跪奏请还后升舆引降还侍卫如初于后之降也侍者启引皇子降拜引升复位哭女侍者启引皇女降拜引升复位哭并如初
　　除服
　　除父母祖父母丧服
　　后除父母祖父母丧服本司散下其礼所司随职供办尚服先制后及六宫以下素服内谒者监先于别殿阁外整设六宫以下便次如初又于别殿前整设障幔为六宫以下拜哭次如初以十三日而除服于除服前之夕后晡临已有司除其故位次而设新下牀席焉其日平明后而除服于除服前三刻尚仪版奏请中严【六宫以下各其本司启严】女侍临者升列于别殿上哭临如初除服前二刻司赞于别殿前幔下整设六宫以下位次如初又于堂上后位前设席为跪奉慰位如初六宫以下仍衰服集列于阁外便次女侍者以箧奉素服进授仍赞变除焉司赞一人升立于堂上东楹之南掌赞二人升立于堂下并西面尚服以箧奉素服升东间北面立前一刻尚仪版奏外办后仍服衰服出升即位次侍卫如初后哭従临者皆哭十五举声尚仪跪奏请哭止从礼制除服后止尚服以箧奉素服进跪授兴仍赞变除焉【于变服则权设步障已而去之其従临者亦从变除】变除已尚仪又跪奏请哭后哭司宾引六宫以下入即班位司赞称拜掌赞唱可拜【凡司赞有词掌赞皆承传】六宫以下在位者皆再拜司赞称哭六宫以下在位者皆哭十五举声司赞称止六宫以下在位者皆止司宾引六宫行首一人升进后前席位跪奉慰兴司宾引降还本位司赞称拜六宫以下在位者皆再拜司宾引六宫以下出各还宫寝如常尚仪跪奏请哭止还后哭止从临者皆止后降还内寝侍卫如初
　　除外祖父母丧
　　右与除祖父母丧服礼同其异者行公除之礼则五日而除
　　遣使吊
　　吊外祖父母丧
　　吊外祖父母丧本司散下其礼所司随职供办内给事二人为使者守宫先于主人第大门外之右设使者次南向其日使至掌次者延入次内外衰服司仪引主人以下俱立哭于东阶下妇人立哭于殡所如常仪使者素服出次内典引引使者立于大门之西东面内给使二人以案奉令书立于使者之南差退俱东面司仪入告主人去杖免绖司仪引出门止哭迎于大门外见宾先入立扵门右北面内典引引使者以下入内外止哭使者入门而左立扵阶间南面持案者立于使者之西南东面司仪引主人进当使者前北面内给使以案进诣使者前使者取吊书持案者退复位使者称有令称吊主人哭拜稽颡内外皆哭司仪引主人进受吊书退立于东阶下西面哭内典引引使者以下出复门外位主人以吊书授左右司仪引主人出中门止哭拜送于大门外使者还主人杖哭而入取吊书于阶下升奠于柩东其使者须私吊则通名引入吊如常礼引出
　　吊诸王妃主丧　　吊宗戚丧
　　右皆与遣使吊外祖父母丧礼同凡葬及练祥使吊之礼并同




　　大唐开元礼卷一百三十五
<史部,政书类,仪制之属,大唐开元礼>
　　钦定四库全书
　　大唐开元礼卷一百三十六　唐　萧嵩等　撰凶礼
　　东宫
　　举哀
　　为诸王妃主举哀　　为良娣举哀
　　为良媛等举哀　　　为外祖父母举哀【并成服除服】为妃父母举哀【并成服除服】为师傅保举哀
　　为宗戚举哀　　　　为宫臣举哀
　　临丧
　　临诸王妃主丧　　　　临外祖父母丧
　　临妃父母丧　　　　　临师傅保丧
　　临宗戚丧　　　　　临宫臣丧
　　遣吊
　　使吊诸王妃主丧　　　使吊外祖父母丧
　　使吊妃父母丧　　　　使吊师傅保丧
　　使吊宗戚丧　　　　　使吊宫臣丧
　　使吊上台贵臣丧
　　赙赠
　　致奠
　　致奠外祖父母防　　　致奠妃父母防
　　致奠师傅保防　　　　致奠宫贵臣防举哀
　　为诸王妃主举哀
　　皇太子为诸王妃主举哀本司散下其礼所司随职供办斋师先于宜秋门外道东设皇太子次南向周以行帏设素下床褥席守宫于重明门外设宫臣七品以上便次其日举哀前三刻左庶子版奏请中严举哀前二刻诸卫率列仗如常掌仪于次前设宫臣五品以上哭位文东武西重行北面相对为首又设一品以下七品以上位于帷宫门外亦如之又于次前设奉慰位宫臣七品以上应陪慰者并赴集便次改服素服前一刻通事舍人引一品以下俱就门外位文武侍卫之官并诣阁奉迎如常式左庶子版奏外办皇太子服素服升腰舆出阁从帏宫后门入降就哭位即座坐侍卫如常仪左庶子跪奏请为某王【若某公某主王太妃王妃】举哀俛伏兴皇太子哭通事舍人引宫臣五品以上入各就班位立定舍人赞拜宫臣在位者皆再拜舍人赞哭宫臣在位者皆哭十五举声舍人赞止宫臣在位者皆止舍人引宫臣行首一人进诣奉慰位跪奉慰俛伏兴引退还本位舍人赞拜宫臣在位者皆再拜舍人引宫臣等出其六品以下位于门外者典谒赞拜赞哭止引退皆如门内之仪左庶子跪奏请哭止俛伏兴还本位皇太子止升腰舆还侍衞至阁如常其日晡哭则日晡前二刻奏严一刻奏办皇太子仍初服出即位次哭如初其宫臣等非近侍者其日晡临不集皇太子于师保傅奉慰再拜则左庶子奏兴受荅再拜乃坐哭自后本服周者三朝哭而止本服大功者其日晡哭而止本服小功以下一举哀而止其有皇子皇孙应陪举哀者皇子则位于皇太子之下絶位皇孙则位于东间之南北面与皇太子俱哭于引宫臣以下退已乃赞止引退其应拜慰者引进跪奉慰如常礼【自下皆然】
　　为良娣举哀
　　右与为诸王妃主举哀礼同其异者于内外殿三朝哭而止
　　为良媛等举哀
　　右与良娣礼同一举哀而止
　　为外祖父母举哀【并成服为妃父母举哀并成服礼同】
