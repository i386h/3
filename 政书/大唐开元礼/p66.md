<!-- { "loadSidebar": true } -->
　　前享三日典设郎设皇太子便次于庙东西向又设便次于学堂之后随地之宜守宫设文武侍臣次各于便次之后文左武右设诸享官次于斋坊之内从享之官于庙东门之外随地之宜前享二日太乐令设轩悬之乐于庙庭东方西方磬簴起北钟簴次之南方北方磬簴起西钟簴次之设三镈钟于编悬之间各依辰位树路鼓于北悬之间道之左右植建鼓于三隅置柷敔于悬内柷在左敔在右设歌钟歌磬于庙堂之上前楹间北向磬簴在西钟簴在东其匏竹者立于堂下阶间重行北向相对为首【凡悬皆展而编之】诸工人各位于悬后右校扫除内外为瘗塪于院内堂之壬地方深取足容物南出陛前享一日奉礼设皇太子位于东陛东南西向又设望瘗位于庙堂东北当埋埳西向设亚献终献位于皇太子东南执事者于其后俱重行西向北上设御史位于庙堂之下西南东向令史陪其后设奉礼位于乐悬东北赞者二人在南差退俱西面又设奉礼赞者位于埋塪东北南面东上设协律郎位于庙楹近西之间东向设太乐令位于北悬之间北向从享群官七品以上位于乐悬之东当执事西向监官学官位于乐悬之西当宫官东向设学生位于宫官监官学官之后俱重行北上设门外位亚献终献位于东门之外道南执事位于其后每等异位俱北向西上监官学官位于献官东南从享宫官位于学官之东俱重行北面以西为上设酒樽位于庙堂之上先圣牺樽二象樽二山罍二在前楹间北向先师牺樽二象樽二山罍二在先圣酒樽之东俱西向【尊皆加勺羃有坫以置爵其先师之爵同置于一坫】设洗于东阶东南亚献之洗又于东南俱北向罍水在洗东篚在洗西南肆执樽罍篚羃者各于樽罍篚幂之后设币篚二各于樽坫之所典设郎设皇太子坐于学堂之上东壁下西向监司设讲榻于北壁下南向又设执读者坐于前楹间当讲榻北向守宫设太傅少傅坐于皇太子西北面皆东上【若有令防事以下坐则设坐于皇太子西南北向东上】侍讲者坐于执读西北【执如意者一人立于侍讲之西】三馆学官非侍讲者坐于侍讲之西北面东上若有上防三品以上观讲者设坐于侍讲之北南面东上设论义坐于讲榻之前近南北面设脱履席于西阶之南东向掌仪设版位宫官七品以上于东阶东南西向北上执经侍讲等于西阶西南监官及学官非侍讲者于侍讲之后若有上防三品以上观讲者位于执经之北少退重行皆东面北上学生分位于宫官学官之后皆重行北上设掌仪位于宫官西北赞者二人在南皆西向晡后郊社令帅斋郎以樽坫罍洗篚羃入设于位【升堂者自东阶】谒者引司业诣厨视濯溉【凡导引者每曲一逡廵】赞引引御史诣厨省馔具【司业以下每事讫各还斋所】享日未明十五刻太官令帅宰人以鸾刀割牲祝史以豆二取毛血置于馔所遂烹牲【其牲用太牢二正坐及先师首坐俎皆升右胖十一体左丘明以下折分余体升之】　未明五刻郊社令帅其属及庙司各服其服升设先圣神坐于堂上西楹间东向设先师神坐于先圣神坐东北南向西上【若前堂不容则又于室外之东屋陈而北东向南上】席皆以莞设神坐各于坐首
　　出宫
　　前出宫二日本司宣摄内外各供其职守宫设从享宫官次于东宫朝堂如常其日未明所司依卤簿陈设于重明门外奉礼设从享宫官位于东宫庙堂如常文武宫臣七品以上依时刻俱集于次各服公服诸卫率各勒所部陈设如式左庶子版奏请中严典谒引宫官各就位诸侍卫之官各服其器服【左庶子负玺如式】俱诣阁奉迎仆进轺车于西阁外南向【若湏乗辇则聼临时进止】内率一人执刀立于车前北向中允一人在侍臣之前赞者二人在中允前左庶子版奏外办仆奋衣而升正立执辔皇太子着具服逺逰冠乗舆以出左右侍卫如常仪内率执辔皇太子升车仆立授绥左庶子以下夹侍如常仪中允进当车前奏称请发引俛伏兴退复位【凡中允奏请皆当车前跪奏称具官某言讫俛伏兴】车动中允与赞者夹引以出内率夹车而趋出重明门至侍臣上马所中允奏称请车权停令侍臣上马左庶子前承令退称令曰诺中允退称侍臣上马赞者承传文武侍臣皆上马庶子以下夹侍于车前赞者在供奉官人内侍臣上马毕中允奏称请令车右升左庶子前承令退称令曰诺中允退复位内率升讫中允奏请发引退复位皇太子车动太傅乗车训导少傅乗车训从出延喜门不鸣鼓吹従享宫臣乗马陪从如常仪
　　馈享
