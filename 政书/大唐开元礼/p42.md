<!-- { "loadSidebar": true } -->
　　祭日未明三刻诸祭官各服其服郊社令良醖令各帅其属入实樽罍玉币【太樽为上实以醴齐着樽次之实以盎齐山罍为下实以清酒配坐之尊亦如之酒各实于五齐之上尊礼神之玉太社太稷俱以两珪有邸币皆以也】太官令帅进馔者实诸笾豆簠簋皆设于神厨未明二刻奉礼帅賛者先入就位賛引引御史诸太祝及令史祝史与执樽罍篚羃者入自西门当太社坛北重行南面以东为上【凡引导者每曲一逡廵】立定奉礼曰再拜賛者承传【凡奉礼有词賛者皆承传】御史以下皆再拜讫执樽者各升自西陛立于樽所执罍洗篚羃者各就位賛引引御史诸太祝诣太社坛西陛升行扫除于上令史祝史行扫除于下降又诣太稷坛行扫除如太社之仪讫各引就位驾将至谒者賛引各引祭官通事舍人分引从祭羣官客使先至者俱就门外位驾至大次门外辂南向将军降立于辂右侍中进当銮驾前跪奏称侍中臣某言请降辂俛伏兴还侍位皇帝降辂之大次谒者引文武五品以上从祭之官皆就门外位太乐令帅工人二舞次入就位文舞入陈于悬内武舞立于悬北道东谒者引司空入就位立定奉礼曰再拜司空再拜讫谒者引司空诣坛西陛升行扫除于上升太稷坛亦如之讫降行乐悬于下讫引就门外位皇帝停大次半刻顷谒者賛引各引祭官通事舎人分引从祭文武羣官介公酅公诸国客使先就位太常博士引太常卿立于大次门外当门北向侍中版奏外办皇帝服黼冕出次华盖侍卫如常仪【侍中负玺陪从如式】博士引太常卿太常卿引皇帝【凡太常卿前导皆博士先引】至社宫西门外殿中监进大珪尚衣奉御又以镇珪授殿中监殿中监受进皇帝搢大珪执镇珪华盖仗卫停于门外近侍者从入如常谒者引礼部尚书太常少卿陪从如常皇帝至版位南向立【每立定太常卿与博士退立于左】谒者賛引各引祭官以次就位立定太常卿前奏称请再拜退复位皇帝再拜奉礼曰众官再拜众官在位者皆再拜【其先拜者不拜】太常卿前奏有司谨具请行事退复位恊律郎跪俛伏举麾【凡取物者皆跪俛伏而取以兴奠物则跪奠讫俛伏而后兴】鼓柷奏顺和之乐乃以函钟之均文舞八成偃麾戛敔乐止【凡乐皆协律郎举麾鼓柷而后作偃麾戛敔而后止】太常前奏称请再拜退复位皇帝再拜奉礼曰众官再拜众官在位者皆再拜诸太祝俱取玉币于篚各立于樽所太常卿引皇帝太和之乐作【皇帝毎行皆作太和之乐】皇帝诣太社坛升自北陛侍中中书令以下及左右侍卫量人从升【以下皆如之】皇帝升坛南向立乐止太祝加玉于币以授侍中侍中奉玉币西向进皇帝搢镇珪受玉帛【凡受物皆搢镇珪奠讫执珪俛伏兴】登歌作肃和之乐乃以应钟之均太常卿引皇帝进南向跪奠于太社神坐俛伏兴太常卿引皇帝少退南向再拜讫太常卿引皇帝立于东方西向又太祝以币授侍中侍中奉币南向进皇帝受币太常卿引皇帝西向进跪奠于后土氏神坐俛伏兴太常卿引皇帝少退西向再拜讫登歌止太常卿引皇帝降自北陛乐作太常卿引皇帝诣太稷坛升自北陛南向立乐止太祝加玉于币以授侍中侍中受玉帛西向进皇帝受玉帛登歌作太常卿引皇帝进南向跪奠于太稷神坐俛伏兴太常卿引皇帝少退南向再拜讫太常卿引皇帝立于东方西向又太祝以币授侍中侍中奉币南向进皇帝受币太常卿引皇帝进西向跪奠于后稷氏神坐俛伏兴太常卿引皇帝少退西向再拜讫登歌止太常卿引皇帝降自北陛乐作皇帝还版位南向立乐止初羣官拜讫祝史各奉毛血之豆立于门外登歌止祝史奉毛血入各由其陛升诸太祝迎取于坛上俱进奠于神坐前诸太祝与祝史退立于尊所
　　进熟
　　皇帝既升奠玉帛太官令出帅进馔者奉馔陈于西门外谒者引司徒出诣馔所司徒奉太社之俎初皇帝既至位乐止太官令引馔入太社太稷之馔入自正门配坐之馔入自左闼爼初入门雍和之乐作以太蔟之均馔至陛乐止祝史各进彻毛血之豆降自西陛以出太社太稷之馔升自北陛配座之馔升自西陛诸太祝迎取于坛上各设于神坐前【笾豆盖羃先彻乃升簠簋既奠却其盖于下】设讫谒者引司徒以下降自西陛复位诸太祝还樽所太常卿引皇帝诣罍洗乐作皇帝至罍洗乐止侍中跪取兴沃水又侍中跪取盘兴承水皇帝盥手黄门侍郎跪取巾于篚兴进皇帝帨手讫黄门侍郎受巾跪奠于篚黄门侍郎又取爵于篚兴进皇帝受爵侍中酌罍水又侍中奉盘皇帝洗爵黄门侍郎又授巾皆如初皇帝拭爵讫侍中奠盘黄门侍郎受巾奠于篚皆如常太常卿引皇帝乐作皇帝诣太社坛升自北陛乐止谒者引司徒升自西陛立于樽所斋郎奉俎从升立司徒之后太常卿引皇帝诣太社酒樽所执樽者举羃侍中賛酌醴齐夀和之乐作【皇帝每酌献及饮福皆作夀和之乐】太常卿引皇帝进太社神前南向跪奠爵俛伏兴太常卿引皇帝少退南向立乐止太祝持版进于神坐之右西面跪读祝文曰维某年嵗次月朔日子嗣天子某敢昭告于太社惟神徳兼博厚道着直方载生品物含庶类谨因仲春【仲秋】祗率常礼敬以玉帛一元大武柔毛刚鬛明粢芗合芗萁嘉蔬嘉荐醴齐偹兹禋瘗用申报本以后土勾龙氏配神作主尚飨讫兴皇帝再拜初读祝文讫乐作太祝进奠版于神坐还樽所皇帝拜讫乐止太常卿引皇帝诣后土氏酒樽所执樽者举羃侍中取爵于坫进皇帝受爵侍中賛酌醴齐乐作太常卿引皇帝进后土氏神坐前西向跪奠爵俛伏兴太常卿引皇帝少退西向立乐止太祝持版进于神座之左南面跪读祝文曰维某年嵗次月朔日子嗣开元神武皇帝某敢昭告于后土氏爰兹仲春【仲秋】揆日惟吉敬修恒事荐于太社惟神功着水土平易九州昭配之义实惟通典谨以制币一元大武柔毛刚鬛明粢芗合芗萁嘉蔬嘉荐醴齐旅于表位作主侑神尚飨讫兴皇帝再拜初读祝文讫乐作太祝进奠版于神座还樽所皇帝拜讫乐止太常卿引皇帝进太社神坐前南向立乐作太祝各以爵酌上罇福酒合置一爵一太祝持爵授侍中侍中受爵东向进皇帝再拜受爵跪祭酒啐酒奠爵俛伏兴太祝帅斋郎进俎太祝减太社神座前三牲胙肉置一爼上太祝以爼授司徒司徒持俎东向以次进皇帝每受以授左右皇帝跪取爵遂饮卒爵侍中进受爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自北陛诣罍洗乐止谒者引司徒防坛西陛以从皇帝至罍洗盥手洗爵侍中黄门侍郎賛洗如常讫太常卿引皇帝乐作皇帝诣太稷坛升自北陛乐止谒者引三公与斋郎奉俎升自西陛立于樽所皇帝诣太稷酒樽所执樽者举羃侍中賛酌醴齐乐作太常卿引皇帝进太稷神坐前南向跪奠爵俛伏兴太常卿引皇帝少退南向立乐止太祝持版进于神座之右西面跪读祝文曰维某年嵗次月朔日子嗣天子某敢昭告于太稷维神播生百谷首兹八政用而不匮功济萌黎兹惟仲春【仲秋】敬以玉帛一元大武柔毛刚鬛明粢芗合芗萁嘉蔬嘉荐醴齐式陈瘗祭备修常秩以后稷配神作主尚飨讫兴皇帝再拜初读祝文讫乐作太祝进奠版于神座还樽所皇帝拜讫乐止太常卿引皇帝诣后稷氏酒樽所执樽者举羃侍中取爵于坫进皇帝受爵侍中賛酌醴齐乐作太常卿引皇帝进后稷氏神座前西向跪奠爵俛伏兴太常卿引皇帝少退西向立乐止太祝持版进神座之左南面跪读祝文曰维某年岁次月朔日子嗣开元神武皇帝某敢昭告于后稷氏爰以仲春【仲秋】式拣吉辰敬修恒礼荐于太稷惟神功叶稼穑阐修农政允兹从祀用率旧章谨以制币一元大武柔毛刚鬛明粢芗萁嘉蔬荐醴齐陈于表位作主配神尚飨讫兴皇帝再拜初读祝文讫乐作太祝进奠服于神座还樽所皇帝拜讫乐止太常卿引皇帝进太稷神坐前南向立乐作皇帝饮福受胙如太社之仪讫乐止太常卿引皇帝乐作皇帝降自北陛还版位南向立乐止谒者引司徒降自西陛复位文舞出鼔柷作舒和之乐出讫戛敔乐止武舞入鼔柷作舒和之乐立定戛敔乐止皇帝献后上氏将毕谒者引太尉诣罍洗盥手洗爵讫太尉自西陛升坛诣太社酒樽所执樽者举羃太尉酌盎齐武舞作谒者引太尉进太社神座前南向跪奠爵兴谒者引太尉少退南向再拜谒者引太尉诣后土氏酒樽所取爵于坫执樽者举羃太尉酌盎齐谒少退南向再拜谒者引太尉诣后土氏酒樽所取爵于坫执樽者举羃太尉酌盎齐谒者引太尉进后土氏神座前西向跪奠爵兴谒者引太尉少退西向再拜讫谒者引太尉进太社神座前南向立太祝各以爵酌罍福酒合置一爵一太祝持爵进太尉之右东向立太尉再拜受爵跪祭酒遂饮卒爵太祝进受爵复于坫太尉兴再拜谒者引太尉降自西陛诣罍洗盥手洗爵诣太稷坛升献如太社之仪讫引防复位初太尉献后土将毕谒者引光禄卿诣罍洗盥手洗爵升酌盎齐终献如亚献之仪讫谒者引光禄卿防复位武舞六成乐止舞献俱毕诣太祝各进彻豆还尊所【彻者笾豆各一少移于故处】奉礼曰赐胙赞者唱众官再拜众官在位者皆再拜【已饮福受胙者不拜】顺和之乐作太常卿前奏称请再拜退复位皇帝再拜奉礼曰众官再拜众官在位者皆再拜乐一成止太常卿前奏请就望瘗位太常卿引皇帝乐作皇帝就望瘗位南向立乐止于羣官将拜诸太祝各执篚进神座前取玉币斋郎以俎载牲醴黍稷饮爵酒各由其陛降坛南行当瘗埳西行诸太祝以玉币馔物置于埳讫奉礼曰可瘗埳东西各四人寘土半埳太常卿前奏礼毕太常卿引皇帝还大次乐作皇帝出门殿中监前受镇珪以授尚衣奉御殿中监又前受大珪华盖侍卫如常仪皇帝入次乐止谒者赞引各引祭官通事舎人分引从祭羣官诸方客使以次出賛引引御史以下俱复执事位立定奉礼曰再拜御史以下皆再拜讫賛引引出工人二舞以次出其祝版燔于斋坊
　　銮驾还宫如方丘之仪







　　大唐开元礼卷三十三
　　钦定四库全书
　　大唐开元礼卷三十四　　唐　萧嵩等　撰吉礼
　　仲春仲秋上戊祭太社有司摄事【蜡礼同】
　　斋戒　　　　　　　陈设
　　荐玉帛　　　　　　进熟
　　斋戒
　　前祭五日诸预祭之官散斋三日致斋二日【散斋皆于正寝致斋一日于本司一日于祭所其无本司者皆于祭所】散斋理事如旧惟不吊丧问疾不作乐不判署刑杀文书不行刑罚不预秽恶致斋惟祭事得行其余悉断其祭官已斋而阙者通摄行事诸祭官致斋之日给酒食及眀衣各习礼于斋所光禄卿监取明水火【太官令取水于隂鉴取火于阳燧火以供爨水以实尊】前祭一日诸卫令其属未后一刻各以其方器服守卫社宫门【每门二人每隅一人】与太乐工人俱清斋一宿
　　陈设
