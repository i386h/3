<!-- { "loadSidebar": true } -->
　　朝讫太乐令设登歌于殿上引二舞入立于悬南尚舍奉御铺羣官升殿者坐文官三品以上于御座东南西向【褒圣侯于三品之下】介公公于御坐西南东向武官三品以上于介公公之后朝集使都督刺史及三品以上东方于文官三品之后西方北方于武官三品之后蕃客三等以上东方南方于东方朝集使之后西方北方于西方朝集使之后俱重行每等异位以北为上设不升殿者坐各于其位又设羣臣解劔席于悬之西北横街之南并如常仪尚食奉御设夀罇于殿上东序之端西向设坫于樽南加爵一太官令设升殿者酒樽于东厢近北设殿庭羣官酒樽各于其坐之南皆有坫羃俱障以帷施设讫吏部兵部户部主客赞羣官客使俱出次通事舍人各引就朝堂前位典仪帅赞者先入就位通事舍人各引非升殿者次入就位侍中版奏外办皇帝改服通天冠绛纱袍【冬至则不改服】御舆以出曲直华盖警跸侍衞如常仪皇帝将出仗动太乐令令撞黄钟之钟右五钟皆应奏太和之乐鼓吹振作皇帝出自西房即御坐南向坐符寳郎奉寳置于御坐如常乐止典仪一人升就东阶上西面立通事舍人引公王以下及诸客使以次入就位公初入门乐作至位乐止羣官客使立定【若期防别日设位賛拜陈列如朝礼其日二舞与工人俱入就位】侍中进当御坐前北面跪奏称侍中臣某言请延诸公王等升俛伏兴又侍中称制曰可侍中诣东阶上西面称制延公王等升殿上典仪承传阶下賛者又承传羣官客使皆再拜侍中还侍位羣官拜讫通事舍人引应升殿者诣东西阶公初行乐作至觧劔席乐止公王以下各脱舄跪觧劔置于席上俛伏兴通事舍人接引上公一人升阶少东西面立以下各位于坐后立定光禄卿进诣阶间跪奏称臣某言请赐羣臣上夀俛伏兴侍中称制曰可光禄卿进诣酒樽所西向立通事舍人引上公诣酒樽所北面立尚食奉御酌酒一爵授上公上公搢笏受爵通事舍人引上公退北面跪称某官臣某等稽首言元正首祚【冬至云元正长至】臣等不胜大庆谨上千万嵗夀俛伏兴再拜羣官客使等上下俱再拜立于席后侍中前承制退称敬举公等之觞群官客使等上下又再拜殿中监取爵奉进近臣逓进皇帝举酒休和之乐作羣臣客使等上下皆舞蹈三称万嵗皇帝举酒讫殿中监进受虚爵以授尚食奉御奉御受爵复于坫乐止初殿中监受虚爵殿上典仪唱再拜阶下賛者承传羣官客使等上下皆再拜通事舍人引上公就坐后立殿上典仪唱就坐阶下賛者承传羣官客使等上下皆就坐俛伏坐太乐令引歌者及琴瑟至阶脱履于下升就位坐其笙管者进诣阶间北面立尚食奉御进酒至阶殿上典仪唱酒至兴阶下賛者承传羣官客使等上下皆俛伏起立于席后殿中监到阶省酒尚食奉御奉酒进皇帝举酒太官令又行羣官酒酒至殿上典仪唱再拜阶下賛者承传羣官客使等皆再拜搢笏受觯殿上典仪唱就坐阶下賛者承传羣官客使等上下皆就坐俛伏坐饮皇帝初举酒登歌作昭和之乐三终尚食奉御进受虚觯复于坫登歌讫降复位觞行三周尚食奉御进御食食升阶殿上典仪唱食至兴阶下賛者承传羣官客使等上下皆执笏俛伏兴起立坐后殿中监到阶省案尚食奉御品尝食讫以次进置御前太官令又行羣官案【御若不食羣官案先上讫不须兴】设食讫殿上典仪唱就坐阶下賛者承传羣官客使等上下皆就坐俛伏坐皇帝乃饭休和之乐作羣官客使上下俱饭御食毕乐止仍行酒遂设庶羞太乐令引二舞以次入作若赐酒侍中承诏诣东阶西向称赐酒殿上典仪承传阶下賛者又承传羣官客使等上下皆执笏俛伏起再拜搢笏立受觯就席俛伏坐饮讫俛伏起立授虚爵执笏又再拜就坐酒行十二遍防毕殿上典仪唱可起阶下賛者承传羣官客使等上下皆俛伏起立席后通事舍人引降阶俱诣席后跪着劔俛伏兴纳舄乐作复横街南位乐止位于殿庭者仍立于席后立定典仪曰再拜赞者承传羣官客使等在位皆再拜【位于殿庭者拜于席后】若有勅赐物侍中前承制降诣羣官东北西面称有制羣官客使等皆再拜侍中宣制讫羣臣客使等又再拜通事舎人引羣官客使等以次出公初行乐作出门乐止侍中前跪奏称侍中臣某言礼毕俛伏兴还侍位皇帝兴太乐令令撞賔之钟左五钟皆应奏太和之乐鼔吹振作皇帝降坐御辇入自东房侍衞警跸如来仪侍臣从至閤乐止通事舍人引东西面者以次出【蕃客先出】皇帝若服翼善冠袴褶则京官着袴褶朝集使着公服【升坐者脱履如式】若设九部乐则去乐悬无警跸太乐令设九部伎位于左右延明门外羣官初唱万嵗太乐令即引九部伎声作而入各就位以次作如式
　　皇帝千秋节御楼受羣臣朝贺
　　前三日所司供偹如式前一日尚舍铺御坐及内外张设并如寻常御楼之仪尚舍光禄供办如式尚食预置夀樽于楼上御坐之东义置夀樽于楼前之东南【皆有盏斚】其日平晓陈列仗衞如常仪百官常服咸就横街南依东西班序立侍中版奏外办皇帝御座候卷帘通事舍人分引羣官诣横街北夀樽之西俱北面中书门下及供奉官如常式立定典仪賛再拜横街南北百官俱再拜讫尚食奉御酌夀酒以授殿中监殿中监以授侍中侍中执酒正立殿中监受侍中之酒侍中执笏稍前跪奏称千秋令节臣等不胜大庆谨上千万嵗夀奏讫兴再拜羣官上下皆再拜所司酌夀樽之酒以进皇帝受酒承制宣云得卿等夀酒与卿等内外同庆皇帝举酒羣官上下又再拜三呼万嵗舞蹈又再拜讫诣坐所太官令酌酒以进侍中执酒以出羣官等俱出谢酒讫就位太常卿引乐如常仪【其横街南羣官应有常食者引就坐如式余退】其羣官所献甘露醇酎上食等所由并其日平晓于楼之便门奉进防毕楼上褰帘羣官各出就位立定典仪賛再拜羣官等俱再拜【若临时别有进止随事賛相】垂帘羣官退
　　大唐开元礼卷九十七
　　钦定四库全书
　　大唐开元礼卷九十八　　　唐　萧嵩等　撰嘉礼
　　皇后正至受羣臣朝贺
　　皇后正至受外命妇朝贺【并防】
　　皇后正至受羣臣朝贺
　　前一日尚寝率其属设御幄坐如外命妇朝贺之仪守宫设羣官次于宫城门外如常仪其日未明一刻诸衞各勒所部屯门列仗及陈布于肃章门外奉礼设文武群官诸亲蕃客等位于宫城门外如朝堂之式典仪设文武羣官位于肃章门外文东武西俱重行北面相对为首诸亲位于文武五品之下朝集使蕃客等分方位次如常设典仪賛者位于羣官东北差退西向北上又设内给事位于羣官之北南向【若与外命妇同时朝则典仪于肃章门外设羣官版位】文武羣官依时刻俱集于门外俱就次各服其服【若上台同日朝贺则上台礼毕羣官仍朝服典谒引从纳义门西各行就版位】尚仪奏请中严六尚以下各服其服俱诣内閤奉迎典仪帅賛者先入就位典谒引文武羣官入就位尚仪奏外办皇后首餙祎衣以出即御坐南向坐侍衞警跸及设琮玺于御坐并如常仪内谒者监引内给事出就南面典仪曰再拜賛者承传文武羣官等俱再拜典谒引为首者一人进内给事前北跪贺称元正首祚景福惟新伏惟殿下与时同休【冬至云天正长至伏惟殿下如日之升】贺讫俛伏兴典谒引退复位羣官等皆再拜内谒者监引内给事入依式奏闻内给事承令出内谒者监引内给事复南面位称令防羣官等皆再拜内给事宣令云履新【冬至云履长】大庆与公等同之羣官等又再拜内谒者监引内给事入典谒引羣官等出尚仪前奏礼毕皇后降座以入侍卫警跸如常仪
　　皇后正至受外命妇朝贺【并防】
　　前二日本司宣摄内外各供其职前一日守宫设外命妇次如常仪尚寝帅其属设御幄于皇后正殿北壁南向又设命妇为首者脱舄席于西阶前近西东向如式司乐展宫悬之乐于殿庭设麾于殿上西阶之西东向内仆进重翟以下于肃章门之外道东西向北上司賛设外命妇版位于殿庭大长公主以下在东太夫人以下在西诸亲妇女位于外命妇之下【宗亲在东异姓亲在西】俱重行北面相对为首内谒者设外命妇等位于肃章门外大长公主以下于道东太夫人以下于道西俱重行相向北上命妇有夫从夫之爵无夫从子设司賛位于东阶东南西向掌賛二人位于司賛之南差退俱西向受朝日依时刻诸卫勒所部屯门列仗及陈布于肃章门外如常仪外命妇等依时刻集到宫门外至下车所道西东向以车为次北上车次定外命妇等皆降车内典引引之次各服其服尚仪奏请中严宫官侍衞者皆朝服司寳奉琮寳依式俱诣内閤奏迎司乐帅女工人入就位典乐并就举麾位司賛帅掌賛先入就位内典引引外命妇俱诣肃章门外位尚仪奏外办皇后首饰祎衣以出警跸侍衞如常仪皇后出自西房典乐举麾奏正和之乐即御座南向坐司寳奉琮寳置于御坐如常偃麾乐止【凡乐皆典乐举麾工鼓柷而后作偃麾戛敔而后止】司賔承引外命妇以次入就位为首者初入门舒和之乐作至位乐止命妇等立定司賛曰再拜掌賛承传外命妇等皆再拜司賔引为首者一人诣西阶为首者初行乐作至阶乐止为首者脱舄升进当御坐前北面跪贺称妾姓等言元正首祚景福惟新伏惟殿下与时同休【冬至云天正长至伏惟殿下如日之升】贺讫起司賔引为首者自西阶降纳舄乐作复位立定乐止司賛曰再拜掌賛承传命妇等皆再拜司言前承令降自西阶诣命妇西北东面称令防外命妇等皆再拜宣令云履新之庆【冬至云履长之庆】夫人等同之司賛曰再拜掌賛承传外命妇等皆再拜司賔以次引出尚仪前奏礼毕还侍位皇后降坐乐作入自东房侍卫警跸如来仪乐止女工人退
　　防
