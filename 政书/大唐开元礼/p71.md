<!-- { "loadSidebar": true } -->
　　皇帝既升奠玉币太官令出帅进馔者奉馔陈于西门之外司徒奉太社之俎初皇帝既至位乐止太官令引太社太稷之馔入自正门后土后稷之馔入自左门俎初入门雍和之乐作馔至陛乐止太社太稷之馔升自北陛后土后稷之馔升自西陛诸祝迎引于坛上各设于神坐前讫谒者引司徒以下降复位诸祝各还樽所太常卿引皇帝诣罍洗乐作皇帝至罍洗乐止侍中跪取兴沃水又侍中跪取盘兴承水皇帝盥手黄门侍中跪取巾于篚兴进皇帝帨手讫受巾跪奠于篚遂取爵于篚兴进皇帝受爵侍中酌罍水又侍中奉盘以承水皇帝洗爵黄门侍郎又授巾如初皇帝拭爵讫侍中奠盘侍中受巾奠于篚太常卿引皇帝乐作皇帝诣太社坛升自北陛乐止近侍者从升如常谒者引司徒升自西陛立于樽所斋郎奉俎从升立于司徒之后太常卿引皇帝诣太社酒樽所执樽者举羃侍中赞酌醴齐讫寿和之乐作【皇帝每酌献及饮福皆作夀和之乐】太常卿引皇帝进太社神坐前南向跪奠爵俛伏兴太常卿引皇帝少退南向立乐止太祝持版进于神坐之右西向跪读祝文讫【祝文临时撰】皇帝再拜初读祝文讫乐作太祝进跪奠版于神坐兴还樽所皇帝拜讫乐止太常卿引皇帝诣后土酒樽所执樽者举羃侍中取爵于坫进皇帝受爵侍中赞酌醴齐讫乐作太常卿引皇帝进后土神坐前向西跪奠爵俛伏兴太常卿引皇帝少退西向立乐止太祝持版进于神坐之左南向跪读祝文讫兴皇帝再拜初读祝文讫乐作太祝进跪奠版于神坐兴还樽所皇帝拜讫乐止太常卿引皇帝诣太社神座前南向立乐作太祝以爵酌罍福酒合置一爵一太祝持爵以授侍中侍中受爵东向以进皇帝再拜受爵跪祭酒啐酒奠爵俛伏兴诸祝帅斋郎进俎太祝减太社神前胙肉太祝以俎授司徒司徒奉俎东向进皇帝受以授左右皇帝跪取爵遂饮卒爵侍中进受爵以授太祝太祝受爵复于坫皇帝俛伏兴再拜乐止太常卿引皇帝乐作皇帝降自北陛诣罍洗乐止谒者引司徒升自西陛立于樽所皇帝至罍洗盥手洗爵侍中黄门侍郎赞洗如常讫太常卿引皇帝乐作皇帝诣太稷坛升自北陛乐止皇帝酌献太稷后稷皆如太社后土之仪讫太常卿引皇帝降自北陛乐作皇帝还版位南面立乐止谒者引司徒降复位登歌作诸祝各进彻豆还樽所【彻者笾豆各一少移于故处】奉礼曰赐胙赞者唱众官再拜众官在位者皆再拜【已饮福受胙者不拜】乐作太常卿前奏再拜退复位皇帝再拜奉礼曰众官再拜众官在位者皆再拜乐一成止太常卿前奏请就望瘗位太常卿引皇帝乐作皇帝至望瘗位南向立乐止于羣官将拜诸祝各执篚进神坐前取玊帛斋郎以俎载牲体稷黍饭爵酒各由其陛降坛南行当瘗埳西行诸祝以玊帛馔物置于塪讫奉礼曰可瘗塪东西面各四人寘土半塪太常卿前奏礼毕太常卿引皇帝还大次乐作皇帝出门殿中监前受镇珪华盖侍卫如常仪皇帝如次乐止谒者赞引各引告官及从驾羣官以次出赞引引御史以下俱复执事位立定奉礼曰再拜御史以下皆再拜赞引引出工人以次出其祝版燔于斋坊
　　銮驾还宫如常仪













　　大唐开元礼卷五十八
　　钦定四库全书
　　大唐开元礼卷五十九　　唐　萧嵩等　撰吉礼
　　巡狩告于大社有司摄事
　　将告有司卜日如别仪前二日守宫设告官以下次各于常所右校清扫内外又为瘗塪二如常前一日诸告官清斋于社所诸卫令其属晡后一刻各以其方器服守卫社宫门奉礼设版位于内外并如常仪郊社令帅其属以樽坫罍洗篚羃者位于樽罍洗篚幂之后太官令预馔酒脯醢告日未明四刻太史令郊社令各服其服设神位席如常未明三刻诸告官各服其服郊社令良醖令之属入实樽罍及玊【正坐太尊二一寔明水为上一实醴齐次之配坐象樽二其实亦如之皆山罍二一实酒为上一实清酒次之玊两珪有邸】太祝各以币置于篚设于馔所【币以黒长一丈八尺】未明二刻奉礼帅赞者先入就位赞引引御史太祝以下入行扫除如常仪质明谒者引告官以下俱就门外位奉礼帅赞者先入就位赞引引执事者次入就位立定奉礼曰再拜赞者承传【凡奉礼有词赞者皆承传】告官以下皆再拜谒者进告官之左白有司谨具请行事退复位奉礼曰再拜在位者皆再拜初白请行事太官令出帅进馔者奉馔陈于西门之外初太官令出太祝跪取玉于篚兴各立于樽所谒者引告官诣大社坛升自北陛南向立太祝以玊币西向授告官受玊币进南向跪奠于大社神坐俛伏兴少退南向再拜谒者引告官降自北陛诣太稷坛升奠玉币如大社之仪讫谒者引降还本位太祝各还樽所太官令引馔入太社太稷之馔入自正门配坐之馔入自左闼各由其陛升诸太祝迎引于坛上各设于神坐前【笾豆盖羃彻之如式】设讫太官令以下降自西陛复位诸大祝各还樽所谒者引告官诣罍洗盥手洗爵讫诣大社坛升自北陛诣大社酒樽所执樽者举羃告官酌醴齐谒者引告官进大社神坐前南向跪奠爵俛伏兴少退南向立太祝持版进于神坐之右西向跪读祝文【祝文临时撰】讫兴告官再拜太祝进跪奠版于神座俛伏兴还樽所告官拜讫谒者引告官诣后土氏酒樽所取爵于坫执樽者举告官酌醴齐讫谒者引告官进后土氏神坐前西向跪奠爵俛伏兴少退西向立太祝持版进于神坐之左南向跪读祝文讫兴告官再拜太祝进跪奠版于神坐俛伏兴还樽所告官拜讫谒者引告官诣太社神坐前南面立太祝各以爵酌罍福酒合置一爵一太祝持爵进告官之右东向立告官再拜受爵跪祭酒遂饮卒爵太祝进受爵复于坫告官俛伏兴再拜讫谒者引告官降自北陛诣罍洗盥手洗爵谒者引告官诣太稷坛北陛升献太稷后稷如太社之仪讫引告官降复位诸祝各进跪彻豆俛伏兴还樽所奉礼曰再拜在位者皆再拜【已饮福者不拜】奉礼曰再拜告官以下皆再拜谒者进告官之左白请就望瘗位谒者引告官就望瘗位南向立于众官将拜诸祝各以篚于神坐前取币寘诸埳奉礼曰可瘗左右各四人寘土半埳谒者进告官之左白礼毕谒者引告官賛引引执事者以次出御史太祝以下俱复执事位立定奉礼曰再拜御史以下皆再拜賛引引出其祝版燔于斋坊












　　大唐开元礼卷五十九
　　钦定四库全书
　　大唐开元礼卷六十　　　唐　萧嵩等　撰吉礼
　　皇帝廵狩告于太庙
　　斋戒　　　　　　　陈设
　　銮驾出宫　　　　　晨祼
　　馈食　　　　　　　銮驾还宫
　　斋戒
　　将告有司卜日如别仪前一日皇帝清斋于太极殿凡预告之官清斋于庙所近侍之官应从升者及羣官客使等各于本司及公舘清斋一宿诸卫令其属晡后一刻各以其方器服守卫庙门与太乐工人俱清斋一宿
　　陈设
　　前告三日尚舍直长施大次于庙东门之外道北南向尚舍奉御铺御坐守宫设文武侍臣之次于大次之后文官在左武官在右俱南向又设告官及从驾羣官次各于常所前二日太乐令设宫悬之乐于庙庭设登歌及举麾位于殿上并如常仪右校清扫内外前一日奉礼设御位于庙东阶东南西向设告官及从驾羣官版位于内外如常仪设酒樽之位于堂上前楹间各于室戸外之左北向每室春夏鸡彛一鸟彛一牺樽二秋冬斚彜一黄彛一着樽二皆加勺幂俱西上各有所实【珪琖瓒杓】设罍洗篚羃于常所【篚实以珪瓒巾爵】执樽罍篚羃者各位于樽罍篚羃之后太庙令整拂神幄又帅府史斋郎以樽坫罍洗篚羃入设于位告日未明十五刻太官令帅宰人以鸾刀烹牲于厨每室各犊一
　　銮驾出宫如常仪
　　晨祼
　　其日未明三刻诸预告之官各服其服太官令良醖令各帅其属入实樽罍【鸡彛斚彛牺尊之上实以明水鸟彛黄彜寔以郁鬯着尊寔以醴齐】太官令帅进馔者实诸笾豆簠簋等未明二刻奉礼帅赞者先入就位赞引引御史太祝以下入行扫除如常仪讫各引就位未明一刻赞引引太庙令太祝宫闱令入当阶间北面西上立定奉礼曰再拜赞者承传太庙令以下皆再拜升自东阶入开塪室奉出献祖以下九室神主各置于座如常仪讫各就位驾将至谒者赞引各引告官以下通事舍人分引从羣官客使先至者俱就门外位驾至大次门外回辂南向千牛将军降立于辂右侍中进当銮驾前跪奏称侍中臣某言请降辂俛伏兴还侍位皇帝降辂之大次太庙令以祝版进署如常通事舍人各引从驾群官俱就门外位太乐令帅工人次入就位【其升堂者皆脱履于下降纳如常】谒者赞引各引告官及从官客使次入就位皇帝停大次半刻顷太常博士引太常卿立于大次门外当门北向侍中版奏外办皇帝出次华盖侍卫如常仪博士引太常卿太常卿引皇帝【凡太常卿前导皆博士先引】庙门外殿中监进镇珪华盖仗卫停于门外近侍者从入如常皇帝至版位西面立太常卿前奉称请再拜退复位皇帝再拜奉礼曰众官再拜众官在位者皆再拜【其先拜者不拜】太常卿前奏有司谨具请行事退复位协律郎跪俛伏兴举麾【凡取物者皆跪俛防而取以兴奠物则奠讫俛防而后兴】鼓柷奏永和之乐乃以黄钟之均九成【黄钟三奏大吕太簇应钟各再奏也】偃麾戛敔乐止【凡乐皆协律郎举麾工皷　柷而后作偃麾戛敔而后止】太常卿前奏请再拜退复位皇帝再拜奉礼曰众官再拜众官在位者皆再拜太常卿引皇帝诣罍洗太和之乐作【皇帝毎行皆作太和之乐】皇帝至罍洗乐止侍中跪取兴沃水又侍中跪取盘兴承水皇帝搢镇珪【凡受物则搢镇珪奠讫执珪俛伏兴】皇帝盥手黄门侍郎跪取巾于篚兴进皇帝帨手讫黄门侍郎受巾跪奠于篚黄门侍郎又取珪瓒于篚进皇帝受瓒侍中酌罍水又侍中奉盘皇帝洗瓒黄门侍郎又授巾皆如初皇帝拭瓒讫侍中奠盘黄门侍郎受巾奠于篚皆如常太常卿引皇帝乐作皇帝升自阼阶乐止侍中中书令以下及左右侍卫量人从升太常卿引皇帝诣献祖樽罍所执樽者举羃侍中赞酌鬰酒讫登歌作肃和之乐以圜钟之均【自后登歌皆用圜钟】太常卿引皇帝入诣献祖神座前北向跪以鬯祼地奠之俯伏兴太常卿引皇帝出户北向再拜讫太常卿引皇帝诣懿祖樽彛所执樽者举侍中取瓒于坫进皇帝受瓒侍中赞酌郁酒讫太常卿引皇帝入诣懿祖神坐前北向跪以鬯祼地奠之俛伏兴太常卿引皇帝出户北向再拜讫太常卿引皇帝次祼太祖次祼髙祖次祼太宗次祼髙宗次祼中宗次祼睿宗并如上仪讫登歌止太常卿引皇帝乐作皇帝降自阼阶至版位乐止
　　馈食
