<!-- { "loadSidebar": true } -->
　　賔既出立于防所门外之西东靣北上宗正卿立于门东西靣立定一揖一让而入宗正卿立于坐东西靣賔賛立于坐西东靣俱再拜就位俛伏坐遂行酒酒至賔主俱兴再拜就席坐饮食至賔主俱兴设食讫賔主俱坐食防讫賔主俱兴賔賛立于西厢东靣南上宗正卿立于东厢西靣执事奉束帛之篚以授宗正卿又执事者奉束帛篚立于宗正卿之后牵马者牵乘马入陈于庭北首西上宾赞俱回北面西上再拜宗正卿以币篚进西南向授宾执事者以币授赞冠者宗正卿与执事者退复位宾赞降从者互受币宾当庭实揖左右以马出三马出从者互受马宗正卿出门东西面宾赞出门西东面北上宗正卿与宾赞俱揖而退宾赞就车辂诣顺天门外复命
　　朝谒
　　朝前卫尉先于顺天门外东朝堂之北设太子次又于后设三师三少及詹事等次皇太子冠讫诸卫率依常行卤簿陈列威仪仗卫前后部鼔吹备列师傅以下及宫官皆服其服皇太子服逺逰冠绛纱袍乗舆以出仪卫侍从如常礼洗马前道皇太子出重明门左庶子跪奏请降舆升辂又左庶子称令曰诺左庻子俛伏兴皇太子降舆升金辂三师乗辂车训导在前三少亦乗辂车训从在后威仪仗卫依卤簿发引鸣铙而行至长乐门铙吹止皇太子至顺天门外次回辂西向左庻子跪奏请降辂就次又左庻子称令曰诺左庶子俯伏兴皇太子降辂洗马前导入次左庻子侍左右庻子侍右舍人引三师三少詹事就次皇太子停大次少顷舍人奏闻典仪先于皇帝所御殿前北向设皇太子位左庻子跪奏请入又左庶子称令曰诺左庶子俯伏兴皇太子出次左庶子等夹侍舍人引洗马导引当门揖引入外宫诸卫仪卤簿等悉陈列于门外皇太子入自东上阁洗马左庶子等从入至皇帝所御殿前位北向立从官陪后左庶子赞拜皇太子再拜侍中宣勅戒曰事亲以孝接下以仁使人以义养人以恵讫皇太子再拜少进称臣虽不敏敢不祗奉皇太子又再拜讫引下诣皇后所御殿至殿院内给事奏闻出引皇太子入洗马左庶子等不入太子至皇后所御殿前北面立再拜尚仪前承令降诣皇太子西北东靣称令防皇太子再拜宣令戒曰事亲以孝接下以仁使人以义养人以恵讫皇太子再拜少进称臣夙夜祗奉不敢失坠皇太子又再拜司言引至阁舍人承引以出皇太子还如来仪
　　皇太子谒太庙
　　前一日皇太子宿斋于正殿其宫臣从入庙者宿斋于家正寝所司扫除庙之内外卫尉设皇太子次于庙西南角东向又设三师以下及宫官次于皇太子次之后少近西俱东向又设宫官次于东宫朝堂奉礼设皇太子版位于庙庭道东北向典仪设宫臣位于重明门外文官在东西面武官在西东面每等异位重行俱以北为上其日未明所司依卤簿陈设于重明门外宫臣应从者依时刻集朝堂次皆服朝服非朝服者公服诸卫率各勒所部陈设如式左庻子版奏请中严仆进金辂于西阁外南向车右执刀立于辂前北向舍人引宫臣各就位侍卫之官各服其器服右庻子负寳如式俱诣阁奉迎左庻子版奏外办仆奋衣而升正立执辔皇太子服逺逰冠绛纱袍以出左右侍卫如常仪洗马引皇太子升仆立授绥命车右升讫车驱左庻子以下夹侍如式出重明门左庻子进当辂前跪奏称左庶子臣某言请车辂权停饬侍臣上马俛伏兴称侍臣上马赞者唱侍臣上马文武侍臣皆上马宫臣上马毕左庻子进当辂前跪奏称左庶子臣某言请发引俛伏兴退复位皇太子车辂动铙吹不作文官在左武官在右至下马所侍臣并下车马皇太子至次所回辂南向左庻子跪奏称左庻子臣某言请殿下降辂俛伏兴还侍位皇太子降辂洗马引入次侍臣立如常皇太子入次一刻顷左庶子跪奏称左庶子臣某言请殿下出次俛伏兴皇太子出次谒者引家令家令引皇太子入自南门三师三少导从如式庶子二人一人赞左一人赞右舍人二人从近仗量人从入皇太子至位立定家令奏请殿下再拜皇太子再拜少顷家令奏请殿下再拜辞皇太子再拜辞家令奏礼毕谒者引家令家令引皇太子出自南门升辂还宫如来仪至重明门外皇太子乗辂入将士停三师三少还皇太子至殿前回辂左庶子跪奏请殿下降辂俯伏兴皇太子降入侍臣从至閤左庻子奏请将士各还本位其还宫鸣铙吹如常
　　防羣臣
　　皇太子冠见庙之明日皇帝防羣臣如元防之仪其上寿词云皇太子爰以吉辰载加元服德成礼备普天同庆臣等不胜悦豫谨上千万嵗寿
　　羣臣上礼
　　先上礼三日夲司宣令诸应上礼文武之官一品以下五品以上前一日卫尉量设次于东朝堂昼漏上水七刻各集于次皆服朝服奉礼先设上礼之官位于东朝堂之南文东武西北靣重行相对为首又设中书舎人位于文官为首者之北南向设奉礼位于文官东北賛者二人在南差退俱西向牛酒在文武二位之间少前舎人各引应上礼之官就位定令史二人对举贺录案礼部郎中引就中书舎人前取贺录授舎人讫引案退奉礼唱再拜赞者承传在位者皆再拜中书舎人奉贺录入进舎人引在位者退酒十二斛犊十二头赤绳为笼头奏讫并付所司
　　皇太子防宫臣
　　皇太子防宫臣如常防之仪上夀词云具官臣某等言伏惟殿下爰以吉辰载加元服礼备德成臣等不胜恱豫谨上千万嵗夀
　　宫臣上礼
　　先上礼一日詹事宣告上礼之官詹事以下七品以上昼漏上水七刻皆朝服集东宫南门外之左典仪先设羣官位于中门外北面以西为上牛酒置位西五步少近昼漏上水八刻通事舍人引羣官皆就位立定詹事丞奉羣官简录案于詹事前东靣跪授导客舎人导客舎人西靣立受回南向立典仪唱再拜詹事以下俛伏兴皆再拜导客舎人以简录案入通事舎人引羣官詹事以下退酒九斛盛以铜钟一斛犊九头赤绳为笼皆付所司





　　大唐开元礼卷一百十
　　钦定四库全书
　　大唐开元礼卷一百十一　　唐　萧嵩等　撰嘉礼
　　皇太子纳妃　　　　临轩命使
　　纳采　　　　　　　问名
　　纳征　　　　　　　告期
　　告庙　　　　　　　册妃
　　临轩醮戒亲迎　　　同牢
　　妃朝见　　　　　　防羣臣
　　临轩命使
　　将行纳采制命使者吏部承以戒之前一日尚舎奉御设御幄于太极殿北壁下南向卫尉设羣官位于东西朝堂太乐令展宫悬于殿庭并如常仪其日典仪设文官一品以下五品以上位于横街之北西靣北上朝集使五品以上合班六品以下位于横街南朝集使六品以下合班蕃客又于其南皆西靣北上设武官五品以上位于横街北朝集使五品以上合班诸亲位于其南六品以下位于横街南朝集使六品以下蕃客等又在南皆东靣北上设典仪位于悬之东北賛者二人在南少退俱西向设举麾位于殿上西阶之西东面设使者受命位于横街南道东北靣西上奉礼设门外位文官一品以下五品以上位于顺天门外道东毎等异位俱重行西面武官三品以下位于门西每等异位俱重行以北为上未明二刻诸卫勒所部屯门布黄麾半仗入陈于殿庭如常仪羣官依时刻集朝堂俱就次各服朝服侍中量时刻版奏请中严钑戟近仗就陈于閤外太乐令以下帅工人入就位诸侍卫之官各服其器服侍中中书令以下诸侍臣俱诣閤奉迎典仪帅賛者先入就位吏部兵部賛羣官出次典谒各引就门外位侍中版奏外办皇帝服衮冕乘舆以出曲直华葢侍卫警跸如常仪皇帝出自西房即御坐南向坐符寳郎奉寳置于御坐如常仪通事舎人引羣官以次入就位立定典仪曰再拜賛者承传羣官在位者皆再拜吏部与礼部侍郎賛使主副出典谒引就受命位侍中前承制降诣使者西北东向称有制使主副俱再拜侍中宣制讫使主副又再拜侍中还侍位典谒引使者主副出初使者将出典仪曰再拜賛者承传羣官在位者皆再拜通事舎人引羣官出侍中前跪奏称侍中臣某言礼毕俛伏兴还侍位皇帝降坐入自东房侍卫警跸如来仪侍臣从至閤使主副乘辂备仪仗而行从者乘舆以从
　　纳采
　　前一日主人设使者次于大门之外道右南向其日大昕使者公服至于妃氏大门外掌次者延入次【凡賔主及行事者皆公服】主人受其礼于庙【无庙者受于正寝】掌事者布神席于室户外之西莞筵粉纯加藻席纯南向右雕几使者出次谒者引立于大门外之西东面主人立于大门内西面傧者立于主人之左北面受命出立于门东西面曰敢请事使者曰奉制作俪储宫允归令德率由旧章使某纳采傧者入告主人曰臣某之子不教若如人既蒙制访某不敢辞傧者出告掌畜者以鴈授使副使副进授使者退复位使者左手执之傧者引主人迎于大门外之南北靣再拜使者不答拜谒者引使者入门而左主人入门而右使者升自西阶立于楹间俱南靣西上主人升自东阶进使者前北靣使者曰某奉制纳采主人降诣阶间北靣再拜稽首升进北靣受鴈退立于东阶上西靣使者降自西阶以出
　　问名
