<!-- { "loadSidebar": true } -->
　　前一日守宫设皇太子次于崇义门内随地之宜其日司賛设皇太子版位于皇后正殿之庭悬南北面皇太子朝皇帝讫舍人引皇太子从纳义门诣崇义门内次权停外命妇朝贺将讫舍人引皇太子出立于肃章门外命妇出讫内谒者监引皇太子至肃章门司賔承引皇太子入就位立定司賛唱再拜皇太子再拜讫司賔引皇太子诣西阶升当御坐前北面跪贺贺称元正首祚景福惟新伏惟殿下与时同休【冬至贺云天正长至伏惟殿下如日之升】俛伏兴降复位皇太子再拜尚仪前承令降诣皇太子西北东面称令防皇太子再拜宣令讫又再拜司賛唱再拜皇太子又再拜司賔引皇太子至閤内谒者监承引以出舍人引皇太子乘车还宫如来仪










　　大唐开元礼卷九十五
　　钦定四库全书
　　大唐开元礼卷九十六　　　唐　萧嵩等　撰嘉礼
　　皇帝元正冬至受皇太子妃朝贺
　　皇后元正冬至受皇太子妃朝贺
　　皇帝元正冬至受皇太子妃朝贺
　　其日依时刻诸衞率各勒所部陈布妃仪仗如常内廏尉进车于閤外司测量时刻启外办妃服首饰褕衣乘车以出侍衞如常入至下车所妃降车侍从如常内侍所司引诣閤外皇帝即御坐南向近侍如常司嫔引妃升自西阶进当御坐前北面跪贺称元正首祚景福惟新伏惟开元神武皇帝陛下与天同休【冬至贺云天正长至伏惟陛下如日之升】贺讫起司嫔引降复位妃再拜讫尚仪前承勅降诣妃西北东面称有勅妃再拜宣勅讫又再拜司嫔引妃还宫
　　皇后元正冬至受皇太子妃朝贺
　　皇太子妃朝皇帝讫诣皇后所御之殿立于閤外六尚以下各服其服俱诣皇后内閤奉迎如常皇后出即御坐南向坐近侍如常司嫔引妃入立于庭北面立定再拜司嫔引妃升自西阶进当御坐前北面跪贺称元正首祚景福惟新伏惟皇后殿下与时同休【冬至贺云伏惟殿下如日之升】贺讫起司嫔引降复位妃再拜讫尚仪前承令降诣妃西北东面称令防妃再拜宣令讫又再拜司嫔引妃出乘车还宫如来仪若诸王妃奉勅同朝则各服其服预至皇太子妃下车所侍随入位在皇太子妃南北面西上唯不升于阶外与皇太子妃同若别朝亦准皇太子妃式





　　大唐开元礼卷九十六
　　钦定四库全书
　　大唐开元礼卷九十七　　　唐　萧嵩等　撰嘉礼
　　皇帝元正冬至受羣臣朝贺【并防】
　　皇帝千秋节受羣臣朝贺【并防】
　　皇帝元正冬至受羣臣朝贺【并防】
　　前一日尚舍奉御设御幄于太极殿北壁下南向铺御坐如常守宫设羣官各使等次于东西朝堂太乐令展宫悬于殿庭设麾于殿上西阶之西东向一位于乐悬东南西向皷吹令分置十二案于建皷之外乘黄令陈车辂尚辇奉御陈轝辇尚舍奉御又设觧剑席于悬西北横街之南并如常仪设文官三品以上位于横街之南道东【褒圣侯于三品之下】介公酅公位于道西武官三品以上于介公酅公之西少南俱每等异位重行北面相对为首设文官四品五品位于悬东六品以下于横街之南毎等异位重行西面北上设诸州朝集使位都督刺史及三品以上东方南方于文官三品之东重行北面西上西方北方于武官三品之西重行北面东上四品以下皆分方位于文武官当品以下诸州使人分方立于朝集使之下亦如之设诸亲位于四品五品之南【皇亲在东异姓亲在西】设诸方客位三等以上东方南方于东方朝集使之东每国异位重行北面西上西方北方于西方朝集使之西每国异位重行北面东上四等以下分方位于朝集使六品之下每等重行异位设典仪位于悬之东北賛者二人在南少退俱西面奉礼设门外位文官于东朝堂每等异位重行西面【褒圣侯于三品之下】介公酅公于西朝堂之前武官于介公之南少退每等异位重行东面诸亲位于文武官四品五品之南【皇帝宗亲在东异姓亲在西】设诸州朝集使位东方南方于宗亲之南每等异位重行西面西方北方于异姓亲之南每等异位重行东面诸州使人分方位于朝集使之下亦如之诸方客位东方南方于东方朝集使之南每国异位重行西面北上西方北方于西方朝集使之南东面北上其日依时刻将士填街诸衞勒所部列黄麾大仗屯门及陈于殿庭如常仪群官诸亲客使集朝堂皆就次各服其服侍中版奏请中严近仗就次陈于閤外太乐令帅工人入就位协律郎入就举麾位诸侍衞之官各服其器服符寳郎奉寳俱诣閤奉迎典仪帅賛者先入就位吏部兵部主客户部賛羣官客使俱出次通事舍人各引就朝堂前位乂通事舍人引四品以下及诸亲客使等应先直者入就位侍中版奏外办皇帝服衮冕【冬至则服通天冠绛纱袍】御轝出曲直华盖警跸侍衞如常仪皇帝将出仗动太乐令令撞黄钟之钟右五钟皆应协律郎俛伏举麾皷柷奏太和之乐鼔吹振作皇帝出自西房即御坐南向坐符寳郎奉寳置于御坐如常协律郎偃麾戛敔乐止通事舍人引王公以下及诸客使等以次入就位【皇太子若来朝皇太子朝出讫典谒引王公以下入】公初入门舒和之乐作公至位乐止羣官客使等立定典仪曰再拜賛者承传羣官客使等皆再拜讫通事舍人引上公一人诣西陛公初行乐作至觧剑席乐止公就席脱舄跪觧剑置于席俛伏兴通事舍人引升阶进当御坐前北面跪贺称某官臣某言元正首祚景福惟新伏惟开元神武皇帝陛下与天同休【冬至云天　正长至伏惟陛下如日之升】俛伏兴通事舍人引降陛诣席后上公跪着剑俛伏兴纳舄乐作复横街南位乐止羣官客使等俱再拜侍中前承诏降诣羣官东北西面称有制羣官客使等皆再拜宣制曰履新之庆与公等同之【冬至云履长之庆与公等同之】宣制讫羣官客使等皆再拜讫舞蹈三称万嵗讫又再拜侍中还侍位初羣官将朝中书侍郎以诸州镇表为一案候于右延明门外给事中以祥瑞案俟于左延明门外俱令史绛公服对举案侍郎给事中俱就侍臣班于班初入户部以诸州贡物陈于太极门东东西厢礼部以诸蕃贡物量可执者蕃客手执入就内位其重大者陈于朝堂前初上公将入门中书侍郎降引表案入诣西阶下东面立给事中降引祥瑞案入诣东阶下西面立上公将升贺中书令黄门侍郎降各立阶下初上公升阶中书令黄门侍郎各取所奏之文以次升上公贺讫中书令前跪奏诸方表讫黄门侍郎又进跪奏祥瑞讫俱降置所奏之文于案各还侍位侍郎与给事中引案退至东西阶前案遂出侍郎给事中还侍位初侍中宣制讫朝集使及蕃客皆再拜讫户部尚书进诣阶间北面跪奏【其尚书奏仍待黄门侍郎奏祥瑞讫】称户部尚书臣某言诸州贡物请付所司俛伏兴侍中前承制退称制曰可尚书退复位礼部尚书以次进诣阶间北面跪奏称礼部尚书臣某言诸蕃贡物请付所司俛伏兴侍中前承制退称制曰可尚书退复位侍中还侍位太府帅其属受诸州及诸蕃贡物出归仁纳义门执物者随之典仪曰再拜通事舍人以次引北面位者出公初行乐作出门乐止侍中前跪奏称侍中臣某言礼毕俛伏兴还侍位皇帝兴太乐令令撞賔之钟左五钟皆应奏太和之乐皷吹振作皇帝降坐御轝入自东房侍卫警跸如来仪侍臣从至閤乐止通事舍人引东西面位者以次出【蕃客先出其冬至朝则不改奏祥瑞贡物又无诸方表】
　　防
