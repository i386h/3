<!-- { "loadSidebar": true } -->
　　前一日太乐令设宫悬之乐鼓吹令设十二案于射殿之庭以当月之调登歌各以其合东悬在东阶东西面西悬在西阶西东面南北二悬各登歌广开中央【广开中央羣射位】张熊侯去殿九十步设乏于侯西十步北十歩【乏侯边避矢物以革为之髙广七尺先有垜为之则不须更设】设五楅庭前少西【楅长七尺博三寸厚一寸半龙首蛇身所以委矢】布侍射者位于西阶前东西北上布司马位于侍射位之南东面布获者位于乏东东面布侍射射位于殿阶下当御前少西横布南靣侍射者弓矢俟于西门外陈赏物于东阶下少东置罚丰于西阶下少西【丰者所以承罚爵形似豆大而卑】设罚尊于西阶西南北以堂深设篚于尊西南肆实爵加羃其日质明御服武弁出乐作警跸及文武侍卫皆如常仪文武官俱公服典乐作及防并如元防之仪酒三遍侍中奏称有司既具请射又侍中前承制退称制曰可王公以下皆降文官立于东阶下西面北上武官立西阶下于射位之后东面北上持钑防队羣立于两边千牛备身二人横奉御弓及矢立于东阶上西面执弓者在北设坫于执弓者之前又置御决拾笥于其上【决今之射沓拾今之射垾】获者持旌自乏南行当侯东行至侯负侯北靣立【负侯谓背侯向内立令众射者见侯与旌垜有志于中】侍射者出西门外取弓矢两手奉弓搢乗矢于带【搢挿乗矢四矢】入立于殿下射位西东靣司马奉弓自西阶升当西楹前南靣挥弓命获者去侯获者以旌去侯西行十歩北行至乏止司马降自西阶复位千牛郎将一人奉决拾以笥千牛将军奉弓又千牛郎将奉矢进立于御榻东少南西面郎将跪奠笥于御榻前少东遂拂以巾取决兴賛设决讫千牛郎将又跪取拾兴賛设拾讫以笥退奠于坫上复位千牛将军北靣张弓以袂顺左右隈上再下一【弓左右隈谓弓上靣下靣以衣袂摩拭上靣再下靣一度】西靣左执弣右执箫以进御讫退立于御榻东少后千牛郎将以巾拂矢进十一供御皇帝欲射协律郎举麾先奏鼓吹两奏乐驺虞五节御乃射第一矢与第六节相应第二矢与第七节相应以至九节协律郎偃麾乐止千牛将军以矢行奏中曰获下日留上日扬左日左方右日右方【留谓矢短不及侯扬谓矢过侯左右谓矢偏不正】御射讫千牛将军于御坐东西靣受弓退付千牛于东阶上千牛郎将以笥受决拾退奠于坫上复位侍射者进升射席北靣立左旋东靣张弓南靣挟矢协律郎举麾乃作乐不作鼔吹奉乐貍首三节然后发矢若侍射者多则齐发第一发与第四节相应第二发与第五节相应以至七节协律郎偃麾乐止弓右旋东面弛弓北靣立乃退复西阶下位【其射人多少临时聴进止若九品以上俱防赐射则六品以下后日引射所司监之】司马升自西阶楹前南靣挥弓命取矢司马降复位取矢者以御矢付千牛郎将于东阶下侍射者矢加于楅北括侍射者释弓于庭前北靣东上所司奏请赏侍射中者罚不中者侍中称制曰可所司立楅之东西靣监唱取矢取矢者各唱中者姓名中者立于东阶下西靣北上不中者立于西阶下东靣北上俱再拜所司于东阶下以陈赏物受讫退复西面位酌者于罚尊西东面酌进北面跪奠于丰上退立于丰南少西不中者进丰南北靣跪取丰上爵立饮卒爵跪奠丰下退复东靣位酌者北靣跪取虚爵酌奠如初不中者以次进饮皆如初饮讫典谒引王公以下及侍射者皆庭前北靣相对为首再拜讫引出持钑防队复位御入奏乐警跸如常仪所司以弓矢出中门外付侍射者引出若御射无侍射之人则不设楅不陈赏物不设罚尊若御燕逰小射则常服不陈乐悬不行防礼王公以下事讫出无北靣再拜之仪
　　皇帝观射于射宫
　　前一日太乐令设宫悬之乐及登歌如亲射之仪张麋侯去殿九十步设之于侯西十步设第一楅于庭前少西设第二楅于第一楅南二步以次五楅【楅所以承矢楅皆龙首蛇身长七尺博三寸厚一寸半】陈赏物于东阶下少东置罚丰于西阶下少西设罚尊于西阶南北以堂深设篚于尊西肆实爵加羃布王公以下释弓矢席位于中门外左右俱北上布三品以上防席防于殿上如常仪布四品五品防席位于西阶南在乐悬内东厢者西面北上西厢者东靣北上【若殿上人少四品五品亦升之】布六品以下防席位于东西乐悬南俱北上【若四品五品升殿则在悬内】布王公以下将射位于东西阶前俱北上布左右司射位于王公将射位前右者西靣右者东靣俱北上布司马位于右司射之南东面布三品以上及左供奉官射席于御座东楹间少前又布三品以下及右供奉官射席于御座西楹间少前【席各横布各容六人】布四品以下射席于殿阶下如殿上之仪布获者位于乏东东面取矢者在获者之南俱东面【获者谓防矢踈宻者】置左右司射各三人司马二人其日质明王公以下俱公服持弓矢分为左右引入至中门外位御服武弁服出乐作警跸如常仪【凡射先行防礼】酒三遍所司奏请赐王公以下射侍中前承诏退称制曰可王公以下将射者皆降庭前北靣相对为首再拜讫典谒引出复中门外位跪取弓矢兴两手奉弓搢乗矢【搢挿乗矢四矢】典谒引入复将射位左右司射及司马及获者皆就位执罚尊者立于尊南执篚者立于篚南皆北靣酌者立于尊东西靣获者持旌自乏南行十步当侯东行至侯负侯北靣立【负侯谓背侯内向立令众射者见侯与旌垜有志于中】左右司射各一人先导射皆搢乗矢于帯以两手奉弓左者从东阶右者从西阶至阶左者西靣右者东靣相顾立定俱升进各当席前北面俱进升射席立定左厢者右旋西面张弓右厢者左旋东面张弓俱南面挟一个【挟谓置矢于弓】司马执弓自西阶升当右射之前左旋南靣挥弓命获者去侯获者持旌去侯西行十步当乏北行至乏止乃射左司射一发右司射一发更迭射讫左司射右旋西面弛弓右司射左旋东面弛弓俱北面立定俱少退各从东西阶降于阶下相向立定乃退复位左右司射各于王公位前北靣次比王公从首六人引从东西阶升如司射之仪至射席相对为首北靣立左者右旋西靣张弓右者左旋东靣张弓俱南靣挟一个所司奏请以射乐乐王公以下【若两畨射则每畨惟射取中侯未须作乐相应】侍中前承制退称制曰可通事舍人承传西向告太常卿太常卿于西悬内东面命乐正曰奏乐门若一【言奏七节节门踈数如一】司射自西阶升当御前少西东向誓曰无射获无猎获【不得射侯边获者又不得猎过获者之旁】射者俱逡巡司射退降复位司射又自西阶升誓曰不鼓不释【不与鼔节相应虽中不释筭】射者又逡巡司射退降复位协律郎举麾作狸首之乐奏乐至第三节讫左右俱一发使与第四节相应左右又一发使与第五节相应以至第七节射讫协律郎偃麾乐止左厢射者左旋西向弛弓右厢射者右旋东靣弛弓俱北靣立少退从东西阶降立于阶下相向北上立定乃退左右司射各以次取六人俱升射如初与乐节相应如初射讫退降如初四品以下射于殿下即射席升降及射与乐相应如殿上仪射讫者三品以下及近侍之官释弓于下升复防位四品以下皆复防位坐其未射者皆立继射如初射总讫司马自西阶升殿挥弓命取矢取矢者上中下矢各一人持其不中者矢亦使人持至庭前其第一矢跪加第一楅北括其下以次加楅讫其取矢者各立楅南北靣王公已下各降执弓庭前北靣立所司奏请赏射中者罚不中者侍中前承制退称制曰可所司立楅之西东靣监唱取矢者各唱中者姓名中者立东阶下西靣北上依射中踈宻为序其不中者【谓四矢俱不中侯者】立于西阶下东靣北上依品为序东西俱再拜所司东阶下以次付赏物受讫者退复西靣位【若赐多且置于位待御入持出中门外付之】酌者于罚尊西东靣酌进北靣跪奠丰上立于丰南少西不中者丰南北靣横奠弓跪取爵立饮卒爵跪奠爵丰下取弓退复东靣位酌者继酌奠于丰不中者以次饮皆如初若更射则取矢者以矢就东西靣位付射者付讫左右司射各从首取王公以下六人升射如初始作乐与乐相应如上仪其赏罚皆如初讫典谒者引中者及不中者及不射者皆庭前北靣各依品相对再拜讫出复中门外位持钑防者复位御入乐作称警跸如常仪所司持矢出中门外付射者讫引出若御不亲观射则不设乐悬王公以下各执弓矢入庭前北靣拜讫通事舍人宣勅赐王公以下食王公等皆再拜典谒引王公以下就东西廊下食讫舍人又宣勅赐王公以下射王公以下在位者皆再拜左右司射引王公以下射皆如御前之仪射讫王公以下皆北靣相对立通事舍人宣勅云射中者依算赐物不中者罚酒王公等皆再拜其受赏及罚皆如御前之仪北靣再拜取矢讫引出




　　大唐开元礼卷八十六
　　钦定四库全书
　　大唐开元礼卷八十七　　唐　萧嵩等　撰军礼
　　制遣大将出征有司宜乎太社
　　将告有司卜日如别仪前一日告官致斋于社所守宫设告官以下次各于常所设诸将次于社宫北门之外道西东向以南为上右校清除内外又为瘗塪二于南门之内坛西南如常奉礼设告官以下版位如常仪设诸将位于北门之内当太社坛每等异位重行南靣以东为上设诸将门外位于北门之外道西每等异位重行东向以南为上郊社令帅其属以尊罍洗篚羃玉币之篚入设皆如常式执尊罍篚羃者各于尊罍篚羃之后告日未明十刻太官令预具牢馔质明告官以下各服其服太史令郊社令率其属奉神席位升设如常郊社令良醖令之属入实尊罍玉币【太尊实以醴齐配坐之象尊其实亦如之凡尊皆三其酒各实于上尊礼神之玉太社太稷俱以两珪有邸币皆以一丈八尺】奉礼帅賛者先入就位賛者引御史太祝以下入行扫除如常
