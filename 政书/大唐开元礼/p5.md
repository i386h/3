<!-- { "loadSidebar": true } -->
　　清游队旗一一人执二人引二人夹领三十人并带横刀分执矟弩弓箭次虞候佽飞二十八人夹道单行次内仆令一人在左内仆丞一人在右次黄麾一人执次左右厢黄麾仗厢各三行行列一百人次左右领军卫各领五色绣幡六口次内谒者监四人给事二人内常侍二人内侍二人并骑分左右次内给使一百二十人分左右单行后进宫人车次偏扇团扇方扇各二十四分左右宫人执次香蹬一内给使四人舁次重翟车【青质金饰驾四马受册从享庙则乗之】驾士二十四人次行障六具分左右宫人执次坐障三具分左右宫人执次内寺伯二人领寺人六人骑分左右夹重翟车次腰轝一执人八次团扇二次大繖四次孔雀扇八分左右次锦花盖二次小扇朱画团扇各十二并横行次锦曲盖二十次锦六柱八扇分左右【自腰轝已下并内给使执】次宫人车次后黄麾一次供奉官人在麾后次厌翟车【赤质金饰驾赤骝四亲蚕采桑乗之】次翟车【黄质金饰驾黄骝四归宁于家则乗之】次安车【赤质金饰驾赤骝四临幸及吊则乗之】驾士各二十四人次四望车【朱质驾牛拜陵临吊则乗之】次金根车【朱质驾牛常行则乘之】驾士各十二人次左右厢各牙门二门二人执四人夹次左右领军卫厢各一百五十人执殳画卤簿曲折陪后门左右各折冲一人领次卤簿后所开牙门并在殳仗行内前后部鼓吹金钲防鼓大鼓小鼓长鸣中鸣铙吹羽葆鼓吹横吹节鼓御马并减大驾之半
　　皇太子卤簿
　　家令次率更令【并乗轺车】次太保次太傅次太师【自家令以下并正道威仪卤簿各依本品三师各乗轺】次清逰队旗一人执二人引二人夹领三十骑次左右清道率府各一人次外清道直簿荡二十四人骑分左右夹道单行次龙旗六各一人骑执每一旗前二人骑为二重引前每旗后亦二重骑防后次细引六重重二人并行正道次率更丞一人防鼓金钲各二面左鼓右钲次大鼓三十六面骑横行正道次铙吹一部铙鼓二面各一骑执二人骑夹箫笳各六骑并横行次防鼓金钲各二面一骑执左鼓右钲次小鼓三十六面次中鸣三十六具并骑横行正道次防马十匹分左右二人执次廏牧令一人在左丞一人在右次左右翊府郎将各一人骑领班剑次左右卫翊卫二十四人骑执班剑次通事舍人四人骑分左右次司直二人骑分左右次文学四人骑分左右次洗马二人骑分左右次司仪郎二人骑在左次太子舍人二人骑在右次中允二人骑在左次中舍人二人骑在右次左右谕徳二人骑分左右次左右庻子四人骑分左右次左右副率各一人亲勲翊卫厢各中郎将一人并领仪刀六行第一行亲卫二十三人第二行亲卫二十五人第三行勲卫二十七人第四行勲卫二十九人第五行翊卫三十一人第六行翊卫三十三人皆曲折陪后行次三卫一十八人骑分左右郎将二人骑分左右在六行仪刀仗内夹辂次金辂【赤质金饰驾四马从祀享庙正冬大朝纳妃则供之】仆一人驭左右率一人执仪刀陪乗驾士二十二人次左右卫率各一人夹辂次左右率各一人副率各一人骑领细刀弓箭次千牛骑执细刀弓箭次左右监门率府直长各六人监后门次左右卫率府厢各翊卫二队并骑在执仪刀行外前后过三卫仗厌角队各三十六骑分执旗弓箭矟弩各郎将一人领次繖二扇四次腰轝一扇二小方扇八次内直长二人检校腰轝次防马十匹分左右次典乗二人分左右次朱漆团扇六紫曲盖六次诸司供奉官人次大角三十六具横行六重次铙吹一部鼔二面箫笳各六并骑横行次横吹一部横吹十具节鼓一面笛箫筚篥笳各五并骑横行次令宫师二人次副辂驾四马驾士二十二人次轺车【金饰驾一马五日常朝及朝飨宫臣出入行道则乘之】驾士十四人次四望车【金饰驾一马临吊则乗之】驾士十人次左右厢步队十六队队别三十人果毅一人皆执弓箭刀矟弩相间次左右司御率副各一人检校步队次仪仗左右厢各六色色九行行六人皆执戟弓楯仪锽五色幢油戟相间厢各独掲鼓六重重二人皆仪仗外次左右厢各一百五十人执殳并分前后在步队仪仗外马队内前接六旗后画卤簿厢各果毅一人主帅七人骑领分前后次左右厢马队厢各十人队引主帅已下三十一人并戎服带横刀弓箭弩矟队引旗一果毅一人领之次后拒队旗一领四十骑果毅一人领前当正道殳仗内开牙门次左右厢各开牙门三前第一门左右司御率府步队后左右率府步队前开第二门左右卫率府步队后左右司御率府仪仗前开第三门左右司御率府仪仗后左右率府步队前每门皆二人执四人夹左右监门副率各一人直长二人骑来去检校次左右清道率府副率各二人仗内检校并纠察非违【率及副率应得防矟从者并不得将入仪仗内】次少师次少傅次少保【队仗引尽即次三少正道乗辂威仪各依本品】文武官以次陪从若常行及常朝去诸马队鼓吹金辂四望车家令率更詹事太保太师少傅少师其队仗三分减一清道仪刀防马各减半乘轺车余同大仗其二傅皆乘犊车依式导从所将从不得过十人太傅加清道二人导引其卤簿内导从官三师三少若有事故及无其人即阙之总不须摄余官有故及无人即别遣人摄行若皇太子在学太傅少傅导从如式
　　皇太子妃卤簿
　　清道率府校尉六人骑分左右为三重引带弓箭横刀次青衣十人分左右次导客舍人四人分左右引道次内给使六十人朱衣分左右后尽内人车次偏扇团扇扇各十八各分左右宫人执并间防衣次行障四具分左右夹车宫人执次坐障二具夹车宫人执次典内二人骑分左右次厌翟车驾三马驾士十四人次閤师二人领内给使十八人分左右次六柱二扇内给使执次供奉内人乗犊车次繖一正道行大扇二团扇四曲盖二并分左右内给使执次戟九十分左右在内给使单行前与青衣齐后尽内人车
　　亲王卤簿
　　清道六人为三重次幰弩一次青衣十二人分左右次车辐十二人分左右次戟九十分左右次綘引幡六次内左右厢各三行行四十人各执刀楯弓箭及矟并戎服次防鼓金钲各一面一骑执二人骑夹次大鼓十八面骑横行正道长鸣十八具骑横行正道次防鼓金钲各一面各一骑执二人骑夹次小鼔十面中鸣十具分左右单行中鸣在小鼓外节一夹矟二次唱上幡四次传教幡四次信幡八次仪鋋二次仪锽六次油戟十八次仪矟十次细矟十次仪刀十八次防马八次府佐六人骑分左右次象辂一驾四马驾士十八人次繖一扇一次朱漆团扇四曲盖二次麾幢各一次大角八骑二重横行正道次铙吹一部铙鼓一面箫笳各四骑横行横吹一部横吹六骑节鼓一骑二人骑夹笛箫筚篥笳各四骑横行正道
　　第一品
　　清道四人为二重幰弩一骑青衣十人车辐十人戟九十綘引幡六刀楯八十弓箭八十矟八十防鼓金钲各一大鼓十六长鸣十六节一夹矟二唱上幡二传教幡二信幡六防马六仪刀十六府佐四人夹行革辂一驾四马驾士十六人繖一朱漆团扇四曲盖二僚佐本服陪从麾幡各一大角八铙吹一部铙箫笳各四横吹一部横吹六节鼔一笛箫筚篥笳各四
　　第二品
　　清道二人幰弩一骑青衣八人车辐八人戟七十刀楯六十弓箭六十矟六十防鼓金钲各一大鼓十四节一夹矟二唱上幡二传教幡二信幡四防马四仪刀十四革辂一驾士十四人繖一朱漆团扇二曲盖一僚佐本服陪从麾幡各一大角六铙吹一部铙一箫笳各二横吹一部横吹四笛箫筚篥笳各一
　　第三品
　　清道二人幰弩一骑青衣六人车辐六人戟六十刀楯五十弓箭五十矟五十防鼔金钲各一大鼓十节一夹矟二唱上幡二传教幡二信幡四防马四仪刀十革辂一驾士十二人繖一朱漆团扇二曲盖一僚佐本服陪从麾幡各一大角四铙吹一部铙一箫笳各二横吹一部横吹二笛箫筚篥笳各一
　　第四品
　　清道二人幰弩一骑青衣四人车辐四人戟五十刀楯四十弓箭四十矟四十防鼓金钲各一大鼔八节一夹矟二唱上幡二传教幡二信幡二防马二仪刀八木辂一驾士十人繖一朱漆团扇二曲盖一僚佐本服陪从麾幡各一大角二铙吹一部铙一箫笳各一
　　右应给卤簿者职事四品以上散官二品以上爵郡王已上及二王后依品给国公准三品给官爵两应给者从髙给若京官职事五品身婚并尚公主娶县主及职事官三品已上有公爵者嫡子婚并准四品给凡自王公已下在京拜官初上正冬朝防及婚葬则给之【婚及拜官初上正冬朝防去矟弓箭刀楯大小鼔横吹大角长鸣中鸣】凡应导驾及都督刺史奉辞至任上日皆依本品给【奉辞去矟弓箭刀楯金钲防鼓大小鼓横吹大角长鸣中鸣】
　　内命妇四妃
　　清道二人青衣六人偏扇团扇方扇各十六行障三具坐障二具并妇人执厌翟车驾二马驭人十内给使十六人从车六乗繖大扇各一团扇二内给使执戟六十
　　九嫔
　　清道二人青衣四人偏扇方扇团扇各十四行障二具坐障一具翟车驾二马驭人八内给使十四人从车四乗繖一团扇二戟四十
　　媫妤美人才人【太子良娣已下准此】
　　清道二人青衣二人偏扇团扇方扇各十行障二具坐障一具安车驾二马驭人八内给使十人从车二乗繖一团扇二戟二十
　　外命妇一品
　　清道二人青衣六人偏扇团扇方扇各十六行障三具坐障二具厌翟车驾二马驭人八【非公主王妃即乗白铜饰犊车驾牛驭人四】从人十六夹车从车六乗繖一大扇一团扇二戟六十
　　二品
　　清道二人青衣四人偏扇团扇方扇各十四行障二具坐障一具白铜饰犊车一驾牛驭人六从人十四夹车从车四乗繖一团扇二戟四十
　　三品
　　清道二人青衣二人偏扇团扇方扇各十行障二具坐障一具白铜饰犊车一驾牛驭人四从人十夹车从车四乗繖一团扇二防二十
　　四品
　　清道二人青衣二人偏扇团扇方扇各八行障一具坐障一具白铜饰犊车一驾牛驭人四从人八夹车从车二乗繖一团扇二














　　大唐开元礼卷二
　　钦定四库全书
　　大唐开元礼卷三　　　　唐　萧嵩等　撰序例下
　　衣服　　　　　　　斋戒
　　祈祷　　　　　　　杂制
　　衣服
