<!-- { "loadSidebar": true } -->
　　初昏掌事者设洗于东阶东南东西当东霤南北以堂深罍水在洗东篚在洗西南肆【篚实二巾二爵】设妃洗于东房近北罍水在洗西篚在洗东北肆皆加巾勺羃设馔于东房西墉下障以帷笾豆各十六簠簋各二豋各二皆加勺盖爼三羊豕及腊羊豕皆节折尊坫于室内北墉下酒在西加羃勺皆面柄【羃夏用絺冬用组】又设尊于房户外之东加勺羃无酒坫在南实四爵合巹加羃王至降辂车以俟妃至降车北面立王南面揖妃以入及寝门又揖以入賛者彻尊羃酌酒三注于尊妃从者设席于奥东向王导妃升自西阶入于室即席东靣立妃入立于尊西南面王盥于南洗妃从者沃之妃盥于北洗王从者沃之盥讫王及妃俱复位立賛者以馔入设于席前賛者设醤于席前葅醢在其北俎三入设于豆东腊特于俎北【豆东葅醢之东】设黍于醤东稷稻粱在东设湇于醤南设对醤于东【对醤妇醤也设之当特俎】葅醢在其南北上设黍于腊北其西稷稻粱设湇于醤北司馔启防防于簠簋之南对簠簋之北【启发也】皆加匕箸王従者布队对席于馔东賛者西面告馔具王揖妃妃即对席西面皆坐賛者皆授箸各以葅擩于醢皆祭于豆间又皆祭黍賛者各取肺皆絶末以授皆祭賛者以肺加于俎【凡祭与食皆賛者賛之】賛者各移黍置于席上授肺脊皆食以湇酱三饭卒食賛者二人俱洗爵于房酌于室内之樽诣馔南北面以酳王及妃皆兴再拜受爵賛者北面答拜王及妃皆坐祭酒賛者以肝从皆奠爵取肝振祭哜之賛者皆受实于俎豆各取爵皆饮讫执爵兴賛者受爵王及妃皆再拜賛者以爵复于坫王及妃俱坐賛者又以爵酌再酳王及妃受爵不祭而饮卒爵賛者受爵复于坫三酳用巹如再酳賛者皆降东阶洗爵升酌于户外尊入诣馔南北面俱跪奠爵兴再拜皆坐取爵祭酒遂饮卒爵遂拜执爵兴降奠爵于篚王出妃退立于尊西南面賛者彻馔设于东房内如初又彻室内酒尊以出王脱冕服于房妃从者受之妃脱服于室王从者受之姆授巾王从者衽于奥妃从者衽良席在东皆有枕北趾王入烛出妃从者馂王之余王从者馂妃之余賛者酌户外樽酳之【王从者皆妇人】妃从者侍于户外呼则闻
　　妃朝见
　　其日依时刻诸卫勒所部屯门列仗妃夙兴沐浴着花钗服防衣乘厌翟车以出侍从如常入至降车所妃下车司賔引妃立于閤外近臣入奏皇帝即御座南向坐近侍如常妃奉笲枣栗司賔引妃入立于庭北面妃再拜司嫔引妃升自西阶进北面跪奠于皇帝前兴皇帝抚之尚食进彻以东司賔引妃降复位又再拜尚仪前承勅降诣妃西北东面称勅防妃再拜宣勅讫妃又再拜司賔引妃妃出遂诣皇后所御之殿立于閤外妃奉笲腶脩六尚以下各服其服俱诣阁奉迎尚仪入奏皇后即御座南向坐近侍如常司賔引妃入立于庭北面再拜司賔引妃升自西阶进北面跪奠于皇后前兴皇后抚之尚食进彻以东司賔引妃降复位又再拜尚仪前承令降诣妃西北东面称令防妃再拜宣令防讫妃又再拜司賔引妃出閤侍从如常妃乘车还第如来仪
　　婚防
　　主人及賔俱公服馔以笾豆簠簋俎铏尊爵巾坫其日主人至于賔大门外之西东靣立賔立于东阶下西面傧者进于賔左北面受命出立于门外之东西面曰敢请事主人曰某有嘉礼请公有顾【王者称王以下准此】傧者入告遂引賔出大门外之东西面再拜主人答拜主人曰某有嘉礼请公有顾賔曰敢辞主人曰敢固请賔曰辞不得命敢不敬从主人拜賔答拜主人还賔遂与诸亲从之掌事者预铺賔席于堂上楹间近北南面设賔之宗室席位于賔席西南賔之异姓席位于宗室之南又于西廊下设异姓席位皆重行东向以北为上设主人席位于东阶上西向设主人宗室席位于主人东北设异姓席位于宗室之北皆重行西向以南为上又设主人异姓席位于东廊下重行西向以南为上賔至主人大门外之西东面賔之宗室立于賔西南异姓立于宗室之南俱重行东北以北为上傧者引主人出立于大门外之东西面主人诸亲立于大门内之东重行西面以南为上立定主人西面再拜賔东面答拜主人揖賔賔报揖傧者引主人以入又傧者引賔以入賔之诸亲以次従入至门内主人诸亲従入如常至阶主人揖賔报揖賔主及诸亲以次升各立于席后其在庭者亦如之立定賔主及诸亲俱坐执觞者酌酒升自东阶酒升堂賔主及诸亲皆起执觞者以酒授主人傧者引主人进诣賔席前西北向立賔自席西进东向南受酒傧者引主人退复位賔还席后賔主及诸亲俱坐执觞者又以酒授主人及诸亲賔主俱祭而饮诸亲不祭而饮觞行一周食升堂賔主及诸亲皆起掌食者以醢酱豆授主人傧者引主人进设于賔席前賔曰请公无辱主人曰不敢礼傧者引主人复位执馔者以馔进设于賔主席前加以匕箸执馔者又以馔设于众賔以下置设讫賔主及诸亲皆坐賔主皆祭而食诸亲不祭而食于賔祭主人辞曰疏食不足祭賔主俱食三饭而止主人曰请公食賔更饭食毕进庻羞觞行如常防毕賔主及诸亲兴傧者各引賔主以下降出賔主及賔之诸亲皆复门外位主人诸亲复门内位主人再拜送賔退傧者引主人入
　　妇人礼防
　　賔乘车入至下车所内傧者引入主人送迎于閤内相称之辞各准其夫余如丈夫之礼
　　飨丈夫送者
　　其日掌事者铺賔席于堂上楹间近北南向又铺主人席于阼阶上西向又设众賔之席于賔席西南设从者席于西廊下俱重行东向以北为上傧者引賔以下立于主人门东西面主人揖賔賔报揖傧者各引賔主以下入至阶主人揖賔賔报揖賔主以下俱升立于席后立定賔主以下俱坐遂进酒设食如婚防之仪防毕賔主以下俱兴傧者引賔立于西阶上东面主人掌事者牵乘马入陈于门内三分庭一在南北首西上又掌事者奉束帛之篚升授主人主人执篚西面立賔西阶上北面再拜主人进立于楹间南面賔进立于主人之右俱南面主授篚賔受之退立于西阶上东面主人还阼阶上北面再拜送傧者引賔以下降自西阶从者迓受篚賔及庭东面揖左马以出牵马者从之在庭者以次出俱复门外位从者迓受马初賔降傧者引主人降自东阶出门东西面拜送賔退主人入
　　飨妇人送者
　　其日女賛者铺賔席于堂上楹间近北南向又铺主人席于阼阶上西向又设众賔之席于賔西南设从者席位于西廊下俱重行东向以北为上女相者引賔以下立于主人门外之西重行东面以北为上立定女相者引主人出立于门内之东西面女相者引賔入众賔以下从入賔入门西东面立定賔主以次进至阶升各立席后上下立定俱坐遂进酒设食如婚防之仪防毕賔主上下俱兴女相者引賔立于西阶上东面女相賛者奉束锦之篚升以授主人主人执篚进于楹间南面立女相者引賔进立于主人之右俱南面主人授币讫女相者引賔降出从者迓受篚众賔以下从出初賔降女相者引主人降送于门内賔出女相者引主人入














　　大唐开元礼卷一百十五
<史部,政书类,仪制之属,大唐开元礼>
　　钦定四库全书
　　大唐开元礼卷一百十六　　　唐　萧嵩等　撰
　　嘉礼
　　公主防嫁
　　册公主　　　　　　　纳采
　　问名　　　　　　　　纳吉
　　纳征　　　　　　　　请期
　　亲迎　　　　　　　　同牢
　　见舅姑　　　　　　　　盥馈舅姑
　　婚防　　　　　　　　　妇人礼防
　　飨丈夫送者　　　　　　飨妇人送者册公主
　　前一日尚舍奉御设御幄于太极殿稍北南向铺御坐如常仪守宫设羣官次于东西朝堂奉礼设版位并如式太乐令展宫悬于殿庭典仪设举麾位于殿上之西南如常仪又设羣官版位文官一品以下五品以上于横街北六品以下九品以上于横街南俱重行西向武官一品以下五品以上于横街北六品以下九品以上于横街南俱重行东向诸亲于五品之南【皇亲在东诸亲在西】设典仪位如常仪赞者二人在南少退俱西向又设册使副使位于悬北西上俱北面【副使立于册使东少退以后准此】其日诸卫勒所部屯门列仗如常仪册使及羣官等依时刻集朝堂就次改服朝服通事舍人各引就朝堂前位侍中量时刻版奏请中严钑防近仗入陈于殿庭太乐令帅工人入就位协律郎入就举麾位典仪帅赞者先入就位诸侍卫之官各服其器服符寳郎奉寳俱诣阁奉迎通事舍人分引王公羣官入就位又通事舍人引册使及副使并入立于殿门外道东西面以俟黄门侍郎帅主节奉郎及幡立于陛仗南节在南中书侍郎预请册置于案令史绛公服各对举案立于节南道东西面中书侍郎立于案后侍中版奏外辨所司承防索扇扇上皇帝服通天冠绛纱袍御舆以出曲直华盖警跸侍卫如常仪太乐令令撞黄钟之钟右五钟皆应协律郎举麾鼓柷乐作皇帝自出西房即御坐南向坐扇开协律郎偃麾戛敔乐止符寳郎奉寳置于御坐如常仪典仪赞拜羣官在位者俱再拜讫通事舎人引册使副使入就位册使等初入门舒和之乐作至位乐止立定典仪曰再拜賛者承传册使等皆再拜侍中进当御坐前北面跪奏称侍中臣某言册公主请命使俛伏兴又侍中少前称制曰可退复位侍中承制降诣使者东北西面称有制册使等俱再拜侍中宣制曰册某公主命公等持节展礼宣制讫使副等又再拜侍中还侍位賛礼者引册使少前黄门侍郎引主节诣册使东北主节以节授黄门侍郎【主节者由后立于使左】黄门侍郎执节西南授册使跪受兴付主节幡随节立于使左黄门侍郎退賛礼者导中书令诣册使东北西面立又賛礼者导中书侍郎引诣公主册案立于中书令之右中书令于案取公主册【举案者皆由后立于使右以后后此】授册使册使跪受兴置于案【持案者退立于使后以后准此】赞礼者引中书令与册使俱北向退复位典仪曰再拜賛者承传册使等及羣官在位者皆再拜讫通事舎人引册使等右旋而出持节者前导持案者次之册使等初行乐作出门乐止侍中前跪奏称侍中臣某言礼毕俛伏兴还侍位所司承防索扇扇上皇帝兴太乐令令撞蕤賔之钟左五钟皆应鼔柷奏太和之乐皇帝降座御舆入自东房侍卫警跸如来仪侍臣从至閤扇开乐止通事舎人引羣官在位者以次出举册者及册使至长乐门外次如后仪
　　公主受册
　　尚仪二人【读册】司賛一人【引公主】掌賛二人【知賛拜】女史四人【对举册案】
