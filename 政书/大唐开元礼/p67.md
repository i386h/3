<!-- { "loadSidebar": true } -->
　　享日未明三刻诸享官各服祭服诸陪祭之官皆公服学生青衿服郊社令良醖令各帅其属入实樽罍及币【牺尊实以醴齐象樽实以盎齐山罍实以清酒齐皆加明水酒加酒各实于上尊其币以白各长一丈八尺】太官令帅其属实诸笾豆簠簋俎等未明二刻奉礼帅赞者先入就位赞引引御史太祝及令史祝史与执樽罍篚羃者入自东门当阶间重行北面西上立定奉礼曰再拜赞者承传【凡赞礼有词赞者皆承传】御史以下皆再拜讫执樽罍篚羃者各就位赞引引御史太祝诣东阶升堂行扫除于上令史祝史行扫除于下讫降还斋所奉礼以下次还斋所皇太子将至谒者赞引各引享官及从享学官俱就门外位学生皆就门内位皇太子至孔子庙门外回车南向内内率降立于车左右庶子进当车前跪奏称左庻子臣某言请降车还侍位皇太子降车乗舆之便次侍卫如常仪郊社令以祝版进皇太子署讫近臣奉出郊社令受各奠于坫未明一刻谒者赞引引従享宫官就门外位奉礼帅赞者先入就位赞引引御史以下入就位太乐令帅工人二舞次入就位文舞入陈于悬内武舞立于悬南道西【其升堂者皆脱履于下降纳如常】谒者引祭酒入就位立定奉礼曰再拜祭酒再拜讫谒者引祭酒诣东阶升堂行扫除于上降行乐悬于下讫引还本位初祭酒行乐悬谒者赞引各引祭官及陪祭之官次入就位皇太子停便次半刻顷率更令立于便次门外当门东向左庶子版奏外办皇太子出便次侍卫如常仪率更令引皇太子至庙东门中允进笏皇太子执笏近侍者从入如常仪皇太子至版位西向立【每立定率更令退立于左】率更令前启再拜退复位皇太子再拜奉礼曰众官再拜众官在位者皆再拜【其先拜者不拜】率更令前启有司谨具请行事退复位协律郎跪俛伏举麾鼓柷奏永和之乐以姑洗之均【自后堂下接神之乐皆奏姑洗】文舞之舞乐舞三成偃麾戛敔乐止【凡乐皆协律郎举麾工皷柷而后作偃麾戞敔而止】率更令前启再拜退复位皇太子再拜奉礼曰众官再拜众官在位者及学生皆再拜太祝各跪取币于篚立于樽所率更令引皇太子永和之乐作【皇太子毎行皆　作永和之乐】皇太子自东阶升左庶子以下及左右侍卫量人从升【以下皆如之】皇太子升堂进先圣神坐前西向立乐止太祝以币授左庶子左庶子奉币北向进皇太子搢笏受币【毎受物搢笏奠讫执笏俛伏兴】登歌作肃和之乐以南吕之均率更令引皇太子少退西向再拜讫率更令引皇太子进先师首坐前北向立又太祝以币授左庶子左庶子奉币西向进皇太子受币率更令引皇太子进北向跪奠于先师坐首俛伏兴率更令引皇太子少退北向再拜登歌止率更令引皇太子乐作皇太子降自东阶还版位西向立乐止初羣官拜讫祝史各奉毛血之豆立东门外于登歌止祝史奉毛血升自东阶太祝迎取于阶上进奠于先圣及先师首坐前太祝与祝史退立于樽所初皇太子既升奠币太官令出帅进馔者奉馔陈于东门之外初皇太子既至位乐止太官令引馔入俎初入门奏雍和之乐【自后酌献皆奏雍和】馔至阶乐止祝史各进跪彻毛血之豆降自东阶以出馔升太祝迎引于阶上各设于神坐前【笾豆盖羃先彻乃升簋簠既奠却其盖于下】设讫太官令以下降复位太祝还樽所率更令引皇太子诣罍洗乐作皇太子至罍洗乐止左庶子跪取兴沃水又左庶子跪取盘承水皇太子盥手中允跪取巾于篚兴进皇太子盥手讫中允受巾跪奠于篚遂取爵于篚兴进皇太子受爵左庶子酌罍水又左庶子奉盘皇太子洗爵中允又授巾如初皇太子拭爵讫左庶子奠盘中允受巾奠于篚皆如常率更令引太子乐作至先圣酒樽所执樽者举羃左庶子赞酌酒齐讫乐作率更令引皇太子进先圣神坐前西向跪奠爵俛伏兴率更令引皇太子少退西向立乐止太祝持版进于神坐之右北面跪读祝文曰维某年歳次月朔日子皇太子敢昭告于先圣孔宣父惟夫子固夭攸纵诞降生知经纬礼乐阐扬文教余烈遗风千载是仰俾兹末学依仁防艺谨以制币牺齐粢盛庶品祗奉旧章式陈明荐以先师顔子等配尚飨讫兴皇太子再拜初读祝文讫乐作太祝进跪奠版于神坐兴还樽所皇太子拜讫乐止率更令引至先师酒樽所执樽者举羃左庶子取爵于坫进皇太子受爵左庶子赞酌醴齐乐作率更令引进先师首坐前北向跪奠爵俛伏兴皇太子少退北向立乐止【皇太子既奠首坐爵余坐皆斋郎助奠相次而毕其亚献终献斋郎助奠亦如之】太祝持版进于先师神坐之左西面跪读祝文曰维某年歳次月朔日子皇太子某敢昭告于先师顔子等七十二贤爰以仲春【仲秋】率遵故典敬修释奠于先圣孔宣父惟子等或服膺圣教徳冠四科或先阐儒风贻范千载谨以制币牺齐粢盛庶品式陈明献従祀配神尚飨讫兴皇太子再拜初读祝文讫乐作太祝进跪奠版于神坐兴还樽所皇太子拜讫乐止率更令引皇太子诣东序西向立乐作太祝各以爵酌上樽福酒合置一爵一太祝持爵授左庶子奉爵北向进皇太子再拜受爵跪祭酒啐酒奠爵兴太祝各帅斋郎进俎太祝跪减先圣及先师首坐前三牲胙肉【皆取前脚第二骨】加于俎又以笾取稷黍饭兴以胙肉各共置一俎上又以饭共置一笾太祝授左庶子左庶子奉饭北向进皇太子受以授左右太祝以俎授左庶子左庶子以次奉进皇太子毎受以授左右讫皇太子跪取爵遂饮卒爵左庶子进受爵以授太祝复于坫皇太子俛伏兴再拜乐止率更令引皇太子乐作皇太子降自东阶还版位西向立乐止文舞出鼓柷作舒和之乐出讫戛敔乐止武舞入鼓柷作舒和之乐立定戞敔乐止初皇太子将复位谒者引国子祭酒诣罍洗盥手洗爵讫谒者引祭酒升自东阶诣先圣酒樽所执樽者举羃祭酒酌盎齐讫武舞作谒者引祭酒进先圣神坐前西向跪奠爵兴谒者引祭酒少退西向再拜谒者引祭酒诣先师酒樽所取爵于坫执樽者举羃祭酒酌盎齐谒者引祭酒进先师首坐前北向跪奠爵兴谒者引祭酒少退北向再拜讫谒者引祭酒诣东序西向立太祝各以爵酌罍福酒合置一爵一太祝持爵进祭酒之左北向立祭酒再拜受爵跪祭酒遂饮卒爵太祝进受爵复于坫祭酒兴再拜谒者引祭酒降复位初祭酒献将毕谒者引司业诣罍洗盥洗讫升酌盎齐终献如亚献之仪讫谒者引司业降复位武舞止太祝等各进跪彻豆兴还樽所【彻者笾豆各一少移于故处】奉礼曰赐胙赞者唱众官再拜众官在位者及学生皆再拜【已饮福者不拜】永和之乐作率更令前启再拜退复位皇太子再拜奉礼曰众官再拜众官在位者及学生皆再拜乐一成止率更令前启请就望瘗位率更令引皇太子就瘗位西向立奉礼率赞者转就瘗塪东北位初在位者将拜太祝各执篚进神坐前跪以篚取币降自西阶诣瘗塪以币置于埳讫奉礼曰可瘗塪东西厢各四人寘土半塪率更令前启礼毕率更令引皇太子还便次乐作皇太子出门乐止中允进受笏侍衞如常仪谒者赞引各引亚献以下以次出初白礼毕奉礼帅赞者还本位赞引引御史以下俱复执事位立定奉礼曰再拜御史以下皆再拜讫赞引引出学生以次出其祝版燔于斋坊
　　讲学
　　皇太子既入便次改服常服执经侍讲执读执如意及三馆学官并公服学生青衿服余皆常服掌仪帅赞者先入就位谒者各引羣官及学生等次入就位左庶子版奏外办皇太子乗舆出便次【若湏乗马临时听进止】侍卫如常仪至学堂后降舆升自北阶即座坐【左右侍卫量人从升太傅少傅亦就座坐】掌仪曰再拜赞者承传群官及学生等在位者皆再拜【执经不拜】左庶子跪奏请令执经等升俛伏兴又左庶子称令曰诺左庶子退降诣西阶下立于执经等之前北面宣令曰执经以下并升坐应坐者并再拜【执经不拜】通事舍人引执经以下升各就座坐【其升坐者脱履如式】讫执读读所讲经执经释义讫执如意者以如意授侍讲侍讲兴受进诣论议坐北面问所疑执经者为通之讫兴退以如意授执者退还本坐执如意者以如意次授诸侍讲者皆如上仪总讫左庶子跪奏礼毕羣官皆起通事舍人各引就堂下位皇太子降坐降自北阶入学堂后便次羣官以次出执经以下改服常服【学生仍青衿服】
　　还宫
　　皇太子既入便次左庶子版奏请觧严【将士不得輙离本位】皇太子改服公服停次一刻顷捶一鼓为一严有司转仗卫于还涂如来仪二刻顷又捶二鼔为再严左庶子版奏请中严国子祭酒以下学生以上并出就学外道左奉辞三刻顷又捶三鼓为三严仆进轺车于学门外如常左庶子版奏外办皇太子乗舆出便次至学门外降舆乗车侍卫如常左庶子奏请及车右升防侍臣上马文武陪从皆如来仪车动鼓吹振作如式至国子祭酒以下奉辞处车权停国子祭酒以下皆再拜通事舍人承令宣劳及拜皆如常车至城隅鼓吹止过庙皷吹作至延喜门鼓吹止入延喜门鼓吹作至重明门宫官文武俱下马皇太子乗车入太傅少傅还皇太子至殿前回车南向左庶子跪奏请防车乗舆入侍臣从至閤左庶子版奏请解严将士还本所
　　大唐开元礼卷五十三
　　钦定四库全书
　　大唐开元礼卷五十四　　唐　萧嵩等　撰吉礼
　　国子释奠于孔宣父　皇子束脩
　　学生束脩
　　国子释奠于孔宣父
　　将享司馆预申享日本司请下其礼所司随职供办凡预享之官散斋三日致斋二日【散斋皆于正寝致斋二日于本司一日于享所其无本司者皆于享所】散斋理事如旧惟不吊防问疾不作乐不判署刑杀文书不行刑罚不预秽恶致斋惟享事得行其余悉防其享官已斋而阙者通摄行事馆官及诸学生皆清斋于学馆一宿诸享官致斋之日给酒食及明衣各习礼于斋所太官令取明水火【取水于隂鍳取火于阳燧火以供爨水以实尊】前享一日诸卫令其属未后一刻各以其方器服守卫庙门及太乐工人俱清斋一宿
　　陈设
