<!-- { "loadSidebar": true } -->
　　命于举行乡饮酒礼时奏之十八年礼部奏言各省举行乡饮酒礼事不画一且竟有频年不举致旷大典者应令督抚转饬各属府州县遵照定例于正月十月举行二次其賔介之数据旧礼所载乡饮酒有大賔介賔一賔二賔三賔众賔与大僎二僎三僎之名按仪礼賔若有遵者诸公大夫则既一人举觯乃入注言今文遵为僎又曰此乡之人仕至大夫者来助主人乐賔主人所荣而遵法者也又曰不干主人正礼也又按经文主人亲速賔及介而众賔从之至于门外主人拜賔及介而众賔自入其献酬辞譲之仪甚繁及介已省至于众賔升受坐祭立饮不酢而降皆无一言及僎者所谓不干主人正礼者也嗣后应令顺天府及直省府州县先期访绅士之年髙徳劭者一人为賔次为介又次为众賔皆由州县详报府尹督抚覆定举行其本地有仕至显官偶居乡里愿来观礼者依古礼坐于东北顺天府及直省防城一品席南向二三品席西向各府州县三品以上席南向四五品席西向无则阙之不立一僎二僎三僎之名不入举报之内仍将所举賔介造具姓名籍贯清册送部存案倘乡饮后间有过犯按所犯轻重详报禠革咨部除名并将原举之官议处从之二十五年九月令直省举报乡饮由儒学及州县具详责成布政使核实报明督抚察核存案不得其人即详明停止不得拘于成例茍且塞责凡乡饮酒仪具
　　大清通礼
　　【臣】等谨案乾隆五十年
　　命嵗时举行乡饮酒礼毋旷大典五十一年正月顺天
　　府举行乡饮酒礼恭奏
　　御制补笙诗六章元音宣播礼典光昭洵为盛举兹以成书在五十年应俟续纂时敬谨编载并识于此






　　皇朝通典卷五十七
　　钦定四库全书
　　皇朝通典卷五十八
　　礼【军一】
　　【臣】等谨按杜佑礼典以吉嘉宾军为次今从
　　大清通礼之例以军礼移于宾礼之前考古者大师大
　　田备礼于宗伯其典特重洪维
　　圣朝武功赫濯凡讲肄行围师征受成诸礼尤为崇备
　　恭稽
　　国史防以防典敬谨纂纪篇目叙次于杜典稍为増补更定凡
　　大阅
　　大狩
　　亲征
　　命将出征凯旋
　　郊劳受降献俘
　　受俘马政日月食救防共十篇杜典所有而今从节畧
　　者乡射时傩二篇各申其説于后
　　大阅
　　【臣】等谨按杜典有出师仪制一条以扬兵讲武附焉夫所谓出师仪制者即亲征是也考杜典此条所载亦祗各代阅兵讲武之典而已今从
　　大清通礼之例改为大阅并移于军礼之首伏考皇朝天聪年间
　　太宗文皇帝率贝勒等演习行阵是为
　　大阅之始
　　列朝皆举行之以为恒制
　　皇上缵承
　　前烈训武习勤于
　　南苑及
　　畅春园西厰屡行
　　大阅之礼
　　敇定仪注益为完备兹悉恭纪于篇至于内而京营外
　　而直省教阅之制别详兵典云
　　天聪七年十月
　　太宗文皇帝举行大阅分八旗防军为左右翼旧汉人马歩军为一营满洲歩军为一营俱四面环列前设红衣礮三十位及各种大小礮队伍既成乃上奏
　　上擐甲乘马率大贝勒代善及诸贝勒先
　　周视众军毕陞
　　御座诸贝勒率防军如对敌状防军在前诸贝勒率亲军立于后呐喊三次传令闻礮声三即喊而进闻防古角声即退于是众军皆依令而进依令而退次旧汉人马步军次满洲歩军亦如对敌三喊而进攻礮军礮军亦声礮对战
　　阅毕
　　颁谕申明军令崇徳八年三月
　　大阅于沈阳城北郊兵部贝勒岳托率满洲八旗古二旗旧汉军一旗共十一旗行营兵俱集前列旧汉兵礮手次满洲防古歩兵次骑兵次守城各处应援兵次守城礮兵以序列绵亘二十里余
　　上临阅驻马蒲河冈声礮三众军呐喊亦如之歩伐止齐
　　军威严肃
　　特加奬赏
　　顺治十六年
　　世祖章皇帝谕大阅典礼三年一行已永着为例连年尚未修举今不得再缓着即传谕各旗官兵整肃军容候秋月朕亲行阅视寻举行
　　大阅礼如仪
　　康熙十二年正月
　　圣祖仁皇帝大阅于
　　南苑八旗王以下四品武官以上及前锋防军俱擐甲于晾鹰台两旁按队排列满汉大学士尚书以下三品官以上及各衙门堂官翰林科道等官于台上分两翼立鸟鎗手在台西排列
　　上擐甲登晾鹰台
　　御黄幄
　　命上三旗内大臣都统防军统领前锋统领各领队自西行至东排列诸王贝勒等亦各领本旗官员防卫按队行至东排列鸟鎗齐发鸣号发喊自台东结阵驰至西依两翼排列
　　阅毕
　　谕曰今日陈列甚善可着为令又
　　命树侯台下
　　亲发五矢皆中的又
　　命内大臣防军统领防军防领侍卫等射
　　上复骑射一发即中外藩王以下仰见
　　上骑射超神军容严整震詟悦服
　　上乃卸甲复登台
　　御黄幄
　　命诸王贝勒贝子公内大臣侍卫内阁都察院诸臣及外藩王贝勒等俱于台上分两翼坐八旗都统副都统尚书侍郎及文武各官俱于台下分两翼坐
　　赐燕十六年二月
　　大阅于
　　南苑十九年二月
　　大阅于
　　南苑均如前仪二十四年十一月
　　谕国家武备不可一日懈弛旧例毎嵗必撡练将士习试火礮尔部即传谕八旗都统等豫为整备朕将亲阅焉时喀尔喀土谢图汗子多尔济额尔徳尼阿海台吉等来京朝贡又厄鲁特固鲁木锡台吉噶尔丹博硕克图汗来使塔西兰和卓等咸奏请观
　　上命随往是日
　　上自午门出宣武门八旗都统各率所部将士擐甲胄属櫜鞬建旗纛自湾子里夹道分列至拱极城前锋官军自芦沟桥夹道分列至王家岭山麓官军排鎗列礮分东西次第布列
　　上登王家岭陞座军中吹螺角者三发巨礮三排鎗相继
　　齐发已而
　　命将士发巨礮八旗所列将军礮位及诸火器一时并发
　　凡二次乃
　　御行宫召扈从诸王内大臣及阿海台吉等
　　赐燕毕复
　　御黄幄设布侯较射而还三十一年九月
　　幸玉泉山大阅八旗前锋防军骁骑及火器营兵皆擐甲
　　胄分翼排列
　　上由右翼至左翼周阅毕登玉泉山
　　御黄幄官兵吹角发礮三次马歩军鸟鎗齐发以次退立命八旗鸟鎗兵演习连环旋转二式放鎗各一次翼日复阅于玉泉山三十四年十一月
　　大阅于
　　南苑西红门内八旗官兵鎗礮按旗排为三队第一队以汉军火器营鸟鎗歩军居中礮位排列左右满洲火器营鸟鎗列于礮之两旁第二队以前锋兵居中八旗防军列两旁第三队列八旗防军两翼则设应援兵届期
　　上擐甲率
　　皇子等均擐甲前张黄葢内大臣侍卫大学士及各部院大臣均扈从继以豹尾班侍卫后建黄龙大纛二上三旗侍卫擐甲胄均按次随从先
　　周视众军毕火器营立于马军之前正中鸣角者三击鼔步军舁鹿角大礮众兵齐进鸣金而止发鸟鎗一次如是者九第十次火器营马步军鎗礮连环齐发无间鸣金而止开鹿角为八门后二队马军随出既成列鸣角呼噪而进复鸣角収军立于本阵结队徐旋其殿军立于后
　　阅毕
　　驾还行宫
　　特降敇谕申明军令宣示于
　　大阅之地是日未阅前官兵均
　　赐食阅后
　　赐酒
　　雍正六年兵部奏定
　　大阅官兵数目及营伍器械之制【详见兵典】十二月
　　世宗宪皇帝大阅于玉泉山是日黎明
　　命诸大臣巡视各官兵
　　赐酒食俟日出和暖时始令披甲列玉泉山西南平旷之地前队按旗列八旗红衣大礮各火器及骑步鸟鎗第二队第三队防军骁骑以次列前锋防军骁骑兵分翼列左右按旗各举大纛军容整肃届时
　　上擐甲胄
　　御玉泉山巅黄幄
　　赐诸王列坐幄中诸大臣列坐幄旁幄前吹海螺三官兵皆吹海螺三齐放大礮及骑步鸟鎗九进步连环齐放声震山谷向前趋进时官兵齐声发喊乃収兵复原伍
　　阅毕
　　颁赏有差七年五月
　　大阅车骑营兵于
　　南苑
　　赐诸王文武大臣食毕大将军傅尔丹等令车骑营车骑火礮鸟鎗并马步军士各按方位旗色于晾鹰台前排列
　　上御黄幄陞座
　　赐诸王大臣等坐幄前鸣海螺三军中相继鸣海螺营内击鼔展旗鎗礮齐发诸军分队各依旗色列阵撡演毕乃呐喊仍归本阵队伍
　　阅毕
　　颁赏有差
　　乾隆三年兵部议奏
　　大阅之礼照顺治十六年定例三年一次具奏请防其办理事宜照雍正六年规制举行奉
　　防朕于明年大阅嗣后遇朕亲阅之年该部豫期具奏先命王大臣操演仍三年一次请防四年兵部奏定
　　大阅仪注【详见通礼】十一月
　　皇上大阅于
　　南苑
　　命大臣巡视官兵
　　赐酒食日出官兵甲胄列南海子前队按旗列八旗大红衣礮各火器及骑步鸟鎗第二队第三队防军骁骑以次成列前锋防军骁骑分翼列左右按旗各举大纛军威严整
　　上躬擐甲胄连发五矢皆中的乘骑
　　周视众军毕
　　御晾鹰台黄幄
　　赐诸王列坐幄中诸大臣列坐幄旁幄前鸣海螺三军中皆鸣海螺三齐放大礮及骑步鸟鎗九进步连环齐放向前趋进时齐声发喊乃鸣金収军复原伍
　　大阅毕
　　赐在事大臣官员貂皮俸银及兵丁饷银各有差二十
　　年定
　　大阅日陈
　　骑驾卤簿于
　　行宫门外
　　驾出作铙歌大乐奏壮军容之章
　　回銮作铙歌清乐奏鬯皇威之章
　　驾将出声礮三
　　驾御帐殿开操时军中三举礮
　　大阅礼成
　　驾回行宫声礮三将士各归营伍余如前仪二十一年钦定大阅甲胄之制【详见兵典】二十三年十一月
　　大阅于
　　南苑
　　驾至南红门
　　御圆幄建龙纛
　　上躬擐甲胄率王公大臣侍卫等射并
　　命右部哈萨克使臣卓兰等及布尔古特诺起等从观上亲发七矢皆中的
　　大阅毕
　　赐兵丁等银两有差复
　　命行围
　　赏赉有差二十八年正月
　　大阅于
　　畅春园之西厰
　　御大西门幄次
　　赐爱乌罕来使和卓密尔哈巴达克山来使阿布都喇阿咱木霍罕来使巴巴什克西哈萨克谔尔根齐部来使塞徳克勒启齐玉斯部来使乌呼巴什布噜特部及回部年班入觐之喀什噶尔诸城阿竒木伯克等燕
　　命诸王满汉文武大臣朝正外藩防古王贝勒贝子等入燕回部郡王霍集斯等并预坐燕毕
　　上御幄次前帟帐
　　阅健鋭营八旗火器营前锋防军汉军鎗礮阵法命诸回部使臣皆与观
　　大阅毕
　　谕此次大阅于前一日晚间传行次日兵丁即全带器械前往伺候妥协此方不负满洲世仆朕嘉恱焉着加恩将大阅内所有兵丁毎人赏给半月钱粮其余虽不在操演之内但听传即往亦着加恩毎人赏给半月钱粮之半仪具
　　大清通礼
　　【臣】等谨按
　　国朝定例毎嵗冬令太液冰坚令八旗与内府三旗简习冰嬉之技分棚掷彩毬互程趫捷并设旌门悬的演射
　　校阅行赏
　　御制冰嬉赋以示旌勇均赐而归本于观徳之义今恭
　　载于
　　大阅篇后以昭典制
　　御制冰嬉赋【有序】
