<!-- { "loadSidebar": true } -->
　　四川田赋毎亩科银一厘五毫七丝至八分四厘九毫一丝零不等粮每斗折银四分估种每石徴银七分一厘二丝至七钱一分二厘零不等归并卫所屯地每亩科银一分二厘五毫至三钱不等粮二斗七升二合七勺零每粮一石徴米五斗并八斗不等土司地每亩科银三厘四毫至二分三厘一毫零不等卫所管辖屯地每亩科银一分二厘五毫至二分不等米豆一升九合二勺九抄至八斗不等
　　广东田赋每亩科银八厘一毫至二钱二分三厘二毫零不等米六合五勺至二升二合九勺零不等归并卫所屯地科银照民地科则米每亩八升八合八勺泥沟每条科银四钱五分三毫零车池每方科银三钱九分四厘零
　　广西田赋每亩科银二分四毫至二钱一分二厘二毫零不等米三升七合至五升三合五勺不等官田每亩科米六升四合二勺至二斗七合七勺不等猺田每亩科米三升至五升三合五勺獞田毎亩科银九厘至二分二厘三毫不等米三升七合四勺至五升三合五勺不等狼田每亩科银九厘米四升二合八勺学田毎亩科银九厘米二斗四升八合四勺
　　云南田赋毎亩科银五厘五毫至四分六厘五毫零不等粮一升九合四勺至一斗五升零不等归并卫所屯地毎亩科粮五升九合二勺至八升一合八勺零不等马地毎亩科银三分夷地每亩科粮一升
　　贵州田赋民苗田俱每亩科银一分至六钱五分不等米五合一抄至四斗五升不等豆一斗土司田每亩科银八厘至一钱不等米七合二勺二抄至一斗五升不等官田每亩科米二斗五升至五斗不等归并卫所屯田每亩科银一分四厘一毫至二钱三分四厘不等米五升三合五勺至三斗七升三合三勺零不等豆三斗荞二斗三升三合三勺至三斗一升一合四勺零不等学田祭田每亩科银一钱至四钱不等米二斗至四斗不等谷二斗至一石一斗七合八勺零不等租地毎亩科银三分至一钱不等山土每亩科银一分三厘六毫至五分不等米五升荞一斗旱祭田每亩科银一钱豆一斗官庄赈防田每亩科米一斗四升九合至五斗不等糓四升一合三勺至二石二斗五升一合二勺零不等
　　【臣】等谨按直省州县科则多寡不一详载赋役全书兹谨照防典所载举其大凡至新疆田赋已杂见于新疆屯政篇不备载
　　顺治元年
　　谕曰前明厉政莫如加派辽饷以致民穷盗起而复加勦饷再为各边抽练又加练饷惟此三饷数倍正供更有召买粮料始犹官给以银继则按粮摊派官吏短价尅扣书役勒索追比名为当官平市实则计亩加徴民无控告殊可悯恤自兹以后凡正额之外一切加派尽行豁除如有官吏防混倍徴者杀无赦定各款钱粮彚觧例【时觧京钱粮头绪纷杂有正项止三千余两而条分四十余项者故设此例】严加徴火耗之禁八年苏松廵抚秦世桢疏言八事一田地令业主自丈【见田制篇】一额定钱粮俱填易知单设有増减分给小单以防侵蚀一由单详开总散数目花户名姓以便磨对一催科不许滥差衙役设立滚单以次追比一收粮听里户自纳簿柜俱加司府印封以防抽换一解放先急后缓勒限掣销毋许存留胥役之手一民差按田均派与排门册对騐无使不均一备用银两不得预支从之令广东屯粮本折各半徴收十年令江南秣陵广武英武三卫屯粮准其折色十一年
　　钦定赋役全书【谨按赋役全书顺治三年纂凡在京各衙门钱粮项款原额及见在收支销算数目在外直省钱粮见在熟田应征起存数目均载入颁行毎年令布政司开垦荒田及増减户丁实数订入至是复行订正】十三年
　　命户部侍郎王宏祚将直省额徴起存总散实数编撰成帙凡有叅差遗漏者悉行驳正其明季加派陋规豁免未尽者概行蠲除至漕白杂项或改折或本色俱细加清核编勒成书颁示天下于是赋役全书外又有防计册赤厯丈量册黄册诸书【防计册备载州县正项本折钱粮及起解交部日期解户姓名以杜侵欺并清积欠赤厯载户口钱粮数目每年颁发二扇一备誊真一备百姓自登纳数令布政司嵗终磨对丈量册载天下田土凡原隰坟壤下湿沃瘠沙卤咸具焉黄册则凖于户口详其旧管新收开除寔数条为四柱与赋役全书相为表里】行一条鞭法颁易知由单【一条鞭法以府州县一嵗中夏税秋粮存留起运之额通为一条总徴而均支之至运输等事皆官为支拨而民不与由单之式以毎州县上中下地正杂本折钱粮开列总数刋成定式于开徴之前给花户使民通晓此外又有截票印簿循环簿粮册奏销册截票之法开列实徴地丁钱粮数目分为十限毎月限完一分截票其票用印钤葢就印字中分为两半给纳户执凭半留库柜存騐即所谓串票也印簿由布政司颁发令纳户亲填入簿季冬缴司报部粮册载各区纳户花名细数务与一甲总额相符易于摘比循环簿照赋役全书款项急者居先缓者居后按月循环征收奏销册以各省钱粮支解完欠按年分款彚造清册嵗终】
　　【送府由府送部据以考核】严徴收加派之禁十五年御史许之潮疏言财赋之害莫大于蠧役官以防罚去而蠧役厯久尚存前无所惩后无所戒故所侵蚀每至盈千累万而不知止请将从前侵蠧姓名数目清查籍其家业多者坐以大辟少者流配以清蠧源从之十六年令州县设徴收柜凡徴收时各置木柜排列署门令纳户眼同投柜以免尅扣工科给事中阴应莭疏言钱粮四弊一州县挪移一绅士包揽一土豪冒名绅士一隔县寄庄抗粮请严查惩禁从之
　　康熙二年工科给事中吴龙疏言直省觧京各项钱粮
　　国初原总归户部自顺治七年令各部寺分管催收以致款项繁多易滋奸弊请以一应杂项俱称地丁钱粮作十分考成除扣拨兵饷外其余通解户部各造简明赋役册其易知由单颁给民间者尽除别项名色各部寺应用钱粮即向户部支给从之四年革隔年预徴之例凡钱粮均以夏秋分徴申加添火耗之禁六年
　　上以由单款项繁多小民难以通晓令嗣后只开上中下等应徴银米实数其湖广陜西二省粮石派徴本折数目向未开载令照例填注七年
　　谕戸部收纳直省起运钱粮督抚不得纵容司道书吏勒索苦累解官【谨按州县经征钱粮运解布政使司候部拨日起运】
　　直起运银百九十一万三千四百九十一两四钱八分九厘有奇
　　盛京起运银二万六千三十一两六钱一分七厘七毫有竒
　　山东起运银二百七十八万一千六百四十七两六钱二分八毫有奇
　　山西起运银二百五十九万三千五百十有七两六钱五分八厘有奇
　　河南起运银二百七十三万八千二百五十两三钱六分
　　江苏起运银百八十九万八千九百九十一两有奇
　　安徽起运银百三十七万九千五百十有二两有奇
　　江西起运银百五十七万一千三百二十两一钱九分有奇
　　福建起运银百有三万七千六百十有八两五钱二分有奇
　　浙江起运银二百十有四万五千八十三两二钱八分有奇
　　湖北起运银八十二万三千百有二两七钱有奇湖南起运银九十万二千五百十有七两六钱六分有奇
　　陜西起运银百三十五万六千三百五两一钱五分有奇
　　甘肃起运银十有九万一千五百九十三两四钱二分有奇
　　四川起运银四十九万三百六十四两一钱八分有奇
　　广东起运银八十四万一千三百七十二两有奇广西起运银二十九万六千三十五两七钱三分有奇
　　云南起运银十有六万六千二百一两六钱五分有奇
　　贵州起运银七万五千四百八十九两五钱九分有奇【以上起运银数均谨按会典则例载入】二十八年申定截票之法【截票始于顺治十三年一票而中分之一给纳户一存库柜毎逢比较察騐有票者免催未截者追比行之既久奸胥或借磨对为名纳户所缴之票强留不给遂有已完作未完多徴作少徴者今定三聨印票一存州县一付差役应比一付花戸执照徴收数目毎票填写如州县勒令不许填写及无票付执者许小民告发以监守自盗律科罪】停嵗造赤厯册【黄册会计册俱于十年停止】令各州县日收钱粮流水簿于嵗底同奏销文册赍司磨对三十年令直省各州县卫所署门均勒赋役全书科则于石使民悉知三十九年设立滚单【滚单之法或五戸或十户用一单于纳户名下注明田亩若干该银米若干春应还若干秋应还若干分作十限毎限应完若干给甲内首名挨次滚催令民自行投柜不许里长银匠柜役称收一限若完二限挨次滚催如有一户沉单不完不缴察出究处】四十二年令截票分别注明漕项地丁数目毋许防混徴比五十二年
　　谕嗣后止将见在钱粮册内有名丁数垂为定额其滋生人丁另造清册永不加赋【寻定新増者谓之盛世滋生册】
　　雍正元年定凡州县开徴之始令该府委员同封银柜或十日二十日别委员拆封即解其存贮谷石按季盘察出结转报隠徇同坐二年
　　谕民间输纳钱粮用自封投柜法亦属便民之道但偶有短少之处令其増补毎致多索其数浮于所少之外理应将原银发还仍于原封内照数补足交纳庶可免多索之弊此虽细事督抚大吏亦不可不留心体察严饬有司以除民累三年更刋四聨截票一送府一存串根【截票一名串票】一给花户一于完粮柜旁别设一柜令花户完银时自投柜中毎夜州县官取出对流水簿勾销欠册又定零星钱粮纳钱之例凡一钱以下小户毎银一分凖交制钱十文其大户尾欠一钱以下者亦如之又定附纳之例凡小户钱粮数在一两以下者附大户投柜于截票载明山西巡抚诺敏布政司髙成龄疏请提解火耗
　　上以州县火耗原非应有之项因通省公费及各官养亷有不得不取给于民者今非不愿天下州县丝毫不取于民而其势有所不能若各属火耗酌定分数则将来竟为成额必至有増无减又以奏称提解火耗将州县应得之项听其如数扣存不必解而复拨等语势必额外加徴私行巧取浮于应得之数累及小民况解交督抚则显然有据扣存州县则难保贪亷未准议行十二
　　年
　　皇上御极之初
　　谕向来徴收钱粮因银色有倾销之耗折解送有路途之盘费故于正项外徴收耗羡原无定额亷洁者尚知自爱不肖者任意徴求经诺敏等倡为提解归公之法各该督抚就本省情形酌定分数外丝毫不许滥徴葢以耗羡原属额外之项与其听地方官私行徴取不如明定分数使有节制不敢违越也然在未提解以前尚有私项既提解以后或恐不肖官员视同正课又得以耗羡之外巧取殃民从前
　　皇考洞见流弊屡降谕防欲俟将来亏空全清府库充裕
　　之日渐减渐革
　　圣心厪念未或防之朕绍承大统切念民依孜孜轸恤日与王大臣等悉心筹画期使我民于正项之外丝毫无扰而一时势有未能尚须从容计议惟是提解耗羡之法行之已十有余年恐日久弊生奸吏夤縁朘
　　削耗外加耗重困闾阎不可不为深虑各该督抚其咸体朕意知耗羡一项可减而决不可増可于格外从寛而断不可于额外多索再各省耗羡分数率在加一上下然江南赋重之区如苏松常镇四府额赋较之他省几及数倍雍正六年以前毎两加耗仅止五分雍正六年以后増至加一且有司又复巧取民何以堪令量减分数徴收不得仍前重耗
　　乾隆元年
