<!-- { "loadSidebar": true } -->
　　銮奉
　　防赏给匾额并缎二疋三十一年四月
　　恩赏防试下第举人八十以上者六品京官衔七十以上七品京衔六十以上及虽未六十而騐系实属衰頽者八品京衔自后毎科防试年老举人
　　恩赏京衔并同此例又
　　敇直省督抚于毎科騐看截取举人时其年在七十以上者题请着给翰林院典簿国子监典簿等官职衔用昭优老至意五月山东钜野县民姚宏毅年一百一嵗妻年一百嵗
　　上以齐眉难老人瑞所希
　　御制诗章赐之三十五年正月安徽巡抚以太湖县民朱宪章偕妻刘氏同登百嵗题请旌表
　　御制诗章赐之八月
　　御制赐百有十二嵗老人王世芳诗序曰乙酉春南巡至浙世芳以遂昌训导迎銮年已百有七矣跻上夀而神明不衰特书黉席期頥额以赐并加六品秩荣其身今年以朕六旬庆节诣阙称祝计其齿复益五龄而康强如昔乃诏锡国子监司业衔且予在籍食俸示优老也国家熙洽百有余年太和之气蔚为耆儒用征夀世固史册所罕觏彼称明嵗复来京师恭祝
　　慈宁八袠万夀人瑞延洪式光庆典又岂香山九老所得差肩者哉因赐是诗以宠异之是年顺天乡试诸生年八十以上者
　　特恩赏给举人各直省亦如之自后毎科乡试耄耋观
　　光咸加
　　恩赐并视此例三十六年四月江西兴安县举人李炜
　　年跻百龄来京应
　　万夀恩科防试榜发未经中式
　　特赐国子监司业职衔加
　　赏内府缎疋并
　　御制诗章赐之十一月
　　皇太后八旬万夀
　　诏再举九老防在朝王大臣九人共六百八十八嵗武臣九人共六百八十五嵗致仕诸臣九人共七百二十九嵗
　　命游香山并如前例四十五年正月安徽亳州夀民陈
　　如夀百六嵗妻王氏百一嵗巡抚疏
　　闻得
　　防优赏并
　　御制诗以纪瑞四十九年三月
　　南巡
　　谕福建钦赐进士邓钟岳年届百四嵗兹来浙迎銮皓首厐眉允称人瑞着加恩赏给国子监司业职衔以示朕嘉恵期頥至意四月
　　谕朕清跸巡方优惠耆年江浙两省已普加恩赏至直山东为经过地方向来不在此例仰承
　　天眷喜得五世元孙嘉庆骈臻恩施宜渥所有直山东二省老民老妇俱着加恩一体赏赉用溥夀祺九月
　　谕朝鲜国进献年贡陪臣向例于嵗底到京明正举行千叟燕中外大小臣工耆庻年逾周甲者咸得预燕用溥夀祺朝鲜国素称恭顺比于内臣其陪臣亦应一体入燕以昭宠眷着礼部即速行文该国王所有今嵗年贡正副使内酌派年在六十以上者一二员来京俾得预兹盛典共沐光荣以示朕嘉惠逺邦优礼耆年之至意十月
　　谕繄古帝王御世建极凝庥上有敷锡之君下享盈宁之福洎乎近代史册尠称我
　　皇祖冲龄践祚统驭寰区仁渐义摩涵濡休养康熙年间曾举行千叟燕与中外臣民跻夀宇而迓繁禧诚为千载一时之嘉防朕诞膺丕绪敬绍鸿图仰承
　　昊苍眷顾福佑朕躬年逾古稀尚康强勤政惟是敛时锡福期举世咸登仁夀着于乾隆五十年正月初六日举行千叟燕盛典用昭我国家景运昌期重熙累洽嘉与中外臣民耆老介祉延禧之至意所有一切事宜着各该衙门敬谨预备十一月
　　谕明嵗举行千叟燕原定四品以下官员年六十五嵗以上者始准入燕现在人数已增至三千而官员与兵丁不同如必六十五嵗以上方准入燕则年过六十之职官不得邀荣者甚多着加恩凡在京四品以下现任原任各员年过六十者俱准其入燕用昭普锡春祺加惠耆臣之至意又
　　谕明嵗举行千叟燕现在已敷三千之数所有年逾七十以上之各项兵丁在入燕人数之外者俱着加恩按年嵗各赏给银牌一面十二月
　　谕新正举行千叟燕所有与燕之官员兵民年在九十以上者俱准其子孙一人扶掖入燕其文武大臣年逾七旬者令其自行揣量如步稍艰亦准子孙一人扶掖入燕以示朕优待耆臣有加无已之至意五十年正月初六日
　　赐千叟燕于
　　乾清宫凡宗室王贝勒以下文武大臣官员予告大臣官员
　　覃恩受封文武官阶绅士兵丁耆农工商外藩王公台吉回部畨部土官土舍朝鲜贺正陪臣共三千人坐席各以品级班位凡八百筵
　　钦定千叟燕乐歌于
　　升座韶乐奏隆平之章于
　　大燕进茶清乐奏夀恺升平瑞之章于进酒清乐奏紫
　　禁春开之章于
　　还宫韶乐奏庆平之章【祥见乐典】其有官跻一品年届九十
　　以上者
　　召至
　　御座前
　　手赐之觞凡预燕三千人各
　　赐鸠杖一并
　　赉如意貂皮锦缎笔墨笺纸等物皆按品
　　颁给有差礼成次日凡预燕王贝勒大臣官员人等均
　　诣
　　阙谢
　　恩是月
　　谕朕仰承
　　天眷上年喜得五世元孙嘉庆骈臻恩施宜渥因令各省督抚查明所属绅士庻民有身及五代同堂者加恩
　　赏赉兹据造册咨送军机处彚奏共一百九十二户内郭有英张羽刘湘钟君宠四人俱夀逾百龄曾元绕膝洵为升平人瑞朕制诗一章分赏四家并各御书匾额以赐用示宠荣所有应赏银两缎疋及建坊之处仍着该部照例具题其未届百龄五代同堂之张文聚等一百八十八人并着各督抚分别年嵗给予匾额赏给缎疋银两以昭锡福推恩同登夀宇之至意
　　燕礼
　　【臣】等谨按杜典不载燕礼而开元礼于朝贺后即有宴防仪注是所以通上下之情而示慈惠之意也伏考
　　国朝定制有
　　太和殿燕
　　保和殿燕
　　慈宁宫燕又有
　　临雍
　　经筵修书凯旋等燕仪具
　　大清通礼凡
　　赐燕之典已于各门分载今惟稽防典所述志其縁起以及更定诸仪制彚为燕礼一篇以补杜典之所未备至防古等外藩年班朝贺来京者除夕
　　赐燕外又有
　　紫光阁
　　圆明园
　　赐燕之例嵗以为常兹不胪述惟
　　惇叙殿
　　赐燕聨句及
　　乾清宫普燕宗室均为非常旷典恭纪于篇以仰志
　　皇上睦族敦亲之至意若夫耆筵懋举承
　　祖徳而彰
　　国庆者已详着优老篇云
　　崇徳元年定元旦
　　万夀圣节大燕礼王贝勒贝子公等各进馔筵牲酒如停止筵燕即免进又定燕外藩礼及王府燕礼是年喀尔喀来朝五日
　　赐燕一次诸王府皆设燕索伦部落进贡三日
　　赐恩燕一次诸王府按旗燕七次又定
　　皇后宫元旦千秋节设燕公主福晋以下至一品命妇咸
　　齐集郡主以下至县君候
　　防齐集三年定防古王贝勒贝子公台吉等朝贺元旦除
　　元旦大燕外
　　赐恩燕一次毎旗王府各燕一次
　　顺治元年定衍圣公来朝燕礼朝
　　见后在部燕一次三年定
　　殿试进士传胪毕
　　赐恩荣燕于礼部四年定防试主考各官入塲出塲燕八
　　年
　　世祖章皇帝大婚礼成
　　御太和殿设庆贺燕仪与元旦同九年定冬至大燕礼与
　　元旦同又定纂修
　　实録及
　　临雍赐燕礼十年定
　　皇太后宫三大节燕礼十一年定古王贝勒贝子公台
　　吉都统等以事来京候常朝
　　御殿日随班行礼在
　　内筵燕一次十四年定
　　经筵赐燕礼
　　康熙七年定
　　太皇太后
　　皇太后三大节燕礼诸王各进筵席牲酒
　　皇后率公主福晋大臣命妇诣
　　宫行礼毕筵燕二十一年定外藩王以下台吉都统以上
　　朝贺来京除夕于
　　保和殿
　　赐燕一次元旦后五旗王府筵燕五次六十一年正月赐千叟燕于
　　乾清宫【详见优老】
　　雍正二年纂修
　　大清防典开馆日筵燕一次四年定元旦
　　赐王公百官燕仪五年奉
　　防外藩扎萨克王贝勒贝子公台吉等朝贺元旦来京明嵗着左翼王等燕一次右翼王等燕一次七年纂修
　　上谕开馆日筵燕一次
　　乾隆元年定外藩防古王等庆贺元旦来京除夕在
　　保和殿筵燕一次如奉
　　防停其来京将除夕筵燕停止其在京之古王等应
　　入燕者照例
　　赐给筵席二年定外藩王台吉等朝贺来京元旦后王府筵燕仍按旗各燕一次三年定元旦
　　太和殿大燕馔筵二百有十席羊一百酒一百瓶亲王毎人进席八郡王五均羊三酒三瓶贝勒进席三贝子席二均羊二酒二瓶入八分公进席一羊一酒一瓶又定正月初二日
　　皇太后筵燕馔筵三十席羊二十酒二十瓶亲王郡王毎
　　人进席一羊一酒一瓶八年奉
　　防嗣后御殿及筵燕日殿内止大臣赐坐侍卫等不必赐坐着礼部前期行取应赐茶之王大臣数目毎人以侍卫一人授茶其筵燕日与燕大臣众多若授茶侍卫不敷并令亲军奉授十一年八月
　　赐燕宗室王贝勒贝子公以下一百三人于
　　惇叙殿十五年定元旦
　　太和殿筵燕亲王十有一人郡王九人贝勒四人贝子二人入八分公十有二人照例共应进馔筵一百六十一席羊八十四酒八十四瓶光禄寺增备席四十九酒十有六瓶两翼税务增备羊十有六正月初二日
　　皇太后宫筵燕奉
　　防二品大臣命妇咸令与燕按亲王十有一人郡王九人应进席二十羊二十酒二十瓶光禄寺增备席二十交内务府收入陈设十九年
　　赐杜尔伯特亲王策凌等燕于热河
　　行宫与燕外藩防古同宗室王公暨一四十九旗防古王公各设燕一次三十四年
　　谕元旦太和殿筵燕所有丹陛上列坐之大学士尚书俱着列坐殿内着为令四十四年
　　谕来年元旦应入太和殿筵燕大臣俱着殿内列坐寻礼部覆奏向在丹陛上之一二品文武大臣遵
　　防令其入殿内列坐至一二品世爵及侍卫仍于丹陛
　　上列坐从之四十七年二月
　　经筵礼毕以四库全书第一部告成赐总裁总纂总校分校提调各官燕于
　　文渊阁并
　　颁赏总裁以下各官如意杂佩文绮笔墨砚笺等物有
　　差四十八年正月
　　赐燕宗室王贝勒贝子公以下至三四品顶戴者共二
　　千人于
　　乾清宫各
　　颁赐如意朝珠等物及银币有差五十年正月
　　赐千叟燕于
　　乾清宫【详见优老】
　　乡饮酒
　　顺治元年十月定乡饮酒礼毎嵗于正月十五十月初一日举行顺天府以府尹为主直省府州县以知府知州知县为主择乡里年髙有徳之人为大賔其次一人为介又其次为众賔司正一人以教职为之司爵赞礼引礼读律令各二人以生员为之僚佐皆与列序坐以年髙有徳者居上其次论齿列坐有过犯者不得与
　　康熙元年正月定奉天府举行乡饮酒礼
　　雍正二年五月定例嗣后所举賔介务贵齿徳兼优允协乡评者举之如地方官徇情滥举即应题防若所举得人而不法之徒或借端阻挠者严加究治
　　乾隆七年
　　御制补笙诗六篇
