<!-- { "loadSidebar": true } -->
　　御制律吕正义定度量衡律尺十寸为今营造尺八寸一分律尺权法重五钱今权法重二钱五分强律尺量法一斛二千龠为十斗今量法一斛二千龠为五斗
　　圣祖仁皇帝庭训曰书云同律度量衡论语曰谨权量盖为禁贪风除欺诈所以平物价而一人情也今市防之上闾阎之中日用最切者无过于丈尺升斗平法其间长短大小亦或有不同而要皆以部颁度量衡法为凖
　　通融合算均归画一则不同而实同也盖以大同者定制度而以随俗者便民情斯为善政自上古以迄于今几千百年度量权衡改易非一茍一旦必欲强而同之非惟无益于民生抑且有妨于治道此又不可不留心讲究者也乃以金银制为寸方着其轻重以为权量之准权制形圆以寸法定轻重之率量制形方以寸法定容积之率列之为表载入防典颁行
　　乾隆九年
　　御制嘉量方圆各一圆制仿东汉嘉量之式方制仿唐张文收之式用今律度范铜涂金列之
　　殿廷其上为斛其下为斗左耳为升右耳为合龠其重二均声中黄钟之宫
　　亲为之铭并刻方圆度数于其上于是律度量衡之制
　　了如指掌极制作之明备焉
　　金一【镈钟　编钟　方响　云锣　大铜角　小铜角　金　钲　金口角　铜鼔　铜防钹　蒙古角　口琴　哈尔札克　哈尔鼐苏尔鼐】
　　镈钟周礼春官镈师注镈如钟而大乐器图镈钟十二各应律吕之音凡合乐以某律为宫则击本律之钟以宣之孟子所谓金声是也乾隆二十四年冬于西江得镈钟十一
　　皇上命遵
　　圣祖仁皇帝所定七寸二分九厘为黄钟之数防考本律倍半之法补铸其一足成十二又另铸镈钟十二以备特悬
　　御制铭词镌识其上　编钟十六枚为一虡隂阳各八以厚薄为次第薄者声浊厚者声清故外形皆同一制而中空容积之多寡实体之厚薄依次递减之　方响十六枚以铜为之长濶皆一制亦以厚薄分清浊应十二正律四倍律以小钢槌击之云锣十面共一木架厚薄有损益与编钟同即云璈也元史始见于宴乐　大铜角一名大号上下二截形如竹筒本细末大　小铜角一名二号上
　　截如筒下截如角　金边穿二孔以黄绒縧系于木柄左手提而右手击之　钲形如盆外用木匡钲边匡周俱平分三分各穿二孔以黄绒縧系之挂于项隋后卤簿皆有钲而形制不详通典则曰钲如大铜叠悬而击之通考则曰钲形圆如铜锣明制有金又有钲我
　　朝因之金即锣钲则如锣而有边是则今之钲制自唐已然而今之金即宋之钲也　金口角旧名防木管本小末大上下金口加芦哨吹之其名不知所自起或始于方言云　铜鼔边有二孔以黄绒縧悬而击之陈旸乐书谓昔马援征交趾得骆越铜鼔铸为马式此其迹也范成大桂海器志谓如坐墩而空其中两人舁行以手拊之声似鞞鼓则实始于岭南云　铜防制如铜鼓而小后世用以为防故以为名今之节奏先击防乃击鼔鼔再击乃击铜鼔则是与铜鼔为应和亦犹将击鼔先击也　钹中有孔以黄绒縧贯之两面相击以和乐始于隋九部乐唐乃用之燕乐唐末乐器散亡辽得之具于大乐元明史志不载此器今
　　行幸用之　防古角亦名古号木质空心上下二节末加镀金铜口雄雌各一雄者内径微大而声浊雌者内径微小而声清其长短皆相等唐书礼乐志金吾所掌有大角为魏之簸逻回即此　口琴以铁为之一柄两股中设一簧簧端以蜡珠衔股鼓簧以成音　哈尔札克回乐状类胡琴以椰为槽其末圆顶以马尾二缕为马尾下有钢丝另以圆木杆为弓以马尾为以弓轧马尾应钢丝以取声　喀尔鼐回乐状类洋琴木胎中空左端直右端曲左端上面施木梁以系钢之本钢之末施木轴入于右端立面孔内转其轴以定之缓急以手冐拨指弹之取声苏尔鼐回乐一名防状类金口角木管本大末
　　小上下饰以金木管口上安铜管铜管上口安芦哨应笛声
　　【臣】等谨按防古角口琴等器皆防古乐
　　国初时即已取用哈尔札克喀尔鼐苏尔鼐诸器与革之逹卜那噶喇丝之塞塔尔喇巴卜竹之巴拉满并回部乐我
　　皇上徳威逺播西陲二万余里尽入版图其国俗乐器与髙丽国俳喀尔喀乐并陈宴享方诸周礼鞮鞻之掌益昭无逺弗届之休已
　　石二【特磬　编磬】
　　特磬尔雅大磬谓之毊周礼注特磬十二依辰次陈之以应其方之律朱子云钟磬有特悬者器大而声宏故于起调毕曲之时击之以为作止之节此皆言特磬即孟子所谓玊振是也乾隆二十五年西域耆定和阗贡玊可叶鸣球因
　　命依律琢为特磬
　　御制铭词镌识其上磬凡十二以俪镈钟　编磬十六枚同在一虡长濶皆同一制其厚薄则有损益应律与钟同明代
　　圜丘磬用玉今
　　祈谷坛亦用玉余俱灵璧石周礼簨饰以鳞今则钟簨以龙而磬簨以鳯业亦如之其数必十六枚与编钟之隂阳各八同陈旸乐书谓古制不过十二其説非是
　　土三【壎】
　　壎烧土为之朱漆绘金云龙垂五彩流苏为饰有黄钟壎大吕壎黄钟壎以八倍黄钟积为体大吕壎以七倍黄钟积为体皆顶上一孔前四孔后二孔律吕正义后编曰风俗通曰有四孔其二通凡六孔是必四孔之外又有二孔与四孔之二相通盖前四后二之谓故曰凡六孔朱载堉谓埙腰四隅各开一孔相对透明虽显四孔只是两孔之通
　　则下文凡六孔句意不相承又云六孔即前三后二并吹孔之谓尤与所云四隅各开一孔者自相矛盾故知风俗通所云六孔者必四孔并通而为六非并吹孔为六也
　　革四【建鼓　搏拊　大鼔　杖鼔　小杖鼓　手鼔　龙鼓　行鼔　导迎鼓　俳鼔　逹
　　那噶喇】
　　建鼔以木为匡冒以革穿径为方孔以柱贯其中而树之趺趺上为座以受柱圆柱之上为托云以承鼓柱贯鼔上出以擎盖盖上压梁上植金鸾律吕正义后编曰考明堂位曰殷楹鼓周大射礼用建鼓隋志曰植而贯之谓之建鼔元史树鼓四每树三鼓中植以柱曰建鼓惟明会典则曰应鼓或以其度小于晋鼓而名之然孔颖逹谓应鞞为应和建鼓则建者不当名为应也　抟拊如鼓而小匡上衔小金环以黄绒縧系之横置之趺凡合乐工人挂于颈以手击之律吕正义后编曰书拊琴瑟孔安国以抟拊为乐器蔡以为作用之名然周礼有令奏击拊下管之文则在古必有其器其用则鼓每一击抟拊再击以为应和之节　大鼔腹内安铜胆平悬架上律吕正义后编曰孔颖逹谓悬鼔即大鼓陈旸谓后世大鼓即鼖鼓然古鼓横悬于簨今则平悬于架似不同隋唐鼓吹有大鼓然用之大驾则非悬于簨虡可知宋有散鼓教坊鼓乐图皆平置与今相似　杖鼓上下二面木匡细腰以红漆竹片击之其制始于汉魏今有大小二种　小杖鼔元史谓之扎鼔左手持而右手击之盖后周杖鼓有三等之遗制　手鼔不知其所自起左手持而右手以槌击之周礼小师小乐事鼓此或其遗　龙鼓匡绘五彩云龙四旁金铜环系以黄绒縧陈则置鼔于架行则挂鼓于项厯代卤簿鼔名不一古横悬有盖今平置有衣微不同　行鼓一名陁罗鼓上大下小匡贴金铜钉钹环系以黄绒縧跨于马上下马陈乐则悬之于架按唐有三面鼔形如缸首广下鋭冒以虺皮类此　导迎鼔制如大鼓而小匡绘五彩云龙腹内安铜胆四旁镀金环以黄绒绠举之　俳鼓朝鲜国乐制与卤簿龙鼔相似而微小两旁施铜环以黄扁縧系于项　逹卜回乐木腔冒以革以手指击之　那噶喇回乐状类行鼓铁匡上大下小冒以革以二木杖击之
　　丝五【琴　瑟　筝　琵琶　三　奚琴　六筝胡琴　月琴　二　提琴　和必斯
　　轧筝　塞塔尔　喇巴卜】
　　琴前广后狭上圆下方通长三尺一寸五分九厘为黄钟四倍又三分之一长二尺九寸一分六厘为四倍黄钟之度凡七面用桐木底用梓木黑漆虚中岳山焦尾用紫檀徽用螺蚌为饰以漆金几承之　瑟前广后狭面圆底平中髙首尾俱下通长六尺五寸六分一厘为九倍黄钟之度
　　长四尺三寸七分四厘为六倍黄钟之度凡二十有五通体桐木黑漆身绘云龙首尾绘锦边绘云梁用紫檀孔用螺蚌为饰以漆金架二承之筝似瑟而小十四各随宫调设柱和以谐
　　律吕通体用桐木金漆梁及尾边用紫檀孔用象牙为饰唐书言十三或十二制不可考今十四则五声二变为七倍之故为十四也　琵琶曲首长颈广腹圆背四其制大小不等四象十三品多以意为迁就弹者难之　三方槽圆角冒以蛇皮木柄下曲贯槽中上直与槽面平通体用紫檀山口及轴用象牙柱用竹定取声各随宫调其制不知所自起唐书有龙首琵琶云头琵琶皆三饰以虺皮则似亦唐制　奚琴刳木为体二以木杆系马尾轧之　六筝陈旸谓天寳中史盛作六琵琶今古筝六意亦唐制　胡琴似琵琶而下鋭龙首皮腹背有脊棱二以木杆系马尾轧之元史胡琴如和必斯卷颈龙首二用弓捩之弓之以马尾则胡琴亦奚琴类是也但槽端彼方此尖槽面彼覆以木此冒以皮微不同　畨胡琴椰槽竹柄二以竹弓系马尾施间轧之较奚琴制微短彼槽以木此以椰彼柄以木此以竹彼轧以木杆此以竹弓　月琴八角木槽而微凹其面柄贯槽中四覆手曲首似琵琶通体用紫檀槽面用桐木本名阮咸王圻三才图绘曰元行冲以其形似月声似琴名月琴令人但呼曰阮　二方槽底面有孔木柄曲首覆手如琵琶又似三但鼔方耳　提琴圆木为槽上冒蟒皮而空其下竹柄贯槽中柄端刻木为龙首柄有小环贯四于其中槽面正平设柱以承竹片为弓马尾双夹四间而轧之和必斯似琵琶而狭小直柄曲首四柄下腹背如芦节通体用桐木　轧筝似筝而小十以木杆轧之元史礼乐志如筝七弦有柱用竹轧之则亦轧筝之类　塞塔尔回乐木槽通柄槽如茄形面平下圆冒以革柄面平背圆两侧有八轴丝二双钢一单钢六应丝以取声　喇巴卜回乐状类胡拨木槽通柄丝五钢二上端曲向后以施轴柄槽形似半瓶曲柄两旁施五轴通五丝而系于轴以手冒拨指弹之应钢以取声
　　木六【柷　敔　拍板拍　畨部拍】
　　柷所以起乐上濶下小状如方斗三面正中各设圆鼔以受击一面开圆孔以出音椎用緑漆八楞律吕正义后编曰考击之法郑樵谓有椎柄连底旁开孔内手于中击之本于郭璞及通典唐志之説但连底挏之令左右击则是铃铎之属其器应俯而不应仰至内手孔中撞之则其器又应髙而不应卑今用郑康成説投椎其中撞之其一面有孔者殆如琴瑟底之有孔以取声非便于内手其中也　敔所以止乐状如伏虎背上有二十七龃龉通体红黒斑文趺以金漆旁施两耳以置籈籈以竹为之律吕正义后编曰击敔之法先三击首而后戞其背唐宋已然朱载堉谓不必添击首三声苐以传注无击首之説耳然古制多不可考据今稽古故从其旧　拍板用坚木为之六片以黄绒紃联之左右各三片合击以为乐节周礼舂牍
　　应雅皆节乐之器后世代之以板魏晋以来已有之元惟用于燕乐明始用于丹陛乐　拍紫檀板四片以合三片为一束执一片拍之　畨部拍紫檀板三片以二片为一束执一片拍之拍小于拍板畨部拍又小于庆隆舞拍其用则同
　　匏七【笙】
