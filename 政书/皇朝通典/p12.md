<!-- { "loadSidebar": true } -->
　　谕普筑鱼鳞石塘所以保障民生闗系甚重今所办工程多未恊之处石塘既建自应砌筑坦水保防塘根乃考之督抚惟云柴塘必不可废此受工员怂慂为日后嵗修冒销地步况此畨添建石塘原欲留柴塘以为重门保障并未令拆去柴塘若如该抚所言复加嵗修又安用费此数百万帑金为耶又石塘之前柴塘之后见有沟槽一道槽内积水并无去路将来日积日甚石塘根脚势必淹浸渗漏该督抚亦并未虑及其石塘上堆积土牛甚属无谓设果遇异涨又岂几尺浮土所能抵御所有塘上土牛即着填入积水沟槽之内仍将柴塘后之土顺坡斜筑祗露石塘三四层为度并于其上裁种栁树俾根株蟠结如此柴石连为一势即以柴塘为石塘之坦水至范公塘一带亦必需一律接建石工方于省城足资永逺巩防着自新筑石工止处及挑水段落起至硃笔圏记处止再接至乌龙庙止一体添筑石塘再拨部库银五百万両仍予限五年分段修筑以期海疆永庆安澜
　　【臣】等谨按浙省海塘自章家庵至老盐仓一带乾隆四十五年我
　　皇上亲临阅视
　　命建石塘四千九百丈四十九年又
　　圣明指示将柴塘所空沟槽填土种树俾柴石両塘合为一势即以旧有柴塘为坦水表里完固其章家庵以西至范公堤一带续奉
　　谕防一律添建石塘内章家庵以西石塘工尾起至范
　　公塘迤东
　　硃笔圏记处二千一百一十丈形本兠湾又有上游桐庐各处山水自南而来适当其冲是以原定添建时列为急工并
　　命于石工告竣亦即以新建柴工为坦水将来自范公塘东至老盐仓绵亘数十里俱有重门保障益仰
　　圣明计出万全亿万年巩固之鸿规无非千百万帑金
　　之实效至范公塘以西
　　硃笔圏记处乌龙庙一带二千九百三十丈原定添建
　　时即列为缓工五十一年复
　　命大学士公阿桂覆加察勘寻疏言该处老土塘从前建筑时即向东北以渐收进而老土塘迤西之江塘又自北斜向东南建筑挑溜南趋居民复于老土塘之外添筑土塘一道即名范公塘庐舍桑麻郁然在望范公塘外沙涂亦有寛至千余丈者询之在塘年久之弁兵等佥云数十年来从未见有刷动等语【臣】亲加履勘既非
　　硃笔圏记以东水势直抵塘根者可比此一带大溜亦无渐次逼近之势所有原定石塘缓工二千九百余丈应暂行停止将原定急工二千一百一十丈内已经开工之一千五百丈及未经开工之六百余丈均已接续兴建再将外卫之柴工透过石塘工尾往西接续二三百丈并遵
　　防于
　　硃笔圏记处塘外添筑挑水大石坝一座实已足资保防至于塘外沙涂坍涨无常若向后常得南坍北涨塘工离水益逺自是极好机防北岸现有沙涂虽从未见刷动倘大溜渐有趋近之势应交与抚臣随时留心察防万一将来有须改建石工之处再一律改建奉
　　防如所议行从此海疆永庆安澜洵亿万年金堤巩固
　　之长策也





　　皇朝通典卷六
　　钦定四库全书
　　皇朝通典卷七
　　食货【七】
　　赋税上【田赋　丁银　芦课附】
　　【臣】等谨按九等之赋载在夏书九职之供详于周礼皆所以明取民之制也沿及后世代有重轻及明末造厉政不一而其甚者莫如辽饷勦饷练饷三事民不堪命我
　　朝扫除底定首除三饷及召买粮料诸弊颁行赋役全书厘正徴收定额严禁加徴火耗凡有输纳令民亲行投柜设立聨票以杜胥吏滋扰凡所以厚下卹民者计至周矣而且以康熙五十年钱粮册内有名丁数垂为定额其滋生人丁另册编造永不加赋谓之
　　盛世滋生册此诚自古帝王所未闻之盛典而我国家亿万世休养生息之政源也含哺鼓腹耕凿何知兹纂通典谨编辑田赋以彰
　　昭代恵养元元之政焉
　　田赋
　　田赋有二曰民田曰屯田皆分上中下三则有本徴者有折徴者有本折各半者本徴曰漕漕有正粮有杂粮【正粮米杂粮豆麦荞麻等类】折徴者始定以银继则银钱兼纳
　　直田赋每亩科银八厘一毫至一钱三分零不等米一升至一斗不等豆九合八抄至四升不等更名田每亩科银五厘三毫至一钱一分七厘三毫不等农桑地每亩科银一厘六毫八丝零蒿草籽粒地每亩科银五分至七钱二分五厘一毫不等苇课地每亩科银一分至六分不等归并卫地每亩科银七毫二丝至七分九厘三毫不等米八合九勺七抄至九升七勺二抄不等豆四合三勺八抄至三升六合不等草一分【每十分为一束】九厘二毫至四分一厘不等河淤地每亩科银二分九厘至二钱五分六厘五毫不等学田每亩科银一分至二钱六分七厘八毫不等小麦粟各六升
　　盛京田赋每亩科银一分至三分不等米二升八勺至七升五合不等退圏地每亩科银一分至三分不等豆四升三合至一斗不等
　　山东田赋每亩科银三厘二毫至一钱九厘一毫不等麦一勺至四合三勺不等米二勺至三升六勺零不等归并卫所地每亩科银一分至六分五厘零不等更名田每亩科银一分至三钱七毫零不等麦三合二勺零米一升八合零学田每亩科银九厘至三钱不等灶地每亩科银二分六厘五毫至四分四厘一毫不等麦一勺至四合一勺零不等米一升八合至二升八合四勺零不等卫所军屯粮田每亩科银一分至五分三厘八毫零不等条银一分二厘至二分四厘不等卫所更名籽粒等地每亩科银六厘至一钱二分不等
　　山西田赋每亩科银一厘七丝至一钱零不等粮一合五勺至二斗七升不等屯地每亩科银二厘三毫至一分四厘零不等粮一升八勺至一斗九合零不等更名地每亩科银五厘至一钱四分不等粮七勺至二斗不等卫所屯地每亩科银一分四厘
　　河南田赋每亩科银一厘四毫至二钱二分七厘不等米七勺至二升二合不等更名地每亩科银一分一厘至一钱二分九厘不等归并卫所地每亩科银一厘六毫至一钱八厘零不等
　　江苏田赋每亩科银九厘至一钱四分一厘零不等米豆一升四合七勺至一斗九升二合六勺零麦二抄至三勺零不等地每亩科银九厘至三钱三分三毫零不等米豆七合三勺至四斗一升六合九勺零麦一抄至八勺零不等山荡溇滩毎亩科银九厘至一钱四分五毫零不等米豆三合四勺至一斗六升五合二勺零麦一勺至三勺零不等城基仓基屋基每间科银五分七厘至一钱二厘四毫不等米豆五升五勺至一斗二升六合三勺零麦一勺至二勺零不等归并卫所地每亩科银九厘至一钱四分一厘一毫零米豆一升四合七勺至一斗九升二合六勺零麦二抄至二勺零不等
　　安徽田赋每亩科银一分五厘至一钱六厘零不等米二合一勺至七升一合零不等麦五勺至八勺零不等豆八勺至九合一勺零不等地每亩科银八厘九毫至六钱三分零不等米七合九勺至五升九合零不等麦八勺至二合二勺零不等塘毎亩科银一钱九厘至四分四厘零不等米四合七勺至七合八勺零不等麦一勺至二勺零不等草山每里科银八分三厘桑丝每两折银三分二厘归并卫所屯田每亩科银一分至六分不等粮一升八合至八升六合不等卫所管辖屯田地每亩科银一分七厘九毫至二两七钱二分二厘九毫零不等粮三合至二斗五升四合一勺零不等江西田赋每亩科银一厘三毫三丝六忽至一钱一分七厘一丝三忽零不等米一合四勺至一斗七合二勺五抄零不等地每亩科银五丝四忽至二钱一分一厘一毫二丝八忽零不等米五勺二抄至五升一合二勺八抄零不等山每亩科银五忽至六分二厘七毫二丝零不等米一勺七抄至一升四合七勺八抄零不等塘每亩科银五丝四忽至二钱七分六毫七丝七忽零不等米一合一勺三抄至六升八合三勺七抄零不等归并卫所屯田每亩科粮三升九合五勺九抄至二斗七升三合零不等每石折银五钱每石又摊徴余徭等银二厘九毫七丝五忽至四分八厘三毫八丝四忽零不等归并卫所屯地每亩科粮七升九合七勺三抄至二斗二升八合三抄零不等每石折银二钱归并卫所余田每亩徴余粮银四分一厘六毫六丝零自福建省改归屯田每亩科银九分四丝七忽至一钱一分四厘二毫四丝五忽不等福建田赋每亩科银一分六厘九毫至一钱六分二厘五毫零不等米一勺九抄至二升四合七勺零不等官折田园地【自明代相沿凡职田没官田官租田废寺田不徴粮米止徴折色曰官折田园地】每亩科银八厘七毫至四钱一分七厘五毫零不等学田每亩科银六分四厘三毫至六钱九分九厘五毫不等
　　浙江田赋每亩科银一分五厘三丝至二钱五分五厘不等米三勺至一斗九升零不等地每亩科银二厘四毫至二钱一分三厘二毫不等米八抄至一斗九升三合五勺零山每亩科银五丝至一钱九分六厘三毫不等米六抄至五升三合七勺不等荡每亩科银四毫至七分三厘不等米五勺至七升五合不等塘每亩科银二毫至一钱二分四厘五毫不等米七撮至一升六合八勺不等湖地每亩科银三分七毫米九勺五抄桑毎株科银一厘九毫至五厘六毫不等米一抄茶每株科银一厘五毫米七勺灶地每亩科银一分六厘一毫至一钱四分一厘四毫不等米三合七勺至三升七合不等归并卫所田地每亩科银五厘七毫二丝至一钱四分九厘零不等米一斗五升七合五勺至二斗四升零不等
　　湖北田赋每亩科粮六抄至二斗九升一合四勺八抄零不等每石徴银二钱五分四厘五毫至二两九钱七分四厘一毫零不等更名田地每亩科粮四合九勺九抄至六升三合一勺不等每石徴银四钱六分六厘归并卫所屯地每亩科粮一升五合至九升九合六勺零不等卫所管辖屯地每亩科粮一升二合至一斗八升不等每石徴银三钱至一两三钱一分六厘六毫零不等
　　湖南田赋每亩科粮二勺九抄四撮至一斗四升六合九勺零不等每石徴银二钱二厘三毫八丝至一两八钱四分四毫不等更名田地每亩科粮五合至一斗二升不等每石徴银三钱七分三厘五毫至九钱二分四厘四毫不等归并卫所屯地每亩科银一厘九毫至一钱四厘三毫不等粮三合八勺至二斗不等每石徴银一钱七分七厘四毫至一两六钱五分三厘一毫零不等岳州卫管辖屯田塘每亩科粮一升至一斗二升五合不等每石徴银五钱六分苗疆地每亩科银一厘五毫至三分六厘七毫九丝零不等
　　陜西田赋每亩科银二两三钱八分一厘七毫粮五升八合五勺至五升二合五勺不等屯地每亩科银二厘至九分八厘不等粮一升五合至三斗不等更名地每亩科银六厘九毫至七分五厘一毫零不等粮四升三合五勺至一斗四升八合零不等
　　甘肃田赋每亩科银二毫至一钱五分四毫零不等粮三勺至八升一合一勺零不等草三分至四分六厘零不等归并卫所屯地每亩科银一厘二毫至六厘不等粮五升至六升不等更名地每亩科银四厘八毫至一分七厘一毫零不等粮二合二勺至一升四合二勺零不等草一分至九分二厘不等土司地每亩科银七分五厘零粮二升四合二勺五抄零卫所管辖屯地每亩科粮四升一合八勺七抄零草五分八毫零畨地每亩科粮四合至三升不等草二分一厘五毫至三分不等每户输银三钱粮一斗至二斗五升不等监牧地每亩科银六厘
