<!-- { "loadSidebar": true } -->
　　防各省水陆孔道之旁设立墩台驻宿兵丁所以防卫行人稽察匪类朕闻外省情形种种不一其间兵卒成行器械成列于行李往来之时留心防防者有之防汛至二三人而不成行列器械不整者有之营房虽设而閴其无人一任偷窃潜行漫无知者亦有之大抵与督抚提镇等驻剳大营相近者尚觉整齐其逺者即多废弛夫防汛兵丁既无差操之劳専司稽察之事而乃怠惰纵逸至此则国家设立汛兵之意安在皆该管官弁约束不严董率不力有以致之其如何增设惩警之法令督抚提镇等转饬所属将弁实心奉行俾各勤于执业不似从前之躭逸偷安任意旷误着兵部定议具奏旋议定各省督抚提镇将所属地方详细筹画除汛兵已经足额者毋庸再行拨补外其有汛兵阙少之处各按地方冲僻情形即行拨补所有器械务须整齐仍令该管官不时察騐倘有离汛偷安旷误汛防者将兵丁责革别补该管官稽察不力者照约束不严例议处










　　皇朝通典卷七十六
　　钦定四库全书
　　皇朝通典卷七十七
　　兵【十】
　　教阅【兵籍附】
　　京营
　　领侍卫府三旗亲军教阅之制镶黄旗毎月于初二十六两日习骑射二次于初六十一二十一二十六等日习歩射四次正黄旗毎月于初三十七两日习骑射二次于初七十二二十二二十七等日习歩射四次正白旗毎月于初四十八两日习骑射二次于初八十三二十三二十八等日习歩射四次
　　八旗骁骑营教阅之制毎月于初四初八十三十八二十三二十八等日习射六次都统以下各官亲往监视春秋二季擐甲习歩射二次由旗定期咨部擐甲习骑射二次由部定期通行又春月分操二次合操一次秋月合操二次预奏操期仲春孟秋之日按期登城习鸣螺兵部遣官稽察嵗以为常其八旗汉军鸟枪兵于春秋月各演鸟枪四十五日嵗仍合操二次季秋月试礮于芦沟桥毎旗各出礮十位演放五日间三嵗则于芦沟桥以鸟枪营兵与礟营兵合演枪礮藤牌兵毎年春秋二季四旗合操四次八旗合操二次又于初冬分各旗演习歩围毎年二次或三次
　　八旗前锋营教阅之制毎月于初二初六十一十六二十一二十六等日习歩射六次春秋二季擐甲习骑射二次又于左右翼内各分前锋之半兼习鸟枪月演十次均由统领督率所属如法训练毎年秋季前锋统领防同防军统领奏闻率所属两营官军演习歩围两三次
　　八旗防军营教阅之制毎月于初二初六十一十六二十一二十六等日习歩射六次春秋二季擐甲习骑射二次与前锋营同
　　圆明园八旗防军营教阅之制毎月习歩射六次春秋二季习骑射演放鸟枪与八旗防军营同八旗歩军营及巡捕营教阅之制八旗歩军习歩射城门骁骑习鸟枪均以春秋操演歩军翼尉同城门领更畨考阅内九门外七门安设礮位毎届三年四门一次随同八旗运往芦沟桥轮流演放巡捕营防将游击月考其属之弓矢守备千把总各练汛兵春秋习鸟枪与城门骁骑同
　　内府三旗教阅之制毎月习射六次春秋二季擐甲习射二次毎年立冬后内府防军并尚虞处侍卫鹰狗房执事人等演习歩围又遴选三旗防军学习马射等技艺各以时操演
　　火器营教阅之制毎月演习歩射六日骑射六日马上技艺六日各于本旗教场齐集其鸟枪礟防军骁骑该管官按日于本旗公所考验合操日八旗分左右翼行阵施放枪礮九次至第十次礮与鸟枪连环施放无间毎年秋季俟八旗汉军礟位演放完竣后奏请往芦沟桥演礮五日
　　健鋭营教阅之制毎月逢四九日期合操云梯防梯鸟枪大队鸟枪马上三枪过马骗马扎枪贯跤等技艺逢二七日期合操云梯防梯鸟枪马上三枪及骑射歩射舞鞭舞刀等技艺其余日各于本旗较马歩射施放鸟枪恭遇
　　驾驻圆明园自三月初一日起毎日左右翼轮流演水战用船四逢八日期大操用船八若遇启
　　驾巡幸行围以后则按三八日期操演凡较阅毎年自七月十六日开操至次年四月十六日止若遇闰七月即于闰七月十六日起其封开印信日暂停八旗设立教场镶黄旗教场在安定门外正黄旗教场在徳胜门外正白旗教场在东直门外镶白旗教场在朝阳门外正红镶红两旗教场均在阜成门外正蓝旗教场在崇文门外镶蓝旗教场在宣武门外各设演武该都统等以时督率训练顺治七年
　　世祖章皇帝谕我朝以武功开国频年征讨不臣所至克捷皆恃骑射今荷
　　天庥天下一统勿以太平而忘武备尚其益习弓马务造精良
　　康熈十二年
　　圣祖仁皇帝谕汉军不能骑马者甚多毎旗应设一营操练火器议政大臣等集议以闻寻议覆八旗汉军鸟枪骁骑毎佐领下増十八名共二十名演习鸟枪得
　　防火器闗系武备甚为要应严加操演以禆实用
　　雍正五年
　　世宗宪皇帝谕火器营甚属要马上教习熟练方为有益凡属满洲以骑射为根本不可専习鸟枪而废弃骑射兵丁在马上射箭放枪着加意熟习再兵丁内有自已养马学习鸟枪技艺及勤谨効力当差者尔等即当劝勉以优等记名其或行走不及者亦当诱之于善教训兵丁须如教训自己子弟不可遽加苛责若有下愚不移之人或经再三教训仍然行止妄乱者岂可留之京师尔等当即行奏闻发遣十年
　　谕兵可百年不用不可一日不备帝王之治天下未有不以武备为先务者而兵丁之演习武艺亦未有不勤加训练而能有成者从来士农工商各习一业茍不専心竭力则其业必不精况兵丁所司战鬭之事非膂力刚强不能披坚执鋭非习艺嫺熟不能克敌宣威奈何怠惰茍安虚度嵗月不思设兵之本意不念己身之职业乎国家承平日久人躭安逸武备渐觉废弛今当边陲用兵是以令勤操演又不令直班俾得専心训练复给以饭银资其日用无非体恤勤劳也尔等各宜勉力学习如骑射长枪之类必令纯熟精强成国家之劲旅以柔弱怯懦为耻以安逸华丽为戒人之力量用则日増
　　不用日减如出城操练正可演习歩行又何必骑马乘车若此等者一经察出必从重治罪
　　乾隆十四年
　　上谕去嵗金川用兵朕思我满洲兵向用云梯攻城因命八旗于前锋防军内择年壮人材健勇者千人特命大臣监视操演所选兵各奋勉学习不数月间皆已精练随征金川功成凯旋如令仍回本营随旗行走则伊等前功徒费且我满洲旧日技艺仍至废弛若将伊等専设一营演习均可为精鋭兵于缓急之用更有禆益遇有行幸令伊等随往围猎学习行走更得嫺熟竢回军之日不必令回本营専令大臣数人管辖特简大臣一人总统其如何设营伍操演遇行幸随跸再如何施恩使得陞转之途着大学士公同管辖操演之大臣等详议具奏寻议准设立健鋭营云梯兵一千名専习云梯鸟枪马歩射驰马跃马舞鞭舞刀诸技又于昆明湖设赶缯船以前锋军习水战驾船驶风之技十七年
　　谕朕恭阅
　　太宗文皇帝实録内载崇徳元年十一月癸丑
　　上御翔鳯楼集诸亲王郡王贝勒固山额真都察院官命文院大臣读大金世宗本纪
　　上谕众曰尔等审聴之世宗者蒙古汉人诸国声名显著之贤君也故当时后世咸称为小尧舜朕披览此书悉其梗概殊心往神驰耳目倍加明快不胜叹赏朕思金太祖太宗法度详明可垂久逺至熈宗及完顔亮之世尽废之耽于酒色游无度效汉人之陋习世宗即位奋图法祖勤求治理惟恐子孙仍效汉俗豫为禁约屡以无忘祖宗为训衣服语言悉遵旧制时时习练骑射以备武功虽垂训如此后世之君渐至懈废忘其骑射至于哀宗社稷倾危国遂灭亡乃知凡为君者耽于酒色未有不亡者也先是儒臣巴克什达海库尔禅屡劝朕改满洲衣冠效汉人服饰制度朕不从辄以为朕不纳谏朕试设为比喻如我等于此聚集寛衣大袖左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何以异耶朕发此言实为子孙万世之计也在朕身岂有更变之理恐日后子孙忘旧制废骑射以效汉俗故常切此虑耳我国士卒初有几何因嫺于骑射所以野战则克攻城则取天下人称我兵曰立则不动揺进则不回顾威名震慑莫与争锋此畨往征燕兵出边我之兵威竟为八大臣所累矣故谕尔等其谨识朕言朕毎敬读
　　圣谟不胜钦凛感慕惟深国家开创之时我
　　祖宗躬亲劳瘁勤求治理矩矱相传罔敢逾越以立万世之丕基至于今咸受无疆之福者皆仰遵
　　明训所致也我朝满洲先正遗风自当永逺遵循守而勿替是以朕尝躬率八旗臣仆行围较猎时时以学习国语熟练骑射操演技勇谆切训诲无非率由旧章期以传之奕禩永绵福祚惟是我
　　皇祖太宗圣训所垂载在
　　实録若非刋刻宣示则累朝相传之家法外廷臣仆何由共悉且自古显谟令典多之金石晓谕臣工我
　　皇祖太宗之睿圣时申诰诫昭示来兹益当敬勒贞珉永垂法守着于紫禁箭亭御园引见楼及侍卫教场八旗教场各立碑刋刻以昭朕绍述推广至意俾我后世子孙臣庶咸知满洲旧制敬谨遵循学习骑射嫺熟国语敦崇淳朴屏去浮华毋得稍有怠惰式克钦承
　　彞训冀亿万世子孙共享无疆之庥焉十八年
　　谕骑射国语乃满洲之根本旗人之要务朕今嵗校阅京城世爵其射箭尚可观及人材英俊者已施恩选取侍卫并分在各处令其学习行走其射箭甚劣不堪教化者察明革职别行承袭至各省驻防亦皆有世爵若不教训骑射国语伊等近于素餐安逸之习
　　必致学为不善着各省将军都统等将伊等不时教导务使骑射优嫺国语纯熟如有教训不化骑射甚劣者该将军都统等即指名防奏革职别行承袭将此通行传谕知之
　　直省
　　八旗驻防营以将军都统副都统掌其教阅训练骑射演放枪礟并以时亲临阅试第其优劣以为赏罚春秋合操均与京营同八旗水师营毎年春秋二季将军都统副都统等督率官兵分驾战舰金川福建乍浦广东赴海口黒龙江齐齐哈尔黙尔根江宁于江面天津赴海口毎年四月起八月止均择天气晴和潮平风顺时出洋列阵张防起碇掌号鸣礟以次操演停操之后仍各率官兵讲习水务
　　陆路緑旗营总督所属为督标巡抚所属为抚标提督所属为提标总兵所属为镇标总督节制巡抚提镇提督节制镇标毎嵗秋季霜降日申令本标官兵校阅于演武场前一日各营将弁肃队伍赴教场豫立军幕届日黎明军士擐甲列阵中军建大纛于场正中将台上传令合操中军扬旗麾众台下举礟三军中鸣角击鼓歩骑甲士列队行阵施放枪礟连环无间并如京营之制若长枪藤牌防刀短兵之属各因其地之宜以教士卒皆有成法阅毕试材官将士骑射技勇申明赏罚犒劳军士各释甲归伍漕运总督河道总督届期教阅本标官兵亦如之其各营将弁随时训练本管军士分按日期緑营水师有内河有沿江沿海出洋信候各省不同毎嵗春秋季月或夏秋之季乘舰列阵扬防驶风鸣角发礮操演具如军律
　　乾隆元年
