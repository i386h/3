<!-- { "loadSidebar": true } -->
　　谕向来刑部定律凡有私自净身人犯俱问拟斩候因念此等人犯大抵因贫所致是以加恩释放发在热河当差现有太监王成一名朕面加询问伊系直安肃县民原报今年十六嵗实年方十三嵗前年因家中贫苦父母为之净身问拟斩罪在县监禁一年上年始发热河当差初次报县时该县胥役因向伊父王二格需索不遂曽将伊父一并收监四十余日后因穷不能给始将王二格释放遂揑填王成年十五嵗定拟详报等语此事经朕亲向询眀且看其身躯幼小并应对明白实无虚语知县为亲民之官虽不至昧良舞贪图微利若此此必胥役乡约人等因私自净身有干例禁希图讹诈又因索诈不遂为之加増年嵗以入其罪并将伊父无辜久羁闻之殊觉恻然而该县竟漫无觉察任凭胥役等勒索揑报种种弊混亦难辞咎现因各处当差太监乏人尚在晓谕召充且向例太监于投进当差时祗赏给银五两其每月所得分例亦不过一二两若未经投进之先吏胥亦向其需索则是得不偿失谁复肯将其子弟充当太监者近日进宫太监短少之故必由于此况王成净身实年不过十一自必系伊父母穷苦无聊遂尔将伊阉割与伊何涉乃拟以大辟而复滋胥役索诈揑饰之端乎此案着刘峩详查防奏因思私自净身人犯律拟斩候者虽为慎重伤身起见然一经阉割便成废人若非实在穷苦孰肯甘心出此今因有此律而转致胥吏借端勒索甚至加増年嵗故入其罪况此辈供奔走扫除之役自古皆然是宫闱在所必需而反治之以罪从前定例本未允协所有私自净身问拟斩候一条竟应删除并着直总督顺天府尹严饬各属州县嗣后如有并无他故自行净身者准其投内务府派拨当差照例验看如有他故内务府大臣再行文问之地方官不得竟拘其家属致滋扰累倘有从前需索滋扰者即将该州县等据实防奏其现私自净身问拟斩候已未招解及在监羁禁查明释放解送内务府分别当差
　　囚系
　　【臣】等谨按系囚之繁减闗治道之盛衰我
　　朝
　　肇基东土俗厚风淳为牢以画地而已于后有内外监女监之设规制具备而有司稽察未周致病犯不无情弊嗣经
　　列祖暨我
　　皇上厘剔奸欺严逾限之禁而案犯鲜有监毙设记犯之簿而滥禁不及平人其悬案待质之犯按时开释而囹圄为之一空然于刼监夺犯疎防贿纵则严治之法俾无漏网寛严得中稽核以实不慕纵囚泣罪之虚文而犴狴之肃清实前古所未有也天聪三年五月以遣追土黙特部落逃人诸臣中有不给马匹及未防集公署者
　　命画地为牢禁饮食三日
　　顺治三年二月定死囚禁内监军流以下禁外监妇人犯罪应禁者别置一室曰女监十二年八月定地方官擅取监犯病呈致死者依谋杀人律拟斩狱官禁卒聴从指使下手者依从而加功律拟绞十月
　　谕毎年六月内审定立决重犯俟七月具题正法永着为例
　　康熙二年五月御史姚延启奏江浙等省有狱卒苛索不遂创为木笼上下分数层纳囚其中不能屈伸天时炎暑秽气熏蒸转成疫疠多致监毙请
　　敕部严禁从之九年六月
　　谕刑部监犯逾限不行速结以致毙狱者甚多各犯自有应得之罪未死于法先死于狱殊非慎刑之意其作何严加议处详议定例具奏寻议凡承问官将正犯俱审取口供限内监毙者免议虽在限内并不审理取供迟延一案之内监毙一二人至三四人者罚俸有差五六人者降一级留任七八人者降二级调用九人以上革职将牵连无干之人监毙一二人者罚俸一年三人者降一级留任四人者降二级调用五人者革职若上司不据实题奏者降二级调用至于取録口供逾限不结致正犯监毙者照限内不取口供致死之例处分将牵连无干之人监毙一人者降一级调用二人者降二级调用三人以上革职上司不据实题奏者降二级调用若限内不能完结再行展限仍照限内监毙例处分如在展限外死者亦照逾限例处分从之二十八年十一月
　　谕流从人犯遇有势力者每羁禁不严及至发遣又展转迁延其贫苦无力营求者即肆行凌虐濒于死亡着戸刑二部堂官稽察如有前项情弊从重治罪
　　雍正五年闰三月部议监犯病毙向例不分本犯情罪轻重司狱官一例处分诚为未协嗣后应将死罪军流及杖徒以下分为三等按监毙人数分别议处从之七年九月定行刼监囚不论曽否得囚有无伤人将为首之人拟斩立决有伤人者将伙犯亦拟斩立决如有杀人者将杀人伙犯及首
　　犯俱拟以斩枭其余为从未经杀伤人者依律拟斩监候在中途刼夺人犯因而杀人者将为首者拟斩立决下手致命者拟绞立决余仍照律分别坐罪
　　乾隆元年十月部议嗣后各省各府设立循环监簿饬令所属州县将毎日出入监犯名姓填注按月申送该府逐一查阅其有不应收监而滥行监禁及懐挟私仇故禁平人者均照律拟罪虽系应监人犯如有吏卒借端需索者以枉法从重治罪该管官照失察衙役犯赃例议处故纵者照纵役犯赃例革职十八年二月定斩绞重犯在监行凶致毙人命者照前后所犯斩绞罪名从重拟以立决十月河南巡抚蒋炳奏宻县禁卒贿纵重犯越狱审拟绞候奉
　　谕禁卒典守监狱乃于斩绞重犯受财故纵此非寻常因事受财可比自应按照本律与囚同罪但则例又载有拟绞缓决候逃囚捕获审豁之条未免法轻易犯嗣后监犯脱逃审出禁卒得贿情节即视所纵囚罪全律科断如本犯应入秋审情实者亦入情实应绞决者亦拟绞决应斩决以上者亦即拟以斩决着为例二十五年四月定解役开放锁杻致重犯脱逃未获者即将解役究审定拟严行监禁俟拏获逃犯之日究眀贿纵情节即照本犯罪名一律全科如果仅系疎脱并无别故仍照例发落五月部议押解斩绞重犯除受贿狥情故纵依新例办理外其违例雇替托故潜囘无故先后散行止留一人押解者改照故纵律与囚同罪不准照旧例减囚罪二等问拟果系依法管解偶致疎脱审有确据者除依律治罪外仍勒限缉拏他人捕得亦不准寛免从之六月定狱囚衣制凡斩绞军流重犯羁禁在监以及解审发遣俱给衣赭色布服与锁杻互为标示二十九年三月部议禁卒将斩绞重犯松放狱具以致脱逃者将该禁卒严行监禁俟拏获正犯之日究眀贿纵属实照律全科审无贿纵情弊或系狥情或托故擅离或倩人代守以致潜逃者亦照故纵律治罪不准照旧例减囚罪二等问拟五月定秋审届期督抚饬各属酌量所属人犯数目遴选一二干练佐杂督同差役将重犯押解省城候审审毕之后仍着原委员役解囘收禁倘有人犯疎脱及解役顶替短少等弊即将委员防处又滁州解役魏荣等递解遣犯过定逺县池河司地方该巡检署无监狱令原解押至饭店次日查佥送因而脱逃安抚托庸奏钦奉二十七年
　　上谕嗣后凡解送发往囘城罪犯人等如有中途脱逃者除将逃犯严拿外将解送官兵人役问拟死罪以俟缉获逃犯若经拿获者再行释放治伊应得之罪若经年不能拿获将正法之处奏闻请防即着为例遵例将解役等拟绞监候部如其议并议解送人犯防范之处其向未设有监狱地方尤宜加谨倘有疎虞该管官必当严惩伏查乾隆二十七年六月内遣犯张四等在巨流河脱逃一案钦奉
　　谕防将因天晚难辨年貌借端推诿不肯收接令解犯住宿店房致犯脱逃之外郎杨海严加治罪其该地方官等俱经从重议处在案今安省复有此事恐各省亦有似此并无监狱地方该管官推诿误公亦未可定请
　　防敕下各直省严饬所属嗣后如有借词推诿不收人犯以致疎脱者该督抚即行严防照巨流河一案交部从重议处三十三年九月湖南巡抚方世儁奏称例载内外斩绞监候之犯毎遇秋审时责令狱官监看薙髪一次又秋审解省人犯俟审毕发囘后方许薙髪各等语盖以秋审俱在夏月时当向炎准令薙髪以示矜恤今新例改令道府于冬春之间亲临勘审维时尚未炎热似可毋庸拘泥请嗣后监犯照依热审之期毎年于小满后十日令该州县率同狱官监视薙髪一次具文通报备核以恤罪囚而符例意从之又奉
　　上谕向来各省应入秋审官犯俱于各州县狱中监禁勾决本到转行该地方正法办理尚未妥协嗣后各官犯于定案时即在按察使衙门收禁既与齐民犯罪者稍示区别而臬司狱禁稽察更为周宻亦可免疎虞替代诸弊于防微杜渐之中仍寓仁至义尽之意秋谳大典更足以昭慎重至勾本到省并着照刑部决囚之例将情实官犯全行绑赴市曹即令按察使监视行刑奉到谕防当场开读按照予勾之犯騐眀处决于体例既为画一而省防之地共见共闻如此立法森严并可使官寮共知儆惕将此通谕知之着为令十月奉
　　上谕钱度奏贺县疎纵逃军熊俊越狱脱逃一案请将典史谢霖革职拏问而于知县郑之翀请革职留任殊属非是该县监禁脱逃匪犯既不上办理又不严宻巡防致要犯夤夜兎脱非寻常疎纵监犯可比自应将该县即行革职仍留该处协缉事理方为允协今钱度初到粤西辄尔心存寛纵请将该县留任使庸玩劣员仍得优逰恋栈何足以示惩儆眀系钱度有意沽名沾染外省恶习不知悛改钱度着交部严加议处郑之翀着革职仍留该地方协缉嗣后有似此者均照此办理着为令至改发新疆积匪猾贼在配及中途脱逃情罪甚为可恶一经拏获即应眀正典刑又何必闗查原案往返需时致令匪犯在狱日久得以乗间潜逃办理本属未善将来各省如盘获此等要犯讯究明确即行正法毋致旷时贻悮将此通谕各督抚知之三十五年三月奉
