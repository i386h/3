<!-- { "loadSidebar": true } -->
　　谕两淮商众销引办课嵗额通完而于地方公事更乐输恐后着加防自丁丑纲为始纲盐食盐毎引加赏十斤不在原定成本之内以二年为限山西廵抚塔永宁等以本年河东池盐歉收不敷配运疏请买食蒙古之盐从之二十三年定蒙古买运盐斤事宜以隣近之萨拉齐防并托克托城及陕西皇甫川神木县四处为防古商人交易之所至防古盐斗毎斗四十斤有竒酌定毎斗价银二钱四分是年修筑河东盐池以资浇晒从山西廵抚塔永宁河东盐政那俊请也二十四年河东盐政萨哈岱以河东盐池歉收请配销甘省花马大小池等处盐斤接济从之是年准粤西南宁等府土民盐斤仍归官办【前因粤省官埠欠课侍郎吉庆等请将官运各埠招商定引其各土司盐斤亦一体改引兹督臣李侍尧以土司不便请仍交官运】又准两淮盐政髙恒请髙宝防等十四州县食引积壅改拨纲地融销又准滇省添买粤盐拨给弥勒县行销二十六年议准河东盐池被淹盐少不敷配运二十五年额引寛至来年六月清缴又续増余引十四万道之内暂行停领七万道现今盐价之外每斤酌増一厘从廵抚鄂弼盐政萨哈岱请也是年
　　谕两淮盐务经费浩繁商力不无拮据应作何定立章程着军机大臣防同尹继善吉庆髙恒等详悉妥议具奏寻议定盐务事宜七条一拟余引宜均摊众商以普利泽一外支银两除公务应用不得滥行开销一办理常贡宜酌定用数以备查核一盐政养亷宜裁减五千归之公项一匣商费用宜严加查察以免通纲累一纲食盐引宜照例行销不得滥为通融一私盐透漏宜严加查缉以疏引目从之又
　　谕长芦本年未完盐课四十二万两令缓至明年奏销后分作五年带徴二十七年停止粤东茂晖等垦辟盐【先是两广总督杨应琚疏言茂晖等垦辟盐嗣因沙土浮松基围易于塌壊旋作旋辍户部奏行令该督将现在开成一百八十三口造具应陞课银清册报部其余俱应停止从之】二十九年准长芦盐政髙诚请増芦盐价值于原定价外每斤加钱一文又准云南廵抚刘藻请加给滇省黒白二井薪本银两黒井盐毎百斤加银一钱白井盐毎百斤加银一钱五分是年两淮盐政髙恒疏言本年甲申一纲不敷民食请豫提乙酉纲淮南盐引三十万道淮北盐引十万道分给领运以裕民食从之三十年复准髙恒请两淮豫提丙戌纲引给商接济是年准河东额外存盐照两淮之例配用余引以济民食又准长芦盐政髙诚请酌増山东行盐余票【谨按山东原设额票一十七万一千七百四十道雍正八年增余票五万道乾隆元年复増一千五百道五年六年复増一千五百道至是又増一万五千道】三十一年又准两淮盐政髙恒请豫提丁亥纲淮南盐引二十万道淮北引五万道给商接济三十二年
　　上恭奉
　　皇太后安舆
　　廵幸天津以长芦通纲引课毎年十月内奏销正值售销菜盐之时盐价未及收齐而奏销已届商力未能舒徐将长芦通纲盐课改于十一月底奏销又以两浙商人吁恳擕众赴津抒诚祝
　　嘏忱悃可嘉加
　　恩将每引额定盐斤外加盐五斤免其输纳课项以一年为满是年淮南北各春夏多雨盐歉产各口岸亦多被水行销不畅
　　谕将己丑纲奏销展至八月题报三十六年
　　上临幸天津以长芦盐池被淹商力拮据
　　谕加防毎斤暂増钱一文以降防之日为始定限一年仍照旧值行销其本年引课分作三年带徴以纾商力又山东各商歴年引课无欠而积盐仍有未销商力亦艰
　　驾至山东
　　谕将乾隆三十五年正课分作八年带徴并准照长芦之例毎斤暂加钱一文定限半年以资充裕三十八年
　　谕长芦商众赀业素微前两次廵莅天津阅视鹾务深悉其情是以节次加恩増价带征今翠华临幸各商无不踊跃欢呼但念伊等第一次银两业已完缴而第二次徴之银与本年正课同时并纳仍不免少形竭蹶着再加防将三十七年正余课项自三十八年奏销后起分限六年带徴三十九年准长芦盐政西寜疏请将乾隆三十六年第三限银两并三十七年六限银两统俟本年奏销后分限十年带徴是年山西廵抚巴延三盐政常龄疏言河东大池产盐歉薄不敷配运请于河东开濬六小池并拨运芦盐接济从之又准四川总督文绶请令开淘犍为县盐井照例征收课银又盐政李质以黄河水漫淮安盐堆被浸请将淮北甲午纲未运引盐应完正课银二十七万五千余两准其自乙未纲起分限五年带徴从之四十年又准两淮将乙未纲限至来年八月造报并准淮北上年被水各商仍将丙申以后四纲带征银二十二万余两展限四年分作八年完纳又
　　谕河东盐价未平其小盐池六处甫经开采接济所得赢余未能补足前两年歉收之数商力不无拮据着加恩照该抚巴延三等所请将从前暂増二厘盐价再行加限三年俾转运益资充裕四十一年
　　上廵幸山左见商众迎
　　銮欢欣鼓舞于是
　　特沛渥恩将山东商人本年应征乾隆四十年四十一年引票正项银三十六万七千七百余两及未完借项银二十四万两自本年奏销后起限分作八年帯征四十三年定山西廵抚兼管河东盐务四十五年
　　上廵幸江浙途经直山东商众踊跃抒忱加
　　防将长芦商人应徴乾隆四十四年盐课五十余万两内十分之一分作五年帯征其山东商人并将乾隆四十五年应征票引盐课银十八万余两自本年奏销后起限分作六年帯征四十五年停止河东盐池五年轮商人承办之例四十七年豁免淮南商人应缴提引余利银二百万两【先是淮商应缴提引余利银分作二十一限完缴时该商已完缴十三限银其余八限尚应缴银三百八十六万六千余两兹豁免二百万两其下欠一百八十六万六千余两仍照原限完缴】四十九年又将淮商未缴余利银一百八十六万六千余两全行豁免又免淮南灶户所有乾隆四十五六等年征未完银七千九百余两又山东应徴引课银三十六万余两长芦应徴引课银四十九万余两准作八年带徴两广总督舒常疏言粤东旧设总商捐津贴银两散商辘轳转运积欠甚多请照乾隆二十三年清查积欠例分限帯徴并将总商裁革以杜勒之渐从之








　　皇朝通典卷十二
　　钦定四库全书
　　皇朝通典卷十三
　　食货【十三】
　　轻重上【平粜　常平仓　义仓　社仓　盐义仓臣】等谨按轻重之説始于管子管子曰民有余则轻之故人君敛之以轻民不足则重之故人君散之以重其后李悝得其术以相魏毎嵗视上中下三熟以为籴即视大中小三饥以为粜而平籴之説详焉常平义仓和籴者又本于平籴之法也自唐以后积贮非不丰盈至宋又有结籴寄籴俵籴均籴博籴兑籴括籴诸名目原其始意未尝不欲抑富贾囤积居竒之谋而其既也或取以充他用或取以给边军甚至挪移补空官自效商贾之为而利其积粟之入于救荒全无实济大失常平之意矣我
　　国家太和洋溢年谷顺成而
　　列圣勤求民瘼多为未雨绸缪之计其在直省则设有常平仓乡村则有社仓市镇则有义仓近边则有营仓濒海则有盐义仓又复以时布截漕之惠定劝输之法广协采之方申遏籴之禁其粜籴也有时其出纳也有制出陈易新不累害于闾阎防滞取盈严漏弃于胥吏
　　鸿规善政无一夫不沾实泽此所谓万世不易之良法也兹仍旧典编目而以平籴常平义社诸仓附焉崇徳元年令八家各出粮百石诣市发卖以充民食六年都察院叅政祖可法等上言二事一杜塞囤积之弊有粮之家或卖或借卖则从市平粜借则从时起息一请开纳粟之例论罪大小限以米粟捐赎其平人有急公输粟者量加奬録俟秋成丰稔即行停止从之
　　顺治四年江西廵抚章于天上言请发仓米三千余石减价平粜从之十一年
　　谕赈济直大臣巴哈纳等曰饥民得银易米维艰殷实之家有能捐谷麦减价出粜者酌给好义匾额及羊酒币帛以示旌表其丰收处有遏籴者拏问重处寻议定各府州县常平义社各仓责成各道员専管其应行事宜聴呈该督抚具奏每年二次造册报部按积谷多寡以定该道功罪十二年定各州县自理赎锾春夏积银秋冬积谷贮常平仓备赈十三年令各省修葺仓厫并印烙仓斛十七年定常平仓谷春夏出粜秋冬籴还之制
　　康熙六年令甘肃省将积贮米石变价另籴新谷以备赈济七年
　　谕停止陜西西安等府积谷变价生息十八年廵抚慕天顔以江宁各属报灾请借拨库银往湖广籴米平粜从之是年令各省地方官于毎嵗秋成劝谕官绅士民捐输常平仓米谷乡村立社仓市镇立义仓公举本地善良之人出陈易新春贷秋还以备赈济十九年
　　谕戸部积谷原备境内凶荒若拨解外郡则未获赈济之利反受转运之累人将惮于从事必致捐助寥寥嗣后常平积谷留本州备赈义仓社仓积谷留本村镇备赈永免协济外郡以为乐输者劝是年令奉天城守徴收杂税购米贮内府修造仓厫名曰备米以备急拨用二十一年
　　命州县卫所官员劝输常平各仓谷定议叙之例一年内劝输至二千石以上者纪録一次四千石以上纪録二次递加至万石以上者加一级二十四年议准山海闗古北口张家口等处积贮谷石以备防古嵗歉并令黒龙江墨尔根建仓贮谷二十九年令奉天锦州等处将地丁钱粮毎年存五千余两酌量米价采买其所收牛马税银三千余两亦酌量买米收贮是秋山东丰熟正赋先经蠲免绅衿士民咸及时乐输廵抚以闻议准不论髙粱谷石毎捐三合共捐二十五万余石三十年令直省各州县所捐谷石大县存五千石中县存四千石小县存三千石遇荒即以此项散给其留仓余剰者俱于每年三四月照价平粜嗣又令直属捐谷各州县再加贮一倍是年令江宁京口等处官兵驻防之地各截留漕米十万石建仓存贮三十一年直巡抚郭世隆奏言奉天屡登大有请令山海闗监督许肩挑畜防者进闗转粜从之又
　　谕通州至山海闗所有皇庄及王等庄屯米谷俱照时价转粜又以山西平阳府等处麦贱
　　命兵部右侍郎王维珍往籴备贮是年令转运湖广襄阳府米二十万石至西安仍照湖广价值止加算所运脚费平粜令江西将常平仓米春间出陈秋成后每一石收买新谷二石还仓又定各省常平仓谷石州县离任时照正项钱粮交代例短少者以亏空论复令西安凤翔二府及福建浙江等处俱照山东捐输之例择地备贮三十二年以西安米价尚贵
　　谕户部招募富商给以正项钱粮聴其于各省购米运至西安发粜米价平后但收所给银其利息聴商人自取是年令通仓每月发米万石减价平粜三十三年令将山东运济
　　盛京之米酌量截留于金州等处减价平粜又令霸州文安等处贮仓米谷十万余石赈给三万石余着减价平粜其沿河一带景州等州县卫所各截留山东漕米二千石平粜三十四年
　　上以盛京亢旱令支去嵗海运米二万石以万石散给万石平粜又于宻云顺义拨转运积贮之米每月发千石平粜并运通仓米至宻云顺义各万石贮仓备用三十五年发
　　盛京仓储米谷五千石运至墨尔根阿敦备黒龙江吉林之赈三十六年议准陜西榆林所属驻兵卫
