<!-- { "loadSidebar": true } -->
　　谕萨载李奉翰奏江南河工预筹修防蓄泄机宜办理工程三处绘图贴说具奏已于图内详晰批示并面谕该督等遵办矣天然闸下既旧有引河年乆淤垫理应一并疏浚深通以备盛涨之年开放分泄自当首先办理方为有备无患其所奏外河顺黄坝隄工后深塘用土填平并于迤下占筑新隄一道自应次第办理以资保障至该督等所称髙堰石工子堰尾土尚矮湏一律加髙培厚一节髙堰石工既经加髙层数其土堰间有卑矮之处自应一律加髙培厚接成一势并应栽种栁树俾根株盘结更可永逺巩固此事与前在海宁令将柴塘石工中间积水沟槽垫平以资重障之防事同一例应定为再次办理将此分晰指示该督等其仰体朕意遵照妥办所需钱粮着照所请于两淮运库内拨用又江西廵抚伊星阿奏南昌新建等六县下游地接鄱湖又当章贡诸水之冲而圩隄冲塌田禾被淹请动项修筑从之五十年大学士阿桂等奏接奉
　　上谕前因桐栢山为淮水发源特谕毕沅详晰查勘支流或有淤塞即应设法筹办兹据毕沅覆奏该处发源之地河身不甚寛广易于疏浚倘有需开挖之处即勘明兴工又贾鲁惠济两河即系淮水支河现在一律疏瀹江南洪泽湖向借淮水挹注今淮水发源之处经毕沅勘明疏瀹将支港小河一律浚导该处贾鲁惠济二河其下流归并涡河入淮现在亦加疏浚俾就通畅并于淮渎庙防申祭告自当仰邀
　　灵佑泉源涌发众水会归下游湖水日就充足以助清敌黄伏查淮河清水御黄济运为全河最要关键今嵗淮水未经大长仰防
　　圣明逺照以桐栢山为淮水发源
　　谕令毕沅广为濬导从此防流下注洪湖自必日就充足畅出清口永资利赖河南廵抚毕沅奏贾鲁河即在古汴水发源荥阳之大周山防京孛等水经郑州中牟祥符至朱仙镇下逹尉氏扶沟西华淮宁之周家口商水项城沈邱至安徽之颍州正阳关入淮又贾鲁河自中牟县西十五里分支为惠济河经祥符陈留县睢州柘城淮宁鹿邑至安徽亳州金阳河入淮各计四百余里此河淤塞为开封等府属商贩民食攸关今久经浅淤自应及时开浚且于水旱年时兼可以资蓄泄从之又云南廵抚刘秉恬疏言滇池在省城之南周围三百余里受昆明六河之水防为巨浸附近昆明呈贡晋宁昆阳四州县环海田畴资以灌溉者不下数百万顷所恃以宣泄者惟在昆阳之海口大河为滇池出水咽喉疏通均受其利壅遏即受其害应自龙王庙至石龙坝共长二千七十五丈挖深一二尺至四五尺不等从之

　　皇朝通典卷五
　　钦定四库全书
　　皇朝通典卷六
　　食货【六】
　　水利下【海塘】
　　顺治元年礼科给事中张惟赤疏言海塘自明末至今未修请仍限嵗修以防潮患于是修海盐县塘二十一丈二年増修六十丈【谨按海塘自前明崇祯二年同知刘元瀚建修海宁捍海塘后不复修】
　　康三年海决筑海宁县塘次年九月石堤成并筑尖山石隄五千余丈九年设浙江海防同知二人専司塘务三十八年修钱塘江塘四十年修钱塘江岸筑石塘温州府同知甘国奎请每塘一丈用石一纵一横固以油灰镕铁锭镶嵌石缝深根坚杵加筑子塘以为重障布政使赵申乔请専委国奎修筑经始于本年秋四十五年春事竣建石塘六百六十七丈子塘八百九十五丈四十一年江塘圮布政使郎廷极筑之建潮神祠于上五十四年修海塘三千三百九十七丈五尺五十五年重筑江塘布政使段志董筑其法用石一纵一横毎层凿孔贯以巨木每五六石聫为一石以镇压水势又于横直合缝之处各用铁锭嵌扣成塘二十丈五十七年修筑海宁石塘濬备塘河巡抚朱轼建筑其法每塘丈用木柜二每柜贮石块五十斤【其竹篓法亦如之】为塘基外筑坦水复开备塘河建闸一座五十九年巡抚朱轼请于老盐仓筑鱼鳞石塘开濬中小亹淤沙令海防同知司嵗修事从之是年分修海宁塘六十一年改筑草塘雍正元年濬赭山口三年
　　命吏部尚书朱轼建修海宁县陈文港乱石塘三千八百丈并修补子塘【时浙江巡抚石文焯初请用石修筑旋疏不必用石中无定见故遣尚书朱轼徃勘建筑】五年巡抚李卫请増筑浦儿兠草坝并改建姚家堰草塘从之【姚家堰旧建土隄】是年复修海宁县钱家坂马牧港等处塘工又修江塘六年修海宁县老盐仓西塘南门外海塘钱塘江塘七年
　　命建海神庙【在海宁县东门内】又改建海宁县荆煦庙等处石塘【向系草塘后改土塘今建石塘】筑陈文港等处草坝八年筑海宁西塘大坝设海防兵弁铸镇海铁牛五座又修仁和县塘九年续修海宁钱塘塘工十年筑仁和沈家埠海宁华家衖草塘十一年
　　命内大臣海望查勘浙江海塘嗣据海望疏言海宁之东南尖山耸峙海口与西塌山水底石脚相连两山相去仅百余丈旧有石坝堵截后因筑塘误取其石致江水大溜直趋两山之间引入海潮冲激塘身应仍筑石坝一道以堵江溜从之又
　　命于中小亹开引河一道分江流入海以减水势増设道员一同知一守备二千总三把縂七兵八百専司随时修补又修仁和钱塘平湖诸邑塘岸十二年濬南港河筑尖山西浮坝十三年总督程元章疏
　　定海塘事宜四一钱粮宜分案具领一分别保固年限一令承修官防同估造一于要工所预贮物料从之增筑鱼鳞石塘葺浦儿兠旧塘添建海宁南门外鱼鳞石塘又定攻沙法大学士嵇曽筠疏言宁邑塘工之患虽在北岸而致患之由实由南岸沙滩沙觜挑溜遂至水势全向北趋请用借水攻沙之法于南岸沙洲用铁具梳控岸俾沙岸根脚空虚海潮来往自为冲刷坍卸以泄水势从之
　　乾隆元年建筑仁和海宁鱼鳞石塘六千余丈并海宁南门石塘设运石海船五十只二年编石塘草塘字号【向例各塘坍矬率以某家东西起止开报易朦朦混雍正年间监督汪漋张坦麟等议将各塘编立字号至是大学士嵇曽筠咨部将各塘照千文编号以二十丈为一号建防界碑仁和计编七十二号海宁编六百四十号其余海盐等塘均照此例】改建海宁绕城坦水四年停草塘嵗修时抚臣卢焯以水势日南涨沙绵亘数十里刮卤煎盐已成原野疏请罢之改建浦儿兠等处石工续筑尖山未竣坝工【前大学士嵇曾筠因水势险急难以堵塞疏请暂停兹抚臣卢焯以水势已平合龙甚易疏请补筑】复濬备塘河兴筑仁和钱塘江海塘埭五年续建东塘石工是年尖山水口成【乾隆二年经始】铸镇海铁牛四座六年总督徳沛复请老盐仓迤西至仁和县之章家庵柴塘改建石工从之
　　命左都御史刘统勲查勘浙江海塘【先是五年十一月徳沛曾有是请部议准行以刘统勲言改建不必过急乃缓兴筑至是复请故仍遣会勘】七年总督那蘓图疏言章家庵至海宁县之华家衖旧筑柴塘外沙绵涨数里不必改建石塘惟老盐仓汛至东石塘界地俱顶冲请择其最险之观音堂汛坐字号老盐仓汛伏字号及益字等号建筑竹篓石坝是年左都御史刘统勲疏言亲履南北两岸柴塘改建石塘诚经久之图请俟水缓沙停乗机兴筑毎年以三百丈为率督臣那蘓图复疏言老盐仓汛至东石塘界最险请先间段排筑石篓俟石篓根脚坚实再照原议改建石塘均从之九年
　　命吏部尚书公讷亲赴浙江勘修塘工寻疏言仁和海宁柴塘外防沙寛广不必改建如虑防沙坍塌请将中心亹故道开濬俾潮水安循出入上下塘俱可安堵部臣议准遂罢改建石塘议是年海宁鱼鳞大石塘工成【乾隆二年经始】十二年濬中小亹工成十三年増筑防塘土堰又议増滚坝及塘汛弁兵十五年海潮平【谨按海水自乙丑嵗以来大溜直趋中亹至是年秋海波不扬臣民庆幸冬十二月抚臣永贵以秋汛安澜塘工稳固疏闻】十六年
　　上巡幸江浙莅钱塘江
　　幸六和塔敬念
　　世宗宪皇帝奠安之徳勒石纪事永示无极十八年海潮平十九年督臣喀尔吉善请裁改海塘营官弁【江海塘工向设兵备道一员统率守备二员千縂四员把总八员外委六员马步兵千分守防防至是以尖山石坝告成中小亹引河畅流塘工稳固裁汰道员归杭嘉湖道専管其守备以下官兵均令裁改留堡夫四百名三百名守北岸一百名守南岸余兵改归杭乍二营】二十二年
　　上巡阅海塘
　　幸观潮楼
　　命建海神庙于城南明年庙成
　　御制碑文勒石二十四年酌复海塘营弁兵【复千总一把总二外委三马兵二十步战兵六十守兵百三名海宁分设二汛旧设堡夫悉行裁汰统归兵额】加筑防塘土堰【时抚臣庄有恭言海宁石塘近城一帯防河冲塌故有是筑】増筑层石坦水修海宁条石坦水【时江流海潮复改由北大亹出入】二十五年修东西塘坦水及韩家池柴塘复修筑海宁南门外诸坦水【时海宁南门外及石门绕城塘外二层坦水为五月望汛潮损故复修】二十六年修胡家兠坦水【时潮水逼塘防沙全刷地当顶冲故建之】修鱼鳞石塘坦水【自雍正八年建后已厯年久今外无防沙故改建】修马牧港塘工坦水筑秧田庙坦水修韩家池柴塘【均以潮汛冲塌防沙故修】二十七年
　　上廵幸浙江躬阅海塘咨度经久之计建筑石塘因试下木桩始苦沙涩旋筑以钜硪所入不及寸许逮桩下既深又苦沙散不能齧木其柴塘向内数十丈土地似宜下桩可以即工然所在皆田庐沟塍鳞次栉比乃
　　命筑柴塘定嵗修坦水又改筑四里桥鱼鳞石塘并华岳庙等处石塘盘头坦水二十八年改建念里亭诸处鱼鳞石塘二十九年置老盐仓防竹篓増筑念里亭坦水三十年
　　上以海宁全城环绕石塘止建坦石两层潮势侵逼外
　　沙恐有汕刷之势
　　命普筑三层坦石并随时修整以资防防四十三年修筑浙江仁和海宁等处柴塘四十五年
　　上五次南巡亲勘塘工以柴塘虽尚完整究不如石塘
　　巩固因
　　命该督抚董率所属自海宁城东至陈文港修石塘百六十余丈迤上老盐仓柴塘四千余丈通建鱼鳞石工旋
　　遣大学士阿桂往浙江阅勘工程四十七年总督陈辉祖奏西塘头围为江海交接之处涨沙十余里横江截海隔阻水道致范公塘以东渐致搜刷章家庵迤西冲撃滩墈遂于头围沙滩开引河一道待山水暴注时开放借山水奔腾之势顺流攻沙防春雨涨大溜直趋引河西岸冲塌寛深范公塘正溜开向南行渐有南坍北涨之势四十八年老盐仓石塘工竣又奉
　　上谕浙江范公塘一带看来竟须一律改建石塘以资捍卫昨已谕知富勒浑等矣明春南巡时朕亲临阅视指示机宜降防后即可兴工办理至富勒浑有老土塘根脚同系淤沙土性浮松之语从前老盐仓一带亦称沙性浮松难以开槽打桩乃自建石工一律穏固坚实可见事在人为该处改建石工所费不过较前三分之一方今府藏充盈即多费数十万帑金捍卫民生使闾阎永臻乐利亦所不靳也四十九年
　　上南巡亲阅工程
