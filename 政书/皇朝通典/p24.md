<!-- { "loadSidebar": true } -->
　　挪移之由此而生着鄂尔泰查明盐斤内所増银两抵补减价増薪之数定议奏闻嗣奏滇省各盐井新増正课共银五万七千七百有竒减价増薪之数共银一万九千余両抵补有余请如前奏从之河东池盐献瑞产盐七百余万斤六年河南縂督田文镜疏请汝寕一府引盐停止知府彚销令各州县招募殷实水商行盐办课该州县按季督催各销各引从之盐政硕色疏请修理盐池嵗拨余银羡银六千两以三千两充嵗修以三千两积至五年充大修从之五年议准闽省盐暂令水商行销试行三年无误课食再照两淮等处例设引商【嗣于乾隆元年复行招商行引】定私枭连坐之法惟大伙窝囤聚众拒捕者始将首犯之同甲一并连坐若寻常兴贩止治两隣甲长以不首之罪准两淮盐设立灶长保甲稽查私又禁盐灶户私置盘防【谨按深者为盘浅者为防皆烧盐之具】并定淮北晒扫余盐令商人収买配运酌加引课【谨按淮北五用潮水晒扫成盐难与火伏一例】七年复设山东胶莱分司运判【谨按山东旧设分司二员康熙五十八年裁胶莱分司今复设】八年
　　谕川省盐课考成惟责之产盐州县倘僻逺地方不行官引必致私贩充塞甚为盐政之应将官引通行各州县计户口之多寡均匀分发引张令其各自招商转运倘有壅滞责成州县如此则有司稽查必严私贩息而官引销端亦永剔矣长芦盐政郑禅寳疎言山东青登莱三府所属之十六州县票盐旧系招商办课民情未便请除商名聼民自行领票销卖其应纳课银摊入地粮徴収从之定地方官经征盐课全完议叙之例九年
　　谕两淮盐政着縂督尹继善兼行管理十年定广东子盐配引之例【广东正盐之外余盐谓之子盐今定遇正盐迟缺之时即以子盐约配商引行销】从广督鄂弥逹请加给灶丁盐价每包加银一钱二分【嗣于乾隆元年以盐价有贵贱不一又定随时增长之例】十一年严盐
　　斤亏短之禁定广东髙广二府设运判一员専管盐务【旧系知府兼管】改设淮南巡道督缉盐务并于仪徴等处添设营员【仪徴之青山头守偹一把搃一外委一兵一百名江都县之马家桥甘泉县之邵伯镇僧道桥各添设把搃一员兵三十名】禁埠商设立坐标私収渔户帮饷又定湖南新开苖疆之永顺永绥等州县行销淮引共増三千七百二十一引十二年湖南巡抚钟保疏湖南常宁县例销淮引桂阳州例食粤盐今桂阳屯丁散处常寕交界地方食粤食淮不无混淆请将五十四户屯丁田赋户口归并常宁县管辖其原食粤盐亦改销淮引以杜私贩之源从之定粤省収买埸灶余盐以清私贩江南縂督赵宏防疏言通防等州县渔户贫民请按户口多寡于附近灶余盐酌留若干俟渔汛之期填定盐数照票赴买盐彚册报查从之又准赵宏防请于淮南仪所添设监掣同知一员十三年两淮盐政髙斌疏定盐法四条一浙闽川粤及长芦商人与淮盐接界广开盐店宜查究治一湖广界连川粤宜各选勤干府佐一员督率巡查一审盐案无许避重就轻一江广水程与引目无异请归抚臣就近查核完欠分数檄行驿盐道勒限严催俱经部臣议准是年八月
　　皇上御极
　　谕淮南盐政盐课甲于天下两江三楚皆仰给于淮盐课源用以铙裕近闻湖北早禾稍歉盐未畅销楚地夙为鱼米之乡湖鱼旺产商得资其腌切借以完课今年汉水涨发鱼市稀少又湖南因经理贵州苖疆军务未及转运以致汉口盐壅未销积至七八百万包是今年乙卯纲未能报销而明年丙辰纲又应起运两年并纳商力维艰朕心深为轸念筹度变通将乙卯未完正额为分年带征自乾隆元年丙辰纲起按年接运则商力既纾完纳自无迟悮从此年清年额可永无递压之虞矣又
　　谕朕即位之初加意海内民人既降防将雍正十二年以前民欠钱粮尽行蠲免因查两淮盐灶户应徴折价钱粮亦有未完之项当与民人一体加恩着该部即速传谕总督与盐政将雍正十二年以前旧欠查明奏闻蠲免俾灶户均霑实惠毋使胥吏作弊中饱
　　乾隆元年改浙江廵抚为縂督兼管两浙盐政【旧系布政使兼管】又裁汰滇省盐课盈余以平盐价【旧例盐课除正项外有增添盈余以俻地方公用】又定増斤改引之法杭嘉湖三所引盐照两淮旧额每引増五十斤松江所照淮海温台例毎引増给盐四百斤又暂停浙江盐政领发余引【谨按两浙正引共七十万一千六百九十八道自雍正七年准督臣李卫请预发余引十万道递年来增至二三十万不等兹因冬夏两掣塩少仅可敷正引之数余引暂行停止】又议准云南黒井等井盐运昆阳等处行销盐价毎百斤减至三两以下其应减盐价等项银六万一千余两即将各井应减盈余通融抵补又定广西盐价仍照雍正年间部定之数每斤减价二厘销售二年免两广盐课余平银两从总督鄂弥逹请也【谨按两广盐课商人完饷毎一千两于平头三十三两之外徴収饭食银十五两余平二十五两是年悉令豁免】四年定贵州省古州等处埠销引徴课额【谨按古州系新辟苗疆向无外课兹定以古州为搃埠丙妺永从三角等处为子埠由古州搃埠分拨销售其商人归古州同知管辖】又停止浙江省储偹盐斤【先是盐政嵇曽筠请买余盐存贮以偹平价之需至是廵抚卢□以出易之时分各商脚价甚重且盐斤销耗力不能赔请罢之】又免云南白琅二井节礼及黒井锅课银两六年定淮商运楚盐价价贱时毎引以五两四钱一分三厘为率价贵时不得过五两八钱二分八厘又准毎引量加余息二三钱【谨按前定贵贱两价只覈给成本故再加余息以示鼔励】七年
　　谕闽省为濵海之区百姓多借鱼盐之利以为生计朕闻该省盐课内颇有苦累商民之处如毎盐百斤加增钱二十文至七八十文不等名之曰长价又各肩鱼客贩买盐请领道给印票执照或每单徴钱三文或每石徴钱三文名之曰单钱又正额毎盐百斤収银一钱五分各实収钱百五十文该合银一钱六分六厘毎百斤申银一分六厘亦令入官名之曰银水以上各项皆巧取陋规不便于商民者着该督抚确察禁革如有必不可少之襍费即于项内存留若干减去若干不得仍前多索永着为例又定福建招商行引【谨按雍正五年即招水商行销是年始行请引】毎年额颁正引五十四万五千六十有二余引四十万三千百六十有二如有销不及额者照例报防又额外余引十二万三千不注定州县令各路通融办销尽销尽报不入年限考成之内八月两广总督庆复疏言粤省各埠额引有难销者有易销者请将难销埠分拨于易销埠引中配运行销并言粤省近年产盐甚多其沿海地方盐塷请改为稻田耕种稻麦以重本计俱从之十一月四川巡抚硕色以蓬溪等县盐引积滞请酌量改拨于徳阳等处就近行销从之八年议准两淮乙卯纲未完引额提入癸亥纲閠月内带销九年以滇省东川等处盐斤不敷改四川犍为各厰余盐増引行滇接济民食其应徴课银仍照川省旧例计算收纳【谨按川省水引一张徴税银三両四钱五厘陆引一张二钱七分二厘】十年准两淮盐政吉庆请两淮盐添铸煎盐盘角二十七副【谨按盘角煎盐较盘防费省而产多甚为便利】定淮扬预运盐斤毎引加耗盐二十斤十一年豁免海贑二州县之板浦徐渎中正莞渎临洪兴庄等六盐埸带徴银両十二年定运盐赴楚装载船斤例大船均改作小船毎船止许装载四五百引至千二百引限四十日抵汉口无故逾限十日以外者准起觧官物违限律加等科断又建常平仓于湖北汉口以存贮递年未销积引十三年准淮北盐亦照淮南加耗之例六月毎引加耗十五斤七月加耗十斤【惟五月内中河水浅尚未掣运不给卤耗】又
　　谕近年淮商急公输课颇为踊跃着加防于引额之外毎引增给十斤俾商本不致亏折民食永资利益又定豫提额引例如遇本年额引不敷即于次年额引提销至次年正纲仍照嵗额请领引内注明豫提字様以免正纲重又定运销江西盐价【价贱时毎引以五両五钱七分九厘为率价贵时不得过五両九钱八分五厘】十四年定江西盐价照楚省例毎引加余息银二三钱十五年定行运湖南江西盐价令盐政毎嵗防同两省督抚按行销地方年嵗丰歉酌定贵贱价值饬商行销例十六年
　　谕朕省方所至广沛防膏前因两淮商众踊跃急公业已加防优奨更念其运纲输课接济民食防商斯足以惠民特再沛殊防着将两淮纲盐食盐于定额外毎引赏加十斤在原定成本之内俾得永逺沾受实惠商人当体朕博爱敦本至意风俗虽不必骤更近一分返朴之心即逺一分极奢之念殖息无取其三倍减一分售盐之价即利一分食盐之人其有昂直网利致累闾阎则深负加防徳意矣又
　　谕两淮各煎丁本属穷民毎因不能接济向各灶户重利借贷以资食用生计甚为拮据着该盐政酌量于公项内动银数万两准其赴官借领毎年春借冬还不必加息俾穷民咸沾寔惠是年
　　上以两淮丁卯戊辰己巳三纲引盐专用原定贵价行
　　销经部议驳请将贵价盈余追缴
　　谕曰恤商裕民本属一事若任其屡擡时价则于民食有害勒令贱价则商人又以成本有亏纷纷吁请今计各商行销价值于成本自可无亏即将来年嵗不齐不过如今所称歉嵗而止嗣后淮商销售盐引即遇应贵之年不得于现在所销价值外复议加増至于丰稔盐价可以酌量平减该督抚防同盐政随时筹画部臣亦不必执定例驳诘至部议已卖贵价复令追缴若给还食盐之户势固有所不能若以所余归之官帑于政体又有所不可着免其追缴又准河东盐政西宁请酌减河东余引四万道【谨按河东余引自雍正十三年至乾隆五六两年陆续增添至二十四万道兹酌减四万道其余二十万道作为定数】并更正陕西咸宁等处升斗照依部式【咸宁等处旧用升斗较报部数加重故请改正】十七年
　　谕芦商积困之余旧欠甫清若按斤加课商力未免拮据着将所加盐斤减半纳课永为定额其乾隆二年至六年应追未完加斤课银一十四万余两着一并加恩豁免十八年准长芦添领余引七万道从长芦盐政吉庆请也又免天津余引输纳课银从直总督方观承请也十九年准两淮盐政吉庆请定私贩荡草出境该管官不行查出者照管理矿厰官贠失察私运铜铁罚俸一年又准云南廵抚爱必逹疏请镇雄州盐斤仍聼商贩行销即于镇雄总汇扼要处酌设税口抽收每防一百六十斤抽税银一钱八分俟试抽一年再为定额从之二十年议准江苏廵抚庄有恭疏请两淮新淤草八千六十一顷八十一亩零有自置防办盐者即令其报陞二十一年准两广总督杨应琚疏言粤东雷属海康遂溪徐闻三县向未设有员埠事务俱交商人承办兹请一体改归各县管理二十二年
