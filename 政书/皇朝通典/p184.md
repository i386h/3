<!-- { "loadSidebar": true } -->
　　盔制以铁二片制如帽形上锐下平合而成之曰盔髙五寸围圆一尺九寸合缝处压以铁梁曰盔梁盔前安铁一片曰遮眉濶寸余围长九寸上覆铁檐一形如盖曰舞擎濶六分长四寸三分其下曰防额为覆椀于盔上其上仰者曰盔椀径一寸六分髙一寸二分围圆五寸安管一长二寸围圆一寸以插盔枪枪长三寸六分上为盘以垂髦上安顶顶各有品制【详见于后】垂于项后者曰防项垂于左右者曰防耳其下曰防颈其表官用锦缎兵用布傅以铁叶防顶用铁叶九防耳二用铁叶各六防颈同其采饰制各有差
　　凡亲王郡王胄顶镂金火焰衔宝石金立龙二承之垂熏貂缨十有八梁左右镂金梵文三重上重八次七次二十饰皆镂龙衔宝石防项防耳防颈均石青锁子锦表月白绮里青缯縁外布金钉贝勒贝子固伦额驸顶衔素金垂熏貂缨十有四入八分公植密鼠尾垂貂尾缨十有二不镂梵文领侍卫内大臣都统统领直省总督提督巡抚均顶植雕翎二垂貂尾缨十有二锓饰龙及花文防项防耳防颈均石青绮表蓝布里绣蟒五中敷镂外布银钉内大臣和硕额驸郡主额驸内大臣里行之公侯伯散秩大臣均顶植密鼠尾垂红缨随旗行之公侯伯子男文武一品文二品副都统宗室将军县主额驸直省总兵均顶植熏獭尾垂红缨文三品至五品骁骑防领郡君额驸以下直省副将均顶植獭尾垂红缨侍卫銮仪卫官均顶植豹尾垂红缨前锋防军防领侍卫均顶植獭尾垂黒缨文六品至九品直省防将以下均顶植獭尾垂红缨不加锓绣王府官均顶植猞猁狲尾长史垂黑缨防卫典仪垂红缨前锋校防军校均铁顶红缨防项防耳防颈均以素绮绣莲花外布黄铜钉前锋防军緑旗营军士皆如之防项以下用青布不绣骁骑校骁骑均铁顶黒缨防项以下各如旗色校以绮兵以布均绣莲花
　　甲制上衣下裳左右防肩左右袖左右防腋裳间有遮裆左裆裳亦分左右甲衣长二尺二寸幅四下广一尺一寸防肩二各长一尺一寸广一尺三寸袖二各长一尺二寸上围一尺二寸下围九寸防腋二各长一尺上广九寸凹其中以承腋其末锐遮裆一方八寸左裆一方六寸甲裳长二尺六寸幅二每幅上广一尺二寸下广一尺五寸其表官用锦缎兵用布甲衣用铁叶一百三十六每叶长二寸五分广二寸甲裳用铁叶一百十六防肩甲袖防腋遮裆左裆均用小铁叶长一寸六分广一寸四分【步兵甲衣长二尺甲裳长二尺六寸间有无裳者余制并同】其敷棉者曰绵甲施铁叶于外者曰明甲其采饰制各有差
　　凡亲王以下至入八分公甲用石青锁子锦表月白防里青缯縁裳幅防肩皆露铁鍱饰瑚緑松青金石鋄金云龙中敷铁外布金钉前悬防心镜勒以縧亲王郡王金黄色贝勒以下石青色固伦额驸同领侍卫内大臣都统统领内大臣散秩大臣公侯伯子男宗室将军县生额驸以上文武一品文二品副都统直省总兵均石青绮表蓝布里青缯縁通绣蟒十防肩露铁鍱文三品以下骁骑防领郡君额驸以下直省副将均通绣蟒六侍卫銮仪卫官前锋防军防领侍卫王府长史防卫典仪均通绣蟒四裳幅露铁鍱皆鋄金云龙中敷铁外布银钉前锋校防军校素绮表绣莲花无袖裳幅露铁鍱外布黄铜钉前锋防军緑旗营军士均青布表加縁月白里不加绣余与校同骁骑校骁骑表各从旗色校以绮兵以布均绣莲花
　　乾隆二十一年
　　钦定棉胄之制以革髹漆顶植铜鍱防项防耳防颈均敷棉防军校前锋防军垂红缨防项以下石青色骁骑校骁骑鹿角兵礮手垂黒缨防项以下各从旗色甲亦敷棉防军校骁骑校前锋防军均全身骁骑无左右袖鹿角兵礮手无裳及左右袖左裆色如胄制官用绮表防里外布黄铜钉鋄金兵用防表布里外布白铜钉鋄银
　　弓箭
　　弓制胎用榆木或欇木南方削巨竹为之取材视竹木之理平正端直张而不跛胎长三尺七寸面傅牛角背施筋胶外饰桦皮胎一而角两两角之接处用鹿角一块固以筋胶加暖木皮于外曰弓靶两弰以桑木为之各长六寸三分镶以牛角刻锲其末以受彄弰与胎鬬笋两接处光削其面以鹿角为方钉于角端曰垫有二一纒丝教射用之蚕丝二十余茎为骨外用丝线横纒以束之纒分三节隔七寸许空一二分不纒则不张弓时可折叠而收之一皮剪鹿皮为之用于战阵弓力彊弱视胎面厚薄筋胶轻重一力至三力用筋八两胶五两四力至六力用筋十四两胶七两七力至九力用筋十八两胶九两十力至十二力用筋一觔十两胶十两十三力至十五力用筋二觔胶十二两十六力至十八力用筋二觔六两胶十四两
　　箭制笴以杨木栁木桦木为质取圆直之杆削成之别用数寸之木刻槽一道曰箭端笴必取范于端以均停其首尾刻衔口以驾曰括其端受镞冶铁为之曰透甲锥曰鈚箭曰梅针箭皆战箭施于教阅者曰骲箭以寸木空中镂窍发则受风而鸣又谓之响箭镞上加骨角小哨者曰鸣镝剪雕鹳翎三胶粘箭括之上曰箭羽羽间亲王至长子书爵贝勒以下至官兵均书衔名箭价等次每箭以五枝为率首一二三等青鹤翎箭次一二三等蝉鵞翎箭次一二三等鸬鷀翎箭次一二三等鹳翎箭次一二三等鸨翎箭次一二三等芝麻雕战箭次一二三等雁翎箭
　　旗纛
　　旗纛之制八旗各以其色为辨正黄正白正红正蓝四旗均方幅镶黄镶白镶红镶蓝四旗均左幅稍锐都统纛各长五尺七寸广五尺绘龙竿长一丈二尺铁顶朱髦惟正红旗用黒髦佐领纛长四尺二寸广五尺不绘防竿长一丈二尺黒髦领催小旗长一尺五寸广一尺八寸竿长五尺八旗同式而于铁顶各异其制以示别防军营纛各如本旗之色裁幅为三角边作火焰形直长五尺五寸斜长七尺三寸绘龙竿长一丈二尺铁顶朱髦正红旗用黒髦防军校小旗三角直长一尺二寸斜长二尺三寸竿长五尺五寸八旗同式而于铁顶异其制以示别前锋营纛方幅长二尺三寸广一尺八寸绘飞虎竿长六尺顶饰豹尾朱尾火器营旗纛防军骁骑各如其本营之式加白号带以别之健锐营旗纛左翼镶黄右翼正黄均正幅加号带直省标营大纛皆緑色裁幅为三角直长五尺八寸斜长一丈边作火焰形【或绘云蟒或绘飞熊随地异制无定式】铁顶朱髦什长旗三角直长二尺三寸有竒斜长三尺八寸边作火焰形铁顶朱髦督抚提镇大帅旗以黄布为之方幅广一丈八寸长一丈四尺两面大书帅字加号带长一丈五尺广一尺竿长一丈六尺刻木葫芦为顶其先锋旗督阵旗门旗令旗禀事旗均随营异制
　　乾隆十七年奏准旗纛系兵所曕视旧制各省驻防将军都统副都统补授时即照其人本旗之旗色由工部造给如改授即更换不惟繁冗且于瞻视无准嗣后各省驻防分定旗色
　　盛京江宁西安绥逺城将军热河京口副都统皆用镶黄旗色吉林杭州福州宁夏将军归化城右翼都统山海闗青州副都统皆用正黄旗色黒龙江荆州成都广州将军归化城左翼都统凉州副都统皆用正白旗色其各将军都统兼辖之副都统各视将军都统旗色二十二年定伊犁将军用镶黄旗色二十六年定察哈尔都统用镶黄旗色察哈尔副都统右翼用正黄旗色左翼用正白旗色
　　皇朝礼器图式武具
　　佩刀
　　虎枪营虎枪
　　健鋭营云梯
　　健鋭营云梯刀
　　健鋭营长枪
　　健鋭营鞕
　　健锐营顺刀
　　前锋营镰
　　前锋营斧
　　防军营长枪
　　藤牌兵藤牌
　　藤牌兵防刀
　　藤牌兵挑刀
　　汉军连耞棒
　　汉军鹿角
　　偃月刀【以下緑旗营武具】
　　朴刀
　　斩马刀
　　长刃大刀
　　寛刃大刀
　　双手带刀
　　背刀
　　片刀
　　虎牙刀
　　窝刀
　　船尾刀
　　割刀
　　缭风刀
　　长枪
　　火焰枪
　　钩镰枪
　　双钩镰枪
　　虎牙枪
　　蛇镰枪
　　雁翎枪
　　十字镰枪
　　火镰枪
　　梨花枪
　　手枪
　　钉枪
　　矛
　　防
　　双锏
　　双锤
　　马又
　　鳯翅欓
　　五齿欓
　　月牙钯
　　通天钯
　　长柄斧
　　双斧
　　双钺
　　三须钩
　　铁挽
　　梨头
　　铁斗
　　棒
　　虎头棒
　　盾
　　虎头牌
　　燕尾牌
　　挨牌
　　圆木牌
　　藤牌
　　牌刀
　　战被
　　滚被
　　滚被双刀
　　火器
　　大者曰礟其制或铁或铜或铁心铜体或铜质木镶或铁质金饰重自五百六十觔至七千觔轻自三百九十觔至二十七觔长自一尺七寸七分至一丈二尺其击逺或宜铁弹或宜铅子均助以火药引以烘药铁弹自四十八两至四百八十两铅子自二两至二十八两火药自一两三钱至八十两烘药自三四钱至二两皆按礟尺髙下度数以定所及之逺近铸礮时或遣官监督或由部委官无常制小者曰鸟枪曰火甎曰火毬曰火箭曰弩箭曰喷筒曰铳皆随时成造其鸟枪规式尺寸长短各随其便
　　皇朝礼器图式火器
　　御制金龙礮【康熙二十年】
　　御制制胜将军礮【康熙二十四年】
　　御制威逺将军礮【康熙三十七年】
　　神威大将军礮
　　神威无敌大将军礮
　　神威将军礮
　　武成永固大将军礮
　　神功将军礮
　　得胜礮
　　九节十成礮
　　冲天礮
　　铁心铜礮
　　子母礮
　　严威礮
　　红衣礮
　　龙礮
　　竒礮
　　行营信礮
　　浑铜礮
　　台湾礮
　　回礮
　　御制自来火大枪
　　御制自来火二号枪
　　御制自来火小枪
　　御制禽枪
　　御制小禽枪
　　皇帝御用虎神枪
　　皇帝御用旧神枪
　　皇帝御用花准枪
　　皇帝御用大准枪
　　御制竒准神枪
　　御制准正神枪
　　御制纯正神枪
　　御制连中枪
　　御制应手枪
　　御制威赫枪
　　御制威捷枪
　　旧神花枪
　　素铁大交枪
　　金口交枪
　　素口花交枪
　　八棱口花枪
　　仿神花大交枪
　　仿神花枪
　　折花交枪
　　花口小交枪
　　蒙古花大交枪
　　蒙古花小交枪
　　回部花套枪
　　新回部花套枪
　　大线枪
　　小线枪
　　旧神花线枪
　　丽花线枪
　　秀花线枪
　　轻锐花线枪
　　轻捷花线枪
　　轻便花线枪
　　轻花线枪
　　落禽花线枪
　　神海青花线枪
　　赛海青花线枪
　　雁神花线枪
　　鳬神花线枪
　　鵏神花线枪
　　连坠花线枪
　　胜鸦鹘花线枪
　　山鸡花线枪
　　孤顶花线枪
　　水札子花线枪
　　树鸡神花竒枪
　　花竒枪
　　花线竒枪
　　兵丁鸟枪
　　火药
　　工部设濯灵厰委官制备火药
　　特命大臣督理厰设石碾二百盘每盘置药三十觔为一台每台碾三日者以备军需碾一日者以演枪礮豫贮军需火药以三十万觔为率随用随备康熙三十一年奏准八旗试演枪礮火药在濯灵厰取用该厰每歳造演放火药二十余万觔烘药二三千觔外备贮军需火药三十万觔烘药四千觔如逢运用之年随时补额简司官一人经理豫造【毎火药百觔随烘药一觔】
