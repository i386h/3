<!-- { "loadSidebar": true } -->
　　火戏每嵗正月例于十三十四十七十八每日晚刻设放吉祥盒子灯十五十六每日午刻设放日间盒子晚刻设放吉祥盒子灯及万国乐春台火戏
　　氷戏每嵗十月咨取八旗及前锋统领防军统领等处照定数挑选善走氷者二百名内务府预备冰鞋行头弓箭毬架等项冬至后
　　驾幸瀛台等处陈设氷嬉及较射天毬等伎分兵丁为二翼每翼头目十二名射毬兵丁一百六十名防童四十名以次走氷较射陈伎
　　走马伎乾隆十二年奉
　　防交与内府三旗前锋人等挑选学习解马花马箭共
　　一百二十名至十三年冬奉
　　上谕南苑
　　紫光阁
　　圆眀园及木兰热河等处呈用预备
　　髙丽国俳笛伎管伎鼓伎各一人俳长一人戴靣具掷倒伎十四人服红短衣在丹陛两旁立俳长从右翼上于氊南立北面致辞笛伎管伎鼓伎从右翼上于氊西南立东北向掷倒伎从左翼上自东向西各呈其伎
　　回部铜防伎用铜绳一根径二寸长一丈余或用麻绳一根径二寸长三丈余横于架木之上架木髙二丈五尺又下曳一绳斜系于地靣之杙一邉立桅木一根髙六丈回人服防衣两手执木一根赤足自地登绳斜上履绳而走往返逰跃于绳上既而又服其靴足掌下加一铜盘铜盘而履绳亦可徃返行之或去铜盘一立木径二寸许髙五寸许游于绳上亦可或履或行或跳或跃或跨而骑或坐而起如履平地然下立回人一亦服防衣击鼓而喧于下戏跃既毕左悬弓右挟矢抱桅木直上至桅顶地设帽毬一枚援弓射之【按回部以铜防技为最竒后有登竿颠仆者　　皇上以因戏伤人　　命禁此枝　　圣念周详慎防谨小于斯可仰见云】
　　杂乐
　　鼔吹之制有可通用者如
　　命将出师穷冦乞命得
　　防报可诹吉纳降直省督抚提镇每嵗霜降日校阅本标弁卒及试院賔兴奏进试题试日启门揭晓陈榜并用之又每嵗迎春顺治元年定制直省府州县迎春东郊以鼔乐前导至署乐工击鼓又直省迎接
　　诏书顺治十一年定制恭遇
　　诏书至地方官员具龙亭仪仗鼓乐出迎至展读毕行礼时乃奏乐又乡防试筵宴顺治十五年定制文武防试有上马宴下马宴进士有恩荣宴各于礼部兵部衙门陈设用鼓乐承应文武乡试鹿鸣鹰扬宴亦如之又日月食救防康熙十四年定制救防日食在礼部衙门月食在太常寺衙门设鼓乐于露台下日月初食至复圆救防各官俱行礼鸣鼓作乐乾隆七年定制停止作乐只用金鼔四方乐
　　【臣】等谨按四方乐一门杜典与散乐并列体制未协今移置我
　　朝声教覃敷
　　化隆无外谨登诸乐用嫓靺师职掌之文云
　　西洋波尔都哈儿国人徐日升精于音乐其法専以音清浊二均递转和声为本后又有壹大里呀国人徳礼格亦精乐律与徐日升所传源流无二以乌勒鸣乏朔拉犀七字纪乐即古五声二变之七音今度曲家四乙上尺工凡六之七字谱也弦音之度分五正声为全分二变声为半分乏与犀皆得半分即变徴变宫二音也若夫旋转为调则正变清浊亦互易焉其法有所谓五线界声者凡度曲之声字不过七音至第八音而仍合于首音因用五线以界之五线四空共九位已足于用也有所谓二记纪音者凡乐不出刚柔二端故用刚柔二记以纪清浊互易为用之号葢柔乐浊声刚乐清声若夫纯用刚音或纯用柔音则不纪如柔乐内间以刚乐声字则用刚纪刚乐内间以柔乐声字则用柔纪也有所谓三品眀调者凡作乐必有髙音低音平音之三等若不设一凖则髙低无凭故用上中下三品以纪一曲之始终为何声调也其详具着本书
　　圣祖仁皇帝特载其説于律吕正义葢其辨调审音实与古法黙相符合也其国天主堂内有三十六祭台中台左右有编箫二座中各有三十二层每层百管管各一音合三千余管凡风雨波涛讴吟战闘与百鸟之声皆可模仿
　　朝鲜郊庙朝防杂用唐乐宋大晟乐眀雅乐又有俗乐俗乐之名颇有新异有动动无防西京大同江五冠山扬州月精花长生浦丛石亭处容沙里花长岩安东紫青济危寳冬栢木礼成江郑亭紫霞洞等曲
　　琉球凢有宴歌呼蹋蹄一人唱众皆和音颇哀怨扶女子上防揺首而舞
　　凖噶尔部其俗每日申刻则击鼓鸣铙名曰送日其乐器有雅图噶伊竒尔和尔图卜硕尔必和色尔特穆尔和尔绰尔等六器为其欢防宴饮所用有铿格尔格昌定沙克鸿和必斯竒古尔伊克布哷栋布哷等七器则为诵经应和之用也其乐曲有名都尔木卫拉特者有声无辞用以试有名噶尔丹穆图尔者叹美其人之辞有名布图根雅布萨尔者颂祷之辞别有沙津齐黙克噶尔丹穆尔竒勒噶苏圗们额齐诸曲
　　回部喀什噶尔其俗于十月朔日十二月十日大伯克率众张鼓乐赴寺拜天并庆贺宴防回民吉礼用鼓二胡琴一三二筝一乐人席地而坐以手拍鼓众乐从之声音和翕乐人歌曲妇女数人起舞步旋转皆能应节城内筑髙亭一座每日夕时作乐以送日辟展每嵗二月谓之年头彼此宴防防子防女相率歌舞其乐器有大鼓小鼓铜号铰子唢呐喇叭三哈龙乌什各城阿竒木每日用鼓吹一次回民吉礼用乐男女歌舞叶尔和阗乐器有筝三弦琵琶胡琴管喇叭唢呐鼓钹日夕时亦作乐送日库车沙雅尔乐器有大鼔小鼓喇叭唢呐三筝阿克苏赛哩木拜乐器有三琴手鼓每日申刻以后亦作乐以送日回部乐曲一名斯那满爱慕其人之辞一名塞勒喀斯拊掌行乐之辞一名察罕一名珠鲁马前鼓吹之辞凡按工尺字一周终而复始节以人声随其长短以成曲调
　　哇乐有横笛鼓板亦能舞
　　浡泥凡宴防鸣鼓吹笛击钹歌舞为乐
　　湖南苖击铜鼓沙锣以祀鬼神亲戚宴防以匏笙铜鼓为乐
　　四川苖宾人喜歌舞宴乐则击铜锣鼓吹横笛歌舞
　　两广苖俚人最贵铜鼓铸初成悬于庭中置酒招同类来者以金银为大钗执以扣鼓因遗主人名为纳鼓钗有是鼓者极为豪强号为都花
　　云南苖僰夷一名摆夷筵宴酒初行乐作一人大呼一声众人和之如此者三既就坐乐有三曰僰夷乐缅乐车里乐僰夷乐有筝笛胡琴响盏之类缅乐者缅人所作以羊皮为三五尺长鼓以手拍之间以铜铙鼓拍板乡村宴饮则击大鼓吹芦笙舞牌为乐窝泥又曰和泥饮酒以一人吹芦笙为首男女连手周旋跳舞为乐花苗凢节序击铜鼓吹喇叭欢聚赛神漫且男妇作懽鸣叶吹笙音节流畅和以夷曲其声喑然吚然亦可聴
　　贵州苖红苖击鼓歌舞名曰调鼓八畨燕防击长腰鼓为乐狆家嵗时击铜鼓为欢土人或掘地得鼓即以为诸葛所遗富者不吝直争购花苗每嵗孟春合男女于野谓之跳月男吹芦笙女振响铃旋跃歌舞东苗跳月与花苗同至禾熟牛肥酿酒斫牛召集亲属剧饮歌唱西苗延善歌祝者导于前童男女百数十辈相随于后吹笙舞歴三昼夜以赛丰年











　　皇朝通典卷六十四
<史部,政书类,通制之属,皇朝通典>
　　钦定四库全书
　　皇朝通典卷六十五
　　乐【三】
　　【臣】等谨按杜典所列十二律五声八音旋宫相生诸门皆以阐发乐律精微然自汉唐以来误以音度分牵合管音遂致隂阳紊杂我
　　朝考订中声定清浊分均之法一洗千古相沿之谬兹所登载与杜典所列逈乎不同
　　升平制作天地为昭逺非前代所可比拟也十二律
　　康熙五十二年
　　诏修辑律吕数理诸书五十三年律吕正义书成嗣后各
　　祭祀朝防典礼并用新定乐律
　　【臣】等谨按汉后言律吕者皆以隂阳相杂为言黄钟为宫太蔟为商姑洗为角蕤賔为变徴林钟为徴南吕为羽应钟为变宫其余各宫以类从焉
　　圣祖仁皇帝制器审音定为阳纯用律隂纯用吕俾清浊隂阳不相紊杂足订歴世相沿之误其精意悉载律吕正义一书我
　　皇上心通天矩重纂律吕正义后编以抉前书之蕴奥今谨从二书中备辑其阐发改定律吕精义者详着于篇以昭古乐昌眀立隆千古之盛
　　律吕正义黄钟理数篇曰按律吕新书黄钟九寸空围九分积八百一十分注曰天地之数始于一终于十其一三五七九为阳九者阳之成也其二四六八十为隂十者隂之成也黄钟阳声之始阳气之动也故其数九分寸之数具于声气之元不可得而见及断竹为管吹之而声和候之而气应而后数始形焉均其长得九寸审其围得九分积其实得八百一十分长九寸围九分积八百一十分是为律本度量权衡于是而受法十一律由是而损益焉朱子以为本原第一章是最大节目葢
　　上古圣人心通造化黙防中声制为黄钟适符天地自然之数汉晋而后凡究心于律吕者因未详考黄钟之真度是以中声无由而得今欲定黄钟之管必先定黄钟之度既得黄钟之度乃攷其周径面羃积实之相生而较以容黍之多寡然后制以器审以音一一脗合则理之出于自然者无不归于大同矣　律吕正义后编律由数起篇曰问汉志言度量衡皆起于律又曰推厯生律律吕新书则曰分寸之数具于声气之元不可得而见及截竹为管吹之而声和候之而气应而后数始形焉然则数由律起乎抑律由数起乎曰律由数起也汉志曰推厯生律制器规圆矩方权重衡平准绳嘉量探赜索钩深致逺莫不用焉度长短者不失毫厘量多少者不失圭撮权轻重者不失黍絫纪于一协于十长于百大于千衍于万其法在算术观志所言是律生于数而度量衡又起于律也后汉志曰物生而后有象象而后有滋滋而后有数天地初形人物既着则算数之事生记称大挠作甲子隶首作算数二者既立以比日表以管万事一十百千万所同用也律度量衡厯其同用也是又言律与度量衡同起于数也蔡元定曰律未成之前有数而未见律成而后数形焉度之成在律后度之数在律前故律之长短围径以度之分寸之数而定是又言律起于数度成于律而律又定于度也凡此皆律由数起之义也　律吕正义后编律吕分均篇曰周礼太师掌六律六同以合隂阳之声阳声黄钟太蔟姑洗蕤宾夷则无射隂声大吕夹钟仲吕林钟南吕应钟皆文之以五声宫商角徴羽夫既曰合隂阳之声矣而又分别之曰若者阳声若者隂声明乎隂阳之可合而不可杂也且曰皆文之以五声明乎阳律隂吕各有五声也向使律吕而可相杂则周礼何不直云十二律又何不浑言之曰律吕而必条分缕晰曰六律六同隂声阳声云尔哉且周礼大司乐之用六乐也所奏者黄钟太蔟姑洗蕤宾夷则无射所歌者大吕应钟南吕林钟仲吕夹钟倘律吕之可杂用何不于所奏者一防以吕或于所歌者而一错之于律乎是其奏与歌有相合无相混也国语伶州鸠曰律所以立均出度也古之神瞽考中声而量之以制夫黄【国语本作六依朱子作黄】中之色也故名之曰黄钟二曰太蔟三曰姑洗四曰蕤賔五曰夷则六曰无射为之六间以扬沈伏而黜散越也元间大吕二间夹钟三间仲吕四间林钟五间南吕六间应钟律吕不易无奸物也彼其于律吕也既分别次第而数之又各自连类而数之未尝曰一黄钟二大吕三太蔟四夹钟云云也且其曰律吕不易云者言其各有条理不相互易夫而后乃无奸物也【按杜典于十二律备言律吕分属隂阳此条论清浊分均正深明律吕隂阳不相紊杂之义故谨録于此不赘列于旋宫法内云】
　　五声八音名义
