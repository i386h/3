<!-- { "loadSidebar": true } -->
　　谕滇省山多田少水陆可耕之地俱经垦辟无余惟山麓河滨尚有旷土向令邉民垦种以供口食而定例山头地角在三亩以上者照旱田十年之例水滨河尾在二亩以上者照水田六年之例陞科第念此等零星地土本与平原沃壤不同倘地方官经理不善一切丈量查勘胥吏不免从中滋扰嗣后滇省地头河尾俱听民耕种防免陞科又改湖广汉川县垸低洼民田上则者照渔粮上则徴收军田照渔粮下则徴收三十六年除临清及陵县沙鹻田赋江宁震泽清河坍荒田泰州淹没田江西水冲屯田各粮赋又免直隶喀喇河屯所属被水粮地并巴里坤垦不成熟地田赋三十七年免湖北江陵县直隶永定河下口江苏宿迁县修筑月堤占废民地及江苏靖江县甘肃中卫县陜西兴平县郃阳县水冲沙压田赋三十八年定直文安县大洼田地每年视积水多寡除减田赋例【大洼连络四淀涨涸靡常时定水大全行蠲除水小量行减赋】免山西丰镇防属旗地直涿州民地浙江仁和县荡水冲荒坍各田赋又湖北监利县创筑月堤占用民地田赋三十九年免直懐柔县浙江钱塘桐庐余杭临安乌程等县江苏上元江宁清河六合上海江浦镇泽铜山常熟等县江西新昌寜都等县冲坍及筑堤占用民地各田赋四十年免甘肃宁朔县沙压地刍粟山丹县草湖等渠坍没地赋四十一年除福建建阳台湾二县江西新淦新城二县江苏桃源县浙江仁和县冲坍田赋又免江苏丹徙县坍废田地漕米四十二年免直喀喇河屯水冲地亩田赋四十三年除江苏常熟娄县嘉定长洲坍没田赋浙江仁和三江两埸潮没灶课四十四年除江苏常熟嘉定等县甘肃高台县水冲沙压田赋四十五年免河南孟津县甘肃平畨碾伯二县坍没田赋刍粟四十七年除浙江仁和仁和仓三围等处坍没存减则地九百二十亩四十八年免直隶懐柔县水冲田赋并浙江仁和埸扶基等处续被冲坍田赋四十九年
　　谕苏州藩司所属地丁漕项公田余租等欵积欠银粮业经防予蠲除因思呉县公田已与民田一律交纳条银漕米并加徴义租嗣因该县有积年无着田粮复于公田徴收余租米二千二百余石抵补无着虚粮七百余石外尚余米千四百余石留为该县地方公用厯年均有拖欠民力拮据所有该县无着田粮除照旧于此项余租徴收抵补外其留备地方公用应徴米千四百余石着永免徴收五十年免河南郑州水冲堤压民地田租
　　免役
　　顺治元年除各旗壮丁差徭并输纳粮草布疋二年除江南丹徒丹阳二县明末加派马折银三年免浙江钱塘仁和二县间架房税七年除江南桐城潜山太湖宿松休寜句容六县逃丁荒地额赋十一年除江西逃丁额赋十八年准江南江都如臯海州民修理烽墩马路各免差徭一年
　　康熈十二年除河南全派河夫【如遇嵗修官为雇募每夫月给银二两】十六年严有司罚民修筑城楼垜口禁二十三年
　　上东巡免山东江南各州县卫所地丁银曲阜县地丁银二十八年除江宁市防嵗输房号廊钞银五十二年
　　恩诏嗣后编审増益人丁止将滋生实数奏闻其徴收办粮但据五十年丁册定为常额永不加赋五十四年定
　　社仓捐谷免徭例
　　雍正二年严官司到任苛派供设及修理衙署之禁又定官用什物照价给值不得科敛之禁六年罢口率之赋凡地丁均匀入地粮徴收八年
　　谕新设永顺一府所属永顺龙山保靖桑植四县火坑锄头烟户等名色钱一防删除令该户自行开报开垦官给印照永为世业十三年
　　皇上登极
　　谕山西大同偏闗老营水泉三汛兵丁交纳徭银向在饷银内扣交每年徴银六百八十余两着自乾隆元年始悉行蠲除永着为例又除江南太平县杂派江夫河篷钱粮
　　乾隆元年
　　谕除湖北江夏等十九州县未经摊减丁银甘肃伏羌通渭秦安防寜等县岷州卫阙额丁银江南长江网户鲥鱼折价银三年除福建延平府南平县浮多丁银五年
　　谕闻江省嵗额钱粮地丁漕项芦课杂税之外又有名为杂办者不在地丁项下编徴仍入地丁项下彚入分数奏销欵项甚多沿自前明迄今赋役全书止编应解之数未开载出办原委即有开载出办之处亦未编定如何徴收则例于是有阙额累官者有徴收累民者有累在官而因以及民者有累在民而因以及官者朕心轸念特颁谕防其实在阙额有累官民者确查奏免十一年议免江苏杂办钱粮【城租吏农班余米军饷碾饷折谷等项】又
　　谕朕从前巡幸直隶地方见城垣多有残阙皆因不能随时堵筑以致出入践踏逾越成路因令大学士等寄谕各督抚令其督率有司留心整饬嗣据巡抚硕色奏请分别工程千两以上者候以工代赈之年动项兴修千两以内者令该州县分年修补除土方小工酌用民力外其余即于上费项下支修朕将伊折令各督抚阅看俾其仿照办理但须善为经纪勿致累民而各督抚中遂有因此奏请开捐土方并将各官养亷合力捐修者或经批示或经议驳俱未准行今鄂弥达覆奏折内又称按田起夫诚恐占田之户必派之佃田之家不若暂借税银生息以备修补等语此奏甚属错误全不知朕本意矣葢城垣为国家保障其责全在地方官其所以酌用民力者葢因各处城垣偶有坍损地方官并不查禁聼民践踏甚且附近居民竟将城磗窃取以供私用是以令于农隙之际酌用本地民夫补葺使民知城垣之设原以卫民已身曽用力于其间则遇有损坍自然防惜不肯任意践踏且随时修补亦易为力此上下相维之义并非令其按田起夫竟成赋额之外増一力役之征也如鄂弥达所称者恐各省督抚亦错防朕防或致累民用是特颁此防晓谕各督抚知之二十七年立生监不得滥充社长圩长牙行埠头各杂役之禁三十七年
　　谕李翰奏请停编审造册所见甚是编审人丁旧例原因生齿烦滋恐有漏户避差之是以每届五年查编造册以备考核今丁银既皆摊入地粮而滋生人户又钦遵康熙五十二年
　　皇祖恩防永不加赋则五年编审不过沿袭虚文无裨实政况各省民谷细数俱经督抚于年底専折奏报更无借五年一次之另行查办嗣后编审之例着永行停止三十八年
　　谕据陈辉祖奏请将该省民屯新垦丁银随年摊徴批交该部议奏旋经户部覆准并请行查各督抚就本省情形酌筹妥议具奏嗣据直隶等省先后入奏大防请仍旧制者居多则陈辉祖所奏及该部所议皆未得当国家承平休养百有余年闾阎生齿日繁嵗有増益向来编审人丁按丁科则自康熙五十二年我
　　皇祖特颁恩诏永不加赋即以是年丁粮之数作为定额朕临御以来无时不以爱养斯民为念讵肯于丁粮区区毫末之赋稍存计较乎若以新垦民屯田亩复将丁银随年摊纳是与小民较及锱铢尤非惠下卹民之道所有各省办理丁粮一事无论己未覆奏俱着悉仍其旧毋庸另议更张


　　皇朝通典卷十六
　　钦定四库全书
　　皇朝通典卷十七
　　食货【十七】
　　蠲赈下
　　灾蠲
　　顺治三年直成安等七县水湖广兴国等十州县旱免本年租江西濒年旱涝罢本年漕四年陕西西安延安等府雹五年山东夏津蝗六年直真定顺徳广平大名四府水山西太原平阳汾辽泽等府州水均免本年租又定遇灾蠲免之例于起解存留项下匀减如存留无余即减起运之欵八年定题请灾蠲颁发免单例凡州县遇有灾免将实数刋刻免单颁发各户其已入者明年以实除之不给免单者以赃论十年定灾免分数例八分至十分者免十之三五分至七分者免十之二四分者免十之一有漕粮州县卫所准改折【谨按康熙十七年増定灾地除五分以下不成灾外六分者免十之一七八分者免十之二九分十分者免十之三雍正六年又定十分者免十之七九分者免十之六八分者免十之四七分者免十之二六分者免十之一乾隆元年复定五分者亦免十之一永着为例】免直房山湖北襄阳黄州荆州徳安湖南常徳岳州永州江苏扬州淮安安徽鳯阳庐州山东济南东昌各府灾田本年租十一年直八府山东二十一州县江南五州县浙江二十二县卫旱湖广天门蝗陕西汉中雹均免本年租十二年免直三十六州县卫江南浙江江西山东河南湖广山西旱涝诸县本年租陕西五府地震免兵民丁猺田赋十三年直新乐河南彰徳蝗湖南常徳湖北武昌水山西大同陕西清水洛川二县靖逺洮岷鳯翔四卫雹十四年直霸蓟等七州寳坻等二十一县保安等三卫梁城一所雹武清漷二县水十五年直蠡雄等八县山西五防陕西潼闗辛庄各屯卫雹均免本年租又免河南杞县雹灾秋粮十之三浙江绍兴宁波二府飓灾各赋十六年江西旱免被灾之四十五县田赋银粮又免贵州贵阳等六府河南雎州等十四州县卫江苏淮徐掦三府安徽鳯阳府湖北天门等六县水灾田本年租十七年河南河决雎杞虞城永城夏邑六县灾彰徳府旱江南邳萧宿迁沭阳四州县湖北蕲州广济县直曲阳县水均免本年租并酌免直新安丰润等县十之二江南雎宁宿州盐城等州县各有差十八年浙江宁波等二十九县旱江西鄱阳等四县湖北沔阳州水免本年租并酌免湖北黄梅广济等县十之三
　　康熙元年直江南山西河南四川水江西浙江旱湖北水均免被灾各县本年租三年江西四十一州县旱免赋有差定遇灾之地停徴额赋十分之三例四年山东山西旱免本年租并山西逋赋又免山东宁海栖霞被兵疫之各州县卫荒亡诸赋左都御史郝惟纳疏言灾地丁赋请准田赋分数并行蠲免从之五年江南桃源赣榆蝗湖北沔阳黄冈十二州县卫旱陕西镇原雹并免今年租江西南昌等三十五州县旱浙江象山等六县水甘肃霜均各免赋有差六年定蠲免各事宜凡遇蠲免有司官将应免者取具毎图里长结状分送部科察核如有已徴在官不流抵次年及不扣蠲数一概徴收侵蚀或题定蠲数不即出示晓谕或称止蠲起运不蠲存留或由单内扣除不及蠲数者均以欺防论其管辖官各降级有差又蠲免流抵如蠲本年者填明次年由单之首流抵次年者填明第三年由单之首不开载实数者罪之八年又定灾伤之处不得以阖邑地亩通算仍按区图村庄地亩被灾分数报蠲时以直五十州县卫水十分九分者
　　谕除其租七分八分者免十之四余如旧例江南淮扬被水之处各案分加免一分河南安阳临漳给复三年浙江临海天台二县卫甘肃被旱之庄浪等五县并除本年租安徽湖广偏灾之县各免赋有差山东地震诸县准照水旱例按分蠲免【九年复免灾地赋银二十二万七千三百余两】九年淮扬水罢本年漕并免康熙六年以后漕逋银米又直博野等二十九州县水开州等十四州县旱山东济阳等二十九州县旱潍县雹济宁州水江苏安徽浙江河南湖北五十七州县旱各免赋有差并免江南种蓝田本年靛吏科给事中莽佳疏言遇灾蠲赋并请免佃户纳租从之十年江南淮安扬州水除康熙元年至六年逋赋江宁徐海等府州蝗鳯阳等府旱直文安安肃等州县夏旱秋蝗山东河南浙江湖广陕西水各免本年田租有差浙江巡抚范承谟疏言临海太平平阳石门乌程温州频年荒歉请将康熙元年二年三年随漕逋赋援八年
