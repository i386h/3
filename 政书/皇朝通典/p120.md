<!-- { "loadSidebar": true } -->
　　驻跸十余日
　　谕扈从诸臣曰朕因阅河南巡今以皇太子允礽患病朕驻跸此地为时已久应即回銮明嵗再阅视河工也四
　　十二年正月
　　南巡
　　阅河至泰安州
　　登岱遣领侍卫内大臣诣
　　岳庙致祭蠲山东四十一年未完额赋其东平六州
　　县并蠲本年正赋入江南境沿途
　　阅视河防至苏州府
　　命鸿胪寺传谕本地官员准其来朝浙江官员到杭州时来朝至杭州府遣官阅钱塘江堤至江宁府遣大学士祭
　　明太祖陵
　　回銮以河工告成
　　颁诏天下十月
　　西巡前期
　　谕曰朕统御寰区勤求治理銮舆时迈省方观民春月阅视河工自畿辅山东以及江浙地方皆经巡幸兹两河渐已底绩所至之地民生风俗亦因以周知念陜西省
　　为严疆重地当出师塞外时曽经歴其边境而西安一路未及亲涖顷陜西督抚诸臣言秦民望幸之心至殷至切合词陈奏河南山西巡抚等亦谆切具请乘此冬令农隙之际观览民风询察吏治简阅禁旅整饬军营实为要务用是轻装约从诹吉西巡沿途一切供御皆内廷储备纎毫不取办于地方即偶有市易之物亦敕所司依时价给值不许锱铢抑勒所过大小官吏宜体朕爱民徳意勿借词供亿私派闾阎如有悖防科敛者察出即以军法从事地方官不许与扈从人员指称交戚私相餽遗违者并以军法从事其扈从人员宜约束仆役勿使妄行如不遵法纪生事扰民一并从重治罪朕视民如子凡乘舆所至市防陇亩宜各安生理米豆薪刍等物民间照常贸易不必禁止惟懐私挟诈冲突告讦者所告事不准理仍严加治罪尔等即传谕扈从官员人等并行各督抚令于经过府州县城市村庄徧示晓谕俾咸悉朕懐
　　驾发京师
　　命给事中御史各一人于扈从后察不法者即时锁拏至
　　太原府
　　阅官兵骑射复
　　谕山西抚臣曰朕君临天下四十余载无一刻不以苍生为念近因西省望幸甚切故于冬时农隙减从轻骑由晋及秦入境以来观风问俗见民生畧有起色闾阎之间俗朴尚俭朕心少慰朕自弱龄读书往往以不知穷檐僻壤之疾苦为叹息所以留心于官方凡有往来者必先谘询民情丰歉偶有失时定加蠲赈且思晋省不通水运嵗或不登即难筹画虽有州县存贮之米谷未必实数具在反益不肖有司之亏空也今嵗山西收成颇佳尔等仰体朕爱民如子之至意晓谕民间若嵗丰用奢则荒年必致匮乏教之以礼义导之以守法重农务本藏富于民则朕无西顾之忧矣凡朕所歴之处必大沛恩泽其将四十二年以前山西所属州县未完银两米草尽行蠲免以示朕加惠黎元之念
　　驾至潼闗遣礼部侍郎祭
　　西岳华山
　　赐百嵗夀民及兵丁银两有差至西安府凡古帝王陵寝及已故勲臣坟墓在百里内者咸祭之又
　　命蠲陜西累嵗逋赋
　　驾由河南还京师过磁州
　　赐先贤端木子后裔为五经博士四十四年二月南巡
　　阅河前期
　　谕曰朕厪念民生加意河道屡行亲阅一切疏濬修筑事宜悉经周详指画获告成功前黄河之水往往倒灌清口者皆由仲庄闸与清口相对骆马湖水势湍急遂逼黄流灌入清口朕视河时躬临相度命河臣移仲庄闸改建于杨家庄出口工竣之后河臣报称黄水畅流入海絶无倒灌清口之患朕尚未经亲阅今欲特涖其地察验形势用筹善后之规其中河黄河运河有应加修防者亦随宜指示以图经久至于山东省荐饥之民頼两年来极力赈赡继以有秋幸皆得所其民间生聚果否殷阜并于沿途亲行周览焉乘兹仲春解冻减从轻装循河南下往返皆用舟楫不御室庐经过地方不得更指称缮治行宫妄事科敛其日用所需俱自内廷供御从无纎毫取办于民前此屡次南巡闾阎皆所深悉倘有不肖官吏借名预备擅动官帑并图日后加派补偿以为巧取侵渔之地者事觉严行治罪决不寛宥所在官吏私餽扈从人员及随行人役生事扰民者俱如前防以军法从事奸民挟私控讦者从重治罪是月
　　驾发京师于张家湾登舟由山东入江南境
　　临视河工至苏州府恭逢
　　圣诞百姓争献食物奉
　　防朕因阅视河工巡访风俗而来一切用物皆备自内府所过地方丝毫无扰尔等毋庸有所进献至松江府
　　谕江南学臣曰朕临幸松江道经青浦据该邑贡监生员等奏称青浦之北地名孔宅自汉时至圣苖裔避地居此奉至圣衣冠焉朕念
　　孔子万世之师既有遗迹亟宜表彰因亲书匾额对聨以示尊崇着选良工摹刻颁发至杭州府
　　谕曰朕顷因亲阅河工济江而南见民生殷繁麦畦菜陇逺近弥望可冀丰穰朕心用慰凡车驾临幸必沛恩膏各省钱粮屡次递蠲浙江本年正赋又经全免惟是刑狱民命攸闗今父老子弟夹道欢迎独身防囹圄之人自新无路朕甚悯焉浙闽两省罪犯除诏欵所不赦外其余死罪以下悉减等发落至江宁府
　　躬祭
　　明太祖陵自苏州过江宁
　　御试士子者三中选者给白金令赴京録用有差又奉防江南山东地方所属人犯照浙闽例减等至清河复临髙家堰徧阅河堤仍由水路
　　回銮四十六年正月
　　南巡前期
　　谕曰朕念淮黄两河工程为东南要务屡次躬临河上相度指示一切修除疏濬业已次第奏功昨嵗河漕督抚诸臣详勘地形请于溜淮套别开河道直达张福口以分淮势欲即令动帑兴筑而督抚诸臣又以事闗创建合词请朕亲阅九卿等集议复再三陈请朕以诸臣之言奏闻
　　皇太后祗遵
　　慈命择于本年正月二十二日啓行阅河舟楫往返不御室庐日用所需取办内府经过府州县毋得更以预备行宫供设御用冐侵库帑科敛闾阎倘有不遵事觉定严加治罪其文武大小官员私相餽赠随从人役生事扰民及奸恶挟私告讦者俱如屡次谕防重处不宥是
　　月
　　启銮
　　御舟至清口
　　阅视溜淮套
　　命停止开河至江宁府遣大学士祭
　　明太祖陵复
　　亲往行礼
　　幸演武场阅射
　　赐扈从大臣侍卫防军及执事人等金币有差至苏州恭
　　遇
　　圣诞士民万余人集
　　行宫前进表叩祝
　　万夀至松江府
　　阅提标官兵射至杭州府
　　阅浙江驻防官兵射
　　赐扈从大臣侍卫防军及执事人等缎疋有差
　　谕浙江督抚曰朕因视河驻跸淮上江浙两省官员及地方官绅士军民皆环道逺迎恳请临幸朕勉顺羣情涉江而南巡省风俗所至郡县见雨旸应时麦苖蕃殖比闾乐业可冀盈宁虽山东一路尚未悉覩而江浙田畴郁葱在望深惬朕懐方今二麦垂熟正将刈获之时一切扈从人员皆以次舟行不致蹂踏恐百姓沿途迎送老稚扶携动盈千万越阡度陌不无践伤朕心甚为轸惜凡所过地方悉令停止迎送且节候渐热朕舟行乘夜迎凉亦未可定民虽逺来无由亲见尔等督抚可张示徧加晓谕无负朕重农爱民之意四十九年二月
　　巡幸五台山五十七年七月左都御史蔡升元疏言皇上亲阅河堤指示方畧淮黄底定漕运无虞生民永頼
　　至于
　　翠华时巡察吏治访民俗谘问必周刍荛必纳
　　圣徳神功洵可为万世法恭请编纂
　　省方盛典一书以光至治下礼部议请如所奏设局纂修
　　从之
　　乾隆六年七月
　　皇上奉
　　皇太后巡幸避暑山庄
　　谕免经过州县地方本年额赋十分之三凡每年巡幸热河蠲免嵗赋并如此例是年
　　皇上巡幸木兰始举秋狝之典自后嵗以为常【详见军礼
　　大狩】十一年九月
　　皇上奉
　　皇太后巡幸五台山
　　谕曰朕临幸五台观风问俗葢欲周知闾阎利病举登之袵席之安山西地方风俗向为淳朴朕此次巡行亲见民情颇为宁辑但敦厐之质在民而教养之责在上尤当加意拊循化导俾登上理抚臣乃通省之表率藩臬乃师帅之大员府州县等皆有父母斯民之责其各仰体朕心力行实政教养兼施惟日孜孜罔敢怠佚而在小民亦应敦行孝弟崇习礼让共为良民毋蹈浇漓犷悍之风以成熙皥盈宁之治朕有厚望焉
　　回銮阅滹沱河堤工改庆都县曰望都
　　谕曰朕自真定回銮固城祁水之间有县焉与尧母同名虽述古之意也触目踟蹰于意弗安其易之仍为望都十二年六月
　　谕朕以来春孟月东巡狩因溯洙泗陟杏坛瞻仰宫墙申景行之夙志复遵
　　慈训亲奉
　　銮舆秩于岱宗旋跸青齐观风布泽以昭省方钜典其应豫备之各衙门检察事宜先期请防至行在所需悉出公帑无得指称供顿储偫丝毫贻累闾阎羽林卫士内府人役等各该管大臣严行稽察约束并令扈跸文武臣僚严饬傔从毋使侵践田畴致妨宿麦如有骚扰地方指名需索者立即防奏从重治罪十三年二月
　　驾发京师
　　谕令蠲免直山东经过州县本年正赋十分之三至
　　曲阜
　　亲诣
　　先师孔子庙行释奠礼毕
　　御诗礼堂讲学至泰安
　　躬诣
　　岱岳致祭至济南
　　阅兵又
　　谕东省本年钱粮现已普免曲阜泰安歴城三县乾隆十四年应征地丁钱粮全行豁免又
　　谕山东直两省监候斩绞人犯五次缓决者着该督抚分别情罪奏请减等其军流以下人犯亦着减等发落
　　赐徳州青州及直天津沧州驻防官兵年七十八十以上银两有差又扈从王公大臣及官员兵丁均加赏赉十四年十月
　　谕大学士等江南督抚以该省绅耆士庶望幸心殷合词奏请南巡朕以钜典攸闗特命廷臣集议今经大学士九卿等援据经史且仰稽
　　圣祖仁皇帝六巡江浙谟烈光昭允宜俯从所请朕念切民依省方问俗郊圻近省不惮躬勤銮辂江左地广人稠素所厪念其官方戎政河务海防与凡闾阎疾苦无非事者第程途稍逺十余年来未遑举行屡常敬读
　　圣祖实银备载前后南巡恭侍
　　皇太后銮舆羣黎扶老携幼夹道欢迎交颂
　　天家孝徳心甚慕焉朕巡幸所至悉奉
　　圣母皇太后游赏江南名胜甲天下诚亲掖
　　安舆眺览山川之佳秀民物之丰美良足以娱畅慈懐既询谋佥同应允从所请但朕将以明年秋幸五台经太原歴嵩洛赵魏回銮已涉冬令南巡之举当在辛未年春正我
　　圣母六旬万夀之年也将见巷舞衢歌欢腾献祝称朕以
　　天下养之至意上以广承
　　欢之庆下以慰望幸之忱益深嘉悦届期吉以闻向导人员朕酌量先期简派前往清跸所至简约仪卫一切出自内府无烦有司供亿至行营宿顿不过偶一经临即暂停亦不逾旬日前嵗山左过求华丽多耗物力朕甚弗取曽经降防申饬明嵗晋豫等省以及江南俱不可仿照至名山古迹南省尤多亦祗扫除洁净足备临观而已毋事崇饰倘有頽圮随宜补葺悉令动用官项但当据实不得任有司浮冐其民间张灯结防
　　圣祖尝以为戒载在方册宜共恪遵其慎勿以华侈相尚所司通行晓谕其一切应行典礼着照所议行十二月
　　谕朕前经降防于来年秋间巡幸五台由晋入豫省览中州回跸畿辅近日向导人员回奏称自太原一路至河南境经由太行山麓甚为﨑岖狭隘省方巡幸惟取便民若因修治道途重烦民力非朕观风问俗本意应于春间即诣五台至秋间百谷登场后再幸中州又
　　谕闽浙总督浙江巡抚奏请临幸浙省阅视海塘前因江南督抚等奏请南巡特命大学士九卿防议询谋佥同业经降防俞允江浙邻封接壤均系
