<!-- { "loadSidebar": true } -->
　　乾隆三年申定矿厰事宜例凡系产铜山矿令地方官辨明砂色实有禆于鼓铸始准结报开采其金银矿悉行封闭至黒铅即系银毋亦严禁朦混
　　开采募招各商设总副名目使本地殷实良民承充禁外省游民冐报所収铜铅照二八収课外所余者毎百斤别収银三厘加収铜铅三斤以备折耗及官役养亷之用五年开广东山即令铜商分任采办每百斤亦照例二八徴収十年增贵州各厰官买余铅价【向例余铅百斤给鑪民一两三钱今増二钱】又定广西平乐府恭城县铅矿内所出蜜陀僧课例【毎百斤収正课二十斤撤防三斤】十一年増广西収买余铜价【向例毎余铜百斤给价八两三钱今増十三两】俟充裕之日将余铜収买一半余给商自行销售十五年定徴収浙江鑪坑课例坑课三则上则徴银一两六钱中一两二钱下八钱鑪饷二则上则六钱下则三钱又每坑嵗纳银四钱以为疏濬洗铁诸溪河淤塞之费【十七年又以永嘉平阳泰顺产铁无多改归下则徴収豁除濬河银】
　　水银硃砂雄黄矿课贵州开州用砂厰额徴水银千二百六十九斤【遇闰加百三十三斤】婺川县厰徴水银百六十九斤
　　康熙元年定贵州开州斗甫厰徴水银额毎嵗九十五斤【遇闰加十斤】变价拨充本省兵饷九年定贵州黔西州属新开黄土坎厰徴水银百斤三十八年开州用砂斗甫二厰山頺砂尽改于修文县红白岩开采
　　雍正八年定贵州大定府开采硃砂雄黄二八徴収例广西恩城土州硃砂厰亦如之开采广西南宁府果化土州雄黄
　　乾隆二年停采恩城土州硃砂五年停采果化土州雄黄十二年移广西镇安府天宝县孟村渌矿于那坡山开采
　　鱼课江苏安徽徴课银七十五两有竒江西五千二十二两有竒福建八千四百六两有竒浙江二千三百九十九两有竒湖北二千八百八十五两有竒湖南二千五十七两有竒【遇闰加百有五两】广东三千六百四十两有竒
　　乾隆元年豁除广东归善海丰惠来潮阳四县加增鱼课银六千两有竒六年豁除直隶大陆泽水泊鱼课
　　田房税契
　　顺治四年定凡买田地房屋増用契尾每两输银三分
　　康熙十六年増定江南浙江湖广各府契税【每嵗苏松常镇四府大县六百两小县二百两安徽等十府州分别大小自五百两至百两不等掦州府照赋役全书额徴淮安府属州县无定额尽収尽解杭嘉湖寜绍金严七府大县三百两中县二百两小县百两湖北大县百五十两中县百两小县五十两僻小州县十两】十七年増定山东等省房契税【大县百八十两至二百四十两中县百二十两小县六十五两至三十五两】二十年増定浙江台衢温处四府契税【大县百两中县六十两小县三十两】二十一年増定江西等县契税照浙江台衢等县例
　　雍正七年准契税每两三分之外加徴一分为科经费
　　乾隆十二年申定税契例凡民间置买田房令布政使司颁发契尾编刻字号于骑缝处钤印发各州县填注业户姓名价值一存州县一同季册报司如有不投税无契尾者事发照漏税例治罪牙帖商行当铺税直隶徴银三万二千一百五十八两
　　盛京三千八百六十一两山东万三千二百四十七两山西三万五千六百四十七两河南七千三百五十三两江苏二万八百六两安徽万一千七百四十五两江西五千七百十八两福建七千百二十两浙江九千五百五十八两湖北五千三百六十两湖南千二百八十五两陜西八千五百二十五两甘肃八千四百七十七两四川千一百七十两广东万八千四百二十一两广西百六十五两云南千六十两贵州五百十四两各有竒
　　康熙三年定当铺每年徴银五两大兴宛平大行店铺同十五年定京城行铺税例上等每年五两余二两五钱
　　雍正六年设典当行帖十一年
　　谕各省商牙杂税固有关国课亦所以便民是以各省额设牙帖皆由藩司颁发不许州县滥给所以杜増添之近闻各省嵗有加増即如各集中有杂货小贩无借牙行者今概给牙帖抽分利息是多一牙户即商民多一苦累况牙帖纳税毎嵗无多徒滋繁扰甚非平价通商之本意着各省藩司因地制宜着为定额报部存案不许有司任意加増嗣后止将额内各牙退帖顶补换给新帖再有新开集应设牙行者酌定名数给发亦报部存案如此则贸易小民可永免牙户苛索之落地牛马猪羊等杂课直隶税银二万六千九百十两【牛驴花布烧缸海税河利苏麻榛粟丁字沽等税】
　　盛京三百六十二两山东三万三千一百六十两各有竒【牛驴等税船筏税落地税】山西三万八千七百六十六两【内溢额商税三万八千二百七十七两余俱木筏并谷虎堡马税】河南二万四千六十五两【老税活税新増税】江苏二万四千二百五十二两【杂项税牛驴税商税】安徽五千五百六十三两【杂项税牛驴猪羊等税】江西九万一千六十九两【杂项商贾课钞等税牛税】福建商杂货税八千四百四十四两浙江三千九百七十四两【牛马杂税】湖北三万八千六十五两【武昌船料汉阳船税商税牛驴马税】湖南万五千五百二两【布税商税牛驴马税】陜西二万六千九百五十两【课程银药材折价商筏税畜税驻防徴収畜税磨课矾税】甘肃万四千二百五十七两【课程银年例盘费脚价银匹价银商税银牛驴猪羊等税磨课店租银褐毯税烟税】四川十有九万一千二百九十五两【黄蜡折价银草料粮银秋草银水碾磨课杂货税油井银】广东十有二万四百十七两【落地杂税鑪饷银】广西二万九百七十九两【杂税小税】云南十五万千一百六十七两【花斑竹田钱池沟戸口商税酒税民办站银纸筯银子花银厰课】贵州二万一千四百八两【杂税水银变价婺川县盐税】
　　顺治元年定牲畜毎两三分収税例
　　康熙三十二年豁除江南邳州杂课额税阙额银【嗣后不限定额尽収尽解】四十八年定四川水碾水磨课银例雍正十三年
　　谕闻各省地方于关税杂税外更有落地税之名凡耰锄箕帚薪炭鱼虾蔬果之属其直无几必察明上税方许交易且贩自东市既已纳课货于西市又复重徴至于乡村僻逺之地或差胥役徴収或令牙行总缴交官甚防不过饱奸胥之私橐而细民已重受其扰矣着各省凡乡村镇落落地税全行禁止
　　乾隆元年令甘肃商畜二税刋示条欵画一徴収申定原额牙行歇业即行开除例凡不愿承充者不必俟顶补有人方行退帖除浙江角里等处各口界址商税二年裁云南镇雄州盐税【镇雄系辰州盐业已徴税故裁】革山东鱼筏税四年申新开集滥给牙帖之禁五年严衙役揑充牙行之禁十七年严私开
　　硝矿硫黄之禁














　　皇朝通典卷八
　　钦定四库全书
　　皇朝通典卷九
　　食货【九】
　　户口丁中
　　【臣】等谨按户口之制所以騐生民之聚散以征治理之得失而夫布口算之则亦国家维正之供与田赋并重者也
　　国家定鼎之初即行编审之法嗣后五年一举丁增而赋亦随之
　　圣祖特颁恩诏自康熙五十年以后滋生人丁永不加赋
　　民生
　　熙宇世享寛闲此自古郅隆之世贻休乐利所不能如
　　今日之盛者也至直省丁徭多寡明代旧制有分三等九则者有一条鞭征者有丁随地派者有丁随丁派者我
　　朝
　　列圣相承次第改随地派俾无业贫民永免催科之累休养生息百有五十余年化行俗美家室盈宁而且西陲底定二万余里编审安插数十百万户版章式廓荒陬僻壤乐利恬熙尤书契以来所未见之盛事也若夫八旗壮丁生齿日盛既庶且繁审编之规载于防典尤宜特书兹恭辑通典谨以类从合为一卷以昭大同之治
　　顺治元年
　　王师入闗百户危列宿上言天津到海避乱之民万有一千余户宜令有司抚绥安插兵部侍郎金之俊亦请谕各镇道臣招徕土寇归顺者悉令州县编置牌甲于是制编置户口保甲之法其法州县城乡十户立一牌头十牌立一甲头十甲立一保长户给印牌书其姓名丁口出则注其所徃入则稽其所来寺观亦给印牌以稽僧道之出入其客店令各立一簿书寓客姓名行李牲畜及徃来何处以备稽查三年
　　诏天下编审人丁凡军民驿灶医卜工乐诸色人户并以原报册籍为定惟年老残疾逃亡故絶者悉行豁免若一户全不附籍及将他人隠蔽或隠漏自己成丁人口并増减年状妄作老幼废疾者分别罪之五年定三年编审一次令州县官照旧例造册以百有十户为里推丁多者十人为长余百户为十甲城中曰坊近城曰厢在乡曰里各有长凡造册人户各登其丁口之数授之甲长甲长授之坊厢里长坊厢里长上之州县州县合而上之府府别造总册上之布政司民年六十以上开除十六以上増注凡籍有四曰军曰民曰匠曰灶各分上中下三等丁有民丁站丁土军丁卫丁屯丁总其丁之数而登黄册督抚据布政司所上各属之册达之户部户部受直省之册彚疏以闻以周知天
　　下生民之数十年定外省流民附籍年乆者与土著之民一例当差新来者五年当差十一年申隠匿揑报之律十三年更定五年编审一次十四年定州县官编审户口增丁二千名以上者各予纪录十五年定编审丁册于次年八月内咨部州县官借名科派者罪之十七年定以户口消长定州县官殿最例十八年总计直省人丁二千一百六万八千六百口
　　康熙五年以广西西隆州西林县改归内地停其编丁十年定各省贫民携带妻子入蜀开垦者准其入籍十七年定安徽浙江江西湖广福建广东卫所屯丁照州县人丁例一体编征二十四年总计直省人丁二千三百四十一万一千四百四十八口二十五年以原定编审限期太寛胥役得以任意作弊乃更定一年岁底造报二十五年各省编审缺额人丁令该抚陆续招徕于下次查编补足二十七年定奉天入籍例凡身入奉天府版籍应顺天文武乡试中式及出仕之员解任者即令于奉天居住毋许居住原籍及他省违者分别议处二十八年以四川松建等卫所地处极边屯丁无几建叙二防所豁山多土瘠旧例银米并征人丁载在银米之内与云南等省卫所不同俱免其编审二十九年定入籍四川例是时川省民少而多荒地凡他省民人在川省垦荒居住者即准其子弟入籍考试如中式后囘原籍及别省居住者永行禁止三十三年停陜西西鳯二府编审三十五年清查云南省兵丁之兄弟亲属余丁编入丁数三十六年以四川新设防理州原系畨夷所辖无籍可稽免其编审又定浙江匠班银入地丁征収例时浙省匠班户籍虽存人丁已絶其实征七千四百九十余两令派入通省地丁征収三十九年令湖北山东各省匠班银两均照浙江之例四十年以四川东川府僻处极边免其编审五十年总计直省人丁二千四百六十二万一千三百二十四口五十一年
