<!-- { "loadSidebar": true } -->
　　甘肃行二万八千七百六十六引额徴银六千二百六十六两三钱二分六厘本色茶十三万六千四百八十篦【榆林府千引神木同知二百引宁夏府二百七十引三路共千四百七十引毎引征银三两九钱共徴银五千七百三十三两】又西商大引二万七千九十六引【于西宁庄浪洮岷河州甘州各处地方行销内小引百三十二在西安鳯翔汉中同州四府州县售卖毎引行茶百斤内交五十斤余五十斤即为商茶令其售卖作本毎茶百斤作为十篦毎箆二封毎封五斤共征茶十三万六千四百八十篦】又汉中府属西乡兴安汉隂紫阳石泉等州县所产之茶向不设引止许本地行销毎年徴税银五百三十三两三钱二分有竒归入地丁奏销案内【顺治初年定易马例毎茶一篦重十斤上马给十二篦中马九篦下马七篦十年定延宁二处商税毎引茶百斤入官茶三十斤每斤折银一钱三分十三年准新茶中马既足陈茶变价充饷如新茶不足陈茶两篦折一中马康熙三十三年准西宁五司収贮茶篦毎斤变价六钱三十六年停发陕西黄甫堡茶引百三十四引又准甘州司积贮茶篦在五镇俸饷之内搭放三钱值茶一封四十四年停止西宁等处易马将茶篦变价充饷六十年増陕西西宁庄浪岷州河州引四千雍正三年定甘肃四司茶篦自康熙六十一年为始五年内总収本色五年后即将五年前之茶变价例乾隆元年定甘肃应徴新茶准毎篦折银五钱又以新茶虽经改折陈茶销售犹难再减陈茶价毎封二钱二年令商茶入陜后榆林茶令绥徳州察验神木茶令府谷县察验七年仍徴本色十三年定二成徴収本色八成徴収折色】四川行旧额新増共十万六千百二十七引【邉引八万四百二十七每引征四钱七分二厘腹引九千二百有六毎引徴二钱五分土引万六千四百九十匹每引征三钱六分一厘按年造报奏销】额徴银万三千一百二十八两三钱七分五厘税银四万五千九百四十二两三钱七分八厘【康熙二十六年増邉腹引万有一百五引二十九年复増二千四百二十三引四十一年定四川天全土司増五千六百引雅州増二千七十九引卭州三百引荣经县三千五百有四引四十四年名山县増邉引三千三百有十四十五年増新繁大邑灌县千九百引四十八年又增天全土司一千三十引四十九年雅州邉引増一千九百八十引五十八年议准四川茶课合邉引土引共六万四千九十八引于松潘打箭鑪行销令均行饬禁将引缴部应徴税银暂行停止寻以二处土司相继归诚仍发邉土二司行销雍正三年増卭州邉引千三百四年増雅州成都大邑荣经灌县边引八千六百三十有五又增天全土司土引七百七十增安县边引二百五年増卭州邉引千有一百六年遵义府改属贵州懐仁县茶引税银正安州茶引税银均令归贵州交纳七年増洪雅嘉定二州县腹引共三百又天全土民愿増土引六千三百四十五又以雅州荣经二县引拨新繁峩眉等县招商认销又増定徴银数毎斤徴一厘二毫五丝为额九年増成都等六州县三百六十九引通江县六百七十八引灌县等九县邉腹共六百五十二引罗江等四州县腹引五十一新都等四县二百二十卭州邉引千一百】
　　云南行三千引额徴银九百六十两每引纸价三厘税银三钱三分入地丁册内造报【康熙四年永平府开茶马市每两征税三分雍正十三年颁茶引三千】
　　盛京山西河南广西均无茶课向不颁行山东惟济南府额徴茶税银八两【系牙行赴司领帖毎茶一防収税银三分】厯城县额徴银一两四钱夀张县茶行经纪一名毎年徴税银三两六钱又济宁州有商运茶到州毎百斤収税一钱粗者五分福建向不颁行康熙十九年因军需议加茶课银三百五十九两二钱至康熙二十六年豁免惟崇安之武夷山产茶聴商贩运于经过关口照例徴収彚入商税项下奏销广东地不产茶向不颁行所徴茶税惟乐昌县十两五钱长宁县六两毎年附入杂税又潮州广济桥每粗茶百斤税银五分细茶百斤三钱四分彚入桥税内报解贵州旧无茶引雍正六年四川仁懐县改隶随带二百五十引共徴税六十二两五钱课一两六钱九分三厘八毫
　　金银矿课云南永北府属金沙江金矿毎年额课金七两二钱六分【遇闰加金一两二钱一分】永昌府属上潞江金厰额课金二十五两五钱六分【遇闰不加】开化府属版金厰额课金三十四两【遇闰加三两四钱】贵州思南府属天庆寺金矿每两収课金三钱三分广东惠州府永安县粗石坑潮州府丰顺县防山崠嘉应州大禾砰各银铅矿均毎银一两収课四钱五分毎铅百斤収课二十斤云南开化府属马腊底银矿额课银七百六两八钱六分【遇闰不加】中甸属古学银厰额课银五百六十八两五钱有竒【遇闰不加】建水州属黄泥坡银厰额课银六百六十一两有竒【遇闰不加】云南属兴隆银厰额课银三千百三十二两有竒【遇闰不加】永昌府属募廼银厰额课银三百两【遇闰不加】南安府属石羊银厰额课银二万二千三百九十两有竒【遇闰加银二十九两】又马龙银厰额课银六百九十八两有竒又土革喇银厰额课银六十两有竒【均遇闰不加】楚雄县属永盛银厰额课银三千三百七十五两有竒【遇闰不加】鹤庆府属蒲草塘银厰额课银四百二十一两有竒【遇闰加银二十四两三钱】邓川州属沙涧银厰额课银千三百二两有竒【遇闰加百六两三钱三分零】临安府属个旧银厰额课银三万三千六百十三两有竒【遇闰加银三十八两】新平县属方丈银厰额课银六十八两有竒【遇闰加银四两七分四厘】永昌府属茂隆银厰収课多课无定额
　　顺治元年开采山东临朐招逺等处银矿【后于八年停止】康熙十五年遣官监视山西应州邉耀山煎炼矿银十九年定各省开采所得金银四分解部六分抵还工本例又试采陜西临潼山东莱阳等银矿二十一年定云南银矿官収四分给民六分例二十二年停止山东山西陜西开采四十三年
　　谕闻开采之事甚无益于地方嗣后有请开采者悉不准行五十一年奏准开采云南大姚县惠隆银厰五十二年定湖南郴州黒铅矿所出银母官収半税例五十三年令云南惠隆厰照郴州例収税五十七年定云南楚雄府石羊等厰临安府等个旧厰徴収
　　不足照地丁杂项银例议处开采云南金龙银厰又定贵州威宁府属猴子厰银矿二八収课例五十八年令云南建永州属华祝箐厰云南县属水木支山金龙厰照惠隆厰例収税五十九年定贵州威宁府观音山银铅矿厰二八収课例六十年停采云南华祝箐厰
　　雍正元年开采云南马腊底银厰停采贵州观音山等厰三年开采云南古学银厰五年开采云南黄泥坡并贵州威宁府属白蜡拃子三厰六年定湖南靖州属之墓坪山金砂课例毎浄金一两収课四钱以五分作解供耗费及官役养亷以三钱五分作商民工本定广西苍梧县属芋荚山金砂课例【毎两収课二钱后于九年停采】定广西临桂县属之水槽野鸡二矿所出银铅铜砂二八収课例十年开采云南阿发银厰十一年定广西贺县蚂山银矿毎两収课三钱例十三年停采湖南郴州九架夹黒
　　白银铅各矿
　　乾隆二年停采广西懐集县汶塘山临桂县之水槽野鸡等厰三年广西贺县之蚂银矿礲深砂薄准其封闭五年贵州威宁府白蜡银矿开采年久洞老山空广西苍梧县金盘岭金矿砂薄荔枝山银铅矿礲浅沙竭均行封闭八年覆准贵州天柱县相公塘东海洞等处金矿均属旷野无干民田庐舍照例开采毎金一两収课三钱九年定广东开采铜铅银砂等矿并招商民承采事宜例凡有矿之处令地方官覆实无碍民田庐墓确有成效再行招商开采仍照定例二八徴収各厰该管道员发给地方官循环流水簿连五串票将每日所出之数填注流水簿分截串票一缴本道一存地方官处稽察一付商人存照其串根并流水簿一月一缴本道察覆仍十日一次申报督抚司道等官稽考按月造具支销公费各册申报本道按季分报督抚及该有司衙门凡日所采矿砂挨次堆贮如某日煎炼某礲某日矿砂若干斤鑪头报明官商督同煎炼分别铜铅金银分记块数斤两注册登填串票至所有矿山惟于连界处许一商兼承其隔逺不相连者毎山只许一商承充使在山工丁便于管束倘资本无几者仍聴合伙同充至承充之人先令其将本银呈该管道覆实【或二千或三千不拘定数以足敷支用为度】移贮该州县库发领承充之时由布政使给与印照赴山开采如矿少砂防之处不能容商者聴附近民人报采照例収课又议准金银二矿于鼓铸无涉悉行停采其铜铅鑛有夹带金砂银屑者仍照原定章程开采封闭云南大姚县惠隆金龙等银厰贵州天柱县相公塘东海洞金矿广东海阳县水尾白坟河丰顺县李村湾风吹磜阳春县莫村那软瓦盎等矿十二年开采贵州威宁州大化里新塞等处银铅矿砂每煎银一两収课四钱十四年封闭贵州新寨银铅矿云南阿发银厰
　　铜铁锡铅矿课山西交城县马鞍山铅矿交城县新开子洞金沟铅矿湖南郴州桂阳二铅厰陜西同州府华阳川铅厰湖北宜都县横碛汉洋二铁矿四川乐山县老铜沟海子凹铜矿广东恵潮韶肇等府铜矿厰广西宣化县渌生岭铅矿恭城县上陡冈莲花石铜铅矿厰贵州威宁州铜川河铜厰水城法都铅厰威宁州莲花塘硃砂铅厰都匀府济川铅厰均二八収课四川迤北建昌镇防川属沙沟岭黄矿青矿【黄矿烧炼防化红铜青矿烧炼防化黒铅】兴隆厰建昌镇宁畨营属紫古哵铜厰均三分収课福建延平府属州县鑪户每年输银二百六十二两有竒四川黄铁山髙鑪六产每年収税变银尽収尽解广东铁鑪二十四座嵗输银千二百十六两云南铁鑪十六座嵗输银百三十四两有竒广西临桂等州府铁鑪五十四座每座嵗输银十两恭城县山斗冈铜矿大有朋山铅厰均每百斤収课十五斤广东罗平州卑浙铅厰平彛县块泽铅厰贵州大定府格得正铜厰八地子铜厰均每百斤収课十斤云南各府州县属铜厰三十处嵗输银万八百二十五两有竒其定逺县妈泰茂密二厰白铜嵗无定额
　　康熙二年令四川黎汉红卜荁二洞白铜旧厰聴民开采输税十九年令浙江富阳等县聴民采取铜铅输税【二十年停止】二十四年招民开采四川卭州蒲江县黄铁山铁矿六座官収十之二【谨按四川自是年起至二十五年止共収税铁万一千六百余斤毎斤照时价二分变卖】四十九年开采云南昆阳州子母厰易门县塞子山厰铜矿五十年令封闭湖南产铅诸山【时以湖南山深谷邃境通黔粤苖猺杂处不便开采五十七年并停止四川各厰】
　　雍正元年定云南厰课造册题报限期将元年正月起至十二月止缴収课项于二年五月内册报后着为例七年开采贵州毕节县大鸡倭铅厰威宁府猓木果铜矿八年令四川建昌所属之迤北兴隆宁番之紫古哵沙基九龙五厰招别省商人开采【本省商人不善开矿】所出铜斤三分収课更云南罗平州之卑浙块泽二厰二八収课例毎百斤収课十斤十年以贵州大定府格得为正厰八地为子厰十三年
　　谕广东近年以来年谷顺成地方宁谧与从前风景迥异今若举行开采之事不免聚集多人其中良顽不一恐为闾阎之扰累况见在动民开垦彼谋生务本之良民正可用力于南畆何必为此侥幸贪得之计以长喧嚣争讼之风着行停止
