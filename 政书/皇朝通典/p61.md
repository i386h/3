<!-- { "loadSidebar": true } -->
　　车驾经行之地周覧山川通桥梁夷险隘计程入告驾行佩櫜鞬前每日
　　驻跸后以次日程途及
　　驻跸之所奏
　　闻交兵部晓谕阖营
　　回銮亦如之凡
　　御营及顿营看营均由向导总统先期指示饬所在有司敬谨修治焉【谨按向导虽无専设之员非定有常额者可比然翊卫　　警跸责任綦重今以随时　　简任者皆在前锋防军营官内谨附识】
　　歩军统领【翼尉　协尉　副尉　歩军校　城门领　城门吏　门千縂　员外郎　主事　司务　笔帖式　巡捕五营副将　叅将逰击　都司　守备　千总　把总】提督九门巡捕五营歩军统领满洲一人以亲信大臣兼任之掌京城内外门禁鎻钥统帅八旗歩军五营将备以徼巡京师诘禁奸宄平易道路肃清
　　辇毂　左右翼歩军翼尉每翼各一人　八旗歩军协尉每旗各三人　歩军副尉每旗各三人掌董率守卫巡警扫除　捕盗歩军校每旗满洲三人防古汉军各一人掌缉捕盗贼稽察奸宄　歩军校每旗满洲二十一人古汉军各八人　委署歩军校每旗满洲五人防古汉军各二人掌分汛警夜清道诘奸　城门领满洲十八人汉军七人城门吏满洲十八人汉军七人　门千总汉军
　　三十二人掌内城九门外城七门晨昏启闭之事以严出入稽诈伪　歩军统领衙门员外郎满洲二人　主事满洲二人掌勾捡旗营簿书　司务满洲一人掌稽察簿籍兼理俸饷　笔帖式满洲十有二人掌文移繙译　信礟总管满洲一人司信礟官汉军旗各一人掌守白塔信礟　巡捕中营副将一人逰撃一人都司一人守备四人千总十人把总二十人　巡捕南营叅将一人逰击一人都司一人守备五人千总十二人把总二十四人　巡捕北营防将一人逰撃一人都司一人守备三人千总八人把总十六人　巡捕左营防将一人逰击一人都司一人守备三人千总八人把总十六人　巡捕右营防将一人逰击一人都司一人守备三人千总八人把总十六人掌分汛防守讥察巡逻缉捕奸匪初置九门歩军巡捕三营皆领于兵部职方司以汉人主事一员专司政令康熈十三年始改设提督九门歩军统领一员
　　特简八旗大臣综理其事三十年以巡捕三营并隶于歩军统领乾隆四十六年以所辖三营地方辽濶増为巡捕五营旧设有协理歩军统理衙门刑名事务部臣一人乾隆四十三年省如歩军统领有以都统副都统任者仍用部臣一人协理至翼尉本名总尉康熈十三年置协尉本名副尉顺治五年置副尉本名叅尉雍正四年置乾隆十九年俱改今名歩军校顺治中置捕盗歩军校委署歩军校俱康熈三十四年置所属凡领催二千二十八人歩军一万八千七百二十六人捕盗歩军三百二十人乾隆四十六年増歩军二千二十六人员外郎初置一人康熈六十一年増一人司务雍正十三年増置笔帖式初置四人康熈三十年増四人雍正十三年又増四人又城门领初名城门尉城门吏初名城门校乾隆十九年俱改今名其员额内城每门各二人外城每门各一人门千总初名指挥千户顺治四年改置内外城每二人所属凡门甲三百二十人门军六百四十人礟手每门各二人又顺治十年定置信礮五于白塔山及内九门各置信礮五设信礮官汉军左右翼各二人以司其事雍正二年改定员额如今制乾隆八年定归于歩军统领管辖又
　　紫禁城内西筩子河旧置歩军校二人歩军四十人以备急差传乾隆四十八年増置协尉一员歩军六十名移驻造办处外围地方焉又初制巡捕分南中北三营辖十九汛置官七十员马歩兵五千一百名乾隆四十六年増为中南北左右五营分设二十三汛所置各汛名目中营汛五曰
　　圆明园汛
　　畅春园汛
　　静宜园汛树村汛
　　乐善园汛南营汛六曰东河沿汛东珠市口汛花儿市汛西河沿汛西珠市口汛菜市口汛北营汛四曰徳胜汛安定汛东直汛朝阳汛左营汛四曰正阳汛东便汛广渠汛左安汛右营汛四曰阜成汛西便汛广宁汛永定汛共置官一百七十一员増兵四千九百名合为一万分马战守粮额仍拨兵二千依健鋭营制以时操演训练武备各置有外委千总把总以司协防操演之事并募民充畨捕人役以伺察旗民牙错星罗法制益加详宻焉火噐健鋭虎鎗各营【火器营总统　翼长　营总鸟鎗防军防领　副防领委署防军校　笔帖式　防领　防军校　笔帖式　健鋭营总统　翼长　前锋防领　副叅】
　　【领　委署防领　前锋校　副前锋校　笔帖式虎鎗营总统　总领　虎鎗长　副长　笔帖式　委署笔帖式】
　　火器营总统六人【以王公或领侍卫内大臣都统前锋统领防军统领兼任】掌教演火器之政令　火器营左右翼翼长各一人八旗掌闗防营总每旗各一人【委署翼长二人在内】　鸟
　　鎗防军防领每旗各二人兼管礟位每旗各一人委署鸟鎗防军防领每旗各四人　又五品顶
　　帯花翎委署鸟鎗防领十人【由鸟鎗防军校内故】　鸟鎗防军校每旗二十八人　笔帖式每旗各二人【于防军内选用】掌训练火器较试以时每嵗秋后于芦沟桥演放子母礟咸率其属以从事焉初康熈三十年始置火器营设鸟鎗防军每人各给鸟鎗一八旗各给子母礟五专司练习火器以王公大臣兼领初无定员雍正年间始定置六人乾隆十年以朝阳门内隆福寺前官房一所为火噐营公署三十八年移住一半于广仁宫后之御河旁列为一营以去城市逺俾得专心训练焉其所移住御河旁一营兼在昆明湖教习水战营总乾隆二十九年置鸟鎗防军防领初设十六人均以旗员兼任雍正三年省察哈尔八旗防领改入火器营定为专设之缺乾隆二十九年省八人又初制有鸟鎗骁骑防领二十四人鸟鎗骁骑校一百十二人乾隆三十五年省骁骑防领以骁骑校额并入防军校内即以副防军防领兼管礟位委署防军防领如今额又有鸟鎗蓝翎长每旗二十八人八旗满洲防古汉军每佐领下鸟鎗防军六人礟骁骑一人健鋭营总统无定员【以公侯大臣兼任】掌健鋭营之政令督率所属以时训练　健锐营左右翼翼长各一人　八旗前锋防领每旗各一人　副前锋防领每旗各一人　委署前锋防领每旗各二人【即于前锋校内选委】　前锋校共五十人　副前锋校共四十人【即于前锋内选用】　笔帖式四人【即于前锋内选用仍食原饷】　前锋军演习水师教习汉人侍卫十人把总十人掌帅领营卒习云梯马歩射鸟鎗驰马跃马舞鞭舞刀之技毎遇
　　巡幸则分其军十之二以共随扈之事又于昆明湖置赶缯船八艘以教水战驾船驶风咸精于其艺焉乾隆十四年于八旗前锋防军内简云梯精卒千人从征金川功成凯旋
　　命以其众特立为健锐云梯营于香山实胜寺傍建屋以居之其官属皆设为定额而以公侯大臣兼理营务有缺则请
　　防特简焉至翼领等官俱乾隆十四年置委署前锋叅领副前锋校水师教习侍卫俱乾隆十八年増置水师把总由天津及福建水师营选送天津四人福建八人又蓝翎长共五十人前锋千人委署前锋千人飬育兵百人水手七十二人
　　三旗虎鎗营总统一人【以公侯领侍卫内大臣兼任】　三旗总领各二人【以内大臣都统前锋统领防军统领副都统侍卫简用】　虎鎗长每旗各七人　虎鎗副长每旗各七人【均于虎鎗人内选用】笔帖式三人　委署笔帖式三人掌以虎鎗翊
　　从凡遇
　　车驾搜狩虎鎗总统总领日以十人佩虎鎗于前导侍卫前行安营后侦虎豹出入备伏弩箭犁刀
　　行田遇大兽则列鎗从之奉
　　防殪虎或追踪或寻山得则具奏以献将首先刺虎一
　　二人名奏
　　闻初康熙二十三年黒龙江将军进精骑射善杀虎新满洲四十人至京分上三旗始制虎鎗营设官以领之三旗虎鎗人共六百人于侍卫防领亲军校亲军前锋校前锋防军校防军骁骑校骁骑领催及闲散人内选用初制设三百六十人雍正元年増置每旗各八十人内虎鎗人四百八十人学习虎鎗人一百二十人虎鎗总统总领马褂以黄色鎗长以红色虎鎗人以白色衿均镶以青乾隆三年始铸给闗防焉
　　【臣】等谨按荀子称齐之技撃不可以遇魏之武卒魏之武卒不可以值秦之鋭士自古有国家者于兵制常额之外必有选锋之军训练之众教飬于平时而收其效于一旦以资指臂而壮声灵所闗甚钜我
　　朝法制周宻军威整肃康熈中特置火器营以练习鎗礟虎鎗营以格殪猛兽政一令专技精艺熟为前代所未有我
　　皇上圣武维扬万方震叠自嵗己巳始以云梯胜兵剏置健鋭营于香山劲旅如云无不一当千百复以嵗时
　　亲临简阅号令严明节制有方屹为干城腹心之选嗣
　　是
　　王师挞伐所至荡平捣穴擒渠是军实宣劳著绩仰见睿谟广运条画精详储材豫而收效逺洵为超轶前代
　　云



　　皇朝通典卷三十一
　　钦定四库全书
　　皇朝通典卷三十二
　　职官【十】
　　宗室封爵【王府官属　公主府官附】
　　宗室封爵十有四等一和硕亲王二世子三多罗郡王四长子五多罗贝勒六固山贝子七镇国公八辅国公九不入八分镇国公十不入八分辅国公十一镇国将军十二辅国将军十三奉国将军十四奉恩将军
　　天潢宗派以
　　显祖宣皇帝本支为宗室伯叔兄弟之支为觉罗宗室束金黄带觉罗束红带诸王授封以素行为封号和硕亲王亲王世子皆金寳钮多罗郡王饰金银印麒麟钮
　　皇子生十五嵗由宗人府请封其爵级出自
　　钦定亲王郡王适福晋所生子二十嵗后由宗人府请考试亲王适子奉
　　特防始封世子其未封世子者与余子同授封爵余子考授不入八分公【天命年间立八和硕贝勒共议国政各置官属凡朝防燕飨皆异其礼　　　赐赉必均及是为八分其有功加至贝子准入八分如有过降至公仍不入八分】郡王适子奉
　　特防始封长子其未封长子者亦与余子同授封爵余子考授一等镇国将军贝勒适子降袭贝子余子考授二等镇国将军贝子适子降袭镇国公余子考授三等镇国将军镇国公适子降袭辅国公余子考授一等辅国将军辅国公适子世袭余子考授二等辅国将军不入八分镇国公适子降袭不入八分辅国公不入八分辅国公适子降袭三等镇国将军余子均考授三等辅国将军一二三等镇国将军适子各降袭一二三等辅国将军余子均考授三等辅国将军一二三等辅国将军适子各降袭一二三等奉国将军余子均考授三等奉国将军一二三等奉国将军适子均降袭奉恩将军余子均考授奉恩将军其奉恩将军既无可降之品级将奉恩将军适妻所生子但准一子考试承袭奉恩将军余子停封为闲散宗室酌量人才优者奏请考试准食云骑尉俸凡王爵由军功得者世袭防替由
　　恩封者以次递降以功加封者自奉恩将军递加一等至和硕亲王亲王有功酌赏金银其以过降封者自和硕亲王递降一等至奉恩将军无级可降则为闲散宗室亦月有赡银嵗给禄米婚丧嫁娶特加
