<!-- { "loadSidebar": true } -->
　　恩诏蠲免地丁逋赋例赦免从之十一年又奏免石门县康熙三年轻赍银平阳县康熙元年二年三年月粮及随漕逋赋十二年直霸州宝坻等十三州县卫江南六安赣榆等七州县河南辉县水湖南浏阳等三县浙江仙居县旱均免本年租又
　　谕免江南苏松常镇四府淮扬六府灾田明年租十三年山东水免泰安等五十二州县赋有差又直江南二十五州县水免十之二江西河南十八州县旱免十之二十五年江南河决免淮扬二府租十之三余各有差又免福建陕西被兵各田赋定増减报灾蠲免册籍处分州县降二级调用余罚俸有差十六年免江西庐陵赣州等四十一州县被兵田赋十七年免浙江省近福建省之各州县被兵去年田赋十八年免江西福建湖北被兵歴年逋赋严侵蚀蠲赋之罪十九年直山东山西旱雹免赋各有差二十一年除山西太原大同灾民逋赋二万四千四百余两又免福建省被兵之侯官等二十六州县康熙十八年以后逋赋二十四年
　　谕直献县河间卫江南宿迁县兴化县邳州髙邮州盐城县山东郯城县鱼台县地方今年重罹水灾小民艰苦所有康熙二十四年秋冬二十五年春夏地丁各项钱粮俱与豁免二十八年
　　上南巡免邳州水淹田漕银及递年逋赋二十九年直
　　灾
　　谕免顺天保定河间真定顺徳广平大名宣化各属去年未徴并今年春夏额赋银五十七万五千两粮八万六千百有余石三十年陕西旱蝗
　　命大臣往勘免西安鳯翔等府明年民屯各赋银米三十
　　一年复
　　谕免陕西西安明年额赋三十二年又免西安鳯翔灾民
　　明年租三十三年
　　上以山西平阳泽州沁州前被蝗旱民气未苏免康熙三十一三十二年逋赋银五十八万千六百两米豆二万八千五百八十石各有竒三十七年
　　谕淮安扬州鳯阳等处比年水患频仍屡赈屡蠲被灾地方赖以安堵但念久歉之余恐致资生匮乏着将海州山阳安东盐城髙邮泰州兴化宝应娄县泗州亳州鳯阳临淮怀逺五河虹县城盱眙灵璧等州县并被灾各卫所康熙三十八年一切地丁银米漕粮尽行蠲免三十八年复免淮安扬州鳯阳三府属去年地丁漕银十有九万两米麦十万石各有竒四十年陕西旱免明年田租巡抚喀拜坐匿灾罪夺职四十一年免山东莱芜等六州县河南永城等三县明年租四十二年山东水免九十四县田赋各有差江苏巡抚宋荦疏言徐州睢宁县频遭水患请将康熙三十七八九年未入额赋毎年止带徴一年
　　谕令豁免并免四十年嵗租四十三年
　　谕山东比年歉收朕焦劳宵旰未尝晷刻稍释于怀今嵗幸二麦毕登秋禾稔获但念被歉之后若非大敷恩泽终不能遽底盈宁着将康熙四十四年地丁银米通行蠲免四十四年
　　谕嗣后蠲免钱粮如并免积欠则带徴俱免如止蠲本年钱粮则所有旧欠俱于次年徴收蠲免之年概不得开徴永着为例四十六年江南浙江旱
　　谕免两省明年丁银六十九万七千七百两江苏安徽田赋二百九十七万五千二百两粮三十九万二千石浙江田赋银九十六万千五百两粮九万六千石各有竒又
　　谕免康熙四十年以前江苏漕项银六十八万七千两米麦三十一万千八百石各有竒四十七年
　　谕去年江南浙江俱被旱荒多方轸恤民力稍苏今年复被潦灾旋经照例蠲赈但嵗再不登生计益匮欲令办赋力必难供所有康熙四十八年江南通省地丁银四百七十五万四百两浙江通省地丁银二百五十七万七千两各有竒着全行蠲免四十八年江南河南水山
　　东旱各如例免租又
　　谕免灾田明年赋淮徐扬三府十九州县银五十九万三千八百两归徳府六县银二十万二千四百两兖州府四州县银十四万六千六百两各有竒又浙江灾后民力未裕缓徴今嵗漕赋四十九年定遇灾免之处业户七分佃户三分例五十三年免河南江南浙江湖北灾田赋各有差又免甘肃靖边等二十八州县卫所旱灾明年刍粟并免五十五年银粮刍粟五十四年免直顺天保定河间永平宣化五府灾田明年赋银八十五万八百两米豆十一万五千五百石草九万四千五百束各有竒五十六年免江南沛县福建防湾水灾田赋各有差五十九年直庆云等五州县地震免本年田租六十年陜西旱
　　命大臣徃勘除本年租福建台湾飓灾蠲本年额赋雍正二年江浙潮溢地灾免雍正元年二年盐课三年直蓟州清苑七十四州县水免租有差五年直玉田县河决免灾田赋一年九年免直霸州文安大城等六州县水灾田康熙三十四至四十二年逋赋又免黑龙江墨尔根各官庄霜灾田赋十年免台湾凶畨滋扰之彰化县雍正八九两年未入银谷十三年
　　谕甘肃省入夏以来雨泽愆期着将雍正十三年应徴地丁钱粮全行豁免又免四川九姓等土司被水田赋乾隆二年定凡被灾地方令总督巡抚勘明或分年帯徴或按分数蠲免临时具题请
　　防又定地丁银统覈蠲免例【丁银自雍正六年始摊入地粮故未一例蠲免至是特与豁除以昭尽一】又定八旗余絶及革退网户地被灾均照入官地减免例三年江南旱免江苏安徽逋赋并免江苏田租一年六年
　　谕朕御极以来爱养黎元蠲免正赋之外复将雍正十三年以前各属积欠陆续豁免以息民间追呼之扰今各省未完正项银米豆草并杂项租谷积欠已久多系贫乏之户无力输将况江苏所欠独多目今现被水灾待恩抚防着将各项悉行豁免再江浙二省尚有未完漕项银米豆麦向不在豁免之例今既蠲除各项着将漕项一并免徴七年
　　谕江南上下两江今年水涨逾常该督抚陆续奏报者不下数十州县朕每一览奏宵旰靡宁已屡降谕防令该督抚加意抚绥毋使失所又特命大臣前往防同该督抚等拯救目前之灾荒永除将来之水患但念此等被灾之地夏已无收秋更失望小民困苦其何以堪况此数十州县有今年被灾特甚者有今年稍轻而连年被灾现有水涨未消亟待赈卹其流离颠连之状时在朕心目中所有本年应纳钱粮着该督抚勘明被灾州县先行缓徴将确数分别具奏请防蠲免寻议准免江苏江浦等二十九州县卫地丁岁夫芦课学租银二十四万九千三十三两米八千百九十四石山阳等二十六州县卫漕银三万三千五十余两米麦豆十二万八千八百余石安徽夀州等二十州县卫地丁漕银十七万八百余两米麦豆千三百三十余石各有竒八年又续免江苏安徽各灾地蠲除帯徴赋以苏民困十年除江南海州萧沛砀山四州县雍正十三年至乾隆元年漕逋十一年江南水免山阳等二十四州县各赋十二年山东水免被灾之九十二州县赋银二十五万三千八百九十余两江南崇明县潮溢免灾田本年租十三年又除蠲余各赋除江南山阳等二十六州县乾隆七年蠲余米及地丁杂赋泗洲学田银米十四年安徽夀州鳯阳临淮泗州鳯台懐逺五河霍邱八州县鳯阳泗州等县水并除赋有差十五年
　　谕朕巡洛祀嵩甫经丰乐镇即已降防蠲免经过州县十分之三其地年嵗顺成是以照例蠲除数日所过州县体察农功夏麦告丰晩禾觉歉秋牟播种亦复待时朕深为轸念其歉收之处着再加恩统前蠲免十之五又免江宁淮安扬州徐州海州五府被水田赋漕赋十六年
　　上南巡
　　谕朕车驾南巡乗时布泽蠲除积欠叠沛恩施更念江苏之宿迁等州县上年被水稍重虽经格外加赈可以接至麦秋着再加恩将经过之宿迁清河桃源三县被灾贫民上年借出耔种银悉行免徴又
　　谕免江南扬州府兴化县积淹荒废田亩自乾隆元年至八年租银米麦逋赋徐州府沛县濵湖地亩自乾隆十年以前租银十七年陜西耀州等三十九州县旱十八年江南安徽二十五州县江苏三十二州县水均免本年租又免浙江仁和县被淹盐课有差十九年安徽泗州盱眙等州县水免本年租二十二年
　　上南巡
　　谕江南淮徐海等属受水患有年矣朕翠华南涖周览土风所过桃源宿迁邳州睢宁诸县鹑衣鹄面相望于道而徐属较甚朕心为之惄然増戚国家所恃以拯患卹灾者惟赈济一事现在徐属七州县已降防加展赈期可至五月并截留本处漕粮以资借粜所以为斯民计者不遗余力而目击情形于心实有所不忍所见如此未见者亦复可知著再加恩将淮徐海三属各州县所有积年借欠耔种口粮不分新旧概予豁免以纾痌瘝一体之念又免河南夏邑商邱虞城永城水渰田亩积负并田赋二年又免山东济宁鱼台金乡滕峄去年水渰未涸田赋仓谷贷种并济宁鱼台之屯户及两淮灶户各逋二十七年免江苏清河昆山等十一州县灾田租浙江仁和等十七州县漕赋二十八年免山东济宁等八州县卫水灾田赋二十九年免甘肃巩昌等属旱灾云南江川等五州县地震江苏江浦海州旱山东济宁等州县水各灾田赋有差三十年免直霸州固安永清屯户二十六年以前被灾积逋谷八百石有竒湖北汉阳七州县卫湖南益阳县江西南昌等三县安徽安池等五府水均免赋有差三十一年免甘肃被旱及雹灾霜灾之靖逺等十四防州县积逋银三十七万四千余两粮百二十四万五千余石陕西延安等三府逋粮四万六千余石银万一千余两又山东章邱等十八州县直献县等十八州县水各免赋有差三十三年免伊犂屯田回人未交纳被雪潮湿霉变之乾隆三十年仓谷并三十一年被灾未纳粮共七万余石又已行豁免万余石外尚应带交五万石
　　上以回人生业未裕并免之三十六年免山西萨拉齐通判所属之善岱里安民等七村被水田赋并甘肃比年被灾各防州县积欠粮四百四万余石臯兰等县各有差三十八年江南水免安东山阳阜宁清河沐阳海州各田赋三十九年黄水骤溢免山阳清河盐城阜宁明年租淮安大河二卫漕又直覇州二十五州县卫安徽夀州等十州县水甘肃兰等州县旱均免田赋有差是年逆匪王伦滋扰酌免山东临清新旧城居民正赋四十年酌免江苏河南湖北安徽浙江云南各水旱被灾田赋四十一年免江苏上元等四十六州县卫安徽合肥等州县甘肃臯兰等三十一州县被灾田赋有差四十三年河南旱免被灾较重之汲淇临漳三县缓徴丁银十之四山东旱并将二省四十五年轮免钱粮即于本年普行蠲免其已徴者准作明年正赋四十五年免湖南长沙十五州县灾田额赋有差四十六年免直湖北江苏各被灾州县田赋有差四十六年江南崇明县风潮成灾免本年租又免浙江绍兴金华府属旱灾田赋有差是年逆回滋扰甘肃兰州河州等处
　　谕免本年租四十七年免直霸州等州县灾田宿逋四十八年免江苏铜山等州县山东邹县利津等县灾田租并免山东永阜塲江南沛县灶课杂税四十九年直旱河南旱并免被灾州县四十八年逋赋又免陕西延榆绥三府灾所四十七八两年逋赋五十年免河南卫辉府属五县并附近灾区之延津等九县逋赋并本年赋有差受旱较重之开封彰徳府属之祥符内黄等十一州县正赋十之五次重之县等十州县十之三其递年积逋各按灾分数蠲免有差又安徽旱
　　谕将五十一年轮免钱粮先于本年豁免其已入者作明年正赋
　　赈卹
