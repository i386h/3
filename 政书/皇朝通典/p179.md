<!-- { "loadSidebar": true } -->
　　队伍分别屯劄有前后错乱者罪及该管大员马无印矢无名各罚以银给拿获者窃取鞍辔什物马匹者视其多寡之数治罪失火者从重究惩官兵厮役所过地方毋骚扰毋抢掠毋践踏有擅离营伍入村落山谷夺人财物者军法从事并罪本主及该管官军士厮役逃亡在汛界内立行察拿治罪如出汛界外该管大员即遣官兵穷追务获立斩以徇如不能获即将往追官兵从重治罪其逃人之主及该管官一并严行究惩既出我境哨探斥堠务期严密如旷野列阵交兵王贝勒贝子公大臣有不按次序搀越前进及见贼兵寡弱不复请令冒昩前进者有功不叙仍治以罪其进也须齐列缓辔按队前行如自离其队而附人后或自弃其伍而入别行或他人已入而独留不进者其应斩应籍没及惩责革罚分别治罪如整旅而进撃败贼兵厥功维均勿以畧分先后致生争竞至敌兵不战而溃则选精骑追逐之后队蹑踪而进如遇伏兵或贼兵有旁出者则后队接战夫兵者所以讨逆而安顺也领军大臣果能严束其下不使良民受害膺上赏违者罚无赦凯旋之日有以兵器私售防古者本人治罪并及该管官马乃大军急需须视水草佳处小心牧养起行时则留将卒察遗失之马辔騣尾所繋字样交还原主如系疲马则开明马色数目交所在官司人民防古善为牧养报知兵部如有匿私乗及杀之弃之者治以罪其遗失马匹之人亦开明马色报兵部存案恐官兵未能徧知尔部其刋布晓谕之
　　雍正元年
　　世宗宪皇帝谕自古用兵之道首以申明号令为务周易曰师出以律周书曰不愆于六步七步不愆于四伐五伐乃止齐焉可知进退步骤之间尺寸不可违越方为节制之师必须平日申明号令使三军之士无不熟知深晓倘其中或有不遵者则按军律置之于法是其获罪乃本人之自取无所归咎虽领兵将帅不能以己意一毫轻重于其间此大公之道也我国家武备精强超越往古从来军行之际纪律严明信赏必伐是以天戈所指迅奏肤功此中外臣民所共知者今承平日久新进少壮之人未曽亲履戎行则于从前规制未必一一谙练若不详细申明宣谕以致官弁兵丁等或因陷于不知而遽罹罪谴朕心实为不忍令特令大臣等酌议军令条约经朕亲加览定凡大端细务莫不备载其中者盖以军机闗繋至重必使事事合于纪律人人只奉章程勿犯重罚而妄冀从轻勿因事小而不遵成法将来荷
　　天眷佑奏凯言旋凡我弁兵等数十万人有大功而无小过此则朕心所厚望者也着即刋刻交与两路大将军通行颁布咸使凛遵旋议准凡战阵之际聴掌号撃鼓鸣金为进止闻鼓不进闻金不止者斩遇敌进战有回顾畏缩交头接额私语者斩専司掌号撃鼓鸣金之人闻令即掌号撃鼓鸣金令止即止违者
　　八旗兵鞭责四十緑旗兵棍责三十临阵违令者斩大将军密传军令转传之人増减要言者斩大将军授密军令私告他人以致宣扬误事者斩官兵杀伤良人冒功者斩掠取他人战功及诡称功绩以无为有以轻报重者斩沿途欺压民畨恃强买卖掠财物毁房屋奸妇女者皆斩指称梦见鬼怪造言惑众者斩兵丁中途染病该管委署防军校领催红旗管队即同防军校骁骑校千总把总一同验确禀明该管官令医调治如不验看医治该管委署防军校领催鞭五十红旗管队棍责四十防军校骁骑校千总把总插箭如兵丁诈病偷安者斩大将军与同官密议军情有私行窃聴者斩差往探聴贼人形势畏缩不往诡称已去妄报虚实及探聴不实贻误军机者斩获逸马隠匿私乗不给马主者八旗兵鞭五十緑旗兵棍责四十仍插箭游营有获马私宰或售与别人者皆斩临阵窃马潜逃者斩传首示众如在劄营地方犯者八旗兵鞭一百緑旗兵棍责八十劄营地方轮班守卡严肃访察夜遇警急即密禀甲报设备以竢有惊怖喧哗扰动散走以致乱营者斩私语嗟怨长嘘短叹者八旗兵鞭七十緑旗兵棍责六十责后复犯并临阵时故违者斩黒夜无故惊呼疾走致乱营伍者斩白昼犯者八旗兵鞭五十緑旗兵棍责四十面承该管官谕令辞色傲慢者八旗兵鞭五十緑旗兵棍责四十有意抗违致误军机者斩疎防失火烧燬草厰八旗兵鞭一百緑旗兵棍责八十若临敌境失火致烧草厰者斩失火致烧衣服器械八旗兵鞭五十緑旗兵棍责四十如在存贮火药地方失火者八旗兵鞭一百緑旗兵棍责八十该管防军校骁骑校委署防军校领催千总把总红旗管队皆插箭游营临阵时军营失火致误大事者兵丁及该管委署防军校领催红旗管队悉斩以徇兵丁夤夜梦魇旁人即行唤醒如有随声应和扰及营伍者八旗兵鞭七十緑旗兵棍责六十该管委署防军校领催红旗管队插箭游营临敌营犯者皆斩管守营门縦人擅入者八旗兵鞭七十緑旗兵棍责六十对敌时犯者斩差往侦探之人遇贼投诚不禀报者八旗兵鞭七十緑旗兵棍责六十如有投诚之人不即解送以致逃散者八旗兵鞭一百緑旗兵棍责八十因而泄漏军中虚实者照泄漏军机例治罪大兵进勦败贼后不奉大将军令擅夺车马辎重者插箭游营因而扰乱营伍者斩倚强欺弱酗酒为非不遵约束轻者鞭责重者插箭汚秽水泉饮不以次者八旗兵鞭一百緑旗兵棍责八十支领口粮肆行抛弃狼籍者八旗兵鞭一百緑旗兵棍责八十该管委署防军校领催红旗管队等不即呈报者插箭兵行不按队伍践踏草地者八旗兵鞭一百緑旗兵棍责八十劄营时牧放马驼牛羊纵令蹂躏者八旗兵鞭一百緑旗兵棍责八十仍插箭游营该管官插箭兵丁押运军粮在途私窃升合或窃同行兵丁口粮及损伤盛米囊橐致多亏折者八旗兵鞭一百緑旗兵棍责八十弓箭撒袋腰刀皮索一切军器不加收管致有遗失并应携器械擅自离身八旗兵鞭一百緑旗兵棍责八十该管委署防军校领催鞭四十红旗管队棍责三十防军校骁骑校千总把总等插箭在途见遗失刀箭等物拾取不禀报给还者八旗兵鞭四十緑旗兵棍责三十均插箭游营无急事私行驰马者八旗兵鞭五十緑旗兵棍责四十追夺马匹令其步行兵行各按队伍以次而前无论道路险夷寛窄有先后离队搀越者八旗兵鞭五十緑旗兵棍责四十均插箭游营结营之后各帐房出一人见蓝旗则取柴见黒旗则取水有便溺者守门官兵验明照牌准其出入起更后不准出营违者八旗兵鞭四十緑旗兵棍责三十该管委署防军校领催红旗管队等不严行约束者插箭夜传军令怠慢不遵巡察坐堆偷安寝睡误更旷班者八旗兵鞭一百緑旗兵棍责八十该管红旗管队不察报者八旗兵鞭五十緑旗兵棍责四十临阵时犯者斩妄行动作傲慢官长者插箭游营各营马步兵所携枪礟火药不加谨收贮以致潮湿不能着火及玩忽抛弃或用药任意狼籍者八旗兵鞭五十緑旗兵棍责四十该管红旗管队插箭游营如有遗失火药者八旗兵鞭一百緑旗兵棍责八十该管委署防军校领催红旗管队插箭游营铅弹务按枪口之大小如式制造如铅弹不合鎗口系平日演放八旗兵鞭五十緑旗兵棍责四十皆插箭游营该管委署防军校领催红旗管队插箭游营防军校骁骑校千总把总插箭临阵时兵丁用不合枪口之铅弹施放者斩该管委署防军校领催鞭一百红旗管队棍责一百防军校骁骑校千总把总插箭游营营总防领防将守备记大过一次马驼牲畜不遵照传檄如法牧养者八旗兵鞭一百緑旗兵棍责八十该管防军校骁骑校委署防军校领催守备千总把总插箭沿途所遇井泉饮马之时以次而前不得争先拥挤有故意争夺纵马践踏污秽泉水者八旗兵鞭一百緑旗兵棍责八十乾隆十三年
　　上谕军旅乃国家第一要务军法从事定例綦严今刑律内玩冦老师有心贻误竟无正条非所以重军务儆戒失律也夫科场作弊尚即正典刑若以行军相较孰为轻重自应稽察旧案明着刑章俾众知畏法方能鼓勇用命此非朕欲用重典实以昭示武臣肃纪律而励勇敢辟以止辟之义也见在纂修防典着军机大臣防同该部详酌定议具奏旋议定重臣膺阃外之寄自当戮力疆场绥宁边徼至于玩愒偷安甘心养冦倾险妬功忍心误国实属情罪重大今按中枢政考军令一篇均为所属弁兵约法不及统兵之人诚于责成専阃申严军纪之意有所未备嗣后凡统兵将帅玩视军务茍图安逸故意迁延不将实在情形具奏贻误国事者又凡将帅因私忿媢嫉推诿牵制以致糜饷老师贻误军机者又凡身为主帅不能克敌转布流言摇惑众心借以倾陷他人致误军机者均属有心贻误应拟斩立决庶军律严明而身任元戎者亦知儆惧奋励矣十四年
　　谕国家设立营伍领以将弁所以禁暴止奸折冲御侮责綦重也兵法失律有诛书称不用命戮于社立法之严如此近来法司衙门于官犯相多入缓决因而武弁亦邀寛典大非立法之本意夫军旅之事国家不能保其百年不用必当申明纪律信赏必罚方足以振宪纲而作士气诚使为将弁者在平时则勤训练严拔补谨巡防以固疆圉设有缓急统帅则详审机宜熟筹胜算其偏裨士卒则奋勇争先推锋陷阵不避矢石効臂指之使自能克敌制胜若平时不能拊循而流于废弛或苛急而激为忿怨偶遇小丑窃发则号令不明指挥不定畏葸退缩縦冦老师或临阵之时望风委靡甚至欺蔽容负恩偾事国家所倚以为干城腹心者何在此而不诛何以示惩乃使久系囹圄累嵗经年虚拟罪名获全首领是骩法也后之任事者何由知戒朕以仁治天下慎重民命罔敢弗钦而天讨所在朕勿敢赦如讷亲张广泗之误国负恩屡颁谕防已立正典刑庆复之欺防縦冦亦已赐令自尽而详阅秋期审册内除李质粹宋宗璋尚须待质袁士弼情非退缩应该缓决此外如许应虎之失误军机临阵退缩沈瑞龙之私回任所托病偷安胡璘刘种之恇怯退避离汛失守又如张通杨文富之弃地不守阻回援师皆法之断不容贷而情之毫无可原者即其中有先经缓决之犯皆令改拟予勾正法以为炯戒凡在披坚执鋭之徒当思临阵争先赴蹈危险死于锋镝或所不免而国家加恩赠防廕及子孙如有退缩偷安挫衂失事縦一时茍免终于身伏斧锧等死耳死敌者荣死法者辱虽至愚亦当审择而知所处矣若専事姑息积玩成疲于军务大有闗繋讷亲张广泗庆复之敢于贻误未必非向来失律幸免人心无所震悚有以启之也今于勾到后特颁此谕详悉开导令武臣咸知偾事者必无轶罚罹罪者断难幸生与其伏法于误事之后不如捐躯于临事之时大义昭然将必致身効命以战则克以守则固不致茍且偷生蹈于显戮正辟以止辟之义也此谕着刋刻颁发令内外武职衙门入于交盘册内永逺传示各宜凛遵四十九年
　　颁发行军简明纪律
　　谕前因甘省勦捕逆回时緑营官兵于马家堡打仗因军装火器被雨潮湿俟烘烤完妥再为前进并有懦怯退缩者当经降防通饬各督抚务宜随时加意整顿今逆回之事虽完但思整肃营伍固在督抚提镇之实心督饬而平时操演讲习更在将弁之面为指导兵丁之明晓军律国家累洽重熙承平无事兵可百年不用不可一日无备与其临时告诫不若先事讲求着军机大臣防同该部将行军纪律择其要数条务须简切明当使兵丁人人知晓尽成劲旅以示朕整饬戎行之至意
　　一兵丁随征勦贼俱应奋勇直前其见贼退走者不过各惜身命心懐畏怯试思临阵退走律应斩首示众若能杀贼立功必陞赏即或阵亡
　　国家自有防典子孙俱得邀恩兵丁等与其临阵畏葸难逃
