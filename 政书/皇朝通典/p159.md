<!-- { "loadSidebar": true } -->
　　内府防军营三旗防军统领各一人【雍正元年设】防军叅领各五人【康熈十六年设】副防军叅领各五人【康熈三十三年增设】防军校委署防领各三人【康熙二十年设】防军校共九十九人【顺治十八年设三旗防军校康熙二十一年增设至九十六人二十三年裁三十六人雍正十三年裁鸟枪防军营以裁缺防军校六十人编入新旧共一百二十人内以九人为委署叅领乾隆十三年又选拨六人署前锋叅领六人为前锋校别入前锋营】笔帖式共三十人防军委署防军校共十五人【康熙二十年设】防军共一千六十五名【初制满洲九佐领朝鲜一佐领下各十五名旗鼓十二佐领下各十名二十内管领下每二管领合设十五名顺治十八年满洲朝鲜佐领下各增置五名旗鼓佐领内管领下各增置十名康熙二十一年定各佐领管领下每防军校一人领防军十名三旗合九百六十名二十三年裁三百六十名雍正十三年裁鸟枪防军营以裁缺防军六百名编入新旧共一千二百名定满洲十五佐领朝鲜二佐领下各二十五名旗鼔十八佐领下一佐领十九名余各十八名三十内管领下各十五名内以十五名为委署防军校乾隆十三年又选拨一百二十名为前锋别入前锋营】
　　【臣】等谨按康熙十六年遴选三旗佐领正黄旗朝鲜佐领及内管领下甲兵共六百名停其一应差遣専令学习鸟枪雍正九年分设鸟枪防军营三旗设兼管防军防领各二人侍卫委署防领各二人防军校委署叅领各五人防军校各十五人防军各二百名十三年裁鸟枪防军营以员缺军额编入内府三旗故不另立
　　内府前锋营【乾隆十三年设即于内府三旗防军营内简选充额仍属防军统领管辖】三旗前锋校委署前锋叅领各二人前锋校各二人前锋委署前锋校各二人前锋共一百十四名内府骁骑营三旗掌闗防骁骑叅领各五人【康熈十六年设乾隆十六年以司官兼摄】副骁骑叅领各五人【康熈四十三年设雍正十三年停止补授乾隆十六年复改设】满洲佐领各五人【初制各三人康熈三十四年每旗增二人】旗鼓佐领各六人【初制各四人康熈三十四年每旗增二人】内管领各十人内副管领各十人正黄旗朝鲜佐领二人【初制设一人康熈三十四年增一人】正白旗回子佐领一人【乾隆二十五年设】骁骑校共三十六人【康熈十六年设三旗骁骑校每佐领下各一人三十四年定正黄旗十三人镶黄正白二旗各十一人雍正五年各佐领下增设领催委署骁骑校一人十三年停止补授乾隆二十五年增设回子佐领下骁骑校一人】领催共二百六十四名【初制每佐领内管领下各设领催六名康熈四十三年各裁二名乾隆二十五年增设回子佐领下领催四名】骁骑共五千二百五十名【初制满洲朝鲜佐领及内管领下每二丁设骁骑一名旗鼓佐领下不论丁每佐领设骁骑五十名康熙二十一年及四十年四十二年叠经增减雍正三年定制每佐领管领下均额设骁骑五十名九年增设三旗训练兵二千名别分为二营十三年以训练兵二千拨入更定满洲十五佐领朝鲜二佐领三十内管领下各八十九名旗鼓十八佐领下各五十九名余额五名以丁多之佐领匀补乾隆二十五年回子佐领下亦一体增设骁骑】
　　凡宿卫之制
　　景山正门防军叅领一人防军校一人防军九人山内左右门防军校各一人防军各九人【皆顺治十年设】
　　慈寜宫正门内管领一人【初制尚有内务府所属司宫官一人乾隆元年裁】防军叅领一人防军校一人防军九人【顺治十年设康熈二十七年改用骁骑乾隆元年复旧制】左右门防军叅领各一人防军校各一人防军各九人【皆乾隆元年增定】
　　永康左右门防军校各一人防军各九人【顺治十年设康熙二十七年改用骁骑乾隆元年复旧制】
　　慈祥门防军叅领一人防军校一人防军九人
　　寜夀宫正门内管领一人【雍正元年增设】防军叅领一人防军校一人防军九人【康熈二十八年设五十六年减防军五人改用骁骑雍正元年复旧制】
　　履顺门防军叅领一人防军校一人防军九人【康熈二十八年设五十六年改用骁骑雍正元年复旧制】
　　蹈和门防军叅领一人防军校一人防军九人【康熈四十四年用八旗骁骑营官一人领催一人骁骑九人乾隆二十二年改用防军】
　　顺贞门防军统领一人防军叅领一人防军校二人防军十八人【初制用八旗防军营叅领一人防军校三人防军十二人雍正元年改用内府防军乾隆十二年西铁门亦用内府防军】
　　三所正门防军叅领一人防军校一人防军九人【三所门初以散秩等官轮直乾隆十九年改设防军】其
　　宫禁外围地方均于各佐领内管领下遴选领催轮班直宿若
　　紫禁城内
　　御书处造办处
　　咸安宫
　　武英殿
　　南薫殿衣服库瓷器库等处
　　紫禁城外
　　西苑门慎刑司
　　紫光阁蕉园门
　　丰泽园
　　先蚕门收贮账殿库等处均委包衣章京及有顶带领催轮直再织染局花爆作石作三眼井官房租库等处均委各佐领下有顶带领催轮直其専司防火者曰防范兵别为一班雍正五年定于守卫
　　寜夀宫正门
　　履顺门防军内各拨二人
　　顺贞门防军内拨四人禁城内直班三旗骁骑内拨二十人各处直班之执事服役人内选二十人于步军营内选步军尉二人步军四十人銮仪卫直班校尉内选十人共以百人合为一班令其更畨防范属
　　慈寜宫正门直班内管领等统辖仍令直班之内务府总管防军统领司钥长公同稽察如有应用齐集之处令直班之内务府总管或领侍卫内大臣散秩大臣率直班之内管领等并添调
　　太和门直班之侍卫什长及亲军
　　左翼门等处之八旗防军协同前往定于
　　咸安宫前设班房轮直乾隆元年移于
　　夀康宫西墙外令直班骁骑叅领管辖
　　凡扈从之制
　　乘舆出入设马上引灯五班每班灯六以防军校二人库使七人【库使及库守皆内务府所属】防军二十一人执之専委司官稽察
　　躬祀
　　太庙
　　社稷则
　　午门外两旁列灯四十以库守二十人防军二十人司之祀
　　南北郊及
　　坛
　　庙除
　　午门列灯外照马上灯之例增设引灯五班均于
　　驾出之门两旁恭候逓行交代展拜
　　堂子则街门红柱两旁增列灯二十以库守十人防军十
　　人司之均委司官稽察恭遇
　　皇太后
　　皇后
　　妃嫔出入均设豹尾班以内府总管一人【如总管有差则以领侍卫府散秩大臣一人】内府防军统领一人防军叅领二人率防军校防军从以十人执枪十人佩仪刀翊卫由
　　宫至
　　圆明园委司官八人以四人恭候于
　　顺贞门外步行引导至
　　景山西门外四人属櫜鞬乘马接引至
　　圆明园如由
　　圆明园进
　　宫乘马司官引导至
　　景山西门外步行司官接引至
　　顺贞门止再以防军十人前导三十人两翼巡逻十人后扈遇恭奉
　　皇太后巡幸
　　皇后
　　妃嫔随往则以防军统领一人防军叅领二人防军校三人委署防军校一人防军三十六人沿涂扈从其
　　皇子福晋公主出入引导及下嫁外藩公主来京随从守卫亦均用内府防军叅领防军校防军等有差
　　凡守防畿辅
　　行宫官兵京东路为盘山为烟郊为白涧为桃花寺为隆福寺为大新庄为髻山等七处京西路为黄新庄为秋澜村为梁家庄为半壁店等四处京北路为石槽为三家店为宻云县为要亭为罗家桥为懐柔县等六处各设千总一人委署千总一人分辖兵自四人至四十九人有差分盘山黄新庄各总管热河
　　行宫设千总七人委署千总十二人兵二百七十一人自热河以南为喀喇河屯为王家营为常山峪为两间房为巴克什营自热河以北为钓鱼台为黄土坎为汤泉为中闗为十八里台为波罗河屯为张三营为济尔哈朗圗为阿穆呼朗圗各处
　　行宫分设千总及委署千总或一人或二人兵自六人至九十八人有差热河总管
　　【臣】等谨按
　　盛京捕牲乌拉官弁设总管翼领骁骑校等员管理虞人采捕之事其名目有珠轩参丁鹰手蜜户及网户猎户狐户鹳户等项于吉林诸境内各执其役属内务府都虞司兼于在京内府三旗谨附载于此
　　南苑守卫官兵
　　南苑总尉一人防御八人领催十名骁骑九十名【康熈二十四年定苑内原有大红门小红门南红门东红门西红门共五门又增设正国寺门黄村门回城门双桥门合为九门大红门设总尉一人领催二名骁骑十八名其余八门每门各设防御一人领催一名骁骑九名】
　　【臣】等谨按
　　南苑守卫官兵奉宸苑为内务府所兼辖兹举其官弁兵额附载于内府三旗之后
　　圆明园内府三旗【雍正二年设备　禁苑诸处派委由　圆明园总统八旗事务王公大臣掌其升选签补仍于内务府】
　　营总一人【雍正十年设】三旗防军叅领各一人副防军叅领各一人防军校委署防军叅领各一人防军校各三人笔帖式四人【即于防军内选用仍食原饷】防军共一百二十名
　　盛京内府三旗【顺治三年设　盛京内府镶黄旗正黄旗佐领八年设正白旗佐领乾隆十七年特设　盛京内务府总管令三旗佐领皆归统辖】
　　三旗佐领各一人【顺治三年设二人八年设一人】内管领一人【乾隆三十年增设】骁骑校三人【康熈十七年设】司库一人【初制设三人乾隆十九年改补主事一人三十年改补内管领一人仍食原俸】主事一人【乾隆十九年增设】委署主事一人【乾隆三十年于笔帖式内改补】笔帖式十五人【初制设十六人乾隆三十年改补委署主事一人仍食原俸】库使十六人【初制设十人即在骁骑数内乾隆九年改为定额又增六人】头目及执事人六十七名【初制即在骁骑数内乾隆九年改为定额】催长八人【初制设九人乾隆三十年裁一人定食俸四人食饷四人】领催十八名骁骑委署领催二十四名骁骑六百四十八名【初制毎佐领下骁骑各二百三十共六百九十名乾隆九年定骁骑额内库使及头目执事人等为専设之缺实存骁骑六百十三名又增设十七名定为每佐领下各二百一十共六百三十名十二年除各项専差打猎骁骑三十名看枪骁骑六名委署领催骁骑二十四名之外共存五百七十名又增设七十八名】
　　凡守卫之制顺治初定
　　盛京三旗官率所属骁骑轮班守卫
　　宫殿设班房六座乾隆九年增设宫内班房三座定骁骑为七班轮直每九十人为一班每班房用十人十二年增设两掖班房三座合新旧班房十二座改定骁骑分六班轮直每一百八人为一班每班房用九人以
　　留都宫阙为重非驻防地方可比并属于
