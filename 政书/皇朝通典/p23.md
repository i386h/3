<!-- { "loadSidebar": true } -->
　　诏免各省本年盐课三分之一核定本年行盐百七十一万六千六百二十五引徴课银五十六万三千三百十两六钱有竒四年严示私贩之禁蠲免浙闽广东加派盐课【谨按故明天启崇祯年间浙闽等省盐课加派名色甚多今尽行蠲免止照万歴年间旧额按引徴课】又免江南崇明盐课又议准山西盐法道归盐运司兼管六年以四川未定免徴商民盐课七年定广西驿盐事务归并布政司兼理八年定徴觧盐课毋许于正额外勒索余银十二年申禁河东长芦等处派民纳课积十五年礼部议准长芦运司所觧青白盐砖存贮光禄寺库者厯年存剰六十余万斤现在足用令该地方官将应觧盐斤照时价改折寻定上元江宁等八县食盐九万六千七百引将原派纲盐十三万八千
　　八百四十七引仍归纲地行销十七年严回空粮船夹帯私盐之禁准四川廵抚张所志疏请新凿盐井仍照开荒事例三年起课其贫民易食盐斤在四十斤以上者始令按数纳课是年两淮廵盐御史李赞元疏定盐法八欵一每年额引宜帯积引附销一清理府州县私贩之源一清理三十盐之弊一严饬各道廵缉越贩一稽核官引以杜夹一淮北宜并引行盐一盐引日増宜照长芦河东两浙例加课不加引一溢斤割没日重宜照所发印簿实填从之十八年准长芦廵盐御史张冲翼疏定盐引仍照旧例归部【先是长芦旧例引存户部先课后引自顺治十五年户部发引到司皆争先求售减价而卖盐贱引壅逋课甚多是年仍令盐引归部】以杜盐贱引壅之并定临安府属枯木八寨牛羊新县四处食盐银两编入自县经制全书以是年为始
　　康熙元年以淮北引壅议准疏通淮安府等州县一万引改拨宁国州六千五百引和州含山三千五百引三年免广东逋欠盐课银七万一千一百一十五两是年定江西吉安府改食淮盐四年
　　诏蠲免各省积欠盐课长芦廵盐御史李粹然请并将山东本年灶课银一万四千八百余两照例豁免从之准广西廵抚金光祖请暂减广西盐引六年定湖南衡永寳三府改食淮盐从廵盐御史尔讲请也又定郴州十一州县食盐免其销引办课七年令广西布政使兼理盐务改广东廵海道为广肇道管理盐法严陜西盐引州县官按畆摊派之弊又定各省盐斤聼商人自行销运九年两淮廵盐御史席特纳疏言淮省积有苦累商人者六【一曰输纳商人纳课例将引数填注限单谓之皮票而运库扣勒皮票胥役又有使费谓之照看纲总又有科敛谓之公匣一引之盐嵗费约至数万两二曰过桥商盐出例舱口报騐谓之桥掣而関桥扣勒引票每引科费数分不等嵗费约至数万両三曰过所商盐呈纲例必造册摆马谓之所掣而未经称掣先有江掣之费又有茶果之费又有缓掣之费又有加之费嵗费约至数万两四曰开江引盐既掣例必请给水程毎引数分不等又请给桅封毎张数两不等嵗费约至数万両五曰闗津盐船既行所过盐道有挂号之费营伍有廵缉之费関钞有騐科之费嵗费亦数万两六曰口岸船既抵岸江广进引毎引道费钱余不等様盐毎包数厘不等嵗费亦数万两】又言淮盐分掣有三大【一为加铊之掣官毎借余斤亏头为名不论塩包轻重暗挂斤两毎一引增至二三十斤不等二为坐斤之掣官又借合算底马为名不论斤重有无豫定余盐非多帯斤两不能抵偿毎一引帯至四五十斤不等一为做斤改斤之斤多赂入可以填少斤少赂不入可以填多掣官于未掣之先议定使费暗做斤两已掣之后又暗改斤两】疏上
　　谕部臣酌议防议定将私派等欵严禁勒石立于桥所及经过闗津口岸永行禁止如有违禁者照律治罪是年又准席特纳请停止五十七日豫徴盐课之例十二年定长芦等处盐务仍令御史廵视【谨按顺治二年定廵视两淮长芦两浙河东盐政御史各一员嵗一代更十年裁各省廵按御史将廵盐御史一并议停盐务交与运司管理】十三年添设江南安徽驿盐道其管理通省驿道改为江苏等驿盐道又添设四川督粮道及湖北驿盐道俱兼管理盐务十四年又改陜西固原道为平庆道管理驿盐事务十七年
　　定埸灶地丁钱粮照民户地丁刋刻由单十八年蠲免福建海澄等十三县歴年旧欠盐课二十年停止奉天销引凡民人有煎盐发卖者聴其自行贸易不必官为经理是年严广东私充盐商及福建横征盐课之禁二十一年蠲免广东渡口盐埠额外加増银六万五千余両从巡抚李士祯请也是年令广西食盐仍复旧例【谨按广西南寕太平思防三府旧例俱食亷州府盐欝林等处俱食髙州府盐后因塘田尽迁改销梧州府引是年以二府盐田既复故仍照旧例】二十二年豁免里甲包赔盐丁修筑银一万五百余两二十五年定江西南贑两府仍食粤盐【谨按江西南赣吉安三府原食淮盐后改食粤盐康熈五年将吉安一府改食淮盐十七年南贑二府又改行淮盐是年始令仍食粤盐】二十六年准河南陈州项城舞阳等属改食长芦盐二十七年广东巡抚朱宏祚疏言粤盐利一严禁大小衙门凡签商掣盐纳饷借公费额外私派一埠商不拘三年一换善良者永逺承充奸猾者即行除去一盐引宜通融行销以免废滞一禁私废埠商课饷派徴田亩致累居民一请于虎门港口惠州浮桥等处専差佐贰驻守盘查以杜透漏一生熟二引【粤省原有生熟二引生盐出淡水等熟盐出归徳等】宜随商掣运随民买食不拘定额以利商民一掣盐之地如佛山距省城止三十里省城掣定行至佛山应免复掣一盐价请酌水陆运费多寡以定价值如遇隂雨量加毫厘一严禁奸商搀和沙土俱从之二十八年免河东本年分额徴盐池地租又免长芦新徴引课及云南黒井盐课是年以陜西花马小盐池并临巩二府去河东甚逺其嵗徴盐课令甘肃抚臣就近管辖二十九年直巡抚于成龙以直省宣化各属地方最苦请将长芦额引除去聼民自煎食盐仍照旧额纳课从之三十二年暂减西鳯二府额销引盐之半以嵗歉故也三十八年
　　诏减两淮盐课二十万两又减浙江加徴银三万一千三百两四十三年江南总督阿山疏言两淮盐务浮费甚多如赏给差役及餽送赆仪此盐政差满所用也又行盐斤随费饭银及重収桅封此盐政书差规例也又如廵盐到任规费及过所称掣盐斤到任预借息银种种浮费苦累商民请悉行勒石严禁从之四十四年
　　谕朕顷者南巡见直山东两省贩私盐铸私钱者甚多传谕该部严行禁止四十八年广东巡抚范时崇疏言广东连州乐昌两处縂盐额引原派行销本处及湖南之桂阳郴州等处今请将此项引饷分作十分量地均匀连乐二处行销十分之三桂阳郴州所属八州县行销十分之七其余各州县及江西福建广西所属向有广盐之州县有额引多少不匀者俱令改拨匀销至赣属十二县内信豊龙南定南三县原食潮盐接壤惠州应就近改食惠盐从之四十九年定湖广盐引无分南北一例通销【谨按湖广长岳等十二府一州向行准引原系酌量地方食盐多寡通融销售自康熙六年将向食粤盐之衡州永州寳庆三府改行淮引遂致各守口岸不能通销而衡永寳三府又有粤省私贩盐引壅积是以两淮巡盐御史李煦请仍照例不计疆界一例通销】五十三年准四川巡抚年羮尧请成都所属犍为等七州县灶户増水陆盐引一千一百四十五张徴税银七百三十两有竒五十七年准两淮御史李煦疏请于京口将军标下派兵一百五十名千縂一员添驻三江营缉防私贩五十八年议准山东胶莱盐运分司事务裁并濵乐分司兼管又裁湖北驿盐道其盐务归督粮道管理五十九年议定两广盐务交与两广縂督専理六十年
　　谕闻江浙私盐盛行流为盗贼着江南浙江京口将军等派兵丁严行查拏
　　雍正元年
　　上以盐法窦丛生其正额亏欠非由官差需索致穷商
　　力竭即由商人用度奢靡之故
　　谕各省盐政将陋例积习尽情禁革以思裕课苏商之道
　　又
　　谕各省盐政官员崇尚节俭以振頽俗是年议准湖广盐价价贱时每包以一钱一分九厘为率价贵时毎包不得过一钱二分四厘其安盐毎包较梁盐再减二厘【谨按楚省有安盐梁盐二种安盐黑梁盐白盐质不同故价有低昻】二年议准广西盐法改为官运官销又议准福建盐法将盐院衙门各官及商人尽行裁革所有盐课均摊各场交与州县官照数収纳又议准广东盐法将商停设委官监収其埠商仍留使完课运盐内有无人充商之地着地方官领盐运销觧价完课若引多壅积地方有可以代销者聼其呈明代销寻以各省督抚兼理盐政申
　　谕各省督抚曰盐差之飞渡重照贵卖夹帯之在商者犹少加派陋规之弊在官者更多若不彻底澄清势必至商人失业国帤常亏夫以一引之课渐添至数倍有余官无论大小职无论文武皆视为利薮照引分肥商家安得而不重困赔累日深则配引日少配引日少则官盐不得不贵而私盐得以横行故逐年之课难以奏销连嵗之引尽皆壅滞非加派之所致与惟督抚系封疆大吏巡盐御史地方官或不奉约束今归并督抚则孰敢抗违况钦差犹毎年更换而督抚兼理则无限期必实心奉行严除加派庻风清絶不负归并之本意也议准湖广江西及江南上江等处毎引加盐五十斤惟山阳等州县逼近灶盐不易售仍照旧例不再加
　　勅查漕船私盐旋
　　谕漕船回空夹帯私盐固宜严禁但仍照例在运河口内派官搜查若至大江不可拦阻搜查有悮漕运议准粤省灶丁盐价照旧定之数十分内加增一分又准广东旧裁运同一员仍于潮州复设又准福建汀州府盐务即令该知府领运办理又定淡水等防选干员分委督収皆从两广縂督孔毓珣请也三年
　　谕盐价之贵贱亦如米价之消长嵗歉则成本自重价亦随之嵗豊则成本自轻不待禁而自减朕意若仍随时销售以便商民均属有益防定淮南湖广等处行盐以本年成本之轻重合逺近脚费酌量时价随时销售不得禁定盐价以亏商亦不得髙擡时价以病民仍令以自取卖盐值报部湖北巡抚纳齐喀疏言荆州府巴东县地涌盐泉居民煎熬请照淮盐行引于楚北各州县分销从之裁波罗冲可克地方盐务通判并驻防官兵五年云南縂督鄂尔泰疏言黒盐一井薪本不敷请毎百斤加银四分二厘又额煎拨给盐斤毎百斤加银二钱又黑盐发价于毎斤额定三分内再减二厘得
　　防地方出产有旧无而可以新増者亦有旧有而应当裁减者倘但令増添而不许裁减殊非公平之道且隠瞒
