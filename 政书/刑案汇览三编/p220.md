<!-- { "loadSidebar": true } -->
系被殴不甘一系被骂不甘事同一例荆付常一犯似可照覆。惟荆养性因毕明与荆付常詈骂将毕明劝进屋内原无不合但拦住门口既不令毕明出论又不善为劝阻以致毕明跳窗跌毙咎亦难辞。自应酌加薄惩照劝阻不力律拟杖以昭平允。奉批：既有成案即照办荆养性劝阻是好意跳窗跌毙则出意外此可不论。嘉庆元年说帖欲殴其人闪开自跌内损身死奉尹咨宋大汉与李幅争斗李幅自跌身死一案。缘宋大汉寄寓何添幅店内曾欠李幅钱文未偿。嘉庆四年十月初五日李幅之父李保山在店饮酒李幅自外饮醉进店向宋大汉索欠宋大汉答以迟日有钱再还。李幅未允致相争斗。店主何添幅将李幅宋大汉撵逐出屋李幅仍向宋大汉逼欠向前用拳扑殴。宋大汉闪开李幅失足自行扑跌倒地以致蹭伤右膝盖何添幅趋至嚷叫李保山等出而搀扶。李幅走至院中倒地讵李幅因失跌内损殒命是李幅因图殴失跌而自戕其生。宋大汉负欠争斗酿成人命究属不合应照不应重律杖八十着追所欠钱文给属具领等因。据此宋大汉应如该府尹所拟完结并通行各省嗣后遇有此等案件俱照此办理。嘉庆五年通行欲殴其人走开自行扑跌身死伊犁将军咨王登歧病后受跌气闭身死一案。此案已死王登歧因向袁添友索欠无给用拳将袁添友殴伤袁添友不与回殴转身外走王登歧表兄马保其喝阻不理王登歧怒犹未平复又跟打一拳袁添友业已走开以致扑跌在凳上碰伤眉丛气闭殒命。该将军以应否照斗杀律拟绞抑照过失杀人律收赎咨请部示。查袁添友因王登歧向伊索欠并用拳向殴该犯并未还手现有在场目击之马保其可证固未便照斗杀科2211
断袁泳友被殴走开王登歧失跌致毙亦与过失杀人律注不符。核其情节与从前吴升生荆付常宋大汉等成案相同袁添友一犯自应援照酌议不应重杖。嘉庆十八年陕西司说帖3211
刑案汇览卷三十一斗殴及故杀人猝然抵御殴死四人各毙各命江西抚题曹受安等戳伤张振光等各身死一案。查曹受安因村人郭文周将公共官山私租与张振光等栽种松秧曹受安查知曾向理论。嗣张振光见松秧被毁疑系曹姓拔去邀同张良佐、张俺庵、张传远携带刀棍赴曹姓门首喊骂曹受安、曹井妹仔等八人携刀出论互相斗殴曹受安戳伤张振光身死。曹华兴戳伤张良佐身死曹登仁戳伤张俺庵身死曹帼臣戳伤张传远身死此案系死者登门肇衅该犯一时抵御与逞凶纠众械斗者不同即械斗致毙数命向来亦与一时争斗致毙数命之案俱按共殴斗杀本律各抵各命俟秋审时再分别实缓办理。此案现获曹受安等三犯及见证魏心求等佥供系各毙各命似属可信。该省将曹受安依共殴人致死下手伤重律拟绞帮殴之余人曹井妹仔等二犯依刃伤人律拟徒查核情罪均属相符应请照覆。嘉庆十九年说帖情近械斗尸亲事后铳毙正凶广东抚题：谢阿鲦与蔡光淙挟嫌纠众互斗致被纠之谢阿打等铳毙谢欣义等九命并谢欣义之兄谢欣让于事后铳毙凶犯4211
蔡大良身死原谋蔡光淙等监毙等情。查两造死者俱系各居无服族人并非一家且系各毙各命蔡大良等之原谋虽已在监病故惟致毙彼造多命且均系火器杀人例应以故杀论与原谋监毙凶犯应行减等者不同。谢阿打等六名自应仍依火器杀人例拟斩监候。原谋谢阿鲦等既据该省讯明一时纠殴并无敛钱约期械斗情事亦应按致死人数加等拟军。听从在场帮殴之谢华草及在场附和并未伤人之谢大猷等该省照沿江滨海混行斗殴例拟以徒枷杖责俱属照例办理。至谢欣让于蔡大良将伊胞弟铳毙后该犯与蔡大良撞遇放铳致伤蔡大良身死系由捕拿所致与本系在场互斗登时杀死凶犯例应拟徒之有服亲属不同。该省将该犯依亲属人等被人杀而擅杀行凶人照擅杀应死罪人律拟杖一百亦属允协均可照覆。道光七年说帖纠殴各毙各命均应分别辜限河南司查：斗殴伤人限外十日之内身死例得奏请减流至共殴致毙多命案内限外身死者应否奏请虽例无明文而检查成案有乾隆五十四年广东省黎东瑞黎孔卓各毙一命案内黎孔卓殴毙张亚东限外十日内身死减流。又五十六年江西省题冯富有冯华圆各毙一命案内冯华圆殴毙杨元标限外十日内身死减流。又广东省奏郑殿灿等致毙九命案内郑阿蛇枪戳王阿允余限外身死仍照凶器伤人拟军。各在案。今苏二等共殴致毙四命案内苏九一犯殴伤田二汉限外十日之内身死虽案关多命究系各毙一命止应各科以应得之罪该抚照例声请似可照覆。乾隆五十七年说帖械斗与谋殴应分别情节办理广东抚咨：械斗案内情节间有变迁例文未经备载应咨请部示遵办等因。查广东省咨请部示四条如原咨内所称纠众互5211
斗之案以有无敛钱约期等事为械斗谋殴之分。惟道光三年五月内奉部咨覆海阳县革监杨述与陈振武挟嫌纠斗两造共毙四命一案。此案杨述因挟陈振武不容樵采之嫌纠众十四人持械赶至陈姓村前嚷骂寻殴。陈振武在村听闻亦即纠众十一人携械出斗致杨述纠往之杨阿多等伤毙。陈造二人并有杨大奴致伤陈添富于保辜余限外身死其陈振武纠往之陈猫子有亦致毙杨造一命。除陈振武等已归入越狱案内另结外奉部将杨述一犯改照械斗新例发极边烟瘴充军。其两造附和之杨裂自梅等亦均照械斗新例各于本罪上减一等。覆查该犯杨述系属挟嫌纠斗并无敛钱买嘱胁逼约期等事因两造既系纠众持械凶斗毙命即与械斗无异虽无敛钱约期等事而情凶势恶亦应照械斗新例办理。惟此等案情既照械斗定拟设有似此纠斗致毙彼造四命以上则主谋纠斗之首犯罪干立决而原行例文未经详载所有粤东凡有聚众互斗之案是否不论有无敛钱约期等事亦不论其系被人率众至村寻殴因而纠众出斗但经两造各有主谋首犯各系纠众持械凶斗毙命即应将主谋首犯照械斗新例按其致毙彼造人数及纠众多寡分别拟以军遣及绞斩枭示。又如此造两次纠众持械前往寻殴彼造亦两次纠众出斗每次所纠人数多寡不一致毙命数亦多寡不同。或两造互相寻殴报复先后致毙人命事虽一衅相因斗已隔旬越日。但其主谋首犯先后均系一人所为应否将节次致毙一造人数并计论罪抑从一科断亦属例无明文。至此造纠众寻殴彼造并无为首纠斗之人如此造并无敛钱约期等事固应将此造仍照寻常谋殴本例办理。若此造有敛钱约期等事应否即将此造照械斗新例科断均请核明示覆等因一条。查上年九月内本部酌议奏定械斗新例内开嗣后除寻常共殴谋殴之案虽人数众多并非械斗仍照旧例办理外如审明实系预先敛费约期有心仇杀械斗之案若纠众一二十人以上致毙彼造四命以上者将主谋纠斗之首6211
犯拟以绞决。纠至三十人以上致毙彼造四命以上或不及三十人而致毙十命以上将首犯拟以斩决。纠至四十人以上致毙彼造十命以上或不及四十人而致毙二十命以上即将首犯拟以斩枭。其所纠人数虽多而致毙彼造二命者实发烟瘴充军。如此造纠人前往械斗而彼造仓猝邀人抵御则彼造并非有心聚众械斗自应仍照共殴本例办理等语。是纠众谋殴与聚众械斗总以有无预先敛费约期仇杀为断。上年奏定械斗新例内业已分晰指明本无??。兹该省以本年三月内审咨革监杨述与陈振武纠斗两造共毙四命一案奉部将杨述改照械斗新例问拟。将来设有似此纠斗之案是否不论有无敛钱约期等事即照械斗新例办理等因。查该犯杨述因与陈振武有嫌辄起意纠众十四人各携铳械往斗致被纠之人殴毙陈造三命虽无敛钱约期等事揆其情凶势暴实无异于械斗是以本部将该犯改照械斗新例拟发烟瘴充军。今覆加详核办理既有格碍自应改拟。惟查原谋致毙人数以次加等例应以致毙彼造人数计算该省前将两造致毙人数统行并计将杨述于原谋流罪上加二等发近边充军虽系相沿办法亦属与例未符。所有杨述一犯固未便照械斗新例发烟瘴充军亦未便照原拟发近边充军除陈添富死在正余限外下手之犯应止科伤罪。杨述纠殴致毙二人应改依同谋共殴致毙二命非一家者原谋从一科断例拟以满流。应令该抚转行配所即行更正其两造附和之杨裂目梅等应照原拟各枷号一个月杖一百。该犯等事犯在恩诏以前业已援免所有本部前将各犯减一等之处应毋庸加贴。至此等聚众互斗案件情形百变总在谳狱者悉心推鞫揣其本而后可以齐其末械斗之案与共殴之案分晰清而后罪可定果系械斗则依械斗科断果系共殴谋殴则依共殴谋殴科断果系敛钱约期械斗一衅相因仇杀不已主谋首犯既系一人则无论其纠殴次数每次人数多寡及先后致死人数即应并计论7211
罪果系共殴谋殴则应从一科断何造系属械斗则以械斗科断何造系属仓猝抵御并非械斗则依寻常谋殴共殴科断。果能究悉根源则引断不致牵混。如不究其案之是否械斗而仅就两造互殴次数及先后致毙人数欲行条分缕晰以例就情断难悬定。嗣后该省审理聚众互斗之案应严加根究如两造各有敛钱约期等事实系械斗仇杀者即照械斗新例问拟。如无敛钱约期等事并非械斗者仍照寻常共殴各本律例办理。如两造互相报复既系一衅相因而审系敛钱约期械斗仇杀无论其纠殴次数每次人数多寡及先后致毙人数并作一次分别问拟。如系共殴谋殴仍按旧例办理。若此造纠众寻殴彼造仓猝抵御此造审有敛钱约期等事此造即应照械斗办理。上年奏定新例业经载明毋庸再立专条。纠众殴毙多命案内余人治罪云南按察使条奏纠众执械互毙多命之余人宜分曲直治罪一折部议查后下手理直减二等系指互殴成伤未至死而言若被殴至死则以人命为重故曲直在所勿论概行论抵。夫正凶既不分理直理曲而独为余人区其曲直不但与律意稍有歧舛且恐启案犯趋避狡狯之端而承审官亦致有高下其手之弊。臣等悉心酌议应请嗣后纠众互殴数在五人以上致毙二命三命案内例止拟杖之余人如有辗转纠人助势及执持金刃器械伤人者比照原谋满流律减一等杖一百徒三年。若猝遇在场帮护审非预纠械斗及互斗止毙一命之余人有执持凶器及金刃伤人者各照凶器金刃伤人本律本例定拟其余仍照余人科断等因奏准定例。乾隆四十一年九月通行嗣于五十八年二月据江西抚奏晏容八等纠众互殴致毙二命并凶伤多人一折。缘晏容八、晏红等与已死之晏茂五、晏满六等同姓不宗乾隆五十七年七月二十二日有晏茂五族人晏赖赴官山铲草误越至晏容8211
