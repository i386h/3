<!-- { "loadSidebar": true } -->
减一等杖九十徒二年半。嘉庆二十二年说帖放出奴婢被杀家长说合贿和云抚题阎中祥殴伤李潮元身死尸妻顺香受贿私和一案。查例载：夫被杀妻受贿私和者杖一百三千里若奴婢被杀家长受贿私和者无论赃数多寡俱杖一百说事过钱者各减受财人一等。又家殴故杀放出奴婢仍依奴婢本律定拟各等语。此案阎中祥殴伤李潮元身死因李潮元系郎中瑞姓出家奴即央其向尸妻顺香出钱和息。查奴婢经主放出恩义独存故例内旧主殴故杀放出奴婢仍殴故杀奴婢本律问拟不与常人一律拟抵。今郎中瑞姓于放出家奴被杀代凶犯向尸妻说合贿和得受酬谢银两自未便与凡人同科。该省将受贿私和夫命之顺香依夫被杀妻受贿私和例拟流。说过钱之郎中瑞姓仍依奴婢被杀家长受贿私和例拟杖。查核情罪均属允协应请照覆。嘉庆十七年帖胞叔被兄殴死听从埋尸匿报福抚题林癡生殴伤胞叔林文连身死一案。查律载：毁弃缌麻以上尊长死尸者斩监候弃而不失一等。又期亲尊长被杀卑幼私和者杖八十徒二年又断罪无正条援引他律比附定拟各等语。详绎毁弃尊长死尸律意或取而焚烧肢体不全方谓之毁或掷于水中漂没无存方谓之弃则以罪名綦严倘弃而不失即行减等问拟。若仅止私行抬埋并无毁弃之心不得照毁弃律科断自应酌量比例问拟。复检查道光二年浙江司审办提督奏送宋八于伊兄宋六被伊妻殴伤后自尽并不报官私行殓埋将宋八比照期亲尊长被杀而卑幼私和律杖八十徒二年。惟宋六死由自缢究与殴杀不同应酌减一等杖七十徒一年半奏结在案。此案林癡上因胞叔林文连被伊堂兄林癡8331
生殴毙该犯被林癡生吓逼听从收殓抬埋该省将该犯于毁弃缌麻以上尊长死尸者斩为从减一等弃而不失又减一等满徒例上减一等杖九十徒二年半等因。查该犯被伊堂兄吓逼听从殓埋伊胞叔尸身并非弃尸灭迹与毁弃尊长死尸律文未符。该省照毁弃尊长死尸律上量减拟徒殊未平允自应比例问拟。该司将林癡上比照期亲尊长被杀卑幼私和拟徒律为从减一等拟杖七十徒一年半洵属允协似可照办。道光四年说帖弟违犯致父自尽兄听从匿报贵抚题：周正沅违犯教令致伊父周彬才气忿自尽犯兄周正敖听从私埋匿报一案。查律载：父母为人所杀而子私和者杖一百徒三年等语是父母为人所杀而子并未得贿忘仇私和者其罪尚止拟徒断无父母因子违犯教令自尽而并无违犯教令之子仅系私埋匿报者即比照毁弃父母之尸于斩罪上量减拟流之理。此案周正敖与弟周正沅系分居另住伊父周彬才因周正沅违犯教令气忿自缢身死周正沅告知该犯周正敖走看至明因周正沅畏罪求免报官即允许殓埋匿报。查周正敖明知伊父自缢系由伊弟违犯教令所致自应即时报官治伊弟以违犯之罪乃因伊弟畏罪求免置伊父自尽于不问辄即殓尸允埋匿报即与私和无异。伊父系因伊弟违犯教令自尽较之父母为人所杀而子私和者情罪尤轻即或以伦纪攸关从严惩办亦止应将该犯照父为人杀而子私和律拟徒。该省将该犯比照毁弃父尸于斩罪上量减拟流不惟情轻法重且亦比拟失伦应即交司更正。道光四年说帖子被杀父贿和次子告官申雪浙抚题：宋尚佩殴伤徐仲诗身死尸父徐允武受贿私和仵9331
作匿报嗣尸弟徐仲威外归闻知欲控浼令曹献卿作词曹献卿声言如欲开脱伊父受贿惟有控告知县改案谎详如宋尚佩不肯认殴恐致反坐只须临时脱逃使案悬不结。徐仲威允从听其捏写呈词赴司具控。审出实情除将宋尚佩依斗杀律拟绞监候外该抚疏称尸父徐允武私和子命得银五十两折库平四十九两六钱虽系次子徐仲威告发但未将受财首出。徐允武应照尸亲得财私和人命准枉法四十五两流二千里无禄人减一等杖一百徒三年尸弟徐仲威告县官改供谎详审虚但所控胞兄被宋尚佩殴死属实应照律免罪等语。该抚所拟俱照各犯本罪依律办理原无枉纵但此案系父子兄弟之狱非寻常两造告讦者可比必须权衡情法俾伦纪间恩义无亏方无背于明刑弼教之本意。查律载：犯罪自首者免罪若法得容隐之亲为之首如罪人自首法。又注云：卑幼告言尊长尊长依自首免罪卑幼依干犯名义科断。又干名犯义子告父虽得实亦杖一百徒三年。今徐允武受贿私和长子命案次子徐仲威自外回归知兄冤死伊父贿和赴司具控。词内虽无伊父受贿之语已明知到案必破实与首告无异。是伊父罪拟杖徒实因徐仲威告官所致该犯为兄雪愤于手足之谊虽全而陷父充徒则名义所伤尤重既不忍胞兄命死无辜岂反忍亲父身罹徒配?若如该抚所拟不特徐允武不能无憾于子即揆之徐仲威为子之心亦断不能一息自安。应改依卑幼告尊长尊长依自首免罪罪坐卑幼律将徐允武免罪徐仲威杖一百徒三年。则该犯于兄弟之谊既尽父子之恩亦无亏矣。乾隆四十四年题准案?照所见集录?现行例父母受贿私和按杖一百父被胞弟谋死犯兄畏累不报陕督奏：佘长才子等谋死伊父佘帼兴案内之佘均山于伊父被胞弟等谋死扶同隐匿私埋虽因被逼畏累第事后仍不首0431
告实属忘仇纵凶。将佘均山比照故纵与囚同罪至死减一等律于佘长才子等死罪上减一等杖一百流三千里。道光三年案子杀父而母容隐苏抚奏：胡觐尧强奸子媳黄氏未成被伊子胡成琳殴伤身死将胡成琳凌迟正法尸妻胡姜氏于伊子身犯蔑伦重罪辄虑无人养赡扶同徇隐实属昧于大义。胡姜氏应比照夫为人所杀妻私和律拟杖一百徒三年收赎。张圣传以蔑伦重案辄听胡成琳跪求转向胡姜氏劝免报验未便照私和本律拟杖。应比照知人谋害他人不即首告杖一百律加一等杖六十徒一年。黄谦受系胡成琳妻父本属律得容隐但案关伦纪应照不应重律杖八十。嘉庆二十五年案犯母溺爱致子杀父尤复不报苏抚奏：郭杨氏平素溺爱其子郭春年以致乖张游荡入于匪僻迨至谋死其父酿成巨案该氏事后查知尤不即时据实报官复又扶同庇纵任听捏报几致郭春年幸逃寸磔应比照故纵与囚同罪至死减一等律拟流该犯妇昧大义而纵恶逆应不准收赎实发驻防为奴。郭春年之妻马氏事后知情应于郭杨氏罪上减一等拟徒收赎。郭忝德事后知情被胁帮同弃尸应照弃尸为从满徒不失尸减一等仍酌加一等拟杖一百徒三年。施德沅事后查知实情并不首告应照知人谋害他人不即首告杖一百律加一等杖六十徒一年。地保秦任禀报迟延不应重律杖八十。嘉庆二十五年案因子肇衅酿命其母贿求匿供苏抚题：张秀红致死朱兴富案内顾章咬肇衅酿命应照不1431
应重律杖八十顾章氏因事由伊子顾章咬起衅虑及连累贿求匿供。查顾章咬罪应满杖应比照凶犯罪止拟徒以财行求之父母杖八十例再减一等拟杖七十。嘉庆二十年案夫被伊姊殴毙袒姊捏供调戏直督题：崔田氏于伊姊白田氏将伊夫崔学扭跌倒地该氏听闻进屋白田氏声言崔学将其糟蹋喝令帮按。该氏勉强听从复向白田氏拦劝被白田氏殴伤推出门外讯非有心帮按与共殴不同。惟伊夫被白田氏殴毙后白田氏欲捏称调奸起衅装点调戏捆殴情形该氏甘心听从到官随同诬供几致夫命无偿即与私和无异。该省将崔田氏仅照妻殴夫杖一百律上加一等拟杖六十徒一年未免轻纵应将崔田氏改照夫为人所杀妻私和律拟杖一百徒三年。道光四年案夫被杀妻受贿私和复行首告云抚题：李发枝等共殴李正身死尸妻李李氏贪贿私和例应拟流。嗣因李发枝等烧毁尸棺该氏始行呈首已在牌甲访查禀报之后未便照自首律免罪。将李李氏照知****告而自首减罪二等拟杖九十徒二年半收赎。嘉庆二十二年案尊长被人谋杀卑幼听从埋尸陕抚题：邱幅起谋杀邱洪潮案内之邱世华讯无知情同谋惟事后听从抬埋匿报情同私和。邱世华系已死邱洪潮缌麻服侄将邱世华比照尊长被杀卑幼私和缌麻减期亲三等律拟杖一百。嘉庆二十年案事主殴死窃贼尸亲私和安抚咨：吴勇刚因李景幅行窃登时追捕殴打致死。李景2431
幅胞婶陈氏受贿匿报应依卑幼被杀尊长私和律杖七十徒一年半正犯罪止拟徒再减二等杖一百收赎。道光元年案地保贿和人命捏报浮尸苏抚题：地保荆玉山徇情说合贿和将应抵人命捏报浮尸出脱犯人全罪。该犯尚无受贿应比照证佐不言实情致罪有出入者减罪人罪二等于正凶绞罪上减二等拟杖一百徒三年。道光三年案因私和而尸遭蒸检毋庸加重湖广司查亲属私和人命总以服制之等差定罪名之轻重准情立法已极周详。今湖南按察使以命案内有尸亲贪利私和匿不报官致日久发觉尸遭蒸检为可悯奏请加等治罪以惩法轻易犯之弊。及按其所加之罪惟本律徒三年者加等拟流其余不过于五徒之内递增一年半载以为从重示惩殊。不知愚民干犯法律其不以徒一年为可畏者岂再加徒一二年而即知儆惧乎?况天时有寒暑之异地气有南北之殊尸骸之朽腐固不专在私自殓埋之为久暂也。今云为日未久者仍依律日久尸烂者议加等亦未确实是尸有删改律令之文无补明刑弼教之意应毋庸置议。惟是私和人命之案其情形各有不同有受贿而和者有迫于凶犯之强悍隐忍而和者有孤儿寡妇力弱势屈住居僻远不能控诉而和者有瞻顾平日亲爱之谊而和者其中惟受财一项最为贪利忘仇忍心害理。臣等谨按律文受财者计赃准窃盗论查窃盗以一主为重并赃论罪而私和则计入己之数为坐本与窃盗赃不同夫杀人应抵因私和而脱凶犯于死罪岂非于法有枉?且常人为他人私和人命尚准枉法论而亲属仍准窃盗不惟轻重参差亦觉情法未极允协应请嗣后凡私和命案而未得财者仍照律拟议外如受财3431
者俱计赃准枉法论从其重者定罪则律议益见周详而情理得其平允矣。乾隆二十八年题准通行同行知有谋害知人欲杀小功堂兄并不阻止川督题：曾秀奇谋杀缌麻叔曾万令案内之曾万瑾系曾万令小功堂弟既知曾秀奇起意谋杀并不力阻未便照凡人问拟将曾万瑾依知人谋害他人不即阻当杖一百律上酌加一等拟杖六十徒一年。道光二年案地保知人杀人逃走畏责不报苏抚题：地保刘文辉明知郭二殴死陈琢乃因郭二逃避该犯虑恐报官比责匿不禀报将刘文辉比照知人谋害他人不即首告律拟杖一百。道光三年案4431
