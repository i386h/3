<!-- { "loadSidebar": true } -->
贼犯偷窃县学印记当即弃毁广东抚题：贼犯伍亚有行窃清远县教谕陈大受船内印记、番银、衣饰并将印记弃失一案。职等查律内盗印信罪应斩候盗印记罪止杖一百。至弃毁印信亦罪应斩候。其弃毁印记律例内并无作何治罪明文。有犯自应比照盗印记律办理。惟教谕之印是否印信抑系印记本部无例可循当即片查礼部去后。兹准礼部覆称查例载：各省府卫儒学印各州县儒学条记等因。是各州县教谕既系条记该犯伍亚有弃毁罪止杖责系属轻罪不议自应从重依窃盗计赃满贯律科断。今该省将伍亚有依窃盗赃一百二十两以上律拟绞监候与例相符似可照覆。嘉庆十四年说帖盗内府财物偷窃乘舆服物供器等件皆是内务府咨：查嘉庆五年续纂例内偷窃大内及圆明园等处乘舆服物者不分首从拟斩立决等语。查“乘舆服物”四字是否专指御用物件而言抑或凡系大内及各等处存贮供器物件皆为御物之处例内未经声晰注明碍难援拟等因。查此条例文系直隶省张猛等偷窃行宫帘刷挖单等物案内遵旨将大内行宫分别拟以斩决绞候奏准定例。其时张猛偷窃帘刷挖单即依偷窃行宫乘舆服物论绞。是例文“乘舆服物”四字凡大内御用物件及存贮供器皆在其内。遇有偷窃应即依例援引。嘉庆十年山西司说帖944
偷窃禁苑备赏物件改拟斩候热河都统奏李春和行窃禁苑备赏等物一案。据原奏内声称嘉庆十一年六月间刑部具奏王二偷窃清漪园雨搭布绢等物一案。奉旨：此案已革园户王二即保安两次行窃清漪园内雨搭布绢、铁钩绒绳等物刑部等衙门照例问拟斩决实属罪所应得姑念该犯窃取帘布绳钩等件尚非存贮内库服物可比王二即保安着改为斩监候入于本年秋审情实办理。钦此。今李春和胆敢将烟波致爽殿内备赏玉器肆行偷窃应照偷窃避暑山庄乘舆服物例拟斩立决奉旨改斩监候入于秋审情实办理。道光三年直隶司案偷窃庙内寄存官物犯时不知直督咨：外结徒犯田守彩行窃文殊庵存放行宫卸下门窗等物讯不知系官物亦非潜窃行宫应仍照窃盗计赃科断。道光三年案内阁遗失金叶表文正贼无获安徽司奏：内阁遗失暹罗国金叶表一案。查此项表文收存木柜其出入是屋之人不知凡几。在供事职守在官自可按名提究若跟役人等去就不常势难一一传讯。现经到官供事人等讯明委无行窃未便久羁囹圄致滋羁累。应将值班供事丁熙照不应重律杖八十革役窃表正贼饬缉获日另结。道光三年案工匠偷窃养心殿天沟内旧锡嘉庆六年六月初二日奉上谕：刑部审拟偷窃养心殿天沟内拆卸旧锡斤之郭四比照行窃大内等处乘舆服物斩罪上量减一054
等杖一百流三千里一案定拟尚为允协。惟该犯系在院内乘便攫取与行窃殿内之物者有间郭四着从宽改为杖一百流二千里应加枷号一个月即于神武门外工匠往来处所示众庶工匠人等知所儆惕并着晓谕工匠人等偷窃大内服物者不分首从例应斩决俾各知畏法。倘再有在内偷窃之事一经发觉必当按例治罪不能援郭四之例希图宽减也。余依议。钦此。通行本案内盗园陵树木行窃亲王暂安处坟旁木栅栏提督咨送柴大行窃庄亲王暂安处坟旁栅栏一案。经该司以该犯柴大于犯窃刺臂后因偷窃庄亲王暂安处门外拴马桩一根已照窃盗再犯科断后又偷窃觉罗善宅坟茔木栅栏二扇照盗他人坟茔木植计赃准窃盗论拟杖免刺。今该犯复窃庄亲王暂安处坟旁栅栏二扇若依窃盗三犯科断计赃例应满流。若依盗卖他人坟茔木植准窃盗问拟罪止拟杖免刺。罪名轻重悬殊等因。查窃盗再犯三犯全以刺字为凭。若盗卖他人坟茔之房屋碑石、砖瓦、木植例应计赃准窃盗论免刺即不在并计之例。此案柴大虽先经两次犯窃臂面俱刺但此次行窃坟旁栅栏例得准窃盗论免刺自不得照窃盗三犯并计科罪。惟所窃究系亲王坟旁木植与他人坟茔不同似应于准窃盗论杖罪上酌加枷号以示惩儆。道光六年四川司现审案说帖奴与他人盗砍坟树地邻贿匿江苏司审拟佛保住喊告家人张八宝等偷窃坟树一案。查例载：子孙将祖父坟茔树木私自砍卖者一株至五株杖一百枷154
号一个月。奴仆盗卖者罪同。又盗砍他人坟树计赃一两以下初犯杖一百枷号一个月计赃重者加窃盗罪一等各等语。此案张八宝系佛宝住看坟家奴伊兄张七宝先经两次盗砍伊主坟树被地保熊甫、街邻王二格等查知声言报官。张七宝畏惧央允同主看坟家人许添相等理处给熊甫京钱十吊七百文分给王二格等二吊张七宝又谢给许添相等钱二吊并未呈报。嗣张七宝亦盗砍坟树二颗王二格亦商允伊弟王坡儿偷砍坟树二颗查张八宝系佛保住家奴其盗砍伊主坟树二颗奴仆有犯例应与子孙同科。该司将张八宝依子孙将祖父坟茔树木砍卖一株至五株例拟以杖一百枷号一个月与例相符。至案内之王二格并非佛保住家奴其纠同伊弟王坡儿偷锯坟树两颗自应照盗砍他人坟树例科罪计赃虽在一两以上惟窃盗赃一两以上罪止杖七十加一等亦止杖八十较盗砍坟树应杖一百枷号一个月为轻。自应仍按盗砍本例从其重者问拟。至例称计赃重者加一等系指重于满杖本罪者而言。今该司将王二格于盗砍他人坟树初犯杖枷上加一等实属未协。至地保熊甫系在官人役既查知张七宝偷砍伊主坟树并不禀官究治辄敢得受钱文隐忍寝息即属受财故纵自应与张七宝一律同科。该司将熊甫依殴役诈赃一两至五两例拟以枷杖罪名虽无出入援引究属错误应请交司改拟。嘉庆十九年说帖254
刑案汇览卷十三监守自盗仓库钱粮库书偷窃库银应照监守自盗山西司查例载：监守盗仓库钱粮一百两以上至三百三十两杖一百流二千里勒限一年追完。如限内全完流徒以下免罪等语。此系嘉庆四年奏准定例。今山西省库书梁奋庸偷窃库银二百九十九两该抚以梁奋庸偷窃库银限内赔交应照例免罪等因。奉谕交馆查核。职等查笺释内攒拦库子斗级各有主守之责凡官钱粮官物守掌之人若于仓库内盗者谓之监守自盗。又辑注云：库斗引贼盗仓库钱粮库斗问监守贼犯照常人盗各尽本法。此案梁奋庸本系库书其偷窃库银虽与侵亏不同惟库书有守掌之责于仓库内盗者既照监守自盗科断则监守盗仓库钱粮限内完赃计赃罪止拟流者例应免罪。嘉庆十一年说帖侵贪库项该员身死将子监追安徽司查例载：监守盗仓库钱粮入己数在一千两以上拟斩监候一百两以上杖一百流二千里。如一年限内全完死罪减二等发落流徒以下免罪。又侵贫之案如该员身故审明实系侵盗库帑将伊子监追。又律载：虚出通关以监守自354
盗论。又监守自盗四十两斩杂犯徒五年。又二罪俱发以重者论各等语。此案亳州知州李廷仪侵亏仓库钱粮六万五千五百八十二两零罪应拟斩勒追业已身故应如该抚所奏将伊子李行简、李行恕照例勒限监追分别办理。至参革署州周成续于李廷仪交代时徇情结报系属虚出通关按监守自盗本律罪应徒五年其自行侵亏库银四千二百余两已于限内全完按例减等罪止满徒二罪俱发应以重者论亦应如所奏周成续合依虚出通关以监守自盗论监守自盗仓库钱粮四十两斩杂犯徒五年律杖一百徒五年系旗人照例解部折枷鞭责发落仍俟李行简等应追银两限满有无全完再行照例办理。姬奎光代管库务辄敢侵用银一百一十两固属不法。惟所拟流罪例应限年追缴分别减免。该抚将姬奎光即行发配是治罪转较死罪人犯限内全完即得减徒为重殊未允协。姬奎光应改依监守盗仓库钱粮例入己数在一百两以上拟杖一百流二千里照例刺字勒限完缴分别办理。如其不完即行发配虽系亲老丁单不准留养。嘉庆十一年说帖侵盗挪移业经上司分赔完项云南司查：侵盗钱粮限内完赃准其减免之例系指本犯自行完交者而言。至上司分赔完项应否减免例无明文自不在查办之列。惟查嘉庆六年陕西司具题原任吉林协领诺穆三等因管理参扃挪用库项银十二万九千余两照挪移库项银二万两以上例拟斩监候除查抄家产抵项外未完银十一万一千余两着落历任将军副都统分赔。嗣经分赔各员于限内完交将诺穆三等题准减等在案。今陕西巡抚咨：原任云南布政使经历陈灿因亏空黑铅工本银九百九十余两依监守盗仓库钱粮六百六十两以上例拟流所亏银两除查抄衣物估银三十余两抵补外不敷银九百六十余两俱经各上司分赔完交清楚但分赔454
银两是否即同该犯自行完缴应否减免并无例案咨请部示。职等查陈灿亏空之项虽非自行全完第经各上司分赔完款与诺穆三等分赔准减之案相符。惟诺穆三系属挪移比陈灿之亏空情节稍轻而赃至十二万余两较陈灿之赃九百余两为重是诺穆三情轻而赃重陈灿情重而赃轻比类较核似属相等。且陈灿到配业已多年历次恭逢恩旨现在赃项既已有着应否准其减等自应具题请旨定夺。官役截留绒斤节省银两分用大学士奏覆核刑部审拟戴云峰等舞弊一案。此案库丁戴云峰因解官并不眼同兑交起意虚立印付侵盗饷银继因奎秀等恐亏库项未允该犯辄以库银分两本重收兑历有盈余可以各项之有余补其不足以致奎秀等商同阿成舞弊得赃。是戴云峰实为此案罪魁非寻常犯赃可比未便仍照监守自盗本律问拟。戴云峰应比照各部院书办指称部费招摇撞骗干犯国宪审实即行处斩律拟斩立决。阿成身任查库御史奎秀、福英阿身任库官均有盘点监临之责听信戴云峰等虚出通关截留侵蚀各分用银一千两厥罪惟均若如刑部所议阿成拟绞监候请即正法奎秀、福英阿俱拟斩候完赃不准减等处决虽有迟速之别罪名实有斩绞之殊且同得银一千两同罪异罚似不足以昭平允。阿成、奎秀、福英阿俱合依虚出通关计赃以监守自盗论受财者以枉法论枉法赃八十两律拟绞监候。阿成系风宪官犯赃律应加等罪已至死无可复加应否即行正法恭候圣裁。奎秀、福英阿仍照律监候库书史禹亭、史竹轩、阮晴坡库丁谢恒、陈帼瑞、刘智、宋瑞源均系主守胆敢虚立文案肆意侵蚀均应依虚出通关以监守自盗论律拟斩监候。史禹亭勾串官吏舞弊婪赃情节较重应不准完赃减等。其史竹轩等六犯讯系戴云554
