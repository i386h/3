<!-- { "loadSidebar": true } -->
命情固可恶但香孜系该犯小功亲之奴婢究有尊卑之义且死系自尽该抚将该犯照殴死小功亲之奴婢于凡人绞罪上减二等拟徒尚属妥协应请照覆。嘉庆元年说帖旗员喝令家奴打死放出家奴提督咨送：孙勾氏喊告伊夫孙世路被伊主恩绪殴死一案。臣等当饬司员详细研讯并以此案若仅照例题结不足以昭慎重正在商酌改奏间钦奉谕旨令臣等明白迥奏。臣等遵旨迥奏并声明具奏迟延自请议处。叠蒙圣训周详。臣等惶悚下忱莫能名状伏以案无钜细情节不可不真罪名尤期允当断不敢依违迁就致情罪稍有出入辜负圣恩。随传集人证连日研讯。缘已革副都统衔头等侍卫恩绪系正红旗满洲志福佐领下人已死孙世路并夏太均系恩绪家奴夏太因与孙世路算账有嫌恩绪亦疑孙世路仗伊叔祖德克金布信用待伊轻慢道光七年恩绪之母将孙世路夫妇子女放出各自过度。八年五月恩绪由伊犁领队回京于六月初二日写给孙世路放出为民字据并令孙世路写立日后滋事不与伊家相干甘结。孙世路于十一日赴宅呈交甘结恩绪因其搬出后不常进宅听候服役又忆及从前变卖房产恐有侵吞情事起意责打泄忿随喝令夏太并家人达克苏、萧成、车夫田二、雇工郑国兴轮流骑按用棍向其臀腿殴打达克苏等各打十余下约共有六七十下用力较轻恩绪嗔其不肯重打惟夏太与孙世路有嫌今主人既命重打伊即不肯稍轻遂用力殴打三次约计百十余下其时孙勾氏在旁求饶恩绪又令夏太用马鞭将孙勾氏责打孙世路被责后在地俯伏恩绪又自用马鞭责打四五下即令萧成等将其撵逐。孙勾氏等将孙世路搀送回家是夜殒命。孙勾氏控。经提督衙门验伤咨部审悉前情。查孙勾氏原供伊夫不仅臀腿有伤伊见脊背白皁成片原验时并未填格随传3341
到该指挥并原验仵作究问据供夏月尸身发变皮肤起皁并非伤痕如系真伤血必凝聚用竹箸点之不开非伤则点验处色即散动有洗冤录可据前验。时眼同孙勾氏将臀腿有伤处同脊背用箸比点看明颜色迥不相同委因臀腿受伤身死等语。查核洗冤录所载相符孙勾氏亦无异词应即拟结。查恩绪因向放出家奴孙世路寻衅挑斥喝令叠殴无数致毙其命实属肆意陵虐并非依法决罚恩绪应依旗员致死放出奴婢例降一级调用。前经奉旨将恩绪革去副都统衔头等侍卫仍留世职在案世职官员例应降调之处应移咨兵部办理。夏太因与孙世路素有微嫌遂乘伊主喝令重打之时下手狠殴查孙世路身受各伤惟夏太三次叠殴臀腿一百余下之多且重其因夏太所殴致死无疑。该犯与孙世路系同主家人并无尊卑名分其听从下手虽系与伊主共犯而首从本罪各别自应仍依凡人下手为从本律科断。夏太合依威力主使人殴打至死下手之人减主使一等律照凡人下手为从杖一百流三千里系旗下家奴应发驻防为奴。萧成等听从轮流骑压用棍殴打均应依主使数人殴一人致死以下手伤重之人为从其余皆为余人例各杖一百等因奏结。道光八年奏天司现审案易换与人之旧婢谋杀旧家长奉天司查律载：谋杀人造意者斩监候从而不加功者杖一百流三千里又奴婢谋杀旧家长者以凡人论。注云谓将自己奴婢转卖人者皆同凡论各等语。诚以家长之于奴婢名分虽尊但一经转卖其义随绝盖以被卖之奴婢去一主而复一主与放出及赎身奴婢尚有恩义未绝迥不相同至易换奴婢有犯旧主律例内并无作何治罪专条详查历年亦无办过成案。伏思彼此易换奴婢虽非用银契买但以其所有易其所无原市井??之常例故以菽粟转卖金钱与以菽粟易换布帛4341
名似殊而实无异断不能谓易换与转卖不同也。况易换之后奴婢各事其主其后换之主稍有干犯即应按主仆名分定拟必不能以易换家奴稍从宽纵。则于旧主有犯自应与转卖以凡论之奴婢一体同科。此案钮祜禄氏因使女乌云珠与租种伊地之刘春通奸将刘春撵逐并将乌云珠与托新保使女互换各配仆人为妻刘春仍与乌云珠续奸数次嗣荣花儿逃走钮祜禄氏疑在托新保家藏匿往向托新保之妻要人并声言如没有荣花儿欲将乌云珠带回乌云珠将情由向刘春告知刘春因挟钮祜禄氏撵逐之嫌起意杀死泄忿与乌云珠商允后钮祜禄氏赴托新保家将乌云珠带回坐车出院被刘春将钮祜禄氏杀死。该将军以乌云珠与托新保之婢荣花儿彼此易换为奴已逾年余与转卖无异应同凡论将刘春依谋杀人造意律斩监候乌云珠依从而不加功律杖一百流三千里从重发额鲁特为奴等因。职等查奴婢谋杀旧家长之案总当视其是否义绝为断如放出为民之奴婢则是家长欲示以恩赎身为民之奴婢则系奴婢自离其主故有杀伤等事仍以主仆名分定拟义未绝也。是易换之奴婢各事其主并非易换而得为良民与转卖为奴婢者何异?若如该司所云两家易换之婢各配仆人为妻与转卖不同主仆恩义未绝是一婢而有两主若此次谋死钮祜禄氏拟以凌迟设将托新保谋杀又当治以何罪?
职等公同商酌刘春因奸谋杀情殊凶恶既据该将军依律拟以斩候似应赶入本年秋审办理其乌云珠已从重实发为奴罪无可加亦只可照覆。奉谕乌云珠一犯可否酌量加重再行查核等因。遵查谋杀人从而不加功罪止杖流此案乌云珠一犯虽系钮祜禄氏家使女但钮祜禄氏将其与族弟托新保使女荣花儿彼此易换各事其主已有年余即与转卖无异。按例应同凡论。该犯妇听从刘春谋杀钮祜禄氏并未加功该将军以该犯妇现在家主托新保与钮祜禄氏之夫格腾额虽系服尽仍5341
有尊卑名分将乌云珠照凡论拟流仍予加等是以从重实发为奴用意甚为周密似应就案照覆。嘉庆元年说帖宗室家辞出雇工殴伤旧主陕西司审拟良生儿等殴伤宗室绵越一案。查律载：奴婢殴旧家长者以凡人论又宗室觉罗而殴之者杖六十徒一年。伤者杖八十徒二年各等语。此案良生儿系良九儿抱养义子良九儿姑母良氏系宗室绵越故父所买之妾绵越曾雇良生儿佣工旋因懒惰辞出。嗣良生儿至绵越家看望良氏未向门上通知径入内室绵越斥骂并持棍向殴良生儿夺棍殴伤绵越顶心等处良九儿踵至虑恐良生儿受亏揪住绵越衣领拳殴绵越脊背两下并未成伤。查良生儿受雇与宗室绵越家佣工早经辞出其与绵越口角被殴该犯辄夺棍将绵越殴伤虽系旧日雇主惟律载奴婢殴旧家长尚得以凡人并论则雇工殴伤旧日家长亦应以凡人科断该司将良生儿依殴伤宗室律拟以杖八十徒二年业已在监病故应毋庸议。良九儿并非绵越雇工其帮同义子良九儿将绵越揪殴虽未成伤亦应按律问拟良九儿依殴宗室律拟以杖六十徒一年均与律相符应请照办。嘉庆十九年现审案说帖辞出车夫殴伤旧主安徽司审拟车夫李二踢伤旧主齐兆熊一案。查例载：赎身奴婢干犯家长依雇工人科断。放出奴婢干犯家长者仍依奴婢本律定拟。又律载：奴婢殴旧家长者以凡人论。注云此亦自转卖与人者言之奴婢赎身不用此律各等语。诚以奴婢之于家长留则有恩卖则义绝故转卖之后相殴即以凡论。其赎身放出之奴婢恩义犹存故放出者以主仆论赎身者以雇工人科断至雇工人殴伤旧日家长律例内并无作何治罪专条伏6341
思雇工与奴婢名分虽同而恩义有别奴婢一经契买则终身股役饮食衣服皆仰之于主人其恩重故其名分亦重。而雇工只为生计受雇佣工因其既受役使不得不示以上下之分若一经工满去留得以自由留之则为主仆去之则无名分律不言雇工殴旧家长者以其工价既尽即属凡人也。此案李二曾雇与钦天监博士齐兆熊赶车因李二怠惰于一月工满后将其辞出。嗣李二因与齐兆熊家人刘成吵嚷经齐兆熊出向吆喝李二不服顶撞齐兆熊上前与刘成将李二按倒欲殴李二情急用脚踢伤齐兆熊左胯。查李二先曾受雇与齐兆熊赶车业因工满辞出其将齐兆熊踢伤虽系旧日雇主惟律载：奴婢殴伤旧家长亦应以凡人科断检查十九年陕西司审办良生儿殴伤旧日雇主宗室绵越一案将良生儿依凡人殴伤宗室本例定拟今李二一犯该司亦依凡论。因该犯于齐兆熊出向吆喝时不思退避辄敢顶撞其平日藐顽可知未便仅照殴九品官拟以笞责致滋轻纵科以不应重杖加枷号两个月。查核情罪尚属允当应请照办。嘉庆二十五年现审案说帖辞出雇工谋杀旧主伤而未死直督题齐升因挟雇主县丞周以照将其撵逐并阻止他人收用之嫌辄敢起意谋害将周以照用刀砍伤求死。该犯虽曾跟随周以照服役如未经撵逐应照雇工人论今撵逐在先谋害在后应仍照凡人科断将齐升照谋杀人伤而未死律拟绞监候。道光三年案?应核看道光十三年通行殴死允准赎身未完身价家人贵州司查：存德于白契所买家人沈得已允准赎身之后因催取身价用秤杆叠殴多伤殒命。诚如钧谕因身价不全将其殴毙与违犯教令者不同惟沈得因妻计氏生产有乳商同赎7341
身另典希图多得身价则系沈得自离其主存德允准赎身恩犹未绝即使沈得赎身缴完身价后若与存德有犯仍应照赎身奴仆恩义犹存之律注科断。且现在身价尚未缴完契纸现存主处似应仍按殴死雇工定拟。该司将存德照殴死雇工人律拟徒尚属平允应请照办。奉批是稿已画。嘉庆元年现审案说帖奴仆持刀逞凶将其格杀勿论广东抚咨谭亚华砍伤缌麻亲之奴仆简来有身死一案。查简来有系谭亚华缌麻服叔谭茂基契买家奴嗣简来有违犯伊主并侵用银两经伊主邀同谭亚华找向斥责欲拉送究简来有不服逞凶持刀扑砍被谭亚华夺刀回砍致伤身死。是简来有傲慢顽梗忤逆犯尊实属罪人谭亚华系伊主谭茂基本宗缌麻服侄且经伊主邀往因见简来有持刀扑砍夺刀格砍致毙自应依罪人拒捕格杀之律勿论。该抚将谭亚华依殴死缌麻亲之奴婢本律拟以满徒殊属错误应即更正谭亚华应改依罪人持仗拒捕其捕者格杀之勿论律勿论。道光二年案殴死无服亲属放出奴婢之孙直督题张颖实等共殴刘明身死一案。查例载：殴杀无服亲属之奴婢及奴婢之子女者杖一百流三千里。故杀亦绞监候。若已经赎身放出如有杀伤干犯各依良贱相殴本律论该奴婢之子女俱以凡论等语。此案已死刘明之祖刘贵系张颖实无服族祖张梅谷之媳舒氏陪嫁家奴张梅谷早将刘贵放出身契交还刘明与父刘圣瑞并未至张梅谷家服役是刘明系张颖实无服亲属放出奴婢之孙例应以凡人科断该省将张颖实依共殴人致死下手伤重律拟绞监候与例相符应请照覆。嘉庆十七年说帖8341
