<!-- { "loadSidebar": true } -->
情节实在凶恶始得于例外加重其余均应按照定例分别办理不得将监候人犯轻拟立决。此案萧苏州碗因贩私被巡役追捕情急拒捕致毙捕人尚非预谋纠众有心抗拒系寻常拒捕杀人之案自应仍照定例办理。至兴贩私盐之犯随时俱应认真查缉不独此时始行吃紧。该督辄以缉私吃紧之空言将罪应斩候人犯声请即行正法。查近年以来办理私枭拒捕除奉旨加重惩办外并无即行正法之案所有该督议请即行正法之处应毋庸议。该督等奏称刘贵春驾船倚党于萧苏州碗枪伤线目之后复敢擅用火器拒捕济恶情殊凶横未便照拒捕不曾伤人为首例拟流致滋轻纵。应请发往新疆给兵丁为奴等语。查刘贵春火器拒捕并未伤人亦应仍照本例拟流该督等将该犯加重拟发新疆为奴核与定例不符刘贵春应改依拒捕不伤人首犯拟流例杖一百流三千里。道光二年说帖私贩拒捕夺犯伤差从一科断江苏司查：卞自东贩私被获主令伊弟卞自西纠众夺回复自拒捕伤差一案。查例载：兵民聚众十人以下带有军器兴贩私盐拒捕伤一人者为首绞监候。又官司差人捕获罪人聚众中途打夺伤差者首犯拟绞监候各等语。此案卞自东历次贩私本属罪人又挟恨李芳索讨钱文用刀砍伤李芳左胳膊等处。李芳禀县拘讯该犯逃避后复行贩私。经李芳告知捕役李坤将其拿获该犯复密嘱倪全仁告知卞自西纠人夺犯又拒捕刃伤差役。核其情节固属凶恶惟查定例盐枭私贩拒伤一人与聚众夺犯伤差均罪止绞候二罪相等从一科断。该抚将卞自东依夺犯伤差例拟绞系照例办理只可照覆。嘉庆七年说帖首犯拒伤三人从犯拒伤一人苏抚题：许三听从在逃之钱灿文兴贩私盐拒伤官兵一案。853
此案许三等听从在逃之钱灿文一共九人陆续买得盐斤装载船内欲赴沿江各沙洲销售。适遇千总带兵驾船巡缉正欲过船查拿钱灿文即用竹杆抵拒致将兵丁黄维言、刘大才、盛忝相三人拒伤并喝令该犯许三用竹篙支开兵船以致戳伤吴文玉右脚跟当将许三并童锦中等六犯拿获。查钱灿文纠伙贩私数至九人当被官兵查拿钱灿文首先拒伤兵役三人又喝令许三支船复伤一人。该犯等虽未带有军器惟所伤兵役已在二人以上许三既经另伤一人自应照下手之例科断。该省将许三依兵民兴贩私盐十人以下拒捕伤至二人以上下手之人绞监候例拟绞监候声明毋庸查办留养其不曾下手之童锦中等仍照私盐本律拟徒查核情罪均属相符应请照覆。嘉庆十七年说帖十人以上未带军器拒捕为从东抚咨：贩私拒捕案内刘祥等随同助势并未下手虽在十人以上首犯未带军器应将刘祥等俱比照十人以下拒捕止伤一人其不曾下手者仍照私盐律拟徒各杖一百徒三年。嘉庆二十三年案各自贩私拒伤巡弁酌加一等浙抚咨：张遇高、董小老各贩私盐百十余斤均用他物拒伤巡弁应于犯无引私盐满徒罪上加拒捕罪二等惟伤系巡弁与寻常拒捕者情节较重应再加一等各拟杖一百流三千里。道光二年案越境贩卖官盐疑匪枪伤捕役直督咨：王有贩私渔利不得谓之无罪第非捕役张帼忠等指名应拿之犯且该犯因张帼忠等前往捉捕疑为村匪图诈随用鸟枪磁碗将张帼忠等掷放致伤并非明知官役有心抗953
拒自应仍同凡论。惟王有收买官盐越境货卖固与私枭不同第有盐无引即与贩私无异按律罪止拟徒。其喝令杨八用鸟枪放伤张帼忠右腿即系该犯喝令主使应将王有依鸟枪伤人例发烟瘴少轻充军。杨八依从杖一百徒三年。道光三年案收买有引肩盐越境售卖拟军浙抚咨：高淙孝纠同高廷泳等收买有引肩盐贩至别县售卖时将一载已卖一万七八千斤未卖积至五千余斤例无囤贩有引盐斤治罪专条将高淙孝比照越境兴贩引盐三千斤以上例发附近充军。道光二年案楚省岸商收买脚私藉官销售湖督奏：岸商巴怡裕收买脚盐藉官行私审照兴贩官司引盐三千斤以上例拟发附近充军一案。奉旨：此案已革捐纳知府巴怡裕即巴树蕃身充盐商运售引盐辄敢伙同张逢昌另开子店藉官行私前经湖广总督审明收贩船户脚私七千二百余包计盐数至五万七千七十余斤之多。巴树蕃系捐纳知府不思奉公守法私开子店收买脚私占碍官引已属覮法营私复因访闻传讯辄敢捏造合同饰词狡赖情更可恶。现经刑部加等拟军着于犯事地方加枷号一个月满日发近边充军以示惩警。余依议。钦此。道光十一年邸抄兴贩私盐十余万斤律止拟徒广东抚奏陈达行兴贩私盐一案。查兴贩私盐律止满徒律注云：有货即是不必赃之多少。又本年四月钦奉谕旨：饬禁律外加重。今该省以陈达行私贩盐斤过多将该犯于应拟徒罪上加等拟流不特与律注相背且与不得律外加重之谕旨不符。应请将陈达行改依犯无引私盐本律拟徒。至该司于稿尾声063
明该省将此项盐斤来历置之不问并袁孚选收贮私盐五万斤究竟有无卖出行令研讯惩办等语。职等查此项盐斤既据陈达行供明买自在逃船户梁兴利等之手其盐斤来历自应俟梁兴利等获日再向根究此时亦无人可问。又该犯先贩私盐五万斤亦据供明交在逃之袁孚选收贮售卖其是否业经卖出自应缉获袁孚选审讯方明此时亦无从研讯。应请毋庸置议。积惯贩私廿载之久比例拟军湖督咨：刘恒传每次贩私虽止五六十斤惟已及二十载实属积惯将刘恒传比照兴贩引盐三千斤以上例发附近充军。嘉庆二十四年案囤积私盐二千余斤转卖拟徒苏抚咨：外结徒犯倪小素麻子囤积私盐二千八百余斤转卖应比照犯无引私盐律拟杖一百徒三年。嘉庆二十五年案私煎脚盐售卖挟嫌殴伤巡役北抚咨：曹帼选商同曹玉明收买脚盐设灶煎盐九百余斤货卖获利因被巡役查知央免禀送未允辄挟嫌藉索欠为由纠人寻闹致卡房旗匾被人碰坏并同曹玉明将朱和殴伤固非庇获私盐拒捕将曹帼选依犯无引私盐徒罪上量加一等杖一百、流二千里。曹玉明依为从减一等拟徒。嘉庆二十五年案煎盐自食并未贩卖拒伤巡役直督咨：外结徒犯王庭选刨取盐士私煎自食讯无货卖渔利惟拒伤巡役应比照买食私盐杖一百加拒捕罪二等杖七十徒一年半。道光五年案163
知人贩卖私盐纠人抢夺盐斤河抚咨：李兆荣明知李冷子等贩卖私盐纠同张川等抢夺。应将李兆荣比照探知窃盗人财物而于中途抢去例计赃准窃盗论科罪。道光三年案盐行明知船户偷盐图利故买北抚咨：开张盐行之刘谦和因图便宜收买船户逸犯黄士昌盗卖商盐六千包致官盐缺额与伙同盗卖无异未便照知情故买问拟应将刘谦和比照窃赃满贯为从减等律拟杖一百流三千里。嘉庆二十年案车夫偷窃商盐售卖计赃拟杖安抚题：宿添从等雇给车揽头曾尚文牛车载运引盐辄因盘费不敷宿添从起意将盐盗卖计赃在一两以上应照船户偷卖商盐例依窃盗赃拟杖七十。张怀远等照为从减一等杖六十。讯非售卖整包商盐均免枷号。曾尚文应比照埠头保雇不实例杖八十。嘉庆二十二年案私贩号称仗头得钱包庇私盐苏抚咨：范炳泰与张明松等合伙贩私每次数百斤或千余斤不等该犯不能将卖盐人姓名供出按例已应拟流乃复敢得受小伙私贩钱文往来照应包庇号称仗头。应比照盐场无藉之徒诈害客商犯该徒罪上例发近边充军。嘉庆二十年案充当盐捕听从父命包庇私盐直督咨：外结徒犯王弼得受盐犯等钱文纵令阎文义等在于伊子盐巡王幅立经管泛地行销私盐。虽王弼并非充当巡盐之263
人不得与巡盐兵捕相提并论惟其得贿包庇即与引领窝藏无异。王弼应比依犯无引私盐引领及窝藏律拟杖九十徒二年半。年逾七十照律收赎王幅立听从伊父主使包庇虽已罪坐伊父第私贩有碍引盐即属侵损于人未便以一家共犯论。而该犯听从父命亦与自行包庇有间王幅立合依巡盐兵捕通同他人运贩照私盐加一等治罪例于流二千里罪上量减一等杖一百徒三年。该犯虽父老丁单应不准留养。道光四年案武弁受贿纵放私盐诬讦上司湖督奏：已革把总高士经于私盐过境与兵丁通同纵放得受钱二十四千文。该管副将查知将其送府审办辄挟嫌摭拾多款诬讦本管副将希图挟制惟所控尚无重情应依巡缉私盐知情故纵与犯人同罪律满徒罪上酌加一等拟杖一百流二千里。嘉庆二十五年案汛兵受贿纵放私盐外委徇隐江西抚咨：汛兵傅庭选得受规利纵放私贩将傅庭选比照捕役勾通窃贼坐地分赃例改发烟瘴充军。傅运英等照为从拟徒外委胡兴讯出营兵得受包庇因傅庭选愿将得过规利缴出充公代为容隐应照故纵同罪律改发烟瘴充军。嘉庆二十五年案巡役通贼偷盐未成盗所拒捕直督题：刘登鴇充当沧州盐坨总巡与黄汶成、祁太巡役马大安素相交好吴六系刘登鴇表弟刘登鴇与已获之李复兴、李二、孙胖、董三、骆二、老黄四、黄三群、吴黑、刘二、马六、徐文迎未获之沧州人黄大、黄四、何八并不知籍贯人吴六、饶阳素不认识嘉庆二十五年正月初间黄汶成与祁太会遇祁太谈及伊等与沧州坨盐总巡刘登鴇相好可以363
说通爬窃坨盐卖钱分用黄汶成应允而散。是月十四日黄汶成邀刘登鴇饮酒即以祁太欲窃坨盐之言向告刘登鴇贪图分肥许其爬窃并称俟伊回坨与巡役马大安商妥何时可以到坨令祁太送信再行纠人往窃。如到坨时先将南巡房堵住再往坨内爬盐庶可遮饰外人耳目并卸伊等巡役干系旋即各散。嗣刘登鴇回坨与马大安商允十八日刘登鴇撞遇吴六告述前情令其纠人同往爬窃又令祁太往向黄汶成告知约定是夜在北关外会齐到坨偷爬。刘登鴇自与马大安在北巡房等候黄汶成纠邀李二、孙胖、董二、骆二、伊叔老黄四伊弟黄三群、黄大、黄四并何八同祁太等十一人吴六邀允李复兴、吴黑、刘二、马六、徐文迎、吴六、饶阳等七人各带口袋怀揣砖块防身偕至北关外先后会齐同伙十八人行至盐坨时已三更。黄汶成即向众人告知刘登鴇曾嘱先将南巡房堵住李复兴闻言当与吴黑刘二同赴南巡房堵守黄汶成等赴坨偷窃经汛兵刘碌知觉前往喊拿巡役马云鴇在南巡房独自防守闻声出捕李复兴用砖乱掷致伤刘碌人中连上唇吻马云鴇鼻梁。各犯均因畏惧未敢爬盐各自逃逸刘登鴇因思伊系总巡恐被店主不依自用砖块残伤右腿用灰涂抹假捏追捕被伤。次日告知店伙禀州勘验讯供饬医获犯究出前情审供不讳。查刘登鴇受雇充当总巡并不实力防缉辄敢勾引多人偷窃坨盐以致李复兴将兵丁刘碌等拒伤殊属不法。虽系祁太首先起意但非该犯许令偷爬祁太等何敢公然偷窃?律严主守应以该犯为首科断该犯等聚众固在十人以上究未带有军器自应比例问拟将刘登鴇比例拟斩监候李复兴拟绞监候黄汶成等拟徒等因具题。查例载：兵民聚众兴贩私监十人以下不论有无军器拒捕伤至二人以上者为首斩监候下手之人绞监候。又律载：私盐事发止理见获人盐获盐不获人者不追获人不获盐者不463
