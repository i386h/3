<!-- { "loadSidebar": true } -->
权衡折衷至当。如其子自作罪恶致亲忿激轻生则当立正典刑以申明刑弼教之义。若似此案之杀奸因雪耻而成亲死非波累所致则不宜即予缳首致乖明慎用刑之文。内外问刑衙门并当深体朕意慎重明谳并将此通谕知之钦此。臣等跪读之下仰见我皇上明慎用刑惟允惟平之至意。伏查例载：子孙罪犯应死及谋故杀人事情败露致其祖父母、父母自尽者即照各本犯罪名拟以立决等语。细绎例义原专指凶恶不法之徒忘其身以及其亲者而言。盖核其犯罪之由既属孽由自作复累其亲以忧危忿恨情急自戕是诚罪不容诛断不可稍稽显戮拟以立决自属允当。至若母犯奸淫经伊子非奸所将奸夫登时杀死父母因奸情败露忿愧自尽似此案情在为子者杀死奸夫实系情切天伦事关义忿推其身罹重辟皆缘伊母之败名丧节相激而成并非自作罪恶则其父母之羞忿轻生亦由自取以视子犯应死致累其亲自尽者情节自属不同若将此等案犯一例拟以绞决则是与累亲致死者无所区别于情理实不得其平。臣等悉心酌议嗣后凡母犯奸淫其子实系激于义忿非奸所登时将奸夫杀死父母因奸情败露忿愧自尽者即照罪人不拒捕而擅杀绞监候本例问拟不得概拟立决。如此酌定专条庶援引不致参差而情法益昭允协矣。恭候命下即将申张保一犯照新例拟绞监候等因乾隆四十三年十二月十四日题十六日奉旨：申张保依拟应绞着监候秋后处决。余依议。钦此。已纂例杀死欲与伊母续奸之小功叔直督题：耿喜因小功服叔耿来勤欲与伊母赵氏续奸殴伤耿来勤身死一案。查例载：本夫捉奸杀死有服尊长之案或奸所而非登时及非登时又非奸所或已就拘执而杀如系本宗期功尊长皆照卑幼殴故杀尊长本律拟罪法司夹签声明奉359
旨饬下九卿核拟量从末减者功服减为杖一百流三千里。又本夫本妇之祖父母、父母如有捉奸杀死奸夫者其应拟罪名悉与本夫同科。倘被杀奸夫系有服尊长仍按本律拟罪亦照本夫之例一体夹签声明分别递减。又律载：断罪无正条者援引他律比附定拟各等语。又嘉庆七年山东巡抚题：齐月先强奸张自重之母李氏未成被张自重殴伤身死一案。该抚以嘉庆四年东省审题时元会殴伤放火凶徒刘二身死案内奉部奏定凡本妇亲属殴死强奸未成罪人以当时隔日分别拟以徒绞。此案张自重因伊母李氏以牛只走失往唤该犯找寻转至庄外漫地适齐月先自邻村醉归撞遇调戏李氏斥骂齐月先将其按压在地欲行强奸李氏抵拒喊叫齐月先恐人听闻立起跑走未被奸污。李氏哭泣走回嗣张自重回家李氏哭诉前情张自重气忿携取棒槌赶往将齐月先殴伤左右臁秙骨折越二十七日身死。事非隔日殴由忿激应将该犯拟以满徒。核咨嗣奉部以本年二月改定例文凡强奸未成罪人被本妇有服亲属登时忿激致死者杖一百徒三年。如杀非登时仍照擅杀罪人律拟绞监候行令照依新例定拟等因将张自重拟绞监候系孀妇独子随案声请留养。经本部核拟具题奉旨：此案张自重因齐月先强奸伊母李氏经李氏抵拒喊叫齐月先跑走后李氏向伊子张自重哭诉张自重气忿携取棒槌赶往殴打齐月先致伤臁秙骨折越二十七日殒命。该抚将该犯援照新例拟绞监候声请留养具题刑部照拟核覆固属按例办理。但细阅案情张自重因亲母被辱向其哭诉为人子者自当激于义忿赶往殴打较之本夫捉奸其情更为激切且该犯赶殴时所携只系棒槌非金刃凶器核其致死之由实与救母情切者无异。若竟按杀非登时照擅杀例拟绞于情罪究未允协张自重着照旧例改为杖一百徒三年。该犯系孀妇独子准其照例留养。嗣后凡遇此等情节案件俱着照此核办459
余依议。钦此。此案耿喜因小功服叔耿来勤先与伊母赵氏通奸嗣赵氏因子耿喜长大心生愧悔即向耿来勤拒绝并欲变卖房地搬移躲避。耿来勤不容变产仍至耿喜家往来耿喜时怀气忿因碍伊母颜面隐忍未发。迨耿来勤欲与赵氏续旧乘夜拨门进内复拨房门赵氏听闻喊嚷有贼耿喜闻声携带铁橛出捕见有一人正欲跑走疑系窃贼即赶上用铁橛殴其头上喊跌倒地耿喜听系耿来勤声音料其又欲与伊母续旧愈生忿恨复用橛连殴其右耳脑后等处殒命。该督将该犯耿喜依殴死本宗小功尊属本律拟斩声明情可矜悯经该司照拟夹签具题。奉旨九卿定拟具奏钦此。职等详核案情已死耿来勤与小功服侄耿喜之母赵氏通奸本属蔑伦伤化迨赵氏追悔拒绝欲行躲避耿来勤既不容其变产又复乘夜拨门欲图续旧实属淫恶无忌。耿喜系赵氏之子因母被欺辱情实难堪一时忿恨将其殴伤身死实与捉奸致毙无异。核与山东省张自重之案同属激于义忿惟查律例内只有本妇本夫之祖父母、父母捉奸杀死犯奸有服尊长照本夫杀奸之例一体夹签声明量减满流并无子捉母奸杀死犯奸有服尊长作何治罪明文。检查历年亦无办过成案惟子之于母属毛离里其与母之奸夫实有势不两立之情较之祖父母、父母及本夫尤属天伦激切在祖父母、父母捉奸杀死犯奸功服尊长既得量减拟流则子之激于义忿殴死母之奸夫如系功服尊长亦可类推。今耿喜一时激于义忿将与伊母通奸之小功服叔耿来勤殴伤身死自应比例量从末减将耿喜量减为杖一百流三千里。道光元年说帖?九卿会议于二年照拟题结撞遇其母与人通奸殴死奸夫河南司查定例：本夫本妇有服亲属皆许捉奸并无子捉母奸之文。诚如钧谕：子捉母奸则彰母之秽行致父有丑名宽之559
不可罪之不忍故不明立科条也。但为人子者目击其母与人苟且愤恨交集自较寻常亲属为尤切若因而致毙奸夫自应仍按擅杀罪人例是否奸所登时分别定拟。此案尤贵自外佣工回家瞥见李文存在伊母吴氏房内赤身下床气忿拦住用锄殴伤李文存身死。详核案情吴氏与李文存通奸该犯初不知情适值撞遇忿激殴毙与寻常亲属起意捉奸不同该抚依亲属捉奸例定拟与例义情理均有未协而死者实属罪人当场现获致毙似应即照夜无故入人家本律拟以满徒毋庸引用捉奸之例。乾隆五十七年说帖子侄捉奸致母因奸败露自尽山东司查：王锦元因母李氏与王卓通奸经伊窥破当欲殴打王卓泄忿。因碍伊母颜面是以隐忍并屡劝伊母不听。嗣王卓复至李氏屋内续旧被伊堂兄王三元窥见通知邀同往捉。王卓逃避李氏因奸情败露羞愧自尽。是王锦元闻知伊母与奸夫现在行奸随同堂兄前往实属出于义忿而李氏之死由于奸情败露。既有奸夫王卓照例拟徒王锦元自应免其置议。惟该抚声称系有服亲属例许捉奸之语揆之母子天性于理实有未安可否行知该抚嗣后遇有子捉母奸之案毋庸引用亲属捉奸例文以符名义之处伏候钧定。乾隆五十七年说帖忿激杀死母之奸夫量减拟徒江苏司查：母犯奸而子殴杀奸夫之案前于饬核河南省尤贵案内议令依夜无故入人家本律问拟毋庸引用亲属捉奸字样并于山东省王锦元案内声明通行各省遵办在案。上年三月内本部议覆云南省余诗因母杨氏与郑有贵通奸非奸所登时殴死郑有贵一案即系依罪人不拒捕而擅杀本律定拟并未援引亲属杀奸例文。此案僧德见因母张王氏与僧文照通奸事后忿659
激将文照杀死似亦应照余诗成案直引罪人不拒捕而擅杀律问拟不应援引亲属皆许捉奸之条仍候钧定。乾隆五十七年说帖?原案录后子捉母奸杀死奸夫贵抚咨刘老三戳死伊母奸夫一案。此案刘老三先见曾老三搂抱伊母郑氏欲奸该犯忿欲禀官究治因有关伊母颜面旋即中止。嗣曾老三复至邓氏房中拉扯求奸该犯闻声气忿将曾老三拦戳殒命。该抚将刘老三比照本夫有服亲属捉奸杀死奸夫例拟徒情罪尚属相当惟以母子而比照有服亲属与名义实有未协刘老三应改照夜无故入人家已就拘执而擅杀律杖一百徒三年。嘉庆十年说帖儒师与母通奸子将儒师杀死苏抚咨：孙毓根砍死与伊母通奸之章笙。查该犯虽曾从章笙读书而章笙奸污其母恩义已断应同凡论。孙毓根照夜无故入人家已就拘执而擅杀律拟以满徒。嘉庆二十一年案殴死奸拐占留伊母罪人之子吉林将军咨傅万成戳伤王喜身死一案。此案王太来与傅万成之母傅褚氏通奸。傅万成与弟傅来成外出佣工均未知情。王太来因傅褚氏之房主金其广阻止往来起意将傅褚氏领至家内以便奸宿傅褚氏应允。维时该氏之幼子傅佩成等向母拦哭该犯王太来向其吓殴傅佩成等畏凶不敢复阻。嗣傅万成回归不见伊母向伊弟傅佩成询知情由屡次往接王太来不容伊母子见面仍将该氏■留奸宿并欲将傅万成殴打。嗣傅万成携带铁枪防身复往接母。至王太来门首声嚷王太来即令伊子王喜手执铁尺出向殴打王太来亦执持锄钩尾出傅万759
成惧其群殴一时情急用枪向王喜格戳二下致伤其脐肚越日殒命。该将军将王太来于强夺良家妻女奸占为妻妾绞罪上量减一等拟以满流。将傅万成依斗杀律拟绞声明可否将该犯绞罪量减拟流抑或俟秋审时酌入可矜等因。查核案情王太来与傅褚氏奸好因房主金其广窥破阻止往来该犯起意将该氏领至家内奸宿固与势豪强夺奸占者有间惟该犯既将该氏诱领出门按例应科以和诱知情为首拟军迨傅万成屡次往接其母竟敢■留不放又复与子王喜持械相殴其情凶势恶实与棍徒无异自应将该犯改依棍徒问拟。王喜明知伊父淫恶不法不行理谏反听从持械出殴逞凶济恶即属棍徒为从傅万成惧被群殴将王喜戳伤致毙自未便照斗杀问拟。检查历年并无办过致死棍徒为从系棍徒之子成案惟奉天司题覆张俊踢伤棍徒为从之胡八十一身死一案将张俊依被害之人登时忿激致死拟徒。彼案事起讹索与此案情节不同而傅万成母被■留情更难堪较他事被害者尤为激切傅万成一犯似可改依棍徒扰害被害之人登时忿激致死例拟徒。至傅褚氏被王太来诱至其家奸宿该氏不顾伊子哭向拦阻辄即随同奸夫前往未便仅科奸罪亦应将该氏改依被诱之人减等满徒案情既无疑窦即可随案更正似毋庸驳令再拟。嘉庆二十五年奉天司说帖母被逼嫁其子捕殴奸夫致毙直督咨刘五砍伤母之奸夫迟庭举身死一案奉谕交馆查核。职等查子捉母奸例无明文如奸所登时杀死或登时追逐殴打致毙向俱援引夜无故入人家已就拘执而擅杀律拟徒。至并非奸所登时又非登时追逐致毙自不得概拟城旦致滋轻纵。检查乾隆五十六年云南省余诗因母杨氏与郑有贵通奸非奸所登时将郑有贵殴死又五十七年江苏省僧德见因859
