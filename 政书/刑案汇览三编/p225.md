<!-- { "loadSidebar": true } -->
妻赵氏罪止绞候其因故杀妻而误杀妻之姊邸赵氏身死自应依故杀人律从重问拟。该将军将尹方兴依故杀人而误杀旁人以故杀论律拟斩监候核与例案相符至该将军声称故杀亲属而误杀旁人律例内并无分晰治罪明文应否悯其误杀邸赵氏由于犯时不知径按故杀妻同科二罪相等从一科断量改为拟绞监候之处与律不符应即交司驳去。道光四年奉天司说帖谋毒犯奸之妻误杀子媳安抚咨许晓斋误毒伊媳杨氏身死一案。查此案许晓斋因伊妻刘氏与王信怀通奸该犯瞥见忿恨起意致死用砒馣拌入饭内欲将刘氏谋死。不期伊媳杨氏误食致毙。查该犯许晓斋闻奸谋死伊妻例止拟徒与谋杀平人及无过之妻罪应斩绞者不同其误毒伊媳亦与误杀平人迥别。惟律例内并无本夫闻奸数日谋杀奸妇误杀有服卑幼本夫作何治罪明文。检查历年亦无办过似此成案若将该犯竟照谋杀人而误杀旁人以故杀论故杀子孙之妇律拟以杖流未免情轻法重。且谋杀子而误杀有服卑幼新例应按服制减等问拟。此案事虽异而情则同自可酌量定拟。该省将该犯许晓斋比照故杀子妇至死流罪律上量减一等拟杖一百徒三年。并将奸夫王信怀比照本夫闻奸数日杀死奸妇奸夫到官供认不讳确有实据例拟徒。详核情罪均属允协似可照覆。道光五年说帖谋毒犯窃被押之子误毒旁人湖广司谨查集注云：谋故殴之误杀皆言凡人若因凡人而误及亲属因亲属而误及凡人因亲属而误及亲属当按尊长卑幼各律轻重权衡分别随事酌之。检查乾隆二年贵州省潘氏前夫周瑞臣之子阿三出继表兄杨应潘为子潘氏欲阿三与伊后夫李松同往阿三不从用言顶触潘氏气忿拾石掷击不4511
意误掷万文秀脐肚殒命将潘氏照过失杀人律收赎经本部题覆在案。今湖南省题刘曾氏因子刘南素日游荡不遵教训嗣复犯窃经官羁押。该犯妇被人耻笑起意致死用砒搀粉做成糍粑六个央王合庭带给。时有同押贼犯罗聋子向刘南索食糍粑一个刘南自食一个旋各腹痛呕吐刘南随将糍粑吐出平复罗聋子毒发殒命。查谋杀人而误杀旁人以故杀论者系指平人而言。谋杀子孙而误杀旁人例无治罪明文惟辑注谋故杀而误杀亲属当按尊长卑幼各例随事酌之。今刘曾氏年逾八旬因子为匪起意致死按律罪止满杖。若因其误杀旁人而竟拟抵情殊可悯且揆之情法似未平允办过成案潘氏因殴子而误毙旁人亦不以斗杀定拟该抚将刘曾氏拟流系属酌量办理尚可照覆。奉批：罪重所因因凡人误杀亲属自应以亲属本律论。因亲属误杀旁人如果耳目所不及思虑所不到即照贵州省潘氏案定拟可也。潘氏觌面掷石尚照过失论此案子本不肖犯押在官氏给砒糍与食祗系谋杀其子。至同押又有贼犯向子索食并非无知妇女思虑所能及是该犯于其子则为谋杀于罗聋子则为过失杀。该抚酌拟流罪系就谋杀罪名所因论非就亲属系子所因论且亲属既就本律论岂凡人独不可就本律论乎?案情万变义各有归着该馆照此再行议覆。职等细绎钧谕诚以同系因子不肖同以误杀旁人均应照过失杀论洵属衡情论罪。复详加参核贵州省潘氏因伊子用言顶触拾石掷击原无致死之心以致误掷万文秀殒命故酌情照过失杀定拟。今刘曾氏因子为匪羁押在官用砒搀粉做成糍粑寄食实有必死之心以致同押贼犯罗聋子索食毒发殒命。砒糍系杀人之物固非该氏耳目所能及究难谓该氏思虑所不到若照潘氏成案一律以过失杀论似与律注所云初无害人之心偶致杀人之义究未符合职等复详查成案乾隆五十八年陕西省题阮果正殴子误殴阮果信毙命一案声明殴5511
责伊子虽非与人斗殴但误伤阮果信毙命究系因殴致误将阮果正比照斗殴而误杀旁人律拟绞。又嘉庆元年甘肃省军流册内温和因不尊父训经责惩之后仍不悛改致父忿恨起意毒害误将张拐子毒死陷父身罹重辟拟斩一起原案无从检查既称陷父身罹重辟自系仍照故杀拟斩。今刘曾氏若照温和之案问拟斩候固属允当该抚量减拟流援免已属原情酌拟似可照覆。嘉庆七年说帖?应与新例核参谋毒其子误毙旁人一家二命广西司查：黄韦氏用毒酒谋害违犯教令之子黄经元被韦有亮以饭换酒携回与妻陈氏共饮致毙。如果伊子服毒身死该氏应照子违犯教令父母非理殴杀律拟杖。至韦有亮夫妇之贪饮毙命实非该氏意料所及律贵诛心若即照谋杀人而误杀旁人科该氏以故杀一家二命斩枭之罪揆之情法似未平允。且查辑注云：谋故殴之误杀皆言凡人若因亲属而误及凡人当按尊长卑幼各律轻重随事酌之。又查嘉庆七年湖南省刘曾氏因谋毒伊子误毒罗聋子致死该省将刘曾氏于故杀斩罪上量减拟流。经本部照覆在案。此案上年该省咨请部示时本部即以黄韦氏不便论抵其子黄经元有应得遣戍之罪未便坐以绞决等因咨覆。今该抚将黄经元依父母呈首子发遣例拟军系照本例办理。黄韦氏照过失杀律收赎核与例案有乖是以职等前拟请将该氏拟流倍追埋葬银两系凭成案例注衡情酌断。虽该氏误杀二命较之刘曾氏误杀一命者情节为重惟揆其起衅之初心因误毒触犯之子而起若于量减流罪上复行加重实发驻防非惟措词不能得当且陷其母于远遣之条即重其子以不孝之罪在死者贪口腹以自殒于该氏可无怨尤。而韦氏因孽子而为奴于伦纪大有关系。职等再四商榷应将黄韦氏改依谋杀人而误杀旁人以故杀论于故杀人一家二命斩罪上量6511
减一等杖一百流三千里。系妇人照律收赎仍倍追埋葬银四十两给付尸亲收领以资营葬。至该抚奏称黄经元触犯其母被送到官其母酒中置毒给饮该犯既无从逆料而换酒与韦有亮夫妇共饮误毙二命尤非该犯所能计及。黄经元应仍依父母呈首子发遣例拟军等语。查黄经元触犯伊母被送到官伊母欲将伊毒死以致误毒韦有亮夫妇二命是韦有亮夫妇冤遭毒毙及伊母问拟流罪总由该犯不孝所致若仅照本律拟军殊属轻纵黄经元应改发黑龙江给披甲人为奴面刺地名径行解配。嘉庆十六年说帖?应与新例核参谋毒犯奸之女误杀旁人山东司查：宋迈迁因女宋桥妮与吴士太通奸起意将宋桥妮致死。令伊子宋二小买药做入面饼放在锅内宋桥妮拾柴归家见而拿取一块即赴园拔葱就食。适遇幼孩王魔头在伊门首顽耍宋桥妮分给半块王魔头食完毒发殒命。该省以宋迈迁应照谋杀人误杀旁人之例拟以斩候致宋桥妮身犯奸淫致伊父罪陷重辟律例并无治罪专条咨请部示等因。查谋杀凡人罪即应斩故误杀旁人亦拟以斩候至因亲属而误及凡人自当按尊长卑幼各律轻重随事酌定。若父母谋杀子女律止分别有无违犯教令问拟徒杖因而误杀旁人是不得坐以斩候之条。今宋迈迁谋杀犯奸之女误杀旁人正与刘曾氏、黄韦氏谋杀犯窃并违犯教令之子误杀旁人各案情事相同自应照案拟流以昭平允。至宋桥妮不知伊父饼中置毒分给王魔头以致误毒身死。业已罪坐伊父而宋迈迁既罪不至死伊女宋桥妮即不致陷父重辟且亦与刘曾氏等各案内犯窃并违犯教令之子刘南、黄经元情节无异。刘南因续据刘曾氏恳求发遣黄经元本系黄韦氏以违犯教令呈送到官该犯等既仍照父母恳求发遣本例拟军黄经元因系误杀一家二命加等拟遣则宋桥7511
妮亦应仍照犯奸本例定拟。惟王魔头之冤遭毒毙及伊父问拟流罪究由该犯妇犯奸所致伊父既未将伊呈请发遣固未便照案拟军。若仅照犯奸本例拟以枷杖完结亦觉轻纵应于满杖上量加一等拟以杖六十徒一年系犯奸之妇杖决徒赎。道光二年说帖?应与新例核参因殴子而误杀旁人定例陕抚题钟世祥掷打伊子误伤孙泳幅子身死一案。此案钟世祥因伊十岁幼子三斤子与年甫八岁之孙泳幅子在院玩耍未往拾粪向斥延挨。钟世祥气忿顺用手内烟袋掷打三斤子闪避不期孙泳幅子站立三斤子背后致烟袋误伤孙泳幅子囟门骨损越二十四日殒命系在破骨伤保辜正限五十日之内该抚将钟世祥依斗殴而误杀旁人以斗杀论律拟绞监候等因。臣等查斗殴而误杀旁人以斗杀论拟绞系指凡人互相斗殴误毙旁人者而言盖因凡人斗殴杀人罪应绞抵因斗殴而误杀旁人故亦应绞。至父母殴杀其子按例罪止拟杖与凡人之应拟抵者不同。若因殴子而误杀旁人竟与凡人同科绞罪于言既属不顺而揆情亦不得其平。查臣部向来核覆父母谋杀其子误毙旁人之案因其所欲杀者系属伊子不意误及旁人较之谋杀凡人而误杀旁人者迥别俱于斩罪上量减科断。在父母欲谋杀伊子致误杀旁人尚得于斩罪上量从末减则父母因殴子而误毙旁人尤当酌减以昭情法之平。今钟世祥误伤孙泳幅子于保辜正限内身死该犯系因掷打伊子以致误伤旁人毙命与凡人斗殴而误杀旁人者不同该抚将该犯照斗殴而误杀旁人以斗杀论律拟以绞候于法未为平允自应量减问拟。钟世祥应于绞监候律上量减一等杖一百流三千里仍着追埋葬银两以资营葬。臣等覆查此等误杀之案情事不一有因殴子误杀旁人致毙者有因谋杀其子以致误杀旁人者有因谋杀其子以致误杀旁8511
人一家二三命并三命以上而非一家及因殴子或谋杀其子而误杀有服尊长卑幼者皆例无明文。若不分晰指明难免办理两歧。惟此等案件在凡人罪有绞候、斩候、斩决、斩枭之分至因亲属而误及旁人虽衡情贷其斩绞及斩决斩枭之罪而于量从末减之中亦须示以区别应请嗣后如父母因殴子而误伤旁人致毙者比照斗殴而误杀旁人以斗杀论于斗杀绞监候律上量减为杖一百流三千里。因谋杀子而误杀旁人一命者比照谋杀人以故杀论于故杀斩监候律上量减为近边充军。因谋杀子以致误杀旁人一家二命及三命而非一家者比照谋杀人以故杀论于故杀一家二命斩罪上量减为发新疆酌拨种地当差。误杀旁人一家二命以上及三命以上而非一家者于斩罪上量减为绞监候秋审入于缓决其因殴子及谋杀子而误杀有服卑幼者各于殴故杀卑幼本律上减一等若误杀有服尊长者仍依殴故杀尊长各本律本例问拟如此分别酌议于情法似属平允而各省办理亦不致两歧等因题准。道光四年通行已纂例被母揪跌脚向上扬误毙人命苏抚题项宇春误伤刘士鳌身死一案查律载因斗殴而误杀旁人者以斗杀论斗杀者绞监候。又子殴父母者斩等语。查误杀拟绞系指两人互相争斗不意误伤旁人致死者而言至子殴父母定例綦严若父母殴子其子胆敢与其父母抵斗因失跌误伤旁人致死则应略其误杀旁人拟绞之轻罪从重科以殴父母斩决之条。若因被母揪殴该犯并未回手而拢劝之人突如其来未及经见系属耳目不及自应照过失杀人依律收赎不应援引因急斗而误杀旁人之律此案项宇春被母揪住时该犯并未还手亦未与人斗殴该抚将项宇春照因斗殴而误杀旁人之律定拟殊未允协。且查案内所叙项宇春将刘士鳌踢死之处其情节似亦未确自应驳令覆审另行定拟谨拟稿尾录呈。奉9511
