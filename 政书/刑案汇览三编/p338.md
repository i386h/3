<!-- { "loadSidebar": true } -->
巷惊传倪呈祥纵欲欺其子于一时岂能终掩其非于众口?在该犯倪宪章外出甫归惊闻家变属毛离里岂有不创巨痛深奔问邻里确访其致祸之由?何待趋赴伊父配所始得询悉原委情节已多捏饰且查阅原案倪宪章之母与倪添祥两经构讼嫌隙已或迨后倪呈祥叠控母弟身罹法网其向倪宪章虚捏之词即其欲行翻控之意尤属显然可见。如系伊父主使控告照一家人共犯则应罪坐伊父该犯尚可原宥。今既称倪宪章起意翻控又称误听父言未察虚实倪呈祥亦并无主唆情事是欲父子二人互相推卸以致自相矛盾设使所告得实则伊叔倪添祥罪干重辟受贿谋命之吏仵罪应缳首一经审虚在平人尚不得宽其诬告重事之条况该犯诬告期亲尊长罗织多人岂可信其避就之词遽宽其诬告之罪?若如该督所拟舍蓦越诬告重事本例于不议而牵引不应重律拟杖是使诬讦尊长者较之诬告平人及控告尊长得实之罪俱轻至数等适足以启干犯而长刁风殊失明刑弼教本意案关伦纪应令该督研讯确情按律妥议。道光二年案疑贼致毙平人奏定条例通行乌鲁木齐都统奏展其花疑贼扎伤朱义身死一案。缘展其花与朱义素不认识嘉庆十五年七月间展其花因地内胡麻成熟于二十日收割成捆堆放地内至二十二日往地查看被贼窃去二十余捆随于是夜在地宿守更余时分该犯听闻胡秸响动黑暗中见一人走至秸旁心疑窃贼复至恐其近身拒捕随用所携屠刀从后向扎致伤朱义左后腿倒地当向查问始据称名叫朱义因找牛走入其地讵朱义伤重逾时殒命。查疑贼误杀平人之案例无治罪专条惟查嘉庆八年民人季耀因阿尔什里夜至伊庄门寻火吃烟季耀听闻门外犬吠手携长鞭杆上房查看黑暗中见门外有人疑系贼匪即将鞭杆6371
往下吓打致伤阿尔什里身死一案审将季耀照斗杀量减拟流经部改拟绞候。查季耀上房■望时阿尔什里尚在门外无虑拒捕乃并未喝问辄取鞭杆殴打致毙情殊凶暴是以改拟绞候。今展其花因先经被窃次夜复见有人走近麻堆疑贼尚属有因虑其近身拒捕仓猝吓扎致毙似较季耀一案情节有间。复查乾隆五十五年江苏省刘玉姑母顾刘氏因园菜被窃留刘玉在家防守顾刘氏夜闻屋后犬吠料系贼来窃菜令刘玉开门出捕时唐宗连因酒醉回家走入菜地刘玉于黑暗中见有人影疑系窃菜之贼用锄向殴致伤唐宗连身死将刘玉照斗杀量减拟流奉部覆准。今展其花因疑贼仓猝误扎朱义致毙与刘玉一案情节相符将展其花照斗杀量减拟流等因具奏。臣部查疑贼误杀之案死者究属平人设使死系窃贼则凶犯亦应照罪人不拒捕而擅杀科断今以其疑贼有因遽予末减是以无辜之人平空被杀反不如不拒捕之罪人尚得以斗杀论抵揆之情法实未平允将展其花改依斗殴杀人律拟绞监候并声请嗣后疑贼误杀之案均照此例办理。嘉庆十六年陕西司通行?十九年纂例载斗殴及故杀人条嗣于道光十年将此例与诬窃例归并一条诬良为窃吓逼拷打分别治罪北抚题曾荣怀诬窃拷打徐起才身死一案。查例载：诬指良民为窃捉拿拷打除实犯死罪外其余不分首从俱发边远充军。又捕役诬窃为盗拷打致死者照故杀律拟斩监候各等语。此案徐起才本系良民曾荣怀因园菜被窃见徐起才挑菜经过辄诬拿至家私行拷打叠殴毙命应将曾荣怀比照捕役诬窃为盗拷打致死例拟斩监候等因具题。查例内所称实犯死罪一语凡重至应斩应绞者俱包括其中如诬良为窃系吓诈逼认因而致死即应照诬告致死律拟绞监候如系拷打致死即应照故杀律拟斩监候是诬良为窃拷打致死之案自应照本7371
例实犯死罪问拟不必牵混诬窃为盗之例。乃向来各省遇有此等案件俱援引捕役诬窃为盗拷打致死照故杀律拟斩监候之例办理。查诬窃为盗系以轻罪诬为重罪若其人本系良民辄行诬窃拷打致死是以无罪诬为有罪案情既有不同引用自应各当今该抚于曾荣怀一案不引诬良为窃之条而比照诬窃为盗之例是以良民等于有罪之人既与案情不符亦引用失当。曾荣怀应改依诬良为窃拷打致死实犯死罪照故杀律拟斩监候并请通行各省遵办等因题准。乾隆四十六年通行疑贼有因擦瞎两目仍照斗伤南抚咨谭公保等擦瞎卢中允两目一案。详核案情卢中允系卢青选故父自幼买养为仆卢中允因被卢青选管束过严逃出求乞嗣后欲仍投回卢青选家行至谭姓宗祠值夜深寒冷无处歇息从墙缺进入祠后园内蹲卧松堆经谭公保疑贼拿获同谭文光等向其盘诘卢中允实告踪迹谭公保等恐系图窃复行殴打并将其两目擦瞎查卢中允形迹诡秘固属可疑然无行窃实据未便以罪人论。谭公保疑贼向殴亦与有心诬良为窃拷打者不同自应仍照斗伤律科断。今该省将谭公保依瞎人两目律拟流谭文光照为从拟徒谭含萼依汤火伤人律拟杖谭继瑚等依他物伤人拟笞与律均属相符似可照覆。嘉庆十四年案疑窃控告复逼令赔赃自尽安抚咨：革监丁冠群因疑王琐孜窃马具控复遣子丁学连逼令赔赃致王郑氏自尽一案。检查嘉庆十七年陕西省题孙三友因图奸孙杨氏杨氏哄令脱衣先寝逃出喊救孙三友惊起不及穿裤逃回后央令孙康氏索裤不给复邀同母寇氏妻郭氏携棒前往吓骂杨氏哭泣不给孙三友以告官不过杖责将来8371
总不甘休之言向吓寇氏等亦随同逼索杨氏被逼气忿自缢身死该省以寇氏、郭氏系该犯母妻虽属一家共犯惟帮同逼毙人命系属侵损于人律应以凡人首从论将孙三友依因奸威逼人致死律拟斩监候寇氏等依为从律拟流收赎题结在案。此案丁冠群被失马匹疑系王琐孜偷窃往向查问经王琐孜之母郑氏覆以伊子探亲外出丁冠群愈疑即赴县具控并遣子丁学连往寻王琐孜赔赃未遇丁学连随向郑氏劝令还马郑氏以伊子并未窃马不依斥骂丁学连声言伊父已往告官不肯甘休与郑氏争吵郑氏被诬不甘并恐到官受累忧忿自缢。该省将丁冠群依诬告人因而致死有服亲属一人律拟以绞候并声明丁学连听从伊父逼赃酿命系属侵损于人应以凡人为从论减一等拟流尚系照律办理且核与孙三友之案情罪亦相吻合。惟丁冠群原控呈词若指定王琐孜系窃马正贼今审系虚诬自应坐以诬告致死之罪若原呈止称王琐孜形迹可疑控求审究即不得谓之为诬检查原咨内并未声明应令详讯确供按律定拟。道光六年案因疑指控旧匪致令怀忿自尽直督咨：陈景思因被窃钱物见旧贼李和尚常在酒铺吃喝疑其窃取指名控究经县传质李和尚怀忿服毒自尽将陈景思照诬告人致死拟绞例量减满流。本部以李和尚虽曾犯窃固与平人不同第陈景思所失钱物究非该犯所窃驳令依例拟绞该省复以例内诬告人因而致死被诬之人委系平人拟绞监候是必系清白良民无故被控始坐以缳首之罪。若告者事出有因而死者又非平人似不得概引此例虽诬告曾经犯窃之人致死例无作何治罪明文但查捕役妄拿曾经犯窃之贼审非本案正盗例得于诬良为盗军罪上减等拟徒比例参观则诬告曾经犯窃之人亦应量从末减将陈景思仍照原拟杖一9371
百流三千里。嘉庆十九年案疑旧贼行窃捆殴致气忿自尽浙抚咨冯熊占等诬指沈荣昌行窃致令自尽一案。此案冯熊占因被贼窃去船上铁链令雇工支更之沈连方向朱泳兴访知沈荣昌曾经行窃人布被心疑沈荣昌偷窃铁链即嘱沈连方等寻见沈荣昌拉至伊家冯熊占盘问不认令沈连方、朱泳兴用绳缚其手足声言送究沈荣昌混骂朱泳兴用烟筒殴其左脚踝经沈荣昌之妻托人往恳罚钱释放讵沈荣昌气忿自缢殒命。查冯熊占因被窃铁链疑系曾经行窃之沈荣昌所窃将其寻至家内捆缚殴打认罚释放致令气忿自尽是沈荣昌本系窃匪该犯衅起怀疑并非有心诬指自应按新例疑窃致毙人命各照本律例定拟依威逼人致死例分别首从问拟该省将冯熊占等依无心诬指旧匪捆缚逼认致令自尽例分别首从拟以流徒系照旧例办理应请交司改拟咨覆。道光六年说帖欲拿旧匪送官致令自尽晋抚咨：段泳盛欲拿旧匪王广东则送官致王广东则跳井身死一案。查此案段泳盛因知王广东则犯窃有案嗣该犯撞遇王广东则以近日曾否做贼之言向询王广东则不依嚷骂段泳盛生气声言王广东则系属窃匪欲捉拿送究王广东则逃至赵谋小则家藏躲该犯赶至经赵谋小则询悉前情向该犯劝解该犯不依令王广东则走出讵王广东则被诬气忿出门投井殒命。查王广东则虽曾犯窃该犯段泳盛身非保约并无稽查之责且家未被窃何以猝然撞遇即以近日曾否做贼之言向询王广东则现未行窃该犯何以欲行送究?且王广东则本系旧匪送究又止空言何以始则逃跑藏躲继复轻生自尽?详核原审情节显有不实不尽之处案多疑窦罪名出入0471
攸关未便据咨率覆应请交司驳令覆审另拟。道光六年说帖疑窃向人查问致人气忿自尽陕抚咨：高述先疑窃查问致何得林气忿自尽一案。此案高述先因家内失去布鞋向伊子宽娃查知邻人何得林曾过伊家该犯一时生疑即赴何得林家向其查问何得林嗔伊诬窃不依该犯分辩致相争骂经何得林之父喝散该犯即回家就寝。何得林向伊父声言伊在高述先家常来常往今疑伊窃鞋心怀不甘伊父未理何得林气忿莫释乘间投缳殒命。该省将高述先依无心诬指良民为窃空言查问致令自尽例拟流详核情节高述先与何得林邻好往来该犯因家内失物查知何得林来过伊家心疑查问亦属邻里恒情不得谓之诬窃。查阅高述先原供内有你既到过我家难道我问都不该问吗之供是该犯确系因疑而问并非因疑而诬按照现定新例应请交司改依威逼人致死律拟以满杖。道光六年说帖疑窃并未觌面邻妇闻骂自尽直督咨李振举被窃嚷骂致邻妇于李氏自尽一案。此案李振举因屋内失少衣物查知邻妇于李氏曾从伊家堂屋行走心疑于李氏窃取令伊妻张氏向于李氏查问并无借用迨后复嘱于李氏之夫于海向于李氏盘问亦未承认该犯因衣物无着在街嚷骂行窃之人于李氏听闻心疑詈己即往李振举家吵闹经于海拉回劝慰讵于李氏气忿莫释乘间自缢殒命。该省将李振举依无心诬指良民为窃空言查问致令自尽例拟以满流。查李振举因屋内衣物被窃查知邻妇于李氏曾在伊家堂屋行走本有可疑形状该犯先令其妻查问有无借用是该犯心虽疑其行窃亦不敢以窃名矢口直指虽后复嘱于海向于李氏盘问亦未承认该犯始终并未觌面盘问其为并无诬窃实1471
