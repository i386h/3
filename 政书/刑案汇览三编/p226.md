<!-- { "loadSidebar": true } -->
批：直改过失究属未妥自应驳审为是稿尾阅悉交司照缮。道光三年说帖欲谋杀人误杀其人五岁幼子直隶司查：谋杀人而误杀旁人以故杀论之律系指误杀者系旁人而言至谋杀而误杀其人之子孙例应以谋杀定拟。此案赵三来挟嫌谋害赵崔氏以致误毒崔氏幼子赵群身死应以谋杀论。惟该犯将药给与赵群时恐其无知误食当即告知赵群包内是药令其转交伊母冲服是该犯谋害意在赵崔氏并非赵群赵群无知误食毙命实属犯时不知。律贵诛心自应照律科以谋杀人斩候之罪该督将赵三来依谋杀五岁幼孩例拟斩立决与犯时不知之律不符。应请交司更正。嘉庆五年说帖欲谋杀人误毒三人伤而未死晋抚咨李必蓁谋毒李会明误毒李二子等三人伤而未死一案。查律载谋杀人而误杀旁人者以故杀论注云不言伤仍以斗殴论又谋杀人伤而不死者绞监候已行未伤者杖一百徒三年各等语。检查乾隆五十一年直隶省黑三达色欲谋杀张氏误砍孙三旋即平复一案。该省以黑三达色屡次滋扰经官责惩不悛复欲谋杀张氏误将孙三殴砍多伤将黑三达色除谋杀人误伤旁人以斗殴论轻罪不议外照棍徒扰害例拟军咨结在案。此外并无谋杀人误伤多人之案。此案李必蓁因挟李会明疑窃之嫌起意谋害以致误毒李历蓁、李二子、解大元子三人伤而未死。该抚以律例内并无谋杀人而误伤三人作何治罪明文如照谋而已行仅拟满徒该犯已误伤三人未便以未伤人科断将李必蓁照谋杀人伤而不死绞罪上量减一等杖一百流三千里。职等详加酌核李必蓁欲谋害李会明致误伤李历蓁等三人其所伤之人并非所谋之人误伤既以斗殴伤论向俱不计0611
其所伤人数多寡从一科断。是李必蓁误伤三人按律止应杖八十其欲谋之李会明系属已行未伤律应满徒二罪俱发自应从其重者。论若如该抚所咨于谋杀已伤未死绞罪上减流是舍已行未伤本律于不用而牵引已伤未死之条将来遇有误伤一人及伤至三人以上之案势必辗转比附臆为加减转致无所依据。且此案该县原拟以该犯挟嫌谋害母老丁单不准留养似已足以示惩。李必蓁一犯应请仍依谋杀已行未伤人本律拟徒。嘉庆十年说帖欲毒婢女误毒夫之功尊身死川督题：张綦氏气忿服毒致程张氏误服身死一案。查律载谋杀人而误杀旁人者以故杀论又妻故杀夫之缌麻以上尊长拟斩监候各等语。此案张綦氏系张庭芳之妻程张氏系张庭芳出嫁亲姑服属大功尊长张綦氏因与夫不睦欲行服毒自尽并恐伊死后婢女春莲富香被夫拷问受屈起意一并毒死诡称肚痛系属发痧令春莲烧水一罐张綦氏取出毒鼠药末正欲倒入罐内适程张氏进房撞见张綦氏诈称系医痧病之药即将药末倒入哄令春莲富香同伊各服一茶杯免生痧病。张綦氏服毒后肚腹疼痛倒床昏卧程张氏因常患痧病信以为实即自用茶碗倾服药水一碗先后毒发呕吐。张庭芳查系中毒用药解救将春莲富香张綦氏救醒询悉前情。讵程张氏毒重身死。查张綦氏本系欲自服毒即其所欲谋毒同死之人亦止意在婢女并非蓄意毒毙程张氏。至程张氏误信氏言于该氏已经服毒之后自行饮服毙命实非该氏意料所及惟律贵诛心仍应按律科该氏以故杀之罪该氏除谋毒婢女二人伤而不死轻罪不议外该省将该氏依谋杀人而误杀旁人以故杀论妻故杀夫之缌麻以上尊长律拟斩监候与律相符应请照覆。嘉庆二十一年说帖1611
持刀谋命将抱劝之人戳死奉天司查律载：斗殴而误杀旁人者以斗杀论谋杀人而误杀旁人以故杀论。又斗杀者绞监候故杀者斩监候又谋杀人伤而不死造意者绞监候各等语。此案徐田有因与史发荣等均在王泳连家同住王泳连邀徐田有等共饮徐田有忆及王泳连屡次褫伊酒后言语絮叨即罢饮令李玉有买酒才饮王泳连以徐田有意存讥诮致相急吵王泳连嚷骂李玉有拦劝徐田有嗔护李玉有亦向詈骂随即扑殴经人劝出。徐田有因被王泳连、李玉有辱骂心生忿恨起意将王泳连等杀死泄忿。随藏掖尖刀走进屋内拔刀戳扎致伤王泳连项颈等处转身向李玉有扑奔史发荣由徐田有身后抱劝徐田有转身用刀一摔误戳史发荣左臂膊殒命。王泳连伤经平复。该将军将徐田有依谋杀人而误杀旁人律拟斩监候等因咨部。臣部查谋杀人而误杀旁人之案或时在昏夜不及辨认仓猝致毙或人非觌面加毒于饮食以致误食者邂逅殒命大抵时在仓猝事出不虞方可依误杀律科断。若系意料所及则应究其行凶之情节各照本律分别问拟不得概援谋杀之条今徐田有因谋杀李玉有持刀向李玉有扑奔适史发荣由该犯身后抱劝该犯转身摔刀戳伤史发荣身死。是该犯之摔刀将史发荣戳伤由于史发荣将伊抱住不能奔戳。李玉有所致当其一抱一戳显有急斗情形不得谓非意料所及与谋杀人而误杀旁人者不同。且该犯因饮酒细故与王泳连口角起衅李玉有亦系拦劝之人并无积恨何至蓄意欲将王泳连、李玉有一并谋死?况检阅供招同室之人除史发荣、王泳连、李玉有外尚有潘英德等三人该犯白日持刀杀人岂不计及只身难以抵御?谋杀既无诡密情节而杀人又无戳此误彼情形罪关斩绞出入臣部未便率覆应令该将军另委贤员研确情按律妥拟。道光十二年说帖2611
乘人睡熟谋殴误毙他人陕西司查律载：谋杀人而误杀旁人以故杀论又故杀者斩监候各等语。此案阮光志因与周应才同在孟大林杂货铺内生理周应才屡次恃强将伊欺压阮光志与之争吵不和。嗣因向孟大林索讨工钱孟大林推缓阮光志斥其骗赖被周应才帮护用拳殴伤经孟大林拉劝阮光志进房睡熟。适孟大林之弟孟大洪探亲经过进铺坐歇周应才留其在床上睡宿周应才上楼各寝。四更时阮光志睡醒忆及屡被周应才欺陵起意乘其睡熟还殴泄忿虑其报复欲将其腿脚殴成残废即起身开门顺携木扁担走入周应才房内黑暗中用扁担连殴因闻声哼不似周应才点灯照看始知误将孟大洪偏右殴伤孟大洪越二日殒命。该抚将阮光志依斗殴而误杀旁人律拟绞监候等因具题。臣等查同一误杀旁人之案而因谋而误与因斗而误罪名各不相伴办理岂容牵混?今阮光志因被周应才屡次恃强欺压乘其睡熟用扁担连殴致误将借宿周应才床上之孟大洪殴毙不特无争斗之形亦且无撑拒之状核与因斗误杀之律不符。况检阅原验尸格孟大洪被殴五伤俱重至骨损迹其下手狠毒不死不休显有蓄意谋杀情事。即使伤在下体已难强为解免断无伤在头面反令饰词狡卸之理。所供欲殴周应才腿脚成废不期误伤孟大洪偏右致死之处殊难凭信乃该抚并未详核案情辄将该犯照斗殴而误杀旁人律问拟殊属轻纵。案关斩绞出入应令该抚另行提犯研讯务得确情按律妥拟具题。道光十二年说帖因人争扭推劝出门跌毙人命苏抚题王富郎与蔡品争扭被王物宝推跌致伤蔡品身死一案。缘王富郎在洪泳功门内为洪泳功幼女剃头时陶长郎、蔡3611
品、王物宝、陆大宗先后走至纠合跌钱蔡品因输王富郎钱三文不给致相争詈蔡品即抓破王富郎右腮颊王富郎亦抓伤蔡品右颔颏互相扭结王物宝解劝不开惟恐伊等将门碰倒恐洪泳功归家理论欲行推出户外随在王富郎背后一推其时王富郎与蔡品对面互扭站立不稳蔡品为门槛所绊仰跌槛外擦伤左右肋。王富朗亦仰跌蔡品身上以致右膝抵伤蔡品脐肚下讵蔡品伤重殒命。将王物宝依斗杀拟绞王富郎拟杖具题。查王富郎与蔡品因跌钱争角彼此俱经抓伤互扭被推同跌倒地王富郎膝抵蔡品身死王富郎与蔡品始终殴扭并未释手王物宝系蔡品表弟若经袒护帮殴则以之拟抵尚属情理。兹该抚既称王物宝扯劝不开恐其碰坏洪泳功之门欲行推出是王物宝并非在场帮殴之人即王富郎之抵由于王物宝之推以为原始之论而王物宝之推则实由于王富郎蔡品之斗尤非王物宝肇起事端乃置始终殴扭抵毙人命之王富郎于不问而将在旁推劝之王物宝拟以绞抵于情法未为允协。应令核明妥拟去后。今据该抚查王富郎还抓蔡品颔颏仅破浮皮嗣虽互相扭结并未动手殴打其膝抵之伤由于王物宝推跌当王富郎蔡品扭结之时王物宝虽劝解不开在场尚有陶长郎等不难唤同拉劝且洪泳功之门碰破与否亦与王物宝无涉乃劝解不开即用力往外向推以致蔡品王富郎齐跌倒地膝抵致伤身死则蔡品之死实系王物宝推跌所致是王物宝即属下手伤重之人自应以王物宝当其重罪应仍照原拟等因。应如所题。王物宝合依斗杀律拟绞监候王富郎起衅争扭致被推跌照余人律杖一百。乾隆三十二年题准案?
照所见集录拉劝碰人门牙牙伤自己囟门四川司查律载：斗殴而误杀旁人者以斗杀论若过失杀人4611
者依律收赎。注云：过失谓耳目所不及思虑所不到初无害人之意而偶致杀人者皆准斗杀罪依律收赎。又例载斗殴之案致命伤重及虽非致命伤至骨损即因风身死在十日以外仍依律拟以绞抵各等语。此案廖升高因在宋正发田坎洗脚宋正发疑伊捉其田内之鱼拢向搜查两相口角揪扭时宋正发之堂弟宋长发见而赶至踩上田坎拉劝头碰廖升高上唇将廖升高门牙碰断宋长发亦被廖升高牙齿带伤囟门宋长发越四十三日因风殒命。该督将廖升高依过失杀律收赎等因。查廖升高与已死宋长发堂兄宋正发揪扭宋长发赶至拉劝互相碰带致伤并非耳目所不及思虑所不到。且宋长发如果意在拉劝何以头碰该犯上唇而碰带之伤何以重至骨损?诚恐宋长发见该犯与其堂兄争扭上前帮护互相殴伤所致。检查向来办理因斗殴误毙拉劝之人俱以误杀旁人拟绞若死者自行致伤于人无尤亦祗可以肇衅酿命。酌量科以枷杖岂得照过失杀律收赎致与律注不符。罪名既关出入案情亦未确凿应令研讯确情另行按律妥拟。道光十年说帖劝阻不理抱人肚腹内损身死河南司查律载：斗杀者绞监候又过失杀人者准斗杀罪依律收赎。注云过失谓耳目所不及思虑所不到各等语。此案王中才因王亮明向伊无服族叔王生堂索欠彼此吵骂。王亮明扑殴王中才拦劝不理虑致滋事即从王生堂身后走拢两手将王生堂肚腹抱住推送出门。不期王生堂被抱内损坐倒地上口吐血水逾时殒命。该抚将王中才依过失杀人律收赎等因咨部。查王生堂与王亮明争殴该犯从中拦劝虽无帮殴情事惟该犯拦劝不理将王生堂抱住推送出门已有挣拒情形以致王生堂被抱内损殒命核与耳目所不及思虑所不到之律注不符。自应仍照斗杀律拟绞该抚将该犯依过失杀律问5611
