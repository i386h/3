<!-- { "loadSidebar": true } -->
种种支离是否另有起衅别情应令研究确实再行核办等因。题驳去后嗣据该督咨称：查例载但经调戏其夫与父母亲属及本妇羞忿自尽者绞监候。又村野愚民本无图奸之心不过出语亵狎本妇一闻秽语即便轻生杖一百流三千里。又妇女因人秽语戏谑羞忿自尽之案如系别无他故辄以戏言觌面相狎者即照但经调戏本妇羞忿自尽例拟绞监候各等语。诚以蓄意求奸用言调戏事本有心故一经羞忿自尽不论本夫及父母亲属定例特严绞抵所以惩淫恶而励廉耻也。至村野愚民或因事交谈失于检点致涉秽亵或自在他处不防有人出言无忌适被妇女听闻因此抱忿轻生不特无图奸之妻抑且无戏谑之言其迹易明其情可原故得减绞为流。若别无他故辄以戏言向妇女觌面相狎因而羞忿自尽在言者有意亵狎初非偶失检点闻者亲遭秽辱亦非得自听闻是以乾隆五十一年定例之初本不论有无图奸之心但以秽言觌面相狎即应按例拟绞。若必分别有心无心为断则有意图奸即属但经调戏无意图奸即属村野愚民拟绞减流已有专条可引。此例之设不几等于虚文其非但经调戏而亦应拟绞不得与村野愚民同拟流罪者恶其并无他故觌面戏谑故也。盖无故而向妇女戏谑迹近调戏纵使无意求奸已属有心故犯事在防微例严杜渐故凡妇女因人亵语自尽之案总以是否戏谑分绞流不以有无图奸衡轻重而戏谑之语或指物之戏人或借彼以谑此狂徒佻达不一其词要以觌面之人即为被狎之妇不必因其出语之借端而发辄泥本妇之别有所归。此案赵拐子因饮醉回归见赵刘氏站立门首并无他故辄以将钱送给欲与该氏孙女段赵氏睡宿空言向赵刘氏觌面戏狎。是被狎之本妇在赵刘氏不在段赵氏死者既系被狎之妇秽亵又在觌面正与亵语戏谑羞忿自尽拟绞之例相符似不能因其语系托指又无图奸之心竟置觌面相狎于不论。虽赵刘氏系再醮6921
之妇年近六十不等于青年少妇。第人无贤愚男妇之嫌宜别女无老少羞忿之心则同。例内统以妇女二字概之则一经被辱自尽即应取问。如例未便于此中再有区别皍奉部驳以如果赵拐子并朱与本妇觌面亦本无图奸之心且业经服礼三日情近追悔自尽自有拟流之例等因。是舍赵刘氏而指段赵氏为本妇故以并未觌面又非有心图奸详示原拟之非。现经审明该犯赵拐子虽非有意图奸实与赵刘氏觌面戏谑赵刘氏系被狎之本妇始终羞忿自尽并非追悔轻生。如以为赵拐子并无图奸之心竟照村野愚民出语亵狎例拟流而该犯系衅起戏谑事在觌面另有拟绞之条。如以为觌面戏谑必须实有图奸之心者方拟绞抵则是调戏而非戏谑何必于但经调戏正例之外另设戏言相狎比照之文。究竟村野愚民出语亵狎与并无他故辄以戏言觌面相狎两例一则拟流一则拟绞应作何分晰部驳内所称并未与本妇觌面亦本无图奸之心自有拟流之语是否必须两事俱无方可减绞为流抑有一于此即当依例拟绞罪关生死出入未便草率臆断拟合咨部示遵以便援引并请俟奉到部示之日再行定拟等因。复经臣部查办理妇女羞忿自尽之案其有意图奸则有但经调戏拟绞之条其无意图奸则有村野愚民拟流之条其以戏方觌面相狎即照但经调戏例拟绞者总以并无他故为断不得稍涉疑似遽定爰书。盖缘奸徒中藏叵测其无故突加佻达之词未必非有意先为探试之计及至败露则又欲借词无心以巧于自覆。迹虽涉于亵狎心实平于调戏律严诛意是以比例拟绞。然必供证明确实系别无他故情近图奸方可定谳非谓罪状未明而又实出无心者亦概从重典也。如以为有心无心例无明文殊不思村野愚民之条即以本无图奸之心定拟满流盖其心既明其罪可从末减至于调奸未成追悔自尽拟流之例则以事隔时日本妇之死或不尽由调奸所致故亦得减绞为流。参观互见例义甚明。此案赵拐子因7921
醉后谑语致赵刘氏羞忿自尽前经臣部以原审情节支离驳令覆审皍据该督覆讯各供详请核示等因咨部。臣部详阅此次供招如赵拐子所称当日赵刘氏孙女段赵氏并未回家伊所素知不特无可图奸且断无欲奸人孙女公然向其祖母明告之理。伊所称欲与段赵氏睡宿不过借此空言向赵刘氏戏谑等语。试思赵拐子既无图奸段赵氏之心而赵刘氏系年近六十之妇女又有伊媳董氏在旁赵拐子亦断无觌面图奸之理何故以无谓空言触人忿怒安知非别有所因。即赵敬所称次日往找未见等语当赵拐子服礼走散似乎事已寝息赵刘氏忿恨之心可以消释。即令被辱不甘而其夫赵敬是晚回家听闻其事明知欺侮伊妻之人近在同里岂肯从容坐待必至来日始行往找不依。查赵拐子于十五日傍晚时谑语起衅赵刘氏于十八日服毒殒命事隔三日之久赵刘氏既忿不欲生赵敬亦必再四找寻或竟投保鸣官务得罪人以求泄忿岂仅往找一次未见即肯甘心?且当赵敬往找之时赵拐子虽预先逃遁其家与邻佑人等岂更无一人与赵敬见面而赵敬亦并无登门叫骂投保鸣官确据。即地邻亦俱无切实供词。此案虽经覆审仍是一面空谈揆之情理均难凭信。设使赵拐子未经谑语相狎之先另有起衅别情固与并无他故之例义不符且使该犯本无图奸之心只系醉后无知妄言或该氏死于三日之后不尽由该犯谑语所致均不应遽拟缳首。臣部核办各省案件总以情真事实为定罪之权衡。其涉于疑似者必驳令覆审明确以成信谳不能平空臆断谓应作何援引先为指示。应令该督仍将此案遴委贤员悉心研鞫务得确情妥拟具题到日再议等因咨行。去后皍据该督疏称提集犯证遵照部驳情节逐加研鞫。如部驳赵拐子既无图奸赵刘氏之心而赵刘氏系年近六十之妇女又有伊媳董氏在旁赵拐子亦断无觌面图奸之理何故以无谓空言触人忿怒安知非别有所因一节。讯据赵拐子供称伊与同姓不宗8921
之赵敬继妻赵刘氏回村认识其孙女段赵氏年幼时与伊习见不避迨后长成出嫁即避忌不见。道光元年二月十五日将晚时分伊自作坊饮醉携钱回归路经赵敬门首见赵刘氏同媳董氏在彼立站即顺口以送给钱文欲与其孙女段赵氏睡宿之言向赵刘氏戏谑原系醉后糊涂一时无心说出并非有意图奸是以不知避忌亦虑不及有董氏在旁。并称是日段赵氏并未回家无可图奸如非酒醉不惟不敢亵狎亦断不肯向年近六十之妇人以此无谓空言触人忿怒。委因伊曲■迷心以致语涉秽亵实非别有所因惟求详情等语。查讯现到之尸孙赵三亦称赵拐子未向伊继祖母刘氏戏谑之先亦无另有起衅别情。查酒醉之徒昏迷罔觉往往不知避忌出言无状事所常有。是赵拐子所称因醉后糊涂一时无心向赵刘氏戏谑不期触人忿怒并非有意图奸亦非别有所因之处所供似属可信。又如部驳当赵拐子服礼走散似乎事已寝息赵刘氏忿恨之心可以消释即令被辱不甘而其夫赵敬是晚回家听闻其事明知欺侮伊妻之人近在同里岂肯从容坐待必至来日始行往找不依。查赵拐子于十五日傍晚时谑语起衅赵刘氏于十八日服毒殒命事隔三日之久赵刘氏既忿不欲生赵敬亦必再四找寻或竟投保鸣官务得罪人以求泄忿岂仅往找一次未见即肯甘心。且当赵敬往找之时赵拐子虽预先逃避其家与邻佑人等岂更无一人与赵敬见面而赵敬亦并无登门叫骂投保鸣官确据即地邻亦俱无切实供词一节。讯之尸孙赵三供称是年二月十五日晚伊祖赵敬自外回家伊继祖母赵刘氏告知被赵拐子当面秽亵不依村骂赵拐子服礼走回。因其公然戏狎明是有意欺辱难以为****行自尽。伊祖因赵拐子等辱及妻女当欲往找不依因值天晚遂与伊伯母董氏同向劝慰防范即于次早往找赵拐子躲避未遇。经赵拐子之母赵张氏将伊祖母劝慰回家并非无人见面。后欲再找因与赵拐子近在同里知其未9921
回即登门叫骂亦属无益。并因伊祖母赵刘氏见伊祖找寻赵拐子不见追悔当时不应因赵拐子服礼放其走回益加气忿伊祖恐伊祖母自尽即在家朝夕防守不离并称赵拐子迟早总要回归可以理论故未鸣保报官并非甘心忍受从容坐待。迨是月十八日伊祖见伊祖母卧炕不语意为气已消释适有事出门伊亦外出。讵伊祖母因此抱忿乘伊伯母董氏赴厨房炊爨即自服毒身死。从前伊祖因伊祖母自尽总由被辱气忿所致是以未将追悔缘由备细供明等语。核与该县所讯赵敬暨赵拐子之母赵张氏供亦相同并讯据赵拐子又称伊因醉后向赵刘氏随口戏谑当因赵刘氏不依村骂伊即自知失言向赵刘氏磕头服礼回归并行躲避。不意赵刘氏因告知赵敬寻伊理论未遇追悔当时不应因伊服礼放伊走回以致抱忿捐躯。前因赵敬等未将赵刘氏追悔情由据实供明是以伊亦并未供及等语。质之地邻人等亦供无异词。是赵刘氏于赵拐子服礼走散后因告知伊夫赵敬往找不遇追悔当时不应放赵拐子走回因而抱忿已据赵敬因尸孙赵三切实供明。揆厥情词甚为确凿亦无疑义。又如部驳设使赵拐子于未经谑语之先另有起衅别情固与并与他故之例义不符且使该犯本无图奸之心只系醉后无知妄言或该氏死于三日之后不尽由该犯谑语所致均不应遽拟缳首一节。查此案前因赵拐子觌面向赵刘氏戏言相狎致氏羞忿自尽供无他故是以将该犯依例拟绞。现经讯明赵拐子未经谑语之先并无另有起衅别情及其随口戏谑经赵刘氏不依村骂该犯又经向氏服礼仍因赵刘氏事后告知伊夫赵敬往找该犯理论未遇追悔当时不应将该犯放走因而抱忿服毒身死。是该犯之戏言亵狎虽在觌面而该氏系死于追悔三日之后究与妇女因人亵语戏谑实在并无他故者情事有间。诚如部驳未便遽拟缳首自应更正将赵拐子比例拟流等因具题。查例载调奸妇女未成业经和息之后其夫与父母亲属及本妇复0031
