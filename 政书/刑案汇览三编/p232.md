<!-- { "loadSidebar": true } -->
刑案汇览卷三十三夫殴死有罪妻妾殴死詈殴翁姑之妻并未亲告河抚题杜恒太殴死伊妻袁氏一案。查律载：妻妾骂夫之父母而夫擅杀死者杖一百。注云：父母亲告乃坐。又例载秋审可矜人犯如子妇詈殴翁姑其夫忿激致毙照免死减等例再减一等发落各等语。又嘉庆十三年山东省吴会因妻王氏向伊母詈骂扭结并将伊母扑伤吴会见而忿激叠砍王氏毙命。该省以王氏抓伤夫母验明有据可否不必拘定亲告律注拟杖完结咨请部示。经本部以律内注明亲告乃坐并无殴骂之分且夫致毙詈殴翁姑之妻秋审时例得照免死减等例再减一等行令按律拟绞具题完结在案。是同一致死殴骂翁姑之妻律系杖一百例系俟秋审时照免死减等例再减一等罪名轻重悬殊总以是否父母亲告为断。此案杜恒太因妻袁氏向伊母顶撞詈骂将袁氏殴伤身死其母并未亲告自应仍依殴妻至死本律定拟俟秋审时再议减徒。该省将该犯问拟绞候核与例相符似可照覆。嘉庆十六年说帖殴死骂祖之妻投约未即报官山东司：此案巩会之妻崔氏因嘱夫祖巩灿兴抱其幼子巩7911
灿兴因欲赴集用言回覆崔氏肆骂巩会听闻气忿取小木凳殴伤崔氏偏左巩灿兴被骂不甘投知地保正欲禀究崔氏即于次日殒命。查崔氏辱骂夫祖系二十一日之事巩灿兴果已投明地保何以当时不即禀究直待二十二日崔氏身死之后至二十三日始行一同报官是崔氏之辱骂夫祖虽经巩灿兴于到案之后逐细供明即质之邻证尸属供亦相同。第巩灿兴究未当时告官自不得坐崔氏以应死之罪转宽巩会以绞抵之条即云该氏詈骂夫祖属实亦应俟秋审时再行区别办理。今该抚以巩灿兴正欲禀究该氏旋即因伤致毙到案逐细供明实与亲告无异将巩会依妻骂夫之祖父而夫擅杀律拟以满杖殊未允协应令另行妥拟。去后兹据遵驳覆审巩灿兴供明被崔氏詈骂伊孙将崔氏殴伤后因往找地保黄克俭未遇二十二日午后找见黄克俭告知情由黄克俭前往看明因晚未及进城拟俟次早赴县具禀适崔氏即于是夜殒命是以一并禀报质之地保黄克俭亦无异词。查崔氏詈骂夫祖虽经巩灿兴于到案时供明质之邻证尸属供亦相同第巩灿兴究未于崔氏未死之前告官不便因其先纵投知地保即同亲告宽巩会以绞抵之条将巩会依律拟绞等因应如所题。巩会应改依殴妻至死律拟绞监候地保黄克俭因巩灿兴于二十二日下午始向投知至巩灿兴家看明崔氏伤痕因晚不及进城适崔氏于是夜身死是以一并禀报并非有心玩误应予免议。嘉庆八年题准案?照驳案新编录妻詈骂姑供证虽确但未亲告黑龙江将军咨满仓擅杀詈骂伊母之妻牛氏一案。又直隶司审拟冯二故杀詈骂伊母之妻祝氏一案。查律载夫殴妻至死者绞故杀亦绞。又妻因殴骂夫之父母而夫不告官擅杀者杖一百。注云：父母亲告乃坐又例载秋审可矜人犯内如子妇不孝詈殴翁姑其夫忿激致毙案情既确照免死减等例再减一等8911
发落各等语。又嘉庆四年奉上谕：四川省周万成、杨作元殴死伊妻固因其詈骂翁姑但俱系故杀着免死减等发落毋庸再减一等。钦此。在案。详绎律义诚以子妇之于翁姑与父母等其有不孝殴詈则罪犯应死是以其夫忿激致毙止惩其擅杀之罪予以满杖。惟是伦纪綦严人命至重如使伊妻并无殴詈干犯重情其夫因别故将妻殴毙父母溺爱其子恐其拟抵于到案之后代为捏饰以图脱子罪亦不可不预杜其渐。是以律注云：亲告乃坐正以明事前未经呈告逮伊妻被杀之后始经供有詈骂翁姑情事伊父母随同供证者不得概行引用即使案情确实亦须俟秋审时核办。其是殴是故分别减等发落若詈骂毫无证据虽审无起衅别情仍应照例入缓向来办理章程较若列眉不容淆混。职等查满仓一案该犯因妻牛氏在伊母跟前不时顶撞泼骂仍出外各处游荡该犯告知伊母并同伊妻母唤令回归牛氏仍向伊母子混骂该犯即将牛氏殴伤并扔弃冰窖水淹殒命。是牛氏詈骂其姑固属罪犯应死亦有尸亲确证惟并未亲告在先与律不符未便竟拟满杖。所有满仓一案应请驳令另拟以符定律。至冯二一案据该犯供称因妻祝氏詈骂伊母该犯将其殴伤越六日后因祝氏乘伊睡熟用带将伊项脖拴勒该犯惊醒一时气忿起意致死取刀叠砍伊妻毙命。详核案情死者詈骂其姑虽有邻佑供证足据事前究未亲告至该犯所供将伊用带套勒项脖一节当场并无证佐尤属一面之词案系故杀自应按律问拟俟朝审时照例核办。其说帖所引乾隆四十六年王瑞一案查阅原案死者将其姑推跌倒地有邻人王智目击后复因被斥将其姑比犬回詈原题声明即与亲告无异。因系故杀于擅杀杖一百罪上加一等杖六十徒一年完结。固属衡情定拟而殴姑情节更重亦与现在两案均不相同。又乾隆九年唐文瑞一案据统纂摘载死者不肯与翁煮茶反行咒诅。伊翁以卧病不能亲9911
告被夫殴死系远年成案既无从查核全招即不得援照办理自应就现行例案画一定拟。嘉庆二十一年说帖?满仓一案据该督遵驳拟二绞于十二年题结见成案妻殴跌姑虽经投保但未亲告广东抚咨外结咨销一案。查律载：妻妾因骂夫之父母而夫擅杀者杖一百。注云父母亲告乃坐等语。诚以闺门暧昧或因别故殴死妻妾之后借殴骂以图抵饰该犯亲溺爱其子从而附会捏供律注必须亲告乃坐原以防串捏卸罪之渐也。今粟荣贵许贤二案一系因妻唐氏顶撞伊母廖氏并将廖氏推跌倒地该犯气忿用刀砍伤唐氏身死。一系因妻黄氏混骂伊母谢氏并将谢氏碰跌倒地该犯气忿用刀砍伤黄氏身死。该抚以廖氏业将被媳推跌情由投鸣保邻谢氏被媳混骂碰跌有邻人卢景文等目睹可证即与亲告无异。将粟荣贵许贤均依妻殴骂夫之父母而夫擅杀律拟杖咨部。本部细核案情唐氏推跌伊姑廖氏虽经廖氏投鸣保邻黄氏碰跌伊姑谢氏虽有邻人卢景文等目睹可证惟廖氏谢氏究未赴案呈告与亲告乃坐之律注不符且恐该犯等因别故将妻殴毙之后串捏供词以图避就该抚率据事后无据之供即拟以满杖殊属未协应令另行按例妥拟。嘉庆十四年说帖杀死詈骂翁姑之妻并未亲告北抚题范文明故杀伊妻龚氏一案。查律载：夫殴妻至死者绞故杀亦绞。又妻殴骂夫之父母而夫擅杀者杖一百。注云父母亲告乃坐又例载可矜人犯内如子妇不孝殴詈翁姑其夫忿激致毙照免死减等例再减一等各等语。是办理子妇殴詈翁姑而夫擅杀之案总以是否亲告有无证据为断如夫之父母亲告者则拟满杖若并未亲告则依律拟以绞候秋审时核其实有不0021
孝证据者入于可矜。盖庭闱变迁百出父母溺爱难明恐易启饰词假捏之渐故非亲告不得以擅杀论具有深意存也。此案范文明因妻龚氏不肯赴地拔草逼令同行。龚氏手携木棍拄路行至中途坐歇该犯催促不理夺棍殴伤其左后肋因其撒泼辱及该犯父母该犯气忿起意致死即将龚氏?毙。是龚氏辱及翁姑不惟该犯父母并未亲告而且旁无证佐未便据该犯一面之词遽宽其擅杀之罪致与律例不符。职等凡奉交核案件如外省有引断不符罪名错误即各按律例更正。或有案情未协亦驳令覆审从不敢稍存回护之见。该省依律问拟尚无错误应请照覆。嘉庆十九年说帖殴死屡次行窃不服送究之妻晋抚咨孙有林殴死行窃之妻薛氏一案。查夫殴妻至死除妻殴骂夫之祖父母、父母及杀死犯奸之妻例有专条应照各本律例问拟外其余有他罪并非罪犯应死而夫擅杀者应仍以殴死妻拟绞至期亲以下尊长因玷辱祖宗起见忿激杀死积惯匪徒怙恶不悛之卑幼各于殴杀卑幼本罪上减一等。此专指本宗尊长忿激致死为匪卑幼而言虽妻之行窃亦属玷辱门风而本条例内并无杀死行窃之妻亦得减等明文且律称妻有他罪不至死而夫擅杀仍绞。曰他罪则所包者广凡非殴骂祖父母父母及身犯奸邪其余犯窃等类皆为他罪岂得将殴死行窃之妻而与尊长杀死行窃卑幼并论减等致与律注相背。此案孙有林因妻薛氏屡次行窃玷辱门风欲揪送官薛氏抽出该犯腰间镰刀向砍该犯松手逃跑薛氏赶砍将及该犯情急拾石掷伤薛氏耳根殒命。该省以可否将孙有林量减一等拟流之处咨请部示。查薛氏虽屡次行窃并非罪犯应死正与妻有他罪不至死而夫擅杀仍绞之律注相符律例既无轻减明文自应仍按本律问拟。应咨覆该省将孙有林依夫殴妻至死律拟绞监候。道光1021
四年说帖致死罪犯应死之继妻及子媳嘉庆五年十二月十六日奉上谕：颜检奏审拟勒毙继妻子媳之梁自新援情酌拟一折梁自新因继妻白氏将前妻所遗一子梁有幅时加陵虐浼人说合将白氏带来前夫之女张氏作配其子曲意调停。讵白氏不肯回心而张氏复加陵虐其夫白氏又纵女与梁顺光通奸经梁自新撞见仍复隐忍乃白氏、张氏竟商同用信谋害梁有幅经梁自新看破搜出毒食尚不加殴打忍俟次日报官可见梁自新亦非遽行逞忿之人。迨是晚张氏又赶打其夫白氏即随声詈骂梁自新气忿莫释始将张氏勒死白氏复向梁自新撞头拼命梁自新随将白氏亦即勒死自行投报。核其情节白氏张氏母女处心积虑必欲将梁有幅致死张氏用药谋毒其夫本系应行斩决之犯例得勿论白氏忍绝其夫宗嗣罪亦应死。梁自新激于义忿若仍照寻常杀妻之案将梁自新问拟绞候虽秋审亦必可矜而罪名实未允协颜检请将梁自新量减为杖一百流三千里所议甚是着加恩再减为杖一百徒三年以示朕明刑弼教维持风化之至意等因。钦此。通行本内案因妾咒骂父母将其绝食病死川督咨：张开鹏因伊妾王氏撒泼用棍将其殴伤复用绳将其拴在房内冀其改悔。旋闻王氏在房咒诅该犯父母该犯生气不给饮食以致王氏气痛旧病复发身死。查王氏死由于病未便科以殴妾至死问拟满徒惟殴责后复行拴缚又闻咒诅伊亲屏绝饮食以致病发身死亦未便以死由于病殴非折伤律得勿论置屏食于不议。将张开鹏比照妻妾因殴骂夫之父母而夫擅杀律拟杖一百。嘉庆二十四年案2021
