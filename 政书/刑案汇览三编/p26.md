<!-- { "loadSidebar": true } -->
办系属按例办理。兹臣等遵旨会同覆查该犯李安置理直情急脚踢一伤尚非无故逞凶干犯。惟原犯本系斩候罪名无可议减至该犯亲老丁单例应秋审时查办留养应请仍照刑部等衙门原拟办理等因。嘉庆十六年五月二十六日题二十八日奉旨：李安置依议应斩着监候秋后处决。余依议。钦此。嘉庆二十五年说帖?此案系九卿议奏叠殴功兄致毙斩候改缓留养东抚题郭景夏听从伊父喝令殴伤强奸有服亲属未成之小功兄郭景魁身死声明亲老丁单一案。查殴死本宗缌麻尊长之案其应行留养尚须俟秋审时办理而殴死本宗小功尊长自不得随案声请留养。检查十四年江苏省张阿悌殴死胞兄张文显一案又二十二年山东省姚恒杰碰伤大功兄姚恒清身死一案均仍依强本律拟斩立决奉旨改为监候入于秋审服制情实各在案。此案郭景夏因小功服兄郭景魁强奸伊弟媳马氏未成该犯听从伊父郭克贤喝令将郭景魁叠殴身死。死者固系强奸小功弟妇未成罪人该犯听从父命与无故逞凶干犯者不同。惟死系本宗小功尊长虽听从父命叠殴致死本例应拟斩监候与由立决改监候者罪名原有区分。而其为服制攸关则无二致。其亲老丁单之处仍应照律不准声请俟将来情实二次改缓后再行查办。该司拟将该犯随案声请留养似未允协应行更正。嘉庆二十四年说帖服制改缓斩犯亲老有兄残废川督题缓决斩犯崔真声请留养一案。原题内称崔真因听从父命勒毙犯奸之出嫁降服大功胞姊崔氏依律拟斩立决奉旨改为斩监候嗣由实改缓。恭逢嘉庆二十五年八月二十七日大赦不准援免汇入道光三年秋审缓决一次。该犯父母俱年逾14
七十有兄崔有现患瘫病已成残废家无次丁可否比照卑幼殴死本宗期功尊长实可矜悯之例将家有亲老无人侍奉缘由声明恭候钦定等因。查殴期功尊长致死情可矜悯拟斩签奉旨改为斩候之犯如原题内声明亲老丁单应于秋审情实二次改缓汇入该省留养册内进呈声明准其留养。检查嘉庆十四年江苏省张阿悌听从伊母喝令致伤胞兄张文显身死又嘉庆二十三年浙江省余成富救父殴伤小功兄余成焕身死此二起均系亲老丁单秋审情实二次改入缓决。据该省结报本部汇入该省留养册内声明俱准其留养在案。此案崔真听从父命谋杀出嫁胞姊与殴毙期功尊长稍有不同而其情可矜悯由斩决改为监候由情实改为缓决则并无二致。如果亲老丁单属实自应推广皇仁题请准其留养。惟查该省从前定案原题内据该犯崔真供称兄弟三人今该省咨部清册内以该犯本止弟兄二人因勘转时府房刑书将二字误写为三字核与原题既前后互异即难保无贿嘱捏饰情弊。该督又称该犯有兄崔有现患瘫病已成残废家无次丁请将该犯存留养亲。查罪犯如有兄弟例不准留养。历年办过成案有弟犯死罪因兄系笃疾原情准照独子留养之案。必其兄或双目俱瞽或手足断折实系已成笃疾始准衡情办理。遍查并无因凶犯之兄残废将凶犯留养成案。今该省声称崔真之兄崔有所患瘫病仅止残废并无成笃字样将来医治或可就痊非笃疾可比似未便率行准其留养。应驳令该省详加查验究竟崔真弟兄几人有无捏饰崔有现患瘫病能否医痊果否已成笃疾查明另行核题。道光四年说帖误伤父母拟斩改缓后请留养浙抚奏帝山县民龚加红呈请将伊子龚奴才留养一案。查龚奴才在原籍义乌县营生有童养未婚妻陈氏随伊父龚加红寄居24
常山。陈氏与童和尚通奸龚加红知情纵容嗣龚奴才将陈氏接回义乌成亲询出奸情无奈隐忍禁止陈氏不许再回常山。后龚奴才外出生理陈氏乘间复回常山探望。龚奴才查知赶至常山时已昏夜龚加红业经睡寝龚奴才向陈氏斥骂陈氏顶撞龚奴才将陈氏殴并顺取剪刀向戳陈氏闪避适龚加红听闻起身走至陈氏背后赶劝龚奴才收手不及误将龚加红左肋戳伤旋经平复审明伤由误戳并非有心干犯将龚奴才依子殴父律拟斩立决具题奉旨九卿议奏改斩监候秋审情实两次未勾刑部照例奏明改入缓决。自嘉庆二十二年起至二十五年止缓决四次恭逢上年八月二十七日恩诏因有关十恶不准援免在案。兹据龚加红呈称伊夫妇俱年逾七旬只生龚奴才一子素性孝顺并无触忤。龚奴才将伊误伤迄今羁禁八载家无次丁呈请留养等情。并据该县取具印甘各结由府加结详送臬司转详。臣查定例卑幼致伤期功尊长不准声请留养若所犯情节实可矜悯准于疏内声明恭候钦定。故向来期功服制之案俱俟秋审情实二次改缓后始行查办留养至子伤父母情轻改缓人犯并无准予留养之文。诚以子于父母伦纪攸关遇有殴伤其情罪较期功服制为尤重故定例綦严不容宽纵。惟念死罪人犯例得存留养亲者原以其亲之茕独无依特加矜恤乃朝廷锡类推仁之典并非为正犯故从宽宥也。伏思触犯发遣之犯定例遇赦准向犯亲查询如愿领回者照亲老留养例办理是为子者之应否免罪明令犯亲得以自专于法难施仁之中复寓委曲教孝之意。是有关伦纪之案如果迹近干犯情同忤逆为本犯父母所摈弃者自不得幸邀宽贷。若伤由过误实出意料之外而伊父母怜其素无触忤不忍久禁囹圄又复侍养情切则其子情既可原其父母心愈难已若必拘泥例文不准留养在犯罪者不得遂乌鸟之私尚属孽由自作而犯亲侍养无人桑榆暮34
景举目无亲实堪矜悯。此案龚奴才戳伤伊父龚加红实由失误并无有心干犯情事业由情实改入缓决四次。现据龚加红以夫妇俱年逾七十并无次子风烛草霜茕茕无依呈请留养原其父母迫不及待之情推广皇上孝治天下之意可否就现行定例量为变通准予留养之处出自圣主格外天恩。臣因例无专条恭折具奏。道光元年十月初一日奉上论：帅承瀛奏服制情实改缓人犯呈请留养一折。此案龚奴才误伤伊父龚加红由情实改缓四次例不准援免。惟念该犯父母俱年逾七十家无次丁以该犯素非忤逆伤由过误呈请留养其情可悯。龚奴才着施恩准其留养。此系法外施仁嗣后不得援以为例。该部知道。钦此。浙江司传知各司一体遵行不得援以为例误伤父母拟斩随众声请承祧东抚题翟小良误伤伊父翟玉阶一案。查律载：子殴父母者斩等语。又嘉庆十八年三月二十一日臣部奏覆原任山西巡抚衡龄奏白鹏鹤误伤伊母白王氏身死一案奉旨：此案白鹏鹤因向伊嫂白葛氏借取灯油不给出街嚷骂白葛氏赶出门首理论。白鹏鹤拾取土坯向白葛氏掷殴不期伊母白王氏出劝以致误伤殒命。刑部引子殴父母、杀者凌迟处死律又引斗殴误杀旁人以斗杀论律比拟问以凌迟处死。核其情节白鹏鹤遥掷土坯误杀其母非其思虑所及与斗殴误杀者究属有间白鹏鹤着改为斩立决。嗣后有案情似此者即照此问拟。余依议。钦此。当经臣部通行各省嗣后有误伤父母致死情节甚轻者仍照本律定罪白鹏鹤之案恭候钦定等因遵照在案。此案翟小良因为人修墙得钱即买鱼酒用刀破鱼欲行饮食。伊父翟玉阶见而气忿揪住发辫殴打。该犯情急图脱用刀割辫不期误将翟玉阶手腕划伤。例无误伤父母作何治罪明文自应即照子殴父律问拟。应如该抚所题翟小良应照子殴父者44
斩律拟斩立决。该抚疏称翟小良事父翟玉阶素孝该犯因买鱼酒欲行饮食翟玉阶见而气忿揪住发辫殴打该犯情急图脱用刀割辫不期将翟玉阶手腕划伤旋即平复。核其情节伤由误划并非有心干犯且翟玉阶亦以划伤实出无心伊弟兄三人仅此一子具呈恳留一线以承三祧较之白鹏鹤误毙母命其情尤可矜悯相应声明恭候钦定等语。臣等查援引白鹏鹤误毙伊母尚蒙恩施格外则该犯翟小良之误伤伊父并未致毙较之白鹏鹤情更可矜且犯父兄弟三人俱已年老仅止翟小良一子具呈恳留一线以承三祧惟例内并无作何办理明文。检查嘉庆十九年浙江省题龚奴才误伤伊父龚加红一案又嘉庆二十一年臣部审奏樊魁误伤伊母樊王氏一案俱照律拟斩立决奉旨改斩监候秋审由实改缓犯亲龚加红、樊王氏呈请留养于上年十月十二日先后经臣部及浙江巡抚据呈具奏奉旨准其留养在案。今翟小良误伤伊父现据犯父供称该犯事亲素孝并以犯父兄弟三人均已年老只生该犯一子具呈恳留承祧。查翟小良之误伤伊父与龚奴才、樊魁情罪相同而犯父恳留一线以承三祧则其求绵祖宗嗣续之心较之呈请留养仅为一身者其情更可矜悯。既据该抚于疏内声明相应叙明情节并援引成案应否准其承祧之处恭候钦定如蒙圣恩准其承祧臣部行文该抚将该犯即照留养例枷责发落准其存留承祧。道光元年说帖殴死胞兄未便随本声请留养广东抚题张绿长致死忤逆胞兄张幅长一案。查向来遇有殴死期功尊长亲老丁单之案俱于本内声明奉旨改斩监候俟情实二次改缓后再行留养。此案张绿长殴伤忤逆胞兄张幅长身死该犯系孀妇独子情殊可悯惟服制攸关仍应按律问拟该省依律拟以斩决并叙明亲老丁单但例不准留养毋54
庸取结查办惟情实可矜悯声明恭候钦定字样系属照例办理该司照拟夹签尚属与例相符。惟夹签内声明该犯之母年逾七十家无次丁可否准其留养亦应按例声明恭候钦定数语。是以罪关斩决之案随本声请留养与例未符且稿尾内转未叙明亲老丁单字样亦属错误。至本年二月内核覆山东省翟小良误伤伊父准留承祀一案系因犯父翟玉阶以伊兄弟三人俱已年老仅止翟小良一子具呈恳留一线以承三祧经本部于本内声明犯父求绵祖宗嗣续之心较之呈请留养仅为一身者其情更可矜悯且翟小良误伤伊父后即系伊父呈请承祧是以随本声请恭候钦定。此案张绿长系属亲老丁单非翟小良之承祀可比且系殴毙期亲尊长因伊母年老声请留养更与翟小良之即系受伤之人呈请者不同似未便援照声请仍照向来办理章程俟情实二次改缓后再行留养。谨将稿尾夹签一并改正。道光二年说帖嫁母侍养无人准存留养亲陕西司查此案袁文义推跌陈世耀身死因嫁母金氏年逾七十声请留养。查子为嫁母救护情切殴毙人命准其照例减等业经办过有案则嫁母年老声请留养亦可援照办理。且留养之案系圣朝格外之恩原悯其老病无依特加矜恤虽其母已再醮义绝于父而该犯始则随母改嫁继复奉母归家侍养二十余年若不准其留养便孤病老妇反哺无人殊堪矜悯。既据该督声请留养似应照覆。嘉庆五年说帖父母老疾有一于此均准留养山东司查乾隆五年谨按内载父母老疾有一于此即属应侍不必老疾相兼等语。是父母皆属应侍之亲不必父母俱系老疾始准留养。检查乾隆四十二年本部核覆湖广省绞犯王64
