<!-- { "loadSidebar": true } -->
凌虐罪囚将棍徒送官监禁后谋毒身死直督咨：沈继宗因同姓不宗之沈补丁挟嫌放火捉获送县羁禁后商同张树身等将沈补丁谋毒身死一案。查例载：官员擅取病呈致死监犯者依谋杀人造意律斩监候狱官禁卒听从下手依从而加功律绞监候。未曾下手者依不加功杖一百流三千里。又狱卒受罪人仇家贿嘱谋死本犯者依谋杀人首从律治罪各等语。是官员致死监犯及狱卒受人贿嘱谋杀监犯皆不得以死者系属罪犯贷其谋杀本罪则仇家谋死监内罪犯岂能不以谋杀论?盖犯罪之人未经到官为罪人已经到官收禁者则为罪囚既已讼之于官将罪人收禁其应得罪名自有国法处治非仇家所能专主。若谓死者虽经送官监禁究属罪犯杀者仍可擅杀论罪设有杀人应抵正凶收禁在监其被杀亲属挟仇亦可借言报复将凶犯谋死。此风一开不独办理各案诸多掣肘且凶恶阴险之徒挟其私忿藐视王章实不足以肃囹圄而杜仇杀。此案前据该督以沈继宗因沈补丁挟嫌放火烧其麦垛当场捉获投知乡约张树身送官监禁。因沈补丁有回家报复之言商允张树身做成信饼送进监内沈补丁食毕毒发毙命。因犯已羁禁与未经送官者不同应否将沈继宗照擅杀拟绞张树身比例量减拟流抑或将张树身仍照平人谋杀律分别加功不加功拟以绞流等因咨请部示。经本部以此等罪人业已到官收禁自应听凭官断治以国法与仅就拘执并未到官尚得以擅杀科罪者不同。若于监狱重地潜肆阴谋自未便仍从宽典致滋轻纵。议令将该犯等照谋杀律分别首从定拟。去后兹据该督咨称提讯沈继宗因被烧麦垛8022
约有小麦九石余斗虑及家口乏食心生气忿并因沈补丁有回家杀害之言愈加忿急是其起意致死即非专虑报复亦无别有仇隙。沈补丁本属放火凶徒沈继宗以被害之人商谋毒死擅杀原包谋故为首罪止绞候为从悉属余人。第事在送官监禁以后固未便仍照擅杀科断。若竟照寻常谋杀定拟则全置放火凶徒于不问似亦情轻法重等因复请部示。查擅杀罪人一项系指未经送官者而言。至既经送官监禁未成招者则谓之狱囚已成招者则谓之罪囚均应听从官断非被害之人所得专擅。沈补丁挟嫌放火固属罪人沈继宗如于未经送官以前将其谋杀则擅杀原包谋故自应照擅杀例拟以缳首。今既已送官监禁则沈补丁系待决罪囚在官员狱卒设计谋杀尚应照谋杀律定拟即未便将沈继宗等科以擅杀。如谓被害之人不值为放火凶徒拟抵亦只应于秋审时衡情办理定案时不得先为迁就致滋轻纵。应今查照前咨仍将该犯等按凡人谋杀本律定拟。道光五年说帖差役擅加锁系门丁诈赃酿命顺尹奏：差役胡子成因里书孙铎浮收银两事发到官奉派看押辄将孙铎任意锁系窗楞。门丁叶文乘机索诈致孙铎坠链身死。惟孙铎之死并非叶文私嘱锁押与吓诈致毙者有间。叶文应于蠹役诈赃毙命拟绞例量减一等杖一百流三千里。胡子成止于看押不如法尚无非理凌虐应照非理凌虐罪囚致死拟绞律量减一等杖一百流三千里。道光元年直隶司案衙役擅加锁铐致犯坠链身死安徽司奏：县役张幅禄将奉官锁押抄写异字之阎文彬夜则私加手铐白日始行开放迨明知次早即可保释因恐逃走受累仍复锁铐以致阎文彬虑有重罪情急自行坠链身死。9022
查阎文彬之抄写异字不过乡愚无知准其讯明保释。而张幅禄身充贱役未能深悉疑为邪教重犯私加严铐致令愚民畏罪自尽应将张幅禄比照狱卒非理凌虐罪囚因殴伤致死者绞律量减一等拟杖一百流三千里。嘉庆二十四年案差役私锁干连人犯致令自尽直督咨：快役王明谦奉票查拿赵文林被殴身死案犯因访知漆奎生系被常德纵放逃走该役不即禀明传讯辄同翟殿邦等擅将常德锁铐押带进城以致常德气忿投井身死。将王明谦比照押解人役擅加竏镣逼致死伤例枷号两个月发烟瘴充军。嘉庆十八年案衙役妄拿无干复行争殴捏禀直督奏：快役温廷彦因牌头郑鸣同未经办差奉票查传辄将无干之郑鸣岗带县。迨郑鸣岗之子闻知往探争吵该犯复敢揪殴直至县堂反行嚷闹捏词朦禀致众情不服闹堂将温廷彦比照衙役擅加竏镣非法乱打犯至徒罪以上例枷号两个月发烟瘴充军。道光元年案衙役私将被告锁押寓所病故东抚奏：散役林逢太擅将被告之张山带至私寓看押因口角细故辄敢锁其颈项拴于门槛不令起立自由实属依杖威力肆意凌虐后虽开锁仍复散押数日始行禀到。迨张山患病又不交亲属领回以致在押病毙。现经讯明死由于病应将林逢太比依威力制缚私家拷打监禁致死者绞监候律量减一等杖一百流三千里。嘉庆二十三年案0122
衙役获贼锁铐致贼坠链身死直督咨：壮役杨继顺拿获窃贼祁廷对于解县时虑恐脱逃擅加锁铐以致祁廷对愁急在押坠链身死。杨继顺虽原犯未至拟徒应照押解人擅加锁铐逼致死伤犯徒以上例枷号两个月发烟瘴充军。道光四年案与囚金刃解脱监犯拾取砖块铁钳殴死人命浙江司查上年二月间福建省奏监犯宋抓孜因病发躁致伤同监人犯沈万年身死一案。声明禁卒周幅专司狱务监内存有砖块铁钳并不小心收藏致宋抓孜先后拾取砖块铁钳殴伤沈万年身死非寻常玩忽可比。将周幅比照狱卒以金刃他物与囚杀人绞监候律量减一等拟杖一百流三千里。经本部照拟核覆奏结在案。今浙省奏监犯王起会在厕墙挖取石块挟嫌殴毙监犯潘阿珑一案。该省以禁卒张珑并不小心看守以致王起会私取石块殴毙同监囚犯将张珑比照以他物与囚杀人律量减拟以满流核与宋抓孜之案情罪相同似可照覆。嘉庆十五年说帖监犯拾取砸煤铁斧砍死人命直督题：监犯蔡连生砍死同监人犯贺清奇案内之禁卒谷自起虽讯无私放刑具第将铁斧携至监内砸煤并不谨慎收藏以致监犯拾取砍死人命。谷自起应照狱卒以金刃与囚致囚杀人绞候律上量减一等杖一百流三千里。道光二年案1122
监犯摸取拆衣小刀戳死人命陕督奏：监犯苏娃子戳死同监人犯孙奇案内之狱卒葛士熊将拆衣小刀置放棚边致被苏娃子摸取戳死人命。将葛士熊照狱卒以金刃与囚致囚杀人绞候律量减一等杖一百流三千里。道光二年案监犯杀人提牢官典分别拟罪福抚咨：禁卒蔡溪于监内存有缸片并不留心检除致囚犯林民拾取殴死同监人犯虽讯无松放刑具应将蔡溪比照狱卒以金刃他物与囚致囚杀人绞候律上量减一等拟杖一百流三千里。提牢林忠虽非看守之人惟不随时管束应于蔡溪流罪上减一等杖一百徒三年。典史孟兴业疏于防范致酿人命未便仅予革职亦应于蔡溪流罪上减一等杖一百徒三年。解役王红管解重囚明知蚊烟系砒信拌制服之堪以杀人乃竟买点笼旁以致林民取服毙命。王红应比照狱卒以金刃他物与囚致囚自杀律拟杖八十徒二年。嘉庆二十二年案?
解役似可量减一等记汇比禁卒疏防绞犯服食疮药毒毙闽督奏：绞犯陈印在监私服治疮药末毒发毙命。疏防之狱卒较之以金刃他物与囚致囚自杀者有间。惟任听犯父将治疮药末携送监内应将狱卒吴再比照狱卒以金刃他物与囚致囚自杀律量减一等拟杖七十徒一年半。嘉庆二十年福建司案禁卒遗忘小刀致犯自戕身死云抚咨：监犯杨振先自戕身死禁卒马酒力将切菜小刀放于桌上忘收入鞘致犯拾刀自戕身死。将马酒力照狱卒失于2122
检点致囚自尽律杖六十酌加枷号一个月。经本部以杨振先之死实由禁卒遗刀所致若仅照失于检点律拟杖加枷未免宽纵。惟较之以金刃与囚者微有区别马酒力应改照狱卒以金刃与囚致囚自杀律量减一等拟杖七十徒一年半。嘉庆二十一年案禁卒切菜绞犯夺刀自戕身死广东抚咨：绞犯邓业道因索欠与同监犯人争闹经禁卒闻知禀经该典史往斥。邓业道恐罪上加罪值潘有在厨用刀切菜即捏称出恭潘有放刀欲管押其赴厕该犯乘间抢取菜刀自戕身死。将潘有比照狱卒以金刃与囚致囚自杀律量减一等拟杖七十徒一年半。道光元年案木匠修监绞犯自戕分别治罪晋抚奏：缓决绞犯李文惠在监自戕身死禁卒胡进才疏于防范应比照狱卒以金刃与囚致囚自杀律拟杖八十徒二年。修理监门之木匠因赴院出恭不将器具收藏致监犯抽取刨刀自戕身死应于胡进才罪上减一等拟杖七十徒一年半。典史张凤翔虽在监照看并不监视完工辄走开查看监墙致犯自戕非寻常疏忽可比。张凤翔应于禁卒罪上减一等拟杖七十徒一年半。刑书魏恒义照不应重律杖八十。嘉庆二十年案?禁卒胡进才似可量减一等记汇比典史罪名亦须参比绞犯自戕禁卒官典分别治罪晋抚奏：绞犯张进魁在监自戕身死禁卒李宝当用刀菜切之时听闻张进魁与同监人犯张林争闹赶出喝劝并未将刀收藏致犯自戕身死应照狱卒以金刃与囚致囚自杀律拟杖八十徒二年。司狱曹天柱于禁卒罪上减一等拟杖七十3122
徒一年半。刑书赵全幅照不应重律杖八十。经本部以司狱曹天柱既据讯明进监放封时验明刑具完固委无纵令自尽情事。是该司狱仅止失于防范并非纵令自尽与狱卒以金刃与囚致囚自杀知而不举者不同且司狱官典律应同一科断。该抚将刑书赵全幅止科不应重杖而于狱官则科以徒罪实未平允。司狱曹天柱应改照不应重律杖八十业已革职应毋庸议。嘉庆二十年案凌迟人犯在监因病坠链身死直督奏：凌迟人犯王化陇在监因病坠链身死狱卒魏怀仁疏于防范应照狱卒失于检点致囚自尽律拟杖六十。刑书依官典律拟笞五十。典史先已奏参革职应毋庸议。有狱官公出亦应免议。道光六年案禁卒私放手铐以致绞犯自缢东抚咨：李世旺系殴伤李世勇身死之犯该犯在监自缢身死。查禁卒石大亭因李世旺患病难支徇情私放手铐致李世旺得以乘间自缢将石大亭比照狱卒以金刃与囚致囚自杀律杖八十徒二年。道光二年案禁卒私放手铐以致斩犯自缢北抚咨：斩犯郝大儿自缢身死。查禁卒龚高因见郝大儿患疾辄将其手铐私行松放致郝大儿得以乘间自缢非寻常失于检点可比。将龚高比照狱卒以可以解脱锁竏之具与囚致囚自杀律杖八十徒二年。道光二年案看役听嘱开枷以致枷犯自尽福抚题：看役阮标等听许钱文私行开枷以致枷犯乘间4122
