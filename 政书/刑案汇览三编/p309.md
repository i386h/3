<!-- { "loadSidebar": true } -->
听从尊长殴死次尊仍遵本律江西道御史奏查律载：弟妹殴同胞兄以已伤未伤分徒二年半、三年之罪折伤者拟流笃疾者拟绞。注云：各依首从法。是言虽殴而未死故有差等亦分首从也。死者皆斩。注云：不分首从言殴期亲尊长至死若再分首从则伦常?矣此古今定律所以维名义也。其听从尊长殴死以次期亲尊长之犯向来办理皆按本律拟斩而原致死之由究非有心干犯不可不稍为区别故又有夹签声请之例叠经改为斩候归入服制情实是于慎重伦纪之中默寓矜恤情轻之意立法本极详慎。自道光四年十二月刑部江西司文元现审一案经御史万方雍参奏奉旨覆议将所有听从尊长殴死以次期亲尊长案内下手伤轻之卑幼均科伤罪纂定条例至今沿之。臣寻绎例文窃以为例从律出例有因时变通律乃一成不易有增减之例无增减之律古今皆然。以期亲尊长而共殴至死岂得仍论其伤之轻重定律不分首从用意甚深今以勉从尊长下手伤轻止科伤罪则与死者皆斩之律显有不符且与伤而未死者何所区别?此例既行则如子侄与弟殴死胞叔其父母必有出而承认主使以轻其子之罪者其殴死以次胞兄则伯叔长兄必有出而承认主使以脱其侄与弟之罪者救生不救死之说承审官尚不免沿此陋习。况在亲属安得禁之穷其流弊?凡殴死期亲尊长尊属者百无一抵何以肃刑典而正人心?再查例载：
听从下手殴本宗小功大功兄姊及尊属至死者依律减等拟流不计伤之轻重。又例载：听从帮殴本宗外姻缌麻以上尊长尊属致成笃疾者伤轻拟流折伤刃伤拟军。而听从尊长殴死以次期亲尊长之犯乃以下手伤轻止科伤罪似不足以昭平允。应请旨饬下刑部核议将听从尊长殴死以次期亲尊长之案仍遵不分首从本律照例夹签声请等因。查律载：弟妹殴兄姊杖九7551
十徒二年半;伤者杖一百徒三年;折伤者杖一百流三千里。刃伤及折肢若瞎一目者绞以上各依首从法;死者不分首从皆斩。若侄殴伯叔父母姑及外孙殴外祖父母各加一等至死亦皆斩。又名例律载：共犯罪而首从本罪各别者各依本律首从论。又例载：听从下手殴死期亲尊长尊属之案仍拟斩立决夹签声请各等语。是卑幼共殴期亲尊长至死按律无论伤之轻重均应问拟骈首。至听从尊长共殴以次尊长律内并未指明然以名例所载共犯罪而首从本罪各别各依本律首从论之意推之自应将主使之尊长依殴死卑幼各本律论亦属显而易见故向来遇有听从尊长主使共殴以次尊长之案即将帮殴有伤之卑幼依律拟斩仍援听从下手殴死期亲尊长之例夹签声请。嗣于道光四年臣部审拟奇里绷阿听从胞伯文元拟伤胞兄伊克唐阿身死奇里绷阿下手伤轻一案。臣部将奇里绷阿照律不分首从拟斩夹签声请奉旨改为斩候经前任陕西道御史万方雍奏奉谕旨派大学士等查核将奇里绷阿改依止科伤罪拟徒奏结。臣部旋于道光五年纂辑条例时遵照另立专条内称嗣后期亲卑幼听从尊长共殴尊长尊属致死若主使之尊长亦系死者之期亲卑幼律应不分首从者各依本律问拟。其听从尊长主使勉从下手共殴以次期亲尊长致死系尊长下手伤重致死卑幼帮殴伤轻或两卑幼听从尊长主使共殴内一卑幼伤重致死一卑幼伤轻或内有凡人听纠帮殴系凡人下手伤重致死承审官悉心研讯或取有生供或供证确凿除下手伤重致死之犯各照本律本例分别问拟外下手伤轻之卑幼依律止科伤罪等语纂入例册。在案。兹据该御史奏称以期亲尊长而共殴致死岂得仍论其伤之轻重?定律不分首从用意甚深今以勉从尊长下手伤轻止科伤罪则与死者皆斩之律显有不符且与伤而未死者何所区别?此例既行则如子侄与弟殴死胞叔其父母必有出而承认主使以轻其子之罪者;其殴死以8551
次胞兄则伯叔长兄必有出而承认主使以脱其侄与弟之罪者穷其流弊凡殴死期亲尊长尊属百无一抵何以肃刑典而正人心?请将听从尊长殴死以次期亲尊长之案仍遵不分首从本律照例夹签声请等因系为慎重伦常起见。臣等伏思用刑不厌求详立法必期尽善期亲卑幼共殴尊长致死按律原应不分首从皆斩嗣因听从尊长主使共殴较之寻常共殴之案微有区别始于定律之外另立下手伤轻止科伤罪之条固属衡情酌定惟卑幼之于尊长服制攸关一经殴伤即应按律治罪况于帮殴有伤之后复目击尊长被殴致死其情较之仅止殴伤者轻重大相悬殊。今若因其帮殴伤轻遂与仅止殴伤并未致死者一律同科诚不足以示区别。况人心变幻多端条例愈繁则趋避愈巧诚恐如该御史所奏子侄与弟殴死胞叔胞兄其父母伯叔胞兄必有出而承认主使以脱其子侄与弟之罪者尤不可不防其渐自应仍照定例办理较为允当。臣等公同酌议应请嗣后期亲卑幼听从尊长主使共殴以次尊长尊属之案无论下手轻重悉照本律问拟斩决法司核拟时夹签声请恭候钦定。不得将下手伤轻之犯止科伤罪以符定例而重伦纪如蒙俞允臣部通行各省一体遵照并俟修例时将下手伤轻止科伤罪之例删除等因。奉旨：依议。钦此。道光十四年三月通行9551
刑案汇览卷四十三殴期亲尊长被殴挣脱跌毙胞兄签商夹签苏抚题殷世泰殴伤胞兄殷世华身死一案。据江南道御史签称：查服制命案向来法司夹签声请者或因尊长本犯应死卑幼一时激于义忿致毙者或系忤逆父母卑幼听从父命及救父情切殴伤致死等项原以尊长本属有罪之人而卑幼迫于情形并非无故逞凶干犯是以量为末减。至该抚所引卑幼误伤尊长至死仍准叙明情有可原之例自系着重误伤二字专指与平人斗殴一时无心误伤在旁尊长至死者而言即如平人斗殴而误杀旁人之类。今殷世泰因索牛起衅经胞兄殷世华扭住斥责其非并未殴打成伤该犯不得谓之情急辄用力挣扯以致殷世华侧跌倒地扛伤右肋磕伤囟门身死虽无凶恶之状实有斗杀情形。况对面彼此相争更不得谓之误杀即凡人有此情节亦难援误杀律定拟。若谓其死出无心即可幸邀末减如果胞兄之死系该犯心思所及则故杀之罪更重又非斩决所可蔽辜。案关服制本道职任法司有会核刑名之责就意见所及遵旨先行向部签商倘贵司向有成案可援亦望查明赐覆以便画题等因。本部查例载：殴死有服尊长情轻之案该督抚按律例止于案内叙明不得两请法司会同核覆亦照本条拟0651
罪核其所犯情节实可矜悯者夹签声明恭候钦定。此系乾隆十三年定例凡遇情轻之案俱引此条办理。又卑幼误伤尊长至死罪干斩决审非逞凶干犯仍准叙明可原情节夹签请旨。此系二十一年定例凡遇误伤至死之案俱引用此条办理。是情轻及误伤至死各案均例应夹签法司核拟时各按服制本条拟罪照例夹签请旨恭候钦定不惟情轻者得以照例夹签即尊长理曲被殴身死之案亦得援例声明此等案情奉旨九卿定拟改为监候者亦有奉特旨即改监候者诚以按例拟罪者乃一定之法而夹签声明者为圣明法外之仁。检查本部历年办过此等成案难以枚举即如乾隆六十年奉天省民人吴添帮被胞兄吴添富揪衣欲殴该犯挣脱致吴添富被磕受伤身死经本部会同都察院大理寺夹签声明奉旨九卿议奏改斩监候。又四川省民人戴仕禄因胞兄戴儒宗令将公共荒山让伊垦种不允被骂并举锄向殴该犯夺锄跑避复被拾棍向殴该犯用锄抵格致伤其偏左倒地殒命亦经三法司会同夹签声明即奉旨改为监候。亦在案。此案殷世泰系殷世华分居胞弟殷世华曾借殷世泰银三两将牛作押嗣因无牛耕田复向借用及殷世华耕种事毕殷世泰自欲翻犁往向索牛适殷世华外出向其媳左氏说明拉回殷世华闻知往索赶至向斥并将殷世泰揪住欲殴殷世泰挣脱逃走讵殷世华立脚不稳侧跌倒地被石扛伤右肋等处次日殒命。该抚将殷世泰依律拟斩援引误伤至死之例具题。本部核其情节并非误伤其因挣脱以致失跌身死正与情轻之例相符该抚所引误杀之例本系误会且该抚疏内只应声叙可原情节本可毋庸引例是以本部将该犯依律拟以斩立决援引情轻之例夹签请旨。查殷世泰于伊兄向借银两时必须将牛作押固少敦睦之风然分居各爨在自食其力之乡愚亦难责以解推之义即使责之亦罪不至死况殷世泰于上年冬底农隙时将牛押银业已闲养数月迨三月1651
耕作方与伊兄需用仍行借与使用尚无不顾伊兄之情。伊兄耕种已毕既未照原借时所言即行送还该犯因自需翻犁始往牵回亦非只知自利之徒乃伊兄闻知即往索讨并斥其拉回之非该犯剖辩又被揪住欲殴如谓该犯借银押牛有干不悌而伊兄于耕种已毕之后即非押银借用之牛经伊弟牵去耕作而必赶往斥责亦失友爱之道是该犯兄弟均属乡愚不可以理论也。惟执其情形而细按之该犯被兄斥责向其剖辩是言理而非顶撞迨被扭欲殴挣脱逃避致兄失跌扛伤毙命则挣脱由于被殴跌扛非因推抵若谓伊兄扭殴时该犯并未受伤力挣致跌即属不合。家语云：小杖则受大杖则走子之事父尚不为非况弟之与兄何能责其束手受殴一任其兄暴怒相陵而不得挣脱也?是该犯于伊兄并无逞凶干犯之情核与夹签之例相符理合签覆。嘉庆元年说帖被殴搪抵适毙胞兄应准夹签江西抚题胡状用刀搪抵致伤胞兄胡毛身死一案。此案胡状因胞兄胡毛先曾用伊钱文未偿嗣该犯见伊兄胡毛有钱向索被其掌殴右腮颊维时该犯正用刀切菜负痛情急举刀搪抵适伤胡毛偏右越八日殒命。核其情节衅起死者先殴该犯负痛情急搪抵一伤适毙与无故逞凶干犯者有间自应照例夹签。嘉庆二十五年说帖抵格适毙期功尊长应准夹签浙抚题吴定文殴伤大功服兄吴定邦身死一案。查期功尊长追殴卑幼而卑幼因被追殴情急抵格一伤适毙。若非有心干犯者向俱照律拟罪夹签声请历有成案可循。今此案吴定文因胞兄吴定广被大功服兄吴定邦按倒擦伤脊背负痛喊救该犯上前趋劝吴定邦疑其帮护即用木棒殴伤该犯右后2651
