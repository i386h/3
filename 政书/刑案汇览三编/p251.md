<!-- { "loadSidebar": true } -->
秽言污蔑致人母女自尽四命晋抚题：贼犯柴长发向李氏之夫秽詈致李氏等母女四人同时自尽一案。奉谕：此案秽言骂詈以致惨毙四命与所援四川省李潮敦致死一家二命之案情节较重应否加重拟以绞决等因。职等查定例人命案件按律不应拟抵罪止军流徒。人犯致死二命者从一科断三命以上按致死人数递加一等至新疆而止不得加入于死。若因事威逼人致死一家二命者发近边充军三命者发边远充军系例有专条仍照本例办理即不得援引三命以上递加一等之例加至发遣。迨嘉庆二十年四川省题李潮敦秽言向辱致章王氏夫妻自尽一案照威逼人致死一家二命例拟军奉旨：以刑部所拟尚轻照手足勾引例改为绞监候归入秋审缓决等因。钦此。恭绎谕旨指明归入缓决诚以此等人犯已加至于死不应复加重入实也。此案贼犯柴长发商令李氏之夫温起江窝赃李氏等均不知情迨该犯被获温起江潜嘱该犯不要供扳许给饭食。嗣经究出窝留情节获案押讯温起江即不给与食用该犯气忿吵骂捏词诬赖并以曾与温起江家妇女睡觉之言随口■蹋。李氏闻知羞忿辄萌短见先将未及周岁之孙女撩入水台淹毙复商同伊媳伊女二人同时投井身死。查该犯忿恨其夫■蹋其妻既非因与其夫戏谑即系挟嫌捏奸污蔑该省所称讯非有心污蔑之语本系强词开脱其起衅之由较李潮敦可恶而酿命之情亦较彼案更惨拟以绞决诚不为过。该省比例绞候归入缓决尚觉法轻情重。职等窃思加罪固无一定之权衡而生死乃为罪名关键。本犯例应死者由监候加至立决尚非悬绝若此例已由军罪加至绞候又加至立决多立一加重之案即多开一加重之门于刑名似有关紧。职等再四商携与其照覆李潮敦成案加至立决莫若改照捏奸挟仇污蔑致被污之人忿激自尽本例因其惨4131
毙四命从重改为绞决。如此于新例不再有加重之嫌而罪名足昭平允似亦维持律例之一道。嘉庆二十四年说帖窃匪被殴秽骂事主自尽二命河抚题：卢二妮行窃乔典家并未得财迨事隔多日彼此口角致被殴打嗣因伤处溃烂疼痛至乔典门首以图奸乔典媳妇女儿未成不该如此重打信口秽詈致乔典之媳胡氏女文姐气忿投缳殒命。将卢二妮比照川省李潮敦案通行拟绞监候。嘉庆二十二年案护弟秽詈致人姑嫂自尽二命苏抚题：时奎因伊弟时景全与王太之女王三子并王太之媳王李氏口角争殴时奎护弟即以王三子等均非正经女人等语秽詈以致王三子王李氏一同自缢殒命。是该犯一言致毙二命与李潮敦之案相同应将时奎拟绞监候。嘉庆二十五年案憎慊子媳挟势窘辱逼毙二命直督奏：任秉衡因子媳任张氏患病嘱令其母张孟氏领回调治嗣经病痊张孟氏嘱令接回该犯嫌任张氏性情执拗坚执不肯领回始则勒逼无事字据继又逼写许令伊子重定另娶字样层层威逼以致张孟氏母妇冤苦无伸忿激难堪同时自刎身死。查任张氏与任秉衡有翁姑名分未便竟照一家二命科断惟该犯身充总商恃财倚势任意威逼挟制窘辱致张孟氏母女同时自尽。将任秉衡依豪强凶恶之徒恃财倚势因事威逼挟制窘辱贫民冤苦无伸情极自尽致死一家二命绞监候例上量减拟流。尚属情浮于法请旨从重发乌鲁木齐充当苦差。嘉庆二十四年案5131
秽言讥诮致人父子自尽二命河抚咨：邓立杰因与骆文宗之子骆瑞林同演弓马该犯因骆瑞林弓马平常用秽言当众讥诮致骆文宗气忿用刀将其子骆瑞林扎伤并自戕先后身死。将邓立杰比照威逼人致死一家二命例拟军。道光二年案被碰索赔追赶船只溺毙二命苏抚咨：朱顺成因宋明远行船误碰鱼罾索赔不遂纠同潘位高等追赶拉船逞凶致雇坐船只之郑三观并水手陈玉令商同走避失跌溺毙二命情同威逼。郑三观陈玉令同在一船应比照一家问拟将朱顺成比照威逼人致死一家二命例拟军潘位高等听纠追赶致酿事端均照不应重杖。嘉庆二十三年案拉牛抵欠致人自尽二命贵抚咨刘三拉牛抵欠致吴刘氏负女自尽一案。此案吴辉明负欠刘三马价银两无偿经伊族孙吴绍周代为认还业经讯有吴辉明吴绍周供词足据。嗣刘三因向吴绍周屡讨不还将其家牛只拉回作抵。吴绍周之妻刘氏背负幼女赶向索还被刘三斥骂恐吓气忿连身负幼女投河自尽。是该氏之死实因刘三威逼所致该省将刘三依威逼人致死一家二命例拟军情罪允协应请照覆。嘉庆十七年说帖一言污蔑父女自尽母亦戕生陕西司查例载：捏造奸赃款迹写揭字帖及编造歌谣挟仇污蔑以致被诬之人忿激自尽者照诬告致死例拟绞监候。又因事与妇女口角秽语村辱以致本妇气忿轻生又致其夫痛妻自尽者拟绞监候。又因事威逼人致死一家二命者发近边充军。6131
又子孙自犯奸盗父母纵容袒护后经发觉畏罪自尽者将犯奸盗之子孙改发云贵两广极边烟瘴充军各等语。此案胡七七子因刘氏系刘俊升之女嫁与伊小功服侄胡海娃子之子胡牛儿为妻胡七七子至刘俊升家住宿觅工。时刘氏归省在家夜间刘俊升与伊女同炕睡宿胡七七子归家向伊母王氏告知。嗣胡七七子偕母王氏至胡海娃子家探望适刘俊升之子刘先魁踵至接刘氏回家。胡七七子触起刘俊升父女同炕睡宿之事当以亲见刘俊升父女同睡一炕不避嫌疑恐有不端向胡牛儿告知。胡牛儿不令刘氏回归刘氏即向胡七七子嚷闹王氏偏护胡七七子向刘氏斥责。讵刘氏羞忿莫释投井身死。胡七七子逃逸刘先魁归告刘俊升刘俊升声称刘氏系伊生女无故受此污蔑伊欲前往拼命潜带砒馣找寻胡七七子未遇走至胡牛儿家见王氏在彼当向骂闹。王氏詈称父女同炕睡宿不顾颜面刘俊升气忿即服毒倒地越日身死。胡牛儿将刘氏尸身抬赴王氏家吵闹王氏畏罪亦即投缳殒命。该抚以胡七七子例无治罪专条咨请部示。本部详核案情胡七七子因觅工赴刘俊升家借宿适刘俊升之女刘氏归省与刘俊升同宿一炕或因家贫屋少难于隔别或因有客借宿暂时将就并非实在骇人观听之事。至于别嫌明微之大义尤难责备穷乡僻壤之细民胡七七子若与刘俊升父女素无嫌隙何至遽以禽兽之行妄为揣度始则向伊母告述继复向刘氏之夫告知其意何居?且刘氏果有别情断不敢向伊嚷闹亦何肯遽而轻生。且刘俊升亦因其女受此污蔑怀忿服毒身死较之因事与妇女秽语村辱致妇自尽又致其夫痛妻自尽之案情节尤为可恶。况犯母即因此畏罪自尽是该犯一言污蔑致毙人父女二命又致伊母畏罪轻生其罪更无可追。该抚并未详究确情辄据该犯等狡饰之词率行咨请部示。本部碍难悬定应令该抚派委贤员研讯明确按例妥拟。道光十年说帖7131
索欠逞凶逼毙一家四命江苏司查例载：豪强凶恶之徒恃财倚势因事威逼挟制窘辱致死一家三命以上者拟斩监候等语。此案邱泳高因王锦维凭伊作中用顶首钱认种曹坤余田亩欠租未偿。曹坤余控县押追王锦维央邱泳高向曹坤余情恳以原付顶首钱文抵作租欠并许从丰酬谢邱泳高向曹坤余劝允立据退佃具结寝事。邱泳高因往返花费盘缠洋钱四圆钱二百四十文王锦维应许照数偿还邱泳高屡讨无还。嗣复向雇讨王锦维之妻王张氏许送布匹邱泳高以不敷抵垫吵闹王锦维将水车木厨等物搬送作抵因估价无多同子邱二复往坐索。王锦维避不与面邱泳高即令邱二将王锦维家堂门六扇肩回复搬取火箱等物。王张氏持所供木主牌拦阻欲殴邱二夺过木主牌回殴王张氏额颅而回。邱泳高因搬回各物一时无从变卖又至王锦维家令其措钱回赎并称如若不赎迟日尚须搬打之语向逼。王锦维夫妇被逼难堪将子王道士倌女王年姑先行悬吊致死随与妻张氏一同投缳殒命。该抚将邱泳高依因事威逼人致死一家三命以上例拟军等因。查邱泳高因向王锦维索讨垫钱取物作抵虽系索逋常情惟邱泳高屡次至王锦维家搬取什物并伊子邱二将王锦维之妻张氏殴伤情殊凶恶。迨因各物搬回无从变卖复逼令其措钱回赎致王锦维夫妇被逼难堪连其子女一家投缳惨毙四命实属逞刁挟制。该犯既为王锦维玉成退佃之事相好于前岂因索讨垫项及酬谢钱文遂致如此逼迫?且该犯与曹坤余住居同县往返盘费何以用至洋钱四圆之多其中更难保无借端讹诈别情。案关逼毙一家四命罪名出入攸关应令该抚研讯确情按例妥拟。道光十年说帖8131
疑窃吓逼致毙一家三命川督题萧文翰等疑窃吓逼李孙氏缢毙三命一案。查魏荣因竹笋屡被偷窃雇萧文翰胡荣思在林边搭棚看守适李应珑等黑夜路过萧文翰疑贼喊拿李应珑因往贩炭恐致羁延随即奔逸萧文翰疑为偷笋正贼复寻至其家查拿。迨问明买炭未回恐系隐匿即捏称李应珑偷笋犯案逃回奉差查缉并以无人要拿家属之言恐吓以致李应珑之妻孙氏被逼情极先将子女酉蛮妹儿悬吊致死始行自缢殒命。细核案情李应珑等虽系黑夜携笼行走但止在萧文翰林边经过并未走入竹林。迨萧文翰疑窃喊拿李应珑恐被拦阻羁延急趋奔逃其时竹笋并未失窃本无赃据可凭。且据赶获之陈一贵已将随同李应珑赴厂贩炭均非窃贼之言从实告知尽可释疑息事。乃萧文翰辄以毫无指实之窃情必欲搜寻拿获。比至李应珑家查问未遇即硬诬以偷笋逃回并以无人即行查拿家属之词恐吓。其为有意假差吓诈情节已属显然。即使萧文翰并未索赃实止意欲报究而当其危言吓逼本令无辜之李孙氏既虑夫出难剖窃情又惧到官必致出丑种种冤苦情极无申先将子女缢毙以绝顾虑旋即自行投缳是一家三命遭此奇惨实由萧文翰倚势威逼挟制窘辱所致。该督将萧文翰照诬告人拖累致死一二人例拟绞监候未为允协驳令另拟。去后兹据该督覆核萧文翰等黑夜防守竹笋陈一贵等从林边经过捕获告知并非窃贼。其时竹笋并未被窃乃萧文翰因李应珑慌张奔逸必欲根究寻至李应珑家查问下落。因其未回谎称李应珑已经犯窃捏差恐吓。胡荣思、魏荣亦各随声附和。李孙氏虑及夫回无期曾否行窃不能立剖又惧到官出丑情极无申以致缢毙子女后即自尽一家连毙三命实由萧文翰恐吓所致。自应遵驳将萧文翰改拟斩候等因应如所题。萧文翰合依豪强9131
