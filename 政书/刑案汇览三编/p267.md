<!-- { "loadSidebar": true } -->
案。伏思奴仆虽身为贱役流品低微而父子夫妇名分之间未尝与平人少异设使奴仆乞养良人子女为义子义女系属以良为贱自应以凡斗论若乞养同类之人子女有犯岂能不照义子科断?而常再秋契买之祥儿本系他人奴婢并非以良为贱论名分则契买较乞养为可原论恩义则奴仆与义子无二致衡情酌断似可比照故杀义子之例问拟。如常陈氏恩养祥儿未久自应比照故杀雇工人律拟绞。其毒毙子媳系属轻罪不议。倘实系恩养年久即照故杀乞养异姓子孙律拟流与毒毙子媳二罪相等情节凶残未便收赎应实发驻防为奴。如此分别办理虽比之奴婢自相殴杀稍从末减而较之平人故杀奴婢已加倍。蓰庶足原其恩养之情仍实惩其凶暴之罪而于良贱分际亦不致淆混。道光十一年说帖?审拟案录后提督咨送常陈氏谋杀子妇常刘氏并使女祥儿各身死一案。缘常陈氏原系海姓婢女嫁与笔帖式联丰家奴常再秋为妻。已死常刘氏系大兴县孀妇刘李氏之女聘与常再秋长子常舒太为妻祥儿原系任姓使女经常再秋契买为婢。常陈氏因常刘氏馋懒村斥常刘氏嚷称常陈氏婢女出身不应如此装模做样。常陈氏气忿莫遏起意毒毙。因家中只有使女祥儿系属异姓虑及事发泄漏遂将常刘氏祥儿一并毒死。常再秋事后查知容隐常陈氏即逃至姚大家捏称天晚借宿常再秋逃往左翼总兵联顺雇工家人周顺家告知实情恳留暂住。周顺依允嗣常再秋在门首被北城差役隋幅协同看街兵六儿访见查拿常再秋跑进门内隋幅等欲行进宅追拿周顺起意同子周来喜拦阻隋幅等不依周顺、周来喜各将隋幅、六儿殴踢多伤先后获犯送部。查常陈氏将子媳常刘氏谋毒身死罪应拟流其谋杀婢女祥儿若照故杀奴婢问拟而该氏亦属家奴之妻未免与凡人无所区别。如照奴婢自相殴杀以凡斗定拟而祥儿与该氏素有主仆名分亦未便等诸同侪。查奴婢若以奴婢子女5141
为义子义女自应照义子女科断。则奴婢转买他人奴婢为奴婢有犯似可比照义子科断。该氏故杀婢女祥儿应比照故杀义子律拟以杖一百流二千里。与谋杀子媳二罪相等惟毒毙二命情节凶残应从重发驻防为奴。周顺明知常再秋畏罪躲避乃敢容留嗣兵役往拿复令伊子周来喜帮同拦阻并用脚将看街兵六儿伤踢该犯系总兵家人胆敢匿犯殴差情殊可恶若仅照威力制缚人于私家拷打律拟杖未免轻纵应将周顺照棍徒量减一等拟杖一百徒三年年逾七十不准收赎。周来喜与伊父周顺容留常再秋藏匿系一家共犯罪坐其父律得免罪。其帮同抗差将坊役隋幅殴伤系侵损于人应照凡人为从拟杖九十徒二年半。常再秋讯无同谋加功迨后盘出实情逃避亦律得容隐。惟于坊役往拿复行逃躲以致周顺等殴伤差役虽身不与谋而衅由伊肇应照不应重律杖八十酌加枷号一个月。容留常陈氏居住之姚大讯不知情应免提质。失察家人滋事之前署左翼总兵联顺应请交部议处等因。道光十一年六月初七日奉旨周顺着再加枷号两个月周来喜再加枷号一个月以示惩儆余依议等因。钦此。邸抄屯居旗人之家奴殴死民人直隶司查律载：奴婢殴良人加凡人一等死者斩监候等语。此案姜亮系正红旗章添保户下家奴屯居涞水县卖酒生理与王立本同村。王立本陆续赊欠姜亮酒钱无偿嗣王立本复向姜亮赊酒未允即携铁尺赴姜亮家嚷骂姜亮理论。王立本即用铁尺向殴姜亮闪避殴在墙上致将铁尺碰断。姜亮用扁担还殴致担上铁钩殴伤其顶心等处。王立本扑殴时姜亮之弟姜明、子姜偏头上前帮护姜明将王立本抱住夺过半截铁尺殴伤其左手中指等处倒地。姜偏头亦用铁篙殴伤其右膝等处。王立本辱骂姜亮接过铁篙殴伤其右臂膊等处殒6141
命。该督将姜亮依共殴人致死下手伤重律拟绞监候等因具题。臣等查姜亮系正红旗章添保户下家奴已死王立本系涞水县民人今姜亮将王立本殴死按良贱相殴姜亮罪应拟斩该督将姜亮照共殴人致死律拟绞是将以贱殴良之案仅同凡科罪关出入应令该督另行按律妥拟具题。道光十二年说帖遣奴殴死同主雇工黑龙江将军咨：遣奴冯连舟四戳伤同主雇工海住儿身死应否照良贱相殴办理一案。查律载：奴婢殴良人加凡人一等至死者斩监候。良人殴他人奴婢减凡人一等死及故杀者绞监候。若奴婢自相殴者依凡斗法等语。推原律意原以分良贱而别流品但所称良人自系专指身家清白者而言若受雇与人佣工素有主仆名分例不准报捐应试者即不得以良人论。此案冯连舟四戳伤海住儿身死冯连舟四固系遣奴第海住儿受雇与锦保住家佣工倘甘心下贱与锦保住素有主仆名分即不得谓之良人自应依凡斗定拟。如只系平等称呼并无主仆名分者应仍依良贱相殴论。该将军咨内未据分晰声叙应行令查讯海住儿是否甘心下贱与锦保住有无主仆名分照例分别定拟。道光元年奉天司说帖安省细民殴死大户分别拟罪安抚题：周容法听从周成志殴伤李应芳身死原谋监毙一案。缘周容法、周季受、周大毛、周立均籍隶祁门县与李应芳同村居住。周姓远祖自前明附居李姓村旁为李姓看坟葬山住屋。李姓之祖给田十六亩与周姓分种收取租息抵完粮赋多余谷石给周姓作为工食。周姓本系小户不与大姓联姻从不捐考子孙学习吹手并抬轿生理。凡遇李姓婚丧祭祀周姓习业吹手抬轿者轮流承值不给工咨并非朝夕服7141
役常川豢养。因习业低微不与大户平等相称同坐共食习俗相沿称为细民。其起自何时始于何人年远无从稽考亦无卖身典身文契。详加查考周姓与李姓素日虽不敢居于平等其实并无主仆名分。嘉庆十四年奉例开豁。周姓因相沿已久又恐李姓不依仍照常供役。嗣周觉春之母欲子另图生业不令学习吹手道光元年八月十八日李应芳同堂弟李荣和前往溶口挑货路经周姓门首见周觉春站立门外李应芳令其同赴溶口公祠习学吹手周觉春不允李应芳强行拉走其母见而喊嚷周觉春堂兄周成志问知情由心生气忿起意纠殴欲将周觉春夺回。邀允堂弟周容法、周立胞弟周大毛同子周季受一共五人周成志携木棒周容法等各拔田旁插篱木梢先后赶至程家岭地方周成志见而喊骂李应芳顺拿扁担转身迎敌周成志用木棒殴伤李应芳右肋。李应芳用扁担格落木棒回殴周成志左臁秙周成志夺住扁担彼此拉送松手跌地李应芳撂弃扁担将周成志按住周成志之子周季受恐父被殴即用木梢殴伤李应芳脊膂。李应芳起身拾取扁担向周季受赶殴周容法赶至用木梢殴伤李应芳囟门倒地李荣和手携木棒上前帮护周季受用木梢殴伤李荣和左臁秙戳伤项颈周立用木梢殴伤李荣和右腿周大毛亦用木梢殴伤李荣和左肩甲。李荣和倒地喊骂周成志拾取木棒殴伤李荣和左胳膊经周隆等赶至喝散。讵李应芳伤重旋即殒命。验审解司因周容法等罪名有关出入咨请部示。嗣奉部覆以该犯等既自甘污贱与李姓平日起居不敢与同饮食不敢与共亦不敢尔我相称素有主仆名分自应酌量即照雇工殴死家长之例办理行令确切查讯李应芳一族现在何人为家长何人为家长之亲属如何区分限制自应将周容法即按雇工殴死家长及家长之亲属分别定拟。如李姓子孙众多各立门户代远年湮难以查讯即按照实在情形据实奏请定立专条以凭定拟。至8141
此项细民若无卖身文契又非朝夕服役受其养豢只系其先世佃田主之田葬田主之山其子孙复为之执役此等细民或除其贱籍概予开豁为良或相沿日久不便遽事纷更而于区分流品之中如何酌量示以限制。应察看情形筹定章程据实奏明请旨遵行等因。行据祁门县提讯李姓族内自明迄今支派众多周容法之祖于何时相投李姓何代看守坟墓给与田房无从稽考不能定以何人为周姓家长等情因恐供情未确又经行据徽州府讯明周姓所种李姓之田产已退还住屋亦已另迁所葬坟山李姓自愿免其迁移等情查雍正五年钦奉谕旨：朕以移风易俗为心凡习俗相沿不能振拔者咸与自新之路。如山西之乐户、浙江之堕民皆除其贱籍使为良民所以励廉耻而广风化也。近闻徽州府则有伴党。宁国府则有世仆本地呼为细民其习业下贱几与乐户堕民相同迨究其仆役起自何时则皆茫然无考非实有上下之分不过相沿恶习耳。此朕得诸传闻若有此等之人应予开豁为良俾得奋心向上免致污贱终身且及于后裔。着该抚查明定议且奏钦此。经前抚臣奏准开豁在案。又例载：安徽省徽州宁国池州三府民间世仆如现在主家服役者应俟放出三代后所生子孙方准报捐考试如早经放出并非现在服役豢养及现在不与奴仆为婚者未经葬田主之山佃田主之田均一律开豁为良。已历三代者即准其报捐考试是细民开豁为良久经钦奉谕旨即佃田葬坟之世仆定例亦许复为良民本不得以曾授微业同于奴仆此案周容法等先世依投李姓既系年远难稽而李姓之派别支分其应以何人为周姓家长之处又属无从查考则主仆名分已难悬定且所给田宅无几尚须取租供赋更不能赡养周姓阖族之人。而李姓遇有婚丧等事周姓之习业吹手抬轿者尚须前往承应则以工计值有亏无盈较之常受主家豢养之雇工又属迥然各别。至其素日不敢居于平等由于9141
习业低微之故即嘉庆十四年定例开豁之后亦因沿于积习未经改图。在周姓等以各自为生原未以李姓为家长而李姓以始于前代遂视周姓为家奴揆其当时不特无契券可凭亦并非常川豢养实非世仆雇工可比。自应钦遵雍正五年谕旨并遵照定例准其开豁为良彼此相犯应以凡人科断除罪应拟流之周成志在监病故毋庸议外将周容法依例拟流等因应如所题周容法合依共殴案内原谋到官以后未结之前监毙在狱者准其抵命。将下手应绞之人减等拟流例杖一百流三千里。该抚疏称周姓承种李姓田亩及所住房屋业已退还迁移原葬李姓山内之坟李姓自愿免其起迁嗣后不得再葬亦毋许砍伐树木以杜争端。再安徽徽州等府细民一项久经钦奉世宗宪皇帝圣谕开豁为良因或被大姓逼勒或系自甘污贱致有仍执贱业之人惟查例载：各省乐籍并浙江堕民、丐户皆令确查削籍改业为良若土豪地棍仍前逼勒陵辱及自甘污贱者依律治罪等语。该细民习业微贱与乐户堕民相同自应仿照办理应请嗣后该细民等除有典身卖身文契可凭并在主家常川服役受其豢养实有主仆名分者如与家长及家长之亲属有犯悉照奴仆例分别问拟外若无卖身文契又非朝夕服役受其豢养虽佃大户之田葬大户之山住大户之屋非实有主仆名分者应请除其贱籍一体开豁为良彼此有犯并同凡论。如有土豪地棍仍前逼勒凌辱及自甘污贱者依律治罪。庶久困之良民得以振拔自新而于习俗民风似有裨益等语。均应如所题办理。道光五年四月题准案0241
