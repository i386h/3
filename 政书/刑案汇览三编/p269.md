<!-- { "loadSidebar": true } -->
项区分极为详晰典当家人必先立有文契及长随情愿隶身仕宦之家均又久受豢养之恩有犯杀伤始以奴婢本律论罪。宽家长者所以尊名分也若非典当家人及齐民之家使用下走非比仕宦所用长随。如仅止受雇服役或议有工价或议管衣食素有主仆名分者止可谓之雇工人有犯杀伤应以雇工本律论罪。严雇工者所以重人命也。至此等人所生子女每有同在主家服役亦止可谓之雇工不得与奴婢子女并论。诚以典当家人年满应准其赎身。隶身长随若不愿在主家服役亦应听其辞工较奴婢所生子女世世在家永远服役者名分迥异。如有杀伤自未便亦以奴婢本律论罪转启残忍之端。此案已死刘四儿系刘七之幼女刘七雇与王天喜家服役每月工钱一千文王天喜因刘七为人诚实与其娶妻张氏生有二子四女。长女、二女、三女早经聘出刘七与张氏并子大拴、二拴及刘四儿同在王天喜家服役。张氏与其子女言明止管衣食并无工钱嗣王天喜之妻贾氏因刘四儿溺炕用竹板殴伤其致命额角等处因其哭闹贾氏又令大拴、二拴各殴其两脚两腿数下刘四儿因伤身死。查刘七在贾氏家服役每月工钱一千并无典卖字据原系雇工。因其配有妻室恩养已久如本身有犯杀伤尚可照奴婢律论罪其幼女刘四儿言明在贾氏家服役止管衣食并无工钱止可谓之雇工断难谓之奴婢。今贾氏将刘四儿殴打身死该司审明并非有心故杀将贾氏依殴死雇工人定拟尚属允协应请照办。至大拴、二拴听从贾氏主令殴伤刘四儿不致命两脚两腿等处既据验明刘四儿系死于贾氏所殴致命重伤大拴等系刘四儿胞兄殴未折伤且系听从贾氏主使应照律勿论。该司拟照余人律拟杖与律不符应依律更正。嘉庆二十四年现审案说帖7241
故杀恩养三年以上典契雇工贵抚题陈文魁故杀雇工张学聪身死一案。查律载：奴婢有罪不告官司而私自殴杀者杖一百。若家长殴雇工人致死者杖一百徒三年。故杀者绞监候。又例载：典当家人隶身长随若恩养在三年以上如有杀伤各依奴婢本律论。又诬良为窃提拿拷打不分首从发边远充军各等语。此案陈文魁因契典张学聪在家佣工议定六年为满平日主仆相称。陈文魁有祖遗场地每遇乡民赶场收取地租。嗣有黄东秀另设新场乡民均往该处贸易陈文魁屡向黄东秀阻闹黄东秀意欲退让有黄亮、贺湖贵、罗起荣从中阻止陈文魁因此挟嫌。适有孟正扬被窃衣物嘱令陈文魁访查陈文魁起意诬指黄亮等为窃将乞丐曹陇贵等吊打逼令诬认与黄亮等伙窃孟正扬衣物。随邀伊子陈兴帼、佃户唐老七等前往黄亮等家搜赃。黄亮等同寨邻秦小六等不依欲拿陈文魁父子殴打陈文魁畏惧逃回黄亮等随后追捕陈文魁恐被拿住令雇工张学聪关门抵御张学聪畏惧不从陈文魁嚷骂张学聪以不应诬窃搜赃回骂陈文魁气忿起意将张学聪杀死泄忿。即用镖刀戳伤张学聪左胁穿透右胁倒地殒命。该省将陈文魁依家长故杀雇工律拟绞监候。查陈文魁于嘉庆二十五年正月间用价契典张学聪在家庸工议定六年为满素有主仆名分。至道光四年十一月十六日陈文魁因张学聪不听使令嚷骂张学聪回骂陈文魁气忿将其杀死距典过日期四年有奇即与恩养已在三年以上之典当家人无异按例以奴婢论陈文魁罪不至死衡情定谳。自应以故杀奴婢之律与诬良为窃之例相比从重论。该省援引故杀雇工之律拟以绞候罪名出入攸关。应驳令另行妥拟。道光六年说帖8241
为娼时价买使女从良后勒死江苏司查律载：奴婢有罪其家长殴杀者杖一百。无罪而殴杀或故杀者杖六十徒一年。若殴雇工人致死者杖一百徒三年故杀者绞监候等语。此案陈许氏因在母家卖奸时价买婢女李贵女迨陈许氏从良与陈村台为妾后因李贵女宣扬伊前在母家接客陪酒之事该氏气忿将李贵女勒死。前据该抚将陈许氏依故杀无罪奴婢律拟徒。经本部因案情未确驳令覆审妥拟。去后兹据该抚讯悉前情并以从良之妇致死前此买良之婢例无专条咨请部示等因。查陈许氏之价买李贵女既据该抚讯明实系买自为娼之时从良后挟其宣扬奸情之嫌将其致死并无别故。如果该氏系属良妇自应以故杀奴婢论若系娼妇而不从良亦应同凡科断。乃该氏买婢于卖奸之时而杀婢于从良后前次买良为贱固不得以奴婢论后此从良驭婢亦不得等诸凡人若竟比照故杀雇工人拟以绞抵而李贵女究系该氏契买之婢且恩养已在三年以上律例虽无治罪明文自应比附量减问拟应令该抚将陈许氏比照家长故杀雇工人绞罪律上量减拟流。该氏买良为贱复挟恨致毙情殊淫暴未便准予收赎应酌发各省驻防为奴应令该抚作速审拟循例专本具题。道光十一年说帖庄头殴死壮丁驳照凡斗科断直隶司查：本年二月该省咨请壮丁殴打庄头比照佃户欺瞒田主科断等因经臣部以八旗大臣官员家下庄头壮丁同为一主家奴原无尊卑名分至大粮庄头名下壮丁有该庄头之伯叔兄弟为壮丁者有异姓之另户为壮丁者有该庄头契买之人为壮丁者人类不一除庄头契买之壮丁应照主仆科断其余均应分别定拟等因咨覆在案。今庄头金复?主使家人梁维等殴9241
死壮丁郑得贤身死查阅供招郑得贤之母乔氏供称：伊祖上自顺诒初年从关东过来分在衡庄头家当壮丁的。即金复?亦供：郑得贤的祖父从关东过来在庄头家当壮丁入过档案的各等语。是郑得贤之为金复?家壮丁而非金复?家奴仆彼此供词已合符节今将金复?遽照殴死家奴问拟其壮丁即系家奴之处凭何定断应令详细查明定拟。去后续据该督将金复?依殴死雇工人例拟以枷责咨部复。经臣部以主仆之名分至大罪名之生死悬殊断不容稍有假借意为轻重也今该督审明郑得贤之祖自顺治初年由关东来京内务府分发充当金复?
家壮丁并非卖身家奴业已明确乃又以汉人投靠养育年久招配婢女者俱得以家奴论遂谓庄头与壮丁恩养年久给配室家即非契买亦同雇工等语。不知汉人之投靠养育招配婢女者大率孤苦无依之人饥寒既迫身命难全因而甘心投靠。而为之主者以自有之资财恤他人之冻馁又复完其配偶作为室家此蒙恩养一丝一粟尽属解推缘情定分主仆皎然矣若乃庄头之所有产业悉自分家壮丁之自来安置实由内务府之发壮丁之于庄头既以分庄头之劳即宜分庄头之养。壮丁之力作服勤总非私役庄头之婚配豢养又岂私恩?焉得与汉人投靠养育者相提并论?况壮丁既非出身下贱又非有罪为奴何至无端被贬下同奴仆耶?事关殴杀人命未便以同类相残别开一杀人不死之例应令另行妥拟。去后旋据该督遵驳将金复?改依威力主使人殴打致死律绞候。乾隆十三年题准案?照驳案汇钞录殴死外姻无服亲之奴婢贵抚题熊维玉殴伤外姻无服亲之奴仆韦阿耐身死一案。查殴杀无服亲之奴婢拟杖一百流三千里之例系乾隆四十二年仿照旗人殴杀族中奴婢例纂定。从前例文本有族中二字迨0341
嘉庆六年修例时将族中二字改为无服亲属字样其因何修改之故谨按内并未议及自仍专指本宗无服亲族之奴婢而言诚以本宗一本相承虽五服已尽而亲亲之义未衰在无服尊长殴伤卑幼得减一等是以殴杀无服亲之奴婢亦得减等拟流。而外姻无服尊长殴伤卑幼应同凡论既不能与殴伤本宗无服卑幼者并论则殴外姻无服亲之奴婢致死亦不能与殴杀本宗无服亲之奴婢并论明矣。此案熊维玉掐伤韦阿耐身死查韦阿耐系熊维玉祖母白氏内侄白鴇家奴该犯与白鴇并无服制其殴杀外姻无服亲之奴婢未便即与殴杀族中无服亲之奴婢一例拟流该省将熊维玉依良人殴杀他人奴婢律拟绞监候系属照律办理应请照覆。惟查现行例内仅称殴杀无服亲属之奴婢其族中字样究未明载不无含混自应记出俟修例时将族中二字仍行添入以昭明晰。道光四年说帖?五年已添入族中二字雇与族叔佣工殴死其家奴仆安抚咨陈丫头戳伤来受身死一案。查例载：殴杀无服亲属奴婢者杖一百流三千里等语。此案陈丫头受雇在无服族叔陈治家帮工因与陈治契买仆人来受口角争殴用刀扎伤来受身死。查陈丫头系陈治无服族侄虽受雇帮工不得与奴仆并论来受系陈治契买仆人分居下贱陈丫头扎伤来受身死自应仍以殴杀无服亲属奴婢科断。该省将陈丫头依殴杀无服亲属奴婢例拟以满流尚属相符似可照覆。嘉庆十七年说帖图财谋杀无服族侄家奴东抚题刘黄三图财谋杀族侄之契买奴仆顾林身死一案。查例载：殴杀无服亲之奴婢杖一百流三千里故杀绞监候。又杀族中奴仆一家三人者斩监候各等语。此案刘黄三因无服族侄刘馥家契买奴仆顾林背主逃走穿有袄裤起意将顾林谋勒1341
致毙剥取衣服当钱花用。查例内并无图财谋杀族中奴婢治罪专条虽平人图财害命罪干斩决惟杀一家三命在平人罪应凌迟处死在族中奴仆罪止斩候是族中奴仆比之常人大有区别。今刘黄三固系因图财起意惟所谋杀之顾林系族中奴仆自未便与常人同拟斩决如酌拟斩候又与杀族中奴仆一家三命无所区别该省将该犯仍依故杀无服亲属奴婢本例问拟绞候尚属允协应请照覆。道光二年说帖诬指族中家奴为窃致令自尽热河都统咨：蒙古达片瓦第因被窃嘱令大功堂弟松福家奴赛吉尔胡代为访找不允即捏称赛吉尔胡偷窃致赛吉尔胡自戕身死。该都统将达片瓦第照诬良为窃因而致死绞罪上量减拟流本部以赛吉尔胡系该犯大功堂弟家奴与平人不同未便科以诬窃致死之条若竟照殴死族中家仆而赛吉尔胡又系自戕应改照平人殴族中家仆致死枷号两个月鞭一百例上量减为枷号一个月鞭责发落。嘉庆十九年直隶司案挟仇污蔑小功亲之婢女自尽安徽司查例载：捏造奸赃款迹挟仇污蔑致被诬之人忿激自尽者照诬告致死例律绞监候等语。此指平人捏造奸赃事情污人名节致毙者而言至挟嫌污蔑缌麻小功亲之奴婢致令自尽律例内并无作何治罪正条。检查各司亦无办过此等成案又查律载：殴内外缌麻小功亲之奴婢至折伤以上减杀伤凡人奴婢罪二等至死者杖一百徒三年等语。是殴死缌麻功亲之奴婢既得照凡人减罪二等则挟嫌污蔑致自尽身死之犯似亦当照律减等拟徒。此案已死香孜系吴宗明小功服侄吴应时婢女吴宗明因香孜烧茶不允挟嫌诬奸污蔑以致香孜被诬不甘忿激自尽。核其情节吴宗明挟嫌污蔑致毙人2341
