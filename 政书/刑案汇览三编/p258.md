<!-- { "loadSidebar": true } -->
改依颍州凶徒结伙三人以上持械伤人不分首从例发云贵两广极边烟瘴充军仍照通行改发足四千里并令嗣后颍州所属有寄籍人犯在彼结伙凶殴者俱照此办理。道光十九年说帖保辜限期原殴致命伤仅皮破死系抽风河抚题李敬高殴伤路得周越二十一日因风身死一案。查道光四年陕西省题顾欣安儿用铁锨棱殴伤杨广奇致命囟门皮破越二十二日因风身死。该省将顾欣安儿依例拟流经本部照例改拟满徒题结在案。此案李敬高于道光五年四月十四日用木柱殴伤路得周致命额颅至五月初四日因伤处进风延至初五日早因风身死。原题既称越二十一日身死原验又声明并未损骨是已在他物伤保辜正限二十日之外自应照例将李敬高依他物伤正限外余限内因风身死照殴人至废疾律拟杖一百徒三年。该省将该犯依原殴致命伤轻十日外因风身死例拟流系属错误。惟查李敬高于四月十四日与路得周争殴原题内并未声明时刻上年四月又系小建扣至五月初五日早是否在二十日正限之外无凭悬揣应驳令扣明时刻另行妥拟。道光六年说帖原殴骨损限内抽风仍应拟抵直督题张二扎伤张小瘸抽风身死一案。查例载斗殴之案如原殴伤至骨损即因风身死在十日以外仍依本律拟以绞抵等语。此案张二于三月十三日扎伤张小瘸脑后等处至四月十四日因风身死虽死在十日以外而原验囟门一伤业已骨损自应照例拟抵该省将该犯依斗杀律拟绞临候应请照覆。嘉8531
庆十四年说帖辜限罪关生死应扣明时日陕西司查：人命案件必先验明伤痕究系何时何刻被伤立限保辜或系限内限外一刻身死者即应于疏内声明照例议拟。盖因受伤之轻重以定日期之多寡若不立一定限期则拟罪无从科断而明刑易致错混。故从前律注称过辜限一刻即为限外又名例注称犯罪违律计数满乃坐是也。虽此一刻岂即为生死之紧关情节然立法不得不如是法有所穷则以其权听之于天正所谓奉若天道也。今常士弼于乾隆八年十一月十三日晌午时刀伤常有钰胳膊右胁血盆骨下并碰伤心坎延至十二月十三日因伤殒命适居保辜正限三十日之期疏内并未声叙于十一月十三日晌午属何时刻身死是否限内限外率将常士弼拟以绞候应令该抚将常有钰受伤身死时刻果因本伤身死与否逐一究明妥拟。去后续据该抚将常士弼依同姓服尽亲属相殴至死律拟绞监候并声明常有钰于十一月十三日午时受伤至十二月十三日酉时身死计三十日零三时系在辜限外十日之内身死应准其援例两请。乾隆十年题准减流?照驳案汇钞录抽风身死应视进风之伤定断晋抚题赵万良砍伤曹进德身死一案。查例载：斗殴之案如当致命之处而伤轻或伤重而非致命之处因风身死者必死在十日以外方准声请改流。其致命伤重及虽非致命伤至骨损骨断即因风身死在十日以外仍依律拟以绞抵。又律载：保辜限内因(原殴之)伤死者(如打欠头伤风从头疮而入因风致死之类)以斗殴杀人论绞其别因他故死者(谓打人头伤不因头疮得风别因他病面死者是为他故)从本殴伤法(不在抵命之律)各等语。详绎律注辜限内打人头伤不因头疮得风别因他病而死即不在抵命之9531
律是凡被殴后因病身死实非死于原殴之伤即置原殴之伤于不问则被殴有不致命骨损之伤渐次平复别因致命轻伤进风身死者应即将骨损之伤置之不论。例内所称伤至骨损骨断即因风身死在十日以外仍拟绞抵之语自系专指损断之伤进风身死者而言其被殴虽有损断之伤风从轻伤而入既在十日以外因风身死者自应准其依例减流不在仍拟绞抵之限。至殴伤致命伤至抵骨从前有声明致命伤重拟以绞抵者近年皆作轻伤声请改流。现在检查道光元年有河南省题张林成用凳角碰伤张元仁右额角越十五日抽风身死一案。又三年安徽省题傅胔周用粪■殴伤王兆瑞右额角越十四日因风身死一案。又四年陕西省题苏哈利子用棍殴伤李满章额颅越十九日因风身死一案。又五年山西省题张维枝用刀扎伤徐正旺左额角越十七日抽风身死一案。又该省题白存迈用木柴殴伤苏引儿偏左越十九日因风身死一案。以上五案原验均深至骨骨未损俱声明致命伤轻照例减流在案。此案赵万良用刀砍伤曹进德越十八日因风身死检查原验曹进德左手中指骨损结痂渐次平复左额角刃伤斜长七分宽二分深至骨骨未损将赵万良照例声请改流等因。是曹进德之身死实由致命左额角进风所致与不致命左手指骨损之伤无涉。即死在十日以外核与张林成等之案伤情相同似应照该省原拟声请减流。道光五年说帖扎死二人一系限外一系抽风河南司查：此案牛俊德之父牛金声赴地工作因姚奉德家骆驼践食谷禾前往混骂姚奉德叔祖姚厌出与互詈姚奉德出护用铁铲殴伤牛金声偏右。牛俊德闻知伊父被殴赶往用镰刀扎伤姚厌左臂膊姚奉德夺镰牛俊德扎伤其左后肋姚厌于旬日后因风殒命姚奉德延至正余限外因伤处进风溃烂身死。查牛俊德扎伤姚奉德于正余限外身死按例止科伤罪其0631
扎伤姚厌越旬日后因风殒命罪应拟流应从其重者论。该省将该犯依原殴并非致命之处又非极重之伤越五日后因风身死例拟杖一百流三千里与例相符似可照覆。嘉庆十五年说帖致命伤轻正限外抽风身死江西司查例载：斗殴之案如当致命之处而伤轻若已逾正限尚在余限内因风身死者照殴人至废疾律杖一百、徒三年等语。此案李润四于十一月二十日用镣齿划伤熊得三致命囟门连额颅原验皮破血结伤甚轻浅。嗣熊得三自行抓破血痂以致抽风于十二月二十四日身死系在刃伤保辜正限三十日之外余限十日之内自应照例拟徒。今该抚将该犯照致命伤轻因风身死在十日以外例拟流与例不符李润四应改依斗殴之案如当致命之处而伤轻若已逾正限尚在余限内因风身死者照殴人至废疾律杖一百徒三年例拟杖一百徒三年。嘉庆十四年说帖踢破肾子似属内损应行确查东抚题：潘云祝踢伤无服族侄潘思收肾囊并左肾子破损越二十四日身死一案。查殴踢人胁与小腹致内损吐血者向俱照破骨伤保辜历有成案可循至踢伤肾囊致肾子破损应如何保辜不特律无明文详查亦无办过成案复查肾囊系致命部位肾子尤为要害而伤至破损与踢殴胁与小腹致内损吐血者似无二致。且肾囊本系虚怯处所肾子既至破损亦与破骨无异。此案潘云祝踢伤潘思收肾囊致左肾子破损自应依破骨伤保辜潘思收系越二十四日身死核计尚在正限五十日之内应将该犯潘云祝拟以绞抵。若依手足伤保辜则系在正限二十日之外余限十日之内例得随本声请减流。罪名出入攸关本部既无例案可循该省将该犯照手足伤保辜之处难保非1631
别有依据未便遽行更正应请驳令查明声叙定拟具题到日再行核覆以昭详慎。不致命伤重越九日抽风身死陕督题苏保得殴戳单婉个子因风身死一案。查例载：斗殴之案如原殴并非致命之处又非极重之伤越五日因风身死者将殴打之人免其抵偿杖一百流三千里。如当致命之处而伤轻或伤重而非致命之处因风身死者必死在十日以外方准声请改流等语。此案苏保得用矛戳伤单婉个子不致命左胳肘用矛杆格伤其不致命左手腕左臁秙后复用拳殴伤其致命右太阳并用脚踢伤其致命左胁越九日因风身死。检查原验该犯拳殴单婉个子致命右太阳青赤及脚踢致命左胁紫色固属伤轻惟用矛戳伤不致命左胳肘斜长六分宽三分深至抵骨其伤已重正与原殴致命之处而伤轻或伤重而非致命必死在十日外因风身死方准声请改流之例相符。今单婉个子仅越九日身死自应将该犯仍依本律拟以绞抵该省以该犯所殴致命右太阳左胁伤轻不至于死因不致命左胳肘中风溃烂身死将该犯依原殴不致命伤轻越五日因风身死例免其抵偿从重照凶器伤人拟军与例不符未便照覆。罪关生死出入应请交司驳令另拟。道光五年说帖殴伤被人捆缚之人抽风身死山东司查律载：豪强之人威力制缚人拷打因而致死者绞监候。又例载斗殴之案原殴并非致命之处又非极重之伤越数日后因风身死者将殴打之人免其抵偿杖一百流三千里各等语。是因风身死拟流之案系指斗殴杀人者而言至威力制缚人致死之案虽死系因风自不在援减之列。此案王三因误碰宋振争吵经众劝散王三归向伊父王君召诉知言俟再2631
向理论。嗣宋振路经王君召门首王君召斥责其非宋振詈其护短用拳向殴王三赴救将其抱住掀倒。王君召因其行凶用绳反缚其手即赴寻地保送究。宋振辱骂不止声言杀害一家王三虑恐报复起意戳瞎其眼顺取铁锥戳伤其左眼睛又戳伤其右眼胞。王君召转回将宋振解放医治左眼医痊成废右眼胞结痂。迨宋振因伤处发痒抓落伤痂以致进风溃烂越二十一日殒命。该抚将王三依因风身死例拟流。职等详核案情王君召将宋振捆缚如果复令王三戳伤其眼以致伤处进风身死自应将王君召依威力制缚人拷打因而致死律拟绞虽因风身死自难援例拟流。今王三锥戳之时王君召业已去找地方并未在场是王君召虽有制缚之情而实无拷打之事固未便将王君召拟抵。宋振被戳之际虽经捆缚王三并非制缚之人自应仍依斗杀论。但案既以斗殴定拟则宋振伤处进风溃烂原验口眼歪斜死越二旬确系因风身死已无疑义。该抚将王三拟流与例相符似应照覆。嘉庆十一年说帖折人一指未便与汤火伤同论浙江司查律载：手足及以他物殴伤人者限二十日以刃及汤火伤人者限三十日折跌肢体及破骨堕胎者无论手足他物皆限五十日。又例载：辜限内不平复延至限外若手足他物金刃及汤火伤限外十日之内折跌肢体及破骨堕胎限外二十日之内果因本伤身死情正事实者方拟死罪。奏请定夺此外不许一概监拟渎奏各等语。以上二条原以定生死罪名之界而严游移出入之防故辜限巳期概不得意为增减。今周有两执持木棍殴折陆逊手指医治不痊越三十八日身死。查保辜律内既无另有折人一指之条则折指亦统于殴伤之内且木棍系属他物与汤火迥殊。该抚将周有两援照汤火伤扣限拟绞监候殊属未协至所称律载折人一指者与用汤火伤人者同杖一百应3631
