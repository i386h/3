<!-- { "loadSidebar": true } -->
己之母党也是亲母则无论母之存否俱为其党服;嫡母则必母在而始为其党服。礼经已有区分将其所谓君母者指妾子之于嫡母而言即现行例内庶子嫡母在为嫡母之父母一项亦指妾子而言。今例嫡母在父不得更娶无所谓继母即无继妻之子为在堂嫡母亲属持服之事若妻死继娶所生之子为嫡母之党有无持服礼经与今例亦皆无明文。窃谓从服之义统于所尊尊无二统本宗有之外氏亦然。继妻之子为其母之党礼当有服所尊统于亲母则不得为嫡母之党服明甚。且礼传妾子为君母之父母从母服小功若君母不在则不服妾子犹然则继妻之子可知。又礼经载：为君母后者君母卒则不为君母之党服继妻之子与妾子为父后者正同妾子为父后不服已死嫡母之党则继妻之子不得服已死嫡母之党又明矣。至礼经所论：母之在不在与为母党之服不服系统母之父母及母之昆弟姊妹在内即今例所载：在堂继母及嫡母在之文亦统母舅母姨在内并非专指外祖父母也。核古证今可以隅反。此案任毛系伊父继妻尹氏所生已死赵七系伊父前妻赵氏之胞弟尹氏于该犯系身所自出该犯应为其母之党服既服尹氏之党即不得再服赵氏之党则于赵氏之党属有犯即当在从凡之列不得复以母党亲属照服科罪。今任毛谋砍赵七身死自应即同凡论。嘉庆二十一年说帖外祖父母殴死外孙童养之妻南抚题：范王氏殴伤刘喻氏身死。查刘喻氏系范王氏外孙刘润泽童养之妻服图内载为外祖母小功五月妻于夫外亲服降一等推类比观应照殴外姻缌麻卑幼问拟将范王氏依外姻尊长殴缌麻卑幼至死律绞候。道光二年案3351
出嫁之姑殴杀在室期亲侄女直督咨：张吉氏殴伤吉九儿身死。查吉九儿系张吉氏在室期亲侄女今该氏业已出嫁按服图降服大功例无出嫁姑殴死降服大功侄女治罪明文应比照尊长殴杀小功堂侄律杖一百流三千里收赎。道光四年案僧人殴死大功弟照凡论拟绞北抚题僧觉名等共殴黄义身死一案。查例载：僧尼干犯在家祖父母、父母及杀伤本宗有服尊长各按服制定拟若杀伤本宗卑幼无论斗殴谋故俱以凡论。本宗卑幼杀伤出家之亲属仍各依服制科断等语。此案僧觉名因本宗大功服弟黄义将其已故胞兄黄日盛之妻改嫁得受财礼黄义伯母张氏询知钱文俱已花用未将黄日盛生前债负归偿嗔斥其非黄义争闹张氏气忿赴觉名之兄黄日有家告知今为理论。适觉名与黄日富均在彼听闻将张氏劝回觉名等至黄义家理斥黄义嚷骂黄日富用刀戳伤其右膝、右胳膊、左臁秙黄日有赶拢将刀接过黄义取铁锄向黄日有扑殴黄日有用刀格戳致伤其左胳肘觉名将锄夺过用柄打伤其左胳肘、左脚腕黄义又取铁锤乱殴黄日富用手格落将其扳跌倒地揿住黄日有复用刀背殴伤其右胳肘、右腿、腆肘觉名拾铁锤殴其左右脚踝骨损殒命。查黄义被殴各伤惟觉名所殴伤至骨损应以下手伤重拟抵。该犯系死者大功服兄按本宗服制殴杀同堂大功弟依律应拟满流惟该犯系属僧人自应按僧尼杀伤在家本宗卑幼无论斗殴谋故俱以凡论科断。该省将该犯依共殴人致死下手伤重者拟绞监候系属照律办理其余黄日富、黄日有等罪名仍按殴大功卑幼折伤以上依律减三等定拟均无错误应请照覆。嘉庆二十一年说帖4351
喇嘛收胞侄为徒后将侄殴死热河都统咨喇嘛嘎勒第致死已收为徒之胞侄吹巴勒藏一案。该都统将嘎勒第依弟子违犯教令以理殴责照尊长殴死大功卑幼律拟绞例上酌减一等拟流。部议嘎勒第以胞侄吹巴勒藏为徒名为师徒谊属尊长恩养教诲依然犹子且嘎勒第年未四十例不收徒应仍按服制照期亲伯叔殴侄至死律拟徒。嘉庆十九年直隶司案因奸盗杀卑幼及僧人杀卑幼浙江司乾隆四十一年九月十五日奉上谕：刑部进呈秋审招册朕详加披阅内浙江省僧静峰起意殴死其俗家胞弟周阿毛图赖邢直武等一案照故杀期亲弟妹律拟绞监候。又江西省郭义焙谋财杀死小功堂侄郭丫头仔一案照尊长谋杀本宗卑幼已杀者依故杀律拟绞监候。虽皆拟入情实而所引之律俱未允协。僧人披剃出家即不当复论其俗家卑幼且致死人命即已犯其杀戒。今静峰因周阿毛痴呆无用辄行谋死图赖泄忿凶残殊甚既不念手足之谊何得复援尊长之条?至郭义焙因其六岁幼侄郭丫头仔头带银项圈辄行起意扭取见其哭喊遂行推跌粪坑溺毙凶恶残忍情殊可恶。且该犯意在图财视伊侄如草芥盗攫而残其命于死恩义已绝又岂可复引谋杀卑幼之条乎?夫尊长之于卑幼或不遵教诫或干犯名分责打致毙本律原止拟流若谋财害命及强盗得财致死弟侄更复有何伦理?以及图奸卑幼之妻复将卑幼谋杀者此等凶徒身已蔑伦伤化定拟时转因伦纪原请又岂明刑弼教之本意乎?朕办理庶狱鉴空衡平轻重悉示其人之自取而于秋谳大典披览再三期于无枉无纵。若此二案尚未合情理之正着刑部另行改拟具奏等因。钦此。臣等公同酌议应请嗣后僧人5351
如犯其祖父母、父母及有服尊长致死均应仍按服制依律从重论。若致死本宗卑幼无论斗殴谋故俱以凡论依律定拟。女尼道士喇嘛均系出家之人亦应一例办理。至尊长谋杀卑幼之案应请嗣后图财害命强盗杀人及图奸谋杀于卑幼恩义已绝者俱照平人一例办理。其余寻常亲属相盗及谋故殴杀卑幼等案仍照旧例办理。所有本年秋审册内浙江省僧人静峰业经改拟斩罪本日奉旨予勾其江西省郭义焙一犯照例应拟斩决。查该省秋审于初四日即届勾到之期应将郭义焙改拟斩罪恭候勾到等因。乾隆四十一年十月初二日奉旨：依议。钦此。通行已纂例图奸不遂妒奸谋杀大功弟苏抚题仲存升谋毒大功堂弟仲存礼身死一案。查例载：功服以下尊长杀死卑幼如系图奸谋杀悉照平人谋故杀律问拟斩候不得复依服制宽减等语。是尊长因奸谋杀卑幼以凡论之例系指图奸卑幼之妻因而谋毙卑幼者而言。此案仲存升因大功堂弟仲存礼与堂兄仲存高之妻朱氏通奸该犯窥破亦向朱氏调奸被朱氏斥骂并告知仲存礼屦向该犯寻衅并欲拚命。该犯心怀妒恨起意致死泄忿。适仲存高邀伊与仲存礼一同饮酒该犯乘间下毒以致仲存礼毒发殒命朱氏灌救得生。查仲存升如果图奸仲存礼之妻将其谋毒毙命自应以凡人科断今已死仲存礼系与堂兄之妻通奸亦属乱伦卑幼该犯妒奸谋杀应仍按服制照谋杀卑幼本律问拟。该省将仲存升依尊长谋杀卑幼已杀者依故杀法故杀同堂大功弟律拟绞监候朱氏依奸内外缌麻以上亲律杖一百徒三年均属相符应请照覆。嘉庆十八年说帖6351
调戏族妇被斥挟恨谋杀功弟广西抚题梁宇蔰谋杀大功堂弟梁孔昆身死一案。查律载：
故杀大功弟者绞监候。尊长谋杀卑幼已杀者依故杀法各等语。此案梁宇蔰因调戏族侄妇庞氏被大功堂弟梁孔昆见而斥责并欲投族评理。梁宇蔰情亏躲避嗣梁孔昆由梁宇蔰门首经过梁宇蔰触起前嫌起意致死泄忿。将梁孔昆用木棒狠殴毙命。查该犯挟嫌谋杀卑幼按律应依故杀法该省将该犯依故杀大功弟律拟绞监候情罪相符应请照覆。嘉庆十七年说帖纵妻卖奸被辱殴死小功叔江西司查：卑幼致死尊长之案必须根究确情按律严惩。况纵奸卑幼商同奸夫致死理阻之尊长岂可从轻开脱致死者含冤凶徒幸免殊非明刑弼教之道。此案李绍江贪利纵妻邓氏与巫井生仔通奸经伊同居小功堂叔李淙芳撞遇嘱李绍江拒绝。嗣巫井生仔与邓氏李绍江在房饮酒李淙芳见而将巫井生仔撵逐斥责李绍江纵奸无耻称欲一并控究。李绍江因李淙芳多管阻挠起意殴打出气并使畏惧不敢再阻邀允巫井生仔帮殴李绍江拾刀砍伤李淙芳顶心带伤偏右并划伤脑后。巫井生仔用铁尺戳伤李淙芳咽喉倒地旋即殒命。李绍江起意私埋与巫井生仔邀同获案后病故之黄老登鸡等将尸抬至附近牛婆山掩埋。嗣经尸妹郭李氏回家不见伊兄踪迹向邓氏盘出前情报验获犯审讯。该抚将巫井生仔依共殴人致死下手致命伤重律拟绞监候李绍江于凡人原谋拟流罪上加二等发近边充军等因具题。臣等详核案情李绍江纵奸无耻被小功堂叔理阻斥责正应悔过自新立时拒绝乃敢纠邀奸夫殴打出气并使畏惧不敢再阻实属目无尊长。查原验尸格伤俱致命顶心刃伤深至抵骨咽喉铁尺戳伤皮骨破碎伤皆奇重如7351
该犯等仅图殴打何至下此毒手立毙其命。难保无因李淙芳屡次阻奸挟嫌蓄意谋害致死灭口情事倘竟系谋命即应将该犯李绍江依谋杀缌麻以上尊长律问拟斩决奸夫巫井生仔分别造意加功拟以斩绞监候。今该抚凭该犯等狡饰供词并不严切根究以犯奸逞凶之罪人而仅科以同谋共殴之凡斗于例意已不为吻协况检阅全案供招疑窦丛多罪名生死出入攸关应令该抚遴委贤员秉公严审确情按律妥拟具题。道光五年说帖因奸谋杀族兄误杀功兄苏抚题崔?魁谋杀无服族兄崔?楹致误杀小功服兄崔?
和身死一案。查律载：谋杀人而误杀旁人者以故杀论。又卑幼殴本宗小功兄死者斩决故杀亦斩。又名例律载：犯时不知者依凡论。注云谓如叔侄别处生长素不相识侄打叔伤官司推问始知是叔止依凡人斗法各等语。此案崔?魁与无服族兄崔?楹之妹崔五女通奸被崔?楹撞见禁止时被崔?楹、崔?槐弟兄辱骂。崔?魁挟恨欲将崔?楹弟兄杀死泄忿。探知崔?楹外出将归乘夜在途等候适伊小功服兄崔?和经过崔?魁误认为崔?楹用刀叠砍崔?和毙命。该省将崔?魁依犯时不知照凡人故杀律拟斩监候等因。查犯时不知以凡论之律系指尊长卑幼别处生长素未识面殴打后官司推问始知而言非以误杀为犯时不知也。今崔?魁与已死小功服兄崔?和系属同村居住朝暮相见焉得为犯时不知?如谓该犯行凶时系因黑夜误认即为犯时不知查黑夜疑贼致毙定例悉照谋故斗杀各本律定拟。如黑夜疑贼误毙期功尊长或与人斗殴而误毙期功尊长俱应仍照本律问拟斩决援例夹签声称。若如该省所拟则黑夜疑贼误毙尊长与斗殴误伤尊长致死亦将以犯时不知即依凡人斗杀拟以绞候乎?在黑夜疑贼误毙及斗殴误毙初时皆不知为尊长且非有心欲杀尚应各按服制本律拟8351
