<!-- { "loadSidebar": true } -->
行窃银票不能取银未便计赃安徽司咨：贼犯马老儿等叠窃案内起获银票一纸计银四百一十两注明见票并手书付银字样则有票而无手书不能取银无疑且该犯等均不知系银票直至到案方知自未便计赃科罪。惟该犯等叠窃已至八次仍按本例拟军。道光七年案数次行窃一主之财从一科断陕督咨：贼犯王凤两次行窃赵鸣玉家银物事主均未知觉。惟窃盗得财以一主为重并赃论罪系指谓如盗二家财物一家赃多者而言。辑注云二次盗一家从一科断等语。且窃情不一在数次犯窃一主者固无首从可分。若数人叠窃一主之财其间为首为从参差不齐统计赃逾满贯则将何犯拟绞第例内究无数次行窃一主之财作何治罪专条应请部示。查窃盗并赃论罪律注明指数人共盗一家财而言。若一人数次盗一家财律内并无并计明文。至辑注所云二次盗一家财从一科断是谓从一次赃多者科罪意义甚明。今王凤行窃赵鸣玉银物二次行窃均隔数月与同时行窃者不同自应以初次赃多者为重从一科断。将王凤依窃盗赃八十两律杖九十徒二年半。道光十三年交馆核过两次行窃同船事主同时并发苏抚咨：周桂淋两次行窃同船事主朱孝传洋银八百圆事主均未知觉三次图窃未经得赃。其初次行窃洋银五百圆计赃三百两二次窃洋三百圆计赃一百八十两均在一百二十两以上。查周桂淋因与事主朱孝传同坐一船两次将朱孝传洋银偷窃计赃均已逾贯同时并发应从一科断。将周桂淋依窃盗一百二十两以上律拟绞监候。道光十三年交馆核过641
回民伙窃从犯畏惧不行分赃安抚咨：李梅听纠行窃临时畏惧不行事后始知沙三等临时行强分得赃钱应照律以窃盗为从论。惟该犯等系属回民结伙三人以上带有器械罪应拟军第该犯临时不行尚存畏法之心将李梅照回民行窃结伙持械不分首从拟军例量减一等杖一百徒三年。道光九年江苏司案行窃逾贯贼犯同居继子分赃江西司题：王老满纠窃曹■银物逾贯案内之郑俚仔系王老满之妻前夫之子向与同居于王老满纠窃曹■银物知情同用即与分赃无异。惟窃盗同居继子知情分赃例无治罪明文应比照窃盗同居兄弟知情分赃减本犯罪二等例于王老满绞罪上减二等杖一百徒三年。道光七年案家丁督役搜查假银乘便窃银中城察院移送：葛茂朝等行使假银案内之喜儿系中城吏目家人派令同捕役前往搜查假银辄乘便窃取葛茂朝银两将喜儿比照捕役搜赃中饱与窃盗同科例一两以上杖七十年未及岁照例收赎并免刺字。道光十三年云南司案盗马牛畜产偷窃军台驿站替差马匹阿尔泰军台都统咨：贼犯把克巴偷窃驿站替差马匹例无治罪专条若照刑例偷窃官马三匹拟流似觉稍轻应比照偷窃蒙古牲畜六匹至九匹例发云贵两广烟瘴地方充当苦差。道741
光十年直隶司案偷三四岁小牛宰杀黑龙江将军咨：噶林察偷窃三岁乳牛一只宰食又图们行窃四岁小牛一只宰食核与偷宰大牛有间均应于盗牛宰杀发附近充军例上量减一等拟杖一百徒三年仍照例枷号刺字。道光十三十四等年奉天司案故买偷窃犬只宰剥卖钱提督咨送：贼犯王四药窃狗只案内之张二买得窃狗宰卖应照知窃盗赃而故买计所买物坐赃论罪止杖一百律杖一百该犯宰剥狗至一千余只之多酌加枷号一个月。道光十三年贵州司案盗田野谷麦围场马甲偷打牲畜热河都统咨：伍征额系围场马甲辄敢纠伙入围打牲已得应照私入围场偷打牲畜初犯杖一百徒三年例加一等杖一百流二千里销除旗档。道光十一年直隶司案盗卖预印文书聚众偷采蘑菇安徽司审奏：热河都统衙门书吏陈五得受刘德山银两私出假票付给刘德山持往牧场捡拾蘑菇讯明所出假票实系前任都统预用空白与盗用印信者有间将陈五于诈伪将军督抚衙门文书盗用印信绞候律上量减一等拟流系书吏知法犯法加一等发附近充军。刘德山托陈五代为办票系属愚民841
无知尚非通同作弊惟明知前次惩办有案辄因图捡蘑菇获利向陈五贿嘱出票复于沿途挈带一百余人前往牧场滋扰实属可恶。检查蒙古例并无治罪专条若照私入围场偷采蘑菇例拟杖未免轻纵且与仅止偷采并未聚众者无别。将刘德山比照在口外刨挖黄芪如所雇人数五十人以上徒一年每十人加一等罪止满徒例杖一百徒三年。许万宗于枷责递解后出钱向解役买放兹复带同丁玉连等八人前往牧场私捡蘑菇迨被获时胆敢持棍拒捕亦属罔知畏法应比照挖黄芪雇人不及十名杖一百例加拒捕罪二等杖七十徒一年半。道光十一年案关内禁地偷淘金砂陕督咨：青羊沟系大通县所辖地属旷野界连蒙番曾于道光三年奏明严禁民人潜往滋事。乃陈亭河等于甫经禁止之后胆敢接踵潜往偷淘金砂。若仅照内地盗掘金砂之例定拟枷杖不足以示惩创。但青羊沟究属内地若照新疆偷挖之例拟军又属法重情轻应将陈亭河、张有明二犯均比照新疆偷挖金砂为首枷号拟军例量减一等枷号两个月杖一百徒三年为从之陈亭江等再减一等枷号一个月杖九十徒二年半。李廷蕤、马俊各自纠众偷淘尚未获金若一律问拟满徒似与获金者漫无区别。应均于偷淘得金之陈亭河等满徒上量减一等各枷号一个月杖九十徒二年半为从未经获金之刘生华等俱于李廷蕤等罪上再减一等各枷号一个月杖八十徒二年。道光七年案承种山地欠租复盗卖树木提督咨送：季三承种朱玉虎山场地亩延不交租复起意将榆槐松柏大小树株盗卖至一百七十余株得京钱一百七十941
千计赃八十两。惟地内并未葬坟与盗卖坟树不同应照盗山野柴草木石准窃盗论律拟杖九十徒二年半。惟该犯以看守之人即系盗卖之人应酌加一等杖一百徒三年免刺。道光十四年河南司案偷窃塘鱼拒杀事主雇工北抚题：周长美纠窃杨文华雇主刘在元塘鱼适杨文华在彼看守经见捕捉该犯被追情急拒伤杨文华身死将周长美比照盗田野谷麦有拒捕依罪人拒捕杀所捕人律拟斩监候。道光十一年案围场兵丁被贼拒毙请给赏恤热河都统奏：查嘉庆十七年围场马甲那木达先因捕获偷木贼犯被姚祥等夺犯拒伤身死一案曾经奉旨赏给银三十两并将其子挑补马甲等因钦遵在案。今金顶副领催德恒安奉派缉贼因见贼犯范喜财等入围偷牲即赶向捕拿讵贼匪图脱情急用棍将德恒安拒殴身死相应援案奏明请旨赏给副领催银三十两其子鄂汉年甫十龄茕独无依并请挑补马甲钱粮以资养赡。道光十五年十二月邸抄夹带亲友送给私参五钱山海关副都统咨拿获夹带私参人犯陈盘一案。查陈盘私带人参仅止五钱讯系亲友送给配药既非私刨又非私贩例无治罪明文应照不应重律杖八十。道光九年直隶司案将折帐私参转卖吉林将军咨：米鸣辉因英阿哩将绥泳会偷挖私参分抵旧帐意图辗转销售即与私贩无异。查所分之参计重已至十051
两将米鸣辉比照只身偷采得参一十两杖八十徒二年例私贩减一等拟杖七十徒一年半。道光四年奉天司案承票刨参影射刨夫多名盛京刑部咨：张大榜承领参票腰牌刨参雇刘常义充当把头携带腰牌二面辄影射十一人虽与无票私刨者有间应将张大榜照偷刨人参身充财主雇人刨采人数未及四十名参数未至五十两拟军例上量减一等杖一百徒三年。道光八年奉天司案刨夫将不堪入选之参私卖吉林将军咨：单强所携参枝讯系逸犯于起价买该犯止于代为飞鰈应于于起应得满徒罪上减一等拟杖九十徒二年半。张泳保将不堪入选之参并不赴局挂号私卖与人应比照刨参人夫将票张卖放别路飞鰈者杖枷例拟杖八十枷号一个月。道光十四年奉天司案为人治病受谢私参夹带进关山海关副都统奏：孙万资夹带私参进关计参三两二钱讯系为人医病受谢意欲带回配药给亲服食尚与贩卖图利者有间。应依偷刨人参一两至五两杖七十徒一年半私贩减一等杖六十徒一年例量减一等拟杖一百。道光十三年福建司案听从兄带回私参为父治病山海关副都统奏：吕茂桢所带之参二两八钱并无官票辄敢夹带进关惟讯系该犯胞兄吕茂祥买给带回为伊父配药治病尚与贩卖有间。将吕茂桢照偷刨人参一两至五两杖七151
十徒一年半私贩减一等杖六十徒一年例量减一等杖一百。道光十四年四川司案亲属相盗公府奴仆诓取地契欲行抵帐安徽司审拟：穆索氏因查出伊故夫顺安生前办理公府喜事欠帐清单无力措还恐致受累辄起意向太福晋捏词将红白地契诓出希冀抵还欠项例无治罪专条。查奴婢盗家长财物系照凡盗问拟则诓骗家长财物亦应照凡人诓骗科断。惟该犯妇虽经将地契诓取到手并未因契得财若照诓骗治罪转致无可计赃。第该犯妇于公府向讨地契时不即交还辄以将地抵帐之言向太福晋混行禀说虽无顶撞别情究属违犯。将穆索氏比照子孙违犯教令律拟杖一百收赎。道光八年案雇工叠窃主财逾贯同时并发提督咨送：班成系二等侍卫熙庆雇工家人派令管理马号因乏用偷当伊主马鞍车围等物六十余次共得京钱四百余吊核计前后赃数虽已逾贯而每次得赃自数吊至数十吊及一百余吊不等并无满贯之数。若照雇工人盗家长财物照窃盗计赃一百二十两以上拟以绞候似与一时一事偷窃逾贯者无别。惟叠窃至数十次之多情同积猾应照积匪猾贼例拟军照例刺字。道光十一年贵州司案缘坐为奴人犯叠窃主家财物提督咨送：柴小春因伊父柴士伶听从逆犯刘茂修滋事案内251
正法将伊同母张氏照律缘坐为奴。嗣该犯长成因偷窃主家财物送部杖责免刺仍给主领回管束。后该犯叠窃伊主家财物八次应照凡盗按积匪猾贼例拟军惟缘坐为奴人犯与寻常奴仆不同比照旗下家奴犯军流例酌发驻防为奴。道光十二年湖广司案族兄行劫族弟家财物广西抚题：盗犯莫五妹起意纠劫族弟莫异相家银物业已得赃该犯系事主无服族兄将莫五妹依亲属相盗无服之亲减一等若行强盗者尊长犯卑幼亦依上减罪律于强盗已行得财斩决罪上减一等拟流。该犯系起意为首盗犯情罪较重实发极边烟瘴充军。道光十三年案偷窃兄妻田契致氏窘迫自尽南抚咨：孙进诚偷窃兄妻王氏田产契据致王氏窘迫自尽。查王氏系孙进诚胞兄之妻服属小功至死应同凡论。将孙进诚比照窃盗逃走事主窘迫自尽例杖一百徒三年。道光五年案僧徒邀同外人行窃伊师财物南抚咨：僧觉清系僧广超之徒同居共财觉清邀同外人行窃广超钱文计赃八十两零应比照同居卑幼将引他人盗己家财物者卑幼依私擅用财加二等罪止满杖律杖一百免刺仍交广超领回。道光十四年案行窃期亲尊长赃物逼令赎回江西司咨：吴茂俚行窃分居胞伯吴绍新家赃物逼令赎赃。查亲属相盗既以服制亲疏分别减等科罪则亲属勒赎351
