<!-- { "loadSidebar": true } -->
轻既据该抚声明亲老丁单应即照弟兄共犯死罪例存留一人养亲。惟查李得名前据江苏巡抚以该犯有母常氏年逾七十家无次丁声明留养经臣部会核行令于秋审时取结送部题结在案。李得名所称并无次丁系属捏供应不准其留养除行知江苏巡抚毋庸查办外应令该抚将李得俊亲老丁单之处俟秋审时再行查明取结送部核办。嘉庆九年说帖弟兄发冢减徒情轻之犯留养福抚咨：王久巧、王久奇等发掘邱文嵩父坟见棺一案将起意为首发冢见棺之王久巧依发掘常人坟冢见棺为首例改发近边充军王久奇听从行窃例应拟徒系王久巧之兄应加一等杖一百流二千里均照例刺字。事犯到官在嘉庆三年三月十二日清刑恩旨以前军流各罪均减为杖一百徒三年该犯等有母竺氏现年八十一岁家无次丁应请酌留一人侍养等因。此案王久巧等共犯军流遇赦减徒该抚声明该犯等有母竺氏现年八十一岁家无次丁取结声请酌留一人侍养。本部查核与存留一人养亲之例相符惟查王久奇系听从伊弟王久巧发冢情节稍轻自应酌留其兄侍养。应令该抚将王久奇照例枷责准存留养亲王久巧定地充徒。嘉庆三年说帖弟兄谋杀女婿加功绞犯准留陕西司：此案杨仓元因将伊女招赘舒狗儿成婚言明养伊终老如若翻悔给养赡银三十两。舒狗儿成婚后意欲搬移不肯养该犯终老。该犯向索养赡银两反被詈骂起意商同伊兄杨仓隆将舒狗儿谋杀身死并将其尸身烧毁灭迹。该犯杨仓元系舒狗儿之妻父服属缌麻杨仓隆与舒狗儿并无服制应以凡论。应如该都统所奏杨仓元合依尊长谋杀外姻卑幼依故杀法律拟绞监候杨仓隆依谋杀人从而加功律拟绞监56
候。该犯等系同胞兄弟有父杨如林现年七十四岁母伍氏现年七十三岁只生该犯等二子家无次丁杨仓隆可否照兄弟犯罪俱拟正法存留一人养亲例准其留养之处奏请定夺等语。查该犯等弟兄俱犯死罪既据该都统查明该犯等父母俱年逾七十家无次丁核与存留一人养亲之例相符。惟未据取结送部其死者是否独子及有无应侍之亲亦未据声明应令俟秋审时照例查明取结送部再行核办。仍将该犯等弟兄俱犯死罪存留杨仓隆一人养亲之处照例奏闻请旨定夺。道光八年说帖弟兄夺犯杀差酌留一人养亲江西抚题丁其广等听从夺犯杀差一案。此案丁其青因伊弟丁铁甲子抢夺拒伤事主经官差捕获邀同伊弟丁其广等于中途夺犯致丁铁甲子将林荣菁拒伤身死。先据该省缉获丁其青、丁铁甲子审拟斩决、绞决又缉获丁其广、丁其波并据丁其洪自行投首审明丁其广在场帮殴有伤依例拟绞监候。丁其波、丁其洪听从夺犯并未伤人依例拟遣丁其洪闻拿投首仍照律减一等拟杖一百徒三年业经病故应毋庸议。查夺犯杀差案内在场未经伤人拟遣之犯例不准留养。惟该犯等兄弟五人计正法并病故者已共三人只存丁其广、丁其波。今丁其广已问拟绞候丁其波又拟遣戍该犯等之母年逾七十茕茕老迈侍养无人情殊可悯。且弟兄俱拟正法例准存留一人养亲。该省将拟遣之丁其波比照弟兄俱拟正法存留一人养亲例准其留养请旨定夺。揆之情理尚属允协应照请办。嘉庆十七年说帖弟兄聚众结拜酌留一人养亲广东抚题江泽芳等纠众结拜弟兄一案查案内听从结拜拟66
流之张耀安并弟张耀南蓝四姐与弟蓝五姐均亲老丁单。该省以该犯等伙众结拜与留养之例不符不准查办。该司以伙众结拜向俱不准留养惟弟兄犯罪俱拟正法者尚准存留一人养亲。该犯等同案共犯罪止拟流较例应正法之犯轻重悬殊酌议准其存留一人养亲。检查嘉庆十七年江西省夺犯杀差案内未经伤人拟遣之丁其波例本不准留养因系弟兄同时犯案原情准留。今张耀南等听从结拜弟兄均止问拟流罪较夺犯杀差拟遣之罪为轻。彼案既准留养此案自可仿照该司改拟准其存留一人养亲洵属允协似应照办。道光六年说帖蒙古偷马弟兄犯遣酌留一人定边将军咨蒙古偷马窃贼弟兄均应发遣现有老亲作何留养咨请部示一案。查刑例载犯罪有兄弟俱拟正法者存留一人养亲等语。至弟兄共犯军流以下等罪人犯向俱援引此例酌留一人枷责留养。蒙古例内既无专条自应参用刑例办理。此案喇嘛索诺木揣云系同胞弟兄均听从巴勒丹霍卓偷窃马匹例应俱发湖广等省交驿当差。今据该将军声称该犯等现有应侍之亲蒙古例并无留养专条自应仿照刑例于该二犯内酌留一人照例枷责准其存留养亲。嘉庆二十三年山西司说帖兄因犯罪在逃其弟未便留养山西司查例载：抢窃满贯拟绞秋审缓决一次者告称父母老疾应侍准其留养。又犯罪有兄弟俱拟正法者存留一人养亲各等语。此案喇嘛塔苏伦因窃赃一百八十两照蒙古例拟绞监候。该犯之母济尔噶勒年逾七旬伊兄车伯克多尔济偷窃牲畜在逃未获经理藩院以塔苏伦应否留养等因咨查到部。查76
弟兄犯罪俱拟正法者例应存留一人养亲。若所犯罪有轻重者向俱以罪轻者留养。今该犯之兄车伯克多尔济系偷窃牲畜在逃未获罪名尚在未定倘拿获时罪不至死应以车伯克多尔济留养未便存留该犯养亲。况伊兄系犯罪在逃与弟兄出外贸易多年杳无音信存亡未卜者不同自未便遽准留养。所有塔苏伦声明留养之处应毋庸议。道光九年说帖弟兄共犯强盗不准存留养亲苏抚题：殷大等伙窃事主董廉升家临时行强一案。奉批：
兄弟俱犯强盗罪俱斩决今其母年老有无存留一人养亲之案交馆即查覆等因。职等查例载：军流徒犯内强盗俱不准声请留养。又犯罪有兄弟俱拟正法者存留一人养亲各等语。溯查弟兄俱拟正法之例系康熙五十年九月礼部会奏朝鲜国人在内地致毙人命一案。奉旨：这事情依议。据前往审事章京云朝鲜国罪犯有亲兄弟三四人等语。本朝例内兄弟俱拟正法存留一人养亲。这案内罪犯若亲兄弟三四人亦着照此例议奏存留一人养亲将此交与该部咨行朝鲜国王。钦此。至乾隆五年遵旨恭纂为例。此后人命案件有弟兄共犯杀伤俱拟正法者间有援引此例奏请存留一人养亲。而强盗案件检查历年不准弟兄共犯强盗俱拟正法并无存留一人养亲之案即问拟遣军流徒之盗犯亦鲜有因系独子准其留养者。盖以强盗最为民害非人命案件可比故定例概不准其留养也。此案殷大等听从在逃之韩四伙窃事主董廉升家该犯殷大起意临时行强揿按事主伊弟殷二帮同将事主殴打。该省将该二犯审依法无可贷之盗犯俱拟斩立决等因。查阅供招内该犯殷大等均未生子伊母王氏年七十二岁固属亲老无人侍养惟该犯等俱系强盗情罪较重在罪止遣军流徒者尚不准留养则俱拟正法者似与留养之例更不相符未便准其存留一人养亲。该省86
将该二犯依律俱拟以斩决并未声请存留一人养亲应请照覆。道光二年说帖弟兄共犯死罪准留一人养亲川督奏：沈现顺杀死一家二命拟以斩枭沈现宇从而加功拟以绞候。该督奏称该犯父母现存弟兄二人俱拟正法例得存留一人养亲等语。相应照例声明请旨定夺。倘蒙圣恩将加功拟绞之沈现宇准留养亲臣部行文该督将沈现宇照例枷号两个月杖一百准其存留养亲。奉旨：准其照例留养。嘉庆二十年案96
刑案汇览卷三犯罪存留养亲王府包衣应发乌喇亲疾准留江西司审办奕贝勒府护卫双泰呈送马甲李山儿不服管教该都统出具印文将李山儿送部发遣一案。该司审将该犯依例发遣打牲乌喇并以犯母刘氏双目俱瞽家无次丁将该犯销除旗档摈出府外照犯亲笃疾例枷责发落准其存留养亲。职等查王府咨送包衣人发遣其父母老疾例内并无准其留养及不准留养明文检查亦无办过似此成案。今该犯李山儿因酒醉滋闹既据该都统用印文送部固应将该犯照例发遣。惟伊母刘氏双目俱瞽家无次丁若将该犯实发打牲乌喇则伊母刘氏茕独无依其情不无可悯。该司照犯母笃疾准留养亲之例将该犯李山儿枷责发落准其存留养亲衡情酌断尚属允协似可照办。惟查李山儿所犯既非有玷旗籍亦不在条奏旗人折内应行销除旗档之列即未便销除旗档自应将该犯仍交本旗领回倘再酗酒滋事复经送部照例发遣不准留养。奉批：所议是。交司照办。道光五年说帖回民结伙持械共殴拟军留养陕抚题：糜添锡等共殴贾得身死案内随同帮殴之回民糜07
虫受儿该省因该犯等结伙已在三人以上将糜虫受儿等均依回民结伙持械共殴例拟军并声明糜虫受儿虽据供亲老丁单惟系回民结伙持械共殴情节较重应不准其留养。经该司以回民结伙共殴之犯不在不准留养之例驳令该抚查明仍准留养等因。查犯罪存留养亲例内除已指出不准留养各条外其余例所未载或案关重大或情节较重间有衡情不准留养者至回民结伙共殴拟军之犯本不在不准留养之例且回民结伙共殴拟军之例原系因该回民等犷悍成风动辄争殴故罪较凡斗加严并非情罪重大法无可逭之犯。惟检查各省办过成案有准予留养者亦有不准留养者办理未能画一。今糜虫受儿一犯既准留养应传知各司一体遵办。道光六年说帖科场舞弊亲老准其留养云南司呈查明军犯张恭实系亲老丁单一案。查此等科场舞弊之犯应否准其留养例无有文向系详核情节轻重酌量办理。此案张恭因代孙树滋顶名换卷入场审依代倩枪手已成例拟军。原奏已声明该犯供称亲老丁单所犯情节不在不准留养之列应移咨原籍确查。如果属实即照例留养等语。今据直隶省查明该犯实系亲老丁单取结咨部。该司将该犯拟准留养似属允协。至山东司议覆山东省咨解清溪因考试雇倩枪手传递破案闻拿投首减徒不准留养一案查原咨内声明该犯解清溪于破案后逃逸已逾四年之久系属游荡他乡远离父母核与忘亲不孝不准留养之例相符。该司照拟咨覆并无错误。虽与张恭一案同时核办亦不至两相刺谬谨将办过成案录呈。道光五年说帖听从夺犯伤差亲老准其留养陕西司查：此案首犯王老五仅止纠同杨老么等夺犯伤差17
