<!-- { "loadSidebar": true } -->
奴婢殴家长家长之女因奸勒死白契婢女苏抚题：徐二姐与陈七通奸勒死婢女素娟灭口一案。乾隆五十二年十一月初二日题十二月初二日奉旨：三法司核拟具奏。钦此。缘徐二姐之父徐桂珍于乾隆四十九年间契买杨凤鸣之女更名素娟给伊女徐二姐服役。徐二姐许配与程景文为妻尚未过门成婚徐桂珍同伊妻吴氏并幼女小郎同住前进楼屋徐二姐同素娟同在后楼住宿。陈七与徐桂珍对门邻居素识往来徐二姐见面无忌五十一年二月二十二日徐二姐在后楼墙缺内遇陈七在外走过彼此叫应闲谈陈七即爬墙进院与徐二姐调戏成奸后非一次。徐桂珍等并不知情是年九月内陈七复与徐二姐奸宿经素娟看见徐二姐嘱勿声张。五十二年四月初八日陈七又往奸宿向借首饰当用徐二姐应允陈七当即走回。初九日徐二姐即将珠饰等物用纸包裹令素娟送给而回。适伊母徐吴氏在旁不敢询问二更时分徐吴氏等俱进房睡宿徐二姐随至卧房向素娟查询时素娟先已睡熟答应不清徐二姐气忿责打素娟负痛哭嚷声称徐二姐偷汉打人明日定要诉知伊母。徐二姐恐被说破奸情起意致死灭口。随乘素娟睡熟寻取麻绳向素娟颈内穿过绕转用力收勒复在项后打结素娟当即殒命。徐二姐畏罪即取剪刀戳伤咽喉晕倒。次早经徐桂珍推门进内将徐二姐灌醒询悉前情报验讯供不讳。查徐二姐与陈七通奸因恐素娟说破奸情起意勒死灭口素娟系伊父徐桂珍白契所买婢女将徐二姐依故杀白契所买之人照故杀雇工律拟绞监候秋后处决。陈七不知勒死素娟情事依军民相奸例枷号一1241
个月杖一百等因。经刑部照拟具题。乾隆五十三年三月十八日奉旨：徐二姐因与陈七通奸恐婢女素娟说破起意致死灭口主婢之分已绝且素娟年止十二徐二姐乘伊睡熟用绳收勒毙命实为淫凶可恶徐二姐着改为绞决。嗣后遇有奸淫起衅任意凶残婢女年在十五岁以下者俱着照此办理。余依议。钦此。通行已纂例笔帖式殴死恩养年久之婢提督咨报笔帖式苏克东阿殴伤使女身死一案。查例载：旗员殴死奴婢者罚俸二年等语。又康熙四十二年十月初九日奉旨：笔帖式俱系升章京之员岂可打死家奴妄行不端之事嗣后笔帖式等有打死家奴妄行不端之事者着革退。钦此。在案。此案苏克东阿系正蓝旗蒙古人太仆寺候补笔帖式嘉庆十七年凭谋吴氏契买民人郑泳太之女玉凌为婢拨在伊母郎氏房内服役。二十一年二月初一日玉凌偷吃食物郎氏看见掌批其颊玉凌倔强郎氏随用马鞭殴伤其额颅、左肩甲、肚腹、小腹、两膝等处。初二日苏克东阿该班外出郎氏复因玉凌不服使唤斥骂玉凌回骂郎氏生气嘱令老婢祥姐用马鞭殴伤玉凌左腆肘、两胯连两腿傍晚苏克东阿回归次日郎氏告知前情苏克东阿气忿当将玉凌揪倒仍用马鞭连殴致伤玉凌左臂膊连脊背、脊膂并左右胳肘、两臀、左右腿肚连右脚外踝因伤重扶炕调养至十二日五更时苏克东阿出外当差讵玉凌因伤身死。郎氏不知例应报官随于天亮时令祥姐告知雇工刘三买棺将玉凌盛殓钉好棺盖唤令刘三、张三月儿将尸棺抬至朝阳门外刨坑掩埋。迨至下午苏克东阿回家询悉情由正欲赴厅禀报适家人李二柱先已在外饮醉途遇看街兵大保闲谈吐露实情经大保将李二柱拉赴官厅呈报转送到部饬验委系因伤身死。查苏克东阿因使2241
女玉凌偷吃食物经伊母郎氏训责不服反行回骂玉凌本系有罪奴婢理应责惩乃苏克东阿并不依法决罚辄将其脊背等处叠殴多伤致毙按例问拟罪止罚俸二年。惟该员系笔帖式自应钦遵谕旨即行革职。祥姐殴伤玉凌系迫于主母之命应与管教玉凌不服反被回詈主令祥姐责打之郎氏并听从主母买棺盛殓之刘三等俱毋庸议等因。嘉庆二十一年六月初九日题十一日奉旨：依议。钦此。直隶司现审案主事殴死白契恩养未久婢女中城察院奏送：兵部主事刘肇垣因婢女绒花秽污衣服不肯浣洗喝令仆妇李氏并伊妾赵氏等责打复因绒花哭泣该员又自行殴打致死。因恐伊妾赵氏等到官有失颜面即向坊书面许银两尚未给付破案。查已死绒花系刘肇垣白契所买奴婢因养未及三年应依家长殴雇工人致死律满徒。惟身系职官恐伊妾到官面许坊书银两应请旨发往军台效力赎罪。嘉庆二十四年奉天司现审案旗人马甲故杀甫经典当家人江苏司审拟马甲泳安扎死家人张得一案。查律载：家长殴雇工人致死者杖一百徒三年故杀者绞监候。又例载：旗人殴雇工人致死者枷号四十日鞭一百。又旗人犯军流徒免发遣徒一年枷号二十日每等递加五日各等语。至旗人故杀雇工人律例并无作何治罪明文检查亦无办过成案。惟查旗人谋故斗殴致毙人命向与民人一体科罪其有犯别项罪名如例内并未指明旗人拟罪专条亦应照民人一律办理。按旗人免发遣律内杖一百徒三年者应枷号四十日。今民人殴雇工人致死律拟满徒旗人殴雇工人致死律拟枷号四十日鞭一百。是旗人殴死雇工与民人殴死雇工罪名本无悬3241
殊则旗人故杀雇工自应即照民人一律拟断。此案张得系旗人泳安甫经典当家人例以雇工人论泳安将张得故杀该司拟照民人故杀雇工人律拟绞监候尚属允协似可照办。嘉庆二十二年现审案说帖为从加功谋杀缌麻亲之雇工广东抚题：冯托东三殴伤吴谷才身死复听从已故冯仁位谋杀雇工李内村进一案。查律载：家长故杀雇工人者绞监候又故杀缌麻大功亲之奴婢绞监候。又故杀缌麻亲之雇工人绞监候。又例载：尊长谋杀卑幼其为从加功之尊长各按服制依为首之罪减一等各等语。是家长及家长有服亲属谋杀雇工律无明文有犯应依故杀定拟。律内故杀雇工均罪止绞监候与尊长谋故杀卑幼罪同则谋杀雇工为从加功之家长服亲亦应比照尊长谋杀卑幼为从加功之尊长一例科断。此案冯托东三因与吴谷才口角争殴将吴谷才殴伤身死冯托东三畏罪央同伊兄冯曰蔡往求缌麻服叔冯仁位设计卸罪。冯仁位起意将雇工李内村进致死抵赖。冯托东三、冯曰蔡各携棍挑与冯仁位先后将李内村进殴伤毙命。查已死李内村进系冯仁位雇工冯仁位起意将其谋杀应依故杀雇工人律拟绞监候冯托东三、冯曰蔡系冯仁位缌麻服侄听从加功虽律无治罪明文若竟照凡人从而加功律概拟缳首不惟名分攸关且良贱无所区别该省援照尊长谋杀卑幼其加功之尊长于为首罪上减一等将冯曰蔡拟以满流冯托东三殴毙吴谷才除拟流轻罪不议应依斗杀律拟绞监候情罪均属相符应请照覆。嘉庆十九年说帖家长非法殴死有罪雇工安徽司查律载：家长殴雇工人致死者杖一百徒三年。4241
若雇工人违犯教令而依法决罚邂逅致死者勿论等语。此案夏礼昭因雇工家人潘喜如偷窃银两狡赖不认并出言顶撞即令伊子夏大元用绳将潘喜如手足捆吊盘诘潘喜如仍不承认夏礼昭即燃纸煤用烟薰其鼻孔欲令实说潘喜如被烟气冲入鼻窍昏闷气闭。夏礼昭等即行解放用冷水灌救复醒。越四日殒命。查潘喜如偷窃伊主银两复出言顶撞实属违犯教令如果夏礼昭等将其依法决罚邂逅致死律得勿论。今用绳捆吊烟薰致毙与非法殴打致死无异该省将夏礼昭依家长殴雇工人致死律拟以满徒年逾七十照律收赎与律相符应请照覆。嘉庆十五年说帖妾将婢女殴伤致婢自尽奉天司查律载：妾殴夫之期亲以下缌麻以上尊长与夫殴同罪若殴死卑属从凡斗法。又服制图内妾为家长之长子众子俱服期年。又奴婢称家长之子为期亲又奴婢殴家长之期亲即无伤亦绞。伤者斩故杀者凌迟。又妾殴妻之子以凡人论死者绞故杀斩各等语。是家长之妾不得与奴婢等论律内详载明晰。今该司审办张得荣之妾关氏殴伤使女幅儿后致幅儿自行投井身死一案。查幅儿系张得荣堂弟张得瑞契买婢女张得瑞因妻病故将幅儿及身契一并给张得荣家收执使唤业经三载即与奴婢无异。嗣幅儿素性倔强不服关氏教训并指鸡混骂经关氏用竹杆殴伤其右臂膊等处讵幅儿被殴气忿投井身死。详核案情张得荣正妻现在原籍并未在京则关氏既为家长之妾实有教训之责因奴婢幅儿不服管教殴责数伤并非致死且死由自溺。核与威逼平人致死罪应拟杖者不同既经审无别情似可免其置议。乾隆五十一年现审案说帖5241
妻死将妾作妻殴死雇工盛京刑部咨汉军旗人杨张氏殴伤雇工王黄氏身死一案。缘杨张氏系原任汉军佐领杨玉珏之妾生育子嗣杨玉珏因正妻病故告知族人将张氏扶正为妻。张氏用白契典王帼栋夫妇服役未及三年王帼栋之妻黄氏不服管教出言顶撞张氏用棍殴伤黄氏两腿等处殒命。该侍郎以张氏与黄氏已有尊卑名分张氏以黄氏不服使令殴责致死自应照殴死雇工人定拟。第张氏系使妾扶正为妻或照家长之期亲定拟抑或仍照使妾治罪例无明文咨请部示。职等查扶妾为正例无正条笺释。注云妻死以妾为妻问不应仍改正。是扶妾为妻本干律拟惟服图内载：嫡子众子为庶母杖期庶母父妾之有子女者。又妾为家长之长子众子亦服期年。又奴婢称家长之子为期亲是家长之子为父妾既服期年则家长之妾亦当在期亲之列。今张氏系杨玉珏生有子嗣之妾比例参观应以家长期服亲定拟。已死黄氏又系该氏契典服役已有管教之责因黄氏傲慢不服以理殴打致毙张氏应照家长期亲殴雇工人致死律杖一百徒三年。杨玉珏违例将张氏扶正为妻应照不应重律杖八十。系原任佐领照例纳赎。张氏仍更正。奉批：
所议平允交司照办。嘉庆七年奉天司说帖殴死雇工随带就食之女陕西司审办王贾氏等殴死雇工人刘七之女刘四儿一案。职等查例载：典当家人隶身长随若恩养在三年以上或配有妻室者如有杀伤各依奴婢本律论。其一切受雇服役人等素有主仆名分并无典卖字据者如有杀伤各依雇工人本律论。又律载：家长殴雇工人死者杖一百徒三年。又兄姊殴弟妹笃疾至折伤以下俱勿论各等语。详绎例文奴婢雇工两6241
