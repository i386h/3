<!-- { "loadSidebar": true } -->
愧迫自尽者奸夫奸妇止科奸罪等语。今龙念才与简明星之妻简张氏通奸谢正华与张兴朋之妻张高氏通奸均系本夫利资纵容。后龙念才、谢正华各将奸妇诱拐同逃致本夫俱愧忿自尽。查本夫纵奸败露愧迫自尽案内之奸夫奸妇例应止科奸罪则奸妇听从奸夫诱拐同逃以致纵奸之本夫愧忿轻生奸夫奸妇自应仍照和诱本例问拟。该省将该犯等均照诱拐例分别科罪并无错误应请照覆。嘉庆十八年说帖因妻恋奸潜逃致夫气忿自尽奉尹题：王王氏与高吉诚通奸本夫王大知觉遂携王氏迁居他处。王氏中途潜逃寻觅无踪致伊夫自缢身死。将王王氏比照妇女与人通奸本夫并未纵容杀奸不遂因而羞忿自尽例拟绞监候。嘉庆二十一年案因夫窥破奸情殴逼本夫自尽直督咨：张胡氏与王得幅通奸被本夫张玉堂看破不依欲行休弃。该氏并不悔过拒绝辄肆行悍泼将张玉堂拧殴多伤致令气忿自尽。将张胡氏依妻妾悍泼逼迫其夫致死例拟绞立决王得幅应比照本夫杀奸不遂羞忿自尽将奸夫拟徒例拟以满徒。嘉庆二十四年案撞破奸夫脱逃本夫越日自尽川督咨：饶刘氏与盛万幅通奸经本夫饶胔芳撞见捉拿盛万幅逃跑。次日饶胔芳因找寻奸夫无获复被伊父训斥气忿投缳殒命较之一经见闻杀奸不遂因而羞忿自尽者情事有间。将饶刘氏于妇女与人通奸本夫并未纵容一经见闻杀奸不遂因而自尽奸妇拟绞例上量减一等拟流。盛万幅应于奸夫拟徒例上亦量减一等杖九十徒二年半。道光二年案2221
奸夫索取休书本夫气忿自尽直督咨：程二厚脸与郭赵氏通奸被本夫郭洛有知觉欲将赵氏休弃该犯辄主令原媒王史氏往向本夫索取休书以致敦洛有气忿自缢身死实属情同威逼。惟该犯并无挟制窘辱情事未便照因奸威逼致死律拟斩应量减一等拟以满流。道光二年案奸夫图脱殴伤捉奸亲属自尽直督咨：丁智陇因与陈王氏夫嫂陈张氏通奸经陈王氏之夫陈凤窥破斥阻不令往来。嗣丁智陇往向陈张氏索欠陈王氏瞥见拉捉丁智陇情急图脱拳殴陈王氏偏右并掌批腮颊陈王氏被殴不甘气忿投井身死。讯无窘辱挟制情状惟衅起捉奸比照因奸威逼人致死斩候上量减一等满流。嘉庆十九年案侄女犯奸致令伯母气忿自尽东抚咨：林氏与林文密通奸败露致伯母林王氏气忿自缢。惟林王氏收养林氏委因图得林氏地亩为自资日用之计并非实心抚养较之教养成人者有间。林王氏之自缢虽因林氏犯奸气忿所致其恩义究与父女不同将林氏比照子孙犯奸父母并未纵容忧忿戕生拟绞例量减一等拟以满流杖决流赎。嘉庆二十三年案奸妇之子窥破奸情羞忿自尽直督咨：辛花子与魏韩氏通奸经氏子魏东贵窥破羞忿莫遏服毒殒命。将辛花子比照因奸威逼人致死律量减一等拟流。经本部以既无逼迫情事应将辛花子改照本夫杀奸不遂羞忿自尽将奸夫拟徒例拟以满徒。嘉庆二十二年案3221
令媳卖奸不从殴逼折磨自尽北抚题张周氏逼媳卖奸不从折磨自尽一案。奉上谕：据福宁题报应城县张周氏逼媳冯氏卖奸不从自缢身死。将张周氏照奸妇抑媳同陷邪淫致媳情急自尽例发伊犁等处给兵丁为奴一本。朕办理庶狱于翁姑致死子媳之案无论其本有违犯教令训戒不悛以致毙命及伊媳并无过犯而翁姑性暴致毙其命者其翁姑俱不加以重罪原以谊属尊长无抵偿卑幼之理。况系自缢身死本不应将其姑抵罪。但此案张周氏逼令伊媳冯氏卖奸图利因冯氏坚执不从时加磨折并殴伤左右胳肘致冯氏被逼情急投缳自尽情节实属可恶。为翁姑者当教训其媳勉以贞洁自矢方不愧为尊长之道。今张周氏欲令伊媳卖奸已属无耻乃因其守节不从辄关禁楼房不给饮食挫磨殴逼以致毙命殊出情理之外。是其恩义已绝即当以凡论与寻常尊长致死卑幼者不同。此而不严加惩治何以风节烈而儆淫凶?除冯氏照例旌表外张周氏着改为绞监候入于本年秋审情实办理。嗣后各省如有似此情节者俱照此办理庶使淫恶无耻之徒知所儆畏以示明刑弼教之意。钦此。乾隆五十七年案已纂例与姑通奸图奸其媳不从酿命步军统领奏：张彦明呈控李氏因奸殴逼伊女香儿身死一案。奉旨：此案着交刑部派司员二人前往检验将案内一干人证俱传提到部研讯确情定拟具奏。钦此。当经派员往验已死香儿面色发变两眼俱闭左眼黑珠戳破半个左腮颊有手指拧伤一片左胳膊左胳肘、左臂膊、左腿肚共木器伤四处胸前有手爪伤痕身不发疱肚腹不胀十指俱秃委系被殴后自服盐卤身死详加研讯缘李氏籍隶通州因前夫裘三病4221
故改嫁与王秉善为妾。王秉善生有三子长子王成思系原配周氏所生次子王成功、幼子喜儿均系李氏所生。十七年间王秉善病故周氏与李氏不睦遂分居各爨。是年李氏凭媒聘定张彦明之女香儿给王成功为妻十九年十一月迎娶过门王秉善有胞兄王秉直与李氏比邻居住王秉直妻姊之子郎复兴常相往来与李氏熟识。上年腊月郎复兴与李氏调戏成奸并未给付钱物。嗣后常来李氏家奸宿周氏因与李氏不睦遂不禁止旋经香儿窥破每见郎复兴走至香儿辄行生气李氏时加詈责郎复兴亦不便常往。李氏恋奸情热欲乘郎复兴来家抑令香儿亦与郎复兴奸好以杜塞口即向郎复兴告知。郎复兴以香儿平素性傲未必依从只好先向探试之言回覆。本年二月二十三日郎复兴又至李氏家内李氏留住令香儿包煮面饺。李氏与郎复兴在房喝酒复令香儿进房与郎复兴斟酒。香儿答以伊系清白人家儿女不肯为其斟酒。李氏心生气忿遂用手拧其左腮颊香儿争执李氏复令王成功用拨火木棍打伤其左胳膊、左胳肘、左臂膊、左腿肚等处。郎复兴上前拦劝随各歇手。郎复兴随走至王秉直家住下。李氏因香儿哭嚷不住又用手拧其腮颊因其躲闪误将指甲戳破其左眼睛。李氏住手香儿即上炕睡卧半夜时王成功听闻香儿呻唤点灯瞧看香儿面色改变两手抓挠胸膛身旁磁碗内放有食残盐卤知系被责气忿自寻短见当向李氏告知。李氏情急舀取粪汁央求周氏同往灌救无效香儿旋即殒命。李氏托人往张彦明家告知恐张彦明不依又央夫弟王秉惠托原媒尹红及李七筹从中调处张彦明走至看明情形不肯和息即赴通州呈控。该州验明香儿服卤身死惟误将生前戳伤左眼认为死后残去半只填注尸格。张彦明因闻知李氏与郎复兴通奸致令伊女自尽虑恐出结后李氏等便可无事不能为伊女伸冤是以不肯具结。该州带令两造回城审讯即据张彦5221
明供出李氏等通奸情节。该州一面差传郎复兴质讯一面令原差催取尸亲甘结张彦明心疑该州不为究办无从伸冤遂赴步军统领衙门以李氏因奸将香儿殴伤身死并挖去眼睛等词控告奏。奉谕旨交臣等派员开检验明尸伤与洗冤录内所载服卤自尽情形悉属相符研诘李氏供称伊因香儿每见郎复兴来至伊家辄行生气遂起意抑令香儿与郎复兴奸好先以斟酒向其试探因其不肯始行拧殴误将指甲戳其左眼并非有心挖伤迨伊闻知香儿自服盐卤赶即舀取粪汁央求周氏同往灌救委无逼令自尽等情。据郎复兴供伊因香儿窥破奸情时常生气伊遂不肯往李氏家奸宿。迨李氏告以欲令香儿与伊通奸之言伊因与李氏情密即行听允并非伊起意图奸香儿及主唆李氏殴逼的事各等语。覆诘不移。此案李氏因与郎复兴通奸经伊媳香儿窥破致郎复兴不便常往该犯妇辄起意抑令香儿亦同郎复兴奸好以图塞口令香儿与郎复兴斟酒不从肆行殴詈并指甲戳破其左眼致香儿羞忿情急服卤身死。李氏应依奸妇抑媳同陷邪淫致媳情急自尽例发伊犁为奴。郎复兴虽无与香儿觌面调戏情事惟该犯既与李氏通奸当李氏起意抑媳同陷邪淫向伊告知该犯辄以先向试探之言回覆致李氏先令香儿给伊斟酒不允复肆殴詈酿成命案。是香儿自尽之由虽因李氏抑令同陷邪淫所致而该犯已有听允图奸香儿之心未便只科与李氏通奸之罪致滋轻纵。郎复兴应比照但经调戏致本妇羞忿自尽绞监候例上量减一等杖一百流三千里。王秉惠尹红李七既知香儿身死不明并不查询起衅缘由辄行从中调处意图和息殊属不合应照不应重律杖八十。刑书柳文株仵作单庭和于尸身左眼本系生前戳破误验为死后残去虽于本案罪名无关出入均应照检验尸伤不实律杖八十。革役王成功年甫十五听从生母喝令棍殴伊妻并非折伤律得勿论。周氏久经分居不能禁止伊等邪淫之6221
事应毋庸议。原告张彦明不候审断赴京越诉姑念乡愚从宽免议。通州知州失察误验交部议处。香儿照例旌表等因。嘉庆二十一年四月十三日奏奉旨：明刑所以弼教此案郎复兴与王李氏通奸经王李氏之媳香儿窥破李氏欲抑令香儿同陷邪淫与郎复兴相商郎复兴以香儿性傲只好先向试探之言回覆。嗣李氏令香儿与郎复兴斟酒香儿不从李氏将香儿毒殴致香儿服卤自尽。详核案情郎复兴既有先向试探之言是已有图奸香儿之心以致酿成命案。即同羞忿自尽李氏例不拟抵实发新疆为奴。若照部议将郎复兴减为杖流出于何典实属疏纵。香儿贞烈捐躯竟无抵命之人殊不足以惩奸邪而维风化。郎复兴着改为绞监候入于朝审情实办理。嗣后有案情似此者均照此例问拟余依议。钦此。山西司通行?二十五年已纂例奸妇改发驻防鸡奸情热逼妻同奸不从自尽江西抚题熊文杰逼勒伊妻小张氏与熊荷珠仔通奸不从致氏服毒身死一案。查律载：因奸威逼人致死者斩监候。又例载：本夫抑勒卖奸故杀妻者以凡论。又妇女令媳卖奸不从折磨殴逼致媳情急自尽者拟绞监候各等语。又检查嘉庆十三年本部核覆凉州副都统具题忠庆光将四十九鸡奸复主令四十九冒奸伊妻敖氏未成致氏羞忿自尽一案比照奸妇抑媳同陷邪淫致媳自尽例发伊犁为奴等因在案。此案熊文杰因与无服族侄孙熊荷珠仔鸡奸情热主令熊荷珠仔屡向伊妻小张氏调奸希图彼此常相奸宿。迨小张氏不从即屡行打骂逼勒以致小张氏不甘失节羞忿自尽实属淫邪无耻。夫妇恩义已绝若比照凡人因奸威逼律拟斩与本夫抑勒卖奸故杀者以凡论拟斩之例无所区别。查主令被伊鸡奸之人冒奸伊妻未成致妻自尽既有比照奸妇抑媳同陷邪淫例定拟成案则令妻被伊鸡奸之人通7221
