<!-- { "loadSidebar": true } -->
比照汤火伤人辜限扣算其说更属牵强。查罪名轻重与保辜限期原不相侔盖论罪则按情递加立限惟验伤为准如谓律载折人一指与汤火伤同杖一百即可援引比照则破人骨者亦与汤火伤同为杖一百何以不援引比照乎况查律载折人二指以上者其罪系徒一年若以罪名相较既不便比照杖一百之汤火伤止限三十日又不便比照徒二年之堕人胎及徒三年之折人肢体者同限五十日问刑官遇有折二指案件又将何说以为增减乎?事关拟抵重案应令详核妥拟。去后旋据遵驳将周有两改依折人手足一指律拟杖。乾隆十年题准案?照驳案汇钞录殴折人牙齿不作破骨伤保辜晋抚题郝全子殴伤赵庭科因风身死一案。奉批：折齿是否损骨应查等因。查郝全子先用拳殴伤赵庭科左眉赵庭科揪衣不放该犯又拳殴其上唇吻并殴落一齿赵庭科因左眉伤处进风越六日抽风殒命。原题声明赵庭科不致命左眉伤仅皮破即拳殴上唇吻虽至折齿亦非致命之区将郝全子依斗殴之案如原殴并非致命之处又非极重之伤越五日因风身死者将殴打之人免其抵偿例拟杖一百流三千里。查齿者骨之余人生自少至老毁而复生生而复落磕跌损折间亦有之并不闻有因折齿伤生之事似非损骨可比。至折齿应否作损骨论不特近年成案寥寥即注释诸家亦均未议及。惟成案内有乾隆五年福建省庄佛被邱协锄柄撞落牙齿越三十五日身死部驳查折齿并非伤及手足腰项与折跌肢体不同其辜限应照他物伤论。庄佛于正限二十日之外又越十五日发癀身死应照律止科伤罪将邱协改照折人二齿以上律杖六十徒一年在案。是折齿不作破骨伤保辜可为折齿不作损骨之一证。今赵庭科身死系由不致命左眉伤处进风非由折齿所致其被折一齿并非致命之区。该省将郝全子依例拟流尚属允协似应4631
照覆。道光七年说帖殴人内损照破骨伤保辜贵抚咨殴人内损身死作何保辜一案。查保辜律载：手足及以他物殴伤人者限二十日折跌肢体及破骨堕胎者无论手足他物皆限五十日等语。至殴人内损并无作何保辜明文。检查乾隆二十二年直隶省有关鼎殴伤刘二白内损身死本部驳令照折肢堕胎之例保辜正限五十日余限二十日。又嘉庆八年湖南省题萧明贵殴伤邝丙秀右胁内损吐血越三十二日身死声明与折跌肢体堕胎一例保辜。因邝丙秀死在正限之内将萧明贵依斗杀律拟绞监候题覆在案。诚以殴人至堕胎与折跌人肢体致成残废之案均较以手足他物殴人成伤者为重故定例有轻重之别保辜即有久暂之分若殴至内损则伤虽手足而脏腑损坏以致口鼻出血受伤既重医治为难自应照破骨折肢堕胎之案一律保辜。此案胡万林踢伤饶连科内损吐血越三十七日身死尚在五十日保辜正限之内应令按律拟抵。嘉庆二十年案铁锥铁钻有刃照刃伤保辜川督题罗玉品戳伤王思茂身死一案。查铁锥系有刃之物一经戳划伤人即应照刃伤科罪。检查嘉庆十一年广东省李亚进因纠伙行窃被巡兵黄大庆扭捉该犯用铁钻将黄大庆划伤声明铁钻系有刃之物将李亚进照窃盗拒捕刃伤人杖八十徒二年本罪上加二等杖一百徒三年。经本部照覆在案。铁锥与铁钻相同查阅此案原验尸格咽喉一伤深至一寸五分左颔颏项颈二伤亦深至四五分其为有刃之物所戳可知自应照刃伤科断。王思茂死越二十八日尚在金刃伤保辜正限之内仍应按律拟抵至该司检呈本部审拟苑四用鱼刀铁柄尖扎伤于5631
大并赵大用冰钻扎伤王五二案查苑四原稿声明鱼刀铁柄尖并非利刃即赵大所持冰钻亦据验明并无锋刃均应以他物论与此案铁锥应以刃伤论者不同。该省将罗玉品依斗杀律拟以绞候与律相符应请照覆。嘉庆二十年说帖金刃伤深透内不得照破骨论贵抚题杨老八戳伤谢昌贤身死一案。此案谢昌贤于正月初三日受伤延至二月十六日身死相距四十三日。查原验致命左乳伤深透内即与破骨无异其受伤后越四十三日身死系在破骨伤正限五十日之内伤口内尚系溃烂其为实因本伤身死将杨老八依律拟绞监候等因具题。经臣部查保辜律载刃伤人者限三十日破骨者限五十日平复等语。至刃伤透内向俱照刃伤法并无因所伤较重即照破骨扣限保辜明文。此案杨老八用刀戳伤谢昌贤左乳透内死越四十三日系在刃伤保辜正余限外按律止应科以伤罪。该抚声称伤深透内与破骨无异将杨老八拟绞监候与例未符倘该抚别有依据比附拟断抑或杨老八情节凶恶思以严惩示儆均应将所以不科伤罪酌拟绞抵之故于原题内确切声请听候核办若牵混援引致罪名生死出入臣部未敢破例率覆等因题驳。去后兹据该抚咨称：
据黎平府知府平宴详称此案杨老八戳伤谢昌贤越四十三日身死原验谢昌贤被戳左乳深至透内伤口现尚溃烂系因本伤身死。该署府以伤人筋断者例照破骨伤保辜五十日因左乳系属致命必死之处刀戳透内又系极重之伤似较筋断为重。若依刃伤辜限科以伤罪窃恐失之轻纵是以照破骨伤五十日扣限问拟并无别有依据亦非情节凶恶思以严惩系属援引错误遵驳改拟将杨老八改依刃伤人律拟徒等因核与刃伤人正余限外身死止科伤罪之例相符。应如该抚所拟杨老八合依刃伤人律杖八十徒二年。再该抚咨称所有承审错拟职名系6631
署黎平府事独山州知州平宴相应开报等语吏部查定例官员承问引律不当将应拟军流以下之人错拟斩绞者府州县官降三级调用加级纪录不准抵销。又定例督抚具题事件内有律例不符之处部驳再审覆审各官遵驳改正除审转之督抚司道免其议处承审之府州县官原审律例不符者照失出失入例减等议处例应降级调用减为照所降之级留任等语。应将改拟徒罪人犯错拟绞罪遵驳改正之承问官平宴照例减为降三级留任系承问失入毋庸查级议抵等因。嘉庆十年闰六月二十五日题二十七日奉旨：依议。钦此。说帖毒药灌耳溃烂照破骨伤保辜广东抚咨王茂原用毒药灌入王壬秀耳内溃烂身死一案。查毒药杀人律系照谋杀科断是以律无保辜明文此谓以毒药阴给人饭食或灌入人口内有置人于死之心而言若初无致死之心仅用毒药灌入耳鼻孔窍自与灌入口内有心致死者有间。惟毒药堪以杀人之物非汤火致伤可比其保辜限期未便以汤火伤保辜。查殴人内损者向俱照破骨伤保辜正限五十日而用毒药置人耳内既致溃烂则与殴人内损无异自应即照破骨伤保辜。此案王茂原因缌麻服弟王壬秀以伊妻李氏与王运进同行说笑声言定有奸情该犯气忿起意商同族侄王南旭用毒药将王壬秀两耳毒聋并将王壬秀两眼一并剜瞎。越五十四日王壬秀两目俱瞽成笃右耳医痊不能闻声左耳溃烂殒命。查王茂原用毒药灌入缌麻服弟王壬秀两耳越五十四日因左耳溃烂身死依破骨伤保辜系在正限五十日之外尚在余限二十日之内自应将王茂原依尊长殴伤卑幼正限外余限内身死按服制于殴死卑幼本律减一等定拟罪应拟绞者奏请定夺例于殴杀缌麻卑幼绞候上减一等拟以满流。该省依汤火伤保辜以王壬秀系在正余限外身死止科伤罪将该犯依剜瞎人眼睛7631
拟军系尊犯卑减一等拟徒实未允协。虽该犯业已病故罪名仍应更正。至王南旭系已死王壬秀无服族侄该犯帮同揿按应照剜瞎人眼睛拟徒以卑犯尊加一等该省拟以杖一百、流二千里系属允协。道光四年说帖铁头禾杆是否他物应行确查广西司查律载：斗殴杀人者不问手足他物金刃并绞监候。又保辜律载他物伤限二十日刃伤限三十日。又例载：斗殴伤人辜限内不平复延至限外若他物金刃限外十日之内果因本伤身死情正事实者方拟死罪奏请定夺各等语。此案唐广汶因将夏日乾所种豆苗踩坏数茎适夏日乾在地工作瞥见斥骂致相争闹。夏日乾用挑草铁头禾杆戳伤唐广汶右额角唐广汶将禾杆夺获过手夏日乾扑向殴打唐广汶用杆吓戳适伤夏日乾胸膛越二十一日殒命。该抚将唐广汶依斗杀律拟绞监候等因具题。臣等查斗殴杀人律虽不论金刃他物均应绞抵而保辜期限则有金刃三十日他物二十日之分故审理命案必先将凶器究问明白。方可分别定断无虞枉纵。今唐广汶用铁头禾杆戳伤夏日乾越二十一日身死如禾杆系属金刃则尚在保辜三十日正限之内自应依律拟抵若禾杆系属他物则已逾保辜二十日正限之外即应奏请减流乃检阅供招未据声叙明晰碍难臆断。且查夏日乾于六月十五日被戳受伤至七月初五日殒命是年六月系属大建核计仅越二十日该抚所称二十一日身死之处亦属错误。罪关出入臣部未便率覆应令该抚详细查明妥拟具题到日再议。道光十二年说帖凶器殴伤正限之外身死减军安抚题薄三秃扎伤杨锐脐肚越三十一日身死一案。薄三秃应依共殴人致死下手致命伤重律拟绞监候。查保辜律载：刃8631
伤人者限三十日平复又例载：斗殴伤人辜限内不平复延至限外若金刃伤限外十日之内果因本伤身死情正事实者方拟死罪。奏请定夺。又凶器伤人者发近边充军各等语。此案薄三秃于嘉庆八年五月初七日用枪扎伤杨锐脐肚溃烂至六月初八日身死计越三十日一系在刃伤保辜三十日之外余限十日之内例应奏请定夺减等拟流。惟该犯持枪伤人系属凶器按例即应拟军既据该抚于疏内声明相应照例奏请定夺。倘蒙减等即将薄三秃照凶器伤人例发近边充军。嘉庆九年说帖折伤刃伤限内平复减罪二等刑部查律载：保辜责令犯人医治折伤以上辜内医治平复者减二等等语。诚以保辜责令犯人医治于限内医治平复原其医治之功足以抵其所殴之罪折伤以上俱得减等律意最为平允。各省办理折伤以上及刃伤人之案有照所殴本伤问拟者亦有依律限内平复分别减等者并未画一相应通行内外问刑衙门嗣后遇有折伤以上及刃伤人之案其于辜限外平复及用例禁凶器伤人者仍照律例分别所殴伤痕问拟外如有于辜限内医治平复者均照律减二等问拟以昭画一。嘉庆五年通行刃伤出妻平复理直统减四等北城察院移送张受幅扎伤俞氏限内平复一案。此案张受幅于嘉庆十四年娶俞沈氏之女俞氏为妻二十三年正月俞氏赴邻家拜年吃饭至晚方回。张受幅疑其在外赌钱用言村斥俞氏顶撞。嗣俞氏因病懒于动作该犯嗔责致相争吵。二月十一日该犯以俞氏不肯安心过活给与休书令伊母领回听其自便。该犯旋即外出营生。嗣俞沈氏冀其回心往向探问该犯回家后伊母告知探问缘由该犯于六月十五日由俞沈氏门首经过进内看望俞沈氏在房中俞氏站立当院。该犯询其曾9631
