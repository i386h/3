<!-- { "loadSidebar": true } -->
死之罪案关罪名出入应请交司驳令该省另行妥拟到日再议。道光六年说帖代访赃贼将寄卖人捆缚自尽云南司查例载：诬良为窃之案如诬告到官或捆缚吓诈逼认致令自尽者俱拟绞监候若止空言捏指并未诬告到官亦无捆缚吓诈逼认情事死由自尽者杖一百流三千里。其疑贼致毙人命之案悉照谋故斗杀共殴及威力制缚主使并威逼人致死各本律例定拟。此条系道光六年八月间因诬良为窃分别有心无心与疑窃致毙人命之例互相混淆奏明修并通行各省并于十年十一月间奏准纂入例册颁行在案。此案桂得亮因高组陇被贼剪去水晶眼镜托伊查访嗣有胡明珠向不识姓名人买得因不合眼托交郑帼品转卖桂得亮同雇工马汶沅见郑帼品担上挂有眼镜认系高组陇被窃原赃当向查问郑帼品告知缘由桂得亮不信疑其行窃主令马汶沅用绳将郑帼品项颈拴住用拳殴其头上郑帼品辱骂桂得亮将其两手执住复令马汶沅将郑帼品两脚捆缚经人说明情由桂得亮将其解放。郑帼品被诬不甘自刎身死。该抚将桂得亮依诬窃出于无心将良民捆缚吓诈逼认致令自尽绞监候旧例量减拟流等因咨部查桂得亮为人访查被窃眼镜在郑帼品担上认见原赃既经问知胡明珠寄卖情由何难往向胡明珠查对明白乃辄将郑帼品拴捆殴辱致郑帼品被诬不甘自刎身死。其中难保无诬窃吓诈情事该抚并未讯明辄将该犯照删除旧例量减拟流案情既未确凿引断又属错误本部未便率覆应令该抚研讯该犯究竟是疑是诬务得确情按照新例妥拟。去后兹据该抚复行审拟将桂得亮改依威力制缚人因而致死绞监候律上量减拟流马汶沅减等拟徒等因咨部。查威力制缚拟绞之例系专指死于制缚者而言若制缚之后自戕殒命不得滥8471
引此例今桂得亮虽曾喝令马汶沅将郑帼品拳殴捆缚其两脚惟并未成伤即行解放嗣郑帼品于解放之后自刎身死与死于制缚者不同既据该抚讯明桂得亮实系疑贼起衅并非有心诬指自应照例科以威逼致死之罪即因其捆缚殴打情节较重亦只可酌量比照用强殴打威逼人致死非致命又非重伤例拟以杖徒乃该抚将桂得亮等依威力制缚因而致死律量减问拟殊未允协应即更正。桂得亮除威力制缚人罪止杖八十轻罪不议外应改依因事用强殴打非致命又非重伤例拟杖六十徒一年。马汶沅于桂得亮杖徒上减一等杖一百。事犯到官均在道光十一年正月十二日钦奉恩旨以前桂得亮所得徒罪应减为杖一百马汶沅所得杖罪应予援免仍于桂得亮名下追出埋葬银一十两给付尸属具领以资营葬。道光十二年说帖被窃见人可疑送官究责自尽奉天司查例载：诬窃之案若止空言捏指并未诬告到官亦无捆缚吓诈逼认情事死由自尽者杖一百流三千里等语。此案程连孝因被窃银两衣物赴驿呈报并因脱逃投回之家奴哈玛尔岱形迹可疑央求驿官查问该驿官将哈玛尔岱究问板责呈送致哈玛尔岱自缢身死。前经该将军将程连孝拟以不应重杖咨部经本部以情罪未协驳令另拟。兹据该将军将程连孝照无心诬告旧匪到官致令自尽杖一百、流三千里例上量减一等拟徒等因。查程连孝被窃银两等物本应赴驿呈报其因哈玛尔岱迹有可疑亦止央求驿官查问并未指实银两系哈玛尔岱所窃具呈诬告至驿官向哈玛尔岱究问板责致令自尽尤非该犯意料所及核与空言捏指并未诬告到官之案情事相仿。惟该犯究系事主疑出有因若竟照例拟流亦未免情轻法重程连孝改依诬窃之案若止空言捏指并未诬告到官死由自尽者杖一百、流三千里例上量减一等杖一百徒三9471
年。道光十一年说帖帮同捕盗疑盗误伤事主身死北抚题盗犯张喜等行劫黄修焕钱物一案。查案内疑贼误戳黄尊山毙命之黄尊模一犯按例罪应缳首今该省置疑贼致毙人命本例于不论而比引捕役拿贼误杀无干之人照过失杀律收赎实属错误自应议驳。嘉庆二十一年说帖疑贼误杀与捕贼误杀不同直督题朱运达疑贼误殴赵明身死一案。奉批：此案似可与误疑贼人致毙事主一案参看交馆再核等因。职等查例载：捕役拿贼与贼格斗而误杀无干之人者仍照过失杀人律追银给付死者之家。又疑贼致毙人命之案悉照谋故斗杀共殴各本律例定拟各等语。此二条迹近似而实不同与贼格斗而误杀无干之人者必系贼人不服拘拿逞凶拒殴势在危急不惟少纵即逝且恐稍示弱焉即毙于贼之手其心与力专注于是贼不暇旁思侧顾如彼时将贼格毙即应照格杀例勿论因而误毙无干之人故得照过失杀收赎此例重在与贼格斗四字至疑贼误杀之案有明见有贼直前追捕不图换影移形遂至误毙旁人者亦有被窃寻捕尚未见有真贼或猝遇一人疑心是贼因而误毙者虽皆疑贼是真捕殴亦在仓猝而既无被拒格斗之情即非事在危急如所杀果是真贼尚应分别是否登时捕者人数多寡贼犯已未得财科以绞候城旦焉有被杀系无干旁人反予收赎之理?故仍照谋故斗杀共殴各本律科断。前次纂例时即系因新疆展其花疑贼误毙朱义一案驳改通行因而纂为定例倘捕役疑贼误杀旁人并无格斗情事亦应照例拟抵设事主及应捕人等与贼格斗误杀旁人亦可照过失杀收赎总以有无格斗情节定罪名并不以是否捕役分差等。检查历年0571
成案似此疑贼误杀旁人并无与贼格斗情事者俱系援照本律定拟斩绞从无照过失杀收赎之案至因疑贼而拷问甚或捆缚殴打者其始是疑而杀已非误此等案件比年有之俱系直引斗杀共殴谋故各本律其情与疑贼误杀不同而引例罪名则一犹之斗殴杀人者依斗杀律谋故杀者依谋故律即因斗殴而误杀旁人亦以斗杀论谋故杀而误杀旁人亦以故杀论是也。再过失杀律内耳目所不及思虑所不到二句其辨甚微必系初无与人斗殴之意而偶致杀人者方以耳目所不及思虑所不到论即捕役与贼格斗误杀旁人得照过失杀收赎者亦以其事甚急其情可原不应再加之罪故照此例收赎非谓此等误杀之案即系耳目所不及思虑所不到也。若谓误杀即为耳目所不及思虑所不到则因斗殴而误杀旁人亦与过失杀近似而定律仍以斗杀论不得照过失杀收赎是误杀之与过失杀似一而实二则疑贼误杀之与因格斗而误杀亦似一而实二可类推也。兹直隶司朱运达一案系因听闻犬吠虑恐有贼携械出拿适见死者在园内蹲地出恭疑贼向殴致毙该督依疑贼误杀仍照斗杀本律定拟例拟以绞候与例相符。至湖广司黄尊模一案系因死者之家被盗经死者胞叔邀伊帮捕该犯因见死者遇盗走出转身奔跑误疑为盗刀戳致毙。查误盗误杀与疑贼误杀同疑事主为贼盗与疑旁人为贼盗其误亦同该抚率照捕役与贼格斗误杀无干之人例照过失杀收赎而又节删与贼格斗四字牵强比附与例未符是以职等前次说帖请改依疑贼误杀仍照斗杀本律定拟例绞候此二案疑误之情同而各该省拟罪互异应请将直隶省朱运达一案照覆湖北省黄尊模一案仍照前拟驳改以符定例。嘉庆二十一年说帖黑夜疑贼尊长戳毙缌麻卑幼十八年湖北省题：张得恢因与缌麻服弟张得运地亩毗连1571
各在地搭棚看守棉花二更时该犯听闻有人摘花声响携刀喊捕时值下雨天色黑暗该犯望见有人由田觵跑走尾追过觵张得运亦因闻喊持棍赶往帮捕甫至觵下该犯未经看出面貌疑系贼伙拒捕一时匆忙不及喝问即用刀将其戳伤殒命。将该犯依本宗尊长殴缌麻卑幼至死律拟绞监候。代人捕贼追问己赃殴死窃贼川督题周荣等疑贼殴伤杨光潮身死一案。此案周荣因杨光潮偷窃聂红明家鸡只聂红明曾嘱伊代为捕捉未遇嗣周荣家羊只走失疑系杨光潮偷窃适与会遇该犯即邀陈忠等盘问杨当潮斥伊诬赖周荣随解腰带将其两手拴住拉走杨光潮不依?骂周荣令杨举折取树枝交给陈忠殴打其左右腿等处周荣自用铁锤殴伤其心坎殒命。查聂红明曾被杨光潮偷窃鸡只嘱该犯代缉如果该犯为死者偷窃聂红明鸡只因其不服捕拿叠殴致毙是死者实系有罪之人该犯有应捕之责自应以擅杀论。今该犯因为自己羊只疑被死者偷窃将其共殴毙命在死者既非窃羊罪人即不得科该犯以擅杀之罪该省审将该犯依擅杀罪人律拟绞罪名虽无出入援引究属错误周荣应改依共殴人致死下手致命伤重律拟绞监候。嘉庆二十一年说帖追问己赃殴死偷窃邻家之贼陕抚题：梁兴因郭万明行窃伊邻佑唐添禄家被唐添禄捉获令该犯看守自往投约送官该犯忆及自家从前曾经被窃亦疑系郭万明所窃向其追问不认将其殴伤身死。该省将梁兴依邻佑因贼犯黑夜偷窃叠殴致毙照擅杀罪人律绞候本部以梁兴因心疑拷问殴打致死郭万明并非偷窃该犯家正贼将梁兴改依疑贼致毙人命悉照谋故斗杀定拟例依斗杀律2571
拟绞监候。嘉庆二十一年案代查窃赃旧匪妄扳良民自尽陕抚咨：郭惟长诬窃吓逼旧匪杨三儿并杨三儿妄扳良民何酉儿一同自尽咨请部示一案。此案郭惟长与杨三儿、何酉儿素识无嫌杨三儿曾经犯窃刺字嗣王幅咏家被窃托郭惟长访查郭惟长疑系杨三儿偷窃前往查询不认郭惟长以送官究治之言向吓杨三儿诬认捏称何酉儿伙窃郭惟长找见何酉儿拉至杨三儿家质对何酉儿不认即行逃跑郭惟长捉获将何酉儿、杨三儿一并拴住押令起赃杨三儿声言藏放窑内郭惟长押往查看杨三儿、何酉儿进窑郭惟长见窑内深黑未经跟进讵窑内有井杨三儿、何酉儿投井身死该省以何酉儿系属良民若将郭惟长照诬窃为盗吓诈逼认因而致死例拟绞而何酉儿系杨三儿妄扳郭惟长仅止押令起赃与自行诬窃逼毙者有间如仅按逼毙旧匪杨三儿一命拟流又置何酉儿一命于不论罪关出入咨部示覆等因。查郭惟长止系疑窃将杨三儿逼认并未令其妄扳何酉儿伙窃且未向杨三儿究问有无同伙之人乃杨三儿平空诬指捏称与何酉儿伙窃以致郭惟长将何酉儿一并拴住押令起赃与杨三儿一同自尽是何酉儿之死实由杨三儿自行平空妄扳所致设杨三儿未死自应科杨三儿以诬窃致毙良民之条即不得再坐郭惟长以致死何酉儿之罪至郭惟长因王幅咏被窃托查疑系旧匪杨三儿偷窃前往查询并非有心诬窃其吓逼诬认拴住押令起赃以致自尽核与诬窃出于无心死者又系旧匪捆缚吓诈逼认致令自尽者于死罪上减等拟以满流新例相符应令按例妥拟。道光二年说帖?所引例文业已修改应参看疑窃新例3571
