<!-- { "loadSidebar": true } -->
胡Ⅴ：3：2	一、查得见行事例，各卫直宿千百户等官纵令军人悬带铜牌，使令营干私事，擅离信地者，问罪，照例降级，俱调边远卫分差操。但不曾该载锦衣卫上直校尉，亦无内官差使在直校尉出外营干事例。所据孙三郎系上直校尉、听候宣官赍送驾帖人数，比与上直官军，尤为紧要。今却听从长随李彦成私差，擅离信地，悬带铜牌，赍送内使宋堂告给顺天府优免户丁文书前去蓟州交割。比与军人擅离信地，其情尤重。李彦成宋堂系长随内使。擅差上直校尉出百里之外，私至有司干事，比与上直军官私差军人出外该降调边卫者，其事不轻。但系比例发落人犯，伏乞圣明裁处等因具题，奉圣旨：各犯既情重律轻，孙三郎押发陕西榆林卫充军，家小随住。李彦成发南海子充净军种菜。宋堂送司礼监，奏请发落。
新例
 (一款，大明律疏附例)
一、嘉靖七年七月刑部题奉圣旨：南京根本重地。皇城守卫官军，点闸不到的，照英宗皇帝圣旨，先行提问，按季类奏。钦此。
按：此款又见陈省刊本大明律例引「嘉靖条例」，又见嘉靖二十七年刊本嘉靖新例。
嘉Ⅴ：3：1	嘉靖问刑条
例(一款，同弘Ⅴ：3：1)
万Ⅴ：3：1	万历问刑条例
(一款，同弘Ⅴ：3：1)
按：顺治例与万历例同，惟改「其留守五卫」为「其或各卫」。
Ⅴ：4	从驾稽违
凡应从车驾之人违期不到，及从而先回还者，一日笞四十。每三日，加一等。罪止杖一百。百户以上，各加一等○若从车驾行而逃者，杖一百，发边远充军。百户以上，绞○亲管头目故纵者，各与犯人同罪。失觉察者，减三等。罪止杖一百。

Ⅴ：5	直行御道
凡午门外，御道至御桥，除侍卫官军，导从车驾出入，许于东西两傍行走外，其余文武百官军民人等，无故于上直行，及辄度御桥者，杖八十。若于宫殿中，直行御道者，杖一百。守卫官故纵者，各与犯人同罪。失觉察者，减三等。若于御道上横过，系一时经行者，不在禁限。
补遗
 (一款，明律统宗)
一、在外衙门龙亭已设，仪仗已陈，有犯者，亦准直行御道律科。
Ⅴ：6	内府工作人匠替役
凡诸色工匠行人，差拨赴内府，及承运库工作，若不亲身关牌入内应役，雇人冒名，私自代替，及替之人，各杖一百，雇工钱入官。

Ⅴ：7	宫殿造作罢不出
凡在宫殿内造作，所司具工匠姓名，报门官，及守卫官，就于所入门首，逐一点视，放入工作，至申时分，仍须相视形貌，照数点出。其不出者，绞。监工、及提调内使监官，门官、守卫官军点视。如名数短少，就便搜捉，随即奏闻。知而不举者，与犯人同罪。失觉察者，减三等。罪止杖一百。

Ⅴ：8	辄出入宫殿门
凡应出宫殿，而门籍已除，辄留不出，及被告劾，已有公文禁止，籍虽未除，辄入宫殿者，各杖一百○若宿卫人，已被奏劾者，本司先收其兵仗。违者，罪亦如之○若于宫殿门，虽有籍，至夜皆不得出入。若入者，杖一百。出者，杖八十。无籍入者，加二等。若持仗入殿门者，绞。

Ⅴ：9	关防内使出入
凡内使监官，并奉御内使，但遇出外，各门官须要收留本人在身关防牌面，于簿上印记姓名字号明白，附写前去某处干办，是何事务，其门官与守卫官军，搜检沿身，别无夹带，方许放出。回还一体搜检，给牌入内，以凭逐月稽考出外次数。但搜出应干杂药，就令自吃。若不服搜检者，杖一百，充军。若非奉旨，私将兵器进入皇城门内者，杖一百，发边远充军。入宫殿门内者，绞。门官及守卫官失于搜检者，与犯人同罪。

Ⅴ：10	向宫殿射箭
凡向太庙及宫殿，射箭、放弹、投砖石者，绞。向太社，杖一百，流三千里。但伤人者，斩。

Ⅴ：11	宿卫人兵仗
凡宿卫人，兵仗不离身。违者，笞四十。辄离职掌处所，笞五十。别处宿，杖六十。百户以上，各加一等。亲管头目，知而不举者，与犯人同罪。失觉察者，减三等。

Ⅴ：12	禁经断人充宿卫
凡在京城，犯罪被极刑之家，同居人口，随即迁发别郡住坐，其亲属人等，并一应经断之人，并不得入充近侍，及宿卫，守把皇城京城门禁。若朦胧充当者，斩。其当该官司，不为用心详审，或听人嘱托，及受财，容令充当者，罪同○若有特旨选充，曾经覆奏，明立文案者，不在此限。

胡琼集解附例
 (一款)
「凡校尉事故」一款，同弘Ⅴ：24：5；嘉Ⅱ：40：2；万Ⅱ：4：12。
Ⅴ：13	冲突仪仗
凡车驾行处，除近侍，及宿卫护驾官军外，其余军民，并须回避。冲入仪仗内者，绞。若在郊野之外，一时不能回避者，听俯伏以待。其文武百官，非奉宣唤，无故辄入仪仗内者，杖一百。典仗护卫官军故纵者，与犯人同罪。不觉者，减三等○凡有申诉冤抑者，止许于仗外俯伏以听。若冲入仪仗内，而所诉事不实者，绞。得实者，免罪○凡军民之家，纵放牲畜，若守卫不备因而冲突仪仗者，杖八十。冲入皇城门内者，杖一百。
弘治问刑条例
 (一款)
弘Ⅴ：13：1	一、圣驾出郊，冲突仪仗，妄行奏诉者，追究主使教唆捏写本状之人，俱问罪，各杖一百，发边卫充军。所奏情词，不分虚实，立案不行。(弘112；嘉Ⅴ：13：1；万Ⅴ：13：1)

胡Ⅴ：13：1	胡琼集解附例
(一款，同前)
嘉Ⅴ：13：1	嘉靖问刑条例
(一款，同前)
万Ⅴ：13：1	万历问刑条例
(一款，同前)
按：顺治例与万历例同。

Ⅴ：14	行宫营门
凡行宫外营门，次营门，与皇城门同。若有擅入者，杖一百。内营牙帐门，与宫殿门同。擅入者，杖六十，徒一年。

Ⅴ：15	越城
凡越皇城者，绞。京城者，杖一百，流三千里。越各府州县镇城者，杖一百。官府公廨墙垣者，杖八十。越而未过者，各减一等。若有所规避者，各从重论。
弘治问刑条例
 (一款)
弘Ⅴ：15：1	一、成化十年九月十八日节该钦奉宪宗皇帝圣旨：都城外四围沿河居住军民人等，越入墙垣，偷鱼割草，窃取砖石等项，轻则量情惩治，重则参奏拏问，枷号示众。若该城徇情纵容不理，及四邻知而不首的，都治以罪。其守门官军，亦不许于城外河边栽种蔬菜，牧放头畜，因而引惹外人入内作践。违者，一体治罪。钦此。(弘116；嘉Ⅵ：18：2；万Ⅵ：18：2)

Ⅴ：16	门禁锁钥
凡各处城门，应闭而误不下锁者，杖八十。非时擅开闭者，杖一百。京城门，各加一等。其有公务急速非时开闭者，不在此限○若皇城门应闭而误不下锁者，杖一百，发边远充军。非时擅开闭者，绞。其有旨开闭者，勿论。

Ⅴ：17	悬带关防牌面
凡朝参文武官，及内官，悬带牙牌铁牌，厨子校尉入内，各带铜木牌面。如有遗失，官罚钞二十贯。厨子校尉，罚钞一十贯。若有拾得，随即报官者，将各人该罚钞贯充赏。有牌不带，无牌辄入者，杖八十。借者及借与者，杖一百。事有规避者，从重论。隐藏者，杖一百，徒三年。首告者，于犯人名下，追钞五十贯充赏。诈带朝参，及在外诈称官员名号，有所求为者，绞。伪造者，斩。首告者于犯人名下，追钞一百贯充赏。
嘉靖问刑条例
 (一款)
嘉Ⅴ：17：1	一、凡各卫直宿军职，使令上直军人，内官使令上直校尉，各悬带铜牌，出百里之外，营干私事者，参问奏请。军职降一级，调边远卫分带俸差操。内官发充净军。军人校尉，俱发边卫充军。若由各官挟势逼勒者，军人校尉，照常发落。(万Ⅴ：17：1)
万历问刑条例
(一款，同前)
万Ⅴ：17：1	按：顺治例与万历例同，惟照常发落下有小字注云：「不应，杖罪发落」。

明代律例汇编卷十四  兵律二　军政
Ⅴ：18	擅调官军
凡将帅部领军马，守御城池，及屯驻边镇，若所管地方，遇有报到草贼生发，实时差人体探缓急声息，须先申报本管上司，转达朝廷奏闻，给降御宝圣旨，调遣官军征讨。若无警急，不先申上司，虽已申上司，不待回报，辄于所属擅调军马，及所属擅发与者，各杖一百，罢职，发边远充军○其暴兵卒至，欲来攻袭，及城镇屯聚军马之处，或有反叛，或贼有内应，事有警急，及路程遥远者，并(会典作并)听从便，火速调拨军马，乘机剿捕。若贼寇滋蔓，应合会捕者，邻近卫所，虽非所属，亦得调发策应，并(会典作并)即申报本管上司，转达朝廷知会。若不即调遣会合，或不即申报上司，及邻近卫所不即发兵策应者，并(会典作并，误)与擅调发罪同○若亲王所封地面有警，调兵已有定制。其余上司及大臣，将文书调遣将士，提拨军马者，非奉御宝圣旨，不得擅离信地。若军官有改除别职，或犯罪取发，如无奏奉圣旨，亦不许擅动。违者，罪亦如之。

Ⅴ：19	申报军务
凡将帅参随总兵官征进，如总兵官分调攻取城寨，克平之后，随将捷音差人飞报，一申总兵官，一申五军都督府，一行兵部。另具奏本，实封御前○若贼人数多，出没不常，如所领军人不敷，须要速申总兵官，添发军马，设策剿捕。不速飞申者，从总兵官量事轻重治罪○若有来降之人，即便送赴总兵官，转达朝廷区处。其贪取来降人财物，因而杀伤人，，及中途逼勒逃窜者，斩。
弘治问刑条例
 (三款)
弘Ⅴ：19：1	一、凡擅杀平人报功，其本管将官头目，失于钤束者，问罪。量其所杀多寡，轻则降级调卫，重则罢职充军，俱奏请定夺。(弘124；嘉Ⅴ：19：1)
弘Ⅴ：19：2	一、凡临阵报有斩获贼级者，纪功官从公审验。若用钱买者卖者，俱问罪。系官旗，就在本卫；系军，发边卫；民并军丁人等，发附近，俱充军。若虏寇犯边，官军明知被虏人口遗弃在彼，因而妄杀，冒作贼级；或虏寇近边札营，犹未入境，官军观知寡弱；乘机捣穴，斩获老弱妇女，妄作犯边，以图功次升赏，与杀平人者，一体论断。(弘172)
按：图书集成祥刑典卷三○、页三九引会典，弘治十三年所奏准无「或虏寇」至「升赏」一节。则此节盖「问刑条例」制定时所增。
弘Ⅴ：19：3	一、跟随内臣将官头目，不分有无职役人等，若非奏带，不许报功。果系奏带获功，该升职役，只合注于本管衙门，不许希求注于锦衣卫。违者，该升职役俱革罢。扶同勘报者，参究治罪。
按：此为弘单刻本第一七一款之上半。「律疏附例」弘Ⅱ：1：1为弘单刻本第一七一款之下半。胡Ⅴ：19：1，直引Ⅱ：20：1，嘉Ⅱ：1：1，万Ⅱ：1：1，与单刻本同。
胡琼集解附例
 (六款)
