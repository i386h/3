<!-- { "loadSidebar": true } -->
「昭代王章」此款文同万历问刑条例，然多「地方火甲邻佑并该管官排(俳)色长容隐不首者，各治以罪」二十二字。

明代律例汇编卷二十六  刑律九　杂犯
Ⅵ：124	拆毁申明亭
凡拆毁申明亭房屋，及毁板榜者，杖一百，流三千里。

Ⅵ：125	夫匠军士病给医药
凡军士，在镇守之处，丁夫杂匠，在工役之所，而有疾病，当该官司，不为请给医药救疗者，笞四十。因而致死者，杖八十。若已行移所司，而不差拨良医，及不给对证药饵医治者，罪同。

Ⅵ：126	赌博
凡赌博财物者，皆杖八十，摊场钱物入官。其开张赌坊之人，同罪。止据见发为坐。职官加一等○若赌饮食者，勿论。
弘治问刑条例
 (一款)
弘Ⅵ：126：1	一、凡赌博人犯，若自来不务生理，专一沿街赌博，酗酒撒泼，或诓骗窃盗人财，或不孝不弟，曾经法司问断，及开张赌坊者，定为第一等；若平昔不系撒泼凶徒，止是与人赌博，但有银两衣服者，定为第二等，俱问罪枷号一个月。若止将铜钱互求胜负，竞赌酒食；或年十六以下，在傍看戏；及在外军匠人等，初至京师，被人诱引在内者，定为第三等，照常发落。其职官有犯，亦照前例，各分等第。一等二等者，奏请枷号，各发为民。(弘260；嘉Ⅵ：126：1)

胡Ⅵ：126：1	胡琼集解附例
(一款，同弘治例)
嘉Ⅵ：126：1	嘉靖问刑条例
(一款，同弘治例)

38
万历问刑条例
 (一款)
万Ⅵ：126：1	一、凡赌博人犯，若自来不务生理，专一沿街酗酒撒泼，或曾犯诓骗窃盗，不孝不弟等项罪名，及开张赌坊者，定为第一等，问罪，枷号二个月。若平昔不系前项人犯，止是赌博，但有银两衣服钱物者，定为第二等，问罪，枷号一个月，各发落。若年幼无知，偶被人诱引在内者，定为第三等，照常发落。其职官有犯一等二等者，奏请问罪。文官革职为民。武官革职，随舍余食粮差操。
按：笺释云：「旧例(弘Ⅵ：126：1；嘉Ⅵ：126：1)一二等者但枷号一月，似无分别。其第三等文俱未明。又职官枷号为民，俱未妥，今改。」
顺治例与万历例同。
「致君奇术」所附「凡赌博」一款，仍文同嘉靖问刑条例。

Ⅵ：127	阉割火者
凡官民之家，不得乞养他人之子，阉割火者。违者，杖一百，流三千里。其子给亲。
弘治问刑条例
 (二款)
弘Ⅵ：127：1	一、先年净身人，曾经发遣，若不候朝廷收取，官司明文起送，私自来京，图谋进用者，问发边卫充军。(弘261；嘉Ⅵ：127：1)
弘Ⅵ：127：2	一、弘治五年十月二十四日，节该钦奉圣旨：今后敢有私自净身的，本身并下手之人处斩，全家发边远充军。两邻及歇家不举首的，问罪。有司里老人等，仍要时常访察，但有此等之徒，即便捉拏送官。如或容隐，一体治罪不饶。钦此(弘。262)
按：嘉Ⅵ：127：2；万Ⅵ：127：2，圣旨上有孝宗皇帝四字。

嘉Ⅵ：127：1	胡琼集解附例
(二款，同弘治例)
嘉Ⅵ：127：2	嘉靖问刑条例
(二款，同弘治例)
万历问刑条例
 (三款)
万Ⅵ：127：1	「先年净身人」一款，同弘Ⅵ：127：1；嘉Ⅵ：127：l。惟「发遣」，万历例作「发回」。
按：顺治例与万历例同。
万Ⅵ：127：2	「弘治五年十月」一款，同弘Ⅵ：127：2：嘉Ⅵ：127：2。
按：顺治例删「弘治」至「今后」十八字，又删「不饶钦此」四字。「不举首的」，改的为者。
万Ⅵ：127：3	一、万历十一年八月内，节奉圣旨：自宫禁例，载在会典，我圣祖明旨甚严，乃无知小民，往往犯禁私割，致伤和气。着都察院便行五城御史，及通行各省直抚按衙门，严加禁约。自今五年以后，民间有四五子以上，愿以一手报官阉割者，听。有司造册送部，候收补之日选用。如有私割的，照例重治。邻佑不举的，一并治罪不饶。钦此。
按：顺治例删「万历」至「以后」计七十二字，又删末四字。「私割的」改为「私割者」。「不举的」，的字删。

Ⅵ：128	嘱托公事
凡官吏诸色人等，曲法嘱托公事者，笞五十，但嘱即坐【谓所属曲法之事，不分从与不从，行与不行，但嘱即得此罪】当该官吏听从者，与同罪。不从者不坐。若事已施行者，杖一百。所枉罪重者，官吏以故出入人罪论。若为他人，及亲属嘱托者，减官吏罪三等。自嘱托己事者，加本罪一等○若监临势要，为人嘱托者，杖一百。所枉重者，与官吏同罪。至死者，减一等【谓监临势之人，但嘱托即杖一百。官吏听从者，仍笞五十。已施行者，亦杖一百。所枉之罪，重于杖一百者，官吏与监临势要之人，皆得故出入人之罪。官吏依律，合死者，监临势要之人，合减死一等】若受赃者，并计赃，以枉法论○若官吏不避监临势要，将嘱托公事实迹，赴上司首告者，升一等。
大明律直引所载问刑条例
一、各处主文书算，久在衙门，果有说事过钱，把持官府，飞诡钱粮，起灭词讼，陷害良善，及卖放强盗为从等项，品迹明白者；如打搅仓场者，果是无藉之徒，三五成羣，抢夺筹斛，古堆行概，及欺凌官攒，挟诈财物，犯该徒罪已上者；如凶徒忿争，委是凶徒执持凶器伤人，或误伤傍人，与剜瞎人眼睛，折人肢体，全抉人耳鼻，已成废笃等项情重者，俱照例问拟充军。主文者若止是书写文案，打搅仓场者止是跟官应役，运纳收上；凶徒忿争者，止是一时互相鬪殴，系因追赶跌折人肢体，抉伤人口唇，别无重情，事出过误者，俱依律问拟，照常发落。其官吏果有容留主文，交通贿赂实迹，乃作罢软黜退。若是止因失于觉察，别无故纵情弊者，亦照常发落。不许止以风门(闻？)访察，及因人指攀怪恨，一概附会问拟，以致枉滥。如有仍蹈前弊，事发，一体参驳究问。
一、官吏里老人等，扶捍符同保约，比依嘱托公事、当该官吏听从已行未行律。有赃者，从重论。
Ⅵ：129	私和公事
凡私和公事者，减犯人罪二等，罪止笞五十。

Ⅵ：130	失火
凡失火烧自己房屋者笞四十。延烧官民房屋者，笞五十。因而致伤人命者，杖一百，罪坐失火之人。若延烧宗庙及宫阙者，绞○社，减一等○若于山陵兆域内失火者，杖八十，徒二年。延烧林木者，杖一百，流二千里。若于官府公廨，及仓库内失火者，亦杖八十，徒二年。主守之人，因而侵欺财物者，计赃，以监守自盗论。其在外失火而延烧者，各减三等○若于库藏，及仓廒内燃火者，杖八十○其守卫宫殿，及仓库，若掌囚者，但见火起，皆不得离所守。违者，杖一百。
大明律直引所载问刑条例
一、光禄寺厨役点灯偷饮官酒醉卧，被火烧毁酒房，并上用等酒，比依放火故烧系官积聚之物及盗内府财物者律，斩。
Ⅵ：131	放火故烧人房屋
凡放火故烧自己房屋者，杖一百。若延烧官民房屋，及积聚之物者，杖一百，徒三年。因而盗取财物者，斩。杀伤人者，以故杀伤论○若放火故烧官民房屋，及公廨仓库，系官积聚之物者，皆斩。【须于放火处捕获，有显迹证验明白者，乃坐】其故烧人空闲房屋，及田场积聚之物者，各减一等○并计所烧之物，减价，尽犯人财产，折剉陪偿，还官给主。
弘治问刑条例
 (二款)
弘Ⅵ：131：1	一、成化八年六月十六日，节该钦奉宪宗皇帝圣旨，各边仓场，若有故烧系官钱粮草束者拏问明白，将正犯枭首示众。烧毁之物，先尽犯人财产，折剉陪偿。不敷之数，着落经收看守之人，照数均陪。钦此。(弘263；嘉Ⅵ：131：1；万Ⅵ：131：1)
弘Ⅵ：131：2	一、放火故烧人田场积聚之物，及延烧人房屋者徒罪以上，俱发边卫充军。(弘264；嘉Ⅵ：131：2)

胡Ⅵ：131：1	胡琼集解附例
(二款，同弘治例)
弘Ⅵ：131：2	　
大明律直引所载问刑条例
一、奴婢放火烧主房屋，此依奴婢骂家长律，绞。
按：此系「比附律条」，非问刑条例。
嘉靖问刑条例
 (二款)
嘉Ⅵ：131：1	「成化八年六月」一款，同弘Ⅵ：131：1；万Ⅵ：131：1。
嘉Ⅵ：131：2	「放火故烧人田场积聚之物」一款，同弘Ⅵ：131：2。
万历问刑条例
 (二款)
万Ⅵ：131：1	「成化八年六月」一款，同弘Ⅵ：131：1；嘉Ⅵ：131：1。
按：顺治例删年月圣旨及钦此诸字。
万Ⅵ：131：2	一、凡放火故烧自己房屋，因而延烧官民房屋及积聚之物，与故烧人空闲房屋及田场积聚之物者，俱发边卫充军。
按：笺释云：「此系原为律中徒三年及减等流罪而设。旧例(嘉Ⅵ：131：2)云，故烧田场积聚，及延烧房屋，似未尽，又徒罪以上一句亦未明，今增改。」
顺治例与万历例同。

Ⅵ：132	搬做杂剧
凡乐人搬做杂剧戏文，不许妆扮历代帝王后妃，忠臣烈士，先圣先贤神像。违者，杖一百。官民之家，容令妆扮者，与同罪。其神仙道扮，及义夫节妇，孝子顺孙，劝人为善者，不在禁限。

Ⅵ：133	违命
凡违令者，笞五十。【谓令有禁制，而律无罪名者。】

Ⅵ：134	不应为
凡不应得为而为之者，笞四十。【谓律令无条，理不可为者。】事理重者杖八十。
大明律直引所载问刑条例
一、正法令。照得近年军民人等，或挟势豪用强邀夺，而包揽钱粮；或彼威力拿人私家而威逼钱债；或因地土相连而奸顽改名投亩；或因风水有利而强行平挖坟座；或乘势侵夺田园，或低贯(？)强买物货，甚至业佃人等，杀死平人，而任意焚毁；窝藏盗贼，而坐地分赃，以此弊端，难以□举。及至士(事)发，法司追勘，则凭文成，□而官司不敢矣(挨？)拿。虽文移往复，又□□占恡不发。以致被害之人，冤苦莫申。而历年受禁，官士稽迟，而案责不绝。虽累有通行禁约事例，视之蔑如，略无警□。合无今后军民有被势家侵害，及势要衙门人役有札委，经行文，占恡，不服拘审者，所承行衙门，具实参奏。乞勑锦衣卫将犯人擒拿送官，从重罪治，庶几法令平而军民无冤滞之苦，事易结而官府免案牍之顺(烦？)矣。
例
 (一款，姚思仁大明律附例批注)
一、万历十五年十二月二十日题奉钦依：以后问拟一应罪犯，律有正条者，依律科断。毋得通拟不应。律无正条，该载不尽者，照依不应为条，分别事理轻重，论拟笞杖。亦毋得一概从重，致淆律意。
