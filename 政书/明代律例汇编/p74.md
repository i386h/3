<!-- { "loadSidebar": true } -->
顺治例与万历例同。

Ⅴ：52	畜产咬踢人
凡马牛及犬，有触抵踢咬人，而记号拴系不如法，若有狂犬不杀者，笞四十。因而杀伤人者。以过失论。若故放令杀伤人者，减鬪杀伤一等○其受雇医疗畜产，及无故触之，而被杀伤者，不坐罪○若故放犬令杀伤他人畜产者，各笞四十。追陪所减价钱。

Ⅴ：53	隐匿孳生官畜产
凡牧养系官马骡驴等畜，所得孳生，限十日内报官。若限外隐匿不报，计赃准窃盗论。因而盗卖，或抵换者，并以监守自盗论罪。其都羣所、太仆寺官，知情不举，与犯人同罪。不知者俱不坐。
按：顺治律有条例三款，今录于下：
一、凡盗卖官马者，追罚马二匹。知情和买牙保邻人，各罚马一匹。宰杀及盗卖官驴者，俱照此例。首告于犯人名下追【马银三两，骡一两，驴一两。】充赏。凡巡马官，每三月一换。
按：明会典追钞五十贯。顺治时因不用钞，故改追银。
一、凡寄养马，除年老外，其余作践成疾，不堪给军者，原领人户，追罚银二两。
盗卖三匹以上者，充军。知情和买者，民发摆站，军发边方瞭哨。
一、凡印烙马匹，民马照旧印左。给军则印右。如京营边关马，无右印，即系盗买民间官马，追究问罪。
按：此三款，均本明会典修定。参看嘉靖三十三年刊本「大明律例」所引「明会典」。

Ⅴ：54	私借官畜产
凡监临主守，将系官马牛驼骡驴，私自借用，或转借与人，及借之者，各笞五十。验日追雇赁钱入官。若计雇赁钱重者，各坐赃论，加一等。
弘治问刑条例
 (三款)
弘Ⅴ：54：1	一、官军将所领官马，耕田走递，驮载物件，或两人共骑，或妇女骑坐者，问罪，俱罚马一匹○若雇与人骑坐等项，枷号半个月，及借与人者，各彼此罚马一匹。(弘163；嘉Ⅴ：54：2)
按：图书集成祥刑典卷三十第三十八页引明会典，此款系弘治十三年奏淮，「骑坐者」下有「依宣德四年禁例问罪」九字。盖当时案牍有此九字。由此可知此例盖始于宣德时也。
弘Ⅴ：54：2	一、下班官军将原领马匹，兑与见操缺马官军，领骑餧养。若有擅骑回卫者，问罪，罚马一匹，解兵部给操。其原领马匹倒失者，追陪。(弘164；嘉Ⅴ：49：l；万Ⅴ：49：1)
按：图书集成祥刑典卷三十第三十八叶引明会典，谓此款系弘治十三年奏准，「追陪」下有「与成化元年例同」七字。
弘治问刑条例单刻本无此七字。盖会典作者据各司开送例案，而各司所记亦可能有详略也。
弘Ⅴ：54：3	一、在京坐营管操内外官，并把总以下官，若将马匹私占骑用，及拨与人骑坐者，五匹以下降一级，以上降二级。其各边分守守备把总管队等官，将骑操并驿传走递官马，擅拨与人骑坐及私用伺候等项，亦照前例问拟。(弘173)
胡琼集解附例
 (四款，内三款同弘治例，见前)
胡Ⅴ：54：4	一、军职役占军伴，委满五名，及将官马私占骑用，或拨与人骑坐者，委满五匹之数，方照例降一级，不及此数，照常发落。(胡Ⅴ：33：8)
嘉靖新例
 (一款，嘉靖二十七年列本)
一、嘉靖贰拾贰年　月兵部题准：雇借官马之人，免其罚马。彼此各罚马价银拾两。
嘉靖问刑条例
 (二款)
嘉Ⅴ：54：1	一、在京坐营管操内外官，并把总以下官，若将马匹私占骑用，及拨与人骑坐，至五匹者，降一级，六匹以上降二级。其各边分守守备把总管队等官，将骑操并驿传走递官马，擅拨与人骑坐，及私用伺候等项，亦照前例问拟(万Ⅴ：54：1)
嘉Ⅴ：54：2	「官军将所领官马」一款，同弘Ⅴ：54：1。
万历问刑条例
 (二款)
万Ⅴ：54：1	「在京坐营管操」一款，同嘉Ⅴ：54：1。
按：顺治例与万历例同
万Ⅴ：54：2	一、官军将所领官马，耕田走驿，驮载物件，及雇与人骑坐，问罪，俱罚马一匹。
按：笺释云：「旧例(弘Ⅴ：54：1；嘉Ⅴ：54：2)两人共骑，妇女骑坐者，即罚马一匹。又雇与人者即枷号，借与人者即彼此罚马，不已重乎？今俱删。」
顺治例与万历例同。

Ⅴ：55	公使人等索借马匹
凡公使人等，承差经过去处，索借有司官马匹骑坐者，杖六十。骡驴，笞五十。官吏应付者，各减一等。罪坐所由。

明代律例汇编卷十七  兵律五　邮驿
Ⅴ：56	递送公文
凡铺兵递送公文，昼夜须行三百里。稽留三刻，笞二十。每三刻，加一等。罪止笞五十。其公文到铺，不问角数多少，须要随即递送，不许等待后来文书。违者，铺司笞二十。
凡铺兵递送公文，若磨擦，及破坏封皮，不动元(会典作原，下同)封者，一角笞二十。每三角加一等。罪止杖六十。若损坏公文一角，笞四十。每二角，加一等。罪止杖八十。若沉匿公文，及拆动元封者，一角杖六十。每一角加一等。罪止杖一百。若事干军情机密文书，不拘角数，即杖一百。有所规避者，各从重论。其铺司不告举者，与犯人同罪。若已告举，而所在官司不即受理施行者，各减犯人罪二等。
凡各县铺长，专一于概管铺分，往来巡视。提调官吏，每月一次，亲临各铺刷勘。若失于检举者，通计公文稽留，及磨擦破坏封皮，不动元封，十件以上，铺长笞四十。提调吏典笞三十。官笞二十。若损坏及沉匿公文，若拆动元封者，与铺兵同罪。提调吏典减一等。官又减一等。府州提调官吏，失于检举者，各递减一等。

弘Ⅴ：56：1	弘治问刑条例(一款)
一、各铺司兵，若有无藉之徒，不容正身应当，用强包揽，多取工钱，致将公文稽迟沉匿等项，问罪，旗军发边卫民并军丁人等，发附近，俱充军。其提调官、该吏铺长，各治以罪。(弘168；嘉Ⅴ：56：1；万Ⅴ：56：1)

胡Ⅴ：56：1	胡琼集解附例
(一款，同前)
嘉Ⅴ：56：1	嘉靖问刑条例
(一款，同前)
万Ⅴ：56：1	万历问刑条例
(一款，同前)
按：顺治例此款与万历例同。
顺治例较万历例多一款：
一、无印信文字，不许入递。
按：此「明会典」文，见嘉靖三十三年刊本「大明律例」。

Ⅴ：57	邀取实封公文
凡在外大小各衙门官，但有入递进呈实封公文至御前，而上司官令人于中途急递铺邀截取回者，不拘远近，从本铺铺司铺兵，赴所在官司告举，随即申呈上司，转达该部，追究得实，斩。其铺司铺兵，容隐不告举者，各杖一百。若已告举，而所在官司不即受理施行者，罪亦如之○若邀取实封至五军都督府、六部、察院公文者，各减二等。

Ⅴ：58	铺舍损坏
凡急递铺舍损坏，不为修理；什物不完，铺兵数少，不为补置，及令老弱之人当役者，铺长笞五十。有司提调官吏，各笞四十。
按：顺治律本条有例一款，今录于下：
一、急递铺每一十五里，设置一所。每铺设铺兵四名，铺司一名。于附近有丁力，粮近一石之上，二石之下者点充。须要少壮正身，与免杂泛差役。每铺置备各项什物，十二时轮日晷牌子一个，红绰屑一座，并牌额铺历二本。【上司行下一本，各府申上一本。】遇夜常明灯烛。铺兵每名，合备什物，夹板一副，铃??攀一副，缨鎗十副，油绢三尺，软绢包袱一条，箬帽蓑衣各带一件，红□一条，回历一本。
按：此亦本「大明令」。

Ⅴ：59	私役铺兵
凡各衙门一应公差人员，不许差使铺兵，挑送官物，及私已行李。违者笞四十。每名计一日追雇工钱六十文入官。

Ⅴ：60	驿使稽程
凡出使驰驿违限，常事一日笞二十。每三日加一等。罪止杖六十。军情重事加三等。因而失误军机者，斩。若各驿官，故将好马藏匿，推故不即应付，以致违限者，对问明白，罪坐驿官。其遇水涨路道，阻碍经行者不坐○若驿使承受官司文书，误不依题写去处，错去他所而违限者，减二等。事干军务者不减。若由公文题写错者，罪坐题写之人。驿使不坐。
弘治问刑条例
 (二款)
弘Ⅴ：60：1	一、会同馆夫供役三年，转发该管有司收当民差，另佥解补。不许过役，更易姓名，捏故佥补。违者，官吏一体坐罪。若五年以上不行替役，及近馆无籍军民人等用强揽当者，俱问发边卫充军。(弘166；嘉Ⅲ：6：4；万V：60：3)
弘Ⅴ：60：2	一、南北直隶山东等处各属马驿，佥到马头，情愿雇募土民代役者听○若用强包揽者问罪，旗军发边卫，民并军丁人等发附近，俱充军。其有光棍交通包揽之徒，将正身姓名捏写虚约，投托官豪勋戚之家，前去原籍，妄拏正身家属，逼勒取财者，所在官司应提问者收问，应奏人员羁留奏请提问，俱照前例充军。该管官司，坐视纵容者，参究治罪。(弘169；胡Ⅴ：60：2；嘉Ⅲ：6：5；万Ⅲ：60：2)
胡琼集解附例
 (三款)
胡Ⅴ：60：1	「各处水马驿递」一款，同弘Ⅴ：44：1；胡Ⅴ：44：1；嘉Ⅲ：6：3；万Ⅴ：60：1。
胡Ⅴ：60：2	「南北直隶山东等处」一款，同弘Ⅴ：60：2；嘉Ⅲ：6：5；万Ⅲ：60：2。
胡Ⅴ：60：3	「会同馆夫供役」一款，同弘Ⅴ：60：1；嘉Ⅲ：6：4；万Ⅴ：60：3。
万历问刑条例
 (三款)
万Ⅴ：60：1	「各处水马驿」一款，同弘Ⅴ：44：l；嘉Ⅲ：6：3。
按：顺治例与万历例同。惟「各治以罪」下小字注云：「违制」；「不在此例」下注云：「多取工钱问求索，计赃依不枉法论」，均据王肯堂「笺释」增。
万Ⅴ：60：2	「南北直隶山东」一款，同弘Ⅴ：60：2；嘉Ⅲ：6：5。
按：顺治例与万历例同。惟改「南北直隶山东」为「直隶江南山东」。例末增小字注云：「光棍妄拏逼勒，问恐吓诈欺罪律，余同上」。亦据「笺释」增。
万Ⅴ：60：3	「会同馆夫供役」一款，同弘Ⅴ：60：1；嘉Ⅲ：6：4。
按：顺治例与万历例同。「一体坐罪」坐字下有小字注云：「违制」，亦本「笺释」。驿使稽程条，顺治律增条例二款。今录于下：
一、顺治三年五月十五日钦奉上传：凡满洲官奉差往还，及在外紧急军情，赍奏沿途经过地方，有司驿站等衙门，务要照依勘合火牌粮单，实时应付马匹，并廪给口粮公所。如或违玩稽迟，许差官据实奏闻，定将本地方官，并经管衙门员役，按其事体轻重，分别究治。虽本地方官公出，一系平日怠玩，不能预饬，必不姑恕。着兵部传谕行。钦此。
一、各王府公差人员，但系寻常事务，及各王礼即往来，不许驰驿。有擅应付，及假以军情为由驰驿者，处死。
