<!-- { "loadSidebar": true } -->
弘Ⅵ：22：2	一、官军军丁有将户内弟侄子孙过房与人，或被官豪势要和买，改易姓名者，不分年岁远近，许其赎取归宗听继。若占恡不发者，所在官司追究治罪。其诱卖各边军丁者，问发极边卫分充军(弘125；嘉Ⅱ：4：4；万Ⅱ：4：4)
胡琼集解附例
 (二款)
胡Ⅵ：22：1	「凡设方略而诱取良人」一款，同弘Ⅵ：22：1：嘉Ⅵ：22：1。
胡Ⅵ：22：2	「一将腹里人口用强略卖」一款，同胡Ⅴ：43：11。
大明律直引所载问刑条例
一、钦依律既无正条，旧例不一。今后奸乞养男妇，果系通奸的，比依盗卖前夫之女律科断。其男与妇，听还本宗。强奸的处斩。钦此。
按：此款亦系比附律条非问刑条例。
嘉靖问刑条例
 (二款)
嘉Ⅵ：22：1	「凡设方略」一款，同弘Ⅵ：22：1。
嘉Ⅵ：22：2	一、将腹里人口，用强略卖，与境外土官、土人峒寨去处图利，除杀伤人，律该处死外，中间罪不至死者，比依将人口出境律绞。为从者，发边卫永远充军。官调烟瘴地面卫分，带俸差操。俱临时备由，奏请定夺。
按：此款据胡V：43：11；胡Ⅵ：22：2润色改定。
万历问刑条例
 (二款)
万Ⅵ：22：1	一、凡设方略而诱取良人，与略卖良人子女，不分已卖未卖，俱问发边卫充军。若略卖至三口以上，及再犯者，用一百斤枷，枷号一个月，照前发遣。三犯者，不分革前革后发极边卫分永远充军。其窝主，与买主并牙保人等，知情者，各依律治罪。妇人有犯罪坐夫男。若不知情，及无夫男者，止坐本妇，照常发落。
按：笺释云：「旧例(弘Ⅵ：22：l；嘉Ⅵ：22：1)三犯者照前发遣，既与再犯者无别，且情重罪轻，未足惩奸，今参改。」
顺治例与万历例同。
万Ⅵ：22：2	一、将腹里人口，用强略卖与境外土官土人峒寨去处图利，除杀伤人，律该处死外，若未曾杀伤人，比依将人口出境律绞。为从者，文官问革。武官调烟瘴地面卫分带俸差操。军民人等发边卫永远充军。原系边卫者，改发极边卫分。
按：笺释云：「旧例(嘉Ⅵ：22：2)不言官员军民，又官不言文武，军不言边腹，文多末明，且云临时备由奏请定夺。夫既用比律，自合奏请矣，今增删。」
顺治例与万历例同。

Ⅵ：23	发冢
凡发掘坟冢见棺椁者，杖一百，流三千里。已开棺椁见尸者，绞。发而未至棺椁者，杖一百，徒三年【招魂而葬亦是】若冢先穿陷，及未殡埋，而盗尸柩者，杖九十，徒二年半。开棺椁见尸者，亦绞。其盗取器物砖石者，计赃，准凡盗论，免刺○若卑幼发尊长坟冢者，同凡人论。开棺椁见尸者，斩。若弃尸卖坟地者，罪亦如之。买地人、牙保知情者，各杖八十，追价入官。地归同宗亲属。不知者不坐。若尊长发卑幼坟冢，开棺椁见尸者，缌麻，杖一百，徒三年。小功以上，各递减一等。发子孙坟冢，开棺椁见尸者，杖八十，其有故而依礼迁葬者，俱不坐○若残毁他人死尸，及弃尸水中者，各杖一百，流三干里。【谓死尸在家，或在野未殡葬，将尸焚烧支解之类。若已殡葬者，自依发冢开棺椁见尸律，从重论】若毁弃缌麻以上尊长死尸者，斩。弃而不失，及髠发若伤者，各减一等。缌麻以上卑幼，各依凡人，递减一等。毁弃子孙死尸者，杖八十。其子孙毁弃祖父母，父母，及奴婢雇工人毁弃家长死尸者，斩○若穿地得死尸。不即掩埋者，杖八十。若于他人坟墓熏狐狸，因而烧棺椁者，杖八十，徒二年。烧尸者，杖一百，徒三年。若缌麻以上尊长，各递加一等。卑幼，各依凡人递减一等。若子孙于祖父母父母，及奴婢雇工人于家长坟墓熏狐狸者，杖一百；烧棺椁者，杖一百，徒三年。烧尸者，绞○若平治他人坟墓为田园者，杖一百。于有主坟地内盗葬者，杖八十。勒限移葬○若地界内有死人，里长地邻，不申报官司检验，而辄移他处，及埋藏者，杖八十。以致失尸者，杖一百。残毁，及弃尸水中者，杖六十，徒一年。弃而不失，及髠发若伤者，各减一等。因而盗取衣服者计赃，准窃盗论，免刺。
弘治问刑条例
 (二款)
弘Ⅵ：23：1	一、凡发掘王府将军夫人郡主县主，及历代帝王名臣先贤坟冢，开棺，为从，及发见棺椁者，不分首从，俱发边卫。发而未至棺椁，为首者，发附近，各充军。(弘181；嘉Ⅵ：23：1)
弘Ⅵ：23：2	一、凡发冢开棺椁见尸，为从者，俱发烟瘴地面充军。(弘182；嘉Ⅵ：23：2)

胡Ⅵ：23：1	胡琼集解附例
(二款，同前)
胡Ⅵ：23：2	　
大明律直引所载问刑条例
一、弃毁人家灵席及神主者，杖九十。
一、发掘坟墓见棺椁者，杖一百，流三千里；未见棺椁者，杖一百，徒三年；见尸者绞。
一、父亡，母改嫁，生子。母死，前子盗母葬父坟内，系不应，从重论。
一、夫弃妻之尸，比依尊长弃毁缌麻以下卑幼律论。
Ⅵ：23：7	一、尊长坟内熏狐狸终府亲(？)故祖父母族伯叔父母兄堂兄妻附妻父母，烧棺椁者，杖九十，徒二年半；烧死(尸)者，杖一百，流三千里。
按：此五款俱系比附律条。
新例
 (一款，大明律疏附例)
一、嘉靖四年九月刑部题：看得巡抚江西都御史陈洪谟所奏，发掘坟冢，委系江西积弊。合准所奏，止行江西。等因。奉圣旨：是。今后发掘坟冢的，不拘有无开棺，不分首从，俱发烟瘴地面，永远充军。钦此。
按：本条又见嘉靖池阳刊本「大明律例附解」引「读法附例」。嘉靖二十七年刊本「嘉靖新例」所引较此为简略。
嘉Ⅵ：23：1	嘉靖问刑条例
(二款，同弘治例)
嘉Ⅵ：23：2	　
万历问刑条例
 (一款)
万Ⅵ：23：1	一、凡发掘王府将军中尉，夫淑人等，郡县主，郡君乡君及历代帝王、名臣、先贤坟冢，开棺为从，与发见棺椁为首者，俱发边卫；发见棺椁为从，与发而未至棺椁为首，及发常人冢，开棺见尸为从，与发见棺椁为首者，俱发附近，各充军。如有纠众发冢起棺，索财取赎者，比依强盗得财律，不分首从，皆斩。
按：笺释云：「旧例(即前引弘治例嘉靖例)二条，前条开棺从，与见棺从，概充边卫军，似无分别。后条常人开棺从，即拟烟瘴，不□于王府等项乎？且王府内少中尉郡县乡君六字，又律于发冢见棺为首者应流，查两广近年有起棺取赎者，俱不可无例。今并增。」
顺治例改「王府」至「乡君」，为「贝勒贝子公夫人等」。
问刑条例
 (二款，大明律例致君奇术)
一、发掘王府将军夫人郡主县主及历代帝王名臣先贤坟冢，开棺为从，及发见棺椁为首者，俱发边卫。发见棺椁为从，与发而未至棺椁为首者，俱发边卫充军。
一、发冢开棺见尸为从，与发见棺椁为首者，俱发附近，各充军。如有纠众发冢起棺，索财取赎者，比依强盗得财律，不分首从皆斩。
按：第一款源出嘉靖问刑条例，然文句有误。第二款「如有」以下，则又钞万历问刑条例。「致君奇术」为书坊刊本，不足据依，姑钞附于此。
Ⅵ：24	夜无故入人家
凡夜无故入人家内者，杖八十。主家登时杀死者，勿论。其已就拘执，而擅杀伤者，减鬪杀伤罪二等。至死者，杖一百，徒三年。
胡琼集解附例
 (一款)
胡Ⅵ：24：1	一、内外问刑衙门遇有本夫拘执奸夫奸妇，而殴杀者，比依夜无故入人家已就拘执而擅杀至死者律，杖一百，徒三年。
按：此系正德年间事例，见「大明律疏附例」Ⅵ：32「杀死奸夫」条所附按语。大明律直引Ⅵ：32：1所摘录案牍，较集解为详。嘉Ⅵ：32：1；万Ⅵ：32：1即据胡Ⅵ：24：l润色。

Ⅵ：25	盗贼窝主
凡强盗窝主，造意，身虽不行，但分赃者，斩。若不行，又不分赃者，杖一百，流三千里。共谋者，行而不分赃，及分赃而不行，皆斩。若不行，又不分赃者，杖一百○窃盗窝主造意，身虽不行，但分赃者，为首论。若不行，又不分赃者，为从论。以临时主意上盗者为首，其为从者，行而不分赃，及分赃而不行，仍为从论。若不行，又不分赃，笞四十○若本不同谋，相遇共盗，以临时主意上盗者为首。余为从论○其知人略卖和诱人，及强窃盗后而分赃者，计所分赃，准窃盗为从论。免刺。○若知强窃盗赃而故买者，计所买物，坐赃论。知而寄藏者，减一等。各罪止杖一百。其不知情误买，及受寄者，俱不坐。
弘治问刑条例
 (三款)
弘Ⅵ：25：1	一、各处大户家人佃仆，结构为盗，杀官刼库，刼狱放火，许大户随即送官追问。若大户知情故纵，除真犯死罪外，其徒流杖罪及窝贼三名以上，属军卫者，发边卫，属有司者，发附近，各充军。(弘188)
弘Ⅵ：25：2	一、皇亲功臣管庄家仆佃户人等，勾引外处来历不明之人，窝藏为盗，坐家分赃者，问发边卫充军。其该管家长，参究治罪(弘189)
弘Ⅵ：25：3	一、知强窃盗赃，而接买受寄，若马骡等畜至二头匹以上，银货坐赃至满贯者，俱问罪，不分初犯再犯，枷号一个月发落。若三犯以上，不拘赃数多寡，与知强盗后而分赃至满贯者，俱免枷号，发边卫充军。(弘190：嘉Ⅵ：25：4；万Ⅵ：25：4)

胡Ⅵ：25：1	胡琼集解附例
(三款，同前)
胡Ⅵ：25：2	　
胡Ⅵ：25：3	　
嘉靖问刑条例
 (四款)
嘉Ⅵ：25：1	凡各处大户家人佃仆，结构为盗，杀官刼库，刼狱放火，许大户随即送官究问。若大户知情故纵，除真犯死罪外，其余徒流杖罪，属军卫者，发边卫：属有司者，发附近，各充军。
嘉Ⅵ：25：2	一、凡皇亲功臣管庄家仆佃户人等，及诸色军民大户，勾引来历不明之人，窝藏强盗二名以上，窃盗五名以上，坐家分赃者，俱问发边卫充军。若有造意共谋之情者，各依律从重科断。干碍勋戚，参究治罪。(万Ⅵ：25：2)
嘉Ⅵ：25：3	一、各处无藉之徒，引贼刼掠，以复私雠，探报消息，致贼逃窜者，比照奸细律条处斩。本犯枭首，全家发烟瘴地面充军。
按：此款系据胡Ⅴ：42：3；润色。
嘉Ⅵ：25：4	「知强窃盗赃」一款，同弘Ⅵ：25：3；万Ⅵ：25：4。
万历问刑条例
 (五款)
万Ⅵ：25：1	「各处大户家人」一款，同嘉Ⅵ：25：1。惟省嘉靖例首句「凡」字。
按：顺治例与万历例同。
万Ⅵ：25：2	「凡皇亲功臣管庄」一款，同嘉Ⅵ：25：2。
按：顺治例与万历例同。
