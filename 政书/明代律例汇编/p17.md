<!-- { "loadSidebar": true } -->
按 【 (此亦清律原附按语)】 徒流已论决者，或云亦折杖，随所剩杖数多少全决之，不坐徒流。夫至重者为民命，死罪已决者，尚抵以死；未决者亦止减一等，而谓徒流不全抵可乎？或又云：律谓未论决徒流，止杖一百，则其已论决者，当无止法乎，此又非律意也。盖所诬者，若系杖一百流三千里，而告实，止笞一十，其剩杖二百三十，亦将全决之乎？圣人制律，所以生民，非所以杀民，不得已而用之者也使可全决，则律以惩奸，将无制限，而杖可过一百矣。今决杖何止曰一百，而一百之外即减杖加徒也，正以笞轻于杖，故加以杖，而杖一百之外，又难复加，故立徒流之法耳。其所谓止者止谓其杖一百之外，不可复加之意也。不然，民吾赤子，而肆然加以二百三十之杖，其不就毙者百无一人耳。岂圣人仁民爱物之心哉？又按王肯堂笺释云，全抵剩罪，无力的决做工摆站哨瞭，有力纳米等项赎罪，亦如例，不在折杖收赎之限。今合二说参酌其宜，如有力则赎罪俱以纳米等项赎罪行之。如无力，则剩罪至杖一百以上者，实的决一百，其余罪亦着纳赎，但不用律赎每杖一十赎银七厘五毫之数，而用例赎，每杖一十，赎银一钱，则杖不过百，而赎不失轻，庶两得其平矣。若无力至一两之银亦不能纳者，则量从律赎，与未决余罪同临时酌之。
健按：以「明律集解附例」所戴「收赎钞图」校之，此图亦将钞一贯折银一分二厘五毫，换算为银数，与明制并无不同也。

　附真犯杂犯死罪 【 弘治十年奏定。】 (据正德会典迻录。顺治律改「弘治十年」为「顺治二年」)
　　真犯死罪决不待时
　　　凌迟处死

1.谋反及大逆，但共谋者，不分首从。
2.谋杀祖父母父母、及期亲尊长外祖父母、夫、夫之祖父母父母，已杀者。
3.奴婢及雇工人谋杀家长及家长之期亲外祖父母，已杀者，罪与子孙同。
4.妻妾因奸，同谋杀死亲夫者。
5.妻妾谋杀故夫祖父母父母，已杀者。
6.谋杀一家非死罪三人，及支解人者。
7.采生折割人者。
8.妻妾故杀夫者。
9.弟妹故杀兄姊，若侄故杀伯叔父母姑，及外孙故杀外祖父母者。
10奴婢殴杀家长者，若故杀家长之期亲及外祖父母者。
11雇工人故杀家长及家长之期亲若外祖父母者。
按：万历会典与正德会典同。陈省刊本王藻刊本「大明律例」、舒化刊本「大明律附例」、「明律集解附例」及顺治例，第十、第十一二款在第八款前；并有第十三款：「子孙殴祖父母父母，及妻妾殴夫之祖父母父母，杀者」。

　　　斩罪

1.收父祖妾及伯叔母。(按：顺治例此下增「隐匿满洲逃亡新旧家人」一款。)
2.谋反大逆，祖父、父、子孙兄弟，及同居之人，不分异姓，及伯叔父兄弟之子，不限籍之同异，年十六以上，不论笃疾废疾。
3.谋反大逆，知情故纵隐藏者。
4.谋叛，但共谋者，不分首从。
5.逃避山泽，拒敌官兵者。
6.盗大祀神祇御用祭器等物，及飨荐玉帛之属者。
7.盗制书及起马御宝圣旨起船符验者。
8.盗乘舆服御物。
9.强盗得财者。不分首从。
10以药迷人图财者，罪同强盗，不分首从。
11强盗窝主造意分赃者○若共谋者，行而不分赃，及分赃而不行。
12谋杀人因而得财者，同强盗。不分首从。
13部民谋杀本属知府知州知县，军士谋杀本管指挥千户百户，吏卒谋杀本部五品以上长官，已杀者。
14谋杀缌麻以上尊长，已杀者。(陈省刊本「大明律例」此款在次款后，为后此明律刊本及顺治律刊本所本)
15谋杀祖父母父母、及期亲尊长、外祖父母、夫、夫之祖父母父母，已行者。
16奴婢及雇工人谋杀家长，及家长之期亲外祖父母，已行者○若缌麻以上亲，已杀者，罪与子孙同。
17妻妾谋杀故夫之祖父母父母，已行者。
18杀一家非死罪三人，及支解人为从者。
19采生折割人，为从者○若已行而未曾伤人者。
20造畜蛊毒杀人及教令者。
21造魇魅符书，呪诅杀人者。
22部民殴本属知府知州知县，军士殴本管指挥千户百户，吏卒殴本部五品以上长官死者。
23殴受业师死者。
24奴婢殴家长死者。
25雇工人殴家长死者。
26妻妾殴夫死者。
27卑幼殴本宗小功大功兄姊尊属死者。
28弟妹殴兄姊，若侄殴伯叔父母姑，及外孙殴外祖父母死者。
29子孙殴祖父母父母，及妻妾殴夫之祖父母父母者。
30妻妾殴夫之期亲以上尊长死者，与夫殴同。
31妻妾殴故夫之祖父母父母者。
32奸小功以上亲，强者。
33奸从祖祖母姑、在室从祖伯叔母、从父姊妹、母之姊妹、及兄弟妻、兄弟子妻，强者。
34奸父祖妾、伯叔母姑、姊妹、子孙之妇、兄弟之女，及与和者。
35奴及雇工人奸家长妻女者。

　　　绞罪

1.兄亡收嫂，弟亡收弟妇者。
2.谋叛，知情故纵隐藏者○若谋而未行，为首者。
3.逃避山泽，不服追唤者。
4.部民谋杀本属知府知州知县，军士谋杀本管指挥千户百户，吏卒谋杀本部五品以上长官，已伤者。
5.谋杀缌麻以上尊长，已伤者。
6.奴婢及雇工人谋杀家长之缌麻以上亲，已伤者，罪与子孙同。
7.妻妾殴夫至笃疾者。
8.卑幼殴本宗小功兄姊尊属笃疾者。
9.弟妹殴兄姊，若侄殴伯叔父母姑，外孙殴外祖父母，刅伤及折肢瞎一目者。
10骂祖父母父母，及妻妾骂夫之祖父母父母者。
11妻妾骂故夫之祖父母父母者。
12子孙告祖父母父母，妻妾告夫之祖父母父母，诬者。
13奸从祖祖母姑、在室从祖伯叔母姑、从父姊妹、母之姊妹、及兄弟妻、兄弟子妻，及与和者。

　　真犯死罪秋后处决
　　　斩罪

1.凡官员，大臣专擅选用者。
2.大臣亲戚，非奉特旨，除授官职者。
3.文官非有大功勋，所司朦胧奏请封公侯爵者。当该官吏，及受封之人。
4.奸邪进谗言左使杀人者。
5.犯罪该死，巧言谏免，暗邀人心者。
6.在朝官员，交结朋党，紊乱朝政者。
7.刑部及大小各衙门官吏，不执法律，听从上司官主使，出入人罪者。
8.诸衙门官吏与内官及近侍人员互相交结，漏泄情事，夤缘作弊，符同奏启者(顺治例删「与内官」三字)。
9.诸衙门官吏及士庶人等，上言宰执大臣德政者。
10官吏人等，挟诈欺公，妄生异议，变乱成法者。
11弃毁制书及起马御宝圣旨起船符验，各衙门印信，及夜巡铜牌者。
12奏事及当该官吏，若有规避增减紧关情节，朦胧奏准施行者。
13闻知调兵讨袭外番，及收捕反逆贼徒，机密大事，漏泄于敌人者。
14近侍官员漏泄机密重事于人者。
15增减官文书，因而失误军机者，无问故失○漏使印信，因而失误军机者。
16贩私盐拒捕者。
17仪礼司将应朝见官员人等留难，不即引见者。
18百工技艺之人，应有可言之事，亦许奏闻，各衙门但有阻当者。
19向太庙太社及宫殿射箭放弹投掷砖石伤人者。
20文武官内官厨子校尉牌面伪造者。
21在京被极刑家属，并经断人，朦胧充当近侍及宿卫守把皇城京城门禁者○当该官司听嘱，及受财，容令充当者(陈省刊本「大明律例」此款在第二十款前，为后此明律刊本及顺治例所本)
22贪取来降人财物，因而杀伤人，及中途逼勒逃窜者。
23飞报军情，隐匿不远奏闻，因而失误军机者。
24边将取索军器钱粮等物，不即奏闻，及不依式申报，因而失误军机者。
25军器粮草，临敌缺乏，及承调遣，不依期策应，告报军期违限，因而失误军机者。
26军临敌境，托故违期三日不至者。
27边将不固守，及守备不设，因而失陷城寨者。
28与贼临境，望高巡哨之人，失于飞报，以致陷城损军者。
29官军临阵先退，及围困敌城而逃者。
30军人私出外境掳掠伤人，为首者。
31于已附地面掳掠者，不分首从。
32守御官致有所部军人反叛，弃城而逃者。
33牧民官激变良民，失陷城池者。
34军器辄弃毁者，二十件以上。
35犯夜拒捕，及打夺，因而殴人致死者。
36境内奸细走透消息于外，及境外奸细入境内，探听事情，接引起谋之人。
37将人口军器出境及下海，因而走泄事情者。
38实封公文，中途邀截取回者。
39出使驰驿违限，因而失误军机者。
40调遣军马及报军务军情文书，故不遣使给驿，因而失误军机者。
41军需管送达限，以致临敌缺乏，失误军机者。
42造谶纬妖书妖言，及传用惑众者。
43盗各衙门印信，及夜巡铜牌者。
44窃盗拒捕，及杀伤人者○因盗而奸者。
45刼囚者。
46私窃放囚人逃走，因而杀人者。
47官司差人，追征钱粮，勾摄公事，及捕获罪人，聚众打夺，因而杀人，及聚至十人，为首者。
48白昼抢夺，伤人者○失火行船遭风，抢夺伤人者。(正德会典、万历会典、舒化「大明律附例」无「失火」至「伤人者」十一字。陈省刊本、万历二十二年郑汝璧刊本亦无此十一字。此十一字见高举刊本「大明律集解附例」。清顺治例有此十一字)。
49略诱略卖良人，因而杀人者。
50卑幼发尊长坟冢，开棺椁见尸者○若弃尸卖坟地者。
51毁弃缌麻以上尊长死尸者。
52子孙毁弃祖父母父母，及奴婢雇工人毁弃家长死尸者。
53谋杀人，造意者。
54奉制命出使，而官吏谋杀。已杀者。
55因奸同谋杀死亲夫者，奸夫。
56用毒药杀人者。
57故杀者。余条以故杀论者，依此。
58敬用蛇蝎毒蛊(万历会典、大明律疏附例、万历二十二年刊本「大明律解附例」、三十八年刊本「明律集解附例」及顺治例作虫。陈省刊本及舒化「大明律附例」仍作蛊)，咬伤人，因而致死者。
59庸医故违本方，诈疗疾病，取财，因而致死，及因事故，用药杀人者。
60因奸盗而威逼人致死者。
61皇家袒免以上亲而殴死者。
62奉制命出使，而官吏殴之至死者。
63吏卒殴本部六品以下长官佐贰官首领官死者。
64首领官及属官佐贰官殴长官死者。
65官司差人追缴钱粮，勾摄公事，而殴死者。
66奴婢殴良人死者。
67奴婢殴家长之期亲及外祖父母伤者。
68奴婢殴家长之缌麻小功大功亲死者。
69雇工人殴家长之期亲若外祖父母死者。
70雇工人殴家长之缌麻小功大功亲死者。
71妾殴正妻死者。
72殴妻之父母死者。
73卑幼殴本宗缌麻及外姻缌麻小功大功兄姊尊属死者。
