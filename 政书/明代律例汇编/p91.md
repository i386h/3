<!-- { "loadSidebar": true } -->
凡诬告人笞罪者，加所诬罪二等。流徒杖罪，加所诬罪三等。各罪止杖一百，流三千里。若所诬徒罪人已役，流罪人已配，虽经改正放回，验日于犯人名下，追征用过路费给还。若曾经典卖田宅者，着落犯人。备价取赎。因而致死随行有服亲属一人者，绞。将犯人财产一半，断付被诬之人。【其被诬之人致死亲属一人者，犯人虽处绞，仍令备偿路费，取赎田宅。又将财产一半，断付被诬之人养赡】至死罪，所诬之人已决者，反坐以死。【其被诬之人，已经处决者，犯人虽坐死罪，亦令备偿路费，取赎田宅，断付财产一半，养赡其家】未决者，杖一百，流三千里，加役三年○其犯人，如果贫乏，无可备偿路费，取赎田宅，亦无财产断付者，止科其罪○其被诬之人，诈冒不实，反诬犯人者，亦抵所诬之罪。犯人止坐本罪。【谓被诬之人，本不曾致死亲属，诈作致死；或将他人死尸，冒作亲属，诬赖犯人者，亦抵绞罪。犯人止反坐诬告本罪，不在加等备偿路费取赎田宅断付财产一半之限。】○若告二事以上，重事告实，轻事招虚，及数事罪等，但一事告实者，皆免罪○若告二事以上，轻事告实，重事招虚，或告一事，诬轻为重者，皆反坐所剩。若已论决，全抵剩罪。未论决，笞杖收赎，徒流止杖一百。余罪亦听收赎。【谓诬轻为重，至徒流罪者，每徒一等，折杖二十。若从徒入流者，三流并准徒四年，皆以一年为所剩罪，折杖四十。若从近流入至远流，每流一等，准徒半年为所剩罪，亦各折杖二十。收赎者，谓如告一人二事，一事该笞五十，是虚；一事该笞三十，是实，即于笞五十上，准告实笞三十，外该剩下告虚笞二十，赎铜钱一贯二百文。或告一人，一事，该杖一百是虚，一事，该杖六十是实，即于杖一百上，准告实杖六十，外该剩下告虚杖四十，赎铜钱二贯四百文，及告一人一事，该杖一百，徒三年，是虚，一事该杖八十，是实，即于杖一百，徒三年上，准告实杖八十，外该剩下告虚杖二十，徒三年之罪。徒五等，计折杖一百，通计杖一百二十。反坐元告人，杖一百，余剩杖二十，赎铜钱一贯二百文。又如告一人，一事，该杖一百流三千里，于内问得止招该杖一百，三流并准徒四年，通计折杖二百四十。反坐元告人，杖一百，余剩杖四十，赎铜钱二贯四百文之类。若已论决，并以剩罪全科，不在收赎之限】至死罪，而所诬之人已决者，反坐以死。未决者，止杖一百，流三千里○若律该罪止者，诬告虽多，不反坐【谓如告人不枉法赃二百贯，一百二十贯是实，八十贯是虚，依律，不枉法赃一百二十贯以上，罪止杖一百，流三千里，即免其罪】○其告二人以上，但有一人不实者，罪虽轻，犹以诬告论【谓如有人告三人，二人徒罪是实，一人笞罪是虚，仍以一人笞罪，上加二等，反坐原告之类】○若各衙门官进呈实封，诬告人，及风宪官挟私弹事，有不实者，罪亦如之。若反坐，及加罪轻者，从上书诈不实论○若狱囚已招伏罪，本无冤枉，而囚之亲属妄诉者，减囚罪三等。罪止杖一百。若囚已决配，而自妄诉冤枉，摭拾元问官吏者，加所诬罪三等。罪止杖一百，流三千里。
弘治问刑条例
 (四款)
弘Ⅵ：83：1	一、凡蓦越赴京，及赴巡抚巡按按察司官处，各奏告叛逆等项机密重事不实，并全诬十人以上，属军卫者发边卫充军；属有司者发口外为民。(弘227；嘉Ⅵ：79：14；万Ⅵ：79：15)
弘Ⅵ：83：2	一、曾经考察考核被劾人员，若怀挟私忿，妄捏摭拾经该官员别项赃私，不干已事者，不分见任致仕闲住，一体问发为民。所奏情词，不问虚实，立案不行。(弘233；嘉Ⅵ：79：12)
弘Ⅵ：83：3	一、文武官吏人等，犯该为民等项罪名，不分已未结正，伸诉冤枉者，准行辩理。其有妄奏冤枉，摭拾原问官员，勘问涉虚，原问为民者，发口外为民。原问充军者，发极边卫所充军。(弘231；嘉Ⅵ：79：13)
弘Ⅵ：83：4	一、凡粮长并一应主守钱粮人员，及揽头，如有侵欺花费事发，又行捏词，诬赖平人，指攀同类，构害纳户者，问罪，俱立案不行。若隐下侵欺事发情由，朦胧奏告者，行至该管官司，查出事发缘由，将原词一体立案不行。(弘232；嘉Ⅲ：67：2)
续例附考
 (二款，大明律疏附例)
一、弘治十七年闰四月刑部议奏：今后军民人等，告诉词状，若有亲属死者，止混告致死根因不明，欲要追勘，不曾诬执是某人打死；其布绢奉(俸)粮等项，止混告无有下落，不曾诬执是某人侵欺，及虽告侵欺，不曾开有数目者，俱止问以不应，或加诬罪名发落。奉圣旨：准拟。钦此。
按：自今后起，至罪名止，又见嘉靖池阳刊本「大明律例附解」所载「读法附考增例。」
一、内外问刑衙门，问拟诬告人因而致死囚犯，务要查究被诬之人，委系平人及因拷禁身死者，俱依本律问拟。其诬轻为重，及虽全诬平人，但系患病在外身死者，俱问拟应得罪名发落。(胡Ⅵ：83：2)
胡琼集解附例
 (五款)
胡Ⅵ：83：1	「文武官吏人等」一款，同弘Ⅵ：83：3；嘉Ⅵ：79：13。
胡Ⅵ：83：2	「内外问刑衙门问拟诬告」一款，同「大明律疏附例」本条所载「续例附考」第二款。
胡Ⅵ：83：3	一、今后若有亲属死者，止混告致死根因不明，欲要追勘，不曾诬执是某人打死，其布绢俸粮等项上(止)混告无有下落，不曾诬执是某人侵欺，及虽告侵欺，不曾开有数目者，俱止问以不应，或加诬罪名。
按：此即弘治十七年闰四月所定例，见本条所引「续例附考」。
「大明律直引」Ⅵ：171「吏典代写招草」条附问刑条例一款云：
一、刑部等衙门会议开题：今后军民人等告诉词状，审其口词与状相同，方与问理。如有增减情节，异于口词，即拿代书之人问罪，原词立案不行。题奉圣旨：是。钦此钦遵外，议全诬者流罪加役三年，诬轻为重，至死未决，止杖一百，流三千里，律有明条。其不识字之人，雇人写状，增减情节，审据口词不同，又有前项事例，该载明白，照例施行外，今后若有亲属死者，止混告致死根因不明，欲要追勘，不曾诬执是某人打死，其布绢俸粮等项止混告无有下落，不曾诬执是某人侵欺，及验告侵欺，不曾开有数目者，俱止问以不应，或加诬罪名，如此庶律例不悖而情法允矣。
自「今后」起，至「罪名」止，见胡Ⅵ：83：3，较胡琼集解所载为详。
胡Ⅵ：83：4	「曾经考察考核被劾」一款，同弘Ⅵ：83：2；嘉Ⅵ：79：12。
胡Ⅵ：83：5	诬奏十人等例，见越诉条。
按：此疑系注律者所增。
大明律直引所载问刑条例
一及(在？)京法司及在外问刑衙门，今后凡有首告，一应本状到京，必先参详，内有某事干己，于律应论者外，审察□人证，重与指名勾取，速为□□□，有事不干己及律该□□者，俱立案不行。若审有诬捏及教唆之人，鞫问明白，务要查例，从重问发。问刑官员敢有不行参详，将牵扯该勿论并不干己事，一概滥准，妄行勾扰者，事发，参处治罪。仍令刊置板榜，□□□□，晓谕军民人等，一体遵守。
一、陕西巡抚都御史周季□奏：要将在乡在市，勾军勾民，比照主文书算快手宅利人等久恋衙门事例，属军，发边卫；民人并军余，发附近，各充军一节，例难再议。合无转行抚巡官员，严加禁约：军卫有司如有前项刁徒，情□罪重者，问罪毕日，统在本处地方枷号半年，从重发落。庶几法令明备，人知警惧矣。
一、查得律例，节该大明律内：凡诬告笞罪，加所诬二等。该徒杖罪，加所诬罪二等，各罪止杖一百，流三千里。若所诬徒罪人已役，流罪人已配，因而致死随行有服亲属者律绞。律意盖指全诬平人，因而致死随行亲属者，其致死被诬之人，律不该载，先年法司往往比附断拟。近来则奏行有例，摘引前律，法亦相应。本寺月逐审过此等囚犯，皆是全诬平人，及囚拷案身死，方纔依律问拟。凡诬轻为重，及被诬之人或因患病、或在外身死，止是照常发落。今在外问刑衙门概将诬轻为重，及在外患病身死者，俱问绞罪，非惟事体不一，抑且冤抑囚犯。合无通行内外问刑衙门，今后问拟诬告人因而致死囚犯，务要参详律例，查究被诬之人委系平人及因拷禁身死者，俱依本律。及诬轻为重、及虽全诬平人，但不系因拷禁，止是患病在外身死，俱问拟应得罪名，照例发落，庶使刑罚得中，事体归一。
一、告人打得实，又诬告人死罪未决，不做诬轻为重，该问诬告人死罪未决者，杖一百，流三千里。
按：此款系「比附律条」
一、负累平人致死，见依诬告人因而致死一人论。
一、诬告人笞罪，加所诬罪二(一？)等，笞二十。加二等，杖六十；加三等，杖九十。
按：此及上一款，亦系「比附律条」。
新例
 (二款，大明律疏附例)
一、嘉靖七年十月大理寺等衙门会题：看得诬告而累死被诬之人，摘引诬告人因而致死律条科断，与律意不合。陈祯等今将洗玄金等诬死狱中，相应改比诬告人因而致死随行有服亲属一人绞罪。仍通行内外问刑衙门：今后凡有诬告平人致累监故者，俱比照前例问拟。或在外别因他故身死者，止问以应得罪名，照常发落。如此则于律意不违，而情法相当矣。奉圣旨：是。陈祯李诚周俊舒兴唐朝绅都依拟处决。钦此。
按：嘉靖二十七年刊本嘉靖新例、大明律集解胡效才增附均有此款，惟文极简略。据「增附」，此款系十三日题准。
一、嘉靖十年七月刑部等衙门会题：看得大明律所载诬告人死罪未决者，本谓平人全被所诬，虽未处决，然已破家失业，苦楚备尝，故律于诬者，必坐以杖一百，流三千里，加役三年，所以深恶其情而重惩之也。若止以减等徒三年拟之，则混于诬轻为重至死未决之条，似失之轻。若以准徒五年拟之，则比之杂犯死罪之数，不无加重。合无通行内外问刑衙门：今后全诬平人至死未决者，诬告之人全用本律加役，总徒四年，不得减去律文。其诬轻为重，至死未决者，照常问拟。庶几律意不失，而人知警畏矣。奉圣旨：都准拟行。钦此。
按：嘉靖二十七年刊本嘉靖新例亦有此款，惟极简略。
新例补遗
 (一款，大明律疏附例)
一、嘉靖十三年八月刑部题奉钦依：凡无籍棍徒，私相串结，将不干己事，捏写本状，声言要奏，恐吓财物，计赃满贯者，不分首从，俱发边卫充军。
按：此款亦见嘉靖二十七年刊本嘉靖新例，然亦有删节。
备考新例
 (一款，大明律例附解)
