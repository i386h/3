<!-- { "loadSidebar": true } -->
凡收留人家迷失子女，不送官司，而卖为奴婢者，杖一百，徒三年。为妻妾子孙者，杖九十，徒二年半。若得迷失奴婢而卖者，各减良人罪一等。被卖之人不坐，给亲完聚○若收留在逃子女，而卖为奴婢者，杖九十，徒二年半。为妻妾子孙者，杖八十，徒二年。若得在逃奴婢而卖者，各减良人罪一等。其被卖在逃之人，又各减一等。若在逃之罪重者，自从重论○其自收留为奴婢妻妾子孙者，罪亦如之。隐藏在家者，并杖八十○若买者，及牙保知情，减犯人罪一等，追价入官。不知者俱不坐，追价还主○若冒认良人为奴婢者，杖一百，徒三年。为妻妾子孙者，杖九十，徒二年半。冒认他人奴婢者，杖一百。

Ⅲ：6	赋役不均
凡有司科征税粮及杂泛差役，各验籍内户口田粮，定立等第科差。差放富差贫，那移作弊者，许被害贫民，赴拘该上司，自下而上陈告。当该官吏各杖一百。若上司不为受理者，杖八十。受财者，计赃，以枉法从重论。
弘治问刑条例
 (二款)
弘Ⅲ：6：1	、布按二司分巡分守官、直隶巡按御史，严督府州县掌印正官，审编均徭，从公查照岁额差使，于该年均徭人户丁粮有力之家，止编本等差役，不许分外加增余剩银两。贫难下户幷逃亡之数，听其空闲，不许征银，及额外滥设听差等项科差。违者，听巡抚巡按等官纠察问罪，奏请改调。若各官容情不举，各治以罪。镇守衙门不许干预均徭。(弘64；嘉Ⅲ：6：1)
弘Ⅲ：6：2	一、各布政司幷直隶府州掌印官，如遇各部派到物料，从公斟酌所属大小丰歉坐派。若豪猾规利之徒，买嘱该吏，妄禀编派下属承揽害民者，俱问发附近卫所充军。各该掌印官听从者，参究治罪。(弘65)

胡Ⅲ：6：1	胡琼集解附例
(二款，同前)
胡Ⅲ：6：2	
嘉靖新例
 (五款，嘉靖二十七年刊本)
一、嘉靖元年户部题准：近京州县委的差多民少，徭役浩繁。得过之家，往往投充陵户坟户，避重就轻，以致耗损人难，还照弘治年间旧例优免。
一、嘉靖叁年肆月兵部题奉圣旨：今后校尉勾捕，系军校的，就于本府军校余丁内佥补。不要妄佥民户，累害小民。钦此。
一、嘉靖肆年叁月户部题奉圣旨：内官内使，照文职户内优免。锦衣卫指挥免柒丁，千户伍丁，镇抚百户叁丁。
一、嘉靖捌年陆月兵部题准：旧例各处郡王府封奏，行兵部覆奏，佥与校尉。有护卫处原系护卫佥拨者，就于本卫佥拨。不系护卫佥拨者，护卫拨与军余拾名，民间佥拨贰拾名，共叁拾名。无护卫者，俱于民间陆续佥拨。今后郡王应得校尉，以贰拾肆名为额。有护卫，原系护卫佥拨者，就于本卫佥拨。不系护卫佥拨者，护卫拨与军余拾贰名，民间佥拨拾贰名，无护卫处俱于民间佥派。每名每年俱于均徭内带征银壹拾贰两，解送布政司，转发该府，雇人代役。
一、嘉靖拾柒年拾壹月拾壹日诏令：各处军卫所官舍军余人等，置买民田，往往不肯纳粮当差，不服州县拘摄，致累粮里包陪。着抚按衙门幷管粮等官，明白榜谕，今后一体坐派粮差，不许抗拒。违者，原买民田，追夺入官。
按：此款又见嘉靖二十三年刊本「大明律例附解」所引「皇明诏制」。万历王藻刊本将此诏附于Ⅲ：2「人民以籍为定」条。
新例补遗
 (二款，大明律疏附例)
一、嘉靖二十四年六月户部查议，该刑科给事中胡叔廉题，本部覆题，奉钦依：各该巡抚都御史、巡按御史，备行各该大小衙门。凡遇审编徭役，悉照今定优免事例。京官一品免粮三十石，人三十丁。二品免粮二十四石，人二十四丁。三品免粮二十石，人二十丁。四品免粮十六石，人十六丁。五品免粮十四石，人十四丁。六品免粮十二石，人十二丁。七品免粮十石，人十丁。八品免粮八石，人八丁。九品免粮六石，人六丁。内官内使亦如之。外官各减一半。教官监生举人生员各免粮二石，人二丁。杂职省祭官承差知印吏典各免粮一石，人一丁。以礼致仕者，免其十分之七。闲住者免其一半。其犯赃革职者，不在优免之例。如户内丁粮不及数者。止免实在之数。又如丁多粮少，不许以丁准粮；丁少粮多，不得以粮准丁。俱以本官自己丁粮，照数优免。但有分门各户，疏远房族，不得一概混免，及巧立女户诡寄等项情弊。抚按官严行所属州县，尽行查革。若有司不能奉行者，考以罢软不职黜退。
按：此款亦见嘉靖二十七年刊本「嘉靖新例」。
一、嘉靖八年正月题奉钦依：各处王府民校，不分原当见佥，及逃故消乏等项，幷见奉勘合，及以后新封应佥民校，每名每年于均徭内，带征银一十二两，解发该府顾役。旧役愿当，听从其便。不愿，照例征银解发。
按：此款又见隆庆元年陈省刊本「大明律例」所附「续例」。又见嘉靖二十七年刊本「嘉靖新例」。
嘉靖问刑条例
 (五款)
嘉Ⅲ：6：1	「布按二司」一款同弘Ⅲ：6：1。
嘉Ⅲ：6：2	「各布政司」一款同弘Ⅲ：6：2。惟嘉靖例作「直隶府州县」，弘治例无县字。
嘉Ⅲ：6：3	「各处水马驿递」一款，同弘Ⅴ：44：1；万Ⅴ：60：1。
嘉Ⅲ：6：4	「会同馆夫供役」一款，同弘Ⅴ：60：1；万Ⅴ：60：3。
嘉Ⅲ：6：5	「南北直隶山东」一款，同弘Ⅴ：60：2；万Ⅴ：60：2。
续例
 (一款，万历王藻刊本大明律例)
隆庆四年三月内，兵部覆奉钦依：备行山东各郡王民校民厨，不分例前例后，每位民校二十名，每名征银十两；民厨二名，每名派银八两。看坟民校，有宫眷者准留六名，无宫眷者准留三名，每名征银八两。永为遵守。
万历问刑条例
 (二款)
万Ⅲ：6：1	一、布按二司分巡分守官，直隶巡按御史，严督府州县掌印正官，审编均徭，从公查照岁额差使，于该年均徭人户，丁粮有力之家，止编本等差役，不许分外加增余剩银两。贫难下户，幷逃亡之数。听其空闲，不许征银，及额外滥设听差等项差科。违者，听抚按等官纠察问罪，奏请改调。若各官容情不举，各治以罪。
按：笺释云：「旧例(弘Ⅲ：6：1；嘉Ⅲ：6：1)末有云：『镇守衙门不许干预均徭』。因镇守久革，故去之。」
「昭代王章」仍误有此十字。
顺治例与万历例同。
万Ⅲ：6：2	一、各布政司，幷直隶府州县掌印者，如遇各部派到物料，从公斟酌所属大小丰歉坐派。若豪猾规利之徒，买嘱吏书，妄禀编派下属承揽害民者，俱问发附近卫所充军。各该掌印官听从者，参究治罪。
按：笺释云：「旧例(弘Ⅲ：6：2；嘉Ⅲ：6：2)『该吏』二字，今改作『吏书』二字。」
顺治例与万历例同。

Ⅲ：7	丁夫差遣不平
凡应差丁夫杂匠，而差遣不均平者，一人笞二十。每五人，加一等。罪止杖六十○若丁夫杂匠承差，而稽留不着役，及在役日满，而所司不放回者，一日笞一十。每三日，加一等。罪止笞五十。

Ⅲ：8	隐蔽差役
凡豪民令子孙弟侄，跟随官员，隐蔽差役者，家长杖一百。官员容隐者，与同罪。受财者计赃，以枉法从重论。跟随之人，免罪充军○其功臣容隐者，初犯免罪附过。再犯，住支俸给一半。三犯，全不支给。四犯，依律论罪。

Ⅲ：9	禁革主保里长
凡各处人民，每一百户内，议设里长一名，甲首一十名，轮年应役，催办钱粮，勾摄公事。若有妄称主保、小里长、保长、主首等项名色，生事扰民者，杖一百，迁徙○其合设耆老，须于本乡年高有德，众所推服人内选充。不许罢闲吏卒，及有过之人充应。违者，杖六十。当该官吏，笞四十。
嘉靖新例
 (一款，嘉靖二十七年刊本)
嘉靖六年二月十三日诏书：各州县里甲有司本管年役之外，责令轮流值日，分投供给米面柴薪油烛菜蔬等项，亲职使客下程酒席馈送脚力，甲首负累。今后抚按二司官务要查考，犯者拿问罢黜。若二司纵容不举，抚按就以罢软开报。
按：此款又见「大明律集解增附」，嘉靖二十三年刊本嘉靖池阳刊本「大明律例附解」「备考新例」，及崇祯刊本「临民宝镜」「刑书据会」。禁革主保里长条，顺治律多条例一款，今录于下：
一、天下各府州县编赋役黄册，以一百一十户为里，推丁多者十人为长，余百户为十甲，甲凡十人，岁役里长一人，管摄一里之事。城中曰坊，近城曰厢，乡里曰里。凡十年一周。先后则各以丁数之多寡为次。每里编为一册。册首总为一图。其鳏寡孤独不任役者，则带管于百一十户之外，而列于图后，名曰畸零。册成，一本进户部。布政司及府州县，各存一本。
按此亦明会典文。「乡里曰里」应改为「乡都曰里」。
Ⅲ：10	逃避差役
凡民户逃往邻境州县，躲避差役者，杖一百，发还原籍当差。其新管里长，提调官吏故纵，及邻境人户，隐蔽在己者，各与同罪。若里长知而不逐遣，及原管官司，不移文起取，若移文起取，而所在官司，占恡不发者，各杖六十。其在洪武七年十月以前，流移他郡，曾经附籍当差者，勿论。限外逃者，论如律○若丁夫杂匠在役，及工乐杂户逃者，一日笞一十，每五日，加一等。罪止笞五十。提调官吏故纵者，各与同罪。受财者，计赃以枉法从重论。不觉逃者，五人笞二(会典作三)十。每五人加一等。罪止笞四十。不及五名者，免罪。
弘治问刑条例
 (二款)
弘Ⅲ：10：1	一、各州县里甲、解户、纳户、铺户，但有差占，及供送人来京犯罪，俱查理明白，笞杖的决发落。徒罪以上，审无力者，与逃民俱递回原籍官司，各照彼中事例发落。(弘28；嘉Ⅰ：1：4)
按：此款亦见万历刊本「致君奇术」、「昭代王章」。
弘Ⅲ：10：2	一、太常寺光禄寺厨役，私自逃回原籍潜住，许里甲人等首官解部。不许津贴盘纒。其在原籍中途，及到部挟诈诓骗告害人者，问罪，立案不行。逃回至三次以上者，问发口外为民(弘35)。

嘉靖问刑条例
 (一款)
嘉Ⅲ：10：1	一、沿边地方军民人等，躲避差役，逃入土夷峒寨潜住，究问情实，俱发边远卫分，永远充军。本管里长总小旗，及两邻知而不首者，各治以罪。有能擒拿送官者，不问汉土军民，量加给赏。
万历问刑条例
 (一款)
万Ⅲ：10：1	一、沿边沿海地方军民人等，躲避差役，逃入土夷峒寨海岛潜住，究问情实，俱发边远卫分，永远充军。本管里长总小旗，及两邻知而不首者，各治以罪。有能擒拿送官者，不问汉土军民，量加给赏。
