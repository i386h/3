<!-- { "loadSidebar": true } -->
弘Ⅵ：66：2	一、继母告子不孝，及伯叔父母见姊伯叔祖、同堂伯叔父母兄姊奏告弟侄人等打骂者，俱行拘四邻亲族人等，审勘是实，依律问断。若有诬枉，即与辩理。果有显迹伤痕，输情服罪者，不必行勘。(弘235；嘉Ⅵ：66：1；万Ⅵ：66：1)
弘Ⅵ：66：3	一、义父母殴杀故杀义子者，若过房在十五岁以下，曾蒙恩养；或十六岁以上，曾分有财产，配有室家者，依殴杀乞养异姓子孙律坐罪。若过房虽在十五岁以下，恩养未久；或十六岁以上，不曾分有财产、配有室家者，依故杀雇土人律坐罪。其告义男夫妇殴骂者，行勘明白，亦依前拟岁数。若曾蒙恩养及分有财产，配有室家者，取问如律。若恩养未久，及不曾分有财产，配有室家者，俱依雇工人殴骂家长律坐罪(弘213)
按：胡Ⅵ：66：3引此例脱「取问如律」至「有室家者」计二十一字。当以弘治例为正。
续例附考
 (一款，大明律疏附例)
一、义子于义父母，及义父之祖父母父母，有犯殴骂及侵盗恐吓诈欺诬告等项，果系十五以下，恩养年久，或十六以上，配有妻室，分有财产者，即同子孙，取问如律。如十五以下，恩养未久，或十六以上，未曾配有妻室，分有财产，及于义父母之期以下亲，并外祖父母，有违犯者，并以雇工人论罪。其义子后因本宗绝嗣，或应继军伍等项，有故归宗，而义父母与义父母之祖父母父母无义绝之状，原分家财原配妻室不曾拘留，遇有违犯，仍以雇工人论。若犯义绝，及夺其财产妻室与其余亲属，不分义绝与否，并同凡论。(胡Ⅵ：61：2)
胡琼集解附例
 (三款)
胡Ⅵ：66：1	「殴骂祖父母父母」一款，同弘Ⅵ：66：1。
胡Ⅵ：66：2	一、继母告子不孝，行四邻亲族人等，审勘是实，依律问断。若是诬枉，即与辩理。果有显迹伤痕，输情服罪者，不必行勘。
按：此为弘Ⅵ：66：2之一节。
弘Ⅵ：66：2分为胡Ⅵ：65：2；胡Ⅵ：66：2两节。
胡Ⅵ：66：3	「义父母殴杀故杀义子」一款，即胡Ⅵ：61：1款之第一第二两节。
嘉靖新例
 (一款，嘉靖二十七年刊本)
一、嘉靖拾肆年拾壹月刑部题准：凡殴杀故杀义子，若曾蒙恩养，及配有家室，分有财产者，依殴杀故杀乞养子孙律。其恩养未久，不曾配有家室，分有财产者，依殴杀故杀雇工人律，各科断。
按：此款原附「奴婢殴家长」条，今改附于此。
嘉靖问刑条例
 (二款)
嘉Ⅵ：66：1	「继母告子不孝」一款，同弘Ⅵ：66：2；万Ⅵ：66：1。
嘉Ⅵ：66：2	一、凡义子过房，在十五岁以下，恩养年久，或十六岁以上，曾分有财产，配有室家，若于义父母，及义父之祖父母、父母，有犯殴骂侵盗恐吓诈欺诬告等项，即同子孙，取问如律。若义父母及义父之祖父母父母殴杀故杀者，并以殴杀故杀乞养异姓子孙论。若过房虽在十五以下，恩养未久，或在十六以上，不曾分有财产配有室家，及于义父之期亲，并外祖父母有违犯者，并以雇工人论。义子之妇，亦依前拟岁数，如律科断。其义子后因本宗绝嗣，或应继军伍等项，有故归宗，而义父母与义父之祖父母、父母无义绝之状，原分家产，原配妻室，不曾拘留，遇有违犯，仍以雇工人论。若犯义绝，及夺其财产妻室，与其余亲属，不分义绝与否，并同凡人论。(万Ⅵ：66：2)
万历问刑条例
 (二款)
万Ⅵ：66：1	「继母告子不孝」一款，同弘Ⅵ：66：2；嘉Ⅵ：66：1。
按：顺治例与万历例同。
万Ⅵ：66：2	「凡义子过房」一款，同嘉Ⅵ：66：2。
按：顺治例与万历例同。惟例末有小字注云：「义绝，如殴义子至笃疾、当令归宗、及有故归宗，而夺其财产妻室，亦义绝也」。按：此亦本「笺释」。

Ⅵ：67	妻妾与夫亲属相殴
凡妻妾殴夫之期亲以下，缌麻以上尊长，与夫殴同罪。至死者，各斩○若妻殴伤卑属，与夫殴同。至死者，绞○若殴杀夫之兄弟子，杖一百，流三千里。故杀者，绞。妾犯者，各从凡鬪法○若尊长殴伤卑幼之妇，减凡人一等。妾，又减一等。至死者，绞○若弟妹殴兄之妻，加凡人一等○若兄姊殴弟之妻，及妻殴夫之弟妹，及弟之妻，各减凡人一等。若殴妾者，各又减一等○其殴姊妹夫妻之兄弟，及妻殴夫之姊妹夫者，以凡鬪论。若妾犯者，各加一等○若妾殴夫之妾子，减凡人二等。殴妻之子，以凡人论。若妻之子殴伤父妾，加凡人一等。妾子殴伤父妾，又加二等○至死者，各依凡人论。

Ⅵ：68	殴妻前夫之子
凡殴妻前夫之子者，【谓先曾同居，今不同居者。】减凡人一等。同居者，又减一等。至死者，绞○若殴继父者，【亦谓先前同居，今不同居者。】杖六十，徒一年。折伤以上，加凡鬪伤一等。同居者，又加一等。至死者，斩○其故杀及自来不曾同居者，各以凡人论。

Ⅵ：69	妻妾殴故夫父母
凡妻妾夫亡改嫁，殴故夫之祖父母父母者，并与殴舅姑罪同。其旧舅姑殴已故子孙改嫁妻妾者，亦与殴子孙妇同○若奴婢殴旧家长，及家长殴旧奴婢者，各以凡人论。

Ⅵ：70	父祖被殴
凡祖父母父母，为人所殴，子孙实时救护而还殴，非折伤，勿论。至折伤以上，减凡鬪三等。至死者，依常律○若祖父母、父母为人所杀，而子孙擅杀行凶人者，杖六十。其实时杀死者，勿论。
嘉靖新例
 (一款，嘉靖二十七年刊本)
一、嘉靖贰拾肆年刑部议准：犯人崔鉴，年壹拾叁岁，因读书外归，见其父妾原系娼妇，将母殴骂，遂持刀杀其父妾，事发，免其抵死，送工部徒工叁年。

明代律例汇编卷二十一  刑律四　骂詈
Ⅵ：71	骂人
凡骂人者笞一十。互相骂者，各笞一十。

Ⅵ：72	骂制使及本管长官
凡奉制命出使，而官吏骂詈；及部民骂本属知府知州知县，军士骂本管指挥千户百户，若吏卒骂本部五品以上长官，杖一百。若骂六品以下长官，各减三等。骂佐贰官首领官，又各递减一等。【并亲闻乃坐。】 
弘治问刑条例
 (二款)
弘Ⅵ：72：1	一、凡在长安门外等处，妄叫冤枉，辱骂原问官者，问罪，用一百斤枷枷号一个月发落。妇人有犯，罪坐夫男。若不知情，及无夫男者，止坐本妇，照常发落。(弘214；嘉Ⅵ：72：2；万Ⅵ：72：2)
弘Ⅵ：72：2	一、凡殿骂公侯驸马伯，及两京文职三品以上者，问罪，枷号一个月发落。(弘215；嘉Ⅵ：72：1；万Ⅵ72：1)

胡Ⅵ：72：1	胡琼集解附例
(二款，同弘治例)
胡Ⅵ：72：2	　
大明律直引所载问刑条例
一、骂三品以上长官，比依骂祖父母父母律论。
嘉Ⅵ：72：1	嘉靖问刑条例
(二款，同弘治例)
嘉Ⅵ：72：2	　

万Ⅵ：72：1	万历问刑条例
(二款，同弘治例)
万Ⅵ：72：2	按：顺治律本条附例二款，与万历例同。

Ⅵ：73	佐职统属骂长官
凡首领官，及统属官，骂五品以上长官，杖八十。若骂六品以下长官，减三等。佐贰官骂长官者，又各减二等。【并亲闻乃坐。】

Ⅵ：74	奴婢骂家长
凡奴婢骂家长者，绞。骂家长之期亲，及外祖父母者，杖八十，徒二年。大功，杖八十。小功，杖七十。缌麻，杖六十。若雇工人骂家长者，杖八十，徒二年。骂家长之期亲，及外祖父母者，杖一百。大功，杖六十。小功，笞五十。缌麻，笞四十。【并须亲告乃坐。】

Ⅵ：75	骂尊长
凡骂缌麻兄姊，笞五十。小功，杖六十。大功，杖七十。尊属各加一等，若骂兄姊者，杖一百。伯叔父母姑，外祖父母，各加一等【并须亲告乃坐。】 

Ⅵ：76	骂祖父母父母
凡骂祖父母，父母，及妻妾骂夫之祖父母，父母者，并绞【须亲告乃坐。】
胡琼集解附例
 (一款)
胡Ⅵ：76：1	「殴骂祖父母父母」一款，同弘Ⅵ：66：l：胡Ⅵ：66：1。
嘉靖问刑条例
 (一款)
嘉Ⅵ：76：1	「毁骂祖父母」一款，同弘Ⅵ：66：1，惟弘Ⅵ：66：1「殴骂」嘉靖例改作毁骂。
万历问刑条例
 (一款)
万Ⅵ：76：1	一、凡毁骂祖父母、父母、及夫之祖父母、父母、告息词者，奏请定夺。再犯者，虽有息词，不与准理。若祖父母、父母，听信后妻爱子蛊惑，谋袭官职，争夺财产等项，捏告打骂者，究问明白，不拘所犯次数，亦与辩理。
按：笺释云：「旧例(嘉Ⅵ：76：1)不与准理下云，止将罪名奏请定夺，似闲，今删正。」
顺治例与万历例同。

Ⅵ：77	妻妾骂夫期亲尊长
凡妻妾骂夫之期亲以下，缌麻以上尊长，与夫骂罪同。妾骂夫者，杖八十。妾骂妻者，罪亦如之。若骂妻之父母者，杖六十。【并须亲告乃坐。】

Ⅵ：78	妻妾骂故夫父母
凡妻妾夫亡改嫁，骂故夫之祖父母父母者，并与骂舅姑罪同○若奴骂婢旧家长者，以凡人论。

明代律例汇编卷二十二  刑律五　诉讼
Ⅵ：79	越诉
凡军民词讼，皆须自下而上陈告。若越本管官司，辄赴上司称诉者，笞五十○若迎车驾及击登闻鼓申诉，而不实者，杖一百。事重者，从重论。得实者，免罪。
弘治问刑条例
 (十一款)
弘Ⅵ：79：1	一、擅入午门长安等门内，叫诉冤枉，奉旨勘问得实者，问罪，枷号一个月。若涉虚者，仍杖一百，发口外卫分充军。其临时奉旨，止将犯人拏问者，所诉情词，不分虚实，立案不行。仍将本犯枷号一个月发落。(弘111；嘉Ⅵ：79：1；万Ⅵ：79：1)
弘Ⅵ：79：2	一、各处军民词讼，除叛逆机密等项重事，许其赴京奏告。其有亲邻全家被人残害，及无主人命，官吏侵盗系官钱粮，并一应干己事情，俱要自下而上陈告。若有蓦越奏告者，俱问罪。除四川行都司所属，及云贵两广，各给引照回，若四川其余地方，并南北直隶浙江等处，各递回所司听理。若将不干己事，混同开款奏告者，法司参详，止将干己事件开款施行。其不干己者，明白开款，立案不行。(弘218)
按：嘉Ⅵ：79：6：万Ⅵ：79：7末行「其不干己」己下有事字。
