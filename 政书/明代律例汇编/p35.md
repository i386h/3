<!-- { "loadSidebar": true } -->
万Ⅰ：20：3	先犯笞杖罪，运炭做工等项未曾完满，又犯杂犯死罪，除去先犯罪名，止拟后犯死罪，运炭做工等项。又犯徒流罪，将先犯罪名，或纳钞，或的决，止拟后犯徒流。又犯笞杖罪，若等者，从先发落。轻重不等者，从重发落。余罪俱照前纳钞的决。
按：笺释云：「照旧例」。今考旧例弘Ⅰ：20：3；嘉Ⅰ：20：3与万历例文句不同。
顺治例与万历例同，惟改「纳钞」作「钠银」。
万Ⅰ：20：4	一、在京在外问拟一应徒罪，俱免杖。其已徒而又犯徒，该决讫所犯杖数。总徒四年者，在京遇热审，在外遇五年审录，俱减一年。若诬告平人死罪未决，杖一百，流三千里，加役三年者，比照已徒而犯徒，总徒四年者，虽遇例不减。
按：笺释云：「减一年以前一段系旧例(弘Ⅰ：20：4；嘉Ⅰ：20：4；及嘉Ⅰ：20：5)；诬告以后一段，系刑律诬告条。旧例俱总徒四年。通例有减与不减之别，今删并。」顺治例与万历例同。

15

Ⅰ：21	老小废疾收赎
凡年七十以上，十五以下及废疾，犯流罪以下，收赎。【其犯死罪，及谋叛缘坐应流，若造畜蛊毒，采生拆割人，杀一家三人，家口会赦犹流者，不用此律。其余侵损于人，一应罪名，并听收赎】八十以上，十岁以下及笃疾，犯杀人应死者，议拟奏闻，取自上裁。盗及伤人者，亦收赎。【谓既侵损于人，故不许全免。亦令其收赎。】余皆勿论。【谓除杀人应死者上请，盗及伤人者收赎之外，其余有犯，皆不坐罪】九十以上，七岁以下，虽有死罪，不加刑。【九十以上，犯反逆者，不用此律】其有人教令，坐其教令者。若有赃应偿，受赃者偿之。【谓九十以上七岁以下之人，皆少智力。若有教令之者，罪坐教令之人。或盗财物，傍人受而将用，受用者偿之。若老小自用，还着老小之人追征。】 
弘治问刑条例
(一款)
Ⅰ：21：1	一、军职年七十以上，十五以下，及废疾，犯该杂犯死罪者，运炭纳米等项发落，免发立功。(弘13)

　　续例附考

(一款，大明律疏附例)
一、弘治十七年五月十三日刑部等衙门会议。今后年七十以上，十五以下，及废疾人犯，除真犯死罪，情可矜疑，奏奉钦发充军外，其余徒流以下，例该充军人犯，务须查究。如果本身自犯，依律收赎。中间若有壮丁主使，罪坐所由。仍以造意者为首。俱问拟如律，老幼收赎，壮丁照例充军。奉圣旨：是。钦此。
胡琼集解附例
(一款)
胡Ⅰ：21：1	一、老人年七十以上，十五以下，及废疾，犯罪例该充军者，如果本身自犯，依律收赎，免其发遣。若系壮丁主使者，就将主使之人，照例充军。
按：嘉Ⅰ：21：2即据此款改定。
胡Ⅰ：21：附	老小废疾并妇人收赎则例。
一、笞杖共十等，每一下该钞六分，自笞一十赎钞六百文起，递加至杖一百，该钞六贯。
五徒。
一、杖六十，徒一年，全赎钞一十二贯；杖六十，该钞三贯六百丈；徒一年，该钞八贯四百文。每月该钞七百文。每日二十三文三分二厘。每一下该徒六日，十下六十日，六十下三百六十日，即一年也。
一、杖七十，徒一年半，全赎钞一十五贯；杖七十，该钞四贯二百文；徒一年半，该钞一十贯八百文。每月该钞六百文。每日二十文。每一下该徒七日七时一刻三分。十下，七十七日一时。七十下，五百四十日，即一年半也。
一、杖八十，徒二年。全赎钞一十八贯。杖八十，该钞四贯八百文；徒二年，该钞一十三贯二百文。每月该钞五百五十文，每日一十八文三分三厘三毫四丝。每一下，徒九日，十下九十日，八十下七百二十日，即二年也。
一、杖九十，徒二年半，全赎钞二十一贯，杖九十，该钞五贯四百文，徒二年半该钞一十五贯六百文。每月该钞五百二十文，每日一十七文三分二厘三毫四丝。每一下，徒一十日。十下，一百日。九十下，九百日即二年半也。
一、杖一百，徒三年，全赎钞二十四贯，杖一百该赎钞六贯，徒三年该赎钞一十八贯。每月该钞五百文，每日一十六文六分七厘。每一下徒十日八时。十下，一百八十日。一百下，一千八十日，即三年也。
三流。
一、流二千里者为一等。比徒三年上加钞六贯，全赎钞三十贯。若犯流止杖一百，准除六贯，余赎钞二十四贯。
一、流二干五百里，以五百里为一等，加钞三贯，全赎钞三十三贯。免流止杖一百，准除六贯，余赎钞二十七贯。
一、流三千里，亦以五百里为一等，又加钞三贯，全赎钞三十六贯，免流止杖一百，准除六贯，余赎钞三十贯。
一、二死绞斩，比流俱加钞六贯，共赎钞四十二贯。
一、迁徙，比流减半，准徒二年，赎钞一十三贯二百文。
一、充军，比流二千里，赎钞三十贯。
按：此款又见嘉靖池阳刊本大明律例附解。
胡Ⅰ：21：附	在京老疾折钱例。
笞一十至三十，折钱一文。笞四十至杖六十，折钱二文。杖七十至一百，折钱三文。杖六十徒一年，折钱六文。杖八十徒二年，折钱九文。杖一百徒三年，折钱十二文。
按：此款又见嘉靖池阳刊本「大明律例附解」。

　　大明律直引所载问刑条例

都察院为犯人老疾，准刑部咨，云南清吏司案呈，奉本部送刑科抄出，该刑部等衙门题准：都察院咨，先该巡按直隶监察御史臧凤奏：据万全都司断事司见监犯人张林状诉，见年七十五岁，系万全右卫中所百户□升下老□，弘治十六年正月内因与本城分守少监葛全奏告人命事情，蒙行分巡口北道侯佥事提问，将林问拟诬奏十人以上，照例充军，解发本都司监候，奏行该部，编发陕西榆林卫中所充军。窃思林见监七个月，委的两眼昏瞎，难以动□，等因到臣，行吊分巡口北道佥事侯直原问卷宗查行。本犯为犯时，打死人命等事，该本道问拟诬告人死罪未决成，特杖一百，徒三年，照依诬奏十人以上事例，奏行兵部，编发陕西榆林卫充军。覆查相同，仍发监候例。节该伏覩大明律内一款：「凡七十以上及废疾，犯该流罪以上收赎」，钦此；及查见行事例内一条：「凡军职年七十以上，及犯该杂犯死罪者，运炭纳米等项发落，免发立功」，□详犯人张林，若论原犯罪名，止是徒罪，若比军职事例，亦可免发充军。况本犯见年七十五岁，气体衰羸，又兼两眼昏瞎，不胜甲兵，非惟无益军伍，抑恐致死道途。但查律例，独因充军人犯不曾载有老幼废疾收赎年限，以致问刑衙门将年七十以上照例发遣。拨(揆)之情□，以(似)为可矜。乞勑法司详议，本犯□该发遣收赎，并将老幼废疾收□年限，量罪分为等第，上请□处，通行内外问刑衙门，永为遵守。等因奏行该院咨送前来。案查先该部会同都察院左都御史戴等、大理寺卿杨等，会议得，巡按直隶监察御史臧凤奏称，充军犯人张林见年七十五岁，要符□议本已悲(？)。该发遣收赎并将老幼废疾年限，量罪分为等第。□律有前项明条，年限已定，既及七十以上，犯该流罪以下，应该收赎。但充军人犯，较之徒流尤重，例内如侵揽□限，别(利)器伤人，略卖人口，窝藏盗贼，奏告叛逆等项不实等项，俱条(系)□盗诈为(伪)重情，一概因其老小废疾，听其收赎，全不追究教令之人，诚恐积恶长奸，良善受害。欲行巡按御史臧凤将张林依律收赎，免发充军。刑部仍通行内外问刑衙门，今后问拟七十以上，十五以下，并废疾人犯徒流以下，例该充军人犯，务须查究。如果本身自犯，仿(依)律收赎，中间若着(有)壮丁主使，罪坐所由，仍以起(造)意者为首，俱问拟如律，老疾依律收赎，壮丁照例充军，等因具题；奉圣旨：「你每再议亭当来说。钦此」，钦遵，抄出送司，案呈到部。臣等再议得，七十以上，十五以下，并废疾人有犯该充军者，于律因(固)应收赎，中间恐有教令之人亦合追究，罪坐所由。其犯人张林既年七十五岁，问罪之，因拟充军，不曾究其有无壮丁，教令之人张宗已经问发瞭哨，诚恐别有主使，合无仍行巡按直隶监察御史臧凤，查勘张林果系本身自犯，依律收赎，免其发遣。若行(？)壮丁主使，即拟问罪，照例施行。刑部仍通行问刑衙门，今后七十以上，十五以下，及废疾人犯，除真犯死议(罪？)，情可矜疑，奏奉钦发充军外，其余徒流以下?例该充军犯人，务须查究。如果本本身自犯，依律收赎，中间果有壮丁主使，罪坐所由。仍以造意者为首，俱问如律，老幼收赎，壮丁照例充军。缘奉钦依，你每再议亭当来说事理，□□□□(未敢擅便)，弘治十七年五月十三日本部等衙门尚书等官□等题，奉圣旨：是。钦此。

　　嘉靖新例

(二款，嘉靖二十七年刊本「嘉靖新例」)
一、嘉靖陆年刑部题准：充军人犯，除免死并例该永远充军外，有年柒拾以上【 十五以下，及废疾者，】 本身自犯，准收赎。若有壮丁主使，罪坐所由。
一、嘉靖玖年大理寺奏准：凡老幼收赎人犯，例该枷号者，俱免其枷号，照常发落。
新例
(一款，大明律疏附例)
一、嘉靖七年十二月刑部看得：巡抚湖广都御史朱廷声题称：赎罪例钞，先该本部查照先年尚书闵珪题准兼收钱钞折银事例通行，但称收赎律钞，亦照此例折收，似乎无别。要照估钞旧例，银一两值钞八十贯，计钞一贯，折银一分二厘五毫。合依拟行。等因。奉圣旨：「是。赎罪收赎钱钞则例，依拟行。钦此。」
计开收赎律钞。
老幼废疾并妇人余罪及律载一应收赎者。
笞一十【钞六百文折银七厘五毫】	二十【钞一贯二百文折银一分五厘】
三十【钞一贯八百文折银二分二厘五毫】	四十【钞二贯四百文折银三分】
五十【钞三贯折银三分七厘五毫】	　
杖六十【钞三贯六百文折银四分五厘】	七十【钞四贯二百文折银五分二厘五毫】
八十【钞四贯八百文折银六分】	九十【钞五贯四百文折银六分七厘五毫】
一百【钞六贯折银七分五厘】	　
徒一年【钞十二贯折银一钱五分】	年半【钞一十五贯折银一钱八分七厘五毫】
二年【钞一十八贯折银二钱二分五毫】	二年半【钞二十一贯折银二钱六分二厘五厘】
三年【钞二十四贯折银三钱】	　
流二千里【钞三十贯折银三钱七分五厘】	二千五百里【钞三十三贯折银四钱一分二厘五毫】
三千里【钞三十六贯折银四钱五分】	　
迁徙准徒二年【赎钞一十三贯二百文折银一钱六分五厘】	　
充军比流二千里【赎钞三十贯】	　
绞斩【钞四十二贯折银五钱二分五厘】	　
		
赎罪例钞
命妇军职正妻，与例难的决之人，并妇人有力者。
