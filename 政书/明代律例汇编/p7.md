<!-- { "loadSidebar": true } -->
一百	以上俱的决	米十石，谷二十石	一两八钱	一两	钱六贯，折银七分五厘	钞六百【「六百」作「二千二百」，是也。】 五十贯，折钱七百文，折银一两	钱三百五十文，钱【「钱」作钞是也。】一千一百二十五贯	每杖一十，赎铜一斤
		连杖总折		每徒一月折银一钱	全钞【「钞」作赎，是也】 (？)铜钱兼徒杖收折	徒流情重，不准纳钞	折杖，诬轻为重者	
 
徒一年	以下民摆站，灶加煎，军瞭哨，军职立功	米十五石，谷三十石	三两六钱	一两二钱	钱十二贯，折银一钱五分	妇人余罪，收赎钞六贯，折钱三文	杖六十，连徒共折杖一百二十【二十作四十，误。】 	赎铜一百二十斤。杂犯再犯，赎钞六贯
一年半		米二十石，谷四十石	五两四钱	一两八钱	钱十五贯，折银一钱八分七厘五毫	钞九贯，折钱四文半	杖七十，连徒共折杖一百四十【「四十」作「五十」，误。】 	赎铜一百四十斤杂犯再犯赎钞九贯
二年		米二十五石，谷五十石	七两二钱	二两四钱	钱十八贯，折银二钱二分五厘	钞一十二贯，折钱六文	杖八十，连徒共折杖一百六十	赎铜一百六十斤，杂犯再犯，赎钞一十二贯
二年半		米三十石，谷六十石	九两	三两	钱二十一贯，折银二钱六分二厘【「二厘」作「一厘」，误。】五毫	钞一十五贯，折钱七文半	杖九十，连徒共折杖一百八十	赎铜一百八十斤，杂犯再犯，赎钞一十五贯。
三年		米三十五石，谷七十石	十两八钱	三两六钱	钱二十四贯，折银三钱	钞一十八贯，折钱九文	杖一百，连徒共折杖二百	赎铜二百斤，杂犯再犯，赎钞一十八贯
 
流二千里					钱三十贯，折银三钱七分五厘	充军比此，赎钞三十贯	流杖共折杖二百二十	赎铜二百二十斤
二千五百里					钱三十三贯，折钱四钱一分一厘【「一厘」作「二厘」，是也。】 五毫		流杖共折杖二百三十	赎铜二百四十斤
三千里					钱三十六贯，折银四钱五分		流杖共折杖二百四十	赎铜二百六十斤
总徒四年		米四十石，谷八十石	十四两四钱	四两八钱	迁徒【按会典，「徒」应作徙。】 准徒二年，除杖赎，止赎钱(按：会典作钞)一十二【二作三。会典亦作三。】贯二百文		干名者实以服制虚加三等，不折杖	已徒又犯徒，遇例减一年
杂犯五年		米五十石，谷一百石	一十八两	六两	钞四十二贯，折银五钱二分五厘		诬致死未决，流三千里，不折杖	再犯收赎钞三十六贯
绞斩罪							全诬者流三千里，加役三年	
过失杀	依律收赎钞四十二贯。内钞八分，该三十三贯六百文。铜钱二分，该八千四百文，给付其家。每钞八贯，折银一钱，共四钱二分。每铜钱七百文，折银一两，共十二两。载「法家要览」。							
按：右图见「松坡图书馆」及「东京大学东方文化研究所」藏「大明律例附解」卷首。
明弘治时，军民人等犯罪，有力纳米等项赎罪，无力则做工摆站哨暸。正德时，定在京囚犯折纳工银则例，每日追银一分，如笞一十，做工一个月，折银三钱，徒罪依罚充王府仪从事例，一年追银三两六钱。正德时，湖广按察司官聂贤援引两广等处便宜处置事例，具呈巡抚都御史秦金题准，「稍有力纳工价，笞一十，纳工价银三钱」之例，遂行于湖广。而在外巡抚便宜处置，于家道稍次者，令折纳工食，照前稍有力之数，量减一半，即笞一十，折银一钱五分；徒一年，折银一两八钱。嘉靖三年，河南兵备周期雍以纳工食之例，失之于重，犯者办纳不前，遂具呈河南巡抚王荩，奏请刑部题准：称有力，折纳工价，笞一十，折银三钱；徒一年，折银三两六钱：稍次有力折纳工食，笞一十，折银一钱；徒一年，折银一两二钱，俱依数准折纳谷，以备饥荒，而其例遂通行于天下。明制，无力赎罪，准其做工摆站哨瞭，而摆站哨瞭等项，徒资监守之人，诓诈卖放，官府不得实用，故定「稍有力折纳工价」之例，以备饥荒。其后欲得其升斗之粟，积少以为多，遂定「稍次有力折纳工食，笞一十，折银一钱」之例，而其前「稍次有力，笞一十，折银一钱五分」之例仍未废止。故嘉靖七年巡按直隶监察御史俞□题本即谓近来有「颇有力」「稍有力」及「稍次有力」之例。犯该徒罪，审颇有力者，每月折银三钱；审稍有力者，每月折银一钱五分；审稍次有力者，每月折银一钱。
夫明制，有力赎罪，无力准工，此诸准工犯人本皆无力，今竟称其为「颇有力」「稍有力」「稍次有力」，故刑部覆御史俞某奏，即指出此于名实颠倒。且增「稍次有力纳工食」等名目，本期得升斗之粟，积少以成多，而其实则实降「有力者」为「稍有力」或「稍次有力」，徒使富厚者减降从轻，使奸民猾吏得以上下其手；名为积谷，实以长奸。故刑部覆奏即指出前此巡抚南赣都御史汪鋐(嘉靖六年十月任)奏要一切禁革，而刑部仅题留稍有力者折纳工价，而于稍次有力折纳工食，则命抚按查处回报；御史俞既继汪鋐之后，再论此事，故七年闰十月戊寅，刑部遂奏请稍次有力一例革去，仅存秦金所题准「稍有力纳工价」，为世宗所俞允。(参看史语所藏明钞本「嘉靖各部新例」及「条例备考」卷二第十至十二页。周期雍呈文则请参看彰健「汇编」卷一「五刑」条所附「新例」)今存明律刊本，如隆庆二年重刊嘉靖二十三四年刊本「大明律疏附例」、嘉靖三十三年汪宗元刊本「大明律例」，其书首所附在外纳赎诸例图，即仅列「稍有力纳工价，做工一月，折银三钱」，而无「稍次有力纳工食」一项，其故即在此。
北平松坡图书馆藏「大明律例附解」所附「大明律读法所载在外纳赎诸例横图」，下题「知府孙存编」。按孙存所编「大明律读法」成书于嘉靖十一年，是年四月进呈，世宗以大明律乃太祖所钦定，孙存乃敢擅自增释，命毁其板。孙书所附在外纳赎诸例图「收赎律钞」及「赎罪律(应作例)钞」项内，已征引刑部覆都御史朱廷声奏，以实录证之，此系嘉靖七年十二月辛巳事，已在七年闰十月戊寅革「稍次有力纳工食」事例之后，而孙书所附图仍列「稍次有力纳工食」一项，与时制抵触，此孙书之疏也。
北平松坡图书馆本「大明律例附解」所附「问刑条例」系嘉靖二十九年重修问刑条例。「大明律例附解」卷一首页题：「邗江书院原本重刊」。邗江书院本非官府刻本，其书已附「读法附考增例」，其据孙存「读法」增附此「纳赎诸例横图」，盖亦出于钞袭。不得以其刊于嘉靖二十九年以后，遂谓此图所列亦行用于嘉靖二十九年以后也。今以孙存「读法」刊行于嘉靖十一年，故列此图于胡琼「集解」之后。
孙存此图，有力照例纳米，米五斗，折谷一石，较胡琼「在京罚运则例」所记米五斗，折谷七斗五升者为重。后此律图，在外纳赎，米五斗，折谷一石，即本此。而在京折纳，仍米五斗，折谷七斗五升。盖米谷运自南方，有运费耗损，故折谷率不同也。孙存此图，分别「收赎律钞」及「赎罪律钞」二者。「赎罪律钞」疑系「赎罪例钞」之误。孙存此图「收赎律钞」栏内，引陈洪谟奏，谓律钞与「例钞」有别，此即「赎罪律钞」为「赎罪例钞」之误之最好证据，而后此明律刊本言及此，亦均作「赎罪例钞」也。
明制，赎法分律赎及例赎二者。明律「五刑」条：
笞一十，赎铜钱六百文。……
杖一百，赎铜钱六贯。……
徒刑，杖一百，徒三年，赎铜钱二十四贯。……
流刑，流三千里，杖一百，赎铜钱三十六贯。
绞斩，赎铜钱四十二贯。
「工乐户及妇人犯罪」条：
凡工匠乐户犯流罪者，三流并决杖一百，留住拘役四年。若钦天监天文生习业已成，能专其事，犯流及徒者，各决杖一百，余罪收赎。【 原注：余罪收赎，谓犯杖一百、流杖三千里者决杖一百，赎铜钱三十贯；杖一百徒三年者，决杖一百，赎铜钱一十八贯之类．余条准此】 其妇人犯罪，……若犯徒流者，决杖一百，余罪收赎。
「老小废疾收赎」条：
凡年七十以上。十五以下，及废疾，犯流罪以下，收赎。
八十以上，十岁以下，及笃疾，犯……盗及伤人者，亦收赎。
「犯罪时未老疾」条：
凡犯罪时未老疾，而事发时老疾者，依老疾论。若在徒年限内老疾。亦如之。
「犯罪存留养亲」条：
凡犯死罪非常赦所不原者，而祖父母父母老疾应侍，家无以次成丁者，开具所犯罪名，奏闻，取自上裁。若犯徒流者，止杖一百。余罪收赎。
「诬告」条：
告二事以上：轻事告实，重事招虚，或告一事诬轻为重者，皆反坐所剩。若已论决，全抵剩罪。未论决，笞杖收赎。徒流止杖一百，余罪亦听收赎。
「过失杀伤人」条：
若过失杀伤人者，各准鬪杀伤罪，依律收赎，给付其家。
「文武官犯公罪」条：
凡内外大小军民衙门官吏，犯公罪该笞者，官收赎。
「文武官犯私罪」条：
若军官有犯私罪该笞者，附过收赎。
明律「五刑」条本定以铜钱收赎。然其时重钞，每钞一贯，值银一两，值铜钱一千文。为流通钞法，故令老小废疾，及天文生妇人余罪收赎，并诬轻为重反坐等项律该收赎者俱令纳钞，一视铜钱贯数为准。
以律文用「收赎」二字，系依正律所定纳钞，故律家称此为「律赎」、为「收赎律钞」、或简称为「律钞」，或简称为「收赎」。而「赎罪例钞」则系依据太祖大明律御制序：
杂犯死罪并徒流迁徙笞杖等刑，悉照今定赎罪条例科断。
以系据「赎罪条例」科断，故律家称此为「例赎」，或称为「赎罪例钞」，或称为「赎罪」。明人论赎刑，谓「收赎与赎罪有异，在京与在外不同」。「收赎」与「赎罪」有异，其理由即在此。
明洪武时宝钞即已因发行太滥而贬值，故永乐以后，于「例赎」即屡有更易。天顺五年定：官员与有力之人，照例运砖炭等物。弘治十四年奏准，刑部都察院问完例难的决人犯并妇人有力者，所纳钞因罪刑等第各折银有差。其时所定：「笞一十，该钞二百贯，折银一钱。如收铜钱，每银一两，折七百文。其依律赎钞，除过失杀人外，其余亦照此折收」。律赎，笞一十，即赎钞六百文。苟依弘治十四年所定，其折银即不及一厘，较例赎所定即轻甚矣。
以钞贬值，故文武官犯该收赎者，例仍拟运炭纳米等项。
