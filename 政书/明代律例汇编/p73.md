<!-- { "loadSidebar": true } -->
一、凡歇家窝顿奸商货物，装运下海者，比照窃盗窝主问罪，仍枷号二个月。邻里知情，与牙埠通同，不行举首，各问罪，枷号一个月发落。
一、凡关津港口巡哨官兵，不行盘诘，纵放奸民通叛(皇明世法录作贩)倭国者，各以受财枉法，从重科罪(科罪作究治)。
一、凡福建浙江海船装载货物往来，俱着于沙埕地方更换。如有违者，船货尽行入官，比照越度沿边关塞律问罪。其普陀进香人船，俱要在本籍告引照身，关津验明，方许放行。违者以私度关津论。巡哨官兵不严行盘诘者，各与罪同(皇明世法录作同罪)。
问刑条例
 (一款，致君奇术)
一、指称近侍官员家人名目，扰害有司驿递衙门，占宿公馆，虚张声势，索取马匹，勒要财物者，为首及同恶相济之人，俱发边卫充军。
按：此款非「万历问刑条例」。亦不应附于此，参看兵律「多乘驿马」条所附「万历问刑条例」「指称勋戚」一款。
Ⅴ：44	私役弓兵
凡私役弓兵者，一人笞四十。每三人加一等。罪止杖八十。每名，计一日追雇工钱六十文入官。当该官司应付者同罪。【罪坐所由。】 
弘治问刑条例
 (一款)
弘Ⅴ：44：1	一、各处水马驿递运所夫役，巡检司弓兵，若有用强包揽，不容正身着役，多取工钱害人，搅扰衙门者，问罪。旗军调发边卫，民并军丁人等，发附近，俱充军。其官吏通同纵容者，各治以罪。若不曾用强，多取工钱者，不在此例。(弘165；嘉Ⅲ：6：3；万Ⅴ：60：1)

胡Ⅴ：44：1	胡琼集解附例
(一款，同弘治例)
嘉靖新例
 (一款，嘉靖二十七年刊本)
一、嘉靖贰拾年兵部题准：申明弘治拾捌年题准事例。今后在京在外各衙门升俸官员皂隶，除有军功，并玖年考满，加升俸级者，准照今升品级全给。其余乞恩等项升俸者，照原品拨与。所司不许一概滥佥。
明代律例汇编卷十六  兵律四　厩牧
Ⅴ：45	牧养畜产不如法
凡牧养马牛驼骡驴羊，并以一百头为率。若死者，损者，失者，各从实开报。死者实时将皮张鬃(会典作鬃)尾入官。牛筋角皮张亦入官。其羣头、羣副，每一头各笞三十。每三头加一等。过杖一百，每十头加一等。罪止杖一百，徒三年。羊减马三等。驴骡减马牛驼二等。若胎生不及日时而死者，灰腌看视明白，不坐。若失去陪偿，损伤不堪用，减死者一等坐罪。其死损数目，并不准除。
按：顺治律本条有例一款，今录于下：
一、凡太仆寺所属十四牧监，九十八羣，专一提调牧养孳生马骡驴牛。其养户俱系近京民人，或五户十户，共养一匹。若人户不行用心孳牧，致有亏欠倒死，就便着令买补还官。每岁将上年所生马驹起解赴京，调拨本寺。每遇年终比较，或羣监官员怠惰，或人户奸顽，致有马匹瘦损，亏欠数多，依律坐罪。
按：此亦据「明会典」修定。参看「笺释」所引。

Ⅴ：46	孳生马匹
凡羣头管领骒马一百匹为一羣，每年孳生驹一百匹。若一年之内，止有驹八十匹者，笞五十。七十匹者，杖六十。都羣所官，不为用心提调者，各减三等。太仆寺官，又减都羣所官罪二等。
按：顺治律本条有例二款，今录于下：
一、太仆寺少卿二员，一巡视京营，及各边骑操马匹，一巡视顺天府所属寄牧马匹。寺丞一十二员，一管顺天府所属寄牧马匹。其余分管京卫及保定等府孳牧寄操马匹。
一、凡把总等官，克减官马草料者，计赃满例，发边卫立功，满日，就彼带俸。盗卖者，发瞭哨。卖至料豆十石以上者，充军。管领纵容盗卖，发边卫立功，满日，就彼带俸。买者问罪。
按：第二款本「大明律例」所引「明会典」。

Ⅴ：47	验畜产不以实
凡相验分拣官马牛驼骡驴，不以实者，一头笞四十。每三头加一等。罪止杖一百。验羊不以实，减三等。若因而价有增减者，计所增减价，坐赃论。入己者，以监守自盗论。各从重科断。
弘治问刑条例
 (二款)
弘Ⅴ：47：1	一、司府州县起解备用马匹，各要经由分管太仆寺寺丞等官，验中起解。若有马贩交通官吏医兽人等，兜揽作弊者，俱问罪，枷号一个月，发边卫充军。再犯累犯者，枷号一个月，发极边卫分充军。(弘161；嘉Ⅴ：47：1)
弘Ⅴ：47：2	一、大同三路官旗舍人军民人等，将不堪马匹，通同光棍，引赴内外官处，及管军头目，收买私马，诡令伴当人等出名，情嘱各守备等官，俵与军士，通同医兽作弊，多支官银者，俱问罪。官旗军人调别处极边卫所，带俸食粮差操。民并舍余人等，俱发附近，充军。引领光棍，并作弊医兽，及诡名伴当人等，各枷号一个月发落。干碍内外官员，奏请提问。(弘162；嘉Ⅴ：47：2)

胡Ⅴ：47：1	胡琼集解附例
(二款，同弘治例)
胡Ⅴ：47：2	　

嘉Ⅴ：47：1	嘉靖问刑条例
(二款，同弘治例)
嘉Ⅴ：47：2	　
万历问刑条例
 (二款)
万Ⅴ：47：1	一、州县起解备用马匹，各要经由该管官验中起解。若有马贩，交通官吏医兽人等，兜揽作弊者，问罪，枷号一个月，发边卫充军。再犯累犯者，枷号一个月，发极边卫分充军。
按：笺释云：「旧例(弘Ⅴ：47：1；嘉Ⅴ：47：1)云：『司府州县』，又云：『经由分管太仆寺丞』。今按司府不过倒文，其寺丞分管，久已裁革，今删改。」
顺治例与万历例同。
弘Ⅴ：47：2	一、大同三路官旗舍人军民人等，将不堪马匹，通同光棍，引赴该管官处，及管军头目，收买私马，诡令伴当人等，出名情嘱各守备等官，俵与军士，通同医兽作弊，多支官银者，俱问罪。官旗军人，调别处极边卫所，带俸食粮差操。民并舍余人等，俱发附近充军。引领光棍，并作弊医兽，及诡名伴当人等，各枷号一个月发落。干碍各官，奏请提问。
按：笺释云：「旧例(弘Ⅴ：47：2；嘉Ⅴ：47：2)云：『引赴内外官』，今改。其末句『干碍内外官员』，亦改作各官。」
顺治例与万历例同，惟例末有小字注云：「凡受财者问枉法。系文职，附近充军；系军官，立功；出钱人，问行求；无赃官，依嘱托听从；事己施行，杖一百，不在调卫之限。通同多支官银分受，以常人盗，并赃论。」按：此亦采「笺释」说增。

Ⅴ：48	养疗瘦病畜产不如法
凡养疗瘦病马牛驼骡驴不如法，笞三十。因而致死者，一头笞四十。每三头，加一等。罪止杖一百。羊减三等。

Ⅴ：49	乘官畜脊破领穿
凡官马牛驼骡驴乘驾不如法，而脊破领穿，疮围绕三寸者，笞二十。五寸以上，笞五十。若牧养瘦者，计百头为率。十头瘦者，牧养人及羣头羣副，各笞二十。每十头加一等。罪止杖一百。羊减三等。典牧所官，各随所管羣头多少，通计科罪。太仆寺官，各减典牧所官罪三等。
胡琼集解附例
 (一款)
胡Ⅴ：49：1	一、故将骑操马匹饿损倒死，及朦胧侵欺草料入己，犯该徒罪以上者，俱改调边卫。总小旗仍充原役，将军人等充军。
按：此款亦见嘉靖池阳刊本「大明律例附解」「附录旧例」。
嘉靖问刑条例
 (一款)
嘉Ⅴ：49：1	「下班官军将原领马」一款，同弘Ⅴ：54：2；万Ⅴ：49：1。
万历问刑条例
 (一款)
万Ⅴ：49：1	「下班官军将原领马」一款，同弘Ⅴ：54：2；嘉Ⅴ：49：1。
按：顺治例与万历例同。

Ⅴ：50	官马不调习
凡牧马之官，听乘官马，而不调习者，一匹笞二十。每五匹加一等。罪止杖八十。

Ⅴ：51	宰杀马牛
凡私宰自己马牛者，杖一百。驼骡驴，杖八十。误杀者不坐。若病死而不申官开剥者，答四十。筋角皮张入官○若故杀他人马牛者，杖七十，徒一年半。驼骡驴，杖一百。若计赃重于本罪者，准盗论。【谓故杀他人马牛，估价、计赃、得罪重于杖七十徒一年半。驼骡驴价，计赃，得罪重于杖一百者，并准窃盗断罪。系官者，准常人盗官物断罪。并免刺。追价给主。】若伤而不死，不堪乘用，及杀猪羊等畜者，计减价，亦准盗论。各追陪所减价钱，价不减者笞三十。【减价。谓马牛等畜，直钱三十贯。杀讫，止直钱一十贯。是减二十贯价。损伤不死，止直钱二十贯，是减一十贯价。即以所减价钱，计赃，亦准窃盗断罪。系官者，亦准常人盗官物罪之类，仍于犯人名下，追征所减价钱陪偿。价不减者，谓畜产直钱一十贯，虽有杀伤，估价不减，仍直钱一十贯，止笞三十。罪无所陪偿。】其误杀伤者，不坐罪，但追陪减价○为从者，各减一等○若故伤缌麻以上亲马牛驼骡驴者，与本主私宰罪同。杀猪羊等畜者，计减价坐赃论罪，止杖八十。其误杀及故伤者，俱不坐。但各追陪减价○若官私畜产毁食官私之物，因而杀伤者，各减故杀伤三等，追陪所减价。畜主陪偿所毁食之物○若放官私畜产，损食官私物者，笞三十。赃重者，坐赃论。失者减二等。各陪所损物○若官畜产毁食官物者，止坐其罪。不在陪偿之限○若畜产欲触抵踢咬人，登时杀伤者，不坐罪。亦不陪偿。
弘治问刑条例
 (一款)
弘Ⅴ：51：1	一凡私宰耕牛，并私开圈店，及知情贩卖牛只与宰杀者，俱问罪，枷号一个月发落。再犯累犯者，免其枷号，俱发边卫充军。弘治十二年九月初一日又节该钦奉圣旨：私宰耕牛，屡有禁例。近年人多玩法，不行遵守。都察院便出榜申明禁约，今后违犯的，照例治罪。每宰牛一只，还罚牛五只。钦此。(弘160)
按：单刻本及胡Ⅴ：51：1近年作近来。

胡Ⅴ：51：1	胡琼集解附例
(一款，同弘治例)
大明律直引所载问刑条例
一、宰杀马牛。自己牛只者，杖一百。驴，杖八十。误杀者不坐。筋角入官。牛病死者，不告官私剥者，笞四十，筋角入官。故杀他人牛只者，杖七十，徒一年半。驴，杖一百。计赃重者准窃盗论，免刺。
按：此款亦系「比附律条」，非问刑条例。
嘉靖问刑条例
 (一款)
嘉Ⅴ：51：1	一、凡宰杀耕牛，并私开圈店，及知情贩卖牛只，与宰杀者，俱问罪，枷号一个月发落。再犯累犯者，免其枷号，发边卫充军。若盗而宰杀，及货卖者，不分初犯再犯，枷号一个月，照前发遣。
万历问刑条例
 (一款)
万Ⅴ：51：1	一、凡宰杀耕牛，并私开圈店，及知情贩卖牛只，与宰杀者，俱问罪，枷号一个月发落。再犯累犯者，免其枷号，发附近卫充军。若盗而宰杀，及货卖者，不分初犯再犯，枷号一个月，照前发遣。
按：笺释云：「旧例(嘉Ⅴ：51：1)充边卫军，似太重，今改。」
