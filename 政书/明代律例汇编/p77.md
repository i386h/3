<!-- { "loadSidebar": true } -->
一、嘉靖贰年刑部题奉圣旨：朝廷以边防为重。近边树木，砍伐盗卖，情犯可恶。都押发南方烟瘴卫所充军，家小随住。今后应禁山林树木地方，及相连之处，着巡抚都御史，严加禁约。但有远犯的，从重治罪，不许轻贷。钦此。
嘉靖问刑条例
 (一款)
嘉Ⅵ：10：1	一、凡凤阳皇陵、泗洲祖陵、南京孝陵、天寿山列圣陵寝、承天府显陵、山前山后，各有禁限。若有盗砍树株者，验实真正桩楂，比照盗大祀神御物斩罪，奏请定夺。为从者，发边卫充军。取土取石，开窑烧造，放火烧山者，俱照前拟断。若于凤阳皇城内外耕种牧放，安歇作贱者，枷号一个月。其孝陵神烈山铺舍以外，去墙二十里之内，敢有开山取石，安插坟墓，筑凿台池者，亦枷号一个月，发边卫充军。各该巡守人役，拾柴打草，不在禁限。但有科敛银两馈送，不行用心巡视，及守备留守等官不行严加约束，以致下人恣肆作弊者，各从重究治。天寿山仍照旧例，锦衣卫轮差的当官校，往来巡视。若差去官校卖放作弊，及托此妄拿平人骗害者，一体治罪。
万历问刑条例
 (一款)
万Ⅵ：10：1	一、凡凤阳皇陵、泗州祖陵、南京孝陵、天寿山列圣陵寝，承天府显陵、山前山后，各有禁限。若有盗砍树株者，验实真正桩楂，比照盗大祀神御物斩罪，奏请定夺。为从者，发边卫充军。取土取石，开窑烧造，放火烧山者，俱照前拟断。其孝陵神烈山铺舍以外，去墙二十里，敢有开山取石，安插坟墓，筑凿台池者，枷号一个月，发边卫充军。若于凤阳皇城内外，耕种牧放，安歇作践者，问罪，枷号一个月发落。各该巡守人役，拾柴打草，不在禁限。但有科敛银两馈送，不行用心巡视，及守备留守等官，不行严加约束，以致下人恣肆作弊者，各从重究治。天寿山仍照旧例，锦衣卫轮差的当官校，往来巡视。若差去官校，卖放作弊，及托此妄拏平人骗害者，一体治罪。
按：笺释云：「例俱照旧(嘉Ⅵ：10：1)，惟将军罪移于枷号之前，又于作践凤阳皇城下加『问罪』二字。」
顺治例此款，仅留存「凡山前山后」至「照前拟断」止。顺治例此款前又增一款云：
一、车马过陵者及守陵官民入陵者，百步外下马。违者以大不敬论。
按：此亦「明会典」文。

Ⅵ：11	监守自盗仓库钱粮
凡监临主守，自盗仓库钱粮等物，不分首从，并赃论罪。【并赃，谓如十人节次共盗官钱四十贯，虽各分四贯入己，通算作一处。其十人各得四十贯，罪皆斩。若十人共盗五贯，皆杖一百之类。】并右小臂膊上，刺盗官【钱粮物】三字。【每字各方一寸五分。每画各阔一分五厘。上不过肘，下不过腕。余条准此。】一贯以下，杖八十。
一贯之上，至二贯五百文，杖九十。
五贯，杖一百。
七贯五百文，杖六十，徒一年。
一十贯，杖七十，徒一年半。
一十二贯五百文，杖八十，徒二年。
一十五贯，杖九十，徒二年半。
一十七贯五百文，杖一百，徒三年。
二十贯，杖一百，流二千里。
二十二贯五百文，杖一百，流二千五百里。
二十五贯，杖一百，流三千里。
四十贯，斩。
条例节要
 (一款，嘉靖池阳刊本「大明律例附解」)
一、内外问拟监守常人盗，至三犯者，行查明白，不分革前革后，开具所犯，奏请发落。成化十七年正月二十六日行。
弘治问刑条例
 (一款)
弘Ⅵ：11：1	一、凡仓库钱粮，若宣府大同甘肃宁夏榆林辽东四川建昌松潘广西贵州，并各沿边沿海去处，有监守盗粮二十石，草四百束，银一十两，钱帛等物直银一十两以上，常人盗粮四十石，草八百束，银二十两，钱帛等物直银二十两以上，俱问发边卫，永远充军。两京各衙门漕运，及京通临淮徐德六仓，并腹里节差给事中御史查盘去处，若有监守盗粮四十石，草八百束，银二十两，钱帛等物直银二十两以上，常人盗粮八十石，草一千六百束，银四十两，钱帛等物直银四十两以上，亦照前拟充军。其余腹里节差巡守等官查盘去处，若有监守盗粮八十石，草一千六百束，银四十两，钱帛等物直银四十两以上，常人盗粮一百六十石，草三千二百束，银八十两，钱帛等物直银八十两以上，亦照前拟充军。若盗沿边沿海粮四百石，草八千束，银二百两，钱帛等物直银二百两以上，不分监守常人，俱照奉弘治三年二月二十三日钦定事例，斩首示众。其四等人犯，俱依律并赃论罪。仍各计入己之赃，数满方照前拟断。不及数者，照常发落。若正犯逃故者，于同爨家属名下追陪。不许滥及各居亲属。其各处征收在官军需物料，应该起解料价银两，即系腹里去处钱粮。如有侵盗者，追赃完日，亦照前例拟断发落。(弘185；嘉Ⅵ：11：1)。
胡琼集解附例
 (三款)
胡Ⅵ：11：1	「凡仓库钱粮」一款，同弘Ⅵ：11：1；嘉Ⅵ：11：1。
胡Ⅵ：11：2	一、犯该监守常人盗仓库钱粮等物，不分革前革后，俱照窃盗，并论次数，一体科断。
按：此即由胡Ⅵ：7：2摘出。
胡Ⅵ：11：3	「各处部解钱粮」一款，同「大明律疏附例」Ⅲ：56所附「续例附考」，及胡Ⅲ：53：3；胡Ⅵ：21：4。
大明律直引所载问刑条例
一、库官偷盗官钞四十贯，律斩。
一、库官偷官钞五十贯，拟斩罪，发本军(库？)交盘。又盗七十贯，议常人盗官物论，从重，依前斩罪发落。
按：此二款亦系「比附律条」，非「问刑条例」，参「汇编」书末附录。
嘉靖问刑条例
 (一款)
嘉Ⅵ：11：1	「凡仓库钱粮」一款，同弘Ⅵ：11：l。
按：「嘉靖问刑条例」单刻本，此款为仓库篇所附例。嘉靖三十三年汪宗元刊本、隆庆元年陈省刊本「大明律例」俱系此款于刑律贼盗篇，与单刻本不合。
万历问刑条例
 (二款)
万Ⅵ：11：1	一、凡仓库钱粮，若宣府、大同、甘肃、宁夏、榆林、辽东、四川、建昌、松潘、广西、贵州，并各沿边沿海去处，有监守盗粮四十石，草八百束，银二十两，钱帛等物值银二十两以上，常人盗粮八十石，草一千六百束，银四十两，钱帛等物值银四十两以上，俱问发边卫永远充军。两京各衙门，及漕运，并京通临淮徐德六仓，有监守盗粮六十石，草一千二百束，银三十两，钱帛等物值银三十两以上，常人盗粮一百二十石，草二干四百束，银六十两，钱帛等物值银六十两以上，亦照前拟充军。其余腹里，但系抚按等官查盘去处，有监守盗粮一百石，草二千束，银五十两，钱帛等物值银五十两以上，常人盗粮二百石，草四千束，银一百两，钱帛等物值银一百两以上，亦照前拟充军。以上人犯，俱依律并赃论罪。仍各计入己之赃数满，方照前拟断。不及数者，照常发落。若正犯逃故者，于同爨家属名下追陪。不许滥及各居亲属。其各处征收在官，应该起解钱粮，有侵盗者，俱照腹里例拟断。
按：笺释云：「此四等，旧例(弘Ⅵ：11：1；嘉Ⅵ：11：1)也。其边海斩首，不分监守常人，照依弘治三年三(二？)月二十三日钦定事例亦无。其中近议将边海斩首与漕运斩首并作一条，另见于后，则所余止三等耳。又旧例边海监守盗粮二十石，草四百束，银一十两，钱帛值银一十两，常人倍之，即引例矣。京漕六仓监守盗粮四十石草八百束，银二十两，常人倍之，即引例矣；腹里监守盗粮八十石，草一千六百束，银四十两，钱帛值银四十两，常人倍之，即引例矣。又旧例原文有差给事中等字面，今久不行，俱酌改。」
顺治例与万历例同。惟删「俱照腹里例拟断」之「例」字。
万Ⅵ：11：2	一、凡沿边沿海钱粮，有侵盗银二百两，粮四百石，草八千束，钱帛等物值银二百两以上，漕运钱粮，有侵盗银三百两，粮六百石以上，俱照本律，仍作真犯死罪。系监守盗者，斩。系常人盗者绞。奏请定夺。
按：笺释云：「旧有腹里四百两斩首例，已于万历十一年该江南巡抚胡准礼题准停止。万历十二年该刑部会同户部议将边海斩首与漕运斩首例并作一条，题奉钦依。又旧例斩首即行引例，今又多一奏请也。俱载入改正。」
顺治例与万历例同。
新题例
 (一款，崇祯刊本「临民宝镜」)
万历十四年三月，刑部题：除系真正监守自盗，与真盗官物者，不论杂犯，俱行刺配。如系查盘坐侵及非真盗而以监守自盗论者，照依节年会议，杂犯准徒者仍行免刺。奉圣旨：盗犯赃贯，原有正律，但近来问刑官失于详审，任情拟断，以致罪有枉滥，法碍通行。你部里参酌适中，以后真盗实赃，不论犯徒减徒，务遵前旨。其查盘坐侵等项，准照旧规，免刺，不必引用新例。钦此。
按：此款，在高举所刻「大明律集解附例」中分为二款。未知孰是，待考。
新题例
 (一款，王肯堂笺释。)
一、万历十四年九月初二日该刑部题，为申明刺字事例以一法守事：奉圣旨：军官军人犯该徒流，律并免刺，以后文职官照军职官一体行。其余但以盗论及杂犯斩绞准徒的，俱照尽本法刺字，着为例。钦此。
按：崇祯刊本「刑书据会」亦有此款，惟较简略。
新题例
 (一款，郑汝璧「大明律解附例」)
万历十五年正月题奉钦依：除系真正监守自盗，与真盗官物者，不论杂犯，俱行刺配。如系查盘坐侵，及非真盗而以监守自盗论者，照依节年会议，杂犯准徒，仍行免刺。
按：此款又见衷贞吉「大明律集解附例」，高举「大明律集解附例」、徐昌祚「大明律例添释旁注」，及万历己酉刊本「大明律」。
新颁条例
 (二款，高举「大明律集解附例」，另一款同郑汝璧「大明律解附例」)
一、(万历)十四年十二月(初二日)本部题，为遵明旨，酌情法，以便通行事。(内称：除真正监守自盗与真盗官物者，不论杂犯，俱行刺配，如系查盘坐侵，及非真盗而以监守自盗论者，照依节年会议，杂犯准徒者仍行免刺)奉圣旨：盗犯赃贯，原有正律。但近来问刑官，失于详审，任情拟断，以致罪有枉滥，法碍遵行。你部里既参酌适中，以后真盗实赃，不论犯徒减徒，务遵前旨行。其查盘坐侵等项，照旧免刺，不必引用新例。
按：此款又见万历己酉刊本「大明律」，及崇祯刊本刑书据会。括号中字，据王肯堂「笺释」增。
一、万历十八年五月内(刑部)四川司问过犯人张进等，偷盗库银缘由，大理寺题，奉圣旨：张进赵保鲍举都着锦衣卫用二号大枷，于工部门首枷号两个月，满日发遣。以后偷盗银两的，照这例行。
