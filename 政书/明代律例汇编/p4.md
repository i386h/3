<!-- { "loadSidebar": true } -->
父母为嫡长子，及嫡长子之妻，及众子，及女在室，及子为人后者。
继母为长子众子。
前夫之子，从继母改嫁于人，为改嫁继母。
侄为伯叔父母。 【 父之亲兄弟，及父亲兄弟之妻也。】 
为己之亲兄弟，及亲兄弟之子女在室者。
孙为祖父母。孙女在室出嫁同。
为人后者为其本生父母。
女出嫁为本宗父母。
女在室，及虽适人，而无夫与子者，为其兄弟姊妹及侄与侄女在室者。
女适人，为兄弟之为父后者。
妇为夫亲兄弟之子及女在室者。
妾为家长之正妻。
妾为家长父母。
妾为家长之长子众子，与其所生子。
为同居继父，而两无大功以上亲者。

　　齐衰五月
曾孙为曾祖父母。曾孙女同。

　　齐衰三月
玄孙为高祖父母。玄孙女同。
为继父先曾同居。今不同居者。 【 自来不曾同居者无服。】 
为同居继父，而两有大功以上亲。

　　大功九月
祖为众孙。孙女在室同。
祖母为众孙嫡孙。
父母为众子妇，及女已出嫁者。
伯叔父母为侄妇。及侄女已出嫁者。 【 侄妇，兄弟子之妻也。侄女，兄弟之女也。】 
妻为夫之祖父母。
妻为夫之伯叔父母。
为人后者，为其兄及姑，及姊妹在室者。 【 既为人后，则于本生亲属服，皆降一等。】 
夫为人后，其妻为夫本生父母。
为己之同堂兄弟姊妹在室者。 【 即伯叔父母之子女也。】 
为姑及姊妹之已出嫁者。 【 姑即父之姊妹。姊妹即己之亲姊妹也。】 
为己兄弟之子为人后者。
出嫁女为本宗伯叔父母。
出嫁女为本宗兄弟及兄弟之子。
出嫁女为本宗姑姊妹及兄弟之女在室者。

　　小功五月
为伯叔祖父母。 【 祖之亲兄弟。】 
为堂伯叔父母。 【 父之堂兄弟。】 
为再从兄弟，及再从姊妹在室者。
为同堂姊妹出嫁者。
为同堂兄弟之子及女在室者。
为从祖姑在室者。 【 即祖之亲姊妹。】 
为堂姑之在室者。 【 即父之同堂姊妹。】 
为兄弟之妻。
祖为嫡孙之妇。
为兄弟之孙，及兄弟之孙女在室者。
为外祖父母。 【 即母之父母。】 
为母之兄弟姊妹。 【 兄弟即舅。姊妹即姨。】 
为姊妹之子。 【 即外甥。】 
妇为夫兄弟之孙。 【 即侄孙。】 及夫兄弟之孙女在室者。 【 即侄孙女。】 
妇为夫之姑及夫姊妹。 【 在室出嫁同。】 
妇为夫兄弟及夫兄弟之妻。
妇为夫同堂兄弟之子及女在室者。
女出嫁，为本宗堂兄弟及堂姊妹之在室者。
为人后者，为其姑及姊妹出嫁者。

　　缌麻三月
祖为众孙妇。
曾祖父母为曾孙。 【 玄孙同。】 
祖母为嫡孙众孙妇。
为乳母。
为族曾祖父母。 【 即曾祖之兄弟，及曾祖兄弟之妻。】 
为族伯叔父母。 【 即父再从兄弟，及再从兄弟之妻。】 
为族兄弟及族姊妹在室者。 【 即己三从兄弟姊妹，所与同高祖者。】 
为族曾祖姑在室者。 【 即曾祖之姊妹。】 
为族祖姑在室者。 【 即祖之同堂姊妹。】 
为族姑在室者。 【 即父之再从姊妹。】 
为族伯叔祖父母。 【 即祖同堂兄弟，及同堂兄弟妻。】 
为兄弟之曾孙，及兄弟之曾孙女在室者。
为兄弟之孙女出嫁者。
为同堂兄弟之孙，及堂兄弟之孙女在室者。
为再从兄弟之子，及女在室者。
为从祖姑及堂姑及己之再从姊妹出嫁者。 【 从祖姑即祖之亲姊妹。堂姑即父之堂姊妹。】 
为同堂姊妹之女出嫁者。
为姑之子。 【 即父姊妹之子。】 
为舅之子。 【 即母兄弟之子。】 
为两姨兄弟。 【 即母姊妹之子。】 
为妻之父母。
为壻。
为外孙，男女同。 【 即女之子女。】 
为兄弟孙之妻。 【 即侄孙之妻。】 
为同堂兄弟之子妻 【 即堂侄之妻。】 
为同堂兄弟之妻。
妇为夫高曾祖父母。
妇为夫之伯叔祖父母及夫之从祖姑在室者。
妇为夫之伯叔父母及夫之堂姑在家者。 【 夫之堂姑，即夫之伯叔祖父母所生也。】 
妇为夫之同堂兄弟姊妹，及夫同堂兄弟之妻。
妇为夫再从兄弟之子，女在室同。
妇为夫同堂兄弟之女出嫁者。
妇为夫同堂兄弟子之妻。 【 即堂侄妇。】 
妇为夫同堂兄弟之孙，及孙女之在室者。
妇为夫兄弟孙之妻。 【 即侄孙之妻。】 
妇为夫兄弟之孙女出嫁者。
妇为夫兄弟之曾孙 【 即曾侄孙】 女同。
女出嫁，为本宗伯叔祖父母，及从祖姑在室者。
女出嫁。为本宗再从伯叔父母，及堂姑出嫁者。
女出嫁，为本宗堂兄弟之子，女在室者同。
按：「服制」始见于嘉靖时雷梦麟「读律琐言」书末附录。万历时陈遇文刊本「大明律解」将此采入明律卷首，于「服制」前，增一标题曰「大明律解名例」。其后衷贞吉、高举「大明律集解附例」则易名为「大明律集解名例」。遂为清顺治律刊本所本。

　例分八字之义
以 　以者与真犯同。谓如监守贸易官物，无异真盗，故以枉法论，以盗论，并除名刺字，罪至斩绞，并全科。 
准 　准者与真犯有间矣。谓如准枉法准盗论，但准其罪，不在除名刺字之例。罪止杖一百，流三千里。 
皆 　皆者不分首从，一等科罪，谓如监临主守，职役同情，盗所监守官物，并赃满贯皆斩之类。 
各 　各者彼此同科此罪。谓如诸色人匠拨赴内府工作，若不亲自应役，雇人冒名私自代替，及替之人，各杖一百之类。 
其 　其者变于先意。谓如论八议罪犯，先奏请议，其犯十恶不用此律之类。 
及 　及者事情连后。谓如彼此俱罪之赃，及应禁之物则没官之类。 
即 　即者意尽而复明。谓如犯罪事发在逃者，众证明白，即同狱成之类。 
若 　若者文虽殊而会上意。谓如犯罪未老疾，事发时老疾，依老疾论。若在徒内限内老疾者，亦如之之类。 
按：洪武十九年何广着「律解辩疑」，其书未有此图，仅有「例分八字西江月」。其词云：
以犯文足合死。准言例免难诛。皆无首从罪非殊。各有彼此同狱。其者变于先意。及为连事后随。即如听讼判真虚。若有余情依律。
「大明律直解」末附洪武二十八年金祇跋，其书有「例分八字之义」。明英宗时张楷「律条疏议」云：
隋唐立八字之义。至傅霖「刑统赋」始着，有王元长卿，用太史公诸表式，为唐律横图，乃有例分八字之目。我朝因之。
是「例分八字之义」，系洪武朝明律刊本所固有。
今存明律刊本均作「例分八字之义」，惟应槚「大明律释义」作「例分八字之图」。

六赃图
(胡琼「大明律集解」)
	六十	七十	八十	九十	一百	一年	一年半	二年	二年半	三年	二千里	二千五百里	三千里	绞	斩
监守自盗仓库钱粮			一贯以下	一贯之上至二贯五百文	五贯	七贯五百文	十贯	一十二贯五百文	一十五贯	一十七贯五百文	二十贯	二十二贯五百文	二十五贯		四十贯
常人盗仓库钱粮		一贯以下	一贯之上至五贯	一十贯	一十五贯	二十贯	二十五贯	三十贯	三十五贯	四十贯	四十五贯	五十贯	五十五贯	八十贯	
窃盗掏摸	一贯以下	一贯之上至十贯	二十贯	三十贯	四十贯	五十贯	六十贯	七十贯	八十贯	九十贯	一百贯	一百一十贯	一百二十贯罪止		
	二十	三十	四十	五十	六十	七十	八十	九十	一百	一年	一年半	二年	二年半	三年	二千里	二千五百里	三千里	绞
枉法赃						一贯以下	一贯之上至五贯	一十贯	一十五贯	二十贯	二十五贯	三十贯	三十五贯	四十贯	四十五贯	五十贯	五十五贯	八十贯
不枉法赃					一贯以下	一贯之上至十贯	二十贯	三十贯	四十贯	五十贯	六十贯	七十贯	八十贯	九十贯	一百贯	一百一十贯	一百二十贯罪止	
坐赃致罪	一贯以下	一贯之上至十贯	二十贯	三十贯	四十贯	五十贯	六十贯	七十贯	八十贯	一百贯	二百贯	三百贯	四百贯	五百贯之上罪止				
六赃图
(应槚「大明律释义」)
新增	六赃之图	监守盗	常人盗枉法	窃盗不枉法	坐赃
笞	二十				一贯以下
三十				一贯至一十贯	
四十				二十贯	
五十				三十贯	
杖	六十			一贯以下	四十贯
七十		一贯以下		五十贯	
八十	一贯以下	一贯至五贯	二十贯	六十贯	
九十	一贯至二贯五百文	一十贯	三十贯	七十贯	
一百	五贯	一十五贯	四十贯	八十贯	
徒	一年杖六十	七贯五百文	二十贯	五十贯	一百贯
一年半杖七十	一十贯	二十五贯	六十贯	二百贯	
二年杖八十	一十二贯五百文	二十贯	七十贯	三百贯	
二年半杖九十	一十五贯	三十五贯	八十贯	四百贯	
三年杖一百	一十七贯五百文	四十贯	九十贯	五百贯	
流	二千里杖一百	二十贯	四十五贯	一百贯	
二千五百里杖一百	二十二贯五百文	五十贯	一百一十贯		
三千里杖一百	二十五贯	五十五贯	一百二十贯		
死杂犯	绞		八十贯		
斩	四十贯				

按：何广「律解辩疑」及「大明律直解」均无「六赃图」。「六赃图」始见于北平图书馆藏张楷「律条疏议」卷首「律条罪名图」，为「律条罪名图」中之一图。将该图抽出，印于明律卷首，始见于明正德刊本胡琼「大明律集解」。而嘉靖丙戌刊本「大明律直引」及「大明律疏附例」所载六赃图均同胡书格武。其改为横列，则自应槚「大明律释义」始，为后此明律刊本「六赃图」所本。崇祯刊本「临民宝镜」、「刑书据会」所载「六赃图」仍与胡书同。
顺治律刊本所附六赃图格武，与应槚刊本同，惟改「贯」为「两」，改「五百文」为「五钱」；又流二千里枉法「四十五两」旁有小字注云：「惟枉法有禄人四十五两，至七十九两，杖一百，除妻子外，其奴婢家产头畜俱入官。八十两，监候绞，家产免追。常人盗不在此例。」
流二千里不枉法「一百两」旁有小字注云：「惟不枉法有禄人一百两至一百二十两，杖一百，除妻子外，其奴婢家产头畜俱入官，一百二十两以上，监候绞，家产免追。」三千里杖一百「一百二十两」旁有小字注云：「窃盗一百二十两，并三犯者，皆真绞监候。」此清律与明律不同处也。

　会定运砖运灰等项做工则例 【 (「大明律直引」)】 
