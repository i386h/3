<!-- { "loadSidebar": true } -->
凡一户全不附籍，有赋役者，家长杖一百；无赋役者，杖八十。附籍当差○若将他人隐蔽在户不报，及相冒合户附籍，有赋役者，亦杖一百；无赋役者，亦杖八十。若将另居亲属隐蔽在户不报，及相冒合户附籍者，各减二等。所隐之人，并与同罪。改正立户，别籍当差。其同宗伯叔弟侄及壻，自来不曾分居者，不在此限○其见在官役使办事者，虽脱户，止依漏口法○若隐漏自已成丁人口不附籍，及增减年状，妄作老幼废疾，以免差役者，一口至三口，家长杖六十。每三口，加一等。罪止杖一百。不成丁三口至五口，笞四十。每五口，加一等，罪止杖七十。入籍当差○若隐蔽他人丁口不附籍者，罪亦如之。所隐之人与同罪。发还本户，附籍当差○若里长失于取勘，致有脱户者，一户至五户，笞五十。每五户，加一等。罪止杖一百。漏口者，一口至十口，笞三十。每十口，加一等。罪止笞五十。本县提调正官首领官吏，脱户者，十户笞四十。每十户加一等。罪止杖八十。漏口者，十口笞二十。每三十口，加一等。罪止笞四十。知情者，并与犯人同罪。受财者，计赃，以枉法从重论。若官吏曾经三次立案取勘，已责里长文状，叮咛省谕者，事发，罪坐里长。

Ⅲ：2	人户以籍为定
凡军民驿灶医卜工乐诸色人户，并以籍为定。若诈冒脱免，避重就轻者，杖八十。其官司妄准脱免，及变乱版籍者，罪同○若诈称各卫军人(会典作令)，不当军民差役者，杖一百，发边远充军。
弘治问刑条例
 (一款)
弘Ⅲ：2：1	一、军户子孙畏惧军役，另开户籍，或于别府州县，入赘寄籍等项，及至原卫发册清勾，买嘱原籍官吏里书人等，捏作丁尽户绝回申者，俱问罪。正犯发烟瘴地面，里书人等发附近卫所，俱充军。官吏参究治罪。(弘61；嘉Ⅲ：2：1；万Ⅲ：2：1)
按：笺释漏言万历例此款照旧例。
顺治例与万历例同。
胡琼集解附例
 (二款)
胡Ⅲ：2：1	「军户子孙畏惧军役」一款，同弘Ⅲ：2：1；嘉Ⅲ：2：1；万Ⅲ：2：1。
胡Ⅲ：2：2	一、书手将贫难逃绝人户编作正管里甲；殷实大户编作畸零，作弊者，俱照依飞诡粮税事例，书手问发边卫充军，官吏从重治罪。
按：「作弊者」下，尊经阁藏集解刊本作空白。今据蓬左文库本补。
新例补遗
 (一款，大明律疏附例)
一、嘉靖十七年十一月钦奉诏书：各处军卫所官舍军余人等，置买民田，往往不肯纳粮当差，不服州县拘摄，致累粮里包陪。着抚按衙门，幷管粮等官，明白榜谕，今一后体坐派粮差，不许抗拒。违者，原买民田，追夺入官。
按：嘉Ⅲ：2：2即据此诏修定。万历王藻刊本「大明律例」本条亦附此诏。据嘉靖池阳刊本「大明律例附解」所引「皇明诏制」，知此诏系十一月十一日颁。
嘉靖问刑条例
 (二款)
嘉Ⅲ：2：1	「军民子孙畏惧军役」一款，同弘Ⅲ：2：1；万Ⅲ：2：1。
嘉Ⅲ：2：2	一、各处卫所，幷护卫仪卫司官军舍余人等，及灶户，置买民田，一体坐派粮差。若不纳粮当差，致累里长包赔者，俱问罪。其田入官。(万Ⅲ：2：2)
按：笺释漏言万历例此款照旧例。
顺治例与万历例同。
万历问刑条例
 (二款)
万Ⅲ：2：1	「军户子孙畏惧军役」一款，同弘Ⅲ：2：1；嘉Ⅲ：2：1。
万Ⅲ：2：2	「各处卫所」一款。同嘉Ⅲ：2：1。
问刑条例
 (一款，大明律例致君奇术)
一、故军户下，止有人一丁，充生员起解，兵部奏送翰林院考试，如有成効，照例开豁军伍。若无成効，仍发充军。
按：此款亦见「一王令典」「昭代王章」「人户以籍为定」条。
Ⅲ：3	私剏庵院及私度僧道
凡寺观庵院，除见在处所外，不许私自剏建增置。违者杖一百，还俗。僧道，发边远充军。尼僧女冠，入官为奴○若僧道不给度牒，私自簪剃者，杖八十。若由家长，家长当罪。寺观住持，及受业师私度者，与同罪。并还俗。
弘治问刑条例
(二款)
弘Ⅲ：3：1	一、僧道，府不得过四十名，州不得过三十名，县不得过二十名。若额外擅收徒弟者，问发口外为民，住持还俗。僧道官知而不举者罢职。(弘108)
弘Ⅲ：3：2	一、凡汉人出家习学番教，不拘军民曾否关给度牒，俱问发原籍各该军卫有司当差。若汉人冒作番人者，发边卫充军(弘109)
按：嘉Ⅲ：3：3；万Ⅲ：3：3「冒作」作冒诈，盖后来所改。胡Ⅲ：3：2与弘治例同。
胡琼集解附例
 (三款，内二款同弘治例)
胡Ⅲ：3：3	一、天下寺观庵院祠庙，除旧额外，不许一应人等私自创建，故以金碧，违者依律治罪。其僧道工匠人等，如日铸造雕刻神神镀金贴金供养货卖者，比照依律问拟，仍将创造房屋焚毁，幷地基神像等项入官，公用(同？)烧毁。
按：此款尊经阁本作空白，今据蓬左文库本补。
大明律直引所载问刑条例
一、僧道旧寺之亲故等遗存原造奉佛像三尊，去别寺院时(侍)奉，此(比？)依不应，从重，杖八十。
按：此为「比附律条」，参「汇编」卷末附录。
嘉靖新例
 (一款，嘉靖二十七年刊本)
一、嘉靖拾年闰陆月礼部题准，照近依奉勑谕事理，僧道除正额，府不过肆拾名，州过不叁拾名，县不过贰拾名外，其余有度牒者，化正还俗。无度牒者，查革为民当差。
嘉靖问刑条例
 (三款)
嘉Ⅲ：3：1	一、凡僧道擅收徒弟，不给度牒，及民间子弟，户内不及三丁，或在十六以上而出家者，俱枷号一个月。并罪坐所由。僧道官及住持，知而不举者，各罢职还俗。(万Ⅲ：3：1)
嘉Ⅲ：3：2	一、凡僧道虽未给度牒，有犯别项罪名，悉照僧道律例，从重科断。问该还俗者，查发各该军卫有司，收入籍册，各从本色当差，取具收管，附该卷查考。若仍于原寺观庵院，或他寺观庵院潜住者，并枷号一个月。僧道官及住持知而不举，各罢职还俗。
按：此款又见「大明律例致君奇术」。「致君奇术」他条所附条例为万历问刑条例。此条所附竟为嘉靖问刑条例，此其疏失。
嘉Ⅲ：3：3	「凡汉人出家」一款，同弘Ⅲ：3：2；万Ⅲ：3：3，惟冒诈，弘治例作冒作。
万历问刑条例
 (三款)
万Ⅲ：3：1	「凡僧道擅收徒弟」一款，同嘉Ⅲ：3：1。
按：笺释漏言万历例此款照旧例。
顺治例删此款。
万Ⅲ：3：2	一、僧道犯罪，虽未给度牒，悉照僧道科断，该还俗者，查发各原籍当差。若仍于原寺观庵院或他寺观庵院潜住者，并枷号一个月，照旧还俗。僧道官及住持，知而不举者，各治以罪。
按：笺释云：「旧例(嘉Ⅲ：3：2)知而不举者，各罢职还俗，似太重，今改。」顺治例与万历例同。
万Ⅲ：3：3	「凡汉人出家」一款，同弘Ⅲ：3：2；嘉Ⅲ：3：3，惟「冒诈」弘治例作冒作。
按：笺释漏言万历例此款照旧例。
顺治例删此款。

Ⅲ：4	立嫡子违法
凡立嫡子违法者，杖八十。其嫡妻年五十以上无子者，得立庶长子。不立长子者，罪亦同○若养同宗之人为子，所养父母无子而舍去者，杖一百，发付所养父母收管。若有亲生子，及本主父母无子，欲还者听○其乞养异姓义子，以乱宗族者，杖六十。若以子与异姓人为嗣者，罪同，其子归宗○其遗弃小儿年三岁以下，虽异姓仍听收养，即从其姓○若立嗣，虽系同宗，而尊卑失序者，罪亦如之。其子亦归宗，改立应继之人○若庶民之家，存养奴婢者，杖一百，即放从良。
弘治问刑条例
 (一款)
弘Ⅲ：4：1	一、凡无子立嗣，除依律令外，若继子不得于所后之亲，听其告官别立。其或择立贤能，乃亲爱者，不许宗族指以次序告争，幷官司受理。若义男子婿为所后之亲喜悦者，听其相为依倚，不许继子幷本生父母用计逼逐。仍依大明令分给财产。若无子之人，家贫，听其卖产自赡。(弘62)
续例附考
 (一款，大明律例附例)
一、弘治十六年十月，刑部等衙门议奏：凡无子立嗣者，本为宗祀及终老之计。但近年以来，军民之家亦有不谙律例，妄择取立。通行内外衙门，凡无子立嗣，务要遵照律例。其间有择立贤能或亲爱者，亦要昭穆相当，伦序不失。如违，许令改正。奉圣旨：是。照律例行。钦此。
胡琼集解附例
 (二款)
胡Ⅲ：4：1	「凡无子立嗣」一款，同弘Ⅲ：4：1。
胡Ⅲ：4：2	一、军民无子立嗣，务要遵照律例。其间有择立贤能或亲爱者，亦要昭穆相当，伦序不失。如违，许令改正。
按：此即弘治十六年十月所定。参前引「大明律疏附例」「续例附考」。
大明律直引所载问刑条例
一、无子立嗣者，本为宗祀及终老之计。但近年以来，军民之家亦有不谙律例，妄择取立。合无通行内外衙门，凡无子立嗣，务要遵照律例，其间有择立贤能或亲爱者，亦要昭穆相当，伦序不失。如违。许令改正，则无后者得所而争端息矣。
按：此款又见嘉靖甲辰(二十三年)刊本「大明律例附解」「问刑条例」。
自「无子」起，至「改正」止，文同本条「续例附考」，知系弘治十六年所定例。
此款又见明律统宗及嘉靖池阳刊本「大明律例附解」「附录旧例」。
嘉靖问刑条例
 (一款)
嘉Ⅲ：4：1	一、凡无子立嗣，除依律令外，若继子不得于所后之亲，听其告官别立。其或择立贤能，及所亲爱者，若于昭穆伦序不失，不许宗族指以次序告争，幷官司受理。若义男子婿为所后之亲喜悦者，听其相为依倚，不许继子幷本生父母，用计逼逐，仍依大明令分给财产。若无子之人家贫，听其卖产自瞻。(万Ⅲ：4：1)
万历问刑条例
(一款，同嘉Ⅲ：4：1)
万Ⅲ：4：1	按：笺释漏言万历例此款照旧例。
顺治例改「仍依大明令」为「仍酌」。顺治例多二款，今录于下：
一、无子者许令同宗昭穆相当之侄承继。先尽同父周亲，次及大功小功缌麻。如俱无，方许择立远房及同姓为嗣。若立嗣之后却生子，其家产与原立子均分。并不许乞养异姓为嗣，以乱宗族。立同姓者亦不得尊卑失序，以乱昭穆。
一、妇人亡夫无子守志者，合承夫分，须凭族长择昭穆相当之人继嗣。其改嫁者，夫家财产及原有妆奁，并听前夫之家为主。
按：此二款，俱「大明令」文，见「笺释」此条所附。

Ⅲ：5	收留迷失子女
