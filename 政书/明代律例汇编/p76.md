<!-- { "loadSidebar": true } -->
胡Ⅴ：70：4	一、查得节该钦奉英宗皇帝圣旨：今后马快船只装送官物，除本船军夫外，若本船添夫关文明写上水者二十名，下水者五名，军卫三分，有司七分，该送官物务要尽船装载，不许似前少装，附搭人口货物。违者，许所在官司指实具奏，私带及求索之物尽数入官。事情重者，奏发充军。又该兵部奏准：递运所每船一只止许贴与过关米五斗。各驿每船一只止许贴与过关米二斗。若系长行马快等船，比与奉例快船不同，及无关文者，俱不许升合支贴，等因，弘治十六年十一月初一日兵部议得，敢有恃势多要，与者受者俱听巡抚巡按等官用心查出，应提问者就便提问，应参奏者指实参奏。多取夫十名，过关米一斗之上，仍照常例发落。或夫过二十名，米二斗之外，不分内外官员，凡有品级者，各降一级。杂职边远叙用。无职役人，问违制罪，各因，题奉圣旨：是。你每通行申明，严加禁约。敢有仍前恃势多取扰害的，都重罪不饶。钦此。
按：此款又见嘉靖池阳刊本「大明律解附例」本条所载「律解附例」。
嘉靖问刑条例
 (三款)
嘉Ⅴ：70：1	「漕运船只」一款，同弘Ⅴ：70：3；万Ⅴ：70：2。
嘉Ⅴ：70：2	「黄船附搭客货」一款，同弘Ⅴ：70：2；万Ⅴ：70：3。
嘉Ⅴ：70：3	「沿河一带省亲」一款，同弘Ⅴ：70：1；万：70：4。
万历问刑条例
 (四款)
万Ⅴ：70：1	一、运军土宜，每船许带六十石，沿途过浅盘剥，责令旗军，自备脚价。例外多带者，照数入官。监兑粮储等官，水次先行搜检，督押司道及府佐官员，沿途稽查。经过仪真，听攒运御史盘诘。淮安天津，听理刑主事兵备道盘诘。经盘官员，狥情卖法，一并(会典作并)参治。其余衙门，俱免投文盘诘。
按：笺释云：「此条系万历七年十二年陆续题准并入。」
顺治例与万历例同。惟句末增小字注云：「多带，问违制；狥情卖法，问听从嘱托；事已施行，受财问枉法；出钱之人，问行求」，亦本「笺释」文。
万Ⅴ：70：2	「漕运船只」一款，同弘Ⅴ：70：3；嘉Ⅴ：70：1。
按：顺治例与万历例同，惟句末增小字注云：「运军并附载人员，依违制；运军与把总等官有赃，问枉法；无赃，止问违制」，亦本「笺释」。
弘Ⅴ：70：3	「黄船附搭客货」一款，同弘Ⅴ：70：2；嘉Ⅴ：70：2。
按：顺治例与万历例同，惟改口外为「边外」。「亦连小甲」，顺治例刊本「亦」误作「一」。
万Ⅴ：70：4	「沿河一带省亲」一款，同弘Ⅴ：70：1；嘉Ⅴ：70：3。
按：顺治例与万历例同。惟乘坐马快船只下有小字注云：「一事」；「兴贩私盐」下注云「二事」；「起拨人夫」下注云「三事」；例文末又注云：「三事不备，不引此例。止犯一事，依本律论」。按亦本「笺释」说。

Ⅴ：71	私借驿马
凡驿官，将驿马私自借用，或转借与人，及借之者，各杖八十。驿驴减一等。验日追雇赁钱入官。若计雇赁钱重者，各坐赃论，加二等。

30
明代律例汇编卷十八  刑律一　贼盗
Ⅵ：1	谋反大逆
凡谋反，【谓谋危社稷】及大逆，【谓谋毁宗庙，山陵，及宫阙】但共谋者，不分首从，皆凌迟处死。祖父、父、子、孙，兄弟，及同居之人，不分异姓，及伯叔父兄弟之子，不限籍之同异，年十六以上，不论笃疾废疾，皆斩，其十五以下，及母女妻妾姊妹，若子之妻妾，给付功臣之家为奴。财产入官。若女许嫁已定，归其夫，子孙过房与人，及聘妻未成者，俱不追坐。【下条准此】知情故纵隐藏者，斩。有能捕获者，民授以民官，军授以军职，仍将犯人财产全给充赏。知而首告，官为捕获者，止给财产。不首者，杖一百，流三千里。

Ⅵ：2	谋叛
凡谋叛，【谓谋背本国，潜从他国】但共谋者，不分首从皆斩。妻妾子女，给付功臣之家为奴。财产并入官。父母祖孙兄弟，不限籍之同异，皆流二千里安置。知情故纵隐藏者，绞。有能告捕者，将犯人财产全给充赏，知而不首者。杖一百。流三千里，若谋而末行，为首者，绞。为从者皆杖一百，流三千里。知而不首者，杖一百，徒三年○若逃避山泽，不服追唤者，以谋叛未行论。其拒敌官兵者，以谋叛已行论。

Ⅵ：3	造妖书妖言
凡造谶纬妖书妖言，及传用惑众者，皆斩。【皆者，谓不分首从，一体科罪。余条言皆者，并准此。】若私有妖书，隐藏不送官者，杖一百，徒三年。


Ⅵ：4	盗大祀神御物
凡盗大祀神祇御用祭器帷帐等物，及盗飨荐玉帛牲牢馔具之属者，皆斩。【谓在殿内，及已至祭所而盗者。】其未进神御，及营造未成，若已奉祭讫之物，及其余官物，皆杖一百，徒三年。若计赃重于本罪者，各加盗罪一等。【谓监守常人盗者，各加监守常人盗罪一等。】并刺字。

Ⅵ：5	盗制书
凡盗制书，及起马御宝圣旨，起船符验者，皆斩○盗各衙门官文书者，皆杖一百，刺字。若有所规避者，从重论。事干军机钱粮者，皆绞。
附例
 (一款，陈省刊本大明律例)
成化二十年奏准：偷抄洗改后湖黄册者，依制书，不分首从皆斩，监候，奏请定夺。
按：笺释云：『此成化间题准事例，今(万历例)删。』
Ⅵ：6	盗印信
凡盗各衙门印信，及夜巡铜牌者，皆斩。盗关防印记者，皆杖一百，刺字。
新例
 (一款，大明律疏附例)
一、嘉靖二十二年四月二十四日刑部等衙门议奏：查得大明会典，设立都察院巡抚都御史，始于宣德年间。按察司提学官，始于正统元年。刑部大理寺审录官，始于成化八年。其兵备屯田水利等官，以后陆续添设。至于总制总督勘事巡视等官，又皆因事差遣，事毕停罢，本无定员，亦未有铸定印信，故临时请给关防，使各官便于行事，比之印信，关系实同。合无今后凡有盗前项关防，俱比照各官衙门印信拟罪。其盗用弃毁伪造，悉与印信同科。庶法令严密，而人不敢轻犯矣。奉圣旨：准拟。钦此。
Ⅵ：7	盗内府财物
凡盗内府财物者，皆斩。【盗御宝及乘舆服御物皆是。】 
弘治问刑条例
弘Ⅵ：7：1	一、盗内府财物者，系杂犯死罪准赎外。若盗乘舆服御物者，仍作真犯死罪，依律议拟。(弘184；胡Ⅵ：7：1；嘉Ⅵ：7：1)
续例附考
 (二款，大明律疏附例)
一、犯该盗内府财物，及监守常人盗仓库钱粮等物者，不分革前革后，俱照窃盗，并论次数，一体科断。(胡Ⅵ：7：2)
一、偷盗御马卖银分用，枷号一个月。满日，押发极边卫分充军。
按：一个月，胡Ⅵ：7：3作三个月。胡Ⅵ：7：3为嘉Ⅵ：17：1所本。
胡Ⅵ：7：1	胡琼集解附例
(三款，见前)
胡Ⅵ：7：2	　
胡Ⅵ：7：3	　
嘉靖问刑条例
 (二款)
嘉Ⅵ：7：1	「盗内府财物者」一款，同弘Ⅵ：7：1。
嘉Ⅵ：7：2	一、凡盗内府财物，及监守常人盗仓库钱粮等物，三次犯罪者，不分革前革后，俱比照窃盗三犯，并论次数，奏请定夺。
万历问刑条例
 (二款)
万Ⅵ：7：1	一、凡盗内府财物，系乘舆服御物者，仍作真犯死罪。其余监守盗银三十两，钱帛等物，值银三十两以上，常人盗银六十两，钱帛等物值银六十两以上，俱问发边卫，永远充军。内犯奏请发充净军。
按：笺释云：「旧(嘉Ⅵ：7：1)无充军例。万历四年该刑部问拟内犯盗内府银一千两以上，照仓库例充净军，今增改。」
顺治例改「内犯奏请发充净军」为「内员同」。
万Ⅵ：7：2	一、凡盗内府财物，系杂犯，及监守常人盗、窃盗、掏摸、抢夺等项，但三次者，不分所犯各别，曾否刺字，革前革后，俱得并论，比照窃盗三犯律处绞。奏请定夺。
按：笺释云：「旧例(嘉Ⅵ：7：2)，续例一条，万历五年三月内刑部奉旨详议，题有钦依新例，今载。」
顺治例与万历例同。

Ⅵ：8	盗城门钥
凡盗京城门钥，皆杖一百，流三千里。盗府州县镇城关门钥，皆杖一百，徒三年。盗仓库门锁钥，皆杖一百。并刺字。

Ⅵ：9	盗军器
凡盗军器者，计赃，以凡盗论。若盗应禁军器者，与私有罪同。若行军之所，及宿卫军人，相盗入己者，准凡盗论。还充官用者，各减二等。

Ⅵ：10	盗园陵树木
凡盗园陵内树木者，皆杖一百，徒三年。若盗他人坟茔内树木者，杖八十。若计赃重于本罪者，各加盗罪一等。
弘治问刑条例
 (四款)
弘Ⅵ：10：1	一、正统二午四月初九日，节该钦奉英宗皇帝圣旨：天寿山系祖宗陵寝所在，山前山后树木，正要爱养培护。近闻有等无籍小人，往往入山偷砍树木。其该管军卫有司官员及旗甲里老人等，坐视不行钤束，论罪都该处死。锦衣卫轮差的当官校往来巡视。但有犯的，都拏将来，处以重罪，家属发辽东边卫充军。若差去官校，卖放作弊，及托此生事扰人的，也一体治罪不饶。钦此，(弘177)
弘Ⅵ：10：2	一、成化十五年九月初四日节该钦奉宪宗皇帝圣旨：凤阳皇陵皇城并泗州祖陵所在，应禁山场地土，巡山官军务要常川用心巡视。不许诸色人等砍伐树椀、取土取石，开窑烧造，放火烧山，及于皇城内外耕种牧放，安歇作践。如有此等，或被人告发，或体访得出，正犯处死，家口俱发边远充军。巡山官军敢有科敛银两馈送，不行用心巡视，及守备留守等官贪图贿赂，不行严加约束，以致下人恣肆作弊，不能禁治，都一体重罪不饶。钦此。(弘176)
按：「律疏附例」脱节该二字；皇陵下脱皇城二字；牧放作放牧，椀作株。今据弘176改正。胡琼集解与弘176同。
弘Ⅵ：10：3	一、西山一带，密迩京师地方，内外官豪势要之家，私自开窑卖煤，凿山卖石，立厂烧灰者，问罪，枷号一个月，发边卫充军。干碍内外官员，参奏提问。(弘178；嘉Ⅲ：19：3)
弘Ⅵ：10：4	一、大同山西宣府延绥宁夏辽东蓟州紫荆密云等边分守守备备御，并府州县官员，禁约该管官旗军民人等，不许擅自入山，将应禁林木砍伐贩卖。违者，问发南方烟瘴卫所充军。若前项官员有犯，军职俱降二级，发回原卫所都司，终身带俸差操。文职降边远叙用。镇守并副参等官有犯，指实参奏。其经过河道守把官军容情纵放者究问治罪。(弘179；嘉Ⅲ：19：4)

胡Ⅵ：10：1	胡琼集解附例
(二款，同弘Ⅵ：10：1；弘Ⅵ：10：2)
胡Ⅵ：10：2	　
嘉靖新例
 (一款，嘉靖二十七年刊本)
