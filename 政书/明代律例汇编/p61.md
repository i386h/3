<!-- { "loadSidebar": true } -->
凡私造斛斗秤尺不平，在市行使，及将官降斛斗秤尺作弊增减者，杖六十。工匠同罪○若官降不如法者，杖七十。提调官失于较勘者，减一等。知情与同罪○其在市行使斛斗秤尺虽平，而不经官司较勘印烙者，笞四十○若仓库官吏，私自增减官降斛斗秤尺，收支官物而不平者，杖一百。以所增减物，计赃重者坐赃论。因而得物入己者，以监守自盗论。工匠杖八十。监临官知而不举者，与犯人同罪。失觉察者，减三等。罪止杖一百。

Ⅲ：84	器用布绢不如法
凡造器用之物，不牢固真实，及绢布之属，纰薄短狭而卖者，各笞五十。其物入官。

明代律例汇编卷十一  礼律一　祭祀
Ⅳ：1	祭享
凡大祀及庙享，所司不将祭祀日期，预先告示诸衙门者，笞五十。因而失误行事者，杖一百。其已承告示，而失误者，罪坐失误之人○若百官已受誓戒，而吊丧问疾。判署刑杀文书，及预筵宴者，皆罚俸钱一月。其知有缌麻以上丧，或曾经杖罪，遣充执事，及令陪祀者，罪同。不知者不坐。若有丧有过，不自言者，罪亦如之。其已受誓戒人员，散斋不宿净室，罚俸钱半月。致斋不宿本司者，罚俸钱一月○若大祀牲牢玉帛黍稷之属，不如法者，笞五十。一事缺少者，杖八十。一座全缺者，杖一百○若奉大祀牺牲，主司喂养不如法，致有瘦损者，一牲笞四十。每一牲加一等。罪止杖八十。因而致死者，加罪一等○中祀有犯者，罪同。【余条准此】。
按：嘉靖三十三年江宗元刊本大明律例、隆庆元年陈省刊本大明律例，祭享条下均有「太常寺厨役」例一款，文同弘Ⅰ：19：4。今考「嘉靖问刑条例」单刻本，此款附名例律Ⅰ：19「工乐户及妇人犯罪」条。今据单刻本改正。
　	顺治律本条有条例三款。
一、郊祀斋戒前二日，太常寺官宿于本司。次日具本奏闻。致斋三日。次日进铜人。传制谕文武官斋戒，不饮酒，不食葱韭薤蒜，不问病，不吊丧，不听乐，不理刑，不与妻妾同处。定斋戒日期，文武百官先沐浴更衣，本衙门宿歇。次日听斋戒毕，致斋三日。宗庙社稷亦致斋三日。唯不誓戒。
薛允升「读例存疑」云：「此款本前明会典」。
一、太常寺厨役，但系讦告词讼，及因人连累，问该笞杖罪名者，纳赎，仍送本寺着役。徒罪以上，及奸盗诈伪，并有误供祀等项，不分轻重，俱的决做工，改拨光禄寺应役。
万历问刑条例此款附Ⅰ：19工乐户及妇人犯罪条。
一、大祀前三月付牺牲所涤治如法。中祀前三十日涤之。小祀前十日涤之。大祭者，祭天地太社太稷也。庙享者，祭太庙山陵也。中祀如朝日夕月风云雷雨岳镇海渎，及历代帝王先师先农旗纛等神。小祀如诸神。唯帝王陵寝及孔子庙则传制特遣。
读例存疑云：「此条系前明旧例。(通考云：洪武初年定。)」

Ⅳ：2	毁大祀丘坛
凡大祀丘坛而毁损者，杖一百，流二千里。壝门减二等○若弃毁大祀神御之物者，杖一百，徒三年。遗失及误毁者，各减三等。
弘治问刑条例
 (一款)
弘Ⅳ：2：1	一、天地山川坛内，纵放牲畜作践，及私种耤田外余地，并夺取耤田禾把者，俱问罪，牲畜入官。犯人枷号一个月发落。(弘113；嘉Ⅳ：2：1；万Ⅳ：2：1)

胡Ⅳ：2：1	胡琼集解附例
(一款，同右)
嘉Ⅳ：2：1	嘉靖问刑条例
(一款，同右)
万Ⅳ：2：1	万历问刑条例
(一款，同右，惟改「山川」为「等」。)
按：顺治例与万历例同，惟改「问罪」为「问违制，杖一百」。
Ⅳ：3	致祭祀典神祇
凡社稷山川风云雷雨等神，及圣帝明王，忠臣烈士载在祀典，应合致祭神祇，所在有司，置立牌面，开写神号祭祀日期，于洁净处常川悬挂，依时致祭。至期失误祭祀者，杖一百。其不当奉祀之神，而致祭者，杖八十。
历代帝王陵寝
Ⅳ：4	凡历代帝王陵寝，及忠臣烈士，先圣先贤坟墓，不许于上樵采耕种，及牧放牛羊等畜。违者，杖八十。
附录旧例
 (一款，嘉靖池阳刊本大明律例附解)
「正统二年四月初九日」一款，同弘Ⅳ：10：1。
Ⅳ：5	亵渎神明
凡私家告天拜斗，焚烧夜香，燃点天灯七灯，亵渎神明者，杖八十。妇女有犯，罪坐家长。若僧道修斋设醮，而拜奏青词表文，及祈禳火灾者，同罪。还俗○若有官及军民之家，纵令妻女于寺观神庙烧香者，笞四十。罪坐夫男。无夫男者罪坐本妇。其寺观神庙住持及守门之人，不为禁止者，与同罪。
嘉靖问刑条例
 (一款)
嘉Ⅳ：5：1	一、凡僧道军民人等，于各寺观神庙，刁奸妇女，因而引诱逃走，或诓骗财物者，俱发边卫充军。若军民人等，纵令妇女于寺观神庙有犯者，问罪，枷号一个月发落。
万历问刑条例
 (一款)
万Ⅳ：5：1	「凡僧道军民人等」一款，同嘉Ⅳ：5：1；惟改「边卫」为「附近」。盖嫌其处分太重。
顺治例改万历例「俱发附近充军」作「问各杖一百。奸夫发三千里充军，奸妇入官为婢，财物照追给主」。
「有犯者问罪」，顺治例改为「有犯者杖七十」。

Ⅳ：6	禁止师巫邪术
凡师巫假降邪神，书符呪水，扶鸾祷圣，自号端公、太保、师婆，及妄称弥勒佛、白莲社、明尊教、白云宗等会，一应左道乱正之术，或隐藏图像，烧香集众，夜聚烧散，佯修善事，扇惑人民，为首者，绞。为从者，各杖一百，流三千里○若军民装扮神像，鸣锣击鼓，迎神赛会者，杖一百，罪坐为首之人○里长知而不首者，各笞四十。其民间春秋义社，不在禁限。
弘治问刑条例
 (一款)
弘Ⅳ：6：1	一、各处官吏军民僧道人等来京，妄称谙晓扶鸾祷圣，书符呪水，一切左道乱正邪术，扇惑人民为从者，及称烧炼丹药，出入内外官家，或擅入皇城，夤缘作弊，希求进用，属军卫者发边卫充军，属有司者发口外为民。若容留潜住，及荐举引进邻甲知情不举，并皇城各门守卫官军不行关防搜拏者，各参究治罪。(弘53)
按：嘉Ⅳ：6：1；万Ⅳ：6：1引进作引用。
胡琼集解附例
 (二款)
胡Ⅳ：6：1	「各处官吏军民」一款，同弘Ⅳ：6：1。惟「内外官家」脱「官」字。
胡Ⅳ：6：2	一、内外问刑衙门今后遇有烧香聚惑为从，及称为善友，求讨布施，聚至十人以上，接引窝藏之人，不问来历，若寺观住持披剃冠簪，致令入境探听事情，若军民人等被诱，舍与应禁铁器等顶事发，有如犯人贾成刘安定，俱发隔别卫分，永违充军。其不知情，止是布施饮食，别无容留披剃冠簪，及额外僧道行童本无逃避刑罪，善友聚众不及十人，俱照常例发落。
按：嘉靖例Ⅳ：6：2即据此款改定。
胡Ⅴ：42：4「今后遇有」下多「奸细入境隐匿不首律与同罪，得减入流」十六字，无「其不知情」至「常例发落」四十五字。
大明律直引所载问刑条例
一、雇工人故明火点火，人众惊挤，践踏压死，比依烧香聚众，夜聚晓散，作(诈)善事，扇惑人民，为首者绞，为从者流，造作人不应，从重论。
按：此款系「比附律条」，非问刑条例，参看「汇编」卷末附录「明代律例刊本所附比附律条考」。
嘉靖问刑条例
 (二款)
嘉Ⅳ：6：1	「各处官吏军民」一款，同弘Ⅳ：6：1，惟改弘治例引进作引用。
嘉Ⅳ：6：2	一、内外问刑衙门，遇有左道惑众之人，或烧香集徒，夜聚晓散，为从者，及称为善友，求讨布施，至十人以上，并军民人等，不问来历，窝藏接引，或寺观住持容留披剃冠簪，探听境内事情，及被诱军民舍与应禁铁器等项，事发，属军卫者，俱发边卫充军；属有司者，发口外为民。
万历问刑条例
 (二款)
万Ⅳ：6：1	「各处官吏军民」一款，同嘉Ⅳ：6：1。
按：顺治例与万历例同，惟改口外为「边外」。
万Ⅳ：6：2	一、凡左道惑众之人，或烧香集徒，夜聚晓散，为从者，及称为善友，求讨布施，至十人以上，并军民人等，不问来历窝藏接引，改寺观住持，容留披剃冠簪，探听境内事情，及被诱军民，舍与应禁铁器等项，事发，属军卫者，俱发边卫充军；属有司者，发口外为民。
按：笺释云：「照旧例(嘉Ⅳ：6：2)，惟删闲字不用。」
顺治例与万历例同，惟「探听境内事情」下增小字注云：「若审实探听军情，以奸细论」。又改「口外」为「边外」。


明代律例汇编卷十二  礼律二　仪制
Ⅳ：7	合和御药
凡合和御药，误不依本方，及封题错误，医人杖一百。料理拣择不精者，杖六十。若造御膳，误犯食禁，厨子杖一百。若饮食之物不洁净者，杖八十。拣择不精者，杖六十。不品尝者，笞五十。监临提调官，各减医人厨子罪二等○若监临提调官，及厨子人等，误将杂药至造御膳处所者，杖一百。所将杂药，就令自吃。门官、及守卫官，失于搜检者，与犯人同罪。并临时奏闻区处。
胡琼集解附例
 (一款)
胡Ⅳ：7：1	「光禄寺买办」一款，同弘Ⅵ：95：2；嘉Ⅳ：7：1；万Ⅲ：82：1。
嘉靖问刑条例
 (一款)
嘉Ⅳ：7：1	「光禄寺买办」一款，同弘Ⅵ：95：2；万Ⅲ：82：1。
按：「嘉靖问刑条例」单刻本，此款在祭祀篇，似原拟系于礼律Ⅳ：3「致祭祀典神祇一条下。
隆庆元年陈省刊本「大明律例」将「光禄寺买办」一款系于「仪制篇」「和合御药」条下，与单刻本不合。
合和御药条，顺治律有条例一款。
一、医官就内局修制，本院官诊视，调服御药，参看校同，会近臣就内局合药，将药贴连名封记，具本开写本方药性、治症之法，于日月之下，医官近臣书名以进。置簿历，用尚方司印，合缝。进药奏本既具，随即附簿。年月下，书名，近臣收掌，以凭稽考。煎调御药，本院官与近臣监视，二服合为一服，俟熟，分为二器，其一器御医先尝，次院判，次近臣，其一器进御。
按：此款亦据「明会典」订定。

Ⅳ：8	乘舆服御物
凡乘舆服御物，收藏修整不如法者，杖六十。进御差失者，答四十。其车马之属不调习，驾驭之具不坚完者，杖八十○若主守之人，将乘舆服御物，私自借用，或转借与人，及借之者，各杖一百，徒三年。若弃毁者，罪亦如之。遗失及误毁者，各减三等○若御幸舟船，误不坚固者，工匠杖一百。若不整顿修饰，及在船篙棹之属缺少者，杖六十。并罪坐所由。监临提调官，各减工匠罪二等。并临时奏闻区处。

Ⅳ：9	收藏禁书及私习天文
