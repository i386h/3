<!-- { "loadSidebar": true } -->
一、诸人自缢溺水身死，别无他故，亲属情愿相葬，官司详审明白，准告免检。若事主被强盗杀死，苦主自告免检者，官与相视伤损，将尸给亲埋葬。其狱囚患病，责保看治而死者，情无可疑，亦许亲属告免检覆外，据杀伤而死者，亲属虽告，不听免检。
Ⅵ：161	决罚不如法
凡官司决人不如法者，笞四十。因而致死者，杖一百。均征埋葬银一十两。行杖之人，各减一等。【不如法，谓应用笞而用杖，应用杖而用讯，应决臀而决腰，应决腿而鞭背。】其行杖之人，若决不及肤者，依验所决之数抵罪。并罪坐所由。若受财者，计赃以枉法从重论○若监临之官，因公事于人虚怯去处，非法殴打，及自以大杖，或金刃手足殴人，至折伤以上者，减凡鬪伤罪二等。至死者，杖一百，徒三年，追埋葬银一十两。其听使下手之人，各减一等。并罪坐所由【谓情不挟私，非梯已事者，如有司官催征钱粮，鞫问公事，提调造作，监督工程，打所属官吏夫匠之类。及管军官操练军马，演习武艺，督军征进，修理城池，打总小旗军人之类。】○若于人臀腿受刑去处，依法决打，邂逅致死，及自尽者，各勿论。
弘治问刑条例
（一款)
弘Ⅵ：161：1	一、内外问刑衙门，一应该问死罪，并窃盗抢夺重犯，须用严刑拷讯。其余止用鞭朴常刑。若酷刑官员，不论情罪轻重，辄用挺棍夹棍脑箍烙铁等项惨刻刑具，如一封书、鼠弹筝、阑马棍、燕儿飞等项名色，或以烧酒灌鼻，竹签钉指，及用径寸懒干，不去棱节竹片，乱打覆打，或打脚踝，或鞭脊背，若但伤人，不曾致死者，不分军民职官，俱奏请降级调用。因而致死者，俱发原籍为民。如因公事拷讯，笞杖臀腿去处致死者，依律科断，不在降调之例。(弘277；嘉Ⅵ：144：1)

Ⅵ：162	长官使人有犯
凡在外各衙门长官，及出使人员，于所在去处有犯者，所部属官等，不得辄便推问，皆须申覆上司区处。若犯死罪，收管听候回报。所掌印信，锁钥发付次官收掌。若无长官，次官掌印者，亦同长官。违者，笞四十。

Ⅵ：163	断罪引律令
凡断罪皆须具引律令。违者，笞三十。若数事共条，止引所犯罪者，听○其特旨断罪，临时处治，不为定律者，不得引比为律。若辄引比，致罪有出入者，以故失论。
嘉靖新例
 (一款，嘉靖二十七年刊本)
一、嘉靖陆年贰月拾叁日诏令：内外问刑衙问，今后问拟囚犯罪名，律有正条者，俱合依律拟断。无正条者，方许引例发落。亦不许妄加参语，滥及无辜。
嘉靖问刑条例
 (一款)
嘉Ⅵ：163：1	一、条例申明颁布之后，凡问刑衙门敢有恣任喜怒，妄行引拟，或移情就例，故入人罪，苛刻显著者，比照酷刑事例，奏请降级调用。因而致死人命者，发原籍为民。

Ⅵ：164	狱囚取服辩
凡狱囚徒流死罪，各唤囚，及其家属，具告所断罪名，仍取囚服辩文状。若不服者，听其自理，更为详审。违者，徒流罪，笞四十。死罪，杖六十○其囚家属在三百里之外，止取囚服辩文状，不在具告家属罪名之限。

Ⅵ：165	赦前断罪不当
凡赦前处断刑名，罪有不当，若处轻为重者，当改正从轻。处重为轻，其常赦所不免者，依律贴断。若官吏故出入者，虽会赦，并不原宥。
按：顺治律本条有条例二款：
一、遇直隶及十四省恤刑之期，凡原问官故入等罪，俱不追究。(原注：恐官虑罪及己，不肯辨明冤枉也。则会赦可以类推)
一、以赦前事告言人罪者，以其罪罪之。若系干钱粮婚姻田土，罪虽经赦，其钱粮等项须断处明白。
按：第二款系据「大明令」修定。

Ⅵ：166	闻有恩赦而故犯
凡闻知有恩赦而故犯罪者，加常犯一等。虽会赦，并不原宥○若官司闻知有恩赦，而故论决囚罪者，以故入人罪论。

Ⅵ：167	徒囚不应役
凡盐场铁冶，拘役徒囚，应入役而不入役，及徒囚因病给假，病已痊可，不合计日贴役者，过三日笞二十。每三日加一等。罪止杖一百○若徒囚年限未满，监守之入，故纵逃回，及容令雇人代替者，照依囚人应役月日，抵数徒役，并罪坐所由。受财者，计赃以枉法从重论。仍拘徒囚，依律论罪贴役。

Ⅵ：168	妇人犯罪
凡妇人犯罪，除犯奸，及死罪收禁外，其余杂犯，责付本夫收管。如无夫者，责付有服亲属邻里保管，随衙听候，不许一概监禁。违者笞四十○若妇人怀孕犯罪，应拷决者，依上保管，皆待产后一百日拷决。若未产而拷决，因而堕胎者，官吏减凡鬪伤罪三等。致死者，杖一百，徒三年。产限未满而拷决者，减一等○若犯死罪，听令稳婆入禁看视，亦听产后百日，乃行刑。未产而决者，杖八十。产讫，限未满而决者，杖七十。其过限不决者，杖六十。失者各减三等。

Ⅵ：169	死囚覆奏待报
凡死罪囚，不待覆奏回报，而辄处决者，杖八十。若已覆奏回报应决者，听三日乃行刑。若限未满而行刑，及过限不行刑者，各杖六十○若立春以后，秋分以前，决死刑者，杖八十○其犯十恶之罪应死，及强盗者，虽决不待时，若于禁刑日而决者，笞四十。
弘治问刑条例
 (一款，大明律疏附例)
弘Ⅵ：169：1	一、凡律该决不待时重犯，鞫问明白，曾经大理寺详允，奏奉钦依处决者，各该部院并该科，即便覆奏，会官处决，不必监至秋后。(弘278；嘉Ⅵ：159：2)。
嘉靖新例
 (四款，嘉靖二十七年刊本)
一、嘉靖贰年拾月贰拾日该浙江道试监察御史陈题准：今后处决重囚，务在未刻以前毕事。
一、嘉靖柒年月刑部题准：今后该科三覆奏之外，许囚家属，于临决前壹日，即诉鼓状，科官薄暮封进。就将所诉囚事犯相连同起听决之囚，姓名开注明白，次日朝毕，皇上清心伏念一二时，将应决应留囚数姓名，午前传旨早出，午后不须重复奏请，即便行刑，庶得白日示众，兼免黑夜他虞。
一、嘉靖拾年捌月都察院题准：大辟之科，必于霜降之后，所以象其肃杀之威。至于冬至，阳气始生，断狱非时。以后遵照霜降行刑。
按：此款亦见「大明律疏附例」所引「新例」，谓巡按四川监察御史戴金题，都察院议覆奏准。
一、嘉靖拾叁年肆月刑部题准：法司监候例该枭首重囚病故，除霜降以后，冬至以前，奉有旨处决，俱照例枭首外，其余时月，并虽在霜降以后，冬至以前，若遇圣节等节及斋戒日期，俱照常相埋，具本奏知。
按：死囚覆奏待报条，顺治律有条例二款：
一、臣民有罪当死，三覆五奏，毋辄行刑。
一、禁刑日期，每月初一日，初二日，四月初八日，大祭享日亦禁。
按：死刑三覆五奏，系洪武三年定，见万历己酉刊本大明律卷二十八第二十九页引明会典。
禁刑日，据明会典，系初一日，初八日，十四日，十五日，十八日，二十三日，二十四日，二十八日，二十九日，三十日。与清制不同。
据大明律例，禁刑日期复有，正五九月，闰月，上下弦日，二十四气，雨未霁，天未明，大祭享日。
王肯堂笺释亦云然。万历己酉刊本大明律引「管见」云：嘉靖四十五年题准：「闰月不禁」。
Ⅵ：170	断罪不当
凡断罪应决配而收赎，应收赎而决配，各依出入人罪，减故失一等○若应绞而斩，应斩而绞者，杖六十。失者减三等。其已处决讫，别加残毁死尸者，笞五十○若反逆缘坐人口，应入官而放免，及非应入官而入官者，各以出入人流罪故失论。
嘉靖新例
 (一款，嘉靖二十七年刊本)
一、嘉靖伍年捌月奉圣旨：问理词讼，系是重事。必须分辩曲直，从公处断，使人无冤。为官的，亦都要遵守国法，保惜名节。近年在京在外问理衙门官员，往往任意偏断，不肯审察事情。或循情受贿，不畏法度，以曲作直，以是为非，致令衔冤负屈之人怀揣词状，擅入禁中，伸诉苦情，致有自缢身死者，其情良可眷悯。法司便申明律例，戒谕所属，通行与内外各该衙门知道：今后再有断狱欠明，以致各犯伸冤理枉的，若所愬得实，原问官从重究治。其有为人嘱托的，问刑官不许听从，就将嘱事官，指实参奏究问。如容情不奏，听两京科道官纠劾。若科道官有嘱托，及有知嘱托，容隐不劾，一体治罪不饶。缉事衙门也还要密切访察，奏来处置。但不许挟私诬陷。钦此。
Ⅵ：171	吏典代写招章
凡诸衙门鞫问刑名等项，若吏典人等，为人改写，及代写招草，增减情节，致罪有出入者，以故出入人罪论。若犯人果不识字，许令不干碍之人代写。

明代律例汇编卷二十九  工律一　营造
Ⅶ：1	擅造作
凡军民官司，有所营造，应申上而不申上，应待报而不待报，而擅起差人工者，各计所役人雇工钱，坐赃论○若非法营造，及非时起差人工营造者，罪亦如之○其城垣坍倒，仓库公廨损坏，一时起差丁夫军人修理者，不在此限○若营造计料，申请财物，及人工多少不实者，笞五十。若已损财物，或已费人工，各并计所损物价，及所费雇工钱。重者，坐赃论。

Ⅶ：2	虚费工力采取不堪用
凡役使人工，采取木石材料，及烧造砖瓦之类，虚费工力，而不堪用者，计所费雇工钱，坐赃论。若有所造作，及有所毁坏，备虑不谨，而误杀人者，以过失杀人论。工匠提调官，各以所由为罪。

Ⅶ：3	造作不如法
凡造作不如法者，笞四十。若成造军器不如法，及织造段疋麤糙纰薄者，各笞五十。若不堪用，及应改造者，各并计所损财物，及所费雇工钱。重者，坐赃论。其应供奉御用之物，加二等。工匠各以所由为罪。局官减工匠一等○提调官吏又减局官一等，并均偿物价工钱还官。
弘治问刑条例
 (一款，大明律疏附例)
弘Ⅶ：3：1	一、各处军器局造作长鎗斩马刀牌甲弓箭不如法者，都布按三司堂上委官，各府卫掌印官并管局委官，参问降级。(弘279；嘉Ⅶ：3：1)

胡Ⅶ：3：1	胡琼集解附例
(一款，同弘治例)
嘉靖新例
 (二款，嘉靖二十七年刊本)
