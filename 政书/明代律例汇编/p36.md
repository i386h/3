<!-- { "loadSidebar": true } -->
笞一十【钞二百贯折银一钱】	二十【钞三百贯折银二钱】
三十【钞四百五十贯折银三钱】	四十【钞六百贯折银四钱】
五十【钞七百五十贯折银五钱】	　
杖六十【钞一千四百五十贯折银六钱】	七十【钞一千六百五十贯折银七钱】
八十【钞一千八百五十贯折银八钱】	九十【钞二千五十贯折银九钱】
一百【钞二千二百五十贯折银一两】 	　
嘉靖问刑条例
(三款)
嘉Ⅰ：21：1	一，凡军职犯该杂犯死罪，若年七十以上，十五以下，及废疾，并例该为民者，俱运炭纳米等项发落，免发立功。
嘉Ⅰ：21：2	一、年七十以上，十五以下，及废疾犯该充军者，本身自犯，准收赎，免其发遣。若有壮丁主使，就将主使之人，照例充军。其真犯死罪免死及例该永远充军者，不在此限。
嘉Ⅰ：21：3	一、凡老幼及废疾犯罪，律得收赎者，若例该枷号，一体放免，照常发落。

　　律解附例

(二款，嘉靖池阳刊本大明律例附解)
一、嘉靖七年十二月十四日，刑部题：今后除审有力、军职正妻、与例难的决之人，遵照近年题准折银外，其老幼废疾妇人余罪，其例内一应收赎钞贯，如笞一十，赎钞六百文，折银七厘五毫。……(下文与大明律疏附例所引新例「计开」相同，今从略。)
按：此款亦见明律统宗Ⅰ：21「新增附例」。
一、嘉靖二年九月初三日户部题准：查得先年会议过囚犯折工银则例，每日追银一分。如笞一十，做工一个月，折银三钱。笞二十，折银四钱五分。笞三十，折银六钱。笞四十，折银七钱五分。笞五十，折银九钱。杖六十，银一两二钱。杖七十，银一两三钱五分。杖八十，银－两五践。杖九十，银一两六钱五分。杖一百，银一两八钱。徒一年，折银三两六钱。一年半，折银五两四钱。二年，折银七两二钱。二年半，折银九两三钱。三年，折银十两六钱。五年，折银一十八两。家道稍次者，多办纳不前。又查得见行纳工食则例，徒罪每月纳银一钱。徒一年，该银一两二钱。徒一年半，该银一两八钱。徒二年该银二两四钱。徒二年半，该银三两。徒三年，该银六钱。徒五年，该银六两。杖罪以下，每一十该银一钱，杖一百该银一两。余皆依数准折，俱照轻则折纳工食。通行问刑衙门，问拟笞杖徒流并杂犯准徒罪者，除应该纳赎并审有力，与凡十分无力，及窃盗例皆摆站充徒哨瞭者，照旧外。其稍有力，折纳徒五(？)，并稍次有力，照轻则折收，俱令照依时估折谷上纳，不许折收银两。仍于议罪减等项下，明开某人审稍有力，折纳工价，某人稍欠(次？)有力，折纳工食，籴谷上仓，以备赈济，不许别项支销。
按：此款亦见明律统宗Ⅰ：21「新增附例」。
又按：此款又见王楠「大明律集解」。惟二年九月作三年九月。参看Ⅰ：1所附「新例」后彰健所作按语。
万历问刑条例
(三款)
万Ⅰ：21：1	一、凡军职犯该杂犯死罪，若年七十以上，十五以下，及废疾，并例该革职者，俱运炭纳米等项发落，免发立功。
按：笺释云：旧例(嘉Ⅰ：21：1)「为民」二字，今改「革职」。
顺治例与万历例同。
万Ⅰ：21：2	一、年七十以上，十五以下，及废疾，犯该充军者，准收赎，免其发遣。若有壮丁教令者，止依律坐罪。其真犯死罪免死，及例该永远充军者，不准收赎。
按：笺释云：「照旧例」。今考嘉Ⅰ：21：2旧例与万历例文句有异。
顺治例与万历例同。
万Ⅰ：21：3	一、凡老幼及废疾犯罪律得收赎者，若例该枷号，一体放免，照常发落。
按：笺释云：「照旧例」。旧例嘉Ⅰ：21：3「律得收赎」汪宗元刊本作「律该收赎」。顺治例与万历例同，惟作「律该」，与万历例异。

　　新颁条例

(一款，大明律集解附例)
一、万历二十三年三月十一日本部尚书赵等具题：为议处诈冒笃疾重犯，以昭法纪，以杜奸欺事。题称：查得问刑条例一款，凡奉钦依免死充军人犯，及后逃回，仍照原拟死罪监决。夫以矜疑免死，有复坐原罪之条，而笃疾独无者，以遣戍易至逃回，而笃疾难以复愈也。但人情狡伪，奸弊多端，各囚往往有故伤眼目，自残肢体，希图幸脱者。以役在京在外重犯，但有以笃疾释放，生事犯法，验非笃疾者，俱比照料疑逃回事例，仍坐原拟死罪，庶特恩不至惠奸，而狡囚无所饰诈。等因。于本月十三日奉圣旨：今后重犯称笃疾的，务要查验明实，方与题请。其释放后，再有犯法者，俱照这例行。钦此。
Ⅰ：22	犯罪时未老疾
凡犯罪时虽未老疾，而事发时老疾者，依老疾论。【谓如六十九以下犯罪，年七十事发，或无疾时犯罪，有废疾后事发，得依老疾收赎。或七十九以下犯死罪，八十事发，或废疾时犯罪，笃疾时事发，得入上请。八十九犯死罪，九十事发，得入勿论之类。】若在徒年限内老疾，亦如之。【谓如六十九以下，徒役三年，役限未满，年入七十。或入徒时无病，徒役年限内成废疾，并听准老疾收赎。以徒一年三百六十日为率，验该赎钱数，折役收赎。假如有人犯杖六十，徒一年，已行断罪，拘役五个月之后犯人老疾，合将杖六十徒一年，总该赎钱一十二贯，除已受杖六十，准钱三贯六百文，该剩徒一人，赎钱八贯四百文，计算每徒一月，该钱七百文，已役五个月，准钱三贯五百文，外有未役七个月，该收赎钱四贯九百文之类。其余徒役年限，赎钱不等，各行照数折算收赎。】犯罪时幼小，事发时长大，依幼小论。【谓如七岁犯死罪，八岁事发勿论。十岁杀人，十一岁事发，仍得上请。十五岁作贼，十六岁事发，仍以赎论。】
胡Ⅰ：22附	徒年限内老疾收赎则例(胡琼「集解」)
杖六十徒一年。已行断役一个月之后，犯人老疾，合计总赎该一十二贯。除已受杖六十，准三贯六百文，剩徒一年，该十二个月，准赎八贯四伯文。计算每徒一月，该赎七百文，每日该二十三文三分。已役一个月，准七百文外，有未役十一个月，该收赎七贯七伯文。二个月之后老疾，该收七贯。以后每过一月，除钞七伯文，便见逐月之数。
杖七十徒一年半。已行断役一个月之后，犯人老疾，合计总该赎一十五贯。除已受七十，准四贯二伯文，该剩徒一年半，计一十八个月，准赎一十贯八伯文。计算每徒一月，该赎六伯文，每日该二十文。已役一月，准六伯文外，有未役一十七个月，计收赎一十贯二伯文。二个月之后老疾，该收九贯六伯文。以后每役过一月，除钞六伯文。
杖八十徒二年。已行断役一个月之后，犯人老疾，合计总该赎一十八贯。除已受八十，准四贯八伯文，该剩徒二年，计二十四个月，准赎一十三贯二伯文。计算每徒一月该赎五百五十文，每日该十八文三分，已役一月，准赎五百五十文外，有二十五个月，该收赎一十二贯六百五十文。二个月之后老疾，该收一十二贯一伯文。以后每役过一月，除钞伍百五十文。
　	杖九十徒二年半。已行断役一个月之后，犯人老疾，合计总该赎钞二十一贯。除已受九十，准五贯四伯文，该剩徒二年半，共三十个月，准赎一十五贯六伯文。计算每徒一月，该赎五百二十文，每日该一十七文三分，已役一月，准赎五百二十文外，有未役二十九个月，该赎一十五贯八十文，二个月之后、老疾，该收赎钞一十四贯五百六十文。以后每役过一月，除钞五百二十文。
杖一百徒三年。已行断役一个月之后，犯人老疾，合计总该赎钞二十四贯。除已受杖一百，准赎钞六贯，该剩徒三年，计三十六个月，准赎钞一十八贯。计算每徒一月，该赎钞五百文，每日该一十六文六分。已役一月，准赎钞五伯文外，有三十五个月未役，该赎钞一十七贯五百文。二个月之后老疾该赎钞一十七贯。以后每役过一月除钞五百文，即是其数。如有役过年月并零日，并照数扣算。
总徒四年。准三流之数，并杖一百，折钞三十六贯。(琐言「贯」下有「除已受杖一百，准赎钞六贯，徒」十二字，是也。)四年折钞三十贯。每一年折钞七贯五百文，每月折钞六百二十五文，每日折钞二十二文二分。(琐言作「二十文八分」)已发充徒，若犯人限内年老或废疾，除决过一百，准钞六贯，役过年月日期，照前则例准算，未役年月，亦照数收赎，入官释放。
杂犯死罪准徒五年。折钞四十二贯。每年折钱八贯四伯文。每月折钱七伯文。每日折钞二十三文三分。已发充徒，若犯人限内年老或废疾，除役过月日，照前准算，未役年月，亦照数收赎释放。
按大明律疏附例、明律统宗亦有此例，惟文较简略。读律琐言书末附有此例，今据以校正胡琼集解所附此例讹字。
应槚「大明律释义」所附「收赎钞图」，内「徒年限内老疾收赎」一栏，无「总徒四年」「准徒五年」准赎钞数，遂为后此明律刊本律图所本。清顺治律「限内老疾收赎图」亦至杖一百徒三年止。
Ⅰ：23	给没赃物
凡彼此俱罪之赃，【谓犯受财枉法不枉法，计赃为罪者。】及犯禁之物，【谓如应禁兵器及禁书之类。】则入官。若取与不和，用琼森事，逼取求索之赃，并还主。【谓恐吓诈欺，强买卖有余利，科敛，及求索之类。】○其犯罪，应合籍没财产，赦书到后，罪虽决讫，未曾抄札入官者，并从赦免。其已抄札入官守掌，及犯谋反逆叛者，并不放免。若罪未处决，物虽送官，未经分配者，犹为未入。其缘坐人家口，虽已入官，罪人得免者，亦从免放○若以赃入罪，正赃见在者，还官主。【谓官物还官，私物还主，又若本赃是驴，转易得马，及马生驹，羊生羔，畜产蕃息，皆为见在。】已费用者，若犯人身死勿征，【别犯身死者亦同。】余皆征之。若计雇工赁钱为赃者，亦勿征○其估赃者，皆据犯处当时中等物价，估计定罪。若计雇工钱者一人一日为铜钱六十文。其牛马驼骡驴车船碾磨店舍之类，照依犯时雇工赁直。赁钱虽多，各不得过其本价。【谓船价值铜钱一十贯，却不得追赁钱一十一贯之类。】○其赃罚金银，并照犯人原供成色，从实追征入官给主。若已费用不存者，追征足色。【谓人原盗或取受正赃，金银使用不存者，并追足色。】
弘治问刑条例
(二款)
