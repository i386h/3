<!-- { "loadSidebar": true } -->
一、嘉靖十年七月刑部等衙门议奏：一应军职有犯，俱令运炭纳米等项赎罪。若监追三月不完者，在京就改做工，在外还职折俸。其皇陵等卫及守卫等项官旗厨役人等，犯该笞杖，有碍的决，俱令纳钞。条例所据，可谓曲全。然而犹有所未尽者。盖以军职做工，杂处徒役，名器似为轻亵。纳钞军厨，贫难无措，人情亦所当原。合无今后内外一应军职及前项军厨人等，除有力运炭等项赎罪，若中半折收钱钞外，共有贫难监追赎罪银米钱钞等项军职三月，旗军人等各一月不完者，俱一体先令还职着役，扣除俸米月粮，准抵还官。如此，庶情法曲尽，而官军无憾矣。奉圣旨：都准拟行。钦此。
一、嘉靖二十年九月初二日刑部议题：今后内外问刑衙门将犯该徒罪，满徒三年，并总徒四年，准徒五年，审有力者，每徒一年赎银一十两。稍有力者赎银五两。年终类解兵部，给发各边，募兵使用。其徒三年以下者，仍照旧例施行。奉圣旨：准议。钦此。
按：嘉靖二十七年刊本「嘉靖新例」此款下有注云：「近奉文停止」。「嘉靖新例」所引较简略。

　　嘉靖新例

(二款，嘉靖二十七年刊本「嘉靖新例」)
一、嘉靖拾陆年刑部题准：南京部解钱粮等役，审系有力，并应犯该公罪例该准赎者，送问拟议明白，照旧开坐运灰运炭等项名色，开送工部，不得作为别用。立功军职，照在京运灰赎罪则例，纳银伍拾柒两陆钱，免发立功。已发而年月未满者，亦递减。纳银完日，行合回卫，待限满伍年，方许支俸。不愿者仍发立功。囚徒除盗情并审系无力者照旧编配。如力犹可办，仍照有力稍有力事例，准其纳赎。已发而年月未满者，亦递减纳银。前项叁等纳赎，在京照依旧例，陆续开送工部交纳。其南京并十三省，各按季类解工部，以济大工之用。待工役事毕，各照旧例施行。
一、嘉靖贰拾年户部题准：在外问刑衙门，今后问拟一应轻重罪名，照旧例除贰分本色纸张外，其余捌分，并赎罪，俱要米谷上仓，不许折收，以便侵欺花费。如违，听各抚按等官，严加访禁，坐赃致罪。
嘉靖问刑条例
(五款)
嘉Ⅰ：1：1	「凡军民诸色人役」一款，同弘Ⅰ：1：1。惟「纳料纳米」，嘉靖例改为「纳米纳料」。
嘉Ⅰ：1：2	一、赎罪囚犯，除在京已有旧例外，其在外审有力稍有力二项，俱照原行则例拟断，不许妄引别例，致有轻重。其有钱钞不行去处，若妇人审有力，与命妇军职正妻及例难的决之人赎罪，应该兼收钱钞者，笞杖每一十，折收银一钱。其老幼废疾及妇人天文生余罪收赎钞贯者，每钞一贯折银一分二厘五毫。若钱钞通行去处，仍照旧例收纳，不在此限(万Ⅰ：1：2)
按：顺治例无「应该兼收钱钞」；「收赎」下无钞贯二字。自「每钞一贯」至「不在此限」，顺治例作：「每笞杖一十，各赎银七厘五毫(递加科算，详见律首纳赎例图)」。
嘉Ⅰ：1：3	一、问刑衙门以赃入罪，若奏行「时估则例」该载未尽，及原估粗旧今系新美者，各照时值，占钞拟断。
按：此款系据「大明律疏附例」Ⅲ：81「市司评物价」条「续例附考」及胡琼集解(下文简称「胡」)Ⅰ：23：1修定。
嘉Ⅰ：1：4	「各州县里甲解户」一款，同弘Ⅲ：10：1。
嘉Ⅰ：1：5	「在外徒罪囚犯l一款，同弘Ⅰ：1：2。

明代律例汇编 / 卷一〔名例律〕 / 五刑 / 万历问刑条例
万历问刑条例
(六款)
万Ⅰ：1：1	一、凡军民诸色人役及舍余总小旗，审有力者，与文武官吏、举人、监生、生员、冠带官、知印、承差、阴阳生、医生、老人、舍人，不分笞杖徒流杂犯死罪，俱令运炭运灰运砖纳米纳料等项赎罪。若官吏人等，例该革去职役，与舍余总小旗军民人等，审无力者，笞杖罪的决，徒流杂犯死罪各做工摆站哨瞭。情重者煎盐炒铁。死罪五年，流罪四年，徒罪照徒年限。其在京军丁人等，无差占者，与例难的决的人，笞杖亦令做工。
按：王肯堂「大明律附例笺释」(下文简称「笺释」)云：「旧例无总小旗及举人字，而今增入。旧例有发充仪从，追钱三钱当一月之费。今查惟王府人役应充仪从，与军民人等无干，故删之。炒铁例系律中所载，不可轻删，而万历八年铁冶郎中已革，则亦名存而实亡耳。」
「笺释」所谓旧例指嘉靖问刑条例，今例则指万历问刑条例。后仿此。
清顺治四年所颁「大清律集解附例」(下文简称顺治例)此款与万历例同。
万Ⅰ：1：2	「赎罪囚犯」一款：同嘉Ⅰ：1：2。
万Ⅰ：1：3	一、凡在京在外运炭纳米赎罪等项囚犯，监追两月之上，如果贫难，改拟做工，摆站，的决等项发落。若军职监追三个月之上，及守卫上直旗军人等，纳钞赎罪，监追一月之上，各不完者，俱先发还职着役。扣俸粮月粮准抵完官。其一应纳纸囚犯，追至三月不能完者，放免。
万Ⅰ：1：4	一、凡囚犯遇蒙恩例，通减二等者，罪虽遇例减等，若律应仍尽本法，及例该充军、为民、立功、调卫等项者，仍依律例，一体拟断发遣。
按：弘Ⅰ：16：1；嘉Ⅰ：25：1引此款囚犯上有「在京」二字，此盖万历时所删。顺治例「发遣」下有小字注云：「如窃盗抢夺等项，仍须刺字。枉法不枉法等赃，仍须入官，故云仍尽本法」。系据王肯堂「笺释」增入。
万Ⅰ：1：5	一、问刑衙门以赃入罪，若奏行时估则例该载未尽，及虽系开载，而货物不等，难照原估者，仍各照时值，估钞拟断。
按：笺释云：「旧例(嘉Ⅰ：1：3)云『原估粗旧，今系新美』，似未尽，今改。」顺治例与万历例同。
万Ⅰ：1：6	一、在外军卫有司，但有差遣，及供送人来京犯罪，审无力者，笞杖的决，徒罪以上，递回原籍官司，各照彼中事例发落。
按：笺释云：「旧例(嘉Ⅰ：1：4)云：『凡州县里甲解纳铺户』，似未尽。又逃民律应发回，犯罪逃走来京，例应递回，似不必及。今改。」
顺治例与万历例同。
十恶
Ⅰ：2	十恶
一曰谋反【谓谋危社稷】 	
二曰谋大逆【谓谋毁宗庙山陵及宫阙】 	
三曰谋叛【谓谋背本国，潜从他国。】 	
四曰恶逆【谓殴及谋杀祖父母父母、夫之祖父母父母、杀伯叔父母姑兄姊、外祖父母及夫者。】 	
五曰不道【谓杀一家非死罪三人，及支解人，若采生造畜蛊毒魇魅。】 	
六曰大不敬【谓盗大祀神御之物，乘舆服御物，盗及伪造御宝，合和御药，误不依本方，及封题错误，若造御膳误犯食禁，御幸舟船误不坚固。】 	
七曰不孝【谓告言呪骂祖父母父母。夫之祖父母父母。及祖父母父母在，别籍异财，若奉养有缺。居父母丧，身自嫁娶，若作乐释服从吉。闻祖父母父母丧，匿不举哀。诈称祖父母父母死。】 	
八曰不睦【谓谋杀，及卖缌麻以上亲，殴告夫，及大功以上尊长小功尊属。】 	
九曰不义【谓部民杀本属知府知州知县，军士杀本管指挥千户百户，吏卒杀本部五品以上官长，若杀见受业师，及闻夫丧，匿不举哀，若作乐释服从吉及嫁娶。】 	
十曰内乱【谓奸小功以上亲，父祖妾及与和者。】 	
八议
Ⅰ：3	八议
一曰议亲【谓皇家袒免以上亲，及太皇太后皇太后缌麻以上亲，皇后小功以上亲，皇太子妃大功以上亲。】	
二曰议故【谓皇家故旧之人，素得侍见，特蒙恩待日久者。】 	
三曰议功【谓能斩将夺旗，摧锋万里。或率众来归，宁济一时。或开拓疆宇，有大勋劳，铭功太常者。】 	
四曰议贤【谓有大德行之贤人君子，其言行可以为法则者。】 	
五曰议能【谓有大才业，能振军旅，治政事，为帝王之辅佐，人伦之师范者。】 	
六曰议勤【谓有大将吏谨守官职，早夜奉公，或出使远方，经涉艰难，有大勤劳者。】 	
七曰议贵【谓爵一品，及文武职事官三品以上，散官二品以上者。】 	
八曰议宾【谓承先代之后为国宾者。】 	

Ⅰ：4	应议者犯罪
凡八议者犯罪实封奏闻取旨，不许擅自勾问。若奏旨推问者，开具所犯，应议之状，先奏请议，议定奏闻，取自上裁。【议者谓原其本情，议其犯罪，于奏本之内开写，或亲，或故，或功，或贤，或能，或勤，或贵，或宾，应议之人所犯之事，实封奏闻取旨。若奉旨推问者，才方推问，取责明白招伏，开具应得之罪，先奏请令五军都督府、四辅、谏院、刑部、监察御史、断事官集议，议定奏闻，至死者，唯云：准犯依律合死。不敢正言绞斩，取自上裁。】 ○其犯十恶者，不用此律。
弘治问刑条例
(五款)
弘Ⅰ：4：1	一、各王府不许擅自招集外人，凌辱官府，扰害百姓，擅作威福，打死人命，受人投献地土，进送女子，及强取人财物，占人妻妾，收留有孕妇女，以致生育不明，冒乱宗枝，及畜养术士，招尤惹衅，无故出城游戏。违者，巡抚巡按等官实时奏闻，先行追究设谋拨置之人。应提问者就行提问，应奏提者奏提。杖罪以上官员，奏请降调边方。旗校舍余人等，发边卫充军。(弘99；嘉Ⅰ：4：4)
弘Ⅰ：4：2	一、凡王府发放一应事务，所司随即奏闻。必待钦准，方许奉行。若不奏闻，及已奏不待回报，擅自承行者，一体治以重罪。其在京各王出府之日，法司即查前例，通行长史司，知会遵守。(弘102；嘉Ⅱ：20：1：万Ⅱ：20：1)
弘Ⅰ：4：3	一、各处郡王并将军中尉，凡有奏请，务令长史司具启亲王知会，参详可否。若应该具奏者，然后给批，差人赍奏。如违，该衙门将赍奏人员并教授一体参究。其所奏事件，仍行长史司，具启亲王查勘参详，明白具奏，方纔施行。若机密重事，或与亲王事有干涉，及郡王分封相离窵远，不在一城居住者，许令径自具奏。本府将军以下俱启王代奏。若事与亲王无干，及不系机密重情，无故蓦越具奏者，所司备查前例上请区处。若已经参详，奏行勘问未结，重复奏扰，就将奏词立案不行。(弘101)
弘Ⅰ：4：4	一、各处郡王除正妃外，妾媵多不过四人。镇国辅国将军除正夫人、奉国将军除正淑人外妾媵各不过三人。镇国中尉除恭人，辅国中尉除宜人，奉国中尉除安人外，妾媵各不过二人。生子之日，先行开具姓名奏报。以后请名请封，庶无僣差。若是滥收过数，将辅导隐匿不奏官员，参提究问，奏请降调边方。(弘104；嘉Ⅰ：4：2)
