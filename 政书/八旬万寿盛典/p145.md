<!-- { "loadSidebar": true } -->
　　皇上自御宇以来克敬
　　上天肸蠁丰融毎嵗三举
　　大祀防礼
　　方泽
　　躬诣
　　坛陔
　　亲奉圭瓒契
　　昊縡协
　　坤灵此钦若之念敬信之原所由受天监而懐多福也我祖
　　宗以谟烈肇基功徳显赫用敷遗后人休维
　　皇上继序绍闻以一身兼创守之任觐
　　光扬
　　烈仰
　　穆率
　　昭钦承
　　彛训如见羮墙此聪聴之念纉
　　绪之
　　本所由绳
　　祖武而昭来许也若夫
　　临御之处署书勤政
　　行在之所秉烛徯章
　　御门厪勅防之思待旦作晏眠之歌畴咨尠晷昃之暇疏奏无一夕之淹慎重弼教审克惟允以万防之恒勅征百度之用贞所由求厥宁而观厥成也至于孩养黎元所重民食勤耕耤于四推咨雨旸于三时金堤虹缭河出荣光石防云亘海不溶波复轸如伤之懐普非常之
　　赐免正供四豁漕粮二其它蠲积逋加赈防者不可以数计此固非南山禹甸嘉糓稷播所得睎其万一者也若乃秉知人之哲开博选之路厘毛揽翮抽沦掇沈察京宷计外吏崇实政重亲民用能众绩咸熙吏治烝烝雅有之曰维君子使言奉职尽力也又曰维君子命言不失职也故文徳则防四库跱七阁建辟雍举特科观乎人文以化天下虽棫
　　朴菁莪南有嘉鱼不足为其光华彪炳也武功则平凖噶尔定两金川挞回部犂乌什徕甸靖台湾大勲九集拓地二万虽六月采芑江汉常武不足为其扵铄震叠也礼制则辑防典图礼器秩从祀绘勲臣宴千叟表百官经曲之等轨物之度防防份份莘莘济济虽皋门应门肆筵授几食饮君宗不足为其纤悉备具也乐律则编律吕谱诗歌奏中和舞庆隆铭钟磬备回畨骧咸腾防符韶莭濩虽灵台枞镛鹿鸣笙簧不足为其广大清眀金声玉振也
　　圣徳之懋聪眀亶智勇锡则广运迈于缉熈
　　圣学之粹盘论日新扆绘无逸
　　经筵诵抑
　　临雍讲徳则念典崇于临保
　　圣治之大五福诞旉八粃由弭荡休徳镜清砥平攸
　　暨之羙百倍泂酌
　　圣制之备文集千有余萹诗编五万余首阐史鉴以擥纲考同文以统均大成是集羙富具并徳音秩秩民辟之纪至若
　　六龙于狩
　　清跸展义
　　四诣盛京懐
　　丰芑
　　六幸江浙以观民风燔柴泰山殷祀少室
　　登五台以柔逺
　　适津门而问俗山荘谚夏木兰狝秋武
　　阅香山文征
　　阙里以休以助无非事者时迈之举又非陟巘降原夹皇溯过所得嫓其裒对也于是泰阶告平信星昭见玉烛调乎四时珠囊叶于五纬休征丕应毕萃人事
　　八旬曼夀
　　五叶余庆谱牒所录绳绳振振
　　圣瑞也大法小防悃愊无华夙夜寅恭忠爱自荩臣瑞也耆英观光稽古荣荣文武襃然三为举首士瑞也数世同爨义门树声百年皤髪元孙加膝民瑞也忠厚成福行苇无以过太平饱徳既醉不能加贞符嘉贶莫此为盛是以殊方慕义絶徼来享哈萨克拔达山布鲁特安集延痕都斯坦廓尔喀之俦咸企王防朝鲜冠帯以纳賮琉球航栈以朝正暹罗遵轨以献悃南掌梯徼以懐憓越在安南匪惟内首禀朔其名王至不惮万里之逺蛾伏
　　阙廷焉以视徐方来庭北国奄受侈陈王猷之塞诚不足拟于我
　　朝之盛也
　　皇上乃圣不自圣犹日孜孜以
　　念用庶征为建极锡福之本镌诸昭华以迓亿万年无疆之休臣窃不自揆慕召康公尹吉甫之流愿附于羣雅之末谨撰雅一篇凡九章章十二句以效拜飏之义焉
　　维
　　清承运景福孔新我
　　皇缵服纯嘏载申维
　　天有命维
　　皇其寅之维
　　祖有训维
　　帝其宣之受禄于
　　天宜祚于
　　前【臣】拜稽首
　　天子万年【一章】
　　皇图厥政罔或不蘉乃慎乃省乃勅防康
　　皇爱厥众以莫不嬴乃疆乃畎乃恭生生民之宁矣政
　　之成矣【臣】拜稽首
　　天子万龄【二章】
　　皇有
　　天职畴叙有秩
　　皇有
　　天禄畴不家食蔼蔼萋萋廸简在
　　皇室言告于
　　天言爵于
　　祏以弼以翼以亮
　　皇安邦国【臣】拜稽首
　　天子万福【三章】
　　文命溥将
　　文思广被爰雝爰备爰蔚爰贲匪惟贲之又果毅之匪
　　惟蔚之秉
　　徳畏之九成丕吿式侯式尉【臣】拜稽首
　　天子万嵗【四章】
　　于昭
　　圣徳允翕
　　帝縡学以缉熙克自敬止敬乃用乂万国乐恺大哉皇言如山如海贡歌正范典谟布在【臣】拜稽首天子万载【五章】
　　皇于省方四海齐轨匪绍匪逰吉五十里或补春祺或
　　助秋祉乘石之洗民之燕壴
　　翠华之莅民之倚恃【臣】拜稽首
　　天子万纪【六章】
　　肆
　　皇天降康元符载协维嘉有禾维仙有蝶维彼吉帛匪瑞
　　应之饰
　　宗枝芘本
　　天潢流浃曽曽元元仍仍云云曼衍于玉牒【臣】拜稽首天子万叶【七章】
　　东逾泰逺西越防汜幽都交阯声教攸暨道路如砥山河如矢贡其每牛虽马象兕乃
　　命舌人其体委之【臣】拜稽首
　　天子万禩【八章】
　　洪惟我
　　皇
　　徳冠来寓
　　绩迈往宙
　　天无私覆
　　地无私载
　　祖
　　宗无私佑千亿百禄庶征辐凑式永念之俾凝承于纯佑【臣】拜稽首
　　天子万夀【九章】




　　八旬万夀盛典卷八十五
　　钦定四库全书
　　八旬万夀盛典卷八十六
　　歌颂【六】
　　万夀恭拟南交问答一篇【谨序】
　　【协办大学士吏部臣尚书而广总督公】福康安
　　皇上御极之五十有五年秋八月恭遇
　　圣夀八旬大万夀醲化匝洽
　　湛恩汪濊东西朔南外暨裔夷君长靡有小大奔走偕
　　来蒲伏
　　阙廷【臣】奉节在粤经理安南国纳欵事成
　　皇上俯念【臣】世受
　　国恩夙侍
　　禁近
　　特命还
　　朝与乎拜舞之列并带领安南国王阮光平以来俾得仰瞻
　　云日遂其夙夜祗慕歆向延跂之私忱自始戒涂以逮
　　伏谒
　　山庄举凡宴劳
　　锡赉胪句典属所司孰为旧典孰为
　　新恩胥出
　　睿裁所以示
　　慈恵而式绥徕者典盛礼隆既优既浃荒服末藩瞻天仰
　　圣欢若家人戴
　　巍巍履翼翼从容餍饫口不能言抒为讴吟
　　防至周也
　　泽至渥也惟是躬际
　　昌辰在
　　廷臣工咸有撰述冀以宣
　　上徳而摅下情【臣】受
　　恩深重恭逢
　　盛典不敢以拙于文辞辄自缄黙洪惟我
　　皇上膺八徴向用之庥啓
　　万夀无疆之袠
　　至圣
　　至诚立隆万古绍
　　天阐绎缉熙光明与
　　帝合撰匹羲嫓轩自
　　御极以来五十五年
　　敬
　　祖之诚
　　法
　　天之猷
　　勤政爱民之实与夫
　　典学髙深
　　武功显铄以及幅员之广瑞应之孚无一不辏其极盛稽诸往牒亹闻罕见即欲万一仿佛如
　　今日者抑未之有夫
　　大徳之必得位禄名夀徴诸中庸我
　　皇上至徳之运如此诸福之应如此日引月长延洪曼羡于亿万年者曷有纪极岂【臣】谫陋所能殚述第即职事所及举阮藩之敬询
　　圣主徳威福夀与【臣】所以具答之者作南交问答一篇言由译达情冩心藏谨拜手稽首以献
　　安南国长阮光平遣其兄子光显诣
　　阙求欵奉章匍匐闗前愿上言
　　大皇帝名大鸿胪誓今以往世世子孙长为臣仆比
　　古徼外属国【臣】封章驿
　　闻
　　皇帝曰俞
　　天既全付予巩图宁兹炎徼芸生非予苍赤非予怙冐爰降防允请引之天衢居之译馆班之乎
　　帝庭九賔之下饭之珍饭觞之雕觞肴之以犓牛之腴薄耆之炙享以鸡寒佐以秋黄笾焉而有稲粱穱麦粔籹餦餭筐篚焉而有齐缕郑绵秦篝蜀锦金华之舄悬黎结绿纱谷之裳属佽飞之吿获中于菟于神鎗陈豹仗之末
　　赐螭陛之旁
　　示服猛而饫鱻咸交駴而旁皇蓼萧既奏
　　帝庸作歌
　　丹豪垂露倬乎
　　天章阮光显拜手稽首退而竢
　　命阁【臣】承
　　防书
　　敕归
　　锡厥长俾王其国延及奕防奉我
　　大清作我南藩其亦有庆乃
　　命吏遣出畺阮光显炎陬黔首愚戅懵昧习于国
　　俗初未尝识中国也至是詟于
　　威棱涵濡于
　　至徳厯游庄馗见闻殊昔还复于国王而言曰嗞嘻乎
　　向壹不知圆穹所覆方舆所载曽有
　　仁夀之域至乎斯也忆自敂闗伊始迤逦而达于椘豫之境陆有车水有舰云集辐辏而至者意其为大都剧邑之防耶道如砥屋如栉蹈和鼚豫而处者意其为神臯奥区之胜耶至于瞻
　　宸极于向晨朝
　　龙墀而初昼烂振袂以霞飞藻爓烺于虹廇将所称蓬阆樊桐者非耶乐聴钧天噌吰镗华酌既陈万舞就列铿鲸钟伐鼍皷竽瑟繁防撙撙揔揔纡纡逢逢金支翠葆霓旌月佩飒以舂容鳯薮麟棷缤纷熠煜平地变现不知所出六茎六英咸池咸黑不闻厥声古有其説今者震于耳矣莫测其为钟为吕何隂何阳骇于目矣莫测其为文舞为武舞猗缀兆长洞扵心矣莫测其为韶为濩抑诚云门抑诚大章虽有电光之舌雕龙之辩固不能尽诸词矣国王矍然而起曰
　　圣主之世防雨所及罔不沾濡恵风所被罔不嘘拂小国
　　僻处徼外
　　皇上锡以土宇畀以封号维
　　天好生维
　　皇再造罔极之
　　恩莫能名报藐兹荒裔抑犹腼然人也未见圣若弗克见
　　岂可生
　　圣人世为
　　圣人氓而弗亲覩
　　圣人者乎明年庚戍恭遇
　　圣主八旬万夀庶几从九夷八蛮七戎十狄之后备爻闾
　　门外之数以展微忱以观
　　昌会于是缮郛郭饬畺圉择留守理羁靮季春之吉涓辰肃装驱而就道叩镇南之闗泛苍梧之江与督粤使者相见言敢吿执事敬从后尘驺铃既发心趋
　　帝都所过山川城郭之壮丽人物之秀伟戎行之整饬盖非其兄子光显之所能殚述者国王衎愉眙愕竟昔不自胜于是过使者而问曰至矣哉
　　圣朝郅治之隆也览百物之殷昌与士民之阗溢濬亩为浍輑隄成畦厥原桑麻厥利蚕织渊客鬬其珠琲和氏献其尺璧至于翘闗超距之伦防犀渠执莫邪而陈者金钲一振牙旗毕举烁乎皇哉毋论小国荒陋之规模不容同日语即唐虞夏商周以来中华令辟克恭克乂小治小康有徳业可称道者亦乌从有是窃意使者遭逢
　　隆盛仰依
　　日月之光敭厯中外见见闻闻固宜防其治平以发蒙
　　而振瞆焉使者乃敛容正襟答曰方
　　今之世治矣安矣蔑以加矣然亦知治安之所由致乎夫
　　大圣之宣豫也以盛徳徳无不包而所尤重者莫先于敬
　　天
　　法
　　祖
　　勤政
　　爱民
　　皇帝懋膺
　　綂绪昭事翼翼本防恪以敬奉
　　苍昊初辛祈谷首夏雩雨既扬柴于
　　元穹复荐琮于
　　黄墠毎嵗
　　三大祀必
　　躬亲之先三日而洁斋通神明于沕穆野庐拂涂掌舍设柢青旂绥绥苍龙孔阜廪乎淩兢濯乎濩肃凝承以
　　对越俟翼日而吿防于是清尘洒道星陈而天行奉辇而只步鏄钟宣间众奏帗翿立干戚舞九变叶成六
　　清敬侑惟
　　圣人之荐馨懿阐
　　禔而昭
　　贶春秋报祀禘祫烝尝升歌
　　九庙以致福受
　　厘天下咸钦
