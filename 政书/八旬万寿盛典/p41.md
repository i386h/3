<!-- { "loadSidebar": true } -->
　　上谕本日毕沅奏逆囘进逼兰州焚烧闗厢省城眼前失事已飞札文绶等调兵防勦复札富勒浑雅徳调河南山西兵前赴西安聴调并恳迅发京兵熟悉军务大臣带领前往等语昨已谕阿桂令其即由河南星赴甘肃今逆回如此猖獗阿桂应迅速遄行现派尚书和珅额驸拉旺多尔济领侍卫内大臣海兰察防军统领额森特驰驿前往甘肃并派巴圗鲁侍卫带健鋭营兵二千名火器营兵二千名即日分起迅速前往如和珅等先到甘省即行调遣办理俟阿桂到彼即交阿桂接办和珅仍即回京供职
　　御制确信【辛丑】
　　弥月缱兰州确信披驿至河州虽已复兰州解严未【撒拉尔畨回肆逆一案自三月三十日奏到以来厪念昨四月初六日据勒尔谨奏已克复河州省城围解并有半月成功之语意谓事可速蒇乃今已及弥月直待大学士阿桂尚书和珅先后到兰州奏明实在情形披阅始觉明晰然得信已遅致误事机实堪愤懑】荘凉兵初集贼暂向山避【勒尔谨奏甘肃提督仁和凉州总兵徳宁等带兵赴兰州恊勦奋勇杀贼圗钦保复手刃数贼将贼众击退逃窜入华林山】时来窜焚扰城门原尚闭【四月廿九日据阿桂和珅奏伊等未到之先兰州西南闗外一带通贼处所贼人竟敢往来彺意抢刼民间牲畜口食并扵烧剰民房内藏匿乗间放火又扵黑夜不过数人潜至城下骚扰而守城兵丁虚张声势施行鎗炮彻夜张皇和珅到彼始严饬禁止并捜捕杀贼数人又各路所调之兵零星防处不俟力齐催令打仗以致间有伤亡士气不振现在阿桂等申明军律激励戎行并安设卡栅彼此接应又扵山间札一大营照料各卡俾贼知大兵逼近不敢不昼夜防守民心亦渐安贴等语如此办理始渐有就绪览奏畧慰知贼渠将不日就擒矣】勒尔谨诳奏谓半月功遂因命所发兵中途回以暨【前勒尔谨奏现在所调各路官兵先后到兰惟有公同啇酌四路擒勦并分派汉土官兵分途前往预偹擒拏半月可以成功等语阿桂于途中闻此信遂令头起领兵之人不必前往旨而回奏到因将所发健鋭火起营京兵撤回其前调川兵及阿桂山兵亦经勒尔谨咨撤庸臣轻举败事未见靣目顿止援兵以致遅误实为可恨设无此奏京兵及川兵阿拉山兵均早抵兰州可以一鼓擒灭兹阿桂和珅复奏请选调川省曾经出师之屯练兵一千名阿拉山兵七百名兼程赴兰恊同勦捕此亦无聊之计虽现在军容整顿壁垒一新奏功指日可期而前此举碁屡易贻误已多言之徒増惭恚耳】和珅及阿桂先后到次第乃据实情报庸臣败国事我兵初到兰众力未齐备率即驱之战而又乏董帅一二致伤亡遂乃馁士气绿旗兵本怯闻战先惊悸设京兵弗回此时将逮至举碁屡易着兵法之所忌二臣【谓阿桂和珅】调川兵是亦无聊计申律励戎行鼓旗重新示偾辕虽抵罪贻悮已不啻功虽指日蒇旰食徒増恚庸臣谁所用自责志吾媿御制阿桂奏报扑殱贼营已诛贼首蘓四十三诗以志
　　事【辛丑】
　　畨回滋事信竒谈啸合千人死守甘邪教縦能令志固元戎原是用兵谙【前以撒拉尔畨回蘓四十三肆逆官兵围之于华林山而贼众甘为死守阿佳节次奏报调派官兵安设木卡防絶水道诸务办理皆合机宜】填壕扑栅羣心奋防水焚粮众力戡乃得一朝破巢险犹然数百冒锋酣【六月廿一日巳刻据阿桂等奏到于本月十五日令海兰察明亮率同领队大员并侍卫章京等带领官兵屯练降畨及阿拉山兵先在卡邉埋伏相机进攻乗密雨时出贼人不意将枝捆土袋抛填贼人所掘壕沟我兵奋勇直进哈当阿带领川省降畨首先跃入壕内与贼匪搅杀官兵抛掷火弹乗势拥进勦杀贼众占得贼卡贼壕俱经折毁填塞海兰察明亮督率官兵逺则鎗箭齐发近则短兵相接各路官兵咸懐振奋分占墈上贼卡海兰察明亮又拏立木栅带兵直扑贼营痛加剿杀抛射火箭火弹烧毁帐房板屋夺获贼人刀矛鸟鎗无余贼窜回华林寺死守呈騐割得贼首一百二十余颗随令前此擒获监禁之贼党家属逐一办认据认出首逆苏四十三韩一提把拉周阿浑即张懐徳马黒提卜等首级确凿无疑并据投出老敎杜山别等供称贼人被杀死并带伤者三百余人所存残败贼党尚有二百余人遁入华林寺不敢复出现令官兵四靣围架炮轰击数日之内即可勦戮浄尽等语因明降谕旨将首先奋勇出力之海兰察明亮并哈当阿交部従优议叙其余在事出力员弁及受伤阵亡官兵查明分别议叙优恤降畨等槩行赏给一月钱粮以示奨励并令阿桂将苏四十三首级传谕各省枭示俾回民共知儆戒】异防狠戾撒拉尔馘矣倡狂四十三不屑红旗飞报防但云蒇事更云慙
　　御制阿桂奏报浄勦畨回信至诗以志事【辛丑】
　　贼首虽斩阵余党十遗四乃竟弗出降死守华林寺釡困仍鬪延廿日弗溃邪教固人心亦诚大竒事筑栅近逼之火攻下策试縦拚命跳跟围戮无噍类勦回勣斯蒇飞章驰信至【贼首苏四十三先扵六月十五日经阿桂令海兰察明亮等督率官兵直入贼壕勦杀贼众割取首逆苏四十三等首级其余党四百余人尚死守华林寺思欲乗隙突围窜逸兹阿桂奏报于七月初六日海兰察明亮率同侍卫官兵等由华林寺扑入重重围裹抛掷火弹鎗箭齐发短兵砍杀生擒贼六十七名割取首级四百五十寺内躱藏余贼殱戮无遗不致一名漏网等语】因思一月前贼或纷迸避尔时围未周【使贼于一月前未立木栅时冲突而逃追捕正自费力毎召见军机大臣等豫谕及此然贼众自兰州被官兵击退后即死守华林寺俾我兵得拏栅环攻尽数勦杀不防遗孽实感上苍恩赐也】鸟防艰罗致知不足为患当更延乆滞负嵎待尽殱诚感
　　天所赐然世有逆民即为君徳累敎化所未孚言及惟抱愧
　　乾隆四十九年五月
　　命大学士公【臣】阿桂防同尚书授陜甘督【臣】福康安等统兵勦捕甘肃石峯堡回匪是月首逆田五伏诛余党悉平
　　乾隆四十九年五月二十日奉
　　上谕甘省逆回滋事未能迅速勦灭已派福康安带领巴图鲁侍卫章京等前往勦办着再派阿桂带领侍卫章京并京兵一千名分作五起阿桂先带领头起由驿起程従河南一路行走前往其随带军机处司员并着一体驰驿
　　又奉
　　上谕现令阿桂前往甘肃防同福康安办理勦贼事宜所有福康安佩带之钦差大臣闗防即可令阿桂作为将军印信福康安海兰察五岱等并为叅赞大臣恊同经画至届期进勦时贼匪内有应诛戮者即行诛戮若俘获贼首要犯酌防数名派委干练官兵防送迅速解赴热河务饬该解员等沿途小心防防毋稍疎縦并于起解时飞咨所过省分督抚严饬地方文武员弁按站派兵恊同防解
　　御制陜甘总督福康安奏勦洗隆徳店山梁贼匪诗
　　以志事【甲辰】
　　狂回倡新教潢池煽孽氛緑旗兵多懦是用遣重臣巴图鲁侍卫速领扫邉尘【甘省逆回田五等倡兴新教纠众滋扰自四月十五日起事至今两月该督提等虽屡经杀贼并殱毙贼目田五等而督李侍尧不早赴军营督剿提督刚塔不严筹邀截又緑营兵丁懦怯无能致贼匪于马家堡马营街两次翻山逃窜复得纠党肆出扵隆徳静宁伏羌之店鹿鹿山石峯堡等处勾结抢掠因命尚书福康安与领侍卫内大臣海兰察率领巴圗鲁侍卫等带领西安旗兵及调宁夏阿拉山等处官兵进勦并即命福康安为陕甘縂督督兵勦贼】次第发京兵健鋭火器军统之以宿将威名天下闻【福康安既唘兵行复先后命大学士阿桂尚书复兴带领健鋭火器营劲旅二千名分队前进以期迅扫贼氛】虽彼小么麽何足称敌人肆掠其罪重迅靖期安民福康安先至旗鼓乃一新【兹福康安已扵六月初七日先抵隆徳军营即命传防将李侍尧革职戴罪军前効力刚塔革职拿问整顿兵力定期进勦军威壮盛壁垒一新】逆贼慑防胆巢穴保死频石峯厥巢穴店为户门恃此为守御蚁聚更蜂屯四路直攻进【逆贼分窜至伏羌城外即据五岱等殱戮三百余名又据傅玉奏于鹿鹿山杀贼六七十名而店及潘陇等山梁均劄有贼营为贼人门户其巢穴及潘陇等堡先是屡经传谕福康安先洗隆徳店等处之贼以次捣石峯堡贼巢兹据福康安奏扵十一日丑刻挑选奋勇弁兵三四千名分为四路令凉州镇縂兵蘓灵叅领阿满防带固原凉川兵由正路进攻兵策卜坦三品职衔法灵阿巴圗鲁章京等带延緌肃州宁夏兵为一路攻其左巴圗鲁叅领巴逹玛副将和伦带撒拉尔旧教回兵为一路攻其右阿拉山公多尔济色布腾带兵为一路攻其傍海兰察带领巴圗鲁侍卫等在各路诱贼勦杀复令侍卫台斐音阿福宁领兵往来邀截并分兵于后聫络放卡又旺沁班巴尔带宁夏满兵阿拉山兵在大兵后策应莽古赉催儧进勦官兵干粮幷火药铅弹并知防五岱同日进攻福康安仍带领巴圗鲁侍卫督催各路指示攻勦禨宜】一可当百羣大輮与大辰战至酉申贼众乃大败逃窜迸纷纷营卡夺十余山梁据以陈【官兵分作四路前进合力截杀至辰刻防齐士气振奋鎗箭齐发拜唐阿萨克丹布鎗毙骑马贼目一人官兵等奋勇追击杀死贼人二百余名生擒贼三十余名夺得贼人所占山梁贼营四座贼卡十余处器械帐房牛羊粮食无数海兰察等追赶败窜余贼又杀死一百余名是日官兵即扵所得贼营屯劄并扵左右山梁放卡驻守捜捕余贼以清粮道即统兵进攻石峯堡直捣贼巢此次福康安海兰察等带领官兵初次进勦即能迅速扫清店贼匪可嘉之至因各赏给大小荷包并命查明出力员弁分晰具奏交部议叙】将进攻石峯指日防音臻
　　御制大学士阿桂陜甘总督福康安奏殱擒石峯堡贼回浄尽志事三十韵【甲辰】
