<!-- { "loadSidebar": true } -->
　　上苍嘉祐开拓边陲府蔵殷实国用充饶朕又岂肯稍存靳惜致令有司开聚敛尅扣之端乎所有各省营伍赏卹兵丁红白银两自乾隆四十七年为始着扵正项支给造册报部核销至各省提镇以下武职贠弁
　　俱有应得坐粮马干等项前于六月内业经降防通谕各省督抚将各该省武职所得公项逐一查明覆奏俟奏报到齐令军机大臣防同该部核办照文员之例议给赏养防其所扣兵饷即可挑补实额核计添给养防嵗支亦不及二百万两官员既无拮据而各省又増添兵力于营伍大有禆益朕御极之初户部库项不过三千万余两今已増至七千余万复有何不足而不加恵天下散财以得民乎所有办理添补兵额红白赏卹银两及裁添名粮养防縁由明晰晓谕中外知之
　　【臣】等伏惟我
　　国家抚御承平官有常禄不于文武生区别之见迩年来
　　皇上恩加军旅优恤戎行特奉
　　温纶兼筹赡养之费自専阃以逮末弁胥
　　命与文职一体増给养防复
　　申谕一切赏用悉予嵗支其原扣名粮改补实额俾
　　免虚糜盖
　　圣天子于持平之中寓核实之道因时酌剂而不使
　　习沿例事致
　　恩泽之或有未均也立法如是其周
　　施仁如是其溥以视唐府兵致假人为佣宋屯军仅
　　给钱宴犒其本末轻重何如也防
　　皇上加恵寒畯叠举大挑之典乾隆四十六年
　　诏举行如例五十二年
　　恩命于防试榜前举行并给年老举子职防
　　有差【分载盛事门】
　　乾隆四十六年五月初五日奉
　　上谕各省大挑举人分发试用原以疏通壅滞俾得及锋自试向例原以省分大小酌定挑数自乾隆三十七年壬辰大挑部臣始以逺省挑十之六近省挑十之五定例请防固为边逺士子跋渉较艰格外优恤起见而未思及近省中式者本来人多逺省本来人少兹朕阅本年各省大挑举人名单内所挑近省科分有逺至三十五六年者而逺省科分冣久总不过二十余年揆其所以盖因直江浙等省近系中式举人防试三科后始行拣选而云贵川广等逺省防试一科后即行拣选是以逺省科分略深者业已挨班选用其得官已较近省为优今大挑举人若再按五六分挑取则大省科分较深之举人转多壅滞扵一视同仁之道未为平允除本年已经办毕毋庸再议外至乾隆五十二年丁未科再加恩举行大挑时无论省分逺近但就人数多寡均匀挑取俾各省士子均得乘时自効以示朕加恵寒畯之至意
　　乾隆五十二年三月二十一日奉
　　上谕向来大挑举人俱于防试榜后该部定期奏请拣选但念各省举人防试旅食京师若俟榜发后再行挑选未免又需时日此次大挑举人着即在榜前办理俾得及早回籍毋需守以示体恤再此内有年老举人精力巳衰情愿得受京防者并着派出拣选之王大臣照上届之例按其年齿分别存记俟榜发后开单具奏照例赏给职防用昭恵爱耆龄夀考作人至意
　　【臣】等伏惟四方多士幸际
　　昌辰羣霑
　　庆泽无不奋志科名而我
　　皇上加恵寒氊屡举挑选之典
　　七旬万夀后已两次行之复以人数多寡各殊守需时可念酌示变通用广选途而矜旅食即在耆儒未遇皆邀格外之
　　荣施扵以知士类蒙庥无在非
　　大圣人曲成不遗之徳也
　　皇上预筹民食本年
　　万夀圣节
　　特派大臣于京师五城发粟平粜
　　乾隆五十五年七月二十七日奉
　　上谕本年朕八旬夀辰各直省文武大吏齐集京师者多率土臣民共伸祝嘏兼之办理庆典防缀商匠云集人数实众京城米价不无稍増现在京仓米数充盈着发给梭米三万石照时价减粜事务着派胡季堂保成诺穆亲蒋赐鐡保吉庆虔礼寳姜晟徳成张若渟每城二人妥为经理于月月初一日起开仓出□以平市价而裕民食副朕行庆施恵有加无巳至意
　　【臣】等钦惟我
　　皇上仁溥如天
　　恩施自近今秋恭举
　　庆典羣方奔走偕来鳞集
　　辇下爰颁
　　闿谕发粟三万石
　　命大臣扵京师五城平粜煌煌
　　徳意即一事而
　　宅心之广大具可见矣伏惟
　　圣天子博爱长人式法扵涵濡休养固已
　　恺恵流而政经举朝野中外身被心知乃至日用饮
　　食之微亦徧羣黎百姓之徳以是
　　锡祥保泰迓
　　天祜而扬
　　祖庥吉祚大来以愉以怿是所谓包四徳贯四端体仁即以体元体元即以
　　体干是致
　　乐以天下
　　夀以万世者也臣等躬逢志盛挂一漏百虽分类恭
　　载借窥
　　福徳相因之本而
　　浩荡难名实无以铺张懿茂云尔
　　钦定四库全书
　　八旬万夀盛典卷十三
　　圣徳【九　　文徳一】
　　【臣】等谨案道之显者谓之文将以阐缉熙典学之原牖世观成之盛是必有心法昭于万年治法隆于亘古者乃以鬯皇风而光夀世焉帝王之学所由与儒生异尚也我
　　皇上耄学维勤
　　鸿文富有常以
　　防余精诣焕发
　　睿思今逮
　　八旬
　　丹毫时御无非着
　　几勤政之本以懋立言载道之功若夫
　　讲席解经特以
　　精力之强従容
　　坐论义陈抑戒
　　徳劭弥崇有四方承学之士所惊服不尽而景瞩咸
　　者又况
　　庆牓登于六科全书
　　颁于四库
　　勉通经而敦实学
　　志好古以迪后儒即至竺国梵言亦皆全蔵绎成荟完
　　编而
　　昭大义臣等久沐
　　圣人之教日近
　　天子之光仰见
　　洽夀増禧同文协实由于
　　昊干锡佑靡不宣臻而引向者也猗欤伟防
　　诏允廷臣所请编次
　　御制文第二集敬谨刋布复恭编
　　御制诗第四集成其第五集以乾隆四十九年始先是乾隆五十一年五月二十五日【臣】梁国治等谨
　　奏为恭编
　　御制文二集告成敬请镌刻以
　　示训行以彰美备事钦惟我
　　皇上圣学渊富文徳日新以
　　内圣外王之功致
　　健行恒久之治
　　文因见道化以观成自癸未以前编刻
　　御制文初集久巳
　　经纬舆盖照耀羲娥兹自甲申至乙巳二十二年复得文四百一十一首【臣】等获侍
　　禁近每
　　丹稿初成辄蒙
　　宣示相与诵习讲贯适然若惊怳然若迷复涣然若释思欲竭管蠡闚测万一窃以为自虞夏商周秦汉唐宋之文所谓浑噩醇厚博大奥衍者各有専长论文者亦各有専主其言大而夸者莫如李汉序韩愈之文曰周情孔思是言也愈何足以当之周公之文多言治自易之爻辞书之立政周官无逸诗之豳风大雅诸什周礼之六官皆其文也不惟其文所以立法度宅宥宻万世言治者之所守也孔子之文多言道自易之十翼春秋之褒贬论语之遗言礼记孝经诸贤之述皆其文也不惟其文所以昭天地系民物万世言道者之所宗也【臣】等排次
　　二集仰窥
　　御制于祈
　　天永命念
　　祖由旧每篇之中三致意焉若
　　巡典若水利若政经若武功若逺化凡出之为明堂之治即敷之为
　　皇极之言若是者为周公之文若
　　经筵之论若剏发易书诗春秋之微言大义进退诸史之得失是正诸儒之旧闻慎守器失统之由阐褒忠讨贰之义旁逮声音文字名物象数以当名辨物正言断辞即小见大若是者皆孔子之文然后知李汉徒有是语举千古之文皆不足以当之至我
　　大圣人而后周情孔思之得合而有真也然且汉之言曰情曰思者何也周公有其徳有其时而无其位孔子有其徳而无其位并无其时故其扵文以是为圣人之情尔思尔我
　　皇上坐而言即举而措或
　　绥猷建极经数十年夙夜劼毖而后为
　　文以纪之或溥博渊泉万防未起而先为
　　文以发之蕴为情思显为事功盖兼
　　徳位时三者而一之故合
　　文与治与道三者而一之也【臣】等恭依
　　初集体例排类为四十四卷缮録进
　　呈并请
　　发下刋刻以布九有垂示万世【臣】等曷胜钦服欣幸
　　之至谨
　　奏奉
　　防如所请行
　　【臣】等窃覩
　　御制文初集成编
　　圣夀方阅五旬兹
　　二集之成则已逾
　　古稀而
　　念典时勤于课艺之有常见
　　颐神之弥固盖
　　天以生知之哲亶聪明于
　　圣人
　　皇上以敷训之言昭保锡扵
　　皇极是以
　　鸿篇宣示数彚千赢煌煌乎竹素之大观也
　　御诗之富每十二年获
　　允编排与
　　文集同布艺林
　　四集并成夀枣梨而式模楷而
　　五集编巳七年积六千首盖自有文字以来无斯钜制由是
　　日新富有琅函寳帙有与星汉増辉者尔
　　皇上嵗
　　御经筵乾隆五十五年
　　圣夀八旬
　　躬亲讲学如初是年
　　特命皇子及皇次孙従至
　　文华殿听讲
　　御制春仲经筵【庚戌】
　　庆节都过返禁垣讲筵詄荡此临轩崇文要在敦实力发义仍教着御论倾覆栽培顺天道自强不息法乾元【是日四书题讲栽者培之倾者覆之经题讲天行健君子以自强不息】非沽八十犹勤学抑以躬行示子孙【命皇子等及皇次孙于是日亦従至文华殿听讲】
　　御论
　　栽者培之倾者覆之
　　解是二语者率以栽倾属之人物培覆属之天是犹视天与人物为二也予以为天与人物呼吸相通本为一体夫春生夏长非栽者培之乎秋收冬蔵非倾者覆之乎四时代运贞下起元天何所容心于其间防人与物胥在乾元一气之中人得其全物得其偏则所谓因材而笃之者也天之栽培倾覆一嵗所必有人之栽培倾覆一生所不能无是则栽倾由自取培覆亦由自取人惟当顺天之常克己之私或庶几乎若必求其栽而避其倾是犹有吉凶祸福之见于其心者吾见其不能如四时之运行焉
　　天行健君子以自强不息
　　此教人以圣希天之法也夫士之去贤圣且逺矣而况天乎然而不可无希之之志若不希之是自画也昔为三希堂记略见斯义且天之行健日日在人目前予以为较圣贤之去人为尤近耳君子以是为徳自强不息焉不庶防可希天乎盖所谓自亦有二义一曰自已二曰自然自已尚觉有私自然则无为也无为而不息此天之所以行健而人之所当以为法也设曰何以不息则注之曰克己复礼
　　【臣】等伏惟我
　　皇上临御经筵不以
　　耄龄而谢躬亲盖举典弗尚虚文而
　　垂训惟昭实践弥用
　　励宥宻之勤
　　精求政本
　　筦握道枢以见
　　君师统合积万年如一日者耳敬绎本年
　　御论阐乾元一气之符宣
　　圣学三希之蕴要皆
　　立言夀世发抒乎至诚不息之本体以契合乎躬行心得之粹精矧乎
　　八旬亲讲亘古未闻并
　　命皇子孙近仰
　　提撕预闻
　　至教彼卫武公耄而好学诗人芗之为美徳以视我皇上之志笃敏求相距何啻万万也乎若夫
　　辟雍
　　临讲事在乾隆四十八年谨分载
　　盛事门
　　皇上以八旬万夀
　　特开恩科先扵乾隆五十三年
　　诏命分经试士自是年戊申正科始轮次一周五经
　　并试
　　先是乾隆四十三年中外臣民以庚子嵗恭届
　　圣夀七旬吁请举行
　　庆典未蒙
　　俞允
　　特颁恩防五开乡防试科本年
　　八旬万夀
