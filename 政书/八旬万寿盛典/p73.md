<!-- { "loadSidebar": true } -->
　　大皇帝即如敬奉三寳佛等恳悃之言以视前代之厚遣名僧虚陈方贡何本末之悬殊也乎益赞叹我
　　大圣人善思议之所至乃真不可思议有如是尔











　　八旬万夀盛典卷四十二
　　钦定四库全书
　　八旬万夀盛典卷四十三
　　盛事【十九　民数谷数一】
　　【臣】等谨按周礼大比登民数自生齿以上登于天府孟冬献民数于王王拜受之盖祀上星司民吉月陈籍即生齿以騐蕃昌也诗楚茨志仓庾之富归美于万夀者再甫田颂茨梁坻京之庆而亦申重之曰万夀无疆斯爱戴之私所云然欤亦由室盈妇宁皆人君之有以福其下故尊亲之感弥挚耳
　　今天下民数日滋自苖猺畨属弗编查弗计外凡直省奏报以岁递増兹自乾隆四十五年胪计至五十五年得民数三万一百六十余万而赢谷数则综常平义社各仓不下四千余万石孳长之緐稠储积之充牣实周制所臻雅歌所未备宜乎胥生息保聚之众乐効于
　　一人且愿以万亿秭数上为我
　　皇増积筭而普天寰海蕃祉老夀熙熙率育于
　　仁夀之宇斯真盛事矣
　　御制民数谷数【辛丑】
　　民数谷数国之本每岁各省令具奏因命司农计损益观之持盈惧益懋谷数较于初践阼増才十分一倍就【乾隆初年各省存仓谷数共三千五百余万石厯年督饬各省以积谷为要逮乾隆四十六年各省存仓谷数才至四千二十一万石零较之初年计多四百六十余万石然其所嬴不过増十分之一】民数増乃二十倍【国朝顺治初年民数仅一千六十三万至乾隆初年民数已至一万六千余万是已増至十倍至乾隆四十六年民数乃至二万七千九百余万是増至二十倍矣】固幸太平滋生富以二十倍食一倍谷价踊贵理非谬谷贵因之诸物贵何怪近利居竒售【现在各省存仓官谷较之乾隆初年不过増四百余万而民数増至万万是以二十倍食一倍无怪谷贵而诸物因之无不较前昻贵小人近市居竒因縁牟利实势所必至耳】返淳拟欲禁奢费游手谋食恐难副【昨歳大理寺少卿刘天成奏请风俗崇俭还淳一折余心是其言而行之实有所难盖太平日乆由俭入奢不期而然骤加禁令罹法者多且游手谋食之人转失生计非善防也】设曰驱之尽务农那得许田供耕耨水旱赈济数逾万【自乾隆初年至今每歳各省水旱偏灾赈济银米动辄数百万计多者至千万其偏灾蠲免银谷数亦约畧视此合计四十七年中所费不啻万万矣】无过补苴其罅漏三免正供两免漕【丙寅庚寅丁酉曽三次降防蠲免天下地丁正供丙戌庚子两次降防蠲免各省漕粮】未见闾阎生计茂长此安穷不敢言蒿目怵心吁天祐绥丰或尚可支持惕息中丰又难遘
　　乾隆四十五年户部
　　奏直省具报民数二万七千七百七十万四千五百三十名口谷数四千二百三十二万六千二百六十七石零
　　奉天属男妇大小七十八万一千九十三名口较上届増二千九百五十四名口仓存谷米四十九万四千四百六十九石零　吉林乌拉宁古塔伯都讷三姓阿勒楚喀等处男妇大小十三万五千八百二十七名口较増二千七百九十一名口仓存谷一万八十九石零　直省民户灶屯男妇大小二千一百六十八万九千九百六十三名口较増二十二万二千八百一名口仓存谷二百四十八万一千六百一石零　江苏省男妇大小二千九百四十九万五千五百三名口较増一十九万九百九十五名口仓存谷一百二十八万七千五百一石零　安徽省民屯男妇大小二千八百八万五千三百六十六名口较増一十五万二千八百四十八名口仓存谷一百二十七万一千九百七十五石零　江西省民屯男妇大小一千八百四万九千二百六十八名口较増一十五万八千三百九十七名口仓存谷一百七十五万九千八百二十四石零　浙江省男妇大小二千四十九万四千一百五十二名口较増二十三万四千五百一十四名口仓存谷二百一十五万五千一百六十六石零　福建省民屯男妇大小一千一百九十八万一十二名口较増一十五万六千二百一十九名口仓存谷二百八十七万五千七十七石零　湖北省民户军丁男妇大小一千六百二万一千六十九名口较増三十四万五千三百九十四名口仓存谷一百十万七千八百二十九石零　湖南省除苖猺户口例不编查外民屯男妇大小一千五百四十二万三千八百四十二名口较増七万一千四百八十三名口仓存谷一百九十二万六千四百一十一石零　河南省男妇大小二千二十七万五千二百六十三名口较増八万七千八百九十一名口仓存谷四百三十五万五千三十七石零　山东省民军灶丁二千一百七十六万三千八十五名口较増七万一千四百五十九名口仓存谷米麦二百三十八万九千三百九十石零　山西省男妇大小一千二百八十五万四千七百九十二名口较増五万九千一百四十名口仓存谷米豆二百一十六万五千五百九十四石零　陜西省男女大小八百二十三万七千八百八十七名口较増七千七百二十九名口仓存谷二百八十五万八千四百二十七石零　甘肃省男女大小一千五百一十三万六千八百八十二名口较増一万五千九名口仓存谷二百八十二万四千九百二十一石零　四川省男妇大小七百九十四万七千七百六十二名口较増五万一千一百六十四名口仓存谷三百五十八万一千七百一十四名零　广东省民屯男妇大小一千五百二十一万一千九百六十名口较増八万八千一百九十名口仓存谷米三百三十七万一千五百八十一石零　广西省民屯男妇大小五百七十四万九千九百九十七名口较増九万五千九百一十九名口仓存谷一百七十八万一千二百六十九石零　云南省除畨界苖疆例不编查外民屯男妇大小三百二十万一千二百六名口较増二万六千八百六十七名口仓存米谷麦荍青稞一百七十四万六千四十石零贵州省民屯男妇大小五百八万一千一百五
　　十七名口较増八千九百五十九名口仓存谷一百二十四万九百一石零荍六千五百一十五石米四万二千一百六十八石零　巴里坤乌噜木齐等处男妇大小八万八千四百四十四名口较増九千六百名口仓存谷共五十九万二千七百六十八石零
　　乾隆四十六年户部
　　奏直省具报民数二万七千九百八十一万六千一百七名口谷数四千二十五万八千九百二石零奉天属男妇大小共七十八万四千一百四十六名口较上届増三千五十三名口仓存谷米五十一百一百七十一石零　吉林乌拉宁古塔伯都讷三姓阿勒楚喀等处男女大小一十三万八千三十一名口较増二千二百三名口仓存谷九千七百三十一石零　直省属民户灶屯男妇大小二千一百九十一万七千三百七十九名口较増二十二万七千四百十六名口仓存谷二百八十一万八千三百四石零　江苏省属男妇大小二千九百七十六万六十三名口较増二十六万四千五百六十名口仓存谷一百一十七万六千七百八十七石零　安徽省属民屯男妇大小二千八百二十一万八千七百六名口较増十三万三千三百四十名口仓存谷米一百四十二万九千六百九十八石零　江西省属民屯男妇大小一千八百一十九万九千六百三十三名口较増一十五万三百六十五名口仓存谷一百七十五万八百七十九石零　浙江省属男妇大小二千六十七万九千七百四十一名口较増一十八万五千五百八十九名口仓存谷二百二十二万七千九百三十九石零　福建省属民屯男妇大小一千二百一十三万四千四百三十六名口较増一十六万四千四百二十三名口仓存谷二百七十一万五百七十八石零　湖北省属民户男妇大小一千六百三十八万七千六百八十三名口较増三十六万六千六百一十四名口仓存谷米一百六十六万三千三百一十五石零　湖南省属除苖猺户口例不编查外民屯男妇大小一千五百五十万四千八百四十三名口较増八万一千一名口仓存谷一百九十八万八百六十九石零　河南省属男妇大小二千三十五万九千名口较増八万三千七百三十七名口仓存谷三百三十九万七千二十八石零　山东省属民军灶丁男妇大小二千一百八十四万一千一百三十二名口较増七万八千四十七名口仓存谷米麦二百三十六万六千九百三十二石零　山西省属男妇大小一千二百九十二万六千四百六十五名口较増七万一千六百七十三名口仓存谷二十二万五千三百七石零　陜西省属男妇大小八百二十四万三千四百三十八名口较増五千五百五十一名口仓存谷三百三十三万八千六百二十四石零　甘肃省属男女大小一千五百一十三万七千六百二名口较増七百二十名口仓存谷二百四万二千七十二石零　四川省属男妇大小八百万九千七百八十名口较増六万二千十八名口仓存谷三百六十一万四千九百五十石零　广东省属民屯男妇大小一千五百三十一万四百八十三名口较増九万八千五百二十四名口仓存谷三百二十六万一千一百九十四石零　广西省属民屯男妇大小五百八十四万四千三百四十八名口较増九万四千五百五十一名口仓存谷一百八十万四石零　云南省民数除畨界苖疆例不编查外实在民屯男妇大小三百二十三万四十四名口较増二万八千八百三十八名口仓存米谷麦荍青稞一百七十一万四千三百九十七石零　贵州省所属民户屯军男妇大小五百九万四千五百七十六名口较増一万三千一十九名口仓存谷一百五十五万九千六百六十七石零　巴里坤乌噜木齐等处男妇大小九万四千五百七十八名口较増六千一百三十四名口仓存谷六千六万四百五十六石零
　　乾隆四十七年户部
　　奏直省具报民数二万八千一百八十八万五千八百六十八名口谷数四千二百九十一万七千七百八十六石零
