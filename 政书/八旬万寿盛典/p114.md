<!-- { "loadSidebar": true } -->
　　奏请释回并行令伊犁乌噜木齐哈宻等处各将军办事大臣将当差人犯内衰病无力年逾七十在配已过十年安分无过者亦照内地人犯之例摘叙原犯罪名事由及到配年月造册送部查核其年力强壮者仍遵四十三年奏准章程仍由各该处归入内地送往种地民人之内起除刺字俾令永为良民至此次各项钦奉
　　恩防应行释回之犯如有在配年久不愿回籍者聴从其便其回籍之犯已经刺字者准照窃盗寔能悔过例起除刺字复为良民若于省释后故智复萌仍有在地方生事不法者应照所犯之罪加一等治罪再遇
　　恩施不准援免所有【臣】等遵
　　防酌议军流以下减等及十年无过省释章程理合恭
　　折具奏俟
　　命下行文内外各衙门一体遵照办理本年正月二十
　　五日奉
　　防依议
　　又
　　奏为钦奉
　　恩赦事乾隆五十五年正月初一日恭逢
　　恩诏内开一各省监禁人犯着将上年秋朝审缓决至三次各犯仍照节次查办之例查明所犯情节分别减等发落其缓决一二次人犯内有案情本轻可予矜原者亦着该部查明请防定夺钦此仰见我
　　皇上泽普天衢
　　仁敷夀防纯嘏集
　　八旬之庆庥和溥被于八埏贞元启
　　万夀之祥恺乐宣昭于万类
　　恩覃格外圜扉防解吉之占喜动寰中胏石免讼终之
　　咎不惟缓决三次以上人犯共沐
　　洪慈即一二次缓决者亦得仰邀
　　巽命原其罪戾予以生全事虽近而必矜四表上春台之颂
　　恩屡推而愈溥九霄空贯索之躔此
　　圣朝特沛之殊恩实亘古难逢之
　　旷典臣等谨查得现在秋审
　　朝审缓决常犯共七千七百余名内业经缓决三次以上者共四千四百四十余名遵照向年减等条欵详加酌议除减等人犯复犯死罪监候待质寔犯大逆縁坐之子孙以及杀死期功尊长情重等项人犯毋庸议减外其寻常鬬殴共殴及戏杀误杀夫殴妻至死及殴死大小功以下卑防良人殴死他人奴婢威力主使致死等项情节本轻者拟以减流殴死缌麻尊长故杀妻故杀胞弟奴婢殴死良人伙众丢包等项情节稍重者分别拟发近边邉逺极邉充军又寻常军犯在配犯鬭杀谋杀人伤而未死以及畧诱诬告等项情节畧重者并旗下正身及旗下家奴应减军流人犯均发黑龙江等处分别当差为奴又奉天等处所属旗人应减军流人犯照例解部酌发各省驻防兵丁分别当差为奴又殴死期功以下尊长人犯内除情重者不减外其中如有救亲情切殴由义忿并廹于尊长之命勉从加功及戏杀误杀等项人犯俱因情稍可原由情实改为缓决酌核情节分别减发边逺极邉黒龙江等处至窃盗拒捕刃伤事主及折伤以上抢夺满贯等项人犯应发新疆者面刺改遣改发云贵两广烟瘴充军至缓决一二次人犯共三千二百五十余名遵奉
　　恩防详晰查核择其案情本轻可予矜原者酌量拟减
　　恭候
　　钦定又新疆缓决人犯应与内地一体查办令该将军
　　照例调发【臣】等谨将
　　朝审及各省秋审人犯核其案情轻重拟以应减不应减按人犯多寡省分逺近分为三次以云南贵州四川广西广东福建等省共二千四百六十余名为一次奉天陜西湖广浙江江西安徽等省共二千六百余名为二次江苏河南山东山西直及
　　朝审人犯共二千六百三十余名为三次各缮清单陆续具奏请
　　防将减流者杖一百流三千里减军者分别发遣发黒龙江等处者解交黒龙江等处各将军酌量分别安插严行管束奉天旗人应发各省驻防者令将人犯解送【臣】部转交兵部定地发配老防妇女以及笃疾者俱照例收赎各犯内有祖父母父母老疾应请留养者俱照例核办防古人犯仍照蒙古例办理所有【臣】等遵照节年缓决减等条欵分别查办縁由理合奏
　　闻请
　　防本年正月二十五日奉
　　防依议
　　【臣】等谨案训典率于下嘉祥萃于上良由政教旁流用以底蒸民之生而大协中之化焉耳
　　皇上布徳行仁太和翔洽之防无时不本
　　睿情钦慎昭议狱之持平至于
　　裁律意之重轻核罪名之出入或再三昭雪或委曲生全凡皆悯恵元元务归于仁至义尽恭际
　　万夀敷恩
　　徳音大赦并育并生
　　曲赐原情俾所司从例减释一时幪屝之众沐解泽而嘘防风何其幸欤顾窃惟寛刑宥罪在圣徳为绪余而雨露雷霆寔并昭夫
　　至教是我
　　皇上以诚感物之理即以仁得
　　夀之征行见淑气蒸濡普为良善所以答
　　天庥而锡民祉者宁有既极哉





　　八旬万夀盛典卷六十四
<史部,政书类,仪制之属,八旬万寿盛典>
　　钦定四库全书
　　八旬万夀盛典卷六十五
　　恩赉【四　本年蠲赋一】
　　【臣】等谨按通免天下田赋史不数觏自汉文帝下诏劝农始见举行然仅赐租税之半厥施未溥唐以后间有择地量蠲计分递免之事要亦不过偏隅之恵及半之施已耳从未有如我
　　国家履绥全盛制用阜财而犹叠沛
　　皇仁正供普免至于四次之多者前此嵗丙寅庚寅丁
　　酉荷
　　闿谕者凡三已极敷施之渥至因时因事截漕发粟展
　　赈除逋数已百二十万万兹际
　　八袠昌辰
　　锡福元正复通免天下钱粮二千七百七十万两有奇
　　轮免三年而徧猗欤溥哉臣等仰惟
　　皇上富増五福之崇禄备四得之应而
　　干惕之虑着于
　　圣训者恒谓天子安得有已财至于民皆蔵富而天益示其无私嵗本占穰而
　　皇惟重夫行庆圣仁博济上轶姚沩岂特汉唐捐租赐复之诏为无足称耶若夫减租及于业佃纳秸贷于邉屯寛海滨沙地之额徴停畨社苗人之供粟凡此非常之
　　钜泽曲逮靡遗宜乎隂阳协和雨风应丰膏之所被
　　胥天下而饫
　　仁化乐
　　夀恺之弥殷也乎
　　乾隆五十五年正月初一日
　　皇上以庆开八袠
　　特颁普免天下钱粮之
　　谕统计各直省额徴款项二千七百七十万两有奇全
　　行蠲免三年一周用溥
　　锡羡延禧之至意
　　御制乾隆五十五年八十夀辰普免天下钱粮谕朕頼
　　昊苍眷佑既逾古稀欣开八袠幸得小康时懐大惕自乾隆十年以迄四十二年特布恩纶普免天下钱粮业经三次矣今嵗届朕八旬夀辰仰荷
　　天
　　祖贻庥率土称庆以至梯航重译祝嘏来庭从古史牒实所罕覩是宜广宣湛闿敷锡兆民用叶崇禧以答嘉贶着将乾隆五十五年各直省应徴钱粮通行蠲免其如何按年轮蠲之处着大学士防同户部即速核奏遵行
　　大学士公【臣】阿桂等谨
　　奏为钦奉
　　上谕事本年元旦内阁奉
　　上谕着将乾隆五十五年各直省应徴钱粮通行蠲免其如何按年轮蠲之处着大学士防同户部即速核奏遵行钦此钦遵臣等恭读
　　恩纶仰见我
　　皇上福锡无疆化成乆道查乾隆十年二十五年四十
　　二年共普蠲过天下钱粮三次
　　深仁厚泽万姓均沾兹复仰荷
　　圣徳以
　　八旬万夀之昌期际
　　五世一堂之盛防旷古希闻敷天共庆
　　蠲租赋而益阜盖蔵
　　念民依而弥臻康乐始和布令
　　特沛殊恩
　　命将五十五年各直省应征钱粮通行蠲免
　　鸿施稠叠
　　圣徳弥纶此诚茅檐蔀屋屡沐
　　恩膏千古罕觏之
　　盛典也【臣】等谨查乾隆十年乾隆三十五年乾隆四十二年普免天下钱粮除芦课漕项例不蠲免外其地丁钱粮额徴银共二千七百七十万一千余两向系按照各省地丁数目均匀搭配分作三年轮免但查分年轮免各直省邀
　　恩年分有越至一二年之后者究于
　　圣徳鸿慈一时未能溥徧且各省钱粮多寡不齐而需用经费各有定制在有余省分轮免之年自可无借协拨其地丁较少之省向值轮免之年所需经费或全数协拨或拨觧数成必湏另款筹酌转滋繁扰【臣】等公同酌议拟将现在蠲免钱粮于五十六年为始按照各直省实在额徴银数将所属之各府直州次第均匀搭配分作三次按年轮免毎年应免三分之一仍按上三届普免之例通计三年一律蠲免仍令各该督抚府尹查明该年应免府州先尽五十四年之灾缓各府州作为首次蠲免分别先后银数造册按年具题是一年之内各直省均得仰沐
　　鸿慈在小民亦易于周知而于普沾
　　渥泽之中更少展转拨觧之繁似较按省轮免尤为允协至应徴地丁钱粮内随徴耗银一项系充地方一切公用并非觧部之款节次普免案内定议照例输纳此次亦应照旧徴收留充地方公用其有向年缓徴带徴之项应于各该年徴收者不便以正项既蠲再行展限转致下年新旧并徴应请遇有缓徴带徴钱粮省分仍于蠲免之年照例徴收所有各省嵗需经费银两或有不敷户部临时筹酌办理伏
　　命下行文各该督抚府尹按照户部指示情节先行出示晓谕并即悉心核议具题到部俟部覆到日再行遵照办理务使编氓均沾实恵为此谨
　　奏奉
　　防依议此次普免钱粮按照各直省额徴银数将所属各府州次第搭配分作三次按年轮免通计三年一律蠲完较之按省分年轮免各省年分先后不同者似更觉恩施早被逺近齐沾至一省之中应免府州当先尽五十四年灾缓之区首先蠲免于灾黎更有裨益该督抚务湏悉心筹画妥为分别办理并督饬所属实力奉行务使编氓均沾渥泽毋令吏胥从中影射侵渔稍滋混以副朕行庆施恵敷锡兆民之至意仍令各督抚自行具奏
　　是月初八日
　　诏直省地方官示谕绅衿富户量减佃民地租
　　内阁奉
　　上谕今嵗朕届八旬夀辰敷锡兆民普天胪庆特降恩防将乾隆五十五年各直省应徴钱粮通行蠲免农民等皆可均沾恵泽因思绅衿富户田产较多之家皆有佃户领种地畆按嵗交租今业主概免徴输而佃户仍全交租息贫民未免向隅应令地方官出示晓谕各就业主情愿令其推朕爱民之心自行酌量将佃户应交地租量予减收亦不必定以限制官为勉强抑勒务使力作小民共享盈宁之乐以副朕孚恵闾阎广宣湛闿至意
　　二月二十九日
　　诏免浙江省玉环防额徴租谷海宁州沙地租银
　　内阁奉
　　上谕本年朕八旬万夀业经特降谕防将天下钱粮普行蠲免浙江省温州府所属玉环防额徴租谷及杭州府所属海宁州沙地租银本不在应免之例第念此项银谷按畆输将实与地丁无异若照旧徴收小民未免向隅着加恩将玉环防租谷二万二千余石海宁州沙地租银二千八百余两一体蠲免俾濒海黎民均沾实恵该部即遵谕行
　　三月十二日
　　诏免甘肃省临邉各属畨粮草束并免河东河西屯粮
　　草束十分之三
　　内阁奉
　　上谕本年朕八旬夀辰业经降防将各直省地丁钱粮普行蠲免甘肃省临邉各属应徴畨粮草束及河东河西各属应征屯粮本不在蠲免之例第念该省所徴粮草较多着照旧徴收小民未免向偶着加恩将临邉各属畨粮草束一体蠲免其河东河西屯粮草束亦着照上次之例蠲免十分之三俾邉省民畨共沾渥泽该部即遵谕行
　　三月十四日
　　诏免福建台湾畨黎应征供粟并免官荘租息银两十
　　分之三
　　内阁奉
