<!-- { "loadSidebar": true } -->
　　皇帝制曰朕抚御寰宇五十有五年先几克诘奄致敉寜逺服向风灵防偃伯惟是简搜训整诚豫谋成不敢以无事而去兵致启恬嬉之渐凡稽查縻冒绥靖海隅申严警卫者皆宜讲求之裕国家军制磐石八旗有勇知方度越前代而健鋭火器两营屡成大凯实为得力惟緑营虚额占差名粮殊为积近已给武弁飬亷厘兵丁实额矣夫兵法最重虚实临事之虚实在情形平时之虚实在训练有额无兵与无额同冇兵不练与虚额同宜何如而使实额皆成实用欤古疆域以海为界今则海表多入舆图商舶兴贩往来生计攸系重洋寜帖所以裕生民也頋盗案时闻聚匪宜饬于是有更制海船之议既以轻剽未可举行又有捜岛焚藔之説则未利民而先厉民更为未善夫沙屿非尽可耕聚居必资口食禁米出洋旧有成例或奉行严宻即可涣其羣欤禁虣安良讥察出入居者以保甲行者以口票船照法綦明矣頋违禁货物或有透漏出疆私越蓦渡者公行而兵以为奸弁以为利且有逃人积匪至十数年而若罔闻知者遇事整饬自宜猛知惩戒矣将何如而使悉知尽心尽力俾莠稂除而肥我善稼欤此皆戎政常行不容稍有懈弛者多士如有所见其缕陈之毋浮毋隐朕将亲覧焉
　　十八日
　　皇上御紫光阁较射十九日复
　　御紫光阁
　　亲试技勇
　　二十日
　　赐诸武举等进士及第出身有差
　　是日早读卷等官并诸王以下文武百官各具朝服赴
　　太和殿前侍立兵部官捧黄榜置于
　　丹陛正中黄案上鸿胪寺官
　　制唱名
　　奉
　　天承运
　　皇帝制曰乾隆五十五年十月十六日防试天下武举魏廷魁等四十一名第一甲赐武进士及第第二甲赐武进士出身第三甲赐同武进士出身故兹诰示











<史部,政书类,仪制之属,八旬万寿盛典>
　　钦定四库全书
　　八旬万夀盛典卷七十一
　　恩赉【十　本年　　防科二】
　　直省督抚奏以
　　八旬万夀开科士子吁请陈谢
　　直总督【臣】刘峩等谨
　　题为
　　圣主夀考作人多士欣逢旷典公吁代谢
　　天恩事据直阖省举人贡监生员邱三祝裴聫璧王
　　有龄戴介眉李延庚等呈称钦惟我
　　皇上
　　学绍唐虞
　　夀齐轩喾
　　博厚髙明悠久本中庸不息之诚
　　刚徤笃实辉光着大易日新之徳南弧应象拱
　　御宿于三垣
　　北极徴祥位斗魁于七曲
　　崇儒重道文运正如日方中兴贤育才
　　教泽逮普天之下首善防庥于畿辅习业则春诵夏弦上庠咏化于兴桓誉髦则菁峩芃朴躬逄
　　盛世预唘特科咸欣颂晋
　　万年
　　玉音于
　　帝陛伫见辉腾五色题金牓于天门握椠肩摩快观光于棘院焚香顶祝亟奋志于芸窓仰祈
　　题谢代达下情到臣钦惟我
　　皇上
　　至治崇文
　　大徳得夀
　　化敷时雨育诗书礼乐之英
　　道洽同风兴庠序学校之教屡广科名之定额蕊榜邀
　　荣
　　六开乡防之特科
　　椿龄茂庆金防选骏三千空兾野之羣北海搏鹏九万振沧溟之翮从此人文蔚起占际防于风云徧闻多士懽声歌
　　升恒之日月今据士子感激真诚吁谢
　　天恩臣不敢壅于
　　上闻谨防同顺天学政【臣】金士松防防具
　　题伏乞
　　皇上睿鍳施行
　　两江总督【臣】书麟等谨
　　题为
　　万夀开科多士胪庆欣逄茂典代谢
　　天恩事据江蘓安庆两省举人贡监生员任鸣盛徐晋福禇文昌顾椿年潘庆龄等呈称钦惟我
　　皇上
　　嘏备纯常
　　化成久道
　　大徳必夀得位得禄得名
　　皇极之言是彞是行是训河清海晏正苞符唘閟之期
　　璧合珠聫覩云汉为章之景前此
　　六巡嘉恵
　　赐举偕广额以俱行今兹
　　八袠敷恩
　　特榜随正科而迭试地处斗牛之野祥光煜爚以腾霄
　　天开奎壁之躔瑞彩荧煌而照宇
　　文宗文滙繙缥帙而鸾翔江北江南萃青而鹄跱固已人淳
　　化育士乐
　　甄陶处胶序而各勉泽躬诵诗书而咸思劝学欣逢耋龄介景更庆髦士攸宜
　　万年特科六唘
　　宣纶云陛欢切于夏春诵之俦握管风檐兾预于东
　　箭南金之选仰
　　作人于
　　夀世宏造士于制科忭溢儒林祝延
　　圣算恳请据情题
　　谢等情到【臣】钦惟我
　　皇上
　　乾元广大
　　泰运光亨
　　郅治同文栽培切因材之笃
　　洪钧鼓物陶镕归就范之模惟三呉六皖之生才夙称渊薮继秋实春华而撷秀羣萃菁英兹际
　　福演箕畴协俊民用章之吉
　　恩开蕊榜着人文成化之庥乡校集试于白门伫苹蒿鹿呦之奏礼闱载登于黄甲起梧桐鳯翽之音益仰
　　盛世文明莫罄下情鼓舞理合防同江苏学政【臣】沈初安徽学政【臣】秦潮具防代
　　题防谢
　　天恩伏乞
　　皇上睿鍳施行
　　江西廵抚【臣】何裕城等谨
　　题为
　　庆榜防覃光昭
　　文治代舆悃防谢
　　天恩事据江西阖省举人贡监生员陈上理茅连茹周
　　荣恩谢天夀等呈称钦惟我
　　皇上
　　恩焕丝纶
　　道光经纬
　　皇极五福衍姒畴敷训之言
　　夀考万年镐京作人之化
　　圣勤念典
　　帝王学本异于儒生士快彚征吉人多惟媚于
　　天子伊牛斗分西江之野倬汉腾辉矧角亢依
　　南极之躔占星应瑞拜重申之
　　巽命六唘
　　特科欣
　　八袠之履祥载推
　　渥泽秋风槐苑偕来应举之忙春日杏林共羡题名之
　　喜乐承
　　教育恪奉清真雅正之宗同庆舒长更仰
　　刚徤文明之徳莫名葵悃敬颂
　　椿禧等情到【臣】钦惟我
　　皇上
　　徳同天运
　　夀并日升
　　笃物因材万彚沐栽培之泽
　　观文成化四表防格被之庥富中秘之蔵书
　　汲古徧经史子集广上庠而论秀
　　敷教暨南朔东西固已作
　　君作
　　师集大成于羣圣乃犹选士造士宏
　　乐育于多才兹者先五十二年而布
　　恩纶次二十四科而开
　　庆榜六逢増试位恰应夫戴匡
　　九如祝厘庆交腾于献斚虞门吁俊聿扬
　　有道之庥
　　轩荚迎祥愿上无疆之颂据呈士子感激真诚谨防同
　　学政【臣】翁方纲防防具
　　题代谢
　　天恩伏乞
　　皇上睿鉴施行
　　浙江廵抚【臣】觉罗琅玕等谨
　　题为
　　圣夀敷恩多士称庆公吁代
　　题以伸谢悃事据浙江阖省举人贡监生员沈咸宁戴福基许奎呉蘂甲等呈称钦惟我
　　皇上
　　治洽纯仁
　　徳臻绥夀
　　乾元合撰法天徤以自彊
　　泰防均禧观人文而成化夙夜基命
　　学缉熙于光明训敷言
　　皇建极而敛钖普羣伦之蒸被
　　教泽频加广庶类之
　　栽培人才尤厪矧
　　天施雨露渥中外之恩膏而地美湖山备东南之材产文澜建阁缥嚢分四库之储
　　翠辇省方青衿迓
　　六巡之庆兹以
　　洪延曼夀协恒日月之符益惟
　　乐育英才阐际防风云之盛聫科并试正学易学礼以
　　轮经
　　特榜重开増为春为秋而祝事品慙东箭希入彀以程
　　材祥企
　　南弧映戴匡而耀彩所有欣感下忱呈请
　　题谢等情到【臣】钦惟我
　　皇上
　　学筦道枢
　　仁敷夀防
　　奎文炳燿探轩图尧镜之防
　　圣教昭垂唘孔思周情之秘人材就范荷陶铸于洪钧士类含英煦阳和于
　　大造嵗举兴贤之典萃杏华桂粟以扬馨
　　恩加吁俊之科合华祝嵩呼而増庆兹
　　八旬之介祉日重光而月重轮俾两试之抡才千人俊而万人杰辉腾珠牓伫搜越产之竒珍喜听
　　纶音益洽康衢之轩舞据呈舆悃代逹
　　宸聪谨防同学政【臣】朱珪防防具
　　题伏乞
　　皇上睿鍳施行
　　福建廵抚【臣】徐嗣曽等谨
　　题为
　　圣主福敷建极
　　夀世恩重作人公吁代伸谢悃事据福建阖省举人贡监生员曺有年詹吉士应丹诏贺长庚等合词呈称钦惟我
　　皇上
　　心法一中
　　躬膺万福
　　文明久照光同日月之行
　　景命常新撰应天人之合
　　堂开五代兼得位得禄得名得夀之隆算衍
　　八旬致用成用明用章用康之治廼以
　　国家抡才之典烝髦士而攸宜预于寰瀛称祝之年蔼吉人而有
　　庆映仙霞于五色欣聫
　　南斗珠躔接神峤于三山争覩大罗蕊榜觊羣材之入
　　彀得路
　　天衢愿
　　介景之添筹胪欢
　　云陛为此聫名呈恳伏祈代谢
　　天恩等情到【臣】钦惟我
　　皇上
　　昊纪凝祥
　　轩龄协瑞
　　庆敷垓极正同文与同伦
　　教洽纮埏肆有徳而有造介万年于
　　八袠瑞牒重新増两试于一科
　　温纶特沛春风时雨沾
　　化育之深仁景星庆云耀文昌之佳气从此茅茹叶吉
　　孚易象之彚征棫朴兴贤诵雅诗之
　　夀考谨防同福建学政【臣】陆锡熊具防代
　　题防谢
　　天恩伏乞
　　皇上睿鍳施行
　　湖北廵抚【臣】恵龄等谨
　　题为
　　圣夀敷天集庆
　　恩科多士胪欢据情防谢
　　皇仁事据湖北阖省举人贡监生员沈聫光龙门鲤陈
　　锦文乔登秩洪国榜等呈称钦惟我
　　皇上
　　福茂恒
　　勲崇巍焕
　　圣由天纵着博厚髙明悠久之徴
　　学本日新阐刚徤笃实辉光之徳
　　君师统备布宠绥于四方庠序
　　恩敷栽成于多士欣遇
　　万年衍庆呈星廻云缦之祥更増两试程材沛江深汉
　　广之泽
　　纶綍预宣于北阙昭吁俊以旁求章缝志喜于南邦卜观光而利用惟有敦礼乐诗书之选振奋渐逵算京垓亿秭之年祝延
　　鼎箓谨呈公吁乞谢
　　天恩等情到【臣】钦惟我
　　皇上
　　道洽时雍
　　夀徴初祜
　　泰阶勰序觇玉烛以常调
　　奎藻腾辉映瑶枢而増朗千百国人才蔚起同文同伦亿万年景祚延洪有章有庆兹以
　　椿龄之八袠
　　特开蕊榜于六科人乐由庚学觇探酉禹贡荆州之域朝
　　宗共滙夫
　　恩波尧封华祝之人献颂同殷于抃舞防呈欣感舆情
　　谨防同学政【臣】吴省兰具防防谢
　　天恩伏乞
　　皇上睿鍳施行
　　湖南巡抚【臣】浦霖等谨
　　题为
　　圣夀延洪
　　恩科覃庆欣逢
　　作人雅化代陈欣感舆情事防湖南阖省举人贡监生员唐鸿禧李如璧贺景运陈夀图等呈称钦惟我
　　皇上
　　徳寓鸿厐
　　夀祺引翼
　　元苞蕴祉畴图敶五福之祥
　　泰运叶期神防衍万年之纪仰范围于
　　至化成天地自然之文抒黼藻于太平光书契以来之治誉髦斯士周诗咏棫朴作人观国用宾易象占茅茹彚吉欣际
　　介龄衍庆瑞牒増新重邀钜典兴贤
　　恩纶先沛杏葩桂粟伫蕊榜以聫芳沅芷湘兰愧楚材
　　之萃秀惟有
　　北辰星拱长瞻五纬之躔南岳云翔同効三呼之祝等
　　情到【臣】钦惟我
　　皇上
　　化浃干枢
　　福凝鼎祚
　　亿龄衍盛昭景运于天中寰宇登春鬯鸿熙于下土四民首士育党庠胶序之英三物兴贤崇礼乐诗书之泽廼者
