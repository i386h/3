<!-- { "loadSidebar": true } -->
　　内殿以志训行爰仿其例而以是名堂者也盖五福之征必原好徳
　　延祺钖羡庆衍曽元受福孔多允足光昭瑞牒乃宸衷干惕犹日孜孜殷然以继绳之志为贻谷之谋
　　凡所为敬
　　天者即体天行之健以仰承
　　天庥所为勤民者即本民碞之畏以敛庶民溯垂训于前宁俨羮墙之如见兢兢乎履盛思谦之意具
　　着于
　　御制记中而且嘉树不忘兴懐
　　顾复为
　　咏歌者至再至三然则斯堂之作非徒侈美盛之观
　　而实寓无逸作所之训日监时出
　　垂范无穷是岂懐铅握椠摹绘
　　光华者所能扬扢万一也哉







　　八旬万寿盛典卷二十六
<史部,政书类,仪制之属,八旬万寿盛典>
　　钦定四库全书
　　八旬万夀盛典卷二十七
　　盛事【三　五世同堂一】
　　【臣】等谨案国家禔福之隆莫茂于延祺奕世聿扬似续之庥钦惟我
　　皇上庆益蕃滋
　　恩深懐保亦既克昌着美衍
　　一堂五世之祥【臣】等谨编
　　盛事以
　　庆得
　　皇元孙冠简而民间之仰霑
　　郅福喜溢抱孙籍以増
　　尧祝三多之忭者可以次胪纪焉葢在齐民长飬生齿
　　繁昌惟知快
　　夀宇之同跻得共沐
　　安懐为幸而不谓闾檐贱末亦获因
　　国祉之崇洪彰家祥之繁衍既
　　谕询之徧及更
　　御咏之叨荣亘古未有之遭逢至
　　今日而咸欣亲遘又且元辰
　　宣诏
　　嘉赐均颁重以夀届百龄欢腾绕膝
　　牓书示奬
　　茂典优承盛矣哉
　　君亲之爱胞与同之合四海为一家其笃禧正未有艾岂惟唐以来简牒所纪仅载钱朗等六家为引年钟庆之彰著者哉
　　乾隆四十五年
　　旌表五世同堂百岁以上夀民赵元寅等二人
　　礼部谨
　　题为钦奉
　　上谕事据湖北廵抚郑大进奏本年正月初一日钦奉恩诏军民年至百岁者题名旌表兹查有襄阳县民赵元寅现年一百十一岁有子四人长子赵成秀年八十一岁余皆年六十五十以上孙五人曽孙四人元孙一人五世同堂【臣】查赵元寅身际淳业安稼穑瓞则五华演方续庆夫云仍纪筹则百度増长将两周夫甲子惟
　　重熙际盛跻仁夀于寰区斯聚顺呈祥萃庥和于一室
　　允苻
　　旌典宜吁
　　优恩奉
　　上谕据郑大进奏襄阳县民赵元寅年一百十一岁曽元五世实属升平人瑞照例请旌等语赵元寅着照所请准其旌表并于例赏外着加恩多赏一倍行加赏御笔匾额用昭嘉奬钦此应行令该抚转饬地方官给银六十两听本家自行建坊并行文内务府支取
　　上用缎二疋银二十两并
　　御笔匾额一并封固交该抚转给只领可也奉防依议
　　御书匾额
　　又
　　题为题请
　　旌表事据调任江苏廵抚杨魁疏称
　　亿万増年纯嘏备膺于
　　扆宁垓埏溥泽引恬下逮夫闾阎兹有上元县夀妇胡朱氏现年一百二岁膝绕曽元齿逾耄耋
　　闿泽沐
　　三朝之乆萱树恒春含饴欣五世之同筠贞贯岁洵昌时之上瑞宜
　　渥典之荣邀【臣】等查与定例相符应准其
　　旌表官给建坊银三十两并贞夀之门字様可也奉防依议朱氏着加恩赏给上用縀一疋银十两乾隆四十九年
　　旌表五世同堂夀民刘棨及其妻王氏
　　礼部谨
　　题为恳
　　恩
　　特赐双旌事据山西廵抚农起奏爽惟民迪吉雍熙均保艾之仁
　　乆于化道成溥率着咸恒之庆期頥聚顺允协嘉祥夫妇偕臧尤称盛事兹有灵邱县民刘棨之妻王氏年一百二岁安贞协吉和顺迎祥越花甲于百龄效倡随于一室允合引年之
　　典宜隆表瑞之文至伊夫刘棨年九十六岁翠楔双旌
　　虽未符于
　　令甲玉鸠并倚乃幸际夫
　　昌辰膝绕曽元庆贻数世眉齐耄耋躬享长年希格
　　外之
　　恩荣宠锡特加
　　旷典庶方来之岁月延长并荷
　　鸿慈奉
　　上谕据农起奏灵邱县民刘棨妻王氏现年一百二岁刘棨年亦九十六岁夫妇齐眉曽元绕膝可否恳恩双旌等语刘棨夫妇年臻大耋唱随协庆五世一堂实为吉祥盛事着加恩准其特予双旌用彰恩锡以副朕加惠耆龄至意该部知道钦此应照例各给建坊银三十两并建一方给与期頥偕老字样可也奉
　　防依议
　　乾隆五十年
　　旌赏直省五世同堂百岁以上及未届百龄张文聚等
　　民一百九十五人
　　礼部谨
　　题为题请
　　旌表事据署四川总督保宁奏奉
　　上谕朕仰承
　　天眷喜得五世元孙实为从古罕有盛事因思各省绅士庶民或亦有身及五世同堂者着谕各督抚遍行晓谕令其自行呈报朕当加恩赉以昭盛典经督【臣】李世杰刋发誊黄遍行晓谕令其自行呈报兹据各属先后具报五世同堂之士民黄于京等二十二人除将原册呈送军机处彚办外惟查二十二家内有逹州民张子翼一人现年一百岁又系五世同堂尤为升平人瑞钦惟我
　　皇上景运重熙昌期笃庆祝万年之
　　圣夀仰
　　古希而进颂无疆
　　垂五世之孙谋推余庆而广敷下土兹以邉隅耆庶亦呈衍瓞之祥而且上瑞期頥兼得灵椿之岁徧徳受
　　皇家之福代啓云礽太和征
　　盛世之庥人登仁夀允符
　　旌典宜荷
　　褒荣奉
　　上谕保宁奏四川逹州民张子翼现年百岁五世同堂一折张子翼夀享期頥曽元绕膝洵为升平人瑞宜加恩赉以示宠荣兹亲制诗章御书匾额以赐其应赏银两縀疋及建坊之处着该部照例具题钦此应行令该督转饬地方官给银三十两听本家自行建坊并给与升平人瑞字样具
　　恩赏縀疋银两由内务府支取转给只领可也奉防依议
　　御制四川逹州百岁夀民张子翼五世同堂诗以赐之四川特地报嘉祥衍庆頥龄人姓张【署四川总督保宁奏报逹州民张子翼现年百岁有子三人孙八人曽孙六人元孙三人百岁夀民五世同堂尤为升平瑞应因御书頥龄衍庆扁额并成此什以赐】一老百年登夀袠元孙五代喜同堂太和元气
　　天庥沐寰宇熙春
　　祖徳昌际此繁滋仁夀世益厪懐保念无遑
　　御书匾额
　　頥龄衍庆
　　又
　　题为题请
　　旌表事据防理江西廵抚李承邺奏龙泉县民古朝爵
　　上夀百龄同堂五代颂
　　南山而锡祉室家溱溱依左蠡以防
　　恩子孙蛰蛰童顔台背不须鸠杖之扶绕膝含饴更备
　　兰陔之飬洵称
　　嘉瑞宜沐
　　殊荣奉
　　上谕据李承邺奏江西龙泉县民古朝爵现年百岁五世同堂一折古朝爵夀享期頥曽元绕膝洵为升平人瑞宜加恩赉以示宠荣兹亲制诗章御书匾额以赐其应赏给银两縀疋及建坊旌表着该部照例具题钦此应行令该抚转饬地方官给银三十两听本家自行建坊并给与升平人瑞字样其
　　恩赏縀疋银两由内务府支取转给只领可也奉防依议
　　御制江西龙泉县百岁夀民古朝爵五世同堂用赐四
　　川夀民张子翼诗韵赐之
　　作善应知降百祥江西古并四川张己看跻夀百年袠复喜欢同五代堂食徳饮和
　　三世永【龙泉夀民古朝爵生于康熙二十四年届今年一百岁子孙曽元并萃一堂兹据该防抚奏报请旌因御书匾额并用昨赐四川夀民张子翼百岁五世同堂诗韵以赐新春集庆频咏繁禧实为升年盛事】夫耕妇织一家昌新春频咏繁禧句只益持盈敬或遑御书匾额
　　繁頥余庆
　　军机处谨
　　奏恭查四十九年钦奉
　　谕防令各省督抚查明所属州县绅士庶民中有身及五代同堂者详悉造册咨送军机处彚奏加恩赏赉嗣经【臣】等拟入
　　恩昭条欵内于本年元旦颁发通行现据各督抚将所属绅绅士庶民五代同堂者一百九十四人咨送所有四川民张子翼江西民古朝爵二人俱年跻百龄曽元绕膝该督抚等专折具奏仰防
　　恩赐
　　御制诗章匾额并照例给予旌表暨縀疋银两外谨将各省咨送五代一堂之绅士庶民等分别年岁开具清单恭呈
　　御览
　　五世同堂一百岁以上四人
　　直顺义县民郭有英【年一百三岁】　山东聊城县民张羽【年一百二岁】厯城县民刘湘【年一百岁】　广西桂平县生员钟君宠【年一百岁】
　　五世同堂九十岁以上六十二人
　　盛京复州民张文聚【年九十一岁】　直覇州生员王士新【年九十六】河间县民朱来升【年九十三】兾州民康希尹【年九十四】张璧【年九十四】张法重【年九十一】　江西卢陵县乡饮罗世法【年九十四】瑞金县民刘元香【年九十六】　浙江嘉善县监生姚廷训【年九十】义乌县民朱燏【年九十】　福建闽县民林上忍【年九十四】南安县民黄景福【年九十三】许伯瑶【年九十三】谢世量【年九十七】惠安县民陈升【年九十】同安县武生顔敏求【年九十三】龙溪县民郑应南【年九十二】上杭县监生钟世弼【年九十二】永定县监生胡京春【年九十一】大田县民林孔谐【年九十】龙岩州武生呉奋扬【年九十四】　湖北蒲圻县民李进也【年九十三】兴国州民石廷彦【年九十七】孝感县民熊荣九【年九十】蕲水县军籍民华廷训【年九十三】安陆县民古茂黄【年九十六】应城县民王言伦【年九十】徳安守御所军籍民董亿任【年九十二】　湖南慈利县民萧登赐【年九十】安乡县民樊实维【年九十六】桃源县民唐之玫【年九十三】衡阳县民黄俊生【年九十六】衡山县民汪克俊【年九十七】陈康岐【年九十五】生员陈魁【年九十】酃县民殷段仁【年九十五】郴州民曺徳纬【年九十八】桂阳县民朱俊庭【年九十三】长沙县民罗国服【年九十三】湘阴县民周腾蛟【年九十五】湘乡县民周乆有【年九十五】曺令闻【年九十一】巴陵县民何建逺【年九十三】龚良玉【年九十三】河南商水县民谷飬民【年九十六】太康县民姜文举【年九十五】　山东潍县民丁绩【年九十九】　山西灵邱县民刘棨【年九十六】崞县民常选士【年九十七】侯杰【年九十一】　陜西朝邑县民王景合【年九十七】咸寜县民齐瑜【年九十五】大荔县民扈士均【年九十】　四川达州民厐汝涛【年九十九】仁夀县民周肇昌【年九十四】华阳县民杨教文【年九十】汉州生员黄于京【年九十一】金堂县民李崇文【年九十一】珙县原任灌县训导袁士钧【年九十】乐山县生员刘腾飞【年九十】　贵州遵义县民孙月英【年九十八】
　　五世同堂八十岁以上九十九人
