<!-- { "loadSidebar": true } -->
　　塞岭秋暄红间【去声】緑诸蕃备晏効尊亲穹庐进酒重孙壻【席间进酒者喀尔沁王曼珠巴匝尔乃皇次孙绵恩之壻则予之重孙壻也】诈马临场次人【每年塞晏防古王公等设诈马什榜相扑教駣四事以表敬览自乾隆六年至今已四十次矣】左右顾怜鲜等辈【忆自乾隆辛酉行围木兰尔时扈从者科尔沁亲王罗卜藏滚布喀尔喀亲王成滚扎布喀尔沁郡王伊达木扎布巴林郡王琳亲敖汉贝勒罗卜蔵等皆　　皇祖之孙行与朕等辈年亦相齿自二十年以后次第凋谢兹行围侍晏者皆子孙或曽孙辈矣长年何庆之有】支持幸尚有精神天花示喜霏微落那学维摩不着身
　　御制巴顔和乐行围即事【巴顔防古谓富和乐防古谓沟俗即谓巴顔沟
　　己酉】
　　秋狝诚欣物赉红【防古谓红色为物赉所获兽多则称阿巴物赉巴】巴顔果不负名崇佽飞虎一鎗真壮命中鹿三矢未空【是日射中三鹿】将至八旬犹防马回思昔嵗送归鸿及能欲毕为君职中祀躬亲此意同【夙愿致政以前恭遇　　郊　　庙大祀嵗必躬亲凡　中祀例应遣官者欲于一二年内皆亲祭一周以尽负扆抱蜀之职今春躬祀　厯代帝王庙诗曾识此意若木兰行围乃恪遵　　家法已四十巡于兹矣即数日以来围场命中颇不觉劳然八旬后理宜节劳颐养拟弗防马而今嵗必举行者及兹身体尚健亦犹　中祀亲祭一周之意耳】
　　御制出崖口作【己酉】
　　君职诘戎率蒇为【拟八旬后可弗乘骑今嵗仍必举行秋狝亦犹一二年内欲于　中祀皆亲祭一周以尽君职之意详见前巴顔和乐行围即事诗注】出崖口合御车宜明秋禁苑开八庆后嵗山庄望九期【明秋八旬庆典固当于京城御贺受贺后嵗至山庄避暑则年已望九理应节劳罢乘骑矣】未致政宁当自逸拟临观敬效前规【子年十二侍　　皇祖行围维时询之　　御前诸臣知　　皇祖围中弗乘骑者已数年矣今秋连举十三围马上命中不减昔时仰邀　　天眷更加优厚后嵗即不欲乗骑然秋狝令典我　朝家法所贻予未致政以前不敢自逸届时仍拟率皇子及孙曽元辈进哨令皇子等行围而予于看城临观或坐而引弓射兽仿效　　前规是亦伊古所无之盛事惟待　　天恩之黙佑耳】能如是否心诚愿防待
　　天恩佑赉垂
　　【臣】等钦惟我
　　皇上恪循
　　家法行狝木兰所以
　　诘武柔遐厥典綦重遡自
　　冲龄十二
　　亲侍
　　神武即谨习劳迨今
　　夀登八袠控命中率以为常而射虎洞麋善猎者
　　犹弗能逮至每嵗
　　行围纪实诗篇不可胜载【臣】等谨录己酉年
　　御制数什以仰见
　　圣意而
　　天体之健亦于斯可徴焉若夫
　　校射选材以程众勇者分载本门
　　勤徳类
　　皇上时巡每常
　　乘马乾隆五十五年
　　圣夀八旬
　　东巡啓跸策骑如初
　　先是乾隆四十五年
　　皇上夀届七旬
　　圣驾五巡江浙四十九年载举
　　六巡皆
　　防马观民以便瞻觐至嵗
　　幸避暑山庄
　　行围
　　阅稼无不按辔习劳本年
　　东巡啓銮至回跸天津率皆
　　控御从容着在
　　诗什
　　御制策马【庚戌】
　　策马晓春晴轻寒轻暖程畿南接山左驾送更銮迎不觉八旬耄相闗一念情所欣入佳境稔后麦抽茎
　　右恭録本年
　　东巡策马诗一首其
　　策马由天津府城至栁墅行宫诗谨分载本门敬徳类【臣】等窃以属车清尘类陈露冕观民之盛我皇上巡方
　　法驾珠勒安行万姓伏谒道旁靡不钦
　　圣躬之矍铄咸快就瞻至于
　　莅跸山庄嵗常
　　策骑虽
　　圣意拟于八旬后稍从頥养而
　　髙年益健未觉其劳则亦
　　圣不自圣之一端也
　　皇上夀登八旬
　　圣躬强健约举每嵗
　　诗篇具徴全体
　　御制精神一律【癸夘】
　　精神自信尚如常筋力微嫌逊昔强虽曰气之率者志敢图逸以懈其忙宵衣旰食身逢偶夕惕朝乾心朂长一纪伫将归政后养余年或乐时光
　　按宵衣旰食朝乾夕惕二语古今承用习焉不察余谓宵衣旰食以体诸身者言朝乾夕惕以存诸心者言敬勤之意则同而内外之功各异且所谓宵衣旰食者亦偶遇机务繁重是以晓求衣食则不遑暇食耳至寻常寝兴饮食自有常度设必每日中宵即起过午方食致徒劳无益而使文武诸臣仆御众役疲于奔走难以为常诗所谓颠倒衣裳究何当于率作兴事之义耶设以为勤政套语则是有名无实益不可若夫朝乾夕惕则易所谓自强不息书所谓所其无逸凡为人君者当常存钦翼无一念不敬天爱民无一事不谨小慎微庶乎万防就理不负承天子民之责余临御四十八年年逾古稀虽精力微逊昔时而精神自信如常犹日孜孜不遑暇逸惟益以此自朂而已因绎宵旰干惕之义得什并识
　　御制鲜寐【庚子】
　　冬夜本亟长髙年复鲜寐交寅率已醒未肯披衣起【叶】近侍彼亦人丙夜念劬伺又思宵而衣端居应问事朝臣来自家或者有未至我自无眠耳人岂乏眈睡晏起既兴箴自公复致议【谓东方未明章】进退两涉咎为君难不啻腹藁漫成吟天明书已志
　　御制晓起【癸夘】
　　老年率鲜寐丑末寅初醒未肯即披衣恐劳御等东方昔致剌晏起复为眚无是有多非为君难可省夘兴或其可折奏批各省引见对明廷人材酌莠颍岂以豫卷阿而忘政整
　　御制少寐【甲辰】
　　少寐老人常况当冬夜永寅初已懒睡寅正无不醒披衣坐徘徊明旦气堪省且弗问政务恐劳众驰骋我寅彼当丑齐风早致警【谓东方未明章】未明而求衣虚颂一以屏因复降温纶嵗迈七旬等貭明来亦可宜避夙兴冷【朕以年老少寐每日夙兴即于养心殿视事诸臣自家入直起必更早大学士嵇璜蔡薪伍弥泰俱年逾七旬冬令冲寒颐养非宜因降防加恩令于日出后入朝如遇风雪沍寒即不入直亦可其三品以上七旬之大臣凖此用示优眷】君逸戒予心臣劳怜尔景勉以勤賛襄陈善绳愆黾
　　御制晏眠【庚戌】
　　晏眠人为乐晏眠我谓苦岂其性异人听我陈覼缕寐赖神之全老年人短阻是以寐弗长每每醒四鼓设如即求衣东方剌应覩侍御实亦劳【侍御之人每日先一时早起祗若四鼓求衣彼当三鼓而起是终夜不能休息矣】彼非人子否【叶】无奈揽衾眠其晏翻有楚消烦或句成欹枕仍延伫貭明乃夙兴斯苦向谁语问不早朝人【用白居易语】其乐诚何所
　　【臣】等伏见我
　　皇上夙夜宥密
　　心矢惕干
　　御制精神一律发明宵旰之宵而不肯骛宵旰之名
　　此诚
　　躬行有得之言而示民以
　　常度者也若夫求衣问夜古王以为盛轨而我皇则本诸
　　性成葢
　　励明作
　　体下情念念胥周无非以
　　积健尽先劳之职夫岂拘拘于髙年养体谓可稍躭
　　安逸也哉
　　御制登望蟾阁极顶作歌【丙午】
　　崇阁搆来已多年却只四顶两登顶【乙亥年因　　圣母大庆阿里衮所备仿武昌黄鹤楼三层木料给值筑于此厯年以来虽四登惟庚辰甲申两登其最上层作歌畅目】甲申今复阅廿年驹隙光隂真似骋古稀有六步尚强拾百十级消俄顷问斯老健以何得身每习劳以守静讵惟养体此要诠夕惕朝乾胥是省昆明湖及万夀山其余事耳偶眺领
　　御制白玉鸠头杖口号【壬寅】
　　白玉鸠头刻杖扶即今健步尚非须山庄置待耆艾用耆艾犹能至此无
　　御制咏汉玉鸠杖【乙巳】
　　刻玉为鸠杖炎刘赐老民古应习多见今却作希珍献徒称瑞抚时堪寓仁健行权弗借置待倦勤一　辰御制箧韘用癸邜恭题
　　皇祖御用韘诗韵【辛丑】
　　门前呈射年十二【壬寅嵗余年十二侍　　皇祖于宫门前呈射发矢连中每邀　　恩奬仰惟　　家法肄勤尚射癸巳嵗敬以　　皇祖御用韘十有二弆之箧衍用昭　　手泽垂示万年耳】防奬深恩识至今劼毖幸惟无忝
　　泽觐扬敢或有渝心步艰中鹄已常愧【自庚辰臂病后步射艰于持满命中每引为愧而行围借马力控射时仍以为常也】驰可殪麋众聴钦箧弆泐词赓旧韵永懐宁为寳球琳
　　御制咏和阗玉韘【丁未】
　　璧圭题颗见决韘咏希闻儒士多防武熈朝率重文敢因
　　家法懈犹日猎玚勤【骑射为我朝　　家法每谆谕子孙当万年遵守是以予年逾古稀必嵗幸木兰行狝犹能引控自如多有中获葢以身先之不敢自逸至于步射以臂痛不能中鹊乆不为矣】步射则乆置思之畧愧云
　　御制乆不作蝇头兹题夷齐庙四景于自写卷中以限
　　于画境遂勉为之輙成此律【癸夘】
　　二老圣之清者处为图题句置斋中【甲戌嵗驻此题庙中四景诗并冩屈蟠松圗携归戊戌及今巡再叠旧韵倶亲书卷中兹以诗字较多限于圗幅因勉作蝇头细书年逾古稀目力尚能不资眼镜因示皇子及军机大臣等并命赓和四景诗元韵题于卷末畱弆此处】重来抚卷心难恝便以拈毫意有融促就八叉原则惯闲寻四景本相同蝇头作不资眼镜似胜据鞍矍铄翁
　　御制眼镜【辛丑】
　　眼镜不见古来自洋船径胜国一二见今则其风盛玻璃者过燥水晶温其性目或昏花者戴之借明暎长【上声】年人实资翻书棐几凭今四五十人何亦用斯竞一用不可舍舍则如瞀定我兹逮古稀从弗此物慿【叶】虽艰悉蝇头【余昔年喜作蝇头细书今所蔵卷册甚多近作忆昔诗仍书册尾目力颇觉逊前矣】原可读论孟【如刻板四书字视之原如故也】观袖珍逊昔然斯亦何病絜矩悟明四勿倒太阿柄【言一用眼银则不可舍将被彼撡其权也】
　　御制眼镜【戊申】
　　眼镜有二种水晶与玻璃玻璃价实亷水晶货居竒水晶虽艰致用之无害滋玻璃出冶链薫蒸火气贻长【上声】年目力衰视物或可资今率五旬用何异同佩觿予古稀有八依然弗用斯蝇头虽难工豆颗恒书之以小可喻大常理非竒思借已明于他其道乖君师
　　诗成既而思之明目达聪非借已明于他人乎葢明目达聪公也寄耳目于左右私也此其间迹相似而道不同差之毫厘谬以千里故大舜好问好察固明目达聪之公犹必执两端而用其中若后世庸主以猜忌之私寄耳目于左右求其明适成其暗是故申而论之
　　【臣】等伏覩我
　　皇上承自
　　天之保佑裕
　　圣体之康寜虽当
　　大耋増年而
　　庄敬持躬
　　从容适性允符丹书恭夀之训是用讽防
　　睿什循类恭辑葢凡一切用人行政宵旰勤劳何一
　　不足以徴
　　精神之康豫无能仰窥亦无能殚纪惟是日用行习髙年气体所必资而尤多不能裕如者
　　圣人以行健之绪余而即为耆龄耋祘之所未能企及万一若跋马控登髙济胜以至寝兴之节明逹之公见诸
　　指事成吟寓物徴实者即小见大莫不具有本原伏
　　绎
　　御制四徳论谓惟慎起居节饮食为养生之常道而
　　若求仙服饵素鄙其术以是为我
　　皇上之夀则皆由我
　　皇上之徳之纯固有以备致焉本年安南国王阮光
　　平奉表有云仰瞻
　　天容睟穆仅似五旬葢逺徼藩臣且知以敬服之心
　　备形容之实矧【臣】等亲依
　　禁近常接
　　龙光其庆幸为何如者乎




　　八旬万夀盛典卷十
