<!-- { "loadSidebar": true } -->
　　五世元孙膝上珍【子为膝下至若元孙反当抱之膝上矣】捡兹有几命儒臣奏来详悉翻四库特出祯祥得六人【四库全书载唐钱朗宋张焘元吴宗元明罗恢归璿文征明六人皆以耆夀得见元孙】恰彼古稀帝同数【庚子年届古稀因查自三代以下帝王年逾七十者汉武帝梁髙祖唐明皇宋髙宗元世祖明太祖凡六帝然皆未亲见元孙也】赢其家庆我饶臻如斯
　　天贶叨骈叠忍不几心爱民
　　昨因庆得五世元孙命彭元瑞曹文埴捡阅四库全书自古以耆夀得见元孙者凡几人兹据奏三代以上不可考秦汉以后隋以前未有其人惟山堂肆考载唐钱朗南昌人仕唐官光禄大夫元孙数人皆以明经为县宰年一百七十余嵗又周必大平园续藳载宋张焘饶州人孝宗时叅知政事年七十五见元孙一人又宋濓潜溪集载元吴宗元绍兴人不仕年八十八及见元孙举觞为夀抱置膝上望者谓神仙中人又明文衡载明罗恢吉安人永乐时官国子监博士年八十二见元孙一人又明归璿常熟人即归有光之髙祖见有光集璿有髙元嘉庆堂顾九和为之记又明文征明甫田集载戊午元旦诗有百嵗几人登耄耋一身五世见曽元之句考征明年九十有元孙二人等语臣庶以耆夀得元孙者仅止六人帝王中臻斯盛者尤未之前闻余叨膺
　　天贶嘉庆骈蕃若此惟有益深干几爱民以兾仰答昊苍纯佑耳
　　御制元旦试笔【己酉】
　　农谚申过酉入礽乞浆得酒祝休征论旬负扆七将八数【上声】世弄孙元继曽漫惜嵗増为嵗减且欣年减是年増处尊莅久滋深畏消息理昭切业兢四始开晨法太微几方寸凛惟几亮功凝绩理纪协九寓万邦留熟祈戒老已忘戒彼壮用寛自胜用其威厯干以六逮乎丙归政吾将冺是非
　　赐皇元孙名载锡
　　圣祖亲见曽孙四五人嘉名肇锡
　　皇子辈行用永字皆
　　圣祖所赐也乾隆丙寅
　　宴宗室于惇叙殿始
　　命皇孙一辈衍以绵嗣后
　　皇曽孙辈用奕字至戊子新正
　　御题嵗朝圗以进
　　慈宁有永绵奕载奉
　　慈娱之句首三字既以
　　庆源三世排序成文更为万年佑启按字开支引之无极
　　皇元孙既诞遂
　　命是名焉
　　驾幸
　　皇长孙第
　　临视元孙
　　是年十月十一日
　　驾自圆明园幸绵徳邸第
　　阅视
　　皇元孙
　　亲抱置膝上
　　膳毕
　　还宫
　　乾隆五十四年正月十四日
　　皇上于奉三无私小宴宗藩
　　命皇元孙入宴加
　　赐
　　先是
　　皇上命
　　皇元孙六嵗读书时即令入宴以实副五代同堂之庆屡有
　　御制诗纪盛至是年
　　皇元孙已届六龄因
　　命入宴
　　加赏
　　御制上元前一日小宴宗藩及诸孙曽【乙巳】
　　昨经千叟柏梁聨例用今朝
　　祖宴【康熈壬戌科　　皇祖同廷臣升平嘉宴赋诗用柏梁体乃正月十四日也】先节亲亲宜此日于时语语视常年座间帝系欣看奕【孙曽辈凡娶媳者乃准入宴今逮奕纯矣】编展书房待与元【孙曽辈例于六嵗即入上书房读书欲元孙载锡六嵗读书时即令入宴以实副五代同堂之庆然亦不过迟待四年耳】抚序允应増慰庆却因望雪意怦然
　　御制上元前日宴近支宗室及子孙辈有感而作【丙午】熈朝庆节未宜孤始自亲亲和以愉可识平章建皇极要惟敦叙握神枢一元虽有待长【去声】彼【元孙载锡方三嵗未可入宴行礼待其六嵗读书即可入宴矣去嵗此宴即有编展书房待预元之句】同行【去声】不无都少【去声】吾【今予同行弟兄即一二长于予者率不能行走同宴者皆少于予矣】叔辈斯今不可见欣然胜戚然乎
　　御制上元前一日家宴近支宗室及孙曽辈即席成
　　句【戊申】
　　天横繁衍逮千多支近节前家宴和晴烘【去声】苇筵连座暖雪凝玉树喜庭罗顾无长【上声】嵗过于我剩有七年且待他【计至乙夘归政之期尚有七年】已看曽孙厠席末元孙预立酉春睋【明嵗己酉元孙载锡年已六嵗当入学上元前一日家宴可预列矣】
　　御制上元前一日小宴宗藩及诸孙曽元用乙巳年
　　韵【己酉】
　　到园已是挂灯聨节宴苇行柑例讵幸七言成昔日竟符五代庆今年【孙曽辈例于六嵗入上书房读书至娶媳后乃与节宴惟元孙载锡庆衍绵尤为天家盛事不必拘以常例欲俟六嵗读书时即可令其入宴是以乙巳上元前一日小宴宗藩及诸孙曽诗有编展书房待预元之句今嵗载锡已及入学之年遂同预宴拜跪如仪允符五代同堂之庆】宗枝繁以承
　　诸祖世代増惟叨
　　上元顾鲜长年肆筵者【座中久无叔辈即同行皆三十嵗之人亦无　长于予者】躬黄耉矣笑何然
　　乾隆五十四年二月十二日
　　皇元孙入学
　　向例
　　皇子
　　皇孙
　　皇曽孙俱以六嵗入上书房时
　　皇元孙年届六龄于二月十二日
　　命入学读书
　　命宗人府查宗室内载字下一辈
　　特恩赐名
　　乾隆四十九年十月初四日内阁奉
　　上谕向来宗室惟近支依皇子皇孙辈命名其支稍逺者命名即不得依此行軰本年因得伍世元孙命名载锡将来载字辈下再得六世来孙应用奉字因令宗人府查宗室内载字下一辈逺支已有希贤觉隆阿二人是自
　　太祖以下至今已有十一世瓞繁衍本支极盛朕心深为欣庆着加恩依奉字辈希贤赐名奉福觉隆阿赐名奉夀并查其父今当何差着宗人府奏闻以示朕亲族推恩仰承
　　天眷启佑万年之至意
　　御制新正重华宫【丁未】
　　青宫花甲嵗周谙【雍正丁未予年十七始居重华宫至今嵗丁未正六十年】袭庆何非
　　帝泽覃十一世兹亲见七【前嵗得元孙载锡因名查太祖长子禇英支派下于载字辈下又得一辈因赐名奉福奉夀为十一世而予逮事　　皇祖　　皇考下见皇子皇孙皇曽孙皇元孙是亲见七世矣仰防　　天眷锡庆蕃昌实为古所未有】八旬夀逮近余三【予今年七十有七阅三年即为八旬正夀夙愿乾隆六十年归政则为八旬有六矣兹尚孜孜自励不敢少懈敬勤耳】聨茵东壁开文防迓祉初正赋雅谈旧什新题遍楣梠不渝一敬祝农蚕
　　皇上喜得五世元孙推恩海内
　　命各省督抚查所属绅士庶民身及五代同堂者加恩赏赉并
　　御制诗章
　　御书匾额以赐【诗章匾额俱恭载各本条】
　　乾隆五十年正月十六日内阁奉
　　上谕朕仰承
　　天眷上年喜得五世元孙嘉庆骈臻恩施宜渥因令各省督抚查明所属绅士庶民有身及五世同堂者加恩赏赉兹据造册咨送军机处彚奏共一百九十二户内郭有英张羽刘湘钟君宠四人俱夀逾百龄曽元绕膝洵为升平人瑞朕亲制诗一章分赏四家并各御书匾额以赐用示宠荣所有应赏银两縀疋及建坊之处仍着该部照例具题其未届百龄五代同堂之张文聚等一百八十八人并着各督抚分别年嵗给予匾额赏给縀疋银两以昭锡福推恩同登夀宇之至意
　　【臣】等谨按唐尧观华封人效祝曰夀曰富而继以多男自是以后笃祜延祺莫如周文之麟趾螽斯叠登风始然绳绳蛰蛰祗以喻其众多至于公姓公族不过泛引旁支以扬盛美而已求
　　夫曽元递衍一体相承拜抃同堂称觞介景者博稽载籍概乎未有闻焉我
　　皇上锡羡凝庥备膺多祉乾隆四十九年闰三月初
　　八日
　　皇元孙生恭届
　　翠跸南□留京王大臣飞章驰报一时扈从王公大臣外藩逺使下逮官吏绅庶莫不额手腾欢同声颂庆仰见
　　圣天子徳以基福和以召祥
　　天眷申重康彊逢吉是以举伊古帝王未有之嘉庆咸萃于斯以光瑞牒也且备考四库书所载编氓中得见元孙者唐以后止有六家今则八埏之内
　　夀宇广开沐浴太和休养生息直省所奏五世同堂
　　者共有数百家咸得
　　宠贲天章荣叨卓楔斯又
　　升平盛事所谓敷锡厥庶民者矣五十四年皇元孙己届六龄初正
　　赐宴宗藩
　　特命皇元孙入宴即于二月
　　命入上书房读书谷诒之逺
　　家法维昭况我
　　朝瓞蕃昌自
　　太祖至今共十有一世即今宗室中伦序之最小者为
　　奉字辈于
　　皇上为来孙于
　　皇元孙为犹子我
　　皇上仰膺
　　昊贶
　　圣夀日跻恭遇
　　期頥衍庆之期
　　皇元孙已臻壮齿将见来晜仍云随肩接踵绕
　　膝承
　　欢诗曰干禄百福子孙千亿在昔为称愿之虚词在
　　今为
　　重熈之实事职司珥笔者又当何如轩鼚鼓舞以昭
　　舄奕之
　　昌符也哉









　　八旬万夀盛典卷二十五
　　钦定四库全书
　　八旬万寿盛典卷二十六
　　盛事【二　庆得　皇元孙二】
　　乾隆四十九年
　　皇上于宁寿宫之景福宫建五福五代堂
　　御制五福五代堂记
　　五福堂者
　　皇祖御笔赐
　　皇考之匾额也我
　　皇考敬谨摹泐
　　奎章于雍和宫圆明园胥用此以顔堂以垂永世丙申年予葺宁夀宫之景福宫以待归政后宴息娱老景福者
　　皇祖所定名以侍养
　　孝惠皇太后之所也予曾为五福颂以书屏而未以五福名堂者盖引而未发抑亦有待也兹防
　　天贶予得元孙五代同堂为今古希有之吉瑞古之获此瑞者或名其堂以芗其事则予之所名堂正宜用此五福之名且即景福宫之地不必别有搆作而重熙累庆仍即
　　皇祖
　　皇考垂裕后昆贻万世无疆之庥也若夫获福必归于好徳而好徳尤在好其善以敛锡厥庶民五章之中三致意焉兹不复赘予子孙曾元读是记及堂中五福颂者应敬思
　　皇祖
　　皇考所以承
　　天之福必在于敬
　　天爱民勤政亲贤毋忘旧章予之所以心
　　皇祖
　　皇考之心朝乾夕惕不敢暇逸以幸获五代同堂之庆于万斯年恒保此福奕叶云仍可不勉乎可不慎乎御制新正雍和宫瞻礼【丙午】
　　例以新正礼那能
　　旧邸忘
　　圣踪余想像佛道合宣扬腊雪资田润春风与物昌于斯蕃五代
　　五福肇名堂【昔　　皇祖御书五福堂以赐　　皇考因敬摹　　奎文以顔楣额今繁衍五代皆是堂有以肇庆也】
　　五福五代堂聨句【有序　丙午】
　　箕畴次九曰五福未及太人之占华祝惟三曰多男徒纪尧民之颂荷
　　天地
　　祖宗之笃眷欲至万年庆来晜仍云之开先其量百世
　　堂承五代爰即
　　旧额以増题宴锡重华用启新韶而聨咏夫其位居左
　　禁
　　典奉
　　东朝阁道旁通地发生而出震文峯对峙山静夀以安颐都合宫而夀考且宁开别宇则福介尔景璇题
　　赐邸两言光
　　云日之躔银牓分楹一例
　　揭宫园之殿厪肯搆肯堂而重葺他年预卜菟裘值而昌而炽之曡轃昨嵗防来文褓衍瓞曰曾孙之庆占熊维男子之祥时举春廵章驰日骑达佳音于跸路腾喜气于江乗驩声绕豹仗之民额手集鸿臣之使古来有几宣繙四库之书唐后方闻希濶胪六家之事先教晋爵有加礼而恩志抱孙且予锡名取诸诗而文聨笃庆结佩叶宜孙之吉语捧觞待就傅之初龄芗盛事以顔堂抒予懐而作记敬防
　　昊苍之贶念符
