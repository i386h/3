<!-- { "loadSidebar": true } -->
　　尧天光被牌坊在道之南其北为流水桥亭负山植援山作两峯环合状两峯之间隠隠起有楼堞旁峙窣堵坡稍东径演剧台粉墙一带扶以朱栏碧玉李芬郁异色隔花则秋千罥索曳縠揄裾琼楼瑶台两两相对前则为山一座洞壑空嵌青杉緑杨渔樵问荅担月林间吟风犊背太平村乐景也又北有月台髙出重檐下为平台毺漫地上作仙官献福八童子各持七寳供奉象前为重楼数楹蝉聫暎带极东为三层台清泉白石葩盖柯云猿鹤同游作衔枝献果之状北则武九曲游女歌采茶之歌花架竹篱亭台间出过方胜亭及西洋房左为百福法相右为太平有象径西洋平台则重楼复宇丹凤朝阳杰出云表其北即三界胜景牌坊然后过横桥云
　　桥之左为西洋水阁迤东花台一座上有十二天女献花面如意防回廊曲闼旋转如折又东为恒春圃千葩万蕊红紫纷披仙翾翔集有数童子手执纨扇上下辟其北三层方阁迤东有书楼芸籖缥帙充塞栋宇琳宫仙馆遥相对峙参差扵林峦洞壑间北面红栏一曲画地为水沦涟弥内设青苍赤三龙舟旗帜篙檝各以其色后有白石桥一座圆亭如笠防齿层层桥两旁各立防牌坊宻林如翳林表峯岫隠隠如碧玉簮自此折而南为五台台之前为采莲景松桡桂檝摇漾中流碧筩丹菂钿影波纹过杨栁之渚曳木兰之舟则有渔父持竿晒网青蒻緑蓑随风上下对面有亭作方麯形亭外朱栏数十步豁然平敞碧树周阿仙防戏舞二童子捧桃枝执灵夀杖拥老翁而跨驴者是葛稚川移居图中景也
　　万卷书楼在大道之左结构崇丽粉堞嵳峩西则重房曲榻云璈徐奏仙乐锵鸣旁甃为碧玉池中植菡萏万柄过演剧防台为灵芝亭正与松径相对由松径直上为观音山小桥流水屈曲以达巅顶山下作迎神赛防香灯箫鼓之状迤南则蟹舎渔庄烟波一碧水源尽处突出髙峯祥云弥满中有仙人骖鸾而立右为玉女渡河之景云阶月地辉暎康衢稍南为函闗作城闉状有老人乘青牛车而行三面亭台均极壮玮过演剧重台照壁数仭左为万寳秋成仓廯栉比输载如云篝车吚轧一带竹篱坻场平旷舂揄揉童叟争趋是海防丰登气象前有百夀防为两淮商民迎
　　銮庆祝之所右为汉使乘槎仙源一曲隠见支机径五顶亭三层平台及西洋房回廊十二楹为桂花防金粟霏香月轮方满见骖鸾三数人翔舞于康庄者则中逵北拱
　　闗帝庙之仙门也
　　山门南为菊花牌坊郦泉分导近对南山下有十数仙子手执夀字方胜朝拱
　　銮舆又南为凤凰亭其西则翠屏一曲峯岩顶三素云开列植桃枝上缀蟠桃千实光彩映曜迤南一亭形似花篮中设祥芝仙卉其东则碧海仙桥松藤纒络流丹刻翠隠见乔林左右亭台或为卍字或为如意或为三元献瑞或为双凤朝阳直抵大市街之四牌楼其东西面二牌楼后俱列岚嶂如罗浮两峯似离若合长松偃盖修篁便娟桃李满山塔字宏丽下为百老人各衣防衣厐眉华发扶杖来观同声欢颂自此折而东以达
　　西安门云
　　过四牌楼同行道左为百花台右为五云楼楼前为西洋线法山云牕雾阁深入数重如海上三山可望而不可即下设西洋水法亭三座拔地云根一柱四围绕立舞鹤云起渐髙轮囷磅礴排拥银台鹤珠喷泉上注牕闼灌顶涌出百道飞注如泰山之霤穿櫩入牖又如汉殿仙人金茎承露巧制竒观一时独胜北面为百夀字照墙舞云戏防瑶台仙馆逦迤分布笙簧鼓吹韶頀齐鸣前设五辂立象
　　天仗方排
　　禁门洞唘曦晖翕赩瑞霭馡馚自西直门直此市防栉比烟井云连缨笏匝序元龆巷歌农商妇孺咸俾来观瞻
　　帝京之胜景熈
　　夀宇之昌期
　　茂对时育尽入藻绘中矣
　　西安门内两旁六方亭防舎鳞次楼榭防错过西洋塔为防牌坊二重岚叠嶂之状映带左右又有菜园花圃药栏茨舎直东为孔雀亭翠羽防褷迎晖阊阖西面山子一座上筑琼楼过防牌坊进三座门红墙逦迤彤闼周排防树倚云祥葩霏盖至金鼇玉蝀之桥则玉河烟景太液波光平川如掌蕅渚凫汀风亭水榭望若圗画艇子三两泝洄上下其有左旗右帜锦防牙樯则
　　御舟之维于北渚也
　　桥之东即
　　承光殿循墙为过街防坊面南为花神庙外立百花牌坊缭以朱栏后有三层楼最后游廊九折东偏为仙台负山嶻嶪俯瞰锦城是为浙江耆民商人迎
　　銮庆祝之所自此进内三座门门之东面演剧防台一恭演南极呈祥大戏北面西洋式方亭南为牌坊额曰恭则夀迤前药栏花架缀以西洋房数十楹过赤凤台又一防坊坊之南山子一座林樾清窈桥径曲折作白猿献果之戏又为鼇山二十四楹极山川之竒丽缋洞天之胜景前接福佑寺牌坊绀宇琳馆碧瓦防差对面则羣峯拱列琅玕万个过桃式演剧台扁曰绥山献瑞又毘卢亭子旁设擡阁五座俱取吉祥缀景有童子妆束嶷然竦立髙出檐际中衢为流云牌坊従此林峦台榭层见迭出景亭之后阛市毗聨天阊晓景人海欢腾较之
　　紫禁城外尤为繁丽矣
　　流云牌坊之左山子一座列植乔柯红翠相间两面对置西洋楼房玲珑网户结构精严左为游廊数十楹右为月台布置防缀如西泠明圣湖塘风景中衢立防牌坊又南为城闉一额曰钱塘胜景过此则斜廊转角对出如翼道西面
　　西华门为线法山室宇崇防岩窦空嵌山表为流云牌坊左右复为小山山之麓为在籍大员来京庆祝跪迎
　　圣驾之所此自西直门至
　　西华门图绘之大槩也
　　右【臣】等恭撰圗説二谨自
　　圎明园
　　圣驾出宫门时以至
　　驾入西华门进宫按其里地以诸王贝勒贝子公安南国王阮光平及各外藩陪文武大员官员在籍大臣各商民耆庶等恭迎
　　圣驾跽瞻
　　法仗为之序次俱各就图幅标注所在以见斯时万方効祝企踵胪欢实幸躬睹礼明乐备之隆用以扬
　　福厘而洽
　　亲爱至扵防景缀设屡奉
　　谕防勿复踵事増华庆节前期既
　　特命量减防饰还宫日更
　　命警跸勿施故兹图中所列皆摹景物之真借着质文之兼尚而若都城内外坊衢陌巷金碧相辉缯防交设乐风雨之时叙耀镫月之光华较之登春台逰华胥犹揣摩想像之词未若兹之庆丰绥
　　夀万祥骈辏为毫翰之所不胜写者矣





　　八旬万夀盛典卷八十
　　钦定四库全书
　　八旬万夀盛典卷八十一
　　歌颂【一】
　　【臣】等谨案歌以申其愉怿颂以着其雍容三百篇之被管弦匪惟取协中声抑亦昭政治之相通导羣情之归美用以鸣龢而宣豫耳洪惟我
　　皇上徳广运而立
　　圣神文武之极
　　福大备而膺位禄名夀之全欣开
　　八袠庆辰延嘉集祉自蜚仡以来未觏兹盛则亦结防书契以来未易扬兹钜典者也臣等间考前代夀节臣僚进献诗文在唐则张说有集贤表端之诗于邵有甲观神光之颂在宋则晏殊赋陈述圣杨亿颂着神光或雕缋美词或摭引符瑞本非有鸿徳大猷可昭久逺而祗欲以虚文相夸耀宜乎侈言之而无以芗其事饰言之而无以羾其情矣若廼
　　帝期曼羡敂愉大同以鼚鼓轩舞之忱抒浃髓沦肌之
　　感所胪者
　　实事所效者欢心不啻人一其声声一其诚洋溢乎篇
　　章之外顾自
　　皇子以逮臣工士人悉
　　圣教所涵濡
　　文治所陶淑然且竭愚称颂皆不及
　　御制四得两论之
　　理大而蕴深是举江淮河济以赞海虽不知海而莫非海纳之举嵩岱恒华以赞地虽不知地而莫非地载之至大难名有摹绘之所不及者【臣】等肃禀
　　睿裁厘次一百本彚成卷帙借以钦
　　大文之万有兼赅并以见
　　大圣人之弗遗片善斯诚歌颂诸臣所懽忭蹈咏于无
　　已者尔
　　万夀锦屏聨句【七言二百有十韵】
　　【子臣】永璇等
　　昊眷我
　　朝勲被表
　　圣承累代迪光前普天玉烛调三界【子臣永璇】建极金瓯巩
　　万年奕禩
　　神谟功永赖
　　至人心镜照无边有猷秩秩文増贲【子臣永瑆】犹日孜孜健体干郅治弥纶亭育大精勤习贯旰宵便
　　枫宸寳数兼参两【子臣永琰】椿筭春祺拓八干广袤审方兹徧举苞符画卦此开先典兴礼乐菁华富【子臣永璘】祥溯宫垣纬宿连
　　帝者如春生万物日之方午炳中天丙辰鳯纪风调律【孙臣绵恩】甲子龙提政察璿辅相元黄资黙运显承
　　谟列契真诠徇齐敦敏通思睿【孙臣绵亿】好古钩深励学坚圣徳壬林资性始
　　天工寅亮得心传奉时袛若渊惕【孙臣绵】熙载从凝庶绩
　　宣观象台仪精股曲升馨坛位法
　　穹圆元辰穑事祈其实【孙臣绵志】先夕斋宫坐必迁盛乐大雩时盛夏
　　南郊长至日南躔每年三举年为典【孙臣绵懃】肇祀六宗祀曰禋特制陶匏遵古昔前期茧票慎牺牷宵升奠璧宫灯却【孙臣绵懿】次出更衣
　　御幄褰殷荐洋洋陈几上
　　泰元穆穆降坛巅
　　天心
　　圣敬孚颙若【孙臣绵总】
　　帝谓予懐凛肃然卫列仪营旋以吉命其宥宻静斯専执圜乆矣诚无息【孙臣绵偲】恭旧从来率不愆
　　皇史世编传
　　实录
　　圣人时展庋长筵是彛是训深由绎【孙臣绵庆】敷贲敷前永克肩艰钜必然师廪廪寻常亦不漏戋戋旂名辨色军皆整【孙臣绵宁】文鉴谐声义备研骑射相承娴省括衣冠无改敬铭瓀泽沿鸭緑江头旧【孙臣绵憙】花数牡丹台上鲜全韵体诗依韵赋纪
　　恩堂记与
　　恩镌层楼屹若岐阳鳯【曽孙臣奕纯】灵沼逌然华井莲圣有謩勲长定保风留淳朴大陶甄奏椷折待宫中钥【曽孙
　　臣奕绍】锡养亷加俸外钱
　　功绪焜煌崇肯构
　　庙廷深防肃鸣钘万春统业传
　　弓剑【曽孙臣奕绶】四季焄蒿列豆笾
　　神御夏秋瞻
　　永佑
　　宗宫
　　册
　　寳琢和阗以之率
　　祖居无倦【曽孙臣奕纹】况自尊
　　天积有防握要所存心翼翼恃源而往道平平宵分便审壶中漏【曽孙臣奕纶】景昃犹批案上笺申命允厘尧作易迪功荒度禹胝胼髙明覆物霄升旭【元孙臣载锡】昼夜盈科海滙泉万世万方图乆大匹夫匹妇念懃拳
　　殿开勤政惟无逸【子臣永璇】管欲窥天是一偏翘首徽猷分件系拈毫胪颂各条铨六聫八柄衡羣吏【子臣永瑆】大法小亷凛众员徳始懋官功懋赏
　　躬惟修道国修权
　　乾纲独揽枢机宻【子臣永琰】泰运交孚化泽延内自阁臣兼部务外而牧伯饬官聫法司秋谳咨三宥【子臣永璘】学士晨趋戒八砖特辟史家书虎渡为防伪吏效蒲鞭存神非是行钩距【孙臣绵恩】问俗由来黜削朘晰事鉴虽毫必辨安民苗有莠宜搴锦无学制弦无改【孙臣绵亿】金待镕罏埴待埏班见曷尝遗下县一嚬总
　　未假中涓即看吏治均无【孙臣绵恵】原与民生乆作縁孚惠矧教常徧徳盈仓自尔概连阡正供遇
　　庆兹四免【孙臣绵志】全漕邀
　　恩已再蠲赋列周官悬法象田分禹贡聨蝉不毛尚复征其布【孙臣绵懃】有铚羣然纳在廯何幸屡丰收积亩普教无税享安廛偏灾频复连年欠【孙臣绵懿】特赈遄流九府圜沛泽神仓先事发满腔民膜积忱填
　　省耕甲帐张随辇【孙臣绵总】洒道丁男念挈鋗减赋符除三
　　分一赏牌街舞万人骈淳风共戴
　　皇仁洽【孙臣绵偲】旷典非縁旧例沿率土
