<!-- { "loadSidebar": true } -->
　　前来谨防同学政【臣】呉夀昌缮防防谢
　　天恩伏乞
　　皇上睿鍳施行
　　右【臣】等编次开科盛典附以士子陈谢诸防仰见我
　　皇上文教日隆所以昭垂鸿轨浃洽人心者縦极感
　　颂防忱莫賛
　　髙深于万一顾窃惟
　　圣学渊深
　　御制诗文歳増月益而于经史之订讹阐秘
　　睿鍳精详刋布海内无非嘉恵萟林之至意近命分年轮试五经俾多士务实屏浮咸勤研习又且慎抡广登选一时怀瑾握愉之辈胥得奋志功名沐
　　裁成而被昭旷是以
　　正夀称庆自三雍鼓箧以逮逺方缝掖诸生莫不云
　　集亨衢跽献
　　天子万年之颂盖以渐摩
　　教泽者深斯爱戴之诚发于心之所不容已岂特闻徳音而志忭歌
　　夀考之作人为足以竭媚兹之忱也乎是科
　　特恩赐举重宴邀
　　荣诸典备载于
　　盛事门
　　八旬万夀盛典卷七十一
　　钦定四库全书
　　八旬万夀盛典卷七十二
　　恩赉【十一　本年　　东廵】
　　【臣】等谨案礼国有大庆及廵狩所至輙举方望之祀虞周之觐后朝岳尚已至夫阐厘懋赏则我
　　朝之上仪为尤炜矞焉
　　皇上受祉孔时方庚子庆
　　七旬即拟于
　　夀跻八袠时
　　升秩
　　岱宗
　　展仪
　　阙里兼以
　　省民风而厚恵施葢
　　圣衷裕得夀之符协至诚之感诗所谓卜尔百福如防
　　如式者也乃者
　　礼岳荐馨
　　尊师献爵适惬
　　大圣人修防着恪之夙忱而
　　跸路所临
　　周谘曲赉吏志入疆之庆士扬誉髦之庥即在袀服埽
　　涂皤顔树踵靡弗优霑
　　湛泽骈感胪祝之弥殷于以见
　　岳宗之庇徳生民
　　圣揆之植体仁夀胥由我
　　皇上洽神崇道有以致
　　馨格而
　　履洪庥记曰礼时为大宜次之称次之不特金泥玉检妄侈升中即鲁頖宫之鸾旂从公视此犹百不逮一也而况
　　膏流畿辅
　　恺布瀛津
　　徳意之所周殆遍浃于
　　春旗玉间也乎
　　乾隆五十五年春二月
　　皇上以八旬行庆载举
　　东廵之典
　　躬祀
　　岱岳
　　阙里如仪
　　乾隆五十四年十一月初一日内阁奉
　　上谕朕明春恭谒
　　两陵廵幸山东并亲诣曲阜祗谒
　　孔林于二月初八日啓銮所有一应事宜着各该衙门
　　照例预备
　　二月初八日
　　皇上自东华门啓銮
　　御制以夀登八旬恭拜
　　二陵遂廵山东祭
　　岱宗
　　阙里是日啓程得长句六韵【有序　庚戌】
　　年八十耄徴笃念于箕畴嵗二月东礼举廵于舜典允臣民之请秋弧庆伫于称觞承
　　祖
　　考之庥春露惕深于瞻
　　鼎敢曰报
　　眷贻之厚尚久持孜亹之衷矢抱蜀之宜勤迩嵗期周中祀矧升香之可即顺涂便诣灵区维
　　岳宗司万物之发生而
　　圣揆实百王之师表于焉修礼陋迁书封防之夸足以体仁騐鲁论乐山之夀登福舻于济水程印前言驻日驭于瀛津廵经隔嵗抚齐甸丰盈之豫胪羣黎瞻就之欢昨接疆吏之封章年穰谷贱甫下元辰之恩诏民足赋蠲夀宇万氓凭舆若附循赤子朝家五代迓跸亦提抱童孙溯冒东国廿年愉情蔼若忆执徐南廵六度爱景依然里记车安台登春乐月维初吉三朝过元鸟之分【初五日春分】谷乃用成先日卜社公之雨【初七日春社】初程发轫长句排籖
　　八十干支
　　天眷锡
　　二陵风雨
　　圣恩延何修而遇诚徼幸不息以强勉惕干
　　中祀一心期备举【定例　中祀惟即位一亲行余皆遣官载在会典予五十余年亲诣致祭者屡矣去嵗曾谕以归政前当举行一周以昭重祭之义今时廵而升秩　岱宗展仪　阙里犹此义也】岱宗
　　阙里例应然书称二月东廵日礼庆升中庚戍年展敬自当叩
　　先鼎撰良遂以发行旃甲辰风景夫何异瞥眼流隂五载还【自甲辰南廵过泰山祀阙里今又五载矣】
　　是日奉
　　上谕朕祗谒
　　两陵廵幸山东道经畿甸当春行庆首涂所及宜沛恩膏着将直经过州县本年应徴地丁钱粮加恩蠲免十分之三
　　初十日奉
　　上谕朕此次东廵所有经过直地方各营汛兵丁有派办差务者俱着查明赏给两月口粮
　　十五日奉
　　上谕朕此次廵幸山东祗谒
　　阙里覃敷恺泽允宜首自近畿着将直本年入学名数大学增额五名中学增额四名小学增额三名该学政其悉心校录甄萃拔优以副朕加恵士林至意又奉
　　上谕朕此次廵幸山东经临畿甸曾谕令该督抚等沿途毋事防缀繁文致滋縻费祗须就向有行在坐落畧事扫除其自济宁登舟以后水宫额制亦悉其旧但途中程站较多虽无兴建工程而修葺粘补究属不无所费着加恩于长芦山东运库内每省各赏给银二万两以示体恤
　　十六日奉
　　上谕朕此次廵幸山东驻跸往来经由直所有该省承办差务之文武大小各员一体　加恩用昭渥泽着该督查明咨部凡有罚俸住俸降级之案俱准其开复其无此等案件者各加一级
　　二十日奉
　　上谕朕仰防
　　昊眷年届八旬已降防将各省钱粮普行蠲免兹恭谒两陵廵幸山左銮辂经临之处童叟欢迎殷殷爱戴允宜广敷恺泽普恵畿民因念直各属节年因灾缓徴带徴钱粮贫民无力完纳积欠甚多着再加恩将乾隆四十五年至五十三年未完地粮银一百四十二万八百六十八两零改折银二万一千九百三十两零屯粮四万二千九百八十一石零屯谷七百九十八石零屯米三百十四石零全行豁免俾穷檐得免追呼共安耕凿用副朕省方观民行庆施恵有加无已至意该部即遵谕行
　　是日
　　驾驻紫泉行宫
　　赐随驾王公大臣防古王公贝勒额驸台吉及直大
　　小官员等食
　　御制降防免直缓徴积欠并赐大小官员等食【庚戍】东西瞻谒
　　两陵周畿辅观民事豫逰虽值度年陈众乐却思潦地切先忧缓徴百万全教逭【新正以朕八旬大庆已降防将各省钱粮普行蠲免兹恭竭　　两陵礼蒇将幸山左跸辂经临童叟欢迎情殷爱戴允宜广敷恺泽加恵畿民所有直各属节年因灾缓徴帯徴未完地丁银一百四十二万余两改折银二万一千余两屯粮四万二千九百余石屯谷七百七十余石屯米三百余石降防全行豁免俾穷檐得免呼呼共安耕凿用副朕省方观民行庆施恵至意】欠赋山东更待诹【山左节年因灾未完钱粮或亦有之俟长麟迎銮到日询得实数自应一例豁免俾令同被渥恩】赐食门前劳【去声】执役眼饥馁者饱餐不
　　又奉
　　上谕上年顺天及保定河间天津等府属及各州县因夏秋雨水较多田禾被淹秋收稍歉节经谕令该督实力抚防银米兼赈春初正赈毕后又加恩展赈一月今朕廵幸山东经行畿辅见田亩均已播种徧野青葱但麦秋为期尚早恐灾歉之余元气未能骤复自当再霈恩施以期并臻康阜着将现在经过及回銮经过之雄县任邱河间献县阜城景州沧州天津青县静海武清等十一州县照二月展赈之例再加赈一个月该督务督饬所属实心经理俾闾阎均沾恺泽以副朕行庆施恵有加无已之至意
　　御制经雄县城南因命加赈有作【庚戌】
　　雄县城南廿里余大隄防淀滙波潴途经一线左右水堰外平湖髙下淤【淀之北隄所以御水卫民也兹出雄县城南经二十余里因去秋霖雨过多旱路左右潦水尚未全消皆漫淀隄所积不可播种目覩情形实堪心恻】昨潦甚哉伤切已吾民病矣叹非鱼曰蠲曰赈勤优恤一再加宁帑惜予【新正以上年顺天及保定河间天津等府属被淹州县虽已实力抚防银米兼赈犹恐今春正赈已毕青黄不接民食不无拮据已加恩将成灾七八分之极贫并九分灾之极次贫民俱展赈一个月今跸途经览念距麦秋为期尚逺灾歉之余元气不能骤复仍即降防将现在及回銮经过之雄县任邱河间献县阜城景州沧州天津青县静海武清等十一州县照二月展赈之例再加赈一月庻稍救饥民耳】
　　又奉
　　上谕朕此次廵幸山东沿途接驾各废员着将职名交军机大臣俟回銮后防同该部查明缘事各原案
　　请防分别办理
　　二十一日奉
　　上谕朕此次廵幸山东回銮时自济宁登舟由水程回京前以三四月间正漕船啣尾北来之时若因回避御舟停泊不前未免守稽迟致悮漕运曾降防谕管干珍等令各帮漕船于御舟经过时暂在岸傍排列因思上年直被水灾区秋收歉薄全頼东豫二省贩运粮食及南来货物以资接济所有商民船只亦未便因有碍河道驱入港汊令其久着即照漕船之例准其于两岸暂泊御舟一过即可遄行庻使商贩流通物价平减以副朕恤商便行之意着总河廵抚廵漕御史皆善为经理
　　御制命截留漕粮三十万石于北仓以备直赈恤之用诗以志事【庚戌】
　　畿南沴势见经行日日慿舆切切情幸得山东资接济【直去秋被水淹浸处所正赈已毕叠加展赈尤幸山东去嵗上稔畿南接壤商贩贸迁闾阎毫无菜色然予轸念民生时切于懐矧连年全漕抵通天庾充盈现在粮艘已入直境内因复降防令仓侍郎蘓凌阿藩司熊光熊会同前往截漕三十万石留贮北仓以示多方筹备至意】更宜天庾拨余赢应知此后时犹逺可谓目前价尚平【东作方始距麦秋之时犹逺虽目前粮价尚平而早为储蓄以待赈粜粜之用庻备可以无患耳】备以不虞早为计疆臣善体恻民生
　　御制日日六韵【庚戌】
　　日日觐光庶欢呼夹路行视今较昔笃落后绕前迎【每日銮舆经过之处黄童白叟夹道跪迎甚至有落后者复绕至前途欢呼载道觉爱戴之情更倍往年葢予夀跻八旬康强如昔犹举时廵令典稽之史册实所罕闻宜乎羣黎瞻觐益深庆幸而予既迎邀　　昊眷又何敢遴惜恩膏是以直有叠次展赈之外复免灾歉银粮一百四五十万庶尽代　　天子民之职耳】都为【去声】康宁计不教呵叱惊身衣鲜须□口食可充盈所见诚堪幸向隅犹切怦殷殷慿顾处即我寸田情
　　二十六日奉
　　上谕朕此次展谒
　　两陵廵幸山东所有沿途经过地方着加恩蠲免本年地丁钱粮十分之三
　　【臣】和珅等谨
　　奏本日接
　　驾老民共一千八十名【臣】等遵
　　防按照年嵗分别拟
　　赏开单呈
　　览奏入俱奉
　　防按名赏给
　　赏年九十一嵗之
　　钦赐光禄寺寺丞赵象观年八十三嵗之
　　钦赐翰林院检讨李东耀二员大縀各一疋
　　赏年一百嵗以上之周经等二名缎各一疋银牌各三
　　面
　　赏年八十嵗以上之唐万锦等三百一名银牌各二面赏年七十嵗以上之张作兴等五百七名银牌各一面
　　二十七日奉
　　上谕朕年届八旬敷天锡庆业经降防将各省钱粮通行蠲免兹廵幸山左銮舆经涖之处闾阎童叟夹道欢迎具徴爱戴诚悃允宜重加恵泽俾茅檐益沐恩膏因思东省各属节年因灾缓徴银两贫民积欠尚多若一律徴输恐民力不无拮据着再加恩将乾隆四十九年未完银三十万八千三百余两五十年未完银六十九万七百余两五十一年未完银七十三万九千一百余两全行豁免以期比户得免催科益臻乐利副朕入疆行庆恩施无已之至意该部即遵谕行
