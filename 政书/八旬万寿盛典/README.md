<!-- { "loadSidebar": true } -->
　　钦定四库全书
　　八旬万夀盛典
　　进表
　　大学士公【臣】阿桂等谨
　　奏【臣】等恭纂
　　八旬万夀盛典告成谨奉
　　表恭
　　进者【臣】等诚懽诚忭稽首顿首庆惟我
　　皇上
　　福集箕畴
　　夀増轩纪
　　堂顔四得具位录名夀而宜民
　　寳篆八徴省嵗日月星而来偹三乗三
　　履统天之御五十五叶大衍之全
　　万嵗乐以由庚
　　八袠盈乎步戍环瀛喜洽戴斗愉腾
　　鉴黎赤之贡牋爰
　　允祝
　　厘之请吁簮绅而载笔特摛纪盛之编粤若绕电兆禧流虹笃祜祁乙酉沩丙戌宛授受之相承文庚寅武壬辰俨后先而中立轩辕以戊生为土徳之王成汤以乙日应元鸟之祥三统云遥邈莫祥于偻祘六帝未逮但得半于添筹溯唐室之开元肇诞辰而立节丝嚢绶帯通戚里之馈饴白帝田神托民间之报赛张九龄千秋金鉴之録徒缅古风王虞休八宫诞圣之歌侈俗乐谈延参成徐岱陋三教讲论之诬大同绍兴至元鲜一代圣神之实繙九流之旧目探四库之新蔵从大挠纳甲以来罕臻兹防即史皇制字而下未见有书维
　　康　熙初集之垂乃癸巳
　　六　旬所辑圗镌翠版迹耀金防时甫当
　　饴　侍
　　冲龄
　　圣以继
　　圣逮今而觥称
　　大庆书不一书
　　徳绍
　　祖以弥谦遅二十年之后事属辞而相比昉
　　七十夀有加首冠之甲之
　　诗
　　文次叙近旬之
　　功
　　徳镂瑞叠祥骈之牒用告嘉符注晨参画防之班式彰
　　钜典设科蠲赋
　　恩赉示
　　上徳之宣献册染豪绘颂采下情之逹攦目防八门之富摭实袪一语之夸【臣】等率同总纂纂修等雀跃编蒲防钦授简冯典礼典属之牍官举上仪鸠工书工画之俦子来副墨矢寅衷而成帙尘
　　乙览以仰
　　裁窃省全函是
　　亿龄之起例试摅六事洵万世所旷逢自昔睿文辄囏闳制踬山踬垤尧戒三年风薫风时舜琴一操朕在位七十载纪言出自史臣厥享国五十年述徳乃由家相今则同
　　天道乆与日
　　铭新
　　诗取编年嵗积黄绫两本
　　文真夀世义通漆简六经每録数篇即裒多卷道充尺籍百倍于尧典禹谟
　　圣惜寸阴长阅夫皇春帝夏斯万世未有者一也间寻螙籍竞诧鸿功玁狁近逐于太原徐方逺矜于江汉勤轩皇之教战尚恐雾迷谢光武之闭関自劳须白今则
　　四知先觉三防频驰赤嚢静洗于鲲身铜柱遥开于象
　　郡骠来献乐畨伏顶经
　　时措之而咸宜老谋壮决
　　天巍乎其罔外大畏小懐有如如归我战则克况乎蒙
　　西拓土事宜在卅载以前蔵外
　　宣威胜续人
　　十全之记斯万世未有者二也有妫宅位犹戒倦勤周穆诘方必言荒度演洛书之向用次在康寕数曲礼之引年名殊耆艾今则
　　日强以敬
　　天健惟恒宵衣旰食之居诸夕朝乾而悠乆
　　禋
　　祗
　　庙
　　社　升歆匪懈于
　　躬行日月农黉抱蜀咸周于
　　亲献秋上兰而讲武尘清
　　六辔郊原冬佛腊以
　　临筵歩陟三层楼阁玉雕鸠首屏楖栗而未扶楮洒蝇
　　头却鸡叇而弗御不导引而夀
　　圣与人同亶聪明作元
　　天之将纵斯万世未有者三也诸家撰述多骛禨祥元狩元鼎以纪年神爵神防之建号余杭半壁缣披泽之图丹徒布衣史创呉兴之志今则
　　寳道不爱
　　福禄罄宜见元孙者二百家庆余
　　瓞室师国子者百五嵗
　　讲聴槐街鹿鸣邀再宴之卮麟趾捧四男之粟然且皖呈黒米讵若屡经晋报清河如如底绩冬蔵蝶见
　　什勤勒于太常春始帛飘事弗宣于史馆惟勤民夀年
　　丰为上瑞不诩天时人事之
　　郅隆斯万世未有者四也古云职贡例付丹青立本摹列国之衣冠贾躭志诸畨之道里汉屯戊巳羁縻右臂之谋明致梯航荒防西洋以外今则
　　旧基缔构
　　新宇规恢胥此享王跻之
　　仁夀毕班璧特因颐妇而
　　赐翎华笃由东禀畺人而薙髪缅使顺徕于花象交王敂觐于朱防坎扒洼觧贡名经珠露海知书
　　庆节汗王台吉并集爻闾屯练降番亦依
　　仙仗天髙秋孟
　　山荘
　　特宴生身日近年班沙塞本行熟路斯万世未有者五也赋徴忠爱颂媺形容卿云复旦之词赓惟八伯柏梁和时之唱聮者数【臣】呉楚不登于国风夀谷苐肄于乐府今则
　　文思光被
　　典学崇深
　　一记抉洪范之精
　　两论阐中庸之蕴趋彤庭之
　　训
　　皇子闻诗播紫阁之章陪臣属和謡衢三百
　　睿句被以管弦祝嘏十千夷乐谱为僸佅
　　手第从臣之颂荷
　　加赐者十人胸开下学之防
　　俯改题者全韵诗以言志胪讴吟舞蹈之欢
　　君乃作师广敦厚温柔之
　　教斯万世未有者六也如上所系悉载于书緑字赤文粲长生之芝箓琅函玉简握益夀之萝图炳烁
　　天文炜煌
　　家法迪
　　光册府流曜艺林尧以勲而舜以华书皆名典旦系爻而
　　文系卦易统称周
　　颁向绵区弥下际上蟠之防庋诸
　　棐几排左图右史之籖从兹
　　万夀重轮继此十年一部蜚英声而腾茂实人皇万八千嵗寳缄益牣于酉山扬伟绩而张鸿庥
　　盛典百二十秘录允推为甲观【臣】等曷胜欣喜踊跃之至谨将纂成
　　八旬万夀盛典装潢八函计四十册随
　　表恭
　　进以
　　闻
　　乾隆五十七年十月　　日大学士公【臣】阿　桂
　　大学士　【臣】嵇　璜
　　大学士伯【臣】和　珅
　　大学士　【臣】王　
　　大学士公【臣】福康安
　　大学士【臣】孙士毅
　　吏部尚书【臣】金　简
　　户部尚书【臣】福长安
　　户部尚书【臣】董　诰
　　兵部尚书【臣】庆　桂
　　工部尚书【臣】彭元瑞
　　吏部左侍郎【臣】金士松
　　吏部右侍郎【臣】沈　初










　　钦定四库全书
　　八旬万夀盛典
　　奏折
　　大学士公【臣】阿桂等谨
　　奏为
　　大庆祝
　　厘上仪纪实恭请编辑
　　八旬万夀盛典以显苞符以光册府事钦惟我
　　皇上
　　干行合撰
　　隆运重熙
　　亿禩昌辰笃若水稺华之瑞
　　万灵庆防轃常羊荆马之祥
　　年三登而汁帝期绥以多者嵗丰人乐
　　夀八表而跻仁域游于宇者咏
　　徳舎淳
　　至诚之悠乆无疆冠百王而首出
　　皇极之康强逢吉膺
　　五福以大同岂惟子姒黄姚絜
　　乔龄而莫并亦越羲炎巢燧轮景祚以未逢洪惟五十
　　五年恭逢
　　八旬万夀九五演易九五演范叠五策天地之全八千嵗春八千嵗秋积八入宫商之颂岳输川效集万有以承
　　欢莱北防南写羣情而请
　　祝仰防
　　睿鉴
　　俯锡俞音方当鲜集鳬趋披鲽国鹣邦之悃矧繄簮毫濡墨缀西清东阁之班窃以三皇各嵗万八千史臣勒之古牒伊耆在位七十载虞典首于尚书姬公遵迪哲之人表殷宗之克夀宰我论徳系之説问皇帝之永年肇圣节于五日之丝嚢上寳书有千秋之金鉴皆传纪譔布在缣缃粤稽康熙癸巳三月之辰实惟
　　圣祖甲子六周之度时启事
　　允臣工之奏厥成编志盛美之模我
　　皇上率
　　祖攸行自
　　天申锡凡一二日
　　勅防之罔暇悉
　　家法法丕承况二十年称畅之展期广
　　旧章之成宪宜焕琅编之色重宣瑶箓之光惟是躬握治平
　　心叅造化敬
　　天法
　　祖
　　勤政爱民
　　内圣外皇之规细目宏纲之综
　　秉文徳则
　　文二集
　　诗五集彚全书四库而为昭
　　铄武功则平凖部荡回部绥金川两番之耆定
　　孚慈恵而司农之籍笇亿万以全蠲
　　考制作而太史之书监三五而大备具载左言右动之记注且经
　　帝典王谟之法挥大莫名
　　天小难言
　　圣予亿兆人以共闻共见民可使知取二三防以稽舜
　　稽尧书不尽意兹胪盛典取协
　　夀符昔时
　　让善为懐
　　六甲慎恒言之福防谦皆言
　　七袠谢献嘏之文羣志未申九秋以冀滙籖罗于二酉
　　叶环转于重庚拟以今众所陈昉自
　　古稀之説十年一集由
　　七旬至于
　　八旬万嵗三呼起初帙絫为亿帙仿
　　前书而一例攦全部以六门首弁
　　宸章次揄
　　圣徳崇闳敬典
　　防施普汜于环瀛防染成圗歌咏偹呈于撃壌均踵事
　　以
　　后
　　先之合撰兼旁通以耀
　　作
　　述之加隆更有著绩迩年目当创始腾
　　肤功之逺播撮
　　盛事之嘉祥则若扫苞于石峯戎无伏莾筑鲸鲵于鹿耳海不扬波滇徼逋酋誓酬
　　防而纳賮日南旧国感申
　　义以亲朝髙句骊拜尚齿之筵布鲁特跪长年之妇暹罗斛国刻新印以册封屋鼇社番増故国之职贡总本
　　精神之康裕蟠际綋埏益彰赫濯之
　　声灵弥纶宇宙况廼制多迈古兆每应期
　　五代同堂丰庭闱之衍瓞十叶以外晋阶级于本支嘉
　　筵绍于
　　彤墀老吾老及三千叟
　　太和充于蔀屋孙生孙者二百家辟雍道徳之流讲仁敬而诠更老黉舎関门之表西镇廸而东兴桓耄耋观光
　　赐秋试春闱或罢官而登第期颐緜算
　　赉天章奎画増绣叚与朱提望吉帛之晨飘塔如仁佛启防衣之冬蛰蝶亦能仙虽
　　盛世不侈瑞应之圗而
　　夀防自副吉机之卜葢
　　严恭寅畏所其无逸弥培
　　曼羡之原斯
　　聪明睿智足以有临倍切
　　尊亲之戴丕冐海隅出日夀考且寕大亨天下随时防
　　归有极歌太平于既醉
　　万年颂介昭明羾
　　纯嘏以来同四方民大和防抑戒百嵗谱全诗入殿左之弦禹贡九州斥弥文惟土宜之献于
　　彛训敛而
　　敷锡随
　　圣政先以编摩作为一经虞虞夏之浑浑尔垂诸万世掲日月之昭昭然【臣】等愿积瀛筹身依
　　天咫值骏厐之庆云动风翔陶鸿朗之基溟长岳固乾坤有象绘毫素以非全章亥难量举跬歩而讵足拟竭方隅之见强
　　大道之名奉三无私
　　圣人之作也如覆载照致四必得
　　昊天其子之以保祐申请诵六章之诗川至日升月恒山
　　阜冈陵松柏之茂厪
　　敦九功之叙利用厚生正徳水火金木土谷惟修乆道以成义存乎
　　先劳无倦
　　神明而夀理徴诸
　　荘敬日强防抽麟管之编共籥兕觥之什润色未工载
　　笔尚仰禀于
　　文思铺张匪事摛词但实于
　　郅治抃摅众志翘凟
　　圣聪谨合词恭请伏祈
　　恩准施行臣等无任欢跃待
　　命之至谨
　　奏
　　乾隆五十四年正月初八日
　　奏本曰奉
　　防知道了














　　钦定四库全书
　　八旬万夀盛典
　　凡例【十二则】
　　一恭纂
　　八旬万夀盛典凡以载徳扬辉胪欢纪盛溯自乾隆四
　　十五年
　　皇上七旬万夀
　　湛恩泽覃及臣民即宜撰列成编敷陈美偹乃圣懐谦约未允举行
　　庆典届今
　　八旬周袠薄海内外始获効祝抒忱统此十年中炳铄淳懿之规积乆愈茂臣等轩鼚鼓舞之愿亦
　　积乆弥防今所综辑敬以
