<!-- { "loadSidebar": true } -->
　　天作庆符谨撰颂五章
　　圣皇锡福
　　圣皇锡徳
　　五徳之崇
　　五福之则
　　五福堂开
　　多福増益胥于范之锡胥于
　　徳之积是九畴之本是
　　万福之式【一章】
　　圣皇锡福
　　圣皇锡政
　　实福之本
　　实政之应
　　五福探原四时为柄一气环瀛粹精如镜是攸叙之凖
　　是
　　念用之证【二章】
　　圣皇锡福
　　圣皇锡训
　　读范敷言
　　兢业戒慎
　　惟日孜孜
　　健行益进惟
　　锡训之式行惟经义之协顺惟畴范之防归惟
　　帝徳之广运【三章】
　　圣皇锡福
　　圣皇锡瑞
　　科诏
　　蠲诏
　　沛纶
　　沛惠夀民夀世万祥来备梯山航海环踵拜
　　赐呼嵩之声盈乎天地【四章】
　　圣皇锡瑞
　　圣皇锡畴
　　五福之蕴
　　隂隲所酬禹以传箕箕以传周
　　圣皇兼之
　　敷训绥猷于万斯年
　　万古是遒【五章】
　　右颂第九篇五章章十句










　　八旬万夀盛典卷一百
　　钦定四库全书
　　八旬万夀盛典卷一百一
　　歌颂【二十一】
　　万夀颂九章【谨序】
　　内阁学士【臣】李潢
　　【臣】闻夀为仁徴福以徳致诗书所纪祝嘏之词莫备于天保一篇而天人相感建极锡福之理则洪范为尤着窃考三五以来其间受笃祜介纯禧者莫不显奕当时垂光简册以熙鸿号于无穷然求其天人协应诸福毕至擅古今未有之隆足以钧陶轩昊而髙视奕禩者固夐乎其未之有闻也钦惟
　　皇上徳备中和
　　功兼参两
　　文武圣神函育四极维兹八月恭逄
　　圣夀八旬大庆日月光华瑞应昭著嵩呼华祝中外相属象勺之童黄髪之叟壤歌辕曲徧于衢野九译之使越裳之长献琛效賮奔走偕来凡夫圆顶方趾秉有血气心知之性者以下逮乎跂行喙息蝡动蠉飞之伦葢莫不鼚乎鼔轩乎舞斟酌醲化矣于斯时也句胪传响殿廷济济仪式明备虞韶协律奉觞上
　　夀
　　宸衷悦豫
　　播泽寰宇偕登
　　仁夀敷天之庆万国胪欢英声茂实洋溢八区【臣】窃惟皇上久道化成亿兆之众已安袵席而
　　圣心干惕
　　懐保弥殷举凡闾阎之计雨之期动闗
　　宵旰
　　赐复蠲租之
　　诏频年下逮河防海塘诸役
　　睿虑周详规画尽善是
　　天行之健之见于
　　涖庶政
　　勤民事者固己纎悉靡遗而
　　郊
　　庙
　　耤田
　　经筵诸钜典咸
　　恪勤将事无间寒暑今嵗二月之吉又复
　　升香东岱
　　释奠孔林
　　跸路所经
　　省方观民葢
　　圣天子懋举崇仪罔自暇逸殊不以为劳也夫以重华
　　之徳耄期倦勤尚烦咨儆
　　皇上敬
　　天勤民事必
　　躬亲
　　至诚悠久
　　庄敬日强古人有言贤于尧舜远矣讵不信欤故以湛恩汪濊中外禔福
　　威徳所加遐方慕义其大者则凖回二部入我版图列屯相望土尔扈特远逾絶塞全部归诚前后两藏之众宣扬梵呗上祝
　　蕃厘大小金川及各土司古所称卭僰冉駹之地擕负老防効诚溪峒甸荒儌骠乐花象奉表来献台湾生熟畨化外种人荷戈助顺入觐
　　阙廷安南僻壤懐
　　徳内向不战而服袭我冠带北靣蛾伏其他若髙丽琉球诸国之旧列王防者更未易悉数也是以协气翔洽润泽丰羙泰和嘉贶醖酿冲融
　　圣人曼夀合撰清寜
　　五福五代祚流万叶遐迩承
　　恩含和吐气期颐大耄鸠杖为羣而各省大吏以曾元绕膝入告者且源源而来未之有艾也斯固非雕缋虚辞所能润色矣然则祝
　　圣祺者自今以始齐轨周雅合符箕范履日月升恒之
　　运备
　　康强逄吉之占不诚
　　万万年莫之纪极也哉臣幸际
　　昌期谨献颂九章以合诗人九如之义庶几
　　盛徳鸿庥畧陈万一其辞曰
　　帝贶嘉祉惟
　　天佑
　　圣瑞协珠囊祥开金镜泰元神防
　　锡羡增庆翕受敷施各正性命【一章】
　　穆穆我
　　皇布泽如春八荒户牖共荷
　　陶甄
　　文徳既昭率土归
　　仁干羽两阶用懐逺人【二章】
　　逖矣远人
　　天恩广被月窟西来朱波南至九賔列庭万方辑瑞同
　　祝
　　大年梯航咸萃【三章】
　　维此安南古之交州鳞介衣裳
　　圣徳懐柔远逾九真拜献共球
　　夀宇熙熙鳬藻
　　鸿猷【四章】
　　二月之吉介
　　厘岱宗东国
　　展祀化洽鼔钟
　　省风圻辅吁俊劭农讴吟禹甸舞抃尧封【五章】
　　习习和风祁祁甘雨蕃我黍稷盈我仓庾百谷用成五辰既抚
　　帝念八徴永承
　　吉祜【六章】
　　泰平三登民生乐育
　　帝徳覃敷
　　蠲租赐复
　　恩明行苇欢腾棫朴蹈徳咏仁受
　　天多福【七章】
　　猗欤
　　圣皇
　　五福五代祥衍
　　天宗禧凝
　　昊縡
　　锡厥庶民黄耉鲐背曾元绳绳
　　帝用大赉【八章】
　　天行维健
　　圣徳同
　　天百福之宗
　　寳算洪延瑞启图牒颂洽垓埏
　　锡祉无疆于
　　万斯年【九章】
　　万夀颂九章【谨序】
　　左副都御史【臣】陆锡熊
　　【臣】闻碧卢首出亿龄储玉劵之华龙岳时乘两大配云章之治握巨象而体太极撰合神元调鸿气而受真符权操法揽苍牙推策衍八八于河图元律通防乗五五于嵗纪枋成鸠之沕穆寳箓天齐迈比翼之真淳旋支毂转斯则纪鳯蜚麟之后尚逊陈枢戴干荷胜之君犹慙凝化卓踪冠徳事尠前闻流祚延期道光司契者已钦惟
　　皇帝陛下体干广运履泰重熙瑶光彰紫气之祥星虹沓彩琦表应赤圗之瑞云日腾辉九五陈畴富夀与康寜并向八千纪牒春秋偕元防俱长大同廓无外之模时雍风动诸福际毕臻之盛山巩川增惟凝承顾諟之本于
　　一心知保右命申之必归
　　大徳粤自
　　七旬初介防宫之
　　谦徳弥彰当夫四海来同率土之殷情未展仰穹苍而愈峻莫窥一气之旋望瀛渤以增寛但见万流之赴畧举十年为断用徴百福之同尔其苍璧黄琮嵗承
　　严祀靁鼗灵鼔
　　躬致精烟节登降之缛仪礼时为大荐馨香之至徳诚壹则孚义取乘阳
　　祈嵗定首春之制职勤抱蜀按年秩
　　中祀之文绳
　　大烈以仔肩
　　实录则排晨阅衣
　　徳言以垂训
　　前谟则敬告毋防成
　　方畧于琅编善述尽
　　觐扬之义绘
　　鸿勲于寳帙赫声昭震叠之威选粹质以镂
　　徽称产惟徳致纪土风而懐故俗物识心臧至若心干惕以敇几
　　躬旰宵而明作总纲维而在握
　　无逸精勤运枢斗以
　　居尊有常悠久延对不遗防逖
　　谘询而观聼咸周奏章靡间营围
　　批览而隠防洞烛开物成务四方仰
　　纶綍之宣彰往察来万里等户庭之视
　　省方展义奠海
　　观河筹乐利于穷檐为民殷望靖波涛于泽国法
　　祖时廵
　　升泰岱者三
　　濊泽春敷于闿澍礼台懐者五瑞光宵见于金容湛汪
　　畅津淀西东补助徧郊圻逺近
　　属车入境给复频仍
　　行殿饰陈增华勿事
　　跸未启而先颁赉帑泽普汜而尤重髙年若乃承
　　家法以诘戎顺天行而
　　命狝锤夏静迎凉鸣古塞之鞭兰锜秋清
　　讲武肃永安之驾骤飞龙于峻坂壹发双连忖伏虎于深丛洞胸逹腋欢声雷动忭表貉之名藩武节飇驰作期门之勇气况复
　　大文渊富
　　圣制日新机运天成象鸿钧之有宰毫挥电速缀麟管
　　以无停
　　篇章综性道之全始甲乙而两编已具
　　吟咏括治平之要至癸夘而
　　四集先成灿
　　寳墨之腾鶱上规羲画妙化工之防染时有豳圗集羙
　　富于大成百家海滙广流传于中秘
　　七阁星罗琳琅珍鉴古之储璧合独尊萃室琬琰富传真之刻金生并耀周廊创
　　经筵于圜桥四门敞辟集新篇于古籕十鼔重排若夫
　　丕振
　　天声重申军律
　　烛光几于万里
　　谕遄驰
　　握成算于三霄方行克诘扫畨回之遗孽一隅枭獍胥殱荡海岛之邪氛两路渠魁尽告武成者九安民和众以为懐奉无私者三罚罪赏功之必当覈名粮于五额饷足兵増养防节于师贞禄优军实岂仅凖回两部丰占鳞甽之屯卫拉全疆逺备鴈臣之列金川土宇作我邉封玉垒兵戈销为农器而已尔乃
　　堂开五福
　　璿题增
　　诒燕之光
　　寳篆八徴玉筯继
　　古稀之刻人二千而
　　锡爵肆筵则行苇
　　恩隆
　　世十一以
　　命名衍泽则振麟庆洽启
　　彤廷之叟宴杖乡杖国杖朝开
　　曼夀之儒科赐第赐衔赐举兆繁昌于比户见元孙者二百家跻仁夀于寰区逾期嵗者千百计居同十世奚九世之堪夸乳报四男岂三男之足拟
　　昌禔习应协气旁流于时兆叶横庚星明见丙袠八旬而介景
　　治五纪以方隆庆肇履端六合畅防訚之气
　　恩覃寰防三元宣浩荡之仁值四国之来庭驩胪海外正十行之布告春盎区中按年而复者三输将普免
　　旷典实于今而四率均霑则有百余旗防名王二万里新疆属部髙句骊之旧壤暹罗斛之故封南掌遐陬中山絶岛洮河之宣慰防拉之土司测海占风旧职方之借栈山轶漠来同王防之图复有地偏藏徼允纳贡而输忱社隔屋鼇助擒渠而效顺甸感戢戈之
　　徳请封而厥使重来安南衔苴土之
　　恩祝
　　嘏而其王自至斯并居隣荒极黄轩之所未臣境处幽遐章亥之所未歩走军前而遮诉永作邉甿掎逆首以成俘愿同内服竒花巨象随镂表以通诚绿綟金駞进
　　彤墀而谒
　　圣于是桂宫气爽兰塞秋髙霄明玉烛之符日在夀星之次龙旂拂汉顺跸路以言旋
　　鳯葢翔风望
　　御园而莅止四方民大和防骈肩羾华祝之忱万邦来效享王鞮舌辏明堂之位溢闾阎之喜气邑诵涂歌萃川岳之贡珍山车泽马跄跄在列无疆介
　　万夀之祺
　　穆穆以临有庆同兆民之豫斯实唐虞以后絜景福而谁俦羲昊以前较隆仪而莫匹者矣【臣】猥以芜学膺被
　　殊恩奉职七闽快覩菁莪之盛防书四库幸依奎璧之光燃藜自愧多踈鈆椠昧形声之别扫叶尚容补过缥缃繙瀍涧之间瞻
　　王气于大东来从
　　天府拱
　　辰居于北极祝效华封谨拜手稽首献颂曰
　　白岳凝祥黄枢启
　　圣天汉源崇榑桑旭映万福攸同亿龄际盛
　　上下五代舄奕蕃庆【其一】
　　郅隆五纪延洪
　　八旬体仁惟健恭已以寅仰承
　　家法上宪
　　穹旻不震不动之徳之纯【其二】
　　知彻防彰
　　道兼创守荡荡难名干干可久金镜髙悬珠钤在手文徳函三
　　武功告九【其三】
　　翕河晏海析津岱宗
　　六廵江浙
　　四诣岐丰塞畋控辔雨猎弯弓负嵎洞脇铤险通中【其四】本身律度规天制作
　　寳册琼瑶鸣球钟鏄圜水流雍全诗谱乐庶绩允厘大理
　　物博【其五】
　　如保赤子不遗一夫嵗有蠲贷户免征输四三丁赋万
　　亿漕租厐鸿
　　泽沛涣汗春敷【其六】
　　万夀维祺四方来贺东极诺罗西通欧逻壮户朝朔
　　溟贡防共辰于中菉币自左【其七】
