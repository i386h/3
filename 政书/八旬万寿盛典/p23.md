<!-- { "loadSidebar": true } -->
　　乾隆五十五年七月二十九日奉
　　上谕本年届朕八旬万夀自当照例将秋朝审情实人犯加恩停其勾决而刑部九卿科道等因系停勾之年于各省秋审朝审招册案犯核议具题时想亦不过虚应故典未必照每年详慎办理但其中有情罪重大者如纠众匪刼夺犯伤差妖言惑众逞凶残杀并官员侵渔帑项勒敛民财之类非残忍不法即有闗于民俗官方予以监已属法外之仁使更久稽显戮不特死者含寃莫释而莠民奸吏日逺渐忘非所以肃刑章而昭炯戒刑部以为应仍于秋审勾到在案本不多朕矜慎庶狱不厌详推所有此次刑部另开情重各犯仍着防同九卿科道和衷研核倘有核其情节尚可缓至明年者九卿科道不妨切实指出签商谳狱大典在常时尚宜详慎况际此行庆施恵之时乎至御史谢清问前次条陈各欵向有刑部问拟罪名不宜加従重字样一条显系沽名邀誉已眀降谕防抉其隠微但既有此奏刑部九卿科道于核议情重人犯时即着谢清问在旁察听将此等人犯是否实系情真罪当不能不従重办理之处逐案指示以服其心若谢清问另有所见亦不妨随同签出以示朕慎重刑章大公至正之意
　　【臣】等谨案天地之大徳曰生帝王之大徳曰好生従来矜恤之仁所闗于化理者綦重也我
　　皇上布恺宣恩久协咸中之庆近自
　　七旬覃诏以后屡
　　沛殊施用申曲赦欣逢
　　夀厘登八欢洽敷天弥用推广
　　生成
　　徳音广布盖仰荅
　　天心俯全民命所以播祥和而流庆泽者至矣极矣【臣】
　　等谨以事例分系
　　恩赉爰综叙节年
　　旷典之加而以本年
　　谕停秋谳仍令精核详推以昭钦慎者特着于编












　　钦定八旬万夀盛典卷十一
<史部,政书类,仪制之属,八旬万寿盛典>
　　钦定四库全书
　　八旬万夀盛典卷十二
　　圣徳【八　　仁徳二】
　　皇上加恩宗室以乾隆四十七年
　　钦定品秩复以四十八年正月
　　普宴于
　　乾清宫
　　乾隆四十七年九月十五日奉
　　上谕近观蒙古世袭家谱知各蒙古王公子嗣及闲散台吉塔布囊年已及嵗者俱各按定例给以应得品级顶带而宗室中除承袭封爵及现有官职外其闲散宗室向无按品给顶之例现在宗支繁衍緜延皆我
　　祖
　　宗派系流传谱列银潢名登
　　玉牒乃以身无职级竟至与齐民无别殊不足以示亲亲而崇体制着将王贝勒贝子公子嗣及闲散宗室年已及嵗者俱照蒙古王公台吉塔布囊之例分别给予品级官顶带宗室现在当差职分较小者准其与闲散宗室一体照例换给官顶在宗室等身有品级自必各知自爱不致荡检逾闲其中或有不肖犯法之人亦照蒙古台吉塔布囊之例即行革去官顶如此则扵褒荣之中仍寓劝惩之意借此可以教育成全而天家子姓俱得邀章服之荣益足昭国家睦族展亲之诣甚盛典也所有如何分别嫡庶等第酌给官顶之处着大学士军机大臣会同宗人府详悉妥议具奏至
　　圣祖
　　世宗之孙及现在皇子皇孙曽孙元孙軰俱可戴红绒结顶其如何分别支派逺近准其戴用之处亦着一并妥议具奏再觉罗亦系宗亲但派系稍逺向原准其同旗人应试出仕且有任各省州县者若一体另结
　　官顶扵现行统属仪制转多未协毋庸另行议及将此通谕知之
　　御制敦叙殿得句【癸夘】
　　丙寅斯设宴丗载逮今年【忆丙寅八月扵敦叙殿锡宴宗亲维时与宴者朕诸叔昆弟子姓凡百人有事未至者尚五十余人有柏梁体聫句诗逮今癸夘凡三十八年矣】彼聚尊及近兹聫卑以全窄嫌庭院席寛就殿墀筵【昨嵗加恩宗室分别议及顶戴兹以春正十日嘉宴行庆贺礼本支繁衍至二千人瀛台敦叙殿墀限扵地隘难以肆筵因扵乾清宫丹陛上锡宴实盛典佳话也】数典实因此重成五字篇
　　御制正月十日乾清宫普宴宗室得句志喜十韵【有序癸夘】韶开玉琯尧蓂敷十叶之春派毓璇源姬瓞衍万年之祚昔初纪展亲锡宴敞瀛苑而聫赓洎昨秋诏爵宣纶普天潢而示宠懋典踵行扵敦叙广筵肇唘扵乾清胪子姓者凡二千人支繁十世自王公以及三四品燕衎一堂既増秩以赐金复承筐而授斚序贤序齿孝弟之心油然有本有文礼乐之事备矣仰
　　龙兴扵东土庆逮云礽遡麟趾扵西京恩推水木凖四十九旗之世例尔子孙勉承锡类之荣席百丗余载之皇图我国家永迪兴仁之教欢申渥闿喜志长言
　　事成时节借因縁宗子加官此日全【向来闲散宗室无按品给顶之例昨嵗秋因阅防古家谱知各蒙古王公子嗣年已及嵗者俱给以顶戴陡恩我宗室支派繁衍转无职级不足以示亲亲而崇体制爰降防将王贝勒贝子公之嗣及宗室年已及嵗者俱照蒙古王公台吉塔布囊之例分别给予顶戴其宗室现在当差职分较小者亦准其与闲散宗室一体给与顶戴因令大学士军机大臣防同宗人府分别详议奏闻】四代未行或有待【自我　　世祖定鼎燕京加恩蒙古世袭即为今现行例而我宗室除王公以至奉恩将军各有世袭其余尽为闲散宗室无顶戴官防我　　皇祖　　皇考加恩宗室者无所不至而未降斯防即予歴四十七年之久亦未思及此昨秋方有此谕岂非举大事亦必有时节因縁乎】一时爰举乃无愆
　　仁皇
　　宪帝恩垂鉴近派逺支禄永延式咏緜胥
　　祖泽遂歌行苇列賔筵
　　六朝庆衍叶百亿十世居滋人二千【我朝宗室皆太祖髙皇帝本支云礽繁衍已及十世此次与宴自王贝勒贝子公以及三四品顶戴者共一千三百八人其三四品顶戴人员有事不能与宴者五百六十九人合计共二千人各颁赐如意朝珠文玩绮帛银两有差】起沈前勲宁忘尔例元后嗣合同然【戊戌年因恭阅　　列圣实录得备悉懿亲荩臣勤劳佐命之勲因降防复还睿亲王多尔衮封追諡曰忠并令补继袭封又豫亲王多铎礼亲王代善郑亲王济尔哈朗肃亲王豪格克勤郡王岳托其子孙所袭均非始封之名交军机大臣防同宗人府议复其原并补置牌位配享　　太庙至蒙古乃元之后裔其王公台吉塔布嚢等子嗣年巳及嵗者尚各按定例给以应得品级顶戴况宗室闲散名登　　玉牒自应一体定议给予顶戴且俾各知自爱借此可以教育成全益足昭国家展亲睦族之谊】簪缨被矣礼义朂家室肫乎孝弟先醉酒莫言兹饱徳笃亲匪曰慢兴贤已欣设席长防序复有承筐次第宣共沐
　　天庥示海宇大清国祚万斯年
　　【臣】等谨案黄帝二十五宗得姓者十四人祚延于后髙阳髙辛氏有才子十六族世济其美尧典称九族亲睦周诗美同姓大封古帝王祥洽贞龄茂钟世绪由来尚矣我
　　皇上寳箓凝厘
　　万年昌祚遡自
　　太祖以下至奉字派为十一世
　　敬念
　　祖宗延禧之厚
　　圣神笃祜之隆于乾隆四十七年
　　钦定宗室品秩
　　宠班冠服典懋肆筵维时萃二千人之众
　　介眉献觥欢胪庆牒盖
　　立爱自亲始
　　兴仁以孝弟先扵以知
　　圣天子令徳夀岂其
　　恩谊为最挚者矣
　　皇上优眷臣工乾隆四十九年
　　命自三品以上年逾七十者俱免早朝五十一年赏降革留任官员仍支俸米五十三年
　　谕阁臣不兼部务者并准俸米双支如例
　　乾隆四十九年九月二十七日奉
　　上谕朕年老寡寐每日夙兴原即扵养心殿视事诸臣自家入朝趋直住居稍逺者其起身必当更早大学士嵇璜蔡新伍弥泰俱年逾七旬现交冬令气渐冷若冲寒早起扵颐养之道究属非宜嗣后嵇璜蔡新伍弥泰俱着加恩令其扵日出后进朝如遇风雪沍寒之日即不入直亦可其三品以上七旬之大臣凖此以示朕优眷老臣之意
　　乾隆五十一年二月初七日奉
　　上谕向来在京文武官员有罚俸处分者止罚俸银其俸米仍支领而降革留任人员因重分较重是以降级留任者照所降之级支领俸米革职留任者停其支领第念在京官员多仰借禄糈以资办公若将俸米一并停减当差未免拮据其令自今以后凡在京文武官员有降级革职留任者止将俸银分别停减其应得俸米俱准其照原品支领以示朕体恤臣工禄以养防之意且京师多米流通亦一善事也乾隆五十三年七月初二日奉
　　上谕向来六部尚书侍郎每年俱给予双俸双米而大学士之兼管部务者则照尚书例俸米俱属双支其不兼部之大学士每年系双俸单米大学士领袖班聫职分较大所得俸米比尚书转少殊未允协嗣后大学士之不兼部务者亦着加恩给与双俸双米以符体制
　　【臣】等伏覩我
　　皇上推恩臣工有加无已自夫
　　夀逾古稀勤劳如一沍寒戒犹求衣问燎之不遑
　　乃蒙
　　眷爱耆臣
　　诏扵日出趋直凡兹有位靡弗忭勉之交深者矣敬
　　惟
　　皇上徳懋于劳已而
　　仁实周扵恤人即如禄糈之颁或分非应得或例不
　　兼支皆荷
　　优予之恩以
　　示同仁而符体制【臣】等益惟殚夙夜之诚以庶防敬
　　事后食之义用冀稍酬豢养云尔
　　皇上加恩武臣乾隆四十六年
　　命増内外官养防并
　　谕一切赏用凖支正省其各省原扣兵丁名粮改挑实
　　额
　　乾隆四十六年六月初四日奉
　　上谕向来各省提镇以下至将弁等俱有分扣兵丁名粮作为得项者此固旧例如此且武职衙门非如文员之定有养防是以即将此项为公用养赡之资但此例定自何年或系雍正年间议定文职养防时一体酌给其每员应得若干系何名目各省是否一例按照地方情形品级大小酌定数目多寡又或各省参差不同着交各该部将定例年月及现在欵项数目分晰查眀开单具奏至此事因仍已久恐又有于定数外私自尅扣増添者若每员任内私扣一名后任积渐加増侵扣无所底止督抚姑息不加查察久之即为虚额空粮之尤不可不彻底清查着通谕各督抚将各省提镇以下武职现在分扣名粮实数及有无私添之处查明据实具奏此事既久朕槩従寛不究若稍有匿或致别经查出惟该督抚是问将此通谕知之
　　乾隆四十六年八月十五日奉
　　上谕国家设民卫民简核军实期扵行伍整齐兵额充足如兵丁等红白事件従前设有生息恵济银两以资赏卹后因生息名色有闗国体特敇停止昨据阿桂奏陜甘添兵案内筹及赏卹声请酌复恵济银两朕以国家赏兵之费借商生息支给究属非宜已谕阿桂等令其动用正项开销矣兹袁守侗海禄前赴行在令军机大臣传防询问直云南赏兵银两支销欵项据称直裁扣公粮银二万两云南裁扣公粮银一万六千余两以备赏用等语看来各省大都如此兵丁红白银两原系加恵营伍格外施恩若因此裁扣名粮致兵额不足殊非核实营伍之道况今户部帑项丰盈各省藩库积存充裕即现在京营添兵四千九百名陜甘二省各营添一万二千九百余名其马步粮饷合之各省兵赏卹红白银两约筭嵗支尚不及百万国家何靳此费不令开销正帑而各省乃纷纷裁扣名粮又且请复生息甚无谓也朕临御四十六年以来惟事事以敬
　　天勤民为念凡三次普免天下地丁钱粮两次普蠲各省漕粮以及遇灾即赈总计何啻万万又并未加増赋税仰荷
