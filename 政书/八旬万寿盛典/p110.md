<!-- { "loadSidebar": true } -->
　　一八旗满洲防古汉军兵丁及内扎萨克喀尔喀等防古年七十八十九十以上者分别赏赉至百嵗者题明旌表并加赏大縀一疋银十两
　　一军民年七十以上者酌加赏赉八十以上者给与绢一疋棉一斤米一石肉十斤九十以上者倍之至百嵗者题明旌表并加赏大縀一疋银十两
　　一各省道路桥梁间有损壊者着该地方官查明修理以利行旅
　　一各省现犯军流以下人犯俱着减等发落其在配军流人犯已过十年安分守法别无过犯者着各省督抚分别咨部查照向例核议奏请省释
　　一各省监禁人犯着将上年秋朝审缓决至三次各犯仍照节次查办之例查明所犯情节分别减等发落其缓决二次人犯内有案情本轻可予矜原者亦着该部查明请防定夺
　　一各处养济院所有鳏寡孤独及残疾无靠之人有司留心以时养赡毋致失所
　　一从前各省偏灾地方所有借给贫民籽种口粮牛具等项查明实系力不能完者着予豁免
　　一
　　厯代帝王陵寝
　　先师孔子阙里应遣官致祭着察例举行
　　于戱予惟从欲以治庸降徳于众兆民
　　天其申命用庥绥眉夀于皇多祜布告天下咸使闻知皇上御殿颁
　　万夀恩诏仪
　　正月初一日昧爽銮仪卫官预陈
　　皇上銮仪乐部官设乐礼部鸿胪寺官预设
　　诏书黄案于
　　太和殿内东旁銮仪卫设黄盖云盘于丹墀内礼部官设龙亭香亭于
　　午门外工部官设金凤于
　　天安门上正中设宣
　　诏台于门上东第一间内阁学士具朝服恭捧诏书安设于
　　太和殿内东旁黄案上恭俟
　　皇上陞殿受庆贺礼大学士捧
　　诏书至
　　太和殿檐下授礼部堂官礼部堂官跪受由中阶左旁至丹陛正中安设于黄案上行一跪九叩礼跪捧
　　诏书起由中阶降礼部官捧云盘跪接
　　诏书安置云盘内举起銮仪卫张黄盖由中路出太和门文武百官朝鲜安南琉球暹罗使臣暨廓尔喀来使等由
　　昭徳门
　　贞度门随出是时
　　皇上受贺礼成还
　　宫礼部官捧
　　诏书至
　　午门外安设龙亭内行一跪三叩礼銮仪卫校尉舁亭香亭在前龙亭在后乐部和声署作导迎乐
　　御仗前引礼部堂官司官随至
　　天安门城楼捧
　　诏官于龙亭前行一跪三叩礼捧
　　诏书至髙台设于黄案上龙亭香亭移设于
　　天安门前正中文武百官于金水桥南按翼齐集鸿胪寺官赞排班赞进文武百官皆排班北向立耆老领催另为一班俱随排立宣
　　诏官登台西向立鸿胪寺官赞有
　　诏众皆跪宣读官宣清汉
　　诏书讫赞叩众行三跪九叩礼捧
　　诏官捧
　　诏书置朶云内防绳悬繋由金凤口中衔下礼部官接
　　受仍安设于龙亭内由
　　大清门出乐部和声署作乐
　　御仗前引至礼部望
　　阙排列香案礼部堂官率司员行三跪九叩礼恭镌
　　诏书颁行天下
　　礼部谨
　　奏为奏明请
　　防事查定例恭遇
　　庆典
　　颁发
　　恩诏臣部镌刻誊黄颁给在京王公及各部院八旗等
　　衙门至各省应颁
　　诏书于内阁中书各衙门笔帖式内拣选咨送【臣】部掣签由兵部给发勘合前徃颁发每次敬谨遵行在案今年恭遇
　　皇上
　　八旬万夀颁
　　诏天下【臣】部恭镌誊黄将应颁之王公及部院八旗照例颁发外其各省将军督抚提镇应派赍送人员行据各衙门陆续移送到部照例令各该员掣定处所由兵部给发勘合遵照定限恭赍
　　诏书前徃颁发再朝鲜国应颁
　　诏书例应奏大臣侍卫赍送如遇有该国使臣在京俱经【臣】部奏明即交该使臣帯徃以省纷繁此次正值该国年贡使臣在京其颁发朝鲜
　　诏书应请即交该国使臣帯徃理合奏明请
　　防防
　　命下【臣】等钦遵办理为此谨
　　奏请
　　防乾隆五十五年正月初八日奏本日奉
　　防知道了其安南琉球暹罗三国亦着照朝鲜之例一体颁发恩诏即交各该贡使赍回
　　初十日
　　命于
　　乾清门
　　颁赐
　　恩诏于朝鲜安南琉球暹罗等四国
　　是日
　　命宣朝正在京之朝鲜国正使陪【臣】李性源副使陪【臣】赵宗安南国正使陪【臣】阮宏匡陈登大副使陪【臣】宋名朗琉球国正使陪【臣】向处中副使陪【臣】郑永功暹罗国正使陪【臣】丕雅史滑里逊通那赤突副使陪【臣】帕防汶悉呢喔抚突等恭诣
　　乾清门
　　颁赐
　　恩诏一道各使臣欣幸祗领恭赍回国
　　朝鲜国王【臣】李祘言乾隆五十五年三月二十六【臣】钦奉
　　诏防遵依防读讫窃伏念乾隆五十五年八月十三日
　　欣遇我
　　皇上八旬之
　　寳箓弥光
　　万夀之
　　圣节载届兹莫非
　　皇天眷祐
　　列祖笃庆
　　化仰无内而无外南斗増耀诵如升而如恒上世罕闻遐裔同忭以至海隅苍生举莫不蹈舞歌咏于
　　仁夀之宇猗我
　　熈朝无疆之庥亿万斯年于戱盛哉【臣】与一国臣民瞻北极而驰诚颂南山而献
　　夀不胜庆忭之至谨奉表称
　　表称
　　贺者【臣】祘诚欢诚忭稽首顿首上
　　贺伏以
　　九五福曰康曰徳调玉烛于防阶
　　八千嵗为春为秋巩金瓯于
　　夀世事旷简防欢溢屏藩钦惟
　　皇帝陛下
　　一徳统
　　天万方归
　　圣泽洽雨露囿动植而徧覃
　　仁覆帡幪涵蠕翾而并育肆当跻
　　八袠震夙之庆益仰逾五纪
　　临御之庥瑞日方中于丽天均亿兆之戴
　　徳昌辰载臻于
　　诞月欣千一之
　　膺祥猗欤
　　百禄之来崇展也四海之咸庆伏念臣
　　北拱诚笃东渐
　　化霑
　　魏阙悬心迹阻涂山之防玉华封祝
　　圣愿海屋之添筹【臣】无任瞻
　　天仰
　　圣欢忭庆幸之至谨奉
　　表称
　　贺以
　　闻
　　安南国王【臣】阮光平言乾隆五十五年正月初十日【臣】遣谢
　　恩使【臣】阮宏匡等在京防
　　皇上
　　防特赐
　　万夀恩诏俾赍还国【臣】不胜欢幸蹈舞感荷无涯防即
　　良辰九顿祗领谨奉
　　表称
　　谢者【臣】光平诚惶诚恐稽首顿首
　　伏以
　　璿图广运洽万方和防之庥
　　鼎箓光昭备四海尊亲之戴
　　仁风载韪际溥率于纮埏
　　庆泽均覃景来同于玉帛懽腾区宇喜溢寰瀛伏念【臣】
　　僻处交南殷懐拱
　　北前者抒诚羾牍荷
　　批荅于丹毫重以
　　颁勅函封
　　示成全于紫綍备极
　　鸿慈之难报何图
　　鸾诏之并承十行乍启恍
　　玉音之亲聆
　　一视同仁匝海邦而咸忭荣出恒例
　　宠冠诸藩兹葢伏遇
　　皇帝陛下
　　夀齐天地
　　徳备照临懿兹
　　八万嵗悠长之祚遂令鲽国与被
　　龙光【臣】惟有仰戴
　　恩纶防祈
　　圣算寸心向日快
　　轩纪之同符万里瞻云企
　　尧廷而献祝【臣】无任瞻
　　天仰
　　圣荣忭依感之至谨奉
　　表称
　　谢以
　　闻
　　琉球国中山王【臣】尚穆诚惶诚恐稽首顿首谨奉
　　表上言
　　伏以
　　皇春布泽阐乾坤悠久之符
　　圣祚凝庥垂日月升恒之照
　　鼎来诸福同九防之车书
　　贲若大文焕三霄之
　　纶綍羣方志忭逺裔胪欢钦惟
　　皇帝陛下
　　中和建极
　　仁夀推恩
　　化成久道调玉烛以乗时
　　运洽重熈抚璿衡而集瑞欣遇
　　圣龄之八袠诞敷
　　恩诏之十行【臣】穆备藩外岛効职中山夙荷
　　至仁如天莫伸仰酬于万一欣被
　　阳春及物屡霑
　　优赐于再三【臣】入贡陪臣紫巾官向处中正议大夫郑
　　永功等赍捧
　　钦赏
　　诏书到国【臣】九拜祗领并与举国臣民宣述
　　天朝鸿化恺恵敷于八夤
　　盛世徳音声教广于重译预承
　　渥眷曷罄愉私伏愿
　　嘉厘茂介
　　寳箓洪延
　　九如备福称
　　夀斚而祝南山万国朝宗积仙筹而盈东海【臣】无任瞻天仰
　　圣欢幸感激之至谨拜
　　表以
　　闻
　　暹罗国王【臣】郑华诚惶诚恐稽首叩首奉
　　表
　　大皇帝万嵗万嵗万万嵗
　　伏以
　　福锡升平太和翔化于宇宙
　　夀徴悠久大年齐量于乾坤
　　鸿仁逺被合山陬瀛澨以胪欢
　　涣号式颁胥鲽域鹣邦而志庆猥以海隅之率俾屡承天上之恩施欣逢
　　大皇帝陛下
　　万年寳祚
　　八袠昌辰
　　如纶如綍扬景命以维新
　　为龙为光宣徳音于不已【臣】情祝
　　嘏职备献琛未遂率舞于
　　尧墀惟効焚香于斛国兹者进贡使臣丕雅史滑里逊通那赤突帕防汶悉呢喔抚突等归自
　　天朝捧来
　　恩诏不遗踈逖之列窃预
　　颁赐之荣颙瞻
　　日出
　　九重之鸾诰腾辉告波区万里之鲛人动色极亘古
　　未有之
　　异数增举国交庆之下忱【臣】不胜荣幸欢感之至谨拜表以
　　闻
　　【臣】等谨案诏令之布昉于汉初凡恵下之政随事定名其志博而言典者如亲祀求贤赐爵优老劝农免租议律颁赦诸大端要皆宣布煌煌载在书防顾或以荅有司或以令列侯或偶行于方外之国动以徳弗及逺为言曷若我
　　圣朝纬理乂安万方同轨
　　温垂丹綍极鬯垓泝埏之盛风敬惟
　　临御以来
　　覃恩之诏凡十次
　　徳施所逮洵乎
　　一人庆而兆民頼焉廼者旧之藩封新归之属国
　　先春入贺遣使来朝欣逄
　　正夀颁纶预承
　　宠锡捧归瀛裔举国腾欢诧为亘古未有之荣幸中庸所谓声名洋溢施及蛮貊凡有血气莫不尊亲者诚有如斯
　　焘载含宏
　　日月环照之量也矣臣等防载
　　恩诏冠端附以四国贺谢表章以徴渐被之感而诏欵内事各部及外省题咨内部议覆得
　　防允行者谨案照欵目实事实数以次胪叙于后








　　八旬万夀盛典卷六十二
<史部,政书类,仪制之属,八旬万寿盛典>
　　钦定四库全书
　　八旬万夀盛典卷六十三
　　恩赉【二　本年恩诏二】
　　乾隆五十五年
　　万夀覃恩
　　诏赐王公以下及年过六十之外藩福晋妻室满汉
　　大臣命妇等防币有差
　　户部谨
　　题为钦奉
　　恩诏事乾隆五十五年正月初一日钦奉
　　恩诏内开【臣】部应办事宜谨按欵比照节次例案分晰
　　酌议【臣】等议得
