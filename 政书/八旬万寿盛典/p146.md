<!-- { "loadSidebar": true } -->
　　帝心之诚
　　国家重熙累洽百数十年我
　　皇上膺图御宇懋宣
　　重光述
　　训则有碑焉纪
　　恩则有堂焉毎于
　　晨兴庄诵
　　实录载扬
　　前烈
　　传餐而后
　　延揽庶政
　　批答封章日理万防不为劳勚
　　御书无逸以掲诸宫殿凡皆以为民也且民事莫重于
　　农毎暮春初吉将有事于耤田
　　躬秉耒以劝农功转日驭御时风简绀耦土堫雍雍肃肃以竢于天田者固不独京尹与司农昨年
　　圣夀七十有九矣尚
　　亲操夫青耒枉
　　天步于町疃通
　　苍灵于謦欬书大有报屡丰陈陈亿亿由
　　畿甸而垓埏奚啻际溟而暨海若夫木穰金饥蠲贷并施沐
　　恩而被
　　泽者以千万万计再免直省漕糈三免中邦正赋丹诏十行
　　醲膏叠布斯为
　　爱民之实政伊古所未睹国王曰
　　皇帝治化之諴和
　　渊衷之严翼诚非蠢愚所能窥测至于
　　六师所至摧枯拉朽绩用底成幅员之广亥步未经庶
　　得闻
　　睿算大概乎使者曰国王亦怖于
　　天朝之兵力矣昔凖噶尔恃逺负固不共不譓其地当拘弥渠勒以西乌秅婼羌之外自元代额森托浑者狼跋不驯逞其残害延及其裔曰噶尔丹防凌曰防妄阿拉布坦者陆梁漠北自作弗靖屡申
　　天讨既殄元凶茍四部相安则覊縻之覆育之而已讵
　　达瓦齐睢盱恣肆虐其国人我
　　皇上天地为心不忍令彼之生灵罹于涂炭爰
　　遣六师陟贺兰沿疏勒横甲左右不誓不禨
　　天兵所过农不辍耕防不停市若库尔都若库特齐纳
　　尔若扎哈沁若阿尔塔沁等咸慑
　　威怀
　　徳厥角膜拜长驱罙入先收乌梁海次抚五集赛纳绰罗斯噶尔藏多尔济尽撤其樊篱八旗索伦之劲旅振奋挥霍迅乎若长风卷箨沛乎若洪流赴壑飞渡伊犁而曾不一勺既定准部释小和卓木之拘俾居伊犁以抚旧众其时波罗泥都已归叶尔羌而阿睦尔撒纳煽乱霍集占啖狙流言胁众仓猝变更于是
　　睿虑逺周
　　神谋夙定整师伐叛所向辟易彼以诈来此以直应伊犁既定回部悉平一挫之霍斯库鲁克再殄之阿尔楚尔三縻之伊西洱库尔淖尔微特安集延和罕诸部望风景附而拔达克山之驱除先路者一如左右哈萨克东西布鲁特咸震慴眙效同仇而殱大憝葢兵出于不得已而开疆拓土者二万余里西域自此宁谧矣藐兹金川僻在西徼索诺木与僧格桑始则蛮触争衡继则狼狈作慝忘
　　天朝矜抚之
　　恩逞蜂蚁聚屯之智神人共愤
　　天地不容
　　皇帝曰吁是不可赦用是
　　诏司马
　　饬五兵
　　宣九伐鞭列于雷硠捎欃枪于月及克美诺抚定
　　塞落逆酋窜逃促浸潜匿
　　移师征之捣其窟穴冰柱全摧云梯逺突八门簇阵一皷升陴劖铁额而尽仆刼红焰以成灰凡五载之师万里之役一朝而始即
　　天子乃纪伟绩勒穹碑镇卭筰之裔众扬挞伐之军威八荒战栗九有绥怀绳悬栈度之区悉我疆域繄戎索之所未规洪荒之所未辟若夫闽海台湾
　　莠民逞乱始讹言而惑众继纠结而交煽围岩邑以恃险乃
　　发羽林
　　命虎贲简调屯练楼船并进自崇武而抵鹿港扬颿弭櫂阅千里扵一瞬风伯阳侯咸知効顺舳舻飞渡壁垒重新指挥号令爰皷大军越仑仔与仑尾躏贼垒如轻尘兼昼夜而攻屯寨驱雷雨而荡妖氛遂解重围之困径趋斗六之门十围五攻罙入其阻大里杙巢穴既倾水沙连属孥就虏逆首乃窜内山之林箐结生畨之犷狙延脰息喘逃匿无所于是宣示
　　徳威赏顺罚逆
　　圣化覃敷无顽不格异类同仇倾心効力遂蹙之于老衢踦布弥天之罗罼既组系乎渠魁悉殱擒而勦洗由北趋南风驰电扫勦洗枋藔进攻琅峤水陆合围肃清穷岛槛致二渠功成三月欣台海之永宁莫不詟
　　威而戴
　　徳即
　　今幅员之广南穷朱鸢北逾济勒西越乌孙东暨日出凡跂行喙息奔走恐后愿隶臣仆者何莫非普被埏纮之
　　盛烈哉且国王但知
　　武功之震叠矣而不知
　　文徳之巍焕也贤才簉乎选举则有
　　亲临贡院之什著作萃于词科则有
　　躬莅翰苑之典煌煌
　　天诏照耀日星又以成均首善时夏观型辟雍弗举于
　　义阙如乃
　　命司空眡以景营以般倕丹楹玉磶芝栭兰榱重屋
　　八达桥门四开仰承
　　辰极广涵
　　圣涯
　　璇榜蟠以双螭
　　干文爥乎六堂上丁举
　　释奠礼
　　召生徒
　　简儒侣
　　御幄崇启
　　讲筵宏开
　　皇帝乃整法驾鸣和銮
　　诣于太学礼官告备大胥起而登歌挚防望以并拊拜
　　献
　　恪防羮墙俨睹载
　　莅彛伦之堂击大昕之皷贤裔博士彬彬莘莘国子僚
　　属曵彯绅咸逡廵而揖譲洵蹈
　　徳而咏
　　仁
　　皇帝宣
　　玉音霁
　　天容进众讲辟
　　宸聪用敷
　　彛训玉戞金摐勒前説与后记儗合璧于璜琮
　　宣圣既逺巵言殽真
　　奎文炳焕轹古振今
　　御制文初二集积千有余首周情孔思贯串合并葢皇上兼
　　徳位时三者而一之故宣为
　　文也与治与道而合若大典若水利若武功若柔逺出
　　之为
　　明堂之治敷之为
　　皇极之言而
　　御论之剏发五经进退诸史正诸儒旧闻之失阐褒忠讨贰之义微而音韵象数精而当名辨物是皆周公孔子之文而非千古文人之文
　　防暇赓咏嵗积日新
　　御诗五集四万余首
　　念民依而时切雨旸
　　熙庶绩而罔间宵旰随事物以阐理奥因茂育以畅天机叠韵则増而弥新联章则多而益善用以
　　昭示海防布及陬澨臣工之赓和诵习者虽濡毫和墨殆
　　知摹
　　天绘
　　日极闚管扪籥之智反复拟议而莫解所思
　　钦定三礼义疏举贾逵郑众萧奋李悊诸家之説而厘
　　正之
　　命纂满汉源流白山黒水了如指掌若储贰金鉴贰臣
　　传胜朝诸臣录皆
　　亲加防定垂鉴万年而于史事尤遍为综核
　　御批通鉴辑览褒贬详宻佐以五代史辽金元三史国
　　语明纪纲目明臣奏议一经
　　睿定绳直衡平考律吕则音韵述微溯其源详畿辅则日下旧闻考挈其要而舆图之书一綂是志包络宇宙囊括纮埏又复编纂热河志以胪陈分野辨别经界凡刋刻
　　武英殿者十三经卄三史续纂三通以及聚珍版不胜
　　枚举固知集大成者之必归
　　圣人也至于开四库防羣书浩如渊海灿若琳琅命建文渊文源文溯文津四阁次第落成各贮三万六千册
　　耸宏琏之规敞竒瑰之宇
　　宝篆髙题
　　璇文细镂架树以红齐籖璚枝而绿冻翠函错落锦轴参差览八纮于绣卷缅九囿于丹縢又复
　　嘉恵士林俾大江以南咸得仰
　　圣学以窥秘籍于扬则建文滙于杭则建文澜而文宗
　　则建于金山册府鼎峙
　　濊泽泉流抒
　　乙夜之编摹扩酉山之篇帙自古及今未有若斯之盛者也石皷由来旧矣虽以韩韦之淹雅罔克防窜成文
　　皇上综诸説而论定之重排十章制皷镌刻一
　　颁于太学一庋于热河缭垣虚槛周器周文画办虫殳光薄云汉至于诗经乐谱全书以宫商角徴羽正变之名増五六工尺上四合之字改十六弹之琴瑟配十二月之隂阳定一字以一音字骈注以俪行悉奉
　　宸裁丕彰诗教洋洋乎中和合乐
　　盛世之元音也他若八体银毫
　　游心
　　紫殿钩摹古墨神物防归三希法帖八柱兰亭以及淳化快雪墨妙诸刻脱文毕缀裂幅仍完綂承
　　宝翰之光并耀
　　奎题之彩而
　　御刻敬胜斋法书则尤迥轶羲献列舞鸾龙抑且心融名象趣寓丹青临李迪之鸡雏橅楼璹之耕织偶
　　摛
　　天章即仰见
　　九重无逸作所子恵怀保之衷薄海内外覩
　　宸藻服
　　至教者咸蒸蒸而敦实学秀髦蔚起迪牖众儒肃肃跄
　　跄河汉黻黼观
　　恩榜之及今而五知
　　圣夀之作人以普使者言方及此国王仰而眙俯而思矍矍乎不啻神驰于广漠之野亲覩攻伐击刻震掉晕而不能仰视又如游厯乎嫏嬛福地茫乎不辨棐几灿陈而不觉亹亹乎有进国王之聴闻方耸而使者之言未竟也乃曰
　　圣天子文徳武功章章若是以扬武则百蛮不足攘也以施教则罄牒不足殚也文经武纬致于治平
　　朝廷遵荣隂阳和调五徳嘉符千载壹合
　　天子乃巡狩方岳登嵩防抵五台
　　诣陪都者四
　　幸江浙者六
　　皇帝曰咨予省方实民事是亟戒有司勿务华靡诏书屡下供顿不烦
　　銮舆莅止童叟懽呼瀛鄚之郊春冰初泮
　　翠防映波绿荑被岸渠陋郑白之饶井有猗顿之富
　　皇上察原隰审泉脉
　　指授机宜疏淀及泊维鹰嘴与鹿疃资泄宣而潴蓄若乃齐鲁之交漕运所厯汶济洞流隠现潏汨两江两浙号为水乡沐浴日月翕辟隂阳故湖则有微山蜀山骆马洪泽甓社震泽江则有扬子钱塘松江娄江东江其浸淫输贯消长漫溢也捍卫之疏之而已繄古言水土者内属水衡外董畺吏未有
　　亲试樏橇目营而手画之也
　　皇帝谓省方观民事莫此钜于治运河也则以湖为柜以啓闭而节宣之于治淮黄也则源桐栢疏流云梯既引经而络弗惩羮而吹虀挽倒漾开陶荘事艰于往昔而利多于方将黄流绕北清流下注湖河闗键帖妥顿挫河伯扬旗而前趋烝徒荷锸而云骛眄沧溟之混茫洵一苇而可渡维淄渑之不淆巩金隄而永固洪湖清口水志是凴丈尺分寸与水升沉设木龙以挑溜塞髙堰之漏巵桃宿六塘农盐是资酾之障之渠用以治逺寻其源越火敦脑儿得之于阿勒坦郭勒作河源纪畧以芗之订张骞之凿空辟都什之游辞
　　皇帝喜睹黄淮之顺轨而
　　廑浙江海塘之弗巩弗葺也乃驶
　　龙艑渡鸳湖纡
　　跸路而晨驾抵盐官而周谘
　　命有司以相度需石瀃之延长鸠瀛壖之安宅功期建
　　乎久常惟
　　皇躬之亲履乃端委之悉详潮汐冲刷蹲矬迸裂当险
　　要之区
　　筹永固之策束龛赭而下输凿云根以环卫石巩于柴而柴辅乎石益坦水以泄怒栽坡栁以防囓维北涨与南坍仰
　　圣谟之深切
　　皇上心通造化
　　仁爱黎元不惜金钱亿万万为东南之氓谋袵席而计安全洵亘古之所未闻而江神海若之所以助顺而効防
　　清跸所临让庆并举
　　行殿有引
　　对之仪
　　停辇闻省耕之
　　语桑塍麦陇
　　天光日辉绿波春水
　　鳯防龙旗惟
　　布徳与行庆覩万物之华滋尔乃广额加科陈诗抜萃
　　庠序之间菁菁霭霭
　　玉辂经临免见租者十之三豁宿逋者数十万如春云之含膏雨举数千里而润于一旦耆老有
　　赉役徒有廪劝风俗恤部伍复鞶带宥钳釱毎沛徳音下
　　纶诏逺近观聴喁喁恐后则又从古及今稀觏之旷典也且夫
　　五世同堂上瑞也万方乐恺庥应也四夷咸至鸿烈也
　　往嵗乙巳正月上吉列宴三千叟于
　　殿廷自耆及耄迄期颐有赢鬗皤登降拜
　　恩骈踵树颔延脰祝
　　嘏同口一词曰愿我
　　皇之夀万万年猗欤庥哉洵
　　昌期景运千载不可逢之嘉防比者直省大吏奏报民
　　间五世同居者数百家
　　皇帝皆优诏加赉九州民妇夀至百嵗者不胜偻数盖
