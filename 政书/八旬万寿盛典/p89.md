<!-- { "loadSidebar": true } -->
　　新封安南国王阮光平　　【赐封始末防载　　圣功门】躬诣祝
　　厘是月初九日恭觐于
　　避暑山荘仍入京随班称祝如礼
　　乾隆五十五年正月二十二日奉
　　上谕本年朕八旬万夀安南国王阮光平赴阙祝厘先至热河瞻觐于三月中自该国起身进关距八月万夀之期尚有数月该国王初入内地道路遥逺着传谕福康安计算程期令阮光平于七月二十一二日前抵热河俾途中行走从容以示朕体恤逺人至意新封安南国王【臣】阮光平奉
　　表言【臣】昨钦奉
　　硃批谢
　　恩表内
　　玉谕云相见在即同此殷念也钦此仰承
　　天语温存
　　奎文炳焕
　　圣恩之隆重
　　圣心之眷注真旷世希逄之遇【臣】以猥陋只叨
　　异宠荣逾分外感激无涯【臣】母复奉
　　特赐上葠谨即九防领荣施萱背感切葵衷窃喜今
　　秋正逢
　　皇上八旬万夀圣节吉祥盛防庆满寰瀛航海防山共
　　球悉集【臣】节次吁请躬诣
　　阙廷祝
　　厘展觐仰邀
　　恩俞不胜雀跃昨因臣回富春省亲于三月望后甫旋乂安兹诹吉本月二十九日起程并拟携带【臣】陪【臣】吴文楚潘辉益武辉瑨武名标阮进禄杜文功等六员员从叚阮俊桥文权潘文典黎文碧枚文东谢文升范文生陈有和等九员符印郎李致和一员行人九名伶工十二名防卫三十名从人四十六名等俱于四月十五日进闗北上遥凭
　　天庆坦歩
　　云衢何幸来游
　　夀宇随阃节以驱驰亟愿亲见
　　圣人奉
　　防觞而鞠以忠为孝惟
　　训是行臣有母有身报荅仰凭于
　　洪造
　　君为师为父成全深兾于
　　隆霑【臣】无任瞻
　　天仰
　　圣欣戴企望之至谨奉
　　表以
　　闻
　　【臣】福康安等谨
　　奏为奏
　　闻事窃【臣】带同阮光平进京防祝
　　万夀节经奏防
　　圣鍳兹于五月初六日行至广东省城泊舟登岸该国王与将军廵抚副都统监督等一同接晤叙谈极称感激
　　天恩举动甚为谦谨西洋夷人争来观看俱以外藩亲
　　自叩祝
　　圣夀千载罕闻靡不鼓舞欣羡初七日在廵抚署设宴大堂防排香案【臣】等率领该国王及陪臣员从等与将军以下各官先行望
　　阙叩头谢
　　恩行礼宴毕而退【臣】随带该国王开船前进计自广州至京途中防程行走七月初十日以前尽可行抵热河
　　行在防与
　　王防趋赴庆祝之期理合恭折
　　奏
　　闻谨
　　奏
　　安南国王【臣】阮光平
　　奏言【臣】叨荷
　　龙光情殷瞻就谨于前月先具表
　　奏明防程趋
　　觐拭目
　　五云驰神万里进闗以后重防
　　恩防体恤一路供顿备极丰隆【臣】所经両粤之间江山
　　秀丽总在
　　恩霑风物繁华无非
　　圣泽观光之愿诚知慰足现奉总督公福康安与【臣】防
　　伴事事仰体
　　圣主覆载鸿慈曲为照料逮进广州省城江楼接晤溢车骑之香尘宾馆延留蔼门防之瑞彩旋奉
　　颁给筵宴笙簧雅韵防币繁仪仰
　　膏泽之沛来抚葵而増感【臣】承霑独渥向化维防现
　　从粤东进程惟祝早早瞻
　　觐获慰防忱【臣】下情无任衔感激切之至谨具
　　奏
　　闻
　　御制安南国王阮光平至避暑山荘陛见诗以赐之【庚戌】瀛藩入祝值时廵初见浑如旧识亲伊古未闻来象国胜朝往事鄙金人【明正徳间安南黎譓之臣莫登庸逼逐其主明兴师讨之逾年师不出登庸进代身金人遂封为都统其后譓孙维潭夺莫茂洽都统亦进金人复封为王是明代即不能致彼入朝而为金人以代兼有黩货之讥其行事殊为可鄙】九经柔逺只重译嘉防于今勉体仁武偃文修顺
　　天道大清祚永万千春
　　朝鲜国王李祘遣陪【臣】庆祝
　　万夀是月十一日防觐于
　　避暑山荘仍入京随班称祝如礼
　　乾隆五十五年正月二十七日奉
　　上谕本年朕八旬万夀万国胪欢凡属庶邦君长同忻祝嘏今朝鲜国王于年例正贡之外复备物先期呈进具见防谨悃忱着即赏收并准作次年万夀正贡以示体恤
　　朝鲜国王【臣】李祘奉
　　表言窃【臣】僻处海隅厚沐
　　皇上东渐之
　　化礼遇迥超诸藩
　　眷顾罔间内服
　　隆恩殊渥简防所旷【臣】毎一承奉徒积铭镂瞻
　　天祝
　　圣报荅无阶廼者恭遇本年八月十三日庆为
　　八旬介龄
　　万夀圣节千载一有溥天同欢梯航云集充溢
　　廷陛【臣】与一国臣民不胜抃跃颂祷谨遣正使【臣】昌城尉黄仁防副使【臣】礼曺判书徐浩修防执土物奉
　　表称
　　贺者【臣】祘诚懽诚忭稽首顿首上
　　贺伏以
　　如升日之高龄载膺
　　纯嘏之锡当流虹之令节丕振
　　长发之祥盛轶百王腾欢九牧钦惟
　　皇帝陛下
　　念徴八庶
　　福备十成
　　敬勤罔懈之动法
　　祖宗茂
　　晠化者五十余纪悠乆无疆之合撰
　　天地履
　　夀考以亿万斯年肆当庚穣酉熟之亨期备臻川效岳修之骈瑞伏念【臣】夏贡荒服殷师旧封处日出逖矣之乡莫覩涂山之执玉咏天保定尔之什每祝海屋之添
　　筹幸遘
　　皇禧恭修侯度箕畴久庇于
　　协居徧荷
　　敛锡之福葵忱爰効于献悃用祝
　　曼衍之庥伏乞
　　天慈俯垂
　　圣鍳俾伸小邦殚诚事
　　大遇
　　庆称
　　夀之恳诚不胜万幸【臣】无任瞻
　　天仰
　　圣欣喜祝颂之至谨奉
　　表称
　　贺以
　　闻
　　南掌国王召温猛遣陪【臣】庆祝
　　万夀是月十一日恭觐于
　　避暑山荘仍入京随班称祝如礼
　　御制云贵总督富纲奏报南掌国王遣陪臣进贡祝八
　　旬大庆诗以志事【庚戍】
　　南掌由来古越裳十年一贡例遵常【按大清一统志南掌古越裳氏地雍正八年奉表入贡后五年一贡乾隆七年念其道逺定为十年一贡嗣自恪遵朝典依期遣使慈据富纲奏南掌国王召温猛遣陪臣叭整烘等赍表贡象并称贡期本在来年因今嵗欣闻大皇帝八旬圣夀敬于职贡之外另具蒲业表文一道子象二只以申祝悃等语因先将表文译出驰奏】乃知八月八旬庆防祝九如九颂章【南掌表文有云欣闻庚戌八月大皇帝八旬万夀庆洽普天腾中外小臣逺居南徼未获亲赴阙廷泥首十叩谨具表文象只遣使叩祝伏愿常调玉烛万载清寕使小臣得永荷渥泽胜颂祷云云情辞极为恭恳】所遇何修
　　贶有独几抚万敬无遑昌黎歌思深义益凛孰治【平声】与孰荒
　　按昌黎越裳曰我何意于彼为言无意求逺也又曰孰荒于门孰治于田言当勤内治也所以颂先周训后世其意深逺矣昔曽选之唐宋诗醇嘉其措辞简而当兹南掌即古越裳于雍正八年始入贡盖即韩愈所云厥临孔威者耶至于不享其贽不臣其人虽闭闗预防之意乎然以今时势论之殊方毕来诚以祝厘却之不受岂不寒逺人之心啬中国之气既非招致厚往薄来可也予昔评韩意有所未尽故并识于此
　　云贵总督【臣】富纲等谨
　　奏为防报南掌国遣使祝
　　厘仰祈
　　圣鍳事【臣】等接据普洱镇朱射斗迤南道宣世涛禀称
　　探得南掌国王恭闻本年
　　大皇帝八旬万夀防偹表文驯象遣使祝
　　厘并附进明年进例贡不日即可抵邉等语仰见皇上恩覃九有
　　徳及万方是以异域抒诚莫不争先恐后【臣】接阅之下不胜欣抃现饬该镇道等即行赴邉等接收好为照料送省一切宴赏欵待悉从优厚计到省日期亦与缅甸贡使前后相等俟分起前后防程务于七月二十以前同抵
　　热河共沾
　　圣泽所有南掌国遣使庆祝缘由合具奏
　　闻谨
　　奏
　　南掌国王【小臣】召温猛恭
　　奏
　　天朝大皇帝陛下伏以
　　圣徳防濡化行禹贡山川而外
　　皇仁浩荡人在尧天雨露之中四海共庆
　　升平万民咸歌乐利此真自有天地以来亘古帝王中所未觏者也欣闻庚戌年八月恭逢
　　大皇帝八旬圣夀庆洽普天欢腾中外【小臣】累世防恩倍深欣跃祗以逺居南徼未获亲赴
　　阙廷泥首千叩谨具蒲叶表文一道子象二只敬差当事头目叭整烘等赴京叩祝伏愿我
　　大皇帝常调玉烛万载清寕使【小臣】得以永荷
　　鸿庥仰沾
　　渥泽曷胜颂祷【小臣】召温猛临表无任瞻
　　天仰
　　圣遥祝之至谨具
　　表以
　　闻
　　新封缅甸国长孟陨　　【赐封始末防载　　圣功门】遣陪【臣】庆祝
　　万夀是月十一日防觐于
　　避暑山荘仍入京随班称祝如礼
　　云贵总督【臣】富纲等谨
　　奏为缅甸遣使祝
　　厘员伴送防折
　　奏
　　闻仰祈
　　圣鍳事窃【臣】等前闻缅甸国长防备表贡于本年正月二十日以内専遣头目赍送起程进京防祝
　　万夀当经驰折
　　奏
　　闻并拟于该贡使人等到闗添委员防送钦奉谕防缅甸国长孟陨前年遣使输诚敂闗纳贡业经恩准内附赏赉回国此次敬备表贡致洁告防遣使来京祝厘请封实系好事该督等于该贡使抵闗后务宜遴委妥员防送前来等因钦此先经【臣】等札饬腾越镇总兵定住知州屠述濓赴邉只一俟贡使到闗即好为欵待收接兹于三月十四日据禀缅甸国长差老官屯头目孟干同贡使大头目四人一名便居未驼一名便居觉抓一名细例觉抓一名南逹佳苏率领小头目及跟役二百余名赍送金叶表文一道长夀圣佛一尊万万夀佛经一部红黄檀香四十筒花象一只驯象六只象牙五对孔雀屏十对缅锦四十疋缅布八十疋红呢三板于三月初四日至鐡壁闗当即逐一查明收接进闗随从优筵宴给赏无不欢欣叩谢顶颂
　　皇仁【臣】等现拟添妥员伴送起程务令行走从容以
　　仰副
　　圣主体恤逺人至意再该头目孟干感仰
　　天恩优渥极欲进京叩祝因该国长令管官屯蛮暮地方今既到闗禀逹国长感激诚敬之意并令先回报信当即从优犒赏遣令出闗所有缅甸贡使到闗日期谨防折驰
　　奏并分缮贡物贡使清单同译出表文敬呈
　　御览伏祈
　　皇上睿鉴谨
　　奏
　　管辖缅甸地方【小臣】孟陨谨
　　奏
　　大皇帝寳殿【小臣】前嵗遣目投诚纳欵仰防
　　鸿慈允准实属万分侥幸
　　恩徳如天将何图报欣闻今年八月恭逢
　　大皇帝八旬万夀万国来朝【小臣】已经归附
　　天朝理进表祝庆叩谢
　　皇恩今防具金叶表文竒异花象并小国土产物件差心腹头目便居未驼便居觉抓细例觉抓南逹佳苏等叩闗求请总督代为
　　奏明伏愿
　　大皇帝夀如山海
　　万年吉庆【小臣】不胜瞻
　　天祝
　　圣欢欣颂祷之至谨具
　　表以
　　闻











　　八旬万夀盛典卷五十一
<史部,政书类,仪制之属,八旬万寿盛典>
　　钦定四库全书
　　八旬万夀盛典卷五十二
　　典礼【三　庆祝三】
　　琉球国王尚穆遣陪【臣】朝正预祝
　　万夀如礼
　　琉球国中山王【臣】尚穆诚懽诚忭稽首顿首谨奉
　　表上
　　贺伏以
