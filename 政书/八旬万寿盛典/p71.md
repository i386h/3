<!-- { "loadSidebar": true } -->
　　奏查从前各氏后裔陪祀生员监生奉祀生一体准作恩贡无所区别此次复有贡生武生俊秀等项为向来所无臣等酌议所有生员监生照旧例准作恩贡外其贡生武生俊秀并奉祀生四项谨酌拟
　　恩例开列清单恭请
　　钦定至陪祀例由衍圣公及各氏五经博士带领族人向经定有额数其中亦有应行核定及节次増设博士之处并缮单进
　　呈伏
　　训示所有孔毓琯等三十七名即照此例办理并纂入
　　臣部则例永逺遵行谨
　　奏
　　酌拟陪祀
　　恩例
　　一贡生　向来陪祀并无此项此次陪祀贡生应请照乾隆三年吏部奏准观礼贡生之例以本身应考职衔掣签注册
　　一武生　向来陪祀亦无此项若照文生员之例准作恩贡将来由恩贡铨选教职难资考课应请准作监生
　　一俊秀　向来陪祀亦无此项伊等原无项带但既系圣贤后裔躬逢
　　盛典在陪祀之列应请酌量
　　加恩准作监生
　　一奉祀生　向来陪祀虽有此项但该生等以娴熟仪节専司祀事与考试録取者不同若照从前一例准作恩贡铨选后亦于考课非宜应请将旧例酌改准作监生
　　核定陪祀人数清单
　　一至圣裔　向例陪祀五人皆曲阜籍由衍圣公带领此次衢州孔氏南宗五经博士带领二人查与各氏博士带领人数亦符但不行区别恐致牵混嗣后应请定为曲阜五人衢州二人
　　一元圣裔　向例陪祀二人系山东之东野氏今查陜西姬氏于乾隆四十四年蒙
　　恩添设五经博士应请将元圣裔照各氏博士毎员带领二人之例定为东野氏二人姬氏二人
　　一有子裔　向来陪祀二人此次系江苏崇明有氏由奉祀生有照熊带领与各氏五经博士带领族人之例不符且随从奉祀生之人邀
　　恩转过于奉祀生实未允协自应照例扣除现在有氏五经博士经臣部议覆山东抚臣学臣奏请以山东肥城有氏承袭俟查明准袭后令该博士遵例带领
　　一朱子裔　向例陪祀二人查安徽婺源福建建安各有额设五经博士此次二人俱系婺源籍未免偏枯亦未便照衢州孔氏陜西姬氏之例嗣后请将原定二人于安徽福建二处分派定为婺源一人建安一人
　　衍圣公孔宪培
　　表言伏以
　　昌期熙洽万年瞻有道之光
　　圣学渊涵九域仰同文之治播和风于禹甸式大礼于
　　虞庠羣黎昭徧
　　徳之休髦士协彚征之吉钦惟
　　皇帝陛下
　　化孚九有
　　撰合两仪
　　本主敬以绥猷治恢镐洛
　　体执中以御宇功迈勲华爰昭
　　释奠之仪载沛
　　临雍之泽绚黉宫之黝垩圜殿流丹滙璧水之奫沦环
　　池漾碧鸿规
　　特建肇开轮奂之华
　　盛典聿新近撷藻芹之秀
　　銮辂式临羮墙最切仁敬孝慈信
　　圣徳常昭乾元亨利贞
　　天行不息
　　教新日月示五止之精微
　　义阐苞符启六爻之阃奥羣言受
　　范多士观光咸就
　　日而瞻
　　云务采华而撷实【臣】幸先鹭序获觐
　　龙光世沐
　　国恩荷袭封之褒宠恭承祖泽覩创制之辉煌伏愿
　　骏业日新协乾坤而同夀
　　鸿图孔固昭卿景以长辉
　　雅化旁流极霞蔚云蒸之望
　　庆符骈集备麟逰鳯舞之祥【臣】无任瞻
　　天仰
　　圣激切屏营之至谨奉
　　表恭
　　谢以
　　闻
　　大学士蔡新等
　　表言伏以
　　景运长新河洛启苞符之秘
　　文光朗映图书聫奎璧之辉际
　　元化之覃敷庆
　　鸿规之肇建钦惟
　　皇帝陛下
　　道该仁知
　　学备生安
　　治焕大猷四海备车书之统
　　化成乆道万邦惬瞻就之忱
　　特隆劝学之仪防举
　　尊
　　师之典溯辟雍之建置实太学之观瞻百册年礼乐振兴三千载图书详考稽作人于周代统虞夏殷而制度綦详数首善于神京阅金元明而规模未具惟
　　君师之兼备仰
　　徳福之并隆乃昭
　　盛典于垓埏遂巩
　　鸿图于胶序千寻轮奂瞻飞跂于桥门一鉴沦漪挹芬
　　芳于芹藻翥鳯翔鸾之额
　　寳墨辉煌声金振玉之音
　　宸章煜赫
　　龙旂夙至绅佩胪欢
　　雉扇初开鼔钟叶奏五善归于敬止
　　宣言昭文徳之全六位本乎健行
　　析义阐羲经之蕴【臣】等虎闱备职槐市依
　　光雍宫布
　　云日之华诚倾葵藿璧水覩
　　綍纶之焕荣逮章缝伏愿
　　帝祚洪延
　　宸禧懋集
　　章昭倬汉常瞻有道之光
　　泽溥菁莪永效无疆之祝【臣】等无任瞻
　　天仰
　　圣激切屏营之至谨奉
　　表恭
　　谢以
　　闻
　　朝鲜国王李祘表言乾隆五十年四月十四日【臣】承准谢
　　恩陪【臣】锦城尉朴明源等囬自
　　京师赍到礼部咨二月初七日
　　皇上行临雍大典朝鲜国谢
　　恩使【臣】钦奉
　　谕防一同观礼本月初十日随同衍圣公等在部筵宴
　　一次十五日
　　恩赏正副使大縀各一疋书状官大通官八丝縀各一疋相应知照朝鲜国王可也等因奉此【臣】窃伏念我
　　皇上莅周王夀考之庆剏汉雍度越之典
　　尊先师而
　　躬行舎菜引章甫而
　　亲临论经礼成一日风动四方而不意柔逺之
　　化逈逾常格右文之
　　治覃及贱踪至
　　令陪【臣】猥厠
　　天朝之崇班获覩贤闗之缛仪爰推在笥之
　　恩又侈
　　赐锦之荣
　　隆眷殊渥往牒罕觏
　　宠光所暨瞻聆咸耸【臣】与一国臣民歌咏
　　洪慈不胜感戴之忱谨奉
　　表称
　　谢者【臣】祘诚惶诚恐稽首稽首伏以东藩效筐篚之供诚切就
　　日西雝厠冠佩之列
　　恩逮使星同文之
　　治匝域皆耸伏念【臣】
　　化被偃草地僻扶桑侯度恪修春秋玉帛之匪懈
　　帝徳广运
　　雨露帡幪之至周岂料旅
　　庭之行人获覩临雍之
　　盛举璧沼昼永欣瞻横经之仪
　　玉音春温得预环桥而听至若颁文锦之
　　渥亦洪被内服之
　　仁兹盖伏遇
　　皇帝陛下
　　六合车书
　　一视遐迩
　　功参覆载已见五十年升平
　　政先柔懐克致大小邦咸服遂推
　　殊眷亦及敝封【臣】敢不仰戴
　　皇仁俯安民庶鳀封迹逺纵阻于乐之筵
　　象阙心悬只切无疆之祝【臣】瞻
　　天仰
　　圣无任激切屏营之至谨奉
　　表称
　　谢以
　　闻
　　【臣】等谨按古者昭至徳本人伦劝学修礼崇化励贤以风四方莫重于学而国学为尤重成均始自五帝周谓之辟雍自汉以来西京元鼎东京永平疏璧池而延冠带启桥门而引诸生说者称盛然圜桥观听侈言亿万语本近诬魏晋空尚靡文元明缺修轶典岂所以恢至道阐茂懿欤我
　　皇上崇文心亹举事必待其时乾隆癸夘春
　　特命兴建辟雍乙巳仲春
　　释奠礼成
　　亲临讲学其所为演迪醇化陶钧庶类者实尽美尽
　　善而无遗非夫
　　亶聪首出曷能损益就中上契古皇制作之精微以
　　成
　　昭代文明之治有如此者伏读
　　临雍御论示万古彞伦之凖着体天行健之诚心法
　　治法一以贯之正懋学之本敦化之原也
　　御制辟雍记文中
　　诰诫周详于凡衣冠典礼更惕以
　　祖制之当遵不可名而失实尤亿万年保世滋大之谟也尝考灵台辟雍之诗序言民附徳及鸟兽昆虫镐京辟雍之诗序言广声教思服扵西东南北我
　　皇上撰契清寜治征悠逺矢
　　文徳以懐邦告
　　武成而执讯
　　诒谋燕翼乆道垂庥而斯举也正当
　　熈洽之时仰流者鳞集逖聴者风声观
　　国之光于
　　帝其训爰有百龄司铎逺服陪臣鳬藻骏奔来预盛礼扬
　　教泽而溥
　　恩施纲纪四方以烝髦士于是升香应时玊告丰
　　所为克叶
　　天心允符盛事者矣










　　八旬万夀盛典卷四十一
<史部,政书类,仪制之属,八旬万寿盛典>
　　钦定四库全书
　　八旬万夀盛典卷四十二
　　盛事【十八　班禅入觐】
　　【臣】等谨按蔵地内属肇自元代实为经喀木而次乌斯之外境攷梵帙佛受记五百年后佛法渐微而渐流行东至震旦乃复兴若今之称后蔵因班禅额尔徳呢所居地而名其与居前卫之达赖喇嘛兴修黄教盖同一祖灯遡自凯珠布格埒克巴勒蔵六转世而迄今法源递续乃以志心皈向不逺二万余里来至京师躬祝
　　万夀七旬庆増
　　寳算实以徳致弗事招徕溯乾隆庚辰年乌特噶里毕拉竒硕拉汗初遣婆罗门进表奉贡阅廿载而班禅额尔徳呢又获亲依
　　夀佛演乘延洪真所谓诚重劳轻求深愿达如有天人
　　宻契者矣岂非希遘之盛欤
　　乾隆四十五年
　　皇上七旬万夀之年西蔵班禅额尔徳呢来
　　觐祝
　　厘
　　诏允其请
　　先是章嘉呼圗克圗奏西蔵班禅额尔徳呢欲于庚子年来京亲祝
　　七旬万夀
　　皇上鍳其诚敬欢喜之悃
　　特谕副都统职衔【臣】留保住亲赴后蔵靣见班禅商定来京一切事宜旋据留保住奏称班禅拟于四十四年六月十七日自后蔵起程留住塔尔寺于次年由青海西寜一带行走前诣热河
　　行在
　　乾隆四十四年七月二十九日奉
　　上谕明嵗班禅额尔徳呢入觐据哲哩木盟长齐黙特多尔济等奏称情愿帮马二千匹驼二百只喀尔喀回部落亦情愿帮助马驼等语盖因班禅不由伊等境内行走各愿出其马驼稍申敬意俱属可行即欲叩见班禅额尔徳呢亦足见伊等敬奉之意着交该院通行班禅额尔徳呢自西蔵前来经由之隣近盟长以及内外札萨克等于班禅额尔徳呢来时有各申敬意情愿帮助马驼者均听其便
　　乾隆四十五年正月初七日奉
　　上谕本年班禅额尔徳呢来京瞻仰朕躬众蒙古等逢此吉祥盛事大率皆欲迎接叩拜如全行随至热河人数过多难于安顿此内必欲随见者自贝勒以上准来贝勒以下不准余未经行过王公台吉等如在乾清门行走之人尚属不多情愿来者俱准前来其闲防王公台吉人等甚众亦自贝勒以上准来贝勒以下不准都尔伯特土尔扈特和硕特等处甚逺向来年班原俱赏给乗驿此次班禅额尔徳呢来京所用乗驿甚多况此来皆伊等情愿叩见班禅额尔徳呢又正青草发旺之时自口外起程亦可喂养马匹缓行前又何用驿站之费如情愿随来者俱自偹资斧其平防无力之人亦自贝勒以上者准来贝子以下毋庸前来将此自该部内至扎萨克喀尔喀都尔伯特土尔扈特和硕特及众爱曼盟长等尽行知照外伊勒圗巴圗防亦照依咨行一体办理
　　九月十八日【臣】伍弥防留保住法福里谨
　　奏为
　　奏闻事班禅额尔徳呢呈称【小僧】由札什伦布起程蒙
　　文殊师利大皇帝普施宏
　　恩沿路并无劳苦之处甚属安妥渡过穆鲁乌素河不
　　乆可至固穆布穆庙皆托
　　大圣主威福渡河甚稳【小僧】理合差来使请
　　大圣主万安叩谢
　　天恩恳请将差遣冈沁沙尔塞依堪布绰尔吉罗卜蔵端珠卜随徒一名白人一名因便发徃等语【臣】等窃见班禅额尔徳呢感戴
　　皇上天恩差来使请
　　皇上万安献佛哈逹甚属防诚相应遣发来京为此具奏奉
