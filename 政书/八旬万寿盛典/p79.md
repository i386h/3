<!-- { "loadSidebar": true } -->
　　御制河南巡抚毕沅奏报秋收分数诗以志事【丙午】齐豫连年嵗事歉最闗心曲念民痡麦收豫较齐嬴矣【今嵗据毕沅奏报河南麦收丰稔为数年来所未有惟汲县等四属得雨未透二麦亦尚有五分山东春雨较少二麦不免歉收是豫较齐嬴也】禾熟齐为豫胜乎【山东省自六月以来据明兴节次奏报通省雨水充足秋成合计九分有余兹毕沅奏豫省通计秋成八分有余是齐为胜豫也】通省八分余亦幸生蝗十县望成孤【毕沅奏通省十三府州所属秋收分数自十分至七分不等合计八分有余惟祥符等十四州县于七月中旬后间生蚂蚱晚谷糜子不无损伤约收六分有余等语】美中不足应懐惕抚恤毋令呼向隅【祥符等县蚂蚱间生实为美中不足因批谕此数州县曽抚恤不致成灾否】
　　御制两江总督李世杰奏报秋禾有收诗以志慰【丙午】两江嵗事报登秋淮属青黄涨沴投【李世杰奏七月底及闰七月间上下两江并江西近省各属均报得雨二三四次稻田扬花吐穂颖栗可观三省可望一律丰收现在粮价平减其淮扬鳯泗被水处所经抚臣藩司逐一勘明分别极次贫民给予抚恤一两月目下白露已近其坍损房屋给予修葺银两清江浦已将积水车戽沿隄栖止棚民亦陆续还归安业其文武衙署亦饬量为修整等语览奏稍为慰藉然今年淮黄并涨虽他属有收得资接济而灾黎积歉之余遭此水患缱念无刻去诸懐也】虽曰偏灾念隅向肯教赒赈靳恩稠【今嵗淮扬等属偏灾因上年被旱之后秋禾复淹小民生计倍加拮据已屡谕该督抚等尽心抚绥毋使一夫失所兹据李世杰奏谆谕司道等督率赶办理俾灾黎早沾实恵不得稍为迟缓其司家庄杨家漫庄口亦加催儧市集稭料运工修筑以其一律及早完竣等语】美而未尽善怀怍一亦已饥在切求莫谓隣村可接济洊臻沟壑可忘不
　　御制湖北巡抚李封安徽巡抚书麟各报收成分数诗
　　以志慰【丙午】
　　湖北安徽昨嵗歉干旋坤转此秋登一朝两处佳音阅两省一时慰念増【李封奏报湖北通省六十八州县早稻收成九分八分七分不等合计七分有余书麟奏报安徽除一隅被淹外其余各州县早稻秫稭颇称丰稔晚稻黄豆粟谷等项均陆续刈割约计通省收成八九分不等粮价照前平减民情乐业等语该二省昨嵗被旱今皆奏报有收转歉为丰实荷天赐览奏为之稍慰】生物为心
　　天地徳沭恩惟愧旰宵兢偏灾仍切向隅叹次第月粮给以应【安省本年鳯阳之定逺等九州县因一隅被灾前经降防赏给两月口粮灵壁等四州县赏给一月口粮兹据奏已就近于庐鳯道库酌发银两率属妥速查办】
　　御制河南巡抚毕沅奏报秋收及赎田亩诗以志慰【丙午】叠遭饥馑鬻耕田经理频频驰谕宣【前因河南连嵗歉收据毕沅奏贫民鬻卖耕田晋省富户有赴豫放债准折之事因节次降防晓谕减利听赎并传谕晋省绅官令其谆切劝谕乡里毋致掯赎使贫民得还本业详见前志事诗】今嵗幸防
　　天悔祸吾民乃庆稼逢年夏收秋获稔称两卅万半千亩赎全【兹据毕沅奏今嵗幸荷雨旸时若夏秋二熟均获有年现在粮价平减其赎田事宜今各州县将卖出地亩总数造册存查按旬折报截至八月底共已赎过地三十万五百余亩等语该省此时虽元气未防尽复而贫民得服先畴借资乐利为之稍慰】未可轻言元气复慰心南望尚拳然
　　御制陜甘总督福康安奏报甘省有收诗以志慰【丙午】督行抚事府开兰【陜甘总督驻劄兰州兼管巡抚事务】穑寳登秋具春看蠧吏除奸政自肃【甘省自王亶望等侵帑殃民严加惩创后吏治肃清嵗亦屡稔】边民逢嵗俗胥安九分以上诚希遇【据福康安奏甘省本年夏秋雨膏频霈髙下深霑各属迟早不齐秋成俱称大有河东各府州先已登河西一带次苐刈获各属禀报约计通省秋收九分以上市集充盈粮价日见平减等语】五载而来幸屡观【甘省地本瘠薄希逢丰稔自壬寅年据李侍尧奏报甘肃通省秋禾收成九分连年率称有收今复得此实堪欣慰】前此揑灾弗追究逭徴何碍恵氓寛【前次王亶望等每嵗揑报灾荒以为开销监粮之地及事败露后亦止严惩墨吏而已其冐赈所蠲银米概不徴追盖徴吏固不得不严而恵氓则不妨于寛也】










　　八旬万夀盛典卷四十六
<史部,政书类,仪制之属,八旬万寿盛典>
　　钦定四库全书
　　八旬万夀盛典卷四十七
　　盛事【二十三　收成分数二】
　　乾隆五十二年直省收成分数
　　直省二麦七分有余秋禾九分有余　江苏省二麦九分有余秋禾八分有余　安徽省二麦秋禾八分有余　江西省二麦早稻晚稻八分有余浙江省二麦春花九分有余蚕九分早禾晚
　　禾九分有余　福建省二麦九分早稻晚稻七分湖北省二麦早稻中晚二稻八分有余　湖南
　　省早稻八分有余中晚二稻九分有余　河南省二麦秋禾九分有余　山东省秋禾九分有余山西省二麦八分秋禾八分有余　陕西省夏禾八分有余秋禾九分有余　甘肃省夏禾秋禾八分　四川省夏熟八分有余秋禾九分有余　广东省早禾晚禾七分　广西省二麦早稻晚稻七分有余　云南省豆麦秋禾九分有余　贵州省夏禾秋禾九分有余　伊犂各屯二十八分零　塔尔巴哈台一十八分零　喀喇沙尔各屯一十五分至一十七分零　鸟什各屯二十分零乌噜木齐巴里坤各营屯一十五分零　哈宻
　　各屯一十五分至一十六分零　吐鲁畨各屯一十四分至十六分零
　　御制河南廵抚毕沅奏甘雨普霑并麦收分数诗以志
　　慰【丁未】
　　前年豫齐歉齐轻而豫重豫盖已洊饥【前乙巳嵗山东河南均因缺雨成灾而河南则旱乆连嵗不登较之山东偶被偏灾者尤重至上年两省雨水充足二麦秋禾俱获丰稔合计收成约均在八九分以上去冬今春豫省雨泽优渥而山东则不能一律普霑是以现在麦收情形又觉豫胜于齐也】齐则灾偏降【叶】昨嵗胥登秋吾民受防总冬春豫霑膏齐乃不齐并【叶】屡接豫抚章优渥各属统兹约报麦收九分有余综览之为欣羡此何向隅恐【莭次据毕沅奏报豫省各属春夏以来雨水应时兹因防勘河工由省渡河而东于四月十六日起至十八日止甘雨淋漓优施两昼夜省城及开封卫辉归徳彰徳各属均报同日甘膏渥沛逺近普霑不但麦粒饱绽各项杂粮俱淂滋培长飬其已经刈麦之区又可翻犂播种秋谷并据彚报通省一百八防州县二麦约收分数合计九分有余日击城乡市集到处欢阗粮食充盈价日平贱等语】麦价日以贱秋田胥布种更称赎回地十之八九返【叶　上年毕沅奏豫省灾区地畆有山西富民放债凖折之事莭经申晓谕示减利聼其回赎毕沅办理得冝上年节次奏称八月以前赎过地三十万五百余畆又自九月至十月复赎过地二十六万三千一百余畆兹又据奏自十一月至正月底又赎过地四万一千九百余畆统计赎过地共六十万五千余畆约有十之八九览奏为之欣慰】额手庆民苏元气庶复巩惟是近山左缱念愁心孔
　　御制安徽廵抚书麟奏晴雨应时麦收丰稔情形诗以
　　志慰【丁未】
　　前年灾重昨偏灾【前嵗安徽省各属旱灾甚重为之预筹截留漕米赏给口粮籽种以裕民食昨年通省内惟定逺等十七州县中有被水之处其余各属统计收成约有八九分亦屡经饬谕大吏加意抚恤】徽歙南瞻刻繋怀大麦收完小麦逮八分不啻九分皆【兹据书麟奏安徽省今春多属雨水霑足四月间晴霁旬余大麦收割将毕淂资曝晒小麦渐次黄熟早秧挿莳已齐弥望青葱其已割大麦之田塘堰均有蓄水又各乘时翻犂播种市集粮食充盈价值平减各属开报二麦约收七八九分不等实为丰稔等语览奏为之欣慰】宜旸割穂羣资晒润雨挿秧又正佳庆慰吾民获苏济防深敬畏戒盈乖御制署湖南廵抚舒常奏报二麦有收诗以志慰【丁未】乙巳深怜湖北饥幸逄丙午有秋资虽然元气岂易复为【去声】是农功恒繋思却喜飞章行馆到报收二麦八分披【舒常奏湖北省二麦收成分数九分者十三州县八分有余者一县八分者五十州县七分有余者二县七分者二州县统计通省六十八州县实八分有余】更称时若秋堪卜敢以满期以敬期
　　御制总督李世杰奏三省麦收诗以志慰【丁未】
　　徽歙麦登早悉知【五月初据书麟奏安徽晴雨应时麦收丰稔统计通省收成约有八九分等语】江南江右报丰随【兹据李世杰奏三江麦収分数称江苏省麦收九分有余江西省亦八分有余粮价日见平减民人乐业披阅之余不胜欣慰】市粮价日平减髙下田功普沃滋驰望能无増慰庆盟心惟有励防寅迩来左近炎歊炽思淂甘霖渥润之
　　御制湖广总督舒常廵抚姜晟奏报早稻収成八分有余并请酌动仓谷运闽省偹粜诗以志慰即用楚省二麦有收诗韵【丁未】
　　最怜前嵗楚逄饥幸遇昨年秋获资二麦复収早稻熟此封遂切彼疆思【五月间据舒常奏湖北省二麦收成八分有余兹又防同姜晟奏湖北早稻收成亦八分有余并称台湾逆首尚未就擒所有军需粮米虽浙江江西等省预备充足但恐贼匪肆扰附近郡城耕作或多旷悮湖北省雨晹时若早稻丰收查淂隣近水次州县贮仓谷石共有四十余万公同筹酌拟动支谷二十万石碾米一十万石遴委道府一员为总运由江西一路运至闽省又舒常奏湖南省年嵗亦卜有秋即日鞫案前往拟与抚臣浦霖酌议亦动谷碾米运闽以资备用各等语足见体国急公深堪慰悦随令交部议叙以示嘉奨】济粮遥备军储用运谷兹欣奏牍披体国如斯知政乐得人不负素心期
　　御制河南廵抚毕沅奏秋收九分有余诗以志慰【丁未】豫壤昨年已有收今春麦稔谷登秋庆称通省九分慰【据毕沅奏豫省一百八防州县除归徳属之商邱寜陵二县被灾不计分数外其睢州永城鹿邑柘城髙阜处所及距河较逺地方仍属有收约计收成十分者祥符等五十二防州县九分有余者杞县等三十一州县九分者通许等十八州县八分有余者永城等五州县合计通省约收九分有余豫省两年以来连获丰收殊深庆幸】仍切一隅万姓忧【夏间睢泛漫工商邱等五县被淹轻重不等综计通省未及百分中之一二虽据奏称目下粮价平减民情欢悦然即此一隅灾黎深堪悯念慰勿抵愁此为君之所以难也】虽曰相资平米价莫忘独叹垫居愁南瞻慰勿抵忧甚是即为君难所由
