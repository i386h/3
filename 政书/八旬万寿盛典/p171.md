<!-- { "loadSidebar": true } -->
　　时寒时燠曰雨曰中宵竚报未旦
　　询章庥徴叶应
　　睿念其蘉
　　老勤志盛
　　寳玺用光【其八】
　　景福既崇太和洋溢霭霭流虹曈曈瑞日匝地腾欢自
　　天佑吉
　　纯嘏尔常所其无逸【其九】
　　曰从虞夏上溯轩羲徳功畴俪福祉畴仪京垓衍
　　防元防旋支
　　治亿万载焕乎巍巍【其十】
　　万夀赋【谨序】
　　署通政使司通政使【臣】汪承霈
　　【臣】闻非云入吕糺缦兴歌如日丽天光华驻照星渚呈祥于轩纪山声告庆于汉圗雍容揄扬铺陈庥懿凡以通下情而尽忠孝固臣子之极思也钦惟我
　　皇上清寜合撰健顺协中
　　巍巍荡荡徳难名道亦难名
　　纯纯常常福无量夀亦无量发祥隤祉天人赞孚笃庆延洪景铄弥劭亶其宜矣兹者嵗值上章时维壮月
　　圣功以积久而愈彰
　　帝圗亦顺时而弥壮秋分之夕嘉瑞现于弧南日躔角
　　亢亦防夀星之次普天祝
　　嘏亘海胪欢恭庆
　　八旬万夀协五五之中数逓衍靡穷旋八八之伶筩循环无已粤稽简册年登耄耋者厥惟三君我
　　皇上业兼守创统合
　　君师勲畅阃垠功髙三五汉唐以降畴得比崇而【臣】世沐鸿慈欣瞻
　　骏业溯
　　湛仁于黄阁遇并温蘓理故业于青箱学惭羲献幸逢千载而一时敢效九如而三祝敬拜手稽首而献赋曰
　　天佑
　　璿祚
　　圣恢
　　夀宇循合洛以纪年际太蒙而启土既歌九功载修六
　　府风人雨人为
　　君为父爰自西而自东咸式歌而且舞麌麌游原般般育圃伟休嘉之协应葢振古未之覩也爰稽羲皡下逮汉唐斗枢电绕宿揺光辉煌金镜璀璨珠囊锡嘉名于肇圣溯典礼于天长莫不侈陈悦愉舞蹈跄跄惟我
　　皇上之受命而笃生也日为君象防于夀星泰元廸祉媪神萃灵冠百王而首出齐二仪以锡龄粤溯肇基敦厐淳固长白峯廻混同波注仙果蟠根灵鹊绕防等岳峙与渊渟实禀粹于太素及乎
　　龙飞御天膺圗受册云行雨施坤阖干辟
　　圣人之心惟精惟一法乎健行所其无逸
　　鸾辂龙鳞
　　乘舆时出致精禋于
　　穹昊隆玉币于
　　方上辛秉鬯吉亥推犂黄流夕缩紫熖宵辉
　　犬圆纳禄
　　柔祗集厘用锡我
　　皇上万年丕丕基也于是建七萃以漓虖骖六蚪兮沛艾将有事乎配林遂奄观夫泰岱九防烟浓一杯海大溯盛典于柴望识王者之无外爰过杏坛载抚遗桧丝竹如闻琴书宛在俎豆莘莘吉士蔼蔼奏玉振与金声共鸾鬖而鳯翽道徳之富辟雍海流命夫惇悔师儒挍讐魏邴之属渊云之俦靡不肃雍聼讲泮奂而优防于斯之时成贤逖纡崇教岿树古槐葱郁而成隂石鼔轮囷而森布伐于论之钟徴大昕之鼔邹枚擅乎文章毛郑専其训诂然此第观乎人文而犹未覩
　　圣人之文也
　　五集
　　二集炳炳烺烺珠辉煜赩璧体圆方轻翰飞而花蘤发文锋振而磬管锵惟日新而富有合性道于文章葢发前古之未发而岂臣下所能详
　　文治既彰
　　武功时肄棽丽六飞森沉万骑虹旗拂天神钲殷地岭越流斡河泝伊逊周阹武卫罗列百藩秦成施力要趹追踪飞者遇镞走者值锋齐五歩与六伐歌吉日与车攻法文昌而命将开武库而举烽轩皇三战姬武壹戎埽伊犁之穴铭格登之峯惟
　　圣襟之英断乃一举而成功
　　神策风行
　　庙谟电发削平滴博扫荡回鹘究
　　圣武于河源殚
　　皇威于月滇徼逋酋日南新欵表金叶以摅诚奉文犀而躬献葢自泰逺以西邠国以东祝栗以南濮鈆以北咸懐徳畏威无思而不服若夫数庶政之周详尤不能以更仆纪纲八极经纬万物登皡皡而皆春勉孜孜于惟日斯乃陶唐氏之所以光四表也瑞出西江贡珍阗河鏄钟特磬乐备中和斯乃有虞氏之所以奏九防也陶庄酾渠龛赭隄激万派朝宗河清川翕斯乃夏后氏之所以奠九州也声振宇宙功不逾时陋殷宗挞伐之规焉木兰按哨大漠横秋小周宣岐阳之搜焉务农三时躬耕一墢钩盾弄田洪縻覊隰同苻乎后稷经史子集四库璘纷渊源津溯郁郁其文爰绍夫姬公穰金饥木蠲租出谷藏富在民连登上熟胜周官保息之则焉大小法亷谳狱不淹中成独督采聼克兼宻吕刑审克之防焉稽载籍而莫并古昔而寡俦葢
　　神圣之事既备而
　　帝皇之道周矣于是际天枨而开宇亘地轴而为家通玉河而辇賮连渥水而来騧聨蝉封而纡綟逐翎侯而拜牙揽舟车以遵路溯川陆之光华遂开
　　明堂
　　负扆当阳披职贡之图借俯列辟之冠裳展
　　帝容而穆穆隆上仪之煌煌盖带裳幅舄以入觐者如
　　众星之拱北莫不鼇抃羔跪而祝
　　洪算以无疆于焉陈庭实列防酒掲南斗为上尊拓西池为重酎玉觞既举嘉珍时御六茎肆奏八佾式舞杰裔鞮鞻鱼龙曼衍罔不毕具尔廼天阊乍启陆海骈阗丙御乍却俞骑不前曾坛伉如雕防绘饰震旦森严香林复叠应真八百有园布金吉祥现相欢喜流音缅丹青之寰宇聴宫徴之山川帛悠扬而告吉蝶戯舞而皆仙莫不游青衿于唐日而娯白首于牺年行填填视颠颠相与尊衢而贺曰盛哉乎斯世盖赫胥之时所不能及汉唐靡得言焉然而
　　上方冲穆渊涵去奢去汰澹乎黜浮淳乎保泰陈賔筵
　　歌抑戒
　　纶綍宣雨露沛锡便蕃
　　恩湛濊给百寮士民逮免镠租课殿最工商惠三农赖降氤氲福中外覆露照蹈以煦以育富庶殷寜由于不欲瑶瓮雕锼玉山郁峍白环珍羽寳于有徳星云卿景烂烂麟麟人文天文本乎
　　立诚雪窖氷山威棱坱圠
　　神武天授成于不杀惟徳动天惟天佑徳协应苍縡时万时亿乾象运旋凿度建极离象贞道光景曜昔宗河献寳天岱灵山传秘响谷动神音祝
　　圣人之万夀与天地而贞恒遂为颂曰
　　天降祉兮媪富厘家环海兮子烝黎三年登兮洽帝期岳贡器兮川效珍晒璧日兮舒锦云祚延洪兮膺
　　天庆颂我
　　皇兮万亿年
　　万夀恭拟序一首
　　大理寺卿江西学政【臣】赵佑
　　天祚
　　圣清万年景祜
　　列祖
　　神宗肇造丕承以奄有区夏环海内外日出入之乡莫不
　　戴
　　尊严奉
　　慈怙
　　皇帝御极五十有五载是符天地之数
　　八袠既开庶徴毕来体
　　天行健
　　耄而勤念
　　寳章再镌
　　鸿眷益臻于是
　　庆典纷煴
　　渥膏奫沦腾欢雷殷献颂云屯三多之祝愿犹虚不若我
　　皇之克臻其实也九如之称引犹隘不若我
　　皇之克备其全也【小臣】不文诚懽诚忭谨拜手稽首上言盖【臣】闻六经言福夀者莫着于诗书二雅之教曰报以介福万夀无疆曰夀考维祺以介景福皆言古人君能敬天祖防享祀有恩泽以逮下于是乎人和而神降之福也然考其事多为告利成酬燕劳不过臣子善颂善祷之词而非确有可命之名可纪之数以见其如何福如何夀也诚以福莫大于夀亦莫难于夀唯其不可必得而矜言之故洪范陈五福特先之以夀而掲其义于皇极之畴曰皇建其有极敛时五福用敷锡厥庶民止于至善之谓极无所不用其极之谓建敛者敷锡之本敷锡者敛之用盖由一人之福以为天下之福而即合天下之福以成一人之福福无穷夀亦无穷非建有极不能洪惟
　　天之于人君无不予以无穷之福而独于我
　　朝常旋至而立应于我
　　皇上更有加而无己者若
　　天之报之实
　　皇之召之
　　皇既无所不用其极则
　　天亦无所不用其极
　　皇之所自造遂为
　　天之所不违则五十五载中所以凝承
　　昊贶合徳无疆诚有非名言所可罄非前古后今所可拟者矣夫古之克享福夀者莫如尧虽舜犹觉其不逮下此而周公作无逸举其人则若殷王中宗及髙宗及祖甲及周文王详其数则或七十有五年或五十有九年或三十有三年或五十年厥惟中宗之享国足继尧后而后此汉唐以下无足继中宗者即有年逾七十如汉武帝梁武帝唐明皇宋髙宗元世祖明太祖六帝非惟建极之徳本不足比隆即其享国之年亦不能多纪是则我
　　圣祖仁皇帝
　　圣如神仁如
　　天由
　　冲龄践阼以至六十一年大哉诚为殷周以来
　　建极之
　　一人也而我
　　皇上圣以继
　　圣事事本于法
　　天绳
　　祖葢自懋膺
　　主器之初即有黙契
　　天心之祝爰以
　　徤行不息之徳益着
　　化成久道之符前此
　　寳勒稀龄积四百余之甲子今兹
　　算增上夀登八万嵗之春秋不尤直接古皇而汉唐以下之君诚有不足论者哉且夫帝王之所谓福与夀非徒身其康强已也必将保定孔固单厚多益逺则万方乐化国之舒近则一家大本支之庆周
　　南之羙文王是以由公子而兼及公姓公族説之者曰姓之为言孙也族则曾元之伦也盖周家数世之仁具见其中矣然攷文王当日究不过诗人颂祷之词而其实其全罕可述焉岂惟文王即上而中宗犹是也再上而尧亦犹是也下此而汉唐以后六帝尤其易见者也唯我
　　皇上振振之趾
　　五世迭仍焉诜诜之羽
　　一堂咸集焉而且先甲之年早麟符之特启后庚之嵗行鳯卜之方滋是又诗所云子子孙勿替引之尔雅释之以永无极也者【臣】窃稽往籍多陈符瑞而岂如
　　伦序之完真上祥也
　　燕贻之逺展长乐也由是而
　　升烟以告防则神効其灵非封禅之繁也
　　行庆而施惠则人顺其则非驩虞之小也以至廓声教可讫之区来从古不賔之国一皆
　　圣天子之巍乎成功焕乎文章黙运于无方而軿辏为
　　有象者而
　　夀不诚臻其实
　　福不诚备其全矣哉然而我
　　皇上犹日兢兢于法
　　天绳
　　祖而不自己【臣】尝敬绎无逸之羙四人廸哲也而必推本于知穑穑之难小人之劳一再曰不敢荒寜不敢逰盘皆言无逸所以致夀也我
　　皇上则愈夀而愈无逸书之无逸以为戒勉之词皇上之无逸则为安行之至葢
　　严恭寅畏之心懐保惠鲜之理而积之以
　　纯常敦固之气阅五十有五载如一日亦既万民之无不和万邦之无不正小大之无或违矣而所以致干惕饬賛襄者弥无所不用其极凡见于
　　钦颂谕防与夫
　　御制诗文所谓犹胥训诰胥保惠胥教诲天下皆可得而喻也万世皆可得而法也臣以庸愚防末屡邀
　　恩宠谨自庚子越甲辰乙巳三
　　进序册深维
　　乾坤之容
　　日月之光虽极藻缋铺张不足以效一辞之賛唯是推
　　明诗书所述无逸不己之理希妄测
　　髙深于万一今复越十年而
　　圣徳之弥髙弥劭者益非名言所能罄虽由是而九袠而
　　万万龄总无以易于
　　圣制八徴耄念之寳之至义也臣方备员江介职在斯
　　文敢不益励氷渊恪遵靣奉
　　恩训以期仰荅
　　夀考作人之盛是用戁竦震动寜质无华缮呈
　　宸览窃幸遭遇之非常敬效赓飏于无既云














　　八旬万夀盛典卷一百一
<史部,政书类,仪制之属,八旬万寿盛典>
　　钦定四库全书
　　八旬万夀盛典卷一百二
　　歌颂【二十二】
　　万夀恭拟说
　　夀一首【谨序】
　　顺天府府尹【臣】吴省钦
　　嵗上章奄茂壮月日十有三恭遇我
　　皇上万夀八旬之纪纪年则乾隆五十五年也易系辞
