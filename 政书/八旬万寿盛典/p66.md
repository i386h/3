<!-- { "loadSidebar": true } -->
　　防依议白吉炳着加恩赏给上用缎一疋银十两
　　又
　　题为题请
　　旌表事据闽浙总督兼署福建巡抚雅徳疏称羞耉有
　　经庶老沐养恬之泽引年惟
　　圣优恩逮闺阃之微兹有福清县夀妇郑黄氏同安县夀妇许江氏各现年一百一嵗中馈无愆大年并享含饴可乐无烦树背之萱却杖能行不待驻顔之药瑞徴眉夀
　　恩吁纶言【臣】等查与定例相符应准其
　　旌表各给建坊银三十两并贞夀之门字様奉
　　防依议黄氏江氏俱着加恩赏给上用缎一疋银十两
　　又
　　题为题请
　　旌表事据湖广总督特成额奏通城县民吴添佑现年一百一嵗精神矍铄杖履优游身越百龄子嗣亦七旬以外绪传四世孙曽得廿有余人洵为上瑞之徴宜荷
　　特恩之锡奉
　　上谕据特成额等奏湖北通城县民吴添佑现年一百一嵗请防旌表等语呉添佑夀享期颐孙曽绕膝洵为升平人瑞其应行建坊旌表及赏给缎疋银两之处着该部照例具题折并发钦此应行令该抚转饬该地方官给银三十两听本家自行建坊并给与升平人瑞字様其
　　恩赏缎疋银两【臣】部行文内务府支领交该省提塘赍
　　送该抚转给只领可也奉
　　防依议吴添佑着加恩赏给上用缎一疋银十两
　　又
　　题为循例请
　　旌事据调任陜西巡抚何裕城疏称
　　福履绥之下里有介眉之庆炽昌俾尔
　　熙朝隆尚齿之文兹有咸宁县夀妇梁杜氏现年一百一嵗安贞协吉淑慎其仪守勤俭之家风弥増豫顺际厐鸿之
　　国庆宜
　　赐褒荣【臣】等查与定例相符应准其
　　旌表官给建坊银三十两并贞夀之门字様奉
　　防依议杜氏着加恩赏给上用缎一疋银十两
　　又
　　题为题请
　　旌表事据调任四川总督李世杰疏称南弧曜采作人
　　徴
　　夀宇之符东井垂芒难老得诵黉之侣兹有涪州生员甘克和年一百一嵗入胶庠而论齿行辈都稀处州里而为仪康强犹昔宜邀
　　显綍以励研经【臣】等查与定例相符应准其
　　旌表官给建坊银三十两并升平人瑞字様奉
　　防依议甘克和着加恩赏给上用缎一疋银十两
　　又
　　题为题请
　　旌表事据两广总督兼署广东巡抚富勒浑奏称天无私焘炎陬协耆艾之徴
　　圣不遗年惇史纪耉成之徳兹有新宁县夀民雷徳珀
　　现年一百二嵗生逢
　　盛世躬荷
　　鸿庥享百二之遐龄弥形矍铄与三千之叟宴并乐熙
　　雍洵为上瑞之符宜荷
　　殊荣之奉
　　上谕据富勒浑奏广东新寜县民雷徳珀现年一百二嵗请防旌表等语雷徳珀年逾百龄精神矍铄洵为升平人瑞着照例旌表该部知道折并发钦此应行文该抚转饬该地方官照例给银三十两聴本家自行建坊并给与升平人瑞字様奉
　　防依议雷徳珀着加恩赏给上用縀一疋银十两







　　八旬万夀盛典卷三十七
<史部,政书类,仪制之属,八旬万寿盛典>
　　钦定四库全书
　　八旬万夀盛典卷三十八
　　盛事十四
　　夀民夀妇【四】
　　乾隆五十二年
　　旌表夀民魏懐朴夀妇范氏等二十人
　　礼部谨
　　题为题请
　　旌表事据山东廵抚明兴疏称
　　太和保合
　　如天之大徳曰生
　　纯嘏缉熙薄海之羣黎在宥兹有钜舒县夀民魏懐朴现年一百三岁昌黎县夀民刘富龄现年一百五岁家传孝友业守农桑勤作息于西畴永保桑榆之景
　　锡便蕃于
　　北阙用希
　　纶綍之辉【臣】等查与定例相符应准其
　　旌表各给建坊银三十两并升平人瑞字様奉
　　防依议魏懐朴刘富龄俱着加恩赏给上用縀一疋银十两
　　又
　　题为循例请
　　旌事据江苏廵抚闵鄂元疏称
　　太和敷育物之仁因材而笃
　　至治广斟元之化佑善维均兹有宿迁县夀妇张范氏现年一百三岁武进县夀妇范姜氏仪徴县夀妇程叶氏俱现年一百岁妇徳无愆大年弥茂礼法克循于内则嵫景方长
　　褒旌允合于彛章
　　国恩宜荷【臣】等查与定例相符应准其
　　旌表各给建坊银三十两并贞夀之门字様奉
　　防依议范氏着加恩赏上用用縀一疋银十两
　　又
　　题为题请
　　旌表事据安徽廵抚书麟疏称彛伦攸叙箕畴徴锡福之长夀耉无遗壸范表顺贞之吉兹有迹溪县夀妇章程氏铜陵县夀妇陈余氏各现年一百岁温防率徳孝敬宜家引榆景之舒长
　　鸿仁乆被享松龄之强徤
　　鳯綍宜褒【臣】等查兴定例相符应准其
　　旌表各给建坊银三十两并贞夀之门字様奉
　　防依议
　　又
　　题为题请
　　旌表事据江西廵抚何裕城奏称徳兴县耆民刘永安现年一百岁服畴敦安土之仁克延耄齿好徳防遵王之极用迓
　　蕃禧瑞协民彛
　　恩由
　　天锡奉
　　上谕刘永安年享期頥精神矍铄洵属升平人瑞所有应行建坊旌表之处着该部照例办理钦此【臣】部查与定例相符应行令该抚转饬该地方官给建坊银三十两并升平人瑞字様奉
　　防依议
　　又
　　题为题请
　　旌表事据江西廵抚何裕城奏称
　　圣世广施生之徳惠锡无疆
　　熙朝崇恬养之仁叙伦有典兹有新昌县夀妇张毛氏现年一百一岁临川县夀妇傅周氏现年一百岁思柔恊顺眉夀钟祥鹤添百岁之筹家多余庆人望
　　三霄之泽
　　国有
　　稠恩【臣】等查与定例相符应准其
　　旌表各给建坊银三十两并贞夀之门字様奉
　　防依议毛氏着加恩赏给上用縀一疋银十两
　　又
　　题为题请
　　旌表事据福建廵抚徐嗣曾疏称
　　秉箓陈枢馨徳隆于防古
　　循机提象眉夀及于黎元兹有侯官县夀妇陈王氏现年一百二岁龙溪县夀妇杨甘氏现年一百一岁武平县夀妇李饶氏现年一百岁妇道克敦母仪足式阶庭列秀用昭式谷之祥闾里増辉宜降如纶之
　　宠【臣】等查与定例相符应准其
　　旌表各给建坊银三十两并贞夀之门字様奉
　　防依议王氏甘氏俱着加恩赏给上用縀一疋银十两
　　又
　　题为题请
　　旌表事据湖南廵抚浦霖奏称
　　仁懐茂对百昌咸遂其生
　　蕃祉骈臻五福先徴曰夀兹有善化县夀民寗士尚现年一百岁性秉淳良居安作息析薪有子已逾杖国之年贻谷多孙共守力田之训洵称上瑞宜荷
　　殊恩奉
　　上谕寗士尚夀享期頥精神矍铄洵属升平人瑞所有应行建坊旌表之处着该部察例具题钦此【臣】等查与定例相符应请官给建坊银三十两并升平人瑞字様奉
　　防依议
　　又
　　题为请
　　旌表事据湖南廵抚浦霖奏称我
　　皇上徳备中和
　　治隆化育萃羣生于在宥人殷华祝之三茂纯嘏
　　于
　　缉熙道叶箕畴之五惟
　　圣世咸登于仁夀斯编氓并庆夫遐龄兹有龙阳县夀民万铭现年一百一岁秉性慈祥持身端慤服畴力穑沭
　　三朝雨露之恩食徳饮和抚四代孙曽之庆允协乡评于
　　月旦宜邀宠锡于
　　天慈奉
　　上谕万铭年逾期頥孙曽饶膝洵为升平人瑞所有应得建坊旌表及加恩赏赉之处着该部照例办理钦此【臣】部查与定例相符应由内务府支领縀一疋银十两转给祗领仍官给建坊银三十两并升平人瑞字様奉
　　防依议万铭着加恩赏给上用縀一疋银十两
　　又
　　题为题请
　　旌表事据四川总督保宁疏称
　　万年昭景祚之庥孚有象
　　九叙正厚生之徳怙冐无疆兹有三台县夀妇李陶氏现年一百二岁内则夙娴令仪久着妇顺叶安贞之吉徳履惟恒
　　天髙宏覆育之仁
　　恩施有典【臣】等查与定例相符应准其
　　旌表官给建坊银三十两并贞夀之门字様奉
　　防依议陶氏着加恩赏给上用縀一疋银十两
　　又
　　题为题请
　　旌表事据广东廵抚图萨布疏称吉事有祥保合着延洪之庆
　　徳音是茂廸康徴从又之庥兹有髙要县夀民张景闲现年一百岁性秉淳良躬型二让咏优游于
　　化日耕凿胥怙广夀恺于
　　熙朝
　　旌扬有典【臣】等查与定例相符应准其
　　旌表官给建坊银三十两并升平人瑞字様奉
　　防依议
　　又
　　题为题请
　　旌表事据两广縂督兼署广东廵抚孙士毅疏称容保无疆夀谷逺周于岭海
　　惠孚元吉敛敷并逮于闺帏兹有南海县夀妇麦何氏现年一百一岁持躬淑慎赋性幽闲事舅姑而菽水承欢廸孙子而箕裘绍庆久沐
　　皇仁之恬养宜邀
　　圣世之褒旌【臣】等查与定例相符应准其
　　旌表官给建坊银三十两并贞夀之门字様奉
　　防依议何氏着加恩赏给上用縀一疋银十两
　　又
　　题为题请
　　旌表事据云南廵抚谭尚忠奏称虞庠引飬经垂尚齿
　　之文鲁泮来游颂叶介眉之庆惟
　　一人膺万年之庆祚斯羣黎臻百岁之稀龄兹有浪穹县生员施光烈现年一百岁赋性醇和持躬谨饬际
　　重熙之岁月椿树长荣抚奕叶之孙曽兰阶并茂洵属昌时上瑞宜邀
　　盛典荣施奉
　　上谕施光烈夀至百龄精神矍铄洵属升平人瑞其应行建坊旌表之处着该部照例具题钦此【臣】等查与定例相符应请官给建坊银三十两并升平人瑞字様奉
　　防依议
　　又
　　题为题请
　　旌表事据贵州廵抚李庆棻疏称
　　盛世之徴仁则夀
　　徳无逺而不周
　　圣人之志老者安
　　恩靡贱而弗逮兹有毕节县夀妇盖傅氏现年一百岁温柔秉质谷似贻祥科第聫绵并擅孙曽之秀闺门雍穆允推礼法之宗庆协
　　昌辰旌符令甲【臣】等查与定例相符应准其
　　旌表官给建坊银三十两并贞夀之门字様奉
　　防依议
　　乾隆五十三年
　　旌表夀民岳壮玉夀妇张氏等十八人
　　礼部谨
　　题为题请
　　旌表事据直总督刘峩疏称百祥基作善瑞首黄圗
　　九功叙厚生福敷
　　丹扆兹有静海县民岳壮玉现年一百二歳有年有干
　　近依就
　　日之光不识不知乆迪从风之化欣逢
　　夀世宜表徳门【臣】等查与定例相符应准其
　　旌表官给建坊银三十两并升平人瑞字様奉
　　防依议岳壮玉着加恩赏给上用縀一疋银十两
　　又
　　题为请
　　防事据山东廵抚觉罗长麟奏齐东县民王云汉现年一百一岁赋性朴诚持躬端谨孙曽绕膝耕读家荷
　　圣朝休养之仁应
　　盛世平康之福欣跻上夀宜荷
　　殊恩奉
　　上谕王云汉夀逾期頥精神矍铄允为升平人瑞所有应行加恩赏赉及建坊旌表之处着该部察例具题钦此应行文该抚转饬地方官给建坊银三十两并升平人瑞字様其加恩赏给縀疋银两由内务府支领转给奉
　　防依议王云汉着加恩赏给上用縀一疋银十两
　　又
　　题为遵
　　防旌表事据山东廵抚觉罗长麟奏恩县夀民周经现年一百三岁家忠厚赋性淳和沐雨露于百年勤安稼穑抚孙曽于四代庆衍箕裘仰吁
　　恩纶用昭人瑞奉
