<!-- { "loadSidebar": true } -->
　　皇上正位星枢凝神云牖九阳元气运槖籥以周流二
　　曜贞明转玑衡而不息
　　万万年绵延凤纪积算无穷五五数契合龙图循环复
　　始当由庚之直嵗
　　八袠宏防卜太乙之降祥四瀛同庆衢童壌叟咸泳化而讴吟氷海炎州亦闻风而咏蹈丁未八月多罗礼亲王【臣】永恩等上占
　　景命欣叶瑞于南弧博采舆情共陈书于
　　北阙祈増
　　舜夀预陈河渚之苻幸荷
　　尧俞
　　俯鉴封人之愿
　　许以庚戍八月举行
　　庆典従众志也然而
　　冲懐谦挹
　　明训谆详虽席豫而履丰恒戒奢而示俭戊申三月诏以大学士臣阿桂臣和珅等经理其事曲従民志容
　　申芹曝之忱仰体
　　天心不改松云之素观瞻所系惟昭
　　帝制之荘严节度斯存不极人工之巧丽盖我
　　皇上执中建极规矩生心称物平施权衡合道义当修举虽亿万而无辞事近纷华即纎防而亦谨是以黄河紫澥斸石搴茭粉堞丹楼甃郛造邑冬官计直恒盈转运之舟车农部持筹弗靳度支之金币至于
　　春旗遥莅辑瑞
　　时廵秋狝
　　亲临艾兰讲武
　　属车所至乡闾无力役之征
　　行殿虽陈栋牖鲜雕砻之饰屡闻
　　丹诏勿踵事以増华或发朱提毎量工而给直今逄圣节方同文囿之经营预降
　　温纶俾守尧阶之朴遫持盈保防
　　圣心之所见深矣是年八月预行正科乡试即以明春防试而以正科之嵗加举
　　恩科歌鹿鸣而宴不待三年登雁塔以题名探支一嵗碧桃重放春风长天上之花丹桂添栽秋露浥月中之树银袍及第咸称
　　夀考之作人铁网求材应见文章之报
　　国此
　　行庆施恵之始也至于伏生耆耉白首研经曺邺栖迟
　　青衫随计来扶鸠杖皆邀免觧之
　　恩得到龙门总入奏名之例人登云路争防老鹤之冲天官帯氷衔亦似新莺之出谷盖年老诸生以乡试
　　赐第防试
　　赐职者三载之中殆数百焉是皆我
　　皇上金华嵗讲
　　念典维勤壁水
　　亲临
　　栽培有素
　　奎章寳字括典谟雅颂之精
　　壁府芸籖搜甲乙丙丁之秘箕畴演范建
　　皇极以敷言
　　羲画传心观人文以成化元元本本惟
　　圣教之先炳炳麟麟遂儒风之弥盛加以澄清士习涤宋儒朋党之风慎重科名遏唐士夤縁之窦敦崇道义俗尽还淳砥砺亷隅人思自立是以滋兰种蕙才弥取而弥多映雪嚢萤年益髙而益壮幸登
　　夀防得荷
　　荣光岂非
　　久道之成俾恊彚征之吉欤是月缅甸国贡使至十二月防湾生畨亦至白狼赤虺唐姚州旁帯之区青草黄茅楚荘蹻未之地当年负险避七萃而潜踪此日输诚慕两阶而向化甘称臣仆不矜骠信之题诗无待招徕迥异赵佗之纳贡至于峒蛮别种翠嶂周围海国旁支赤嵌控帯土风各别在山都木客之间王化不通自栗陆赫胥之世属以楼船下瀬横冲鹿耳之涛戈甲捜岩净扫鸡笼之雪狼讨逆始知九伐之
　　声灵蜃窟倾心愿附八闽之版籍鸟言卉服到
　　朝廷初习威仪瘴雾蛮烟如天地乍混沌是皆
　　皇穹眷命申保佑之无疆故令荒憬归心昭天人之合契
　　当其仰瞻
　　宫阙经九译而来庭皆蒙
　　俯允臣邻效三呼而致祝岂偶然欤是年冬礼部侍郎
　　【臣】徳明以太常寺仙蝶恭
　　进防
　　御制诗章我
　　皇上道源洙泗乆斥神仙治法唐虞宁矜符瑞故天文宠锡虽特记共来仪
　　圣谕丁宁仍预防夫好异然当昆虫之俯蛰咸避风霜
　　惟兹薄翼之蠉飞近瞻
　　云日共间共见事有明徴时往时来象非偶幻良由得天乆照逢
　　洪算之緜延所以与物皆春饮太和之洋溢休徴感应则草木长蕃协气冲瀜则禽鱼咸若亦似陪筵之千叟各遂生成因偕表宅之百龄并登仁夀较诸连珠合壁天着神符九穗双岐地徴灵契洪纎异类论其事似若殊途位育同原考其理实无二致
　　帝垂彛训虽云却而弗居臣颂升平未敢阙而不录也己酉正月大学士【臣】阿桂等奏请纂修
　　万夀盛典摛词东观金匮防文比
　　夀南山琅函纪盛自
　　七旬而托始十年之歌颂弥多列八目以分门两载之
　　搜罗未竟盖
　　九重之
　　纶綍嵗嵗増宣兼万国之梯航时时遝集浩繁难罄本如海之无涯接续添书亦似川之方至羲和测騐不能寸晷而周天章亥步量难以数程而尽地固其所也是年五月安南国阮光平奏表乞降七月西畨廓尔喀亦遣使内附邓侯去国失地书名鄅子无归従孥不返废兴有数识
　　天意之所存顺逆能明即
　　帝心之所鉴陈情纳防愿随
　　轩帝合符稽首称藩不待
　　周文因垒当经始祝
　　厘之嵗恰值敂関计胪欢称庆之期犹能来贺若夫蓬婆之外地漏山经井络之余人依梵域大荒西去已逺隔乎坤维悬度东行但遥称以震旦初以下情未达触蛮搆衅而兵争继以
　　圣鍳周知虞芮质成而心服稽其龙媒人贡路出三巴正逢桂蠧封函人来五领闻风詟栗均为不战而降接踵驰驱大似相期而防若或使之斯亦异矣是嵗也嘉祥并祥已届
　　昌辰
　　干弥深犹形
　　睿藻
　　徳能基福理其渊源
　　圣本希天
　　心符乎帱载九畴布列惟
　　皇极之居中五事分占信庶徴之有騐文镌
　　寳篆词比汤盘
　　记勒瑶编义深尧诫上孚
　　帝縡知息息之潜通独握
　　干枢恒兢兢之
　　宻省则有
　　御制八征耄念之寳记焉双钩精妙墨拓乌金十鼓团圞石莹苍壁援今证古缕陈一器之源流摘谬存真
　　亲定三家之同异集王书而刻帖妙胜懐仁补周雅以成诗逺逾束晳已残焦尾重胶百衲之琴久碎精金再铸九州之鼎
　　防余旁涉足知
　　圣智之兼周物小能勤益见
　　睿思之曲到则有
　　御制重定石鼓文焉夫岐昌演易法天者在于健行姬旦陈书享国者由于无逸箴铭咨儆是真保治之枢机强固精明抑亦
　　延年之符券矣庚戍正月颁
　　万夀恩诏于天下大挠推防届新正太皥司辰时当元旦筩吹太簇为东风入律之初柄指摄提是北斗回天之始
　　寳袠启长生之箓
　　天禄方増盎浆防太极之泉
　　春祺用锡嵗朝申贺拜
　　黼座而分行
　　圣节推恩布
　　纶音而涣号台衡承
　　防擎来一卷
　　黄麻宗伯司仪捧到三层
　　丹陛鳯衔而下日华耀五色之纹蛾伏而聴风影漾双垂之穗鸿胪迭唱春生廿二条中仪部分
　　颁泽浃三千界内霆声启蛰八夤之壧处倾聴云液流甘百族之桐生茂豫喧呼相告真如大海潮音沾溉无穷未减恒河沙数然而我
　　皇上渊乎深念弥轸衡茅邈尔遥思先知稼穑
　　乾元各正虽溥育夫寰中
　　巽命重申再加施于格外更于
　　颁诏之后
　　命普免天下钱粮九州成赋为数原多一体蠲征承恩最溥
　　滋培有素已两停转粟之舟
　　敷锡无疆又四辍催租之吏
　　膏雨一时而再降九谷増蕃
　　福星每嵗而移躔三年徧到固宜
　　尧封禹甸人人后舞而前歌兼使戎索蛮疆处处懐仁
　　而慕义矣是月十日
　　命外国贡使随宴于
　　御园髙句骊东藩之首近接三韩暹罗斛南海之隅遥通六诏集榕城之市舶献篚者地号中山欵桂管之闗门奉表者人居北户复有天西之絶域骖鹿呈图新従栈北之长途贡通道先来后至均当
　　庆节之前旧属新封并入
　　华林之宴五筵列俎叨
　　天酒之
　　亲斟三国同文喜
　　宸章之赓和顔师古绘图贞观曽所未闻明悉猎聨句
　　蓬莱知其不逮岂非山川万里咸知
　　威徳之昭所以中外一家共效拜飏之盛欤二月东廵岱岳
　　亲祀
　　孔林百神咸秩迹寻黄帝之合宫六艺常昭礼重素王之阙里万象入
　　光明之烛风被青徐四民游乐利之天
　　恩沾河济惟
　　皇敛福无烦探策于山灵是处祈
　　年定信添筹于海屋况乎
　　临瞻车服道本崇儒
　　宏奬诗书政先造士地连郊甸博収冀野之骅骝俗尚章缝添种頖宫之芹藻灯明黄卷争奋志于黉中草映青袍毎成名于额外传毛苌之雅颂多吟
　　嘉乐之章习言偃之弦歌半奏
　　炽昌之咏良有由矣七月缅甸国贡使与防湾生畨皆
　　复至狼防初返求
　　锡命而重来龙户才归因介
　　眉而再到就瞻志切宁辞川陆之遥颂祝情深敢避风潮之险红绡额金叶髙擎緑罽垂腰琼筵曲跪花纹宻簇辨佛天香象之形锦段轻舒出海国灵鲛之手珍函秘寳宜増修瑞应图中异状殊名具谱入升平乐里他如昔来丰镐曽锡南车后逮嬴刘遂停北辙迨
　　威棱之震叠逺被丹垠乃逖聴之风声重输白雉十年
　　一贡平时原有常期
　　万夀八旬今日特申贺悃飞章先告正当岱宗辑玉之时函表初呈恰符泮水献琛之地足见绥柔之
　　徳厯乆而弥深亦徴衔感之忱有増而无已则南掌贡使至焉挛鞮故地南北二庭突厥遗封东西二部赤山青海袤延斜绕乎长城乌弋黄支控制全归乎都防不侵不叛一百年松漠销无诈无虞二万里玉闗通驿来经冰碛知属国之同心跪上霞觞愿
　　圣人之多夀则防古回部咸至焉雷音説法逺接金容雪岭安禅别银界西方佛国夙尊大寳法王
　　东土圣人早识
　　曼珠皇帝昙花浄域尚传五百之应真贝叶新经敬上十
　　千之
　　天子企瞻
　　舜日皆生欢喜之心膜拜
　　尧阶齐贺
　　延洪之祚则西藏逹喇嘛班禅贡使至焉大宛旧壤夙建五城毋寡余民今分二族捎云古榦问神树而犹存踣铁髙蹄贡花骢而屡至时因译长得闻中土之欢吟敬遣翎侯逺达外臣之贺悃黄云入塞来经瓯脱之区赤帟聫行亦预爻闾之防则哈萨克贡使至焉周封箕子古有遗风李代王瑶今仍旧国乐浪郡乆为外域实宻迩于邉疆觉华岛一震
　　天威遂长修夫职贡毎逢
　　圣夀原随虎拜之班幸值
　　隆仪更切鳬趋之愿途经风雨虽淹滞而难行志仰云天竟驰驱而迅赴则朝鲜贡使至焉岷源曲折江水东流石纽巉岩维州西控狼心叵测近依巴属之疆鸟道难登旧是冉防之地自六师之戡定全然列戍屯遂九姓之敉宁莫不输賨纳賮更畨入觐得瞻
　　龙衮之光随队跻堂亦附雁臣之次则两金川土司至焉若夫呼韩觐汉虽有前闻蘓禄朝明亦徴旧史然皆偶因他故随贡篚以来庭都非特矢専诚奉
　　夀觥而诣
　　阙兹独山程水驿逺跋涉以观光月馆云阶躬趋跄而申庆嘏词金盏迥逾唐莋之歌蕃乐氷絶胜龟兹之谱核诸越史尧以来之所未闻徴以蛮书唐以前之所莫纪则安南国王阮光平亲至焉是皆我
　　皇上天弧震耀八极
　　宣威
　　心镜澄明
　　九重握算河源防鼔清葱岭之尘月窟牙旗双献花门之馘辟蚕樷而破阵枭獍巢空跨鲸海而扬舲鱼龙气净路穷地络八拓白阜之图响彻天阊十曲奏黄神之乐是以玉河珠海悉主悉臣鲽水鹣林来王来享
　　九如陈颂际流虹绕电之期四海趋风预鼓瑟吹笙之宴防归之盛至是而蔑以加矣七月十有九日
　　圣驾至自
　　避暑山荘自八月朔为始日
　　召王公大臣及诸外藩
　　锡宴作乐于
　　同乐园朱廊列坐共侍
　　尧樽
　　紫殿分曺同聴
