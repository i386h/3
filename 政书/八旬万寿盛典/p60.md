<!-- { "loadSidebar": true } -->
　　上谕据闵鹗元奏江南本年乡试诸生中年届八十以上者赵有为等六名俱已三塲完卷未经中式该生等年跻耄耋俱各踊跃观光宜沛殊恩以广作人雅化着加恩将赵有为金有光许承恩赵宏诚张家贤陈诗六名俱赏给举人准其一体防试俾胶庠耉耉得偿穷经夙愿用昭嘉恵耆龄至意
　　乾隆五十一年十二月十五日奉
　　上谕据琅玕奏本年乡试诸生中有年逾八十之章宸卫等四名俱三塲完卷未经中式该生等年臻耄耋踊跃观光宜沛殊恩以广作人雅化章宸卫张启潇任际泰周岸登俱着加恩赏给举人准其一体防试俾胶庠耆耉得遂穷经夙志用昭嘉恵耆龄至意乾隆五十三年戊申科乡试
　　赐髙年应试诸生康士雍等举人三十九名
　　乾隆五十三年九月十七日奉
　　上谕据伊龄阿等奏本年顺天乡试诸生中年届八十以上者康士雍张洪振二名三塲俱已完卷榜发未经中式但念该生等年臻耄耋犹能踊跃观光精神不懈允为艺林盛事康士雍张洪振俱着加恩赏给举人准其一体防试俾偿读书夙志用昭夀世作人至意
　　乾隆五十三年九月二十三日奉
　　上谕据长麟奏本年山东乡试诸生中年届耄耋奋志观光多至五十余人俱三塲完竣未经中式就中择其年届八十以上入学年分较早者李发枝李可士李承宗王兆隆王克昌五名文理俱无疵谬等语该生等或齿近期颐或游庠年久犹能踊跃棘闱争先恐后洵为熙朝瑞征艺林盛事李发枝李可士李承
　　宗王兆隆王克昌俱着加恩赏给举人准其一体防试俾偿皓首穷经夙愿用昭夀世作人至意
　　乾隆五十三年九月二十九日奉
　　上谕据何裕城伍拉纳浦霖奏此次应试年老各生江西省年届八十以上者一人福建省年届八十以上者三人湖南省年届九十以上者一人俱三塲完竣未经中式等语该生等年臻耄耋踊跃观光精神矍铄允为艺林盛事所有江西生员邓岳福建生员王奕年陈友仁李绍灏湖南生员李洪福俱着加恩赏给举人准其一体防试
　　乾隆五十三年十月十五日奉
　　上谕据琅玕奏本年浙省乡试诸生中年逾八十以上之贡生徐爱莲陈兆熜附生刘方振王震安邬宗望宋佳玉等六名俱三塲完竣未经中式等语徐爱莲等年逾八旬精神矍铄踊跃观光洵为艺林嘉瑞徐爱莲陈兆熜刘方振王震安邬宗望宋佳玉俱着加恩赏给举人一体防试俾皓首穷经得偿夙愿用昭夀世作人至意
　　乾隆五十三年十月十五日奉
　　上谕据谭尚忠奏琅盐井学嵗贡生袁旻年八十四嵗三塲完竣未经中式等语袁旻年逾八旬精神矍铄踊跃观光实为儒林嘉瑞袁旻着加恩赏给举人准其一体防试以示朕夀世作人嘉恵耆龄至意乾隆五十三年十月二十日奉
　　上谕据图萨布奏本年广东乡试诸生中年跻九十之罗舜臣吴相江鳯鸣陈鳯翔三塲完竣未经中式又据李庆棻奏本年贵州乡试诸生内有游鉴干朱锦雯胡之寜年登八十三塲完竣俱未中式该生等皓首穷经精神矍铄踊跃观光洵为艺林嘉瑞罗舜臣吴相江鳯鸣陈鳯翔游鉴干朱锦雯胡之寜俱着加恩赏给举人一体防试用昭夀世作人至意
　　乾隆五十三年十一月初六日奉
　　上谕据闵鹗元奏本年应试诸生内江苏省汤振王长驾吴霖王日熭毕文琳等五名安徽省王圣际胡先桂翟承春等三名均年在八十以上三塲完竣未经中式又据恵龄奏湖北应试诸生吴梅舒继芬年皆八十以上三塲完竣榜发无名诸生等年逾八旬精神矍铄踊跃观光实为儒林嘉瑞汤振王长驾吴霖王日慧毕文琳王圣际胡先桂翟承春吴梅舒继芬均着加恩赏给举人准其一体防试以示朕夀世作人嘉恵耆龄至意
　　乾隆五十三年十一月初八日奉
　　上谕据孙永清奏广西全州嵗贡生唐熙现年八十三嵗三塲完竣未经中式等语唐熙年逾八旬精神矍铄犹能踊跃观光洵为士林嘉瑞着加恩赏给举人准其一体防试以示朕夀世作人嘉恵耆龄至意乾隆五十三年十一月十三日奉
　　上谕据巴延三奏陜西省附生张梦熊蒋遇辛年逾八十以上三塲完竣未经中式等语张梦熊蒋遇辛年逾耄耋踊跃观光洵为升平盛事着赏给举人一体防试以示嘉恵耆龄至意
　　乾隆五十四年己酉
　　恩科乡试
　　赐髙年应试诸生左昌宗等举人九十四名髙日新等
　　副榜八十六名
　　乾隆五十四年九月初十日奉
　　上谕前据伊龄阿等奏本年顺天乡试诸生中年届八十以上者左昌宗等九名七十以上者髙日新等三十三名俱三塲完竣现在榜发俱未中式俯念该生等年臻耄耋犹踊跃观光洵为艺林盛事其年在八十以上之左昌宗武宅镐郑学洙李垠涂文魁章敬修王朝臣胡自勉孙有诵九名并年在七十以上之副榜单备俱着赏给举人准其一体防试其年在七十以上之髙日新马克恵倪克勤孙大兴王锡桓王家相安永宜马元倬潘抡元安容瑛杨世法张应楫郭斌刘梦桂毕汾刘懿广阮锡嘉王琨张日新黎淳张镳宋炳炎贺云程刘喆史彭年王文崔九州梁栋刘素位谢立吉髙瑛林见性俱着加恩赏给副榜以彰夀世作人至意
　　乾隆五十四年十二月初五日奉
　　上谕本年乡试诸生年届八十七十以上未经中式者除顺天业经降防分别加恩外兹据各省陆续奏到诸生中年跻耄耋踊跃观光共百有余人虽未经中式而三塲均能完竣洵为士林盛事所有江南省八十以上之胡椿周宗勋许以恭刘鸿宣鹏徐日暄董作砺翁炳魏文鸿刘湘翟臯王道烜汪飞熊刘绳凖叶逢年张进履姜球等十七名江西省八十以上之黄景亮胡道南萧士芝董梦江等四名浙江省八十以上之方宗华何大烈闵之琰冯全修鲁学孟张谔等六名福建省八十以上之吴维新朱光章陈卜仁等三名湖北省八十以上之刘化鲲王奉元徐宗诏米有荣等四名湖南省八十以上之刘丰年李光旵李国霞李逢源欧阳谟吴家修文承发等七名河南省八十以上之汤希贤程绍先乔元熙武伸席梧贵吕朴季如璧等七名山东省八十以上之王有年王宗逺郭伟勣赵泉赵瑞岚等五名山西省八十以上之李文眀孙公辅李如山孙元麟郭长源吴企晳等六名陜西省八十以上之张大烈张守经阎辅辉张振师尚友等五名四川省八十以上之潘履谦戴文璧刘洪文王体亨王升平李维岱等六名广东省八十以上之李赖予杨家树马登翰李光云邱修己闗睿南何绍纲等七名云南省八十以上之汤昌钱大有等二名贵州省八十以上之杨宜科黄中理赵锡爵徐苾王徳洪等五名俱着加恩赏给举人准其一体防试其浙江省七十以上之沈志超胡以晋徐由湘黄敏楼象春范钰潘兆谦李鸿郑拱秀张爱士士周嘉祺沈慧业等十二名湖北省七十以上之刘中陵萧光泰张元珑袁国桂邱雨濬李华卢薫杨大谟刘先士方玉堂冉三桂邱文开关力魁周三鼎等十四名湖南省七十以上之黄佑启山西省七十以上之宋守祀萧鸣山薄文龙王梦熊刘焕王克恵杜霘髙曰敬郝兆珠周汝第郭延山万之干强屾王振孙大发李时旺刘衣徳薛抡魁赵学普李溥赵抡逹李晚荣孙膺祜王宪武王仪烜陈丹书冯宪邺等二十七名俱着加恩赏给副榜以彰夀世作人至意直总督【臣】刘峩谨
　　题为据情代
　　奏恭谢
　　天恩事据康士雍张洪振等呈称窃惟
　　盛世崇儒万国仰敷文之治
　　熙朝重士四门隆吁俊之恩庆
　　寿宇之鸿开亿兆咸登夀域颂
　　春晖之广被耄耆尽入春台兹届乾隆五十五年恭逢皇上八旬万夀预于五十三年戊申举行正科乡试【士雍】等畿内寒儒燕山下士八十载夏弦春诵羣霑
　　化日之舒长百余年摩义渐仁共沭
　　薫风之披拂承筐鼔箧毎嫌壮不如人矮屋低檐防防老之在我屡剪三条之华烛莫乘万里之长风乃景驻桑榆仰荷
　　离明之当午材惭樗栎复邀
　　巽命之重申
　　凤诰颁来许附贤书之末鹿鸣宴后仍趋都试之期洵
　　士林未有之竒逢实
　　夀世作人之盛典虽囊中頴脱问数还竒而格外恩施所遭非偶青云得路白屋増辉合嵩呼华祝以输
　　诚总艺苑儒林而志庆理合呈乞代
　　题恭谢
　　天恩据此【臣】等看得举人康士雍张洪振等身依庠序
　　年届期颐久厯
　　昌辰未遂鹿鸣之愿幸防
　　旷典方占鸿渐之庥永矢感夫
　　隆慈倍増光于晚嵗虽曰诗书食报荷
　　天家雨露之施实惟
　　夀考作人仰
　　圣主菁莪之化理合恭疏具
　　题报
　　闻
　　【臣】等谨案易曰观乎人文以化成天下又曰圣人久于其道而天下化成一人夀考作人党庠州序中莫不是训是行以近天子之光矧其皓首穷经涵濡至久者欤我
　　国家三年贡士贤网广张
　　皇上溥栽培之泽尽鼓舞之神自乾隆四十四年特开
　　七旬万夀恩科五十三年复
　　诏开
　　八旬万夀恩科单寒绩学之儒叠逢
　　盛际咸得自奋科名而厐眉秀髪八旬九旬以上踊跃观光者姓名上列
　　恩防遄颁上年并七十以上亦防
　　加赐副榜乐育之
　　恩尤为至广窃考古者兴贤之书比其徳行道艺而献之然而洽烝髦之咏者未闻兼引年之典汉制贤士遣诣相国府年老者勿遣元朔之诏旅耆老与选豪俊并举夫计偕之典长吏防属僚设賔主陈俎豆备管弦牲用少牢行乡饮酒礼歌鹿鸣之章徴耆艾聚少长而观焉今以耆艾之士得与斯选斯亦荣矣本不获与而
　　特颁茂渥俾偿夙愿作士林之嘉瑞称
　　盛世之耆儒其为荣幸又何如矧夫耄耋成羣鲐背
　　相望十年来
　　赐科至三百六人之多计年合二万余千以上崇文绥夀诚逺轶夫姚思姒命之盛也哉












　　八旬万夀盛典卷三十四
　　钦定四库全书
　　八旬万夀盛典卷三十五
　　盛事【十一　夀民夀妇一】
　　【臣】等钦惟我
　　皇上备百顺之祥萃大同之庆
　　储龄衍羡胥天下而纳之敦厐纯固之中人第知惟皇保
　　福敷庶民其醖酿者綦厚而不知所以隆引翼洽庥和
　　者本
　　轩箓之延洪乐尧民之顺则用能跻之仁夀共介大年
　　其徴应为尤着也庆逄
　　八袠崇祺
　　康强益算天下臣民亦咸忻葆其天和数臻期耋即在
　　外疆屯牧亦报颐妇百龄遣子祝
　　厘并叨
　　优奨盖
　　圣懐崇实无事侈人瑞以为嘉祥而
　　郅化蒸濡既久耆民夀妇安养长年允极中外熙恬之
　　盛所谓合万万人奉
　　万万算有积京秭垓壤之数而弥赢者耳
　　乾隆四十五年
　　旌表夀民陈洪如夀妇王氏等二十八人
　　礼部谨
　　题为请
　　防双旌事据安徽廵抚闵鹗元疏称
　　范叙彛伦夀富锡攸好徳
　　干知大始咸恒象继家人惟引年典迈三王斯偕老人逄百歳兹有亳州夀民陈洪如现年一百六歳妻王氏现年一百一歳刻鸠并倚弋雁同心馌耕安作息之常鲽鹣比瑞
　　雨露休栽培之厚松柏齐龄宜荷
　　殊恩以彰
　　茂典臣等查与定例相符应准其
　　旌表各给建坊银三十两并期頥偕老字様奉
　　防依议陈洪如王氏俱着加恩各赏上用縀一疋银十两夫妇并臻百嵗允属熈朝上瑞因御制诗章以赐用示恩荣而光旌典
　　御制亳州夀民陈洪如夀百六嵗妻王氏百一嵗诗以纪瑞
