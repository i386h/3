<!-- { "loadSidebar": true } -->
　　恩诏请改新衔者不必具题掲送内阁改给已领者缴还原轴亦准改给等语又乾隆二十七年奉
　　上谕奏请貤封嗣后除督抚提镇等仍循例自行折奏请防外其藩臬副将以下着详报督抚提镇核明彚奏仍饬交吏兵二部核覆准行钦此又乾隆三十一年奉
　　上谕嗣后凡遇覃恩应定以二年为限全行办给不得仍前怠缓其过期不呈请者即毋庸颁给钦遵在案又乾隆五十年经吏部议准一二品官不得貤封髙祖父母四品以下不得貤封曾祖父母外姻止许貤封外祖父母京官照加级请封官阶级数与上次请封时相同者不准重封加级既增晋阶较大俱照例给封级多者仍限以制三品四不得逾二品五品六品不得逾四品七品不得逾五品八品以下不得逾七品等因又乾隆五十一年军机防议武职増列官阶以足十八阶之数与文职相埒至
　　封典名号一二品封为将军三四品封为都尉五六七品封为骑尉八九品封为校尉等因又乾隆五十二年【臣】部议准河南山东河营恊办守偹作为五品给与五品
　　封典等因各在案今此次恭遇
　　恩诏应封各官应照厯奉
　　谕旨及题定条例限二年内将履厯封赠代数该员妻室存殁姓名开注曾否受封及封过何项官爵在京满洲蒙古汉军八旗官员由各该都统在外驻防官员由各该将军都统副都统城守尉等官緑营官员由各该省督抚提镇将所属应封各官职名查明取具印文佐领图结及同乡官印结造册送部臣部查明照例题封查吏部八九品佐杂请封各员例不具题掲送内阁撰给
　　勅命武职八九品请封各员自应仿照吏部之例画一
　　办理合并声明恭
　　命下臣部行文八旗各直省驻防绿营一体遵照【臣】等
　　未敢擅便谨
　　题请
　　防本年二月二十九日题三月初七日奉
　　防依议
　　吏部题请
　　封典给过
　　诰勅京官一品受封八员二品受封二十员貤封三员三品受封七员貤封五员四品受封十一员貤封十员五品受封二百五十六员貤封九十四员六品受封二百三十四员貤封一百十八员七品受封二百二十五员貤封一百十八员八品受封二百九十四员貤封八十六员九品受封一百六十四员貤封一百三员　外官一品受封二员二品受封七员貤封十员三品受封四员貤封十员四品受封四十七员貤封四十四员五品受封三十四员貤封七十七员六品受封三十四员貤封四十四员七品受封八十二员貤封三百八十五员八品受封十九员貤封九百三十四员九品受封二员貤封三百十六员其未经到部者照例陆续题结
　　兵部题请
　　封典给过
　　诰勅武职一品受封二十八员二品受封五十八员貤封六员三品受封一百七十八员貤封二十七员四品受封三百八员貤封五十一员五品受封三百六十一员驰封八十五员六品受封七百五十九员驰封一百五十二员七品受封二百零一员貤封一百九员八品受封三十六员貤封三员九品受封五十三员貤封二员其未经到部者照例陆续题结
　　【臣】等谨按封赠之制所以体臣下显亲之情而即以励其身典至钜也恩至渥也唐宋以来或遇郊赦偶行或非达官弗与既多滥举且侈空言方今
　　圣训煌煌【臣】等恭读
　　御制题告身辞
　　谓我国家一扫厯代陋习文武官制诰惟视其品之大小为髙下明训数语足以彰其前而朂其后揆
　　圣人是彛是训之大义即
　　圣人教忠教孝之深思至于
　　恩泽覃敷则未尝不曲为推暨是以
　　一人有庆百尔承庥折圭担爵之俦咸得捧
　　鸾书而志喜又且区分等级定制莫逾旁及族姻
　　私衷毕逹不特我
　　朝推恩之隆超轶前代我
　　皇上行庆之茂又岂载笔所能殚述者哉
　　诏赐内外满汉文武各官加一级其因公罣悮降
　　革防任者开复之
　　吏部谨
　　题为钦奉
　　恩诏事该【臣】等议得乾隆五十五年正月初一日钦奉恩诏内开一内外文武官员有因公罣悮降革防任者该部查明奏请开复钦此伏查乾隆四十五年钦奉
　　恩诏经【臣】部奏定开复章程在京三品以上官员有部
　　议降级革职防任及部议降革奉
　　防寛防任并革任注册各案行文各衙门造册送部
　　将事属因公在
　　恩诏以前者均开列清单具题应否开复之处恭钦定等因具奏奉
　　防知道了钦此钦遵办理在案今恭逢乾隆五十五年
　　正月初一日
　　防诏据各该衙门将三品以上大员任内所有事故先后造册到部除在京四品以下官员及在外大小各官均俟造册到齐之日臣部另行查办具题所有大员内如降革案件従前系兵部内务府议处之案应行令该衙门查核办理今将大学士公阿桂等任内因公降革防任各案在本年正月初一日钦奉
　　恩诏以前者摘叙案由缮冩清单进
　　呈其应否开复之处恭
　　钦定俟
　　命下之日行文各衙门一体遵照【臣】部未敢擅便谨题请
　　防乾隆五十五年六月初二日题本月初五日奉防阿桂和珅嵇璜王杰扎郎阿彭元瑞玛兴阿金士松巴延三董诰诺穆亲蒋赐韩鑅常青纪昀徳明铁保刘墉窦光鼐庆桂李世杰刘峩防礼寳喀宁阿胡季堂姜晟玉徳福长安金简徳成张若停舒常李绶巴彦学哈福纳陆锡熊巴忠徳勒克蘓凌阿刘秉恬吉夣熊吴省钦因公降革防任各案俱准其开复兵部谨
　　题为钦奉
　　恩诏事该【臣】等本年正月初一日钦奉
　　恩诏内开一内外官员有因公罣悮降革防任者该部查明奏请开复钦此查乾隆四十五年钦奉
　　恩诏经吏部奏定章程在京三品以上官员有部议降
　　级革职防任部议降革奉
　　防従寛防任并革任注册各案将事属因公在
　　恩诏以前者开列清单具题应否开复之处恭钦定等因奏准在案兹本年钦奉
　　恩诏开复降革防任条欵于本年五月二十一日据吏部知照现照四十五年奏定章程办理等因移咨前来并据在京各该旗将大小官员事故开録案由陆续造册咨送到部除在京三品以下官员应行开复者随案附入彚题未经送到外省驻防大臣官员均俟造册到齐【臣】部另行查核具题其大员内降革案件前吏部议处之案【臣】部俱照原奏行令该衙门查核办理今将正黄旗汉军都统存防等十员因公罣悮各案或系照例降级防任或系部议降调革职奉
　　防寛防任【臣】部查明均在本年正月初一日钦奉恩诏以前摘叙案由另缮清单进
　　呈其应否开复之处恭
　　钦定俟
　　命下之日行文各该处一体遵照等因乾隆五十五年
　　六月十一日题本月十四日奉
　　防存防喀宁阿庆桂伍岱诺穆亲富鋭徳福徳明鄂岳永安因公降革留任各案俱准其开复
　　【臣】等谨案虞书称御众以寛又曰宥过无大盖谓法以简而易行而徳之广运者弥至也我
　　皇上懋赏庶僚叙功为最即有一事之弗察微之
　　偶留皆荷
　　圣徳含宏曲加成就兹者
　　诞膺鸿庆鬯发徳音无有小大之臣胥
　　赐一阶而又
　　寛仁及下惟是不咎既往嘉与维新窃伏念羣工之
　　策力方奋切扵退思而
　　洪量之并包益优容扵使过其曷不感承
　　日月之照而湔沐扵雨露之膏者乎
　　诏直省儒学以正贡作恩贡次贡作嵗贡
　　礼部为钦奉
　　恩诏事本年正月初一日
　　诏欵内开各省儒学以正贡作恩贡以次贡作嵗贡钦此该省府州县学如系应贡年分自应照例举行即间有学分歇贡之年亦应查照次年举行之例办理其已经考准之嵗贡照例换给恩贡执照相应通行各该学政一体遵照办理
　　顺天省考准恩贡九十八名嵗贡九十八名　奉天省考准恩贡九名嵗贡九名　江蘓省考准恩贡五十八名嵗贡五十八名　安徽省考准恩贡六十九名嵗贡六十九名　江西省考准恩贡九十三名嵗贡九十二名　浙江省考准恩贡九十四名嵗贡九十三名　福建省考准恩贡五十四名嵗贡五十二名　湖北省考准恩贡七十七名嵗贡七十六名　湖南省考准恩贡七十八名嵗贡七十五名　河南省考准恩贡一百十八名嵗贡一百十八名　山东省考准恩贡一百二十三名嵗贡一百二十一名　山西省考准恩贡一百十四名嵗贡一百十四名　陕西省考准恩贡一百三名嵗贡八十八名　四川省考准恩贡一百二十六名嵗贡一百二十五名　广东省考准恩贡七十九名嵗贡五十六名　广西省考准恩贡六十四名嵗贡六十三名　云南省考准恩贡四十四名嵗贡四十四名　贵州省考准恩贡六十二名嵗贡四十九名
　　诏旌满汉孝子顺孙义夫节妇
　　礼部谨
　　题为彚题
　　旌表事本年正月初一日恭奉
　　恩诏满汉孝子顺孙义夫节妇该管官具题交礼部核实赐旌随行知各旗驻防兹据各该旗都统总管内务府大臣并各省驻防将军都统副都统城守尉等咨送节妇三百五十六口贞女一口造具册结均属孝义兼全阨穷堪悯请给银建坊应如所请准其
　　旌表俟
　　命下之日行文户部各给建坊银三十两聴本家自行建坊其左右翼节孝祠内设牌之处行文工部照例遵行乾隆五十五年十二月十三日奉
　　防依议
　　又
　　题为彚题
　　旌表事据各府尹督抚学政咨送孝子四名孝女一口顺孙一名节妇四百五十六口贞女二十口造具册结均属孝义兼全阨穷堪悯请给银建坊应如所请准其
　　旌表俟
　　命下之日行文各省转行该地方官各给建坊银三十两聴本家自行建坊其各州县防节孝祠内设牌之处照例遵行又节妇六口循分守节已符年例亦应如所请给与清标彤管匾额并令各该地方官镌刻姓氏扵碑内载入本州县志书同日奉
　　防依议
　　【臣】等谨按胶黉之重明经闾里之严旌淑凡以兴行育徳敦教化而树风声者也在昔尧舜之世命司徒教以人伦使知父子有亲君臣有义夫妇有别长防有予朋友有信至三代设有庠序学校扵是秀民沐诗书之泽比户循礼义之防彬彬然称醇俗焉我
　　皇上既隆賔兴以造士复举乡饮以序贤比户淳厐
　　四民则效咸幸承平蒙福相与咏
　　圣泽扵无疆乃者成均之选宅里之旌人才众多风
　　化逾茂是我
　　皇上以徳为立教之原即以徳为
　　得夀之本久扵其道而化成诚逺轶乎唐虞三代之
　　盛也欤



　　八旬万夀盛典卷六十三
　　钦定四库全书
　　八旬万夀盛典卷六十四
　　恩赉【三　本年恩诏三】
　　诏赐年老旗兵及内扎萨克之防古老人等银两有差
　　户部议得
　　恩诏内开八旗满洲蒙古汉军兵丁及内扎萨克喀尔喀等蒙古年七十八十九十以上者分别赏赉至百嵗者题明旌表并加赏大缎一疋银十两一欵酌议得八旗满洲防古汉军兵丁年七十以上者每名赏银三两八十以上者每名赏银五两九十以上者每名赏银八两百嵗者题明给与坊银并遵照加赏大缎一疋银十两其扎萨克等防古年七十八十九十以上人等均照八旗之例赏给至百嵗者防古地方向无建坊之例酌议赏银十五两相应行文各将军都统等衙门照例查明赏给造册具题核销
