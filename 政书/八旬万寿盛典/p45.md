<!-- { "loadSidebar": true } -->
　　厪见羮　　【记云于万斯年恒保此福盖体　　　圣祖　　　世祖朝乾夕愓之心以致见羮见墙之慕】论采苏文洵具备【景福语出周雅既醉之章所谓既醉备五福也苏轼有论臣朱珪】词卑何赋但譻【何晏景福殿赋骈俪华藻无闗大义】物浮大
　　小水为气【韩愈云气水也言浮物也　　皇上每举以示为文之法伏读　　御制文鸿钧黙运元气充周非取喻于水所能尽也】中判危微
　　言乃声　　【御制堂记推本获福之由上溯　　　心法直契精一危微之旨着之为文言乃心之声矣】子梓孙荪徳金玉　【皇子　　命名皆从玉旁今　皇元孙　　命名以金旁　臣胡高望】
　　【御制】祥详佩佩器瑶琼【近咏古玉宜子孙佩诗有是佩诚堪佩言祥试可详之句今既辨佩佩二字从玉为器从人为事因以祥详亦韵同而义别连类及之聨句详纪祥征于宜子孙之佩恰相叶吉也】晋封识喜含饴合【甲辰新正以皇长孙公绵徳将有抱孙之喜先晋封贝子以为迓喜延祥之兆既而果如所愿一堂五代祖孙共庆饴含洵天家希有之瑞也】载命名置膝并【皇祖亲见曽孙四五人嘉名肇钖则自最长之永琛始是以予之子侄辈用永字胥　　皇祖所赐也乾隆丙寅宴宗室于惇叙殿其时绵徳尚未生而近支宗室中已有与皇孙同辈者衍派以绵则予所命也后一年而绵徳生又二十一年而绵徳生子命名奕纯至戊子新正题皇六子永瑢所画嵗朝图恭进　　慈宁因有永绵奕载奉　　慈娱之句首三字既以庆源三世排序成文意更为后来似续按字开支引之勿替是以皇元孙以载命名并查宗室中载字下一辈二人赐名奉福奉夀计予归政后年至九十则载锡年当十七或可见奉字辈来孙增六代同堂之庆虽此愿未敢预必而上年千叟宴中九十以上亲为赐巵者且十数人可知夀世长龄亦属寻常之事予惟颙祈天佑以为召祥迓福之本耳】麟角峥嵘能仰笑【甲辰初冬予亲临绵徳邸第阅视元孙抱置膝上见其头角峥嵘依依仰笑实深欣慰】
　　龙珠的皪见髙擎生三月解瞻
　　仙仗
　　天一笑看擕锦绷
　　曲赉
　　优恩数亦异　　【皇上笃爱　元孙凡年例节庆　　赏赉有加　臣阿肃】
　　重熙屡洽祉加赢　　　【圣祖躬承　　　孝庄文皇后慈庆下至永字辈凡　　　亲见六世已为世所希觏我　　皇上逮事　　　圣祖今又得元孙既　　亲见七世衍祥未艾备祉弥隆】归余值闰桐枝长　【皇元孙于闰三月初八日生桐孙叶瑞知闰春长】献
　　夀维南
　　华盖迎　　【圣驾南廵喜闻吉报正合维南献夀之占】伫教方名臻总角【臣童凤三】即陪
　　家宴预称
　　觥【向例上元前一日筵宴皇子以下凡授室者方得侍座上年　　御制小宴诗有编展书房待预元之句盖　　圣意待　皇元孙六龄入学之年即令预宴以实副五代同堂之庆也】寅秋
　　惇叙
　　膏流叶【乾隆丙寅年于　惇叙殿　　赐宴宗室】夘嵗
　　乾清
　　露浥茎【乾隆癸夘新正于　乾清宫普宴宗室凡年已及嵗之闲散俱　　赏给四品顶带】视奉字行尚犹子【现在宗室中伦序之最小者为奉字辈于　　皇上系属来孙　皇元孙虽在绣褓已居季父行矣　臣吉梦熊】在　元孙辈总为兄　　【皇上福履所绥椒蕃瓞衍将来　皇元孙辈鴈序众多皆肩随踵接之弟也】周男则百世非衍　　【御制得元孙志喜诗有周室百男非五代之句】唐院计千庆未宏【唐有千孙院亦非五代一堂】讵数磐宗系着表【臣季学锦】
　　【御制】爰咨畺吏奏驰伻【前因庆得元孙随传询各督抚将民间得元孙者查明咨报彚奏】六家见者期颐逮【据直江西山东四川广西各督抚奏报百嵗夀民五世同堂者现有六家】五代同将二百盈【据各督抚奏报五世同堂者共得一百九十四家计其数已将盈二百矣】夀世共民沐
　　天佑泰朝有
　　诏荷
　　恩令【乾隆五十年正月初一日　　恩诏凡民间得元孙者均加　　赏赐】蜀中翼已侪期羡【四川达州夀民张子翼年百嵗有子三人孙八人曾孙六人元孙三人】江右爵还伦偓铿【江西龙泉县夀民古朝爵年百嵗子孙曽元并萃一堂】若粤若齐若郊甸【广西桂平县生员钟君宠山东聊城县张羽厯城县刘湘直顺义县郭有英四人皆夀登百嵗曽元五世　臣黄轩】汝张汝李汝月英【直张璧湖北李进也责州孙月英各得元孙自八人至四人不等在一百九十四家中尤为繁衍】门乌卓楔标人瑞【防典载凡民间夀至百嵗以上者给与建坊银三十两表其门曰升平人瑞】竹马照盘图戏婴　　【皇上安懐厪念寓意翰墨如戏婴图照盆孩儿图屡见　　吟咏今
　　大化翔洽闾阎生齿蕃昌骖篠嬉游天然活画】皆际
　　辰昌蕃以殖【臣吴夀昌】彼因文显炳而弸【四库全书中唐后仅钱朗等六家均以仕籍得存记载　　御制诗比之马迁青云之羡若今日之编户齐氓亦得以　国庆附彰家庆名列奏章事登　　御集真旷古未有之遭逢也】
　　牓书四字妙八法　　【御书赐张子翼扁曰衍庆颐龄古朝爵曰繁颐余庆钟君宠曰养庠
　　衍福张羽曰引年钟盛刘湘曰延龄余庆郭有英曰期瑞繁昌】
　　赐句曡章谐五韺　　【御制祥字韵诗一首　　赐张子翼曡韵一首　　赐古朝爵再叠韵一首　　赐钟君宠等四家又　　诗二首纪各省五世一堂得一百九十四家之盛先后共成五章　　元音宣布数叶五韺】民子
　　君亲衣臮食【伏读　　御制黔黎滋盛宁非喜衣食谋艰厪可怜之匄仰见我　　皇上爱民如子授衣谋食无日不厪　　宸懐是以　　徳洋恩溥举一世而胥登仁夀也　臣汪如洋】夫耕妇织袯兼荆　　【御制赐古朝爵诗有夫耕妇织一家昌之句于敛时敷之中即具训俗型方之义】
　　大生之宇
　　皇春啿中午当阳谷日晴宴以承
　　欢效
　　尧祝【臣郑际唐】
　　【御制】诗毋侈颂慕臯赓嘉祥允矣超前古负荷艰哉凛后庚堂构克昌百世永箴辞惟朂一心诚
　　御制重华宫茶宴廷臣及内廷翰林用五福五代堂聨
　　句复得诗二首
　　重华复此试茶筵共迓春禧
　　恩沐骈忆昔室家赋琴瑟【雍正五年于此娶　孝贤皇后】至今襁褓逮曾元一身
　　上下见七世【朕曽侍　　皇祖承　　恩训今得元孙是一身见七世矣】百嵗光隂余廿年未免定安畧回惜【元孙载为皇长子定安亲王永璜之曽孙惜其未得见也】寻思万事那兼全
　　门前双象峙峥嵘十二重楼积玉霙瑞色春膏诚罕遇聨吟接席敬逾生诸臣蹡济数合宿【聨句诸臣共二十八人】五代赓扬韵用庚茗椀文房颁有例浮香真不负三清【重华宫茶宴以梅花松子佛手用雪水烹之即以御制三清诗茶椀并赐】
　　乾隆五十年
　　皇上于圆明园五福堂増题为五福五代堂
　　御制题五福堂【乙巳】
　　五福堂昭
　　圣日临园中最古厯年深闻诗闻礼那忘昔益敬益慙直至今
　　祖徳
　　宗功庆贻世曽看元抱幸从心待之五十载一咏【五福堂额为　　皇祖御书以赐　　皇考雍和宫及圆明园此堂并摹泐恭悬昨嵗喜得五代元孙为五福五代堂记因数典于此仰惟　　贻庆钟祥当　　赐额时已逺兆　　庥征而予所以迟至五十年始一题咏者亦留以有待于今日耳】得以艰惟慰以钦
　　御制五福五代堂题句
　　敷锡名垂洪范篇【洪范云敛时五福用敷厥庶民本非自厚其身之谓迨至庶民保极实则一人永膺多福也】
　　祖功
　　宗徳已身肩
　　三朝厚幸双文益【五福堂之名乃　　皇祖御书以赐皇考者甲辰子见元孙得増二字曰五福五代堂以昭　　垂裕盖八袠初开五代早全予之防福实为厚幸】八袠初开五代全苞茂即今看秩秩旰宵惟是励干干奉时布惠宜春日欣遇多收鲜缓蠲【每嵗新正加恩展赈偏灾州县用普春祺昨己酉嵗各省收成俱在八九分以上虽直江苏安徽河南湖北五省间有被水处所合计各省尚不及二十分之一已饬加意赈恤是以新嵗蠲缓之数甚稀　　上天眷佑嘉与亿兆同荷福禔惟当益励干寅以协敷保极之意耳】
　　乾隆五十二年
　　皇上题避暑山庄勤政殿之后殿为五福五代堂御制避暑山庄五福五代堂记
　　五福五代堂之匾既额于宁夀宫之景福宫兹复额于避暑山庄者何故敬惟本朝
　　家法于凡内殿理事处
　　御书之匾莫不厯代橅勒以志继绳殷志故正大光明
　　自
　　世祖至今四世勤政殿自
　　圣祖至今三世摹额诸楹是训是行章章可考【自世祖书正大光明四字悬于乾清宫嗣是　　圣祖书之观徳殿　　世宗书之圆明园予又书之避暑山庄勤政殿凡三在瀛台者　　圣祖所书在圆明园者　　世宗所书予于香山静宜园及兹避暑山庄亦书之】予因是而绎思之正大光明修身正心之要勤政则治国平天下之本也内外交朂本末相资触于目而儆于心敢不以是为棘乎若夫五福五代之堂则自予始予防祖考之佑
　　昊天之眷古希有七曽元绕膝是宜题堂以芗其事而励其钦然五福之名实亦
　　皇祖昔年所赐
　　皇考之堂名也　　【皇祖御书五福堂匾额　　赐我皇考　　皇考敬谨摹泐悬之雍和宫及圆明园乾隆丙申予葺宁夀宫内之景福宫以待归政后居也因为五福颂书之屏间至甲辰予得元孙五代同堂为古今罕有之瑞因即景福宫増书五福五代堂之额志庆】五福之义见于景福之记讫不复缀兹特举
　　厯世所为正大光明勤政之书以申寓修身正心治国平天下之训盖守此训然后可以保五福是则相需殷而相得彰我子孙曽元敬承
　　天贶世世书此必思
　　祖宗垂训之意栗栗危惧永保
　　天命可不蘉乎因用此例书五福五代堂之匾以额于避暑山庄勤政殿之后殿盖此山庄即予十二嵗时受皇祖教养深恩之处也今得五代同堂
　　神御咫尺有不愉悦而庆幸者乎则予所以慕
　　含饴而惧陨越又岂言辞所能宣述者哉设予子孙不负
　　祖宗垂训惟日孜孜正心修身治国平天下或邀天锡亦得若予五代同堂而重书五福五代堂之匾以额各处又予所永望而不敢或必者也是为记
　　【臣】等谨按诗小雅斯干之篇备言堂室之制而必以攸芋攸跻攸宁颂美君子且继之曰太人占之维熊维罴男子之祥是又以子姓之繁昌征福祚之永然亦不过诗人虚誉之辞非必实有其事而后为堂为室落其成而纪其盛也又考之书既勤垣墉惟其涂塈茨既勤朴斵惟其涂丹雘设轮奂之美必别有搆作而不惟旧贯之仍则于肯堂肯搆之义犹未协也钦惟我
　　皇上徳懋作求道光垂裕
　　御极之四十有九年春
　　皇元孙生
　　五代一堂为古今未有嘉庆于是有
　　五福五代堂之作以芗其事而观厥成按堂以五福五代名者凡三一则
　　宁寿宫之景福宫为
　　圣祖仁皇帝所定名我
　　皇上敬绎景福之义而因以是名堂者也一则御园之五福堂为
　　世宗宪皇帝摹
　　圣祖仁皇帝御书以顔斯堂我
　　皇上敬惟五福之説而因以是名堂者也一则避暑山庄之勤政后殿我
　　朝
　　家法如正大光明勤政诸
　　御书莫不摹勒
