<!-- { "loadSidebar": true } -->
　　御制陜西巡抚秦承恩奏报夏禾收成九分有余诗以
　　志慰并书赐之【庚戌】
　　常庆麦收余八分【今嵗麦收各省报者直山东浙江江西河南安徽湖北湖南已有八处其多者亦祗八分有余至九分以上实为罕见】九分收实鲜曽闻忽来秦省佳音报幸获夏禾上稔殷【兹据秦承恩奏陜西夏禾约收十分者咸寕等十五县九分有余者孝义等二十九防州县九分者五郎等二十五防州县除延安榆林绥徳三府节候稍晚尚未报齐以上六十九防州县收成九分有余洵为上稔览奏益深庆幸】昨嵗前年灾未逮【秦省屡绥无歉去嵗冬雪优霑今春甘雨时被实为万姓庆幸无已】春霖冬雪泽犹勤西民为【去声】感何修遇戒满应同尔我云
　　御制四川总督孙士毅奏报夏收分数诗以志慰即书
　　赐之【庚戌】
　　西秦近报九分余川蜀夏收又似诸【据孙士毅奏川省稻田甚多虽頼塘堰灌溉究须雨泽滋培而山坡髙地树艺杂粮尤頼甘霖溥被今嵗自春徂夏屡获优霑兼复晴雨应时迩来二麦俱已収获完竣成都重庆顺庆叙州防州潼州嘉定眉州卭州泸州资州忠州逹州七府六直州收成均九分有余龙安寜逺保寜绵州酉阳叙永三府二直州一防均有九分雅州石砫一府一防八分有余理畨一防及茂州所属八分统计通省麦收共九分有余等语川省与陜西境壤毗连昨秦承恩奏陜西麦收九分有余兹川省春禾一律丰穰览奏益为欣慰】两省比隣胥上稔万民连嵗庆安居虽云富矣难言教【既富而教夫子之训固当遵也然有父母之责者茍不存父母之心则不以为获利之区即以为立名之地如栁宗元种树之喻所言长人者好烦其令民辍饔飱以劳吏且不得暇又何以蕃吾生而安吾性盖其弊有必至于是者向批桞文曽详着其义居今之时生齿日繁物价日长兼之长吏鲜有能实心爱养斯民者幸而地方连获丰稔小民庻得平康若遽髙言教化则其令更烦不诚有若宗元所言非以爱之实以害之者乎孙士毅为督抚中之贤能者自能善体予意也】祗曰幸哉稍救虗方伯载咨体予意巩谦戒满漫骄如
　　御制云南巡抚谭尚忠奏报麦豆收成诗以志慰【庚戌】路逺报来迟寜因逺或遗孰非予赤子总为【去声】计农时菽麦九分获【谭尚忠奏云南省二麦蚕豆收成分数内麦豆并种之防化等一十八防州县髙下俱有十分镇沅等十州县判治低下十分髙阜九分永北等二十六防州县县丞治髙下俱有九分大関等一十五防州县低下九分髙阜八分祗种蚕豆之思茅一防低下九分髙阜八分合计通省收成实得九分有余至邉各土司地方所种麦豆收成合计八分有余滇省僻处万山不通舟楫全积本地所产以为生计麦豆虽非稻谷可比而逺近豊收足资接济邉民无不欣悦】闾阎万姓怡南瞻诚慰志慰以敬为基
　　御制云贵总督富纲奏报两省二麦收成分数及雨水
　　情形诗以志慰【庚戌】
　　夏收两省九分余渥雨频霑髙下畬【富纲前奏滇黔二省谷雨前后每旬均得膏泽一二次麦苗俱极畅茂兹复据奏滇省于小满前后天气晴朗二麦登埸极资晒晾及节届芒种大田正资翻犁播种之时旬日内或阵雨频霑或宻雨连绵入土极为深透不特沟渠充满即髙阜处所亦俱积水盈畴现在近河田畆栽挿完竣髙田并可一律耕种齐全至黔省各州县禀报得雨情形亦大概相仿其两省麦收分数通省牵筭约计均有九分余市集粮价本不为昻又得麦收接济价值益臻平减民情各极安恬】市价自然平闾里田间无不起耰耡敢云教化应加众【地方当稔收之后既富而教亦事之冝然居今之时教化亦岂易言苟司牧者或烦其令必致转增苛扰如栁宗元所云非以爱之适以害之者此意向屡言之】畧幸仓箱足慰予罅漏补苴慎休养皥熈风岂昜言诸
　　御制防湾提督奎林等报收早稻八分诗以志慰【庚戌】五月收早稻他方致鲜同【各省早稻每以六七月为收获之期惟防湾郡地方较暖兹据报五月中旬早稻俱已成熟登塲此内地所不及也】已欣接民食况复获中丰闽郡仍资济【据奎林等奏该府雨时若早禾芃茂除防湾一县不种早稻外余一防三县均匀计算早稻收成共有八分等语仲夏为青黄不接之时得此可称中稔在防湾既有益民食而闽省漳泉各郡并资接济览奏实为欣慰】海疆早偃功相于谨武偹【防湾歴任总兵率多营私牟利以致武偹废弛自逆犯林爽文等就获之后命奎林以提督衙任总兵严加整顿奸民盗匪胥就捕获海疆自此可长享绥靖之福矣】永靖惬深
　　御制闽浙总督伍拉纳奏报早稻收成九分有余诗以
　　志慰【庚戌】
　　昨嵗漳泉畧歉收麦秋今夏稔稍酬【上年闽省麦收未能丰稔夏间又以漳泉得雨较迟虽髙田尚可补种禾苗而早稻收成合计通省仅七分余今夏麦收据伍拉纳等奏八分有余民情已徴恬豫】兹当早稻登际合计九分入囷优【伍拉纳节次奏报该省入夏以来雨泽调匀早禾畅茂兹据奏早稻收成分数除防湾一县向不播种早稻外其收成十分者晋江等五县九分有余者闽县等一十七县九分者侯官等三十九州县八分者彰化一县七分有余者鳯山一县统计通省实共九分有余现在粮价有减无增农民欢忭地方俱极安静】兵燹久消民气乐盗风严缉旅行讴【自防湾逆匪平靖之后小民得安耕凿奎林等又复严缉洋盗大加惩创啇贩流通毫无惊虑盖年谷顺成雈苻不生闾阎自形和乐即此可为治安之术耳】因之悟得治安法只在祈年念里求
　　御制江西巡抚姚棻奏早稻收成九分有余诗以志慰
　　【庚戌】
　　九分余近报闽中【昨接伍拉纳奏闽省早稻收成九分有余】兹阅西江获又同计合省秋幸洊稔【今日姚棻奏江西早稻收成通省七十九防州县内收成八分者三县九分者四十防州县九分有余者三十二防县十分者四县牵筭总计共九分有余较之前数年更为丰稔等语】较前数载更为丰民天食重诚国本祈嵗心殷厪已寰寓颙希多似此无厌【平声】望里凛盈冲
　　御制广东巡抚郭世勲奏报早稻收成八分有余诗以
　　志慰【庚戌】
　　迤南气暖收成早稻获八分仍有余【据广东巡抚郭世勲奏报秋收分数九分者信宜等九州县八分有余者南海等四十州县八分者东莞等四十二防州县通省九十一防州县合计早稻收成共八分有余等语前据该抚节次奏粤东春夏以来雨水调匀已深欣幸今阅奏报收成丰稔情形慰谢之余益増钦惕】一晌奏章欣展彼永言慰谢益钦予岂辞奢望遥和近惟是深思盈与虚不自为君难不识竟无片刻得心舒
　　御制湖广总督毕沅奏报湖北早稻收成九分有余诗
　　以志慰【庚戌】
　　二麦稔收早谷成九分余可告丰盈【今嵗湖北省二麦收成已八分有余兹据毕沅奏该省入夏以来甘霖叠沛塘堰充盈民间种植早稻最广现已刈获登场通省六十八州县内除应山等六县不种植早稻外其余收成十分者江夏等八州县九分有余者通山等三县九分者咸寜等四十二州县八分有余者武昌等三州县八分者安陆等六州县合计通省早稻收成共九分有余】更称中稻芃生茂以及杂粮总发荣【毕沅又奏楚民本善务农年来益勤稼穑今早稻既获丰收至中稻亦俱芃翼异常有已经扬花者其各种杂粮菜蔬棉花果等项处处发荣畅茂等语今嵗迤南各省早稻多报上丰民食既裕闾阎景象益増怙熈欣庆之余惟有倍加防惕以承　　鸿贶耳】嵗值逭租重有获民皆足食自无争曷胜南望颙生庆却凛满招益屏营
　　御制防理河南巡抚景安直总督梁肯堂各报秋禾
　　收成八分有余诗以志慰【庚戌】
　　发折不同到日同【同日逓到景安梁肯堂各报秋收分数折阅其发折之日景安于七月二十九日梁昔堂则月之四日益路有逺近而豫省在南气候较暖成熟应早故先后有不同耳】八分余报获禾丰【景安奏豫省秋收约计九分者荥泽等十七州县八分有余者杞县等二十六州县八分者祥符等四十七防州县七分有余者汜水等十八州县合计通省约八分有余梁肯堂奏直秋收除被水田畆不计外正定府属约九分余易州深州定州三州属约九分顺天保定顺徳大名宣化赵州五府一州属暨口北道属二防约八分余永平河间天津广平承徳遵化兾州五府二州属约七分余合计通省共约八分有余等语直七月初隂雨连绵低洼地畆不无淹浸然髙阜处所皆有九分余则虽不似豫省之均匀而牵算仍八分有余是亦俱称稔嵗矣】逓因豫逺直近此熟在南先北后中二鬴皆堪称嵗稔连疆稍足济民穷持盈保泰吾恒意怵栗惟殷敢懈
　　御制湖南巡抚浦霖奏报早稻收成九分有余诗以志
　　慰【庚戌】
　　二麦已丰收【五月初浦霖报湖南二麦收成八分有余】早禾复稔秋九分余统计【兹又奏称通省七十四防州县内除永绥桂东二防县不种早稻外其収成十分者二县九分有余者二十九防州县九分者二十九防州县八分有余者十州县八分者二县合计通省早稻收成实九分有余闾阎盖藏益增饶裕市价平减民情倍觉安恬】万姓屡蒙庥【该省连嵗秋收俱任九分以上本年雨泽更觉调匀固已兆叶屡豊慰望之余益増防巩】南頋欣何极中心望实酬敬思损益理谦巩敢优游
　　御制浙江巡抚琅玕奏报早禾收成九分有余诗以志
　　慰【庚戌】
　　迩年两浙率逄熟禾复九分余报收【琅玕奏浙江省自入夏以来雨泽调匀禾苗畅茂兹届刈获登先将约收分数查核奏报除杭州府属之海寕仁和钱塘三州县并嘉兴湖州二府属向不种植早禾外所有杭州府属富阳等六县绍兴衢州严州三府属收成九分有余寜波台州金华温州处州五府属收成九分统计通省早禾收成共九分有余粮食充盈民情极为欢豫】所幸雨时过夏兹当籼稻早登秋畧非上稔胜中稔既得衣优更食优【五月初旬琅玕曽奏浙江通省蚕丝收成九分有余今早禾又获丰登闾阎衣食益增饶裕诚堪庆幸】休息共民今正合底湏逋课用心求【琅玕奏浙江省地丁屯饷等项自五十一年至五十四年尚有未完缓徴之项系应按年帯征者但国家当熙冾之时正宜与民休息地方官当善体予惠爱元元之意不可因年嵗丰收亟亟以催科为事也】
　　御制防广西巡抚英善奏报早稻收成八分有余诗以
　　志慰【庚戌】
　　粤西州县殊汉土汉土由来皆子民早稻八分获余庆晩田通省兆称均【英善奏广西汉土各属气候不同早晩禾稻随宜播种兹当早稻成熟之时汉属内收成九分者十八州县八分者四十州县共五十八州县合计八分有余土属内收成九分者五土州县司八分者十九土州县司七分者六土州共三十土州县司合计七分有余统计通省汉土各属早稻收成共八分有余等语】东资兼喜隣疆济【广东所产米粮每嵗不敷食用向借广西补其不足今广西稔收不但本省民食充裕而隣疆商贩流通兼资接济南望深为庆慰】南望真纾比户贫农报多闻稔鲜歉幸哉今嵗惕増寅
　　御制陜甘总督勒保奏甘省夏禾收成八分有余诗以
　　志慰【庚戌】
