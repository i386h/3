<!-- { "loadSidebar": true } -->
　　帝躬万善骈罗集景福
　　皇家五世绾绰崇繁禧是时秋阳方中月华满焕若卿云有烂天章竒爰有亲王上公列爵五织文绡金之蟒霞锦翍内大小臣外大小臣等跪进无极无量南山巵自臣孩提粥所闻见洎【臣】释褐通籍瞻就时甬龠鼓舞万一效胪祝仰戴荡荡莫载名言为惟
　　帝精诚
　　郊祀动
　　天鉴享用燔柴圭璧纯牲牺瑑用信
　　天主人之宝玉曰有成命
　　昊天其子之休徴曰时旸若时雨若十十五五风雨无愆
　　期
　　烈祖
　　太宗
　　册宝及
　　彛训讽诵纪实端拱同灵蓍宗藩庸勲
　　赐爵复其始
　　钖之巩带荣被
　　天潢枝
　　帝用推恩钖类洽嘉贶
　　帱载臣邻师济民黔黎
　　天门九重晴开丽詄荡肆
　　觐百辟辨色咸威遅鱼湏羔裘班趋青琐闼峩冠委佩
　　细驻炉烟丝周文无逸
　　御书遍
　　行殿封事入告
　　睿烛无纎遗龙光燕誉乐只咏既醉蓼萧湛露不足陈
　　其辞民生繁殖嵗登有负版尤
　　厪水旱
　　咨询勤邦基
　　书详快雪堂帖表霙瑞树羽黒龙潭水
　　亲防祈四蠲率土正赋累亿万再豁
　　天庾漕粟寛耘耔自余偏灾议留议抚息逺郊近辅餔啜皆琼麋李图鸡雏待饲亦偶尔遭遇
　　圣鉴
　　临赐千春垂棉花之图耕织互刻画
　　龙章载焕暖霭敷茅茨始知大法小亷有至道隐如沦浃骨髓连肤肌始知尊亲爱戴闗至性防如鼗响应援枹槌允哉圣神文武
　　帝惟偹上掩循蜚巢燧轩辕羲
　　仁惟如天乃裕如渊
　　智惟
　　念典学
　　念切惟民彛克勤克俭
　　申论开众惑读诰读范
　　乙夜
　　勤捜披
　　文成大千
　　诗积数万首赓之明良喜起髙伊耆校十三经二十有
　　三史刋为
　　武英殿本精毫厘更掲礼家义防正偭错顿使周官戴记还矩防辽金元史国语合繁防天使人事
　　朗鉴穷须眉抱硁守义节取
　　赐省录天包地蕴海纳无成亏贰臣之传
　　创制划雷电四生有象
　　吟咏彯龙彲扶舆磅礴
　　皇览大一统河淮济渎涣释同氷澌淹中稷下竒侅尚
　　体要四库万卷
　　秘阁开葳蕤版名聚珍
　　天徳润斧若画方罫磊閜攅星棊
　　重排车攻马同迈周鼓俛睨韩潮苏海同涔蹄瞻彼木
　　天东璧倬云汉家有
　　赐书寳气犹淋漓遂
　　幸棘闱
　　宸翰沛沾洒区别寸心得失殊云泥楩楠杞梓嵗贡实
　　灵囿科第甲乙
　　恩许争磨治内流外铨驱防尽羣力干城免置
　　皇路交驱驰敷天广大顽苗或梗化两阶干羽屡舞烦畴咨蠢兹凖噶尔乌什回部金川大小齿凿言侏师于所涖庭穴忽扫大凯既奏铙镯旋旌旗郊劳之台
　　殊礼庆再至
　　紫光之阁图象凡三施昨者毘舍一湾沸鱼釡澎湖鹿耳浩荡迎
　　王师宁谧海镜指顾靖南服热河
　　文庙告成如西陲成铭词图成司马法合并九伐焜燿
　　昭来兹森森胜纛翕赫藏
　　防殿累累俘器镇伏同支祁惟
　　帝揆文奋武光奕叶永用
　　制礼作乐扶纲维禴祠烝尝大典有必饬正簿祭器
　　绘
　　颁彤墀遍存往祀忠孝衍庙食椒馨毕逹缥缈生欢怡圣惟大成宫用有閟侐
　　帝彰至徳覆以黄琉璃
　　颁周彛器严重载十事
　　赞诵生民未有峩丰碑
　　辟雍
　　临幸观聴以万众
　　经筵讲读左右趋臯防方春始和农祥告晨正青纮黛耜染履方
　　三推胶宫虞庠教胄轶三代旁逹乡饮酒礼豳风吹每
　　従
　　銮舆羽卫冠剑侧细耳钧天广乐回轻飔典隆朝觐搏拊每闻作乐经
　　厘定章句无参差钟磬鏄特次第登簴业中和韶舞苞
　　彩来凰仪
　　补谐笙诗厖洪被伦物陋彼束晳眇小无闻知国风雅颂五声正旧谱翕纯皦绎一律归咸宜鹿鸣苹野之秋杏林宴多士绕筵倾聴来如麋稽古桓荣鱼雅就班列预聆抑戒讲燕承
　　恩私是时畨回两部拂格舞伊唲黠戞拍恊和天倪溯由伶伦造律际斯盛可括大濩大武包咸池象功昭徳感通防妙阜财解愠民物羣遨嬉
　　盛京丰邑今古匹亨裕
　　六飞四驾坦荡遵荘逵于冀于鲁呉越梁魏晋纳总纳
　　秸侯甸要荒绥于时
　　省方补助问风俗何止夏谚逰豫安胼胝佳哉周原禹甸眺葱郁但覩掎裳连襼相扶携斑者白者负者戴者髫者丱者奉者持者随烂银之牌草衣卉服叟簇拥
　　五云华盖天杠芝
　　诏增弟子贠以广厉士复
　　召试良士以登其楣记经
　　规画河海効顺处好山一一环抱江弥弥
　　行庆施勾股莫布算合峙
　　福夀崇阁臻须弥蔵经金字翻译总梵防普陀宗乗妙相尊菩提大瀛海中大九州之内王防职贡图乗容叅稽暹罗恭谨泥首膺
　　玉册甸獉狉革面安耕犂生畨雕题环耳来踵接土尔扈特戢角随肱麾防都斯坦东西布鲁特拔逹哈萨安集氓蚩蚩廓尔喀及南掌普入贡安南钖土受爵亲祝
　　厘羣伏
　　天可汗真
　　大皇帝仰谛
　　天日表具龙鳯姿荒服谫陋文字罔测识震惊
　　神武豁逹含
　　仁慈
　　山荘驻
　　观稼穑辨种种螟蟊息喙麻麦青猗猗髙秋校猎讲武
　　数军实前后哨鹿
　　赋笔盘云螭
　　御鎗中虎
　　御矢叠中鹄万目万首舒悃如舒葵昔诵
　　古稀天子説至道今届
　　八徴耄念镌瑶脂
　　宁夀宫成万事本钟律
　　皇极殿宴千叟酣酴釄累数百人鲐背见五代布鲁特
　　妇跪请皆期颐纉成
　　天家
　　玉牒十一世自昔荷
　　天百禄歌维祺螭头
　　沛恩羣生福啿啿鳯觜衔
　　诏十色烟霏霏吉帛仙蝶瑞应盎元气六十四卦灯字
　　神扶持是年
　　帝乃东巡岱宗首
　　亲诣
　　阙里涵泳于泗涯徐回
　　銮舆向离
　　觐岳牧其神蓐收届节安衡司衢讴巷舞
　　尧尊而
　　舜酒眷佑拥防交下交神祗【小臣】职仪部亲
　　盛典九首献颂忭舞依阶资
　　万夀恭纪原福一篇【谨序】
　　内阁中书【臣】丁荣祚
　　乾隆五十五年
　　皇上八旬万万夀于时天澄地宁气调宪平中外禔福自侍従之臣封疆之吏以逮儒馆之彦旄穉之氓咸欢喜踊跃歌謡舞蹈溢于衢路臣谨按祁姚氏至徳光宅稽古同天史臣作二典以纪盛绩自时厥后颂扬之体代有区殊大要主乎恢文殚意以极铺张扬厉之盛伏惟我
　　皇上圣徳郅治自蜚提以来所未有游扵
　　仁夀之宇者不识不知莫能名言其所以然恭读御制诗有大徳之徴四胥得之句【臣】细绎
　　圣言乃知古者三皇五帝福备扵身而施及于天下必有所以致之之由谨竭虑抒诚撰为原福一篇以濡泳
　　睿绪敷钖
　　纯嘏上祈
　　圣天子覆载之长山岳之固亿万万年无极其辞曰懿夫福之宗也其惟天其惟圣人乎天职生覆动化従新执大同之制调泰鸿之气呕生吹落而不可罄节章光爱神明而不可竭若是者何也曰行健而已矣圣人以其自强不息者法天之行健纪纲八极经纬六合覆露照普泛无私皇兮将兮以延其羙大之光兮是故圣人先天而天弗违后天而奉天时与天同徳即与天同夀所以立人道之极而为百福之主也洪惟
　　皇帝包元履徳荣镜防宇
　　睿周乎万品
　　道洽乎四垠
　　万夀八旬
　　一堂五世
　　膺受多祉光矅上下逮于萌生则有与耆老之
　　恩宴者三千人民间五代同堂者二百家其中百年以上者什率得七八九其举子八十九十以上
　　赐科第及官春秋两试重赴鹿鸣棫朴之宴者先后相望妙应寺之吉帛太常之仙蝶祥徴叠见昭融普徧
　　一人夀而天下之民物无不偕夀斯
　　圣人之夀矣斯
　　圣人之福矣在昔姒氏之兴也天钖书厥畴有九其次九为五福五福之一曰夀其居中者为五皇极皇建其有极用敷钖厥庶民其次八曰庶徴曰雨曰旸曰燠曰寒曰风曰时五者来备各以其叙若然福之原根于皇极而八徴应之是故天之显仁藏用以成此富有日新之化是天之极也即天之福也圣之尽性致命以致此盛徳大业之符是圣之极也即圣之福也凡夫隂阳之和风雨之时嘉谷之登人民之阜跂蠕之蕃息天以是为降福以是为敷福天之命不已圣人之徳亦不已其为福之原则一而已矣曰若稽古泰始成鸠之道其治万八千嵗其制下究上际周洎徧照豨韦氏得之以挈天地伏羲得之以袭气母其徳上及泰清下及泰宁中及万灵品式周备众祥毕具阅世既邈书缺有间矣其详不可得闻也亦越大挠纪甲子以后躬蹈至徳天胙为之神明主者自勲华而外无能比俪岂天之勒福抑所以承之者未至也盖天地之气相因相昷重袭蕴积者四千余年而后扵
　　今日乃萃而发之是天福之防而
　　圣人受福之极轨抑古帝者未有之祎仪也揆厥所元
　　盖有数者焉于穆
　　渊体敇
　　天之命祗承
　　大祀严恭寅畏斯伊耆氏钦昊之盛褱也
　　懿纲羙法
　　祖武是防昧爽丕显肃稽
　　圣録斯有虞氏绍尧之令典也且尧舜瘦癯霉黑若腊若腒清防其身以聴视天下而求民利瘼
　　皇帝简心庶政一日万防秉烛待章引
　　见庶僚至扵筹酌民食累蠲正供赈贷无算
　　厪念雨泽
　　垂心耕获盖
　　勤政
　　爱民仁恩洽也如此
　　皇帝典学缉熙
　　御制诗文积千万首礼器乐谱随时
　　厘定乃至
　　武义璜璜自凖部回部之属小征大匡百蛮震叠延颈
　　举踵颙颙诎膝盖
　　文徳
　　武功偹制作宣义问也如此此所以粒食之生粲如晏如滋液渗漉汦汦育葳蕤感而蒙牙翔泳懐而孚信茂矣羙矣徳莫尚也治莫加也福之原其在是矣以徳致福以福引夀惟天地先之惟
　　皇帝之夀者福之致也福者徳之致也此自然之理不系乎运数之説与夫延之方故庶类生之属皆有自然之气以应之不言而同然不自知其所以然自大小臣工下而至于亿兆之民外而至于蕃服之君长无不诚欢诚喜忭舞而称曰
　　皇帝万万夀盛乎哉
　　福其至矣乎
　　徳其至矣乎
　　万夀恭纪五言排律一百韵
　　内阁中书【臣】朱承宠
　　极北
　　宸端扆弧南瑞耀芒
　　八旬开夀防五位正中央糺缦卿云烂帡幪化日长普
　　天调玉烛奕世巩金汤
　　昊眷申无已
　　干行愓未遑
　　賛参宏茂育
　　宵旰敕防康
　　鳯纪丙辰始
　　鸿猷庚甲张风霆
　　宣教捷雨露
　　沛恩瀼若保心懐赤如临念凛
　　苍春台和气洽夏诊颂声洋吁咈咨
　　廷陛衣冠拜
　　阖阊时闻歌喜起复诏举贤良
　　制作追姚姒规模陋汉唐稽田勤寳穑诒谷兆余庆
　　祖烈恢逾大
　　皇图拓更昌一家中外合万国
　　徳威扬方迹圆颅族雕题凿齿乡抒忱咸式化欵塞竞
　　来王谁复顽同梗重烦扫以枪
　　圣心恒宥罪天
　　讨必诛狂首定凖夷险旋披回部猖分符陈虎旅建纛
　　署龙骧
