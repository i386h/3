<!-- { "loadSidebar": true } -->
　　蠧吏昔曽公作称灾甘省例年年【甘省固素称地瘠民贫然自王亶望等侵蚀监粮每嵗揑灾胃赈几如成例可谓肆无所忌】察知惩戒除奸诡颇见收成入防笺【嗣经察出大加惩创以后歴任督臣屡报稔收乃知灾固由于虗报而剔除奸诡即以感召　　天和理亦自不爽也】今嵗雨时利禾陇八分秋获报农田【前据勒保奏本年春夏雨应时夏禾可卜稔收兹防奏称该省河东等处二麦早已登惟河西节候较迟每嵗夏禾均于七月始行收获所有约收分数寜夏西寜二府暨秦州阶州二直州所属各收成九分有余甘州一府所属收成九分巩昌平凉庆阳三府暨泾州肃州安西三直州所属各收成八分有余凉州一府所属收成八分兰州一府所属收成七分有余通省牵算夏禾约收八分有余览奏实为欣慰】究为地瘠人贫处幸慰中仍民计悬
　　御制山东巡抚长麟奏报通省收成七分有余诗以志
　　慰【庚戌】
　　春为望雨后霑泽满拟大田歌屡绥【今嵗夏初东巡旋跸途中所见麦田望雨颇殷嗣防长麟奏四月中旬全省连获优霑意谓二麦分数即有减少而大田可兾丰收尚堪慰幸】讵谓夏霖间【去声】潢潦因之数郡受阽【音阎】危【讵料该省六月下旬霖雨连绵马颊等河盛涨漫溢以致济南泰安东安武定兖州曺州青州各府属济寕临清二州暨所属内低田畆俱被淹浸当即分别赏给口粮优加抚恤以后应行加赈之处仍谕该抚次第照例筹办务俾尖黎不致一夫亦所】急赒例赈行次第补短截长报定规【兹防长麟奏到该省秋成收分数所有未经被水之府一律丰收莱州府属约有九州沂州登州二府属均约八分有余其余被水地方田禾不无伤损而髙阜处所仍属丰稔就各府属灾熟合计内济南府属约五分有余泰安府属约有八分兖州府属并济寕州暨所属俱约八分有余曺州青州二府属俱约七分有余其俱经被水之各府州属内武定府属约六七分有余东昌府属并临清州暨所属俱约四分有余通省截长补短合计七分有余尚称下稔览奏虽觉稍慰然被灾之区小民生计维艰深堪悯惜不能不为驰念也】通省犹能称下稔慰中兼惜为【去声】心驰
　　御制防理山西巡抚郑源璹报秋禾收成八分有余诗
　　以志慰【庚戌】
　　迩年山陜率多收霖应【去声】夏时潦鲜秋斯固运行天贶沐却虞盛满我心筹幸而知俭民风朴【晋省民风俭朴平时日用不致争为奢糜更得夏秋有收生计可以无虑】不致争奢物力偷余以八分实中稔【防抚郑源璹奏晋省本年夏秋以来晹雨应时所种秋禾俱已成熟所有九府十州属及口外五防约收分数内十分者太谷等七县九分有余者宁乡等九州县九分者阳曲等十九州县八分有余者襄陵等六县八分者临汾等十二州县七分有余者祁县等十六州县七分者岚县等二十二防州县六分有余者岢岚等六防州县六分者临县等十二防州县合计通省八分有余实属中稔览奏深为欣慰】拈毫西望慰心悠
　　御制安徽巡抚朱珪奏报秋收八分有余诗以志慰【庚戌】滞霖歙省报称过意谓吾民沴洊罗赈防频教恩遍被【安徽之宿州灵壁一带地势低洼本年七月内雨水过多兼之毛城铺滚坝及天然山等闸域泄之水由睢河滙注以致低田俱被淹浸节经饬令该督抚等查勘先行给予口粮又即拨银一百万两交孙士毅饬属妥为赈恤务俾灾黎均霑实惠】堵防兼力毋讹【前据福崧韩鑅兰第等奏已将漫决民堰赶紧堵筑防流并将东清御黄两坝及五坝内智字一坝拆放以防下游庶几被淹民田可以及早涸出不致有悮春耕】秋收数郡真叨幸统计八分余以多【兹据朱珪奏安徽通省秋收分数内称九分有余者三州县九分者二十二州县八分有余者三县八分者十一县七分有余者三州县七分者二县六分有余者四县六分者三州县五分有余者三州县四分有余者二州县通省核计约收八分有余等语该省本年早禾雨泽调匀均已全收惟迟晩二禾因宿灵等属间有被水豊歉不齐而大局牵算尚称中稔犹堪慰幸耳】志慰之中适志愧幕调无术奈如何
　　御制陜西巡抚秦承恩奏报秋禾收成八分有余诗以
　　志慰【庚戌】
　　麦收已报九分余【今夏各省麦收多至八分有余惟陜西奏获九分以上】兹获秋禾略逊初【兹又据奏该省秋禾约收十分者咸寕等十防州县九分有余者五等七防州县九分者髙陵等十四州县八分有余者汧阳等十七防县八分者咸阳等十三州县七分有余者耀州等八州县统计六十九防州县秋禾约收八分有余其沿邉之延安榆林绥徳三府州属节候稍迟俟报齐后归入实収分数题报等语该省秋成虽较麦收稍减而已在八分以上亦属中豊矣】亦自中丰民足食更无小歉俗安居屡绥西望诚欣彼【陜省连嵗夏秋收成俱在八九分以上洵堪欣慰】满损一心为【去声】惕予富教此时言岂昜不忘桞氏郭驼书
　　御制贵州巡抚额勒春奏报通省秋收九分有余诗以
　　志慰【庚戌】
　　山田昜致雨亦复不愁霖【黔省在万山中经年多雨而山田易泄亦不畏霖故嵗多报稔】是以多逄稔因之每慰心【兹据额勒春奏本年各属早晩二稻次第登场所有七十四防州县内十分收成者三十四处九分收成者四十处合计通省秋收实共九分有余较之徃嵗更觉豊裕现在新粮入市米价日见平减洵足慰懐】九余则近十昨继更绥今衣食民苖帖宁须称武临【贵州民苗杂处昔常不靖今久安贴苗人且有读书者且嵗获屡豊衣食既足夺攘不兴亦无事临之以威武也】
　　御制四川总督保寜奏报秋收九分有余诗以志慰【庚戌】全蜀年来嵗号收山田易雨易为流【川省亦以多山故雨易而泄亦易常无旱涝之虞】不愁旱亦无虞涝常获夏还有稔秋九近十堪上丰报【兹据保寕奏川省各属収成九分有余者八府五州一防九分者一府二州一防八分有余者一府二防一州八分者一府一州七分有余者一防合计通省秋收共九分有余洵称上稔】民和畨免一餐忧内安外靖衣食足西顾惟深保泰谋
　　御制江苏巡抚福崧奏报秋禾收成八分有余诗以志
　　慰【庚戌】
　　江省秋收报后时抚臣昜待彚陈迟【前以江蘓省未奏秋收分数驰防催讯实因新易抚臣必待各属报齐覆加确核是以不免稽迟耳】虽然合计中稔矣【兹据福崧奏江苏収成十分者二十一防州县九分以上暨九分者二十九防州县八分以上暨八分者二县七分以上暨七分者十二州县六分有余者三县五分有余者一县不及五分者二县统计通省秋收尚属八分有余可称中稔等语】实以偏灾独念之【该省今嵗秋雨稍多山阳等十数州县内低洼之田多被淹浸较之别属收成自减分数已屡饬地方大吏加意赈防以纾缱念盖虽属偏灾而贫乏堪怜实不能去诸懐也】隣郡有无纵相济一区贫乏莫教遗因丰者慰因歉慽方寸恒惭鲜定期
　　御制陜甘总督勒保奏报秋禾收成八分有余诗以志
　　慰【庚戌】
　　秋收继夏收齐报八分稠【勒保前奏甘省夏禾收成八分有余兹又据奏秋禾收成分数寜夏甘州二府各九分有余巩昌平凉凉州西宁四府暨秦州阶州肃州安西四直州各八分有余泾州直州八分兰州庆阳二府各七分有余合计通省秋收实在八分有余甘省贫瘠之区夏秋叠获中稔殊深庆慰】中稔既叠获万民庶解忧究为贫瘠处尚慎盖藏谋三县逄霜早缓征诏降优【又奏兰州府属之臯兰金县靖逺三县秋禾间有被霜之处虽尚不及一隅中之一隅然亦即降防缓征以示轸念邉氓至意】
　　御制湖广总督毕沅报中晩稻收成九分有余诗以志
　　慰【庚戌】
　　早中晩稻幸三登耄念八征庆叶徴【湖北今嵗早稻收成已报九分有余兹中晩二稻复据毕沅奏称収成十分者十州县九分有余者十二州县九分者三十五州县八分有余者七州县八分者四州县合通省共六十八州县统计亦九分有余等语予以夀跻八旬寳镌八征耄念覩兹一嵗三登豊穰叶庆稽之载借实亦罕闻】前沴庶几元气复【荆州江陵等州县自前嵗灾沴之后去嵗虽已获中豊而元气尚未必全复今幸得此上稔小民生计庶可渐充】冬麰又见众农兴【毕沅并奏近日膏雨频霑节过秋社正可及时赶种冬麦民情倍觉恬熙】盖藏民固自为计教化官当善示恒【楚民好讼故及之】各省丰多报歉少【今歳各直省奏报夏秋收成分数多在八九分以上幅员辽濶不无偏隅偶歉要亦不及百分之一心殷保泰能不益切凛兢】抚兹泰运葢兢兢
　　御制江西署巡抚托伦湖南巡抚浦霖各报中晩稻收
　　成九分以上诗以志慰【庚戌】
　　江右湖南鱼米乡有收普足济仓箱幸闻两省递佳信各报三登均上穰【今嵗江西湖南早稻收成均报九分有余兹当中晚二稻收获之时据托伦浦霖同时奏到仍各九分有余两省疆域毗连均获三登洵称上瑞】拟致民安祈嵗稔无烦吏治自时康丰多歉少频阅奏庆慰益増惕不遑御制江苏巡抚福崧奏到二麦收成分数诗以志慰【庚戌】收麦江苏报应早昜其宣抚到因迟【江苏巡抚闵鹗元因狥庇髙邮州知州吴焕袒防蠧吏假印冐徴一案革职拿问因将福崧调任蘓抚福崧扵五月初旬方经到任是以奏报较迟】重征侵蚀屡为吏治役奸可不知【髙邮之案正在审办间复据福崧奏江寜句容县有书办侵蚀银粮至数千金一案该省书役舞弊骫法自督抚以及府县等竟置之不问吏治至此尚可问乎是以不得不严加惩治以示儆戒】补奏兹闻九分賸【褔崧奏江苏省二麦实收分数内收成十分者溧水长洲等三十七防州县九分者上元句容等十五防州县八分有余者山阳阜寜等八州县八分者江浦安东等四县七分有余者豊沛等四县七分者海州并所属赣榆县统计江蘓通省二麦收成实九分有余等语】遐思如见万民怡南巡六度舆情悉亲切相闗更倍之
　　【臣】等谨案洪范以八庶徴属天九五福属人盖八徴全为农功而八徴之时若即为五福之先兆从来召和致祥之道皆取必于隂阳之叶宜况于四海之大民计之殷无不自
　　皇极敷钖而彰其应者乎我
　　皇上披图刻玉瑞阐八徴凢兹雨晹燠寒风之顺序我农民实攸頼之年来不特腹地耕甿叠增嵗获即新疆伊犁乌噜木齐之逺亦皆垦屯服畮屡报有秋衍绎范意五行以稼穑居中八政以食称首至百谷用成而庶徴乃见
　　天庥之备五福用申
　　天钖之纯其义有昭然不爽者伏读
　　御制五福富颂云有天下者其富若无然亦有焉乃在民乎是惟不言所利而自能以羙利利天下穰穰绥
　　寿正今日之谓也既聚天下之富以富
　　一人所为合天下之夀以夀
　　一人也而夀次以富之义亦于斯可互证矣















　　八旬万夀盛典卷四十九
<史部,政书类,仪制之属,八旬万寿盛典>
　　钦定四库全书
　　八旬万夀盛典卷五十
　　典礼【一　庆祝一】
　　【臣】等钦惟我
　　皇上以康彊备福之躬
　　临御五十余纪天下臣民沐
　　化泽之久长际
　　禔祉之纯备无日不思以祝
　　袠之末诚借伸感
　　防之积悃非袭介眉颂嘏之具文也葢
　　圣崇实徳礼顺人情前者
　　稀龄吁祝
　　特示谦冲今阅十年而
