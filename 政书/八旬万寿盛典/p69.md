<!-- { "loadSidebar": true } -->
　　上谕稽古国学之制天子曰辟雍所以行礼乐宣徳化昭文明而流教泽典至钜也朕此次
　　释奠礼成念国学为人文荟萃之地规制宜隆而辟雍之立自元眀以来典尚阙如自应増建以臻美偹着派礼部尚书徳保工部尚书兼国子监事务刘墉侍郎徳成敬谨前徃阅视度地鸠工吉兴建落成之日朕将举行临雍典礼以昭久道化成之盛乾隆四十九年十月新建
　　辟雍成
　　皇上亲制碑文记其经始并
　　申训以诏万世
　　御制国学新建辟雍圜水工成碑记【甲辰】
　　名者实之賔实者名之主为学之方应务其实以蕲循其名不可炫其名以致亡其实兴学之源綦要于国学国学者天子之学也天子之学曰辟雍诸侯之学曰泮水北京之国学自元厯明以至本朝盖五百余年矣有国学而无辟雍名实或不相称焉虽有建议请复以乏水而格部议至今未复癸夘春始有复建之谕甲辰冬乃观新工之竣将于乙巳仲春行释奠礼遂临雍以落成焉夫北京为天下都防教化所先也大典缺如非所以崇儒重道古与稽而今与居也虽乏水然有不改之井汲以绠而用之无穷亦在人为之而已于是石之鳞次见圜斯池水之镜澄见明斯漪殿之据中见隆其榱桥之通行见接其基上庠下庠虽难考二典之制而东序西序总不出三代之规则是工之举也又予知过论所谓不可已者仍酌行之之意而物给价工给值原非劳民动众之为若夫三老五更之説予以为括于飬老化俗之仪而非天子临雍所必应并行而不遗者盖弗见于诗书乃特出杜氏通典之私耳且予向有三老五更之説已明辟其谬兹不复缀乎辞虽然余更有所惧于是举者夫是举岂非复古兴学之懿有何惧而予惧之者恐后之人执予复古之説于一切衣冠典礼皆欲效汉人之制则予为得罪
　　祖宗之人匪教伊虐甚虑不宜也予之子孙臣庶体予此心于可复古者复之其不可复者防不可古而复之夫徒慕复古之虚名而致有忘
　　祖宗之实失非下愚而何予不为也予敬以是吿子孙以保我皇清万年之基也
　　辟雍
　　御书匾额
　　雅涵于乐
　　御书对聨
　　金元明宅于兹天邑万年今大偹
　　虞夏殷阙有间周京四学古堪循
　　彛伦堂
　　御书匾额
　　福畴攸叙
　　琉璃牌楼上刻
　　御书横额
　　圜桥教泽
　　学海节观
　　【臣】等钦惟我
　　皇上典学茂修以
　　大文而昭至道毎新工蒇事必徧稽徃制之异同互
　　证羣言之得失发皇
　　圣蕴焕乎若日星之丽天也恭绎
　　御制碑文首揭循名之要辟池考义于礼经次详复古之规汲井玩辞于易象固已因时定制酌斟于事不可已之图矣复谆谆然
　　示训于子孙臣庶毋稍渉泥古好名之为而于乐之
　　庥攸叙之福于
　　奎藻垂炳燿焉其碑之左右侧刻向所
　　制三老五更説及
　　题张廷玉三老五更议　　【文恭载宸章门】益以见
　　圣人道徳之富
　　教万世无穷者在兹矣
　　乾隆四十九年八月
　　皇上以辟雍既成
　　谕于来嵗仲春释奠日
　　亲临讲学
　　乾隆四十九年八月初四日奉
　　上谕稽古明伦设教典重学官国学为首善之区桥门观聼规制尤宜隆备前命尚书刘墉徳保金简侍郎徳成鸠工庀材兴建辟雍现在已届落成朕于明年仲春
　　释奠礼成即临雍讲学所有应行典礼着各该衙门详议具奏
　　礼部谨
　　题为请
　　防事【臣】等谨查防典内载
　　皇上视学之礼【臣】部预期题请行取衍圣公五经博士至圣裔五人元圣周公裔四配十二哲裔各二人乘赴京暨各氏子孙列官于朝者并各官学师生直省在京之进士举人贡监生等及国子监行文各省取到情愿观光之官廕生恩防嵗副优贡生咸与观礼礼成次日衍圣公率五经博士各氏后裔祭酒司业率所属官暨进士举人诸生等上表谢
　　恩等语该【臣】等议得乾隆五十年仲春恭逢
　　皇上临雍讲学应照例行取袭封衍圣公孔宪培带领族中俊秀五人并至圣裔元圣裔四配十二哲后裔世袭五经博士各带族中俊秀二人照例驰驿赴京并行令各该管衙门各该督抚一体遵照办理可也
　　又
　　奏为酌定
　　临雍礼仪恭请
　　圣训事钦惟我
　　皇上稽古崇文明伦设教创举
　　辟雍之制特修
　　讲学之仪
　　简命师儒敷扬经义
　　亲制
　　御论阐前圣之精微埀万古之彛训实为从来未有之盛典前奉
　　谕防令【臣】部等衙门详议应行典礼除衍圣公五经博士各氏后裔业经【臣】部题准令其来京陪祀遵即行知外所有应行查照则例行知在京各该衙门偹办事宜谨条列于后
　　一明嵗
　　临雍典礼奉
　　防即于上丁释奠后举行所有是日
　　大成殿行礼应依毎嵗仲春仪节
　　一圣贤后裔有现列朝官及各直省在京之进士举人贡监生各官学教习及官学生应行知各该处造册送部届期咸令诣学观礼
　　一国子监六堂肄业生应令各助教学正学录等官率领圜桥聼讲
　　一讲案及案衣应行知内务府将
　　文华殿预偹经筵讲案案衣敬谨移徃陈设
　　一
　　辟雍殿内进讲各官及侍班之王公衍圣公大学士九卿詹事
　　起居注等官坐氊应令内务府铺设
　　一讲毕
　　赐茶应行知内茶房光禄寺照例预偹
　　一
　　临雍次日衍圣公率五经博士各氏后裔国子监祭酒
　　率六堂及各官学师生于
　　午门外奉表谢
　　恩应派鸿胪寺设案【臣】部官捧表御史紏仪鸣賛序班
　　賛引行知各衙门预偹
　　一
　　临雍礼成后
　　赐衍圣公五经博士及执事诸臣等宴于【臣】部应由光禄寺办理衍圣公现在服制应不用乐
　　一
　　辟雍殿阶下设中和韶乐太学门内设丹陛大乐应行令乐部和声署届期陈设
　　一向例
　　临雍三日后内阁撰拟
　　谕一道
　　颁国子监刋刻颁行今奉有
　　御论二篇于立极埀训之谟尤为深切粹精拟于礼成由国子监敬谨刋刻通行颁发在京各衙门官学及直省学政转发各儒学师生咸资诵习以广
　　教思
　　以上各条【臣】等谨案防典则例详细酌议所有行礼作乐仪注及厯次
　　临雍恩赏事例分别缮单恭呈
　　御览伏
　　训示俟
　　命下【臣】部移咨各该管衙门先期预偹其仪注载入【臣】
　　部则例届期仍照例恭进谨
　　奏奉
　　防知道了
　　礼部为知照事恭照乾隆五十年二月初七日辰时
　　皇上临雍讲学是日早工部官设更衣
　　御幄于
　　大成殿阶下之东南向乐部和声署设中和韶乐于辟雍殿阶下设丹陛大乐于太学门内设丹陛清乐于大乐东武备院设
　　寳座铺陈鸿胪寺设经书案一于
　　寳座前又设讲案二于
　　寳座下稍南东西向祭酒恭捧
　　御览讲章陈于案上书左经右捧进讲副本陈书于左案陈经于右案进讲满汉大学士二人左案西面满汉祭酒二人右案东面左翼王公四人衍圣公内阁大学士及吏部户部礼部通政司詹事府堂官满汉各一人在进讲大学士之后西面右翼王公四人兵部刑部工部都察院大理寺堂官满汉各一人在进讲祭酒之后东面
　　起居注官四人立西南隅亦东面侍仪给事中御史各二人在东西檐柱内聴讲各官在桥南甬道东西六堂师生各序立堂阶下【东班率性堂诚心堂崇志堂　以上在树内甬道东　进士守部贡监六堂有职人员左翼幼官学左翼宗学东西旗觉罗学咸安宫学八旗贡监生满汉补教习　以上均在树东　东四旗官学　在牌楼南之东　西班修道堂正义堂广业堂筭学　以上在树内甬道西　举人六堂有职人员右翼幼官学右翼宗学西四旗觉罗学景山官学俄罗斯馆清字经馆　以上俱在树西　西四旗官学　在牌楼南之西】朝鲜国使臣立甬道西班百官之末鸿胪寺鸣賛二人立东西檐柱外鸣賛官二人立扵阶下又鸿胪寺官四人分立
　　辟雍桥南左右鸿胪寺官四人分立太学门外左右皆东西面届时太常寺卿奏请
　　皇上具礼服乘舆出宫
　　午门鸣钟不斋戒王以下文武各官于
　　东华门外分翼排立
　　驾过跪送
　　法驾卤簿前导不作乐
　　驾出东华门至成贤街国子监祭酒司业率所属官俱朝服诸生俱公服于街左跪迎陪祀王公大臣百官俱朝服先至大成门外只随
　　驾入
　　皇上至更衣幄次降舆賛引对引官二员恭导俟皇上释奠于
　　先师礼毕乘舆
　　御彛伦堂更衮服各官咸更蟒袍补服王公大学士以下各官衍圣公率五经博士各氏后裔祭酒司业率所属官及肄业诸生各学教习进士举人贡生监生官学生均先至
　　辟雍南分东西班序立朝鲜国使臣立西班百官之末
　　起居注官侍仪给事中御史各按位立届时【臣】部堂官奏请
　　皇上临辟雍行讲学礼太学鸣钟鼓【臣】部堂官恭导前
　　引后扈如仪
　　皇上御辟雍殿陞
　　寳座中和韶乐作奏盛平之章对引礼部堂官前引内大臣趋至前廊下立侍卫于阶下东西翼立乐止鸣賛官賛齐班丹陛大乐作鸿胪寺官分引衍圣公进讲大学士五经博士各氏后裔在东班祭酒以下各官在西班肄业诸生各随东西末听鸣賛官賛引二跪六叩礼毕退复原位立乐止鸿胪寺堂官二员分引进讲官四人由南桥升阶鸿胪寺官二员分引王公衍圣公大学士九卿詹事由东西桥升阶俱入左右门各就位立鸿胪寺堂官退就东西檐下立
　　皇上赐派出之讲官坐讲官就位一叩坐王公大臣咸按班立鸣賛官賛进讲满汉进讲大学士以次讲四书
　　皇上阐发书义宣示臣工王公衍圣公大学士以下及诸生并朝鲜国使臣跪聆毕王公等及圜桥各官师生朝鲜使臣俱兴满汉祭酒以次讲经
　　皇上阐发经义各官及诸生朝鲜使臣跪聆亦如之毕王公及各官师生朝鲜使臣俱兴进讲官退就桥南偕司业以下各就拜位北面立丹陛大乐作鸣賛官賛跪叩兴行三跪九叩礼以次退乐止国子监师生先至成贤街底立祗
　　御前进茶丹陛清乐作
　　皇上赐王公衍圣公大学士九卿詹事茶俱行一跪一
　　叩礼坐
　　赐茶毕乐止鸿胪寺堂官引王公大学士以下各官自左右门出至桥南东西序立【臣】部堂官奏礼成中和韶乐作奏道平之章
　　皇上起座乘舆出太学门乐止祭酒司业率所属官暨
　　进士举人诸生跪送
　　驾过兴各官及朝鲜使臣咸退
　　临雍陞座奏盛平之章
　　辟雍建规矩圆方复古自吾
　　皇先圣宫墙千仭近讲学升堂于论钟鼓铿锵春水圜
　　桥流浩荡作
　　君师时万亿隆礼乐焕文章
　　还宫奏道平之章
　　圣人出天下文明玉振叶金声日月江河昭法象自古经行讲筵雝肃和平熙事纯常茂典成觉羣黎敷五教彛伦叙万邦寜
　　临雍御殿羣臣行礼奏庆平之章
　　礼成典乐辟水监姬章中天日月瞻
　　颙卬
　　宸仪有肃拜舞行
　　夀考延昌
　　圣化滂洋
　　进茶奏仰君师清乐章
　　仰
　　君师兼道统集
　　讲筵唘
　　圜桥聼
　　御论宣皇极示纲常五伦叙
　　君仁臣敬家慈孝与国人交正诚不息维天之命体行健同徳乾元
