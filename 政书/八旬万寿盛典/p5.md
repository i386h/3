<!-- { "loadSidebar": true } -->
　　御鎗殪虎盖待月则为吟咏之资狝狩则闗习戎之
　　典
　　圣心妙有权衡而
　　天健无殊今昔也













　　钦定四库全书
　　八旬万夀盛典卷二
　　宸章【二】
　　乾隆四十八年
　　皇上圣夀七十三
　　御制诗文
　　重华宫记
　　宫殿之制乾清坤宁二宫为紫微正中左右各二永巷每一永巷以次列三官斯为十二宫其后东西以次各列五所重华宫则昔之西二所也雍正年间予防赐居于此即位后应升为宫彼时大学士鄂尔泰张廷玉拟以重华为额虽颂之意耶而规即在此是以俞而称之夫重华协帝岂易言哉必有所以勅防兴事知人安民而其本则在于审危微之心执精一之中是以四十余年惟日孜孜宵衣旰食虽未致陨越而于熈世化民究无所成是故纪
　　恩堂之记为于丙戌抑斋之记作于辛夘凡所以迟迟慎重者恐有言行不符致负初心耳若夫重华宫之记自不可阙而其应慎重又奚啻前二记之比哉少而居之长而习之四十余年之政皆由是而出之兹去归政之年亦祗一纪然予犹是予也政犹是政也寰区犹是寰区也而户口日以増谷帛日以昂养且不能那更言教蒿目焦心难臻大当回思居是宫勤圣学而谈王道不惟莫之有为而竟失于无策则是记也亦是讼自责之章益増惭愧而已昔宋孝宗倦勤之后所居号重华宫此系近年观武林旧事而知者其名不约而同然既为上皇奚取重华之义彼其之人实非予所羡也一纪之后将退居宁夀宫亦不忍移此名于彼盖宿学之所安旧剑不能忘也是以四十八年以来元旦除夕无不于此少坐新正与诸臣茶宴聨句率为例典异日归政或时一来临更成佳话其能践斯言与否则敬俟昊苍之眷佑今日之下亦不敢预为侈谈也
　　【臣】等伏见我
　　皇上省成慎宪凝绩亮工与濬哲文明之圣后先合
　　揆而是记作于拟定
　　宫名四十余年之后于熈世化民犹若有歉然不自足者且
　　谓户口日増谷帛日昂蒿目焦心失于无策
　　圣人之忧民如此所由
　　位禄名夀申保无疆也欤
　　癸夘元旦
　　嵗朝嵗徳重陈揆天纪欣逢茒茂覃践阼而今四十八得年忽尔七旬三未登耄耋慎如始防祝雨旸利作甘诘晓瓣香颙吁佑大河旧路复江南
　　元旦试笔
　　去嵗元辰因值斋朝仪移后五朝排敬
　　天较向贺正异【乾隆己未丙寅戊寅丁酉皆元旦遇上辛应齐以　　慈宁贺正故于次辛祈谷详去嵗元旦试笔诗注】恭已从兹拟例皆【自去嵗依雍七年四月上辛元旦即斋之】
　　【之　　防永以为例矣】礼偹太和万邦防乐含泰簇八音谐垂衣黼扆皇云乆谦受满招益惕懐
　　瑞叶仙蓂初茁辰根棋万物乐生寅周书法古惟无逸尧典放勲在睦亲派衍千年四品秩支繁十世一家伦【本朝宗室繁衍向来闲散者例无顶戴昨冬降防将王贝勒贝子公之子嗣俱照防古王公台吉之例分别给与顶戴其余闲散一槩给四品顶戴兹于新正初十日锡宴颁赐凡二千人皆　　太祖以下本支云礽蕃衍正及十世】笙簧酒醴承筐继大宴乾清待以旬
　　【臣】等谨案我
　　国家本支百世瓞衍椒繁
　　皇上惇叙推恩典明礼偹于壬寅冬
　　特诏王贝勒以下之子嗣俱分别给与顶戴其余闲
　　散宗室一槩赐四品秩新正十日
　　大宴于
　　乾清宫加之
　　渥赐睦亲之典自古所未有矣
　　癸夘春帖予
　　俶律入初嵗【正月初三日】嘉占协重寅【寅正初刻五分立春】万方一气遍庆莫不知春
　　腊雪符三白条风鬯八埏物和时共泰民以食为天癸临夘茂又过辛与物皆春共和春纪嵗宪书列重格忽为七十有三人
　　新正乐夀堂
　　一嵗依然一嵗新百年得防【上声】百年人古稀天子有【去声】三益勅命时防以万真住此尚当迟周纪临斯怯复值初春庭轩规制肖淳化【长眷园之淳化轩先已落成原为归政后园庭憇息之所兹宁夀宫之乐夀堂乃仿其规制为之】风俗惟慙未返淳
　　回思一律
　　践阼回思廿五嵗朝班较我嵗都多怱怱八春秋阅忽忽熈【康】雍【正】文武磨【余初践阼时朝班文武大臣率皇祚　　皇考所简用年齿皆长于余阅今四十八年荏苒代谢康熈雍正年间旧臣消磨无一在朝者矣】防个老臣用由我其余在列长【上声】于他【现在廷臣中年逾七十以上者惟大学士英亷嵇璜协办大学士尚书永贵蔡新尚书曹秀先绰克托都统王进泰等数人率皆乾隆初年以后渐行擢用其余如大学士阿贵三寳及内外大臣等虽多六旬以上者皆较余年少云】蓦然自问率兴事蒿目焦心愧若何
　　塞湖弗泛月叠去嵗霞标弗待月诗韵
　　待月弗游山辛丑壬寅両嵗然而犹塞湖事泛月沙棠之舟无碍银浦漾回旋今嵗仍试行婆娑于此兴亦不浅焉待月弗游山塞湖弗泛月亦可依例而言止厯年夏魄与秋轮未负吟望多绮语【叶】虽云游艺亦一端意有所牵必有偏于喜水风晩寒亦非养身道古稀天子诚老矣夏魄秋轮湖山固恒在吾将拟之季札观韶虽云观止无止耳
　　昨嵗以年逾古稀不复待月霞标策马游山因彚书厯年夜游山月之作成卷然当塞湖秋望仍复命棹即景成吟不殊往嵗兹念水风亱寒亦非髙年调摄所宜并当依例言止爰叠前韵成塞湖弗泛月之诗并取厯年泛月诸什彚录一卷塞苑夜月游山游湖伊古所无非中外一家奚得能此是予之所以汲汲也而习劳戒逸于玩赏之际不为长夜之欢适可而止二卷之中三致意焉并弃山庄予子孙览此卷者可以知予意矣
　　登四面云山亭子
　　孟秋下澣数【上声】庚全【昨日末伏恰数完】快霁金景飒鲜四柱遥看千树杪轻舆徐至万峯巅物情人意髙斯静涧草岩花秀弗妍试问山亭得嵗防古稀天子正同年【亭内皇祖御诗题辛夘年】
　　书厯年塞湖游月之作既毕仿髙房山法冩意成圗并成是什
　　山月将湖月年髙两弗游横圗成自手厯咏冩从头觉尚兴无尽惭非意不防锤峰傍玉魄弗共水东流
　　御崇政殿受贺
　　御殿视朝礼异常陪京受贺益徴祥
　　祖功
　　宗徳承
　　天贶累洽重熙与物昌年越古稀心戒怠民资我养爱毋忘语云百里半九十归政以前敢不蘉
　　自盛京回銮至都之作
　　啓程夏仲返冬初里阅三千月四余诸礼从容幸已蒇老年康徤故犹如观农大有他秋胜勑政原无片刻疎殷意绳
　　前兼示后此行庻可告非虚
　　【臣】等谨案
　　盛京既建
　　开创规模遂以大定陟巘降原酌匏执豖旧家礼俗公
　　刘之诗所为垂咏也
　　皇上聿懐
　　前烈于是秋
　　四诣陪都恭谒
　　祖陵礼成
　　御崇政殿受贺大典以次举行而皆一再
　　吟咏以示毋忘土风
　　回銮日
　　特命皇子分缮癸亥甲戌戊戌及癸夘四次
　　幸盛京诗诗曰匪棘其欲遹追来考所由
　　善继善述以
　　守成而兼
　　创业之隆欤
　　乾隆四十九年
　　皇上圣夀七十四
　　御制诗文
　　三老记
　　予既为三老五更之説以辟诸家之谬然以三老之称数典于左氏其何以称三老则求其解而终不得其辞兹以三余之暇书辟雍诗册有三老之语临池下恍然悟曰三老之言实出孟子所谓老而无妻老而无夫老而无子此非三老而何孟子虽出左氏后而此语自由古以故即继之曰文王发政施仁必先斯四者可知文王时即有三老之称左氏提其纲孟子晰其目耳且晏子对叔向叹齐之时为陈氏所云公弃其民三老冻馁乃指一国鳏寡独穷之民之无恤者设以上夀中夀下夀论之岂八十以下之老即可以弗恤乎其余傅防之论愈説愈逺然总于辟雍养老兴贤有何涉乎自是而三老之称徧于乡闾所谓三老董公壶闗三老之类不一而足盖耆艾而长于乡者即可称三老而非定三人也夫予三老五更之説成于戊戌逮今又六年求其説而不得而笔下偶得之是不可以不记且此六年中何尝不读孟子而未有防兹偶防之益见理不可不日穷书不可不日读宁渠呈已之是显人之非以为博闻广识而已哉
　　【臣】等谨案三老五更议礼家各以臆度纷如聚讼甚至执虚文而乖大义为断不可行之论实由不知三老当作何解是以众説支离防等扣槃扪籥
　　皇上据左传孟子以经解经千古之疑旷若发防诸
　　儒之所龂龂争辨者真不值一噱矣
　　甲辰元旦
　　自新由昔钦先甲践阼而今逮五辰莅临乆斯益滋惧熙和值乃倍生寅穰穰茀禄崇三统济济衣冠受万人累叶防庥诚富庶所思风俗未还醇
　　元旦试笔
　　达曙声声爆竹喧皇都景物庆滋繁持盈保泰从头起课雨量晴切已论昔日谩教思老伴　【孝贤皇后与予齐年若在亦当古稀有四视元孙矣】开年且喜得元孙【曽孙奕纯完婚已数年新嵗可得元孙】如防昊眷辰重值快覩吾儿初改元【乾隆元年为丙辰计六十年归政支干正周今距归政尚十一年余亦惟日孜孜以期燕翼绳承敬迓　　昊天佑命耳】
　　古稀天子承
　　天佑九年临万国朝肃肃予心惟主敬熈熈物意总含韶孟春朔旦肇颛顼元载四千仰帝尧【帝尧元载亦甲辰故云】嵗甲朔辰后三日丁宁民事始今朝
　　得闻堂叠庚子诗韵
　　古稀有加四步履尚能强防造山房迥平临烟野光栁隂欲笼院梅馥不藏堂阅五春秋矣尔闲我祗忙
　　古希词
　　古希天子古希词幻以为欣幻以悲十七男惟剩斯五好逑配早赋其离释迦曽是説无法尼父则尝云未知归政犹需浃旬嵗即今敢懈日孜孜
　　信天主人自箴
　　开惑昔年著论曽信
　　天爰以主人称【曩以西师功成曾着开惑论仿四子讲徳之意设为春秋硕儒臻成大夫二人问答而以信天主人之语结之】谓危反用成安屡逮失还资为得仍【二语括开惑论义】事定不堪回首忆途长惟益励心兢【逮归政尚余十一年前途犹长也】信
　　天
　　天眷古稀有【余御极四十九年无日不以敬　　天动民为念仰荷　　昊苍眷佑年逾古稀康强逢吉实从古帝王所希有惟思日孜孜益深干惕以冀永迓　　天庥耳】顾我何修遇此能
　　啓跸幸避暑山庄之作
　　微雨晨曦散薄隂撰良又值啓銮吟行春甫自南邦返避暑仍兹北塞临昨嵗乘舆今嵗马老年躬励少年心【向年每幸热河率乘马啓行昨嵗因征疴未获亲诣北郊啓跸时亦遂乘舆今嵗体气安健　　方泽礼成后诹吉啓銮策骑出大东门从容控御不减少壮仰防　　纯佑锡福康强惟益励初心敬承　　家法俾万年恪守耳】儿孙试听殷勤语莫忘
　　家风此意深
　　中秋日作
　　万古中秋万古天一畨塞景一畨鲜祀仪原自如昨嵗庆节乍思阙两年【壬寅癸夘中秋皆遇掩魄虽祀仪如例而庆节礼乐率未举】潦水已澄银镜印锤峯初上玉轮圆老当益壮励无逸遂以诘朝啓猎旃
　　乙巳春帖子
　　一嵗逢春两四时运防重建元开五十负扆乆滋恭月尚居丑纽律光中【去声】寅螾探支悉新朔七日肇元辰【立春在嘉平廿四日明嵗元旦辛亥】
　　乙巳年春乙巳日重重奋轧发生机身为之度心为律旰以食而宵以衣
　　乾隆五十年
　　皇上圣夀七十五
　　御制诗文
　　题张廷玉三老五更议
