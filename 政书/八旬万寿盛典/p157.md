<!-- { "loadSidebar": true } -->
　　【臣】谨案比事连引之体昉自枚乗之发张协则而拟之义在颂扬厥后为契为励为召为述体制相仍然皆局于篇目尠克鬯抒其词【臣】今演而广之为十二申用敷扬
　　圣天子嘉祜纯延申锡无疆之笃庆谨顿首稽首以献昌符启嵗协上章日月为夀星之次耿华耀于角亢豫浃陬澨防和翺祥时则有衡湘耆叟问于江汉使臣曰戴景者蓲敷濡化者匝洽凯俊宜南恵飔掦燮饮和而顺则者融矣绎矣爰昭
　　景福爰展
　　夀图絣嘉绥祉逄涌桄舒胪欢歈于万国庆遭遘于亨期遐稽史牒六帝不克拟演陈畴范
　　八徴应乎时懿夫
　　洪庥之稠叠洵演而豊施也徴应之着可灼知欤愿使者其详言之使臣曰权舆沕穆显道维彰畴肇而辟畴淑而昌今者摄提协度苍龙合纪调四极与四和焕珍符以延喜揆厥端由应期顺恉
　　昭假维
　　天昭事维
　　圣持乆以恒抒诚以敬
　　圆坛
　　方泽嵗事
　　躬亲夏雩春谷偹致
　　精禋繄蠲饎之上仪编大小而咸秩礼修于祡槱之崇乐嫓于英茎之节肃豆笾于几筵亮执事而有恪济济跄跄峩峩翼翼拟瑞霭以纷郁裛罏烟以馣苾荐嘉孔恵孚应如防谌抒
　　颙若常嘏陈
　　厘齐璿玑于七政调琼琯于四时玉烛融而朗爥金瓯
　　靖而恬熙劭吉绥以成裕致戬祓于
　　福基逮集议于执徐定纯常之仪注简田歩与升成钦
　　摄齐之礼度缔修忱于
　　神縡翊对越而益防绍升馨之嵗举徴兆禠以引年耆叟
　　曰渊哉斯诚
　　保佑申而康茀禄矣然则昭敬洵我
　　朝之成法乎使臣曰绍庭赓颂衣徳传书乃扬
　　盛烈炳
　　神谟轶羲轩之寳箓迈豊镐之球图奉
　　丕基以防
　　武巩亿载之贞符盥诵绎思
　　寳训
　　实録方畧则开创分猷表传则王公比属防亮采以饬功
　　宣
　　闳规以启笃骑射衣冠弗忘旧俗礼器成图式垂芳躅缅
　　克艰之
　　缔造乃
　　四诣于
　　陪京雅尔哈则雄关仍号萨尔浒则豊碑勒铭
　　云雷缔象雨露抒
　　诚展匣韬之
　　弓劒灿珠斗而流形佳气蟠以葱欝
　　崇规裕以长寜自仁率
　　祖纪
　　恩有堂宗亲敦念蕃兆麟祥普言
　　锡爵绍瓞绵长唯
　　纉承之纯固始绥福以流庆耆叟曰殷监成宪周作恭先廸光显绪畴克若是其骏濯融延哉
　　继志之盛愿绎敶之使臣曰晙旭升晖朏轮恒耀圣治光覃健行久照先春布泽未明求衣报章封事夕
　　达
　　晨披烛忱情于万体纎钜而靡遗奉
　　廵随
　　辇络赴庚邮程符逓进晷发无留卿辟时宣枢臣日接
　　课绩程材
　　纶音胥浃
　　殿陛涖朝宁依
　　聼政焘覆惟公衡悬至正典学则春启
　　讲筵肄武则秋行
　　狝令嵗习为经时行维柄岳牧述职使节乗轺俾抒忱以扬对奉
　　徳音以孔昭六载上计两曹分铨百余庶职并许觐顔澄官方以秩叙重亷法于班聨审黜陟之自取执大
　　中以秉权计及闾阎
　　虑周隠微普玉律与金科必顺时而剂冝慎孜孜之至训恒笃念以益蘉惟无逸以作所洵
　　钦徳之日强耆叟曰大观在上洋为
　　圣谟遐披道管达于扶舆愿有述也使臣曰苞符焕采皇极敷言沛江河于瀛渤耿奎璧于台垣彚古今以函
　　纳集声振以昭宣
　　御诗五万文逾九百珠璨日辉轩图羲画一万有而六
　　五经融神载而滋道脉奉
　　至论以折合羣言而就叙三礼则区别仍聨三通则续赓兼补志方舆而九域披绵明职掌而百官润黼评要之鉴史统宗审律之声诗叶谱析唇堮以述防绘罍彛而鉴古昆仑辨黄流之源泰岱以白山为祖分编就四库集成三万六千以总荟绛青黔素以分呈帙较崇文为富体兼公武而精提要则总赅端末着録则标目简明
　　四阁分储崇楣翼冀渊蓄澄滢津濡沥液源归墟于瀛壖溯过润于豊毕流传副墨
　　廸嘉南邦江介则三山得偶浙河则天一为防洽柔逺于同文繙梵经于贝叶演上谛于三乗亦同时而就孴耆叟曰防古以来丹书緑字之徴也斯
　　雅治所由日兴乎使臣曰文轨攸同
　　敦崇实学
　　颁经史于胶庠饶防垣之讲幄章令新厘诵逺暨研律而调以八均通经而贯于五纬计偕时赋
　　恩榜六开撷山韫川懐之秀广南金东箭之才缦倬云
　　于碧汉滋瑞荚于
　　尧阶复有灯火绛帷风檐皓首名耀
　　丹纶秩偕华绶擢材异等
　　举制科鸿词则霞笺并擘经学则珠笈同摩书观石
　　室音矢卷阿
　　跸路陈诗胄衿献赋凯被温和
　　泽先寒素凡登畯而兴贤若峦譍而谷赴成均敷教诏建辟雍桥垂虹而夭绍水圜璧而冲瀜流香古槐结阴浓协中声于丝竹宣闳义于鼓钟乃涓吉朝行
　　释奠懿先后之
　　合符肃梪登而嘉荐析古训于老更聆
　　御论而式燕周京石鼓辉映桥门篆结琼而尚旧诗集
　　锦而雕新钊儒修以惇诲敷
　　醇化于昭文耆叟曰乐职中和雅词并进
　　大武九成愿言其盛使臣曰义征不譓惟断乃成
　　天心祐顺形为风霆繄西师之始举羣情特以惶疑仰睿谟之夙定操
　　神算于先机方伊犁之甫戡值降人之反覆屏浮议之撼摇不旋踵而收复既而回人助梗凖部交讧垤环聚蚁窠结攅蜂侦先行而防后筑长围而急攻
　　成众志以持坚
　　防援师以奋迅合旅冲围分镳并进烈烈桓桓星驰电震毂转风棱旗捎月晕防于燕然之师鋭于常山之阵大漠犁庭枿销余烬金川初讨
　　王旅啴推乞降悔罪
　　汤纲仁开继乃封狼生狶土枭聨獍恃彼缔姻扰兹九
　　姓扬
　　天威以靖逆耿井钺与参旓嵎摧负虎崖堕惊猱穿侧防以破箐腾絶厒而攻碉遂乃穷薫穴鸟逼焚巢烟澄露霁涷解雪销临清则一举告寜兰州则再加骈防扫防湾之横氛渡楼船而澜谧凡兹
　　伟绩悉禀
　　渊谟防勲饮至
　　宣示战图耆叟曰盛矣哉
　　徳威扬诩肇开版宇愿遂言之使臣曰薄海时雍被光四表蟠木西回榑桑东绕宅中图大环拱
　　神京滦河抱塞承徳新营古绩于兴中传窣波兮三座乃广励于学官
　　锡篆碣于墄左伊式廓之西陲地未辟于旷古颎逷照
　　之
　　景煇纳八纮于闼户九达则遥分月三周则近指天山列雉而峙以环堞安鸠而帯以通阛引水成渠相土则壤华实之腴嵗登豊穰开屯设牧因俗宜民葱岭之右流沙之濵壁倚婆雪融滴博桥接维洲云铺陇麦章亥东西之歩商髙方广之筹刘安志形于八索虞耸表穹天于四游又孰如此之广轮丕叙
　　天闿滂流至于防古诸藩分旗久属循峪路于伊绵取会归而仰瞩土尔扈特诚皈部全逾由旬之累万授逰牧而安便増环图以益地信
　　仁覆之无偏耆叟曰率土喁驩封峦望
　　幸愿述中謡用徴徯应使臣曰礼称展义易着省方式昭
　　盛典遹举
　　鸿章申
　　嘉恵于星南乃
　　六廵夫江浙越岫迎青吴波漾碧晃合镜于重湖浮三山于一叶泰岱则练卷天门嵩岳则闼排夏室両沽之水汉津五防之葩辉佛日编耄龀而欢迎契
　　宸以豫悦瞻
　　御辇所经过荷
　　圣慈之轸恤只衢路以扫除冺丝毫之供亿防
　　登礼之修秩溥
　　庆泽之覃施阶登亷善录及矜疑秀野蜚英之彦童酡頥夀之姿俗以三登而材寜一而遗试习流于奔溜懐挟纩于暾曦胥怿歈而鼚舞咸随忭于
　　鸾旗爰覩
　　天章丽旭
　　睿藻磨崖叙便程于成作勰阜庶以雝谐炳
　　龙文之璀璨耀糺缦于平阶耆叟曰以豫以逰载翕允犹愿进言之使臣曰伊大河之南注也合铺敦于淮浦洪泽以沇溶逮迤飏于渊献乃告漫于仪封沷考城而渎漾溢沛泽以毗丰维
　　轸念之孔殷
　　命重臣以相度承
　　指授以机宜由地行以疏瀹濬下演之盘盓潴旁流之汨柏修防既巩引派斯长湖清甓社浪静陶荘云曵金门之口风传铜瓦之厢既乃因势回蟠合流顺导仍归徳之古隄搴长茭而奏效送箭□于安东顗庐居于四墺借刷黄于韦绕
　　诏审定乎淮源出曾巅而乍平萦于井榦絜清流以率轨徴逺庆乎寜澜若浙海之隄壖迭元明而峙防觇北涨而南坍涌潬沙而复互盐仓则湍沛中回范塘则潏湟中赴编薪御其急冲揵石垂其永固兹江流之回洑刬中欝之芦洲亘虹隄于荆岸咸奉夫
　　宸猷耆叟曰滢澂流水为源为委
　　茂泽时承请言其渥沛使臣曰孚如祎哉
　　大圣人之裕民有加靡已也沍雪
　　瞻云晴雩
　　望雨
　　省耕劭农延嘉含哺偏隅小沴
　　恩与恤除遂瞻依以惬愿恒轩舞乎中衢被
　　春膏以滋豫更优给而
　　赐租洵所为原泉溉濯而踵顶敷腴者矣请言其大者翔和纯洽正赋
　　四蠲重茨梁于露积润闬井以云聮衡量则京垓积秭多稼则三九増緜繄豊时之迭屡更益道之悠延青稆培以再熟丹頴秀以双连溢仓箱而蔵富裛至和以演年又如嵗漕东南
　　天庾正供渠浍川通舳舻云拥奉
　　徳音以再免霑
　　普恵于耕屯余秫稌以亿万充仓廯以铺麟繇豊亨于恒乆洵史防所稀闻酌衢尊而共饫佥跻堂以熙春耆叟曰畅纪濡延黄绵崇叠
　　至治绵馨共球斯集愿进言之使臣曰我
　　国家之光宅区防也西汃南濮悉奉
　　尊亲通于虬户达以雁臣今者逢
　　防运际
　　昌辰荣光钟宇旧采连氤含生负气向
　　化归仁思献琛以纳顺随辑瑞以来殷昭
　　丽日于天中耀遐垠以煦育南徼被其优沾东畨申其瞻瞩滇云南指地维朱波愿受封而请号仰
　　温綍于銮坡进骈田之骠乐随案衍而登歌南掌属国
　　贡象
　　丹墀禀梁山之阳貭偹肃穆于
　　朝仪逺域夐邉曰廓尔喀占风雨而如期逾梯航而得
　　路识
　　圣化而届诚陈贡函而结愫景开北户地接南交藩王
　　效恪入觐
　　天朝伸祝
　　厘之至愿偹寅列于班寮洵
　　上徳以徕逺协仪舞于箫韶耆叟曰醇化便章康歌衢笑献祉呈祥愿言则效使臣曰信乎休嘉凯豫之气磅礴于广舆也
　　圣天子徳昭春茂化与日舒
　　八旬万夀之典犹欲谦而弗居继乃以寰海内外臣民
　　之吁请也爰顺舆情举
　　茂典乃复
　　申谕臣工务时朂勉调雍洽以安民期奉职之无忝华黍豊和聿称上善黄丹秬之词徒形曼衍也庆遭
　　国夀千叟承
　　恩列阶抃拜黄发如云百龄演算人瑞标坊合居数世雍睦同堂四男骈举提抱曽元斯其为实着之祥乎凡渊骞而山耸若近
　　阙而依
　　光愿率楚南北之臣僚士庶北向稽首而上
　　万年之觞耆叟闻之相与鼓舞而翺翔








　　八旬万夀盛典卷九十三
　　钦定四库全书
　　八旬万夀盛典卷九十四
　　歌颂【十四】
　　万夀恭拟江淮击楫謡九章【谨序】
　　漕运总督【臣】管干珍
　　【臣】尝考洪范九畴次八庶征曰九五福而以夀居福首盖王者念用时叙休征洽汁于时珍符闿怿之气鴹萃一人之身天用眷于有徳防祉厖褫罔弗攸俾应之理有如斯者我
　　皇上健行不息靡日不以敬
　　天勤民为念
　　临御以来文徳敷武功铄宙合宴谧荒憬遐鬯虽古称
　　太平之盛无以加诸而犹
