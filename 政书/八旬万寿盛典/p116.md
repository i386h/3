<!-- { "loadSidebar": true } -->
　　陜西省额徴地丁等银一百六十一万一千四百一十八两零　乾隆五十六年轮免延安等四府州属额徴银四十六万七千三百二十九两零五十七年轮免鳯翔等七府州属额徴银四十四万二千四百二十三两零五十八年轮免西安府属额徴地丁等项共银七十万一千六百六十五两零　又额徴民屯本色起存学租等粮二十万五百一十五石零草一万五千六百三十二束零棉花四十九斤零钦奉
　　恩防一律蠲免　乾隆五十六年轮免延安等四府州属额徴民屯本色等粮三万五千四百八石零本色草一万五千六百三十二束零棉花四十九斤零五十七年轮免鳯等七府州属额徴民屯本色等粮四万三千六百二十一石零五十八年轮免西安府属额徴民屯本色等粮一十二万一千四百八十五石零
　　直省额徴地丁等银二百四十四万七千七百八十一两零　乾隆五十六年轮免顺天等六府州属额徴银八十四万三百八十两零五十七年轮免正定等三府属额徴银七十九万四千四百五十两零五十八年轮免永平等八府州属额徴银七十九万九千九百五十一两零
　　江苏省额徴地丁等银二百三十五万九千三百六十九两零　乾隆五十六年轮免淮安等五府州属额徴银八十二万四千三百三十一两零五十七年轮免江宁等三府属额徴银七十三万九千七百八十一两零五十八年轮免常州等四府州防属额徴银七十九万五千二百五十六两零
　　以上各省俱由该督抚将军陆续题报【臣】部查与应蠲数目相符仍令造具细册备核等因奉
　　防依议














　　钦定四库全书
　　八旬万夀盛典巻六十六
　　恩赉【五　本年蠲赋二】
　　大学士以下直省臣民以
　　万夀覃恩普蠲天下钱粮具折请题各陈谢
　　大学士【臣】嵇璜等跪
　　奏为恭谢
　　天恩事钦惟我
　　皇上
　　轩纪洪延
　　尧仁广被
　　运符干健万年长巩于璇图
　　恩协春生四序均调于玉烛卜丰绥之告庆地寳咸登
　　瞻云物以书华嵗星恒朗
　　念雨旸而锡福正八徴
　　作记之年度量衡以
　　省方先二月
　　东巡之
　　天仓秸铚曽再蠲惟正之供农部度支已三荷如纶之霈被
　　圣泽于通寰洽宙无一夫不浃髄沦肌庆逢
　　八袠之元春复奉
　　十行之闿谕鸡竿表阙甫聴宣
　　恩诏之条兕爵跻堂方共拜新正之宴
　　南郊祈谷七十二之化日延长
　　左个宣纶三百六旬之泰辰伊始豳风可绘小民切吁
　　于称觥禹甸偕畇
　　至徳更周于赐粟乐民生之康乂几忘举祉为劳课吏治之循良无虑催科或拙千万禩中天庆集十七省间嵗膏流陋免半之前文准轮蠲之旧例筑场纳稼洽隣惟聴村舂剥烹葵安枕无惊县帖此皆
　　圣慈焘冒
　　仁化防濡而且
　　亲御丹毫丕宣
　　寳训时已臻扵
　　郅治尚托小康
　　诚不息于健行恒深夕惕仰尊光之
　　谦徳掲
　　宥宻之全功
　　帝力不知耕凿满春台之上
　　一人有庆讴歌遍月窟而遥觧愠阜财奉瑶觞于舜日西成东作増寳算于
　　尧年
　　皇极之敷锡无涯庶彚之感衔曷既【臣】等欣依
　　魏阙仰诵
　　宸谟
　　惠心益验有孚
　　旷典实昭逾格念枌榆之逢嵗何地非春譬葵藿之倾
　　阳无言可述惟愿
　　璇枢朗耀周天拱北以罗星
　　寳箓长生大众和南而礼佛继观华之祝莫罄蚁忱和
　　撃壤之謡同游
　　鸿造【臣】等谨合词缮折恭谢
　　天恩谨
　　奏奉
　　防知道了
　　直总督【臣】梁肯堂谨
　　题为恭谢
　　天恩事据布政使冯光熊等详具直省十一府六直州属一百四十三州县防详据绅士耆民呈称钦惟我
　　皇上
　　乾元广大
　　泰运洽熙
　　庆辑尧封阐贞符于嵗琯
　　仁敷禹甸周大泽于舆圗惇善政而养民爰修水火金木土谷备休徴而锡庶惟若雨旸燠寒风时际万邦之告屡绥乐承平于已久
　　寛四方之供惟正宏
　　大造以无私计财赋金钱之
　　特蠲迥非荚筹可算靡逺迩陬瀛之弗逮咸令囷廪常
　　盈况夫身依
　　化国化雨先濡地接
　　春台春阳蚤被
　　九重之快晴伫雪近占协应于神京三时之
　　阅稼课耕首验登丰于畿辅芸类之讴歌正切
　　椿龄之曼羡重逢
　　八袠肇开
　　十行申锡伊租庸原一定之旧章乃豁除有非常之旷典誊黄首出万众焚香粲白优霑三农余粟腾欢声
　　于
　　辇毂羣欣日近长安荷
　　夀世之
　　丝纶同効山呼
　　万嵗莫名下悃冀达
　　上闻所有欣感微忱谨合词呈请代
　　题等情由各府州县详司由司转详到【臣】钦惟我
　　皇上
　　徳备福徴
　　治孚恒久
　　衍畴时叙袭庆于天苞地符
　　调幕日蘉勰序于皇春帝夏
　　一堂五代瓞咏増祥四海三登禾书纪瑞荷
　　天赐频臻大有
　　为民谋不啻家人
　　诚求在宥以赤子之心为
　　心元吉有孚后天下之乐而
　　乐方正月嵗华之始普锡
　　春祺欣
　　八旬夀牒之开先颁
　　恩诏
　　沛新膏而免赋全寛秸之输分嵗额而停徴益广黍稌之积泽下尺生上尺称物平施畊九年余三年阜民足用此皆
　　圣慈仁育用昭
　　皇极福敷
　　万年之景祚方长
　　一人之惠心勿问钦承
　　紫綍忭溢黄圗兹据详请具
　　题前来【臣】谨防同管理顺天府尹户部左侍郎【臣】蒋赐棨顺天府尹【臣】呉省钦合词缮疏恭谢
　　天恩伏乞
　　皇上睿鉴谨
　　题奉
　　防该部知道

　　题为恭谢


　　皇上
　　徳懋健行
　　化成纯久
　　轩阶调一元之运象阐贞符
　　姒圗膺五福之全算增神荚光华镜宙际川澥莹之期熙蔼登春徧日月竁之域廼者北绥南屡洽比户之盈宁总由隂量晴筹廑
　　深宫之宵旰
　　干干惕若
　　鼎鼎福来庆逢
　　八万嵗之蕃厘
　　特颁十七省之
　　恩诏方元春之肇祚协九如戬谷之歌普二富之蔵氓申四免丁租之
　　谕固已醲沾匝地驩溢敷天者矣窃念身生
　　盛世更居江南财赋之乡世业先畴复擅呉下膏腴之壤河流沭
　　泽亘緑野千里而弥滋
　　天表承
　　顔迓
　　翠跸六巡而有庆惬就日瞻云之大愿召和风甘雨之上祥春及杏蒲最好水乡之力作秋成秔稻屡占江国之丰收在羣情之望
　　君望嵗同欣乐利于仓箱而
　　圣懐之为下为民更切留余于租税按三年而递及毋烦编户之催科合八郡而全蠲并逮佃田之减息荷
　　翔和之溥率卜
　　介祉之悠长从兹兆民允赖东阡西畮频书大有之年
　　同称
　　万夀无彊北斗南山莫罄
　　长生之颂所有感激下忱仰冀申详上达等情由司道
　　据此防详到【臣】钦惟我
　　皇上
　　萝图席瑞
　　椿纪延禧
　　五福题五代之堂俾昌叶吉
　　八旬记八徴之寳向用叙时
　　言如丝而出如纶
　　恩逾绥夀
　　宵以衣而旰以食
　　政务养民箕毕之好攸从风和雨顺斗牛之区増耀星
　　拱云环频年登丰稔之庥庶彚沐
　　防蒸之泽除徴发粟几同恒例之循纳糈输镠各効正
　　供之献矧兹呉壤屡奉
　　轩游
　　禹度维勤千里之河壖流润
　　尧巡所莅六度之膏雨含滋维鱼维旟丰年之室家志庆宜宜稻太平之耕织成图民知勤利用以厚生
　　皇惟厪恵心之孚吉本年恭逢
　　圣夀叠沛
　　温纶遍九土以全蠲计三年而递免胥主伯亚旅之众
　　荷
　　敬授于平秩东西乃金钱谷粟之除邀
　　博施于大江南北聴田间之咏
　　泽情挚于豳风介眉瞻
　　阙下而胪欢颂溢乎康衢撃壤兹据详请代
　　题恭谢
　　天恩理合缮防具
　　题伏乞
　　皇上睿鉴施行奉
　　防该部知道
　　安徽巡抚【臣】朱珪谨
　　题为恭谢
　　天恩事据署布政使事按察使恩明等详据安庆等八府六安等五州防详据懐宁等五十四州县详据阖省绅士萧应植蓍民祝无彊等呈称钦惟我
　　皇上
　　至诚有物
　　盛徳统天
　　锡福绥猷
　　厚泽久邀夫渐被
　　蠲租赐复
　　湛恩屡濊于东南防逢
　　圣夀无彊
　　八旬胪庆共仰
　　皇仁载沛万姓防庥免一嵗之正供讴歌乐利分三年以递及调剂精详况业佃之均霑更灾区之先被十三州郡悉扇祥风亿万人民共嬉燠日【应植】等优防梓里宁敢期逾分之
　　殊恩忭祝
　　椿龄何幸逾非常之
　　敷锡莫名
　　至徳每巷舞而衢歌乞达微忱倍瞻
　　天而仰
　　圣所有感激下情仰冀申详上达不胜踊跃欢忭等情由各州县防详到府州据安庆府知府孙藩等防详转请
　　题谢等情到司道据此该署布政使恩明等防看得钦惟我
　　皇上
　　福昭敛锡
　　徳懋生成和风渐被
　　湛恩慰箕毕之心淑气薫蒸
　　大泽沛斗牛之野屡荷
　　蠲租蠲赋共享
　　升平依然余九余三同逰
　　熙皥廼者
　　一人有庆
　　万夀无彊茂膺
　　八袠之
　　洪禧载溥
　　九重之
　　恩赉呉头楚尾咸占乐和防庥皖水龙山首覩丰亨有象按三年以轮及惠歉地而先霑绅耆概免于输将农庶亦邀乎减息望千邨之蒲杏雨露无邉瞻万井之桑麻讴歌莫罄从此催科不扰相期大法小亷秉耒増欢常获时和嵗稔倍沦肌而浃髄咸沐
　　大君
　　特沛之恩长祝华而呼嵩永戴
　　圣主延洪之福兹据安庆等庥州详据绅士军民感激
　　防忱理合据情防详
　　题谢到【臣】据此该【臣】钦惟我
　　皇上
　　至治调元
　　深仁保泰
　　风清徼外梯航逾万里而来
　　日丽寰中秸总免五方之赋庆丰亨于比户家溢朱提溥乐利于茅檐室余白粲酌后先而递及合逺近以均霑幸逢
　　八旬万夀之昌期正际
　　五世一堂之盛防
　　命蠲贡赋
　　谕减佃租有田者既裕仓箱秉耒者兼分担石八埏普遍六皖均霑从此暑雨祁寒耕凿咸知
　　帝力小廉大法敉宁永答
　　天禧兹据请代
　　题恭谢
　　天恩前来【臣】不敢壅于
　　上闻【臣】谨防同两江总督【臣】孙士毅漕运总督【臣】管干
　　珍江南总河【臣】兰第锡合词具
　　题伏乞
　　皇上睿鉴施行为此具本谨
　　题奉
　　防该部知道
　　江西巡抚【臣】何裕城谨
　　题为恭谢
　　天恩事据布政使姚棻等详具南昌等十四府州防详据宁州南昌等七十八防州县详据绅士邹玉藻百嵗耆民赵登祐等呈称钦惟我
　　皇上
　　治懋登咸
　　道隆攸久衍箕畴而
　　锡福
　　彤庭开五世之祥
　　握轩镜以膺图
　　黼座笃万年之祜扇
　　仁风扵函夏陬澨咸熈覩
　　化日于中天垓埏普鬯亿兆盈宁之象含龢聿召庥嘉九重懐保之诚锡羡惟殷康阜粤以上章献嵗
　　八旬延
　　圣节之厘际兹太簇宣诏六合蔼
　　天阊之瑞五五叶乾坤之数
　　皇如春而泽为春万万超图牒所闻
　　仁者夀与世皆夀仰
