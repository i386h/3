<!-- { "loadSidebar": true } -->
　　纶恩用敷箕福奉
　　上谕何裕城奏陜西长安县民孟世强现年一百一嵗世安耕凿躬享遐龄应请旌表等语孟世强年逾百龄精神矍铄素行淳良洵属升平人瑞着准其照例旌表以示嘉惠耆龄之意该部知道折并发钦此应遵
　　防准其
　　旌表行令该抚转饬地方官照例给银三十两听本家
　　自行建坊并给与升平人瑞字様其
　　恩赏银缎【臣】部行文内务府支领交该省提塘赍送该
　　抚转给只领可也奉
　　防依议孟世强着加恩赏给上用缎一疋银十两
　　又
　　题为题请
　　旌表事据署陜甘总督庆桂奏称
　　太和翔洽
　　一人隆休养之恩
　　至徳覃敷四海沐生成之泽兹有秦州夀民张昂隆徳县夀民王大宁俱现年一百二嵗生逢
　　盛世躬荷
　　祥庥乆安比户之风性惟诚朴自食康衢之力年越期
　　颐昔频叨粟帛之
　　荣今吁沛
　　旌扬之典奉
　　上谕据庆桂奏甘肃秦州民张昂隆徳县民王大宁现年各一百二嵗请照例旌表等语张昂王大宁年逾大耋精神矍铄洵属升平人瑞着照例旌表该部知道折并发钦此应行文该督转饬该地方官给银三十两听本家自行建坊并给与升平人瑞字様其
　　恩赏银缎【臣】部行文内务府支领交该省提塘赍送该
　　督转给只领可也奉
　　防依议张昂王大宁俱着加恩赏给上用缎一疋银十两
　　又
　　题为题请
　　旌表事据调任陜西巡抚毕沅疏称
　　夀宇同跻畅
　　皇风于防县
　　熙台共上徴耆瑞于闺门兹有长安县夀妇刘胡氏现年一百一嵗行叶箴规俗安耕馌萱枝驻景欣蔀屋之生春榆嵗晞阳觉长安之近日庆荷
　　熙朝之典用彰
　　夀世之庥【臣】等查与定例相符应准其
　　旌表官给建坊银三十两并贞夀之门字様奉
　　防依议胡氏着加恩赏给上用缎一疋银十两
　　又
　　题为题请
　　旌表事据四川总督李世杰疏称
　　至治无私特重引年之典
　　太平有象叠开人纪之祥兹有泸州民刘明灿现年一百嵗营山县民文光蓬现年一百三嵗清溪县民王天福现年一百嵗涪州民唐可惠现年一百九嵗其妻罗氏现年一百嵗三台县民陈文彩现年一百嵗或夫妇齐眉或孙曽绕膝倡随偕老椿灵还喜萱贞居邑相望松茂更觇柏悦数恰符乎五老赢举案之期颐泽并沐夫
　　三朝乐歌衢之作息均称上瑞宜荷
　　殊褒【臣】等核与定例相符应准其
　　旌表各给建坊银三十两其夀民给与升平人瑞字様夫妇同登百嵗者给与期颐偕老字様奉
　　防依议文光蓬唐可惠着加恩各赏给上用缎一疋银十两
　　又
　　题为题请
　　旌表事据广东巡抚孙士毅疏称
　　圣泽覃敷人瑞逺徴于外峤
　　皇仁广被庥嘉叠着于编氓兹有徳庆州夀民董履丰现年一百四嵗新宁县夀民李芳俊现年一百三嵗行遵古训徳协乡评游
　　化日之舒长筹添海屋阅
　　昌期之悠乆夀纪松龄洵为
　　盛世庥徴宜荷
　　熙朝茂典【臣】等查与定例相符应准其
　　旌表各给建坊银三十两并升平人瑞字様奉
　　防依议董履丰李芳俊着加恩各赏给上用缎一疋银十两
　　又
　　题为题请
　　旌表事据广东巡抚孙士毅疏称
　　治隆熙皥民欣夀宇之跻誉叶柔嘉福懋贞龄之锡兹有顺徳县夀妇温邓氏现年一百一嵗越百龄而介景嵗月频増萃四代以承欢孙曽共绕允为人瑞宜荷
　　天恩【臣】等查与定例相符应准其
　　旌表官给建坊银三十两并贞夀之门字様奉
　　防依议邓氏着加恩赏给上用缎一疋银十两
　　又
　　题为题请
　　旌表事据云南巡抚刘秉恬奏称阿迷州夀民王国琰现年一百三嵗赋性淳良持躬端谨沐
　　圣朝之雨露椿树长荣抚奕叶之孙曾兰枝并茂前此
　　年登耄耋频邀粟帛
　　殊恩今兹夀越期颐宜荷
　　旌扬钜典奉
　　上谕据刘秉恬奏云南阿迷州民王国琰现年一百三嵗请防旌表一折王国琰夀过期颐孙曽绕膝洵为升平人瑞宜加恩赉用示宠荣兹御书扁额以赐其应赏给银两缎疋及建坊旌表着该部照例具题折并发钦此应行文该抚转饬该地方官给银三十两听本家自行建坊并照例给与升平人瑞字様其
　　恩赏银缎【臣】部行文内务府支领同
　　御书扁额一并敬谨封固交该省提塘赍送该抚转给
　　只领可也奉
　　防依议王国琰着加恩赏给上用缎一疋银十两御书扁额
　　南弧垂采
　　又
　　题为题请
　　旌表事据贵州巡抚永保疏称时逢
　　郅治引年特重于虞庠运际
　　升平上夀频徴于禹甸惟
　　皇仁之怙冒无疆斯人瑞之嘉祥迭应兹有毕节县夀
　　民刘淳福现年一百嵗沐
　　圣朝之豢养已届期颐乐
　　化日之舒长弥増矍铄洵属边隅之盛事宜邀
　　钜典之荣施【臣】等查与定例相符应准其
　　旌表官给建坊银三十两并升平人瑞字様奉
　　防依议
　　乾隆五十一年
　　旌表夀民葛桂发夀妇尹氏等二十七人
　　礼部谨
　　题为题请
　　旌表事据直总督刘峩疏称
　　庥徴备叙
　　一人称万古之稀
　　夀祉延洪
　　五世集同堂之庆惟
　　闿泽之涵濡既乆斯编氓之卜算弥长兹有卢龙县武生葛桂发现年一百二嵗新河县民李琳现年一百一嵗资禀淳良行敦古朴际
　　升平之景运乆乐康衢绵耆耆之遐龄宜邀
　　恩綍【臣】等查与定例相符应准其
　　旌表各给建坊银三十两并升平人瑞字様奉
　　防依议葛桂发李琳俱着加恩赏给上用缎一疋银十两
　　又
　　题为题请
　　旌表事据直总督刘峩疏称世际
　　升平特重引年之典
　　治隆秩叙兼褒苦节之贞兹有开州夀妇梁尹氏现年一百一嵗青闺励志晚嵗流芳经八十载之冰霜心同金石歴百余年之嵗月夀比松桩宜
　　锡恩荣以
　　旌贞夀【臣】等查与定例相符应准其
　　旌表官给建坊银三十两并贞夀之门字様奉
　　防依议尹氏着加恩赏给上用缎一疋银十两
　　又
　　题为题请
　　旌表事据山东巡抚明兴疏称东方者仁
　　恺泽逺渐于出日南极曰夀庶民亦应于惟星兹有夀张县民刘重义滋阳县民王文见俱现年一百一嵗钜野县民许世英现年一百二嵗莘县民武珣平度州民杜万全俱现年一百三嵗朴纯秉质孝友禔躬处尧壤而含和居连比屋叙箕畴而衍福庆集期龄仰恳
　　优恩贲以
　　旌典【臣】等查与定例相符应准其
　　旌表各给建坊银三十两并升平人瑞字様奉
　　防依议刘重义王文见许世英武珣杜万全俱着加恩赏给上用缎一疋银十两
　　又
　　题为题请
　　旌表事据山东巡抚明兴疏称如南山之
　　夀式卜无疆曰东方是常俾耆而艾兹有东昌衞夀妇陈李氏现年一百一嵗持家勤俭赋性幽贞绕膝承欢既徴燕喜引年有典宜荷
　　鸿慈【臣】等查与定例相符应准其
　　旌表官给建坊银三十两并贞夀之门字様奉
　　防依议李氏着加恩赏给上用缎一疋银十两
　　又
　　题为题请
　　旌表事据防理山西巡抚郑源璹疏称
　　帝徳覃敷协安贞于率土
　　皇恩丕冒钟仁夀于闺门兹有交城县夀妇闫田氏现年一百六嵗金石同坚冰霜励操吉占甘节知萱景之无忧庆展长筵喜榆年之克引宜承
　　渥泽以表嘉庥【臣】等查与定例相符应准其
　　旌表官给建坊银三十两并贞夀之门字様奉
　　防依议田氏着加恩赏给上用缎一疋银十两
　　又
　　题为题请
　　旌表事据河南巡抚毕沅疏称
　　至治昌隆海宇之嘉祥叠应
　　太和保合闾阎之仁夀恒多兹有滑县夀民闗世福现年一百三嵗刘元禄现年一百二嵗又襄城县夀妇谢宋氏纪崔氏俱现年一百二嵗并生
　　夀宇共荷
　　鸿禧歌乐利于中区以恬以养沐舒长之
　　化日而夀而康宜
　　沛殊荣以彰上瑞【臣】等查与定例相符应准其
　　旌表各给建坊银三十两夀民给与升平人瑞夀妇给
　　与贞夀之门字様奉
　　防依议闗世福刘元禄谢宋氏纪崔氏俱着加恩赏给上用缎一疋银十两
　　又
　　题为题请
　　旌表事据江苏巡抚闵鹗元疏称
　　帝世凝厘丹扆拱北辰之所
　　皇人夀谷朱方应南极之祥兹有丹徒县夀民邹秀升现年一百一嵗逰熙皥之长年世安耕凿乐悠游而弥性嵗越期颐允徴人瑞之符宜荷
　　天慈之锡【臣】等查与定例相符应准其
　　旌表官给建坊银三十两并升平人瑞字様奉
　　防依议邹秀升着加恩赏给上用缎一疋银十两
　　又
　　题为题请
　　旌表事据江苏巡抚闵鹗元疏称
　　仁夀呈祥耄齿叠徴于防县期颐表庆
　　褒纶靡间于闺闱兹有上元县夀妇江唐氏现年一百四嵗如臯县夀妇瞿章氏现年一百嵗并叶幽贞俱遵勤俭俾昌俾炽为孙子之诒谋无非无仪喜家庭之聚顺表闾有典下里増荣【臣】等查与定例相符应准其
　　旌表官给建坊银三十两并贞夀之门字様奉
　　防依议唐氏着加恩赏给上用缎一疋银十两
　　又
　　题为题请
　　旌表事据江西巡抚何裕城奏万安县夀民罗元禧现
　　年一百嵗生逢
　　熙宇躬庆期龄地号万安协
　　万夀康宁之颂年登百福占百昌防鬯之符允属庥徴
　　宜膺
　　茂典【臣】等查与定例相符应准其
　　旌表官给建坊银三十两并升平人瑞字様奉
　　防依议罗元禧着加恩赏给上用缎一疋银十两
　　又
　　题为题请
　　旌表事据署江西巡抚舒常疏称
　　和调玉烛叠彰人瑞之庥
　　化逮茆檐爰吁
　　国恩之锡兹有南丰县夀妇刘谢氏现年一百嵗沐累朝之熙洽鹤算频増乐晚嵗之优游孙枝益茂允符令典伏俟
　　恩俞【臣】等查与定例相符应准其
　　旌表官给建坊银三十两并贞夀之门字様奉
　　防依议谢氏着加恩赏给上用缎一疋银十两
　　又
　　题为题请
　　旌表事据浙江巡抚伊龄阿疏称徧羣黎而
　　锡祉
　　普焘如天跧蔀屋以睎光克绥惟
　　圣兹有海宁州夀民李恒千现年一百一嵗性惟愿慤
　　行实淳良尔宅尔田纡
　　睿画而悉蒙乐利以恬以养导天和而遂越期颐敢祈茂渥之颁益缉
　　纯常之嘏【臣】等查与定例相符应准其
　　旌表官给建坊银三十两并升平人瑞字様奉
　　防依议李恒千着加恩赏给上用缎一疋银十两
　　又
　　题为题请
　　旌表事据署闽浙总督常青奏称安溪县夀民白吉炳
　　现年一百一嵗质秉淳厐生逢
　　熙皥地邻海屋喜甲子之増筹岭过霞城正丙丁之垂
　　曜庆昨
　　宴开千叟祝
　　景祚于亿万年欣兹
　　福锡庶民纪惇史于百一嵗允称
　　盛事宜荷
　　褒荣奉
　　上谕据常青奏福建安溪县民白吉炳现年一百一嵗呈请旌表等语白吉炳夀过期颐洵为升平人瑞所有应赏银两建坊旌表之处着该部照例具题折并发钦此应行令该督转饬该地方官给银三十两听本家自行建坊并给与升平人瑞字様奉
