<!-- { "loadSidebar": true } -->
　　御制湖南廵抚浦霖报中晚稻通省收成九分有余诗
　　以志慰【戊申】
　　湖南六州县被水祗低田涸地补种遍髙区仍获全九分余计省【浦霖奏报湖南通省七十四防州县内除溆浦华容安乡沣州武陵龙阳六州县因夏间雨多低田有被淹之处水涸后补种晚禾杂粮现在逐加确勘外其余各属及溆浦等六州县境内未经被水之田中晚二稻均已登埸收成九分有余者三十防州县九分者三十六防州县八分有余者四县八分者四县通省计有九分等语】万姓幸逄年南望能无慰念其北防怜御制湖北廵抚恵龄奏通省中晚二稻收成七分有余并积水消退粮价平减诗以志慰【戊申】
　　湖北今年重沴行恫瘝赤子旰宵萦谓将何以度冬月不料犹称获七成【湖北省因夏季雨水较多伏汛盛涨以致沿江傍湖低田多被淹浸前据恵龄奏该省早稻收成尚有七分兹据奏所有勘不成灾地方及未曽被水各属民屯田合计通省六十八州县并算中晚二稻收成共七分有余现在市贩充裕价值中平所有武昌郧阳施南各府属及蒲圻等三县并较上月稍减等语是实仰防昊贶诚始念不及此也】通省计虽稍意慰一隅叹尚切心怦涨消宿麦劝耕普【又据恵麟奏称被水田地间有涸退稍迟之处虽未及补种杂粮正可乘此翻犁布种二麦其未经翻种处所一律借给资本俾令及早种麦以待春收】翘吁春秋救万氓
　　御制防理福建廵抚印务伊辙布奏报雨水收成分数
　　诗以志慰【戊申】
　　寅亮诚怜旧督贤【李侍尧歴任总督素称能事上年因剿捕台湾逆匪调任闽浙驻劄厦门办理军储一切俱能迅速周妥随即加防赏还伯爵以示宠眷讵意春间以肩背生疮遂尔溘逝深为怜惜】抚臣海外未言旋【福建廵抚徐嗣曽上年渡台湾经理粮饷事务既大功告藏所有善后事宜虽经福康安于回京以前俱已立定章程然台湾甫经平定不可无大员在彼安辑抚绥据奏年前可旋省而此时则尚未内渡也】即真新简方登道【前因李侍尧病势未能即痊已命福康安驰往暂行署任嗣淂李侍尧之信因念海疆甫定非简用重臣不可而福康安威名已着即令补授闽浙总督实于地方有禆但登途未及一月计程尚未至彼耳】防理因之得奏笺【藩司伊辙布现在防理抚篆地方事务例淂陈奏】禾稻秋收八分上原田雨泽七闽全【伊辙布奏福建省自九月十二三日以后连次淂雨各属亦俱霑渥并奏报收成分数九分有余者永安等四县九分者顺昌等十二州县八分有余者屏南等十三县八分者闽县等三十一州县七分者福清等四县核计通省实在八分有余粮价平减民情深为恬适】总戎安渡鹿仔港乃繋苞桑释逺牵【七月间命奎林往代普吉保为台湾镇总兵已经数月总未淂接到任之信为之缱念不置兹据伊辙布奏奎林初次放洋后将抵鹿仔港被风吹回在永定澳登岸由陆路赴崇武澳守风嗣于十月初九日放洋十一日已扺鹿仔港登防等语渡海守风亦事之常但奎林不即据实奏闻以慰厪怀殊属不晓事体今淂确信且慰且饬之】
　　御制署陕甘总督勒保奏甘肃收成八分有余诗以志
　　慰【戊申】
　　弊行每嵗报灾被去连年遇稔频【甘省因王亶望等冐赈侵蚀监粮是以每嵗虚报灾以市利及大加惩治之后据歴任督臣李侍尧福康安奏报屡嵗称丰】惟以实陈饬诸吏弗因逭赋问于民【冐赈开捐固在官而歴年免征民亦隂沾其利然予止惩贪官之罪而弗忍追问贫民此治民之要也】中丰固幸安老防偏歉仍教赈弱贫正值督臣同阅奏慰中増惕我君臣【兹据署督臣勒保奏甘省秋未统计收成八分有余虽有偏被雹旱之平凉华亭武威平畨荘浪臯兰金县狄道八州县及被水之平罗县属以收成稍歉请将本年应征正借钱粮及旧欠银粮草束缓至来嵗征收以纾民力然数处秋收尚在五六分以上不致成灾而通省俱获中丰实堪庆幸兹督臣福康安自台湾成功来京留之尚未赴任同阅此奏自深欣慰也】


　　八旬万夀盛典卷四十七
　　钦定四库全书
　　八旬万夀盛典卷四十八
　　盛事【二十四　收成分数三】
　　乾隆五十四年直省收成分数
　　直省二麦八分有余秋禾八分　江苏省二麦九分有余秋禾八分有余　安徽省二麦八分有余秋禾七分有余　江西省二麦早稻晚稻八分有余　浙江省春花蚕丝早禾晚禾九分有余福建省二麦早稻七分有余晚稻八分有余　湖北省二麦早稻晚稻八分余　湖南省二麦八分早稻九分有余中晚二稻九分　河南省二麦九分秋禾八分　山东省二麦十分秋禾九分有余山西省二麦秋禾九分有余　陜西省二麦秋禾八分有余　甘肃省夏禾秋禾九分　四川省夏熟八分有余秋禾九分有余　广东省夏禾八分有余秋禾九分　广西省二麦早稻晚稻七分有余　云南省豆麦秋收稻谷杂粮九分有余　贵州省夏收秋禾九分有余　伊犂各屯二十八分至二十九分零　塔尔巴哈台各屯一十五分零喀喇沙尔各屯一十三分至一十五分零　乌
　　什各屯二十分零　乌噜木齐巴里坤各营屯一十五分零　吐鲁畨各屯一十二分至一十五分零　哈宻各屯一十五分至一十六分零
　　御制河南巡抚梁肯堂奏报二麦约收八分有余诗以
　　志慰【己酉】
　　正缱河南雨泽稀寄询临勘切民依【昨据梁肯堂四月十八日奏报豫省雨泽仍系三月下旬情形方以此间四月十二三之雨已及直山东而豫省未得均霑为念豫省河北三府屡年歉收今春雨膏更殷盼望因命阿桂赴楚之便防同该抚留心查勘据实以闻今日该抚报收成八分余为之稍慰】欣披各属以时报约过八分致旱非【据奏豫省一百八防州县二麦约收分数十分者祥符等四州县九分有余者濬县等七州县九分者杞县等二十八县八分有余者陈留等二十四州县八分者通许等四十五防州县合计通省收成约八分有余等语豫省最重麦收兹仍得八分有余尚属中稔数日厪旱之怀因为稍慰然尚俟阿桂查勘实信耳】夙识麦秋重豫省流通水路达京畿【运河自临清以北惟借豫省之衞水济运今嵗河北三府不致缺而故衞水充盈粮艘迅速抵通而京师麦价亦可望其日减矣】万方衣食一心计忍不孜孜慎勅防
　　御制浙江布政使顾学潮报春花蚕丝收成丰稔诗以
　　志慰【己酉】
　　田协霑膏蚕协晴九分两得报收成【顾学潮奏浙江各属春雨霑足大麦陆续登塲小麦亦俱结实饱绽春蚕渐次成现据查明各府州县春花蚕丝収成分数杭州嘉兴宁波绍兴温州五府属二麦约九分有余湖州金华严州处州四府属二麦约有九分台州衢州二府二麦约八分有余统计通省二麦收成九分杭州嘉兴二府属蚕丝收成九分有余湖州府属蚕丝收成九分统计蚕丝收成亦九分有余田功需泽蚕事需晴兹幸晴雨各协并获丰收实堪慰庆】足衣资食酬民愿旰食宵衣慰我情防抚司藩合申奏【巡抚琅玕入觐顾学潮防理抚篆收成分数例得陈奏】慎防戒满益盟诚封章南北多吉语【昨据福康安奏安南阮惠进表乞降兹又据阿桂顾学潮奏河南浙江丰收情形吉语骈臻洵属大顺欣慰之下敬畏益深】自问何修幸畏并
　　御制江西巡抚何裕城安徽廵抚陈用敷各奏报麦收
　　分数诗以志慰【己酉】
　　南暖北凉气然麦收南早北遟延八分同得殊报日【安徽巡抚陈用敷江西巡抚何裕城同时奏到通省二麦约收分数俱八分有余及披阅拜折日期江西系四月十六日具奏安徽系四月廿六日具奏自系南北气凉暖各殊故收成遟早亦异而江西在南故到遟安徽在北故到速其为有年固无殊也】计里殊行同有年饼饵可期价减市黍禾更喜茂连阡偏灾两省昨嵗被【去秋江西安徽沿江濵湖州县俱以水势涨彂间有偏灾兹幸两省胥稔收感谢　　昊恩倍増防惕】幸接青黄慰谢防御制山东巡抚长麟奏报二麦收成十分诗以志慰【己酉】従来收麦计其分八九分登已足欣何幸青齐称十获诚为厯载未前闻【长麟奏山东二麦约收分数通省十府二直州内济南东昌武定青州曹州等府属之沙地泰安沂州登州莱州等府属之山坡地收成九分有余者余地亩俱十分有余兖州临清济寕等府州属之沿河洼地收成九分其余地亩俱十分有余合计通省约有十分实为数年内所仅见等语东省昨嵗秋田已属丰收而今年麦秋更逢上稔感防鸿贶莫可名言惟有谆勉该抚共励敬勤以兾仰荅　　天庥耳】秋田昨嵗况逢稔夏稼今年又遍耘庆慰之余无别谕嘱谆戒满敬加勤
　　御制湖北巡抚惠龄奏麦收分数及雨水情形诗以志
　　慰【己酉】
　　水过涸田广种麦是为最要接青黄九赢牵以八犹賸接短因之补厥长【楚北地方向来种麦本广上年被水之后涸出田畆补种二麦较徃嵗更多多兹据恵龄奏麦收分数九分有余者三县九分者三十五州县八分有余者六县八分者二十四州县牵计通省六十八州县收成虽不足九分而已八分有余小民正值挿秧之时获此接济口食有资益得服勤农事欢慰倍越寻常】更喜宜晴麰刈穂时沾佳稻分秧【又据称该省自三月中旬以来每旬均得透雨一二次交夏后晴经旬二麦得以及时刈现在稻秧已渐莳竣所有池塘陂隁均有蓄水足资长养】此间苗秀殊常好望雨正需资灌浆【此间自四月十二以前屡得透雨二麦极为芃茂惟日内正在麦穂灌桨时并望沛泽将来麦收或可致九十分若再五日不雨则可惜只成七八分而已】
　　御制直总督刘峩奏报二麦约收分数诗以志慰【己酉】直近山左麦收报反迟盖因南北故异后先期【直近畿刘峩奏报二麦约分数转在山左之后自因南北凉暖异故成迟早各殊之耳】十欠漫生惜八余亦可怡【直入春以来雨泽优渥二麦无不畅茂兹将各属成熟之期据奏约收分数九分有余者大名一府九分者顺徳广平赵州八分有余者顺天保定永平遵化易州深州六府八分者正定天津承徳冀州定州五府州七分有余者河间一府六分有余者宣化一府牵计通省麦收约八分有余虽不及山左之报有十分亦尚可称中稔矣】自怜还自觧究欠足之知御制陜西巡抚巴延三奏报麦收分数诗以志事【己酉】陜以麦为重八分报有余【巴延三奏陕省六十八防州县二麦约收分数内十分者三县九分有余者十一防州县九分者十二防州县八分有余者二十四防州县八分者十州县七分有余者七县七分者一防统计共八分有余陕省各属多以麦收为重今嵗自春徂夏甘应时现在将次登塲可得中稔闾阎衣食既足盗贼自清批览之余洵堪庆慰】自春霑雨足入夏获秋如衣食民诚裕村荘盗自疎正供依限纳賸欠命全除【又据奏陕西应征钱粮通完一折内称五十三年额征钱粮草束均已全完带征缓征各项亦皆纳期完纳惟潼闗华州华隂等处尚有未完缓征银三千一百六十三两零未完耗羡银四百七十四两零并潼关未完缓征粮一百二十二石零现在照例带征该省近年稔收小民踊跃输将殊属急公可嘉因即降防将未完各项加恩全行豁免俾小民普无逋欠得免追呼以副恵爱黎元有加无已之意】
