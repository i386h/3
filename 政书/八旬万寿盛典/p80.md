<!-- { "loadSidebar": true } -->
　　御制山东廵抚长麟奏报秋成九分有余诗以志慰【丁未】齐郊春泽究称偏积欠曽教缓歴年【三月间据长麟奏山东省雨泽未淂深透因即降防将歴城等五十三州县及卫所上年缓征粮米并前次未经分年带征之项俱着缓至本年秋收后分作二年带征其应带征积年欠项亦分别展限以舒民力详见前作命缓征山东歴年积欠钱粮诗注】幸得尺膏霑夏月普兹硕穂熟秋田九分以计稔逄嵗【兹据奏称东省登州莱州沂州兖州济寜临清六府州属大田播种较早髙梁谷子长发亦极畅盛至青州武定济南东昌泰安曹州六府属淂雨稍迟所种晚谷豆子等项亦属野无隙地自六月以后雨晹时若其早种髙梁等项俱已丰登其晚谷黍稷等项至八月底亦可一律全收计登州沂州兖州临清四府州属收成约有十分清州武定济南东昌四府属收成约有八分合计通省收成约九分有余较之豫省麦收虽觉少逊然秋成淂此已足惬副所望】万寳胥登恩沭
　　天较比齐疆麦收逊慰中自哂太求全
　　御制署陕甘总督勒保奏报秋田八分收成诗以志慰
　　【丁未】
　　迩嵗甘省未报灾向连嵗灾因作弊【甘省自壬寅年李侍尧奏通省秋收九分以后连嵗俱未报灾前至王亶望等每嵗报灾冐赈浸蚀监粮及大加惩创后嵗亦屡稔可知吏治肃清自可仰邀天贶也】审知亦勿罪愚民惟罪欺天之恶吏今年春夏雨泽稀督臣先事已奏至【本年春夏之交据督臣福康安奏报甘省雨泽短少时深厪念及五月中旬连淂透雨后六七八月晹雨均调秋成仍可望有收】后经淂雨仍有收署督臣兹陈次苐被霜雹者乃偏灾缓征借谷胥按例各府州收虽不同合省总以八分计【因福康安勦灭台湾逆贼令勒保往署督印兹据奏安西一州暨所属收成七分兰州平凉甘州凉州四府并肃州直州所属除被霜雹地畆外各收成七分有余巩昌庆阳寜夏西寜四府并秦州阶州泾州三直州所属除被雹地畆外各收成八分有余通省统计收成八分有余其先经偏被雹旱补种晚稻及霜信较早秋田徽有受伤之处收成虽在五六分以上不致成灾但秋收未免歉薄请将本年正借钱粮及旧欠缓至来嵗征收用纾民力仍察防今冬明春情形如有缺籽乏食之户分别酌借仓粮以资接济等语当即批令督属妥办俾受实恵】额手吾民免饥馑并饬妥办俾受恵民扫逆胥实政惟尽吾心仰
　　天赐
　　乾隆五十三年直省收成分数
　　直省二麦八分秋禾九分有余　江苏省夏收秋收九分有余　安徽省夏收八分有余秋收七分有余　江西省二麦早稻晚稻八分有余　浙江省春花蚕丝九分有余早禾九分晚禾九分有余　福建省二麦七分有余早稻晚稻八分有余湖北省二麦八分有余中晚二稻七分有余
　　湖南省二麦八分有余早稻中晚二稻九分有余河南省二麦秋禾八分有余　山东省二麦七分有余秋禾九分有余　山西省二麦七分有余秋禾九分有余　陕西省二麦九分秋禾八分有余甘肃省夏禾秋禾八分有余　四川省夏熟秋收八分有余　广东省早禾晚禾八分有余　广西省二麦七分有余早稻晚稻八分有余　云南省豆麦秋收稻谷杂粮九分有余　贵州省夏收秋收九分有余　伊犂各屯一十八分至二十八分零　塔尔巴哈台各屯二十一分零　喀喇沙尔各屯一十五分零　乌什各屯二十分零　乌噜木齐巴里坤各营屯一十五分至一十八分零吐鲁畨各屯一十二分至一十五分零　哈宻各屯一十五分至一十六分零
　　御制广东总督孙士毅奏报春雨霑足麦收丰稔情形
　　诗以志慰【戊申】
　　东粤近隣闽贼平民气訚【当林爽文等滋事时粤东就近多征调兼缉捕逸匪不无绎骚兹凶逆胥已捕诛海疆平靖彼处民气亦可安恬矣】泽需嵗惟首霖霈月终旬【据孙士毅奏粤东入春以来地土防干旋于正月廿二日潮州府一带宻雨淋漓自宵逹旦颇为霑透至二月初九日方始开霁二麦淂此结实饱绽现已有刈获者可卜一例豊收至早禾俱已翻犁二月下旬即可栽挿又广州省城及肇庆恵州嘉应各府直州淂雨情形逺近相同粮价日就平减覧奏深为欣慰惟北省望雨仍不免悬切耳】继此时优霔起耕遍隰畇披章寜不慰望雨此忧频
　　御制两江总督书麟江苏廵抚闵鹗元各报麦收分数
　　诗以志慰【戊申】
　　总督知三省抚臣悉一方安徽总督报【据书奏奏上下江各州县二麦约收分数已经报到者七八九十分不等向例奏报收成分数抚臣应各详悉专奏兹书麟时以防勘秋录正在江苏故安徽抚臣尚未奏至而总督就各属所禀先行具奏大概耳】吴下抚臣详【闵鹗元奏大江以南所属二麦已经黄熟以次登塲据江寜苏州松江常州镇江太仓各属禀报麦收均有九分十分不等其大江以北所属气较迟二麦亦将次成熟据各属陆续禀报亦约有八九十分等语】八九十分获北南中普臧【江南省以大江分南北在江以南者苏松常镇等府属在江以北者淮徐通海等府州属其江寜杨州等府则介于中故云】同民庆逄嵗防敬待秋长御制湖北廵抚姜晟报二麦收八分余诗以志慰【戊申】优霑春雨夏初晴二麦正资结穂成通省八分有余获诸商各价自然平【姜晟奏湖北省春夏雨旸应时四月中旬以后幸值晴霁二麦及时刈获现已一律登场查核通省九分收成者六州县八分有余者二县八分者五十六州县七分有余者二县七分者二州县总计收成实在八分有余等语际此夏收丰稔不特粮价日平而民间日用所需亦可无虞踊贵】屡绥幸继昨年稔时若更期秋稼盈【湖北去嵗丰稔兹又麦秋告稔元气可复况据称省城复于五月二十六七日甘霖渥沛湿云浓羃逺近定必圴霑现在分秧莳挿之际淂此应时雨泽是该省秋成更堪预卜】手额南瞻曷胜慰慰余防巩敬弥生御制江西廵抚何裕城奏二麦收成八分余诗以志慰
　　【戊申】
　　麦收南省早于北四月中旬已报登各属都臻八九际【江西省冬雪优霑春雨透足兹据何裕城奏通省产麦各属内收成八分者二十四州县九分者四十九防州县统计收成八分有余南省气和暖二麦登较早四月中旬已据报登洵堪欣慰】湖南较尚半分増【昨据浦霖奏湖南省麦收分数内九分者三县八分有余者十一州县七分有余者一县七分者一县通计亦有八分然江西九分者倍于八分则较之湖南为更优矣】青黄不接价无长【上声】衣食之源计有凭甲子元正多卜稔【羣芳谱云元日值甲谷贱通书以正月上旬子日占嵗事亦有甲子丰年之语故农家以元旦逄甲子尤为嵗羙之征今嵗元正干支合实兆首禧】适逄惟幸亹钦承
　　御制河南廵抚毕沅报二麦收成分数诗以志事【戊申】大河界南北收麦顿相殊南率八九上北惟四五俱【毕沅奏豫省一百八防州县二麦约收分数内十分者南阳南召邓州内乡确山正阳新蔡光山固始九州县九分有余者新野浙州西平遂平信阳罗山淮寜西华商水项城沈邱太康扶沟许州临颖襄城堰城长葛十八州县九分者鹿邑虞城夏邑镇平桐柏汝阳上蔡光州息县商城十州县八分有余者堰师孟津宜阳登封永定新安嵩县唐县泌阳裕州舞阳叶县汝州鲁山十四州县八分者祥符尉氏鄢陵禹州蜜县商邱寜陵永城睢州柘城洛阳郏县陕州灵寳阌乡卢氏十六州县七分有余者县通许兰阳郑州荣泽荥阳汜水新郑巩县渑池寳丰伊阳十二州县七分者陈留洧川中牟仪封防四防县至河北之河内济源孟县温县临漳武安六县尚六分有余安阳林县渉县考城辉县武陟六县尚有六分其滑县濬县延津封邱四县则仅有五分汤隂内黄汲县新乡获嘉淇县原武阳武修武九县则仅四分有余南北祗距一河而丰歉顿殊虽丰者十之七而歉者犹十之三不能不为之轸念耳】嗟哉灾后民逄嵗昨甫苏元气尚未复洊臻叹向隅【河北连年被旱惟昨嵗始报收九分元气尚未全复今又麦收歉薄穷黎其何以当】籴丰以济歉补苴权急图【前令毕沅在本省麦价半减处所采买十万石预为河北平粜之用今幸河迤南新麦稔收惟有籴丰济歉急筹补救并饬地方大吏毋稍讳饰庶灾民不至于失所移粟救荒救目前之急耳】孟子对梁王其言良非诬然果如言行遂能无旱乎救荒无善政思艰蒿目吾
　　御制陕西廵抚巴延三奏报麦收九分有余诗以志慰【戊申】北南风气异秦以麦为秋六十八州县九分余稔收【陕省各属最重麦收去冬浓沾雪泽春夏甘防应时兹屇二麦成熟之据巴延三奏六十八防州县约收分数其十分者咸寜长安髙陵鄠县渭南泾阳三原鳯翔宝鸡郿县城固华隂十二县九分有余者孝义川蓝田兴平耀州盩厔富平扶风岐山大荔郃阳安康白河淳化干州武功商州十六防州县九分者五郎闗咸阳临潼陇州褒城西乡华州潼闗澄城蒲城朝邑石泉三水商南雒南镇安十六防州县八分有余者醴泉麟逰寜羗南郑洋县沔县韩城白水紫阳长武永夀山阳鄜州宜君十四州县八分者同官鳯县留坝畧阳平利洵阳中部七防县七分有余者汧阳邠州洛川三州县统计收成九分有余览奏深为欣慰】沿邉惟冷待获报从头【其沿边之肤施等十九州县地气寒冷收获较迟例归实在收成分数内题报是以尚未奏及然揆其情形当亦相仿】西望诚欣慰戒骄慎自筹
　　御制浙江廵抚琅玕奏报春花蚕丝收成丰稔诗以志
　　慰【戊申】
