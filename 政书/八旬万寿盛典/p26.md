<!-- { "loadSidebar": true } -->
　　其邍【原】孔兽□【乃】寍【宁】处麋豕【豚】蜀【犊】麀鹿雉免【音即】其旲【古老反白泽也】【宪】其虎左骖马执之大黄弓射之
　　右八【八句凡三十二字重文二】
　　即鹿又奔搏麀又真【填】鲜□【葅】时□【防】异【音拉今作防博雅谓之】是申如天之□【喜潘迪作嘉朱彜尊石鼓考据施宿引説文作喜】秀□【艺】员【云】乍【作】□□【未详】【未详】即以写乐
　　右九【八句凡三十字重文二】
　　【徒】【驭】既射【我】马载止用贤孔康康敇□【治】田车既安日隹【维】丙申用各为章害【曷】不永宁
　　右十【八句凡三十一字重文一】
　　御制重排石鼓诗得句【庚戌】
　　就石鼓所有三百十字分排十章并凿成十鼓各泐其面
　　十什排成十鼓咸崇文漫议创非凡就其本有差鳞次弗以所无为雁谗潘氏【迪】详诠尚可取杨家【慎】伪作概従芟拈题既复冁然笑那禁千年后削劖
　　【臣】等谨案古来金石之最夀者莫石鼓若其宜寘国学以津逮万世之读书者诚如
　　御制序文韪唐臣韩愈之言为正庆逢我
　　皇上登耄耋之年剏亿万载非常之举旧文
　　重次贞石新刋用以公天下而昭来许而
　　圣意深逺
　　命于国学于热河
　　文庙分列其间【臣】等窃以车攻吉日之咏周宣不过扬中兴之骏业而未尝膺运防之极隆若我
　　皇上文谟武勲炳灼今古伟
　　鸿烈之九奏拓疆宇于二万里之遥胥借
　　天眷
　　祖贻蒙庥悠逺则今新鼓之成羲娥齐耀夫岂容成
　　首所能布算及之者乎
　　乾隆五十五年
　　命以清文繙译全藏经成
　　皇上亲制序文
　　申训
　　御制清文繙译全藏经序【庚戌】
　　为事在人成事在
　　天天而不佑事何能成人而不为
　　天何従佑然而为又在循理为不循理之事
　　天弗佑也予所举之大事多矣皆赖
　　昊干黙佑以致有成则予之所以感
　　贶奉行之忱固不能以言语形容而方寸自审实不知其当何如也武功之事向屡言之若夫订四库全书以及国语译汉全蔵经二事胥举于癸巳年六旬之后既而悔之恐难观其成越十余载而全书成兹未逮二十载而所译汉全藏经文毕蒇夫耳顺古稀已为人生所艰致而况八旬防兹以六旬后所剏为之典逮八旬而得观国语大藏之全成非
　　昊干嘉庇其孰能与于斯而予之所増惕钦承者更不知其当何如矣至于以国语译大藏恐人以为惑于祸福之説则不可不明示其义夫以祸福趋避教人非佛之第一义谛也第一义谛佛且本无而况于祸福乎但众生不可以第一义训之故以因縁祸福引之由渐入深而巳然予之意仍并不在此盖梵经一译而为番再译而为汉三译而为蒙古我皇清主中国百余年彼三方久属臣仆而独阙国语之大藏可乎以汉译国语俾中外胥习国语即不解佛之第一义谛而皆知尊君亲上去恶従善不亦可乎是则朕以国语译大藏之本意在此不在彼也兹以耄耋观蒇事实为大幸非溺于求福之说然亦即防
　　天锡佑如愿臻成所为益深畏满怵惕儆戒而已耳是为序
　　【臣】等谨案佛书以有全藏不与经史并列我
　　皇上精究法乘以为梵文虽异其义则同亦既三译
　　成编番汉蒙古字体俱备则
　　国语译经之举所闗固有甚钜者焉仰惟
　　皇上以长夀无量之身
　　康强御世庆登
　　八旬而兹所译全藏经文适以本年告蒇是不可思
　　议之因縁皆由
　　善思议之福智有以快如愿而覩圆成信非偶然也
　　恭译
　　序文推本于
　　上天之黙佑
　　示要于中外之尊亲要皆以循理之为广
　　大同之化然则
　　文思光被
　　至徳难名彼三竺之秘典且将与四库之鸿篇同垂
　　不朽岂非
　　亿载昌期之盛事乎哉














　　八旬万夀盛典卷十四
<史部,政书类,仪制之属,八旬万寿盛典>
　　钦定四库全书
　　八旬万夀盛典卷十五
　　圣徳【十一　　俭徳】
　　【臣】等谨案帝王饬徳以俭盖欲以身率先纳轨物于大同而非徒示谦让以延誉也易曰天地节而四时成节以制度又曰损上益下民说旡疆中正之庆道备是焉耳我
　　国家承百余年熙和之久重以我
　　皇上临莅五十余载之勤法守
　　祖徽敦励纯化从不轻劳一民力轻费一民财是皆由克
　　己无欲之念素切于
　　宸衷用能洽淳厐而登康阜乃犹
　　着文
　　申谕昭示再三谨度支之歳用而
　　明慎体验于在躬
　　志工作之偶兴而
　　敬谨握持其大要以至因时裁省具有常经斥供顿增华之费禁灯防无益之观惟恐稍渉铺张易滋浮靡习尚至矣哉
　　圣人之用心所以杜渐防微诚有见乎其大者若夫臣
　　民恭遇
　　万夀献悃介
　　厘固由不可遏之情而率
　　示以不容过之举所谓礼从其节用戒其盈不事粉饰
　　太平之为而自臻
　　仁夀同风之盛夫孰非慎乃俭徳惟怀永图之
　　一心有以导
　　郅治于无穷也乎
　　皇上圣怀崇俭乾隆四十九年
　　勅内府备查节年度支实数
　　着文申训
　　御制节俭论【甲辰】
　　尝读
　　皇祖实録云明季宫中嵗用七十万渐次节省至康熙五十年只用七万至臣民僭用妄费非不禁约徒致法令滋繁究于无补大哉王言诚得治国平天下之要道矣因令内务府查近年一嵗度支则称乾隆二十年以七万计三十年以三万计四十年以二万计予非以此自鸣也葢修己治人之道无过于节俭节俭则嗜欲不行无声色货利之失徳所以为善也然天子之节俭与庶人不同矣世道人心日流日下逢君之欲者多引君以道者寡为君者设自鸣其节俭则出纳之吝者有之矣量入为出者言之矣弊衣羸马者形之矣甚而至于兴利虐民汉唐宋明之以此而失民心侵寻以至于亡国者皆由是也且升平日久户口日滋物价腾踊势所必然是以内务府近有加价和买之议即如请行此亦可以节俭而不与之乎嗟夫节俭岂易言哉至于返朴还淳岂非善政然天地所生之物止有此数昔以十人食之今以百千人食之【顺治初年各省民数一千六十三万余口近年增至二万八千余万口是加至二十余倍之多也】米安得不贵米既贵诸物安得不贵游手好闲僧道之流且借此以糊口设尽之力田言之易而行之难安得许多田与之乎均田井田之事设行之今未得其利而先致其乱非至愚泥古者不为也为今之计补偏救弊之不暇实无一劳永逸之法也即近代之崇祯着布袍其时羣颂为美徳何救于亡国乎若晋武之焚雉头裘唐明皇之销银器胥为暂博美名其后更穷奢极欲而齐建武之欲毁酒铛直令萧頴胄讥其曲宴之奢益为可笑可鄙故吾之所为节俭者亦如吾君子小人论中所云不可不明不可不慎而又不可显其迹而已耳
　　【臣】等恭读
　　御制论仰见我
　　皇上敬承
　　祖训而得修己治人之要道以推为治国平天下之逺模初未尝以玉食万方或稍疎其节制者也伏惟
　　万年垂鉴即木盂角椅皆钦
　　俭朴之贻是以省约
　　性成守不迩不殖之素兢兢于导民制用而恒不欲以之自鸣至于天子之节俭与庶人不同已于
　　论中备着其义而
　　圣人之恩泽则又不因
　　情崇节俭或稍靳夫施予者故若每嵗
　　特诏蠲除数絫千万
　　孚恵勿问惟冀藏富在民以臻还淳返朴之盛风焉
　　【臣】等幸依
　　夀宇仰
　　徳靡涯寔有不胜悦服者耳
　　乾隆四十五年
　　圣夀七旬
　　谕禁督抚等请输经费及呈进贡品五十五年八旬万夀
　　诏停止如前
　　先是乾隆四十四年十二月二十日奉
　　上谕据国泰奏明年恭遇朕七旬万夀请在热河布逹拉庙左近建葢民房添设铺面于通省官员扣捐养亷二十八万两以备经费一折甚属无谓已于折内批示矣前此国泰奏于沿途添建两处行宫又于徳州建造喇嘛庙已属繁费但因成事不说是以难于禁止至朕明年七旬万夀恐各省臣民欲行申祝早经屡降谕防饬禁甚明何以国泰复有此奏若各省相率效尤尚复成何事体耶国泰着传防严行申饬乾隆四十五年三月初四日奉
　　上谕前以庚子年为朕七旬万夀恐内外臣工欲申祝嘏屡经宣谕饬禁此次南巡回銮后一俟
　　北郊礼成即启程幸避暑山庄各督抚等断不必前来称祝恐外省督抚不能仰体朕怀因七旬万夀欲取九九之义购备贡品夸多鬭靡甚至力有不逮而随众效尤勉为充数尤属不必各省督抚身任封疆惟当大法小亷奉公勤职副朕委任本不当以进奉见长着再谕各督抚今年八月庆辰一切仍照常例若借七旬万夀为名多事繁文以申媚兹之悃不但为朕所不取且现经降防令奏事处届期遇有多进贡物者一概不准接收诸臣其善体朕意毋得借词请觐致増烦费翻滋扰凟将此通谕各督抚知之乾隆五十三年九月二十日奉
　　上谕前据王公大臣及直省将军督抚大吏等以乾隆五十五年朕八旬万夀吁请举行庆典已俞所请其应备仪文典礼恐不免踵事増华致滋繁费因専派大臣董理其事现经阿桂等酌筹经费奏定章程王公大臣及将军督抚等分别银数于亷俸内坐扣备办亦已准行以遂其効诚献悃之心苐念各督抚等抒忱祝嘏既将五十五年分养亷扣办其余剩亷俸尚须留为办公之用若是年该督抚等仍照每年之例备进万夀贡物未免稍形竭蹷况所进物件内如寳座屏风各宫殿皆有陈设不便更换即佛像亦属过多无处供奉亦无另建庙宇之理其五十五年万夀贡品不但各督抚等俱不准其呈进即王公大臣等亦无庸备进至各该省是年应进土贡内除橘子荔子石花鱼哈宻瓜等物仍照旧呈进以备荐新之用其余土物槩行停止以示朕体防臣工至意乾隆五十三年十一月二十二日奉
　　上谕前因五十五年值朕八旬万夀经办理庆典大臣议令各督抚等分别扣养亷备充经费以遂其効诚献悃之心恐该督抚等既于养亷内酌为分扣若仍备进万夀贡物未免稍形竭蹷业明降谕防是年各督抚等俱不必呈进万夀贡品以示体防此次办理庆典原因王公大臣等再三吁恳出于至诚不便固却是以俯俞所请特派大臣经理其事勿任踵事増华致滋糜费各督抚等既分扣养亷以充经费已定抒诚祝嘏又何必另备贡品为此繁文缛节乎各督抚等承受恩眷简任封圻惟当体朕之心以为心其恪遵谕不但是年即明年概毋庸备进万夀贡品以仰副朕谆谆训谕至意若该督抚等自以养亷丰厚所扣经费无防又两年不准备物将虔则其所省之养亷不为不少于心有所不安则前此酌议经费内道府以下俱得递减分扣此等职分较小之员其所得亷俸不及督抚藩臬之优虽所扣无多究恐不无拮据督抚等如果情切祝厘莫若即将伊等两年备物之费及藩臬多余养亷为该省官员酌量代扣大员等多扣防分则职分较小者即可节省防分自无因此苛派小民之累而有贪賍坏法亦可以防之以法该督抚等诚能如此仰体遵办更胜扵另备贡品朕必深为嘉许也将此再行通谕知之
　　【臣】等谨案豳风所祝小民跻彼酒羔周诰所陈父母庆其洗腆庆逢我
