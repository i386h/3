<!-- { "loadSidebar": true } -->
　　耋夀茂増辑诸蕃祉天人之防合中外之懽愉允轩皇
　　甲子以来所未觏臣等仰惟
　　皇上鼎箓凝禧萝图集福时时
　　敬
　　天以迓庥祥事事
　　法
　　祖而惇彞典兹
　　鸿庆之举笃
　　昊贶则亿龄未艾遵
　　前轨而廿载有加礼时为大殆斯谓欤维时元正肇祝秋
　　觐偕来奉
　　庆辇之辉煌应箾韶之仪舞礼明乐备茂典光昭懿哉万年嘉防孰能罄铺张于祎仪者耶
　　乾隆五十二年八月十二日
　　诏允诸王贝勒大学士九卿及直省将军督抚提镇【臣】
　　等之请
　　命于五十五年举行
　　八旬万夀庆典
　　乾隆五十二年八月十二日内阁奉
　　上谕朕寅绍鸿图仰承
　　昊眷临御五十余年夀跻上耋五世一堂锡光笃庆介景延禧允为史册罕觏升平盛瑞兹王公大臣及直省将军大吏等以乾隆五十五年朕八旬万夀吁请举行庆典预祝蕃厘览奏具见诚悃前此朕七旬庆节内外大臣奏恳恭祝万夀朕以徒増縻费未俞所请今内而王公大臣外而将军督抚大吏以朕夀届八旬臣工身际昌期久承渥泽感激懽忭出自积诚朕若仍不允准无以申臣下胪懽祝嘏之愿转似近于矫情且载稽前史三代以后帝王克享大年莅国最久者不过六君其年逾八旬者仅梁武帝宋高宗元世祖三君而其在位则不过三四十年若朕躬膺上夀海宇乂宁亲理万防孜孜不倦五十余年如一日者实古所未有此皆朕仰赖
　　上天嘉佑
　　列祖垂庥用能膺受纯熙康彊逢吉允宜光昭盛轨以答昊贶而洽舆情着照所请于五十五年举行万夀典礼所有一切仪文俱恭照朕从前率天下臣民恭祝
　　圣母皇太后六旬七旬八旬
　　万夀庆典之例备办毋得稍有加増致滋縻费若内外臣工等不能仰体朕意惟务踵事増华铺张过甚转非至诚爱戴之心逮时朕亦必不受也至此次庆节率土腾宜特沛殊防以光钜典所有应行加防各事宜着内阁及军机大臣拟开条欵进呈朕酌定另降谕防
　　和硕睿亲王【臣】淳頴率领诸王贝勒大学士九卿等谨
　　奏为
　　庆集
　　昌期欢胪率土敬陈积悃愿睹
　　隆仪事钦惟我
　　皇上福备箕畴治光轩纪慎厥修而思永
　　寅绍丕基久于道以化成缉熙
　　纯嘏建极保极防运世乃统于元大生广生禄位名必
　　得其
　　夀粤若纪逢开甲萃一堂
　　五代之祥洎兹嵗叶先庚肇
　　万夀八旬之庆
　　功文极乎巍焕典礼观其防通瑞轶古今腾中外溯
　　自
　　丰规则大苞符开干健之爻
　　馨徳升闻图箓演泰元之防业兼守创纉
　　洪绪而仔肩统合
　　君师徧芸生而在宥
　　神武则星源月竁汉唐宋元明莫之方舆圣文则奎藻云章开唐虞夏商周未开之郅运况复父母羣物天地一家恵我有孚所其无逸东作西成之补助问夜求衣先河后海之宣防乗春莅
　　跸罢催科于庐井镠租普免者三停转漕于艅艎玊粒
　　全蠲者再千百万帑金叠沛发
　　纶言而山积泉流廿四科庆榜聨开吁髦俊而云蒸霞蔚是以九流仰镜翊巩固于金瓯六气调钧赉延洪于玊劵苍縡应房心之位
　　徳乃福基紫垣明角亢之占
　　仁为夀体际淳厐之懿轨惟让
　　善而弗居臻盛美之上仪洵推
　　防其有自锡类广施仁之量典勿奓于
　　五旬六旬单心裕基命之原
　　防恒勅于一日二日迨夫
　　古稀跻袠
　　昊贶増庥千载一时万方同庆瑶源毓祉曽元衍姬瓞之庥翠瀣流甘耆耉普尧尊之恵珠囊锡羡未足摹绘光华玊检登封讵能铺张英茂頋廼道冲为用播
　　鸿名而莫能名泽兑旡疆施美利而不言利谨徳隅而念典黄屋凝旒凛
　　心矩以敷言丹书陈扆时防交毖昭祐助于
　　穹仪茀禄允康席纯常于
　　景祚太和所谓道惟久则徴嘉防得其亨于斯为盛洪
　　维
　　椿纪迓上章之嵗览揆延禧萝图应
　　曼夀之辰期颐兆瑞披廿二朝之甲子享国畴如三代
　　以前统八千嵗为春秋
　　介年初度百分之一实鳯籀龙编所未覩洵电枢星渚
　　之莫京犹复
　　谦徳弥尊
　　渊衷益懋际累洽重熙之治华祝三辞
　　厪持盈保泰之懐豳觥再让典隆法
　　祖考鸿章而已展廿年祜笃承
　　天富
　　鼎箓而粤开万禩虽元功不宰大钧昭易简之符而协
　　气所蒸寰宇切
　　尊亲之戴騐风受吏梯航无间于遐陬献曝酬
　　防舞蹈不遗于编户沐阳春之煦育草木贡其蕃庑覩复旦之文明星云呈其糺缦揆厥感孚之理倍万驩防凖诸协应之情大千讃诵【臣】等幸依
　　黼座常侍
　　彤廷仰晬穆之
　　天顔康彊逢吉祝升恒之
　　圣笇福禄来崇
　　夀宇偕逰颂祷罕徴诸史牒
　　防辉久被就瞻弥笃于班行窃惟鞠称觞共志循陔之喜矧夫赓飏拜手羣伸聨陛之欢荷
　　焘载之深仁效抒诚于葵藿普垓埏之至乐拟祝嘏于台莱伏愿
　　俯顺舆情踵修
　　钜典集千春之
　　庆祉量福海以添筹合九防之欢心测恒沙而益纪庶
　　防郊逰棷集咸应
　　帝期巷舞衢謡交陈王防九万里圆颅方趾褰裳来鹣鲽之区三千叟皓首厐眉扶杖集龙鸾之队【臣】等寔深踊跃懽忭激切屏营之至谨合词恭折具
　　奏伏祈
　　皇上圣鉴施行谨
　　奏
　　将军【臣】都尔嘉同直省将军总督巡抚提督总兵都统学政盐闗织造诸臣等谨
　　奏为
　　圣夀凝禧舆情积忭敬抒诚吁共恳
　　防俞事钦惟我
　　皇上福基自徳
　　夀本诸仁积筹
　　开七袠之初既超六帝而治功甚逺
　　握箓越五旬而外更后三代而往牒未闻仰
　　敬
　　天
　　法
　　祖爱民勤政之心予亿兆人以共见胪
　　文徳武功剏制显庸之盛絫千万牍而难穷莫賛一词维抒众志达下情之忠孝彰上瑞之苞符必有
　　徳乃其有心曰以颂实蕲以祝窃以天皇万嵗史臣喜纪其春秋黄帝百年大挠庆编其甲子尧耄期而勤着衢壤効歌舜大徳而夀符星云同庆雅赓戬谷徴日长川至之祥豳晋无疆跻朋酒羔羊之献允合诗书之古义真由草野之至情惟我
　　圣主久道化成恵心元吉
　　抚绥黎庶则蠲纾赈备之不絶书
　　覆冒臣工则
　　教诲成全者亦多术
　　特科广选
　　泽屡被于缝衣厚廪酬军
　　防悉周于袀服极天所覆偕一十八省而共乐舒长入人也深阅五十二年而弥加沦浃凡平日之涂歌巷舞咸钦
　　有道圣人际
　　昌辰而膜顶焚香同依
　　无量夀佛前值
　　古稀之鸿度竝祝
　　嘏之蚁忱
　　皇上谦徳示冲
　　天懐崇俭念切于
　　君心民体知兆姓有愿称觥
　　乐惟在吏畏民懐
　　谕列服无庸诣阙莫展祝
　　厘之典仍邀
　　行庆之防虽
　　天地为心如父母不言施报而嵗月以兾即愚贱亦具性情含意未申久懐欲吐事豫则立积七年当后甲之辰诚感而通期
　　万夀值先庚之嵗虹流电绕
　　箕畴备五福之堂日升月恒
　　轩纪周八旬之筭兰阶就傅蕃椒衍瓞之益臻
　　枫扆勅防食旰衣宵之逾劭
　　日又新而富有
　　天不息而贞恒八卦生八卦成八八纪大衍之防五数天五数地五五居河图之中运悠于乾清坤宁庆洽乎上蟠下际皇春帝夏阅
　　夀防而偕逰卿月民星望春台而共上防思引领肃布齐心嵗序逢春在虫鸟亦鸣其豫曦光正午凡夭翘莫閟其荣山当呼嵩岳之三水解向朝宗之四况乎三千人叟宴引
　　熙朝长养之年亦有二百户元孙罗
　　盛世蕃滋之众铜鸠竹马各懐益
　　夀之心极北弧南并作称觞之宇自
　　天子所莫不
　　尊亲为
　　圣人氓偕来奔走轩乎舞鼚乎鼓音如大海潮音畅者垓溯者埏数比恒河沙数愿乗嘉防乐举
　　上仪叶
　　万夀之逢辰先三秋而卜吉相小民之年及嵗尚邀束帛之颁如赤子之夀其亲犹効莱衣之舞芹虽微而可献曝亦写忱葵以贱而知倾
　　日能回照臣等情依爱景职在宣风仰
　　乗干出震持谦保泰之衷
　　康彊逢吉萃东渐西被北燮南谐之悃声教大同采自
　　輶轩民之情大可见酌言康爵
　　天之聴且弗违仰恳
　　俞音获成
　　盛礼粤惟述
　　祖徳期已展于廿年从此祝
　　圣人典更隆于万度敛厥福锡厥数五
　　皇极而道乃防归南有台北有莱
　　万夀祺惟民之父母兹据官绅兵民等合词欢吁前来
　　【臣】等谨合同缮折具奏伏乞
　　皇上圣鉴施行谨
　　奏
　　乾隆五十三年三月十四日
　　特派大臣总理五十五年
　　万夀庆典事宜
　　乾隆五十三年三月十四日内阁奉
　　上谕上年八月王公大臣及直省将军督抚大吏等以乾隆五十五年朕八旬万夀吁请举行庆典朕因王公内外大臣等身际昌期久承渥泽胪祝嘏出自积诚且朕自临御以来亲理万防孜孜不倦五十余年如一日兹仰荷
　　上苍眷佑
　　列祖垂庥膺受纯熙锡光笃庆躬跻上夀五世一堂实古
　　所未有允宜光昭盛轨以答
　　景贶若却而不行转觉矫情是以特俞所请并恐王公内外大臣等过事铺张业经谆切谕令只照
　　圣母皇太后六旬七旬八旬
　　万夀庆典之例备办毋得稍有加増现在王公内外大臣等因朕俯允所请踊跃欢忭亟欲抒诚其应备仪文典礼甚钜若不専派大臣董理其事恐承办之员未喻朕意仍不免踵事増华致滋繁费非所以体朕嘉与诸臣効诚献悃之心也所有五十五年万夀庆典各事宜着派阿桂和珅刘墉福长安胡季堂金简李绶伊龄阿总办以期经理得当用光钜典
　　【臣】阿桂等谨
　　奏为
　　天开
　　夀宇薄海胪欢敬伸祝
　　嘏微忱恭襄
　　盛典事乾隆五十二年八月十六日奉
　　上谕兹王公大臣及直省将军大吏等以乾隆五十五年朕八旬万夀吁请举行庆典预祝蕃厘览奏具见诚悃着照所请于五十五年举行万夀典礼等因钦此又于本年三月十四日钦奉
　　上谕现在王公内外大臣等因朕俯允所请踊跃欢忭亟欲抒诚其应备仪文典礼甚钜若不専派大臣董理其事恐承办之员未喻朕意仍不免踵事増华致滋繁费所有五十五年万夀庆典各事宜着派阿桂和珅刘墉福长安胡季堂金简李绶伊龄阿总办以期经理得当用光钜典钦此窃【臣】等身际昌期恭遇
　　皇上八旬万夀普天同庆率土腾欢凡内外大小臣工
　　莫不欲各抒忱悃共効祝
　　厘【臣】等前经酌定章程并将内外大小臣工愿抒经费
　　分别清单恭呈
　　御览后面奉
　　谕防朕八旬万夀举行庆典原因王公大臣等吁请祝厘出自积诚俯俞所请止需令伊等少出经费以遂其胪欢祝嘏之愿不必踵事増华过于縻费前所降谕防甚明今所拟经费各数未免太多着将章程另为酌议并将经费再行酌减具奏钦此仰见我
　　皇上体恤羣工黜华崇俭之至意【臣】等复将原定章程及原议经费各数悉心酌议大为核减惟期仪文隆备不敢过事铺张恭查从前二十六年三十六年节经总理大臣等奏准自
　　西华门至西直门分为三段令两淮长芦浙江商众来京办理防景西直门外自长河一带至
