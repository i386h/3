<!-- { "loadSidebar": true } -->
　　祖考之心既沿地以宜名况书屏之有颂俾纯嘏尔常矣古实所稀攸好徳则锡之皇其有极矧复潢源上溯户版广稽仰
　　兴运之绵长逮奉福夀而十有一世计齐民之长养有见曽元者百九四家斯则袭冠带于天宗万叶皆由一本繁丁黄之生齿四海不啻同堂者矣属者入冬告三白之祥献嵗兆八蚕之盛而复雨而雨汜胜占之大有年子生子又孙生孙尔雅释云引无极排籖入座授简言堂拈吉韵之庚庚抽思之乙乙予一人敬以作所福维千亿恒益凛保右命之自申尔诸臣诗以永言赓乃再三其毋忘风雅颂之各正也哉
　　【御制】帝王无不防
　　天眷
　　天眷由来萃大清上
　　五世承下五世【我朝仰防　　天眷瓞蕃昌自太祖至今共有十一世朕躬以上太祖　　太宗　　世祖　　皇祖　　皇考凡五世朕躬以下皇子皇孙皇曾孙皇元孙又命宗人府查出
　　太祖长子禇英支派下得皇元孙载字辈下又一辈赐名奉福奉夀亦凡五世】
　　今初生溯
　　昔初生【生民两见于雅厥初生民举后稷而言民之初生举太王而言周家奕叶相承文王所以极本
　　支百世之盛】之基之致福斯备攸芋攸宁
　　堂以名朱果祥贻支万叶【长白山之东有布库哩山其下有池曰布勒瑚里相传有三天女浴于池有神鹊衔朱果置季女衣女含口中忽已入腹遂有身产一男生而能言体貌竒异及长母告之故因锡姓为爱新觉罗名之曰布库哩雍顺与小舠乗之母遂凌空而去此　本朝发祥之始也　臣阿桂】白山源衍海重瀛【长白山为　本朝发祥之地鸭绿混同爱滹三江出焉源逺流长形家以为亿万年衍派延洪之象】武姬鳦子祥长发雅瓞风麟兆早呈
　　四祖全光开似续【臣璜】
　　五朝骏业大宗祊禩周百八昌厥后【由乾隆五十一年上溯　　太祖髙皇帝天命元年纪元一百七十有九年迪　　　尤衍庆　　　垂裕无疆】　人越二千盛莫京【我　朝宗室繁衍合十一世现在已逾二千人实前古所未有】
　　咏发瑶舟
　　深意示　　【皇上四廵　盛京恭谒　　　祖陵奉祀诸宗室来迎　　驾者有　　御制诗朂以水源木本无忘　　　祖宗家法教养成全无微不至　臣伍弥防】旬修
　　玉牒巨编成【向例每十年恭修　　　王牒一欠本年正届应修之期编帙较前愈盛】延禧
　　垂裕
　　先一揆履顺凝庥
　　御八纮继继绳绳斯揖揖【臣梁国治】
　　【御制】兢兢业业久怦怦纪元大衍重开袠【今嵗五十一年符大衍重开之数】有六古稀赖
　　赐祯伫待九年幸归政【自明年丁未至乾隆六十年乙夘归政之期尚有九年予惟日益孜孜以待昊苍纯佑】
　　犹钦一日
　　慎提衡
　　天容春睟龙为表　　【圣夀古稀有六每日万几之暇稽古读书无间寒暑　　吟咏日十数篇临池则擘窠蝇头各臻神妙心力目力因应有余实由自强不息积中形外自宜　　天日之表益彰睟盎】
　　神武秋髙虎亦惊【上年九月初一日　　驾行围阿济格鸠猎罢已　　莅行营虞人报西山有虎　　上复荣骑前徃虎防丛薄中左右约指其处　　上亲御　　　圣祖所遗虎神鎗一发中其要害立殪随围内外臣仆无不惊服欢悦】夀叟
　　恩聨排席燕【康熙壬寅年曽举千叟宴上年　　皇上御极五十年仰绳　　　祖武复于　乾清宫举千叟宴耉盈廷数至三千人之多视康熙年间入宴人数更逾三倍　　锡福之隆蕃禧之厚伊古未有　臣和珅】臣朝
　　许待宫莺　　【皇上宵旰勤劳五十年常如一日而垂念三品以上大臣年逾七十者免其凌
　　寒早起入朝凡在有位靡不感激加勉】
　　躬耕劝稼南东亩　　【皇上御极以来常举耕耤之典上年　　圣夀七十有五复履亩亲耕从容成礼不惟随侍耆臣所不能及即扶耒牵牛之耆老亦皆六十以上之人并无年逾七】
　　【旬者】
　　亲讲圜桥大小【京师自元太祖建立太学以来五百余年辟雍之规未备　　皇上详稽典制酌古准今肇立桥门圜水于上年二月上丁释奠之后　　亲临讲学多士圜桥观聼踊跃欢欣其时瑞雪缤纷自辰入夜盈尺有余畿辅广霑麦苗因之渥润遂以有秋不惟　　文治光昌因时大备抑且来牟率育道合陈常】
　　阁满琅函峙吴越　　【皇上右文典学于　文渊文源　文津　文溯四阁四库全书既成之后复　　命发帑雇募书手缮録全书三部分弆扬州之　文滙阁金山之　文宗阁杭州之　文澜阁嘉惠东南士子俾得抄录观摩广敷　　文教　臣刘墉】义存金鉴括周明　　【钦定古今储贰全鉴于上年冬告成　　颁赐】吉祥梵印玉螭纠【乾隆壬寅春得王印二方镌大西天草书一曰萨尔瓦汉语普也一曰莽噶拉穆汉语吉祥也献嵗征祥实为万民禔福之兆】妙应塔尖银练横【日下旧闻载白塔寺辽夀昌二年建元至元八年世祖发视石函铜缾香水盈满舍利坚圆瓶底获一铜钱文曰至元通寳逮明天顺二年改名妙应寺上年新正初六日　　恩赐千叟宴时是塔顶轮上悬一哈达哈逹者防古语奉佛吉祥制帛也塔髙二十余丈瑞帛飘缀非人所能升陟佛力神通吉祥善应益信而有徴也】律吕声更九宫谱【客秋　　皇上披阅四库全书内张照论乐劄子云世所五六工尺上等字即宫商角征羽五音因　　命典司乐部诸臣将现习各乐章谱内骈注五六工尺上及宫商角徴羽字俾乐工肄习通晓引俗入雅弥昭天地同和之盛　臣曹文埴】介僎礼肄六篇笙　　【御制补笙诗六篇久谱宫商以京师为首善之地　　命顺天府招选佾生肄习娴熟于乡饮酒礼用之以广化民成俗之治】大云台麓金瞻象【本年二月中圣驾五次巡幸五台】晓月卢沟石补鲸【卢沟桥剏建金明昌时元明迄今几】
　　【经重葺而轮蹄杂遝石面渐致壊洞门亦开有鼓裂者爰　　发帑重葺司事之人有欲圻洞门而改筑者　　上命先拆石面以观洞门皆石工鳞砌锢以铁钉坚固莫比因只　　令重葺石面并桥之两垂取坡就长以便重运车行不致摇震洞门于是成功不毁人力不劳自能杜侵冒而复旧观　　御制记中申明重葺非重修之故以扬旧过去之善而防新将来之即一事而　　皇上行政权衡于斯毕具矣】胜事频年登瑞牒【臣徳保】
　　【御制】吉音昨嵗迓廵旌【甲辰闰三月南廵江宁回跸驻龙潭行馆是日留京王大臣飞报得五代元孙之喜】迎銮喜气腾鳬藻扈驾欢声逮鹿苹【时扈从王公大臣及外藩防古王公等下逮地方官吏老防黎民无不额手欢忭同声颂庆】因命儒臣翻四库【驰谕内廷翰林彭元瑞曹文埴检查四库全书古来见元孙者有几详悉奏闻】
　　稀闻古史溯三正【禹汤文武三代圣王考其年代世次俱未及见元孙】嬴刘来尠天家胄唐宋下征编户氓【徧翻四库全书自秦汉至明帝王从未得见元孙者编氓中虽间有之然自唐以来亦止于六家】朗教明经仕州县【山堂肆考载唐钱朗南昌人年一百七十余嵗有元孙数人皆以明经为县宰　臣福长安】焘官执政出簮缨【周必大平园续藁载宋张焘饶州人孝宗时官参知政事年七十五见元孙一人】延陵仙眷巵为夀【元吴宗元绍兴人年八十八及见元孙举觞为夀抱置膝上望者谓神仙中人见宋濓溪集】国博儒风金满籝【明罗恢吉安人永乐时官国子监博士年八十二见元孙一人事载程敏政选明文衡中】嘉庆璿因作记显【明归璿昆山人即归有光之髙祖有光集文中载璿有髙元嘉庆堂顾九和为之记　臣王杰】元春璧本以诗鸣【明文征明甫田集载戊午元旦诗有百嵗几人登耄耋一身五世见曽元之句考征明年九十有元孙二人】辽哉六氏人阅世美矣
　　两章辞见
　　情　　【皇上喜得元孙有　　御制志喜诗一章据内廷翰林查奏后复有　　御制志事诗一章】忍弗民之爱是亟　　【御制志事诗中有忍不勃几心爱民之句仰见　　皇上絜矩引申诚求保赤　臣金简】凛兹
　　天所贶非轻　　【御制志喜诗中有获兹惟益凛天恩之句仰见　　皇上凝承昭事一气感通】古来亦有芗其事时至应知不争　　【皇上葺宁夀宫内之　景福宫曽　　御制五福颂书屏而未以五福名堂者盖引而未发今　　五代一堂　　　天庥　国庆允协昌期累洽重熙于斯为极盛】五福语从洪范演【臣纪昀】
　　【御制】重修宫忆考工营【丙申年宁夀宫落成及今十载】前宁夀写庙堂制【宁夀宫之制仿坤宁宫为归政后祀　神之所其前为皇极殿则朝堂规制将来受朝所临御也】后景福图燕寝亨
　　圣祖当年奉
　　孝惠【景福宫为　　皇祖恭奉　　孝惠皇太后所居详见五福颂序】
　　皇王作宇养
　　升平庭披都福东分戺　【宁夀宫在景运门之东】室邃颐和左接楹【宫制分中东西三路　景福宫为　宁夀宫东路】象取日升沧澥上【臣彭元瑞】
　　宿临星夀角亢莹【角亢为东七宿之首尔雅夀星角亢也】翠鬟云窦盘防【肖　景福宫相近有翠鬟亭山又有石洞镌云窦二字】佛日梵华垂珞璎【佛日梵华二楼俱在　景福楼后】保泰门开横雉堞【保泰门东出正对紫禁左垣臣董诰】畅音阁迥面雕甍【阁在　景福宫前以上皆　宁夀宫东路与　景福宫密迩】年长者石文而质【文峯石在　景福门之外】春盎有梅元起贞　【景福宫西櫺外植梅】内外福连楣藻丽　【景福宫额悬门外前檐堂内悬　五福五代堂扁　臣庄存与】诗书典引帖芝荣　【堂内御笔聨云燕翼仰贻谋敛时五福绵征笃祜至于万年句述诗书义蕴广大】不华不
　　朴居惟适即旧即新后岂更
　　宝示诸有典有则　　【皇上七旬万夀镌　　古稀天子寳甲辰嵗既顔斯堂又镌　五福五代堂寳又连其文镌　五福五代堂古稀天子宝　　奎章宝帙皆钤用之　臣陆费墀】
　　【御制】记言之为法为程【前年既掲堂额因作记以述事垂训】御园
　　藩邸恒钦仰【五福堂额乃　　皇祖御书以赐　　皇考者　　皇考敬摹于雍和宫圆明园皆用之以顔堂予自少至于今朝夕毎深钦仰】敛已锡民永惠行有待额斯竟如愿【予临御五十年未循五福之名遽以顔堂者葢有待　　天庥而邀　　祖贶今竟得古今希有吉瑞实我国家万世子孙申锡无疆之庆也】
　　欲
　　心本自先盟【以下恭绎　　御制五福五代堂记中语】徳攸予好泉旁达【记云福必归于好徳】善与人同木鬯萌　　【记云好徳尤在好其善以敛锡厥庶民】敬曰明而敬曰旦　　【记云敬　天　臣沈初】　安其凿与安其耕　　【记云爱民】几惟万政法行健　　【记云勤政】经次二贤占彚征　　【记云亲贤】由厥旧章钦自昔　　【记云毋忘旧章臣以粤抚入　　觐防　　恩预宴钦惟　　圣学　　圣政敷天共仰臣向以中书为军机司员亲见　　勅几典学今更得读　　睿文而赓盛事愈征　　行健之功致福之本　臣孙士毅】所其无逸语详精　　【记云不敢暇逸】
　　曰三致意
　　亲书扆　　【记云五章之中三致意焉盖　　御制五福颂文经　　宸翰书屏揭于堂中】于万
　　斯年
