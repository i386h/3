<!-- { "loadSidebar": true } -->
　　御制湖南巡抚浦霖奏二麦收成八分诗以志事【己酉】湖南土性别与麦不相宜种植每勤劝青黄颇借资【浦霖奏湖南地土多不宜麦向来种麦之处止有二十四州县自后茶陵等五州县间种二麦本年又劝谕武陵华容二县亦令试种兹现陆续登塲合计三十一属麦收实有八分当此青黄不接之际扵民食颇资接济】八分中稔报卅属万民怡近逺及迟早一心十二时御制河南巡抚梁肯堂报二麦收成九分并雨旸时若
　　诗以志慰【己酉】
　　迤北伊南夏收定絜长补短九分余【河南巡抚梁肯堂奏二麦实在收成分数开封归徳彰徳卫辉四府及汝陕二州所属州县皆八分有余懐庆河南南阳汝寕陈州五府及许光二州所属州县皆九分有余合计通省二麦实有九分等语】宜旸麰麦回青免足雨黍禾助长【上声】如【又奏称据开封等九府四州禀报扵五月初八九暨十四十八十九并二十二十一二等日各得雨自一二寸至六七寸及深透不等早禾得此泽滋培倍见畅茂晚田亦俱及时播种此时二麦早已登塲足称丰稔粮价平减闻之殊堪欣慰】何幸其逢遥庆彼略嫌将过近厪予【京畿春雨优渥自四月十二日以后晴霁逾月望泽正殷五月廿四日喜得甘旋即放晴于未收之麦及禾黍益滋饱满生发日来积隂雨势绵宻未止又恐过多扵已收之麦有碍晒曝未免为之厪念耳】三朝间顿殊愁喜【昨北至还宫斋戒凭舆厯览已收之麦既得晴霁晒曝弗虑发芽未熟之麦及大田得霑时雨更资充实芃茂实为欣喜今日又逢绵雨恐致过多三日间愁喜顿殊信乎为君之难也】可识君难直笔书
　　御制四川总督李世杰奏报麦收八分余及雨水情形
　　诗以志慰【己酉】
　　川省年年幸屡绥向称湖广尚过之【向称湖广熟天下足而四川近年以来屡获丰稔产米尤多下防之江广各省咸资转运接济不啻过之】麦麰秋报八分稔黍稻雨经一尺滋【兹据李世杰奏川省二麦播种早者三月内即经结实其次于四月间均各黄熟核计九分者顺庆叙州潼川嘉定四府达州忠州二直州叙永一防八分有余者成都重庆夔州龙安寕逺保寕六府眉州卭州资州绵州茂州酉阳六直州石砫一防八分者雅州府泸州直州及理畨防合计通省麦收实八分有余又四月十七八九及二十二三四等日各属普得甘雨入土深透现在早挿禾苗已经长发余亦栽种齐全弥望青葱民气欢畅等语】可望农功符筑纳自然民气叶熙怡盗风息内畨驯外【前川省嘓噜贼匪最为民间之害自大加惩创以来地方官俱知实力缉办有犯必惩近年闾阎安靖盗风乆息其沿邉各土司畨夷等自大小金川平定后输诚向化共享太平民生其间实为乐土也】乐土苍生惬绻思
　　御制云南巡抚谭尚忠奏报秋禾收成九分余诗以志
　　慰【己酉】
　　滇黔虽极逺有社稷民人黔既奏丰遇【昨贵州防抚布政司汪新奏贵州通省秋收九分有余】滇随欣稔陈【前谭尚忠奏云南省自八月初旬以来晴多雨少暄润得宜秋禾颗粒益臻饱满现届成熟之际据各属所报收成分数八九十分不等约计通省总在九分以上等语】风淳政简处灾少获多辰深幸邉氓福慰余增惕寅御制江苏巡抚闵鹗元奏报麦收九分有余诗以志事
　　【己酉】
　　逺方前奏近翻后则以询查转致迟【湖南湖北浙江江西等省麦收分数早已奏到江南省道近转迟因闵鹗元前奏仅分江南江北而扵总散数目均未声叙明晰因传防查询今日始据覆奏】江北江南稔概矣分多分少数【去声】牵之【前据闵鹗元覆奏大江南北二麦收成十分者长洲元和等二十四州县防收成九分有余者潭水丹徒等九县收成九分者上元江寕等二十七州县防合计通省麦收九分有余等语】九仍余也诚民幸黄实接焉庆嵗绥不独斯乎频吉报【今嵗各省奏报麦收率在八分以上】戒盈慎满益夔夔
　　御制山西巡抚海寕奏麦收九分有余并雨水情形诗
　　以志慰【己酉】
　　甘霖通省遍二麦九分收【据海寕奏晋省麦收分数临汾等八州县约收十分有余榆次等三十一州县约收十分阳曲等十九州县约九分有余襄垣等二十四州县约收八分懐仁等四防约收七分有余归化等四防约收七分合计通省麦收共九分有余又据奏山西省城扵闰五月初四初七等日两次得雨入土深透并据九府十直州所属州县及归绥道所属各防陆续报到同于此两日内得雨自四五六寸至深透不等该省麦收既已丰稔而秋田更获甘膏农民欢忭览奏深为庆慰】目下青黄接田中禾黍稠三秋时尚逺四鬴语权休【近据各省奏报多称大田可望丰收戒之在满祗益増惕耳】不独晋省尔寰区谦巩求
　　御制山东巡抚长麟奏报收成九分有余诗以志慰【己酉】北省虽然赖麦秋大田究以重秋收曰曰雨庆时若我黍我禾胥获稠【长麟奏本年东省地方雨优霑晴暄应各处秋田无不乗时普种虽间有低洼地亩因雨水连绵不无稍减分数而髙阜平衍之区均属一律畅茂倍极丰蔚现在髙粱早谷业己次第刈获豆子晚谷棉花黍稷等项亦皆累累秀实俱为稔足据各属禀报约收分数济南武定青州莱州四府属均有十分兖州东昌曺州登州四府属均九分有余泰安沂州济寕临清四府州属约八分有余合计通省收成约九分有余等语东省今春麦收已获上稔兹秋收又复九分有余披览之下深为欣慰】各属笇称九分賸一心慰觧万民愁守谦戒满盟恒念广为【去声】寰中愿更悠
　　御制河南巡抚梁肯堂江西巡抚何裕城各奏报秋收
　　八分有余诗以志慰【己酉】
　　发奏不同到日同是因近逺速迟通【江西河南各报秋收分数江西以六月二十日发折河南以七月十二日发折道有逺近是以同日奏到】西江自以稻为重北豫斯称禾实充各属虽然非一致八分总可号中丰【何裕城奏江西早稻收成分数八分者四十七防州县九分者三十二防州县合计通省八分有余梁肯堂奏河南秋禾约收分数九分者十四防州县八分以上及八分者五十九州县七分以上及七分者三十五州县合计通省约亦八分有余两省俱获中丰可为农民庆慰】南瞻岂不共民庆戒满正殷益惕衷
　　御制直总督刘峩奏报秋禾收成八分诗以志慰【己酉】今年多稼本期丰秋雨失暄粒未充【春夏间直雨泽优霑禾黍均资茂畅原可期普获丰收至交秋后雨水乃多颗粒未能饱绽致减分数兹据刘峩奏永平等五州府约收八分有余顺天等九府州防约收八分河间五府州县约收七分有余通计合属约收共有八分等语是犹可称中稔也】深惜十将二分减致看禾与黍胥同虽然尚可称中稔未敢因之满一低处究怜遭漫溢【刘峩并奏地形低洼之处间有被淹浸者因命详查饬属妥为抚恤毋致一夫失所】频烦申谕恤民穷
　　御制湖南巡抚浦霖奏报早稻收成九分有余诗以志
　　慰【己酉】
　　昨嵗即称丰今春麦登稔兹值早稻收复九分余审【浦霖奏湖南通省早稻收成分数计七十四防州县内除永绥桂东二防不种早稻外其余收成九分有余者二十六防州县九分者三十一防州县八分有余者十县八分者五州县合计通省实共九分有余现在粮价平减民情恱豫等语该省去嵗秋收九分有余今夏麦秋收成亦有八分兹又报称上稔实属屡丰优扵他省】何幸湖之南绥屡霑
　　恩甚亦不惟此方各省奏章品雨率以时熟多鲜灾祲【叶　今嵗各省秋收分数俱约在九分上下间有被水之处山东惟防隂一县江苏惟睢寕等七州县安徽惟泗旴二州县河南惟永城等四县直则清苑等四十余州县多因濒河低洼至被淹浸遂成偏灾然统计各省州县不及二十分之一已即令各督抚加意赈恤当不致有失所】遇此实厚幸持盈益增凛
　　御制陜甘总督勒保奏报夏禾收成九分诗以志慰【己酉】去嵗八分今九分偏灾更幸畧无闻【去嵗甘省秋成八分有余其偏被旱之平凉等州及被水之平罗县属即经降防将应徴正借钱粮及旧欠钱粮草束槩予缓徴以纾民力兹据该督勒保奏甘省今年雨旸应时田禾畅茂夏禾现已登塲计巩昌等五府州收九分有余兰州等三府州收九分庆阳等五府州收八分有余合计通省共收九分现在雨水调匀秋禾可期丰稔等语是分数既优于去年而更无偏灾待恤之处实为该省闾阎额庆】闾阎诚庆衣食足老幼兼辞赈恤勤地瘠民贫处稍救赋徴租纳政休纷西瞻额手仍申祝绥屡惟希意笃殷
　　御制广东督抚福康安圗萨布报早稻收成八分有余
　　诗以志慰【己酉】
　　七闽春雨微愁短东粤隣疆并【去声】繋情九十属州兹合计八分余稻报收成【福康安图萨布奏广东早稻收成分数内九分者四州县八分有余者一十六防州县八分者五十四州县七分有余者十一州县七分者六州县合计通省收成八分有余现在中晚稻亦俱发生畅茂山后雨泽应时秋收可并期丰稔】夏秋为泽设时若中晚之登更冀赢擘奏嚢能勿称慰慰哉益畏慎持盈
　　御制山西巡抚海宁奏通省秋收九分有余诗以志慰
　　叠去嵗韵【己酉】
　　各省收成忖度中欣瞻三晋报登丰较于去嵗分增一【晋省去嵗秋收止八分有余兹据海寕奏今嵗秋禾约收分数内十分者榆次等二十七州县九分有余者阳曲等三十四防州县九分者浮山等二十二州县八分有余者吉州等四州县七分有余者寄岚等十三防州县七分者右玉等十防县合计通省约收九分有余以去嵗较之庶称上稔】实幸吾民气自充知节俭方勿虑别计三九处定能同怜他好乐毋荒戒蟋蟀三章纪国风
　　御制四川总督李世杰奏报早晚收成九分以外诗以
　　志慰【己酉】
　　来鲜遇偏灾防今嵗收成赢九分早稻已登晚禾实夜霖常渥昼晴欣【李世杰奏川省早稻于六月间收获大半至七月初旬已一律收齐其晚稻杂粮八月望前普可登塲约计收成在九分以外且喜常得雨多在夜间而日间大半晴霄是刈割更得及时民情极为悦豫】淘塘髙下为蓄计潴水冬春备灌勤【又据奏该省雨水调匀不特田禾结实饱满农民并深淘塘堰广为潴蓄以备冬春灌溉之用似此殚力田畴逢登虑歉宜获盈寕之报矣】似此逢丰预虑歉良农辛苦惬披闻
　　御制湖南巡抚浦霖奏报中晚二稻收成九分诗以志
　　慰【己酉】
　　早稻已曾九分获今称中晚亦如斯【前据浦霖奏湖省早稻收成九分有余已有诗志慰兹复奏中晚二稻接续登塲计收成九分有余者三十三防州县九分者二十五防州县八分有余者二十州县八分者六县合计通省实有九分该省连嵗稔收积贮本属充盈今嵗又逢三稻丰穰民苗乐业览奏益深欣庆】手加额何修遇目与心驰幸不期富以教之言且置满招谦受理应思秋霖更报渥荞菜【又据奏该省秋日晴爽收敛甫毕扵八月十七八九等日省城宻雨优渥并据各府州报晴雨均调得以及时赶种冬荞油菜农民无不欢恱】南望诚欣诚畏寅
　　御制陜西巡抚秦承恩奏报秋禾收成八分有余诗以
　　志慰【己酉】
