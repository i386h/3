<!-- { "loadSidebar": true } -->
　　圣徳覃敷万国归心而拱极
　　皇龄衍庆八方効祝以朝宗航海梯山玉帛来同于禹甸望云就日冠裳率舞于
　　尧阶喜溢寰区欢腾海表钦惟
　　皇帝陛下
　　夀齐天地
　　福被乾坤合九有以享王久洽
　　绥懐之徳履
　　万年而悠久益増
　　曼羡之庥率土欢呼普天称庆【臣】穆毎值梯航之嵗但
　　深拜舞之心今
　　天朝纯嘏用锡方照临普而日月长在下国职贡以时
　　则风雨调而年嵗稔爰赍方物防蕲
　　椿算之崇恭祝
　　圣禧聊献葵倾之悃谨遣陪【臣】紫巾官向处中正议大
　　夫郑永功等薫沐奉
　　表叩祝
　　万万年之庆外恭进金鹤形一对鹤蹈银岩座各全五爪龙盌三十个五爪龙盘三十个花素蕉布一百五十疋防画围屏一对围屏笺五千张福夀笺五千张锦扇二百柄薄修琛賮之末愧阻蹈抃之班遥企
　　恩晖有如躬叩伏愿
　　防运长亨
　　夀图孔厚
　　圣而益圣溥徳泽于环瀛
　　年复加年备绥成之茀禄【臣】无任瞻
　　天仰
　　圣欢喜颂祷之至谨奉
　　表称
　　贺以
　　闻
　　暹罗国王郑华遣陪【臣】朝正预庆
　　万夀是年秋复陈祝如礼
　　暹罗国王【臣】郑华诚惶诚恐稽首叩首
　　大皇帝陛下万嵗万嵗万万嵗伏以
　　圣徳崇隆备膺乎位禄名夀
　　皇仁溥博大沛乎南朔东西普天之下沐化日而景光华重译之邦测海水而修职贡况【臣】身沐
　　鸿恩荷受藩封敢不敬献菲诚以効芹曝兹期值年贡
　　偹物表防而尤难遇者欣逢
　　圣天子
　　万年正夀共祝华封九州陈玉帛之辰万国拜冕旒之日鳯仪兽舞成天上之箫韶鲽水鹣林极人间之翔泳【臣】忝叨
　　荫庇际斯
　　吉祥泰运宜应亲自航海赴京泥首阶次祝
　　嘏称觞方遂所愿但僻处重洋职守难离只得朝北辰而叩祝隔南瀛以拜扬兹备年贡方物外另备庆
　　祝
　　万夀方物一分特遣使【臣】丕雅史滑里逊通那赤突帕防汶悉呢喔抚突朗抜察那丕汶知突汶丕匹洿遮办事代躬泥首匍赴
　　金阙叩祝
　　万夀无疆【臣】不胜荣幸感激之至谨拜
　　表以
　　闻
　　广东巡抚【臣】郭世勲谨
　　奏为外夷祝
　　嘏情恭折
　　奏请
　　圣鉴事本年七月十一日准暹罗国王郑华咨开下国
　　于上年遣使呈进例贡附呈庆祝
　　万夀贡品业蒙转
　　奏钦奉
　　谕防令将
　　万夀贡使一并于年底到京俟新正颁
　　诏时准其同伸叩祝
　　皇恩髙厚感激无涯惟是致庆愧未应期心切惶悚兹耑具表文方物遣陪【臣】等恭赍应期赴京随班叩祝
　　圣夀俾小国未使得瞻
　　王防之盛尤深庆幸【臣】等察核情词倍极尊亲之戴其欢欣踊跃实出至诚所有暹罗国吁请贡祝合先奏
　　闻并将该国王表文咨文译呈
　　御览伏乞
　　皇上睿鉴谨
　　奏
　　暹罗国王【臣】郑华诚懽诚庆稽首叩首上
　　祝
　　大皇帝陛下万嵗万嵗万万嵗伏以
　　夀宇禧凝人献华封之祝
　　熙朝瑞霭数添海屋之筹
　　轩纪八旬之庆攸长
　　箕畴五福之隆大备跻堂酌斚谊尤切于外臣航海奉
　　琛诚实深于下国【臣】忝受
　　皇恩深重因职守海隅不能亲自赴京祝
　　嘏然身处南瀛心拱
　　北极葵向之私弥为亲挚是以前附例贡预展庆贺万夀之诚荷蒙
　　圣谕准其新正叩祝兹耑敬具金叶表文一道大夀烛十对驯象一对及各方物特遣使臣拍簮令思逺那末蚋刹秃疎越理买抵屋八秃等赍诣
　　京师匍伏
　　金阙代躬泥首恭祝
　　万夀无疆借申颂祷之忱俾预
　　王防之盛【臣】不胜欢幸感激之至谨拜
　　表以
　　闻
　　廓尔喀国长拉特纳巴都尔遣畨目入觐恭献
　　夀经元旦随班预祝
　　万夀如礼
　　礼部谨
　　奏为
　　奏闻事窃查廓尔喀遣来头目人等已于嵗前到京于
　　十二月二十一日在
　　西苑门外恭觐
　　天顔节次蒙
　　恩宴赉本年欣逢
　　皇上八旬万夀【臣】部恭请举行元旦朝贺礼仪照例令该头目人等随班行礼俾得同伸末悃叩祝
　　鸿厘为此谨
　　奏
　　大头目二名　巴拉巴都尔喀哇斯　哈哩萨野小头目六名　怎达克徳哩　僧克墨呢喀哇斯布底巴拉喀哇斯　碧玛哩碧喜扎　巴尔底满巴碟　巴拉碧尔喇野
　　散畨十七名
　　御制咏廓尔喀所进贝叶经用乙夘咏贝叶经诗韵【庚
　　戌】
　　戊申藏事费亲裁廓【尔】喀归诚息战赅【前嵗廓尔喀侵扰后藏边界命鄂辉等率兵往讨彼一闻大兵将至遂即逺遁继又悉其有屈抑未伸因治庆林等阻不以闻之罪于是廓尔喀中心感服即愿归诚降顺可谓不战而屈人之兵者矣】爰以锦函进葵表先之贝叶出莲台痕都别部隔遥逺信使昨年始到来【廓尔喀乃厄讷特可克防都斯坦之别部距京师将二万里自去嵗夏初鄂辉等具奏廓尔喀情愿归顺降防允其入觐今彼所遣大头人巴拉巴都尔喀哇斯等于嵗内嘉平望间始到京】因识一仁物可格似胜千旅力为摧畨僧有目迷空雾【贝叶经出厄讷特可克即释迦宣教本处卫藏不多见也内府只弆一部逮此而雨京师虽多卫藏喇嘛僧然所识皆畨字至厄讷特可克之梵字率不能识非智慧聪明深解梵义者不能昔惟班禅额尔徳呪及章嘉国师识之内府旧弆梵字无量夀经即章嘉所检出者今阅贝叶经文与旧者同故知为无量夀经也】梵帙无声演法雷却与旧藏成合璧三乗于是絜宗荄
　　四川甘肃土司恭祝
　　万夀是月十三日叩觐于
　　避暑山庄仍入京称庆如礼
　　署四川总督【臣】孙士毅等谨
　　奏为土司头人进京庆祝
　　万夀恭折奏
　　闻事窃照本年川省各土司年班入
　　觐前奉
　　谕防令各土司等于七月底到京与安南暹罗等国一同朝贺瞻仰祝厘盛事等因钦此【臣】等当将川省西南两路所属各部落土司按其应行进京班次分别调并恭折
　　奏请带领进京仰蒙
　　俞允兹据各该处土司头人等以本年恭遇
　　圣主八旬
　　万夀欢腾中外重译来朝为普天同庆之
　　昌期实千古难逢之
　　盛典各土司受
　　恩深重莫不愿効
　　嵩呼逺近争先纷纷吁请在该畨等情敫瞻仰羣思赴
　　京祝
　　厘均出至诚惟是部落既多逺近不一未便概从所请【臣】等酌将未届班次住居较逺者善为抚谕令各管束畨众安静住牧归于下次班内赴京其本年应届进京者饬令如期就道谨照四十五年前赴热河恭祝
　　万夀所带各土司数目酌定现已派调松潘建昌所属之明正穆坪瓦寺穆里静州冷边巴塘等正副土司七员名鄂克什从嘠克绰斯甲布莎谟丹巴卓克采东科尔里塘巴旺布喇克迪徳尔格忒土舍大头人二十一名金川之河东河西八卦碉别思满汗牛杂谷五寨屯备弁八名土千户内之云昌包子寺麦杂蛇湾寒攀起敏五员名约共二十余处共土司土舍大小头人四十余名届期仍照上次分起行走沿途需员照料查川省现蒙
　　恩防着派道府丞倅将备各员随同班列以申祝嘏【臣】等啇酌即于此项人员内防选熟悉畨务者就便带领均于八月初五日以前至京俾各畨等妥适遄行以期仰副
　　圣主体防懐柔之至意合先恭折防
　　奏伏乞
　　皇上睿鉴谨
　　奏
　　明正宣慰司甲勒徳侵遣伊子甲木叅诺尔布穆坪宣慰司甲勒叅纳木喀　穆里安抚司桑
　　结扎布　穆里土舍胡图克图阿旺巴勒丹甲木错　瓦寺安抚司索诺木永忠　冷边长官司周廷栋　静州长官司董勤什　巴塘宣抚副土司成勒春丕勒　鄂克什安抚司丹怎嘉木错遣土舍安多尔　莎谟宣慰司丹巴遣头人阿拉　卓克采长官司聂噶尔布木遣头人呢玛卑勒　丹巴长官司棍噶丹怎嘉木错遣头人那木嘉勒东科尔长官司胡图坚图巴根敦嘉木错遣头人喇嘛伊吉　控萨安抚司防勒丹纳木扎勒遣头人衮布防聆　里塘宣抚司阿郤错氏遣大头人扎什登珠布　巴旺宣慰司雍中嘉勒遣头人扎什嘉勒　布喇克廸宣慰司阿多尔遣头人沙嘉多尔结布木　云昌寺土千户索诺木　包子寺土千户索诺木　麦杂蛇湾寨土千户防旺雅寒攀寨土千户喇嘛嘉木　起敏寨土千户曽相干堡寨土守备嘉木错扎布　丹巴　别思满
　　土守备琅尔结　汗牛土守备棍噶　河东土守备丹巴西拉布　河西土千总僧格　明正头人登珠扎布　小头人甲噶多尔济　穆坪宣慰司甲勒叅纳木喀之子丹怎旺嘉勒　穆坪头人包上宾　小头人包添华　穆里头人舍拉布嘉勒灿　罗布藏索诺木　瓦寺土舍索诺木文锦头人罗嘉勒　冷边头人周玉山　静州头人伊济塔尔　巴塘头人阿苍　鄂克什头人琳亲塔尔　从嘠克小头人僧格　绰斯甲布小头人果郭特
　　陕甘总督【臣】勒保跪
　　奏为土司恳请叩祝
　　万夀恭折奏
　　闻事据甘肃布政使蒋兆奎详据洮州土司世袭指挥
　　佥事杨宗业呈称宗业世受
　　天朝豢养
　　深恩自乾隆四十六年承袭土职仰荷
　　赏加正三品顶带并蒙
　　赏戴花翎感激
　　鸿慈十载以来涓埃莫报本年恭逢
　　皇上八旬万夀普天同庆宗业幸际
　　昌期实深欢忭用敢沥情恳
　　奏请俯准进京叩祝以伸蚁悃曷胜荣幸等情到【臣】伏查各该大小土司仰蒙
　　圣主绥辑懐柔
　　恩同覆载乾隆五十一年庄浪土司鲁璠恳请入觐经前督【臣】奏准随同回城伯克进京并钦奉
　　上谕嗣后该省各土司有情瞻觐者俱赏给驲廪以示体恤等因钦此钦遵今该土司杨宗业因欣逢
　　皇上八旬万夀情殷祝
　　嘏吁请进京察其情意寔出至诚理合据情
　　奏恳可否准其前赴
　　阙廷随班叩祝之处出自
　　圣恩如蒙
　　俞允容【臣】饬知该土司俟本年各回城伯克赴热河恭
　　祝
　　万夀时即令该土司随同行走俾伸诚悃为此恭折具奏伏乞
　　皇上睿鉴谨
　　奏
　　台湾生畨恭祝
　　万夀是月十三日叩觐于
　　避暑山庄仍入京称庆如礼
　　御制台湾提督奎林布政使万钟杰奏报生畨防请赴
　　京祝夀诗以志事【庚戌】
　　生畨巢内山化外教无颁靖逆嘉力助朝正厚赐还【前福康安等带兵剿捕台湾逆匪林爽文荘大田内山生畨均知向化协同捜捕俾凶渠不致漏台湾平定后屋鼇等社生畨于五十三年腊月入觐朝正因优加宴赉遣还】路三胥羡社呼万愿随班【兹奎林等奏北路之狮仔等四社中路之八洞関等四社南路之望仔立等四社共生畨头目十二名恳请赴京祝万夀于三月内风浪恬静时内渡等语】虽曰弗闗政国威鬯海寰
　　台湾提督【臣】奎林等谨
　　奏为台湾生畨吁请赴京
　　庆祝恭折奏
　　闻事窃照防湾各社生畨自上年春间由京回社之后
　　据道府禀报该畨等得觐
　　天顔霑被
