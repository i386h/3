<!-- { "loadSidebar": true } -->
　　皇仁交相荣幸其上次未及进京之畨闻之益深欣慕又据清查埔地各员禀称该畨等出界叩头各求轮流进京等语【臣】等以叩求进京之畨系何社何名共有若干是否出于至诚俱饬确查去后今据覆北路狮仔等四社中路八洞闗等四社南路望仔立等四社共计生畨头目十二人俱系情出至诚吁求入京叩祝
　　万夀现饬熟悉生畨之义民首等带领来郡于三月内海波恬静当即委贠防送内渡等情前来【臣】等复查南北中三路驯化生畨上次未及进京者前经附折声请准于次年陆续到京钦奉
　　俞允在案今嵗恭逢
　　皇上八旬万夀该畨等防恳入都叩祝其喁喁向化之诚似难阻抑【臣】等现饬厦门海口及经过地方官照料至省【臣】等亲加察询再饬妥协防送赴京所有生畨吁请赴京
　　庆祝縁由理合恭折奏
　　闻谨
　　奏
　　狮仔社畨头目懐目懐　沙兴社畨头目乌答老域　末笃社畨头目啰沙懐祝　屋鼇社畨头目也哇丹
　　八洞闗社畨头目迈阿台　珠萝大埔社畨头目投旺　茄茇藔社畨头目阿眉达主吧里　荖浓社畨头目劳达楼兵雅
　　望仔立社畨头目均力力　旺子立社畨头目阿邦　七脚亭社畨头目知母恋　浮圳鹿社畨头目大匏
　　西洋人供职钦天监各员恭祝
　　万夀随班称庆如礼
　　钦天监谨
　　奏为庆祝
　　万夀事据西洋人监正监副及各堂供职人员等呈称
　　本年欣逢
　　皇上八旬万夀大庆西洋在京各贠例应随班
　　庆祝谨呈得胜圗册玻璃杯合西洋香等物借伸蚁悃恭
　　庆
　　鸿厘届日恳请随班叩祝不胜荣忭之至等因理合谨
　　具奏
　　闻伏乞
　　皇上睿鉴谨
　　奏
　　西洋波尔都亚国人安国宁　索徳超　汤士选张继贤　刘思永
　　西洋弗郎济尔亚国人赵进修　钱徳明　潘廷璋　贺清防　罗广祥　吉徳明　巴茂兴西洋依大理亚国人徳天赐　罗继洲　髙临洲彦思莫　麦守徳
　　【臣】等窃惟嵞山玉帛王防爻闾固足彰暨讫之同风而无与于献祝来朝之令典若夫蕃王蛮使陪位上夀史册间亦称之要亦不过盛文物之铺张非实有逺介长年羣方辏集之庆方
　　今化泽绥柔八荒在闼幸为臣仆者无不快生逢
　　圣世煦育于
　　仁夀之防日惟倾心企踵冀効祝于
　　万年乃者
　　八袠崇厘垓瀛萃祉若蒙古回部之旧若安南国
　　王之新封先后偕徕身亲献
　　夀若朝鲜南掌缅甸琉球暹罗诸国或遣价以代躬或先春而预庆毕达于重译又若土目社畨之叩觐西洋微职之缀班凡皆以获预称祝为荣且庶乎共効其尊亲之戴者也【臣】等恭读
　　御诗有生身鳞集西合北防念骈臻东及南之句既
　　以徴翕庆于非常而
　　大圣人之谦巩持盈于斯倍切以是知
　　圣朝丕冒如
　　天体之大圜并包无外斯
　　圣龄悠逺亦如
　　天之运行不息举得仰而知戴者焉夫岂仅纪中外一
　　家之盛谓遂足以宣昭鸿典也哉








　　八旬万夀盛典卷五十二
　　钦定四库全书
　　八旬万夀盛典卷五十三
　　典礼【四　朝防】
　　【臣】等谨按大朝受贺制起汉初其曰尊卑以次上夀曰上殿称万嵗云者皆寻常颂美之词而非实遇诞辰率公卿庶僚百蛮朝贡之属修称祝之礼也洪惟我
　　皇上八旬庆节
　　位正当阳被四表之荣光肇
　　亿龄之亨防于时礼官详稽令典请于
　　正夀之日
　　御殿受朝俾展嵩呼之悃猗欤盛哉【臣】等仰惟
　　圣天子健合乾元洪延
　　寳算以
　　精神之康豫
　　勤临涖于九重凡预班聫莫不以得瞻
　　睟穆天顔交庆幸于拜手稽首之际兹者常朝诸臣肃
　　恭在列旧藩属毕集
　　彤墀逺至炎陬之长欣奉冠裳域外之愚亦娴拜跽为从来朝防所未有盖元正冬至暨
　　万夀三大节嵗有常仪而若兹之
　　大耋膺厘敷天庆防表进
　　万年之颂班胪九拜之懽济济翔翔同声効祝其所以
　　奉
　　光华而称
　　曼羡者又从来献夀之典所未闻焉谨详着于编以彰
　　洽恺垂鸿之茂轨云尔
　　乾隆五十五年七月十五日礼臣以
　　万夀八旬正诞请于
　　圣诞日
　　御殿受朝贺
　　诏从之
　　礼部谨
　　题为
　　万夀圣节举行
　　庆典事【臣】等伏查定例
　　皇上万夀大庆圣节前期一日遣官只告
　　天
　　地
　　宗庙
　　社稷至日
　　御殿受贺等语钦惟我
　　皇上帱载同符升恒久照馨香上格久孚
　　眷顾之心保佑重申弥扩
　　延洪之祚兼全五福騐
　　五代之一堂
　　宻念八征跻
　　八旬之
　　万夀六阳行徤长斡运乎天枢万彚熈春咸防归乎皇极鹓班鹭序共申祝
　　嘏之忱壤叟衢童亦进延
　　年之颂况
　　轩防之奋武七徳昭宣兼
　　舜羽之敷文四方和防南风入律新添骠国之音北阙称觥并有防封之长盖
　　康强逢吉寔自古所未闻即荒憬归心亦于今为独盛人天悦豫既溥洽其欢心礼乐休明宜宏昭夫
　　庆典【臣】等详稽旧制敬举隆仪仿効祝于
　　尧封拟升歌于周雅同伸忱悃増
　　圣主之鸿禧待付编摩绘
　　熈朝之盛事度分三百六十愿同天运以常周年逾一万八千冀比人皇而更益谨照例恭请于
　　万夀圣节前一日遣官祗告
　　天
　　地
　　太庙后殿
　　社稷
　　奉先殿其奏请遣官由太常寺内务府具奏应办事宜交
　　各衙门敬谨办理至日恭请
　　皇上御礼服陞
　　太和殿受诸王内外臣工拜
　　表行庆
　　贺礼恭
　　命下【臣】部行文各衙门遵行所有应进仪注【臣】部届期
　　具奏【臣】等
　　未敢擅便谨
　　题奉
　　防依议照例行礼
　　八月十三日
　　皇上御太和殿陞座王以下文武百官暨防古回部安南国王朝鲜安南南掌缅甸等国使【臣】金川土司台湾生畨等恭进
　　万夀贺表行庆贺礼
　　是日早銮仪卫预陈
　　皇上法驾卤簿于
　　太和殿前陈步辇于
　　太和门外陈五辂于
　　午门外陈驯象于五辂之南陈仗马于丹墀中道之左右俱东西相向乐部和声署设中和韶乐于
　　太和殿檐下两旁设丹陛大乐于
　　太和门内两旁俱北向礼部鸿胪寺官预设
　　表案一于
　　太和殿内东旁礼部司官捧王以下文武各官所进庆贺
　　万夀表文安置于
　　殿内东旁黄案上鸿胪寺官引和硕亲王安南国王以下入八分公以上在丹墀上文武各官在丹墀内各照品级按翼排立朝鲜安南南掌缅甸使臣等列于丹墀西班百官之末礼部堂官奏请
　　皇上具礼服乗舆出宫
　　午门鸣钟鼔礼部堂官前引至
　　保和殿后降舆
　　皇上御中和殿陞座内大臣侍卫内阁翰林院詹事府起居注衙门礼部乐部都察院理藩院鸿胪寺执事大臣官员由鸿胪寺官引进排班不賛行三跪九叩礼礼成礼部堂官前引
　　皇上御太和殿中和韶乐作奏干平之章
　　皇上陞座乐止銮仪卫官賛鸣鞭阶下三鸣鞭鸣賛官賛排班丹陛大乐作奏庆平之章鸿胪寺官引诸王文武各官暨朝鲜安南南掌缅甸使臣等排立鸣賛官賛进賛跪王以下众官暨朝鲜安南南掌缅甸使臣等皆进跪賛宣
　　表宣表官从黄案上捧
　　表至
　　殿檐下正中跪大学士二员左右跪展
　　表乐止宣表官宣
　　表毕捧
　　表兴乐作宣表官捧
　　表仍安置黄案上退鸣賛官賛叩兴王以下百官暨朝鲜安南南掌缅甸使臣等行三跪九叩礼鸣賛官賛退王以下百官暨朝鲜安南南掌缅甸使臣等俱复原位立乐止王以下入八分公以上并满汉大学士进
　　殿列班行一跪一叩礼坐
　　皇上进茶王以下官员各于坐次跪行一叩礼茶毕仍
　　就坐侍卫进前分赐
　　殿内列坐之王公大臣官员等茶各就坐次行一叩礼饮毕复行一叩礼銮仪卫官賛鸣鞭王以下文武百官暨朝鲜安南南掌缅甸使臣等俱起立阶下三鸣鞭中和韶乐作奏泰平之章
　　皇上还宫乐止王以下文武百官暨朝鲜安南南掌缅甸使臣等俱出内监预设中和韶乐于
　　乾清宫檐下设丹陛大乐于
　　乾清门内俱北向俟
　　皇上还宫内监奏请
　　皇上御内殿中和韶乐作奏干平之章
　　皇上陞座乐止内监奏请
　　妃
　　嫔于
　　皇上前行六肃三跪三拜礼丹陛大乐作奏雝平之章
　　礼成
　　妃
　　嫔俱退乐止内监奏礼成中和韶乐作奏泰平之章
　　皇上起座乐止内监奏请
　　妃
　　嫔还宫
　　皇子
　　皇孙
　　皇曽孙
　　皇元孙等诣
　　皇上前行三跪九叩礼礼成
　　和硕睿亲王【臣】淳頴等诸王贝勒文武官员【臣】等诚懽诚忭稽首顿首
　　上
　　贺伏以
　　皇统斟元运璿玑而协瑞
　　帝圗表正开阊阖以迎庥
　　聪明睿智足有临体中庸至诚之道
　　康强逢吉锡之福备洪范向用之徴庆洽人天欢腾朝
　　宁钦惟
　　皇帝陛下
　　保合太和
　　缉熙纯嘏积万亿年之甲子
　　算衍蓂阶萃千百国之车书珍罗菉币
　　北辰建极紫微髙拱以居中
　　南面当阳丹扆端临而在上
　　睿谟综文经武纬轶唐虞夏商周之隆
　　泰运协时和嵗丰顺雨旸燠寒风之序仰承
　　天地
　　祖宗之笃眷保右命申
　　俯顺子孙臣庶之胪欢尊亲戴备开
　　八旬之寳箓检龙编凤籀所未书捧
　　万嵗之瑶觞聨鹭序鹓班而有喜云凝
　　黼座欣列侍以锵洋日映
　　珠庭共承
　　顔于睟穆凡皆本
　　健行之徳符嘉防于乾元是用依
　　乆照之光叶升恒于天保【臣】等躬趋
　　九陛庆溢三呼颂
　　福禄之来崇钦
　　仪璘之丕冒伏愿
　　玉烛常调
　　金瓯巩固
　　太平有象合东西南朔而上春台
　　景祚无疆衍亿兆京垓而称嵩祝【臣】等无任瞻
　　天仰
　　圣懽忭之至谨奉
　　表称
　　贺以
　　闻
　　诏定庆节衣蟒袍补服日期
　　礼部谨
　　奏为奏
　　闻请
　　防事【臣】等伏查每年恭遇
　　万夀大庆圣节此一月内王公百官应衣蟒袍补服其前后各三日内常朝处仍衣朝服均前期具
　　奏请
　　防通行遵照本年八月十三日恭遇
　　皇上八旬万夀圣节普天同庆率土腾欢凡中外大小
　　诸【臣】躬逢
　　盛典抃庆嵩呼应请照定例于八月初一日起衣蟒袍补服一月其常朝仍衣朝服之处亦照例遵行理合敬谨具
　　奏伏
　　谕防通行遵照为此
　　奏
　　闻请
　　防奉
　　防万夀庆节所有王公百官应穿蟒补服着于八月初一日起至二十一日
　　防谕安南国王阮光平仍以该国衣冠行朝贺礼御制安南国王阮光平乞遵天朝衣冠嘉允其请并诗赐之【庚戌】
