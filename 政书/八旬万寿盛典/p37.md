<!-- { "loadSidebar": true } -->
　　皇上天日照临赦过宥罪导之以所易从示之以所
　　允服遂乃献经设誓
　　锡爵加荣袭王防之衣冠与奉觞扵
　　万嵗可谓诚无不格矣而
　　御制诗犹以我往彼迯我归彼至为慎再三
　　申诫
　　大圣人知防知彰诚所谓不逆亿而自先觉者洎辛亥七月廓尔喀果以与唐古忒私债防嫌复滋扰札什伦布么防之族固不值扫穴擒渠始扬
　　国武然邉畨狡黠非威不慑唐古忒怯懦非兵力不
　　宁爰于是年冬十一月
　　命福康安海兰察等统率劲旅进以次年六月进兵所向无前摧枯拉朽旬日间连克擦木邦杏玛噶尔辖尔甲诸地方收复济咙攻夺碉卡石寨数十座殱获无算径渡热索桥入廓尔喀境克东觉山梁廓尔喀穷蹙乞降经福康安等严檄驳斥复进兵攻取雍雅堆补木集木集以至帕朗古深入七百余里七战七胜殱擒不下五六千人距其巢穴仅百里许一举即可荡平于是廓尔喀遣大小头人赍禀三四通匍叩军门乞求降顺沥陈与唐古忒争端搆衅实不敢有一毫抗拒
　　天朝之意惟求
　　大皇帝如天覆载开一线生路此后永遵法制与唐古忒和好断不敢再有反覆云云并遣大头目防修表贡呈献驯象畨马乐工前来福康安等具以入告
　　皇上睿谟指画重念邉徼生灵同系天朝赤子鉴其悔罪之诚献地之切
　　降防班师纳降时壬子嵗八月二十有二日也【臣】等
　　恭纂
　　八旬万夀盛典适于是时告成表进谨于卷后附载
　　始末以见
　　皇上至诚至明先几烛照万里之外如视指掌万人
　　之情如见肺腑而
　　驭邉怀逺讨叛舍服仰见
　　圣夀逾髙精神益固
　　宸算周详实为亿万禩不易之良法以系庚戌后之事谨撮大畧附识至办降顺各事宜颙俟纂成廓尔喀纪畧再于
　　九旬万夀恭纂
　　盛典时敬谨胪叙云










　　八旬万夀盛典卷二十一
<史部,政书类,仪制之属,八旬万寿盛典>
　　钦定四库全书
　　八旬万夀盛典卷二十二
　　圣功【五附载平定台弯】
　　【臣】等钦惟我
　　皇上干慎事恒以图度先防展大勲而
　　耆神武窃仰窥
　　圣念所勤重审夫周易系所云知微知彰知柔知刚
　　之义平日用之以
　　宅心莅政而更谨持于用兵之时葢由羲画轩韬理通
　　一贯而
　　皇上基以介石之诚应以不终日贞吉之速豫顺以动天地如之其于行师尤着也【臣】等恭志
　　圣功以平定台湾附载
　　盛典良以勒功之制炳燿
　　奎文纪事之编灿陈方畧天下臣民已无不共仰宸谟而惟是近
　　八旬之天子蒇八事之武成诚有如
　　御制记所谓励敬勤以永年者鬯
　　国威而昭
　　帝祉其本端由于此夫以台湾距海一隅受
　　国家百余年爱育渐摩之泽允宜安兹乐土同我太平乃以莠稂间杂致劳我
　　皇上垂念重瀛
　　筹防午夜一举而荡平之其为生民宁谧之庆悉徴
　　上天助顺之符葢至
　　山庄凯席快睹防勲岛社畨丁频随班舞
　　万年之祝胥海隅日出而交忭焉従来书战绩者有如
　　是之炜煌懿茂者哉
　　乾隆五十二年六月
　　防召陜甘总督【臣】福康安至热河
　　行在
　　亲授方畧八月
　　命福康安为将军领侍卫内大臣海兰察为叅赞统兵勦捕台湾逆匪五十三年正月擒贼首林爽文觧京诛之
　　乾隆五十二年八月初二日奉
　　上谕兹特命福康安前来行在面授机宜令其携带钦差闗防驰赴台湾更换常青督办军务即授福康安为将军并授海兰察为叅賛大臣普尔普舒亮为领队大臣并防派曾经战阵之巴图鲁侍卫章京一百余人分起前往领兵征剿至台湾初次调拨及续调官兵已有数万嗣又于广东浙江添调緑营及驻防兵万余名并于福建本省派拨兵六千现又添派四川屯练降畨并扵湖北湖南贵州等省挑备兵数万陆续遄程前往合计徴调各兵不下十余万福康安到台湾后察防情形如以兵力多多益善行添兵若干即一靣檄调一靣奏闻所有应用军需已扵浙江江南江西湖广四川等省拨运米百余万石军饷火药等项亦已广为储备着李侍尧通盘核算妥为经理
　　御制勦灭台湾逆贼生擒林爽文纪事语【戊申】平伊犁定回部收金川是三事皆闗大政各有専文勒太学诛王伦翦苏四十三洗田五是三事虽属武功然以内地怀慙弗芗其説至扵今之勦灭台湾逆贼生擒林爽文则有不得不详纪颠末以示后人者向之三予惟深感
　　天恩蒙厚贶次之三予实资众臣之力得有所成若兹台湾逆贼之煽乱乃卒然而起兵出于不得已而又不料其成功若是之易也葢自康熙二十二年平定台湾之后厯雍正迨今乾隆戊申百余年之间率鲜卅嵗宁静无事而其甚者惟朱一贵及兹林爽文朱一贵已据府城僣年号林爽文虽未据府城然亦僣年号矣朱一贵虽据府城蓝廷珍率兵七日复之不一年遂平定全郡林爽文虽未据府城亦将一年始获首渠平定全郡则以领兵之人有贤否之殊故曰事在人为不可不慎也林爽文始事之际一总兵率千余兵灭之而有余及其蔓延猖獗全郡骚动不得不发劲兵命重臣则予遅速论所云未能速而失于遅予之过也然而果遅乎则何以成功葢遅在任事之外臣而速在筹策之予心故始虽遅而终能成以速非夸言也葢纪其实而已若黄仕简任承恩初遅矣而予于去年正月即命李侍尧速往代常青为总督办军储常青往代黄仕简蓝元枚往代任承恩司贼之事而郡城与仕简弗至失于贼手是幸也是未遅也【黄仕简任承恩既至台湾南北互相观望两月余遂至与贼以暇日以滋蔓幸予于正月初旬值李侍尧入觐即命往代常青为总督而命常青代黄仕简又随命蓝元枚代任承恩是以郝北猷于三月初八日自鳯山弃城败归立即置之于法常青适扵初九日到郡屡挫贼锋郡城得以无失使常青不即到则郡城必失守仕简或被贼获皆未可知是始虽遅而实未为遅也】既而常青祗能守郡城蓝元枚忽以病亡是又遅矣而
　　天启予于六月即自甘省召福康安来热河授之方畧八月初即命福康安海兰察率巴图鲁及各省精兵近万往救诸罗是又未遅也【常青虽固守郡城未能统大兵往救诸罗蓝元枝正筹防剿旋以病亡又幸予于六月内早令福康安来觐热河即命于八月初二日同海兰察率巴□鲁侍卫章京百余人驰赴闽省并预调川湖黔粤精兵近万人分路赴闽维时诸罗被围日乆粮饷火药道梗不能运送若非天啓予□早命重臣统劲旅前往防至缓不济事是常青等救诸罗虽遅而予所办亦未为遅也】福
　　康安等至大担门开舟阻风风畧定而启行又风至崇武澳不能进是又遅矣然而风之际后调之兵毕至风平浪静一日千里齐至鹿仔港是仍未遅也【福康安到厦门于十月十一日自大担门开船被风打回十四日得风驶行半日又以风转遮至崇武澳停泊似觉遅滞然当此风之际四川屯练二千广西兵三千俱至而风亦适利遂于二十八日申时放洋至二十九日兵船齐抵鹿仔港千里洋面一帆直逹其余之兵亦陆续配渡福康安率此生力之兵旬日内顿解诸罗之围继克贼巢生擒逆首是未渡以前若遅而计其成功又未可谓遅也】夫遅之在人而
　　天地神明防佑每以遅而成速视若危而获安有如昔年开惑论所云者予何修而得此于
　　天地神明之锡祉哉如是而不益深敬畏勤政爱民明慎用兵则予为无良心者矣予何敢抑又何忍乎夫用兵岂易言哉必也凛天命屏已私见先防怀永图方寸之间日日如在三军前而又戒掣肘念众劳且予老矣而精神尚健不肻图逸以遗难于子孙臣庻借以展成大勲此非
　　天地神明之佑乎亦岂非弗失良心得防
　　天鉴乎福康安等解围殱贼以及生擒贼渠诸功绩见聫句之诗之序兹不赘言独申予之不得不用武又深惧用武之意如是以戒后世占騐家以正月朔旦值剥蚀为兵戈之象逺者固莫考自汉至明屡逢其事然亦有騐有弗騐【元旦日食自汉迄明有四十七其本系政治废弛及僣窃伪朝无论矣如唐之太宗宣宗元旦日食其年俱宁静无事至宋仁宗四十余年之中元旦日食者四最后嘉祐四年亦无事此其弗騐者也惟寳元元年元昊反康定元年元昊防延州皇祐元年广源州蛮侬智髙防邕州又元代世祖至元二十九年元旦日食是年广西上思州土官黄圣许结交趾为援防防忠州江州及华阳诸县此其有騐者也】若昨丙午可谓有騐矣以予论之千嵗日至可坐而致剥蚀亦可笇而定也既定矣其适逢与不逢原在依稀戃怳之间且亦乏计预使必无也若使之无是为诈也不惟不能避灾或且召灾故史载宋仁宗朝第二次康定元年正月朔当日食司天杨惟徳请移闰于庚辰嵗则日
　　食在正月之晦帝曰闰所以正天时而授民事其可曲避乎夫日食必当在朔可知古称月晦日食者见移闰曲避之説耳至于不得已而用兵惟在见防而作先事以图遅不失于防先速不失于不逹惟敬与明秉公无私信赏必罚用兵之道其庶防乎夫行此数端甚不易矣知不易而慎用兵又其本乎凡军旅事必当有方畧之书书成即以此语冠篇首亦不更为之序矣
　　御制福康安奏大勦诸贼开通诸罗并进攻斗六门贼势溃防信至诗以志慰因改赐诸罗县名为嘉义合县士民守城之忠实堪彰善也【丁未】
