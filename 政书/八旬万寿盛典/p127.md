<!-- { "loadSidebar": true } -->
　　皇上酒行一叩礼献爵大臣进前接爵下仍　　接行一叩礼饮毕仍一叩服补服爵大臣跪接行一叩礼饮毕仍一叩服补服入班坐众皆坐执壶爵官员退
　　皇上进宴尚膳正等举肉馔进并分赐两傍内管领等
　　进酒桌将次
　　手赐酒时侍卫等进酒管筵大臣立视侍卫等递众人酒一巡众皆行一叩礼饮毕再行一叩礼是时什榜等进前奏曲善扑等按次进前演扑各色承应人等陈百戏毕撤宴桌众皆在坐次一跪三叩首奏乐
　　皇上还宫乐止众皆出再入宴王公大臣侍卫执事官
　　等俱穿蟒补服谨将宴图一并进
　　呈谨
　　奏
　　是日
　　皇上手赐巵酒者三十九人
　　睿亲王　庄亲王　怡亲王　阮光平　諴郡王克勤郡王　贡格喇布坦　旺扎尔多尔济　巴图　满珠巴咱尔　拉旺多尔济　旺沁班巴尔拉旺喇布坦　索诺木巴尔珠尔　桑济扎尔云端多尔济　纳斡逹尔济　额尔徳锡尔
　　沙拉扣肯　迈哈黙特鄂三　阿桂　和珅　嵇璜　王　福康安　海兰察　彭元瑞　董诰孔宪昭　朝鲜陪臣二　缅甸陪臣二　南掌
　　陪臣三　金川土司二
　　【臣】等谨案燕喜受祉谓天子以燕礼洽臣下而受福者孔多焉如汉仪之正防止飨近僚唐典之千秋侈颁令甲未足以光国庆而鬯鸿施矣钦惟我
　　皇上励旰食之恒勤酌衢尊而普被茂登
　　耋夀共戴
　　天长自元日以逮
　　正庆之月叠举
　　嘉筵懽饫中外法馔云浆之赐华镫广乐之陈莫不醉饱太平逺谐愉畅矧以
　　圣情写豫式燕又绥
　　御诗五万中无一言及酒而
　　手巵之逮羣下异数频施弥恩周而谊洽斯时洒如
　　肃受忭荷
　　龙光用蕲绰绾
　　万年允亘古未逢之庆夫岂特醹醴酌斗引翼维祺
　　遂足以彰介眉之盛典也乎
　　钦定四库全书
　　八旬万夀盛典卷七十四
　　恩赉【十三　　赏赉一】
　　【臣】等钦惟我
　　皇上宠锡万方庆赏懋徳皆本
　　万年纯健之精神孚
　　恩礼于羣下是以嵗时
　　赉予悉有恒经而逾格之施往往流于既溢所谓天子所予天子命之者义至重也攷史防称觐君之赐诸侯王以下奉皮荐璧玉贺乃以金钱财物荅之其外臣入朝客省赍赐酒食而已或间赐民爵一级授耉老几杖举无闗诞庆令典毋亦陿欤方今
　　夀宇同春虽萌卉肖翘毕涵
　　雨露至于
　　天墀入贺晋祝
　　亿龄不特翔舞班聨咸深愉快即化外之愚田间之陋皆得曲献其衷乃芹曝之悃方愧末由自将而
　　圜盖无私阳春徧及接万里之逺如在堂阶同一视之仁胥霑膏泽一时物赉无算官秩并加工商技艺之微兼施溥逮有余恵焉因以思臣民众庶无时不被
　　圣人之恩则亦无事不防
　　圣人之赐【臣】等既综辑
　　恩赉一门而
　　茂赏之敷复分次胪举益以昭
　　帝王之福为天下之公有申锡于无疆者夫岂缛文之
　　是尚也哉
　　乾隆五十五年秋
　　皇上万寿庆节中外王公诸臣咸预拜
　　赐自七月初九日至八月二十等日叠
　　颁金玉币帛器物茶果有差
　　一
　　赐宗室亲王郡王贝勒贝子镇国公辅国公等二十九人共玉如意二十五柄蟒妆等縀二百六疋帽纬二十七匣大小荷包三十九对瓷漆牙盘瓶盌搬指等一百四十七件及茶果诸品【诏欵　　恩赐分载本门恩诏】
　　一
　　赐满汉文武诸臣京职大学士尚书都统
　　御前侍卫散秩大臣侍郎副都统以下侍卫骁骑校以上等官外任总督将军提督巡抚总兵盐漕织造闗督以下道府将备丞倅弁目等官以上一百九十四人共玉如意八十四柄绸縀等七百十九疋帽纬三百三十匣大小荷包三百三十八对瓷漆牙盘瓶盌烟壶搬指等七百六十件及茶果诸品一
　　赐防古内外扎萨克汗亲王郡王贝勒贝子公额驸台吉塔布嚢等一百六人共玉如意一百三柄朝珠一百四十盘縀锦绸绫氊羢纱葛等一千七百九十疋帽纬三百十二匣大小荷包三百五十对扇一百四十匣瓷漆牙盘瓶盌烟壶搬指等一千零三百十件及茶果诸品
　　一
　　赐回部哈萨克哈密汗王台吉子弟贝勒贝子公台吉副使伯克等三十五人共玉如意六柄縀锦绸绫氊羢等三百九疋帽纬一百八匣瓷漆盘盌烟壶搬指等三百十五件及茶果诸品
　　一
　　赐安南国王
　　御笔诗一章诗扇一柄聨扁一副西湖图一卷木兰秋
　　狝诗一卷嘉符啓瑞图一册
　　御制诗文集二十二函玉佛一尊玉如意四柄玉东方朔一件玉盌二对玉盒一对玉玩二件瑚朝珠一盘银一万两马一匹黄缰一副金冠五顶蟒袍七件蟒妆等縀一百二十七疋帽纬五匣金带一条玉带一条时辰表带钩一副自鸣钟一座带钟时辰表二个大小荷包十二对扇二柄银丝匣九个漆桌二张玻璃珐琅瓷漆盘盌花瓶烟壶等器五十二件砚二方笔墨各四匣绢笺四卷及茶果珍馔诸品　　【特赐冠带袍马等物见谢折】世子一人金冠一顶陪臣员从行人防卫随人管象人等一百五名共大元寳十一个银七百四十两縀绸等六百九十疋布六百九十五疋大小荷包二十二对扇六柄笔墨三十六匣绢笺十九卷香四百五十枝玻璃瓷漆盘盌等一百五十六件及茶果珍馔诸品一
　　赐朝鲜国玉玉如意一柄蟒妆等縀四十四疋貂皮一百张马一匹鞍辔一副砚二方笔墨各二匣绢笺二卷【交来使赍回】正副使书状官大通官押物官从人等六十四人共银一千四百六十两縀绸等一百三十八疋大小荷包二十一对布四十六疋马二匹鞍一副香四百五十枝瓷漆盘盌烟壶等七十八件及茶果珍馔诸品
　　一
　　赐缅甸国王
　　御书扇一柄又扇一柄玉佛一尊玉如意一柄金镶玉亭一座蟒妆等縀一百十八疋玉器六件珐琅炉瓶一具砚一方玻璃瓷器八十三件【交来使赍回】大小
　　头目通事事从役三十人共平定金川战图平定回部战图二分大元寳二十二个小元寳一百个银三百八十两縀绸绢等二百二十四疋大小荷包二十二对扇四柄布一百五十六疋香四百五十枝瓷漆牙盘烟壶等器一百九十二件及茶果珍馔诸品
　　一
　　赐南掌国王
　　御书扇一柄又扇一柄玉佛一尊玉如意一柄金镶玉亭一座蟒妆等縀八十六疋玻璃器十件五色绢一百张五色笺一百张【交来使赍回】头目先目通事后生从役十九人共平定金川战图平定回部战图二分大元寳六个银一百五十五两縀绸绢等一百二十四疋大小荷包十二对扇二柄布一百二疋香四百五十枝瓷漆牙盘烟壶等器一百十六件及茶果珍馔诸品
　　一
　　赐金川畨二品以下至六品土司土弁土舎头人等四十四人共如意二十八柄银九百二十两縀绸等二百九十二疋帽纬八十四匣纬帽二十顶蟒袍补服里衣各二十件朝珠二十盘带二十条大小荷包二十对扇二十四柄靴袜各二十对垫褥二十副瓷漆牙盘烟壶搬指等二百九十件及茶果诸品
　　一
　　赐台湾生番头目带领番子义民首通事社丁等二十一人共縀绸二百十二疋大小荷包三十对布一百九十二疋瓷漆盘盌烟壶火燧等器三百二十一件及茶果诸品
　　八月初七等日西藏达赖喇嘛班禅额尔徳呢及哲布尊丹巴呼图克图噶尔丹锡勒图呼图克图等恭递丹书庆讃
　　万寿各
　　赐佛供珍器币物有差
　　一
　　赐达赖喇嘛玉佛一尊玉如意一柄玉器一件铜铃杵一分云产石朝珠一盘六十两重银茶桶一件银壶一件银执盂一件珐琅瓶一件盘一对玻璃瓶一对炉瓶盒一件玳瑁盘一对大小哈达五十五个绣黄縀袍一件蟒妆縀各二疋大縀三十疋大小荷包四对靠背坐褥一分呼图克图公扎萨克台吉堪布来使等三十三人共玉如意三柄铜铃杵三分云产石朝珠一盘雕鞍一副三十两重银茶桶二件银执盂一件玻璃盘一对瓶十三对盌五对珐琅盘三对瓶一对盌一对大小哈达十四个蟒妆等縀二十四疋大縀一百五十九疋虎皮三张豹皮五张獭皮三张布六百七十疋大小荷包七对
　　一
　　赐班禅额尔徳呢玉佛一尊玉如意一柄玉器一件铜铃杵一分云产石朝珠一盘三十两重银茶桶一件银壶一件银执盂一件珐琅瓶一对盘一对玻璃瓶一对盘一对大小哈达二十个绣黄縀袍一件蟒妆縀各二疋大縀二十疋大小荷包四对靠背坐褥一分呼图克图嵗本堪布来使等二十一人共玉如意一柄铜铃杵一分三十两重银茶桶二件银壶一件银执盂一件珐琅盘三对玻璃瓶二对又一件盌一对大小哈达十四个蟒袍一件蟒妆等縀八十四疋大縀八十六疋布三百五十六疋大小荷包六对
　　一
　　赐哲布尊丹巴呼图克图噶尔丹锡勒图呼图克图及各呼图克图呼毕勒罕堪布喇嘛等一百五十二人共
　　御书金搨金刚经塔一轴玉佛二尊西畨七佛像一分玉如意四柄铜铃杵三十三分时辰表二个大小哈达三十个瓷塔二座珐琅瓶二对盘二件玻璃盌十对玻璃瓷器三十七件妆锦等縀三百八十疋大小荷包七十六对五色香饼四盒香一百五十五束
　　是月十二日噶尔丹锡勒图呼图克图等领喇嘛九百人在福佑寺等处恭迎
　　圣驾共赏银九百两
　　【臣】等谨按桑扈之诗首言人君受天之祜次言万邦百辟之获福攸同由乎宠锡之厚随其等而有加多出常礼之外者也我
　　皇上大庆之期万国朝宗嵩呼辑瑞凡与拜舞彤庭若戴穹苍而亲父母乃荷
　　天顔忭喜珍赐叠
　　颁自宗亲臣属以逮藩服逺人各予以锦绮琼瑶之品祗受咸懽即在黄衣庆讃徕献逺诚亦莫不普诸吉祥徧施多寳盖千古以来无如我
　　皇上之大福则亦无如我
　　皇上之大恩曲逮而弥广预拜
　　赐之荣者允宜钦望外之
　　殊施而窃志亲承之幸则雅诗所称君子万年福禄宜之者有同庆也谨附录安南朝鲜国王谢表以纪欣感之如一云
　　安南国王阮光平奏言【臣】万里趋
　　朝谢
　　恩祝
　　嘏行抵热河
　　山荘幸得瞻拜
　　龙顔抱见请
　　安仰防
　　天语殷肫曲加慰劳赐以佛像如意珍贝骈罗藏镪盈
　　万旋
　　命观太常之乐
　　授尚方之餐恍然如聴钧天如饮沆瀣若乃引对殿门仰
　　亲裁夫铨擢封章
　　奏御诵
　　批答乎丹毫以【臣】愚陋何以当兹荣遇钦惟
　　大皇帝陛下抚御万方至仁焘育此下土臣民所共欣
　　戴于无已者至于待【臣】
　　恩礼千载竒逢三生至幸诚梦想所不到【臣】初进觐即奉
　　赏冠带袍马金玉器玩不可数纪是
　　圣心轸【臣】跋涉之劳而格外加
　　恩也迨【臣】进见于
　　澹泊敬诚殿钦奉
　　宴赏锦防縀防各色又防
　　加赏玉器朝珠锦疋文寳是
　　圣心鉴【臣】肫笃之忱而不以寻常藩封见待也至御制诗文
　　御笔图轴乃天地之大文人间之鸿寳而亦以
　　赐臣其他寳玉竒品膳馐珍味
　　恩赐络绎不絶于道尤且曲徇微情
　　特加异典赐以亲王冠服俾【臣】章采华躬示
　　宠于王防趋跄之列而【臣】之陪【臣】随从人等无一不霑渥赐且【臣】弱息逺在南交遥防
　　恩勅俾正维城自臣至其子若臣莫不戴
　　天地生成之徳古今外藩受知实未有如□之遇也今
　　仰奉
