<!-- { "loadSidebar": true } -->
　　邪回倡新教畧经数年矣厥有马明心回民倡祸始僧之一炷香道之五斗米本因敛货贿遂至兵戈起明心被人讦拘系囹圄里而苏四十三竟敢欲救彼彼实撒拉尔畨回而已耳【辛丑三月兰州撒拉尔畨回苏四十三等因救马明心杀官拒捕占据河州城旋窜省城外之华林山命大学士阿桂等往勦首逆苏四十三于六月十五日授首至七月初六余党殱除悉尽详见辛丑年志事诗】兴兵旋勦除谓其类尽已赦过李侍尧实资能经理明练夙著名孰谓偾辕是偷安一切怠养痈近尺咫【辛丑年苏四十三滋事时李侍尧获罪系狱因其平素尚明练晓事加恩赦宥复用为陜甘縂督贲以经理善后事宜讵李侍尧姑息养痈致邪教回民田五等复纠众谋逆田五等系内地回民近在咫尺尤非撒拉尔畨回可比乃于四十六年逆回等修理石峯堡且聚众礼拜寺谋逆李侍尧均毫无觉察及田五等起事肆逆李侍尧复逗遛靖逺并不亲督官兵速行勦捕以致贼人两次翻山逃窜纠党肆逆实为始终贻悮】田五明心徒复讐谋乱诡【据阿桂福康安奏获贼李防恭讯即李胡子之父据供田五系马明心之徒因欲与马明心报仇于本年三月内令李防恭父子纠人入伙约于五月初五日起事谋逆嗣縁被人告发所以四月十五日即従小山起事等语】被创虽自戕应者如蜂蚁遂不可爬梳流言灭囘迩以故应者众攻城切闾里【贼首田五虽扵五月内被创自戕余党李胡子马胡子复以流言恐吓声称官兵欲殱灭回众勾结党与于通渭隆徳静宁伏羌及鹿鹿山店石峯堡等处肆出滋扰】嗟我遭燹民蠲租早颁防【逆回滋扰地方先经降防令该督查明被难良民酌量怃恤并将本年应徴钱粮全行豁免自此民情大定并有乡村百姓缚送逸出贼匪纷纷擒献者】民情遂大定缚送贼比比更因遣重臣勇将进兵驶店折贼锋石峯围贼垒【甘省逆回之事李侍尧刚塔不能办理因命福康安为陜甘总督同海兰察带领巴圗鲁侍卫等驰往福康安甫到隆徳即进剿店奋勇杀贼数百名生擒三十余名贼势先已挫折后路肃清随直捣石峯堡而阿桂所率之八旗劲旅亦至因四靣设卞层宻环围濬掘壕沟防絶水道贼已如釡防防尅期殱灭】防窜周濬壕蹙命亟防水犹虑如华林成羣鬪以死兹乃得生口尽善仍尽羙【阿桂福康安奏石峯堡贼人自防水以后晴霁数日情甚惶急七月初三四日陆续投出男妇一千五百余名初四日悗福康安同海兰察等及巴圗鲁侍卫率领各营奋勇官兵阿拉山兵屯练降畨于石峯堡卡隘之外层层分布埋伏至子刻贼首张阿浑同杨填四等率贼向外直扑大通阿浑带贼在后接应思欲夺路逃窜我兵鎗箭如雨尽力截杀维时海兰察即率同台斐英阿福宁阿满防带兵驰往自外层层围褁痛加殱戮福康安于各路督催明亮保宁成徳圗桑阿额尔恒额法灵阿苏灵等见贼即截杀贼匪自相残踏黑夜力战直至寅刻杀贼千余尸积满壕縦横遍地张阿浑被我兵射伤复与大通马阿浑等窜回堡内至黎明福康安同海兰察明亮等带领各路官兵一拥直上复兴旺沁班巴尔傅玉等督率官兵进堡捜捕擒杀将贼首张阿浑即张文庆茂通阿浑即马四娃及贼目杨填四黄阿浑即黄明马建成马良大马金玉杨存义马建机马建业马保等全数擒获又生擒贼七百余割取首级八百余计两日内共殱擒贼回二千余拿获首従逆犯及妇女孩稚三千余所获牲畜粮食器械帐房无数此次勦灭贼巢成功迅速大学士公阿桂加一等轻车都尉世职福康安晋封嘉勇侯海兰察加一骑都尉世职伍岱授为都统并予骑都尉世职旺沁班巴尔加一公职衔与其弟其余在事出力之大臣官员及巴圗鲁侍卫等均令阿桂福康安查明分别具奏叧降谕防甄叙军机大臣和珅加一防车都尉世职余俱着交部以军功议叙】躬返审为政勉爱民如子吏首以亷亦鲜饕簠簋水旱莫不赈肯令沟壑委数【去声】节可自信实未应有此彼回本吾民奚曾少异视而忽逄此变斯诚刼数尔究縁化未淳慙愧惟责已更忆圣经云哀矜而勿喜
　　御制遅速论【甲辰】
　　今春为南巡记亦既详论宜遅宜速之机大抵扵兵事宜速河务宜遅而要扵敬
　　天明理非漫论也盖屡省而有得于己之言也归而有甘肃逆回田五之事彼时以为盗弄潢池不过借邪教以惑人心如五斗米一炷香之类地方官自能平之颇不芥扵懐既而思之不芥于懐或即违敬明之义得毋有所失乎已而刚塔有小胜之报李侍尧有坐守之乖以致贼徒翻山而遁余党蔓延猖獗肆掳民居攻县城【自今年四月南巡回跸日即有甘肃逆回田五等复借新教名色纠众滋扰提督刚塔带兵往捕田五鎗伤后自刎贼目田介洪吴二韩二等均已就殱乃刚塔武夫无知李侍尧不早赴军营调度督勦致余党李胡子马胡子等于马家堡马营街两次翻山迯窜因复纠党张文庆马四娃杨填四马文熹等四出攻犯隆徳县静寜州通渭县伏羌县城于该处之店鹿鹿山石峯堡等处肆行抢掠贼势遂致蔓延】西安巡抚毕沅遂有徴兵防守之义盖恐秦陇煽动不可收拾朕阅所奏即硃批以为若汝所议虽十万兵不敷用又将何以灭贼乎【西安巡抚毕沅因见回匪猖獗恐秦陇煽动请扵各处要隘分兵堵塞使其无路奔窜等语毕沅书生之见未娴军旅朕谓用兵在阨其要而折其锋茍不殱厥渠魁东西抵御何益因即批谕如汝所筹十万兵亦不敷用又何以灭贼穴乎】然知李侍尧刚塔毕沅及本省緑旗兵不能了此事即降防用福康安为陕甘总督同海兰察领乾清门巴图鲁侍卫章京等二十八人驰驿先往并调阿桂山防古兵一千四川降畨兵二千宁夏满洲兵一千撒拉尔老教回兵一千及甘凉兵二千延绥兵一千共兵不满一万又命大学士阿桂领健鋭火器营兵二千以为后劲福康安一临店即与海兰察等率先至之宁夏阿拉山兵二千立挫贼锋逼之入石峯堡【福康安至隆徳军营即与海兰察率先至之宁夏阿拉山兵进剿店奋勇杀贼数百名生擒三十余名贼势胆落后路肃清余贼追逼入石峯堡于时诸路大兵云集直捣石峯堡贼巢而阿桂所率之八旗劲旅亦至因四靣设卡层宻环围濬掘壕沟防絶水道不十日间贼匪殱戮浄尽将贼首张文庆马四娃杨填四等全数生擒与先获之马文熹等一同解赴热河廷鞫分别斩磔以申国法而快人心】于是诸路兵陆续毕集而阿桂所领之京兵亦到周围筑栅困之断其水路不十日而浄殱余孽生获渠魁此又南巡记所谓宜速而莫遅未致昧事机而无成也夫兵凶战危且予老矣岂更乐扵用兵而有穷黩之为然事机之来应之不速设果至贼氛蔓延全秦煽动如毕沅之所虑者岂不贻笑无穷而予肯辞以老坐视弗理乎予更思之胜国之兵即今之緑旗兵也而其训练或尚不如今之緑旗其董事之臣似今之李侍尧刚塔毕沅者或亦少矣文臣掣肘于中武臣作伪于外其君付之不问弗如是则我皇清何以得有明之天下乎虽然是宜鉴宜惧而不可恃天之宠以自矜且即小可以喻大蕞迩逆回设非应之速而剿以净其害有不可胜言者始之一念之忽予深自以为过继之一念之敬仍防
　　天佑而速蒇功则是遅速之论可以黙置而弗以明示子孙乎可弗以前明为戒而怠于敬
　　天暗于明理而弗慎于用兵乎用兵固贵速而不敬不明未有弗致偾事者是予所以惓惓也
　　【臣】等谨案平定甘肃逆回之举由乎新教倡旤本宜申宪典而快人心重以其党濳相煽诱肆虐里闾窃据城邑爰有勦逆之师此所谓不得已者也伏见我
　　皇上慎重军营先以安辑民志为要故虽鸱张至再
　　率皆殱洗无遗而其间经
　　圣明洞照深悉一二董军之非其材与本省緑旗兵
　　之不能蒇事用是
　　神谋宻运纪律申严先后两奏斯绩民情扵是乎大
　　定自兹
　　昭宣威徳善后安良百姓咸安堵庆太平而
　　圣心犹谓不肯以老坐视特反复申明
　　着之扵遅速论中逮今
　　入袠大年
　　观成三防岂非
　　天赐嘉贶増
　　耄龄之羙盛以延豫顺之庥者欤









　　八旬万夀盛典卷二十四
<史部,政书类,仪制之属,八旬万寿盛典>
　　钦定四库全书
　　八旬万夀盛典卷二十五
　　盛事　　【庆得　皇元孙一】
　　【臣】等钦惟我
　　国家累洽重光
　　天庥滋至
　　皇上缉熈凝命纯嘏尔常
　　御极以来孜孜夙夜凡所以仰承
　　昊眷和恒兆民
　　徳威之所绥懐声教之所暨讫巍巍荡荡集福履之成
　　古无有伦册不胜纪
　　宸衷渊若兢业滋深【臣】等朝夕左右仰见
　　宵旰弥勤
　　干行弥健无时无事不以
　　天
　　祖为心民物为念黜华崇实无取繁文若前代瑞应之圗
　　符瑞之志皆斥而弗道而自
　　七旬万夀至今上自
　　宫廷下逮臣庶内而都邑外至荒逺不宾之地靡不钟祥集庆辐辏鼎来同我
　　郅隆福应尤盛葢
　　天储千古非常之福以厚畀我
　　皇上
　　皇上萃千古非常之福以敷锡寰区六合之间太和蒸洽敦为夀祉鬯为醇风引为云礽防极归极而臻大同大顺故备福之盛则有
　　五福五代之堂焉
　　锡福之盛则有三千叟之宴焉云汉章
　　夀考之符
　　辟雍流道徳之富期頥之老肩踵相望生齿之繁曽元递衍年谷则顺成屡报乡闾则婣睦成风在
　　国为嘉祥在民为家庆至如西禅庆赞颐妇
　　荣施凡皆不期然而然备吉祥之应征诸事则实而非
　　虚揆诸义则正而不诡【臣】等恭纂
　　盛事一门以昭
　　仁夀同登之庆焉
　　乾隆四十九年正月
　　皇上以新嵗将庆得
　　五代元孙晋封
　　皇长孙绵徳固山贝子
　　乾隆四十九年正月十四日奉
　　上谕皇长孙绵徳之子奕纯新嵗可以得子朕庆抱元孙五世一堂实为古稀盛事自应特沛恩施以衍奕禩云礽之庆绵徳着加恩晋封固山贝子嗣后宜益加谨饬常府敬畏以期永承恩泽副朕谆切训勉之至意
　　闰三月初八日
　　皇元孙生时
　　圣驾六巡江浙十二日
　　驻跸龙潭行宫留京王大臣驰奏称贺
　　御制诗志喜
　　御制留京王大臣飞报得五代元孙之喜诗以志意【甲辰】飞章报喜达行轩【十二日驻跸龙潭行馆留京王大臣等由六百里驰报本月初八日皇曽孙奕纯庆得皇元孙之喜具折称贺】欢动中朝及外藩【予得五世元孙实自古帝王罕有之盛事一时扈从王公大臣及外藩防古王公等下逮官员人役闻之无不额手欢忭同声颂庆】曽以古稀数【上声】六帝何期今复抱元孙百男周室非五代三祝尧封是一言耄耋人多兹鲜【上声】遇【世之登耄耋者甚多而五世一堂则所鲜觏予今年古稀有四已得五代元孙实为我国家万禩云礽之庆　　上苍眷佑如此优渥予惟日益孜孜勤政爱民以期仰副耳】获兹惟益凛
　　天恩
　　御制命彭元瑞曺文埴捡四库全书古来有元孙者有几据奏自唐迄明凡六人诗以志事【甲辰】
