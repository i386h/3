<!-- { "loadSidebar": true } -->
　　戊戌年为三老五更説亦既辟其蹖駮而勒之新建辟雍之碑矣今秋驻避暑山庄检续书之四库全书内文颍集中有三老五更议之篇而挂漏其名因命检文津阁之书乃知为张廷玉所撰憬然忆之事在乾隆戊午为廿七月既阅诸礼毕举之时于视学之前曽向军机大臣等谈及三老五更而咨其可行与否彼时卾尔泰依违其间张廷玉则断以为不可于是奏此议而遂寝其説葢卾尔泰固好虚誉而近于骄者张廷玉则善自谨而近于懦者且二人彼时皆可望登此席者也以今观之则廷玉之议为当设尔时勉强行之必有如廷玉所谓资后人之议者矣若朕戊戌之所谓三老五更説戊戌去戊午厯四十年其事早已忘之葢戊午朕方廿八嵗而戊戌则六十有八此亦足騐四十年间学问识见之效而年少时未免好泥古之意至今则洒然矣兹观廷玉之议与朕之説不约而同树之前旌焉因命并勒辟雍碑以识已学之浅深及弗掩人之善也夫廷玉既有此卓识何未见及朕之必不动于浮言遵
　　皇考遗防令彼配享
　　太庙而临休致归里时乃有求入
　　庙之请此所谓老衰而戒之在得乎朕又以廷玉之戒为戒且为廷玉惜之
　　【臣】等谨案
　　御制三老五更説及三老记辟诸儒之瞀説证经传之明文其义至为精确乃于旧臣奏议之篇事隔数年年犹防
　　记忆而嘉许之益见
　　圣量髙深不遗片善云
　　乙巳元旦
　　奋轧偏欣已盛连对时惟益励干干一堂幸值五代庆两世继开千叟筵独觉防庥逾今古敢忘保泰凛氷渊自惟犹日孜孜者此志持之待十年
　　元旦试笔
　　昒昕曙色晃辰光玉帛太和朝万方
　　累洽重熙百年乆思艰圗易一心长满旬冀授吾嫡子其继应称太上皇能否如斯岂敢必颙乎企矣吁穹苍
　　康熙元载在壬寅六十一年重值新不敢相同夙申愿【忆予践阼之日叩　　天而祝若　　上苍锡嵗至乾隆六十年即当禅位不敢同　　皇祖六十一年也】岂知可防【读作计】庶褆身【即位初年幼竟未计及若至六十年予当八十五嵗后逾五旬方始计及八十五嵗岂易得者然兹竟过古稀去归政之年亦只余十嵗或可副所望惟敬俟　　天佑耳】七旬登夀凡六帝【已见古稀説】五十纪年惟一人【六帝中在位五十年者惟汉武帝一人】汉武却非所景仰宋家髙孝更非论【汉武帝虽尚称有能为之主然失徳颇多非吾所慕若宋之髙宗孝宗国讐未复而遽图逸身未老而称太上皇游宴西湖益堪鄙薄吾岂为之哉】
　　新正幸御园即事有作
　　御园又阅隔年春【上年春自宫中啓跸南巡未至御园】人自依然景倍新虽是髙龄非壮概却欣诸礼竟躬循【昨嵗上辛遣皇子恭代行礼今嵗仰防　　昊贶自元旦行礼朝正及千叟宴礼成后躬承　　大祀康强倍昔得展积诚实深欣幸】轻黄陌栁含韶染嫩緑塍麰待雪皴过午同云浓四宇殷希瑞玉霈膏均
　　啓跸幸避暑山庄即事成咏
　　今嵗京畿若雨旸时巡啓亻例依常天垂澄宇地无蔚青云麦有黄目揽近郊信徼幸心牵逺省益傍徨【幸避暑山庄出大东门仍循向例乘马跸途所见麦陇云黄黍禾芃蔚堪为欣幸惟河南山东等省被旱之区尚未据报普霑渥泽实切傍徨耳】七旬有五仍乘马行健体干励自强
　　至避暑山庄即景
　　避暑年年
　　北郊后登程六百一朝临麦黄黍緑厯怡揽细雨轻隂飒啓吟莅止宵衣旰食处敢忘孙沐
　　祖恩深古稀底是相应者未失由来赤子心
　　题鉴始斋
　　万壑松风侧三间别室居顔之曰鉴始意乃在箴予有望皆如画无闲可读书纪年兹五十成者竟奚如
　　蕴竒斋口号
　　开惑曽经著论辞辟疆二万咏西师古稀天子元孙抱视若多竒有底竒
　　中秋后一日啓跸木兰行围之作
　　夏仲来临【五月下浣至避暑山庄】秋仲行八旬安养【于山庄驻跸两月余】二旬程【木兰行围往返不过廿一日程】如斯游日赏心处却每较晴量雨怦【驻跸山庄以河南山东及淮徐等处望雨又兼运河水浅清口沙淤日驰谕询问而近畿及热河等处又因雨水畧多恐致伤稼兹幸齐豫均得透雨雨而直隷及口外西成获稔稍为慰藉】忘习劳勤北幸畧欣报稔阅西成据鞍数里易舆进【啓跸木兰首顿向常乘马兹据鞍数里即易肩舆以年逾古稀亦不欲勉强也】力不从心老则诚














　　八旬万夀盛典卷二
<史部,政书类,仪制之属,八旬万寿盛典>
　　钦定四库全书
　　八旬万夀盛典卷三
　　宸章【三】
　　乾隆五十一年
　　皇上圣夀七十六
　　御制诗文
　　丙午元旦
　　践阼已周大衍数得年七十六身康敢因莅久忘无逸惟是体干最自强百嵗休和致岂易万民衣食计犹长以兹日慎日増肯作虚言袭庆当
　　新正重华宫
　　青宫吉语仰新春万防颙希福辏轃大衍数周开嵗袠【今为五十一年】同堂代五荷
　　天申东朝颐彼待一九【宁夀宫在乾清宫之左侍归政颐老尚余九嵗亦可称东朝矣虽戏谈诚佳话】此室居之阅六旬【予自十二嵗入居毓庆宫十七娶皇后始居此重华宫逮今六十年矣】设曰重华顾名义瞠乎后矣愧惟真
　　题抑斋
　　重华东璧图书架【重华宫之两厢东为古香斋贮古今图书全部西为抑斋皆向时所题名也】户对西斋翰墨茵忆昔穷经资餍饫即今勤政敢逡巡
　　右坛祈嵗逮斋日【将祀　　社稷坛因进宫斋戒】左殿崇文集讲臣【太和殿之左为文华殿乃进讲所御拟于二月初六日行经筵礼】赐宴命教歌抑戒【经筵后例赐讲官宴而无乐侑席兹特命乐工歌大雅抑戒之章遂以为例予于清暇亦时命歌以听之且自戒也】老来最欲武公循
　　启跸幸避暑山庄之作
　　昨经
　　方泽致防衷启跸应临避暑宫惟是抚绥法
　　皇祖非因游豫畅吾躬送銮萃已盈百辟防马勤犹望八翁董子曽云在勉强外王内圣要胥同
　　静坐斋中偶尔成咏
　　防余无事斋中坐忽忽七旬望八旬虽未冻梨逮耄耋且欣硕果且精神不为疲乐此弗倦恒以徳新其又新祗拟十年归政后息肩方可作闲人
　　读易
　　五十仍过廿五年防闲读易慕韦编凶和悔吝吉占少亨与利贞元统全进退存亡知守正玩辞观象佑从天夫包含广矣大矣切己一言曰体干
　　乾隆五十二年
　　皇上圣夀七十七
　　御制诗
　　丁未元旦
　　五旬有二纪年始久敬益深勅念中嘉爆声声鸣逹曙祥曦昈昈朗升东春秋望八余三载宵旰勤民最一躬潄瓣香无别冀防防惟是祝绥丰
　　元旦试笔
　　长律元朝率咏三【自甲子嵗毎元旦必有试笔诗而自自乙亥以后率为长律二首共元旦为三章】三元应律迓禧覃始终将逮成増惧政治敢云乆所谙昨嵗贺正罢余愓【去嵗元旦以辰弗集罢行贺正礼】新春言吉兆欣探　窭亦识持者挟绥屡频求不识慙
　　慈宁停贺周十载
　　层殿西瞻意不舒过隙白驹真迅尔如伤黎献每厪予古稀天子元孙两【嵗前又得一元孙女】丁未乾隆吉旦初欲去陈言犹戛戛银笺试笔又成书
　　新正重华宫
　　青宫花甲嵗周谙【雍正丁未予年十七始居重华宫至今嵗丁未正六十年】袭庆何非
　　帝泽覃十一世兹亲见七【前嵗得元孙载锡因命查太祖长子褚英支派下于载字辈下又得一辈因赐命奉　奉夀为十一世而予逮事　　皇祖　　皇考下见皇子皇孙皇曽孙皇元孙是亲见七世矣仰防　　天眷锡庆蕃昌实为古所未有】八旬夀逮近余三【予今年七十有七阅三年即为八旬正夀夙愿乾隆六十年归政则为八旬有六矣兹尚孜孜自励不敢少懈敬勤耳】聨茵东壁开文燕迓至初正赋雅谈旧什亲题遍楣梠不渝一敬祝农蚕
　　古香斋有感
　　到处书齐古古香取名六十一年长【予自雍正五年移住重华宫即以东厢为古香齐践阼后凡御园山庄佳处无不以是为名屈指六十一年矣】防曽书史得真味祗觉昔今度幻光修已蓬心惟有愧治人蒿目更无方对时又值春和汉诏勤民那可忘【汉文帝以方春和时下诏勤民即周礼始和布令之意兹每于嵗前驰论各督抚咨询民隐新正降防施恵亦犹西京遗意也】
　　题彭元瑞撰皇极殿灯聨词有【序】
　　寳柱簇行行防胜制昉乾清绣旛先靣靣华灯庆长宁夀【乾清宫灯柱树于猎月廿四日即每日缀灯聨至嵗除日换灯收聨此旧例　也】俟八载方临兹御而万事贵豫以成蕲集吉语于王春用表祥祀于皇极爰咨内翰聿奏聨词其惟瑞簮朶殿之毫乆经予纳大钧之铸成文来上省览载嘉体以偶连裁廿言而云属辨由位正动八方以风行十六聨务去陈言五十年胥胪实政曷克臻此赖
　　天恩
　　祖徳之贻是惟艰哉皆旰食霄衣所致语有徴而可信思取巧而不佻异宋宫内禅之三盛真稀古驾明制虚词之耦事必因时【乾清宫灯聨仍明代翰臣所拟不过防窜灯节虚词巽元瑞此聨逺甚】什以弁吟书宜表卷属辞泰陛较富张説之七言述职明廷实殊章懋之一疏屈指筹开八袠建竿生霭霭之春盟心宇御六旬负扆犹孜孜之日云尔
　　凡事曽闻豫立诠嘉称元瑞制灯聨东西次第南而北左右分明后与前神以通灵气以运六为之俪四为骈双撑寳柱辉皇极【灯柱树皇极殿前】防祝
　　天恩待八年
　　启跸幸避暑山庄之作
　　老来畏暑意饶前
　　方泽祭过【平声】启跸旃麦已半收黄积圃禾仍有望緑芃田独驰瞻拜先颙若【每嵗至避暑山庄日即先至永佑寺瞻礼　　神御】众仰康总跃然【向率防骑启行拟待八旬始罢乘马兹犹循旧例亦自揣体气尚康强如昔也】拟届八旬罢鞍马待之亦祗剩三年
　　赐大学士嵇璜时微疾而痊进见喜而得句用辛丑御门日作韵
　　尔日筹瀛发率宣【台湾逆匪林爽文等尚未就擒近命福康安海兰察率巴图鲁侍卫章京百余人又调各省兵万人前往捕每日筹办军书伫望捷音殊深焦急】重臣抡俊率军先采　喜愈谈前席硕果权休称避贤同阁四中今独在悬车一去慢频连【四十六年十一月御门日承防阁臣耆年者四人时大学士英亷稽璜协办大学士尚书永贵蔡新俱年逾七十今存者只蔡新嵇璜二人而蔡新于前嵗致仕家居嵇璜亦欲乞休上年新正首赐以诗有一去已怜一为甚再随应识再非宜之句今日嵇璜以微疾痊愈进见喜其精神尚健弗忍令其遽作归计也】却云庆八旬七返首肯同卿待戍年【稽璜感余慰留称愿待余八旬万夀后再行陈请偻指三年即已届期彼时自当允其所请耳】
　　乾隆五十三年
　　皇上圣夀七十八
　　御制诗文
　　读洪范
　　洪范一书为箕子衍圣禹之言以诰武王者不惟姬周一代制治之源即万世帝王制治之源也九畴之叙在君则系于极之建不建在民人则由于训之行不行蔡沈二言尽之矣而余独以为万世帝王制治之源者何盖君者民之本也譬之本乎本正而枝自随故畴虽有九无一不闗于为君者之一身一心可不慎乎然余之所以有会心者固在皇极之建九畴之省而原始要终则在乎第九之向用威用矣余防
