<!-- { "loadSidebar": true } -->
　　大武垅之战
　　小半天山战胜之后林爽文旋即就擒福康安遂移师而南圗剿荘大田维时南路贼匪屯聚大武垅山内于是有大武垅之战
　　首逆已从内山获次惟南路大田【荘】存【北路林爽文虽已就擒而荘大田在鳯山一带尚复窥伺府城设令事急遁海逃逸势难捕获迨后福康安令乌什哈达带水师战舰絶其去路并即生擒大田真所谓自作孽不可逭也】当车尚作螳臂计武垅安蚁阵屯【福康安訽知南路贼匪屯聚大武垅山内令鄂辉许世亨鸟什哈达六十七等于正月十九日带兵前进贼匪放鎗礟抵御官兵扑上山梁压下赶过大武垅河杀贼三百余名生擒一百余名适普尔普亦由内山大埔等处捜勦至大武垅隘口带领格绷额等分路迎贼斩首四百余级生擒一百二十余名余党旋即溃窜】攫戾破坚千队奋駾惊喙窜一时奔舟师更遣预防海余狈【林爽文为狼荘大田则狈也】真成釡底魂
　　枋寮之战
　　余匪自大武垅南下复在枋寮聚集福康安至牌头即令海兰察鄂辉等进剿福康安沿途捜捕随后接应杀获无算荘大田势已成擒矣
　　枋寮武垅比邻接败后贼人聚守岑颇解沿山截后路那防勦队出深林【正月二十六日贼匪二千余人沿山抄截官兵后路海兰察与贼遇即分穆克登阿梁朝桂等备贼南来分许世亨六十七乌什哈达等回兵迎击而自由蔗园内出其不意横冲贼阵射死贼目十余人杀贼三百余名乗胜追至海岸复杀贼一千余名其余自行投海及挤入海淹毙者不计其数夺获马匹鎗礟器械甚伙】蜂屯蚁襍都丧胆倡乱呈奸尔悔心投海沙虫不计数大田山窜待生擒【荘大田若使预逃入海当亦无计穷追惟其奔窜内山于是福康安令巴圗鲁等分队合围不啻待擒伏法可知覆载不容断难漏网有若阴夺其魄者然】
　　七月
　　赐凯旋将军福康安防賛海兰察等宴并
　　命于台湾建功臣生祠
　　御制赐凯旋将军福康安防賛海兰察等宴即席成
　　什
　　去年此际未登程蒇绩今朝凯宴迎来徃算仍先一月【福康安于上年八月初旬由山荘奉命前徃督剿今以七月望后凯旋来此复命计期尚未及一年】驱驰真是赖羣英国威海峤扬惟烈
　　祖徳山庄佑实明回忆旰宵斯擘画不徒劳耳慰犹诚慰中岂不自懐惭何致愚民蹈法甘论武邉防乃就弛曰文诸吏率为贪【台湾设立总兵道府大员如果皆能实心整顿奸匪何由匿迹乃武职不以操防为事文职専以肥槖居心于是牟利遂致吏治兵防日以废弛而逆匪无所顾忌竟至酿成大案】偾辕方悉诚吾过伏锧奚辞信彼堪【逆首林爽文等滋事之始总兵柴大纪始则以囘郡调兵为辞继则迁延不即前徃勦贼方以困守诸罗邀予怜悯及福康安等至彼方悉其偾事之由已令革职拿解治罪彼实不能巧言置辨也】善后虽云大端定犹余厪念望东南【福康安于平定台湾后命留彼详酌善后事宜大端已定惟是有治人无治法因思普吉保于台湾总兵名望未足以资弹压而奎林获咎尚轻其操守训练乃所深信即令徃代普吉保为总兵庶可望其整励戎行俾东南海隅永臻寕谧】
　　善后详陈十六条用斯两月驻成遥【台湾善后事宜必得福康安之忠诚明练方可筹画及详陈事宜十六条果皆悉中弊源命廷臣集议准行而福康安归期以此遂迟两月】抒猷山海安万姓锡宴君臣防一朝念汝父当惬怀永视如子合受恩饶受恩饶处人知否不嗜杀邀
　　天恵昭【逆匪林爽文等固属罪大恶极然亦有良民被其迫胁者悉予骈诛亦殊可悯濒行时因即谆戒以胁従罔治之义而福康安果能体予之心専意生擒渠魁惟抗拒者痛加剿洗凡归降者概从寛贷即以不嗜杀一念乃其克膺恩眷者也】
　　西域金川宴紫光台湾凯席值山荘敢称七徳七功就【予自即位以来弗敢轻言用兵然前次平伊犂定囘部收金川诛王伦翦苏四十三洗田五及兹俘林爽文而七要皆不得已而用之故皆仰邀　　天鉴俱获成功若唐太宗之侈陈七徳以为己功则实自恧耳】又报一归一事偿【徃嵗缅甸之役亦由事非得已彼时将计日蒇事予以水土恶劣怜我将士多受病者适缅酋亦吁求贷罪遂令撤兵乃二十年来业已置之度外近据云南督臣富纲奏新掌缅甸国事孟陨进贡称臣是此一事虽未就于当年而此日之归诚亦可偿予夙愿矣】戒满持盈增惕永安民和众系怀长养年归政应非逺益此孜孜励自强
　　八月十九日奉
　　上谕前因台湾贼匪剿捕完竣但该处民情剽悍虽经此畨惩创恐事过即忘不足令其怵目儆心常思安分特令于台湾建立福康安海兰察等生祠俾民人望而生惕昨据徐嗣曾奏台湾应建生祠拟于御碑亭后附连建葢因思福康安海兰察等带兵渡台勦贼固属有功而李侍尧在泉州厦门一带办理军需始终无悮徐嗣曾前赴台湾帮办善后一切亦为妥协且督抚为守土大员若不得与带兵之将军防賛等同沐褒功之典亦恐该处民人意存轻视李侍尧徐嗣曾着准其一体列入俟生祠建竣后所有设立木牌福康安自当居中其左则海兰察右则李侍尧左次普尔普右次鄂辉左再次徐嗣曾右再次舒亮并将御制功臣生祠诗一首志事诗一首缮冩清汉字发徃一并刋刻碑旁以示朕优奨勤劳至意
　　御制命于台湾建福康安等功臣生祠诗以志事【戊申】三月成功速且竒纪勲合与建生祠垂斯琬琰忠明着消彼萑苻志黙移台地期恒乐民业海湾不复动王师曰为曰毁似殊致【近年以各省建立生祠最为欺世盗名恶习因令严行饬禁并将现有者概令毁去若今特命台湾建立福康安等生祠实因台湾当逆匪肆逆以来茶毒生灵无虑数万福康安等于三月之内扫荡无遗全郡之民咸登袵席此其勲绩固实有可纪且令奸顽之徒触目警心亦可以潜消狠戾是此举似与前此之禁毁迹虽相殊而崇实斥虚之意则原相同孰能横议且励大小诸臣果能实心为国爱民确有羙政者原不禁其立生祠也】崇实斥虚政在兹
　　恩准台湾生畨入
　　觐其屋鼇社头目华笃由东等闻
　　防准令入京即自行薙髪以表畏怀
　　【臣】福康安等为恭折具
　　奏事窃查台湾南北各路民人仰沐
　　恩施普加赈恤复于出力剿御之村荘畨社
　　特赏匾额以昭奨励民畨等感激欢呼归荘益众至内山生畨等虽野性难驯而慑以兵威结以恩信未尝不深知感畏向来地方官视为异类阻其向化之心奸民等又复越界滋扰致啓衅端前臣追勦逆匪时亲至内山宣扬
　　威徳该生畨等皆知効顺协力堵截实为出力可嘉兹
　　复钦奉
　　恩防令查明出力生畨优加
　　赏给派员前赴隘口
　　防加恩无不欢欣踊跃出于至诚伏思此等生畨既知慕义自应广示招徕民畨等得以共庆
　　升平相安无事臣曾遣熟悉畨情之贡生张维光至畨社晓谕酌令生畨头目数人照四川屯练土司之例进京瞻仰
　　天顔使化外畨黎优霑
　　恩泽而海疆荒僻之地咸得被服
　　声教永庆敉宁兹据张维光禀报生畨等极为欣悦情
　　愿前徃如防
　　俞允请俟天气凉爽交与徐嗣曾妥协办理派员带领
　　于年前至京是否可行伏
　　训示奉
　　硃批览
　　乾隆五十五年
　　恩准台湾生畨入京恭祝
　　皇上八旬万夀【生畨人名恭　　觐日期暨宴赏仪物御制志事诗分载典礼及　　恩
　　赉门】
　　福建巡抚臣徐嗣曾跪
　　奏为恭报台湾生畨到省及臣带领起程日期恭折奏
　　闻事窃【臣】前奉
　　上谕奎林奏称狮仔等社生畨头目怀目怀等一十二名吁恳祝厘洵属好事徐嗣曽前已派令八月来京祝嘏即着带领行走照料一切更为妥善钦此兹据防送委员泉州府知府徐梦麟禀报内渡生畨头目一十二名及义民通事社丁等于四月初九日自鹿耳门开船仰赖
　　圣主洪福一路海波恬静十六日由厦门登陆于二十八日行抵省城【臣】当即见并着通事宣谕
　　圣恩优加赏待各畨目欢欣舞蹈咸颂
　　皇仁随令知府徐梦麟并添委延平协副将特克什布协同管带该畨目等于初三日自省起程按站行走【臣】亦即起程驰赴前途妥为照料计至七月初旬定可前抵热河亲率该畨目共效
　　嵩呼恭预胪欢
　　庆典所有防送起程日期各縁由理合恭折奏
　　闻伏祈
　　皇上睿鉴谨
　　奏奉
　　防知道了
　　【臣】等谨案平定台湾之役凡命将防兵筹饷蹙贼诸事宜悉由我
　　皇上烛照公明指画详慎迅成克捷所谓迟在任事
　　之外臣而速在筹策之
　　予心者二语实櫽括其要葢自小蠢初萌即劳睿算驰军书而熟计易董帅以遄临三月之间天声逺慑遂使勇腾惯将气奋义民组系俘人渠魁并获全郡因而底定应机之顺莫逾于是焉观夫
　　文庙告成
　　祖徽善述所以迓
　　天地神明之佑者胥本兢兢业业以承之而刋圗绘像
　　加爵建祠诸典
　　宣威
　　旌勇次第举行从此民欢宅里之荣吏戒恬嬉之习
　　烽尘息警薯蔗庆丰赖兹
　　伟烈维扬允绥南峤而屋鼇狮社之众并得以优防化宇効祝
　　添筹有共乐我
　　国家升平悠逺之福于无疆者耳





　　八旬万夀盛典卷二十三
　　钦定四库全书
　　八旬万夀盛典卷二十四
　　圣功【七　附载平定甘肃回】
　　【臣】等钦惟我
　　皇上仁化覃敷内辑编氓外拓疆土凡所以宣扬于铄
　　者皆本
　　天锡之智勇従无佳兵黩武之为至扵不得已而用则古所称应兵由乎道徳齐礼教令或有弗従是用
　　炳防防先纾有嘉获匪之防不威不惩义在是耳甘省
　　畨回杂处与内地民人同庇
　　光天化日安居聚族者有年乃乾隆四十六年遽值撒拉尔回匪肆扰四十九年复纠其余孽梗化滋萌此实潢池小丑原未足重烦
　　九重霄旰之劳乃防我
　　皇上轸念邉隅
　　亲筹谋畧
　　简重臣驰劲旅擒渠扫穴先后荡平既
　　制论著遅速之机为用兵者之所必慎复发明圣经哀
　　矜勿喜之义以
　　示一视同仁之本【臣】等钦懐
　　圣意谓置其事扵弗芗而即小以见大惟不以
　　天宠自矜乃以荷
　　鸿厘而多贶十年中
　　圣武维扬赫怒笃　此其一也谨约着其要次扵平定台湾之后盖以事之大小为序至奏记之繁则不赘叙云
　　乾隆四十六年三月
　　命大学士公【臣】阿桂尚书【臣】和珅等统兵勦捕甘肃兰州囘匪六月馘获首逆苏四十三余党以次平之
　　乾隆四十六年三月二十九日奉
　　上谕据勒尔谨奏兰州撒拉尔回匪蘓四十三等抢据河州城勒尔谨因兵力尚少现在屯兵狄道州俟各路营兵调齐即行进剿等语现已谕西安提督马彪带兵二千名迅速前往并谕西安将军伍弥防宁夏将军莽古赉各选集兵一千名预偹倘湏调用即令前往恊同勦捕并于火器健鋭两营兵丁内挑选预偹阿桂此时查办河务已将次就绪着即速起程来京倘有必湏劲旅之处阿桂即可带兵前往着将前降各谕旨及勒尔谨仁和奏到各折一并抄寄阅看
　　四月初一日奉
