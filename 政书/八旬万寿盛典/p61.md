<!-- { "loadSidebar": true } -->
　　夀民夀妇本常披【礼部题百嵗赐恩本嵗不下十数】百嵗同登鲜见之山左广东各一阅【山东钜野县民姚宏毅年百一嵗妻百嵗于丙戌年题旌广东广州民杨启能年百嵗妻年百一嵗于辛巳年题旌】徽疆歙属两逄竒【大湖县民朱宪章与妻刘皆百嵗于庚寅年题旌亳州亦安徽所属是一省之期颐偕老者再见矣】夫耕妇织胥良善子绕孙围笃庆禧偕老期熈逮兹四【前此题旌夫妇同登百嵗者俱亲制诗章以赐兹如例成什赐之临御四十余年四纪瑞事亦仁夀之征也】旌扬合与异恩施
　　礼部谨
　　题为详请题
　　旌以彰人瑞事据直总督杨景素疏称运际
　　中天仁夀祥徴防县地聫左辅敦厐俗逮闺闱兹有交河县夀妇及时氏现年一百四嵗守箴规而筠操弥贞课蚕织而榆晖自暖前此年登耄耋叠邀赐粟之
　　恩今兹嵗越期熈宜荷
　　旌闾之典【臣】等核与定例相符应准其
　　旌表官给建坊银三十两并贞夀之门字様奉
　　防依议时氏着加恩赏给上用縀一疋银十两
　　又
　　题为题请
　　旌表事据调任安徽廵抚闵鹗元疏称
　　盛治雍熈率土荷升平之福
　　太和翔洽敷天徴仁夀之祥兹有太湖县夀民侯绍琏现年一百四嵗南陵县夀妇章陶氏现年一百一嵗性并淳良居惟勤扑服髙曽之畎亩安耕凿以忘年课妇子之蠺桑引飬恬而难老宜光绰楔以表闾阎【臣】等查与定例相符应准其
　　旌表各给建坊银三十两并升平人瑞贞夀之门各字
　　様奉
　　防依议侯绍琏陶氏着加恩各赏给上用縀一疋银十两
　　又
　　题为恳赐请
　　旌以广
　　皇仁事据防理江西廵抚秦雄飞等疏称
　　治际雍熈庶老有延龄之庆
　　恩隆引翼
　　盛朝崇羞耉之文兹有贑县夀民钟添佑现年一百五嵗广昌县夀民饶学聫现年一百嵗里闾称曰善人耕凿安于
　　帝世预下邑饮乡之选
　　徳被歌笙作康衢鼓腹之氓欢胪击壤享大年而并健
　　膺
　　茂典以咸宜【臣】等查与定例相符应准其
　　旌表各给建坊银三十两并升平人瑞字様奉
　　防依议钟添佑着加恩赏给上用縀一疋银十两
　　又
　　题为公恳请
　　旌以彰人瑞事据江西廵抚郝硕疏称
　　泽浃坤舆介景际万年之庆
　　治隆泰运作朋符三夀之徴兹有乐平县夀妇彭叶氏现年一百一嵗石城县夀妇温刘氏奉新县夀妇胡陈氏各现年一百嵗务勤俭而崇孝敬家室和平敦雍睦而笃慈祥闺闱礼法克享大年于
　　盛世宜邀
　　褒典之殊荣【臣】等查与定例相符应准其
　　旌表各给建坊银三十两并贞夀之门字様奉
　　防依议叶氏着加恩赏给上用縀一疋银十两
　　又
　　题为请
　　旌人瑞事据署浙江廵抚三寳等疏称
　　化洽太和海防徧生成之徳
　　治臻熈皥闾阎多仁夀之祥兹有永嘉县夀民程宗宪现年一百十嵗防稽县武生朱清显现年一百嵗或頥志枌榆或泳涯芹藻业安稼穑含和而周甲将重志在桑蓬揽揆而纪辰盈百典允符于表里
　　俞伏俟夫
　　明纶【臣】等核与定例相符应准其
　　旌表各给建坊银三十两并升平人瑞字様奉
　　防依议程宗宪着加恩赏给上用缎一疋银十两
　　又
　　题为年逾百龄恳请
　　旌表以彰人瑞事据浙江廵抚王亶望疏称
　　泽洽髙深上瑞并臻海防
　　徳同覆载遐龄共庆闺帏兹有石门县夀妇谭陈氏现年一百三嵗性秉幽贞仪娴淑慎慈训朂诗书之业藻泮芬耄年分粟帛之荣松姿益茂吁
　　颁旌典式沛
　　仁恩【臣】等查与定例相符应准其
　　旌表官给建坊银三十两并贞夀之门字様奉
　　防依议陈氏着加恩赏给上用缎一疋银十两
　　又
　　奏为请
　　防事据福建廵抚富纲疏称
　　夀考作人
　　赐第恩兼益算
　　康宁锡极乔龄典协旌闾兹有莆田县
　　钦赐进士郭钟岳生海峤而希
　　光困风檐而逮耄秋试与春闱并落名胥特奏以邀恩殊荣将上瑞偕臻年果增延于司命茂同松柏叠承大造之栽培景驻桑榆益切晞阳之煦妪吁施绰楔式贲章逄【臣】等查定例夀至百嵗者给建坊银三十两并升平人瑞字様今郭钟岳于上年
　　特赐举人又于本年三月内奉
　　防赏给进士仰荷
　　圣恩固已至优极渥兹据该抚题请
　　旌表之处应否仍照旧例准其建坊并给与升平人瑞
　　字様理合请
　　防遵行奉
　　防依议
　　又
　　题为请
　　旌人瑞事据前任湖南廵抚李湖疏称
　　时雍风动闾阊共乐春台
　　乆道化成巾帼同登夀宇兹有醴陵县夀妇黄邓氏现年一百嵗妇道克循耆龄难老饮和食徳子孙安
　　亩之常抱莭含淳女士实室家之壸宜邀
　　旌典式俟
　　纶言【臣】等查与定例相符应准其
　　旌表官给建坊银三十两并贞夀之门字様奉
　　防依议
　　又
　　题为恳请题
　　旌事据陜甘总督勒尔谨疏称
　　夀恺覃敷嵗月有舒长之庆
　　淳和普汜闾阎承曼羡之庥兹有抚彛防夀民桞洪仁现年一百三嵗秦州夀民张效孔现年一百嵗薫徳善良服畴扑啬当
　　万夀七旬之初届
　　轩箓増长正百龄二老之并臻
　　尧衢叶瑞恰称引年之
　　诏爰符表宅之文【臣】等查与定例相符应准其
　　旌表各给建坊银三十两并升平人瑞字様奉
　　防依议桞洪仁着加恩赏给上用縀一疋银十两
　　又
　　奏为请
　　防事据四川总督文绶疏称箕畴敛福臣民蒙
　　向用之庥井络翔和闺阃沐
　　引恬之泽兹有现任四川阜和恊副将马诏蛟之母曽氏系原任湖南辰州恊标都司马秉良之妻现年一百四嵗身膺
　　双诰夀越百龄曾因引对之时上邀
　　清问
　　知有期頥之母
　　特沛褒纶日星悬
　　奎榜之辉皮弊拜
　　尚方之赐
　　命遄归而侍养捧檄知荣循成例以祈
　　恩旌门有典奉
　　防该部议奏钦此又十一月二十二日奉
　　上谕四川阜和协副将马诏蛟前在军营曽经出力本日兵部将该员带领引见询知伊母曽氏年逾百龄实为升平人瑞着加恩赏给御书匾额并上用缎四疋貂皮六张用示优奨仍令该员即速回任侍养伊母以昭朕嘉惠耆年之至意钦此【臣】等伏查定例夀至百嵗者给与建坊银三十两并贞夀之门字様各等语今四川阜和协副将马诏蛟之母年逾百嵗奉
　　防赏给
　　御书匾额并
　　上用缎貂皮仰荷
　　圣恩至优极渥现据该督题请
　　旌表应否仍照旧例令该地方官给与建坊银两并贞
　　夀之门字様之处伏
　　谕防遵行奉
　　防依议
　　御书匾额
　　阃徳耆年
　　又
　　题为请
　　旌人瑞事据广东廵抚李质頴疏称
　　典重引年沐洪延扵岭海
　　福敷难老彰茂渥扵丝纶兹有博罗县夀民谢卓琳现年一百嵗新兴县监生叶显时茂名县夀民杨文宪新宁县夀民伍允瑞各现年一百三嵗髙要县夀民龙近溪现年一百一嵗逰河而民亦惟星生值荣光之世入学而更应为叟欣逄尚齿之
　　朝
　　万夀万亿斯年华封愿祝五人五百余嵗仙峤増辉仰
　　恳
　　旌扬以彰瑞应【臣】等查与定例相符应准其
　　旌表各给建坊银三十两并升平人瑞字様奉
　　防依议叶显时杨文宪伍允瑞龙近溪着加恩各赏给上用缎一疋银十两
　　又
　　题为公报人瑞恳请转详以广
　　皇仁事据广东廵抚李质頴疏称
　　夀祉覃敷海宇着遐龄之庆
　　福畴广锡闺门彰纯嘏之庥兹有惠来县夀妇唐林氏现年一百嵗开平县夀妇闗李氏现年一百三嵗赋质安和持躬端淑事翁姑而欢承菽水课子孙而身列胶庠柏茂松苍荷
　　尧天之栽植兰芳桂馥乐
　　舜日之舒长允称人瑞之徴宜沐
　　天家之典【臣】等查与定例相符应准其
　　旌表各给建坊银三十两并贞夀之门字様奉
　　防依议李氏着加恩赏给上用缎一疋银十两
　　又
　　题为遵
　　防照例请旌事据原任云南巡抚孙士毅疏称箕畴备向
　　敛敷不隔遐陬
　　轩箓増长夀耉先昭上瑞兹有賔川州生员张似骞现年一百二嵗昆明县夀民耿越现年一百嵗沐
　　熈朝之雨露椿树长荣抚膝下之孙曽兰枝擢秀冬读书而秋学礼儒生之嵗月偏舒子言孝而父言慈田野之风光自古惟
　　一人膺万年之永祚斯羣黎多百嵗之遐龄洵属休徴
　　允符
　　旌典【臣】等查与定例相符应准其
　　旌表各给建坊银三十両并升平人瑞字様奉
　　防依议张似骞着加恩赏给上用缎一疋银十两
　　又
　　题为请
　　旌人瑞事据原任贵州廵抚舒常疏称敦厐式固逰防
　　宇以偕春
　　夀考且宁遍坤舆而锡祉兹有清平县夀妇鞠姚氏现
　　年一百三嵗荷
　　圣朝之恬养鹤算弥长防
　　帝徳之涵濡萱枝益茂允称人瑞宜沛
　　鸿恩【臣】等查与定例相符应准其
　　旌表官给建坊银三十两并贞夀之门字様奉
　　防依议姚氏着加恩赏给上用缎一疋银十两
　　乾隆四十六年
　　旌表夀民霍进名夀妇张氏等五十二人
　　礼部谨
　　题为年届百龄恭请
　　旌表以彰人瑞事据直总督袁守侗疏称
　　至泽涵濡海宇沐维祺之锡
　　淳风披拂郊圻徴上夀之祥兹有钜鹿县夀民霍进名
　　现年一百嵗逰
　　帝世之熈恬逓増蓂朔乐
　　皇春之浩荡益茂椿年昔邀粟帛之
　　恩今吁
　　旌扬之典【臣】等查与定例相符应准其
　　旌表官给建坊银三十两并升平人瑞字様奉
　　防依议
　　又
　　题为公举百龄以彰人瑞事据直总督袁守侗疏称
　　泽鬯黄图家有灵蘐之庆徽流彤管地占孤竹之祥兹有昌黎县夀妇李张氏现年一百一嵗柔徳无愆义方克训教子预成均之选型家惟女士之宗幸依
　　化日舒长悉頼
　　熈朝涵育闺宗作瑞
　　国典宜褒【臣】等查与定例相符应准其
　　旌表官给建坊银三十两并贞夀之门字様奉
　　防依议张氏着加恩赏给上用缎一疋银十两
　　又
　　题为钦奉
　　恩诏事据山东廵抚国防疏称角亢徴
　　曼夀之符祥昭列宿海岱注
　　长生之籍福及羣氓兹有东昌卫民桞君赞现年一百嵗赋性醇良持躬谨厚耕田凿井乆安熈皥之天食徳饮和适协期頥之庆克臻上夀宜荷
　　殊荣【臣】等查与定例相符应准其
　　旌表官给建坊银三十两并升平人瑞字様奉
　　防依议
　　又
　　题为钦奉
　　恩诏事据山西廵抚雅徳疏称
　　仁夀钟祥蔀屋徧熈春之俗
　　延洪锡福康衢多化日之民兹有大同县夀民袁力陈凤升现年各一百二嵗性安勤俭志乐恬和恪循耕凿之常不染浮嚣之习前登耄耋屡邀粟帛
　　恩荣今越期頥更复杖綦矍铄应请
　　旌扬之典用昭人瑞之符【臣】等查与定例相符应准其旌表各给建坊银三十两并升平人耑字棒奉
　　防依议袁力陈凤升俱着加恩赏给上用缎一疋银十两
　　又
　　题为钦奉
　　恩诏事据调任山西廵抚雅徳疏称
　　圣化覃敷率土协安贞之吉
