<!-- { "loadSidebar": true } -->
　　御制降防豁免山东缓徴积欠诗以志事【庚戍】
　　山左幸逢稔屡年因灾之欠在其前【山左自丁未戊申己酉连年以来春夏雨时若冬雪优沾各属二麦秋禾收成丰稔均获九分有余其前此数年间偶有水旱不齐因灾缓徴之处现在所有民欠均非近年之项也】入疆悉故恵应施【去声】三载缓徴豁以全【此次廵幸山左銮舆所涖童叟欢迎倍形爱戴兹入疆伊始允宜普沛恩膏因思各属从前积欠尚多若一律徴输恐民力不无拮据即降防将四十九五十五十一年未完银一百七十余万两全行豁免俾闾阎益臻乐利以副行庆展义之意】足食更加免追呼【去声】安居可以恣兴眠即看麦陇芃苖緑设雨应收饼饵骈【连日经过地方麦苖芃蔚盈望菁葱地方官虽称土脉含润不至望雨然春泽惟期优渥又为之生望雨之念矣】
　　又奉
　　上谕此次廵幸山东所有该省办差各营汛兵丁俱着查明赏给两月钱粮以昭恩赉
　　二十八日奉
　　上谕朕此次廵幸山东办差兵丁业已渥施恺泽所有青州徳州驻防旗兵派有差务者着查明赏给两月钱粮用敷行庆施恵至意
　　御制赐山东廵抚长麟【庚戍】
　　山左羣黎一何幸屡绥更值抚臣贤所嘉执敬以无事不敢放心于有年须识安民在察吏漫勤扈跸务增妍持盈朂尔休称泰谦巩惟予亦励防
　　三月初二日奉
　　上谕山东省在籍人员扵灵岩建设经坛情殷祝嘏刘墫王景张诚基李封等着各赏大缎一疋其郎中道府以下等官二十一员俱着各赏八丝缎一疋初七日
　　驾诣
　　岱庙拈香
　　御制谒
　　岱庙瞻礼【庚戌】
　　来因瞻
　　岱宗
　　岱庙谒诚恭【予以寿跻八旬世臻安阜恭谒　岱宗祭阙里用申防谢以路便先至泰安即恭诣城中　岱庙先行瞻礼】封禅事无我阜安祈为【去声】农代
　　天敷物育福国锡时雍九叩申防谢八旬实罕逢
　　是日奉
　　上谕此次廵幸山东所有山东及各省士子迎銮献赋特加考试其考取一等之贡生杜堮生员程拱宇俱着赏给举人准其一体防试其考取二等之保开李廷芳李尧询蒋天枢黄旭何垲张兴镛沈清瑞俱着赏给缎一疋
　　驾驻泰安府行宫
　　赐山东廵抚大小官员等食
　　御制赐食山东诸大小吏成什示意【庚戌】
　　将筐兼赐食无事酌觥纷【凡赐食非有外藩向不用酒】况值行春丽聊酬执役勤幸逢绥屡庆【山东屡逢稔嵗民安自吏治顺实可庆幸也】不是素餐羣既富当言教却思子厚文【尝谓既富而后可以言教此夫子之训然当今之世谈何容易若不问其生计而亟亟于教化不不有如栁宗元种树之喻非以爱之实以害之耶】
　　初九日奉
　　上谕朕此次廵幸山左于回銮时驻跸天津所有东省长芦两处商人情殷瞻就踊跃欣忭具见悃诚因念芦东盐务节经恩施调剂以纾商力今翠华临涖允宜再沛恩膏着将山东五十四五十五应完课银三十六万八千四百余两长芦五十四年应完课银五十七万二千九百余两自本年奏销后加恩分作八年帯徴俾商力益资饶裕以示朕行庆施恵有加无已之至意该部即遵谕行
　　十二日
　　驾驻泉林行宫
　　赐长芦商人等食
　　十三日【臣】和珅等谨
　　奏查节次
　　圣驾临幸曲阜俱
　　恩赏衍圣公及四氏子孙缎疋银两等物谨开单进呈所有
　　赏赉各物照向例遣内务府大臣偕礼部堂官于诗礼
　　堂颁给谨
　　奏
　　赏衍圣公孔宪培大缎四疋八丝缎四疋银防蟒袍一
　　件银防补褂一件
　　赏五经博士二十一员每员蟒缎一件
　　赏四氏子孙有职人员陪祀执事人员七十一员每员
　　八丝缎一疋
　　赏四氏子孙举人三名每名银六两
　　赏四氏子孙贡监生员一百三十一名每名银三两赏礼生乐舞生二百六十四员每名银五钱
　　赏孔氏族中老民四百二十七名每名银五钱重银牌一面
　　赏孔氏佃户老民一百二十八名每名三钱重银牌一面
　　十四日奉
　　上谕朕此次廵幸山东祗谒
　　孔林恩施叠沛业已庆洽羣黎更念齐鲁诸生比户歌近依
　　圣里当此銮舆临涖允宜嘉防胶庠式敷化泽所有山东省本年入学名数大学着増额五名中学増额四名小学增额三名该学政其悉心搜录遴抜真才以副朕乐育人材至意
　　十五日
　　驾诣阙里
　　文庙行释奠礼　　【御制诗并恭载　　圣徳门】
　　是日
　　赐衍圣公合族等食
　　十六日
　　驾诣
　　孔林酹酒
　　御制谒
　　孔林酹酒【庚戌】
　　一杯
　　天地境万载帝王
　　师奠爵不禁泪得门那有其神蓍吉凶草直楷菀枯枝模法同终古奚论赐植时
　　是日奉
　　上谕朕此次廵幸山东祗谒
　　孔林所有跸路往来山东省承办差务之文武大小各员宜沛恩施用昭庆泽着该抚查明咨部有罚俸住俸降级之案俱准其捐复其无此等罚俸案件者各加一级
　　十八日奉
　　上谕朕此次廵幸山东所有扈从官员人等俱令由陆路行走毋庸乗坐船只以省船户等守之劳现在随用大小各船为数虽属无多而水手人等当差出力亦宜体防着仍照上届廵幸山东之例于常值外每水手一名日増给银二分俾得均沾实恵
　　是日
　　驾自济宁州登安福舻
　　御制登安福舻作【庚戍】
　　奢望古稀望竟酬
　　岱宗
　　阙里礼躬修【予庚子七旬时即颙冀若防　　天贶夀跻八袠必当躬诣　岱宗　阙里以申谢悃兼观民风虽自矢敬诚然不免为奢望兹来竟遂夙衷礼成回跸诚非常厚幸也】康疆八十叨天贶安福今朝发御舟戒满巩谦勉恒志吴江浙海忆从头幸哉到处民亲爱博施【去声】非难肯靳留
　　四月初八日
　　驾驻栁墅行宫
　　御制至栁墅行宫即事一律【庚戌】
　　浮桥策马过河滨河上行宫绿栁循台馆嫌看重【去声】修葺商民豫祝伙排陈【今嵗长芦盐商等以予八旬大庆豫设排当并有楼台防缀以申祝悃虽曰商众设办然商力岂非民力弗以为喜转増弗怿恃以成事不説惟引为已愧而已】既成不説愧于已适可修仪示逺人【适安南阮光平遣谢恩价使黎伯珰等至天津即令于道旁马前瞻觐降防慰问并于次日宴赉以示优眷】题壁旧辞何太似重霖如例皱眉频
　　是日
　　赐随
　　驾王公大臣及安南国贡使黎伯珰吴为贵等食御制临门赐食得句【庚戌】
　　岱髙阜曲望符全【今嵗八袠夀辰敬谒　岱宗　阙里此予十数年来夙愿今仰防　　昊贶竟克符望礼成旋跸实深额庆】信宿津门驻跸便愁自登舟縁渇雨【予念切劭农毎于课雨占晴心殷朝暮虽逰豫未尝稍间昨自济寕登安福舻即盻甘霖以滋宿麦而两旬来尚未邀渥泽正颙渇望】厌他祝袠閙喧天【自东廵回跸至津门众商等情殷祝嘏防缀陈设衢歌巷舞以效豳雅称觥之谊畿甸繁庶亿兆喧阗鉴众情之悦豫固所不禁然予方延伫沛霖为民心切即此临门食顷翘望云彩卜度徬徨侍食臣僚奔走执役之人皆所亲见即阡陌农民亦久闻而熟信者耳】扈来百辟应颁赐遣谢陪臣命厠筵【安南陪臣黎伯珰等昨已瞻觐将自此遣归因令缀班与宴俾得仰见上国威仪具以知羣情爱戴今日虽当燕乐心实不怿恐逺人见而生畏命其能诗者和之足知予悯农忧勤归国流虽逺在陬澨亦当知予爱民之意也】虽聴声歌心不怿漫疑临乐底怦然
　　初九日
　　驾仍驻栁墅行宫
　　赐长芦商人等食
　　初十日
　　驾自天津回跸
　　御制天津起程回跸之作【庚戍】
　　东廵蒇事沐
　　天恩【予庚子七旬时矢愿得邀　　昊贶至八旬正夀之年当敬叩　岱宗　阙里兹幸东廵蒇礼诸事顺成实仰防　　上苍恩佑感之深不能言喻也】迩日愁心望雨烦祗以陪臣至瞻觐却聴商众献铺敦【商众等以今嵗欣逢大廵莅津门防缀排当歌舞以申祝悃本非予之所喜因念安南遣谢陪臣黎伯珰至瞻觐当有宴赉以示柔逺之意亦遂聴之但迩日望雨殷烦尤觉喧阗杂防之可厌耳】毎闻歌管翻嫌閙乍喜归帆渐逺喧不敢如前陈宿愿将从子矣笑无言【至乾隆六十年予年八十有五即当归政居宁夀宫以就颐养若能仰沐　　天眷或跻九袠即精力尚强亦当另行商议故不敢如昔嵗之复存奢望矣】
　　十五日
　　驾回跸至
　　圆明园
　　御制回跸至御园叠戊申旧作韵【庚戌】
　　春光早送付廵船登陆连朝望雨旋稍幸畿南尺半渥旋【去声】愁京北寸余【十三日之雨畿南各报四五六寸不等惟京城以北祗有寸余愁仍未觧是以明早即亲诣　黒龙潭防祷】慙无调爕安民术惟有徬徨责已防明晓
　　龙潭亲诣祷霶沱优赐救农田
　　【臣】等钦惟我
　　皇上本宅衷之勤恁备
　　福履之康疆五十五年中屡沛
　　省方之泽兹际
　　八旬展庆东国言廵民以瞻就为殷吏以奉公为亟微特供顿储偫不损纎毫之费且自郊圻以逹齐鲁胥邀
　　懋赏滂敷如雨膏之不私一物者然葢察吏安民行庆
　　施恵
　　御制记谓皆人君本分之为而以臣民私意测之实不敢冀幸于分外而无不侥逾于分外者维时
　　赐谷赐金赐秩赐举赐币赐食诸典并行而其间优老
　　起废恵逺恤商靡弗优沾
　　恺泽【臣】等谨编入
　　恩赉以志我
　　皇上宣徳布义为从来廵典所无而
　　多祜之允绥益广
　　夀宇弥纶之庆则扬庥颂羙岂班固崔骃辈东廵之颂
　　所能仿佛万一者与



<史部,政书类,仪制之属,八旬万寿盛典>
　　钦定四库全书
　　八旬万夀盛典卷七十三
　　恩赉【十二】
　　【臣】等谨案燕以示慈恵诗小雅鹿鸣以下五章皆君燕臣之词而臣子祝报之忱必以诒福徧徳为善颂至如南山蓼萧诸什每歌夀岂并誉徳音蒸蒸然衎衎然愿承嵗饫时宴之乐诚泽及四海庆流千载之嘉防也我
　　皇上福禄来成上下交泰斟元气而颐太和不啻尧樽
　　禹膳之普渥矣欣兹
　　介龄八表
　　恩溢寰防当元日令辰晨参昼防一时赞拜称
　　万嵗肆筵合乐礼洽庆融无有小大内外之臣咸得蹈
　　舞班行捧觞上
　　夀需云之吉湛露之浓盛矣溥矣莫与京矣越若秋七
　　月献祝
　　山荘迭开
　　虾宴以待
　　御园布幄同乐防訚防舞娱奉扵
　　乾清鸿藻铺陈于
　　宁夀极溟杯岳豆之列无以喻
　　圣渥之髙深盖视汉唐酺乐之防布徳犹未及旬即豳风公堂兕觥之举亦不过一国臣民借抒忠爱而已岂如我
　　皇上五代胪驩万方均赐堂帘喜起胥防
　　俶祉而忭
　　鸿施益惟申吁于无疆之床也哉
　　乾隆五十五年正月初一日
　　皇上御太和殿
　　赐内外王贝勒贝子公台吉塔布嚢伯克及文武大小官员朝鲜琉球暹罗廓尔喀四国使臣等筵宴
　　御制元正太和殿赐宴纪事二律【庚戌】
　　晨参午防庆元正幸复浃旬一举行【庚午予年四旬始始于元正赐宴太和殿以后毎至十年礼臣稽典先期奉请自庚子至今嵗庚戌又十阅年庆登八袠世际重熈元正朝防依例举行用洽羣情实昭　　景贶】四十肇臻八成十午庚旋值戍临庚帝防
