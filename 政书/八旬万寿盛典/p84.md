<!-- { "loadSidebar": true } -->
　　西秦迩嵗多逢熟二麦获收早奏闻【夏间据前任巡抚巴延三奏报二麦收成八分有余】兹报八分登禾黍【前据秦承防奏该省入秋以后雨泽均霑田禾丰稔现在查核约收分数十分者五郎等一十防县九分有余者临潼等十州县九分者孝义等二十七防州县七分有余者靖边等三州县七分者保安等二县统计八十七防州县约收八分有余等语是该省夏秋俱称中稔堪为农庆】可称中稔副耕耘三农幸已酬辛苦一己能无生慰欣旋虑慰欣近骄泰益增儆戒朂忧勤
　　御制湖北巡抚惠龄奏中晚二稻收成八分余诗以志
　　慰【己酉】
　　南报九分北八分【惠龄奏湖北通省六十八州县内除江陵监利潜江荆门四州县被水田地不计外其余各属中晚二稻收成九分有余者一县九分者七州县八分有余者四州县八分者四十九州县七分者七州县合计共得八分有余等语是该省虽较之湖南九分有余者少减而亦可称中稔矣】既为惜矣亦为欣岂能各省副绥屡亦号中丰答穑勤一二偏灾仍赈恤【前据毕沅等奏六月内因汉江上防涨致适近汉水之潜江荆门等四州县倒灌受淹分别抚恤缓借现饬该管道府详细确勘已即批令抚恤之处妥速为之俾受实恵】叮咛诸吏共慇懃更称和暖平粮价庶复闾阎元气訚
　　御制江苏巡抚闵鹗元奏报秋禾收成八分余诗以志
　　慰【己酉】
　　苏抚今朝达奏书展观慰惜并殷予【闵鹗元奏江苏省夏秋雨泽霑足江南俱臻上稔惟江北之淮西徐州海州三府属雨水稍多河流盛涨田禾间有淹浸览奏为之慰惜交至】江隂稔自常连镇河潦灾侵淮与徐【据奏各属秋禾收成分数松江太仓二府州总各八分苏州常州二府总各九分有余镇江府总计九分有余淮安府总计六分有余徐州府总计九分有余合计通省收成八分有余等语该省总计犹称中稔虽丰歉不齐而有无相济歉收各属或不致有失所之虞】歉北丰南通省计截长补短八分余有无邻郡相通借沟壑吾民庶免诸
　　御制贵州布政使汪新奏报秋成九分有余诗以志慰
　　【己酉】
　　黔抚抡才调广东旬宣防理奏牋通【贵州巡抚郭世勲扵六月间调任广东其新任巡抚陈步灜未到任之先藩司汪新防理抚篆是以奏报秋成分数】已欣二麦逢收好比较去年更觉丰【黔省本年二麦已获稔收兹届早晚二禾陆续登塲彚奏各府防州县内十分收成者二十六处九分收成者四十五处八分收成者三处合计通省实有九分有余较之上年尤为丰稔现在粮价日见平减民苗无不欢悦】余九分堪称上稔平诸价实济孤穷迩来报嵗多佳信切切持盈益惕衷
　　八旬万夀盛典卷四十八
　　钦定四库全书
　　八旬万夀盛典卷第四十九
　　盛事【二十五　收成分数四】
　　乾隆五十五年直省收成分数
　　直省二麦七分有余秋禾八分有余　江苏省二麦九分有余秋禾八分有余　安徽省二麦秋禾八分有余　江西省二麦八分有余早稻中晩二稻九分有余　浙江省春花蚕丝早禾晚禾九分有余　福建省二麦八分有余早稻晩稻九分有余　湖北省二麦八分有余早稻中晚二稻九分有余　湖南省二麦八分有余早稻中晩二稻九分有余　河南省二麦秋禾八分有余　山东省二麦秋禾七分有余　山西省二麦秋禾八分有余　陜西省二麦九分有余秋禾八分有余甘肃省二麦秋禾九分有余　四川省二麦秋禾九分有余　广东省早禾晩禾八分有余　广西省二麦七分有余早晩二稻八分有余　云南省豆麦秋禾九分有余　贵州省二麦秋禾九分有余　伊犁各屯十八分至三十分零　塔尔巴哈台各屯二十三分零　喀喇沙尔各屯一十二分至十五分零　乌什各屯一十八分至二十分零乌噜木齐巴里坤各营屯一十五分至一十八
　　分零　吐鲁畨各屯一十二分至一十五分零哈密各屯一十二分零
　　御制浙江巡抚琅玕奏西塘沙涨多雨泽麦收情形诗
　　以志慰【庚戌】
　　北坍南涨十余年【海塘沙势须南坍北涨则塘根巩固自壬辰以后渐觉北坍至庚子则北岸涨沙尽坍今已几二十年时为缱念】黙识
　　天心当转旋已报沙痕涨西起【今据琅玕奏西塘一带自潮神庙迤西至乌龙庙于上年春间随塘涨出隂沙约长五千七百余丈寛至三百丈至一千五百九十丈不等经冬及春日渐髙阜所有该处居民在上挑运防载粮重物件业已坚实现在水势趋南其南岸隂沙日渐坍卸而北岸日见日増因命赍送炷香交该抚亲诣　　海神庙防申祷谢】亟希夏风向东连总祈神佑海恒晏敢恃人工堤已坚【庚子甲辰两次南巡亲临海塘相视前后命将老盐仓迤西塘工改柴为石复于章家庵迤西至乌龙庙接建石工虽足为重门保障之计然究赖　　神明佑防若兹近塘沙涨向东日寛则塘身益资巩固庻可永庆安澜矣】　若雨旸登二麦同民额庆更防然
　　御制江西巡抚何裕城奏二麦收成分数诗以志慰【庚戌】西江重稻弗重麦【江西素称产米之区近年来颇多种麦盖多一夏收于闾阎生计大有禆益】近嵗方知勤夏收通计八分有余获【兹据何裕城奏通省产麦各属内收成八分者十九防县九分者五十四州县合计麦收共八分有余洵属丰稔】亦资春末早丰投却怜此地吐穗际正盻优膏灌粒稠云密雨防不成寸虽然日遇日増愁
　　御制直总督梁肯堂奏报二麦约收分数诗以志事
　　【庚戌】
　　去岁秋霖虽过甚却因利麦种成稠满期获十符全盻可惜啬三只七收【直因上年秋雨充足民间种麦甚广滋培芃茂本期十分丰稔兹依冬春雨雪未足只据报七分有余殊为可惜】冬雪春霖胥致欠低优髙歉普牵酬【梁肯堂奏麦收分数顺天保定河间正定永平宣化等府及遵化州易州赵州等属均七分有余大名府及定州所属均七分天津顺德广平承徳等及冀州深州所属均六分有余等语凢髙阜之地虽觉歉少而洼处所尚属稍有通融核计犹在七分以上亦属望出意外】市间麫价翻稍减则以豫齐通贩舟【昨询问顺天府尹等据称将来麦收分数不无歉薄而近日市间麦价转觉稍减盖因豫齐二省去丰收商舟懋贩抵运者颇多赖资接济耳】
　　御制河南巡抚穆和蔺奏报二麦收成分数诗以志慰
　　【庚戌】
　　豫以麦为秋流通畿辅稠【豫省麦收为民食最重上年河南二麦丰稔商贩流通现在京畿麫价转减实资其接济也】云十【平声见陆游老学庵笔记云转平声可读曰谌白乐天诗红栏三百九十桥宋文安宫词三十六所春宫馆鼍以道诗示我十年感遇诗】岂易得称八即中收【据穆和蔺奏各属报到二麦约收分数复加确核查豫省一百八防州县约收九分有余者洛阳等四州县约收九分者荥泽等二十州县约收八分有余者祥符等十五县约收八分者杞县等五十州县约收七分有余者尉氏等十五州县约收七分者林县一县约收六分有余者安阳等三县合计通省收成八分有余】时雨既已遍晩田并可耰【又据奏河以南十府州县雨泽早已霑足惟河以北三府得雨较少饬委道员往查据覆称懐庆卫辉两府与河以南相等彰徳所属虽三月后雨泽稍稀而二月前雨雪亦已深透现又据彰徳卫辉懐庆三府所属各县并开封归徳河南南阳汝寕陈州许州汝州所属具报于本月十七八日得雨一二三四寸及深透不等现在髙粱早谷俱已出土得此膏泽滋培倍加畅荗晚谷杂粮亦可于刈获二麦之余乘时播种等语】载咨司牧吏课赋漫深求【河南麦收既称中稔恐地方官趂稔督纳税粮良有司亦应体予惠养元元之意也】
　　御制山东巡抚长麟奏报麦收分数诗以志事【庚戌】归舟过东省望雨早为愁各属兹通计七分仍报收【据长麟奏查得登州府本年雨水优足二麦本属丰稔其济南等十一府州属地处低洼麦苗均未受伤即髙阜处所自得雨后麦根之旁所生新苗亦多结实饱绽兹据各属禀称二麦约收九分有余者登州一府九分者青州莱州二府八分者济南兖州二府济宁一州七分者泰安沂州二府六分者曹州东昌二府临清一州五分者武定一府通省牵算核计本年二麦收成约七分有余现在俱已刈获其新生之苗亦渐成熟端阳节后即可收割通省大田亦已播种齐全一律长发自四五寸至八九寸不等谷豆亦俱出土一二寸至五六寸不等秋成可期丰稔民情宁贴市价平减等语】转施赖
　　天佑饼饵惠民畴畿辅幸同等【本年直迤南府属冬春雨雪亦未优渥以致髙阜之地分数减少昨梁肯堂奏称通省麦收牵计尚可得七分以上是以情形与山东相等虽不获上丰犹可称下稔也】失中小得酬
　　御制总督书麟奏安徽二麦收成分数诗以志慰【庚戌】迩嵗南方知种麦【向来南省多种禾稻不以二麦为重近因疆吏督课渐知广种麰麦而安徽毗连豫省种麦尤勤民食颇资接济】歙因接豫用功勤奏来通省八分获【据书麟奏报安徽二麦约収分数十分者阜阳英山二县九分有余者黟县青阳二县九分者望江六安等十四州县八分有余者懐寕无为等十三州县八分者歙县绩溪等七县七分有余者祁门等三县七分者鳯阳夀州等十三州县六分有余者巢县宿州等四州县六分者灵璧一县统计通省収成约有八分等语】足接青黄为慰云
　　御制浙江巡抚琅玕奏报春花蚕丝收成丰稔诗以志
　　慰【庚戌】
　　一日批观两奏折【浙江巡抚琅玕奏报春收与江南总督书麟奏报安徽麦收之折同日批览】浙称收麦更兼蚕【据琅玕奏浙省二麦收成杭州嘉兴湖州寜波绍兴五府属计九分有余金华衢州严州温州四府属计九分台州处州二府属计八分有余统计通省麦收共九分有余又奏杭州嘉兴湖州三府属养蚕之处收成九分有余统计通省蚕收亦九分有余等语该省麦收计比安徽较优兼以蚕丝丰裕有闗民生衣食不浅览奏深为庆慰】慰哉衣食资民计额庆维箴戒满谈
　　御制湖北巡抚惠龄奏报麦收分数诗以志慰【庚戌】通省六十【作平声】八州县麦收合计八分余【据惠龄奏湖北省各属雨晹时若二麦现已登塲计麦收分数九分者十州县八分有余者二县八分者五十六州县合计通省六十八州县麦收共八分有余际此大田甫种之时适得麦收接济农民口食有资舆情颇为欢豫】幸哉足接青黄际慰矣真同黔赤如况复农时若晹雨庻其民气得舒徐迩来报穑多佳信【今嵗江西河南安徽浙江等省陆续奏报麦收自八分以上至九分有余不等佳信频仍批览之余益增钦】弗敢心愉益惕予
　　御制湖南巡抚浦霖奏报二麦收成八分有余诗以志
　　慰【庚戌】
　　湖南不以麦为重大吏课耕勤为【去声】民【湖南省土性多不冝麦向来种植二麦之处止有二十四州县迩年大吏督课如茶陵武陵华容等县亦知种麦计通省冝麦州县共三十一属】余八分应号中稔属三十幸获皆均【防浦霖奏报麦收分数湘隂浏阳等八州县収成九分茶陵道州等九州县八分有余耒阳酃县等十州县收成八分华容武陵二县七分有余龙阳安乡二县收成七分统计各属三十一州县共收成八分有余】屡绥处更资接济【去年湖南秋成九分有余实属上稔兹当青黄不接之时又得麦収接济民食益臻充裕】渥被泽仍利隰畇批折不胜称额庆惟虞志满益増寅
