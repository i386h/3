<!-- { "loadSidebar": true } -->
　　夀世共春台花是恒春蕋座传延喜杯滇南待泽乆始
　　自逺人徕【其五十六】
　　太平开万象林邑贡陈初【甸贡花象南掌贡子象并称竒异】十嵗一重焕【南掌国十年一贡】九賔觐
　　帝居竒珎来海舶诸戏舞龙鱼【阮光平诣　阙　祝厘防制乐曲亲擕本
　　国乐人奏舞献　　夀】阶下
　　松龄祝仙筹亿数余【其五十七】
　　雨旸燠寒风尚书六卷中
　　四言标合撰【镌　　八徴耄念之寳作记】
　　八法防其同洪范彛伦叙箕畴
　　王道崇惬心防
　　寳字钦若凛
　　渊衷【其五十八】
　　团圞三五近花满鳯麟洲碧翔云防银潢瑞霭浮人人阅花甲嵗嵗沐
　　申庥如此神仙境空劳海上舟【其五十九】
　　总祝
　　无疆夀新成六十章
　　八旬开寳袠【纂　　万夀盛典】万姓仰
　　龙光负扆调
　　元化承
　　恩并日长载赓天保什得句亦
　　天香【其六十】

<史部,政书类,仪制之属,八旬万寿盛典>
　　钦定四库全书
　　八旬万夀盛典卷一百八
　　歌颂【二十八】
　　万夀恭纪赋颂十二章【谨序】
　　翰林院编修【臣】谢墉
　　【臣】惟溯自防古之初天地人皇元始应世各八千嵗以迄循蜚防仡五帝之纪数徃知来元防载周有开必先钦惟
　　圣皇诞膺
　　寳祚粤在上章奄茂为乾隆五十有五年恭逢八十万夀合天地之数以衍乾坤之策推八防之文以符十华之劵懿乎哉亘数千年而一觏若是其炳耀六合景铄万古也仰惟我
　　皇上斟元陈枢秉箓司契得道之柄荷
　　天之龙由于
　　弥性纯常协极
　　帝縡是以
　　夀考维褀介祉禔福三灵效顺万国咸寜自五三六经所载勲华之盛未足以罄焉【臣】窃以为际兹
　　神化民宜大理物博无庸以子云相如孟坚平子靡丽之词形容夫仪若祥淑之万一也不揣愚陋操占毕之素以成下里之歌敬第为赋颂十二章其第一章曰
　　徳耀嘉谨记
　　叡性渊穆显藏无间
　　心镜万机自然炳烛故能合四荒四极逈遐逷濶之宇
　　而运之
　　扆闼无不
　　照重离而耀之以
　　光明也其第二章曰
　　昊穹佑谨记
　　圣敬祗翼昭事钦寅蠁丰融达于
　　帝座凡作长敛蔵之司一叶之时若所以召通正而致绥
　　丰也其第三章曰
　　祖烈恢谨记
　　两朝志竟昄章式廓
　　袛廸
　　前光以康逺服于自古未臣之民厥户口之于自古未畧
　　之地厥屯耕之葢
　　勲兼乎黄农而迹迈乎禹翳也其第四章曰
　　闿泽旉谨记
　　大恵之颁普蠲惟正
　　万夀保艾多福锡庆是则
　　博施之富积算极乎经姟而周泽之渥歌舞腾乎亿兆
　　有孚恵心羣黎徧徳也其第五章曰
　　圣文焕谨记
　　天章万卷言成典训
　　崇论谹议陶铸渊防至于
　　羣玉之藏综图籍而荟萃焉
　　四库所罗统朔南而嘉恵焉斯则
　　君师之隆轨迈七畧而兼三不朽者也其第六章曰神武昭谨记葱岭雪山
　　龙韬授辟三万里四卫普寜若夫笻筰以外冉駹以
　　西儧刺促浸
　　徳威疉施并禀
　　神策运筹以决胜耆定易豫象所称顺动诗皇矣所云笃祜者也其第七章曰河源显谨记天苞地符应时乃彰乾坤端倪待
　　圣而作既通道而底西王之国遂
　　端拱而致河圗之祥此灵协于懐柔而瑞呈于天一者也其第八章曰石皷新谨记岐阳大搜史籕古文遗迹纂排适昭
　　威武以是璧雍圜水观聼为之日新而
　　文囿三驱命中共瞻
　　天授者也其第九章曰安南格谨记岭隔桂林江流富良文徳诞服惕息享王此伏波之柱所未能抚而诸葛之
　　钲所未能招乃纳贡而输忱入
　　觐而祝
　　嘏也其第十章曰花象徕谨记爨之乡掸缥之地逺逾木邦来自金齿率舞其仪咸若而至夫且上轶乎成周之防而宁不逺超乎贞观之图则
　　徳之休明无逺弗届也其第十一章曰
　　五代堂谨记
　　皇祖诒谋
　　五福崇搆
　　圣
　　圣相承孙孙弗替
　　五福五代万有千歳逺推之世系而不经见近考之帝
　　纪而未前闻也其第十二章曰
　　八徴寳谨记
　　天锡九畴庻徴
　　帝念俾
　　夀而昌克
　　勤不倦是惟
　　皇极之敷言而应之
　　康强逢吉
　　圣人之大寳而徴诸
　　悠久旡疆也臣于是欣忭蹈舞聫属而绎之曰徳之馨香升闻于
　　天
　　徳之作求绳其
　　祖武
　　天
　　祖并佑之者厥由
　　勤恤民隠而除其害
　　博爱之仁有嘉徳而无违心也且夫
　　爱之覃于中外者
　　教之融于文武也于疆于理渐被暨讫或原或委轩豁
　　呈露
　　奎璧桥门庆协嘉防冠带蛮服
　　拱受蕃厘也
　　昭徳之致诸福之物辐辏并徴吉事有祥千载一时也
　　以是
　　介期颐
　　衍来晜
　　庆绰绾
　　锡珍符于
　　万斯年不可纪极矣
　　徳耀嘉第一章
　　【臣】惟
　　圣人之徳上及太清下及太宁中及万灵爰基命于宥
　　宻聿不大于色声盖
　　徳者得也万化之枢纽而百福之玑衡也
　　皇上乗干始体泰元则巍巍禀安安粤自
　　徇齐敦敏聪明同符轩辕也
　　文思恭让光被嫓美放勲也
　　御极以来
　　广运在蜵蜎蠖濩之中而化驰若神极之五亿之选之
　　寥廓而无垠夫其
　　维渊维黙如云如日以
　　熙载达
　　天徳也
　　丕显丕承以引以翼以
　　缵绪率
　　祖徳也是训是行
　　锡极保极以
　　仁心振民徳也夫何亹亹穆穆而人纲人纪之毕饬也兢兢憴憴而官聫官治之咸秩也以是行师大师克以是柔远逺人格盖将袭九窽重九廓四方拆八极
　　刚徤中正天常也
　　含宏光大地则也人之窥
　　圣人者皆谓
　　皇上至公也而
　　至明皆谓
　　皇上至勤也而
　　至诚经曰诚则明矣明则诚矣窃尝恭读
　　御制
　　执中成宪序曰大学所谓明徳即虞书所谓道心所谓物格致知即所谓惟精所谓正心诚意即所谓惟一所谓止至善即所谓允执厥中允矣
　　圣谟绍
　　闻自道所得而其指归昭若发蒙矣夫
　　圣人之徳该乎动静而贯乎微显者也
　　大徳无我而育羣生
　　大化因时而宰万善其于
　　保定孔固握乎气数之先
　　正位凝命持乎运防之转考之乐纬有曰稽耀嘉夫徳不自耀也维其嘉矣则有耀矣易曰一阖一辟之谓变一隂一阳之谓道是以如天地之无不持载无不覆帱如日月之无不临照也谨颂曰
　　天行徤徳正中
　　嘉乐显显受禄崇广哉熙熙八极光华惟
　　徳之嘉耀乎无涯
　　光被防爽爥幽遐
　　徳惟一罔不吉
　　夀盈万积无算
　　昊穹佑第二章
　　粤若惟
　　圣格
　　天惟
　　天佑
　　圣夐哉圜则九重之旷邈峻极而
　　至诚之感若响应矣我
　　皇上度对越凛执兢子万民以承
　　天庥式九围以祗
　　帝命钦若
　　圜丘
　　方泽之燔燎
　　祈年
　　大雩之祭禜讵徒洁其粢盛丰其牺牷陈其珪璧琮璜作
　　其钟镛管磬已哉葢有
　　钦明而精一者焉以彻乎
　　穆清而假乎
　　圣敬【臣】尝恭侍
　　禁近与骧骏奔矣当夫良耜初报蜡腊方勤景
　　斋明于
　　法驾凝蒸上而烟煴积
　　精禋以将享遂宻酿夫同云方礼成而
　　泽逮每盈尺而兆阜蕃尔乃蚕月麦秋戴胜桑隂越有小
　　旱灵雨未零
　　肃珍舘之亶格凝度巩于
　　居歆伫飞甘而洒润快觧愠于
　　薫琴爰乃统六宗而引提之合百神而防禷之师旅有
　　助顺之祥
　　崇贶叠锡恺乐达数万里而外矣河海有安澜之庆嘉应骈呈康阜遍十八州之大矣夫玉齍量币祝史能饬其物而不能宣其义也降献酌礼官能賛其仪而不能通其意也
　　圣皇以明敬孚之以精诚吁之一动念而召和一举事
　　而
　　绥祜所由延
　　洪禧承
　　景祚遹惟感通在元幽黙之至微而扬诩在呴妪覆
　　育之广布【臣】谨绎思之
　　圣人一
　　天也以
　　圣格
　　天不待
　　履坛墠荐豆笾陈祷福升柴而后卜其
　　申锡与其吉蠲也是故窥
　　圣而不参以五行五事之符协则不足以徴
　　上苍纯佑之防言
　　天而第泥于五方五神之仪位则不足以探
　　至圣昭格之防故曰先天而天弗违后天而奉天时自
　　天佑之自
　　天申之不亦宜乎谨颂曰
　　泰元尊
　　徳司契厥契维何陟降一气
　　于穆不言孔时孔恵
　　奉三无私
　　万年光被
　　祖烈恢第三章
　　【臣】尝恭读
　　御制创业守成难易说曰创业者未竟之难皆守成者
　　分内之难也夫惟
　　谟烈逺则
　　声灵宣
　　教典浃则
　　威泽寛【臣】又尝恭读
　　御制普宁寺碑文曰
　　皇天有辅徳之私
　　至圣有越世之度
　　君子有见机之作兆人有可格之诚夫乃恍然于圣猷之运量至深而
　　圣教之融洽至精也夫自三代以还九州攸界道未溥于大同化未臻于无外以是威信莫逮于四荒而经纬总域以两戒臣窃惟禹迹所未迈者浮图之俗象教之国久矣事佛匪懈矣夫孔子圣也为震旦师释迦佛也为西土师礼曰修其教不易其俗齐其政不易其宜五方之民皆有性也不可推移
　　皇上绍
　　闻衣徳奋一怒而振旅挥城摲邑不可殚纪也考四万余里于玉门稽三十六国于班史凡诸国土之佛道神化古称降灵圣挺贤懿者
　　如天之福覆帱而亭毒之为之分部落以旋定之建墖
　　庙以宁辑之
　　说法以觉悟之
　　振徳以齐一之庄严七寳布金千亿谅哉
　　融性道教作天人师以
　　圣王之徳政兼法王之愿力有若轩帝勤崆峒之问重
　　华致西王之谒
　　徳教之大包涵一切诚不可以一法执也是惟性体昭旷
　　教泽融防总
　　徳威于一源旉
　　化育于四大
　　帝学之渊深浩博回超汉唐宋诸儒而一洗其芥蔕儒者则曰素王得位释氏则曰调御再世二而一一而二无量之
　　夀无量之福利也谨颂曰
　　仁皇昔西頋燕贻待
　　纯
　　主垂仁慈耆定兴西师出之五浊界为重转法轮以
　　是
　　大神威降伏万波旬有来众花门顶礼敬黄教人王即法王总十方部号供养普慈云和南大欢喜凡彼华蔵海咸承安隐防法音铿华钟振动觉众寐曰西土震旦究竟无同异宏阐
　　古佛义寳雨曼陀罗长示
　　夀者相长瞻玉烛和
　　甄陶归一笵无此疆尔界譬如日月光旦旦烛幽晦亦
　　如甘露味羣萌受滋液是谓
　　善继述四方以无拂
　　闿泽旉第四章
　　【臣】惟
　　至圣之勤民本
　　元善为恺悌同
　　仁覆之无涯爰博施而众济则尝逖稽前闻逺推古帝当艰食而畴咨每阻饥之惕志是以禹有则惠之懐文有如伤之视其在三代以还诏令除租仅一见
　　于汉文或与田租之半罕闻继泽之勤彼唐室之议防惟存恵乎从军虽涣汗其大号将下究而犹屯我
　　皇上轸黎元勤抚字非旱潦而沛
　　恩当丰登而
　　锡恵自
