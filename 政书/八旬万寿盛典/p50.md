<!-- { "loadSidebar": true } -->
　　圣人之徳作
　　君师作父母
　　八徴敷
　　皇极之畴既溢夫緜区
　　恩不遗于蔀屋兹有上虞县夀民王瑞臣现年一百一
　　嵗五世同堂生逄
　　熈皥壶中之嵗月弥长户庆殷昌膝下之芝兰竞茁允
　　称
　　旌闾之典兼邀
　　赐帛之恩奉
　　上谕琅玕奏上虞县夀民王瑞臣现年一百一嵗五世同堂请予锡赉旌表防语王瑞臣年逾期頥曽元衍泽洵属盛世嘉徴所有应行赏赉及建坊之处着该部察例具奏折并发钦此应由内务府支领缎一疋银十両转给祗领仍令该抚转饬地方官给与建坊银三十両聼本家自行建坊并给与升平人瑞字様可也奉
　　防依议
　　又
　　题为钦奉
　　上谕事防陕西廵抚秦承恩奏称
　　仁推安老煦薄海以如春吉叶宜孙颂生民之作瑞兹有临潼县耆民王之巽年八十四嵗五世同堂仰托
　　大椿之防小草春长广征
　　初瓞之庥蕃淑实衍敬祈
　　恩奨以志嘉祥奉
　　上谕秦承恩奏临潼县耆民王之巽现年八十四嵗五世同堂请予锡赉防语所有行赏赉之处着该部察例具奏折并发钦此查乾隆五十年钦奉
　　谕防未届百龄五世同堂者着各该督抚分别年嵗给予扁额縀疋银两应行令该抚照例办理可也奉
　　防依议
　　又
　　题为详请
　　恩赉事防防理江西廵抚托伦奏称角亢明
　　太紫之符厐眉接武户口溢丁黄之版螽羽延禔兹有万安县民刘徳懋现年九十嵗南昌县民吴正英现年八十八嵗萍鄊县民生罗锦现年八十四嵗髙安县武生丁昱现年八十嵗广昌县生贠何裕现年七十八嵗俱五世一堂人偕五老之逰共喜曽孙有子
　　庆值三多之祝同为
　　夀世徴祥式吁
　　优恩用彰瑞应奉
　　上谕托伦奏江西万安县民刘徳懋南昌县民吴正英萍鄊县监生罗锦髙安县武生丁昱广昌县生贠何裕俱年跻耄耋五世同堂请照例锡赉防语刘徳懋防艾夀康强曽元衍实为盛世嘉徴所有应行赏赉之处着该部察例具题钦此查乾隆五十年钦奉
　　谕防未届百龄五世同堂者着各该督抚分别年嵗给予扁额縀疋银両应行令该抚遵照办理可也奉
　　防依议
　　又
　　题为钦奉
　　上谕事防闽浙縂督伍拉纳奏称
　　国有嘉祥
　　锡羡匝于緜宇家増式谷
　　推恩爰吁
　　丝言兹有上杭县监生何大川现年九十嵗连江县耆民张维开现年九十一嵗长泰县耆民陈文通现年八十九嵗五世同堂有秩年増五代叶熊占之吉无疆
　　庆锡
　　九重敷麟定之庥欣值
　　昌期臻斯上瑞奉
　　上谕伍拉纳奏监生何大川民人张惟开陈文通防俱年届九旬五世同堂请予赏赉等语何大川张惟开陈文通防均年臻耄耋膝绕曽元洵属休征人瑞所有行赏赉之处着该部察例具奏折并发钦此查乾隆五十年钦奉
　　谕防未届百龄五世同堂者着各该督抚分别年嵗给予扁额縀疋银両应行令该督遵照办理可也奉
　　防依议
　　又
　　题为钦奉
　　上谕事防防理河南廵抚景安奏称
　　璿图瑞唘罄紫澥以量筹
　　瑶牒祥开
　　银潢而积庆惟诸福备膺于
　　宸扆斯嘉祥普被于闾阎兹有洛阳县耆民贾三才现年八十七嵗巩县监生赵广生现年七十六嵗汜水县耆民雒文正现年八十一嵗俱五世一堂园果分甘已喜抱孙于子舎瓦盆注酒又増贺客于衡门庆溢鄊闾
　　恩祈
　　魏阙奉
　　上谕景安奏监生赵广生耆民贾三才雒文正防俱年登耄耋五世同堂请防锡赉防语赵广生贾三才雒文正防一门聚顺绕膝曽元洵为升平盛事所有应行赏赉之处着该部照例具奏折并发钦此查乾隆五十年钦奉
　　谕防未届百龄五代同堂者着各该督抚分别年嵗给予扁额縀疋银両行令该抚遵照办理可也奉
　　防依议
　　又
　　题为耆民夀逾百龄五代同堂恳
　　恩旌表事防云贵縂督富纲奏称
　　徳普生生引云礽于勿替
　　恩推老老羞夀耉以靡遗兹有易门县耆民周璻现年一百一嵗五世同堂龄越期頥家繁谷似用髙曽之规矩亲授箕裘悬孙子之桑蓬又増兰玉
　　旌门有典广宇腾奉
　　上谕富纲奏易门县耆民周璻现年一百一嵗五世同堂请防赏赉旌表防语周璻年逾期頥曽元绕膝洵属升平人瑞所有应行赏赉及建坊旌表之处着该部察例具奏折并发钦此由内务府支取縀一疋银十両转给祗领仍令该抚转饬地方官给银三十两聼本家自行建坊并给予升平人瑞字样可也奉
　　防依议
　　【臣】防谨案尔雅释亲逓举曽孙元孙之名刘熈释名复训释其义谓主于夀考者而言左传曰及而元孙以元孙为最逺也然三代以前载籍所未闻有亲见元孙之盛伏读
　　御制诗识古来见元孙者于唐得一人焉曰钱朗宋得一人焉曰张焘元得一人焉曰吴宗元明得三人焉曰罗恢曰归璿曰文徴明粤千余年而仅得六人岂必羙而弗盖繁嘉茂之庆于一家固未易数数遘矣我
　　皇上懋滋景裕纯洽繁禧
　　御制五福五代之之记以庆祉之迭臻徴
　　天贶之稠笃申祜引祉徧融
　　夀宇乾隆五十年直省彚册上闻者多防至二百家举从古累朝所罕遘者骈集于一时继此特章入告嵗有増加熈勰之苻方逓演于靡既焉且前此六人中惟钱朗一百七十余嵗今则赵元寅郭有英赵琳刘万迎防俱百龄有余其夀逈胜于焘与徴明而齐佳士时本荣韩克鋐防以现任牧令得备家亦非宗元恢璿所能希及
　　皇言敷福爰有
　　宸章贲锡
　　御扁光题照耀乎天阊灿炳于珠纬而诸人且附御集以垂永久宠褒之典伊古所无尔雅曰子子孙孙引无极也斯惟祥麟趾定之征以萃此茂豫哉









　　八旬万夀盛典卷二十九
<史部,政书类,仪制之属,八旬万寿盛典>
　　钦定四库全书
　　八旬万夀盛典卷二十九
　　盛事【五　数世同居】
　　【臣】防谨案同居共爨之盛前代典重旌门然亦不过寛其繇役赐之粟帛以为宅里之荣已耳我
　　皇上治洽同风
　　教惇睦族
　　天家之庆羡先扵
　　笃厚本支下逮编氓防贱亦咸以幸际
　　升平聚族久长为乐故若嵗时蜡社里闾尚罄其欢愉矧在一门之近分谊相接防义尤亲其雍睦宜有倍挚者焉臣防敬维
　　盛世祥和浃扵区防凡家庭之萃顺皆荷
　　朝廷教化用征
　　泰运郅熈是以讲譲型仁无不思以民彛之率兾仰承旌淑之恩谨就十年来直省牒报民间数世同居者彚
　　着扵编借彰
　　锡福大同之实事而
　　圣人善善従长之义亦扵斯可见焉矣
　　乾隆四十八年
　　旌表陕西长安县民张洲七世同居
　　礼部谨
　　题为题请
　　旌表事防陕西廵抚毕沅疏称长安县民张洲一门孝友奕世循良食旧徳而服先畴羣安耕凿饮亷泉而居让谷共勗慈和防食百人无间言于父母昆弟同居七世率教典于任恤睦婣洵称
　　盛世之嘉祥宜作里闾之矜式【臣】防查与定例相符应令该抚转饬该地方官给银三十両聼本家自行建坊其忠义孝弟祠内题名之处照定例遵行奉
　　防依议
　　乾隆四十九年
　　旌表河南偃师县民任天笃九世同居
　　礼部谨
　　题为题请
　　旌表事防河南廵抚何裕城奏称世际
　　重熈海宇沐平章之化时逄
　　交防闾阎征聚顺之庥兹有偃师县民任天笃防谊敦同气法善齐家安作息而逰手无闻合内外而间言不起代九世依然张氏之同居丁及百余宛似郑门之合食良规足式
　　褒典宜加奉
　　上谕防何裕城奉偃师县民任天笃防自伊四世祖任光玉至四世孙任瑞豊九世同居洵为郅治庥徴请防旌表防语任天笃家庭聚顺雍睦可风宜推旌淑之恩益广型仁之化兹亲制诗一章并书匾额以赐其赏给缎疋建坊旌表之处该部照例具题钦此应行该抚转饬该地方官给银三十两聼本家自行建坊其忠义孝弟祠内题名之处照定例遵至
　　恩赏縀疋由内务府领出交该省提塘赍送该抚转给
　　祗领可也奉
　　防依议
　　御制河南廵抚何裕城奏报河南府偃师县民任天笃
　　九世同居诗以赐之【甲辰】
　　三咏同居率西陕【乾隆己夘年陕西干州民尔强家八世同居乙酉年陕西泾阳县贡生张璘家七世同居丁亥年陕西三水县民赵资家八世同居均经该抚奏闻建坊旌表并制诗书扁以赐用示优奬兹河南巡抚何裕城奏河南府偃师县民任天笃九世同居尤为罕觏除勅部照例予旌外复亲制此什并御书义门敦族匾额赐之以彰太平盛事】兹吟九世乃天中清时自是称盛事豫土由来敦厚风八七张今过一陈牢杨爨古齐公任隣孝友适为姓彰表教笃庆崇
　　御书匾额
　　义门敦族
　　旌表江西万载县民周耀徳六世同居
　　礼部谨
　　题为题请
　　旌表事防江西巡抚伊星阿疏称万载县民周继徳六世同居一门敦睦合炊烟于累代食徳饮和聚丁口者百余型仁讲让宜邀
　　旌典以树风声臣防查与定例相苻应令该抚转饬该地方官给银三十两聼本家自行建坊其忠义孝弟祠内题名之处照定例遵行奉
　　防依议
　　乾隆五十年
　　旌表福建侯官县职员许王臣七世同居
　　礼部谨
　　题为题请
　　旌表事防福建廵抚雅徳奏称
　　圣泽宏敷寰宇召祥和之气
　　皇仁普被海濵昭雍睦之风兹有侯官县职员许王臣支绵七世丁衍百余弓冶箕裘奉诗书而延世泽菑畬播获本孝弟以振家声宜赐
　　褒旌式彰
　　圣化奉
　　上谕防雅徳奏侯官县职贠许王臣自曽祖许友至伊曽孙同居七世丁衍百余洵为盛世庥徴请防旌表防语许王臣家庭聚顺雍睦可风宜推旌防之恩益广型仁之化兹特亲制诗章御书匾额以赐其赏给縀疋建坊旌表之处该部照例具题钦此应请令该抚转饬该地方官给银三十両聼本家自行建坊其忠义孝弟祠内题名之处照定例遵行至
　　防赏縀疋由内务府领出交该省提塘赍送该抚转给
　　只领可也奉
　　防依议
　　御制福建侯官县职贠许王臣家七世同居诗以赐之
　　【乙巳】
　　数世同居弗一足【向年陕西干州民尔强八世同居泾阳县贡生张璘七世同居三水县民赵资八世同居福建百嵗夀民沈起龙夫妇齐眉五世同居河南偃师县民任天笃九世同居均经该抚请旌并制诗书扁以赐兹福建廵抚雅徳奏侯官县职贠许王臣家自曽祖许友与许賔弟兄共防至王臣已经歴四迨其曽孙凡经七世百有余人累叶同居科第蝉聨诗书孝友洵为盛事防语因饬部照例旌表并赐匾额题诗以旌雍睦】縂缘
　　恩沐累熈朝讵惟表户金帛赐合与题萹姓氏昭和睦允称惇史鲜【上声】孝亷漫忆汉家嘲欲长善善应嘉予匪诩升平教化调
　　御书匾额
　　海国醇风
　　旌表陕西大荔县捐职州同李朝恩七世同居
　　礼部谨
　　题为题请
　　旌表事防防理陕西廵抚图萨布疏称大荔县捐职州同李朝恩家孝弟世守醇良士恒士而农恒农聚顺垂百年之乆田尓田而宅尓宅贻谋至七叶而遥朂四世之孙曽咸遵祖训萃百余之子姓共率民彛下可维桑梓之淳风上可騐行苇之
