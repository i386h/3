<!-- { "loadSidebar": true } -->
　　南西屠莫不蹻足抗首具惟
　　帝臣似众星之拱北辰也当是之时宗固磐石备言锡命
　　盛烈光乎重叶
　　威灵震乎无外柔逺镇迩安于覆盂
　　国风所禀弓矢斯御翼乎徐至于
　　上兰示武惧荒所以固本也是以雍雍穆穆万祥必臻日月聫璧风雨玉烛瑰异日新应图合牒犀象竞驰白质黒章炜炜煌煌殚所未见奉常之号灵物咸秩翩翩然有以自乐也于是乎鲵齿眉夀皤皤然被黄髪者尝被
　　君之渥洽保延夀而宜子孙岂不盛乎然而
　　圣上犹孜孜靡忒
　　作范垂训妥绥天保恭惟永图
　　受厚福以浸黎元地乆天长固万叶而为量者也【臣】之愚蔽无有防观广览之知逺慕鹿鸣君臣之宴雍容揄扬润色鸿业允答
　　圣王之徳旷千载而流光也颂曰
　　显朝维
　　清
　　发祥流庆
　　大人长物对扬
　　成命功君百王
　　圣徳隆盛徕祗
　　郊禋天禄保定【一章】
　　率作兴事防俭于逸夙兴以求夕惕若栗率民耕桑惟谷之恤洪縻在
　　手恊风应律【二章】
　　阐扬文令天下众书万流仰镜味道之腴
　　辟雍汤汤励精羣儒骧首天路应防
　　皇都【三章】
　　耀我
　　皇威恢拓洪业合为一家附丽
　　皇极九有雍熙五方率职施徳百蛮
　　皇猷四塞【四章】
　　体元立制宪章稽古品式周备纂承
　　基绪治定作乐黄钟为主一音称物设宫分羽【五章】省方廵狩时乘
　　六龙江河既导言戾
　　旧邦泝洛背河登岱勒封
　　徳洋恩普草偃风从【六章】
　　申命羣司
　　帝迹悬衡课职责咎简良授能视民如伤敬法防刑将
　　寘于理贵露下情【七章】
　　肃承
　　明诏皇皇
　　帝祜元泽滂流普天率土此黎民泽如时雨家给年
　　丰于皇乐胥【八章】
　　皤皤国老如熙春阳人永其夀齿算延长式宴嘉防娱乐无疆人瑞又明
　　徳化光【九章】
　　四隩入贡冠带之伦中外禔福既陶既钧越裳重译抗手称臣囬首面内入觐
　　天人【十章】
　　大化隆洽爰考休征天地交泰品物咸亨嘉禾垂颖玉
　　烛阳明图以百瑞
　　皇庆攸兴【十一章】
　　族茂麟趾充我
　　皇家作藩作屏我荣我华
　　天子校猎射中获多于时肄射其仪可嘉【十二章】
　　恢恢
　　皇度穆穆
　　圣容如渊之量如岳之崇巍巍弗与
　　茂徳渊冲孕虞育夏允执厥中【十三章】
　　考之前载箕子造周永锡洪算洪范九畴
　　理宣其奥六府孔修
　　天瑞之征协气横流【十四章】
　　大化既洽王猷允泰道之既由
　　恩无不逮缉熙
　　皇图功钧天地以隆
　　徳声无为而治【十五章】
　　一人有庆百姓欢欣涂歌邑诵下泝八埏聿懐
　　多福子子孙孙
　　天锡难老缀以
　　万年【十六章】
　　万夀恭拟连珠三十首
　　翰林院侍读【臣】曹城
　　【臣】闻大横协于卦象八十度迁其嵗差留熟防于月躔十三徽应于钟琯是以地天交泰章蔀胥统
　　夀元律吕相生亿万弥増
　　福算
　　【臣】闻云和孤竹禋天神以告防纁币黄琮致地只而展敬是以
　　昊縡申命
　　徳合位禄名夀之符坤灵贶嘉数衍亿兆京垓之庆【臣】闻瑞呈圭璧庇防者嘉器用陶匏笵模于古是以
　　常雩定礼加玉而制谷蒲
　　右坛亲仪考象而设尊俎
　　【臣】闻显谟承烈啓佑后人衣徳绍闻继光先志是以
　　栋云崇殿雒诵
　　实录之编松风旧斋两作
　　纪
　　恩之记
　　【臣】闻涿鹿阪泉之战六师定两戒河山火龙藻粉之施三正革九章文质是以
　　特书战事述
　　光烈以无忘肇立卧碑遵
　　训典而罔失
　　【臣】闻乔岳怀柔昊天其子泉流相度公刘于豳是以发祥于白山
　　开国一统念毓瑞于朱果
　　陪都
　　四巡
　　【臣】闻饬几莅政庶绩其凝称事用材知人则哲是以勤于
　　帝治总工虞水火之成
　　朂以官箴有风雨露雷之别
　　【臣】闻三阶布政御六幕于干行五夜披章掲重轮于离照是以
　　觐班聨于日昃旰食传餐
　　待封事于向明宵衣秉燎
　　【臣】闻璿玑运乎斗车星环紫极金鋄籋乎云驾旗耀翠华是以嵩洛台怀
　　天子所至谓之幸海塘淮甸
　　圣人之徳无以加
　　【臣】闻渐江涛涌隄堆淛海之钱瓠子波寛楗下淇园之竹是以中亹筑石
　　帝收敷土之功髙偃
　　廵河民享安澜之福
　　【臣】闻东方羣物之始瑞启登封
　　圣人百世之师典隆修祀是以徧羣神而先望
　　廵守至岱宗合一揆而同符
　　释奠于
　　阙里
　　【臣】闻木兰上塞古为瓯脱之区崖口兴桓今是周阹之境是以秋狝大狩
　　出鹿柴门而行围
　　天健自强
　　御虎神鎗而服猛
　　【臣】闻羲畵开图天地由之经纬虞歌赓拜时几防其明良是以
　　文成初二编阐经史为训诰
　　诗臻五万首括道徳与典章
　　【臣】闻偃波埀露掞鳯藻以长新玉版银防虬文而不泐是以
　　临池而铭机鉴齐楣题
　　敬胜之书列璧以置琳琅墨妙萃淳化之刻
　　【臣】闻寳简琅函羣玉贮西昆之府丹书绿字文星耀东壁之躔是以
　　圣世右文书罗万千竹册
　　几余典学
　　诗题数百芸编
　　【臣】闻坐论道徳讲席分陪礼集缙绅圜桥环列是以
　　御经筵而陈传疏阐六经四子之文
　　建辟雍而辟注笺
　　制三老五更之説
　　【臣】闻包葱岭而筑三城悉是受降之地破花门而分两道尽归都防之司是以削平四部凖夷在二十五骑之克防俘馘两和卓木陋三十六国之覊縻
　　【臣】闻幅既长疆纪于释地土宇孔厚周索载于职方是以瀛海数十邦皆为臣仆流沙二万里胥土疆
　　【臣】闻狼贪蚕食罔知覆帱之恩螳斧猬锋敢恃山川之固是以俘促浸与防拉
　　功成五年取羙诺及葛依地开三路
　　【臣】闻且瓯通乎海南向风孔亟尉佗役乎骆越慕化匪遥是以屋鼇社畨畏
　　天威而入觐南交藩服感
　　圣徳以亲朝
　　【臣】闻西域卅六畨统乌斯之藏南蛮八百社近连阿瓦之城是以廓喀献金经敂闗通欵缅文贡花象望
　　阙输诚
　　【臣】闻占风测水鞮译偕来航海梯山竁渊并集是以西昆入贡萃西北之共球南掌咸賔萃东南之玉帛
　　【臣】闻辨磬号钟应昌期而器出编诗定乐播盛徳而音和是以刻玉铸金十二律尽谐节奏流宫振羽三百篇皆入声歌
　　【臣】闻龙觚兕敦千年尚有吉金鸟篆虫书三代不多贞石是以周器
　　特赐用侪宅壁之琴石鼓
　　重排同列桥门之防
　　【臣】闻螽斯麟趾持庆其蕃昌瓞椒聊弥敦其亲爱是以
　　圣能继
　　圣万世之业卜
　　万年
　　孙又生
　　孙
　　五福之堂増
　　五代
　　【臣】闻太平之世多夀仙集彭佺化国之日以长年跻安羡是以大衍五十稽
　　家法以开筵有臣三千拜
　　天恩而贺防
　　【臣】闻防常赋于度支承恩斯赉効正供于天庾逢庆乃蠲是以
　　普赐算缗沭
　　洪仁者四次再停转漕溥
　　泽于八埏
　　【臣】闻青袍射防愿奋甲科绛县引年试叅亥宇是以重开蕊榜簮咸被殊荣特沛
　　纶音金粟同邀
　　宠赐
　　【臣】开尧符五字聿传延喜之章舜玺双文曽致昭
　　华之玉是以
　　古稀説着
　　万斯年庆洽珠囊
　　耄念记昭八庶征时调玉烛
　　【臣】闻矩执干枢萝圗锡羡仁符帝縡寳箓征祥是以蓂数二十九千旬
　　八旬有庆椿龄一万六千夀
　　万夀无疆
　　万夀七言律诗十六首【谨序】
　　翰林院侍读【臣】陈嗣龙
　　【臣】闻中庸举至诚之效特推悠久之征尚书陈恵迪之谟首厪修和之念兼覆载成而御世撰合无疆荟府事功以劝歌徳原广运盖斟元阐绎体上帝之心为心斯保极提厘后天下之乐而乐昌祺炳着景贶丕臻钦惟我
　　皇上治洽纮埏
　　福敷畴范
　　抚五辰而凝绩致水火金木土谷之咸宜正四选以调元彰雨晹燠寒风时之备叙寰宇春台之乐鬯闿泽于衢尊神臯开
　　王防之图灿辉于
　　宸极粤在上章仲秋之吉恭遇
　　八旬万夀之辰
　　寳箓延洪
　　瑶筹锡羡玉劵辑十华之瑞茂衍
　　昌禔
　　福庭胪
　　五代之骈増
　　介祉敷天率土沐日月而腾懽梯嶂航瀛集共球而称庆于是俯俞吁恳广沛
　　恩施
　　特科则两牓重开惟正则九寰
　　普锡届元日而韶宣
　　舜琯进羣工而宴饫
　　尧厨
　　嘉千百国之来同布廿二条之
　　孚专官分
　　命告防升岳渎之仪
　　宠诰优颁晋秩徧鹓鸾之侣玉鸠杖
　　赐示
　　隆渥于引年金鳯
　　书衔播
　　寛仁于肆凡蒙焘覆共戴
　　崇鸿复于二月之初懋举
　　东廵之典
　　秩岱宗而
　　展敬
　　诣阙里以升馨时则
　　元化覃敷太和翔洽贡来缅甸既献表以请
　　封欵纳生畨亦向风而觐
　　阙维日南之逺徼接岭外之蛮方感切
　　恩慈衷深欣忭率臣民而奉朔长依属国之班遵冠带
　　以朝
　　天乞作降王之长至有地更遥于后藏古不逹于中朝
　　慕
　　仁声义问之洪宣悦蠕动翾飞之各得献琛纳賮趋跄
　　争叩乎
　　九阊合掌诚心敬奉愿同乎三寳斯盖由我
　　皇上法
　　天不息率
　　祖攸行
　　履丰亨豫大之昌辰防
　　廑敕
　　命膺
　　累洽重熈之景运弥
　　惕守成隂
　　量晴
　　筹跻羣生于阜
　　衣宵食旰劭屡省于防康综内外而
　　简抡辨材总期于熈绩叙法亷而
　　董正察吏即所以安民
　　圣治懋勤
　　文思光被赅帝典王谟而
　　着训富有日新本
　　对时育物以
　　摅吟金声玉振
　　奎章表正
　　防孔艺于临池
　　寳绘含元
　　示稷思于司牧搜羣书而大备启
　　七阁以分储建圜雍而
　　泽广四瀛排猎碣而
　　藻摛十鼓新疆上塞并増黉序以
　　甄陶礼器乐章悉
　　御丹毫而厘正既崇宣夫
　　文徳复叠告夫
　　武功合天山二部以登图统雪岭两金而蒇绩氛消雁碛千屯恊丰稔之占飓息鲸波三月奏凯旋之喜胥荷
　　睿谟之烛逺式扬
　　圣武以绥猷用彰有截之勲遹播大同之治至若濬防
　　九御巩金隄
　　筹度三亹流恬碧海刻玉而功昭顺轨楗石而绩防安澜大羙利于不言繄平成之攸頼况复
　　四蠲常赋
　　再免全租俾苍黎防庆盈寕使逺迩均臻饶裕所以养恬普浃熈皥偕逰三千叟耆耋骈肩盛纪
　　彤墀之宴二百家曽元接武荣邀
　　藻翰之褒十世同居型仁讲让期頥千计泳泽含和讵
　　惟咸五而登三信是超图而溢牒
　　皇上犹复励寅承于
　　鸿贶昭
　　敬徳于
　　寳文爰
　　着记以抒
　　怀庸
　　作歌而摅
　　志嘉征恊应倍深
　　求莫求寜
　　宸念维殷恒凛曰明曰旦自此
　　道愈光而
　　福愈厚厐褫极畅泝之洪洵宜
　　徳弥懋而
　　估弥隆
