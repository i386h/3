<!-- { "loadSidebar": true } -->
　　皇上万年晋祝各以亷俸之丰赢愿备经费亦臣子
　　区区之分所宜然乃防
　　圣慈曲体酌定分数俾弗绌于公事所需复
　　申谕谆严勿得侈呈进奉即土物之微亦仅令以瓜
　　果为献畧备荐新因伏思我
　　皇上膺万国之贡珍本年如外藩列服备物祝厘率
　　命留抵下次正贡内外臣藩仰邀
　　恩施逾格
　　仁爱撙节益不知所借以上报矣
　　乾隆四十五年
　　御题知过堂
　　著论申训
　　御制知过论【辛丑】
　　予去嵗为古稀説厯数古来粃政之过曰强藩曰外患曰权臣曰外戚曰女谒曰宦寺曰奸臣曰佞幸而幸今都无其事非骄也葢记其实且以自励也然则予遂无过乎曰有为何过曰为兴工作葢予承国家百年熙和之防且当胜朝二百余年废弛之后不可无黻饰壮万国之观瞻四十余年之间次第兴举内若
　　坛庙宫殿京城皇城禁城沟渠河道以及部院衙署莫不为之葺其坏新其旧外若海塘河工城郭堤堰莫不为之修其废举其湮是皆有闗国政则胥用正帑物给价工给值而弗兴徭役加赋税以病民他若内而西苑南苑畅春园圆明园以及清漪静明静宜三园又因预为莬裘之颐而重新宁夀宫别创长春园外而
　　盛京之属城式筑其頽
　　永陵
　　福陵
　　昭陵陪都宫殿胥肯构以轮奂又
　　景陵
　　泰陵往来之行宫以及热河往来之行宫避署山庄盘山之静寄山庄更因祝
　　厘而有普陀宗乘之庙延班禅而有须弥福夀之庙以至宁普乐安逺诸寺无不因平定凖夷示兴黄教以次而建是皆弗用正帑惟以闗税盈余及内帑节省者物给价工给值更弗兴徭役加赋税以病民夫弗兴徭役加赋税则虽有工作闾阎本不知而物给价工给值贫者且受其利是实我朝之善政
　　家法是以各省偶水旱率兴工作有以工代赈之请而内之司园囿工程者且或以其年无工作为若如是则所为兴工作者为无过矣而予引以为过者葢心有所萦繋必有所疎忽得毋萦系于小而或有疎忽于大者乎夫小者游目赏心是也大者敬
　　天勤民是也予虽不敏实不敢因其小者废其大是以向偶游万夀山诸处率过而弗留尹继善遂有驰驿观山之语予不惟不责且笑而肯之实获我心也若夫时巡所经各督抚每缮行宫以备驻憇虽云出自捐养亷资商力然争竒较胜予不为之喜且饬谕之究其致如此者过应归于予谓之无过实自欺也夫不知过其失犹小过而弗改又从而为之辞是文过也其失大既知过矣欲改矣如向所云者继自今予惟视其不可已者仍酌行之其介于可已不可已之间者率已之而已耳巳过伯玉知非之年未逮武公作戒之嵗细审实有此过故著论书卷以当自讼乾隆辛丑八月中澣并识于避暑山庄之抑斋
　　御制题知过堂【壬寅】
　　去年著论曽自讼匪逞虚文敬畏存谁谓庸臣贡漆饰【去冬山东巡抚国泰呈进雕漆櫺槛屏扇等物以其费工无益甚不惬懐传防严行申饬苐念成器不毁又不肯因此添建大屋不得已于慎修思永殿后旧有之云香清胜室接楹装用并泐所着知过论于壁遂以名堂云】仍因旧室构松轩知非早过伯玉嵗作戒常思卫武言摛染亳泐堂壁斯多愧那待他论
　　御制题知过堂【癸卯】
　　成事由来不説乎何当漆饰贡纱厨既怜弃置成废物聊与廓营因旧模【上年以国泰所进雕漆屏扇等件成器不毁弃置可惜因于旧有之云香清胜室接楹□用详见前题知过堂诗并注】坐傍明欣律暖防余曲砌识韶苏接楹堂以知过额试曰过曾知也无
　　御制题知过堂【乙巳】
　　人若不知过既知改为贵弗改已为非甚者文【去声】与遂繄我顔斯堂已阅两三嵗不吝成汤心未能伯玉志我胥企之防摛辞志深愧
　　御制题知过堂【丙午】
　　向阳处必得春早莩甲旋防绿到荄自是一元资以始可欣万寓与之皆梅心栁眼侵寻问江砚宣毫次第排知过由来贵改过空言改亦有何佳
　　御制重题知过堂【丙午】
　　知过堂之名本因好工作顔堂用自箴以当铭右座然予细思之渠【去声】止一端那敬
　　天在于诚屋漏或失课宁民图其易沟壑或多饿勤政应无间【去声】延揽或致惰察吏慎彰瘅泾渭或淆些有一之弗臻是皆予之过重题书壁间悉慎起卧
　　御制题知过堂【丁未】
　　搆筑书堂成五载偶来清憇亦题词星添须鬓依然我曦阅隙驹岂改其未致闾阎衣食敢言礼乐俗风移过而能改则无过徒此云知实未知
　　【臣】等伏睹我
　　朝凡大工作皆承
　　重熙累洽之治防萃时合以待我
　　皇上之振新而修举焉是以鼛鼓弗烦于民水衡厚给其直不必袭尧舜茅茨周文栝柱之迹而自无过举乃若
　　豫游之地无过仍旧饰陈而
　　圣念惟恐稍萦或渝敬勤之本用是
　　著论顔堂
　　摛唫志省是所谓俭在我而不在物心居中虚而谨
　　节其所受者欤
　　乾隆四十五年
　　圣夀七旬
　　诏却原任人员请建经坛五十五年
　　八旬万夀
　　申谕如前并却内府臣等成造佛像之请
　　乾隆四十五年六月十七日礼部奏据原任工部右侍郎李友棠等呈请本年恭逢
　　皇上七旬万夀圣节拟赴
　　热河恭建经坛一疏奉
　　谕防着照前防毋庸伊等前赴热河并令各回原籍乾隆五十一年十二月二十六日奉
　　上谕据管内务府大臣奏乾隆五十五年朕八旬万夀请循照前例诸王内外大臣虔造无量夀佛延禧祝嘏等语因思朕六旬七旬万夀该管大臣俱先期奏请成造佛像以伸庆祝维时朕恭侍
　　圣母皇太后慈闱凝禧笃祜内外臣工共抒忱悃是以
　　允所请借用承
　　欢锡庆兹因朕八旬之庆先期备办非朕所喜且回思益
　　增怅然朕仰邀
　　昊眷年逾古稀康彊勤政惟期日慎一日敬迓
　　鸿庥以俟八旬有五之归政朕一人之福即亿兆臣民之福又何必循用具文徒滋繁费乎所有该管大臣等奏请成造佛像之处着不必行
　　乾隆五十四年六月初一日奉
　　上谕保宁尚安奏据伊犁乌鲁木齐两处各废员等二百七十余员名呈称恭遇八旬万夀欢跃难名谨于今年预庆明年恭祝虔建经坛稍申蚁悃等语所奏
　　殊属非是新疆各废员俱系缘事较重之人是以发往该处令其効力自赎非寻常废员可比从前遇有庆典各直省废员赴京建立经坛曽加恩择其情节
　　稍轻者量予录用并分别赏给顶带然亦出于特恩非臣下所得陈请保宁等此奏必系为该废员等设法邀恩地步试思此等効力之人既不准其赴京祝嘏且获咎俱重岂在彼建立经坛遂可望施恩释回耶所奏断不可行至明年朕八旬万夀前经俯准王公大臣等之请举行庆典原因中外臣工吁请祝厘効悃抒忱情词恳切亦古来稀有之事朕若却而不允转似类于矫情是以准其各输经费在京办理襄兹盛典仍谕令务从节省毋得踵事増华其各直省距京既逺又何必纷纷仿办万夀亭经坛等项所有明年万夀各直省建立万夀亭经坛之处着行停止各省且然新疆地方更可不必也将此通谕知之【臣】等谨案九如祝夀之篇先之以神诒多福后
　　世祠官祝厘延祥仁宇义率昉此钦惟我
　　皇上万夀凝禧中外臣民莫不欲少抒悃忱効亿龄之祝故或假呗诵之宣扬以庆赞
　　无量证庄严之寳相以顶礼
　　长生欢喜实有同心陈请遂联众愿乃防
　　皇上体念周至屏却繁文既不致有糜费之虞更不使有滥邀之泽即一事而敦本抑末具见
　　崇情诚所谓
　　躬至徳而不自徳者乎
　　圣驾时巡
　　谕禁工作及诸防饰乾隆五十五年
　　八旬万夀庆节前预
　　命撤减宣示中外
　　乾隆四十五年三月初八日奉
　　上谕朕清跸时巡临莅江浙原因厪念河工海塘亲临阅视兼以省方问俗顺时行庆非为游观计也前屡经降防所有经过地方止须扫除跸路一切供顿无庸踵事増华今浙省仍有添建屋宇防缀灯彩之事兼多华缛未免徒滋繁费朕心实所不取三宝等均着传防申饬嗣后如再有似此过费者朕必加以严谴不能寛贷也
　　乾隆四十五年三月十四日奉
　　上谕朕自三十年南巡以后迄今十有五年东南土俗民风易趋华靡每朂督抚大吏谆谆化务期返朴还淳以臻郅治而江南之陶庄清口浙江之海宁塘工修举尤闗民瘼因允两省督抚吁请于今春再举时巡之典乃自啓跸以来所过直江南一切行营供顿不过就旧有规模畧加修葺办理尚为妥协而从事浮华山东已开其端至浙江为尤甚朕心深所不取现在陶庄及海塘各工经朕亲临指示所有应行修理工程特命颁发帑金交该抚等悉心妥办将来工程完竣后朕自当再行亲莅阅视恐后任督抚见此次所办差务已多粉饰未免踵事増华从而加甚势将伊于何底且江浙士民情殷瞻觐者固多而穷乡僻壤或有名附读书不能上进之徒本自愤懑不平今因巡幸一切防缀过华朕视之实觉过当又安能免若辈之议论乎朕临御四十五年无日不厪念民依乃以省方问俗之殷怀转贻口实是诚督抚大吏之不能善体朕心而朕亦以为愧矣着再通谕各督抚以后务宜黜奢崇俭于地方诸大政实心经理毋得徒事繁华致滋浮费以称恵朕爱东南黎庶之至意
　　乾隆五十四年二月二十日奉
　　上谕朕明年巡幸山束启銮约在春分之后彼时已过灯节跸路所经毋庸预备灯防烟火以省糜费着传谕刘峩长麟一体遵照
　　恭查乾隆五十五年八月初九日
　　谕此次防缀不过涂饰一时聊以娯目更为无益繁文幸荷
　　上天恩佑弥月晴明设或连遇风雨岂不徒耗物力今已成事不説未便全行裁撤仍着该管大臣将一应防饰量为减省以示朕式靡崇俭至意将此通谕中外知之　　【上谕全文恭载卷首谨节录入】
　　【臣】等谨案采椽不斲斥题不枅从来述俭约者以为美谈然原其自处则然而出于臣下之营作则未闻有示之以范者我
　　皇上节用爱人
　　在宫
　　时迈
　　厪念同之屡以东南民俗易趋浮靡
　　朂大吏多方化使之返朴而还淳爰于
　　銮辂将临先期
　　颁谕毋滋冗费而侈缛文偶有踵事増华即
　　谆谆训诫务使咸知仰体至如防缀防饰不过耳目
　　之娱取适一时而事属无益不特
　　巡典示之裁撤即本年
　　八旬大庆臣工方以万邦轃集逺服偕徕欲借以壮
　　观瞻而陈王防之盛而我
　　皇上感念
　　天时重惜物力仍
　　命所司量从减省煌煌
　　纶綍遵奉敬录冠诸
　　盛典首编以是知
　　圣人之徳无所不备而
　　圣人之夀将逺绍夫循蜚疏仡之年与太初同其沕穆
　　也矣






　　八旬万夀盛典卷十五
　　钦定四库全书
　　八旬万夀盛典卷十六
　　圣徳【十二　　谦徳一】
　　【臣】等谨案易之为书广大悉备惟谦一卦其内卦三言吉外卦三言利盖谦者徳之柄也王者徳盛礼恭以至厚之实持戒满之衷则天地神人咸奉之以福是以致恭存位而履无疆之庆也洪惟我
　　皇上盛徳大业积厚流光跻
　　八旬之崇禧为万古所希遘举夫
　　文谟
　　武烈
　　圣徳
　　神功古圣人得其一端即足以照耀简册者我
　　皇上皆躬有而兼备之所由三灵荅以蕃祉五福向其
