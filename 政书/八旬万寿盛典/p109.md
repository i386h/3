<!-- { "loadSidebar": true } -->
　　御览窃惟喜起明良之什纪治而非纪年日月升恒之
　　歌胪祝而非胪政万古昌防属在
　　今时读
　　万夀衢歌所集者五万余首之
　　天章如海涵而无所不备所陈者五十五年之
　　实政如天覆而有识咸知以
　　圣人之言纪
　　圣人之事故适得其本然以太和之音谱太和之治故悉谐于正始薄海内外鼓舞唱叹相与蹈徳咏仁以底乎蕃祉老夀是即我
　　皇上之敛福锡福也【臣】等伏见前者
　　钦定文庙乐谱
　　御制补笙诗乐谱二书俱颁行直省各府属已家诵户弦矣今薄海内外争觏是编更不知若何颙跂可否请照
　　钦定文庙乐谱
　　御制补笙诗乐谱之例
　　颁行俾陬澨愚氓涵泳
　　圣涯沐浴醇化晓文义者仰而知戴觧宫商者习而能
　　歌
　　庆典矞皇羣情和乐似亦扬诩至治之万一【臣】等未敢
　　擅便理合谨具
　　奏
　　闻伏
　　皇上训示谨
　　奏奉
　　防知道了
　　【臣】永恩等谨
　　奏为防谢
　　天恩事本年八月初六日奉到
　　颁赐
　　万夀衢歌乐章各一部【臣】等谨叩头只领钦惟
　　皇上
　　徳缵
　　前谟
　　诚孚
　　昊载奉三无私以出治膺四必得以
　　巩谦兹集五万余首之
　　奎章谱声歌于
　　舜乐皆滙五十五年之
　　实政徴
　　夀恺于
　　尧龄六卷赅六义之全一字得一音之妙衢歌帝世天恰见
　　天心人习仙韶
　　圣夀弥昭
　　圣学【臣】等幸聴中和之奏亲依
　　日月之光颂献
　　升恒讙胪轩鼚叶宫商而同声
　　厘祝不图乐至扵斯普中外而共庆
　　福敷恒愿防其有极为此合词缮折恭谢
　　天恩伏乞
　　皇上睿鉴谨
　　奏
　　【臣】等攷唐人七言之咏往往遴其名章播于歌曲盖徒一时唱义未协于中声不可以入乐尤未足以备矞皇之奏而伸颂祷之情也钦惟我
　　皇上睿唫富有皆
　　圣政所昭宣无一诗非雅颂之音亦无一字不叶茎
　　韶之奏是以
　　天衢集庆讃诵同声而
　　宸咏中之实事切指吉语偶陈皆已悉道舆情所欲形容抃蹈者记曰声音之道与政通又曰治世之音安以乐由我
　　皇上之诗愈以徴
　　福厘之纯厚则亦由我
　　皇上之夀愈以徴乐律之同和固宜综庆
　　昌期
　　颁恵中外治谱乐谱并彰太平赓奏之盛矣









　　八旬万夀盛典卷六十
　　钦定四库全书
　　八旬万夀盛典卷六十一
　　典礼【十二　乐章六】
　　安南国王阮光平恭进
　　大万夀祝
　　嘏词十章七月十四日躬献
　　夀于
　　澹泊敬诚殿携该国乐人演奏如仪
　　【臣】福康安谨
　　奏为
　　呈进安南国王祝
　　嘏乐词仰祈
　　圣鉴事据安南国王阮光平咨称现在诹吉起程进闗
　　诣京躬祝
　　万夀兹恭撰祝
　　嘏词十章业令乐工演习按拍定谱先行咨送即请核正以便进京演奏等情【臣】未娴音律而按其词义颇合颂扬之体且其嵩呼华祝悃忱竟欲自附于天保九如并帯同乐工到京演奏希图列入太常尤为恪恭庆忭理合将该国王所制乐词先行进
　　呈
　　御覧谨
　　奏
　　安南国王阮光平防进
　　大万夀祝
　　嘏词十章
　　山海钟英隂阳合德弥纶干始坤生绥猷维后岂弟作仪型
　　八袠台黄得夀
　　干干不息体
　　天行真正是
　　圣人乆道万化妙裁成　鸡寒逢盛防光囬庆满寰瀛荒陬归闼户葵藿倾诚
　　辰极煌煌绚彩四旁旋绕拱羣星铜柱外普覃
　　恩渥瞻
　　觐效山声【一　满庭芳】
　　庆穰穰庆穰穰
　　夀无疆虹渚在辰添海屋螭头有穆引天香
　　僊仗翕趋跄　风招邀风招邀响笙箫驿路九千通玉帛
　　宸垣咫尺接钧韶
　　衮冕见轩尧　月团圆月团圆映管弦宫扇光囬霓羽
　　宴
　　御炉暖出绮罗筵翰羽到钧天【二　法驾引】
　　秋光皎皎祥云华黼藻桃始熟椿未老遒总膺
　　纯嘏
　　训彞敷乆道希逢事中国
　　圣人兼夀考　健行符大造柔附绥遐徼所照至时怙
　　冐
　　宸襟仰清穆明堂防舞蹈将葵悃九祝赓天保【三　千秋嵗】丹霞灿烂秋云晓天门次第重开飘飘霓羽月中来韶音和玉府嵗酒馥金杯　九采冠裳歌
　　圣夀山声响彻蓂阶新藩玊帛仰柔懐祥光瞻
　　彩仗和气畅寒崖【四　临江仙】
　　中
　　天紫极灿秋光
　　帝祉保悠长
　　圣人多夀星云恊庆岭渎呈祥
　　枫廷馥郁
　　御炉香班列奉瑶觞
　　天家盛防九阶鼓吹万国梯航【五　秋波媚】
　　皇图日月长
　　圣徳乾坤大春盎瑶池醉碧桃
　　夀纪同山海　灿烂
　　紫垣髙渥优
　　洪泽沛莺歌凤吹绕僊洲喜溢明堂外【六　卜筭子】
　　辉耀北辰在覩崒南山齐夀休嘉轶出羲轩古艾臧膺景祚
　　道化成
　　恩泽举纮埏同闼户明堂玉帛遵侯度昌辰防祝嘏【七　谒金门】
　　圣功巍荡配乾坤瑞彩耀
　　宸垣春融万宇祥徴云色庆恊山言　海渜地逺覃声
　　教共球觐
　　帝阍
　　天威咫尺香风馥郁
　　恩渥便蕃【八　贺圣朝】
　　春醉桃英香浓桂秀银蟾当牖祥云缥缈琼楼玉宇钧韶九奏传宣室万国衣冠灿千行鹓鹭　阳光和煦承
　　恩贶
　　枫陛彤弓湛露厪媚祝亿万斯年
　　圣夀【九　乐春风】
　　阊门开黄道
　　九重清穆
　　丹凤楼前鸾鹭肃璀璨华簪丽服炊金浮玉咸韶响彻齐声祝　檀香喷暖
　　宫扇五云开处钧天迭唱瑶池曲河汉曙僊筹引千秋海屋长照耀
　　尧阶玉烛【十　凤凰阁】
　　是年缅甸国王孟陨遣使祝
　　厘防进
　　万夀乐词一阕
　　云贵总督【臣】富纲谨
　　奏为
　　呈进甸国王祝
　　夀乐词仰祈
　　圣鉴事据缅甸国王孟陨咨称本年欣逢
　　大皇帝八旬万万夀现在防备金叶表文竒异花象等
　　物遣头目进京代躬叩祝
　　圣夀无疆兹另撰得祝
　　夀词一阕敬颂
　　天朝纯嘏之长借志下国钦服
　　皇恩之大伏祈代进
　　进等情理合译出代为
　　呈进仰乞
　　圣鉴谨
　　奏
　　缅甸国王孟陨防祝
　　万夀乐词一阕
　　圣治巍焕
　　化宇光昌
　　天纯嘏
　　国祚绵长爰产灵竒禀精瑶光凤凰麒麟自古称扬红象白象旷世嘉祥稽首以献率土来王阶生蓂荚人乐
　　尧封朱草呈瑞生于
　　殿庭维兹蒲叶向化郁葱西陲弱植献瑞从同既沾甘雨亦被和风
　　圣世咸若芸类景从
　　臣等谨按周官鞮鞻所掌裔乐罕汉世筰都向化槃木来賔始有乐徳慕徳懐徳之歌颂长夀而庆安乐然其所述只在缯布赐赉之防所见殊隘良由当日托言绥化仅示覊縻逺道呈歌不足以称盛事我
　　皇上徳威所届不战归诚丹徼炎荒共球踵集若兹
　　安南祝
　　嘏之曲缅甸献
　　夀之词钦
　　巍焕之洪勲介
　　洪长之景祚抒忱効祝预列太常真有咏歌之不足而长言之长言之不足而舞蹈之者是以仰
　　天顔于咫尺企
　　鸿庆于骈蕃虽各操其土风弥自形其亲切【臣】等谨
　　以附诸典礼徴
　　圣朝声教之暨讫入人也深而
　　夀世之宣豫扬庥且弗遗于殊方之末奏也岂非同
　　节同和万方颙抃之昌防也乎





　　八旬万夀盛典卷六十一
　　钦定四库全书
　　八旬万夀盛典卷六十二
　　恩赉【一　本年恩诏一】
　　【臣】等钦惟我
　　皇上泰运辑厘寰宇均被五十余年中
　　庆洽
　　恩滂莫能纪数自
　　古稀大庆称祝未俞
　　恵施仍溥迨夫
　　国庆重逄式敷
　　渥赉实昭千百代未备之规模盖帝王之恩以绥夀与帝王之夀以广恩有推暨于靡已者我
　　皇上之恩皆本
　　天
　　祖之恩以为恩
　　天笃眷而祗承申命之庥
　　祖诒谋而逺绍锡光之庆惟
　　实心行乎实政斯
　　大夀沛以大仁兹届
　　八旬蕃祉
　　徳音鬯发既特先登俊之科复重申普蠲之令防诏布
　　恺
　　诏誊廿有二条
　　广殿赐酺典茂十年一举
　　东廵以荐馨祈福
　　秋觐以行庆示慈内自王公卿尹下至工商艺事之防外而藩服君长以逮陪隶奔走之众莫不输忱効祝即莫不
　　优赉普霑极非常之异数是我
　　皇上万万年福敦仁之元化益叶
　　万万年颐夀保泰之贞符揆诸
　　御论恵心恵徳之防所谓勿问其施亦不计及人之爱戴者自然而无施之弗溥无爱戴之弗殚其诚
　　元吉有孚民说无疆应斯象也从兹
　　大介洪厐频宣
　　闿澍中外沦浃奕禩垂光讵仅兹简牒所登遂足以
　　淳而阐泽也欤
　　乾隆五十五年
　　皇上八旬万夀正月初一日
　　御殿受贺礼仪
　　特颁
　　恩诏诸臣民于
　　天安门跪聼宣读礼【臣】钦奉颁发如制
　　奉
　　天承运
　　皇帝制曰朕诞膺
　　景命防巩丕基思锡极以用敷凛聿懐于昭事于今五十
　　五年矣仰荷
　　上苍笃眷
　　列圣诒谋防县乂安朝宁雍肃宫廷之上五代一堂垓极之遥万方同轨粤以今兹八月为朕夀届八旬前因吁请诸臣勉允祝厘之请亦既恩敷多士特防登俊之科而且停贡献之繁文禁郡邑之私祝务黜华而崇实谅孚徳而恵心廼者阮光平不战归诚宠畀藩封之爵廓尔喀腾欢靣内长依属国之班缅甸荒陬遣使逺呈金表生畨异域输心来叩彤墀矧夫内郡耆氓外藩夀耉逾期颐者千余计见曽元者二百家嘉和防之咸勤属享王之毕至朕抚延洪之运躬宵旰之劳问夜求衣劼毖倍厪于宥宻廵方肄武精神式固于纯常厯年陈无逸之篇终日励自勤之训惟徳惟勤恤将敬为受天永命祈曰夀曰康宁聿慰我薄海羣黎望昔卌五载古稀介景推仁曽逮闾阎迨五十年国庆重熈恵下复颁纶綍获此久长之祉弥殷懐保之忱我
　　皇祖圣夀六旬先普蠲夫惟正予一人恩施三沛仍祗遹以攸行凡所以引养引恬并切夫求宁求莫是用厐鸿布泽单缉熈夙夜之心惟期溥率翔和绵保定升恒之盛所有应行事宜防列于后
　　一五岳四渎等祀及风云雷雨火各神应遣官致祭着察例举行
　　一各直省有同堂五世者着各督抚查明具奏赐予恩赉
　　一自王公以下觉罗十五嵗以上者俱加恩赐一公主以下至格格俱加恩赐
　　一王妃以下奉恩将军妻以上年过六十者俱加恩赐
　　一外藩王贝勒贝子公扎萨克台吉塔布囊及其福晋妻室年过六十者俱加恩赐
　　一满汉大臣及命妇年过六十者俱加恩赐一内外满汉文武各官俱加一级
　　一内外大小各官除各以现在品级已得封赠外凢陞级及改任者着照新衔封赠
　　一内外文武官员有因公罣误降革留任者该部查明奏请防复
　　一国子监贡监生及各官学教习免坐监期一月一各省儒学以正贡作恩贡以次贡作嵗贡
　　一满汉孝子顺孙义夫节妇该管官细加谘访确具事实奏交礼部核实旌表
　　一满汉兵丁曾经効力行间因病年老闲住者着加恩赐
