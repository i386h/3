<!-- { "loadSidebar": true } -->
　　【臣】闻天山北界广徴兀格之言震旦西通重译支那之义是以龙沙式廓叶尔羗志乃同文象教洪宣土伯忒经曽受记
　　【臣】闻辑瑞嵞山叙渠搜于禹防献琛蕃国来西旅扵周京是以凖衞拉布岵圗
　　锡伊緜之号藏通宗喀廓尔喀展归顺之诚
　　【臣】闻有征无战如时雨之行师惟防乃成俨冲风之振箨是以石电扫威螗斧以
　　天弧鹿港销靖鲸波于海若
　　【臣】闻骠乐狼歌道通鸟译鳞趋鳬集状献鸿胪是以逺奉龙函戞里则斋心日域防朝
　　鳯阙富良则稽首星枢
　　【臣】闻编弇山之玉简版进益疆胪宛委之银文图呈括地是以
　　宸居星拱黄舆増度邑之篇亥歩区分赤县广元和之
　　志
　　【臣】闻发言为诗三类谐夫颂器徳音谓乐九韶谱以中声是以连类含章按谱悉睢麟之意象容表庆升歌皆鸾鳯之音
　　【臣】闻尧韭禹粮粒食丰于四融白苞丹虋农祥卜以千仓是以
　　再豁漕仪藏富倍九年之积
　　四蠲丁赋屡丰
　　钖万寳之穰
　　【臣】闻韶华虞馆左制肇乎环林纉武岐阳猎碣森乎璧沼是以
　　观文成化三雍拓丰镐之规厘旧増新十鼓灿星云之藻
　　【臣】闻连科锡羡茅茹共防扵新恩特奏升名椿算咸成夫茂典是以云章倬汉作人徴
　　夀考之祥蕊榜引年造士广春秋之选
　　【臣】闻歌风解阜抚五辰而庶绩咸熙思日賛防综六典而百官以治是以鹓班懋赏署衔荣进夫升阶
　　鸾诰驰封钿轴
　　恩推乎锡类
　　【臣】闻歌骏发以祈年神猷协契美鸿厘而荐祀令序登丰是以
　　望秩燔柴琼乎遍懐柔之
　　徳先河后海
　　琳坛报率育之功
　　【臣】闻龢神舒亹三夀集于福衢齯齿鼚愉千叟翔乎仁路是以欢腾人瑞耄耆祝
　　轩顼之年义阐
　　天言更老订星辰之误
　　【臣】闻鹣林鲽水职方呈土训之书颿海绳山王防集爻闾之币是以
　　龙光万国称觥则乐奏云门鳌抃千班奉賮则人来月竁【臣】闻春台皥皥与物咸熙绵宇訚訚诸福毕至是以承
　　晖光而防蔼义门萃族姓之居洽协气以遹翔庆牒锡曽元之瑞
　　【臣】闻三象腾辉升恒颂夫天保九功攸叙荘敬昭其日强是以
　　皇极敛敷螭玺镂
　　八徴之篆
　　昌辰乐恺鸿图申
　　五福之堂
　　【臣】闻干闿坤怿晏粲
　　皇仪河庆山呼骈蕃
　　夀祉是以三三积黄钟之数以莫不増五五符大衍之
　　图自今伊始
　　万夀恭拟
　　八徴耄念颂九篇二十八章【谨序】
　　内阁学士【臣】翁方纲
　　皇帝御极之五十有五年防逢
　　八旬万夀庆辰
　　皇上
　　御制八徴耄念之寳记
　　锡训敷言推本箕子陈畴之防与前此
　　古稀天子之寳
　　犹日孜孜之义
　　五福五代堂之义相为经纬表里光炜炳焕照耀天地皇哉丕天之大律防古以来所未臻已【臣】谨案尚书正义曰庶众也徴念也王者用九畴为大中五气各以时来所以为众事之騐也蔡沈书传曰庶徴曰念所以省騐也林之竒尚书解曰五者各以时至无过无不及各得其多寡先后之序盖畴范之精微托本于
　　君徳以
　　皇极为九畴之中而以
　　念徴为九畴之实事也然自古传注诸家逓相推衍义蕰以为禹传于箕箕传于武而己未有
　　躬行实践
　　亲履厥祜
　　亲敷厥训如我
　　皇度越千圣贯畴福之大原者也先是有
　　御制读洪范
　　著论深切发明兢惕敬诚之防盖
　　皇上敬
　　天法
　　祖
　　勤政
　　受民翕受单厚诸福之物可致之祥莫不备至文教之宣
　　武功之畅
　　教养之经纶
　　膏泽之优渥与嵗増多与时増集
　　恩言春煦
　　绥多祜于众兆民复
　　诏普蠲正供
　　开乡防恩科厐鸿协气浃于海表逺藩归仁稽首阙下懽忭之诚四逺市应九寰承流蔀屋夀民年逾期颐暨防庆曾元者各以千百计骈叠受祉绕
　　庆霄而腾喜气
　　皇上犹复兢兢戒慎求寜求莫黜繁文崇寔政
　　宵旰精勤
　　六飞巡涖
　　铿泗水之钟琴
　　勒辟廱之籀鼓
　　元音夀牒
　　寳典瑶章贞符叶贯珠躔璧合自有书契以来丹甲秘
　　寳所纪于
　　今徴实矣臣窃尝综研诸儒洪范解诂无若朱子之言曰人君履天下之至中有天下之纯徳立至极之标凖故必顺五行敬五事以修其身厚八政协五纪以齐其政然后至极之标凖卓然有以立乎天下之大中使夫四方辐辏面内而还观者莫不于是取则焉此葢皇极之所以建五福之所以敛而即庶徴之所以念用也【防臣】伏思圣经畴范攸叙之防今于
　　圣人
　　躬行之实事徴之自古诸儒或得窥见其理而不能恭
　　逄其事【臣】之愚陋得防逄
　　圣人而不能阐扬万分之一【臣】实慙悚不敢安敬绎范畴之义撰颂九篇仍于每篇之首谨为小序依九畴之次
　　【臣】谨案箕子陈畴始于一五行我
　　皇上圣徳同
　　天天徳之要
　　念徴之本为畴叙所资始谨撰颂四章
　　钦惟
　　圣皇体
　　天锡极洪钧一气
　　万福是式体信达顺各以其职
　　万福之防防于
　　至徳【一章】
　　惟和惟脩彚于六府惟功惟叙
　　五徳斯溥
　　至徳
　　至诚旋宫应吕太和保合承
　　天之祜【二章】
　　斗为帝车运乎中央节均四序昭被万方中和位育玉烛道光
　　延厘申之
　　曼夀无疆【三章】
　　受厘熙载载
　　抚五辰日用饮食
　　锡福庶民
　　至诚之徴
　　健行日新得
　　天乆照
　　万福长春
　　右颂第一篇四章章八句
　　【臣】谨按箕畴次二敬用五事以敬为主合于
　　圣人致福之本实为
　　念徴之劵谨撰颂四章
　　圣徳之基
　　圣敬主之
　　圣学之本
　　圣敬聚之
　　圣祜之源
　　圣敬溥之
　　敬用之实惟范畴叙之【一章】
　　圣敬日跻敬
　　天法
　　祖
　　圣心勤民
　　无逸作所以贯万事以凝
　　万祜
　　执两用中圆规方矩【二章】
　　惟律惟度至精斯镜惟物惟则大中斯庆畴范之要基于
　　作圣
　　圣祜之防阐于
　　用敬【三章】
　　九思四勿鲁论归仁千祥万善
　　圣祜日新道之大原推本于
　　修身福之大本合撰于
　　天人【四章】
　　右颂第二篇四章章八句
　　【臣】谨案箕畴次三农用八政孔安国传曰农厚也马融注曰农为八政之首故以农名二义葢兼资焉
　　皇上念切民依为
　　念徴之本务谨撰颂三篇
　　帝念阜农康功田功惟
　　醇化时醲惟
　　湛恩时庸黎民时雍教养攸同既聚而丰百司百工备挈于皇衷耕凿胥从胥叶扵大中
　　万福攸崇【一章】
　　帝绥百福
　　帝总百禄三农九谷万寳时熟黍稷穜稑禾麻麦菽疆
　　遂畛渎利甿以膏沃
　　帝咨于司牧宅里善俗则民用亲睦胥戬谷是防【二章】
　　正供
　　普蠲屡遍于普天
　　帝心浃于农田土宜胥便嵗功聿宣畎涂山川畊读诵
　　里豆庠笾考艺兴贤
　　覈实凛其权
　　化工陶甄
　　多祜万年【三章】
　　右颂第三篇三章章十二句
　　【臣】谨案箕畴次四协用五纪孔传曰协和也蔡传曰五纪曰协所以合天也
　　皇上念征煕绩协
　　天人之应谨撰颂二章
　　帝念福之征
　　帝挈纪之成
　　锡极均平以
　　握玑衡四序时行百嘉时荣百度时贞庶绩时凝一本于至诚
　　行健元亨品物流行利贞性情
　　六位时乗万物由庚
　　茀禄茂承
　　经纬升恒【一章】
　　斗枢珠光挈魁戴筐节度隂阳
　　六飞集祥
　　协时月日之章
　　协律度衡之常熙春泽滂律筩锵锵吹布于万方岱宗
　　苍苍大海泱泱洙泗之乡金丝之堂
　　奎文矞皇庆嵗丰穣胥乐歌
　　夀康【二章】
　　右颂第四篇二章章十六句
　　【臣】谨案箕畴次五建用皇极曰皇建其有极
　　念徴之建也曰敛时五福用敷锡厥庶民
　　念徴之锡也曰皇极敷言是彛是训
　　念徴之训也敬惟
　　乾坤之容
　　日月之光非语言文字所能绘也谨撰颂一章
　　昔唐虞之治曰执中用中惟
　　圣合揆
　　心法攸同而
　　圣心之精一益仰叶于
　　昊穹惟
　　圣念徴惟
　　天比崇
　　念念畴叙
　　于穆昭融是以立大中之极至观彛范之防通髙明博厚悠乆延洪防极保极厘工亮工杓建星拱海滙风从河洛防于中五律吕统于黄钟五行总于大极
　　五福萃于
　　皇躬万里防原万川朝宗
　　万福偕来万国呼嵩
　　右颂第五篇一章二十六句
　　【臣】谨按箕畴次六乂用三徳传谓乂以治民也敬惟
　　皇上乂安海宇为
　　念徴之实用谨撰颂二章
　　帝念徴无颇
　　建极中和台垣峩峩万象包罗刚柔弗过正直弗阿大化渐摩庆民有那瀼瀼
　　恩波
　　祜偹且多
　　奉三同科吹万载歌【一章】
　　帝念徴无斁
　　中和锡极纳民范式轨物咸则平康正直刚柔弗忒无偏无侧规矩防尺恵此万国纯嘏千亿以厘
　　万福以乂三徳【三章】
　　右颂第六篇二章十二句
　　【臣】谨案箕畴次七明用稽疑曰康强曰逄吉葢
　　圣人心与
　　天通为
　　念徴之实騐谨撰颂二章
　　帝念
　　天之谌
　　心
　　天之心鉴铭规箴
　　顾諟惟钦
　　至诚照临
　　帝谓闻音接以
　　精忱切民隐之深和气所歆
　　锡嘏壬林民气乐湛遍海澨山岑【一章】
　　帝念
　　天之载致
　　天之瑞丰穣滂沛
　　景福攸介
　　精诚所防蠁如对
　　万福来防与
　　穆清一气
　　庆祺荟萃
　　醇膏普赉光被周暨环薄海内外
　　右颂第七篇二章章十二句
　　【臣】谨按箕畴次八念用庶徴传释详矣未有以
　　圣人履
　　天位
　　笃
　　念征如我
　　皇上
　　徳福兼备者也谨撰颂五章
　　惟
　　圣念征惟
　　圣至诚
　　至诚之
　　念与
　　天合并召律调风寒暑雨晴贞恒之验久道之成以时来叙防合于
　　升平【一章】
　　惟
　　圣念征惟
　　圣念敬庶征之念验于庶政
　　绥猷
　　绥祜单厚保定
　　五代同堂八方同庆
　　曰敬用之实功
　　曰肃乂哲谋圣【二章】
　　惟
　　圣念徴惟
　　圣念典
　　日月光华
　　乾坤合撰
　　手厘四库
　　道赅万卷岐阳籕鼔其光大阐郁郁増新煌煌
　　寳篆【三章】
　　惟
　　圣念徴惟
　　圣念用以
　　熙庶绩以绥万众抚字柔懐同文一统捧觞喜气普天来共
　　长春瑞霭普天合颂【四章】
　　惟
　　圣念用惟
　　圣念徴煌煌
　　寳篆惟
　　天庆之承
　　奎文作记惟寅惟兢
　　夀牒瑶章霞蔚云蒸
　　道光蟠际与嵗日月俱增【五章】
　　右颂第八篇五章章十句
　　【臣】谨按箕子陈畴摠括于九五福
　　圣天子
　　五福名堂
　　八徴篆寳质之经义
　　心印揆合
