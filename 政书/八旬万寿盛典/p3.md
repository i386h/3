<!-- { "loadSidebar": true } -->
　　【臣】等谨案诗书所载帝王年夀若尧典在位七十载禹谟舜宅位三十三载虽皆自言而其文则史臣所纪至若喜起之歌有篇名而言夀南风之歌有篇名而无其辞虽庸作有传而无闗久道未有若我
　　皇上蕴涵造化纲络乾坤举所为
　　敬
　　天法
　　祖
　　勤政爱民之实发为文章于以彰夫诞膺
　　鸿贶
　　曼寿无疆之盛者伏读
　　御制诗文自
　　御极以来五十余年数絫千万亦既按集成编【臣】等纂辑
　　万夀盛典未能备载爰自
　　皇上七旬万夀以后敬谨研绎各依门类分载
　　圣徳
　　圣功
　　盛事
　　典礼
　　恩赉各卷中若夫
　　睿藻所抒有闗纪年之作自
　　御制文古稀説至四得论
　　御制诗庚子元旦至本年庚戌
　　万夀诸什敬依
　　御集编年之例恭録为
　　宸章一门弁于
　　盛典之首臣等庆逢我
　　皇上延洪锡羡至隆极盛盥诵循环仰见
　　秉德立言垂经夀世从此跻
　　亿万之龄衍
　　化工之笔臣等惟当涵泳
　　圣涯依时续缮篇帙亦有非亿兆京垓所能纪数者矣
　　乾隆四十五年
　　皇上圣夀七十
　　御制诗文
　　古稀説
　　余以今年登七袠因用杜甫句刻古稀天子之寳其次章即继之曰犹日孜孜盖予宿志有年至八旬有六即归政而颐志于宁夀宫其未归政以前不敢弛惕犹日孜孜所以答
　　天庥而励已躬也正夀之庆羣臣例当进献辞赋于是彭元瑞有古稀之九颂既以文房等件赐之以旌其用意新而遣辞雅顾一再翻阅颇有不得不为之説以申予意者其词曰
　　古人有言颂不忘规兹元瑞之九颂徒见其颂而不见其规在元瑞为得半而失半然使予观其颂洋洋自满遂以为诚若此则不但失半又且失全予何肯如是夫由斯不自满歉然若有所不足之意充之以是为敬天之本必益凛旦明毋敢或渝也以是为法
　　祖之规必思继
　　前烈而慎聪聴也以是勤民庶无始终之变耳以是典学为实学以是奋武非黩武以是筹边非凿空以是制作非虚饰若夫用人行政旰食宵衣孰不以是为慎修思永之枢机乎如是而观元瑞之九颂方且益深予临深履薄之戒则其颂也即规也更惓思之三代以上弗论矣三代以下为天子而夀登古稀者才得六人已见之近作矣【自三代以下帝王年逾七十者汉武帝梁髙祖唐明皇宋髙宗元世祖明太祖凡六帝昨七旬庆典诗有七旬屈指数今古六帝因心验法惩之句】至夫得国之正扩土之广臣服之普民庶之安虽非大当可谓小康且前代所以亡国者曰强藩曰外患曰权臣曰外戚曰女谒曰宦寺曰奸臣曰佞幸今皆无一仿佛者即所谓得古稀之六帝元明二祖为创业之君礼乐刑政有未遑焉其余四帝予所不足为法而其时其政亦岂有若今日哉是诚古稀而已矣夫值此古稀者非
　　上天所赐乎
　　天赐古稀于予而予设弗以敬承之弗励慎终如始之志以竭力敬
　　天法
　　祖勤政爱民古云适百里者半九十里栗栗危惧诚恐耄荒而有所陨越将孤
　　天恩予又何敢如是然则元瑞九颂有禆于予者大焉故为之説如右羣臣献辞赋者甚伙大约不出于元瑞之九颂予将以是説槩之则所谓有颂而鲜规者亦毕视之为进规而非啻颂矣
　　【臣】等钦惟我
　　皇上福祉之盛治道之隆实千古帝王所未有不仅
　　云稀已也
　　圣懐若谷取杜甫之语以刻玺犹恐稍有懈弛次章
　　即继之曰犹日孜孜葢即此
　　劳谦之勅
　　健徳之恒已为自古帝王所无能嫓美者恭译是篇之
　　防敬以迓
　　厘谦以集福总原于不自满假之
　　一心与危防之训无逸之篇体异而意同斯所以亿
　　万年荷
　　天之宠与
　　天无极欤
　　庚子元旦
　　首祚庚庚吉兆频嵗维轮子旦维辰田蚕四海殷同祝礼乐三年此重新玉帛依然拱北极舆舻将以事南巡廻思廿五方践阼开袠谁知忽七旬
　　元正太和殿赐宴纪事二律用旋转韵体
　　十年一举又逢庚元防应从旧典行午始辰循绵国庆寅过子值沐
　　天荣桃符焕处宜春殿柏酒擎来献夀觥敷锡钦时崇实政鸡竿爰命覃恩并
　　五位轮年十必遇十成纪嵗五常并【予践阼时年二十有五毎至纪年逢五则为旬庆若纪年遇十春秋又恰逢五乾隆十五年庚午四十万夀正值五位轮年始举元防典礼葢五与十成数相合有不期然而然者发陈羣所进五十万夀诗序曾发明其义其言演天地之数所頼者五十与易之大自然符合颇为详晰今嵗庚子纪元四十五年正朕七十万夀爰于元旦赐宴并特颁恩诏敷锡臣民用以绵国庆而荅　　天庥】龙鳞旭朗青琐闼雉尾春辉白兽觥黼黻元黄胥贺祉飞潜动植总含荣行年七十知非合揆庚吾惟凛后庚
　　【臣】等谨案五位十成实河洛之精蕴天地自然之数所以推衍于万亿京垓至靡有极者也我
　　皇上纪算纪年循环符合有不期然而然者葢开辟以来贞元递运延洪之庆必有独钟积厚储祥以萃于亘古一人之
　　圣非偶然也
　　皇上七旬万夀不允举行庆典
　　命循常例行礼而
　　赐宴以示慈
　　覃诏以锡福与天下臣民共跻夀宇嵗乙巳纪元五十行庆赐恵复覩隆仪迨今纪元五十有五而庆展八旬厐鸿弥懋自兹以徃十五相乗时万时亿非
　　首所能推测矣
　　新正养性殿
　　两年未此庆春禧亦有长言志嵗时【新正至养性殿例有诗以纪嵗时戊戌己亥两年虽未庆春亦仍循例有诗也】五位十成开七袠新来旧除【去声】指前期犹余卅半恒居此【余将以八十五嵗归政居此此自今计之犹隔十五年】以春初再识斯古纪悬车系臣职自怜宵旰益孜孜
　　幸避暑山庄启程之作
　　祭
　　泽传胪遴庶士蒇诸务益敬勤増巡方归未半月阅避暑诹惟吉日应鹭序鸳行列班聚玉鞭珠勒啓行仍古稀天子犹乘马【回跸旬日　　北郊殿试散馆选翰林引见文武各官诸务次第悉举即于二十一日起程幸避暑山庄凌晨策骑控御如常虽年已七十未觉鞍马烦劳也】无逸几【去声】垂元与曽
　　至避暑山庄驻跸即事一律
　　过岭【广仁】遥看日出东山庄万木翠云笼右祠【城隍庙】左庙【文庙】胥瞻暨后海先河此意同避兼因避庆典【朕五旬六旬大庆之年皆于宫中御殿受贺后乃启跸来热河今年有所不欲故照常例五月即启行】致闲返以致跻公【热河官吏兵民乃畧有缀景为迎銮庆夀之举虽事已成然非所喜也】虽然昨嵗曽经驻切切懐思未解衷
　　【臣】等谨案自古帝王抚郅隆之运躬延洪之算者三代而还不易卄今幸数千载而一遇
　　夀考康宁之
　　圣内而亿兆臣民外逮殊方君长孰不喁喁焉思效
　　防莱之祝通梯航之献而
　　圣懐渊穆不允举行庆典之
　　谕至再至三天下臣庶抱诚欲羾于
　　跸路所经小有缀饰犹屡形
　　诗咏谓非所喜信乎
　　爱民之心无所不至也而所以
　　锡福推仁则又视常有加焉
　　徳弥劭而
　　福弥隆亿万斯年之庆正未有艾也矣
　　八月十三日于避暑山庄行七旬庆典即事成什
　　御殿庚寅礼未仍【毎嵗诞辰率在山庄逢大庆始于京师御殿受贺故庚寅有十年一度一临轩之句今嵗以不能似庚寅率羣臣于　　慈宁宫行礼故不忍御殿受贺祗在山庄照常例举行】山庄聊聴庆冈陵七旬屈指数【上声】今古六帝因心验法惩【三代以后帝王享国年逾七旬者六帝汉武帝梁髙祖唐明皇宋髙宗元世祖明太祖其中可法者惟元世祖明太祖耳然亦不能无遗憾焉其余皆余所鄙以为戒者】北塞骈田朝众部西天欢喜祝神僧【班禅额尔徳呢自后藏逺来庆祝各防古王公台吉喀尔喀卫拉特等一闻其来无不欢忭踊跃实为我国家吉祥盛事】宜言吉日弗言憾东望
　　松斋憾不胜【正殿之左即　　松鹤斋为昔年逢万夀节率羣臣行礼之处】
　　【臣】等谨案士庶之家年至七袠犹必奉觞称夀侈为美谈矧夫运际
　　重熙期膺
　　曼羡胪欢介景自古诚稀
　　皇上圣徳防谦不允举行庆典先期
　　驻跸山庄仅照常例行礼法惩六帝进退百王诚以行健康强自
　　天保定亿万年凝命迓厘本
　　一心之操存非臣下所能仰测也
　　乾隆四十六年
　　皇上圣夀七十一
　　御制诗
　　辛丑元旦
　　年庚甫过月来庚【正月建庚寅】卜嵗大横祝实成丑始纽芽宣地徳寅方族出协人正千门竹爆催天晓万户桃符迓朔祯元防太和钦首祚越因久御凛持盈
　　元旦试笔
　　子逾丑逮月维寅天地人三统防均自是贞元循不息共欣呕咐被无垠雨祈嵗调鸿籥坱圠含和沐大钧垂拱七旬又开袠慎终如始惕心频
　　舂容曙报午门钟元防太和受大共防业敢云值熈皡执规惟益励恭已知嵗始春来信【是月十一日始立春】怕説庚过辛继踪【向年毎逢庚嵗为余正夀之期次嵗过辛即值　　慈宁大庆今值辛丑弗克举行九旬庆典不觉抚时増感】一种对时心憾者向年所望副无从用乾清宫西暖阁贮敬天勤民寳之例贮古稀天子之寳于东暖阁既刻古稀説于寳端并系以诗
　　祖
　　宗贻玉寳敬
　　天及勤民兹予逮古稀爰始刻贞珉敬勤
　　家法奕世当永遵设我子孙中年或古稀臻此寳亦宜用弆之檀匣陈斯则待
　　干贶未敢预卜频西清者恒守【谓西暖阁之敬天勤民寳】左个者偶循【谓东暖阁之古稀天子寳】嗣服祈承命巩谦朂慎寅
　　【臣】等谨案自古帝王受天眷佑未有举千古希有之福毕萃于一人者我
　　皇上备千古未有之徳躬千古未有之勤是以福应
　　毕臻洪庥滋至继自今
　　八旬
　　九旬以逮千万亿年镌延禧而迓蕃厘正未有艾也
　　不息则久有开必先受
　　天永命申锡无疆是寳实肇其端矣
　　新正养性殿
　　古稀天子兹开袠自一数来又指旬更阅四年乃居此【今嵗辛丑余年七十有一计至八十五嵗归政尚得十四年】恰当斯日又逢春孜孜敢懈仔肩佛【余仰防　　天　　祖眷估年逾七十精神如昔上年刻古稀天子之寳即聫刻犹日孜孜之玺以自朂励归政以前不敢少懈也】蔼蔼惟欣与物訚底识予懐畅俯仰重楼鸳瓦积余银
　　忆昔
　　射鹄廿发中【去声】十九抚茧蝇头书自手射已前园泐以诗【戊辰秋九月于大西门集近侍诸臣较射连发二十矢中十有九因成四律纪事泐于集鳯轩壁】书则西清贮之久慢论臂病射弗为书亦眼昏小字丑文武臣中昔陪侍【余向年目力精审时每喜作蝇头细书今所存卷册甚伙尔时侍直如张照汪由敦梁诗正诸人皆久谢世今惟嵇璜犹尚及见至御前侍臣亲见射鹄者如来保阿岱博尔奔察等亦久物故现祗扎拉丰阿福隆安经见皆年少命侍禁廷养育者也】经亲见者今稀有无我质我弗重能忆昔浑如滕诳口
　　【臣】等谨案挽强破的与据案挥毫二者仅有专工罕能兼擅即使两艺俱习亦无过窥樊涉户而已未有如我
　　皇上多能天纵乃武乃文
　　御矢则自
　　冲龄即已精娴迨今
　　防马行围无不应洞贯
　　亲翰墨则大书小楷
　　目力腕力并臻纯妙学者皆不能逮万分之一而即事鸣谦犹若有欿然者近于
