<!-- { "loadSidebar": true } -->
　　仪制受宣命官如系见任京府节镇州军或别司长贰官即使者预于前一程为宿顿当日遣人报受宣官以次质明率属官吏从备旗帜音乐防舆香舆【贰官并别司长贰并移文置司所在京府州镇取索排办音乐防舆香舆】诣五里以来迎接望见使者即于道侧下马使者约百歩间亦下马取宣置防舆中受宣官诣香舆前上香讫退遣人覆知使者为未受宣命未敢叅见使者上马皆行使者在宣命防舆后受宣官次行属官皆上马后从鸣钲鼓作乐前导至所居【如闲居官即使者入馆遣人往报受宣官受宣官令人传语取覆给宣之日先于本宅随力排办仍报所在京府州郡差借知礼数人并合用案褥等物其京府州郡须得应副随本官往所馆导引至所居处自来无音乐旗帜者更不排办】皆从正门入使者下马执事者先设宣命案并望阙褥位于庭中【侍宣褥位在宣案之侧】香舆置于宣案之前使者取宣于防舆奉置案上【案上仍设衣褥】防舆退使者就传宣褥位立受宣官就望阙褥位立賛再拜上香又再拜讫使者称有勅赐卿宣命受宣官又再拜跪使者取宣于案以授受宣官受宣官受讫又一拜起稍退恭阅宣命讫就褥位再五拜舞蹈毕受宣官近使者前望阙跪问圣躬万福使者躬答曰圣躬万福受宣官起赞者引使者陞防正坐受宣官展状叅见问候使者坐受以次佐贰属官展状叅见亦如上仪礼毕即设菓棹受宣官躬揖搢笏酌酒一巵跪劝使者乐作使者坐饮讫复酌一巵坐劝受宣官跪饮乐阕再揖讫以次佐贰跪劝酒至三行受宣官执笏命执事人持币物【其币物之数依大定重修制款】搢笏奉献使者以付从人讫彻菓棹入食案受宣官邀请以次官陪坐供食食毕彻食案再以菓棹前使者命受宣官坐即坐就食执事者斟酒无筭使者请罢酒至再乃彻菓棹牵使者马在阶上马受宣官与余官音乐皆送至馆【如至夜添设烛笼】留连馆待不过三日使者欲行受宣官率僚属公吏音乐旗帜送至客亭无客亭者设幕次不过三里使者下马正坐受宣官率僚属以下前揖使者毕搢笏酌酒一巵奉劝使者坐受讫酬酢如初见之仪礼毕受宣官展辞状率以下官俱揖别使者亦坐受候使者上马乃退其在阙下受赐宣命生日礼物者已受命先报知受赐官以甚时至宅其受赐官得报即穿执恭待于门外候使者至其叅见劝酬之礼并如上仪惟不用旗帜音乐等引导礼毕止攀送于门外旧例有谢表者只于门首攀送处跪授使者若赐饮食药饵花菓之类其受赐官跪受望阙再拜
　　天徳二年正月尚书省啓请古者王人传命于诸侯诸侯跪闻聴王命而跪非跪于使人也周王遣使赐齐桓公胙曰伯舅耄老无下拜桓公曰天威不违顔咫尺小白敢不下拜登受为天子所赐下拜非拜使者也歴考载籍皆无人臣正坐受拜之礼按开元故事遣使宣劳赐防使者将至刺史出城迎于一里外相去九十步刺史路左下马使者亦下马相进使者命刺史上马乃俱行马其至所居若未宣制书则使者南面立于制书案侧称有制刺史以下皆北面再拜宣制毕又再拜皆为拜制书非拜人也及设防就席则使者席在东西向刺史及应升阶者升就席属官在庭中则文东武西以上下班序防之则刺史坐席在西东向可知宋时所在州府有传宣官到应受命者郊迎大率如开元礼惟所居庭中设制书案香案望阙褥位传宣褥位受宣官望阙拜传宣官侧立传诏授既毕相揖升阶全用客礼辽时迎待天使之仪天使正坐受拜受酒略不起避颇似御筵进酒非人臣所可当况古者大臣进见天子御坐为起在兴为下彼辽制乃令小臣坐受大臣拜非古者别嫌疑定尊卑比肩事主尊无二上之义兼检寻古制君有赐于臣如饮食药饵菓食之属止令上臣持往则不为专使故谓之廪人继粟庖人继肉见于孟子惟赐胙乃有专使者是为祭祀重礼均福之意以此叅酌古今拟定其仪防准行今上项仪制称有更异
　　天徳二年正月拟禀送宣及赐物事例古者谓之私觌亦曰私面所与不过衣带大者或以币马唐时中使所邀索过多史臣书之极为事辽时不常所与富者倍多以求媚悦清亷守道者不能备办多取怨怒其小官不量力殚赀倾产终不能给防计所授岁俸不及所用十之一二宋时押赐以十分之一与所押赐官其押赐者冬衣袄之类只委本路奏事亷访使者赍赐不受事例又古者诸侯方有遣王人锡命之礼书于春秋最为重事今若循旧例小官皆特遣使送宣恐使命太轻非所以重国体今拟定到内外官合专使赍送宣命品从并赐物使命事例如后外据其余品从更不专送只因走马人附至都管衙门就便鉴付专使送内外任官宣命事例【并谓职事官内谓自外除入者】任正一品一千贯【宗室封一字王者皆同】从一品八百贯正二品七百贯从二品六百贯正三品五百贯从三品四百贯正四品二百贯从四品并上中下刺史知军一百贯宣赐生日并赐物等专使不得受所赐十分之二以上专使拟自防卫小底以上取防差以上送宣命赦书赐物等専使所定合与礼物若例外受者并科违制【虽自愿与者亦准上科罪】
　　大定二年四月七日奏改定送宣礼物正一品一千贯【宗室封一字王者亦同】从一品九百贯正二品八百贯从二品七百贯正三品六百贯从三品五百贯正四品四百贯从四品并诸刺史知军三百贯正五品二百贯二十六年【阙】月二十一日以言事者乞罢送宣礼物奏减定从五品一百贯正五品及诸千户二百贯刺史并从四品正四品三百贯从三品四百贯正三品五百贯从二品正二品六百贯从一品正一品七百贯赐皇太子亲王公主生日仪【具各门】



　　大金集礼卷二十五
　　钦定四库全书
　　大金集礼卷二十六
　　【原阙】




























　　大金集礼卷二十六
　　钦定四库全书
　　大金集礼卷二十七
　　仪仗上
　　行仗　　　　　　立仗【阙】
　　行仗
　　天眷三年九月幸燕仪衞用法驾【总数稍异具行幸门】摄官【六百九十九人】将军大将军四十三人折冲果毅一百二十六校尉五十六郎将三十四帅兵官二百四十六统军六都头六千牛一旅帅二部辖指挥使二押纛二押衙四四色官四押旗二引驾官四进马四押仗通直二押仗大将二碧栏一十六长史二鼔吹令二鼓吹丞二典事五太史令一太史正一司丞一府牧一刻漏生四县令一御史大夫一僚佐一十进辂职掌二夹辂将军二陪辂将军二教马官二四省局官八导驾官四十八抱驾头官一执扇筤一尚辇奉御二殿中少监二供奉职官二令史四书令史四押使二殿中侍御史二十四人一万四千五十六人诸班直队二千九百四十五人钓容直三百六人【人员六长行三百】执旗一百三十六人引驾六十二人【人员二长行六十】驾头天武官一十二人执从物茶酒班一十一人御龙直仗剑六人天武把行门八人殿前班击鞭一十人御龙直四十人【人员二长行三十八】骨朶直一百三十四人部押二人殿前班行门三十五人捧日马队七百人奉宸步队七百人天武骨朶大剑三百一十人【人员一十长行三百】东第四班三十一人【人员一长行三十】扇筤天武二十人捧日队从领人员一十七人簇辇茶酒班三十一人【人员一长行三十】钓容直三十一人【人员一长行三十】招箭班三十三人【人员三长行三十】天武约栏三百一十人【人员一十长行三百】车辂下驾士六百三十八人玉辂下一百四十人【控踏路马四驾士一百二十八挟辂八】金辂下六十四人【控踏路马四驾士六十】象辂下驾士四十人革辂下驾士四十人木辂下驾士四十人耕根车四十人辂车一十八人革车二共五十人指南车三十人记里车三十人鸾旗车一十八人皮轩车一十八人黄钺车一十五人豹尾车一十五人属车八共八十人辇舆下六百八十五人小舆一擡士长行二十四人逍遥一共三十五人【十将莭级九长行二十六】平辇下四十二人【十将节级九人员七长行二十六】腰舆共一十九人【人员一十将虞候二长行一十六】大辇下三百七十一人【掌辇人员四十将一十二长行三百五十五分五番】芳亭辇一擡士长行六十人御马三十二匹下共一百三十四人【控马天武官六十四人挟马骑御马直长行六十四人骑御马直人员三天武节级三人】押马六人象二十三人擎执舁士共八千七百七十一人擎执人共八千四百三十三人舁士三百三十八人鼔吹局乐工九百九十四人【数不足随京府差】马六千余匹御马二十二匹御鞍辔全添差从马四匹玉辂青马八匹内二匹踏道金辂赤马八匹内二匹踏道象辂白马六匹革辂图上该騧马六匹木辂黒马六匹耕根车青马六匹依验随辂顔色各差从马二匹轺车二匹革马八匹指南车马四匹记里车四匹鸾旗车四匹皮轩车四匹黄钺车二匹豹尾车二匹并赤马依验从随车各添从马一匹诞马一十匹添从马二匹摄官马七百八匹仪仗内擎执马三千九百七十六匹甲马一千二百六十九匹
