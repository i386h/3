<!-- { "loadSidebar": true } -->
　　初献既升奠玉币有司先陈牛鼎二羊鼎二豕鼎二于神厨各在镬右太官令帅进馔者诣厨以匕升牛羊豕自镬实于各鼎【牛羊豕各肩臂臑肫胳正脊一横脊一长脇一短脇一代脇一皆二骨一并】幂之祝史以扃各对举鼎有司执匕以従陈于馔幔内【従祀之俎实以羊更陈于馔幔内】光禄卿实以笾豆簠簋【笾实以粉餈豆实以糁食簠实以稷簋实以黍】实讫去鼎之扃幂匕加于鼎太官令以匕升牛羊豕载于俎【肩臂臑在上端肫胳在下端脊脇在中】正初献还位乐止礼直官引司徒出诣馔所同荐笾豆簠簋俎斋郎各奉皇地只配位之馔升自夘陛诸太祝各迎于坛上司徒诣皇地只神座前搢笏奉笾豆簠簋次奉俎北向跪奠讫执笏俯伏兴【设笾于糗饵之前豆于醓醢之前簠簋在豋前俎在笾前】次于夘陛奉配位之馔东向跪奠于神座前并如上仪各降自夘陛还位太祝迎于坛陛之道间奠于神座前【在笾前】讫乐止太官令进馔者降自夘陛还位礼直官引初献官诣盥洗位乐作至位乐止北向立搢笏盥手帨手执笏诣爵洗位至位北向立搢笏洗爵拭爵以授执事者执笏诣坛乐作升自夘陛至坛上乐止诣皇地只酌尊所西向立执事者以爵授初献搢笏执爵司尊举幂良醖令跪酌太尊之泛齐【酌讫先诣配位尊所】乐作大蔟宫溥宁之曲初献以爵授执事者执笏诣皇地只神座前北向立搢笏跪执事者以爵授初献初献执爵三祭酒于茅苴奠爵【三献奠爵皆执事者受以兴】执笏俯伏兴少退跪乐止举祝官跪对举祝版读祝太祝东向跪读祝文讫俯伏兴举祝官奠版于案兴【先诣配位座前北向立】初献再拜初读祝文乐作拜讫乐止次诣配位酌尊所执事者以爵授初献初献搢笏执爵司尊举幂良醖令跪酌着尊之泛齐乐作大蔟宫保宁之曲初献以爵授执事者执笏诣配位神座前东向立搢笏跪执事者以爵授初献初献执爵三奠酒于茅苴奠爵执笏俯伏兴少退跪乐止举祝版于案兴初献再拜讫初读祝文乐作拜讫乐止降自夘陛读祝举祝官俱従乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵授执事者执笏升自夘陛诣皇地只酌尊所西向立执事以爵授亚献亚献搢笏执爵司尊举羃良醖令酌着尊之醴齐【酌讫先诣配位酌尊所北向立】乐作咸宁之曲亚献以爵授执事者执笏诣皇地只神座前北向立搢笏跪执事以爵授亚献亚献执爵三祭酒于茅苴奠爵执笏俯伏兴少退再拜次诣配位酌献并如上仪【唯酌牺尊为异】乐止降复位次引终献诣洗位盥手洗爵升坛正位酌牺尊之盎齐配位酌象尊之醴齐奠献并如亚献之仪礼毕降复位初终献将升赞者引第一等分献官诣盥洗位搢笏盥手帨手洗爵拭爵以爵授执事者执笏诣神州地只酌尊所搢笏执事者以爵授献官献官执爵执事酌太尊之泛齐酌讫以爵授执事者进诣神座前搢笏跪执事者以爵授献官献官执爵三祭酒于茅苴奠爵俯伏兴少退跪再拜讫还初位第一等分献官将升賛者分引第二等分献官诣盥洗位搢笏盥手帨手执笏诣尊所执事以爵授分献官酌以授执事者进诣首位神座前奠献并如上仪祝史斋郎以次助奠讫各引还位诸献俱毕诸太祝进彻笾豆【笾豆各一少移故处】乐作丰宁之曲卒彻乐止奉礼赞曰赐胙众官再拜乐作一成止
　　望瘗
　　初送神乐止引初献官诣望瘗位乐作太蔟宫肃宁之曲至位南向立乐止初在位官将拜诸太祝祝史各奉篚进诣神座前玉币従祭神州地只以下并以俎载牲体并取黍稷饭爵酒各由其陛降坛北诣瘗坎实于坎中又以従祭之位礼毕皆从瘗礼直官曰可瘗东西六行寘土半坎礼直官賛礼毕引初献出礼官賛者各引祭官及监祭监礼太祝以下俱复坛南北向立定奉礼郎賛曰再拜监祭以下皆再拜讫奉礼以下及工人以次出光禄卿以胙奉进监祭监礼就位展视光禄卿诣阙再拜讫以进其祝版燔于齐坊銮驾还宫如圆丘之仪检讨定仪礼合设执事职官人员于后
　　一祭方丘神州皇地只事摄官
　　初献一
　　司徒一
　　亚献一
　　终献一
　　已上四员拟宣
　　太常卿一
　　光禄卿【省拟奏摄】
　　监祭二【御史台差监察御史】
　　监礼二【大常博士】
　　第一等分献官一员
　　第二等分献官三员
　　内壝内分献官五员
　　司天监一
　　光禄丞一
　　郊社令一
　　大乐令一
　　廪牺令一
　　太官令一
　　良醖令二
　　司尊二
　　太祝官三
　　奉礼郎一
　　读祝太祝官一
　　举祝官一
　　协律郎二
　　祝史三十一人
　　斋郎四十二人【内四人代事故】
　　诸执事
　　三献奉爵官一
　　盥洗官一
　　爵洗官一
　　巾篚官二
　　第一等献官盥洗官一【兼爵洗奉爵】
　　巾篚官一
　　内壝内及第二等献官每方盥洗二
　　已上皆部拟【拟誓前三日各取告示】
　　礼直官賛三十四员【太常寺所】
　　司天生二员
　　接手官三十员【宣徽院承奉班只候权差】








　　大金集礼卷十一
　　钦定四库全书
　　大金集礼卷十二至卷十七【原有阙文】
　　永安四年四月五日奉职留住于礼部传奉圣防东京清安寺有元赐与静因院钱一万贯每年三道戒牒都拨与静因院交另请长老做主次及每年太后忌辰五百贯钱也交与令东京留守提控如阙后已次同知少尹提控作斋行者
　　礼部泰和五年二月十六日准东京留守司申垂庆清安两寺内俱有贞懿皇后影殿自来各差射粮军人六名巡宿委差什将髙坦管勾副留守相沿提控【云云】年前九月奉礼部符【云云】不得似前灭裂照得大定十三年准礼案六月二十九日奉礼部符承省劄奉御东阳传奉圣防东京太后塔位并院墙听得都倒塌了仰专差本京留判常做提防官觇着勾当院墙用砖束砌及教清安寺长老和尚每遇节朔讽咒官里与享祀送法断上清安寺与垂庆寺内太后影殿系是一体合委副留守一就提控如副留守阙员依符同知提控外孝宁宫防位留判依旧提防部符检清安寺提控官合准来申委副留守一就提控外孝宁宫塔位亦合依符令留判提控
　　世宗显宗熈宗各本陵位祭带祭后太宗睿宗忌辰各磐宁宫望祭带祭后太祖忌辰除不祭世祖外遍祭太宗睿宗世宗显宗熈宗并带祭诸后
　　昭徳后忌辰磐宁宫望祭忌辰本陵祭【明昌二年礼直官曹遇单子具到】昭徳后忌辰磐宁宫望祭是大定二十九年七月内太常寺定来【部有卷】
　　享所已斋而阙者通摄行事
　　前三日兵部量设兵卫列于庙之四门前一日禁断行人仪銮司设馔幔十一所于南神门外西南向又设七祀次灶与中霤二位于横阶之北道西东向又设羣官齐宿次于庙门之东西舍前二日大乐局设登歌之乐于殿上太庙令帅其属扫除庙殿门之内外又设七祀燎柴于庙门之外又于室内铺设神位于北墉下当户南向设几于筵上【时寒用虎皮次席时暄用桃枝竹次席】又设三献官拜褥位二【一在室内一在室外】学士院定撰祝文讫计会通进司请御书讫降付礼部置于祝案祠祭局濯溉祭器与尊彜讫铺设如仪内太尊二山罍二在室牺尊五象尊五鸡彜一鸟彜一在室户外之左炉炭稍前着尊二牺尊二在殿上象尊二壶尊六在下俱北向西上加幂皆设而不酌并设献官罍洗位礼部设祝案于室户外之右礼直官设位版并省牲位如已定图前一日光禄卿帅其属入实祭器良醖令入实尊彜
　　前一日诸太祝与廪牺令以牲就东神门外如省牲图司尊彜与礼直官及执事者皆入升自西阶以俟礼直官引太常卿賛者引御史自西阶升遍视涤濯执尊者举幂告洁讫引降就省牲位廪牺令少前曰请省牲退复位太常卿省牲廪牺令又前北向躬身曰腯还本位太祝与廪牺令以次牵牲诣厨授太官令賛者引光禄卿诣厨请省鼎镬申视涤溉賛者引御史诣厨省馔具讫与太常卿等各还齐所太官令帅宰人以鸾刀割牲祝史各取毛血每室共实一豆又取肝膋共实一豆置馔所遂烹牲
