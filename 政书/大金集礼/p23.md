<!-- { "loadSidebar": true } -->
　　享日质明百官各服其品服礼直官赞者先引御史博士太庙令太官令诸太祝祝史司尊彜与执罍篚官等入自南门当阶间北面西上立定奉礼曰再拜賛者承传皆再拜讫赞者引太祝与宫闱令升自西阶诣始祖室开祏太祝捧出帝主宫闱令捧出后主置于座【帝主在西后主在东】赞者引太祝与宫闱令降自西阶俱复位奉礼曰再拜賛者承传在位官皆再拜讫俱各就执事位大乐令帅工人入礼直官賛者分引三献官与百官俱自南东偏门入至庙庭横阶上三献官当中北向西上应行事执事官并百官依品重行立【五礼新仪内皆自东门入看详宋齐坊并在庙东今在南门外只合就南门入】奉礼曰拜賛者承传应北向在位官皆再拜【其先拜者不拜】拜讫賛者引三献官诣庙殿东阶下西向位其余行事执事官与百官俱各就位讫礼直官诣初献官前称请行事协律郎跪俯伏兴乐作礼直官引初献诣盥洗位北向立定乐止搢笏盥手帨手执笏诣爵洗位北向立搢笏洗瓒拭瓒以瓉授执事者执笏升殿乐作至始祖室尊彜所西向立乐止执事者以瓒奉初献官初献官搢笏执瓉执尊者举幂太官令酌郁鬯讫先诣第二室尊彜所北向立初献以瓉授执事者执笏诣始祖室神位前乐作北向立搢笏跪执事者以瓉授初献官初献官执瓉以鬯祼地讫以瓉授执事者执笏俯伏兴出户外北向再拜讫乐止【已下逐室乐作止并准此】每室行礼并如上仪礼直官引初献降复位初献将升祼祝史各奉毛血肝膋豆及斋郎奉炉炭萧蒿黍稷篚各于馔幔内以候初献晨祼讫以次入自正门升自太阶诸太祝各迎毛血肝膋豆于阶上俱入奠于神座前斋郎所奉炉炭萧蒿篚皆置于室户外之左与祝史俱降自西阶以出诸太祝取肝膋洗于郁鬯燔于炉炭讫还尊所享日有司设羊鼎十一豕鼎十一于神厨各在镬右初献既升祼光禄卿帅斋郎诣厨以匕升羊于镬实于一鼎肩臂臑肫胳正脊一横脊一长脇一短脇一代脇一皆二骨一并次升豕如羊实于一鼎每室羊豕各一鼎皆设扃幂斋郎对举入镬放馔幔前斋郎抽扃委于鼎右除幂光禄卿帅太官令以匕升羊载于一俎肩臂臑在上端肫胳在下端脊脇在中次升豕如羊各载于一俎每室羊豕各一俎斋郎以幂举鼎先退置于神厨讫还复馔幔所礼直官引司徒出诣馔幔前立以俟光禄卿帅其属实笾以粉餈实豆以糁食实簠以粱实簋以稷俟初献祼毕复位祝史俱进彻毛血之豆降自西阶以出礼直官引司徒帅荐笾豆簠簋官奉俎斋郎各奉笾豆簠簋羊豕俎每室以序而进立于南神门之外以俟羊俎在前豕俎次之笾豆簠簋又次之入自正门乐作升自太阶诸太祝迎引于阶上乐止各设于神位前讫礼直官引司徒以下降自西阶乐作复位乐止诸太祝各取萧蒿黍稷擩于脂燔于炉炭还尊所礼直官引初献诣罍洗位乐作至位北向立乐止搢笏盥手帨手执笏诣爵洗位北向立搢笏洗爵拭爵以爵授执事者执笏升殿乐作诣始祖室酌尊所西向立乐止执事者以爵授初献初献搢笏执爵执尊者举幂太官令酌牺尊之泛齐讫先诣第二室酌尊所北向立初献以爵授执事者执笏诣始祖神位前乐作北向立搢笏跪执事者以爵授初献初献执爵三祭酒于茅苴奠爵执笏俯伏兴出户外北向立乐止【以下逐室乐作止并准此】賛者次引太祝诣室户外东向搢笏跪读祝文读讫执笏兴先诣第二室户外东向立初献再拜次诣每室行礼并如上仪太官令复诣始祖室酌尊所太祝复位初献降阶乐作复位乐止礼直官次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事官执笏升殿诣始祖酌尊所西向立执事者以爵授亚献亚献搢笏执爵执尊者举幂太官令酌象尊之醴齐讫先诣第二室酌尊所北向立亚献以爵授执事者执笏诣始祖神位前乐作北向立搢笏跪执事者以爵授亚献亚献执爵三祭酒于茅苴奠爵执笏俯伏兴出户外北向再拜讫乐止【已下逐室乐作止并准此】次诣每室行礼并如上仪降阶乐作复位乐止礼直官次引终献诣盥洗及升殿行礼并如亚献之仪降复位次引太祝彻笾豆【笾豆各一少移】乐作卒彻乐止俱复位礼直官曰赐胙賛者承传曰赐胙再拜在位者皆再拜礼直官引太祝宫闱令奉神主太祝搢笏纳帝主于匮奉入祏室执笏退复位次引宫闱令纳后主于匮奉入祏室并如上仪退复位礼直官赞者引行事执事官各就位奉礼曰再拜赞者承传应在位官皆再拜礼直官賛者引百官次出大乐令帅工人次出太官令帅其属彻礼馔次引监祭御史诣殿监视卒彻讫还斋所太庙令阖户以降太常藏祝板于匵光禄以胙奉进监祭御史就位展视光禄卿望阙再拜乃退
　　夏合祀灶并中霤铺设祭器入实酒馔俟终献将升献献官行礼并读祝文并如已行仪
　　自后每嵗四孟月并腊五享并如上仪至正隆元年二月五日禀定每嵗二月十月遣使时享神主不出过三年祫享用烝祭亲祠
　　天徳二年秋享宰执三品官亲王内禀差三献官并司徒除防定初献官司徒外委尚书省就便拟摄自后遂为常例【天徳年宰执摄太尉亲王专摄司徒大定十二年以前太尉司徒通具一品至三品员数奏防先者摄太尉次者司徒十三年后另具三品官防差司徒亚终献旧差三品员官曽具三品四品自后只具四品官大定十三年腊享劄子枢宻赵王始于丞相下排次大定十六年冬享诸王并具在丞相上】





　　大金集礼卷十二至卷十七
<史部,政书类,仪制之属,大金集礼>
　　钦定四库全书
　　大金集礼卷十八
　　时享上
　　摄行礼
　　摄行礼
　　天徳二年三月奉安太庙祫享礼部呈四月时享合用牺牲若亲祠随室各犊一羊一豕一遣使止用羊豕兼合预先牢养周礼享先王则衮冕禀讫服衮冕用堂上乐又以时享礼似有繁紊兼典故有亲祠者亦有有司行事者禀讫委有司行事
　　禀定平章滕王摄太尉初献王宗睦摄司徒行礼吏部尚书乌哩页摄太常卿亚献礼部尚书卢彦伦摄光禄卿终献四月十五日行礼其余摄官除有正员外差光禄卿一七祀献官一司尊彜二太官令二大乐令一太祝十一宫闱令十一奉礼郎一【通事舎人充】读祝太祝一举祝官二七祀读祝官一协律郎一以上职事官内差摄斋郎一百三十二【毛血肝膋篚炉先入奉俎簠簋豆次入每室只用八员计八十八员】祝史二十二【只用斋郎充更不另摄】礼直官一十赞者一【閤门充】七祀位祝史一七祀进馔者二执事官五以上省部令译史通事及供奉官直省内差
　　检讨定仪礼准呈下项太常寺举申礼部闗学士院司天台择日以其日报太常寺具时日散告
　　前七日受誓戒于尚书省其日质明礼直官设位版于都堂之下依已定誓戒图礼直官引三献官并应行事执事官等各就位立定賛揖在位官皆对揖讫礼直官以誓文奉初献官初献官搢笏读誓文某月某日孟春荐享太庙各扬其职不恭其事国有常刑读讫执笏七品以下官先退余官对拜讫乃退散斋四日治事如故宿于正寝唯不吊丧问疾作乐判署刑杀文字决罚罪人及预秽恶致斋三日于本司唯享事得行其余悉禁明昌二年九月防检司申到前月二十九日奉圣防孝懿皇后陵前享祭准备茶食四十棹子宫籍监已钦依前去坟山造办
　　大安三年七月二日礼部行下太常寺近奉圣防山陵下时新诸陵下都交有者省部除另行外来申世祖位合依自来享祀例止于盘宁宫荐献
　　新物到陵下署官公服再拜兴进前跪奠讫俯伏兴退再拜讫礼毕并勘当到别无荐新带享保陵公礼例准申行下【云云】
　　大定十八年五月初七日尚书省奉勅防今后遇贞懿皇后忌辰祭享仰学士院定撰祝文
　　礼部下太常寺检到礼数呈省奉省批台防致祭使仰本部移文宣徽院依例奏差余并准呈
　　一差官
　　致祭使一员【奏差】读祝官一员【本处官充】举祝官二员【本府幕官充】礼直官二员【本处差近上司吏充】
　　一合用物
　　茶食香茶酒果香案一【裾全】祝案一【裾全】拜褥位【并本处应办】一礼数
　　其日质明致祭使并本处见任官读祝举祝官并公服礼直官引赴殿阶下迎西先两拜次引使面殿以东为上立又再拜引使陞殿诣神位前搢笏跪三上香奠茶奠酒讫执笏俯伏兴引使降殿复位立俟读祝讫又再拜引赴近西褥位立定再拜礼毕退
　　大安元年十一月三十日承省劄奏帖近奏差秘书监丞温迪罕胡土三司知事边源检勘坟山以西银洞事【云云】今据所差官胡土等检勘得止合以龙泉河为禁限西界【阙】等商量若准所申是为相应【云云】为此于十一月二十九日闻奏过奉圣防封堠立得分朗者余并准奏行
　　一坟山禁界封堠四至周围地里东至万安寺西小岭一十八里南至黄山峪水心二十六里西至辘轳岭二十三里周围计地一百二十八里
　　一坟山以西过辘轳岭有南郊涧道隔断山势以西过木浮岭下至龙泉河又隔断木浮岭其龙泉河身濶处约五十步窄处十余步水深三四尺自陵寝红排沙至此三十二里以西又过烟熏岭松片山数重才是接连银山其坟山与银山不是一带山势
　　一银山在坟山西北其山东西形势岭南属奉先县有银洞五十四处山岭北属宛平县有银洞六十二处两县银洞止是一山自陵寝红排沙以西最近银洞四十二里最逺银洞四十八里
　　一取责到将去司天台阴阳人张庆渊等三人状称相视得自陵寝红排沙以西过涧辘轳岭已有南郊涧道隔断山势以西又过木浮岭下有龙泉河河身深濶隔絶地脉按地理新书五音地脉篇凡隔坑潭江河地势已絶不相连接兼山陵至此已三十二里若将龙泉河便为禁限西界委是别无窒碍其东南北三面禁界止合依元定界堠为限
　　大定二年正月初七日省差官刑部主事薛万亨并提防山陵涿州刺史完顔璋同衔申取责到司天台张庆渊魏器博卢世明等三人状称合自坟山西北系奉先县所管神宁乡上冶村龙泉河为西界为头排立封堠沿龙泉河至南羌弧岭其龙泉河水流正西南去离坟山八十余里止合于羌弧岭东南下坟按坟山旧南界封堠是周围四至别无窒碍皇省一起自万安寺西岭为头打量至西面尽北南郊涧口旧封堠计地六十二里零一百四十四步自南郊涧口旧封堠以西上冶村按连排立沿龙泉河南至羌弧岭宻排讫封堠一百一十六个按连至赤石峪旧封堠计地五十八里零二百二十八步自赤石峪口旧封堠至万安寺西岭计地三十五里零三百步周围计地一百五十六里零三百一十二步


　　大金集礼卷十八
　　钦定四库全书
　　大金集礼卷十九
　　时享下
　　摄行礼
　　摄行礼
