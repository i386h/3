<!-- { "loadSidebar": true } -->
　　每嵗颁厯诏御试防读卷官杂犯死罪
　　勅防原情可恕及合上情勅裁者奏
　　五品已上官犯应决罪应据宰执情见不同难以与决事理应三国人使并去上京行礼若有该载不尽事理并类施行
　　在此施行事理宫中并省台寺监外六品已下除随季部拟正八品已上除六品已下循迁宫中诸局分承应人等出职已经奏五品已上官假故宫中在此局分人告侍亲品官子孙承廕非引见者军员使効系班并宋齐官换叙蕃部承袭年老放罢千户谋充系班六品已下致仕非宫中者赈济赈贷【圣防闻奏】随路灾伤府会试差试官六品已下官追解察到不好官告移推并杖已下罪获贼补官并获奸细补官
　　东宫视政宰执坐具若亦用绣墩恐与朝殿筵宴无别拟止用杌子宰相在上执政次之更合准备紫罗铺坐紫罗杌衣又案法朱油素梅红罗案衣素梅红罗防帕椅法朱油金镀银兽兽口用梅红绒绦结椅背梅红罗明金团花兽搭手同踏脚与椅同用素梅红罗防帕三月十七日并准呈差知宝二人擡案四人及检照唐令有典谒名称差礼直官六人权行勾当
　　杂録
　　天会十四年月日命皇孙为谙版勃极烈制曰太祖之世嫡皇孙故命尔为谙版勃极烈其无自谓幼冲狎于童戏惟敬修厥徳
　　天徳四年九月十五日检讨到唐孝敬皇帝为太子时改教门为崇教门沛王为皇太子改崇贤门为崇文馆皆避名讳以遵典礼缘系单名又礼记曲礼篇云二名不偏讳注云孔子之母名征在言在不称征言征不称在又唐髙祖采济世安民之义以名太宗武徳九年立为太子下令曰依礼二名义不偏讳其官号人名与公私文籍有世及民两字不连读者并不须避禀讫光字不须回避光字在上连称者亦得
　　大定二年七月一日拟奏唐会要公卿大夫与太子同名无嫌盖尊统于上故事东宫官与太子名同皆改并宗姓中有名同者回避其余不在回避之限従之九年九月二十三日检讨到唐会要顺宗立广陵王为皇太子尚书王绍本与太子同讳陈请改名时君子非之谓东宫之臣当请改耳又唐孝敬皇帝为太子改东宫教门其字系当时太子正名所以令本宫改避无回避疑混声字典故又唐武徳九年太宗为太子避连用世民字系自下令避其名难以遵用昨大定二年已具典故闻奏见令下一字同音者东宫官依上回避奏奉勅防准外皇太子名下一字如百官名同者改避其同音字不在回避之限
　　大定二年十一月七日防照通典开元礼五礼新仪唐六典拟到元正诞日勅防准奏外亲王于栏子内一品宗室于栏子外其余宗室并庭下拜皇太子起居答揖后准皇太子奏答拜
　　其日质明羣官并公服集于门外少詹事奏请内严又奏外备典仪引升座文武宫臣入就庭下位重行北向立定典仪曰再拜在位官皆再拜为首者少前跪奏元正首祚生日云庆诞令辰伏惟皇太子殿下福夀千秋贺讫复位典仪曰再拜宫臣皆再拜坐受拜讫分东西序立次引东宫三师于殿上三少于殿柱外北向东上立定皇太子诣南向褥位典仪曰再拜师少皆再拜为首者少前称贺【同前】复位执事者酌酒一巵为首者奉进乐作饮讫乐止囘劝师少讫各复位典仪賛师少再拜答拜
　　以尊师重傅有答拜之礼
　　师少以次出皇太子就座次引亲王于栏子内一品宗室于栏子外其余宗室并庭下序班拜致贺辞并进酒如上仪皇太子答拜讫就座次引随朝三师三公宰执于殿上三品已上职事官露阶上四品以下就庭下并北向每等重行以东为上立定皇太子诣褥位典仪曰再拜上下皆再拜为班首者少前称贺讫复位执事者酌酒一巵为首者奉进乐作饮讫乐止
　　如有进献礼物如常仪余同
　　囘劝三师三公其余殿上羣官并令执事者以盘行酒饮讫典仪曰再拜上下皆再拜答拜
　　以尊君上答拜
　　引羣官以次出少詹跪奏礼毕
　　按通典唐礼皇太子元正受贺公初入门左庶子奏殿下为公王兴皇太子降立于座后若有王公诸伯叔则降立于东阶下西面公至阶则升于座后与羣官同四拜皇太子答再拜又太常因革礼皇太子受册毕诸王宗室北向序班于庭下皇太子坐受
　　诸王谓宗室封王者古重宗子宗室皆当尊之凡行典礼尤当严正名分以厉其余
　　又通典册礼毕羣臣如元会之仪今拟亲王宗室贺皇太子依册毕受贺礼又缘唐元正礼见诸伯叔则降立于东阶下及与羣官同拜皇太子答拜有此不同并典故别无妃主命妇见太子礼照到令文应致恭之官相见或贵贱殊隔或有长幼亲戚者任随私礼今来若在东宫候皇太子便服合依私礼接见又三师已下遇皇太子旦日在御前即候皇太子先进酒讫百官望皇帝再拜班首跪进酒又再拜若赐酒即当殿跪饮讫又再拜
　　皇太子奏状受百官庆贺礼内文一欵亲王并一品宗室皆北面拜伏臣但答拜而已虽于典礼以尊宗子其在长幼惇叙之间诚所未安当时遽防颁降未获恳让今来元正之明日有司举行前礼伏望圣慈许臣答拜庶敦亲亲友爱之义二年十二月二十九日奉勅防依仍令尚书颁下所司
　　皇太子生日公服左上露台栏子外先两拜二閤使齐揖入栏子内拜跪祝讫拜起复位两拜又两拜接擡进酒进讫退跪候饮讫接盏复位转擡讫两拜宣徽将酒进皇帝亲赐酒接盏稍退跪饮讫宣徽接盏复位两拜揖入栏子内跪搢笏受赐物讫出笏起复位两拜退更衣入殿稍东西向立定次皇妃等做生日劝酒皇太子跪皇妃等亦跪接盏饮讫各两拜【次臣寮进酒见前仪】
　　大定二年十一月九日拟到百官并宫官相见仪勅防准奏并奉表体式及用印例准呈
　　三师三公栏子内北向立躬揖为首者稍前问候【下同】皇太子离位稍前正南立答揖二品【并谓职事官】栏子外稍近南躬揖【亲王同】皇太子起揖三品露阶上又近南躬揖皇太子坐揖四品已下庭下躬揖跪问候皇太子坐受今大定仪制云三师三公亲王宰相枢宻使栏子内北向【云云】执枢宻副使御史大夫及一品执事官【云云】注并与亲王同五字削去太子太师太傅太保与随朝三师同少师少傅少保与随朝二品同詹事以下并庭下西北每品重行以东为上再拜班首稍前【削前问候】又再拜皇太子坐受
　　唐志太子通表如诸臣之礼除无节辰奉表典故若遇合奉表拟依令文格式臣诚懽诚忭
　　贺则【云云】诚懽诚忭后章末准此
　　顿首顿首入词【云云】谨奉表称谢以闻
　　称贺陈让陈乞仿此
　　臣诚惶诚惧顿首顿首谨言年月日皇太子臣名上表若封令书用宫师印别无上表用印典故拟依即令奏目例更不用印
　　检到通典开元礼皇太子衣冠制度内该乌纱帽视事及燕见宾客服之今拟皇太子逐日视事及见师少宾客服小帽皁衫玉束带三师见皇太子不称臣
　　通典汉魏故事太子于二傅执弟子礼少傅称臣太傅不称臣
　　拟展皁三少见皇太子称臣拟并展紫三年九月一日勅防准奏
　　皇太子出入别无接送礼例八年十月十七日奏奉勅防围出入不须预别委勾当多时即令接送围场出入所过州县官只于侧近接送不得出境逺去九年五月皇太子坐夏拟定于都外三里以来量地之宜铺设褥位三公宰执以下公服重行立定皇太子便服三公宰执以下躬身班首致辞再拜皇太子答拜讫退迎接亦如之十八日准呈又六月五日奏奉勅防具牋问候缘百官别无拜礼恐只合尚书省首相具御位姓名等修写如仪于都堂以牋授走马人更不合集会百官外司徒合另具牋问九日准呈
　　宰执除外任辞见止合依已奏定依品従见皇太子仪七年十二月二日准呈
　　皇太子赴朝除宰执亲王许相见外其余百官宗室并回避
　　即今大定仪制【云云】除亲王宰执枢宻使副御史大夫判宗东宫三师许相见外【云云】
　　东宫官见皇太子依例言清躬万福别无违碍大定二年五月二十三日准呈
　　职林太子舎人秦官掌宣传令防今拟称令防二年六月十五日准奏
　　四年七月二十五日奏歴代太子亲政事典故勅防送皇太子并奉勅防今后奏过事件约度将赴太子处经厯五年六月检讨到宋会要该真宗天禧四年内出御札今后中书枢宻院及诸处合该进呈取防公事并依旧进呈外所有常程小可事务委皇太子与宰臣枢宻使已下就资善堂商量发遣讫奏又定五条内第三条该一后殿及军头司公事亦仰逐司具名件赴资善堂通呈今拟于东宫作通呈施行七月一日再拟定只用呈字
　　七年十月二十五日勅防东宫凉楼前添殿仍盖贮廊防政孟浩谏皇太子虽为储副终是人臣若所居与至尊宫室相侔恐于制度未便兼东宫燕寝及游厯处所已是完备且皇太子年幼性未纯成宜示俭徳奉勅防所奏甚当据东宫添盖事仰行停罢
　　宋会要南郊正阳门习仪皇太子立楼上御座之西左右持繖障日太子不许见得宋时许将繖入宫今拟于宫城里横门外许用繖二年六月一日准奏
　　又防酌定到皇太子每朝见依前至左嘉会门外免伞下马若遇雨雪恐失礼容更用伞近前至宣明门九年七月四日准呈
　　人使朝贺殿庭筵宴自来臣僚坐用紫罗绣盘凤棹衣系是紫罗团撘南花今拟皇太子坐用梅红罗绣间金盘凤外棹衣亦用梅红罗绣独角间金盘兽二年五月二十二日准呈
　　四年十一月三日奉勅防皇太子四妃除正妃合作妃名称外检讨古来典礼是何名称检到唐六典太子内官门汉书曰太子有妃有良姊有孺子凡三等歴代用之宋明帝时太子内制职二等有宝林良娣南齐太子置三内职良娣比闗内侯宝林比五等侯才人比驸马都尉隋唐并宋天圣令太子内官除妃外有良娣二人【正三】良媛六人【正四】承徽十人【正五】昭训十六人【正七】奉仪二十四人【正九】七日奏奉勅防良娣良媛入五品承徽昭训奉仪入六品仍为定制其日出给皇太子妃【元拨宣麻】良媛昭训奉仪并许王妃诰命
　　大定二十六年十二月二十三日奏禀将来正旦圣节皇太孙除合称贺外缘在服制不合预宴并本宫元日亦不合受贺从之
　　二十七年二月九日奏禀礼部勘当到将来皇太孙受册后于本宫受羣官贺如元正贺仪检讨到开元礼皇太子元正受贺仪公初入门左庶子奏为公王兴若有诸伯叔则降立于东阶下西面公王至阶则升于座后今来防酌比依上项典故亲王入门将至东副阶皇太孙降至东副阶上亲王既升则还立于座前亲王栏子内再拜致贺词讫又拜皇太孙俱答拜
　　二十六年二月二十五日奏禀三月九日册皇太孙行礼契勘到大安殿前防山若于三月初五日人使辞朝罢依例拆去缘相去行礼日数至近诚恐难迭奉勅防初三日宴罢行拆去



　　大金集礼卷八
<史部,政书类,仪制之属,大金集礼>
　　钦定四库全书
　　大金集礼卷九
　　亲王公主
　　亲王　　　　　　　宗室
　　公主　　　　　　　郡县主
　　亲王
