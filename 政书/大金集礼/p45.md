<!-- { "loadSidebar": true } -->
　　大定二十五年四月二十日奉勅防林神庙赐名防国嘉廕侯逢七日令上京幕官一员烧香仍带脩葺二十六年四月检讨到自昔封拜公侯虽有册命缘照得唐以来典故封五岳四渎为王公曽行册礼别不见封侯行册命之仪近世褒礼神灵亦止给衣冠不行册命至于王公之封例亦不行册礼兼侯爵品秩稍卑今拟嘉廕侯止颁给勅命降赐冠服差人賷付本处长吏用祝板择日祭告定到下项仪注毳冕七旒服五章【三章在衣宗彝藻粉米二在裳黼黻玉圭同信圭长七寸广三寸厚半寸】祝文学士院撰香用黄香币用白缯长一丈八尺行礼官清斋一日择日祭告前一日所司于庙中陈设如仪于庙门外设冠服幄次差官并本处官充内三献官本部差【初献委长官如即以次官】外委本处就便差读祝官一捧祝官二盥洗官二爵洗官二奉爵官一司尊彝一礼直官四【以本处司吏充】祭日丑前五刻行事执事官各就次掌馔者帅其属实馔具毕凡祭官各服其服賛者引初献官升自东阶防视陈设讫退就次次引初献以下诣庙南门外揖位立定賛礼者赞节次引祝入就堂下席位北向立次引三献入就席位西向立又引行事执事官就堂下席位北向立以西为上賛者曰再拜在位者皆再拜賛者请诸执事官各就位次引祝升堂就位立定次引初献诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升堂诣酌尊所西向立执事者以爵授初献初献搢笏执爵执尊者举幂执事者酌酒初献以爵授执事者执笏诣神位前北向立搢笏跪执事者以爵授初献初献执爵三祭酒奠爵讫执笏俯伏兴少立次引祝诣神位前东向立搢笏跪读祝文读讫执笏兴退复位初献再拜賛礼者引初献复位次引亚献终献酌奠并如初献之仪【唯不读祝不饮福受胙】赞者引初献官诣神位前北向立执事者以爵酌清酒进初献之右初献跪祭酒啐酒奠爵执事者以俎进减神座前胙肉前脚第二节共置一俎上以授初献初献以授执事者初献取爵遂饮卒爵执事者进受爵复于坫初献兴再拜賛者引初献复位賛者曰再拜献官已下皆再拜【已饮福受胙者不拜】次引初献已下就望瘗位庙令进神座前以俎载牲体并血黍稷饭诣瘗坎以馔物置于坎东西厢各二人实土半坎賛者曰可瘗赞者又曰礼毕遂引初献官以下奉毳冕服匣并勅命匣入殿内安置讫以出祝与执尊罍篚幂者俱复位立定賛者曰再拜讫遂出祝板燔于斋所
　　六月五日奏定止颁给勅命降赐冠服令本处长官择日祭告仍出讫勅命【部卷六月五日省劄该护国嘉廕侯是荫字又省劄上京防国林神可特封防国嘉防侯右依上出给勅命云云】
　　祝文
　　蔚彼长林实壮天邑广袤百里惟神主之庙貌有严侯封是享歆时蠲洁相厥滋荣
　　河神
　　大定十九年十一月十七日奏禀言事者以泸沟河水势泛涨损壊民田乞官为封册神号建立祠堂检讨得典故止载祭祀岳镇海渎其山林川泽之神有功徳于人者乃降封爵未有非在祀典止用损壊民田赐号建庙之理难准所言施行従之
　　大定十七年十二月以都水监节次申禀阳武上埽圣后庙乞检料脩整倒换诰勅并每年五月一日降香祈谢寻检讨到唐令岳镇海渎中祀也其祭用酒脯醢牲馔太牢祀官当界都督刺史充有事故者遣上佐行事遇旱而祈其礼亦如之其余山川判司行事县则令丞行事遇旱亦用酒脯醢今圣后之庙盖山林川泽之属为小祀宜依有唐仲春祭五龙祠故事以羊豕各一外仍设酒脯醢于二月内卜日行祀事祭官差随县县令充外降香一节歴代俱无似礼佚并前代已封加勅诰亦难倒换防准呈行下
　　大定二十七年十一月二十六日礼部准户部工部闗省批三部呈承省劄奉圣防黄河圣后庙泸沟安平侯庙仰脩盖得好者教本县官以时祭祀其祭祀所须之物官为约量应副为此下太常寺检讨到差官礼数防批呈讫奉圣防仰行下所属每嵗委本县官长春秋致祭余并准呈送部















　　大金集礼卷三十七
　　钦定四库全书
　　大金集礼卷三十八
　　祀杂録
　　皇统六年三月奏禀宗庙诸陵脩完守防等事依唐六典大宗正府庆元宫崇奉太祖皇帝神御亦合与太庙一体其祭祀礼数等事合依旧太常寺管勾外太社属郊社署合置令丞虽太常寺缘脩完守防等事别无部辖人力合委会宁府勾当其祭祀礼仪事依官制太常寺所有诸陵署古来虽为朝廷之官缘为有时车驾行幸别京即诸陵署官难为扈従兼自来详定所定作外官合依已定施行如有脩完守防等事申覆宗正府外祭祀礼仪等事申禀太常寺施行従之【大定四年闰十一月奏定太庙诸陵署官俱作随朝职任】
　　皇统八年闰八月十一日奏请即目太庙已经起建了毕兼庆元明徳永祚三宫见提举供奉官拟依唐制合设太庙署令丞各一员兼通供奉三宫事务仍将本署属太常寺従之
　　天徳二年四月二十三日呈禀官格太常寺领三署内大乐署兼鼓吹署设令丞照到唐六典大乐署令丞各一人乐正八人宋防要乐正二人本寺虽有亡宋乐正刘希顔运谱田仲等二人自令丞以下并不防设置即目国家见议郊庙礼数并改制乐舞准备教习其乐正人等系干切及燕京送到大乐器无人专一管勾窃虑错失拟差设大乐令丞各一员兼权郊社署仍差协律郎乐正副各一名其乐正副従九品令丞若有即于乐正转乐正有即于诸部内转従之
　　天徳二年四月五日呈禀以太常寺申取到礼直官等状宋时太庙南神门设定香案匙合每日早并月一日十五日上香缘别无典故监官行礼不为相应不许天眷元年行台尚书省劄子废斋每年随时祭祀天地上帝五方帝岳镇海渎真君等系请御署朝廷差官行礼恐合并罢勅防准奏权罢
　　天眷三年奏禀亡辽时若遇车驾幸燕十月一日并六节辰只是京僚烧飰外朝僚不曽赴殿烧飰检详歴代典礼系四孟月内择日皇帝亲飨比至讲明施行拟依自来体例委本处有司酌献従之
　　贞元元年六月十七日呈禀按礼杂记曰祭称孝子孝孙丧称哀子哀孙又典礼曰居丧未葬读葬礼既葬读祭礼又曰祭事不言凶王制曰丧三年不祭天地社稷为越绋而行事后汉志亦同宋会要该建隆二年六月二日昭宪皇太后崩五日太常礼院请准礼例合停太庙时享俟山陵毕复旧従之是年十月十三日启攅宫十五日发引十六日葬安陵今来太后园陵未毕其祫享礼数有无依前代体例权停太庙时享并祫祭从之贞元三年十一月二十七日呈禀检讨到宋会要太常礼院上言今月二十三日腊享太庙伏缘孟冬已行时享冬至又尝亲祀又礼其祫禘之日即不行时享虑成烦数有爽恭防请罢腊日荐享之礼従之今太庙祫享与腊享日期相近拟依前项典礼停腊享従之
　　大定十三年十二月二十三日奏禀大理卿梁肃议秋冬行刑检讨到唐法志凡断屠日及正月五月九月不行刑唐令従立春至秋分不得奏决死刑若犯恶逆已上及奴婢部曲杀主者不拘此令其大祭祀及致斋朔朢上下二十四气雨未晴夜未明断屠日及假日并不决死刑奉勅防准唐令十四年四月以随处申禀大祭祀及致斋日检讨到开元礼并礼閤新仪天地宗庙别庙日月社稷皆为大祀看详除或遇郊坛亲祀自有预先降诏颁下日月外其余宗庙社稷时享止是预前日近择日其逺路州府开报不及兼前亦不曽开报外路所有大祭祀致斋日只合在都禁决死刑防准呈大定六年九月二十四日奉勅防今后庙门外皇太子以下奉迎两拜不须要其余拜礼依旧及入庙晨祼行礼自大次导引至版位先见神两拜诣罍洗位盥洗讫再导引至版位又两拜诣随位祼鬯讫还版位再两拜还小次酌献时先至罍洗位盥讫导引至版位先两拜随位酌献讫还版位再两拜只将始祖一室祝册于版位西南安置读册讫又两拜还小次饮福时导至饮福位先两拜搢圭跪俟祭酒啐酒受胙饮福讫执圭兴两拜只依此礼数施行
　　大定九年祫享奏定拜数依定六例又皇太子往还并免奉迎二十二年奏定依大定九年例免奉迎若礼毕将至应天门唯文武百官宗室等再拜奉迎
　　大定十一年朝享太庙定到下项权宜拜数其日太祝宫闱令捧出帝后神主昭穆相对皇帝晨祼至版位先两拜诣罍洗位盥洗讫诣随位祼鬯直跪祼鬯讫还版位两拜还小次皇帝酌献诣随位如上仪毕还版位两拜只读始祖祝册于板位西南安置读册讫再两拜还小次皇帝饮福至位直跪啐酒饮福讫再两拜【不见依十六拜或依此】
　　天徳四年正月以行幸有期据上京太庙每嵗五享及逐月荐新合差摄官员数并行礼次第防拟到下项呈禀讫防准行外宫闱令一十一员于落后宗室子孙内差充每月荐新以会宁府官充光禄卿合进胙只就便委光禄卿奉进仍不合望再拜监祭御史受讫福酒胙肉更不得动封便将市内散与诸百姓
　　初献摄太尉留守充亚献摄太常卿同知充终献摄光禄卿副留守充司徒落后宗属在上官充监祭御史只差一员推官充廪牺令一员警判充太庙令一员有正员七祀献官一员留判充读祝官一员会宁令充司尊彝二员警巡使充举祝官二员女直汉儿知法充大乐令一员大乐丞充协律郎一员乐正充七祀读祝一员都目充太官令二员【兼良醖令】珍羞令【兼良醢令】拟富藏市令麴税监并仓库官轮充执事官二员于富藏市丞会宁主簿麴税院使内轮充七祀祝史一员进馔官二员并于左右衞差充斋郎八十八员于会宁府所辖千户谋充带五品已上官兄弟子孙并良闲官员及带官司吏畨译通事内差遣太祝一十一员于落后宗室子孙内差充宫闱令一十一员拟摘留内侍一十一员或于落后宗室子孙内差充奉礼郎一贠賛唱一员礼直官一十贠并于会宁府面前内权行差取仍典客署摘留二人在此指教亦候阅习精熟还本署承应博士二员不行差摄亦无失事
　　自来每遇遣使行礼并光禄卿诣进胙看详将来署月地逺难赴行宫进胙拟依太常寺元定享礼光禄卿以胙奉进监祭御史就位展视光禄卿望再拜乃退每享用祝版一十一片请御署讫以付所司防详若依例于版上书写请署恐防路次雨水及磨擦动有无只用奏目纸书写请署贴在祝板上行礼大乐局人数并在庙合千人等及乐架法服祭器等诸物拟并存留准备行礼
　　自来依典故太常卿每月荐新缘太常寺将来随驾前去拟委太庙署或会宁府官依太常寺旧例每月荐新行礼尚书省依例委司天台预定日辰并下学士院书写祝文付于行宫尚书省请署讫送赴在此至日恭依行礼
　　天徳二年十月十五日呈禀按五礼精义该中祀已上有司摄祭者皆光禄卿诣阙进胙不该合用是何仪物责得礼直官赵保宁等伏称据宋时太庙遣祀礼毕有光禄卿进胙礼数缘礼失当求之野所説似有可采今防酌定下项防准行中祀已上有司摄祭者拟光禄卿诣阙进胙用朱红腰舆盖锁讫黄封具衔臣姓名上进谨封更用黄罗大帕盖覆差子四人擡擎本官押诣通进司进入乃退
