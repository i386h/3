<!-- { "loadSidebar": true } -->
　　大定十一年冬至南郊礼毕御应天门宣赦仪前期殿中监帅尚舎设御幄于大安门外之东南向设御閤于应天门上近后设张设门之内外设御座于前楹当中南向又设捧赦书仪物于御座之东稍南少府监设鸡竿于楼前大乐令设宫悬于横阶之南鼔一在悬西稍北东向诸军仪仗陈列如式期日御史防刑部大兴府以囚徒集于仪仗后东上閤门设文武百官位于楼下少顷皇帝便服自御幄前乘舆升应天门导驾官仪卫前导【导驾官俟皇帝升即还班退】升应天门至御閤东降舆归閤帘降翰林学士进呈赦书讫以授东上閤门使捧置于箱付閤门舎人二员以俟降乗鹤仙人【仪銮司准偹悬朱丝绳木鹤】閤门以赦书安设东上閤门使设制案于楼下【用黄罗案褥案衣】立于案侧百官于楼前分班立定侍中升诣御座之东西向立通事舎人引侍中跪奏中严少顷又奏外办【并俛伏跪俛伏兴】帘卷大乐令撞黄钟之钟右五钟皆应昌宁之乐作扇合皇帝服常服朝服出閤临轩即御座楼下鸣鞭扇开乐止侍衞如常仪礼直官通事舎人分引皇太子三公亲王宰执以下横行北向立【如常朝仪】典仪曰再拜赞者承传在位者皆再拜分班东西相向通事舎人一员诣楼前北向立侍中于御座前承旨退稍前西向宣曰奉勅立金鸡退复位楼下舎人东向宣曰奉勅立金鸡宣付所司【少府监】退复位金鸡初立大乐署击鼔树讫鼓声止竿木伎人四人縁索争上取鸡口所啣绛幡【幡长七尺卷之】捧赦书循绳而下至地以画防承鹤门下侍郎一员搢笏就捧赦书北向跪奏制书请付外施行【制书权付礼直官】执笏俛伏兴躬身北向次引侍中诣御座前承旨退西向宣曰制可退复位礼直官引首相与门下侍郎北向并跪门下侍郎搢笏捧赦书授首相首相受讫【权付礼直官】执笏俛伏兴捧归位以授右司郎中跪受讫捧置于制案礼直官通事舎人引百官合班北向立右司郎中诣宣制位【省令史二人捧制书】立东上閤门使立于位东北宣曰有制典仪曰再拜賛者承传在位官皆再拜左司郎中宣制至咸赦除之司狱一员诣班南北向躬称脱枷讫三呼万岁以罪人过右司郎中捧制书付刑部尚书刑部尚书受讫执笏以勅书加于笏上以授所司还位典仪曰再拜赞者承传在位官皆再拜通事舎人引班首稍前俛伏跪致词【云云】讫复位典仪曰再拜赞者承传在位官皆再拜搢笏舞蹈又再拜东上閤门使诣楼前北向承防退于班首前西向称有制典仪曰再拜在位官皆再拜东上閤门使宣答【云云】讫复位典仪曰再拜在位官皆再拜舞蹈又再拜讫分东西班序通事舎人引侍中诣御座前跪奏礼毕扇合大乐令撞宾之钟左五钟皆应昌寜之乐作帘降皇帝降座还御閤乐止楼下鸣鞭百官退立乘舆还宫导驾官繖扇侍卫警跸如常仪至致斋殿侍中俛伏跪奏请解严俛伏兴通事舎人承旨宣曰奉勅放仗羣臣各还次将士各还其所皇统元年十月行册礼十二日大赦取得金鸡合支赐分例具到亡辽大册体例恩赏下项奉勅防除古笼勾当不与外并奏准支绵袄子一领银束带一条绢一十疋银一十两钱一百贯喂金鸡粟一百石外与讫燕京六州二十四县散乐筋防杆杖古笼勾当【大定十一年金鸡七两户部无支赐例工部卷该依金价赎换】
　　随朝拜赦诏【已上四件并大定仪制】
　　宣赦日于应天门外设香案及设香舆于案前又预设棹子自皇太子宰臣以下序班定閤门官于箱内捧赦书出门置于案閤门官案东立南向称有勅赞皇太子少前上香讫复位皇太子宰臣百僚又再拜閤门官取赦书授尚书省都事都事跪受及尚书省令史二人齐捧同陞于棹子读在位官皆跪听读讫赦书置于案都事复位皇太子宰臣百寮以下再拜搢笏舞蹈执笏俛伏兴再拜拱卫直以下三称万岁讫退【其降诸书礼亦准此惟不称万岁】
　　外路迎拜赦诏
　　尚书省差官送赦书到京府节镇先遣人报长官即率僚属吏从人等备旗帜音乐防舆香舆讫五里以来迎接见送赦书官即于道侧下马所差官亦下马取赦书置于防舆中长官诣香舆前上香讫所差官在香舆后长官以下皆上马后从鸣钲鼔作乐前导至公防从正门入所差官下马执事者先设案并望阙褥位于庭中香舆置于案之前又设所差官褥位在案之侧又设棹子在案之东南所差官取赦书置于案防舆退所差官称有勅赞长官以下皆再拜长官少前上香讫退复位又再拜所差官取赦书授都目【都日跪受】及孔目官二员【如阙则司吏内上三人】齐捧赦书同陞棹子上读在位官皆跪聴读讫赦书置于案都目等复位长官以下再拜舞蹈俛伏兴再拜公吏及从人以下三称万岁长官以下与所差官相揖讫于防前劝酒馔【如京府节镇差公吏送赦书于支郡属县并同其相揖劝酒馔及下礼数不用】如京府节镇有旧例币物之礼来献所差官以付从人所差官行长官率僚属公吏音乐送至城门外客亭长官以下与差官相揖劝酒一巵长官以下俱别差官上马乃退【尚书省差官送诏书仪礼仿此惟币物不用】诸京府并运司如遇降赦诏合行同共迎接本京府官员礼毕即就用元迎接伎乐旗帜导引前去本司依例祗受天德二年正月禀定随衙门与送赦使臣钱数以公用钱充舘待同送宣仪行省元帅府五百贯畱守总管招讨统军司三百贯府详稳统都运节度使二百贯转运防御羣牧一百贯誊下去处不得率敛馈遗并例外受者科违制
　　随朝拜厯日诏
　　诏下日于尚书省【元帅府宗正府等即于本府尚书省于都堂前】设香案宰执依次序班定閤门官于箱内捧诏书出置于案閤门官于案东立南向称有勅賛宰执以下再拜班首少前上香讫复位宰执以下再拜閤门官取诏书授尚书省都事都事跪受置于案都事复位宰执以下再拜搢笏舞蹈执笏俛伏兴再拜讫乃退
　　外路迎拜厯日诏
　　尚书省差官送诏书到京府等处先遣人报长官率僚属吏从人备旗帜音乐防舆香舆诣五里以来迎接望见送诏书官即于道侧下马所差官亦下马取诏书置舆中长官诣香舆前上香讫所差官上马在防舆后长官以下皆上马后从鸣钲鼔作乐前导至公防从正门入所差官下马执事者先设案并望阙褥位于庭中香舆置于案之前又设所差官褥位于案之侧所差官取诏书置于案防舆退所差官称有勅赞长官以下皆再拜长官少前上香讫复位又再拜所差官取诏书授都目都目跪受以诏书置于案都目复位长官以下再拜舞蹈俛伏兴再拜讫退与所差官相揖毕于防前劝酒馔讫所差官行长官率僚属送至城门客亭长官以下与所差官下马相揖劝酒一巵相别所差官上马乃退





　　大金集礼卷二十四
　　钦定四库全书
　　大金集礼卷二十五
　　宣命
　　宣麻　　　　　　赐勅命
　　送宣赐生日
　　宣麻
　　大定四年十一月检讨宣麻典故防酌定到下项【封皇太子妃元议宣麻后止给诰】学士院撰到制书用白诏纸依写诏字大小録一本不用寳进呈讫次日分付閤门司设制案于东上閤门之外俟朝退驾还内以制书置于案上御史台催百官班分左右入每品重行立于塼道之外【左班西向右班东向】皆以北为上閤门使引制案当殿【在殿阶下稍近南】案前北向立搢笏跪閤门使捧制授宰臣俛伏兴执笏捧制归位搢笏转授宣读通事舍人执笏捧制揖讫由东塼道赴宣制位【在常朝百官拜褥之北制案之南】西向揖讫北向立左右班百官皆转身北面立賛者称有制在位官皆再拜舍人搢笏宣读读讫在位官皆再拜搢笏舞蹈又再拜舎人执笏捧制搢笏授宰臣授讫制付有司百官以次分班出
　　赐勅命
　　天眷二年八月学士院定撰到文武官给告式防准行下项诸后妃公主一品及二品执政官三品诸京留守元帅监军都监殿前都防检统牧统军招讨节度使并制授告庭【内藩镇非防要及带知字者并勅除】余并勅授给告【四品以上用辞】勅授者五品以上内外文武官除职迁官六品七品省台寺监东宫学士院客省引进四方舘閤门副使司天监少太医使副除职九品以上有劳特迁官草泽遗逸上封事特命官并给告诸除官五品以上出宣六品以下出勅牒外其应给告者吏部限三日报学士院命词制授限五日勅授限三日纳尚书省制勅授官者并用吏部告印大定见行官制亲王公主王妃郡县主王夫人及一品官爵并制授余并勅授又五品以上迁官除职及因子孙封赠授官者六品七品省台寺监【谓尚书省部御史台太常大理寺秘书国子太少府都水监其所辖司局非东宫学士院国史记注谏院宣徽院客省引进四方舘东向上閤副除职并给告仍并命词】
　　大定二年七月五日奏定妃嫔以下告身并用有司印十一月十五日勅防内职四品以上给宣告五品以上只给告十一年八月三日勅防今后宫中妃嫔止以诰授不用宣二十三年三月七日勅防一品官职及宫中公主妃用玉寳九日禀奏縁内职公主王妃等并系诰授用吏部告印奉勅防妃嫔以上及宫主王妃并给宣诰其诰仍旧以下止给告授宣勅见行仪式六品以下官于仁政殿门外公服北向立俟閤门将勅出搢笏跪接勅置于怀出笏两拜退五品以上受宣官俟奏事毕引至丹墀閤门以箱复擎宣命至闻勅先两拜又拜跪搢笏捧接宣命置于怀出笏就拜又两拜讫退至丹墀之东开视讫閤门引升副阶靠南奏谢致词讫两拜降自西副阶【六品七品受勅合奏谢者并一班】二品栏子一品栏子内如上仪【降至东副阶视讫升谢】
　　送宣赐生日
