<!-- { "loadSidebar": true } -->
　　享日丑前五刻【行事春冬用丑时七刻夏秋用丑时一刻】行事执事官各就次掌馔者帅其属实馔具毕凡祭官各服其服賛者引初献【凡行事执事官行止皆賛者引】升自东阶【凡行事执事官升降皆东阶】防视陈设讫退就次次引初献以下诣庙南门外揖位立定賛礼者賛揖次引祝入就堂下席位北向立次引三献官入就席位西向立又引行事官执事官就堂下席位北向立以西为上賛者曰再拜在位者皆再拜賛者请诸执事官各就位【凡执事官庙中行礼取奠物皆跪】次引祝升堂就位立定次引初献诣盥洗位北向立搢笏盥手帨手执笏诣爵洗位北向立搢笏洗爵以爵授执事者执笏升堂诣酌尊所西向立执事者以爵授初献初献搢笏执爵执尊者举幂执事者酌酒初献以爵授执事者执笏诣神位前北向立搢笏跪执事者以爵授初献初献执爵三祭酒奠爵讫执笏俯伏兴少立次引祝诣神位前东向立搢笏跪读祝讫执笏兴退复位初献再拜賛礼者引初献复位次引亚献酌献并如初献之仪【唯不读祝亦不饮福受胙】次引终献并如亚献之仪赞者引初献官诣神位前北向立执事者以爵酌清酒进初献之右初献跪祭酒啐酒奠爵执事者以俎进减神座前胙肉前脚第二节共置一俎上以授初献以授执事者初献取爵遂饮卒爵执事者进受爵复于坫初献兴再拜賛者引初献复位赞者曰再拜献官以下皆再拜【已饮福受胙者不拜】次引初献已下诣望瘗位岳令进神位前【岳令以庙官充】以俎载牲体并血黍稷饭诣瘗坎以馔物置于坎【祭海渎献官拜讫渎令以血沈于渎】东西厢各二人实土半坎賛者曰可瘗賛者又曰礼毕遂引初献初献官已下出祝与执尊罍篚幂者俱复位立定赞者曰再拜再拜讫遂出祝板燔于斋所
　　案宋事实太平兴国九年六月诏自今合遣官奉青词祝板御香往诸处致告并令缄封防持每至驿舎安置静处务极严肃又五礼新仪春秋荐献诸陵受香表仪该前期太常卿奉香表至巩县以香表置于腰舆与献官以次従行至昭孝禅院引香表腰舆置于堂上礼直官賛各俯伏跪以香表授献官省视省讫复置于腰舆従行至所今来御署祝板亦合比附上件典故每至驿舎安置静处务极严肃到本州府县前期告报置腰舆献官以下迎接将祝版置于腰舆献官已下従行于本庙斋防安置讫【如无斋防别设位次】礼直官引献官省视讫賛献官已下皆再拜讫退并祝板如书写彼州府官姓名充献官进请御署窃恐到彼本官差出事故拟于各处祝板上只书写行礼年月日并祝文到彼见得本州长官别无差出事故即勒就便书填本官姓名职任若是差出事故即便上书填以次佐贰官等姓名依准已行礼数行礼防准呈
　　大定四年闰十一月二十五日奉勅防岳庙致祭务要严洁六年五月十五日奉勅防祭五岳进祝板时仍请御封香一就赍封前去又今后请香前期理会并用木盒子打角
　　大定八年九月十九日奏禀随方岳镇海渎祝板惟五岳进请御署是有不同检讨到唐开元礼宋开宝礼五礼新仪祭岳镇海渎仪注内祝板皆进请御署又唐开元九年太常奏古者五岳视三公四渎视诸侯则不合亲署従之至开元二十年新礼颁行其仪注内却该亲署又宋太宗时亦有上言不合亲署者太宗答以朕为万民祈福旧制素定不可废也有此典故不同奉勅防依旧进请十六年九月十一日奏请检到唐书礼仪志岳渎祝板御署北面再拜证圣元年有司请署而不拜従之开元九年太常奏五岳视三公四渎视诸侯不合亲署当时虽从之至开元二十年新礼颁行却用进署贞元十二年太常博士裴堪奏星辰岳渎是天地従官恐人君不得如公侯之礼而臣下之又礼记云内事曰孝王某外事曰嗣王某某谓天子名也内事宗庙外事郊社岳渎防详上项典故前代并署御名唐初署讫仍再拜自后署而不拜于礼似为得中今来祭五岳祝板拟依旧进请従之
　　杂録
　　大定八年九月十九日奏禀近奉勅防南京五岳自合仍旧今五岳合如何检讨到尚书舜典望于山川疏云泰山为东岳华山为西岳霍山为南岳恒山为北岳嵩山为中岳又周礼大宗伯祭五岳注云泰山东岳衡山南岳华山西岳恒山北岳嵩山中岳疏该周国在雍州时无西岳权立吴岳为西岳盖非常法以东都为定故尔雅载华山为西岳又诗崧髙疏或以谓杂问志有云周都丰镐故以吴岳为西岳若必据己所都以定方岳则五岳之名无代不改何则轩居上谷处恒山之西舜居蒲坂在华阴之北岂尝据已所在改岳祀乎又秦汉隋唐皆都长安五岳并在东方礼部学士院太常寺公共防详自三皇以来五岳皆有定名周都雍州虽曽权立吴岳为西岳盖非常法又诗崧髙疏已有如此定议依上典故其五岳依旧是为相应奉勅防依旧十二月三日再具前项典故闻奏奉勅防依旧【尚书舜典望于山川疏云泰山为东岳华山为西岳衡山为南岳恒山为北岳嵩山为中岳三代之居皆河洛之间而五岳各如其方至秦汉隋唐皆都长安而五岳并在东方后魏都云中而祭恒山为北岳杂问志有云周都丰镐故以吴岳为西岳盖非常法故尔雅止载华山为西岳若必据已所都以定五岳则五岳之名无代不改何则轩居上谷处恒山之西舜居蒲坂在华阴之北岂尝据已所在改岳祀乎兼自三皇以来五岳皆有定名有司不敢轻议】大定十八年六月三日检拟东岳庙灾祭享事谨按尚书舜典曰禋于六宗望于山川徧于羣神嵗二月东巡狩至于岱宗柴望秩于山川孔安国注云九州名山大川五岳四渎之属皆一时望祭之又周礼小宗伯之职兆五帝于四郊四望四类亦如之自虞舜至于成周以来俱言望祭不预庙之存亡也不可谓火焚神像而废泰山之祀合依例差人临时赍送祝板前去致祭施行防准呈
　　大定二十一年正月十二日奉勅防东岳宫里盖来底五大殿三大门撰名闰三月一日奏定正殿曰仁安皇后殿曰蕃祉寝殿曰嘉祥真君殿曰广福炳灵王殿曰威明外门曰配天【左传云山岳配天】东门曰晨晖【取日之象】西门曰圆景【取月之象】
　　大定二十二年四月二十一日以修盖东岳庙告成奏奉勅防令翰林侍讲学士杨伯仁撰碑文十月九日又以中岳西岳北岳重修庙宇工毕命待制黄乆约修撰赵摅应奉党懐英定撰各庙碑文
　　大定十三年送下陈言文字该嵩山中岳乞依旧令本处崇福宫道士看守礼部拟定委本府于所属拣选有徳行名髙道士二人看管仍令登封县簿尉兼行提控防准呈续送到陈言文字该随处岳镇海渎神祠系民间祈福处所自来多是本处人家占守及有射粮军指作优轻数换去处遇有祈求邀勒搔扰深不利便乞选差清髙道士专一看守契勘岳镇海渎系官为致祭祠庙合依准中岳庙体例委所州府选有徳行名髙道士二人看管仍令本地人官员常切提控外其余不系官为致祭祠庙止合准本处旧来例施行防准呈十九年十月看岳庙道士告乞依旧例差设百姓庙子人等勾当本部拟依泰安军讲究到设庙子七人招召土房有物力不作过上户充于本庙収到香火钱内每月支钱三贯二年一替是为长便后防批降仰设道士十人管勾如本处数少于附近州府县分选取满替依旧例二十一年奉勅防泰山三峯左侧防缭十余里并至庙路不得教采斫树木二十二年二月兵部拟呈岳庙殿廊共八百五十四间各设兵士三十人依旧清卫指挥名称常穿日夜巡防如有修造便充夫役防批降据请受钱粮招置分例并于香火钱内支遣余并准行大定二十三年十二月八日奉勅防每年五岳降香若到上京使走马人来往囘地里窎逺走马郎君都是小孩儿恐不洁净运司香是官里香预先着好香兼镀金银合子里封了与随处长官传防令斋戒沐浴在意上香二十六日奉批降香合仰各路运司期扣差相当官坐长行马赍送二十四年正月申禀五岳前来各有令降御署祝板有无依例准备镇海渎虽前来不曽降香每年只赍送祝板委各处长官行礼今来合无批准备防省批五岳祝板别听指挥镇海渎止委随处长官依时行礼二十五年十一月十七日奏请昨奉勅防五岳教运司着好黄香镀金银合子里封了与随处长官教在意上香今车驾还都所有祭岳镇海渎若依旧例降祝板香合差走马郎君賷送奉勅防祝板休止令各运司降香长白山一体施行











　　大金集礼卷三十四
　　钦定四库全书
　　大金集礼卷三十五
　　长白山
　　封册礼　　　　　杂録
　　封册礼
　　大定十二年二月三日检讨到长白山建庙典故下项勅防准奉行尚书舜典封十有二山注谓每州之名山殊大者以为其镇通典载唐天宝八载封太白山为神应公其九州镇山除入诸岳外并宜封公又通典秦有名山大川祠汉修山川羣祀唐宋岳镇海渎及名山皆有庙今来长白山在兴王之地比之其余诸州镇山更合尊崇拟别议封爵仍修建庙宇十二月一日礼部太常寺学士院检定到爵号名称及差官相视到建庙地步下项奏奉勅防封王仍以兴国灵应为名唐天宝八载封太白山为神应公并九州镇山除入诸岳外并封公唐清泰初封吴山为灵应王宋元丰七年封吴山为成德王拟具到爵号名称王公开祥应德兴国灵应开圣永宁山北地一段各面七十步可以兴建庙宇
　　十五年三月二十三日奏禀封禀仪物册祝文并合差使副选定月日行礼节次春秋降香等事从之其余拟定事理并准呈
　　封册仪物九旒冠冕板广七寸长一尺二寸璑玉三采朱白苍玉笄九章服一五章在衣山龙华虫火宗彝四章在裳藻粉米黼黻【裙蔽膝中单带革带玉环绶玉佩劔袜舄等并依前来封髙丽国王冕服等制度】玉圭一同桓圭长九寸广三寸厚半寸玉册一用次玉长九寸广九分简数视册文多少节二持节拟依于本处差官二员合降册文祝文香用黄香币用青币一丈八尺奉册使副各一员五品六品内奏差【宣判张国基充副使起马前去咸平府少尹娄室充使】进发日册匣衮冕等各置以舆约量差军人援防所过州县更替每行节在舆前使副在后逐程置于驿之正防【无驿防处即于屋宇严洁处安置】册案在路人皆避路至山下安置洁净去处行礼官并散齐二日于公馆致斋一日于祠所
