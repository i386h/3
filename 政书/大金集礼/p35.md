<!-- { "loadSidebar": true } -->
　　立仗
　　【原阙】






　　大金集礼卷二十七
　　钦定四库全书
　　大金集礼卷二十八
　　仪仗下
　　皇后卤簿　　　　皇太子卤簿
　　杂録
　　皇后卤簿
　　大定十九年昭徳皇后吉仪用唐令皇后卤簿共二千八百四十四人清游旗队三十人执带横刀二人夹并带弓箭横刀并平巾帻绯裲裆大口袴金吾卫折冲都尉一人平巾帻紫裲裆大口袴锦滕虵银梁金隐起带弓箭横刀骑【余折冲果毅服仗并准此】领四十人并骑平巾帻绯裲裆大口袴带横刀二十人执矟四人带弩十六人带弓箭横刀二人执犦矟并平巾帻绯衫大口袴骑夹折冲次虞候佽飞二十八人骑夹道单行带弓箭横刀并平巾帻绯裲裆大口袴分左右均布至黄麾仗次内仆令在左仆丞一人在右依品服【余仗官服准此】各书令史二人骑从平巾帻绯衫大口袴【余从人准此】次黄麾一执人骑夹武弁朱衣革带正道次左右厢黄麾仗厢各三行行列一百人从内第一行短防五色擎执人并黄地白花綦袄防行幐鞋袜次外第二行戈五色擎执人并赤地黄花綦袄防行幐鞋袜次外第三行钟五色幡执人并青地赤花綦袄防行幐鞋袜左右领军卫左右威卫左右武卫左右骁卫左右卫等卫各三行行二十人【十人前十人后】卫别主帅六人并平巾帻绯裲裆大口袴被豹文袍帽【领军卫前后狮子文余卫并豹文】执鍮石装长刀骑领【各分前后】左右领军卫主帅各三人服仗同前防后卫别果毅都尉一人被綉袍检校各一人步从左右领军卫各绛引幡六口【三口引前三口引后】执人平巾帻绯衫大口袴次内谒者监四人给事二人内常侍二人内事二人并骑分左右自内谒者监以后各内给使一人步从次内给使一百二十人并平巾帻绯衫大口袴分左右单后行尽宫人车次偏扇各二十四分左右宫人执闲防大袖裙防衣革带履次香蹬一内给使四人轝并平巾帻绯裲裆大口袴在重翟车前重翟车驾四马驾士二十四人并平巾帻青衫大口袴鞋袜次行障二具分左右夹车宫人执服同前次内寺伯二人骑领寺人六分左右夹重翟车并平巾帻绯裲裆大口袴执御刀次腰轝一执人八团雉扇二夹舆次大繖四次大雉扇八并分左右横行为二重次锦花盖二单行正道次小雉尾扇朱画团扇各十二并横行次锦曲盖二十四横行为二重次锦六柱八扇分左右自腰舆以下并内给使执服同前次宫人车次绛麾二分左右各一人执武弁朱衣革带鞋韈次后黄麾一执人骑夹二人骑武弁朱衣革带正道次供奉宫人在黄麾后【次牙门在次后】次厌翟车驾四马驾士二十四人次翟车驾四马驾士二十四人四安车驾四马驾士二十四人次四望车驾牛驾士十二人次金根车驾牛驾士十二人其驾士并平巾帻大口袴鞋韈衫从车色次左右厢各置牙门二门二人执四人夹并赤綦袄被黄色【第一门在前黄麾前第二门在后黄麾后】次左右领军卫厢各一百五十人执殳并赤地黄色綦袄防行幐鞋韈前与黄麾仗齐后尽卤簿曲折陪后门厢各主帅四人并平巾帻绯衫大口袴被黄袍帽【厢狮子文一引前豹文二在内狮子文一护在后】执鍮石装长刀骑检校次左右领军卫折冲都尉各一检校殳仗各一骑从次尽卤簿后殳仗内正道置牙门一人数衣服同前所开牙门并在殳仗行内每牙门皆监门校尉二人骑监当平巾帻绯裲裆大口袴执银装长刀厢各巡校尉一人骑服仗同前带银装横刀徃来检校前部鼔吹人共五百八人鼔吹令府史二防鼔六金钲六主帅四大鼔六十主帅一十长鸣六十主帅三铙鼔六歌十二箫十二笳十二主帅二人大横吹六十节鼓一十二箫十二筚篥十笳十二桃皮筚篥十二主帅五防鼔六金钲六主帅二小鼔六十主帅五中鸣六十主帅三葆鼔六歌十二箫十二笳十二主帅二后部鼔吹人共二百一十五人鼔吹丞一典史二葆鼔六歌十二箫十二笳十二主帅二铙鼔六歌十二箫十二笳十二主帅二小横吹六十笛十二箫十二筚篥十二笳十二桃皮筚篥十二主帅四是时卤簿内重翟等六车改用圆方辂等及行障坐障锦六柱宫人车供奉宫人各不见人数再检讨定制度人数【并具园陵门】
　　皇太子卤簿
　　大定八年正月皇太子受册后谢庙卤簿检讨开元开宝礼全数计二千二十人五礼新仪二千三百七十三人奏定用一千人中道五百九十二人清游队二十四人并骑折冲都尉一白泽旗一口五人弩四弓六矟八清道直荡队一十八人折冲都尉二骑犦矟四骑弓矢十二诞马四匹控拢八人正直旗队三十三人果毅都尉一骑重轮旗一口五人驯犀旗二口十人野马骑旗一口五人驯象二口十人副竿二【旗竿】细引队一十四人果毅都尉二骑弓矢六矟六前部鼔吹九十八人并骑府史二金钲二防鼔二大鼔十二长鸣八铙鼓二箫六笳四帅兵官二莭鼔二小鼓十二中鸣八桃皮筚篥四歌四拱辰六筚篥六大横吹十二葆二帅兵官二繖扇下八人梅红伞二大雉扇四中雉扇二小舆下一十八人导引官一十二人并骑中允二谕徳二庶子二詹事二太师太傅太保少师【少师在金辂后】亲勲翊卫围子队七十四人并骑郎将二仪刀七十二金辂下七十人三卫队一十八人【执仪刀】厌角队六十二人郎将一骑祥云旗五人弩三弓七矟十五并骑又郎将一骑祥云旗五人弩三弓七矟十五并骑朱团扇一十六人司御率府校尉四骑朱团扇三紫曲盖三朱团扇三紫曲盖三大角一十八人后部鼓吹五十四人并骑管辖指挥一金钲一防鼔一铙鼓二箫六歌六筚篥六节鼓一主帅二六笳四拱辰六小横吹十主帅二后拒队四十六人果毅都尉一骑三角兽旗一口五人弩四弓十六矟二十外仗左壁二百四人牙门旗下十六人并骑牙门一口三人监门校尉三郎将一班剑九前第一队二十七人司御率府一果毅都尉一折冲都尉一主帅一并骑绛引幡三首九人麟头竿二仪锽斧二弓矢二麟头竿二仪锽斧二朱刀盾二小防二第二队第三队第四队第五队各一十四人与第一部麟头竿已后同后第一队四十七人牙门旗一口三人骑监门校尉三果毅都尉一并骑绛引幡三首九人鹖鸡旗一口五人矟四弩三矟四弓矢三矟四弓矢三并骑后第二队二十九人果毅都尉一骑纲子旗一口五人矟五弩三矟五弓矢三矟三弓矢四并骑后第三队二十九人果毅都尉一骑黄鹿旗一口五人矟五弩三矟五弓矢三矟三弓矢四并骑右壁二百四人排列相同
　　大定二十七年三月皇太孙受册谢庙卤簿六百人【于前数减损用之】
　　杂録
　　常朝仪卫执金镀银骨朶二人左右扇共一十柄共一十人左右拂子共四柄四人左右香盒一对左右香毬一对左右节一对左右幢一对各用二人盂子一唾盂一净巾一锣一水罐一交椅一各一名执斧一名常行仪卫弩手二百五人【阙】　五员各执金镀银蒜办骨朶长行二百人列丝骨朶七十七柄八十九柄镫三十四控鹤二百人首领四人各执金镀银蒜办骨朶长行二百人二人穿紫衫导引无执物金吾杖八十根金花大剑六十口【大红绒结子】仪锽斧五十八柄
　　贞元仪式弩手伞子并服红地藏根牡丹红锦袄子金鳯花幞头金镀银束带





　　大金集礼卷二十八
<史部,政书类,仪制之属,大金集礼>
　　钦定四库全书
　　大金集礼卷二十九
　　舆服上
　　辂辇　　　　　　冠服
　　皇后车服　　　　皇太子车服
　　辂辇
　　大定十一年将有事于南郊太常寺检引宋南郊礼例卤簿内合用玉辂金辂象辂革辂木辂耕根车明逺车指南车记里车崇徳车皮轩车进贤车黄钺车白鹭车鸾旗车豹尾车轺车羊车各一革车五属车十二今除见有车辂外阙少象辂革辂木辂耕根车明逺车皮轩车进贤车白鹭车羊车大辇各一革车三属车四令检讨五礼新仪并卤簿图车辂制度于下项【八年十一月十一日奏定止用玉辂金辂象辂革辂木辂大辇指南记里车鸾旗车豹尾车进贤车各一革车二属车八】象辂黄质金涂铜装以象饰诸末建大赤余同玉辂轮衣等以银褐轮辕以浅黄革辂黄质鞔之以革建大白余同玉辂轮衣等及轮辕并以黄木辂黑质漆之建大麾余同玉辂轮衣等以皂轮辕以黑【凡玉辂用金镀银装者象辂革辂木辂并金涂铜装】耕根车青质盖二层制饰如玉辂而无玉饰皮轩车赤质上有漆柱贯五轮相重画虎纹一辕进贤车赤质如革车绯轮衣络带门帘并綉鳯上设朱漆床香案紫绫衣一辕明逺车制如屋撮顶重勾襴顶上有金四角垂铎上层四面垂帘下层周以花板三辕白鹭车赤质周施花板上有漆柱柱杪刻木为鹭鸶御鹅毛筩红绶带柱贯五轮相重轮衣皂顶绯裙绯络带并綉绯鹭一辕羊车赤质两壁油画文金鳯翅幰衣结带并綉瑞羊二辕革车属车依见有制度成造大辇赤质五方油画金涂银叶龙鳯装其上四面施行龙云朶火珠方鉴银丝囊网珠翠结云龙钿窠霞子四角龙头啣香囊顶轮施耀叶中有银莲花坐龙红绫里碧牙压帖内设圆鉴香囊银轮勾栏台坐丝绦网帉錔中施黄褥上置御座曲几香炉锦结绶几衣轮衣络带并绯綉云龙寳相花金线压长竿四饰以金涂银龙头画梯托又行马续检到五礼新仪车辂制度象辂黄质金涂铜装以象饰诸末建大赤余同玉辂革辂黄质鞔之以革建大白余同玉辂又检到太常因革礼该自金辂而下其制皆同玉辂即见得制度高下五辂一同所有见成造三辂合比拟见在金玉辂成造又五礼新仪凡玉辂之式以青者金辂以绯象辂以银褐革辂以黄木辂一皂盖其间所设之物有合随辂色者如玉辂用青丝綉云龙络带青罗綉寳相花带青画轮辕青犛毛尾此玉辂合用青者若象木革辂则以绯以银褐以黄以皂也若坐褥踏床褥皆至尊秉衔及步武所及当用红或黄非若余物也为观美也兼五礼新仪玉辂平盘上布红罗绣云龙褥卤簿图玉辂平盘上布黄褥此所设之褥不随辂色止用红黄也今造象木革三辂上所设坐褥并合用红黄据已科到踏床褥椅背踏到褥用红锦已是相应外有座子合用黄罗綉盘龙地衣簿褥并锦簿褥并用黄色行马褥儿用银褐黄青锦外据元料透背防帘三副用银褐黄皂三色透壁今检到五礼新仪玉辂上用红锦织龙鳯门帘卤簿图玉辂青綉门帘比前代多不同有随辂色有用别色者今拟用银褐黄青三色又开元礼仪鉴该大辇中方八尺左右开四望别无高下尺丈又检到宋防要建龙四年陶谷为礼仪使创意造为大辇至大中祥符初以旧辇太重命减去七百余觔见得宋时亦无定制又大辇制度照到卤簿图系扶几五礼新仪却称曲几有此两説见得本无定制合以意从长斟酌银饰勾栏台座等既已拟金镀其银丝囊网亦合一类造作卤簿图称其上四面施行龙云朶火珠方鉴银丝囊网见得亦是大辇上面使用物珠翠结云龙亦合勒画人出云龙形状以珠翠结之其二项安顿去处縁典故别无分朗语句只合造作所随宜斟酌或比拟其它车辂画様安顿
　　冠服
　　天眷三年正月以车驾将幸燕京合用通天冠绛纱袍据见阙名件咨行省依様成造元画礼服图本内名件袍裳方心曲领中单蔽膝革带大带玉具劔绶佩舄袜乘舆服大绶六采黑黄赤白缥【青黄色曰缥】緑小绶三色同大绶间施三玉环大绶五百首小绶半之白玉双佩革带玉钩防
