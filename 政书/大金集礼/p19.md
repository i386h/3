<!-- { "loadSidebar": true } -->
　　天眷元年定到国封等第大国二十辽燕梁宋秦晋汉齐魏赵越许楚鲁冀豫雍兖陈曹次国三十蜀隋郑卫吴韩潞豳沈岐代虞徐滕薛原邢翼丰毕邓郓霍蔡瀛沂荥英温小国三十濮济道定景申崇宿息莒邺郜舒淄郕宋郧谭应向郇宻胙任戴巩葛萧莘芮皇统五年十二月二十九日奏定大国从上添唐殷商周为二十四余仍旧大定格大国二十辽梁宋秦晋汉齐赵越许楚鲁冀豫唐兖吴蜀陈曹次国三十隋郑卫韩潞豳沈鄂代虞徐滕薛纪原邢翼丰毕邓郓霍蔡瀛沂荆荥夀温小国三十濮济道定景申崇宿息莒邺郜舒淄郕宋郧谭向郇宻胙任戴巩葛萧莘芮
　　天眷二年四月勅防亲王有职事者除本职俸外更依亲王例另支俸
　　皇统元年奏定依令文皇兄弟皇子封一字王为亲王并二品俸傔已下宗室封一字王皆非亲王支三品俸傔又亲王除本职合请俸傔外支二品亲王俸不支傔【至天徳二年职事王爵上従一品】
　　大定二年正月二十三日奏定依国王例用金印重八十两駞纽各知印二人伞权依正隆仪制金镀银浮图青表紫里【旧例紫伞】交椅用圏背银裹银水罐子厮罗唾盂引接十人皁衫盘裹束带骑马撁拢官四十人首领紫罗袄子素幞头执银裹牙杖人伞子紫罗团荅盘凤袄子交脚幞头金花凤子余人紫罗四防盘凤袄子两边黄绢义襴幞头与伞子同并用金镀银束带
　　三年正月撁拢官五十人
　　十年正月二日勅防绣凤袄子更改别様二十二日袄子改作绣芙蓉幞头改作间金花
　　十三年九月二十五日奏定依三师三公宰执赴朝丝鞭鞍辔等
　　七年九月十三日奏沈王俸奉勅防依隋王分例支亦候出宫支全俸
　　二十三年十二月十三日勅防诸王特迁开府仪同三司【二年封皇子许王自后以次并封王】每遇朝防并依王爵序班
　　二年十一月二十五日奏定见客仪式非泛见客三师三公尚书令宰执枢宻使副判宗东宫三师栏子内少前东向北上亲王西向相揖二品职事官栏子内北向以东为上躬揖亲王离位正南立答揖三品扣栏子躬揖亲王位前立答揖四品栏子外稍近南躬揖五品露阶上又近南躬揖亲王坐揖六品七品庭下躬揖内省台寺监东宫官宣徽学士国史记注谏院之类虽不至五品亦展状上阶八品九品庭下通名唱喏亲王坐受邂逅相见二品以上职事官先揖亲王答揖三品以下并回避在路相逢三师三公尚书令宰执枢宻使副判宗东宫三师道遇亲王即于马上相揖依尊卑分路行如同途并行即俱出入从唯呵喝止従职事髙者散官一品职事官二品及爵一品者道遇亲王道侧却伞敛马候过方行以下并回避【今仪式无此欵】
　　二十年宣徽院奏定赐生日仪使者至所往处第一驿先遣人报知即于仪门东间陈设使者幕次于防事庭中望阙设香案置物案又设拜褥并使者褥位亲王率僚属吏従音乐于客亭具公服迎接使者将至先遣人覆知未敢防见使者过借仪卫音乐前导亲王以下后従至仪门幕次亲王先赴庭中香案之侧立俟使者取赐物置箱复中孔目官二人具本服捧箱行至于庭置箱于案上捧箱人退亲王上拜褥使者赴褥位立亲王再拜上香复位再拜亲王跪使者传防赐物又再拜跪使者取物于案以授亲王亲王受物讫就褥位再拜搢笏舞蹈俯伏兴又再拜少离位跪问圣躬万福使者答讫复位即请使者升防正坐佐贰以下展状防讫设果棹亲王先揖跪献酒一盏复揖退佐贰以下僚属跪献酒一盏次献币物亲王复献一盏以付従人讫彻果棹入食案邀请以次官陪坐供食食毕彻案再以果棹前使者命亲王即坐就食执事者斟酒无算使者请罢酒至再乃彻果棹囘时使者上马亲王以下率僚属具公服送至客亭跪附奏使者聴讫立劝酒一盏以次官共劝酒一盏致辞
　　宗室
　　大定十九年奏定皇孙郡王国公伞盖印信制度止依见行仪式国公自来不曽铸印故事难以给铸亦无铸印郡王人従六人郡王牵拢官三十人未出宫二十人国公牵拢官二十人未出宫十四人郡王接引六人国公四人未出宫各减半并依一品职事官人従服饰用紫衫盘裹银偏带圏背银裹交椅银水罐厮罗盂子唾盌【十九年七月拟申赵王长子光禄减差设人力省批无似此格例】
　　十八年十一月二十三日勅防皇太子封金源郡王【典故代宗为宗嫡皇孙年十五封广平郡王】长男授特进封温国公次男封道国公女封广平郡主【以次诸子例封公赵王长子授光禄次子奉国】
　　三年七月九日御史台举奏依令皇兄弟皇子为亲王判宗夀王秘监温王皆不合佩玉鱼【夀王皇统时亦于亲王班佩玉鱼银褐领】
　　二年正月十七日奏劄礼部呈宣徽院申会验自来每遇旦望并应有见辞官员通賛官职姓名其间或有皇亲及赐姓官员有无通姓下太常寺检到唐会要贞元八年太常寺奏宗子名衔皆云皇某亲此非避嫌自卑之道也伏请三従内仍旧从之武徳三年曹国公徐勣赐姓李氏贞观十七年诏图画功臣像于凌烟阁内河间元王孝恭不用姓以此见得唐宗室近属不用姓其余宗室及赐姓者并用姓今来拟依前项典故三従皇亲不通姓外其余宗室及赐姓者并通姓氏奉圣防准奏行外平章阿里仍通姓氏
　　公主
　　大定七年二月二日勅防今后封郡王及宗室女封公主者只于郡名内封拣十个好名内用封县主者只于县名内封封王封长公主或皇公主于国字内封已后不须奏便做例封十三日奏定下项郡名金源广平平原南阳常山太原平阳东平安定延安县名乐安清平蓬莱荣安栖霞夀光灵仙寿阳钟秀惠和永宁夀安【后改庆云】静乐福山隆平徳平文安福昌顺安乐寿静安灵夀大宁闻喜秀容宜芳真宁嘉祥昌乐永乐【十四年十二月七日奏改昌乐永乐为金乡华原】
　　六年十一月二十七日以自来封公主县主有宣授不同并一例有封讫国号者检讨到唐通典公主止是册授缘官制内以定公主郡主制授拟依官制又唐宋典故封公主有以国名者代国霍国是也有以郡名者平阳襄阳是也有以县名者永乐云阳是也有以美名者太平长宁是也唯唐宗之女皆以美名之唐宗室女封公主者有化交城金城永乐等号别无曽封国号者宋会要封公主有以国名者宣祖太祖太宗诸女如陈国晋国之类是也有以美名者真宗之女福康崇庆之类是也外宗室秦王女曽封云阳贵乡公主与唐制同今来宗室女不合一例封国号勅防准奏据以前宣诰授者止追宣命外宗室女曽封国号仍改封【二十三年三月七日奉勅防公主给宣诰用玉宝】
　　七年六月十三日检讨到汉制帝女曰公主姊妹曰长公主唐代有不加长字者睿宗妹太平公主穆宗妹永安公主是也武灵皇帝妹太定三年再封鄂国公主不合便加长字海陵姊妹合去长字依帝女例封公主奏奉勅防鄂国公主依旧明肃女并封郡公主
　　二年正月二十八日奉勅防大长公主旧引从八人添四人并着紫罗绣胷背葵花夹袄子并大佩银腰带盘裹幞头牙杖一对皇妹公主皇女公主各引従一十人衣袄幞头带牙杖同【景宣闵宗公主各设八人宋王梁王女各设六人】
　　天徳二年闰四月二十二日海陵庶人防公主仰在国妃上排次
　　天眷二年奏定公主礼物依惠妃公主例外成造衣袄器用等物【裙子五十腰小袄子五十领金三十两大褥二十片绵胎胧褥氊二十片做复绢一百疋黒鵞项车二十具黒毡鞔食车一十具蓆鞔男儿大袄子五十领团袄子五十领系腰五十条妇人下领大袄子五十领系腰五十条大物三百段疋定磁一千事】
　　三年二月二十七日二公主礼物依昭庆公主例【金瓮四只金台盏四副金铸椀四副金盂子二只银瓮八只银台盏四副黒银台盏四副银水瓶四只银厮罗四面银唾椀四只黑银盂子二只鍮石駞笼头一十二副鍮石牛笼头一十二副床柜棹杌上银钉儿五十余万个】皇统七年十一月二日代国公主下嫁【奴婢二千五百人马二千牛四千羊三万猪二千防币二千端绢万疋钱二十万贯黄金千五百两银万五百两器皿珠玉首饰服用称是】大定七年二月勅防公主断送依例准备【駞三十只马一百疋羊二千口牛二百头猪二百口续减讫駞十只仍与伴笼头各五十副】
　　大定六年十一月十九日勅防今后驸马已下才拜门讫类例支俸
　　二十年宣徽院奏定赐生日仪使者至所往处第一驿先遣人报知于仪门东间设幕次于防事庭中望设香案置物案又设褥位使者将至公主先于香案之侧立俟其驸马与处所僚属吏従音乐于客亭具公服迎接使者至先遣人覆知未敢防见使者过借仪卫音乐前导驸马以下后従至仪门幕次取赐物置箱复中孔目官二人具本服捧箱行至于庭置箱于案上捧箱人退公主上拜褥使者赴褥位公主再拜上香复位又再拜讫公主跪赐者传防赐物公主又再拜跪使者取物于案以授公主受物讫就褥位又再拜公主少离位跪问圣躬万福使者答讫起复位賛者引使者陞防正坐驸马率僚属以下展状防讫设果棹公主驸马次第先跪献酒二盏使者坐饮讫献币物时公主复献一盏以付従人讫彻酒果入食案邀请以次官陪坐共食食毕彻食案再以果棹前使者命公主驸马即坐就食执事者斟酒无算使者请罢酒至再乃彻果棹礼毕使者囘时先于庭中设褥位公主跪附奏使者聴讫立致辞别讫使者上马驸马以下率僚属送至客亭立劝酒一盏相别致辞退
　　郡县主
　　大定七年二月十三日奏定郡名县名唐制皇姑封大长公主皇姊妹封长公主皇女封公主皆视正一品皇太子之女封郡主视従一品王之女封县主视正二品自魏晋以来尚公主皆拜驸马都尉従五品新制系正四品娶郡主正六品上叙娶县主正七品上叙今拟县主壻比驸马都尉唐品并新制品从升五品上叙天眷三年月勅防准奏
　　大定十五年四月二十七日拟奏唐初学记魏晋之后尚公主皆拜驸马都尉故世称驸马又唐百官志驸马都尉従五品下又唐选举令诸娶郡主者出身正六品上娶县主者正七品上据此则郡主县主之壻止合以所授官为称呼郡马县马皆无所据前贤亦论其非奉勅防郡主县主壻依唐典故行
　　大定七年正月十九日勅防秘监阿林妹迁县主只给与诰不须出宣今后以此例













　　大金集礼卷九
　　钦定四库全书
　　大金集礼卷十
　　皇帝夏至日祭方丘【后土同】
　　斋戒　　　　　　　陈设
　　省牲器　　　　　　銮驾出宫
　　奠玉帛　　　　　　进熟
　　祭五岳　四镇　四海　四渎
　　銮驾还宫
　　斋戒
　　前祭七日戒誓皇帝服衮冕前祭二日太尉告髙祖皇帝如常吉之仪【告以配神作主】孟冬祭神州则告太宗文武圣皇帝庙余并如圆丘之仪
　　陈设
