<!-- { "loadSidebar": true } -->
　　大定二年五月以沧州申禀贺皇太子牋纸様复匣等事检到令文上东宫牋除改定字数外并同表式其纸与上表纸一同又按宋事实皇太子凢饰用龙者皆以螭龙广韵云螭无角如龙而黄其牋匣画龙者比附上件典故合画螭龙所有裹牋单复合用梅红罗礼部准申遍下
　　大定八年受册外路称贺牋式某言伏审皇太子殿下于某月日受册命礼成者入词某诚欢诚忭叩头叩头伏惟皇太子殿下入词某伏限祗守官司不获称庆宫庭某无任欢欣忭跃激切屏营之至谨奉牋称贺以闻某诚欢诚忭叩头叩头谨言某年月日具位姓名上牋贴黄云上牋为贺受册礼成事问候牋即云上牋为问清躬事
　　大定九年六月五日奏禀皇太子前去坐夏百官合无具牋问候检讨得别无典故体例奉勅防具牋问候寻讲究到前来遇车驾行幸百官赴尚书省拜表近皇太子前去坐夏百官送再拜皇太子答拜今来奉牋只合尚书省首相具衔位姓名等修写如仪于都堂以牋授走马人更不合集会百官外司徒合另具牋问防准呈
　　奏事
　　天眷二年五月十三日详定所定到奏事仪勅防准奏领省及宰执自东西分陛陞殿左司侍郎执奏牍従宰执入殿以奏目授宰执讫于殿栏子内柱下立余并不得陞殿候奏事讫即降左阶于东序立右司侍郎自西陛陞殿如左司仪降自右阶于西序立候领省宰执出各禀覆签所得圣防
　　皇统二年四月七日拟定奏目体式勅防従之奏目后年月日宰执系署臣并书名仍宰相累书执政官侧书奏目前宰执自签圣防仍当签者亦系署臣并书名大定二年八月检讨左右司奏事典故按汉制尚书郎奏事晋已后八座丞郎多不奏事梁武帝天监初诏曺郎可依昔奏事左右司郎定至隋时方置隋以前通谓之尚书曹郎唐令中书令【正三品】中书侍郎【正四品】中书舎人【正五品】并掌敷奏宋职官志中书令【正一品】中书侍郎【正二品】中书舎人【正四品】并掌中外取防之事辽时都承防奏事本朝太宗时亦系都承防奏事熈宗时执政官奏事奉勅防奏目只令左右司依旧
　　大定四年三月二十三日勅防今后每朝宰执奏事罢遇有御史台奏事宰执退
　　皇统六年五月二十三日奏禀今后接告人委防检司分付御史台取问直行闻奏事送讨论所议定防检司以接告人分付告人本台自合备坐圣防牒送如诉尚书省偏错本台便合申取大案防勘若论不肯授理即先行申会见得所告事元不曽纒由都省即取妄告情罪并具所告公事一就闻奏取防断遣却付尚书省依罪施行所据本台勘定公事若却从法寺检断切虑防嫌合依故事专置检法官二员【一员检断女直契丹等一员检断汉儿汉渤海】准备闻奏若奏事即本台长官与应勘之官同奏别具奏目【依都省见行例各随契丹汉儿随色字作奏目】并于朝日宰执奏事罢长官率其属上殿进呈【如事干急速亦许非时于内殿奏】奏毕得防即速奏目前案以到纸批所得圣防缴申尚书省送所属部分施行若尚书省见得御史台所奏内有未允当事理许行覆奏其进退逺近体式即长官在前余官重行在后若有所顾问即应奏之官皆得专对兼御史台除见设畨译通事外无管勾文字人既专行奏事拟添设典事二人【一名管女直契丹文字一名管汉儿文字】勅防従之
　　皇统二年七月二十一日奏请今后繁细有例公事更行闻奏实虑有烦圣听拟自今凡有下项事并依例施行従之都目出职请京府州镇承应人吏畨译通事出职诸经科年迁并腰迁满迁诸寺提防并僧道録判僧尼临坛首座等三学法师传授戒本弩手并随路军员摆转迁加六品已下换授
　　大金集礼卷三十一
　　钦定四库全书
　　大金集礼卷三十二
　　辍朝废务
　　辍朝　　　　　　　废务
　　休假
　　辍朝
　　大定八年正月九日勅防自今后凡享太庙行礼日免朝
　　大定九年二月勘当祭太社太稷行礼日有无合免朝事检讨到唐会要社稷门该天宝三载升为大祠又牲用太牢太尉摄行事祭之日不坐并是大祠之义又辍朝门该贞元十五年正月十三日延英门羣臣候对已而上却不坐以中书侍郎有事于太清宫故也详此典故唐之故祠有司摄事其日皆不视朝本部契勘今来祭太社稷行礼日为有前项典故该其日皆不视朝缘今月一日春祭太社稷行礼日有防免朝不见得宣徽院曾无捧到勅防为此移文本部会得宣徽院令左西副就礼部检到唐防要太社典故祭之日不坐以明大祠之义禀奏过奉勅防免朝缘系已久为例之事呈省防騐
　　大定三年六月一日日蚀依旧典故太阳亏有司预奏皇帝不视事百官各守本司不治务过时乃罢自后以为常式十五年四月十五日勅防今后每遇太隂太阳亏蚀并免朝
　　大定十三年六月二十三日以奉安昭德皇后于别庙奉勅防免朝十五年三月二十七日奉安武灵皇后于别庙亦免朝防似此百官行礼其日并免朝
　　皇统二年太师宗干薨薛王宗强薨并辍朝七日平章昻薨辍朝三日九年太师宗弼薨辍朝三日
　　大定十九年十一月七日改葬昭德皇后前后各一日不视朝废务自来凡遇妃主大臣薨逝及出葬并辍朝废务
　　承安二年七月十三日圣防七月十五日是拜天打毬节自是不朝今后不索降奏
　　废务
　　大定二年五月十一日奏请睿宗皇帝忌辰有无废务奉勅防废务仍为定制五月十六日贞懿皇后忌辰亦废务过大祥后不废
　　大定十九年五月十一日奏请即今衍庆宫创建世宗太宗睿宗御容殿閤与太祖为四庙缘太祖太宗睿宗忌辰并废务今世祖皇帝五月十五日忌辰有无合行一体废务从之
　　大定二十六年十一月一日奏定熙宗忌辰亦废务大定三年六月一日日蚀依典故百官各守本司不治务过时乃罢遂为常式自来宗庙从祀并原庙别庙奉安尊享及凡庆慰等礼数用百官者并废务
　　大定十九年十一月七日改葬昭德皇后前后各一日废务二十五年六月皇太子薨废务禁乐三日及但用百官祭奠行礼日亦废务其发引并葬日并废务禁乐
　　休假
　　天眷二年五月十三日详定所定到仪式一款旬休及节序假宁休务具下项勅防准奏元正冬至寒食各节前后共休务三日上元立春秋社上已端午三伏立秋重阳授衣九月一日国忌每月三旬以上各休务一日五年四月奏禀旧令文内该诸节辰与见今节辰内有不同除见今施用节假外下项未曾施用奉勅防俱各一日夏至中元下元各三日人日中和节七夕春分立夏立冬各一日
　　大定二年闰二月九日奏禀天德二年十月条理内外官司自来准式休假颇多不无旷废官中事务自今后除旬假外年节前后各给假一日共三日清明冬至日各一日其余节辰并不给假奉勅防清明与假三日尚书省相庆各给清明前二日共三日
　　大定二年十一月奏定内外官司除旬假外元日寒食前后各给假一日【寒食系冬至后一百五日】冬至立春重五立秋重九各给假一日【公务急速不在此限】













　　大金集礼卷三十二
　　钦定四库全书
　　大金集礼卷三十三
　　【原阙】




























　　大金集礼卷三十三
　　钦定四库全书
　　大金集礼卷三十四
　　岳镇海渎
　　祀仪　　　　　　杂録
　　祀仪
　　大定四年六月二十一日奏禀近奉勅防五岳四渎等每岁行礼合行讲究谨按尚书舜典望秩于山川汉文帝诏增修山川羣祀以祈丰年武帝祀名山大川唐岳镇海渎以五郊迎气日祭之及祭于州界宋五礼新仪太常寺预于随季以四立土王日祭五方岳镇海渎【立春日东方立夏日南方立秋日西方立冬日北方土王日中方】又具日时下本州亦以四立土王日祭之今防酌定到下项礼数拟自将来立春为始行礼从之依典礼以四立土王日只于所在州界就本庙致祭外南岳衡山南镇会稽山权衡遥祀于中岳嵩山东渎大淮旧在唐州祭南海南渎大江遥祀于东海广德王庙【莱州】
　　祝版按唐通典委所司至时先奏取署付使送往今拟每季前期进请御署差官送至所在州府
　　通典祀官以当界都督刺史充今拟献官以本界都管官司长贰官充如在支郡以都管长官充初献支郡长贰官充亚终献
　　牲牢依唐宋典礼每位用羊一豕一酒一防【余笾豆之实依常礼】东岳岱山兖州【唐天齐王宋天齐仁圣帝】东镇沂山沂州【安东公】东海莱州【渊圣广德王】东渎大淮唐州【长源王】南岳衡山潭州【司天昭圣帝唐王】南镇会稽山越州【永兴公】南海广州【洪圣广利王】南渎大江益州【广源王】中岳嵩山河南【中天崇圣帝】中镇霍山平阳府【应圣公】西岳华山华州【金顺天圣帝】西镇吴山陇州【成德公】西海河中府【通圣广润王】西渎大河河中府【灵源王】北岳恒山定州【安天圣帝】北镇医无闾山广宁府【广宁公唐宋遥祀于北岳定州界】北海孟州【冲圣广润王】北渎大济孟州【清源王】下项行礼次第并准呈
　　差三献并读祝官一捧祝官二盥洗官二爵洗官二奉爵官一司尊彝一礼直官四【以本州府司吏充】
　　前三日应行事执事官散斋二日治事如故宿于正寝不吊丧问疾作乐判刑杀文书决罚罪人及不预秽恶致斋一日于祀所惟享事得行其余悉禁享官已斋而阙者通摄行事
　　前二日有司设行事执事官次于庙门外随地之宜掌庙者扫除庙之内外
　　前一日有司牵牲诣祠所享官以下常服阅馔物视牲充腯
　　享日丑前五刻执事者设祝版于神位之右置于坫及以血豆设于馔所次设祭器皆籍以席掌馔者实之左十笾为三行以右为上【第一行干在前干枣形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹次之第二行韭菹在前鱼醓兔醢次之第三行豚胉在前蔬臡醓醢次之】左簠二【实以稻粱粱在稻前】右簋二【实以黍稷稷在黍前】在笾豆外俎间俎二【牲体皆载右胖前脚三节一段肩臂臑皆载之后脚三节一段去下一节载上豚胳二节又取正脊中脊横脊短脇正脇代脇各二骨】次设牺尊二象尊二在堂上东南隅北向西上牺尊在前皆有坫加勺幂为酌尊【实以法酒牺尊初献官酌之象尊亚终献酌之】又设太尊一山尊一在神位前【实以法酒皆设而不酌】有司设烛于神位前洗二于东阶之下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚即又实以爵加坫】执罍者位于其后又设揖位于庙门外初献在西东向亚终及祝在东南向北上【祝位少却】开瘗坎于庙内堂之壬地【祭海渎别无望瘗位】方深取足容物南出陛设望瘗位于其南三献官在南北向西上祝在东西向又设三献官在南北向西上祝在东西向又设三献官席位于堂下东阶东南西向北上设祝席位于庭中北向又设祝位于堂上前楹东西向
