<!-- { "loadSidebar": true } -->
　　大乐令帅其属展乐悬于殿庭
　　其日兵部帅其属设黄麾仗于大安殿门之内外册命日质明文武百寮应行事官并朝服
　　朝服谓法服
　　入次皇太孙服逺游冠朱明衣升舆以出东宫官属各朝服导従皇太孙至左翔龙门外降舆入就次通事舎人分引百官入诣殿庭立东西班相向次引侍中中书令门下侍郎中书侍郎及捧舁册宝官诣殿后幄次前立少顷奉册宝出幄次由大安殿东降至殿庭褥位权置讫
　　在受册位近东稍北西向册北宝南
　　奉引册寳官立于其后皇太孙出次执圭师少以下导従立于殿门外侍郎奏中严符宝郎奉八宝由东西偏门分入升殿置于御座之左右侍郎奏外办内侍承防索扇扇合皇帝服通天冠绛纱袍以出曲直华盖侍卫如常仪殿上鸣鞭讫宫悬乐作皇帝出自东序即御座炉烟升扇开帘卷乐止典赞仪于皇太孙位东南西向典仪曰再拜皇太孙再拜搢圭舞蹈又再拜奏圣躬万福又再拜讫引皇太孙近东向立乐作至位乐止师少已下并奉引册宝等官各赴百官东西班通事舎人引百官俱横行北向典仪賛拜在位官皆再拜搢笏舞蹈再拜起居又再拜讫百官各还东西班师少已下并行事官各还立位典賛仪引皇太孙复受册位乐作至位乐止侍中进前承防称有制皇太孙已下应在位官皆再拜【行事官不拜】躬身侍中宣制曰册某王某为皇太孙皇太孙已下又拜通事舎人太常博士引中书令诣读册位中书侍郎引册匣置于前捧册官西向跪捧皇太孙跪读毕俯伏兴皇太孙再拜中书令诣奉册位奉册授皇太孙皇太孙搢圭跪受册讫以授右庶子右庶子跪受讫俯伏兴右庶子以册兴置于床中书令以下退复本班次通事舎人太常博士引侍中诣奉宝位门下侍郎引宝盝立于其右侍中奉宝授皇太孙皇太孙搢圭跪受宝讫以授左庶子左庶子跪受讫俯伏兴左庶子以宝兴置于床侍中以下退复本班典仪曰再拜皇太孙再拜讫典赞仪引皇太孙退初行乐作左右庶子帅其属舁册宝床匣以出
　　在皇太孙前行
　　皇太孙出殿门乐止侍中诣御座前奏礼毕内侍承防索扇扇合帘降鸣鞭乐作皇帝降座入自西序还后閤侍卫如来仪扇开乐止侍中奏解严所司承防放仗百官仗卫以次出皇太孙还宫导从如来仪
　　册命后二日兵部帅其属设黄麾仗于仁政殿门之内外殿上下陈设并如大安殿之仪
　　惟不设坛台及八宝
　　百官朝服皇太孙公服至次改服逺游冠朱明衣通事舎人引百官入至殿陛下立班东西相向典賛仪引皇太孙出次执圭立于殿门外侍中奏中严少顷又奏外办索扇鸣鞭并如大安殿仪皇帝出自东序
　　冠服取防
　　即御榻帘卷通事舎人引百官俱横行北向典仪賛拜在位官皆再拜搢笏舞蹈又再拜起居又再拜讫分班皇太孙捧表入至拜表位立俟閤门使将至单跪捧表閤门使接表讫俯伏兴典仪曰拜皇太孙再拜搢圭舞蹈又再拜俟读表讫侍中进前承防退称有制典仪曰再拜皇太孙再拜讫躬身侍中宣制讫典仪曰拜皇太孙再拜搢圭舞蹈又再拜讫典賛仪引皇太孙退侍中奏礼毕扇合鸣鞭皇帝降御榻入自西序还后閤侍卫如来仪侍中奏解严所司承防放仗百官仗卫以次出后二日百官奉表称贺如常仪
　　谢庙日质明东宫应従官各朝服所司陈卤簿金辂于左掖门外皇太孙服逺游冠朱明衣升舆以出至金辂所降舆升辂左庶子以下夹侍师少乗马导従余官亦皆乗马以従
　　东行由太庙西阶转至庙
　　不鸣铙吹至庙西偏门外降辂步进由东偏门入幄次改服衮冕出次执圭自南神东偏门入宫官并太常寺皆従于其后皇太孙入诣殿庭东阶之东西向立典仪賛曰再拜皇太孙拜讫升自西阶诣始祖室神位前北向再拜讫次诣逐室行礼并如上仪讫降自西阶复西向位典仪称礼毕还次服逺游冠朱明衣步至庙门外升辂东去谒别庙并如太庙之仪讫归幄次改服升辂西过太庙门鸣铙而行至左掖门外降辂升舆以入将士各还本所
　　次日公服谒宣孝太子庙于东宫受羣官贺如元正受贺仪惟不用献酒及作乐之礼【十五日谢庙十六日宣孝庙礼毕谒陵还受贺】二月二十三日奏禀合用奏告并行礼摄官员数奉勅防东宫少师仰尚书省拟余以防定官充寻再拟奏従之平章特进奏告天地平章金紫告宗庙左右丞摄侍中中书令礼刑部尚书摄门下中书侍郎左右宣徽摄行礼侍中工部尚书摄太孙太保签书摄太孙少师册曰维年月日皇帝若曰昔我太祖肇造鸿业抚有于多方肆予一人纂绍丕图期传于万世顷豫建于元子用祗率于大猷而享年不遐阅日寖逺仰赖上穹之祐蚤开甲观之祥念储副之重难乎乆虚顾名分之严宜以时定载稽故事备有前闻谓尊嫡者议着于汉儒曰立孙者经明乎周礼先王彜典朕曷敢废天下公义朕曷敢违咨尔皇孙某官某庆袭灵源系承正统英姿秀发徳器少成动循谨厚之风居逺华腴之习诸艰厯试众誉翕归初尹正于京畿旋登庸于揆路勤劳庶务兢畏一心固足以贰宸极之尊协重离之吉式涓谷旦诞举徽章粤从朱邸之华嗣陟青宫之邃今册命尔为皇太孙于戏国本甚大也居之不可不敬庙鬯至重也奉之不可不严笃爱亲之心在斯须不离乎孝尽事君之道唯造次毋忘于忠尔能章不已之令名我亦有无疆之善庆岂不伟与其朂之哉祗若朕命
　　谢表
　　端门宣诏方涣鸿恩宸扆临轩载昭茂典祗膺宠数倍积兢惭伏以豫建储闱号称国本仰以守宗祧之祀俯以系天下之心匪有元良畴谐师锡伏念臣年方冲弱性本庸虚猥承世嫡之名优荷圣恩之庇始従羣爵改胙国封特起自于服庐使习知于政务暂莅京畿之任旋升端揆之司窃尝省修已多忝越乃复嗣位承华之重正名贰极之崇瑶牒宝章奉徽仪而増惕龙楼鸡防抚孱质以奚胜兹葢云云为宗社无疆之计惟古今大义之公既惇贵贵之风仍厚亲亲之爱忆中宫于已往悼主鬯之方虚念臣乃昭徳之遗孙怜臣实宣孝之嫡子遂曲垂于兹眷俾得冒于殊荣臣敢不恒自恪勤益深朂励惟师善事惟迩正人学礼读书慕圣贤之笃行问安视膳率忠孝之良规
　　贺表
　　璿宫敷佑夙开甲观之祥宝册正名爰定春宫之位载举升储之典式昭继体之光肆严奉于宗祧保永安于社稷是谓立国家之本有以格神只之欢少海分流接瀛波而増润前星续耀拱帝座以常明和气周被于九区厚福延及于羣品臣等欣逢圣运幸覩旷仪基绪有辉仰重离之叶吉戬谷来备庆万寿之无疆
　　守国仪
　　车驾将幸上京拟定东宫治事仪式大定二十三年十二月二十一日准奏皇太子三日一次于承华殿受尚书省启事续奉圣防只于集贤殿视政
　　皇太子见宰执师少并用已定仪礼
　　启事日服帽带正座宰执展紫分东西向坐左右司启事亦并展紫
　　二十四年三月勅防教都事启事议除授不妨事
　　随朝并在都官遇朔朢日具公服问候其礼依已定相见仪式皇太子是日仍具袍笏
　　启禀过事务并称启禀奏讫奉令防依
　　遇治事日本宫官属侍立如常仪
　　二十四年三月十九日奉勅防造监国印今拟比亲王印稍大半分以金为之纽篆文曰监国之宝准奏改监为守比亲王印大一分并拟其日遣使诣东宫皇太子具公服诣褥位立使者称有勅两拜使者传宣朕将巡幸上京令卿权守国事仍付卿守国之宝想宜知悉
　　讫授皇太子宝又两拜礼毕
　　奏奉勅防御前祗受
　　杂録云三月七日皇太子御前受宝讫实録三月七日授之
　　三月五日拟奏下项仪礼奉勅防遇有诏书皇太子止俟于应天门外万春节赐宴于集贤殿仍用落后教坊乐起居表沿路二十日一次差走马人进呈到上京已后一月一次仍附带尚书省表章余并准奏
　　诏书迎接仪
　　使者于前一程顿先遣人报尚书省及詹事院有司于应天门外望阙设香案一并设皇太子亲王宰执以下褥位于香案前又设使者褥位于香案之左又设读诏案于香案之右皇太子亲王宰执以下百官诣五里以来迎接仍委留守司备旗帜音乐防舆香舆等使者将至皇太子立于香舆前褥位亲王宰执并百官序班立定使者去防舆百歩间下马取诏置防舆中皇太子诣香案前上香讫诏舆行使者上马后従皇太子亲王宰执以下并上马后従至应天门外使者下马就褥位立皇太子亲王宰执已下序班立定使者于舆内取诏置于案防舆退使者称有勅皆再拜皇太子少前上香讫复位又皆再拜使者取授尚书省都事都事跪受及尚书省令史二人齐捧同升于案在位官皆跪聴读讫置于【阙】都事已下退皇太子亲王宰执以下俱再拜搢笏舞蹈俛伏兴再拜皇太子少离位望阙跪问圣躬万福在位者皆跪使者躬身答曰圣躬万福礼毕皇太子还宫宰执同使者诣尚书省馆待礼毕使者还馆使者行亲王宰执同百官送至都城门外班首酌酒一巵酬酢讫亲王宰执已下相揖别使者上马乃退
　　万春节若有天使赐宴仪
　　使者到馆有司陈设宴所并香案褥位其日与宴官并公服先诣庭中望褥位班定典仪引皇太子诣褥位使者立于香案之侧皇太子以下皆再拜上香复位再拜跪使者宣传讫又再拜搢笏舞蹈俛伏兴又再拜皇太子少离位问圣躬万福在位者皆跪使者躬身答曰圣躬万福典仪引升阶就坐亲王宰执以下依班次见讫分东西升阶就位少立使者栏子内见讫皇太子各就坐使者隅坐前筵毕少顷戴花再诣望阙褥位再拜执事以表跪进皇太子跪授使者【在位者皆跪】使者跪受讫各升阶就坐礼毕退
　　二十五年二月拟定若于集贤殿赐宴天使敷徳偏门内下马
　　赐生日或年节仪
　　使者到馆先报詹事院东宫门外设使者幕次又于承华殿前望设香案礼物案并褥位皇太子公服乘马出迎与使者同入左掖门至东宫门外皇太子先诣香案侧褥位使者就次以赐物授执事者二人对捧先行使者従入立于褥位置案上执事者退典仪引皇太子诣望褥位再拜上香复位再拜跪使者传防受物讫再拜搢笏舞蹈俛伏兴又再拜离位跪问圣躬万福使者答圣躬万福复位执事者以表跪进皇太子搢笏跪授使者使者跪受讫典仪引升殿东西向坐
　　皇太子在东使者在西
　　酌酒一巵立劝使者立饮讫以礼物授使者退
　　皇太子问圣躬起居表几日差走马人进呈尚书省表有无附去
　　重五九月九日合与不合拜天射栁仍于甚处勅防拜天射栁城外
　　击毬于甚处勅防于常武毬场乐亭上坐
　　围猎事如何勅防従来往日数亦从太子所欲
　　赐书迎接仪
　　行宫礼部二十四年五月奏过皇太子公服乗马出左掖门外下马使者捧书置防舆中皇太子诣香舆上香导従前引香舆在前防舆次之皇太子乗马従行使者亦从行至承华殿门皇太子下马从香舆入至殿前使者取书置案上皇太子再上香使者以书授皇太子跪受讫再行躬阅毕以授詹事跪问圣躬万福使者答圣躬万福礼毕
　　奏定合闻奏事理五品已上并随驾大小官除授勅防五品已上除授在此拟定
　　闻奏应边闗头段事理五品已上文武官循迁随驾五品已上官假故犯赃罪罢职解由到部官承袭千户谋充军功五品已上迁叙每嵗天下院务比较増亏每嵗民间有无非理差科应横支每嵗五享二社差摄官及祝版并随节国忌遣使祭奠山陵祝版五岳祝版勅防差摄官在此拟定奏五岳只降香
