<!-- { "loadSidebar": true } -->
　　大定六年四月时享缘车驾行幸西京不见如何进胙太常寺检讨到论语云祭肉不出三日出三日不食之矣注疏云是防慢鬼神之余若赴西京进呈见得出三日之外如在都有落后宫禁妃嫔合宫中收受只用看庙军人暂时赍擎前去光禄卿押送至宫门交付与宫门官转入本部勘详见有宫夫人即与宫禁妃嫔无异兼大定四年春享车驾在春水其福酒胙肉等拟宫中销用防准呈行讫今驾幸西京据夏享合进胙拟依太常寺所定并上项条例施行防准呈
　　大定十五年四月十五日拟定武灵皇帝庙光禄卿别无进胙礼数防准申
　　大定二十三年二月祭宣圣庙摄光禄少卿合无进胙事检讨得唐开元礼国学释奠于文宣王亦系遣官行礼别无进胙之文却缘五礼精义该君不亲祭则当归胙又唐令诸大祀中祀有司行事则光禄卿帅太官令诣阙进胙今奉勅防差摄太尉行事看详五礼精义及唐令合行进胙防准呈
　　大定七年闰七月检讨祭社日遇雨如何行礼按开元礼义镜该王公郊庙祭祀临时雨霑服失容则以常服従事谓有常期不可废也若已行事遇雨不脱祭服又宋防要太常礼院言郊庙及诸坛祀祭准礼例如遇雨雪霑服失容即于斋宫望祭又判太常寺李宗谔等言值雨雪望祭日不设登歌祀官以公服行事今祭社稷行礼日如遇雨霑服失容拟于斋防望祭不设登歌摄事官以公服行事其斋防可安设神位祭器及献官拜位两廊亦可排设盥洗位并献官摄事官等位至日従宜安设别无窒碍行礼之事防准呈
　　大定十八年八月礼部准御史台牒郊社致斋摄司徒刘通议茶褐领系有无违碍检讨到礼记深衣为朝祭之次衣纯缘制度其色或以青或以缋或以素又晋令朝服皁缘于礼无嫌唐会要只有赴宗庙禁襂服亦不分吉服丧服纯缘合以何色又按礼记王制篇丧三年不祭唯祭天地社稷为越绋而行事注云不敢以卑废尊越犹躐也绋輀车索唐律疏云其祭天地社稷不禁者不避有惨故云则不禁据前项礼文则祭社稷与宗庙典秩各异也防准申移牒照会陵庙祝板自来行礼之后并藏诸匮奏告祝板则焚之大定四年定到岳渎等祝版并燔于斋所检讨到唐郊祀録凢告宗庙祝版焚之斋坊又礼閤新仪贞元元年十一月十一日徳宗有事郊庙太常博士陆质奏请准礼用祝版祭毕焚之制曰可拟享庙祝版太常卿于斋所监视焚之祭山陵祝版提防山陵所官监视焚燎大定二十一年闰三月十四日防准呈太庙及山陵岳镇海渎祝板并焚烧【祝板以梓楸木为之长二尺广一尺厚六分】
　　天徳二年十一月呈禀昨检讨到唐开元礼时享祝文并用定本宋国朝会要该太宗淳化二年七月秘书监李至上言臣职秘省实掌祝辞窃见向来所用之文多是临时撰进辞义浅近罔依古式施于圣世实谓非宜况前代旧文辞体典正臣请自今止用旧文其旧有所阙及歴代帝王近列于祀典者并拟古式脩撰凡一百九十三首内八十四首新制余皆旧辞分为三卷目曰正辞録诏永为定式拟依前项典礼时享祝文并用定本今定撰到春夏秋冬腊每享祝文下项防准行
　　十一室通用祝文
　　维某年嵗次甲子某月甲子朔某日甲子孝曽孙嗣皇帝臣某谨遣具官臣姓名敢昭告于始祖尊諡皇帝祖妣尊諡皇后伏以嵗序伊始品物咸新有严太宫聿脩时祀仰祈鉴格永锡繁厘谨以柔毛刚鬛明粢芗合芗箕嘉蔬嘉荐醴齐防恭斋栗以备清祀尚飨【今于康宗以下称孝孙于睿宗称孝子于熈宗止称嗣皇帝于别庙皇后言尊号夏云序当长养化属南讹秋云孟秋届序万宝顺成冬云英首气闭塞成冬腊云嵗功云毕乐兹嘉平】
　　七祀通用祝文
　　维年月日甲子皇帝遣具官姓名昭告于司命户灶中霤门厉行以兹孟月享于太宫惟尔有神宜膺祀典谨以牺齐粢盛庶品式遵常礼尚飨【腊享即云以兹嘉序】
　　山陵元日遣使副祭奠祝文
　　维某年嵗次某月朔某日辰孝孙子嗣皇帝某谨遣具官臣姓名敢昭吿于諡号皇帝諡号皇后伏以嵗律更新物华资始感兹时序仰止园陵庸致吉蠲冀垂昭鉴尚飨【寒食云和律吹灰燧榆改火七月十五云田甫登场月当流火冬至云律候阳生日迎长至十九年六月二十三日勅防今后山陵祝版用女直字又以祝版文理经别行撰定七月十五祝文云孟秋既朢新谷将升感时序以兴懐仰园陵而致孝荐馨香于令节庶髣髴其平生庸表精诚冀埀昭鉴尚飨】
　　山陵忌辰遣使副祭奠祝文【大定十九年七月改用女直字二十六年熈宗忌辰亦遣使祭文用女直字撰】
　　维年嵗次月朔日辰孝孙嗣皇帝臣某谨遣具官臣某敢昭吿于世祖尊諡皇帝伏以佑我后人丕惟圣绪永懐遐驭适及今朝敬荐哀悰冀垂昭鉴尚飨
　　维年歳次月朔日辰孝孙嗣皇帝某谨遣具官臣某敢昭告于太祖尊諡皇帝伏以洪惟圣绪藐质获承邈矣仙游陵园在望适及遏音之日靡胜濡露之思嘉献就陈哀悰可鉴尚飨
　　维年歳次月朔日辰孝孙嗣皇帝某谨遣具官臣某敢昭吿于太宗尊諡皇帝伏以获承基绪只奉陵园迨兹遏宻之辰深尽【阙】伤之念就陈嘉荐庶鉴哀悰尚飨维年嵗次月朔日辰孝子嗣皇帝臣某谨遣某官臣某敢昭告于睿宗尊諡皇帝伏以仙驭遐登歴年滋乆望园陵之馆御欝霜露之哀悰庸致蠲承式昭永慕尚飨【大定二年十月奉迁景陵自后遣使】
　　维年月日孝子嗣皇帝某谨遣某官臣某敢昭吿于皇妣贞懿皇后伏以在辽之阳圣善寝御兹属永违之日不胜感慕之诚嘉荐就陈瞻言如在尚飨【大定十八年始用祝文】祖宗忌辰祭保陵公文
　　维年嵗次月朔日辰皇帝谨遣某官某昭荐于保陵公祗奉永陵【睿陵恭陵思陵景陵】式临讳日追伸感慕往致吉蠲仍勅使轺展祀祠宇聿遵彝典宜鉴精衷
　　皇后忌辰祭保陵公文
　　西山之原陵寝斯在属当讳日爰举祭仪惟尔有神宜従兹荐
　　七月十五日祭文
　　列圣园陵神实保佑比颁显册封以上公申勅有司俾脩祀事従厥嵗序着为彝仪
　　冬至祭文
　　瞻彼西山园陵斯在以左以右惟神之功长至屇辰宜従与享尚其英爽歆此酹觞
　　元日祭文
　　陵寝孔固繄神之功式因嵗元聿脩祀事
　　寒食祭文
　　陵园孔固惟神尸之相尔有功宜在祀典兹爰改火礼亦顺时往致荐羞是用昭报
　　大定三年十月奉上睿宗册宝奏告文
　　睿考祔庙礼先尊崇涓择吉辰以时昭告【云云】仰惟神鉴悉此孝诚
　　太庙祫享奏告文
　　庙祏之礼祔享有经爰命攸司择吉昭告【云云】仰惟灵鉴悉此孝诚
　　太庙祝文
　　庙祏有经睿考升祔【睿宗室曰皇考】嵗序循次礼宜合食谨以一元大武【云云】肃陈明献表兹孝诚
　　别庙祝文
　　正位神仪依神别庙嵗序循次适兹合食今以一元大武【云云】具陈明荐以申祫礼
　　大定六年祫享太庙奏告文
　　维年嵗次月朔日辰孝曽孙嗣皇帝臣某敢昭吿于始祖尊諡皇帝祖妣尊諡皇后伏以三年一祫百代彝仪惟时孟冬将致大享先期以吿昭鉴其临
　　太庙祝文
　　维年月朔日辰孝曽孙嗣皇帝某敢昭吿于始祖尊諡皇帝祖妣尊諡皇后嵗律云周时惟冬孟载考彜仪大陈合食谨以一元大武柔毛刚鬛脡祭明粢芗合芗箕嘉蔬嘉荐醴齐用肃明献式表孝思【十三室同】
　　别庙祝文
　　维年月朔日辰尊号皇帝昭荐于昭徳皇后嵗律云周时惟冬孟载考彜仪大陈合食今以【云云】嘉荐醴齐备兹明献以申祫礼
　　七祀祝文
　　维年月朔日辰尊号皇帝谨遣某官衘昭告于司命户灶中霤门厉行嵗序载周式遵常礼谨以粢盛庶品明荐于神
　　大定十四年禘祭太庙奏告文
　　维年月日孝曽孙子嗣皇帝某谨遣某官臣某敢昭吿于始祖【尊諡】皇帝祖妣【尊諡】皇后伏以大享惟禘祭莫重焉将合于堂昭穆之序先期以吿昭鉴其临
　　太庙祝文
　　维年月日孝曽孙子嗣皇帝臣某谨遣某官臣某昭告于始祖【尊諡】皇帝祖妣【尊諡】皇后伏以九庙可观五年一禘旧章兹率大祭是承谨以一元大武柔毛刚鬛脡祭明粢芗合芗箕嘉蔬嘉荐醴齐惟永孝思冀垂昭鉴别庙祝文
　　维年月日甲子尊号皇帝遣某官臣某敢昭荐于昭徳皇后伏以九庙可观五年一禘旧章兹率大祭是承今以一元大武柔毛刚鬛脡祭明粢芗合芗箕嘉蔬嘉荐醴齐亦有音徽其歆祀事
　　七祀祝文
　　维年月日皇帝遣某官某昭吿于司命户灶中霤门厉行大祭于庙兹惟其时以尔有灵宜膺秩祀谨以醴齐粢盛庶品明荐于神
　　大定七年仲秋为始祭太社太稷文
　　维年嵗次月朔日辰嗣天子某谨遣摄太尉具衔位臣某敢昭吿于太社惟神五土是司容养万物博厚以载徳合无疆谨因仲秋【仲春】式荐明祀恭以玉帛柔毛刚鬛明粢芗合芗箕嘉蔬嘉荐醴齐备兹禋瘗用申报本以后土句龙氏配神作主
　　维年嵗次月朔日辰尊号皇帝谨遣摄太尉具衔位臣某敢昭吿于后土氏爰兹仲秋【仲春】吉日有事于太社惟神力平九州功徳甚茂其従享之典礼惟旧谨以制币柔毛刚鬛明粢芗合芗箕嘉蔬嘉荐醴齐旅于表位作主侑神
　　维年嵗次月朔日辰嗣天子某谨遣摄太尉具衔位臣某敢昭吿于太稷惟神五谷是主八政爰始人之司命功莫重焉谨因【仲秋仲春】式荐明祀恭以玉帛柔毛刚鬛明粢芗合芗箕嘉蔬嘉荐醴齐式陈禋瘗备脩常秩以后稷弃配神作主
　　维年嵗次月朔日辰尊号皇帝谨遣摄太尉具衔位臣某敢昭吿于后稷氏爰兹【仲秋仲春】吉日有事于太稷惟神诞相稼穑粒我蒸民功在祀典爰用陟配谨以制币柔毛刚鬛明粢芗合芗箕嘉蔬嘉荐醴齐旅于表位作主侑神
　　大定五年立春为始立土王日祭岳镇海渎祝文维年嵗次月朔日辰嗣天子某谨遣具衔某敢昭吿于东岳天齐仁圣帝惟神賛养万物作镇一方式因春始用申明祀谨以牺齐粢盛庶品明荐于神
　　维年嵗次月朔日辰皇帝敬遣具衔某敢昭荐于东镇东安公惟神賛养万物作镇一方式因春始用伸明祀谨以牺齐粢盛庶品明荐于神
　　维年嵗次月朔日辰皇帝敬遣具衔某敢昭荐于东海广徳王惟神百川所归众灵是宅浮天载地坎徳攸先爰及孟春用遵荐礼谨以牺齐粢盛庶品明荐于神维年嵗次月朔日辰皇帝敬遣具衔某敢昭吿于东渎大淮长源公惟神源流深毖潜润博洽阜成百谷疏涤三州青春伊始用遵典秩谨以牺齐粢盛庶品明荐于神
　　维年嵗次月朔日辰嗣天子某谨遣具衔某敢昭吿于南岳司天昭圣帝惟神賛养万物作镇一方式因夏始用申明祀谨以牺齐粢盛庶品明荐于神
　　维年嵗次月朔日辰皇帝敬遣具衔某敢昭荐于南镇永兴公惟神賛养万物作镇一方式因夏始用申明祀谨以牺齐粢盛庶品明荐于神
　　维年嵗次月朔日辰皇帝敬遣具衔某敢昭荐于南海广利王惟神百川所归众灵是宅浮天载地坎徳攸先爰及孟夏用遵荐礼谨以牺齐粢盛庶品明荐于神维年嵗次月朔日辰皇帝敬遣具衔某敢昭荐于南渎大江广源公惟神总纳大川朝宗巨海功昭润化徳表灵长爰因夏首脩其礼典谨以牺齐粢盛庶品明荐于神
　　维年嵗次月朔日辰嗣天子某谨遣具衔某敢昭吿于中岳中天崇圣帝惟神賛养万物作镇一方式因季夏用申明祀谨以牺齐粢盛庶品明荐于神
