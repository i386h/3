<!-- { "loadSidebar": true } -->
　　卢硕洪范图章　　　　　李焘尚书百篇图
　　陈伯达翼范九图　　　　黄千能禹贡图说
　　王柏禹贡图　　　　　　张性善禹贡沿革图
　　夏唐老九畴图　　　　　楼钥金縢图说
　　李郡旅獒图　　　　　　颜直之金縢图
　　又尚书治要图　　　　　元赵孟俯洪范图
　　王文泽尚书制度图纂　　明郑晓禹贡图说
　　胡宾书经全图　　　　　郑瑶禹治水谱
　　桂萼禹迹九州岛图　　　　何模禹贡图注
　　曾俊洪范图辑　　　　　叶良佩洪范图解

　　诗

　　宋李焘诗谱　　　　　　王应麟草木鸟兽谱
　　俞琰弦歌毛诗谱　　　　元赵孟俯豳风图
　　明郑若曾重辑诗谱　　　林子奂豳风图
　　纂图互注毛诗

　　礼

　　宋郑樵乡饮礼图　　　　郑景炎周礼开方图说
　　吴沆周礼本制图论　　　俞言周官礼图
　　魏了翁周礼井田图说　　项安世周礼邱乘图说
　　赵彦肃士冠士昏馈食图　姚圣臣明堂定制图
　　明王廷相昏礼图　　　　又乡射礼图注
　　又深衣图论　　　　　　闻人诠饮射图解
　　陈林礼文物大全图　　　又仪礼会通图
　　林兆珂考工记图　　　　张鼎思考工记补图
　　胡宾礼经图　　　　　　何栋如乡饮图考
　　冯应京乡饮图说　　　　骆商礼乡饮序次图说
　　林文奎射礼图注易览

　　乐

　　宋郑樵系声乐谱　　　　元吾衍九歌谱
　　又十二月乐辞谱　　　　明刘绩六乐图
　　吕柟诗乐图谱　　　　　张谔大成乐舞图谱
　　李文察四圣图解　　　　李璧宴飨乐谱
　　朱载堉乐和声大成乐舞图说
　　王思宗黄锺元统图说　　又八音图注
　　朱敕大成乐谱

　　春秋

　　宋洪勋春秋图鉴　　　　刘英春秋列国图
　　张杰春秋图　　　　　　又春秋车服图
　　崔表春秋世本图　　　　郑樵春秋地名谱
　　沈炎春秋指掌图　　　　邓世名春秋四谱
　　徐梅龟春秋指掌图　　　元吴莱春秋世变图
　　又春秋传授谱　　　　　明吴国伦春秋世谱
　　张事心春秋左氏人物谱　傅逊春秋古器图

　　四书

　　宋李思正中庸图说　　　程时登大学本末图说
　　林处恭四书指掌图　　　饶鲁庸学图
　　元胡炳文大学指掌图　　吴成四书图
　　程复心四书章图总要　　林起宗论语图
　　又四书图解　　　　　　明瞿九思中庸位育图说
　　吴继仕四书引经节解图

　　孝经

　　元李孝光孝经图　　　　林起宗孝经图解

　　总经

　　宋俞言六经图说　　　　明黄润玉经谱
　　胡宾六经图全集　　　　陈仁锡六经图考
　　周安九经图注

　　小学

　　宋王宗道四声等第图　　元吴正道六书渊源图
　　穆正文字谱系　　　　　邱葵经世书声音既济图
　　明王应电六义音切贯珠图

　　○史乘 

　　编纂

　　宋崔倜帝王授受图　　　牛检帝王事迹相承图
　　何许甲子纪年图　　　　郑伯邕帝王年代图
　　韦光美帝王年号图　　　李焘历代宰相年表
　　又天禧以来御史年表　　又天禧以来谏官年表
　　宋朝宰辅拜罢图　　　　宋朝相辅年表
　　张绂历代史年表　　　　陈权类编汉唐君臣图

　　论赞

　　宋李焘唐宰相谱　　　　龚颐正元佑党籍谱述
　　明吴震元宋相谱

　　世系

　　宋丁维皋百族谱　　　　明宗谱
　　明主壻牒谱　　　　　　朱睦■〈木絜〉帝系世表
　　周国世系表　　　　　　蜀府宗支图谱
　　周定王年表　　　　　　周宪王年表

　　○天文 

　　测算

　　宋陈刚浑仪图　　　　　潘翼星图证验
　　钱选五星图　　　　　　元李学逊中星仪象等图
　　郭守敬仰规俯矩图　　　又异方浑盖图
　　又日出入永短图　　　　明周文安璇玑图
　　陈廷策中星图说　　　　周述学天文图学
　　王臣夔测候图说　　　　余文龙祥异图说
　　王应麟干象图说　　　　又中星图
　　陈嗣昌天文地理图说　　李元庚干象图说
　　艾儒略图注天文祥异赋　徐光启见界总星图
　　又赤道两总星图　　　　元彭丝算经图释
　　明杨廉数学图诀发明

　　岁时

　　明黄道周月令明义图

　　○地理 

　　总叙

　　宋王象之舆地图　　　　王希先方域谱
　　六合掌运图　　　　　　南北对镜图
　　混一图　　　　　　　　明罗洪先增补广舆图
　　项笃寿考定舆地图　　　李默舆地图
　　陈组绶职方地图　　　　王崇庆山海经图

　　都邑

　　宋曹叔远永嘉谱　　　　明洪武京城图志
　　赵秉忠江西舆地图说

　　山川

　　明贾庆璧绍兴水利图说　王琼漕河图志

　　外域

　　宋西南蛮朝贡图　　　　明仇英职贡图
　　西洋人庞迪我海外舆图全说

　　○政典 

　　仪制

　　明张璁乘舆冕服图说　　又武弁服制图说
　　又元端冠服图说　　　　又保和冠服图说
　　圜丘方泽总图　　　　　圜丘方泽祭器乐器图
　　朝日夕月坛总图　　　　朝日夕月坛祭器乐器图
　　神祇社稷雩坛总图　　　太庙总图
　　太庙供器祭器图　　　　大享殿图
　　大享殿供器祭器图　　　天寿山诸陵总图
　　泰神殿图　　　　　　　帝王庙总图
　　皇史宬景神等殿图　　　圆明阁阳雷轩殿宇图
　　沙河行宫图　　　　　　龚端礼五服图解

　　食货

　　宋曾之谨续农器谱　　　楼璹耕织图
　　元苗好谦农桑图说　　　韩彦直耕织图
　　慎温其耕谱　　　　　　王祯谷谱
　　明陈惟之互易矿税疏图

　　兵防

　　宋蔡元定八阵图说　　　明张焘西洋火攻图说
　　李承式圆机营阵图　　　卜大同备倭图记
　　又征苗图记　　　　　　余子俊车营图
　　郑林轩辕阵图　　　　　魏焕九边图考
　　许论九边图论　　　　　霍冀九边图说
　　范守已筹边图记　　　　刘昌两镇边关图说
　　翁万达宣大山西诸边图　杨时寍大同镇图说
　　又大同分营地方图　　　刘敏宽延镇图说

　　刑法

　　宋张履冰法例六赃图

　　○学术 

　　统绪

　　宋郭天锡历代圣贤图　　王力行朱氏传授支派图
　　元孔文升阙里谱系　　　明卢熊孔颜世系谱

　　性理

　　元林起宗志学指南心学渊源二图
　　明焦竑养正图解

　　文辞

　　明寍献王权臞仙文谱　　又诗谱
　　宋高似孙乐曲谱　　　　元宋英曲谱

　　○艺事 

　　五行

　　明刘黄裳元图符藏　　　徐之镆罗经简易图解

　　医药

　　宋刘温舒运气论奥二十七图
　　叶玠五运指掌图　　　　明吕柟寒暑经图解
　　熊宗立伤寒活人指掌图

　　杂技

　　明唐寅画谱　　　　　　韩昂明画谱
　　宋杨缵紫霞洞琴谱　　　明寍献王权神奇秘谱
　　宋人射谱

　　○物类 

　　器用

　　宋庆元嘉定古器图　　　明程士庄博古图录
　　宋人续文房四谱　　　　元鲜于枢笺纸谱
　　宋姜夔集古印谱　　　　元王厚之复斋印谱
　　颜叔夜古印谱　　　　　明温博砚谱
　　明人茶具图

　　饮食

　　元陈居中鬬茶图

　　植物

　　明刘世儒梅谱

　　动物

　　明樗庵居土鹘谱

　　钦定续通志卷一百六十六

　　●钦定续通志卷一百六十七　金石略一

　　金石略 【一】 

　　（臣）等谨按金石之文传小学之源流资经史之考核非徒嗜其奇古与夫波磔之足供临抚也自考工载嘉量之铭礼记述孔悝之鼎 
法训微言阐昭后世辨牺尊为象形识舜管之用玉先王制器尚象之精赖三代彝器犹有存者周秦以后石刻盛行汉魏人所引诗书多当时 
经师异义形声通转藉以考定六书注史记者引泗水之碑释汉书者据伏生之碣官爵年月世系子姓俱得因碑文以补史家之阙遗而辨章 
其同异斯其有关于问学者甚巨而非空言撰着所可比郑志撰金石略徒谓观晋人字画可见晋人之风猷观唐人书踪可见唐人之典则持 
论尚未得其要矣撰金石遗文为一书者始于六朝金楼子载碑集十帙百卷隋经籍志载杂碑二十二卷碑文十五卷今俱不传至宋欧阳修 
赵明诚薛尚功洪适黄长睿董逌诸人递有撰述或载释文或存题跋或系以地或系以人先后详略互有得失要各自为一书郑氏取诸家着 
录以入通志故条列其目省其原文不加论断麤具撰书人姓氏存其地望按代递编而名之曰略亦通史之例宜然尔夫金石因时显晦宋人 
立国本弱北自燕云西极寍夏南迤滇黔诸境俱未隶职方南宋偏安一隅疆圉日蹙士生其时耳目限于方域凡夫三代遗文与秦汉魏晋六 
朝隋唐所题刻散见于燕晋齐鲁秦陇河豫之闲者闻其名而不得摩其迹即从南北榷场购得拓本审视摩挲究莫详立碑之地郑氏虽极意 
搜罗列为一卷张皇补苴徒形阙陋又前后时有抵牾如虞世南书既载汝南公主碑又误分为狄道人墓志陈谏南海碑既载于唐总目又复 
载于善书家之后重沓舛谬不可枚举当由凭虚悬拟未见原碑非徒考订之不精亦其时地为之也恭遇圣朝鸿图式廓车书大同天山南北 
辟地二万余里旷古未入版图者皆设官授牧增置郡县汉裴岑勒铭之石唐姜行本纪功之碑并在巴里坤为自来好古者所无从访求而甄 
录今官吏往来胥得手摩其文搨本流传远迩而崟岩涧壑径涂日辟生聚日滋吉金贞石应时显著多前人所未及见幽珉古篆久而弥新右 
文稽古之盛天禄石渠之藏又岂宋世郑樵所能望见哉臣等续修金石略仍依郑志之例先金后石以时代为叙唐以前取郑志所未载者统 
为一卷五代及宋辽金碑刻为一卷元明合为一卷排纂目次分缀撰书姓氏建立年岁与现存之地皆据直省所上拓本详确考核务求征信 
其有本在某地而或沦没榛芜销蚀水火散佚难稽者另列为一卷以存其目古碑闲有剥蚀或不具姓名皆仍其旧以昭阙疑之义至前人着 
录之误兼为辨证用备论古者之取资焉

　　厯代金刻 
　　厯代石刻 

　　○厯代金刻 

　　（臣）等谨按庸器少而碑刻多自来志金石者类能言之宋人搜剔鼎彝吕大防谓聚前代之藏珍备兴朝之法器郑志载鼎鬲爵匜统 
系诸宣和博古图犹前志也然宋人所甄录真赝杂收未臻其盛伏读钦定西清古鉴载泉刀货贝之文彝鼎尊罍之制辨析精微折衷至当（ 
臣）等敬谨缮录编入皇朝金石略以彰美备惟取钟鼎之散见四方者唐以前补原书之遗唐以后则次第续纂庶符郑志之体例每器必考 
其所存之地所以征实也谨列今有者若干条如左
　　周鼎铭 【篆书丹徒】 
