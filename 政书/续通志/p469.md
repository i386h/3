<!-- { "loadSidebar": true } -->
尚书克实谋因世宗谒山陵作乱大定二年璋等会于克实家说万户高松不从璋知事不成乃与克实诣有司自陈帝诛克实以璋为彰化军 
节度使宋将吴璘出散关据宝鸡以西诏璋赴元帅都监图克坦喀齐喀军前时宋人据原州寍州刺史延扎们都以兵四千攻之不克宋将姚 
良辅以兵十万至原州诸将不敢与战璋至会平凉泾州潘原长武等戍兵合二万人锡喇布以兵二千军于城北实讷埒以兵三千军于城西 
北麦子原皆据高阜为阵璋以本部兵阵于城西姚良辅出自北岭先遣万人攻锡喇布自以军九万阵麦子原下分为八阵而别以骑二千袭 
璋军璋遣兵二千援锡喇布以二千益实讷埒锡喇布与宋人战败之宋兵在麦子原者最坚实讷埒以兵五千沿濠为伏余兵皆步战击其前 
行骑士走之于是行马以前冲以长枪行马以后射以劲弓良辅兵稍挫实讷埒乘胜麾兵破其七阵良辅复整兵出实讷埒少却而璋已破城 
下兵与实讷埒会使布格以伏兵击良辅实讷埒亦整兵奋击之大破良辅军斩首万余级坠濠死者不可胜数良辅亦中两创脱去遂围原州 
穴其西城城圮宋人宵遯璋入原州宋戍军在宝鸡以西闻之皆自散关遯去宋吴璘复据德顺州璋与实讷埒将兵攻之璋率骑兵前行与璘 
战于张义堡遂沙山下败之追北四十余里璋至德顺璘据城北险要为营璋亦筑营与璘相望两军遇于城东凡五战璘军败走璋追至城下 
璘军据城北冈阜与其城上兵相应以弩夹射璋军璋军佯却城中出兵来追璋反旆与战大败之璘遣兵据东山堡欲树栅璋与实讷埒聂赫 
议曰敌若据东山堡此城必不可拔宜急击之于是璋先据要地实讷埒以兵逼东山堡璘兵恃濠相拒短兵接璘兵退走实讷埒追击之璘城 
北营兵登北冈来战璋军少却璘遂焚璋军攻城具实讷埒望见北原火发自东山堡来赴引善射者先登击败之璘据险作三阵皆环以剑盾 
行马璋遣舒穆噜迪里自后击之伊喇补以二千人当其前以强弓射之璘兵大败堕沟壑者甚众璋复渡涧追之斩数千级而还璘军虽败犹 
恃其众都监喀齐喀使副总管瓜尔佳扎拉来问策诸将皆曰吴璘恃险不善野战我退军平凉彼必弃险就平地然后可图也璋曰不然彼恃 
其众非特恃险也我退军平凉彼军深入吾地固垒以拒我则如之何扎拉还报喀齐喀率四万人赴之诘旦阴雾晦冥璘分兵四道来袭战于 
城东离而复合者数四汉军千户李展率麾下兵先登奋击之璘军阵动璋乘胜踵击璘走险璋急击之杀略殆尽璘分半军守秦州喀齐喀驻 
军水洛城东自六盘山至石山头分兵守之断其饷道璘乃引归璋兵至上八节宋兵据险为阵璋舍马步战地险不得接宋兵动璋乘之追至 
甘谷城实讷埒兵亦至宋兵宵遯璋遂班师帝使御史中丞德济视诸军功状德济旧与璋有隙故抑其功诏璋将士赏比诸军半之璋兼陕西 
路都统进官一阶及元帅府上功璋居多因复赏璋及将士如诸军以璋为西北路招讨使召为元帅左都监兼安武军节度使改益都尹左都 
监如故宋人弃海州遯去焚官民庐舍且尽璋至海州得所弃粮三万六千余石安集其人复其屯戍五年宋人约和罢三路都统复置陕西路 
统军司璋为统军使寻召为御史大夫璋奏文武百官有相为朋党者今在台自臣外无女真人乞不限资考虑材奏拟顷之改大兴尹为贺宋 
正旦使璋至临安宋人请以太子接书不从宋人就馆迫取书璋与之且赴宴多受礼物有司以闻将寘之极刑左丞相良弼奏曰璋为将大破 
宋军宋人雠之久矣将因此陷之死地今若杀璋或者堕其计中耳乃杖璋百五十除名后以征伐功起为武定军节度使授山东西路博迪山 
纳古尔河穆昆改临洮尹十九年卒

　　 栋摩

　　栋摩世祖第九子也斡鲁征高永昌栋摩等佐之克渖州城中出奔者栋摩邀击殆尽与永昌隔鄂尔和水众遇淖不敢进栋摩以所部先 
济诸军毕济军东京城下城中出战栋摩破之于首山歼其众拜咸州副都统太祖伐辽诏咸州路都统司令色克留兵一千镇守栋摩以余兵 
会于浑河太祖攻上京谕之不下栋摩以众先登克其外城留守托卜嘉率众出降都统杲兵至中京栋摩自城西沿土河以进遂克之宗翰等 
攻西京栋摩罗索等于城东为木洞以捍矢石于北隅以刍茭塞其隍城中出兵万余将烧之温特赫博悟率众力战击却之又为四轮革车高 
出于堞栋摩与摩下乘车先登诸军继之遂克西京与辽步骑五千战朔州境斩首三百级复败辽骑三百于河阴辽兵五千屯马邑县南复击 
破之尽得其车马器械辽兵三万列营于西京之西栋摩以三千兵击之使士卒皆去马阵于沟堑之闲人皆殊死战辽兵大败追至其营而止 
明日复败其兵七百余人兴中府宜州复叛栋摩讨之贝勒蒙克萨布乌达等获契丹纠坚兴中平栋摩为南路都统讨和勒博耶律阿固齐等 
杀和勒博于景蓟之闲其众遂溃张觉 【续通鉴作张瑴】 据平州叛入于宋栋摩自锦州往讨之觉将以兵胁迁来润隰四州之民栋摩至 
润州击走张觉军逐至榆关复败之于营州东北欲乘胜进取南京时方暑雨退屯海壖逐水草休息使布呼孟克两明安屯润州制未降州县 
不得与觉交通九月栋摩破觉将王孝古于新安败觉军于楼峰口复与觉战于兔耳山栋摩大败 【按续通鉴及纪事本末云栋摩以兵少 
不交兵而退瑴遂妄以大捷闻所载互异】 太宗使宗望问状宗望遂以栋摩军讨觉及宗望破张觉太宗乃赦栋摩召宗望赴阙栋摩连破伪 
都统张敦固克南京执敦固杀之太宗遣使迎劳之又命屯兵镇南京有司运米五万石于广寍给南京润州戍卒遂下宜州坂又牙山杀其节 
度使韩庆民得粮五千石诏以南路岁饥许田猎其后宋童贯郭药师治兵栋摩因降人知之即具奏于是副宗望伐宋宗望以栋摩属尊请以 
为都统而自监战事于是栋摩为都统素赫副之败郭药师兵于白河遂降燕山以先锋渡河围汴宋人请盟将士分屯于安肃雄霸广信之境 
宗望还山西栋摩与刘彦宗留燕京节制诸军八月复伐宋大兵克汴州诸军屯于城上城中诸军溃而四出者十三万人栋摩达兰分击大败 
之师还栋摩为元帅左都监攻河闲下之大破敌兵万余于莫州又与宗弼分兵破山谷诸屯进克潍州及　议伐康王栋摩欲先定河北然后 
进讨太宗乃酌取羣议之中使罗索取陕西宗翰宗辅南伐天会六年薨熙宗时追封吴国王天德二年配享太祖庙庭正隆改封谭王大定二 
年徙封鲁王谥庄襄子宗叙

　　宗叙

　　宗叙

　　宗叙本名德寿天德二年充护卫授武义将军明年授世袭穆昆擢御院通进迁翰林待制兼修起居注转国子司业兼左辅阙正隆初转 
符宝郎在官职凡五年皆带剑押领宿卫迁大宗正丞改左骁骑都指挥使海陵幸南京宗叙至汴契丹萨巴反宗叙为咸平尹兼本路兵马都 
总管以甲仗四千付之许以便宜出松亭关闻世宗即位乃还兴中见世宗于梁鱼务授寍昌军节度使明年二月契丹攻寍昌宗叙止有女真 
渤海骑兵三十汉兵百二十人自将击之遇贼千余骑汉兵皆散走宗叙与三十骑尽锐力战身被二创所乘马中箭而仆遂为所执居百余日 
会贼中有临灒民伊喇阿达等盗马授之得脱归见元帅完颜默音平章政事完颜元宜谓之曰贼众乌合无纪律破之易尔于是帅府欲授军 
职宗叙见默音贪卤掠失事机不肯受职乃遁去至广寍矫取驿马驰至京师帅府先以闻世宗遣中使诘之且令还军并力破贼宗叙附奏曰 
臣非辞难者事须面奏不得不来遂召入乃条奏贼中虚实及诸军进退不合事机状诏大臣议皆以其言为然是时已诏布萨忠义代默音为 
元帅进讨于是拜宗叙为兵部尚书以本职领左翼都统率宗寍乌雅扎拉乌凌阿喇实兵各十人佐忠义军至花道遇贼与战右翼都统宗亨 
先败走忠义亦引却宗叙勒本部遮击之麾帐下士三百舍马步战贼不得逞大军整列复至合势击之贼遂败去复与赫舍哩志寍等追至七 
渡河又大败之元帅忠义遂留宗叙自从贼平入为右宣徽使宋兵据海州将谋深入诏以宗叙为元帅右监军驻山东分守要害敌不得西四 
年入朝奏曰暑月在近顿兵边陲飞挽颇艰乞俟秋凉进发乃从其请九月渡淮宗叙出唐邓北至襄阳屡战皆捷明年宋人请和军还除河南 
路统军使河决李固渡分流曹单之闲诏遣都水监梁肃视河决宗叙言河道填淤不受水故有决溢之患今欲河复故道卒难成功沿河数州 
骤兴大役人心动摇恐宋人乘闲构为边患梁肃亦请听两河分流以杀水势遂止不塞十年召至京师拜参知政事十一年奉诏巡边六月至 
军中将战有疾诏以右丞相赫舍哩志寍代宗叙还七月疾甚遗表言朝政得失及边防利害使其子上之薨初宗叙尝请募贫民戍边屯田给 
以廪粟使贫者无艰食之患而当家免更代之劳世宗善其言而未行也十七年上谓宰臣曰戍边之卒冒寒暑往来朕甚闵之往岁参政宗叙 
尝言此事可谓尽心于国者今诏以两路招讨司乌库哩实垒部族临潢泰州等路分置堡戍详定以闻世宗追念宗叙闻其子孙家用不给诏 
赐钱三千贯明昌五年配享世宗庙庭

　　 昂

　　郓王昂本名乌达布世祖最幼子也常从太祖征伐天辅六年昂与素赫以兵四千监护诸部降人处之岭东就以兵守临潢府抑不能抚 
御降人苦之多叛亡者帝闻之诏安班贝勒乌奇迈曰比遣昂徙诸部多致怨叛素赫驻兵不与讨袭致使降人复归辽主违命失众当寘重法 
若有所疑则禁锢之俟师还定议时太宗居守希卜苏副之希卜苏劝太宗因国庆可薄其罚于是杖昂七十拘之泰州而杀素赫天会六年权 
元帅左都监十五年为西京留守天眷三年为平章政事皇统元年封漆水郡王二年制诏昂署衔带皇叔祖字封郓王是岁薨 【按熙宗纪 
皇统二年漆水郡王昂薨追封郓王此云封郓王后乃薨所载互异】 子郑嘉鹤寿鹤寿在忠义传

　　郑嘉
　　衷
　　庆善努

　　郑嘉

　　郑嘉皇统初以宗室子授定远大将军除磁州刺史天德闲为右谏议大夫累迁会寍尹安化军节度使改益都尹海陵伐宋为浙东道副 
统制与工部尚书苏保衡以舟师自海道趋临安至松林岛 【续通鉴纲目及宋史俱作陈家岛】 舟人望见敌舟请为备郑嘉问去此几何 
舟人曰以水路测之且三百里风迅行即至矣郑嘉不晓海路舟楫不之信有顷敌果至见我军无备即以火礟掷之郑嘉顾见左右舟中皆火 
发度不得脱赴水死子承晖自有传

　　衷

　　衷本名绰哈中都司属司人世祖曾孙祖巴噶布琳封郓王 【按本传载衷世祖曾孙祖巴噶布琳封郓王是巴噶布琳乃世祖子也考 
世系表世祖子十一人无巴噶布琳其封郓王者为昂昂之名则乌达布也本传恐有误】 父乌里官至特进大定中收衷充合门祗候授代州 
宣锐军都指挥使厯寍海蠡州刺史除顺义军节度使移镇镇西泰和六年致仕衷孝悌贞谨深悉本朝婚礼皇族婚嫁每令衷相之治复有能 
称其在寍海蠡州赋役无扰大安初追赠辅国上将军

　　庆善努

