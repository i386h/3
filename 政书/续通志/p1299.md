<!-- { "loadSidebar": true } -->
思明居传舍令所爱曹将军击刁斗阿卫骆悦等被让即其说朝义日悦与王死无日不如召曹将军同计大事朝议不应悦曰王诚不忍吾等 
且归唐不得事王矣朝义许之令季常以言动曹将军曹将军畏诸将不敢拒思明爱优诨寝食常在侧优者以其忍恨之是夜思明如厕悦以 
兵入问所在共指厕思明知有乱踰垣出至厩下将乘马走悦麾下周子俊射其臂坠问难所起曰怀王也思明曰旦日失言宜有此然杀我太 
早使我不得至长安大呼怀王者三曰囚我可也无取杀父名左右反接缚之送柳泉传舍悦还报朝义时周贽许叔冀以后军屯福昌季常叔 
冀子也朝义令告之贽闻惊仆地贼领兵还贽等出迎悦恶其贰乃杀贽次柳泉悦畏众不厌缢杀思明以既裹尸橐驼负还东京朝义乃即位 
建元显圣阴令向贡阿史那玉图朝清朝清与母辛俱死张通儒不知引兵战城中数日亦死其党自相攻杀数月范阳乃定朝义以李怀仙为 
幽州节度使朝义虚怀礼下事皆决大臣然无经略才当此时洛阳诸郡人相食城邑榛墟又诸将皆禄山旧臣与思明故辈行耻为朝义屈召 
兵辄不至欲还幽州会雍王以河东朔方回纥兵十余万仆固怀思与回纥左杀为先锋鱼朝恩郭英又殿入自黾池李抱玉薄河阳李光弼径 
陈留合兵讨贼师次各阳驰兵下怀州官军部伍静严贼有惧色朝义以兵十万距横水官军与战大败之俘馘六万委牛马器甲不可计朝义 
烧明堂东奔汴州伪节度张献诚不纳自濮北趣幽州朝义复败至漳水无舟诸将劝降朝义不听遂走莫州玚追围之阅四旬贼八战八奔明 
年正月阅精兵欲决死田承嗣谓朝义不如身将饶锐还幽州令怀仙悉兵还战臣请坚守朝义然纳以骑五千夜犯围出握承嗣手以家属为 
托承嗣听命朝义既去承嗣即以城降送朝义母及妻孺诣玚垒于是诸军率轻兵追之朝义至范阳怀仙部将李抱忠闭壁不受东走广阳复 
不受谋奔两蕃怀仙招之自渔阳回止幽州缢死医巫闾祠下 【按旧书作李怀仙生擒朝义送款来降枭首阙下通鉴作怀仙遣兵追及之 
朝义穷蹙缢于林中并与本传互异】 怀仙斩其首传长安召故将收其尸怀仙改服出次哭之伪恒州刺史张忠志赵州刺史卢俶定州刺史 
程元胜徐州刺史刘如伶相州节度使嶭嵩及怀仙承嗣等皆举其地以归思明父子僭号凡四年而灭

　　钦定续通志卷六百二十七

　　●钦定续通志卷六百二十八　逆臣传二

　　逆臣传

　　唐 【二】 

　　○唐二 

　　李希烈　　　朱泚【源休　姚令言　田希鉴】

　　李希烈 
　　朱泚 【源休　姚令言　田希鉴】  

　　△李希烈 

　　李希烈燕州辽西人少籍平卢军从李忠臣浮海战河北有劳及忠臣在淮西因署偏裨试光禄卿军中称其才大厯十四年忠臣荒纵不 
事希烈因众怒逐之诏以希烈为蔡州刺史淮西留后又诏滑亳节度使李勉兼领汴州德宗立加御史大夫即拜节度使名淮西军曰淮宁以 
宠之梁崇义之反敕诸道进讨诏进希烈南平郡王汉南北招讨处置使又拜诸军都统平崇义功多拥兵欲有其地会山南节度使李承至希 
烈乃大掠而去以功检校尚书右仆射同中书门下平章事李纳叛以检校司空兼淄青节度使讨之希烈拥众三万次许州不进遣李苣约纳 
为唇齿阴计取卞州纳遣游兵导希烈绝汴饷路希烈遣使者约河北朱滔田悦王武俊等连和凶焰炽然俄而滔等自相王遣使者来奉笺希 
烈亦自号建兴王天下都元帅五贼株连半天下建中四年正月贼陷汝州执李元平兵四出抄掠东都大震帝听卢杞计诏太子太师颜真卿 
谕贼巳行又遣左龙武大将军哥舒曜讨之希烈见真卿傲桀不臣敕大右訾侮朝政即北侵汴州南路鄂州有诏江西节度使嗣曹王皋击之 
拔蕲黄雨州击贼将李良韩霜露于白岩二将走希烈遣周曾吕从贲康琳拒曜次襄城与王玢姚憺韦清合谋回袭希烈不克皆死清奔刘洽 
希烈惧还蔡州上疏归罪曾等帝不赦遣神策将刘德信将节度观察团练子弟兵屯阳翟并力以李勉为淮西招讨使曜副之荆南节度使张 
伯仪为淮西应援招讨使山南节度使贾躭与皋副之德信去阳翟壁汝贼取阳翟覆伯仪军曜战不利屯襄城希烈举众三万围曜城陷曜奔 
东都贼进陷汴州勉奔宋州希烈已据汴僭即皇帝位国号楚建元武成以张鸾子李绶李元平为宰相郑贲侍侍中孙广为中书令披其地建 
四节度以汴州为大梁府因窥江淮盛兵攻襄邑守将高翼死之于是汴滑副都统刘洽率曲环李克信军十余万战白塔不利洽引还夜入宋 
州贼骤胜径薄宁陵舟乘衔踵进恒七十里时洽将高彦昭刘昌共婴垒以守彦昭击家牛犒军士死战斩首三千级请援于洽洽选兵八百夜 
艾而入贼不知诘旦傅城士奋出希烈大败斩首万计追北至襄邑收贼赀粮而还希烈既沮却还汴州遣翟崇晖以精兵袭陈复为洽败俘众 
三万执翟宗晖进拔汴州禽郑贲刘敬宗张伯元吕子岩李达千希烈遁归蔡贼戍耐孙液挈郑州降帝即拜液为刺史贞元二年遣杜文朝寇 
襄州为樊泽所破获文朝会李皋张建封曲环及李澄四略其地势日蹙希烈缩气不敢摇啖牛肉而病亲将陈仙奇阴令医毒之以死始希烈 
入汴闻户曹参军窦良女美强取之女顾其父曰愤无戚我能灭贼后有宠尝称仙奇忠勇可用而妻亦窦姓愿如姒媦者以固其夫希烈许诺 
乘间往谓仙奇妻曰贼虽强终必败奈何窦久而寤及希烈死子不发丧欲悉诛诸将乃自立未决有献含桃者窦请分遣仙奇妻听之因蜡帛 
丸杂果中出所谋仙奇大惊与嶭育率兵噪而入斩希烈子函希烈并妻子七首以献尸希烈于市帝以仙奇忠即拜淮西节度使百姓给复二 
年俄为吴少诚所杀诏赠太子太保窦亦死

　　△朱泚 【源休　姚令言　田希鉴】  

　　朱泚幽州日平人父怀珪事安史二贼伪署柳城使 【案旧书怀珪为柳城使乃李怀仙归顺后所奏非安史时事与此互异】 宽和中 
实狠刻少以父荫籍军中与弟滔并为李怀仙部将凡战所得必分麾下以结士心故得济其凶谋朱希彩既杀李怀仙自为节度使颇委信之 
大厯七年希彩为下所杀众未有属泚方屯城北而滔主牙兵尤狡谲乃潜使数十人大呼军门曰帅非朱公莫可众愕眙因共诣泚推知留后 
遣使至京师听命有诏检校左散骑常侍即拜卢龙节度留后俄迁节度使封怀宁郡王实封户二百泚上书谢遣滔将兵赴京西防秋代宗悦 
手诏褎美居三年求入朝自幽州首乱怀仙以来虽外臣顺然不朝谒而泚倡诸镇以骑三千入觐诏起甲第待之既至见内殿赐乘舆马二战 
马十金彩甚厚士校皆有赐宴赉隆渥泚之来滔摄后务稍稍翦落泚牙角泚自知失权乃请留京师帝因授滔节度留后及令泚与郭子仪李 
抱玉马璘分统防秋兵而此主汴宋淄青进同中书门下平章事出屯奉天迁检校司空代李抱玉为陇右节度副大使仍知河西泽潞行营兵 
马事明年徙王遂宁德宗立改镇凤翔进封二百户建中初以李怀光伐段秀实兼节度泾原徙屯原州怀光前督作泚与崔宁领兵继进泾士 
素闻怀光暴皆惧刘文喜因劫众以乱请留秀实又求属泚诏泚代怀光文喜合兵二万乘城诏泚怀光攻之文喜闭壁求救于吐蕃吐蕃方睦 
于唐不为发兵 【原作吐蕃兴师案通鉴注是时吐蕃无入援文喜事考证甚明今据改正】 文喜将刘海宾与其徒杀文喜入泚军泚一无 
所戮由是泾人德之诏加中书令还屯进拜太尉滔合田悦叛阴遣人与泚相闻河东马燧获其书帝召泚示之泚惶惧请死帝勉曰千里不同 
谋卿何谢更以张镒节度凤翔留泚京师加实封千户不朝请以中人监其第李希烈围哥舒曜于襄城诏泾原节度使姚令言督镇兵五千救 
之师次浐水京兆尹王翃使吏供军粝饭菜肴众怒尽擐甲张旗鼓噪趋京城时令言入辞尚在禁中闻变驰至长乐坂遇乱兵劫以西行帝再 
遣使开谕贼己薄丹凤门诏集六军无至者乘舆仓卒出幸奉天令言与乱兵谋曰今众无属不能持久朱太尉方囚锢若迎之事可济乃遣百 
余骑见泚泚伪让不答留使者饮以观众心及数百骑复往泚知不伪乃拥徒向关下列炬传呼入宫居含元殿自称权知六军明日徙居白华 
殿或说泚迎天子泚顾望愕然光禄卿源休至请间教以不臣诡称符命泚悦张光晟李忠臣皆新失职怨望亦劝成之会凤翔大将张廷芝泾 
原将段诚谏引溃兵三千自襄城来泚自谓得人助逆志遂决因署休京兆尹判度支忠臣皇城使又以段秀实失军疑有怨起之委以谋秀实 
与刘海宾愤发秀实以笏击贼破面忠臣护泚得脱走秀实遂遇害泚僭即皇帝位于宣政殿号大秦建元应天侍卫皆卒伍诸臣在位者纔十 
余逼太常节樊系为册文 【旧书作伪署樊系为礼部侍郎】 册成仰药死拜令言侍中阙内副元帅忠臣司空兼侍中休中书侍郎蒋镇门 
下侍郎并同中书门下平章事以蒋炼为御史中丞敬釭御史大夫许秀常京兆尹洪经给太常少卿彭偃中书舍人裴揆崔幼真给事中廷芝 
光晟诚谏崔宣张宝何望之杜如江等并伪署节度使以兄子遂为太子以滔为冀王太尉尚书令号皇太弟帝使高重杰屯梁山御贼贼将李 
日月杀之日月锐甚自谓无前乃烧陵庙卤御物帝患之浑瑊伏兵漠谷自变量千骑跳攻长安瑊引却日月尾追遇伏射日月杀之泚自将逼奉 
天以令言为上将光晟副之忠臣留守以蒋练李子平为宰相于是瑊率韩游瓌御泚泚大败死者万计退三里而舍修攻具毁庐室为楼车百 
尺下觇城中会杜希全以兵败漠谷贼益张急攻城驱民填堑造云梁令壮士居上将傅堞守者震骇浑瑊乃使侯仲庄韩澄穴地道梁陷纵火 
焚之众乱而嚣城中兵出皇太子督战贼大败然贼负其众围城益急凡三旬有六日而李怀光以兵五万至败贼于鲁店遂战城下自辰至昏 
贼溃是夜泚引去兴元元年泚以本封遂宁汉地也更号汉改元天皇奉天所下赦令凡受贼伪官者破贼日悉贷不问官军密榜诸道泚方宿 
未央泾原士谋杀泚泚知之辄徙它处众諆亦止官军坏龙首番积二堨以决其流城中水绝泚役数百人治之东出灞水与官军战大奔还阖 
都门士皆甲以待久乃罢李子平请修攻具袭怀光取苑中六街大木为冲车人不堪苦又禁居人夜行三人以上不得聚饮食上下惴恐贼所 
用唯卢龙神策团练兵而泾原军骄不可制但完守所获不出战故泚数北忧甚欲出走会李怀光贰于帝不欲泚平按军观望帝欲幸咸阳趣 
诸将捕贼怀光出丑言乃诏戴休颜守奉天尚可孤守灞上骆元光守渭桥进狩梁州怀光遂与泚连和京师知帝益西二叛胶固谓乱且成出 
受贼官者十八始泚多出金兄事怀光约平关中割地为邻国故怀光决反因并阳惠元李建徽军泚既知怀光反即赐诏待以臣礼督其兵入 
卫怀光惭见欺引军东保河中泚诱泾原将田希鉴希鉴杀冯河清降贼泚即使代河清为节度李晟等兵寖强土益附而浑瑊又击破贼将韩 
旻宋归朝于武亭川斩计万级晟率浑瑊骆元光尚可孤悉师攻贼晟薄光泰门败贼将张廷芝李希倩贼弃门哭保白华晟引军还居三日复 
