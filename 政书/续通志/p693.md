<!-- { "loadSidebar": true } -->
　　安忠河南洛阳人形质魁岸不知书纔通姓名而己事太宗藩邸殆二十年太宗即位授东头供奉官弓箭库作坊等使掌屯兵于雍州会 
曹彬败于拒马河忠分砦兵布列缘边以备游骑与大将李继隆田重进崔翰追契丹于祁州北端拱元年移护高阳关屯兵契丹侵镇定又与 
崔翰等拒之傅潜阵于瀛州忠当城之西面徙知寿州移贝州有剧贼十二人久为民患忠悉捕获淳化四年判左金吾街仗王宾出知扬州以 
忠代为左龙武军大将军忠泣请诸卫将军列在朝外不得近左右愿复旧职帝笑曰环列之官古官也大将军三品汝终不知朝廷表着之位 
因从其请俄复东上合门使充淮南诸州兵马钤辖至道三年以病求归至泗州卒年六十四天禧元年录其孙惟庆为殿直

　　钦定续通志卷三百十六

　　●钦定续通志卷三百十七　列传一百十七

　　列传

　　宋 【二十一】

　　○宋二十一

　　张鉴　　　　姚坦　　　　索湘　　宋太初　　　卢之翰　　　郑文宝　　王子舆　　　刘综　　　　卞衮　　许骧　　 
　　裴庄　　　　韩国华　　慎知礼【从吉】

　　张鉴
　　姚坦
　　索湘
　　宋太初
　　卢之翰
　　郑文宝
　　王子舆
　　刘综
　　卞衮
　　许骧
　　裴庄
　　韩国华
　　慎知礼 【慎从吉】

　　△张鉴

　　张鉴字德明瀛州团练使藏英之孙父裔以荫补供奉官鉴本将家幼嗜学太平兴国三年擢进士第释褐大理评事累迁监察御史奉诏 
决狱江左颇雪冤滞厯殿中侍御史会命曹彬等进讨幽州问羣臣以方略鉴上疏极言不可论者以鉴燕人沮议非忠太宗置不问与赵延进 
同掌左藏 【按宋史赵延进本传不载掌左藏事】 延进恃恩踰规鉴廷奏之有旨罢延进以鉴判三司度支凭由催欠司时三部各置凭由 
催欠鉴请并为一从之淳化初 【按宋史本传下文云淳化中盗起西蜀考宋史地理志及通鉴置临江军在淳化三年分天下为十道在淳 
化四年盗起西蜀在淳化五年不应于盗起西蜀事始书淳化年号此处增淳化初方见分明下淳化中从删】 王明李惟清荐其能用为江南 
转运使本部有大姓为民患鉴以名闻太宗尽令部送魁首及妻子赴阙以三班职名羁縻之江左震肃又建议割瑞州清江吉州新淦袁州新 
喻三县置临江军时以为便召还特被慰奖梓州符愿骄僭不法命鉴代之迁刑部员外郎再迁改都勾院擢拜枢密直学士知通进银台封驳 
司掌三班请考校供奉官以下殿最即诏鉴兼磨勘职又言改三司为左右计分天下为十道非便未几果复旧五年盗起西蜀王继恩讨平之 
其下恃功暴横益州张咏密奏请命近臣分屯师旅遣鉴与西京作坊使冯守规偕往面授方略鉴以益部新复军旅不和闻使命骤至易其戎 
伍恐或猜惧变生请假臣安抚之名帝称善鉴至蜀与咏即遣部戍卒出境继恩麾下使臣亦多遣东还督继恩等分路讨捕残寇而自招辑反 
侧事平拜左谏议大夫户部使会五路进兵讨西夏命鉴往环州与李继隆议护送刍粮入灵州及还疏请以灵州赐继迁稍息飞挽之役 【 
按长编载鉴此疏在至道三年正月再往陕西督饷之后非灵州还时所上也据疏内有因兹首春俾务东作云云当在三年正月再往陕西时 
】 寻诏鉴专督军粮以军兴法从事馈运颇集真宗即位迁给事中使如故咸平初改工部侍郎出知广州移知朗州溪洞羣蛮数寇扰鉴召酋 
豪谕以威信皆俯伏听命召还以疾徙知相州景德初卒年五十八子士廉为殿中丞士宗太子洗马士程屯田员外郎

　　△姚坦

　　姚坦字明白曹州济阴人开宝中以尚书擢第补将陵尉厯知浔州太平兴国三年召还为著作佐郎通判唐州八年诸王出合诏给谏以 
上于朝班中举年五十以上通经有文行者以备宫僚乃以户部员外郎王适监察御史赵齐为卫王府咨议左赞善大夫戴元为本府翊善水 
部员外郎赵令图为广平郡王府咨议国子博士阎象为本府翊善又以起居舍人杨可法国子博士杨幼英左赞善大夫林新及坦为皇子翊 
善国子博士邢昺为诸王府侍讲太宗召王适等谓曰诸子生长深宫未知世务必资良士赞导使日闻忠孝之道汝等皆朕所慎简各宜勉之 
坦厯殿中丞仓部员外郎迁本曹郎中转考功仍为益王府翊善坦性木强固滞王尝于邸中为假山费数百万既成召宾僚观之坦独俛首王 
强使视之曰但见血山耳安得假山王惊问故坦曰在田舍时见州县催科捕人父子兄弟送县鞭笞流血被体此假山皆民租税所为非血山 
而何时帝亦为假山闻毁之王少佚豫坦即丑诋帝尝戒之曰元杰知书好学亦足为贤王矣少不中节亦须婉辞规讽况无大故而诋讦之岂 
裨赞之道邪顷之左右乃教王诈称疾不朝太宗日使视疾逾月不瘳甚忧之召王乳母问状乳母曰王本无疾徒以姚坦检朿居常不得自便 
王不乐故成疾帝怒曰吾选端士辅王为善王不能用其谏而又诈疾欲使朕去正人以自便何可得也且王年少必尔辈为之谋耳因命捽至 
后苑杖之召坦慰谕曰卿居王宫能以正为羣小所疾大为不易卿但如是勿虑谗间朕必不听王薨改卫尉少卿判吏部南曹他日因事得对 
上以其旧人召升殿与语坦言及故府意短诸王而称己之敢言坦退上谓侍臣曰坦在宫邸不能以正理诲谕事有微失即从而扬之此卖直 
取名耳景德初求补郡俾知邓州转运使表其治状诏嘉奖之大中祥符初复知光州二年卒年七十五

　　△索湘

　　索湘字巨川沧州盐山人开宝六年进士释褐郓州司寇参军 【按宋史本传作释褐郓州司理参军考宋史太祖本纪开宝六年秋七 
月壬子朔诏诸州府置司寇参军以进士明经者为之又长编载开宝六年七月壬子朔诏改马步院为司寇院以新及第进士九经五经及选 
人资叙相当者为司寇参军又文献通考载开宝六年初置诸州司寇参军以新进士及选人为之后乃改为司理湘举进士在开宝六年不应 
云司理今据本纪及长编通考改】 齐州有大狱连逮者千五百人有司不能决湘受诏推鞫事随以白太平兴国四年转运使和岘荐其能迁 
太仆寺丞充度支巡官寻拜监察御史九年诏下东封与刘蟠同知泰山路转运事又为河北转运副使湘经度供馈以能干闻事集加屯田员 
外郎明年契丹入侵王师衄于君子馆敌兵乘胜据中渡桥塞土门将趋镇州诸将计议未定湘为田重进画谋结大阵东行声言会高阳关兵 
敌拥众邀于平虏城夜率兵而南径入镇阳据唐河乘其无备破砦栅敌悉遁走雍熙中召为盐铁判官改驾部员外郎端拱二年河北治方田 
命副樊知古为招置营田使会议罢复为河北转运使转虞部郎中选为将作少监有讼其擅易库缣以自用者责授缮部员外郎知相州时有 
羣盗聚西山下谋断澶州河桥入攻磁相州援旗伐鼓白昼钞劫邻郡发兵千人捕逐无敢近湘择州军得精锐三百人侦其入境即掩击尽擒 
之转运使王嗣宗出状闻诏复旧官为河东转运使王超等率师趋乌白池抵无定河水源涸绝军士渴乏湘亟辇大锹千枚至令凿井众赖以 
济真宗即位入为右谏议大夫复充河北转运使属郡民有干酿岁输课甚微不逞吏民因缘为奸盗湘奏废之德州旧赋民马以给驿又役民 
为步递湘代以官马兵卒民皆便之会内殿崇班阎自新建议请于静戎威虏两军置场鬻茶收其利以资军用湘言非便遂止又言事者请许 
榷场商旅以茶药等物贩易于北界北界商旅许于雄霸州市易资其懋迁庶息边患诏湘详议以闻乃上言北边自兴置榷场商旅辐凑制置 
深得其宜今若许其交相贩易则沿边商人深入戎界窃为非便又北界商人若至雄霸其中或杂奸伪何由辨明况边民易动难安蕃戎之情 
宜为羁制望且仍旧会有诏规度复修定州新乐蒲阴两县湘以其地迫窄非屯兵之所遂奏罢之湘少文而长于吏事厯边郡所至必广储畜 
为备豫计出入军旅间颇着能名先是边州置榷场与蕃夷互市自京辇物货充之其中茶茗最为烦扰道远多损败湘请许商贾缘江载茶诣 
边郡入中既免道途之耗复有征算之益又威虏静戎军岁烧缘边草地以绝南牧或又请于此砦山麓中兴置银冶湘以为召寇亦奏罢之咸 
平二年入为户部使受诏详定三司编敕坐与王夫交相请托擅易版籍责授将作少监三年出知许州徙荆南复为右谏议大夫知广州四年 
卒诏遣其子希颜护丧传置归乡里

　　△宋太初

　　宋太初字永初泽州晋城人太平兴国三年举进士解褐大理评事通判戎州以善政闻有诏褒美迁将作监丞赞善大夫通判晋州转太 
常丞雍熙三年通判成都府会诏求直言着守成箴以献淳化初迁监察御史时北面用兵选为雄州通判入判度支勾院为京西转运副使移 
河东迁正使改殿中御史至道初迁兵部员外郎充盐铁副使时陈恕为使太初有所规画必咨恕未尝自用会西鄙有警转馈艰急充陕西转 
运使白守荣等护刍粮抵灵州坐卢之翰违旨责怀州团练副使明年为祠部郎中知梓州俄复旧秩真宗嗣位召还复命经度陕西馈运事咸 
平初拜右谏议大夫知江陵府蛮寇扰动太初以便宜制遏诏奖之再知梓州益州雷有终以母老求还诏太初就代时分川峡为四路 【按 
宋史真宗本纪咸平四年三月分川峡转运使为益利梓夔四路本传作分川陕误今改】 各置转运使帝以事有缓急难于均济命太初为四 
路转转运使俾同规画与钤辖杨怀忠不协蜀土始安帝虑其临事矛盾召还会御史中丞赵昌言等坐事被劾命权御史中丞先是按劾有罪 
必豫请朝旨太初以为失风宪体狱成然后闻俄出知杭州以浙右卑湿宿疾不便求近地得庐州疾久颇昏忘不能治大郡连徙汝光二州景 
德四年卒年六十二录其弟继让试校书郎太初性周慎所至有干职誉尝着简谭自为之序子传庆后为太子中舍

　　△卢之翰

　　卢之翰字维周祁州人少笃学家贫客游单州防御使刘乙馆于门下乙徙钱塘之翰随寓其郡太平兴国四年举进士不得解诣登闻自 
陈诏听附京兆府解试明年登第解褐大理评事知临安县三迁殿中丞通判洛州会契丹入侵之翰募城中丁壮决漳御河以固城壁敌不能 
攻召还迁太常博士为河东转运副使徙京西转运副使改工部员外郎建议导潩河合于淮达许州以便漕运加户部员外郎又改陕西转运 
使迁吏部员外郎至道初李顺乱蜀命兼西川安抚转运使会调发刍粮输灵州诏分三道护送命洛苑使白守荣马绍忠领其事之翰违旨擅 
并为一为李继迁邀击于浦洛河大失辎重诏国子博士王用和乘傅逮捕与转运使宋太初及副使秘书丞窦玭皆系狱鞫问坐除名之翰贬 
许州司马明年起为工部员外郎同勾当陕西转运使真宗即位复吏部员外郎充转运使以久次召拜礼部郎中复遣之任咸平元年以疾命 
国子博士张志言代还未几复出为京西转运使先是朝廷议城故原州以张守备之翰沮罢之其后西鄙不寍修葺为镇戎军之翰坐横议非 
使黜知归州三年授广南西路转运使会广州索湘卒就改太常少卿知州事之翰无廉称又与转运使凌策不协阴发其事五年徙知永州未 
