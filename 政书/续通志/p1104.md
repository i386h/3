<!-- { "loadSidebar": true } -->
留趣遣出皆载此事而各有不同】 以护国军节度使司徒兼中书令 【按东都事略国朝以来异姓未有兼中书令者赠官则有之生除中 
书惟佾而已】 为太一宫使慈圣丧终请郡帝曰时见舅如面庆寿宫奈何欲远朕即城南为园池给八作兵庀役疏惠民河水灌之且将为筑 
三百楹第固辞乃止哲宗即位加少保卒赠太师追封沂王从弟偕子评诱

　　曹偕
　　曹评
　　曹诱

　　 曹偕

　　偕字光道少读书知义以节侠自喜为许州都监幕客史沆倾险不法上下畏之偕从容置酒对客数沆十罪将系杀之沆起拜谢为之敛 
迹果迁东上合门使知雄州议者欲废塘泺为田偕曰何承矩李允则营此累年所以限契丹废之不可进华州防御使知州相徙河阳总管卒 
尝从梅尧臣学诗尧臣称之为序其诗

　　 曹评

　　评字公正以父任累官至引进使知审官西院积迁温州防御使元佑中提举万寿观丐外为真定路钤辖哲宗以为总管徽宗即位迁相 
州观察使厯龙神卫捧日天武都指挥使殿前都虞侯马步军副都指挥使宁远军留后平海军节度使佑神观使使契丹者四馆伴者十二在 
合门十二年预修仪制多所增损性喜文史书有楷法尤善射左右手如一夜或灭烛能中伴契丹使者射尝双破的客惊竦在戚里号为沈厚 
卒赠开府仪同三司

　　 曹诱

　　诱字公善以荫至左藏库副使迁合门通事舍人元佑中以东上合门使为真定府定州路兵马钤辖迁文州刺史使契丹至其宫门馆客 
者下马邀诱同八诱曰北朝使至及朝堂门两朝积好久无妄生事卒乘马入使还为枢密副使承旨徽宗时进都承旨厯庆州团练恩州防御 
晋州观察使保庆军留后进安德军节度使醴泉观使与兄评同日拜立双节堂于家性谨密习熟典故卒赠开府仪同三司谥忠定

　　△高遵裕

　　高遵裕字公绰忠武军节度使琼之孙也以荫累迁供备库副使镇戎军驻泊都监夏人寇大顺城谅祚中矢遁会英宗晏驾遣遵裕告哀 
抵宥州夏人遣王盥以吉服迎遵裕切责之遂易服语及大顺城事盥曰剽掠辈耳遵裕曰若主扶伤而遁斯言非妄邪夏人以为辱亟遣人代 
对曰王人蔑视下国弊邑虽小控弦十数万亦能躬执橐鞬与君周旋遵裕瞋目曰主上天纵神武毋肆狂蹶以干诛夷时谅祚觇于屏闲摇手 
使止神宗闻而嘉之擢知保安军横山豪欲向化帝使谕种谔图之谔遂取绥州帅怒谔擅发兵欲正军法谔惧称得密旨于遵裕故谔被罪遵 
裕亦降为干州都监迁通事舍人主管西路羌部驻古渭砦分所部羌兵为三等教以军法熙宁初副王韶为秦凤路沿边安抚寻以古渭为通 
远军命知军事明年持附顺羌部图籍及绘青唐武胜形势入献擢引进副使带御器械俾归治师师至野人关羌人旅拒引亲兵一鼓破之进 
营武胜城下羌众逃去遂据其城诏建为镇洮军又命知军事寻以熙河洮岷远通为一路进西上合门使荣州刺史充总管复知通远军韶欲 
取河州遵裕曰古渭举事先建堡砦以渐而进故一举拔武胜今兵粮未备一旦越数舍图人之地使彼阻要害我军进退无所矣韶不听檄使 
守临洮韶攻河州果不克帝善其议令专管洮岷迭岩未款附者俞龙珂地有盐井遂筑盐川砦辖果且率诸羌胁青唐欲扰边诏遣张玉攻讨 
遵裕曰青唐无罪第为先羌所胁耳遣裨将与龙珂率众御之青唐人见龙珂泣诉辖果且知不附己溃去从韶取岷州下之令士众曰生获老 
幼与得级同全活者以数万捷闻加岷州刺史明年羌乘景思立之败围河岷二州道路不通者几月或请退保遵裕不许乃登西门命将纵击 
别选精骑繇南门噪而出合击之羌败走以功进团练使韶神卫都指挥使知熙州坐荐张穆之罢知颍州徙庆州又坐事黜知淮阳军元丰四 
年复知庆州诏与诸路讨夏国请济师得东兵十一将骑不足用以羣牧马益之又令节制泾原兵刘昌祚先至灵州几得城遵裕嫉之故不用 
其计遂以溃归贬郢州团练副使哲宗即位复右屯卫将军主管中岳庙卒赠永州团练使绍圣中加奉国军节度观察留后从弟遵惠

　　高遵惠
　　高士林
　　高公纪
　　高世则

　　 高遵惠

　　遵惠字子育以荫为供奉官熙宁中试经义中选擢大理评事厯三班院主簿军器丞元佑初上疏言法度之张事有当否如先帝所施设 
未可轻议擢太仆少卿累迁工部侍郎以集贤殿修撰知郓州河南颍昌府加宝文阁待制知成德军召为户部侍郎以龙图阁学士知庆州卒 
赠枢密直学士方宣仁后临朝绳检族人一以法度遵惠躬表率之人无闲言亦能远嫌自保故不罹绍圣之祸从侄士林

　　 高士林

　　士林字才卿宣仁圣烈皇后之弟也累官内殿崇班殿直英宗书谨守法律四字诲之曰能此则为良吏矣喜儒学涉阅经史通大义尤有 
巧智尝监扬州召伯闸税本旧用火印士林改刃其印文凿以为识尤简便傍郡皆效焉卒赠德州刺史神宗立加赠昭德军节度使绍兴初追 
封普安郡王子公纪

　　 高公纪

　　公纪字君正厯合门只候通事舍人累进宁州刺史团练使永州防御使集庆留后性俭约珍异声伎无所好奉禄多以给诸族得任子恩 
均及孤远卒赠感德军节度使谥怀僖绍兴初追封新兴郡王子世则

　　 高世则

　　世则字仲贻幼以恩补左班殿直至内殿崇班合门只候后除亲卫郎以通经典转内殿承制累迁康州防御使知西上合门事宣和末金 
泛使至命掌客记问该洽应对有据帝间悦之自是掌客多命世则金人军城下又命往使还进秩二等迁知东上合门使金人邀宰执亲王诣 
军前议事康王请行遂除计议副使以从康王使河北改华州观察使充参议官当艰难中尝在左右寝处不少离大元帅府建改元帅府参议 
请布檄诸路以定人心承制转越州观察使高宗即位除保静军承宣使提举万寿观令编类元帅府事迹付史馆召为枢密都承旨兼提举京 
畿监牧再提举万寿观居温州积奉二万缗因请以裨郡费帝每念宣仁外家班秩无显者拜为感德军节度使进开府仪同三司奉朝请赐第 
临安除景灵宫使兼判温州以病丐罢绍兴十四年进少保卒赠太傅谥忠节

　　△向传范

　　向传范子仲模以荫为卫尉丞娶南阳郡王惟吉女安福县主改内殿崇班厯知相恩邢三州入管干客省阁门皇城司知陕郓二州兼京 
西路安抚使谏官杨绘言傅范领安抚使无以杜外戚侥求之源文彦博曰传范累典郡非缘外戚神宗曰得谏官如此言甚善可以止他日妄 
求者以密州观察使卒赠昭德军节度使谥惠节傅范宰相子联戚里所至有能称以橐中赀千余万葬族人在殡者六十四丧从侄经综

　　向经
　　向综
　　向宗回
　　向宗良

　　 向经

　　经字审礼以荫至虞部员外郎神宗为颍王选经女为妃改庄宅使帝即位妃为皇后进光州团练使以潍州防御使知陈州岁中阅囚活 
重辟三人西华令掠人至死吏畏莫敢言经得其情卒穷治如法岁大雪辄弛公私僦钱以宽民又斥公使钱归有司以供享劳宾客军师之用 
知河阳会旱蝗民乏姇先以圭田租人振救之富人争出粟多所济活徙徐州迁明州观察使召还提举景灵宫进定国军留后复出知青州未 
踰岁得疾还卒于淄州赠侍中谥康懿经所至勤吏治事皆自省决颇欲以才见于用故数请外补尝因太祖忌日百官班开元殿下后召经见 
行幄勉以尽忠朝廷经亦以善事三宫为言不及其家事子宗回宗良

　　 向综

　　综字君章知歙县籍闾里恶少年有盗发用以推迹辄得通判桂常二州知随鼎漳汾密棣沂七州沂阻山多盗综请用重法绳禁岁断大 
辟减半兵久惰会初置提举教之急众不悦监兵夜排闼告变综就寝自若明日大阅严号令赏罚卒亦无事性宽裕善治剧于奸恶不少恕累 
官中散大夫卒

　　 向宗回

　　宗回字子发累官相州观察使徽宗立进彰德军留后厯安国保信镇南保平军节度使检校司空封永阳宁海安康汉东郡王开府仪同 
三司崇宁初有告其阴事者鞫实削官爵踰年尽还故官宗回少骄恣有小才尝权羣牧都监数以蕃息被赏出知蔡州擒剧贼歼其党类岁饥 
发廪兴力役饥者得济而官舍帑廪一新钦圣后服除起奉朝请卒赠检校少师谥荣纵

　　 向宗良

　　宗良字景弼厯秀州刺史利州观察使昭信军留后奉国清海镇东武宁宁海军节度使永嘉郡王开府仪同三司钦圣临朝陈瓘论其与 
蔡京相结 【按东都事略蔡京与宗良交结钦圣还政宗良预政事故为陈瓘疏论与此异】 及预政事亦能恪其自守宣和中卒赠少保  
【东都事略母董氏年九十封燕国太夫人宣和元年卒明年起复宗良制曰念先后之同气惟仲舅之独存宗良固辞】

　　△张敦礼

　　张敦礼熙宁元年选尚英宗女祁国长公主授左卫将军驸马都尉迁密州观察使元佑初疏言变法易令始于王安石成于蔡确近者退 
确进司马光所得多矣进武胜军留后章惇为政言敦礼丑正朋邪诋毁先烈引誉罪首谓当褎崇欲其党俦尽见收用乃责授左千牛卫大将 
军勒止朝参徽宗立有司奏审恩赐帝与钦圣后皆以为当与惇等执前疏钦圣曰戚里何必预知朝廷事当时罚亦太重矣复和州防御使进 
保信军留后崇宁初拜宁远军节度使谏官王能甫言敦礼诋毁盛德罪大谪轻今复与节钺无乃伤陛下绍述之志乃夺节仍为集庆军留后 
大观初复节度宁远军徙雄武卒赠开府仪同三司

　　△任泽

　　任泽字天锡仙游夫人毋弟也英宗入继大统授西头供奉官神宗时累迁皇城使领昌州刺史护仙游柩迁祔濮园真拜嘉州刺史卒赠 
崇信军节度使谥恭僖泽起田里际会恩宠能自安绳检帝欲广其居固辞当任子弗请其笃谨如此

　　钦定续通志卷五百三

　　●钦定续通志卷五百四　外戚传四

　　外戚传

　　宋 【一】

　　○宋三

　　孟忠厚　　　韦渊　　　　钱忱　　邢焕　　　　吴益【葢】　李道　　郑兴裔　　　杨次山

　　孟忠厚
　　韦渊
　　钱忱
　　邢焕
　　吴益 【吴葢】
　　李道
　　郑兴裔
　　杨次山

　　△孟忠厚

　　孟忠厚字仁仲隆佑太后兄追封咸宁郡王彦弼子也后退居瑶华宫哲宗恩眷不衰故忠厚得以仕进宣和中官至将作少监靖康元年 
知海州召权卫尉卿金人围城后宫火出居忠厚家繇是免北迁金兵退张邦昌迎后听政后遣忠厚持书遣康王王即位将迎后授忠厚徽猷 
阁待制提举一行事务寻兼干办奉迎太庙神主事帝幸扬州除显谟阁直学士台谏交辛论列帝以太后故难之太后闻即命易武秩遂授常 
德军承宣使干办皇城司未几奉太后幸杭州苗傅乱平授宁远军节度使寻奉太后幸南昌归至越以母忧解职顷之以太后祔庙恩起复镇 
海节度使开府仪同三司及太后大祥封信安郡王充礼仪使奉神御幸温州绍兴九年判镇江府改判明婺二州兼安抚使又判绍兴兼修奉 
攒宫事加少保三梓宫归充迎护使及营佑陵秦桧当为总护使惮往乃除忠厚枢密使以代其行桧与忠厚僚壻也然心实忌之山陵事毕忠 
