<!-- { "loadSidebar": true } -->
圩田之隤圯者帝手诏嘉劳之淳熙元年徙判明州辍属邑田祖以赡学加荆南集庆军节度使行江陵尹寻改永兴成德军节度使扬州牧七 
年薨年三十五赠淮南武寍军节度使扬州牧兼徐州牧子二人摅早卒柄封吴兴郡王领昭庆军节度使开禧三年薨封沂王子垓早夭诏立 
宗室希瞿子为其后加福州观察使即镇王竑也

　　邵悼肃王恪早薨追封及谥

　　△光宗二子

　　光宗二子挺寍宗皆慈懿李皇后生
　　挺保寍军节度使蚤薨

　　△寍宗诸子

　　景献太子询　镇王竑

　　寍宗九子长子未名而夭莫详母氏恭淑韩皇后生兖　王埈邠王坦郢王增 【按世系表阙郢王名今据本纪补】 华王垧锺夫人生 
顺王圻申王墌次肃王垍邳王坁史不言其母氏景献太子询理宗镇王竑皆以宗室为子
　　兖冲惠王埈
　　邠冲温王坦
　　郢冲英王增
　　华冲穆王垧
　　顺冲怀王圻
　　申冲懿王墌
　　肃冲靖王垍
　　邳冲美王坁皆早薨追封及谥 【光宗二子寍宗九子并据文献通考增辑】

　　景献太子询
　　镇王竑

　　 景献太子询

　　景献太子询燕王后太祖十一世孙也初名与愿寍宗既失兖王从宰执京镗等请取与愿养于宫中年六岁赐名曮除福州观察使拜威 
武军节度使封卫国公开禧元年时边事益急金人请诛首谋用兵者曮用翊善史弥远计奏韩侂冑轻起兵端上危宗社宜黜罢以安边境从 
之立为皇太子封荥王更名帱诏御朝太子侍立宰执日赴资善堂会议出居东宫更名询嘉定十三年薨年二十九

　　 镇王竑

　　镇王竑希瞿子也初沂王薨无嗣以竑为之后赐名均寻改赐名贵和太子询薨立为皇子赐今名授寍武军节度使封祁国公嘉定十五 
年封齐国公十七年六月辛未竑生子诏告天地宗庙社稷宫观八月赐名铨丁亥铨薨追封永寍侯竑好鼓琴丞相史弥远买美人善鼓琴者 
纳诸御使瞷竑动息美人知书慧黠竑嬖之宫壁有舆地图竑指琼崖曰吾他日得志置史弥远于此又尝呼弥远为新恩以他日非新州则恩 
州也弥远闻之因七月七日进乞巧奇玩以觇之竑乘酒碎于地弥远大惧日夕思倾竑而竑不知也时沂王犹未有后理宗方选人沂邸赐名 
昀一日弥远独与国子学录郑清之语曰皇子不堪负荷闻后沂邸者甚贤今欲择讲官君其善训迪之事成弥远之坐即君坐也乃以清之兼 
魏惠宪王府教授清之即以昀诗文翰墨示弥远誉之不容口弥远问大要竟何如清之曰人之贤更仆不能数然一言以断之曰不凡弥远颔 
之策立之意益坚寍宗崩弥远始遣清之往告昀以将立之之意时竑跂足以需宣召久而不至弥远在禁中遣快行宣皇子令之曰今所宣是 
沂靖惠王府皇子非万岁巷皇子苟误则汝曹皆处斩竑不能自己属目墙壁间见快行过其府而不入疑焉己而拥一人径过天己暝不知其 
为谁甚惑昀既至弥远引入柩前举哀毕然后召竑竑闻命亟赴至则每过宫门禁卫拒其从者弥远亦引入柩前举哀毕引出帷殿帅夏震守 
之既而召官立班听遗制则引竑仍就旧班竑愕然未几遥见烛影中一人己在御坐宣制毕合门赞呼百官拜舞贺新皇帝即位竑不肯震捽 
其首下拜皇后矫遗诏竑进封济阳郡王判寍国府帝因加竑少保进封济王令就赐第宝庆元年湖州人潘壬与其弟丙谋立竑竑闻变匿水 
窦中壬等得之拥至州治以黄袍加身竑号泣不从不获己与之约曰汝能勿伤太后官家乎众许诺遂发军资库金帛会子犒军命守臣谢周 
卿率官属入贺伪为李全榜揭于门数弥远废立罪比明视之皆太湖渔人及巡尉兵卒不满百人竑知谋不成率州兵讨之遣王元春告于朝 
弥远命殿司将彭任讨之至则事弥远令客泰天锡 【宋元通鉴作余天锡】 托召医治竑疾天锡逼竑缢于州治赠少师保静镇潼军节度 
使右正言李知孝累奏追夺王爵降封巴陵县公端平元年诏复官爵景定五年度宗追复节度使德佑元年赠太师尚书令封镇王谥昭肃

　　钦定续通志卷一百九十

　　●钦定续通志卷一百九十一　宗室传十一

　　宗室传

　　辽 【一】

　　○辽一

　　肃祖诸子
　　懿祖诸子
　　元祖诸子
　　德祖诸子

　　△肃祖诸子

　　肃祖四子长学顺次懿祖次哈喇次辖哩皆昭烈皇后生 【案原史太祖以上诸子不为立传今依皇祖表增辑冠以标题以着二院三 
父房之始其子孙散见于列传者酌为增辑附于其后】
　　学顺字雅逊为德哷勒部额尔奇木分五锡林为七六昭为十一 【案辽国语解五锡林即五院以五锡林为一院也昭百数也辽有六 
百家奚后为院又按营卫志天赞元年太祖以德哷勒部强大难制析五锡林为五院六昭为六院则又似太祖时始分也】 其后为五院额尔 
奇木房
　　哈喇字古昆洽礼字达年皆为锡里其后为六院郎君房

　　△懿祖诸子

　　懿祖四子长苏拉次塔拉次元祖次尼古察皆庄敬皇后生
　　苏拉为锡林早卒
　　塔拉字赫德九任额尔奇木其后为六院额尔奇木房尼古察字页卜肯为锡林善射年几冠堕马卒其后为六院房

　　△元祖诸子

　　扬珠【托云　硕格　达鲁　希达　善补　华格鸿果　玛鲁　和啰木萨葛】　　实鲁【斡　罗卜科　资忠　达鲁哈瑠　仙童 
　穆济】

　　元祖四子长玛鲁次扬珠次实鲁次德祖皆简献皇后生
　　玛鲁为锡林早卒

　　扬珠
　　实鲁

　　 扬珠

　　扬珠字达年身长八尺多力能裂■〈鹿外加内〉皮语音如钟三为德哷勒部额尔奇木年四十五薨重熙中追封蜀国王子二和尔果 
勒济摩绰其后为孟父房

　　托云
　　硕格
　　达鲁
　　希达
　　善补
　　华格
　　鸿果
　　玛噜
　　和啰本萨噶

　　托云

　　托云字托纽父摩绰尝为额尔奇木托云性端直会同中领九锡林部政济宽猛世宗即位为特哩衮大禄三年兼政事令封漆水郡王及 
穆宗立以匡赞功尝许以本部大王后将葬世宗托云恳言于帝曰臣蒙先帝厚恩未能报及大葬臣请陪位帝由是不悦寝其议薨

　　硕格

　　硕格字穆克迪横帐孟父之后幼为太祖所养既冠为右皮室详衮从伐渤海战有功天显七年授三河乌尔古部都详衮平易近民民安 
之以故久其任会同闲为特哩衮时晋主石重贵渝盟帝亲征晋将杜重威拥众拒滹沱月余帝由他渡济硕格与赵延寿据中渡桥重威兵却 
遂降是岁入汴世宗即位硕格奉太宗丧归上京佐皇后出师坐是免官卒

　　达鲁

　　达鲁字阳隐孟父楚国王之后性质直多膂力察克作乱达鲁闻之入见寿安王慷慨言曰愿得精兵数百破贼党王嘉其忠穆宗即位为 
北院宣徽使帝以飞狐道狭诏达鲁广之明年将兵援河东至太原与汉王会于高平击周军败之仍降其众忻代二州叛将兵讨之会搭喇至 
败周师于忻口师还卒

　　希达

　　希达孟父楚国王之后便弓马勇于攻战景宗时多任以军事统和四年为右皮室详衮时宋将杨继业陷山西郡县希达从枢密使色珍 
讨之凡战必以身先矢无虚发继业败于朔州之南匿深林中希达望袍影而射继业堕马先是军令须生禽继业希达以故不能为功后太后 
南伐屡有战绩以病卒

　　善补

　　善补字瑶升孟父楚国王之后纯谨有才智景宗即位授千牛卫大将军迁大同军节度使及伐宋韩匡嗣与耶律刷将兵由东路进善补 
以南京统军使由西路进善补闻匡嗣失利敛兵还干亨末与宋军战于满城为伏兵所围色珍救之获免以失备大杖决之统和初为特哩衮 
会宋来侵善补为都元帅逆之不敢战故岭西州郡多陷罢特哩衮以其叔安图 【按此安图乃扬珠曾孙事详列传非德帝子安图也原文 
误】 有匡辅世宗功帝愍之征善补为南府宰相迁南院大王会再举伐宋欲攻魏府召众集议将士以魏城无备皆言可攻善补曰攻固易然 
城大叵量若克其城士卒贪俘掠势必不可遏且傍多巨镇各出援兵内有重敌何以当之帝乃止善补性懦守静凡征讨惮攻战急还以故战 
多不利年七十四卒

　　华格

　　华格字宏隐孟父楚国王之后善骑射干亨初为北院林牙统和四年南侵宋华格擒谍者知敌由海路来袭即先据平州要地事平拜上 
京留守迁北院大王十六年复侵宋为先锋破敌于遂城以功迁南院大王寻改北院枢密使开泰元年伐准布俘获甚多帝嘉之封豳王后边 
吏奏自华格还阙粮乏马弱势不可守帝复遣华格经略西境华格与边将深入闻番部逆命居伊济水华格徐以兵进敌望风奔溃获羊马及 
辎重路由白拔烈遇阿尔斯兰回鹘掠之都监纽干哩继至谓华格曰尹误矣此部实效顺者华格悉还所俘诸蕃由此不附帝使案之削王爵 
以侍中遥领大同军节度使卒弟鸿果

　　鸿果

　　鸿果字和多沁统和闲累迁顺义军节度使入为北面林牙太平元年加同政事门下平章事出为彰国军节度使兼山北道兵马都部署 
徙武定军节度使拜特哩衮六年讨准布有功圣宗尝刺臂血与鸿果盟为友礼遇尤异拜南府宰相改上京留守重熙六年迁南院大王御制 
诰辞以宠之十三年加裕悦帝悯其劳复授武定军节度使卒讣闻帝哭曰惜哉善人丧至亲临奠焉

　　玛噜

　　玛噜字扬隐孟父楚国王之后性宽和善谐谑凡亲朋会遇一坐尽倾恬于荣利与鸿果为刺血友鸿果为特哩衮荐补为宿直官重熙初 
迁旗鼓伊喇详衮为人畏慎容物或有面相陵折者恬然若弗闻不臧否世务以故帝益亲狎三年迁崇德宫使为特哩衮御制诰辞以褎之拜 
北院宣徽使宠遇过宰辅帝常以兄呼之改辽兴军节度使卒子努克特终南京宣徽使

　　和啰本萨噶

　　和啰本萨噶字乌库哩孟父房之后重熙末补祇候郎君清寍初加安州团练使大康中厯怀德军节度使奚六部图哩太尉诏与枢密官 
措画东北边事改左护卫太保侍帝言多率易察无他肠以故帝优贷之八年知西北路招讨使事时边部尼都格尔等来侵和啰木萨噶诱北 
准布豪默古斯攻之俘获甚众以功加左仆射复讨尼都格尔等误击默古斯北准布由是叛命遣都监张九讨之不克二室韦与六院部特默 
羣牧宫分等军俱陷于敌坐不以实闻削官寿隆闲累迁特哩衮兼侍中赐保节功臣道宗崩与宰相耶律俨总山陵事干统中为南院大王 【 
据天祚纪增】 致仕卒

　　 实鲁

　　实鲁字苏哷骈胁多力贤而有智初约尼氏可汗岁贡于突厥至实鲁为裕悦免焉始教民种树桑麻年五十七为子华格所弒重熙中追 
封隋国王其后为仲父房孙斡

　　斡
　　罗卜科
　　资忠
　　达鲁
　　哈瑠
　　仙童
　　穆济

　　斡

　　斡字达年南院额尔奇木乌苏子少有器识人以公辅期之太祖时虽未官常任以事太宗即位为特哩衮天显末帝援河东斡为先锋败 
张敬达军于太原北会同中迁北院大王及伐晋复为先锋与梁汉璋战于瀛州败之太宗崩于栾城斡与厚定策立世宗令诸将曰有不从者 
