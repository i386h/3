<!-- { "loadSidebar": true } -->
耶既降乞归易降表弼与伊克默色许之兴深言其非后果杀使者以叛与本传功罪互异】 遂引兵还以所俘及诸小国降人入见帝罪其与 
弼纵土罕必阇耶没家赀三之一寻复还以卒平章政事为集贤院使告老家居仁宗念其屡使绝域诏封吴国公卒

　　△贝降

　　贝降北庭人父呼图克武勇过人由宿卫为南宿州镇将分守开县后从世祖南征年几七十每身先士卒战功居多徙居大名路清丰县 
封渔阳郡侯呼图克卒贝降生甫数月母徐氏曰吾惟一子不可使不知学顾县僻无良师友遂遣从师大名城中郡守每朔望入学见贝降容 
止讲解大异羣儿甚爱奖之比弱冠仪表甚伟丞相阿珠南征攻襄阳江陵诸郡以偏裨隶麾下军行至安阳滩宋骑直前突阵贝降引弓毙数 
人宋骑稍郄复率众战败之至元五年围襄樊战有功十一年从阿珠渡江水陆遇敌先登陷阵勇冠一军宋平以功授江浙省理问官时事方 
草创省臣有所建白及事须奏闻者以贝降善敷奏数令驰驿往咨于朝及引见世祖遥识之喜曰黑髯使臣复来耶其见器重如此二十七年 
迁江西行尚书省都镇武适猺獠扰边从丞相蒙古台讨定之二十九年迁庆元路治中岁大饥状累上行省不报贝降即躬诣行省力请得发 
粟四万石民赖全活元贞问两浙盐运使同知范某阴贼为奸侵暴细民人咸侧目贝降至官遂置范于刑时论多焉大德元年迁浙东廉访副 
使令行禁止豪强慑伏同寅有贪秽者即抗章劾免之后升工部尚书有能声至大二年仁宗为皇太子奉皇太后避暑五台贝降供给道路无 
有阙遗比至都改资国院使母徐氏卒遂奔丧于杭时酒禁方严帝特命以酒十罂官给传致墓所以备奠礼初徐氏盛年守节教子甚严比贝 
降贵特旌其门贝降居丧尽礼延佑二年卒于家赠江浙左丞谥贞惠

　　△博尔欢

　　博尔欢鄂约达勒之曾孙也年十六为本部断事官从世祖讨额哷布格数有功中统三年李璮叛帅莽果一军围济南分兵掠益都莱州 
悉平之诏录燕南狱谳决明允皇子云南王阿雅噶齐为其省臣保赫鼎毒死事觉将治其狱丞相锡津请以博尔欢往辞以年少帝乃以吏部 
尚书拜特穆尔辅其行未至保赫鼎密以金馈祈勿究博尔欢阳诺之至则竟其狱诛毒王者而归其金于省陛见帝谓锡津曰卿举得其人矣 
受右卫亲军都指挥使会伐宋授金吾卫上将军中衵右丞诏分大军为二右军受巴延阿珠节度左军受博尔欢节度俄兼淮东都元帅罢山 
东经略司而以其军隶焉军于下邳博尔欢顿大兵为疑兵以轻骑倍道袭海州东海石秋三城皆下清河亦降进军拔淮安南堡战白马湖及 
宝应掠诇邮自西小河及漕河抵湾头断通泰援兵遂下扬州淮东平益封桂阳德庆二万一千户至元十四年 【原文脱至元字今据世祖 
纪增】 讨叛臣珠尔噶岱于德昌平之拜中书右丞行省北京未几召还时江南新附招募民能者从讨使自为一军听节度于其长博尔欢奏 
曰今疆士寖广胜兵百万何假此无藉之徒彼一践南土则肆行俘掠恐叛者愈众奏上帝大悟尽罢所募军十六年以海拉苏布尔噶苏鄂喇 
昆诸部不相统命博尔欢监之十八年以中书右丞行省甘肃二十年拜御史大夫行御史台事以疾归二十四年 【据世祖纪增】 诸王纳 
颜叛帝将亲征博尔欢曰征莽果等五诸侯之兵足以当之何至上烦乘舆哉臣请事东征帝乃命督五诸侯兵与纳颜战败之 【按世祖纪 
载纳颜叛帝将自征之巴延等传并云从帝亲征本传叙恐有脱误】 其党塔布岱以兵来拒转战二日身中三矢大破之斩其驸马和抡适太 
师伊噜喏延大军来会遂平纳颜擒塔布岱既而其党哈坦复叛诏与诸王柰玛台讨之哈坦死斩其子罗丹于阵凯旋授河南宣慰使改行中 
书省拜平章政事时汴南诸州莽为巨浸博尔欢躬行决口督有司缮完之成宗立迁陕西行中书省平章政事未行留镇河南近臣奏伐宋功 
益封高邮五百户大德元年叛王永和尔乌鲁斯布哈来归博尔欢遣使驰奏请弃其前恶以劝未至帝深以为然命以平章政事行省湖广会 
并福建行省入江浙拜江浙等处行中书省平章政事居岁余卒加封泰安王谥武穆子昆都巴图额森特穆尔博啰

　　巴图

　　 巴图

　　巴图幼颖异不以家世自矜长嗜书史大德五年擢江东道廉访副使拜江南行台侍御史累迁陕西行台御史大夫延佑元年拜甘肃行 
省平章政事甘州气寒地瘠少稔岁民饥则发粟振之春阙种则贷之于是兵饟既足民食亦给四年移江浙行省平章政事入为太子宾客上 
书陈正心修身之道帝嘉纳之迁江南行台御史大夫皇太后谓东宫官不宜使外止其行遂以疾辞去寓高邮英宗即位陛见以疾固辞命以 
平章之禄归养于家巴图以所给禄归有司泰定元年还京师卒朝廷知其贫仍还所辞禄妻鸿吉哩氏弗受曰始巴图仕于朝不敢虚受廪禄 
今殁矣苟受是禄非其意也卒辞之子多尔济将作院判官

　　钦定续通志卷四百七十

　　●钦定续通志卷四百七十一　列传二百七十一

　　列传

　　元 【二十五】

　　○元二十五

　　彻辰巴图尔　　　　　　　奇奇哩【桑噶苏】　　塔本哲尔【塔尔齐　重喜】尼古尔【阿都齐　嘉珲　济延布哈】　　　 
阿尔斯兰　　　　　　　　哈玛尔图　　阿穆尔　　　　　　　　　博啰哈达　　约斡实　　　　　　　　　摩哩　　特默齐 
　　　　　　　　　巴图尔

　　彻辰巴图尔
　　奇奇哩 【桑噶苏】
　　塔本哲尔 【塔尔齐　重喜】
　　尼古尔 【阿都齐　嘉珲　济延布哈】
　　阿尔斯兰
　　哈玛尔图
　　阿穆尔
　　博啰哈达
　　约斡实
　　摩哩
　　特默齐
　　巴图尔

　　△彻辰巴图尔

　　彻辰巴图尔钦察人初事太宗掌牧马从攻凤翔战潼关皆有功后从大将苏布特攻汴京拔金人木栅于河南师还金将高都尉邀于路 
彻辰巴图尔迎击斩其首以归从攻蔡州前锋搭搭尔与金将战金将捽其须彻辰巴图尔进斫金将蔡州破金将守立城上以铁椎击杀之帝 
嘉其能命从皇子攻枣阳继从宗王昆布哈攻光州一曰五战光州下升百户从攻滁州与宋兵大战至暮追杀之世祖伐宋募能先绝江者彻 
辰巴图尔首应命率众逼南岸诏与托欢同宋使谕鄂州使降鄂守将杀使者来袭奋击大破之中统三年授蔡州蒙古汉军万户宋人犯西平 
彻辰巴图尔逐北踰淮至元二年由安庆入庐州闻宋兵至亟设伏于竹林击杀之五年从元帅阿珠围襄阳击夺宋将夏贵米舟阿珠以其有 
功俾与扎拉尔引军南下略地淮东十一年遣招鄂州十二年招滁州诛王安抚改管军千户十三年复略地淮东获其总管二人以献迁滁州 
总管府达噜噶齐宋都统姜才率军取粮高邮从史万户夺其马及粮橐二万 【按宋史姜才护饷至马家渡史万户将兵击夺之史万户名 
弼事亦见弼传】 十四年从讨叛人珠尔噶丹于和啰海图改滁州路总管府达噜噶齐十七年率其子托欢孙茂入见帝命以托欢为管军总 
管茂为滁州路总管府达噜噶齐其后托欢以征倭及征卓斡功累升镇守无为滁州万户府达噜噶齐

　　△奇奇哩 【桑噶苏】

　　奇奇哩斡尔喀氏太宗南伐以千户从库腾攻安丰寿州又从诸王塔齐尔攻荆山破之与万户鼐尔台以兵守沂郯略涟海又从元帅辉 
图攻襄阳卒子桑噶苏袭从丞相阿珠攻襄樊又从达春筑正阳堡泸军乘舰来窥壁垒桑噶苏率征骑逆之夹淮水而军射死者甚众至元十 
二年从御史大夫博啰罕平涟海秋九月从丞相巴延攻淮安南门破之又从元帅博啰罕筑湾头堡权领蒙古女真汉人三万户十三年 【 
原文于十二年秋九月下突接夏五月显有脱误今据世祖纪增】 夏五月宋扬州都统姜才引兵来侵从丞相阿珠袭制置使李庭芝及姜才 
于泰州皆杀之十四年加管军总管累升蒙古侍卫亲军副指挥使司事子尼古尔岱元贞元年为蒙古侍卫亲军百户大德六年袭父职延佑 
四年升左翊蒙古侍卫亲军都指挥使

　　△塔本哲尔 【塔尔齐　重喜】

　　塔本哲尔苏尔嘉氏太宗时以招讨使将兵出征破信安河南以功授征行万户岁甲寅卒子塔尔齐袭已未率兵渡江破十字寨子重喜 
与敌兵战于洋隘口夺战舰一流矢中左足勇气愈倍世祖亲劳之及塔齐尔卒以重喜袭职 【按原史别立重喜传与本传所载略同显系 
重出今删归本传】 中统三年从征李璮有功至元二年筑十字路城以备守御重喜率兵南巡为游击军四年从招布哈出征至泗州北古城 
时蔡千户为敌兵所围重喜奋战救出之十一年宋兵围正阳从战败之十二年从下连海诸城俄命率五千人从出征与宋将李提辖等战大 
败之遂驻兵瓜洲十三年宋都统姜才围城堡败之从兵袭击李庭芝等于秦州十四年进婺州路总管府达噜噶齐未几卒庆孙袭初授管军 
总管二十四年领诸翼军镇太湖教习水战征行上万户皇庆二年卒子布哷齐袭

　　△尼古尔 【阿都齐　嘉珲　济延布哈】

　　尼古尔宪宗时与额哩页乌苏三十人来归后从征钓鱼山讨李璮皆有功子阿都齐世祖时围襄阳下江南败实喇及征纳颜皆以功受 
赏后事成宗武宗为扎萨固逊仁宗时厯官至左阿苏卫千户卒子嘉珲初为舒库尔齐继袭父职平必里克图天厯元年从丞相雅克特穆尔 
战居庸北有功迁章佩卿子济延布哈初事仁宗为舒库尔齐天厯元年迎文宗于河南命为伊勒都齐往居庸关料敌道逢二军谓特默齐曰 
今北兵且至其避之济延布哈恐摇众心即拔所佩刀斩之进兵部尚书领军六百人迎敌通州会丞相雅克特穆尔至檀子山与图们岱尔战 
败之迁大司农丞

　　△阿尔斯兰

　　阿尔斯兰阿苏特氏初宪宗闉其城阿尔斯兰偕其子额森展迎谒军门帝赐手诏命博领阿苏特人以额森展置左右道遇实哷格叛军 
额森展力战死之帝遣使褁尸还葬之阿尔斯兰复以次子尼古尔献帝命从乌苏哈达征哈喇章有功又从伐宋中流矢死子呼尔敦岱尔充 
管军百户世祖命从博啰诺延使哈喇茂之地以疾卒子呼图克特穆尔武宗潜邸时从征海都至大元年授左卫阿苏亲军副都指挥使四年 
卒

　　△哈玛尔图

　　哈玛尔图苏页氏宪宗时从攻钓鱼山又从亲王塔齐尔北征充千户所都镇抚后从托伦伐宋没于阵子察罕从塔察攻樊城西门领扬 
州等处游击军与宋兵战有功至元十一年从呼图克特穆尔攻江陵东南城堡又从阿喽罕败宋兵于阳罗堡之南十二年分隶托克托总管 
与宋兵战败之又从攻独松千秋拨出等关及诸山寨其降民悉绥抚之十三年授瑞安县达噜噶齐始至招集逃移民十万余户十四年升管 
军总把并领新附军五百人从宣慰唐古特战于司空山有功命以其职兼都镇抚累升至左翼屯田万户府副万户大德五年卒子塔纳袭

　　△阿穆尔

　　阿穆尔巴图都喀喇氏初从苏布特诺延征钦察攻河西城数西关破河南继从定宗略地阿努皆有功又从四太子南伐命充齐哩克昆 
