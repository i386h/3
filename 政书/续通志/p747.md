<!-- { "loadSidebar": true } -->
侍御史知杂事出为淮南转运使淳化初迁为太府少卿加右谏议大夫徙两浙转运使俄复知梓州蜀州青城民王小波李顺作乱众至万人 
雍训练士卒得城中兵三千余人又募强勇千余守城辇绵州金帛以实帑藏遣推官盛梁请兵于朝未几益绵卭彭汉州永康军悉陷于贼顺 
入成都僭号大蜀王势甚盛遣其党杨广将十万众寇剑门相里贵帅众十万围梓潼雍与监军卢斌登堞望之贼所出兵皆老弱疲惫无铠甲 
斌笑请开北门击之雍曰不可贼或诈见老弱设伏伺我又城中吏民心未定脱为伏兵所突则堕其奸计言未毕果有卒依敌楼呼啸与外应 
和雍亟斩以徇贼大设梯冲火车昼夜鼓噪攻城益急城中大恐雍命发机石碎之火箭杂下贼稍退复治攻具城西北隅雍绐曰军士趣治装 
吾将开东门击贼阳遣步骑五百临东门贼升牛头山瞰城内信然伏精兵万余山之东隅以待我雍即召敢死士百辈缒而下尽焚其攻具自 
午达申殆尽贼以为神凶党数乘城进战皆不利一日北风昼晦贼乘风纵火急攻北门雍与卢斌等领兵据门立矢石间固守不动贼为之少 
却长围八十余日会王继恩遣石知颙来援贼始溃去入奏帝手诏褒美擢雍给事中至道二年改工部侍郎召归复知永兴军转礼部侍郎改 
刑部充度支使咸平四年迁盐铁使帝以三司事重宜有裁制用王嗣宗代之拜户部侍郎复知审刑院出知秦州徙凤翔府景德初权知开封 
事改兵部侍郎同知审官院车驾朝陵判留司尚书省出知邓州大中祥符元年即请老以尚书右丞致仕诰命未至而卒年七十雍性鄙吝莅 
事勤恪善为米盐苛察以肃下恃其清干受遇于时益矫厉以取名誉所至藩镇宴犒率皆裁节聚公钱为羡余以输官帑集会宾佐粝食而已 
在三司置簿籍有按前急马前急急中急之目颇为时论所诮子太冲官殿中丞 【按宋史此下有董俨传俨不学无操行用倾狡图位无事 
迹足录今从删】

　　△魏廷式

　　魏廷式字君宪大名宗城人少明法学太平兴国五年中第释褐朗州法曹掾知桃源县迁将作监丞端拱初改著作佐郎通判颍州淳化 
二年始命李昌龄判审刑院以廷式明练刑章奏为详议官屡进对迁太子左赞善大夫时初较廷臣殿最命廷式与枢密都承旨赵镕李着同 
句当三班多所规制超拜主客员外郎判三司都句院换河南东道判官改户部员外郎知利州李顺为盗就命充陕西至益州路转运使后入 
奏事太宗谓曰有事当白中书廷式曰臣三千七百里外乘驿而至以机事上闻愿取断宸衷非为宰相来也即不时召对问方略称旨令还任 
贼平知寍州未至召入判大理寺至道初乘传河朔决狱复出知宋潭二州湖南地土衍沃民喜讼产有根柢巧伪难辩者廷式立裁之吏民咸 
服转吏部员外郎知桂州厯工部郎中真宗即位改刑部会王继恩有罪下吏命廷式同按之踰宿而狱具俄知审官院通进银台封驳司拜右 
谏议大夫知审刑院出知泾州咸平二年卒年四十九子舜卿禹卿同学究出身廷式所至以严明称刚果敢言为人主厚遇然性倾险喜中伤 
人士君子惮其口而鄙其行

　　△卢琰

　　卢琰字锡圭淄州淄川人父浚右谏议大夫琰太平兴国八年进士解褐厯城主簿厯大理评事知安吉县三迁太常丞通判并州至道中 
就加太常博士咸平二年选为开封府判官会狱空有诏奖之迁工部员外郎为河北转运副使时北鄙未寍调发军储粮道不绝以职务修举 
召入迁秩刑部复遣之任会城祁州命专董其役契丹入边车驾幸澶州琰定州随军至大名即单骑赴行在召对劳问久之其子士宗时为隰 
州推官特迁大理寺丞契丹请和琰求归阙许之以使劳优拜吏部员外郎判三司三句院命权户部副使时议东封又权京东转运使往营顿 
置加户部郎中复判三句院大中祥符二年以本官兼侍御史知杂事数月授三司度支副使祀汾阴岁命判留守司三司加吏部郎中俄拜右 
谏议大夫知永兴军府再为河北转运使琰勤吏职所至以干集闻卒年五十九时琰母八十余无恙上悯之以士宗为太常博士特命知怀州 
又以次子秘书丞士伦为太常博士给禄终养士伦至工部郎中度支副使士宗自有传

　　△宋抟

　　宋抟字鹏举莱州掖人开宝八年得第调补遂寍尉厯潍州司理参军改白虎令膳部员外郎鞠砺荐其能迁右赞善大夫知利丰监徙知 
藤州改殿中丞通判洪州召还命提点河北西路刑狱未行改监左藏库迁国子博士通判西京留守司得对便坐徙江南转运使就迁度支员 
外郎真宗嗣位迁司封员外郎河东转运使上言大通监冶铁盈积可备诸州军数十年鼓铸愿权罢采以纾民又请科诸州丁壮为兵以增戎 
备在任凡十一年河东接西北境时边事未息屯师甚广抟经制漕运以干治称连徙他州郡辄乞留有诏褒饬两至夏州界部发居民数诣阙 
奏事称旨屡以秩满请代朝议以抟善职就加祠部郎中景德四年入判三司句院踰月为户部副使大中祥符初进秩刑部郎中俄使契丹会 
疾契丹主以车迎之二年卒年六十六子可法舜元

　　△凌策

　　凌策字子奇宣州泾人幼孤独厉志好学雍熙二年举进士起家广安军判官改西川节度推官以强干闻淳化三年就命为光禄寺丞签 
书两使判官代还拜左赞善大夫通判定州李顺之乱川陕选官多惮行 【按宋史地理志川峡分四路陕西别为一路此处陕字应是峡字 
之讹】 策自陈三莅蜀境谙其民俗即命知蜀州又以巴西当益之饷道徙绵州加太常博士还朝命为广南西路转运使进屯田员外郎入为 
户部判官迁都官先是岭南输香药以邮置卒万人分铺二百负担抵京师且以烦役为患诏策规制之策请陆运至南安泛舟而北止役卒八 
百大省转送之费卢之翰任广州无廉称以策有干名拜职方员外郎直史馆命代之广英路自吉河趣板步二百里当盛夏时瘴起行旅死者 
十八九策请由英州大源洞伐山开道直抵曲江人以为便代还知青州东封以供亿之勤超拜都官郎中入判三司三句院出知扬州属江淮 
岁俭颇有盗贼以策领淮南东路安抚使驾旋使停进秩司封王旦言策莅事和平可寄方面望即以江南转运使授之仍诏谕差选之意饶州 
产金尝禁商市鬻或有论告逮系满狱策请纵民贩市官责其算人甚便之召拜右谏议大夫集贤殿学士知益州初策登第梦人以六印加剑 
上遗之其后往剑外凡六任时以为异策勤吏职处事精审所至有治迹自蜀代还上颇有意擢用会已病命知通进银台司兼门下封驳事纠 
察在京刑狱真宗尝对王旦言策有才用治蜀敏而有断旦曰策性淳质和临事强济上深然之是秋拜给事中权御史中丞时榷茶之法弊甚 
诏与翰林学士李迪知杂御史吕夷简同议经制稍宽其旧明年疾甚不能朝谒累遣中使挟医存问赐名药复表求典益寻拜工部侍郎从其 
请天禧二年三月卒年六十二录其子将作监主簿瓘琬并为奉礼郎

　　△杨覃

　　杨覃字申锡汉太尉震之后覃少献书干钱王俶俶私署著作佐郎从俶归朝为禹城尉太平兴国八年举进士擢第授徐州观察推官改 
著作佐郎知戎州再迁太常博士使陕西蠲逋负覃本名蟫至是太宗为改焉淳化中转屯田员外郎同判寿州巡抚使潘慎修上其政绩就命 
知州事时田重进为永兴节度选覃与林特同判军府事重进不法覃事多抗执重进颇不悦形于辞色覃表求徙任不许就转都官员外郎时 
讨李继迁调发刍粮覃特皆以急促办为务覃令钳手特令即械颈人用怨嗟改职方员外郎咸平初迁屯田郎中三门发运使吕蒙正在河南 
荐其才诏入判三司磨勘凭由理欠司四年春旱覃上言古之用刑皆避三统之月汉旧章断狱报重尽三冬之月又唐太宗凡断重刑日勑减 
膳彻乐今春物方盛时雨尚愆望诏有司死罪未得论决俟雨降乃复常典仍望自今凡决重刑日依唐故事以彰至仁之德尝献时务策五篇 
一曰御戎二曰用兵三曰为政四曰选贤五曰刑罚文多不载明年权同知贡举出为陕西转运使会边臣言继迁死愿乘此时深入攻讨覃建 
议伐丧非礼且其子尚在当为之备请诏边臣谨守疆候毋得轻举时西鄙屯兵调役甚繁副使朱台符务有为而覃务循旧且言边事不宜更 
张初寇准知青州台符为通判至是准作相覃意台符凭恃僚旧密以上闻坐不协徙知随州移唐州景德二年召归属河北兵革之后命覃诣 
澶滨棣德搏州巡抚振给之出知潭州王师讨宜贼军须多出长沙诏书褒劳加刑部郎中大中祥符二年为淮南江浙荆湖制置发运使改太 
常少卿直昭文馆知广州覃勤于吏事所至以干济称南海有蕃舶之利前后牧守或致谤议惟覃以廉着远人便之加右谏议大夫四年卒年 
五十四遣其长子奉礼郎文友乘传赴丧诏本州岛护柩还其家官给所费录其次子敏为扬州司事参军覃从弟蜕及从子侃传后名大雅自有 
传

　　△陈世卿

　　陈世卿字光远南剑人雍熙二年登进士第解褐衡州推官再调东川节度推官会李顺寇两川知州张雍以州兵马为数部使官分领世 
卿素善射当城一面亲射中数百人贼寖盛同幕皆谋图全计世卿正色曰食君禄当委身报国奈何欲避难为他图邪亟出白雍曰此徒皆懦 
儒存之适足惑众不若遣出求援雍从之贼既引去雍表其材就改掌书记归朝为秘书郎迁太常丞知新安县或荐其堪任宪台即召归会张 
鉴出知广州表为通判将行加太常博士景德初徙知建州真宗知其材干授福建转运使规画南剑州安仁等银场岁增课羡俄代姚铉为两 
浙路转运使厯祠部员外郎判三司三句院大中祥符四年改度支员外郎出为荆湖北路转运使属澧州慈利县下溪等四州蛮人侵县境地 
四百余里朝命世卿与合门祗候史方知澧州刘仁霸同领兵讨之遂还所侵地标正经界取其要领又令纳所掠汉口千余复置澧州武口等 
砦以控制之自是平定还朝屡述溪洞利害真宗器其材复自言愿效用于烦剧乃授世卿秘书少监郡有计口买盐之制人多不使至即奏除 
之卒年六十四录其子南安主簿俨为太祝

　　△李若拙

　　李若拙字藏用京兆万年人父光赞贝冀观察判官若拙初以荫补太庙斋郎复举拔萃授大名府户曹参军俄又举进士擢上第授密州 
防御推官登贤良方正直言极谏科太祖嘉其敏赡改著作佐郎故事制策中选者除拾遗补阙若拙以恩例不及上书自陈执政恶之出监商 
州坑冶迁太子左赞善大夫太平兴国二年知干州会李飞雄诈乘驿称诏使事败伏法太宗以若拙与飞雄父若愚连名疑其昆弟即捕系州 
狱坐削籍流海岛岁余起授卫尉寺丞知陇州四年复旧官以政闻超授监察御史通判泰州御史中丞滕中正荐之召归台顷之改右补阙时 
诸王出合若拙献颂称旨召见赐绯鱼同句当河东转运兼云应等八州事尝诣阙言边事太宗嘉之又同掌水陆发运司雍熙三年假秘书监 
使交州先是黎桓制度踰僭若拙既入境即遣左右戒以臣礼繇是桓听命拜诏尽恭燕飨日以奇货异物列于前若拙一不留眄取先陷蛮使 
