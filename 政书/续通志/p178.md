<!-- { "loadSidebar": true } -->
人豪不利于朕朕能戮之公等才有过彼蚤为之不然谨以事朕无贻天下笑羣臣顿首不敢仰视曰惟陛下命久之下诏阳若复辟者睿宗揣 
非情固请临朝制可乃冶铜匦为一室署东曰延恩受千赏自言南曰招谏受时政得失西曰申冤受抑枉所欲言北曰通玄受谶步秘策诏中 
书门下一官典领太后不惜爵位以笼四方豪杰自为助虽妄男子言有所合辄不次官之至不称职寻亦废诛不少纵务取实材真贤又畏天 
下有谋反逆者诏许上变在所给轻传供五品食送京师即日召见厚饵爵赏歆动之凡言变吏不得呵诘虽耘夫荛子必亲延见禀之客馆敢 
稽若不送者以所告罪之故上变者徧天下人人屏息无敢议新丰有山因震突出太后以为美祥赦其县更名庆山荆人俞文俊上言人不和 
疣赘生地不和堆阜出今陛下以女主处阳位山变为灾非庆也太后怒投岭外诏毁干元殿为明堂以浮屠辥怀义为使督作怀义鄠人本冯 
氏名小宝佯狂洛阳市千金公主嬖之主上言小宝可入侍后召与私悦之欲掩迹得通籍出入使祝发为浮屠拜白马寺主诏与太平公主婿 
辥绍通昭穆绍父事之给厩马中官为驺侍虽承嗣三思皆尊事惟谨至是护作十数万巨木率一章千人乃能引又度明堂后为天堂鸿丽严 
奥次之堂成拜左威卫大将军梁国公始作崇先庙于西京享武氏祖考承嗣伪欵洛水石导使为帝遣雍人唐同泰献之后号为宝图擢同泰 
游击将军于是汜人又上瑞石太后乃郊上帝谢贶自号圣母神皇作神皇玺时柄去王室大臣重将皆挠不得逞宗室孤外无寄足地于是韩 
王元嘉等谋举兵唱天下迎还中宗琅琊王冲越王贞先发诸王仓卒无应者遂败元嘉与鲁王灵夔等皆自杀余悉坐诛诸王牵连死灭殆尽 
子孙虽婴褓亦投岭南太后身拜洛受图天子率太子羣臣蛮夷以次列大陈珍禽奇兽贡物卤簿坛下礼成以永昌元年享万象神宫改服衮 
冕搢大圭执镇圭睿宗亚献太子终献合祭天地五方帝百神从以高祖太宗高宗配引魏王士彟从配号父士彟周忠孝太皇母杨忠孝太后 
以文水墓为章德陵咸阳墓为明义陵载初中又享万象神宫以太穆文德二皇后配皇地祇引周忠孝太后从配作曌■埊■囝○■■■■ 
■■十有二文 【按吴缜纠缪云考集韵有■■■■■■■七字亦后所作然则不止十有二文也】 太后自名曌改诏书为制书拜辥怀 
义辅国大将军封鄂国公令与羣浮屠作大云经言神皇受命事春官尚书李思文诡言周书武成为篇辞有垂拱天下治为受命之符后喜皆 
班示天下稍图革命然畏人心不肯附乃阴忍鸷害肆斩杀怖天下内纵酷吏周兴来俊臣等数十人为爪吻有不慊若素疑惮者必危法中之 
宗姓侯王及他骨鲠臣将相骈颈就鈇血丹狴户家不能自保太后操奁具坐重帏而国命移矣御史傅游艺率关内父老请革命改帝氏为武 
又胁羣臣固请妄言凤集上阳宫赤雀见朝堂天子不自安亦请氏武示一尊太后知威柄在己因大赦天下改国号周自称圣神皇帝以皇帝 
为皇嗣立武氏七庙于神都尊周文王为始祖武王 【后纪作四十代祖平王少子武】 为睿祖五世以下祖并称皇帝妣曰皇后加谥号罢 
唐庙为享德庙四时祠高祖以下三室余废不享至日祀上帝万象神宫以始祖及考妣配以百神从祀尽王诸武诏并州文水县为武兴比汉 
丰沛百姓世给复改建祖宗陵寝以章德陵为昊陵明义陵为顺陵太后虽春秋高善自涂泽虽左右不悟其衰俄而二齿生下诏改元为长寿 
明年享神宫自制大乐舞工用九百人以武承嗣为亚献三思为终献帝之为皇嗣公卿往往见之会尚方监裴匪躬左卫大将军阿史那元庆 
白涧府果毅辥大信监门卫大将军 【后纪作内常侍】 范云仙潜谒帝皆腰斩都市自是公卿不复上谒有上封事言岭南流人谋反者太 
后遣摄右台监察御史万国俊就按得实即论决国俊至广州尽召流人矫诏赐自尽皆号哭不服国俊驱之水曲使不得逃一日戮二百余人 
乃诬奏流人怨望请悉除之于是太后遣右卫翊府兵曹参军刘光业司刑评事王德寿苑南面监丞鲍思恭尚辇直长王太贞右武卫兵曹参 
军屈贞筠皆摄监察御史分往剑南黔中安南等六道讯鞫而擢国俊左台侍御史光业等亦希功于上惟恐杀人之少光业杀者九百人德寿 
杀七百人其余亦不减五百人太后久乃知其冤诏六道使所杀者还其家国俊亦相踵而死皆见有物为厉云太后又自加号金轮圣神皇帝 
置七宝于廷曰金轮宝曰白象宝曰女宝曰白马宝曰珠宝曰主兵臣宝曰主藏臣宝率大朝会则陈之延载二年武三思率蕃夷诸酋及耆老 
请作天枢纪太后功德以黜唐兴周制可使纳言姚璹护作乃大裒铜铁合冶之署曰大周万国颂德天枢置端门外悉镂羣臣蕃酋名氏其上 
薛怀义宠稍衰而御医沈南璆进怀义失望因火明堂太后羞之掩不发怀义愈狠恣怏怏乃密诏太平公主择健妇缚之殿中命建昌王武攸 
寍将作大匠宗晋卿率壮士击杀之以畚车载尸还白马寺怀义负幸昵气盖一时出百官上其徒多犯法御史冯思朂劾其奸怀义怒遇诸道 
命左右殴之几死弗敢言默啜犯塞拜新平伐逆朔方道大总管提十八将军兵击胡宰相李昭德苏味道至为之长史司马后厌入禁中阴募 
力少年千人为浮屠有逆谋侍御史周矩劾状请治验太后曰第出朕将使诣狱矩坐台少选怀义怒马造廷直往坐大榻上矩召吏受辞怀义 
即乘马去矩以闻太后曰是道人素狂不足治力少年听穷劾矩悉投放丑裔怀义俄构矩免官太后祀天南郊以文王武王士彟与唐高祖并 
配太后加号天册金轮圣神皇帝遂封嵩山禅少室册山之神为帝配为后封坛南有大槲蔽日置鸡其杪赐号金鸡树自制升中述志刻石示 
后改明堂为通天宫铸九州岛鼎各位其方列廷中久之以崇先庙为崇尊庙礼视太庙旋复崇尊庙为太庙自怀义死张易之昌宗得幸乃置控 
鹤府有监有丞及主簿录事等官监三品以易之为之太后自见诸武王非天下意前此中宗自房州还复为皇太子恐百岁后为唐宗室躏藉 
无死所即引诸武及相王太平公主誓明堂告天地为铁券使藏史馆久视初以控鹤监为天骥府又改奉宸府罢监为令以左右控鹤为奉宸 
大夫易之复为令神龙元年太后有疾久不平居迎仙院宰相张柬之与崔玄暐等建策请中宗以兵入诛易之昌宗于是羽林将军李多祚等 
帅兵自玄武门入斩二张于院左太后闻变而起桓彦范进请传位太后返卧不复语中宗于是复即位徙太后上阳宫帝率百官诣观风殿问 
起居后率十日一诣宫俄朝朔望废奉宸府官迁东都武氏庙复唐宗庙诸武王者咸降爵是岁后死遣制称则天大圣皇太后去帝号谥曰则 
天大圣后祔干陵及韦武党诛诏则天大圣皇后复号天后景云元年号大圣天后太平公主奸政复请尊后曰天后圣帝俄号圣后太平诛诏 
罢昊顺等陵开元四年追号则天皇后太常卿姜晈建言则天皇后配高宗庙主题天后圣帝非是请易题为则天皇后武氏制可

　　△中宗和思赵皇后

　　中宗和思顺圣赵皇后京兆长安人祖绰武德中战有功终右领军卫将军父瓌尚高祖常乐公主帝为英王聘后为妃高宗于公主恩尤 
隆武后不喜乃幽妃内侍省瓌自定州刺史驸马都尉贬括州绝主朝谒随瓌之宫妃既囚扃键牢谨日给饲料卫者候其突烟数日不出披户 
视之死腐矣瓌以寿州刺史与主预越王事死神龙元年追谥妃曰恭皇后赠瓌左卫大将军中宗崩蒇陵事韦庶人不臣不得祔有司加上尊 
号以后祔定陵

　　△庶人韦氏

　　庶人韦氏京兆万年人祖宏表贞观中曹王府典军帝在东宫后被选为妃嗣圣初立为皇后俄与帝处房陵每使至帝辄恐欲自杀后止 
曰祸福何常早晚等死耳无遽及帝复即位后居中宫是时上官昭容与政事方敬晖等将尽诛诸武武三思惧乃因昭容入请得幸于后卒谋 
晖等诛之初帝幽废与后约一朝见天日不相制至是与三思升御床博戏帝从旁点筹不为忤三思讽羣臣上后号为顺天皇后乃亲谒宗庙 
赠父元贞上洛郡王左拾遗贾虚己谏不听神龙三年宗楚客率羣臣请加号翊圣诏可禁中谬传有五色云起后衣笥帝图以示诸朝因大赦 
天下赐百官毋妻封号太史迦叶志忠表上桑条歌十二篇言后当受命曰昔高祖时天下歌桃李太宗时歌秦王破阵高宗歌堂堂天后世歌 
武媚娘皇帝受命歌英王石州后今受命歌桑条韦盖后妃之德专蚕桑共宗庙事也乃赐志忠第一区彩七百段太常少卿郑愔因之被乐府 
楚客又讽补阙赵延禧离释桑条为九十八代 【按旧书作十八代】 擢延禧谏议大夫于是昭容以武氏事动后即表增出母服民以二十 
三为丁五十九免五品而上母妻不由夫子封者丧得用鼓吹数改制度阴储人望稍宠树亲属封拜之昭容与母及尚宫贺娄等多受金钱由 
是墨敕斜封出矣三年帝亲郊引后亚献明年正月望夜帝与后微服过市彷徉观览纵宫女出游皆淫奔不还国子祭酒叶静能善禁架常侍 
马秦客高医光禄少卿杨均善烹调皆引入后庭均秦客烝于后尝丧免不厯旬辄起帝遇弒议者讙咎秦客及安乐公主后大惧引所亲议计 
乃以刑部尚书裴谈工部尚书张锡辅政留守东都诏将军赵承福 【旧书作赵承恩】 辥简 【旧书作辥崇简】 以兵五百卫谯王重 
福与兄温定策立温王重茂为皇太子列府兵五万分二营屯京师然后发丧太子即位是为殇帝皇太后临朝温总内外兵检护官省族弟濯 
播宗子捷璇璇甥高崇及武延秀分领左右屯营羽林飞骑万骑京师大恐传言且革命俄而临淄王引兵夜披玄武门入羽林杀璇播崇于寝 
斧关叩太极殿后遁入飞骑营为乱兵所杀斩延秀安乐公主分捕诸韦诸武与其支党悉诛之枭后及安乐首东市翌日追贬为庶人

　　△上官昭容

　　上官昭容名婉儿西台侍郎仪之孙父廷芝与仪同被诛 【新书作死于武后时按纠缪云仪死在麟德元年不得谓之武后时也今改 
从旧书】 婉儿始生与母郑配掖庭天性韶警善文章年十四武后召见有所制作若素构自通天以来内掌诏命掞丽可观尝忤旨当诛后惜 
其才止黥而不杀也然羣臣奏议及天下事皆与之帝即位大被信任进拜昭容封母郑沛国夫人婉儿通武三思故诏书推右武氏抑唐家节 
愍太子不平及举兵叩肃章门索婉儿婉儿曰吾死当次索皇后大家矣以激怒帝帝与后挟婉儿登玄武门避之会太子败乃免婉儿劝帝侈 
大书馆增学士员引大臣名儒充选数赐宴赋诗君臣赓和婉儿常代帝及后长寍安乐二主众篇并作而采丽益新又差第羣臣所赋赐金爵 
故朝廷靡然成风当时属辞者大抵虽浮靡然所得皆有可观婉儿力也郑卒谥节义夫人婉儿请降秩行服诏起为婕妤俄为昭容帝即婉儿 
居穿沼筑岩即引侍臣宴其所与崔湜乱遂引知政事韦后之败斩阙下初郑方姙梦巨人舁大称曰持此称量天下婉儿生踰月母戏曰称量 
者岂尔耶辄哑然应后内秉机政符其梦云景云中追复昭容谥惠文始从母子王昱为拾遗戒郑曰帝往囚房陵武氏得志矣卒而中兴天命 
