<!-- { "loadSidebar": true } -->
佞得幸肆行凶暴和克伏于桥下伺其过欲杀之俄以暴雨坏桥不果后又欲杀于猎所为亲友所阻太康三年复欲杀伊逊及萧德勒岱等伊 
逊知而械系之考劾不服流于边及太子废徙于上京召和克至杀之干统初追赠龙虎卫上将军

　　钦定续通志卷五百十六

　　●钦定续通志卷五百十七　忠义传十

　　忠义传

　　金 【一】

　　○金一

　　华沙布【萨巴】　　　　　　　特库　　布古德【绰哈　】　　　　　　钮佑禄罕努　　温特赫布敦【图克坦色哩　持嘉 
和硕台　鹤寿　完颜珠勒呼　完颜希卜苏　持嘉和色里　瓜尔佳遇珠　完颜苏玛喀　高彭祖曹珪】　　额哩页【闰孙　史大　 
博德】　　　　　　　温特赫伊苏玛勒　　富珠哩定方　　　　　瓜尔佳呼喇　　纳喇绰齐　　　　　　魏全【在埒库】　　 
瓜尔佳守中　　　　　舒穆噜元毅　　伯特梅和尚【博克托】　　　　　珊延【实古纳】　　乌克孙温屯　　　　　高守约　 
　哈萨喇安礼　　　　　王维翰　　伊喇古尼　　　　　　宋扆　　乌库哩荣祖　　　　　乌库哩仲温　　玖珠【唐古布格苏 
】　　　　　　　　李演　　刘德基　　　　　　　　　　　　　　王毅　　王晦【牛】斗　　　　　　　　　　　齐鹰扬【 
杨敏中　张奇尔】　　珠嘉【法心温特赫伊扎尔　富察吉逊　温特赫十方努】　　高锡　　　　　　　吴僧格　　张顺　　　 
　　　　马骧　　鄂抟丑和尚　　　　　乌库哩德升　　苏尔坦郭用　　　　　李革　　富珠哩福寿　　　　马庆祥【胥谦　 
嗣亨　布萨和硕】

　　华沙布 【萨巴】
　　特库
　　布古德 【绰哈】
　　钮祜禄罕努
　　温特赫布敦 【图克坦色哩　持嘉和硕台　鹤寿　完颜珠勒呼　完颜希卜苏　持嘉和色里　瓜尔佳遇珠　完颜苏玛喀　高 
彭祖】
　　曹珪
　　额哩页 【闰孙　史大　博德】
　　温特赫伊苏玛勒
　　富珠哩定方
　　瓜尔佳呼喇
　　纳喇绰齐
　　魏全 【布埒库】
　　瓜尔佳守中
　　舒穆噜元毅
　　伯特梅和尚 【博克托】
　　珊延 【实古纳】
　　乌克逊温屯
　　高守约
　　哈萨喇安礼
　　王维翰
　　伊喇古尼
　　宋扆
　　乌库哩荣祖
　　乌库哩仲温
　　玖珠 【唐古布格苏】
　　李演
　　刘德基
　　王毅
　　王晦 【牛斗】
　　齐鹰扬 【杨敏中　张奇尔】
　　珠嘉法心 【温特赫伊扎尔　富察吉逊　温特赫十方努】
　　高锡
　　吴僧格
　　张顺
　　马骧
　　鄂抟丑和尚
　　乌库哩德升
　　苏尔坦 【郭用】
　　李革
　　富珠哩福寿
　　马庆祥 【胥谦　嗣亨　布萨和硕】

　　△华沙布 【萨巴】

　　华沙布完颜部人年三十五从军勇敢有材略颇见任用太祖使富卦喇往辽请阿苏实观其形势富卦喇还言辽兵多不知数太祖疑之 
使华沙布往还报辽方调兵尚未大集太祖喜曰果如吾言 【据本纪增】 华沙布因劝举大事不可后时若俟河冻则盛集来攻矣太祖深 
然之从破宁江州战于达噜噶城皆有功高永昌请和华沙布往招之取呼图克以归永昌诈降干鲁使华沙布萨巴往报会高祯降言永昌非 
真降者干鲁乃进兵永昌怒遂杀二人皆支解之华沙布就执神色自若骂永昌汝叛君逆天今日杀我明日及汝矣骂不绝口死天会中与萨 
巴俱赠遥镇节度使

　　△特库

　　特库音德尔水人敢战鬬达噜噶城之役和尼陷敌特库救出之攻兆苏城先登败辽兵三千攻鲁库营玛奇堕马特库独杀辽兵数辈掖 
出之后从太祖自临潢班师至辽河伊都来袭罗索己引去特库独殿马惫步鬬没于阵皇统间赠明威将军

　　△布古德 【绰哈】

　　布古德宗室子初事国相萨哈伐萧哈里有功与绰哈俱招降矩威水部族绰哈为穆昆布古德领行军千户从破黄龙府战于达噜噶城 
皆有功宁江州渤海伊色布叛布古德追复之天辅五年 【按太祖纪绰哈籍军马在天辅四年斡鲁伐锡勒哈塔在天辅五年此作五年六 
年互异】 九月绰哈布古德往拜格河籍军马矩威水部锡勒哈塔等杀之投其尸水中太祖悼惜遣使吊赙加等六年正月斡鲁伐锡勒哈塔 
于希尔哈河追及于哈达立山杀四人抚定余众诏求二人尸以葬天眷中赠绰哈奉国上将军布古德昭义大将军绰哈亦宗室子年十五隶 
军从太祖伐辽率屯路兵招抚萨木坦锡里肯巴噶三水拜格城邑皆降之败室韦五百于阿尔噶城获其民众至是死焉

　　△钮祜禄罕努

　　钮祜禄罕努以护卫从宗弼征伐赐铠甲弓矢战马初太祖入居庸关辽林牙耶律达实自古北口亡去以其众来袭奉圣州罗索往取之 
获达实并降其众宗望袭辽主辎重于青冢以达实为乡导既而亡去不知所往皇统四年回纥遣使乞贡言达实与其国相邻诏遣罕努与俱 
往奉使达实 【按本纪皇统四年回鹘使来贺以钮祜禄罕努报之六年遣钮祜禄罕努招耶律达实被害据此似非一时事与本传小异】  
去后不复闻问大定中回纥展盘君长萨里罕托色率喀喇部长贝欢及户三万余求丙附乞纳前达实所降牌印受朝廷牌印诏西南招讨司 
遣通事图哩伊都及阿噜岱至其图见萨里罕得其归顺实意因言往年大国尝遣钮祜禄罕努自和州往使达实既入其境达实方适野与遇 
问何人敢不下马罕努曰我上国使奉天子命来招汝降当下马听诏达实曰汝单使来欲事口舌邪使人捽下使跪罕努骂曰反贼天子不忍 
于尔加兵遣招尔纵不能面缚请罪阙下亦当尽敬天子使乃敢反加辱乎达实怒乃杀之此时达实林牙已死子孙相继西方诸部仍以达实 
呼之伊都阿噜岱还奏世宗嘉奉其使万里不辱君命能尽臣节赠昭毅大将军迁其子永和县商酒都监尚和为尚辇局直长加武义将军汝 
州巡检罗索为武器署直长

　　△温特赫布敦 【图克坦色哩　持嘉和硕台　鹤寿　完颜珠勒呼　完颜希卜苏　持嘉和色里　瓜尔佳遇珠　完颜苏玛喀　 
高彭祖】

　　温特赫布敦为乌哲羣牧使西北路契丹萨巴等反诸羣牧皆应之布敦闻乱选家奴材勇者给以兵仗阴为备贼不得发乃佯为降伏绐 
诸奴曰官阅兵器愿借以应阅诸奴以为实然遂借与之明旦贼至无以御贼执布执问曰今欲反未布敦曰吾家世受国厚恩子侄皆仕官不 
能从汝反也贼怒脔杀之子孙皆与害时达斡羣牧使图克坦色哩副使持嘉和硕台伊啰斡羣牧使鹤寿额勒本羣牧使完颜珠勒呼副使完 
颜希卜苏布塔布部副使持嘉和色里苏穆坦乣详衮瓜尔佳迈珠呼敦乣详衮完颜苏玛喀实默乣详衮高彭祖等皆遇害鹤寿郓王昂子本 
名乌达布五院部人老和尚率众来招鹤寿与俱反鹤寿曰吾宗室子受国厚恩宁杀我不能与贼俱反遂与二子皆被害

　　△曹珪

　　曹珪徐州人大定四年州人江志作乱珪子弼在贼党中珪谋诛志并弼杀之尚书省议当补二官杂班叙诏曰珪赤心为国大义灭亲法 
虽如是然未足以当其功更进一官正班用之

　　△额哩页 【闰孙　史大　博德】

　　额哩页契丹人为尚厩局直长大定初招谕契丹斡罕叱令跪见不从谓曰我朝廷使岂可屈节于汝汝等早降可全性命若大军至悔将 
何及斡罕怒曰汝本契丹人而不我从敢出是言遂害之从行骁骑军士闰孙史大习马实达尔博德皆被害三年赠额哩页宣武将军录其子 
阿卜萨为外帐实达尔闰孙史大皆赠修武校尉博德忠翊校尉

　　△温特赫伊苏玛勒

　　温特赫伊苏玛勒率宾屯茂赫辰人徙上京和伦舍哩兄卓诺国初有功授世袭穆昆伊苏玛勒性忠毅善骑射膂力过人皇统初袭其兄 
穆昆积战功为洮州刺史兄子乌楞古已长遂以穆昆让还兄子宗弼闻而嘉之除贵德州刺史改伊勒敦乣详衮迁乌库哩部族节度使改德 
昌军正隆间南伐泰州明安定远阿巴以所部叛还伊苏玛勒以七穆昆执之勒其众付大军契丹反伊苏玛勒率数千人杀贼万余于雅哈河 
以功迁临潢尹世宗即位仍旧职时斡罕以兵数万攻临潢诸路军未至伊苏玛勒领城中军士六百人邀杀之剿杀甚众所乘马中流矢而仆 
为贼所执贼使招城中出降怒骂曰我受国家爵禄肯从汝叛贼乎贼胁之至城下其妻子官属将士皆登城临望伊苏玛勒厉声曰我恨军少 
不能灭贼人生会有一死耳若开门纳贼城中百姓将被杀掠慎勿以我故降贼贼无能为也贼怒杀之城中人皆为感激推官麻珪益缮完城 
郭右都监 【按金史世宗纪及实图美本传俱作右都监此讹作右监军据改】 实图美辅国上将军阿索美乘城固守贼不克攻遂引众东 
行 【按伊苏玛勒不屈于贼完节以死可谓终于所事今由列传移入忠义】

　　△富珠哩定方

　　富珠哩定方本名阿哈宁嘉河人材勇绝伦天德初召授武义将军充护卫迁宿直将军寻为殿前右卫将军累擢殿前左右副点检世袭 
明安出为河南尹彰德军节度使海陵南伐定方为神勇军都总管大定二年宋人陷汝州河南统军使宗尹遣定方将兵四千往取之汝州东 
南北三面皆阻山林不可以骑军战时宋兵由鸦路出没定方至襄城得敌虚实遂牒谕汝州属县曰我率许州戍兵十二万径取汝州尔等可 
备粮草二十万使人扬言欲据要路绝宋兵往来既而定方引兵趋鸦路宋人闻之果弃城遁去定方至鲁山境知宋兵已去追轻骑二百追至 
市袴又击败之遂复汝州授凤翔尹宋李世辅陷宿州定方从左副元帅志宁战于城下时天大暑定方督战驰突敌阵中出入数四渴甚因出 
阵下马取水为人所害帝闻而闵之诏有司致祭赙赠加礼赠金紫光禄大夫 【按定方及呼喇皆没于战陈今并由列传移入忠义】

　　△瓜尔佳呼喇

　　瓜尔佳呼喇上京桑阿屯明安人初在左副元帅达兰帐下有战功授武德将军袭其父穆昆正隆末山东盗起呼喇为行军明安败贼千 
五百人于徐州南山东路统军司选诸军八百人作十穆昆呼喇将之与骁骑军皆隶点检司行至淮南海陵遣以骑兵三百一十往扬州败宋 
兵千五百人于宣化镇市萨忠义伐宋呼喇领万户由泗州进战遇敌于宿州殁于阵赠镇国上将军

　　△纳喇绰齐

　　纳喇绰齐咸平路雅哈河明安人契丹瓜里使人招之不从仈且至绰齐遂团结旁近村寨为兵出家马百余匹给之教以战阵击刺之法 
拒瓜里于改渡口贼众月余不得进既而兵大至拒战不敌遂见执脔杀之诏赠官两阶二子皆得荫

　　△魏全 【布埒库】

　　魏全寿州人泰和六年宋李爽 【原讹季爽今据本纪改】 围寿州刺史图克坦羲尽籍城中兵民及部曲厮役得三千余人随机拒守 
羲善抚御得众情妇人皆乐为用同知布埒库中流矢卒羲益励不衰募人往斫爽营全在选中为所执爽谓全曰若为我骂金主免若死全至 
