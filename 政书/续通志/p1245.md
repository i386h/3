<!-- { "loadSidebar": true } -->
　　顺武县尉卢甫妻李氏秦州成纪人父澜永泰初为蕲令梁宋兵兴澜谕降剧贼数千人刺史曹升袭贼败之贼疑澜卖已执澜及其从弟 
渤兄弟争求代死李见父被执亦请代父遂皆遇害又有尉氏县尉王泛妻裴氏仪王傅巨卿之女亦俘贼中欲污之骂曰吾衣冠子岂爱生受 
污邪贼临以兵骂不止乃支解焉宣慰使李季卿并以状闻诏赠李孝昌县君裴河东县君仍编入史册澜渤并赠官

　　△邹待征妻薄氏

　　邹待征妻薄氏待征尉江阴袁晁乱薄为贼所凉将污之不从出怀中待征官诰付家媪使报待征曰我义不辱乃投江死贼去待征得其 
尸于江岸义声动江南闻人李华作哀节妇赋

　　△金节妇

　　金节妇者安南贼帅陶齐亮之母也常以忠义诲齐亮顽不受遂绝之自田而食纺而衣而州里矜法焉大厯初诏赐两丁侍养本道使四 
时存问

　　△高愍女

　　高愍女名妹妹父彦昭事李正己及纳拒命质彦昭妻子使守濮阳建中二年彦昭挈城归河南都统刘玄佐纳屠其家时女七岁母李怜 
其幼请免死为婢许之女不肯曰母兄皆不免何赖而生因问父在所西向哭再拜就死事闻德宗嘉欢诏太常赐谥曰愍诸儒争为之谏彦昭 
从玄佐救宁陵复汴州累功授颍州刺史朝廷录其忠卒赠陕州都督

　　△杨烈妇 【邹保英妻奚氏　古玄应妻高氏　卫州侯氏　滑州唐氏　青州王氏】

　　杨烈妇者李侃妻也建中末侃为项城令李希烈陷汴分兵略定诸县侃以城小贼锐欲逃去妇曰寇至当守力不足则死将焉逃请重赏 
募死士尚可济侃乃召吏民入廷中曰令满岁则去非如吏民生此士也坟墓存焉宜相与死守忍失身奉贼乎众泣许诺乃徇曰以瓦石击贼 
者赏千钱以刀矢杀贼者万钱得数百人侃率以乘城妇身自衅以享众报贼曰项城父老义不下贼得吾城不足为威宜亟去徒失利无益也 
贼大笑侃中流矢还家妇责曰君不在人谁肯固守死于外犹愈于床也侃遽登城会贼将中矢死遂引去县卒完诏迁侃太平令先是万岁通 
天初契丹寇平州邹保英为刺史城且陷妻奚氏率家僮及城中女丁相助固守贼退诏封诚节夫人默啜攻飞狐县令古玄应妻高氏亦能固 
守城得不陷诏封徇忠县君史思明之叛卫州女子侯氏滑州女子唐氏青州女子王氏相与歃血赴行营讨贼滑濮节度使许叔冀表其忠皆 
补果毅

　　△贾直言妻董氏

　　贾直言妻董氏直言坐事贬岭南以妻少乃诀曰生死不可期言去可亟嫁董不答引绳束发封以帛曰非君手不解使直言署之直言贬 
二十年乃还署帛宛然及汤沐发堕无余

　　△李孝女妙法

　　李孝女者名妙法瀛州博野人安禄山乱被劫徙它州闻父亡欲闻道奔丧其一子不忍舍竟割一乳留以行既至父已葬号踊请开父墓 
以视宗族不许复持刀刺心乃为开之结庐墓左手植松柏有异鸟至后其母病或不饮食女亦不食及亡刺血书于母臂而葬庐墓终身

　　△李湍妻

　　李湍妻某氏湍籍吴元济军元和中自拔归乌重胤妻为贼缚脔而食之至死犹号湍曰善事乌仆射观者叹泣重胤请以其事属史官诏 
可

　　△董昌龄母杨氏

　　董昌龄母杨氏世居蔡昌龄累事吴少诚少阳至元济时为吴房令母常密戒曰逆顺成败儿可图之昌龄未决徙郾城杨复曰逆贼欺天 
神所不福当速降无以我累儿为忠臣吾死不恨会朝廷讨蔡逼郾城昌龄乃降并说贼将邓怀金归欵宪宗喜即拜郾城令兼监察御史昌龄 
谢曰母之训也帝嗟叹元济囚杨欲杀者屡矣蔡平而母在陈许节度李逊表之封北平郡太君

　　△崔管祖母唐氏

　　崔管祖母唐氏 【按唐书柳珙传附载崔管祖母唐夫人升堂乳姑事今为立传编次于此谨识】 博陵人事姑以孝闻管曾祖母长孙 
氏年高无齿唐每旦栉縰笄拜阶下升堂乳姑长孙不粒食而康宁者数年一日姑病言无以报吾妇愿子孙皆如妇孝其后管为山南西道节 
度使昆弟子孙之盛士族罕比识者以为孝妇之报

　　△王孝女和子

　　王孝女徐州人字和子元和中父兄皆为防秋卒戍泾州吐蕃寇边并战死和子年十七单身被发徒跣缞裳抵泾屯丐护二丧归葬植松 
柏翦发坏容庐墓所节度使王智兴白状诏旌其门

　　△段居贞妻谢氏

　　段居贞妻谢氏字小娥洪州豫章人居贞本厯阳侠少年娶岁余与谢父同贾江湖上并为盗所杀小娥赴江流得救以免转侧丐食至上 
元梦父及夫告所杀主名离析其文为十二言持问内外姻莫能晓陇西李公佐占得其意曰杀若父者必申兰若夫必申春子娥乃诡服为男 
子与佣保杂物色岁余得兰于江州春于独树浦兰与春从兄弟乃名盗也小娥托佣兰家以谨信自效兰寖倚之小娥见所盗段谢服用故在 
益知所梦不疑出入二期以伺其便它日兰尽集羣偷酾酒兰与春醉卧庐中小娥闭户拔佩刀斩兰首因大呼邻里捕贼乡人共擒春得赃千 
万其赏数十小娥悉疏其人上之官皆抵死乃始自言状刺史张锡嘉其烈白观察使使不为请还豫章人争聘之不许祝发为尼垢衣粝饭终 
身

　　△杨含妻萧氏

　　杨含妻萧氏父厯为抚州长史以官卒母亦亡萧年十六与婢皆毁貌载二丧还乡里贫不能给舟庸次宣州战鸟山舟子委柩去萧结庐 
水滨与婢穿圹纳棺成坟莳松柏朝夕临有驯乌缟兔菌芝之祥长老等为立舍岁时进粟缣以亲未葬丧满不释缞人高其行或请昏女曰我 
弱不能北还君诚为我致二柩葬故里请事君子于是含以高安尉罢归聘之既葬二亲乃释服而归杨

　　△韦雍妻萧氏

　　韦雍妻萧氏雍字和叔擢进士第张弘靖镇幽州表授观察判官朱克融乱雍被劫萧闻难执雍袂与俱出左右格之不退雍临刃萧呼曰 
我义不苟生愿今日死君前刑者断其臂乃杀雍萧词气不挠观者哀叹是夕死太和中节度使杨志诚表其烈诏赠兰陵县君

　　△卫方厚妻程氏

　　卫方厚妻程氏大和中方厚为邕州录事参军招讨使董昌龄治无状方厚数争事昌龄怒将执付吏辞以疾不免即以死告卧棺中昌龄 
知之使阖棺甚牢方厚闭久以绝程惧并死不敢哭昌龄恬不疑厚遣其丧程徒行诣阙叩右银台门自刵陈冤下御史鞫治得实昌龄乃得罪 
开成初诏封程武昌县君赐一子九品正员官

　　△郑孝女

　　郑孝女兖州瑕邱人父神佐为戍卒战死庆州时母已亡又无兄弟女时年二十四即翦发毁形自往庆州护丧还乡里与母合葬庐墓下 
手树松柏成林初许适牙兵李玄庆至是谢不嫁大中中兖州节度使萧俶状于朝诏旌其闾

　　△李廷节妻崔氏

　　李廷节妻崔氏干符中廷节为郏城尉王仙芝攻汝州廷节被执贼见崔殊美将妻之诡曰我士人妻死亡有命岂受贼污贼怒刳其心食 
之

　　△殷保晦妻封氏

　　殷保晦妻封氏封敖孙也名绚字景文能文章草隶保晦厯校书郎黄巢入长安保晦逃匿贼悦封色欲取之固拒不答贼怒胁以剑封骂 
曰我公卿子守正而死犹生也终不辱逆贼手遂遇害保晦归见封死号恸而绝

　　△窦烈妇

　　窦烈妇者河南人朝邑令毕某妻初同州军乱令匿望仙里不知所舍乃仇家也夜半盗入捽令首欲杀之窦泣蔽捍苦持贼袂中刃几死 
不解令得脱走贼亦去京兆闻之归酒帛医药而愈

　　△李拯妻卢氏

　　李拯妻卢氏美姿能属文拯字昌时咸通末擢进士累迁考功郎中黄巢乱避地平阳僖宗召为翰林学士帝出宝鸡陷于嗣襄王熅熅败 
拯死卢伏尸哭王行瑜兵逼之不从胁以刃断一臂死

　　△山阳女赵氏

　　山阳女赵氏父盗盐当论死女诣官诉曰迫今而盗杀死尔情有可原能原之邪否则请俱死有司义之许减父死女曰身今为官所赐愿 
依浮屠法以执即毁服截耳侍父疾终身不嫁

　　△周迪妻

　　周迪妻某氏迪善贾往来广陵会毕师铎乱人相掠卖以食迪饥将绝妻曰今欲归不两全亲在君不可并死愿见卖以济君行迪不忍妻 
固与诣肆售得数千钱以奉迪迪至肆见妻首已在枅矣迪裹余体归葬之

　　△朱延寿妻王氏

　　朱延寿妻王氏延寿事杨行密为寿州刺史恶行密不臣与宁国节度使田頵谋绝之以归唐事泄行密以计召延寿欲与扬州延寿信之 
将行王曰若得扬州成宿志矣然愿日一介为验许之及为行密所杀介不至王曰事败矣即部家仆授兵器方阖扉而捕骑至遂出私帑施民 
发百燎焚牙居呼天曰我誓不为雠人辱赴火死

　　○五代

　　王凝妻李氏

　　△王凝妻李氏

　　（臣）等谨按五代史无列女传兹于冯道传前节取王凝妻李氏事补入以符郑例
　　王凝妻李氏家青齐闲素贫凝为虢州司户参军以疾卒于官一子尚幼李携其子负其遗骸以归东过开封止旅舍旅舍主人见其妇人 
独携一子疑之不许其宿李顾天已暮不肯去主人牵其臂出之李仰天长恸曰我为妇人不能守节而此手为人执邪不可以一手并污吾身 
即引斧自断其臂路人见者环聚而嗟之或为之弹指或为之泣下开封尹闻之白其事于朝官为赐药封疮厚恤李氏而笞其主人

　　钦定续通志卷五百八十九

　　●钦定续通志卷五百九十　列女传二

　　列女传 【二】

　　宋

　　○宋

　　朱娥　　　　　　　　江夏民妇张氏　　彭列女　　　　　　　郝节娥　　开封民妇朱氏　　　　包繶妻崔氏　　贝州赵 
氏女　　　　　张晋卿妻丁氏　　孙氏妇项氏　　　　　王氏二妇　　张弼妻徐氏　　　　　马元颖妻荣氏　　吴永年妻何氏 
【永年姊】　　　滕县董氏女　　王宣妻曹氏　　　　　丁国兵妻　　南剑州民妇　　　吴琪妻谭氏【李科妻谢氏】　　陈公 
绪妻刘氏　　　　罗江张氏女　　范孝纯妻师氏　　　　陈堂前王女　　欧阳希文妻廖氏【李生妻梁氏】　　　王袤妻赵氏　 
　涂端友妻陈氏　　　　芜湖詹氏女　　刘生妻欧阳氏【朱云孙妻刘氏】　　　刘当可母王氏【妇杜氏】　　曾氏妇晏氏　　 
　　　谢泌妻侯氏【乐氏二女】　　谢枋得妻李氏　　　　王贞妇　　赵淮妾　　　　　　　谭氏妇赵氏　　吴中孚妻　　　 
　　　吴仲洙女良子　　永春林老女　　　　　童八娜　　韩氏女希孟　　　　　王氏妇梁氏　　刘仝祖妻林氏　　　　毛惜 
惜

　　朱娥
　　江夏民妇张氏
　　彭列女
　　郝节娥
　　开封民妇朱氏
　　包繶妻崔氏
　　贝州赵氏女
　　张晋卿妻丁氏
　　孙氏妇项氏
　　王氏二妇
　　张弼妻徐氏
　　马元颖妻荣氏
　　吴永年妻何氏 【永年姊】
　　滕县董氏女
　　王宣妻曹氏
　　丁国兵妻
　　南剑州民妇
　　吴琪妻谭氏 【李科妻谢氏】
　　陈公绪妻刘氏
　　罗江张氏女
　　范孝纯妻师氏
　　陈堂前王氏
　　欧阳希文妻廖氏 【李生妻梁氏】
　　王袤妻赵氏
　　涂端友妻陈氏
　　芜湖詹氏女
　　刘生妻欧阳氏 【朱云孙妻刘氏】
　　刘当可母王氏 【妇杜氏】
