<!-- { "loadSidebar": true } -->
统三年李璮叛济南又以炮破其城至元五年从围襄阳卒丞相阿珠欲以千户刘添喜摄帅府事子肆嘉努年十六请从军自効帝壮而许之 
八年始袭父爵十年襄樊未下肆嘉努立炮攻之明年正月 【世祖纪作至元十年二月事】 襄阳宋吕文燠降继从丞相巴延南伐自郑州 
下沿海诸城堡至建康十二年与宋将夏贵战于峪溪口夺其船二百余艘屠常州取苏州十三年围扬州宋将李庭芝弃城走追获之将兵平 
浙东诸郡从征福建滦江与宋兵力战破之十六年镇扬州后改为万户

　　△高诺尔

　　高诺尔女真人事太祖从征西域复从库春太子察罕诺延连岁出征累功授总管管领山前十路匠军岁己未宪宗悯其老命子元长袭 
从世祖渡江攻鄂还镇随州至元五年从元帅阿珠修立白河口新城庆门山等处城堡围襄樊七年充季阳军马总管十一年从渡江鼓战舰 
上流与宋人战杀三百余人十二年进兵丁家洲与孙虎臣等大战杀五百余人又败夏贵于焦湖从征常州先登又攻杭州二十一年从太子 
托欢征交趾追袭交趾世子于大海口夺其战舰以还二十三年升季阳万户复以兵追袭交趾世子于海之三义口与敌军合战中毒矢卒子 
默尔根袭父职领兵镇广东移戍惠州平盗谭大獠朱珍等元贞元年移戍袁州盗陀头以众犯境悉剿除之寻广之南恩盗起复平之还没于 
袁州

　　△王义

　　王义字宜之真定宁晋人金人迁汴河朔盗起县人聚而谋曰时事如此吾侪欲保全家室宜有所统属乃推义摄行县事太师国王穆呼 
哩兵至城下义以宁晋归即授为令兼赵州以南招抚使是时兵乱民废农耕宁晋东有薮泽百余里中有保曰沥城义曰沥城虽小而完尚有 
鱼藉菱芡之利不可失也留偏将李直守宁晋身率众保沥城由是全活者众岁乙亥金将李伯祥据赵州穆呼哩遣义捣其城会天大风雨挟 
长梯疾趋夜四鼓齐登杀守陴者城中乱伯祥走天坛寨一州遂定丁丑大军南取巨鹿洺州还至唐阳遇金监军纳兰率冀州节度使柴茂等 
将兵万余北行义伏兵桑林以百骑挑之纳兰迎战因稍却诱近桑林伏起金兵大乱奔还获纳兰二弟及万户李虎戊寅拔束鹿进攻深州守 
帅以城降升深州节度使深冀赵三州招抚使金武仙以兵四万攻束鹿义随机应拒积三十日不能下一夕召将佐曰今城守虽有余然外无 
援兵食且尽岂可坐而待毙乃率精锐衔枚夜出道捣仙营仙军乱杀数千人仙率余众遁还真定庚辰拔冀州获柴茂械送军前上功授武安 
军节度使辛巳 【按太祖纪十五年庚辰武仙降二十年乙酉复以真定叛与金史武仙传所载相符本传序谋袭赵州事于辛巳年恐误】  
仙复遣其将卢秀李伯祥率兵谋袭赵州并取沥城率战舰数百沿河而下义具舟楫于纪家庄截其下流击破之擒秀伯祥退保沥城义引兵 
拔之伯祥西走邢州盗聚众数千据任县固城水寨义引兵薄其城一鼓下之余党悉平义招集散亡劝率种艺深冀之闲并为乐土云

　　△王玉

　　王玉赵州宁晋人金季为万户镇赵州穆呼哩下中原玉率众来附领本部军从攻邢洺磁三州及济南诸郡号长汉万户从攻潞州不下 
玉力战流矢中左目竟拔其城又破平阳下太原汾代等州师还署元帅府监军以赵州四十寨隶焉先是武仙既降复叛宋将彭义斌在大名 
阴与仙合玉从史天泽攻败武仙生擒义斌驻军宁晋东里寨仙遣人赉诰命诱玉妻妻曰妾岂可使夫怀二心于国家耶仙围之数匝杀其子 
宁寿玉闻之领数骑突围斩获数百人而还仙遣人追之不敢进皆曰王将军胆气骁雄我辈非敌也仙乃尽发玉先世冢玉从诸将击仙于赵 
州仙走双门寨围之会大风仙脱走斩其将四十三人真定平权真定五路万户假赵州庆源军节度副使中统元年卒子忱

　　王忱

　　 王忱

　　忱字允中幼明敏平章赵璧引见裕宗潜邸命宿卫掌钱谷计簿授山北辽东道提刑按察司副使驸马博和哩数田猎蹂民田忱以法绳 
之宪吏耿熙言征北京宣慰司积年逋负计可得钞二十万锭帝遣使核实熙惧事露擅增制语有并打算大小一切诸衙门等事凡十二字追 
系官吏至数百人忱验问知其诈熙乃款代改河北河南道提刑按察副使省部以正军余田出调发忱言士卒冲冒寒暑远涉江海宜加优恤 
从之劾罢镇南帅唐古特唐古特结援大臣诬奏于帝系忱至京师得面陈状世祖悟抵唐古特罪起忱为燕南河北道肃政廉访副使至大三 
年拜云南行省参知政事未行卒

　　△赵迪

　　赵迪真定藁城人幼孤事母孝金末为义军万户郡将出六均强弩募能挽者迪能之即署真定尉迁藁城丞太祖兵至迪率众迎降岁壬 
午改藁城为永安军以迪同知节度使事尝从帝西征迪治军严所过无犯先是真定既破迪亟入索藁城人在城中者得男女千余人诸将却 
分取之迪曰是皆我所掠当以归我诸将许诺迪乃召其人谓曰吾惧若属为他将所得则分奴之矣故索以归我今纵汝往以各遂生产为良 
民众感泣而去时兵荒之余骸骨蔽野迪为大冢收瘗壬子岁卒子七人椿龄真定路转运使

　　△邸顺

　　邸顺保定行唐人占籍于曲阳县金末盗起顺会诸族集乡人豪壮数百人与其弟常筑两砦分据以守岁甲戌率众来归太祖授行唐令 
丙子真定饥羣盗据城叛顺擒杀数百人朝廷升曲阳为恒州以顺为安抚使金将武仙据真定帅众来攻顺与战大破之加恒州等处都元帅 
庚辰武仙屯兵于黄尧两山顺及弟常击败之时西京郝道章阴结武仙抄掠州县顺擒道章杀之仙退真定以自保又从穆呼哩败之于王柳 
口以功赐顺名察纳格尔弟常赐名济农格尔辛卯春从太宗攻河南诸郡招降民十余万以顺知中山府巳亥为行军万户管领诸路元差军 
五千人从大军破归德府留顺戍之丙辰卒子浃袭顺族弟琮

　　邸琮

　　 邸琮

　　琮太祖时从行唐元帅常来降岁乙酉金降将武仙复据真定叛琮败之于黄台癸巳从元帅布展灭金有功授管军总押镇徐州宋兵入 
境琮战却之己亥从大将察罕攻滁州力战中流矢卒子泽袭移镇颍州宋兵攻颍泽战败之至元十一年从攻沙洋夺六舰十二年从攻潭州 
及静江累官郴州路总管府达噜噶齐二十八年移镇杭州卒 【按元文类载姚燧所撰神道碑叙泽战功颇详本传俱略而不载】

　　△王善

　　王善字子善真定藁城人父增监本县酒务以孝行称善多智略尤精骑射金贞佑播迁田畴荒芜善求食以奉母乞亥羣盗蜂起众推为 
长善备御有方盗不能犯戊寅权中山府治中时武仙镇真定阴蓄异志忌善威名密令知府李济府判郭安图之济安张宴伏兵召善计事善 
觉即还治众仓卒得八十人慷慨与盟人争自奋遂诛济安乃谕其党曰造衅者李郭耳余无所问善夜卧城上戒麾下曰勿以我累汝家当取 
吾首献帅府众曰公何为出此言我辈惟有効死而已遂率众来归授同知中山府事是年冬以兵三百攻武仙仙率精锐拒战善擒斩之仙走 
获鹿复战拔之军势大振自中山以南降州郡四十二迁中山真定等语招讨使壬午升藁城为匡国军以善行帅府事奏未 【太祖纪作庚 
辰年事】 仙穷迫请降诏复还镇善奏仙狼子野心终必反复请修城隍备之未几仙果叛率众来攻火及西门善出战却之仙自是不敢入真 
定壬辰从征河南至郑州州将马伯坚素闻善名登陴大呼曰藁城王元帅在军中否愿以城降之善直前免冑与语伯坚率众出降善令军中 
秋毫无犯民皆安堵愿从北渡者以万计授之土田以安集之丙申兼河北西路兵马副都总管后改授知中山府事属县新乐地居冲要迎送 
供给倍于他县善均其劳逸所征或未给辄出家赀代输民德之癸卯卒追封冀国公谥武靖子庆渊为行军千户征淮南死次庆端

　　王庆端

　　 王庆端

　　庆端字正甫初为郡筦库进水军提领训练士卒常如临敌败李璮于老僧口监筑大都城移戍清口宋兵来攻守将战死城欲陷庆端拔 
刀誓众裹创力战城得以全羣盗四起复击走之累迁侍卫军都指挥使建威武营以处卫兵经画田庐使各安业别立神锋军亲教以蹶张弩 
技作整暇堂屏利局浚渠构室如治家事至元十九年改詹事丞时有司欲就威武营贷粟数万石济饥民裕宗在东宫以问庆端对曰兵民等 
耳何闲焉即命与之帝亲征纳颜命庆端以所部从时年六十余与士卒同甘苦昼擐甲执兵夜卧不解衣暇则俾士卒为军市自相懋迁征东 
之功庆端赞画居多成宗即位拜金吾卫上将军中书左丞行徽政副使兼隆福宫左都威卫使大德二年加平章政事佥书枢密院事卒

　　△杜丰

　　杜丰字唐臣汾州西河人仕金为平遥义军穆昆太祖取太原丰率所部降授兵马都提控从国王安扎尔攻平阳克绛州解州诸堡招集 
流民三万余家升征行元帅左监军金人南遁遂以丰守河北庚辰上党张开以万众寇汾州丰率精骑五千败之从下怀孟破温谷木涧等寨 
攻洪洞西山斩首六百余级攻松平山破之王午授河东南北路兵马都元帅破玉女割渠等寨俘获千余人丙戌从昂吉诺延攻益都金守将 
突围出丰战扼之益都下遂略地登莱降岛民万余已丑以本部取沁州由是铜鞮武乡襄垣绵山沁源诸县皆下辛卯命丰抚定平阳太原真 
定及辽沁未降山寨皆平之乙未升沁州长官长官者元初高爵也在沁十余年宽徭薄赋劝课农桑民以富足丁未请老丙辰卒于家子思敬 
事世祖潜邸由平阳路同知累迁治书侍御史阿哈玛特败台臣皆罢去思敬以帝所眷知独留出为安西路总管再入中台为侍御史时僧格 
以罪诛风纪为之振肃拜参知政事升中书左丞致仕卒谥文定

　　△舒穆噜拜达勒

　　舒穆噜拜达勒契丹人仕金为霸州平曲水寨管民官太师国王穆呼哩师至霸州拜达勒迎降擢为千户岁甲戌觐太祖于雄州充汉军 
都统帝次牛阑山欲尽戮汉军穆呼哩以拜达勒可用奏释之因请隶麾下从平高州乙亥授左监军从多果郎实里巴徇地山东大名比至洺 
州城守甚坚师不得进拜达勒不避矢石率众先登拔之丁丑从平益都沂密莱淄戊寅从定太原忻代平阳诸州郡升霸州等路元帅以黑军 
镇守固安水寨既至令兵士屯田且耕且战披荆棘立庐舍数年之闲城市悉完为燕京外蔽辛卯从国王塔斯征河南癸巳从讨万弩于辽东 
所至有功以疾卒于官

　　△贾塔尔珲

　　贾塔尔珲冀州人太祖用兵中原募能用炮者籍为兵授塔尔珲四路总押以将之及攻益都下之加行元帅左监军师还驻谦谦州古乌 
孙国也岁己丑将所部及契丹女真唐古汉兵攻鄂托罗尔城塔尔珲督诸军穴城先入破之即军中拜元帅从睿宗入散关略关外四州经兴 
元渡汉江略唐邓申裕诸州河南平升总领都元帅从大帅塔沁攻徐邳平之十六年 【按本传上文己丑为太宗元年下文戊午为宪宗八 
年考本纪自太宗至宪宗俱不及十六年三字必自脱误】 卒子绰尔齐袭从诸王伊逊克塔齐尔南征戊午卒于军子吉噜袭卒弟六十八袭 
