<!-- { "loadSidebar": true } -->
友雅重侗遣子熹从学熹卒得其传沙县邓迪尝谓松曰愿中如冰壶秋月莹彻无瑕非吾曹所及松以为知言熹亦称侗姿禀劲特气节豪迈 
而充养完粹无复圭角精纯之气达于面目色温言厉神定气和语默动静端详闲泰自然之中若有成法平日恂恂于事若无甚可否及其酬 
酢事变断以义理则有截然不可犯者又谓自从侗学辞去复来则所闻益超绝其上达不己如此侗子友直信甫皆举进士试吏旁郡更请迎 
养归道武夷会闽帅汪应辰以书币来迎侗往见之至之日疾作遂卒 【按名臣言行录云谥文靖】 信甫仕至监察御史出知衢州擢广东 
江东宪以特立不容于朝云

　　钦定续通志卷五百四十三

　　●钦定续通志卷五百四十四　儒林传七

　　儒林传

　　宋 【五】

　　○宋五

　　王当　　　　胡安国【寅　宏宁】　　　　　范冲　　陈旸【祥道】朱震

　　王当
　　胡安国
　　范冲
　　陈旸 【陈祥道】
　　朱震

　　△王当

　　王当字子思眉州眉山人幼好学博览古今所取惟王佐大畧尝谓三公论道经邦燮理阴阳镇抚四方亲附百姓皆出于一道其言之虽 
大其行之甚易尝举进士不中退居田野叹曰士之居世苟不见其用必见其言遂着春秋列国名臣传五十卷人竞传之元佑中苏辙以贤良 
方正荐廷对慷慨不避权贵策入四等调龙游县尉蔡京知成都举为学官当不就其后京相当遂不复仕卒当于经学尤邃易与春秋皆为之 
传得圣人之旨居多又有经旨三卷史论十二卷兵书十二卷

　　△胡安国

　　胡安国字康侯建宁崇安人入太学以程颐之友朱长文及颍川革裁之为师裁之与论经史大义深重奇之中绍圣四年进士第初廷试 
考官定其策第一宰职以无诋元佑语遂以何昌言冠方天若次之又欲以宰相章惇子次天若时发策大要崇复熙宁元丰之制安国推明大 
学以渐复三代为对哲宗称善亲擢第三为太学博士足不摄权门提举湖南学事有诏举遣逸安国以永州布衣正绘邓璋应诏二人老不行 
安国请命之官以劝为学者零陵簿称二人党人范纯仁客而流人邹浩所请托也蔡京素恶安国与己异得簿言大喜命湖南提刑置狱推治 
又移湖北再鞫卒无验安国竟除名未几簿以他罪抵法台臣直前事复安国官致和元年张商英相除提举成都学事移江东父殁终丧谓子 
弟曰吾昔为亲而仕今虽有禄万锺将何所施遂称疾不仕宣和末李弥大吴敏谭世绩合荐除屯田郎辞靖康元年除太常博士辞除起居郎 
又辞朝旨趣行至京以疾在告一日钦宗召见安国奏曰明君以务学为急圣学以正心为要心者万事之宗正心者揆事宰物之权愿擢名儒 
明于治国平天下之本者虚怀访问阐发独智又言为天下国家必有一定不可易之计谋议既定君臣固守故有志必成治功可立今南向视 
朝半年矣而纪纲尚紊风俗益衰施置乖方举动烦扰大臣争竞而朋党之患萌百执窥觎而浸润之奸作用人失当而名器愈轻出令数更而 
士民不信若不扫除旧迹乘势更张窃恐大势一倾不可复正乞访大臣各令展尽底蕴画一具进先宣示台谏使随事疏驳若大臣议绌则参 
用台谏之言若疏驳不当则专守大臣之策仍集议于朝断自宸衷按为国论以次施行庶几新政有经中兴可冀钦宗曰比留词掖相待己命 
召卿试矣时门下侍郎耿南仲倚攀附恩凡与己不合者即指为朋党见安国论奏愠甚乃言安国意窥经筵不宜召试钦宗不答安国屡辞南 
仲又言安国不臣往不事上皇今又不事陛下钦宗曰渠自以病辞初非有向背也每臣僚登对钦宗即问识胡安国否中丞许翰曰自蔡京得 
政士大夫无不受其笼络超然远迹不为所污如安国者实鲜钦宗叹息遣晁说之宣旨令勉受命且曰他日欲去即不强留即试除中书舍人 
赐三品服南仲讽台谏论其稽命不恭宜从黜削疏奏不下安国乃就职南仲既倾宰相吴敏枢密使李纲又谓许景衡晁说之视大臣为去就 
怀奸徇私并黜之安国言二人为去就必有陈论怀奸徇私必有实迹乞降付本省载诸词命不报叶梦得知应天府坐为蔡京所知落职奉祠 
安国言京罪己正子孙编置家财没入己无蔡氏矣则向为京所引者今皆朝廷之人若更指为京党则人才见弃者众党论何时而弭乃除梦 
得小郡中书侍郎何■〈卤上木下，仌代乂〉建议分天下为四道置四都总管各付一面以卫王室捍强敌安国言内外之势适平则安偏 
重则危今州郡太轻理宜通变一旦以二十三路之广分为四道事得专决财得专用官得辟置兵得诛赏权恐太重万一抗衡跋扈何以待之 
乞据见今二十三路帅府迁择重臣付以都总管之权专治军旅或有警急即各率所属守将应援则一举两得矣寻以赵野总北道安国言魏 
都地重野必误委寄是冬金人大入野遁为羣盗所杀西道王襄拥众不复北顾具如安国言李纲罢中书舍人刘珏行词谓纲勇于报国数至 
败衄吏部侍郎冯澥言珏为纲游说珏坐贬安国封还词头以为侍从虽当献纳至于弹击官邪必归风宪今台谏未有缄默不言之咎而澥越 
职此路若开臣恐各以好恶胁持倾陷非所以靖朝着南仲大恐何■〈卤上木下，仌代乂〉从而挤之诏与郡■〈卤上木下，仌代乂〉 
以安国素苦足疾而海门地卑湿乃除安国右文殿修撰知通州安国在省多在告之日及出必有所论列或曰事之小者盍姑置之安国曰事 
之大者无不起于细微今以小事为不必言至于大事又不敢言是无时可言也安国去逾旬金人薄都城子寅方为郎客或忧之安国愀然曰 
主上在重围中号令不出卿大夫恨效忠无路敢念子乎敌围益急钦宗亟召安国及许景衡诏竟不达高宗即位以给事中召黄潜善讽给事 
中康执权论其托疾罢之建炎三年权枢密张浚荐安国可大用再除给事中赐其子寅手札令以帝意催促既次池州闻驾幸吴越引疾还绍 
兴元年除中书舍人兼侍讲遣使趣召安国以时政论二十一篇先献之论入复除给事中二年七月入对乞以所进二十一篇施行其论之目 
曰定计建都设险制国恤民立政核实尚志正心养气宏度宽隐论定计畧曰陛下履极六年以建都则未有必守不移之居以讨贼则未有必 
操不变之术以立政则未有必行不反之令以任官则未有必信不疑之臣舍今不图后悔何及论建都谓宜定都建康以比关中河内为兴复 
之基论设险谓欲固上流必保汉沔欲固下流必守泗淮欲固中流必以重兵镇安陆论立志谓当必志于恢复中原只奉陵寝必志于扫平雠 
敌迎复两宫论正心谓戡定祸乱虽急于戎务而裁决戎务必本于方寸愿选正臣多闻识有志虑敢直言者置诸左右日夕讨论以宅厥心论 
养气谓用兵之胜负军旅之强弱将帅之勇怯系人君所养之气曲直何如愿强于为善益新厥德则至则可以塞两间一怒可以安天下矣居 
旬日再见以疾恳求去高宗曰闻卿深于春秋方欲讲论遂以左氏传付安国点句正音安国奏春秋经世大典见诸行事非空言比今方思济 
艰难左氏繁碎莫若潜心圣经高宗称善寻除安国兼侍读专讲春秋会除故相朱胜非同都督江淮荆浙诸军事安国奏胜非与黄潜善汪伯 
彦同在政府缄默附会驯致渡江尊用张邦昌结好金国沦灭三纲天下愤郁及正位冢司苗刘建逆贪位苟容辱逮君父今强敌凭陵叛臣不 
忌用人得失系安国危深恐胜非上误大计胜非改除侍读安国持录黄不下左相吕颐浩特令校正黄龟年书行安国言有官守者不得其职 
则去臣今待罪无补既失其职当去甚明况胜非系臣论列之人今朝廷乃称胜非处苗刘之变能调护圣躬昔公羊氏言祭仲废君为行权先 
儒力排其说葢权宜废置非所施于君父春秋大法尤谨于此建炎之失节者今虽特释而不问又加选擢习俗既成大非君父之利臣以春秋 
入直而与胜非为列有违经训遂不出初颐浩都督江上还朝欲去异己者未得其策或教之指为朋党且曰党魁在顼闱当先去之颐浩大喜 
即引胜非为助而降言曰胡安国屡召偃蹇不至今始造朝又数有请初言胜非不可同都督及改命经筵又以为非岂不以时艰不肯尽瘁乃 
欲求微罪而去其自谋则善如国计何落职提举僊都观是夕彗出东南右相秦桧三上章乞留之不报即解相印去 【按名臣言行录云秦 
桧尝为密州教授翟公巽知密州荐试宏词游酢过密与之同饭于翟奇之后安国问人才于酢首以桧对云其人类荀文若又云无事不会既 
而京城破金欲立张邦昌桧抗论以为不可安国益义其所为力言于张浚诸人之前后桧自金归与闻国政安国有词掖讲筵之召则桧之荐 
也与史传所载较异】 侍御史江跻上疏极言胜非不可用安国不当责右司谏吴表臣亦言安国扶病见君欲行所学今无故罪去恐非所以 
示天下不报颐浩即黜给事中程瑀起居舍人张焘及跻等二十余人云应天变除旧布新之象台省一空胜非遂相安国竟归五年除徽猷阁 
待制知永州辞诏以经筵旧臣重闵劳之特从其请提举江州太平观令纂修所著春秋传书成高宗谓深得圣人之旨除提举万寿观兼侍读 
未行谏官陈公辅上疏诋假托程颐之学者安国奏曰孔孟之道不传久矣自颐兄弟始发明之然后知其可学而至今使学者师孔孟而禁不 
得从颐学是入室而不由户也本朝自嘉佑以来西都有邵雍程颢及其弟颐关中有张载皆道德名世会王安石蔡京等曲加排抑故其道不 
行望下礼官讨论故事加之封爵载在祀典仍诏馆阁裒其遗书校正颁行使邪说不得作奏入公辅与中丞周秘侍御史石公揆承望宰相风 
旨交章论安国学术颇僻除知永州辞复提举太平观进宝文阁直学士卒诏赠四官又加赙赐田十顷恤其孤谥曰文定葢非常格也安国强 
学力行以圣人为标准志于康齐时艰虽数以罪去其爱君忧国之心远而弥笃每有君命即置家事不问然风度凝远萧然尘表视天下万物 
无一足以婴其心朱震被召问出处之宜安国曰子发学易二十年此事当素定矣世间惟讲学论政不可不切切询究至于行己大致去就语 
默之几如人饮食其饥饱寒温心自斟酌不可决诸人亦非人所能决也渡江以来儒者进退合义以安国尹焞为称首安国所与游者游酢谢 
良佐杨时皆程门高弟其使湖北也时方为府教授良佐为应城宰安国质疑访道礼之甚恭每来谒而去必端笏正立目送之自王安石废春 
秋不列学官安国为先圣手所笔削之书乃使人主不得闻讲说学士不得相传习乱伦灭理殆由乎此故潜心是书二十余年以为天下事物 
无不备于此每叹曰此传心要典也安国少欲以文章名世既学道乃不复措意有文集十五卷资治通鉴举要补遗一百卷三子寅宏宁

　　胡寅
　　胡宏
　　胡宁

　　 胡寅

　　寅字明仲安国弟之子也寅将生弟妇以多男欲不举安国妻梦大鱼跃盆水中急往取而子之少桀黜难制父闭之空阁其上有杂木寅 
尽刻为人形安国曰当有以移其心别置书数千卷于其上年余寅悉成诵游辟雍中宣和进士甲科靖康初以御史中丞何■〈卤上木下， 
