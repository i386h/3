<!-- { "loadSidebar": true } -->
东悉定进陕西行省右丞兼行台御史同知河南行省枢密院事于是诏察罕特穆尔守御关陕晋冀抚镇汉沔荆襄便宜行事察罕特穆尔益 
务练兵训农以平定四方为己责是年安丰贼刘福通等陷汴梁造宫阙易正朔号召羣盗巴蜀荆楚江淮齐鲁辽海西至甘肃所在兵起察罕 
特穆尔乃北塞太行南守巩洛而自将中军军沔池会叛将周全弃覃怀入汴城合兵攻洛阳察罕特穆尔下令严守备别以奇兵出宜阳自将 
精骑发新安来援贼至城下见坚壁不可犯遽引去因追至虎牢塞成皋诸险而还拜陕西行省平章政事仍兼同知行枢密院事便宜行事十 
九年察罕特穆尔图复汴梁以大军次虎牢先发游骑南道出汴南略归亳陈蔡北道出汴东水陆并下略曹南据黄陵渡乃大发秦兵出函关 
过虎牢晋兵出太行踰黄河俱会汴城下首夺其外城自将铁骑屯杏花营诸将环城而垒贼屡战辄败乃夜伏兵城南旦日遣苗军略城而东 
贼出追伏兵鼓噪起击败之又令弱卒立栅外城以饵贼贼出争之弱卒佯走因突铁骑纵击悉擒其众贼自是益不敢出谍知城中食尽乃与 
诸将议各分门而攻夜斩关而入遂拔之刘福通奉其伪主从数百骑出东门遁走获伪后及贼妻子数万伪官五千符玺印章宝货无算河南 
悉定以功拜河南行省平章政事兼知河南行枢密院事陕西行台御史中丞仍便宜行事先是中原乱江南海漕不复通京师屡苦饥至是河 
南既定江浙海漕复至察罕特穆尔乃分兵镇关陕荆襄河洛江淮而重兵屯太行营垒旌旗相望数千里乃谋大举以复山东二十一年谍知 
山东羣贼自相攻杀而济宁田丰降于贼察罕特穆尔乃舆疾自陕抵洛大会诸将分道并进而自率铁骑渡孟津踰覃怀鼓行而东复冠州东 
昌师至盐河遣其子库库特穆尔及诸将等以精卒五万捣东平与东平贼兵遇两战皆败之直抵其城下察罕特穆尔以田丰据山东久军民 
服之乃遗书谕以逆顺丰及王士诚皆降复东平济宁时大军犹未渡羣贼皆聚济南而出兵齐河禹城以相抗察罕特穆尔分遣奇兵取闲道 
出贼后南掠泰安逼益都北徇济阳章邱中循濒海郡邑乃自将大军渡河与贼将战于分齐大败之进逼济南郡而齐河禹城俱来降南道诸 
将亦报捷再败益都兵于好石桥东至海滨郡邑闻风送款攻围济南三月城乃下诏拜中书平章政事知河南山东行枢密院事陕西行台中 
丞如故遂移兵围益都百道并进贼悉力拒守复掘重堑筑长围遏南洋河以灌城二十二年山东俱平独益都孤城未下田丰王士诚阴结贼 
复图叛乃请察罕特穆尔行观营垒左右请以力士从不许乃从轻骑至其营遂为所刺讣闻帝震悼诏封忠襄王谥献武及葬赐赙有加改封 
颍川王谥忠襄封其父阿噜威汝阳王后又进封梁王字库库特穆尔

　　库库特穆尔

　　 库库特穆尔

　　库库特穆尔本姓王小字保保察罕特穆尔甥也自幼养为子察罕既遇害诏即军中拜库库特穆尔太尉中书平章政事知枢密院事仍 
总父兵库库特穆尔既领兵柄衔哀讨贼贼守益固乃穴地以入拔其城取田丰王士诚之心祭其父分兵居宫州山东悉平博啰特穆尔自察 
罕特穆尔既没复数以兵争晋冀帝虽屡解谕之而雠隙日深会朝臣鲁达实图沁特穆尔得罪于皇太子奔于大同为博啰特穆尔所匿帝密 
令博啰特穆尔隐其迹而丞相绰斯戬宦者保布哈皆附皇太子必穷竟其事皇太子方倚重库库特穆尔库库特穆尔驻太原与博啰特穆尔 
构兵相持不可解二十四年诏数博啰特穆尔罪削其官职而夺其兵博啰特穆尔不受诏遂遣兵逼京师杀绰斯戬保布哈复与鲁达实图沁 
特穆尔兵同犯关库库特穆尔遣部将白索珠以万骑入卫与战不利遂奉皇太子奔太原博啰特穆尔入朝据相位白索珠将二万骑屯渔阳 
为朝廷声援二十五年库库特穆尔以太子命举兵讨博啰特穆尔由大同进薄京师帝乃杀博啰特穆尔于朝诏皇太子还京库库特穆尔亦 
扈从入朝拜丞相居两月请南还视师是时江淮川蜀多失陷皇太子累请出督师而帝难之乃封库库特穆尔河南王俾总天下兵而代之行 
库库特穆尔于是分省以自随官属之盛几与朝廷等而用孙翥赵恒等为谋主二十六年北渡居怀庆又移居彰德初李思齐与察罕特穆尔 
同起义师齿位相等及是库库特穆尔总其兵思齐心不能平而张良弼孔兴图鲁卜等亦皆以功自恃各怀异见莫肯统属库库特穆尔乃遣 
关保和尔齐以兵西攻良弼而思齐亦与良弼合兵连不能罢库库特穆尔始受命南征顾乃退居彰德又惟务用兵陕西朝廷因疑其有异志 
初皇太子之奔太原也欲用唐肃宗灵武故事库库特穆尔不从及还京师皇后奇氏传旨令库库特穆尔以重兵拥太子入城欲胁帝禅位库 
库特穆尔知其意比至京城三十里即散遣其军由是皇太子心衔之及是屡趋其出师江淮库库博啰遣弟托音特穆尔及部部将鄂勒哲摩 
该以兵往山东而西兵互相胜负终不解帝又下诏和解之顾乃戕杀诏使而跋扈之迹成矣二十七年帝命皇太子亲出总天下兵马分命库 
库特穆尔肃清江淮李思齐进取川蜀图噜与张良弼孔兴图鲁卜等取襄樊王信守山东然诏书虽下皇太子亦竟止不行而分兵之命库库 
特穆尔终扞拒不肯受于是摩该关保等皆叛之列其罪状闻于朝举兵共攻之皇太子用萨兰托里特哩实克巴延特穆尔李国凤等计立抚 
军院总制天下军马专备库库特穆尔以摩该等能倡大义赐号忠义功臣十月诏落库库特穆尔太傅中书左丞相依前河南王以汝州为食 
邑与弟托音特穆尔同居河南府凡库库特穆尔所总诸军在帐前者命白索珠和尔齐领之在河南者李克彝领之在山东者伊苏领之在山 
西者萨兰托里领之在河北者摩该等分领之库库特穆尔既受诏即退屯泽州诏又命图噜与李思齐张良弼孔兴图鲁卜率兵东向以正天 
讨二十八年朝廷命左丞孙景益分省太原关保以兵为之守库库特穆尔即遣兵据太原而尽杀朝廷所置官 【谨按通鉴辑览　　御批 
库库特穆尔前与李思齐等兵连祸结尚属私怨相寻至是则竟入据太原尽杀朝廷所置官吏显然相抗直是叛矣谕者或谓库库特穆尔后 
此孤军塞外犹然力战不屈使得角逐中原国事尚未可知而归其咎于太子挟嫌轻加削夺驱而为博啰特穆尔之绩坐致宗社沦亡其所以 
责太子者诚当然彼时明兵已尽有山东渐将由汴入陕即使库库特穆尔奋志勤王亦未必即能恢复疆宇中兴社稷乃罔恤国家之患不御 
外侮而转成内讧累世忠勤至此而隳何其盩也】 皇太子乃命魏赛音布哈及关保以兵与思齐良弼诸军夹攻泽州天子又下诏削夺库库 
特穆尔爵邑令诸军共诛之二月库库特穆尔退守平阳关保遂据泽潞二州与摩该合时李思齐张良弼孔兴图鲁卜与库库特穆尔相持既 
久明兵时已及河南思齐良弼乃解兵大掠而归七月摩该关保进攻平阳数请战不出一日谍知摩该分军掠祁县即夜出薄其营大败其众 
摩该关保皆就擒朝廷闻之遽罢抚军院而特哩实克巴延特穆尔李国凤等以误国受黜库库特穆尔因上疏自陈帝亦悔悟下诏涤其前非 
时明兵已定山东河洛中原俱不守闰七月帝复命库库特穆尔仍前河南王太傅中书左丞相以兵南讨伊苏趣山东图噜出潼关李思齐出 
七盘金商以图复汴洛未几伊苏兵溃图噜思齐兵亦未尝出而库库特穆尔又退守太原不复敢南向已而明兵迫京师帝北奔国遂以亡及 
明兵至太原库库特穆尔即弃城遁西奔于甘肃

　　△达实巴图尔

　　达实巴图尔曾祖耨埒祖伊苏岱尔有传父囊嘉特以世袭万户镇守罗罗宣慰司土人作乱捕获有功举充船桥万户出征云南升大理 
宣慰司都元帅至正十一年特除四川行省参知政事从平章耀珠讨贼于荆囊 【按顺帝纪达实巴图尔除陕西参政及耀珠讨荆襄事并 
在至正十二年与本传异】 时耀珠既平江陵达实巴图尔请自攻襄阳十二年进攻荆门用宋廷杰计招募义丁二万编排部伍申其约束行 
至蛮河贼守要害兵不得渡即令屈万户率奇兵由闲道出其后首尾夹攻贼大败追至襄阳生擒伪将三十人斩之贼自是闭门不复出达实 
巴图尔乃分别八翼包络襄城外置八营军岘山楚山以截其援乃以中军四千据虎头山以瞰城中城中民受围日久夜半二人缒城叩营门 
顾为内应约以五月朔四更攻城至期民垂绳以引官军城遂破伪将王权西走遇伏兵被擒襄阳遂平以其弟实勒们为襄阳达噜噶齐子博 
啰特穆尔为云南行省理问比贼再犯荆门安陆沔阳达实巴图尔辄行兵败之十三年定青山荆门诸寨略均房平谷城破武当山寨数十获 
伪将杜将军进攻峡州破伪将赵明远寨升四川行省右丞十四年复峡州升四川行省平章政事兼知枢密院事总荆襄诸军五月命伊苏乌 
尔图华代守中兴荆门令达实巴图尔以兵赴汝宁寻诏与台哈布哈会军讨安丰复苗军所据郑均许三州又复河阴巩县十五年命达实巴 
图尔代台哈布哈管领一应诸王藩将兵马便宜行事拜河南行省平章政事进次许州长葛与刘福通野战为其所败将士奔溃至中牟收散 
卒团结屯种贼复来劫营掠其辎重刘哈喇布哈来援大破贼兵复驻汴梁东南调兵进讨大败贼于太康遂复亳州伪宋主小明王遁十六年 
朝廷差托欢知院来督兵达实巴图尔父子亲与刘福通战不利移驻陈留攻取夹河贼寨次高柴店偪太康贼乘夜来劫以有备亟遁火而追 
之比晓督阵力战缘城入其郛斩首数万擒伪将军张敏孙韩等九人杀伪丞相王罗二人太康悉平遣博啰特穆尔告捷京师帝赐劳内殿王 
其先臣二世拜河南行省左丞相仍兼知枢密院事守御汴梁升实勒们云南行省左丞博啰特穆尔四川行省左丞十七年诏朝京师加开府 
仪同三司太尉四川行省左丞相取沟城东明长垣三县诏遣知院达玛玛实哩来援为刘福通所杀达勒达诸军皆奔溃达实巴图尔力不能 
支退驻石村朝廷颇疑其玩寇失机使者促战相踵贼觇知之诈为达实巴图尔通知书遗诸道路使者得之以进达实巴图尔觉知忧愤死子 
博啰特穆尔别有传

　　△庆通

　　庆通字明德喀喇氏祖莽赉特穆尔父乌鲁斯皆封益国公庆通勋臣子孙给事内廷遂长宿卫授大宗正府掌判三迁为上都留守又累 
迁为辽阳行省平章政事以宽厚为政辽人德之至正十年迁平章行省江浙适时丞平颇沈湎于宴乐凡遗逸之士举校官者辄摈斥不用由 
是不为物论所与明年盗起汝颍蔓延江浙江东浙西郡县所在不守庆通分遣僚佐以次克复既乃招徕流离俾安故业发官粟以振之民赖 
以存活者其众十四年托克托以太师右丞相统大兵南征一切军资甲使谷粟薪藁之属咸取具于江浙庆通规措有方陆运川输千里相属 
朝廷赖之明年盗起无锡庆通谕以祸福皆投戈解甲请为良民十六年平江湖州陷义兵元帅芳嘉弩屯杭城之北关劫掠财货白昼杀人民 
以为患庆通言于丞相达实特穆尔数其罪斩首以徇民大悦继而苗军帅杨鄂勒哲守杭城授江浙行省右丞以功自骄求娶庆通女庆通不 
