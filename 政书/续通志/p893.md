<!-- { "loadSidebar": true } -->
尽释前憾边得以寍踰年以疾请祠提举玉隆万寿宫命未至而卒年六十一诏特赠集英殿修撰浩天资质直涵养浑厚立朝以时事为巳任 
忠愤激烈言切时弊不以利害动其心为郡尤洁巳自海右归不载南海一物平生奉养如布衣时风裁素高人不敢干以私云

　　△陈橐

　　陈橐字德应绍兴余姚人登政和上舍第教授寍州以母老改台州士曹治狱平允易越州新昌令以恺悌称吕颐浩欲援为御史约先一 
见橐曰宰相用人乃使之呈身耶谢不往赵鼎李光交荐其才绍兴二年除监察御史论事不合诏以宰邑有治行除江西运判瑞昌令倚势受 
赂橐首劾罢之期年所按以十数至有望风解印绶者乞归养母诏橐善抚字移知台州台有五邑橐先尝摄其三民怀惠爱越境欢迎不数月 
丁母忧州人相率赴行在请起橐上谓近臣曰陈橐有古循吏风终丧以司勋郎中召累迁权刑部侍郎时秦桧力主和议橐疏谓二圣远狩沙 
漠百姓肝脑涂地今天意既回兵势渐集宜乘时恢复以雪国耻否亦当按兵严备乘势而动舍此不为乃遽讲和何以系中原之望既而金厚 
有所邀议久不决将再遣使橐复言金每挟讲和以售其谋论者因其废刘豫又还河南地遂谓其有意于和臣以为不然金之立豫葢欲自为 
捍蔽使之南窥豫每犯顺率皆败北金知不足恃从而废之岂为我哉河南之地欲付之他入则必以豫为戒故捐以归我往岁金书尝谓岁帑 
多寡听我所裁乃竟反复如此且割地通和则彼此各守封疆可也而同州之桥至今存焉恐其假和好之说骋谬悠之辞包藏祸心变出不测 
愿严战守之备使人人激厉常若敌至苟彼通和则我之振饬武备不害为立国之常如其不然决意恢复之图勿循私曲之说庶梓宫太后可 
还祖宗疆土可复矣桧憾之橐因力请去未几金果渝盟除徽猷阁待制知颍昌府时河南新疆初复无敢往者橐即日就道次寿春则颍己不 
守改处州又改广州兵兴后广东盗贼无寍岁十年九易牧守橐尽革弊政以恩先之民皆悦服初朝廷移韩京一军屯循州会郴寇骆科犯广 
西诏遣京讨之橐奏广东累年困于寇贼自京移屯敌稍知畏今悉军赴广西则广东危矣桧以橐为京地坐稽留机事降秩屡上章告老改婺 
州请不己遂致仕又十二年以病卒于家年六十六橐刚介不事产业先世田庐悉推予兄弟在广积年四方聘币一不入私室既谢事归剡中 
侨寓僧寺日籴以食处之泰然王十朋为风土赋论近世会稽人物曰杜祁公之后有陈德应云

　　△胡沂

　　胡沂字周伯绍兴余姚人父宗伋不逐时好时称醇儒沂颖异六岁诵五经皆毕不忘一字绍兴五年进士甲科累任州县至二十八年始 
入为正字累迁右司员外郎孝宗受禅除国子司业邓王府直讲寻擢殿中侍御史有旨侍从侍从台谏条具方今时务沂言守御之利莫若今 
沿边屯田东作方兴且虑敌人乘时惊扰宜聚兵险隘防守诏行其言御史中丞辛次膺论殿帅成闵黩货不恤士卒之罪诏罢殿前司职事与 
祠沂再言其二十罪遂落太尉婺州居住沂又言将臣定十等之目令其举荐施之择将之顷则可施之养士则未也夫设武举立武学试之以 
弓马又试之以韬畧之文兵机之策葢将有所用也除高等一二名余皆吏部授以榷酤征商所养非所用所用非所养愿诏大臣详议中举者 
定品格分差边将下准备差遣则人人思奋应上之求矣从之时龙大渊曾觌以藩邸旧恩除知合门事沂论其市权招士请屏远之未听而谏 
官刘度坐抗论左迁沂累章益恳切曰大渊觌不屏去安知无柳宗元刘禹锡辈挠节以从之者好进者嫉其言共排之沂亦以言不行请去遂 
以直显谟阁主管台州崇道观干道元年召为宗正少卿兼皇太子庆王府赞礼寻兼侍讲进中书舍人给事中进对论命令当谨之于造命之 
初上曰三代盛时如此卿职在缴驳事有当然勿谓拂君相不言除吏部侍郎兼权尚书沂奏请令敕令所官纂修七司法颁之中外诏行之寻 
以目疾丐祠六年以徽猷阁待制知处州复引疾提举江州太平兴国宫八年以待制除太子詹事寻复拜给事中进礼部尚书并兼领詹事又 
改侍读上顾沂厚有大用意而沂资性恬退无所依附数请去虞允文当国希旨建策复中原沂极论金无衅而我诸将未见可任此事者数梗 
其议遂以龙图阁学士仍提举兴国宫淳熙元年卒年六十八谥献肃

　　△唐文若

　　唐文若字立夫眉山人父庚在文苑传文若少英迈不羣为文豪健登进士第分教潼川府给事中勾涛荐自伐诏赴行在所既至而勾涛 
出不得见文若奏书请对翌日召对便殿高宗大悦特旨改合入官通判洋州洋之西乡县产茶亘陵谷八百余里山穷险赋不尽括使者韩球 
将增赋以市宠园户避苛敛转徙饥馑相籍文若力争之赋迄不增再通判遂寍府会大水民多漂死文若至城上发库钱募游者振活甚众又 
力请于朝除田租二万一千顷免场务税二十余所筑长堤以遏水势自是无水患秦桧死上访蜀士于魏良臣以文若对二十六年以光禄丞 
召改秘书郎为文思箴以献其畧曰于赫我皇兵既休矣兵休如何莫若治兵居安思危邦乃攸寍爰整其旅文王以兴载舞千羽舜仁用成向 
戍弭兵春秋所惩萧俛去兵祸乱乃萌师则多矣军则强矣纵弛不绳犹曰无人兵非以残以兵休兵凡千五百余言自桧主和朝论讳言兵故 
文若以此风焉迁起居郎劝上收用西北人材以固根本上深纳之将命以掌制时有为宣和参政请恩为司谏凌哲所弹文若喜其直作禾黍 
诗以美之侍御史周方崇以为讥巳劾文若狂诞出知邵州上屡为近臣言唐文若无罪可改近郡知饶州兴学宫减田租奇耗二万石又请岁 
籴常平义仓之储什三与民平市农未俱利而粟不腐遂以着令属邑有剧盗巡尉不能制文若遣牙兵捕而戮之加直敷文阁移知温州三十 
一年召为宗正少卿金人侵边文若首建大臣节制江上之议复除起居郎时诸将北出捷书日闻上下有狃志独文若忧之图上元嘉北伐故 
事未几诸军退守金主自将围大将王权于历阳权遁淮南尽没诏百官廷议文若画三策一请上亲征二乞遣大臣劳军三乞起张浚工部侍 
郎许尹是其言众遂列奏上之不报文若寻面对上问曰今计安出卿熟张浚否文若曰浚守道笃学天下属望今四十年矣天不死浚岭海正 
为今日上矍然起浚知平江府盖上以浚虽忠悫将士多不附文若复言浚本以孤忠得众寻改浚镇建康府将以为江淮宣抚使中沮之而止 
乘舆幸江表以起居郎兼给事中直学士院同羣司居守驾还迁中书舍人孝宗嗣位张浚以右府都督江淮军事文若时以疾请外除敷文阁 
待制知汉州寻改都督府参赞军事浚使行边按守备未还除知鼎州改江州明年浚入相都督府罢其冬金复大入官军悉戍淮文若谓上流 
当严兵备以定民志奏籍乡丁五万训练有法人倚以固解严和籴大起郡之数八万文若以民劳坚请得减什三干道元年卒年六十赠左通 
奉大夫

　　△李焘

　　李焘字仁甫眉州丹棱人唐宗室曹王之后也绍兴八年擢进士第调华阳簿再调雅州推官改秩知双流县仕族张氏子居丧而争产焘 
曰若忍坠先训乎盖归思之三日复来迄悔艾无讼又有不白其母而鬻产者焘寘之理豪强敛迹焘耻读王氏书独博极载籍慨然以史自任 
本朝典故尤悉力研核仿司马光资治通鉴例断自建隆迄于靖康 【按宋史本传作迄于建康误今改】 为编年一书名曰长编仍效光体 
为百官公卿表史官以闻诏给札来上制置王刚中辟干办公事知荣州荣因溪为隍夏秋率苦水潦焘筑防捍之除潼川府路转运判官入境 
劾守令不职者四人县多聚敛焘括一路财赋额通有无酌三年中数定为科约上之朝颁之州县干道三年召对首举艺祖治身治家治官治 
吏典故以为恢复之治乞增置谏官许六察言事请练兵毋增兵杜诸将私献核军中虚籍除兵部员外郎兼礼部郎中会庆节上寿在郊礼散 
斋内议权作乐焘言汉唐祀天地散斋四日致斋四日建隆初郊亦然自崇寍大观法周礼祭天地故前十日受誓戒今既合祭宜复汉唐及建 
隆旧制庶几两得诏垂拱上寿止乐正殿为北使权用正除礼部郎中言中兴祭礼未备请以开宝通礼嘉佑因革礼政和新仪令太常寺参校 
同异修成祭法四年上续通鉴长编自建隆至治平凡一百八卷五年迁秘书少监兼权起居舍人寻兼实录院检讨官子垕试贤良方正直言 
极谏科焘素谓唐三百年不愧此科者惟刘去华心慕之尝以所著通论五十篇见蜀帅张焘欲应诏不偶而止至是吏部尚书汪应辰荐垕文 
行可应诏故有是命左相陈俊卿出知福州右相虞允文任恢复事更张旧典宰相以焘数言事不乐焘遂请去除直显谟阁湖北转运副使陛 
辞以欲速变古为戒又奏禹贡九州岛荆田第八赋乃在三人功既修遂超五等今田多荒芜赋亏十八上命之条画既至奏荆湖之民结茅而庐 
筑土而坊佣牛而犁籴种而殖谷苗未立睥睨巳多有横加科敛者今宜宽侵冒之禁依干德诏书止输旧税广收募之术如咸平元丰故事劝 
课有劳者推恩诏从之总饷吕游问入奏焘摄其事岁饥发鄂州大军仓振之僚属争执不可焘曰吾自任不以累诸君寻如数偿之游问返果 
劾焘专上止令具析不之罪也八年直宝文阁帅潼川兼知泸州首葺石门堡以扼蛮界奏乞戒茶马司市叙州羁縻马毋溢额戒官民毋于夷 
汉禁山伐木造舟奏移锁水于开边旧池皆报可淳熙改元被召适城中火上章自劾提刑何熙志奏焚数不实且言长编记魏王食肥彘语涉 
诬谤上曰宪臣按奏火数失实职也何预国史命成都提刑李蘩究火事诏熙志贬二秩罢焘止贬一秩焘及都门乞祠除江西运副且许临遣 
或劝以方被谗无及时事焘曰圣主全度如此竭忠所以为报遂奏日食地震皆阴盛不可不虑且申无变古无欲速两言又上怏箴引太祖罢 
朝悔乘快决事以谏上曰朕当揭之座右进秘阁修撰权同修国史权实录院同修撰焘为左史时尝乞复行明堂礼谓南郊明堂初无隆杀合 
视圜坛特免出郊浮费至是申言之诏集议嬖幸沮止其后周必大为礼部尚书申其说始克行权礼部侍郎七月壬戌雷震太祖庙柱坏鸱尾 
有司旋加修缮焘奏非所以畏天变当应以实上谕大臣曰焘爱朕屡进谠言赐金紫尝请正太祖东向之位四年驾幸太学以执经特转一官 
焘论两学释奠从祀孔子当升范仲淹欧阳修司马光苏轼黜王安石父子从祀武成王当黜李绩众议不叶止黜王雱而巳真拜侍郎仍兼工 
部焘荐吕祖谦有学识召为秘书郎兼检讨官夜直宣引奏近者蒙气蔽日厥占不肖者禄股肱耳目宜谨厥与寻诏监视太史测验天文垕既 
中制科为秘书省正字寻迁著作郎兼国史实录院修撰检讨官父子同主史事搢绅荣之焘感上知遇论事益切每集议众莫敢发言独条陈 
可否无所避近臣复举其次子塾应制科以阁试不中程黜垕偶考上舍试卷发策问制科为御史所劾语连及焘垕罢焘亦知常德府初政和 
末澧辰沅靖四州置营田刀弩手募人开边范世雄等附会扰民建炎罢之干道闲有建请复置者焘为转运使尝奏不当复巳而提刑尹机迫 
