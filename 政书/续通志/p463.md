<!-- { "loadSidebar": true } -->
杀其将耶律穆尔济擒贵族二百余人其妻女配役绣院或散诸近侍为婢余得脱者皆遁去章努诈为使者欲奔金为逻者所获缚送行至伏 
诛

　　庶成

　　庶成字喜隐季父房之后父乌津检校太师庶成幼好学书过目不忘善辽汉文字于诗尤工重熙初补牌印郎君累迁枢密直学士与萧 
罕嘉努各进四时逸乐赋帝嗟赏初契丹医人鲜知切脉审药帝命庶成译方脉书行之自是人皆通习虽诸部族亦知医事时入禁中参决疑 
议偕林牙萧韩家努等撰实录及礼书与枢密副使萧德 【按萧德传云迁枢密副使诏与耶律庶成同修律令当即此事也原文作耶律德 
误今改正】 修定法令帝诏庶成曰方今法令轻重不伦法令者为政所先人命所系不可不慎卿其审度轻重从宜修定庶成参酌古今刊正 
讹谬成书以进帝览而善之庶成方进用为妻呼图克所诬以罪夺官绌为庶耶律使吐蕃厯十二年清寍闲始归帝知其诬诏复本族仍迁所 
夺官卒弟庶箴

　　庶箴

　　庶箴字辰甫善属文重熙中为本族将军咸雍元年同知东京留守事俄徙乌衍突厥部节度使九年知苏州事明年迁都林牙上表乞广 
本国姓氏曰我朝创业以来法制修明惟姓氏止分为二耶律与萧而已始太祖制契丹大字取诸部乡里之名续作一篇着于卷末臣请推广 
之使诸部各立姓氏庶男女婚媾有合典礼帝以旧制不可遽厘不听太康二年出耶律伊苏为中京留守庶箴与耶律孟简表贺顷之伊苏复 
为枢密使事专权恣虐庶箴私见伊苏泣曰前抗表非庶箴之愿也伊苏信其言乃得自安闻者鄙之八年致仕卒子富鲁富鲁字努展幼聪悟 
好学甫七岁能诵契丹大字习汉文未十年博通经籍重熙中举进士第主文以国制无契丹试进士之条闻于帝以庶箴擅令子就科目鞭之 
寻命富鲁为牌印郎君应诏赋诗立成以进帝嘉赏顾左右曰文才如此必不能武事富鲁奏曰臣自蒙义方兼习骑射在流辈中亦可周旋帝 
未之信会从猎三矢中三兔帝奇之转通进是时父庶箴尝寄戒谕诗富鲁答以赋众称其典雅宠遇渐隆清寍初卒

　　钦定续通志卷一百九十一

　　●钦定续通志卷一百九十二　宗室传十二

　　宗室传

　　辽 【二】

　　○辽二

　　太祖诸子
　　太宗诸子
　　世宗诸子
　　景宗诸子
　　圣宗诸子
　　兴宗诸子
　　道宗一子
　　天祚诸子

　　△太祖诸子

　　义宗倍【隆先道隐】　章肃皇帝鲁呼【喜隐】　　雅勒呼

　　太祖四子淳钦皇后生倍次太宗次鲁呼宫人萧氏生雅勒呼 【按原史旧无标题今依皇子表补】

　　义宗倍
　　章肃皇帝鲁呼
　　雅勒呼

　　 义宗倍

　　义宗倍小字托云聪敏好学外宽内挚神册元年立为皇太子时太祖问侍臣曰受命之君当事天敬神有大功德者朕欲祀之何先皆以 
佛对倍曰孔子大圣万世所尊宜先太祖大悦即建孔子庙诏皇太子春秋释奠尝从征乌尔克党项为先锋都统及经略燕地太祖西征留守 
京师因陈取渤海计天显元年从征拔扶余城帝欲括户口谏曰今始得地而料民民必不安若乘破竹之势径造辉罕城克之必矣太祖从之 
倍与大元帅德光为前锋夜围城大諲譔降复叛太祖破之改其国曰东丹名其城曰天福以倍为人皇王主之仍赐天子冠服建元甘露称制 
置左右大次四相百官一用汉法岁贡布十万端马千匹谕之曰此地濒海非可久居留汝抚治以见朕爱民之心驾将还倍作歌以献陛辞号 
泣而出遂如仪坤州未几诸部多叛大元帅讨平之太祖讣至奔赴山陵知皇太后意欲立德光乃与羣臣请于太后而让位焉太宗既立见疑 
以东平为南京徙倍居之尽迁其民又置卫士阴伺动静倍既归国起书楼于西宫作乐田园诗唐明宗闻之遣人跨海持书密召倍倍因畋海 
上使再至倍谓左右曰我以天下让主上今反见疑不如适他国以成吴泰伯之名立木海上刻诗曰小山压大山大山全无力羞见故乡人从 
此投外国携高美人载书浮海而去唐以天子仪卫迎倍至汴明宗以庄宗后宫 【原作庄宗后考五代会要夏氏实庄宗昭容封虢国夫人 
非后也契丹国志作后宫今据改】 夏氏妻之赐姓东丹名之曰慕华改瑞州为怀化军拜怀化军节度使瑞慎等州观察使复赐姓李名赞华 
移镇滑州遥领虔州节度使倍虽在异国常思其亲问安之使不绝后从珂弒其君自立倍报太宗请讨之及太宗立石敬瑭为晋主加兵于洛 
从珂欲自焚召倍与俱倍不从遣壮士李彦绅害之时年三十八敬瑭入洛丧服临哭以王礼权厝后太宗改葬于医巫闾山谥曰文武元皇王 
世宗即位谥让国皇帝陵曰显陵统和中更谥文献重熙二十年增谥文献钦义皇帝庙号义宗又谥二后曰端顺曰柔贞 【按柔贞后实生 
世宗天禄初加尊皇太后察克反同遇害】 倍初市书至万卷藏于医巫闾绝顶之望海堂通阴阳知音律精医药砭焫之术工辽汉文章善画 
然性刻急好杀婢妾微过常加刲灼夏氏惧而求削发为尼五子长世宗次隆科舒隆先道隐各有传

　　隆先
　　道隐

　　隆先

　　平王隆先字团隐母大氏景宗即位封平王未几兼政事令留守东京薄赋税省刑狱恤鳏寡数荐贤能之士后与统军耶律实鲁同讨高 
丽有功还薨葬医巫闾山之道隐谷平王博学能诗有阆苑集行于世保寍之季其子辰格与渤海官属谋杀其父举兵作乱帝命轘裂于市

　　道隐

　　晋王道隐字留隐母高氏道隐生于唐人皇王遇害时年尚幼洛阳僧匿之因名道隐太宗灭唐还京赐外罗山地居焉性沈静有文武才 
时人称之景宗即位封蜀王为上京留守干亨元年迁守南京号令严肃民获安业徙封荆王统和初薨追封晋王

　　 章肃皇帝鲁呼

　　章肃皇帝鲁呼一名鸿观字奚隐少勇悍多力而性残酷太祖尝观诸子寝鲁呼缩项卧内曰是必在诸子下又尝大寒命三子采薪太宗 
不择而取最先至人皇王取其干者束而归后至鲁呼取少而弃多太祖曰长巧而次成少不及矣而母笃爱鲁呼天显五年遣徇地代北攻寰 
州多俘而还遂立为皇太弟 【按太宗纪册为寿昌皇太子与此互异】 兼天下兵马大元帅太宗亲征留守京师世宗即位镇阳太后遣鲁 
呼将兵击之至泰德泉为安图瑠格所败耶律乌哲入谏太后鲁呼在侧作色曰我在乌云安得立乌哲曰柰公酷暴失人心何太后顾鲁呼曰 
昔我与太祖爱汝异于诸子谚云偏怜之子不保业难得之妇不主家我非不欲立汝汝自不能矣和约既定趋上京会有告鲁呼与太后谋废 
立者徙鲁呼祖州禁其出入穆宗时其子喜隐谋反辞连鲁呼囚之死狱中年五十葬玉峰山西谷统和中追谥钦顺皇帝重熙二十一年更谥 
章肃后曰和敬二子宋王喜隐卫王完

　　喜隐

　　喜隐

　　喜隐字完德雄伟善骑射封赵王应历中谋反事觉以亲释之未几复反下狱景宗即位闻有赦自去其械而朝帝怒诛守者复置于狱保 
寍改元乃宥之妻以皇后之姊复爵宋王喜隐轻僄无恒小得志即骄帝尝召不时至怒而鞭之由是愤怨谋乱贬而复召适是帝与刘继元书 
辞意卑逊谏曰本朝于汉为祖书旨如此恐亏国体帝寻改之授西南面招讨使命之河东索吐蕃户稍见进用复诱羣小谋叛上命械其手足 
筑圜土囚祖州宋降卒二百余人欲劫立喜隐以城坚不得入立其子留礼寿上京留守楚实勒擒之留礼寿伏诛赐喜隐死

　　 雅勒呼

　　雅勒呼字达年性沉默善骑射天显三年救耶律刷于定州为李嗣源所获石晋立始得还为特哩衮薨子迪里南府宰相希达北院大王

　　△太宗诸子

　　雅斯哈　　　天德　　　迪里　　必舒

　　太宗五子靖安皇后生穆宗次雅斯哈宫人萧氏生天德次迪里次必舒

　　雅斯哈
　　天德
　　迪里
　　必舒

　　 雅斯哈

　　雅斯哈会同初封太平王世宗立诏许与晋主往还以昆弟礼穆宗委以国政应历三年与鲁呼子完谋乱令司天魏璘卜日事觉贬戍西 
北边景宗即位亡入沙陀召还释其罪封齐王保寍四年薨赠皇太叔谥钦靖

　　 天德

　　天德字必伞猛悍趫捷人望而畏之太宗讨石重贵至望都晋将杜重威率兵十万先据河梁上募能断粮道者天德请以五千骑行从闲 
道击走卫送之军火其辎重重威穷蹙乃降会同三年与邸用和使晋世宗即位遣天德护太宗梓宫赴上京太后遣鲁呼拒世宗遇于泰德泉 
战甚力败之太后不悦后不复用天禄二年与萧翰瑠格等谋反系狱伏诛

　　 迪里

　　迪里字博斯济多力善射应历八年与宣徽使耶律哈斯谋反释之保寍初封冀王宋人侵汉与南府宰相耶律刷往援却敌而还干亨元 
年复与宋人战于白马岭先锋渡涧未半宋军迎击师溃没于阵子斡格并死焉

　　 必舒

　　必舒穆宗时族人和特及萧卓琳有罪欲亡必舒密以闻帝以为忠常命侍从帝轻杀左右会欲诛监鹿官必舒谏而免保寍初封越王 【 
按皇子表作穆宗时封考穆宗纪不载景宗纪保寍元年实始封越王今据改】 讨党项有功后以疾薨

　　△世宗诸子

　　扎木

　　世宗三子怀节皇后生和尔鄂博 【按皇子表原注云旧史皇族传书在第三且云未详所出按景宗纪云景宗皇帝世宗第二子又旧 
史本传云景宗立亲祭于墓追册为太子当是世宗嫡长子也今从之】 宗妃甄氏生扎木
　　和尔鄂博蚤薨景宗立追册为皇太子谥庄圣墓号太子院

　　扎木

　　 扎木

　　扎木字呼喇济敏给好学通契丹汉字能诗尝与宫人私通穆宗怒搒掠系狱景宗立释之封为宁王保寍八年妻造蛊毒夺爵贬乌尔古 
部赋放鹤诗征还统和初皇太后称制命赋芍药诗复旧爵

　　△景宗诸子

　　隆庆　　　隆佑

　　景宗四子长圣宗次隆庆次隆佑皆睿智皇后生次药师努未详所出

　　隆庆
　　隆佑

　　 隆庆

　　隆庆字燕隐小字普贤努八岁封恒王兼侍中统和中拜南京留守徙梁王十七年南征为先锋至瀛州遇宋将范廷召列陈以待隆庆遣 
萧柳击败之十九年复败宋人于行唐开泰初加守太师兼政事令更封晋国王寻拜大元帅南京留守赐金券进封秦晋国王五年入觐帝亲 
出迎劳因同猎于松山还至北安州薨追赠皇太弟子扎喀魏国王 【按契丹国志云扎洛名宗懿少有气局干量过人圣宗时封中山王改 
封晋王所载颇详其封国之号亦与此异】 苏克豳王释嘉努陈王埒富辽西郡王苏色漆水郡王

　　 隆佑

　　隆佑 【通考作隆裕】 小字果勒齐一字和多沁干亨初封郑王统和中伐宋留守京师二十一年拜西南面招讨使徙王吴及征高丽 
复为留守权知北院枢密使事出守东京更王楚开泰初改王齐薨赠太师谥仁孝重熙闲改谥孝靖子呼图克封周王临海军节度使合禄封 
魏王塔卜陈王西京留守后为重元所胁削爵流镇州

　　△圣宗诸子

　　布古德【博诺】

　　圣宗六子钦哀皇后生兴宗及重元次布古德未详所出普尔氏生吴格次格尔姜氏生海古勒重元见逆臣传

　　布古德
