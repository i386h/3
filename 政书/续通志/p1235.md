<!-- { "loadSidebar": true } -->
尝问禄命答曰公厄在三尺土下尽六年而贵六十位蒲州刺史无有禄矣俨使高丽为莫敌支所囚居土室六年还及为蒲州岁如期召掾史 
妻子告当死俄诏听致仕刘仁轨与乡人靖贤 【旧书作靖思贤】 请占憬藏答曰刘公当五品而谴终位冠人臣谓贤曰君法客死后仁轨 
为尚书仆射贤丧三子尽鬻田宅寄死友家魏元忠尚少往见憬藏问之久不答元忠怒拂衣去憬藏遽起曰相君怒时位必卿相姚崇李迥秀 
杜景佺从之游憬藏曰三人者皆宰相然姚最贵裴光廷当国憬藏以纸大署台字投之光廷曰吾既台司矣尚何事后三日贬台州刺史隋末 
又有高唐人乙弗宏礼当炀帝居藩召见宏礼贤曰大王为万乘主所戒在得而巳及即位悉召术家置坊处之使宏礼总摄海内寖乱帝曰而 
皆言朕既验然终当柰何宏礼逡巡帝知之乃曰不言且死宏礼曰臣观相书凡人臣相与陛下类者不长然圣人不相故臣不能知由是敕有 
司监视母得与外语薛大鼎坐事没为奴及贞观时有诸于宏礼答曰君奴也欲何事请解衣视之宏礼指腰而下口位方岳玄宗时有金梁凤 
者颇言人贵贱千寿裴冕为河西留后梁凤辄言不半岁兵起君当以御史中丞除宰相又言一日向雒一日向蜀一日向朔方此时公当国冕 
妖其言绝之俄而禄山反冕以御史中丞召肃宗即位而冕遂相荐梁凤于帝拜都水使者梁凤谓吕諲曰君且辅政须大怖乃得后諲责驿史 
搒之史突入射谭几中走而免明年知政事李揆卢允毁服绐谒梁凤曰二公已至清望官矢乃语以情梁凤使二人行乃曰李自舍人阅岁而 
相卢不过郎官揆巳相擢允吏部郎中王远知扬州人父昙选为陈扬州刺史远知少警敏通书博事陶弘景传其术为道士又从臧兢游陈后 
主闻其名召入重阳殿甚见咨挹隋炀帝为晋王镇扬州邀见少选白发俄复鬓帝惧遣之后幸涿郡诏远知见临朔宫帝执弟子礼咨质仙事 
作玉清玄坛处之及幸扬州远知谓帝不宜远京国不省高祖尚微远知密语天命武德中平王世充秦王与房玄龄微服过之远知未识迎语 
曰中有圣人非王乎乃谂以实远知曰方为太平天子愿自爱太宗立欲官之苦辞贞观九年诏润州即茅山为观俾居之远知多怪言谓其弟 
子潘师正曰吾今署少室伯将行即沐浴加衣冠若寝者遂卒或言寿盖百二十六岁云

　　△薛颐 【叶法善】

　　薛颐滑州人隋大业时为道士解天文武德初追直秦王府密语曰德星舍秦分王当帝天下王表为太史丞稍迁令贞观时太宗将封泰 
山彗星见颐因言考之天象未可东封会大臣上议帝遂罢固丐为道士帝为筑观九嵏山号曰紫府拜颐太中大夫往居之即祠建清台候辰 
次灾祥以闻所上与太史李淳风合数岁卒高宗时又有叶法善者括州括苍人世为道士传阴阳占繇符箓之术能厌劾怪鬼显庆中帝闻之 
召诣京师欲宠以官不受留内斋扬礼赐殊厚时帝悉召方士化黄金治丹法善上言丹不可遽就徒费财与曰请核真伪帝许之凡百余人皆 
罢尝在东都凌空观为坛醮祭都人悉往观有数十人自奔火中众大惊救而免法善笑曰此为魅所凭吾以法摄之耳问而信病亦皆巳厯高 
中二宗朝五十年往来山中数召入禁内雅不喜浮图法常力诋毁议者讥其好憎然以术高卒莫之测睿宗立或言有冥助力先天中拜鸿胪 
卿封越国公舍景龙观追赠其父歙州刺史宠映当世开元八年卒赠越州都督

　　△李嗣真

　　李嗣真 【按唐书李嗣真入列传今改归艺术编于明崇俨之前】 字承冑赵州柏乡人多艺数举明经中之累调许州司功参军贺兰 
敏之修譔东台表嗣真直弘文馆与学士刘献臣徐昭皆少有名号三少高宗东封还诏赠孔子太师命有司为祝文不称旨更命嗣真帝览称 
善诏加两阶敏之倚恩骄溢嗣真策其必败乃求补义乌令敏之败学士多连坐嗣真独免调露中为始平令风化大行时章怀太子作宝庆曲 
阅于太清观嗣真谓道人刘槩辅俨曰宫商不和君臣乖也角征失次父子疑也死声多且哀若国家无事太子任其咎俄而太子废槩等奏其 
言擢太常丞知五礼仪注封常山县子嗣真常曰隋乐府有堂堂曲明堂再受命比曰有侧堂堂挠堂堂之谣侧不正也挠危也皇帝病日侵事 
皆决中宫持权与人数之不易宗室虽众居中制外势且不敌诸王殆为后所蹂践吾见难作不久矣太常铸黄锺不能成嗣真居崇义里疑土 
中有之弗得其所道逢一车有铎声甚厉嗣真日宫声也市以归振于空地若有应者掘之得钟众乐遂和永昌初以右御史中丞知大夫事来 
俊臣狱方炽嗣真上书谏以为昔陈平事汉祖谋疏楚君臣行反闲项羽遂亡今殆有如平者谋闲陛下君臣恐为社稷祸不纳出为潞州刺史 
俊臣诬以反流藤州久得还自筮死日豫具棺敛如言卒桂阳有诏州县护丧还乡里赠济州刺史谥曰昭武后尝问嗣真储贰事对曰程婴杵 
曰存赵氏孤古人嘉之后悟中宗乃安神龙初赠御史大夫撰明堂新礼十卷孝经指要诗品书品书品各一卷

　　△明崇俨

　　明崇俨洛州偃师人少随父恪令安喜吏有能召鬼神者尽得其术干封初应岳牧举调黄安丞以奇技自名高宗召见甚悦擢冀王府文 
学盛夏帝思雪崇俨坐顷取以进自云往阴山取之四月帝忆瓜崇俨素百钱须臾以瓜献曰得之缑氏老人圃中帝召老人问故曰埋一瓜失 
之土中得百钱累迁正谏大夫帝令入阁供奉每谒见陈时政多托鬼神为言至为武后作厌胜事又言章怀太子不德仪凤四年为盗所刺好 
事者或言崇俨役鬼劳苦为鬼所杀 【按唐书此下有尚献甫传无事迹可录今删】

　　△严善思

　　严善思名譔同州朝邑人以字行父延与河东裴玄证陇西李真蔡静皆通儒术该晓图谶善思传延业褚遂良上官仪等奇其能高宗封 
泰山举销声幽薮科及第调襄阳尉居亲丧庐墓因隐居十年武后时擢监察御史兼右拾遗内供奉数言天下事方酷吏构大狱以善思为详 
审使平活八百余人原千余家长寿中按囚司刑寺罢疑不实者百人来俊臣等疾之诬以罪谪交趾五岁得还时李淳风死候家皆不效乃诏 
善思以著作佐郎兼太史令圣历二年荧惑入舆鬼后问其占对曰商姓大臣当之是年王及善卒长安中荧惑入月镇犯天关善思曰法当乱 
臣伏罪且有下谋上之象岁余张柬之等起兵诛二张后崩将合葬干陵善思建言尊者先葬卑者不得入今启干陵是以卑动尊术家所忌且 
玄关石门冶金锢隙非攻凿不能开神道幽静多所惊黩若别攻隧以入其中即往昔葬时神位前定今更改作为害益深景营干陵国有大难 
易姓建国二十余年今又营之难且复生合葬非古也况事有不安岂可复循伏见汉世皇后别起陵墓魏晋始合葬汉积祀四百魏晋祚率不 
长亦其验也山川精气上为列星葬得其所则神安而后嗣昌失其宜则神危而后嗣损愿更择吉地附近干陵取从葬之义使社稷长久中宗 
不纳景龙中迁礼部侍郎求出为汝州刺史尝语姚崇曰韦氏祸且涂地相王所居有华葢紫气必位九五公善护之及睿宗立崇以语闻召拜 
右散骑常侍初为汝州谯王重福徙均州过汝及谋反伪除礼部尚书重福败坐关通论死给事中韩思复固请乃流静州始善思为御史中书 
舍人刘允济为酷吏所陷善思力讼其冤得免死户部尚书王本立曰祁奚之救叔向严公有之后见允济语未尝及思复解善思亦不自德时 
称长者之报后遇赦还开元十六年卒 【按唐书此下有杜生传无事迹可录今删】

　　△张果 【罗思远】

　　张果晦乡里世系以自神善息气能累日不食隐中条山往来汾晋闲自云数百岁武后召之佯死不赴后人复见居恒州山中开元二十 
一年刺史韦济以闻玄宗令通事舍人裴晤往迎果见晤辄气绝良久乃苏晤不敢逼还白帝更遣中书舍入徐峤赍玺书邀之乃至东都帝亲 
问治道神仙事语秘不传时有邢和璞者知人夭寿师夜光者善视鬼帝令和璞推果生死懵然莫知其端帝召果密坐使夜光视之不见果所 
在帝谓高力士曰吾闻饮堇无苦者奇士也时天寒因取以饮果三进颓然曰非佳酒也乃寝顷之齿焦顾左右取铁如意击堕之藏带中更出 
药傅其断良久齿生帝益神之欲以玉真公主降果未言也果忽谓秘书少监王迥质太常少卿萧莘 【旧书作萧华】 曰谚谓娶妇得公主 
可畏也二人怪其语不伦俄有使至传诏曰玉真公主欲降先生果笑固不奉诏有诏图形集贤院恳辞还山诏可擢银青光禄大夫号通玄先 
生至恒山蒲吾县未几卒或言尸解又罗思远能自隐帝学之不肯尽其术帝怒褁以幞压杀之数日有中使自蜀还逢思远驾而西笑曰上为 
戏何虐也 【按唐书此下有姜抚传无事迹可录今删】

　　△桑道茂

　　桑道茂者寒人失其系善太一遁甲术言无不中建中初上言国家不出三月有厄奉天有王气宜高垣堞为王者居使可容万乘德宗素 
验其数 【按旧书道茂请高垣墙德宗不省及幸奉天始思其言与此所载互异】 诏京兆尹严郢发众数千及神策兵城之及朱泚反帝蒙 
难奉天赖以济李晟为右金吾大将军道茂赍一缣见晟再拜曰公贵盛无比我命在公手求见赦晟惊其言道茂出怀中一书自具姓名署其 
右曰为贼逼胁固请晟判曰第言准状赦之晟勉从道茂果污朱泚伪官昨收长安与逆徒缚旗下将就刑出晟书以示晟为奏原其死时藩镇 
擅地无宁时道茂曰年号元和寇盗翦灭矣至宪宗乃验杜佑与杨炎善卢■〈木巳〉疾之佑惧以问道茂答曰君岁中补外则福寿叵涯矣 
俄拜饶州刺史后终司徒李鹏为盛唐令道茂曰君位止此而冢息位宰相次息亦大镇子孙百世鹏卒后石至宰相福厯七镇诸孙通显云

　　○五代

　　（臣）等谨按五代史无艺术传今取杂传中马重绩赵延义二人改入以符郑例

　　马重绩　　　赵延义

　　马重绩
　　赵延义

　　△马重绩

　　马重绩字洞微居太原少学数术明太乙五纪八象三统大历唐庄宗镇太原每用兵必以问言无不中拜大理司直明宗时废不用晋高 
祖据太原废帝遣兵围之势甚危急因命重绩筮之遇同人曰干健而离明健者君之德明者南面而治之象也同人者人所同也必有同我者 
焉易传曰战乎干干西北也又曰相见乎离离南方也其同我者自北而南乎干西北也战而胜其九月十月之交乎是岁九月契丹助晋击败 
唐军晋遂有天下拜重绩太子右赞善大夫迁司天监明年张从宾拒命重绩筮之遇随曰南瞻析木木不自续虚而动之动随其覆岁将秋矣 
无能为也七月而从宾败天福四年 【按传文原作三年五代会要作四年考晋高祖天福元年系丙申岁据本传下文言明年庚子推之当 
从四年为是今改】 重绩上言古今历象考审多差宣明之气朔虽正而星度不验崇玄之五星虽得而岁差一日以宣明气朔合崇玄五星二 
历相参然后符合自前世诸历皆起天正十一月为岁首用太古甲子为上元积岁愈多差阔愈甚臣辄合二历创为新法以唐天宝十四载乙 
未为上元雨水正月中气为气首诏下司天监赵仁琦张文皓等以新历与宣明崇玄考覆得失仁琦等言明年庚子正月朔用重绩历考之无 
