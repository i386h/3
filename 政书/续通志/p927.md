<!-- { "loadSidebar": true } -->
仕宝庆二年提点广东刑狱章复三上迄不就以直秘阁主管崇禧观宓拜祠命而辞职名进职一等致仕卒初宓之在朝也寺丞丁焴往使金 
宓叹曰世雠未复何以好为后数年闻关外不靖以书抵焴曰蜀口去关外虽远实如一身近事可寒心皆士大夫之罪岂非贿道不绝之故耶 
焴服其言宓天性刚毅信道光笃尝为朱墨铭谓朱属阳墨属阴以验理欲分寸之多寡自言居官必如颜真卿居家必如陶潜而深爱诸葛亮 
身死家无余财库无余帛庶乎能蹈其语者端平初殿中侍御史王遂首言宓事先帝有论谏之直而不及俟圣化之更宜褒其身后以劝天下 
之为臣者帝为感动诏赠直龙图阁

　　钦定续通志卷四百

　　●钦定续通志卷四百一　列传二百一

　　列传

　　宋 【一百四】

　　○宋一百四

　　王霆　　　　高定子　　　高斯得　　张忠恕　　　唐璘

　　王霆
　　高定子
　　高斯得
　　张忠恕
　　唐璘

　　△王霆

　　王霆字定叟东阳人少有奇气试有司不偶去就武举嘉定四年中绝伦异等乔行简考艺别头喜曰吾为朝廷得一帅才矣授承节郎从 
鄂帅锺兴嗣戍边为随军都钱粮官总领綦奎委霆专一教阅总效军寻委帅师守御黄州沿江制置副使李■〈直上土下〉辟置幕下淮右 
兵叛遣霆招谕之霆于军事知无不言谓招募良家子不可以夤缘关节冒滥防守江面全藉正军若义勇民兵特可为声援耳而所谓大军羸 
病者多兵械损旧岂不败事调兵防江当于江岸创屋居之使之守心守御诸军伍法既废平居则无以稽其虚籍冒请之弊无以纠其窜逸生 
事之人缓急则无以稽其并力向敌之志无以连其逃陈不进之心此尉缭子所以着束部伍之令太公谓伍法为要者谓此也用兵不以人数 
多寡为胜负惟教习之精否则胜负之形可见矣理宗即位特差充浙西副都监湖州驻札时潘甫等起兵事甫定霆因绥抚之镇江都统赵胜 
辟为计议官时李全寇盐城攻海陵胜出戍扬州属官多惮从行霆慨然曰此岂臣子辞难之日身先士卒大小十八战无一不利夺贼壕筑土 
城焚城门贼气为慑差知应州兼沿边都巡检使节制黄莆后营弹压诸道军马诸道兵二十万将往收复楚州霆帅所部为掎角之助大帅荐 
之召试为合门舍人又对言恢复之说有二曰规橅曰机会顾今日之规橅安在哉守令所以牧民而惠养之未加将帅所以御军而拊循之未 
至邦财未裕而楮券之弊寖深军储未丰而和籴之害徒惨官有土地而荒芜民因赋役而破荡狱讼类成冤抑铨曹率多淹留荐举无反坐贪 
徒得以引类而通班按剌不徇公微官易以迕意而连谴以言郡计则纷耗于囊橐包苴以言战功则多私于亲昵故旧至如降卒中处养虎遗 
患轻敌开边以肉餧虎夫以规橅之切要者而不满人意如此臣敢轻进恢复之说以误上听诚惩其旧而图其新规橅既立然后义旗一麾诸 
道并进臣力尚壮愿效前驱帝称其言可采升武功大夫出知濠州节浮费籴粟买马以备不虞寻差知安丰军臣僚上言王霆在濠人甚安之 
不宜轻易诏再任濠职事修举北兵至浮光其民奔遁相属于道朝论以为霆可守之乃知光州兼沿边都巡检使冒雪夜行倍道疾驰至州分 
遣闲探整饬战守之具大战于谢令桥光人遂安寻为吉州刺史仍知光州霆固辞丞相郑清之制置使史嵩之皆数以书留霆霆不从且曰士 
大夫当以世从道不可以道从世也再授合门舍人迁达州剌史右屯卫大将军兼知蕲州不赴迁淮西马步军副总管兼淮西游击军副都统 
制论游击军十事不报提举崇禧观知高邮军流民弟邦杰聚众三千人为盗霆剿其渠魁余党悉散时议出师和者甚多霆以为莫若遣闲探 
觇敌情如不得巳然后行之否则无故自荡其根本是外兵未至而内兵先惨烈也诸军毕行惟高邮迟之境内赖以安全由是与时迕而谗者 
益众提举云台观执政期论边事且谓朝廷即有齐安之命霆曰秋防巳急边守不宜临时更易盍少需之乃授带行左领军卫大将军充沿江 
制置副使司计议官霆乃撰沿江等边志一编上之制置使董槐邓泳交荐差知寿昌军改蕲州建学舍祠忠臣尝叹曰两淮藩篱也大江门户 
也三辅堂奥也藩篱不固则门户且危门户既危则堂奥岂能久安乎于是贻书丞相杜范乞瞰江审察形势也三新城蕲春置于龙眼矶安庆 
置于孟城滁阳置于宣化不报卒初其父析业霆独以让其兄处宗族有恩章尝训其子弟曰穷理尽性学之本也

　　△高定子

　　高定子字瞻叔利州路提点刑狱兼知沔州稼之弟也嘉泰二年举进士授郪县主簿吴曦畔乞解官养母曦诛摄府事宇文公以忠孝两 
全荐之调中江县丞其父就养得疾定子衣不解带者六旬居丧哀毁骨立服除辟丹棱令寻以同产弟魏了翁守眉改监资州酒务丁母忧服 
除差知夹江县前是酒酤贷秫于商人定子给钱以籴且宽榷酤民以为便麻菽旧有征定子悉弛之会水潦洊饥发县廪给诸富家俾以时价 
籴至秋而偿须臾米溢于市四川总领所辟主管文字同幕有以趣办为能迫促诸郡者定子曰使者斥去之总领所治利州倚酒榷以佐军用 
吏奸盘错定子躬自究诘酒政遂平后来者复欲增课定子曰前以吏蠹亦既革之今又求益是再榷也乃止制置使郑损刚愎自用误谓总领 
所擅十一州小会子之利奏请废之令下民疑而罢市定子力争谓小会子实以代钱百姓贸易赖是以权川引罢则关陇之民交病况又隆兴 
闲得旨为之非擅也乃得存其半损又欲增总领所盐课取旧贷军费定子辨其颠末损乃释然寻差知长宁军长宁地接夷獠公家百需皆仰 
淯井盐利来者往往因以自封殖制置可又榷入其半定子至争于制置使得蠲重赋差知绵州元兵穿凤州塞破武休下兴元小校张钺以其 
徒溃入文州杀守臣杨必复将自龙趋绵以闯成都安抚使黄伯固闻之亟奏定子兼参议官措置文龙备御定子乃部分诸军扼清塘岭钺就 
擒巳而剑南大震定子语僚吏曰诸君去留不敢拘若某则守城郭封疆之臣有死而巳乃下令招溃卒人给缗钱五十米一石命都监陈训专 
任接纳训忽奔告曰诸军虽受招不肯释甲奈何定子乃令帐下率衣甲于两庑以俟戒毋轻动俄而诸军盛陈兵以至吏士皆股栗定子坐堂 
上传令劳苦之诸军皆拜定子开谕以理使还本部以俟给犒诸将闻之亦来上谒定子复慰安之皆曰制置使未知存亡诸军无主定子曰大 
帅不过暂移治尔苟终不获我当为汝曹主张且诸军至此以无粮故吾州当任供亿又曰敌将复会于此盍避之定子曰我文官也不畏死汝 
将军也世世衣食县官乃欲避敌乎今诸军大集万一敌至能戮力出战是汝曹立功报国之机不犹愈于深入内郡为罪滋大乎众悦而去乃 
遣吏给犒如令辟寺观祠宇以舍之亡几何败将和彦威陈邦佐曹篪张涓姚承祖等皆集于彰明剽掠尤甚彦威遣邦佐入州大言骇众谓定 
子曰知府何不去和太尉兼两戎司威权甚重麾下兵且二万余欲来驻此今至矣定子谓曰本州岛素非备御之地大将以兵入欲何为者第来 
吾固有以相待邦佐色沮乃曰巳遣幕府来议至则一游士尔缪为恭敬要索甚大定子答曰军将入吾境当受吾节制惟各守纪律则给以钱 
粮若敌至为国一死则忠臣孝子愈于病五日不汗死者幕府莫能对出彦威符移有云大府招戢散军人给钱米若干今所部不下二万人愿 
如数得之定子报曰本州岛巳下此令何敢食言但所给者乃溃军就招免罪之人都统所部非溃也若以此例相给其肯受乎彦威得檄甚惭乃 
乞别给钱粮以饟军定子即捐四十万缗与之仍趣其还戍盖定子身任两司之责极其劳勚以收捕张钺功进三官以防遏招收溃兵功又进 
一官进直宝章阁再任顷之召入奏事极言时弊时史弥远执国柄久曰陛下优礼元勋俾得以弛繁机而养静寿朝廷得以新百度而革因循 
不亦善乎既对人为定子危之定子曰乖逢得丧是有命焉吾得尽言乃报君职分也越两月迁刑部郎中寻以直宝谟阁江南东路转运判官 
陛辞帝曰淮师巡边卿知之乎辅车之势漕运为急卿是行宜斟酌缓急以相通融定子疏论边事甚周悉帝嘉纳焉踰年召入奏事会稼死事 
于沔州引疾乞归田里不许寻迁军器监又迁太府少卿升计度转运副使有事于明堂天大雷雨诏求言定子反复论敬惧灾异之意复召入 
迁司农卿兼玉牒所检讨官入对言内治不修外惧不谨近亲有豫政之渐近习有弄权之渐小人有复用之渐国柄有陵夷之渐士气有委靡 
之渐主势有孤立之渐宗社有阽危之渐天变日多地形日蹙昔有危脉今有危形昔有亡理今有亡证又请明诏沿流帅守将吏思出奇乘险 
求为水陆可进之策升兼枢密都承旨又迁太常少卿兼国史院编修官累言边事迁起居舍人寻兼中书舍人参赞京湖江西督视府事定子 
亲往周视新城大犒诸军激励守将迁礼部侍郎仍兼中书舍人即军中赐金带诏以督府事入奏既至帝劳问甚渥特进一官寻兼崇政殿说 
书兼直学士院未几改侍讲权礼部尚书升兼侍读入奏言国无仁贤无礼义无政事有类叔世帝竦然寻兼直学士修孝宗宁宗日厯书成上 
进擢拜翰林学士知制诰兼吏部尚书升兼修国史实录院修撰乞召收李心传卒成四朝志传时礼部尚书杜范吏部侍郎李韶皆以伉直称 
或乞身求去或卧家不出定子言人主寄耳目者台谏补耳目之所不逮者法从之论思百官之轮对宜速返李韶以开不讳之门勉起杜范以 
伸敢言之气因乞归田甚力进端明殿学士签书枢密院事寻兼权参知政事仍旧职知福州福建安抚大使力辞退居吴中以资政殿学士转 
一官致仕卒赠少保

　　△高斯得

　　高斯得字不妄利州路提点刑狱知沔州稼之子也申成都路转运司试补入太学绍定二年举进士授利路观察推官越二年辟差四川 
茶马干办公事李心传以著作佐郎领史事即成都修国朝会要辟为检阅文字端平二年稼死事于沔时元兵屯沔斯得日夜西向号泣会其 
僮至自沔知稼战没处与斯得潜行至其地遂得稼遗体奉以归见者感泣服除哀伤不巳无意仕进心传方修四朝史辟为史馆检阅秩同秘 
阅校勘盖创员也斯得分修光宁二帝纪寻迁史馆校勘又迁军器监主簿兼史馆校勘时丞相史嵩之柄国斯得遇对空臆尽言冬雷斯得应 
诏上封事乞择才并相由是迕嵩之意迁太常寺主簿仍兼史馆校勘时斯得叔父定子以礼部尚书领史事时人以为美谈会太学博士刘应 
起入对拄嵩之嵩之恚使其党言叔父兄子不可同朝以斯得添差通判绍兴府淳佑二年 【按宋史本传作淳熙二年考淳熙孝宗年号也 
淳佑为理宗年号高孝光宁四朝国史成干理宗淳佑二年淳熙应为淳佑之误今改】 四朝帝纪书成上之嵩之妄加毁誉于理宗济王改斯 
得所草宁宗纪末卷斯得与史官杜范王遂辨之然书巳登进心传藏斯得所草题其末前史官高某撰而巳踰年添差通判台州范既入相召 
为太常博士迁秘书郎六年正月朔日食斯得应诏上封事言大奸嗜权巧营夺服陛下奋独断而罢退之是矣谏宪之臣交疏其恶或请投荒 
