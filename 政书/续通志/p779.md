<!-- { "loadSidebar": true } -->
辖许置弩五百募土兵教之既成经略使夏安期言其便诏立独辕弩军以西上合门使知潞州又作鹿角车陷马枪请广独辕弩于他道诏谘 
置弩千分给并潞谘因上疏曰顷使契丹观幽燕地方无十万人一年之费若以术制之使举不得利居无以给不踰数年必弃幽州而遁臣经 
画河北大水界断敌疆乃其术也臣所创车弩若多设之助以大水取幽蓟如探囊中物尔时三司议均田租召还谘陈均括之法四十条复上 
平燕议曰契丹疆土虽广人马至少傥或南牧必率高丽渤海黑水宫真室韦等国会战其来既远其粮匮乏以臣所见请举庆历之策合众河 
于墉泊之北界以限戎马然后以景德故事顿兵自守又旁河郡邑可以水运以给保州应援来则战去则勿追幽州粮储既少敌不可久留不 
半年闲当遁沙漠则进兵断古北口砦松亭关传檄幽蓟燕南自定且彼之所侍者惟马而己但能多方致力使马不获伸用则敌可破幽燕可 
取诏置独辕弩二万同提举百司及南北作坊以完军器谘尝谓作汁乘素河三十六陂之流危京师请自巩西山七里店孤株岭下凿七十里 
导洛人汴可以四时行运诏都水监杨佐同往计度归未及论功而卒

　　△田敏

　　田敏字子俊本易州牙吏雍熙中王师讨幽蓟曹彬进兵涿州敌断其后王继恩募勇士持书抵彬敏应募闲行由祁沟关达相州彬得诏 
选壮士五十人卫敏还道遇贼力战仅以身免彬上其事太宗召见复令赍诏谕彬师还补敏易州静砦指挥使端拱初以所部兵屯定州契丹 
攻北唐河大将李继隆遣部将逆战为敌所乘奄至水南敏以百骑奋击敌引去又出狼山袭契丹至满城获首级甚众既而敌陷易州敏失其 
家所在帝擢敏本军都虞候使闲行求其父母得之以归徙屯镇州李继隆讨夏州奏隶麾下敏率兵至灵州遇敌斩获数万计继隆上其功迁 
御前忠佐马步军副都军头既而又从傅潜于定州时契丹断蒲阴路城中军士千余人不敢战敏率轻骑复出之真宗幸天雄军诏敏隶高琼 
使追贼至寍远军以功领涿州刺史王均乱西川从招安使雷有终败贼于灵池山贼平迁马步军都军头咸平中契丹复入寇敏从王显为镇 
定先锋大破之于遂城西羊山真授单州刺史后为邢州兵马钤辖从王起屯定州遇契丹于望都逆战斩首二千余级徙北平砦兵马钤辖领 
骑兵五千以当其冲先是两地供输民多为契丹乡导敏自鱼台北悉驱南徙凡七百余户送定州迁北平砦总管复败契丹于杨村敏谍知契 
丹主去北平十里蒲阴驻砦夜率锐兵袭破其营契丹主大惊遂引去敌攻瀛州不下欲乘虚犯贝魏诏敏与魏能张凝三路兵入敌境纵击以 
牵其势敏出西路屯归石村虏获人畜铠仗以万计还定州遇敌于镇州之北复大破之契丹请和乃徙敏镇定路都钤辖迁本州岛团练使充镇 
定路总管徙永兴军陕州厯鄜延环庆凤翔三路久之为环庆路都总管时后桥属羌数扰边敏诛违命者十八族又败罗古于三店川迁郑州 
防御使泾原路总管后徙环庆坐与部豪往还降左屯卫大将军昭州防御使既而以虢州团练使知隰州复为环庆路都总管仪州防御使卒

　　△侍其曙

　　侍其曙字景升父稹左监门卫大将军曙以父任为殿前承旨改右班殿直咸平中以合门祗候为苏杭湖秀等州都巡检使迁左侍禁领 
东西排岸司与谢德权提举在京仓草场尝于仓隙地牧牛羊为德权所讼真宗以问德权曰牛羊食仓粟邪曙闻而自劾帝勉谕之有告永兴 
民李琰将作乱命曙往按之捕琰党三十余人皆伏法青州卒庞德讼其校李绪谋以众叛帝疑其诬又命曙至青州劾无验遂弃德市知青州 
张齐贤奏曙擅戮人帝曰不尔无以安被告者进曙东头供奉官改内殿崇班祥符二年黎州夷人为乱诏曙乘驿往招抚其酋曙按行盐井夷 
人复叛曙率部兵百余生擒首领三人斩首数十级因上言蛮阻险拒命请必加讨诏知庆州孙正辞环庆驻泊都监张继勋领陕西兵同曙俱 
进所至皆降曙又请诛之真宗谓王旦曰己降而杀之何以信四夷不许迁内殿承制再迁如京副使知登州会岁饥请漕江淮米以振贫乏活 
者甚众累迁西京作坊使惠州刺史知桂州徙滑州迁西上合门使徙郓州提举在京诸司库务卒

　　△康德舆

　　康德舆字世基河南洛阳人父赞元崇仪使武州刺史以功录德舆三班奉职迁右班殿直泾原路走马承受擢阁门祗候河啮阳武埽诏 
遣德舆完筑厯开封府西路都巡检句当榷货务皆兼领埽事改巡护开封府等六州黄河堤岸天圣中使夏州还句当汴口改西头供奉官用 
荐迁内殿崇班河阴兵马都监建沿汴斗门以节水会积雨汴水将溢德舆请自京西导水入护龙河水得不溢厯知原州庆州益州路兵马钤 
辖久之领昭州刺史徙并代兵马钤辖管句麟府路军马事有蕃部密罗为殿侍有谮与贼通战则反射汉人密罗无以自明乃谋附贼指挥张 
岊以告德舆曰不可不杀德舆不听岊曰请为君召与饮仆崖谷中声言堕马死安知汉杀之德舆犹豫不决岊计不得行贼果以密罗为向导 
自后河川入袭府州蕃汉欲入城德舆闭门不纳或降贼或为贼所杀不可胜计贼既围府州德舆与马步军副总管王元兵马钤辖杨怀忠按 
兵不出战但移文转运司调军食转运副使文彦博籍民辇运至境以俟而德舆等终不出及陷丰州纔出屯州城数里三日而还居民望见以 
谓寇复至皆弃其所赍入保城郭然朝廷不悉闻德舆止坐不出战降为东染院使河阳兵马都监寻复昭州刺史知保州徙真定府定州路总 
管厯知代石仪三州大名府路钤辖提举金堤累迁西上合门使至和中河决小吴埽破东褆顿邱口民居避水者趋堤上而水至不得达德舆 
以巨船五十顺流以济之遂免垫溺复领果州团练使知冀州徙赵州有告云冀卒谋以上元夜劫库兵为乱德舆会宾属燕饮自若阴遣人捕 
首谋诛之徙陈州钤辖卒

　　△张昭远

　　张昭远字持正沧州无棣人父凝殿前都虞候寍州防御使契丹内寇凝与康保裔伏兵瀛州陷围中昭远年十八挺身掖出之擢左班殿 
直寄班祗候为忻州都巡检改合门祗候知狄山军管句河东缘边安抚司再迁内殿崇班天禧初除西上阁门副使俄为河北缘边安抚副使 
寻知瀛州改东上合门副使知定州以引进副使复知瀛州迁西上合门使会大雨陂塘大溢昭远勒兵筑长堤以捍其冲徙鄜延路兵马钤辖 
进都钤辖筑堡成平川领忠州刺史知成德军迁四方馆使滹沱河决坏城郭乃修五关城外环以堤民至今为利擢捧日天武四厢都指挥使 
新州防御使厯步军马军都虞候嘉州防御使知代州召还改莫州防御使罢管军授左龙武军大将军昭州防御使卒特赠应州观察使

　　钦定续通志卷三百四十六

　　●钦定续通志卷三百四十七　列传一百四十七

　　列传

　　宋 【五十一】

　　○宋五十一

　　王安石【雱】　　　王安礼　　　王安国

　　王安石
　　王安礼
　　王安国

　　△王安石

　　王安石字介甫抚州临川人父益都官员外郎安石少好读书过目不忘属文动笔如飞见者服其精妙友生曾巩携以示欧阳修修为之 
延誉擢进士上第签书淮南判官旧制秩满许求试馆职安石独否再调知鄞县起堤堰决陂塘为水陆之利贷谷与民立息以偿俾新陈相易 
邑人便之安石遂自以其术可行于天下其后当国所措注皆本于此 【按宋名臣言行录引晁以道论配享札子谓安石熙寍初为执政所 
行之法皆本于此然知行于一邑则可不知行于天下不可也】 通判舒州文彦博为相荐安石恬退乞不次进用以激奔兢之风寻召试馆职 
不就修荐为谏官以祖母年高辞修以其须禄养言于朝用为羣牧判官请知常州移提点江东刑狱入为度支判官时嘉佑三年也安石议论 
高奇能以辨博济其说果于自用慨然有矫世变俗之志于是上万言书以为今天下财力困穷风俗衰坏患在不知法度不法先王之政因天 
下之力以生天下之财取天下之财以供天下之费自古治世未尝以财不足为公患也患在治财无其道尔愿监苟且因循之弊后安石当国 
其所措注大抵皆祖此书俄直集贤院先是馆阁之命屡下安石屡辞士大夫谓其无意于世恨不识其面朝廷每欲畀以美官惟忠其不就也 
明年同修起居注辞之累日阁门吏赍敕就付之拒不受吏随而拜之则避于厕吏置敕于案而去又追还之上章至八九乃受遂知制诰 【 
伏读通鉴辑览　　御批宋人动辄奏辞某官恶习相仍不复知有致身大义安石新进小臣乃赍敕就付坚拒不巳甚且避之于厕不恭实甚 
迨径除制诰逐不更辞则其狡黠邀荣心事毕露乃仁宗与在廷诸臣方且想望丰采惟恐其不就何其傎也】 纠察在京刑狱自是不复辞官 
矣有少年鬬鹑其侪求之不与恃与之昵辄持去少年追杀之开封当此人死安石驳曰按律公取窃取皆为盗此不与而彼携以去是盗也追 
而杀之是捕盗也虽死当勿论遂劾府司失入事下审刑大理皆以府断为是诏放安石罪当诣合门谢安石不肯御史举奏之置不问时有诏 
舍人院无得申请除改文字安石争之语皆侵执政终英宗世召不赴神宗在藩邸韩维为太子庶子荐安石自代甫即位命知江宁府数月召 
为翰林学士兼侍讲熙寍元年始造朝入对帝问为治所先对曰择术为先帝曰唐太宗如何曰陛下当法尧舜何以太宗为哉帝曰卿可谓责 
难于君一日讲席羣臣退帝留安石因言唐太宗必得魏征刘备必得诸葛亮然后可以有为二子诚不世出之人也安石曰陛下诚能为尧舜 
则必有皋夔稷卨诚能为高宗则必有傅说彼二子者何足道哉登州妇人恶其夫寝陋夜以刃断之伤而不死狱上朝议皆当之死安石独以 
为合从谋杀减二等论帝从安石说遂着为令二年拜参知政事上问卿所施设以何先安石曰变风俗立法度正方今之所急帝以为然于是 
设制置三司条例司 【伏读通鉴辑览　　御批什一而税方册可征而谓之古非特什一是知聚敛之臣必恃覆邦之利口遂巧说以乱经 
而无所忌惮至剥民财以增利禄欲使人知自重可以省刑尤为谬见不思墨吏之所以病民者以其贪得无厌也即加之禄其贪犹是及其既 
犯而绳之以法庶几惩一儆百乃豫竭万姓之膏以充百司之橐何异畏猛虎之噬人而先剜肉以啖之乎】 令判知枢密事陈升之同领之安 
石令其党吕惠卿预其事而农田水利青苗均输保甲免役市易保马方田诸役相继并兴号为新法遣提举官四十余辈颁行天下青苗法者 
以常平籴本作青苗钱散与人户令出息二分春散秋敛均输法者以发运之职改为均输假以钱货凡上供之物皆得徙贵就贱用近易远预 
知在京仓库所当办者得以便宜蓄买保甲之法籍乡村之民二丁取一十家为保保丁皆授以弓弩教之战阵 【伏读通鉴辑览　　御批 
保甲本周礼比闾遗意使民自相友助以收诘奸禁盗之益有司徧籍考稽期无懈弛旷废而已若督责过严人皆畏其束缚烦苦则非所以保 
民而适以厉民且复授之弓弩教之战阵驱饮食耕凿之伦使日从事于击刺其为辍耒舍业者不少矣柔煗者既无适于用桀骜者或因而横 
