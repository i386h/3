<!-- { "loadSidebar": true } -->
发兵击之蛮猺居山谷闲其山自衡州常宁县属桂阳郴连贺韶四州环千余里不事赋役谓之猺人时蛮势方炽降敕书委知潭州刘沆招谕 
沆发兵临之以敕书从事降二千余人录其首领邓文志黄文晟黄士元皆为三班奉职时四年冬也五年二月余党唐和等复内寇沆檄杨畋 
等八路入讨覆其巢穴然唐和等犹未平是冬蛮复入寇诏以刘夔代沆为安抚使大发兵讨之其众遁入郴州黄莽山由赵峒转寇英韶州依 
山自保七年唐和遣其子执要领诣官自言愿贷粮米居所保峒中诏补唐和等五人峒主并授阶官至冬其众悉降嘉佑二年罗城峒蛮寇澧 
州发兵击走之三年以施州蛮向永胜所领州为安定州五年以邵州蛮杨光倩知徽州绍兴四年归明保静南渭永顺三州彭儒武等遣人持 
表及方物赴行在九年宜章峒民骆科作乱寇郴道连桂阳诸州县诏发兵讨之获骆科余赏据蓝山寇平阳县江西兵马都监程师回讨平之 
十年承信郎琴州溪峒杨进禺等率旅归疆土来献后屡入贡十二年诏以施州南砦路夷人向再健袭父思迁知懿州事干道元年宜章峒贼 
李全陷郴州焚桂阳军世忠峒李昂霄率壮丁御贼民恃以安湖南提举常平郑丙讨平之昂霄以功补承节郎管辖衡州常宁县溪峒三年靖 
州界猺人姚明教等作乱诏荆鄂驻札明椿会屯戍兵合击之四年田彦古死子忠佐袭知溪峒安化州六年卢阳西据獠杨溪朝寇边诏知沅 
州叶行招隆之嘉定元年郴州黑风峒猺人罗世传寇边知隆兴赵希择知潭州史弥坚共招降之二年李元砺罗孟二寇江西攻破龙泉县命 
工部侍郎王居安知豫章擒获之溪峒略平

　　○南丹州蛮 

　　南丹州蛮亦溪峒别种与宜州及西南夷接壤朱开宝七年酋帅莫洪■〈燕上日下〉遣使奉表求内附后屡来贡雍熙四年洪■〈燕 
上日下〉族人知宝隆镇莫淮诱羣蛮为寇诏发诸州兵进讨兵未至悉遁归淳化元年洪■〈燕上日下〉卒弟洪皓袭称刺史遣其子淮通 
来贡景德二年洪皓死其子淮勍袭父任俄为弟淮辿所攻帅属来奔诏宜州赐闲田资给之景佑三年有淮戟者举族来归命为湖南州团练 
副使后淮辿老自言愿传其子世渐至和元年命世渐权发遣州事世渐死嘉佑末命其子公帐袭之淮辿子世忍攻杀公帐夺其地自首请于 
朝治干三年遂命为刺史熙宁二年猺贼杀人世忍执以献授检校礼部尚书元丰三年入贡六年迁检校户部尚书世忍死子公佞袭大观元 
年广西经略使王祖道言公佞就擒以其地为观州延德军绍兴三年公佞弟公晟攻围观州用刘彦适言以公晟知南丹州兼溪峒都巡检使 
提举盗贼公事二十四年公晟始入贡率诸蛮来归以延沈袭公晟职使持节南丹州诸军事南丹州刺史二十五年延沈进补团练防御二使 
三十二年为诸蛮所逐归死省地众推延廪袭职隆兴二年延廪复为诸蛮所图携家归朝经略司瘈以延葚袭职淳熙元年为永乐州所攻广 
西帅臣遣将领谕和之十四年经略司奏以延荫袭职嘉泰五年延荫子光熙袭职知南丹州事

　　○抚水州蛮 

　　抚水州在宜州南有县四曰抚水京水多逢古劳唐隶黔南其酋皆蒙姓有上中下三房及北遐一镇宋雍熙中数寇边诏书招安补其酋 
蒙令地殿直蒙令札奉职咸平中又数为寇止令边臣驱逐出境其党狡猾者凡三十余人宜州守将擒送阙下诏释其罪勖遣之逾年酋长蒙 
顶等诣阙累遣使来贡大中祥符六年首领指挥使蒙但挈族来归徙桂州九年寇宜融州界会曹克明为宜融等州都巡检击破之焚其庐室 
积聚窜入山谷乃晓谕恩信许以改过酋帅蒙承贵等诣军自首闻诏旨赦皆感悦歃血誓诏以抚水州为安化州抚水县为归仁县京水县为 
长宁县自是闲岁朝贡宝元元年复寇融宜州发郡澧潭三州戍兵往击踰年乃平庆历中甫入贡至和二年复至诏以知州蒙全会为三班奉 
职又以监州姚全料为借职嘉佑六年又贡熙宁初土人罗世念等为乱五年攻德谨砦袭将官费万杀之诏发在京骁骑及江南福建兵以听 
师朝明年世念等与诸蛮峒首领降以世念为内殿承制崇宁二年其酋蒙光有复为寇经略司遣将击却之大观二年遂以三州一镇来上至 
和后又有融州属蛮大邱峒首领杨光朝内附又有杨克端等来归皆纳之绍兴三年安化蛮蒙全剑等劫普议砦广西帅臣遣县砦将佐讨平 
之四年广南东西路宣谕明橐请废平观二州从之干道六年诏补蒙泽进武副尉以其父蒙明为宜州蛮莫才都所害也淳熙十年冬安化蛮 
突入内地为乱十一年安化蛮蒙光渐率众抄掠广西路钤辖沙世坚平之十二年诏以杨世俊袭父进通职补承信郎庆元四年宜州蛮蒙峒 
袁康等寇内地敓官盐为乱广西帅司调官兵招降之

　　○西原蛮 

　　西原蛮居广容之南邕桂之西有宁氏者相承为豪又有黄氏居黄橙洞其隶也其地西接南诏唐天宝初黄氏强与韦氏周氏侬氏相唇 
齿为寇害据十余州韦氏周氏取下黄氏攻之逐于海演至德初首领黄干曜真崇郁与陆州武阳朱兰洞蛮皆叛推武承斐韦敬简为帅僭号 
中越王干元初遣中使慰晓诸首领赐诏书赦其罪约降于是西原环古等州首领五百余人请出兵讨承斐等斩黄干曜真崇郁等七人承斐 
等以余众降尽释之其种落张侯夏永与夷獠梁崇率覃问及西原茜长吴功曹复合兵内寇陷道州桂管经略使邢济击平之执吴功曹等余 
众复围道州进攻永昌陷邵州湖南团练使辛京杲贪暴武冈戍将王国良叛建中元年城溆州以断西原国良乃降贞元十年黄洞首领黄少 
卿攻邕管陷钦横浔贵四州少卿子昌沔趫勇前后陷十三州诏唐州刺史隐旻为容管招讨经略使皆破之侵地悉复元和初邕州擒其别帅 
黄承庆明年少卿等归款拜归顺州刺史弟少高为有州刺史未几复叛又有黄少度黄昌驩二部陷宝峦二州据之十一年攻钦横二州邕管 
经略使韦悦破足之取宾峦二州是岁复屠岩州自是邕容两道杀伤疾疫死者十八穆宗时黄贼更攻邕州陷江江镇攻钦州陷千金镇邕州 
刺史崔结击破之明年又寇钦州是岁黄昌瓘遣其党陈少奇等请降敬宗纳之太和中经略使董昌龄遣子兰讨平峒穴夷其种党诸蛮畏服 
十八州岁输贡赋其后侬洞最强结南诏为助懿宗与南诏约和二洞数构败之邕管节度使辛谠以从事徐云虔使南诏结和赍美贷啖二洞 
首领仅得罢兵

　　○广源州蛮 【甲峒蛮】  

　　广源州蛮在邕州西南郁江之源地峭绝深阻其先韦氏黄氏周氏侬氏为首领互相劫掠唐邕管经略使徐申厚抚之黄氏纳质而十三 
部二十九州岛之蛮皆定自交址据有安南而广源虽号邕管羁縻州实服役交址宋时有侬全福者知傥犹州为交址所执甚妻阿侬嫁商人生 
子智高智高杀其父因冒侬姓与其母据傥犹州建国号大历交址攻拔傥犹州执智高释其罪使知广源州又以雷火频婆四洞及思浪州附 
益之居四年内怨交址袭据安德州僭称南天国皇佑元年寇邕州明年交址讨之不克遂求内属廷议拒之智高既不得请又与交址为仇且 
擅山泽之利招纳亡命谋入寇四年四月攻破横山砦遂破邕州僭号仁惠皇帝破横贵龚浔藤梧封康端九州岛进围广州五十七日解去又攻 
贺州不克九月破昭州十月破宾州复据邕州十二月败陈曙于金城驿仁宗命狄青为宣抚使五年正月讨败之智高趋邕州夜焚城遁智高 
母阿侬收残众复欲入寇至和初余靖督部吏掩袭之获阿侬及智高弟智光子继宗继封槛至京师悉弃市侬氏又有宗旦者知雷火洞嘉佑 
二年尝入寇知桂州萧固招之内属以为忠武将军七年以宗旦知顺安州治平中宗旦与交址李日尊刘纪有隙畏偪知桂州陆诜因使人说 
之弃其州内徙命为右千牛卫将军又有甲峒蛮者役属交址闲出寇邕州景佑三年尝掠思陵州嘉佑五年合交址门州等蛮复为寇诏知桂 
州萧固等追讨又诏安抚使余请击之苏茂州蛮亦近邕州至和嘉佑中皆尝扰边

　　○黎峒 

　　黎峒唐故琼管之地在大海南距雷州泛海一旦而至其地有黎母山俗呼山岭为黎居其闲者号黎人儋崖万安皆与黎为境其服属州 
县者为熟黎居山峒者为生黎时出与郡人互市宋至和初有黎人符护者尝犯边执琼崖州巡检慕容允则后以军士五十六人与允则来归 
允则道死诏贷军士罪干道六年黎人王用休为乱权万安军事同主管本路巡检孙滋等招降之九年八月乐昌县黎贼为乱黎人王日存等 
招降之以功借补承节郎淳熙元年诏日存子孙许袭职四年冬万安军王利学寇省地八年六月诏三十六峒都统领王氏女袭封宜人初王 
氏居化外累世立功边陲皆受封爵绍兴闲琼山民许益为乱王母黄抚谕诸峒无敢从乱者以功封宜人至是以其女袭封十二年乐会县白 
沙峒黎人王邦佐等为寇保义郎陈升之抚降之十六年诏以大宁砦黄弼补承信郎弹压本界黎峒弼宜人黄侄也嘉定九年五月诏王氏女 
吴袭封领三十六峒

　　○环州蛮 

　　环州蛮区氏州隶宜州羁縻领思恩都亳二县有区希范者思恩人也宋景佑五年与其叔区正辞应募从官军讨安化州蛮自以有功不 
录皆觖望寻遁归率其族人推白崖山酋蒙赶为帝及荔波峒蛮为乱康历四年正月破环州又破带溪砦下镇宁州及普义砦明年转运使杜 
杞大引兵至环州擒之余党悉平镇宁州亦隶宜州景佑三年蛮酋莫陵等内寇遣西京作坊使郭志高等往讨未至陵等诣桂宜州巡检李仲 
政请降是岁高宝州状獠陈友明等亦寇海上本路会兵击之溃去

　　○室利佛逝 

　　室利佛逝一曰尸利佛誓遇军徒弄山二千里地东西千里南北四千里而远有城十四以二国分总西曰郎婆露斯咸亨至开元闲数遣 
使朝为边吏侵掠有诏广州慰抚又献侏儒僧只女歌舞官以其国王为左威卫大将军后遣子入献诏封宾义王授右金吾卫大将军遣还

　　○名蔑 【单单　罗越】  

　　名蔑东接真陀桓西但游南属海北波刺有州三十以十二月为岁首王号斯多题龙朔初来贡单单在振州东南多罗磨之西亦有州县 
干封总章时献方物罗越北距海五千里西南哥谷罗商贾往来所凑集俗与堕和罗钵底同岁乘舶至广州州必以闻

　　○乌斯藏 

　　乌斯藏在云南西徼外其地多僧无城郭羣君大土台上不食肉娶妻无刑罚亦无兵革鲜疾病佛书甚多其土台外僧有食肉娶妻者元 
世祖尊帕克斯巴为大宝法王既没锡号大元帝师自是其徒嗣者咸称帝师

　　钦定续通志卷六百四十 
