<!-- { "loadSidebar": true } -->
江浙行省平章政事嘉珲河南江北行省平章政事帕哈哩鼎并为中书平章政事平章政事特们德尔为江西行省平章政事戊寅以仪凤司 
大使和斯哈雅特穆尔布哈教坊司达噜噶齐实迪并遥授平章政事为玉宸乐院使己卯以集贤院使拜布哈为中书平章政事庚辰以御史 
中丞济尔噶朗为御史大夫辛巳加封至圣文宣王为大成至圣文宣王敕中书省庶政非公议者勿奏以遥授左丞相同知枢密院事额尔吉 
讷知枢密院事御史中丞王寿江浙行省左丞郝天挺并为中书左丞壬午命御史大夫特古勒德尔知枢密院事塔尔呼岱中书平章政事绰 
和尔以即位告社稷丙戌御史大夫阿尔娄言旧制中书省枢密院御史台宣政院许得自选其人他司悉从中书铨择近臣不得辄奏如此则 
纪纲不紊帝嘉纳之以同知宣徽院事巴勒达实为中书左丞中书参知政事奇彻为四川行省左丞赈浙江湖广江西属郡饥己丑赈安西等 
郡饥八月甲午中书省臣言内降旨与官者八百八十余人己除三百未除者犹五百余请自今越奏者勿与诏自今不由中书奏者勿与官又 
言外任官带相衔非制也请勿与从之乙未以治书侍御史额卜德哷勒为中书参知政事戊戌御史大夫托克托封秦国公辛亥中书右丞博 
啰特穆尔以国字译孝经进诏中书省刻板模印诸王以下皆赐之丁巳以中书左丞王寿为御史中丞戊午中书平章政事奇塔特布济克绰 
和尔拜布哈并加太尉中书右丞塔尔海加太尉平章政事以中书左丞博啰特穆尔为中书右丞九月甲子车驾至大都辛未加塔喇海塔斯 
布哈并太尉丁丑中书省臣言比议省臣员数奉旨依旧制定为十二员右丞相塔喇海左丞相塔斯布哈平章绰和尔奇塔特布济克如故余 
令臣等议臣等请以阿实克布哈塔斯哈雅为平章政事巴勒达实刘正为右丞郝天挺额森特穆尔为左丞于璋额卜德哷勒为参知政事其 
班朝诸司冗员并宜拣汰从之甲申诏立尚书省分理财用命塔喇海塔斯布哈仍领中书以托克托嘉珲帕哈哩鼎任尚书省仍使自举官属 
己丑以中书平章政事拜布哈为浙江行省平章政事辛卯御史台臣言至元中阿哈玛特综理财用立尚书省三载并入中书其后僧格用事 
复立尚书省事败又并入中书粤自大德五年以来四方地震水灾岁仍不登百姓重困便民之政正在今日顷又闻为总理财用立尚书省如 
是则必增置所司滥设官吏殆非益民之事也且综理财用在人为之若止命中书整饬未见不可帝曰卿言良是此三臣愿任其事姑听其行 
冬十月庚子中书省奏初置中书省时裕宗为中书令尝置省署敕其后僧格迁立尚书省不四载而罢今复迁中书于旧省乞徙中书令位仍 
请皇太子一至中书从之壬寅封知枢密院事绰尔和为容国公乙巳敕方士日者毋游诸王驸马之门丙午封御史大夫特古勒德尔为郓国 
公以中卫亲军都指挥使迈努知枢密院事丙辰以行省平章总督军马得佩虎符其左丞等所佩悉追纳中书省奏常岁海漕粮百四十五万 
石今江浙岁俭不能如数请仍旧例湖广江西各输五十万石并由海道达京师从之十一月癸亥封诸王伊克图为楚王辛未以塔喇海领中 
政院事乙亥中书省臣言大都路供亿浩繁槩于属郡取之其军站鹰坊控鹤等户恃其杂徭无与冒占编氓请降玺书依祖宗旧制悉令均当 
或辄奏请者亦宜禁止免建康路所属今年酒酣课乙酉诏皇太后军民人匠等户租赋徭役并隶徽政院庚寅赐太师伊彻察喇江南田四十 
顷时赐田悉夺还官中书省为言有旨伊彻察喇自世祖时积有勋劳非余人比宜以前后所赐合百顷与之仍敕行省平章拜布哈领其岁入 
十二月壬辰朔中书省臣言旧制金虎符及金银符典瑞院掌之给则由中书事己则复归典瑞院今出入多不由中书下至商人结托近侍奏 
请以致泛溢出而无归臣等请核之自后除官及奉使应给者非由中书省勿给从之辛丑如大圣寿万安寺授吏部尚书察纳平章政事领工 
部事癸卯命留守司以来岁正月十五日起灯山于大明殿后延春阁前庚戌以山东河南江浙路饥禁民酿酒丁巳诏宣政院并省佛事中书 
省臣言各处民饥除行宫外工役请悉停罢从之又言律令者治国之急务当以时损益世祖尝有旨金泰和律勿用令老臣通法律者参酌古 
今从新定制至今尚未行臣等为律令重事未可轻议请自世祖即位以来所行条格校雠归一遵而行之从之庚申诏明年改元至大元年春 
正月辛酉朔曲赦御史台见系犯赃官吏罪止征赃罢职癸亥敕枢密院发六卫军万八千五百人供翁果察图建宫工役甲子授中书平章政 
事阿实克布哈右丞相行御史大夫丙寅从江浙行省请罢行都水监以其事隶有司丁卯以中书右丞伊克德济为平章政事己巳绍兴台州 
庆元广德建康镇江六路饥户月给米六斗以没入朱清张瑄物货隶徽政院者鬻钞三十万锭赈之特授乳母夫寿国公杨燕嘉努开府仪同 
三司甲戌中书省臣言进海东青鹘者当乘驿马五百不敷敕遣奇■〈口耒〉英通括民闲车马兵部请以各驿马陆续而进勿括为便从之 
戊子皇太子请以阿实克布哈复入中书托克托复入御史台己丑中书省臣言阿实克特穆尔请遣嘉珲达诣河西地采玉驮攻玉沙需马四 
十余匹采玉人千余臣等以为不急之务劳民乞罢之又言近百姓艰食盗贼充斥苟不严治将至滋蔓宜遣使巡行遇有罪囚即行决遣与随 
处官吏共议弭盗方略明立赏罚或匿盗不闻或期会不至或踰期不获者官吏连坐有旨宜即议行之封诸王额森特穆尔为营王以乳母夫 
鄂尔多为司徒二月癸巳立鹰坊为仁虞院以右丞相托克托遥授左丞相推勒特穆尔伊克扎尔古齐伊尔齐并为仁虞院使赈汝寍归德路 
饥民甲午赈益都济寍等路饥戊戌以上都卫军三千人赴翁果察图行宫工役壬寅诏以开成路地震前己免租二年今再免一年甲辰发军 
千五百人修五台山佛寺甲寅赈和琳贫民北来者仍于大同隆兴等处籴粮以赈就令屯田己未以皇太子建佛寺立营缮署三月丁卯建兴 
圣宫 【为皇太后所居】 遣使祀五岳四渎名山大川复立白云宗摄所戊寅车驾如上都建佛寺于大都城南封中书右丞相行平章政事 
阿实克布哈为康国公以甘肃行省右丞托克托穆尔为中书平章政事加大司徒壬午嗣汉天师张与材来朝加金紫光禄大夫封留国公夏 
四月戊戌封三宝努为渤国公希沙为宾国公加特们德尔右丞相都护迈珠中书右丞癸卯加授平章政事嘉珲太子太保太尉平章军国重 
事魏国公甲辰知枢密院事额尔吉讷遥授右丞相辛亥枢密院臣言诸王各用其印符乘驿使臣旁午驿户困乏宜准旧制量其马数降以玺 
书从之乙卯遣米楫等使苏鲁国丙辰高丽国王王昛请罢征东行省五月丙寅知枢密院事塔尔呼岱遥授左丞相乙亥知枢密院事哈喇格 
尔遥授左丞相丙子禁白莲社毁其祠以其人还隶民籍授右丞相塔斯在哈上柱国监修国史加左丞相奇塔特布济克太子太傅甲申立大 
同侍卫亲军都指挥使司以丞相齐勤等穆尔为使摘通惠河漕卒九百余人隶之漕事如故六月己丑渤国公三宝努加录军国重事中书右 
丞相应国公太子詹事平章军国重事大司农库春加太子太保左丞相托克托加上柱国太尉遥授参知政事行詹事丞达实多加平章军国 
重事戊戌以大都饥发官廪减价粜之封永和尔为定王驸马阿实克为昌王并赐金印加宦者李邦寍大司徒遥授左丞相仍领太医院事辛 
丑以没入朱清张瑄田产隶中宫立江浙财赋总管府提举司己酉以河南山东饥即以两道没入赃钞赈之加奇塔特布济克录军国重事秋 
七月庚申敕以金银岁入数少自今有以金银奏请及托人转奏者皆抵罪壬戌禁鹰坊于大同隆兴等处纵猎扰民筑呼鹰台于漷州泽中翁 
果察图行宫成立中都留守司兼开寍路都总管府丁卯 【元史作辛卯误今改】 赈济寍水灾己巳赈真定及藁城水灾癸酉弛上都酒禁 
壬午封奈曼岱为寿王癸未枢密院臣言世祖时枢密院臣六员成宗时增至十三员今署事者三十二员乞省之敕罢塔斯岱等一十一人乙 
酉以豢虎人彻尔济苏为监察御史是月以左丞相哈斯布哈为中书右丞相太保奇塔特布济克为中书左丞相内外大小事务并听中书省 
区处诸王公主驸马势要人等毋得沮挠近侍官属及内外诸衙门毋得隔越间奏各处行省宣慰司及在外诸衙门等官非奉旨并中书省明 
文毋得擅自离职乘驿赴京营干私事八月辛丑以中都行宫成赏官吏有劳者癸卯加中书右丞领将作院吕天麟大司徒戊申立中都万亿 
库乙卯中书省臣言外台行省及诸人应诏言事未敢一一上烦圣听请集朝臣议择其切于事者小则辄行大则以闻从之九月丙辰高丽国 
王王昛卒命萨纳合特默彻勒使赛玛尔堪部壬戌太尉托克圫奏泉州大商哈苏台吉噜进异木沈檀可构宫室者敕江浙行省驿致之癸亥 
万户伊拉玛和斯来自赛玛尔堪等城进呈太祖时所造户口清册赐银钞币帛有差乙亥帝还大都弛诸路酒禁戊寅泉州大商玛哈丹达尔 
进珍异及宝带西域马庚辰以高丽国王王章嗣高丽王诸王图们进所藏太宗玉玺封图们为阳翟王冬十月甲午以阿实克布哈知枢密院 
事丁酉罢大都榷酤癸卯中书省臣请以湖广米十万石贮于扬州江西江浙海漕三十万石内分五万石贮朱汪利津二仓以济山东饥民从 
之甲辰从帝师请以释教都总管多尔济巴勒兼领诺尔布地产钱物为都总管府达噜噶齐总其财赋以西番僧嘉勒斡巴勒为翰林承旨左 
丞相知枢密院事特穆尔布哈加录军国重事中书右丞司徒图古勒河南江北行省右丞伊苏内史托卜华并知枢密院事乙巳改护国仁王 
寺昭应规运总管府为会福院丙午立兴圣宫掌医监十一月己未中书省臣言世祖时省院台及诸司皆有定员迩者诸司递升一司多至二 
三十员事不改旧而官日增请依大德十年员数冗滥者悉行减汰从之庚申增官吏俸以至元钞依中统钞数给之止其禄米岁省米四十万 
石吏员以九十月出身如旧制丁卯中书省臣言今铨选钱粮之法尽坏廪藏空虚中都筑城大都建寺及为诸贵近营私第军民不得休息迩 
者用度愈广每赐一人辄至万锭惟陛下矜察又言铨选钱粮诸司乞毋于预帝曰己降制书令诸人毋于中书之政他日或有乘朕忽忘持内 
降文记及传旨至中书省其执之以来朕将加罪以额尔吉讷为御史大夫己巳以奇塔特布济克为右丞相托克托为左丞相既又从托克托 
言以塔斯布哈与奇塔特布济克俱为右丞相中书省臣言国用不给请沙汰宣徽太府利用等院籍定应给人数其在上都行省者委官裁省 
又天下屯田百二十余所由所用者多非其人以致废弛除四川甘州应昌府云南为地绝远余当选习农务者往与行省宣慰司亲履其地可 
兴者兴可废者废各具籍以闻并从之诏开寍路及宣德云州工役供亿浩繁其赋税除前诏己免三年外更免一年辛巳罢益都诸处哈喇齐 
等狩猎以银七百五十两钞二千二百锭币帛三百匹施昊天寺为水陆大会癸未皇太后造寺五台山摘军六千五百人供其役闰月己丑以 
