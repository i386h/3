<!-- { "loadSidebar": true } -->
臣居君上是为失礼故太室坏且兄臣于弟犹不可跻弟尝臣兄乃可跻乎陛下未祭孝和先祭太上皇先臣后君昔跻兄弟上今弟先君祭昔 
太室坏今太庙毁与春秋正同不可不察武后篡国孝和中兴有功令内主别祠不得立于世亦已薄矣夫功不可弃君不可下长不可轻且臣 
继君犹子继父故禹不先鲧周不先不窋宋郑不以帝乙厉王不肖犹尊之也况中兴邪晋太康中宣帝庙地陷梁折又三年太庙殿陷而及泉 
更营之梁又折天之所谴非必朽而坏也晋不承天故及于乱臣谓宜迁孝和还庙何必违礼下同鲁晋哉帝异其言诏有司复议贞节献与博 
士冯宗质之曰天子七庙三昭三穆与太祖而七父昭子穆兄弟不与焉殷自成汤至帝乙十二君其父子世六易干凿度曰殷之帝乙六世壬 
则兄弟不为世矣殷人六庙寝庙四并汤而六殷兄弟四君若以为世方上毁四室乃无祖祢是必不然古者繇祢极祖虽迭毁迭迁而三昭穆 
未尝阙也礼大宗无子则立支子又曰为人后者为之子无兄弟相为后者故舍至亲取远属父子曰继兄弟曰及兄弟不相入庙尚矣借有兄 
弟承统告享不得称嗣子嗣孙乃言伯考伯祖何统绪乎殷十二君惟三祖三宗明兄弟自为别庙汉世祖列七庙而惠帝不与子孙昌衍晋景 
帝亦文帝兄景绝世不列于庙今谓晋武帝越崇其父而庙毁及亡何汉出惠帝而享世长久乎七庙五庙明天子诸侯也父子相继一统也昭 
穆列序重继也礼兄弟相继不得称嗣子明睿宗不父孝和必上继高宗者偶室于庙则为二穆于礼可乎礼所不可而使天子旁绍伯考弃已 
亲正统哉孝和中兴别建圜寝百世不毁尚何议哉平子猥引僖公遂祀为比殊不知孝和升新寝圣真方祔庙则未尝一日居上也帝语宰相 
召平子与博士详论博士护前言合轧平子平子援经辩数分明献等不能屈苏颋右博士故平子坐贬都城尉然诸儒以平子孤挺见迕于礼 
官不平帝亦知其直久不决然卒不复中宗于庙明年帝将大享明堂贞节恶武后所营非古所谓木不镂士不文之制乃与冯宗上言明堂必 
直丙已以宪房心布政太微上帝之所武后始以干元正寝占阳午地先帝所以听政故毁殿作堂撤之日有音如雷庶民哗讪以为神灵不悦 
堂成灾火从之后不修德俄复营构殚用极侈诡禳厥变又欲严配上帝神安肯临且密迩掖庭人神杂扰是谓不可放物者也二京上都四方 
是则天子听政乃居便坐无以尊示羣臣愿以明堂复为干元殿使人识其旧不亦愈乎诏所司详议刑部尚书王志愔等签谓明堂瓌怪非法 
天烬之余不容大享请因旧循制还署干元正寝正至天子御以朝会若大享复寓圜丘制曰可贞节以寿卒

　　△施敬本

　　施敬本润州丹阳人开元中为四门助教玄宗将封禅诏有司讲求典仪旧制盥手洗爵皆侍中主之诏祀天神太祝主之敬本上言曰周 
制大宗伯郁人下士二掌祼事汉无郁人用近臣汉世侍中微甚籍孺闳孺等幸臣为之后汉郡阖自侍中迁步兵校尉秩千石其职省起居执 
虎子葢亵臣也今侍中为宰相非郁人比祝者荐主人意于神非贱职也古二君相见卿为上傧况天人际哉周太祝下大夫二上士四下大夫 
今郎中太常丞之比下士员外郎博士之比汉太祝令秩六百石今太祝乃下士以下士接天以大臣奉天子轻重不伦非礼也旧制谒者引太 
尉升坛谒者位下升坛礼重汉尚书御史属有谒者仆射一秩六百石铜印青绶谒者三十五以郎中满岁称给事中未满岁称谒者光禄勋属 
有谒者掌宾赞员七十秩比六百石则古谒者名秩差异等今谒者班微循空名忘实事非所以事天也帝诏中书令张说引敬本熟悉其议故 
侍中祝谒者视礼轻重以它官摄领敬本以太常博士为集贤院修撰踰年迁右补阙秘书郎卒

　　△卢履冰

　　卢履冰幽州范阳人元魏都官尚书义僖五世孙开元五年仕厯右补阙建言古者父在为母期彻灵而心丧武后始请同父三年非是请 
如礼便玄宗疑之又以舅甥嫂叔服未安并下百官议邢部郎中田再思曰会礼之家心聚讼循古不必是而行今未必非父在为母三年高宗 
实行之着令已久何必乖先帝之旨阂人子之情爱一期服于其亲使与伯叔母姑姊妹同嫂叔舅甥服太宗制之阅百年无异论不可改履冰 
因言上元中父在为母三年后虽请未用也逮垂拱始行之至有祖父母在而子孙妇殁行服再朞不可谓宜礼女子无专道故曰家无二尊父 
在为母服朞统一尊也今不正其失恐后世复有妇夺夫之败不可不察书留未下履冰即极陈父在为母立几筵者一朞心丧者再朞父必三 
年而后娶以达子之志夫圣人岂蔑情于所生固有意于天下昔武后阴储篡谋豫自光崇升朞齐抗斩衰俄而乘陵唐家以启衅阶孝和仅得 
反正韦氏复出几亡宗社故臣将以正夫妇之纲非特母子闲也议者或言降母服非诗所谓罔极者而又与伯叔母姑姊妹等且齐斩已有升 
降则岁月不容异也此迂生鄙儒未习先王之旨安足议夫礼哉罔极者春秋祭祀之时思之之谓君子有终身之忧何限一朞二朞服哉圣人 
之于礼必建中制使贤不肖共成文理而后释彼伯叔姑姊乌有筵杖之制三年心丧乎为母服齐衰为父服斩衰不易之道也左散骑常侍元 
行冲议曰古缘情制服故子天父妻天夫斩衰三年情礼俱尽者因心立极也妻丧林朞情礼杀者远嫌疑尊干道也为嫡子三年斩衰而不去 
官尊祖重嫡崇其礼杀其情也孝莫大于严父故父在为母免官齐而朞心丧三年情巳申而礼杀也自尧舜周公孔子所同而今舍尊厌之重 
亏严父之义谓之礼可乎姨兼从母之名以母之女党加以舅服不为无礼嫂叔不服则远嫌也请据古为适帝弗报是时言丧服各以所见奋 
交口纷腾七年乃下诏服纪一用古制自是父在者为母服或朞而禫禫而释心丧三年或朞而禫终三年或齐衰三年后履冰以官卒

　　△王仲邱

　　王仲邱沂州琅琊人祖师顺仕高宗议漕输事有名当时终司门郎中仲邱开元中厯左补阙内供俸集贤修撰起居舍人时典章差驳仲 
邱欲合贞观显庆二礼据有其举之莫可废之之义即上言贞观礼正月上辛祀感帝于南郊显庆礼祀昊天上帝于圆丘以祈谷臣谓诗春夏 
祈谷于上帝礼上辛祈谷于上帝则上帝当昊天矣郑玄曰天之五帝递王王者必感一以兴故夏正月祭所生于郊以其祖配之因以祈谷感 
帝之祀贞观用之矣请因祈谷之坛徧祭五方帝五帝者五行之精九谷之宗也请二礼皆用贞观礼雩祀五方上帝五人帝五官于南郊显庆 
礼祀昊天上帝于圆丘臣谓雩上帝为百谷祈甘雨故月令大雩帝用盛乐郑玄说帝上帝也祀于圆丘尊天位也显庆祀昊天与月令合而贞 
观尝祀五帝矣请二礼皆用贞观礼季秋祀五方帝五官于明堂显庆礼祀昊天上帝于明堂臣谓用郊祀后稷以配天宗祀文王于明堂以配 
上帝先儒以天为感帝引太微五帝着之上帝则属之昊天郑玄称用官旅上帝祀五帝各文而异礼不容并而为一故于孝经天上帝申之曰 
上帝亦天也神无二主但异其处以避后稷今显庆享上帝合于经然贞观尝祀五方帝矣请二礼皆用诏可迁礼部员外郎卒赠秘书少监

　　△康子元 【侯行果】

　　康子元越州会稽人仕厯献陵令开元初诏中书令张说举能治易老庄者集贤直学士侯行果荐子元及平阳敬会真于说说以闻其得 
侍读子元累擢秘书少监会真四门博士俄皆兼集贤侍读学士玄宗将东之泰山说引子元行果徐坚韦绦商裁封禅仪初高宗之封中书令 
许敬宗议周人尚臭故前祭而燔柴说坚子元奏周官乐六变天神降是降神以乐非缘燔也宋齐以来皆先哜福酒乃燎请先祭后燔如贞观 
礼便行果与赵冬曦议以为先燎降神尚矣若祭已而燔神无由降子元执议如前说曰康子独出蒙输以当一队邪议未判说请决于帝帝诏 
后燔乘舆自岱还减从官先次东都唯子元母煚韦述以学士从久乃徙宗正少卿以疾授秘书监致仕卒赠汴州刺史行果者上谷人厯国子 
司业侍皇太子读卒赠庆玉傅始行果会真及长乐冯朝隐同进讲朝隐能推索老庄秘义会真亦喜老子每启篇先熏盥乃读帝曰我欲更求 
善易者然无贤于行果云

　　△赵冬曦

　　赵冬曦定州彭城人进士擢第厯左拾遗神龙初上书曰古律条目千余隋时奸臣侮法着律曰律无正条者出罪举重以明轻入罪举轻 
以明重一辞而废条目数百自是轻重沿爱憎被罚者不知其然使贾谊见之恸哭必矣夫法易知则下不敢犯而远机穽文义深则吏乘便而 
朋附盛律令格式谓宜刊定科条直书其事以准加减比附量情及举轻以明重不应为之类皆勿用使愚夫愚妇相率而远罪犯者虽贵必坐 
律明则人信法一则主尊当时称是开元初迁监察御史坐事流岳州召还复官与秘书少监贺知章校书郎孙季良大理评事咸廙业人集贤 
院修撰未几知吏官事迁考功员外郎踰年除直学士俄迁中书舍人内供奉以国子祭酒卒冬曦性放达不屑世事兄夏日弟和璧安贞居贞 
颐贞汇贞皆擢进士第开元时任集贤学士者又有尹愔陆坚郑钦说卢僎名稍着 【按唐书此下附尹愔以行无可录今删】

　　陆坚
　　郑钦说

　　 陆坚

　　陆坚河南洛阳人初为汝州参军以友壻李慈伏诛贬涪州参军再迁通事舍人有诏起复遣中官敦谕不就以给事中兼学士善书初名 
友悌玄宗嘉其刚正更赐名从封泰山封建安男帝待之甚厚图形禁中亲制赞以秘书监卒赠吏部尚书谥曰懿

　　 郑钦说

　　郑钦说后魏濮阳太守敬叔八世孙开元初繇新津丞请试五经擢第授巩县尉集贤院校理厯右补阙内供奉通历术博物初梁太常任 
昉大同四年七月于钟山圹中得铭曰龟言土蓍言水甸服黄锺启灵址瘗在三上庚堕遇七中已六千三百浃辰文二九重三四百圯当时莫 
能辨者因藏之戒诸子曰世世以铭访通人昉五世孙升之隐居商洛写以授钦说钦说出使得之于长乐驿至敷水三十里而悟曰卜宅者廋 
葬之岁月而先识墓圯日辰甸服五百也黄锺十一也繇大同四年却求汉建武四年凡五百一十一年葬以三月十日庚寅三上庚也圯以七 
月十二日己巳七中已也浃辰十二也建武四年三月至大同四年七月六千三百一十二月月一交故曰六千三百浃辰交二九十八也重三 
六也建武四年三月十日距大同四年七月十二日十八万六千四百日故曰二九重三四百圯升之惊服其智钦说雅为李林甫所恶韦坚死 
欲说时位殿中侍御史以常为坚判官贬夜郎尉卒子克钧为都官郎中吐蕃围灵州军饷匮竭德宗以克钧为灵夏二州运粮使转米峙塞下 
守者遂安 【按唐书此下附卢供无迹可录今删】

　　△啖助 【赵匡　施士匄　仲子陵】

　　啖助字叔佐赵州人后徙关中淹该经术天宝末调临海尉丹阳主簿秩满屏居善为春秋考三家短长缝绽漏阙号集传凡十年乃成复 
摄其纲条为例统其言孔之修春秋意以为夏政忠忠之敝野商人承之以敬敬之敝鬼周人承之以文文之敝僿救僿莫若忠夫文者忠之末 
