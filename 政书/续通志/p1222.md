<!-- { "loadSidebar": true } -->
　　高怿字文悦荆南高季兴四世孙十三岁能属文通经史百家之书闻种放隐终南山乃筑室豹林谷从放受业放奇之不敢处以弟子行 
与同时张荛许勃号南山三友会诏举沈沦草泽寇准荐之辞不起景佑中诏录国初侯王后怿推其弟忻得官范雍建京兆府学召怿讲授诸 
生杜衍尝请赐处士号乃命为大理评事怿固辞仁宗嘉其守号安素处士诏州县岁时礼遇之给良田五百亩文彦博表其经术该通有高世 
之行可以励风俗诏赐第一区嘉佑中就除光禄寺丞复固辞卒有韩退者稷山人亦师事种放母卒负土成坟徒跣终丧去隐嵩山吴遵路石 
延年论其高节诏赐粟帛号安逸处士以寿终

　　△徐复

　　徐复字复之建州人初游京师举进士不中退而学易通流衍卦气法自筮知无禄遂无进取意游学淮浙闲数年益通阴阳天文地理遁 
甲占射诸家之说偶听其乡人林鸿范说诗之所以用于乐者忽若有得因以声器求之遂悟大乐于七音十二律清浊次序及钟磬侈弇匏竹 
高下制度皆洞达会胡瑗作钟磬大变古法复笑曰圣人寓器以声今不先求其声而更其器其可用乎果如其言范仲淹过润州见复问曰今 
以衍卦占之边境无变异乎复占西方当用兵推其月日后无少差庆历初与布衣郭京俱召见帝问天时人事复对曰以京房易卦推之今年 
所配年月日时当小过也刚失位而不中宜在强君德帝又问明年主伺卦复曰干卦用事命为大理评事固以疾辞乃赐号冲晦处士补其子 
发试秘书省校书郎复性高洁而处士未尝自异后居杭州十数年卒郭京者少任侠不事家产好言兵范仲淹滕宗谅数荐之故与复同召焉  
【按宋史此下有孔旼传今改入孔氏后裔传】

　　△何羣

　　何羣字通夫果州西充人嗜古学喜激扬论议虽业进士非其好也庆历中石介在太学四方诸生求学者数千人羣亦自蜀至方会讲介 
曰生等知何羣乎羣日思为仁义而已不知饥寒之切己也众皆注仰之介因馆羣于其家使弟子推为学长羣愈自克厉著书数十篇与人言 
未尝下意曲从同舍目羣为白衣御史羣尝上书言三代取士皆举于乡里而先行义后世专以文辞就文辞中害道者莫甚于赋请罢去介赞 
美其说会谏官御史亦言以赋取士无益治道下两制议皆以为进士科始隋厯唐数百年将相多出此不为不得人且祖宗行之巳久不可废 
也羣闻其说不可乃取平生所为赋八百余篇焚之讲官视羣赋既多且工以为不情摈出太学羣径归遂不复举进士嘉佑中龙图阁直学士 
何剡表其行义赐号安逸处士羣卒后赵抃守益州奏羣遗藁有益时政愿诏果州录上之寝不下

　　钦定续通志卷五百六十九

　　●钦定续通志卷五百七十　隐逸传三

　　隐逸传

　　宋 【二】

　　○宋二

　　王樵　　　　张愈　　　　黄睎　　周启明　　　代渊　　　　陈烈　　孙侔　　　　刘易　　　　姜潜　　连庶　　　 
　章詧　　　　俞汝尚　　阳孝本　　　邓孝甫　　　宇文之邵　　吴瑛　　　　张举　　　　松江渔翁　　杜庄　　　　顺 
昌山人　　南安翁

　　王樵
　　张愈
　　黄睎
　　周启明
　　代渊
　　陈烈
　　孙侔
　　刘易
　　姜潜
　　连庶
　　章詧
　　俞汝尚
　　阳孝木
　　邓孝甫
　　宇文之邵
　　吴瑛
　　张举
　　松江渔翁
　　杜生
　　顺昌山人
　　南安翁

　　△王樵

　　王樵字肩望淄州淄川人居梓桐山博通羣书不治章句尤善考易与贾同李冠齐名学者多从之咸平中辽骑渡河举家被掠樵即挺身 
入辽访父母累年不获还东山刻木招魂以葬立祠画像事之如生北望叹曰身世如此自比于人可乎遂与俗绝自称赘世翁唯以论兵击剑 
为事一驴负装徒步千里晚年屡游塞下画策干何承矩耿望求灭辽复雠不用乃于城东南隅累礡自环谓之茧室铭其门曰天生王樵薄命 
寡智材不济时道号赘世生而为室以备不虞死则藏形不虞乃备病革入室自掩户卒治平末职方郎中向宗道知淄州为作祠堂刻石以记 
之

　　△张愈

　　张愈 【按东都事略作张俞】 字少愚益州郇人屡举不第宝元初上书言边事诏除试秘书省校书郎愈请授其父显忠而隐于家文 
彦博治蜀为置青城山杜光庭故居以处之丁内艰盐酪不入口再暮植所持柳杖于墓忽生枝叶后合抱六召不应喜奕棋乐山水遇有兴虽 
数千里辄尽室往遂浮湘沅观浙江升罗浮入九疑买石载鹤以归杜门著书末就卒 【按东都事略云有文集三十卷宋史不载】 妻蒲氏 
名芝贤而有文为之诔

　　△黄睎

　　黄睎字景微建安人少通经聚书数千卷学者多从之游自号赘隅子着歔欷瑙微论十卷以谓赘隅者枿物之名歔欷者叹声瑙微者述 
辞也石介在太学遣诸生以礼聘召睎走匿邻家不出枢密使韩琦表荐之以为大学助教致仕卒

　　△周启明

　　周启明字昭回其先金陵人后占籍处州初以书谒翰林学士杨亿亿携以示同列大见欢赏自是知名四举进士皆第一景德中举贤良 
方正科既召会东封泰山言者谓此科本因灾异访直言非太平事遂报罢于是归教弟子百余人不复有仕进意转运使陈尧佐表其行义于 
朝赐粟帛仁宗即位除试助教就加廪给久之特迁秘书省秘书郎改太常丞卒启明笃学藏书数千卷多手自传写而能口诵之有诗赋笺启 
杂文千六百余扁

　　△代渊

　　代渊字蕴之 【按东都事略作字仲颜】 本代州人唐末避地导江 【按东都事略作永康人】 家世为吏有阴德渊性简洁事亲 
以孝闻受学干李畋张达年四十乡人更劝举进士甲科得清水主簿叹曰禄不及亲何所为耶还家教授坐席常满安抚使举凤州团练推官 
不就知益州杨日严又荐之除太子中允致仕迁太常丞着周易指要老佛杂说数十篇田况上其书优转祠部员外郎晚年自号虚一子长吏 
岁时致问澹然与对略不及私嘉佑二年卒

　　△陈烈

　　陈烈字季慈福州侯官人性介特笃于第友居亲丧勺饮不入口者五日举行端饬动遵古礼里人敬之从学者常数百贤父兄训子弟必 
举烈言行以示之尝以乡荐试京师不中即罢举仁宗屡诏之不起人问其故应曰吾学未成也公卿大夫交章称其贤嘉佑中以为本州岛教授 
欧阳修又言之召为国子直讲皆辞巳而福建提刑王陶言其为妻林氏所讼因诋烈贪诈乞夺所受恩谏官司马光言臣等每患士无名检故 
举烈以励风俗烈平生操守出于诚实虽有迂阔不合中道犹为守节之士当保而全之愿委公正官吏通儒术识大体者覆实若止于夫妇不 
相谐则听之杂绝毋使节行之士为横戽所挫陶说遂不行元佑初部使者申荐之诏从其尚以宣德郎致仕明年复教授本州岛在职不受廪俸 
乡里问遗丝毫无所受家租有余则推以济贫乏以寿终

　　△孙侔

　　孙侔字少述早孤事母尽孝忠于禄养故屡举进士及母病革自誓终身不求仕客居江淮间士大夫敬畏之刘敞知扬州言其孝弟忠信 
足以扶世矫俗求之朝廷吕公着之流也诏以为扬州教授辞敞守永兴辟入幕府亦辞英宗时沈遘及王陶韩维运荐之授忠正军推官常州 
判官皆不赴卒初侔与王安石曾巩友善安石为相过真州与相见侔待之如布衣交云

　　△刘易

　　刘易忻州人性介烈博学好古喜谈兵韩琦知定州上其所著春秋论授太学助教并州学说书不能屈志仕进寓居于虢之卢氏习辟谷 
术赵抃复荐其行谊赐号退安处士易作诗琦每为书之石或不可其意辄涤去琦亦再书之尹洙帅渭延致尊礼狄青代洙遇之亦厚治平末 
卒琦作文祭之云刚介之性天下能合者有几渊源之学古人不到者甚多其敬之如此熙宁时定户役诏易家如七品恩得减半示优礼云

　　△姜潜

　　姜潜字至之兖州奉符人从孙复学春秋用田况举召试学士院为明州录事参军以母思乡求致仕敕过门下知封驳司吴奎封还之而 
与韩绛共上章以荐徙兖州录事参军从奎辟郓州教授奎荐为国子直讲韩王宫伴读谒宗正允弼吏引趋庭潜不答呼马欲去遂以客礼见 
熙宁初诏举选人淹滞者与京官凡三十七人潜在选中神宗闻其贤召对延和殿访以治道对曰有尧舜二典在顾陛下致之之道何如知陈 
留县至数月青苗令下潜出钱榜其令于县门巳徒之乡落各三日无应者遂撤榜付吏曰民不愿矣钱以是独得不散司农开封凝潜沮格各 
使其属来验皆如令而条例司劾祥符住散青苗钱潜知且不免移疾去县人诣府请留之不得家居卒

　　△连庶

　　连庶字居锡安州应山人举进士调商水尉寿春令兴学尊礼秀民以劝其俗开濒淮田千顷县大治淮南王旧垒在山间会大水州守议 
取其甓为城庶曰弓矢舞衣传百世藏于王府非为必可用盖以古之物传于今尚有典刑也垒因是得存以母老乞监陈州税尝送客出北门 
见日暮风尘中冠盖往来不巳慨然有感即日求分司归久之翰林学士欧阳修龙图阁直学士祖无择言庶文学行义宜在台阁以知昆山县 
辞不行累迁职方员外郎卒庶退居二十年守道好修非其人不交非其义秋毫不可污也弟庠亦登科敏于政事号良吏终都官郎中

　　△章詧

　　章詧字隐之成都双流人少孤鞠于兄嫂事之如父母博通经学尤长易太玄着发隐三篇蜀守蒋堂杨察张方平何郯赵抃咸以逸民荐 
赐粟帛累命为州助教不就嘉佑中赐号冲退处士詧尊生养气忧喜是非不以挠其心里人范百禄从叩太玄詧为解述大旨曰人之所好而 
不足者善也所丑而有余者恶也君子能强其所不足而拂其所有余太玄之道几矣此子云仁义之心子之于大玄也述斯而巳若苦其思艰 
其言迂溺其所以为数而忘其仁义之大是恶足以语夫道哉熙宁元年卒子禩

　　△俞汝尚

　　俞汝尚字退翁湖州乌程人少时读书于鄣南之昆山为人温温有礼议论不苟澹于势利不以贫乏挠其怀闻人善言善行记之不忘时 
时为人道之擢进士第涉厯州县无求进之心尝知导江县新繁令卒使者使承其乏将资以公田辞不许至则悉以周旧令之家熙宁初签书 
剑南西川判官赵抃守蜀以简静为治每旦退坐便斋诸吏莫敢至唯汝尚来辄排闼径入相对清谈竟墓王安石当国患一时故老不同己或 
言汝尚清望可寘之御史使以次弹击驿召诣京师既知所以荐用意力辞章再上得免亲故有责以不能与子孙为地者汝尚笑曰是乃所以 
为其地也还家苦贫未能忘禄养又从赵抃于青州以屯田郎中致仕苏轼苏辙孙觉李常皆有诗文叹美之优游数年卒孙侔绍兴中敷文阁 
直学士

　　△阳孝木

　　阳孝木字行先虔州赣人学博行高隐干城西通天岩苏颂蒲宗孟皆荐之苏轼自海外归过而爱焉号之曰玉岩居士以其不娶戏以为 
元德秀之流孝本自言阳城之裔故轼诗有云众谓元德秀自称阳道州嘉之也隐遯二十年一时名士多从之游崇宁中举八行解褐为国子 
录再转博士以直秘阁归卒

　　△邓孝甫

