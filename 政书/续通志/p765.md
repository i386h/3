<!-- { "loadSidebar": true } -->
父晚同为执政相得甚驩故义问乃止时陕西大举兵多亡卒所至成聚义问请令诣官自陈给券续食人以为便会有不悦之者免归元佑中 
起知齐州提点京东刑狱河北转运副使方旱而雨用彦博荐加集贤修撰帅荆南请废渠阳诸砦蛮杨晟秀叛即拜河北转运使讨降之复砦 
为州进直龙图阁以集贤殿修撰知广州章惇秉政治弃渠阳罪贬舒州团练副使后七年复故官知颍昌府卒

　　 唐恕

　　恕崇寍初为华阳令以不能奉行茶法忤使者谢病免归其弟意方为南陵令亦以病自免兄弟杜门躬耕恕寻以宣教郎致仕靖康元年 
御史中丞许翰言其高行诏起为监察御史意亦以宰相吴敏荐召对而贫不能行竟饿死江陵山中

　　钦定续通志卷三百四十

　　●钦定续通志卷三百四十一　列传一百四十一

　　列传

　　宋 【四十五】

　　○宋四十五

　　邵亢【必】　　　冯京　　　　钱惟演【易　彦远明逸　景谌　勰即】

　　邵亢
　　冯京
　　钱惟演

　　△邵亢

　　邵亢字兴宗丹阳人幼聪发过人方十岁日诵书五千言赋诗豪纵范仲淹举亢茂才异等时布衣被召者十四人试崇政殿独亢策入等 
除建康军节度推官或言所对策字少不应式宰相张士逊与之姻家故得预选遂报罢而士逊子实娶它邵与亢同姓亢亦不自言赵元昊叛 
亢言用兵在于择将今天下久不知战而所在多儒臣未必能应变武人得长一军又己老讵能身先矢石哉间起故家恩幸子弟彼安识攻守 
之计况将与卒素不相附又无坚甲利兵之御此不待两军相当而胜败之机固己形矣因献兵说十篇召试秘阁授颍川团练推官民税旧输 
陈蔡转运使又欲覆折缗钱且多取之亢言民之移输劳费己甚方仍岁水旱又从而加取不可遂止入为国子监直讲馆阁校勘同知太常礼 
院张贵妃薨立园陵禁京城乐一月亢累疏罢之进集贤校理仁宗继嗣未立亢言国之外患在边圉然御之之术不过羁縻勿绝而己内患则 
不然系社稷之安危不可不蚤定也提点开封县镇公事徙为府推官改度支判官契丹遣使贺干元节未至仁宗崩议者谓宜却或欲俟其及 
国门而谕使之还亢请令奉书至柩前使见嗣君从之选为颍王府翊善加直史馆召对羣玉殿英宗访以世事称之曰学士真国器也擢同修 
起居注建言陛下初正欲治国者先齐家颍王且授室愿采用古婚礼公主下降不宜厌舅姑之尊帝深纳之遂以知制诰知谏院东宫建为右 
庶子神宗立迁龙图阁直学士时待制以上为帅守每他徙必迁职秩亢请未满两岁者勿推恩王陶劾韩琦吴奎与之辨亢诋奎所言颠倒失 
大臣体葢欲并撼琦琦与奎竟同日去进枢密直学士知开封府亢遇事敏密吏操辞牍至前皆反复阅之人或以为劳亢曰决是非于须臾正 
当尔初虽烦后乃省也籍里闾恶年少与吏之废停者一有所犯皆迁处之畿下鬬讼为之衰止拜枢密副使夏人诱杀知保安军杨定朝廷谋 
西讨亢曰天下财力殚屈未宜用兵唯当降意抚纳俟不顺命则师出有名矣因条上其事诏报之曰中国民力大事也兵兴之后不无掊率人 
心一摇安危所系今动自我始先违信誓契丹闻之将不期而自合兹朕所深忧者当悉如卿计未几夏谅祚死国人执杀定者来请和或欲乘 
此更取塞门地亢以为幸人之丧非义也乃止亢在枢密踰年无大补益帝颇厌之尝与谏官孙觉言欲以陈升之代亢而使守长安觉遽劾亢 
荐升之帝怒其希指黜觉亢亦引疾辞以资政殿学士知越州厯郑郓亳三州卒年六十一赠吏部尚书即其乡赐以居宅谥曰安简从父必

　　邵必

　　 邵必

　　必字不疑举进士为上元主簿国子监立石经必善篆隶召充直讲选为唐书编修官必以史出众手非古人撰述之体辞不就进集贤校 
理同知太常礼院天子且亲祠执事者习礼坛下必言周官大宗伯凡王之祷祠肄仪为位郑康成释云若今肄司徒府古礼如此今即祠所习 
之为不敬乃徙于尚书省张贵妃受册礼官议命妇入贺仪未决或曰妃为修媛时命妇己不敢亢礼况今日乎必曰宫省事秘不可知既下有 
司议惟有外一品南省上事百官班见之仪然礼无不答众议乃定出知常州召为开封府推官坐在常州日杖人至死责监邵武税然杖者实 
不死久之知高邮军提点淮南刑狱为京西转运使必居官震厉风采始至郡惟一赴宴集行部但一受酒食之馈以为数会聚则人情狎多受 
馈则不能行事非使者体也入修起居注知制诰雄州种木道上契丹遣人夜伐去又数渔界河中事闻命必往使必以理折契丹屈之还知谏 
院编仁宗御集成迁宝文馆直学士权三司使加龙图阁学士知成都卒于道年六十四遣中使护其丧归

　　△冯京

　　冯京字当世鄂州江夏人少隽迈不羣举进士自乡举礼部以至廷试皆第一时犹未娶张尧佐方负宫掖势欲妻以女拥至其家朿之以 
金带曰此上意也顷之宫中持酒殽来直出奁具目示之京笑不视力辞出授将作监丞通判荆南军府事还直集贤院判吏部南曹同修起居 
注吴充以论温成皇后追册事出知高邮京疏充言是不当黜刘沆请并斥京仁宗曰京亦何罪但解其记注旋复之试知制诰避妇父富弼当 
国嫌拜龙图阁待制知扬州改江寍府以翰林侍读学士召还纠察在京刑狱为翰林学士知开封府数月不诣丞相府韩琦语弼以京为傲弼 
使往见琦京曰公为宰相从官不妄造请乃所以为公重非傲也出安抚陕西请城古渭通西羗嘉勒斯赉卑摩展官以断夏人右臂除端明殿 
学士知太原府神宗立复为翰林学士改御史中丞王安石为政京论其更张失当累数千百言安石指为邪说请黜之帝以为可用擢枢密副 
使河东麟府丰三州城垒兵械不治官吏皆受谴京以先帅本道上章自劾曰使诸路帅臣知其虽一时脱去后能侥窃名位者犹必行法将不 
敢复偷惰旷职优诏不听进参知政事数与安石论辨又荐刘攽苏轼掌外制安石令保甲养马京谓必不可行会选人郑侠上书言时政荐京 
可相吕惠卿因是谮京与侠通罢知亳州未几以资政殿学士知渭州茂州夷叛徙知成都府蕃部阿丹方寇鸡粽关闻京兵至请降议者遂欲 
荡其巢窟京请于朝为禁侵掠给稼器饷粮食使之归夷人喜争出犬豕割血受盟愿世世为汉藩惠卿告安石罪发其私书有曰勿令齐年知 
齐年谓京也与安石同年生帝以安石为欺复召京知枢密院京以疾未至帝中夕呼左右语曰适梦冯京入朝甚慰人意乃赐京诏有渴想仪 
刑不忘梦寐之语及入见首以所梦告焉顷之以观文殿学士知河阳哲宗即位拜保寍军节度使知大名府又改镇彰德于是范祖禹言京再 
执政初与王安石不合后为吕惠卿所倾其中立不倚之操为先帝称挹且昭陵学士独京一人存若付以枢密必允公论时京已老乃以为中 
太一官使兼侍讲改宣徽南院使拜太子少师致仕绍圣元年卒年七十四赠司徒谥曰文简

　　△钱惟演

　　钱惟演字希圣吴越王俶之子从俶归朝为右屯卫将军厯右神武军将军博学能文辞召试学士院以笏起草立就真宗称善改太仆少 
卿献咸平圣政录命直秘阁除尚书司封郎中知制诰再迁给事中知审官院大中祥符八年为翰林学士坐私谒事罢寻迁尚书工部侍郎再 
为学士又坐贡举失实降给事中复工部侍郎擢枢密副使兼太子宾客迁工部尚书仁宗即位进兵部王曾为相以惟演尝位曾上因拜枢密 
使故事枢密使必加检校官惟演止以尚书充使有司之失也初惟演见丁谓权盛附之与为婚谓逐寇准惟演与有力焉谓祸既萌惟演虑并 
得罪遂挤谓以自解宰相冯拯恶其为人因言惟演以妹妻刘美乃太后姻家不可与机政罢为保大军节度使知河阳踰年请入朝加同中书 
门下平章事判许州未即行冀复用侍御史鞠咏奏劾之惟演乃亟去天圣七年改武胜军节度使明年来朝上言先垄在洛阳愿守宫钥即以 
判河南府再改泰寍军节度使惟演雅意柄用抑郁不得志及帝耕耤田求侍祠因留为景灵宫使太后崩诏还河南惟演不自安请以庄献明 
肃太后庄懿太后并配真宗庙室以希帝意惟演既与刘美亲又为其子暧娶郭后妹至是又欲与庄懿太后族为婚御史中丞范讽劾惟演擅 
议宗庙且与后家通婚姻落平章事为崇信军节度使归本镇未几卒特赠侍中太常张瓌按谥法敏而好学曰文贪而败官曰墨请谥文墨其 
家诉于朝诏章得象等复议以惟演晚节率职自新取谥法追悔前过曰思改谥曰思庆厯间二太后始升祔真宗庙室子暧复诉前议乃谥曰 
文僖惟演出于勋贵文辞清丽名与杨亿刘筠相上下于书无所不读家储文籍侔秘府尤喜奖厉后进初真宗谥号称文惟演曰真宗幸澶渊 
御契丹盟而服之宜兼谥武下有司议加谥武定惟演尝语人曰吾平生不足者惟不得于黄纸上押字尔盖未尝厯中书故也子暧晦暄从弟 
易晦字明叔以大理评事娶献穆大长公主女累迁东上合门使贵州团练使王守忠领两使留后移合门定朝立燕坐位晦因言天子大朝会 
不可令宦者齿士大夫坐殿上守忠更欲以礼服进酒晦又以为不可句当三班院羣牧都监授忠州防御使厯霸州防御使为羣牧副使卒暄 
字载阳以父荫累官驾部郎中知抚州移台州台城恶地下秋潦暴集辄圮溺人多即山为居暄为增治城堞垒石为台作大堤扦之进少府监 
权盐铁副使暄钩考诸路逋租两浙转运使负课当坐暄上言浙部仍岁饥故租赋不登籍今使者获罪必亟敛于民民不堪矣神宗即诏释之 
官制行为光禄卿出知郓州拜宝文阁待制卒子景臻尚秦鲁国大长公主景臻子忱在外戚传

　　钱易
　　钱彦远
　　钱明逸
　　钱景谌
　　钱勰
　　钱即

　　 钱易

　　易字希白始父倧嗣吴越王为大将胡进思所废而立其弟俶俶归朝羣从悉补官易与兄昆不见录遂刻志读书昆字裕之举进士为治 
宽简便民能诗善草隶书累官右谏议大夫以秘书监于家易年十七举进士试崇政殿三篇日未中而就言者恶其轻俊特罢之然自此以才 
藻知名再举进士就开封府试第二自谓当第一为有司所屈乃上书言试朽索之驭六马赋意涉讥讽真宗恶其无行降第三明年第二人中 
第补濠州团练推官召试中书改光禄寺丞通判蕲州疏言古之肉刑者劓椓黥刖皆非死尚以为虐近代以来断人手足钩背烙筋身见白骨 
而犹视息四体分落乃方绝命以此示人非平世事也使严刑可诫于众则秦之天下无叛民矣臣以为非法之刑非所以助治惟陛下除之帝 
嘉纳其言景德中举贤良方正科策入等除秘书丞通判信州改太常博士直集贤院迁尚书祠部员外郎坐发国子监诸科非其人降监颍州 
税数月召还判三司磨勘司上言官物在籍而三司移文厘正或其数细徼辄厯年不得报徒扰州县自今宫钱百谷斗帛二尺以下非欺绐者 
除之真宗雅眷词臣典掌诰命皆躬自简拔擢知制诰判登闻鼓院纠察在京刑狱累迁左司郎中为翰林学士卒易才学赡敏过人数千百言 
援笔立就又善寻尺大书行草子彦远明逸相继皆以贤良方正应诏宋兴以来父子兄弟制策登科者钱氏一家而己

　　 钱彦远

