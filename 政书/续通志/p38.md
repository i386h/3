<!-- { "loadSidebar": true } -->
恭于内黄四月遣氏叔琮攻晋太原不克七月李克用取泽潞十一月保义军乱杀其节度使王珙推其牙将李璠为留后其将朱简杀璠来降  
【新史朱友谦传作璠得逃去与纪不同盖新史纪传俱本旧史而旧史纪传故自异也】 以简为保义军节度使三年四月遣葛从周攻刘 
仁恭之沧州取其德州及仁恭战于老鸦堤大败之八月晋取洺州王如洺州复取之是时镇定皆附于晋遂攻镇州破临城王镕来送款进攻 
定州王郜奔于晋其将王处直以定州降唐宦者刘季述作乱天子幽于东宫天复元年正月护驾都头孙德昭诛季述天子复立封王为梁王 
王遣张存敬攻王珂于河中出含山下晋绛二州王珂援绝请降三月大举攻晋氏叔琮出太行取泽潞葛从周张存敬侯言张归厚及镇定之 
兵皆会于太原围之不克遇雨而还五月天子以王兼河中尹护国军节度使六月晋取慈隰自刘季述等己诛宰相崔胤外与梁交欲假梁兵 
尽诛宦者而凤翔李茂贞邠寍王行瑜等各有挟天子以令诸侯之意皆遣子弟以精兵宿卫天子中尉韩全诲等亦因恃以为助天子与胤计 
诛宦者全诲等颇侦得之大惧日夜谋所以去胤之术胤知谋泄事急即矫称被密诏令王以兵入诛宦者十月王以宣武宣义天平护国兵七 
万至于河中取同州遂攻华州镇国军节度使韩建出降全诲等闻王且至即以岐邠宿卫兵刼天子奔凤翔王乃上书言胤所以召之之意天 
子怒罢胤相诏梁兵还镇王引兵去攻邠州屯于三原静难军节度使杨崇本以邠寍庆衍四州降崔胤奔于华州二年春王还军河中晋攻晋 
绛遣朱友寍击之于蒲县败之取汾慈隰三州遂进围太原不克而还汾慈隰复入干晋四月友寍引兵西至兴平及李茂贞战于武功大败之 
六月王兵犯凤翔茂贞数出战辄败遂围之王朝服向城而泣曰臣但欲奉迎车驾还宫耳不与岐王角胜也十一月保大军节度使李周彝以 
兵救凤翔王遣孔勍袭鄜州虏周彝之族徙于河中周彝乃降是时岐兵屡败而围久城中食尽自天子至后宫皆冻馁三年正月茂贞杀韩全 
诲等二十余人囊其首示梁军约出天子以相和解天子乃出幸梁军遣使者驰召崔胤胤托疾不至王使人戏胤曰吾未识天子惧其非是子 
来为我辨之天子还至兴平胤率百官奉迎王自为天子执辔且泣且行行十余里辞之乃止见者咸以为忠天子至自凤翔王与崔胤杀宦者 
七百余人二月天子赐王回天再造竭忠守正功臣以辉王祚为诸道兵马元帅王为副元帅王乃留兄子友伦为护驾指挥使以为天子卫王 
引兵东归天子饯于延喜楼赐杨柳枝五曲初梁兵巳西平卢军节度使王师范遣其将刘鄩袭兖州据之王已还梁四月如郓州遣朱友寍攻 
青州师范败之于石楼友寍死九月杨师厚克棣州师范以青州降而鄩亦降友伦击鞠堕马死王怒谓崔胤杀之遣兄子友谅胤于京师 【 
新纪友谅作友谦今据家人传】 其与友伦击鞠者皆杀之更以友谅代典宿卫自天子奔华州王请迁都洛阳天子虽不许而王命河南尹张 
全义修治洛阳宫以待天佑元年正月王引兵屯河中遣牙将寇彦卿如京师请迁都洛阳并徙长安居人以东天子行至陕州王朝于行在先 
如东都是时六军诸卫兵已散亡其从以东者惟小黄门十数人打球供奉内园小儿等二百余人行至谷水王悉杀而代之以谋乱闻由是天 
子左右皆梁人矣四月甲辰天子至自西都是时晋王李克用岐王李茂贞楚王赵匡凝蜀王王建吴王杨行密闻梁刼天子迁洛阳皆欲举兵 
讨梁王患之而杨崇本复附于岐六月王乃以兵如河中声言攻崇本遣朱友恭氏叔琮蒋玄晖等弒昭宗矫诏以辉王祚为嗣十月王朝于京 
师杀朱友恭氏叔琮十一月攻淮南取其光州攻寿州不克而旋二年二月遣蒋玄晖杀德王裕等九王于九曲池六月杀司空裴枢等百余人 
七月天子复使来赐王迎銮纪功碑王遣武寍节度使杨师厚攻襄州取其唐邓复郢随均房七州王如襄州军于汉北九月师厚破襄州山南 
东道节度使赵匡凝奔于淮南荆南留后赵匡明奔于蜀师厚取荆南遂出光州以攻寿州不克天子卜祀天于南郊王怒以为蒋玄晖等欲祈 
天以延唐祚天子惧改卜郊十一月辛己天子封王为魏王相国总百揆以宣武宣义天平护国天雄武顺佑国河阳义武昭义武寍保义忠义 
戎昭武定泰寍平卢匡国镇国荆南忠武二十一军为魏国 【新旧史戎昭俱作武昭考当时无此军额兹据通鉴】 备九锡王怒不受十二 
月天子以王为天下兵马元帅王益怒遣人告枢密使蒋玄晖与何太后有私杀玄晖而焚之遂弒太后于积善宫又杀宰相柳璨太常卿张廷 
范王子下诏以太后故停郊三年春魏博罗绍威谋杀其牙军来假兵以虞变王为发兵北攻刘仁恭之沧州兵过魏而绍威己杀牙将其兵之 
在外者果皆叛据贝卫澶博诸州王以兵悉讨平之遂攻沧州军于长芦刘仁恭求救于晋晋人取潞州王乃旋军开平元年春正月壬寅天子 
使御史大夫薛贻矩来劳军宰相张文蔚率百官劝进夏四月壬戌更名晃甲子王即皇帝位于汴州国号梁戊辰大赦 【帝曾祖讳茂琳旧 
纪是年六月司天监上言请改日辰内戊字为武字避讳也今纪凡日辰俱仍作戊字此正如唐纪日辰之丙字俱不作景字也若洪迈谓温父 
名诚以戊类成字故司天监诏之者误矣】 改唐天佑四年为开平元年封唐主为济阴王迁置曹州以兵锢之升汴州为开封府建为东都以 
唐东都为西都废京兆府为雍州赐东都酺一日契丹阿保机遣使者来五月丁丑朔以唐相张文蔚杨涉为门下侍郎御史大夫薛贻矩为中 
书侍郎同中书门下平章事乙酉封兄全昱为广王子友文博王友珪郢王友谦翼王友璋福王友贞均王友徽建王兄子友谅衡王友能惠王 
友诲邵王甲午改枢密院为崇政院太府卿敬翔为使是月潞州行营都指挥使李思安及晋人战败绩六月甲寅以平卢节度使韩建守司徒 
同中书门下平章事秋七月己亥追尊祖考为皇帝妣为皇后皇高祖黯谥曰宣元庙号肃祖祖妣范氏谥曰宣僖曾祖茂琳谥曰光献庙号敬 
祖祖妣杨氏谥曰光孝祖信谥曰昭武庙号宪祖祖妣刘氏谥曰昭懿考诚谥曰文穆庙号烈祖妣王氏谥曰文惠九月括马冬十月己未讲武 
于繁台十一月壬寅赦亡命背军髠黥刑徒
　　二年春正月癸酉朔引见诸道贡举人己亥卜郊于西都二月癸亥弒济阴王 【新史此事在正月己亥之下而不系日考旧唐书哀帝 
纪作二月二十二日新唐书纪亦作二月通鉴作二月癸亥癸亥即二月二十二日也今从之】 辛未契丹遣使者来三月壬申朔如西都丙子 
如怀州丁丑如泽州戊寅封鸿胪卿李崧介国公为二王后壬午以匡国军节度使刘知俊为潞州行营招讨使癸巳改卜郊张文蔚薨夏四月 
癸卯杨涉罢以吏部侍郎于兢为中书侍郎翰林学士承旨工部侍郎张策为刑部侍郎并同中书门下平章事 【新纪作翰林学士承旨礼 
部侍郎张策考梁以讳改承旨为奉旨而六臣传礼部作工部今改辑】 壬子至泽州五月己丑潞州行营都虞候康怀英及晋人战于夹城败 
绩戊戌立唐三庙契丹遣使者来六月壬寅以忠武军节度使刘知俊为西路行营招讨使以伐岐 【是年五月改同州匡国军为忠武军此 
刘知俊仍为同州节度而非自同州招讨使也】 己酉杀金吾卫上将军王师范灭其族丙辰刘知俊及岐人战漠谷败之秋九月丁丑如陕州 
以博王友文留守东都冬十月丁未至自陕州十一月癸巳张策罢左仆射杨涉同中书门下平章事十二月己亥以介国公为三恪酅国公莱 
国公为二王后
　　三年春正月甲戌如西都 【按世多以梁为都汴州其实不然考通鉴于开平二年云是岁帝将迁都洛阳三年春正月己巳迁太庙主 
于洛阳甲戌帝发大梁己卯至洛阳是梁此时寔自东都迁于西都也且不特此也旧史开平元年其建东都制云兴王之地受命之邦丰沛着 
启祚之美襄邓有建都之荣用壮鸿基且旌故里云云又干化元年二月壬戌诏曰东京旧邦久不巡幸宜以今月九日幸东都似是梁因乎唐 
制以洛阳为都特此袭位伊始未遽议迁且制置东方利于便近故并建汴都而郊禋大礼仍就西都行事厥后均王定乱赵岩赍传国宝至东 
都请王即位于洛阳而王报之曰大梁国家创业之地何必洛阳可知洛阳自为上都而东都则止是唐东都之比故晋张昭远所奏亦仅云汴 
州在朱氏称制之年有京都之号则知此下干化二年所书四月己巳至自魏州戊寅如西都其内开封而外洛阳者语皆不合也】 命然镫以 
祈福庚寅享于太庙辛卯有事于南郊大赦丙申羣臣上尊号曰睿文圣武广孝皇帝二月壬戌讲武于西杏园甲子延州高万兴叛于岐来降 
三月以万兴检校司徒为丹延等州安抚招讨等使甲戌如河中山南东道节度使杨师厚为潞州四面行营招讨使刘知俊取丹州夏四月丙 
午知俊克延鄜坊三州五月己卯至自河中杀佑国军节度使王重师六月庚戌刘知俊执佑国军节度使刘捍叛附于岐辛亥如陕州乙卯以 
冀王朱友谦为同州东面行营招讨使刘知俊奔于岐丹州军乱逐其刺史宋知诲秋七月商州军乱逐其刺史李稠乙丑克丹州乙亥至自陕 
州甲申襄州军乱杀其留后王班房州刺史杨虔叛附于蜀八月辛亥降死罪囚辛酉均州刺史张敬方克房州闰月癸酉契丹遣使者来己卯 
阅稼西苑九月壬寅行营招讨使左卫上将军陈晖克襄州丁未以保义军节度使王檀为潞州东面行营招讨使辛亥韩建杨涉罢以太常卿 
赵光逢为中书侍郎翰林学士奉旨工部侍郎杜晓为户部侍郎并同中书门下平章事辛酉李洪杨虔伏诛冬十一月甲午日南至告谢于南 
郊己酉搜访贤良镇国军节度使康怀英伐岐十二月怀英克寍庆衍三州及刘知俊战于升平败绩
　　四年春正月壬辰朔始用乐丁未讲武于榆林二月己丑阅稼于谷水秋八月丙寅如陕州河南尹张宗奭留守西都辛未以镇国军节度 
使杨师厚为西路行营招讨使以伐岐 【新纪镇国作护国考杨师厚无镇河中事此时镇河中者为朱友谦而师厚则陕州节度也兹据通 
鉴】 九月己丑至自陕州辛亥搜访贤良冬十一月己丑以寍国军节度使王景仁为北面行营招讨使以伐赵赵王王镕北平王王处直叛附 
于晋晋人救赵十二月癸酉颁律令格式
　　干化元年春正月丙戌朔日有食之丁亥王景仁及晋人战于柏乡败绩庚寅赦流罪以下求危言正谏癸巳宣义军节度使杨师厚为北 
面行营招讨使 【新纪宣义作天雄考杨师厚于干化元年二月始以宣义节度屯魏州而其时天雄留后则罗周翰也兹据通鉴正之】 夏 
四月壬申契丹遣使者来五月甲申朔大赦改元癸巳如张宗奭第秋八月甲子契丹陷平州戊辰阅稼于榆林戊寅大阅于兴安鞠场九月辛 
巳朔御文明殿入合庚子如魏州张宗奭留守西都冬十月以郢王友珪为控鹤指挥使丙子大閟于魏东郊十一月高万兴取盐州壬辰至自 
魏州
　　二年春二月丁巳光禄卿卢玭使于蜀甲子如魏州张宗奭留守西都次白马杀左散骑常侍孙骘右谏议大夫张衍兵部郎中张儁戊寅 
