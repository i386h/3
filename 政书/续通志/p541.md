<!-- { "loadSidebar": true } -->
神龙中谋去武三思为宋之愻 【通鉴作宋之逊】 等所发死晋厚抚其子渐为营婚宦晋卒渐丧之若诸父云

　　△尹思贞

　　尹思贞京兆长安人弱冠以明经第调隆州参军事属邑豪蒲氏骜肆不法州檄思贞按之擿其奸赃万计卒论死部人称庆刻石以纪其 
事迁明堂令以善政闻擢殿中少监检校洺州刺史会契丹孙万荣乱朔方震惊思贞循抚境内独无扰武后玺书褒慰长安中迁秋官侍郎忤 
张昌宗意出为定州刺史召授司府少卿时卿侯知一亦厉威严吏为语曰不畏侯卿杖祗畏尹卿笔加银青光禄大夫其家坎地获古戟十二 
俄而门树戟时人异焉神龙初擢大理卿雍人韦月将告武三思大逆中宗命斩之思贞以方发生月固奏不可乃决杖流岭南三思讽所司加 
法杀之复固争御史大夫李承嘉附三思而以他事禁思贞不得谒思贞谓承嘉曰公为天子执法乃擅威福慢宪度谀附奸臣图不轨今将除 
忠良以自恣邪承嘉惭怒劾思贞出为青州刺史治州有绩蚕一岁四熟黜陟使路敬潜至部叹曰是非善政致祥乎表言之睿宗立召授将作 
大匠封天水郡公仆射窦怀贞护作金仙玉真观广调夫匠思贞数有损节怀贞让之答曰公辅臣也不能宣赞王化而土木是兴以媚上害下 
又听小人谮廷辱朝士今不可事公矣乃拂衣去阖门待罪帝知之特诏令视事怀贞诛 【按金仙玉真二观作于景云二年怀贞伏诛乃开 
元元年事旧书云其年怀贞诛误】 拜御史大夫累迁工部尚书请致仕许之开元四年卒年七十七赠黄门监谥曰简思贞前后为刺史十三 
郡其政皆以清最闻

　　△毕构

　　毕构字隆择河南偃师人六岁能为文及冠擢进士第补金水尉迁九陇主簿居亲丧毁棘甚巳除犹屏处邱园武后召为左拾遗神龙初 
迁中书舍人敬晖等表诸武不宜为王构当读表抗声析句左右听者皆厯然可晓三思疾之出为润州刺史政有惠爱徙卫同陕三州迁益州 
府长史景龙末召为左御史大夫会平诸韦治其党衣冠多坐构详比重轻皆得其情时李杰为河南尹与构皆一时选世称毕李封魏县男复 
为益州长史按察剑南振弊柅私号为清严睿宗嘉构修洁独行有古人风其治术又为诸使最乃赐玺书袍带再迁吏部尚书并遥领益州长 
史徙广州都督玄宗立授河南尹进户部尚书久之移疾帝手疏医方赐之当时以户部为凶官遽改太子詹事冀其愈会卒赠黄门监谥曰景 
始构丧继母而二妹襁褓身鞠养至成人妹为构服三年弟栩以太府主簿留司东都闻疾驰归哀毁如大丧虽变服未尝笑天下称其友悌终 
荆州司马构子炕天宝末为广平太守拒安禄山城陷覆其家赠户部尚书炕生垧始四岁与弟增以细弱得不杀为赏口河北平宗人宏赎出 
之后举明经为临涣尉徐州节度使张建封高炕节闻垧笃行表署幕府摄符离令后调王屋尉以谨廉闻喜宾客家未尝以有无计及殁无赀 
治丧云

　　△李杰

　　李杰本名务光相州滏阳人后魏并州刺史宝之裔孙少以孝友着擢明经第解褐齐州参军事累迁天官员外郎为吏详敏有治誉以采 
访使行山南时户口逋荡细弱下户为豪力所兼杰为设科条区处检防亡匿复业者十七八神龙中为河东巡察黜陟使课为诸道最先天中 
进陕州刺史水陆发运使置使自杰始改河南尹杰既精听断虽行坐食饮省治不少废繇是府无淹事人吏爱之寡妇有告其子不孝者杰物 
色非是谓妇曰子法当死无悔乎答曰子无状寍悔乃命市棺还敛之使人迹妇出与一道士语顷持棺至杰命捕道士按问乃与妇私不得逞 
杰杀道士内于棺河汴之交旧有梁公埭废不治南方漕弗通杰调汴郑丁男复作之不费而利入代宋璟为御史大夫尚衣奉御长孙昕皇后 
妹壻也素恶杰遇于道与所亲杨仙玉共殴辱之杰诉曰败发肤痛在身辱衣冠耻在国帝怒诏杖杀昕等于朝堂以谢百官降书慰杰以护作 
桥陵封武威县子初杰引侍御史王旭为护陵判官旭贪赃杰将绳之未及发反为所构出衢州刺史迁杨州大都督府长史复为御史劾免开 
元六年卒帝悼之特赠户部尚书

　　△解琬

　　解琬魏州元城人举幽素科调新政尉后自成都丞奏事称旨超迁监察御史以丧免武后知琬习边事夺服往抚羌夷琬固乞终丧后嘉 
许之诏服除赴屯迁侍御史安抚乌质勒及十姓部落以功擢御史中丞兼北廷都护西域安抚使琬与郭元振善宗楚客恶之左授沧州刺史 
为政引大体部人顺附景龙中迁御史大夫兼朔方行军大总管前后乘边积二十年大抵务农习战多为长利华虏安之景云二年复为朔方 
军大总管分遣随军要籍官河阳丞张冠宗肥乡令韦景骏普安令于处忠料三城兵省其戍十万人改右武卫大将军兼检校晋州刺史济南 
县男以老丏骸骨不待报辄去优诏以金紫光禄大夫听致仕准品给全俸玺书劳问会吐蕃骚边复召授左散骑常侍诏与虏定经界因谐辑 
十姓降户琬建言吐蕃不可以信约请调兵十万屯秦渭闲防遏其奸是冬吐蕃果入寇为秦渭兵击走之俄复请老不许迁太子宾客年八十 
余开元五年终同州刺史

　　△裴漼

　　裴漼绛州闻喜着姓父琰之永徽中为同州司户参军年甚少刺史李崇义轻之镌谕曰同三辅吏事繁子盍求便官毋留此琰之唯唯吏 
白积案数百崇义让使趣断琰之曰何至逼人乃命吏连纸进笔为省决一日毕既与夺当理而笔词劲妙崇义惊曰子何自晦成吾过耶由是 
名动一州号霹雳手后为永年令有惠政吏刻石颂美以仓部郎中病废漼侍疾十余年不肯仕琰之没始擢明经调陈留主簿迁监察御史时 
崔湜郑愔典吏部坐奸赃为李尚隐所劾诏漼按讯而安乐公主上官昭容阿党湜等漼执正其罪天子称之累进中书舍人睿宗造金仙玉真 
二观时旱甚役不止漼上言春夏毋聚大众起大役不可兴土功妨农事若役使乖度则有疾疫水旱之烖此天人常应也今自冬徂春雨不时 
降人心憔然莫知所出而土木方兴时叹之孽职为此发春秋庄公三十一年冬不雨是时岁三筑台僖公二十一年夏大旱是时作南门陛下 
以四方为念宜下明制令二京营作和市木石一切停止有如农桑失时户口流散虽寺观营立能救饥寒敝哉不报迁兵部侍郎以铨总劳特 
授一子官开元五年为吏部侍郎甄拔佳士为多拜御史大夫漼雅与张说善说方宰相数荐之漼长于敷奏天子亦自重焉擢吏部尚书家世 
俭素而晚节稍畜妓妾为奢侈事议者以为阙改太子宾客卒赠礼部尚书谥曰懿从祖弟宽

　　裴宽
　　裴谞
　　裴冑

　　 裴宽

　　宽性通敏工骑射弹棊投壶略通书记景云中为润州参军事剌史韦诜有女择所以归会休日登楼见人于后圃有所瘗藏者访诸吏曰 
参军裴宽居也召问状答曰宽义不以包苴污适有人以鹿为饷致而去不敢自欺故瘗之诜嗟异乃引为按察判官许妻以女归语妻曰常求 
佳壻今得矣明日帏其族使观之宽衣碧瘠而长既入族人皆笑呼为碧鹳雀诜曰爱女宜为贤公侯妻何可以貌求人卒妻宽举拔萃为河南 
丞迁长安尉宇文融括天下田奏为江东覆田判官改太常博士礼部建言忌日享庙应用乐宽自以情立议曰庙尊忌卑则作乐庙卑忌尊则 
备而不奏中书令张说是之请如宽议迁刑部员外郎万骑将军马崇白日杀人而王毛仲恃贵幸将鬻其狱宽固执不从河西节度萧嵩表为 
判官厯兵部侍郎宰相裴耀卿领江淮运列仓河阴奏宽为户部侍郎自副迁吏部出为蒲州刺史州久旱宽入境辄雨徙河南尹不附权贵河 
南犬治繇金吾大将军授太原尹帝赋诗褒饯天宝初由陈留太守拜范阳节度使时北平军使乌承恩虏酋也与中人通数冒贿宽以法绳治 
檀州刺史何僧献生口数十宽悉归之故夷夏感附三载用安禄山守范阳召宽为户部尚书兼御史大夫裴敦复平海贼还广张功簿宽密白 
其妄帝素重宽会河北部将入朝盛誉宽政且言华虏犹思之帝嗟赏睠倚加厚李林甫恐其遂相又恶宽善李适之乃漏宽语以激敦复先是 
宽以所善请于敦复林甫趣敦复发之敦复未及闻扈幸温泉宫而其下裨将程藏曜曹鉴自以他事系台宽捕按之敦复谓宽求致其罪遽以 
金五百两赂贵妃姊因得事闻于帝由是贬宽睢阳太守及韦坚狱起宽复坐亲贬安陆别驾林甫使罗希奭杀李适之也亦使过安陆将怖杀 
宽宽叩头祈哀希奭乃去宽惧终见杀丏为浮屠不许稍迁东海太守徙冯翊入为礼部尚书卒年七十五赠太子太傅宽兄弟八人皆擢明经 
任台省州刺史性友爱于东都治第八院相对甥侄亦有名称常击鼓会饭其为政务清简所莅人爱之世皆冀其得宰相天宝闲称旧德以宽 
为首然惑于佛喜与桑门游习诵其书老弥笃云子谞

　　 裴谞

　　谞字士明擢明经调河南参军事性通绰不好苛细累迁京兆仓曹参军虢王巨表署襄邓营田判宫母丧居东都会史思明乱逃山谷闲 
思明故宽将德宽旧恩且闻谞名遣甫骑迹获之喜甚呼为郎君伪授御史中丞贼残杀宗室谞阴缓之全活者数百人又尝疏贼虚实于朝事 
泄思明恨骂危死而免贼平除太子中允迁考功郎中数燕见奏事代宗幸陕谞徒步挟考功南曹印赴行在帝曰疾风知劲草信矣将用为御 
史中丞为元载沮抑故拜河东租庸盐铁使时关辅旱谞入计帝召至便殿问榷酤利岁出内几何谞久不对帝复问曰臣有所思帝曰何邪谞 
曰臣自河东来涉三百里农人愁叹谷菽未种诚谓陛下轸念元元先访疾苦而乃责臣以利孟子曰仁义而己何以利为故未敢即对帝曰微 
公言朕不闻此拜左司郎中数访政事载忌之出为虔州刺史厯饶卢亳三州除右金吾将军德宗新即位以刑名治天下百吏震服时大行将 
蒇陵事禁屠杀郭子仪家奴宰羊谞列奏帝谓不畏强御善之或曰尚父有社稷功岂不为庇之谞笑曰非君所知尚父方贵盛帝新即位必谓 
党附者众今发其细过以明尚父威权不足畏上尊天子下安大臣不亦可乎时朝堂别置三司决庶狱辩争者辄击登闻鼓谞上疏曰谏鼓谤 
木之设所以达幽枉延直言今诡猾之人轻动天听争纤微若然者安用吏治乎帝然之于是悉归有司谞恶法吏舞文或挟宿怨为重轻因献 
狱官箴以讽坐所善僧抵法贬阆州司马俄召为太子右庶子进兵部侍郎至河南尹东都副留守凡五世尹河南谞视事未尝敢当正处以宽 
厚和易为治不鞫人以赃卒年七十五赠礼部尚书

　　 裴冑

　　宽弟子冑字允叔擢明经佐李抱玉凤翔幕府不得意谢归更从宣歙观察使陈少游抱玉怒劾贬桐庐尉时李栖筠观察浙西幕府皆一 
时高选判官许鸣谦名知人见崔造及冑器之白栖筠取冑为支使代宗恶宰相元载怙权召栖筠为御史大夫欲以为相栖筠引冑殿中侍御 
史尤为载所恶会栖筠卒冑护丧归洛阳人为危之冑屹然不沮惴少游复表为淮南观察判官载诛始拜刑部员外郎迁宣州刺史杨炎当国 
为载复雠穷摭所恶会冑部人积冑杂奉为赃炎遣员■〈宀禹〉蔓劾峭诋贬汀州司马稍迁京兆少尹以父名不拜换国子司业迁江西观 
