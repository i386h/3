<!-- { "loadSidebar": true } -->
操生杀柄欲加之罪自当断自圣心既付臣按状惟知守陛下法耳后意解贞慎等乃免宰相李迥秀藉勿之势敛赇诿法怀素劾罢之转礼部 
员外郎以十道使黜陟江西处决平恕迁考功核取实才权贵谒请不能阿挠擢中书舍人内供奉为修文馆直学士开元初为户部侍郎封常 
山县公进兼昭文馆学士笃学手未尝废卷谦恭慎畏人推为长者玄宗诏与褚无量同为侍读更日番入既叩合肩舆以进或行在远听乘马 
宫中每晏见帝自送迎以师臣礼有诏句校秘书是时文籍盈漫皆炱朽蟫断签胜纷舛怀素建白愿下紫微黄门召宿学巨儒就校缪阙又言 
自齐以前旧籍王俭七志已详请采近书篇监乃诏国子博士尹知章等分部譔次怀素奏秘书少监卢俌崔沔为修图书副使秘书郎田可封 
康子元为判官然怀素不善著述未能有所绪别会卒赠润州刺史谥曰文

　　△殷践猷 【殷寅　殷亮】

　　殷践猷字伯起陈给事中不害五世从孙博学尤通氏族历数医方与贺知章陆象先韦述最善知章尝号为五总龟谓龟千年五聚问无 
不知也初为杭州参军举文儒异等科授秘书省学士用曹州司法参军兼丽正殿学士以叔父丧哀恸而卒少子寅举宏辞为太子校书出为 
永宁尉吏侮谩甚寅怒杀之贬澄城丞病且死以母萧老不忍决及敛其子亮断指翦发置棺中自誓事祖母如寅在其后侍萧疾不脱衣者数 
年有白燕巢其眉亮后终给事中杭州刺史 【嫢此下有孔若思传今改人圣裔】

　　钦定续通志卷五百三十八

　　●钦定续通志卷五百三十九　儒林传二

　　儒林传

　　唐 【二】

　　○唐二

　　褚无量　　　元行冲　　　陈贞节　　施敬本　　　卢履冰　　　王仲邱　　康子元【侯行果】　　　赵冬曦【陆坚　郑 
钦说】　　　啖助【赵匡　施士匄　仲子陵】　　韦彤　　　　陈京　　　　畅当　　韦公肃　　　许康佐

　　褚无量
　　元行冲
　　陈贞节
　　施敬本
　　卢履冰
　　王仲邱
　　康子元 【侯行果】
　　赵冬曦
　　啖助 【赵匡　施士匄　仲子陵】
　　韦彤
　　陈京
　　畅当
　　韦公肃
　　许康佐

　　△褚无量

　　褚无量字弘度杭州盐官人刻意坟典家滨临平湖有龙出人皆走观旡量尚幼读书若不问众异之尤精礼与史记擢明经第累除国子 
博士迁司业兼修文馆学士中宗将南郊诏定仪典时祝钦明郭山恽建言皇后为亚献无量与太常博士唐绍戡钦绪固争以为郊祀国之大 
事其折中莫如周礼周礼冬至祭天圜兵不以地配唯始祖为主亦不以妣配故后不得与又大宗伯凡大祭祀王后不与则摄而荐豆笾彻是 
言不应助祭又内宰职大祭祀后祼献则赞瑶爵祭天无祼知此乃宗庙祭耳巾车内司服掌后六服与五路无后祭天之服与路是后不助祭 
天也惟汉有天地合祭皇后参享专末代黩神事不经见不可为法时左仆射韦臣源佐钦明故无量议格以母老解官玄宗为太子复召拜国 
子司业兼侍读譔翼善记以进厚被礼答太子释奠国学令讲经随端树义博敏而辩进银青光禄大夫锡子蕃渥及即位迁左散骑常侍兼国 
子祭酒封舒或公母丧庐墓左鹿犯所植松柏无量号诉曰出林不乏忍犯吾茔树耶自是羣鹿驯扰不复枨触无量为终身不御其肉丧除召 
复故官以耆老随仗听徐行又为设腰举许乘入殿中频上书陈得失开元五年帝将幸东都而太庙坏姚崇建言庙本符坚故殿不宜罢行无 
量鄂其言以为不足听乃上疏曰王者阴盛阳微则先祖见变今后宫非御幸者宜悉出之以应变异举骏良撙奢靡轻赋慎刑纳谏诤察谄谀 
继绝世则天人和会灾异讫息帝是崇语车驾遂东无量又上言昔虞舜之狩秩山川徧羣神汉孝景祀黄帝桥山孝武祠舜九疑高祖过魏祭 
信陵君墓过赵封乐毅后孝章祠桓谭冢愿陛下所过名山大川邱陵坟衍古帝王贤臣在祀典者并诏致祭自古受命之君必兴灭继绝崇德 
报功故存人之国大于救人之灾立人之后重于封人之墓愿到东都收叙唐初逮今功臣世绝者虽在古庶咸得承袭帝纳其言即诏无量词 
尧平阳宋璟祠舜蒲阪苏颋祠禹安邑在所刺史参献又求武德以来勋臣苗裔绍续其封初内府旧书自高宗时藏官中甲乙丛倒无量建请 
缮录补第以广秘籍天子诏于东都干元殿东厢部汇整比无量为之使因表闻喜尉卢僎江夏尉陆去泰左监门率府冑曹参军王择从武陟 
尉徐楚璧分部雠定卫尉设次光禄给食又诏秘书省司经局昭文崇文二馆更相检雠采天下遗书以益关文不数年四库完治帝诏羣臣观 
书无量又言贞观御书皆宰相署尾臣位卑不足以辱请与宰相联名跋尾不从帝西迁徙书丽正殿更以修书学士为丽正殿直学士比京官 
预朝会复诏无量就丽正纂续前功皇太子及四王未就学无量以孝经论语五通献帝帝曰朕知之矣乃选郗常亨郭谦光潘元祚等为太子 
诸王侍读七年太子齿冑于学诏无量升座讲劝百官观礼厚赉赐病因语人以丽正书未毕为恨卒帝闻悼痛诏宰相曰无量朕师宜用优典 
于是赠礼部尚书谥曰文所譔述百余篇没后有于书殿得讲史记至言十二篇上之帝叹息以绢五百匹赐其家 【按唐书此下附徐安贞 
传无迹足录今删】

　　△元行冲

　　元澹字行冲以字显后魏常山王素莲之后博学尤通故训及进士第累迁通事舍人狄仁杰器之尝谓仁杰曰下之事上譬富家储积以 
自资也脯腊膎胰以供滋膳参朮芝桂以防疾疢门下充旨味者多矣愿备一药石可乎仁杰笑曰君正吾药笼中物不可一日无也景云中授 
太常少卿行冲以系出拓跋恨史无编年乃譔魏典三十篇事详文约学者尚之初魏明帝时河西柳谷出石有牛继马之象魏收以晋元帝乃 
牛氏子冒司马姓以着石符行冲谓昭成皇帝名犍继晋受命独此可以当之有人破古冢得铜器似琶琶身正圆人莫能辩行冲曰此阮咸所 
作器也命易以木弦之其声亮雅乐家遂谓之阮戚开元初罢太子詹事出为岐州刺史兼关内按察使自以书生非弹治才固辞入为右散骑 
常侍东都副留守嗣彭王子志谦坐雠人告变考讯自诬株蔓四十人行冲察其枉列奏见愿四迁大理卿不乐法家固谢所居官改左散骑常 
侍封常山县公充使检校集贤再迁太子宾客弘文馆学士先是马怀素譔书志褚无量校丽正四部书业未卒相次物故诏行冲并代之玄宗 
自注孝经诏行冲为疏立于学官以老罢丽正校书事初魏光乘请用魏征类礼列于经帝命行冲与诸儒集议作疏将立之学乃引国子博士 
范行恭四门助教施敬本采获刊缀为五十篇上于官于是右丞相张说建言戴圣所录向已千载与经并立不可罢魏孙炎始因旧书擿类相 
比有如钞缀诸儒共非之至征更加整次乃为训注恐不可用帝然之书留中不出行冲意诸儒闲已因着谕自辨名曰释疑曰客问主人小载 
之学康成之注魏氏乃有刊易二经孰优主人曰小载礼行于汉末马融为传卢植合二十九篇而为之解世所不传钩党狱起康成于窜伏之 
中理纷拏之典虽存探究咨谋靡所具郑志者百有余科章句之徒曾不是省王肃因之或多攻诋而郑学有孙炎虽扶郑义条例支分箴石闲 
起马佃增革尚逾百篇叶遵删修仅全十二魏氏病羣音之丛脞采众说之精简刊正芟砻书毕以闻太宗嘉赏录赐储贰陛下纂业宜所循袭 
乃诏诸儒甄分旧义岂悟章句之士坚持昔言摈压不申疑于知新果于仍故客曰当局称迷傍观必审何所为疑而不申列答曰改易章句是 
有五难汉孔安国注古文尚书族兄臧与书曰相如常忿俗儒淫词冒义欲拨乱反正而未能也浮学守株众非难正自古而然恐此道未信而 
独智为谴一也昔孔季产专古学有孔扶者与俗浮沈每诚产曰今朝廷率章句内学君独修古义危身之道也独善不容于世君其殆哉二也 
刘歆好左氏欲建学官哀帝纳之诸儒迁延不肯置对歆移书诮让诸博士皆忿恨袭胜时为光禄大夫见歆议乃乞骸骨司空师丹因大发怒 
诋歆改乱前志非毁先帝所立歆惧出为五原太守以君宾之学公仲之博犹迫同门朋党之议卒令子骏负谤三也王肃规郑玄数十百条郑 
学马昭诋劾肃短诏遣博士张融按经问诘融推处是非而肃酬对疲于岁时四也王粲曰世称伊雒以东淮汉以北康成一人而已咸言先儒 
多阙郑氏道备粲窃嗟怪因求所学得尚书注退思其意意皆尽矣所疑犹未谕也凡有二篇王邵曰魏晋浮华古道湮替厯载三百士大夫耻 
为章句唯草野生专经自许不能博究择从其善徒欲父康成兄子慎宁道孔圣误讳言郑服非然则郑服之外皆雠矣五也夫物极则变比及 
百年当有明哲君子恨不与吾同世者道之行废必有其时何遽速近名之嫌邪俄匄致仕十七年卒赠礼部尚书谥曰献

　　△陈贞节

　　陈贞节颍川人开元初为右拾遗初隐章怀懿德节愍四太子并建陵庙分八署置官列吏卒四时祠官进飨贞节以为非是上言王者制 
祀以功德者犹亲尽而毁四太子庙皆别祖无功于人而圜祠时荐有司守卫与列帝侔金奏登歌所以颂功德诗曰钟鼓既设一朝飨之使无 
功而颂不曰舞咏非度邪请罢卒吏诏祠官无领属以应礼典古者别子为祖故有大小宗若谓祀未可绝宜许所后子孙奉之诏有司博议驾 
部员外郎裴子余曰四太子皆先帝冢嗣列圣念懿属而为之享春秋书晋世子曰将以晋畀奏奏将祀子此不祀也又言神不歆非类君祀无 
乃戾乎此有庙也鲁定公元年立炀宫炀伯禽子季氏远祖尚不为限况天子笃亲亲以及旁朞谁不曰然太常博士段同曰四陵庙皆天子睦 
亲继绝也逝者锡苹蘩犹生者之开茅士古封建子弟讵皆有功生无所讥死乃授礼停祠人其谓何隐于上伯祖也服缌章怀伯父也服朞懿 
德节愍堂昆弟也服大功亲未尽庙不可废礼部尚书郑惟忠等二十七人亦附其言于是四陵庙惟减吏卒半它如旧迁太常博士玄宗奉昭 
成皇后祔睿宗室又欲肃明皇后并升焉贞节奏曰庙必有配一帝一后礼之正也昭成皇后有太姒之德宜升配睿宗肃明皇后既非子贵宜 
在别庙周人奏夷则歌小吕以享先妣先妣姜嫄也以生后稷故特立庙曰閟宫晋简文帝郑宣皇后不配食筑宫于外以岁时致享肃明请准 
周姜嫄晋皇后纳主别庙时享如仪于是留主仪坤庙诏隶太庙毋置官属贞节又与博士苏献上言睿宗于孝和弟也按贺循说兄弟不相为 
后故殷盘庚不序阳甲而上继先君汉光武不嗣孝成而上承元帝晋怀帝继世祖不继惠帝故阳甲孝成出为别庙又言兄弟共世昭穆位同 
则毁二庙有天下者从祢而上事七庙尊者所统广故及远祖若容兄弟则上毁祖考天子不得全事七世矣请以中宗为别庙大祫则合食太 
祖奉睿宗继高宗则祼献永序诏可及奉中宗别庙升睿宗为第七室五年太庙坏天子舍神主太极殿营新庙素服避正寝三日不朝犹幸东 
都伊阙男子孙平子上书曰乃者正月太庙毁此跻二帝之验也鲁文公之二年跻僖于闵上后太室坏春秋书其灾说曰僖虽闵兄尝为之臣 
