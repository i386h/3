<!-- { "loadSidebar": true } -->
益且前日之役死伤甚众若从汝谋边事何时而息遂止会公主坐杀家婢降封郡王托云罢使相寻起为乌尔古德哷勒部详衮以老代还卒 
子双宽南京统军使孙乌都温尚三韩郡王赫噜之女固页公主终乌尔古德哷勒部统军使以善战名于世

　　△萧托卜嘉

　　萧托卜嘉字乌拉丹国舅郡王果济之孙性刚直咸雍中补袛候郎君太康元年为彰愍宫使尚赵国公主拜驸马都尉三年改同知汉人 
行宫都部署与北院宣徽使耶律托卜嘉善伊逊嫉之令人诬告谋废立事不胜搒掠诬伏帝引□昏瞶不能自陈遂见杀干统闲追封兰陵郡 
王绘像宜福殿

　　△萧惠 【慈实努】

　　萧惠字伯仁小字托古斯太祖淳钦皇后次弟阿古齐之五世孙道宗宣懿皇后父也以中宫亲为国舅详衮从伯父巴雅尔征高丽至努 
克特北岭力战破之及攻开京以军律整肃闻授契丹行宫都部署开泰二年改南京统军使未几为右伊勒希巴加同中书门下平章事朝议 
以辽东重地非勋戚不能镇抚乃命惠知东京留守事改西北路招讨使封魏国公太平六年讨回鹘阿尔斯萨兰部征兵诸路独准布酋长济 
喇后期斩以徇 【按圣宗纪是年三月准布来侵萧惠破之在进围甘州之前此谓以后期斩其酋长葢当时或战胜而后伏诛也】 进围甘 
州不克而还济喇之子聚兵来袭准布酋长乌巴密以告惠未之信会西准布叛袭三克军都监尼噜古托济部节度使辖哩额布勒等将兵来 
救遇敌于哈屯城西南辖哩额布勒战殁士卒溃散惠仓卒列阵敌出不意来攻众请乘时奋击惠以军疲未可用弗听乌巴请以夜斫营惠又 
不许准布归惠乃设伏兵击之前锋始交敌败走惠为招讨累年屡遭侵掠士马疾困七年左迁南京侍卫亲军马部军都指挥使复讨准布 【 
据圣宗纪增】 寻迁南京统军使兴宗即位知兴中府厯顺义军节度使东京留守西南面招讨使加开府仪同三司检校太师兼侍中封郑王 
重熙六年复为契丹行宫都部署加守太师徙王赵拜南院枢密使更王齐是时帝欲一天下谋取三关集羣臣议惠曰两国强弱圣虑所悉宋 
人西征有年师老民疲陛下亲率六军临之其胜必矣萧孝穆谏弗听乃遣使索宋十城宋人增岁币请和惠以首事功进王韩十二年兼北府 
宰相同知元帅府事又为北枢密使十三年帝亲征夏国元昊请降惠曰元昊忘奕世恩萌奸计车驾亲临不尽归所掠天诱其衷使彼来迎天 
与不图后悔何及帝从之诘且进军夏人列拒马于河西蔽盾以立惠击败之元昊走惠麾先锋及右翼邀之大风忽起飞沙眯目军乱夏人乘 
之蹂践死者不可胜计诏班师十七年尚帝姊奏晋国长公主拜驸马都尉明年帝复征夏国惠自河南进战舰粮船绵亘数百里既入敌境铠 
甲载于车军士不得乘马诸将请备不虞惠曰谅祚必自迎车驾何暇及我数日军未营候者报夏师至惠方诘妄言罪谅祚军从阪而下惠与 
麾下不及甲而走追者射惠几不免军士死伤尤众师还以惠子慈实努别战凉州殁于阵诏释其罪十九年请老诏赐肩舆入朝策杖上殿辞 
章再上乃许之寺魏国王诏冬夏赴行在参决疑议既归锡赉不绝清宁二年薨遗命家人薄葬惠性宽厚自奉俭薄兴宗使惠恣取珍物惠曰 
臣以戚属据要地禄足养廉奴婢千余不为阙乏陛下犹有所赐贫于臣者何以待之帝以为然故为将虽数败衄不罪也弟实喇武定军节度 
使封郑王惠有二子曰慈实努曰额固尼额固尼终北府宰相慈实努字宁隐太平初以戚属补袛候郎君帝爱其勤慎升札萨克辖右监门卫 
上将军西边有警授西北路招讨都监领保大军节度使政济恩威诸部悦附入为殿前副点检厯乌尔古德哷勒部详衮征李谅祚为统军都 
监与西北路招讨使达噜噶率番部诸军由北路趋凉州获谅祚亲属夏人扼险以拒中流矢卒赠中书门下平章事 【按此下应列萧常格 
传系天祚德妃之兄仕至北府宰相以无事迹从删】

　　△萧奉先

　　萧奉先天祚元妃之兄也外宽内忌因元妃为帝眷倚累官枢密使封兰陵郡王天庆二年帝幸沘同江钓鱼故事生女真酋长在千里内 
者皆朝行在适头鱼宴帝使诸酋次第歌舞为乐至阿古达端立直视辞以不能再三谕不从帝密谓奉先曰阿古达跋扈若此可托以边事诛 
之奉先曰彼麤人不知礼义且无大过杀之伤向化心设有异志蕞尔小国亦何能为帝乃止四年阿古达起兵逼宁江州萧托卜嘉战失利帝 
命奉先弟嗣先为都统将番汉兵往讨嗣先败绩于混同江奉先惧弟被诛乃奏东征溃军逃罪所至劫掠若不肆赦将啸聚为患从之嗣先诣 
阙待罪止免官而己由是士无鬬志遇敌辄溃郡县所失日多初奉先诬耶律伊都结驸马萧昱谋立其甥晋王事觉杀昱伊都奔女真保大二 
年伊都为女真监军引兵至帝忧甚奉先曰伊都实无亡辽心欲立晋王耳若以社稷计不惜一子诛之可不战退遂赐晋王死中外莫不流涕 
人心益解体当女真之兵未至也奉先逢迎天祚言女真虽能攻上京终不能远离巢穴及捣云中计无所出惟请播迁夹山天祚方悟顾谓奉 
先曰汝父子误我至此杀之何益汝去毋从我行恐军心忿怒祸必及我奉先父子恸哭而去为左右执送女真兵女真兵斩其长子昂送奉先 
及次子昱于其国主道遇辽兵奋归天祚并赐死

　　钦定续通志卷五百五

　　●钦定续通志卷五百六　外戚传六

　　外戚传

　　金

　　○金

　　实嘉努　　　费摩达　　　图克坦恭　　唐古德温　　李石　　　　赫舍哩志宁　　布萨忠义【揆】　　乌凌阿晖　　富 
察鼎寿　　图克坦思忠　乌库哩元忠　唐古贡　　图克坦公弼　图克坦铭　　图克坦肆喜

　　实嘉努
　　费摩达
　　图克坦恭
　　唐古德温
　　李石
　　赫舍哩志宁
　　布萨忠义
　　乌凌阿晖
　　富察鼎寿
　　图克坦思忠
　　乌库哩元忠
　　唐古贡
　　图克坦公弼
　　图克坦铭
　　图克坦肆喜

　　△实嘉努

　　实嘉努富察部人祖和尔坦世祖外孙和诺克萨克达之乱昭肃皇后父母兄弟皆在敌境和尔坦以计迎还之实嘉努自幼抚养于太祖 
家及长以女妻之年十五从攻宁江州败辽主亲军政临潢皆有功袭穆昆后自山西护齐国王摩啰欢之丧归上京道由兴中时方攻兴中未 
下乃置柩于驿率所领明安兵助王师破其城从宗望讨张觉再从宗翰伐宋宗翰闻宗望军巳围汴遣往计事抵平定军遇敌数万败之遂见 
宗望还报宗翰甚嘉之罗索讨陕西未下领所部援之既而屯戍西京会契丹达实出奔为伊都副元帅袭诸部族以还未几有疾退居乡里天 
眷闲授侍中驸马都尉再以都统定边部封兰陵郡王除东京留守以病致仕卒加赠郧王正隆闲夺封鲁国公

　　△费摩达

　　费摩达本名呼达博勒和部人熙宗悼平皇后父淳直孝友天辅六年从普嘉努追叛寇于铁吕川力战有功天眷二年授世袭明安以后 
贵拜太尉封徐国公皇统九年悼后死寻海陵弒熙宗欲邀众誉以悼后死非罪于是封呼达为王天德三年卒子呼敦为燕京留守以罪免居 
中都命驰驿赴之及葬使秘书监纳哈塔椿年致祭 【按此下原有呼敦传只记其贪污事今巳删附图克坦恭传中】

　　△图克坦恭

　　图克坦恭本名舍音海陵后父天眷二年为奉国上将军以告乌舍反事超授龙虎卫上将军为户部侍郎厯济南尹会宁牧封谭国公复 
出为太原尹与熙宗后兄费摩呼敦皆贪污不法呼敦为行军明安厯横海崇义军节度使拜富人为父死为行服以分其资选诸明安饶裕子 
弟为章京规取财物时号闲郎君恭亦自称尝见佛使工绘一佛像赋属县金铸佛卒不铸尽入其家百姓号为金总管朝廷命秉德廉访官吏 
二人皆被黜自此定禁外官任所闲杂人条约海陵立复用为会宁牧封王未几拜平章政事海陵谓宰相曰恭为相朕非私之今闻车国大事 
凡有恭所言卿等何一无取岂千虑无一得乎温敦思忠举数事对曰某事本当如此恭辄以为如彼皆妄生异议不达事宜累朝宰相未有如 
此专恣者海陵默然恭兄定格尚太祖长女乌噜死无子以季弟子扎拉为后恭谋取其家财强纳乌噜为室而不相能恭妾呼达得幸于图克 
坦后与乌噜不协乃谮于海陵言乌噜怨帝杀其兄宗敏有怨望语会韩王亨改广宁尹诸公主宗妇往贺其母乌噜以言慰亨母呼达亦以为 
指斥海陵使萧裕鞫之无左验皆不敢言遂杀乌噜恭因夺扎拉家财以乌噜有怨望语恭不奏免官俄复为司徒拜太保再进太师封梁晋国 
王贞元二年九月从猎顺州卒赐谥曰忠正隆闲改封齐国公大定闲降特进巩国公所夺家财皆追正之 【按此下原有乌库哩富勒呼传 
无事实足银今删】

　　△唐古德温

　　唐古德温本名阿里上京率河人曾祖实库从太祖平拉必玛察领穆昆祖特伯烈从伐辽攻宁江泰州有功父达兰尚康宗女从宗望收 
平州遇敌兵甚众战败之授行军明安厯与平临海等军节度使卒德温善射尚睿宗女楚国长公主天眷三年授宣武将军皇统元年从宗弼 
南征善突战迁广威将军累迁定远大将军兵部尚书出为横海军节度使延安尹兼鄜延路兵马都总管世宗即位封道国公为殿前都点检 
驸马都尉大定二年以其父祖功授安春明安所管世袭穆昆三年世宗出猎拜天于北郊语以扈从军士二千饮食刍秣恐扰百姓使严为约 
束分给钱一万贯四年进太子太傅卒十八年追录前后功授其长子驸马都尉鼎世袭西北路摩哩山明安 【按此下原有乌库哩尼玛哈 
传其祖和勒端常追辽主郄夏兵尼玛哈尚睿宗女冀国长公主仕终广宁尹嗜酒废政无事迹足录又有富察阿古岱传累尚海陵姊辽国邓 
国长公主亦无事迹今并删】

　　△李石

　　李石字子坚辽阳人先世仕辽为宰相高祖仙寿尝脱辽主之舅于难赐辽阳及汤池地千顷父绰尔齐为辽桂州观察使其女以士族选 
入睿宗邸生世宗是为贞懿皇后石敦厚寡言器识过人天会二年授世袭穆昆为行军明安睿宗为右副元帅引置军中属之宗弼八年除礼 
宾副使转洛苑副使十五年 【按熙宗本纪及续通纲目皆作天会十五年废刘豫置行台尚书省于汴史传误作天眷元年今据改】 置行 
台省于汴石为汴京都巡检使累官景州刺史海陵营建燕京宫室石护役皇城端门及迁都入见海陵指石曰此非葛王之舅乎葛王谓世宗 
也未几除兴中少尹石知海陵忌宗室秩满托疾还乡里世宗留守东京海陵使副留守高存福伺察之知军李富色克知存福谋以告世宗石 
时留东京因劝世宗先除存福然后举事世宗从之大定元年以定策功为户部尚书拜参知政事阿苏杀同知中都留守富察萨勒扎遣使奉 
表东京而羣臣多劝世宗幸上京者石奏曰正隆远在江淮寇盗蠭起万姓引领东血宜因此时直趋中都据腹心以号令天下惟陛下无牵于 
众惑帝意遂决即日启行初世宗纳石女后宫至是封贤妃后进封元妃三年户部尚书梁球 【按梁球字国宝见元好问中州集史传误作 
