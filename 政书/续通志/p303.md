<!-- { "loadSidebar": true } -->
繇子军龙卫军威胜军天云军特们军迪里军迪里皮室呼哩奚军尼格奚军渤海军尼古尔各详衮司又有奚王南克军奚王北克军并国舅 
帐克军三克军彭布格军九克军各详衮司并有克官又有十二行乣军各宫分乣军要尼乣军各部族乣军羣牧二乣军各详衮司俱有司徒 
又有怨军八营都详衮司】

　　 北面边防官

　　上京路诸司 【诸军都虞候司有都虞候又有奚王府大特哩衮司大国舅司大详衮司五院司六院司沓温司】
　　（臣）等谨按奚王府以下诸司史未载其所属者以其名目皆见于帐宫及部族官中惟沓温司所属则史阙焉
　　辽阳路诸司 【有东京兵马都部署司契丹奚汉渤海四军都指挥使司契丹奚军都指挥使司奚军都指挥使司汉军都指挥使司渤 
海军都指挥使司东京都统军使司东京都详衮司保州都统军司汤河详衮司双宽司金吾营铜州北兵马指挥使司涞州南兵马指挥使司 
其官有某兵马都部署某兵马副部署某兵马都监某都部署判官又有某军都指挥使某军副指挥使某军都监又有都统军使副使都监】
　　长春路诸司 【有黄龙府兵马都部署司黄龙府铁骊军衮司又咸州兵马详衮司有知咸州路兵马事同知咸州路兵马事咸州乣将 
又东北路都统军使司有掌法官道宗大安六年置】
　　南京诸司 【并隶南京都元帅府有都元帅大元帅南京兵马都总管府有兵马都总管总领南面边事总领南面军务事总领南面戍 
兵等官其所属有南京马步军都指挥使司侍卫控鹤都指挥使司燕京禁军详衮司南军都统司有南京统军都监又牛栏都统领司有都统 
领副统领又距马河戍长司有戍长又监军寨统领司石门统领司南皮室军详衮司北皮室军详衮司猛伊喇详衮司又管押平州甲马司有 
管押平州甲马】
　　（臣）等谨按南京诸司有南京兵马都总管府南京马步军都指挥使司侍卫控鹤都指挥使司史称其属于南面而其所以列于北面 
者不详其故岂辽设南京在得燕代诸州之后地多汉儿军民故不得不兼南面以抚治之欤若辽阳路之金吾营西北路之金吾营亦皆属于 
南面其互相控制之义则不可考姑阙疑而附识之
　　西京诸司 【西南面安抚使司有西南面安抚使西南面都招讨司有西南面招讨使又西南边大详衮司西南路详衮司西南面五押 
招讨司有五押招讨大将军西南路巡察司有西南路巡察将军又有西南巡边官西南面巡检司有西南面巡检同巡检又西南面伊喇详衮 
司山北路都部署司有知山北道边境事又金肃军都部署司南王府北王府伊锡王府山阴司】
　　西北路诸司 【西北路招讨使司有知西路招讨事监军又西北路管押详衮司西北路总领司有总领西北路军事又领西北路十二 
班军使司契丹军吐浑军舒噜军禁军奚王府锡里军大室韦军小室韦军北王府军特们军羣牧军宫分军各详衮司又西北路金吾军西北 
路兵马都部署司西北路卓木布都部署司西北路统军司西北路戍长司西北路禁军都统司西北部镇抚司有镇抚西北部事西北路巡检 
司黑水河提辖司】
　　东北路诸司 【有东北路兵马详衮司东北路监军马司有东北路监军马使管押东北路军马事又东北路女直详衮司北女直兵马 
司】
　　东路诸司 【东路兵马都总管府有东路兵马都总管同知东路兵马事又东路都统军使司约啰等十军都详衮司九水诸夷安抚使 
】
　　西南边诸司 【西南面节制司有节制西南诸军事又西南面都统军司】
　　西路诸司 【有山西兵马都统军司西路招讨使司西边大详衮司四番都军所夏州管内番落使达塔岭节度使司达塔岭统军司塔 
斯节度使司塔玛城节度使司】
　　（臣）等谨按圣宗统和四年授李继冲为四番都军所李继迁为夏州管内番落使官不常设特以羁縻西夏非边防之职也而史列其 
官于西路诸司者盖西路壤接梁州其慎固封圉之意则同尔

　　 北面行军官

　　行枢密院 【有左右林牙参谋】
　　行军都统所 【有行军都统副都统都监监军行军诸部都监监战又有中军御营先锋左翼军右翼军各都统所又有河南道北道东 
北面西北面西南面各行军都统所又有南面行营总管府南面行营都部署司行军都部署司先锋使司行军都押司有都押副押】
　　（臣）等谨按行军官又有远探军之小校伊喇候骑之侦候候人伊喇皆兵校之事非有常职又史载东征行枢密院东征都统所东征 
统军司东征先锋使司西征统军司南征都统所南征统军司皆临时所设之官故不复载也

　　 北面属国官

　　属国 【各国俱有大王裕悦左相右相特哩衮司徒太师太保司空节度使副使详衮都监将军小将军】
　　（臣）等谨按辽制属国属部官大者拟王封小者准部使用其本国之人而契丹人亦参用焉辽史百官志于属国属部皆胪载之盖以 
见臣服之远役属之众无关于官制故亦不具载云

　　△南面

　　（臣）等谨按史志称辽得燕代十六州乃用唐制设南面官然考太祖本纪于时巳有左仆射礼部尚书则当建国分职之初固参用唐 
制矣特至太宗入汴世宗建政事省之后所设南面官乃日益多耳至其除授之法虽南北区分为二而又未尝不互相迁转若耶律硕老以同 
平章事为特哩衮耶律洪以上京留守为北院大王是由南面官而迁北面者也休哥以裕悦为南京留守蒲奴寍以北院大王为山后五州都 
管吴留以伊锡帐郎君为御史大夫是由北面官而迁南面者也惜史志简略于官司之所职掌多阙而不载其迁转阶次葢不可考云

　　南面朝官
　　南面宫官
　　南面京官
　　南面大番府官
　　南面方州官
　　南面分司官
　　南面财赋官
　　南面军官
　　南面边防官

　　 南面朝官

　　太师太傅太保 【不常置】
　　少师少傅少保 【不常置】
　　太尉司徒司空 【不常置】
　　汉人枢密院 【太祖初有汉儿司太宗置枢密院掌汉人兵马之政有枢密使知枢密使事知枢密院事枢密副使同知枢密院事知枢 
密院副使事枢密直学士都承旨副承旨吏房承旨兵刑房承旨户房主事厅房主事】
　　（臣）等谨按枢密以掌兵政唐宋皆列于三省之后辽南面官则列于三省之前此辽制之异于唐宋也
　　中书省 【初名政事省太祖置官世宗天禄四年建政事省兴宗重熙十三年改中书省有中书令大丞相左丞相右丞相知中书省事 
中书侍郎同中书门下平章事参知政事堂后官主事守堂官令史其所属中书舍人院有中书舍人右谏院有右谏议大夫右补阙右拾遗】
　　门下省 【有侍中常侍散骑常侍给事中门下侍郎所属有起居舍人院有起居舍人知起居注起居郎又左谏院有左谏议大夫左补 
阙左拾遗又通事舍人院有通事舍人符宝司有符宝郎东上合门使司有东上合门使东上合门副使西上合门使司有西上合门使西上合 
门副使东头承奉班有东头承奉官西头承奉班有西头承奉官通进司有左通进右通进登闻鼓院有登闻鼓使匦院有知匦院使诰院有诰 
院给事】
　　尚书省 【太祖尝置左右尚书有尚书令左仆射右仆射左丞右丞左司郎中右司郎中左司员外郎右司员外郎】
　　（臣）等谨按三省之制于唐首尚书省于宋首门下省辽则首中书省叙次稍异而官制略同惟唐于开元二年宋于干道八年尝改左 
右仆射为左右丞相则固尚书省之纪纲庶务以贰于令者而辽乃列之中书省又置大丞相以位其上此特与唐宋殊矣然考赵延寿之为大 
丞相实兼政事令张俭之拜左丞相实受命以辅兴宗其号虽殊其为揆席之任不殊也葢自唐宋中叶三省长官秩高罕置凡中书门下侍郎 
及左右仆射诸官并为相职其任相职者往往皆兼除之辽之册命宰臣亦颇因仍此制故名为三省实则一政府尔
　　六部 【各部有尚书侍郎郎中员外郎】
　　（臣）等谨按辽设六部沿唐制也而官未尝备史亦未详太祖神册三年以礼部尚书康默记充版筑使为辽代设部臣之始厥后邢抱 
朴为礼部侍郎刘景为吏部郎中马守琪祁正崔佑为库部仓部虞部员外郎刘泾为户部侍郎加工部尚书南承颜为吏部员外郎王景运为 
礼部员外郎郑弘节为兵部郎中杨又元为吏部尚书刘六符为膳部员外郎并见于纪传惟除兵部长贰及刑部官者不少概见岂太祖太宗 
准六典以设北面朝官者固已职分而政举故六部所掌不必备其人欤
　　御史台 【有御史大夫御史中丞侍御所属殿中司有殿中殿中丞尚舍局有奉御又有尚乘局奉御尚辇局奉御尚食局奉御尚衣局 
奉御】
　　（臣）等谨按尚乘尚衣诸奉御唐宋皆属于殿中监辽制则以殿中司主之而统属于御史台此又异于前代之制也
　　翰林院 【掌天子文翰之事有翰林都林牙南面林牙翰林学士承旨翰林学士翰林祭酒知制诰所属翰林画院有画待诏医官国史 
院有监修国史史馆学士史馆修撰修国史】
　　（臣）等谨按辽设南面翰林医官其制葢略与宋同考宋太医令丞属太常寺又于太常所属之外置良医医正等阶而胥以翰林之名 
冠之马端临又称五代时有翰林医官使则医官之厕于翰林不独宋为然巳翰林始建于唐特为待诏之所故一切医卜杂流执艺事以奉上 
者皆得并处于其闲逮后别建学士院于旧院之南于时翰林遂分而为二至宋沿其制号学士院为玉堂之署而医官之所居者乃与天文书 
艺图画为四局矣且宋尝以中官领之故志职官者第寄其衔于合班之制与十四阶九品之中其于序职概不之及则与辽制固稍殊焉
　　宣政殿观书殿 【有宣政殿学士观书殿学士】
　　昭文馆崇文馆 【有昭文馆直学士崇文馆大学士】
　　干文阁 【有干文阁学士】
　　宣徽院 【会同元年置有宣徽使知宣徽院事宣徽副使同知宣徽使事同知宣徽院事】
　　客省 【会同元年置有都客省客省使左客省使右客省使客省副使所属四方馆有四方馆使副使引进司有引进使点签司有同签 
点签使事礼信司有句当礼信司礼宾使司有礼宾使】
　　（臣）等谨按点签礼宾二司古无其官盖辽建国于幽冀并营之闲东抚高丽西臣夏国南子石晋而兄弟于赵宋其邦交之事多矣因 
时设官俾典宾客亦犹金之有报谕宋国使南宋之有金国申议使此亲仁善邻史志所以称美也夫
　　各寺 【有太常崇禄卫尉宗正太仆大理鸿胪司农诸寺寺各有卿少卿丞簿其太常寺有博士赞引太祝奉礼郎协律郎所属有太乐 
署鼓吹署署有令有丞有法物库库有使有副使大理寺有提点有正】
　　诸监 【有秘书太府少府将作都水诸监监各有太监少监丞主簿惟秘书监有秘书郎秘书郎正字所属著作局有著作郎佐郎校书 
郎正字其司天监有太史令有司厯灵台郎挈壶正五官正丞主簿五官灵台郎保章正司厯监候挈壶正司辰刻漏博士典钟典鼓国子监有 
祭酒司业监丞主簿所属国子学有博士助教】
