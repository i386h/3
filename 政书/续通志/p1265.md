<!-- { "loadSidebar": true } -->
击以尽死力太祖不许遂引兵还开宝九年太祖又遣尝进潘美等分路进师继元屡战不利会太祖崩太宗即位召诸将还至太平兴国四年 
太宗亲征先遣潘美等率诸将分兵围汾沁岚诸州以骁将郭进扼石岭关断契丹援路契丹果至进击败之继元遣健步闲道赍蜡丸帛书求 
救于契丹进又得之徇于城下继元外援不至饟道又绝潘美等兵数十万长围四合自春徂夏矢石如雨昼夜不息城中大惧太宗奄至亲督 
卫士急攻城无完堞乃下诏谕继元降诏至城下守陴者不纳太宗夜至长连城亲督诸将攻之矢集城上如猬毛继元帐下亲信相次出降城 
中危急太宗又自草诏谕之并人犹欲坚守其枢密副使马峰老疾居于家舁入见继元流涕以兴亡谕之乃遣其客省使李勋奉表请降明日 
继元率官属缟衣纱帽待罪诏释之援特进检校太师右卫上将军封彭城郡公其相李恽等授官有差命中使康仁宝护其亲属赴京赐甲第 
一区雍熙三年建房州为保康军以继元为节度淳化二年卒追封彭城郡王 【徐无党曰旻年世兴灭诸书皆同自周广顺元年建号至宋 
太平兴国四年国除凡二十九年】 

　　△附 

　　卫融 
　　郭无为

　　 卫融 

　　卫融字明远青州博兴人晋天福初举进士辟忠武军掌书记汉初为太原观察支使刘旻称帝授中书侍郎平章事宋太祖即位李筠以 
上党降刘钧继又与监军卢赞不协钧遣融和解之会筠败融被擒太祖责之曰汝何故劝刘钧助李筠反耶融曰犬吠非其主臣四十口受刘 
氏丰衣美食不忍负之陛下纵不杀臣臣亦不为陛下用终掌闲道走河东尔太祖怒令左右以铁挝击其首流血被面曳出将斩之融大呼曰 
大丈夫死或重于泰山或轻于鸿毛今之死正得其所尔太祖闻之曰此忠臣也释之命以良药傅其创既而欲放融归令融先为书谕钧钧久 
无报乃授融太府卿干德初改司农卿出知陈舒黄三州开宝六年卒 【按宋史东汉世家此下有赵文度李恽马峰三人附传文度事已附 
见载记余无事迹足录今俱从删】 

　　 郭无为

　　郭无为青州千乘人 【十国春秋作棣州人】 少博学有辞辩为道士隐武当山汉干佑中周太祖征河中无为谒于军门太祖询以当 
世之务大奇之将留馆门下左右曰无为纵棋家流今公握重兵不宜亲之无为遂拂衣去隐太原抱腹山刘钧既败于泽州日夕惧宋师至求 
有智谋者与计事段常荐之钧召与语大悦与赵文度同秉政意不协钧出文度知汾州遂以无为为左仆射平章事兼枢密使机务一以委之 
钧尝与无为语及后事谓继恩不才无为亦以为然后继恩知其事欲诛之而未有以发月余侯霸武弒继恩无为使人杀霸荣人疑无为初授 
意于霸荣后杀之以灭口也继元立宋太祖讨之仍以诏书招降许继元以青州节度无为邢州节度无为得诏色动一日继元宴羣臣契丹使 
亦在无为恸哭于庭曰今日以空城抗大军计将安出引佩刀欲自刺继元遽降阶持其手引之升坐盖无为欲以动众心也及太祖亲征长围 
既合无为请将兵出击欲自拔以降值天阴晦而止闽人卫德贵告其事继元乃杀以徇

　　钦定续通志卷六百三

　　●钦定续通志卷六百四　载记十一

　　载记 【十一】 

　　西夏 【上】 

　　○西夏上 

　　李彝兴　　克睿　　继筠　　继捧　　继迁　　　德明　　元昊　　谅祚

　　李彝兴 
　　李克睿 
　　李继筠 
　　李继捧 
　　李继迁 
　　李德明 
　　李元昊 
　　李谅祚 

　　△李彝兴 

　　李彝兴夏州人本魏拓跋氏后唐贞观初有拓跋赤辞者归唐太宗赐姓李置静边等州以处之其后析居夏州者号平夏部唐末拓跋思 
敬 【按拓跋思敬新旧唐书俱作思恭系宋人避翼祖讳宋史仍其旧今改正】 镇夏州统银夏绥宥静五州地诗黄巢有功复赐姓李思敬 
卒弟思谏代为定难军节度使思谏卒思敬孙彝昌嗣梁开平三年彝昌为其将高宗益所杀将士立其族子蕃部指挥仁福梁太祖即拜仁福 
检校司空定难军节度使终梁之世奉正朔而已累兼中书令封朔方王卒子彝超自立为留后自仁福时边将多言其北通契丹恐为边患唐 
明宗乃以彝超为延州刺史彰武军节度使而徙彰武安从进代之死彝超不受代遣邠州药彦稠以兵五万送从进之镇彝超果不受代从进 
与彦稠以兵围之不克彝超外招党项掠从进等粮道自陕以西运刍粟人不堪命明宗遂释不攻以彝超为定难军节度使 【按梁太祖拜 
仁福检校司空以下云云本五代史李仁福传仁福为夏国之先与其子彝超事迹应列入载记】 彝兴彝超弟也初为行军司马清泰二年彝 
超卒遂以为节度使周显德初累封西平王宋初加太尉北汉刘钓结代北诸部寇麟州彝兴遣部将李彝玉会诸镇兵御之钧众引去建隆初 
献马三百匹太祖大喜遣使以玉带赐之干德五年卒赠太师追封夏王

　　△李克睿 

　　克睿彝兴子彝兴卒自权知州事授检校太保定难军节度使开宝九年率兵破北汉吴堡砦俘砦主侯遇以献累加检校太尉太平兴国 
三年卒赠侍中

　　△李继筠 

　　继筠克睿子初为衙内都指挥使检校工部尚书克睿卒自权知州事授检校司徒定难军节度观察留后太宗征北汉继筠遣银州刺史 
李光远绥州刺史李光宪率蕃汉兵渡河略太原境以张学势太平兴国五年卒

　　△李继捧 

　　继捧继筠弟太平兴国七年率族入朝自其先世未尝亲觐继捧至太宗嘉之赐赉甚厚继捧陈其诸父昆弟多相怨愿留京师乃遣使夏 
州护继捧缌麻以上亲赴阙授继捧彰德军节度使并官其昆弟夏州蕃落指挥使克信等十二人有差初继捧之入也其弟继迁出奔乃是数 
为边患有言继迁悉知朝廷事盖继捧泄之乃出为崇信军节度使端拱初改镇感德军屡发兵讨继迁不克用宰相赵普计欲委继捧边事令 
图之因召赴阙赐姓赵氏更名保忠授夏州刺史充定难军节度使至镇数月上言继迁悔过归款乃授继迁官然实无降心也寻加保忠同平 
章事淳化初与继迁战于安庆泽继迁中流矢遁去保忠乞师御继迁朝廷遣商州团练使翟守素率兵援之五年继迁攻灵州诏遣侍卫马军 
都指挥使李继隆来讨保忠先挈其母与妻子避野外乃上言与继迁解怨献马五十匹乞罢兵太常立遣中使督继隆进军及兵压境保忠反 
为继迁所图欲并其众缚牙校赵光祚袭其营帐保忠方寝闻难作单骑走还城为大校赵光嗣闭别室旦开门迎继隆乃执保忠送阙下太宗 
诘责数四释之责授右千牛卫上将军封宥罪侯赐第京师咸平中迁金吾卫上将军判岳州寻移复州景德元年卒赠威塞军节度使

　　△李继迁 

　　继迁继捧族弟开宝七年授定难军管内都知蕃落使继捧归宋继迁时年二十留居银州及使至召缌麻亲赴阙乃诈言乳母死出葬遂 
与其党数十人奔入地斤泽太平兴国八年宋知夏州尹宪与都巡检曹光实侦知夜袭破之继迁与其弟遁免获其母与妻继迁复连娶豪族 
渐以强大而西人以李氏世着恩德多归之继迁因语其豪右曰李氏世有西土今一旦绝之尔等不忘李氏能从我兴复乎众曰诺雍熙二年 
遂与弟继冲等起夏州诱杀曹光实于葭芦川遂袭银州据之复破会州叛附于辽三年辽以继迁为定难军节度使都督夏州诸军事复姓李 
以义成公主嫁之寻册为夏国王 【按辽圣宗本纪于统和四年十二月书以王子帐耶律襄之女封义成公主下嫁继迁辽统和四年乃宋 
雍熙三年与宋史正合而纪于七年三月又书以义成公主下嫁继迁或系许婚在四年下嫁则在七年也】 知夏州安守中以三万众与继迁 
战于王亭镇败绩端拱元年继捧节制夏台言继迁悔过归款即授洛苑使银州刺史淳化初复与继捧战于安庆泽不利转攻夏州继捧乞师 
及翟守素援兵至继迁乃归款授银州观察使赐名保吉子德明授管内蕃落使行军司马淳化四年转运副使郑文宝议禁盐池用困继迁数 
月边人四十二族万余骑寇环州屠小康堡太宗乃弛其禁因抚慰之五年继迁徙绥州民于平夏部将高文岯等因众不乐反攻败之继迁复 
围堡砦焚掠居民遂攻灵州诏遣李继隆等进讨继迁乃献马以谢至道初又遣左都押衙张浦献橐駞及良马太宗遣合门副使冯讷等拜继 
迁鄜州节度使不受继迁以千骑攻清远军守臣张延击退之二年命洛苑使白守荣等护送刍粟四十万于灵州继迁邀击于浦洛河尽获之 
太宗命李继隆为环庆等州都部署会四方馆使曹璨自河西至言继迁众万余围灵武城中上表告急为继迁所得遂顿兵不去太宗命继隆 
丁罕范廷召王超张守恩等五路进讨直抵平夏继隆以环州路迂乃自青冈峡遶灵武径趋平夏与丁罕合行十余日无所见引还张守恩遇 
之不战而遁王超范廷召接战于乌白池不利继迁复令军主史不■〈白匕〉驻屯橐駞口以阻宋人归路 【按宋太宗本纪作延州行营 
言破李继迁于乌白池获未幕军主吃啰指挥使等二十七人继迁遁与本传所载异又太宗命继隆等五路进讨系至道二年事本传作三年 
亦误】 三年辽封继迁为西平王咸平初继迁复表归顺真宗乃授夏州刺史定难军节度使继迁遣弟继瑗来谢授继瑗亳州防御使继迁子 
德明定难军节度行军司马未几复钞边宋麟府副都署曹璨率兵邀继迁辎重于柳拨川杀获甚众继迁攻破定州怀远县及保静永州清远 
军监军段义叛城遂陷五年继迁大集蕃部攻陷灵州以为西平府遂都灵州朝廷诏遣张崇贵王涉议和割河西银夏等五州与之继迁复以 
二万骑围麟州诏金明巡检李继周击之围未解麟州部署请济师真宗阅地图曰麟州依险三面孤绝戮力可守但城中乏水可忧耳乃遣兵 
走援继迁果据水砦薄城己五日知州卫居宝出奇兵突战继迁乃引去遂攻西蕃取西凉府都首领巴喇济伪降继迁受之不疑巴喇济遽集 
六谷蕃部及哲伯族合击之继迁大败中流矢景德元年卒德明立追上尊号曰应运法天神智仁圣至道广德光孝皇帝庙号武宗元昊追谥 
曰神武庙号太祖

　　△李德明 

　　德明 【辽史作德昭】 继迁子小字额贡母曰顺成懿孝皇后雅哩克氏既袭位朝廷因降诏抚之德明屡表归顺复奉誓表请藏盟府 
真宗授为定难军节度使封西平王给奉如内地因责子弟入质德明谓非先世故事不遣乃献马及橐駞以谢嗣是屡遣使贡献中大祥符初 
境内旱诏榷场勿禁西人市粮以振其乏及东封又遣使入贡加兼中书令辽亦遣使册为大夏国王三年境内饥上表求粟百万宰相王旦请 
敕有司具粟百万于京师诏其来取德明得诏曰朝廷有人遂止九年因表边臣违约招纳逃亡朝廷诏鄜延冱原环庆麟府等路约束边部毌 
相攻劫五年德明追尊继迁为皇帝天禧四年辽圣宗亲将兵五十万以狩为言来攻凉甸德明逆战败之五年辽复遣使册为尚书令大夏国 
王德明攻麟州柔远砦宋巡检杨承吉与战不利命曹玮为环庆秦州缘边巡检安抚使御备之德明城怀远镇为兴州以居仁宗即位加尚书 
