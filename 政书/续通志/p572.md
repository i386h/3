<!-- { "loadSidebar": true } -->
无所更众服晋有体汴士素骄怙乱尝介勇士伏幕下早暮番休晋一罢之惟恭乃结大将相里重晏等谋乱晋觉之杀其党械送惟恭京师帝 
录其絷李乃劳贷死流汀州帝恐晋懦愞诏拜汝州刺史陆长源为司马以佐晋晋谦愿俭简事多循仍故军粗安在军凡五年卒年七十六赠 
太傅谥曰恭惠子溪字惟深亦擢明经三迁万年令讨王承宗也擢度支郎中为东道行营粮料使坐盗军赀流封州至长沙赐死子居中善诗 
为张籍所称

　　陆长源
　　刘全谅

　　 陆长源

　　陆长源者吴人字泳 【按旧书陆长源字泳之】 太子詹事余庆孙也赡于学始辟昭义辥嵩幕府厯建信二州刺史韩滉兼领江淮转 
运使辟署兼御史中丞以为副入迁都官郎中复出汝州刺史遂徙宣武政皆出司马初欲峻法绳骄兵为晋所持不克行而判官杨凝孟叔度 
等又苛细晋卒长源总留后事大言曰将士久慢吾且以法治之众始惧军中请出帑帛为晋制服不许固请止给其直叔度又偿直以盐高盐 
直贱帛估人得盐二觔举军大怒或劝长源曰故事有大变则厚赐于军军乃安长源曰异时河北贼以钱买戍卒取旌节吾不为众怒益甚纔 
八日军乱杀长源及叔度等死之日有诏拜节度使远近嗟恨赠尚书左仆射长源好谐易而清白自将去汝州送车二乘长源死监军俱文珍 
密召宋州刺史刘全谅使总后务全谅至其夜军复乱杀大将及部曲五百人乃定帝即诏全谅检校工部尚书宣武节度使

　　 刘全谅

　　全谅始名逸准至是赐名 【按旧书刘全谅本名逸准】 本怀州武陟人也父客奴以戍籍幽州事平卢军以材力显数战有功拜左骁 
卫将军游弈使安禄山反诏以平卢节度副使吕知诲为使知诲降贼害安东副都护马灵詧客奴与诸将共杀知诲与安东将王元志相闻以 
客奴为柳城郡太守摄御史大夫平卢节度使赐名正臣以元志为安东副大都护正臣袭范阳为史思明所败奔还元志酖杀之全谅事刘元 
佐为牙将以勇果善骑射为元佐厚礼累兼御史中丞及元佐子士寍代立疑宋州刺史翟良佐不附己扬言行部至则以全谅代之故汴将士 
多归心焉视事凡八月卒赠尚书右仆射军中立韩弘代节度云

　　△袁滋

　　袁滋 【按旧书入良吏传】 字德深蔡州朗山人陈侍中宪之后强学博记建中初黜陟使赵赞荐于朝起处士授试校书郎进詹事府 
司直部官以盗金下狱滋直其冤御史中丞韦贞伯闻之表为侍御史邢部大理核罪人失其平惮滋守法因权势以请滋终不署奏迁工部员 
外郎韦皋始招来西南夷南诏异牟寻内属德宗选郎吏可抚循者皆惮行至滋不辞帝嘉之擢祠部郎中兼御史中丞赐金紫持节往踰年还 
进谏议大夫迁尚书右丞知吏部选求外迁为华州刺史政清简慈惠民爱向之召为左金吾卫大将军耆老遮道罗拜莫不流涕宪宗监国进 
拜中书侍郎同中书门下平章事刘辟反诏滋为剑南两川山南西道安抚大使半道以检校吏部尚书平章事为剑南东西川节度使是时贼 
方炽又兄峯在蜀为辟所刼 【按通鉴以滋为节度使征辟为给事中辟不受征阻兵自守滋畏其强不敢进帝怒贬之并无滋兄在蜀之说 
即旧书亦不载】 滋畏不进贬吉州刺史未几徙义成节度使滑用武地东有淄青北魏博滋严备而推诚信务在怀来李师道田季安畏服之 
居七年百姓立祠祝祭以户部尚书召改检校兵部拜山南东道节度使徙荆南吴元济之反滋自表入朝欲议罢淮西事道闻萧俛钱徽坐沮 
议黜滋更言必胜乃得还俄而高霞■〈宀禹〉败帝思以恩信倾贼且滋尝云云乃授彰义节度使侨治唐州滋与元济通好贼围新兴滋卑 
辞讲解贼因是易滋不为备时帝责战急而滋至六月以无功贬抚州刺史未几迁湖南观察使累封淮阳郡公卒年七十赠太子太保子均右 
拾遗郊翰林学士 【吴缜纠谬云按宰相世系表滋五子均太子典膳郎都字之美右拾遗郊字之干虢州刺史与傅不同又艺文志注云郊 
字之仪滋子也昭宗翰林学士亦与表不同未知孰是】

　　△赵宗儒

　　赵宗儒字秉文邓州穰人第进士授校书郎判入等补陆浑主簿数月拜右拾遗翰林学士再迁司勋员外郎贞元六年领考功事黜陟详 
当无所回惮进考功郎中累迁给事中十二年以本官同中书门下平章事赐金紫居二岁罢为太子右庶子屏居慎静奉朝请而已迁吏部侍 
郎元和初检校礼部尚书充东都留守三迁至检校吏部荆南节度使散冘食戍二千人厯山南西道河中二镇拜御史大夫改吏部尚书罢为 
太子少师太和初进太子太傅文宗召访政理对曰尧舜之化慈俭而已愿陛下守之帝纳其言六年授司空致仕卒年八十七册赠司徒谥曰 
昭

　　△窦易直

　　窦易直字宗元京兆始平人擢明经补校书郎十年不应辟以判入等为蓝田尉累迁吏部郎中元和六年进御史中丞繇陕虢观察使入 
为京兆尹万年尉韩晤坐赇易直令官属按之得赃三十万宪宗疑未尽诏穷治至三百万贬易直为金州刺史久之起宣歙浙西观察使时江 
淮旱漕物淹积不能前其部将王国清指漕货激众谋乱易直知之械国清送狱其党数千羣讙入狱篡取之欲大剽易直登楼令曰能诛乱者 
一级赏千万 【此系新书原文按旧书作获一人赏十万似较近理】 众喜反缚为乱者三百余人易直悉斩之入为户部侍郎判度支长庆 
四年同中书门下平章事转门下侍郎封晋阳郡公即让度支置其俸三月有诏停判文宗立检校尚书右仆射同平章事为山南东道节度使 
入为左仆射判太常卿事顷之检校司空为凤翔节度以疾还京师卒赠司空谥曰恭惠子紃仕至渭南尉集贤校理妻父王涯被祸宦官知易 
直子得不死贬循州司户参军

　　钦定续通志卷二百四十九

　　●钦定续通志卷二百五十　列传五十

　　列传

　　唐 【五十】

　　○唐五十

　　张镒　　　　姜公辅　　　武元衡【儒衡】　　李绛【璋】　　　宋申锡

　　张镒
　　姜公辅
　　武元衡
　　李绛
　　宋申锡

　　△张镒

　　张镒字季权一字公度国子祭酒后胤五世孙也 【吴缜纠谬云按后胤传末云孙齐邱厯监察御史朔方节度使终东都留守子镒别 
有传则镒乃后胤之曾孙非五世孙也】 父齐邱朔方节度使东都留守镒以荫授左卫兵曹参军郭子仪表为元帅府判官累迁殿中侍御史 
干元初华原令卢枞以公事谯责邑人齐令诜令诜宦人也衔之构枞罪镒按验当免官有司承风以死论镒不直之乃白其母曰今理枞枞免 
死而镒坐贬默则负官贬则为太夫人忧敢问所安母曰儿无累于道吾所安也遂执正其罪枞得流镒贬抚州司户参军徙晋陵令江西观察 
使张镐表为判官迁屯田右司二员外郎居母丧以孝闻大历初出为濠州刺史李灵耀反于汴镒团阅乡兵严守御有诏褒美擢侍御史兼缘 
淮镇守使以最迁寿州刺史厯江西河中观察使不阅旬改汴滑节度使以病固辞诏留私第建中二年拜中书侍郎同中书门下平章事郭子 
仪壻太仆卿赵纵为奴告下御史劾治而奴留内侍省镒奏言奴告主风不可长今纵下狱而奴留禁中尤情所不厌请念子仪功贷纵罪奴以 
伸贵贱之分帝纳之贬纵循州司马杖奴死镒召子仪家僮数百暴示奴尸卢■〈木巳〉忌镒刚直欲去之时朱泚以卢龙卒戍凤翔帝择人 
以代■〈木巳〉即谬曰凤翔将校班秩素高非宰相信臣不可镇抚臣宜行帝不许■〈木巳〉复曰陛下必以臣容貌蕞陋不为三军所信 
恐后生变臣不敢自谋惟陛下择之帝乃顾镒曰文武兼资望重内外无易卿者其为朕抚卢龙士乃以中书侍郎为凤翔陇右节度使镒知为 
■〈木巳〉阴中然辞穷因再拜受诏帝幸奉天镒罄家赀将自献行在而营将李楚琳者尝事朱泚得其心军司马齐映等谋曰楚琳必为乱 
乃遣屯陇州楚琳稽故未行镒以帝在外心忧惑谓已亟去不为备楚琳夜率其党王汾李卓牛僧伽等作乱镒缒城走不及远与二子为候骑 
所执楚琳杀之属官王沼张元度柳遇李溆皆死诏赠镒太子太傅

　　△姜公辅

　　姜公辅爱州日南人 【按旧书姜公辅不知何所人】 第进士补校书郎以制策异等授右拾遗为翰林学士朱泚之召还京师也公辅 
谏曰陛下若不能坦怀待泚不如诛之不从俄而泾师乱帝自苑门出公辅叩马谏曰泚尝帅泾原得士心向以滔叛夺之兵居常怫郁不自聊 
请驰骑捕取以从无为羣凶得之帝仓卒不及听 【按新书本传此下有帝欲往凤翔倚张镒公辅以镒文吏所领皆朱泚部曲军且有变遂 
之奉天不数日而凤翔果乱杀镒通鉴则以为萧复之言旧书公辅及复两传俱不载而新书复传又纪此事一事两属殊失精审复传又云以 
是拜同中书门下平章事考复与公辅以十月丁巳同日并命作相葢公辅以策朱泚事复以策张镒事各膺柄用不应事在前知皆以属之公 
辅今删】 既至奉天帝知羣臣多劝泚奉迎乘舆者乃诏诸道兵距城一舍止公辅曰王者不严羽卫无以重威灵今禁旅单寡而士马处外为 
陛下危之帝曰善悉内诸军泚兵果至乃擢公辅谏议大夫同中书门下平章事帝徙梁唐安公主道薨帝悼之甚诏厚其葬公辅谏曰即平贼 
主必归葬今行道宜从俭以济军兴帝怒遂下迁太子左庶子以母丧解复为右庶子久不迁陆贽为相公辅数求官贽密谓曰窦丞相尝言为 
公拟官屡矣上辄不悦公辅惧请为道士未报它日又言之帝问故公辅隐贽言以参语对帝怒黜公辅泉州别驾遣使赍诏让参顺宗立拜吉 
州刺史未就官卒宪宗时赠礼部尚书

　　△武元衡

　　武元衡字伯苍曾祖载德则天皇后之族弟祖平一有名元衡举进士累为华原令畿辅镇军督将皆骄横挠政元衡移病去德宗知其才 
召拜比部员外郎岁内三迁至右司郎中以详整任职擢为御史中丞常对延英帝目送之曰是真宰相器顺宗立王叔文使人诱以党拒不纳 
俄为山陵仪仗使监察御史刘禹锡求为判官元衡不与叔文滋不悦数日改太子右庶子会册皇太子元衡赞相太子识之及即位是为宪宗 
复拜中丞进户部侍郎元和二年拜门下侍郎同中书门下平章事兼判户部事帝素知元衡坚正有守故眷礼信任异它相浙西李锜求入觐 
既又称疾帝问宰相郑絪絪请听之元衡曰不可锜自请入朝诏既许之而复不至是可否在锜陛下新即位天下属耳目若奸臣得遂其私则 
威令去矣帝然之遽追锜而锜计穷果反是时蜀新定高崇文为节度不知吏治帝难其代诏元衡检校吏部尚书兼门下侍郎同平章事为剑 
南西川节度使繇萧县伯封临淮郡公帝御安福门慰遣之元衡至绥靖约束俭己宽民比三年上下完实蛮夷怀归八年召还秉政李吉甫李 
绛数争事帝前不叶元衡独持正无所违附吉甫卒淮蔡用兵帝悉以机政委之王承宗上疏请赦吴元济使人白事中书悖慢不恭元衡叱去 
承宗怨数上章诬诋未几入朝出靖安里第夜漏未尽贼乘暗呼曰灭烛射元衡中肩复击其左股徒御格鬬不胜皆骇走遂害元衡批颅骨持 
