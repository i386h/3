<!-- { "loadSidebar": true } -->
之大喜与之信箭使阴图许延沼与其弟延浚延衮募徒期攻许节度使苌从简为备严延沼未及发蜡书事泄继英惶恐不自安乃出奔许高 
祖下诏招慰之使复位继英惧不敢出温氏兄弟谋杀继英以自归延沼以其女故不忍张从宾反洛阳延沼兄弟乃与继英俱投之继英知温 
氏之初欲杀己也反谮延沼兄弟于从宾皆杀之从宾败继英为杜重威所杀 【按五代史此下有安重荣安从进杨光远李守贞王景崇赵 
思绾等传今俱改入叛臣杜重威张彦泽改入逆臣】

　　△慕容彦超

　　慕容彦超吐谷浑部人汉高祖同产弟尝冒姓阎氏彦超黑而髯号阎昆仑少事唐明宗为军校累迁刺史唐晋之闲厯磁单濮棣四州坐 
濮州造曲受赇法当死汉高祖自太原上章论救减死流房州汉高祖起太原彦超自流所逃归拜镇寍军节度使杜重威反于魏高祖以天平 
军节度使高行周为都部署以讨之彦超为副与行周谋议多不协行周用兵持重至城下久不进彦超欲速战而行周不许行周有女嫁重威 
子彦超扬言行周以女故惜贼城不攻行周大怒高祖闻二人不相得惧有他变遂亲征彦超数以事陵行周行周见宰相涕泣以屎塞口以自 
诉高祖知屈在彦超遣人慰劳行周召彦超责之又遣诣行周谢过行周意稍解时汉兵久顿重威守益坚诸将皆知未可图而彦超独言可速 
攻高祖因自督士卒急攻死伤万余人由是不敢复言后重威出降高祖以行周为天雄军节度使行周辞不肯受高祖为徙彦超镇泰寍行周 
乃受隐帝谋杀周太祖及王峻等惧事不果召诸将入卫京师使者至兖彦超方食释七箸就道周兵犯京师开封尹侯益谓隐帝曰北兵之来 
其家属皆在京师宜闭门以挫其锐遣其妻子登陴以招北兵可使解甲彦超诮益曰益老矣此懦夫之计也隐帝乃遣彦超副益将兵于北郊 
周兵至益夜叛降于周彦超力战于七里隐帝出劳军太后使人告彦超善卫帝彦超大言报曰北兵何能为当喝使归营又谓隐帝曰官家宫 
中无事明日可出观臣战明日隐帝复出劳军彦超战败奔兖州隐帝遇弒周太祖入立彦超不自安数有所献太祖报以玉带赐诏安慰呼为 
弟而不名又遣翰林学士鱼崇谅慰谕彦超益疑惧已而刘旻自立于太原攻晋绛太祖遣王峻用兵西方彦超乘闲亦谋反遣押衙郑麟至京 
师求入朝太祖知其诈许之复称管内多盗而止又为高行周所与书以进其辞皆指斥若欲共反者太祖验其印文伪以示行周彦超又遣人 
南结李昪昪出兵攻沭阳为周兵所败而刘旻攻晋绛不克解去太祖乃遣侍卫步军指挥使曹英客省使向训讨之彦超闭城自守彦超之反 
也判官崔周度谏彦超大怒未有以害之已而见围因大括城中民赀以犒军前陕州司马阎宏鲁惧鞭扑悉家赀以献彦超以为未尽又欲并 
罪周度乃令周度监括宏鲁家宏鲁遣家僮与周度劚掘无所得彦超又遣郑麟持刃迫之宏鲁惶恐拜其妻妾皆言无所隐周度入白彦超彦 
超不信下宏鲁及周度于狱宏鲁乳母于泥中得金缠臂献以赎宏鲁彦超大怒遣军校笞宏鲁夫妇肉烂而死遂斩周度于市彦超诈而好聚 
敛在镇尝置库质钱有奸民为伪银以质者主吏久之乃觉彦超阴教主吏夜穴库垣尽徙金帛它所而以盗告彦超即膀于市使民自占所质 
以偿之民皆争以所质物自言乃得质伪银者寘深室使教十余人日夜为之皆铁为质包以银号铁胎银其被围也勉城守者曰吾有银数千 
铤当悉赐汝军士私相谓曰此铁胎尔皆不为之用明年五月太祖亲征城破彦超夫妇投井死遂灭其族诏赠阎宏鲁左骁卫大将军崔周度 
秘书监 【按五代史此下有冯道李琪郑珏等传今俱改入贰臣】

　　钦定续通志卷二百九十五

　　●钦定续通志卷二百九十六　列传九十六

　　列传

　　五代 【十六】

　　○五代十六

　　李愚　　　　卢导　　　　司空颋　　马允孙　　　刘岳　　　　马缟　　卢损　　　　崔居俭　　　崔梲　　李怿　　 
　　赵莹　　　　冯玉　　卢质　　　　吕琦　　　　薛融　　何泽　　　　王权　　　　史圭　　龙敏　　　　李崧　　　 
　贾纬　　段希尧　　　张允　　　　王松　　裴皞　　　　王仁裕　　　裴羽　　王延

　　李愚
　　卢导
　　司空颋
　　马允孙
　　刘岳
　　马缟
　　卢损
　　崔居俭
　　崔梲
　　李怿
　　赵莹
　　冯玉
　　卢质
　　吕琦
　　辥融
　　何泽
　　王权
　　史圭
　　龙敏
　　李崧
　　贾纬
　　段希尧
　　张允
　　王松
　　裴皞
　　王仁裕
　　裴羽
　　王延

　　△李愚

　　李愚字子晦渤海无棣人谨重寡言好学为古文沧州节度使卢彦威以为安陵主簿丁母忧去后游关中刘季述幽昭宗愚以书说韩建 
使图兴复其言甚壮建不能用乃去之洛阳举进士宏词为河南府参军白马之祸复去之山东与李延光相善延光以经术事梁末帝为侍讲 
数称荐愚愚由此得召久之拜左拾遗崇政院直学士衡王友谅末帝兄也梁大臣李振等皆拜之独愚长揖末帝以责愚曰衡王朕拜之卿独 
揖可乎对曰陛下以家人礼见之拜宜也臣于王无所私岂宜妄有所屈 【谨按通鉴辑览　　御批有道则见无道则隐士君子出处之正 
也李愚既自负学行岂宜臣事朱梁既为爵禄所羁受而弗却徒以长揖藩王显其抗直昧大节而矜细行所谓欲盖弥彰耳】 坐言事忤旨罢 
为邓州观察判官唐庄宗灭梁愚朝京师唐诸公卿素闻愚学古重之拜主客郎中翰林学士魏王继岌伐蜀辟愚都统判官蜀道险议者谓宜 
缓师待变而进郭崇韬以决于愚愚曰王衍荒怠人厌其政宜乘其无备击之利在速不可缓也崇韬以为然遂以灭蜀初军行至宝鸡招讨判 
官陈乂称疾请留愚请斩以徇由是军中无敢言留者明宗即位累迁兵部侍郎承旨明宗祀天南郊愚为宰相冯道赵凤草加恩制道鄙其词 
罢为太常卿任圜罢相乃拜愚中书侍郎同平章事愚为相不治第宅借延宾馆以居有疾明宗遣宦官视之见其败毡敝席匹壁萧然明宗嗟 
叹命以供帐物赐之潞王反兵犯京师愍帝夜出奔明日愚至端门欲入中书候太后进止冯道曰潞王已处处张牓招安今即至矣何暇俟太 
后旨耶乃相与出迎废帝入立罢道出镇同州以刘昫为相昫性褊急而愚素刚介动辄违戾昫与冯道婣家愚素恶道为人遇事辄以诮昫两 
人遂相诅诟乃俱罢愚守左仆射是时兵革方兴天下多事而愚为相欲依古以创理乃请颁唐六典示百司使各举其职州县贡士作乡饮酒 
礼时以其迂阔不用废帝常谓愚等无所事目之曰此粥饭僧耳清泰二年卒

　　△卢导

　　卢导字熙化范阳人唐末举进士为监察御史唐亡事梁累迁左司郎中侍御史知杂事以病免唐明宗时召拜右谏议大夫迁中书舍人 
潞王兵入京师愍帝出奔宰相冯道李愚集百官于天宫寺将出迎潞王百官久而不集惟导与舍人张昭先至冯道请导草笺劝进导曰潞王 
入朝郊迎可也劝进之事岂可轻议道曰劝进其可已乎导曰今天子蒙尘于外遽以大位劝人若潞王守节不回以忠义见责其将何辞以对 
且上与潞王皆太后子不如率百官诣宫门取太后进止语未终有报曰潞王至矣京城巡检使安从进催百官班迎百官纷然而去潞王止于 
正阳门外道又促导草笺导对如初李愚曰吾辈罪人卢舍人言是也乃已导复事晋为吏部侍郎天福六年卒

　　△司空颋

　　司空颋贝州清阳人唐僖宗时举进士不中去为罗绍威掌书记绍威卒入梁为太府少卿杨师厚镇天雄颋解官往依之师厚卒贺德伦 
代之张彦之乱命判官王正言草奏诋斥梁君臣正言素不能文又为兵刃所迫汗浃背不能下笔彦怒推正言下榻顾书吏问谁可吏即言颋 
驰骑召之颋为乱兵劫其衣以敝服蔽形而至见彦长揖神气自若挥笔成文而言甚浅鄙彦以其易晓甚喜即给衣服仆马以为德伦判官德 
伦以魏博降晋晋王兼领天雄仍以颋为判官 【按资治通鉴劝晋王除张彦泽乃颋之谋】 梁晋相距河上常以颋权军府事颋为郭崇韬 
所恶崇韬数言其受赂都虞候张裕多过失颋屡以法绳之颋有侄在梁遣家奴召之裕擒其家奴以为通书于梁庄宗族杀之 【按五代史 
此下有刘昫卢文纪传今改入贰臣】

　　△马允孙

　　马允孙字庆先棣州商河人 【按资治通鉴作滳河注隋置滳河县属渤海郡唐属棣州辥史亦作滳河】 举进士为唐潞王从珂河中 
观察支使从珂罢居京师允孙从而不去从珂为京兆尹徙镇凤翔以为观察判官及将举兵反与将吏韩昭允等谋议已定召允孙告之曰受 
命移镇路出京师何向为便允孙曰君命召不俟驾今大王为国宗属而先帝新弃天下临丧赴镇臣子之道也左右皆笑其愚然从珂心独重 
之既入立以为户部郎中翰林学士久之拜中书侍郎同中书门下平章事允孙不通世务事多壅塞当时号为三不开谓其不开口论议不开 
印行事不开门延士大夫也晋兵起太原废帝至河阳允孙自洛来朝行在时已危迫人皆冀其有所建说允孙献绫三百匹而已晋高祖入立 
罢归里允孙少学韩愈为文多斥浮屠氏之说及罢归乃反学佛撰法喜集佛国记行于世后以太子宾客分司居洛阳周广顺中卒 【按五 
代史此下有姚觊传今改入贰臣】

　　△刘岳

　　刘岳字昭辅洛阳人唐民部尚书政会八代孙崇龟崇望其诸父也岳名家子好学敏于文辞举进士事梁为左拾遗侍御史末帝时为翰 
林学士累官兵部侍郎梁亡贬均州司马复用为太子詹事唐明宗时为吏部侍郎故事吏部文武官告身皆输朱胶纸轴钱然后给品高者则 
赐之其官卑而贫者不能输钱往往但得敕牒而无告身岳以为制辞或任其材能或褒其功行或申以训诫受官者不给告身皆不知受命之 
所以然请一切赐之由是百官皆赐告身宰相冯道本田家子貌质野旦入朝兵部侍郎任赞与岳在后道行数反顾赞问岳道反顾何为岳曰 
遗下兔园册尔兔园册者乡校俚儒教田夫牧子之所诵也道闻之大怒徙岳秘书监李愚为相迁岳太常卿初郑余庆尝采唐士庶吉凶书疏 
之式杂以常时家人礼为书仪两卷明宗见其有起复冥昏之制叹曰儒者所以崇孝悌而敦风俗且无金革之事起复可乎昏吉礼也用于死 
者可乎乃诏岳选文学通古今之士共删定之岳与太常博士段颙田敏等增损其书公卿家颇遵用之然其讹谬不经之类甚多岳卒于官赠 
吏部尚书

　　△马缟

　　马缟不知其家世再举明经宏词为梁太常少卿以知礼称唐庄宗时累迁中书舍人刑部侍郎权判太常卿明宗入立继唐太祖庄宗而 
不立亲庙缟言汉诸侯王入继统者必别立亲庙光武皇帝立四亲庙于南阳请如汉故事立庙申孝享明宗下其议礼部尚书萧顷等请如缟 
议宰相郑珏等引汉桓灵为比谓宜定谥四代祖考为皇置园陵事下太常博士王丕议汉桓帝尊祖孝穆孝崇皆为皇帝缟以为孝穆孝崇有 
