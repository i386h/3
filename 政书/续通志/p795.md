<!-- { "loadSidebar": true } -->
蔡宝瑜扇龙蕃与峒户相仇杀欲引兵致讨以为功本质之色动缚而投之海蛮夷以为神谍告交人明年将入寇使者实其言诏访本曰使者 
在道安得此藉使有谋何自先知之已而果妄是时既以顺州赐李干德疆画未正交人缘是辄暴勿阳地而逐侬智会智会来乞师本檄问状 
干德敛兵谢本因请以宿桑八洞不毛之地赐之南荒遂安转运判官许彦先议通湖南盐于西广计口授民度可得息三十万本言桂管民贫 
地瘠恐不堪命议遂格入为吏部侍郎踰年力请外仍待制知洪州言者谓本弃八洞为失谋夺一官徙杭州江寍府再知洪州召还卒于道

　　△萧注

　　萧注字岩夫临江新喻人磊落有大志尤喜言兵举进士摄广州番禺令侬智高围州数月方舟数百攻城南势危甚注自围中出募海滨 
壮士得二千人乘大舶集上流因飓风起纵火焚贼舟破其众即日发县门纳援兵民持牛酒刍粮相继入城中自是每战以胜归蒋偕上其功 
擢礼宾副使广南驻泊都监贼还据邕管余靖患其啸诱诸洞以属注注挺身入蛮中施结恩信狄青师次宾州召会诸将疑注倚贼声势为奸 
利欲诛之注觉托为游辞不肯往贼破青始闻注前功以知邕州智高走大理国母与三弟寓特磨道注帅师往讨获一裨将引致卧内与之语 
具得贼情悉擒送阙下拜西上合门副使募死士使入大理取智高至则巳为其国所杀函首归献转为使居邕数年阴以利啖广源羣蛮密缮 
兵甲乃上疏曰交址虽奉朝贡实包祸心常以蚕食王土为事往天圣中郑天益为转运使尝责其擅赋云河洞今云河乃落蛮数百里盖年侵 
岁吞驯致于是臣巳尽得其要领周知其要害今不取异日必为中国忧愿驰至京师面陈方略未报而甲洞申绍泰犯西平五将被害谏官论 
注不法致寇罢为荆南钤辖提点刑狱李师中又劾其沮威嗜利略智高阉民为奴发洞丁采黄金无帐籍可考中使按验颇有实贬泰州团练 
副使淮南转运使言注椎牛屠狗招集游士部勒为兵教之骑射请徙大州以縻之诏改镇南军节度副使近臣有讼注广州功者起为右监门 
将军邠州都监熙寍初以礼宾使知寍州环庆李信之败列城皆坚壁注独启关夜宴如平时复合门使管干麟府军马辞云身本书生差长拊 
纳不闲战鬬惧无以集事时有言交人挫于占城众不满万可取也遂以注知桂州入觐神宗问攻取策对曰昔者臣有是言是时溪洞之兵一 
可当十器甲坚利亲信之人皆可指呼而使今两者不如昔交人生聚教训十五年矣谓之兵不满万妄也既至桂诸酋皆来谒注延访山川曲 
折老幼安否均得其驩心故李干德动息必知之然有献征南策者辄不听会沈起以平蛮自任帝使代注而罢注归卒于道年六十一诏优录 
其子注有胆气嗜杀而能相人自陕西还帝问注韩绛为安抚使施设何如对曰庙算深远臣不能窥然知绛当位极将相帝喜曰果如卿言绛 
必成功问王安石曰安石牛目虎顾视物如射意行直前敢当天下大事然不如绛得和气为多惟气和能养万物尔王韶为建昌参军注曰君 
他日类孙沔但寿不及后皆如其言

　　△陶弼

　　陶弼字商翁永州人少俶傥放宕吴中行山闲有双鲤戏溪水上竚观之傍一老父顾曰此龙也行且鬬君宜亟去去百步许雷大震两岸 
圮木拔又出大云风暴怒二十七艘同时溺独弼舟得济人以是异之丁谓妻以宗女因从学兵法能持论纵横庆厯中杨畋讨湖南猺弼上谒 
畋授之兵使往袭大破之以功得阳朔主簿侬智高犯南海畋为安抚使辟参军谋使下英江会大将蒋偕战死余众畏亡将被诛多降贼弼数 
与之遇亟矫畋命揭榜道上谕使归许以不死凡得千五百人调阳朔令课民植木官道旁夹数百里自是行者无夏秋暑暍苦它郡县悉效之 
摄兴安令移书说桂守萧固浚灵渠以通漕不听至李师中卒浚之师征安南馈饷于是乎出大为民利知宾容钦三州换崇仪副使迁为使知 
邕州邕经侬寇井隧荡然弼绥辑惠养至忘其勤诸洞献土物求内附弼降意抚答谢其贽皆感悦无犯边者邕地卑下水易集夏大雨弥月弼 
登城望三边皆漫为陂泽亟窒垠江三门谕兵民即高避害俄而水大至弼身先版锸召僚吏赋役为土囊千余置道上水果从窦入随塞之城 
虽不坏而人皆乏食则为发廪以振于内方舟以馌于外水不及女墙者三板旬有五日乃退公私一无所失亡自横浔以东数州皆没弼久于 
邕请便郡徙鼎州章惇经理五溪蛮事荐为辰州迁皇城使降北江彭师宴授忠州刺史郭逵南征转弼康州团练使复知邕州民再罹祸乱散 
匿山谷弼率百骑深入左江峒民知其至扶老携幼以归逵帅官军临富良江使弼殿交人纳款逵欲班师恐为所袭乃以计夜起军不整骑步 
相蹈藉乱行贼隔江陵伺觇知弼殿弗敢追弼甲令帐下毋动迟明结队徐行逵赖以善还建所得广源峒为顺州桄榔为县进弼西上合门使 
留知顺州州去邕二千里多毒草瘴雾戍卒死者什七八弼亦疾甚然蚤莫劳军视其良苦意气激扬士莫不感泣强奋起为用交人袭取桄榔 
扬声欲图州独难弼素得人心贼动息皆先知获闲谍不杀谕以逆顺纵之去恩威两施以是终弼在不敢犯加东上合门使未拜而卒诏录其 
家五人弼能为诗好士乐施所得俸禄悉以与人家至贫不恤也既死妻在乡里僦屋以居

　　△林广

　　林广莱州人以捧日军卒为行门授内殿崇班从环庆蔡挺麾下李谅祚寇大顺城广射中之李信败于荔原广引兵西入破十二盘攻白 
豹金汤皆先登夜过洛河夏人来袭广扬声选强弩列岸侧实卷甲疾趋夏人疑不敢渡尝护中使临边将及乌鸡川遽率众循山行道遇熟羌 
以险告广不答夏人果伏兵于川计不行而去告者乃谍也夏人围桑远城广止守戒士卒即有变毋得轻动火夜起积薪中众屯守自若明日 
敌至马平川大持攻具来广被甲启他门鼓而出若将夺其马敌舍城救马广复入益修守备夜募死士斫其营夏人数失利始引退累迁礼宾 
使韩绛奏为本道将庆兵据北城叛广在南城望其众进退不一曰是不举军乱也挺身缒城出谕以逆顺皆投兵听命出者才三百人广语余 
众曰乱者去矣汝曹事我久能听命不唯得活仍有功得百余人激厉要束使反攻城下兵禽戮皆尽遂平北城出追乱者至石门山与之遇谕 
之不肯降纵兵尾击敌知不得免始请命广曰不从吾言今窘而就死非降也悉斩之迁本路都监诏入对神宗奖金汤石门之功慰赐甚厚将 
使开熙河辞以不习洮陇事乃迁钤辖使还徙鄜延攻踏白城功最迁皇城使进讨洮羌加带御器械环庆副都总管安南用师诣阙请行帝曰 
南方卑湿知卿病足西边方开拓宜复归擢神龙卫四厢都指挥使英州刺史边臣或言往者刘平因救邻道战没今宜罢援兵广曰此乃制贼 
长计也使贼悉力寇一路而他道不救虽古名将亦无能为巳平之所以败非出援罪乃止再转步军都虞候韩存宝讨泸蛮奇迪逗桡不进诏 
广代之广至阅兵合将搜人材勇怯二分之日夕肄习闲椎牛享犒士心皆奋遣使开晓奇迪仍索所亡卒奇迪归卒七人奉书降而身不至乃 
决策深入陈师泸水率将吏东乡再拜誓之曰朝廷以存宝用兵亡状使我代之要以必禽渠魁今孤军远略久驻贼境退则为戮冒死一战胜 
负未可知纵死犹有赏愈于退而死也与汝等戮力而进可乎众皆踊跃广挟所得渠帅及质子在军而令以次酋护饷以是入箐道而无钞略 
之患师行有二途从纳溪抵江门近而险从寍远抵乐共坝远而平蛮意官军必出江门盛兵阻隘而师趋乐共蛮不能支皆遁去广分兵绕帽 
溪掩江门后破其险水陆皆通行益前进每战必捷奇迪遣叔父阿舒约降求退舍又约不解甲广策其有异除阜为坛距中军五十步且设伏 
明日奇迪拥千人出降匿弩士毡裘犹豫不前谢恩广发伏击之蛮奔溃斩阿舒及大酋二十八人奇迪以所乘马授弟阿咱尔大将王光祖追 
斩之军中争其尸奇迪得随江桥下脱走得其种落三万进次归徕州穷探巢穴发故酋甫望个怒冢天寒士多堕指而奇迪竟不可得监军先 
受密诏听引兵还遂班师拜卫州防御使马军都虞候西兵未解上疏求面陈方略及入见言韩存宝虽有罪功亦多以今日朝廷待诸将存宝 
不至死广还部至阌乡疽发断颈卒年四十八广为人有风义轻财好施学通左氏春秋临事持重长于料敌以智损益八阵图又撰约束百余 
条列上边地颇推行之其名闻于西夏秉常母梁氏将内侮论中国将帅独畏广闻其南征乃举兵然在泸以敕书招蛮既降而杀之此其短也 
遄被恶疾死或以为杀降之报云

　　△种世衡

　　种世衡字仲平放之兄子也少尚气节昆弟有欲析其赀者悉推与之惟取图书而巳以放荫补将作监主簿累迁太子中舍尝知泾阳县 
里胥王知谦以奸利事败法当徙遁去比郊赦辄出世衡曰送府则会赦杖其脊而请罪于府知府李谘奏释之后通判凤州州将王蒙正章献 
后婣家也所为不法尝千世衡以私不听蒙正怒乃诱知谦讼冤而阴助之世衡坐流窦州徙汝州弟世材上一官以赎为孟州司马久之龙图 
阁直学士李纮为辨其诬宋绶狄棐继言之除卫尉寺丞厯签书同州鄜州判官事西边用兵守备不足世衡建言延安东北二百里有故宽州 
请因其废垒而兴之以当寇冲右可固延安之势左可致河东之粟北可图银夏之旧朝廷从之命董其役夏人屡出争世衡且战且城之然处 
险无泉议不可守凿地百五十尺始至于石石工辞不可穿世衡命屑石一畚酬百钱卒得泉城成赐名青涧城迁内殿崇班知城事开营田二 
千顷募商贾贷以本钱使通货赢其利城遂富实闲出行部族慰劳酋长或解与所服带尝会客饮有得敌情来告者即以饮器予之繇是属羌 
皆乐为用再迁洛苑副使知环州蕃部有牛家族诺尔阿者素崛强未尝出谒郡守闻世衡至遽郊迎世衡与约明日当至其帐往劳部落是夕 
大雪深三尺左右曰地险不可往世衡曰吾方结诸羌以信不可失期遂缘险而进诺尔阿方卧帐中谓世衡必不能至世衡蹵而起诺尔阿大 
惊曰前此未尝有官至吾部者公乃不疑我耶率其族罗拜听命羌酋慕恩部落最强世衡尝夜与饮出侍姬以佐酒既而世衡起入内潜于壁 
隙中窥之慕恩窃与侍姬戏世衡遽出掩之慕恩惭惧请罪世衡笑曰君欲之耶即以遗之由是得其死力诸部有贰者使讨之无不克其后百 
余帐皆自归莫敢贰因令诸族置烽火有急则举燧仲马以待葛怀敏败率羌兵数千人以援泾原无敢后者尝课吏民射有过失射中则释其 
罪有辞某事请某事辄因中否而与夺之人人自厉皆精于射繇是数年敌不敢近环境迁东染院使环庆路兵马钤辖范仲淹檄令与蒋偕筑 
细腰城世衡时卧病即起将所部甲士昼夜兴筑城成而卒初世衡在青涧城元昊未臣其贵人雅尔康朗凌额奇兄弟有材谋皆号大王亲信 
用事边臣欲以谋闲之会康朗凌令朗默特什奇玛尼等三人诣世衡请降世衡知其诈曰与其杀之不若因以为闲留使监商税出入骑从甚 
宠有僧王光信者趫勇善骑射习知蕃部山川道路世衡出兵常使为乡导数荡族帐奏以为三班借职改名嵩世衡为蜡书遣嵩遗康朗凌言 
