<!-- { "loadSidebar": true } -->
闻帝震悼升一官以任其后故事所未有也所著四书说大学讲义祭法庙享郊社外传经筵口奏故事讲义

　　△廖德明

　　廖德明字子晦南剑人少学释氏及得杨时书读之大悟遂受业朱熹登干道中进士第知莆田县民有奉淫祠者罪之沉像于江会有显 
者欲取邑地广其居德明不可守会僚属论之德明曰太守天子守土之臣未闻以土地与人者守惭服累官知浔州有声诸司且交荐之德明 
曰今老矣况以道徇人乎固辞不受选广东提举刑狱弹劾不避权要岁当荐士朝贵多以书托之德明曰此国家公器也悉不启封还之有乡 
人为主簿德明闻其能荐之会德明行县簿感其佑己置酒延之悉假富人觞豆甚盛德明怒曰一主簿乃若是侈耶必贪也于是追还荐章其 
公严类此时盗陷桂阳迫韶韶人惧德明燕笑自如遣将驰击而亲持小麾督战大败之乃分戍守远斥堠明审赏罚宣布威信韶晏然如平时 
徙知广州迁吏部左选郎官奉祠卒德明初为浔州教授为学者讲明圣贤心学之要手植三柏于学浔士爱敬之如甘棠在南粤时立师悟堂 
刻朱熹家礼及程氏诸书公余延僚属及诸生亲为讲说远近化之尝语人以仕学之要曰德明自始仕以至为郡惟用三代直道而行一句而 
已有槎溪集行于世

　　钦定续通志卷五百五十

　　●钦定续通志卷五百五十一　儒林传十四

　　儒林传

　　宋 【十二】

　　○宋十二

　　汤汉　　　　何基　　　　王柏　　徐梦莘【得之　天麟】　　　王应德　　　黄震

　　汤汉
　　何基
　　王柏
　　徐梦莘 【徐天麟　徐得之】
　　王应麟
　　黄震

　　△汤汉

　　汤汉字伯纪饶州安仁人与其兄千巾中皆知名当时柴中行见而奇之真德秀在潭致为宾客尝造赵汝谈汝谈曰第一流也江东提刑 
赵汝腾荐于朝诏免解差充象山书院堂长赴礼部别院试正奏名受上饶县主簿以江东转运使赵希塈荐诏循两资差信州教授兼象山书 
院长淳佑十二年充史馆校勘改国史实录院校勘会大水上封事曰君心敬肆之分实上天喜怒之由一念之敬上帝临汝祥风庆云所从出 
也一念之肆上帝震怒妖祲阴沴所从生也火灾应诏上封事曰臣闻任天下之大立心不可不公守天下之重持心不可不敬陛下于皇天祖 
宗之德弗深念而报答私恩于羣黎百姓之疾苦弗深恤而富贵私亲公卿在廷其信任不若近习之笃中书造命其除行不若内批之专则陛 
下之立心末公矣往者陛下上畏天戒下恤人言内则拘制于权臣外则恐怯于强敌敬心既不敢尽弛则私意亦未得尽行比年来天戒人言 
既已玩熟而贪浊柄国黩货无厌彼将恣行其私则不得不唯阿以容悦于是前日之敬畏尽忘而一念之私始四出而不可御矣是以定策之 
碑忽从串出贵戚子弟参错中外土木之祸展转流毒讼牒细故胥吏贱人皆得籍羣珰之势彻清都之邃御笔之出上则废朝令下则侵有司 
凡此皆始于立心之未公成于持心之不敬所以感动天地而水火之灾捷出于数月之内也陛下得不亟为治乱持危之计而可复以常日玩 
易之心处之乎授太学专士转对请正纪纲强根本固藩篱词甚切直召试馆职迁秘书省校书郎皇太子冠差充太常博士进冠箴诏令太子 
拜谢升秘书郎轮对极言边事以为今日扶危救乱无复他策在乎人主清心无欲尽用天下之财力以治兵大臣公心无我尽用天下之人才 
以强本庶几尚有以亡为存之理耳提举福建常平劾福州守史嵓之泉州守谢埴召为礼部郎官兼太子侍读直华文阁厯福建江东运判提 
举江西常平知宁国隆兴二府入为尚左郎官兼太子侍读玉牒所检讨官入奏愿陛下端本澄源虚已尽下恢大公之道开不讳之门使朝廷 
之上光明洞达而无邪糱之根以挠其正四海之内欢欣交通而无怨戾之气以奸其和臣之忠爱莫切于此迁太府少卿升兼太子谕德改秘 
书少监疏论比年董宋巨声焰熏灼其力能去台谏排大臣结连凶渠以致兵戈相寻之祸陛下灼见其故斥而远之臣意其影灭而迹绝矣岂 
可复使之出入壶奥之中给事宗庙之内上下湟惑大小切齿而陛下方为之辨明大臣方与之和解臣窃重伤此过计也自古小人复出其害 
必惨逞其愤怨颠倒宇宙陛下之威神有时而不得以自行甚可畏也乞休致擢太常少卿太子以书勉留求补外以秘阁修撰知福建福建安 
抚使改知隆兴府度宗即位召奏事授太常少卿兼国史院编修官实录院检讨官迁起居郎兼侍读入奏言愿陛下持一敬心以正百度则追 
养继孝所以报先帝者必益致甚隆先意承志所以事太母者必益致其谨其爱身也必不以物欲挠其和平其正家也必不以私昵堕其法度 
政事必出于朝廷而预防夫多门人才必由于明扬而深杜夫邪径累迁权工部尚书兼侍读以显文阁直学士提举玉隆宫进华文阁学士以 
端明殿学士致仕卒特赠正奉大夫谥文清汉介洁有守恬于进取有文集六十卷

　　△何基

　　何基字子恭婺州金华人父伯熭为临川县丞黄干适知其县事伯熭见二子而师事焉干告以必有真实心地刻苦工夫而后可基悚惕 
受命于是随事诱掖得闻渊源微辞奥义必研精覃思以俟其通凡所读无不加标点义显意明有不待论说而自见者朱熹门人杨与立一见 
推服来学者众尝谓为学立志贵坚规模贵大克践服行死而后已又言以洪范参之大学中庸有不约而符者王柏既执鸷为弟子基谦抑不 
以师道自尊柏高明绝识序正诸经其质问疑难或一事至十往返其终不变以待其定尝曰治经当谨守情玩不必多起疑论有欲为后学言 
者谨之又谨可也基淳固笃实绝类汉儒虽一本于熹然就其言发明则精义新意愈出不穷文集三十卷与柏问辨者十八卷郡守赵汝腾守 
婺延聘请讲辞不就复首荐于朝又率名从官列荐通判郑士懿守蔡抗杨栋相继以请皆辞景定五年诏举贤基与建人徐几石被荐添差婺 
州学教授兼丽泽书院山长力辞咸淳初授史馆校勘兼崇政殿说书屡辞改承务郎主管西岳庙终亦不受也卒国子祭酒杨文仲请于朝谥 
文定所著有大学发挥中庸发挥大传发挥易启蒙发挥通书发挥近思录发挥

　　△王柏

　　王柏字会之婺州金华人大父崇政殿说书师愈从杨时受易论语既又从朱熹张栻吕祖谦游父瀚朝奉郎主管建昌军仙都观兄弟皆 
及熹祖谦之门柏少慕诸葛亮为人自号长啸年踰三十始知家学之原勇于求道与其友汪开之着论语通旨至居处恭执事敬惕然叹曰长 
啸非圣门持敬之道更以鲁斋从熹门人游或语以何基尝从黄干得熹之传即往从焉基授以立志居敬之旨且作鲁斋箴勉之质实坚苦有 
疑必质诸基于论语大学中庸孟子通鉴纲目标注点校尤为精密作敬斋箴图治家严饬当暑闭合挣坐子弟白事非衣冠不见也少孤事其 
伯兄甚恭孝弟蚤丧抚其孤又割田子之收合宗族周恤扶持之开之殁家贫为之敛且葬焉来学者众其教必先之以大学蔡抗杨栋相继守 
婺赵景纬守台聘为丽泽上蔡两书院师乡之耆德皆执弟子礼柏之言曰伏羲则河图以画八卦文王推八卦以合河图者先天后天之宗祖 
也河图是逐位奇偶之交后天是统体奇偶之交惟四生数不动以四成数而下上之上偶下奇莫匪自然又曰洪范者经传之宗祖乎初一曰 
五行以下六十五字为洪范五皇极以下六十四字为皇极经此帝王相传之大训非箕子之言也又曰今诗三百五篇岂尽定于夫子之手所 
删之诗容彧有存于闾巷浮薄之口汉儒取于补亡乃定二南各十有一篇两两相配退何彼秾矣甘棠归之王风削去野有死麕黜郑卫淫奔 
之诗又作春秋发挥又曰大学致知格物章未尝亡还知止章于听讼之上谓中庸古有二篇诚明可为纲不可为目定中庸诚明各十一章其 
独见多此类也卒国子祭酒杨文仲请于朝谥文宪所著有读易记涵古易说大象衍义涵古图书读书记书疑诗辨说读春秋记论语衍义太 
极衍义伊洛精义研几图鲁经章句论语通旨孟子通旨书附传左氏正传续国语阃学之书文章复古文章续古濂洛文统拟道志朱子指要 
诗可言天文考地理考墨林考大尔雅六义字原正始之音帝王厯数江右渊源伊洛精义杂志周子发遣三昧文章指南朝华集紫阳诗类家 
乘文集

　　△徐梦莘 【徐天麟　徐得之】

　　徐梦莘字商老临江人幼慧耽嗜经史下至稗官小说寓目成诵绍兴二十四年举进士厯官南安军教授改知湘阴县会湖南帅括田号 
增耕税他邑奉令惟谨梦莘独谓邑无新田租税无从出帅恚其私于民欲从簿书闲攟摭其过终莫能得由是反器重之寻主管广西转运司 
文字时朝廷议易二广盐法遣广西安抚司干官胡廷直与东西漕臣集议梦莘从行谓广西阻山止当仍官般法则害不及民广东诸郡并江 
或可容客贩未宜遽以二广槩行议与廷直不合廷直竟以客贩变法得为转运使梦莘既知宾州犹以前议为梗法罢去不三年二广商贾毁 
业民苦无盐复从官般法矣梦莘恬于荣进每念生于靖康之乱四岁而江西阻讧母襁负亡去得免恩究见颠末乃网罗旧闻会稡同异为三 
朝北盟会编三百五十卷自政和七年海上之盟讫绍兴三十一年海陵之弒上下四十五年凡制敕诰诏国书书疏奏议记序碑志登载靡遗 
帝闻而嘉之擢直秘阁梦莘平生多所著有集补会录读书记志集医录集仙录昔以儒学冠之嗜学博文孜孜不巳开禧元年卒梦莘弟得之 
从子天麟得之字思叔淳熙十年举进士部使者以廉吏荐以通直郎致仕安贫乐分不贪不躁着左氏国纪史记年纪笔略鼓吹词郴江志天 
麟字仲祥开禧元年进士调抚州教授厯武学博士轮对言人主当持心以敬奉祠仙都观通判惠潭二州权英德府权发遣广西转运判官所 
至兴学明教有惠政着西汉会要东汉会要汉兵本末西汉地理疏山经既谢官作亭萧滩之上画严子陵像而事之

　　△王应麟

　　王应麟字伯厚庆元府人淳佑元年举进士调西安主簿民以年少易视之输赋后时应麟曰郡守绳以法遂立办诸校欲为乱知县事翁 
甫仓皇计不知所出应麟以礼论服之累调扬州教授初应麟登第言今之事举子业者沽名誉得则一切委弃制度典故漫不省非国家所望 
于通儒于是闭门发愤誓以博学宏辞科自见假馆阁书读之宝佑四年中是科应麟与弟应凤同日生开庆元年亦中是科诏褒论之添差浙 
西安抚司干办公事帝御集英殿策士召应麟覆考考策即上帝欲易第七卷寘其首应麟读之乃顿首曰是卷古谊若龟镜忠肝如铁石臣敢 
为得士贺遂以第七卷为首选及唱名乃文天祥也累迁武学博士疏言陛下阅理多愿治久当事势之艰舆图蹙于外患人才之而民力殚宜 
强为善无自沮怠恢弘士气毕达下情操纲纪而明委任谨左右而防壅蔽求哲人以辅后嗣迁太常寺主簿面对言淮戍方警蜀道孔艰海表 
上流皆有藩篱唇齿之忧军功未集而吝赏民力既困而重敛非修御计也陛下勿以宴安自逸勿以容悦之言自宽时丁大全欲致应麟不可 
