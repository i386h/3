<!-- { "loadSidebar": true } -->
丽以耽罗为南宋日本冲要亦注意焉至元六年七月遣都统领脱脱儿等往视道路诏高丽国王王禃选官导送时高丽叛贼林衍余党金通 
精遁入耽罗廷议先平耽罗然后观日本从否十年正月命经略实都史枢及洪茶邱等率兵船往讨六月平之于其地立耽罗国招讨司后改 
为军民安抚司三十一年高丽王上言耽罗自来臣属其国乞仍旧帝许之自是遂复隶高丽

　　○渤海 

　　渤海本粟末靺鞨附高丽者姓大氏唐平高丽率众保挹娄之东牟山地直营州东二千里南以泥河为境东穷海西接契丹筑城以居高 
丽逋残稍归之万岁通天中契丹攻陷营府有舍利乞乞仲象者与靺鞨酋乞四比羽及高丽余种东走度辽水保太白山之东北阻奥娄河树 
壁自固武后封乞四比羽为许国公乞乞仲象为震国公比羽不受命诏李楷固等击斩之仲象死其子祚荣引残痍拒楷固楷固败还祚荣即 
并比羽之众建国自号震国王与突厥交通尽得扶余沃沮弁韩朝鲜海扎诸国中宗时使侍御史张行岌招慰祚荣遣子入侍睿宗先天中遣 
使拜祚荣为左骁卫大将军渤海郡王以所统为忽汗州领忽汗都督 【按渤海自唐初至此皆称靺鞨睿宗以其州为忽汗州始去靺鞨之 
号】 开元七年死私谥高王子武艺立改年仁安帝赐典册袭王未几黑木靺鞨使者入朝帝以其地建黑水州置长史武艺议遣其弟门艺及 
舅任雅相发兵击黑水门艺固谏不听遣从兄壹夏代将门艺惧诛来归诏拜左骁卫将军后十年武艺遣将张文休率海贼攻登州帝即遣门 
艺发幽州兵击之武艺死私谥武王子钦茂立改年大兴仍赐册袭王天宝末钦茂徙上京直旧国三百里忽汗州之东钦茂讫帝世朝献者二 
十九宝应元年始诏以渤海为其国号钦茂进检校太尉大历中二十五来钦茂死私谥文王子宏临早死族弟元义立一岁国人杀之推宏临 
子华玙为王改年中兴死谥成钦茂少子嵩邻立改年正厯诏授右骁卫大将军嗣王建中贞元闲凡四来死谥康子元瑜立改年永德死谥定 
弟言义立改年朱雀并袭王如故事死谥僖弟明忠立改年太始死谥简从父仁秀立改年建兴仁秀颇能讨伐海北诸部诏检校司空袭王元 
和中凡十六朝献长庆四宝厯凡再太和四年仁秀死谥宣孙彝震立改年咸和诏袭王终文宗世来朝十二会昌四彝震死弟虔晃立死子元 
锡立咸通时三朝献其国有五京十五府六十二州以肃慎故地为上京曰龙泉府其南为中京曰显德府■〈豸岁〉貊故地为东京曰龙原 
府亦曰栅城府沃沮故地为南京曰南海府高丽故地为西京曰鸭绿府长岭府扶余故地为扶余府常屯劲兵扞契丹又有郑颉府挹娄故地 
为定理府安边府率宾故地为率宾府拂涅故地为东平府铁利故地为铁利府越喜故地为怀远府安远府设官分职多仿中国制度幽州节 
度府与相聘问此后朝贡与否史家失传梁开平中王大諲譔遣使者来后唐天成初契丹攻扶余城下之改扶余为东丹府其国在五代时常 
来朝贡宋太平兴国四年太宗平晋阳移兵幽州其师大鸾河率其部族来降诏以鸾河为渤海都指挥使六年将用师契丹降诏谕旨后其国 
并入高丽契丹云

　　○定安 

　　定安国本马韩之种为契丹所破其酋帅纠余众保于西鄙自称定安国宋开宝三年其国王烈万华因女真使附表贡方物太平兴国中 
太宗方经营远略因降诏其国令张犄角之势六年冬其王乌元明又附女真使上表有高丽旧壤渤海遗黎语诏答之端拱淳化中尝两附女 
真使上表其后不复厔

　　○日本 

　　日本者本倭国直新罗东南在海中岛而居小岛五十余皆自名国而臣附之其境东西行五月南北行三月西南至海东北隅隔以大山 
山外即毛人国其俗多女少男有文字尚浮屠法隋开皇末始与中国通唐贞观五年遣使者入朝帝矜其远诏有司毋拘岁贡永徽初遣使来 
献虎魄玛瑙赐之玺书咸亨元年遣使贺平高丽后乃更号日本自言国近日所出以为名长安元年遣使贡方物其使日粟田好学能属文进 
止有容开元初粟田复来朝请从诸儒授经诏四门助教赵元默为之师悉赏物贸书以归其副仲满慕华不肯去易名曰朝衡厯左补阙仪王 
友多所该识久乃还天宝十二载复来朝建中元年遣使献方物贞元末遣使来朝其学子橘免势浮屠空海愿留肄业厯二十余年乃还开成 
四年复入贡宋雍熙元年日本僧奝然与其徒五六人浮海至献铜器十余事并其国职员及年代纪各一卷奝然善隶书问其风土但书以对 
云国中有五经书及佛经白居易集并得自中国土宜五谷而少麦交易用铜钱文曰干元大宝畜有水牛驴羊多犀象产丝蚕多织绢四时寒 
暑大类中国国之东境接海岛东奥州产黄金西别岛出白银以为贡赋有五畿七道三岛国王以王为姓传袭己六十四世文武僚吏皆世官 
王先以尊为号其后乃以天皇为号太宗召见奝然存抚之赐紫衣馆于太平兴国寺奝然求诣五台许之令所过给食又求印本大藏经诏亦 
给之二年归国后数年奝然遣其弟子喜因奉表来谢咸平五年建州海贾周世昌遭风至日本凡七年得还与其国人滕木吉至皆召见之景 
德元年其国僧寂照等八人来朝天圣四年十二月明州言日本国太宰府遣人贡方物而不持本国表诏却之熙宁五年有僧诚寻玉台州止 
天台国清寺愿留诏使赴阙以其远人而有戒业处之开宝寺后连贡方物其来者皆僧也干道九年附明州纲首以方物入贡元世祖至元元 
年以高丽人赵彝等言日本国可通三年八月命兵部侍郎赫德充国信使由高丽使其国赫德等不至而还四年六月帝以高丽国王禃托辞 
为解复遣赫德等谕禃禃以为海道险阻不可辱天使遣其起居舍人潘阜等持书往日本亦不得要领而归五年九月命赫德等持书往至对 
马岛日本人拒不纳六年十二月命秘书监赵良弼充国信使持书至高丽通好日本八年九月良弼至其国太宰府而还九年二月高丽王禃 
致书日本五月又以书往皆不报十年六月赵良弼复使日本十一年七月命凤州经略使实都高丽军民总管洪茶邱帅舟师往征十月入其 
国十二年二月遣礼部侍郎杜世忠等往使十七年二月杜世忠等为其国所杀十八年正月命日本行省右丞相阿喽罕右丞范文虎及征东 
元帅实都洪茶邱等十万人往征六月阿喽罕病不能行命安塔哈代总军事八月诸将未见敌丧师而还二十年命安塔哈为日本行省丞相 
募兵造舟将复征之淮西宣慰使昂吉见上言民劳乃寝兵二十一年又以其俗尚佛遣王积翁与普陀僧如智往使积翁等为其下所杀不果 
至大德三年又遣僧使其国亦不报终元之世不通

　　○流求 【毗舍邪】  

　　流求国亦曰瑠求在南海之东与漳泉诸州相对西南北岸皆水至彭湖渐低近其国谓之落漈漈者水趋下而不回也国小而险堑栅三 
重环以流水植棘为藩以刀稍弓矢剑鼓为兵器沃壤无赋敛视月盈亏以纪时无他奇货故商贾不通宋淳熙闲其酋豪尝率数百人猝至泉 
之水■〈氵粤〉围头等村肆掠喜铁器人闲户则刓其门圈而去缚竹为筏急则羣舁之泅以遁元世祖至元二十八年以海船副万户杨祥 
充宣抚使持诏往谕竟不能达其旁有毗舍邪国亦语言不通又有三屿国亦近流求居民不及二百户时有至泉州为商贾者

　　钦定续通志卷六百三十五

　　●钦定续通志卷六百三十六　四夷传二

　　四夷传 【二】 

　　突厥　　　　回鹘【厖特勒】　　　　薛延陀【拔野古　仆固　同罗　契苾　多览葛　■〈夹〉跌　葛逻禄　拔悉蜜】 
　黠戛斯【伊州　都播　骨利干　白霫　斛薛】　奚　　　　室韦诸部落

　　突厥 
　　回鹘 【厖特勒】  
　　薛廷陀 【拔野古　仆固　同罗　契苾　多览葛　■〈夹〉跌　葛逻禄　拔悉蜜】  
　　黠戛斯 【伊州　都播　骨利斡　白霫　斛薛】  
　　奚 
　　室韦诸部落 

　　○突厥 

　　突厥阿史那氏古匈奴北部也居金山之阳臣于蠕蠕种裔繁衍至吐门遂强大更号可汗其别部典兵者二十八等皆世官控弦之士百 
万隋大业之乱始毕可汗咄吉嗣立人争附之契丹室韦吐谷浑高昌皆役属焉高祖起太原遣府司马刘文静往聘与连和始毕使特勒康稍 
利献兵马武德元年骨咄禄特勒来朝赐宴太极殿二年始毕自将渡河至夏州以兵佐刘武周将侵太原道死其弟俟利弗设立是为处罗可 
汗处罗尚隋义成公主又通王世充又于窦建德所迎隋萧皇后及齐王暕之子正道立正道为隋王秦王之讨武周也处罗方谋取并州安置 
正道会病发死不行其弟咄苾嗣立是为颉利可汗颉利又妻义成义成杨谐女也其弟义经与王世充使者王文素共说颉利立正道以报隋 
颉利然之由是频岁入寇四年寇雁门代州犯原州又寇并州六年寇定匡原朔等州七年攻原朔代陇等州秦王与齐王帅兵会击之颉利与 
其兄子突利连兵起原州秦王纵反闲突利不欲战颉利乃遣突利请和八年颉利复攻灵朔及广武转掠绥州九年攻原灵又围凉州犯泾原 
其七月颉利自将十万骑袭武功京师戒严进攻高陵为尉迟敬德所败时颉利遣人请和且觇虚实太宗囚其使与高士廉房元龄等骑出元 
武门至渭上面责颉利负约贼大骇颉利固请和乃与之盟贞观元年薛延陀回纥拔野古诸属部皆叛颉利使突利讨之不胜颉利怒囚之突 
利由是怨望明年突利自陈为颉利所攻求救颉利亦拥兵窥边时突厥岁饥灾异数见诸部皆贰薛延陀自称可汗以使来拔野古仆骨同罗 
诸部霫奚渠长皆来朝于是诏李靖等六总管讨之四年正月靖进屯恶阳岭夜袭颉利其酋康苏密等以隋萧后杨正道降颉利奔沙钵罗为 
行军总管张宝相所擒献俘太庙八年颉利死赠归义王谥曰荒诏朔方地自幽州至灵州建顺佑化长四州都督都府剖颉利故地左置定襄 
都督右置云中都督二府统之以突利可汗为顺州都督令率其下就部突利初为颉利所攻避难入朝帝厚之拜右卫大将军封北平郡王至 
是为都督顿首听命后入朝道死并州子贺逻鹘嗣突利弟结社率谋劫贺逻鹘北还谋泄投贺逻鹘岭外乃立阿史那思摩为乙弥泥孰俟利 
苾可汗赐氏李悉还故地令思摩归国思摩颉利族人也十五年思摩率众十余万胜兵四万马九万匹渡河建牙于故定襄城居三年不能得 
其众请入朝留宿卫卒京师赠兵部尚书夏州都督思摩之归国也立阿史那忠为左贤王 【按新唐书思摩传云以阿史那忠为左贤王阿 
史那泥孰为右贤王本传则云右贤王阿史那泥孰赐名忠以忠与泥孰为一人与前传互异今据阿史那社尔传及思摩传改正】 常思慕中 
国思摩既不能率下民多分处胜夏二州族人车鼻可汗盗其地拥兵出掠部属皆患之二十一年遣子沙钵罗特勒献方物且请入朝帝遣安 
调遮韩华迎之车鼻实无入朝意华与调遮死帝怒遣高偘发回纥仆骨兵击之酋长以次降车鼻走偘追获之献京师初其子羯漫陀泣谏车 
