<!-- { "loadSidebar": true } -->
彭原绍兴三年溃于饶风关至金人复陷河南陕西州郡则巳在绍兴十年时萨里罕之兵一败于吴璘再败于刘锜而吴玠巳死矣本传所载 
得无以饶风关之役误次于再复关陕之后欤】 厯行台吏部工部侍郎从宗弼巡边迁刑部尚书转元帅左都监天德二年迁右都监元帅府 
罢改山西路统军使领西北西南两路招讨兵马坐无功降临海军节度使厯平阳太原尹正隆末为中都留守兼西北都统讨契丹萨巴驻军 
归化州世宗即位辽阳使古云侄阿尔法持诏往归化命古云为左副元帅就遣使召陕西统军图克坦喀齐喀宣大定改元诏赦于西南西北 
招讨司河东河北山东诸路州镇调明安军屯京畿古云受诏以元帅令下诸路所至皆听命大定元年十一月古云以军至中都驻兵通州见 
世宗于三河诏古云以便宜规措河南陕西山东边事二年正月至南京遂复汝颍嵩等州县授世袭明安入拜平章政事罢为东京留守未行 
改济南尹初古云恃功在南京颇黩货不恤军民在相位多自专及除留守益忿忿虽近臣往皆不见世宗怒遂改济南寻改平阳尹致仕起为 
西京留守母忧起复俄复为东京厯上京十五年致仕会修太宗睿宗实录世宗以当时旧人亲见者惟古云在诏修撰温特赫提克德往北京 
就其家问之多更定焉寻卒

　　△玛奇

　　玛奇尼楚赫母弟也年十五隶军中从破高丽兵下宁江州平系辽女真克黄龙府皆身先力战以功为穆昆继领明安破奚兵千余从乌 
楞古攻下咸信渖州及东京诸城皆有功都统杲取中京玛奇与素赫和硕台别降绰里特部屯兵高州以兵援蒙克贝勒大破敌兵复败恩州 
兵五万人讨平辽人聚中京山谷者降三千余人战于高州境上伏矢射之中目遂卒玛奇大小三十余战所至皆捷皇统中赠银青光禄大夫 
谥毅敏子乌色

　　乌色

　　 乌色

　　乌色年十七隶军中从巴尔斯击辽将马武败之玛奇死领其职宗望伐宋至河上宋兵屯河外以二舟来伺我师乃遣乌色率勇士以一 
舟往迎尽俘以还从袭康王于江淮间还驻东平及废齐屯兵河北招降旁近诸营多获产畜兵仗军帅嘉之赏以甲马从攻陕西为右翼都统 
师还以功正授穆昆迁华州防御使属关中岁饥盗贼充斥乌色募兵讨平之部以无事郡人列状匈留不报未几除德哷勒部族节度使以任 
事用廉入为都水使秩满同知燕京留守事为西北路招讨使萨巴秋满已数月冒俸不解乌色发其事萨巴反乌色遇害

　　△巴尔斯

　　巴尔斯尼楚赫弟 【按宗室表尼楚赫列巴尔斯之下注云族子巴尔斯本传又称为尼楚赫弟所戴互异】 天辅六年宗翰在北安州 
将会舍音于奚王岭辽兵奄至古北口使博勒和珲楚各领兵二百击之珲楚请济师宗翰欲自往希尹罗索请以千人破之珲楚前行遇其游 
兵逐入山谷辽人以步骑万余迫战珲楚退据关口希尹罗索至巴尔斯乌木罕呼实罕摧锋奋击大破之尽获甲冑辎重罗索拒夏人出陵野 
岭留巴尔斯守之尼楚赫围太原近县已降宋军来救者复据太谷祁县巴尔斯阿古喇复取之又败宋姚古军于隆州谷击走张灏兵天会四 
年克太原巴尔斯为管勾太原府路兵马事复与罗索败宋兵于文水遂从宗翰围汴与尼楚赫略地襄邓克均唐蔡陈四州文颍昌府遂与托 
云玛武袭宋康王于扬州十五年迁元帅左都监萨里罕经略陕西巴尔斯大破宋军于渭州渭州德顺军皆降陕西平迁元帅左都监加金吾 
术上将军卒谥敏定

　　钦定续通志卷四百二十四

　　●钦定续通志卷四百二十五　列传二百二十五

　　列传

　　金 【三】

　　○金三

　　罗索【和尼　默音仲　哈里】　　　　　宗翰　　　　德克德　　额图珲　　　　瓜尔佳实讷　赫木颇　　阿里　　　　 
　杲　　　　　昂

　　罗索
　　宗翰
　　德克德
　　额图珲
　　瓜尔佳实讷
　　赫木颇
　　阿里
　　杲
　　昂

　　△罗索

　　罗索字斡里延完颜部人年二十一代父布达为七水诸部长太祖克宁江州使罗索招谕系辽籍女真遂降伊腾伊罕路达哈藩昭苏等 
败辽兵于布尔罕山复擒两将军既而伊克尼玛兰两路皆降进克咸州诸部降者相继辽都统耶律鄂尔多以二十余万众戍边太祖趋达噜 
噶城次宁江州西召罗索见于军中使隶左翼宗翰军与尼楚赫纵兵冲其中坚凡九陷阵皆力战而出复与尼楚赫攻黄龙府帝使完颜珲楚 
博勒和实古纳以兵四千助之败辽兵万余千白马泺完雄等下金山县使罗索分兵二千招沿山逃散之人又与乌楞古破耶律聂哷军于蒺 
藜山取显州太祖取黄龙府罗索谓曰黄龙一都会且僻远苟有变则邻郡相煽而起请以所部屯守太祖然之仍合诸路穆昆命罗索为万户 
守黄龙府进都统从杲取中京与希尹等袭走达鲁和尚伊勒希等败奚王锡默降奚部西节度额哩哷辽主自鸳鸯泺西走罗索等追至白水 
泺获其内库宝物遂与栋摩攻破西京至天德云内宁边东胜其官吏皆降夏人救辽兵次天德候兵托纽布以二百骑败没额图珲复以二百 
骑往遇伏独额图珲脱归时久雨诸将欲且休息罗索曰吾兵再破若不复往将以我怯即来攻我矣乃选千骑与实实巴尔斯往迟明出陵野 
岭留巴尔斯以兵二百据险守之获生口问其帅李良辅也登高望之夏人恃众不整方济水为阵乃使人执斡鲁因分军为二更出迭入进退 
转战三十里过宜水斡鲁军亦至合击败之辽都统达实犯奉圣州壁龙门东二十五里罗索与卓哩马和尚等以兵取之生获达实其众遂降 
后从宗望追辽帝与芬彻以二十骑候敌败其军三千人于三山夏人屯兵于哈屯馆宗翰遣罗索戍朔州筑城于霸德山西南二十里遂破朔 
州西山兵二万擒其帅赵公直其后获辽帝于伊都谷赐铁券尼楚赫围太原宋统制刘臻救之罗索击破其众十万于寿阳继于榆次败宋兵 
数千宋张灏军出汾州巴尔斯击走之灏复营文水罗索与托克索巴尔斯与战灏大败宗翰定太原罗索取汾石二州及其属县温泉方山离 
石芬彻降寿阳取平定军及乐平复招降辽州及榆社辽山和顺诸县宗翰趋汴州使罗索等自平阳道先趋河南实实萨喇达等连破宋兵降 
河阳罗索军至渡河薄西京城中兵来拒战实实击败之西京降罗索取偃师永安军巩县降萨喇达败宋兵于汜水于是荥阳荥泽郑州中牟 
相次皆降宗翰巳与宗望会军于汴使罗索率师趋陕津攻河东郡县之未下者罗索破薄解之军二万尽覆之安邑解州皆降遂克河中府降 
绛慈隰石等州宗翰往洛阳使罗索取陕西败宋将范致虚军下同华二州克京兆府获宋制署使傅亮遂克凤翔 【按续通鉴云罗索既陷 
永兴引兵侵熙河都监刘惟辅逆击于新店斩其将黑锋又侵泾原吴玠击之罗索败走同华本传特举其成功而言故俱不载】 宗翰会宗辅 
伐康王命罗索芬彻专事陕西以博勒和胜额监战胜额等遇敌于蒲城及同州皆破之罗索芬彻克丹州破临真进克延安府遂降绥德军及 
静边怀远等城寨十六复破青涧城宋安抚使折可求以麟府豊三州及堡寨九降于罗索晋宁所部九寨皆降而晋宁军久不下城中无井日 
取河水以饮及决渠泄其水城中遂困李位石乙启郭门降诸将人城守将徐徽言据子城战众溃出奔获之与统制孙昂皆不屈乃并杀之降 
安定堡渭平寨及鄜坊二州于是罗索博勒和守延安折可求屯绥德芬彻还守蒲州延安鄜坊州皆残破人民存者无几罗索置官府辑安之 
京兆府叛罗索复讨平之遂与阿里布穆里延至三原额克沁阿古尔击败淳化兵罗索攻干州已筑甬道列炮具而州降遂进克邠州陕西城 
邑已降者辄复叛睿宗以右副元师总陕西征伐与张浚战于富平宗弼左翼军已却罗索时巳有疾以右翼力战军势复振宋军遂败睿宗以 
所用犀玉金银器及甲冑并马七匹与之 【按大金国志云金兵自攻陕西大战有三危范致虚战于陕府曲端战于汾州刘锡战于耀州守 
兵皆败而陇右州郡尽为金有矣史以经营陕西之功归称罗索其以是夫】 天会八年薨十三年赠泰宁军节度使兼侍中加太子太师皇统 
元年赠开府仪同三司追封莘王以正隆例改赠金源郡王配享太宗庙庭谥庄义子和尼默音实古纳

　　和尼
　　默音
　　仲
　　哈里

　　 和尼

　　和尼年十七从攻宁江州力战创甚扶出阵间太祖赐之药观抚慰之其攻济州败敌八千与敌遇于信州伊喇本陷于阵和尼力战出之 
敌遂北败耶律佛德等于渖州及宗翰袭奚王锡默和尼以兵三百败敌二千从攻伊实部破其二营塔喇部族叛率二穆昆突入大破之常从 
罗索围太原宋将种师中以兵十万来援和尼击败之大军至河无船不得渡罗索遣和尼循水上下和尼率兵三百先济大军于是皆继之宋 
将郭京出兵数万趋罗索营和尼从旁奋击敌乱遂破之师还破敌于平陆渡得其船以济又破敌于张店原时屯留太平翼城皆有重敌并破 
之又分兵取陕西蒲州降留和尼镇之攻凤翔和尼先登睿宗定陕西和尼为都统进攻泾州王开山以兵拒归路再击败之遂降京兆凤翔诸 
县罗索薨袭哈济明安代为黄龙府路万户天眷三年为元帅右都监迁左监军元帅府罢改安化军节度使历京兆尹封广平郡王以正隆例 
改封代国公进封隋国公卒谥贞济

　　 默音

　　默音勇力过人善用长矛突战天眷间充牌印祗侯授显武将军擢符宝郎皇统四年其兄和尼袭济州路万户以亲管哈济明安让默音 
朝延从之天德三年为顺天军节度使历河间临潢尹改博索路兵马都总管萨巴反默音往讨之时世宗为东京留守自将讨瓜里还遇默立 
于常安县尽以甲士付之世宗还东京完颜福寿高忠建率所部南征军亡归东京默音亦率其众来附即以臣礼上谒遂杀高存福李彦隆等 
默音福寿忠建率诸将吏民劝进世宗即位拜右副元帅都统白彦敬副统赫舍哩志宁在北京拒不受命默音伐之遇其众于建州皆不肯战 
彦敬志宁遂降大定二年默音率诸军讨斡罕合甲士万三千人持数日粮轻骑追之是时斡罕新败于泰州将走济州默音兵至长泺南获其 
谍者知敌将由别路邀粮运遂分军往迎之敌吏吉勒扎来降默音用其计因夜亟往邀敌辎重忽大风路暗莫相辨比晓纔行三十里而都统 
志宁克宁等已败敌众二万余于长泺追杀甚众默音贪卤掠不复追以故敌得纵去遂涉懿州界陷灵山同昌惠和等县窥取北京西攻三韩 
县惟克宁军追蹑默音托马弱引还懿州帝闻之下诏切责以布萨忠义为右副元师代之赫舍哩志宁为右监军代完颜福寿默音至京师以 
为同判大宗正事其子色克暴横军中勒归本贯未几率宾路军士珠勒呼告色克寄书与默音谋反有司并上其书世宗察其诬诏鞫珠勒呼 
诛之初斡罕方炽帝使温特赫阿噜岱守古北口及斡罕败于陷泉入于奚中率诸奚攻古北口袭杀士卒甚众阿噜岱坐除名诏默音芬彻乌 
哩页富察通以兵三千会旧屯兵击之擒贼党明安和卓未几斡罕平乃还七年出为北京留守改东京留守封荣国公十一年薨默音性忠厚 
善击球射猎虽智略不及其父而勇敢肖之

