<!-- { "loadSidebar": true } -->
卨领分画之议夏既得四砦犹未有恭顺意未几复犯泾原会卨卒年六十五赠右光禄大夫绍圣四年以卨与元佑弃地议系其名于党籍

　　△孙路

　　孙路字正甫开封人进士及第元丰中为司农丞邓润甫荐为御史召对其言不合新政神宗语辅臣以为不可用下迁主簿路求通判河 
州徙兰州夏人入寇论扞御功进五阶除陕西转运判官元佑初为吏部礼部员外郎侍讲徐王府司马光将弃河湟邢恕谓光曰此非细事当 
访之边人孙路在彼四年其行止足信可问也光亟召问路挟舆地图示光曰自通远至熙州纔通一径熙之北巳接夏境今自北关辟土百八 
十里濒大河城兰州然后可以扞蔽若捐以予敌一道危矣光幡然曰赖以访君不然几误国事议遂止迁右司郎中以直龙图阁知庆州章惇 
柄国复议取弃地时诸道相视未进路声言修旧垒载器甲楼卤顿大顺城下夜半趋安疆迟明据之六日而城完加宝文阁待制遂筑兴平横 
山进龙图阁直学士徙知熙州泾源城西安诏出师牵制其势路即将众临会州遂建取青唐之策大将王愍王赡捣邈州赡先至下之愍与争 
功路右愍颛属以兵赡有请辄弗应赡诉诸朝召拜路兵部尚书以龙图阁学士知成都未行坐他事削职知兴国军徽宗立厯太原河南永兴 
军河中府卒

　　△游师雄

　　游师雄字景叔京兆武功人学于张载第进士为仪州司户参军迁德顺军判官鄜延将刘管与主帅议战守策欲自延安入安定黑水师 
雄以地薄贼境惧有伏请由他道既而谍者言夏伏精骑于黑水傍管谢曰微君言吾不返矣赵卨帅延安辟为属时夏人扰边戍兵在别堡龙 
安以北诸城兵力咸弱卨患之师雄请发义勇以守多聚石城上待其至夏人知有备不敢入但袭荒堆三泉而还岁饥行诸垒振贷计口赋粮 
人无殍亡运石营田深沟缮城边备益固元佑初为宗正寺主簿执政将弃四砦访于师雄师雄曰此先帝所立以控制夏人者也若何弃之不 
惟示中国之怯将起敌人无厌之求傥泸戎荆粤视以为请亦将与之乎万一燕人遣一乘之使来求关南十县为之柰何不听因着分疆录迁 
军器监丞吐蕃寇边胁属羌构夏人为乱谋分据熙河朝廷择可使者与边臣措置诏帅雄行听便宜从事既至谍知夏人聚兵天都山前锋屯 
通远境吐蕃将攻河州师雄欲先发以制之请于帅刘舜卿舜卿曰彼众我寡柰何师雄曰在谋不在众遂分兵为二姚兕将而左种谊将而右 
兕破六逋宗城斩首千五百级攻讲朱城断黄河飞梁青唐十万众不得度谊破洮州擒鬼章及大首领九人斩首千七百级捷书闻百僚表贺 
遣使告永裕陵将厚赏师雄言者犹以为邀功生事止迁一官为陕西转运判官提点秦凤路刑狱夏人侵泾原复入熙河师雄言兰州距贼一 
舍通远不百里非有重山复岭之阻宜于定西通渭之闲建安遮纳迷结珠三栅及护耕七堡以固藩篱此无穷之利也诏付范育皆如初议入 
拜祠部员外郎加集贤校理为陕西转运使 【东都事略作转运副使】 内地移粟于边民以辇僦为病师雄言往者边土不耕仰给于内今 
积粟巳多军食自足宜令内地量转输致之直以免大费报可召诣阙哲宗劳之曰洮州之役可谓隽功但恨赏太薄耳对曰皆上禀庙算臣何 
力之有焉唯当时将士勋劳未录此为欠也因陈其本末拜卫尉少卿哲宗数访边防利病师雄具庆厯以来边臣施置之臧否朝廷谋议之得 
失及方今御敌之要凡六十事名曰绍圣安边策上之出知邠州改河中府进直龙图阁知秦州未至诏摄熙州以夏人扰边诏使者与熙帅秦 
帅共谋之使者锐于讨击师雄谓进筑城垒以自蔽席卷之师未应深入上章争之不报既而使者知攻取之难卒用师雄策自复洮州之后于 
阗大食佛林邈黎诸国皆惧悉遣使入贡朝廷令熙河限其二岁一进师雄曰如此非所以来远人也未几还秦徙知陕州卒年六十师雄慷慨 
豪迈有志事功议者以用不尽其材为恨

　　△穆衍

　　穆衍字昌叔河内人徙河中第进士调华池令民牛为仇家断舌而不知何人讼于县衍命杀之明日仇以私杀告衍曰断牛舌者乃汝耶 
讯之具服后知淳化耀之属县衍从韩绛宣抚陕西遇庆卒溃乱衍念母在耀亟谒归信宿走七驿比至庆卒尝戍华池知衍名不敢近时诸郡 
捕贼兵粮糒无以给遂擅发常平仓且惧得罪衍曰饥之不恤则吾兵将为庆卒矣衍考课为一路最元丰中种谔西征参其军事谔第赏以死 
事为下衍曰此非所以劝忠也力争之谔还入塞诏往灵武援渭庆两军将行衍曰吾兵甫归未及解甲安能犯不测于千里外哉谔乃止同幕 
畏罪阳谢衍曰师不再举君之力也衍识其意曰全万众之命以一身塞责衍无憾焉元佑初大臣议弃熙兰衍与孙路论疆事以为兰弃则熙 
危熙弃则关中震唐自失河湟西边一有不顺则警及京都今二百余年非先帝英武孰能克复若一旦委之恐后患如前悔将无及矣议遂止 
改陕西转运判官金部户部员外郎熙河分画未决诏衍视之还言质孤胜如据两川美田实彼我必争之地自西关失利遂废不守请界二垒 
之闲城李诺平以控要害及他城堡皆起亭障以通泾原明年遂城李诺名曰定远三迁左司郎中绍圣初以直秘阁为陕西转运使加直龙图 
阁知庆州徙延安又徙秦州未行而卒年六十三敕河中官庀其葬后追录不弃兰州议官其一子

　　钦定续通志卷三百五十一

　　●钦定续通志卷三百五十二　列传一百五十二

　　列传

　　宋 【五十六】

　　○宋五十六

　　杨佐　　　　李兑【先】　　　沈立　　张掞　　　　张焘　　　　俞充　　刘瑾　　　　阎询　　　　葛宫【江密书思 
】　　张田　　　　荣諲　　　　李载　　姚涣　　　　朱景【光庭】　　李琮　　朱寿隆　　　卢士宏　　　单煦　　杨仲 
元　　　余良肱【卞爽】　　潘夙

　　杨佐
　　李兑
　　沈立
　　张掞
　　张焘
　　俞充
　　刘瑾
　　阎询
　　葛宫 【葛密　葛书思】
　　张田
　　荣諲
　　李载
　　姚涣
　　朱景
　　李琮
　　朱寿隆
　　卢士宏
　　单煦
　　杨仲元
　　余良肱 【卞　爽】
　　潘夙

　　△杨佐

　　杨佐字公仪本唐靖恭诸杨后至佐家于宣及进士第为陵州推官州有盐井深五十丈皆石也底用柏木为干上出井口垂绠而下方能 
及水岁久干摧败欲易之而阴气腾上入者辄死惟天有雨则气随以下稍能施工晴则亟止佐教工人以木盘贮水穴窍洒之如雨滴然谓之 
雨盘如是累月井干一新利复其旧累迁河阴发运判官干当河渠司皇佑中汴水杀溢不常漕舟不能属佐度地凿渎以通河流于是置都水 
监命佐以盐铁判官同判京城地势南下涉夏秋则苦霖潦佐开永通河疏沟浍出野外自是水患息又议治孟阳河议者谓不便佐言国初岁 
转京东粟数十万今所致亡几傥不浚复旧迹后将废矣乃从其策出为江淮发运使孟阳之役调民七八千夷邱墓百数怨声盈塞诏开封鞫 
治官吏独舍佐不问纠察刑狱刘敞请加贬黜不听召为盐铁副使拜天章阁待制复判都水知审官院权发遣开封府再使契丹卒于道年六 
十一诏恤其家

　　△李兑

　　李兑字子西许州临颍人登进士第由屯田员外郎为殿中侍御史按齐州叛卒狱成有欲夜夺囚者兑以便宜斩之人服其略张尧佐判 
河阳兑言尧佐素无行能不宜以戚里故用改同知谏院狄青宣抚广西入内都知任守忠为副兑言以宦者观军容致主将掣肘非计仁宗为 
罢守忠进侍御史知杂事擢天章阁待制知谏院转运使制禄与郡守殊时有用弹劾夺节及老疾请郡者一切得仍奉稍兑言非所以劝沮乃 
诏悉依所居官格兑在言职十年凡所论谏不自表暴故鲜传世出知杭州帝书安民二字以宠徙越州加龙图阁直学士知广州南人谓自刘 
氏纳土后独兑着清节还知河阳帝又宠以诗徙邓州兑厯守名郡为政简严老益精明自邓归泊然无仕宦意对便殿力匄退英宗命无拜以 
为集贤院学士判西京御史台积官尚书右丞转工部尚书致仕卒年七十六谥曰庄从弟先

　　李先

　　 李先

　　先字渊宗起进士为虔州观察推官摄吉州永新令两州俗尚讼先为辨枉直皆得其平知信州南安军抚楚州厯利梓江东淮南转运使 
寿春民陈氏施僧田其后贫弱往匄食僧所而僧逐之取僧园中笋遂执以为盗先诘其由夺田之半以还之所至治官如家积官至秘书监致 
仕兄兑尚无恙事之弥笃以子叙封得大中大夫闲居一纪卒年八十三子庭玉年六十即弃官归养人贤其家法云

　　△沈立

　　沈立字立之厯阳人举进士签书益州判官提举商胡埽采摭大河事迹古今利病为书曰河防通议治河者悉守为法迁两浙转运使苏 
湖水民艰食县戒强豪民发粟以振立亟命还之而劝使自称贷须岁稔官为责偿茶禁害民山场榷场多在部内岁抵罪者辄数万而官仅得 
钱四万立着茶法要览乞行通商法三司使张方平上其议后罢榷法如所请立召为户部判官奉使契丹适行册礼欲令从其国服不则见于 
门立折之曰往年北使讲见仪未尝令北使易冠服况门见耶契丹遂止迁京西北转运使都水方兴六塔河召与议立请祇修五股等河及漳 
河分杀水势以省役从之 【按长编载仁宗至和二年十二月尺河决大名馆陶殿中丞李仲昌请自澶州商湖河穿六塔渠入横陇故道以 
披其势富弼是其策诏发三十万丁修六塔河以回河道以仲昌提举河渠翰林学士欧阳修三上疏力谏其不可行帝不听嘉佑元年夏四月 
六塔河复决河北被害者凡数千里诏三司判官沈立往行视内使刘恢遂奏六塔之役非便诏罢其役英宗治平元年始命浚二股河以抒恩 
冀之患未几又并五股河浚之本传称立靖止修五股等河当在此时】 加集贤修撰知沧州进右谏议大夫判都水监出为江淮发运使居职 
办治数诏嘉之知越州杭州审官西院江寍府初立在蜀悉以公粟售书积卷数万神宗问所藏立上其目及所著名山水记徙宣州提举崇禧 
观卒年七十二

　　△张掞

　　张掞字文裕齐州厯城人父蕴咸平初监淄州兵契丹内侵游骑至淄青闲州人将弃城蕴拔刀遮止于门力治守备游骑为之引去州守 
媿始谋掠为己功反陷以罪蕴受而不校掞幼笃孝蕴病刲股肉以疗举进士知益都县当督赋租置里胥弗用而民皆以时入石介献息民论 
请以益都为天下法丁内艰时隆寒徒跣举柩叩首流血与兄揆庐墓左明道中京东饥盗起以御史中丞范讽荐知莱州掖县民诉旱于州拒 
之掞自荐奏闻诏除登莱税通判永兴军为集贤校理四迁为龙图阁直学士知成德军宦者阎士良为钤辖多挠帅权用危法中军校掞直之 
而劾士良英宗登极朝廷使来告士良辞疾居家宴客自若奏抵其罪入判太常司农寺累官户部侍郎致仕熙寍七年卒年八十掞忠笃诚悫 
既老益康寍少从刘潜李冠游及其死率里人葬之置田赡其孥事揆如父理家必谘而行为乡党矜式

　　△张焘

