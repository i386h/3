<!-- { "loadSidebar": true } -->
金王父嫌名以挑之金使怒遂无礼于事实原委甚晰】 癸巳山东阙食赐钱三万贯以赈之丁酉诏山东陕西帅臣训练士卒以备非常仍以 
银十五万两分给边帅募民侦伺复遣完颜太平富察阿里赴边伺其入伏兵掩之宋吴曦拥众兴元欲窥关陇皇甫斌益募兵扰淮北
　　六年春正月丁亥宋贺正使陈克俊等朝辞遣御史大夫孟铸谕之曰大定初世宗皇帝许宋世为侄国朕遵守遗法和好至今岂意尔国 
屡有盗贼犯我边境以此遣大臣宣抚河南军民及得尔国有司公移称巳罢黜边臣抽去兵卒朕方以天下为度不介小嫌遂罢宣抚司比来 
盗贼甚于前日羣臣屡以尔国渝盟为言朕惟和好岁久委曲涵容恐侄宋皇帝或未详知若依前不息臣下或复有云朕虽兼爱生灵事亦岂 
能终巳卿等归国当以朕意具言之汝主丙申宋吴曦遣兵围穆舒隆堡部将布什长安击走之癸卯始以沿河县官兼管句漕河事州府府官 
兼提控庚戌宋人入萨满谷陕西统军判官完颜果啰巩州兵马钤辖完颜齐锦约宋西和州守将会境上俄伏发为所袭木波部长赵彦雄等 
七人死焉二月甲戌御史中丞孟铸言提刑改为按察司又差官覆察权削而望轻非便参知政事贾铉曰按察司既差监察体访复遣官覆察 
之诚为繁冗请自今差监察时即遣官与俱更不覆察从之三月甲午尚书省奏商州刺史乌库哩扬珠请赙押军官与南兵战没者又奏迁右 
振肃富察乌锦官皆从之己酉宋人攻灵壁夏四月丙辰宋人围寿春亳州同知防御使贤圣努击却之河南统军使赫舍哩子仁言宋皇甫斌 
遣兵四万规取邓以我叛人田元为乡导三万人规取唐以张贞张胜为乡导俱授统领官故不敢无备乃聚郑汝阳翟之兵于昌武以赫舍哩 
毅统之聚亳陈襄邑之兵于归德以图克坦铎统之而自以所部兵驻汴及拟山东东西路军七千付统军赫舍哩执中驻大名河北东西路军 
万七千屯河南皆给以马从之甲子宋人攻天水界部将刘铎战败之丙寅诏平章政事布萨揆领行省于汴许以便宜从事升诸道统军司为 
兵马都统府以赫舍哩执中为山东西路兵马都统使完颜萨喇副之陕西统军使充为陕西五路兵马都统使和硕舒穆噜仲温副之皆听揆 
节制尽征诸道兵辛未宋吴曦攻来远镇之兰家岭丁丑宋人入新息内乡又入泗州褒信虹县颍上五月壬午宋李爽围寿州田俊迈入蕲县 
秦诜攻蔡州防御使完颜佛珠败之又入金城海口杀长山尉执二巡检以去丙戌以宋畔盟出师告于天地太庙社稷戊子加揆兼左副元帅 
充为元帅右监军乌库哩谊为元帅左都监辛卯以征南诏中外帝以东北新调之兵未集河南之众不足支命河北大名北京天山之兵万五 
千屯真定河间清献等处以为应壬辰谕尚书省今国家多故凡言军国利害五品以上官以次奏陈朕将亲问之六品以下则具帖子以进癸 
巳以完颜匡为右副元帅宋田俊迈攻宿州纳喇邦烈等出兵击之邦烈中流矢宋郭倬李汝翼以众继至遂围宿州壬寅纳喇邦烈等击败之 
俊迈退保于蕲执之甲辰皇甫斌攻唐州刺史吾克逊鄂屯泌阳副巡检纳哈塔军胜合击败之六月辛亥平章政事揆报蕲之捷并送所获宋 
将田俊迈至阙帝降诏褒谕赐赫舍哩贞纳喇邦烈萨克达等爵赏有差宋将李爽围寿州刺史图克坦羲守踰月河南统军判官奇珠及迈格 
等来援羲出兵应之爽大败同知军州事布埒库中流矢死乙卯初置急递铺腰铃转递日行三百里非军期河防不许起马丁巳诏彰德府宋 
韩侂冑祖琦坟毋得损坏仍禁樵采庚申右翼都统完颜萨布败宋曹统制于溱水壬戌平章政事揆报寿州之捷戊辰诏升寿州为防御免今 
年租税诸科名钱释死罪以下以图克坦羲为防御使赠布埒库昭勇大将军赐钱三百贯官其子图喇擢奇珠同知昌武军节度使事迈格河 
南统军判官都统萨布副统布什万努各进爵一级赐金币有差乙亥宋吴曦攻盐川戌将完颜王喜败之秋七月癸未宋商荣复攻东海县令 
完颜绷森复败之还中伏矢死赠海州刺史以银绢给其家仍官其一子甲午宋统制戚春以舟师攻邳州刺史完颜从正败之春赴水死吴曦 
兵入秦州陕西路都统副使承裕等败之丙申夏国王李纯佑废侄安全立八月庚戌山东帅来报邳州之捷辛未宋程松袭取方山原富察贞 
破走之乙亥赦唐邓颍蔡宿泗六州免来年租税三分之二九月辛巳富察贞取和尚原临洮蕃部遵寍献刍粟战马以助军庚寅敕行尚书省 
有方略出众武艺绝伦才干办事工巧过人者其招选之戊戌布萨端行省于汴已亥梁镗行六部尚书事于山东甲辰宋吴曦将冯兴杨雄李 
珪等入秦州陕西都统副使承裕等击破之斩杨雄李珪冬十月戊申朔平章政事布萨揆督诸道军伐宋庚戌揆以行省兵三万出颍寿赫舍 
哩子仁以兵三万出涡口匡以兵二万五千出唐邓赫舍哩执中以山东兵二万出清口充以关中兵一万出陈仓富察贞以岐陇兵一万出成 
纪完颜纲以汉蕃步骑一万出临潭舒穆噜仲温以陇右步骑五千出盐川完颜璘以本部兵五千出来远十一月壬午完颜匡攻下枣阳丁亥 
布萨揆克安丰军取霍邱县赫舍哩执中克淮阴遂围楚州庚寅完颜匡克光化军壬辰布萨揆次庐江宋督视江淮兵马事邱崈遣使刘佑来 
乞和赫舍哩子仁克定远县乙未完颜匡取随州丙申赫舍哩子仁克滁州戊戌完颜匡围德安别以兵徇下安陆应城云梦孝感汉川荆山等 
县庚子完颜纲围佑州降之宋邱崈遣使林拱持书乞和辛丑完颜匡攻襄阳破其外城布萨揆克含山富察贞克天水赫舍哩子仁徇下来安 
全椒二县壬寅完颜纲徇下荔川闾川等城癸卯邱崈复遣使宋显等以书币乞和乙巳完颜纲克宕昌丙午富察贞克西和州十二月丁未朔 
完颜匡克宜城布萨揆攻和州萨克达中流矢死壬子完颜纲下大潭县富察贞克成州癸丑宋昭信军节度使四川宣抚副使吴曦纳款于完 
颜纲 【按吴曦叛降事续通鉴纲目载在是年六月以前宋史亦载四月吴曦献关外四州于金求封蜀王六月金人封吴曦为蜀王而金史 
载十二月始纳款于完颜纲纲以朝命立吴曦为蜀王时日与两书均异】 戊午充攻下大散关己未赫舍哩子仁克真州邱崈复遣使陈璧等 
奉书乞和辛酉右监军雅绰哈以兵趋凤州城溃入焉完颜纲遣张仔会吴曦于兴州之罝口曦仍献阶州乙丑平章政事布萨揆班师完颜纲 
以朝命使马良显赍诏书金印立吴曦为蜀王戊辰富察贞以西和天水等捷来报已巳曦遣郭澄任辛奉表及蜀地图志吴氏谱谍来上壬申 
诏完颜匡权尚书右丞行省事右副元帅如故以赫舍哩执中纵下虏掠遣近臣杖其经历伊尔必斯等仍诏放还所掠 【按续通鉴纲目载 
是岁蒙古却特特穆津称帝于鄂诺河考金史于凡僭位称尊者虽经剿灭之后必书其原委乃于元初独阙而未载即宋史记开僖二年事亦 
未及此今仍其旧而附识之】
　　七年春正月丁丑完颜匡进攻襄阳戊寅敕宰臣举材干官同议南征事辛巳诏崇肃图克坦怀忠范楫高汝砺张行简温特赫思齐等十 
有四人同对于庆和殿壬午诏百官及前十四人同对于广仁殿乙酉赠寿州死节军士魏全宣武将军封其妻乡君子竢充正班局分承应仍 
赐钱百万初李爽围寿州刺史羲募人往斫敌营全在选中为敌所执敌令骂羲则免全反骂敌遂杀之故有是恩戊子召完颜纲赴阙庚寅布 
萨揆还驻下蔡而病丙申以崇浩兼都元帅行省于南京以代揆辛丑完颜匡取谷城二月丙辰赦凤成西和阶山五州丁巳宋知枢密院张岩 
遣方信孺以书诣平章政事揆乞和完颜匡克荆门军吴曦遣使奉三表来谢封爵陈誓言贺全蜀内附戊辰平章政事兼左副元帅布萨揆薨 
于军癸酉遣珠格高琪等册吴曦为蜀国王是月蜀国王吴曦为宋臣安丙所杀三月庚寅招抚谕陕西军士壬辰宋复攻破阶州癸巳复攻破 
西和州乙未宣抚副使完颜纲至凤翔诏撤五州兵分保要害纲召诸军还庚子以完颜匡为左副元帅夏四月癸丑宋人攻破散关乌雅爱实 
死之丙辰以赫舍哩子仁为右副元帅戊辰诏元帅府分遣诸将游奕淮南诸州癸酉复下散关五月丙申宋张岩复遣方信孺以书至都元帅 
府增岁币乞和宋四川安抚使安丙遣李孝义率步骑三万攻秦州围皂角堡珠格高琪以兵赴之七战解其围六月己酉以山东盗制同党能 
自杀捕出首官赏法戊午乌库哩谊为元帅左监军完颜萨喇为元帅左都监秋七月壬午诏民间交易典质一贯以上并用交钞毋用钱乙酉 
敕尚书省自今初受监察者令进利害帖子待召见甲午左副元帅匡至自许州乙未诏核西夏人口尽赎放还有藏匿者以违制论八月戊申 
宋张岩复遣方信孺赍其主誓书藁来乞和 【按方信孺之使金据续通鉴纲目作开禧三年二月宋史作四月金史载二月五月八月三至 
俱奉书乞和而宋史乃称奉书通谢彼此互异考是时金师未退和议未许其大散关濠州俱未归则安得先为通谢也当以金史所载为正】  
九月甲戌朔左丞相兼都元帅崇浩薨于军甲申以布萨端为平章政事完颜匡为平章政事兼左副元帅壬寅敕女真人不得改为汉姓及学 
南人装束冬十月辛未陕西宣抚使图克坦镒分遣巴噶哈攻下苏岭关是月定南征将士功赏格十一月癸酉诏新定学令内削去辥居正五 
代史止用欧阳修所撰者雅尔拔鹘岭关巴噶罕取小湖关进攻营口镇遂取其城丙子宋韩侂冑遣左司郎中王柟以书来乞和请称伯复增 
岁币犒军钱诛苏师旦函首以献壬辰宋参知政事钱象祖以诛韩侂冑移书行省戊戌诏完颜匡檄宋函侂冑首以赎淮南故地十二月庚申 
以孙即康为左丞通吉思忠为右丞孙铎为参知政事
　　八年春正月癸酉以完颜萨喇为参知政事乙亥宋安丙遣兵袭鹘岭关巴噶罕完颜果啰击走之二月乙巳宋钱象祖遣王柟来以书上 
行省复请川陕关隘庚申诏谕有司方农作时虽在禁地亦令耕种三月庚寅以与宋和谕尚书省夏四月戊申禘于太庙诏谕有司以苗稼方 
兴宜速遣官分道巡行农事以备虫蝻宋钱象祖复遣王柟以书上行省闰月辛未谕尚书省曰翰林侍讲学士富蔡乌延言使宋官当选人其 
言甚当其报聘人当先议择自此更始凡有礼数皆在奉使今既行之为永例不可不慎也甲戌制诸州府司县造作不得役诸色人匠违者准 
私役之律计佣以受所监临财物论乙未宋献韩侂冑等首于元帅府五月丁未御应天门备黄麾立仗亲王文武合班起居中路兵马提控平 
南抚军上将军赫舍哩贞以宋贼臣韩侂冑苏师旦首献 【按韩侂冑倡议用兵意欲恢复而宋寍宗以兵败乃从金请遂诛其首以献之是 
始而用其谋既则诿其咎诚如通鉴辑览　　御批祗冀和议之成不顾事理之非也谨录识之】 并奉元帅府以露布闻悬其首并画像于市 
以露布颁中外丙辰平章政事匡至自军巳未更元帅府为枢密院癸亥诏移天寿节于十月十五日六月癸酉宋通谢使试礼部尚书许奕右 
武卫上将军吴衡等奉其主书入见 【按宋史载嘉定元年正月以许奕为金国通谢使考是时侂冑未诛金未许和安得先遣使通谢也金 
