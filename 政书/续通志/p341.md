<!-- { "loadSidebar": true } -->
欺暧昧苟陷善良又赦令者所以与天下更始而有司多举按赦前事殆非慎命令重刑罚使人洒然自新之意也自今有上章告人罪及言赦 
前事者讯之至于言事之官宜务大体非关朝政自余小过细故勿须举察神宗即位以中外臣僚多以赦前事捃摭吏民兴起讼狱诏内外言 
事按察官司勿得依前举劾具按取旨否则纠违制之罪知谏院司马光上言御史之职本以绳按百辟纠摘奸邪固非一日所为国家素尚宽 
仁数下赦令或一岁之间至于再三若赦前之事皆不得言则其可言者无几矣万一有奸邪之臣朝廷不知误加进用御史欲言则违今日之 
诏若其不言则陛下何从知之臣恐因此言者得以借口偷安奸邪得以放心不惧此乃人臣之至幸非国家之长利也请追改前诏刊去言事 
两字光论至再帝谕以言者好以赦前事诬人光曰若言之得诚所欲闻若其不实当罪言者帝命光送诏于中书熙寍七年二月帝以旱欲降 
赦时巳两赦王安石曰汤旱以六事自责曰政不节欤若一岁三赦是政不节非所以弭灾也乃止 【按洪迈容斋随笔云安石生平持论务 
与众异独此说为二公近者六年之间再行覃霈婺州富人卢助教以刻核起家因至田仆之居为仆父子四人所执投置杵曰内捣碎其躯为 
肉泥既鞫治成狱而遇巳酉赦恩获免至复登卢氏之门笑侮之曰助教何不下庄收谷兹事可为冤愤而州郡失于奏论绍熙甲寅岁至四赦 
凶盗杀人一切不死惠奸长恶何补于治哉据此则赦虽宽典然行之太数其流弊有不可胜言者矣】 八年编定废免人叙格常赦则郡县以 
格致用凡三期一叙即期未满而遇非次赦者亦如之元丰元年青州民王赟父为人殴死赟幼未能复雠几冠刺雠断支首祭父墓自首论当 
斩帝以杀雠祭父又自归罪其情可矜诏贷死刺配邻州六年郊赦大理少卿刘衮言赦书以赦降日昧爽以前为限非次恩霈人难预期请依 
德音例以赦到日为限从之哲宗元佑元年门下省言当官以职事旷隳虽去官不免犹可言至于赦降大恩与物更始虽劫盗杀人亦蒙宽宥 
岂可以一事差失负罪终身今刑部所修不以去官赦降原减条 【按宋史刑志此句官上脱去字今据文献通考增入】 所留尚多所删尚 
少请更删改存留从之六年以上清储祥宫成将肆赦枢密直学士王岩叟言昔天禧中祥源成治平中醴泉成皆未尝赦古人有垂死谏君无 
赦者此可见赦无益于圣治也八年门下侍郎韩维言请自今每近郊赦令刑部大理寺开封府并依当时决遣狱讼不减日限其情重难释者 
别为一等奏断从之元符三年中书省言元佑编敕惟习妖教变幻之术及故盗决河堤堰不以赦降原减余犯一再遇非次赦或两经大礼者 
听从原免元符新敕删去遂使犯法者无由自新诏依元佑法徽宗政和五年知兴仁府夏鳍言诸路奏狱有因祖父母为人所殴而子孙殴之 
以致死者并坐情理可悯奏裁多免流配若遇赦则不复奏裁即作鬬杀情理减等流配是不遇赦者为幸遇赦者为不幸请自今虽遇赦亦令 
奏裁从之高宗建炎元年六月尚书右仆射李纲上疏言祖宗登极赦令皆有例程前日赦书乃以张邦昌伪赦为法如赦恶逆及罪废官尽复 
官职皆泛滥不可行宜悉改正诏班其议于朝又皇长子生大赦李纲言陛下登极旷荡之恩独遗河北河东及勤王之师夫两河为朝廷坚守 
而赦令不及人皆谓巳弃之何以慰忠臣义士之心勤王之师在道路半年擐甲荷戈冒犯霜露虽未效用亦巳劳矣加以疾病死亡恩恤不及 
后有急难何以使人愿因今赦广示德意帝从之绍兴二十五年郊赦右正言凌哲言陛下深念比年臣僚有缘诬告不测之罪投窜遐裔无路 
自明乃因郊祀赦旷然与之昭雪或除罪籍或复原官冤愤既伸万物吐气甚盛德也至于奸赃狼籍巳经按治迹状显著者亦复巧餙词理咸 
以违忤权臣为词今陛下方开公正之路小人乃欲启侥幸之门此正清议之所不容也又况此曹嗜利之人未易悛革倘再临民社其害将有 
甚于前日矣请特诏有司应自今陈雪过名之人并须检会原犯事因如系赃罪巳经勘刻者乞止依原断条法施行诏刑部看详本部言命官 
犯罪若原因论诉按发鞫勘赃证结录别无番异者并欲具原断因依告示其余特放罪或因缘连坐之人后来有司看详委有冤抑者即行开 
具因依申取朝廷指挥从之二十九年中书舍人洪迈上言请自今凡天下凶盗及杂犯杀人罪应至死而赦之者量地里远近分配大军不惟 
可免逋亡异日生患而此徒轻生好杀既隶军伍知有洗心自新之路稍加阅习必乐为用孝宗淳熙九年大理卿王尚之言近以民间词讼官 
司按劾多有连及赦前事者复送有司根勘如此则与不曾经大赦无异非所以示信也请降指挥应今后送所司推勘者止合将大赦后罪犯 
依法结断若所犯在大赦前苟非恶逆以上并不许推究从之光宗绍熙二年殿中侍御史张釜言国家三岁一郊霈旷荡之泽以幸天下德至 
渥也然赦文与令甲抵捂者有失参考乞预饬省部令将各按具到赦文内合行事件逐一比照见行条法法意宽而条或从窄则改定赦文令 
舍窄而究竟赦文本宽而法或从窄则明载赦书令舍法而从赦毋令引法以沮赦毋令因赦而伤恩如此则国家旷荡之泽不为虚文从之五 
年五月肆赦七月寍宗登极九月宗祀明堂尚书省契勘一岁之间三行赦放诚恐有凶恶累犯之人指恩作过内曾犯徒流罪巳经登极赦恩 
免罪后再犯徒流以情理深重者未曾断遣别听朝廷指挥其指挥与赦文同降但以白纸连书于黄牒前葢前所未有云

　　钦定续通志卷一百五十

　　●钦定续通志卷一百五十一　刑法略八

　　刑法略 【八】

　　赦宥 【辽　金　元　明】
　　放生附 【唐　五代　宋　辽　金　元　明】

　　○赦宥二

　　辽
　　金
　　元
　　明

　　△辽

　　辽太宗天显五年三月皇弟鲁呼请赦宗室锡里郎君以罪系囚者诏从之七年八月林牙德勒宾逸囚复获而鞫之知其事本诬构释之 
会同三年九月边将奏破吐谷浑擒其长诏止诛首恶余并赦世宗时耶律吼有定策功加采访使益以宝货辞曰臣位己高敢复求富臣从弟 
达鲁诸子坐事籍没陛下哀而赦之臣受赐多矣帝曰吼舍重赏请赦族人贤远甚从之天禄三年正月以萧翰及公主阿布哩谋反翰伏诛阿 
布哩自死狱中诏肆赦景宗保寍五年二月近侍萨喇勒误触神纛法论死杖而释之兴宗重熙八年十一月以皇太后行再生礼大赦 【按 
礼志再生仪十有二岁一举行盖辽祖苏尔威汗制此礼以发嗣君孝思而兹则皇太后亦行之也迨后二十年十二月皇太后又举此制诏赦 
天下】 默尔根达使酒杀人而逃会永寿节自首特赦其罪十二年七月以枢密使萧孝忠薨特赦重囚十五年十二月赦大辟以下罪是日为 
圣宗在时生辰十六年十二月以皇太后疾愈肆赦杂犯死罪减一等论徒以下免十八年十二月有弟从兄为强盗者兄弟俱无子特原其弟 
道宗咸雍三年六月有司奏新成县民杨从谋反伪署官吏帝曰小人无知此儿戏耳独流其首恶余并释之太康九年六月诏诸路检括脱户 
罪至死者原之十一月进封梁王延禧为燕国王大赦天下大安四年十一月兴中府民张化法以父兄犯盗当死请代皆免

　　△金

　　金世宗大定二年二月诏前户部尚书梁球户部郎中耶律道安抚山东百姓招谕盗贼凡避赋役在他所者并令归业无问罪名轻重悉 
与原免三年五月诏谕契丹余党富色克等如能自新并释其罪五年二月赦河南诸州罪囚以被兵故也四月两京留守寿王京谋反狱成特 
免死杖之除名岚州安置十年尚书奏河中府张锦言自言复父雠法当死帝曰彼复父雠又自言之烈士也以减死论二十三年大兴府民赵 
某带酒乱言父千捕告法当死帝曰为父不恤其子而告捕之人所甚难可特减死一等章宗承安四年二月监察御史姬端修以妄言下吏赦 
其罪令家居俟命十一月亳州医者孙士明擅用黄纸大书敕赐神针先生等十二字纸尾年月摹作宝样朱篆青龙二字以诳市人有司捕治 
款伏值赦大理寺议宜照伪造御宝虽会赦不应原参知政事贾铉奏天子八宝其文各异若照伪造御宝非本法意遂得赦原宣宗兴定元年 
五月山东行帅府事蒙古纲擅械转运使李秉钧法当决秉钧反詈纲应论赎诏两宥之二年四月伊尔必斯自潼关之败逃居柘城为御史台 
觉察系其家属帝令释伊尔必斯之罪伊尔必斯不自诣阙遣子上书请图后效台臣力请诛之以惩不忠帝曰中丞言是也业巳赦之矣乃除 
名三年四月林州都统霍成以疑贰诬杀降人罪当诛元帅惟良请宽其罚仍请立护送降民赏格以杜后患帝为之赦成而命有司领赏格焉 
时有诬宗室苏尔坦杀人者太学生马肩龙上书略曰苏尔坦有将帅材少出其右者臣一介书生无益于用愿代苏尔坦死留为天子将兵帝 
问汝与苏尔坦交厚乎对曰臣知有苏尔坦苏尔坦未尝知臣苏尔坦冤人不敢言臣以死保之乃赦苏尔坦哀宗正大元年正月降德音于河 
南关陕山东诸路罪无轻重皆与蠲除二年陈和尚随其兄色埒默在军中以事笞万宜翁宜翁愤死语其妻必报妻以故杀其夫诉台省且积 
薪欲自焚陈和尚系狱者十有八月色埒默入朝帝谕以欲赦之意寻以台谏言复止及闻色埒默卒始驰赦之且谕曰有司奏汝以私忿杀人 
汝兄死失吾一名将今以汝兄故曲法赦汝天下必有议我者他日汝奋发立功名始以我为不妄赦矣陈和尚且泣且拜后死节于钧州天兴 
元年七月飞虎军士申福蔡元擅杀北使唐庆等三十余人于馆诏贳其罪

　　△元

　　元世祖中统元年五月以额哷布格反大赦天下至元十年五月诏天下罪囚杀人者待报其余一切疏放限以八月内自诣大都如期而 
至者皆赦之八月前所释诸路罪囚自至大都者凡二十二人并赦之十三年以平宋大赦天下时监察御史赵天璘上策曰赦者欲以荡涤瑕 
秽与民更始以负罪者言之则实莫大之洪恩以致治者论之则非太平之常事也近世以来郊天祝宗建储立后未有不肆赦者侥幸之子逆 
知期会能不启匪滥之心哉又况大赦之后奸邪未尝衰止朝脱囹圄夕撄缧绁其不能承化目新亦已明矣今国家哀囚徒之辥悯小民之庸 
騃频降原赦此盖朝廷不忍人之心形于外而不能自已也推此以及良民顺天道以正生杀则周文之治不难同矣伏望陛下信赏决罚无肆 
赦宥使上下有纪内外绝幸则天下可运之掌上矣成宗大德七年左丞相达尔罕言僧人修佛事毕必释重囚有杀人及妻妾杀夫者皆指名 
赦之生者苟免死者负冤于福何有帝嘉纳之 【按元世西僧每岁为佛事必请释轻重囚徒以为福利谓之都勒斡成宗时用帝师奏释大 
辟三人及杖以下者七人厥后豪民犯法者皆贿赂之以求免虽大臣有罪莫不假是逭其诛迨仁宗朝始以僧人作佛事命中书审察择释狱 
囚又功德使额琳沁以佛事奏释重囚帝不允时台省亦疏上请革其弊然终元之世故事相沿迄不能革】 仁宗延佑五年三月晋寍民侯喜 
