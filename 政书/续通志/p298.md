<!-- { "loadSidebar": true } -->
　　崇政殿说书 【宋仁宗景佑元年始置说书四人日轮二员祗候后为庶官兼经筵者之称】
　　（臣）等谨案侍读侍讲学士及崇政殿说书宋时谓之经筵后乃择学士侍从有学术者为侍讲侍读其秩卑资浅而可备讲说者则为 
说书岁以春二月至端午日秋八月至长至日遇只日入侍迩英阁轮官讲读元佑间程颐以布衣为说书范祖禹司马康以著作佐郎兼侍讲 
皆出于异数不为常制
　　观文殿大学士 【唐制大学士四人以象四时宋仁宗庆厯七年始更旧延恩殿为观文殿皇佑元年置观文殿大学士诏今后曾任宰 
相乃得除授】
　　观文殿学士 【宋初置文明殿学士庆厯七年改为紫宸殿寻又改为观文殿学士非曾任执政者不除】
　　金銮殿大学士 【梁太祖干化元年置金銮殿大学士一人命崇政院使敬翔为之梁以后不置】
　　资政殿大学士 【宋景德二年置资政殿学士在翰林学士下寻置资政大学士班文明殿学士下翰林学士承旨上仁宗康定中大学 
士置一人学士置二人】
　　端明殿学士 【后唐明宗天成元年始置端明殿学士以翰林学士充班在翰林学士上宋仁宗明道二年改承明殿为端明殿复置端 
明殿学士在翰林学士下以待学士之久次者以前执政为之】
　　诸阁学士直学士待制 【唐元和二年置御书院学士直学士皆用五品初永徽中高宗命弘文馆学士一人日待制于武德殿西门宋 
制以优行义文学之士备顾问与论议典校雠大中祥符初建龙图阁以奉太宗御书置直学士学士待制其后沿为定制天章阁以奉真宗御 
制宝文阁以藏仁宗御集显谟阁以藏神宗御集徽猷阁以藏哲宗御集学士直学士待制亦并设焉南渡后复置敷文阁藏徽宗御制后又增 
焕章阁华文阁宝谟阁宝章阁显文阁以藏高宗孝宗光宗寍宗理宗之御制并设学士直学士待制】
　　（臣）等谨案大学士之称始于唐中宗景龙中至德以后如杨绾裴度皆加弘文馆大学士李勉裴垍李德裕皆加集贤殿大学士自宰 
辅而下固不轻授之矣宋时观文殿资政殿大学士以待宰执之就闲者与阁学士直学士待制并称侍从焉
　　集英殿修撰 【唐置集贤殿修撰官宋初仍唐制政和六年始置集英殿修撰下待制一等】
　　右文殿修撰 【唐置集贤殿学士宋绍圣二年易集贤殿学士为修撰政和改为右文殿修撰与集英殿修撰为贴职之高等】
　　秘阁修撰 【宋政和六年置以待馆阁之资深者多自直龙图阁迁授】
　　直阁 【宋祥符九年始置直阁凡馆阁久次者必选直龙图阁为擢待制之渐南渡后直阁为庶官任藩阃监司者贴职随高下而等差 
之直天章阁至显文阁并同】
　　直秘阁 【唐制弘文馆有直馆集贤院有直院史馆有直馆宋初以史馆昭文馆集贤院为三馆皆寓崇文院太宗端拱元年诏就崇文 
院建秘阁置直秘阁直馆直院谓之馆职以他官兼者谓之贴职元丰更制废崇文院为秘书监列为职事官罢直馆直院之名独以直秘阁为 
贴职】
　　（臣）等谨案宋初以三馆为储材之地直馆直阁皆谓之馆职仁宗天圣中修史即以三馆秘阁校理编修元丰以后馆阁尽为贴职史 
局无定所修史无定员而三馆职事悉归诸秘书监

　　△东宫官

　　太子太师太子太傅太子太保 【唐制各一人官不备五代多为加官宋初不常置后多以待宰相未及仆射者及枢密使致仕官随高 
下除授晋至太师即迁司空】
　　太子少师太子少傅太子少保 【唐制各一人五代亦为加官宋景德中始置太子三少后为前执政致仕官惟少师非特命不除南渡 
多以宰相兼少师少傅】
　　太子宾客 【唐制置四人五代亦置太子宾客宋至道元年初置二人以他官兼之后以执政兼领南渡后不设开禧三年复置】
　　太子詹事 【唐制詹事一人少詹事一人宋景德中置詹事二人以他官兼干道七年以直学士待制为太子詹事不兼他官】
　　左庶子右庶子左谕德右谕德 【唐置左庶子二人左谕德一人右庶子二人右谕德一人宋景德中庶子谕德各置二人南渡后各置 
一人开禧中始并置又有主管左右春坊事二人以内臣兼同主管春坊事以武臣兼承受官一人以内侍充】
　　太子侍读侍讲 【唐制侍读一人宋置侍读侍讲各一人】
　　中舍人舍人 【唐制中舍人二人舍人四人宋各置一人或二人】
　　资善堂翊善赞读直讲 【唐置左右赞善大夫各五人宋设资善堂自仁宗为皇子时肄业之所每皇子就外傅选官兼领南渡后增置 
说书皇子宫小学教授资善堂小学教授】
　　家令寺家令 【唐置家令一人掌太子出入及财赋之事率更寺丞一人仆寺仆一人五代宋不置】
　　率府 【唐制东宫环卫官有左右卫左右司御左右清道左右监门左右内并置率府率及副率宋承唐制官存而无职司南渡后惟以 
监门率府副率为环卫官】
　　（臣）等谨按唐时东宫设官详备左春坊以比门下省右春坊以比中书省又尝改司经局为桂坊比御史台宋代储闱之建随宜制官 
多用他官兼领景德中以丁谓兼少师冯拯兼少傅曹利用兼少保东宫三少始备其官绍兴后复增置说书教授以广辅导然如中允洗马诸 
职一代未尝置官视唐制为简云

　　△吏部

　　吏部尚书 【唐置尚书一人五代如唐制宋因之掌文武二选曰尚书左选尚书右选文臣自京朝官武臣自大使臣以上选授封爵功 
赏课最所隶官分掌其事而总于尚书】
　　吏部侍郎 【唐置二人五代如唐制宋因之分左右选侍郎左选掌文臣之未改官者侍郎右选掌武臣之未升朝者皆定其选授注拟 
之法】
　　吏部郎中员外郎 【唐制郎中二人员外郎二人宋制郎中员外郎各置四人分尚左尚右侍左侍右参掌选事】
　　司封郎中员外郎 【唐制郎中员外郎各一人宋因之掌官封叙赠承袭之事】
　　司勋郎中员外郎 【唐置郎中一人员外郎二人宋各置一人掌勋赏之事绍兴元年省并以司封官兼领】
　　考功郎中员外郎 【唐置郎中一人员外郎亦一人宋因之掌文武官选叙磨勘资任考课之政令】

　　△户部

　　户部尚书 【唐置一人五代如唐制宋太祖建隆时止置判部事一人以两制以上充元丰更制始置尚书一人掌军国政用以周知其 
出入盈虚之数】
　　户部侍郎 【唐制二人五代如唐制宋因之为尚书之贰】
　　户部郎中员外郎 【唐置郎中二人员外郎二人宋置郎中二人分左右曹员外郎二人亦分曹治事】
　　度支郎中员外郎 【唐置郎中一人员外郎一人掌天下租赋物产丰约至德以后多以大臣判度支宋置郎中员外郎各二人参掌计 
度军国之用】
　　金部郎中员外郎 【唐置郎中一人员外郎一人宋因之掌天下库藏出纳权衡量度之数】
　　仓部郎中员外郎 【唐置郎中一人员外郎一人宋因之掌天下库储出纳租税禄粮仓廪之事】

　　△礼部

　　礼部尚书 【唐置一人五代如唐制宋初置礼仪院掌其事以枢密院参知政事等官充止设判部事一人元丰更制始设尚书一人掌 
礼乐祭祀朝会宴飨学校贡举之政令建炎三年诏鸿胪光禄并归礼部太常国子监亦隶焉】
　　礼部侍郎 【唐置一人五代如唐制宋制掌内严外办同省牲及视馔腥熟诸礼节元丰更制置侍郎一人绍兴七年置二人后复置一 
人】
　　礼部郎中员外郎 【唐置郎中一人员外郎一人宋因之参与尚书侍郎所掌之事】
　　祠部郎中员外郎 【唐置郎中一人员外郎一人宋因之掌祀典道释祠庙医药之政】
　　主客郎中员外郎 【唐置郎中一人员外郎一人宋因之掌二王后及诸藩朝见之事】
　　膳部郎中员外郎 【唐置郎中一人员外郎一人宋因之掌陵庙之牲豆诸司供奉之事】

　　△兵部

　　兵部尚书 【唐制一人五代如唐制宋初设判部事一人以两制充元丰更制设尚书一人掌兵卫仪仗卤簿武举民兵厢军番军番官 
承袭之事与马器械之政天下地土之图建炎三年诏卫尉寺并归兵部】
　　兵部侍郎 【唐置二人五代如唐制宋因之绍兴后止置一人为尚书之贰】
　　兵部郎中员外郎 【唐置郎中二人员外郎二人宋各置一人参掌本部长贰之事】
　　职方郎中员外郎 【唐置郎中一人员外郎一人宋因之掌地图远近及番国归化之事】
　　驾部郎中员外郎 【唐置郎中一人员外郎一人宋因之掌兴辇车乘传驿厩牧马牛杂畜之籍】
　　库部郎中员外郎 【唐置郎中一人员外郎一人宋因之掌戎器卤簿仪仗】

　　△刑部

　　刑部尚书 【唐置一人五代如唐制宋淳化二年置审刑院知院事一人以郎官以上至两省充大中祥符三年置纠察在京刑狱司二 
人以两制以上充元丰更制悉归刑部置尚书一人掌天下刑狱之政令】
　　刑部侍郎 【唐置一人五代如唐制宋置二人佐尚书治制勘体量奏谳纠察录问之事徽宗崇寍二年诏侍郎一治左曹一治右曹】
　　刑部郎中员外郎 【唐置郎中二人员外郎二人宋因之分左右厅掌详覆叙雪之事】
　　都官郎中员外郎 【唐置郎中一人员外郎一人宋因之掌徒流配隶凡天下役人在京百司吏职皆有籍以考其役放及增损废置之 
数】
　　比部郎中员外郎 【唐置郎中一人员外郎一人宋因之掌句会内外赋敛经费俸禄赃赎徒役课程逋欠之物】
　　（臣）等谨案杜佑通典魏有比部曹隋刑部所属有比部侍郎一人又案唐六典及唐书百官志刑部所属有比部郎中员外郎宋史职 
官志刑部亦有比部郎中员外郎宋以后不置葢比部之名起于魏至隋始属刑部而唐宋因之也
　　司门郎中员外郎 【唐置郎中一人员外郎一人宋因之掌门关津梁道路之禁令及废置移覆之事】

　　△工部

　　工部尚书 【唐置一人五代如唐制宋初置判部事一人以两制以上充元丰更制置尚书一人掌百工水土之政令凡制作营缮计置 
采伐所用时物按其程序以授有司绍兴中以文思院属工部】
　　工部侍郎 【唐置一人五代如唐制宋因之为尚书之贰】
　　工部郎中员外郎 【唐置郎中一人员外郎宋因之凡营缮计置按程序以授有司则参掌之】
　　屯田郎中员外郎 【唐置郎中一人员外郎一人宋因之掌屯田职田及塘泺堤堰修筑之事】
　　虞部郎中员外郎 【唐置郎中一人员外郎一人宋因之掌山泽苑囿场冶辨其地产而为之厉禁】
　　水部郎中员外郎 【唐置郎中一人员外郎一人宋因之掌津济船舻渠梁沟洫渔捕运漕之事】
　　（臣）等谨案唐承隋制六部分领四司五代尚书多进平章事或领枢密使宋初以他官兼摄特以万禄秩品位而已咸平至治间廷臣 
屡请复二十四司之旧未及施行元丰中讨论官制欲采昔时苏绰建议上自朝廷下至州县悉分为六曹体统如一其推行之序先自京师始 
于是六部长贰曹司皆复其职然其时惟除李清臣为吏部尚书安焘为户部尚书而礼兵刑工四部之长犹未除授乃以谢景温为礼部侍郎 
