<!-- { "loadSidebar": true } -->
明经第五迁殿中侍御史魏元忠子升死节愍太子难而元忠系大理升妻郑父远尝纳钱五百万以女易官武后重元忠旧臣欲荣其姻对授 
远河内令子洺州参军元忠下狱遣人绝婚许之明日嫁其女察劾远败风教请锢终身远遂废当时谓察为公而终以憸险斥云澣孙抗

　　齐抗

　　 齐抗

　　抗字遐举少值天宝乱奉母夫人隐会稽寿州刺史张镒辟署幕府抗吏事闲敏有文雅从镒镇江西及以宰相领凤翔奏署监察御史李 
楚琳乱奔奉天授侍御史迁户部员外郎萧复引为江淮宣慰判官德宗自梁洋远财用大屈盐铁使元琇荐抗材改仓部郎中斡盐利俄为水 
陆运副使护漕江淮给京师厯谏议大夫坐小累为处州刺史厯苏州徙潭州观察使召为给事中迁河南尹进太常卿以中书侍郎同中书门 
下平章事抗无远谋大略虽用心至精末乃滋彰苛刻以病乞身罢为太子宾客卒年六十五赠户部尚书谥曰成初吏部岁考书言以它官第 
上下中书门下遣官覆实以为常抗以尚书侍郎皆大臣选今更覆核非任人勿疑之道礼部侍郎试贡士其姻旧悉试考功谓之别头皆奏罢 
之又省州别驾田曹司田官判司双曹者减中书吏员此其稍近治者云

　　钦定续通志卷二百三十四

　　●钦定续通志卷二百三十五　列传三十五

　　列传

　　唐 【三十五】

　　○唐三十五

　　刘子元【贶　滋　餗　汇秩　迅　回】　吴兢　　韦述　　　　蒋乂【系　伸借】　柳芳【登　璟冕】　　沈既济【传师 
】

　　刘子元
　　吴兢
　　韦述
　　蒋乂 【蒋系】
　　柳芳
　　沈既济

　　△刘子元

　　刘子元名知几以元宗讳嫌故以字行年十二父藏器为授古文尚书业不进楚督之及闻为诸兄讲春秋左氏辄辨析所疑叹曰书如是 
儿何怠父奇其意许授左氏踰年遂通览羣史与兄知柔俱以善文词知名擢进士第调获嘉主簿武后证圣初诏九品以上陈得失子元上书 
讥每岁一赦或一岁再赦小人之幸君子之不幸又言君不虚授臣不虚受妄受不为忠妄施不为惠今羣臣无功遭遇辄迁至都下有车载斗 
量杷推椀脱之谚又谓刺史非三载以上不可徙宜课功殿明赏罚后嘉其直不能用也累迁凤阁舍人兼修国史中宗时擢太子率更令 【 
旧书云景龙初再转太子中允会要亦云太子中允刘知几以监修者多甚为国史之弊求罢史】 介直自守累岁不迁会天子西还子元自乞 
留东都或言子元身史臣而私著述驿召至京领史事迁秘书少监时宰相韦巨源纪处讷杨再思宗楚客萧至忠皆领监修子元病长官多意 
尚不一而至忠数责论次无功乃奏记求罢去因为至忠言五不可曰古之国史皆出一家未闻藉功于众唯汉东观大集羣儒纂述无主条章 
不建今史局取士有倍东京人自为荀袁家自为政骏每记一事载一言阁笔相视含毫不断头白可期汗青无日一不可汉郡国计书先上太 
史副上丞相后汉公卿所撰先集公府乃上兰台故史官载事为广今史臣惟自询采二史不注起居百家弗通行状视听不该簿籍难见二不 
可史局深籍禁门所以杜颜面防请谒也今作者如林傥示褒贬言未绝口而朝野咸知孙盛取嫉权门王劭见雠贵族常人之情不能无畏三 
不可古者史氏各有指归故司马迁退处士进奸雄班固抑忠臣饰主阙今史官注记类禀监修或须直辞或当隐恶士羊九牧其令难行一国 
三公适从焉在四不可属词比事劳逸宜均人思自勉则书可立成今监者不肯指授修者又不遵奉务相推避以延岁月五不可至忠得书惜 
其才不许解史任楚客等恶其言抵切谓诸史官曰是子作书欲致吾何地始子元修武后实录有所改正而武三思等不听自以为见用于时 
而志不遂乃着史通内外四十九篇讥评今古徐坚读之叹曰为史氏者宜署此坐右也雅与徐坚元行冲吴兢等善尝曰海内知我者数子耳 
乃委国史于吴兢别撰刘氏家史及谱考上推汉为陆终苗裔非尧后彭城丛亭里诸刘出楚孝王嚣曾孙居巢侯殷不承元王交按据明审议 
者高其博尝曰吾若得封必以居巢绍司徒旧邑后果封居巢县子乡人以其兄弟六人俱有名号其乡曰高阳里曰居巢累迁太子左庶子兼 
崇文馆学士景云二年皇太子将释奠国学有司具仪从臣着衣冠乘马子元议古大夫以上皆乘车以马为騑服魏晋已后朝士驾牛车鞍马 
之故行于军旅戎服所乘贵其便习耳今陵庙巡谒王公册命士庶亲迎则盛服冠履乘辂车他事无车故贵贱通乘马然亦止宜于亵服博带 
褒衣革履高冠自是车中之服非马上所施也比法驾所幸侍臣皆马上朝服不师古道有损威仪宜从废改太子从之因着为定令开元初迁 
左散骑长侍尝议孝经郑氏学非康成注举十二条左证其谬当以古文为正易无子夏传老子书无河上公注请存王弼学宰相宋璟等不然 
其论奏与诸儒质辩博士司马贞等请二家兼行惟子夏易传请罢诏可会子贶为大乐令抵罪子元请于执政元宗怒贬安州别驾卒年六十 
一子元领国史且三十年官虽徙职常如旧礼部尚书郑惟忠尝问自古文士多史才少何耶对曰史有三长才学识世罕兼之夫有学无才犹 
愚贾操金不能殖货有才无学犹巧匠无楩柟斧斤弗能成室善恶必书使骄君贼臣知惧此为无可加者时以为笃论子元善持论辩据明锐 
视诸儒皆出其下朝有论著辄豫殁后帝诏河南就家写史通读之称善追赠工部尚书谥曰文六子贶餗汇秩迅迥

　　刘贶
　　刘滋
　　刘餗
　　刘汇
　　刘秩
　　刘迅
　　刘迥

　　 刘贶

　　贶字惠卿好学多艺术子元卒有诏访其后擢起居郎厯右拾遗内供奉献续说苑十篇以广汉刘向所遗而刊落怪妄又尝以竹书纪年 
序诸侯列会皆举谥后人追修非当时正史师春一篇录卜筮事与左氏合知按春秋经传而为也因着外传云 【艺文志刘贶六经外传三 
十七卷】 子滋浃

　　 刘滋

　　滋字公茂通经术喜持论以荫厯涟水令杨绾荐材堪谏官授左补阙久之去养亲东都河南尹李廙奏补功曹母丧解服除以司勋员外 
郎判南曹勤职奉法进至给事中兴元元年以吏部侍郎知南选时大盗后旱蝗相仍吏不能诣京师故命滋至洪州调补以称职闻贞元二年 
擢左散骑常侍同中书门下平章事为相无所设施廉抑畏慎而已明年罢又明年复为吏部侍郎迁尚书会御史中丞韦贞伯劾奏吏选不实 
诏与侍郎杜黄裳俱夺阶卒赠陕州大都督谥曰贞浃亦有学称生子敦儒家东都母病狂易非笞掠人不能安左右皆亡去敦儒日侍疾体常 
流血母乃能下食敦儒怡然不为痛隐留守韦夏卿表其行诏标阙于闾元和中权德舆复荐之乃授左龙武军兵曹参军分司东都母丧毁瘠 
几死时谓刘孝子后为起居郎达礼好古有祖风

　　 刘餗

　　餗字鼎卿天宝初厯集贤院学士兼知史官终右补阙父子三人更莅史官着史例三卷颇有法

　　 刘汇

　　汇左散骑常侍终荆南节度使子赞以荫仕为鄠丞杨炎荐赞名儒后 【旧书赞名儒子按汇未尝以名儒称也新书云炎荐汇名儒子 
又以荐汇而非荐赞矣今改】 擢浙西观察判官炎入相进歙州刺史政干强济野媪将为虎噬幼女呼号搏虎俱免观察使韩滉表赞治有异 
行加金紫徙常州滉辅政分所统为三道以赞为宣州刺史都团练观察使治宣十年赞本无学第以刚猛立威官吏重足一迹宣既富饶即厚 
敛广贡奉以结恩又不能训子皆骄慠不度素业衰矣卒赠吏部尚书谥曰敬

　　 刘秩

　　秩字祚卿开元末厯左监门卫录事参军事稍迁宪部员外郎坐小累下除陇西司马安禄山反哥舒翰守潼关杨国忠欲夺其兵秩上言 
翰兵天下成败所系不可忽房管见其书以比刘更生至德初迁给事中久之出为阆州刺史贬抚州长史卒所著政典止戈记至德新议等凡 
数十篇 【旧书载秩厯官给事中尚书右丞国史祭酒与新书异】

　　 刘迅

　　迅字捷卿厯京兆功曹参军事常寝疾房管忧曰捷卿有不讳天理欺矣陈郡殷寅名知人见迅叹曰今黄叔度也刘宴每闻其论曰皇王 
之道尽矣上元中避地安康卒迅读诗书春秋礼乐五说 【旧书作六说按艺文志刘迅六说五卷旧书是】 书成语人曰天下滔滔知我者 
希终不以示人

　　 刘迥

　　迥以刚直称第进士厯殿中侍御史佐江淮转运使时新更安史乱迥馈运财赋力于职大厯初为吉州刺史治行尤异累迁给事中

　　△吴兢

　　吴兢汴州浚仪人少厉志贯知经史方直寡谐比惟与魏元忠朱敬则游二人当路荐兢才堪论譔诏直史馆修国史迁右拾遗内供奉神 
龙中改右补阙节愍太子难奸臣诬构相王与谋朝廷大恐兢上言文明后皇运不绝如带陛下龙兴恩被骨肉相王仁孝遭荼苦哀毁以陛下 
为命若信邪佞委之于法伤陛下之恩失天下之望芟刈股肱独任胸臆可为寒心自昔翦伐宗支委任异姓未有不亡者秦任赵高汉任王莽 
晋家自相鱼肉隋至猜忌子弟海内靡沸覆车可验且根朽者叶枯源涸者流竭皇家枝干夷芟略尽陛下即位四年一子弄兵被诛一子以罪 
谪去惟相王朝夕左右斗粟之刺苍蝇之诗不可不察累迁起居郎与刘子元徐坚等并职元宗初立收还权纲锐于决事羣臣畏伏兢虑帝果 
而不及精乃上疏曰自古人臣不谏则国危谏则身危臣愚食陛下禄不敢避身危之祸比见上封事者言有可采但赐朿帛而已未尝蒙召见 
被拔擢其忤旨则朝堂决杖传送本州岛或死流贬由是臣下不敢进谏古者设诽谤木欲闻已过今封事谤木比也使所言是有益于国使所言 
非无累于朝陛下何遽加斥逐以杜塞直言道路流传相视怪愕夫汉高帝赦周昌桀纣之对晋武帝受刘毅桓灵之讥况陛下豁达大度不能 
容此狂直耶夫人主居尊极之位专生杀之权其为威严峻矣开情意纳谏诤下犹惧不敢尽柰何以为罪臣诚恐天下骨鲠士以谠言为戒挠 
直就曲斲方为刓偷合苟容不复能尽节忘身纳君于道矣寻以母丧去官服除自陈修史有绪家贫不能具纸笔愿得少禄以终余功有诏拜 
谏议大夫复修史以父丧解宰相张说用赵冬曦代之终丧为太子左庶子开元十三年帝东封太山道中数驰射为乐兢谏曰方登岱告成不 
当逐狡兽使有垂堂之危朽株之殆帝纳之明年六月大风诏羣臣陈得失兢上疏曰自春以来亢阳不雨乃六月戊午大风拔树坏居人庐舍 
传曰敬德不用厥灾旱上下蔽隔庶位踰节阴侵于阳则旱灾应又曰政悖德隐厥风发屋坏木风阴类大臣之象恐陛下左右有奸臣擅权怀 
谋上之心臣闻百王之失皆由权移于下天降灾异欲人主感悟愿深察天变杜绝其萌且陛下承天后和帝之乱府库未充冗员尚繁户口流 
散法出多门赇谒大行趋竞弥广此弊未革实陛下庶政之阙也臣不胜惓惓愿斥屏羣小不为慢游出不御之女减不急之马明选举慎刑罚 
杜侥幸存至公虽有旱风之变不足累圣德矣始兢在长安景龙间任史事时武三思张易之等监领多饰虚词兢不得志私撰唐书唐春秋未 
