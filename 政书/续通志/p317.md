<!-- { "loadSidebar": true } -->
　　朝奉大夫 【朝请大夫以下附】

　　宋六品阶有朝奉大夫朝请大夫朝散大夫金以后皆为五品

　　奉政大夫 【奉议大夫以下附】

　　金六品阶正六品上曰奉政大夫下曰奉议大夫从六品上曰奉直大夫下曰奉训大夫元与金同皆阶五品明沿元制不易
　　（臣）等谨按唐元明六品无大夫之阶惟宋金有之即唐以前历代亦不置也

　　朝请郎以下

　　宋七品阶正七品有朝请郎朝散郎朝奉郎从七品有承议郎金正七品上曰承德郎下曰承直郎从七品上曰承务郎下曰儒林郎元与 
金同皆阶六品明沿元制不易 【案元明惟改从六品上为儒林郎下为承务郎】 宋八品阶正八品曰奉议郎通直郎从八品曰宣教郎宣 
义郎金八品阶正八品上曰文林郎下曰承事郎从八品上曰征事郎下曰从仕郎元与金同皆阶七品明沿元制不易 【案元制惟改从仕 
为从事明制又改征事为征仕】 宋九品阶有承事郎承奉郎金九品阶正九品上曰登仕郎下曰将仕郎从九品上曰登仕佐郎下曰将仕佐 
郎元与金同皆阶八品明八品阶正八品曰修职郎曰迪功郎从八品曰修职佐郎曰迪功佐郎九品阶正九品曰登仕郎曰将仕郎从九品曰 
登仕佐郎曰将仕佐郎
　　（臣）等谨按金及明制九品皆有四阶惟元不置九品之阶故元史谓元代无九品散官也又按宋制八品阶别置承务郎惟以授亲民 
之官明制六品则置宣德郎七品别置宣议郎惟以授吏材干出身之官葢所以别涂品也

　　 武散官

　　骠骑大将军

　　宋沿唐制无正一品之武散官阶其从一品曰骠骑大将军金制武散官凡仕至从二品至从一品皆用文资元明武散官亦无一品阶
　　（臣）等谨按唐以前武散官止称将军其称大将军则自唐始也

　　辅国大将军以下

　　宋二品武阶正二品曰辅国大将军从二品曰镇国大将军元正二品武阶曰龙虎卫上将军金吾卫上将军骠骑卫上将军从二品曰奉 
国上将军辅国上将军镇国上将军明正二品武阶曰龙虎将军金吾将军骠骑将军从二品曰奉国将军定国将军镇国将军

　　冠军大将军以下

　　宋三品武阶正三品曰冠军大将军怀化大将军从三品曰云麾将军归德将军金三品武阶正三品曰龙虎卫上将军金吾卫上将军骠 
骑卫上将军从三品曰奉国上将军辅国上将军镇国上将军元正三品武阶曰昭武大将军昭勇大将军毅大将军从三品即金从四品明沿 
元制止称将军不加大 【案明制正三品昭武之下次昭毅次昭勇】

　　忠武将军以下

　　宋四品武阶正四品曰忠武将军壮武将军从四品曰宣威将军明威将军金四品武阶正四品曰昭武大将军昭毅大将军昭勇大将军 
从四品曰安远大将军定远大将军怀远大将军元四品武阶正四品曰广威将军宣威将军明威将军从四品曰信武将军显武将军宣武将 
军明沿元制不易

　　定远将军以下

　　宋五品武阶正五品曰定远将军寍远将军从五品曰游骑将军游击将军金正五品阶即元之四品其六品阶正六品曰武节将军武德 
将军从六品曰武义将军武略将军元五品阶即金之六品明沿元制不易 【按明制惟改武义为武毅】

　　诸校尉

　　宋六品武阶正六品曰昭武校尉昭武副尉从六品曰振威校尉振威副尉元六品武阶正六品曰承信校尉昭信校尉从六品曰忠武校 
尉忠显校尉明沿元制不易宋七品武阶正七品曰致果校尉致果副尉从七品曰翊麾校尉翊麾副尉金七品武阶正七品曰承信校尉昭信 
校尉从七品曰忠武校尉忠显校尉元七品武阶正七品曰忠勇校尉忠翊校尉从七品曰修武校尉敦武校尉宋八品武阶正八品曰宣节校 
尉宣节副尉从八品曰御武校尉御武副尉金八品武阶即元之七品阶元八品武阶正八品曰保义校尉进义校尉从八品曰保义副尉进义 
副尉宋九品武阶正九品曰仁勇校尉仁勇副尉从九品曰陪戎校尉陪戎副尉金九品武阶即元之八品
　　（臣）等谨按唐制以后武散官惟宋金备列九品至元代则八品而止明代六品而止其置阶之数宋三十有一金元皆三十有四明代 
三十其制各殊

　　△勋官

　　宋勋官十有二等上柱国柱国上护军护军上轻车都尉轻车都尉上骑都尉骑都尉骁骑尉飞骑尉云骑尉武骑尉金与宋同元亦与宋 
金同惟不置云骑尉武骑尉明文勋十左右柱国柱国正治上卿正治卿资治尹资治少尹赞治尹赞治少尹修正庶尹协正庶尹武勋官十有 
二左右柱国柱国上护军护军上轻车都尉轻都都尉上骑都尉骑都尉骁骑尉飞骑尉云骑尉武骑尉
　　（臣）等谨按勋官分文武惟明代为然此所未有也

　　△命妇

　　宋外命妇之号曰国夫人郡夫人淑人硕人令人恭人宜人安人孺人金章宗承安二年敕王妃止封王夫人郡王母妻封郡王夫人国公 
母妻封国公夫人郡公母妻封郡公夫人郡侯母妻封郡君后改封郡侯夫人文武四品母妻封县君后改封郡君五品母妻封乡君后改封县 
君元仍金制明外命妇之号有九公曰某国夫人侯曰某侯夫人伯曰某伯夫人一品曰夫人后称一品夫人二品曰夫人三品曰淑人四品曰 
恭人五品曰宜人六品曰安人七品曰孺人因其子孙封者加太字夫在则否

　　钦定续通志卷一百三十七

　　●钦定续通志卷一百三十八　职官略九

　　职官略 【九】


　　禄秩
　　致仕官禄
　　职田

　　○禄秩

　　唐
　　宋
　　辽
　　金
　　元
　　明

　　△唐

　　唐自玄宗天宝十四载兵兴巳后权臣增领诸使月给厚俸比开元时制禄数倍肃宗至德初以用物不足内外官不给料钱郡府县官给 
半俸五代时文臣多兼武职禄亦无定制 【按新旧五代史皆不载百官俸给其载于五代会要资治通鉴册府元龟诸书者仅一时敕令及 
权宜之制非定则也】 梁太祖开平三年正月诏曰禄俸所以养贤而励奉公也朕今肇建诸色已毕郊禋职贡至多经用差少其百官俸料委 
左藏库依例全给 【按唐以前户部度支掌百官之俸给梁独委左藏库亦权宜之制也】 后唐庄宗同光三年二月租庸院奏新定四京及 
诸道副使判官以下俸料请降敕各道逐处支遣兼除各道所置副使判官掌书记推官外如本处所置署官员即勒本道节度使自备请给不 
得擅支系省钱物定制节度使副每月料钱四十千米一石面一石春服冬服绢各十五匹绵三十两节度观察判官每月料钱三十千米六斗 
面一石春服冬服绢各十二匹绵二十五两节度掌书记每月料钱二十五千米六斗面一石春服冬服绢各十匹绵二十两节度推官每月料 
钱十五千米六斗面一石春服冬服绢各十匹绵二十两租庸院又奏诸道州县官并防御团练副使判官等月俸赡给其防御团练副使判官 
逐月料钱三十千及二十千不等畿县令及各参军诸曹判官文学主簿诸职二十千至一十二千有差晋高祖天福六年敕诸卫上将军逐月 
加俸余不加汉隐帝干佑二年七月敕诸道州府令录判官主簿宜令等第支与俸给周太祖广顺元年敕牧守之任委过非轻分忧之务既同 
制禄之数宜等前有富庶之郡请给则优或边远之州俸料独薄以至迁除之际拟议为难宜分多益寡均利同恩今复位则例诸州防御使料 
钱二百千禄粟百石元随三十人衣粮团练料钱一百五十千禄粟七十石元随三十人衣粮刺史料钱一百千禄粟五十石元随二十人衣粮 
世宗显德五年又定制县令逐月料钱二十千至十千有差米麦五石至三石有差主簿料钱十二千至六千有差米麦三石至二石有差州司 
录事参军及两京司录每月料钱二十千至十千有差米麦五石至三石有差

　　△宋

　　宋制宰相参知政事枢密使同中书门下平章事枢密副使知院事同知院事及宣徽使签书枢密院事节度观察留后知枢密院事及充 
枢密副使同知枢密院事并带宣徽签书检校太保签书及三司使中书门下侍郎尚书左右丞太尉月各一百石料钱四百千至二百千有差 
春冬绫各十匹春绢十匹冬绢二十匹绵五十两枢密使带使相节度使同中书门下平章事以上及带宣徽使并前两府除节度使枢密使副 
知院事带节度使月各给二百石料钱略同绫绢绵亦略同三公三少一百五十石绫各十匹绢各二十匹权三司使公事七十石春冬绫各十 
疋绢十五匹权发遣使三十五石绫绢同权三司外节度使 【前所载除节度使以京朝官兼节度使外节度则各军之节度也】 一百五十 
石料钱三百千春绢二十匹冬绢三十匹绫各十匹春罗一匹绵百两留后观察防御使一百石料钱三百千至二百千有差春冬绢各十匹绫 
各十匹绵五十两刺史五十石凡一石给六斗米麦各半赤令七石丞四石京府司录五石诸曹参军四石至三石有二等畿县知县六石至三 
石有四等司理司法四石至二石有三等司户三石至二石有二等诸县令五石至三石有三等簿尉三石至二石有二等西京军巡判官四石 
军监判官防团推官二石神宗熙寍二年中书门下言天下选人奉簿多少不一不足以劝廉吏欲月增米麦料钱县令以下诸职旧三石者并 
增至四石司理等官旧二石者增至三石云

　　△辽

　　辽圣宗统和十六年四月诏罢民输官俸给自内帑

　　△金

　　金百官俸给正一品钱粟自三百贯石至二百二十贯石有差曲米麦五十称石至三十五称石有差春衣罗秋衣绫五十金至三十五匹 
有差春秋绢二百匹至一百二十匹有差绵千两至六百两有差从一品钱粟二百贯石至一百八十贯石有差曲米麦三十称石至二十五称 
石有差春罗秋绫三十匹至二十五匹有差绢一百匹至九十匹有差绵五百两至四百两有差正二品钱粟一百五十贯石曲米麦各二十二 
称石春罗秋绫各二十二匹绢各八十匹绵三百五十两从二品钱粟一百四十贯石至一百二十贯石有差曲米麦各二十称石至十八称石 
有差春罗秋绫各二十匹至十八匹有差绢各七十五匹至七十匹有差绵三百两至二百五十两有差正三品钱粟七十贯石曲米麦各十六 
称石春罗秋绫各十二匹绢各五十五匹绵二百两外官钱粟一百贯石至十二贯石有差曲米麦各十五称石至十二称石有差绢四十匹绵 
二百两从三品钱粟六十贯石曲米麦各十四称石春罗秋绫各十匹绢五十匹绵一百八十两外官钱粟六十贯石曲米麦各十称石绢各二 
十五匹绵一百二十两正四品钱粟四十五贯石曲米麦各十二称石春罗秋绫各八匹绢各四十匹绵一百五十两外官钱粟五十贯石至四 
十五贯石有差曲米麦各八称石绢各二十二匹绵八十两从四品钱粟四十贯石曲米麦各十称石春罗秋绫各六匹绢各三十匹绵一百三 
十两外官钱粟四十贯石曲米麦各七称石绢各八十匹绵六十两明安钱粟四十八贯石余皆无乌尔古使同正五品钱粟三十五贯石曲米 
麦各八称石春罗秋绫各五匹绢各二十五匹绵一百两外官钱粟三十五贯石曲米麦各六称石绢各十七匹绵五十五两从五品钱粟三十 
