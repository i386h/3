<!-- { "loadSidebar": true } -->
　　八年春正月己未以灾异故诏天下恤民隐省刑罚庚申以云南顺元同知宣抚事宋阿重生获其叔隆济来献特升其官赐衣一袭癸亥 
禁锢朱清张瑄族属丙寅以御史中丞太仆卿塔斯布哈为中书右丞江南行台中丞赵仁荣为中书参知政事庚午以年扎克嘉勒灿为帝师 
辛巳诏诸王驸马往辽东捕海东鹘者毋给驿自荥泽至睢州筑河防十有八所二月丙戌增置国子生二百员选宿卫大臣子孙充之辛卯命 
诸王彻伯尔所部军屯田于缫察克楚谷甲午诏父子兄弟有才者许并居风宪减宿卫繁冗者丙午车驾如上都赐图沁及塔喇海以所籍朱 
清张瑄田人各六十顷三月丁巳诸军民官已除以地远官卑不赴者夺其官不叙军官擅离所部者悉遣还翼军人不告所部私归者杖而还 
之戊辰诏诸王驸马所分郡邑达噜噶齐惟用蒙古人三年依例迁代其汉人女真契丹名为蒙古者皆罢之夏四月丙戌置千户所戍定海以 
防岁至倭船诏诸路辉和尔哈玛尔自相讼者归都护府与民交讼者听有司专决甲午诏朝廷诸王驸马进捕鹰鹞皆有定户自今非鹰师而 
乘传冒进者罪之丁未分教国子生于上都五月癸丑朔日有食之辛酉以所籍朱清张瑄江南财产隶中政院壬申中书省臣言吴松江 【 
案河渠志浙西诸山之水受之太湖下为吴松江元史吴字下多一江字与志不符谨据删】 实海口故道潮水久淤凡湮塞良田百有余里况 
海运亦由是而出宜于租户役万五千人浚治岁免租人十五石仍设行都水监以董其程从之六月癸未开和琳酒禁立酒课提举司丁酉汝 
寍妖人李曹驴等妄言得天书或众事觉伏诛秋七月辛酉罢江淮等处财赋总管府九月癸丑车驾至自上都庚申巴延梁德珪并复为中书 
平章政事巴特玛琳沁复为中书右丞密喇卜和卓复为中书参知政事以江浙行省平章阿里为中书平章政事庚午以户部尚书张佑为中 
书参知政事癸酉诸王彻伯尔都勒斡等遣使来附以冀孟诸州去岁霖雨减其租冬十月己卯有事于太庙辛巳以宣徽使大都护长寿为中 
书右丞陕西行省右丞托欢为中书参知政事丁亥诏诸王驸马毋乘驿以猎庚寅封皇侄哈尚为怀寍王戊戌命省台院官鞫高丽国相吴祈 
及千户石天辅等以祈离间王父子天辅谋归日本皆笞之徙安西十一月壬子诏内郡江南人凡为盗黥三次者谪戍辽阳诸色人及高丽三 
次免黥谪戍湖广禁盗籞马者初犯谪戍再犯者死丁卯复免僧人租戊辰以武备卿特古勒德尔为御史大夫壬申增海漕米百七十万石十 
二月庚子复立益都淘金总管府辛丑封诸王彻伯尔为威武西寍王
　　九年春正月甲子以昂吉尔部民张道努等旧权为军者复隶民籍壬申弛大都酒禁二月癸未中书省臣言近侍自内传旨凡除授赏罚 
皆无文记惧有差违乞自今传旨者悉为文记付中书从之乙未建大天寿万寍寺丁酉封诸王谔勒哲为卫安王定远王永和尔为威定王庚 
子命中书议行郊祀礼辛丑大赦令御史台翰林集贤院六部于五品以上各举廉能识治体者三人行省行台宣慰司廉访司各举五人免大 
都上都隆兴差税内郡包银俸钞一年江淮以南租税及佃种官田者均免十之二致仕官止有一子应承荫者其儤使并免之家贫者给半俸 
终其身三月丁未朔车驾如上都庚戌以策凌巴鄂尔嘉勒侄桑节巴勒为帝师戊午以枢密副使高兴为平章政事仍枢密副使夏四月乙酉 
以大同路地震怀仁县地裂遣使赈之并免今年一切租课徭役壬辰中书省臣言前代郊祀以祖宗配享臣等议今始行郊礼专祀昊天为宜 
诏依所议行之五月丁未以大都旱遣使祷雨戊申征原任儒学提举萧■〈奭斗〉赴阙命有司给以安车六月庚辰立子德寿为皇太子诏 
告天下赐高年帛孝子顺孙堪从政者量才任之亲年七十别无侍丁者从近迁除外官五品以下并减一资诸处罪囚淹系五年以上疑不能 
决者释之流窜远方之人量移内地甲午以潼川霖雨江溢敕有司给粮一月免其田租秋七月辛亥筑郊坛于丽正文明门之南壬戌命兄子 
阿裕尔巴里巴特喇与其母鸿吉哩氏出居怀州丁卯以大司徒段贞中书右丞巴特玛琳沁并为中书平章政事参知政事哈喇曼济为右丞 
参知政事密喇卜和卓为左丞参议中书省事伊逊巴尔为参知政事丁丑给曲阜林庙酒扫户以尚珍署田五十顷岁供祀丙戌商胡塔奇以 
宝货来献以钞六万锭给其直九月庚申车驾至自上都冬十月辛巳有事于太庙乙未帝谕中书省枢密院御史台臣曰省中政事听右丞相 
哈喇哈斯达尔罕总裁自今用人非与达尔罕共议者悉罢之十一月丁未以钞万锭给云南行省命与贝参用其贝非出本土者同伪钞论庚 
午祀昊天上帝于南郊十二月庚寅皇太子德寿薨
　　十年春正月丙午浚吴松江等处漕河庚戌浚真扬等州漕河令盐商每引输钞二贯以为佣工之费戊午罢江南白云宗都僧录司汰民 
归州县僧归各寺田悉输租壬戌发河南民十万筑河防丁卯禁近侍无辄驿召外郡官营国子学于文宣王庙西偏闰月甲午以前中书平章 
政事等尔格江浙行省平章舍哩河南行省平章阿萨尔并为中书平章政事行宣政院使张律四川行省左丞杜思敬并为中书左丞参议中 
书省事刘源为参知政事二月辛亥中书省臣言近侍传旨以文记至省者凡一百五十余人令臣擢用其中犯法妄进者寔多宜加遴选从之 
丙辰封博啰为镇寍王锡以金印 【按博啰封镇寍王诸王表作大德九年与纪互异】 丁卯以额古尔布哈为中书左丞戊辰车驾如上都 
三月己卯崆古王遣使来贡夏四月庚子朔诏凡匿鹰犬者没家资之半笞三十来献者给之以赏壬戌云南罗雄州军火主阿邦龙少结豆温 
匡虏普定路诸蛮为寇平章伊苏岱尔捕斩之癸亥置昆山嘉定等处水军上万户府甲子倭商有庆等抵庆元贸易以金铠甲为献命江浙行 
省平章阿喇卜丹等备之五月癸未诏西番僧往还者不许驰驿给以舟车乙酉命同知枢密院事塔尔固岱嗒喇海并知枢密院事遣高丽国 
王王昛还国仍署行省以镇抚之丁亥诏命右丞相哈喇哈斯达尔罕左丞相阿固岱等整饬庶务凡铨选钱谷等事一听中书裁决百司勤怠 
者悉以名闻六月壬戌来安路总管岑雄叛湖广行省遣宣慰副使和塔拉特穆尔招谕之雄令其子世坚来降赐衣物遣之秋八月丁巳京师 
文宣王庙成行释奠礼冬十月丁未有事于太庙丁卯青山叛蛮红犵獠等来附十一月己巳车驾还大都十二月乙卯帝有疾禁天下屠宰四 
十二日丙辰遣宣政院使实迪等祷于太庙
　　十一年春正月丙寅朔帝大渐癸酉崩于玉德殿年四十二葬起辇谷谥曰钦明广孝皇帝庙号成宗国语曰谔勒哲图皇帝
　　成宗元贞二年大德十一年凡十三年

　　钦定续通志卷六十二

　　●钦定续通志卷六十三　元纪七

　　元纪 【七】

　　武宗 【一】

　　○武宗一

　　武宗皇帝讳哈尚世祖皇太子珍戬第二子达尔玛巴拉之子成宗兄子也母鸿吉哩氏初总兵北边与叛王海都战屡败之海都走死大 
德大德八年封怀寍王置王傅官食瑞州六万五千户寻执叛王伊苏托噶等又俘获海都之子彻伯尔家属于都勒斡部降王图沙玛复叛与 
战败之北边悉平成宗晚年皇后巴约特氏与政忌帝兄弟乃出帝母弟阿裕尔巴里巴特喇与帝母居怀州无何太子德寿卒成宗寝疾后恐 
帝立修前怨召安西王阿南达及诸王莽赉特穆尔入朝而阴属意安西十一年正月成宗崩丞相阿固岱平章赛音谔德齐巴特玛琳沁巴延 
与莽赉特穆尔谋奉后垂帘听政援立安西王潜遣师断帝归路时帝适遣喀喇托克托入京计事丞相哈喇哈斯急令还报且恐帝不时至内 
难将作乃先遣使迎阿裕尔巴里巴特喇于怀州监国至则定计诛阿固岱巴特玛琳沁赛音谔德齐巴延等并执阿南达莽赉特穆尔归于上 
都遣使迎帝三月帝自阿勒台山至和琳诸王勋戚毕会合辞劝进帝谢曰吾母吾弟在大都俟宗亲毕会再议耳夏五月乙丑至上都阿裕尔 
巴里巴特喇侍母来会左右部诸王毕至乃废皇后巴约特氏出居东安州寻与阿南达莽赉特穆尔并赐死甲申帝即位于上都大赦追尊皇 
考曰皇帝尊母元妃曰皇太后壬辰加知枢密院事托多尔海太傅中书右丞相哈喇哈斯达尔罕太保并录军国重事知枢密院事塔喇海为 
中书左丞相预枢密院宣徽院事同知徽政院事绰和尔伊克扎尔古齐阿实克布哈江浙行省平章政事莽赉布哈并为中书平章政事江浙 
行省左丞刘正为中书左丞遥授中书左丞奇彻福建道宣慰使额森特穆尔并为中书参知政事中书右丞行御史中丞塔斯布哈为御史大 
夫平章政事绰和尔为知枢密院事特授奇塔特布济克中书平章政事延庆使绰尔齐中书右丞同知和琳等处宣慰司事塔尔海中书右丞 
阿里中书左丞托克托御史大夫是月封皇太子乳母李氏为寿国夫人其夫燕嘉努为寿国公以中书平章政事哈克伞为辽阳行省平章政 
事六月癸巳朔立弟阿裕尔巴里巴特喇为皇太子甲午建行宫于翁果察图之地立宫阙为中都己亥以拱卫直都指挥使茂穆苏角抵屡胜 
遥授平章政事壬寅塔喇海加太保录军国重事太子太师甲辰以平章政事行和琳等处宣慰使都元帅哈喇格尔通政使武备卿特穆尔布 
哈并知枢密院事乙巳中书省臣言中书宰臣十四员御史大夫四员前制所无诏与翰林集贤诸老臣议拟以闻戊申特授尚乘卿布哷齐绰 
和尔并平章政事大同屯储军民总管府达噜噶齐克尔格木腾中书右丞辛亥以中书平章政事托克托为江西行省平章政事甲寅敕内郡 
江南高丽四川云南诸寺僧诵藏经为三宫祈福丙辰塔斯布哈托克托并遥授左丞相戊午进封高丽王王昛为沈阳王加太子太傅驸马都 
尉己未封寍远王库库楚为寍王庚申遥授左丞相行御史大夫塔斯布哈右丞相秋七月癸亥朔封诸王图喇为越王甲子命御史台大夫特 
古勒德尔知枢密院事塔尔呼岱中书平章政事绰和尔以即位告谢南郊丙寅以中书参知政事赵仁荣为太子詹事以阿保功授莽赉大司 
徒封其妻梅仙为顺国夫人遣丕勒雅尔迈达哩及达克丹诣西域取佛钵舍利丕勒雅尔塔迈哩遥授宣政使达克丹遥授平章政事并命太 
傅右丞相哈喇哈斯达尔罕太保左丞相塔喇海综理中书庶务诏谕中外壬申命御史大夫特古勒德尔中书平章政事绰和尔枢密副使布 
哷齐以即位祇谢太庙以安西平江吉州三路为皇太子分地越州路为越王图喇分地癸酉罢和琳宣慰司置行中书省及青海等处宣慰司 
都元帅府和琳总管府以太师伊彻察喇为和琳行省右丞相中书右丞相哈喇哈斯达尔罕为和琳行省左丞相依前太傅录军国重事丙子 
以江浙行省平章政事塔斯哈雅知枢密院事绰和尔并为中书平章政事丁丑封诸王班布尔实为齐王图烈纳为济王德勒德尔布哈为北 
寍王太师伊彻察喇为淇阳王加平章政事托克托太尉以中书左丞相塔喇海为中书右丞相监修国史御史大夫塔斯布哈为中书左丞相 
