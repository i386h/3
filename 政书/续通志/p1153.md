<!-- { "loadSidebar": true } -->
　　祝公荣字大昌虎州丽水人隐居养亲事母甚孝母殁居丧尽礼灶突失火公荣力不能救乃伏棺悲哭其火自灭

　　△陆思孝

　　陆思孝绍兴山阴樵者母老病痢方欲刲股肉为糜以进忽梦寐闲有神人授以药剂得而异之即以奉母其疾遂愈

　　△姜兼

　　姜兼严州淳安人七岁而孤养母至孝母死哀幕几绝既葬独居墓下朝夕哭奠蔬食饮水一衰麻寒暑不易同里陈氏戴氏子不能事其 
父母闻兼之行皆感悔迎养

　　△胡伴侣

　　胡伴侣钧州密县人父实尝患心疾更数医莫能疗伴侣乃斋沐焚香泣告于天于右胁旁割脂一片和药以进父疾遂瘳其伤亦旋愈诏 
旌其门

　　△王士宏

　　王士宏延安中部人父搏有疾士宏倾家赀求医见医即拜遍祷诸神扣额成疮父殁哀毁尽礼庐墓三年足未尝至家墓庐上有奇鹊来 
巢终丧复建祠于茔前朔望必往奠祭虽风雨不废有司上其事于朝旌表之

　　△何从义

　　何从义延安洛川人祖良祖母李氏偕亡从义庐于墓侧旦夕哀慕不脱衰绖惟啖蔬食事父世荣母王氏孝养尤至伯叔祖母及叔父母 
皆无子比其亡也咸为治葬筑高坟祭奠以礼

　　△阿都齐

　　阿都齐大都固安人母尝有疾医治不痊■〈釒厉〉其所佩小刀拜天泣曰慈母生我劬劳今当捐身报之遂割开左胁取肉一片作羹 
进母数日而愈

　　△高必达

　　高必达建昌人五岁时父明大弃家远游莫知所适既长昼夜哀慕乃娶妻以养母厯往四方求之十余年不得见心愈悲忽相传黄州全 
真道院中有虚明子者学道三十年矣本姓高氏建昌人也必达询知为父既往拜之具言家世及已之所生岁月哀号叩头不已虚明瞑坐不 
顾久之斥曰我非汝父不去何为必达留侍左右不少懈辞气哀恻其徒请曰师有子如此忍弗归乎虚明不得已乃还家

　　△曾德

　　曾德渔阳人宗圣公五十七代孙母早亡父仲祥继娶左氏游襄阳乐其土俗因携左氏家焉会兵乱遂失左氏德遍求五年得于广海闲 
奉迎以归孝养备至有司以闻诏旌复其家

　　△靳昺

　　靳昺字克昌绛州曲沃人兄荣为奎章阁学士奉母王氏居京师母殁昺与兄护丧还家至平定大雨水骤至昺伏柩上遂没于水诏赐孝 
子斩昺碑

　　△黄道贤

　　黄道贤泉州人嫡母唐氏无子道贤在襁褓而生母苏氏以疾去既长思慕生母屡请于父召之归养二母得其欢心父病笃昼夜奉汤药 
遍求良医莫效乃夜祷于天愿灭己年一纪以益父寿疾遂愈元统二年乃殁果符其数道贤居丧尽礼负士筑坟庐于墓侧蔬食终制有司上 
其事旌其门

　　△史彦斌

　　史彦斌邳州人嗜学有至性至正十四年河溢金乡鱼台坟墓多坏适彦斌母卒为厚棺刻铭其上仍钉以四铁环然后葬明年墓为水所 
漂彦斌缚草为人置水中仰天呼曰母棺被水不知其处愿天矜怜假此刍灵指示母棺即乘舟堕草人所之行十余日草人止桑林中视之母 
柩在焉载归复葬之

　　△张绍祖

　　张绍祖字子让颍州人读书力学以孝行闻于朝特授河南路儒学教授至正十五年奉父避兵山闲贼至执其父将杀之绍祖乞请杀已 
以代父且曰若等非父母所生乎何忍害人父也贼怒以戈击之戈应手挫折因感而相谓曰此真孝子不可害乃释之去

　　△李明德

　　李明德瑞州路上高县人读书有志操至正十四年乱兵执其父欲杀之明德泣告曰子岂不能代父乎愿忽害吾父也兵遂杀明德而免 
其父

　　△张缉

　　张缉字士明益都胶州人性孝友能诗文至正七年与兄绅弟经同领乡荐由泽州儒学正转泰州幕职弃归养亲居扬州十五年扬州乱 
缉母姬氏方卧病贼突入卧内举鎗欲刺缉以身蔽母鎗中缉胁三日而死

　　△魏敬益

　　魏敬益字士友雄州容城人性至孝居母丧哀毁骨立素好施与有田十六顷语其子曰自吾买四庄村之田十顷其村民皆不能自给今 
将以其田归其人汝谨守余田可无馁也乃呼村民归之众皆愕眙不敢受卒与之有司以闻加旌表

　　△汤霖

　　汤霖字伯雨隆兴新建人早丧父事母至孝母尝病热不肯饮药曰惟得冰我疾乃可愈时天甚燠霖累日号哭于池上忽闻池中戛戛有 
声拭泪视之乃冰澌也亟取以奉母其疾果愈

　　△孙抑

　　孙抑字希武晋宁洪洞洞人登进士第厯官刑部郎中关保之变挈父母妻子避兵平阳之柏村有乱兵拔曰刃吓其母求财不得举刃欲 
斫之抑急以身蔽请代受斫母乃得释而父被掠不知所之或语之曰汝父被驱而东矣东军得所掠民皆杀之无往就死也抑曰可畏死而弃 
其父乎遂往出入死地屡濒危殆卒得父以归

　　△石永

　　石永绍兴新昌人乱兵掠乡里永父谦孙年八十老不能行乃负父匿山谷中乱兵执其父欲杀之永亟前抱父请代兵遂杀永其父获免

　　△王克己

　　王克己延安中部人父伯通殁负土筑坟庐于墓侧摩该纵兵暴掠守墓不去俄兵至见其身衣衰绖形容憔悴曰此孝子也遂不忍害终 
丧而归

　　△刘思敬

　　刘思敬延安宜君人事继母沙氏杜氏如所生父年八十两目丧明会兵乱负父避岩穴中兵至欲杀之思敬泣曰我父老矣又无目我死 
不足惜使我父何依乎兵怜其孝皆舍之

　　△吕佑

　　吕佑字伯通晋安人至正二十六年郡城陷有卒入室拔白刃胁其母林氏索财宝不得挥刃欲斫之佑急以身蔽之夺其刃手指尽落被 
伤仆地良久而苏开目视母曰母幸无恙我死无憾矣遂瞑目死

　　△周乐

　　周乐温州瑞安人宋状元坦之后海贼据温州拘其父日成置海舟上乐遂往贼酋遣人沈日成于水乐泣请曰我有祖母幸留父侍养请 
以己代不听遂抱父同死焉

　　钦定续通志卷五百二十六

　　●钦定续通志卷五百二十七　独行传一

　　独行传

　　（臣）等谨按独行传唐书宋史俱作卓行五代史作一行今依郑志改称独行其有自他类移八诸人亦取其立志孤行而名实相副者 
金元两史则仍其阙云

　　唐
　　五代

　　○唐

　　元德秀【李■〈山上咢下〉等】　　　权皋　　　　甄济【逢】　　吴保安【郭仲翔　】　　阳城【何蕃】　　　　司空 
图

　　元德秀 【李■〈山上咢下〉等】
　　权皋
　　甄济 【甄逢】
　　吴保安 【郭仲翔】
　　阳城 【何蕃】
　　司空图

　　△元德秀 【李■〈山上咢下〉等】

　　元德秀字紫芝河南人质厚少缘饰少孤事母孝举进士不忍去左右自负母入京师既擢第母亡庐墓侧食不盐酪藉无茵席 【旧唐 
书于此下载有刺血画像写佛经等事李华所撰元鲁山墓碣亦同谨附识】 服除以窭困调南和尉有惠政擢补龙武军录事参军德秀不及 
亲在而娶不肯婚人以为不可绝嗣答曰兄有子先人得祀吾何娶为初兄子襁褓丧母无资得乳媪德秀自乳之数目湩流能食乃止既长将 
为娶家苦贫乃求为鲁山令前此堕车足伤不能趋拜太守待以客礼有盗系狱会虎为暴盗请格虎自赎许之明日盗尸虎还举县嗟叹元宗 
在东都酺五凤楼下命三百里县令刺史各以声乐只河内太守辇优伎数百被锦绣或作犀象瓌谲光丽德秀惟乐工数十人 【通鉴作数 
人】 联袂歌于蒍于 【按通鉴考异引明皇杂录作于蒍未详其义今考权德舆诗云且读鲁山于蒍于可为传文之证】 于蒍于者德秀 
所为歌也帝闻异之叹曰贤人之言哉谓宰相曰河内人其涂炭乎乃黜太守德秀益知名所得俸禄悉衣食人之孤遗者岁满笥余一缣驾柴 
车去爱陆浑佳山水乃定居不为墙垣扃钥家无仆妾岁饥日或不爨嗜酒陶然弹琴以自娱人以酒肴从之不问贤鄙为酣饫是时程休邢宇 
宇弟宙张茂之李■〈山上咢下〉■〈山上咢下〉族子丹叔惟岳乔潭杨拯房垂柳识皆号门弟子德秀善文辞作蹇士贼以自况房管见 
而叹曰见紫芝眉宇使人名利之心都尽苏源明曰吾不幸生衰俗所不耻者识元紫芝也天宝十三载卒家惟枕履箪瓢而已潭时为陆浑尉 
庀其葬族弟结哭之恸或曰子哭过哀礼欤结曰若知礼之过而不知情之至大夫弱无固性无专老无在死无余人情所躭溺喜爱可恶者大 
夫无之生六十年未尝识女色视锦绣未尝求足无苟辞俄色未尝有十亩之地十尺之舍十岁之僮未尝完布帛而衣具五味之餐吾哀之以 
戒荒淫贪佞绮执膏梁之徒耳李华兄事德秀及卒华谥之曰文行先生 【旧书作门人谥新书作华谥案李华兄事德秀则非门人也】 天 
下高其行不名谓之元鲁山休字士美广平人宇字绍宗宙字次宗河闲人茂之字季丰南阳人■〈山上咢下〉字伯高丹叔字南惟诚岳字 
谟道赵人潭字子源梁人垂字翼明清河人拯字齐物隋观王雄之后举进士终右骁卫骑曹参军■〈山上咢下〉擢制科迁南华令大水他 
县饥人至相属■〈山上咢下〉为具■〈衍上食下〉鬻及去糗粮送之吏为立碑安禄山乱■〈山上咢下〉客清河为乞师平原太守颜 
真卿一郡获全厯庐州刺史拯与■〈山上咢下〉名最着潭识以文传后

　　△权皋

　　权皋字士繇秦州略阳人徙润州丹徒晋安邱公翼十二世孙父倕与席豫苏源明以艺文相友终羽林军参军皋擢进士第为临清尉安 
禄山籍其名表为蓟尉署幕府皋度禄山且叛欲行虑祸及亲天宝十四载使献俘京师还密与妹婿昌尉仲謩约以疾召之謩来皋阳喑直视 
謩而瞑謩为尽哀自舍敛之皋逸去人无知者吏以诏书还皋母母谓实死恸哭感行路故禄山不之虞归其母皋潜候于淇门奉侍昼夜南奔 
客临淮为驿亭保以诇北方既渡江而禄山反天下闻其名争取以为属高适表试大理评事淮南采访判官永王举兵胁士大夫皋诡姓名以 
免元宗在蜀闻之拜监察御史会母丧得风痹疾客洪州南北梗否踰年诏命不至有中人过州颇求取无厌南昌今王遘欲按之谋于皋皋良 
久不答泣曰今何由致天子使而遽欲治之遘悟厚谢浙西节度使颜真卿表为行军司马召拜起居舍人固辞尝曰吾洁身乱世以全吾志欲 
持是受名邪李季卿为江淮黜陟使列其高行以著作郎召亦不就自中原乱士人率渡江李华柳识韩洄王定皆仰皋节与友善洄定常评皋 
可为宰辅师保华亦以为分天下善恶一人而巳卒洄等制服行哭诏赠秘书少监元和中谥为贞孝子德舆至宰相别传

　　△甄济 【甄逢】

　　甄济字孟成定州无极人叔父为幽凉二州都督家卫州宗属以伉侠相矜济少孤独好学以文雅称居青岩山十余年远近服其仁环山 
不敢畋渔采访使苗晋卿表之诸府五辟诏十至坚卧不起天宝十载以左拾遗召未至而安禄山入朝求济于元宗授大理评事范阳掌书记 
济不得已为起居府中论议正直久之察禄山有反谋不可谏济素善卫令齐玘因谒归具告以诚伪作欧血不支舁归旧庐禄山反使蔡希德 
封刀召之曰即不起断其头见我济色不动左手书曰不可以行使者持刀趋前济引颈待之希德嗟叹以实病告后庆绪复使弥舆至东都安 
