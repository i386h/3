<!-- { "loadSidebar": true } -->
孙用基等谋或捣以兵或诱以计未几皆歼殄无遗类寻升同佥行枢密院事当是时天下多故所在守将各自相保浙东则宜孙在处州穆尔 
济苏在绍兴为称首十八年明兵取兰溪且逼婺而宜孙母实在婺城宜孙泣曰义莫重于君亲食禄而不事其事是无君也母在难而不赴是 
无亲也即率胡深等赴援至婺败绩而还明年明兵入处州宜孙将数十骑走福建境上欲图报复而所至人心已散事不可复为叹曰处州吾 
所守者今吾势已穷无所于往不如还处境死亦为处州鬼耳既还至庆元县为乱兵所害封越国公谥忠愍

　　△穆尔济苏

　　穆尔济苏宁夏人也字善卿至正十四年进士授绍兴路录事司达噜噶齐苗军帅扬鄂勒哲在杭纵军钞掠莫敢谁何民甚苦之俄有至 
绍兴境中强夺人马者穆尔济苏擒斩数人苗军乃惧不敢复至其境会江南行台移治绍兴檄穆尔济苏为行台镇抚乃大募民兵为守御计 
处州山贼焚掠婺境与舒穆噜宜孙夹攻其巢穴平之省臣达实特穆尔承制授行枢密院判官分院治绍兴方国珍遣兵侵据属邑穆尔济苏 
曰国珍本海贼今既降为大官而复来害吾民可乎欲率兵往问罪先遣部将黄中取上虞时朝廷方倚国珍资其舟运粮而御史大夫拜珠克 
与国珍素通贿情好甚厚愤穆尔济苏擅举兵且恐生变使人召至私第与计事至则命左右以铁锤挝死之断其头掷厕溷中黄中乃率众复 
雠尽杀拜珠克家人及台府官掾史独留拜珠克不杀御史珍通纠言拜珠克阴害帅臣几致激变于是诏削拜珠克官职安置湖州而穆尔济 
苏之冤始白

　　钦定续通志卷五百

　　●钦定续通志卷五百一　外戚传一

　　外戚传

　　（臣）等谨案外戚一门唐书以前祗载后妃之父兄弟侄缘帝室之外家故谓之外戚自宋史载柴宗庆王贻永诸人兼及尚主者实始 
滥觞辽金元史因仍其例登载稍繁考主壻以帝室为外家于外戚之外稍紊然其人大都世臣勋旧因缘贵宠为国家肺腑之戚又多武臣右 
阶他无可传比类附登未为不可五代传世甚短外戚多不足纪旧史所无兹亦不能复添缀云

　　○唐

　　独孤怀恩　　武士彟【承嗣三思】　韦温　　杨国忠

　　独孤怀恩
　　武士彟
　　韦温
　　杨国忠

　　△独孤怀恩

　　独孤怀恩元贞皇后弟之子也 【新书作元贞皇后弟也按下文云弟姑子悉有天下谓元贞皇后及隋文帝献皇后皆怀恩之姑也据 
此当从旧书作弟之子为是通鉴同旧书今据改】 父整隋涿郡太守怀恩之幼隋文帝献皇后以侄养宫中长学书记而居财不訾喜交豪猾 
博徒为鄠令以疾免高祖平京师拜长安令帝受禅擢工部尚书遣代韦义节击尧君素于蒲州怀恩性贪寡算略数战无功诏书切责而怀恩 
稍怨望帝尝与戏曰弟姑子悉有天下次当尔邪怀恩内喜遂怀异志居尝咤曰我家渠独女子富贵邪因与麾下元君宝解令荣静谋引王行 
本军与刘武周连和割河东以啖之引虞乡南山羣盗取永丰仓绝秦王柏壁饷道长驱三辅会夏人吕崇茂杀县令应武周帝敕怀恩与永安 
王孝基等击崇茂为金刚所掩诸将皆没君宝与开府刘让私侮怀恩曰不早举大事以及斯辱故谋寖露及秦王败武周于美良川怀恩逃归 
帝复命率师攻蒲州君宝闻曰王者不死果然唐佥知状 【按通鉴不早举事及王者不死皆君宝语唐俭辞故云唐俭知状】 会武周还刘 
让求罢兵因白发怀恩等奸时行本举蒲州降怀恩勒兵入城帝方济河而让至贝得反状召而缚之穷索党与缢死于狱以首徇华阴市籍其 
家

　　△武士彟

　　武士彟字守信则天皇后之父世殖赀喜交结高祖尝领屯汾晋休其家因被顾接后留守太原引为行军司铠参军及将起事以刘弘基 
长孙顺德统募兵王威高君雅以弘基等皆背征三卫罪当死将劾系之士彟曰此皆唐公客若尔必有大嫌威等遂不敢发司兵参军田德平 
亦欲劝威劾募兵状士彟又劝止之及建大将军府拜铠曹参军从平京师为光禄大夫封义原郡公累迁工部尚书进封应国公厯利荆二州 
都督卒赠礼部尚书谥曰定高宗永徽中以皇后故崇赠并州都督司徒周国公咸亨中加赠太尉兼太子太师太原郡主配享高祖庙庭列功 
臣上后监朝尊为忠孝太皇建崇先府置官属追王五世后革命更于东都立武氏七庙追册为帝诸妣皆随帝号曰皇后先天中有诏削士彟 
伪号仍为太原王庙遂废始士彟娶相里氏生子元庆元爽又娶杨氏生三女长妻贺兰氏早寡季妻郭氏前死士彟卒诸子事杨礼薄衔之后 
立封杨氏荣国夫人后姊韩国夫人于时元庆已官宗正少卿元爽少府少监兄子惟良卫尉少卿杨讽后上疏出元庆等于外以示退让由是 
元庆斥龙州元爽濠州惟良始州元庆死元爽流振州干封时韩国有女在宫中帝尤爱幸韩国卒女封魏国夫人 【按武后传韩国女封魏 
国夫人今据改】 后内忌甚欲并杀之会封泰山惟良及弟怀运以岳牧来集上食后寘堇毒死魏国归罪惟良等诛之 【按通鉴怀运兄怀 
亮早卒其妻善氏尤不礼于荣国坐惟良等没入掖庭荣国今后以他事束棘鞭之肉尽见骨而死】 讽有司改姓蝮氏绝属籍元爽缘坐死家 
属投岭外后取韩国子贺兰敏之为士彟复赐氏武袭封擢累左侍极兰台太史敏之烝于荣国挟受佻横多过恶后迭怒暴其恶流雷州表复 
故姓道中自经死乃还元爽之子承嗣奉士彟后宗属悉原士彟兄士棱士逸士逸字逖有战功终韶州刺史

　　武承嗣
　　武三思

　　 武承嗣

　　承嗣既还擢尚辇奉御 【尚辇旧书作尚衣】 袭周国公迁秘书监则天临御擢礼部尚书俄以太常卿同中书门下三品未几辞位垂 
拱初以春官尚书同凤阁鸾台平章事改纳言拜文昌左相性暴轻忍祸闻左司郎中乔知之婢窈娘美且善歌夺取之知之作缘珠篇以讽婢 
得诗恨死承嗣怒告酷吏杀之残其家初后擅政中宗幽逐承嗣自谓传国及己武氏当有天下即讽后革命去唐家子孙诛大臣不附者倡义 
追王先世立宗庙又王元庆曰梁王谥宪元爽魏王谥德后从父士让楚王谥僖士逸蜀王谥节赠兄子承业陈王封元庆子三思为梁王士让 
孙攸宁为建昌王攸归九江王攸望会稽王士逸孙懿宗河内王嗣宗临川王仁范河闲王仁范子载德颍川王士棱孙攸暨千乘王恨良子攸 
宜建安王攸绪安平王从子攸止恒安王重规高平王承嗣子延基南阳王延秀淮阳王三思子崇训高阳王崇烈新安王承业子延晖嗣陈王 
延祚咸安王而承嗣为魏王实封千户乃密谕后党凤阁舍人张嘉福使洛州人上书请立已为皇太子后问岑长倩格辅元皆执不可于是怨 
长倩等皆以罪诛之承嗣罢为特进后决意还太子迁太子太保不得志怏怏愤死谥曰宣子延基袭爵后嫌斥其名更曰继魏王长安初与妻 
永泰郡主及邵王私语张易之兄弟事后忿争语闻后怒令自杀以弟延义代中宗复位侍中敬晖等言诸武不当王帝柔昏不断又素畏太后 
欲悦安之更言攸暨三思皆与去二张功纔降一级三思王德静郡攸暨王寿春郡 【旧书作乐寿郡王】 懿宗耿国攸宁江国攸望邺国嗣 
宗管国攸宜息国重规郐国延义魏国攸绪巢国崇训酆国延祚咸安郡皆为公载德终湖州刺史攸归厯司属少卿至齐州刺史事母孝攸止 
绛州刺史三人死太后时不及削封延秀初使突厥为默啜所执不得归神龙初默啜请和因延秀送款还封柏国公左卫中郎将宗兄崇训尚 
安乐公主数与宴昵崇训死遂私侍主后因尚焉以太常卿兼右卫将军封恒国公三思死韦后复私延秀故延秀益自肆主府仓曹参军何凤  
【旧书作符凤】 说曰今天下系心武家庶几再兴且谶曰黑衣神孙被天党神孙非公尚谁哉因劝服皁衣惑众韦后败尚与主居禁中格 
战良久同斩肃章门攸望以太府卿 【旧书作太常卿】 贬死春州诸武属坐延秀诛徙者略尽

　　  武三思

　　三思当太后时累进夏官春官尚书爵为王契丹陷营州以榆关道安抚大使屯边还同凤阁鸾台三品检校内史罢为太子少保迁宾客 
三思性兵谀善迎谐主意钩探隐微故后颇信任数幸其第赏子尤渥屈事后所幸臣为嶭怀义御马倡言昌宗为王子晋后身引公卿歌咏淫 
污腼不为耻后春秋高厌居宫中三思欲因此市权即建营三阳宫于嵩山兴泰宫于万寿山请太后岁临幸己与二张扈侍私窃威福工役巨 
万万百姓愁叹中宗复位进位司空同中书门下三品固辞进开府仪同三司初桓彦范等缓于事不加诛三尼因韦后反易国政罢逐五王悉 
还所斥去者诏郡臣复循太后法三思建言大帝封泰山则天皇后建明堂封嵩山二圣之美不可废帝韪其言遂更名五县曰干封合宫永昌 
登封告成明年春旱遣祷干陵而雨帝悦遂复崇恩庙昊顺二陵皆置令丞起球场苑中诏文武三品分朋为赌帝与皇后临观用功不訾人苦 
之三思既私韦后又与上官昭容乱内忌节愍太子即与安乐公主谋废之太子惧发羽林兵围三思第并崇训斩之杀其党十余人三思奸乱 
窃国忌阻正人与宗楚客兄弟纪处讷崔湜甘元柬相驱煽又有冉祖雍宋之愻李悛周利用姚绍之等号三思五狗而赵履温郑愔马构崔日 
用李■〈忄曳〉托其权势熏妥内外天下语曰崔冉郑乱时政以爵赏自相崇树凡构大狱污点善良破坏其宗天下为荡然始韦月将高轸 
上疏极言三思过恶有司杀月将逐轸恶地宋璟执奏亦见斥其权大抵如此既死帝为举哀以太子首祭三思柩睿宗立斲棺暴户夷其墓 【 
按此下旧有懿宗攸暨三传懿宗事不足录攸暨见太平公主传今并删】

　　△韦温

　　韦温者中宗废后庶人从父兄也后父玄贞厯普州参军事后为皇太子妃擢豫州刺史帝幽房陵玄贞流死钦州妻崔为蛮酋宁承所杀 
四子洵浩洞泚同死客州后二女弟逃迁京师帝复政诏赠玄贞上洛郡王大师雍州牧益州大都督温父玄俨鲁国公特进并州大都督遣使 
迎玄贞丧诏广州都督周仁轨讨宁承斩其首祭崔柩柩至帝与后登长乐宫望哭赠酆王谥文献庙曰褒德陵曰荣先四子并赠郡王葬京师 
温初试史坐赃斥神龙初擢宗正卿迁礼部尚书封鲁国公弟湑曰洛州户曹参军连拜左羽林大将军曹国公后大妹嫁陵颂进国子祭酒仲 
妹嫁嗣虢王邕湑子捷尚成安公主温从弟濯尚定安公主并拜驸马都尉捷为右羽林将军景龙三年温以太子少保同中书门下三品遥领 
扬州大都督见天下事在手欲自殖以牢其权引用支党不一公卿虽畏伏然温无能不如诸武凶而炽也帝崩后专政畏有变敕温尽总内外 
兵守省中又以从子播捷从弟璃高嵩分领左右羽林军温与宗楚客武延秀等说后谋革命临淄王讨韦氏温坐斩分捕诸韦子弟无少长皆 
死仍夷玄贞及洵等坟墓 【按新书此下有王仁皎传系明皇废后之父附载其子守一仁皎父子并无事迹史惟称其聚货沓墨而已今删 
】

　　△杨国忠

　　杨国忠贵妃从祖兄父珣母张氏即易之妹少嗜饮博数匄贷于人无行检不为姻族齿年三十从蜀军以屯优迁新都尉罢去益困蜀大 
