<!-- { "loadSidebar": true } -->
议皆请论如律诏赐永中死实图美鄂兰哈玛尔等皆弃市敕有司用国公礼收葬永中平阳府监护官给葬具妻子威州安置泰和七年诏复 
永中王爵谥曰厉敕实古纳于威州择地以礼改葬岁时祭奠贞佑二年诏徙永中妻子实古纳等于郑州三年太康县人刘全尝为盗亡入卫 
真界诡称爱王所谓爱王妄指实古纳也全欲为乱因假以惑众诱王氏女为妻又加东平妖人李寍于嵩山寍至推为国师议僭立事觉皆伏 
诛四年潼关破徙永中子孙于南京兴定二年毫州谯县人孙学究私造妖言云爱王终当奋发宥刘二者出而当之结构逆党市兵仗大署旌 
旗谋僭立事觉诛死者五十二人永中子孙禁锢自明昌至正大末几四十年天兴初诏弛禁锢未几南京亦不守云

　　 永蹈

　　郑王永蹈本名尼楚赫大定十一年封滕王进封徐王二十五年加开府仪同三司明年为大兴尹章宗即位判彰德军节度使进封卫王 
明昌二年徙封郑王二年改判定武军初崔温郭谏马太初兴永蹈家奴毕庆寿私说谶记灾祥毕庆寿以告永蹈郭谏颇能相人永蹈召相己 
及妻子谏言大王相貌非常王妃及二子皆大贵永蹈又召崔温马太初谕谶记天象崔温曰五年有兵灾属兔命者来年春当收兵得位郭谏 
曰昨见赤气犯紫微白虹贯月皆主丑后寅前兵戈僭乱事永蹈深信其说乃阴结内侍郑两儿伺起居以崔温为谋主郭谏马太初往来游说 
河南统军使布萨揆尚永蹈妹韩国公主永蹈谋取河南军为助与妹泽国公主长乐谋使驸马都尉富拉塔致书于揆且先请婚以观其意揆 
拒不许使者不敢复言不轨事永蹈家奴董寿谏永蹈不听董寿以语同辈奴迁嘉努上变时永蹈在京师诏平章政事完颜守贞参知政事胥 
持国户部尚书杨伯通知大兴府事尼玛哈鉴鞠问连引甚众久不能决右丞相瓜尔佳清臣奏曰事贵速决以安人心于是赐永蹈及妃卞玉 
二子安春爱绅公主长乐自尽富拉塔崔温郭谏马太初等皆伏诛布萨揆虽不闻问犹坐除名董寿免死隶监籍迁嘉努特迁五官自是诸王 
制限防禁密矣泰和七年诏复王封备礼改葬赐谥曰剌以卫王永济子阿禅为永蹈后奉其祭祀

　　 永功

　　越王永功本名桑阿又名广孙贞元二年生沉默寡言笑勇健绝人涉书史好法书名书大定四年封郑王七年进封隋王十一年进封曹 
王十五年除刑部尚书谕曰侍郎张汝霖汝外舅行也可学为政十七年授库库图世袭明安十八年改大兴尹世宗幸金莲川始出中都亲军 
二苍头纵马食民田诏永功杖苍头各一百弹压百户二人失觉察勒停永功奏曰亲军人止一苍头尔弹压服勤为日久矣请量决苍头使弹 
压待罪偿其田直皆从之有姥妪与男妇憩道傍妇与所私亡去妪告伍长踪迹之有男子私杀牛手持血刃望见伍长意其捕已走避之伍长 
疑是杀若妇也捕送县问尸安在诡曰弃之水中矣求之果获一尸也半腐县吏具狱上永功曰妇死几何日而尸遽半腐哉顷之得若妇于所 
私者永功曰是男子以杀人就狱其拷掠足以称杀牛之科矣遂释之武清黄氏望云王氏豪猾不逞永功发其罪畿内肃然二十三年判东京 
留守改河闲尹阅月改北京留守帝以永功在北京为政无良戒敕永功谕其长史俾匡正之改东京留守从幸上京明年皇太子薨诏永功护 
丧事寻拜御史大夫与章宗及赵王永中皆加开府仪同三司明年判大宗正事应州僧与永功有旧将诉事于彰国军节度使伊喇呼喇求永 
功手书与呼喇为地呼喇得书奏之帝谓宰臣曰永功以书嘱事虽细微不可不惩也凡人小过不治遂至大咎有犯必惩庶几能改是亦教也 
于是解职未几复判大宗正事章宗即位除判平阳府事进封冀王永功之官随引医人沈思存过制限当解职帝曰此时当痛断监奴及治府 
掾长史管辖府事者罪仍着于令家奴王唐犯罪至徒永功曲庇之平阳治中高德裔失觉察笞四十于是永功改判济南府寻授山东西路博 
罗科世袭明安二年判广寍府事进封鲁王明年判彰德府事承安元年进封郢王明年判太原府事泰和七年改西京留守八年复判平阳府 
事大安元年进封谯王判中山府事明年进封越王 【按卫绍王纪大安元年十二月进封兄越王永功为谯王是由越而改谯也与传互异 
】 宣宗即位免常参明年从迁汴京兴定五年有疾赐尚医诊视是岁薨谥忠简子福孙寿孙尼玛哈大定二十六年诏赐福孙名璐寿孙名璹 
尼玛哈名琳璐加奉国上将军章宗即位加银青荣禄大夫封萧国公

　　璹

　　璹

　　璹本名寿孙字仲实一字子瑜 【按归潜志云密国公璹世宗之孙越王永常之子考世宗子无名永常者则志误也】 资质简重博学 
有俊才喜为诗工真草书大定二十七年加奉国上将军明昌初加银青荣禄大夫卫绍王时加开府仪同三司贞佑中封胙国公正大初进封 
密国公璹奉朝请四十年日以讲诵吟咏为事时时潜与士大夫唱酬然不敢明白往来永功薨后稍得出游与文士赵秉文杨云翼雷渊元好 
问李汾王飞伯辈交善初宣宗南迁诸王宗室颠沛奔走璹乃尽载其家法书名画居汴中家人多俸少客至贫不能具酒肴蔬饭共食焚香煮 
茗尽出藏书谈大定明昌以来故事终日不听客去乐而不厌也天兴初璹己卧疾论及时事辄慨叹时曹王出质璹见哀宗于隆德殿奏曰闻 
额尔克欲出议和额尔克年幼不谙练恐不能办大事臣请代其行哀宗慰止之于是君臣相顾泣下未几以疾薨年六十一平生诗文甚多自 
删其诗存三百首乐府一百首号如庵小藳第五子守禧字庆之风神秀彻璹特钟爱年未三十而卒

　　 永德

　　潞王永德本名恩楚大定二十五年加开府仪同三司二十七年封薛王二十九年判秘书监进封渖王明昌时授山东东路博罗科必喇 
明安进封豳王迁劝农使承安二年进封潞王三年再任劝农使卫绍王时累迁太子太师宣宗即位改同判大睦亲府事兴定五年迁判大睦 
亲府事子鄂伦赐名琰

　　 永成

　　豫王永成本名鹤野又曰罗索风姿奇伟博学善属文世宗尤爱重之大定七年封渖王以太学博士王彦潜为府文学永成师事之十一 
年进封豳十五年就外第累迁翰林学士承旨判定武军节度使事寻改判广寍府二十五年世宗幸上京命留守中都判吏部尚书进开府仪 
同三司为御史大夫章宗即位进封吴判真定府事明昌元年改山东西路佛们必喇明安明年进封兖坐率军民围猎解职未几授沁南军节 
度使厯判太原平阳府事承安改元以覃恩进封豫明年冬进马入十匹以资守御之备赐诏加奖五年召还泰和四年薨谥曰忠献永成自幼 
喜读书晚年所学益醇每暇日引文士相与切磋接之以礼未尝见骄色自号曰乐善居士有文集行于世 【按归潜志云豫王永中好文善 
歌诗有乐善老人集行于世今考宗室表及本传豫王实名永成永中乃镐王也】

　　 永升

　　夔王永升本名锡卜察一名鹤寿大定十一年封徐王进封虞王二十六年加开府仪同三司章宗即位加恩宗室徙封隋王除定武军节 
度使明昌二年改封曹又改封宛卫绍王即位徙今封贞佑元年薨

　　△章宗诸子

　　洪裕　　　洪靖　　　　　　　洪熙　　洪衍　　　洪辉　　　　　　　德里

　　章宗六子钦怀皇后生绛王洪裕资明夫人林氏生荆王洪靖诸姬生荣王洪熙英王洪衍寿王洪辉元妃李氏生葛王德里

　　洪裕
　　洪靖
　　洪熙
　　洪衍
　　洪辉
　　德里

　　 洪裕

　　洪裕大定二十六年生是时显宗薨逾年世宗深戚及闻皇曾孙生喜甚满三月宴于庆和殿御酒歌欢乙夜方罢二十八年十月丙寅薨 
明昌三年追封绛王赐名

　　 洪靖

　　洪靖本名阿古喇明昌三年生王生而警秀章宗所钟爱四年薨承安四年追封荆王赐名加开府仪同三司

　　 洪熙

　　洪熙本名额特藏布明昌三年生未弥月薨承安四年追封荣王赐名加开府仪同三司

　　 洪衍

　　洪衍本名撒改明昌四年生未几薨承安四年追封英王赐名加开府仪同三司

　　 洪辉

　　洪辉本名讹论承安二年五月生弥月封寿王十月丁亥薨备礼葬

　　 德里

　　德里泰和二年八月生帝久无皇嗣祈祷于郊庙衍庆宫毫州太清宫至是喜甚弥月将加封三等国号无惬帝意者念世宗在位最久年 
最高初封葛王遂封为葛王三年薨

　　△卫绍王子

　　从恪

　　卫绍王六子从恪琚瑄璪余二人名不传 【依宗室表补】

　　从恪

　　从恪

　　从恪卫绍王长子大定二十六年赐名又赐名明安曰琚安春曰瑄阿禅曰璪泰和七年诏追复郑王永蹈王爵备礼改葬命阿禅为郑王 
后守其祭祀大安元年封子六人为王从恪胙王有任王巩王余弗传是岁从恪为左丞相二年八月立从恪为皇太子至寍末呼沙呼弒卫王 
从恪兄弟皆废居中都贞佑二年徙郑州四年徙居南京天兴元年崔立以从恪为梁王汴京破死焉

　　△宣宗诸子

　　庄献太子　　玄龄　　　　　　　守纯

　　宣宗四子庄献太子守忠哀宗守绪玄龄荆王守纯 【依宗室表补】

　　庄献太子
　　玄龄
　　守纯

　　 庄献太子

　　庄献太子名守忠呼沙呼既废卫绍王时宣宗未至即迎守忠人居东宫贞佑元年闰九月甲申立为皇太子十月己未以镇国上将军太 
子少保阿娄罕为太子少师庚申谕曰朕宫中每事裁减汝亦宜知撙节又谓曰时方多艰每事当从贬损吾已放宫人百余矣东宫无用者亦 
宜出之二年五月 【按宣宗纪迁汴在贞佑二年五月此讹作四月今据改】 宣宗迁汴留守中京七月召至汴三年正月薨葬迎朔门外谥 
庄献五月立其子鉴为皇太孙始二岁十二月薨四年正月赐谥冲怀大孙

　　 玄龄

　　玄龄早卒未封爵或曰庄献太子母弟或曰丽妃史氏所生

　　 守纯

　　荆王守纯本名帮图贞佑元年封濮王二年为殿前都点检兼侍卫亲军都指挥使权都元帅上谕帅府曰濮王年幼公事殊未谙卿等毋 
以朕子故不相规戒凡见将校令谦和接遇可也三年为枢密使四年拜平章政事兴定元年授世袭东平府路三屯明安三年进封英王时监 
察御史程震言其不法宣宗切责杖司马及大奴尤不法者数人初 【原文作四年九月按宣宗纪兴定三年十二月诛高琪四年九月讷本 
舍布坐诛本传总系之四年殊误今改正】 守纯欲发丞相高琪罪密召知案布什萨喇勒令史富察呼噜员外郎王阿里谋之属今勿泄而萨 
喇勒呼噜辄以告都事布萨讷木舍布讷木舍布白高琪及高琪伏诛守纯劾三人者泄密事讷木舍布处死除名萨喇勒呼噜各杖七十勒停 
元光二年三月壬子谕守纯曰始吾以汝为相者庶几相辅不至为人讥病耳汝乃惟饮酒耽乐公事漫不加省何耶今诸相皆老臣每事与之 
商略年贻物议足矣十二月庚寅宣宗病笃守纯趣入侍哀宗后至闻守纯在宫分遣枢密院官及东宫亲卫军总领伊喇布哈集军三万余屯 
