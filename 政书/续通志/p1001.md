<!-- { "loadSidebar": true } -->
　　○金十六

　　承晖　　　　穆延尽忠　　　布萨端　　李英　　　　富珠哩德裕　　乌库哩庆寿　　布萨安贞　　田琢　　　　　完颜 
弼　　蒙古纲　　　必喇阿噜岱

　　承晖
　　穆延尽忠
　　布萨端
　　李英
　　富珠哩德裕
　　乌库哩庆寿
　　布萨安贞
　　田琢
　　完颜弼
　　蒙古网
　　必喇阿噜岱

　　△承晖

　　承挥字维明本名福兴益都尹郑嘉子也好学淹贯经史章宗时为近侍局使孝懿皇后妹夫乌页尔世宗时以罪斥去乙夜诏开宫城门 
召之承晖不奉诏明曰奏曰乌页尔得罪先帝不可召章宗曰善累迁北京留守副留守李东阳素贵承晖非公事不与交一言改知大名府召 
为刑部尚书兼知审官院裕尔罕都平章镒之甥也将招授官承晖驳奏之卒从其议寻攺知大兴府事宦者李新喜有宠用事借大兴妓乐承 
挥拒不与豪民与人争种稻水利厚赂元妃兄左宣徽使李仁惠仁惠使人属承晖右之承晖杖遣豪民曰可以报宣徽也复攺知大名府事及 
伐宋迁山东路统军使时盗贼渠魁往往潜匿泰山岩穴闲按察司请发数万人刊除林木使无所隐承晖奏曰齐人易动驱之入山必有冻饿 
失所之患此诲盗非止盗也天下之山亦多矣岂可尽赭哉议遂寝是时行限钱法承晖上疏略曰货聚于上怨结于下不报卫绍王即位拜参 
知政事驸马都尉图克坦默埒与其父南平干政事大为奸利承晖面质其非至宁元年为横海军节度使贞佑初承晖为尚书右丞 【按宣 
宗纪承晖为尚书右丞亦在诛赫舍哩执中后】 妻子留沧州沧州破妻子皆死赫舍哩执中伏诛进拜平章政事兼都元帅封邹国公中都被 
围承晖出护和事宣宗迁汴徙封定国公与皇太子留守中都承晖以尚书左丞相穆延尽忠久在军旅悉以兵事付之顷之庄献太子遁去右 
副元帅富察齐锦以其军出降中都危急诏元帅左监军永锡将中山真定兵元帅左都监乌库哩庆寿将大名军御史中丞李英运粮大名行 
省富珠哩德裕调遣继发救中都承晖闲遣人以矾写泰求诸军倍道来援已而李英败于霸州北庆寿永锡军亦溃时高琪居中用事忌承晖 
成功诸将皆顾望无一至中都者承晖与尽忠会议约同死社稷尽忠谋南奔承晖怒召尽忠腹心完颜实库至谓曰始我谓平章知兵故推心 
以权畀之尝许与我俱死今忽异议行期且在何日宝库曰今日向暮且行承晖变色曰社稷若何实库不能对叱斩之承晖起辞谒家庙作遗 
表付尚书省令史师安石皆谕国家大计辨君子小人治乱之本厯指邪正数人谓高琪赋性阴险终害国家因引咎以不能保都城为谢举家 
号泣承晖神色泰然方与安石举白引满谓曰承晖于五经皆经师授谨守而力行之不为虚文既被酒取笔与安石诀最后倒写二字投笔叹 
曰遽尔谬误得非神志目邪谓安石曰子行矣安石出门闻哭声复还问之则已仰药死矣 【大金国志云承晖安归于汴随亦被诛按承晖 
之死续通鉴及纪事本本俱无异词窜汴被诛则穆延尽忠事也志误矣】 是日暮尽忠出奔中都不守贞佑三年五月二日也师安石奉遗表 
奔赴行在奏之宣宗设奠于相国寺哭之尽哀赠开府仪同三司太尉尚书令广平郡王谥忠肃承晖生而页富居家类寒素常置司马光蘓轼 
像于书室曰吾师司马而友苏公平章政事完颜守贞素敬之与为忘年交

　　△穆延尽忠

　　穆延尽忠本名托恩多上京路明安人大定二十八年进士第调高阳朝城主簿北京临潢提刑司知事御史台与廉能迁顺义军节度副 
使累迁山东按察副使坐虚奏和籴常平粟降虢州刺史泰和闲累迁中都西京按察使与赫舍哩执中不协阴伺其过申奏及执中走还中都 
诏尽忠为左副元帅兼西京留守 【西京二字系原史阙文字据宏简录补入】 以保全西京功进官三阶贞佑二年宣宗迁汴与右丞相承 
晖守中都为左都元帅十月进拜平章政事中都受围承晖以尽忠久在军旅付以兵事约同死社稷及乌库哩庆寿等兵溃外援不至谋南奔 
中都妃嫔闻尽忠出奔皆束装至通元门尽忠谓之曰我当先出启途乃与爱妾及所亲先出城不复顾中都遂陷尽忠至南京帝释不问仍以 
为平章政事尽忠与高琪素不相能语其兄乌哩页曰迩来帝颇疏我此高琪所为若再生兵必不置此人未几尚书省奏尽忠谋逆帝命有司 
鞫治兄弟皆伏诛

　　△布萨端

　　布萨端本名齐锦中都路明安人事亲孝选充护卫累迁都点检厯河南陕西统军使泰和三年召为御史大夫明年拜尚书左丞六年诏 
大臣议伐宋皆曰此小寇无足虑者端曰小寇当昼伏夜出丰敢白日列陈耶宜早为之所帝深然之平章政事布萨揆伐宋诏端主南京行省 
留务宋屡遣使乞和七年布萨揆以暑雨班师 【按续通鉴开禧三年二月布萨揆卒于下蔡时金泰和七年也暑雨班师恐误】 端还朝初 
武卫军士妻阿里布生二女而寡常托梦中言以惑众言梦中屡见白头老父指其二女曰皆有福人也若侍掖庭必得皇嗣时章宗在位久皇 
子未立端请纳之章宗从之既而京师久不雨阿里布复言梦见白头老父使已祁雨三日必大澍过三日雨不降章宗疑其诞妄下有司鞫问 
阿里布引伏诏让端端上表待罪诏释不问顷之进拜平章政事封申国公八年十一月章宗崩遣诏内人有娠者两位生子立为储嗣卫绍王 
即位命端与尚书左丞孙即康护视二十二日太医副使仪师颜状诊得范氏胎气有损明年四月有人告元妃李氏教承御贾氏诈称有身元 
妃承御皆诛死端进拜右丞相授世袭穆昆宣宗贞佑二年以端判南京留守解围表请南迁凡三奏耿端义赞之帝意乃决 【按迁汴之议 
大金国志载孙大鼎再入疏聂希古赞成之而史不及此二人志恐误】 明年中都失守宣宗至南京以端知开封府事进都元帅行省陕西招 
谕完颜格尔及成格勒阿凌结汪三郎等皆相继内附汪三郎赐姓完颜俊为西方名将四年以疾请致仕不许遣近侍与太医诊视端虽癃老 
凡朝使至必远迓宴劳不懈故谗构不果行兴定元年卒赠延安郡王谥忠正 【按宣宗纪兴定元年布萨端卒原传误作四年并系以奏承 
裔攺行元帅府事于巩州今攺正】

　　△李英

　　李英字子贤其先辽阳人徙益都明昌五年进士第调通远令补尚书省令史大安三年上章议兵事荐珠格高琪乌克逊鄂屯纳喇奎腾 
穆延尽忠先朝尝任使可与商略又曰比来敌人增筑城郭修完楼橹事势可知山东河北不大其声援则京师为孤城矣不报贞佑初珠格高 
琪辟为经厯官乃上书高琪曰中都之有居庸犹泰之崤亟蜀之剑门也迩者撤居庸兵我势遂去今士豪守之朝廷当遣官节制失此不图忠 
义之士将转为他矣又曰可镇抚宣德德兴余民使之从戎所在自有宿藏足以取给是国家不费斗粮尺帛坐数所失之关隘也居庸咫尺北 
门而不能卫护英实耻之高琪奏其书即除工部员外郎充宣差都提控居庸等关隘悉隶焉二年正月乘夜与壮士李雄郭仲元郭兴祖等出 
城缘西山进至佛岩寺招募军民旬日得万余人时时出战被创召还俄迁翰林侍制因献十策大槩谓居中士以镇四方委亲贤以收中都立 
藩屏以固关隘集人力以防不虞养马力以助军威爱禾稼以结民心明赏罚以劝百官选守令以复郡县并州县以省民力颇施行之 【按 
英献十策原文祗载九条姑仍其阙】 宣宗南迁召为御史中丞英念兵兴以来百务皆弛激浊阳清奖进人材为已任因言近年改定四善二 
十七最之法徒为虚文大定闲数遣使者分道考察廉能当时号为得人愿改前日徒设之文遵大定已试之效帝嘉纳之自兵兴以来亟用官 
爵为赏程英又奏名器不可以假人上恩以难得为贵伏见兰州西关堡守将王格尔坚守关城诱杀贼使忠节诚有可嘉急于劝奖遂擢节钺 
加阶二品赐或姓若取兰州又将何以待之陕西名将项背相望格尔藐然贱卒一朝处众人之右为统领之官恐众望不厌难得其死力不听 
中都久围丞相承晖告急英收河闲清沧义军自清州督粮运救中都行至大名得兵数万然驭众素无纪律复被酒与元兵遇于霸州北大败 
尽失所运粮英死士卒歼焉加恩赠通奉大夫谥刚贞

　　△富珠哩德裕

　　富珠哩德裕本名富拉塔隆安路明安人累官少府监丞明昌末修北边濠堑立堡寨以劳进官三阶授大理正累迁左监军兼临潢府路 
兵马都总管都统诸达私率官兵救护家属德裕蔽之御史劾奏谪宁海州刺史迁武胜军节度使贞佑二年召为御史中丞拜参知政事兼签 
枢密院事行省大名诏发河北兵救中都凡真定中山保涿等兵元帅左监军永锡将之大名河闲清沧观霸河南等兵德裕将之并护清沧粮 
运德裕不时发及李英至霸州兵败粮尽亡失坐弛慢兵期责授沂州防御使寻知益都府事兴定元年卒

　　△乌库哩庆寿

　　乌库哩庆寿河北西路明安人由知把书画充奉御除近侍局直长再转本局使御边有劳进一阶赐金带泰和四年诏庆寿按视漕河六 
年伐宋从右副元帅完颜匡出唐邓为先锋都统攻下枣阳顷之完颜匡军次白虎粒遣都统完颜谙达取随州遣庆寿以兵五千扼赤岸断襄 
汉路行与宋兵遇斩首五百终宋随州将雷太尉遯去遂克随州于是宋邓城樊城戍兵皆溃遂与大军渡汉江围襄阳元帅匡表荐庆寿谋略 
出众帝嘉之迁拱卫直都指挥使提点如故贞佑二年迁元帅右都监以保全平州功进官五阶宣宗迁汴改右副点检兼侍卫亲军副指挥使 
三年中都危急改元帅左都监将大名兵万八千西南路步骑万一干河北兵一万救中都次霸州北兵溃顷之中都失守改大名府权宣抚使 
未几知河中府权河东南路宣抚副使四年迁元帅右监军 【宣宗纪作左监军】 兼陕西统军使驻兵延安败夏人于安塞堡战于鄜州之 
沧曲谷有功兴定元年与签枢密院事完颜萨布经略伐宋败宋兵于泥河湾石濠村复破宋兵于樊城县以军士多被伤奏不实诏有司鞫问 
已而释之厯镇南集庆军节度使卒

　　△布萨安贞

　　布萨安贞本名阿哈以大臣子充奉御尚刑国长公主贞佑初改右副点检迁元帅左都监二年中都解严除山东路统军安抚等使初益 
都县人杨安儿聚剽掠诏州郡招捕之安儿降累官刺史防御使大安闲安儿亡归与张汝楫聚赏攻刧州县山东大扰安贞至益都败安儿于 
城田安儿奔莱阳莱州徐汝贤以城降贼势复振登州刺史耿格开门纳伪都统郊迎安儿遂僭号改元天顺伪元帅郭方三据密州李全略临 
朐安贞以沂州防御使布萨瑠嘉为左翼安化军节度使完颜额珠为右翼 【按续通鉴安儿奔登州山东行省完颜迁与经厯洪鄂将化帽 
军讨贼败之兴本传互异】 七月安贞军昌邑东徐汝贤等以三州之众十万来拒杀获甚众安贞军至莱州伪宁海刺史史澄立以二十万阵 
于城东瑠嘉败之杀获且半安贞遗莱州黥卒曹全等诈降于汝贤以为内应遂复莱州斩徐汝贤耿格史泼立皆降宣差伯特完袭杀郭方三 
