<!-- { "loadSidebar": true } -->
　　王赞澶州观城人少为小吏累迁本州岛马步军都虞候周世宗镇澶渊每旬决囚赞引律令辨析中理问之知其尝事学问即署右职及即 
位补东头供奉官累迁右骁卫将军三司副使时张美为使世宗问京城卫兵岁廪几何美不能对赞代奏甚悉美因是衔之及征关南言于世 
宗以赞为客省使领河北诸州计度使五代以来姑息藩镇有司不敢绳以法赞所至发擿奸伏无所畏忌振举纲领号为称职由是边臣切齿 
师还复为三司副使太祖建隆初始平李重进太祖素知赞材干可委以完葺即令知扬州既行舟覆于阊桥下溺死亲属随没者三人帝甚叹 
悼谓左右曰溺吾枢密使矣葢将大用也 【按宋史此下有张保续赵玭二传无事迹足录今并从删】

　　△卢怀忠

　　卢怀忠瀛州河闲人少有膂力善骑射汉干佑初寓居河中值李守贞之叛周祖围其城怀忠夜踰城出见陈攻取便宜河中平奏补供奉 
官从征慕容彦超于兖州显德初监沂州军以所部破海州功居多世宗议北征先遣怀忠按视出师道路三关平迁如京副使太祖即位迁内 
酒坊副使会朗州军乱太祖将出师致讨遣怀忠使荆南因谓曰江陵人情去就山川向背我欲尽知之怀忠使还奏曰继冲甲兵虽整而控弦 
不过三万年谷虽登而民苦暴敛南迩长沙东距金陵西迫巴蜀北奉朝廷观其形势葢日不暇给取之易耳太祖召宰相范质等谓曰江陵四 
分五裂之国今出师湖南假道荆渚因而下之万全策也太祖即以怀忠为前军步军都监荆湖平以功迁内酒坊使干德二年改判四方馆事 
知江陵府四年王师伐蜀江陵当峡江会冲以供亿之劳迁客省使又明年使江南 【按长编载开宝元年八月命客省使卢怀忠等二十二 
人领兵屯潞州将有事于北汉也不言其使江南】 还中途遇疾至京师未几卒年四十九大中祥符四年录其子熙为校书郎 【按宋史此 
下有王继勋丁德裕二传无事迹足录今并从删】

　　△张延通

　　张延通潞州潞城人父彦成周右金吾卫上将军延通性颖悟有才干荫补供奉官太祖即位厯通事舍人迁东上合门副使开宝中为西 
川兵马都监太祖以蜀寇未平命同内客省使丁德裕引进副使王班内臣张屿领兵屯蜀部德裕颇专恣延通面质其短德裕衔之又与张屿 
不恊延通亦为和解德裕疑延通与屿为党益不悦会太祖征太原有使自行在至备言太祖当盛暑躬冒矢石劳顿万状延通曰主上勤劳若 
此而吾辈日享安乐葢言不自安也德裕不答会张屿先归阙太祖赐予甚厚延通德裕继至则召延通顾问而待德裕稍薄德裕颇疑惧遂奏 
延通尝对众言涉指斥且多不法事指屿为党太祖怒即收延通张屿及王班下御史台鞫之延通等引伏太祖始欲舍之及引问延通抗对不 
逊遂斩之屿班并内臣王仁吉并杖脊屿配流沙门岛班许州仁吉西窑务时开宝二年也 【按宋史此下有梁迥传无事迹足录今从删】

　　△史珪

　　史珪河南洛阳人父晖晋严卫指挥使珪少以武勇隶军籍周显德中为小校太祖领禁卫以珪给事左右及即位用为御马直队长四迁 
马步军副都军头兼控鹤弓弩大剑都指挥使开宝六年加都军头领毅州刺史太祖初临御欲周知外事令珪博访珪廉得数事白于帝验之 
皆实由是信之后乃渐肆威福民有市官物不当价者珪告其欺罔当寘法列肆无不侧目帝闻之曰将禁其二价宜示以明文自今应市易官 
物有妄增价直欺罔官钱者按鞫得实并以枉法论其犯在诏前者不问自是珪不复敢言时德州刺史郭贵知邢州国子监丞梁梦升知德州 
贵族人亲吏之在德州者颇为奸利梦升以法绳之贵素与珪善遣人以其事告珪图去梦升珪悉记于纸将伺便言于帝一日帝因言迩来中 
外所任皆得其人珪遽曰今之文臣亦未必皆善乃探怀中所记以进曰祗如知德州梁梦升欺蔑刺史郭贵几至于死帝曰此必刺史所为不 
法梦升真清强吏也因以所记纸付中书曰即以梦升为赞善大夫既又曰与左赞善珪以谮不行居常怏怏寻坐漏泄禁中语出为光州刺史 
会岁饥淮蔡民流入州境珪不待奏即开仓减价以粜所全活甚众太平兴国初以为扬楚等九州岛都巡检使四年征太原命珪与彰信军节度 
刘遇攻城北面从征幽州坐所部逗挠失律责授定武行军司马数月召为右卫将军领平州刺史督浚惠民河自尉氏达京九十里数旬而毕 
民咸便之受诏捕获江淮盗曲谋首迁隰州刺史知保州静戎军上缘边便宜十五事皆从之雍熙中从曹彬征幽州为押阵部署以所部下涿 
州师还卒年六十一珪多智数好以甘言小惠取誉于人故所至不忍其去云

　　△田钦祚

　　田钦祚颍州汝阴人在汉为殿直改供奉官周世宗征淮南为前军都监从征关南还会塞澶渊决河命钦祚领禁兵护役因令督治澶州 
城淮人寇高密刺史王万威求济师命钦祚领兵援之既至围解太祖即位迁合门通事舍人干德二年讨蜀为北路先锋都监令乘传往来宣 
达机事孟昶降奉捷书驰奏迁西上合门副使蜀土寇乱又遣钦祚率师讨平之四年并人寇乐平从罗彦瓌拒之钦祚独以所部三千人破寇 
擒副将一人俘获甚众以功迁西上合门使开宝二年又与何继筠破敌于石岭关领贺州刺史判四方馆使三年契丹扰中山以钦祚为定州 
路兵马都部署与战遂城自旦及晡杀伤甚众钦祚马中流矢踣骑士王超授钦祚以马军复振敌解去朝廷将议讨江表遣钦祚觇之还奏合 
旨江南所得宝货直三千万悉赐钦祚会兴师首命钦祚与曹彬李汉琼率骑军先赴江陵就命为升州西南路行营马军兼左厢战棹都监败 
吴军万余于溧水斩其主帅李雄等五人擒裨将二人进围金陵为南面攻城部署既平以功加领汾州防御使太平兴国初迁引进使为晋州 
都钤辖太原骁将杨业率众寇洪洞县钦祚击败之斩获盈千太宗赐钦祚白金五千两令市宅四年从征太原护前锋骑兵屯石岭关以扞契 
丹钦祚性刚戾数陵其主帅郭进进战功高屡为钦祚所陵心不能甘遂自经死语详郭进传初贼兵奄至进出战钦祚但闭壁自守既去又不 
追所受月奉刍粟多贩鬻规利为部下所诉责授睦州团练使太宗北巡以为幽州西路行营壕砦都监六年改房州团练使累迁银夏绥宥都 
巡检吏俄召还会征幽州命为排阵使时钦祚已被病受诏不胜喜甫一夕卒钦祚性阴狡不喜儒士好狎侮同列人多恶之子承诲仕至供奉 
官合门祗候承说至崇仪副使

　　△侯赟

　　侯赟并州太原人父义汉辽州刺史赟以荫补殿前承旨周显德中迁供奉官江南复命领三门集津发运使太祖即位为诸卫将军先是 
朝廷岁仰关中谷麦以给用赟掌其事厯三十年国用无阙累迁至右武卫将军开宝中厯知建安军扬徐二州皆有善政太宗即位移知福州 
改右卫将军太平兴国二年钱俶初纳土诏赟驰往两浙诸州阅视军储刍茭累迁右卫大将军七年知灵州按视蕃落宴犒以时得边士心部 
内大治迁左卫在朔方凡十余年帝念久次求可代者而难其人淳化三年卒于官年七十四赠本卫上将军 【按宋史此下有王文宝传文 
宝平泉州盗事已附见杨克护传中他无事迹足录今从删】

　　△翟守素

　　翟守素济州任城人父溥晋左司御率府率守素以父任为殿直厯汉周迁供奉官领承天军使 【按隆平集作仕周至刺史】 太祖干 
德中为引进副使从王全斌伐蜀以往来驰告军事为职蜀平擢判四方馆以两川余寇未殄虑致骚动再令守素入蜀经略诸郡分兵以防遏 
之开宝中会麟府内属戎人争地不决因致扰乱诏守素驰往抚喻守素辨其曲直戎人悦服从征太原命海州刺史孙方进围汾州守素监其 
军转引进使寻命为剑南十州都巡检吏太宗即位迁客省使领宪州刺史太平兴国三年河决荥阳诏守素发郑之丁夫千五百人与卒千人 
领护塞之是秋梅山洞蛮恃险叛命遣守素率诸州屯兵往击之值霖雨弥旬弓弩解弛不堪用明日将接战守素一夕令削木为弩及旦贼奄 
至交射之贼遂败乘胜逐北尽平其巢穴先是数郡大吏富人多与贼帅包汉阳交通既而得其书讯数百封守素并焚之反侧以定俄而钱俶 
纳土诏守素为两浙诸州兵马都监安抚诸郡旋命知杭州岁满为西京巡检使秦王廷美以事勒归私第以守素权知河南府兼留守司事属 
洛阳岁旱艰食多盗帝忧之守素至渐以寍息未几迁商州团练使雍熙二年改知延州自刘廷让败于君子馆河朔诸州城垒多圮四年诏守 
素与田仁朗王继恩郭延浚分路按行发诸州镇兵增筑护其役赐白金三千两留充天雄军兵马钤辖知大名府改知潞州会建方田命为代 
北方田都部署并州兵马钤辖从屯夏州改知凤翔府淳化中夏帅赵保忠上言其弟继迁诱戎人为寇且求援师诏守素率兵复屯夏州未几 
又徙石州以老病上疏求归本郡从之三年卒年七十一守素逮事四朝绵厯内职五十余年性敬慎宽仁容众所至有治绩凡断大辟狱虽众 
状明白仍徧询僚寀佥同而后决属吏有过不面折但援往事之相类者以微警之新进后生多至节帅而守素久次不迁殊无陨获意时论以 
此多之 【按宋史此下有王侁刘审琼二传无事迹足录今并从删】

　　△刘福

　　刘福 【按隆平集作留福】 徐州下邳人少倜傥魁岸有膂力周显德中世宗征淮南福徒步谒见于寿春世宗奇之因留麾下每出战 
则令福率卫士为先锋与破紫金山砦淮南平录功授怀德指挥使太祖即位迁横海指挥使率所部隶步帅刘光毅由峡路征蜀比至成都孟 
昶已降大将王全斌部送降卒归京师至绵州降卒盗库兵刦蜀旧将全师雄叛福与龙捷指挥使田绍斌夹击之贼众大溃斩首及溺江死者 
以万计以功授虎捷都虞候继隶曹彬麾下平江南还授指挥使领蔚州刺史从太宗克并汾迁马步都军头武州团练使端拱初出为洺州防 
御使二年改雄州兼本州岛兵马部署雄州地控边塞常屯重兵福至部按行城垒调镇兵以给缮完出私钱以资宴犒寇虽大至而恃以无恐淳 
化初迁凉州观察使判雄州事二年卒年六十四赠太傅 【按隆平集作卒赠节度使】 福虽不学而御下有方略为政简易人甚德之领雄 
州五年郡境寍谧福既贵诸子常劝起大第福怒曰我受禄厚足以僦舍庇汝曹既无尺寸功报朝廷岂可营度居室为自安计乎卒不许既死 
帝闻其言赐其子白金五千两使市第宅

　　△安守忠

　　安守忠字信臣并州晋阳人父审琦周平卢军节度封陈王晋天福八年审琦出领山南东道以守忠为牙内指挥使领绣州刺史周显德 
四年改鞍辔库使会淮南初下命守忠驰往宣谕时藩臣骄蹇遇朝使多简傲守忠抗以正礼不辱命未几改卫州刺史太祖即位入为左卫将 
军建隆四年湖南初平命为永州刺史干德中护河阴屯兵蜀平太祖知远俗苦苛虐南郑为走集之地故特命守忠知兴元府以抚绥之四年 
改汉州刺史时寇难甫平使车旁午公帑不足守忠出私钱以给用每遣使太祖必戒之曰安守忠在蜀能律己以正汝行见之当效其为人也 
