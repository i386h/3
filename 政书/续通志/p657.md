<!-- { "loadSidebar": true } -->
势请将畏懦遂止周祖知其事明年因调兵戍晋州谓左右曰去年刘崇之遁若从药元福之言则无边忠矣俄与曹英向训讨慕容彦超于兖 
州元福为行营马步军都虞候诏元福自晋州率所部入朝即遣东行敕曹英向训不令以军礼见当时有为宿将筑连城以围兖彦超昼夜出 
兵元福屡击败之遂闭壁不敢出十余日元福营栅皆就又穴地及筑土山百道攻其城会周祖亲征元福以所部先入羊马城诸军鼓噪角进 
拔之以功授建雄军节度世宗高平之战刘崇败走太原遂纵兵围其城以元福为同州节度充太原四面濠砦都部署时攻具悉备城中危急 
以粮运不继诏令班师元福上言曰进军甚易退军甚难世宗曰一以委卿遂部分卒伍为方阵而南元福以麾下为后殿崇果出兵来追元福 
击走之师还加检校太尉移镇陕州又厯定庐曹三镇太祖即位加检校太师卒年七十七赠侍中元福虽老筋骨不衰人或言其气貌益壮当 
复领兵必大喜曲致礼待或加以赠遗时称骁将

　　△赵晁 【赵延溥】

　　赵晁真定人初事杜重威为列校重威诛属周祖镇邺中晁因委质麾下周祖开国擢为作坊副使慕容彦超据兖州叛以晁为行营步军 
都监兖州平转作坊使晁自以逮事霸府复有军功而迁拜不满所望居常怏怏从征刘崇世宗意在速战令晁倍道兼行晁私语通事舍人陈 
好谦曰贼势方盛未易敌也宜持重以挫其锐好谦以所言入白世宗怒曰汝安得此言必他人所教言其人则舍尔不言当死好谦惧遂以实 
对世宗即命并晁械于州狱军回始赦之李重进败吴人于正阳以降卒三千付晁晁一夕尽杀之世宗不之罪恭帝立加检校太傅太祖即位 
加检校太尉未几以疾归京师卒年五十二太祖甚悼之赠太子太师再赠侍中晁身长七尺仪貌雄伟好聚敛处方镇以贿闻以周初与宣祖 
分掌禁军有宗盟之分故太祖常优礼之再加赠典焉子延溥周显德中以父任补左班殿直太祖即位为铁骑指挥使开宝初太祖亲征晋阳 
太宗守京邑延溥以所部为帐下牙军转殿前散员指挥使太平兴国三年从平太原略地燕蓟六军扈从有后期至者帝怒欲寘于法延溥遂 
进曰陛下巡行边陲以防御外侮今契丹未殄而诛谴将士若举后图谁为陛下戮力乎帝嘉纳之师还迁内外马步军都军头领本州岛防御使 
熙雍四年再知贝州以疾求代代未至卒年五十赠天德军节度子承彬至内殿崇班承彬子咸一为虞部员外郎咸熙天圣八年进士及第

　　△郭崇

　　郭崇应州金城人初名崇威避周祖讳止称崇父祖俱代北酋长崇弱冠以勇力应募为卒后唐清泰中为应州骑军都校晋祖割云应地 
入于契丹崇耻事之奋身南归厯郓河中潞三镇骑军都校开运中戍太原会汉祖起义以崇为前锋入汴改护圣左第六军都校领郢州刺史 
改领富州从周祖平河中迁果州防御使 【按东都事略作团练使】 周祖镇邺以崇领行营骑军兼天雄都巡检使干佑三年从周祖平国 
难与李筠拒慕容彦超于留子陂走之以崇补侍卫马军都指挥使遣冯道等迎湘阴公赟于徐州将立之会契丹南侵周祖北征次于澶州为 
六军推戴枢密使王峻在京师闻变遣崇率七百骑东距赟遇于睢阳崇阵于牙门外赟惧登门楼呼崇曰汝等何遽至此崇曰澶州军变遣崇 
等来卫乘舆非有他也赟召崇升楼崇未敢登即遣道下与语崇乃登具言军情有属天命已定赟执崇手泣俛首久之俄而赟所领卫兵都校 
张令超以众归崇赟亲将贾王等数怒目视道将害之赟曰汝辈勿草草此非关令公事崇即送赟就馆舍广顺初领定武军节度未几复升陈 
州为节镇以颍州隶焉命崇为节度加同平章事出镇澶州周祖不豫促还镇所世宗立并人侵潞州命崇与符彦卿出固镇以御之世宗亲征 
又副彦卿为行营都部署师还加兼侍中移真定尹成德军节度四年世宗征淮南契丹掠边崇率师攻下束鹿县俘获甚众五年表求致政不 
允恭帝立加检校太师太祖即位加兼中书令崇追感周室恩遇时复泣下监军陈思诲密奏其状因言常山近边崇有异心宜谨备之太祖曰 
我素知崇笃于恩义盖有所激发尔遣人觇之还言崇方对宾属坐池潭小亭饮博城中晏然太祖笑曰果如朕言未几来朝时命李重进为平 
卢军节度因重进起兵改命崇为节制干德三年卒年五十八赠太师子守璘至洛苑副使妻即明德皇后之姊也子允恭以父任授殿直至崇 
仪副使知常州卒次女为仁宗皇后天圣三年诏赠崇尚书令兼中书令守璘太尉寍国军节度允恭太傅安德军节度六年又诏追封崇英国 
公加赠守璘永清军节度兼中书令允恭忠武军节度兼侍中允恭子中庸左侍禁合门祗候副使中和娶颍川郡王德彛女为西染院副使

　　△杨廷璋

　　杨廷璋字温玉真定人家世素微贱有姊寡居京师周祖微时欲聘之廷璋谓姊曰此人姿貌异常不可拒姊从之周祖从汉祖镇太原廷 
璋屡省其姊周祖爱其纯谨姊卒留廷璋给事左右及出讨三叛入平国难廷璋数献奇计即位追册廷璋姊为淑妃擢廷璋为右飞龙使廷璋 
固辞不拜愿推恩其父洪裕即令召洪裕赴阙以老疾辞就拜金紫光禄大夫真定少尹世宗自澶渊还京言廷璋有干才迁客省使俄为河阳 
巡检知州事泾帅史懿称疾不朝周祖命廷璋往代之将行谓之曰懿不就命即图之廷璋至屏左右以诏书示懿谕以祸福懿即日载路俄闻 
周主崩廷璋呕血不食者数日世宗立拜左骁卫大将军征刘崇以为建雄军节度在镇数年颇有惠爱前后率兵入太原境拔仁义高璧等砦 
俘获甚多并人弃沁州二百里退保新城廷璋遂置保安兴同白璧等十余砦会隰州刺史孙议卒廷璋遣监军李谦溥领州事谦溥至并人来 
攻其城议者以为宜速救廷璋曰隰州城壁坚完并人奄至未能为攻城具当出奇以破之乃募敢死士百余人由闲道遣人约谦溥为内应既 
至即衔枚夜击城中鼓噪以出并人大溃奏至诏褒之世宗自河东还加检校保恭帝立加检校太傅太祖即位加检校太尉吏民诣阙请立碑 
颂功德太祖命卢多逊撰文赐之李筠起兵潜遣使赍蜡书求援邻境廷璋获之械送京师因上攻取之策即下诏委以经略及车驾亲征诏廷 
璋率所部入阴地关分其势及平归镇是秋来朝改镇邠州干德四年移鄜州开宝二年召为右千牛卫上将军四年卒年六十廷璋美髯长上 
短下好修容仪虽见小吏未尝懈惰善待士幕府多知名人在晋州曰太祖命荆罕儒为钤辖罕儒以廷璋周朝近亲疑有异志每入府中从者 
皆持刀剑欲图廷璋廷璋推诚待之殊不设备罕儒亦不敢发终亦无患议者以廷璋在泾州保全史懿阴德之报也廷璋子七人皆不为求官 
惟表其孤甥安崇勋得西头供奉官崇勋后唐枢密使重诲子廷璋子垣埙皆进士及第垣至屯田员外郎盐铁副使判官埙为都官郎中

　　△宋偓

　　宋偓河南洛阳人祖瑶唐天德军节度兼中书令父廷浩尚后唐庄宗女义寍公主生偓廷浩厯石原房三州刺史晋初为泛水关使张从 
宾之叛力战死之偓年十一以父死事补殿直迁供奉官晋祖尝事庄宗每偓母入见诏令勿拜汉祖在晋阳遣其子承训至洛奉书偓母结昏 
即永寍公主也累授北京皇城使汉干佑初拜右金吾卫大将军驸马都尉隐帝即位授昭武军节度 【按东都事略作昭化军】 移镇滑州 
周祖举兵向关时偓在镇开门迎谒周祖深德之偓率所部兵从周祖至留子陂隐帝卫兵悉走投周祖周祖谓偓曰至尊危矣公近亲可亟去 
拥卫无令惊动偓策马及御营军己乱矣广顺初授左监门卫上将军世宗征淮南令偓与左龙武统军赵赞右神武统军张彦超前景州刺史 
刘建于寿州四面巡检师还以偓为右神武统军充行营右厢都排阵使又为庐州城下副部署吴人大发舟师次东沛洲断苏杭之路世宗遣 
偓领战舰数百艘袭之又遣大将幕容延钊率步骑而进水陆合势大破之世宗尝次于野有虎逼乘舆偓引弓射之一发而毙及江北诸州悉 
平画江为界世宗驻迎銮命偓率舟师三千泝江而上巡警诸郡师还复授滑州节制又移镇邓州恭帝立加开府仪同三司太祖即位加检校 
太师遣领舟师巡抚江徼舒州团练使司超副之李重进谋以扬州起兵偓察其状飞章以闻太祖令偓屯海陵以观重进去就遂从征扬州为 
行营排阵使及平以功改保信军节度来朝徙镇华州会凿池都城南命偓率舟师数千以习水战车驾数临观焉五年改忠武军节度开宝初 
太祖纳偓长女为后偓本名延渥以父名下字从水上言改为偓三年徙邠州太平兴国初加同平章事二年移定国军节度四年从平太原又 
从征幽州师还归镇五年诏知沧州六年封邢国公俄迁同州九年又为右卫上将军雍熙中曹彬等北伐班师会偓知霸州归阙端拱二年卒 
年六十四赠侍中谥庄惠中使护葬偓庄宗之外孙汉祖之壻女即孝章皇后近代贵盛鲜有其比子元靖至供备库使元度至供备库副使元 
载元亨并至左侍禁合门祗候初孝章寝疾语晋国长公主曰我瞑目无他忧惟虑族属不敦睦贻笑于人景德中偓幼子元翰果诣京府求析 
家财真宗闻之诏释勿问仍谕其族属务遵先后遗戒焉元度子惟简为殿直惟易为奉职

　　△向拱

　　向拱字星民怀州河内人始名训避周恭帝讳改焉少倜傥负气汉祖在晋阳招致天下士拱至太原以策干汉祖不纳客于周祖门下及 
周祖领节镇署拱知客押牙周祖即位授宫苑使广顺中出监昭义屯军并人领马步十五都来侵拱与巡检陈思让迎战于虒亭南获其帅王 
璠曹海金又败其军于壶关师还会征慕客彦超命为都监即日遣行贼平为陕州巡检未几改客省使知陕州会延州高允权卒其子绍基欲 
求继袭即自领使务朝廷益禁兵戍守命拱权知州事尝请禁州民卖军装兵器于西人从之所属部落有侵盗汉户者拱招其酋帅犒之令誓 
不敢侵犯召拜左神武大将军宣徽南院使刘崇入寇遣马军樊爱能步军何徽赴泽州令拱监护之世宗亲征拱以精骑居阵中高平之捷以 
功兼义成军即度河东行营前军都监师还出镇陈州先是晋末秦州节度何建以秦成阶三州入蜀蜀人又取凤州至是宰相王溥荐拱讨之 
乃召拱与凤翔王景并率兵出大散关连下城砦蜀人闻凤州急将绝周师粮道拱命排阵使张建雄领兵二千直抵黄花谷又遣别将领劲卒 
千人出敌后截其归路敌果为建雄所败奔堂仓又为劲卒所遇合势掩击擒其监军王峦孙韬等由是剑门之下州邑营砦望风宵遁秦凤阶 
成平显德二年世宗亲征淮南以拱权东京留守兼判开封府事时扬州初平南唐令境上出师谋收复韩令坤有弃城之意即驿召拱赴行在 
拜淮南节度依前宣徽使兼缘江招讨使以令坤为副追叙秦凤功加检校太尉时周师围寿春经年未下江淮草寇充斥吴援兵栅于紫金山 
与城中烽火相应而舒蕲和泰复为吴人所据拱上言徙扬州之师并力攻寿春俟其城下然后改图进取世宗从之拱乃封库付扬州主者复 
遣本府牙将分部按巡城中秋毫不犯军民感悦及师行吴人有负糗粮以送者至寿春与李重进合势攻其城败淮南军于黄蓍砦以为武寍 
