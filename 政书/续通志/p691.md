<!-- { "loadSidebar": true } -->
击之短兵将接前锋稍却仁朗斩指挥使二人军中震恐争乞效命遂大破之敌相率请和仁朗烹牛置酒与之约誓边境乃寍玺书褒美太平 
兴国初秦州羌为寇命仁朗屯兵清水会李飞雄事败召为西上合门使四年征太原命仁朗与合门祗候刘绪按行太原城四面壕砦阅视攻 
城梯冲器械太原平留仁朗为兵马钤辖闲厩使武再兴军器库副使贾湜并为巡检俄命仁朗与再兴役民筑榆次新城从幸大名改沧州钤 
辖俄迁东上合门使知秦州九年判四方馆事李继迁为乱命仁朗率兵巡寍夏岁余召还未几继迁攻麟州诱杀曹光实遂围三族砦命仁朗 
与合门使王侁副使董愿宫苑使李继隆驰传发边兵数千击之仁朗次绥州奏请益兵留月余俟报会三族砦将折遇乜杀监军使者与继迁 
合太宗怒亟遣军器库使刘文裕自三交乘疾置代仁朗继迁乘急攻抚寍砦仁朗不知为文裕所代喜谓诸将曰今继迁啸聚羌戎数万尽锐 
以攻孤垒抚寍小而固兵少而精未可以旬浃破当留信宿俟其困以大兵临之分强弩三百邀其归路必成擒矣仁朗部署已定欲示闲暇日 
纵摴博及赴阙下御史按问请益兵及陷三族状仁朗对曰所召银绥夏兵其州皆留防城不遣所部千余人皆曹光实旧卒器甲不完故请益 
兵况转输刍粟未备三族砦与绥相去道远非元诏所救昨臣已定擒继迁策会诏代臣其谋不果因言继迁得部落情愿降优诏怀来之或以 
厚利陷诸酋长密图之不尔恐他日难制大为边患御史以其状闻帝大怒切责宪府官吏曰仁朗不恤军政得为过乎大理遂当仁朗乏军兴 
及征人违期二十日以上坐死帝特贷之责授商州团练副使驰驿发遣是役也仁朗计巳决为王侁等所构逗挠不进军故及于贬后数月帝 
知其无罪召拜右神武军大将军部修河北东路诸州城池数月而就留知雄州加领澄州刺史时河北用兵大藩多用节将朝议以通判权位 
不伦寻选诸司使有吏干者佐大藩以仁朗知定州节度副使事端拱二年召赴阙未闻命而卒年六十时端拱二年也仁朗性沉厚有谋略颇 
涉书传所至有善政云 【按宋史此下有刘谦传无事迹足录今从删】

　　钦定续通志卷三百十五

　　●钦定续通志卷三百十六　列传一百十六

　　列传

　　宋 【二十】

　　○宋二十

　　刘保勋　　　刘蟠　　　　宋珰　　樊知古【郭载】　臧丙　　　　张观　　陈从信　　　张平【从吉】　　王继升【昭 
远】　　尹宪　　　　王宾　　　　安忠

　　刘保勋
　　刘蟠
　　宋珰
　　樊知古
　　臧丙
　　张观
　　陈从信
　　张平 【张从吉】
　　王继升
　　尹宪
　　王宾
　　安忠

　　△刘保勋

　　刘保勋字修业河南人父处让仕后唐入晋拜枢密使出为彰德军节度保勋少好骑射后唐清泰中裁十许岁摄潞州左司马随父署彰 
德军衙内都校父卒补供奉官习刑名之学颇工诗因献诗宰相桑维翰奇之奏擢太常丞汉为秘书丞周广顺初有荐其详练法律兼大理正 
迁工部员外郎厯掌郓宋楚三州盐曲商税太祖即位拜户部员外郎为云安监盐制置使岁满出羡余百万转运使欲以功状闻保勋曰贪官 
物为已功可乎乃止太平兴国四年征晋阳改户部郎中为随军转运使兼勾当北面转运事又与侯陟用勾当军前诸事会陕西北路转运使 
雷德骧调沁州军粮后期诏劾德骧以保勋代之太原平命知并州累拜右谏议大夫知开封府雍熙三年命曹彬等征幽州保勋以本官知幽 
州行府事子利涉以开封府兵曹督刍粟随军常从其父会王师不利济拒马河更相蹂躏多死保勋马陷淖中利涉自后掀出之力不胜人马 
相挤压遂俱死时年六十二帝命恤其后保勋三子二子先保勋死季子随没以其孙巨川为嗣授秘书正字端拱初特诏赠工部侍郎保勋性 
纯谨未尝忤物精于吏事不惮繁剧尝语人曰吾受君命未尝辞避接同僚未尝失意居家积赀未尝至千钱及死闻者皆痛惜之至道三年又 
录其次孙世长为正字咸平初保勋妻卒诏赐钱十万巨川累为比部郎中 【按宋史此下有滕中正传无事迹足录今从删】

　　△刘蟠

　　刘蟠字士龙滨州渤海人汉干佑二年举进士解褐益都主簿太祖即位厯安远军及河阳节度推官干德五年召拜监察御史典染院事 
开宝七年与殿中丞刘德言同知淮南诸州转运事太平兴国初就迁仓部员外郎改转运使岁漕江东米四百万斛以给京师颇为称职改驾 
部员外郎八年丁内艰时以诸州纲运留滞起复知京城陆路发运司事会河决韩村大发丁夫塞之命蟠调给其饷未几河塞累迁左谏议大 
夫淳化二年卒年七十三蟠性清介寡合能攻苦食淡专事苛刻好设奇诈以售知人主典染作日太祖多临视之蟠侦车驾至辄衣短后衣芒 
屩持梃督役头蓬不治遽出迎谒太祖以为勤事赐钱二十万尝受诏巡茶淮南部民私贩者众蟠乘羸马伪称商人抵民家求市茶私贩家不 
疑出与之即擒寘于法子锴初以父荫为大理评事咸平二年擢进士第直史馆累迁至户部郎中盐铁副使 【按宋史此下有孔承恭传无 
事迹足录今从删】

　　△宋珰

　　宋珰字宝臣华州渭南人干德中进士及第拔萃登科解褐青城主簿好写书秩满载数千卷以归吴廷祚镇永兴辟掌书奏廷祚卒复调 
下邽主簿擢著作佐郎知绵州太宗即位改右赞善大夫为峡路转运副使旋知秦州有善政就拜监察御史充陕西转运使以韦亶代知秦州 
珰去州未百日亶坐事系狱上以珰前有治绩再命知秦州安集诸戎部内清肃雍熙初转比部员外郎在在凡六年召归授度支判官俄迁屯 
田郎中知益州属岁饥多盗珰始至以方略擒捕招辑盗遂息下诏嘉奖端拱初就拜右谏议大夫时两川转运使副皆坐事免以珰为西川转 
运使加左谏议大夫改知峡州淳化中三吴岁饥疾病民多死择长吏养治之命珰知苏州珰体丰硕素病足至州地卑湿疾益甚人或劝其谢 
疾北归珰曰天子以民病俾我绥抚何可以疾辞既而太白犯南斗曰斗为吴分民方饥天象如此长吏得无咎乎四年卒年六十一录其子明 
远为蒲城主簿珰性清简厯官三十年未尝问家事唯聚书以贻子孙且曰使不忘本也明远淳化三年进士后为都官员外郎次子柔远亦举 
进士及第垂远合门祗候 【按宋史此下有袁廓传无事迹足录今从删】

　　△樊知古

　　樊知古字仲师其先京兆长安人曾祖偁濮州司户参军祖知谕事吴为金坛令父潜事李景任汉阳石埭二县令因家池州知古尝举进 
士不第遂谋北归乃渔钧采石江上数月乘小舟载丝绳维南岸疾棹抵北岸以度江之广狭开宝三年诣阙上书言江南可取状以求进用太 
祖令送学士院试赐本科及第解褐舒州军事推官尝启于帝言老母亲属数十口在江南恐为李煜所害愿迎至治所即诏煜令遣之煜方闻 
命即厚给赍装护送至境上七年召拜太子右赞善大夫会王师征江表知古为乡导下池州八年以知古领州事先是州民保险为寇知古击 
之连拔二砦擒其魁以献余皆溃散方议南征命高品石全振往湖南造黄黑龙船以大舰载巨竹絙自荆南而下议者以谓江涛险壮恐不能 
就乃于石碑口试造之移至采石三日桥成不差尺寸从知古之请也金陵平擢拜侍御史令乘传按行江南诸州询访民事复命知江东南路 
转运事数日改授江南转运使先是江南诸州官市茶十分之八复征其余分然后给符听其所往商人苦之知古请蠲其税仍差增所市之直 
以便于民又奏罢江南旧用铁钱先是李煜用兵权宜调敛知古悉奏为常额豫章洪氏尝掌升州榷酤逋铁钱数百万至是知古挟微时常辱 
于洪氏责偿铜钱以快意太宗即位授库部员外郎召为京西北路转运使太平兴国六年出领荆湖转运使雍熙初迁比部郎中会河朔用兵 
分诸郡为两路以给漕挽迁知古为东路转运使端拱初迁右谏议大夫河北东西路转运使两路各置转运副使都转运使之名自知古始 【 
按长编载太平兴国四年十一月己亥以河北转运使高继申为河北南路都转运使下注云按樊知古传云都转运使之名自知古始事在端 
拱元年十月据实录则高继申于太平兴国四年十二月己为之必有一误姑存以竢细考会要云太平兴国初分河北南路雍熙中又分为东 
西路后并焉分为南路或自此始当俟检详据此在李焘作长编时己自存疑也】 二年诏加河北西路招置营田使奏请修城木五百余万牛 
革三百万帝谓所请过当诏有司量以官物给之会度支使李惟清上言河北军储无备请发河南十七军州转粟以赴太宗曰农事方殷岂可 
更与此役惟清固以为请遣左正言冯拯乘传与知古计之知古即言河北军储可以均济足俟农隙令民转饷拯复命太宗曰不细筹之则民 
果受弊矣未几入朝奏事称旨拜给事中为户部使知古有才力累任转运使甚得时誉及在户部以职事不治诏书切责名益减素与陈恕亲 
善恕时参知政事太宗言及计司事有乖违者恕具以告后因奏事知古遂自解帝问从何得知曰陈恕告臣帝怒恕泄禁中语且嫉知古轻佻 
故两罢之出知古知梓州未至改西川转运使知古自以尝任三司使一旦掌漕运剑外郁郁不得志尝称足疾未尝按行郡县蜀中富饶罗纨 
锦绮等物甲天下言事者兢商榷功利又土狭民稠耕种不足给繇是兼并者益籴贱贩贵以规利淳化中青城县民王小波聚众为乱谓其众 
曰吾疾贫富不均今为汝辈均之附者益众遂攻陷青城县掠彭山杀其令齐元振巡检使张玘与鬬于江源县射小波中其额旋病创死玘亦 
被杀众遂推小波妻弟李顺为帅所至陷州郡时已诏知梓州右谏议大夫张雍代知古为转运使雍未至知古与知府郭载及属官走东川诏 
复令掌两川漕运知古自劾擅离所部制置无状帝特宥之以本官出知均州视事旬日忧悸卒年五十二赐其子汉公同学究出身知古明俊 
有吏干辞辨捷给及在西川不能弭盗而逃虽获宥终以惭死云

　　郭载

　　 郭载

　　郭载字咸熙开封浚仪人父晖右监门卫将军义州刺史载荫为右班殿直累迁供奉官合门祗候雍熙初提举西川兵马捕盗事端拱二 
年擢引进副使知天雄军入同勾当三班出知秦州兼沿边都巡检使先是巡边者多领兵骑以威戎人所至颇烦苦之载悉减去戎人感悦迁 
西上合门使改知成都府载在天雄军屡奏市籴朝臣段献可冯侃等所市麤恶军人皆曰此物安可充食太宗颇疑使覆验之及报与载奏同 
献可等皆坐削官仍令填偿及载受代献可等所市皆支毕复有羡数三司判勾冯拯以闻太宗召度支使魏羽诘之羽曰献可等所市不至麤 
恶亦无欠数臣与侃亲旧是以未敢白太宗曰此公事而何用畏避因召宰相谓曰此乃郭载力奏朕累与卿等议皆云有实今支毕颇有羡余 
军士复无词诉郭载朕向以诚纯待之何为矫诬及此然已委西川候还日别当诘责于是献可等悉复官载行至梓州时李顺已构乱有日者 
潜告之曰益州必陷公少留数日可免于祸载怒曰吾受诏领方面阽危之际岂敢迁延邪即日入成都顺兵攻城益急难守乃与樊知古奔剑 
