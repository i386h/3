<!-- { "loadSidebar": true } -->
之事必得刚明公正之人而后可以任哉其所以常不得如此之人而反容鄙夫之窃位者直以一念之间未能彻其私邪之蔽而燕私之好便 
嬖之流不能尽由于法度若用刚明公正之人以为辅相则恐其有以妨吾之事害吾之人而不得肆是以选择之际常先排摈此等而后取凡 
疲懦软熟平日不敢直言正色之人而揣摩之又于其中得其至庸极陋决可保其不至于有所妨者然后举而加之于位是以除书未出而物 
色先定姓名未显而中外己逆知其决非天下第一流矣至于振肃纪纲变化风俗则今日宫省之间禁密之地而天下不公不正之人顾乃得 
以窟穴盘据于其间而陛下目见耳闻无非不公不正之事则其所以熏蒸销铄使陛下好善之心不着疾恶之意不深其害己有不可胜言者 
矣及其作奸犯法陛下又未能深割私爱而付诸外廷之议论以有司之法是以纪纲不正于上风俗颓獘于下其为患之日久矣而浙中为尤 
甚大率习为软美之态依阿之言以不分是非不辨曲直为得计甚者以金珠为脯醢以契券为诗文宰相可啖则啖宰相近习可通则通近习 
惟得之求无复廉耻一有刚毅正直守道循理之士出乎其间则羣议罪排指为道学而加以矫激之罪戾十数年来以此二字禁锢天下之贤 
人君子复如昔时所谓元佑学术者排摈诋辱必使无所容其身而后己此岂治世之事哉至于爱养民力修明军政则自虞允文之为相也尽 
取版曹岁入窠名之必可指拟者号为岁终羡余之数而输之内帑顾以其有名无实积累挂入空载簿籍不可催理者拨还版曹以内帑之积 
将以备他日月兵进取不时之须然自是以来二十余年内帑岁入不知几何而认为私贮典以私人宰相不得以式贡均节其出入版曹不得 
以簿书勾考其在亡日销月耗以奉燕私之费者葢不知几何矣而曷尝闻其能用此钱以易敌人之首如太祖之言哉徒使版曹经费阙乏日 
甚督促日峻至废去祖宗以来破分良法而必以十分登足为限以为未足则又造为比较监司郡守殿最之法以诱胁之于是中外承风竞为 
苛急此民力之所以重困也诸将之求进也必先掊克士卒以殖私利然后以此自结于陛下之私人而蕲以姓名达于陛下之贵将贵将提其 
姓名即以付之军中使自什伍以上节次保明称其材武堪任将帅然后具奏牍而言之陛下之前陛下但见等级推先案牍具备则诚为以公 
荐而可以得人矣而岂知其论价输钱己若晚唐之债帅哉夫将者三军之司命而其选置之方乖刺如此则彼智勇材略之人孰肯抑心下首 
于宦官宫妾之门而陛下之所得以为将帅者皆庸夫走卒而犹望其修明军政激劝士卒以强国势岂不误哉凡此六事皆不可缓而本在于 
陛下之一心一心正则六事无有不正一有人心私欲以介乎其间则虽欲惫精劳力以求正夫六事者亦将徒为文具而天下之事愈至于不 
可为矣疏入夜漏下七刻帝己就寝亟起秉烛读之明日除主管太一宫兼崇政殿说书熹力辞除秘阁修撰奉外祠光宗即位再辞职仍直宝 
文阁降诏奖谕居数月除江东转运副使以疾辞改知漳州奏除属县无名之赋七百万减经总制钱四百万以习俗未知礼采古丧葬嫁娶之 
仪揭以示之命父老解说以教子弟士俗崇信释氏男女聚僧庐为传经会女不嫁者为庵舍以居熹悉禁之常病经界不行之害会朝论欲行 
泉汀漳三州经界熹乃访事宜择人物及方量之法上之而土居豪右侵渔贫弱者以为不便沮之宰相留正泉人也其里党亦多以为不可行 
布衣吴禹珪上书讼其扰人诏且需寻令先行漳州经界明年以史浩请数天下人望乃除熹秘阁修撰主管南京鸿庆宫再辞诏论撰之职以 
宠名儒乃拜命除荆湖南路转运副使辞漳州经界竟报罢以言不用自劾除知静江府辞主管南京鸿庆宫未几差知潭州力辞黄裳为嘉王 
府翊善自以学不及熹乞召为宫僚王府直讲彭龟年亦为大臣言之留正曰正非不知熹但其性刚恐到此不合反为累耳熹方再辞有旨长 
沙巨屏得贤为重遂拜命会洞獠扰属郡熹遣人谕以祸福皆降之申敕令严武备戢奸吏抑豪民所至兴学校明教化四方学者毕至宁宗即 
位赵汝愚首荐熹及陈傅良有旨赴行在奏事熹行且辞除焕章阁待制侍讲辞不许入对首言乃者太皇太后躬定大策陛下寅绍丕图可谓 
处之以权而庶几不失其正自顷至今三月矣或反不能无疑于逆顺名实之际窃谓陛下忧之犹有可诿者亦曰陛下之心前日未尝有求位 
之计今日未尝忘思亲之怀此其所以行权而不失其正之根本也充未尝求位之心以尽负罪引慝之诚充未尝忘亲之心以致温清定省之 
礼而大伦正大本立矣复面辞待制侍讲帝手札卿经术渊源正资劝讲次对之职勿复劳辞以副朕崇儒重道之意遂拜命会赵彦逾按视孝 
宗山陵以为土肉浅薄下有水石孙逢吉覆按乞别求吉兆有旨集议台史惮之议中辍熹竟上议状言寿皇圣德衣冠之藏当博访名山不宜 
偏信台史委之水泉沙砾之中不报时论者以为帝未还大内则名体不正而疑议生金使日来或有窥伺有旨修葺旧东宫为屋至数百间欲 
徙居之熹奏疏言此必左右近习倡为此说以误陛下而欲因以遂其奸心臣恐不惟灾异数出正当恐惧修省之时不当兴此大役以咈上天 
谴告之意亦恐畿甸百姓饥饿流离阽于死亡之际或致怨望忿切以生他变不惟无以感格太上皇帝之心以致未有进见之期亦恐寿皇在 
殡凡筵之奉不容少弛太皇太后皇太后皆以尊老之年茕然在忧苦之中晨昏之养尤不可阙而四方之人但见陛下亟欲大治宫室速得成 
就一旦翩然委而去之以就安便六军万民之心将有扼腕不平者矣前鉴未远甚可惧也又闻太上皇后惧忤太上皇帝圣意不欲其闻太上 
之称又不欲其闻内禅之说此又虑之过者殊不知若但如此而不为宛转方便则父子之间上怨怒而下忧恐将何时而己父子大伦三纲所 
系久而不图亦将有借其名以造谤笁事者此又臣之所大惧也愿陛下明诏大臣首罢修葺东宫之役而以其工料回就慈福重华之间草创 
寝殿一二十间使粗可居若夫过宫之计则臣又愿陛下下诏自青减省兴卫入宫之后暂变服色如唐肃宗之改服紫袍执控马前者以伸负 
罪引慝之诚则太上皇帝虽有忿怒之情亦且霍然消然而欢意浃洽矣至若朝廷之纪纲则臣又愿陛下深诏左右勿预朝政其实有勋庸而 
所得褎赏未惬众论者亦诏大臣公议其事稽考令典厚报其劳而凡号令之弛张人才之进退则一委之二三大臣使之反复较量勿徇己见 
酌取公论奏而行之有不当者缴驳论难择其善者称制临决则不惟近习不得干预朝权大臣不得专任己私而陛下亦得以益明习天下之 
事而无所疑于得失之算矣若夫山陵之卜则愿黜台史之说别求草泽以营新宫使寿星之遗体得安于内而宗社生灵皆蒙福于外矣疏入 
不报然帝亦未有怒熹意也每以所讲编次成帙以进帝亦开怀容纳熹又奏曰愿陛下日用之间以求放心为之本而于玩经观史亲近儒学 
益用力焉数召大臣切劘治道羣臣进对亦赐温颜反复诣访以求政事之得失民情之休戚而又因以察其人才之邪正短长庶于天下之事 
各得其理又言礼经敕令子为父嫡孙承重为祖父皆斩衰三年嫡子当为其父后不能袭位执丧则嫡孙继统而代之执丧自汉文短丧厯代 
因之天子遂无三年之丧为父且然则嫡孙承重可知人纪废坏三纲不明千有余年莫能厘正寿皇圣帝至性自天易月之外犹执通丧所宜 
着在方册为万世法程间者遗诏初颁太上皇帝偶违康豫不能躬就丧次陛下以世嫡承大统则承重之服着在礼律所宜遵寿皇己行之法 
一时仓卒不及详议遂用漆纱浅黄之服不惟上违礼律且使寿皇已行之礼举而复坠臣窃痛之然既往之失不及追改将来启殡发引礼当 
复用初丧之服会孝宗祔庙议宗庙迭毁之制孙逢吉曾三复首请并祧僖宣二祖奉太祖居第一室祫祭则正东面之位有旨集议僖顺翼宣 
四祖祧主宜有所归自太祖皇帝首尊四祖之庙治平间议者以世数寖远请迁僖祖于夹室后王安石等奏僖祖有庙与稷契无异请复其旧 
时相赵汝愚雅不以复祀僖祖为然侍从多从其说吏部尚书郑侨欲且祧宣祖而祔孝宗熹以为藏之夹室则是以祖宗之主下藏于子孙之 
夹室神宗复奉以始祖已为得礼之正而合于人心所谓有举之而莫敢废者又拟为庙制以辨以为物岂有无本而生者庙堂不以闻即毁撤 
僖宣庙室更创别庙以奉四祖始宁宗之立韩侂冑自谓有定策功居中用事熹忧其害政数以为言且约吏部侍郎彭龟年共论之会龟年出 
护使客熹乃上疏斥言左右窃柄之失在讲筵复申言之御批云悯卿耆艾恐难立讲已除卿宫观汝愚袖御笔还帝且谏且拜内侍王德谦以 
御笔付熹台谏争留不可楼钥陈傅良旋封还录黄修注官刘光祖邓驲封章交上熹行被命除宝文阁待制与州郡差遣辞寻除江陵府辞仍 
乞遣还新旧职名诏仍焕章阁待制提举两京鸿庆宫初赵汝愚既相收召四方知名之士中外引领望治熹独惕然以侂冑用事为虑既屡为 
帝言又数以手书启汝愚当用厚赏酬其劳勿使得预朝政有防微杜渐谨不可忽之语汝愚方谓其易制不以为意庆元元年汝愚亦以诬逐 
而朝廷大权悉归侂冑矣熹始以庙议自劾不许以疾再乞休致诏辞职谢事非朕优贤之意依旧秘阁修撰二年沈继祖为监察御史诬熹十 
罪诏落职子祠门人蔡元定亦送道州编管四年熹以年近七十申乞致仕五年依所请明年卒疾且革手书属其子在及门人范忥德黄干拳 
拳以勉学及修正遗书为言登日正坐整衣冠就枕而逝熹登第五十年仕于外者仅九年立朝纔四十日家故贫少依父友刘子羽寓建之崇 
安后徙建阳之考亭 【按叶绍翁四朝闻见录云亭本陈氏所筑以祀其父者故曰考亭其后亭归于朱子以亭名于已无所预遂因陈姓易 
名曰聚星参取汉史世说陈元方事事为一段段为一图揭之于亭而门人称考亭之号已久不能遽易云】 簟瓢屡空晏如也诸生自远至者 
豆饭藜羹率与之共往往称贷于人以给用而非其道义则一介不取也自熹去国侂冑势益张可澹为中司首论专门之学文诈沽名乞辨真 
伪刘德秀仕长沙不为张栻之徒所礼及为谏官首论留正引伪学之罪伪学之称葢自此始太常少卿胡纮言比年伪学猖獗图为不轨望宣 
谕大臣权住进拟遂召陈贾为兵部侍郎未几熹有夺职之命刘三杰以前御史论熹汝愚刘光祖徐谊之徒前日之伪党至此又变而为逆党 
即日除三杰右正言右谏议大夫姚愈论道学权臣结为私党窥伺神器乃命直学士院高文虎草诏谕天下于是攻伪学日急选人余嘉至上 
书乞斩熹方是时士之绳趋尺步稍以儒名者无所容其身从游之士特立不顾者屏伏邱壑依阿巽懦者更名他师过门不入甚至变易衣冠 
狎游市肆以自别其非党而熹日与诸生讲学不休或劝其谢遣生徒者笑而不答有籍田令陈景思者故相康伯孙也与侂冑有姻连劝侂冑 
勿为己甚侂冑意亦渐悔熹既没将葬言者谓四方伪徒期会送伪师之葬会聚之间非妄谈时人短长则谬议时政得失望令守臣约束从之 
