<!-- { "loadSidebar": true } -->
谢氏　萨里妻萧氏　魏贵妻周氏　郭灰儿妻赵氏　朱某妻丁氏　王保子妻赵氏　某氏妻魏氏　裴某妻董贵哥　张保童妻郝氏　 
高托卜嘉妻白氏　杨某妻卢氏　蒙古泰珠妻额卜齐桑乌逊妻托克托沁】
　　朱淑信
　　葛妙真
　　张迈努妻王氏 【王义妻卢氏　刘泽妻解氏　杨三妻张氏】
　　李伍妻张氏
　　郑伯文妻丁氏 【白氏】
　　赵美妻王氏 【丁从信妻李冬儿】
　　哈喇布哈妻多托哩昂吉尔氏 【李安妻王氏　赵彬妻朱锦哥王安哥】
　　罗五十三妻贵格蒙古氏
　　台叔龄妻刘氏
　　李智贞
　　陈端才妻蔡三玉
　　武用妻苏氏
　　任仲文妻林氏
　　江文铸妻范妙元 【赵野妻柳氏】
　　姚氏 【方宁妻宫胜娘】
　　孟志刚妻衣氏 【曹德妻侯氏　周经妻吴氏　郭惟辛妻郝氏　陈辉妻白氏　张顽住妻杜氏　程二妻成氏　李贞妻武氏　温 
都尔妻张氏】
　　汤辉妻张氏 【汤婍　婍妹】
　　愈士渊妻童氏
　　张氏女 【高氏妇】
　　惠士玄妻王氏
　　李景文妻徐彩鸾
　　周氏妇毛氏
　　丁尚贤妻李氏
　　李让女顺儿
　　吴守正妻禹淑靖
　　黄仲起妻朱氏 【妾冯氏　女临安奴　弟妇蔡氏　乳母汤氏】
　　焦士廉妻王氏 【妾杜氏　平阳赵氏】
　　陈淑真 【李宗颐妻夏婉常】
　　秦闰夫妻柴氏
　　特穆尔布哈妻额森呼图克 【妾玉莲】
　　吕彦能姊 【彦能妻刘氏　二女子妇王氏　二孙女】
　　刘公翼妻萧氏
　　袁氏孤女
　　徐允让妻潘妙圆 【王琪妻蔡氏】
　　赵洙妻许氏
　　张正蒙妻韩氏 【女池奴　季锐妻何氏　女回娘】
　　刘氏二女 【婢郑奴】
　　于同祖妻曹氏 【妾李氏】
　　李仲义妻刘翠哥
　　李宏益妻申氏安氏
　　郑琪妻罗妙安
　　周如砥女
　　狄恒妻徐氏
　　柯节妇陈氏
　　李马儿妻袁氏
　　王士明妻李赛儿
　　杜思絅妻陶宗媛 【妹宗婉　弟妇王淑】
　　博啰特穆尔妻高丽氏
　　张讷妻刘氏 【子妇孙氏姚氏　张思孝妻华氏　子妇刘氏】
　　观音努妻布延德济 【张栋母　栋妻王氏】
　　安志道妻刘氏
　　宋谦妻赵氏 【子妇温氏高氏　孙妇高氏徐氏】
　　齐关妻刘氏
　　王宗仁妻宋氏
　　王履谦妻齐氏 【子妇萧氏吕氏二女　二孙女】
　　王时妻安正同 【妾李氏】
　　徐猱头母王氏 【妻岳氏二女】
　　程徐妻金氏 【一女】
　　汪琰妻潘氏 【燕山妻李氏　惟德妻俞氏　吴子恭妻蒋氏】

　　△周珠赫妻崔氏

　　崔氏周珠赫妻也从夫官平阳金将来攻城克之下令官属妻子敢匿者死时珠赫以使事在上党崔急抱幼子祯以诡计自言于将将信 
之使军吏书其臂以出崔曰妇人臂使人执而书非礼也以金赂吏使书之纸吏曰吾知汝诚贤妇然今不敢违令崔自揎袖吏县笔而书焉既 
出有言其诈者将怒命追之崔与祯伏士窖三日得免既与夫会未几夫病亡崔大恸杴前放散婢仆躬自纺绩悉以资产遗亲旧有权贵使人 
讽求娶辄自爬毁其面四十年未尝妄言笑与吉会人比古烈妇云

　　△李伯通妻周氏

　　周氏滦平石城人年十六适李伯通生一子名易金末伯通监丰润县城破不知所终周与易被俘谓偕行者曰人苟爱其生万一受辱不 
如死也即自投于堑主者怒三刃其体而去得不死遂携易而逃闲关至汴绩纴以自给教易有成

　　△郭三妻杨氏

　　杨氏东平须城人夫郭三从军襄阳死戍所母欲夺嫁之杨号痛自誓乃已久之夫骨还舅曰新妇年少终必他适可令吾子鳏居地下耶 
将求里人亡女骨合瘗之杨闻之益悲不食五日自经死遂与共葬焉

　　△刘平妻胡氏 【建德王氏女】

　　胡烈妇渤海刘平妻也至元七年平戍枣阳挈家以行夜宿沙河傍有虎至衔平去胡觉起追及之持虎足顾呼车中儿取刀杀虎虎死扶 
平还至季阳城求医以伤卒县官言状命恤其母子仍旌异之至大闲建德王氏女父出耘舍旁遇豹为所噬曳之升山父大呼女识父声惊趋 
救以父所弃锄击豹脑杀之父乃得生

　　△阚文兴妻王氏

　　阚文兴妻王氏名丑丑建康人也文兴从军漳州为万户府知事王俱行至元十七年陈吊眼作乱攻漳州文兴率兵与战死之王被掠乃 
绐贼曰俟吾葬夫即从汝也贼许之遂脱负尸还积薪焚之即自投火中死至顺三年事闻赠文兴侯爵谥英烈王氏贞烈夫人有司立庙祀之 
号双节云

　　△朱进士妻郎氏 【东平郑氏　太宁杜氏　安西杨氏】

　　郎氏湖州安吉人宋进士朱某妻也从夫仕浙东至元闲夫殁郎护丧还至玉山里留居避盗势家柳氏欲强聘之郎誓不从夜弃装奉柩 
遁柳邀之中道力拒得免家居养姑甚谨姑尝病郎祷于天刲股肉进啖而愈大德十一年旌美之又有东平郑氏大宁杜氏安西杨氏并少寡 
守志割体肉疗姑病云

　　△秦氏二女 【河闲孙氏女　安丰许氏女　庐州张氏女】

　　秦氏二女河南宜阳人父有危疾姊闭户默祷凿已脑和药进之而愈后父复病欲绝妹刲股肉置粥中小啜即苏又有河闲孙女女父病 
癞十年女祷于天求以身代且吮其脓血旬月而愈许氏女安丰人父疾割股肉啖之乃痊张氏女卢州人嫁为高垕妻母病目丧明张归省以 
舌舐之目忽能视州县各以状闻褒表之

　　△袁天佑妻焦氏 【张兴祖妻周氏】

　　焦氏泾阳袁天佑妻也至元二十三年天佑从军死甘州焦年少宗族欲改嫁之焦哭曰袁氏不幸三世早寡自祖姑以来皆守节岂可至 
吾而遂废乎吾生为袁氏妇死则葬袁氏土尔终不能改容事他人也众不敢复言周氏泽州人嫁为安西张兴祖妻年二十四兴祖殁舅姑欲 
使再适周弗从曰妾家祖父皆早世妾祖母妾母并以贞操闻妾或中道易节是忘故夫而辱先人也忘故夫不义辱先人不孝不孝不义妾不 
为也居嫠三十年奉舅姑生事死葬无违礼有司以闻并赐旌异

　　△赵孝妇

　　赵孝妇德安应城人早寡家贫佣织于人得美食必持归奉姑自啖麤粝不厌尝念姑老无棺乃以次子鬻富家得钱买杉木治之棺成会 
南邻失火时南风烈甚势将及妇亟扶姑出避而棺重不可移乃抚膺大哭曰吾为姑卖儿得棺无能为我救之者言毕风转而北得不焚人以 
为孝感所致

　　△霍氏二妇尹氏杨氏 【任氏三妇　田氏三妇】

　　霍氏二妇尹氏杨氏郑州人至元闲尹氏夫耀卿殁姑命其改嫁尹曰妇之行一节而已再嫁而失节妾不忍为也姑曰世之妇皆然何耻 
之有尹曰人之志不同妾知守妾志尔姑不能强及杨氏夫显卿继殁虑姑欲其嫁即先白姑曰妾闻娣姒犹兄弟也姒既留妾可独去乎愿终 
事吾姑姑曰汝果能若是吾复何言同处二十余年以节孝闻又有邠州任氏干州田氏皆一家三妇少寡誓不他适戮力蚕桑以养舅姑事闻 
并命褒四 【按王圻续通考载永寿田大妻郝氏田二妻胥氏田三妻周氏兄弟俱死于兵诸妇年二十皆守节不嫁考元史地理志永寿县 
隶干州盖即此所云干州田氏三妇也】

　　△王德政妻郭氏

　　王德政妻郭氏大名人少孤事母张氏孝谨以女仪闻于乡及笄富贵家慕之争求聘母不许时德政训蒙里中年四十余貌甚陋母以贫 
不能教二子欲纳德政为婿使教之宗族皆不然郭氏慨然愿顺母志既婚嘱教二弟有成未几德政卒郭氏年方二十余励节自守太德闲表 
其家

　　△呼图克妻济噜克沁 【宋仲荣妻梁氏　怀孟何氏　大名赵氏】

　　济噜克沁蒙古氏年二十六夫呼图克病卒誓不再醮孝养舅姑逾一十五年舅姑殁应衣垢面庐墓终身又有翼城宋仲荣妻梁氏舅殁 
负土为坟怀孟何氏大名赵氏并以夫殁守志养舅姑以寿终亲负土筑其坟高三丈余

　　△霍荣妻段氏 【兴和吴氏　谢思明妻赵氏　田济川妻武氏　曹子英妻尤氏】

　　段氏隆兴霍荣妻也荣无子尝乞人为养子荣卒段氏年二十六养舅姑以孝称舅姑殁荣诸父仲汶贪其产谓曰汝子假子也可令归宗 
汝无子宜改适霍氏业汝无与焉段曰家资可不计但再醮非义尚容妾思之即退入寝室引针刺面墨清之誓死不贰又有兴和吴氏自刺其 
面成纪谢思明妻赵氏自髠其发冀宁田济川妻武氏溧水曹子英妻尤氏啮指滴血并誓不更嫁各以有司为请旌之

　　△朱虎妻茅氏

　　朱虎妻茅氏崇明人大德闲虎官都水监坐罪籍其家吏录送茅氏及二子赴京太医提点师某乞归家欲妻之茅氏誓死不从母子三人 
以裾相结连昼夜倚抱号哭形貌销毁师知不可夺释之托居永明尼寺忧愤不食卒

　　△俞新之妻闻氏 【李五妻刘氏】

　　闻氏绍兴俞新之妻也大德四年新之殁闻尚少父母虑不能守欲更嫁之闻哭曰一身二夫烈妇所耻妾可无生可无耻乎即断发自誓 
父知其志笃乃不忍强姑久病风且失明闻手涤溷秽时漱口上堂舐其两目目为复明及姑卒与子亲负土治葬朝夕悲号乡里为之语曰欲 
学孝妇当问俞母又有刘氏渤海李五妻也少寡父母使再醮不从舅患疽刘祷于天数日溃吮其血乃愈既而亲挽小车载舅诣岳祠以答神 
贶

　　△马英 【赵玉儿】

　　马英河内人性孝友父丧哀毁二兄继殁英独事母甚谨又奉二寡嫂与居使得保全嫠节及丧母卜地葬诸丧亲负土为四坟手植松柏 
庐墓侧终身赵氏女名玉儿冠州人尝许为李氏妇未婚夫死遂誓不嫁以养父母父母殁负土为坟乡里移孝焉

　　△李如忠妻冯淑安

　　冯氏名淑安字静君大名宦家女山阴县尹山东李如忠继室也如忠初娶蒙古氏生子任数岁而卒大德五年如忠病笃谓冯曰吾巳矣 
其奈汝何冯氏引刀断发自誓不他适如忠殁两月遗腹生一子名伏李氏及蒙古氏之族在北闻如忠殁于官多遗财相率来山阴冯氏方病 
乘闲尽取其赀及子任去以冯不与较一室萧然唯余如忠及蒙古氏之柩而巳朝夕哭泣邻里不忍闻久之鬻衣权厝二柩蕺山下携其子庐 
墓侧时年二十二嬴形苦节为女师以自给父母来视之怜其孤苦欲使更事人冯爪面流血不肯从居二十年始获归葬

　　△李君进妻王氏

　　李君进妻王氏辽阳人大德八年君进病卒卜葬将发引亲戚邻里咸会谓众曰夫妇死同穴义也君从夫逝不亦可乎因抚棺大恸呕血 
升许即仆地死

　　△呼图克布哈妻伊喇氏

　　伊喇氏同知湖州路事耶律呼图克布哈妻也夫殁割耳自誓既葬庐墓侧悲号不食死

　　△萧氏妻赵哇儿 【朱克彬妻周氏　费岩妻王氏　迈格妻耶律氏　郑腊儿妻康氏　陈某妻别娥娥　宋坚童妻班氏　李安童 
妻胡氏　刘恕妻赵氏　王思忠妻张氏　刘楫妻赵氏　徐顺妻彭氏　赵■〈月隺〉儿妻安氏　陈恭妻张氏　武寿妻刘氏　宋敬先 
妻谢氏　萨里妻萧氏　魏贵妻周氏　郭灰儿妻赵氏　朱某妻丁氏　王保子妻赵氏　某氏妻魏氏　裴某妻董贵哥　张保童妻郝氏 
