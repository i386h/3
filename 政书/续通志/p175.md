<!-- { "loadSidebar": true } -->
尔为陕西行省左丞相仍命察罕特穆尔屯种于陜西申谕李思齐张良弼等各以兵自効以额森布哈为中书右丞二月丁丑朔盗杀陜西行 
省右丞塔布台三月甲寅四川明玉珍陷云南省治屯金马山陜西行省参政彻尔特穆尔等击败之擒其弟明二是月以博啰特穆尔为中书 
平章政事加太尉李思齐攻张良弼于武功良弼击破之夏五月乙巳朔泉州赛富鼎据福州路福建平章杨珠布哈击败之余众航海还据泉 
州福建参政陈友定复汀州路辛未明玉珍据成都自称陇蜀王遣其将杨尚书守重庆分兵寇龙州青州犯兴元巩昌等路是月张士诚海运 
粮一十三万石至京师六月戊子田丰王士诚刺杀察罕特穆尔走入益都诏以其子库库特穆尔为中书平章政事兼知河南山东等处行枢 
密院事一应军马并听节制仍谕将士力图报复以伸大义秋八月己亥库库特穆尔言博啰特穆尔张良弼据延安掠黄河上下欲东渡以夺 
晋寍乞赐诏谕九月癸卯朔刘福通以兵援田丰至火星埠库库特穆尔遣关保邀击大破之冬十月壬申朔命江西平章图烈布哈分省广州 
执巴咱尔布哈杀之甲戌博啰特穆尔南侵库库特穆尔分地据真定路十一月乙巳库库特穆尔复益都田丰王士诚伏诛庚戌库库特穆尔 
遣关保复莒州山东悉平庚申加库库特穆尔太尉便宜行事癸亥四川贼陷青州十二月庚子以中书平章政事佛嘉努为御史大夫
　　二十三年春正月壬寅朔明玉珍僭称帝于成都建国号曰夏二月库库特穆尔自益都领兵还河南张士诚遣将吕珍入安丰杀刘福通 
据其城朱元璋击走之以韩林儿归滁州三月辛丑朔诏中书平章政事阿布哈分省冀寍库库特穆尔遣兵据之丙午大赦是月立广西行中 
书省以廉访使额尔吉讷为平章政事时南方郡县多陷没惟额尔吉讷独保广西者十五年是春关先生余党复自高丽还寇上都博啰特穆 
尔击降之夏四月博啰特穆尔李思齐互相攻击库库特穆尔遣摩该等击张良弼五月己巳朔张士诚海运粮十三万石至京师六月戊戌朔 
博啰特穆尔遣方托克托迎匡福于彰德库库特穆尔遣兵追之败还匡福遂据保定路巳亥库库特穆尔部将岱律等驻兵蓝田七盘李思齐 
攻围兴平遂据盩厔博啰特穆尔时奉诏进讨襄汉请催督库库特穆尔东出潼关道路既通即便南讨戊申博啰特穆尔遣珠展等入陕西据 
省治库库特穆尔遣部将摩该与李思齐合攻之珠展出降秋七月丁丑以马良为中书参知政事八月丁酉朔倭人寇蓬州守将刘暹击败之 
辛丑库库特穆尔遣兵侵博啰特穆尔所守之境是月朱元璋与伪汉兵大战于鄱阳湖陈友谅败死其子理自立九月张士诚自称吴王来请 
命不报遣户部侍郎博啰特穆尔等 【此与下举兵犯阙之博啰特穆尔非一人】 征海运于张士诚士诚不与冬十月己酉监察御史敏珠 
尔哈雅劾奏太傅太平罪状诏安置于土蕃未至逼令自杀是月库库特穆尔遣签枢密院事任亮复安陆府博啰特穆尔遣兵攻冀寍至石岭 
关库库击走之擒其将乌玛喇殷兴祖博啰军由是不振十一月壬申诏复故丞相托克托所授宣命是岁御史大夫鲁达实与知枢密院事图 
沁特穆尔得罪于太子奔大同博啰特穆尔匿之营中
　　二十四年春正月朱元璋自立为吴王二月吴王元璋围武昌陈理降三月辛卯太子矫诏削博啰特穆尔官爵夺其兵博啰拒命不受夏 
四月甲午朔命库库特穆尔讨博啰特穆尔乙未博啰特穆尔令图沁特穆尔举兵向阙壬寅图沁特穆尔兵入居庸关癸卯知枢密院事伊苏 
詹事布哷齐迎战败绩甲辰皇太子率侍卫兵出光熙门东走古北口趋兴松乙巳图沁特穆尔兵至清河列营都城大震使达勒达国师至军 
前问故以必得右丞相吹斯戬宦官保布哈为对诏复博啰特穆尔官爵仍总兵以慰解之不听丁未诏屏吹斯戬于岭北窜保布哈于甘肃执 
而与之以伊苏为左丞相庚戌图沁特穆尔陈兵自健德门入觐帝于延春阁恸哭请罪帝宴赉之加博啰特穆尔太保仍守大同图沁特穆尔 
为中书平章政事 【按博啰特穆尔举兵犯阙逼胁储君悖逆己甚太子蓄积私怒结党肆行不复知有君父其罪亦无可解免皆由顺帝平 
日宴安姑息纪纲不振有以致之伏读通鉴辑览　　御批上示君道下禀臣子之分名义昭垂今录识之】 辛亥图沁特穆尔军还皇太子至 
路儿岭诏追及之还宫五月戊辰复命库库特穆尔讨博啰特穆尔东道以白索珠领兵三万守御京师中道以摩该珠展领兵四万西道以关 
保领兵五万合击之关保等兵逼大同博啰特穆尔留兵拒守而自率兵与图沁特穆尔鲁达实复大举向阙六月甲寅白索珠以兵至京师请 
皇太子西行秋七月丙戌博啰特穆尔前军入居庸关太子亲率兵御于清河伊苏军于昌平军士皆无鬬志太子驰还都城白索珠引兵入平 
则门丁亥白索珠扈从皇太子出顺承门由雄霸河闲取道往冀寍戊子博啰特穆尔驻兵健德门外与图沁特穆尔鲁达实入见帝于宣文阁 
庚寅以博啰特穆尔为中书左丞相鲁达实为中书平章政事图沁特穆尔为御史大夫其部属布列省台百司以伊苏知枢密院事诏谕博啰 
特穆尔库库特穆尔俱朕股肱视同心膂自今各弃宿忿弼成大勋是月吴王元璋取庐州路八月壬辰朔日有食之壬寅以博啰特穆尔为中 
书右丞相监修国史节制天下军马乙巳太子至冀寍乙卯张士诚逐达实特穆尔以其弟士信代为江浙行省左丞相南台御史大夫布哈特 
穆尔不从死之是月博啰特穆尔请诛狎臣图噜特穆尔布达斡尔密罢三宫不急造作沙汰宦官减省钱粮禁止西番僧人作佛事九月辛酉 
朔宦官斯隆尼潜送宫女布呼图出顺承门以达于皇太子是月吴王元璋取中兴及归峡潭衡等路冬十月己未诏谕太子还京师命伊苏鲁 
达实分道总兵
　　二十五年春正月癸亥封李思齐为许国公己巳吴王元璋取宝庆路守将唐隆道遁走伪汉守将熊天瑞以赣州及韶州南雄降于吴三 
月庚申皇太子下令于库库特穆尔军中曰博啰特穆尔袭据京师余既受命总督天下诸军恭行显罚少保中书平章政事库库特穆尔躬勒 
将士分道进兵诸王驸马及陜西平章政事李思齐等各统军马尚其奋义戮力克期恢复丙寅博啰特穆尔幽皇后奇氏于诸色总管府丁卯 
命鲁达实拜特穆尔并为御史大夫夏四月庚寅博啰特穆尔逼后还宫取印章伪为后书召太子遣内侍官谔勒哲图特往冀寍后出复幽之 
乙巳关保等兵进围大同乙卯遂入之五月乙亥吴王元璋破安陆府守将任亮迎战被执己卯吴王元璋破襄阳路六月戊子以黎安道为中 
书参知政事辛丑湖广行省左丞周文贵复宝庆路乙巳皇后奇氏还宫乙卯以太尉和尼齐为御史大夫是月太子加李思齐邠国公秋七月 
乙酉博啰特穆尔伏诛图沁特穆尔鲁达实皆北遁丙戌遣使函博啰特穆尔首往冀寍召太子还京师大赦黎安道方托克托雷一声皆伏诛 
八月丁亥朔京城门至是不开者三日珠展摩该军至城外命军士缘城而上碎平则门键以入大掠都市癸卯诏皇太子分调将帅戡定未复 
郡邑承制用人并准正授丁未皇后鸿吉哩氏崩壬子以洪巴拜特古斯布哈讷哷图并为中书平章政事九月库库特穆尔扈从太子至京师 
壬午以巴咱尔为太师中书右丞相监修国史库库特穆尔为太尉中书左丞相录军国重事同监修国史知枢密院事兼太子詹事是月以方 
国珍为淮南行省左丞相分省庆元冬十月壬寅以哈喇章为知枢密院事丁未益王昆都特穆尔枢密副使观音努擒鲁达实诛之图沁特穆 
尔以余兵往巴尔斯之地命岭北行省左丞相舒苏及知枢密院事魏赛音布哈同讨之戊申以资政院使图噜为御史大夫闰月庚申以宾国 
公五十八为知枢密院事诏张良弼俞宝孔兴等悉听库库特穆尔调遣辛未封库库特穆尔河南王代太子亲征总制关陜晋冀山东迤南一 
应军马听便宜行事辛巳以托克托穆尔为中书右丞达实特穆尔为参知政事十一月吴王元璋取泰州十二月乙卯立次皇后奇氏为皇后 
改奇氏为索隆噶氏癸亥以德哷苏为中书参知政事是月图沁特穆尔伏诛
　　二十六年春正月乙酉以崇政院使博啰实勒为御史大夫壬子以温扎木知枢密院事是月以萨兰托里为中书左丞相命燕南河南山 
东陕西河东等处举人会试者增其额数进士及第以下递升官一级二月癸丑朔立河淮水军元帅府于孟津县是月库库特穆尔还河南分 
立省部以自随调度各处军马陕西张良弼不应三月癸未朔罢洛阳嵩县宣慰司甲午库库特穆尔遣关保浩尔齐以兵西攻张良弼于鹿台 
以曼济托克托穆尔知枢密院事是月吴王元璋取高邮府夏主明玉珍卒子升立夏四月吴王元璋取淮安路徐州宿州濠州泗州颍州安丰 
路五月甲辰以托克托布哈为御史大夫秋七月辛巳朔日有食之甲申以李思齐为太尉丙申库库特穆尔遣朱珍卢旺屯兵河中遣关保浩 
尔齐合兵渡河会珠展商暠且约李思齐以攻张良弼良弼遣子弟质于思齐合兵拒守关保等不利思齐请诏和解之八月戊寅以李国凤为 
中书左丞陈友定为福建行省平章政事九月甲申李思齐兵下盐井获川贼余继隆诛之礼部侍郎满尚宾吏部侍郎温都尔罕自凤翔还京 
师先是尚宾等持诏谕思齐开通川蜀道路思齐方兵争不奉诏尚宾等留凤翔一年至是始还丙戌以方国珍为江浙行省左丞相弟国瑛国 
珉侄明善并为江浙行省平章政事己亥以中书平章政事实勒们为御史大夫冬十月甲子库库特穆尔遣其弟托音特穆尔及摩该谔勒哲 
等驻兵济南控制山东十一月甲申吴王元璋取湖州路丙申取杭州路及绍兴路辛丑取嘉兴路十二月吴王元璋立宗庙社稷韩林儿卒
　　二十七年春正月庚子吴王元璋取松江府癸卯取沅州路是月李思齐张良弼图鲁卜自会于含元殿基推李思齐为盟主同拒库库特 
穆尔二月
　　【按续通考载是年二月朔日食元史本纪失载】
　　庚申以迈珠为云国公七十为中书平章政事伊噜布哈为御史大夫乙丑以詹事伊噜特穆尔为御史大夫夏丑月戊寅以空名宣敕下 
福建行省命平章政事库春陈友谅同验有功者给之癸未福建行宣政院以废寺钱粮由海道送京师乙酉以谔勒哲特穆尔为中书右丞相 
己亥以温普为中书平章政事辛丑库库特穆尔定拟其所属官员二千六百一十人从之是月李思齐遣张良弼部将郭谦等守黄连寨库库 
特穆尔部将关保浩尔齐商暠珠展引兵拔其寨郭谦走会摩该等为变关保浩尔齐夜遁李思齐遂据长安六月丙午朔日有食之昼晦秋七 
月李思齐遣许国佐薛穆飞会张良弼图鲁卜兵屯于华阴时命图噜为陕西行省左丞相思齐不悦遣其部将郑应祥守陕西而自还凤翔八 
月丙午诏以皇太子总天下兵马其略曰元良重任职在抚军稽古征今卓有成宪故察罕特穆尔仗义兴师献功敌忾为国捐躯深可哀悼其 
子库库特穆尔克继先志用成骏功会太子阿裕实哩达喇计安宗社累请出师朕以国本至重讵宜轻出遂授库库特穆尔总戎重寄畀以王 
