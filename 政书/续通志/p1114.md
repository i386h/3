<!-- { "loadSidebar": true } -->
遮江淮沮贼势天下不亡其功也诏赠巡霁云扬州大都督远荆州大都督并宠其子孙睢阳雍邱赐徭税三年巡子亚夫拜金吾大将军远子 
玫婺州司马皆立庙睢阳岁时致祭德宗差次至德以来将相功效尤著者以颜杲卿袁履谦卢交及巡远霁云为上又赠姚誾潞州大都督官 
一子 【旧书至德二年春加检校尚书侍郎】 贞元中复官巡它子去疾远子岘赠巡妻申国夫人赐帛百自是讫僖宗求忠臣后无不及三 
人者大中时图巡远霁云像于凌烟阁睢阳至今祠享号双庙云

　　△许远

　　许远杭州盐官人右相敬宗曾孙宽厚长者明吏治初客河西章仇兼琼辟署剑南府欲妻以女固辞兼琼怒以事劾贬高要尉更赦还禄 
山反以荐拜睢阳太守贼将尹子琦攻围远与张巡婴城拒守经年外救不至兵粮俱尽而城陷尹子琦执送洛阳囚之客省及安庆绪败渡河 
北走使严庄害之远与巡同年生而长故巡呼为兄大厯中巡子去疾上书言父巡与睢阳太守远各守一面城陷贼所入自远分巡死而远独 
生请追夺官爵以刷冤耻诏下尚书省使去疾与许岘及百官议皆云屠城以生致主将为功远本守睢阳后巡死不足惑当此时去疾尚幼事 
未详知且艰难以来忠烈未有先二人者事载简书若日星不可妄轻重议乃罢然议者纷纷不齐元和时韩愈读李翰所为巡传阙远事非是 
为文书其后以为二人者守死成名先后异耳于是远之事始明

　　南霁云
　　雷万春
　　姚誾

　　 南霁云

　　南霁云者魏州顿邱人少微贱为人操舟禄山反巨野尉张沼起兵讨贼拔以为将尚冲击汴州贼李庭望以为先锋遣至睢阳与张巡计 
事退谓人曰张公开心待人真吾所事也遂留巡所巡固劝归不去衡赍金帛迎霁云谢不受乃事巡巡厚加礼始被围筑台募万死一生者数 
日无敢应俄有喑呜而来者乃霁云也巡对泣下霁云善骑射见贼百步内乃发无不应弦毙子承嗣厯涪州刺史刘辟叛以无备谪永州

　　 雷万春

　　雷万春者事巡为偏将令狐潮围雍邱万春立城上与潮语伏弩发六矢着面万春不动潮疑刻木人谍得其实乃大惊遥谓巡曰向见雷 
将军知君之令严矣潮壁雍邱北谋袭襄邑宁陵巡使万春引骑四百压潮先为贼所包巡突其围大破贼潮遁去万春将兵方略不及霁云而 
强毅用命每战巡任之与霁云钧

　　 姚誾

　　姚誾者宰相崇从孙父弇楚州刺史 【旧书作处州刺史】 誾性豪荡好饮谑善丝竹厯寿安尉素善巡及为城父令遂同守睢阳累加 
东平太守巡之遣霁云雷万春败贼于宁陵也别将二十有五石承平李辞陆元锽朱珪宋若虚杨振威耿庆礼马日升张惟清廉坦张重孙景 
趋赵连城王森乔绍俊张恭默祝忠李嘉隐翟良辅孙廷皎冯颜其后皆死巡难四人逸其姓名

　　△程千里 【袁光廷】

　　程千里京兆万年人长七尺魁岸有力应募碛西累以戎勋官安西副都护兼北廷都护二镇节度使突厥首领阿布思内附赐名李献忠 
属幽州与安禄山有怨叛还碛外数盗边诏千里将兵讨捕千里谕葛逻禄阴令掎角献忠果以穷归葛逻禄缚之并妻子帐下数千人 【新 
书禄山传以此为禄山事或当时与禄山并为故也】 俘献勤政楼斩之擢千里右金吾卫大将军留宿卫禄山反诏募兵河东即拜节度副使 
云中太守迁上党长史贼来攻鏖馘多累加开府仪同三司礼部尚书至德二载贼将蔡希德围上党轻骑挑战千里恃勇开府门率百骑欲直 
禽希德几得而救至乃退会桥坏马颠为贼执仰首敕诸骑使还曰为我报诸将可失帅不可失城军中皆为泣下增备固守贼不能下乃还囚 
千里至东都安庆绪伪署特进囚客省庆绪败为严庄所害时西北戍兵悉入援故河陇郡县皆陷吐藩惟河西戍将袁光廷为伊州刺史固守 
厯年虽游说百绪终不降诸下同心无携畔者及粮竭手杀妻子自焚死建中初赠工部尚书

　　△庞坚 【嶭愿】

　　庞坚京兆泾阳人四世祖玉事隋为监门直阁降高祖厯官监门大将军坚厯颍川太守安禄山反南阳节度使鲁炅表为长史兼防御副 
使以嶭愿为颍川太守共守颍州时陈留荥阳已陷贼南阳被围而颍川当往来刻贼将阿史那承庆悉锐攻之傅城百里树木皆刊城中士单 
寡粮少而愿坚昼夜战诸郡兵无援者自至德元年正月尽十一月贼设木鹅冲车飞梯薄城矢如雨士皆雷噪夜半踰城入二人不肯降贼缚 
至东京将磔解之或言二人义士彼为其主杀之不祥乃缚于洛滨树上属苦寒冻死见者哭之 【新书云比旦死按上文言十一月则旧书 
苦寒冻死之言为可信通鉴亦云冻死今据改】 愿汾阴人父绦太常卿兄崇一娶惠宣太子女其女弟为太子瑛妃瑛废贬愿岭外久乃得还

　　△张兴

　　张兴朿鹿人长七尺一饭至斗粟肉十觔悍趫而辩为饶阳裨将禄山攻饶阳兴婴城弥年史思明引众傅城兴擐甲持陌刀重五十斤乘 
城贼将入兴一举刀辄数人死贼皆气慑然城巳破为所执思明好言劝降兴曰我大郡将安能委身于汝思明语以何不上观天道今兵趋洛 
阳天下大定以偏师叩函谷守将面缚唐亡固矣兴曰桀纣秦隋四海为怨故商周汉唐因得代之皇帝无违德禄山非数帝贤是苟延岁月终 
即禽耳思明怒锯解之即死骂不绝口

　　△崔伦

　　崔伦字叙深州安平人父死远方护柩归跣足行千里道路为流涕服除第进士厯吏部员外郎安禄山反陷于贼不污伪官使子弟闲表 
贼事贼平下迁晋州长史李齐物讼其忠授长安令封武邑县男宝应二年以右庶子使吐蕃被留再岁执至泾州逼为书约城中降伦不从更 
囚逻娑城阅六岁终不屈乃许还代宗见之感动具陈吐蕃情伪山川险易指画甚详迁尚书左丞以疾改太子宾客卒赠工部尚书谥曰敬 【 
按崔伦前后陷贼留蕃具见节槩新书载于其子崔衍传今改列忠义】

　　△蔡廷玉

　　蔡廷玉幽州昌平人朱泚同里少相狎近奏署幽州幕府廷玉有沈略善与人交内外爱附与朱体微皆泚腹心多所叩咨时幽州财雄士 
悍日思吞并不知有上下礼法廷玉闲语泚曰古未有不臣而能推福及子孙者公南联赵魏北通沙漠兵多地险然非永安计一日赵魏反噬 
公乃沸鼎鱼耳不如奉天子刬多难可勒勋鼎彝泚善之廷玉阴欲耗其力则讽泚出金币礼士劝归贡赋助天子经费献牛马系道储廥为单 
又劝入朝诸校怒缚廷玉辱之囚岁余谓曰而亦悔乎廷玉曰导公为逆即悔勉公以义何悔为复絷满岁问曰能省过不不尔且死对曰不杀 
我公得名杀我我得名泚不能屈待如初廷玉有建白体微辄左右之故泚愈信桀傲稍革遣廷玉入京奏涿州为永泰军蓟州静塞军瀛州清 
夷军莫州唐兴军置团练使以支郡隶属卢龙军稍削泚将入朝以军属弟淊廷玉体微共白泚后务至重须诚信者乃可付滔虽大弟多变不 
情如假以兵是嫁之祸也泚不听二人随泚到朝德宗为太子时知廷玉名及见礼眷殊渥泚统幽州行营为泾原凤翔节度使诏廷玉以大理 
少卿为司马体微为要籍滔己破田悦寖傲肆自用左右诬廷玉素毁滔欲四分燕滔表言二人离闲骨肉请杀之会滔叛贬廷玉柳州司户参 
军体微南浦尉以慰滔将行帝劳廷玉曰尔姑行为国受屈岁中当还廷玉至蓝田驿人白左巡使郑詹商于道险不可住詹追使趋潼关滔谍 
知廷玉东出曰吾且缚致麾下支解之廷玉告子少诚少良曰我为天子不血刃下幽十一城欲裂其壤使不得桀而败于将成天助逆耶今吏 
使我出东都此殆滔计吾不可以辱国比至灵宝自投于河帝悯廷玉忠归其柩厚赙之李晟平朱泚表乞追赠廷玉并官二子而帝方招来滔 
寝其奏遂已

　　△符令奇

　　符令奇沂州临沂人初为卢龙军裨将会幽州乱挈子璘奔昭义节度使嶭嵩署为军副嵩卒田承嗣盗其地引令奇为右职田悦拒命马 
燧败之洹水令奇密语璘曰自安史干纪无噍类吾观田氏覆亡无时汝能委质朝廷为唐忠臣吾亦名扬后世矣璘泣曰悦忍人也近祸可畏 
答曰汝行吾死不朽不行吾亦死尸迭逆地云何璘俯泣不能对会悦使璘以三百骑护送李纳兵归齐璘与父囓臂别乃以众降燧璘之出与 
三子同降悦怒引令奇切让令奇骂曰尔忘义背主旦夕死吾教子以顺杀身庸何悔悦怒杀之夷其家燧署璘为军副诏拜特进封义阳郡王 
既闻父见害号绝泣血燧表其冤加检校左散骑常侍赠令奇户部尚书璘字符亮李怀光反诏燧讨之璘介五千兵先济河与西师合从燧入 
朝为辅国大将军璘之降毋匿里中独免及悦死诏迎于魏赐宴别殿璘居环卫十三年卒

　　△刘乃

　　刘乃字永夷河南伊阙人少警颖闇诵六经日数千言善文词为时推目天宝中擢进士第丧父以孝闻服终中书舍人宋昱知铨事乃方 
调因进书言当先政事次文学退观其治家进察其临节则彪鸿深沈之事亦可窥其门阈矣今但察言于一幅之判观行于一揖之内不足尽 
知人官人之责昱嘉之补剡尉大厯中召拜司门员外郎德宗初草郭子仪为尚父册词义典裁擢给事中权知兵部侍郎杨炎卢杞当国五岁 
不迁建中四年真拜兵部侍郎帝狩奉天乃卧疾私第朱泚遣人召之固称笃复遣伪相蒋镇慰诱乃佯瘖不达炙无完肤镇再至知不可胁遂 
止乃闻车驾如梁州自投于床搏膺呼天不食卒赠礼部尚书谥曰贞惠子伯刍别传

　　△孟华

　　孟华史失其何所人初事李宝臣为府官属王武俊斩李惟岳遣华至京师陈事德宗问河朔利害华对称旨擢检校兵部郎中兼侍御史  
【旧书以为恒冀团练副使】 朱滔与武俊谋解田悦之围帝诏华还谕欲乱其谋华至让武俊曰上于大夫恩甚厚将还康中丞他州而归 
我深赵大夫何苦遽自同于逆乱武俊卒进援悦华从至临清称疾还恒州阖门谢宾客武俊僭称王授礼部侍郎不肯起呕血死

　　△张伾

　　张伾本为泽潞将守临洺田悦攻之乘城固守累月士死粮且尽救不至伾悉召部将立军门命女出徧拜因曰诸君战良苦吾无赀为赏 
愿以是女卖直为众士一日费士皆哭曰请死战会马燧自河东将兵击悦城下败之 【按新书田悦传马燧李芃与昭义军救伾次狗明二 
山闲未进伾急以纸为风鸢高百余丈过悦营上射之不中及燧营噪迎之得书云三日不解临洺士且为悦食燧乃自壶关鼓而东悦遁保洹 
水】 乘胜出战无不一当百以功迁泗州刺史居州十年擢右金吾卫大将军未拜卒赠尚书右仆射军中议立其子重政母徐及兄号诉不肯 
从奔告淮南节度使王锷乃免诏嘉其忠起为金吾卫大将军委锷处以剧职封徐鲁国夫人

　　△周曾

　　周曾李希烈部将与王玢姚憺韦清相善号四公子希烈反曾密得其计首谋归顺以告李勉会哥舒曜拔汝州希烈遣曾往拒曾欲引军 
据蔡使玢为应憺清居中谋取希烈密求药毒希烈不死事泄希烈使李克诚率骡军千人劫曾杀之而收其兵并杀玢憺始约事觉毌相引清 
惧阳说希烈兵寡请乞师朱滔至襄邑奔刘洽德宗赠曾大尉玢司徒憺工部尚书擢清安定郡王同时死难吕贲康秀琳梁兴朝贾乐卿侯仙 
