<!-- { "loadSidebar": true } -->
巳平壤道行军总管程名振克沙卑城庚午次辽泽瘗隋人战亡者乙亥辽东道行军总管张君乂有罪伏诛丁丑车驾渡辽水军于马首山甲 
申克辽东城六月丁酉克白岩城己未大败高丽于安市城东南山左武卫将军王君愕死之辛酉赐酺三日秋七月壬申葬死事官加爵四级 
以一子袭九月癸未班师冬十月丙午次营州以大牢祭死事者丙辰皇太子迎谒于临渝关戊午次汉武台刻石纪功十一月癸酉大飨军于 
幽州癸未平壤道行军总管张文干有罪伏诛丙戌次定州丁亥贬杨师道为工部尚书十二月戊申次并州已未辥延陀寇夏州左领军大将 
军执失思力败之庚申杀刘洎
　　二十年春正月辛未夏州都督乔师望及辥延陀战败之丁丑遣使二十二人以六条黜陟于天下庚辰赦并州起义时编户给复三年后 
附者一年二月甲午从伐高丽无功者皆赐勋一转乙未发并州庚申赐所过高年鳏寡粟三月己巳至自高丽庚午不豫皇太子听政己丑张 
亮谋反伏诛闰月癸巳朔日有食之夏六月乙亥江夏郡王道宗李世绩伐辥延陀秋七月辛亥疾愈李世绩及辥延陀战败之八月甲子封孙 
忠为陈王己巳如灵州庚辰次泾州赐高年鳏寡粟帛丙戌踰陇山关次瓦亭观牧马丁亥许陪陵者子孙从葬九月辛卯遣使巡察岭南甲辰 
铁勒诸部请上号为可汗冬十月贬萧瑀为商州刺史丙戌至自灵州十一月己丑诏祭祀表疏藩客兵马宿卫行鱼契给驿授五品以上官及 
除解决死罪皆以闻余并取皇太子处分
　　二十一年春正月壬辰高士廉薨丁酉诏以来岁二月有事于泰山甲寅以铁勒诸部为州县赐京师酺三日虑囚降死罪以下二月丁丑 
皇太子释菜于太学三月戊子左武卫大将军牛进达为青邱道行军大总管李世绩为辽东道行军大总管率三总管以伐高丽夏四月乙丑 
作翠微宫五月戊子幸翠微宫壬辰命百司决事于皇太子庚戌李世绩克南苏木底城六月丁丑遣使于铁勒诸部购中国人陷没者秋七月 
乙未牛进达克石城丙申作玉华宫庚戌至自翠微宫八月壬戌诏以河北大水停封泰山九月丁酉封子明为曹王冬十月癸丑褚遂良罢十 
一月癸卯进封泰为濮王十二月戊寅左骁卫大将军契苾何力为昆邱道行军大总管率三总管兵以伐龟兹
　　二十二年春正月庚寅马周薨戊戌幸温汤己亥中书舍人崔仁师为中书侍郎参知机务丙午右 【新书作左今据辥万彻及高丽传 
改正】 武卫大将军辥万彻为青邱道行军大总管以伐高丽长孙无忌检校中书令知尚书门下省事戊申至自温汤二月褚遂良起复乙卯 
见京城父老劳之蠲今年半租畿县三之一丁卯诏度辽水有功未酬勋而犯罪者与成官同乙亥幸玉华宫己卯猎于华原崔仁师除名流连 
州三月丁亥赦宜君给复县人自玉华宫苑中迁者三年夏四月丁巳松州蛮叛右武候将军梁建方败之六月丙寅遣张行成存问河北从军 
者家令州县为营农癸酉萧瑀薨丙子辥万彻及高丽战于泊汋城 【新纪及高丽传皆云泊灼城而辥万彻传作泊汋吴缜曰地理志载贾 
耽考边州入四夷之路营州西北路有泊城登州东北路有泊汋口似泊汋是也】 败之秋七月壬辰杀华州刺史李君羡癸卯房玄龄薨八月 
己酉朔日有食之辛未执失思力伐辥延陀余部于金山九月庚辰昆邱道行军总管阿史那社尔及辥延陀余部处月虎密战败之己亥褚遂 
良为中书令壬寅眉卭雅三州獠反茂州都督张士贵讨之冬十月癸丑至自玉华宫己巳阿史那社尔及龟兹战败之十二月辛未降长安万 
年徒罪以下闰月癸巳虑囚
　　二十三年春正月辛亥阿史那社尔俘龟兹王以献三月己未自去冬旱至是始雨辛酉大赦丁卯不豫命皇太子听政于金液门夏四月 
己亥幸翠微宫五月戊午贬李世绩为迭州都督己巳皇帝崩于含风殿年五十二 【新书作五十三考太宗生于隋开皇十八年戊午至是 
年己酉得五十二年今据旧书作二】 庚午奉大行御马舆还京师礼部尚书于志寍为侍中太子少詹事张行成兼侍中高季辅兼中书令壬 
申发丧谥曰文庙号太宗陵曰昭陵上元元年改谥文武圣皇帝天宝八载谥文武大圣皇帝十三载增谥文武大圣大广孝皇帝
　　太宗贞观二十三年

　　钦定续通志卷二

　　●钦定续通志卷三　唐纪三 

　　唐纪 【三】 

　　高宗 

　　○高宗 

　　高宗皇帝讳治太宗第九子也母曰文德皇后长孙氏始封晋王贞观七年遥领并州都督寻拜右武候大将军十七年太子承干废而魏 
王泰次当立亦以罪黜乃立晋王为皇太子太宗尝命皇太子游观习射太子辞以非所好愿得奉至尊居膝下太宗大喜乃营寝殿侧为别院 
使太子居之太宗每视朝皇太子常侍观决庶政或令参议太宗数称其善二十三年太宗有疾诏皇太子听政于金掖门四月从幸翠微宫太 
宗崩以羽檄发六府甲士四千卫皇太子入于京师六月甲戌即皇帝位于柩前大赦赐文武官勋一转民八十以上粟帛给复雍州及比岁供 
军所一年癸未长孙无忌为太尉癸巳检校洛州刺史李绩为开府仪同三司参掌机密秋八月庚辰遣使存问河东给复二年庚寅葬太宗皇 
帝于昭陵九月甲寅荆王元景为司徒吴王恪为司空乙卯李绩为尚书左仆射同中书门下三品冬十一月左翊卫郎将高偘伐突厥
　　永徽元年春正月辛丑朔改元丙午立妃王氏为皇后张行成为侍中二月辛卯封子孝为许王上金■〈木巳〉王素节雍王夏六月高 
偘及突厥战于金山败之庚辰诏五品以上言事秋七月辛酉以旱虑囚八月戊辰给五品以上解官充侍者半禄加赐帛庚午降死罪以下九 
月癸卯高偘俘突厥车鼻可汗献于昭陵冬十月戊辰李绩罢左仆射十一月巳未贬褚遂良为同州刺史十二月庚午琰州獠寇边梓州都督 
谢万岁死之 【胡三省日梓州当作牂州】 是岁雍绛同等九州岛旱蝗齐定等十六州水
　　二年春正月戊戌诏遭虫水处发义仓振之雍同二州各遣使存问乙巳黄门侍郎宇文节中书侍郎柳奭同中书门下三品乙卯瑶池都 
督阿史那贺鲁叛夏六月辛酉襄邑王神符薨秋七月丁未贺鲁寇庭州左武卫大将军梁建方右骁卫大将军契苾何力为弓月道行军总管 
以伐之八月己巳高季辅为侍中于志寍为尚书左仆射张行成为右仆射同中书门下三品己卯白水蛮寇边左领军将军赵孝祖为郎州道 
行军总管以伐之九月癸卯以同州苦泉牧地赐贫民闰月辛未颁新定律例格式冬十一月辛酉有事于南郊癸酉禁进犬马鹰鹘是月窦州 
义州蛮寇边桂州都督刘伯英败之赵孝祖及白水蛮战于罗仵候山败之十二月壬子处月朱邪孤注杀招慰使单道惠叛附于贺鲁
　　三年春正月癸亥梁建方及处月战于牢山败之甲子以旱避正殿减膳降囚罪徒以下原之己巳褚遂良为吏部尚书同中书门下三品 
丙子享于太庙丁亥耕耤田三月辛巳宇文节为侍中柳奭守中书令夏四月庚寅赵孝祖及白水蛮战败之是月兵部侍郎韩瑗为黄门侍郎 
向中书门下三品五月庚申求齐侍中崔季舒给事黄门侍郎裴泽隋仪同三司豆卢毓御史中丞游楚客子孙官之秋七月丁巳立陈王忠为 
皇太子大赦赐五品以上子为父后者勋一转民酺三日九月丙辰求周司沐大夫裴融尚书左丞封孝琰子孙官之是月中书侍郎来济同中 
书门下三品冬十二月癸巳濮王泰薨
　　四年春二月甲申驸马都尉房遗爱薛万彻柴令武高阳巴陵公主谋反伏诛杀荆王元景吴王恪乙酉流宇文节于桂州戊子废蜀王愔 
为庶人己亥徐王元礼为司徒李绩为司空三月壬子颁五经正义每年明经令依此考试夏四月壬寅以旱虑囚遣使决天下狱减殿中太仆 
马粟诏文武官言事甲辰避正殿减膳秋九月壬戌张行成薨 【旧书壬戌作壬寅】 甲戌褚遂良为尚书右仆射冬十月庚子幸温汤甲辰 
赦新丰乙巳至自温汤戊申睦州女子陈硕真反婺州刺史崔义玄讨之十一月庚戌陈硕真伏诛癸丑兵部尚书崔敦礼为侍中丁巳柳奭为 
中书令十二月庚子高季辅薨
　　五年春正月丙寅以旱诏文武官朝集使言事三月戊午如万年宫乙丑次凤泉汤辛未赦岐州及所过徒罪以下夏六月癸亥柳奭罢秋 
八月巳未诏免麟游岐阳今岁课役岐州及供顿县半岁九月丁酉至自万年宫冬十月癸卯筑京师罗郭起观于九门
　　六年春正月壬申谒昭陵赦醴泉及行从免县今岁租调陵所宿卫进爵一级令丞加一阶癸酉以少牢祭陪葬者甲戌至自昭陵庚寅封 
子弘为代王贤潞王二月乙巳皇太子加元服降死罪以下赐酺三日五品以上为父后者勋一转乙丑营州都督程名振左卫中郎将苏定方 
伐高丽夏五月壬午及高丽战于贵端水败之 【旧书在三月今从新书】 癸未左屯卫大将军程知节为葱山道行军大总管以伐贺鲁壬 
辰韩瑗为侍中来济为中书令秋七月乙酉崔敦礼为中书令是月中书舍人李义府为中书侍郎参知政事九月庚午贬褚遂良为潭州都督 
乙酉洛水溢冬十月齐州黄河溢己酉废皇后王氏为庶人乙卯立昭仪武氏为皇后 【新书作宸妃武氏考异曰立武后诏书犹云昭仪武 
氏然则未尝为宸妃也今从会要】 丁巳大赦赐民八十以上粟帛十一月己巳皇后见于太庙戊子停诸州贡珠癸巳诏禁吏酷法及为隐名 
书者是冬皇后杀王庶人
　　显庆元年春正月辛未废皇太子为梁王立代王弘为皇太子壬申大赦改元赐五品以上子为父后者勋一转大酺三日八十以上粟帛 
二月辛亥赠武士彟为司徒封周国公三月辛巳皇后亲蚕丙戌户部侍郎杜正伦为黄门侍郎同中书门下三品夏四月壬寅诏五品以上老 
疾不以罪者同致仕壬子矩州人谢无零反伏诛秋七月癸未崔敦礼为太子少师同中书门下三品八月丙申崔敦礼薨辛丑程知节及贺鲁 
部歌逻禄处月战于榆慕谷败之 【旧书作榆幕谷】 九月庚辰括州海溢癸未程知节及贺鲁战于怛笃城败之 【旧书作恒笃城】  
冬十一月乙丑以子显生赐京官朝集使勋一转是岁龟兹大将羯猎颠附于贺鲁左屯卫大将军杨冑伐之
　　二年春闰正月壬寅如洛阳宫庚戌右屯卫将军苏定方为伊丽道行军总管以伐贺鲁二月癸亥降洛州囚罪徒以下原之免民一岁租 
调赐百岁以上毡衾粟帛庚午封子显为周王壬申徙封素节为郇王三月戊申禁舅姑拜公主父母拜王妃癸丑李义府兼中书令夏五月丙 
申幸明德宫始隔日视事秋七月丁亥还洛阳宫八月丁卯贬韩瑗为振州刺史来济为台州刺史辛未卫尉卿许敬宗为侍中九月庚寅杜正 
伦兼中书令冬十一月 【旧书此年十一月无事而以十一月之事俱系十月通鉴因之然鉴于十二月着乙卯□则十月中不应有戊戌甲 
辰乙巳壬子等日自当从新书作十一月为是】 戊戌如许州甲辰遣使虑所过州县囚乙巳猎于滍南壬子讲武于新郑赦郑州免一岁租赋 
赐八十以上粟帛其尝事高祖任佐使者以名闻十二月乙卯还洛阳宫丁巳苏定方败贺鲁于金牙山执之丁卯以洛阳宫为东都周王显为 
洛州牧
