<!-- { "loadSidebar": true } -->
　　左行氏 【姓氏辨证曰春秋晋文公时先蔑将左行后以为氏汉有御史左行恢】
　　左公氏 【姓解曰卫左公子泄之后】
　　右公氏 【姓氏辨证曰卫右公子职之后】
　　（臣）等谨案卫官名有左公子右公子
　　土氏 【句龙为后土子孙为氏宋土皋屯田郎中明土进良宣德进士】
　　行氏 【周有大行人之官子孙氏焉汉行巡隗嚣相明山西平阳有行氏音衡】
　　（臣）等谨案行氏郑樵注于行人氏之下今单姓繁而复姓罕见故另为标出
　　尉氏 【姓氏辨证曰出自古司寇之官曰尉氏独以其官为族汉地理志陈留尉氏县应劭曰古狱官曰尉氏郑之别族也瓒曰郑大夫 
尉氏之邑师古曰郑大夫尉氏亦以掌狱之官故为族耳应说是也郑有尉止尉翩】
　　（臣）等谨案尉氏郑樵收入去入两声一如字一音郁皆引郑大夫尉止尉翩是一人之氏无定呼矣且不详所自今据邓名世说补之 
尉止尉翩读为去声
　　大士氏 【姓氏辨证曰古狱官曰大士以官为氏讹为太】
　　（臣）等谨案太士氏郑樵入以次为氏不详所自今更正

　　△以凶德为氏

　　饕餮氏 【南史梁武陵王纪举兵败有司请绝属籍元帝赐姓饕餮氏】
　　毒氏 【唐宰相窦怀贞与太平公主谋逆既败投水死追戮其尸改姓毒氏】

　　△以基德为氏

　　益寿氏 【新唐书世系表老子父李氏名干字符果为周上御大夫娶益寿氏女曰婴敷生耳】

　　△以谥为氏

　　景氏 【姓氏辨证曰出自姜姓齐景公之后以谥为氏景丑景春皆其裔也战国时景氏世为楚相景翠景鲤景含尤其显者或曰楚之 
公族别为景氏】
　　（臣）等谨案景氏郑樵入以族为氏注云芈姓楚公族也又加案云景谥也楚未之闻疑齐景公后盛繁此为姜姓之族与是樵亦疑前 
注之有误也今据邓名世说更入以谥为氏

　　△以事为氏

　　成功氏 【统谱禹治水有功少子遂以为氏汉成功恢禹】
　　校师氏 【统谱子产称乡校为师遂曰校师氏】

　　△以名氏为氏

　　具封氏 【姓纂曰郑公子具食采开封因氏焉郑大夫具封狐人】
　　（臣）等谨案具封郑志误作封具今据姓纂改正

　　△以国爵为氏 【邑爵附】

　　逢侯氏 【史记世家楚怀王有裨将军逢侯丑亦夏商诸侯之后以国爵为氏者】
　　白公氏 【姓解曰楚白公胜之后有为氏者】
　　尹公氏 【姓氏辨证曰卫大夫尹公佗之后】
　　（臣）等谨案少昊之子封于尹城因以为氏世为周卿士食采于尹尹公佗盖其后人居卫者别族为尹公氏如韩侯子孙为韩侯氏是 
也

　　△以官氏为氏

　　伍相氏 【姓纂曰吴相伍员子孙吴人号之伍相氏】

　　△代北复姓

　　阿热氏 【唐回鹘传黠戛斯古坚昆国也自言李陵之后其君曰阿热遂姓阿热氏驻牙青山】
　　俟斤氏 【唐史突厥大臣曰俟斤世其官而无员限其先世官者为俟斤氏】
　　（臣）等谨案突厥别部典兵者有曰俟斤有曰努失毕俟斤
　　吐浑氏 【姓氏辨证曰与吐谷浑独孤浑渴足浑并为四氏】
　　吐缶氏 【后魏官氏望出河南】
　　可悉氏 【后魏有都幢将暨阳子可悉陵】
　　受酉氏 【姓解曰后魏有受酉氏】
　　布却氏 【见姓苑】
　　富陵氏 【见后魏官氏志】
　　斛谷氏 【南燕有斛谷提为慕容超将】
　　斛粟氏 【姓氏录曰代北斛粟氏后改为斛斯氏】
　　仆兰氏 【后魏官氏志仆兰氏改为仆氏】
　　悉罗氏 【慕容垂尝请尚书郎悉罗腾从军】
　　乞连氏 【西秦录有丞相乞连出都】
　　没鹿氏 【纥豆陵人本没鹿四部大人因氏焉或为没鹿氏】
　　达勃氏 【后改为褎氏】
　　车成氏 【见后魏河南官氏志】

　　△诸方复姓

　　颇超氏 【新唐书党项传云党项以姓别为部故有细封氏费听氏往利氏颇超氏野辞氏房当氏米禽氏拓拔氏】
　　温月氏 【唐书康居王姓温月先居张掖祁连山昭武城为突厥所破南依葱岭遂有其地支庶皆改姓昭武示不忘本也】
　　（臣）等谨案昭武氏已见郑志温月氏樵失载今补
　　破丑氏 【唐党项传庆州有破丑氏族三野利氏族五把利氏族一与吐蕃姻援扰边凡十年代宗用郭子仪计遣使招慰于是破丑野 
利把利三部皆入朝】
　　（臣）等谨案宋史夏国传其后妃有野利氏今西夏姓俱附于辽氏族卷后此不重列
　　剎利氏 【南蛮单单国王姓剎利名尸陵伽】
　　（臣）等谨案旧唐书云中天竺国王姓乞利咥氏或云剎利氏岂西竺南蛮相近故传闻之讹耶
　　闭珊氏 【唐闭珊居集沾乌蛮也精卜筮之学夷中称为筮师】
　　真人氏 【白孔六帖建中元年日本国使者真人与能献方物兴能善书真人盖因官而氏也】
　　（臣）等谨案郑志有朝臣氏无真人氏注云日本国使臣朝臣真人是误以二氏为一人名姓也考张九成敕日本国王书有真人广城 
朝臣而代是二人二姓无疑今据补入
　　阿每氏 【旧唐书曰后王姓阿每氏】
　　霍里氏 【汉霍里子高朝鲜人】
　　毗河氏 【姓氏辨证曰百济人姓】
　　元氐氏 【乞姓羌也唐元氐舒箴校尉】
　　瞿昙氏 【隋书暹罗国王姓】
　　嚈哒氏 【刘璠梁典云滑国姓嚈哒后裔以姓为国号转讹为挹怛】
　　欢斯氏 【寰宇志琉球国王姓欢斯名渴剌兜】

　　△代北三字姓

　　多览葛氏 【唐书回鹘九姓一曰多览葛亦曰多滥薛延陀已灭其酋多滥葛末与回纥皆入朝以其地为燕都督府授末都督末死以 
多滥葛塞匐继为都督】
　　（臣）等谨案白孔六帖所载回纥九姓曰药罗葛曰胡咄葛曰啒罗勿曰貊歌息纥曰阿勿嘀曰葛萨曰斛温素曰药勿葛曰奚邪勿存 
之以备参考
　　俟伏侯氏 【后魏有俟伏侯氏后改为侯氏】
　　伏俟龙氏 【后周大将军伏俟龙惠】
　　户卢提氏 【唐吐蕃传德宗即位遣使韦伦归蕃俘是时乞立赞为赞普姓户卢提氏】
　　一利咥氏 【唐回鹘傅薛延陀者先与薛种杂居后灭延陀部有之因号薛延陀姓一利咥氏在诸部最雄长】

　　△诸方四字姓

　　失利波罗氏 【哥罗王姓】
　　剎剥邪伽氏 【波利国姓】
　　牙罗五得氏 【婆罗门王姓】

　　钦定续通志卷八十五

　　●钦定续通志卷八十六　氏族畧六

　　氏族畧 【六】

　　补遗

　　○补遗二

　　平声

　　△平声

　　忠 【汉忠谭明洪武初忠仲简官刑部郎中】
　　工 【汉工里弹宋大观进士工稑成都人】
　　攻 【汉攻生单】
　　冲 【姓解汉博士冲和明冲敬香山县丞以劳瘁卒于官】
　　功 【风俗通晋功景】
　　仝 【明洪武举人仝希颜又仝寅学京房易正统间占英宗北狩及复辟岁月皆验】
　　隆 【明永乐举人隆俊邵武人宣德中监察御史隆英利津人】
　　嵩 【西京杂记汉成帝时高安嵩真与玄菟曹元理并明算术真尝自算其寿七十三绥和元年正月二十五日晡时死具书于壁后以 
正月二十四日死其妻曰见其算时长下一筹今果校后一日又自卜葬地依其言掘得古时空椁即以葬焉】
　　公 【○宋绍兴进士公傅明弘治进士右佥都御史公勉仁嘉靖进士公跻奎】
　　酆 【○宋酆康英州知州明洪武御史酆洪正统进士酆海】
　　雄 【○宋雄飞政和进士】
　　彤 【○明永乐中三水县教谕彤浩又南昌千户彤铠】
　　鬷 【○明鬷象闰弘治中任山西霍州同知郿县人】
　　丛 【○明弘治进士丛兰官南工部尚书隆庆进士丛文蔚】
　　弓 【○明宣德举人弓荩正德进士弓元任御史】
　　通 【○明通仁本山西朔州判官】
　　鸿 【○明鸿佑乐昌县丞鸿逵广州卫千户】
　　崇 【○明崇刚扬州卫都指挥靖难被执不屈而死崇高任知县】
　　红 【○明红尚朱郧西县丞红蠡邵武令】
　　（臣）等谨案公氏酆氏雄氏彤氏鬷氏丛氏弓氏通氏鸿氏崇氏红氏俱见郑志因希姓续载宋明人名即郑志分类者亦归入四声依 
韵附见以便稽考故于注首加圈别之后仿此
　　供 【明供仲序湖广攸县丞】
　　从 【明从龙顺天举人任知县有政声】
　　恭 【○宋恭辅通判龚州有政声明恭昭天顺进士官都御史】
　　重 【○明重省弘治举人又陕西镇平县有重姓平声】
　　松 【○明松冕长芦运司经厯】
　　庸 【○明庸以弘黄州府通判】
　　墉 【○明墉琼庆远府照磨】
　　冬 【○明冬青清河县训导】
　　容 【○明容善永乐进士容悌与香山人本县教谕以孝闻】
　　佟 【○明佟珍成化进士佟应龙正德进士】
　　■〈阝〈夊上巾下〉〉 【统谱才子厖■〈阝〈夊上巾下〉〉之后明■〈阝〈夊上巾下〉〉铭洪武中永嘉知县■〈阝〈夊 
上巾下〉〉垣山西都司经厯】
　　厖 【汉古今人表厖圉】
　　邦 【○明邦严顺德府通判】
　　涳 【○明广东番禺有涳姓】
　　双 【○明双凤鸣隆庆进士双瓒双桂宣德举人】
　　耆 【尧姓伊耆氏之后周耆域西域人善呪水】
　　祈 【与祁同元祁望芳狄道人以巨家擢守临洮有政绩明祈凤毛正德举人】
　　私 【汉私匡】
　　骐 【汉骐殷下邽令】
　　维 【汉维泛成都人光武时以符术动人明陕西庆阳府有维氏】
　　眉 【周眉间尺干将莫邪子宋眉寿政和进士明眉旭洪武中举孝廉】
　　羁 【见姓苑汉羁栩上党人】
　　糜 【见姓苑三国糜竺平乐太守注春秋谷梁传明糜子实永乐举人】
　　惟 【见姓苑后魏桓皇后惟氏宋惟官方南安知县】
　　颐 【见姓苑隋颐煚象川人与兄炅同受学于郑铎】
　　丌 【唐丌实左军副使】
　　蒒 【宋蒒成之政和进士】
　　縻 【宋縻师元新昌令明縻焕洪武举人縻玉顺庆府同知】
　　葵 【宋葵方直仕员外郎明葵玉顺庆府同知】
　　知 【见姓苑宋知浃通春秋左传明知陕景泰进士】
　　贻 【宋贻范华亭县尹贻训知汀州】
　　规 【见姓苑明规恂庆远府教授】
　　谁 【明谁能九江府照磨】
　　基 【明基厚湖广道州吏目】
　　毗 【明毗宠正统举人】
　　尼 【见姓苑明尼养德洛阳教谕尼江正德举人】
　　匙 【明匙广嘉靖中贡士任州判】
　　思 【见姓苑明思志道建安县丞】
　　（臣）等谨案思氏统谱注以谥为氏不详始自何人不敢据以分类
　　兹 【○宋兹成熙宁进士】
　　仪 【○宋仪大初连州佥判明仪智赠太子少师谥文简】
　　池 【○宋池鄂治平进士池梦经咸淳状元明池龙正德进士】
　　斯 【○宋斯泽知南康军明斯干长沙通判斯正嘉靖举人】
　　弥 【○宋弥冲祥符登第明弥坚刑科给事中】
　　其 【○宋其德林儒林郎明其福崇德县丞】
