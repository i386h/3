<!-- { "loadSidebar": true } -->
人为盛神宗始罢诸科而分经义诗赋以取进士其后遵行未之有改初礼部贡举设进士九经五经开元礼三史三礼三传学究明经明法等 
科皆秋取解冬集礼部春考试合格者列名发榜于尚书省凡进士试诗赋论各一首策五道帖论语十帖对春秋或礼记墨义十条凡九经帖 
书一百二十帖对墨义六十条凡五经帖书八十帖对墨义五十条凡三礼对墨义五十条凡三传一百一十条凡开元礼三史各对三百余条 
凡学究毛诗各对墨义五十条论语十条尔雅孝经共十条周易尚书各二十五条凡明法对律令四十余条兼经并同毛诗之制各间经引试 
通亦为合格仍抽卷问律本科则否诸州判官试进士录事参军试诸科不通经义则别选官考校而判官监之凡诸司长吏举送必先稽其版 
籍察其行为乡里所推每十人相保内有缺行则连坐不得举自唐以来所谓明经不过帖书墨义观其记诵而已故贱其科而不通者其法特 
重太祖干德元年诏曰旧制九经一举不第而止非所以启迪仕进之路也自今依诸科许再试又诏食禄之家有登第者礼部具姓名以闻令 
覆试之 【按太祖干德三年陶谷子邴擢上第帝曰谷不能训子安得登第故有是诏】 开宝三诏礼部阅贡士及十五举尝终场得一百六 
人赐本科出身特奏名恩例盖自此始翰林学士李昉知贡举有诉其用情取舍者帝乃籍终场下第人姓名得三百六十人皆召见御殿给纸 
笔别试诗赋赐数十人及第于是殿试遂为常制太宗太平兴国三年得第者五百余人唐后未有如此之盛其甲乙第一进士及九经皆授为 
将作监丞大理评事通判诸州其余亦优等授官仁宗天圣时天下乂安取才唯进士诸科为最广名公巨卿皆由此选而仁宗亦向用之登上 
第不数年辄显贵其贡礼部而数诎者得特奏名或因循不学乃诏曰学犹殖也不学将落朕虑天下之士或有遗也既己临轩较得失而忧其 
屡不中科则衰迈而无所成退不能返其里闾而进不得预于禄仕故常数之外特为之甄采而狃于宽恩遂隳素业苟简成风甚可耻也自今 
宜笃进厥学无习侥幸焉嘉佑二年又定明经试法凡明两经或三经五经各问大义十条两经通八三经通六五经通五为合格兼以论语孝 
经时务三条出身与进士等又定制进士第一除大理评事签书两使幕职官代还升通判再任满试馆职进士第二第三除两使幕职官代还 
改次等京官第四第五除试衔知县代还迁两使职官哲宗元佑四年立经义诗赋两科凡诗赋进士于易诗书周礼二记春秋左传内听习一 
经初试本经义二道语孟义各一道次试赋及律诗各一首次论一首末试子史时务策二道凡专经进士须习两经以诗礼记周礼左氏春秋 
为大经书易公羊谷梁仪礼为中经左氏春秋得兼公羊谷梁书周礼得兼仪礼或易礼记并兼书初试本经义三道论语义一道次试本经义 
三道孟子义一道次论策如诗赋科并以四场通定高下而取解额中分之各占其半专经者用经义定取舍兼诗赋者以诗赋为去留其名次 
高下则于策论参之又立经明行修科岁委升朝文臣各举所知以勉励天下使敦士行以示不专取文学之意预荐者不试于州郡唯试礼部 
不中许用特奏名格赴廷试徽宗崇寍三年遂诏天下取士悉由学校升贡其州郡发解及试礼部法并罢乃行三舍之法宣和三年又罢之唯 
大学仍存三舍以甄序课试遇科举仍自发解时奏名赐第者八百余人因上书献颂直令赴试者殆百人自设科以来南宫试者无踰此年之 
盛士又有不由科举若三舍而赐进士第出身者南渡后复诏复位科举之制高宗建炎二年定诗赋经义取士第一场诗赋各一首习经义者 
本经义二道语孟义各一道第二场并论一道第三场并策三道殿试亦如之自哲宗绍圣后举人不习诗赋至是始复帝亲策于集英殿赐正 
奏名李昌以下四百五十人进士及第进士出身同学究出身同出身第一人为左宣教郎第二第三人左宣义郎第四第五人左儒林郎第一 
甲第六名以下并左文林郎第二甲并左从事郎第三甲并左迪功郎后国子司业高阅言取士当先经术请参合三场以本经语孟义各一道 
为首诗赋各一首次之子史论一道时务策一道又次之庶几如古试法又春秋义当于正经出题从之以后或重诗赋或重经义虽屡有更张 
大约不离初制至其制举则无常科所以待天下之才杰天子每亲策之然宋之得才多由进士以制科应诏者少唯召试馆职及博学宏词间 
有忠鲠文学之士起焉或取之山林或取之朝宁多至大用自太祖始置贤良方正能直言极谏经学优深可为师法详闲吏理达于教化凡三 
科不限前资见任职官黄衣草泽悉许应诏对策三千词理俱优则中选既有司举之士子亦得诣阙自荐然举之极少或塞责应诏则悉以不 
中式而报罢焉真宗景德二年增置博通坟典达于教化才识兼茂明于体用武足安边洞明韬畧运筹决胜军谋宏远材任边计等科诏中书 
门下试察其才具名闻奏将临轩亲策之自是应令者寖广而得中高等亦少于是复增置书判拔萃科以待选人高蹈邱园沉沦草泽茂材异 
等等科以待布衣之被举者其法先上艺业于有司有司较之然后试秘阁中格天子又亲策之又因欧阳修言命宰执各举馆职五人其直言 
极谏南渡后高宗绍兴七年一行之于是吕祉举选人胡铨汪藻举布衣刘度即除铨枢密编修官而度不果召他如沿唐制者有童子科凡童 
子十五岁以下能通经作诗赋州升诸朝而天子亲试之真宗景德二年抚州晏殊大名府姜盖始以童子召试诗赋赐殊进士出身盖学究出 
身寻复召殊试赋论帝嘉其敏赡授秘书省正字后或罢或复南渡后唯朱虎臣授官赐金带后祇以诵书为事其科遂轻又有荐举之科或命 
公卿或诏州郡搜罗如治平之黄君俞熙寍之王安国元丰之程颐元佑之陈师道元符之徐积则卓然较著者也高宗垂意遗逸首召布衣谯 
定而尹焞以处士入讲筵其后束帛之聘王忠民以忠节张志行以高尚刘勉之胡宪以力学皆赐出身教授本郡云至宋铨法多袭唐制而稍 
损益之凡八仕有贡举有奏荫摄署流外从军五等吏部铨唯注拟州县官幕职两京诸司六品以下官皆无选文臣少卿监以上中书主之京 
朝官则审官院主之武臣副率以上内职枢密院主之使臣则三班院主之其后典选之职分为四文选曰审官东院曰流内铨武选曰审官西 
院曰三班院元丰定制而后铨注之法悉归选部以审官东院为尚书左选流内铨为侍郎左选审官西院为尚书右选三班院为侍郎右选于 
是吏部有四选之法文臣寄禄官自朝议大夫职事官自大理正以下非中书省敕授者归尚书左选武臣升朝官自皇城使职事官自金吾卫 
仗司以下非枢密院宣授者归尚书右选自初仕至州县幕职官归侍郎左选自借差监当至供奉官军使归侍郎右选凡应注拟升移叙复荫 
补封赠酬赏随所分隶校勘合格团甲以上尚书省若中散大夫合门使以上则列选叙之状上中书省枢密院得画旨给告身凡选人阶官为 
七等其一曰三京府判官留守判官节度观察判官其二曰节度掌书记观察支使防御团练判官其三曰军事判官京府留守节度观察推官 
其四曰防御团练军事推官军监判官其五曰县令录事参军其六曰试衔县令知录事其七曰三京军巡判官司理户曹司户法曹司法参军 
主簿县尉其七阶选人须三任六考用奏荐及功赏乃得升改自五代以来牧令悉受节度节制其节度观察往往专恣太祖重惩其弊削夺外 
权命文臣往莅之由是内外所授官多非本职唯以差遣为资厯太祖干德元年诏选朝士分治剧邑以重其事大理正奚屿知馆陶监察御史 
王佑知魏杨应梦知永济屯田员外郎于继徽知临清常参官宰县自此始 【按前代牧令多铨于吏部宋则特命朝臣往莅其职乃有知府 
知县之称亦一代之制也】 然其时选格未备二年命陶谷等议凡拔萃制举及进士九经判中者并入初等职官判下者依常选帝又虑诠曹 
唯用资厯而才杰或绌于下僚乃诏吏部取赴集选人厯任课绩多而无阙失其材可副升擢者送中书引验以闻时仕者愈众颇委积不可遣 
开宝初令选人应格者到京即赴集不必限四时及成次甲又给限南曹八日铨司旬有五日门下省七日自磨勘注拟及点检谢词总母踰一 
月若别论课绩或负过名须考验行遣如法及资考未合注拟者不在此限其时选用庶僚皆得引对观其敷纳可采者超擢之复虑因缘矫饰 
徼幸冒进乃诏应临轩所选官吏并送中书下考其履厯审取进止旧制州县官南曹判成流内铨注拟其职事官中书除授然而厯任功过须 
经南曹考验遂令幕府官罢任并归铨曹其特除拜者听朝旨然身言书判之试尚沿唐制真宗朝议者以为无益罢之乃立铨试之制命两制 
三员鏁试于尚书省糊名誊录习词业者试论试诗赋词理可采不违程序为中格习经业者人专一经兼试律十而通五为中格听预选士选 
以上经三试至选满京朝官保任者三人补远地判司簿尉无举主者补司士参军或不赴试亦无举者永不预选京官年二十五以上岁赴试 
于国子监如选人中格者调官自太祖干德以来铨曹之外又有中书堂选百司郡县奏举虽小大殊科然皆不隶于有司神宗元丰初中书无 
堂选奏举亦罢一时更制必欲公天下而诒永久于是除免选之恩重出官之试定赏罚之则酌资荫之宜凡设试以待命士而入之铨注者自 
荫补铨试之外有进士律义武臣呈试及试刑法官等而铨试所受为特广又更定铨试之制凡守选者岁以八月二月试断按二或律令大义 
五或议三道后增试经义法官同铨曹撰式考试第为三等上等免选优等升资如判超格无出身者赐之出身任子年及二十听赴铨试其试 
不中或不能试选人满三岁许注官哲宗时御史上官均言今任籍合文武二万八千余员当清其源宜加裁折朝廷下其章议之苏轼上议曰 
祖宗旧制凡任子年及二十五方许出官进士诸科初命及巳任而应守选者非逢恩不得放选先朝患官吏不习律令欲诱之读法乃减任子 
出官年数去守选之格概令试法通者随得注官自是天下争诵律令于事不为无补然人人习法则试无不中故荫补者例减五年而选人无 
复选限吏部今年己用后四年夏秋阙官冗至此亦极矣宜追复祖宗守选旧法而选满之日兼行试守之科 【按宋制除授职事官并以寄 
禄官品高下为法凡高一品以上者为行下一品者为守二品以下为试品同者不用行守试】 此亦今日之便也事报闻南渡后行都置吏部 
时四选散亡名籍莫考始下诸道州府军监条具属吏寓官之爵里年甲出身厯仕功过举主到罢日月编而籍之然自兵难以来典籍散失吏 
缘为私申明繁苛承用蹖驳保任滋众阻会无期参选者苦之乃令凡文字有不应于今而披牍参照明白从郎官审覆长贰予决有徇私挟情 
则令御史纠之又诏京畿京东河北京西河东士夫在部注受虽铨未中而年及者皆听注官然行在匆遽设官未有成制起居郎胡寅言今典 
章文物废坠无几百司庶府不可阙者莫如吏部姑置侍郎一员郎中二员胥吏三十人凡常程之事可按而举诏三省议之会广东转运司以 
