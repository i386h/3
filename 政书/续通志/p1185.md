<!-- { "loadSidebar": true } -->
嘉泰初学禁稍弛二年诏熹以致仕除华文阁待制与致仕恩泽侂冑死诏赐熹遗表恩泽谥曰文寻赠中大夫特赠宝谟阁直学士理宗宝庆 
三年赠太师追封信国公改徽国始熹少时慨然有求道之志父松病亟尝属熹曰籍溪胡原仲白水刘致中屏山刘彦冲三人学有渊源吾所 
敬畏吾即死汝往事之惟其言之听三人谓胡宪刘勉之刘子翚也故熹之学既博求之经传后徧交当世有识之士延平李侗老矣熹归自同 
安不远数百里徒步往从之甚为学大抵穷理以致其知反躬以践其实而以居敬为主尝谓圣贤道统之傅散在方册圣经之旨不明而道统 
之传始晦于是竭其精力以研穷圣贤之经训所著书有易本义启蒙蓍卦考误诗集传大学中庸章句或问论语盂子集注太极图通书西铭 
解楚辞集注办证韩文考异所编次有论孟集议孟子指要中庸辑略孝经刊误小学书通鉴纲目宋名臣言行录家礼近思录河南程氏遗书 
伊洛渊源录皆行于世熹殁朝廷以其大学语孟中庸训说立于学宫又有仪礼经传通解未脱藳亦在学宫平生为文凡一百卷生徒问答凡 
八十卷别录十卷绍定末秘书郎李心传乞以司马光周敦颐邵雍张载程颢程颐朱熹七人列于从祀不报淳佑元年正月帝视学手诏以张 
周二程及熹从祀孔子庙黄干曰道之正统待人而后传由孔子而后曾子子思继其微至孟子而始着由孟子而后周程张子继其绝至熹而 
始着识者以为知言熹子在绍定中为吏部侍郎

　　△张栻

　　张栻字敬夫丞相浚子也颖悟夙成浚爱之自幼学所教莫非仁义忠孝之实长师胡宏宏以孔门论仁亲切之旨告之栻退而思若有得 
焉宏称之曰圣门有人矣栻益自奋厉以古圣贤自期作希颜录以荫补官辟宣抚司都督府书写机宜文字除直秘阁时孝宗新即位浚起谪 
籍开府治戎参佐皆极一时之选栻以少年内赞密谋外参庶务其所综画幕府诸人皆自以为不及也间以军事入奏因进言曰陛下上念宗 
社下闵民艰惕然于中而思有以振之臣谓此心之发即天理之所存也愿益加省察而稽古亲贤以自辅无使其或少息则今日之功必成而 
因循之獘可革矣孝宗异其言浚去位汤思退用事遂罢兵讲和金人乘间纵兵入淮甸中外大震庙堂犹主和议至敕诸将无得辄称兵时浚 
已没栻营葬甫毕即拜疏言今虽重为羣邪所误以戚国而召敌然亦安知非天欲以是开圣心哉宜深察此理使吾胸中了然无纤介之惑然 
后明诏中外公行赏罚以快军民之愤则人心悦士气充而敌不难却矣继令以往益坚此志誓不言和专务自强虽折不挠使此心纯一贯彻 
上下则迟以岁月亦何功之不济哉疏入不报以刘珙荐除知抚州未上改严州时宰相虞允文以恢复自任然所以求者类非其道意栻素论 
当与己合数遣人致殷勤栻不答入奏首言先王所以建事立功无不如志者以其胸中之诚有以感格天人之心而与之无间也今规画虽劳 
而事功不立陛下诚深察之日用之间念卢云为之际亦有私意之发以害吾之诚者乎有则克而去之使吾中扃洞然无所间杂则见义必精 
守义必固而天人之应将不待求而得矣人欲复中原之地必先得中原之心欲得中原之心必先得吾民之心求所以得吾民之心者岂有他 
哉不尽其力不伤其财而己矣今日之事固当以明大义正人心为本然其所施有先后则其缓急不可以不详所务有名实则其取舍不可以 
不审此又明主所宜深察也明年召为吏部侍郎兼权起居郎侍立官时宰方谓敌势衰弱可图建议遣泛使往责陵寝之故士大夫有忧其无 
备而召兵者辄斥去之栻见帝帝曰卿知敌国事乎栻曰不知也帝曰金国饥馑连年盗贼四起栻曰金人之事臣虽不知境中之事则知之矣 
帝曰何也栻曰臣窃见比年诸道多水旱民贫日甚而国家兵弱财匮官吏诞谩不足倚赖正使彼实可图臣惧我之未足以图彼也帝默然栻 
因出所奏疏读之曰臣窃谓陵寝隔绝诚臣子不忍言之至痛然今未能奉辞以讨之又不能正名以绝之乃欲卑辞厚礼以求于彼则于大义 
己为未尽而异论者犹以为忧则其浅陋畏怯固益甚矣然臣窃揆其心志或者亦有以见我未有必胜之形而不能不忧也葢必胜之形当在 
于早正素定之时而不在于两阵决机之日今日但当下哀痛之诏明复雠之义显绝金人不与通使然后修德立政用贤养民选将帅练甲兵 
通内修外御进战退守以为一事且必治其实而不为虚文则必胜之形隐然可见虽有浅陋畏怯之人亦且奋跃而争先矣帝叹息褎谕以为 
前始未闻此论也其后因赐对反复前说帝益嘉叹面谕当以卿为讲官冀时得晤语也会史正志为发运使名为均输实尽夺州县财赋远近 
骚然士大夫争言其害栻亦以为言帝曰正志谓但取之诸郡非取之民也栻曰今日州郡财赋大抵无余若取之不己而经用有阙不过巧为 
名色以取之民耳帝矍然曰如卿言是朕假手于发运使以病吾民也旋阅其实果如栻言即诏罢之兼侍讲除左司员外郎讲诗葛覃进说治 
生于敬畏乱起于骄淫使为国者每念稼穑之劳而其后妃不忘织纴之事则心不存者寡矣因上陈祖宗自家刑国之懿下斥今日兴利扰民 
之害帝叹曰此王安石所谓人言不足恤者所以为误国也知合门事张说除签书枢密院事栻夜草疏极谏其不可旦诣朝堂质责宰相虞允 
文曰宦官执政自京黼始近习执政自相公始允文渐愤栻复奏文武诚不可偏然今欲右武以均二柄而所用乃得如此之人非惟不足以服 
文吏之心正恐反激武臣之怒孝宗感悟命得中寝然宰相实阴附说明年出栻知袁州申说前命中外諠哗说竟以谪死栻在朝未期岁而召 
对至六七所言大抵皆修身务学畏天恤民抑侥幸屏谗谀于是宰相益惮之而近习尤不悦退而家居累年孝宗念之诏除旧职知静江府 【 
按朱子所撰南轩神道碑载栻请以广西漕司盐息什三子诸郡以拯公私之病又因摄漕出司所积钱以为盐本运费立法以禁抑卖等事传 
未叙及谨附识】 经略安抚广南西路所部荒残多盗栻至简州兵汰冗补阙籍诸州黥卒伉健者为效用合亲兵摧锋等军日习月按申严保 
伍法谕溪峒酋豪弭怨睦邻毋相杀掠于是羣蛮帖服朝廷买马横山岁久獘滋边氓告病而马不时至栻究其利病六十余条奏革之诸蛮感 
悦争以善马至孝宗闻栻治行诏特进秩直宝文阁因任寻除秘阁修撰荆湖北路转运副使改知江陵府安抚本路一日去贪吏十四人湖北 
多盗府县往往纵绎以病良民栻首劾大吏之纵贼者捕斩奸民之舍贼者令其赏得告捕除罪羣盗皆遁去郡频边屯主将与帅守每不相下 
栻以礼遇诸将得其驩心又加恤士伍勉以忠义队长有功辄补官士咸感奋并淮奸民出塞为盗者捕得数人有北方逃卒亦在盗中栻曰无 
使疆场之事曲在我命斩之以徇于境而缚其逃卒归之信阳守刘大辨怙势希赏广招流民而夺见户熟田以与之栻劾大辨诈谖所招流民 
不满百而虚增数十倍请论其罪不报章累上大辨易他郡栻自以不得其职求去谕以右文殿修撰提举武夷山冲佑观卒 【按名臣言行 
录云嘉泰八年赐谥曰宣】 栻有公辅之望病革犹手疏劝帝亲君子远小人信任防一己之偏好恶公天下之理天下传诵之

　　钦定续通志卷五百四十六

　　●钦定续通志卷五百四十七　儒林传十

　　儒林传

　　宋 【八】

　　○宋八

　　吕祖谦　　　蔡元定【沈】　　　陆九龄【九韶】　　陆九渊　　　嶭季宣　　　　陈傅良　　叶适　　　　戴溪　　　 
　　蔡幼学

　　吕祖谦
　　蔡元定 【蔡沈】
　　陆九龄
　　陆九渊
　　嶭季宣
　　陈傅良
　　叶适
　　戴溪
　　蔡幼学

　　△吕祖谦

　　吕祖谦字伯恭尚书右丞好问之孙也自其祖始居婺州祖谦之学本之家庭有中原文献之傅长从林之奇王应辰胡宪游既又友张栻 
朱熹讲索益精切以荫入官后举进士复中博学宏词科调南外宗教丁内艰居明招山四方之士争趋之除太学博士时中都官待次者例补 
外添差教授严州寻复召为博士兼国史院编修官实录院检讨官输对勉孝宗留意圣学且言恢复大事也规模当定方略当审陛下方广揽 
豪杰其集事功臣愿精加考察使之确指经画之实孰为先后俾尝试侥幸之说不敢陈于前然后与一二大臣定成算而次第行之则大业可 
复矣召试馆职先是召试者率前明从学士院求问目独祖谦不然而其文特典美尝读陆九渊文喜之而未识其人考试礼部得一卷曰此必 
江西小陆文也揭示果九渊人服其精鉴主管台州崇道观越三年除秘书郎国史院编修官实录院检讨官以修撰李焘荐重修徽宗实录书 
成进秩面对言曰夫治体必上下内外不相侵夺而后安乡者陛下以大臣不胜任而兼行其事大臣亦皆亲细务而行有司之事外至监司守 
令职任率为其上所侵而不能令其下故豪猾玩官府郡县忽省部掾属凌长吏贱人轻柄臣平居未见其患一旦有急谁与指麾而伸缩之邪 
如曰臣下权任太重惧其不能无私则有给舍以出纳焉有台谏以救正焉有侍从以询访焉傥得端方不倚之人分处之自无专恣之虑何必 
屈至尊以代其劳哉陛下于左右虽不劳操制苟玩而弗虑则声势浸长趋附浸多过咎浸积内则惧为陛下所遣而益思壅蔽外则惧为公议 
所疾而益肆诋排愿陛下虚心以求天下之士执要以总万事之机勿以图任或误而谓人多可疑勿以聪明独高而谓智足徧察勿详于小而 
忘远大之计勿忽于近而忘壅蔽之萌又言国朝治体有远过前代者有视前代为未备者夫以宽大忠厚建立规模以礼逊节义成就风俗此 
所谓远过前代者也然文治可观而武绩未振名胜相望而干略未优故虽昌炽盛大之时此病巳见是以元昊之难范韩皆极一时之选而莫 
能平殄则事功之不竞从可知矣臣谓今曰治体视前代未备者固当激厉而振起远过前代者允当爱护而扶持先是书肆有书曰圣宋文海 
孝宗命临安府校正刊行学士周必大言文海去取差谬恐难传后盍委馆职铨择以成一代之书孝宗以命祖谦遂断自中兴以前崇雅黜浮 
类为百五十卷上之赐名皇朝文鉴诏除直秘阁时方重职名非有功不除中书舍人陈骙 【按宋史误作陈揆今据叶绍翁四朝闻见录改 
正】 驳之孝宗批旨云馆阁之职文史为先祖谦所进采取精详有益治道故以宠之可即命词骙不得已草制寻主管冲佑观明年除著作郎 
兼国史院编修官以病请祠归卒谥曰成祖谦学以关洛为宗而旁稽载籍不见涯涘心平气和不立崖异一时英伟卓荦之士皆归心焉少卞 
急一日诵孔子言躬自厚而薄责于人忽觉平时忿懥涣然冰释朱熹尝言学如伯恭方是能变化气质其所讲画将以开物成务既卧病而任 
重道远之意不衰修读诗记大事记皆未成书考定古周易书说阃范官箴辨志录欧阳公本末皆行于世子延平

　　△蔡元定 【蔡沈】

　　蔡元定字季通建州建阳人生而颖悟八岁能诗日记数千言父发博览羣书号牧堂老人以程氏语录邵氏经世张氏正蒙授元定曰此 
