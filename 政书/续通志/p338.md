<!-- { "loadSidebar": true } -->
恶法外用刑者法司执奏五奏不允同三公大臣执奏必允乃巳文武诸司亦毋得暴酷用鞭背等刑及擅用宫刑绝人嗣续有自宫者以不孝 
论除谋反及大逆者余犯止坐本身毋一切用连坐法告诽谤者勿治 【按仁宗此旨命学士杨士奇等以诏书行之永为定制似亦知慎刑 
之道伏读通鉴辑览　　御批法令之当否详慎至于再三斯巳可矣必令法司往复五奏徒滋烦冗且详求庶狱轻重本无遁情即介于微暧 
疑似之间或覆勘以得其平或集欵以衷于是自不至犹有枉纵如必待臣下执奏乃允则明慎之谓何而权势下移又开其渐云云仰见鉴空 
衡平得钦恤之要领若仁宗者则未知敕法之本矣】 宣宗宣德元年五月定贵州土人断罪例杂犯死罪就彼役作终身徒流迁徙者依年限 
役之应笞者役五月应杖者役十月毕日释放二年定笞杖罪囚每十赎钞二十贯徒流罪名每徒一等折杖二十三流并折杖百四十其所罚 
钞悉如笞杖所定无力者发天寿山种树死罪终身徒流各按年限杖五百株笞一百株又令多官覆阅重囚毋致枉死江西按察司黄翰言民 
间无赖之徒好兴词讼辄令老幼残疾诬告平人必更议涉虚加罚乃可因定老幼残疾男妇罚钞赎罪例三年八月令犯奸妇女照例用刑四 
年二月谕三法司凡犯不孝及烝父妾收兄弟之妻为妻一切败伦伤化者在外有司毋擅断决悉送京师如律讯治若武官及其子弟有犯此 
者不许复职承袭永为定制六月罢文职犯赃赎罪例十月以天气冱寒敕南北刑官悉录系囚以闻不分轻重五年五月命追夺赃吏诰敕着 
为令闰月敕内外诸司久淹狱囚者罪之六年十一月分遣御史往逮贪暴中官袁琦等十一人寻命弃市榜其罪示天下七年二月亲阅法司 
所进系囚罪状决遣千余人减等输纳春审自此始六月又以炎暑命自实犯死罪外悉早发遣且驰谕中外刑狱悉如之八年三月谕内外优 
恤军士违者风宪官察奏罪之九月遣官录天下重囚

　　钦定续通志卷一百四十八

　　●钦定续通志卷一百四十九

　　刑法畧 【六】

　　历代刑制 【明下】

　　○历代刑制六

　　明下

　　△明下

　　英宗正统元年正月命自今各处奸徒以妇女残疾老幼诬告平民者追坐壮丁又令重囚三覆奏毕仍请驾帖付锦衣卫监刑官领校尉 
诣法司取囚赴市临决时囚有诉冤者直登闻鼓给事中取状封进仍批校尉手驰赴市曹暂停刑二年九月令盗贼株连者勿捕三年三月令 
妇女非犯奸恶杀人及毁骂舅姑不孝等罪并毋提问四年八月敕令后法司论狱有妄援重律者以变乱成法罪之又定直省决遣之制徒流 
就彼决遣死罪以闻五年行在三法司言洪武定律时钞贵物贱所以枉法赃至百二十贯者免绞充军今钞贱物贵若以物估钞至百二十贯 
枉法赃俱发充军则轻重失伦今后文职官吏人等受枉法赃比律该绞者估钞八百贯以上俱发北方边卫充军其受赃不及前数者视见行 
例发落从之六年正月命六品以下官有犯听分巡御史按察司并分司取问四月以灾异频见敕遣三法司官详审天下疑狱时评事马豫言 
臣奉敕审刑窃见各处捉获强盗多因雠人指攀拷掠成狱不待详报死伤甚多今后宜勿听妄指果有赃证御史按察司会审方许论决若未 
审录有伤死者毋得准例升赏诏从之八年七月定窃盗巳刺遇赦再犯者依常例拟不论赦仍通具前后所犯以闻九年山东副使王裕言囚 
当会审而御史及三法司官或踰年一会囚多瘐死因命审例仍旧复如详审例选按察司官一员与巡按御史同审失出者姑勿问涉赃私者 
究如律十二年命民以后妻所携前夫之女为子妇及以所携前夫之子为婿者并依同父异母姊妹律减等科断景帝景泰元年令问拟笞杖 
罪囚有力者纳钞笞十二百贯每十以二百贯递加至笞五十为千贯杖六十千八百贯每十以三百贯递加至杖百三千贯其官吏赃物亦视 
今例折钞五年二月大理少卿薛瑄言法司发拟罪囚多加参语奏请变乱律意刑罚失中请敕自今法司问狱一依律令不许妄加参语从之 
英宗天顺三年令每岁霜降后三法司同公侯伯会审重囚谓之朝审历代遂遵行之五年令罪囚纳钞每笞十钞二百贯余四笞递加百五十 
贯至杖六十增为千四百五十贯余杖各递加二百贯又戒法司凡锦衣卫所行事枉人者许与辩理时帝召李贤屏左右问时政得失贤因极 
论官校提人之害帝然其言阴察皆实又缉弋阳王事虚乃深戒之然是时指挥门达镇抚逯杲怙宠贤亦数为罗织达遣旗校四出杲又立程 
督并以获多为主千户黄麟之广西执御史吴祯至索狱具二百余副天下朝觐官陷罪者甚众杲死达兼治镇抚司构指挥使袁彬系讯之五 
毒更下仅免朝官杨琎李蕃韩祺李观包瑛张祚谏万锺辈皆银铛就逮冤号道路者不可胜记宪宗即位敕三法司中外文武羣臣除赃罪外 
所犯罪名纪录在官者悉与湔涤其后岁以为常成化二年令妇人犯法赎罪四年二月命分别赌博轻重等差时获赌博者四十余人命枷项 
示众仍榜禁之巳而犯者复三十余人有不胜苦至死者刑科给事中毛宏等奏其中情犯亦有轻重怙终之徒固不足惜愚民不知榜例一时 
误犯致死可悯乞敕法司分为三等从之五年南大理评事张钰言南京法司多用严刑迫囚诬服其被纠者亦止改正而无罪甚非律意乃诏 
申大理寺参问刑部之制六年刑科给事中白昂言凡盗处决例于行劫所在枭首示众其在京城关厢行劫则免然辇毂之下情犯尤为深重 
亦须枭首于京城百里外冲要处示众庶令严知警部院议从之七年敕今后官司于军民词讼悉依律问拟毋许罚物十年都御史李宾言锦 
衣卫镇抚司累获妖书图本皆诞妄不经之言小民无知辄被幻惑乞备录其书名目榜示天下使知畏避免陷刑辟报可又当决囚冬至节近 
特命过节行刑既而给事中言冬至后行刑非时遂诏俟来年冬月山西巡抚何乔新劾奏迟延狱词佥事尚敬刘源因言凡二司不决断词讼 
者半年之上悉宜奏请执问帝曰刑狱重事周书曰要囚服念五六日至于旬时特为未得其情者言耳苟得其情即宜决断无罪拘幽往往瘐 
死是刑官杀之也故律特着淹禁罪囚之条其即以乔新所奏通行天下又定制凡盗贼赃仗未真人命死伤未经勘验辄加重刑致死狱中者 
审勘有无故失明白不分军民职官俱视酷刑事例为民十三年正月置西厂令官校刺事初成祖起北平剌探宫中事多以建文左右为耳目 
故即位后专倚宦官立东厂于东安门北令嬖昵者提督之至是时尚铭领东厂又别设西厂刺事以汪直督之自京师及天下旁午侦事虽王 
府不免 【伏读　　御批通鉴辑览曰自永乐设立东厂寄宦官以访缉之任固巳作法于凉至宪宗信任汪直复为特置西厂其势益横甚 
且擅行逮问易置近臣其初不过因汪直举发覃力明杀人事嘉其摘奸孰知此正若辈先为小忠小信以成其大不忠大不信之故智宪宗竟 
堕其术中深相倚毗自此厂卫乘时窃柄日渐恣肆以底危亡宪宗岂得辞作俑之咎　　圣训煌煌可为万世人君信任宦官者戒矣】 十四 
年增铸北司印信一切刑狱毋关白本卫即卫所行下亦径自上请可否卫使毋得与闻故镇抚职卑而其权日重又定讳盗罪例凡盗贼窃发 
所司隐匿一二次不报者停俸三次者戴罪俱捕盗如故若四次以上者奏请降等叙用十五年南京巡抚王恕言在京书坊刊行大明律后有 
会定见行律百有八条不知所起如兵律多支廪给刑律骂制使及骂本管长官条轻重失伦流传四方有误官守乞追板焚毁命即焚之有依 
此律出入人罪者以故论十七年命司礼太监一员会同三法司堂上官于大理寺审录谓之大审南京则命内守备行之自此定例每五年辄 
大审 【案内官同法司录囚始于正统六年命刑部侍郎何文渊大理卿王文审行在疑狱敕同内官典安巡抚侍郎周忱刑科给事中郭瑾 
往南京敕亦如之时虽未定五年大审之制而南北内官得与三法司刑狱矣成化八年命司礼太监王高少监宋文毅两京会审而各省亦有 
恤刑之使至是命太监怀恩同法司录囚嗣后五年一举大审之例乃定凡大审录赍敕张黄葢于大理寺为三尺坛中坐三法司左右坐御史 
郎中以下捧牍立唯诺趋走惟谨三法司视成案有所出入轻重俱视中官意不敢违忤伏读　　御批通鉴辑览曰中涓录囚滥觞于正统陵 
夷巳非一曰但热审朝审之制自永乐以来守而不变何至宪宗竟尽改旧章而以会谳大典专任宦官廷臣遂无由过问纪纲倒置甚矣权势 
既崇法司惟视其意指则其所宽者必其通苞苴者也不然必甚流离贫贱与彼无涉者也而其所严者必其有仇隙或受属托而欲置之于死 
者也国法尚可问乎至九卿乃朝廷重职其于阉寺序次尊卑有关国体乃以刑余丑竖竟令其张葢倨中抑尚书以下使列坐亦竟无一人敢 
与抗争骇观听而亵班联更不可问　　圣训昭垂可见为人君者始谋不善祸且不可胜言若英宪二宗者寍得辞作俑之咎耶】 十九年十 
月定窃盗三犯罪法例司以南京有三犯窃盗计赃至百贯者当绞斩罪虽系杂犯其情颇重三犯前罪即累恶不悛之人难准常例其不满贯 
犯徒流以下罪者虽至三犯原情实轻宜依常例治之议上报可 【案定窃盗三犯罪例条实录作成化十九年事刑志隶弘治十三年误今 
据实录改正】 孝宗弘治元年刑部尚书何乔新言旧制提人所在官司必验精微批文与符号相合然后发遣近者中外提人止凭驾帖既不 
用符真伪莫辨奸人矫命何以拒之请给批文如故命复行之时有吕梁山等四人坐窃盗杀人死遇赦都御史马文升请宥死戍边帝特命依 
律斩之又知州刘槩坐妖言罪斩以王恕争得长系六年五月令审录错误者以失出入人论罪其受贿及任巳见者以故出入人论罪闰五月 
太常少卿李东阳言五刑最轻者笞杖今在外诸司笞杖之罪往往致死纵令事觉不过以因公还职以极轻之刑致之不可复生之地多者数 
十甚者数百积骸满狱流血涂地可为伤心请凡拷讯轻罪实时致死累二十或三十人以上本律外仍议行降调或病死不实者并治其医诏 
从之十二年正月巡抚彭礼言各府州县预备仓粮凡遇查盘每石准开耗一升三年准三升三年之外不准开耗若亏折不及百石者从常论 
罪责偿其侵盗等项亏折百石以上者从重论罪帝从之十三年二月刑部上言洪武未定大明律后又申明大诰有罪减等累朝遵用其法外 
遗奸列圣因时推广之而有例例以辅律非以破律也乃中外巧法吏多引例以便巳私而律寖格不用于是命尚书白昂等会九卿议增历年 
问刑条例经久可行者二百九十七条以闻帝从之十四年定赎罪折收银钱之制例难的决人犯并妇人有力者每杖百应钞二千二百五十 
贯折银一两每十以二百贯递减至杖六十为银六钱笞五十应减为钞八百贯折银五钱每十以百五十贯递减至笞二十为银二钱笞十应 
钞二百贯折银一钱十七年吏部尚书马文升言会审重囚坐妖书惑众者甚多与其诛于巳犯不若禁于未然乞敕榜谕有收藏者许半月内 
