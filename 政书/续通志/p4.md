<!-- { "loadSidebar": true } -->
败绩丁卯秦王世民齐王元吉讨黑闼己巳黑闼陷邢州庚午陷魏州魏管潘道毅死之辛未陷业州 【考异云实录作莘州新书作业州按 
地理志无业州必莘州也十道志开皇十六年于莘县置莘州】 壬申徙封元嘉喜为徐王
　　五年春正月乙酉刘黑闼陷相州刺史房晃死之丙戌殷恭邃降丁亥济州别驾刘伯通执其刺史窦务本叛附于徐圆朗庚寅东盐州治 
中王才艺杀其刺史田华叛附于刘黑闼丙申相州人杀其刺史独孤彻以其州叛附于黑闼 【按正月乙酉刘黑已陷相州此云相州人杀 
独孤彻以附黑闼州名疑误实录作禄州人按地理志无禄州实录亦误】 己酉杨世略刘元进降二月王要汉降己巳秦王世民克邢州丁丑 
刘黑闼陷洺州总管罗士信死之戊寅汴州总管王要汉败徐圆朗于杞州执周文举三月戊戌谭州刺史李义满杀齐州都督王薄丁未秦王 
世民及刘黑闼战于洺水败之尽复所陷州县黑闼亡入突厥高开道反寇易州刺史慕容孝干死之夏四月冉安昌降己未宁长真降戊辰释 
流罪以下获麦壬申代州总管李大恩及突厥战死之戊寅邓文进降五月田留安降庚寅瓜州人王干杀贺拔行威以降乙巳赐荆州今岁田 
租六月辛亥刘黑闼与突厥寇山东车骑将军元韶为瓜州道行军总管以备突厥癸丑吐谷浑寇洮旭迭三州岷州总管李长卿败之乙卯淮 
安王神通讨徐圆朗秋七月甲申作弘义宫甲午淮阳王道玄为河北道行军总管讨刘黑闼贝州人董该以定州叛附于黑闼丙申突厥杀刘 
武周于白道迁州人邓士政反执其刺史李敬昂丁酉冯盎降岭表悉定八月辛亥葬隋炀帝 【考异云实录武德三年六月癸卯己有诏葬 
隋帝及子孙此又云葬隋炀帝盖三年李子通犹据江都虽有是诏不果行也】 甲寅吐谷浑寇岷州益州道行台左仆射窦轨败之乙卯突厥 
寇边庚申皇太子出豳州道秦王世民出秦州道以御突厥己巳吐谷浑陷洮州并州总管襄邑王神符及突厥战于汾东败之戊寅突厥陷大 
震关九月癸巳灵州总管杨师道败之于三观山丙申洪州总管宇文歆又败之于崇冈壬寅定州总管双士洛骠骑将军魏道仁又败之于恒 
山之阳丙午领军将军安兴贵又败之于甘州刘黑闼陷瀛州刺史马匡武死之东盐州人马君德以其州叛附于黑闼冬十月己酉齐王元吉 
讨黑闼癸丑贝州刺史许善护及黑闼战于鄃县死之甲寅观州刺史刘君会叛附于黑闼乙丑淮阳王道玄及黑闼战于下博死之己巳林士 
弘降十一月庚辰刘黑闼陷沧州甲申皇太子讨黑闼丙申如宜州癸卯猎于富平北原十二月丙辰猎于万寿原戊午刘黑闼陷恒州刺史王 
公政死之庚申至自万寿原壬申皇太子及刘黑闼战于魏州败之甲戌又败之于毛州
　　六年春正月己卯黑闼将葛德威 【刘黑闼传作诸葛德威】 执黑闼以降山东平壬午嶲州人王摩娑反骠骑将军卫彦讨之庚寅徐 
圆朗陷泗州二月刘黑闼伏诛 【旧书作皇太子斩刘黑闼于魏州在五年十二月】 庚戌幸温汤壬子猎于骊山甲寅至自温汤丙寅行军 
总管李世绩败徐圆朗执之 【按旧书徐圆朗传云太宗平黑闼进师曹州遣淮安王神通及李世绩攻圆朗是平徐圆朗应在六年二月应 
迟至七年也旧纪误又按新旧书徐圆朗传皆云圆朗穷蹙夜遁为野人所杀新书纪云执之亦误】 三月苗海潮梅知岩左难当降乙巳洪州 
总管张善安反夏四月己酉吐蕃陷芳州己未以故第为通义宫祭元皇帝元贞皇后于旧寝赦京城系囚赐从官帛辛酉张善安陷孙州执总 
管王戎丁卯南州刺史庞孝泰反陷南越州壬申封子元璹为蜀王 【吴缜曰高祖诸子二十二人木传并无名元璹者按霍王元轨传云武 
德六年始王蜀与豳汉二王同封后徙吴与此高纪所书封徙皆同又贞观十年徙王霍今以纪考之武德六年王蜀及八年徙封吴者皆名元 
璹而贞观十年徙封霍者则名元轨岂初名元璹后改为元轨欤似传漏载其改名一事矣抑止名元轨而高纪误以为元璹欤　又云按旧书 
纪武德六年虽不载元轨初封蜀王等事然八年亦书云十一月改封蜀王元轨为吴王其名止是元轨不是元璹已与新书不同由是观之疑 
新书之有误也】 元庆汉王癸酉裴寂为尚书左仆射萧瑀为右仆射封德彝为中书令吏部尚书杨恭仁兼中书令检校凉州诸军事五月庚 
寅吐谷浑党项寇河州刺史卢士良败之癸卯高开道以奚寇幽州长史王说败之六月丁卯突厥寇朔州总管高满政败之曲赦朔州七月丙 
子沙州别驾窦伏明反杀其总管贺若怀廓己亥皇太子屯于北边秦王世民屯于并州以备突厥八月壬子淮南道行台左仆射辅公祏反乙 
丑赵郡王孝恭讨之九月壬辰秦王世民为江州道行军元帅丙申渝州人张大智反冬十月丙午杀广州都督刘世让戊申降死罪流以下原 
之己未如华阴张大智降庚申猎于白鹿原壬戊右虞候率杜士远杀高满政以朔州反丁卯突厥请和十一月壬午张善安袭杀黄州总管周 
法明丁亥如华阴 【此如华阴旧书无之前此十月如华阴而不言至自华阴疑有漏或此系衍文】 辛卯猎于沙苑丁酉猎于伏龙原十二 
月壬寅朔日有食之癸卯张善安降甲寅至自华阴
　　七年春正月庚寅邹州人邓同颖杀其刺史李士衡二月丁巳释奠于国学己未渔阳部将张金树杀高开道以降三月初定官制戊戌赵 
郡王孝恭败辅公祏执之丹阳平己亥孝恭杀越州都督阚棱夏四月庚子大赦班新律令初定均田租庸调法 【谨案通鉴辑览　　御批 
均田葢仿井田遗意然每丁各给一顷生齿繁衍时地将何出且岁造计帐予夺纷更徒滋扰耳宜乎法创不久寻即废格也】 给复江州道二 
年杨越一年五月丙戌作仁智宫于宜君县六月辛丑如仁智宫壬戌庆州都督杨文干反秋七月己巳突厥寇朔州总管秦武通败之癸酉庆 
州人杀杨文干以降甲午至自仁智宫闰月己未秦王世民齐王元吉屯于豳州以备突厥八月戊辰突厥寇并州己巳吐谷浑寇鄯州骠骑将 
军彭武杰死之戊寅突厥寇缓州刺史刘大俱败之壬辰突厥请和丁酉裴寂使于突厥冬十月丁卯如庆善宫辛未猎于鄠南癸酉幸终南山 
丙子谒楼观老子祠庚寅猎于围川十二月丁卯如龙跃宫戊辰猎于高陵庚午至自高陵太子詹事裴矩检校侍中
　　八年春二月癸未虑囚夏四月甲申如鄠猎于甘谷作太和宫丙戌至自鄠六月甲子如太和宫秋七月丙午至自太和宫丁巳秦王世民 
屯于蒲州以备突厥 【按旧书六月突厥寇定州命皇太子往豳州秦王往并州以备突厥与柳芳唐厯同新书只言七月秦王屯蒲州则本 
之高祖实录也】 八月壬申并州行军总管张瑾及突厥战于太谷败绩郓州都督张德政死之执行军长史温彦博甲申任城郡王道宗及突 
厥战于灵州败之丁亥突厥请和冬十月辛巳如周氏陂猎于北原壬午如龙跃宫十一月辛卯如宜州猎于西原裴矩罢庚子讲武于同官天 
策府司马宇文士及权检校侍中辛丑徙封元璹为吴王元庆陈王癸卯秦王世民为中书令齐王元吉为侍中癸丑猎于华池北原十二月辛 
酉至自华池庚辰猎于鸣犊泉辛巳至自鸣犊泉
　　九年春正月甲寅裴寂为司空二月庚申齐王元吉为司徒三月庚寅幸昆明池习水战壬辰至自昆明池丙午如周氏陂乙卯至自周氏 
陂丁巳突厥寇凉州都督长乐郡王幼良败之夏四月辛巳废浮屠老子法六月庚申秦王世民杀皇太子建成齐王元吉 【　　御制全韵 
诗注云司马光云高祖所以有天下皆太宗之功隐太子以庸劣居其右地嫌势逼必不相容乡使高祖有文王之明隐太子有泰伯之贤太宗 
有子臧之节则乱何自而生哉其论为允当惜唐高祖当日见不及此徒拘立嫡以长之说遂使衅起家庭而致太宗之失德也】 大赦复浮屠 
老子法癸亥立秦王世民为皇太子听政赐为父后者袭勋爵免民逋租宿赋庚辰幽州都督庐江王瑗反伏诛癸未赦幽州管内为瑗所诖误 
者秋七月辛卯杨恭仁罢太子右庶子高士廉为侍中左庶子房玄龄为中书令萧瑀为尚书左仆射癸巳宇文士及为中书令封德彝为尚书 
右仆射八月丙辰突厥请和壬戌吐谷浑请和癸亥诏传位于皇太子甲子皇太子即皇帝位贞观三年太上皇徙居太安宫九年五月崩于垂 
拱前殿年七十 【新书作七十一沈炳震曰自周天利元年丙戌至贞观九年乙未止七十当从旧书】 谥曰大武庙号高祖陵曰献陵上元 
元年改谥神尧皇帝天宝八载谥神尧大圣皇帝十三载增谥神尧大圣大光孝皇帝
　　高祖武德九年

　　钦定续通志卷 【一】 

　　●钦定续通志卷二　唐纪二 

　　唐纪 【二】 

　　太宗 

　　○太宗 

　　太宗皇帝讳世民高祖次子也母曰太穆顺圣皇后窦氏生而不惊方四岁有书生自言善相谒高祖曰公贵人也然必有贵子及见太宗 
曰龙凤之姿天日之表其年及冠必能济世安民高祖因采其语名之曰世民大业中突厥围炀帝于雁门炀帝以木系诏书投汾水而下募兵 
赴援太宗时年十六往应募隶屯卫将军云定兴谓定兴曰突厥敢围吾天子者以为无援故也今宜先后吾军为数十里昼则幡旗相续夜则 
钲鼓相应彼必谓救兵云集则可不击而走之不然彼众我寡使悉军来战胜负未可知也定兴从之师至崞县突厥候骑见军来不绝告曰救 
兵大至矣遂解围而遁高祖击魏刀儿深入贼阵太宗以轻骑突围拔高祖于万众之中又奋击大破之时年十八太宗为人聪明英武临机果 
断不拘小节是时天下己乱盗贼蜂起太宗知隋必亡乃推财养士结纳豪杰长孙顺德刘弘基等皆因事亡命匿之与晋阳令刘文静尤善文 
静坐李密事系狱太宗夜就狱中见之与图大事时百姓避贼多入城城中数万人文静为令久知其豪杰因其部署计已定乃因裴寂告高祖 
高祖已起兵建大将军府太宗乃率兵徇西河克之拜右领军大都督右三军皆隶焉封炖煌郡公大军西上将至霍邑隋将宋老生率精兵二 
万屯霍邑会久雨粮尽高祖与裴寂议且还太原以图后举太宗曰本兴大义以救苍生宜直入咸阳号令天下今还守一城之地此为贼耳何 
以自全高祖不纳促令引发太宗哭于军门高祖大惊召问之对曰还则众散于前敌乘于后死亡须臾是以悲耳高祖乃曰起事者汝也今成 
败惟汝时左军已先返即与陇西公建成分追之夜半太宗失道入山谷闲弃其马步而及左军与俱还高祖乃将而前迟明至霍邑宋老生不 
出太宗数骑薄其城举鞭指麾若将围之者老生怒出兵背城而阵高祖与建成合阵于城东太宗及柴绍阵于城南老生麾兵疾进先薄高祖 
而建成坠马老生乘之高祖与建成军咸却太宗自南原驰下峻坂断其军为二而出其阵后老生败走遂斩之进至河东关中豪杰争走赴义 
太宗请进师入关取永丰仓粟以振穷乏收羣盗以图京师高祖称善太宗以前军济河先定渭北三辅吏民及诸豪猾诣军门请自效者日以 
千计扶老携幼满于麾下收纳英俊以备僚列远近闻者咸自托焉师次于泾阳击胡贼刘鹞子破之大军攻长安太宗屯金城坊攻其西北遂 
