<!-- { "loadSidebar": true } -->
而还是月驻跸辽河十一月辛卯朔以侄宗范为归德军节度使北府宰相萧孝穆南京留守封燕王韩制心南院大王十二月壬戌以宗范为 
平章事封三韩郡王己卯封子重元为秦王
　　四年春正月庚寅朔宋遣使来贺如鸭子河二月己未猎于塔鲁河诏改鸭子河曰混同江塔鲁河曰长春河夏四月癸酉右丞相马保忠 
之子世弘使于岭表至平地松林为盗所杀特赠昭信军节度使五月清暑于永安山六月 【据朔改增】 己未南院大王韩制心薨戊辰以 
刘慎行为顺义军节度使甲戌以中山王察克为保静军节度使乐安王苏克广德军节度使萧嘉哩彰德军节度使庚辰以辽兴军节度使周 
王呼图克为临海军节度使漆水郡王迪里南院大王秋七月如秋山八月丙辰以驸马萧必塔为都点检九月以驸马萧绍宗为武定军节度 
使耶律宗福安国军节度使冬十月驻跸辽河宋使来贺千龄节十二月以萧从政为归义军节度使康筠监门卫充贺宋正旦使副
　　五年春正月乙酉如混同江二月戊午禁服用明金及金线绮国亲当服者奏而后用是月如鱼儿泺三月壬辰以左丞相张俭为武定军 
节度使同政事门下平章事郑弘节临潢少尹刘慎行辽兴军节度使武定军节度使萧必塔契丹行宫都部署枢密副使杨又玄吏部尚书参 
知政事兼枢密使是月如长春河夏五月清暑于永安山以耶律晨为武定军节度使张俭彰信军节度使李可举顺义军节度使秋七月猎于 
平地松林九月驻跸南京己亥以萧迪里李绍琪充贺宋太后生辰使副耶律守寍刘四端充贺宋主生辰使副冬十月辛未宋遣使来贺顺天 
节十一月辛丑以左祗候郎君详衮萧罗罗为右伊勒希巴十二月丁巳以汉人行宫都部署萧孝先为上京留守侄长沙王谢嘉努匡义军节 
度使耶律仁举兴国军节度使甲子以萧守寍为点检侍卫亲军马步军乙丑北院枢密使萧和卓薨十二月戊辰以北府宰相萧布库为北院 
枢密使己巳遣萧谐李琪充贺宋正旦使副庚午以参知政事刘京为顺义军节度使乙亥宋遣使来贺千龄节丁丑禁工匠不得销毁金银器
　　六年春正月己卯朔宋遣使来贺庚辰如鸳鸯泺二月己酉以密喇济同知枢密院黄翩为兵马都部署达噶济副之霍实为都监引军城 
混同江苏默河之间黄翩徇地女真界得降户二百七十戊午以国舅帐萧瑠实图噜库领西北路十二班军奚王府锡里军己巳以南京水遣 
使振之三月戊寅以大同军节度使张俭为南院枢密使左丞相兼政事令是月准布来侵西北路招讨使萧惠破之夏四月丁未以武定军节 
度使耶律海古勒为特哩衮丙寅如永安山五月辛卯以东京统军使萧缫古为契丹行宫都部署癸卯遣西北路招讨使萧惠将兵伐甘州回 
鹘秋七月戊申猎于黑岭八月萧惠攻甘州不克自是准布诸部皆叛辽军与战皆为所败监军尼鲁古国舅帐太保哈布尔死之诏遣特哩衮 
耶律鸿观林牙华格等将兵讨之九月驻跸辽河浒冬十月庚辰遣使问夏国与宋交战之故辛巳以前南院大王济鲁古为乌尔古德哷勒都 
详衮庚寅以萧孝顺萧绍宗兼侍中驸马萧绍业平章政事前南院大王和多果沁同知上京留守安格通化州节度使乙丑宋遣使来贺顺天 
节十二月庚辰哈斯罕部乞建旗鼓许之辛巳诏北面诸部廉察州县及锡林密拉之官戊戌遣杜防萧蕴充贺宋生辰使副庚子驻跸辽河
　　七年春正月壬寅朔宋遣使来贺如混同江辛亥以女真伯埒为特哩衮佛们为页穆部太师夏四月乙未猎于黑岭五月清暑永安山六 
月禁诸屯田擅货官粟癸巳诏萧惠再讨准布秋七月己亥朔诏更定法令九月驻跸辽河冬十一月宋遣使来贺千龄节及顺天节乙未以匡 
义军节度使中山王察克为保寍军节度使长沙王释迦努为广德军节度使癸亥以三韩王钦为启圣军节度使甲子以左千牛卫上将军耶 
律古裕为北院大王十二月丁卯遣耶律苏页王永锡充贺宋太后生辰萧苏色马保永充贺正旦使副癸酉以金吾萧噶噜为奚锡里军详衮
　　八年春正月己亥如混同江庚申党项侵边甲子诏州县长吏劝农三月驻跸长春河夏五月清暑于永安山六月以韩寍刘湘充贺宋太 
后生辰使副秋七月丁酉以约尼帐郎君辰格为西北路巡检与萧锡林同管二招讨地以南院大王耶律迪里为上京留守戊戌猎于平地松 
林九月壬辰朔以渤海宰相罗汉权东京统军使壬子如中京赐北迪里部节度使耶律延寿旗鼓癸丑准布别部长呼兰来降乙卯准布长绰 
果来降冬十月宋遣使来贺顺天节十一月丙申以耶律求翰为北院大王十二月辛酉朔以约尼太尉色佛哷为天云军详衮壬申以前北院 
大王耶律留寍为双州节度使康筠崇德宫都部署色实永兴宫都部署埒富宜州节度使丁亥宋遣使来贺千龄节及来岁正旦
　　九年春正月至自中京二月戊辰如乌林河夏五月清暑于永安山六月戊子以长沙王谢嘉努为广德军节度使乐安王苏克匡义军节 
度使中山王察克保定军节度使进封潞王豫章王特布长寍军节度使以耶律思忠耶律荷耶律昺约尼色佛哷陈邈韩绍一韩知白张震充 
贺宋两宫生辰及来岁正旦使副秋七月戊午朔如黑岭八月己丑东京锡里军详衮大延琳囚留守驸马都尉萧孝先及南阳公主杀户部使 
韩绍勋副使王嘉四捷军都指挥使萧佛德僭称尊号副留守王道平踰城走至行在告变诏征诸道兵以时进讨延琳分兵西攻藩州不克冬 
十月丙戌朔以南京留守燕王萧孝穆为都统国舅详衮萧必塔为副统奚六部大王萧博诺为都监以讨之十一月丙寅以渖州节度副使张 
杰为节度使超授保州戍将夏行美平章事壬申以驸马刘四端权知宣徽南院事十二月丁未宋遣使来贺千龄节以耶律育吴克荷萧可观 
赵利用充贺宋生辰使副耶律元吉崔闰萧昭古窦振充贺正旦使副
　　十年春正月己卯朔宋遣使来贺二月如龙化州夏四月以耶律行平为广平军节度使夏行美为中顺军节度使五月戊申清暑于柏坡 
秋七月壬午诏来岁行贡举法八月丙午延琳将杨详世擒延琳以降渤海平冬十月驻跸长寍淀十一月辛亥燕王萧孝穆以东征将士凯还 
翌日以燕王孝穆为东平王东京留守国舅详衮驸马都尉萧必塔封兰陵郡王奚王博诺加侍中以权燕京留守兼侍中萧惠为燕京统军使 
前统军威乌克大将军节度使宰相兼枢密使马保忠权知燕京留守奚王府都监萧阿克展东京统军使十二月乙巳宋遣使来贺千龄节漆 
水郡王耶律迪里加尚父乌尔古部节度使萧布达为伊实部大王尚书左仆射萧琳为临海军节度使
　　十一年春正月己酉如混同江二月如长春河三月帝不豫夏六月丁丑朔驻跸大福河之北己卯帝崩于行宫年六十一谥曰文武大孝 
宣皇帝庙号圣宗陵曰庆陵
　　圣宗统和二十九年开泰九年太平十一年凡四十九年

　　钦定续通志卷四十四

　　●钦定续通志卷四十五　辽纪五

　　辽纪 【五】

　　兴宗　　　　道宗

　　○兴宗

　　兴宗皇帝讳宗真字雅布济小字济古尔圣宗长子也毋曰钦哀皇后萧氏帝善骑射好儒术通音律初封梁王太平元年册为皇太子判 
北南院枢密使事十一年六月己卯圣宗崩太子即皇帝位于柩前壬午尊母萧氏为太后甲申遣使告哀于宋及夏高丽辛卯大赦改元景福 
辛丑驸马萧哲伯埒萧必塔赐死杀围场都太师女真珠格尔右祗候郎君详衮萧雅鲁等七人迁齐天皇后于上京秋七月丙午朔皇太后率 
皇族大临于太平殿高丽遣使吊慰帝与晋王萧布库等饮博夜分乃罢丁未袭鞠戊申以耶律罕巴为左伊勒希巴特穆尔左祗候郎君详衮 
横帐郎君乐古权右祗候郎君详衮己酉以耶律哲鲁为伊济迪里都详衮果巴为右皮室详衮庚戌振蓟州饥甲寅录囚乙卯以比岁丰稔罢 
给东京统军司粮丁巳以萧阿克展为东京留守辛未录囚九月戊申躬视庆陵辛亥宋遣使来致祭慰两宫及贺即位贺皇太后册礼甲戌遣 
御史中丞耶律翥司农卿张确详衮耶律励四方馆使高维翰使宋谢吊慰冬十月戊寅吕德懋薨癸未杀哲伯埒党弥勒努观音努等丙戌遣 
工部尚书高德顺崇禄卿李可封致先帝遗物于宋以右领军卫上将军耶律逊少府监马惮充皇太后谢宋使右监门卫上将军耶律元载引 
进使魏永充皇帝谢宋使戊戌以萧格赵为果耶律郁马保业充来岁贺宋正旦使闰月辛酉阅新造铠甲丁卯振黄龙府饥民十一月甲午葬 
圣宗皇帝于庆陵乙未祭天地丙申谒庆陵十二月癸丑至自庆陵皇太后听政是岁以兴平公主下嫁夏国王李德昭子元昊
　　重熙元年春正月壬申朔皇太后御正殿受帝与羣臣朝宋遣使来贺乙亥宋使来贺永寿节丁丑如雪林二月大搜三月壬申朔以尚父 
漆水郡王迪里复为特哩衮是春皇太后弒齐天皇后于上京夏四月乙巳清暑于巴纳登秋七月猎于平地松林以萧达溥王英秀萧麓张素 
羽充来岁贺宋正旦生辰使八月丙午驻跸拉河源冬十月己酉帝如中京十一月己卯帝率羣臣上皇太后尊号曰法天应运仁德章圣皇太 
后羣臣上皇帝尊号曰文武仁圣昭孝皇帝大赦改元癸未夏国王李德昭薨册其子元昊为夏国王十二月庚戌宋遣使来贺来岁正旦以北 
大王耶律求翰同平章事
　　二年春正月庚辰东幸宋使来告母后刘氏哀又使来馈母后遗物即遣延昌宫使耶律寿寍给事中知制诰李奎充祭奠使天德军节度 
使耶律卿寍大理卿和道亨河西军节度使耶律嵩引进使马世卿充两宫吊慰使秋七月甲子朔以耶律楚高升耶律迪王惟允充两宫贺宋 
生辰使副以耶律师古刘五常充贺宋来岁正旦使副八月丁酉如温泉宫乙卯遣使阅诸路禾稼冬十一月甲申宋遣使来谢慰奠十二月乙 
未又遣使来贺应圣节己酉禁夏国使私市金铁甲寅宋遣使来贺永寿节及来岁正旦庚申以北府宰相萧孝先为枢密使
　　三年春正月丁卯宋使章频卒命近侍护丧以归辛卯如春水二月壬辰以北院枢密使萧布库为东京留守夏四月甲寅振伊玛齐部 【 
部族表在元年四月】 五月庚申清暑于沿柳湖是月皇太后还政于帝躬守庆陵 【按通鉴及契丹国志实迁之庆州后传亦载其事非讳 
之也】 六月己亥以萧布库为南院枢密使秋七月戊子朔帝始亲政以耶律庶征刘六符耶律睦薄可久充贺宋来岁正旦使副壬辰如秋山 
冬十月己未驻跸中会川十二月宋遣使来贺来岁正旦及永寿节
　　四年春正月庚寅如伊玛齐里三月乙酉朔立皇后萧氏夏四月甲寅朔如凉陉五月庚子清暑于散水源六月癸丑朔以耶律信吕士宗 
萧衮郭揆充贺宋生辰及来岁正旦使副秋七月壬午朔猎于黑岭九月己酉驻跸长寍淀冬十月如王子城十一月壬午改南京总管府为元 
帅府乙酉行柴册礼于白岭大赦加尚父耶律信寍政事令耶律求翰耆宿赞翊功臣十二月癸丑诏诸军炮弩弓剑手以时阅习庚申宋遣使 
来贺永寿节及正旦
　　五年春正月甲申如鱼儿泺夏四月庚申以潞王察克为南府宰相崇德宫使耶律玛噜为特哩衮丁卯颁新定条制己巳帝与大臣分朋 
