<!-- { "loadSidebar": true } -->
都统刘琸承密札取泗州兵渡淮而后牒报琸全军覆没与之忧愤驰书宰相言与之乘鄣五年子养士卒今以万人之命坏于一夫之手敌将 
乘胜袭我金人入境宰相连遗与之三书俾议和与之答曰彼方得势而我与之和必遭屈辱今山砦相望边民米麦巳尽输藏野无可掠诸军 
与山砦并力剿逐势必不能久驻况东海涟水巳为我有山东归顺之徒巳为我用一旦议和则涟海二邑若为区处山东诸酋若为措置望别 
选通才以任和议与之自刘琸败亟修守战备遣精锐布要害金人深入无功而和议亦寝时议将姑阙两淮制置命两淮帅臣互相为援与之 
启庙堂曰两淮分任其责而无制阃总其权则有警不能疾驰相救制阃俯瞰两淮特一水之隔文移往来朝发夕至无制阃则事事禀命朝廷 
必稽缓误事议遂寝召为秘书少监军民遮道垂涕与之力辞召命竟还将度岭趣召不巳行次池口闻金人至边乃造朝奏今边声可虑者非 
一惟山东忠义区处要不容缓前后累书数千言每叹养虎自遗后患升秘书监兼太子侍讲权工部侍郎未几成都帅董居谊以黩货为叛卒 
所逐总领杨九鼎遇害蜀大扰与之以选为焕章阁待制知成都府本路安抚使至即帖然时安丙握蜀重兵久每忌蜀帅之自东南来者至是 
独推诚相与丙卒诏尽护西蜀之师开诚布公兼用吴蜀之士拊循将士人心悦服先是军政不立戎帅多不协和刘昌祖在西和王大才在沔 
州大才之兵屡衄昌祖不救遂弃皁郊吴政屯凤州张威屯西和金人自白还堡突入黑谷威不尾袭而迂路由七方关上青野原金人遂得入 
凤州与之戒以同心体国于是戎帅协和军政始立先是丙尝纳夏人和从之请会师攻秦巩而夏人不至遂有皁郊之败与之至是饬边将不 
得轻纳踰年夏人复攻金人遣百骑入凤州邀守将求救援兵与之都统李冲来言曰通问当遣介持书不当遣兵径入若边民不相悉或有相 
伤则失两国之好宣敛兵退屯夏人知不可动不复有言初金人既弊率众南归者所在而有或疑不敢纳与之优加爵赏以来之未几金万户 
呼延棫等扣洋州以归与之察其诚纳之籍其兵千余人皆精悍善战金人自是不窥兴元既复镂榜边关开谕招纳金人谍得之自是上下相 
疑多所屠戮人无固志蜀盛时四戎司马万五千有奇开禧后安丙裁去三之一嘉定损耗过半比与之至马仅五千与之移檄茶马司许戎司 
自于关外收市如旧严私商之禁给细茶增马价使无为金人所邀总司之给料不足者亦移檄增给之乞移大帅于兴元虽不果行凡关外林 
木厚加封殖以防金人突至隔第关盘车岭皆极边号天险因厚闲探者赏使觇之动息悉知边防益密总计告匮首拨成都府等钱百五十万 
缗助籴本又虑关外岁籴不多运米三十万石积沔州仓以备不测初至府库钱仅万余其后至千余万金帛称是蜀知名士若家大酉游似李 
性传李心传度正之徒皆荐达之沔帅赵彦吶方有时名与之独察其大言亡实它日误事者必此人移书庙堂欲因乞祠而从之不可付以边 
藩之寄后果如其言与之以疾丐归朝廷以郑损代既受代金谍知之大入与之再临边金人乃退召为礼部尚书不拜便道还广蜀人思之肖 
其像于成都仙游阁以配张咏赵抃名三贤祠端平初帝既亲政召为吏部尚书数以御笔起之皆力辞金亡朝廷议取三京闻之顿足浩叹俄 
授广东经略安抚使兼知广州摧锋军州摧锋军远戍建康留四年比撤戍归未踰岭就留戍江西又四年转战所向皆捷而上功幕府不报求 
撤戍又不报遂相率倡乱纵火惠阳郡长驱至广州城与之家居肩舆登城叛兵望之俯伏听命晓以逆顺祸福其徒皆释甲而首谋数人惧事 
定独受祸遂遁入古端州至是与之闻命亟拜即家治事属提刑彭铉讨捕俄而新调诸军毕集贼战败请降桀黠不悛者戮之其余分隶诸州 
帝于是注想弥切拜参知政事拜右丞相皆力辞乃访以政事之孰当罢行人才之孰当用舍与之力疾奏天生人才自足以供一代之用惟辨 
其君子小人而巳忠实而有才者上也才虽不高而忠实有守者次也用人之道无越于此陛下厉精图治擢用老成然以正人为迂阔而疑其 
难以集事以忠言为矫激而疑其近于好名任之不专信之不笃如真德秀洪咨夔魏了翁方此柄用相继此而去至于敢谏之臣忠于国言未 
脱口斥逐随之人才岂易得而轻弃如此陛下悟巳往而图方来昨以直言去位者亟言峻擢补外者蚤与召还收揽大权独断谓之悉归独断 
者必是非利害胸中卓有定见而后独断行之大抵独妡当以兼听为先傥不兼听而断其势必至于偏听实为乱阶威令虽行于上而权柄潜 
移于下矣又曰边臣主和朝廷虽知而未尝明有施行忧边之士剀切而言一鸣辄斥假使和而可保亦当议而行之可也又曰比年以变故层 
出盗贼跳梁雷雹震惊星辰乖异皆非细故京城之灾七年而两见惟有求直言可以裨助君德感格天心又曰戚畹旧僚凡有丝发夤缘者孰 
不乘闲伺隙以求其所大欲近习之臣朝夕在侧易于亲昵而难于防闲司马光谓内臣不可令其采访外事及问以羣臣能否盖干预之门自 
此始也帝览奏嘉叹趣召愈力控辞至十有三疏嘉熙三年乃得致仕以观文殿大学士提举洞霄宫廪禄之余皆以均亲党卒年八十有二封 
至南海郡公谥清献

　　△洪咨夔

　　洪咨夔字舜俞于潜人嘉定二年进士授如皋主簿寻试为饶州教授授南外宗学教授以言去丁母忧服除应博学宏词科直院庄夏举 
自代崔与之帅淮东辟置幕府边事纤悉为尽力邱寿隽代与之为帅金人攻六合扬州闭门设守咨夔亟诣寿隽言曰金人忌楚必未至扬乃 
先自示弱不特淮左之人心动而金人且骄必来矣第当远斥堠精闲探简士马张外郡声援而大开城门晏然如平时若金人果来某当深任 
之寿隽愧谢与之帅成都请于帝授咨夔藉田令通判成都府与之为制置使首檄咨夔自近辞曰今当开诚心布公道合西南人物以济国事 
乃一未有闻而先及门生故吏是示人私也卒不受惟以通判职事往来效忠蜀人高之寻知龙州州岁贡麸金率科矿户咨夔曰将奉上乃厉 
民乎出官钱市之江油之民岁戍边复苦餫饟为请于制漕司免之毁邓艾祠更祠诸葛亮告其民曰毋事仇雠而忘父母还朝为秘书郎迁金 
部员外郎会诏求直言慨然曰吾可以尽言悟主矣其父见其疏曰吾能吃茄子饭汝无忧史弥远读至济王之死非陛下本心大恚掷于地转 
考功员外郎转对复言李全必为国患于是台谏李知孝梁成大交论镌二秩读书故山七年而弥远死帝亲政以礼部员外郎召入见帝问今 
日急务对以进君子而退小人开诚心而布公道且言在陛下一念坚凝又问在外人物对以崔与之护蜀而归闲居十年终始全德之老臣若 
趣其来可为朝廷重真德秀魏了翁皆陛下所简知当聚之本朝翼日与王遂并拜监察御史咨夔感激知遇谓遂曰朝无亲擢台谏久矣要当 
极本穷原而先论之乃上疏曰臣厯考往古治乱之原权归人主政出中书天下未有不治权不归人主则廉级一夷纲常且不立奚政之问政 
不出中书则腹心无寄必转而他属奚权之揽陛下亲政以来威福操柄收还掌握天下始知有吾君元首既明股肱不容于自惰撤副封罢先 
行坐政事堂以治事天下始知有朝廷此其大权大政亦略举矣然中书之弊端其大者有四一曰自用二曰自专三曰自私四曰自固愿陛下 
于从容论道之顷宣示臣言俾大臣充初志而加定力惩往辙而图方来以仰称厉精更始之意帝嘉纳之又首乞罢枢密使薛极以厉大臣之 
节章三上卒出之其它得罪请议者相继劾去朝纲大振明年改元端平咨夔预乞于正月朔下诏求直言使人人得尽言无隐又乞令内职任 
之穹者各举所知皆从之时登进诸儒以广讲读说书之选咨夔言圣学之实所当讲明而推行者有六一亲睦本支二正始闺门三警肃侍御 
四审正邪用舍五储养文武之才六忧根本无生事邀功又言常平义仓盐课及苗税多取之弊京湖以八陵图来上咨夔援绍兴留司奉表八 
陵及东晋大都督亲谒五陵故事乞先诏制臣往省俟还别议朝祭擢殿中侍御史会王定入台察力诋蒋重珍咨夔乃按定疾视善良乞罢之 
越三日左迁定而擢咨夔中书舍人寻兼权吏部侍郎与真德秀同知贡举俄兼直学士院时咨夔口疡巳深帝勉留之迁吏部侍郎兼给事中 
奏比徇私成俗化实未更所恃以一公铄万私者独陛下耳而好乐营缮亲原近属保护旧臣若未能无所系累帝在位踰一纪国本未立未有 
敢深言之者咨夔乞择宗室子养之并为济王立后擢给事中史嵩之入相召赴阙下进刑部尚书拜翰林学士知制诰求去愈力加端明殿学 
士卒御笔洪咨夔鲠亮忠悫有助新政与执政恩例特赠两官

　　△许奕

　　许奕字成子简州人以父任主长江簿丁内艰免丧调涪城尉庆元五年宁宗亲擢进士第一授签书剑南东川节度判官召为秘书省正 
字累迁起居舍人韩侂冑议开边奕贻书曰今日之势如元气仅属不足以当寒暑又因转对论今日之急惟备边而朝廷晏然百官充位如平 
时京西淮上之师败同罚异总领王人也而听宣抚司节制或为参谋庙堂之议外廷莫得闻护圣之军半发于外而禁卫单薄乞鞫勘赃吏永 
废勿用特与放行以启侥幸者宜加遏绝所言皆侂冑所不乐也蜀盗既平以起居舍人宣抚四川 【按宋史职官志宣抚使统护诸将以二 
府大臣充宣谕使以从官为之奕时为起居舍人应是宣谕本传宣抚似误】 奕谓使从中遣必淹时乃至既又徒云犒师而不以旌别淑慝为 
指无以慰蜀父老之望执政是其言遣奕使金奕与骨肉死诀诣执政趣受指请行执政曰金人要索议未决者尚多今将奈何奕曰往集议时 
奕尝谓增岁币归俘掳或可耳外此其可从乎不可行者当死守之寻迁起居郎兼权给事中以国事未济力辞不许金人闻奕名久礼迓甚恭 
方清暑离宫相距二十里至是特为奕还内方射奕破的有十一乃卒行成还奏帝优劳久之奕复奏和不可恃宜葺纪纲炼将卒使屈信进退 
之权复归于我权礼部侍郎条六事以献俄兼侍讲会谏官王居安傅伯成以言事去职奕上疏力争之其后大因灾异申言曰比年上下以言 
为讳谏官无故而去者再矣以言名官且不得尽况疏远乎又论用兵以来资赏泛滥侥幸捷出宜加裁制夏旱诏求言奕言当以实意行实政 
活民于死不可责偿于祷祠之闲而巳也蝗至都城然后下礼寺讲酺祭孰非王士顾及境而惧偶不至辇下则终不以为灾乎又曰更化之初 
人有厚望久而无以相远此谤讟之所从生又曰内降非盛世事王璇进状不实而经营以求侥幸裴伸何人骤为带御器械时应诏者甚众奕 
言最为剀切摄兼侍读每进读至古今治乱必参言时事愿陛下试思设遇事若此当何以处之必拱默移时俟帝凝思乃徐竟其说迁吏部侍 
郎兼权给事中论驳十有六事皆贵族近习之挠政体者而封还刘德秀赠典高文虎之奉祠士论尤韪之加杨次山少保永阳郡王奕疏言自 
古外戚恩宠太甚鲜不祸咎又言史弥远力辞恩命宣从之以成其美疏入不报奕遂卧家求补外以显谟阁待制知泸州弥远问所欲言奕曰 
