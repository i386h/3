<!-- { "loadSidebar": true } -->
氏令孰为名者或言勖有治行即召对以为太常博士知曲阜县初勖在广州以清洁闻及被召蕃酋争持宝货以献皆慰遣之后为御史台推 
直官累迁秘书监分司南京管勾祖庙以尚书工部侍郎致仕后道辅卒年八十九道辅幼端重大中祥符五年进士及第为宁州军事推官数 
与州将争事有蛇出天庆观真武殿中一郡以为神州将帅官属往奠拜之欲上其事道辅径前以笏击蛇碎其首观者初惊后莫不叹服迁大 
理寺丞知仙源县主孔子祠事上言庙制卑陋请加修崇诏可再迁太常博士庄献太后临朝召为左正言受命日论奏枢密使曹利用尚御药 
罗崇勋窃弄威柄宜早斥去以清朝廷 【按东都事略云道辅请太后归政天子宋史本传不载】 太后可其言乃退未几为直史馆判三司 
理欠凭由司使辽道除右司谏尼图阁待制辽宴使者优人以文宣王为戏道辅艴然径出辽使主客者邀道辅还坐且令谢之道辅正色曰我 
国与北朝通好以礼文相接今俳优之徒慢侮先圣而不之禁北朝之过也道辅何谢辽君臣默然又酌大巵谓曰方天寒饮此可以致和气道 
辅曰不和固无害既还言者以为生事仁宗问其故对曰平时使者至辽为所侮若不较恐益慢我朝帝然之厯判吏部流内铨纠察在京刑狱 
坐纠事不当出知郓州徙青州还判流内铨迁尚书兵部员外郎复出知徐许二州徙应天府明道二年召为右谏议大夫权御史中丞以谏废 
郭后出知泰州徙徐州又徙兖州进龙图阁直学士迁给事中在兖三年复入为御史中丞道辅性鲠挺遇事弹劾无所避及再执宪权贵益忌 
之初道辅与父僦郭赘旧宅居之有言于帝者曰道辅家近太庙出入传呼非所以尊神明即诏道辅他徙集贤校理张宗古上言汉内史府在 
太庙堧垣中国朝以来庙垣下皆有官私地舍谓不须避帝出宗古通判莱州道辅叹曰憸人之言入矣会受诏鞫冯士元狱事连参知政事程 
琳宰相张士逊素恶琳而疾道辅不附己将逐之察帝有不悦琳意即谓道辅上顾程公厚今为小人所诬见上为辨之道辅入对言琳罪薄不 
足深治帝果怒以道辅朋党大臣出知郓州已而道辅知为士逊所卖颇愤惋时大寒上道行至韦城病卒皇佑三年王素因对语及道辅仁宗 
思其忠特赠尚书工部侍郎子宗翰

　　孔宗翰

　　孔宗翰

　　宗翰字周翰登进士第知仙源县为治有条理遇族人有恩不以私故骫法王珪司马光皆上章谕荐由通判陵州为夔峡转运判官提点 
京东刑狱知虔州城滨章贡两江岁为水啮宗翰伐石为址冶铁锢之由是屹然厯陕扬洪兖州皆以治闻哲宗初立求言吏民上书以千数诏 
司马光采阅其可用者十五人独称奖其二乃宗翰与王巩也元佑初召为司农少卿迁鸿臆卿言孔子之后自汉以来有褎成奉圣之号皆赐 
实封或缣帛以奉先祀国朝益加崇礼真定赐世袭然兼领他官不在故郡请自今袭封者终身在乡里诏改为奉圣公不领他职 【按东都 
事略云仁宗封孔子后为衍圣公哲宗时改为奉圣公徽宗时复为衍圣公】 给庙学田万亩赐国子监书立学官以诲其子弟进刑部侍郎属 
疾求去以宝文阁待制知除州未拜而卒 【按道辅传宋史列于列传今据阙里文献考改入】

　　 孔宗旦

　　孔宗旦鲁人孔子四十六代孙祖冕父延龄宗旦为邕州司户参军侬智高未反时邕州有白气起郡庭旁江水暴溢宗旦以为兵象度智 
高必反以书告知州陈珙珙不听后智高破横州即载其亲往桂州曰吾有官守不得去无为俱死也既而州破被执贼欲任以事宗旦叱贼且 
大骂遂被害知袁州祖无择以其事闻赠太子中允 【按宗旦传宋史列于忠义今据阙里文献考改入】

　　 孔旼

　　孔旼字宁极孔子四十六代孙隐居汝州龙兴县龙山之滍阳城性孤洁喜读书有田数百亩赋税常为乡里先遇岁饥分所余赒不足者 
闻人之善若出于己动止必依礼法环所居百余里人皆受慕之见旼于路辄敛袵以避葬其父庐墓三年日食米一溢壁闲生柴芝数十本州岛 
以行义闻赐粟帛给复其家近臣列荐授秘书省校书郎致仕居数年召为国子监直讲辞不赴即迁光禄寺丞顷之起知龙兴县复辞卒赠太 
常丞盗尝入旼家发其廪粟旼避之纵其所取尝逢羸弱者为盗掠夺其赀旼追盗与语责之以义解金畀之使归所掠居山未尝逢毒蛇虎豹 
或谓之曰子毋夜行此亦可畏旼曰无心则无所畏晚年惟玩周易老子他书亦不复读为太玄图张壁上外列方州部家而规其中心空之曰 
易所谓寂然不动者与此无异也 【按孔旼传宋史列于隐逸今据阙里文献考改入】

　　 孔文仲

　　孔文仲字经父居临江新喻孔子四十七代孙举进士第一调余杭尉恬介自守不事请谒转台州推官熙宁初翰林学士泛镇以制举荐 
对策九千余言力论王安石所建理财训兵之法为非是宋敏求第为异等安石怒奏神宗罢归故官吴充为相欲置之馆阁有忌之者仅得国 
子直讲学者方用王氏经义进取文仲不习其书换为三班主簿出通判保德军时征西夏众数十万皆道境上久不解边人苦之文仲陈三不 
便元佑初召为秘书省校书郎进礼部员外郎有言皇族唯扬荆二王得称皇叔余宜各系其祖若唐人称诸王孙之比文仲曰上新即位宜广 
敦睦之义不应疏闲骨肉议遂寝迁起居舍人擢左谏议大夫日食七月朔上疏陈五事又论青苗免役首困天下保甲保马茶盐之法为遗螫 
留蠹改中书舍人三年同知贡举文仲先有寒疾及是昼夜不废职同院以其形瘵劝之出或居别寝谢曰居官则任其责敢以疾自便乎于是 
疾益甚还家而卒初文仲与弟武仲平仲皆以文声起江西时号三孔后追贬梅州别驾元符末复其官有文集五十卷 【据文仲传及武仲 
平仲二传宋史列于列传今据阙里文献考改入】

　　孔武仲
　　孔平仲

　　孔武仲

　　武仲字常父举进士甲科调谷城主簿元佑初为秘书省正字稍迁国子司业尝论科举之弊诋王氏三经新义请复诗赋取士进起居郎 
兼侍讲遯英殿除起居舍人数月拜中书舍人直学士院时议祠北郊久不决武仲建用纯阴之月亲祠如神州地只擢给事中迁礼部侍郎以 
宝文阁侍制知洪州请从臣为州者仗以下公坐止劾官属俟狱成听大理约法庶几刑不逮贵近又全朝廷体貌之意遂着为令徙宣州坐元 
佑党夺职居池州卒元符末追复之所著诗书论语金华讲义内外制杂文共百余卷

　　孔平仲

　　平仲字义甫登进士第又应制科以吕公着荐为秘书丞集贤校理厯京西路提点刑狱绍圣中言者诋其元佑时附会当路讥毁先烈削 
校理知衡州提举董必劾其不推行常平法陷失官米之直六十万置狱潭州平仲疏言米贮仓五年半陈不堪食若非乘民阙食随宜泄之将 
成弃物矣倘以为非臣不敢逃罪乃徙韶州又以前上书故责惠州别驾安置英州改单州团练副使饶州居住 【按东都事略平仲自安置 
英州后又改单州团练副使饶州居住徽宗即位乃自饶州召还宋史失载今据补】 徽宗即位召为户部郎中厯帅鄜延环庆党论再起罢主 
管兖州景灵官卒所著续世说绎解稗诗戏诸书传于世

　　△金

　　孔端甫

　　孔端甫

　　 孔端甫

　　孔端甫孔子四十八代孙明昌初学士党怀英荐其年德俱高读书乐道该通古学召至京师特赐王泽榜及第除将仕郎小学教授以主 
簿奉祀玫隹 【按端甫见金史孔璠附传璠传已入嫡嗣兹摘出另编】

　　钦定续通志卷五百三十七

　　●钦定续通志卷五百三十八　儒林传一

　　儒林传

　　（臣）等谨按司马迁史记立儒林传厯代因之唐以后诸史若新旧唐书及元史皆称儒学宋史则于儒林之外别立道学一门意在推 
崇周程张邵朱数大儒然于体例未当昔人己多讥之者且亦第可施之于宋通史固不能援以为例也今依郑氏列褎辑诸传自唐迄元统曰 
儒林闲有重加删节改入别类者以其为士流趋向所系持择宜严不敢沿讹袭谬云

　　唐 【一】

　　○唐一

　　曹宪【魏模公孙　罗许淹】　　　　王恭　　　　马嘉运　　贾公彦【大隐　李玄植】　　　张后胤　　　盖文达【文懿 
】　　谷那律【从政　】　　许叔牙　　　敬播【刘伯庄　秦景通】　　罗道琮　　　郎余令　　　徐齐聃【坚　峤】　　沈 
伯仪　　　路敬淳【敬溍】　　　王元感　　彭景直　　　卢粲　　　尹知章　　张齐贤　　　柳冲　　　　马怀素　　殷践 
猷【寅　亮】


　　曹宪 【魏模公孙　罗许淹】
　　王恭
　　马嘉运
　　贾公彦 【贾大隐　李玄植】
　　张后胤
　　盖文达 【盖文懿】
　　谷那律 【谷从政】
　　许叔牙
　　敬播 【刘伯庄　泰景通】
　　罗道琮
　　郎余令
　　徐齐聃
　　沈伯仪
　　路敬淳 【路敬潜】
　　王元感
　　彭景直
　　卢粲
　　尹知章
　　张齐贤
　　柳冲
　　马怀素
　　殷践猷 【殷寅　殷亮】

　　△曹宪 【魏模公孙　罗许淹】

　　曹宪扬州江都人仕隋为秘书学士聚徒教授凡数百人公卿多从之游于小学家尤邃自汉杜林卫宏以后古文亡绝至宪复兴炀帝令 
与诸儒譔桂苑珠丛规正文字又注广雅学者推其该洽藏于秘书贞观中扬州长史李袭誉荐之以弘文馆学士召不至即家拜朝政大夫当 
世荣之太宗尝读书有奇难字辄遣使者问宪宪具为音注援证详明帝咨赏之卒年百余岁宪始以梁昭明太子文选授诸生而同郡魏模公 
孙罗江夏李善相继传授于是其学大兴句容许淹者自浮屠还为儒多识广闻精故训与罗等并名家罗官沛王府参军事无锡丞模武后时 
为左拾遗子景倩亦世其学善见子邕传

　　△王恭

　　王恭滑州白马人少笃学教授乡闾弟子数百人贞观初召拜太学博士请三礼别为义证甚精博葢文懿文达皆当时大儒每讲三礼皆 
徧举先儒义而必畅恭所说 【王恭马嘉运原附孔颖达传后今颖达移入圣裔特析为专传】

　　△马嘉运

　　马嘉运魏州繁水人少为沙门还治儒学长论议贞观初累除越王东阁祭酒退隐白鹿山诸方来授业至千人十一年召拜太学博士弘 
文馆学士以孔颖达正义繁冗掎摭其疵诸儒咸服其精高宗为太子引为崇贤馆学士数与洗马秦暐侍讲宫中终国子博士 【按唐书原 
有徐旷陆元朗欧阳询朱子奢张士衡诸传俱以经仕隋朝并移入文苑】

　　△贾公彦 【贾大隐　李玄植】

　　贾公彦洺州永年人永徽中官至太学博士撰次章句甚多子大隐仪凤中为太常博士累迁中书舍人垂拱中博士周悰请武氏庙为七 
室唐庙为五下比诸侯大隐奏秦汉母后称制未有戾古越礼者悰损国庙数悖大义不可以训武后不获已伪听之时皆服其持正终礼部侍 
郎公彦传业于赵州李玄植玄植又受左氏春秋于王德韶受诗于齐威该览子史百家贞观闲为弘文馆直学士高宗时数召见与方士浮屠 
