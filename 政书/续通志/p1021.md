<!-- { "loadSidebar": true } -->
赐号达尔罕子四人曰塔塔尔曰贺珍曰和尔斯满曰裕勒斯满世祖命和尔斯满从舒苏德济镇云南裕勒斯满事宪宗袭父爵后徙平凉与 
其子谙达默色特穆尔入觐世祖诏入宿卫为笔且齐命从安西王莽噶拉出镇六盘成宗即位授汝州达噜噶齐积官秘书大监卒子额琳特 
穆尔

　　额琳特穆尔

　　 额琳特穆尔

　　额琳特穆尔善国书多闻识厯事累朝繇翰林待制累迁学士承旨英宗时日侍左右陈说祖宗以来及克先哲王嘉言善行翻译诸经纪 
录故实总治诸王驸马番国朝会之事天历初北迎明宗入正大统帝曰此朕师也三年进知经筵事子实喇卜累拜中书平章政事大司徒宣 
政院使

　　△塔塔图该

　　塔塔图该辉和尔人也性聪慧通本国文字柰曼迪延汗尊之为傅掌其金印太祖西征柰曼国亡塔塔图该怀印逃去俄就擒帝问是印 
何用对曰出纳钱谷委任人材皆用之以为信帝善之命居左右是后凡有制旨始用印章仍命掌之命教太子诸王以辉和尔字书国言太宗 
即位命其妻为皇子哈喇彻尔乳母时加赐予塔塔图该谕诸子曰上以汝母鞠育太子赐子甚厚汝等当先供太子用有余则可分受帝称其 
廉数加礼遇以疾卒至大元年追封鴈门郡公子四人长永和尔默色次隆和默色次索罗该次多尔玛永和尔默色少有勇略珲塔哈叛率其 
众与战败之追至卓巴勒适遇阿勒达尔合兵复战死之隆和默色有膂力尝猎于野遇盗三人搏之尽仆遂缚以还帝召见选力士与之角无 
与敌者帝壮之令备宿卫索罗该袭父职多尔玛旧事皇子哈喇彻尔世祖即位从其母入见欲官之以无功辞命统宿卫奉使辽东卒封鴈门 
郡公子阿必实克陕西行省平章政事

　　△伊琳特穆尔

　　伊琳特穆尔回鹘人辉和尔国相多伊克之裔也其兄必里克布哈年十六袭国相达尔罕时西契丹命太师僧沙克嘉来临其国骄恣奢 
淫辉和尔王患之谋于必里克布哈率众围沙克嘉斩之以功加号必里克呼尔敦左右有疾其功者谮于王曰沙克嘉珥珠先生宝也必里克 
布哈匿之王怒索宝甚急必里克布哈度无以自明乃亡附太祖赐食三十三郡寻卒弟伊琳特穆尔从太祖征讨多战功皇弟鄂齐锦求师傅 
帝命伊琳特穆尔往训导诸王子以孝弟敦睦仁厚不杀为先帝闻而嘉之从平河南授河南等处军民都达噜噶齐所得上方赏赉悉辇归故 
郡以散亲旧且盛陈汉官仪卫以激励之道出河西所过榛莽或时乏水为之凿井置堠居民使客相庆称便太宗即位选充大断事官从鄂齐 
锦出镇顺天等路布德化宽征徭盗遁奸革州郡清宁寻复监河南等处军民卒于保定谥庄简子哈喇布哈见忠义传

　　△莽吉苏

　　莽吉苏辉和尔人世居巴实伯里古北庭都护之地年十五尽通本国书大祖召至阙下一见大悦以授睿宗使视显懿庄圣皇后分邑岁 
赋复事世祖于潜藩日见亲用宪宗崩莽吉苏言于世祖曰太祖嫡孙唯王最长且贤宜即皇帝位诸王塔齐尔等咸是其言世祖即位眷顾益 
重南征时与近臣布扎尔为断事官及诸王额哷布格叛相拒漠北布扎尔有二心莽吉苏奏徙之中都帝以为忠数命收召豪杰凡所引荐皆 
极其选诏与安图并拜丞相固辞帝语安图及丞相巴延等曰贤哉莽吉苏求之彼族诚为罕也莽吉苏为人刚严谨信蚤居帷幄谋议世莫得 
闻至元四年卒谥敏惠武宗朝追封武都王改谥智敏子九人多至大官

　　△博啰哈雅

　　博啰哈雅辉和尔人也祖伊勒必哈雅父济达哈雅俱以功为其国世臣博啰哈雅幼孤依舅氏家就学未几善其国书尤精骑射年十八 
随其主内附充宿卫太祖西征扈从有功帝以吉鲁汗女舒穆噜氏配之太祖崩总理燕京财币庄圣太后闻其廉谨求之太宗命统中官军民 
匠户之在燕京中山者授真定路达噜噶齐辛卯拜燕南诸路廉访使未几授断事官得专生杀时冇民误殴人死吏论以重法其子号泣请代 
博啰哈雅戒吏使擒于市惧则杀之既而不惧乃曰误殴人死情有可宥子而能孝义无可诛遂并释之征讨之际隶军籍者往往募人代行又 
军中多逃归者朝廷下制募代者杖百逃归者死命博啰哈雅按顺天等路募者闻命潜遣家人易代募者博啰哈雅欺曰募者已惧罪往易逃 
者因单弱思归情皆可矜遂奏其状皆得轻减有丁多产富而家人不往及未至役所至即逃者则曰此而不杀何以戒后其执法平允类如此 
世祖即位择信臣宣抚十道使真定真定富民出钱贷人者不踰时倍取其息博啰哈雅正其罪使偿息如本而止后定为令中统钞法行以金 
银为本本至乃降新钞时庄圣太后已命取真定金银由是真定无本钞不可得博啰哈雅遣人谓平章王文统曰真定南北要冲之地居民商 
贾甚多今旧钞既罢新钞不降何以为正且以金银为本岂若以民为本太后之取金帛以赏推戴功也其为本不亦大乎文统不能夺立降钞 
民赖以便俄迁顺德等路宣慰使至元二年卒博啰哈雅性孝友造大宅于燕京迎母事之得禄不入私室幼时叔父阿勒巴哈雅欺之尽有其 
产及贵显筑室宅旁迎居之终无闲言初博啰哈雅拜廉使命下之日子希宪适生喜曰吾闻古以官为姓天其以廉为吾宗之姓乎故子孙皆 
姓廉氏大德初追封魏国公谥孝懿子希闵希宪希恕希尹希颜希愿希鲁希贡希中希括孙五十三人登显仕者代有之希宪自有传

　　△赛音谔德齐沙木斯鼎

　　赛音谔德齐沙木斯鼎一名乌玛喇回回人拜阿布勒之裔其国言赛音谔德齐犹华言贵族也太祖西征率千骑迎降命入宿卫从征伐 
以赛音谔德齐呼之而不名太宗时为燕京断事官宪宗即位命行六部事迁燕京路总管多惠政擢采访使帝伐蜀主馈饷未尝阙乏世祖即 
位立十路宣抚司擢燕京宣抚中统二年拜中书平章政事至元元年置陕西五路西蜀四川行中书省 【按百官志中统元年以商挺领秦 
蜀五路四川行省事三年改立陕西四川行中衵省治京兆至元十八年以陕西行中书省分省四川本传所云与志互异】 出为平章政事莅 
官三年户钞日增诏褎之七年分镇四川宋将昝万寿守嘉定与赛音谔德齐军对垒一以诚意待之不为侵掠及赛音谔德齐召还万寿请置 
酒为好左右皆难之赛音谔德齐竟往不疑酒至左右复言未可饮赛音谔德齐笑曰若等何见之小邪昝将军能毒我其能尽毒我朝人乎万 
寿叹服八年命行省事于兴元专给粮饷十一年命抚云南受命退朝即访知云南地理者并图其山川城郭驿舍军屯以进帝大悦拜平章政 
事行省云南时宗王图古勒方镇云南 【按世系及诸王表云南王和克齐世祖第五子也此云图古勒互异】 惑于左右之言恐夺其权具 
甲兵以备赛音谔德齐乃遣其子尼雅斯拉鼎先至王所请曰天子以云南守者非人致诸国背叛故命臣来安集之今未敢专愿王遣人共议 
王闻遽骂其下曰吾几为汝辈所误遂遣亲臣苏默乌克哈纳等至赛音谔德齐款宴甚欢且曰二君虽宗王亲臣未有名爵不可以议国事欲 
各授行省断事官未敢擅授令一人先禀王王大悦由是政令一听赛音谔德齐所为十二年奏宣慰司兼行元帅府事并听行省节制又奏置 
令长并从之十三年以所改郡县上闻云南俗无礼义男女往往自相配偶亲死则火之不为丧祭无秔稻桑麻子弟不知读书赛音谔德齐教 
之拜跪之节婚婣行媒死者为棺椁奠祭教民播种为陂池以备水旱创建孔子庙明伦堂购经史授学田由是文风稍兴云南民以贝代钱时 
初行钞法民不便之赛音谔德齐闻于朝许仍其俗又患山路险远盗贼出没为行者病相地置镇每镇设土酋吏百夫长各一人往来者或值 
劫掠则罪及之有土吏数辈怨其不已用至京师诬其专僭数事帝曰赛音谔德齐忧国爱民朕洞知之此辈何敢诬告即命械送赛音谔德齐 
处治之既至脱其械且谕之曰若曹不知帝以便宜命我故诉我专僭今不汝罪且命汝以官能竭忠自赎乎皆叩头谢誓以死报交趾叛服不 
常湖广省发兵屡征不利赛音谔德齐遣人谕以祸福且约为兄弟交趾王大喜遂乞永为藩臣萝盘甸叛往征之有忧色从者问故赛音谔德 
齐曰吾非忧出征忧汝曹冒锋镝不幸以无辜死又忧汝曹劫掠平民使不聊生及民叛则又从而征之耳师次萝盘城三日不降诸将请攻之 
赛音谔德齐不可遣使以理谕之萝盘主曰谨奉命越三日又不降诸将奋勇请进兵赛音谔德齐又不可俄而将卒有乘城进攻者赛音谔德 
齐怒遽鸣金止之召万户叱责之曰天子命我安抚云南未尝命以杀戮也萝盘主闻之曰平章宽仁如此吾拒命不祥乃举国降由是西南诸 
夷翕然款附夷酋每来见例有所献纳赛音谔德齐悉分赐从官或以给贫民秋毫无所私为酒食劳酋长制衣冠袜履易其卉服草履酋皆感 
悦至元十六年卒百姓巷哭交趾王遣使致祭有生我育我慈父慈母之语帝思赛音谔德齐之功诏云南省臣尽守其成规不得辄改大德元 
年赠咸阳王谥忠惠子五人长尼雅斯拉鼎次哈克伞广东道宣慰使都元帅次呼逊次舒苏丹额默勒建昌路总管次巴苏呼云南诸路行中 
书省平章政事

　　尼雅斯拉 【鼎呼逊】

　　 尼雅斯拉 【鼎呼逊】

　　尼雅斯拉鼎累官云南路宣慰使都元帅至元十六年 【按经世大典云至元十四年尼雅斯拉鼎由云南率蒙古爨僰军征缅至江头 
城招降诸砦纪年互异】 迁帅大理以军抵金齿蒲骠曲蜡缅国招安夷寨三百籍户十二万余定租赋置邮传立卫兵会其父殁云南省臣失 
抚绥之方世祖忧之近臣以尼雅斯拉鼎为言十七年授云南行省右丞建言云南省规措所造金薄贸易病民宜罢且请罢元帅府及官员子 
弟入质臣奏可寻进拜平章政事奏减哈喇竟冗官二十一年从皇太子托欢征交趾有功二十八年进拜陕西行省平章政事二十九年卒封 
延安王子十五人巴延中书平章政事乌讷尔江浙行省平章政事扎哈哩荆湖宣慰使呼逊云南行省平章政事实迪云南行省左丞阿荣太 
常礼仪院使巴延彻尔中书平章政事赠奉元王谥忠宪呼逊至元初以世臣子备宿卫十五年出为河南等路宣慰司同知河南多盗官军收 
捕失利呼逊遣土豪持檄谕之未几贼二人来归赐之官巾且谕之曰汝既自归即良民矣俾侍左右寻放还令徧谕其党数日后招集其为首 
者十辈来罗拜庭下顾视异常众悉惊怖呼逊命为民俾随侍左右夜则令卧户外时呼而饮食之羣盗闻之相断款附除南京总管大德元年 
迁云南行省右丞既至条具诸不便事言于宗王请更张之王不可呼逊与左丞刘正驰还京师有旨令宗王协力施行由是一切病民之政悉 
革而新之豪民规避徭役往往投充王府宿卫有司不胜供给呼逊按元额所无者悉籍为民马龙州酋谋叛阴与外贼通事觉宗王将释不问 
呼逊与刘正反复研鞫奸状尽得竟斩之军粮支给吏夤缘为奸呼逊按军户姓名及仓廪处更番支给吏奸始除先是沙木斯鼎为云南平章 
时建孔子庙为学校拨田五顷以供祭祀教养后为大德寺所有呼逊夺归之复下诸郡邑徧立庙学选文士为教授文风大兴王府畜马繁多 
