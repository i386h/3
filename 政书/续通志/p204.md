<!-- { "loadSidebar": true } -->
　　俎 【明俎琚正德进士俎有用五台知县】
　　迕 【见姓苑明迕春文登县丞】
　　楮 【明楮山石首主簿】
　　樗 【明樗本直宣德中训导】
　　（臣）等谨案旧注秦相樗里疾考姓谱有相里无樗里杨慎曰樗里子疾葢樗里地名子疾之别号统谱以樗为姓里疾为名误耳
　　主 【○五代主禄团练使明主问礼任主事】
　　羽 【○宋羽仪嘉佑进士明羽□福成化举人】
　　禹 【○南唐禹万诚常州知军州事金禹显节度使明禹祥仁寿知县以治行称】
　　五 【○明五淮宜城知县】
　　古 【○明古朴户部尚书古其然古文炳进士】
　　宇 【○明宇宾大名通判宇灿正统举人】
　　且 【明且简潞州判官】
　　玺 【明玺书卫经略】
　　洗 【○宋洗一龙进士明洗尚文正德进士洗文渊南安知县】
　　邸 【○元邸亨万户府明邸鹏洪武进士】
　　买 【五代买叔千将军明买源成化举人】
　　哈 【明哈新民御史哈民安给事中哈铭锦衣卫指挥】
　　乃 【元乃穆泰三山人延平路总管】
　　在 【晋在盲汝南太守】
　　霭 【明霭翠系阿画之后今安氏其裔也】
　　揣 【明揣本永乐举人】
　　（臣）等谨案奚五族有揣氏金元无人表见此殆其后欤
　　海 【○明海渊户部尚书海澄海鲤进士海瑞粮储都御史】
　　宰 【○元宰需至正进士明宰用都督佥事宰魁知县】
　　隗 【○明隗邦衡嘉靖进士】
　　采 【○明采凤翔卫指挥】
　　尽 【宋尽言以贺启诋汤鹏举】
　　阃 【明阃立道上高县丞】
　　锦 【见姓苑汉锦被郎中令明锦彩卫经略】
　　恽 【明恽巍恽签恽绍芳俱进士】
　　隐 【○宋隐衮河间中尉】
　　反 【见姓苑汉反涘见印薮明河南怀庆府有反氏】
　　远 【五代远建丰洺州刺史明远志刑部员外郎远寿南乐教谕】
　　烜 【见姓苑明烜冲霄长寿主簿】
　　暖 【○宋暖谷珍仁宗时状元明暖子弘暖仪俱贡士】
　　宛 【○明宛嘉祥厯官知县】
　　寋 【○明寋衡眉州人以孝旌】
　　罕 【明罕言弘治举人】
　　本 【○明本高成化举人】
　　缓 【○明郧阳府保康县有缓氏】
　　亶 【汉亶诵中谒者】
　　晚 【汉艺文志有子晚子三十五篇齐人好议兵与司马法相似】
　　坦 【宋坦中庸绍兴进士】
　　满 【○明满偁周以材行任浙江左布政使满成弘治举人】
　　散 【○明散惟听江阴县丞】
　　坎 【○明坎辉福寍州仓官】
　　产 【国语注云彭城有产氏明产麟永乐举人兵部主事】
　　扁 【庄子有扁子为孙休师姓解音卞】
　　勉 【汉勉昂上郡太守】
　　剪 【见姓苑明剪成卫千户】
　　郸 【见姓苑明郸福临淮训导】
　　展 【○宋文学传展伯兴明展毓永乐进士任御史展敏天顺进士】
　　善 【○宋善怊善辰俱进士元善庆嘉兴县丞明善养肇庆同知】
　　典 【○明典英陵川知县】
　　徼 【宋时有徼顺为东头供奉官】
　　兆 【见姓苑明兆元亨蓬莱县丞】
　　晓 【见姓苑明晓忮垫江县丞】
　　绍 【○宋绍鱼淳熙进士明绍旸弘治举人】
　　侨 【○明矫顺苏州知府又苏州有矫氏】
　　表 【○明表贡建阳教谕】
　　饱 【宋饱安盈通判临江军事】
　　驳 【汉驳少伯封安定侯】
　　皎 【五代皎公羡晋交州将明湖广竹溪县有皎氏】
　　茆 【明茆永庆陕西佥事茆钦成化进士】
　　草 【汉草中草王桥见印薮明陕西镇安有草氏】
　　早 【晋将早衍明早礼交址同知】
　　藻 【见姓苑南北朝藻重鄱州刺史】
　　导 【南北朝导龙华州刺史】
　　葆 【明葆光先高淳训导】
　　道 【○宋道大亨常州人明道同番禺知县道中永乐举人】
　　宝 【○宋宝篆皇佑进士元宝鲁宋史局官明宝敬攸县丞】
　　枣 【○宋枣公彦山阴人明枣经纶长治丞】
　　浩 【○明浩本上犹县巡检】
　　保 【○明保睿曲江知县保嵚嘉靖举人又河南叶县有保氏】
　　老 【○明老兆祥嘉靖举人又广西桂林有老氏】
　　果 【古巴子国明果琳训导果有济源县丞】
　　锁 【宋锁政政和进士明锁住临湘知县锁钥弘治举人】
　　火 【明火源洁翰林侍讲火真同安侯】
　　且 【宋且谨修知德化县按且字又收入八荠韵】
　　把 【明把士聪永乐举人把宗都指挥】
　　诣 【汉诣于洛阳令明诣宠四川卫官】
　　（臣）等谨案诣诈上声正韵笺云诸别姓也明万厯间四川卫官诣宠唱名时误呼诸宠不应问之云字从工从白乃诈上声非诸姓也 
谨列于此
　　埜 【明埜佑南昌卫千户】
　　也 【明也伯先任训导】
　　■〈门外卦内〉 【明■〈门外卦内〉和永乐举人任教谕】
　　舍 【明舍敬江阴税课太使】
　　厍 【汉宝融传金城太守库钧明厍继生上杭主簿】
　　（臣）等谨案汉书音义曰厍姓为仓库吏后音赦杨慎千家姓跋云厍之音赦本库字去其上点无义
　　上 【见姓苑汉上雄见印薮元上都中兴判官明上泰广东参政上志天顺进士】
　　壤 【周壤驷赤孔子弟子】
　　访 【唐访式举进士官至转运使】
　　曩 【见姓苑元曩秉彛举进士官至河南省参政】
　　朗 【见姓苑明朗清都察院司务】
　　广 【○宋广汉通判赣州军明广嵩任中书】
　　赏 【○明赏震任理周赏瑨顺德通判】
　　莾 【○明莾亨思南府通判】
　　仰 【○明仰瞻大理寺丞仰升仰儒俱进士又浙江湖州有仰氏】
　　褧 【元褧伯宣作浙江潮候说】
　　颖 【○宋颖棫徽州路知事颖洪江阴司法】
　　丙 【○宋丙发端平进士】
　　幸 【○元幸兴之至正进士明幸实永乐进士】
　　靖 【○明靖宣抚州通判靖洪鸿胪寺卿靖四方永州同知】
　　省 【○明省凯萍乡知县】
　　永 【○明永颖洪武进士永密成化举人任知县】
　　井 【○明井源驸马都尉追封巨鹿侯井田任户兵刑三科给事中】
　　鼎 【见姓苑周鼎革楚人宋鼎发淳佑进士】
　　冼 【其拯切又音线晋冼劲始兴太守宋冼云举知化州明冼光弘治进士工部侍郎冼桂彦嘉靖进士都御史】
　　（臣）等谨案郑志于洗氏下注云又音线不收冼字今从统谱另列
　　丑 【明丑成永乐举人丑慈邵武通判】
　　友 【见姓苑汉友道平原相】
　　九 【唐九嘉翰林应奉宋九真知庆元府明九焯德兴知县】
　　斗 【宋斗葢叙州人明斗胆洪武举人斗辅宣德举人任同知】
　　偶 【明偶桓有诗名以荐为崇安从事】
　　首 【见姓苑明首谦任提举首得仁汀州府推官】
　　纽 【○明纽师莹成化举人】
　　守 【○宋守仁杰袁州治中明守育仁蓬莱主簿】
　　寿 【○元寿安玉山尹明寿儒成化进士】
　　酉 【○明酉仁广信通判】
　　有 【○明有终庆陕西苑马寺监正】
　　口 【○明口禄宣府管粮通判】
　　后 【○明后敏永乐进士任陕西布政司参议后政任府教谕】
　　后 【○明后能镇守岷州】
　　酒 【○明酒好德神木卫经厯】
　　审 【○明审錞郧县知县】
　　品 【○明品岩镇海卫千户】
　　噉 【晋噉铁苻秦将】
　　澉 【明澉仁亮宣德举人】
　　昝 【○明昝诚成化进士任郎中昝如思嘉靖进士官御史】
　　匽 【汉匽繇博陵皇后父】
　　橄 【○明橄皞橄大经俱举人】
　　闪 【明闪霭永州通判闪名夏邑教谕又河南■〈木巳〉县有闪氏】

　　△去声

　　梦 【宋梦仲才绍定进士元梦仙忠翊校尉】
　　洞 【南北朝洞林同州都官从事】
　　冻 【见姓苑元冻阿术钦州监郡明冻泰利津知县】
　　瓮 【明瓮蕙嘉靖进士任知府瓮大梧徽州府照磨】
　　重 【储用切宋重兴几连城知县明重谦永乐举人鄱阳知县】
　　凤 【○明凤阳和举人凤仪庭东乡知县】
　　痛 【○明山西榆次有痛氏】
　　（臣）等谨案凤氏痛氏俱见郑志因希姓续载宋明人名即郑志分类者亦归入四声依韵附见以便稽考故于注首加圈别之后仿此
　　纵 【明纵文日照训导】
　　用 【○明用夏辽州吏目】
　　示 【见姓苑周示眯明桑间饿夫明示郁府同知示容周府审理】
　　馈 【周馈间伦晋人】
　　媿 【见姓苑汉媿牟媿戊】
　　字 【汉字长孺见印薮宋字谔廉州推官】
　　刺 【见姓苑唐刺正甫撰姑苏水利志】
　　荔 【唐有荔非朔方节度使明河南商城有荔氏】
　　刈 【见姓苑五代刈怀】
　　四 【宋四象知汀州】
　　志 【见姓苑元志能知归德府】
　　自 【见姓苑汉百官表郎中令自为更光禄勋】
　　位 【明位安贡士任训导】
　　侍 【明侍懋綦江教谕】
　　注 【见姓苑明注宽任训导】
　　地 【明河南南阳有地氏】
　　义 【○宋义太初淳熙进士明义森濮州学正】
　　智 【○元智受益两浙运使明智审洪武进士智聪通州知州】
　　贲 【○元贲亨处州路万户明贲智大名教授】
　　（臣）等谨案郑志载两贲字一音肥一音奔统谱五征收贲字音肥此收四寘读鄙与郑音异
　　类 【○明类康新繁训导】
　　意 【○明意秀献县训导】
　　次 【○明次益浙川知县次摅广东都司】
　　利 【○明利济川任府同知利宾御史】
　　帅 【○明帅性洪武进士帅机帅兰俱隆庆进士】
　　秘 【○宋秘轸绍兴进士明秘心传郴州知州秘自谦知县】
　　（臣）等谨案秘乃俗书应作秘郑志巳列秘氏故入续载
　　未 【汉未央知天文见乙巳占】
　　贵 【○明贵铎锦衣指挥贵仁嘉靖进士】
　　吏 【见姓苑汉吏宗王莽时人】
　　据 【○明据成刻漏博士】
　　诉 【汉诉梵治历数】
　　素 【见姓苑汉素霸宛邱长】
　　悟 【见姓苑汉悟明极见印薮】
　　慕 【元慕完刑部侍郎明慕容监察御史】
　　佐 【明佐皓登封县丞】
　　付 【见姓苑明付吉陕西按察副使】
　　壴 【本树姓望出河东】
　　度 【○宋度正礼部侍郎元度宗显沔州守明度智给事中】
　　故 【○宋故宿合肥县丞】
　　布 【元布景范举进士明布自云太常寺少卿】
　　树 【○元树谷天厯进士明湖广郧阳府有树氏】
　　步 【○明步从信肇庆同知步元迁嘉靖进士】
　　具 【○明具春弘治举人任知县】
　　系 【姓氏辨证楚有系益唐系谨仕至补阙】
　　戍 【唐戍盈孙河阳令】
　　励 【宋励静嘉佑登科】
　　闭 【明闭鲁石屏知州闭敬闭珙举人】
　　岁 【○明河南邓州有岁氏】
　　裞 【明裞祯工部主事】
