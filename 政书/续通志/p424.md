<!-- { "loadSidebar": true } -->
苏恭以为一物亦并误也】
　　蘦一名大苦见尔雅 【蘦诗作苓邢昺曰音义同】 孙炎郭璞并云甘草沈括梦溪笔谈云此乃黄药也其味极苦谓之大苦非甘草也 
宋开宝本草有黄药子图经云施州谓之赤药纲目自木部移入草部谓之木药子
　　（臣）等谨案说文蘦大苦也苷甘草也分释凿然故尔雅补注云沈辨甚明而郑志尚沿旧说今补正之
　　苻一名鬼目见尔雅郭璞注云今江东有鬼目草茎似葛叶圆而毛子如耳珰也赤色丛生郑樵补注云茎叶如苦耽实似耳珰儿童或食 
之本经上品有白英陶弘景曰疑即斛菜花别录有名未用有鬼目云一名来甘实赤如五味弘景曰俗呼白草子苏恭陈藏器曰白英鬼目草 
也李时珍曰俗呼排风子吴志孙皓传天纪三年有鬼目菜生工人黄耇家依缘枣树长丈余茎广四寸厚三分东观按图名鬼目作芝草遂以 
耇为侍芝郎即此物也
　　拔一名茏葛见尔雅郭璞注云似葛蔓生有节江东呼为龙尾亦谓之虎葛细叶赤茎郑樵补注云其叶似凌霄花多蔓延篱落陶弘景曰 
五叶苺一名茏草苏恭谓之乌蘝莓李时珍谓之赤葛又谓之五爪龙又谓之赤泼藤
　　苀一名东蠡见尔雅郑樵补注云薜荔也 【考广韵苀有刚杭二音并引尔雅此句集韵草名叶似蒲丛生居郎切】
　　薜一名牡■〈艹赞〉见尔雅字典云即薜荔管子在五臭之内楚辞王逸注云薜荔香草无根缘物而生山海经作萆荔云小华之山其 
草有萆荔状如乌韭而生于石上亦缘木而生食之已心痛 【考说文作萆藨盖传写者失之系传作萆厯】 陈藏器谓之木莲 【考苏颂 
谓薜荔络石极相类茎叶粗大如藤状木莲更大于络石其实若莲房则木莲乃薜荔之尤大者也】 又尔雅薜一名庾草 【释文庾字或作 
■〈艹庾〉】 郑樵补注云藤生蔓延墙树闲花生颇似薜荔 【考集韵以薜■〈艹庾〉二字为草名广韵作百萸盖薜字韵书有去入二 
声尔雅释文概从入声也】
　　帛似帛布似布华山有之见尔雅郭璞注云草叶有象布帛者因以名云郑樵补注云必藤蔓之类
　　藚一名牛唇见尔雅郭璞注云毛诗传曰水蕮也 【考诗集传作水舄】 如藚断寸寸有节拔之可复邢昺云陆玑以为今泽蕮也 【 
考尔雅释文于蕍蕮下引本草云泽舄一名水舄据今本经上品泽泻一名水泻无作舄者】 郭氏所不取 【考陆玑诗草木疏云今泽泻也 
其叶如车前草大其味亦相似徐州广陵人食之郑樵尔雅补注云状似麻黄亦谓之续断其节拔之复生生沙阪据毛传但云水舄陆玑以水 
泽同义谓今泽蕮郭氏已正其误郑志于蕍蕮下引诗采藚此误读毛传也郭注但云如藚断郑志于续断下不引牛唇是矣而尔雅补注以拔 
续同形云亦谓之续断此又误读郭注也】
　　苗一名蓨见尔雅类篇羊蹄草也诗言采其蓫释文蓫本又作蓄陆玑疏云蓫即蓄字扬州谓之羊蹄幽州人谓之蓫本经下品羊蹄一名 
蓄陶弘景曰今人呼为秃菜即蓄字音讹也然苗有蓄音而蓄无苗名弘景又曰一种极似羊蹄味醋呼为酸模陈藏器曰即是山大黄一名当 
药尔雅须蕵无郭樵注云似羊蹄叶细味酢可食一名蓨也李时珍谓之山羊蹄又谓之酸母然则苗蓨即蕵芜类篇以为羊蹄乃指酸模而言 
羊蹄之别种也 【考邢昺掌禹锡以蕵无为蔓菁非也尔雅补注郑志并仍其误陆佃又误合温菘台菜而一之】
　　莜一名蓨见尔雅郑樵补注云即苕也玉篇莜苗蓨三字转相训集韵亦言莜苗也则莜亦酸模之别名非旨苕也
　　萿一名糜舌见尔雅郭璞注云今糜舌草春生叶有似于舌释文麇作■〈鹿外木内〉别录有麕舌 【陆玑释麕云青州谓之麋】
　　蘱一名薡蕫 【玉篇作薡苇误】 见尔雅郭璞注云似蒲而细邢昺疏云可为屩亦可绹以为索郑樵补注云亦可为席说文蘱土林曰 
藕根 【考玉篇蕫藕根也据尔雅释文蕫本或作董】 广雅蘱芳■〈艹〈卤又〉〉也
　　出隧一名蘧蔬见尔雅郭璞注云蘧蔬似土菌生菰草中今江东啖之甜滑邢郑并云菌类也韩保升谓之菰菜苏颂谓之菰手其中有黑 
脉者陈藏器谓之乌郁李时珍曰菰手俗名茭粑
　　（臣）等谨案郑志菰凡四见草类菰下引尔雅啮雕蓬菰根下引须葑苁蔬类茭首下引须葑苁稻粱类菰蒋米下引啮雕蓬而出隧蘧 
蔬之名反见遗焉于蔬类芜菁下亦引须葑苁今考尔雅葑苁郭注虽云未详而诗毛传云葑须也方言广雅并云蘴荛芜菁也说文云葑须从 
也郑诗笺及坊记注云葑蔓菁也陆玑诗草木疏太平御览并云葑芜菁也则葑苁当为芜菁非菰葑之葑可知尔雅补注以蕵芜为蔓菁以葑 
苁为菰葑是两误也至雕蓬之蓬即西京杂记上巳食蓬饵以祓邪魏略鲍出遇饥岁采蓬实为母作食者邢昺漫引诗召南彼茁者蓬记月令 
藜莠蓬蒿并兴不知蓬类不一雕蓬之外有黍蓬黄蓬飞蓬不可混也陆佃合雕蓬黍蓬飞蓬为一皆非也今并正之
　　莙一名牛藻见尔雅郭璞注云似藻叶大江东呼为马藻郑樵补注云水藻之类而叶差大生水底诗采苹毛传云藻聚藻也孔疏云左传 
曰苹蘩蕴 【左传作薀】 藻之菜蕴聚也故言聚藻陆玑云藻生水底有二种其一种叶如鸡苏茎大如箸长四五尺其一种茎大如钗股叶 
如蓬蒿谓之聚藻 【考颜之推曰说文莙牛藻也即陆玑所谓聚藻叶如蓬者也郭璞注三苍亦云蕴藻之类也细叶蓬茸生今水中有此物 
一节长数寸细茸如丝围绕可爱长者二三十节犹呼为莙李时珍曰有二种水藻叶长二三寸两两对生即马藻也聚藻叶细如丝及鱼鳃状 
节节连生即水蕴也俗名鳃草又名牛尾薀尔雅莙牛莯即薀也考毛陆郭郑说藻为聚藻牛藻为马藻如颜李说马藻别一物牛藻即聚藻非 
也】
　　（臣）等谨按郑志但列藻名而未详其类今补辑
　　芏一名夫王见尔雅郭璞注云芏草生海边似莞蔺今南越人采以为席释文云今南人以此草作席呼为芏 【音杜】 陈藏器曰江芏  
【字从土音吐】 一名江蓠子似莞生海边可为席 【据郑樵补注云即咸草也可为屦生卤地考咸草是南史扶桑传叶如邪蒿而气香 
味咸与莞蔺不相似集韵芏徒故切海苋也海苋不识其形疑苋与莞通】
　　茢一名勃茢见尔雅郭璞注云本草一名石芸范子计然云石芸出三辅别录石芸味甘一名螫烈一名顾喙茢 【一作厉玉篇一作■ 
〈艹周〉】 周官戎右郑注云苕帚记檀弓注云萑苕玉藻注云炎帚释文引尔雅菼薍注乌蓲也说文云艻也
　　■〈艹鹝〉一名绶见尔雅郭璞注云小草有杂色似绶诗卭有旨鹝毛传云鹝绶草也陆玑疏云鹝五色作绶文故曰绶草
　　莁荑一名蔱蘠见尔雅郭璞注云一名白蒉 【据邢疏云此草也本草莁荑一名无姑一名■〈艹殿〉■〈艹塘〉唐本注云尔雅莁 
荑一名蔱蘠今作■〈艹殿〉■〈艹塘〉字之误也而在木部疑非是或者与草同气又释木无姑其实夷郭注云无姑姑榆也生山中叶圆 
而厚剥取皮合渍之其味辛香所谓芜荑邢疏云本草芜荑一名无姑也今考郭注于莁荑云白蒉于无姑云姑榆释文莁有亡符常制户耕三 
反其实夷舍人本作桋本分草木两种自苏恭辈混莁荑于芜荑并疑■〈艹殿〉■〈艹塘〉乃蔱蘠二字之误邢昺不能据郭注陆音以正 
之尔雅补注及通志木类亦承其谬】
　　蘮蒘一名窃衣见尔雅孙炎注云江淮之闲食之其花着衣故名郭璞注云似芹可食子大如麦两两相合有毛着人衣邢郑并云俗名鬼 
麦 【考罽蒘王逸九思作蘮蕠自注草名杨慎误合虎蓟为一】
　　傅一名横目见尔雅郭璞注云一名结缕俗谓之鼓筝草璞注司马相如赋专结缕云结缕蔓生如缕相结汉书音义云结缕似白茅蔓联 
而生颜师古曰结缕着地之处皆生细根如线相结故名结缕今俗呼鼓筝草者两幼童对衔之手鼓中央则声如筝也
　　瓝一名九叶见尔雅舍人注云九枚共一茎郑樵补注云其草一丛九叶因叶命名
　　望一名椉车见尔雅郭璞注云可以为索长丈余释文车作居
　　绵马一名羊齿见尔雅郭璞注云草细叶叶罗生而有毛似羊齿今江东呼为雁齿缫者以取茧绪
　　卷施草 【坊本尔雅作卷旆据释文改正】 拔心不死见尔雅郭璞注云离骚宿莽也王逸离骚注云草冬生不死者楚人名曰宿莽又 
曰宿莽遇冬不枯南越志曰宁乡草多卷施拔心不死江淮闲谓之宿莽 【郑志合葞春草莽数节及宿莽为一而入木类大谬又卷施释文 
玉篇广韵并作卷葹李白诗赠君卷葹草心断更何言亦谓此草】
　　菁茅见禹贡谷梁传郑康成曰茅之有毛刺者范宁曰香草所以缩酒左传谓之包茅管子封禅书谓一茅三脊晋书地道志谓之香茅其 
赤者尔雅楚辞谓之藑茅
　　【考文选作琼茅扬雄传亦作璚茅】
　　张晏孟康谓之灵茅其白者尔雅谓之葍终军传谓之白茅
　　（臣）等谨案郑志因尔雅藑茅之葍与葍■〈艹富〉之葍同名遂误合蔏藋葍■〈艹富〉蓫薚苋陆与琼茅为一今皆别出之
　　纻 【亦作苎又作茅】 书禹贡豫州贡纻颜师古汉书注云纻织纻为布及练也诗陈风沤纻陆玑疏云纻亦麻也广雅苎三棱也李时 
珍曰苎家苎也又有山苎野苎也有紫苎白苎 【郑志引尔雅薜山麻而云苎野生者是混苎麻为一也后汉书哀牢国传有兰干华阳国志 
云獠言纻也】
　　牡蘜见周官郑注云蘜不华者贾疏云月令季秋云蘜有黄华是牝蘜也
　　深蒲见周礼郑众曰蒲蒻入水深故曰深蒲郑康成曰蒲始生水中贾疏云史游急就章云蒲蒻兰席蒲蒻只堪为席不可为葅故后郑破 
之诗韩奕其■〈艹敕〉维何惟笋及蒲毛传云蒲蒲蒻也郑笺云深蒲说文深作■〈艹深〉云蒲蒻之类也本经有香蒲吴普谓之醮石苏 
恭曰甘蒲山南人谓之香蒲以昌蒲为臭蒲也
　　苘 【一作■〈艹顷〉一作顈】 礼杂记篇郑注顈草名周礼典枲麻草郑注草葛■〈艹顷〉之属类篇苘下云枲属■〈艹顷〉下 
云麻属麻即枲也 【集韵絮属误说文作苘引诗褧衣不如郑义为长】 李时珍曰今之白麻
　　荐见仪礼传疏屦者藨蒯之菲也贾疏云草名说文藨■〈艹〈卤又〉〉属玉篇藨蒯属可为席 【■〈艹〈卤又〉〉即蒯字】 蒯 
见仪礼传记玉藻左氏传无弃菅蒯孔疏云蒯与菅连亦菅之类西京赋注蒯草中为索
　　昌歜 【玉篇作昌■〈〈土上黾下〉欠〉集韵作昌■〈艹歜〉】 见左传 【考释文正义及六书略不知歜为■〈〈土上黾下 
〉欠〉字之误顾炎武辨之甚详】 周官醢人昌木郑注云昌蒲根别录谓之白昌一名水昌蒲一名水宿一名茎蒲陶弘景谓之兰孙 【庄 
子楚辞俱作荃】 陈藏器曰即今之溪荪也一名昌阳生水畔人亦呼为菖蒲与石上昌蒲都别 【考李时珍曰菖蒲凡五种生于水石之闲 
叶有剑脊瘦根密节高尺余者石菖蒲也高四五寸叶如韭根如匙柄粗者亦石菖蒲也根长二三分叶长寸许者钱蒲也生于池泽蒲叶根肥 
白节疏慢高二三尺者泥菖蒲白蒲也生于溪涧蒲叶根瘦赤节稍密高二三尺者水菖蒲溪荪也白昌古人以根为葅实谓之昌本亦曰昌歜 
