<!-- { "loadSidebar": true } -->
累言哈玛尔必当屏斥不然必为后患额森特穆尔不从哈玛尔知终不自保因诉于皇后奇氏曰皇太子既立而册宝及郊庙之礼不行者托 
克托兄弟之意也皇后颇信之哈玛尔复与旺嘉努之子僧格实哩额森特穆尔之客明哷明古谮诸皇太子会额森特穆尔移疾家居于是监 
察御史袁赛音布哈等即希旨奏劾额森特穆尔兄弟罪恶章凡三上帝始允诏收御史台印令额森特穆尔出都门听旨遂以旺嘉努为御史 
大夫寻降诏数托克托老师费财之罪即军中夺其兵柄安置淮安既而托克托额森特穆尔皆就贬逐以死十五年四月以舒苏为御史大夫 
五月哈玛尔拜左丞相明年二月哈玛尔以前所进蕃僧为耻告其父图噜曰我兄弟位居宰辅宜导人主以正今图噜特穆尔专媚上以淫亵 
天下士大夫必讥笑将何面目见人我将除之且帝日趋于昏暗何以治天下今皇太子年长聪明过人不若立以为帝而奉上为太上皇其妹 
闻之归告其夫图噜特穆尔度将不利于己即以告帝帝大惊锐意谋去之明日传旨令毋入朝御史大夫吹斯戬因厯数其罪状帝曰彼兄弟 
虽有罪然侍朕久与朕弟同乳可姑缓其罪令出征自效已而右丞相鼎珠平章僧格实哩复执奏不已遂诏安置哈玛尔于惠州舒苏于肇州 
比行俱杖死初额森特穆尔就贬籍其家以赐哈玛尔及是籍哈玛尔家而所得库藏封识尚未尝启见者快之

　　△吹斯戬 

　　吹斯戬奇■〈口耒〉氏额森布哈之孙琳沁之子也泰定初袭长宿卫早有才望文宗时除内八府宰相顺帝元统初出为福建宣慰使 
重纪至元三年拜江南行省参政时国用所倚海运为重是岁吹斯戬被命督其役所漕米三百余万石悉达京师无耗折者至正四年拜中书 
右丞十二年以中书平章从丞相托克托平徐州有功十四年奉命率师讨贼淮南身先士卒面中流矢不为动十六年四月遂拜中书左丞相 
明年三月 【宰相表作五月】 进右丞相十八年加太保是时天下多故而帝方溺于娱乐不恤政务吹斯戬居相位久无所匡救且公受贿 
赂贪声着闻监察御史扬珠布哈劾其任用私人都哷及妾弟崔谔勒哲特穆尔印造伪钞事将败令都哷自杀以灭口吹斯戬惧自请解机务 
诏止收其印绶既而御史达尔玛实哩王彝复劾其奸贪误国帝终不问会辽阳贼势张甚起为辽阳行省左丞相未行复拜中书右丞相时帝 
益厌政宦者保布哈乘闲用事为奸利吹斯戬因与结构相表里四方警报及将臣功状皆壅不上闻博啰特穆尔库库特穆尔各拥强兵以权 
势相轧衅隙遂成吹斯戬与保布哈赏库库而诬博啰以罪诏削博啰官爵且命库库以兵讨之宗王布延特穆尔知院图沁特穆尔等皆称兵 
与博啰合表言其无罪于是帝始降诏屏吹斯戬于岭北保布哈于甘州诏书虽下二人潜留京师及博啰举兵犯阙以必得吹斯戬保布哈为 
辞帝不得已缚二人畀之遂皆为博啰所杀已而监察御史复奏吹斯戬矫杀丞相太平盗用钞版私家草诏鬻狱卖官费耗库藏居庙堂前后 
十数年使天下八省之地悉致沦陷乃误国之奸臣诏剖棺戮尸窜其子宣徽使观音努于远方

　　钦定续通志卷六百十九

　　●钦定续通志卷六百二十　叛臣传一 

　　叛臣传

　　（臣）等谨按叛臣传仿自新唐书宋以后各史因之取诸背叛之臣汇而列之各着其祸变之由覆败之迹较之旧史体例尤为严密五 
代史统归列传兹案事实补编辽史无叛臣传而于奸逆二门所载已详兹不更为析置焉

　　叛臣传一

　　唐 【一】 

　　○唐一 

　　仆固怀恩　　　周智光　　　梁崇义　　李怀光　　　　陈少游　　　李锜

　　仆固怀恩 
　　周智光 
　　梁崇义 
　　李怀光 
　　陈少游 
　　李锜 

　　△仆固怀恩 

　　仆固怀恩铁勒部人贞观二十年铁勒九姓大首领率众降分置瀚海燕然金微幽陵等九都督府别为藩州以仆骨歌滥拔延为右武卫 
大将军金微都督讹为仆固氏生乙李啜乙李啜生怀恩世袭都督怀恩善战晓识戎情部分谨严安禄山反为左武锋使从朔方节度郭子仪 
讨贼云中破之败嶭忠义于背度山杀七千骑禽忠义子下马邑进会李光弼战常山赵郡沙河嘉山走史思明肃宗即位与子仪赴灵武时同 
罗部落叛禄山北掠朔方子仪率怀恩迎击怀恩子玢战败降虏已而自拔归怀恩怒叱斩之将士股粟皆殊死战遂破同罗收器械驼马甚众 
帝又诏与炖煌王承寀使回纥请师回纥听命至德二载从子仪下冯翊河东走贼将崔干佑袭潼关破之贼将安守忠李归仁苦战二日官军 
败绩怀恩至渭水无舟抱马鬣以逸收散卒还河东子仪赴凤翔李归仁以劲兵邀战于三原子仪使怀恩与王升陈回光浑释之李国贞五将 
军伏白渠下贼至遇伏败而走又战清渠不利引还时回纥使叶护帝得以四千骑济师南蛮大食等兵亦踵至帝乃诏广平王为元帅子仪为 
副使怀恩统回纥兵从王战香积寺北贼以一军伏营左怀恩驰掩之馘斩无遗贼气沮既合战以回纥夹攻战酣脱甲援矛直捣贼阵众惊靡 
会李嗣业亦鏖鬬贼遂大溃日暮怀恩见王曰贼必弃城走愿假二百骑缚安守忠李归仁等致麾下王不从又固请通夕四五反迟明谍至守 
忠等果遁去又从王破贼于新店以复两京有殊功诏加开封仪同三司鸿胪卿封丰国公赐封二百户从郭子仪破安太清下怀卫二州攻相 
州战愁思冈常为先锋勇冠军中干元二年拜朔方行营节度使进封太宁郡王怀恩为人刚决犯上始居偏裨意有不合虽主将必折诟其麾 
下皆蕃汉劲卒恃功多不法子仪政宽能优容之及李光弼代子仪怀恩又副之从光弼守河阳攻怀州降安太清皆摧锋陷阵其子玚亦善鬬 
以仪同三司将兵每深入贼惮其勇光弼持法严少假贷初会军汜水朔方将张用济后至斩纛下怀恩心惮光弼自用济诛常邑邑不乐及光 
弼与史思明战邙山不用令以覆官军帝思其功召入为工部尚书宠以殊礼代宗立拜陇右节度使未行改朔方行营节度以副子仪初肃宗 
以宁国公主下嫁毗伽阙可汗又为少子请昏故以怀恩女妻之少子立号登里可汗而怀恩女为可敦宝应元年帝召兵于回纥而登里可汗 
巳为史朝义所诱引众犯边关中大震帝遣殿中监药子昂 【旧书作乐子昂】 劳之可汗因请见怀恩及其母有诏报可怀恩避嫌不往帝 
赐铁券手诏固遣乃行与可汗会太原可汗大悦遂请和助讨朝义即引兵屯陕州待师期于是雍王以元帅为中军拜怀恩同中书门下平章 
事为之副时诸节度皆以兵会次黄水贼坚壁自固怀恩阵西原多张旗旝使突骑与回纥稍南出缭贼左举旗为应破贼壁死者数万朝义拥 
精骑十万来援短兵接杀获相当鱼朝恩令射生五百攒矢注射贼多死而阵坚不可犯马璘奴单骑援旗直进夺两盾贼辟易大军乘以入众 
嚣不止朝义败斩首万六千级禽四千余人降者三万转战石榴园老君庙贼再败自相犇蹂死朝义轻骑走怀恩进收东都河阳封府库无所 
私释贼所署许叔冀王伷等众皆按堵留回纥屯河阳使玚及北廷兵马将高辅成以万骑逐北怀恩常压贼而次至郑州再战再捷贼帅张献 
诚以卞州降下滑州朝义至卫州与其赏田承嗣李进超李达卢 【旧书作李卢达】 合有众四万据河以战玚济师登岸薄之贼赏奔溃进 
次昌乐朝义逸为帅达卢降嶭嵩李宝臣举相卫深定等九州岛献款朝义至贝州得其赏嶭忠义引众三万拒玚于临清贼锐甚玚令高彦崇浑 
日进李光逸设三伏以待贼半渡伏发击之朝义走会回纥以轻骑至玚卷甲驰之大战于下博贼背水而阵官军冲击贼大奔积尸蔽流而下 
朝义退守莫州于是都知兵马使嶭兼训郝廷玉兖郓节度使辛云京会师城下朝义与田承嗣数挑战不胜朝义惧率残众奔幽州官军追蹑 
朝义走平州自经死田承嗣等皆降河北平怀恩与诸将罢兵以功迁尚书左仆射兼中书令河北副元帅朔方节度使加封户四百怀恩自见 
功高且贼平则势轻不能固宠乃请悉裂河北地分大镇以授嶭嵩等潜结其心为助而嵩等卒据以为患云未几加太子少师增户五百第一 
区与一子五品官诏护回纥归国道太原辛云京以怀恩与回纥亲疑其召戎且惧可汗见袭闭关不敢犒军怀恩既父子新立功而为云京所 
拒大怒表上其状顿军汾州会监军骆奉先使于云京云京厚结其欢因言怀恩与可汗约反状甚明奉先还过怀恩怀恩以次日端午欲留之 
奉先固辞怀恩即遣左右匿其马奉先疑图己乘夜遁归怀恩惊追与其马奉先还具奏怀恩反状怀恩亦请诛云京奉先诏两解之广德初进 
拜太保与一子三品一子四品官增封户五百玚与一子五品官封户百仍赐铁券以名藏太庙画像凌烟阁又以玚检校兵部尚书朔方行营 
节度使然怀恩怏怏又性强戾遭谗无以自解乃上书自陈其功伐词甚慢恨帝一不为慊且欲其悔过故推心待之诏宰相裴遵庆使汾州谕 
旨因察其去就遵庆至怀恩抱其足泣且诉遵庆因道帝意不疑劝令入朝怀恩许诺副将范志诚谏以为嫌隙成矣奈何入不测之朝独不见 
来瑱李光弼乎二臣功高不赏瑱已及诛怀恩乃止欲使一子入宿卫志访固止御史大夫王翊使回纥还怀恩虑泄其交通状因留不遣即使 
玚攻云京云京败进攻榆次尚书右丞颜真卿言于帝曰怀恩将士皆郭子仪旧部曲陛下若以子仪代之喻以逆顺必相率而归从之子仪至 
河中玚攻榆次未拔其偏将焦晖白玉等斩其首献阙下怀恩闻之以告母母曰我告汝勿反今众变祸且及我奈何怀恩再拜出母提刀逐之 
曰吾为国杀此贼取其心以谢军中怀恩走乃与部曲三百北渡河走灵武稍稍引亡命余众闻子仪至东甲来归者数万帝念怀恩旧勋不加 
罪诏辇其母归京师厚恤之以寿终 【谨按通鉴辑览　　御批仆固怀恩之反虽骆奉先辛云京激成然皆由代宗不从颜真卿李抱真之 
言用郭子仪为代抚以致披诎若此及乎怀恩拒命逆子伏诛乃云信不及人勋臣颠越益形昏愦可笑耳】 又下诏拜怀恩太保兼中书令太 
宁郡王罢余官怀恩怙恶不能改遂诱吐蕃十万入塞丰州守将战死进掠泾邠祭来瑱墓渡泾水邠宁节度使白孝德御之覆其阵怀恩入侵 
奉天子仪拒退之永泰元年帝集天下兵防秋怀恩诱合诸蕃号二十万入寇吐蕃自北道逼醴泉以摇奉天任敷郑廷郝德自东道寇奉先以 
窥同州羌浑奴刺自西道略盩厔趣凤翔京师震骇诏子仪屯泾阳浑日进白元光屯奉天李光进屯云阳马璘郝廷玉屯便桥董秦屯东渭桥 
骆奉先李日越屯盩厔李抱玉屯凤翔周智光屯同州杜冕屯坊州帝御六军屯苑中下诏亲征怀恩至鸣沙县病甚还死灵武部曲焚其尸以 
葬部将张韶徐璜玉不能定其军皆前死范志诚统众寇泾阳时诸屯坚壁贼不得进吐蕃既持久又与回纥争长更相疑莫敢先进因焚庐舍 
驱男女数万去周智光邀战澄城破之收马牛军资万计回纥乃诣子仪降请击吐蕃自效子仪分兵随之破吐蕃于泾州任敷败走羌浑诣李 
抱玉降始怀恩立功门内死王事者四十六人及拒命士不弛甲凡三年帝隐忍数下诏未尝声其反及死为之恻然曰怀恩不反为左右所误 
