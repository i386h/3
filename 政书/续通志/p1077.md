<!-- { "loadSidebar": true } -->
哈斯以身匡之 【按布尔鲁罕后传云成宗多疾后居中用事信任相臣哈喇哈斯与此互异】 天下晏然十年加开府仪同三司监修国史 
置僚属十一年成宗崩时武宗抚军北边仁宗侍太后在怀庆诸奸臣谋断北道请成后垂帘听政立安西王阿南达哈喇哈斯密遣使北迎武 
宗南迎仁宗悉收京城百司符印封府库称疾卧阙下文书皆不署众欲害之未敢发及仁宗至近郊众犹未知三月朔列牍请署后决以三月 
三日御殿听政乃立署之众大喜迎仁宗入执左丞相阿固台及安西王阿南达等就诛内难悉平武宗至自北即皇帝位拜太傅录军国重事 
仍总百揆以其子托欢入侍初仁宗之入也阿固台有勇力人莫敢近诸王图喇实手缚之以功封越王以庆元路为其食邑哈喇哈斯谓非祖 
宗之制力争之帝不听图喇因谮其兴安西王通谋由是罢相诏以太傅右丞相行和林省事至镇斩为盗者一人分遣使者赈恤降户度地置 
囷仓积谷以待来者浚古渠溉田数千顷治屯田教部落杂耕其闲北边大治至大元年卒诏归葬昌平追封顺德王谥忠献子托欢由太子宾 
客拜御史中丞袭号达尔罕累官左丞相重原有父风喜读书为政不尚苛暴致和元年卒于官

　　△阿实克布哈

　　阿实克布哈喀喇国王族也初太祖拔喀喇其祖母臧密古玛尔氏新寡有二子曰库鲁克雅雅皆幼而国乱家破无所依遂越数国至京 
师时太祖已崩太宗立深异之命治邸舍具廪饩以居焉库鲁克无子雅雅后封康国王生六子阿实克布哈最贤年十四入侍世祖世祖赐士 
田给奴隶使居兴和之天成至元二十四年纳颜叛诸王诺延等皆应之帝问计对曰先抚安诸王乃行天讨则叛者势自孤矣帝曰善即使北 
说诺延诺延悦于是诸王之谋皆解帝乃议亲征命征兵辽阳以千户帅实保齐之众从行遂平纳颜三十年海都叛成宗以皇孙抚军于北阿 
实布克哈从行踰金山战杭爱有功成宗即位会大宗正扎尔古齐都尔苏以赃污闻诏鞫问之伏罪就命代之有诉朱清张瑄阴私既抵罪帝 
遣兵马都指挥使呼喇珠籍其家以受赂诛更命阿实克布哈往具以实闻命兼两城兵马都指挥使事武宗时为怀宁王总军漠北问材可大 
用者即以母弟托克托对遂命从行后果为名臣成宗崩安西王阿南达乘闲谋继大统成后及丞相阿固台诸王穆尔特穆尔皆阴为之助时 
武宗犹在北边太后及仁宗亦在怀孟未至适武宗遣托克托计事京师丞相哈喇哈斯令急还报武宗而成后已密谕通政使济尔噶朗止其 
驿马阿实克布哈知事急与同知通政院事察纳谋作先日署文书给马去济尔噶朗闻托克托已去诘吏阅案牍乃止太后及仁宗既至京师 
安西王谋以三月三日伪贺仁宗千秋节因以举事阿实克布哈言于哈喇哈喇请先发制人乃前二日白仁宗诈称武宗遣使召安西王计事 
至即执送上都尽诛阿固台以下诸奸臣与哈喇哈斯皆居禁中仁宗以太子监国遣使北迎武宗而武宗迟回不进太后曰非阿实克布哈往 
不可乃往至野马川见武宗备道两宫音及陈安西王谋变始末且言太子监国所以备他变臣万死保其无他武宗悦拜中书平章政事军国 
大事并听裁决因奏平内难之有功者音扎噶以下十人为兵马指挥及直省舍人诏先还报两宫仁宗即日率羣臣出迎武宗入上都加阿实 
克布哈特进太尉依前平章政事命与丞相塔斯布哈还京师治安西王党诸连坐囊嘉特等三十余人皆释之尝有近臣蹴踘帝前帝命赐钞 
十五万贯阿实克布哈顿首言曰以蹴踘受上责则奇技淫巧之人日进而贤者日退矣臣死不敢奉诏乃止帝又尝御五花殿阿实克布哈见 
帝容色日悴乃进曰陛下不思祖宗倚托之重天下仰望之功而惟曲櫱是耽姬嫔是好是犹两斧伐孤树未有不颠仆者也陛下纵不自爱如 
宗社何帝大悦曰非卿孰为朕言因命进酒又顿首谢曰臣方欲陛下节饮而反劝之是臣言不信于陛下也左右皆贺帝得直臣遂进中书右 
丞相行御史大夫俄复平章政事录军国重事封康国公迁知枢密院事至大二年卒至正元年追封顺宁王谥忠烈子巴扎纳廉直刚敏尝为 
京尹有诬海商百余人为盗者狱具械送刑部巴扎纳审得其冤状白丞相释之后迁翰林侍读学士

　　△拜珠

　　拜珠安图孙心枥岁而孤母教养之稍长宏远程亮有祖风至大二年袭为宿卫长仁宗朝迁太常礼仪院使进大司徒每议大政必求合 
典故同官或讥之笑曰公试言之国朝何事不依典故同官不能对每退食必延儒士谘访古今礼乐刑政治乱得失尽日不倦英宗在东宫问 
宿卫之臣于左右咸称拜珠贤遣便召之辞不往英宗登极拜中书平章政事宣徽使实勒们约苏穆尔妻伊埒扎巴等谋为逆帝密得其事御 
穆清阁召拜珠谋之对曰此辈擅权乱政谋危社稷宜速施天威以正祖宗法度帝命率卫士擒斩之其赏皆伏诛拜中书左丞相先时近侍传 
旨以姓名赴中书铨注者六七百员选曹为之壅滞拜珠奏阁之注授一依选格次第吏无容奸刑曹事有可务者宽恕之贪暴不法必不少容 
至治元年帝欲于元夕张灯设宴时居先帝丧参议张养浩上疏拜珠谓当进谏即袖其疏入奏帝悦而止从幸上都帝欲广行宫亨丽殿奏曰 
陛下初登大宝不求民瘼遽兴大役恐失民望从之延佑闲朔漠大风雪人民流散以子女鬻人为奴婢拜珠以兴王根本之地宜加赈恤请立 
宗仁卫命县官赎置卫中以遂生养至元十四年始建太庙于大都至是四十年亲享之礼未暇讲肆拜珠奏曰古云礼乐百年而后兴郊庙祭 
享此其时矣帝悦预敕有司以亲享太室仪注礼节一遵典故始有事于太庙二年春享始备法驾拜珠摄太尉以从致斋大次行酌献礼百年 
废典一日复见拜珠率百僚称贺又奏建太庙前殿议行祫禘配享等礼帝悉从之时右丞相特们德尔贪滥谲险屡杀大臣鬻狱卖官广立朋 
党恶平章王毅右丞高昉因在京诸仓粮储失陷欲奏诛之拜珠密言于帝俱得不死特们德尔复引参知政事张思明为左丞以助己忌拜珠 
方正谋中害之左右得其情以告拜珠曰大臣协和国之利也今以右相继我我求报之非特吾二人之不幸亦国家之不幸吾知尽吾心而已 
死生祸福天实鉴之未几奉旨往立忠宪王碑于范阳 【按富珠哩翀驻跸颂云至治元年诏曰丞相安图功在社稷其枚封臣即范阳采地 
碑之明年帝幸易州驻跸碑垣之南步自帐殿坐碑右拜珠献万寿觞良久乃去史传从略附识于此】 特们德尔久称疾闻拜珠行将出莅省 
事帝遣苏苏赐之酒且曰卿年老宜自爱待新年入朝未晚遂怏怏而还然其赏犹布列朝中以拜珠故不得大肆其奸百计倾之终不能遂拜 
珠每以学校政化大源主者不务尽心遂致废弛请令内外官议拯治之有言佛教可治天下者帝问之对曰清净寂灭自治可也若治天下舍 
仁义则纲常乱矣帝善之奏召张思明诣上都数其罪杖而逐之特们德尔继亦病卒旋进右丞相监修国史帝欲爵以三公恳辞遂不置左相 
独任以政首荐张珏复平章政事召用致仕老臣优其禄秩日以进贤退不肖为务三年将进仁宗实录先一日诣翰林国史院听读首卷书大 
德十一年不书右丞相 【原文讹作左丞相今依哈喇哈斯传改正】 哈喇哈斯定策功惟书越王图喇勇决从容谓史官曰无右丞相虽百 
越王何益立命书之其它未尽善者一一正之人服其识拜珠以海运粮视世祖时顿增数倍今江南民力困极而京仓充满奏请岁减二十万 
石帝遂并特们德尔所增江淮粮免之时特们德尔过恶日彰拜珠以闻帝悟夺其官仆其碑奸党特克实等甚惧帝在上都夜寐不宁命作佛 
事拜珠谏止之既而惧诛者复阴诱羣僧言国当有厄非作佛事而大赦无以禳之拜珠叱曰尔辈欲图金帛又欲庇有罪耶奸党益惧乃生异 
谋晋王伊苏特穆尔时镇北边特克实潜遣人告以逆谋约事成推王为帝王命囚之遣使赴上都告变未至车驾南还次南坡特克实与齐勒 
特穆尔等夜以所领阿苏卫兵为外应杀拜珠遂弒帝于行幄晋王即位特克实等伏诛诏有司备仪卫百官耆宿前导与拜珠画相于海云寺 
大作佛事观者无不泣下拜珠忧国忘家知无不言自入相后振立纪纲修举废坠栽不急之务杜侥幸之门加惠兵民轻徭薄敛英宗倚之相 
与励精图治天下晏然而奸臣畏之卒构祸难母奇■〈口耒〉氏年二十二寡居守节初拜珠为太常礼仪院使吏就第请署字适阅羣戏出 
稍后母厉声呵曰官事不治若尔所为岂大人事耶拜珠深自克责一日侍宴醉归母戒之曰天子试汝量故强汝饮汝当益戒无酣于酒又尝 
代祀睿宗原庙归母问曰真定官府待汝若何对曰厚甚母曰彼以天子威灵汝先世勋德故耳汝何有焉拜珠之贤母之教也后封东平王夫 
人泰定初追封拜珠东平王谥忠献子都棱特穆尔

　　△察罕

　　察罕西域巴喇勒哈城人父博德纳国兵下西域举族来归事亲王实喇授河东民赋副总管因居河中猗氏县后徙解州赠芮国公察罕 
魁伟颖悟博览强记通诸国字书为行军府鄂啰千户鄂啰齐参政湖广辟为蒙古都万户府知事鄂啰齐进平章复辟为理问政事悉委裁决 
且令诸子受学至元二十四年从镇南王征安南安南世子遣其叔父诣军门自陈无罪王命察罕数其罪使者辞屈世子举众逃去二十八年 
授枢密院经厯于几从鄂啰齐移治江西成宗大德四年御史台奏佥湖南宪司事中书省奏为武昌路治中丞相哈喇哈斯曰察罕廉洁固宜 
居风宪然武昌大郡非斯人不可竟除武昌广西妖贼高仙道以左道惑众平民诖误者收千计既败湖广行省命察罕与宪司杂治之鞠得其 
情诛首恶数人余悉纵遣之以治最闻擢河南行省郎中成宗崩仁宗自藩邸入诛羣奸迎武宗于边河南平章囊嘉特荐察罕即驿召至上都 
武宗即位立仁宗为皇太子授察罕詹事院判仕佥詹事院事至大元年阅户口江南诸省还进太子府正加昭文馆大学士迁家令仁宗即位 
拜中书参知政事总持纲维不屑细务识者谓得大臣体帝尝称其清素前后赏赉甚厚皇庆元年进平章政事商议中书省事乞归解州立碑 
先茔许之居德安白云山别墅以白云自号尝入见帝望见曰白云先生来也甚被宠遇如此察罕尝译贞观政要以献帝大悦诏缮写徧赐左 
右且诏译帝范又命译托卜斋延名曰圣武开天纪及纪年纂要太宗平金始末等书俱付史馆尝以病请告暨还朝入谢帝曰知止不辱今见 
其人又语及前古赐姓命氏之事因赐察罕姓白氏察罕天性孝友田宅之在河中者悉分与诸昆弟昆弟贫来归者复分与田宅奴婢故人多 
称长者既致仕优游八年以寿终子外嘉努武冈路总管李嘉努早卒胡士克图高邮府判官孙九人仕者二人库库布哈哈克伞

　　△齐苏

　　齐苏西土人曾祖塔布台祖阿勒达尔台父济尔噶台世赠功臣追封王爵齐苏七岁失怙恃既壮沈密静专为徽仁裕圣皇太后宫臣仁 
宗幼时齐苏左右拥翼入则佐视食饮出则抱负游衍鞠躬尽力大德三年武宗总戎北边九年谗人乱国亡宗侍皇太后之国于怀未几复之 
