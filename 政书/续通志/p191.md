<!-- { "loadSidebar": true } -->
立为皇妃二年羣臣上尊号曰懿德 【按王鼎焚椒录云清寍元年册为皇后二年羣臣上帝尊号曰天佑皇帝后曰懿德皇后原传云立为 
懿德皇后盖并两事为一事也今改正】 皇太叔重元妻以艳冶自矜后见之戒曰为贵家妇何必如此后生太子浚有专房宠好音乐伶官赵 
惟一得侍左右太康初宫婢单登教坊朱顶鹤诬后与惟一私枢密使耶律伊苏以闻诏伊苏与张孝杰劾状因而实之族诛惟一赐后自尽归 
其尸于家干统初追谥宣懿皇后合葬庆陵

　　△萧惠妃

　　道宗惠妃萧氏小字塔斯驸马都尉锡默之妹太康二年伊苏誉之选入掖庭立为皇后居数岁未见皇嗣后妹额特埒先嫁伊苏子苏雅 
后以宜子言于帝离婚纳宫中八年皇孙延禧封梁王降为惠妃徙干陵额特埒还其家顷之其母燕国夫人厌魅梁王伏诛贬妃为庶人幽于 
宜州诸弟没入兴圣宫天庆六年召还封太皇太妃后二年奔黑顶山卒葬太子山

　　△天祚皇后萧氏

　　天祚皇后萧氏小字多啰伦宰相继先五世孙大安三年入宫明年封燕国王妃干统初册为皇后性闲淑有仪则兄弟奉先保先等缘后 
宠柄任金兵至从天祚西狩以疾崩

　　△萧德妃

　　萧德妃小字实古北府宰相常格之女寿隆二年入宫封燕国妃生子塔鲁干统三年改德妃以柴册礼封塔鲁为燕国王加妃号赞翼王 
薨以哀戚卒

　　△萧文妃

　　萧文妃小字色克哩国舅大父房之女干统初帝幸耶律特尔格第见而悦之匿宫中数月皇太叔和啰噶劝帝以礼选纳三年冬立为文 
妃生蜀国公主晋王额噜温尤被宠幸以柴册加号承翼善歌诗金兵日见侵迫帝畋游不恤忠臣多被疏斥妃作歌讽谏天祚衔之元妃兄萧 
奉先诬南军都统伊都谋立晋王以妃与闻赐死

　　△萧元妃

　　萧元妃小字贵格燕国妃之妹年十七册为元妃性沈静尝昼寝近侍盗貂裀妃觉而不言宫掖称其宽厚生梁王雅尔 【据皇子表增 
辑】 从天祚西狩以疾薨 【按大金国志云兀室诛伊都并及宗翰次室萧氏因请罪于宗翰曰萧氏本契丹天祚元妃也张汇金节要亦云 
宗翰之妻乃天祚元妃而契丹国志并以宗翰次室为天祚皇后辽史则并云以疾亡未详孰是】

　　△公主附 【按辽史无公主传今据公主表增辑】

　　太祖一女
　　质古幼为奥姑契丹故俗凡婚燕之礼推女子之可尊敬者坐于奥谓之奥姑下嫁淳钦皇后弟萧实噜未封而卒
　　太宗二女
　　燕国公主鲁尔古下嫁北府宰相萧实衮应厯闲封汧
　　国长公主保寍中进封燕国大长公主兆威下嫁北府宰相萧哈里未封而卒
　　世宗三女
　　秦国公主和克坦下嫁侍中萧卓琳保寍间封秦国长公主
　　晋国公主观音下嫁萧实喇保寍闲封晋国长公主
　　萨喇下嫁萧斡里未封而卒
　　景宗四女
　　魏国公主观音女下嫁北府宰相萧继先进封齐国景福中封燕国大长公主重熙初薨
　　吴国公主长寿女下嫁宰相萧巴雅尔统和初进封卫国改封魏国长公主开泰六年薨
　　越国公主延寿女下嫁萧恒德性沈厚睿智皇后尤爱之蚤薨追封赵国
　　硕格渤海妃所生下嫁卢俊改适萧神努无封号
　　圣宗十四女
　　随国公主燕格下嫁萧丕拉进封秦国兴宗时封宋国长公主
　　魏国公主伊木沁开泰七年封下嫁萧绰班改适萧哈里又适萧呼图克又适韩国王萧惠进封秦国长公主改封秦晋国清寍初加大长 
公主
　　越国公主硕格进封晋国姿质秀丽礼法自将下嫁萧孝忠景福初封晋蜀国长公主清寍初加大长公主
　　南阳公主楚巴下嫁萧奉先初封郡主太平末东京大延琳反遇害
　　长寍公主陶格初封郡主下嫁萧扬陆
　　荆国公主达年初封平原郡主下嫁萧双宽
　　浔阳公主玖格初封郡主下嫁萧琏
　　临海公主长寿初封郡主下嫁达喇齐达喇齐坐大延
　　琳事伏诛改适萧缫古
　　同昌公主巴格初封县主下嫁刘三嘏
　　三河公主实格初封郡主下嫁奚王萧果济
　　仁寿公主丕绅初封县主下嫁刘四端
　　泰格下嫁萧呼哩
　　金乡公主赛格初封郡主统和中下嫁萧托云以杀奴
　　婢得罪薨于贬所
　　兴格下嫁萧旺禄
　　兴宗二女
　　魏国公主巴沁下嫁萧萨巴重熙末徙封晋国清寍初加长公主改适萧呼苏以妇道不修徙中京嫁萧沃聂
　　郑国公主斡尔达下嫁萧额哩页清寍闲加长公主寿隆末加大长公主
　　道宗三女
　　郑国公主索克济端丽有智下嫁萧茂咸雍中徙封魏国太康初薨
　　齐国公主吉里下嫁萧托卜嘉进封赵国托卜嘉坐昭怀太子事被害其弟额图浑欲逼尚公主公主以其党伊逊也恶之未几额浑图以 
事伏诛时天祚尚幼伊逊用事公主每以匡救为心竟诛伊逊大安五年薨
　　越国公主特哩下嫁萧绰鄂太康八年绰鄂得罪离之太安初改适萧特默干统初封秦晋国大长公主徙封梁宋国特默与金人战败于 
石辇铎被擒公主从天祚出奔后攻应州留公主守辎重金人围之公主奔行在为金人所获
　　天祚六女
　　蜀国公主伊林文妃生为金人所获 【按金史宗望传太祖嘉宗望功以辽蜀国公主伊林赐之本传不载附录于此】
　　元妃生三女宫人生二女俱为金人所获

　　钦定续通志卷七十八

　　●钦定续通志卷七十九　后妃传九

　　后妃传

　　金

　　○金

　　太祖圣穆唐古皇后　　光懿费摩皇后钦宪赫舍哩皇后　　　宣献布萨皇后萧崇妃　　　　　　　太宗钦仁唐古皇后熙宗悼 
平费摩皇后　　海陵嫡母图克坦氏海陵母大氏　　　　　海陵后图克坦氏世宗明德乌凌阿皇后　张元妃李元妃　　　　　　　 
章宗母孝懿图克坦皇太后　　　　　　　　章宗钦怀富察皇后李元妃　　　　　　　卫绍王图克坦后宣宗王皇后　　　　　明 
惠王太后哀宗图克坦皇后

　　△太祖圣穆唐古皇后

　　太祖圣穆皇后唐古氏天会十三年追谥 【按金史太祖后传前载始祖以下十世诸后今依郑志从删】

　　△光懿费摩皇后

　　光懿皇后费摩氏天会十三年追谥

　　△钦宪赫舍哩皇后

　　钦宪 【熙宗纪作钦献】 皇后赫合哩氏天会十三年尊为太皇太后宫号庆元十四年正月己巳朔熙宗朝于庆元宫然后御干元殿 
受羣臣贺是月丁丑崩于庆元宫二月癸卯祔葬睿陵

　　△宣献布萨皇后

　　宣献皇后布萨氏睿宗母也天会十三年追册曰德妃大定元年追册与三后并附太祖庙室

　　△萧崇妃

　　崇妃萧氏熙宗时封贵妃天德二年正月封元妃是月尊封太妃海陵母大氏事之甚谨海陵篡立尊大氏为皇太后居永寍宫每有宴集 
太妃上坐大氏执妇礼海陵积不能平及杀宗义等诬太妃以隐恶杀之并杀其子任王威赫大定十九年诏改葬致祭帝欲复太妃旧号礼官 
议前代称太妃者皆以子贵称后系夫称太系子萧妃不得称太止当追封妃乃封崇妃

　　△太宗钦仁唐古皇后

　　太宗钦仁皇后唐古氏熙宗即位与太祖钦宪皇后俱尊为太皇太后号明德宫天会十四年正月己巳朔帝朝两宫太后然后御干元殿 
受贺自后岁以为常皇统二年上如天开殿皇子生遣使驰报太后太后至天开殿上与皇后亲迎之三年崩于明德宫谥曰钦仁皇后祔葬恭 
陵

　　△熙宗悼平费摩皇后

　　熙宗悼平皇后费摩氏熙宗即位封贵妃 【按熙宗纪位费摩氏为贵妃亦在天眷元年】 天眷元年立为皇后皇统元年熙宗受尊号 
册为慈明恭孝顺德皇后二年太子济安生熙宗喜甚乃肆赦告天地宗庙弥月册为皇太子未一岁薨熙宗在位宗翰宗干宗弼相继秉政宗 
弼既没旧臣亦多物故后干预政事无所忌惮朝官往往因之以取宰相熙宗未有继嗣后颇掣制之熙宗内不能平因纵酒酗怒手刃杀人左 
丞相亮生日帝遣大兴国以物赐之后亦附赐礼物熙宗怒杖兴国而夺回所赐近侍高寿星随例迁屯燕南入诉于后后激怒熙宗杀左司郎 
中三合杖平章政事秉德而寿星竟得不迁久之熙宗积怒遂杀后海陵巳弒熙宗欲收人心以后无死罪降熙宗为东昏王追谥后为悼皇后 
大定闲复熙宗帝号加谥后为悼平皇后祔葬思陵

　　△海陵嫡母图克坦氏

　　海陵嫡母图克坦氏宗干之正室也图克坦无子次室李氏生长子郑王充次室大氏生三子长即海陵庶人也图克坦氏贤遇下有恩义 
大氏事之甚谨相得欢甚图克坦养充为己子充嗜酒图克坦常责怒之尤爱海陵海陵自以其母大氏与图克坦有嫡妾之分心常不安及弒 
熙宗图克坦与太祖妃萧氏闻之相顾愕然曰帝虽失道人臣岂可至此及入宫见海陵不贺海陵衔之天德二年正月图克坦与大氏俱尊为 
皇太后图克坦居东宫号永寿宫大氏居西宫号永寍克图克坦太后生日酒酣大氏起为寿太后方与坐客语大氏跽者久之海陵怒而出明 
日召诸公主宗妇与太后语者皆杖之大氏以为不可海陵曰今日之事岂能尚如前日邪自是嫌隙愈深天德四年海陵迁中都独留图克坦 
于上京图克坦常忧惧每中使至必易衣以俟命大氏至中都常念图克坦太后谓海陵曰永寿宫待吾母子甚厚慎毋相忘也十二月十四日 
图克坦生日海陵使秘书监纳哈塔椿年往上京上寿贞元元年大氏病笃恨不得一见临终谓海陵曰汝以我故不令永寿宫偕来中都我死 
必迎致之事永寿宫当如事我三年右丞相布萨思恭大宗正丞哈布尔往上京奉还山陵海陵以母大氏临终言并迎永寿宫太后与俱来继 
使平章政事萧玉迎祭祖宗梓宫于广寍海陵谓玉曰医巫闾山多佳致祭奠礼毕可奏太后于山水佳处游览及至沙流河海陵迎谒梓宫遂 
谒见太后十月太后至中都海陵率百官郊迎入居寿康宫是日海陵及后宫宰臣以下奉觞上寿极欢而罢海陵侍太后于宫中外极恭顺见 
者以为至孝太后亦以为诚然及谋伐宋太后谏止之海陵益不悦再迁汴京太后居寍德宫使侍婢高福娘问海陵起居海陵幸之因使伺太 
后动静及枢密使布萨思恭征契丹萨巴辞谒太后太后与思恭语久之大槩言国家世居上京既徙中都又自中都至汴州又兴兵涉江淮伐 
宋疲弊中国我尝谏止之不见听契丹事复如此奈何福娘以告海陵海陵意谓太后以充为子充四子皆成立恐思恭将兵在外太后或有异 
图乃召点检大怀忠等使杀太后于寍德宫且戒之曰汝等见太后但言有诏令太后跪受即击杀之太后方樗蒱大怀忠等至令太后跪受诏 
太后愕然方下跪华特默从后连击之仆而复起者再福娘等缢杀之年五十三海陵命焚太后于宫中弃其骨于水并杀充之子塔纳阿里布 
元努额布勒逃匿归于世宗自军中召思恭还杀之封高福娘为郧国夫人以福娘夫特默格为泽州剌史大定闲谥图克坦氏曰哀皇后自泽 
州械特默格福娘至中都诛之其后贬海陵为庶人宗干去帝号复封辽王图克坦氏复封辽王妃云

　　△海陵母大氏

