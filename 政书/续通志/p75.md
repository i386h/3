<!-- { "loadSidebar": true } -->
陈诚之同知枢密院事冬十月己巳诏许秦桧在位之日无辜被罪者自陈厘正甲午蠲郴道永三州桂阳军民身丁米乙未王会移琼州编管 
宋贶责梅州安置丁酉以张浚上书论用兵依旧永州居住辛丑遣李琳使金贺正旦葛立方贺金主生辰闰月丙午罢廉州贡珠纵蜑丁自便 
己酉命离军人愿归农者人给江淮湖广荒田百亩复其租税十年十二月甲子金遣梁■〈石求〉等来贺明年正旦
　　二十七年春正月乙酉如延祥观二月庚子杨政卒戊午以御史中丞汤鹏举参知政事癸亥加刘锜太尉三月丁亥诏焚交趾所贡翠羽 
于通衢仍禁宫人服用销金翠羽己丑减三川对籴米夔路激赏绢两川绢估及茶司引息虚额钱辛卯万俟卨卒甲午除耕牛税五月癸未金 
遣耶律守素等来贺天申节六月戊申以汤思退为尚书右仆射同中书门下平章事庚戌复余深黄潜善并观文殿大学士秋七月乙亥以龙 
图阁学士李文会为四川安抚制置使八月乙未以汤鹏举知枢密院事九月癸酉张纲罢戊寅以吏部尚书陈康伯参知政事蠲淮南京西湖 
北积欠内藏钱帛冬十一月癸亥朔减福建盐钞钱乙丑遣孙道夫使金贺正旦辛巳遣刘章贺金主生辰丁亥汤鹏举罢戊子蠲庐州二税及 
上供钱米一年十二月甲午诏广南经略市舶司察蕃商假托入贡戊午金遣高思廉等来贺明年正旦
　　二十八年春正月己卯幸延祥观遂至玉津园壬午禁诸路税折纳增价乙巳以王纶荐授布衣郑樵廸功郎令缮所著通志以进二月丙 
申以陈诚之知枢密院事乙巳以工部侍郎王纶同知枢密院事三月辛酉朔日有食之戊子责秦桧党宋朴徽州居住沈虚中筠州居住夏四 
月辛亥严州遂安贼江大明寇衢州官军捕斩之五月金遣萧恭等来贺天申节六月甲寅增浙西江东淮东沙田芦场租课秋七月庚申立江 
西上供米纲赏格乙酉复鬻没官田八月己丑检放风水灾伤州县苗税仍振贷饥民九月庚辰以中书舍人王刚中为四川安抚制置使辛巳 
封叔建州观察使士輵为昭化军节度使嗣濮王癸未蠲平江绍兴湖州被水民逋赋冬十月丁亥朔遣沈介使金贺正旦黄中贺金主生辰十 
一月己卯合祀天地于圜丘大赦十二月庚寅安定郡王令衿薨丁未复李光官放自便戊申蠲楚州归附民赋役五年壬子金遣苏保衡等来 
贺明年正旦
　　二十九年春二月丙辰朔以皇太后年八十诣慈寍殿行庆寿礼庚申浚平江二十六浦庚午振湖秀诸州饥民癸酉如延祥观遂至玉津 
园庚辰禁诸州科卖仓盐癸未蠲沙田芦场为风水所侵者租之半是月金国罢沿边榷场能泗州如旧二月丙戌亦罢沿边榷场存其在盱眙 
者加吴璘少保己丑禁海商假托风潮私往北界壬辰除临安府岁供修的司钱丁酉蠲四川折估籴本积欠钱甲寅取具贬死臣僚姓名议加 
恩典三月丙子除州县积欠钱及中下户所欠官钱物丁丑诏侍从台谏帅臣监司岁举可任将帅者二人限命官子孙制田减父祖之半己卯 
除湖州平江绍兴流民公私逋负夏四月壬辰国子司业黄中自金使还言金人将徙居汴京五月甲寅罢鬻福建闪生沙田金遣王可道等来 
贺天申节六月甲辰遣王纶等为金国奉表称谢使丁亥禁江淮私渡北人丙申陈诚之罢己亥以陈康伯兼权枢密院事辛丑李光卒壬寅以 
主管步军司赵密为太尉己酉沈该罢闰月丁巳命江湖浙西五漕司增价籴米赴沿江十郡自荆至常州以备振贷己未罢江浙淮东沙田芦 
场所增租课甲子落沈该观文殿大学士致仕罢福建安抚司官卖盐秋七月丁亥以权吏部尚书贺允中参知政事癸巳封权户部侍郎令詪 
为安定郡王己酉禁诸路抑买官田八月甲子募化人输米行在诸仓愿以茶盐矾钞等偿直者听丁卯除南雄英连三州经界复丁米旧额九 
月乙酉王纶使还入见言金国和好无他宰相汤思退等称贺甲午以汤思退为尚书左仆射陈康伯为右仆射并同中书门下平章事乙未以 
皇太后不豫大赦丙申为太后祈福蠲中下户所欠税赋及江浙蝗潦州县租丁酉减僧道免丁钱己亥蠲见监赃罚赏钱庚子皇太后韦氏崩 
癸卯遣周麟之等为金国奉表哀谢使冬十一月丁亥遣贺允中等为金国遗留国信使丙午权攒显仁皇后于永佑陵十二月辛未以王纶知 
枢密院事壬申减三省枢密院激赏库及诸书局岁用钱鼎州程昌■〈宀禹〉所增蔡州官兵衣粮钱四之一西和州官卖盐直之半蒋州上 
供经总制司无额钱如之丙子金遣施宜生等来贺明年正旦
　　三十年春正月丙申以吏部侍郎叶义问同知枢密院事丁酉罢钧容班乐工及甲库酒局壬寅募人垦淮南荒田二月甲寅罢夔州路榷 
茶乙卯金遣大怀忠等来吊祭戊午遣叶义问为金国报谢使癸酉立普安郡王瑗为皇子更名玮丙子进封建王三月辛巳免湖北京西宣抚 
司诸库未输钱癸未以淮东茶盐司钱充募民垦田费乙酉加吴益少保赵密开府仪同三司丙午加恩平郡王璩开府仪同三司判大宗正事 
始称皇侄夏四月己酉以孙愭为蕲州防御使恺贵州团练使惇荣州刺史丙辰以贺允中兼权同知枢密院事五月丙申金遣萧荣等来贺天 
申节壬寅落沈该致仕复观文殿大学士知明州丙午加吴益太尉六月庚午王纶罢辛未以江西广东湖南折帛经总制钱及江西米充江州 
军费秋七月戊戌以叶义问知枢密院翰林学士周麟之同知院事御史中丞朱倬参知政事八月丙子朔日有食之壬子贺允中使还言金人 
必叛盟宜为之备癸丑允中致仕甲寅复以四川经总制钱给总领所增招兵士壬申淮东总管许世安奏金主亮至汴京起重兵五十余万屯 
宿泗州谋南下九月庚寅以带御器械李宝为浙西副总管提督海船驻平江冬十月丁未遣虞允文使金贺正旦徐度贺金主生辰壬戌以刘 
锜为镇江都统制荆南右军统制李道为都统制癸酉蠲舒和蕲黄四州民附种田租十一月庚辰禁诸路折输职田租十二月乙巳汤思退罢 
初行会子于东南海南黎贼王文满平癸丑命户部立经总制钱十年中数为定额丁卯金遣布萨权等来贺明年正旦
　　三十一年春正月甲戌朔日有食之丁亥免湖州增丁所输绢壬辰刘宝落节钺福建路居住己亥放张浚胡铨自便二月甲寅罢杨存中 
殿前都指挥使进太傅为醴泉观使封同安郡王辛未秦熺卒三月壬午以兵部尚书杨椿参知政事丁亥夺秦熺赠官及遗表恩赏庚寅以陈 
康伯为尚书左仆射朱倬右仆射并同中书门下平章事夏四月丁巳以久雨伤蚕麦盗贼间发命侍从台谏条上弭灾除盗之策出天申节银 
加充户部籴本辛未遣周麟之使金贺迁都壬申权减荆南上供钱银绢丝米之半招填禁军是月金主亮率文武羣臣如汝洛五月癸酉给两 
淮民兵荒田己丑命沿淮州郡毋纳北人辛卯金遣高景山王全来贺天申节及求淮汉地且以钦宗皇帝讣闻甲午为钦宗皇帝发丧特诏持 
斩衰三年乙未以吴璘为四川宣抚使仍命制置使王刚中同处置军事六月丁未出宫女三百九十人蠲临安府禁军关额钱五年己酉以御 
史中丞汪澈为湖北京西宣谕使乙卯以刘锜为淮南江东西浙西制置使戊午命带御器械刘炎同提举措置沿淮盗贼庚申以步军司都统 
制戚方提总江上诸军戊辰周麟之辞北行以枢密都承旨徐嘉代之秋七月戊子周麟之分司筠州居住辛卯振给淮南归正人壬辰徐嚞等 
至盱眙金主亮亟遣还之是月金主亮徙都汴京命其臣刘萼由唐邓瞰荆襄张中彦王彦章据秦凤窥巴蜀苏保衡完颜郑嘉努由海道趋两 
浙八月辛丑忠义人魏胜复海州李宝承制以胜知州事丙午蠲诸路逋欠经总制钱江浙等路上供米丁未蠲淮南京西湖北民秋税之半乙 
卯刘锜引兵屯扬州遣统制王刚以兵五千屯宝应丁巳召田师中赴行在以吴拱为鄂州诸军都统制壬戌复以资政殿学士张焘知建康府 
己巳起复成闵为湖北京西制置使节制两路军马九月庚午朔命大臣朝飨太庙辛未宗祀徽宗于明堂以配上帝大赦甲戌金人侵黄牛堡 
守将李彦坚拒却之金兵遂扼大散关吴璘驻青野原遣将高松等援之庚辰以给事中黄祖舜同知枢密院事乙酉诏刘锜王权李显忠戚方 
严备清河颍河涡河口丁亥成闵渡江屯应城县遣吴拱戍郢州博州民王友直聚兵大名自称河北安抚制置使以其徒王任为副遣军师冯 
谷入奏事吴璘劫金人于桥头砦辛卯金使以书至楚州守臣以闻壬辰监盱眙军淮河渡夏俊复泗州癸巳金人攻通化军守将张超拒却之 
吴璘遣将刘海复秦州乙未金人攻信阳军丙申吴璘遣将曹■〈氵休〉复洮州戊戌刘锜发扬州诏以金人背盟降敕榜招谕中原军民己 
亥兰州汉军千户王弘杀其刺史温都乌密来降吴璘遣将潘青复陇州冬十月庚子朔诏将亲征魏胜攻沂州败还海州金人围之李宝以舟 
师至东海县金人解围去宝遂入海州辛丑金人自涡口渡淮癸卯以吴璘兼陕西河东招讨使刘锜兼京东河北东路招讨使成闵兼京西河 
北西路招讨使金人破蒋州李显忠遣统制孔福与金人战于大人洲乙巳金人复攻海州魏胜李宝击却之丁未命宣抚制置司传檄契丹西 
夏高丽渤海诸国及河北河东陕西京东河南诸路谕出师共讨金人是日金人立其东京留守葛王雍为皇帝改元大定己酉知筠州武巨招 
纳北界杜海等二万人来归庚戌知庐州龚涛弃城走辛亥金萧琦破滁州壬子以建王玮为镇南军节度使刘锜遣统制王刚等击金人于清 
河口吴拱遣侯俊郝敦书复唐州癸丑借江浙荆湖等路坊场净利钱以备赏军金人攻海州李宝力战拒之解围去甲寅金人攻樊城吴拱遣 
守将翟贵王进与战贵进俱死之金兵亦退金主亮以大军至庐州戚方遣张宝复蒋州乙卯以金人渝盟告于天地宗庙社稷命州县谕富民 
捐赀助国刘锜归扬州丙辰金主亮入庐州王权自昭关遁统制姚兴战死权退保和州金州都统制王彦遣统制任天锡复丰阳县丁巳武巨 
遣荀琛复邓州戊午任天锡复商洛县命吴璘趣出兵汉中叶义问督视江淮军马中书舍人虞允文参谋军事金人攻真州步军司统制邵宏 
渊迎战于胥浦桥败绩遂进攻扬州己未任天锡复商州庚申以杨存中为御营宿卫使赵撙复褎信县王权自和州遁归屯于东采石辛酉复 
汤思退观文殿大学士充醴泉观使兼侍读金人破和州壬戌刘锜退军瓜洲金人攻扬州淮东安抚使刘泽弃城奔泰州以户部侍郎刘岑为 
御营随军都转运使李显忠为御营先锋都统制屯芜湖主管步军司李捧为前军都统制赵撙复新蔡县癸亥金人八扬州甲子复张浚观文 
殿大学士判潭州吴璘遣统制吴挺向起等击金人于德顺军之治平砦赵撙复平兴县乙丑金人趋瓜洲刘锜遣统领员琦拒之于皁角林败 
之丙寅李宝击金舟师于胶西县之陈家岛刘锜还镇江府赵撙复蔡州金人攻秦州向起吴挺击却之丁卯叶义问至镇江武巨复虢州卢氏 
县任天锡复朱阳县戊辰殿中侍御史杜莘老出知遂寍府十一月己巳邵宏渊遣统领崔皋击金人于定山任天锡复虢州庚午通州守将萧 
邦弼弃城去辛未遣权吏部侍郎汪应辰诣浙东措置海道壬申以张浚判建康府召王权赴行在以李显忠代将邵宏渊为池州都统制金人 
