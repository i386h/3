<!-- { "loadSidebar": true } -->
无决坐失事机其过固不待言若时青不过红袄贼魁降金复叛归宋始终一进退无据之人耳有何重望而朝议忽而檄■〈忄乇〉忽而檄 
青致使诸将离心酿成事故青之畏首畏尾密报李全迁延不出适以自杀其躯无足深责而宋之君臣瞀昧无知欲弭乱而转以速乱果何所 
见而成此大错耶】 以盱眙附卢鼓槌于泗州金官惠有如俾专制河南以拒元全得青报恸哭力告元将求南归许之授全山东淮南行省得 
专制山东十月全与元张宣差并通事数人至楚州义深走金安用杀林德自赎全邀青及张国明于淮阴国明辞疾青父子同至全诱杀青遂 
并其军绍定元年春全厚募人为兵宋军多亡走就募全知东南利舟师谋习水战大治舭■〈舟达〉船自淮及海相望七月全及杨氏大阅 
战舰于海洋八月越青州为严实及石小哥邀击败走九月全归海州治舟益急全外恭顺于宋以就钱粮往往贸货输元宋得少宽北顾之忧 
馈饷不辍二年四月全以粮少为词遣海舟自苏州洋入平江嘉兴告籴实欲习海道觇几甸也全密遣军掠高邮宝应天长之间知高邮军叶 
秀发遣宗雄武领民兵捍御为贼所败三年全欲销宋兵备使军士穆椿潜入京城焚御前军器库于是先朝兵甲尽丧全欲先据扬州以渡江 
分兵徇通泰以趋海诸将皆曰通泰盐场在焉莫若先取为家计且使朝廷失盐利全欲朝廷不为备且虽反而难遽绝其粮乃挟元李宋二宣 
差恫疑卢喝使国明达诸朝而元实未尝资全兵其李宣差则青州卖药人也朝廷姑事苟安亦不之诘会全籴麦舟过盐城知扬州翟朝宗嗾 
尉兵夺之全怒以捕盗为名水陆数万径捣盐城戍将陈益楼强知县陈遇皆遁全入城据之朝宗仓皇遣干官王节入盐城恳全退师全不许 
留郑祥芊友守盐城自提兵往楚以状白于朝称遣兵捕盗过盐城令自弃城遁去虑军民惊扰入城安众乃加全两镇节令释兵命制置司干 
官耶律均往论之全不受朝廷为罢朝宗命通判杨州赵璥夫暂摄事全造舟益急招沿海亡命为水手又绐璥夫以元为词邀增五千人钱粮 
求誓书铁券朝廷犹遣饷不绝全得米即自转输淮海入盐以赡其众他军士见者皆怨曰朝廷惟恐贼不饱我曹何力杀贼全又遣人以金牌 
诱胁周安民等造浮梁于喻口以便盐城来往又开马■〈木罢〉港寿河引淮船入湖为攻挠水砦计时弥远多在告执政无可否独参知政 
事郑清之深忧之密与枢密袁韶尚书范楷议二人所见合清之乃约韶见帝力赞讨之赵范赵葵亦请进兵乃以赵善湘为焕章阁学士江淮 
制置大使范直徽猷阁知扬州淮东安抚副使葵直宝章阁淮东提点刑狱兼知滁州俱节制军马全子才军器监簿制置司参议官下诏讨全 
促荆襄淮西诸军赴援全兵突至湾头副都统丁胜拒之全攻城南门都统赵胜自保砦提劲努赴大城注射全稍退全遣刘全奄至烋砦西城 
下欲夺之以瞰大城先是赵胜屯西城见濠浅盛暑中督军浚濠决新塘水注之及是刘全不能进胜又浚市河全至胜开水门纳贾舟十余艘 
活者数千人是日璥夫得弥远书许增万五千人粮劝全归楚州亟遣刘易即全垒示之全笑曰丞相劝我归丁都统与我战非相给耶掷书不 
受璥夫恐亟发牌印迓范全攻泰州知州宋济迎降全入坐郡治尽收子女货币全闻范葵既入遂配兵守泰而悉众攻扬州自是屡战全兵多 
败襄兵万人至真州上坝统制张达监军张大连不设备为田四所败达大连死之全凶焰益振余玠等距淮安十里焚全砦栅全将刘全出战 
玠军不利退屯宝应全志吞三城而兵每不得傅城下或言城中素无薪且储蓄支借殆尽若筑长围三城自困全乃一意长围以持久困官军 
不复薄城范葵等出兵屡击之不退四年正月范葵挥步骑来浮桥吊桥并出为三迭陈以待自巳至未与贼大战别遣李虎等以马步五百出 
贼背而葵帅轻兵横冲之三道夹击贼败走全既败始大悔忽忽不乐时正月望城中放灯张乐姑示整暇全见之亦往海陵载妓女张灯平山 
堂矫情自肆范葵夜议诘朝所向葵曰东向利范曰西出尝不利贼必见易因其所易而图之必胜不如出堡塞西门壬寅全置酒高会有堡塞 
候卒识其枪垂双拂为号以报范喜谓葵曰此贼勇而轻若果出必成擒矣乃悉精锐数千而西取官军素为贼所易者张其旗帜全望见喜谓 
元宣差曰看我扫南军范麾军并进葵亲搏战诸军争奋贼始疑非前日军欲走入土城李虎军巳塞其瓮门全窘从数十骑北走葵率诸将以 
制勇宁淮军蹙之贼走新塘新塘自决水后淖深数尺会久晴浮战尘如燥壤全骑陷淖不能拔制勇军奋长枪三十余乱刺之全曰无杀我我 
乃项目先是令军士获头自无得争以为献故羣卒碎其尸分其鞍马器甲并杀三十余人贼赏周海请降报全已杀余当议溃去国安用议推 
一人为首莫肯相下欲还淮安奉杨氏主之范夜上捷书制置司议追贼明日安用引五百骑径南门趋湾头范伏弩射之呼之降不应诸将欲 
追范惧有伏分兵烧围城楼橹命东南诸门皆出兵范葵继提精兵进四鼓贼大溃葵追及贼于湾头又破之俘斩及夺回粮畜蔽野别将追至 
大仪不及扬州平善湘以露布上帝惊喜朝中皆拟随表入贺弥远以小宝就平谢止之二月命胡颖部所获贼酋二十人献俘于朝定功行赏 
复命赵范赵葵帅步骑十万攻盐城别遣全子才率王晏等将万五千人与全玠掎角范葵遣诸军薄淮安城下贼大败死者万余子才自他道 
进攻败贼将董友舟师达淮安五月朔天大雾官兵攻上城贼守者尚卧仓皇起鬬官军毕登自丑至未五城俱破斩首数千级生擒数百人烧 
砦栅万余家淮北贼归援舟师又剿击焚其水栅夷五城余址子才率赵必胜王旻军移砦西门道遇贼大战至夜不解子才为锐阵左右救乃 
破之翼日杨氏绝淮而去贼赏即遣冯垍等送款军门范等密闻于朝朝论不可范曰若明谕朝旨是坚贼志不如阳许以误之我自为必讨之 
计乃遣范用吉八城谕贼曰朝廷已许纳降但令安抚交过北军郑衍德等自知降亦不免始送款于金淮阴遂为金有六月大战于河西三砦 
贼大败复大战破之遂复淮安杨氏窜归山东又数年而后毙全之寇泰州官属十有九人皆迎降独教授高梦月不污诏赠三官

　　钦定续通志卷六百二十四

　　●钦定续通志卷六百二十五　叛臣传六 

　　叛臣传

　　金

　　○金

　　张觉【仅言】　　　耶律伊都　　伊喇斡罕　　国用安　　　时青

　　张觉 【张仅言】  
　　耶律伊都 
　　伊喇斡罕 
　　国用安 
　　时青 

　　△张觉 【张仅言】  

　　张觉亦作瑴平州义丰人辽进士仕至辽兴军节度副使太祖定燕京时立爱以平州降改南京以觉为留守既而闻觉有异志遣刘彦宗 
及萨布谕之太祖每收城邑徙民实京师民心多怨及以燕京与宋而迁其人道出平州觉因之以作乱天辅七年五月杀左企弓虞仲文曹勇 
义康公弼等遂据南京叛纳款于宋觉兵五万屯润州近郊欲胁迁来润隰四州栋摩自锦州往讨之再败觉兵复战于兔耳山栋摩大败觉报 
捷于宋宋建平州为泰宁军以觉为节度使宗望军至南京城东觉兵大败奔宋入燕京宗望以纳叛责宋索张觉宣抚王安中匿之于甲仗库 
绐曰无之宗望索愈急安中乃斩貌类觉者一人当之金人议之曰非觉也安中不得已引觉出数以罪觉骂宋人不容口遂杀觉函其首以献 
子仅言在襁褓里人刘承宣得之养于家其邻韩夫人甚爱之年数岁随见贞懿皇后留之藩邸稍长侍世宗读书使主家事绳检部曲一府惮 
之世宗即位除内藏库副使谨言能心计世宗倚任之尝曰一经仅言无不惬朕意者迁少府监护作太宁宫引宫左流泉溉田岁获稻万斛迁 
劝农使仅言虽旧臣出入左右然世宗终不假以权任尚书省奏克苑司直长黎伦在职十六年请与迁叙帝曰此朕之家臣质直人也今已老 
矣如劝农使张仅言亦朕旧臣纯实颇解事凡朝廷议论内外除授未尝得干预朕观自古人君为谗谄蒙蔽者多矣朕虽不及古人然近习憸 
言未尝入耳宰臣曰此国家之福也仅言得疾犹扶杖视事及卒帝深惜之赠辅国上将军

　　△耶律伊都 

　　耶律伊都辽宗室子初太祖起兵辽人来拒伊都请自效以功累迁金吾卫大将军为东路都统天辅元年与耶律玛格军于浑河尼楚赫 
希尹拒之伊都等不敢战遁去二年龙化州人张应古等来降伊都复取之四年 【按金史本纪天辅四年上自将伐辽至上京留守托卜嘉 
以城降诏论辽副统伊都降五年伊都诣咸州降又考辽史天庆十年金攻上京留守托卜嘉率众降保大元年伊都叛入金本传统叙于天辅 
二年之下今据增】 太祖已取临潢府赐诏伊都曰汝前后战未尝不败今闻收合散亡以拒我师朕已克上京今将往取辽主矣汝若治兵决 
胜负可指地期日相报五年伊都以所部来降帝抚慰之遂赐坐班同宰相自伊都降益知辽虚实都统杲取中京伊都为乡导与希尹等招抚 
奚部奉圣州降辽太常少卿久之耶律玛占告伊都乌舍道拉结赏谋叛 【按太祖纪告耶律玛占伊都等谋叛者为都统杲与此叙玛占事 
顺逆迥异未知孰误】 帝召伊都谓曰今闻汝谋叛诚然邪其各无隐若果去必须鞍马甲冑器械之属当悉付汝吾不食言若再被擒无祈免 
死欲留事我则无怀异志吾不汝疑伊都等战栗不能对乃杖道拉七十余皆不问天会三年大举伐宋伊都为元帅右都监宋兵四万救太原 
与沃哩赫逆击于汾河北擒其帅郝仲连张关索统制马忠杀万余人宗翰伐宋伊都留西京十年谋反亡去边部斩伊都及其诸子函其首以 
献

　　△伊喇斡罕 

　　伊喇斡罕西北路契丹部族先从萨巴为乱萨巴者初为招讨司译史海陵伐宋使牌印素赫杨格尽征西北路丁壮契丹人曰西北路接 
近邻国世世征伐为雠若男丁尽从军彼兵来老弱必尽系累矣幸使者言之素赫畏罪不敢言杨格惧后有事得罪忧死素赫督起兵于是萨 
巴杀招讨使乌色及素赫而反山后山前诸羣牧皆应之迪斡羣牧使图克坦赛哩伊啰斡羣牧使鹤寿等皆遇害咸平府穆昆瓜里自山后逃 
归少尹完颜额哩页欲收捕其家属瓜里与其赏招诱富家奴隶得众二千遂攻陷韩州及柳河县据咸平自济州趋京至长安县闻空中击鼓 
声如数千鼓者又见旌旗蔽野时世宗为东京留守以兵四百人拒之传言以十万兵至即引还合于萨巴海陵使枢密使布萨呼图西京留守 
萧怀忠将兵与右卫将军萧图喇讨之连战皆无功粮饷不继图喇退归临潢萨巴度大军继至谋归达车乃率众沿龙驹河西出布萨呼图等 
坐逗遛不即追贼皆诛死萨巴既西行而旧居山前者皆不欲往斡罕遂与辰嘉杀萨巴自为都元帅拥众东还至临潢府新罗寨世宗使伊喇 
扎巴等招之斡罕已约降把巴见斡罕兵众强车帐满野因反说曰我之始来以汝辈不能有为今观兵势强盛如此若果有大志吾亦不复还 
矣贼将绰哈言昔古绅丞相尝说他日西北部族当有事今正合此语恐不可降也斡罕意遂决扎巴亦留乃引兵攻临潢府众至五万正隆六 
