<!-- { "loadSidebar": true } -->
浦无遣违禁密世宗即位授枢密副使从正高平周师不利东偏巳溃仁浦劝世宗出阵西殊死战遂克之师还拜枢密使迁中书侍郎平章事 
集贤殿大学士兼枢密使世宗欲命仁浦为相议者以其不由科第世宗决意用之恭帝嗣位加刑部尚书宋初进右仆射以疾再上表乞骸骨 
不许干德初罢守本官开宝二年春宴太祖笑谓仁浦曰何不劝我一杯酒仁浦奉觞上寿帝密谓之曰朕欲亲征太原如何仁浦曰欲速不达 
惟陛下慎之从征太原遇疾道卒赠侍中谥宣懿仁浦性宽厚接士大夫有礼务以德报怨汉干佑中开封人郑元昭 【通鉴作郭元昭】 为 
安邑解县两池榷盐使迁解州刺史仁浦妇翁李温玉代之元昭不得专两池利会李守贞以河中叛温玉子在城中元昭即系温玉以变闻事 
连仁浦仁浦方为枢密院主事周祖总枢务置不问显德中仁浦为枢密使元昭不自安代归至京师仁浦曾不介意白周祖授元昭庆州刺史 
汉隐帝宠作坊使贾延徽与仁浦并居欲并其第屡谮仁浦几不测及周祖入汴有擒延徽授仁浦者仁浦曰因兵戈以报怨不忍为也力保全 
之淮南之役获贼兵数千人仁浦从容上言俾隶诸军军中无滥杀者子咸美咸熙咸信咸信尚永信公主授右卫将军累迁忠武军节度使加 
同平章事赠中书令

　　△吴延祚 

　　吴延祚字庆之并州太原人少颇读书事周祖为亲校广顺初授庄宅副知使怀州入为皇城使又权知郓州即位迁内客省使寻拜宣徽 
北院使征刘崇为北面都巡检使师还权州判澶州归阙迁宣徽南院使判河南府知西京留守事汴河决命延祚塞之因增筑堤防自京城至 
临淮数旬讫工世宗北征权东京留守塞郑州原武县决河师还拜充枢密使 【按周世宗本纪延祚权东京留守在显德六年三月是月即 
拜枢密使世宗三月北征至五月师还传云师还始拜枢密与纪互异】 恭帝即位加检校太尉宋初加同中书门下三品以其父名璋故避之 
李筠之变延祚自太祖曰潞城险且阻太行未易破也筠素勇而轻若速击之必离上党来邀战犹鱼脱于渊因可擒矣太祖遂亲征以延祚留 
守东京兼判开封府筠果领兵来战泽州南大败之讨李重进又为东京留守建隆二年以为雄武军节度改镇京兆开宝四年长春节来朝俄 
遇疾车驾临问命爇艾炙其腹遣中使王继恩监视之卒赠侍中子元辅元载元范元扆元吉元庆元扆自有传

　　△李洪信 

　　李洪信并州晋阳人汉昭圣太后弟少善骑射隶后唐明宗帐下后为奉圣军小校潞王举兵少帝东奔捧圣军从行洪信预焉次卫州少 
帝与晋高祖遇因疑贰谋害晋祖时汉祖方护晋祖洪信以兵应之获免晋初为兴顺左厢都指挥使汉祖镇太原奏隶麾下从汉祖降邺授侍 
卫马军都指挥使领武信军节度干佑中以羣小用事心怀忧惧曰太后求解军职出为镇宁军节度使寻徙保义初杨邠以元从功臣为方镇 
者不谙政务令三司择军将分补诸镇都押牙孔目官或恃为朝选藩帅难制洪信闻内难即召马步军都校聂召等十余人诬以谋逆悉杀之 
周广顺初加同平章事洪信常以妄杀内不自安周祖犹以汉太后故移镇京兆本城兵不满千王峻西征至陕州以援晋州为辞取数百人去 
及刘崇北遁遣禁兵千余屯京兆洪信益惧即请入朝恳辞藩镇拜左武卫上将军宋干德五年改左骁卫上将军开宝五年以本官致仕八年 
卒弟洪义

　　△李洪义 

　　洪义本名洪威避周祖名改焉汉祖镇太原补亲校开国授护圣左厢都校迁侍卫马军都指挥使隐帝诛杨邠史宏肇等时侍卫步军都 
指挥使王殷屯澶州遣供奉官孟业赍密诏令洪义杀之又命护圣都指挥吏部崇等害周祖于邺洪义素怯懦虑殷觉迁延不敢发遽引业见 
殷殷乃锢业送密诏于周祖周祖起兵少帝又诏洪义扼河桥兵至洪义就降汉室之亡由洪义也广顺初拜归德军节度使加同平章事权知 
许州寻改安州世宗即位加兼侍中徙青州六年迁京兆尹永兴军节度使宋初加兼中书令移鄜州干德五年代归卒赠太师

　　△李涛 

　　李涛字信臣京兆万年人唐敬宗子郇王玮十世孙祖镇临濮令父元将作监梁太祖之篡也元以宗室惧祸挈涛避地湖南依马殷署涛 
衡阳令涛从父兄郁仕梁为合门使上言涛父旅湖湘诏诏殷遣归京师补河阳令后唐天成初举进士甲科累迁起居舍人晋天福初改考功 
员外郎史馆修撰晋祖幸大梁张从赏以盟津叛张全义子继祚实党之晋祖将族其家涛上疏言全义当巢蔡之后手披荆棘再造都邑垂五 
十年洛民赖之乞止罪继祚妻子从之尝奉诏为宋州括田使前雄州刺史袁正辞赍朿帛遣涛以田园为托涛表其事晋祖喜之厯刑部郎中 
伏阙争张彦泽杀张式事语在彦泽传 【按宋史叙涛争张彦怿事与五代史略同今从通史例不复载】 汉高祖入汴以为翰林学士杜重 
威据邺叛高祖命高行周慕容彦超讨之二帅不协涛密疏请亲征高祖览奏以涛堪任宰辅即拜中书侍郎兼户部尚书平章事隐帝即位杨 
邠周祖共掌机密史宏肇握兵柄与武德使李邺等中外争权涛疏请出邠等藩镇以清朝政隐帝不能决白于太后太后召邠等论之反为所 
构免归及周祖举兵太后泣曰不用李涛之言宜其亡也周初起为太子宾客厯刑部户部二尚书恭帝即位封万国公宋初拜兵部尚书建隆 
二年涛被病有军校尹勋董浚五丈河陈留丁壮夜溃勋擅斩队长陈琲等十人杖丁夫七十人皆刵其左耳涛闻之力疾草奏请斩勋以谢百 
姓家人谓涛曰公久病宜自爱养朝廷事且置之涛愤言曰人孰无死但我为兵部尚书坐视军校无辜杀人乌得不奏太祖览奏嘉之诏削夺 
勋官爵配隶许州涛卒赠右仆射

　　△张永德 

　　张永德字抱一并州阳曲人父颖晋安州防御使永德生四岁母马氏被出事继母刘氏以孝闻周祖初为侍卫吏与颖善乃以女妻永德 
即晋国公主也 【按苏辙龙川别志载周太祖将兵征淮南过宋州宋州使人劳之于葛驿葛驿先有一男子一女子不知其所从来转客于 
市佣力以食父老怜之醵酒肉衣服相配为夫妇及太祖至市人聚观女子于众中呼曰此吾父也太祖闻之使前问之信其女也相持而泣将 
携之以行女曰我已嫁人矣复呼其夫视之曰此亦贵人也俱携之军中奏补供奉官即永德也云云语近说家故史家勿取也】 周祖镇邺被 
谗族其家永德在潞州闻有密诏授潞帅常遇永德探知其意谓遇曰得非莅杀永德耶永德即死无怨恐累君侯家愿且以永德属吏事成足 
以为德不成死未晚遇以为炙故免周祖即位授永德左卫将军累迁殿前都指挥使从世宗征刘崇战于高平大将樊爱能何徽方战退衄时 
太祖与永德各领牙兵二千厉兵分进大捷及驻上党世宗画卧帐中召永德语曰前日之战主将不用命吾欲尽案军法永德曰陛下欲固守 
封强则已必欲开拓疆宇威加四海宜痛惩其失世宗掷枕于地大呼称善翌日诛二将以徇军威大振进攻太原永德与符彦卿史彦超北控 
忻口断契丹援契丹兵至彦超战没永德继败其众二千余众遁去 【按通鉴符彦卿等与契丹战于忻口史彦超为前锋李筠等引兵继之 
杀契丹二千人彦超恃勇轻进戢没筠等仅以身免周兵死伤甚众遂退保忻州是败契丹兵于彦超未没之前传书于彦超既没之后与通鉴 
互异】 领武信军节度使徙领义成永德父颖为隶人曹澄等所害奔南唐会议南征永德请自效许之大败刘仁赡于寿春世宗至寿州城下 
仁赡执澄等三人槛送行在求缓师诏赐永德俾甘心焉太祖与永德领前军至紫金山吴人列十八砦颇严整垒西有高陇永德选劲弓强弩 
伏其旁太祖麾兵直攻第一砦阳不胜淮人空砦出鬬永德亟登陇发伏驰据之翌日又攻第二砦鼓噪而进始攻北门淮人开南门而遁时韩 
令坤在扬州为吴人所逼欲退师遣永德率师援之败泗州军于曲溪堰俄屯下蔡永德败吴楼船师又败其众于淮北岸擢殿前都点检四年 
从克寿州领镇宁军节度使五年契丹扰边命永德率步骑二万拒之从世宗北伐还驻澶渊解兵柄检校太尉同中书门下平章事恭帝嗣位 
移镇忠武太祖即位加兼侍中永德入朝授武胜军节度使时并汾未下太祖密访其策永德曰太原兵少而悍加以契丹为援未易取也请每 
岁多设游兵扰其农事乃发闲使以谍契丹绝其援然后可下帝然之会出师讨金陵永德以已资造战船数十艘运粮万斛自顺阳沿汉水而 
下富民高进者豪横莫能禁永德发其奸寘于法进诣阙诬永德图不轨太祖命曹翰察之无他翰以进授永德永德解缚就市笞而释之时称 
其长者太平兴国二年来朝拜左卫上将军六年封邓国公端拱元年为河北两路排阵使屯定州尝与契丹战斩获甚众淳化二年徙泰宁军 
节度使兼侍中出判并州兼并代都部署永德明天文术尝与僚佐会食报辽兵寇州境永德用太白万胜诀占之语坐客曰彼虽以年月便利 
乘金而来反值岁星对逆兵家大忌必败未几折御卿捷报至众始叹伏坐令亲吏贩茶规利阑出徼外市羊罢为左卫上将军真宗即位进卫 
国公三年卒赠中书令永德出母后适安邑刘祚永德镇南阳祚已卒迎母归州廨起二堂与继母刘并居初永德寓睢阳有书生邻居卧疾永 
德疗之获愈一日告适淮上语永德曰后当相遇于彼及永德屯下蔡方射淮民环观有一僧睥睨遽召之乃睢阳书生也夜宿帐中曰始语君 
贵今不谬矣终能谨节当保五十年睢阳书生常言太祖受命之兆以故永德潜意拱向太祖将聘孝明皇后永德出缗钱金帛数千助之故尽 
太祖朝恩渥不替

　　△侯益 

　　侯益汾州平遥人以拳勇为太原卒从庄宗攻大名先登擢马前直副兵马使以功累迁马前直指挥使庄宗入汴为本直副都校从明宗 
讨赵在礼于邺诸军推戴明宗益脱身归洛庄宗抚其背出涕明宗立面缚请罪明宗曰尔尽忠节有何罪改本直左厢都校契丹来援王都益 
击破之唐河北授宁州刺史入为羽林军五十指挥都校时夏帅李仁福卒子彝超擅命自立命益帅师讨之明宗不豫遽追还应顺初潞王举 
兵凤翔以益为西面行营都虞候益知军情必变称疾不奉诏执政怒出为商州刺史蜀军寇全州益率镇兵击破之晋初召为奉国都校范延 
光反大名张从宾据河阳为声援以益为西面行营副都部署率禁兵数千人次虎牢从宾军万余人夹汜水而阵益大败其众从宾乘马溺水 
死拜河阳三城节度使充邺都行营都虞候会延光以城降移镇潞州天福四年晋祖追念虎牢功迁武宁军节度使同平章事仍赐门戟改乡 
里为将相乡勋贤里明年徙镇泰州充西面都部署阶州义军校王君怀叛投蜀请为先锋下秦成诸州益惧请援于朝又潜遗书蜀将以达诚 
意少帝闻而疑之徙为河中尹护国军节度契丹入汴益率僚属归京师自陈不预北伐之谋契丹授以凤翔节度使汉祖即位加兼侍中益自 
以常受契丹命闻汉兵入洛忧之浚城隍为备孟昶遣益所亲掌枢密王回赍书招益复遣益故吏绵州刺史吴崇恽厚遗之益遂与其子归蜀 
