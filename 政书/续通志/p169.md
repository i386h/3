<!-- { "loadSidebar": true } -->
中书平章政事癸酉以托克托为御史大夫乙亥命昂吉尔为奎章阁大学士兼知经筵事己卯帝如上都河南执棒胡至京师诛之五月辛酉 
诏土番宣慰司军士许乘马执兵器湖广行省原领新化洞古州潭溪龙里洪州诸洞三百余处洞民六万余户分隶靖州是月命佛嘉律为考 
功郎中乔林为员外郎魏宗道为主事考较天下郡县官属功过令阿勒锦复为中书平章政事六月辛巳袁州民周子旺反寻伏诛是月漳州 
路南胜县民李志甫反围漳城守将吹斯戬与战失利诏江浙行省平章拜布哈发浙闽江西广东军讨之秋七月壬寅诏以巴延有功立生祠 
于涿州汴梁八月癸亥朔日有食之甲申云南老告土官八那遣侄那赛赍象马来朝为立老告军民总管府是月帝还大都十一月丁卯立绍 
熙府军民宣抚都总使司十二月戊戌立邦牙等处宣慰司都元帅府并总管府壬寅以宣徽使伯勒奇尔布哈为御史大夫
　　五年春正月癸亥禁滥予僧人名爵二月庚子免广海添办盐课万五千引夏四月帝如上都秋七月戊寅诏诸王位下官毋入常选八月 
丁亥帝还大都九月丁巳以沈阳饥振之冬十月壬辰禁倡优盛服许男子裹青巾妇女服紫衣不许戴笠乘马甲午以巴延为大丞相加元德 
上辅功臣之号赐七宝玉书龙虎金符十一月戊辰开封■〈木巳〉县人范孟反诈称诏使杀河南行省平章政事伊噜特穆尔左丞齐喇廉 
访使谔勒哲布哈等寻伏诛十二月辛卯复立都水庸田使司于平江先是尝置而罢至是复立是岁敕赐曲阜宣圣庙碑
　　六年春正月甲戌立司禋监 【按元史百官志至元元年十二月依世祖故事复立司禋监与纪异】 奉太祖太宗睿宗三朝御容于石 
佛寺二月已亥黜中书大丞相巴延为河南行省左丞相诏曰朕践位以来命巴延为太师秦王中书大丞相而巴延专权自恣欺朕年幼轻视 
太皇太后及朕弟雅克特古斯变乱祖宗成宪虐害天下加以极刑允合舆论朕念先朝之故尚存悯恤今出为河南行省左丞相所有原领诸 
卫亲军并集赛台人等诏书到时即许散还以太保满济勒噶台为太师中书右丞相太尉塔斯哈雅为太傅知枢密院事塔玛齐为太保御史 
大夫托克托为知枢密院事旺嘉努为中书平章政事岭北行省平章政事额森特穆尔为御史大夫壬寅诏除知枢密院事托克托之外诸王 
侯不得悬带弓箭环刀辄入内府乙巳罢各处船户提举广东采珠提举二司丁未罢通州河西务等处抽分按利房大都东里山查提领所三 
月甲寅漳州民陈君用袭杀反贼李志甫授君用同知漳州路总管府事癸亥以知枢密院事托克托御史大夫伯勒奇尔布哈知枢密院事雅 
克布哈知经筵事中书参议阿兰法珠兼经筵官辛未诏徙巴延于南恩州阳春县安置未至死于道丁丑以治书侍御史达实特穆尔为奎章 
阁大学士翰林直学士济密斯为奎章阁供奉学士夏四月庚寅以同知枢密院事特穆尔达实为中书右丞丙午封满济勒噶台为忠王加达 
尔罕之号满济勒噶台辞五月癸丑禁民闲藏军器己未漳州龙岩尉黄佐才获李志甫余党郑子箕佐才因与贼战妻子四十余口皆遇害以 
佐才为龙岩县尹丙子帝如上都六月丙申撤文宗庙主徙太皇太后布达实哩东安州安置放太子雅克特古斯于高丽诏曰昔我皇祖武宗 
升遐之后祖母太皇太后惑于憸慝俾皇考出封云南及英宗遇害泰定告终我皇考远居朔漠宗王大臣同心翊戴于时以地近先迎文宗暂 
总机务继知天理人伦所在假让位之名以宝玺来上皇考推诚不疑即授以皇太子宝文宗当躬迓之际乃与其臣伊噜布哈阿哩雅明埒栋 
阿等谋为不轨使我皇考饮恨上宾归而再御宸极海内闻之靡不切齿又私图传子乃构邪言嫁祸于班布尔实皇后谓朕非明宗之子遂俾 
出居遐陬祖宗大业几于不继内怀愧慊则杀阿哩雅以杜口上天不佑随降殒罚叔婶布达实哩怙其势焰舍冢嗣而立孺稚奄复不年诸王 
大臣以贤以长扶朕践位每念治必本于尽孝事莫先于正名赖天之灵权奸屏黜尽孝正名不容复缓其命太常撤去图卜特穆尔在庙之主 
布达实哩阴构奸臣僭膺太皇太后之号迹其离闲骨肉罪恶尤重揆之大义削鸿名徙东安州安置雅克特古斯昔虽幼冲理难同处朕终不 
陷于覆辙专务残酷惟放诸高丽当时贼臣伊噜布哈哩雅已死其以明哷克栋阿等明正典刑监察御史崔敬言雅克特古斯不宜放逐不报 
是月振济南厯城县饥秋七月戊午以星异地震蝗旱颁罪已诏亨于太庙己未以琳沁巴勒为御史大夫戊寅命达哈库库等删修大元通制 
八月壬午以额森特穆尔为御史大夫戊子祭社稷是月车驾至自上都九月辛亥明哷克栋阿伏诛冬十月甲申尊皇考为顺天立道睿文智 
武大圣孝皇帝亲祼太室庚寅振奉符长清元城清平四县饥壬寅以托克托为中书右丞相特穆尔布哈为中书左丞相是月河南宜阳等县 
大水给死者殡葬钞振粮两月十一月辛未孔克坚袭衍圣公振处州婺州饥十二月复科举取士制戊子罢太禧宗禋等院改奎章阁为宣文 
阁
　　至正元年春正月己酉朔改元癸亥诏天寿节禁屠宰六日是月以托克托领经筵事命永明寺写金字经一藏三月庚戌罢两淮屯田手 
号打捕军役令属本所领之癸丑命屯储御军于河南芍陂洪泽德安三处屯种甲寅给还特穆尔布哈宣让王印镇淮西夏四月丁丑道州土 
贼藏丙等反破江华县掠明远县庚寅以中书右丞特穆尔达实为平章政事阿噜为右丞许有壬为左丞是月帝如上都五月戊申以崇文监 
属翰林国史院己未罢河西务行用库闰月甲午赏赐扈从明宗诸王官属八百七人金银钞币各有差六月戊午禁高丽及诸处民以亲子为 
宦者因避赋役戊辰改旧奎章阁为宣文阁秋八月帝还大都冬十月己酉封阿实克布哈为顺寍王实保齐哈沙顺国公甲寅中书省臣奏海 
运不给宜令江浙行省于中政院财赋府拨赐诸入寺观田粮总运二百六十万石从之十一月丙子道州路贼何仁甫等反庚子猺贼寇边湖 
广行省平章政事衮布巴勒讨平之十二月乙卯诏民年八十以上蒙古人赐缯帛二表里其余州县旌以高年耆德之名免其家杂役壬戌云 
南车里寒赛刀等反云南行省平章政事托克托穆尔讨平之
　　二年春正月丙戌开京师金口河二月壬寅颁农桑辑要乙卯李实迪伪造御宝圣旨称枢密院都事伏诛夏四月己酉罢云南蒙庆宣慰 
司是月帝如上都五月丁亥以江浙行省平章政事济尔噶岱为河南行省平章政事六月戊申命江浙拨赐僧道田还官征粮以备军储乙丑 
罢邦牙宣慰司秋七月己亥庆远路莫八聚众反攻陷南丹左右两江等处托克托济延讨平之八月庚子朔日有食之九月己巳诏遣湖广行 
省平章政事衮布巴勒领河南江浙湖广诸军讨道州贼平之复平嵠峒堡寨二百余处辛未帝还大都丁丑京城强贼四起冬十月己亥朔日 
有食之壬戌遣官致祭孔子于曲阜甲子杭州嘉兴绍兴温州台州等路各立检校批验盐引所权免两浙额盐十万引福建余盐三万引十一 
月甲申诏免云南明年差税十二月丙午命中书右丞太平枢密副使姚庸御史中丞张起岩知经筵事辛亥封鸿和特穆尔之子彻尔特穆尔 
为抚寍王丙辰赐云南行省参知政事布拉三珠虎符以兵讨捕叛蛮癸亥阿噜图们等以谋害宰臣图为叛逆伏诛
　　三年春二月丁未辽阳沃济野人叛三月壬申造盝顶殿以终场下第举人充学正山长国学生会试不中者与终场举人同戊寅诏作新 
风宪在内官不法者监察御史劾之在外官不法者行台监察御史劾之岁八月出巡次年四月中还司是月诏修辽金宋三史以中书右丞相 
托克托为都总裁官中书平章政事特穆尔达实中书右丞太平御史中丞张起岩翰林学士欧阳玄侍御史吕思诚翰林侍读学士济密斯为 
总裁官夏四月丙申朔日有食之是月帝如上都六月壬子命经筵官月进讲者三是月回回拉里五百余人渡河寇掠解吉隰等州中书户部 
以国用不足请撙节浮费秋七月戊辰修大都城戊寅立永昌等处宣慰司八月甲午朔命图沙玛同知宣慰司事缫勒噶等讨四川上蓬琐吃 
贼戊戌山东有贼焚掠兖州是月帝还大都九月甲子湖广行省平章政事衮布巴勒擒道州贺州猺贼首唐大二蒋仁五至京诛之其党蒋丙 
自号顺天王攻破连桂二州冬十月己酉帝亲祀上帝于南郊以太祖配癸丑以佥枢密院事韩元善为中书参知政事中书参议敏珠尔丹同 
知宣徽院事己未以郊祀礼成大赦文官普减一资武官升散官一等蠲民闲田租五分赐高年帛以湖广行省平章政事衮布巴勒为宣徽院 
使行枢密院知院拉拉为翰林学士承旨十二月丙申诏写金字藏经丁未以伯勒齐尔布哈为中书左丞相是岁诏立常平仓罢民闲食盐征 
遗逸托音巴延张瑾杜本本辞不至
　　四年春正月辛巳定守令黜涉之法庚寅河决曹州雇夫万五千八百修筑之二月以中书右丞太平为平章政事 【按续通鉴以贺惟 
一为平章政事复拜御史大夫故事台省正官非国姓不以授惟一固辞诏特赐姓改其名曰太平】 闰月辛酉朔永平澧州等路饥振之三月 
壬寅特授巴特玛多尔济征东行省左丞相嗣高丽国王癸丑以河南行省平章政事纳琳为中书平章政事集贤大学士姚庸为中书左丞夏 
四月帝如上都五月乙未右丞相托克托辞职不许甲辰许之以阿噜图为中书右丞相乙巳封托克托为郑王六月戊辰巩昌陇西县饥每户 
贷常平仓粟三斗俟年丰还官己巳赐托克托松江田为立松江等处稻田提领所秋七月戊子朔益都濒海盐徒郭和尔齐作乱八月郭和尔 
齐上太行由陵川入壶关至广平杀兵马指挥复还益都是月帝还大都九月丁亥朔日有食之辛亥以南台治书侍御史秦从德为江浙行省 
参知政事提调海运癸丑命御史大夫额森特穆尔平章政事特穆尔达实知经筵事右丞达实特穆尔提调宣文阁知经筵事 【按元史宰 
相表是年九月以达实特穆尔为右丞董守简为左丞本纪俱未载】 冬十月乙酉议修黄河淮河堤堰十一月丁亥朔以各郡县民饥不许抑 
配食盐复令民入粟补官以备振济戊子禁内外官民宴会不得用珠花十二月己未四川廉访司建言广元等五路广安等三府永寍等两宣 
抚司请依内郡设置推官一员从之戊寅猺贼寇靖州是岁猺贼寇浔州同知府事保通率民兵击走之
　　五年春三月以陈思谦参议中书省事夏四月丁卯敕大都流民官给路粮遣其还乡是月募富民出米五十石以上者旌以义士号帝如 
上都五月己丑诏以军士所掠云南子女一千一百人放还乡里仍给其行粮不愿归者听丁未河闲转运司灶户被水灾诏权免余盐二万引 
候年丰还官秋七月丙午以额森特穆尔特穆尔达实并为御史大夫八月帝还大都九月壬午朔日有食之辛丑以中书右丞达实特穆尔为 
翰林学士承旨中书参知政事绰斯戬为右丞资政院使多尔济巴勒为中书参知政事冬十月壬子以中书平章政事太平为御史大夫辛酉 
命奉使宣抚巡行天下辛未辽金宋三史成右丞相阿噜图进之帝曰史既成书前人善恶朕当取为法戒然岂止激劝为君者为臣者亦当知 
