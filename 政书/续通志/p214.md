<!-- { "loadSidebar": true } -->
【去声】 之类此意借也又如占卜之占 【平声】 为占 【去声】 夺女子之女为尔女 【同汝】 房舍之舍 【去声】 为取 
舍 【上声同舍】 肉骨之肉 【入声】 为肉 【去声】 好之类但借声不借义是也
　　（臣）等谨按张位所举能字即同声之假借内伯好恶等字即转声之假借但张位之论转注亦主转声之说者其所举转注中长行等 
字与内伯好恶等字亦无分别其失与赵古则同
　　吴元满曰自象形指事以至会意谐声而文字之体备矣宇宙之内事物多端以文字配物不胜其繁矣文字有尽而事物无穷因形事意 
声四体 【吴元满亦分假借中之转声者为转注则转注亦假借之类故但言形事意声四体】 声音相同借为他义之用故曰假借有有义 
借无义借借复借俗字借联字借其正生者二种一曰因义假借二曰因声假借其变生者三种一曰借而复借二曰俗字假借三曰联字假借 
以是五类求之而假借之义得矣
　　赵宦光曰假借者五义不足借声为之用声不用义也其有义之借转注未加声是矣半为古今之用事法其无义之借惟声为用则全假 
借也又有字形先定物名后立势所难移若此类者借不能通不得不转其音以命之有一转以至多转者有同母转者有同韵转者有南音转 
北北音转南者故长白等字南北互转得三呼亚辟等字母韵互转得一十余呼随世迁移逐方变易低昂多寡无有定则撝谦诸家谬改此类 
作转注非矣造书本旨故当画一后世始有南北之分四声之辨尔又曰假借诸类古今言之详矣而用借诸门则无有及者因疏以悉之有本 
无其字不得不借者如禅 【说文本训祭天也去声借为平声谈禅之禅】 佛 【说文本训见不审也借为神佛之佛】 缘 【说文本 
训衣纯也去声借为平声因缘之缘】 县 【说文本训系也平声借为去声郡县之县】 乐 【说文本训五声八音总名借为娱乐之乐 
】 理 【说文本训治玉也借为义理之理】 之 【说文本训出也借为语词】 也 【说文本训女阴也借为语词】 其 【赵氏原 
注曰箕正考说文其即古箕字偕为彼其之其】 云 【赵氏原注曰云正考说文云即古云字借为语云之云】 之类有古无其字后世已 
增而说文不见者终为俗体如说 【赵氏原注曰悦俗考说文说字本训释也一曰谈说此字凡词说之说及喜悦之悦皆用之后增悦字】  
止 【赵氏原注曰趾俗考说文止字本训下基也此字凡行止之止及足趾之止皆用之后增趾字】 埶 【赵氏原注曰艺势并俗考说文 
埶字本训种也此字凡树艺之艺及时势之势皆用之后分艺势二字】 亯 【赵氏原注曰享亨并俗考说文亯字本训献也此字凡祭享之 
享及元亨之亨皆用之后分享亨二字】 之类有两有其字各主本义而古今或分或借不以为误者如尟 【说文本训是少也】 鲜 【 
说文本训鱼名后亦通作尟】 欤 【说文本训安气也】 与 【说文本训党与也后亦通作欤】 舍 【说文本训释也】 舍 【说 
文本训市居曰舍后亦通作舍】 彣 【说文本训□也考□字乃有章也此彣字乃古文章之文】 文 【说文本训错画也后亦通作彣 
】 彰 【说文本训文彰也此彰字乃古文章之章】 章 【说文本训乐竟为一章后亦通作彰】 ■〈智于〉 【赵氏原注曰智俗考 
说文■〈智于〉字本训识词也即古仁知之知】 知 【说文本训词也后亦通作■〈智于〉】 之类有两有其字各主本义而古今通 
将本字废置而混借为用者如乱 【说文乱字本训治也又有■〈乱去乚〉字亦训治也又有■〈乱，攵代乚〉字训烦也后通书作乱 
】 称 【说文称字本训铨也又有爯字训并举也又有偁字训扬也后通书作称】 省 【说文省字本训视也又有渻字训少减也又有 
■〈女省〉字训减也后通书作省】 易 【说文易字本训蜥易又有■〈亻易〉字训轻也一曰交■〈忄易〉又有■〈易攵〉字训侮 
也后通书作易】 兴 【说文兴字本训起也又有嬹字训说也后通书作兴】 逆 【说文逆字本训迎也又有屰字训不顺也后通书作 
逆】 两 【说文两字本训二十四铢为一两又有□字训再也后通书作两】 之类有两有其字而本文为借所夺废置不用而反增俗字 
以应世用者如□蕐【赵氏原注曰花俗考说文□字本训艹本蕐也蕐字本训荣也俗增花字】 闲闲 【赵氏原注曰间俗考说文闲字 
本训阑也闲字本训隙也俗增间字】 之类又有义可强通而声不协此古今从省之法而混若假借者如齐 【说文本训禾麦吐穗上平也 
】 斋 【说文本训戒洁也】 □ 【说文本训行□径也音由】 □ 【说文本训随从也音遥】 之类有声义远甚而俗书混乱谬作 
假借者如斁 【说文本训解也音绎】 殬 【说文本训败也音妒】 □ 【说文本训深也音深】 突 【说文本训犬从穴中暂出也 
音腯】 之类有古人两用声义偶混似借非借者如鼎 【籕文员字】 爰 【赵氏原注曰石鼓文考石鼓文鼎爰二字互见义同】 □  
【篆文乃字】 乃 【赵氏原注曰峄山碑考峄山碑乃乃二字互见义同】 避我 【二字亦互见石鼓文】 于于 【二字亦互见峄 
山碑】 之类有古借汉分今不必借者如又有寺时 【又通作有寺通作时俱见石鼓文】 之类有二文声义俱别各自为用而文势相通 
俗谬作借者如于 【说文本训于也象气之舒】 于 【说文本训象古文乌省此即古乌字考乌字取其助气于字象气之舒与助气义相 
近故于于通用】 戏 【说文本训三军之偏也】 摩 【说文本训旌旗所以指摩此即古麾字考戏字为三军之偏与指麾义相近故摩 
戏通用】 之类有古人字形声义各别而许慎误合有类于假借者如二 【说文谓古文上字】 丄 【亦古上字赵氏原注曰上赘】 二  
【说文未见六书本义谓古文下字】 丅 【亦古下字赵氏原注曰下赘】 长先 【说文谓古文长字】 终□ 【说文谓古文终字 
】 之类有声义远甚俗混虽久本文具在可以毋借者如烦 【赵氏原注曰緐■〈艹緐〉并非考说文烦字本训热头痛也緐字训马髦饰 
■〈艹緐〉字训白蒿也】 ■〈髟上般下〉 【赵氏原注曰蟠非考说文■〈髟上般下〉字本训卧结也】 才财裁 【赵氏原注曰 
借声无义考说文才字训草木之初生也财字训人所宝也裁字训制衣也】 纔 【赵氏原注曰声义远甚考说文纔字训帛雀头色】 惟 
维 【赵氏原注曰借声无义考说文惟字训凡思也维字训车盖维也】 唯 【赵氏原注曰声转无义考说文唯字训诺也】 之类
　　（臣）等谨按赵宦光所举用借各条多属后人用字之假借非六书之本旨故特谓之用借而巳
　　又曰借者假其名号也字有限物无穷有义无义耳目一揆名之寄声之囮也
　　包希鲁曰离丽离异假借也凡此类以有形之物假借为无形之字依声托事以通意义也有因其形义而假借者有形义皆无取而假借 
者若此则唯依其声于义无托也若夫为之象母猴能之象狡兽则声兼义焉许冲谓假借为令长之类则无形之假借唯以平上去入四声通 
其意而巳是葢形事意声无可象可指可会可谐而又难于转注故假之以通其穷焉凡假借之字其类不一大都仿此
　　（臣）等谨按郑志之论假借虽分为十二类其大要则借义与借音二者而巳曰同音借义曰借同音不借义曰语词之借曰五音之借 
曰三诗之借曰十曰之借曰十二辰之借此七类皆因其字之本音者也曰协音借义曰借协音不借义曰因义借音曰方言之借此四类皆移 
其字之本音者也曰因借而借则同为一字而或从其原音或转为他音者也说文令长之类但指一字异音者而言故必合同音中之假借而 
其义始全也又汉碑多假借字宋洪适尝作急就一篇以训释之谓有可通者有不可通者然许氏说文既有瑟字矣而又有璱彼玉瓒之璱既 
有跂字矣而又有■〈土支〉彼织女之■〈土支〉既有尔字矣而又有彼薾惟何之薾既有袒字矣而又有膻裼暴虎之膻既有翼字矣而 
又有趋进■〈走翼〉如之■〈走翼〉既有卒字矣而又有大夫曰■〈歹卒〉之■〈歹卒〉其类不可胜数葢字义之假借通用至汉为 
最甚如以浩仓为昊仓 【见孟郁修尧庙碑】 以广彼为广被 【见周公礼殿记】 以识方为职方 【见樊毅修华岳碑】 以奈河为 
奈何 【见童子逢盛碑】 以謇鄂为謇谔 【见绥民校尉熊君碑】 以朝娉为朝聘 【见巴郡太守樊敏碑】 以磥落为磊落庭电为 
霆电 【见幽州刺史朱龟碑】 以濡术为儒术背人为邶人 【见卫尉衡方碑】 等类皆是然亦不自汉始也礼记曲礼是职方注是或 
为氏证之仪礼觐礼太史是右注古文是为氏则知是氏通用论语季氏旅于泰山班固汉书述赞引作大夫胪岱证之仪礼士冠礼旅占注古 
文旅作胪则知胪旅通用士冠礼兄弟毕袗元注古文袗为均证之左传均服振振则知袗均通用各经中如此类者甚多此皆本有正字特临 
文时所借用虽非六书之本义亦可见古人假借之道其例本甚宽也

　　钦定续通志卷九十一

　　●钦定续通志卷九十二　六书略四

　　六书略 【四】

　　通论
　　辽金元书略

　　○通论

　　许慎曰仓颉之初作书葢依类象形故谓之文其后形声相益即谓之字字者言孳乳而浸多也着于竹帛谓之书书者如也
　　徐锴曰凡六书之义起于象形则日月之属是也形声者以形配声班固谓之象声郑玄注周礼谓之谐声象则形也谐声者以形谐和其 
声其实一也如江河之字水其象也工可其声也若空字鸡字等形或在下或在上或在左右亦未有微旨然亦多从配合之宜非尽有义也若 
言字□在口上则为言□在口右则五葛反其类甚多仓颉本其所起观察天地万物之形其文尚少故谓之文后相配合孳益渐多则谓之字 
形声会意是也转注者建类一首同意相受谓如老之别名有耆有耋有□有耇有耄又孝子养老是也此等字皆以老为首而取类于老则皆 
从老若松柏等皆木之别名皆同受意于木故皆从木后皆象此转注之言若水之出源分岐别派为江为汉各受其名而本同主于一水也又 
若医家之言病疰言气转相染注也而今之俗说谓丂左回为考右回为老此乃委巷之言且又考老之字不皆从丂丂音考老从匕音化也假 
借者古省文如令者号令也可借为使令 【平】 长者长短也可借为长 【上】 幼诸如此类皆可以推至春秋之后书多口授传受之 
者未必皆得其人至着于简牍则假借文字不能皆得其义故经传之字多有乖异诗借害为曷之类是也指事象形其义相似物之实形有可 
象者则为象形山川之类皆是物也事之虚无不可图画谓之指事形则有形可象事则有事可指如上下之义无形可象故以丨在一上丨在 
