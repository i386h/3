<!-- { "loadSidebar": true } -->
　　（臣）等谨按太祖洪武三年定宴飨之乐凡九奏大都述创造以来迄享太平之事皆用杂剧填词曲调以飞龙引奏起临濠以风云会 
奏开太平以庆皇都奏安建业以喜升平奏削羣雄以贺圣朝奏平幽都以龙池宴奏抚四夷以九重欢奏定封赏以凤凰吟奏大一统以万年 
春奏守承平
　　本太初　仰大明　民初生　品物亨　御六龙　泰阶平　君德成　圣道行　乐清寍
　　（臣）等谨按右九曲太祖洪武四年更定命陶凯詹同等制词其曲调本太初用朝天子仰大明用归朝欢民初生二曲用沽美酒太平 
令品物亨用醉太平御六龙二曲用清江引碧玉箫泰阶平用十二月君德成二曲用十二月尧民歌圣道行二曲用金殿万欢得胜令乐清寍 
三曲用普天乐沽美酒太平令世宗嘉靖间仁寿宫落成宴飨乐章奏本太初仰大明民初生品物亨御六龙五曲其曲调惟仰大明用殿前欢 
余俱同前又豳风亭宴讲官乐章亦奏此五曲其调俱同惟词异耳
　　炎精开运　皇风　眷皇明　天道传　振皇纲　金陵　长杨　芳醴　驾六龙
　　（臣）等谨按右九曲太祖洪武十五年更定曲调未详
　　上万寿　仰天恩　感地德　民乐生　感皇恩　庆丰年　集祯祥　永皇图　乐太平
　　（臣）等谨按右九曲成祖永乐中更定曲调与太祖洪武四年同至世宗嘉靖宴飨并更制乐章改上万寿为上万岁感地德为感昊德 
余俱不改
　　喜千春　永南山　桂枝香　初春晓　乾坤泰　昌运颂　泰道开
　　（臣）等谨按右七曲东宫宴乐亦成祖永乐中所定者其曲调喜千春用贺圣朝永南山用水仙子桂枝香用蟾宫曲初春晓用小梁州 
乾坤泰用满庭芳昌运颂用喜秋风泰道开用沽美酒

　　明御銮歌五曲

　　神降祥　神贶　酣酒　色荒　禽荒
　　（臣）等谨按明太祖尝命儒臣撰御銮歌于法驾回宫时奏之皆寓讽谏之词以自儆有古者瞽蒙诵诗之风当时有三十九曲仅传其 
五

　　明中宫朝会乐一曲

　　天香凤韶
　　（臣）等谨按右曲太祖洪武二十六年所制凡命妇朝中宫用之世宗嘉靖间皇后亲蚕亦以为宴命妇乐但词异耳

　　○乐舞序论

　　（臣）等谨按文武二舞厯代相因其来远矣郑志所录至唐而止至于各庙之舞悉从删削顾以纷纷改制诋议前人其论高而近狭兹 
谨溯汉迄明递增其阙畧然后乐舞之名乃备

　　汉郊庙配食乐舞

　　云翘之舞 【立春迎春东郊立夏迎夏南郊亦同之魏改为凤翔】 育命之舞 【立秋迎秋西郊立冬迎冬北郊亦用之至季夏迎黄 
灵于中兆则兼舞二舞魏改育命为灵应】
　　（臣）等谨按皇览曰迎礼春夏秋冬之乐以顺天道天子迎春于东堂唱之以角舞之以羽翟此迎春之乐也迎夏于南堂唱之以征舞 
之以鼓鼗此迎夏之乐也迎秋于西堂唱之以羽舞之以干戚此迎秋之乐也迎冬于北堂唱之以羽舞之以干戈此迎冬之乐也据此则云翘 
乃文舞育命乃武舞也春夏用文舞者象其茂豫秋冬用武舞者象其严肃也

　　汉庙乐舞

　　武德舞 【高祖庙光武明帝章帝同魏改为武颂】 昭德舞 【孝文庙】 盛德舞 【孝武庙】 大武舞 【光武庙】 文始舞  
【本舜韶舞也高祖六年更名为文始以示不相袭也魏改为大韶】 五行舞 【本周舞也秦始皇二十六年更名曰五行魏改为大武】  
四时舞 【孝文所作以示天下之安和也】
　　（臣）等谨按文始五行四时三舞汉诸帝庙皆常奏故列于次云

　　魏庙乐舞

　　武始舞 【武帝庙】 咸熙舞 【文帝庙】 帝斌舞 【明帝庙】
　　（臣）等谨按右三舞总名大钧之乐凡天地宗庙荐享及朝飨皆用之又王肃等议设宫悬之乐八佾之舞高皇大帝太祖高祖文昭庙 
皆当兼用先代及武始大钧之舞以文始大武武德武始大钧可以备四代之乐犹周存六代之乐也故奏黄锺舞文始以礼天地奏太蔟舞大 
武以祀五郊明堂奏姑洗舞武德巡狩以祭四望山川奏蕤宾舞武始大钧以祀宗庙二至祀丘泽可兼舞四代又汉云翘育命之舞旧以祀天 
今可兼以云翘祀圜丘育命祀方泽卒如肃议据此则魏用前代之乐与汉相似按周官大司乐云舞大濩以享先妣舞大武以享先祖又云九 
磬之舞于太庙之中奏之则汉魏之庙乐犹有周人遗意也

　　齐庙乐舞

　　高德宣烈之舞 【太祖室】 穆德凯容之舞 【穆后室】 明德凯容之舞 【高祖室】

　　北齐庙乐舞

　　恢祚之舞 【六世至曾祖祖室并奏之】 昭烈之舞 【高祖神武室】 宣政之舞 【文襄室】 光大之舞 【文宣室】 休德 
之舞 【孝昭室】

　　唐庙乐舞

　　光大之舞 【献祖室】 长发之舞 【懿祖室】 大政之舞 【太祖室】 大成之舞 【世祖室】 大明之舞 【高祖室】 崇 
德之舞 【太宗室】 钧天之舞 【高宗室】 大和之舞 【中宗室】 景云之舞 【睿宗室】 广运之舞 【玄宗室】 惟新之舞  
【肃宗室】 保大之舞 【代宗室】 文明之舞 【德宗室】 大顺之舞 【顺宗室】 象德之舞 【德宗室】 和寍之舞 【穆 
宗室】 大钧之舞 【敬宗室】 文成之舞 【文宗室】 大定之舞 【武宗室】 咸寍之舞 【昭宗室　按唐庙舞名惟宣宗懿宗 
僖宗三室阙】

　　五代梁庙乐舞

　　大合之舞 【一室】 象功之舞 【二室】 来仪之舞 【三室】 昭德之舞 【四室】

　　后唐庙乐舞

　　昭德之舞 【懿宗室】 文明之舞 【献宗室】 应天之舞 【太祖室】 永平之舞 【昭宗室】 武成之舞 【庄宗室】 雍 
熙之舞 【明宗室】

　　汉庙乐舞

　　灵长之舞 【一室】 积德之舞 【二室】 显仁之舞 【三室】 章庆之舞 【四室　按右四舞乃高祖即位之初太常张昭所 
定后高祖庙则有司所上观德之舞云】

　　周庙乐舞

　　肃雍之舞 【信祖庙】 章德之舞 【僖祖庙】 善庆之舞 【义祖庙】 观成之舞 【庆祖庙】 明德之舞 【太祖庙】 定 
功之舞 【世宗庙】

　　宋庙乐舞

　　大善之舞 【僖祖室至绍兴用基命之乐舞】 大寍之舞 【顺祖室】 大顺之舞 【翼祖室】 大庆之舞 【宣祖室至绍兴用 
天元之乐舞】 大定之舞 【太祖室至绍兴用皇武之乐舞】 大盛之舞 【太宗室至绍兴用大定之乐舞】 大明之舞 【真宗室至 
绍兴用熙文之乐舞】 大仁之舞 【仁宗室至绍兴用美成之乐舞】 大英舞 【英宗室至绍兴用治隆之乐舞】 大成舞 【神宗室 
至绍兴用大明之乐舞】 重光舞 【哲宗室】 承元舞 【徽宗室】 瑞庆舞 【钦宗室】 大德舞 【高宗室】 大伦舞 【孝宗 
室】 大和舞 【光宗室】 大安舞 【寍宗室　按朱庙舞名惟理宗度宗二室阙】

　　唐祀五帝乐舞
　　角音之舞 【立春日祀青帝坛】 征音之舞 【立夏日祀赤帝坛】 宫音之舞 【季夏土王日祀黄帝坛】 商音之舞 【立秋 
日祀白帝坛】 羽音之舞 【立冬日祀黑帝坛】
　　（臣）等谨按右五舞高宗显庆元年所定也至若祭地祇用顺和之舞朝日祭风师雨师雷师及九宫贵神用元和之舞蜡祭百神用象 
和之舞祭先农用丰和之舞先蚕用永和之舞祭文宣王武成王庙用宣和之舞皆以乐章名舞故不备列

　　○文武舞

　　五代晋二舞

　　昭德之舞　成功之舞
　　（臣）等谨按唐以后二舞已废五代梁太祖开平初造崇德之舞以祀昊天开平之舞以享宗庙后唐仍其制至晋高祖天福五年始诏 
太常卿崔梲等详定更名昭德成功及出帝开运中陶谷奏言管二舞郎皆坊市大户州县居民缘避差徭投名鼓舞乞议停废从之是当时二 
舞固无足观录之以存五季之掌故云

　　汉二舞

　　治安之舞　振德之舞
　　（臣）等谨按改唐旧二舞治康曰治安凯安曰振德又改九功舞为观象之舞七德舞为讲功之舞独于宴会时用之

　　周二舞

　　政和之舞　善胜之舞
　　（臣）等谨按周于右二舞外复有崇德之舞象成之舞亦观象讲功遗制也

　　宋二舞

　　文德之舞　武功之舞
　　（臣）等谨按文德武功二舞太祖建隆元年乃窦俨所定之名也未几和岘奏改曰元德升闻之舞天下大定之舞其天下大定之舞凡 
六变一变象六师初举二变象上党克平三变象淮扬底定四变象荆湖归复五变象邛蜀纳欵六变象兵还振旅焉太宗太平兴国中岘弟■ 
〈山蒙〉复奏改曰化成天下之舞威加海内之舞其威加海内之舞凡六变一变象登台讲武二变象漳泉奉土三变象杭越来朝四变象克 
珍并汾五变象肃清银夏六变象兵还振旅焉自唐后乐舞废阙石晋兴举之初尚多简陋讫汉周二代不过沿袭唐旧托诸新名于崇德象功 
形为舞蹈之意咸有未尽迨宋初乐舞乃盛于前足以上追唐轨矣降及嘉佑治平之际奉行既久视若弁髦礼官李育上言旧典文武二舞各 
用八佾今乃二舞总六十四人文舞罢舍羽钥执干戚就为武舞纷然纵横进退蹙迫宜敕复常则当时佾数尚不免阙略至是其为舞节槩可 
知已考真宗时别号文舞曰发祥流庆武舞曰降真观德又因太宗万国朝天及平晋曲造同和之舞定功之舞仁宗皇佑又有古文化俗威功 
睿德二舞以奉明禋帝临嘉至神娭锡羡二舞以有司摄事祀帝神宗元丰又有孝熙昭德礼祫储祥二舞以献太庙徽宗宣和又有广生储佑 
厚德迎福二舞以祀方泽高宗绍兴又有储灵锡庆严恭将事二舞以祀皇地祇皆踵事增华不在文武舞之数葢乐曲乐舞繁简类从十二安 
而外不一其曲故文武二舞外亦不一其舞其势然也兹谨附录以备参考

　　辽二舞

　　景云乐舞破阵乐舞
　　（臣）等谨按辽文武二舞不见正史据袁桷清容集称圣宗时定景云乐舞以昭文德破阵乐舞以彰武功后又增庆云乐舞承天乐舞 
是辽时仍用文武二舞也可以补史志之阙

　　金二舞

　　仁丰道洽之舞　功成治定之舞
　　（臣）等谨按右舞名熙宗皇统间所定也海陵贞元中改曰保大定功之舞万国来同之舞世宗大定十一年又有四海会同之舞则系 
武舞名其文舞名独轶

　　元二舞

　　武定文绥之舞　内平外成之舞
　　（臣）等谨按内平外成之舞第一成象灭旺汗二成象破西夏三成象克金四成象收西域定河南五成象取西蜀平南诏六成象臣高 
丽服交趾成宗大德中定右二舞用之宗庙而于郊祀改曰崇德之舞定功之舞葢酌用前代旧名也

　　明二舞

　　文德之舞　武功之舞
　　（臣）等谨按宋初二舞曰文德武功明初亦然惟其容节可观故其称名至质后改文舞曰车书会同武舞曰平定天下曰抚安四夷其 
