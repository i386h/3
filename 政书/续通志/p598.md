<!-- { "loadSidebar": true } -->
以为繁且蜀优富无所事请扞边自力乃诏同中书门下平章事邠宁庆节度使为京西诸军都统居邠三年戎备整修卒年六十四赠司徒谥 
曰威武会昌六年诏配享宪宗庙

　　高承简

　　 高承简

　　子承简少事忠武军后更隶神策以崇文平蜀功除嘉王傅裴度征蔡奏署牙将蔡平诏并上蔡郾城遂平西平四县 【按旧书作上蔡 
郾城遂平三县】 为溵州拜承简刺史治郾城始开屯田列防庸濒溵绵地二百里无复水败皆为腴田葺儒宫备俎豆岁时行礼野有荍实民 
得以食将吏立石颂功迁邢州刺史观察府责赋尤急承简代下户数百输租迁宋州会宣武将李■〈宀介〉反遣使责财于宋承简囚之前 
后数辈辄系狱一日并山斩于牙门威震部中■〈宀介〉悉兵攻之宋有三城南城陷承简保北两城数与贼确会徐州救至■〈宀介〉为 
李质所执兵遂溃拜兖海沂密节度使迁义成军检校尚书左仆射 【按旧书作右仆射】 入拜右金吾卫大将军复节度邠寍先是虏多以 
盛秋犯边承简请屯寍州以制其侵属疾还朝道卒赠司空谥曰敬崇文孙骈自有传

　　△伊慎

　　伊慎字寡悔兖州人通春秋战国策天官五行书用善射为折冲都尉丧母将合葬而不知父墓昼夜哭梦若有导者既发之旧志可按也 
乃得葬江西节度路嗣恭讨哥舒晃以慎为先锋疾战斩晃授连州长史知团练副使三迁江州别驾讨梁崇义也慎以江西牙兵属李希烈希 
烈署汉南北兵马使不受独率所部破崇义于蛮水效俘三万襄汉平功多希烈爱其材数馈遣欲縻止之卒以计免明年希烈果反嗣曹王皋 
至锺陵得而壮之拔为大将希烈恐为皋所任遗以七属甲诈为慎书行反闲帝遣使即军中斩之皋表列其诬未报贼泝江徇地皋授慎兵劳 
而遣与贼大战破之收黄梅次长平杀贼将斩级千余拔蔡山尤力遂下蕲州即拜刺史封南兖郡王天子在梁州包佶转东南财粮次蕲口贼 
遣骁将杜少诚以兵万人遏江道不得西慎选士七千列三屯相望偃旗以待少诚分围之未合慎自中屯鼓之诸屯悉出奋击贼乱少诚走斩 
别将许少华封其尸为京冢漕无留艰进围安州希烈之甥刘戒虚以兵八千来援慎逆击于应山禽之示城下州开门降以功为安州刺史实 
封百户攻隋州战厉乡斩首五千级喻降李惠登即荐惠登为刺史拜慎安黄州节度使吴少诚反诏领步骑五千兼统荆南湖南江西兵当一 
面遇贼于三州范营义阳战于申斩首数千加检校刑部尚书贞元末诏安黄为奉义军即为奉义节度宪宗即位入朝拜尚书右仆射改金吾 
卫大将军以钱三千万贻宦人求帅河中事暴贬右卫将军明年念旧劳复检校右仆射兼右卫上将军卒赠太子太保谥曰壮缪干符中盗发 
其墓赐绢二百修瘗云

　　△朱忠亮

　　朱忠亮字仁辅汴州浚仪人举明经不中往事昭义节度使辥嵩为裨将屯普润开田峙粮以功擢太子宾客朱泚乱率麾下四十骑至奉 
天封东阳郡王为定难功臣扈狩梁州为贼钞获系长安狱贼平李晟释之奏隶本军 【按旧书李晟释之荐于浑瑊署定平镇都虞候此云 
奏隶本军与旧书互异】 累迁定平军使宪宗立加御史大夫授泾原四镇节度使本名士明至是赐今名泾俗旧多卖子忠亮以财赎免者前 
后数百筑潘原城有劳改封丹阳卒赠尚书右仆射谥曰灵

　　△刘昌裔

　　刘昌裔字光后太原阳曲人少游三蜀杨惠琳乱昌裔说之惠琳顺命拜泸州刺史署昌裔州佐惠琳死客河朔闲曲环方攻濮州表为判 
官为环檄李纳剀晓大谊环上其稾德宗异之环领陈许军又从府迁累进营田副使环卒上官涗知后务吴少诚引兵薄城涗欲遁去昌裔止 
曰受诏而守死其职也况士马完奋足支贼若坚壁不战七日贼气必衰我以全制之可也况许诺贼攻堞坏不得修昌裔密造飞棚联栅即募 
突将千人凿城以出击贼走之比还栅已立守陴遂安以功擢涗陈许节度使昌裔陈州刺史韩全义败于溵水引军走陈求入保昌裔登陴揖 
曰天子命君讨蔡何为来陈且贼不敢至我城下君其舍外无恐明日从十余骑持牛酒抵全义营劳军全义不自意迎拜叹服改陈许行军司 
马涗卒军中推昌裔有诏检校工部尚书代节度封彭城郡公元和八年大水坏庐舍溺居人以检校尚书左仆射兼左龙武统军召还京师始 
宪宗恶昌裔自立欲召之而重生变宰相李吉甫曰陛下乘人心愁苦可召也遂以韩皋代之至长乐驿知帝意因称风眩卧第岁中卒赠潞州 
大都督谥曰威

　　△范希朝

　　范希朝字致君河中虞乡人初从邠宁军为别将事节度使韩游瓖德宗在奉天以战守功累兼御史中丞治军整毅游瓖畏其才将伺隙 
杀之希朝惧奔凤翔帝闻召寘左神策军贞元四年以游瓖政无状使代之希朝曰始偪而来终代其任非所以防觊觎安反仄也固让左金吾 
卫将军张献甫军中惮献甫严以兵胁监军使请于帝必得希朝乃止诏拜宁州刺史邠宁节度副使俾佐献甫俄迁振武节度使部有党项室 
韦杂居暴掠放肆日入慝作谓之刮城门希朝度要害置屯保斥逻严密鄙民以安至小窃取亦杀无赦虏人惮伏贞元末请朝时诸镇不以事 
自述职者希朝而已帝悦拜右金吾卫大将军宪宗立检校尚书左仆射复为右金吾卫大将军俄检校司空出为朔方灵盐节度使迁河东率 
师讨王承宗败之木刀沟然老病不能有大功还朝改左龙武统军以太子太保致仕卒赠太子太师谥忠武改曰宣武

　　△王锷

　　王锷字昆吾 【按宰相世系表锷字昭范】 自言太原人始隶湖南团练府为裨将嗣曹王皋为团练使使锷诱降武冈叛将王国良以 
功擢邵州刺史皋节度江西李希烈南侵皋与锷兵三千使屯浔阳而皋全军临九江袭蕲州遂以众济表锷江州刺史兼御史中丞充都虞候 
皋为荆南节度使欲署府少尹而上佐鄙其人乃复檄都虞候从皋朝京师皋奏锷文用虽不足而它可试德宗擢为鸿胪少卿岁省冗费五十 
万缗擢容管经略使凡八年溪落安之迁岭南节度使广人与蛮杂处地征薄多牟利于市锷租其廛榷所入与常赋埒以为时进裒其余悉自 
入诸蕃舶至尽有其税于是财蓄不赀日十余艘载皆犀象珠琲与商贾杂出于境数年京师权家无不富锷之财召为刑部尚书淮南节度使 
杜佑数请代乃以锷检校兵部尚书为佑副厚事佑以悦之坐必就司马听事不数日遂代佑久之入拜尚书左仆射又检校司徒为河中节度 
使进兼太子太傅徙河东河东自范希朝讨镇无功兵方三万骑六百府库残耗锷能补完啬费未几兵至五万骑五千财用丰余除检校司空 
同中书门下平章事卒赠太尉谥曰魏

　　王稷

　　 王稷

　　子稷厯鸿胪少卿锷在藩稷常留京师视势高下轻重以纳赀焉长庆二年用稷为德州刺史悉金宝媵侍以行节度使李全略利其货因 
军乱杀稷纳其女为媵开成中沧州节度使刘约奏稷子叔泰生五岁值全略乱为郡人匿养得不死送叔泰京师文宗悯焉诏授九品官使奉 
锷

　　△孟元阳

　　孟元阳史失其何所人起陈许军中以严整称曲环领节度使时已为大将使董作酉华屯盛夏屩而立乎涂役休乃就舍故田辄岁稔而 
军食常足环卒吴少诚来寇元阳婴城守围甚急然终不能傅城韩全义败五楼列将多私去独元阳与神策将苏元策宣州将王干以所部屯 
溵水破贼二千诏拜陈州刺史宪宗立迁河阳节度使五年检校尚书右仆射徙帅昭义军入为右羽林统军封赵国公改右金吾大将军复拜 
统军卒赠扬州大都督

　　△王栖曜

　　王栖曜濮州濮阳人安禄山反尚衡裒义兵讨贼署牙将徇兖郓诸县下之进牙前总管贼将邢超然守曹州乘城指顾栖曜曰彼可取也 
一矢殒之遂拔曹州累授试金吾卫将军袁晁乱浙东御史中丞袁傪讨之表为偏将与贼战日十余遇生禽晁收州县十六授常州别驾浙西 
都知兵马使时江介未定诏内常侍马日新以汴滑军五千镇之中人暴横贼萧廷兰悉众怨逐日新劫其众栖曜方游弈近郊贼胁取之与围 
苏州栖曜乘贼怠挺身登城率城中兵出战贼众大败迁试金吾大将军李灵耀反汴州浙西观察使李满使提兵四千为河南掎角有功李希 
烈陷汴州乘胜东略次宁陵将袭宋州浙西节度使韩滉使栖曜以强弩三千涉水夜入宁陵希烈不之知晨朝矢集帐前惊曰江淮弩巳入矣 
遂不敢东贞元初拜左龙武大将军出为鄜坊节度使十九年卒赠尚书右仆射谥曰成

　　王茂元

　　 王茂元

　　子茂元少好学德宗时上书自荐擢试校书郎改太子赞善大夫吕元膺留守东都署防御判官淄青留邸卒谋乱元膺率兵围之士无敢 
先者茂元取一人斩之众乃进贼遂出奔累迁岭南节度使蛮落安之家积财交煽权贵郑注用事迁泾原节度使注败悉出家赀饷两军得不 
诛封濮阳郡侯召为将作监领陈许节度使又徙河阳卒赠司徒谥曰威

　　△刘昌

　　刘昌字公明汴州开封人善骑射天宝末从河南防御使张介然讨安禄山授易州遂城府左果毅史朝义兵围宋州城中食尽且降昌说 
刺史李岑曰李光弼在河阳江淮足兵势必来援今廪曲尚多若屑以食可支二十日则救至岑听之昌乃被铠登城以忠义谕贼贼畏不敢攻 
俄而光弼援军至贼夜溃光弼闻其谋召置军中将用之会光弼卒还为宋州牙门将李灵耀以汴州反刺史李僧惠欲应之昌请见陈逆顺计 
且泣僧惠悟即驰奏请自将讨贼故灵耀失助不得逞汴州平李忠臣疾僧惠攻杀之昌遁去刘玄佐领宣武节度使擢昌左厢兵马使李纳反 
以偏师收考城充行营诸军马步都虞候玄佐攻濮州以昌摄刺史以破李希烈功加检校工部尚书累实封一百户贞元三年入朝诏以宣武 
兵八千北出五原士卒有逗留沮事者斩三百人乃行举军慑伏寻授京西行营节度使岁余改四镇北庭行营兼泾原节度七年城平凉开地 
二百里扼弹筝峡又西筑保定扞青石岭凡七城二堡旬日就以功检校尚书右仆射累封南川郡王十四年归化堡军乱逐大将张国诚诏昌 
经略昌入堡诛数百人复使国诚统之昌在边凡十五年身率士垦田三年而军有羡食兵械锐新边障妥寍及感疾诏赴京师未行卒年六十 
五赠司空

　　刘士泾

　　 刘士泾

　　子士泾尚云安公主拜驸马都尉累迁少卿家积财内结权近善胡琴故得幸于贵人后迁太仆卿给事中韦宏景等封还制书以士泾交 
通近幸不当居九卿宪宗曰昌有功于边士泾又尚主官少卿已十余年制书宜下宏景等乃奉诏

　　△赵昌

　　赵昌字洪祚天水人始为昭义李承昭节度府属累迁虔州刺史安南酋镣杜英翰叛都护高正平以忧死拜昌安南都护夷落向化毋敢 
桀居十年足疾请还朝以兵部郎中裴泰代之入为国子祭酒未几州将逐泰德宗召昌问状时年踰七十占对精明帝奇之复拜安南都护诏 
书至人相贺叛兵即定宪宗初立检校户部尚书迁岭南节度使降辑陬荒以劳徙节荆南召入再迁工部尚书兼大理卿出为华州刺史迁太 
子少保卒年八十五赠扬州大都督谥曰成

　　△李景略

