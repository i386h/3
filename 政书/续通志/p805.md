<!-- { "loadSidebar": true } -->
燕居必以礼窃闻陛下昨郊礼毕具礼谢太皇太后此尚礼之法用法最轻臣下有罪止于罢黜此宽仁之法陛下不须远法前代但尽行家法 
足以为天下哲宗甚然之大防朴厚惷直不植党朋与范纯仁并位同心戮力以相王室立朝挺挺进退百官不可干以私不市恩嫁怨以邀声 
誉凡八年始终如一恳乞避位宣仁后曰上方富于春秋公未可即去少须岁月吾亦就东朝未果而后崩为山陵使复命以观文殿大学士左 
光禄大夫知颖昌府寻改永兴军使便其乡社入辞哲宗劳慰甚渥曰卿暂归故乡行即召矣未几左正言上官均论其堕坏役法右正言张商 
英御史周秩刘拯相继攻之夺学士知随州贬秘书监分司南京居郢州言者又以修神宗实录直书其事为诬诋徙定州兄大忠自渭入对哲 
宗询大防安否且曰执政欲迁诸岭南朕独令处安陆为朕寄声问之大防朴直为人所卖三二年可复相见也 【伏读通鉴辑览　　御批 
哲宗称大防朴直似为知人何妨即行黜陟而必语其所亲如臣下委曲私致意者然不大可笑乎】 大忠泄其语于章惇惇惧绳之愈力绍圣 
四年遂贬舒州团练副使安置循州至虔州信丰而病遂薨年七十一大忠请归葬许之大防身长七尺眉目秀发声音如钟自少持重无嗜好 
过市不左右游目燕居如对宾客每朝会威仪翼如神宗常目送之与大忠及弟大临同居相切磋论道考礼关中言礼学者推吕氏徽宗即位 
复其官高宗绍兴初又复大学士赠太师宣国公谥曰正愍

　　吕大忠
　　吕大钧
　　吕大临

　　 吕大忠

　　大忠字进伯登第为华阴尉晋城令韩绛宣抚陕西以大忠提举永兴路义勇改秘书丞检详枢密院吏兵房文字令条义勇利害大忠言 
养兵猥众国用日屈汉之屯田唐之府兵善法也弓箭手近于屯田义勇近于府兵择用一焉兵屯可省矣为签书定国军判官熙寍中王安石 
议遣使诸道立缘边封沟大忠与范育被命俱辞行大忠陈五不可以为怀抚外国恩信不洽必致生患罢不遣令与刘忱使契丹议代北地会 
遭父丧起复知代州契丹使萧素梁颖至代设次据主席大忠与之争乃移次于长城北换西上合门使知石州大忠数与素颖会凡议屡以理 
折之己而复使萧禧来求代北地神宗召执政与大忠忱议将从其请大忠曰彼遣一使来即与地五百里若使魏王英弼来求关南则何如神 
宗曰卿是何言也对曰陛下既以臣言为不然恐不可启其渐忱曰大忠之言社稷大计愿陛下熟思之执政知不可夺议卒不决罢忱还三司 
大忠亦终丧制其后竟以分水岭为界焉元丰中为河北转运判官言古者理财视天下犹一家朝廷者家外计者兄弟居虽异而财无不同今 
有司惟知出纳之名有余不足未尝以实告上故有余则取之不足莫之与甚大患也乃上生财养民十二事徙提点淮西刑狱时河决飞蝗为 
灾大忠入对极论之诏归故官元佑初历工部郎中陕西转运副使知陕州以直龙图阁知秦州进宝文阁待制夏人自犯麟府环庆后遂绝岁 
赐遣使来谢罪神宗将许之大忠言夏人强则纵困则服今阳为恭顺实惧讨伐宜且命边臣诘其所以来之辞若惟请是从彼将有以窥我矣 
时郡籴民粟豪家因之制操纵之柄大忠选僚寀自旦入仓虽斗升亦受不使有所壅阏民喜争运粟于仓负钱而去得百余万斛马涓以进士 
举首入幕府自称状元大忠谓曰状元云者及第未除官之称也既为判官则不可又教以临政治民之要涓自以为得师尝献言夏人戍守之 
外战士不过十万吾三路之众足以当之彼屡犯王略一不与校臣窃羞之绍圣二年加宝文阁直学士知渭州付以秦渭之事奏言关陕民力 
未裕士气沮丧非假之岁月未易枝梧因请以职事对大抵欲以计徐取横山自汝遮残井迤逦进筑不求近功既而锺傅城安西王文郁亦用 
事章惇曾布主之大忠议不合又乞以所进职为大防量移惇布陈其所言与元佑时异徙知同州旋降待制致仕卒诏复学士

　　 吕大钧

　　大钧字和叔父蕡大防弟也中乙科调秦州右司理参军监延州折博务改光禄寺丞知三原县请代父蕡入蜀移巴西县蕡致仕大钧亦 
移疾不行以忧去起为诸王宫教授求监凤翔船务改宣义郎会伐西夏鄜延转运司檄为从事既出塞转运使李稷馈饷不继欲还安定取粮 
使大均请于种谔谔曰吾受命将兵安知粮道万一不继召稷来与一剑耳大均性刚直即日朝廷出师去塞未远遂斩转运使无君父乎谔意 
折强谓大钧曰君欲以此报稷先稷受祸矣大钧怒曰公将以此言见恐邪吾委身事主死无所辞正恐公过耳谔见其直乃好谓曰子乃尔邪 
今听汝矣始许稷还未几道得疾卒年五十二大均从张载学能守其师说而践履之

　　 吕大临

　　大临字与叔通六经尤邃于礼其论选举曰今取人而用不问其可任何事任人以事不问其才之所堪故入流之路不胜其多为官择士 
则常患乏才待次之吏历岁不调立士规以养德厉行更学制以量才进艺定试法以区别能否修辟法以兴能备用严举法以核实得人制考 
法以责任考功庶几可以渐复古矣富弼致政于家为佛氏之学大临与之书谓此山谷避世之士独善其身者之所好非世之所以望于公者 
元佑中为太学博士迁秘书省正字范祖禹荐其好学修身如古人可备劝学未及用而卒

　　△刘挚

　　刘挚字莘老永静东光人父居正挚十岁而孤鞠于外氏就学东平因家焉嘉佑中擢甲科厯冀州南宫令县赋甚重输绢匹折税钱五百 
绵两折钱三十民多破产挚援例旁郡条请裁以中价转运使怒将劾之挚固请曰独一州六邑被此苦决非法意但朝廷不知耳遂告于朝三 
司使包拯奏从其议自是绢为钱千三百绵七十有六民欢颂之是时挚与信都令李冲清河令黄莘皆以治行闻人称为河朔三令徙江陵观 
察推官用韩琦荐得馆阁校勘王安石一见器异之擢检正中书礼房才月余为监察御史里行即奏论亳州狱起小人意专在倾富弼以市住 
今弼己得罪愿少宽之又言程昉开漳河调发猝迫人不堪命赵子几擅升畿县等使纳役钱县民日数千人遮诉宰相京师喧然何以示四方 
张靓王廷老擅增两浙役钱督赋严急人情嗟怨此皆欲以羡余希赏愿行显责明朝廷本无聚敛之意及入见神宗面赐褒谕因问卿从学王 
安石邪安石极称卿器识对曰臣东北人少孤独学不识安石也乃上疏曰君子小人之分在义利而己小人才非不足用特心之所向不在乎 
义陛下有劝农之意今变而为烦扰陛下有均役之意今倚以为聚敛其有爱君之心忧国之言者皆无以容于其闲畏义者以进取为可取嗜 
利者以守道为无能此风浸成汉唐党祸必起矣臣愿陛下虚心平听审察好恶稍抑虚哗轻伪志近忘远幸于苟合之人渐察忠厚慎重难进 
易退可与有为之士又论率钱助役官自雇人有十害其略曰天下州县户役虚实重轻不同今等以为率则非一法所能齐随其所宜各自立 
法则纷扰散殊何以统率一也新法谓版籍不实故令别立等第且旧籍既不可信今何以得其无失不独骚扰生事患将使富输少贫输多二 
也天下上户少中户多上户役数而重故以助钱为幸中户役简而轻下户役所不及今槩使输钱则为不幸三也有司欲多得雇钱而患上户 
之寡故不用旧籍临时升降使民何以堪命四也岁有丰凶而役人有定数助钱不可阙非若税赋有倚阁减放之期五也谷麦布帛岁有所出 
而助法必输见钱六也二税科买色目己多又槩率钱以竭其所有斯民无有悦而愿为农者户口当日耗失七也侥幸者又将缘法生奸如近 
日两浙倍科钱数自以为功八也差法近者十余年远或二十年乃一充役民安习之久矣今官自雇人直重则民不堪轻则人不愿不免以力 
殴之就役九也且役人必用乡户家有常产则必知自爱性既愚实则罕有盗欺今一切雇募但得轻猾浮伪之人巧诈相资何所不至十也会 
御史中丞杨绘亦言其非安石使张琥作十难以诘之琥辞不为司农曾布请为之既作十难且劾挚绘欺诞怀向背诏问状绘惧谢罪挚奋曰 
为人臣岂可压于权势使天子不知利害之实即条对所难以伸其说且曰臣待罪言责采士民之说以闻于上职也今有司遽令分析是使之 
较是非争胜负交口相直无乃辱陛下耳目之任哉愿以臣章并司农奏宣示百官考定当否不报挚明日复上疏曰陛下注意以望太平而自 
以太平为己任得君专政者是也二三年闲开阖动摇举天下无一物得安其所者葢自青苗之议起而天下始有聚敛之疑青苗之议未允而 
均输之法行均输之法方扰而边鄙之谋动边鄙之祸未艾而助役之事兴至于求水利行淤田并州县兴事起新难以徧举其议财则市井屠 
贩之人皆召至政事堂其征利则下至历日而官自鬻之推此而往不可究言轻用名器淆混贤否忠厚老成者摈之为无能狭少儇辩者取之 
为可用守道忧国者谓之流俗败常害民者谓之变通凡政府谋议经画除用进退独与一掾属决之然后落笔同列预闻反在其后故奔走乞 
匄之人其门如市今西夏之欵未入反侧之兵未安三边疮痍流溃未定河北大旱诸路大水民劳财乏县官减耗圣上忧勤念治之时而政事 
如此皆大臣误陛下而大臣所用者误大臣也疏奏安石欲窜之岭外神宗不听谪监衡州盐仓绘出知郑州琥亦落职挚乞诣郓迁葬然后奔 
赴贬所许之先是仓吏与纲兵奸利相市盐中杂以伪恶远人未尝食善盐挚悉意核视且储其羡以为赏弊减什七父老目为学士盐久之签 
书南京判官会司农新令尽斥卖天下祠庙依坊场河渡法收净利南京阏伯庙岁钱四十六贯微子庙十二贯挚叹曰一至于此往见留守张 
方平曰独不能为朝廷言之耶方平瞿然托挚为奏曰阏伯迁商邱主祀大火火为国家盛德所乘历世尊为大祀微子宋始封之君开国此地 
本朝受命建号所因又有双庙者唐张巡许远孤城死贼能捍大患今若令承买小人规利冗亵渎慢何所不为岁收微细实损大体欲望留此 
三庙以慰邦人崇奉之意从之入同知太常礼院元丰初改集贤校理知大宗正等丞为开封府推官神宗开天章阁议新官制除至礼部郎中 
曰此南宫舍人非他曹比无出刘挚者即命之俄迁右司郎中初宰掾每于执政分厅时请闲白事多持两端伺意指挚始请以公礼聚见共决 
可否或不便挚所请坐以开封不置历事罢归明年起知滑州哲宗即位宣仁后同听政召为吏部郎中改秘书少监擢侍御史上疏曰陛下春 
秋鼎盛在所资养愿选忠信孝悌惇茂老成之人以充劝讲进读之任便殿燕坐时赐廷对执经诵说以广睿知仰副善继求治之志他曰讲筵 
进读至仁宗不避庚戍临奠张士逊侍读曰国朝故事多避国音国朝角音木也故畏庚辛哲宗问果当避否挚进曰阴阳拘忌圣人不取如正 
月祈谷必用上辛此岂可改也汉章帝以反支日受章奏唐太宗以辰日哭张公谨仁宗不避庚戌日皆陛下所宜取法哲宗然之挚又言谏官 
御史员缺未补监察虽满六员专以察治官司公事而不预言责请增补台谏并许言事时蔡确章惇在政地与司马光不相能挚因久旱上言 
