<!-- { "loadSidebar": true } -->
大都米贵发廪十万石减价以粜其贫民有鬻子者官为赎之丙申罢江南进沙糖止富民输粟赈饥补官丁酉禁江西湖广汴梁私捕驾鹅己 
亥罢辽阳省进雕豹乙巳中书省臣言回回商人持玺书佩虎符乘驿马名奉敕求珍异或以一豹上献亦邀回赐虎符国之信器驿马使臣所 
需畀诸商人诚非所宣乞一概追之从之丁未敕河西僧户准先朝定制从军输税一与民同甲寅达尔罕哈喇哈斯卒十二月庚申封哈喇伞 
为陇王甲戌以平章政事商议中书省事太子宾客王太亨行太子詹事平章军国重事太子少詹事达实多为太子詹事赐御史台官及监察 
御史宴服
　　二年春正月庚寅越王图喇有罪赐死禁日者方士出入诸王公主近侍及诸官之门辛卯皇太子诸王百官上尊号曰统天继圣钦文英 
武大章孝皇帝丙申诏天下弛山泽之禁恤流移毋令见户包纳差税被灾百姓内郡免差税一年江淮免夏税内外官加恩有差己亥封知枢 
密院事容国公绰和尔为句容郡王乙巳塔斯布哈奇塔特布济克言诸人恃恩径奏玺书不由中书直下翰林院给与者今核其数自大德六 
年至至大元年所出凡六千三百余道皆于田土户口金银铁冶增余课程进贡奇货钱谷选法词讼造作等事害及于民请尽追夺之今后有 
不由中书者乞勿与从之丙午定制大成至圣文宣王春秋二丁释奠用太牢二月癸亥罢行泉府院以市舶归行省壬申令卫董屯田官三年 
一易甲戌弛中都酒禁三月己丑以梁王在云南有风疾命诸王罗丹代之庚寅车驾如上都封诸王额布根为襄寍王辛卯罢杭州白云宗摄 
所立湖广头陀禅录司甲辰中书省臣言国家岁赋有常顷以岁俭所入曾不及半而去岁所支钞至千万锭粮三百万石陛下尝命汰其求刍 
粟者而宣徽院博克逊竟不能行视去岁反多三十万石请用知钱谷者二三员于宣徽院佐而理之又中书省断事官大德十年四十三员今 
皇太子位增二员诸王库库楚喇嘛噶图勒亦各增一员非旧制臣等以为皇太子位所增宜存诸王者宜罢并从之夏四月辛酉立兴圣宫江 
淮财赋总管府癸亥摘汉军五千给田十万顷于直沽沿海口屯种又益以喀喇军二千立镇守海口屯储亲军都指挥使司五月丁亥以通政 
院使哈喇格尔知枢密院事董建兴圣宫丁酉以阴阳家言自今至圣诞节不宜兴土功敕权停新寺工役甲辰御史台臣言乘舆北幸而京师 
工役正兴加之岁旱乏食民愚易惑乞留一丞相镇京师后为例从之六月癸亥从皇太子言禁诸赐田者驰驿征租扰民庚午中书省臣言奉 
旨既停新寺工役其亭苑鹰坊诸役乞并罢又太医院遣使取药材于陕西四川云南费公努劳驿传臣等议事干钱粮隔越中书省径行乞禁 
止并从之以大都隶儒籍者四十户充文庙乐工甲戌以宿卫之士比多冗杂遵旧制存蒙古色目之有阀阅者余皆革去皇太子言宣政院先 
奉旨殴西番僧者截其手詈之者断其舌此法昔所未闻乞更其令又言宣政院文案不检核于宪章有碍遵旧制为宜并从之乙亥中书省臣 
言河南江浙省言宣政院奏免僧道伊噜勒昆达实密租税臣等议田有租商有税乃祖宗成法今宣政院一体奏免非制有旨依旧制征之秋 
七月壬辰改松潘迭宕威茂州安抚司为宣抚司迁治茂州汶川县乙未约苏请更钞法图新钞式以进又与保巴议立尚书省诏与奇塔特布 
济克塔斯布哈齐勤特穆尔托克托集议以闻甲辰改实保齐巴勒噶逊总管府为奉时院乙巳保巴言臣与塔斯布哈奇塔特布济克等集议 
立尚书省事政事得失皆前日中书省臣所为今欲举正彼惧有累孰愿行者臣请旧事从中书新政从尚书尚书请以奇塔特布济克托克托 
为丞相三宝努约苏为平章保巴为右丞王罴参知政事姓江者画钞式以为印钞库大使并从之塔斯布哈言此大事遽尔更张乞与老臣更 
议帝不从八月癸酉复立尚书省以奇塔特布济克为太傅右丞相托克托为左丞相三宝努约苏为平章政事保巴为右丞孟克特穆尔为左 
丞王罴为参知政事中书左丞刘楫授尚书左丞商议尚书省事诏告天下甲寅敕以海拉逊昔与巴延阿珠平江南知兵事可授平章政事商 
议枢密院事己未尚书省臣言中书省尚有逋欠钱粮应追理者宜存断事官十人余皆并入尚书省又言往者大辟狱具尚书省议定令中书 
省裁酌以闻宜依旧制从之以江西等处行中书省参知政事郝彬为尚书省参知政事甲戌赐太师奎腾名多尔济戬己卯三宝努言尚书省 
立更新庶政变易钞法用官六十四员其中宿卫之士有之品秩未至者有之未厯仕者有之此皆素习于事既己任之乞勿拘例授以宣敕诏 
天下敢有沮挠尚书省事者罪之九月庚辰朔以尚书省条画诏天下改各行中书省为行尚书省诏朝廷得失军民利害臣民有上言者皆得 
实封上闻在外者赴所属转达各处人民复业者免一切逋欠仍除差税三年诏颁行至大银钞壬午平章政事嘉珲以罪夺爵癸未尚书省臣 
言方今地大民众事益繁冗若使省臣总挈纲领庶官各尽厥职其事岂有不治顷岁省务壅塞朝夕惟署押文案事皆废弛天灾民困职此之 
由自今省部一切皆令从宜处置大事或须上请得旨即行用成至治上顺天道下安民心又言国家地广民众古所未有累朝格例前后不一 
法吏轻重任意请自太祖以来所有政令九千余条删除繁冗使归于一编为定制并从之以大都城南建佛寺立行工部领行工部事三人行 
工部尚书二人仍令尚书右丞相托克托兼领之丙戌车驾至大都癸巳三宝努言冀寍大同保定真定以五台建寺所须皆直取于民宜免今 
年租税从之丁酉御史台言比者近幸奏请江南田千二百三十顷乞拘还官从之己亥尚书省臣言今国用需中统钞五百万锭前者尝借支 
钞本至千六十万三千一百余锭今乞罢中统钞以至大银钞为母至元钞为子仍拨至元钞本百万锭以给国用大都立资国院山东河东辽 
阳江淮湖广川汉立泉货监六产铜之地立提举司十九尚书省臣言三宫内降之旨曩中书省奏请勿行臣等谓宜仍旧行之倘于大事有害 
则复奏请帝是其言又言中书之务乞以尽归臣等至元二十四年凡宣敕亦尚书省掌之今臣等议乞从尚书省任人而以宣敕散官委之中 
书从之以陕西行台大夫大司徒实迪为左丞相行土番等处宣慰使都元帅丁未禁贵戚家养豹冬十月庚戌朔命皇太子兼尚书令以行铜 
钱法诏天下辛亥皇太子言旧制百官宣敕散官皆归中书以臣为中书令故也自今敕牒宜令尚书省给降宣命仍委中书从之丙辰约苏言 
江南平垂四十年其民止输地税商税余皆无与其富室有蔽占王民奴使之者动辄百千家有多至万家者乞自今有岁收粮满五万石以上 
者令石输二升于官仍质一子为军所输之粮半入京师以养御士半留于彼以备凶年从之辛酉弛酒禁立酒课提举司尚书省以钱谷繁剧 
增户部侍郎员外郎各一员又增礼部侍郎郎中各一员凡言时政者属之癸亥以翰林学士承旨布琳尼敦为御史大夫乙丑以皇太后有疾 
诏天下释大辟百人丁卯以御史大夫济尔噶朗及中书左丞相托克托尚服院使达都并知枢密院事癸酉加知枢密院事图古勒左丞相丁 
丑以辽阳行尚书省平章政事哈克伞为左丞相行中书省平章政事中书参知政事巴图为平章政事行中书右丞商议中书省事和尔多卜 
丹为右丞行中书省左丞参议中书省事特里托欢贾钧并中书参知政事戊寅御史台臣言常平仓本以益民然岁比不登遽立之必反害民 
又至大银钞始行品目繁碎民犹未悟而又兼行铜钱虑有相妨又民间拘铜器甚急弗便乞与省臣详议又言岁凶乏食不宜遽弛酒禁帝令 
与省臣议之十一月庚辰朔增吏部郎中员外郎主事各一员令考功以行黜陟乙酉尚书省及太常礼仪院言郊祀者国之大礼今南郊之礼 
己行而未备北郊之礼尚未举行今年冬至祀天南郊请以大祖皇帝配明年夏至祀地北郊请以世祖皇帝配从之丁亥以湖广行省左丞沙 
卜珠岱为平章政事商议枢密院事丁未择卫士子弟充国子学生十二月乙卯亲飨太庙执事者升赏有差丙辰并中书省左右司辛酉申禁 
汉人执弓矢兵仗壬戌封西僧玛尔布允则为寍国公赐金印丁丑诏增百官俸定流官封赠等第内外百官三品以上者许请谥勋戚大臣奉 
旨赐谥者不在此例
　　三年春正月癸未省中书官吏自客省使以下一百八十一员乙酉特授李孟平章政事集贤大学士同知枢密院事 【按枢密元纪作 
徽政考元典章及续通鉴纲目诸书皆作同知枢密院事元史百官志大德九年罢徽政院此时己不设是官矣李孟授平章政事集贤大学士 
自应作同知枢密院事方与品秩相协今据改】 己丑以耨埒参议尚书省事辛卯立皇后鸿吉哩氏乙未定税课法丙申立资国院泉货监命 
以厯代铜钱与至大钱相参行用复立广平顺德路铁冶都提举司戊戌诏湖广行省招谕叛人上思州知州黄胜许辛丑降诏招谕大彻里小 
彻里壬寅诏谕八百媳妇遣云南行省右丞索勒济尔威招抚之乙巳令中书省官吏如安图居中书时例存设其己汰者尚书省迁叙二月己 
未浚会通河甲子以上皇太后尊号告祀南郊乙丑复以佥枢密院事贾钧为中书参知政事丁卯从尚书省臣言以至元钞输万亿库销毁其 
板止以至大钞与钱相权通行己巳寍王库库楚与越王图喇子喇特纳实哩谋为不轨事觉库库楚下狱赐其妻谔勒哲死窜喇特纳实哩及 
其祖母母妻于拜特穆尔所以辉和尔僧锡哩等二十四人同谋或知谋不首并磔于市辛未多尔济戬加录军国重事壬申以约苏为尚书左 
丞相驸马都尉封齐国公乙亥以上皇太后尊号告祀太庙三月己卯朔枢密院臣言国家设官分职都省治金谷枢密治军旅各有定制迩者 
尚书省弗遵成宪易置本院官令依大德十年员数闻奏臣等议以特穆尔布哈托卜齐延绰和尔伊苏托克托额尔吉讷图卜布哈达都知枢 
密院事萨题勒密实史鬻同知枢密院事吴元珪枢密副使塔喇海姑令为副枢帝令枢密院如旧制设官十七员乙酉以知枢密院事济尔噶 
朗为陕西行尚书省平章政事遣刑部尚书玛尔往甘肃和市羊马庚寅尚书省臣言昔世祖令以叛王海都分地五户丝为币帛俟彼来降赐 
之藏二十余年今其子彻伯尔向慕德化归觐阙廷请以赐之帝曰世祖谋虑深远若是待诸王朝会颁赏既毕卿等备述其故然后与之使彼 
知愧壬辰车驾如上都夏四月己酉容米洞官田墨纠众为乱遣永顺安抚副使梓材往招之赐高丽国王王章功臣号改封渖王改大承华普 
庆寺总管府为崇祥监丙子立管领军匠千户所增国子生为三百员五月甲申封诸王谔勒哲为卫王乙未加尚书参知政事王罴大司徒六 
月丁未朔诏太尉尚书右丞相托克托太保尚书左丞相三宝努总治百司庶务并从尚书省奏行戊申省土都留守司官七员以行中书左丞 
和尔多卜丹为中书右丞己酉立上都中都等处银冶提举司庚戌立规运都总管府领大崇恩福元寺钱粮置提举司资用库大益仓隶之甲 
