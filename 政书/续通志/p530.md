<!-- { "loadSidebar": true } -->
亦何辱三品官帝大怒力士等知帝怒它日从容曰北门奴官皆毛仲所与不除之必起大患后毛仲移书太原索甲仗少尹严挺之以闻帝恐 
毛仲遂乱匿其状十九年有诏贬瀼州福顺璧州守德严州卢龙子唐地文振州王景耀党州高广济道州并为别驾员外置毛仲四子悉夺官 
贬恶地缘坐数十人有诏缢毛仲于零陵守德位武卫将军尝遇故主于道主走避守德命左右迎之至第亲上食奉酒主流汗不敢当数日入 
奏曰臣蒙国恩过分而故主无寸禄请解官授之帝嘉其志擢为郎将

　　陈元礼

　　 陈元礼

　　陈元礼宿卫宫禁以淳笃自检帝尝欲幸虢国夫人第谏曰未宣敕不可轻去就帝为止后在华清宫正月望夜将出游复谏曰宫外旷野 
无备豫陛下必出游愿归城阙帝不能夺安禄山反谋诛杨国忠阙下不克至马嵬卒诛之从入蜀还封蔡国公及李辅国迁帝西内元礼以老 
卒

　　钦定续通志卷二百二十七

　　●钦定续通志卷二百二十八　列传二十八

　　列传

　　唐 【二十八】

　　○唐二十八

　　魏元忠　　　韦安石【陟　斌　叔夏绦　抗】　　郭元振

　　魏元忠
　　韦安石
　　郭元振

　　△魏元忠

　　魏元忠宋州宋城人为太学生跌荡少检久不调盩厔人江融晓兵术元忠从之游尽传所学仪凤中吐蕃数盗边元忠上封事洛阳宫言 
命将用兵之要曰天下之柄有二文武而己至制胜御人其道一也今言武者先骑射而不稽之以权略言文者首篇章而不取之以经纶养由 
基射能穿札不止鄢陵之奔陆机识能辨亡无救河桥之败本末之效断可知矣夫才生于世世实须才何世而不生才何才而不资世故物有 
不求未有无物之岁士有不用未有无事之时汉拜韩信举军惊笑蜀用魏延羣臣觖望此富贵者易为善贫贱者难为功也昔汉文帝时魏尚 
李广并身任边将位为郡守夫以李广才气天下无双尔时胡骑冯陵足申其用而文帝不能大任反叹其生不逢时削魏尚之爵而罚作之乃 
远想廉颇李牧此身为时主所知而不得尽其才也晋羊祜献计平吴贾充荀勖沮之祜叹曰天下事不如意十常七八缘荀贾不同竟不大举 
此位据立功之地而不获展其志也况布衣韦带之人怀奇抱策上书阙下望朝奏而夕召岂易得哉臣愿厯访文武五品以上得无有智如羊 
祜武如李广而不得骋其才略者乎使各言其志毋令久失职又曰语有之人无常俗政有治乱军无常胜将有能否由此观之安边境立功名 
在于良将也且上智下愚明暗异等多算少谋众寡殊科故魏用栢直以拒汉韩信轻为竖子燕任慕容评以抗秦王猛谓之奴才今朝廷用人 
类取将门子弟亦有死事之家而蒙抽擢者此等本非干略若之何使当问外之任哉且建功者言其所济不言所起言其所能不言所藉若陈 
汤吕蒙马隆孟观悉出贫贱而勋伐甚高不闻其家世将帅也故阴阳不和擢士为相蛮貊不共拔卒为将今以四海之广亿兆之众其中岂无 
卓越奇绝之士臣恐未之思也夫何远之有又曰赏者礼之基罚者刑之本礼崇谋夫竭其能赏厚义士轻其死刑正君子勖其心罚重小人惩 
其过赏罚者军国之纲纪政教之药石吐蕃本非勍敌而薛仁贵郭待封至弃甲丧师脱身以免国家宽政罪止削除漏网吞舟何以过此虽陛 
下迟念旧恩顾收后效然朝廷所少岂此一二人乎夫赏不劝谓之止善罚不惩谓之纵恶臣诚疏贱干非其事岂欲闲陛下君臣生厚薄哉正 
以刑赏一亏百年不复今罚既不行赏复难信故议者皆谓此日征行虚立赏格而无其实良由中才之人不识大体恐赉勋庸竭府库留意锥 
刀以为益国所谓惜毫厘失千里者也自苏定方平辽东李绩破平壤赏既不行勋亦淹滞岁月纷淆真伪相错臣以吏不奉法慢自京师伪勋 
所由主司之过其则不远近在尚书省中然未闻斩一台郎戮一令史使天下闻知陛下何照远而不照近哉神州化首文昌政本治乱攸在臣 
故冒死而言夫明鉴所以照形往事所以知今臣请借今以为喻贞观中万年尉司马玄景舞文邀利弃之都市后征高丽总管张君又击贼不 
进斩之旗下臣以为伪勋之罪多于玄景仁贵等败重于君又向使早诛仁贵待封则诸将岂敢失利于后哉慈父多败子严家无格虏此言虽 
小可以喻大又今之将吏率多贪暴所务惟狗马财物无赵奢吴起散金养士之风以此行军臣恐戎敌之平未可旦夕望也又师行必藉马力 
不数十万不足与虏争臣请天下自王公及齐人挂籍之口人税百钱又弛天下马禁使民得乘大马不为数限官籍其凡勿使得隐不三年人 
闲畜马可五十万即诏州县以所税口钱市之若王师大举一朝可用且虏以骑为疆若一切使人乘之则市取其良以益中国使得渐耗亦国 
家之利也高宗善之授秘书省正字直中书省仗内供奉迁监察御史帝常从容曰外以朕为何如主对曰周成康汉文景也然则有遗恨乎曰 
有之王义方一世豪英而死草莱议者谓陛下不能用贤帝曰我适用之闻其死顾己无及元忠曰刘藏器行副于才陛下所知今七十为尚书 
郎徒叹彼而又弃此帝默然惭又明年迁殿中侍御史徐敬业举兵诏元忠监李孝逸军至临淮而偏将雷仁智军败孝逸惧其锋未敢前元忠 
曰公以宗室将天下安危所系且海内承平日久闻狂狡窃发皆注心倾耳以待其诛今军不进使远近解情万一朝廷以他将代公将何辞以 
逃逗挠之罪孝逸然之乃部分进讨时敬业保下阿溪弟敬猷屯淮阴咸请先击下阿下阿败淮阴自破今淮阴急敬业必救是腹背受敌也元 
忠曰不然贼劲兵尽守下阿利在一决万一失捷则大事去矣敬猷博徒不知战且兵寡易摇大军临之其势必克既克敬猷乘胜而进彼引救 
不及又恐我之直捣江都必邀我于中路吾乃以逸击劳破之必矣譬之逐兽弱者先擒今舍必擒之弱而趋难敌之强非计也孝逸乃引兵击 
淮阴敬猷脱身遁遂进击敬业平之还授司刑正迁洛阳令陷周兴狱当死以平杨楚功得流岁余为御史中丞复为来俊臣所构将就刑神色 
不动前死者宗室子三十余尸相枕籍元忠顾曰大丈夫行居此矣俄敕凤阁舍人王隐客驰骑免死传声及于市诸囚欢呌元忠独坚坐左右 
命起元忠曰未知实否既而隐客至宣诏己乃徐谢亦不改容流费州复为中丞岁余陷侯思止狱仍放岭南酷吏诛人多讼元忠者乃诏复旧 
官因侍宴武后曰卿累负谤铄何耶对曰臣犹鹿也罗织之吏如猎者苟须臣肉为羹耳彼将杀臣以求进臣顾何辜圣厯二年为凤阁侍郎同 
凤阁鸾台平章事俄检校并州长史天兵军大总管以备突厥迁左肃政台御史大夫兼检校洛州长史治号威明张易之家奴暴百姓横甚元 
忠笞杀之权豪惮服俄为陇右诸军大使以讨吐蕃又为灵武道行军大总管御突厥元忠驭军持重虽无赫然功而亦未尝败中宗在东宫为 
检校左庶子时二张势倾朝廷元忠尝奏曰臣承先帝之顾且受陛下厚恩不能狥忠使小人在君侧臣之罪也易之等恨怒因武后不豫即共 
谓元忠与司礼丞高戬谋挟太子令天下遂下制狱诏皇太子相王及宰相引元忠等廷辩不能决昌宗乃引张说为证说初伪许之至是迫使 
言状不应后又促之说曰臣不闻也易之等遽曰说与同逆说曩尝谓元忠为伊周夫伊尹放太甲周公摄王位此反状明甚说曰易之昌宗安 
知伊周臣乃能知之伊尹周公厯古以为忠臣陛下用宰相不遣学伊周将何效焉且臣岂不知附易之立取台衡附元忠立致灭族但惧元忠 
之冤不敢面欺耳后寤其谗然重违易之故贬元忠高要尉中宗复位召为卫尉卿同中书门下三品不阅旬迁兵部尚书进侍中武后崩帝居 
丧军国事委元忠裁可拜中书令封齐国公神龙二年为尚书右仆射知兵部尚书当朝用事羣臣莫敢望谒告上冢诏宰相诸司长官祖道上 
东门赐锦袍给千骑四人侍赐银千两元忠到家于亲戚无所赈施及还帝为幸白马寺迎劳之安乐公主私请废太子求为太女帝以问之元 
忠元忠曰公主而为太女驸马都尉当何名主恚之曰山东木强安知礼阿母子尚为天子我何嫌宫中谓武后为阿母子故主称之元忠固称 
不可乃止武三思用事韦月将高轸上书言其恶帝搒杀之后莫敢言王同皎谋诛三思不克反被族元忠居其闲依违无所建明初元忠相武 
后有清正名天下倾望冀干正王室武后之崩也三思矫遗制慰谕之赐实封百户元忠捧制感咽涕泗见者曰事去矣至是誉望大减陈郡男 
子袁楚客者 【通鉴作酸枣尉】 以书规之曰主上新服厥命维新厥德当进君子退小人以兴大化岂可安其荣宠循默而已今不早建太 
子择师傅而辅之一失也公主开府置僚属二失也崇长缁衣使游走权门借势纳赂三失也俳优小人盗窃品秩四失也有司选进贤才皆以 
货取势求五失也宠进宦者殆满千人为长乱之阶六失也王臣贵戚赏赐无度竞为侈靡七失也广置员外官伤财害民八失也先朝宫女得 
自便居外出入无禁交通请谒九失也左道之人荧惑主听盗窃禄位十失也凡此十失者君侯不正谁与正之哉元忠得书益惭 【谨按通 
鉴辑览　　御批元忠素负重望颇能不为利害动心乃自岭表召还顿改前辙捧制感咽时名节扫地盖不特酸枣尉责以十失己知其无能 
为矣行百里者半九十里晚节可不慎哉】 以三思权专思有以诛之会节愍太子起兵与闻其谋太子己诛三思引兵走阙下元忠子太仆少 
卿升遇于永安门太子胁使从战己而被杀议者未辨逆顺元忠诵言曰既诛贼谢天下虽死鼎镬所甘心惟皇太子没为恨耳帝以其尝有功 
且为高宗武后素所礼置不问宗楚客纪处讷大怒固请夷其族不听元忠不自安上政事及国封诏以特进齐国公致仕朝朔望楚客等引姚 
廷筠为御史中丞暴奏反状由是贬渠州司马杨再思李峤皆傅致元忠罪唯萧至忠议当申宥之楚客复遣再思与冉祖雍奏元忠缘逆不宜 
处内地监察御史袁守一固请行诛遂贬务川尉守一又劾天后尝不豫狄仁杰请陛下监国元忠止之此其逆久萌帝谓杨再思曰事君者当 
一其心岂有主上小疾遽请太子知事者朕未见元忠过也元忠至涪陵卒年七十余景龙四年赠尚书左仆射齐国公本州岛刺史睿宗诏陪葬 
定陵以实封一百五十户赐其子晃开元六年谥曰贞元忠始名真宰以诸生见高宗高宗慰遣不知谢即出仪奉自安帝目送之谓薛元超曰 
是子未习朝廷仪然名下不虚意谓是真宰相也避武后母讳改今名

　　△韦安石

　　韦安石京兆万年人曾祖孝宽为大司空郧国公祖津大业末为民部侍郎与元文都等留守洛拒李密战上东门为密禽密败复归洛世 
充平高祖素与津善授谏议大夫检校黄门侍郎陵州刺史卒父琬仕为成州刺史安石举明经调干封尉永昌元年迁雍州司兵参军苏良嗣 
当国谓安石大才当大用徒劳州县可乎荐于武后擢膳部员外郎迁并州司马有善政后手制劳问陟拜德郑二州刺史安石性方重不苟言 
笑其政尚清严吏民尊畏久视中迁文昌右丞以鸾台侍郎同凤阁鸾台平章事兼太子左庶子仍侍读寻知纳言事时二张及武三思宠横安 
