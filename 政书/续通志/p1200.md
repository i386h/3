<!-- { "loadSidebar": true } -->
恨召为考功员外郎以屈之而侍郎裴行俭与敬玄不平故易简上书言敬玄罪敬玄曰襄阳儿轻薄乃尔因奏易简险躁高宗怒贬开州司马 
有御史台杂注文集行世审言次子闲 【旧唐书云闲终奉天令】 闲子甫

　　杜甫

　　 杜甫

　　甫字子美少贫不自振客吴越齐赵闲李邕奇其材先往见之举进士不中第困长安天宝十三载玄宗朝献太清宫飨庙及郊甫奏赋三 
篇帝奇之使待制集贤院令宰相试文章擢河西尉不拜改右卫率府冑曹参军 【旧唐书云作京兆府兵曹参军】 数上赋颂因高自称道 
且言先臣恕预以来承儒守官十一世迨审言以文章显中宗时臣赖绪业自七岁属辞且四十年然衣不葢体常寄食于人窃恐转死沟壑伏 
惟天子哀怜之若令执先臣故事拔泥涂之久辱则臣之述作虽不足鼓吹六经至沈郁顿挫随时敏给扬雄枚皋可企及也有臣如此陛下其 
忍弃之会禄山乱天子入蜀甫避走三川肃宗立自鄜州羸服欲奔行在为贼所得至德二年亡走凤翔上谒拜右拾遗甫始与房管为布衣交 
管时败陈涛斜又以客董廷兰罢宰相甫上疏言罪细不宜免大臣帝怒诏三司杂问宰相张镐曰甫若抵罪绝言者路帝乃解然帝自是不甚 
省录时所在寇夺甫家寓鄜弥年■〈革喜〉窭孺弱几至饿死因许甫自往省视从还京师出为华州司功参军关辅饥辄弃官去客秦州贞 
薪采橡栗自给流落剑南结庐成都西郭召补京兆功曹参军不至会严武节度剑南东西川往依焉武再帅剑南表为参谋检校工部员外郎 
武以世旧待甫甚善亲至其家甫见之或时不巾而性偏躁傲诞尝醉登武床瞪视曰严挺之乃有此儿武亦暴猛外若不为忤中衔之一日欲 
杀甫及梓州刺史张彝集吏于门武将出冠钩于帘者三左右自其母奔救得止独杀彝 【按旧唐云武虽急暴不以为意与新书异】 武卒 
崔旴等乱甫往来梓夔闲大厯中出瞿唐下江陵泝沅湘以登衡山因客耒阳游岳祠大水遽至涉旬不得食县令具舟迎之乃得还令尝馈牛 
炙白酒大醉一名而卒甫旷放不自检好论天下大事少与李白齐名时号李杜尝从白及高适过汴州酒酣登吹台慷慨怀古人莫测也数尝 
寇乱挺节无所污为歌诗伤时挠弱情不忘君人怜其忠云

　　△王勃 【王勮　王助】

　　王勃字子安绛州龙门人六岁善文辞九岁得颜师古注汉书读之作指瑕以摘其失麟德初刘祥道巡行关内勃上书自陈祥道表于朝 
对策高第年未冠授朝散郎数献颂阙下沛王闻其名召署府修撰论次平台秘略书成王爱重之是时诸王鬬鸡勃戏为文檄英王鸡高宗怒 
曰是且交构斥出府勃既废客剑南闻虢州多药草求补参军倚才凌藉为僚吏其嫉官奴曹达抵罪匿勃所惧事泄辄杀之事觉当诛会赦除 
名父福畤繇雍州司功参军坐勃故左迁交址令上元二年勃在省渡海溺水痵而卒初道出锺陵九月九日都督大宴滕王阁宿令其婿作序 
以夸客因出纸笔徧请客莫敢当至勃不辞都督怒起更衣遣吏伺其文辄报一再报语益奇乃矍然曰天才也请遂成之极欢而罢勃属文初 
不精思先磨墨数升则酣饮引被覆面卧及寤援笔成篇不易一字时人谓勃为腹稿尤善著书初勃祖通隋末居白牛溪教授门人甚众当起 
汉魏尽晋作书百二十篇以续古尚书后亡其序有录无书者十篇勃补完缺逸定着二十五篇尝谓人子不可不知医时长安曹元有秘术勃 
从之游尽得其传尝读易夜梦若有告者曰易有太极子勉思之寤而作易发挥数篇至晋卦会病止勃兄勮弟助皆第进士勮长寿中为凤阁 
舍人寿春等五王出阁有司具仪忘载册文羣臣巳在乃寤其阙宰相失色勮召五吏执笔口占分写其辞粲然人人嗟服寻加弘文馆学士兼 
知天官侍郎始裴行俭典选见勮与苏味道曰二子皆铨衡才至是语验勮素善刘思礼用为箕州刺史与綦连耀谋反勮与兄泾州刺史勔及 
助皆坐 【按旧书载勮坐与耀善并弟勔俱伏诛以勔为勮之弟且不及助与新书异】 神龙初诏复官助字子功七岁丧母哀号邻里为泣 
居父忧哀毁骨立服除为监察御史里行初勔勮勃皆着才名故杜易简称三珠树其后助与弟劼又以文显劼早卒福畤少子劝亦有文福畤 
尝诧韩思彦思彦戏曰武子有马癖君有誉儿癖使助出其文思彦曰生子若是可夸也勃与杨炯卢照邻骆宾王皆以文齐名天下称王杨卢 
骆四杰炯尝曰吾媿在卢前耻居王后议者谓然

　　△杨炯

　　杨炯华阴人举神童授校书郎永隆二年王太子巳释奠表豪俊充崇文馆学士中书侍郎嶭元超荐炯及郑祖玄郑玄挺崔融等诏可迁 
詹事司直俄坐从父弟神让与徐敬业乱出为梓州司法参军迁盈川令张说以箴赠行戒其苛至官果以严酷称吏稍忤意搒杀之不为人所 
多卒于官中宗时赠旧者郎

　　△卢照邻

　　卢照邻字升之苑阳人博学善属文初授邓王府典签王受重谓人曰此吾之相如调新都尉以病去官居太白山得方士玄明膏饵之会 
父丧号呕丹辄出由是疾益甚客东龙门山布衣藜羹裴瑾之韦方质范履冰等时时供医药疾甚足挛一手又废乃去具茨山下买园数十亩 
疏颍水周舍复豫为墓偃卧其中照邻自以当高宗时尚吏己独儒武后尚法己独黄老后封嵩山屡聘贤士已己废着五悲文以自明疾既久 
与亲属诀自沉颍水

　　△骆宾王

　　骆宾王义乌人七岁能赋诗初为道王府属尝使自言所能宾王不答厯武功主簿裴行俭为洮州缌管表掌书奏不应调长安主簿武后 
时数上疏言事除临海丞鞅鞅不得志弃官去徐敬业起兵署宾王为府属为敬业传檄天下斥武后罪后读但嘻笑至一杯之士未干六尺之 
孤安在矍然曰谁为之或以宾王对后曰宰相安得失此人敬业败宾王亡命不知所之 【按旧书作敬业败伏诛与新书异】 中宗时诏求 
其文得数百篇

　　△元万顷 【范履冰　苗神客　周思茂　胡楚宾　元正　元义方　元季】

　　元万顷后魏京兆王子持裔祖白泽武德中仕至梁利十一州都督封新安公万顷起家通事舍人初从李绩征高丽管书记绩命别将郭 
待封以舟师赴平壤冯师本载粮继之 【按冯师本旧书作别帅冯本】 不及期欲报绩而恐为谍所得万顷为作离合诗遗绩绩不达其意 
怒曰军机切遽何用诗为欲斩待封万顷言状乃免又使万顷草檄让高丽而讥其不知守鸭绿之险莫离支答曰谨闻命徙兵固守军不得入 
高宗闻之流万顷岭外会赦还为著作郎武后讽帝召诸儒论譔禁中万顷与周王府户曹参军范履冰苗神客太子舍人周思茂右史胡楚宾 
与选凡譔列女传臣轨百僚新戒乐书等九千余篇至朝廷疑议表疏皆密使参处以分宰相权故时谓北门学士万顷敏文辞然放达不治细 
检无儒者风武后时累迁凤阁侍郎坐诛履冰者河内人垂拱中厯鸾台天官二侍郎春官尚书同凤阁鸾台平章事兼修国史后坐举逆人被 
杀神客东光人终著作郎思茂漳南人与弟思钧早知名累迁麟台少监崇文馆学士垂拱中下狱死胡楚宾秋浦人属文敏甚必酒中然后下 
笔高宗命作文常以金银桮■〈奭斗〉酒饮之文成辄赐焉家居率沈饮出入待诏性重慎未尝语禁中事人及其醉问之亦熟视不答自殷 
王文学拜右史兼崇贤直学士而卒
　　正万顷孙修名节擢明经高第授监门卫兵曹参军舅孙逖与谭物理叹已不逮肃宗初吏部尚书崔瑀典选正以书判第一召诣京师以 
父询倩老辞疾免河南节度使崔光远表置其府史思明陷河洛辇父匿山中贼以名购正度事急谓弟曰贼禄不可养亲彼利吾名难免矣然 
不污身而死吾犹生也贼既得诱以高位瞋目固拒兄弟皆遇害父闻仰药死事平诏录仗节十一姓而正为冠赠秘书少监以其子义方为华 
州参军义方厯京兆府司录韦夏卿李实继为尹事必咨之厯虢商二州刺史福建观察使中官吐突承璀闽人也义方用其亲属为右职李吉 
甫再当国阴欲承璀奥助即召义方为京兆尹李绛恶其党出为鄜坊观察使一切辨治然苛刻人多怨之卒赠左散骑常侍弟季方举明经调 
楚邱尉厯殿中侍御史兵部尚书王绍表为度支员外郎迁金膳二部郎中号能职王叔文用事惮季方不为用以兵部郎中使新罗新罗闻中 
国丧不时遣供馈乏季方正色责之闭户绝食待死新罗人悔谢结欢乃还卒赠同州刺史

　　钦定续通志卷五百五十四

　　●钦定续通志卷五百五十五　文苑传二

　　文苑传

　　唐 【二】

　　○唐二

　　李适【韦元旦　刘允济　沈佺期　宋之问　阎朝隐】　　尹元恺【富嘉谟　吴少微】　　　刘宪【王适　司马锽　梁载言 
】　　李邕　　　　吕向　　　　王翰　　孙逖【成简】　　　李白【张旭】　　　　王维　　郑虔　　　　萧颖士【存　陆 
据　柳并　皇甫冉】　　苏源明【梁肃】

　　李适
　　尹元恺 【富嘉谟　吴少微】
　　刘宪 【王适　司马锽　梁载言】
　　李邕
　　吕向
　　王翰
　　孙逖
　　李白 【张旭】
　　王维
　　郑虔
　　萧颖士 【萧存】
　　苏源明 【梁肃】

　　△李适

　　李适字子至京兆万年人举进士再调猗氏尉武后修三教珠英以李峤张昌宗为使取文学士缀集于是适与王无竞尹元凯富嘉谟宋 
之问沈佺期阎朝隐刘允济在选书成迁户部员外郎俄兼修书学士景龙初又擢修文馆学士睿宗时待诏宣光阁再迁工部侍郎卒赠贝州 
刺史尝梦与人论大衍数寤而曰吾寿尽此乎敕其子曰霸陵原西视京师吾乐之可营墓树十松焉及未病时衣冠往寝石榻上置所撰九经 
要句及素琴于前士贵其达子季卿亦能文举明经博学宏辞调鄠尉肃宗时为中书舍人以累贬通州别驾代宗立选为京兆少尹复授舍人 
进吏部侍郎河南江淮宣慰使振拔幽滞号振职大历中终右散骑常侍赠礼部尚书季卿在朝荐进才髦与人交有始终恢博君子也初中宗 
景龙二年始于修文馆置大学士四员学士八员直学士十二员象四时八节十二月于是李峤宗楚客赵彦昭韦嗣立为大学士适刘宪崔湜 
郑愔卢藏用李又岑羲刘子元为学士嶭稷马怀素宋之问武平一杜审言沈佺期阎朝隐为直学士又召徐坚韦元旦徐彦伯刘允济等备员 
其后被迁者不一凡天子飨会游豫唯宰相及学士得从春幸黎园并渭水祓除则赐细柳圈辟疠夏宴蒲萄园赐朱樱秋登慈思浮图献菊花 
酒称寿冬幸新丰厯白鹿观上骊山赐浴汤池给香粉兰泽从行给翔麟马品官黄衣各一帝赋诗孚士皆属和当时人所歆慕然皆狎猥佻佞 
忘君臣礼法惟以文华取幸若韦元旦刘允济沈佺期宋之问阎朝隐等无他称附篇左云

　　韦元旦
　　刘允济
　　沈佺期
　　宋之问
　　阎朝隐

　　 韦元旦

　　韦元旦京兆万年人祖澄越王府记室撰女诫传于时元旦擢进士第补东阿尉迁左台监察御史与张易之有姻属易之败贬感义尉俄 
召为主客员外郎迁中书舍人舅陆颂妻韦后弟也故元旦凭以复进云

　　 刘允济

