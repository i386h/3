<!-- { "loadSidebar": true } -->
讲说玄植以帝阓弱颇申规讽帝礼之后坐事迁巴令 【旧书作泛水令按贾公彦传新书附张士衡传后今依旧书】

　　△张后胤

　　张后胤字嗣宗苏州昆山人祖僧绍梁零陵太守父冲 【旧书作中】 陈国子博士入隋为汉王谅并州博士后胤甫冠以举行称高祖 
镇太原引为客以经授秦王义宁初为齐王文学封新野县公武德中擢员外散骑侍郎太宗即位进燕王咨议从王入朝召见初帝在太原尝 
问隋运将终得天下者何姓答曰公家德业天下系心若顺天而动自河以北指挥可定然后长驱关右帝业可成至是自陈所言帝曰是事未 
始忘之乃赐宴月池帝令羣臣以春秋酬难曰朕昔受大谊于君今尚记之后胤顿首谢曰陛下乃生知臣叨天功为已力罪也帝大悦迁燕王 
府司马出为睦州刺史乞骸骨帝见其强力问欲何官因陈谢不敢帝曰朕从卿受经卿从朕求官何所疑后胤顿首愿得国子祭酒授之寻迁 
散骑常侍永徽中致仕加金紫光禄大夫朝朔望禄赐防合如旧卒赠礼部尚书 【旧书作礼部侍郎】 谥曰康陪葬昭陵

　　△盖文达 【盖文懿】

　　盖文达冀州信都人博涉前载光明春秋三家刺史窦抗集诸生讲论时耆儒刘焯刘轨思孔颖达咸在坐而文达依经辩举皆诸儒意所 
未叩一坐厌叹抗奇之问安所从学焯曰若人岐嶷出自天然以多问寡则焯为之师抗曰冰生于水而寒于水其谓此邪武德中授国子助教 
为秦王文学馆直学士贞观初 【旧书作贞观十年】 擢谏议大夫兼弘文馆学士为蜀王师以王有罪坐免后除崇贤馆学士卒其宗人文 
懿亦以儒学称 【旧书云文懿贝州宋城人】 当时号二盖高祖于秘书省置学以致王公子文懿为国子助教既升席公卿更相质问文懿 
譬晓密微远近宗仰终国子博士

　　△谷那律 【谷从政】

　　谷那律魏州昌乐人贞观中累迁国子博士淹识羣书褚遂良尝称为九经库迁谏议大夫兼弘文馆学士从太宗出猎遇雨沾渍因问曰 
油衣若为而无漏邪那律曰以耳为之当不漏帝悦其直赐帛二百段永徽初卒官孙倚朿仕为秘书省正字雠覆图书多所刊定倚相子崇义 
天宝末为幽州大将以雄敢闻厯左金吾卫大将军遂客蓟州崇义子从攻略涉儒学有风操事李宝臣厯定州刺史封清江郡王宝臣及张孝 
忠妻其女兄弟也宝臣初倚任晚稍疏忌从政乃阖门谢交游及宝臣子惟岳知节度与田悦谋拒天子命从政谏曰上神断绌诸侯欲致太平 
尔考与燕有切骨恨天子致讨命帅莫先于燕诛怨复雠必尽力后已前曰尔考诛大将百余子弟存者常不平乘危相覆谁不能尔昔魏有洺 
相之围王师四集身投零陵仰天垂泣不知所出莱尔考保佑顿兵不进而先帝宽厚仅获赦贷不然田氏尚有种乎今悦凶狯孰与承嗣尔又 
幼富贵不出户庭便欲旅拒且人心难知天道难欺军中诸将乘危投隙自古岂少哉今图久安计莫若令而兄惟诚摄留后尔速入宿卫则福 
禄可保矣不纳从政移疾不出惟岳所信王他奴等疑其怨望日伺之从政惧乃吐血即仰药死曰吾不恨死痛渠覆宗矣后惟岳被杀于王武 
俊如其揣云

　　△许叔牙

　　许叔牙字延基润州句容人贞观时迁晋王府参军事弘文馆直学士 【按旧书作累授晋王文学兼侍读迁太子洗马兼崇贤馆学士 
与新书异】 于诗礼尤邃献诗纂义十篇太子令写本付司经局御史大夫高智周见之曰欲明诗者宜先读此二十三年卒 【按叔牙原附 
萧德言传后今传言移入文苑故析为专传】

　　△敬播 【刘伯庄　泰景通】

　　敬播蒲州河东人贞观初擢进士第时颜师古孔颖达譔次隋史诏播诣秘书内省参纂再迁著作佐郎兼修国史从太宗入高丽帝名所 
战山为驻跸播谓人曰銮舆不复东矣山所以名葢天意也其后果然迁太子司议郎时初置是官尤清近中书令马周叹曰恨资品妄高不得 
厯此职又与令狐德棻等譔晋书凡例皆播所发也有司建言谋反大逆惟父子坐死不及兄弟请更议诏羣臣议播曰兄弟虽孔怀之重然比 
于父子则轻故生有异室死有别宗今高官重爵本荫唯逮子孙而不及昆季鸟有荣隔其荫而罪均其罚诏从播议永徽后仕益贵厯谏议大 
夫给事中始播与许敬宗譔高祖实录纪其创业尽贞观十四年至是又譔太宗实录讫二十三年坐事出为越州长史徙安州龙朔三年卒房 
玄龄尝患颜师古注汉书文繁令掇其要为四十卷是时汉书学大兴其章章者若刘伯庄泰景通兄弟刘讷言皆名家伯庄者彭城人为弘文 
馆学士迁国子博士与许敬宗等论譔其多终崇贤馆学士自所著书亦百余篇子之宏世其学武后时以著作郎兼修国史终相王府司马睿 
宗立赠秘书监景通晋陵人与弟暐俱有名皆精汉书号大秦君小秦君当时治汉书非其授者以为无法云景通仕至太子洗马兼崇贤馆学 
士暐后复践其官及职 【按唐书此下附刘讷言传传称讷言为太子洗马尝集俳谐十五篇为太子欢太子废讷言坐除名】

　　△罗道琮

　　罗道琮蒲州虞乡人慷慨尚节义贞观末上书忤旨徙岭表有同斥者死荆襄简临终泣曰人生有死独委骨异壤邪道琮曰吾若还终不 
使君独留此瘗路左去岁余遇赦归会霖潦积水失其殡处道琮恸诸野波中忽若湓沸者道琮曰若尸在可再沸祝已水复涌乃得尸负之还 
乡寻擢明经仕至太学博士为时名儒

　　△郎余令

　　郎余令定州新乐人祖颖字楚之与兄蔚之俱有名隋大业中为尚书民曹郎蔚之位左丞炀帝语称二郎武德时颖以大理卿封常山郡 
公与李纲陈叔达定律令持节谕山东为窦建德所获胁以白刃终不屈贼平以老乞身贞观初卒谥曰平父知运贝州刺史余令博于学擢进 
士第授霍王元轨府参军事从父知年亦为王友元轨每曰郎家二贤皆入府不意培塿而松柏为林也徙幽州录事参军有为浮屠者积薪自 
焚长史裴煚率官属将观焉余令曰人好生恶死情也彼违蔑教义反其所欲公当察之毋轻往煚试廉按果得其奸孝敬在东宫余令以染元 
帝有孝德传更譔后传数十篇献太子太子嗟重改著作佐郎卒 【按唐书此下有余令兄余庆附传今删】

　　△徐齐聃

　　徐齐聃字将道湖州长城人世客冯翊梁慈源侯整四世孙八岁能文太宗召试赐所佩金削刀举弘文生调曹王府参军高宗时为潞王 
府文学崇文馆学士侍皇太子讲修书于芳林门时姑为帝婕好嫌以恩进求出为桃林令召为沛王侍读再迁司议郎皆不就累进西台舍人 
长孙无忌以谗死家庙毁顿齐聃言于帝曰齐戏公陛下外祖虽后嗣有罪不宜毁及先庙今周忠孝公庙反崇饰踰制恐非所以示海内帝悟 
有诏复献公官以无忌孙延主其祀齐聃善文诰帝爱之令侍皇太子及诸王属文以职枢剧许闲日一至坐漏禁中事贬蕲州长马 【旧书 
作苏州司马】 又流钦州卒睿宗时赠礼部尚书子坚

　　徐坚 【徐峤】

　　 徐坚 【徐峤】

　　坚字符固幼有敏性沛王闻其名召见授纸为赋异之举秀才及第为汾州参军事迁万年主簿天授三年上言书有五听令有三覆虑失 
情也比犯大逆诏使者勘当得实辄决人命至重万有一不实欲诉无由以就赤族岂不痛哉此不足检下之奸乱适长使人威福耳臣请如令 
覆奏则死者无恨又古者罚不逮嗣故欲芮乱国而缺升诸朝嵇康蒙戮而绍死于难则于它亲不复致疑今选部广责逆人亲属至无服者尚 
数十条且诏书与逆同堂亲不任京畿缌麻亲不得侍卫臣请如诏书外一切不禁以申旷荡圣厯中东郡留守杨再思王方庆共引为判官方 
庆善礼乐尝就质疑晦坚为申释常得所未闻属文典厚再思每目为凤阁舍人样与徐彦伯刘知几张说与修三教珠英时张昌宗李峤总领 
弥年不下笔坚与说专意譔综条汇粗立诸儒因之乃成书累迁给事中封慈源县子中宗怒韦月将欲即斩之坚奏盛夏生长请须秋乃决时 
申救者亦众得以搒死俄以礼部侍郎为修文馆学士睿宗即位授太子左庶子兼崇文馆学士修史进东海郡公迁黄门侍郎 【按旧书载 
自刑部侍郎加银青光禄大夫拜左散骑常侍转黄门侍郎又叙封东海郡公于玄宗朝与此互异】 时监察御史李知古兵击姚州渳河蛮降 
之又请筑城使输赋徭坚议蛮方羇縻以属不宜与中国同法恐劳师远伐益不偿捐不听诏知古发剑南兵筑城堡列州县知古因是欲诛其 
豪酋入子女为奴婢蛮惧杀知古相率溃叛姚嶲路闭不通者数年初太平公主用事武攸暨屡邀请坚坚不许又以妻岑羲女弟固辞机密转 
太子詹事曰吾非求高逃祸耳羲败不染于恶出为绛州刺史数外徙久乃迁秘书监左散骑常侍玄宗改丽正书院为集贤院以坚充学士副 
张说知院事帝大酺集贤幔舍在百司上说令揭大榜以侈其宠坚见遽命撤之曰君子乌取多尚人从上泰山以参定仪典加光禄大夫坚宽 
厚长者于典故多所谙识凡七当譔次高选卒帝悼惜遣使就吊赠太子少保谥曰文齐聃姑长为太宗充容仲为高宗婕好皆明图史议者以 
坚父子如汉班氏坚子峤字巨山开元中为驾部员外郎集贤院直学士迁中书舍人内供奉河南尹封慈源县公父子相次为学士自祖及孙 
三世为中书舍人

　　△沈伯仪

　　沈伯仪湖州吴兴人武后时为太子右谕德初太常少卿韦万石议明堂大享事言艽玄说祝五天帝王肃谓祀五行帝贞观礼从郑至显 
庆礼祀昊天上帝干封诏书祀五天帝兼祀昊天上帝诏书从贞观礼仪凤初诏祀事一用周制今应何乐高宗乃诏尚书省集诸儒议未能定 
于是大享参用贞观显庆二礼垂拱元年成均助教孔玄义奏严父莫大于配天天于万物为最大推父偶天孝之大尊之极也易称先王作乐 
崇德殷荐之上帝以配祖考上帝天也昊天之祭宜祖考并配请以太宗高宗配上帝于圜丘神尧皇帝配感帝于南郊祭法祖文王宗武王祖 
始也宗尊也一名而有二义经称宗祀文王文王当祖而云宗包武王以言也知明堂以祖考配与二经合伯仪曰有虞氏禘黄帝而郊喾祖颛 
顼而宗尧夏后氏禘黄帝而郊鲧祖颛顼而宗禹殷人禘喾而郊冥祖契而宗汤周人禘喾而郊稷祖文王而宗武王郑玄曰禘郊祖宗皆配食 
也祭昊天圜丘曰禘祭上帝南郊曰郊祭五帝五神明堂曰祖宗此为最详虞夏退颛顼郊喾殷舍契郊冥去取违舛惟周得礼之序至明堂始 
两配焉文王上配五帝武王下配五神别父子也经曰严父莫大于配天又曰宗祀文王于明堂以配上帝下言严武王以配夫则武王虽在明 
堂未齐于配虽同祭而终为一主也纬曰后稷为天地主文王为五帝宗若一神而两祭之则荐献数渎此神无二主也贞观永徽礼实专配由 
显庆后始兼尊焉今请以高祖配圜丘方泽太宗配南北郊高宗配五天帝凤阁舍人元万顷范履冰等议今礼昊天上帝等五祀咸奉高祖太 
宗兼配以申孝也诗昊天卓二后受之易荐上帝配祖考有兼配义高祖太宗既先配五祀当如旧请奉高祖厯配焉自是郊丘三帝并配云伯 
仪厯国子祭酒修文馆学士卒

　　△路敬淳 【路敬潜】

