<!-- { "loadSidebar": true } -->
　　高闾山澄州析木人选充护卫累迁汝单二州刺史制禁不依法用杖决人者闾山笑曰此亦难行特用大杖杖死部民杨仙削官解职降 
凤翔治中厯原济泗三州刺史改郑州防御使迁扶余路节度使移临海盘安宁昌军贞佑二年城破死之

　　△富察和卓

　　富察和卓以吏起身久为宣宗所信声势烜赫性复残刻人知其蠹国而莫敢言其子充护卫先逐出之继而和卓为恒州刺史需次近县 
元兵入陕西关中震动或言和卓赴恒州为北走计朝廷命羁其亲属和卓出怨言曰杀却我即太平矣寻为御史所劾斩于开封府门当时有 
宣朝三贼之目谓至阿里察察耀珠及和卓兴定中布萨阿哈之狱京师宣勘七十余所阿里辈乘时肆毒朝士惴惴莫克自保耀珠正大初致 
仕居睢阳溃军变与其家皆被杀初宣宗喜刑罚朝士往往被笞楚至用刀杖决杀言者高琪用事威刑自恣南渡后习以成风如图克坦思忠 
好用麻椎击人号麻椎相公李特立号半截剑冯璧号冯刽雷渊为御史至蔡州杖杀五百人号雷半千又有完颜莽伊苏皆以酷闻而和卓王 
阿里李涣之徒胥吏中尤狡刻者也

　　钦定续通志卷五百三十五

　　●钦定续通志卷五百三十六　孔氏后裔传一

　　孔氏后裔传

　　（臣）等谨按郑樵通志沿前史之旧其于至圣后裔若孔安国诸人散见累代列传中我朝重道尊师迈越前古既于明史特立衍圣公 
传今以续纂通志奉命辑孔子后裔传用表章圣人之后炳炳麟麟累代史中皆有达人传诸弗替甚盛典也臣等伏考至圣冢嗣其在宋以前 
者详具于宋史孔宜传中自宜而下史传所未详者则有阙里文献考等书可资考证唐以来若孔颖达诸人或以儒学者或以忠义显皆卓卓 
能自表见俱应按次编载兹汇辑自唐迄元诸史中之传参以阙里文献考等书分嫡嗣支属为二卷各按时代编次如左

　　嫡嗣

　　○嫡嗣

　　唐
　　五代
　　宋
　　金
　　元

　　△唐

　　孔德伦【孔崇基　孔璲之　孔萱　孔齐卿　孔惟晊　孔策　孔振　孔昭俭　孔光嗣】

　　孔德伦

　　 孔德伦

　　孔德伦兖州曲阜人孔子三十三代孙孔子生鲤字伯鱼鲤生伋字子思伋生白字子上白生求 【按宋史作永今据东都事略及阙里 
文献考改正】 字子家求生箕字子京为魏相箕生穿字子高穿生谦 【史记作慎】 字子顺谦生长子鲋字子鱼秦始皇时藏家语论语 
尚书孝经于祖堂旧壁中自隐嵩山 【按阙里文献考鲋生随字子元随之子及孙曾皆失考其五世孙名吉汉成帝时封为殷绍嘉侯寻进 
爵为公平帝时更封为宋公子何齐嗣封何齐子安光武时封为殷绍嘉公寻复封为宋公后无嗣罢封谨附识】 次子腾字子襄汉高帝十二 
年过鲁以太牢祀孔子封腾为奉祠君惠帝时征为博士迁长沙太傅腾生忠字子贞 【按宋史作腾生正字季忠今据东都事略及阙里文 
献考改正谨议】 文帝时征为博士忠生武及安国 【按宋史作武生延年及安国以安国为武之次子也今据阙里文献考订正】 武字 
子威为文帝博士武生延年武帝时为博士转太傅迁大将军延年生霸字次孺从夏侯胜治尚书昭帝时为博士宣帝时以大中大夫授太子 
经迁詹事出为高密相元帝即位拜太师赐爵关内侯食邑八百户号褒戍君上书求奉先圣祀诏以所食邑祀孔子霸为人谦退卒赠列侯谥 
曰烈霸生福成帝时袭封关内侯福生房哀帝时袭封关内侯房生均字长平好学有才袭封关内侯征尚尚书郎平帝元始元年晋封褒成侯 
食邑二千户奉孔子祀追谥孔子为褒成宣尼公主莽以均为太尉三上书辞疾得还遂失爵后汉世祖建武十四年复封均子志为褒成侯食 
邑如故卒赠元成志生损袭爵和帝永元四年徙封损为褒亭侯邑千户损生曜字君曜嗣侯曜卒子完嗣邑百白完卒无子以弟赞之子羡袭 
爵羡字子余仕魏为议郎黄初二年封宗圣侯邑百户羡生震字伯起晋武帝泰始三年改封奉圣亭侯邑二百户拜太常节黄门侍郎震生嶷 
字成功袭封奉圣亭侯嶷生抚举孝廉辟太尉掾为豫章太守袭封奉圣亭侯抚生懿袭封奉圣亭侯兼从事中郎懿生鲜字鲜之有度量好学 
宋文帝元嘉十九年袭封奉圣亭侯改封崇圣侯鲜生乘字敬山博学有才艺后魏孝文帝延兴初举孝廉三年封乘为崇圣大夫复十户以供 
洒埽乘生灵珍仕魏为秘书郎孝文帝太和十九年诏封灵珍崇圣侯邑百户灵珍卒子文泰袭文泰卒子渠袭渠卒子长孙袭北齐文宣帝天 
保元年改封恭圣侯邑百户后周宣帝大象二年诏追封孔子为邹国公遂诏长孙承袭邹国公长孙子嗣悊隋文帝时应制登科授泾州司兵 
参军迁太子通事舍人炀帝大业四年诏封嗣悊绍圣侯邑百户嗣悊生德伦高祖武德九年诏封为褒圣侯太宗贞观十一年诏褒圣侯朝会 
位同三品食邑百户中宗嗣圣七年赐敕书及时服卒子二崇基子叹

　　孔崇基
　　孔璲之
　　孔萱
　　孔齐卿
　　孔惟晊
　　孔策
　　孔振
　　孔昭俭
　　孔光嗣

　　孔崇基

　　崇基中宗嗣圣十二年袭封褒圣侯神龙元年授朝散大夫陪祭朝会卒子璲之

　　孔璲之

　　璲之字藏晖元宗开元五年袭封褒圣侯授国子四门博士邠王府文学蔡州长史二十七年诏谥孔子曰文宣王进封璲之为文宣公兼 
兖州长史寻迁都水使者天宝之乱寄居宁陵卒遂葬于宁陵子孙家焉子萱

　　孔萱

　　萱袭封文宣公兼兖州泗水令卒子齐卿

　　孔齐卿

　　齐卿德宗建中三年袭封文宣公兼兖州功曹转青州司兵参军时遭叛乱陷于东平子三惟晊惟昉惟时

　　孔惟晊

　　惟晊初居宁陵后兵解归鲁留幼弟惟时居宁陵守先人墓宪宗元和十三年袭封文宣公授兖州参军卒子策

　　孔策

　　策明经及第授曲阜县尉武宗会昌元年累迁尚书博士二年袭封文宣公宣宗大中元年宰相白敏中奏岁给封户绢百匹春秋充享祀 
卒子三振拯郁

　　孔振

　　振字国文懿宗咸通四年进士第一人及第除秘书省校书郎累迁左补阙水部员外郎袭封文宣公卒子昭俭

　　孔昭俭

　　昭俭任南陵尉授广文赐博士兖州司马赐绯除秘书郎袭封文宣公兼曲阜令卒子光嗣

　　孔光嗣

　　光嗣昭宗天佑二年授泗水主簿遭世叛乱遂失封爵初宋元嘉闲蠲鲁郡氏孔景等五户拱孔子庙洒埽役其裔孙末见孔子子孙单承 
门祚衰弱又多流寓他所者乘时不纲谋冒圣裔窃世爵遂计害光嗣时梁末帝干化三年也子仁玉 【按德伦至光嗣新旧唐书俱无传今 
据宋史孔宜传参阙里文献考补辑】

　　△五代

　　孔仁玉

　　孔仁玉

　　 孔仁玉

　　仁玉字温如当孔末之乱仁玉生甫九月母张抱匿于外家九岁通春秋既长姿貌雄伟为人严整临事有果断后唐明宗长兴元年鲁人 
愬于官曰曲阜令末非圣人后光嗣有子仁玉育于张氏今十九岁矣事闻于朝乃诛末以仁玉主孔子祀授曲阜主簿三年迁龚邱令封文宣 
公晋高祖天福五年改曲阜令后周太祖广顺二年帝幸曲阜谒林庙召对赐五品服及银器杂彩诏以曲阜令兼监察御史卒赠兵部尚书后 
人以孔氏几绝复兴实赖张氏之力岁时祭其外祖张温之墓为置祭田立奉祀生请蠲其徭役以报之子四宜宪冕勖 【按五代史无仁玉 
传今据宋史孔宜传及阙里文献考补辑】

　　△宋

　　孔宜【孔延世　孔圣佑　孔宗愿　孔若蒙　孔若虚　孔端友　孔珍　孔搢　孔文远　孔万春　孔洙】

　　孔宜

　　 孔宜

　　宜字不疑幼颖悟十岁能属文以孝闻举进士不第宋太祖干德四年诣阙上书述其家世诏以为曲阜主簿厯黄州军事推官太宗即位 
召见迁司农寺丞掌星子镇市征宜上言星子当江湖之会商贾所集请建为军诏以为县就命宜知县事后以为南康军代还献所著文赋数 
十篇太宗嘉之召见问以孔子世嗣因下诏曰素王之道百代所崇传祚袭封抑存典制文宣王四十四代孙司农寺丞宜服勤素业砥砺廉隅 
亟厯官联洽闻政绩圣人之后世德不衰俾登朝伦以光儒冑可擢太子右赞善大夫袭封文宣公复其家未几通判密州太平兴国八年诏修 
曲阜孔子庙宜贡方物为谢诏褎之迁殿中丞雍熙三年用兵契丹受诏督军粮溺拒马河卒子三延世延泽延渥宜弟宪太平兴国二年进士 
及第官至工部员外郎知浚仪县冕应城主簿 【按阙里文献考作兖州参军】 勖详子道辅传中

　　孔延世
　　孔圣佑
　　孔宗愿
　　孔若蒙
　　孔若虚
　　孔端友
　　孔玠
　　孔搢
　　孔文远
　　孔万春
　　孔洙

　　孔延世

　　延世字荿先以父死事赐学究出身为曲阜主簿厯问长葛二令真宗至道三年召赴阙以为曲阜令袭封文宣公赐帛五十匹银器五十 
两及太宗御书并九经咸平三年诏本道转运使本州岛长吏待以宾礼卒于官子圣佑

　　孔圣佑

　　圣佑年九岁赐同学究出身大中祥符元年真宗东封泰山圣佑时年十一赐衣绿陪位缀京官班后及还至兖州幸曲阜谒孔子庙行酌 
献礼孔氏宗属并令陪位又谒孔林御北亭召从臣观古碑加谥孔子为元圣文宣王追封孔子父叔梁纥齐国公母颜氏鲁国太夫人擢圣佑 
为太常寺奉礼部又录其近属进士谓同三传出身习进士延佑习学究延渥延鲁延龄并同学究出身改曲阜为仙源县圣佑后改大理评事 
天禧五年授光禄寺丞袭封文宣公知仙源县事后改名佑 【按圣佑东都事略及阙里文献考俱作圣佑宋大所谓后改名佑者当是改名 
圣佑也】 迁太子中舍卒无嗣以从弟宗愿袭爵

　　孔宗愿

　　宗愿字子庄父延泽赠谏议大夫仁宗天圣中以从父道辅荫补太庙斋郎宝元二年授国子监主簿袭封文宣公知仙源县事至和二年 
改封衍圣公迁尚书比部员外郎通判潍州卒于官子四若蒙若虚若愚若拙

　　孔若蒙

　　若蒙字公明神宗熙宁元年袭封衍圣公为仙源县主簿哲宗元佑元年授承奉郎改封奉圣公专主祀事不预他职遇郊祀大礼赴阙陪 
位符元年坐事废以弟若虚袭子二端友端操

　　孔若虚

　　若虚字公实袭封奉圣公徽宗崇宁中卒复改奉圣公为衍圣公仍以若蒙之子端友绍封

　　孔端友

　　端友字子交徽宗崇宁二年袭封衍圣公宣和三年转通直郎除直秘阁赐绯高宗建炎二年赴扬州陪位不克归遂寓于三衢终郴州知 
州卒无子以弟端操之幼子玠嗣

　　孔玠

　　玠字锡老高宗绍兴二年袭封衍圣公卒子搢嗣

　　孔搢

　　搢字季绅高宗绍兴二十四年授右承奉郎袭封衍圣公卒子文远嗣

　　孔文远

　　文远字绍先光宗绍熙四年授承奉郎袭封衍圣公卒子万春嗣

　　孔万春

　　万春字耆年理宗宝庆二年袭封衍圣公卒子洙嗣

　　孔洙

　　洙字景清理宗绍定四年袭封衍圣公通判吉州宋亡归元元世祖命议孔氏子孙当立者或言孔氏子孙寓衢者乃其宗子至元十九年 
