<!-- { "loadSidebar": true } -->
盗窃真州库钞有司追逮平民睿谳得其情纵遣之未几果得真盗拜南台御史中丞务持大体有儒者风延佑元年卒追封宁国公谥贞简子 
纳麟自有传

　　△特尔格

　　特尔格嘉纳克氏克实密尔人父鄂拓克齐与叔父纳摩俱学浮屠氏兄弟相谓曰世道扰壤吾国将亡东北有天子气盍往归之乃偕入 
见太宗礼遇之定宗师事纳摩使鄂拓克齐省民瘼宪宗尊纳摩为国帅总天下释教鄂拓克齐亦贵用事领克实密尔万户奉诏往谕克实密 
尔为其国主所杀帝发兵诛国主元贞元年封代国公谥忠遂鄂拓克齐之殁特尔格甫四岁从纳摩入见帝方食鸡辍以赐之特尔格捧而不 
食帝问故对曰将以遗母帝奇之世祖即位召见命隶丞相博啰备宿卫先是世祖事宪宗甚亲爱后以谗稍疏国师导世祖宜加敬愼遂友爱 
如初至是帝将用特尔格曰吾以酬国师也于是特尔格年十七命掌饔膳汤药日益亲密至元十六年特尔格奏曰武臣佩符古制也今长民 
者亦佩符请省之以彰武职从之十七年进尚膳监时高州人言境多野兽愿捕以充贡特尔格曰捕兽充贡徒扰民耳不可听从之进司农寺 
达噜噶齐从猎巴雅尔之地猎人射兔误中名驼帝命诛之特尔格曰杀人偿畜刑太重帝惊曰误耶史官必昼亟释之庾人有盗凿秔米者罪 
当死特尔格谏曰臣鞫庾人其母病盗秔欲食母耳请贷之牧人有盗割驼峯者将诛之特尔格曰生割駞峯诚忍人也然杀之恐乖陛下仁恕 
之心诏皆免死二十二年奏司农寺宜升为大司农司 【按百官志至元二十年改务农司为司农寺二十三年又改为大司农司本传纪年 
均与志异】 秩二品使天下知朝廷重农之意制可桓州饥民鬻女子为食奏以官帑赎之二十四年从征纳颜至苏尔图之地叛王塔布岱率 
兵奄至特尔格奏曰彼众我寡当设疑以退之于是帝张盖据迹特尔格从容进酒敌惧有伏遂引去二十九年进中书平章政事大德三年乞 
解机务仍授平章政事议中书省事俾掌诸王朝见之礼七年复拜中书平章政事平滦大水奏请散财振恤从之十年辽王托克托入朝从者 
执兵入大明宫特尔格劾止之王惧谢从幸晋山饥民相望特尔格辄发廪振之既及陈疏自劾帝称善武宗即位有诉宁远王库库楚逆谋者 
命诛之特尔格辨其诬得免死徙高丽仁宗皇庆元年授开府仪同三司太傅录军国重事乃进奏世祖子惟宁远王在宜赐还从之二年卒追 
封秦国公谥忠穆加封延安王谥忠献子六人呼察淮东宣慰使平安努太平路达噜噶齐额实赫同知山东宣慰使事呼喇台同知真定总管 
府事伊克玛勒同知都护府事重喜隆禧院副使孙八人

　　钦定续通志卷四百五十二

　　●钦定续通志卷四百五十三　列传二百五十三

　　列传

　　元 【七】

　　○元七

　　史天倪【楫　权　枢】　史天祥　　史天泽【格】

　　史天倪
　　史天祥
　　史天泽

　　△史天倪

　　史天倪字和甫燕之永清人曾祖伦少好侠金末中原涂炭乃建家熟招徕学者所藏活豪士甚众士族陷为奴隶者辄出金赎之甲子岁 
大祲发粟八万石振饥者士争附之祖成珪倜傥有父风父乘直读书尚气节癸酉太师国王穆呼哩南伐秉直率里中老稚数千人诣涿州军 
门降穆呼哩欲用秉直秉直辞而荐其子乃命秉直管领降人家属屯霸州甲戌从穆呼哩攻北京授行尚书六郡事庚寅以老归乡里卒三子 
天倪天安天泽天倪姿貌魁杰穆呼哩见而奇之以万户统诸降卒从略地至东海所过城邑皆下因进言曰金弃燕迁汴辽水东西诸郡金之 
腹心也我若得大宁以■〈扌戹〉其喉襟则公虽有辽阳终不能保矣穆呼哩善之先伦卒时河朔诸郡结清乐社岁时像伦而祠之至是天 
倪选其壮勇号清乐军以从兄天祥为先锋所向无敌分略三河蓟州诸砦望风款服甲戌朝太祖于燕陈奇谋授马步军都统管领二十四万 
户从穆呼哩攻高州又从攻北京皆不战而克乙亥授右副都元帅奉诏南征降平州进兵真定真定武仙固守不下遂移军图大名破其城丙 
子会穆呼哩兵于燕南清州监军王守约平州推官哈达俱以城叛谋越海归金天倪追袭至乐安败之杀守约擒孟古丁丑徇山东诸郡军中 
肃然远近响应已卯从穆呼哩徇河东至绛州其国楼牢不可破天倪命穴其旁地虚楼陷遂拔之庚辰还军真定武仙降穆呼哩承制以天倪 
为河北西路兵马都元帅行府事仙副之天倪乃言于穆呼哩下令有剽掠者以军法从事辛巳降怀潞泽三州壬午破泽南水砦癸未徇山西 
遂克三关不浃旬定四十余砦兵至河卫严实以兵来会请自攻河卫天倪曰哈达布哈亦勍敌也实曰易与耳明日实与布哈兵战竟为所执 
天倪曰哈达以实归汴必在今夕急命冯存杜必贵率壮士伏延津柳渡遇存等与战败之实得脱归必贵战死未几帝命天倪回军真定甲申 
夏大名总管彭义斌以宋兵犯河朔天倪逆战于恩州义斌入保大名乙酉师还闻武仙之赏据据腰水铁壁二砦以叛天倪捣其巢掩杀之仙 
怒谋作乱乃设宴邀天倪天倪往为仙所杀 【按金史武仙傅载仙与史天倪积不相能尝欲南走宣宗招之仙得牒大喜乃贼杀史天倪以 
真定降】 天倪之走真定也秉直戒之曰观武仙辞气终不为我用宜备之天倪曰我以赤心待人人或相负天必不容愿无虑秉直乃携其孙 
楫权还北京至是人服其先识天倪死时妻程氏闻乱恐污于贼乃自杀子五人其三人尚幼俱死于难惟楫权在

　　史楫
　　史权
　　史枢

　　 史楫

　　楫字大济岁己亥知中山府事寻迁征南行军万户翼经略徇地蕲黄所向有功壬寅天泽引见太宗乞解职授之帝以楫为真定兵马都 
总管辛亥朝廷始征包银楫请以银与物折仍减其元数诏从之又请立银钞相权法人以为便或请运盐按籍计口给民以食楫争其不可议 
遂寝有愬府僚于达官者质之无实将抵之死楫曰诛之固足以惩后未若宥之以愧其心乃杖而遣之中统元年授真定路总管同判本道宣 
抚可事真定表山带河连属三十余城生杀进退咸倚专决楫谨身率众明政化信赏罚任贤良汰贪墨恤茕独民咸德之所举州县佐吏有文 
学者三十余人后皆知名会天泽言兵民之柄不可并居一门行之请自臣家始楫即日解绶归卒子炫常德管军总管辉知孟州燧同知东昌 
府事煊潼关提举炀佥广西按察司事

　　 史权

　　权字伯衡勇而有谋初以权万户从天泽南征岁壬子天泽以万户改河南经略使乃以权代其任甲寅屯军邓州败宋将高达于樊城己 
未世祖将兵伐宋权出迎于淮西渡江次鄂州宪宗崩世祖北还命权总兵镇武矶山中统元年授沿边镇守诸军总管万户至元六年召问征 
南之策对曰襄阳乃江陵之藩蔽樊城乃襄阳之外郛先克樊城则襄阳不战自降然后驻兵嘉定耀武淮泗事必有济帝善其计七年宋兵侵 
边权引兵破之宋将夏贵以船万艘载壮士欲夺江权进攻破之既而转粮于随员复引兵扼我前又破之制授河南等路宣抚使寻充江汉大 
都督总制军马总管屯田万户改真定等路总管兼府尹徙东平又徙河间卒

　　 史枢

　　枢字子明父天安从秉直降太师穆呼哩以天倪为万户而质天安军中于丑从讨锦州叛人张致平之己卯从略地关右生擒鄜州骁将 
张资禄乙酉武仙杀天倪于真定天安率众来会天泽并力攻仙败走之以功授行北京元帅府事抚治真定庚寅宋聚兵为仙援遣其徒赵和 
行间城中诬卒副李甲刘清尝输款为内应守将械两人送府大帅趣命戮之天安揣知其诈请自鞠之果得其情遂斩和以徇壬辰从伐金师 
还讨剧盗梁满苏杰等悉平之甲午权真定等路万户乙卯卒枢年二十余以勋臣子知中山府有治绩甲寅天泽奏为征行万户配以真定彰 
德卫州怀孟新军戍唐邓乙卯败宋舟师于汉水之鸳鸯滩戊午宪宗伐宋入蜀从天泽诣行在朝帝于大散关门帝劳之命为前锋宋剑州侨 
治于苦竹崖 【续通志作苦竹隘】 前阻绝涧深数百尺恃险而不备帝使枢侦之枢率健卒数十缒而下得其所以致师处以闻帝趣枢急 
取之宋人惧乃降己未从天泽击败宋将吕文德于嘉陵水追至重庆而还中统二年从天泽扈驾北征三年李璮叛复从天泽往讨之夹涧而 
城竖木栅于涧中淫雨暴涨栅尽坏枢曰贼乘吾隙俟夜必出命作苇炬数百置城上三鼓贼果至飞炬掷之风怒火烈弓弩齐发贼大溃自相 
蹂躝死者不可胜计未几璮就擒至元四年宋兵围开达诸州以枢为左壁总帅悉擒河南山东太原等军宋兵闻之解去六年高丽人金通精 
据珍岛以叛 【按洪福源及高丽传至元六年高丽权臣林衍叛讨之七年衍死余党裴仲孙等立承化侯为王窜入珍岛八年破珍岛斩承 
化侯其党金通精走耽罗十年拔耽罗诛之本传偏举通精故与二传不甚符合】 讨之岁余不下七年进凤州经略使枢至谓将佐曰贼势方 
张未易力胜宣分军为三多张旗帜以疑之吾与诸君潜师捣其巢穴破之必矣与战大破之其地悉平十二年复以万户从丞相巴延伐宋宋 
平署安吉州安抚使时新附之初民所在依险阻自保枢以威信招怀之复业为民者以千万计十四年枢称疾还十九年超为东京路总管辞 
不赴二十三年拜山东山西道宣慰使治济南后又治益都明年卒子焕后卫亲军都指挥使辉秘书少监

　　△史天祥

　　史天祥父怀德秉直弟也岁癸酉穆呼哩从太祖伐金天祥随秉直迎降于涿穆呼哩命怀德就领其黑军隶帐下署天祥都镇抚选降卒 
二百人使领之招徕丁壮得众万余从取霸州文安第二十余城东下淄沂密三州所至皆先登诏从大军攻燕不克甲戌略地高州拔惠和金 
源等十五城惟大宁固守不下乃合众攻其城怀德先登为流矢所中殁于军乃以所统黑军命天祥领之天祥愤痛其父之死攻之愈急乙亥 
与大帅乌页尔降其北京留守音达珲同知乌库哩进攻北京傍近诸寨悉降之得老幼数万胜兵八千西干河达鲁五指山杨昭努固守不下 
天祥击之大小百余战昭努战死达鲁败走得户二万授西山总帅兵马兴州节度使赵守玉反天祥与乌页尔分道讨平之达鲁复聚众攻龙 
山天祥败之达鲁战死进克中兴府张致盗据锦州从穆呼哩讨平之会契丹汉军擒关肃复利州诸寨悉平丙子觐太祖于鱼儿泺授提控元 
帅拔葢金苏复等州获金完颜努耶律实图美迁利州节度使所部降民都总管监军兵马元帅丁丑缚金将巢元帅又灭绰尔盗众万人城庚 
州之军河己卯权兵马都元帅蒙古汉军黑军并听节制下河东平阳等八十余城庚辰至真定穆呼哩使天祥攻城天祥请谕降之乃往见守 
将武仙谕以祸福仙悟乃降穆呼哩以秉直之子天倪为河北西路兵马都元帅镇真定以天祥为左副都元帅引兵屯邢西山兄贵以万人壁 
于山上负固不下天祥由鸟道扳援而上尽掩捕 【按金史武仙传云兄贵为安国军节度使史天泽击之亦归顺于元】 遂下邢磁相三州 
从战黄尼冈破单胜兖三州辛巳从取绥德鄜坊等五十余城壬午穆呼哩攻青龙金胜诸堡花帽军坚守不下既破欲屠之天祥力谏而止癸 
