<!-- { "loadSidebar": true } -->
以兵部尚书王思礼御史中丞邓景山为副户部侍郎李揖为行军司马中丞宋若思起居郎知制诰贾至右司郎中魏少游为判官给事中刘 
秩为参谋管分三军趋京师杨希文将南军自宜寿入刘悊 【通鉴作刘贵哲】 将中军自武功入李光进将北军自奉天入十月庚子次便 
桥辛丑中军北军遇贼陈涛斜战不利管欲持重有所伺中人邢延恩促战故败癸卯率南军复战遂大败希文悊皆降贼初管用春秋时战法 
以车二千乘缭营骑步夹之既战贼乘风鼓噪牛悉髀栗贼投刍而火之人畜大乱官军死伤者四万残众才数千不能军管还走行在帝大怒 
赖李泌营救乃宥之 【谨按通鉴辑览　　御批车战或宜于古而实不宜于今房管用之取败燎原只轮不返自当绳以丧师之律泌何以 
复为营救耶】 使裒夷散复图进取管雅自负以天下为己任然用兵本非所长其佐李楫刘秩等皆儒人未尝更军旅管每诧曰彼曳落河虽 
多能当我刘秩乎帝虽恨管丧师而眷任未衰崔圆自蜀来最后见帝管易之圆以金畀李辅国不淹日被宠遂怨管管数称疾不入琴工董延 
兰出入管所管眤之廷兰藉管势数招赇谢为有司劾治管诉于帝帝因震怒叱遣之管惶恐就第罢为太子少师从帝还都封清河郡公管之 
废朝臣多言管谋包文武可复用而管方日引刘秩严武与宴语移病自如帝以管虚言浮诞内鞅鞅挟党背公非大臣体干元元年出为邠州 
刺史逐秩武等因下诏陈其比周状喻敕中外 【谨按通鉴辑览　　御批管之得罪皆其自取徒以与杜甫交藉其膻芗世遂有以管为冤 
者可谓阿其所好而失正道矣】 管治邠人便安之政声流闻召拜太子宾客迁礼部尚书为晋汉二州刺史宝应二年召拜刑部尚书道卒赠 
大尉管有远器好谈老子浮屠法喜宾客高谈有余而不切事时天下多故急于谋略攻取帝以吏事绳下而管为相遽欲从容镇静以辅治之 
又知人不明以取败挠故功名隳损云

　　△崔圆

　　崔圆字有裕贝州武城人后魏尚书左仆射亮八世孙少孤贫志向卓迈喜学兵家开元中诏举遗逸以钤谋对策甲科厯京兆府参军尹 
萧炅荐之迁会昌丞杨国忠遥领剑南节度引圆为左司马知留后玄宗西出次扶风迁御史中丞剑南节度副大使圆锐功名初闻难刺国忠 
意乃治城浚隍列馆宇储什具帝次河池圆疏具陈蜀土腴谷羡储供易办帝省书泣下曰世乱识忠臣即日拜中书侍郎同中书门下平章事 
仍兼剑南节度使天子至朝廷百司殿宇帷幔皆具益嗟赏之肃宗立命与房管韦见素赴行在所 【按通鉴至德元载七月己亥上皇临轩 
命韦见素房管崔涣奉传国宝玉册诣灵武传位二载正月命崔圆奉诰赴彭原据此则圆赴行在不与管见素同往且管传亦云崔圆自蜀来 
最后见帝本传非也】 帝为制遗爱碑于蜀以宠之至德二载迁中书令封赵国公实封户五百干元元年罢为太子少师留守东都于是上皇 
所置宰相无在者玉师之败相州也军所过皆纵剽圆惧委东都奔襄阳诏削阶封寻诏拜济王传李光弼表为怀州刺史改汾州以治行称徙 
淮南节度使在镇六年请朝京师吏民乞留诏检校尚书右仆射还之久乃检校左仆射入知省事大历中卒年六十四赠太子太师谥曰昭襄

　　△苗晋卿

　　苗晋卿字符辅潞州壶关人世以儒素称擢进士第调为修武尉累进吏部郎中中书舍人知吏部选事久之进侍郎积宽纵吏下因缘作 
奸方时承平选常万人李林甫为尚书专国政以铨事委晋卿及宋遥天宝二年 【按唐会要天宝元年冬选六十四人判入等至来年正月 
于勤政楼下帝亲自重试惟二十人比类稍优余并下第史以其事相首尾总叙入二年】 判入等者凡六十四人分甲乙丙三科以张奭为第 
一奭御史中丞倚之子倚新得幸于帝晋卿欲附之奭本无学故议者嚣然不平安禄山因闲言之帝为御花萼楼覆实中裁十一二奭持纸终 
曰笔不下人谓之曳白帝大怒贬倚淮阳太守遥武当太守晋卿安康太守明年徙魏郡即充河北采访使居三年政化大行尝入计谒归壶关 
望县门辄步吏谏止晋卿以公门当下况父母邦乎郡太守迎犒使所属令行酒酒至必立饮白釂侍老有献降西阶拜而饮时美其恭改河东 
郡兼河东采访使徙扶风郡封高平县男迁工部尚书东都留守召为宪部兼左丞安禄山反窦廷芝弃陕郡不守杨国忠忌其有望即奏东道 
贼冲非大臣不可镇遏授陕郡太守陕虢防御使晋卿见帝以老辞忤旨致仕车驾入蜀搢绅多陷贼晋卿闲道走金州肃宗至扶风召赴行在 
拜左相平京师封韩国公食五百户改侍中既而乞骸骨罢为太子太傅未几复拜侍中玄宗崩肃宗疾甚诏晋卿摄冢宰固让曰大行遗诏皇 
帝三日听政且稽祖宗故事无冢宰之文帝不听后数日代宗立复诏摄冢宰固辞乃免时年老蹇甚乞闲日入政事堂帝优之听入阁不趋为 
御小延英召对宰相对小延英自晋卿始吐蕃犯京师晋卿以病卧家贼舆致胁之噤不肯语贼不敢害帝还拜太保罢政事永泰初薨年八十 
一赠太师京兆少尹护丧谥曰懿献元载未显时为晋卿所遇载方相故讽有司改谥文贞晋卿宽厚所至以惠化称魏人为营生祠立石颂美 
再秉政出入七年小心谨畏不甚斥是非得失故能安保宠名然练达事体百官簿最一省无遗议者比汉胡广肃宗欲以李辅国为常侍奏曰 
常侍近密非贤不可居岂宜任等辈罢之朝廷欲论陈希烈等死晋卿曰陛下得张通儒安守忠孙孝哲等何以加罪帝不从俄而史思明乱持 
是以诱众大历七年配享肃宗庙庭

　　△裴冕

　　裴冕字章甫河中河东人本冠族仕家以荫再调渭南尉王鉷为京畿采访使表署判官厯殿中侍御史冕少学术然明锐果于事号称职 
鉷雅任之及鉷得罪有诏廷辨冕位甚下而抗言其诬鉷死李林甫方用事僚属惧皆引去独冕为敛葬由是寖知名河西节度使哥舒翰辟行 
军司马玄宗入蜀诏皇太子为天下兵马元帅拜冕御史中丞兼左庶子副之初冕在河西方召还而道遇太子平凉遂从至灵武与杜鸿渐崔 
漪同辞进曰主上南狩宗社神器要须有归今天意人事属在殿下宜正位号有如逡巡失亿兆心则大事去矣太子曰我平寇逆奉迎乘舆还 
京师退居储贰以侍膳左右岂不乐哉公等何言之过对曰殿下居东宫二十年今多难启圣以安社稷而所从将士皆关辅人日夜思归大众 
一骚不可复集不如因而抚之以就大功凡五请卒见听太子即位进冕中书侍郎同中书门下平章事建言贾官度僧道士收赀济军兴肃宗 
至凤翔罢冕政事拜尚书右仆射两京平封冀国公实封五百户出为剑南西川节度使复为右仆射待制集贤院俄充山陆使于是中书舍人 
刘烜为李辅国所昵冕表为判官烜扺法坐降施州刺史徙澧州大历中郭子仪言于代宗曰冕首佐先帝驰驱灵武有社稷勋程元振忌其贤 
遂加诬构海内冤之陛下宜还冕于朝复俾辅相必能致治成化时元载秉政冕早所甄引载德之又贪其衰瘵遂拜左仆射同中书门下平章 
事入见拜不能兴载自扶之代为赞谢俄兼江南江淮副元帅东都留守不踰月卒有诏赠太尉冕以忠勤自将然不知宰相大体性豪侈枥马 
直数百金者常十数每广会宾客不能名其馔领使既众吏白俸簿月二千缗冕顾视喜见颜闲世訾其嗜利云始肃宗庙惟苗晋卿配享冕卒 
后二十余年有苏正元者奏言肃宗为元帅时师纔一旅冕于草创中甄大义以劝进收募骁勇几十余万既逾月房管来又一年而晋卿至今 
晋卿从祀而冕乃不与有诏冕配享肃宗庙

　　△裴遵庆

　　裴遵庆字少良绛州闻喜人幼强学该综图传外晦内明不干当世以仕家推荫为兴寍陵丞调大理丞边将萧克济督役苛暴役者有丑 
言有司以大逆论遵庆曰财不足聚人力不足加众焉能反由是全救数十族频擢吏部员外郎判南曹天宝时选者岁万计遵庆性强敏视簿 
牒详而不苛世称吏事第一肃宗时为吏部侍郎萧华辅政屡荐之拜黄门侍郎同中书门下平章事代宗初仆固怀恩反帝以遵庆忠厚大臣 
故奉诏宣慰怀恩听命将入朝既而为将范志诚沮止时帝在陕遵庆脱身赴行在帝还迁太子少傅罢为集贤院待制改吏部尚书以尚书右 
仆射复知选事朝廷优其老听就第注官时以为荣性惇正老而弥谨每荐贤有来谢者以为耻谏而见从即内益畏虽亲近但记其削稾疏数 
而莫知所言大历十年薨年九十余初为郎时着王政记述今古治体识者知其有公辅器云子向

　　裴向
　　裴枢

　　 裴向

　　向字傃仁建中初李纾为同州刺史奏署判官李怀光叛河中使其将赵贵先筑垒于同州纾奔奉天而向领州务贵先胁吏督役不及期 
将斩以徇民皆骇散向独诣贵先垒开谕之贵先乃降同州不陷向力也累为栎阳渭南令奏课皆第一擢户部员外郎德宗末方镇之副多自 
选于朝以待有变次授之故向以选为太原少尹行军司马历陕虢观察使以吏部尚书致仕向能以学行持门户内外亲属百余口禄俸必均 
世称其孝睦卒年八十赠太子少保子寅官累御史大夫寅子枢

　　 裴枢

　　枢字纪圣咸通中第进士杜审权镇河中奏署幕府再迁蓝田尉宰相王铎知之遂直弘文馆从僖宗入蜀擢殿中侍御史中和初铎为都 
统表署郑滑掌书记龙纪初进给事中改京兆尹与孔纬厚善纬以罪贬故枢改右庶子出为歙州刺史迁右散骑常侍为汴州宣谕使枢素与 
朱全忠相结纳故全忠听命修贡献不绝昭宗悦迁兵部侍郎俄以兵部侍郎同中书门下平章事帝在凤翔罢为工部尚书己还宫拜检校尚 
书左仆射同平章事出为清海节度使全忠言枢有经世才不宜弃外复拜门下侍郎平章事监修国史累进右仆射诸道盐铁转运使哀帝嗣 
位柳璨方用事全忠以牙将张廷范为太常卿枢以为廷范勋臣自宜任方镇何用为卿恐非王意持不下全忠怒谓宾佐曰吾常器枢不浮薄 
今乃尔璨闻即罢枢政事拜左仆射俄贬登州刺史又贬泷州司户参军至滑州全忠遣人杀之白马驿投尸于河年六十五初全忠佐吏李振 
曰此等自谓清流宜投诸浊流全忠笑而许之

　　△吕諲

　　吕諲河中河东人少力于学志行整饬开元末第进士调寍陵尉采访使韦陟署为支使哥舒翰节度河西表支度判官历太子通事舍人 
性静慎勤总吏职诸僚或出游諲独颓然据案钩视簿最翰益亲之累兼殿中侍御史翰败潼关諲西趋灵武肃宗才之拜御史中丞所陈事无 
不顺纳从至凤翔迁武部侍郎干元二年九节度兵败帝忧之擢諲同中书门下平章事知门下省翌日复以李岘李揆第五琦为宰相而苗晋 
卿王玙罢会母丧解三月复召知门下省事兼判度支还执政累讨须昌县伯迁黄门侍郎上元初加同中书门下三品当赐门戟或劝諲以凶 
服受吉赐不宜諲释缞拜赐人讥其失礼諲引妻之父楚宾为卫尉少卿楚宾子震为郎官中人马尚言者素昵于諲为人求官諲奏为蓝田尉 
事觉帝怒命敬羽穷治杀尚言以其肉赐从官罢諲为太子宾客数月拜荆州长史澧朗峡忠等五州节度使諲始建请荆州置南郡诏可于是 
