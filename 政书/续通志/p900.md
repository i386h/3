<!-- { "loadSidebar": true } -->
十七万有奇皆困不能偿死则以责其子孙犹弗贷会新券行视旧价几倍蓰崇宪叹曰负茶之民愈困矣亟请以新券一偿旧券二诏从之受 
赐者千余家刻石记事修陂塘以广溉灌凡数千所提举江西常平兼权隆兴府及帅漕司事迁转运判官仍兼帅事初汝愚捐私钱百余万创 
养济院俾四方宾旅之疾病者得药与食岁久寖移为它用崇宪至寻修复立规约数十条以愈疾之多寡为赏罚弃儿于道者亦收鞠之社仓 
久敝访其利害而更张之以兵部郎中召寻改司封皆固辞遂直秘阁知静江府广西经略安抚使静江之属邑十地肥硗略等而阳朔修仁荔 
浦之赋独倍自张栻奏减之余人犹以为病崇宪请再加蠲减诏递损有差劾琼守非才激黎峒之变改辟能者代其任有萝蔓峒者仍岁寇钞 
为暴实民何向父子阴诱导之崇宪寘之法因严民夷交通之禁使边民相什伍寇至则鸣鼓召众先后掩击俘获者赏不至者惩先是都内郡 
邑有警辄移统府兵戍之在宜州者百人古县半之崇宪谓根本单虚非所以窒奸萌乃于其地各置兵如戍兵之数而敛戍者以归邕为边要 
害地自狄青平侬智高所以设扞防者甚至岁久寖弛而溪峒日强崇宪条上其议朝廷颇采其言然未及尽也崇宪天性笃孝能守家法所至 
以惠政闻

　　钦定续通志卷三百八十八

　　●钦定续通志卷三百八十九　列传一百八十九

　　列传

　　宋 【九十三】

　　○宋九十三

　　彭龟年　　　黄裳　　　罗点　　黄度【周南】　　林大中　　陈骙　　黄黼　　　　詹体仁

　　彭龟年
　　黄裳
　　罗点
　　黄度 【周南】
　　林大中
　　陈骙
　　黄黼
　　詹体仁

　　△彭龟年

　　彭龟年字子寿临江军清江人七岁而孤事母尽孝性颖异读书能解大义登干道五年进士第授袁州宜春尉吉州安福丞郑侨张均同 
荐除太学博士殿中侍御史刘光祖以论带御器械吴端徙太府少卿龟年上疏乞复其位贻书宰相云祖宗尝改易差除以伸台谏之气不闻 
改易台谏以伸幸臣之私累迁秘书郎兼嘉王府直讲光宗尝亲郊值暴风雨感疾大臣希得进见久之疾平犹疑畏不朝重华宫龟年以书谯 
赵汝愚且上疏言寿皇之事高宗备极子道此陛下所亲覩也况寿皇今日止有陛下一人圣心拳拳不言可知特遇过宫日分陛下或迟其行 
则寿皇不容不降免到宫之旨葢为陛下辞责于人使人不得以窃议陛下其心非不欲陛下之来自古人君处骨肉之闲多不与外臣谋而与 
小人谋之所以交鬬日深疑隙日大今日两宫万万无此然臣所忧者外无韩琦富弼吕诲司马光之臣而小人之中己有任守忠者在焉惟陛 
下裁察又言使陛下亏过宫定省之礼皆左右小人闲谍之罪宰执侍从但能推父子之爱调停重华台谏但能仗父子之义责望人主至于疑 
闲之根盘固不去曾无一语及之今内侍闲谍两宫者固非一人独陈源在寿皇朝得罪至重近复进用外人皆谓离闲之机必自源始宜亟发 
威断首逐陈源然后肃命銮舆负罪引慝以谢寿皇使父子欢然宗社有永顾不幸欤居亡何光宗朝重华都人欢悦寻除起居舍人入谢光宗 
曰此官以待有学识人念非卿无可者龟年述祖宗之法为内治圣鉴以进光宗曰祖宗家法甚善龟年曰臣是书大抵为宦官女谒之防此曹 
若见恐不得数经御览光宗曰不至是他日龟年奏臣所居之官以记注言动为职车驾不过宫问安如此书者又数十矣恐非所以示后有旨 
幸玉津园龟年奏不奉三宫而独出宴游非礼也又言陛下误以臣充嘉王府讲读官正欲臣等教以君臣父子之道臣闻有身教有言教陛下 
以身教臣以言教者也言岂若身之切哉绍熙五年五月寿皇不豫疾寖革龟年连三疏请对不获命属帝视朝龟年不离班位伏地扣额久不 
己血渍甃甓光宗曰素知卿忠直欲何言龟年奏今日无大于不过宫光宗曰须用去龟年言陛下屡许臣一入宫则又不然内外不通臣实痛 
心同知枢密院余端礼曰扣额龙墀曲致忠恳臣子至此为得己邪帝云知之孝宗崩寍宗受禅是夕召对寍宗蹙额云前但闻建储之议岂知 
遽践大位泣辞不获至今震悸龟年奏此乃宗祏所系陛下安得辞今日但当尽人子事亲之诚而己因拟起居札子乞日进一通又定过宫之 
礼乞先一日入奏率百官恭谢寍宗朝泰安宫至则寝门己闭拜表而退时议欲别建泰安宫而光宗无徙宫意龟年言古人披荆棘立朝廷尚 
可布政出令况重华一宫岂为不足哉陛下居狭处太上居宽处天下之人必有谅陛下之心者于是宫不果建迁中书舍人刘庆祖已带遥郡 
承宣使而以太上随龙人落阶官龟年缴奏寍宗批可与书行龟年奏臣非为庆祖惜此一官为朝廷惜此一门耳夫可与书行近世弊令也使 
其可行臣即书矣使不可行岂敢因再令而遂书哉寍宗尝谓退朝无事恐自怠惰非多读书不可龟年奏人君之学与书生异惟能虚心受谏 
迁善改过乃圣学中第一事岂在多哉一日御笔书朱熹黄裳陈傅良彭龟年黄由沈有开李巘京镗黄艾邓驿十人姓名示龟年云十人可充 
讲官否龟年对曰陛下若招徕一世之杰如朱熹辈方厌人望不可专以潜邸学官为之寻除侍讲迁吏部侍郎升兼侍读龟年知事势将变会 
暴雨震雷因极陈小人窃权号令不时之弊遣充金国吊祭接送伴使初朱熹与龟年约共论韩侂冑之奸会龟年护客熹以上疏见黜龟年闻 
之附奏云始臣约熹同论此事今熹既罢臣宜并斥不报迨归见侂冑用事权势重于宰相于是条数其奸谓进退大臣更易言官皆初政最关 
大体侂冑窃弄威福不去必为后患帝览奏甚骇曰侂冑朕之肺腑信而不疑不谓如此批下中书予侂冑祠己乃复入龟年上疏求去诏侂冑 
与内祠龟年与郡以焕章阁待制知江陵府湖北安抚使龟年丐祠庆元二年以吕棐言落职己而追三官勒停嘉泰元年复原官起知赣州以 
疾辞除集英殿修撰提举冲佑观开禧二年以宝谟阁待制致仕卒赠宝谟阁直学士赐谥忠肃未几加赠龙图阁学士而擢用其子钦

　　△黄裳

　　黄裳字文叔隆庆府普城人登干道五年进士第调巴州通江尉时蜀中饷师名为和籴实则取民裳赋汉中行讽总领李蘩蘩为罢籴民 
便之改兴元府录事参军以四川制置使留正荐召对论蜀兵民大计迁国子博士光宗登极裳进对谓中兴规模与守成不同出攻入守当据 
利便之势不可不定行都富国强兵当求功利之实不可不课吏治捍内御外当有缓急之备不可不立重镇其论行都以为就便利之势莫若 
建康其论吏治谓立品式以课其功计资考以久其任其论重镇谓自吴至蜀绵亘万里曰汉中曰襄阳曰江陵曰鄂渚曰京口当为五镇以将 
相大臣守之五镇强则国体重矣除太学博士进秘书郎迁嘉王府翊善讲春秋王正月谓必书王正月所以一诸侯之正朔今天下境土比祖 
宗时不能十之四然犹跨吴蜀荆广闽越二百州任吾民者二百州守也任吾兵者九都统也苟不能统御则何以服之王曰何谓九都统裳曰 
唐太宗年十八起义兵平祸乱今大王年过之而国家九都统之说犹有未知其可不汲汲于学乎他日王擢用东宫旧人吴端端诣王谢王接 
之中节裳因讲左氏礼有等衰问王比待吴端得重轻之节是得等衰之义王意益向学于是作八图以献曰太极曰三才本性曰皇帝王伯学 
术曰九流学术曰天文曰地理曰帝王绍运以百官终焉各述大旨陈之他日王过重华宫寿皇问所读书以为太多王曰讲官训说明白心乐 
之不知其多裳久侍王邸每岁诞节则陈诗以寓讽初尝制浑天仪与地图侑以诗章又以王所讲三经为诗三章以进王为手书其诗以赐之 
裳每劝讲必援古证今即事明理凡可以开导王心者无不言绍熙二年迁起居舍人奏曰自古人君不能从谋者其蔽有三一曰私心二曰胜 
心三曰忿心因私而生胜因胜而生忿忿心生则事有不得其理者焉如潘景珪常才也陛下固亦以常人遇之特以台谏攻之不巳致陛下庇 
之愈力事势相激乃至于此宜因事静察三年试中书舍人时武备寖弛裳上疏曰寿皇在位三十年拊循将士常恨不得効死以报陛下诚能 
留意武事三军之士孰不感激愿为陛下用又论荆襄形势居吴蜀之中其地四平若金人捣襄阳据江陵按兵以守则吴蜀中断此今日边备 
之最可忧也宜分鄂渚兵一二万人屯襄汉之闲以张形势而壮重地不省未几除给事中赵汝愚除同知枢密院监察御史汪义端言祖宗之 
法宗室不为执政再疏丑诋汝愚乞免官裳奏汝愚事父孝事君忠居官清廉忧国爱民出于天性奴隶知其清明义端所见奴隶不如不可以 
居朝列于是义端与郡裳在琐闼甫一月封驳无虑十数韩侂冑落阶官郑汝谐除吏部侍郎裳皆缴其命改兵部侍郎不拜遂以显谟阁待制 
充翊善先是光宗以忧疑成疾不过重华宫裳疏请五日一朝至是复苦言之帝曰内侍杨舜卿告朕勿过宫裳请斩舜卿且以八事为奏曰念 
恩释怨辨谗去疑责己畏天防乱改过不报裳尝病疽及是忧愤创复作又奏陛下之于寿皇未尽孝敬之道意者必有所疑父子之闲小有猜 
疑此心一萌方寸遂乱宜及今幡然改过整圣驾谒两宫以交父子之欢会寿皇不豫中外忧危裳抗声谏帝起入宫裳挽其裾随之至宫门挥 
涕而出乃连章请外谓臣职有三曰待制曰侍讲曰翊善今三职俱废因出关待命及闻寿皇遗诏乃亟入临寍宗即位裳病不能朝改礼部尚 
书寻兼侍读力疾入谢引魏征十渐以为戒又奏言陛下近日所为颇异前日除授之际大臣多有不知葢是时韩侂冑己潜弄威柄而宰相赵 
汝愚未之觉故裳先事言之及疾革口占遗表而卒年四十九赠资政殿学士嘉定中谥忠文子瑾孙子敏

　　△罗点

　　罗点字春伯抚州崇仁人登淳熙三年进士第授定江节度推官累迁校书郎兼国史院编修官岁旱诏求言点上封事谓今时奸谀日甚 
议论凡陋无所可否则曰得体与世浮沈则曰有量众皆默已独言则曰沽名众皆浊已独清则曰立异此风不革陛下虽欲大有为于天下未 
见其可也自旱暵为虐陛下祷羣祠赦有罪曾不足以感动及朝求谠言夕得甘雨天心所示昭然不诬独不知陛下之求言果欲用之否乎愿 
以所上封事反复详熟当者审而后行疑者咨而后决如此则治象日着而乱萌自消矣迁秘书郎兼皇太子宫小学教授寍宗时以皇孙封英 
国公点兼教授入讲至晡时不辍左右请少憩点曰国公务学不休奈何止之又摭古事劝戒为鉴古录以进累迁太常少卿兼侍立修注官光 
宗受禅点被命使金告登宝位会金有国丧迫点易金带点曰登位吉事也必以吉服从事带不可易又诘点不当称宝位点曰圣人大宝曰位 
不加宝字何以别至尊金人不能夺帝尝谓点旧为宫僚有所欲言毋惮启告点言君子得志常少小人得志常多念君子之难进则极所以主 
张而覆护之念小人之难退则尽所以烛察而堤防之皇子嘉王年及弱冠点言宜择端良忠直之士参侍燕闲遂除黄裳为翊善又言今道涂 
之言皆谓陛下每旦视朝勉强听断意不在事宫中燕游之乐锡赉奢侈之费己腾于众口强敌对境此声岂可出哉绍熙三年冬至车驾将朝 
