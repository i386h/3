<!-- { "loadSidebar": true } -->
告令媪如其言俄大亡葱允济悉召十里内男女验问果得盗者有行人夜发遗袍道中行十余里乃寤或谓曰吾境内不拾遗可还取之如言 
果得袍迁高阳郡丞郡缺太守独统郡事吏下畏悦贼帅王须拔攻郡于是粮屈吏食槐叶藳节无叛者贞观初累迁刑部侍郎封武城县男出 
为幽州刺史卒

　　△李桐客

　　李桐客冀州衡水人仕隋为门下录事炀帝在江都以四方日乱谋徙都丹阳召羣臣议左右希意以为江左且望幸若巡狩勒石纪功复 
禹旧迹此其时也桐客独曰吴会卑湿而狭不足奉万乘给三军且踰越险阻非社稷福御史劾以谤毁几得罪而免后隋灭为宇文化及胁至 
黎阳转陷宝建德贼平太宗召授奏府法曹参军贞观初累为通巴二州刺史治尚清平民呼为慈父后卒于家

　　△李素立 【李至远等】

　　李素立赵州高邑人曾祖义深仕北齐为梁州刺史父政期 【按新书宰相世系表水部郎中政期系素立之父而政萧则为宜州长史 
乃其伯也本传讹为父政藻今据改】 为隋水部郎使淮南为盗所杀素立武德初擢监察御史民有犯法不及死者高祖欲杀之素立谏曰三 
尼法天下所共一动摇则人无以措手足方大业经始奈何辇毂下先弃刑书帝嘉纳由是恩顾特异以亲丧解官起授侍御史贞观中转扬州 
大都督府司马初突厥铁勒部内附即其地为瀚海都护府诏素立领之时阙疑熟 【旧书作阙泥孰】 别部数梗边素立遣使谕降夷人感 
其惠率马牛以献素立止受酒一桮归其余乃开屯田立廨署厯太仆鸿臆卿累封高邑县侯出为绵州刺史永徽初徙蒲州将行付所余粮储 
并什器于州唯赍书籍就道会卒高宗特废朝一日谥曰平其孙至远始名鹏素立方奉使谓家人曰古人待事名子吾此役可命子孙矣遂以 
名之少秀悟治尚书左氏春秋令狐德葬以良史许之始调蒲州参军累擢监察御史裹行忤贵幸外迁久乃厯司勋吏部员外郎中迁天官侍 
郎知选事疾令史受贿多所绌易吏肃然敛手其知选以内史李昭德荐或劝其往谢答曰李公以公用我奈何欲谢以私卒不诣故昭德衔之 
出为壁州刺史卒至远父休烈亦有文终郪令至远友兄弟事寡姊有礼世称其德弟从远清密有学神龙初厯中书令太府卿累封赵郡公谥 
曰懿兄弟皆德望相埒至远子畬字玉田少聪警初厯泛水主簿遇事敏速虽厮竖一阅辄记姓名以路敬潜荐擢右台监察刺史里行累转国 
子司业事母谨累世同居长幼有礼畬妻卒时母先病恐母悲伤约家人无以哭声闻母所朝夕省侍不见忧色母终哀毁而卒从远子岩年十 
余岁会中宗祀明堂以近臣子弟执笾豆岩进士中礼授右宗卫兵曹参军厯洛阳尉累迁兵部郎中发扶风兵应姚嶲称旨迁谏议大夫封赞 
皇县伯终兵部侍郎岩善草隶为参军时制一裘服之终身

　　△薛大鼎

　　薛大鼎字重臣蒲州汾阴人父粹为隋介州长史汉王谅反授绛州刺史谅败坐诛大鼎以幼免死配流辰州用战功得还高祖兵兴谒见 
龙门因说帝直渡龙门就食永丰仓传檄远近据天府为拊背扼喉计帝奇之时诸将已决策先攻河东其议遂寝授大将军府察非掾出为山 
南道副大使开屯田以实仓廪赵郡王孝恭讨辅公祏授大鼎饶州道军师以功迁浩州刺史累徙沧州界有无棣河久塞大鼎浚治引鱼盐于 
海民歌曰新沟得通舟檝利直达沧海鱼盐至昔日徒行今骋驷美哉薛公德滂被又疏长芦漳衡三渠泄污潦水不为害时郑德本在曹州贾 
敦颐为瀛州 【按旧书作瀛州刺史贾敦颐曹州刺史郑德本据敦颐传亦称刺瀛州新书本传讹为德本在瀛州敦颐为冀州今据旧书改 
】 皆有治名故河北称铛脚刺史永徽中迁银青光禄大夫行荆州大都督长史卒谥曰恭子克构克勤克构有器识天授中官至麟台监克勤 
厯司农少卿为来俊臣所陷被杀克构坐窜死岭南

　　△贾敦颐 【贾敦实】

　　贾敦颐曹州冤句人贞观时数厯州刺史在职廉洁入朝常尽室行乘一敝车羸马绳羁见者不知其刺史也久之为洛州司马以公累下 
狱太宗贳之徙瀛州刺史州濒滹沱河及滱水岁泛溢坏室庐敦颐为立提堰自是州无水患其弟敦实时为饶阳令旧制大功嫌不连官朝廷 
嘉其兄弟治行故不徙以示宠永徽中迁洛州洛豪右占田多踰制敦颐括三千余顷以赋贫民发奸摘伏下无能欺卒于官弟敦实贞观中为 
饶阳令政化清静民怀之咸亨初迁洛州长史甚有惠政洛阳令杨德干酷烈杖杀人以立威敦实常喻止曰政在养人伤生过多虽能不足贵 
也德干为衰减始洛阳人为敦颐刻碑大市及敦实入为太子右庶子人复为立碑其侧号常棣碑厯怀州刺史有美迹永淳初致仕卒年九十 
余子膺福天授中厯左散骑常侍昭文馆学士以窦怀贞党坐诛

　　△田仁会 【田归道】

　　田仁会雍州长州人祖轨隋幽州刺史封信都郡公父宏袭封至陵州刺史仁会武德初擢制举累迁左武候中郎将太宗征辽薛延陀以 
数万骑掩河内诏仁会与执失思力率兵击败之尾逐数百里帝降玺书嘉慰永徽中为平州刺史务农劝学政称善徙郢州 【按新书误以 
自暴祈雨系之平州下今据旧书移正】 岁旱自暴以祈而雨大至谷遂登郡人歌之五迁胜州都督境有夙贼依山剽行人仁会发骑尽捕杀 
之自是道无寇迹入为太府少卿迁右金吾将军所得禄估有羸辄入之官人以为尚名然资强挚疾恶昼夜循行有丝毫奸必发廷中谪罚日 
数百京师无贵贱举惮之有女巫传鬼道惑众自言能活死人市里以为神仁会劾徙于边转右卫将军以老致仕卒谥曰威子归道明经及第 
累擢通事舍人内供奉转左卫郎将突厥默啜请和武后诏将军阎知徽持节往册可汗默啜又遣使谢知徽遇诸道即与绯袍银带因表请使 
到日备礼廷赐归道谏曰突厥皆惠积年今悔过入朝宜待天旨而知徽擅赐袍带朝廷何以加之望敕反初服以须朝命且小国使者不劳备 
礼迓之后从焉默啜将至单于都护府诏归道摄司宾卿往劳默啜请六胡州及都护府地不得大怨望执归道将害之归道色不挠且让之为 
陈祸福默啜亦悔会有诏赐默啜粟三万石彩五万段农器三千且许结婚于是归道得还遂具陈默啜不臣伏请备边己而果反乃擢归道夏 
官侍郎益亲信迁左金吾将军司膳卿押千骑除殿中监宿卫元武门桓彦范等诛二张归道不豫闻及索骑士拒不应事平彦范欲诛之以辞 
直免还私第中宗壮其守召拜太仆少卿迁殿中少监右金吾将军卒赠辅国大将军追封原国公谥曰然

　　△裴怀古

　　裴怀古寿州寿春人仪凤中诣阙上书补下邽主簿频迁监察刺史姚嶲蛮叛诏怀古驰驿往无之申明诛尝归者日千计俄缚首恶遂定 
南方蛮夏立石着功恒州僧净满为其徒诬告祝诅不道武后命按诛之怀古得其枉为之申诉后怒怀古奏曰陛下法当与天下画一岂使臣 
杀无辜以希旨哉使净满有不臣状臣何能宽之后意乃解阎知微使突厥怀古监其军默啜胁知微称可汗又欲官怀古怀古不从将杀之抗 
辞曰宁守忠而死不毁节以生请就斩乃囚之军中因得亡去宛转山谷以归迁祠部员外郎姚嶲酋等叩阙愿得怀古为牧守遂拜姚州都督 
以疾辞转司封郎中时始安贼欧阳倩众数万剽没州县以怀古为桂州都督招慰讨击使未踰岭先飞书谕以祸福贼迎降自陈为吏侵而反 
怀古知其诚乃轻骑赴之或曰獠夷难亲未可信答曰忠信可通神明况人耶至其壁抚谕倩等大喜悉归所掠诸洞素翻覆者皆牵连欵附岭 
外悉平徙相州刺史并州大都督长史所至吏民怀爱神龙中以左羽林大将军召未至官复授并州郡人携扶老稚出迎崔宣道始代为长史 
亦野次怀古不欲厚愧宣道使人驱迎者还而来者愈众得人心类如此俄转幽州都督召为左威卫大将军卒于官

　　△韦景骏 【杨茂谦】

　　韦景骏雍州万年人司农少卿宏机曾孙 【按旧书韦宏机传载宏机子余庆余庆子岳岳子景骏则景骏系宏机曾孙矣新书本传误 
为孙今改正】 中明经神龙中厯肥乡令县北濒漳连年泛溢旧防廹漕渠虽修筑随即坏决景骏相地势益南千步因高筑堤水不为患而堤 
北遂为腴田漳水旧有架柱长桥景骏改为浮梁功少费约后遂为法河北饥身巡闾里劝通有无赡恤贫弱县民独免流离及去人立石着其 
功开元中为贵乡令有母子相讼者景骏曰令少孤常自痛尔幸有亲何得如此教之不孚令之罪也因鸣咽流涕付授孝经使习大义于是母 
子感悟请自新遂称慈孝当时治有名者景骏与清漳令冯元淑临洺令杨茂谦三人景骏后为赵州长史道出肥乡民争奉酒食迎犒有小儿 
数辈与焉景骏曰吾去时儿曹未生非有旧恩何故来咸对曰耆老为我言学庐馆舍桥鄣皆公所治意公为古人今幸亲见所以来景骏为留 
终日后迁房州刺史州带山谷俗参蛮夷无学校而好淫祀景骏为诸生贡举通隘道作传舍罢祠房无名者民甚便之转奉天令未行卒茂谦  
【按新书韦景骏传后附载杨茂谦事迹而卷目失载今补注】 清河人擢制举授左拾遗出为临洺令为吏介而勤擢秘书郎始□怀贞雅 
重其材及执政荐为大理正左台御史中丞开元初出为魏州刺史河北道按察使与司马张怀玉同乡初相善洎晚有隙遂相讦短长左迁桂 
州都督徙广州卒景骏子述自有传

　　△李惠登

　　李惠登营州柳州人 【旧书作平卢人】 少为平卢军裨将安禄山乱从董泰泛海略定沧棣等州轻兵远鬬贼战辄北史思明反惠登 
陷贼以计脱走山南依来瑱表试金吾卫将军李希烈反授兵二千使屯随州惠登挈州以归即拜刺史州数被乱野荒不治惠登虽朴素无学 
术而视人所利行之所害去之率心所安暗与古舍居二十年田亩辟户口日增人歌颂之于是节度使于頔状其绩诏加御史大夫升随为上 
州俄检校国子祭酒卒赠洪州都督

　　△罗珦 【罗让】

　　罗珦越州会稽人宝应初诣阙上书为太守寺太祝曹王皋领江西荆襄节度署置幕府累迁副使皋卒军乱劫府库珦取首恶十余人斩 
以徇而贳其余党召为奉天令时中官出入相系于道吏缘以犯禁珦痛笞之自是屏息擢庐州刺史民闲病者舍医药祷淫祀珦下令止之修 
学宫政教简易淮南节度使杜佑上其治状赐金紫服再迁京兆尹请灭平籴半以常赋充之人赖其利以老病求解徙太子宾客累封襄阳县 
男卒谥曰夷子让字景宣以文学着举进士宏辞贤良方正皆高第为咸阳尉父丧几毁灭服除布衣粝饭不应辟署十余年淮南节度使李墉 
即所居敦请置幕府除监察御史累迁御史中丞有仁老名或以婢遗让问所从答曰女兄九人皆为官所卖留者独年老耳让惨然为焚券召 
其母归之入为散骑常侍拜江西观察使卒赠礼部尚书

　　△萧定

　　萧定字梅臣宋国公瑀之曾孙以荫授陕州参军金城丞莅事清干黜陟使裴遵庆表为判官调万年主簿厯左右司郎中为元载所恶外 
迁为袁润等六州刺史所至有政声大厯中有司差天下刺史治绩定与常州萧复豪州张镒为第一而劝农桑均赋税招辑流亡定又在镒复 
