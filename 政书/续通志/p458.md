<!-- { "loadSidebar": true } -->
之道诏自今宰相班在亲王上雍熙二年为开封尹兼侍中改今名帝将大举征幽蓟遣使往河北诸州科乡民为兵元僖论其不便时赵普为 
朋邪所嫉元僖力言普开国良臣宜复以为相帝纳之 【按元僖论科乡民为兵不便事见东都事略其荐赵普云云亦详载普传中宋史本 
传俱失载以事系元僖增补于此】 进封许王加中书令淳化三年薨赠皇太子谥恭孝干兴初改谥无子仁宗时诏以允成子宗保 【按东 
都事略作宗达考楚王元偁传宗达乃平阳郡王允升之子出继楚王元偁为孙非出后昭成太子也事略误】 出后昭成太子为孙袭封燕国 
公性仁恕尝书忍字于坐右以为戒熙寍七年卒赠静难军节度使新平郡王谥恭静子仲恕嗣官至忠州团练使卒子士盉嗣

　　 商王元份

　　商恭靖王元份初名德严太平兴国八年出阁改名元俊拜同平章事封冀王雍熙三年改今名加兼侍中威武军节度使进封越王真宗 
即位加中书令厯镇永兴凤翔改雍王加太傅真宗北征为东京留守薨年三十七赠太师尚书令郓王改陈王又改润王治平中封鲁王徽宗 
即位改商王元份宽厚言动中礼子三人长允寍次允中右屯卫将军 【按宋史本传不载允中官传今据东都事略补】 早卒次则濮王允 
让也允让薨以允寍子宗谔袭虢国公熙寍三年以宗肃嗣封鲁国公子仲先嗣改封商国公允寍字德之性至孝因父感疾恍惚失常嗜学通 
知近朝典故工虞世南楷法初授右千牛卫将军四迁右武卫厯彰信军节度观察留后武定军 【东都事略作寍武军】 节度使景佑元年 
卒赠太尉信安郡王谥僖简子宗谔宗敏宗孟宗肃

　　濮王允让
　　士珸
　　士■〈亻褭〉
　　士■〈山穹〉
　　士晴
　　不羣
　　不弃
　　不尤
　　不■〈百上心下〉
　　善俊
　　善誉
　　汝述

　　濮王允让

　　濮安懿王允让字益之商王元份子也天资浑厚外庄内宽喜愠不见于色始为右千牛卫将军周王佑薨真宗迎养禁中仁宗生送还邸 
官卫州刺史仁宗即位授汝州防御使累拜寍江军节度使上建睦亲宅命知大宗正寺宗子有好学者勉进之不率教则劝戒之不变始正其 
罪人皆畏服庆历四年封汝南郡王拜同平章事改判大宗正司嘉佑四年薨年六十五赠太尉中书令追封濮王仁宗久无子乃以王第十三 
子宗实为皇子是为英宗治平元年宰相韩琦等奏请下有司议濮安懿王及谯国夫人王氏襄国夫人韩氏仙游县君任氏合行典礼诏须大 
祥后议之二年乃诏礼官与待制以上议翰林学士王珪等议久未决 【谨案通鉴辑览　　御批英宗崇奉濮王事由韩琦等申请且所议 
并非加尊帝号更无嫌疑陵僭之虞必执为人后者不得复顾私亲以相辨折既与大记所云不合使濮王尚在又将何以处之乎且以本生之 
亲改称伯父固非所安而加皇于角势自不若欧阳修援引礼经之得也原传载王珪奏而不录欧阳修之议今谨从删】 既而内出皇太后手 
诏令皇帝称亲濮安懿王称皇王氏韩氏任氏并称后事方施行而英宗即日手诏曰称亲之礼谨遵慈训追崇之典岂易克当且欲以茔为园 
即园立庙俾王子孙主奉祠事寻罢议神宗元丰二年诏以濮安懿王三夫人并称王夫人云王二十八子长宗懿宿州团练使封和国公神宗 
以宗懿濮安懿王元子追封舒王次宗朴陇州防御使封岐国公治平中建濮王园庙拜宗朴彰德军节度使封濮国公奉王后神宗即位加同 
平章事兼侍中进封濮阳郡王薨追封定王宗谊袭封终昭化军节度使同中书门下平章事薨赠广陵郡王宗晖元丰中以淮康军节度使袭 
封濮国公安懿王及三夫人改祔命为志并题神主加同中书门下平章事进嗣濮王薨赠怀王 【按世系表作和王】 先是濮国嗣王四孟 
诣洛享园庙以河南府县官充亚终献宗晖之袭封也神宗始命其子仲璲为之遂以终献侍祠宗晟昌王宗愈襄王宗绰荥王宗楚惠王宗佑 
钦王宗汉景王以次袭封徽宗幸濮邸迁其子孙官时安懿王诸子独宗汉在恩礼隆腆宗汉薨仲增嗣仲增濮王孙于属为长得袭封薨仲御 
仲爰仲理以次嗣高宗南迁奉濮王神主于绍兴府光孝寺时嗣濮王仲理北迁诏楚荥王宗辅子仲湜袭封仲湜薨以宗汉子仲儡袭仲儡薨 
秦桧专政罢袭桧死始以安懿王曾孙士俴袭踰年薨士輵士歆以次嗣士歆薨安懿王元孙不■〈禾去〉袭时不■〈禾去〉为武功郎以 
年最高得袭封由庶官袭封自不■〈禾去〉始不■〈禾去〉薨不壆不俦不标不凌以次袭封

　　士珸

　　士珸 【世系表及建炎要录并作士晤】 字公美商王元孙弱冠为右监门卫大将军贵州团练使从上皇北迁次洺州东与诸宗室议 
欲遁还据城谋未就而金人围合皆散走士晤西亡抵武安募得少壮百余人从至磁州招集义兵以解洺围旬日间得胜兵五千人归附者数 
万时洺州守臣王麟欲叛降敌军民怒杀之推统制韩一为主士晤夜半薄城下力战破围翌日入城部分守御砺将士死守敌治壕堑树鹿角 
示以持久因飞火礟碎其攻具以计生得其首领敌乃解去以功迁权知洺州仍兼防御使绍兴五年迁泉州观察使再迁平海军承宣使知南 
外宗正事卒赠少师 【世系表作太师】 追封和义郡王淳熙中谥忠靖子不流厯临安绍兴帅治有声

　　士■〈亻褭〉

　　士■〈亻褭〉字五之商王元孙郇康孝王仲御第四子 【世系表作第六子】 有大志好学善属文初补右班殿直累迁忠州防御使 
郑州观察使由寍远军承宣使转权同知大宗正事时康王建大元帅府士■〈亻褭〉请于孟太后乞命帅府得承　制便宜行事又请奉王 
承大统太后从之高宗即位除光山军节度使扈跸南幸黄潜善用事士■〈亻褭〉论其误国潜善斥之出知南外宗正事会苗傅刘正彦作 
乱士■〈亻褭〉以蜡书遗张浚趣其勤王复遗吕颐浩书勉其与浚同济国难事平以功累加检校少师判大宗正事入觐劝帝留意恤民金 
人既归河南陕西地命士■〈亻褭〉谒陵寝特封齐安郡王寻权主奉濮安懿王祠事士■〈亻褭〉数言事忤秦桧及岳飞被诬士■〈亻 
褭〉力辨曰中原未靖祸及忠义是忘二圣不欲复中原也臣以百口保飞无他桧大怒讽言者论士■〈亻褭〉与飞交通遂夺官中丞万俟 
卨复希旨连击之谪居于建凡十二年而薨赠太傅 【世系表作太师】 追封循王子六人长子不凡方苗傅之乱刲股纳蜡书特告张浚以 
功转两官易文资从赵哲收复建州杀叶浓以功赐爵二级

　　士■〈山穹〉

　　士■〈山穹〉字仰夫商王元孙初以荫补官累转太子率府副率建炎初隆佑太后幸洪州敌奄至百司散走士■〈山穹〉躬负二帝 
御容遇溃兵数百同行至山中众欲为盗士■〈山穹〉出御容示之曰盗不过求为朝夕计耳孰若仰给州县士■〈山穹〉以近属谕之必 
从众听命乃走谒太后虔州会虔民作乱乡兵在外为应与官军相持士■〈山穹〉诣执政请太后急肆赦人知急死庶可安集又请急谕城 
中安戢之城中定则外寇可弭赦既下城中遂定迁右监门卫大将军惠州防御使绍兴二十一年卒赠建安郡王 【世系表作建安郡公】

　　士晴

　　士晴商王元孙从上皇俱北迁乘间变姓名入僧寺中落发衣僧衣以行抵会稽扈驾循幸以覃恩转千牛卫将军奉朝请而卒

　　不羣

　　不羣字介然商王五世孙宣和中量试授承事郎靖康初宰章邱县当山东河北之冲不羣募五千人增城浚濠为战守备敌攻围两月不 
能下累迁直秘阁通判镇江府辟充两浙宣抚司主管机宜文字高宗在越诏改郴州时羣盗出没湖湘间不羣严备御盗不能犯会岳飞破曹 
成成遁因犯郴不羣乘城固守拒御之进直宝文阁移知宣州军需以时办而民不扰知庐州郦琼叛拥不羣北去寻释归除知荆南府累迁两 
浙路转运副使卒

　　不弃

　　不弃字德夫太宗之裔绍兴中为江东转运判官秦桧忌四川宣抚使郑刚中以不弃能制之除四川宣抚司总领官不弃至官用张宪成 
故事以平牒见刚中刚中愕然久之始悟其不隶已遂有隙不弃欲尽取宣抚司所储刚中不与不弃怒刚中辟利州转运使王陟兼本司参议 
不弃劾罢之二人愈不相能桧并召还刚中在蜀服用颇踰制不弃复文攻其事桧乃罢刚中升不弃敷文阁待制知临安府踰年改兵部侍郎 
寻除敷文阁直学士知绍兴府未几卒

　　不尤

　　不尤有武力靖康之难与王明等募义兵与金人战雄张河南北盗皆避其锋曰此小使军也高宗即位引众归补武翼郎从岳飞平湖寇 
飞死桧夺其兵遣守横州而卒子善悉登进士第累官两浙转运副使

　　不■〈百上心下〉

　　不■〈百上心下〉字仁仲商王五世孙父士圃从上皇北迁遥拜集庆军节度使不■〈百上心下〉初补保义郎绍兴二十七年登第 
易左宣义郎调婺州金华丞除知开州开在巴东俗鄙陋不■〈百上心下〉为兴学俾民知孝义在开二年民绝鬬争夜户不闭诸司交荐转 
夔州转运判官累迁成都路转运判官岁饥不■〈百上心下〉行抵泸南贷官钱五万缗遣使分籴比至下令曰米至矣富民争发粟米价遂 
平黎州青羌诺尔嘉勒反朝廷命不■〈百上心下〉摄制司酋豪莽苏尔吹喇率数千人入汉地二百余里成都大恐不■〈百上心下〉静 
以镇之召僚属饮夜遣步将领飞山军径赴沉黎又徙绵州兵戍卭州为后援令坚守勿动密檄诸蕃部生获吐蕃一人赏十缣杀一人二缣遂 
大破吐蕃于汉源斩莽苏尔吹喇首来献凡十有六日而平嘉州虚恨蛮入寇不■〈百上心下〉标吐蕃首境上蛮惧一夕遁去不■〈百上 
心下〉乃令缘边家出丁夫一人分戍诸堡复其家擢右监门卫大将军惠州防御使知大宗正事进昭庆军承宣使金人完颜烈来聘充馆伴 
副使金使从者旧见馆使皆对揖不■〈百上心下〉不为礼宴玉津园不■〈百上心下〉连射皆中使者惊服不官以文行训勉族属荐其 
秀杰者奏新学宫增广弟子员仿大学校定法置自讼斋使有过者读书其中人人感砺淳熙十四年卒赠崇国公不■〈百上心下〉性笃孝 
居官所至有声立朝好言天下事其论王抃不宜拣选诸路军王友直不可为调都指挥使尤人所难言者遇大旱一日九疏劝上求直言通下 
情时布衣上书狂悖多抵罪不■〈百上心下〉谓太上皇帝不罪言者此宜书之御座右帝悚然可之一日坐待漏完有给事中白英国公借 
击球马不■〈百上心下〉正色曰上惟一皇孙万一马惊堕斩汝辈无益也马竟不可得所敬者朱熹张栻张栻死为请谥又请用熹其好尚 
如此

　　善俊

　　善俊字俊臣商王六世孙闽路兵马钤辖 【世系表云赠正义大夫】 不衰子初补承节郎绍兴二十七年登第换左承务郎调南城丞 
改昭信军虞允文荐其有边帅才干除办诸司审计司知郴州寻摄帅知庐州会岁旱江浙饥民麇至善俊括境内官田均给之贷牛种僦屋以 
居州城旧毁于兵善俊葺完之募乡兵保孤姥二山治屋储粟以为御敌计累迁龙图阁直学士移知建州建俗生子往往不举善俊痛绳之给 
