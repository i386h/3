<!-- { "loadSidebar": true } -->
归继而舟不足乃掠其舟并没其赀寿庚怒乃杀诸宗室从官及淮兵之在泉者而降于元益王遂移潮州是月福兴化皆降元英德守臣凌弥 
坚等亦降十二月辛酉赵溍弃广州遁乙丑吴浚走瑞金乙酉兴化军通判曹澄孙以城降知军事陈文龙被执不屈死之益王舟次于惠州之 
甲子门至元十四年 【谨按通鉴辑览　　御批宋自建炎南渡巳属偏安然德佑以前尚有疆域可凭朝廷规模未失犹可比之东晋至临 
安既破帝■〈显，去页〉见俘宗社成墟宋统遂绝则自丙子三月以后正统即当归之于元若昰昺二王崎岖海岛虽诸臣徇国苦心而残 
喘苟延流离失据不复成其为君且奉表乞降于元正与明唐桂二王之窜迹闽滇者无畏朕近于国史传凡斥唐桂二王诸臣为伪者槩令更 
正为明葢以其犹存一线虽不足称正统然谓之为伪实不可此万世之公论也今续纲目于景炎祥兴仍用大书纪年则又阿徇不伦乖史笔 
之正即如元自顺帝北迁沙漠未尝无子孙继立苗裔屡传然既委弃中原编年者即不大书故号此正也则知昰昺之巳失中原而仍大书故 
号之非正矣夫废兴嬗代其书法自有一定不可稍存偏袒之私因为改正书法而阐其大旨如此】 正月元兵破汀关癸巳知循州刘兴降于 
元壬寅文天祥走漳州吴浚以汀州降元潮州梅州皆降二月元兵下广州广东诸郡皆降三月文天祥复梅州陈文龙从子瓒复兴化军夏四 
月文天祥复兴国县广东制置使张镇孙袭广州取之五月张世杰复潮州文天祥入会昌县淮民张德兴亦起兵杀太湖县丞王德容据司空 
山攻下黄州寿昌军六月辛酉文天祥取雩都己卯入兴国县秋七月取吉贑诸县围贑州衡山人赵璠抚州人何时起兵应之乙巳张世杰围 
泉州遣将高曰新复邵武军元将攻文天祥于兴国八月天祥与战败绩乃引兵即邹■〈氵凤〉于永丰■〈氵凤〉兵亦溃壬申文天祥又 
败于兴国己卯元兵破司空山张德兴败走甲申天祥至空坑兵溃遂挺身走循州九月元兵援泉州戊申益王舟次广州浅湾元兵入大庾岭 
又取邵武入福州冬十月甲辰破兴化军陈瓒死之进攻潮州又攻惠州十一月元将达春围广州庚寅张镇孙以城降元将刘深以舟师攻浅 
湾益王舟走秀山陈宜中入占城遂不反十二月丙子舟至井澳飓风大作舟败几溺益王惊悸成疾旬余兵士稍集死者过半丁丑刘深袭井 
澳益王走七州洋至元十五年春正月张世杰攻雷州不克己酉元兵克涪州二月破潮州知州马发死之三月文天祥取惠州广州都统凌震 
转运判官王道夫复广州益王欲往占城不果驻碙洲曾渊子至自雷州以为参知政事广西宣谕使夏四月戊辰益王殂于碙洲年十一称端 
宗皇帝庚午众立卫王昺为帝以陆秀夫为左丞相五月癸未朔改元祥兴乙酉升碙洲为翔龙县遣张应科王用取雷州应科三战不利用降 
于元六月丁巳应科再战死之知高州李象祖降于元已未卫王徙居新会厓山升广州为翔龙府己卯元将张弘范李恒趣厓山冬十一月癸 
巳琼州民执安抚赵与珞降于元闰月庚戌王道夫弃广州遁壬戌凌震遁癸亥元兵入广州十二月壬午王道夫攻广州兵败被执凌震兵继 
至亦败文天祥走海丰壬寅被执于五坡岭元兵破南安县守将李梓发死之至元十六年正月壬戌元将张弘范兵至厓山庚午李恒兵亦来 
会张世杰以舟师碇海中四周起楼如城堞居王于中元兵攻之舰坚不动二月戊寅世杰部将陈宝降己卯都统张达夜袭元军营亡失甚众 
癸未元兵急攻之世杰殊死战巳而军溃翟国秀及团练使刘俊等解甲降世杰乃与苏刘义断维夺港而去陆秀夫负卫王投海中溺死年九 
岁后宫及诸臣多从死者杨太后亦赴海死世杰葬之海滨巳而世杰亦自溺死宋遂亡
　　帝■〈显，去页〉德佑二年益王昰广王昺共三年
　　右宋十六帝合三百二十年

　　钦定续通志卷四十

　　●钦定续通志卷四十一　辽纪一

　　辽纪 【一】

　　太祖　　　　太宗

　　○太祖

　　太祖皇帝姓耶律氏讳亿字安巴坚小字多尔济契丹德哷勒部实喇伊色哩乡耶律密拉人也其先出自炎帝世为审吉国其后有奇善 
者徙潢河之滨传至雅里始立制度置官属刻木为契穴地为穴让苏尔威而不肯自立雅里生必塔必塔生海兰海兰生努尔苏是为肃祖肃 
祖生萨喇达尝与黄室韦挑战矢贯数札是为懿祖懿祖生伊德实始教民稼穑善畜牧国以殷富是为元祖元祖生萨勒题始置铁冶教民鼓 
铸是为德祖世为契丹约尼氏之额尔奇木执其政柄太祖德祖长子也生三月能行既长身长九尺关弓三百斤为塔玛霞实哷时小黄室韦 
不附太祖以计降之伐扬阿及乌尔古六奚必实霞诸部克之国人号额珍实哷唐天复元年岁辛酉哈陶津汗立以太祖为本部额尔奇木专 
征讨连破室韦于厥及奚帅锡尔格授大德哷勒府额尔奇木明年七月以兵伐河东河北攻下九郡明年九月复攻下河东怀远等军略蓟北 
而还先是德祖俘奚七千户徙饶乐之清河至是创为奚德哷勒部分十三县拜太祖裕悦总知军国事明年九月讨黑车子室韦唐卢龙军节 
度使刘仁恭发兵拒之太祖伏劲兵歼其众乘胜大破室韦明年七月复讨黑车子室韦唐河东节度使李克用遣使请和七月太祖以骑兵七 
万会克用于云州 【通鉴在梁开平元年是为太祖即位之元年此据五代史纪第五代史及契丹国志并云以兵三十万本史兵卫志亦同 
而此则云七万为互异也】 约为兄弟遂进兵击刘仁恭拔数州徙其民以归明年二月复击刘仁恭还袭山北奚破之唐宣武军节度使朱全 
忠遣使来聘十一月遣使讨奚霫诸部之未附者悉破降之十二月哈陶津汗殂羣臣奉遗命请立太祖太祖三让从之
　　元年春正月庚寅即皇帝位尊母萧氏为皇太后立皇后萧氏羣臣上尊号曰天皇帝后曰地皇后庚子诏皇族承约尼氏九帐为十帐二 
月戊午以从弟达勒达为德哷勒府额尔奇木是月征黑车子室韦降其八部夏四月唐梁王朱全忠废其主寻弒之自立为帝国号梁遣使来 
告五月丁丑布呼点哷使于梁梁遣使者来秋七月乙酉唐平州刺史刘守奇率其众来降置之平卢城冬十月乙巳讨黑车子室韦破之
　　二年春正月癸酉朔御正殿受百官及诸国使者朝辛巳始置特哩衮典族属以弟萨喇为之唐晋王李克用卒子存朂袭遣使吊慰二月 
遣使如梁夏五月癸酉萨喇讨乌丸黑车子室韦遣使如梁冬十月己亥筑长城于镇东海口遣轻兵取托欢叛入室韦者
　　三年春正月如辽东二月丁酉朔梁遣使者来三月沧州刘守文为弟守光所攻遣人来乞兵命弟锡里素额尔奇木萧达鲁以兵会守文 
于北淖口进击守光破之守光溃夏五月甲申置羊城于炭山北以通市易秋八月遣使如梁冬十月己巳遣鹰军讨黑车子室韦破之
　　四年秋七月戊子朔以后兄萧达鲁为北府宰相后族为相自此始冬十月乌满山奚库济及扎噜特超默特等叛讨平之
　　五年春正月 【辽史于此纪日食兹巳具五代纪故不录以后均列入五代及宋纪其辽史不复着】 丙申帝亲征西部奚遂分兵讨东 
部奚悉平之于是尽有奚霫之地三月次滦河刻石纪功复略地蓟州夏四月壬申遣人使梁五月弟埒克特尔格伊德实安图谋反安图妻讷 
默库以告帝与诸弟刑牲告天地为誓而赦其罪出埒克为德哷勒部额尔奇木封讷默库为晋国夫人秋八月甲子幽州刘守光僭号称燕冬 
十一月壬午遣人使梁
　　六年春二月戊午亲征刘守光三月至自幽州夏四月梁郢王友珪弒其父自立秋七月丙午亲征珠巴克降之命弟埒克分兵攻平州埒 
克破平州还冬十月戊寅复与特尔格伊德实安图等反甲申遣使如梁壬辰帝次北阿鲁山埒克等以兵阻道帝南趋十七滦是日燔柴翼日 
次七渡河埒克等遣人谢罪
　　七年春正月晋王李存朂拔幽州擒刘守光以归甲寅次赤水城埒克等乞降帝素服慰遣之二月梁均王友贞讨友珪杀之乃嗣位三月 
癸丑次芦水达喇安图拥千余骑至遂拘之以所部分隶诸军而埒克引其众至伊苏济勒淀具天子旗鼓将自立闻车驾且至掠居民北走帝 
以兵追之伊德实径趋行宫焚辎重庐帐其党珊苏库复刼西楼帝至土河尽以先所获资畜分赐将士留伊勒希巴珠勒呼总政务夏四月戊 
寅北追埒克己卯至达抡淀选轻骑追及之于布札尔河尽获其辎重生口先遣室韦及托欢酋长巴尔特哩衮等五人分兵伏其前路命北宰 
相萧达鲁为先锋进击之埒克逆战众溃而走追至柴河伏发合击遂大败之帝次札都河五月甲寅北宰相达鲁擒埒克尼噜古阿巴于榆河 
壬戌送诣行在丙寅至库哩以青牛白马祭天地六月辛巳至榆岭以实喇县人缫古非法残民磔之甲申登都庵山狱官聂哷擅造大校诛之 
壬辰次狼河击裕库哷尽获其众庚子次阿敦滦以养子纳喇苏附诸弟以叛杀之其余党各以轻重论刑命额尔奇木尼噜古自投崖死秋七 
月次乌林河观鱼 【据游幸表增辑自后凡据表增入者概不复注】 八月己卯幸龙眉宫九月壬戌帝发自西楼冬十月庚午驻赤崖十一 
月祠木叶山还次扎古山省风俗见高年议朝政定吉凶仪十二月戊子燔柴于莲花泺
　　八年春正月甲辰以赫噜为德哷勒部额尔奇木呼哩为特哩衮裕库哷部人执逆党来献杖杀其首恶布呼余并原释之有司所鞫逆党 
三百余人狱既具帝赐之宴一日明日乃以轻重论刑首恶埒克次达喇帝不忍寘以法杖而释之以伊德实安图为埒克所使皆释之以前裕 
悦哈达拉子嘉哩埒克妻实喇勒济实预逆谋皆绞杀之伊德实妻聂埒胁从安图妻讷默库尝有忠告并免死秋七月丙申有司上诸帐族与 
谋逆者三百余人皆弃市
　　九年春正月乌尔古部叛讨平之夏六月幽州军校齐行本举其族及部曲来降诏授检校尚书左仆射赐名乌云数日复叛去幽州节度 
使周德威纳之乃议南征是月射野马于漠北冬十月戊申钓鱼于鸭渌江吴越王遣使来贡
　　神册元年春二月丙申羣臣及诸属国上尊号曰大圣大明天皇帝后曰应天大明地皇后大赦建元神册国号曰契丹三月丙辰以德哷 
勒部额尔奇木赫噜为阿勒达尔裕悦百僚进秩颁赉有差赐酺三日立子倍为皇太子夏四月乙酉朔晋幽州节度使卢国用来降以为幽州 
兵马留后 【按此时晋幽州节度使为周德威观此纪上年及下年俱有幽帅周德威可见况此卢国用者新旧五代史及通鉴皆无其人疑 
此及天显元年所书皆因卢文进致误也】 甲辰梁遣使者来六月庚寅吴越王遣使来贡秋七月壬申亲征突厥托欢党项小蕃沙陀诸部皆 
平之八月拔朔州擒其节度使李嗣本勒石纪功于奇冢南冬十一月攻蔚新武妫儒五州自代北至河曲踰阴山尽有其地遂改武州为归化 
州妫州为汗州置西南面招讨使十二月收山北八军
　　二年春二月晋新州裨将卢文进杀其节度使李存矩来降遂攻新州下之三月辛亥进攻幽州周德威以兵逆战于居庸关之西大破之 
以后弟阿古齐为统军舒噜为先锋东出关略燕赵不见敌而还巳未裕库哷叛命舒噜讨之夏四月壬午围幽州不克辛卯梁遣使来六月乙 
