<!-- { "loadSidebar": true } -->
　　棣王恺大中六年始王与彭信二王同封 【按吴缜纠谬云本纪大中三年封弟惕为彭王六年封弟恺为棣王咸通元年封叔■〈忄 
丏〉为信王则非同时受封也今考旧书诸王传与新书纪相符本传误】 咸通三年薨无嗣
　　彭王惕干寍中韩建杀之石堤谷无嗣
　　信王憻 【按吴缜纠谬云懿宗纪作■〈忄丏〉与传不同必有一误令考旧书亦作檀当以传为是】 咸通八年薨无嗣
　　荣王■〈忄责〉咸通三年始王广明初拜司空子令平嗣王凡八王史失其薨年 【按吴缜纠谬云八王深王琼王沔王婺王茂王衡 
王憻王荣王也然僖宗纪载广明元年八月癸卯荣王■〈忄责〉薨而本传亦谓史失之误矣今考旧书荣王传亦载薨年但月日不同耳】

　　△穆宗诸子

　　怀懿太子凑　安王溶

　　穆宗五子恭僖皇后生敬宗皇帝贞献皇后生文宗皇帝宣懿皇后生武宗皇帝余二王亡其母之氏位

　　怀懿太子凑
　　安王溶

　　 怀懿太子凑

　　怀懿太子凑少雅裕有寻矩长庆元年始王漳与安王同封文宗即位疾王守澄颛很引支党挠国谋欲尽谋之密引宰相宋申锡使为计 
守澄客郑注伺知之以告谋光事杀申锡又以王贤有中外望因欲株联大臣族夷之乃令神策虞侯豆卢着上飞变且言宫史晏敬则宋训与 
申锡昵吏王师文图不轨即捕训等系神策狱榜掠定其辞谏官羣伏合极言出狱牒付外杂治注等惧事泄乃请下诏贬王帝未之悟因黜凑 
为巢县公时太和五年也命中人持诏即赐且慰曰国法当尔无它忧八年 【文宗纪作九年】 薨赠齐王注后以罪诛帝哀凑被谗死不自 
明开成三年追赠

　　 安王溶

　　安王溶初杨贤妃宠于文宗晚稍多疾妃阴请以王为嗣密为自安地帝与宰相李珏谋珏谓不可乃止及帝崩仇士良立武宗欲重己功 
即擿溶尝欲以为太子事杀之

　　△敬宗诸子

　　悼怀太子普　陈王成美

　　敬宗五子妃郭氏生普余四王亡母之氏位

　　悼怀太子普
　　陈王成美

　　悼怀太子普

　　悼怀太子普姿性韶悟宝历元年始王晋文宗爱之若己子尝欲为嗣太和二年薨帝恻念不能巳故赠恤加焉

　　梁王休复文宗开成二年与襄纪陈三王同封
　　襄王执中子寀为乐平郡王
　　纪王言扬

　　陈王成美

　　陈王成美初文宗以庄恪薨大臣数请建东宫开成四年帝乃立成美为皇太子典册未具而帝崩仇士良立武宗杀之于邸子俨王宣城 
郡 【按宣城郡王俨世系表列元宗子陈王珪下而珪传不载本传载俨而世系表无嗣彼此互异考旧唐书亦载入本传中则世系表误也 
】

　　△文宗诸子

　　庄恪太子永

　　文宗二子王德妃生永后宫生宗俭

　　庄恪太子永

　　 庄恪太子永

　　庄恪太子永太和四年始王鲁帝以王幼宜得贤辅因召见傅和元亮元亮以卒史进有所问不能答帝责谓宰相王可教宫属应任士大 
夫贤者寍元亮比邪于是剧选户部侍郎庾敬休兼王傅太常卿郑肃兼长史户部郎中李践方兼司马六年遂立为皇太子帝承宝历荒怠身 
勤俭率天下谓晋王生谨敏欲引为嗣会蚤天故久不议东宫事及太子立天下属心焉开成三年诏宫臣议崇明门谒朔望侍读偶曰入对太 
子稍事燕豫不能壹循法保傅戒告愸不约又母爱弛杨贤妃方幸数谮之帝它日震怒御延英引见羣臣议废之羣臣顿首谏御史中丞狄兼 
謩流涕固争帝未决罢羣臣又连章论救意稍释诏太子还少阳院以中人护视诛幸眤数十人刺侍读窦宗直周敬复诣院授经然太子终不 
能自白其说而行己亦不加修也是年暴薨帝悔之明年下诏以陈王为太子置酒殿中有俳儿缘橦父畏其颠环走橦下帝感动谓左右曰朕 
有天下返不能全一儿乎因泣下即取坊工刘楚才等数人付京兆榜杀之及禁中女倡十人毙永巷皆短毁太子者

　　蒋王宗俭开成二年始王亡薨年

　　△武宗诸子

　　武宗五子其母氏位皆不传
　　相王峻开成五年始王
　　益王岘会昌二年始王与兖德昌三王同封
　　兖王岐
　　德王峄
　　昌王嵯并逸其薨年

　　△宣宗诸子

　　通王滋

　　宣宗十一子元昭太后生懿宗皇帝余皆亡其母之氏位
　　靖怀太子汉会昌六年始王雍与夔庆二王同封大中六年薨有诏追册
　　雅王泾大中元年始王亡薨年

　　通王滋

　　 通王滋

　　通王滋会昌六年始王夔与庆王沂同封帝初诏郓王居十六宅余五王处大明宫内院以谏议大夫郑漳兵部郎中李邺为侍读五日一 
谒干符门为王授经郓王立为懿宗乃罢滋徙为通王昭宗干寍三年领侍卫诸军是时诛王行瑜而李茂贞怨以兵入觐诏滋与诸王分统安 
圣奉宸保寍安化军卫京师天子将狩太原韩建道迎之留次华州建畏王等有兵遣人上急变告诸王欲杀建胁帝幸河中帝惊召建谕之称 
疾不肯入敕滋与睦王济王韶王彭王韩王沂王陈王谒建自解建留军中奏言中外异体臣不可以私见又言晋八王擅权卒败天下请归十 
六宅悉罢所领兵帝不许建以兵环行在请诛大将李筠帝惧斩筠以谢建尽逐卫兵自是天子孤弱矣初帝使嗣延王戒丕嗣丹王允往见李 
克用二王还建恶之又嗣覃王尝督军伐茂贞于是劾奏比岁兵缠近辅诸王阶其祸使乘舆越王在下藩不得安臣已请解其兵今延覃丹三 
王尚阴计以危国请诛之帝曰渠至是邪后三日与刘季述矫诏以兵攻十六宅诸王被发乘垣走或升屋极号曰帝救我建乃将十一王并其 
属至石堤谷杀之徐以谋反闻天下冤之济韶彭韩沂陈延覃丹九王史逸其系冑云 【按吴缜纠谬云昭宗纪韩建所害九王彭王名惕宪 
宗子沂王名湮昭宗子此二王举其名其系冑皆可考安得槩云史逸之也传文恐误】

　　庆王沂大中十四年薨
　　濮王泽大中二年始王亡薨年
　　鄂王润大中五年始王干符三年薨
　　怀王洽大中八年与昭康二王同封亡薨年
　　昭王汭干符三年薨
　　康王汶干符四年薨
　　广王澭大中十一年始王与卫王同封干符四年薨
　　卫王灌大中十四年薨

　　△懿宗诸子

　　吉王保

　　懿宗八子惠安皇后生僖宗皇帝恭宪皇后生昭宗皇帝余六王亡其母氏位
　　魏王佾咸通三年始王与凉蜀二王同封
　　凉王侹干符六年薨
　　蜀王佶
　　威王偘咸通六年始王郢十年徙王

　　吉王保

　　 吉王保

　　吉王保咸通十三年始王与睦王同封王于兄弟为最贤始僖宗崩王最长将立之杨复恭独议以昭宗嗣干寍元年李茂贞等以兵入京 
师谋废帝立王会李克用以兵逐行瑜乃止

　　恭哀太子倚初封睦王为刘季述所杀天复初追赠

　　△僖宗诸子

　　僖宗二子史失其母氏位
　　建王震中和元年始王
　　益王升光启三年始王并亡薨年

　　△昭宗诸子

　　德王裕

　　昭宗十七子 【旧书作十子】 积善皇后生裕及哀皇帝余皆失母之氏位

　　德王裕

　　 德王裕

　　德王裕大顺二年始王帝幸华州韩建巳夺诸王兵不自安乃请王皇子之未王者既又杀诸王因请立裕为皇太子释言于四方时干寍 
四年也刘季述等幽帝东内奉裕即皇帝位季述诛裕匿右军或请杀之帝曰太子冲孺贼强立之且何罪诏还少阳院复为王朱全忠自凤翔 
还见王春秋盛标宇轩秀忌之密语崔允曰王既窃帝矣大义灭亲渠可留公任宰相盍启之允从容言如全忠意帝不许他日以语全忠全忠 
曰此国大事臣安敢与此必允卖臣也乃免帝还洛他日谓蒋元晖曰德王朕爱子全忠奈何杀之言巳泣下自啮指流血元睴即擿语全忠全 
忠恚帝被弒元晖置酒邀诸王九曲池饮酣皆杀之投尸水中

　　棣王祤干寍元年始王与虔沂遂三王同封
　　虔王禊
　　沂王禋
　　遂王祎
　　景王秘干寍四年始王与祁王同封
　　祁王祺
　　雅王稹光化元年始王与琼王同封
　　琼王祥光化元年始王与雅王同封
　　端王祯天佑元年始王与丰和登嘉四王同封
　　丰王祁
　　和王福
　　登王禧
　　嘉王祜
　　颍王褆天佑二年始王与蔡王佑同封
　　蔡王佑

　　钦定续通志卷一百八十六

　　●钦定续通志卷一百八十七　宗室传七

　　宗室传

　　五代

　　○五代

　　梁
　　后唐
　　晋
　　汉
　　周

　　△梁


　　太祖二兄
　　太祖诸子

　　 太祖二兄

　　金昱　　　存

　　太祖二兄曰全昱曰存皆文惠皇后出

　　全昱
　　存

　　全昱

　　广王全昱太祖即位封太祖与仲兄存俱亡为盗全昱独与母寄食刘崇家太祖贵乃归宣武领岭南西道节度使以太师致仕太祖将受 
禅有司备礼前殿全昱视之顾太祖曰朱三尔作得否太祖燕居宫中与诸王饮博全昱酒酣取骰子击盆而迸之呼曰朱三尔砀山一百姓尔 
天子用汝为四镇节度使于汝何负而灭唐家三百年社稷吾见汝族矣安用博为太祖不悦罢会全昱亦不乐在京师常居砀山故里三子皆 
封王友谅衡王友能惠王友诲邵王干化元年升宋州为宣武军以友谅为节度使 【按唐藩镇宣武军治汴州而宋州属焉梁既篡唐建汴 
为东都徙宣武军于宋州前全昱归宣武乃汴此友谅镇宣武乃宋也】 友谅进瑞麦一茎三穗太祖怒曰今年宋州大水何用此为罢友谅居 
京师太祖卧病全昱来视疾与太祖相持恸哭太祖为释友谅使与东归贞明二年全昱卒谥德靖 【谥法据通鉴增】 徒衡王友谅嗣封广 
王友能为宋滑二州留后 【按通鉴友谅罢镇以兖海留后友能代之是友能先为兖海留后也新旧史皆失载】 陈州刺史所至为不法奸 
人多依倚之左道毋乙董乙聚众称天子建官属友能纵不问乙等攻劫州县朝廷发兵始击灭之康王友孜谋反诛末帝始疏宗室皆反仄贞 
明四年友能以陈州反犯京师至陈留兵败降末帝赦之降为房陵侯友诲为陕州节度使欲以州兵为乱召还京师与友谅友能皆被幽唐庄 
宗人汴并见杀

　　存

　　朗王存初与太祖俱从黄巢攻广州存战死子友寍友伦友寍字安仁太祖以为军校太祖围凤翔遣友寍东备宣武王师范来袭围齐州 
友寍引兵击退之昭宗还京师拜友寍建武军节度使太祖复遣攻师范屠博昌战于石楼兵败坠马见杀友伦为元从马军指挥使表右威武 
将军燕人攻魏内黄友伦以前锋夜渡河夺马千匹李罕之以潞州降梁晋人攻潞友伦以兵入取罕之以归太祖围凤翔晋人来袭友伦却之 
西会太祖于凤翔昭宗还长安拜友伦寍远军节度使太祖东归留友伦宿卫伺昭宗友伦击鞠坠马死太祖大怒以兵七万至河中遣友谅至 
京师杀宰相崔允等太祖即位追封存朗王友寍安王友伦密王

　　 太祖诸子

　　友裕　　　友珪　　　友璋　　　友孜

