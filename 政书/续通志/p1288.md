<!-- { "loadSidebar": true } -->
耳俄而从子名臣以千骑降大厯四年册怀恩幼女为崇徽公主嫁回纥云 【谨通鉴辑览　　御批怀恩反叛即引回纥入寇为助因怜其 
功乃养逆女为公主仍嫁回纥代宗之措施如此安望其恢复而唐室不日以陵夷驯至于亡哉】 

　　△周智光 

　　周智光少贱失其先系以骑射从军为裨将鱼朝恩镇陕州与相昵数称荐之累迁同华二州节度使永泰元年被吐蕃回纥赏项羌浑奴 
刺等众于澄城逐北至鄜州素仇杜冕时色屯坊州家在鄜智光入杀刺史张麟坑冕家属八十人火民舍三千而去朝廷召惧不赴更诏冕使 
梁州避难冀其来偃然不听命聚不逞数万恣剽掠杀陕州监军张志斌及前虢州刺史庞充初志斌自陕入秦智光慢不为礼志斌责之怒曰 
仆固怀恩岂反者邪皆鼠辈弄威福趣之祸也我本不反今为汝反遂叱斩志斌时崔圆自淮南纳方物百万智光强留其半又劫诸节镇贡奉 
物及转运米二万士沿调当西者惧拘诘闲道走同州智光遣部将邀捕斩之代宗未暴其罪命中使余元仙持诏拜尚书左仆射智光恚曰吾 
有大功上不与平章事因言诸子皆万人敌挟天子令诸侯非智光谁可即厯诋大臣元仙震汗徐遣百缣遣之大厯二年诏郭子仪密图之子 
仪得诏声言讨之未行其众大携部将李汉惠自同州降子仪乃贬智光沣州刺史贷将吏不问寻为帐下斩首并斩子元耀元干来献诏枭首 
皇城南街判官邵贲别将蒋罗汉并伏诛

　　△梁崇义 

　　梁崇义京兆长安人以槩量业于市有膂力后为羽林射生事来瑱沉默寡言累迁为偏裨瑱自襄阳朝京师分诸将戍福昌南阳瑱诛戍 
者溃崇义自南阳勒众还襄州与李昭嶭南阳相让为长众推崇义遂总其军杀昭及南阳以胁众心代宗即拜节度使奄有襄汉七州地带甲 
二万与田承嗣李正己嶭嵩李宝臣相辅车根牙盘结独以地褊兵少于是明法令折节遇士以自振所亲数讽入朝答曰来公有大功遭谗见 
族吾衅盈矣若何见上建中元年李希烈请讨之崇义惧整饬军旅男子郭昔上变德宗欲示以信流昔远方诏金部员外郎李舟谕旨初刘文 
喜之难舟奉诏入泾州俄帐下斩文喜四方传舟能覆军杀将反侧者皆恶之舟至劝崇义入朝崇义不悦明年遣使慰抚诸道舟复如崇义所 
遂不内请易宅使由是益不安朝廷欲示以不疑乃加同中书门下平章事妻及子悉封赏赐铁券擢其将蔺杲为邓州刺史遣御史张着以手 
诏召崇义崇义使卒持满以待不受命帝命李希烈率兵进讨崇义先攻江陵欲通黔岭败于四望而还屠临汉屯兵千余希烈怒引兵循汉而 
上破其将翟崇晖 【旧书作翟晖】 杜少诚于蛮水至涑口又大败之二将降希烈使部本兵循襄阳安抚王姓崇义闭壁守者斩关出不可 
止乃与妻赴井死传首京师希烈诛其亲族及军从临汉役者二千人悉斩之

　　△李怀光 

　　李怀光渤海靺鞨人本姓茹父常徙幽州为朔方部将以战多赐姓李更名家庆怀光在军积劳至开府仪同三司为都虞候勇鸷敢诛杀 
虽亲属无所贷节度使郭子仪委任之母丧起邠宁庆都将德宗立罢子仪副元帅以所部兵分诸将故怀光检校刑部尚书为邠宁庆晋绛慈 
隰等州节度使引众城长武据原首临泾水以扼吐蕃自是不敢南侵建中初杨炎欲城原州使怀光兼帅泾原原州宿将史抗温儒雅等故子 
仪麾下尝在怀光右及处其下意郁郁怀光因罪诛之泾军悚畏刘文喜者因众惧遂叛诏与朱泚讨平之加检校太子少师明年徙朔方节度 
使实封户四百仍领颁宁时马燧李抱真讨田悦未克而朱滔王武俊皆反连兵救悦诏怀光以朔方兵万五千并力怀光至魏未阵与朱滔等 
战连箧山 【旧书作惬山】 为贼所败悦因决水灌军燧等退屯魏县寻进同中书门下平章事益户二百与滔等相持不战帝狩奉天怀光 
率所部奔命方雨淖奋厉军士倍道进自蒲津绝河败泚军于醴泉将抵奉天先遣张韶以蜡韬表随贼攻城逾堑呼城上人曰我朔方使也缒 
而上比登身被数十矢时帝被围急闻之喜即持诏大号城上人心乃安又劫贼于鲁店泚解围去进加副元帅中书令怀光为人疏而愎诵言 
欲见帝请诛宰相卢■〈木巳〉惧即说帝令怀光席胜灭贼帝不得其情因敕怀光无朝督诸将进讨怀光自以径千里赴难为奸臣限隔不 
得朝颇恚恨屯咸阳数暴■〈木巳〉等罪帝为贬■〈木巳〉与赵赞白志贞又劾奏中人翟文秀亦杀之以慰怀光然益自疑坚壁八旬不 
出屡诏使进军以伺衅为解阴连朱泚初崔汉衡使吐蕃求助兵蕃相尚结赞曰吾法进军以本兵大臣为信今制书不署怀光未敢前帝乃命 
翰林学士陆贽诣怀光议事怀光执言不可者三卒不肯署又嫚骂贽曰尔何能兴元元年诏加太尉赐铁券怀光赫然怒曰凡疑人臣反则赐 
券今授怀光是使反也抵于地时部将韩游瓌将兵卫奉天怀光约令为变游瓌以闻数日又密书趣之门者捕送又遣将赵升鸾课于奉天升 
鸾告浑瑊曰怀光遣达奚承后火干陵使我为内应以胁乘舆瑊白发其奸请帝决幸梁州帝自西门出诏戴休颜守奉天时李晟已移军渭桥 
怀光乃夺李建徽杨惠元等军屯好畤然其下稍稍携贰泚初惮之至是欲遂臣怀光怀光恕告绝益不自安乃引兵掠泾阳三原富平遂如河 
中留张昕守咸阳而孟涉段威勇拥兵降李晟韩游瓌杀昕以邠州归诏以怀光为太子太保许其麾下择功高者一人统其兵不奉诏怀光至 
河中取同绛二州按兵观望李晟收京师遣给事中孔巢父中人啖守盈君之皆为怀光帐下所害于是缮兵严守帝乃遣浑瑊讨之瑊破同州 
屯军不得进数为怀光所衄帝以河东节度使马燧威名素着乃拜副元帅与瑊及镇国骆元光邠宁韩游瓌鄜坊唐朝臣会兵进讨燧拔绛州 
诸军遂围河中贞元元年朔方部将牛名俊斩怀光传首以献帝念其功诏许一子嗣赐庄第各一区听以礼葬妻王徙澧州初怀光死其子琟 
尽杀其弟乃死故怀光无后五年诏以外孙燕为后赐姓李名曰承绪

　　△陈少游 

　　陈少游博州博平人幼习老子庄周书为崇玄馆学生诸儒推引讲经援据淹该问穷而对有余大学士陈希烈赏之擢第补南平令治有 
声累迁侍御史回纥粮料使加检校职方员外郎仆固怀恩表署河北副元帅判官迁晋郑二州刺史少游长权变以干济称而贿谢权幸以是 
数迁李抱玉表泽潞副使为陈郑留后永泰中复奏为陇右行军司马擢桂管观察使少游规徙近镇时宦官董秀掌枢密用事少游乃宿其里 
候归沐入谒厚贿之秀大喜时少游已纳赂元载子仲武于是内外交荐改宣歙池观察使大厯五年徙浙东封颍川县子迁淮南节度使喜谲 
数行小惠羣吏任职三总大藩皆天下富饶处以是敛求贸易无虚日积财宝巨万初赂元载岁无虑十万缗又事宦官骆奉先刘清潭吴承倩 
及秀故能久其任后载以过见疑少游即疏之载子伯和谪扬州少游阳与善而阴奏其罪代宗以为忠李纳拒命少游出师收徐海等州俄弃 
之退屯盱眙累进检校尚书左仆射赐封户三百加同中书门下平章事时宰相关播卢■〈木巳〉与少游有雅故故骤兼台司德宗幸奉天 
度支汴东两税使包佶寓扬州所储财赋八百万缗将输京师少游意朱泚势盛不遽平欲胁取其财使判官崔■〈弁页〉就佶索文簿贷二 
百万缗佶以非敕命拒之■〈弁页〉大怒去佶谒少游欲谏止不得于是财用悉为少游所掠佶奔白沙少游又遣判官房孺复召之佶惊走 
渡江伏妻子案牍中以免佶有御遏兵三千令高越元甫将焉少游夺之能随佶者至上元复为韩滉所留佶但领诸史如江鄂等州以表内蜡 
丸以闻会少游使至帝诘其事辞以不知时祸难煽结帝未能制乃曰少游国之守臣取佶财以防它盗庸何伤少游闻之果自安不疑李希烈 
陷汴声言袭江淮少游惧遣参谋温述送款又使巡官赵诜如郓州厚结李纳希烈僭号遣将杨丰赍伪赦令送少游寿州刺史张建封逻得之 
斩丰以伪赦送行在会佶入朝具言少游胁财赋状少游惧上表言所取以赡军兴请偿之而州府破残不能偿乃与腹心吏设法重税民皆苦 
之刘洽取汴州得希烈伪起居注书某月日陈少游上表归顺少游闻羞悸发病死

　　△李锜 

　　李锜淄川王孝同五世孙以父国贞荫调凤翔府参军贞元中累迁宗正少卿厯杭湖二州刺史李齐运用事锜以赂结其欢居三岁迁润 
州刺史浙西观察诸道盐铁转运使多积奇宝岁时奉献德宗宠之锜恃恩骜横得专榷酒漕运多干没国计日耗浙西布衣崔善贞上书阙下 
暴其罪帝械以赐锜锜坑杀之乃益募兵选善射者为一屯号挽硬随身以胡奚杂类虬须者为一将号蕃落健儿怭锜腹心养为假子禀给十 
倍故乐为用帝于是复镇海军以锜为节度使罢领盐铁转运锜喜得节暴倨日甚属吏多不以罪死又逼污良家寮佐力谏不能得遽遁去宪 
宗即位方镇稍稍入朝锜不自安亦请觐有诏拜尚书左仆射以御史大夫李元素代之中使驰驿劳问兼抚慰其军锜署判官王澹为留后锜 
无入朝意称疾迁延不行澹及中使数趣之锜不悦乘澹视事有所变更者讽亲兵图澹以给冬服日澹与中使入谒众持刃杀澹食之监军使 
遣牙将赵琦慰谕又脔食之以兵注中使颈锜惊阳解救囚之别馆蕃落兵嶭颉主之挽硬兵李钧主之又以公孙玠韩运分总余军室五剑授 
管内镇将令杀五州刺史属别将庾伯良兵三千筑石头城谋据江左常州刺史颜防用其客李云谋矫诏称招讨副使杀镇将李深传檄苏湖 
杭陆四州同讨锜湖州辛秘亦杀镇将赵惟忠而苏州李素为镇将姚志安所执献于锜锜败而免宪宗以淮南节度使王锷为诸道行营兵马 
招讨处置使中官嶭尚衍为都监招讨宣慰使发宣武武宁武昌淮南宣歙江西浙东兵自宣杭州三州进讨时锜以宣州富饶遣兵马使张子 
良李奉仙田少卿领兵三千分下宣歙池锜甥裴行立虽预谋而欲效顺故相约还兵执锜子良等谕军中曰仆射反矣精兵四面皆至势蹙且 
败吾辈当转祸希福部众大悦遂回戈趣城行立举火内外合噪行立攻牙门李钧引兵出鬬行立兵贯出其中斩钧传首城下锜闻之举族恸 
哭子良以监军命晓谕城中且呼锜束身还朝左右以幕缒锜而出之送至京师与子师回并腰斩于城西南擢子良检校工部尚书左金吾将 
军封南阳郡王赐名奉国田少卿检校左散骑常侍左羽林将军代国公李奉仙检校右常侍右羽林将军邠国公裴行立沁州刺史赠王澹给 
事中赵琦和州刺史崔善贞睦州司马削锜属籍从弟宋州刺史铦通事舍人铣从子师偃流岭南

　　钦定续通志卷六百二十



 


　　●钦定续通志卷六百二十一　叛臣传二 

　　叛臣传

　　唐 【二】 

　　○唐二 

　　李忠臣　　乔琳【蒋镇】　　刘辟　　高骈【吕用之　秦彦毕师铎】　　朱玫　　王行瑜　　陈敬瑄

　　李忠臣 
　　乔琳 【蒋镇】  
　　刘辟 
　　高骈 【吕用之　秦彦　毕师铎】  
　　朱玫 
　　王行瑜 
　　陈敬瑄 
　　李巨川 

　　△李忠臣 

