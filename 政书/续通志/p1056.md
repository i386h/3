<!-- { "loadSidebar": true } -->
制诗寓规讽意世祖顾和尔果斯曰有才如此何可不用十四年出佥河北河南道提刑按察司事十六年入为翰林学士以州郡校官多不职 
建议定铨选之法二十八年尚书省罢复立中书省帝急于择相一日召入便殿谕之曰朕欲命卿执政何如复谢不足胜任帝谓侍臣曰书生 
识义理存谦让是也勿强乃改授浙西道肃政廉访使先是僧格当国尝有旨命翰林撰僧格辅政碑僧格既败诏有司踣其碑复坐是免官成 
宗即位以旧臣召入朝除集贤学士元贞元年上疏言京师宜首建宣圣庙学定释奠雅乐又言曲阜守冢户不宜听有司并入民籍其后诏赐 
孔林洒扫二十八户祀田五千亩皆复之请也三年因星变又上疏言定律令颁封赠增俸给通调内外官且曰古者刑不上大夫今郡守以征 
租受杖非所以属廉隅江南公田租重宜减以贷贫民后多采用大德四年帝召复至榻前密谕之曰中书庶务繁重左相难其人卿为朕举所 
知以哈喇哈斯对帝大喜即命入相 【按哈喇哈斯入相宰相表作大德三年哈喇哈斯传作二年本传载在四年互异】 复亦拜翰林学士 
承旨复首陈三事曰惜名器明赏罚择人材言皆剀切未几遥授平章政事复力辞不许上疏乞骸骨从之皇庆元年卒谥文康有靖轩集五十 
卷

　　钦定续通志卷四百七十五

　　●钦定续通志卷四百七十六　列传二百七十六

　　列传

　　元 【三十】

　　○元三十

　　杨大渊【文安】　李呼喇济　　李庭　　史弼　　　　　　高兴　　　　刘国杰

　　杨大渊
　　李呼喇济
　　李庭
　　史弼
　　高兴
　　刘国杰

　　△杨大渊

　　杨大渊天水人与兄大全弟大楫皆仕宋大渊总兵守阆州岁戊午宪宗兵至阆州之大获山遣宋降臣王仲入招大渊大渊杀之宪宗怒 
督诸军力攻大渊惧遂以城降宪宗命诛之汪特格谏止乃免命以其兵从招降逢广安诸郡进攻钓鱼山拜侍郎都行省悉以平蜀之寄委之 
世祖中统元年诏遗民进攻礼义城掠其馈运获总管黄文才等以归二年调兵出通川与宋将鲜恭战获统制白继源三年出开达与宋兵战 
于平田复战于巴渠擒其知军范燮统制魏兴等先是大渊建言谓取吴必先取蜀取蜀必先据夔乃遣兄子文安攻宋巴渠至万安寨守将卢 
埴降复使文安相夔达要冲城蟠龙山山四面岩阻可以进攻退守城未异宋夔路提刑郑子发率兵来争文安悉力备御大渊遣文仲往援宋 
兵宵遁诏以大渊麾下将士有功赐给海青符二俾事亟则驰以闻大渊请于利州大安军以盐易军粮从之入觐拜东川都元帅俾与征南都 
元帅奇彻同署事大渊还复于渠江演筑虎啸城以逼宋大良城不踰时而就四年宋贾似道遣杨琳赍空名告身及蜡书金币诱大渊南归文 
安擒之以闻诏珠琳至元元年大渊谍知宋总统祁昌由闲道运粮入得汉城并欲迁其郡守向良及官吏亲属于内地乃自率军掩袭遇之于 
椒坪连战三日擒祁昌俘获无算宋都统张思广引兵来援复大破之二年大渊遣文安以向良等家人往招得汉城未下而卒八年追封阆中 
郡公谥肃翼子文粲袭兄子文安

　　杨文安

　　 杨文安

　　文安字泰叔父大全仕宋守叙州以战死官其长子文仲文安依大渊于阆州戊午大渊降授侍郎都行省文仲亦授安抚使中统元年授 
文安监军三年以功迁开达忠万梁山等处招讨使佐文渊城蟠龙山筑虎啸城至元元年宋兵攻蟠龙大战败之文安擒裨将陈亮复筑方斗 
城为蟠龙声援宋兵攻潼州文安赴援败宋师于射洪之纳埧宋总统祁昌以重兵运粮饷得汉城且迁其官属于内地大渊命文安邀击之获 
祁昌俘得汉守臣向良家属以招良良以城降攻未开达等州擒其统制张刚总管伏林宋兵由开州运粮饷达文安率奇兵闲道邀击之获总 
管方富攻夺宋金州断虎隘杀其将梁富擒路钤赵贵等三年与千户李吉等略开州以大通获统制陈德等总帅汪惟正遣其将李木波等由 
闲道袭开州文安遣千户王福引兵助之福先登破其城宋将庞彦海投崖死擒副将刘安仁留兵戍其地宋诸路兵来救四年文安率兵断其 
粮道宋兵战甚力飞矢中文安面拔矢力战大破之杀其将张德等五年文仲卒诏文安充阆州夔东路安抚使军民元帅阆州累遭兵变户口 
润耗文安教以耕桑鳏寡不能自存愿相配偶者并为一户充役民始复业遣千户马才张琪略达州擒宋将范伸王德解明等六年遣蔡邦光 
李吉嵇永兴略达州之朱师郑市擒总管周德新裨将王迁又遣把总王显略达州之泥埧总管张威遣兵掠大宁之曲水擒副将王仁七年从 
严佥省攻重庆大战于龙坎败宋兵攻铧铁寨擒其将袁宜何世贤等攻达州之圣耳城擒宋将杨普时安芟其禾而还又遣元帅蔡邦光略开 
州擒宋将陈俊八年春遣蔡邦光攻达州战于圣耳城下擒其将蒲桂又战开州之沙平擒其将王顺宋朱禩孙帅蜀数遣闲谍动摇人心文安 
屡获其谍阆州竟无虞寻遣千户嵇永兴攻开州战于平炖曲水擒总管王道等军还擢东川路征南招讨使九年领军出小宁措置屯田遣韩 
福攻达州九军山擒宋将张俊遣元帅蔡邦光会蓬州兵邀宋师于永睦战胜之复遣嵇永兴杨彪破圣耳外城获寨主杨桂筑金汤城以积屯 
田之粮且以逼宋龙爪城虑宋兵来争遣韩福出兵通川牵制之与宋兵遇于锉耳山败之俘总管蔡云龙等出达州牛门断宋兵回路擒总管 
李佺李德宋兵输粮达州遣兵于卢滩峡邀击之擒统制孙聪张顺等遣元帅李吉略开州战于泻油坡擒其提举李贵及石笋寨主雍德宋兵 
复由罗顶山输粮开达遣蔡邦光李吉伏兵遮之擒裨将吴金等覆其粮船蓬州兵攻拔龙爪城东川统军司命文安兼领之时蓬州兵巳去宋 
都统赵章复据之且出兵迎敌文安与战破之擒总管王元而还宋都统阎国宝监军张应庚运粮于达州文安邀之于泻油坡夺其粮并擒二 
将宋开州守将鲜汝忠邀遮归路与战败之获总辖秦兴翰林且谭友孙十一年文安率军屯小宁得俘者言鲜汝忠等将取蟠龙之麦即遣千 
户王新德杨彪等散掠宋境文安自戍蟠龙以备之李吉略由山擒其将叶胜遣蔡邦光杨彪掠竹山寨擒其将郑桂庄俊攻宋夔东拔高阳夔 
巫等寨擒守将严贵窦世忠赵兴因跨江为桥遏宋兵往来之路还攻牛头城以火箭焚其官舍民居遣蔡邦光略九君山擒其将孙德柳荣赵 
威时宋以鲜汝忠赵章易镇开达二州汝忠家属尚留开文安曰达未易攻若先拔开州俘其家属以招汝忠则达可不烦兵而下矣乃遣蔡邦 
光率千户呼延顺等往攻开州而盛兵驻蟠龙以为援十二年诸军夜衔枚薄其城遣死士先登斩关以入宋军溃散擒赵章及守将韩明父子 
文安迁汝忠家属于蟠龙遣元帅王师能拔檄往达州招之汝忠率所部诣文安军门降悉还其妻孥财物赵章子桂楫守师姑城遣兵招之亦 
降洋州龙爪城守将谢益固守并力攻之擒统制王庆益弃城走复遣元帅李吉嵇永兴千户王新德等将兵以鲜汝忠往招由山等处八城寻 
遣兄子应之往招都胜茂竹广福三城皆降之进攻梁山宋将袁世安坚守文安焚其外城拔忠胜军杀守将王智擒部辖景福移兵攻牛头城 
杀守将何威迁其民进围万州守将上官夔战守甚力文安解围去攻石城堡谕降守将谭汝和又招降鸡冠石马三圣由木牟家下隘等城进 
围白帝城夔帅张起岩坚守不出文安以师老乃还宋都统戈德复据开州文案筑城神仙山以逼之十三年朝廷遣安西王相李德辉经画东 
川宋梁山守将袁世安遣使约降文安以白德辉德辉即遣文安将兵招之世安遂降复进军攻万州遣徐政谕守臣上官夔降夔不从夔帅张 
起岩来救遣镇抚彭福寿击破之尽杀其舟师俘其将宋明万州夺气文安悉力攻城夔巷战死遣使招铁檠三宝两城守将杨宜黎拱辰降分 
兵略施州擒统制薛忠杀守帅何艮夺其城十四年进攻咸淳府擒其守马堃十五年攻绍庆守将鲜龙迎敌兵败就擒蜀境已定独夔坚守不 
下朝廷命荆湖都元帅达海由巫峡进兵西川佥院挟夔守将亲属往招之文安遣元帅王师能将舟师与俱张起岩遂以城降八觐文安以所 
得城邑绘图献之帝劳之曰汝攻城略地之功何若是多也擢四川南道宣慰使十七年谕降散毛诸洞蛮遥授文安参知政事行四川南道宣 
慰使十九年进中书左丞行江西省事到官踰月卒子艮之袭

　　△李呼喇济

　　李呼喇济一名庭玉陇西人父节仕金岁乙未自巩昌石门山从汪世显以城降呼喇济隶皇子奎腾为质子从征四川累功为管军千户 
都总领佐汪德臣 【按元史作汪惟正误今据汪德臣传改正】 立利州乙卯将兵三万取合江大获山宋刘都统率众谋焚利州沙市次青 
山呼喇济设伏取之俘获甚众戊午以兵趋剑门觇伺宋兵运粮于长宁追至运曲埧夺之宪宗南征呼喇济掌桥道馈饷事从攻苦竹隘山寨 
先登斩守将杨立获都统张实招降长宁青居大获山运山龙州等寨大获山守臣杨大渊纳款已而逃归宪宗怒将屠其城德臣谓呼喇济曰 
大渊之去事颇难测亟追之乃单骑至城下大呼入城曰皇帝使我来抚汝军民一卒引入甲士环立呼喇济下马执大渊手谓之曰上方宣谕 
赐赏不待而回何也大渊曰诚不知国朝礼法且久出恐城寨有他变是以亟归遂与偕来一军皆喜呼喇济入奏宪宗曰杨安抚反乎对曰无 
也宪宗曰汝何以知之对曰军马整肃防内乱也城门不闭无他心也一闻臣言即抚绥军民从臣以出以是知之宪宗曰汝不惧乎对曰臣恐 
上劳圣虑下苦诸军又为一郡生灵命脉所寄故不知其惧宪宗悦复大渊故官已未总帅江德臣没于军命呼喇济以其军殿后宋兵水陆昼 
夜接战皆败之部军皆青居人赏赉独厚遂与富察察元帅守青居治城壁储刍粮招纳降附宗王穆格承制命呼喇济为巩昌元帅中统元年 
珲塔哈据六盘山以叛世祖遣哈喇济从汪良臣进讨力战杀珲塔哈等于阵二年授巩昌后元帅辉图叛遁入西蕃从宗王追袭擒之四年诏 
赐虎符哷喇济不受对曰臣闻国制将万军佩虎符若汪氏将万军已佩之臣何可复佩帝命于总帅汪惟正下充巩昌路元帅所属官悉听节 
制达吉叛于西蕃呼喇济以千骑往执之至元元年入觐命与汪良臣还蜀守青居六年授夔东路招讨使立章广平山寨置屯田出兵以绝大 
梁平山两道十年成都失利帝遣人问所以失之之故及今措置之方呼喇济附奏曰初立成都惟建子城军民止于外城别无城壁宋军乘虚 
来攻失于不备军官皆年少不经事之人以此失利西川地广人稀宜修置城寨以备不虞选任材智广畜军储最为急务今蒙古汉军多非正 
身半以驱奴代宜严禁之所谓修筑城寨练习军马措画屯田规运粮饷创造舟楫完缮军器六者不可阙一又当任贤达谗信赏必罚修内治 
外战胜攻取选用良将随机应变则边陲无虞矣寻将兵赴成都与察克布哈同权省事已复还守章广平山寨前后七年每战辄胜十四年授 
延安路管军招讨使十五年图噜叛于六盘山呼喇济以本路军会巴尔斯台赵炳及总帅府兵于六盘山败之于武川俘其孥还授四川北道 
