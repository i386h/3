<!-- { "loadSidebar": true } -->
行卒年五十七

　　△郑文宝

　　郑文宝字仲贤寍化人 【据东都事略增】 右千牛卫大将军彦华之子彦华初事李煜文宝以荫授奉礼郎掌煜子清源公仲寓书籍 
迁校书郎归朝煜以环卫奉朝请文宝欲一见虑卫者难之乃被蓑荷笠以渔者见陈圣主宽宥之意宜谨节奉上勿为他虑煜忠之后补广文 
馆生深为李昉所知太平兴国八年登进士第除修武主簿迁大理评事知梓州录事参军事代归献所著文召试翰林改著作佐郎通判颍州 
丁外艰起知州事召拜殿中丞使川陕均税次渝涪闻夔州广武卒谋乱乃乘舸泛江一夕数百里以计平之授陕西转运副使许便宜从事会 
岁歉诱豪民出粟三万斛活饥民八万六千口既而李顺乱西蜀秦陇贼赵包聚众数千将趋剑阁以附顺文宝移书蜀郡分兵讨袭获其渠魁 
余党歼焉文宝前后自环庆部粮越旱海入灵武者十二次晓达蕃情习其语经由部落每宿酋长帐中人或呼为父迁太常博士召至阙下奏 
对捷辨帝深眷遇俄加工部员外郎时龙猛卒戍环庆七年不得代思归谋乱文宝矫诏以库金给将士且自劾请代偿诏蠲其所费先是诸羌 
部落树艺殊少但用池盐与边民交易谷麦会馈挽趋灵州为继迁所钞文宝建议以为银夏之北千里不毛但以贩青白盐为命请禁之许商 
人贩安邑解县两池盐于陕西以济民食官获其利而戎益困继迁可不战而屈乃诏自陕以西有敢私市者皆抵死募告者差定其罪行之数 
月犯者益众戎人乏食相率寇边内属万余帐亦叛商人贩两池盐少利多取他径出唐邓襄汝间邀善价吏不能禁关陇民无盐以食境上骚 
扰帝知其事遣知制诰钱若水驰传视之悉除其禁召诸族抚谕之乃定朝廷议城古威州遣内侍冯从顺访于文宝文宝言威州在清远军西 
北八十里乐山之西唐大中时灵武朱叔明收长乐州邠寍张君绪收六关即其地也故垒未圯水甘土沃有良木薪秸之利约葫卢临洮二河 
压明沙萧关两戍东控五原北固峡口足以襟带西凉咽喉灵武城之便然环州至伯鱼伯鱼抵青冈青冈抵清远皆两舍而清远当羣山之口 
拒塞门之要请先建伯鱼青冈清远三城为顿师归重之地古人有言金城汤池非粟不能守俟二年间秦民息肩臣请建营田积粟实边之策 
修五原故城专三池盐利以金帛啖党项酋豪子弟使为朝廷用不惟安朔方制竖子至于经营安西绥复河湟此其渐也诏从其议文宝至贺 
兰山下见唐室营田旧制建议兴复可得秔稻万余斛减岁运之费清远据积石岭在旱海中去灵环皆三四百里素无水泉文宝发民负水数 
百里外留屯数千人又募民以榆槐杂树及猫狗鸦乌至者厚给其直地舄卤树皆立枯西民甚苦其役而城之不能守卒为山水所坏又令寍 
庆州为水硙亦为山水漂去继迁酋长威喇威斯鄂者文宝以金帛诱之与手书要约留其长子为质令阴图继迁即遣去谓之曰事成朝廷授 
汝以刺史文宝又预漆木为函以备驰献继迁之首又发民曳古碑石诣清远军将图纪功威喇卜等尽以事告继迁继迁上表请罪帝怒文宝 
犹含容之既而文宝复请禁盐边民冒法抵罪者甚众太常博士席义叟决狱陕西廉知其事以语中丞李昌龄以闻文宝又奏减解州盐价未 
满岁亏课二十万贯复为三司所发乃命盐铁副使宋太初为都转运使代文宝还下御史台鞫问具伏下诏切责贬蓝山令未几移枝江令真 
宗即位徙京山咸平中召还授殿中丞掌京南榷货时庆州发兵护刍粮诣灵州文宝素知山川险易上言必为继迁所败未几果如其奏转运 
使陈纬没于贼继迁进陷清远军命相府召文宝询策略文宝因献河西陇右图叙其地利本末且言灵州可弃时方遣大将王超援灵武即复 
文宝工部员外郎为随军转运使至环州或言灵州已陷文宝乃易服引单骑冒大雪间道抵清远故城尽得其实遂奏班师就除本路转运使 
上疏请再葺清远军都部署王汉忠言其好生事遂徙河东转运使上言管内广锐兵万余难得资粮请徙置近南诸州又欲令强壮户市马备 
征役宰相李沆等以为广锐州兵皆本州岛守城置营必虑安土重迁徙之即致纷扰又强壮散处乡落无所拘辖勒其市马亦恐非便帝复令文 
宝条对文宝固执前议且言土人久留恐或生事帝曰前令团并军伍改置营壁欲其互移本贯行之已久而文宝确陈其利因命钱若水详度 
以闻若水所对与沆等同遂罢之先是麟府屯重兵皆河东输馈虽地里甚迩而限河津之阻土人利于河东民罕至则刍粟增价帝尝访使边 
者言河裁阔数十步乃诏文宝于府州定羌军经度置浮桥人以为便会继迁围麟州令乘传晨夜赴之围解迁刑部员外郎顷之寇准荐其熟 
西事可备驱策因复任陕西转运使尝出手札密戒令边事与僚属计议勿得过有须索重扰于下后有言其张皇者诏徙京西以朱台符代之 
景德元年契丹侵边又徙河东文宝安辑所部募乡兵张边备又领蕃汉兵赴河北手诏褒谕未几复莅京西契丹请和文宝陈经久之策帝嘉 
之三年召还未至遇疾表求藩郡散秩诏听不除其籍续奉养疾以其子郓州推官于陵为大理寺丞知襄城县以便其养大中祥符初改兵部 
员外郎车驾祠汾阴还文宝至郑州请见帝以其久疾除忠武军行军司马文宝不就以前官归襄城别墅六年卒年六十一文宝能为诗善篆 
书工鼓琴好谈方略以功名为己任久在西边参预兵计心有余而识不足又不护细行所延荐属吏至多而未尝择也

　　△王子舆

　　王子舆字希孟密州莒人少业文辞太平兴国八年举进士解褐北海主簿厯大理评事知临海县改光禄寺丞使西蜀决狱还知兴国军 
淳化中雷有终为江浙荆湖茶盐制置使奏子舆为判官转太子中允改著作郎江淮两浙制置茶盐就转太常博士真宗即位迁殿中侍御史 
因入对与三司论列利害以子舆为长转度支员外郎子舆以每事上计司移报稽滞求兼省职乃命为盐铁判官仍领制置增岁课五十余万 
贯咸平三年就命兼充淮南转运使子舆精于吏事久掌茶盐漕运周知利害裁量经制公私便之所至郡县以公事申请者文牒纷委顷刻待 
报子舆皆即决遣曾无凝滞明年表求代诏许自择子舆以卞衮刘师道名闻即命衮与师道为转运使召子舆拜右谏议大夫户部使五年方 
奏事便殿俄疾作仆地命中使掖之以出至第卒子道宗方幼命三司判官朱台符检校其家子舆止一子而三女皆幼道宗寻卒家寓楚州子 
舆妻刘还父母家子舆旅衬在京师景德中官借船移柩还葬其里鬻京师居第以钱寄楚州官库备三女资送从其从弟之请也

　　△刘综

　　刘综字居正河中虞乡人少依外兄通远军使董遵诲遵诲尝遣贡马太祖嘉其敏辨将授三班之职综自陈素习词业愿应科举及还帝 
解真珠盘龙衣以赐遵诲综辞曰遵诲人臣安敢当此赐帝曰吾委遵诲以方面不以此为疑也雍熙二年举进士第解褐卭州军事推官就改 
永康军判官迁大理评事通判眉州转太仆寺丞代还对便殿因言蜀地富庶安寍己久益州长吏望慎择其人帝嘉之改太子中允未几李顺 
果为乱复召见寻为三门发运司水陆转运使通判大名府连丁家艰起知建安军先是天长军及扬州六合县民输赋非便综奏请降天长军 
为县隶扬州以六合县隶建安军自是民力均济 【按宋史地理载天长军废为县隶扬州以扬州之六合县隶建安军并在至道二年本传 
作至道二年以前事与志互异】 至道二年迁太常丞咸平初命代王钦若判三司都理欠凭由司出为河北转运副使上言州县幕职官以昏 
耄放罢者其间有实廉谨之士或幼累无托或居止无定全藉禄廪以济朝夕一旦停罢则饥寒无依以伤和气望自今并除致仕官又言法官 
断狱皆引律令之文以定轻重之罪及其奏御复云虑未得中别取进止殊非一成不变之道且复烦于圣断望自今降旨约束不得复然时河 
北承兵宝之后民户凋弊吏部所铨幕职州县官皆四方之人不习风俗且有怀士之思以是政事多因循不举综请自今并以河朔人充之冀 
其安土以勤职事夏人扰边环庆大屯士马诏徙综为陕西转运副使时梁鼎议禁解盐官自货鬻乃命综与杜承睿制置青白盐事综条上利 
害力言非便卒罢其事时灵州孤危献言者或请弃之综言灵州民淳土沃为四陲巨屏所宜固守以为扞蔽然后于浦洛河建军城屯兵积粮 
为之应援此暂劳永佚之势况镇戎军与灵州相接今若弃之则原渭等州益须设备较其劳费恐十倍滋多也俄充转运使又献议于镇戎军 
置屯田务又录唐安国镇制置城壕镇戎古记石本以进诏从其请又言天下州郡长吏审官皆据资例而授未为得人自今西川荆湖江浙福 
建广南知州或地居津要或户口繁庶之处望亲加选任其执政旧臣及给舍以上知州处亦择官通判又京朝官当任远官者率以父母未葬 
为辞意求规免自今父母委未葬者许请告营办审官投状并明言父母已葬乃许依例考课违者并罢其官从之六年再为河北转运使时两 
河用兵边事烦急转漕之任尤所倚办综继领其职号为详练景德三年召拜户部员外郎枢密直学士勾当三班院综言御史员数至少每奉 
朝请劾制狱多以他官承之甚紊彝制望诏两制以上各举才堪御史者充三院共置十员若出使按狱所经州郡官吏能否生民利病刑狱枉 
滥悉得察举四年西幸道出河阳境上时节度王显疾还京以综权知孟州事未几召还复出知并州大中祥符四年馆伴契丹使因作大雪歌 
以献即命同知贡举以李宗谔代为馆伴使俄权知开封府综以贵要交结富民为之请求或托为亲属奏授试秩缘此谒见官司颇紊公政请 
加抑止又文武官居远任而家属寓京师其子孙弟侄无赖者望严行约朿并其交游辈劾罪从之七年以老疾求典河中真宗以太寍宫庙长 
吏奉祠综艰于拜起虑不克恭事命知庐州明年罢学士授右谏议大夫八年卒年六十一综强敏有吏材所至抑挫豪右振举文法时称干治 
然尚气好胜不为物论所许子建中正中并赞善大夫弟绰淳化三年进士官刑部郎中

　　△卞衮

　　卞衮字垂象益州成都人父震举蜀进士渝州刺史南光海辟为判官蜀平仍旧职会贼杜承褎率众围城援兵不至震躬率士卒且战且 
拒为流矢所中创甚不能临军而州兵重伤卷甲宵遁刺史陈文袭又不能遏贼遂入据郡城以伪官厚贿诱震震皆斩其使贼有东章者本州岛 
兵校也因遣人述朝廷威德谕以祸福章惧且信因伏兵击其党类承褎之众素不为备实时大溃震与文袭分部余卒夹攻之贼众遂平文袭 
坐陷失州城削籍为民震以前功得赎以虢州录事参军卒太平兴国八年衮登进士第累迁大理评事知将乐县改光禄寺丞通判泗州再通 
判宣州淳化中上命采庶僚中廉干者给御书印纸俾书课最仍赐实奉以旌异之衮预焉改太常丞咸平初迁监察御史为淮南转运副使同 
荆湖发运使以干职闻就加殿中侍御史入判三司开拆司再为淮南转运使兼发运使六年并三司使之职分置副贰以衮为刑部员外郎充 
盐铁副使景德初卒年四十五录其弟扆为临颍主簿子咸为将作监主簿衮明敏有吏干累掌财赋清心治局号为称职然性惨毒掊克严峻 
