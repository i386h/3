<!-- { "loadSidebar": true } -->
将建旐饰以龟蛇】 执擎旌节并押节人骑士枪牌步兵乐工等分左右前导至第引见日大将常服入就殿门外次舍人引诣殿庭当陛北面 
再拜讫升殿近御前之左奏事禀方略讫降东阶下殿再拜而出造于庙告于武成王甫皆告官行礼大将陪位于告官之南
　　明太祖洪武元年定遣将礼皇帝武弁服御奉天殿大将军入就丹墀四拜由西陛入殿再拜跪承制官宣制以节钺授大将军大将军受 
之以授执事者俛伏兴再拜出降陛复位四拜驾还宫大将军出至午门外勒所部将士建旗帜鸣金鼓正行列擎节钺奏乐前导百官以次送 
出造庙宜社即命大将军具牲币行一献礼如遣官告祭庙社之仪其告武成王庙自省牲佥祝版以及进熟酌献彻豆望燎皆大将行礼配位 
亦大将行礼两庑陪祀诸将分献于旗纛坛备牲牢币帛行三献礼大将为初献诸将为亚献终献祭将毕则割鸡洒血于酒以酹神以鸡掷于 
四方

　　△宣露布

　　后唐明宗天成四年定州行营招讨使王宴球献逆人王都首级并俘馘帝御咸安楼立仗百官就列尚书兵部宣露布于楼前宣讫百官 
称贺
　　晋高祖天福七年正月镇州行营招讨使杜重威收复镇州传逆人安重荣首级来献帝御干明楼仗卫如仪宣露布讫百官称贺其年九 
月襄州行营都部署高行周等执逆贼安重进等四十四人来献帝御干明门受俘宣露布讫百官称贺
　　汉隐帝干佑二年七月西南行营都部署露布献河中府所获逆贼李守贞首级并俘馘等帝御明德门楼受俘羣臣称贺
　　宋平岭南刘鋹就擒有司率武士系鋹等白练露布前引告庙社毕乃押至楼南御路之西下马立俟献俘将校戎服带刀摄侍中版奏中 
严百官班定版奏外辨帝常服御坐百官舞蹈起居毕通事舍人引鋹就献俘位将校等诣楼前舞蹈讫次引露布案诣楼前北向宣付中书门 
下如宣制仪通事舍人跪受露布转授中书门下转授摄兵部尚书次摄刑部尚书跪奏以所献俘付有司帝召鋹诘责鋹伏地待罪赦弗诛南 
唐平帝御明德门露布引李煜及其子弟官属素服待罪帝以煜奉正朔非若鋹拒命寝露布弗宣
　　明亲征师还皇帝服通天冠绛纱袍升午门楼以露布颁天下百官具朝服以听仪与开读赦诏同大将奏凯先期大都督以露布奏闻皇 
帝常服御楼前侍卫如常仪鼓吹奏凯安乐止赞宣露布承制官以露布付受露布官引礼引诣案跪受由中道南行以授宣露布官宣讫付中 
书省颁示天下将校引俘至献俘位刑部尚书奏请付所司讫大将以下舞蹈山呼如常仪
　　（臣）等谨案露布之名始于汉光武纪注汉制度曰制诏三公皆玺封尚书令印重封露布州郡祭祀志注引东观书有司奏孝顺号露 
布奏可鲍昱传故事通官文书不着姓又当司徒露布李云露布上书此第为不封而宣露散布之义不以为文书告令之目亦非将帅献捷所 
用军中露布杜佑谓起自后魏潘昂霄金石例云东晋未有露布隆兴初以晋破苻坚命题似有可疑然文章缘起曰汉贾洪为马超伐曹操作 
魏志注谓虞松从司马宣王征辽东及被贼作露布隋志有魏武帝露布文九卷世说云桓温北征令袁宏倚马前作露布则魏晋时己有之矣

　　△大射乡射

　　大射之礼废于五季宋太宗始命有司草定仪注其羣臣朝谒如元会酒三行有司言请赐王公以下射侍中称制可皇帝改服武弁布七 
埒于殿下王公以次射开乐县东西厢设熊虎等侯陈赏物于东阶以赉能者设丰爵于西阶以罚否者并图其冠冕仪式表着埻垺之位以进 
帝览而善之谓宰臣曰俟弭兵当与卿等行之凡游幸池苑或命宗室武臣射每帝射中的从官再拜奉觞贡马为贺预射官中者帝必为之解 
赐袭衣金带散马不解则不赐苑中皆有射堋画晕的射则用招箭班三十人服绯紫绣衣帕首分立左右以唱中否节序赐宴则宗室禁军大 
校牧伯诸司使副皆令习射遂为定制外国使入朝亦令帅臣伴赐射于园苑徽宗政和时河北转运判官张孝纯言周官六艺教士必射而后 
行古者诸侯贡士天子试诸射宫请诏诸州郡每岁宴贡士于学因讲射礼于是礼官参定乡射仪乡饮酒前一日本州岛于射亭东西序量地之 
宜设提举学事诸监司知州通判州学教授应赴乡饮酒官贡士幕次本州岛兵马教谕备弓矢应用物设乐其日初筵提举学事知州军通判帅 
应赴乡饮酒官贡士诣射亭执弓矢揖入射乘矢若中则守帖者举获唱获执算者以算投壶毕多算胜少算射毕赞者赞揖酬酢如仪毕退饮 
如乡饮酒孝宗干道二年二月四日车驾幸玉津园皇帝射讫命皇太子庆王恭王及管军臣僚等以次射如是者三每射四发帝前后四中的 
淳熙元年九月车驾幸玉津园命从臣行宴射之礼皇太子宰执以下酒三行乐作皇帝临轩有司进弓矢皇帝中的皇太子进酒率宰执以下 
再拜称贺宣皇太子射射中赐宣预射臣僚射使相郑藻起居舍人王卿月环卫官萧多啰伦射中各赐袭衣金带
　　辽俗以重五中元重九行拜天射柳击球之戏金因之凡重五日拜天礼毕插柳球场为两行当射者以尊卑序各以帕识其枝去地约数 
寸削其皮而白之先以一人驰马前导后驰马以无羽横镞箭射之既断柳又以手接而驰去者为上断而不能接者次之或断其青处及中而 
不能断与不能中者为负每射必伐鼓以助其气
　　元制自天子公卿至郡国将佐皆有射垛翦柳之法大抵循用国俗
　　明太祖洪武三年五月诏行大射礼帝以先王射礼久废弧矢惟习于武夫而文士多未解至是诏大学及郡县学诸生皆令习射其仪前 
期戒射定耦选执事充司正副司正司射司射器请射举爵收矢执旗树鹄陈设如仪是日执事者入就位请射者引主射正官及各官员子弟 
士民俊秀者各就品位司射器者以弓矢置于各正官及司射前请射者诣正官前图揖毕引诣司器前授弓矢毕引复本位司正执算入立于 
中后请射者引司射二人耦进各以三矢搢于腰带之右以一矢挟于二指之间推年齿相让士射先进诣射位向鹄正立发矢司正书中投算 
置于中举旗者举旗如式上射射毕下射者诣位发矢如前请射者引复位次请士民俊秀射次请官员子弟射次请品卑至高品者射仪皆如 
式

　　△合朔伐鼓

　　唐德宗贞元三年八月日有食之有司将伐鼓帝不许太常卿董晋言伐鼓所以责阴而助阳请听有司依经伐鼓不报由是其礼遂废
　　宋仁宗嘉佑六年六月朔日食诏礼官详检典故皇帝素服不御正殿毋视事百官废务守司合朔前二日郊社令门仆守四门巡门监察 
鼓吹令率工人如方色执麾斿分置四门屋下龙蛇鼓随设于左东门者立北塾南面南门者立东塾西面西门者立南塾北面北门者立西塾 
东面队正一人执刀率卫士五人执五兵之器立鼓外矛处东戟处南斧钺在西槊在北郊社令立■〈矛赞〉于坛四偶萦朱丝绳三匝又于 
北设黄麾龙蛇鼓一次之弓一矢四次之诸兵鼓俱静立俟司天监告日有变工举麾乃伐鼓祭告官行事太祝读文其词以责阴助阳之意司 
天官称止乃罢鼓如雾晦不见即不伐鼓以后皆如其制 【政和礼合朔有司陈设太社有玉币豆笾】
　　金世宗大定二年正月戊辰朔日食伐鼓用币命寿王京代拜行礼为制凡日月亏食禁酒乐屠宰一日七年四月戊辰朔日食帝避正殿 
减膳伐鼓应天门内百官各于本司庭立明复乃止九年八月甲申朔有司奏日当食以雨不见为近奉安太社乃伐鼓于社用币于应天门内
　　明太祖洪武六年二月定救日礼皇帝常服不御正殿中书省设香案百官朝服行礼鼓人伐鼓复圆乃止月食大都督府设香案百官常 
服行礼不伐鼓雨雪云翳则免二十六年三月更定礼部设香案于露台向日设金鼓于仪门内设乐于露台下各官拜位于露台上至期百官 
朝服入班乐作四拜兴乐止跪执事者捧鼓班首击鼓三声众鼓齐鸣候复圆复行四拜礼 【月食如旧制】 在外诸司日食则于布政使司 
府州县月食则于都指挥使司卫所救护如仪穆宗隆庆六年大丧方成服遇日食百官先哭临后赴礼部青素衣黑角带向日四拜不用鼓乐
　　（臣）等谨案左氏以日食用牲为非礼公羊不非用牲又有朱丝萦社之说颇为迂怪汉世尊公羊故日食则割羊祠社唐始不用牲而 
朱丝萦社犹用公羊之说宋时救日率用唐制明救日不设五兵不萦朱丝又在礼部而不在社皇帝常服而不素服百官朝服入班而不守司 
此皆异于前代者也

　　△祭马祖

　　唐代宗永泰五年命太常寺复置马祖坛依例程享祭宋仲春祀马祖仲夏享先牧仲秋祭马社仲冬祭马步并择日坛各广九步高三尺 
四出陛一壝太宗太平兴国四年征河东祷马于马祖用少牢高宗绍兴三十一年于昭庆寺设位行祭
　　明太祖洪武二年命祭马祖先牧马社马步之神筑坛后湖礼官言四神之祭隋用周制以四仲月唐宋因之今定春秋二仲月甲戊庚日 
遣官致祭为坛用羊一豕一乐用时乐礼三献四年蜀明升献良马十其一白者长丈余不可鞯勒太祖曰天生英物必有神司之命太常以少 
牢祭马祖囊沙四百斤压之令人骑而游苑中久之渐驯帝乘之以夕月于清凉山比还大悦赐名飞越峯复命太常祀马祖五年并诸神为一 
坛岁止春祭成祖永乐十三年立北京马神祠其南京马神则南太仆主之孝宗弘治九年修通州马神祠 【祠在通州北燕兵初起时战其 
地觉有神相之因诏作马祖祠久之祠废至是顺天府尹彭礼等修之】

　　△时傩

　　宋志不载傩礼东京梦华录云除日禁中呈大傩仪并用皇城亲事官请班直戴假面绣画色衣执金鎗龙旗装将军门神判官钟馗小妹 
土地灶神之类共千余人自禁中驱出南熏门外转龙湾谓之埋崇而罢此则傩礼之行于汴京者也干淳岁时记云禁中腊月三十日呈女童 
驱傩装六丁六甲六神之类此则傩礼之行于南渡者也
　　（臣）等谨案月令三傩季春之傩注谓傩阴气也此月日行厯昴有大陵积尸之气气佚则厉鬼随而出行仲秋之傩注谓傩阳气也此 
月宿直昴毕得大陵积尸之气气佚则厉鬼亦随而出行季冬之傩注谓傩阴气也此月日厯虚危有坟墓四司为厉鬼将随强阴出害人也盖 
阴阳之气无日不流行于天地之间其正也则能发育收藏以成岁功其过也则将淫厉底伏以为疾病故春之傩曰毕春气春之阳气达则阴 
气之过者可止矣秋之傩曰达秋气秋之阴气达则阳气之过者可止矣冬之傩曰送寒气寒气送则冬阴之巳盛者可以退而春阳之方萌者 
可以发矣此亦圣人节宣调燮之一端也郑氏斗直日躔之说必有所本斗直左行为阳日躔右行为阴而所躔所直之星能为人害者必随乎 
时之阴阳而出亦莫非气之相为感召而已张衡两京赋卒岁大傩驱除羣厉仅于东京言之则西京无此制可知唐时傩礼大率依仿后汉之 
制惟于季冬一行之宋史遂不复载观东京梦华录所言大抵杂以委巷鄙俚之说盖唐时犹以为国家之典礼至宋则直以戏视之而古意益 
微矣此史志所以削之与辽金元明俱无傩礼明臣邱浚大学衍义补请斟酌汉唐之制俾内臣依古制为索室逐疫之法然亦未见施行也

　　钦定续通志卷一百十七

