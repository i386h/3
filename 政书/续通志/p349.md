<!-- { "loadSidebar": true } -->
一百万石为一界每界命常参官供率官殿直各一人专知副知各二人凡七人共掌之诏可然四河所运之粟未有定制太平兴国六年汴河 
岁运江淮米三百万石菽一百万石黄河粟五十万石菽三十万石惠民河粟四十万石菽二十万石广济河渠十二万石非水旱大蠲民租未 
尝不及其数至道初汴河运米至五百八十万石自是京城积粟盈溢真宗大中祥符初至七百万石凡水运自淮南江南荆湖南北路所运粟 
于扬真楚泗州四处置仓以受其输既而分调舟船泝流而至京师发运使领之陕西诸州菽粟自黄河三门沿流由汴河而至亦置发运使领 
之陈颍许蔡光寿等六州之粟帛由石塘惠民河而至京东十七州之粟帛由广济河而至皆有京朝官廷臣督之凡三水皆通漕运河北卫州 
东北由御河达干寍军仁宗嘉佑中诏减漕船三百艘 【按苏轼文集轼知扬州时上言嘉佑以后漕运米数渐减纲运之船多揽载货物漕 
运之弊愈多故米数远不及宋初云】 熙寍七年诏委官疏浚广济河增置漕舟依旧运京东米上供十年提举汴河堤岸司言京东地富谷粟 
可以漕运但以河水浅涩不能通舟近修京东河岸开斗门通广济河为利甚大今请通津门里汴河岸东城里三十步内开河一道及置斗门 
上安水磨下通广济河应接行运从之徽宗政和元年张根为江西转运副使岁漕米百二十万以给中都江南州郡僻远官吏难于督趣根常 
存三十万石于本司为转输之本以宽诸郡时甚称之高宗建炎初诏诸路纲米以三分之一输行在所余赴京师二年诏二广湖南北江东西 
路纲运赴江寍府福建两浙赴平江府京畿淮南京东西河北陕西及川纲并赴行在又诏二广湖南北纲运如经由两浙亦许赴平江送纳福 
建纲运经由江东西亦许赴江寍府送纳绍兴初因地之宜以两浙粟专供行在以江东之粟饷淮东以江西之粟饷淮西荆湖之粟饷鄂岳荆 
南量所运之数责漕臣将输归其余于行在 【按吴曾能改斋漫录曰本朝岁漕米六百万石而江西居三分之一盖天下漕米多取于东南 
而东南之米多取于江西也】 辽圣宗太平时燕大饥户部副使王嘉献计造船使民谙海事者漕粟以振燕民

　　△金

　　金都于燕东去潞水五十里故为闸以节高良河白莲潭诸水以通山东河北之粟凡诸路濒河之城则置仓以贮世宗之世言者请开卢 
沟金口以通漕运役众数年竟无成功其后但以车挽其制春运以冰消行暑雨毕秋运以八月行冰凝毕时刘玑为同知漕运使事奏漕户顾 
直太高虚糜官物宜裁损以省官钱上是其言章宗明昌三年尚书省奏辽东北京路米粟素饶宜航海以达山东昨以按视东京近海之地自 
大务清口并咸平铜善馆皆可置仓贮粟以通漕运若山东河北荒歉即可运以相济制曰可六年以北边粮运括羣牧駞因以金银杂彩备赏 
劳宣宗元光元年造船运粮由大庆关以抵湖城

　　△元

　　元世祖中统四年诏北京运米五千石赴开平其车牛之用并从官给至元十三年遣泸州屯军转漕重庆然自丞相巴延献海运之言江 
南之粮分为春夏二运至于京师盖巴延平江南时尝命张瑄朱清等以宋库藏图籍自崇明州从海道载至京师而运粮则自浙西涉江至淮 
由黄河逆水至平滦旱站陆运至淇门入御河以达于京后又开济州泗河自淮至新开河由大清河利津河至海因海口沙壅又从东阿旱站 
运至临清入御河至元十九年巴延请于朝廷命上海总管罗璧朱清张瑄等遣平底海船六十艘运粮四万六千余石从海道至京师然创行 
海洋沿山求屿风信失时明年始至直沽又立京畿江淮漕运司二仍各置分司以督纲运又立万户府二分新河军士水手及船于扬州平滦 
两处运粮命三省造船二千艘于济州河运粮犹未专于海道也二十四年始立行泉府司专掌海运增置万户府二总为四府至二十五年内 
外分置漕运司二其在外者于河西务置司接运海道粮事二十八年又用朱清张瑄之请并四府为都漕运万户府二止令清瑄二人掌之二 
十九年用朱清等言复开海道自浙西至京师不过旬日云

　　△明

　　明漕运之法凡三变初支运次兑运支运相参至支运悉变为长运而制定太祖洪武元年北伐命浙江江西及抚州九府运粮三百万石 
于汴梁已而大将军徐达令忻崞代坚台五州粮运大同其后海运饷北平辽东其西北边则浚开封漕河饷陕西自陕西转饷寍夏河州其西 
南令川贵纳米中盐以省远运于时各路皆得就近转输成祖永乐元年纳户部尚书郁新言用淮船导淮至黄河赴卫河输北平与海运相参 
宣宗宣德四年平江伯陈瑄及尚书黄福建议用支运法令江西湖广浙江民运粮于淮安仓苏松寍池庐安广德民运粮于徐州仓应天常镇 
淮扬徐凤太滁和徐民运粮于临清仓令官军接运至京通二仓六年瑄言江南民运粮诸仓往返多误农业令民运至淮安瓜洲兑与卫所官 
军运载至北军民两便是兑运之始也宪宗成化七年乃有改兑之议应天巡抚滕昭令运军赴江南水次交兑重其加耗后数年帝乃命淮徐 
临德四仓悉改水次交兑由是悉变为改兑而官军长运遂为定制明初命武臣督海运尝建漕运使寻罢成祖以后用御史又用侍郎都御史 
催督郎中员外郎分理主事督兑其制不一景帝景泰二年始设漕运总督于淮安与总兵参将同理漕事漕司领十二总十二万军与京操十 
二营相准其制总漕巡扬州经理瓜淮过闸总兵驻徐邳督过洪入闸同理漕参政管押赴京趱运则有御史郎中押运则有参政监兑理刑管 
洪管厂管闸管泉监仓则有主事清江卫河有提举兑毕过淮过洪巡抚漕司河道各以职掌奏报又有把总留守皆专督运故理漕之官明代 
最多云

　　○盐铁茶

　　盐
　　铁
　　茶

　　△盐

　　唐
　　五代
　　辽
　　金
　　元
　　明

　　 唐

　　唐自宣宗即位盐法益密粜盐少私盗多者谪观察判官户部侍郎判度支卢宏正以两池盐法敝遣巡院官司空舆更立新法其课加倍 
后户部侍郎棐休为盐铁使上盐法八事其法皆施行两池榷课大增至后兵遍天下诸镇擅利两池为河中节度使王重荣所有岁贡盐三千 
车中官田令孜募新军五十四都餫转不足倡议两池复归盐铁使而重荣究不奉诏

　　 五代

　　后唐庄宗同光三年敕魏府每年所征随丝盐钱每两量与减放明宗天成元年敕诸州府百姓合散蚕盐依夏税限纳钱晋高祖天福元 
年敕洛京管内食盐每斗量为减价周太祖广顺二年敕青白二盐池依前旧例置官抽税世宗显德三年敕漳河以北州府管界先是官场粜 
盐今后除城郭草市内仍旧禁法其乡村并不许盐货通商逐处有咸卤之地一任人民煎炼兴贩不得踰漳河亦不得通商界　五代时盐法 
太峻宋太祖建隆二年始定官盐阑入禁法凡禁榷之地官立标识候望以晓民其颗盐末盐通商之地各随其利便雍熙后以用兵乏馈饷令 
商人输刍粟塞下增其直令江淮荆湖给以颗末盐太宗端拱二年置折中仓听商人输粟京师优其直给江淮茶盐仁宗康定元年诏商人入 
刍粟陕西并边愿受东南盐者加数予之而河北复出三税法亦以盐代京师所给缗钱然东西盐利特厚商旅不愿受金帛皆愿得盐江湖漕 
盐既杂恶又官估高故百姓利食私盐而并海民以鱼盐为业用工省而得利厚无赖之徒盗贩者众捕之急则起为盗贼江淮间虽衣冠士人 
狃于厚利或以私盐为事江西则虔州地连广南而建之汀州与虔接虔盐既不善汀故不产盐多盗贩广南盐以射利盐法于是大坏神宗熙 
寍时转运使沈希颜更为榷法请假常平钱自买解盐卖之本路然其制亦不能尽行南渡后官给本钱诸州置仓令商人置钞算孝宗干道六 
年户部侍郎叶衡奏今日财赋之源煮海之利居其半然年来课入不增商旅不行者皆私贩之害也乞委官分路措置诏酌行之寍宗庆元初 
以提举陈损之言改盐课剩钞为正支而课愈重盐法弊益多矣

　　 辽

　　辽太祖时以所得汉民数多即八部中分古汉城别为一部治之城有盐池之利八部皆取食之及征幽蓟还次于和拉泺命取盐给军自 
后泺中盐益多上下足用太宗会同初晋献十六州地而瀛莫在焉始得河间煮盐之利置榷院于香河县于是燕云迤北暂食沧盐一时产盐 
之地如渤海镇城海阳丰州阳洛城广济湖等处五京计司各以其地领之

　　 金

　　金世宗大定三年定军煮私盐及盗官盐之法命明安穆昆巡捕二十五年置山东等七盐司章宗明昌二年省臣以山东盐课不足由盐 
司官出巡不敢擅捕遂诏自今如有盗贩听盐司官辄甫民私煮及藏匿则约所属收捕太和六年右丞相内族宗浩参知政事贾铉言国用最 
重盐课今山东亏课甚多盖以私煮盗贩者成党盐司既不能捕统军司按察司亦不为禁宜立制以各官在职时增亏之实令盐司达省部以 
为升降遂诏请统军招讨司所部有犯者罚并令按察使有司察之

　　 元

　　元自太宗时始行盐法世祖中统二年复申定之至元十九年议设盐使司卖盐引法择利民者行之仍令按察司磨刷运司文卷元初朝 
廷之用盐利居十之八两淮盐当天下之半法日以坏 【按官卖盐之制宋熙寍中转运使沈希颜行之本路至元代遂为定制】 以郝彬行 
户部尚书省经理之彬请度舟楫所通道里所均建六仓煮盐于场运积之听羣商于转运司探仓筹定乃买券文宗天历二年行省复请令商 
贾入粟中盐 【按元中盐之法令商以粟易盐引即明制中盐之始也元则各行省施其法明则令商人输粟于边给照再赴盐场领引鬻盐 
耳】 至顺帝元统二年京师置局鬻盐于南北城官自粜卖

　　 明

　　明太祖洪武初诸产盐地次第设官两淮等都转运使六广东等盐课提举司七盐课司一然明代盐法开中最善于山西诸仓或入米一 
石或一石三斗给淮盐一小引商人即以原引赴所在官司缴之故转运省而边储充其后各行省边境多召商中盐以为军储盐法边计相辅 
而行后定中盐例输米临濠开封陈桥襄阳安陆荆州归州大同太原孟津北平河南府陈州北通州诸仓计道里远近自五石至一石先后增 
减则例不一率视时缓急米直高一中纳者利否道远地险则减而轻之成祖即位以北京诸卫粮储缺乏悉停天下中盐专于京卫开中后以 
安南新附饷益难继于是诸所复召商中盐他边复以次及英宗正统三年寍夏总兵官史昭以边军缺马乃奏请纳马中盐然中马之始验马 
掣盐既而纳银于官以市马银入布政司宗禄屯粮修边振济悉由于此银尽而马不至边储亦将告匮于是召商中淮浙长芦盐以纳之旧例 
中盐户部出榜召商无径奏者富人吕铭等托势要奏中两淮存积盐中旨允之户部尚书马昂不能执正由是势豪多为搀中商人既以失利 
盐法于是遂坏后给事中管怀理虽极言其弊亦不能行虽督理盐法者必遣重臣然终不如明初之法充边储而清积弊矣

　　△铁

　　铁冶之课后唐明宗长兴元年敕今后不计农器烧器动使诸物并许百姓逐便自铸上纳农器钱随夏秋二税送纳晋高祖天福六年敕 
