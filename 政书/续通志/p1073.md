<!-- { "loadSidebar": true } -->
曰不考其业何以兴善而得人乃酌旧制立升斋积分等法每季考其学行以次递升既升上斋又必踰再岁始与私试每孟仲月试经疑经义 
季月试古赋诏诰章表策蒙古色目试明经策问辞理俱优者一分辞不理优者为半分岁终积至八分者充高等以四十人为额然后集贤礼 
部定其艺业及格者六人以充岁贡三年不通一经及在学不满一岁者并黜之帝从其议至治元年拜太史院使泰定二年以本官奉使宣抚 
江西福建黜罢官吏贪污者四百余人蠲免括地虚加粮数万石州县有以先贤子孙充房夫诸役者悉罢遣之福建宪司职田每亩岁输米三 
石民不胜苦履谦命准令输之由是召怨及还京宪司果诬以他事未几诬履谦者皆坐事免履谦始得直复为太史院使天历二年卒履谦笃 
学勤苦家贫无书及为星历生在太史局会秘书监辇亡宋故书留置本院因书夜讽诵深究自得故其学博洽精通自六经诸史天文地理礼 
乐律历下至阴阳五行医药卜筮无不淹贯尤精经籍着太学四传小注一卷中庸章句续解一卷论语言仁通旨二卷书传详说一卷易系辞 
旨略二卷易本说四卷春秋诸国统纪六卷以皇极之名见于洪范皇极之数始于邵氏经世书数非极也特寓其数于极耳着经世书入式一 
卷经世书有内外篇内篇则因极而明数外篇则由数而会极着外篇微旨一卷授时历行五十年未尝推考履谦日测晷景并晨昏五星宿度 
自至治三年冬至至泰定二年夏至天道加持真数各减见行历书二刻着二至晷景考二卷授时历虽有经串而经以着定法申以纪成数然 
求其法之所以然数之所从出则略而不载作经串演撰八法一卷元立国百有余年郊庙之乐沿袭宋金履谦谓乐本于律律本于气可择僻 
地为密至取金门之竹及河内葭莩候之上可以正雅乐荐郊庙和神人下可以同度量平物货厚风俗列其事上之又得黑石古律管一长尺 
有八寸外方内为圆空中有隔隔中有小窍盖以通隔上九寸其空均直约径三分以应黄锺之数隔下九寸其空自小窍迤逦杀至管底约径 
二寸余盖以聚其气而上之其制与律家所说不同盖古所谓玉律者是也适迁他官事遂寝至顺三年追封汝南郡公谥文懿

　　钦定续通志卷四百八十五

　　●钦定续通志卷四百八十六　列传二百八十六

　　列传

　　元 【四十】

　　○元四十

　　崔斌　　　　崔彧　　叶李　　　　燕公楠　　马绍　　　　姚燧　　郭贯　　　　瓜尔佳之奇　　刘赓　　　　耶律有 
尚　　郝天挺　　　张孔孙

　　崔斌
　　崔彧
　　叶李
　　燕公楠
　　马绍
　　姚燧
　　郭贯
　　瓜尔佳之奇
　　刘赓
　　耶律有尚
　　郝天挺
　　张孔孙

　　△崔斌

　　崔斌字仲文马邑人 【按一统志云宏州马邑人彧之兄也】 性警敏多智略世祖在潜邸召见应对称旨命佐布琳济达戍淮南斌领 
骑兵觇敌形势潜出袭之多所杀获授总管中统元年改西京参议宣慰司事世祖尝命安国举汉人识治体者安图举斌入见敷陈时政得失 
危言谠论无有所讳帝幸上都尝召斌命之骑因问为治大体今当何先斌以任相对帝问谁可为相者斌以安图史天泽对帝默然斌曰陛下 
岂以臣猥鄙所举未允公议耶今近臣咸在乞采舆论裁之帝俞其请斌立马扬言曰有旨问安图为相可否众驩然呼万岁帝悦遂以二人并 
为相 【按宰相年表史天泽之相在中统二年安图人相在至元二年传盖统言之耳】 除斌左右司郎中每论事帝前羣言终日不决者斌 
数言决之凡所献替虽近臣有不得与闻者以此人多忌之会阿哈玛特立制国用使司专以掊克为事斌曰与其有聚敛之臣宁有盗臣于帝 
前屡斥其奸恶至元四年出守东平五年大兵南征卒有夺民席投其赤子于地以死诉于斌斌驰谓主将曰未至敌境而先杀吾民国有常刑 
汝亦当坐遂下其卒于狱岁大祲征赋如常年斌以免复请于朝得楮币十万缗振民饥襄樊之役命斌佥河南行省事时调曹濮民丁囤田南 
阳斌议罢曹濮屯民以近地兵多者补之民以为便又议户部给滨棣青沧盐券付行省募民以米贸之仍增价和籴远近输贩者辐辏馈饷不 
劳而集时河南四路籍兵二万以为益襄樊斌驰奏曰河南户少而调度繁实不堪命宜减其半从之十年诏丞相巴延总兵南征改行省为河 
南宣慰司充宣慰使巴延既渡江分阿尔哈雅定湖南以斌为行省参政围潭州攻西北铁坝阿尔哈雅中流矢不能军 【按阿尔哈尔传云 
流矢中胸督战益急夺其城与此互异】 斌以军夜集栅下誓师衔枚潜登铁坝梯其楼火之且竖木栅城上诘旦布云梯斌挟盾先登阿尔哈 
雅持酒劳曰取此城公之力也斌曰潭人胆破矣若敛兵许其来降则重湖以南连城数十可传檄定也从之即遣人开示祸福城中争出降捷 
闻进行省左丞十一年奉旨抚谕广西寻命还治湖南衡山以南寇贼蜂起斌驻兵南岳凡来降者诛其首恶胁从者尽释之十五年被召入觐 
时阿哈玛特擅权日甚斌从帝至察罕淖尔帝问江南各省抚治如何斌对以治安之道在得人因极言阿哈玛特奸蠹帝令御史大夫姜卫枢 
密副使博啰按间之汰其冗员黜其亲党罢天下转运司海内无不称快适尚书留梦炎言江淮行省事至重而省臣无一人通文墨者乃迁斌 
江淮行省左丞既至凡蠹国渔民之政悉加厘正仍条具以闻阿哈玛特虑其害己捃摭其细事遮留使不获上见因诬构以罪竟为所害裕宗 
在东宫闻之方食投箸恻然遣使止之巳不及矣天下冤之至大初追封郑国公谥忠毅子良知维恩孙敬皆为大官

　　△崔彧

　　崔彧字文卿小字拜特穆尔宏州人负才气刚直敢言世祖甚器重之至元十六年奉诏往江南访求艺术之人及还首言呼图克岱尔索 
亡宋财货烦扰百姓身为使臣乃契妻子以往所在取索鞍马刍粟世祖虽听其言然虚实竟不辨决也十九年奉旨钩考枢密文牍遂拜御史 
中丞奏言台臣于国家政事得失生民休戚百官邪正虽王公将相亦宜纠察近唯御史得有所言臣以为台官皆当建言庶于国家有补至选 
用台察官若申中书必有偏徇之弊御史宜从本台选择初用汉人六员今用蒙古十六员相参巡厯为宜皆从之二十年复言时政十八事一 
曰开广言路多选正人番直上前以司喉舌二曰当阿哈玛特擅权台臣莫敢纠其非迨其事败然后接踵随声徒取讥笑宜别加选用三曰枢 
密院定夺军官赏罚不当听阿哈玛特风旨宜择有声望者为长贰四曰翰苑亦颂阿哈玛特功德宜博访南北耆儒硕望以重此选五曰郝祯 
耿仁等虽正典刑若是者尚多罪同罚异公论未伸合次第屏除六曰贵游子弟用即显官幼不讲学何以从政得如左丞许衡教国子学则人 
才辈出七曰今起居注所书不过奏事检目宜择蒙古汉人之厚重者分居其任言动必书以垂法于无穷八曰宪曹无法可守是以奸人无所 
顾忌宜定律今为一代法九曰近议裁冗官若徒省石贝并一职亦非经久之策宜参众议以定成规十曰官僚无以养廉责其贪则苛乞将诸 
路大小官有俸者量增无俸者特给十一曰内地百姓流移江南避赋役者巳十五万户乞降诏招集复业十二曰凡丞相安图迁转良臣悉为 
阿哈玛特摈黜或居散地或在远方并掌拔擢十三曰簿录奸党货财本国家之物不可视为横得遂致滥用宜以之实帑藏供岁计十四曰大 
都非如上都止备巡幸不应立留守司直易置总管府十五曰中书省右丞二而左丞缺宜改所增右丞置诸左十六曰在外行省不必置丞相 
平章止设左右丞以下庶几内重不致势均十七曰阿尔哈雅总制兵民子侄姻党分列权要威权不在阿哈玛特下宜罢职理算其官吏亦当 
量转他所勿使久据荆湖十八曰铨选汇奏贤否莫知自今三品以上必引见而后授官疏人即日命中书行其数事余命与御史大夫伊实特 
穆尔议行之又言江南盗贼相挺而起皆由拘刷水手与造海船民不聊生激而成变日本之役宜姑止之又江西四省军需宜量民力勿强以 
土产所无凡给物价与民者必以实召募水手当从其所欲伺民气稍苏我力粗备后谏东征未晚世祖以为不切曰尔所言如射然挽弓虽可 
观发矢则非是矣彧又言昨差官度量大都州县地方本以革权势兼并之弊初非扰民而近者浮言胥动恐失农时乞降旨省谕又言建昌者 
多孰是孰否中书宜集议可行者行之不可则明谕言者为便又言各路每岁选取室女亟宜停罢又言宋文思院小口斛出入官粮无所容隐 
宜颁行皆从之二十一年以劾奏卢世荣不可居相职忤旨罢二十三年加集贤大学士累拜中书右丞奏言僧格当或四年中外诸官多以贿 
进其昆弟故旧妻族皆授要官美地唯以欺蔽九重朘削百姓为事宜令两省严加考核凡入其赏者皆汰逐之又僧格所设衙门其闲冗之官 
徒费禄食宜令百司集议汰罢自今调官宜如旧制又大都高赀户多为僧格等所容庇凡百徭役止令贫民当之今宜核实均输有敢如前以 
贿求容庇者罪之又军站诸户每岁官吏非名取索赋税倍蓰民多流移请自今非奉诏敢私敛民及役军匠者论如法皆从之二十八年复迁 
御史中丞彧奏行御史台言建宁路总管马谋因捕盗延及平民搒掠多死又俘掠人财迫通处女狱未具会赦如臣等议马谋以非罪杀人不 
在原例宜明白定罪又言皆行台御史周祚劾尚书省官蒙古岱嘉晖达尼雅斯拉鼎默哷奸赃尼雅斯拉鼎默哷反诬祚以罪遣人告僧格僧 
格暧昧以闻流祚于鸣达苏妻子家财并没入官祚至和琳遇乱走还僧格又遣诣云南理算钱谷以赎其罪今阅其状词为罪甚微宜复其妻 
子皆从之二十九年彧又奏尼雅斯拉鼎默哷实都王巨济赏比僧格恣为不法楮币铨选盐课酒税无不更张变乱理算江南积逋期限严急 
胥卒追逮半于道路民至嫁妻卖女殃及亲邻维扬钱塘受害尤惨无故而殒其生者五百余人近遣舍哩按问悉皆首实请死天下乃知圣天 
子仁爱元元而使之至此极者实僧格及其凶党所为也莫不顾食其肉请将此三人从公论罪以谢天下从之又言行台官言去岁僧格既败 
使臣至自上所者或不持玺书口传谕旨纵释有罪擅籍人家真伪莫辨请自今凡使臣必降玺书省台院诸司必给印文以杜奸欺帝曰何人 
乃敢尔耶对曰裕噜伊纳克巴延彻尔比尝传旨纵罪人帝悉可其奏又言诸官吏受赇在朝则诣御史台首告在外则诣按察司首告巳有成 
宪自僧格持国受赇者许控诸司故反复牵延事久不境今宜遵前旨诸可无得辄爱从之中书省臣奏请以彧为右丞帝曰崔彧不爱于言惟 
可使任言责三十年彧言大都民食唯仰客籴顷缘官括商船载递诸物致贩鬻者少米价翔踊请勿令有司括船为便从之有宝泉提举张简 
父子讼彧不法十余事奉旨就辩中书或书简等所告与己宜对者为牍袖之视而后对所告皆无验并系狱简瘦死三十一年成宗即位先是 
彧得玉玺于故臣扎拉氏之家 【按裕宗后及杨桓传并作穆呼哩曾孙硕迪家扎拉即穆呼哩氏也】 其文曰受命于天既寿永昌即以上 
