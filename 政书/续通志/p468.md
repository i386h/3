<!-- { "loadSidebar": true } -->
必搜田讲事卿等以为何如宗尹曰南道岁熟宜如圣旨世宗至上京闻同签大宗正事宗寍不能抚治上京宗室宗室子往往不事生业令宗 
尹察其事惩戒之宗尹奏曰随仕之子父没不还本土以此多好游荡乃命召还宴宗室于皇武殿击球为乐世宗问其闲人材孰可用者宗尹 
以奉国威准之子按春豫国公昱之曾孙阿噜对皆以为奉御诏访其余以闻二十七年乞致仕世宗谓宰臣曰宰相总天下事非养老之地若 
负其职朕亦有愧焉如贤者在朝利及百姓四方瞻仰朕亦与其光美乃诏宗尹曰卿久任外官不闻有过失但恨用卿稍晚今精力似衰矣若 
勉留卿则四方以朕为私卿亦不自安也顷之遣使问宗尹曰朕欲留卿时相从游如何宗尹曰圣主既衰老臣不忍摈弃臣岂敢他往于是赐 
甲第一区凡宴集畋猎皆从焉明年薨

　　 宗寍

　　宗寍本名阿多古性勤厚有大志起家为海陵征南都统战瓜洲渡功最厯祁州刺史大定二年为会寍府路押军万户擢归德军节度使 
时方旱蝗督民掩捕数日捕绝改知临潢府事移天德军俄命为行军右翼都统为贺宋正旦使累迁兵部尚书授隆州路和屯明安罗里茂世 
袭穆昆出知大名府事徙镇利涉军寻同签大睦亲府事因病俾知咸平诏以其子符宝郎禀为韩州刺史以便养无几入授同判大睦亲府事 
拜平章政事明昌三年薨宗寍居家约俭临事明敏其镇临潢邻国有警宗寍知民乏粮即出仓粟令以牛易之敌知得粟即遁去边人以斡罕 
乱后苦无牛宗寍复令民入粟易牛既而民得牛而仓粟倍于旧其经画如此

　　 宗道

　　宗道本名八十通周易孟子善骑射大定五年充合门祗候累除近侍局使授右卫将军出为西南路副招讨章宗即位改同知平阳府事 
陕西路副统军左宣徽使伊喇仲方举以自代除西北路招讨使故事诸部驾马八百　匹宗道辞不受诸部悦服边鄙咸治提刑司察廉召为 
殿前右副都点检寻除陕西路统军使以镇静得军民心特迁三阶兼知京兆府事时夏旱　长安令取太白湫水步迎于远郊及城而雨是岁 
大稔承安二年为贺宋正旦使寻授河南路统军使泗州民张伟获宋人王万言彼界事情宗道疑其冤廉问得实万楚州贾人伟负万货五千 
余贯三年不偿万理索为伟所诬乃坐伟而归万改知河中府有惠政民立像于层观以时祭之移知临洮以病解泰和四年卒赠龙虎卫上将 
军

　　 们图珲

　　们图珲屡从征伐天会二年为爱锡贝勒参议国政明年薨天会十五年追封王正隆例封郑国公明昌五年谥定济

　　阿里布
　　方

　　阿里布

　　阿里布系出景祖屡从征伐灭辽举宋皆有功天会九年睿宗经略陕西阿里布为左翼都统与右翼都统宗弼抚定巩洮河西寍兰廓等 
州军来宾定远和政甘谷寍洮陇安 【按金史地理志凤翔路秦州下有甘谷城陇州下有陇安寨此作甘谷安陇误今据改】 等城寨及镇 
堡蕃汉营部四十余处汉官军民蕃部酋长甚众于是泾原熙河两路皆平诏以兄明安萨勒扎亲管穆昆之余户以阿里布为世袭穆昆十二 
年为元帅右都监十五年迁左监军天眷三年从宗弼征河南迁左副元帅皇统三年封谭国公六年为行台左丞相元帅如故是岁薨大定闲 
大褒功臣图像衍庆宫定衍庆亚次功臣代国公罕都金源郡王实图美徐国公珲楚郑国公们图珲濮国公实古纳济国公芬彻韩国公锡默 
阿里元帅左监珲巴尔斯鲁国公富察实嘉努银青光禄大夫蒙克隋国公和尼特进托克索济国公博勒和开府仪同三司乌雅富埒珲仪同 
三司阿里布镇国上将军乌凌阿托云大师领三省事朂太傅大臭大兴尹特嘉珲金吾卫上将军耶律玛武骠骑卫上将军韩常并阿里布咸 
着勋焉子乌达方乌达见逆臣传 【按宗室表阿里布二子乌达及方无名言者乌达载在逆臣传亦别无言之名本传云于言别有传所载 
似误今改正】

　　方

　　方累官京兆少尹迁陕西路统军都监专事财贿不恤军旅大定三年迁元帅右都监转元帅左监军改顺天军节度使帝曰卿本无功厯 
显仕不能接僚友往往交恶在京兆贪鄙彰闻至无谓也卿必悛改慎勿复尔除西南路招讨使以兵部郎中高通为招讨都监佐之诏通曰卿 
到天德毋以其官长曲从之简阅沿边士卒毋用孱弱之人毋以仆隶代役女真旧风酒食会聚以骑射为乐今则奕碁双陆宜悉禁止令习骑 
射从其居处之便勿以召集扰之久之方坐强买部人马二匹削一阶解职降耀州刺史通亦坐赃除名方后迁横海军节度使入为同签大宗 
正事签书枢密院事诏袭父穆昆云

　　钦定续通志卷一百九十四

　　●钦定续通志卷一百九十五　宗室传十五

　　宗室传

　　金 【三】

　　○金三

　　世祖诸子

　　△世祖诸子

　　威泰　　　　杲宗【义】　　　乌色【宗永】　　乌哲【璋】　　　栋摩【宗叙】　　昂【郑嘉　衷庆善努】

　　世祖十一子翼简皇后生康宗次太祖次魏王威泰次太宗次辽王舍音次室图克坦氏生卫王乌色次鲁王乌哲次室布萨氏生汉王阿 
库纳次室珠格氏生鲁王栋摩次室珠格氏生沂王扎拉次室乌库哩氏生郓王昂

　　威泰
　　杲
　　乌色
　　乌哲 【璋】
　　栋摩
　　昂

　　 威泰

　　威泰年二十余萨哈伐埒克为裨将时诸将议攻取未定太祖将至军威泰迎之谓太祖曰埒克城且下勿惑他议太祖从之至军中众议 
乃决威泰急起治攻具其夜进兵攻城迟明破之因尽平二额讷斯珲路二恩楚路寇盗康宗二年苏伯水诸部不听命使威泰等往治之行次 
呼尔哈川萨合村召诸部惟沃赫不至达萨塔萨克苏既至复遯去乌塔遇于玛奇岭遂执二人以降于是使威泰伐沃赫沃赫完聚固守攻而 
拔之进师博齐赫攻拔欢塔城取畔者以归太祖自寍江州还威泰已寝疾太祖过家门不入径至威泰所问疾未几薨威泰刚毅果断服用整 
肃临战决策有世祖风太祖平辽叹曰恨威泰之不及见也天会十五年追封仪同三司魏王谥定肃

　　 杲

　　杲本名舍音收国元年为温贝勒天辅元年以兵一万攻泰州下金山县降孟古皮室四部及渤海人遂克泰州城中积粟转致乌哩页赈 
先降诸部因徙之内地五年为乌赫哩贝勒都统内外诸军取中京普嘉努宗翰宗干宗盘副之宗峻领罕扎明安耶律伊都为向导辽人守中 
京者闻知师期焚刍粮欲徙居民遯去奚王锡默欲视我兵少则迎战若不敌则退保山西杲知辽人无鬬志乃委辎重以轻兵击之六年正月 
克高恩回纥三城进至中京辽兵溃遂克之乃分兵屯守要害驻兵中京使使奏捷献俘罕都游兵出中京南遇骑兵三十余绐曰乞明旦来降 
于此杲信之使温特赫额埒春纳哈塔通恩富察布垒珠嘉拜塔兰往迎之奚王锡默兵围额埒春等遂据坂去马皆殊死战败锡默兵追杀至 
暮而还是役纳哈塔通恩功为多宗翰降北安州移书于杲请进兵杲乃约宗翰会奚王岭期羊城泺会军时辽主在草泺宗翰与宗干率精兵 
六千袭之辽主西走其都统玛格趋达兰宗翰遣达兰以兵一千往击之达兰请益兵于杲而获辽枢密使德勒岱父子西京已降复叛杲使招 
之不从遂攻之留守萧察喇踰城降四月复取西京杲率大军趋白水泺分遣诸将招抚未降州郡及诸部族于是辽秦晋国王耶律聂哷自立 
于燕京山西诸城虽降而人心未固杲遣宗望奏事仍请太祖临军耶律坦招西南招讨司及所属诸部西至夏境皆降耶律佛德亦降于坦金 
肃西平二郡汉军四千叛去坦与爱绅鄂约托卜嘉简料新降丁壮迨夜袭之诘旦战于河上大败其众皆委仗就擒耶律聂哷移书于杲请和 
杲复书责以不先禀命上国辄称大号若能自归当以燕京留守处之六月太祖发京师杲使马和尚奉迎于塔鲁河斡鲁罗索败夏将李良辅 
杲使完颜希尹等奏捷且请徙西南招讨司诸部于内地希尹等见太祖于大泺西南太祖嘉赏之至鸳鸯泺杲上谒太祖追辽主至古尔珍川 
南伐燕京次奉圣州诏曰自今诸诉讼书付都统杲决遣若有大疑即命闻奏太祖定燕京还次鸳鸯泺以宗翰为都统杲从太祖还京师太宗 
即位杲为安班贝勒与宗干俱治国政天会三年伐宋杲领都元帅居京师八年薨皇统三年追封辽越国王天德二年配享太祖庙庭正隆例 
封辽王大定十五年谥曰智烈子博济

　　宗义

　　宗义

　　宗义本名博济舍音第九子天德闲为平章政事海陵己杀太宗子孙忌舍音诸子盛强欲尽除之时左副元帅萨里罕在汴京与托卜嘉 
有隙托卜嘉女为海陵妃海陵阴使托卜嘉图萨里罕于是都元帅府令史约索迎合风旨诈为萨里罕与其子宗安家书宗安误遗宫外约索 
因拾得之以上变因是误杀宗义穆里延并杀宗安及太祖妃萧氏尽杀舍音子孙百余人穆里延子孙二十余人穆里延景祖孙们图珲次子 
舍音有幼子阿古尔其妻亦托卜嘉女遂得赦免后封为王授世袭千户大定初追复宗义官爵赠特进弟富尼玛博勒准阿鲁威赫并赠龙虎 
卫上将军

　　 乌色

　　乌色穆宗初讷格纳擅募苏伯水人为兵使乌色及伊克往问状讷格纳遯去伊克等皆不欲追乌色督军而进至巴固岭西茂密水及之 
大破其众讷格纳死焉乌色抚定苏伯水部执讷格纳之母及其妻子而归穆宗曰乌色年尚幼已能集事可嘉也康宗二年威泰治苏伯水诸 
部乌色斡鲁佐之定诸部而还久之高丽杀行人阿古双宽而筑九城于海兰甸乌色将内外兵海古勒和尼齐富察都古噜纳佐之高丽兵数 
万来拒乌色分兵为十队更出迭入遂大破之会乌色母疾笃召还以斡鲁代之未几乌色复至再破高丽军进围其城高丽请和尽归前后亡 
命及所侵故地退九城之戍遂与之和皇统五年追封卫国王子宗永

　　宗永

　　宗永

　　宗永本名塔塔天眷中以宗室子预诛宗盘擢寍远大将军皇统初充牌印祗候五年出为赵州刺史累迁工部尚书与苏保衡完颜额哩 
页迁加伐宋士官赏凡与土贼战者宗永一槩加之世宗谓宰相曰若一槩追还必生怨望若因循不问则爵赏滥矣其与土贼战有一人敌三 
十以上者依已迁为定改同签大宗正事震武军节度使卒

　　 乌哲 【璋】

　　乌哲天会十五年追封鲁王正隆例改封公子实都美骠骑卫上将军孙璋本名呼密多勇略通女真契丹汉字年十八左副元帅萨里罕 
引在麾下以事如京师见梁王宗弼与语宗弼悦之皇统六年父实都美卒宗弼奏璋可袭穆昆诏从之天德三年充牌印祗候以罪免寓居中 
都海陵伐宋富察萨勒扎掌留府事世宗即位于辽阳璋劝萨勒扎归世宗不从璋与守城军官乌凌阿实嘉努乌凌阿愿图克坦三胜富察芬 
彻等以兵晨入留守府杀萨勒扎及判官玛延萨里罕推宗强子阿苏为留守璋行同知留守事遣实嘉努佩萨勒扎金牌与愿芬彻中都转运 
使左渊子贻庆大兴少尹李天吉子盘奉表如东京贺即位世宗嘉之以璋为同知中都事璋以杀萨勒扎自摄同知留守心不自安遂与兵部 
