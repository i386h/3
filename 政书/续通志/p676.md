<!-- { "loadSidebar": true } -->
为孚门生千里预荐坐范及千里罪罢易简知制诰以本官奉朝请未几复知制诰充翰林学士连知贡举陈尧叟孙何并甲廷试淳化二年同 
知京朝官考课迁中书舍人充承旨先是曲宴将相翰林学士皆预坐梁迥启太祖罢之又皇帝御丹凤楼翰林承旨侍从升楼西南隅礼亦废 
至是易简请之皆复旧制易简续唐李肇翰林志二卷以献帝赐诗以嘉之帝尝以轻绡飞白大书玉堂之署四字令易简牓于厅额 【按长 
编载淳化二年冬翰林学士承旨苏易简续翰林志二卷以献帝嘉之赐诗一章纸尾批云诗意美卿居清华之地也易简愿以所赐诗刻石昭 
示无穷上复为真草行三体书书其诗命待诏吴文赏刻之因徧赐近臣又飞白书玉堂之署四大字令中书召易简付之牓于厅额帝曰此永 
为翰林中美事易简曰自有翰林未有如今日之荣也】 易简会韩伾毕士安李至等往观帝闻遣中使赐宴甚盛至等各赋诗纪其事宰相李 
昉等亦作诗颂美之 【按长编载易简以所赋诗悉以奏御帝谓宰相曰苏易简以卿等诗什来上斯足以见儒墨之充学士之贵也可别录 
一本进入以其本赐易简】 他日易简直禁中以水试欹器帝因晚朝问曰闻卿所玩得非欹器耶易简曰然江南徐邈所作也命取试之乃奏 
曰臣闻日中则昃月满则亏器盈则覆物盛则衰愿陛下持盈守成慎终如始以固丕基则天下幸甚会郊祀充礼仪使先是扈蒙建议以宣祖 
升配易简引唐故事请以宣祖太祖同配从之 【按长编载礼仪使苏易简上言太祖皇帝光启丕图恭临大宝以圣授圣传于无穷谨按唐 
永徽中以高祖太宗同配上帝望将来亲祀郊丘奉宣祖太祖同配诏从之淳化四年春正月辛卯合祭天地于圜丘以宣祖太祖升配】 俄掌 
吏部选迁给事中参知政事时赵昌言亦参知政事与易简不协至忿争帝前帝皆优容之未几昌言出使剑南中路命改知凤翔明年易简亦 
以礼部侍郎出知邓州移陈州 【按宰辅编年录载至道元年正月赵昌言罢参知政事四月苏易简罢参知政事时李顺构乱太宗命昌言 
为川峡五十二州招安行营都部署握兵入蜀易简为张洎所攻非因忿争致罢执政也】 至道二年卒年三十九赠礼部尚书易简外虽坦率 
中有城府由知制诰入为学士年未满三十属在文初不达体要及掌诰命颇自刻励在翰林八年眷遇敻绝伦等李沆后入在易简下先参知 
政事故以易简为承旨锡赉均焉太宗遵旧制且欲稔其名望而后正台辅易简以亲老急于进用因亟言时政阙失遂参大政易简之执政也 
太宗召其母辥氏入禁中赐冠帔命坐问曰何以教子成此令器对曰幼则束以礼让长则教以诗书帝顾左右曰真孟母也易简性嗜酒帝尝 
以诗戒之令对其母读自是每入直不敢饮及卒帝曰易简果以酒死可惜也易简雅善笔札所著文集皆藏于秘阁三子宿寿耆大中祥符闻 
皆禄之以官云耆子舜钦自有传

　　△郭贽

　　郭贽字仲仪开封襄邑人干德中举进士中首荐太宗尹京因事藩邸太平兴国中擢为著作佐郎右赞善大夫俄兼皇子侍讲太宗在东 
宫出戒子篇命贽注解且令委曲讲说以喻诸王迁右补阙与宋白并拜中书舍人五年置京朝官差遣院凡将命出入受代归阙官吏悉考校 
劳绩铨量才品命贽洎滕中正雷德骧领之七年以本官参知政事曹彬为弭德超所诬贽极言救解深为宰相赵普所重尝因论事奏曰臣受 
不次之遇誓以愚直上报太宗曰愚直何益于事贽曰虽然犹胜奸邪一日以入对宿酲未解左迁秘书少监知荆南府府俗尚淫祀属久旱盛 
陈祷雨之具贽始至命悉撤去投之江不数日大雨就加左谏议大夫入为盐铁使时诸路积逋欠犯人虽死犹系其子孙贽条陈其事多所蠲 
贷藉田超拜工部侍郎淳化中知澶州坐河决免所居官久之起为给事中复工部侍郎真宗即位拜刑部侍郎出知天雄军入判太常寺吏部 
流内铨加集贤院学士判院事知河南府归朝献诗自陈进秩吏部俄兼秘书监初真宗未出合贽已授经帝尝至其家后杨可法继其任帝以 
为辅导不及贽尝称贽纯厚长者至是在秘府屡赐对询访旧事且愍其老特拜工部尚书翰林侍读学士迁礼部尚书大中祥符三年卒年七 
十六帝以旧学之故亲临哭之赠左仆射谥文懿录其子昭度为大理寺丞昭升昭用并大理评事昭允左赞善大夫贽属文敏速而不雕刻性 
温和颇能延誉时隽宋白赵昌言皆其所荐也贽初充赋有声邑人同在籍中者忌之潜加构毁自是连上不中选洎贽再知贡举邑人子以明 
经充荐诏下日悔泣而去贽闻之命其所亲召还谕之就举遂预荐中第然吝啬切于治生晚节不事事人颇以是少之

　　△李至

　　李至字言几真定人幼沈静好学能属文及长辞华典赡举进士释褐将作监丞累迁右补阙知制诰太平兴国八年转比部郎中为翰林 
学士拜右谏议大夫参知政事雍熙初加给事中时议亲征范阳至上疏陈三策谓京师天下之本恭守宗庙不离京国为策之上未几以目疾 
累表求解机政授礼部侍郎进秩吏部会建秘阁命兼秘书监选三馆书置阁中俾至总之至每与李昉王化基等观书阁下帝必遣使赐宴且 
命三馆学士皆与焉至是升秘阁次于三馆从至请也帝临幸秘阁出草书千字文为赐至勒石帝曰千文乃梁武得破碑锺繇书命周兴嗣次 
韵而成理无足取若有资于教化莫若孝经乃书以赐至荐潘慎修舒雅杜镐吴淑等入充直馆校理请购亡书闲以新书奏御必便坐延见恩 
礼甚厚淳化五年兼判国子监至言二传二礼孝经论语尔雅七经疏未备今直讲崔颐正孙奭崔偓佺皆励精强学博通经义望令重加雠校 
以备刊刻从之后又引吴淑舒雅杜镐检正讹谬至与李沆总领而裁处之至道初真宗初正储位以至与李沆兼宾客诏太子事以师道傅礼 
真宗每见必先拜至等上表不敢当礼诏答曰朕旁稽古训肇建承华用选端良资于辅导藉卿宿望委以护调盖将勖以谦冲故乃异其礼数 
勿饰当仁之让副予知子之心至等相率谢太宗谓曰太子贤明仁孝国本固矣卿等可尽心规诲若动皆由礼则宜赞助事有未当必须力言 
至于礼乐诗书义有可裨益者皆卿等素习不假朕之言谕真宗即位拜工部尚书参知政事一日帝访以灵武事至言河湟夷夏杂居先王置 
之度外望陛下以元元为念不以巨憝介意料彼胁从亦厌兵久矣苟啖以厚利縻以重爵亦安肯迷而不复讫于沦胥哉今灵州不可不弃非 
独臣愚以为当然若移朔方军额于环州一时之权非臣之所敢知也后灵武卒不能守咸平元年再以目疾求解政柄授武信军节度使入辞 
节制不允居二年徙知河南府四年以病求归本镇许之诏甫下卒年五十五赠侍中诏给其子惟良惟允惟熙等奉终制至刚严简重人士罕 
登其门性吝啬幼育于飞龙使李知审家及贵即逐其养子以利其资知审因至亦至右金吾卫大将军

　　△辛仲甫

　　辛仲甫字之翰汾州孝义人少好学及长能吏事伟姿仪器局沈厚周广顺中郭崇署掌书记崇所亲吏为厢虞候部民有被劫杀者诉阴 
识贼魁即捕盗吏也官不敢诘仲甫请自捕逮鞫之吏故稽其狱仲甫曰民被寇害而使自诬服蠹政甚矣焉用僚佐为请易吏以雪冤愤崇悟 
移鞫之乃得实状崇移镇真定改深赵镇观察判官太祖即位以崇为监军陈思诲密奏崇有奸状帝怒且疑遣中使驰往验之未至崇忧懑失 
据谓宾佐曰苟主人不察为之奈何皆愕相视仲甫曰皇帝膺运公首效节军民处置率循常度何以加辞第远侦使者率僚属尽郊迎礼听彼 
伺察久当自辨矣崇如其言使者至视崇无他意还奏帝大喜归罪思诲仲甫又随崇为平卢军节度判官崇卒改郓齐观察判官累雪冤枉干 
德五年入拜右补阙出知光州州有横河与城直会霖潦水溢溃庐舍仲甫集船数百艘军资民储皆赖以济移知彭州州卒诱营兵及诸屯戍 
谋以长春节宴集日为乱属春初仲甫出城巡视见壕中草深意可藏伏命烧薙之凶党疑谋泄有自首者擒百余人尽斩之先是州少种树暑 
无所休仲甫课民栽柳荫行路郡人谓之补阙柳太祖问羣臣文武兼资者为谁赵普以仲甫对徙益州兵马都监代还选为三司户部判官太 
平兴国初迁起居舍人奉使契丹辽主问党进何如人如进之比有几仲甫曰国家名将辈出如进鹰犬材耳何足道哉辽主欲留之仲甫曰信 
以成命义不可留有死而已辽主竟不能屈使还以刑部郎中知成都府既命奏免岁输铜钱罢榷酤政尚宽简蜀人安之加右谏议大夫时彭 
州盗贼连结为害诏捕未获仲甫诱百余人令自缚诣吏余因散去入知开封府拜御史中丞雍熙三年拜给事中参知政事端拱中进户部侍 
郎时吕蒙正以长厚居相位王沔任事仲甫从容其间而己淳化二年以足疾罢为工部 【东都事畧作户部】 尚书出知陈州代归会蜀有 
寇以仲甫素着恩信将令舆疾招抚因疾未行以太子少保致仕真宗即位加太子少傅咸平三年卒年七十四赠太子太保子若冲若虚若蒙 
若济若渝皆能其官孙有孚有邻俱中进士

　　△王沔

　　王沔字楚望齐州人太平兴国初举进士解褐大理评事太宗亲征太原见于行在授著作郎 【东都事畧作著作佐郎】 直史馆迁右 
拾遗出为京西转运副使明年加右补阙知怀州擢膳部郎中枢密直学士迁右谏议大夫同签书枢密院事雍熙元年加左谏议大夫枢密副 
使端拱初改户部侍郎参知政事淳化初宰相赵普出守西洛吕蒙正以宽简自任政事多决于沔沔与张齐贤同掌枢务颇不叶齐贤出知代 
州沔遂为副使参预政事陈恕好苛察亦尝与沔忤淳化二年齐贤洎恕参知政事沔不自安虑僚属有以中书旧事告齐贤等会左司谏王禹 
偁上言自今宰相及枢密使不得于本厅见客许于都堂延接沔嘉即奏行之直史馆谢泌以为如此是疑大臣以私也疏驳之太宗追还前诏 
沔暨恕因是罢守本官翌日蒙正亦罢沔见上涕泣不愿离左右未几须鬓皆白三年帝欲黜陟官吏命沔与谢泌王仲华同知京朝官考课沔 
上言应京朝官殿犯乞令刑部条报以赃及公私罪分三等以闻立法苛察欲因是以求再用受命甫旬日方视事以暴疾卒年四十三赠工部 
尚书沔聪察敏辨有适时之用言事能委曲敷绎旧例丞相待漏于庐燃巨烛天始晓时入朝往往尚有留案遣决未尽沔止燃数寸事都毕犹 
徘徊笑谈方晓 【待漏事宋史本传不载据欧阳修归田录增入】 性苛刻少诚信掌机务日凡谒见者必啖以甘言皆喜过望既而进退非 
允人胥怨之沔弟淮太平兴国五年进士任殿中丞尝掌香药榷易院坐赃论当弃市以沔故诏杖一百降定远主簿沔以是频为寇准所诋云

　　△温仲舒

　　温仲舒字秉阳河南人太平兴国二年举进士为大理评事通判吉州再迁秘书丞知汾州坐事除名未几复起为右赞善大夫通判睦州 
端拱初拜右正言直史馆三年拜工部郎中枢密直学士秋彗星见召对别殿仲舒以为国家平太原以来燕代之交城守年深杀伤剽掠彼此 
迭见大河以北农桑废业户口减耗凋弊之余极力奉边丁壮备徭老弱供赋遗庐坏堵不亡即死邪人媚上犹云乐输加以兵卒践更行者辛 
