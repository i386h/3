<!-- { "loadSidebar": true } -->
阿里沙密丕勒布密迁南院大王圣宗即位太后称制会羣臣议军国事巴固济上疏陈便宜数事称旨兼领山西路诸州事统和四年宋将曹 
彬等侵燕巴固济击之甚力赐输忠保节致主功臣总知山西五州会有告巴固济曲法虐民者按之有状以大杖决之八年为南京统军使卒 
子雅里官至详衮

　　△萧塔喇噶

　　萧塔喇噶字雄隐五院部人八世祖珠噜约尼氏时尝为虞人唐安禄山来攻珠噜战于黑山之阳败之以功为北府宰相世预其选塔喇 
噶仕开泰闲累迁西南面招讨使重熙十一年使西夏谕伐宋事约元昊出别道以会十一年改右伊勒希巴同知南京留守转左伊勒希巴俄 
授东京留守以世选为北府宰相二十一年复为南京统军使 【依弘简录增】 卒

　　△夏行美

　　夏行美渤海人太平九年大延琳叛时行美总渤海军于保州延琳使人说与俱叛行美执送统军使耶律布库又诱贼党百人 【按圣 
宗纪作八百余人】 杀之延琳谋沮乃婴城自守数月而破以功加同政事门下平章事锡赉甚厚明年擢忠顺军节度使重熙十七年迁副部 
署从点检耶律义先讨富珠哩获其酋托多罗以归致仕卒

　　△萧迪里

　　萧迪里字尼噜衮宰相塔喇四世孙识度弘远为乡里推重始为牛羣敞史帝闻其贤召入侍迁国舅详衮统和二十八年将伐高丽迪里 
谏曰国家征讨连年士卒抏敝况陛下在谅阴年谷不登创痍未复岛夷小国城垒元固胜不为武万一失利恐贻后悔不如遣一介之使往问 
其故伏罪则已不然俟服阕岁豊举兵未晚时令已下言虽未行识者韪之明年同知左伊勒希巴事改右伊勒希巴开泰初率兵巡西边时额 
尔奇木部下扎萨克辖布喇奇实卜克率部民遁迪里追擒之令复业迁国舅详衮从枢密使耶律世良伐高丽还加同政事门下平章事拜上 
京留守迪里为人宽厚达政体廷臣皆谓有王佐才王继忠荐其材可为枢密使帝疑其党而止为中京留守卒族子和克有传弟巴拉

　　萧巴拉

　　 萧巴拉

　　巴拉字布哩音多智善骑射开泰闲以兄为右伊勒希巴始补郎君累迁奚六部图噜太尉太平末大延琳叛巴拉将北南院兵往讨遇于 
蒲水南院兵少却至手山复与贼遇巴拉乃易两院旗帜力战破之手诏褒奖赐内厩马重熙中迁四捷军详衮谢事归乡里数岁起为昭德军 
节度使寻改国舅详衮卒

　　△萧必塔

　　萧必塔字苏隐一名昌裔驸马都尉恒德之子生未弥月父母俱死育于禁掖既长尚秦晋王公主拜驸马都尉为殿前副点检统和八年 
改北面林牙太平四年迁殿前都点检出为国舅详衮九年大延琳叛刧掠邻部必塔先率本管及家兵据要害绝其西渡之计 【据圣宗纪 
增辑】 诏与南京留守萧孝穆往讨筑重城围之遂擒延琳东京平以功封兰陵郡王十一年圣宗不豫先是钦哀与仁德皇后有隙以必塔尝 
为后所爱忌之护卫豊嘉努上变诬珠卜与必塔谋逆公主窃闻其诬谓必塔曰尔将无罪被戮与其死何若奔女直国以全其生必塔曰朝廷 
讵肯以飞语害忠良宁死弗适他国及钦哀摄政杀之

　　△耶律扬珠

　　耶律扬珠字布尔锦积庆宫人父海古勒室韦部节度使扬珠笃学廉介有经世志统和十年累迁至积庆宫使圣宗尝谕扬珠曰闻卿正 
直是以进用国有利害尔言宜无所隐由是所陈多见嘉纳驾征高丽破康肇军于铜州扬珠之力为多王询乞降羣臣皆谓宜纳扬珠曰王询 
始战而败遽求纳款此诈耳纳之恐堕其奸计待势穷力屈纳之未晚已而询果遁清野无所获其众阻险而垒攻之不下扬珠以计降之擢拜 
四蕃部详衮时招讨使耶律佛德为总管扬珠耻居其下上表曰臣先朝旧臣今既垂老乞还新命觊得常侍左右帝曰朕不使汝久处是任且 
命无隶招讨得专奏事到部戢暴怀善政绩显著卒于官

　　△耶律鸿果

　　耶律鸿果 【按此与前卷鸿果非一人】 字巴尔诺延约尼森济汗之后统和初尝以军事任为伊喇详衮寻徙南京统军使十三年徇 
地南鄙克敌于四岳桥斩首百余级攻宋以战功迁东京留守封楚国公后伐高丽副先锋耶律博诺擒康肇于铜州三十年西北部叛从南府 
宰相耶律诺衮讨之及典禁军号令整肃诸部多降寻迁侍中卒

　　△萧华善

　　萧华善字洪宁国舅大父房之后忠直多志略开泰初补御盖郎君寻为内史太医等局都林牙使宋贺正将宴典仪者告班节度使下华 
善曰班次如此是不以大国之使相礼且以锦服为贶如待蕃部果如是吾不预宴宋臣不能对易以紫服位视执政使礼始定八年秋为唐古 
部节度使卒弟特默

　　萧特默

　　 萧特默

　　特默字何宁为人机辨任气太平中累迁安东军节度使有能称十一年召为左祗候君班详衮未几迁左伊勒希巴重熙十年 【兴宗 
纪作十一年】 累迁北院宣徽使与刘六符使宋归称旨加同政事门下平章事诏城西南浑底甸还复为北院宣徽使卒

　　△萧博诺

　　萧博诺字留隐奚王楚卜宁之后幼孤贫佣于医家牧牛伤人稼数遭笞辱其佣主见博诺熟寐有异兆遂收养之教以谓书聪敏嗜学不 
数年涉猎经史习骑射既冠意气豪迈开泰闲选充护卫稍进用俄坐罪黥流乌尔固部久之召还累任剧迁奚六部大王治有声太平九年大 
延琳叛博诺为都监将右翼军战蒲水中军御博诺与左翼夹攻之据高丽女直要冲使不得求援又败贼于手山延琳走入城博诺不介马而 
驰追杀余贼大军围东京博诺讨诸叛邑平吼山贼延琳既被擒以功加兼侍中重熙六年改北准布副部署再授奚六部大王十八年 【史 
传作十五年今据兴宗纪及西夏传改】 为西南面招讨使西征夏国博诺以兵二千据河桥聚巨舰数十艘仍作大钩人莫测战之日布舟于 
河绵亘三十余里大军既失利适大水奔流而下势将坏浮梁断归路操舟者争钩致之桥得不坏明年复西征悬兵深入大掠而还复为奚六 
部大王致仕卒

　　△耶律古裕

　　耶律古裕字穆尔沁北院林牙图鲁卜四世孙有膂力工驰射开泰闲为乌尔固德哷部都监会部人叛从枢密使耶律世良讨平之以功 
授千年卫上将军 【依弘简录增】 镇抚西北部教以种树畜牧不数年民多富实中京盗起命古裕为巡逻使悉擒之从征渤海有功累迁 
御史中丞寻授开远军节度使徙镇归德重熙二十一年改天成军节度使卒于官年七十赠同中书门下平章事二子伊苏鄂摩伊苏重熙闲 
从萧惠讨西夏惠败绩伊苏一军独全拜北院大王鄂摩太康三年为汉人行宫副部署伊苏诬害太子词连鄂摩帝释之是和伊苏复奏其与 
萧杨结弘议宫壶事被害干统闲赠同中书门下平章事

　　△耶律都沁

　　耶律都沁字达年积庆宫人仕统和闲性疏简不顾小节人初以是短以后侵宋分总羸师以从及战取绯帛被介冑以自标显驰突出入 
敌阵格杀甚众太后望见喜厚赏之由是多以军事属任俄授东北详衮开泰二年讨准布克之重熙闲厯东路统军使天德军节度使十七年 
城西边命都沁相地及造战舰因成楼船百三十艘上置兵下立马规制坚肚称旨及西征都沁由别道会于河滨敌兵阻河而阵帝御战舰绝 
河击之大捷亲赐巵酒仍问所欲都沁对曰臣幸被圣恩得効骀驾万死不能报国又将何求帝愈重之手书都沁衣裾曰勤国忠君举世无双 
卒于官年七十子迪里厯观察节度使

　　△刘六符

　　刘六符父愼行圣宗朝由膳部员外郎累迁至北府宰相监修国史时帝多即宴饮行诛赏愼行谏曰以喜怒加威福恐未当帝悟谕政府 
自今宴饮有刑赏事翌日禀行为都统伐高丽以失军期下吏议贵乃免出为彰武军节度使赐保节功臣厯顺义辽兴节度使 【据圣宗纪 
增】 子六人一德二玄三嘏四端五常六符德早世玄终上京留守常厯三司使武定军节度使嘏端符皆第进士嘏端俱尚主为驸马都尉三 
嘏献圣宗一矢毙集鹿赋帝嘉其赡丽与公主不谐奔宋归杀之四端以卫尉少卿使宋贺生辰方宴大张女乐竟席不顾入惮其严还拜枢密 
直学士权知宣徽南院事 【据圣宗纪增】 六符有志操能文重熙初迁政事舍人擢翰林学士七年参知政事 【据兴宗纪增】 十一 
年与宣徽使萧特默使宋索十县地还为汉人行宫副部署会宋遣使增岁币以易十县复与耶律仁先使宋还加同中书门下平章事及宋币 
至命六符为三司使以受之六符与参知政事杜防有隙防曰六符尝受宋赂出为长宁军节度使俄召为三司使道宗即位将行大册礼北院 
枢密使萧格曰行大礼备仪物必择广地莫若黄川六符曰不然礼仪国之大体帝王之乐不奏于野今中京四方之极朝觐各得其所直中京 
行之乃从其议寻以疾卒 【按契丹志六符迁至中书令子孙为节度观察使六十余人】

　　△耶律纽斡哩

　　耶律纽斡哩字海兰六院额尔奇木博果济之后风神爽秀工于画重熙闲累迁同知点检司事驸马都尉萧呼敦为夏人所执奉诏索之 
三返以归转永兴宫使右祗候郎君班详衮纽斡哩将娶秦晋长公主孙其母与公主婢有隙谓纽斡哩曰能去婢乃许尔婚纽斡哩以计杀之 
婚成事觉有司以大辟论写圣宗真以献得减坐长流边戍复以写真召拜同知南院宣徽事使宋贺正写宋主容以归清宁闲复使宋宋主赐 
宴瓶花隔面未得其真陛辞仅一视及境以像示饯者骇其神妙闻重元乱不即勤王贼平入贺帝责让之咸雍中加太子太师卒

　　△杜防

　　杜防涿州归义县人开泰五年擢进士甲科累迁起居郎知制诰人以为有宰相器本平中迁政事舍人拜枢密副使重熙九年夏人侵宋 
宋遣郭祯来告请与夏和 【谨按宋史仁宗纪康定元年遣使以讨元昊告契丹辽史兴宗及西夏纪亦云遣郭祯以伐夏来报无请和之说 
与本传异】 命防使夏解之如约罢兵各归侵地拜参知政事韩绍芳刘六符忌之防待以诚十二年绍芳等罢愈见信任十三年 【按史传 
作十二年据典宗纪改】 拜南府宰相防生子帝幸其第赐名王门奴以进奏有误出为武定军节度使十七年 【按兴宗纪重熙十六年出 
防为武定节度使十七年召复任史传作十四年谨改正】 复召为南府宰相二十一年秋祭仁德皇后诏儒臣赋诗防为冠赐金带道宗谅阴 
为大行皇帝山陵使清宁二年谕防曰朕以卿年老嗜酒不欲烦以剧务朝廷之事总纲而已顷之拜右丞相加尚父卒赠中书令谥曰元肃子 
公谓终南府宰相

　　△耶律哈尔吉

　　耶律哈尔吉字特们六院额尔奇木博果济之后重熙中累迁西南面招讨都监充宋国生辰使馆于白沟驿宋宴劳优者嘲萧惠河西之 
败哈尔吉曰胜负兵家常事我嗣圣皇帝俘石重贵至今兴中有石家寨惠之一败仃哫较哉宋人惭服帝闻之曰优伶失辞何可伤两国交好 
鞭二百免官清宁初起为怀化军节度使七年入为北院大王 【按道宗纪咸雍七年哈尔吉自东北路详衮入为南院大王与本传异】 封 
豳国公厯辽兴军节度使东北路详衮加兼待中致仕卒哈尔吉明达勤恪怀柔有道置诸宾馆及西边营田皆自哈尔吉发之

　　△杨晳

