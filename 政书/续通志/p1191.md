<!-- { "loadSidebar": true } -->
面米申免和籴民养食既竭力赈赡之复立惠民仓五万石使岁出籴又易谷九万五千石分十二县置社仓以徧及乡落别立慈幼仓设义阡 
惠攻毕举月试诸军射捐其回易之利及官田租凡营中病者死未葬者盈者嫁娶者赡给有差朝廷从寿昌朱橐请以飞虎军戍寿昌并致其 
家口力争止之江华县贼苏师入境杀劫檄广西共讨平之司马遵守武冈激军变劾遵而诛其乱者理宗即位召为中书舍人寻擢礼部侍郎 
直学士院入见奏三纲五常扶持宇宙之栋干奠安民生之柱石霅川之变非济王本志前有避匿之迹后闻讨捕之谋情状本末灼然可考愿 
讨论雍颐追封秦王舍罪恤孤故事济王未有子息亦惟陛下兴灭绝绝帝曰朝廷待济王亦至矣德秀曰若谓此事处置尽善臣未敢以为然 
观舜所以处象则陛下不及舜明甚人主但当以二帝三皇为师帝曰一时仓猝耳德秀曰此已往之咎惟愿陛下知有此失而益讲学进德次 
言干道淳熙闲有位于朝者以馈及门为耻受任于外者以苞苴入都为羞今馈赂公然熏染成风恬不知怪又疏言朝廷之上敏锐之士多于 
老成虽尝以耆艾褎傅伯成杨简以儒学褎柴中行以恬退用赵蕃刘宰至忠亮敢言如陈宓徐侨皆未蒙录用帝问廉吏德秀以知袁州赵■ 
〈政〉夫对遂擢■〈政〉夫直秘阁为监司德秀入谢因言崔与之帅蜀杨长儒帅闽皆有廉声乞广加咨访帝初御清暑殿德秀因经 
筵侍奏曰此高孝二祖储神燕闲之地仰瞻楹桷当如二祖实临其上陛下宫合之仪浸备以一心而受众攻未有不浸淫而蠹蚀者惟学可以 
明此心惟敬可以存此心惟亲君子可以维持此心因极陈二祖中兴之法与先帝视朝之勤德秀屡进鲠言帝皆虚心开纳而弥远益严惮之 
乃谋所以相撼畏公议未敢发给事中王塈盛章始驳德秀所主济王赠典继而殿中侍御史莫泽劾之遂以焕章阁待制提举玉隆宫谏议大 
夫朱端常又劾之落职罢祠监察御史梁成大又劾之请加窜殛理宗谕以仲尼不为巳甚乃止既归修读书记语门人曰此人君为治之门如 
有用我者执此以往汀宝起德秀荐陈韡有文武才于常平使者史弥忠言于朝遂起韡讨平之绍定四年改职与祠五年进徽猷阁知泉州迎 
者塞路深村百岁老人亦扶杖而出诸邑二税尝预借至六七年德秀入境首禁预借诸邑有累月不解一钱者郡计赤立不可为或咎宽恤太 
骤德秀为民困如此宁身代其苦决讨自卯至申未已或劝啬养精神德秀谓郡弊无力惠民仅有政平讼理事当勉建炎初置南外宗政可于 
泉公族仅三百人漕司与本州岛给之而朝廷岁助度牒已而不复给增至二千三百余人郡坐是愈不可为德秀请于朝诏给度牒百道弥远死 
理宗亲政以显谟阁待制知福州戒所部无滥刑横敛无徇私黩货罢市令司曰物同则价同宁有公私之异闽县里正苦督赋革之属县苦贵 
籴便宜发常平赈之海寇纵横次第禽殄之未几闻金灭荆湖帅奉露布图上八陵而江淮又有进取潼关黄河之议德秀以为忧上封事曰移 
江淮甲兵以守无用之空城运江淮金谷以治不耕之废壤富庶之效未期根本之弊立见惟陛下审之重之召为户部尚书入见乃以大学衍 
义进复陈祈天永命之说谓敬者德之聚仪狄之酒南威之色盘游戈射之娱禽兽狗马之玩有一于兹皆足害敬帝欣然嘉纳改翰林学士知 
制诰时政多所论建踰年知贡举已得矢拜参知政事同编修敕令经武要略三乞祠禄进资政殿学士提举万寿观兼侍读辞以疾卒帝震悼 
辍视朝赠银青光禄大夫谥文忠德秀立朝不满十年奏疏数十万言皆切当世要务直声震朝廷四方人士诵其文想见其风采及宦游所至 
惠政深洽不愧其言由是中外交颂时相益以此忌之辄摈不用而声愈彰及归朝适郑清之挑敌兵民死者数十万中外大耗尤世道升降治 
乱之机而德秀则既衰矣杜范方攻清之误国且谓其贪黩更甚千前而德秀乃奏言此皆前权臣玩愒之罪今日措置之失譬如和扁继庸医 
之后一药之误代为庸医受责其议论与范不同如此然自侂冑立伪学之名以锢善类凡近世大儒之书皆显禁以绝之德秀晚出独慨然以 
斯文自任讲习而服行之党禁既开而正学遂明于天下后世多其力也所著有西山甲乙藁对越甲乙集经筵讲义端平庙议大学衍义翰林 
词草四六献忠集江东采荒录清源杂志星沙集志

　　△ 魏了翁

　　魏了翁字华父邛州蒲江人年数岁从诸兄入学俨如成人少长英悟绝出日诵千余言过目不再览乡里称为神童年十五着韩愈论抑 
扬顿挫有作者风庆元五年登进士第时方讳言道学了翁策及之授签书剑南西川节度判官尽心职业嘉泰二年召为国子正明年改武学 
博士开禧元年召试学士院韩侂冑用事谋开边以自固徧国中忧骇而不敢言了翁乃言国家纪纲不立国事不定风俗苟偷边备废弛财用 
凋耗人才衰弱而道路籍籍皆谓有北伐之举金地广势强未可卒图求其在我未见可以胜人之实盍亦急于内修始逭外御不然举天下而 
试于一掷宗社存亡系焉不可忽也策出众大惊改秘书省正字御史徐柟即劾了翁对策狂妄独侂冑持不可而止明年迁校书郎以亲老乞 
补外乃知嘉定府行次江陵蜀大将吴曦以四川叛了翁策其必败又明年曦诛蜀平了翁奉亲还里侂冑亦以误国诛朝廷收召诸贤了翁预 
焉会史弥远入相专国事了翁力辞召命丁生父忧解官筑室白鹤山下以所闻于辅广李燔者开门授徒士争负笈从之由是蜀人尽知义理 
之学差知汉州汉号为繁剧了翁以善俗为治首蠲积逋二十余万除科抑卖酒之弊严户婚交讦之禁复为文谕以厚伦止讼其民敬奉条教 
不敢犯会境内桥壤民有压死者部使者以闻诏降官一秩主管建宁府武夷山冲佑观寻复原官知眉州眉虽为文物之邦然其俗习法令持 
吏短长故号难治了翁乃尊礼耆耇简拔俊秀朔望诣学宫亲为讲说诱掖指授行乡饮酒礼以示教化增贡士员以振文风复蟆颐堰筑江卿 
馆利民之事知无不为士论大服俗为之变嘉定四年擢潼川路提点刑狱八年兼提举常平迁转运判官戢吏奸询民瘼举刺不避权右上疏 
乞与周敦颐张载程颢程颐爵谥示学者趣向从之遂宁阙守了翁行郡事即具奏乞修城郭备不虞廷议靳其费了翁增埤浚隍如待敌至者 
后一年溃卒攻掠郡县知其有备不敢逞人始服之十年迁直秘阁知泸州主管潼川路安抚司公事丁母忧免丧差知潼川府约己裕民绩大 
着游似永泳牟子才皆蜀名士造门受业十五年被召入对疏二千余言首论人与天地一本必与天地相似而后可以无旷天位并及人才风 
俗五事明白切畅又论郡邑强干弱枝之弊所宜变通帝嘉纳其言进兵部郎中俄改司封郎中兼国史院编修官转对论江淮襄蜀当分为四 
重镇择人以任虚心以听假以事权资以才用为联络守御之计次论蜀边垦田及实录阙文等事皆下其章中书累迁秘书监起居舍人入奏 
极言事变倚伏人心向背疆场安危邻境动静其几有五谓宜察时几而恭天命尊道揆而严法守集思广益汲汲图之又论士大夫风俗之弊 
谓君臣上下同心一德而后平居有所补益缓急有所倚仗如人自谓谋则天下之患有不可终穷者今则面从而腹诽习谀而踵陋臣实惧焉 
愿开抬规模收拾人物庶几临事无乏人之叹其言剀切时相始不乐宁宗崩理宗自宗室入即位时事忽异了翁三疏求闲不得请迁起居郎 
宝庆元年雷发非时帝有朕心不安之语了翁入对即论人主之心义理所安是之谓天非此心之外别有所谓天地神明也陛下盍即不安而 
求之对天地事父母见羣臣亲讲读皆随事反求则大本立而无事不可为矣又论讲学不明风俗浮浅立朝无犯颜敢谏之忠临难无仗节死 
义之勇愿敷求硕儒丕阐正学图为久安长治之计又请申命大臣于除授之际公听并观然后实章所孚善类皆出属济王黜削以死有司顾 
望治葬弗虔了翁每见帝请厚伦纪以弭人言应诏言事者十余人朝士惟了翁与洪咨夔胡梦昱张忠恕所言最为切至而了翁亦以疾求去 
右正言李知孝劾梦昱窜岭南了翁出关饯别遂指了翁首倡异论将击之弥远犹外示优容俄权尚书工部侍郎了翁力以疾辞乃以集英殿 
修撰知常德府谏议大夫朱端常复劾了翁欺世盗名朋邪谤国诏降三官靖州居住初了翁再入朝弥远欲引以自助了翁正色不挠未尝私 
谒故三年之闲循格序迁未尝处以要地了翁至靖湖湘江浙之士不远千里负书从学乃着九经要义百卷订定精密绍定四年复职主管建 
宁府武夷山冲佑观五年改差提举江州太平兴国宫寻知遂宁府辞不拜进宝章阁待制潼川路安抚使知泸州泸大藩控制边田二千里而 
武备不修城郭不治了翁乃奏葺其城增置器械教习牌手申严军律兴学校蠲宿负复社仓刱义冢建养济院居数月百废具举弥远死理宗 
亲政进文华殿待制因其任了翁念国家纲常沦斁法度堕弛遂应诏上章论十弊乞复旧典以彰新化一曰复三省之典以重六卿二曰复二 
府之典以集众议三曰复都室之典以重省府四曰复侍从之典以来忠告五曰复经筵之典以熙圣学六曰复台谏之典以公黜陟七曰复制 
诰之典以谨命令八曰复听言之典以通下情九曰复三衙之典以强主威十曰复制阃之典以黜私意分别利害粲若白黑帝读之感动其后 
旧典皆复其初臣庶封章多乞召还了翁及真德秀帝因民望并召之用了翁权礼部尚书并直学士院入对首乞明君子小人之辨以为进退 
人物之本杜奸邪窥视之端次论故相十失犹存又及修身齐家选宗贤建内小学等他如和议不可信北军不可保军实财用不可恃凡十余 
端复口奏利害昼漏下四十刻而退兼侍读同修国史俄兼吏部尚书复条十事以献皆人所难言帝悉嘉纳且手诏奖谕又奏乞收还保全弥 
远家御笔定赵汝愚配享宁庙趣崔与之参预政事定履亩之命以宽民力诏从臣集议以捄积弊储阃才以备缓急又因进故事如储人才凝 
国论力图自治之策下罪己之诏分别襄黄二帅是非究见黄陂叛卒利害分任诸帅区处降附前后二十余奏皆当时急务帝将引以共政而 
忌者相与合谋排摈之执政遂谓近臣惟了翁知兵体国乃以端明殿学士同签书枢密院事督视荆湖军马兼江淮督府事朝论大骇以为不 
可三学亦上书争之适边惊沓至帝心焦劳了翁嫌于避事遂受命寻兼提举编修武经要略思数同执政进封临邳郡开国侯又赐便宜诏书 
如张浚故事朝辞而赐御书唐人严武诗及鹤山书院四大字仍赐金带鞍马诏宰臣饮饯于关外乃酌上下流之中开幕府江州申儆将帅调 
遣援师褎死事之臣黜退懦之将奏边防十事甫二旬召为签书枢密院事赴阙奏事时以疾力辞不拜葢在朝诸人始谦假此命以出了翁既 
出则复以建督为非故遽召还前后皆非帝意也寻改资政殿学七湖南安抚使知潭州复力辞诏提举临安府洞霄宫未几改知绍兴府浙东 
安抚使嘉熙元年改知福州福建安抚使累章乞骸骨不允以疾卒后十日诏以资政殿大学士通奉大夫致仕遗表闻帝震悼辍视朝有用才 
