<!-- { "loadSidebar": true } -->
修陜西三白渠三月癸巳复商贾以见钱算请官茶法夏五月庚辰购求馆阁逸书丙申虑囚丙戌天章阁待制范仲淹落职知饶州集贤校理 
余靖馆阁校勘尹洙欧阳修并落职补外戒百官越职言事秋七月丁亥禁民间私写编敕刑书辛丑降三京死罪一等徒以下释之八月己酉 
班民闲冠服居室车马器用犯制之禁冬十二月丙寅李谘卒丁卯以王德用知枢密院事章得象同知枢密院事
　　四年春正月壬午诏均诸州解额乙丑置赤帝像于宫中祈嗣夏四月甲子吕夷简王曾朱绶蔡齐罢以王随为门下侍郎同中书门下平 
章事昭文馆大学士陈尧佐同中书门下平章事集贤殿大学士盛度知枢密院事韩亿程琳石中立参知政事王鬷同知枢密院事五月庚戌 
皇子生降死罪一等流以下释之是日皇子薨乙卯以旱遣使决三京系囚秋七月丁未诏河东河北州郡密严边备冬十一月癸亥罢登莱买 
金场
　　宝元元年春二月甲午安化蛮寇宜融州三月戊戌王随陈尧佐韩亿石中立罢以张士逊为门下侍郎同中书门下平章事昭文馆大学 
士章得象同中书门下平章事集贤殿大学士王鬷李若谷并参知政事王博文陈执中同知枢密院事己亥发邵澧潭三州驻泊兵讨安化州 
蛮夏四月癸酉王博文卒己亥以张观同知枢密院事壬辰除宜融州夏税五月乙巳虑囚冬十月丙寅诏戒百官朋党十一月甲宸诏广西钤 
辖进兵讨安化蛮乙巳诏宜融州民尝从军役者免今年夏税运粮者免其半戊申朝飨景灵宫己酉飨太庙及奉慈庙庚戌祀天地于圜丘大 
赦改元羣臣上尊号曰宝元体天法道钦文聪武圣神孝德皇帝乙卯王曾薨十二月丙寅鄜延路赵元昊反甲戌禁边人与元昊互市己卯以 
泰寍军节度使知永兴军夏竦兼泾原秦凤路安抚使 【泰寍朱史作奉寍考宋无奉寍军兹据东都事略改】 振武军节度使知延州范雍 
兼鄜延环庆路安抚使
　　二年春正月己酉王随卒辛亥安化蛮平癸丑赵元昊表请称帝改元三月戊午赐陜西缘边军士缗钱夏四月癸亥以嘉勒斯赉子嘉沁 
莽嘉扎卜为团练使乙丑放宫女二百七十人壬申免昭州运粮死蛮寇者租徭有差丁亥募河东陕西民入粟实边五月癸巳诏近臣举方畧 
材武之士各二人癸卯命近臣同三司议节省浮费丙午遣使体量安抚陜西河东己酉虑囚壬子王德用罢以夏守赟知枢密院事六月壬戌 
诏省浮费自乘舆服御及宫掖所须俱从简约若吏兵禄赐毋槩裁减壬午削赵元昊官爵除属籍秋七月戊午以夏竦知泾州兼泾原秦凤路 
沿边经畧安抚使泾原路马步军都总管范雍兼鄜延环庆路沿边经畧安抚使鄜延路马步军都总管八月丁卯以筚篥城嘉勒斯赉补本族 
军主甲戌皇子生丙子降三京囚罪一等徒以下释之九月乙卯出内库银易粟振益梓利夔路饥十月庚午赐麟府州及川陜军士缗钱甲申 
诏两川饥民出剑门关者勿禁十一月戊子出内库珠易缗钱籴边储丁酉盛度程琳罢御史中丞孔道辅出知郓州壬寅以王鬷知枢密院事 
宋庠参知政事
　　康定元年春正月丙辰朔日有食之是月元昊寇延州执鄜延环庆两路副都总管刘平鄜延副都总管石元孙诏陜西运使明镐募强壮 
备边二月丁亥以夏守赟为宣徽南院使陜西马步军都总管经畧安抚使诏潼关设守备壬辰夏守赟兼沿边招讨使出内藏缗钱赐戌边禁 
兵之家以知制诰韩琦安抚陜西甲午括畿内京东西淮南陜西马丙申诏诸路转运使提刑访知边事者以闻丁酉诏枢密院同宰臣议边事 
辛丑出内藏缗钱付陜西市籴军储丙午赦延州保安军流以下罪除寇所攻掠地今年夏租赐戍兵及战死者家钱是日改元去尊号宝元二 
字中外臣庶上封章言事丁未诏陜西量民力蠲所科刍粮癸丑降范雍为吏部侍郎知安州甲寅出内库珠偿民马直三月丙辰诏大臣条陜 
西攻守策癸亥命韩琦治陜西城池乙丑阅虎翼军习战辛未诏延州录战没军士子孙月给粮丁丑诏中外言阙政戊寅王鬷陈执中张观罢 
以晏殊宋绶知枢密院事王贻永同知枢密院事诏按察官举才堪将帅者庚辰诏参知政事同议边事辛巳降天下囚罪一等徒以下释之赐 
京师河北陜西河东诸军缗钱蠲陜西夏税十之二减河东所科粟夏四月丙戌省陜西沿边堡砦甲午遣使籍陜西强壮军乙未辽使来贺干 
元节乙巳增补河北强壮军丙午鄜延路兵马都监黄德和坐弃军要斩五月壬戌张士逊致仕吕夷简为门下侍郎同中书门下平章事昭文 
馆大学士癸酉诏夏守赟进屯鄜州戊寅以夏竦为陜西马步军都总管兼招讨使是月元昊陷塞门砦兵马监押王继元死之又陷安远砦六 
月丁亥以夏守赟同知枢密院事甲午降三京囚罪一等徒以下释之壬寅遣使体量安抚京东西甲辰增置陜西河北河东京东西弓手秋七 
月乙丑遣使以讨元昊告于辽庚午阅诸军习战戊寅以子昕为忠正军节度使封寿国公八月戊申夏守赟罢以杜衍同知枢密院事辛亥诏 
范仲淹葛怀敏领兵驱逐塞门等砦蕃骑出境仍募弓箭手给地居之九月戊午李若谷罢以宋绶晁宗悫参知政事郑戬同知枢密院事戊辰 
以晏殊为枢密使王贻永杜衍郑戬并枢密副使甲戌诏使臣诸班诸军有武艺者自陈辛巳阅诸军习战是月元昊寇三川砦都巡检杨保吉 
死之又围师子定川堡遂陷干沟干河赵福三堡环庆路兵马副都总管任福攻白豹城破之冬十月乙未制铜木契传信牌甲辰录方畧士六 
十一人授官有差十二月癸未出内藏库绢助籴军储丙戌诏以常平缗钱助籴军储癸卯宋绶卒戊申铸当十钱权助边费

　　钦定续通志卷二十八

　　●钦定续通志卷二十九　宋纪五

　　宋纪 【五】

　　仁宗 【二】　　　　 英宗

　　○仁宗二

　　庆厯元年春正月己未加嘉勒斯赉河西节度使是月元昊请和二月己亥寿国公昕薨是月元昊寇渭州环庆路马步军副总管任福败 
于好水川死之夏四月甲申以资政殿学士陈执中同陜西马步军都总管兼经畧安抚沿边招讨等使知永兴军诏夏竦仍判永兴军乙巳降 
陜西囚罪一等流以下释之五月丁巳虑囚甲子出内藏缗钱助军费丁卯罢陜西经畧安抚沿边招讨都监辛未宋庠郑戬罢以王举正参知 
政事任中师任布为枢密副使诏夏竦屯军鄜州陈执中屯军泾州癸酉阅试卫士六月壬辰诏陜西诸路总管司严边备毋辄入贼界秋七月 
元昊寇麟府州八月戊寅诏鄜延部署以兵援之甲申河北置场市马乙巳募民闲材勇者补神捷指挥是月元昊寇金明砦破寍远砦砦主王 
世亶兵马监押王显死之元昊陷丰州知州王余庆兵马监押孙吉死之冬十月甲午罢都部署分四路置使置陜西营田务己亥罢铜符木契 
是月修河北城池十一月壬子置泾原路强壮弓箭手甲子朝飨景灵宫乙丑飨太庙奉慈庙丙寅祀天地于圜丘大赦改元蠲陜西来年夏税 
十之二及麟府民二年租弛京东八州盐禁十二月丁丑司天监上崇天万年厯戊寅诏陜西四路总管及转运使兼营田
　　二年春正月丁巳复京师榷盐法壬戌诏以京西闲田处内附蕃族无亲属者二月乙未诏河北强壮刺手背为义勇军三月甲辰诏殿前 
指挥使两省都知举武臣才堪为将者丁巳以杜衍宣抚河东辛酉晁宗悫罢己巳辽使萧英刘六符来致书求割地夏四月戊寅令御史中丞 
谏官同较三司用度罢其不急者庚辰遣知制诰富弼如辽为报使五月辛亥虑囚甲寅诏三馆臣上封事及请对戊午建大名府为北京降河 
北州军囚罪一等杖以下释之乙酉罢左藏库月进钱戊辰禁销金为服饰是月辽人兵集幽州声言入寇诏河北京东皆为边备六月甲戌出 
内藏银紬绢助边费丙申阅蕃落将士骑射戊戌诏减省南郊臣僚赐与秋七月丙午任布罢戊午以吕夷简兼判枢密院事章得象兼枢密使 
晏殊加平章事癸亥富弼再使于辽九月丙午吕夷简兼枢密使乙丑辽遣使耶律仁起刘六符持誓书来闰月戊戌罢河北民闲科徭是月元 
昊寇定川砦泾原路马步军副都总管葛怀敏死之冬十月庚戌赦陜西保捷军甲寅遣使安抚泾原路丙辰知制诰梁适报使于契丹戊午发 
定州禁军屯泾原庚申诏恤阵亡将校其妻无依者养之宫中丙寅辽遣使来再致誓书报彻兵十一月辛巳复都部署兼招讨等使命韩琦范 
仲淹庞籍分领之
　　三年春正月庚午封皇子曦为鄂王辛未曦薨丙子减陜西岁市木三之一辛巳诏辅臣议蠲减天下赋役戊子诏录将校死王事而无子 
孙者亲属癸巳元昊自名曩霄遣人来纳欵称夏国三月壬申阅卫士武技戊子吕夷简罢为司徒监修国史与议军国大事以章得象为昭文 
馆大学士晏殊为集贤殿大学士并兼枢密使夏竦为枢密使贾昌朝参知政事夏四月戊戌如琼林苑阅骑士癸卯遣使封元昊为夏国主岁 
赐茶绢甲辰以韩琦范仲淹为枢密副使乙酉诏夏竦还本镇以杜衍为枢密使甲子吕夷简罢议军国大事五月丁卯朔日有食之庚午虑囚 
是月忻州地大震虎翼卒王伦叛七月辛未诏二府不限奏事常制得敷陈留对丙子王举正罢壬午罢陜西管内营田甲申命任中师宣抚河 
东范仲淹宣抚陜西乙酉王伦伏诛八月丁未以范仲淹参知政事富弼为枢密副使癸丑以韩琦代范仲淹宣抚陜西九月丁卯诏辅臣对天 
章阁戊辰吕夷简以太尉致仕乙亥任中师罢是月桂阳蛮寇边湖南提刑讨平之冬十月乙卯诏修兵书甲子筑水洛城是月光化军乱讨平 
之十一月壬辰限职田十二月乙巳桂阳监猺贼复寇边
　　四年春正月乙亥荆王元俨薨二月丙辰出奉宸库银振陜西饥甲寅罢陜西四路马步军都总管经畧安抚招讨使复置随路都总管经 
畧安抚招讨使三月辛未减广济河岁漕军储乙亥诏天下州县立学更定科举法甲申免衡道州桂阳监民经猺贼刦掠者赋役一岁夏四月 
丁酉宜州蛮欧希范叛诏广西转运钤辖司发兵讨之五月庚午虑囚壬申如国子监谒孔子遂如武成王庙又至玉津园观种稻戊寅募人纳 
粟振淮南饥丙戌曩霄遣使人复称臣六月壬子降天下囚罪一等以范仲淹宣抚陜西河东秋七月癸未辽人遣使者来告伐夏甲申夷人寇 
三江砦淯井监官兵击走之八月辛卯命贾昌朝领天下农田范仲淹领刑法事甲午以富弼宣抚河北戊戌遣右正言余靖报使于辽国保州 
云翼军杀官吏据城叛庚子命右正言田况按视保州听便宜行事九月辛酉保州平壬戌蠲保州民田遭蹂践者租戊辰吕夷简薨庚午晏殊 
罢乙亥遣使安抚湖南甲申以杜衍同中书门下平章事兼枢密使集贤殿大学士贾昌朝为枢密使陈执中参知政事冬十月庚寅赐曩霄誓 
陈尧佐薨丙申命范仲淹提举三馆秘阁缮校书籍癸丑桂阳蛮降十一月己巳戒朋党相讦及按察恣为苛刻文人肆言行怪者庚辰朝飨景 
灵宫辛巳飨太庙奉慈庙壬午冬至祀天地于圜丘大赦十二月乙未封曩霄为夏国主
　　五年春正月甲戌罢河东陜西诸路招讨使丙子辽遣使来告伐夏师还庚辰遣知制诰余靖报使于辽国乙酉范仲淹富弼罢丙戌杜衍 
罢以贾昌朝同中书门下平章事兼枢密使集贤殿大学士王贻永为枢密使宋庠参知政事吴育庞籍并为枢密副使二月壬辰曩霄初遣人 
