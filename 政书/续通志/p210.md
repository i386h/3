<!-- { "loadSidebar": true } -->
　　南唐徐锴曰会意第三会意者人事也无形无势取义垂训故作会意载戢干戈杀以止杀故止戈为武君子先行其言而后从之去食存 
信故人言为信
　　宋张有曰会意者或合其体而兼乎义或反其文而取乎意拟之而后言议之而后动者也如休信鬻朙之类
　　（臣）等谨按张有所举休信鬻朙四字信字即说文会意之本义如人依木为休羔在■〈弓鬲弓〉为鬻月在冏为朙 【说文谓古 
文明字从月从目】 皆从说文推广之此类尚多今不悉载
　　元载侗曰何谓会意合文以见意两人为从三人为乑 【古众字】 两火为炎三火为焱之类是也
　　（臣）等谨按戴侗之说但以同体之字为会意葢从说文武信之说而小变之亦会意之一端而非其全体以下刘泰之说与戴氏同
　　杨桓曰会意者何形者体也常也而其用也其动也其变也各有意主焉故必假其形之用之动之变以示其意使人观之而自悟故谓之 
会意
　　又曰会意者写天地万物变动之意使人观之而自晓自会也然意因形而生故意不能独见必假其形之变而意见焉葢形体也意用也 
形意相从体用一致先明其形则意无不了然而自会矣其体十有六一曰天运之意二曰地体之意三曰人体之意四曰人伦之意五曰人伦 
事意六曰人品之意七曰人品事意八曰数目之意九曰彩色之意十曰宫室之意十一曰衣服之意十二曰饮食之意十三曰器用之意十四 
曰飞走之意十曰虫鱼之意十六曰生植之意
　　（臣）等谨按杨桓之说以会意居象形之后指事之前故其所论会意即承象形而言以下刘泰王应电之说皆与杨氏同至杨氏所分 
会意十六体中又多与指事相混未可尽泥
　　刘泰曰会意者天地万物之形既异其文又不一而足故摹庶物变动之意以成文如从比之类聚义两人相从为从两人相比为比也
　　周伯琦曰事不可该则会诸意信义是也
　　（臣）等谨按周伯琦所举信字即说文会意之本义至于义字古音俄从我羊徐铉谓与善同意故从羊周氏据断以为会意然义既从 
我得声又当为谐声字则又未可尽以会意概之矣
　　张位曰会意谓合文以成其义也如止戈为武力田为男女帚为妇人言为信人为为伪吏于人为使之类是也
　　吴元满曰事不能该则属诸意会合象形指事之文以成字拟议以成其变化故曰会意或会本文以成字或合向背以成字或会二文三 
文以成字或省繁文以凑字其正生者四种一曰本体会意二曰合体会意三曰二体会意四曰三体会意其变生者一种曰省体会意其兼生 
者一种曰意兼谐声以是六类求之而会意之义得矣
　　赵宦光曰会意者事形不足合文为之二合以至多合有同体合如从乑林森之类有异体合如休相意义之类有省体合如儿 【古人 
字】 □ 【古大字】 之类有让体合如詹父 【古父字本作□】 之类有破体合如爰杂之类有变体合如忧盱之类其变而侧倒反化 
者如尸匕 【篆文作□古化字】 比勺诸文后人杂入形事远矣
　　（臣）等谨按赵宦光所谓异体合即许慎卫恒贾公彦徐锴张有周伯琦诸家之说是也所谓同体合即戴侗刘泰诸家之说是也所谓 
省体合让体合破体合变体合又因而广之尔
　　又曰意者会意义也即义去声渐斥其本本斥易淆得亚声教
　　（臣）等谨按郑志谓象形指事文也会意字也又谓一子一母为谐声二母合为会意谐声者一体主义一体主声会意者二体俱主义 
合而成字其论最为明确葢谐声字多会意字少谐声而兼会意会意不兼谐声也郑志所列有同母会意异母会意又有三体会意巳为详备 
然其所收诸字中有以相并取意者如并木为林并生为甡之类郑志入之会意者也然并玉为珏并山为屾 【音莘】 之类则又入之象形 
矣有以相重取意者如重夕为多重戈为戋之类郑志入之会意者也然重火为炎重田为畕 【音疆】 之类又入之象形矣有以三合取意 
者如三耳为聂三马为骉 【音彪】 之类郑志入之会意者也然三车为轰三隹为雥 【音杂】 之类又入之象形矣有以四合取意者 
如四鱼为■〈〈鱼鱼〉上〈鱼鱼〉下〉 【音业】 四工为■〈〈工工〉上〈工工〉下〉 【音展】 之类郑志入之会意者也然 
四屮为茻 【音莽】 四口为■〈吕吕〉 【音给】 之类又入之象形矣有以相向取意者如邑向为■〈邑邑〉 【音巷】 郑志入 
之会意者也然□向为□ 【音遂】 又入之象形矣有以相背取意者如臣背为臦 【音诳】 郑志入之会意者也然人背为北 【篆 
文作□故人背为北】 又入之象形矣有以相反取意者如印反为□ 【古抑字】 郑志入之会意者也然止反为□ 【音挞】 又入之 
象形矣凡此皆郑志未能画一者而亦可以见象形与会意本有相通之义矣至于郑志之论会意但及于三体之合若兼吴元满赵宦光辈之 
说观之又有省体让体破体变体诸类例皆从武信之义推广之皆可与郑志相发明者也

　　○转注四

　　（臣）等谨按转注之义诸家之说不同惟许慎说文为足据南唐徐锴作说文系传引而申之其义晰矣即毛晃亦误沿老下从匕考下 
从丂之说正为锴之所纠其余他家之说偏执一端益难以衷一是至明杨慎作转注古音略一书专就异音之字分属之叶韵而证以经史诸 
书以为此即古之所谓转注者葢误执毛晃之说而不知研究说文之本指是以有明诸家言转注者益纠纷而无所适从今惟以许慎徐锴之 
说为主而略采戴侗周伯琦诸书以补郑志之所未及而余说概不敢载是以所列之字视诸类为尤少云
　　止之转注□ 【他达切蹈也从反止】 正之转注□ 【符法切】 丐 【弥沇切戴侗曰反正为乏乏藏矢之具也从反正正受矢 
而乏藏之或曰反正为丏丏蔽矢短墙也正受矢而丏蔽之说文丏不见也象壅蔽之形但反正当为丏讹为乏尔○按侗说非也春秋传曰故 
文反正为乏周伯琦曰□藏矢之具正之转注借为匮乏字耳包希鲁六书补义曰正之转为丏凡物之正者人见之必当审也使其偏斜反侧 
则观视者又安能得其实哉故反正则为乏转正则为丏惟其不见是以不正尔此条足该转注之义】 □之转注□ 【□篆作□竦手也居 
竦切从丩从又亦作□从两手也□普班切反手有所攀援也别作□樊声加手又作■〈扌攀〉再加手者非汉书凡攀字皆止作□】 父之 
转注尹 【父矩也家长率教者从□举杖尹治也从□□握事者也包希鲁补义曰父尹二字相缘而生但家难而天下易家必恩义兼尽尹 
正百官主于义也故父之所持者在□之前尹之所持者□之中中者严急所以易也前者恩义兼尽在适时宜所以难也】 可之转注叵 【 
叵普火切不可之疾言为叵从反可】 □之转注□□ 【陟侈切象人两胫后有推而致之者苦瓦切跨步也从反□□字从此】 □之转 
注□ 【帀作答切艹根也艹未出地根延蔓周帀故以倒ㄓ为义俗作匝】 人之转注□ 【说文曰□相与比叙也从反人孙氏云卑履切 
戴侗曰□与匕不同□人旋反也从人转注其文立匕柶类也象匕之形其文仰○按说文系傅□相与比叙也从反人卑履切匙■〈匕甾〉 
之属从之匕变也从倒人呼跨切真化之属从之□□匕三字亦相缘而生也】 从之转注比 【戴侗曰反从为比反而相亲比也古文从作 
夶○按包希鲁补义曰二人相顺则为从相反则为比又二人相背则为北三字相缘而生指事也然希鲁于比字下又注云意转注也葢此三 
字相缘而生虽类指事而形与义转相注受视夫专以义为转者则胜矣故从戴侗六书故收入转注】 身之转注□ 【□转身也戴侗曰诗 
云殷其雷言雷声展转■〈殷，去殳〉地也周伯琦曰从反身取■〈殷，去殳〉归之义于机切】 见之转注□ 【□古恨切目不见也 
从目从反人人反身则无所见也】 欠之转注□ 【说文曰□屰不得息也从反欠隶作□居未切古文作□】 印之转注□ 【□按也 
从反印印者外向而印之反印为内自□印之转注也借为反语词隶作抑】 仄之转注□ 【戴侗曰转仄为丸因为圜转之义引之为弹丸 
药丸之丸】 □之转注□ 【□水之流别也匹卦切别作派周伯琦曰水长流反则分■〈派，去氵〉】 □之转注□□之转注丣 【 
□莫饱切象门两辟也借为寅卯之□□与久切从丣而塞其通阖之义也因为十二辰□丣之丣日出于□日入于丣万物出乎□入乎丣故 
□辟而丣阖也丣别作酉留刘皆从丣王莽谓刘为刚卯金刀葢巳昧其义矣】 好之转注■〈丑女〉 【说文■〈丑女〉人姓也引商书 
无有作■〈丑女〉今书文作好呼到切】 匚之转注□ 【说文□象器曲受物之形古文作□又作□□骩曲也隶作曲匚本作□府良切 
器之为方者也取象于巨匚省文说文匚受物之器象形也籀文作□】 □之转注□ 【□情雪切断丝也象丝而绝之□古诣切续断也反 
□为□俗作继】 四之转注六 【包希鲁补义曰天数五一三五七九阳奇也地数五二四六八十阴偶也古文四作□六继四故加注于上 
以别之若五之于三九之于七则皆少变其形以相识别也】 子之转注□ 【□他骨切子顺生如脱也象子下出说文云□不顺忽出也从 
倒子周伯琦曰子不顺生有□之义也○按□为倒子□为倒□□古文子也□即□字育毓之属从之今文作突】
　　汉许慎曰转注者建类一首同意相受考老是也
　　晋卫恒曰转注考老是也以老为□ 【即寿字篆文作□从老首】 考也 【犹言以老字为□考之转注也】
　　唐贾公彦曰转注者考老之类是也建类一首文意相受左右相注故名转注
　　南唐徐锴曰转注第五属类成字而复于偏旁加训博谕近譬故为转注人毛匕 【音化老字下从之】 为老□耆耋亦老故以老字注 
之受意于老转相传注故谓之转注义近形声而有异焉形声江河不同滩湿各异转注考老实同妙好无隔此其分也
　　又曰转注者建类一首同意相受谓老之别名有耆有耋有□有耄又孝子养老是也一首者谓此孝等诸字皆取类于老则皆从老转注 
之言若水之出源分歧别派各受其名而本同主于一水也而今之俗说乃谓左回为丂右回为匕此乃委巷之言且又考老之字不皆从丂丂 
音考老从匕音化也散言之曰形声总言之曰转注谓耆耋耄□皆老也凡五字试依尔雅之类言之耆耋□老也又老□耋耄耆可同谓之老 
老亦可同谓之耆往来皆通故曰转注总而言之也
　　（臣）等谨按转注之说自徐锴以前犹为近古故皆遵守说文考老之义然其所诂耆耋等字特举此以见例耳非谓尔雅一书凡义之 
同者皆得以转注概之葢既云建类一首则声义不离于形既云同意相受则形声不离于意故锴云散言之曰形声总言之曰转注此二言实 
转注一门之发凡矣后来诸家或偏主训义或偏主形体或偏主叶音皆执其一而未该其全者也
　　宋张有曰转注者展转其声注释他字之用也如其无少长之类
