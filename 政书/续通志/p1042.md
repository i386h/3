<!-- { "loadSidebar": true } -->
司帝嘉奖之有内侍传旨入朝堂言某事当尔希宪曰此阉臣预政之渐不可启也遂入奏杖之言者讼丞相史天泽亲党布列中外威权日盛 
诏罢天泽使待鞫问希宪剖陈其冤事遂解又有讼四川帅奇彻者帝敕中书急遣使诛之明日希宪覆奏帝怒对曰奇彻大帅以一小人言被 
诛民心必骇宜令与讼者廷对然后明其罪于天下诏遣使按问竟无实奇彻得免希宪每奏议帝前论事激切帝曰卿昔事朕王府多所容受 
今为天下臣乃尔木强耶希宪对曰王府事轻天下事重故不敢面从也方士请炼大丹希宪具陈秦汉故事且曰尧舜得寿不因大丹也帝遂 
却之时方尊礼国师帝命希宪受戒对曰臣受孔子戒矣帝曰孔子亦有戒耶对曰为臣当忠为子当孝孔子之戒如是而己五年始建御史台 
继设各道提刑按察司阿哈玛特专总财利乃曰庶务责成诸路钱谷付之转运今绳治之如此事何由办希宪曰立嘉察古制也内则弹劾奸 
邪外则察视非常若去之使上下专恣贪暴事岂可集耶阿哈玛特不能对七年诏释京师系囚西域人 【家传作回鹘官】 鼐智密鼎累资 
巨万为怨家所告系大都狱既释之矣怨家复诉于帝帝曰诏释囚耳岂有诏释鼐智密鼎耶希宪对曰不释鼐智密鼎臣等亦未闻有此诏帝 
怒遂与左丞相耶律铸同罢一日帝问侍臣希宪居家何为侍臣以读书对帝曰读之而不肯用多读何为意责其罢政而不复求进也嗣国王 
特讷克行省镇辽阳有言其扰民不便者十一年诏起希宪为北京行省平章政事辽东多亲王使者传令旨官吏立听希宪至始革正之有西 
域人自称驸马营于城外系富民诬其祖父尝贷息钱索偿甚急民诉之行省希宪命收捕之其人怒乘马入省堂坐榻上希宪命捽下跪而问 
之曰法无私狱汝何敢擅系民令械系之其人惶惧求哀国王亦为请乃稍宽今待对举营夜遁俄诏国王归国希宪独行省事长公主及国壻 
入朝纵猎扰民希宪欲入奏国壻请以钞偿民自是贵人过者皆莫敢纵十二年右丞阿尔哈雅下江陵请令重臣开大府镇之帝急召希宪还 
使行省荆南复诏令希宪承制授三品以下官希宪冒暑疾驱以进至镇阿尔哈雅率属郊迎望拜尘中荆人大骇即日禁剽夺通商贩兴利除 
害民民安堵录宋故宣抚制置二司幕僚以备采访仍择二十余人随材授职时宋故官谒大府必致珍玩希宪拒之皆感激谢去令凡俘获之 
人敢杀者以故杀平民论为军士所虏病而弃之者许人收养病愈故主不得复有立契券质卖妻子者重其罪仍没入其直先时江陵城外蓄 
水扞御希宪命决之得良田数万亩以为贫民之业发沙市仓粟二十万斛以赈公安之饥大纲既举乃曰教不可缓也逐大兴学选教官置经 
籍旦日亲诣讲舍以厉诸生西南溪洞及思播田杨二氏重庆制置赵定应俱越境请降事闻帝曰希宪能令数千百里外越境纳土其治化可 
见也希宪疾久不愈十五年近臣董文忠言江陵湿热如希宪病何即召希宪还江陵民泣留不得相与画像建祠希宪还囊橐萧然琴书自随 
而己至上都太常卿田良忠来问疾希宪谓曰上都圣上龙飞之地天下视为根本愼勿令妄谈地理者惑动上意未几果有以徙置都邑事奏 
者帝问忠良忠良以希宪语对帝曰希宪病甚犹虑及此耶议遂止会议立门下省帝曰侍中非希宪不可为阿哈玛特所沮十六年诏复入中 
书希宪称疾笃皇太子遣侍臣问疾因问治道希宪曰君天下在用人用君子则治用小人则乱方今大奸专政羣小阿附殿下宜开圣意急为 
屏除不然日就沈疴不可药矣戒其子曰丈夫见义勇为祸福无预于己谓皋夔稷契伊傅周召为不可及是自弃也又曰汝读狄梁公传乎梁 
公有大节为不肖子所坠汝辈宜愼之明年冬希宪卒大德八年追封魏国公谥文正加赠恒阳王子六人孚佥辽阳等处行中书事恪台州路 
总管恂中书平章政事忱郡武路总管恒御史中丞惇江西等处行中书省参知政事从弟希贤

　　廉希贤

　　 廉希贤

　　希贤字达甫一名珠德哈雅年二十余与从兄希宪同侍世祖至元初北部王拘杀使者世祖使往谕之至则布上意辞旨条畅王悔谢还 
奏帝喜寻进兵部尚书左丞相巴延伐宋既渡江至元十二年命希贤持国书使宋至独松关守关者不知为使袭而杀之明年宋亡诏遣使护 
希贤丧归

　　钦定续通志卷四百六十五

　　●钦定续通志卷四百六十六　列传二百六十六

　　列传

　　元 【二十】

　　○元二十

　　巴延

　　△巴延

　　巴延蒙古巴林部人曾祖苏噜克图事太祖为巴林部左千户祖阿拉袭父职兼断事官平呼察有功得食其地父舒库尔台世其官从宗 
王锡里库开西域 【按巴延庙碑苏噜克图谥武定阿拉谥武康舒库尔台谥武靖俱追封淮安王】 巴延长于西域至元初锡里库遣入奏 
事世祖贤之敕以中书右丞相安图女弟妻之二年七月拜中书左丞相诸曹白事有难决者徐以一二语决之众咸服四年改中书右丞七年 
迁同知枢密院事十一年大举伐宋以巴延领河南等路行中书省所属并听节制会师襄阳分军为三道并进巴延与平章阿珠由中道循汉 
江趋郢州遇霖雨水溢不能涉巴延曰吾且飞渡大江而惮此潢潦耶召壮士负甲仗前导麾诸军毕济次盐山距郢州二十里宋人筑新郢且 
设守于黄家湾堡以御之乃遣李庭等攻黄家湾堡拔之由藤湖入汉江诸将请取郢巴延曰大军之出岂为此一城哉遂舍郢顺流下巴延阿 
珠殿后郢将赵文义范兴以骑二千 【阿珠传作宋骑兵千人】 来袭巴延阿珠迎击之巴延手杀文义擒范兴杀之遂次沙洋命杨仁风及 
吕文焕先后招降皆不应日暮风大起巴延命顺风掣金汁炮焚其庐舍城遂破生擒守将王虎臣王大用等 【经世大典作串楼王】 四人 
余悉屠之进次新城令列沙洋所馘于城下射檄文于城中以招之其总制黄顺副都统制任宁俱降独守将边居谊 【本纪作边居义】 不 
出乃令总管李庭攻破其外堡诸军蚁而登拔之居谊举家自焚遂并诛王虎臣王大用等四人次复州知州翟贵以城队遂谕诸将不得入城 
违者以军法论阿珠使右丞阿尔哈雅来言渡江之期巴延不答明日又来又不答阿珠乃自来巴延曰此大事也可使余人知乎潜刻期而去 
进军次蔡店宋淮西制置使夏贵等以战舰万艘分据要害都统王达守阳罗堡荆湖宣抚朱禩孙以游击军扼中流兵不得进乃围汉阳声言 
出汉口渡江贵果移民援汉阳诸将自汉口开坝引船入沦河径趋沙芜遂入大江巴延战舰万计相踵而至令修攻具进军阳罗堡攻之三日 
不克乃密谋于阿珠使夜以铁骑三千泛舟直趋上流为捣虚之计分遣右丞阿尔哈雅等以步骑攻阳罗堡夏贵来援阿珠出其不意泝流西 
上为其都统程鹏飞所却阿珠血战中流擒其将高邦显等死者无算鹏飞被创败走遂起浮桥成列而渡舳舻相衔直抵夏贵贵引麾下军数 
千先遁诸军乘之杀溺不可数计追至鄂州东门而还巴延挥诸将急攻破阳罗堡斩王达宋军大溃数十万众死伤几尽夏贵仅以身免诸将 
请追之巴延曰阳罗之捷吾欲遣使前告宋人而贵走代吾使不必追也阿珠还渡江议兵所向或欲先取蕲黄阿珠曰先取鄂汉可为万金计 
巴延从之师次鄂州焚其战舰三千艘火照城中两城大恐知鄂州张晏然知汉阳军王仪知德安府来兴国皆以城降程鹏飞以其军降乃撤 
宋兵分隶诸将遣使奏渡江之捷留右丞阿尔哈雅等于鄂规取荆湖巴延与阿珠以大军水陆东下十二年至黄州知州陈奕降巴延承制授 
奕松江大都督奕遣书至涟水招其子岩岩降遣吕文焕陈奕以书招蕲州安抚使管景模 【原作管宗模考本纪及宋史俱作景模今据改 
】 巴延至蕲州景模出降即承制授以淮西宣抚使阿珠复以舟师先趋江州宋兵部尚书 【续通鉴作都督参赞】 吕师夔任江州知州 
钱眞孙遣人迎降巴延至江州即以师夔为江州守知南康军叶阊知安庆府范文虎皆出降巴延承制授文虎两浙大都督师次池州都统制 
张林以城降通判权州事赵昴发与其妻自经死宋宰臣贾似道遣宋京致书请还己降州郡约贡岁币巴延遣使谓似道曰未渡江议和入贡 
则可今沿江诸郡皆内附欲和则当面议遂发池州次丁家洲贾似道都督诸路军马十三万孙虎臣为前锋夏贵以战舰二千五百艘横亘江 
中似道将后军巴延命左右翼万户率骑兵夹江而进炮声震百里宋军阵动责先遁似道仓皇失措遽鸣金收军军溃阿珠挺身登舟手柁冲 
敌船以小旗麾何玮李庭等并舟深入巴延命步骑左右掎之追杀百五十余里溺死无算似道东走扬州太平和州等城以次俱降师进建康 
之龙湾大赉将士宋沿江制置赵溍遁溍兄淮起兵溧阳就执而死都统徐王荣翁福等以城降知镇江府洪起畏遁总管石祖忠以城降知宁 
国府赵与可遁知饶州唐震死而江东诸郡皆下淮西滁州诸郡亦相继降国信使廉希贤与严忠范等奉命使宋请兵自卫巴延曰行人以言 
不以兵兵多徒累使事希贤固请与之至独松岭果为宋人所杀巴延以行中书省驻建康时江东饥巴延赈之民赖以安宋遣都统洪模移书 
徐王荣等请罢兵通好巴延遣张羽等持王荣答书至平江驿宋人又杀之诏以时暑方炽不利行师俟秋再举巴延奏曰宋人之据江南如兽 
保险今己扼其吭少纵则逝矣世祖语使者曰将在军不从中制兵法也宜从丞相言复命奉御额森传旨召巴延赴阙及渡江北行入见于上 
都进中书右丞相让功于阿珠遂以阿珠为左丞相 【按宰相表至元十二年安图为右丞相呼图克彻尔为左丞相而不及巴延阿珠考百 
官志行中书省有左丞一员右丞一员然则巴延阿珠葢行省中书左右丞相也】 受命还行省付以诏书俾谕宋主乃取道益都行视沂州等 
军垒谓淮东都元帅博啰罕副都元帅阿里布以所部兵泝淮而进会师淮安城下巴延与博啰罕阿里布亲临南城堡拔之遂围扬州召诸将 
指授方略留博啰罕阿里布守湾头新堡众军南行分军为三道期会于临安参政阿喽罕等为右军以步骑自建康出四安趋独松岭参政董 
文炳等为左军 【姜卫传作姜卫率左军参政董文炳为副】 以舟师自江阴循海趋澉浦华亭巴延及右丞安塔哈中道节制诸军水陆并 
进军至常州谕降不从乃亲督帐前军临南城昼夜攻之浙西制置文天祥遣尹玉麻士龙来援皆战死巴延叱帐前军先登竖赤旗城上诸军 
毕登宋兵大溃拔之屠其城知州姚訔及通判陈照都统王安节俱死之 【按续通鉴云巴延命降人王良臣役城外居民运土为垒土至并 
人以筑之且杀民煎膏取其油作炮及城破尽屠其民唯七人伏桥下获免史以巴延比之曹彬故不详载】 以马恕为常州尹遣实喇特穆尔 
等据无锡蒙古岱扬恰尔巡太湖伊克哷台及索多等趋平江复遣降人游介实奉诏书副本使于宋仍以书谕宋大臣师次无锡宋将作监 【 
续纲目作工部侍郎】 柳岳等奉其国主及太皇太后书并未之大臣与巴延书来见垂泣而言曰太皇太后年高嗣君幼冲且在衰绖中自古 
