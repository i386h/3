<!-- { "loadSidebar": true } -->
　　瓜尔佳清臣
　　瓜尔佳衡
　　完颜安国
　　裕尔伯特

　　△图克坦克宁

　　图克坦克宁本名锡馨其先金源县人徙居北古土之地后徙置明安于山东遂占籍莱州克宁资质浑厚寡言笑善骑射有勇略通女真 
契丹字舅氏希尹荐其材以为符宝祗候累迁至忠顺军节度使克宁娶宗干女嘉祥县主同母兄富勒坚判大宗正事海陵心忌之出为西京 
留守构致其罪诛之因降克宁知滕阳军历海兰路兵马都总管大定初诏克宁以本路兵会东京迁左翼都统从右副元帅完颜默音讨契丹 
斡罕趋济州默音用契丹降吏奇彻计袭贼辎重克宁与赫舍哩志宁为殿与贼遇于长泺默音使伏兵于左翼之侧贼二万余蹑其后又以骑 
四百余突出左翼伏兵之间克宁与善射二十余人拒之众欲俟大军至克宁不可于是奋击贼乃却左翼万户襄与大军合击之贼遂败追奔 
十余里时二年四月一日也越九日复追及于霿■〈雨上松下〉河左翼军先与贼战克宁以骑三千追掩十五里贼迫涧不得亟渡杀伤甚 
众而大军尚未至贼遂引而南时斡罕巳再北元帅默音利虏掠驻师白泺世宗讶其持久遣问之默音以马弱为辞朝廷乃召还默音以平章 
政事布萨忠义兼任右副元帅 【按世宗纪及布萨忠义传皆作兼右副元帅此处误出都元帅谨改】 师将发贼声言乞降克宁曰贼初困 
蹙且无降意所以扬言者欲缓吾师也不若乘其未备急击之可一战而定也忠义以为然乃与克宁出中路败贼兵于娄博啰之地贼奔七渡 
河负险为栅克宁觇栅背可上乃潜师夜登俯射之大军自下攻贼溃皆遁去契丹平克宁除太原尹未阅月宋吴璘侵陕右元帅左都监图克 
坦喀齐喀乞益兵遣克宁佩金牌驻军平凉诏喀齐喀曰朕遣克宁参议军事此其智勇足敌万人不必益军也克宁至下令安辑未几民皆完 
聚改益都尹兼山东路兵马都总管行军都统四年诏益克宁兵二千出军楚泗之间以伐宋宋将魏胜取弊舟凿其底贯以大木列植水中别 
以船载巨石贯以铁鏁沈之水底以塞十八里口及淮渡舟路以步兵四万人屯于淮渡南岸运河之间克宁使锡默和尚选善游者拔出植木 
彻去沈船进至淮口宋兵来拒隔水矢石俱发锡默和尚以竹编篱捍矢石师遂入淮与宋兵夺渡口合战数四明安长寿先行薄岸水浅率劲 
卒涉水登岸败其津口兵五百人余众皆济宋兵四百余自清河口来镇国上将军富察鄂兰哈玛尔以步遗百人御之宋大兵整阵来拒克宁 
麾兵前战自旦至午宋兵败踰运河为阵明安楚呼战不利克宁以明安萨喇九十骑横击之宋兵大败追至楚州射杀魏胜遂取楚州及淮阴 
县是役也萨喇功居多时宋屡遣使请和布萨忠义赫舍哩志宁约以世为叔侄国割还海泗唐邓四州兵罢改大名尹历河间东平尹召为都 
点检迁枢密副使兼知大兴府事改太子太保枢密副使如故弄平章政事封密国公克宁女嫁为渖王永成妃得罪罢为东京留守明年改南 
京留守兼河南统军使至京师入见复拜平章政事授世袭伯奇图河明安兼亲管穆昆徙其亲族在山东者居之近地二十年 【原文作十 
九年依世宗纪改】 拜右丞相徙封谭国公 【按王圻续文献通考及金百官志载封国之号八十而不及谭岂封号迭有变更而志未之载 
欤】 克宁为相持正守大体至于簿书期会不屑屑然也二十一年为左丞相徙封定国公屡求致仕不许未几以司徒兼枢密使二十二年诏 
赐今名三十三年复以年老为请帝曰卿昔在政府劝劳夙夜除卿枢密使亦可以优逸矣朕念旧臣无几人万一边隅有警选将师授方略山 
川险要兵道军谋舍卿谁可与其者勉为朕留克宁乃不敢复言二十四年世宗幸上京皇太子守国诏左丞相守道与克宁俱留中都辅太子 
二十五年左丞相守道赐宴北部诏克宁行左丞相事时世宗在天平山清暑皇太子薨于京师诸王妃主入临奴婢从入者多颇喧杂不严克 
宁遣出之身护宫门严饬殿廷宫门禁卫皆如法章宗时为金源郡王哀毁过甚克宁谏曰哭泣常礼也郡王身居冢嗣岂以常礼而忘宗社之 
重乎召太子侍读完颜匡谨视郡王勿去左右讣至天平帝闻克宁严饬宫卫谨护皇孙嘉其忠诚愈重之帝还京师克宁表请立金源郡王为 
皇太孙以系天下之望踰月有诏起皇孙判大兴尹封原王二十六年以克宁为太尉兼左丞相原王为右丞相因使克宁辅导之世宗与宰相 
论钱弊帝曰今京师积钱止五百万贯除屯兵路分其它郡县钱可运至京师克宁曰郡县钱尽入京师民间钱益少矣若起运其半其半变折 
轻赍庶几钱货流在也帝嘉纳之克宁以原王未正太孙之位屡请于世宗十一月戊午入见于香阁率宰臣屏左右奏立太孙世宗许之庚申 
诏立原王右丞相为皇太孙明年正月复求解机务帝勉留之乃给假归乡土以四月还朝未几以丞相监修国史帝问史事奏曰臣闲古者人 
君不观史愿陛下勿观帝曰朕岂欲观此深知史事不详故问之耳初卢沟河决久不能塞乃封卢沟水神为安平侯久之水复故道帝曰鬼神 
感应如此克宁奏曰神之所佑者正也人事乖则弗享矣报应之来皆由人事帝是其言世宗颇信神仙浮图之事故克宁及之宋孝宗即位遣 
使进前主遗物帝怪其薄克宁曰此非常贡责之近于好利帝是之二十八年十一月癸丑帝幸克宁第赐金器绵绣重彩克宁亦有献帝饮欢 
甚诏画克宁像藏内府十二乙亥世宗不豫诏克宁辅皇太孙乙酉诏太孙与诸王大臣俱宿禁中克宁奏曰皇太孙与诸王宜别嫌疑正名分 
宿止同处礼有未安诏太孙居庆和殿东庑丙戌诏克宁以太尉兼尚书令封延安郡王平章政事襄为右丞相右丞张汝霖为平章政事戊子 
诏克宁襄汝霖宿于内殿二十九年正月癸巳世宗崩于福安殿是日克宁等宣遗迢立皇太孙为皇帝是为章宗徙封为东平郡王诏克宁朝 
朔望朝日必为克宁设坐克宁侍立益敬即位诏文凡除名开落官吏并量材录用张汝霖奏真盗枉法不可恕克宁曰陛下初即位行非常之 
典赃吏误沾恩宥其害小国之大信不可失也章宗深然之无何进拜太傅兼尚书令赐尚衣玉带乞致仕不许尚书省奏明安穆昆颇试进士 
者听之帝曰其应袭明安穆昆者学于太学可乎克宁曰承平日久今之明安穆昆其材武巳不及前辈万一有警使谁御之习辞艺忘武备于 
国弗便帝曰太傅言是也章宗初即位颇好辞章而疆场方有事故克宁言及之明昌元年 【原文作二年依章宗纪改】 克宁属疾章宗往 
视之即杨前拜太师封淄王加赐甚厚二年正月 【原文蒙上二年之误作是岁二月今并依本纪改正】 薨遗表言人君往往重君子而反 
疏之轻小人而终昵之愿陛下愼终如始安不忘危而言不及私诏有司护丧事归葬莱州谥曰忠烈五年配享世宗庙庭图像衍庆宫大安元 
年改配享章宗庙庭

　　△宗浩

　　宗浩字师孟昭祖四世孙汉国公昂之子也贞元中为海陵寝殿实达尔世宗即位辽阳昂遣宗浩驰贺命充符宝祗候大定二年冬昂以 
都元帅置幕山东宗浩领万户从行仍授山东东路兵马都总管丁父忧起复承袭因绵乌尔衮明安授河南府判官授同知陕州防御使事察 
廉能第一等进官一阶累迁哈斯罕节度使二十三年征为大理卿踰年授山东路统军使兼知益都府事二十六年为贺宋主生日使还授刑 
部尚书俄拜参知政事章宗即位出为北京留守三转同判大睦亲府事北方有警命宗浩佩金虎符驻泰州便宜从事朝廷发上京等路军万 
人以戍宗浩以粮储未备且度敌未敢动遂分军就食隆肇间是冬果无警北部光嘉喇者尤桀骜屡胁诸部入塞宗浩请乘其春暮马弱击之 
时准布亦叛内族襄行省事于北京议欲留光嘉喇以牵准布宗浩奏国家以堂堂之势不能扫灭小部顾欲藉彼为捍乎臣请先破光嘉喇然 
后提兵北灭准布章再上从之宗浩觇知哈达济与博斯和等相结光嘉喇之势必分彼方畏讨而复掣肘仇敌理必求降可呼致也因遣主簿 
萨领军二百为先锋戒之曰若光嘉喇降可就征其兵以图哈达济仍侦余部所在速使来报哈达济者与占楚珲皆北方别部恃强中立无所 
羁属往来准布光嘉喇间连岁扰边皆二部为之萨入敌境光嘉喇果降遂征其兵万四千骑驰报以待宗浩北进命人赍三十日粮报萨会于 
伊玛河其击敌而所遣人误入博斯和部由是东军失期宗浩前军至特尔格山遇占楚珲所统舒噜欢塔两部击走之进至和硕水敌势大蹙 
于是哈达济部长布古岱占楚珲部长呼巴拉及博斯和所遣和和者皆乞降宗浩承诏谕而释之呼巴拉因言所部必里克图近在伊玛河不 
肯偕降乃移军讨之哈达济等西渡伊玛弃辎重遁去萨与光嘉喇部长塔里珲追蹑及之于沃哩布水纵击大破之军还博斯和乞内属并请 
置使乃优诏裒谕迁光禄大夫以所获马六千置牧以处之明年拜枢密使封荣国公初朝廷置东北路招讨司泰州去境三百里每敌入出兵 
追袭敌巳遁去至是宗浩奏徙之金山以据要害设副招讨二员分置左右由是敌不敢犯中都山东河北屯驻军人地土不赡官田多为民所 
占命宗浩行肖事诣诸道括籍凡得地三十余万顷还坐以倡女自随被劾出知真定府事徙西京留守复为枢密仗进拜尚书右丞相超授崇 
进时北边不宁议筑壕垒以备守戍廷臣多言不可宗浩独谓便乃命宗浩行省事以督其役功毕褎赉甚厚萨里部长图克勒入塞宗浩以兵 
追蹑与布萨揆军合击之杀获甚众敌遁去征还优诏奖谕躐迁仪同三司进拜左丞相时举兵南伐会平章政事揆病乃命宗浩兼都元帅往 
督进讨宗浩驰至汴大张兵势亲赴襄阳巡师而还宋人大惧乃命知枢密院事张岩以书请和宗浩以辞旨未顺却之仍谕以称臣割地缚送 
元谋奸臣等事岩复遣方信孺赍其主誓藁来且言并发三使将贺天寿节及通谢仍报其祖母哀并致书于都元帅信孺自以和议遂成辄自 
称通谢使所参议官宗浩怒其轻妄数而遣之 【按续通鉴开禧三年以方信孺为国信所参议官如金军又称信孺以口舌折冲置死生于 
度外本传所云殆非信孺之罪也】 而复张岩书反复开谕其后宋人竟请以叔为伯增岁币备犒军银函奸臣韩侂冑苏师旦首以献而乞盟 
焉泰和七年九月薨于汴讣闻帝为辍朝命特绘像至都将亲临奠赙赠甚厚谥通敏

　　△襄

　　丞相襄本名安昭祖五世孙祖实古纳从太祖平辽以功授上京世袭明安历东京留守父阿噜岱皇统初北伐有功拜参知政事襄幼有 
志节善骑射多勇略年十八袭世爵大定初从左副元帅默音讨斡罕战于肇州长泺襄足中流矢裹创鏖击七战皆胜追贼于霿■〈雨上松 
下〉河贼乘风纵火襄亦纵火立空地以竣战十余合贼益困襄卒众搏战大败之俘获万计会朝廷遣布萨忠义代默音将襄从忠义追贼至 
诺尔岭西之陷泉率右翼身先奋击贼大溃及斡罕就擒论功第一授亳州防御使时年二十三宋人犯南鄙襄为颍寿都统率甲士二千渡颍 
水败敌兵五千复颍水生擒宋师杨思次濠州宋将郭太尉退保横涧山襄攻之伏弩射中其膝督攻愈急拔之获郭太尉既而趋滁州襄为先 
