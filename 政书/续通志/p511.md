<!-- { "loadSidebar": true } -->
邱道副大总管进讨龟兹破其国城乃自留守遣余军分道进龟兹国相那利遁去孝恪以余部未平出营于外国人有谓孝恪曰那利得士心 
今亡在外势必为变城中颇有异志愿公备之孝恪忽其言不设备那利果率众阴与城内胡为应薄城鼓噪始觉之乃率千余人合战城中举 
应那利孝恪殊死鬬中流矢卒子待诏亦殁将军曹继叔进兵复拔其城太宗责孝恪斥堠不明至颠覆夺其官后愍死战更为举哀高宗即位 
追还官爵赠待诏游击将军赙物三百段次子待封官左豹韬卫将军咸亨初副辥仁贵讨吐蕃战大非川败绩贷死为民

　　△张俭

　　张俭字师约京兆新丰人隋相州刺史皖城郡公威孙父植车骑将军连城县公俭高祖从外孙也 【旧书作从甥】 高祖起俭以功除 
右卫郎将迁朔州刺史时颉利可汗方强每有求取所遗书辄称诏敕边吏奉承不敢却及俭独拒不受大教民营田岁收谷数十万斛虽霜旱 
劝百姓相振赡免饥殍州以完安李靖既平突厥有思结部者穷归于俭俭受而安辑之其在碛北者亲戚私相过省俭不禁示羁縻而已俭徙 
胜州后将不察其然遽奏思结叛朝廷议进讨时俭以母丧夺服为使者抚纳之俭单骑入其部召酋帅慰谕推腹心咸匍匐归命因举徙代州 
遂检校代州都督俭劝垦田力耕岁数稔私蓄富贵俭恐虏易骄乃建平籴法入之官虏悦喜由是储斛流赢迁营州都督兼护东夷校尉坐事 
免诏白衣领职营州部与契丹奚霫靺鞨诸蕃切畛高丽引众入寇俭率兵破之俘斩略尽复拜营州都督太宗将征辽东遣俭率蕃兵先进略 
地至辽西川涨久未渡帝以为畏懦召还见洛阳宫陈水草美恶山川险易并久不进状帝悦拜行军总管使领诸蕃骑为六军前锋时高丽候 
者言莫离支且至帝诏俭自新城路邀击虏不敢出俭进度辽趋建安城破贼斩数千级累封皖城郡公后改东夷校尉官为都护府即以俭为 
都护永徽初加金紫光禄大夫卒年六十谥曰密俭兄大师太仆卿华州刺史武功县男弟延师左卫大将军范阳郡公性谨畏典羽林兵三十 
年未尝有过卒赠荆州都督谥曰敬陪葬昭陵俭兄弟三人门皆立戟时号三戟张家

　　△王方翼

　　王方翼字仲翔并州祁人祖裕隋州刺史尚同安大长公主官开府仪同三司卒谥曰文方翼早孤哀毁如成人时号孝童母李为主所斥 
居凤泉墅方翼尚幼杂佣保执苦不弃日垦田植树治林垠塈完墙屋燎松丸墨为富家主薨还京师尝夜行见长人丈余引弓射仆之乃朽木 
也太宗闻擢右千牛高宗立而从祖女弟为皇后调安定令诛灭大姓奸豪胁息徙瀚海都护司马坐事下迁朔州尚德府果毅岁余代还居母 
丧哀瘠甚帝遣侍医疗视其友赵持满诛死尸诸道亲戚莫敢视方翼曰栾布哭彭越义也周文王掩骼仁也绝友义蔽主仁何以事君遂往哭 
其尸具礼收葬金吾劾系帝恕之不罪再迁肃州刺史州无隍堑寇易以攻方翼乃发卒建楼堞厮多乐水自环烽逻精明仪凤闲河西蝗独不 
至方翼境而它郡民或馁死皆重茧走方翼治下乃出私钱作水硙簿其赢以济饥瘵构舍数十百楹居之全活甚众芝产其地裴行俭讨遮匐 
奏为副兼检校安西都护徙故都护杜怀宝为庭州刺史方翼筑碎叶城面三门纡还多趣以诡出入五旬毕西域胡纵观莫测其方略悉献珍 
货未几徙方翼庭州刺史而怀宝自金山都护更镇安西遂失蕃戎之和永淳初十姓阿史那军簿啜叛围弓月城方翼引军战伊丽河败之斩 
首千级俄而三姓咽面兵十万踵至方翼次热海进战矢着臂引佩刀断去左右莫知所部杂虏谋执方翼为内应方翼悉召会军中厚赐以次 
出壁外缚之会大风杂金鼓而号謼无闻者杀七千人即遣骑分道袭咽面等皆惊溃乌鹘引兵遁去禽首领突骑施等三百人西戎震服初方 
翼次葛水暴涨师不可度沈祭以祷师涉而济又七月次叶河无舟而冰一夕合时以为祥西域平以功迁夏州都督属牛疫民废田作方翼为 
耦耕法张机键力省而见功多百姓顺赖明年召方翼议西域事引见奉天宫赐食帝前帝见衣有汗濯处问其故具对热海古战状视其创帝 
咨嗟久之赐赉良厚俄而妖贼白铁余以绥州反诏方翼与程务挺讨之飞旝击贼火其栅平之封太原郡公阿史那元珍入寇被诏进击时库 
无完铠方翼断六板画虎文钩联解合贼马忽见奔骇遂败获大将二因降桑干舍利二部武后时王后属无在者方翼自视功多冀不坐而后 
内欲固罪除之未得也及务挺被杀即并坐方翼追入朝捕送狱流崖州卒于道年六十二神龙初复官爵方翼善书与魏叔琬齐名

　　王珣

　　 王珣

　　子珣字伯玉与兄玙弟瑨以文学称时号三王天授初珣及进士第应制科迁蓝田尉以拔萃擢长安尉因进见武后召问刑政嘉之询其 
族氏对曰废后臣之姑也后不悦左迁亳州司法参军神龙初为河南丞武三思矫制贬临川令宋璟辅政召授侍御史出许州长史岁旱珣时 
假刺史事开廪振民即自劾玄宗赦之累迁工部侍郎而瑨至中书舍人珣尝为秘书少监数年而瑨继职终右散骑常侍卒赠户部尚书谥曰 
孝子鋗天宝中厯右补阙殿中侍御史瑨子鉷自有传

　　△苏定方

　　苏烈字定方以字行冀州武邑人后徙始平父邕当隋季率里中数千人为本郡讨贼定方骁悍有气决年十五从父战数先登陷阵邕卒 
代领其众破剧贼张金称杨公卿追北数十里自是贼不舍境乡党赖之贞观初为匡道府折冲从李靖袭突厥颉利于碛口率二百骑为前锋 
乘雾行去贼一里许雾霁见牙帐驰杀数十百人颉利及隋公主惶窘各遁去靖亦寻至余党悉降再迁左卫中郎将与程名振讨高丽破之拜 
右屯卫将军临清县公从程知节征贺鲁至鹰娑川贺鲁率二万骑来拒总管苏海政连战未决鼠尼施等复引二万骑为援定方始休士见尘 
起率精骑五百踰岭驰捣贼营贼众大溃杀千余人所弃铠仗牛马藉藉山野不可计副总管王文度嫉其功谬谓知节曰贼虽走军死伤者众 
今当结阵外向置辎重于中人马被甲贼来即战是谓万全又矫称别奉圣旨以知节恃勇轻敌使文度节制遂收军不许深入于是马癯卒劳 
无鬬志定方说知节曰天子诏讨贼今反自守何功之立且公为大将而阃外之事不得专顾副将乃得专之理有不其然胡不囚文度待天子 
命不从至怛笃城有胡人降文度猥曰比我师还此辈复作贼不如杀之取其赀定方曰此乃自作贼耳及分财定方一不取高宗知之 【吴 
缜纠谬曰此乃高宗显庆元年事新书作太宗误今改】 比知节等还悉下吏当死贷为民擢定方伊丽道行军大总管复征贺鲁以任雅相回 
纥婆润为副出金山北先击处木昆部破之俟斤懒独禄拥众万帐降定方抚之发其千骑并回纥万人进至曳咥河贺鲁率十姓兵十万拒战 
轻定方兵少舒左右翼包之定方令步卒据高攒矟外向亲引劲骑阵北原贼三突步阵不能入定方因其乱击之鏖战三十里斩首数万级贼 
大奔明日振兵复进五弩失毕举众降贺鲁独与处木昆屈律啜数百骑西走定方令副将萧嗣业回纥婆润率杂虏兵趋邪罗斯川追北定方 
与雅相领新附兵绝其后会大雪吏请少休定方曰虏恃雪方止舍谓我不能进若纵使远遁则莫能禽遂勒兵进至双河与弥射步真合距贺 
鲁所百里下令阵而行薄金牙山贺鲁将畋定方纵击破其牙下数千人悉归所部贺鲁走石国弥射子元爽以兵与嗣业会缚贺鲁以还由是 
修亭障列蹊隧定疆畛问疾收胔唐之州县极西海矣高宗临轩定方戎服奉贺鲁以献策功拜左骁卫大将军邢国公别封子庆节为武邑县 
公会思结阙俟斤都曼先镇诸胡劫所部及疏勒朱俱波喝盘陀三国复叛诏定方还为安抚大使率兵至叶叶水而贼保马头川定方选精卒 
万人马三千袭之昼夜驰三百里至其所都曼惊战无素遂大败走马保城师进攻之都曼计穷遂面缚降俘献于干阳殿有司请论如法定方 
顿首请曰臣向谕陛下意许以不死愿匄其命帝曰朕为卿全信乃宥之葱岭以西遂定加食邢州巨鹿三百户迁左武卫大将军出为神邱道 
大总管 【通鉴考异云旧书定方传新罗传皆云定方为熊津道大总管今从此年实录及新唐书本纪】 率师讨百济自城山济海至熊津 
口贼濒江屯兵定方出左涯乘山而阵与之战贼败死者数千王师乘潮而上舳舻衔尾进鼓而噪定方将步骑夹引直趋真都城贼倾国来酣 
战破之杀虏万人乘胜入其郛王义慈及太子隆北走定方进围其城义慈子泰自立为王率众固守义慈之孙文思曰王与太子出而叔岂得 
擅为王若王师还我父子安得全遂率左右缒城下人多从之泰不能止定方使士登城建唐旗帜于是泰开门请命其将祢植与义慈降隆及 
诸城送款百济悉平俘义慈隆泰等献东都定方所灭三国皆生执其王赏赉珍宝不胜计加庆节尚辇奉御未几定方为辽东道行军大总管 
俄徙平壤道破高丽之众于浿江夺马邑山为营遂围平壤会大雪解围还拜凉州安集大使以定吐蕃吐谷浑干封二年卒年七十六帝悼之 
责谓侍臣曰定方于国有功当褎赠若等不言何邪乃赠左骁卫大将军幽州都督谥曰庄

　　△辥仁贵

　　辥仁贵绛州龙门人少贫贱以田为业将改葬其先妻柳曰夫有高世之材要须遇时乃发今天子自征辽东求猛将此难得之时君盍图 
功名以自显富贵还乡葬未晚仁贵乃往见将军张士贵应募至安地会郎将刘君卭为贼所围仁贵驰救之斩贼将系首马鞍贼皆慑伏由是 
知名王师攻安市城高丽莫离支遣将高延寿等率兵三十万拒战倚山结屯太宗命诸将分击之仁贵恃骁悍欲立奇功乃着白衣自标显持 
戟腰鞬两弓大呼赴贼所向披靡军乘之贼遂奔溃帝望见遣使驰问先锋白衣者谁曰辥仁贵帝召见嗟异赐金帛口马甚众授游击将军云 
泉府果毅令北门长上师还帝谓曰朕旧将皆老欲擢骁勇付阃外事莫如卿者朕不喜得辽东喜得卿也迁右领军中郎将高宗幸万年宫山 
水暴至夜突玄武门宿卫皆散走仁贵曰当天子缓急安可惧死遂登门大呼以警宫内帝遽出乘高俄而水入帝寝帝曰赖卿以免始知有忠 
臣也赐以御马苏定方讨贺鲁仁贵上疏曰臣闻兵出无名事故不成明其为贼敌乃可服今泥熟为贺鲁所破虏系妻子汉兵有于贺鲁部落 
转得其家口者宜悉取以还厚加赉遣使百姓知贺鲁为暴而陛下至德也帝纳之遂还其家属泥熟请随军效死显庆三年诏副程名振经略 
辽东破高丽于贵端城斩首二千级明年与梁建方契苾何力遇高丽大将温沙多门战横山仁贵独驰入所射皆应弦仆又战石城有善射者 
杀官军十余人仁贵怒单骑突击贼弓矢俱废遂生禽之俄与辛文陵破契丹于黑山执其王阿卜固献东都拜左武卫将军封河东县男诏副 
郑仁泰为铁勒道行军总管将行宴内殿帝曰古善射有穿七札者卿试以五甲射焉仁贵一发洞贯帝大惊更取坚甲赐之时九姓众十余万 
令骁骑数十来挑战仁贵发三矢辄杀三人于是虏气慑皆降仁贵虑为后患悉坑之转讨碛北余众禽伪叶护兄弟三人以归军中歌曰将军 
