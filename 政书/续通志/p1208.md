<!-- { "loadSidebar": true } -->
【按东都事畧云有赵生者得韩文数十篇未达以示开开一见遂知为文之趣自属文必法韩愈宋史不载谨附识】 尚气自任不顾小节 
所交皆一时豪隽范杲好古学甚重开文世称为柳范开宝六年举进士补宋州司寇参军以治狱称职迁录事参军太平兴国中擢右赞善大 
夫会征太原督楚泗八州运粮选知常州迁殿中丞徙润州拜监察御史召还知贝州转殿中侍御史雍熙二年坐与监军忿争贬上蔡令会北 
方用师开部送军粮将至涿州遇契丹将与米信战久不解俄遣使求和开谓信曰兵法云无约而请和谋也急攻之必胜信迟疑不决踰二日 
复引兵来挑战后侦知果以矢尽俟取于幽州也师还诣阙上书愿从边军效死太宗怜之复授殿中侍御史使河北因抗疏曰臣受非常恩未 
有以报愿陛下赐臣步骑数千任以河北用兵之地必能为陛下复幽蓟帝方择文臣有武畧者用之即授开崇仪使知宁边军 【东都事畧 
作宁远军】 徙全州州之西有溪洞粟氏久为边患朝廷设峡口香烟等七砦不能御开选勇辩吏往说之不踰月携老幼至开赋其居业作时 
鉴一篇刻石戒之遣其酋入朝授本州岛上佐淳化初移知桂州初开在全州有卒讼开开即杖背黥面送阙下有司言卒罪不及徒坐削二官黜 
为复州团练副使移滁州上书自陈复旧官知环州三年移邠州时调民辇送趋环庆己再运民皆荡析产业转运使复督后运民数千人入州 
署号诉开贻书转运使罢之又知曹邢二州真宗即位加如京使徙代州上言益州稍静望选贤能以镇之必须望重有威即羣小畏服又西鄙 
今虽归顺他日未可必保望常预备之以良将守其要害以厚赐足其贪婪以抚慰来其情以宽假息其念多使人入甘凉厚结其心为我声援 
如有动静使其掩袭令彼有后顾之忧乃可制其轻动今甲兵虽众不及太祖之时人人练习谋臣猛将则又悬殊是以比年边界屡遭侵扰愿 
训练禁戢使如往日行伍必求于勇敢指顾无纵于先后失律者悉诛获功者必赏偏裨主将不威严者去之又宰相枢密朝廷大臣委之必无 
疑用之必至当今京朝官则别置审官供奉殿直则别立三班刑部不令详断别立审刑宣徽二司全同散地大臣不获亲信小臣乃谓至公至 
如银台一司旧属枢密近年改制职掌其多加倍置人事则依旧欲望停审官三班复委中书枢密宣徽院银台司复归枢密审刑院复归刑部 
去其繁细省其头目又天下州县官吏不均欲望县四千户以上选朝官知三千户以上选京官知省去主簿令县尉兼领其事自余通判监军 
巡检监临使臣并酌量省减免虚费于利禄仍均济于职官又人情贪竞时态轻浮虽骨肉之至亲临势利而多变仁义之风荡然不复欲望明 
颁告谕各使改更庶厚化原永敦政本开至州葺城垒战具诸将多沮议即求换郡徙忻州刺史及契丹侵边开上书请车驾观兵河朔咸平四 
年徙沧州未至卒录其子涉为三班奉职开善射喜奕棊有集十五卷作家戒千余言刻石以训诸子性倜傥重义在大名尝过酒肆饮有土人 
在旁辞貌稍异开询之则至自京师以贫不克葬其亲闻不祜笃义将丐之问所费曰二十万足矣开即罄所有遗之开兄肩吾至御史

　　△夏侯嘉正

　　夏侯嘉正字会之江陵人少有俊才太平兴国中举进士厯官至著作佐郎尝使巴陵作洞庭赋徐铉见奇之端拱初太宗知其名召试辞 
赋擢为右正言直史馆兼直秘阁元夕帝御干元门观灯嘉正献五言十韵诗其末句云两制诚堪羡青云侍玉舆帝依韵和以赐之有狭劣终 
难举通才列上居之句议者以为诫嘉正之好进也未几卒子纾

　　△罗处约

　　罗处约字思纯益州华阳人父济仕蜀为升朝官归朝为开封府司录太宗尹京颇嘉其强干终太常丞处约登进士第为临涣主簿再迁 
大理评事知吴县时王禹偁知长洲与为唱酬人多传诵后并召赴阙太宗自定题以试之以禹偁为右拾遗处约著作郎皆直史馆会下诏求 
谠言处约奏顷闻以三司为邦计所属簿书既广网条实繁欲置十二员判官兼领其职臣以为三司之制非古莫若复尚书都省故事其尚书 
丞郎正郎员外郎主事令史之属请依六典旧仪以今三司钱刀粟帛筦榷支度之事均在二十四司如此则各有司存可以责其集事矣受诏 
荆湖路巡抚欲以苛察立名所奏劾甚众官吏多被黜责淳化三年卒处约有词采而急于进用时论以此薄之有文集十卷曰东观集王禹偁 
为之序苏易简表上之诏付史馆蜀士又有严储者太平兴国中进士后直史馆使河北督军粮陷于契丹

　　△安德裕

　　安德裕字益之一字师皋河南人父重荣晋成德军节度使德裕生于真定未朞重荣举兵败乳母抱逃水窦中为守兵所得执以见军校 
秦习习与重荣有旧匿之因姓秦氏既长博贯文中精于礼传习卒德裕行三年服然后还本姓习家尽以橐装与之德裕欲之曰斯秦氏之蓄 
于我何有丈夫当自树功名以取富贵岂屑于他人所有耶开宝二年擢进士甲科归州军事推官厯大理寺丞著作佐郎太平兴国中累迁秘 
书丞知广济军时军城新建德裕作军记及图经三卷俄改太常博士八年通判秦州就知州事雍熙初迁主客员外郎宰相李昉言其有史才 
即以本官直史馆端拱初改金部员外郎淳化初知开封县会备三馆职改直昭文馆三年春廷试贡士德裕与史馆修撰梁周翰并为考官帝 
顾宰相曰此皆有闻之士而老于郎署周翰狭中德裕嗜酒朕闻其能改矣遂并赐金紫迁司勋员外郎至道三年转金部郎中出知睦州还判 
太府寺咸平五年卒德裕性介洁以风鉴自负王禹偁孙何初游词场德裕力为延誉及领考试何又其首选有集四十卷

　　△钱熙

　　钱熙字大雅泉州南安人父居襄陈洪进署清溪令熙幼颖悟及长博贯羣籍善属文洪进嘉其才以弟之子妻之将署熙府职辞不就着 
楚雁赋以见志寻辟为巡官专掌笺奏洪进归朝熙不叙旧职以进士甲科补度州观察推官代还寇准掌吏部选上封荐钱若水陈充王扶洎 
熙皆有文得试中书迁殿中丞直史馆熙尝与杨徽之言及张洎钱若水将被进用熙与刘昌言同乡里相亲善又语及其事昌言因以语洎洎 
疑熙交构诉之熙坐削职通判郎州徙衡州就改太常博士真宗即位迁右司谏通判杭州政多专达为转运使所奏徙越州熙负气好学精笔 
札狷躁务进自罢职因愤恚成疾咸平三年卒尝拟古乐府着杂言十数篇及措刑论为识者所许有集十卷子蒙吉亦进士及第

　　钦定续通志卷五百五十八

　　●钦定续通志卷五百五十九　文苑传六

　　文苑传

　　宋 【三】

　　○宋三

　　陈充　　　　吴淑【舒雅】　　　　黄夷简【卢稹谢炎　许洞】　　句中正【孙逢吉　林罕】　　　曾致尧　　　刁衎　 
　姚铉　　　　李建中　　　洪湛　　路振　　　　崔遵度　　　陈越

　　陈充
　　吴淑
　　黄夷简
　　句中正 【孙逢吉　林罕】
　　曾致尧
　　刁衎
　　姚铉
　　李建中
　　洪湛
　　路振
　　崔遵度
　　陈越

　　△陈充

　　陈充字若虚益州成都人雍熙中天府礼部奏名皆为进士之冠廷试擢甲科释褐孟州观察推官就改掌书记会寇准荐其文学得召试 
授殿中丞出知明州入为太常博士直昭文馆累迁兵部员外郎景德中与赵安仁同知贡举历工部刑部郎中大中祥符六年以足疾不任朝 
谒出权西京留守御史台旋以本官分司卒充词学典赡性旷达澹于荣利自号中庸子弟颇熟其名以疾故不登词职有集二十卷

　　△吴淑

　　吴淑字正仪润州丹阳人父文正仕吴至太子中允淑幼俊爽属文敏速韩熙载潘佑深器重之在江南举进士擢高第补丹阳尉久之以 
校书郎直内史 【按淑举南唐进士史传不载今据东都事畧辑】 从李煜归朝久不得调俄以近臣荐试学士院授大理评事预修太平御 
览太平广记文苑英华历太府寺丞著作佐郎始置秘阁以本官充校理尝作事类赋百篇以献诏令注释淑分注成三十卷止之迁水部员外 
郎至道二年兼掌起居舍人事预修太宗实录再迁职方员外郎时诸路所上闰年图皆仪鸾司掌之淑上言曰天下山川险要皆王室之秘奥 
国家之急务故周礼职方氏掌天下图籍汉祖入关萧何数秦籍由是周知险要请以今闰年所纳图上职方又州郡地理犬牙相入向者独画 
一州地形则何以傅合他郡望令诸路转运使每十年各画本路图一上职方从之咸平五年卒淑性纯静好古词学典雅初曹彬围建业城中 
乏食里闬有与淑同宗者举家皆殁惟存二女孩淑即收养如所生及长嫁之时论多其义善笔札好篆籀取说文有字义者千八百余条撰说 
文互义三卷又着江淮异人录三卷秘阁闲谈五卷及卷十卷子安节让夷遵路皆进士及第遵路见循吏传

　　舒雅

　　 舒雅

　　舒雅字子正久仕李氏江左平为将作监丞后充秘阁校理好学善属文与吴淑齐名累迁职方员外郎求出得知舒州仍赐金紫恬于荣 
宦州之潜山灵仙观有神仙胜迹邵秩满即请掌观事东封就加主客郎中改直昭文馆转刑部在观累年优游山水吟咏自乐时人美之卒弟 
雄端拱二年进士

　　△黄夷简

　　黄夷简字明举福州人少好学有名江东仕吴越为明州判官太平兴国初随钱俶来朝授检校秘书少监元帅府掌书记八年俶辞元帅 
改授夷简淮海国王府判官雍熙四年俶改封许王出镇南阳加夷简仓部员外郎充许王府判官俶薨归朝为考功员外郎累迁都官郎中掌 
名表人颇称其得体厔道二年直秘阁判吏部南曹咸平中召试翰林迁光禄少卿景德中夷简被病告满二百日御史台言当除籍真宗以其 
吴越旧僚有词学且年老母在特命绩其月廪大中祥符初迁秘书少监三年丁内艰归帝欲不绝其奉给特授检校秘书监平江军节度副使 
踰年卒夷简喜谈论善属文尤工诗咏老而不辍时又有卢稹谢炎许洞皆以文名

　　 卢稹
　　 谢炎
　　 许洞

　　 卢稹

　　卢稹字淑微杭州人幼颖悟七岁能诗及长晓五经大义尤嗜周易孟子端拱初游京师时徐铉以宿儒为士子所宗览稹交甚奇之是年 
登进士第调补真定束鹿主簿至府值契丹围城未及赴官卒尝着五帝皇极志孺子问翼圣书数十篇

　　 谢炎

　　谢炎字化南苏州嘉兴人慕韩柳为文与卢稹齐名时称卢谢稹■〈忄巽〉懦炎劲急殊相厚善端拱初举进士调补昭应主簿徙伊阙 
连知华容公安二县卒集二十卷

　　 许洞

　　许洞字洞天苏州吴县人洞性疏隽幼习弓矢击刺之伎及长折节功学尤精左氏传咸平三年进士解褐雄武军推官尝诣府白事有卒 
踞坐不起即杖之时马知节知州洞又移书责知节知节怒其不逊会洞辄用公钱奏除名归吴中数年日以酣饮为事景德二年献所撰虎钤 
经二十卷应洞识韬畧运筹决胜科以负谴报罢就除均州参军大中祥符四年祀汾阴献三盛礼赋召试中书改乌江县主簿卒有集一百卷 
又着春秋释幽五卷演玄十卷 【按宋史此下附徐铉及弟锴传今改附载记此处从删】

