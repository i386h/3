<!-- { "loadSidebar": true } -->
　　耶律古裕字纠坚六院部人父阿古齐官至节度使古裕冲澹有礼法工文章统和中为本部太保开泰中稍迁塔布城节度使鞫霸州疑 
狱称旨授启圣军节度使太平中复为本部太保谢病归俄擢南院大王请老不许兴宗命为诗友数问治要多所匡建奏诏与林牙耶律庶成 
萧罕嘉努编辽国上世事迹及诸帝实录未成而卒

　　△耶律良

　　耶律良字锡纳小字苏着帐郎君之后生于干州读书医巫闾山学既博将入南山肄业友人止之曰尔无仆御驱驰千里纵闻见过人年 
亦垂暮今若即仕已有余地良曰穷通命也非尔所知不听留数年而归重熙中补寝殿实达尔寻为燕赵国王近侍以家贫诏乘厩马迁修起 
居注会猎秋山良进秋游赋帝嘉之青宁中帝幸鸭子河作捕鱼赋由是宠遇稍隆迁知制诰兼知部署司事奏请编御制诗文目曰清宁集帝 
命良诗为庆会集亲制序顷之为敦睦宫使兼权知皇太后宫诸局事良闻重元与子尼噜古谋乱以帝笃于亲爱不敢遽奏密言于皇太后太 
后托病召帝曰其事帝谓长曰汝欲闲我骨肉邪良泰曰臣若妄言甘伏斧锧陛下不早备恐堕贼计如召尼噜古不求可卜其事帝从其言使 
者及门尼噜古意欲害之羁于帐下使者以佩刃断帟而出驰至行宫以状闻帝始信乱平以功迁汉人行宫都部署咸雍初同知南院枢密院 
使事为特哩衮出知中京留守事未几卒追封辽西郡王谥忠成

　　△王鼎

　　王鼎字虚中涿州人幼好学居太宁山数年博通经史时马唐俊有文名燕蓟闲适上巳与同志祓禊水滨酌酒赋诗鼎偶造席唐俊见鼎 
朴野置下坐欲以诗困之先出所作索赋鼎援笔立成惊其敏妙因与定交清宁五年 【本纪作八年】 擢进士第调易州观察判官改漆水 
县令累迁翰林学士当代典章多出其手上书言治道十事帝以鼎达政体事多咨访鼎正直不阿人有过必面诋之寿隆初升观书殿学士一 
日宴主第醉与客忤怨帝不知已坐是下吏状闻帝大怒仗黥夺官流镇州居数岁有赦独不免会守臣召鼎为贺表因以诗贻使者有谁知天 
雨露独不到孤寒之句帝闻而怜之召还复职干统六卒

　　△刘辉

　　刘辉好学善属文疏简有远略太康五年第进士大安末为太子洗马上书言西边诸蕃为患士卒远戍中国之民疲于飞挽非长久之策 
为今之计莫若城于盐泺实以汉户使耕田聚粮以为西北之费言虽不行识者韪之寿隆二年复上书曰宋欧阳修编五代史附我朝于外裔 
妄加贬訾且宋人赖我朝宽大许通和好得尽兄弟之礼今反令臣下妄意作史恬不经意臣请以赵氏初起事迹详附国史帝嘉其言迁礼部 
郎中诏以贤良对策辉言多中时病擢史馆修撰卒

　　△耶律孟简

　　耶律孟简字复易裕悦乌珍之五世孙父瑠嘉努官至节度使孟简性颖悟六岁父晨出猎俾赋晓天星月诗孟简应声而成既长善属文 
太康初枢密使耶律伊逊以奸险窃柄出为中京留守孟简与耶律庶箴表贺未几伊逊复旧职衔之谪巡磁窑关时虽以谗见逐不形辞色遇 
林泉胜地终日忘归明年流保州及闻皇太子被害以诗伤之作放怀诗二十首自序云禽兽有哀乐之声蝼蚁有动静之形在物犹然况于人 
乎然贤达哀乐不在穷通祸福之闲易曰乐天知命故不忧予虽流放以道自安又何疑邪后得归乡里诣阙上表曰本朝之兴几二百年宜有 
国史以乖后世乃编耶律赫噜乌珍休格三人行事以进帝命置局编修孟简谓余官曰史笔天下之大信一言当否百世从之荀无明识好恶 
徇情则祸且不测故司马班范俱罹殃祸可不慎欤干统中迁六院部太保处事不拘文法时多笑其迂孟简闻之曰上古之时无簿书法令而 
天下治葢簿书法令适足以滋奸幸非圣人致治之本改高州观察使修学校招生徒迁昭德军节度使以中京饥诏与学士刘嗣昌减价粜粟 
事未毕卒

　　钦定续通志卷五百六十四

　　●钦定续通志卷五百六十五　文苑传十二

　　文苑传

　　金 【一】

　　○金一

　　韩昉　　　　蔡松年【珪】　　　吴激　　马定国　　　任询　　　　赵可　　郭长倩　　　萧永祺　　　胡砺　　王竞 
　　　　杨伯仁　　　郑子耼　　党怀英

　　韩昉
　　蔡松年 【蔡珪】
　　吴激
　　马定国
　　任询
　　赵可
　　郭长倩
　　萧永祺
　　胡砺
　　王竞
　　杨伯仁
　　郑子聃
　　党怀英

　　△韩昉

　　韩昉字公美燕京人仕辽累世通显昉五岁丧父哭泣尽哀天庆二年进士第一入金累官干文阁待制知制诰充高丽国信使自天会四 
年高丽称藩不进誓表累使皆不得要领昉至其国中征读书知古今者商榷辞旨涉旬始置对谓昉曰小国事辽宋无誓表未尝失藩臣礼今 
事上国当与同礼昉曰贵国必欲用古礼唐虞三代天子巡狩羣后四朝今天子方西狩 【按金史地理志高丽在上京东南二千余里金主 
东巡高丽始在朝会之列西字疑误】 贵国当从朝会其人无以对乃进誓表如约而还帝闻大悦 【按金史原作宗干大悦今据宏简录改 
】 曰非卿谁能办此累迁礼部尚书又迁翰林学士兼太常卿修国史朝廷议礼制度因革咸出其手除济南尹拜参知政事封郓国公俄以仪 
同三司致仕天德初加开府卒昉善属文长于诏册作太祖睿德神功碑当世称之后高丽使者至必问昉安否

　　△蔡松年 【蔡珪】

　　蔡松年字伯坚宋宣和末从父靖守燕山军败靖降元帅府辟松年令史累除真定府判官真定西山羣盗初平辨居民为贼污者千余家 
得不坐宗弼代宋松年总管军中六部事宋称臣宗弼入相荐为刑部员外郎皇统时宗弼当国用■〈瑴，去一〉性方正为宰相韩企先所 
重松年与许霖等欲与■〈瑴，去一〉相结■〈瑴，去一〉拒之松年等构以党事诛■〈瑴，去一〉海陵前在宗弼军与松年厚善及 
即位擢吏部侍郎俄迁户部尚书海陵迁中都徙榷货务复钞引法皆松年启之海陵谋伐宋以松年家世仕宋累擢显位以耸南人观听改吏 
部尚书寻拜参知政事迁尚书友丞未几为左丞封郈国公正隆二年进拜右丞相加仪同三司封卫国公四年卒海陵悼惜之加封吴国公谥 
文简松年事继母以孝闻喜周恤亲党性豪侈文词清丽尤工乐府与吴激齐名时号吴蔡体子珪字正甫中进士第累官户部员外郎兼太常 
丞尝作两燕王墓辩据葬制名物款刻甚详号为博辨安国军节度判官高元鼎坐监临奸事求援于太常博士田居实大理司直吴长行吏部 
主事高震亨等以属鞫问官御史台典事李仲柔仲柔发之辞连及珪笞四十久之除河东北路转运副使入为礼部郎中得风疾失音除淮州 
刺史同辈已奏谢珪独不能入见乃致仕寻卒珪之文有补正水经五篇南北史志三十卷续金石遗文跋尾十卷晋阳志十二卷文集五十五 
卷

　　△吴激

　　吴激字彦高建州人父拭宋进士终朝奉郎知苏州激米芾壻工诗能文字画俊逸得芾笔意尤精乐府将宋命至金以知名留不遗命为 
翰林待制皇统二年出知深州到官三日卒自号东山有东山集十卷行世

　　△马定国

　　马定国字子卿茌平人自少志趣不羣宣和末题诗酒家坐讥讪得罪因以知名刘豫立游厯下以诗献豫豫大悦授监察御史仕至翰林 
学士尝作石鼓辩云是宇文周时所造出入传记引据甚明学者以心蔡珪燕王墓辩初学诗未有入处梦其父与方寸白笔从是文章大进有 
集传于世

　　△任询

　　任询字君谟易州军市人父贵有才干善画喜谈兵政宣简游江浙询生于虔州为人慷慨多大节书为当时第一画亦入妙品王庭筠独 
以才具许之登正隆二年进士厯益都都句判官北京盐使致仕优游乡里家藏法书名画数百轴后卒

　　△赵可

　　赵可字献之高平人贞元二年进士仕至翰林直学士博学高才卓然不羁一时诏诰多出其手流辈服其典雅其歌诗乐府尤工号玉峯 
散人集

　　△郭长倩

　　郭长倩字曼卿文登人登皇统六年经义乙科仕至秘书少监兼礼部郎中修起居注与施朋望王无竞刘嵓老刘无党相友善所撰石决 
明传为时辈所称有昆仑集行世

　　△萧永祺

　　萧永祺字景纯辽阳人 【从弘简录增】 本名富里少好学通契丹大小字广宁尹耶律固奉诏译书辟置门下因尽传其业固卒永祺 
率门弟子服齐衰丧固作辽史未成永祺继作上之除太常丞海陵为中京留守特见亲礼累迁翰林学士承旨尚书左丞耶律安礼出守南京 
海陵欲以永祺代永祺固辞或问曰公遇知人主以道佐时何多让也永祺曰执政系天下休戚纵欲贪冒荣宠如苍生何海陵尝选廷臣十人 
备谘访独永祺议论宽厚时称长者后卒

　　△胡砺

　　胡砺字符化磁州武安人少嗜学金人下河北为军士所掠至燕亡匿香山寺与佣保杂处韩昉一见异之使赋诗见志操笔立成昉馆置 
门下使与其子同处教育之尝谓人曰胡生才器一日千里他日必名世天会中举进士第一累官定州观察判官督教不倦士子聚居尝百数 
为河朔学校之冠改同知深州军州事郡守暴戾蔑视僚属砺折之以礼守愧服郡事一委之州管五县例置弓手皆市井无赖名为迹盗所至 
扰民砺知其敝悉罢去岁省民钱五千余万迁礼部郎中典礼多所裁定海陵初拜平章百官贺于朝堂砺独不跪海陵问故对曰朝服而跪见 
君父礼也海陵深器重之及即位累迁翰林学士改刑尚书扈从至汴得疾卒

　　△王竞

　　王竞字无竞彰德人宋宣和中太学两试合格调屯留主簿入金除大宁令厯实胜盐官转河内令岁饥盗起设方略以购尽得之沁水泛 
溢发民筑堤豪猾吏为奸者核实之减费几半竞与前令韩希甫皆有干能而正平令张元治绩差不及民为之谚曰西山至河岸县官两人半 
皇统初因韩昉荐召权应奉翰林文字二年试馆阁竞文居最遂真授之迁礼部员外郎海陵当国欲令百官避堂讳竞言人臣无公讳遂止萧 
仲恭封王欲援辽故事用岁罗伞竞与郎中翟永固言其非竟不行海陵由是重之天德中累迁礼部侍郎翰林侍讲学士改太常卿同修国史 
擢礼部尚书大定二年奉迁睿宗山陵仪注不应典礼削两阶诏改创五龙车兼翰林学士承旨修国史四年卒竞博学能文善草隶工大字两 
都宫殿牓题皆其所书士林推第一云

　　△杨伯仁

　　杨伯仁字安道伯雄弟天性孝友读书一过成诵登皇统九年进士以事亲不求调天德二年除应奉翰林文字尝夜召赋诗未二鼓奏十 
咏海陵喜又因射乌献诗以讽改左拾遗进士吕忠翰延试已在第一海陵以程文示伯仁问优劣对曰当在优等海陵曰此今试状元也伯仁 
遂宿谏省俟唱名乃出海陵嘉其慎密世宗时伯仁又称孟宗献发解程文当成大名是岁宗献府省廷试皆第一号孟四元时论以为知文为 
大名少尹郡中豪民横恣穷竟渠党四境帖然谳馆陶大辟得其冤状人为立祠召入为翰林待制擢礼部侍郎翰林直学士改吏部侍郎兼侍 
讲伯仁久在翰林文词典丽帝深嘉之俄兼太常从幸上京素多病至临潢感疾还中都明年卒

