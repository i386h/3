<!-- { "loadSidebar": true } -->
如贝州三月丙辰克枣强屠之丁未复如魏州夏四月己巳至自魏州 【下书如西都则此至东都可知】 戊寅如西都五月丁亥降死罪己 
下囚罢役徒禁屠及捕生是月薛贻矩薨帝不豫六月戊寅郢王友珪反皇帝崩于寝殿年六十一岁谥曰神武元圣孝皇帝庙号太祖陵曰宣 
陵
　　太祖开平四年 【其元年即唐天佑四年】 干化二年凡六年

　　○末帝 

　　末帝讳瑱太祖第三子也母曰元贞皇后张氏初名友贞为人美容貌沈厚寡言雅好儒士太祖即位封均王为左天兴军使检校司空东 
京马步军都指挥使干化二年六月太祖遇弒友珪自立矫诏杀博王友文于东都以弒帝之罪归之以王为东京留守开封尹敬翔为中书侍 
郎同中书门下平章事户部尚书李振为崇政院使明年春正月友珪改元曰凤历二月驸马都尉赵岩至东都王私与之谋诛友珪遣马慎交 
之魏州见杨师厚计事师厚遣使至洛阳告左龙虎统军袁象先使讨贼是时怀州龙骧屯兵叛方捕索之王乃伪为友珪诏书发左右龙骧在 
东都者皆还洛阳因激怒之曰天子以怀州屯兵叛追汝等欲尽坑之诸将皆泣莫知所为王曰先皇帝经营王业三十余年今日尚为友珪所 
弒汝等安所逃死乎因出太祖画像示之而泣曰汝能趋洛阳擒逆贼则转祸为福矣众皆踊跃呼万岁请王为主王乃遣人趣象先等庚寅象 
先等以禁兵突入进讨友珪友珪死诸军掠都市杜晓见杀象先遣赵岩赍传国宝至东都请王入洛阳王报曰夷门太祖所以兴王业也国家 
藩镇多在东方命将出师利于便近何必洛阳乃即帝位于东都复称干化三年追废友珪为庶人复博王友文官爵三月丁未帝更名锽夏五 
月杨师厚克沧州秋九月甲辰以御史大夫姚洎为中书侍郎同中书门下平章事冬十二月晋人取幽州
　　四年春二月以感化军节度使康怀英为永平军节度使夏四月丁丑贬于兢为莱州司马秋八月以福王友璋为武寍军节度使前武寍 
军节度使蒋殷叛附于吴九月命天平军节度使牛存节讨之冬十月吴人救徐州存节击败之
　　贞明元年春正月存节克徐州三月丁卯赵光逢罢以平卢军节度使贺德伦为天雄军节度使分其相澶卫州为昭德军以宣徽使张筠 
为节度使己丑天雄军乱贺德伦叛附于晋静难军留后李保衡以邠寍二州叛于岐来附夏六月庚寅朔晋王李存勖入于魏州遂取德州冬 
十月辛亥康王友孜反伏诛十一月乙丑改元 【吴越备史云正月壬辰朔改元大赦与此不同】 耀州温昭图叛于岐来附是岁更名瑱
　　二年春二月匡国军节度使王檀合河中陕同华诸镇兵袭晋阳不克而还三月镇南军节度使刘鄩及晋人战于故元城败绩奔于滑州 
晋人取卫州又攻惠州取之夏四月晋人取洺州捉生都将李霸反伏诛秋七月晋人取相州张筠奔于京师晋人攻邢州保义军节度使阎宝 
叛附于晋 【新纪保义作安国考职方考邢州梁为保义军唐改安国此自梁言之不当云安国也】 八月丁酉以太子太保致仕赵光逢为 
司空兼门下侍郎同中书门下平章事九月晋人取沧州顺昌军节度使戴思远奔于京师晋人克贝州守将张源德死之冬十月丁酉以中书 
侍郎郑珏同中书门下平章事 【按是年新旧史皆有二月丙申杨涉罢之文考涉罢再相再罢纪传巳多异同而此但书涉罢又不见其入 
相年月当是衍出也兹依通鉴删之】 
　　三年夏四月辛卯右千牛卫大将军刘璩使于契丹秋九月贬刘鄩为亳州团练使冬十二月以宣义军节度使贺瓌为北面行营招讨使 
己巳如西都卜郊晋人取杨刘
　　四年春正月不克郊己卯至自西都夏四月己酉以尚书吏部侍郎萧顷为中书侍郎同中书门下平章事已巳赵光逢罢冬十二月庚子 
朔贺瓌杀其将谢彦章孟审澄侯温裕癸亥瓌及晋人战于胡柳败绩是岁泰寍军节度使张守进叛附于晋以刘鄩为兖州安抚制置使以讨 
之
　　五年春正月晋军于德胜秋八月乙未以开封尹王瓒为北面行营招讨使冬十月刘鄩克兖州张守进伏诛十二月晋人取濮阳以天平 
军节度使霍彦威为北面行营招讨使
　　六年夏四月己亥降死罪以下囚乙巳尚书左丞李琪为中书侍郎同中书门下平章事护国军节度使朱友谦袭同州杀节度使程全晖 
叛附于晋 【友谦传作逐程全晖与此不同】 泰寍军节度使刘鄩讨之秋七月陈州妖贼母乙灰自称天子九月庚寅以供奉官郎公远为 
契丹欢好使冬十月母乙灰伏诛
　　龙德元年春镇州将张文礼杀其节度使王镕来乞师不许三月丁亥朔禁私度僧尼陈州刺史惠王友能反夏五月丙戌朔改元降流罪 
巳下秋赦友能降封房陵侯以天平军节度使戴思远为北面行营招讨使冬十月思远及晋人战于戚城败绩
　　二年春正月思远袭魏州取成安秋八月滑州兵马留后段凝克卫州执其刺史李存儒戴思远克淇门共城新乡
　　三年春三月昭义军节度使李继韬叛于晋来附夏四月晋王李存勖即皇帝位闰月壬寅唐袭郓州取之五月庚申以宣义军节度使王 
彦章为北面行营招讨使取德胜南城秋八月征彦章还以段凝为北面行营招讨使先锋将康延孝叛降于唐冬十月甲戌王彦章攻郓州唐 
人逆战于中都彦章败绩死之唐人取曹州盗窃传国宝奔于唐 【谨按通鉴辑览　　御批秦玺久经煨烬不足置议向尝详论之至如宋 
白之说玺当有二如李心传之说玺更当有三其真赝又何从而辨乃晋得之而存勖据为受命之符梁失之而欧阳修特书曰盗窃传国宝夫 
存勖躁妄固无足责欧阳尚称有识者而亦斤斤于此何耶】 戊寅皇帝崩年三十六敬翔自杀梁亡
　　末帝干化二年 【仍太祖年号称三年四年】 贞明六年龙德三年凡十一年
　　右梁二帝合十六年

　　钦定续通志卷十九

 
　　●钦定续通志卷二十　后唐纪一

　　后唐纪 【一】

　　庄宗

　　○庄宗

　　庄宗皇帝讳存勖晋王李克用长子也其先本号朱邪盖出于西突厥至其后世别自号曰沙陀而以朱邪为姓唐德宗时有朱邪尽忠者 
居于北庭之金满州贞元中吐蕃赞普攻陷北庭徙尽忠于甘州而役属之其后赞普为回鹘所败尽忠与其子执宜东走赞普怒追之及于石 
门关尽忠战死执宜走归唐唐居之盐州以隶河西节度使范希朝希朝徙镇太原执宜从之居定襄神武川之新城其部落万骑皆骁勇善骑 
射号沙陀军执宜死其子曰赤心懿宗咸通十年神策大将军康承训统十八将讨庞勋于徐州以朱邪赤心为太原行营招讨沙陀三部落军 
使以从破勋功拜单于大都护振武军节度使赐姓名李国昌以之属籍沙陀素强而国昌恃功益横恣懿宗患之十三年徙国昌云州刺史大 
同军防御使国昌称疾拒命而国昌子克用尤善骑射能仰中双凫为云州守捉使国昌己拒命克用乃杀大同军防御使段文楚据云州自称 
留后唐以太仆卿卢简方为振武节度使会幽并兵讨之简方行至岚州而卒军溃 【新纪岚州作凤州考凤州非简方军行之地也兹据旧 
唐书改】 由是沙陀侵掠代北数为边患明年僖宗即位以谓前河东节度使李业遇沙陀有恩而业己死乃以其子钧为灵武节度使宣慰沙 
陀六州三部落使以招辑之拜克用大同军防御使居久之国昌出击党项吐浑赫连铎袭破振武克用闻之自云州往迎国昌云州人亦闭关 
拒之国昌父子无所归因掠蔚朔闲得兵三千国昌入保蔚州克用还据新城僖宗乃拜铎大同军使以李钧为代北招讨使以讨沙陀干符五 
年沙陀破遮虏军又破岢岚军而唐兵数败沙陀由此益炽北据蔚朔南侵忻代岚石至于太谷焉广明元年招讨使李琢会幽州李可举云州 
赫连铎击沙陀克用与可举相拒干雄武军其叔父友金以蔚朔州降于琢克用闻之遽还可举追至药儿岭大败之琢军夹击又败之于蔚州 
沙陀大溃克用父子遂亡入达靼克用少骁勇军中号曰李鸦儿其一目眇及其贵也又号独眼龙其威名盖于代北克用在达靼久之郁郁不 
得志赫连铎又阴赂达靼使取之克用知之因时从羣豪射辄中皆服以为神黄巢陷京师中和元年代北起军使陈景思发沙陀先所降者兴 
吐浑安庆等万人赴京师行至绛州沙陀军乱大掠而还景思念沙陀足用顾非克用不可将乃以诏书召克用于达靼承制以为代州刺史雁 
门以北行营节度使克用率蕃汉万人出石岭关过太原节度使郑从谠闭城以备之薄致犒军钱米克用怒纵兵大掠而还二年十一月景思 
克用复以步骑万七千自岚石路赴京师克用独与数百骑过晋阳城下与从谠别从谠厚赠之三年正月至于河中进屯干坑巢党惊曰鸦儿 
军至矣二月败巢将黄邺于石堤谷三月又败赵章尚让于良田坡横尸三十里是时诸镇兵皆会长安大战渭桥贼败走入城克用乘胜追之 
自光泰门先入战望春宫升阳殿巢败南走出蓝田关京师平克用功第一天子拜克用检校司空同中书门下平章事河东节度使以国昌为 
雁门以北行营节度使十月国昌卒十一月遣其弟克修攻孟方立取其泽潞二州方立走山东以邢洺磁三州自别为昭义军黄巢南走至蔡 
州合于秦宗权遂攻陈州四年克用以兵五万救陈州出天井关假道河阳诸葛爽不许乃自河中渡河四月败尚让于太康又败黄邺于西华 
巢且走且战趣汴州朱全忠告急于克用巢至中牟临河欲渡而克用追及之贼众惊溃比至封邱又败之巢脱身走克用追之一日夜驰三百 
里至于冤朐不及而还过汴州休军封禅寺朱全忠固请克用入城飨之于上源驿夜酒罢克用醉卧伏兵发火起侍者郭景铢灭烛匿克用床 
下以水沃其面而告以难克用始张目援弓而起会天大雨灭火克用得从者薛铁山贺回鹘等随电光缒尉氏门而出还军中七月至于太原 
讼其事于京师请加兵于汴遣弟克修将兵万人屯于河中以俟朝命僖宗和解之用破黄巢功封克用陇西郡王光启元年河中王重荣与宦 
者田令孜有隙徙重荣兖州以定州王处存为河中节度使诏克用以兵护处存之镇重荣使人绐克用曰天子诏重荣俟克用至与处存共诛 
之因伪为诏书示克用曰此朱全忠之谋也克用信之入上表请讨全忠僖宗不许克用大怒重荣既不肯徙僖宗遗邠州朱玫凤翔李昌符讨 
之克用乃以兵助重荣败玫于沙苑遂逼京师天子出居于兴元克用退屯河中而朱玫亦反以兵追天子不及得襄王熅迫之称帝屯于凤翔 
僖宗念独克用可讨玫而不能使也当被黄巢长安时天下兵马都监杨复恭与克用善乃遣谏议大夫刘崇望以诏书召克用且道复恭意使 
进兵讨玫等克用许诺而未行昭宗龙纪元年孟方立死其弟迁立明年遣李存孝击破孟迁取邢洺磁三州乃遣安金俊攻赫连铎于云州幽 
州李匡威救铎战于蔚州金俊大败于是匡威铎及朱全忠等皆请因其败伐之昭宗以克用破黄巢功高不可伐下其事台省四品官议议者 
多言不可宰相张浚独以谓沙陀前逼僖宗幸兴元罪当诛失今不取后悔无及军容使杨复恭克用所善也亦极谏以为不可昭宗然之以诏 
