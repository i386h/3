<!-- { "loadSidebar": true } -->
　　留守副留守 【唐置三都留守五代置留守及副留守宋制天子亲征则命亲王或大臣总留守事其西南北京留守各一人南渡初东 
京北京并置留守又以掌兵官为副留守】
　　经略安抚司 【唐置安抚使经略使德宗贞元中又置安抚副使宋初不常置咸平二年始置安抚使五年置经略使皇佑四年置经略 
安抚使宣和三年诸路经略安抚使以直秘阁以上充掌一路兵民之事南渡初以文臣充后以知州带管内安抚使寻废又置安抚大使自二 
品以上为帅即为安抚大使】
　　走马承受 【宋制隶经略安抚总管司诸路各一人政和六年改为廉访使者靖康初复旧】
　　发运使 【唐置水陆发运使宋置发运使掌经度山泽财货之源漕淮浙江湖六路储廪以输中都又置副使及判官绍兴九年改为经 
制使干道六年复置都大转运使后不复置】
　　转运使 【唐置转运使及副使后诸道分置巡院五代罢巡院复置转运使宋初设句当水陆计度转运使太平兴国初置转运使掌经 
度一路财赋两省以上则为都转运使又置副使及诸路判官仁宗庆厯中并兼按察使寻废又设随军转运使与都转运皆不常置其属有主 
管文字干办官】
　　招讨使 【唐置招讨使五代有行营北面招讨使南面招讨使又置都招讨使宋制掌收牧招讨杀盗贼之事不常置建炎中许便宜行 
事其属官并听奏辟】
　　抚谕使 【宋制掌存问采民之利病条奏而罢行之不常置】
　　（臣）等谨按五代时招讨使或加中书令非亲任之臣与藩镇之有功者不轻授焉宋南渡后招讨多遥领其地又权宜置官招徕河北 
则设招抚使安辑羣盗则设镇抚使旋即罢废葢偏安一隅仅为补苴之术而已
　　提点刑狱公事 【宋制掌所部讼狱而平其曲直景德四年始置以朝臣充后参用武臣为副使熙寍二年罢用武臣建炎元年复置武 
提刑四年罢之其属有检法官干办官又有提点开封府诸县镇公事掌察畿内县镇刑狱盗贼场务河渠之事】
　　提举常平茶盐司 【宋熙寍中始置提举常平司及提举茶盐司又有都大提举茶马司建炎初以常平职事并归提刑寻复置绍兴十 
五年改充提举常平茶盐公事并行两司之事依旧法为监司与转运判官叙官】
　　提举坑冶司 【唐置诸道铸钱使宋初以转运使兼提点坑冶景佑二年始置提点元丰二年复分置两司政和七年又置提点两员于 
饥州虔州绍兴中并归虔州又称都大提点干道六年复置二人淳熙中并为一司】
　　提举市舶司 【唐广德元年置广州市舶使宋初以知州事兼市舶使元丰中始令转运使兼提举市舶使后又专置提举司建炎中罢 
闽浙市舶司归转运使唯广南如故后复并置】
　　提举学事司 【宋崇寍二年置掌一路州县学政岁巡所部以察师儒之优劣诸生之勤惰而专举刺之事宣和三年罢不置】
　　（臣）等谨按唐以观察使为监司宋初唯置转运使后乃设提点刑狱至熙寍后增置监司有提举河北籴便司提举制置解盐司经制 
边防财用司提举兵马提辖兵甲提举保甲司提举弓箭手提举三白渠公事检发司辇运司旋置旋废事权不一故司马光谓增立提举为病 
民之本源苏轼亦论其事少员多人轻权重适以滋冗官之弊也南渡后转运提刑屡有增损又合常平茶盐为一司唯坑冶市舶仍置提举犹 
用元丰之制焉
　　府州军监 【唐设州刺史后改为郡太守五代仍称刺史宋初惩藩镇之弊分命朝臣出守列郡号权知军州事其后以文武官参为知 
州军事二品以上及带二府职事者称判诸府置知府事一人州军监亦如之掌总理郡政通判大郡置二人余置一人州不及万户者不置武 
臣知州及小郡亦特置焉幕职官有签书判官厅公事两使防团军事推判官节度掌书记观察支使诸曹官有录事户曹司法司理诸参军庆 
历四年诏诸路州军监并立学增置教授】
　　县令 【唐制县置令一人五代仍唐制宋制县置令一人若京朝幕官则称知县事有戍兵则兼兵马都监或监押建炎初多用武臣后 
复改用文臣其属有丞主簿尉】
　　庙令 【唐制五岳四渎令各一人宋制五岳四渎东海南海诸庙各置令丞主簿】
　　总管钤辖司 【宋置掌军旅屯戍营房守御之政令崇寍四年京畿四辅置副总管钤辖一人知州为总钤辖】
　　路分都监 【宋制掌本路禁旅屯戍边防训练之政】
　　诸军都统制 【宋建炎初置御营司立都统制绍兴十一年设御前诸军都统制其后诸军皆除都统制权任在帅臣右官卑者称副都 
统制又有统制同统制副统制统领其下有正将准备将训练官部将队将等名皆偏裨之任】
　　巡检司 【宋制有沿边溪峒都巡检番汉都巡检或数州数县管界或一州一县巡逻又有刀鱼船战棹巡检江河淮海置捉贼巡检及 
巡马递铺巡河巡捉私茶盐诸职各视其名以修举职业】
　　（臣）等谨按都统制初为御营军帅其后分驻诸州即以屯驻州名冠军额之上则为方州治军之职故宋职官志次于州县之后都巡 
检以治边徼军政宋初择亲臣为之边圉扞御多以都巡检奏绩南渡后分置巡检以控要害而总于都巡检其制亦稍殊云
　　监当官 【宋制掌茶盐酒税场务征输及冶铸之事诸军州随事置官建炎四年诏州以五人为额】

　　钦定续通志卷一百三十一

　　●钦定续通志卷一百三十二　职官略三

　　职官略 【三】

　　辽官制

　　○辽官制

　　辽太祖受位要尼用其旧俗职守名称与古迥异迨世宗兼有燕代始增置官班渐仿唐制自兹而降日以浸繁辽俗东向而尚左故御帐 
东向谓之横帐其官则分北面南面北面治契丹宫帐部族属国之政南面治汉人州县军马租赋之事叶隆礼契丹国志谓北面在牙帐之北 
以主番事南面在牙帐之南以主汉事是也然北面官又自有北南二院自宰相枢密宣徽林牙下至郎君护卫皆分北南其实所治皆北面之 
事以其牙帐居大内帐殿之北则谓之北院居南则谓之南院耳今观其制北南枢密以下略视六部而以北南宰相总之北府治兵南府治民 
各有专司不相侵越此其制之得也若夫百官择人必先宗姓属国既灭犹存部族迹其用意厚矣而又惧皇族之专也任五帐以贰之尊要尼 
之后也列二院以制之仁厚之中智略寓焉以至宫帐部族体统相承属国边防扼制有术凡此北面之制创自太祖者史谓事简职专官制朴 
实洵不虚也至世宗天禄之际内设南面三省六部台院寺监诸卫东宫之属外设节度观察防御团练之任始未尝不欲备前代之制以润色 
乎大业而位号张皇掌寄纷杂或暂置于一时或偏设于一地史家不得其详往往一官而仅举一曾任其职者以实之揆其所由岂非北面官 
体制己备南面第袭其名职事简而权势轻故不得与北面比也夫一代之兴创制显庸必有足录辽立国二百余年与五代北宋相终始政刑 
不坠人民乂安岂偶然哉其官职既不与古同谨自为一编叙其要者着于篇

　　北面
　　南面

　　△北面

　　北面朝官
　　北面御帐官
　　北面着帐官
　　北面皇族帐官
　　北面诸帐官
　　北面宫官
　　北面部族官
　　北面坊扬局冶牧厩等官
　　北面军官
　　北面边防官
　　北面行军官
　　北面属国官

　　 北面朝官

　　（臣）等谨按辽制北面朝官有北南二枢密分掌文武铨实与厯代之吏兵二部无异南北二大王视户部多啰伦穆腾视礼部伊勒希 
巴视刑部宣徽视工部而以北南宰相府总之又置特哩衮以比宗正林牙以比翰林裕悦坐而谕议以象公师史称官生于职职沿于事而名 
加之固有名不相沿而职可相例者犹想见当日设官之遗意云
　　契丹北枢密院 【掌兵机武铨羣牧之政凡契丹军马皆属焉其官有北院枢密使知北院枢密使事知北枢密院事北院枢密副使知 
北院枢密副使事同知北院枢密使事签书北枢密院事北院都承旨北院副承旨北院林牙知北院贴黄给事北院知圣旨头子事掌北院头 
子北枢密院敞史北院郎君北枢密院通事北院掾史其所属北枢密院中丞司有北南枢密院点检中丞司事总知中丞司事北院左中丞北 
院右中丞同知中丞司事北院侍御】
　　契丹南枢密院 【掌文铨部族丁赋之政凡契丹人民皆属焉其官有南院枢密使知南院枢密使事知南院枢密事南院枢密副使知 
南院枢密副使事同知南院枢密使事签书南枢密院事南院都承旨南院副承旨南院林牙知南院贴黄给事南院知圣旨头子事掌南院头 
子南枢密院敞史南院郎君南枢密院通事南院掾史其所属南枢密院中丞司有北南枢密院点检中丞司事总知中丞司事南院左中丞南 
院右中丞同知中丞司事南院侍御】
　　（臣）等谨按辽制林牙掌文翰之事北南枢密二院林牙即五代及宋枢密直学士之职其敞史郎君亦即前代之掌故令史也考契丹 
国志其佐吏如绷郭德斯弩衮推勒弩衮图卜弩衮职掌皆与令史同又辽初有额真尼郭齐喀为要尼故官后并其职于枢密院云
　　（臣）等又按北枢密院南枢密院所属官皆各隶南
　　北独点检中丞司事则两院并称北南或是互相司事之官但史志未详其所职掌无可稽核谨附识以存其疑
　　北宰相府 【掌佐理军国之大政有北府左宰相北府右宰相总知军国事知国事】
　　南宰相府 【掌佐理军国之大政有南府左宰相南府右宰相总知军国事知国事】
　　（臣）等谨按辽史纪传任总知军国事者代乏其人岂有其官而不轻授欤考太祖于要尼时曾任斯职或亦如唐之尚书令太宗曾为 
之后遂不以授人耶若北宰相府皇族世预其选南宰相府国舅世预其选相臣必简用于宗戚又与厯代之制异矣
　　北大王院 【分掌部族军民之政初名德哷勒部额勒金太祖分南北院太宗会同元年改额勒金为大王有北院大王知北院大王事 
北院太师北院太保北院司徒北院司空北院郎君其所属北院都统军司掌北院从军之政令有北院统军使北院副统军使北院统军都监 
又北院详衮司掌北院部族军马之政令有北院详衮北院都监北院将军北院小将军又北院都部署司掌北院部族军民之事有北院都部 
署北院副部署】
　　南大王院 【分掌部族军民之政有南院大王知南院大王事南院太师南院太保南院司徒南院司空南院郎君其所属南院都统军 
司掌南院从军之政令有南院统军使南院副统军使南院统军都监又南院详衮司掌南院部族军马之政令有南院详衮南院都监南院将 
军南院小将军又南院都部署司掌南院部族军民之事有南院都部署南院副部署】
　　（臣）等谨按太师太保唐宋为三师之职司徒司空唐宋为三公之职皆不轻除授惟辽制北面官凡公师崇秩仅为各司有职掌之官 
矣如北面大王院文班司侍卫司护卫府横帐详衮司王子院要尼九帐大国舅司十二宫各部族五冶羣牧使司东都省各属国皆有之或置 
太师司徒或祗置太保或称都太师各领所司之事或为属官此与唐宋名同而实异者也
