<!-- { "loadSidebar": true } -->
太平宫卒年六十五光宗立特谥献肃

　　△杜莘老

　　杜莘老字起莘眉州青神人唐工部甫十三世孙也绍兴闲第进士以亲老不赴廷对赐同进士出身授梁山军教授秦桧死魏良臣参大 
政莘老疏天下利害以闻良臣荐之主管礼兵部架阁文字彗星见东方高宗下诏求言莘老上书论彗盭气所生多为兵兆国家为民息兵而 
将骄卒惰军政不肃今因天戒以修人事思患预防莫大于此因陈时弊十事时应诏者众帝命择其议论切当推恩以劝之后省以莘老为首 
进一阶迁敕令删定官太常寺主簿升博士轮对论金将败盟宜饬边备勿恃其不来恃吾有以待之帝称善再三迁秘书丞论江淮守备擢监 
察御史迁殿中侍御史陈俊卿既解言职力求去莘老奏曰多事之际令俊卿辈在论思之地必有补益帝以为然俊卿辈复留金遣使致嫚书 
传钦宗凶问请淮汉地指索大臣帝决策亲征莘老疏谓当待以不惧勿以小利钝为异议所摇谀言所惰则人心有恃而士气振矣宜不限早 
暮延见大臣侍从谋议国事申敕侍从台谏监司守臣亟举可用之才又言亲征有期而禁卫纔五千余羸老居半至不能介冑者愿亟留圣虑 
事皆施行知枢密院事周麟之初请使金及嫚书至闻金将盛兵侵边乃大恐建言不必遣使莘老劾麟之挟奸罔上避事辞难恐惧至于掩泣 
寻与宫观疏再上乃责瑞州幸医承宣使王继先怙宠干法富浮公室闻边警亟辇重宝归吴兴为避敌计莘老疏其十罪帝曰初以太后饵其 
药稍假恩宠不谓小人骄横乃尔莘老曰继先罪擢发不足数臣所奏其大槩耳帝作色曰有恩无威有赏无罚虽尧舜不能治天下诏继先福 
州居住子孙皆勒停籍其赀以千万计诏入御前激赏库专以赏将士天下称快内侍张去为取御马院西兵二百髠其顶都人异之口语籍籍 
莘老弹治帝疑其未审不乐莘老执奏不巳乃罢去为御马院致仕而莘老亦以直显谟阁知遂寍府给事中金安节中书舍人刘珙封还制书 
改司农少卿寻请外仍与遂寍始莘老自蜀造朝不以家行高宗闻其清修独处甚重之一日因对褒谕曰闻卿出蜀即蒲团纸帐如僧然难及 
也未几遂擢用莘老官中都久知公论所予夺奸蠹者皆得其根本脉络尝叹曰台谏当论天下第一事若有所畏姑言其次是欺其心不敬其 
君者也及任言责极言无隐取众所指目者悉击去声振一时治郡课绩为诸州最孝宗受禅莘老进三议曰定国是修内政养根本寻卒年五 
十八

　　钦定续通志卷三百八十五

　　●钦定续通志卷三百八十六　列传一百八十六

　　列传

　　宋 【九十】

　　○宋九十

　　周执羔　　　王希吕　　　陈良佑　　李浩　　　　陈橐　　　　胡沂　　唐文若　　　李焘

　　周执羔
　　王希吕
　　陈良佑
　　李浩
　　陈橐
　　胡沂
　　唐文若
　　李焘

　　△周执羔

　　周执羔字表卿信州弋阳人宣和六年举进士廷试徽宗擢为第二授湖州司士曹事俄除太学博士建炎初乘舆南渡自京师奔诣扬州 
不及遂从隆佑太后于江西还觐会稽寻以继母刘疾乞归就养调抚州宜黄县丞时四境俶扰溃卒相挺为变令大恐不知所为执羔谕以祸 
福皆敛手听命既又执首谋者斩以徇邑人德之绘像立祠历通判湖州平江府召为将作监丞累迁右司员外郎擢权礼部侍郎充贺金生辰 
使往岁奉使官得自辟其属赏典既厚愿行者多纳金以请执羔始拒绝之使还兼权吏部侍郎同知贡举以言事忤秦桧御史劾罢之起知眉 
州徙阆州又改夔州兼夔路安抚使溱播蛮叛其豪帅请遣兵致讨执羔谓曰朝廷用尔为长今一方驿骚责将焉往能尽力则贳尔一兵不可 
得也豪惧斩叛者以献移知饶州寻除敷文阁待制干道初守婺州召还提举佑神观兼侍讲首进二说以为王道在正心诚意立国在节用爱 
人二年复为礼部侍郎孝宗患人才难知执羔曰今一介干进亦蒙赐召口舌相高殆成风俗岂可使之得志哉上曰卿言是也拜本部尚书升 
侍读固辞不许统元历差命执羔厘正用刘义叟法推日月交食考五纬赢缩以纪气朔寒温之候撰历议历书五星测验各一卷上之上尝问 
丰财之术执羔以为蠹民之本莫甚于兵古者兴师十万日费千金今尺籍之数十倍于此罢癃老弱者几半不汰之其弊益深论和籴本以给 
军兴豫凶灾葢国家不得己而为之若边境无事妨于民食而务为聚敛可乎旧籴有常数比年每郡增至一二十万石今诸路枯旱之余虫螟 
大起无以供常税况数外取之乎宜视一路一郡一县丰凶之数轻重行之灾甚者蠲之可也诏从之求去上谓辅臣曰朕惜其老成宜以经筵 
留之除龙图阁学士提举佑神观在经筵二年每劝上以辨忠邪纳谏争上深知其忠明年告老上谕曰祖宗时近臣有年踰八十尚留者卿之 
齿未也命却其章未几复申前请诏提举江州太平兴国宫赐茶药御书时闽粤江西岁饥盗起执羔陛辞以为言诏遣太府丞马希言使诸路 
振救之干道六年卒年七十七执羔立朝无朋比治郡廉恕有循吏风手不释卷尤通于易

　　△王希吕

　　王希吕字仲行宿州人渡江后自北归南既仕寓居嘉兴府干道五年登进士科六年召试授秘书省正字除右正言时张说以攀援戚属 
擢用再除签书枢密院事希吕与侍御史李衡交章劾之上疑其合党邀名责远小监当既而悔之改授宫观去国之日屏徒御蹑履以行恬不 
为悔由是直声闻于远迩淳熙二年除吏部员外郎寻除起居郎兼中书舍人淮右择帅命希吕知庐州兼安抚使修葺城守安集流散兵民赖 
之加直宝文阁江西转运副使五年召为起居郎累迁吏部尚书求去乃除端明殿学士知绍兴府寻以言者落职希吕天性刚劲遇利害无回 
护意惟是之从尝论近习用事语极切至佐漕江西日尝作拳石记以示僚属一幕官举笔涂数字举坐骇愕希吕喜其不阿荐之治郡百废俱 
兴尤敬礼文学端方之士操行廉洁至无屋可庐由绍兴归犹寓僧寺上闻之赐钱造第后以疾卒于家

　　△陈良佑

　　陈良佑字天与婺州金华人年十九预乡荐入太学绍兴二十四年擢进士第调兴国军司户以荐除太学录枢密院编修官累迁军器监 
兼邓王府直讲隆兴元年出为福建路转运副使明道三年除起居舍人兼权中书舍人迁起居郎寻除右司谏首言会子之弊愿捐内帑以舒 
细民之急上曰朕积财何用发内府白金数万两收换会子收铜版勿造军民翕然未几户部得请改造五百万又奏陛下号令在前不能持半 
岁久以此令民谁能信之既而又欲造会子二千万屡争之不得遂请以五百万换旧会俟通行渐收之当使不越千万之数上锐意图治以唐 
太宗自比良佑言太宗政要愿赐省览择善而从知非而戒使臣为良臣勿为忠臣上曰卿亦当以魏征自勉又言陛下躬行节俭弗殖货利或 
托肺腑之亲为市井之行以公侯之贵牟商贾之利占田畴擅山泽犯法冒禁非所以维持纪纲愿严戒敕时左相丁外艰起复良佑言起复非 
正礼今无疆场之事宜使之终丧遂寝迁右谏议大夫 【按齐东野语载张说奏置酒延众侍从帝许之客毕集独良佑不至说不平奏臣奉 
旨而后敢集客陈良佑不至是违圣意也中批陈良佑除谏议大夫附识】 兼侍讲同知贡举累迁吏部尚书时议遣使请地良佑奏遣使乃启 
衅之端万一敌骑侵边则民力困于供输州郡疲于调发兵连祸结未有息期且今之求地欲得河南曩岁尝归版图不旋踵而又失如其不许 
徒费往来若其许我必邀重币经理未定根本内虚又将随而取之矣必须遣使则祈请钦宗梓宫犹为有辞内视不足何暇事外迩者未怀岂 
能绥远奏入忤旨贬瑞州居住寻移信州九年许令自便淳熙四年起知徽州寻除敷文阁待制知建寍府卒

　　△李浩

　　李浩字德远其先居建昌迁临川浩早有文称绍兴十二年擢进士第时秦熺以宰相子魁多士同年皆见之浩独不往调饶州司户参军 
襄阳府观察推官继调金州教授改太常寺主簿寻兼光禄寺丞轮对首陈无逸之戒且言宿卫大将杨存中恩宠太过上悟旋令就第自秦桧 
用事塞言路及上总览权纲激厉忠谠此习尚存朝士多务慎默至是命百官转对浩与王十朋冯方查钥胡宪始相继言事闻者兴起浩不安 
于朝请祠主管台州崇道观以归孝宗即位以太常丞召时张浚督师江淮宰相多抑之浩引仁宗用韩琦范仲淹诏章得象故事乞谕令同心 
协济兼权吏部郎官浩雅为汤思退所厚御史尹穑欲引之以共挤浚因荐浩及对乃明示不同之意二人皆不乐踰年始除员外郎兼皇子恭 
王府直讲在王府多所裨益未几宰相召为郎者四人将进用之尤属意浩浩嘿然无一辞同舍皆迁浩独如故踰年浙河水灾诏郎官馆职以 
上条时政阙失浩奏疏指论近臣并及宰执惟奉行台谏多迎合百执事顾忌畏缩反复数千言用事者深忌之乞外得台州州有拣中禁军五 
百人训练官贪残失众心不逞者因谋作乱浩推其为首者四人黥徙之迄无事除直秘阁并海有宿寇久不获浩募其徒自缚赎罪即得其魁 
里豪民郑宪以赀给事权贵人门囊橐为奸事觉械系之死狱中尽籍其家徙其妻孥权贵人教其家讼冤且诬浩以买妾事言者用是挤之疏 
方上权参政刘珙越次奏曰李浩为郡捕治豪民为其所诬臣考其本末甚白帝曰守臣不畏强御岂易得耶遂留中不下大理观望犹欲还其 
所没赀上批其后曰合州所断至甚允当郑宪家赀永不给还流徙如故浩始得安明年除司农少卿时胡廷和籴米八万董其事者贱籴湿恶 
隐克官钱户部不敢诘浩白发其奸下有司穷竟户部欲就支稽见数大理附会之浩争曰非但惠奸且亏军食上是其言遂除大理卿浩前在 
司农尝因面对陈经理两淮之策至是为金使接伴还奏曰臣亲见两淮可耕之田尽为废地心尝痛之条画营屯以为恢复根本又言比日措 
置边事甚张皇愿饬将吏备御无规微利近功日与大臣修治具结人心持重安静以俟敌衅上悉嘉纳宰相议遣泛使浩与辨其不可至以官 
职訹之浩怒以语触之且力求外以直宝文阁知静江府兼广西安抚使帝谕大臣曰李浩营田议甚可行大臣莫有应者浩至郡旧有灵渠通 
漕运及灌溉岁久不治命疏之民赖其利邕管所隶安平州其酋恃险谋聚兵为边患浩遣单使谕以祸福且许其引赦自新即谢过焚彻水栅 
听约束治广二年召还入对论俗不美者八其言曰陛下所求者规谏而臣下专务迎命所贵者执守而臣下专务顺从所惜者名器而侥幸之 
路未塞所重者廉耻而趋附之门尚开儒术可行而有险诐之徒下情当尽而有壅蔽之患期以气节而偷惰者得以苟容责以实效而诞慢者 
得以自售上问诞慢者谓谁浩具以实对翌日谓宰相曰李浩直谏遂除权吏部侍郎时政府有怙宠窃权者党与非一自浩之入巳相侧目且 
欲以甘言诱之浩中立不倚于是嗾谏议大夫姚宪论浩以强狠之资挟奸谀之志寘之近列变乱黑白未及正谢而罢干道九年提举太平兴 
国宫明年夏夔路阙帅命浩以秘阁修撰往夔有羁縻州曰思州世袭为守则田氏与其犹子不协将起兵相攻浩草檄遣官为劝解二人感悟 
