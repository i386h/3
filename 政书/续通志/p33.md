<!-- { "loadSidebar": true } -->
能战于卭州败之十二月忠武军将鹿晏宏陷兴元逐其节度使牛勖自称留后 【旧书牛勖作牛蔚新书五代史俱作牛丛考丛与蔚俱牛 
僧孺子新书丛传不言镇兴元蔚传惟言为山南西道节度使以吴行鲁代还亦不言为鹿晏宏等所逐也此从新纪作勖然宦者传则又作琐 
云】 是岁天平军将曹存实克郓州
　　四年春正月以鹿晏宏为兴元留后婺州将王镇执其刺史黄碣二月镇伏诛浦阳镇将蒋瓌陷婺州舒州贼吴迥逐其刺史高澞三月甲 
子杨师立反以陈敬瑄为西川东川山南西道都指挥招讨使前杭州刺史路审中陷鄂州夏五月辛酉朱全忠及黄巢战败之辛未李克用及 
巢战于宛句又败之癸酉以高仁厚为剑南东川节度使讨杨师立壬午福建团练使陈岩逐其观察使郑镒自称留后六月壬辰杨师立伏诛 
以高仁厚为东川节度使乙卯赦剑南三川瘗京城骸骨秋七月壬午黄巢伏诛加李克用阶特进封陇西郡王八月克用请以弟克修为昭义 
军节度使由是昭义分为二镇九月己未加朱全忠同平章事鹿晏宏反冬十月以萧遘为司空十一月鹿晏宏陷许多杀节度使周岌自称留 
后以义成军节度使王铎为义昌军节度使 【时横海军更号义昌军】 十二月甲午荆南行军司马张瓌逐其节度使陈儒自称留后盗杀 
王铎于漳南是岁濮州刺史朱宣逐天平军节度使曹存实自称留后武昌军将杜洪陷岳州以凤翔留后李昌符为凤翔节度使
　　光启元年春正月己卯车驾发成都庚辰荆南军将成汭陷归州是月王绪陷汀漳二州南康贼卢光稠陷虔州秦宗构寇颍州亳州朱全 
忠与战于焦夷败之三月丁卯至自成都己巳大赦改元以时溥为蔡州四面行营兵马都统讨秦宗权李可举攻易州以萧遘为司徒韦昭度 
为司空闰月秦宗权寇荆南以朱全忠为西北面行营都统夏四月吴迥伏诛秦宗权陷襄州山南东道节度使刘巨容奔于成都武当贼冯行 
袭陷均州以田令孜为左右神策十军使五月羣臣上尊号曰至德光烈皇帝六月卢龙军将李全忠杀其节度使李可举目称留后壬戌秦宗 
权陷东都秋七月义昌军乱逐其节度使杨全玫牙将卢彦威自称留后以保銮都将曹诚检校太保充义昌军节度使八月光州贼王潮执王 
绪甲寅杀右补阙常浚乐彦祯杀洺州刺史马爽九月王重荣以河中拒命诏朱玫讨之冬十月癸丑朱全忠及秦宗权战于双邱败绩十一月 
李克用叛合于王重荣重荣攻同州刺史郭璋死之十二月癸酉朱玫及王重荣李克用战于沙苑败绩乙亥克用进逼京师丙子帝如凤翔
　　二年春正月辛巳朔李克用还军河中表请大驾还宫仍数田令孜之罪戊子田令孜刼帝如兴元癸巳朱玫反以兵追逼乘舆帝发宝鸡 
以杨晟为感义军节度使李昌符叛合于朱玫军驾入散关二月辛亥以田令孜为西川监军以前东都留守郑从谠为太傅三月壬午山南西 
道节度使石君涉弃镇奔凤翔合于朱玫遂州刺史郑君雄陷汉州丙申车驾至兴元戊戌以翰林学士承旨兵部尚书杜让能刑部尚书孔纬 
并为兵部侍郎同中书门下平章事保銮都将李鋋杨守亮等败朱玫军于凤州夏四月壬子朱玫李昌言奉嗣襄王熅权监军国事玫自为大 
丞相兼左右神策十军使以熅入于京师五月庚辰熅僭即皇帝位遣户部侍郎杨涉宣谕江淮吏部侍郎夏侯潭宣谕河北诸藩镇多受其伪 
署惟义武宣武河东河中拒不受 【案新书四月朱玫以襄王熅入于京师十月自立为皇帝十二月伏诛考熅传不着月日第云熅即伪位 
凡九月败新纪与传不合旧纪自四月监军国事至十二月熅败凡九月也】 六月己酉以扈跸都将杨守亮为金商节度使淮西将黄皓杀钦 
化节度使闵顼衡州刺史周岳陷潭州自称节度使朱玫将王行瑜率邠寍河西之师屯凤州保銮都将李鋋李茂贞陈佩等拒之于大唐峯秋 
七月戊寅秦宗权陷许州杀鹿宴宏以杨守亮检校司徒充山南东道节度使王行瑜寇兴州守亮击败之八月王潮陷泉州卢龙节度使李全 
忠卒其子匡威自称留后九月戊寅王行瑜陷兴凤二州杨守亮败邠军于凤州冬十月义成军乱逐其节度使安师儒师儒奔汴州朱全忠杀 
之遂攻滑州据之以全忠兼领义成军节度使丙辰董昌攻越州刘汉宏奔台州是月河阳节度使诸葛爽卒其子仲方自称留后神策行营先 
锋使满存克兴凤二州武寍军将张雄陷苏州十一月庚子秦宗权陷郑州十二月壬子台州刺史杜雄执刘汉宏降于董昌昌自称浙东观察 
使丙辰朱玫伏诛丁巳襄王熅伏诛秦宗权陷孟州诸葛仲方奔汴州是岁天平军将朱瑾逐泰寍军节度使齐克让自称留后杜洪陷鄂州自 
称武昌军节度留后
　　三年春正月乙亥以邠州都将王行瑜为邠寍庆节度使保銮都将李鋋检校司空充黔中节度使扈跸都头李茂贞为武定军节度使杨 
守宗为金商节度使保銮都将陈佩为宣歙观察使右卫大将军顾彦朗为东川节度使二月戊辰削田令孜官爵三月癸未萧遘裴澈郑昌图 
以罪伏诛壬辰车驾至凤翔郑从谠罢以韦昭度为司空癸巳镇海军将刘浩逐其节度使周贺自称留后夏四月甲辰六合镇遏使徐约陷苏 
州逐其刺史张雄甲子淮南兵马使毕师铎陷扬州执其节度使高骈五月甲戌宣歙观察使秦彦入于扬州癸未秦宗权陷郑州六月河阳将 
李罕之入于孟州张全义入于东都己酉李昌符复反庚戌犯大安门不克出奔陇州以李茂贞为陇州招讨使丁巳护国军将常行儒杀其节 
度使王重荣重荣兄重盈自称留后秋七月丁亥降死罪以下李昌符伏诛以李茂贞检校司空同平章事充凤翔节度使八月以韦昭度为太 
保壬子朱全忠取曹州九月以户部侍郎张璇为兵部侍郎同中书门下平章事秦彦杀高骈冬十月丁未朱全忠取濮州甲申封子升为益王 
杭州刺史钱镠取常州是月秦宗权将孙儒寇扬州十一月壬申庐州刺史杨行密入于扬州十二月癸巳淮西将赵德諲陷江陵杀荆南节度 
使张瓌饶州刺史陈儒取衢州上蔡贼冯德章陷蕲州
　　文德元年春正月孙儒杀秦彦毕师铎癸亥以朱全忠为蔡州四面行营都统 【考异曰编遗录二月丙戌奉唐帝正月二十五日制命 
授蔡州四面行营都统则丙戌乃全忠受诏之日实录薛居正五代史皆云丙戌因此而误也旧纪五月丁酉朔制以全忠为蔡州都统月日尤 
误】 二月魏博军乱杀其节度使乐彦祯其将罗弘信自称留后乙亥帝不豫己丑至自凤翔庚寅谒太庙大赦改元韦昭度孔纬杜让能并赐 
号持危启运保乂功臣左右神策十军观军容使杨复恭进封魏国公赐号忠贞启圣定国功臣李罕之攻绛州又攻晋州张全义袭河阳入之 
遂兼领河阳节度使三月戊戌朔日有食之壬寅帝疾甚立寿王杰为皇太弟句当军国事癸卯皇帝崩于武德殿年二十七谥曰惠圣恭定孝 
皇帝庙号僖宗陵曰靖陵
　　僖宗干符六年广明一年中和四年光启三年文德一年凡十五年

　　钦定续通志卷十六

　　●钦定续通志卷十七　唐纪十七 

　　唐纪 【十七】 

　　昭宗一

　　○昭宗 【一】 

　　昭皇帝讳晔懿宗第七子僖宗同母弟也 【新书作母曰恭宪皇太后王氏后妃传惠安皇后生僖宗而恭宪皇后自生昭宗旧书后妃 
传有惠安无恭宪而昭宗追上尊号亦云加惠安为恭宪则祇是一人今从之】 始封寿王名杰干符三年授开府仪同三司领幽州大都督幽 
州卢龙等军节度押奚契丹管内观察处置等使僖宗遇乱再出奔寿王握兵符侍左右尤见倚信文德元年三月僖宗疾大渐羣臣以吉王长 
欲立之观军容使杨复恭率兵迎寿王于六王宅入居少阳院立为皇太弟改名敏乙巳即皇帝位于柩前韦昭度摄冢宰帝体貌明粹有英气 
喜文学以僖宗威令不振朝廷日卑有恢复前烈之志尊礼大臣号令天下践阼之始中外皆忻忻焉朱全忠败魏军于内黄李克用攻河阳夏 
四月庚午追尊帝母惠安太后曰恭宪以韦昭度为中书令孔纬为司空壬午孙儒陷扬州自称淮南节度使复攻宣州朱全忠遣其将救河阳 
河东军引去以丁会为河阳留后张全义复为河南尹成汭陷江陵自称留后辛卯朱全忠及秦宗权战于蔡州败之五月壬寅赵德諲以襄州 
降以德諲为忠义军节度使蔡州四面行营副都统李茂贞加检校侍中六月阆州防御使王建陷汉州遂寇成都征陈敬瑄为龙武统军以韦 
昭度检校司徒门下侍郎平章事充剑南西川节度两川招抚制置使秋七月李罕之引河东兵攻河阳丁会击却之以凤州防御使满存为节 
度使同平章事以魏博留后罗弘信为节度使八月戊辰朱全忠克蔡州南城冬十月孟方立袭辽州李克修击败之辛卯葬僖宗皇帝于靖陵 
陈敬瑄拒命十一月朱全忠及时溥战于吴康镇败之全忠取宿州丙申秦宗权陷许州辛酉奉国军将申丛执泰宗权十二月丁亥以韦昭度 
为行营招讨使永平军节度使王建充行营都指挥使讨陈敬瑄 【时以卭州置永平军】 山南西道节度使杨守厚陷夔州
　　龙纪元年春正月癸巳朔大赦改元以翰林学士承旨兵部侍郎刘崇望同中书门下平章事宣武军将郭璠杀其留后申丛自称留后二 
月己丑秦宗权伏诛三月以孔纬为司徒杜让能为司空丙申钱镠取苏州加蔡州节度使赵犨同平章事充忠武军节度使夏四月壬戌以朱 
全忠为检校太尉中书令进封东平王六月李克用取磁洺二州邢磁洺节度使孟方立卒其弟迁自称留后李克用进攻邢州杨行密攻宣州 
取之杀宣歙观察使赵锽诏以行密为宣歙观察使庐州刺史蔡俦叛附于孙儒冬十月己卯平卢军节度使王敬武卒其子师范自称留后以 
太子少师崔安潜检校太傅兼侍中充平卢军节度使王师范杀棣州刺史张蟾 【案张蟾之败旧书在大顺二年二月　又案新书于此等 
争杀之事例云某陷某州某官死之意谓合春秋之法其实当藩镇吞噬之时一彼一此惟力是视失守殒命本无节烈之可言即如此张蟾之 
事第以青帅已死子又甚少觊觎建节力屈就毙初非有忠君奉国之心他如克用全忠等争城争地类多得自攘夺者而新书例以寇若陷书 
之此正如刘知几所谓以此而拟春秋貌同心异者也兹故曰拔曰取曰杀皆据事直书而着其说于此】 杨行密取常州杀其刺史杜棱钱镠 
取润州十一月己酉有事于南郊帝更名曰晔大赦十二月壬申眉州刺史山行章叛附于王建壬午孙儒陷常州及润州以孔纬为太保杜让 
能为司徒
　　大顺元年春正月戊子朔羣臣上尊号曰圣文睿德光武弘孝皇帝大赦改元李克用克邢州孟迁降之壬寅简州将杜有迁执其刺史员 
虔嵩叛附于王建二月丁巳率百官料钱修国学己未资州将侯元绰执其刺史杨戡叛附于王建乙丑加朱全忠守中书令朱全忠将庞师古 
及孙儒战于陵亭败绩三月戊申昭义节度使李克修卒李克用表其弟克恭知留后事夏四月丙辰李克用将安金俊攻云州防御使赫连铎 
求援于幽州李匡威以兵赴之战于蔚州河东军大败宿州将张筠逐其刺史张绍光附于时溥溥军于砀山全忠击败之乙丑蜀州刺史任从 
