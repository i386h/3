<!-- { "loadSidebar": true } -->
德哷默色刺喉而死时云闽有三忠谓友定拜特穆尔德哷默色也 【按陈友定巴匝尔干尔密二传元史不载今因其皆为元守土死节且 
附见多人从明史列传采入次于元忠义之末云】 王翰者字用文仕元为潮州路总管友定败为黄冠妻永泰山中者十载太祖闻其贤强起 
之自刎死有子偁知名为友定所辟者又有巴延子中其先西域人后仕江西因定焉明春秋行省辟授建昌教授慷慨喜谈兵江西盗起授分 
省都事使守赣州而陈友谅兵已破赣子中仓卒募民与鬬城下不胜脱身闲道入闽陈友定素知之辟授行省员外郎出奇计以友定复建昌 
浮海如元都献捷累迁吏部侍郎持节发广东何真兵救闽至则真巳降于廖永中子中跳堕马折一足致军前永中欲胁降之不屈永中义而 
舍之乃变姓名冠黄冠游行江湖闲明太祖求之不得簿录其妻子子中竟不出常赍鸩自随久之事寖解乃还乡里洪武十二年诏郡县举元 
遗民布政使沈立中密言子中于朝以币聘使者至子中太息曰死晚矣为歌七章哭其祖父师友饮鸩死当元亡时守士臣仗节死者其众明 
兵克太平缌管靳义赴水死克镇江守将段武平章定定战死克宁国百户张文贵杀妻妾自刎死克徽州万户吴讷战败自杀克婺州浙东廉 
访使杨惠婺州达噜噶齐僧住战死克衢州总管马浩赴水死克大都真定路达噜噶齐伊纳克实章闻难朝服登城西崖北面再拜投崖死克 
奉元西台御史僧格实哩与妻子俱投崖死郎中王可仰药死检校阿实克布哈自经死三原县令朱春与其妻投缳死攻永州右丞邓祖胜固 
守食尽力穷仰药死克梧州吏部尚书布延特穆尔战死张翱赴水死克靖江都事赵元隆陈瑜刘永锡廉访使签事特穆尔布哈元帅元图们 
万户董丑汉府判赵世杰皆自杀又张士诚破平江时参军杨椿挺身战刃交于胸瞋目怒骂死妻亦自经

　　△巴匝尔斡尔密 【托迪　律尔】

　　巴匝尔斡尔密元世祖第五子云南王和克齐之裔也封梁玉仍镇云南顺帝之世天下多故云南僻远王抚治有威惠至正二十九年明 
玉珍僭号于蜀遣兵三道来攻王走保金马山明年以大理兵迎战玉珍兵败退久之顺帝北去大都不守中国无元尺寸地而王守云南自若 
岁遣使自塞外达行在执臣节如故未几明师平四川天下大定明太祖以云南险僻不欲用兵明年北平守将以所得王遣往漠北使者苏成 
来献明太祖乃命待制王袆赍诏偕成往招谕王待袆以礼会元嗣君遣使托克托来征饷托克托疑王有他意因胁以危语王遂杀袆而以礼 
敛之踰三年明太祖复遣湖广参政吴云偕所获云南使臣铁知院等往知院以己奉使被执诱云改制书给王云不从被杀王闻云死收其骨 
送蜀给孤寺明太祖知王终不可谕降乃命傅友德为征南将军蓝玉沐英为副帅师征之洪武十四年十二月下普定王遣司徒平章达尔玛 
率兵驻曲靖沐英引军疾趋乘雾抵白石江雾解达尔玛望见大惊友德等率兵进击达尔玛兵溃被擒先是王以女妻大理酋段得功尝倚其 
兵力后以疑杀之遂失大理援至是达尔玛败失精甲十余万王知事不可为走普宁州之忽纳砦焚其龙衣驱妻子赴滇池死遂与左丞托迪 
右丞律尔夜入草舍俱自经明太祖迁其家属于躭罗

　　钦定续通志卷五百二十二

　　●钦定续通志卷五百二十三　孝友传一

　　孝友传

　　（臣）等谨按孝友立传始自晋书宋齐周隋曰孝义梁陈曰孝行后魏曰孝感通志统名孝友考唐以后五代史曰一行宋史曰孝义今 
依通志之例统曰孝友辽史旧无此传亦乃其阙焉

　　唐
　　五代

　　○唐

　　李知【本知隐】　　　张志宽　　　刘君良　　宋兴贵　　　张公艺　　　杜楚客　　王少元　　　任敬臣　　　支叔才 
【王遇　王遐】　　程袁师　　　武宏度　　　宋思礼　　郑潜曜　　　元让　　　　裴敬彝　　梁文贞　　　沈季诠　　　 
许伯会　　　陈集原　　　陆南金【赵璧】　　　张琇【瑝　王君操　赵师举同蹄智寿　智爽　徐元庆　余常安　梁悦　唐买 
得】　　侯知道【程俱罗　何澄粹　李兴】　　　　　　　　　许法慎　　崔衍　　　　林攒　　　　丁公着　　陈饶奴　　 
　王博武　　　万敬儒　　章全益　　　张士岩　　　焦怀肃　　张进昭

　　李知本 【李知隐】
　　张志宽
　　刘君良
　　宋兴贵
　　张公艺
　　杜楚客
　　王少元
　　任敬臣
　　支叔才 【王遇　王遐】
　　程袁师
　　武宏度
　　宋思礼
　　郑潜曜
　　元让
　　裴敬彝
　　梁文贞
　　沈季诠
　　许伯会
　　陈集原
　　陆南金 【赵璧】
　　张琇 【张瑝　王君操　赵师举　同蹄智寿　智爽　徐元庆　余常安　梁悦　唐买得】
　　侯知道 【程俱罗　何澄粹　李兴】
　　许法慎
　　崔衍
　　林攒
　　丁公着
　　陈饶奴
　　王博武
　　万敬儒
　　章全益
　　张士岩
　　焦怀肃
　　张进昭

　　△李知本 【李知隐】

　　李知本赵州元氏人元魏洛州刺史灵六世孙父孝端隋获嘉丞与族弟太冲俱有世阀而太冲官婚最高孝端方之为劣 【据旧书增 
】 乡人语曰太冲无兄孝端无弟知本涉经术事亲笃至与弟知隐雍顺子孙百余至赀用僮仆无闲也大业末盗贼过闾不入相戒曰无犯义 
门往依者五百余室皆赖以免贞观初知本为夏津令知隐伊阙丞开元中知本孙瑱为给事中杨州长史知隐孙颙有文辞至太常少卿从祖 
兄弟位给事者凡四人

　　△张志宽

　　张志宽蒲州安邑人居父丧哀毁州里称之王君廓兵略地不暴其闾倚以全者百计姓后为里正忽诣县称母疾求归令问状对曰母有 
疾志宽辄病是以知之令谓其妄系于狱驰验如言乃尉遣之母终负士城坟手时松柏高祖遣使者就吊拜员外散骑常侍赐帛四十段表其 
闾

　　△刘君良

　　刘君良瀛州饶阳人四世同居斗粟尺帛无所私隋大业末荒馑妻欲劝其异居因易置庭树鸟雏令鬬且鸣家人怪之妻曰天下乱禽鸟 
不相容况人耶君良即与兄弟别处月余密知其计因斥去妻曰尔破吾家召兄弟流涕以告更复同居天下乱乡人共依之众筑为堡因号义 
成堡武德中深州别驾杨宏业至其居凡六院其一庖子弟皆有礼节叹悒而去贞观六年表异门闾

　　△宋兴贵

　　宋兴贵雍州万年人累世同居躬耕致养至兴贵已四从矣武德三年诏表其门闾蠲免课役

　　△张公艺

　　张公艺郓州寿张人九代同居贞观中敕加旌表高宗有事泰山亲幸其宅问其义由请纸笔但书百余忍字帝为之流涕赐以缣帛 【 
案宋兴贵张公艺旧书均附刘君良传后新书无传今据补入】

　　△杜楚客

　　杜楚客仆射如晦从弟少尚气节与叔父淹皆陷于王世充淹与如晦有隙谮其亲兄杀之并囚楚客濒死世充平淹当诛楚客请于如晦 
不许楚客曰叔残兄今兄又弃叔门内几尽岂不痛哉如晦感悟请之高祖得释方建成难作楚客遁舍嵩山贞观四年召为给事中累迁蒲州 
刺史攻有能名徙瀛州后为魏王府长史迁工部尚书摄府事及王贬爵以如晦功免死废于家终虔化令 【案杜楚客新旧书俱附见杜如 
晦传后今改入孝友】

　　△王少元

　　王少元博州耶城人父隋末死乱兵遗腹生少元甫十岁问父所在母以告即哀泣求尸时野中白骨覆压或曰以子血渍而渗者父胔也 
少元馋肤闵旬而获遂以葬创甚弥年乃兴贞观中州言状拜徐王府参军

　　△任敬臣

　　任敬臣字希古棣州人五岁丧母哀毁天至七岁问父英曰若何可以报母英曰扬名显亲可也乃刻志从学汝南任处权见其文惊曰孔 
子称颜回之贤以为弗如也吾非古人然见此儿信不可及十六刺史崔枢欲举秀才自以学未广遯去又三年卒业举孝廉授著作局正字父 
亡数殒绝继母曰儿不胜丧谓孝可乎敬臣始进饘粥服除迁秘书郎休沐阖门诵书监虞世南器其人岁终书上考固辞召为弘文馆学士俄 
授越王府西阁祭酒当代王再表留进朝请郎举制科擢许王文学复为弘文馆学士终太子舍人

　　△支叔才 【王遇　王遐】

　　支叔才定州人随末荒馑夜丐食野中还进母为贼执欲杀之告以情贼悯其孝为解缚母病痈叔才吮疮注药及亡庐墓有白鹊止墓傍 
高宗时表异其家至德闲有常州人王遇弟遐俱为贼执将释一人兄弟相让死贼感其义尽纵之

　　△程袁师

　　程袁师宋州人母病十旬不褫带药不尝不进代弟戍洛州母终闻讣日走二百里因负士筑坟号癯人不复识改葬曾门以来阅二十年 
乃毕常有白狼黄蛇驯墓左每哭羣鸟鸣翔永微中刺史状诸朝诏吏敦驾既至不愿仕授儒林郎还之

　　△武宏度

　　武宏度士彟兄之子补相州司兵参军永徽中父卒自徐州被发徒跣趋丧所负士筑茔晨夕号日一溢米素芝产庐前狸扰其旁高宗下 
诏褒美旌其门

　　△宋思礼

　　宋思礼字过庭事继母徐以孝闻补萧县主簿会大旱井池涸母羸疾非泉水不适口思礼忧惧且祷忽有泉出诸庭味甘寒日不乏汲县 
人异之尉柳晃为刻石颂其孝感

　　△郑潜曜

　　郑潜曜父万钧驸马都尉荥阳郡公母代国长公主开元中主寝疾潜曜侍左右造次不去累三月不靧面主疾剧刺血为书请诸神丐以 
身代火书而神许二字独不化翌日主愈戒左右无敢言后尚临晋长公主厯太仆光禄卿

　　△元让

　　元让雍州武功人擢明经以母病不肯调侍膳不出闾数十年母终庐墓次废栉沐饭菜饮水咸亨中太子监国下令表其门闾永淳初巡 
察使表让孝弟卓越擢太子右内率府长史岁满还乡里人有所讼皆诣让判中宗在东宫召拜司议郎入谒武后望谓曰卿孝于家必能忠于 
国宜以治道辅吾子寻卒

　　△裴敬彝

　　裴敬彝绛州闻喜人曾祖子通隋开皇中以太中大夫居母丧哭丧明有白乌巢冢樾兄弟八人皆以孝闻诏表其门世谓义门裴氏敬彝 
七岁能文章性谨敏宗族重之号甘灵顶父智周补内黄令为下所讼敬彝年十四诣巡察使唐临直枉临奇之试命作赋赋工父罪得释表敬 
彝于朝补陈王府典签一日忽泣涕谓左右曰大人病痛吾辄不安今心悸而痛事叵测乃请急倍道归而父已卒羸毁踰礼干封初累迁监察 
御史母病医许仁则者躄不能乘敬彝自肩舆往迎既居丧诏赠缣帛官为作灵轝终服以著作郎兼修国史厯中书舍人太子左庶子武后时 
为酷吏所陷死岭南

　　△梁文贞

　　梁文贞虢州閺乡人少从军守边逮还亲已亡自伤不得养即穿圹为门晨夕泛扫庐墓左喑默三十年家人有所问画字以对会官改新 
道出文贞庐前行旅见之皆为流涕有甘灵降茔木白兔驯扰县令刊石纪之开元中刺史许景先表文贞孝绝伦类诏付史官

　　△沈季诠

　　沈季诠字子平洪州豫章人少孤事母孝未尝与人争皆以为怯季诠曰吾怯乎为人子者可遗忧于亲乎哉贞观中侍母渡江遇暴风母 
