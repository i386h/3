<!-- { "loadSidebar": true } -->
六年授东川副统军迁西川行枢密院事十一年进攻嘉定昝万寿坚守不出良臣度有伏兵大搜山谷进垒薄城大破之万寿乞降紫云泸叙 
相继款附还围重庆十三年宋涪州安抚杨立帅兵救重庆良臣败走之安抚张珏袭据泸州良臣还军平之十五年张珏遣众鏖战良臣奋击 
大破之珏所部赵安开门纳降珏潜遯良臣禁俘掠发粟振饥民大悦四川悉平入觐授中书左丞行四川中书省事良臣陈治蜀十五事世祖 
喜纳还至成都以蜀疮痍之余极意抚循行省罢改授安西王相不赴十八年卒追封梁国公谥忠惠

　　 汪惟正

　　惟正字公理幼颖悟喜从文士论议古今尤喜谈兵时出游猎则勒从骑为攻守状父德臣卒于军袭爵守青居山初宪宗遣浑塔哈以骑 
兵二万守六盘又遣奇塔特布哈守青居至是浑塔哈叛奇塔特布哈发兵为应惟正即命力士缚斩之世祖嘉其功诏东川军事悉听处分中 
统三年部长辉图叛民大援惟正谓将吏曰辉图今若猘犬方肆狂啮当胜以不战乃发兵踵之贼欲战不得休则挠之若是者两月知其粮尽 
势蹙曰可矣与战屡捷辉图遣人来约降阳许之因潜兵蹑其后出其不意擒杀之至元七年宋人修合州诏立武胜军以拒之惟正临嘉陵江 
作栅扼其水道夜悬灯栅间编竹为笼中置火炬顺地势转走照百步外以防不虞宋人知有备不敢近九年丞相巴延克襄阳议取宋惟正奏 
曰蜀未下者数城耳宜并力攻余杭愿以本兵由嘉陵下夔峡与巴延会钱塘帝优诏答之未几两川枢密院合兵围重庆命益兵助之惟正夺 
其洪崖门获宋将何统制皇子安西王出镇秦蜀召惟正还十四年冬皇子北伐藩王图噜叛于六盘王相府命布巴岱领兵进讨惟正为副布 
色岱不习兵师行无纪惟正为正部曲肃行陈严斥堠凡军政一倚重焉进次平凉简巩兵锐者八十人与俱至六盘图噜先据西山惟正分安 
西兵为左右翼巩兵独居中去里许皆下马手弓图噜遣骑突阵惟正令引满毋发将及又命曰视必中而发于是矢下如雨突骑中者三之一 
余尽驰还图噜军遂走麾兵逐之三踰山图噜就擒安西王亟称其功授开城路宣慰使十七年迁中书左丞行秦蜀中书省事蜀士荐罹兵革 
民无完居惟正留意抚循人便安之二十二年改授陕西行中衵省左丞入觐上都还至华州卒谥贞肃

　　钦定续通志卷四百五十四

　　●钦定续通志卷四百五十五　列传二百五十五

　　列传

　　元 【九】

　　○元九

　　严实【忠济忠嗣】　刘通　　　岳存　　王玉汝　　　　　　刘伯林【黑马　元振　元礼】　　郭宝【玉德海侃】　石天 
应

　　严实
　　刘通
　　岳存
　　王玉汝
　　刘伯林
　　郭宝玉
　　石天应

　　△严实

　　严实字武叔泰安长清人志气豪放不治生产喜交结施与落魄里社间屡以事系狱侠少辈为出死力乃得脱岁癸酉太祖率兵自紫荆 
口人分略山东河北河东而归金东平行台调民兵以实为百户甲戌泰安张汝楫据灵岩遣别将攻长清实破走之以功授长清尉戊寅权长 
清令宋取益都乘胜而西行台檄实守御实出督租比还而长清破俄以兵复之有谮于行台者谓实与宋有谋行台以兵围之实挈家避青崖 
宋因以实为济南治中分兵四出所至无不下于是太行之东皆受实节制庚辰金河南军攻彰德守将单仲求救实以兵赴之比至而仲被擒 
实知宋不足恃乃谒太师穆呼哩于军门挈所部彰德大名磁洺恩博滑浚等州三十万户来归穆呼哩承制会实行尚书省事进攻曹濮单三 
州皆下之偏将李信留镇青崖尝有罪惧诛乘实出杀其家属降于宋辛巳实以兵复青崖擒信诛之进攻东平金守将赫尔根 【太祖纪及 
穆呼哩传俱作孟古续通鉴亦作赫尔根按金史蒙古纲传云一名赫尔根故纪载各异】 弃城遁入居之壬午宋将彭义斌率师取京东州县 
实将晁海以青崖降尽掠实家乙酉义斌围东平实约次将布尔罕合兵攻之兵久不出城中食且尽乃与义斌连和义斌亦欲藉实取河朔而 
后图之请以兄事实七月义斌下真定过西山与布尔罕等军相望分实以帐下兵阳助而阴伺之实赴布尔罕军与之合遂与义斌战宋兵溃 
擒义斌京东州县复为实有是冬穆呼哩之弟岱逊取彰德明年取濮东平又明年穆呼哩之子博啰取益都实皆有功焉庚寅朝太宗于牛心 
之幄殿甲午朝于和琳授东平路行军万户丁酉诏实毋事征伐初岱逊下彰德继破濮州皆欲屠之赖实言得免其后于曹楚邱定陶上党皆 
然时兵由武关出襄邓实在徐邳间以为河南破屠戮必多乃载金缯往赎之且约束诸将毋敢妄有杀掠灵璧一县当诛者五万人实悉救之 
会大饥民北徙者多饿死又法藏匿逃者保社皆坐逃亡无所托殭尸蔽野实命作糜粥置道旁全活者众实部曲有逃归益都者数十人益都 
破皆获之以为必杀实置不问王义深者义斌之别将闻义斌败将奔河南实族属在东平皆为所害河南破实获义斌妻子厚周恤之送还乡 
里庚子卒中统二年追封鲁国公谥武惠子忠贞忠济忠嗣忠范忠杰忠裕忠佑

　　严忠济
　　严忠嗣

　　 严忠济

　　忠济一名忠翰字紫芝辛丑从其父入见太宗命袭东平路行军万户管民长官开府布政一法其父治为诸道第一领兵略淮汉偏禆部 
曲戮力用命定宗宪宗即位之始皆加褎宠忠济初统千户十有七乙卯朝命括新军忠济弟忠嗣忠范为万户以次诸弟暨勋将之子为千户 
忠济皆统之己未世祖南伐诏率师由间道会鄂亲率勇士梯冲登城师还忠济选勇敢二千人命千户将之甲仗精锐所向无前有言其威名 
太盛者中统二年召还京师命忠范代之忠济治东平日尝贷财为部民纳逋赋岁久愈多及谢事债家执券来征帝闻之命发内藏代偿东平 
庙学故隘陋改卜高爽地于城东教养诸生后多显者幕僚如宋子贞刘肃李昶徐世隆俱为名臣至元二十三年授中书左丞行浙江省事以 
老辞二十九年召其子瑜入侍三十年卒谥庄孝

　　 严忠嗣

　　忠嗣少从张澄商挺李桢学知经史大义辛亥其兄忠济授以东平人匠总管遥领单州防御使事山卯统东平路管军万户丁巳从忠济 
略地阳州取邵伯埭首立战功己未南征从忠济渡淮分兵出桂车岭与宋兵相拒三昼夜杀获甚众渡江抵鄂分部攻城九十余日战甚力中 
统三年李璮叛宋兵攻蕲州势张甚徐州总管 【世祖纪作徐邳总管】 李诰格降于宋忠嗣从大帅安图救蕲县复徐州执李诰格杀之攻 
邹之峄山滕之牙山多所杀获四年朝廷惩青齐之乱大藩子弟不得亲政于是罢官家居至元十年卒

　　△刘通

　　刘通字仲达东平齐河人初从严实来归实荐于太师穆呼哩以通为齐河总管授德州总管行军千户宋将彭义斌攻齐河城率众夜登 
通与六七人鼓噪而起宋人惊惧坠溺死者甚众明日复合围通令守陴者植槊如栉俄撤去宋人惧其向己也大溃义斌仅以数骑免迁德州 
万户军民总管岁丙辰卒子复亨袭为行军千户宪宗西征命摄万户统东平军马攻钓鱼山苦竹寨有功师还兼德州军民总管李璮叛遣使 
招复亨复亨立斩之时大兵讨贼集济南乏食复亨尽出家资以济师世祖嘉之至元十年迁征东左副都元帅统军征日本与倭兵十万遇战 
败之还招降淮南诸郡邑累官淮西道宣慰使至元二十年卒子渊至元十一年授徐邳屯田总管下千户十二年从右丞巴尔默色攻淮安十 
三年与宋人战昭信军南靖平山俱有功进管军总管十五年从元帅张宏范征闽广漳韶诸州又攻崖山迁副招讨二十四年从征交趾镇南 
王托欢命领水步军二万攻万劫江继攻灵山城县众迎敌大败之二十八年捕寇淛东三十一年兼领绍兴淛江五翼军守杭州大德十一年 
卒

　　△岳存

　　岳存字彦诚大名冠氏人归东平严实授帅府都总领保冠氏会金从宜郑倜据大名距冠氏仅三十里遣兵来攻不得志复自将万人合 
围势甚张存率死士百余突出西门金人退走存追之越境乃还岁己丑从严实及武仙战于彰德西败之庚寅存率步骑五百人还至开州南 
与金将张开遇开众万余存军依大林戒其军曰彼众我寡不可轻动当听吾鼓声为节乃命骑士居前步卒次之与敌相去仅二十步鼓作无 
不一当百开众大溃追二十余里不损一卒而还立丑升本县丞移治楚邱乙卯告老中统三年卒子天祯袭父职冠氏县军民弹压从围襄樊 
修立百丈山鹿门等堡天祯率锐士冒矢石从樊城东北先登为■〈木垒〉木所伤堕地复蹑梯以登手刃数人战焦山平奉化贼录功升管 
军千户江南平从元帅张宏范觐帝于柳林授福州路总管平尤溪贼秩满改吉州平永新贼后迁建康首定救荒之政至大二年卒子果会昌 
州同

　　△王玉汝

　　王玉汝字君璋郓人少习吏事行台严实入据郓署为掾史补行台令史中书令耶律楚材过东平奇之版授东平路奏差官以事至京师 
游楚材门待之若家人父子戊戌议裂东平地分封诸勋贵各私其入与有司无相关玉汝曰若是则严公事业存者无几矣夜静哭于楚材帐 
后楚材恻然使诣帝前直愬玉汝进言曰严实以三十万户归朝廷崎岖兵间三弃其家室卒无异志岂与他降者同今裂其土地析其人民非 
所以旌有功也帝嘉玉汝忠款且以其言为直由是得不分实子心济袭职授左左司郎中遂总行台之政宪宗即位有旨令常赋外岁山银六 
两谓之包垛银玉汝曰民力不支矣纠率诸路管民官愬之阙下得减三分之一累官泰定军节度使兼兖州管内观察使充行台参议以病谢 
归日以经史自娱后忠济使人谓之曰君闲久矣可暂起为吾分忧以参议印强委之不得巳起事仅五六日裁画一新逾月卒

　　△刘伯林

　　刘伯林济南人金末为威宁防城千户岁壬申太祖围威宁伯林以城降帝问在金为何官对曰都提控即以原职授之与太傅耶律托辉 
同征讨招降山后诸州太祖北还留伯林屯天成遏金兵前后数十战进攻西京录功充西京留守兼兵马副元帅癸酉从征山东攻下梁门遂 
城乙亥同国王穆呼哩攻破燕京丁丑复从大军攻下山东诸州戊寅同攻下太原平阳己卯破潞绛及火山闻喜诸州县时欲徙闻喜民实天 
成伯林以北地丧乱人艰于食力争而止部曲获俘万计悉纵之在威宁十余年务农积谷与民休息尝曰吾闻活千人者后必昌吾之所活何 
啻万余子孙必有兴者辛巳以疾卒封泰国公谥忠顺子黑马

　　刘黑马
　　刘元振
　　刘元礼

　　 刘黑马

　　黑马名嶷字孟方始生时家有白马产黑驹故以为小字后遂以小字行骁勇有志略年几弱冠随父征伐大小百余战出入行阵略无惧 
色尝独行遇金兵围本部十三人即奋剑入围手杀数人十三人皆得脱岁壬午袭父职为万户兼都元帅癸未从国王穆呼哩攻凤翔不克回 
屯绛州又从博啰攻西夏唐古甲申从阿禅诺延攻破东平大名乙酉金降将武仙据真定以叛从博啰讨之破真定武仙遁去又破金将呼齐 
