<!-- { "loadSidebar": true } -->
史中丞又加龙图阁待制辽人来理边地屯兵境上声言将用师于是两河戒严且令河北修城守之具绾曰非徒无益且大扰费安石去位绾 
颇附吕惠卿及安石复相绾欲弥前迹乃发惠卿置田华亭事出知陈州又论三司使章惇协济其奸出知湖州初惠卿弟和卿创手实法绾曰 
凡民养生之具日用而家有之今欲尽令疏实则家有告讦之忧人怀隐匿之虑无所措手足矣商贾通殖货财交易有无不过服食器用米粟 
丝麻布帛之类或春有之而夏以荡析或秋贮之而冬已散亡公家簿书何由拘录其势安得不犯徒使嚚讼者趍赏报怨以相告讦畏怯者守 
死忍困而已诏罢其法迁翰林学士仍为中丞绾虑安石去失势乃上言宜录安石子及壻仍赐第京师帝以语安石安石曰绾为国司直而为 
宰臣乞恩泽极伤国体当黜又荐彭汝砺为御史安石不悦遽自劾失举帝谓绾操心颇僻赋性奸回论事荐人不循分守斥知虢州踰岁为集 
贤院学士知河阳元丰中以待制知荆南陈陕徙永兴军改青州奏言岁大稔斗粟五七钱帝知其佞令提举官酌市价以闻进龙图阁直学士 
知邓州元佑初徙扬州言者论其奸改滁州未去邓而卒年五十九子洵仁洵武洵仁大观中为尚书右丞

　　邓洵武

　　 邓洵武

　　洵武字子常第进士为汝阳簿绍圣中哲宗召对为秘书省正字校书郎国史院编修官撰神宗史议论专右蔡卞诋诬宣仁后尤切史祸 
之作其力居多迁起居舍人徽宗初改秘书少监既而用蔡京荐复史职御史陈次升陈师锡言洵武父绾在熙寍时以曲媚王安石神宗数其 
邪僻奸回今置洵武太史岂能公心直笔发扬神考之盛德而不掩其父之恶乎且其人材凡近学问荒缪不足以当此选不听迁起居郎时韩 
忠彦曾布为相洵武因对言必欲继志述事非用蔡京不可京出居外镇帝未有意复用也洵武又为帝言陛下方绍述先志羣臣无助者乃作 
爱莫助之图以献其图别为左右左曰元丰右曰元佑左序助绍述者执政中唯温益一人余不过三四若赵挺之范致虚王能甫钱适之属而 
已右序举朝辅相公卿百执事以百数帝出示曾布而揭去左方一姓名布请之帝曰蔡京也洵武谓非相此人不可以与卿不同故去之布曰 
洵武既与臣所见异臣安敢豫议明日改付温益欣然奉行请籍异论者于是决意相京进洵武中书舍人给事中兼侍读修撰哲宗实录迁吏 
部侍郎洵武疏言神宗稽古建官既正省台寺监之职而以寄禄阶易空名矣今在选七阶自两使判官至主簿尉有带知安州云梦县而为河 
东干当公事者有河中司录参军而监楚州盐场者有瀛州军事推官知大名府元城县充濮州教授者殽乱纷错莫甚于此谓宜造为新名因 
而制禄诏悉更之迁刑部尚书又请初出官人兼用刑法试俾知为吏之方崇寍三年拜尚书右丞转左丞中书侍郎妖人张怀素狱兴其党有 
与洵武连婚者坐出知随州提举明道宫复端明殿学士知亳州河南府召为中太一宫使连进观文殿学士为大名尹政和中夏祭入侍祠以 
右神观使兼侍读留修国史改保大军节度使未几知枢密院五溪蛮扰边即仿陕西弓箭手列募边民习知溪洞险易者置所司教以战阵劝 
以耕牧得胜兵几万人以镇抚之迁特进拜少保封莘国公恩典如宰相宣和元年卒年六十五赠太傅谥曰文简邓氏自绾以来世济其奸而 
洵武阿二蔡尤力京之败乱天下祸源自洵武起焉

　　△李定

　　李定字资深扬州人少受学于王安石登进士第为定远尉秀州判官熙寍二年孙觉荐之召至京师谒谏官李常常问曰君从南方来民 
谓青苗法何如定曰民便之无不喜者常曰举朝方共争是事君勿为此言定即往白安石且曰定但知据实以言不知京师乃不许安石大喜 
谓曰君且得见盍为上道之立荐对神宗问青苗事其对如曩言于是诸言新法不便者帝皆不听命定知谏院宰相言前无选人除谏官者遂 
拜太子中允监察御史里行知制诰宋敏求苏颂李大临封还制书皆罢去御史陈荐疏定顷为泾县主簿闻庶母仇氏死匿不为服诏下江东 
淮浙转运使问状奏云定尝以父年老求归侍养不云持所生母服定自辩言实不知为仇所生故疑不敢服而以侍养解官曾公亮谓定当追 
行服安石力主之改为崇政殿说书御史林旦薛昌朝言不宜以不孝之人居劝讲之地并论安石章六七上安石又白罢两人定亦不自安蕲 
解职以集贤校理检正中书吏房直舍人院同判太常寺八年加集贤殿修撰知明州元丰初召拜宝文阁待制同知谏院进知制诰为御史中 
丞劾苏轼湖州谢上表擿其语以为侮慢因论轼自熙寍以来作为文章怨谤君父交通戚里逮赴台狱穷治会赦论不已窜之黄州方定自鞫 
轼狱势不可回一日于崇政殿门外语同列曰苏轼乃奇才也俱不敢对请复六案纠察之职并诸路监司皆得钩考从之彗出东方求直言太 
史谓有兵变帝命者视卫士饮食定言一饭不足市恩适起小人之心乃止或议废明堂祀帝以访定定曰三岁一郊或明堂祖宗以来未之有 
改谁为此言愿治其妄帝曰听卿言足矣迁翰林学士坐论府界养马事失实罢知河阳留守南京召为户部侍郎哲宗立以龙图阁学士知青 
州移汝宁府言者争暴其前过又谪居滁州元佑二年卒公论恶之

　　△舒亶

　　舒亶字信道明州慈溪人试礼部第一调临海尉民使酒詈逐后母 【按东都事略作逐其叔母】 至亶前命斩之不服即自起斩之投 
劾去王安石当国闻而异之御史张商英亦称其材用为审官院主簿使熙河括田有绩迁奉礼郎郑侠既贬复被逮亶承命往捕遇诸陈搜侠 
箧得所录名臣谏草有言新法事及亲朋书尽悉按姓名治之窜侠岭南冯京王安国诸人皆得罪擢亶太子中允提举两浙常平元丰初权监 
察御史里行太学官受赂事闻亶奉诏验治凡辞语微及者辄株连考以多为功加集贤校理同李定劾苏轼作为歌诗讥讪时事亶又言王诜 
辈公为朋比欲并诛司马光张方平范镇陈襄刘挚帝觉其言为过但贬轼诜而光等罚金未几同修起居注改知谏院张商英为中书检正遗 
亶手帖示以子壻所为文亶具以白云商英为宰属而干请言路坐责监江陵税始亶以商英荐得用及是反陷之进知杂御史判司农寺超拜 
给事中权直学士院踰月为御史中丞举劾多私气焰熏灼见者侧自独惮王安礼亶在翰林受厨钱越法三省以闻命下大理初亶言尚书省 
凡奏钞法当置籍录其数目乞违法不录为大臣欺罔为尚书省取台中受事籍验之亦无录目亶遽杂他文书送省于是执政复发其欺大理 
鞫厨钱事谓亶为误法官吴处厚驳之御史杨畏言亶所受文籍具在无不承之理帝曰亶自盗为赃情轻而法重诈为录目情重而法轻身为 
执法而诈妄婼是安可置也命追两秩勒停亶比岁起狱好以疑似排抵士大夫虽坐微罪废斥然远近称快十余年始复通直郎崇寍初知南 
康军辰溪蛮叛蔡京使知荆南以开边功由直龙图阁进待制明年卒赠直学士

　　△蹇周辅

　　蹇周辅字皤翁 【按东都事略作磻翁】 成都双流人少与范镇何郯为布衣交年未冠试大廷不第镇郯既贵达周辅始特奏名再举 
进士知宜宾石门二县通判安肃军为御史台推直官善于讯鞫钩索微隐皆用智得情尝有诏狱事连掖庭掌宝侍史它司累月不能决乃命 
周辅度不可追逮奏请以要辞示主者诘服之时以为知体及治李逢狱竟台臣杂治无异辞神宗称其能擢开封府推官出为淮南转运副使 
盗廖恩聚党闽中多害兵吏改使福建护诸将以讨之恩遂降元丰初循唐制归百司狱于大理寺选为少卿迁三司度支副使先是湖南例食 
淮盐周辅始请运广盐数百万石分鬻郴全道州又以淮盐增配潭衡诸郡湘中民愁困法既行遂领于度支以集贤殿修撰为河北都转运使 
进宝文阁待制召为户部侍郎知开封府事多不决授中书舍人不拜改刑部侍郎元佑初言者暴其立江西福建盐法掊克欺诞负公扰民罢 
知利州 【按东都事略作和州】 徙庐州卒年六十六周辅为吏深文刻核子序辰

　　蹇序辰

　　 蹇序辰

　　序辰字授之登第后数年以泗州推官主管江西常平易京西旋提举江西常平继父行盐法为监察御史迁殿中侍御史右司谏哲宗立 
改司封员外郎周辅得罪以序辰成其恶降签书庐州判官起知楚州提点江东刑狱绍圣中迁左司员外郎进起居郎中书舍人同修国史疏 
言朝廷前日正司马光等奸恶明其罪罚以告中外实状彰着然踪迹深秘包藏祸心相去八年之间盖巳不可究质其章疏案牍散在有司若 
不汇辑而藏之岁久必致沦弃愿悉讨奸臣所言所行选官编类人为一帙以示天下后世遂命序辰及徐铎编类由是缙绅之祸无一得脱者 
迁礼部尚书与安惇看详诉理事以奉使辽国无状黜知黄州阅四月除龙图阁待制知扬州徽宗立中书言序辰类元佑章牍傅致语言指为 
谤讪诏与惇并除名勒停放归田里蔡京为相复拜刑部礼部侍郎为翰林学士进承旨有言其在先帝遏密中以音乐自娱者黜知汝州二年 
徙苏州坐纵部民盗铸钱谪单州团练副使江州安置移永州会赦复官中奉大夫卒序辰善傅会深文刻核似其父云

　　△王广渊

　　王广渊字才叔大名成安人以进士为大理法直官编排中书文字裁定祖宗御书十卷仁宗嘉之英宗居藩邸广渊因见眤献所为文及 
即位除直集贤院谏官司马光言广渊交结奔竞世无与比当仁宗之世私自托于陛下岂忠臣哉今当治其罪而更赏之何以厉人臣之节帝 
不听用为羣牧三司户部判官加直龙图阁帝有疾中外忧疑不能寝食帝自为诏谕之曰朕疾少间矣广渊宣言于众神宗立言者劾其漏泄 
禁中语出知齐州改京东转运使章奏曾公亮王安石以方春农事兴而民苦乏兼并之家得以乘急要利乞留本道钱帛五十万贷之贫民岁 
可获息二十五万从之其事与青苗钱法合安石始以为可用召至京师御史中丞吕公着论其旧恶还故官程颢李常又论其抑配掊克迎朝 
廷旨意以困百姓会河北转运使刘庠不散青苗钱奏适至安石曰广渊力主新法而遭劾刘庠故坏新法而不问举事如此安得人无向背故 
颢与常言不行徙使河东擢宝文阁待制知庆州宣抚使兴师与夏境檄庆会兵方授甲卒长吴逵以众乱广渊亟召五营兵御之逵率二千人 
斩关出广渊遣部将姚兕林广追击降其众柔远三都戍卒欲应贼不果广渊阳劳之使还戍潜遣兵间道邀袭尽戮之犹以盗发所部削两秩 
二年进龙图阁直学士知渭州广渊小有才而善附会所辟置类非其人非贵游子弟即胥史辈至于濮宫书吏亦预选已下诏切责卒年六十 
赠右谏议大夫元丰初以其被遇先帝擢其弟临为兵部郎中直昭文馆子得君赐进士出身

　　△王陶

　　王陶字乐道京兆万年人第进士至太常丞除太子中允嘉佑初为监察御史里行卫卒入延福宫为盗有司引疏决恩降其罪陶曰禁省 
之严不应用外间会降为比于是流诸海岛主者皆论罚中贵人导炼丹者入禁廷陶言汉唐方士名为化黄金益年寿以惑人主者后皆就戮 
