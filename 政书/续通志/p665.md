<!-- { "loadSidebar": true } -->
武军节度子怀信为供奉官

　　△张琼

　　张琼大名馆陶人少有勇力善射隶太祖帐下周显德中太祖从世宗南征击十八里汉砦为战舰所围一人甲盾鼓噪而前众莫敢当太 
祖命琼射之一发而踣淮人遂却及攻寿春太祖乘皮船入城濠城上弓弩遽发失大如椽琼亟以身蔽太祖矢中琼股死而复苏镞者髀骨坚 
不可拔琼索杯酒满饮破骨出之血流数升神色自若太祖壮之及即位擢典禁军累迁内外马步军都军头领爱州刺史太宗自殿前都虞候 
尹开封大祖曰殿前卫士如狼虎者不啻万人非琼不能统制即命琼代为都虞候迁嘉州防御使琼性暴无机多所凌轹时史珪石汉卿方用 
事琼轻侮之目为巫媪二人衔之发琼擅乘官马纳李筠隶仆畜部曲百余人恣作威福禁军皆惧又诬毁太宗为殿前都虞候时事召讯琼琼 
不伏太祖怒令击之汉卿即奋铁挝乱下气垂绝曳出遂下御史案鞫之琼知不免解所系带以遗母狱具赐死太祖旋闻家无余财止有仆三 
人甚悔之因责汉卿曰汝言琼有仆百人今何在汉卿曰琼所养者一敌百耳太祖优恤其家以其子尚幼乃擢其兄进为龙捷副指挥使

　　△曹翰

　　曹翰大名人少为郡小吏好使气陵人不为乡里所誉汉初周祖镇邺与语奇之以隶世宗帐下世宗镇澶渊署为牙校入尹开府留翰在 
镇会周祖寝疾翰不俟召归见世宗密谓曰主上不豫王为冢嗣不待医药而决事于外廷失天下望世宗悟即入侍以府事属翰总决及世宗 
即位补供奉官从征高平参豫谋画寻迁枢密承旨世宗征淮南留铠甲千数在正阳既而得降卒八百部送归京师时翰适从京师来诣过正 
阳十数里许遇之虑刼兵器为叛矫杀之及见世宗具言其事世宗不悦翰曰贼以困归我非心服也所得器甲尽在正阳苟为所刼是复生一 
淮南矣因不之罪从征瓦桥关会班师留知雄州世宗大渐谕范质等以王着为相翰为宣徽使质以着嗜酒翰饰诈而专并寝之改德州刺史 
太祖即位从征泽潞还改济州刺史干德二年征蜀移刺均州 【按隆平集载干德中伐蜀以翰帅荆襄又诏兼运是翰非仅剌均州也】 涧 
谷深险翰令凿石通道师旋以济诏兼西南诸州转运使自石门径趋归州饷运不乏由夔万入会王全斌军成都以平时全师雄拥众十万余 
据郫县叛未几军校吕翰杀武怀节据嘉州以叛均率兵会曹彬等讨平之师还迁蔡州团练使开宝中河决澶州令翰董其役复决阳武再护 
役皆有成绩将征江南命翰率兵先赴荆南改行营先锋使进克池州金陵平江州军校胡德 【按宋史太祖本纪开宝九年夏曹翰拔江州 
屠之擒牙校宋德明胡则】 牙将宋德明据城拒命翰率兵攻之凡五月而陷屠城无噍类杀兵八百所略金帛以亿万计伪言欲致庐山东林 
寺铁罗汉像五百头于京师因调巨舰百般载所得以归迁桂州观察使判颍州太平兴国四年从征太原为攻城南面都部署与崔彦进李汉 
琼刘遇三节度分部攻城翰攻东北刘遇坚欲易之数日不决上虑诸将不协遣谕翰曰卿智勇无双西北面非卿不能当也翰乃奉诏筑土山 
瞰城中数日而就继元甚恐军中乏水城西十余里谷中有娘子庙翰往祷之穿渠得水人马以给又从征幽州率所部攻城东南隅卒掘土得 
蟹以献翰谓诸将曰蟹水物而陆居失所也且多足彼援将至不可进拔之象况蟹者解也其班师乎巳而果验五年从幸大名拜威塞军节度 
仍判颍州复命为幽州行营都部署诏督役开南河自雄达莫以通漕运议筑大堤捍之翰遣徒数万伐巨木于敌境遣骑五授五色旗为斥候 
前遇邱陵水泽寇贼烟火则各举其旗以为应又起烽燧于境上敌疑不敢近塞得巨木数万以济用讫事归镇翰在郡岁久征敛苛酷政因以 
弛上以其有功每优容之会汝阴令孙崇望诣阙诉翰所为多不法诏遣御史滕中正乘传鞫之狱具当弃市上贷其罪削官爵流锢登州雍熙 
二年起为右千牛卫大将军分司西京召入为左千牛卫上将军赐钱五百万白金五千两淳化三年卒年六十九赠太尉上命迁其四子守谦 
守能守节守贵官其六子守让守贽守澄守恩守英守吉皆补殿直翰阴狡多智数好夸诞贪冒货赂饮酒至数斗不乱每奏事帝前虽数十条 
皆默识不少差尝作退将诗曰曾因国难披金甲耻为家贫卖宝刀翰直禁日因语及之帝悯其意故有银钱之赐咸平元年赐谥武毅

　　△杨信 【杨嗣　杨赞】

　　杨信瀛州人初名义显德中隶太祖麾下为裨校太祖即位权内外马步军副都军头累迁殿前都虞候领汉州防御使干德四年信病瘖 
帝幸其第赐钱二百万改静江军节度开宝二年散指挥都知杜廷进等将为不轨谋泄夜启玄武门召信追捕迟明十九人皆获帝亲讯而诛 
之迁殿前都指挥使改领建武军节度太祖尝令御龙直习水战于后池有鼓噪声信居玄武门外闻之遽入服皁绨袍以见帝谓曰吾教水战 
尔非有他也出帝目送之谓左右曰真忠臣也九年授义成军节度太平兴国二年改镇寍军并领殿前都指挥使三年以疡疾在告俄卒赠侍 
中信虽瘖疾而质实自将善部分士卒指顾申儆动有纪律故见信任而终始无疑焉未死前一日瘖疾忽愈帝闻而骇之遽幸其第信自言遭 
遇两朝恩宠隆厚叙谢感慨涕泗横集帝加慰勉锡赉有差信弟嗣赞建隆初以信荐为殿直累迁高阳关战棹都监淳化二年知保州门无私 
谒改如京使再知保州有战功咸平初真拜保州刺史召还授本州岛团练使时杨延昭方为刺史嗣言尝与延昭同官骤居其上不可愿守旧官 
帝嘉其让乃迁延昭官嗣与延昭久居北边俱以善战闻时谓之二杨嗣治郡兼领巡徼在郡日少城堞圯坏有未葺者诏供备库副使赵彬代 
之改深州团练都巡检使兼保州钤辖五年边人寇保州嗣与杨延昭御之部伍不整为所袭士马多亡失代还特宥其罪明年与防秋之策条 
陈北面利害以其练选边事出为镇定高阳关三路后阵钤辖移定州副都部署景德初改镇州路副都部署嗣耄年总军政虑有废阙旋命代 
之复出为天雄军副都部署以左龙武大将军致仕卒年八十一录其子承宪为侍禁赞稍知书无异能以兄故得掌禁旅累资朝着至牧守焉

　　△党进

　　党进朔州马邑人幼给事魏帅杜重威重威败进以膂力隶军伍周广顺初补散指挥使铁骑都虞候太祖即位转本军都校累迁领睦州 
防御使改领阆州干德初改龙捷左厢都虞候领利州观察使权步军杜审琼卒命进代领其务领彰信军节度开宝元年将征太原以进将河 
东行营前军太祖师临晋阳置砦四面命进主其东偏师未成列太原骁将杨业领突骑数百来犯进夺身从数骑逐业业急入隍中会援兵至 
缘缒入城获免帝激赏之改侍卫马军都指挥使领镇安军节度又命将河东行营兵征太原败太原军于城北太祖崩召还太平兴国二年出 
为忠武军节度在镇岁余一日自外归有大蛇卧榻上寝衣中进怒烹食之遇疾卒年五十一赠侍中进出戎行形貌魁岸居常恂恂每擐甲冑 
毛发皆竖进名进自称曰晖人问之则曰吾欲从吾便耳先是禁中军校自都虞候巳上悉书所掌兵数于梃上如笏记焉太祖一日问进所掌 
几何进不识字但举梃以对曰尽在是矣帝以其朴直益厚之尝受诏巡京师见有畜养禽兽者必取纵之骂曰买肉不将供父母反以饲禽兽 
乎太宗尝令亲吏臂鹰雏于市进欲放之吏曰此晋王鹰也进乃戒之曰汝谨养视小民传以为笑其变诈又如此杜重威子孙有贫困者进分 
月俸给之士大夫或有愧焉子崇义闲厩使崇贵合门祗候

　　△李汉琼

　　李汉琼河南洛阳人曾祖裕祁州刺史汉琼体质魁岸有膂力晋末补西班卫士迁内殿直周显德中从征淮南迁龙旗直副都知改左射 
指挥使太祖即位再迁铁骑第二军都校领饶州刺史累迁领洮州观察使征江南命领行营骑军兼战棹左厢都指挥使自蕲春攻岐口砦沿 
流拔池州破铜陵取当涂作浮梁于牛渚以济大军分围金陵率所部度秦淮取巨舰实苇其中纵火攻其水砦拔之江南平领振武军节度太 
平兴国二年出镇彰德太宗亲征太原改攻城都部署汉琼与牛思进主攻城南偏汉琼先登矢集其脑并中指伤甚犹力疾战帝召至幄款赐 
良药以慰劳之先是攻城者以牛革冒木上士卒蒙之而进谓之洞子帝欲幸其中以劳士卒汉琼极谏以为矢石之下非万乘之尊所宜轻往 
帝乃止太原平改镇州兵马钤辖契丹数万骑寇中山汉琼与战于蒲城大败之逐至遂城俘斩万计加检校太尉车驾幸大名汉琼上谒陈边 
事称旨命为沧州都部署以病还京卒年五十五赠中书令汉琼性木强使酒难近然善战有功无子弟汉赟汉彬太平兴国初汉赟补供奉官 
尝监高阳关平戎军乘传衢婺二州补剧贼程白眉数十人悉歼焉累任崇仪使知寍州大中祥符七年卒汉彬至礼宾副使

　　△刘遇

　　刘遇沧州清池人少魁梧有膂力周祖镇大名隶帐下广顺初补控鹤都头改副指挥使太祖即位迁御马直指挥使累迁控鹤右厢都指 
挥使领琼州团练使从征太原迁虎捷右厢改领蔚州防御使开宝六年转侍卫步军都虞候领洮州观察使征江南领步军战棹都指挥使时 
吴兵三万屯皖口遇会诸路兵破之擒其将朱令赟王晖等获戎器数万金陵平加领大同军节度太平兴国二年出为彰信军节度四年征太 
原与史珪攻城北面平之进攻范阳师还坐所部失律责授宿州观察使五年从幸大名复保静军节度幽州行营都部署护筑保州威虏静戎 
平塞长城五城徙镇滑州遇性淳谨尤善射太宗待之甚厚雍熙二年卒年六十六赠侍中

　　△李怀忠

　　李怀忠涿州范阳人初名怀义太祖掌禁兵时隶帐下为散都头累授东西班都指挥使改领富州刺史开宝中从太祖征晋阳累月未下 
会盛署欲班师怀忠谓贼婴孤城内无储偫外无援兵其势危困若急攻之破在旦夕臣愿奋锐为士卒先会大热战不利怀忠中流矢力疾战 
益奋还授散指挥使迁富州团练使改日骑左右厢都指挥使帝幸西京爱其地形势得天下中正有留都之意怀忠乘闲进曰东京有汴渠之 
漕岁致江淮米数百万斛禁卫数十万人仰给于此帑藏重兵皆在焉根本安固巳久一旦遽欲迁徙臣实未见其利帝嘉纳之 【按长编载 
太祖欲迁都西京怀忠言迁都未见其利帝不听晋王又以为言帝亦不答徐谓左右曰姑从晋王言不出百年天下民力殚矣本传作帝嘉纳 
怀忠语互异】 太宗即位领大同军节度三年改步军都指挥使卒赠侍中录其子绍宗等三人为供奉官大中祥符三年又录其子德钧为借 
职

　　△米信

　　米信旧名海进 【按东都事畧作旧字海进】 本奚族少勇悍以善射闻周祖即位隶护圣军从世宗征高平迁龙捷散都头太祖总禁 
兵以信隶麾下得给使左右遂委心焉改名信署牙校及即位补殿前指挥使迁直长平扬州日信执弓矢侍帝侧有游骑将追乘舆射之一发 
而毙迁内殿直指挥使开宝元年改殿前指挥使领郴州刺史太宗即位累迁领洮州观察使征太原命为行营马步军指挥使与田重进分督 
