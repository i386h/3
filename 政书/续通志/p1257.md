<!-- { "loadSidebar": true } -->
延孝反知祥遣将会任圜等兵击破之得其将李肇侯弘实及兵数千以归会庄宗崩魏王继岌死明宗人立知祥乃训练兵甲阴有王蜀之志 
益置义胜定远骁锐义宁飞掉等军七万余人命李仁罕赵延隐张业等分将之初魏王继岌郭崇韬令蜀富民输犒军钱六百万缗其余者犹 
二百万任圜自蜀入相兼判三司素知蜀所余钱是冬明宗加知祥侍中 【按蜀捣杌作检校太傅李昊羊马城记作加太尉兼侍中通鉴作 
右侍中与欧史同】 以太仆卿赵季良赍官告赐之因以为三川制置使督蜀犒军余钱送京师且制置两川征赋知祥拒命然与季良有旧因 
留之知祥初镇蜀庄宗以宦者焦彦实为监军明宗立悉诛宦者罢诸道监军彦宾己罢枢密使安重诲复以客省使李严为监军以制知祥知 
祥怒曰诸道皆废监军独吾军置之是严欲以蜀再为功也天成二年严至成都知祥置酒召严时彦实独在蜀严于怀中出诏令知详诛之知 
祥不听因责严曰今诸方镇已罢监军公何得来此目客将王彦铢执斩之明宗不能诘知祥之人蜀也遣人迎家属于太原行至凤翔节度使 
李从曮闻严被杀以为知祥反矣遂留之明宗犹欲怀以恩信诏遣知祥家属归蜀复遣客省使李仁矩慰谕之知祥因请以赵季良为节度副 
使事无大小皆与参决三年唐徙季良为果州团练使以何瓒为节度副使知祥遣其将雷廷鲁至京师请留季良而以瓒为行军司马明宗不 
得已从之是岁唐伐荆南诏知祥以兵下峡知祥遣毛重威率兵三千戍夔州己而高季兴死其子从诲归命知祥请罢戍兵不许乃讽重威以 
兵溃归唐以诏书罪重威知祥不奉诏初魏王继岌东归留精兵五千戍蜀董璋镇东川与知祥未尝通问自重诲疑二人有异志乃以亲信分 
守两川管内诸州而以精兵为其牙队以夏鲁奇镇遂州李仁矩镇闻州又以武虔裕为绵州刺史仁矩与璋有隙而虔裕重诲外兄由是璋与 
知祥皆惧璋始遣人求婚于知祥以自结知祥许之于是合从以拒唐请罢还唐所遣节度刺史等明宗优诏慰谕之长兴元年明宗郊加拜知 
祥中书令九月董璋反攻破阆州擒李仁矩杀之知祥亦遂举兵反是秋明宗改封琼华公主为福庆长公主遣秘书监刘岳为册使行至凤翔 
闻知祥反乃旋诏夺知祥官爵命天雄军节度使石敬瑭为都招讨使夏鲁奇为副知祥遣李仁罕张业赵廷隐将兵三万人会璋攻遂州别遣 
侯宏实将四千人助璋守东川又遣张武下峡取渝州 【按通鉴董璋以长兴元年八月先反九月知祥约董璋同举兵璋引兵击阆州知祥 
即遣李仁罕等将兵三万攻遂州别遣侯弘实孟思恭会璋攻阆州是月削董璋官爵以石敬塘为东川行营招讨使夏鲁奇为之副以知祥兼 
西南供馈使注云知祥己攻遂州朝廷岂不知之犹欲怀辑之以闲董璋耳至十一月唐师攻剑门克之乙亥始诏削知祥官爵欧史作董璋反 
在九月叙夺知祥官爵于命敬瑭讨蜀之前叙知祥遣李仁罕等于命敬瑭讨蜀之后会璋攻阆州亦作守东川与通鉴俱不合】 唐师攻剑门 
杀璋守兵三千人遂入剑门璋来告急知祥大骇遣廷隐分兵以东己而闻唐军止剑州不进嘉日使唐军急趋东川则遂州围解吾势沮而两 
川摇矣今其不进易与也十二月敬瑭及廷隐战于剑门败绩时张武已取渝州病卒其副将袁彦超代将其兵取黔州二年李仁罕克遂州夏 
鲁奇死之知祥以仁罕为武信军留后遣人驰鲁奇首示敬瑭军敬瑭乃班师利州李彦珂闻唐军败归乃弃城走知祥以廷隐为昭武军留后 
仁罕进攻夔州刺史安崇阮弃城走以赵季良为留后时唐军涉险转馈为艰敬瑭军既旋所在守将皆弃城走明宗以为衅田重诲及重诲诛 
死乃遣西川进奏官苏愿进奉军将杜绍本招谕知祥具言家属在京师者皆无恙知祥闻重诲死而唐厚待其家乃邀璋欲同谢章璋不听乃 
遣观察判官李昊说璋璋益疑知祥责已语侵昊昊乃劝知祥攻之而璋先袭破汉州知祥遣赵廷隐率兵三万自将击之阵鸡距桥 【按薛 
史作知祥与廷隐等逆战于金雁桥通鉴作廷隐阵于鸡踪桥】 知祥得璋降卒衣以锦袍使持书招降璋曰事己及此不可悔也璋军士欲战 
乃麾军前进锋始交璋偏将张守进来降知祥乘之璋大败过金雁桥麾其子光嗣使降以保家族光嗣哭曰自古岂有杀父而求生者乎宁俱 
就死因与璋俱走至梓州璋见杀光嗣自缢死知祥遂并有东川然自璋死知祥卒不遣使谢唐唐枢密使范延光曰知祥虽已破璋必借朝廷 
以为两川重非屈意招之亦不能自归也明宗然之先是克宁妻孟氏知祥妹也庄宗杀克宁孟氏归于知祥其子瓌留事唐为供奉官明宗即 
遣瓌归省其母因赐知祥诏书招慰之知祥兼据两川以赵季良为武泰军留后李仁罕武信军留后赵廷隐保宁军留后张业宁江军留后李 
肇昭武军留后季良等因请知祥称王以墨制行事议未决而瓌至蜀知祥见瓌倨慢瓌自蜀还得知祥表请除季良等为五镇节度其余刺史 
以下得自除授请封蜀王且言福庆公主己卒明宗为之发哀遣合门使刘政恩为宣谕使政恩复命知祥始遣其将朱滉来朝四年二月以知 
祥检校太尉兼中书令行成都尹剑南东西两川节度使封蜀王季良等五人皆拜节度使十一月明宗崩明年闰正月知祥乃即皇帝位国号 
蜀以赵季良为司空同平章事中门使王处回为枢密使李昊为翰林学士三月唐潞王举兵反山南西道节度使张虔钊武定军节度使孙汉 
韶皆以其地来附四月改元曰明德六月知祥病知祥得风疾踰年至是遂剧以其子昶为皇太子监国知祥卒谥曰文武圣德英烈明孝皇帝 
庙号高祖

　　△孟昶

　　昶字保元初名仁赞知祥第三子知祥为两川节度使昶为行军司马及僭号以昶为东川节度使同平章事知祥卒秘不发丧王处回夜 
过赵季良相对涕泣季良正色曰今强侯握兵伺变立嗣君以绝非望泣无益也处回遂与季良立昶而后发丧昶立不改元仍称明德至五年 
始改元曰广政 【按宋史作四年改元广政十国春秋亦作四年十二月事】 明德二年尊母李氏为太后昶好打球走马多采良家子充后 
宫枢密副使韩保贞切谏昶悟即日出之有上书者言台省当择清流昶叹曰何不言择人而任之左右请诘上书者昶曰吾见唐太宗初即位 
狱吏孙伏伽上书言事皆见嘉纳奈何劝我拒谏耶然昶年少不亲政事将相大臣皆知祥故人骄蹇踰法多营田宅而李仁罕张业尤甚昶即 
位数月执仁罕杀之族其家时李肇自镇来朝杖而入见称疾不拜及闻仁罕死遽释杖而拜广政九年赵季良卒张业益用事业仁罕甥也仁 
罕被诛时业方掌禁兵昶惧其反仄乃用以为相业兼判度支置狱于家以酷法厚敛蜀人大怨十一年昶与匡圣指挥使安思谦谋执而杀之 
王处回赵廷隐皆致仕由是故将旧臣殆尽昶始亲政事置匦以通下情时汉高祖起太原中国多故雄武军节度使何建以秦成阶三州来附 
昶因遣孙汉韶攻下凤州于是悉有王衍故地汉将赵思绾据永兴王景崇据凤翔反皆送款于昶乃遣张虔钊何建李廷珪分道出师应思绾 
以窥关中又遣安思谦益兵以东已而无功遂执思谦斩之十二年置吏部三铨礼部贡举十三年封子元喆秦王判六军事次子元珏褎王弟 
仁毅夔王仁赘雅王仁裕嘉王十八年周世宗伐蜀攻自秦州遣高彦俦李廷珪出堂仓以拒周师彦俦大败走青泥于是秦成阶凤复入子周 
昶惧遂聚刍粟于剑门募兵既多国用不足因铸铁钱榷境内铁器以端其利 【按十国纪年蜀史云铸铁钱在广政二十五年考曾巩隆平 
集云昶闻周世宗下秦凤多积刍粟始以铁为钱十国春秋亦云初铁钱多于外郡至二十五年遂流入成都非二十五年始铸也铸铁钱事当 
在是时据隆平集改辑】 又分遣使者聘南唐东汉以张形势二十年世宗归蜀俘昶亦归所获周将胡立等因寓书于世宗称大蜀皇帝世宗 
怒其无礼不答时周兵伐南唐取淮南十四州诸国皆惧荆南高保融以书招昶使归周昶以前尝致书世宗不答乃止二十五年立秦王元喆 
为皇太子宋兴已下荆潭昶益惧遣大程官孙遇及赵彦韬杨蠲约东汉共出兵以挠中国遇为边吏所得彦韬潜取蜡丸帛书以告宋宋太祖 
遂诏伐蜀遣王全斌崔彦进等出凤州刘光又曹彬等出归州率兵五万人分路进攻并令遇等为乡导及兵至昶遣王昭违赵彦韬等拒之昶 
母李氏谓曰吾见庄宗及汝父时非有功者不使主兵故人皆畏服乐为之用昭远辈素不知兵一旦边警急何以御敌惟高彦俦汝父旧人可 
委任之昶不听又遣子元喆率精兵数万守剑门全斌至三泉遇昭远击败之昭远焚吉柏江浮桥退守剑门全斌遣偏将史延德分兵出来苏 
小道北击剑门而自由大路夹攻之昭远彦韬皆被擒元喆亦逃归刘光又攻夔州守将高彦俦战败闭牙城拒守寻自焚死而蜀兵所在奔溃 
昶益穷蹙问计于左右老将石頵 【宋史作斌】 以为东兵远来势不能久宜坚守以敝之昶叹曰吾父子以温衣美食养士四十年一旦临 
敌不能为吾东向放一箭虽欲坚壁谁与为吾守者耶干德三年正月遣通奏使伊审微赍表诣全斌请降且乞保全家属又遣其弟仁赘诣关 
上表诏慰劳之四月昶与母至京师素服待罪阙下宋太祖御崇元殿修礼见之先是诏有司于右掖门外临汴水起大第五百余间以待昶供 
帐悉备至是赐之拜昶检校太师兼中书令封秦国公七日而卒追赠楚王谥恭孝其母不哭以酒酹地曰汝不能死社稷苟生以取羞吾所以 
忍死者以汝在也今何用生为因不食卒太祖闻而伤之令鸿胪卿范禹偁护丧事与昶俱葬洛阳元喆归朝与昶同日宣制拜检校太尉泰宁 
军节度使后移镇贝定二州太平兴国中从平太原又从征幽州又破契丹于徐河以功封滕国公淳化初卒 【徐无党曰知祥兴灭年数甚 
明诸书皆同盖自同光二年乙酉入蜀至干德三年乙丑国灭凡四十一年惟五代史云同光三年丙戌至干德三年乙丑四十年者谬也】

　　△附

　　高彦俦
　　赵崇韬
　　王昭远
　　李昊

　　 高彦俦

　　高彦俦并州太原人从知祥入蜀为昭武军监押昶嗣位迁邛州刺史改马步军使汉兵入大散关克安都砦彦俦以所部先进汉兵遁去 
彦俦尽锐追之复其砦而还未几拜源州武定军节度周显德初向训攻凤州昶令彦俦出兵解围未至闻败军于唐仓溃归判官赵玭闭关不 
纳乃遁还成都昶不之罪寻授夔州宁江军都巡检制置招讨使宋师至彦俦为副使赵崇济监军武守谦曰北军涉远而来利速战不如坚壁 
待之守谦不从独领麾下以出遂败彦俦将以所部出战宋师已乘城入判官罗济劝令单骑归成都彦俦曰我昔已失秦川今夔州复不能守 
纵不我杀亦何面目见蜀人平济劝其降不可曰今日止有死耳遂望西北再拜登楼纵火自焚死 【按九国志云宋师坏门入彦俦挺剑拒 
之杀十数人乃焚死】 初昶母语昶惟彦俦可任及是果能死难

　　 赵崇韬

　　赵崇韬并州太原人父廷隐随知祥入蜀董璋袭成都廷隐大破之知祥遂有其地及僭号累迁至太师中书令封宋王卒崇韬骁果有父 
