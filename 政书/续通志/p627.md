<!-- { "loadSidebar": true } -->
　　杨志诚事载义为牙将载义宴天子使者鞠场志诚与其党噪而起载义走因自为都知兵马使文宗更以嘉王领节度用志诚为留后俄 
检校工部尚书擢节度副大使踰年进检校吏部诏下邸吏白宰相曰军中不识朝仪惟知尚书改仆射为进秩今一府盛服待天子命如复为 
尚书则举军惭使者势不得出既志诚果怨望军有嫚言囚中人魏宝义及它使焦奉鸾尹士恭遣部将王文颖入谢让还所命复赐之文颖不 
肯受辄去帝忍不责乃进检校尚书右仆射八年为下所逐推部将史元忠总留后志诚在镇密制天子衮冕被服拟乘舆元忠表于朝诏御史 
按治斥岭南至商州诛之而以通王领节度授元忠留后明年检校工部尚书为副大使会昌初为偏将陈行泰所杀行泰邀节制未报次将张 
绛杀行泰起求帅军武宗自用张仲武代之

　　△张仲武

　　张仲武范阳人通左氏春秋会昌初为雄武军使行泰杀元忠请节李德裕言河朔请帅报太速故军得安若少须下且有变帝许之未报 
果为绛所杀复诱其军以请亦置未报时回鹘为黠戛斯所破乌介可汗托天德塞上仲武遣属吴仲舒入朝请以本军击回鹘德裕因问北方 
事仲舒曰行泰绛皆游客人心不附仲武旧将张光朝子年五十余通书习戎事性忠义愿归款朝廷旧矣德裕曰即以为帅军无复乱乎答曰 
仲武得士心命之必有逐绛者德裕人白帝曰行泰等邀节不可许仲武求自效用之有名军且无辞乃擢兵马留后而诏抚王领节度诏下绛 
果为军中所逐即拜仲武副大使检校工部尚书兰陵郡公会回鹘特勒那颉啜拥赤心部七千帐逼渔阳仲武使其弟仲至别将游奉寰等率 
锐兵三万破之进检校兵部尚书始回鹘常有酋长监奚契丹督岁贡因诇中国仲武使裨将石公绪等厚结二部执谍者八百余人杀之回鹘 
欲入五原掠保塞杂虏乃先以宣门将军四十七人诡结欢仲武赂其下知所谋因逗遛不遣使失师期回鹘人马多病死由是不敢犯五原塞 
乌介失势往依康居尽徙余种寄黑车子部回鹘遂衰名王贵种相继降捕几千人仲武请立石纪圣功诏德裕为铭揭碑卢龙大中初又破奚 
北部入山奚擢累检校司徒同中书门下平章事卒谥曰庄 【按王承元顺朝命易它镇故不从其父兄别为专传张仲武有功于唐且无跋 
扈事视当时诸人为特出但父子相袭犹踵河北故智故仍入藩镇传亦以叙次承授便于贯串也】

　　张直方

　　 张直方

　　子直方以右金吾将军袭留后俄进副大使多不法畏变起乃托出畋奔京师军中以张允伸总后务直方至宣宗遣使者郊劳授金吾大 
将军以其族大给检校工部尚书俸久之进检校尚书右仆射坐以小罪笞杀金吾史改右羽林统军好驰猎往往设置罘于道当宿卫不时入 
下迁骁卫将军奴婢细过辄杀积其罪贬思州司户参军母惊曰尚有尊于我子邪久复授羽林统军纵部下为盗复贬康州司马后居东都弋 
猎愈甚洛阳飞鸟皆识之见必羣噪干符中累进左骁卫大将军郑畋辅政颇言仲武会昌时功第一今直方百口不自存每内燕以衣敝恶辞 
不赴陛下录功念旧宜少优假诏还检校右仆射进左金吾卫大将军黄巢犯京师直方迎灞上既而纳亡命谋劫巢报天子公卿多依之贼觉 
屠其族

　　△张允伸

　　张允伸字逢昌范阳人世为军校直方出奔以都知兵马使为众推留后报可未几检校散骑常侍为节度使累进检校司徒兼太傅同中 
书门下平章事封燕国公庞勋反上书欲遣弟允皋领兵讨贼不许上米五十万斛盐二万斛诏嘉美进兼侍中咸通十二年以疾甚上节印诏 
许以子简会为副大使卒年八十八赠太尉谥曰忠烈允伸性勤俭下所安赖未尝有边鄙虑子十四人简会入朝昆弟多至大将军刺史郡左 
者而军中推张公素为留后

　　张公素

　　 张公素

　　公素范阳人以列军事允伸擢累平州刺史允伸卒以兵来会丧军士素附其威望简会知不可制即出奔诏公素为节度使进同中书门 
下平章事为李茂勋所袭奔京师贬复州司户参军

　　△李茂勋

　　李茂勋本回鹘阿布思之裔张仲武时来降沈勇善射仲武器之任以将兵常乘边积功赐姓名陈贡言者燕健将为纳降军使军中素信 
服茂勋袭杀之因举兵绐称贡言反公素迎击不利走茂勋入府众始悟因推主州务诏即拜节度使俄以病自上诏进尚书右仆射致仕表子 
可举代遂领留后进节度使擢累检校太尉中和末太原李克用始太与定州王处存结可举恶其窥山东为己患乃约吐浑都督赫连铎镇州 
王镕联和扬言易定本燕赵属得其地且参有之即遣军司马韩元绍击沙陀药儿岭斩首七千级杀其将朱邪尽忠等又战雄武军杀获万人 
铎又破沙陀于蔚州诏以铎为云州刺史进可举检校侍中乃遣票将李全忠率众六万围易州镕以兵攻无极处存求援太原克用自将赴之 
镇人惧退保新城克用急攻之镕引去追破之九门易久未下卢龙将刘仁恭穴地入得其城士卒有骄色处存以轻兵三千蒙羊皮夜布之野 
精骑伏它道全忠军望为羣羊争趋之伏骑发大败之复取易州全忠遁尽失刍粮仗铠惧得罪乃裒余众反攻幽州可举度不支引其族登楼 
自燔死

　　△李全忠

　　李全忠范阳人仕为隶州司马芦生其室一尺三节以问别驾张建建曰芦茅类公茅土兆也传节者其三世乎罢归事可举为牙将可举 
死众推为留后光启元年拜节度使未几卒子匡威嗣领留后进为使性豪爽恃燕蓟劲兵处有雄天下意与赫连铎兵攻太原争云代李克用 
使金安俊攻铎匡威救之战蔚州射杀金俊兵表请讨沙陀而朱全忠亦土言愿协力故张浚因请用兵浚败克用攻云州以骑将薛阿檀为前 
锋设伏河上铎追阿檀抵河伏起大败遂围云州堑而守分兵出井陉屯常山大掠深赵匡威以步骑万余援王镕克用还因急攻铎会食尽铎 
弃州奔匡威克用取云州铎本吐谷浑部酋开成中其父率种人三千帐自归守云州十五年至是失景福初克用伐镕镕来求救匡威遣将赴 
之克用去明年兵复出井陉匡威自将援镕将行置酒大会其弟兵马留后检校司徒匡筹妻张艳匡威酒酣留张氏报之匡威军次博野匡筹 
乃据城自为留后即授检校太保节度使匡威麾下多去屏营无所归留深州遣属李抱贞上书愿入朝时京师数寇难人人危惧传言金头王 
且来皆亡窜山谷抱贞还而镕巳迎馆于镇匡威引抱贞登城西大悲浮屠顾望流涕美其山川乃共图镕阳为镕方略缮甲治城堑阴施予倾 
士心镇军忠于王氏皆恶之匡威亲忌日镕过慰士衷甲劫镕入牙城镇人拒之镕得脱镇人斩匡威以徇匡筹诉诸朝檄暴镕罪攻乐寿武强 
以报始匡筹之夺也燕人不义之刘仁恭出奔太原克用倚其谋下武妫二州败匡筹于居庸关李存审与战匡筹又败挈其族奔京师次景城 
沧州节度使卢彦威杀之掠车马僮奴妻方乳不能进仁恭获之纳于克用始匡威见逐叹曰兄失弟得无所悔然其材恐不足以守果亡而幽 
州地归克用以仁恭为帅

　　△刘仁恭

　　刘仁恭深州人父晟为李可举新兴镇将故仁恭事军中从李全忠攻易州以能穴地道号窟头稍迁裨校尝自言梦大幡出指端年四十 
九当秉旄节李匡威恶之补景城令会瀛州乱杀守吏仁恭募士千人定其乱匡威复使将兵戍蔚州踰期未代士皆怨会匡筹逐其兄仁恭拥 
戍兵趋幽州匡筹逆战败之遂以其族奔太原李克用待之甚厚拜寿阳镇将数以策干克用请步骑一万东取幽州己为导克用攻匡筹匡筹 
遁去仁恭与符存审入城封府库以待克用悦留仁恭守之以亲信分典其兵干寍二年表仁恭检校司空卢龙军节度使明年克用攻魏州召 
卢龙兵仁恭以契丹解又明年克用复兴其兵救朱瑄使者数十往卒不出克用以书让之仁恭乃慢骂执其使尽囚太原士之在燕者复诱克 
用麾下归之克用怒自将往击不胜师丧过半仁恭献馘于朱全忠全忠表同中书门下平章事既与克用绝则益募兵光化初使其子守文袭 
沧州节度使卢彦威弃城走遂有沧景德三州地用守文为节度留后请命于朝昭宗未即从会中人至仁恭嫚谓曰旄节吾自有要假长安本 
色耳何见拒邪卒以守文为横海军节度使 【按守文得节事新唐书不载从五代史补】 由是益张悉幽沧步骑十万声言三十万南徇魏 
镇屠贝州罗绍威求救于朱全忠全忠使李思安葛从周赴之屯内黄仁恭负强下令曰思安懦当先破之乃取魏守文与单可及精甲五万循 
清水上思安设伏逆战伪不胜守文蹑北至内黄思安整兵还击伏发斩可及独守文挺逸众无还者从周以刑洺兵与魏将贺德伦等夜击仁 
恭破八屯仁恭走自魏抵长河数百里尸蔽道镇人邀败之东境仁恭遂衰三年葛从周攻沧州仁恭壁干寍从周潜军战老鸦堤仁恭败退壁 
瓦桥卑辞归穷于克用求救克用为侵邢洺俄而全忠取瀛莫克用使周德威出飞狐天佑三年全忠自将攻沧州壁长芦仁恭悉发男子十五 
以上为兵涅其面曰定霸都士人则涅于臂曰一心事主得众二十万屯瓦桥全忠环沧而沟之援绝人相食仁恭求战不许复从克用乞师使 
百辈往乃许仁恭以兵三万合攻潞州降全忠将丁会沧围乃解时中原多故仁恭倚燕强且远无所惮意自满从方士学长年筑馆大安山掠 
子女充之以堇土为钱敛真钱穴山藏之杀匠灭口禁南方茶自撷山为茶号山曰大恩以邀利子守光烝嬖妾事觉仁恭谪之李思安来攻屯 
石子河仁恭居大安山城中无备守光引兵出战思安去因回攻大安虏仁恭囚别室遂有卢龙守光事具五代史

　　钦定续通志卷二百七十八

　　●钦定续通志卷二百七十九　列传七十九

　　列传

　　唐 【七十九】

　　○唐七十九　藩镇淄青横海

　　李正己【纳　师古师道】　　　程日华【怀直　怀信权】　　李全略【同捷】

　　李正己
　　程日华 【程怀直　程怀信　程权】
　　李全略 【李同捷】

　　△李正己

　　李正己高丽人为营州副将从侯希逸入青州希逸母即其姑故荐为折冲都尉宝应中从讨史朝义时回纥恃功横正己欲以气折之与 
大酋角逐士皆墙立观约后者批之既逐而先正己批其颊矢液流离众军粲然酋大惭自是沮希逸以为兵马使以其得众心阴忌之因事解 
其职寻逐希逸诏代为节度使本名怀玉至是赐今名遂有淄青齐海登莱沂密德棣十州与田承嗣薛嵩李宝臣梁崇义相倚嵩死李灵耀反 
诸道共披其地正己复取曹濮徐兖郓凡十有五州号最强大政令严酷威震邻境历检校司空加同中书门下平章事以司徒兼太子太保封 
饶阳郡王附属籍因徙治郓以子纳及腹心将守诸州建中初闻城汴州乃约田悦梁崇义李惟岳偕叛自屯济阴益师徐州扼江淮天子于是 
改运道檄天下兵为守备河南骚然会发疽死年四十九兴元初纳顺命诏赠太尉

　　李纳
　　李师古
　　李师道

　　 李纳

　　纳少时将兵防秋代宗召见擢殿中丞赐金紫入朝擢兼侍御史正己署为濮徐兖沂海留后进御史大夫正己死秘不发以兵会田悦于 
