<!-- { "loadSidebar": true } -->
布屯兵于汴城外天会十五年诏废齐国巳执刘麟乃先入汴京备变明年除归德尹割河南地与宋入为燕京内省使宗弼复河南命先济河 
抚定诸郡再为归德尹河南路都统宋兵来取河南地宗弼召诸将会于汴阿里布以敌在近独不赴而宋将岳飞刘光世等果乘间袭取许颍 
陈三州 【按宋史绍兴十年岳飞收复顺昌颍昌淮宁诸府及蔡郑汝赵等州顺昌即颍州颍昌即许州淮宁即陈州也】 兵犯归德阿里布 
连击败之复取亳宿等州河南平阿里布功最皇统五年为行台参知政事改元帅右监军博索路统军归德军节度使累阶仪同三司海陵在 
军中尝恶之发其在汴时取官舍材木构私第于恩州遂论死阿里布以将家子从征伐屡立功厯官有惠爱得民心及死人皆惜之大定三年 
赠仪同三司诏以其子为右卫将军袭明安及亲管穆昆

　　 固纳

　　固纳善骑射有才干从讨和诺克萨克达乌春乌木罕埒克之叛皆有功从太祖伐辽力战宁江州珠赫店破辽主亲军皆受赏赉袭其父 
穆昆宗翰伐宋令以右翼军佐尼楚赫守太原是时汾州岚宪潞团柏榆次皆有兵来援固纳皆破之大军围汴复引万户军屡败其援兵宪潞 
等州复叛引兵取之并收抚保德火山而还后领军镇夏边在职十二年天会八年授世袭明安天眷初为天德军节度使致仕累迁开府仪同 
三司卒年八十五子喜格袭明安加宣武将军

　　 额尔古讷

　　额尔古讷姿质魁伟年十四隶宗翰军中善驰驿日能千里常领兵行前为侦候大军袭辽主北部勇者通古来援临阵擒之引甲骑六十 
追辽招讨徒山获之又以七骑追获辽公主额布勒以献及伐宋屡遣将命以行天会八年从宗翰在燕闻伊都反于西北令驰驿以往黎明走 
天德及至日未曛也皇统元年以功授宁远大将军哈喇唐古部节度使五年授千户六年迁西北路招讨使九年再迁天德尹西南路招讨使 
天德四年迁临洮尹加金紫光禄大夫卒于官

　　 芬彻

　　芬彻自上京密齐显河徙屯天德初为元帅府章京使按四方能得其实皇统间除同知开远军节度使斥候严整边境无事正隆初为中 
都路兵马判官捕京畿盗四十余人百姓获安改安化军节度副使大定二年领行军万户充邳州刺史知军事领本州岛万户管所屯九明安军 
昌武军节度使山东副都统萨哈南征行元帅府副统事入为太子少詹事袭伯父固纳明安厯博索路兵马都总管西北路招讨使卒芬彻性 
廉洁忠直临事能断凡被任使无不称云

　　△希卜苏

　　希卜苏昭祖之孙乌肯彻次子也希卜苏健捷能左右射世祖袭节度与肃宗拒和诺克萨克达战于乌噜斯哈珠水巳再失利世祖使希 
卜苏先阵于托果改原而身出搏战败其步军希卜苏自阵后奋击之败其骑军所乘马中九矢不能驰遂步趋而出是役也希卜苏之功居多 
世祖尝疑珠嘉布勒图与乌春等为变遣希卜苏单骑往观布勒图与呼噜置酒楼上以令之希卜苏闻其私语昵昵若将执已者一跃下楼傍 
出藩篱之外弃马而归其勇趫如此博诺约乌春举兵世祖至苏素海甸与乌春遇肃宗前战色埒希卜苏佐之束蕴纵火烟焰蔽天大败乌春 
执博诺以归太祖获玛察献馘于辽人赏功穆宗太祖罕都希卜苏皆为详衮焉后与鄂兰哈玛尔威泰佐萨哈攻埒克城下之太祖伐辽使领 
兵千人夹侍左右珠赫店之役惟希卜苏之策与太祖合卒破十万之师挫其军锋遂与太宗萨哈等劝进收国元年七月为爱满贝勒天辅七 
年太宗与希卜苏居守郓王昂违律失众法当死于时辽人以燕京降宋人约岁币三月世宗生希卜苏谓太宗曰兄弟骨肉以恩掩义宁屈法 
以全之今国家迭有大庆可减昂以无死若主上有责言以我为说太宗然之遂杖昂以闻太祖每伐辽辄命希卜苏与太宗居守虽无方面功 
而倚任与萨哈侔矣是岁七月薨正隆二年赠开府仪同三司追封曹国公大定三年进封金源郡王配飨太祖庙庭谥忠毅子呼沙呼国初有 
功天会中为真定留守孙宗亨宗贤

　　宗亨
　　宗贤

　　 宗亨

　　宗亨本名托卜嘉性忠谨天辅初充护卫擒宗盘宗隽有功加忠勇校尉迁昭信校尉尚厩局直长三年升本局副使丁父忧时宗正官属 
例以材选宗亨在选中遂起复为乌克逊达宗室将军改会宁府少尹厯登州献州刺史泽州定为特们羣牧使同知北京路转运使改泽州定 
国军节度使海陵南伐以本职领武阳军都总管过淮世宗即位班赐手诏即入朝大定二年授右宣徽使未几为西北路兵马都统讨契丹贼 
斡罕富察世杰等以七穆昆军与之战失利及斡罕败其赏瓜里扎巴率众南奔宗亨追及之扎巴诈称降宗亨信之扎巴诡曰瓜里走愿往邀 
宗亨纵之去 【原文作宗亨不听按斡罕传扎巴诳宗亨宗亨纵之去益都明安欲追之宗亨不听原文盖删节之误也今改正】 复纵军士 
取贼所弃囊橐人畜多自有之瓜里扎巴亡入于宋坐降宁州刺史

　　 宗贤

　　宗贤本名色哩从都统杲袭辽主于鸳鸯泺又从普嘉努以兵助达兰袭耶律玛格普嘉努使诸将率兵分行招谕获辽留守迪越家人辎 
重并降羣牧官穆喇斡得马甚多色哩等趋伊德遂以偏师深入敌邀击之萨哈战没普嘉努至旺国崖西色哩以兵会之累官至右副点检天 
眷二年方捕宗隽色哩坐会饮其家夺官爵未几复官皇统四年授世袭穆昆转都点检封豳国公拜平章政事累加太保左丞相监修国史进 
太师领三省事兼都元帅出为南京留守领行台尚书省事兼西京留守色哩自护卫未十年位兼将相常感激思自效于悼后为母党后专政 
色哩未尝附丽熙宗未有嗣子色哩请选后宫以广继嗣后以此怨之与海陵同在相位不少假借为海陵所忌因与后其排出之色哩亦不以 
是少变胙王常胜死熙宗纳其妻宫中顷之杀悼后将以常胜妻为后未果也及海陵弒熙宗诡以熙宗将议立后召诸王大臣色哩闻召将入 
宫谓人曰帝必欲立常胜妻为后我当力争之及被执犹以为熙宗将立常胜妻而先杀之也曰谁能为我言者我死固不足惜独念主上左右 
无助尔遂遇害

　　△萨哈

　　萨哈韩国公和卓长子景祖之孙也穆宗初袭位念和卓长兄不得立命为国相穆宗锄除强梗不服者使萨哈取玛奇岭道攻阿苏穆宗 
自将期会阿苏城下萨哈行次阿卜萨水乌雅部色埒贝勒来谒谓萨哈曰闻国相将与太师会攻阿苏此为深入必取之策宜先抚定珊沁锡 
馨路落其党附夺其民人然后合军未晚也萨哈从之攻通恩城请济师穆宗与之萨哈遂攻下通恩城而与穆宗会阿苏城下时通恩在南阿 
苏在北穆宗闻萨哈用色埒计先取通恩颇不然之及辽使来止勿攻阿苏然后深以先取通恩为功也寻以国相都统讨埒克卓多乌塔等军 
埒克卓多乌塔通恩皆降康宗没太祖称达贝勒与萨哈分治诸部必塔水以北太祖统之拉林水人民萨哈统之明年太祖伐辽战于界上获 
色实太祖使告克于萨哈赐以所获色实乘马萨哈及将士皆驩呼曰义兵始至辽界一战而胜灭辽自此始矣遣子宗翰及完颜希尹来贺捷 
因劝进太祖未之从也十月克宁江州破辽军十万于鸭子河师还太宗及萨哈希卜苏率诸将复劝进收国元年正月朔太祖即位行国相如 
故时羣臣奏事萨哈等前跪太祖起泣止之曰今日成功皆诸君协辅之力虽处大位未易改旧俗也萨哈等感激再拜谢天辅后始正君臣之 
礼焉七月萨哈为古伦贝勒九月加古伦乌赫哩贝勒天辅五年薨太祖往吊乘白马剺额哭之恸及葬复亲临之萨哈为人敦厚多智长于用 
人家居纯俭好稼穑自始为国相能驯服诸部讼狱得其情及伐辽每以宗臣为内外倚重天会十五年追封燕国王正隆时降封陈国公大定 
三年改赠金源郡王配飨太祖庙庭谥忠毅十五年诏图像于衍庆宫子宗翰宗宪宗翰别有传

　　宗宪

　　 宗宪

　　宗宪本名阿兰年十六选入学习女真字书兼通契丹汉字未冠从宗翰伐宋汴京破众人争趋府军取财物宗宪独载图书以归朝廷议 
制度礼乐往往因仍辽旧宗宪曰方今奄有辽宋当远引前古因时制宜成一代之法何乃近取辽人制度哉希尹由是器重之达兰宗隽倡议 
以齐地与宋宗宪力争不听后以捕宗盘宗隽功授昭武大将军修国史累官尚书左丞宗弼复取河南陕西地熙宗从容谓之曰卿向以河南 
陕西地不当与宋今复取之犹用卿言也卿识虑深远自今以往其尽言无隐遂摄门下侍郎初熙宗以疑似杀左丞相希尹久之察其无罪将 
录用其孙以语宗宪宗宪对曰不先明死者无罪生者何由得仕熙宗曰卿言是也即日复希尹官爵用其孙守道为应奉翰林文字皇统五年 
将肆赦议覃恩止及女真人宗宪奏曰莫非王臣庆幸岂可有间耶遂改其文使均被焉转行台平章政事天德初为中京留守武安军节度使 
封河内郡王改太原尹进封巨鹿郡王正隆例夺王爵再迁震武武定军节度使世宗即位遣使召之宗宪先巳弃官来归与使者遇于中都遂 
见世宗于小辽口除中都留守即遣赴任诏与元帅完颜古云同议军事明年改西京留守八月改南京布萨忠义自行台朝京师宗宪摄行台 
尚书省事召为太子太师世宗谓宗宪曰卿年老旧人更事多矣皇太子年尚少谨训导之俄拜平章政事太子太师如故赐以太祖实录伊喇 
高善努前为宁州刺史以贪污免世宗以其祖父有功擢为秘书少监宗宪曰高善努傲很贪墨不可致之左右世祖即追还制命有司言诸路 
明安穆昆怙其世袭多援民请同流官以三十月为考诏下尚书省议宗宪乃上议曰昔太祖皇帝抚定天下誓封功臣袭明安穆昆今若改为 
迁调非太祖约臣谓当明核善恶进贤退不肖有不职者更择弟侄贤者代之遂从其议进拜右丞相大定六年薨命百官致尊以赙以重彩银 
绢

　　△斡鲁

　　斡鲁韩国公和卓次子康宗初与乌巴佐威泰伐沃赫拔其城以归高丽筑九城于海兰甸乌色母疾病斡鲁代将其兵者数月亦对筑九 
城与高丽抗出则战入则守乌色用之卒败高丽收国二年四月诏斡鲁统诸军与栋摩芬彻都古噜讷合咸州路都统乌楞古等伐高永昌永 
昌渤海人在辽为牌将以兵三千屯东京八甔口见辽政日败觊觎非常乘东京汉人与渤海人有怨乃诱诸渤海并其戍卒入据东京旬月之 
间远近响应有兵八千人遂僭称帝改元隆基辽人讨之久不能克永昌使托卜嘉标哈以币求救于太祖且愿并力取辽太祖使华沙布往谕 
之永昌使托卜嘉呼图克与华沙布偕来而表辞不逊且请还所俘渤海人太祖留呼图克不遣遣大药师努与托卜嘉往招谕之斡鲁方趋东 
京辽兵六万来攻昭苏城额图珲贝勒乌鲁斯准与战于伊都大破之五月斡鲁复败辽军遂进取渖州永昌大惧使家奴道拉赍金印银牌来 
愿去名号称藩斡鲁使华沙布萨巴往报之会渤海高祯降言永昌非真降者特以缓师尔斡鲁进兵永昌遂杀华沙布等率众拒于鄂尔和水 
我军既济敌军不战而郄逐北至东京城下明日复战大败之遂以五千骑奔长松岛初太祖下宁江州获东京渤海人皆释之往往中道亡去 
