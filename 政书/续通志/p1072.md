<!-- { "loadSidebar": true } -->
如中统使民计钞抵法疑于太重古者以米绢民生所须谓之二实银钱与二物相权谓之二处四者为直虽升降有时终不大相远也以绢计 
赃最为适中或以孟俯年少来自南方辄议国法意颇不中孟俯曰奉诏与议不敢不言今中统钞虚故改至元钞谓至元钞终无虚时岂有是 
理公不揆于理欲以势相陵可乎二十四年授兵部郎中时至元钞滞涩不能行诏与尚书刘宣驰驿至江南问行省丞相慢令之罪凡左右司 
及储路官则径笞之孟俯受命而行此还不笞一人大忤丞相僧格意有王虎臣者言平江路总管赵全不法即命虎臣往按之叶李执奏不听 
孟俯进曰虎臣前守此郡多强买人田纵宾客为奸利全数与争今往必将陷全事纵得实人亦不能无疑帝悟乃遣他使僧格万钟初鸣时即 
坐省中六曹官后至者则笞之孟俯偶后至断事官遽引受笞孟俯入诉于都堂右丞叶李曰古者刑不上大夫所以养其廉耻教之节义且辱 
士大夫是辱朝廷也僧格亟慰之使出他日行东御墙外道险马跌堕于河僧格闻之言于帝移筑御墙稍西二丈许二十七年迁集贤直学士 
是岁地震北京 【五行志作泉州及武平路】 尤甚地陷黑沙水涌出人死伤无算帝时驻驆龙虎台遣鄂尔根萨里驰还召集贤翰林两院 
官询致灾之由议者畏忌僧格但泛引经传及五行灾四之言以修人事应天变为对莫敢指切时政孟俯与谔尔根萨里善劝令奏帝赦天下 
尽与蠲除庶几天变可弭谔尔根萨里入奏如孟俯言帝从之诏草巳具僧格怒曰此必非帝意孟俯曰凡钱谷未征者其人死亡巳尽非及是 
时除免之他日言事者倘以失陷数千万归咎尚书省岂不为丞相深累耶僧格悟民始获苏帝尝问叶李留梦炎优劣孟俯对曰梦炎臣父执 
素重厚笃于自信好谋而能断有大臣器叶李所读之书臣皆读之其所知所能臣皆知之能之帝曰汝以梦炎贤于李耶梦炎在宋为状元位 
丞相当贾似道悞国罔上梦炎依阿取容李布衣乃伏阙上书是贤于梦炎远甚汝以梦炎父友不敢斥言可赋诗讥之孟俯赋诗有往事巳非 
那可说且将忠直报皇元之语帝叹赏焉孟俯退谓奉御彻尔曰帝论贾似道误国责留梦炎不言今僧格罪甚于似道而我等不言他日何以 
辞其责侍臣中慷慨有大节又为帝所亲信无踰公者夫捐一旦之命为万姓除残贼仁者事也公必勉之既而彻尔至帝前数僧格罪恶帝怒 
命卫士批其颊血涌口鼻委顿地上少闲复问之对如初时大臣亦有继言者帝遂按诛僧格罢尚书省大臣多以罪去帝欲使孟俯与闻中书 
攻事孟俯固辞有旨令出入宫门无禁每见必从容语及治道多所裨益孟俯自念久在帝侧必为人所忌力请补外二十九年出同知济南路 
总管府事及修世祖实录召还命书金字藏经既成除江浙等处儒学提举仁宗在东宫知其名及即位召除集贤侍讲学士延佑三年拜翰林 
学士承旨帝以字呼之而不名帝赏与侍臣谕文学士以孟俯比唐李白宋苏轼又尝称孟俯操履纯正博学多闻书画绝伦旁通佛老之言皆 
人所不及有闲之者帝初若不闻又有上书言国史所载不宜使孟俯与其事帝曰赵子昂世祖所简拔朕特优以礼貌置于馆阁典司述作传 
之后世此属呶呶何也初孟俯以程巨夫荐起家为郎及巨夫以翰林承旨致仕去孟俯代之先往拜其门而后入院寻得请南归至治元年英 
宗遣使即其家令书孝经明年卒追封魏国公谥文敏所著诗文清邃奇逸篆籀分隶真行草书无不冠绝古今遂以书名天下其画山水木石 
花竹人马尤精致子雍奕并以书画知名 【按书史会要补云孟俯妻管氏善辞章亦能书仁宗尝取其书合孟俯及雍书装潢成帙识以御 
实令藏秘书监曰使后世知我朝有一家夫妇父子皆善书者谨附识】

　　△邓文原

　　邓文原字善之一字匪石绵州人父漳徙钱塘文原年十五通春秋宋时以流寓试浙西转运司魁四川士至元二十七年辟为杭州路儒 
学正大德五年擢应奉翰林文字至大初预修成宗实录寻授江浙儒学提举皇庆元年召为国子司业科举制行文原校文江浙虑士守旧习 
大书朱子贡举私议揭于门延佑四年迁翰林待制踰年出佥江南浙西道肃政廉访司事屡雪冤狱吴兴民夜行巡逻者执之系亭下其人遁 
去有追及之者制其胁仆地明旦家人得之以归比死问刺汝者何如人曰白帽青衣长身者也家人愬于官有司问直初更者曰张福儿执之 
使服焉械系三年文原录之曰福儿身不满六尺未见其长也刃伤右胁而福儿素用左手伤宜在左何右伤也鞫之果得真杀人者六年移江 
东道徽宁国广德三郡岁入茶课钞三千锭后增至十八万锭竭山谷所产不能充其半余皆取之民闲时转运司官得专制有司凡五品以下 
听杖决州县莫敢谁何文原请罢其专司俾郡县领之不报至治二年召为集贤直学士地震诏议弭灾之道文原复申前议请罢榷茶转运使 
又不报明年兼国子祭酒泰定元年以疾致仕归屡召不赴天历元年卒谥文肃文原内严而外恕家贫而行廉初客京师有一书生病笃取橐 
中金嘱文原以归其亲既死而同舍生窃金去文原买金偿死者家终身不以言人子衍 【按陶宗仪书史会要云文原尝自题其居曰素履 
人遂称素履先生为文精深典雅诗简古而丽正行草书早法二王后法李北海虞集云大德延佑闲渔阳吴兴巴西翰墨擅一代谨附识】 荫 
授江浙等处儒学副提举

　　△袁桷

　　袁桷字伯长庆元人举茂才异等授丽泽书院山长大德初阎复程文海王构荐为翰林国史院检阅官时初建南郊桷进十议曰天无二 
日天既不得有二五帝不得谓之天作昊天五帝议祭天岁或为九或为二作祭天名数议园兵不见于五经郊不见于周官作圜丘非郊议后 
土社也作后土即社议三岁一郊非古也作祭天无闲岁议燔柴见于古经周官以禋祀为天其义各有旨作燔梁泰坛议祭天之牛角茧栗用 
牲于郊牛二合配而言之增羣祀而合祠非周公之制矣作郊不当立从祀议郊质而尊之义也明堂文而亲之义也作郊明堂礼仪异制议郊 
用辛鲁礼也卜不得常为辛作郊非辛日议北郊不见于三礼尊地而遵北郊郑玄之说也作北郊议礼官推其博洽多采用之转应奉翰林文 
字同知制诰兼国史院编修官请购求辽金宋三史遗书 【按张溥名臣奏议有袁桷上国学议本传不载】 久之迁集贤直学士改翰林直 
学士至治元年拜侍讲学士泰定初辞归桷在词林朝廷制册勋臣碑铭多出其手所著有易说春秋说清容居士集四年卒追封陈留郡公谥 
文清

　　△曹元用

　　曹元用字子贞汝上人幼嗜书每夜读书常达曙不寝始以镇江路学正考满游京师翰林承旨阊复于四方士少许可及见元用出所为 
文示之元用辄指其疵复大奇之荐为翰林国史院编修官即论史院僚属非材请较试取其优者用之转中书省右司掾与清河元明善济南 
张养浩同时号为三俊迁礼部主事时累朝皇后未有谥议元用言后为天下母岂可直称其名宜加徽号以彰懿德延佑六年授太常礼仪院 
经厯属英宗躬修祀事锐意礼乐其亲祀仪注卤簿舆服之制率所裁定初太庙九室合飨于一殿仁宗崩无室可祔乃于武宗室前结彩为次 
英宗召礼官集议元用言古者宗庙有寝有室宜以今室为寝而更营大殿于前为十五室 【按祭祀志以今殿为室别作前庙十五闲中三 
闲通为一室以奉太祖余以次为室与本传所云较异】 帝嘉其议授翰林直学士至治三年特克实之变贼党俱至京师收百司印趋召两院 
学士北上元用独不行曰此非常之变吾宁死不曲从也泰定二年为礼部尚书遇大朝会为纠仪官申卷班之令俾以序退无争门而出之扰 
又谓太医仪凤教坊等官不当序正班令自为一列后皆行之时宰执有欲罢科举法者元用谓国家文治所系不宜轻罢止当革冒滥严考核 
以收真才之用又有欲损太庙四时之享止存冬祭者元用谓禴祠蒸尝四时之享不可阙一乃经礼之大者其可惜费而废礼乎三年帝以日 
食地震星变诏议所以弭灾者元用上言应天以实不以文修德明政应天之实也宜撙浮费节财用选守令恤贫民严禋祀汰佛事止造作以 
纾民力慎赏罚以示劝惩皆切中时弊拜翰林侍讲学士兼经筵官预修仁宗英宗两朝实录又纂集甲令为通制译唐贞观政要为国语凡大 
制诰率元用所草天历二年遣祀曲阜孔子庙还以司寇像及代祀记献帝甚喜卒封东平郡公谥文献诗文四十卷号超然集子伟仪

　　△齐履谦

　　齐履谦字伯恒 【按一统志作魏郡沙鹿人】 父义善自术履谦生六岁从父至京师读书一过即能记忆年十一教以推步星历尽晓 
其法十三闻圣贤之学自以穷理为务至元十六年初立太史局 【按百官志立太史院在至元十五年】 改治新历履谦补星历生同辈皆 
可天台官子太史王恂问以算数莫能对履谦随问随答恂大奇之新历既成复预修历经历议二十九年授星历教授都城刻漏旧以木为之 
其形如碑故名碑漏内设曲筒铸铜为丸自碑首转行而下鸣铙以为节其漏经久废坏晨昏失度大德元年中书俾履谦视之因见刻漏旁有 
宋旧铜壶四于是按图考定莲花宝山等漏刻命工改作又请重建鼓楼增置更鼓并守漏卒当时遵用之二年迁保章正始专历事三年八月 
朔时加巳依历当日蚀二分有奇至其时不蚀 【按成宗纪及天文志并载是月己酉朔日有食之与此互异】 众皆惧履谦曰常蚀不蚀在 
古有之矧时近午阳盛阴微宜当蚀不蚀遂考唐开元以来当蚀不蚀者凡十事以闻六年六月朔时加戌依历日当蚀五十七杪众以涉交既 
浅且复近浊欲匿不报履谦曰吾所掌者常数也其食与否则系于天独以状闻及其时果食众尝争没日不能决履谦曰气本十五日而闲有 
十六日者余分之积也故历法以所积之日命为没日不出本气者为是众服其议七年八月戊申夜 【成宗纪及五行志并作辛卯夜】 地 
大震诏问致灾之由及弭灾之道履谦按春秋言地为阴而主静妻道臣道子道也三者失其道则地为之弗宁弭之之道大臣当反躬责己去 
专制之威以答天变不可徒为禳祷也时成宗寝疾宰臣有专威福者故履谦言及之九年始立南郊祀昊天上帝履谦摄司天台官旧制享祀 
司天虽掌时刻无钟鼓更漏往往至旦始行事履谦白宰执请用钟鼓更漏俾早晏有节从之至大二年太常请修社稷坛及浚太庙庭中井或 
以岁君所直欲止其役履谦曰国家以四海为家岁君岂专在是明年升授时郎秋官正仁宗即位嘉尚儒术台臣言履谦有学行可教国学子 
弟擢国子司业与吴澄同被命时号得人每五鼓入学风雨寒暑未尝少怠其教养有法诸生皆畏服未几复命佥太史院事皇庆二年彗星出 
东井履谦奏宜增修善政以答天意因陈时务八事仁宗为之动容自履谦去国学澄亦移病归学制遂废延佑元年诏择善教者于是复以履 
谦为国子司业律己益严教道益张每斋置伴读一人为长虽助教阙员而诸生讲授不绝时初命国子生岁贡六人以入学先后为次第履谦 
