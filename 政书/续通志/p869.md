<!-- { "loadSidebar": true } -->
得旨特与换武功大夫直柔论武功大夫惟有战功厯边任负材武者乃迁不可以轻授从之迁御史中丞除端明殿学士签书枢密院事故事 
签书有以员外郎为之而无三丞为之者时直柔为奉议郎乃特迁朝奉郎绍兴元年诏礼部太常寺讨论隆佑太后册礼直柔曰陛下推崇隆 
佑天下以为当然愿陛下勿复致疑既而王居正言太后隆名定位巳正于元符宜用钦圣诏奏告天地宗庙其典礼不须讨论议遂定上虞县 
丞娄寅亮上书言宗社大计欲选太祖诸孙伯字行下有贤德者视秩亲王使牧九州岛以待皇嗣之生退处藩服疏入上大叹悟直柔从而荐之 
召赴行在除监察御史于是孝宗立为普安郡王除同知枢密院事侍御史沈与求论直柔附会辛道宗兄弟得进并论其所荐右司谏韩璜先 
是直柔尝短吕颐浩于帝前颐浩与秦桧皆忌之由是璜责监浔州酒税而直柔以本官提举洞霄宫六年丁所生母忧起复资政殿学士知镇 
江府辞不赴复知衢州以失入死罪落职奉祠寻复端明殿学士徜徉山泽放意吟咏与苏迟叶梦得诸人游以寿终于家

　　△冯康国

　　冯康国字符通本名轓遂寍府人为太学生负气节建炎中苗刘作乱张浚倡帅诸将合兵致讨念傅等居中欲得辩士往说之时轓客浚 
所慷慨请行至杭说傅正彦曰二公诛锄宦官为功甚大然主上春秋鼎盛天下不闻其过岂可遽传位于襁褓之子二公本心为国奈何以此 
负谤天下傅按剑大怒轓辞气不屈正彦乃善谕之曰张侍郎欲复辟固善然须用面议乃遣轓还约浚至杭浚复傅书诵言其罪又遣轓移书 
傅等告以祸福轓至傅党马柔吉訹之曰昨张侍郎书不委曲二公大怒巳发兵出杭矣君尚敢来耶轓曰畏则不来来则不畏王世修欲拘留 
轓会浚谬为书遗轓云适有客自杭来方知二公于社稷初无不利之心甚悔前书之轻易也傅等见之喜轓得免俄勤王之兵大集傅等始惧 
轓知其可动乃说宰相朱胜非曰今日之事当以渊圣皇帝为主睿圣皇帝宜复为大元帅少主为皇太侄太后垂帘胜非令与傅正彦议皆许 
诺轓又请褒传正彦如赵普故事遂皆赐铁券高宗复辟诏补轓奉议郎守兵部员外郎赐五品服更名康国张浚宣抚川陕辟康国主管机宜 
文字浚至蜀遣康国入奏事诏进两官为荆湖宣谕使帝方幸浙东不暇降诏旨康国以自意为之言者劾以擅造制书坐贬秩二等绍兴三年 
康国与浚俱赴行在浚既黜御史常同因论康国罢之起知万州湖北转运判官浚相入为都官员外郎言四川正税重者科折轻正税轻者科 
折重科折权衡与税平准故无偏重近年监司总漕悉改旧法取数务多失业逃亡皆由于此盍从旧法诏以其言下四川宪司察不如法者又 
言蜀苦陆运当谕吴玠非防秋月分兵就粮兼选守牧治梁洋招集流散耕凿就绪则漕运可省浚去相位康国乞补外迁右司员外郎除直显 
谟阁知夔州丁母忧起复抚谕吴玠军除都大主管川陕茶马卒

　　△常同

　　常同字子正邛州临邛人绍圣御史安民之子也登政和八年进士第靖康初辟元帅府主管机宜文字除太常博士高宗南渡辟浙江机 
幕建炎四年召至行至为大宗丞绍兴元年乞郡得柳州三年召还首论朋党之祸自元丰新法之行始分党与邪正相攻五十余年章惇唱于 
绍圣之初蔡京和于崇寍之后元佑臣僚窜逐贬死上下蔽蒙养成外祸今国步艰难而分朋缔交背公死党者固自若也臣以为欲破朋党先 
明是非欲明是非先辨邪正则公道开而奸邪息矣帝曰君子小人皆有党同又对曰君子之党协心济国小人之党挟私害公为党则同而所 
以为党则异且如元佑臣僚中遭谗谤窜殛流死而后祸乱成今在朝之士犹谓元佑之政不可行元佑子孙不可用盖今日士大夫犹宗京黼 
等倾邪不正之论公论何自而伸愿陛下始终主张善类勿为小人所惑又奏自古禁旅所寄必参错相制汉有南北军周勃用之以安刘氏唐 
李晟亦用神策军以复京师今国家所使惟刘光世韩世忠张俊三将之兵耳陛下无心腹禁旅可备缓急顷者苗刘之变亦可鉴矣除殿中侍 
御史时韩世忠刘光世以私忿交兵同奏光世等不思待遇之恩而骄很尚气无所忌惮一旦有急其能相为唇齿乎望分是非正国典昔汉诸 
侯王有过犹责师傅今两军幕属赞画无状乞先黜责上以章示两军吕颐浩再相同论其十事且曰陛下未欲遽罢颐浩者岂非以其有复辟 
之功乎臣谓功出众人非一颐浩之力纵使有功宰相代天理物非以宰相赏功者也颐浩罢相复论张浚丧师失地遂诏浚福州居住金使李 
永寿等入见同言先振国威则和战常在我若一意议和则和战常在彼上因语及武备曰今养兵巳二十万同奏未闻二十万兵而畏人者也 
伪齐宿迁令张泽以二千人来归泗州守徐宗诚纳之韩世忠以闻朝论令世忠却泽等而械宗诚赴行在同奏敌虽议和而两界人往来未尝 
有禁伪齐尚能置归受馆立赏以招吾民今乃却泽人心自此离矣况宗诚起土豪不用县官财赋募兵自养为国障捍今因受泽而械之以沮 
士气非策也诏处来归者于淮南释宗诚罪四年除起居郎中书舍人史馆修撰先是同尝上疏论神哲二史在绍圣时则章惇取王安石日录 
私书改修神宗实录在崇寍后则蔡京尽焚毁时政记日厯以私意修定哲宗实录其闲所载是非颠倒不可信于后世宣仁保佑之德岂容异 
辞而蔡确厚诬圣后收恩私门望精择史官先修哲宗实录候书成取神宗朱墨史考证修定庶毁誉是非皆得其实上深嘉纳至是命同修撰 
且谕之曰向昭慈尝言宣仁有保佑大功哲宗自能言之因宫中有不得志于宣仁者因生诬谤欲辨白其事须重修实录以保立劳效昭示来 
世此朕选卿意也同乞以所得圣语宣付史馆仍记于实录卷末张俊乞复其田产税役令一卒持书瑞昌而凌悖其令郭彦参彦参系之狱俊 
诉于朝命罢彦参同并封还二命俄除集英殿修撰知衢州以疾辞除徽猷阁待制提举江州太平观七年秋以礼部侍郎召还未数日除御史 
中丞车驾自建康回临安同奏旋跸之初去淮益远宜遣重臣出按两淮询人情利病察官吏侵扰纵民耕垦勿收租税数年之后田野加辟百 
姓足而国亦足矣乃遣枢密使王庶视师同乞以此奏付庶询究罢行又言江浙困于月桩钱民不聊生上为减数千缗又言吴玠屯师兴利尝 
讲屯田愿闻其积谷几何减馈运几何赵开李迨相继为都漕先后馈运各几何令制漕帅司条具以闻然后按实讲究以纾民力又言国家养 
兵不为不多患在于偏聚而不同力自用而不同心今韩世忠在楚张俊在建康岳飞在江州吴玠在蜀相去隔远情不相通陛下遣枢臣王庶 
措置边防宜令庶会集将帅谕以国体协心御敌常令诸军相接以常山蛇势缓急应援皆有素定之术诏付王庶出示诸将同乞郡除显谟阁 
直学士知湖州复召请祠诏提举江州太平观绍兴二十年卒

　　△张致远

　　张致远字子猷南剑州沙县人宣和三年中进士第宰相范宗尹荐其才召对擢枢密院计议官建寇范汝为巳降犹怀反侧而招安官谢 
向陆棠受贼赂阴与之通致远谒告归知其情还白执政请锄其根枿于是捕向棠及制置司属官施宜生付狱 【按桯史施宜生变服为佣 
官购求弗得巳而投金未尝付狱附识】 诏参知政事孟庾为福州宣抚使讨贼韩世忠副之辟致远主管随军机宜文字贼平除两淛转运判 
官改广东招抚剧盗曾衮等贼众悉降绍兴四年以监察御史召未至除殿中侍御史时江西帅胡世将请增和买绢折纳钱致远上疏言折纳 
绢钱本欲少宽民力而比旧增半是欲乘民之急而厚其敛也诏从折减金人与刘豫分道入侵宰相赵鼎劝帝亲征致远入对独赞其议迁侍 
御史言聚财养兵皆出民力善理财者宜固邦本请罢榷福建盐精择三司使副以常平茶盐合为一官令计经常量入为出先务省节次及经 
理诏户部讲究五年除户部侍郎进吏部寻复为户部言陛下欲富国强兵愿诏大臣力务省节明禁僭侈自宫禁朝廷始额员可减者减之司 
属可并者并之使州县无妄用归其余于监司监司无妄用归其余于朝廷朝廷无横费日积月聚惟军须是虑中兴之业可致也除给事中寻 
以母老丐外以显谟阁待制知台州朝廷以海寇郑广未平改知福州六月八月广等降致远选留四百人置营城外余遣还业复遣广讨他郡 
诸盗数月悉平八月正月再召为给事中出知广州寻以显谟阁待制致仕十七年卒年五十八致远鲠亮有学识厯台省侍从言论风旨皆卓 
然可观赵鼎尝谓其客曰自鼎再相除政府外从官如张致远常同胡寅张九成潘良贵吕本忠魏矼皆有士望他日所守当不渝识者谓鼎为 
知人云

　　△薛徽言

　　薛徽言字德老温州人登进士第为枢密院计议官绍兴二年遣使分行诸路徽言以权监察御史宣谕湖南时郴道桂阳旱饥微言请于 
朝不待报即谕漕臣发衡永米以振而以经制银市米偿之所刺举二十人使还宰相吕颐浩以徽言擅易守臣而移用经制银出知兴国军俄 
入为郎迁右司擢起居舍人时秦桧主议和徽言与吏部侍郎晏敦复等七人同拜疏争之一日桧于上前论和徽言直前引义固争寻以疾卒 
赙绢百匹特与遗表恩

　　△陈渊

　　陈渊字知默沙县人瓘之孙有文学绍兴五年廖刚胡寅朱震张致远并言渊负材流落召充枢密院编修官李纲为江南西路安抚制置 
大使辟为制置司机宜文字七年诏侍从举直言极谏之士胡安国以渊应召对改官赐进士出身九年除监察御史寻迁右正言入对论比年 
以来恩惠太滥赏给赉予所用既众而所入实寡此臣所甚惧也周官唯王及后世子不会说者谓不得以有司之法治之非周公作法开后世 
人主侈用之端也臣谓冢宰以九式均节财用有司虽不会冢宰得以越式而论之若事事以式虽不会犹会也臣愿陛下凡有赐赉法之所无 
而于例有疑者三省得以共议户部得以执奏则前日之弊息矣郑亿年复资政殿学士奉朝请召见于内殿渊言亿年有从贼之丑乞寝其职 
名不报亿年故相居中子秦桧之亲党也由是桧怒之除秘书少监兼崇政殿说书以祖名辞改宗正少卿以何铸论罢主管台州崇道观十五 
年卒

　　△魏矼

　　魏矼字邦达和州厯阳人唐丞相知古后也少颖悟时方尚王氏新说矼独守所学宣和二年上舍及第建炎四年召赴阙改宣教郎除详 
定一司敕令所删定官绍兴元年迁枢密院计议官迁考功郎会星变矼因转对言治平闲彗出东方英宗问消弭之道韩琦以明赏罚为对比 
年以来赏之所加有未参选而官巳升朝者有未经任而辄为正郎者罚之所加有未到任而例被冲替者有罪犯同而罚有轻重者大臣黜陟 
不公所以致异帝识其忠擢监察御史迁殿中侍御史临安火延烧数千家矼言春秋定哀闲数言火灾说者谓孔子有德而不能用季孙有恶 
而不能去故天降之咎今朝廷之上有奸慝邪佞之人未逐朋附奔竞之徒未汰公忠宿望有猷有守之士未用在位之人未闻推诚尽公宜鉴 
定哀之失甄别黜陟内侍李廙饮韩世忠家刃伤弓匠事下廷尉矼言内侍出入宫禁而很戾发于杯酒乃至如此建炎诏令禁内侍不得六通 
