<!-- { "loadSidebar": true } -->
　　徐冲惠王倜早薨赠郓王徽宗改封 【以上七王据东都事略及文献通考增辑】

　　吴王佖
　　燕王俣
　　楚王似

　　 吴王佖

　　吴荥穆王佖初授山南东道节度使封仪国公哲宗即位封大寍郡王进申王拜司空帝崩佖于诸弟为最长以有目疾不得立徽宗即位 
加太师厯京兆真定尹荆扬太原兴元牧徙王陈崇寍五年薨赠尚书令兼中书令燕王又加赠侍中改封吴王子有奕武信军节度使和义郡 
王

　　 燕王俣

　　燕王俣越王偲同母初授武定军节度使封成国公偲初授武成军节度使祁国公哲宗朝俣封咸寍郡王偲永寍郡王是后累换节钺厯 
任尹牧俣进封莘王偲封睦王徽宗即位俣改封卫王魏王燕王偲改封定王邓王越王靖康元年同迁太师俣授河东剑南西川节度使成都 
牧偲授永兴成德军节度使雍州真定牧上皇幸青城父老邀之不及道遇二王哭曰愿与王俱死徐秉哲益兵卫送于金营至庆源境上俣乏 
食薨偲至韩州而薨

　　仪王伟蚤薨徽宗时赐名追赠

　　 楚王似

　　楚荣宪王似初授集庆军节度使封和国公进普寍郡王元符元年出阁封简王似于哲宗为母弟哲宗崩皇太后议所立宰相章惇以似 
对后曰均是神宗子何必然乃立端王徽宗即位徙封蔡拜太保厯镇凤翔雄武以王府史语言指斥送大理寺验治似上表待罪左司谏江公 
望上疏极谏帝罢公望知淮阳军然颇思其言止治其左右崇寍中徙镇荆南武寍崇寍五年薨赠太师尚书令兼中书令韩王改封楚王子有 
恭定国军节度使永寍郡王

　　△哲宗一子

　　哲宗一子献愍太子茂昭怀刘皇后所出三月而夭追赐名封越王谥冲献宗时改谥献愍

　　△徽宗诸子

　　郓王楷　　肃王枢　　景王木明巳　　济王栩　　徐王隶　　沂王■〈木咢〉　　和王栻　　信王榛

　　徽宗三十一子显恭王皇后生钦宗显仁韦皇后生高宗明达刘皇后生益王 【文献通考作济阳郡王】 棫祁王模信王榛明节刘皇 
后生建安郡王楧嘉国公椅英国公橞诸姬生兖王柽郓王楷荆王楫肃王枢景王■〈木巳〉济王栩邠王材莘王植仪王 【文献通考作 
华原郡王皆从其始封也】 朴徐王棣沂王■〈木咢〉郓王栱和王栻汉王椿安康郡王楃广平郡王楗陈王 【东都事略作陈国公】  
机相国公梃 【大金国志作梃东都事略次于陈王机之前与此互异】 瀛国公樾温国公栋仪国公桐昌国公柄润国公枞
　　兖冲僖王柽建中靖国元年九月生一夕而陨追赐名赠王及谥 【据东都事略补】

　　郓王楷
　　肃王枢
　　景王■〈木巳〉
　　济王栩
　　徐王棣
　　沂王■〈木咢〉
　　和王栻
　　信王榛

　　 郓王楷

　　郓王楷初名焕封魏国公进高密郡王嘉王厯奉寍镇安镇东武寍保平荆南寍江剑南西川镇南河东寍海十一节度使政和八年拜太 
傅改王郓仍提举皇城司出入禁省不复限朝暮于外第作飞桥复道以通往来北伐之役将以为元帅会白沟失利而止钦宗即位改镇凤翔 
彰德军靖康初与诸王皆北迁

　　荆悼敏王楫崇寍间封楚国公进南阳郡王改王安乐薨追赠及谥 【据东都事略补】

　　 肃王枢

　　肃王枢初封吴国公进建安郡王肃王厯节度六镇靖康初金兵围京城要帝子弟为质于是遣宰臣张邦昌从王使斡喇布军 【按钦 
宗纪及高宗纪载靖康元年命张邦昌副康王使金军斡喇布留之肃王至康王始还邦昌留质是邦昌先从康王使金也与传互异】 为金人 
所留挟以北去

　　 景王■〈木巳〉

　　景王■〈木巳〉初授武安军节度使封冀国公大观二年封文安郡王政和中进封王靖康元年厯镇荆南镇东累迁太傅二年遣诣金 
营充贺正旦使既归又从帝幸青城及上皇出郊■〈木巳〉日侍左右衣不解带食不食肉上皇制发愿文述祈天请命之意以授■〈木巳 
〉■〈木巳〉顿首泣及北行须发尽白

　　 济王栩

　　济王栩初授镇洮军节度使封鲁国公大观二年封安康郡王政和中进封王靖康元年厯镇护国寍海累迁太傅同景王■〈木巳〉为 
贺金人正旦使既还又与何■〈卤上木下，仌代乂〉为请命使金帅给栩曰自古有南即有北不可相无今所欲割地而已栩归言金帅请 
与上皇相见帝曰岂可使上皇蒙尘遂自出以栩从行

　　益王棫大观元年封杨国公进淮南郡王徙济阳后以横海军节度使进封
　　邠冲穆王材大观二年封魏国公薨加封及谥
　　祁王模大观二年封镇国公进乐安郡王厯武胜兴寍军节度使进封王靖康元年改镇青海庆源
　　莘王植大观二年封吴国公进信安郡王授寍江军节度使进封王靖康元年改镇保平崇信 【以上四王并据东都事略补】

　　 徐王棣

　　徐王棣初授镇江军节度使封徐国公宣和中徙镇镇南封高平郡王改山南东道河阳三城节度使进封王从帝北迁

　　 沂王■〈木咢〉

　　沂王■〈木咢〉初授横海军节度使封冀国公宣和中封河间郡王厯徙剑南东川威武军节度使迁太保进封王从帝北迁后与驸马 
刘彦文告上皇左右谋变金遣人按问■〈木咢〉彦文气折金人诛之 【谨按通鉴辑览　　御批■〈木咢〉身为俘系固难责其誓志 
枕戈而值邦家倾覆亦当怀生还故国之念乃无端告变图害父兄金人按问而正其罪深合春秋乱臣贼子之诛不特为宗族除害獍而巳也 
然颠沛流离至此而尚有操室中之戈者则其家教人心从可知矣非徽钦之罪其谁之罪乎】

　　郓冲懿王栱政和元年封定国公二年薨追封及谥 【据东都事略补】

　　 和王栻

　　和王栻初授静江军节度使封广国公宣和中封南康郡王靖康元年厯徙瀛海安化军节度使加检校太傅进封王从帝北迁

　　 信王榛

　　信王榛初授建雄军节度使封福国公宣和末封平阳郡王靖康元年厯徙庆阳昭化军节度使加检校太傅进封王后从帝北行至庆源 
亡匿真定境中时马广与赵邦杰聚兵保五马山砦阴迎榛归奉为主两河遗民闻风响应榛遣广诣行在奏愿总大将军与诸砦乡兵约日大 
举广既至黄潜善汪伯彦疑其非真上识榛于书遂除河外兵马都元帅潜善伯彦终疑之广将行密授朝旨使察榛复命广听诸路节制广知 
事不成遂留大名府不进金人恐广以援兵至急发兵攻诸砦断其汲道诸砦遂陷榛亡不知所在或曰后与上皇同居五国城

　　汉王椿政和二年封庆国公薨追封
　　安康郡王楃政和二年封卫国公复改封郓靖康二年进封
　　广平郡王楗政和三年封韩国公靖康元年进封
　　陈王机政和五年与瀛国公樾同封
　　相国公梴政和四年封
　　建安郡王楧政和五年封惠国公宣和中进封
　　嘉国公椅政和八年封
　　温国公栋宣和元年封
　　英国公橞宣和二年封
　　仪国公桐宣和二年封
　　昌国公柄宣和四年封
　　润国公枞宣和七年封 【以上十三王并据东都事略补】

　　△钦宗诸子　皇太子谌训

　　皇太子谌训

　　钦宗二子仁怀朱皇后生太子谌次子训不详其母氏 【按宋史自徽宗以上俱标某宗几子自钦宗以后俱不列标题今据东都事略 
文献通考补辑之以符史例】
　　太子谌政和七年生为嫡皇孙徽宗喜蔡京奏除检校少保常德军节度使封崇国公从之会王黼谋倾京言其以东宫比人主遂降为高 
州防御使靖康元年还昭庆军节度使大寍郡王进检校少傅寍国军节度使四月立为皇太子帝幸青城命孙傅谢克家辅太子监国称制未 
几金人胁二帝谕太子出城统制吴革力请留欲以所募士微服卫太子溃围以出傅不许乃谋匿民间别求状类太子者并宦者二人杀之绐 
以宦者窃太子欲投献都人争之并伤太子迟疑不决者五日吴升莫俦督胁甚急范琼恐变生遂拥太子与皇后共车以出百官军吏奔随之 
哭太子呼云百姓救我哭声震天己而北去
　　训北地所生有砀山人留遇僧者金人见之曰全似赵家少帝遇僧窃喜绍兴十年三京路通诏求宗室遇僧自言少帝第二子守臣遣赴 
行在过泗州州官孙守信白其守请于朝诏守信劾治遇僧伏罪后有自北至者曰渊圣小大王训见居五国城

　　△高宗诸子

　　元懿太子旉　信王璩

　　高宗一子太子旉潘贤妃生信王璩孝宗皆以宗室子为子

　　元懿太子旉
　　信王璩

　　 元懿太子旉

　　元懿太子旉建炎元年生于南京拜检校少保集庆军节度使封魏国公金人侵淮南帝幸临安会苗傅刘正彦作乱逼帝禅位于旉改元 
明受既而傅等伏诛帝复位以为皇太子从幸建康薨

　　 信王璩

　　信王璩字润夫初名伯玖太祖七世孙秉义郎子彦子也生而聪慧初伯琮以宗子被选入宫高宗命鞠于婕妤张氏吴才人亦请于帝遂 
以伯玖命才人母之赐名璩除和州防御使时生七岁矣伯琮以建国公就傅璩独居禁中俄拜节度使封吴国公宰执赵鼎刘大中王庶等坚 
持之命不果行会秦桧专政遂除保大军节度使封崇国公绍兴十五年进封思平郡王出就外第时伯琮已封普安郡王璩官属礼制相埒号 
东西府踰年改镇武昌子彦卒璩去官持服终丧还旧官显仁太后崩普安郡王立为皇太子璩因加恩称皇侄名位始定判大宗正事孝宗即 
位授少保改镇静江判西外宗正司璩累章乞间改醴泉观察使淳熙中进少傅 【朝野杂记作进少保】 高宗崩奔赴得疾踰年薨追封信 
王累赠太师子四人师淳厯永州防御使师灏师瀹师厯并武翼大夫 【按朝野杂记载师淳绍熙初换南班师瀹真除刺史师路作师潞以 
通州团练使奉祠与传所载详略互异附识于此】

　　△孝宗诸子

　　庄文太子愭　魏王恺

　　孝宗四子太子榰魏王恺光宗邵王恪皆成穆郭皇后所生

　　庄文太子愭
　　魏王恺

　　 庄文太子愭

　　庄文太子愭初名愉补右内率府副率寻赐名愭除右监门卫大将军荣州刺史孝宗为皇子时愭拜蕲州防御使及即位除少保永兴军 
节度使封邓王故事皇子出阁封王兼两镇然后加司空愭自防御使躐拜少保异数也干道元年立为皇太子三年薨年二十四子挺生甫晬 
除福州观察使封荥国公干道九年卒追封豫国公寍宗时命宗子希璂为太子后希璂太祖九世孙也赐名搢厯忠州防御使后更名思正

　　 魏王恺

　　魏惠宪王恺初补右内率府副率转右监门卫大将军贵州团练使孝宗即位拜雄武军节度使封庆王庄文太子薨恺次当立帝意未决 
既而以恭王英武类己竟立之加恺雄武保寍军节度使封魏王判寍国府命宰执设祖于玉津园王登车顾谓虞允文曰更望相公保全比至 
镇奏朝天申节许之府长史上言欲与司马分治郡俾王受成恺奏曰臣被命判府今专委长史司马是处臣无用之地况一郡置三判府臣恐 
吏民纷竞不一徒见其扰长史司马宜主钱谷讼牒卑拟呈臣臣依而判之庶上下安事益易治又请增士人贡额朝廷悉从之恺究心民事筑 
