<!-- { "loadSidebar": true } -->
祉离闲生嫌固不免意存袒护及其请攻河南请罢刘光世鼎皆不以为然实亦有心立异夫光世罪状昭著不可云无故而罢且谓得河南而 
恐金人内侵岂株守临安转能保金之不侵乎二人尚具忠爱之忱者而各有所蔽宜其迄无成事也】 浚滋不悦鼎以观文殿大学士知诏兴 
府七年帝幸建康罢刘光世以王德为都统制郦琼副之并听参谋兵部尚书吕祉节制琼与德有宿怨诉于祉不得直执祉以全军降伪齐浚 
引咎去位召鼎入对拜尚书左仆射同中书门下平章事兼枢密使台谏论淮西无备鼎曰行朝拥兵十万敌来自足抗之设有他虞鼎身任其 
责淮西迄无惊帝欲远窜浚鼎奏浚母老且有勤王功已而内批出浚谪置岭南鼎留不下诘旦约同列捄解帝怒殊未释鼎力恳曰浚罪不过 
失策耳凡人计虑岂不欲万全傥因一失便寘之死地后有奇谋秘计谁复敢言者此事自关朝廷非私浚也帝意乃解遂以散官分司居永州 
金废刘豫鼎遣闲招河南守将寿亳陈蔡之闲往往举城或率部曲来归得精兵万余马数千知庐州刘锜亦奏言淮北归正者不绝度今岁可 
得四五万金人遣使议和朝论以为不可信帝怒鼎曰陛下于金人有不共戴天之雠今屈己请和不惮为之者以梓宫及母后耳羣臣愤懑之 
辞出于爱君不可以为罪陛下宜谕之曰讲和非吾意以亲故不得已为之但得梓宫及母后还敌虽渝盟吾无憾焉帝从其言羣议遂息潘良 
贵以向子諲奏事久叱之退上欲抵良贵罪常同为之辨欲并逐同鼎奏子諲虽无罪而同与良贵不宜逐二人竟出帝已有先入之言由是不 
乐于鼎御笔和州防御使璩除节钺封国公鼎奏建国虽未正名天下皆知陛下有子社稷大计也在今礼数不得不异所以系人心不使之二 
三而惑也帝曰姑徐之鼎尝辟和议与秦桧意不合及鼎以争璩封国事拂上意桧乘闲挤鼎又荐萧振为侍御史振本鼎所引及入台劾参知 
政事刘大中罢之鼎曰振意不在大中也振亦谓人曰赵丞相不待论当自为去就会殿中侍御史张戒论给事中勾涛涛言戒之击臣乃赵鼎 
意因诋鼎结台谏及诸将帝闻益疑鼎引疾求免乃以忠武节度使出知绍兴府寻加检校少傅改奉国军节度使桧率执政往饯其行鼎不为 
礼一揖而去桧益憾之鼎既去王庶入对上谓庶曰赵鼎两为相于国大有功再赞亲征皆能决胜又镇抚建康回銮无患他人所不及也先是 
王伦使金从鼎受使指问礼数则答以君臣之分已定问地界则答以大河为界至是伦与金使俱来以抚谕江南为名帝叹息谓庶曰使五曰 
前得此报赵鼎岂可去耶初车驾还临安内侍移竹栽入内鼎见责之曰艮岳花石之扰皆出汝曹今欲蹈前辙耶因奏其事上改容谢之有户 
部官进钱入宫者鼎召至相府切责之奏某人不当献陛下不当求遂出其人与郡鼎尝荐胡寅魏矼晏敦复潘良贵吕本中张致远刘大本常 
同林季仲等数十人分布朝列又论赵霈胡世将周秘陈公辅之徒妒贤长恶帝为徙世将而公辅等寻补外帝尝中批二人付庙堂升擢鼎奏 
疏远小臣陛下何由得其姓名帝谓常同实称之鼎曰同知其贤何不露章荐引始浚荐秦桧可与共大事鼎再相亦以为言然桧机穽深险外 
和而中异浚初求去有旨召鼎鼎至越丐祠桧恶其逼己徙知泉州又讽谢祖信论鼎尝受张邦昌伪命遂夺节御史中丞王次翁论鼎治郡废 
弛命提举洞霄宫鼎自泉州归复上书言时政桧忌其复用讽次翁又论其尝受伪命干没都督府钱十七万缗谪官居兴化军论者犹不已移 
漳州又责清远军节度副使潮州安置在潮五年杜门谢客时事不挂口有问者但引咎而已中丞詹大方诬其受贿移吉阳军鼎谢表曰白首 
何归怅余生之无几丹心未泯誓九死以不移桧见之曰此老倔强犹昔在吉阳三年潜居深处门人故吏皆不敢通问惟广西帅张宗元时馈 
醪米桧知之命本军月具存亡申省鼎遣人语其子汾曰桧必欲杀我我死汝曹无患不尔祸及一家矣先得疾自书墓中石记乡里及除拜岁 
月至是书铭旌云身骑箕尾归天上气作山河壮本朝遗言属其子乞归葬遂不食而死时绍兴十七年也天下闻而悲之明年时旨归葬孝宗 
即位谥忠简赠太傅追封丰国公高宗祔庙以鼎配享庙庭擢用其孙十有二人鼎为文浑然天成凡高宗处分军国机事多其视草有拟奏表 
疏杂诗文二百余篇号得全集行于世论中兴贤相以鼎为称首云

　　△张浚

　　张浚字德远汉州绵竹人唐宰相九龄弟九皋之后父咸举进士贤良两科浚四岁而孤行直视端无诳言识者知为大器入太学中进士 
第靖康初为太常簿张邦昌僭立逃入太学中闻高宗即位驰赴南京除枢密院编修官改虞部郎擢殿中侍御史驾幸东南后军统制韩世忠 
所部逼逐谏臣坠水死浚奏夺世忠观察使上下始知有国法迁侍御史时乘舆在扬州浚言中原天下之根本愿下诏葺东京关陕襄邓以待 
巡幸拂宰相意除集英殿修撰知兴元府未行擢礼部侍郎除御营使司参赞公事浚度金人必来攻而庙堂晏然殊不为备力言之宰相黄潜 
善汪伯彦皆笑其过计建炎三年春金人南侵车驾幸钱塘留朱胜非于吴门捍御以浚同节制军马已而胜非召浚独留时溃兵数万所至剽 
掠浚招集甫定会苗傅刘正彦作乱改元赦书至平江浚命守臣汤东野秘不宣未几傅等以檄来浚恸哭召东野及提点刑狱赵哲谋起兵讨 
贼时傅等以承宣使张俊为秦凤路副总管俊将所部至平江浚知上遇俊厚可谋大事握手语故相持而泣因告以将起兵问罪时吕颐浩节 
制建业刘光世领兵镇江浚遣人赉蜡书约颐浩光世以兵来会而命俊分兵扼吴江上疏请复辟傅等谋除浚礼部尚书命所部诣行在浚以 
大兵未集未欲诵言讨贼乃托云张俊骤回人情震詟不可不少留以抚其军会韩世忠舟师抵常熟张俊曰世忠来事济矣白浚以书招之世 
忠至对浚恸哭曰世忠与俊请以身任之浚因大犒俊世忠将士呼诸将校至前抗声问曰今日之举孰顺孰逆众皆曰贼逆我顺浚曰闻贼以 
重赏购吾首若浚此举违天悖人汝等可取浚头去不然一有退缩悉以军法从事众咸感愤于是令世忠以兵赴阙而戒其急趋秀州据粮道 
以竢大军之至世忠至秀即大治战具会傅等以书招浚浚报云自古言涉不顺谓之指斥乘舆事涉不逊谓之震惊宫阙废立之事谓之大逆 
不道今建炎皇帝不闻失德一旦逊位岂所宜闻傅等得书恐乃遣重兵扼临平亟除俊世忠节度使而诬浚欲危社稷责柳州安置俊世忠拒 
不受会吕颐浩刘光世兵踵至浚乃声傅正彦罪传檄中外率诸军继进初浚遣客冯轓以计策往说傅等会大军且至傅正彦忧恐不知所出 
轓知其可动即以大义白宰相朱胜非使率百官请复辟高宗御笔除浚知枢密院事浚进次临平贼兵拒不得前世忠等搏战大破之傅正彦 
脱遁浚与颐浩等入见伏地涕泣待罪高宗问劳再三曰曩在睿圣两宫隔绝一日啜羹小黄门忽传太母之命不得已贬卿柳州朕不觉羹覆 
于手念卿被谪此事谁任解所服玉带以赐高宗欲相浚浚以晚进不敢当傅正彦走闽中浚命世忠追缚之以献与其党皆伏诛初浚次秀州 
尝夜坐警备甚严忽有客至前出一纸怀中曰此苗傅刘正彦募贼公赏格也浚问欲何如客曰仆河北人粗读书知逆顺岂以身为贼用特见 
为备不严恐有后来者耳浚下执其手问姓名不告而去浚翌日斩死囚徇于众曰此苗刘刺客也私识其状貌物色之终不遇巨盗辥庆啸聚 
淮甸至数万人浚恐其滋蔓径至高邮入庆垒喻以朝廷恩意庆感服下拜浚留抚其众或传浚为贼所执吕颐浩等遽罢浚枢筦浚归高宗惊 
叹即日趣就职浚谓中兴当自关陕始虑金人或入陕取蜀东南不可保遂慷慨请行诏以浚为川陕宣抚处置使得便宣黜陟将行御营平寇 
将军范琼拥众自豫章至行在先是靖康城破金人逼胁君后太子宗室北行多琼之谋又乘势剽掠左右张邦昌为之从卫至是入朝悖傲无 
礼且乞贷逆党傅正彦等死罪浚奏琼大逆不道乞伸典宪翌日召琼至都堂数其罪送棘寺论死分其军隶神武军然后行与沿江襄汉守臣 
议储蓄以待临幸初高宗问浚大计浚请身任陕蜀之事置幕府于秦川别遣大臣与韩世忠镇淮东令吕颐浩扈跸来武昌复以张俊刘光世 
与秦川相首尾议既定浚行未及武昌而颐浩变初议浚既抵兴元金人已取鄜延骁将罗索贝勒引大兵渡渭攻永兴诸将莫肯相援浚至即 
出行关陕访问风俗罢斥奸赃以搜揽豪杰为先务诸将惕息听命会牒报金人将攻东南浚命诸将整军向敌已而金人大攻江淮浚即治军 
入卫至房州知金人北归复还关陕时金帅乌珠犹在淮西浚惧其复扰东南谋牵制之遂决策治兵合五路之师以复永兴金人大恐急调乌 
珠等由京西入援大战于富平 【按建炎以来朝野杂记载张浚之使秦蜀也约以治兵三年而后用师进取浚甫至秦亭而乌珠至浙江帝 
浮海东征浚闻即将见兵十余万人入卫明年春至房陵闻敌骑已退乃还是秋浚闻敌再欲至江淮乃议出师以挠其势曲端为都统制以士 
不习战难之参赞军事刘彦冲亦以为非本计浚曰吾岂不知此顾东南方急不得不尔遂合战于富平然是冬达兰不能渡江而陕服之师遂 
为娄室所败时幕客独王子尚赞之吴玠为裨将亦以为难而不见】 泾原帅刘锜身率将士薄敌阵杀获颇众会环庆帅赵哲擅离所部哲军 
将校望见尘起惊遁诸军皆溃浚斩哲以徇 【按建炎以来朝野杂记载富平之役合五路之师四十万熙河经略使刘锡为统制永兴帅吴 
玠泾原帅刘锜环庆帅赵哲秦凤提刑郭浩皆在行闲时哲尝请分兵浚不听及败哲全师而返浚怒其先退斩之然哲当复辟时有功在西边 
又为名将故浚诛之当时不以为是】 退保兴州命吴玠聚兵扼险于凤翔之和尚原大散关以断敌路关师古等聚熙河兵于岷州大潭孙渥 
贾世方等聚泾原凤翔兵于阶成凤三州以固蜀口浚上书待罪帝手诏慰勉绍兴元年金将乌噜攻和尚原吴玠乘险击之金人大败走乌珠 
复合兵至玠及其弟璘复邀击大破之乌珠仅以身免亟鬄其须遁归拜浚检校少保定国军节度使浚在关陕三年训新集之兵当方张之敌 
以刘子羽为上宾任赵开为都转运使擢吴玠为大将守凤翔子羽慷慨有才略开善理财而玠每战辄胜西北遗民归附日众故关陕虽失而 
全蜀安堵且以形势牵制东南江淮亦赖以安将军曲端者建炎中尝迫逐帅臣王庶而夺其印吴玠败于彭原诉端不援富平之役端议不合 
其腹心张忠彦等降敌浚初超用端后卒下端狱论死会有言浚杀赵哲曲端无辜而任子羽开玠非是朝廷疑之三年遣王似副浚会金将撒 
离曷及刘豫叛党聚兵入攻破金州子羽为兴元帅约吴玠同守三泉金人至金牛宋师掩击之斩馘及堕溪谷死者以数千计浚闻王似来求 
解兵柄且奏似不可任宰相吕颐浩不悦而朱胜非以宿憾日毁短浚诏浚赴行在初辛炳知潭州浚在陕以檄发兵炳不遣浚奏劾之至是炳 
为御史中丞率同列劾浚以本官提举洞霄宫居福州浚既去国虑金人释川陕之兵必将并力窥东南而朝廷已议讲解乃上疏极言其状未 
