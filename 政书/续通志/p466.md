<!-- { "loadSidebar": true } -->
　　卞本名鄂摩上京司属司人大定二年收充护卫积劳授彰化军节度副使入为都水监丞累迁中都西京路提刑使徙知归德府河平军 
节度使导河有劳除北京留守未几改知大兴府事时有言瓜尔佳衡在军不法诏刑部问状事下大兴府卞辄令追摄帝以为失体杖四十久 
之乞致仕不许拜御史大夫先是司谏言御史大夫久阙宪纪不振宜选刚正疾恶之人肃清庶务上由是用卞既而以金吾卫上将军致仕卒

　　 膏

　　膏本名额哩埒隶上京司属司大定十年以皇家近亲收充东宫护卫授御院通进从世宗幸上京会皇太子守国薨特命与滕王府长史 
台驰驿往护丧时章宗为金源郡王亦留中都且命膏等保护世宗还都迁符宝郎除吏部郎中章宗即位坐与唐古贡为寿犯夜禁夺官一阶 
罢明昌元年起为同知棣州防御使事坐讥讪宰辅杖罢之明年降授同知宣德州事召授武卫军副都指挥使四迁知大兴府事转左右宣徽 
使承安二年拜尚书右丞出为泰定军节度使移知济南府卒

　　 奕

　　奕本名三宝隶默音赛音司属司大定七年以近亲充东宫护卫十人长转营厩局使章宗即位迁左卫副将军累迁右副都点检兼提点 
尚厩局使谕旨曰汝非有过人才第以久次迁授当谨乃职未几坐厩马瘦杖三十承安二年改左司都点检兼职如旧俄授同签大睦亲府事 
卒奕为人贪鄙数以赃败帝爱其能治围场故进而委信之

　　 爱实

　　爱实宗室子好学问袭父北京路筈柏山明安听讼明决人信而安之察廉能除彰国军节度副使改上京留守判官提刑司奏彰国军治 
状迁同知率宾路节度事改归德军厯海邳二州刺史皆兼总押军马宋统领刘文谦以兵犯宿迁迎击破之复破戚春夏兴国舟兵万余人斩 
夏兴国于阵迁镇国上将军为赫舍哩执中前锋渡淮破宝应天长二县师还迁同知归德府事改泗州防御使大安二年改华州防御使迁镇 
南军节度使累迁河南统军使兼昌武军节度使卒

　　 托克索

　　托克索宗室子纳罕塞人初隶万户实嘉努麾下尝领偏师破云中诸山寇盗宗望攻平州遣托克索讨应州贼平之抚安其民而还及伐 
宋在宗翰军以八穆昆破石岭关屯兵数万祁县降而复叛托克索攻下之进取文水县后从诸帅列屯汾州之境宋河东军帅郝仲连张思正 
陕西军帅张关索及其统制马忠合兵数万来援皆败之宗翰南伐至潞还太原犹未下即留尼楚赫总督诸军于是宋援兵大至托克索从玛 
武乌噜破宋兵四千于文水宋将黄迪等以兵三十万栅于县之西山复与耿守忠合兵九千击之获马及资粮甚众宋制置使姚古率兵至隆 
州谷托克索与巴尔斯以步骑万余御之种师中兵十万据榆次尼楚赫使托克索与和尼等合兵八千击败之斩师中宋将张灏以兵十万营 
于文水近郊复与巴尔斯击破之潞州复叛宋兵号十七万固纳托克索巴尔斯皆被围托克索麾军士下马力战遂溃围而出及再举伐宋宗 
翰命罗索率军先趋汴罗索至泽州托克索乌噜以五百骑为前驱往招河阳先据黄河津宋兵万余背水阵进击败之遂降河阳汴京平诸将 
西趣陕津略定河东郡县托克索取宪州遇其援军击败之贝勒寍温珠噜等攻保德未下托克索进兵助击梯冲并进遂克其城贝勒舍哩执 
中石州屡败亡其三将军士殁者数百人托克索令诸军去马力战尽殪之天会六年宗辅驻师邓州托克索玛武已尔斯西取均房下其城遂 
克唐蔡陈州及颍昌府天眷初除彰德军节度使三年为元帅左监军皇统八年改济南尹天德闲封定国公授世袭千户卒正隆二年赠应国 
公

　　 实图美

　　实图美本宗室和索哩改子也年十五事太宗为左奉宸皇统二年充护卫除武器署丞累官肇州防御使大定初除元帅右都监与咸平 
尹乌哲库率秦州兵及海兰路兵千五百人会临潢尹伊苏玛勒讨契丹契丹犯临潢伊苏玛勒死攻之不能克乃引众东行实图美表乞济师 
会右副元帅默音以大军至实图美改哈斯罕节度使隶右翼与赫舍哩志寍败贼于长泺战霿■〈雨上松下〉河皆有功改博索路兵马都 
总管卒

　　 承裕

　　承裕本名和硕以宗室子充符宝祗候除中都左警巡副使通括户籍百姓称其平累迁东北路招讨副使以病免起为西南招讨副使泰 
和六年伐宋迁陕西路统军副使俄改通远军节度使陕西兵马都统副使与秦州防御使完颜璘屯成纪界宋吴曦兵五万由保岔姑苏等谷 
袭秦州承裕璘以骑兵千余人击走之追奔四十里凡六战宋兵大败斩首四千余级宋吴曦使其将冯兴杨雄李珪以步骑八千入赤谷承裕 
璘及河州防御使富察秉铉逆击破之宋步兵保西山骑兵走赤谷承裕遣部将唐古安塔哈率骑二百驰击宋步兵宋步兵大溃追奔至皁郊 
城斩二千余级明安巴恬努追宋骑兵杀千余人斩杨雄李珪于阵冯兴仅以身免承裕进兵克成州八年罢兵迁河南东路统军使兼知归德 
府事俄改知临潢府事大安初召为御史中丞三年拜参知政事与平章政事通吉思忠行省戍边乌沙堡之败朝廷独坐思忠诏承裕主边事 
八月元兵至野狐岭承裕丧气不敢拒战退至宣平县中土豪请以土兵为前锋以行省兵为声援承裕畏怯不敢用但问此去宣德闲道而已 
其夜承裕率兵南行元兵踵击之明日至会河州 【卫绍王纪乍会河堡】 兵大溃承裕脱身走入宣德元游兵入居庸关中都戒严识者谓 
金之亡决于是役卫绍王薄其罪除名而已崇庆元年起为陕西安抚使至寍元年迁元帅右监军兼咸平府路兵马都总管与契丹埒克战败 
绩改同判大睦亲府事辽东宣抚使贞佑初改临海军节度使卒

　　 额尔克 【二】

　　额尔克内族也时有两额尔克皆护卫出身一曰草火额尔克每得贼好以草火燎之一曰板子额尔克尝讹以官中牙牌报班齐者为板 
子故时人各以是目之正大八年九月大兵攻河中以内族两额尔克将兵三万守之初元兵期以明年正月合南北军攻汴梁故自将攻河中 
河中告急哈达布哈遣王敢率步兵一万救之十二月河中破初河中主将知元兵将至惧军力不足截故城之半守之及被攻行帐命筑松楼 
高二百尺下瞰城中土山地穴百道并进至十一月攻愈急王敢救军至军士殊死鬬日夜不休西北楼橹俱尽白战支半月力尽乃陷草额尔 
克被擒寻杀之板额尔克提败卒三千夺船走北兵追及鼓噪北岸上矢石如雨数里之外有战船横截之败军不得过有赍火礟名震天雷者 
连发之礟火明见船军无几人力斫横船开得至潼关遂入□乡寻有诏责额尔克不能死事车载入陕州决杖而死识者谓河中城守力竭而 
陷非战之罪故额尔克之死人咸冤之初额尔克奉诏于邠泾凤翔往来防秋其族孙奉御努尔监战额尔克动为所制意颇不平渐生猜隙七 
年召赴京师时努尔同赴召谮额尔克畏怯帝意颇罪额尔克及河中陷苦战力尽而元兵百倍临之人谓虽至不守犹可以自赎竟杖而死

　　 萨哈连

　　萨哈连字安之内族也宣宗朝累迁同签枢密院事元光二年十二月宣宗病笃英王帮图先入侍哀宗后至勒兵东华门萨哈连解都点 
检和卓佩刀从哀宗入由是见亲信正大元年以萨哈连同判大睦亲府事兼前职四年元既灭西夏进军陕西四月丙申召萨哈连等同议西 
事羣臣多主和独萨哈连力破和议八月朝廷得清水之报令有司罢防城及修城丁壮凡军需租调不急者权停帝谓之曰朝臣或欲我一战 
汝独言当静以待之与朕意合今日有太平之望皆汝谋也未几李大节陈规等言其谄佞纳贿及不公事奏帖留中不报明惠皇后传旨戒曰 
汝谄事帝帝之骑鞠皆汝所教亦极言之帝颇悟出为中京留守九年元兵至洛洛中初无军得三峯溃卒三四千与忠孝军百余人守御时萨 
哈连疽发于背不能军三月忠孝军百余人入使宅强拥之出奔萨哈连不得已从之出南里城门城上军觉闭之瓮城中矢石乱下萨哈连仰 
呼求救军士知出奔非其意以绳引而上送入其宅不敢出丙戌夜城破萨哈连夺南门出不得投濠水死

　　 哈昭

　　哈昭一名永锡贞佑中为元帅左监军失援中都宣宗削除官爵杖之八十已而复用四年以御史大夫权尚书右丞总兵陕西留渑池数 
日进及京兆元兵已至哈昭竟不出战遂失潼关有司以敌至不出兵当斩诸皇族百余人上章救之遂再夺爵免死除名久之起为参知政事 
性好作诗词语鄙俚自草括粟榜文有雀无翅儿不飞蛇无头儿不行等语京城目之曰雀儿参政哀宗用而不悟卒致败事

　　 罗索 【三】

　　罗索三人皆内族时以其名同故各以长幼别之正大八年庆善努弃京兆适鹰扬都尉大罗索运军器至白鹿原遇元兵与战兵刃既尽 
以绦系掉金牌力战而死九年正月元兵至襄城元帅中罗索小罗索遇于汝坟两罗索以正旦饮将校皆醉不能军遂败退走许州天兴二年 
正月河朔军溃哀宗走归德中罗索为北面总帅小罗索左翼元帅收溃卒及将军瓜尔佳玖实奔蔡州蔡帅乌库哩栲栳知其跋扈不纳遂走 
息州息帅舒穆噜玖珠纳之时白华以帝命送虎符于玖珠为息州行帅府事玖珠出近侍好自标致驺从盈路三人皆妬之渐生猜贰因诬玖 
珠反使人锁之以瓜尔佳玖实为帅兼权息州六月赦至蔡蔡帅栲栳惧玖珠为三帅所诛驰送诏书于息乃得免及帝将幸蔡密召中罗索引 
兵来迓罗索迟疑久之乃奉迎七月召玖珠至与中罗索辨于帝前时中罗索已授同签枢密院事不欲使之终讼乃罢玖珠帅职既而觇知宋 
人有窥息意息帅惧奏请益兵为备朝廷以参知政事穆延乌登行省事于息州中罗索以同签枢密院事为总帅小罗索以副点检为元帅王 
进为弹压帅瓜尔佳玖实为都尉以忠孝马军二百步军五百属之乌登赴息夜遣忠孝军百余骑袭宋营于中渡宋人望之骇愕奔溃斩获甚 
众复奏元帅张闰不遵约束乞正典刑罗索表闰无罪帝遣人赦之比至巳死狱中闰为罗索腹心玖珠之狱皆闰发之乌登廉得其事因失律 
诛之十一月宋军二万来攻城中食尽乃和籴既而括之并括金帛衣物城中皆无聊而行省及诸帅日以歌酒为事声乐不绝下及军士强娶 
寡妇幼女无所不至 【按大金国志载天兴二年十二月权参政罗索选精锐衔枚夜出人荷束藁将烧敌营元军觉于隐处伏强挽弩杀伤 
甚众罗索中矢流血昏愦翌日乃苏未知其为中罗索欤小罗索欤本传失载附录于此】 三年正月蔡凶问至诸帅杀之以灭口数日蔡信哄 
然诸帅屏人聚议乃使送款于宋遂发丧设祭谥哀宗曰昭宗举城南迁宋人焚州楼橹州老幼渡淮元兵追及之无有免者且诛索行省以下 
官属于宋宋人令官属入城托以犒赏从万户以上六七百人皆杀之既而与元军接南军敛避一军悉为所杀

　　钦定续通志卷一百九十三

　　●钦定续通志卷一百九十四　宗室传十四

　　宗室传

　　金 【二】

　　○金二

　　始祖子
　　德帝子
　　安帝诸子
　　献祖诸子
　　昭祖诸子
　　景祖诸子

　　△始祖子

