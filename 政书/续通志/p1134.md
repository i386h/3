<!-- { "loadSidebar": true } -->
杀即杀得死为大金鬼足矣遂死赠朝列大夫泰定军节度副使子惟贤收补八贯石局分

　　△鄂抟丑和尚

　　鄂抟丑和尚为代州经略使贞佑四年八月元兵攻代州御战败绩身被数创被执欲降之不屈死

　　△乌库哩德升

　　乌库哩德升本名禄锦益都路明安人明昌二年进士累官侍御史论赫舍哩执中奸恶卫绍王不听迁肇州防御使宣宗迁汴召赴阙进 
翰林侍读学士权参知政事与平章穆延尽忠论近侍局预政帝怒出为集庆军节度使改知太原府事兴定元年元兵急攻太原粮道绝德升 
屡出兵战粮道复通上言皇太子聪明仁孝保训之官宜备更宜选德望素着之士朝夕左右此社稷之淇休生民之大庆也帝嘉纳之二年授 
左监军元兵复围太原环之数匝已破濠垣植栅为拒出其家币马赏战士元军环城西北隅以入复联车塞之三却三登矢石如雨守陴者不 
能立城破德升至府署谓其姑及妻曰吾守此数年不幸力穷乃自缢死姑及妻皆自杀诏赠翰林学士承旨子乌兰威尚幼以奉御俸养之

　　△苏尔坦 【郭用】

　　苏尔坦宗室子贞佑二年充宣差都提控安抚山西军民应援中都上书言九事一绛解二州仅能城守连岁不登人多艰食皆恃盐布易 
米愿罢大阳等渡禁许粟麦过河官税十三则公私皆济二绛解河中必争之地令宝昌军节度使从宜规画盐地之利以实之则民受其利兵 
可以强三中条之南垣曲平陆芮城虞乡乃河东形势陕洛襟喉可分陕州步骑万二千人炙一提控四都统分戍四县四平陆产银铁若以盐 
易米募工炼冶可以广财用备戎器小民佣食可以息盗五河北贪民渡河逐食复还当抑止暴吏诛求之弊六河南陕西调度未急择骑军牡 
马羣牧不二三年可增数万骑军势自振七诸路印造宝券久而益多必将积滞止于南京印造给降庶可久行八河北职仕途授不次人皆不 
愿葢以物价十倍河南禄禀不给饥寒且至若给实俸之半少足养廉则可责其效力九河北之官朝廷减资迁秩躐等以答其劳闻河南官吏 
以贬逐目之乞行禁止书奏下尚书省议略行之四年行枢密院任河南府止书用兵累年出辄无功者兵不素励也士庶且充行伍况于皇族 
与国同休戚皆当从军亲冒矢石为士卒先族人道路实同此心愿隶臣麾下帝嘉其忠许之兴定元年改辉州刺史时诸路兵皆入城自守百 
姓耕稼失所苏尔坦言养兵所以卫民方今河朔惟真定河间之众可留捍城其余府州皆当散屯于外以为民防俟稼穑毕功然后移于屯守 
之地从之加遥授同知东平府事权元帅左监军与参政李革俱守平阳元兵破太原河东郡县皆不守上言平阳河东之根本河南之藩篱也 
今行省兵不满六千乞并怀孟卫州之兵以实潞州调泽州沁水端氏高平诸兵并山为营以为声援未报元兵至平阳提控郭用战于城北濠 
垣被执不屈死城破苏尔坦自杀赠昌武军节度使

　　△李革

　　李革字君美河津人大定二十五年进士调真定主簿察廉迁韩城令同知州事纳富商赂以岁课军须配属县革独不听提刑司以为能 
累迁太原推官除大兴县令厯同知昭义军节度事改签南京按察事泰和六年革与签陕西高霖签山东孟子元俱被诏体访三路官员能否 
赴阙奏事改刑部员外郎厯大兴府治中知府图克坦南平贵幸用事势倾中外遣所亲以进取诱革革拒之贞佑三年迁户部侍郎宣宗迁汴 
行河北西路六部事累迁户部吏部尚书陕西行省参议官四年拜参知政事革奏请凡断例敕条特旨奏断不为永格者不许引用皆以律为 
正诏从之是岁元兵破潼关革自以执政失备御之策上表请罢不许寻为绛阳军节度使兴定元年胥鼎自平阳移镇陕西革代鼎为河东行 
省兼知平阳府是时兴兵伐宋革上书曰今之计当休兵息民养锐待敌宋虽造衅止可自备若不忍小忿以勤远略恐或乘之不能支也不纳 
太原兵阙食革移粟七万石以济之二年宣差钮祜禄苏卜至河东牒行省清野时晚禾未熟革奏今岁雨泽及时秋成可待如令耕毁民将不 
堪诏从之十月平阳被围城中军不满六千屡出战旬日间伤者过半征兵吉隰霍三州不时至裨将李怀德缒城出降兵自城东南入左右请 
革上马突围出革叹曰吾不能保此城何面目见天子汝辈可去矣乃自杀赠尚书右丞 【按李革以孤城抗敌教授不至完节而死今由列 
传移入忠义】

　　△富珠哩福寿

　　富珠哩福寿为唐邑主簿元兵攻唐邑福寿与战死之赠官三阶

　　△马庆祥 【胥谦　嗣亨　布萨和硕】

　　马庆祥字瑞宁本名苏尔济苏先世自西域入居临洮狄道以马为氏后徙净州天山泰和中试补译史庆祥通六国语大安初卫王选为 
副使通问于元还授开封府判官未几元兵出陕右命副完颜仲元为凤翔府路兵马判官元光元年冬十一月元将蒙古布哈将攻凤翊行省 
檄庆祥与治中胥谦分道清野遇先锋于浍水且行且战将及城元兵邀归路不能脱令其骑曰吾属荷国厚恩竭力效死乃其职皆应曰诺人 
殊死战良久矢尽与谦及其子嗣亨皆不屈死事闻与谦俱赠辅国上将军庆祥恒州刺史谥忠愍谦彰化军节度使嗣亨咸远将军凤翔府判 
官桢州金胜堡提控布萨和硕亦死赠银青荣禄大夫正大二年立褎忠庙与王清田荣李贵王斌冯万努张德威高行中程济姬玘张山等十 
有三人皆从祀仍录其孤

　　钦定续通志卷五百十七

　　●钦定续通志卷五百十八　忠义传十一

　　忠义传

　　金 【二】

　　○金二

　　图克坦航　　　　　洪果玖珠　　乌凌阿奇珠　　　　图们色埒默　　尼玛哈富勒呼　　　吴邦杰　　纳哈塔富拉塔　　 
　钮祜禄恩楚【王谨】　　时茂先　　　　　　温特赫老尔　　梁持胜【费摩萨布韩公恕】　　　　　　乌雅威赫　　乌雅恩 
彻亨　　　　钮祜禄贞　　伯特乌格　　　　　贾邦宪　　伊喇阿里哈【孔祖汤】　　　　完颜禄锦　　赫舍哩鹤寿　　　　 
富察罗索　　钮祜禄资禄　　　　赵益　　侯小叔　　　　　　王佐　　图们呼图克们　　　爱新【马肩龙】　　禹显【张邦 
宪　刘全】　　　　　　　　冀禹锡【完颜呼喇勒】　　完颜彝　　　　　　杨沃衍【刘兴哥】　　瓜尔佳实伦【苏椿】　　 
　　　乌库哩黑汉　　姬汝作

　　图克坦航
　　洪果玖珠
　　乌凌阿奇珠
　　图们色埒默
　　尼玛哈富勒呼
　　吴邦杰
　　纳哈塔富拉塔
　　钮祜禄恩楚 【王谨】
　　时茂先
　　温特赫老尔
　　梁持胜 【费摩萨布　韩公恕】
　　乌雅威赫
　　乌雅恩彻亨
　　钮祜禄贞
　　伯特乌格
　　贾邦宪
　　伊喇阿里哈 【孔祖汤】
　　完颜禄锦
　　赫舍哩鹤寿
　　富察罗索
　　钮祜禄资禄
　　赵益
　　侯小叔
　　王佐
　　图们呼图克们
　　爱新 【马肩龙】
　　禹显 【张邦宪　刘全】
　　冀禹锡 【完颜呼喇勒】
　　完颜彝
　　杨沃衍 【刘兴哥】
　　瓜尔佳实伦 【苏椿】
　　乌库哩黑汉
　　姬汝作

　　△图克坦航

　　图克坦航一名扎克伞父号九驸马卫王有事北边授都元帅不允人望航海时为吏部侍郎力劝辞帅职至宁元年呼沙呼弒逆降航为 
安州刺史会元兵大至城下声言都城己失守汝可速降航谓其民曰城守虽严万一攻破汝辈无孑遗矣我家两世驸马受国厚恩决不可降 
乃尽出家财犒军民皆尽力备御又五日城危航度不可支乃先缢其妻孥谓家人曰我死即撤屋焚之遂自缢死城破人犹力战曰太守既死 
我辈不可独降死者甚众

　　△洪果玖珠

　　洪果玖珠临潢人累官河东北路按察转运使改知彰德府事战殁赠荣禄大夫南京留守仍录用其子孙

　　△乌凌阿奇珠

　　乌凌阿奇珠大名路明安人大定二十八年进士累官扶余路节度使未几以罪夺三官降德昌军节度副使崇庆初戌边有功再迁归德 
兴平二军节度使充东面经略使改元帅右都监赴援中都战殁赠荣禄大夫参知政事以半俸给其家

　　△图们色埒默

　　图们色埒默咸平路明安人袭父明安明昌中以所部兵充押军万户戍边承安中讨契丹有功除陈州防御使迁知平凉府事徙知彰德 
贞佑四年元兵复取彰德死焉

　　△尼玛哈富勒呼

　　尼玛哈富勒呼中都路明安人明昌五年进士累官补尚书省令史从平章布萨揆伐宋兵罢除同知崇义军节度使事擢知河南府事贞 
佑四年急备京西为陕州宣抚副使元兵取潼关御战兵败死焉

　　△吴邦杰

　　吴邦杰登州军事判官寓居日照之村墅为先兵所得驱令攻城邦杰曰吾荷吾国恩讵忍攻吾君之城与之酒食不顾乃杀之诏赠朝列 
大夫定海军节度副使

　　△纳哈塔富拉塔

　　纳哈塔富拉塔大名路明安人承安二年进士累官河州防御使贞佑三年夏人围定羌击走之四年升河州为平西军就以为节度使上 
言古者一人从军七家奉之今籍诸道民为兵者十之七八奉之者纔二三民安得不困夫兵贵精不在众择勇敢谋略者为兵脆懦之徒使归 
农亩是亦舒民之一端也不报入为户部尚书时伐宋大捷富拉塔秦宋人屡败其气必沮可乘此遣人谕说以寻旧盟若不从然后伐之疾雠 
怒顽易以成功朝廷不能用又言诸军当汰去老弱妙选精锐陕西弓箭手不习骑射可选善骑者代之延安屯兵甚众分徙万人驻平凉关中 
元帅猥多除京兆重镇其余皆可罢巩县以北黄河南岸及金钩引桥虎牢关虢州崿岭凡斜径僻路俱当置兵防守诏下尚书省枢密院议竟 
不施行未几改昭义军节度使兴定二年潞州破力战而死赠御史大夫

　　△钮祜禄恩楚 【王谨】

　　钮祜禄恩楚仕至桢州刺史被行省牒徙州人于金胜堡元兵至恩楚拒战中流矢病创卧死帽军张提控言兵势不可当宜速降恩楚曰 
吾曹坐食官禄可忘国家恩乎汝不闻赵坊州以金帛子女与敌人终亦不免我辈但当力战死耳至夜张自变量人持兵杖入胁使出降恩楚曰 
听汝所为吾终不屈遂杀之执其妻子出降初桢州人迁金胜堡多不能至判官王谨收遗散之众别屯周安堡素无楼堞守备谨拒战十余日 
内溃被执不屈死诏赠官六降升职三等

　　△时茂先

　　时茂先日照县沙沟酒监寓居诸城红袄贼郭方三据密州 【按郭方三本传讹方郭三今据布萨安贞传改】 自称元帅过其村居民 
相率迎之茂先独不肯方三怒执之断其腕大骂不屈复剔其目乱勿剉之至死骂不绝诏赠武节将军同知沂州防御使事

　　△温特赫老尔

　　温特赫老尔为同知上京留守布什万努攻上京子特尔格生获老尔胁之使招余人不从怒斫而死赠龙虎卫上将军博索兵马都总管 
以其侄默色为后特授四官

　　△梁持胜 【费摩萨布　韩公恕】

　　梁持胜字径甫本名询谊避宣宗嫌名改保大军节度使襄之子多力善射泰和六年登进士宏词二科累官咸平路宣抚司经历兴定初 
