<!-- { "loadSidebar": true } -->
丧朔望给告辄微服与元纪出野凭高窥觇灾眚众疑其有异谋又遣子津召长孙延索钱七十万为授司津监右金吾仓曹参军杨行颖白其 
赃诏司刑太常伯刘祥道与三司噪声李绩监按有状诏除名流巂州子津流振州洽洋及壻柳元贞并流延州朝野相贺干封元年大赦独流 
人不许还义府愤恚死自其斥天下忧且复用比死内外乃安

　　△傅游艺 

　　傅游艺卫州汲人载初初由合宫主簿再迁左补阙帅关中百姓九百余人诣阙上表请后改国号曰周赐皇帝姓武氏 【据通鉴增辑 
】 后说擢给事中于是百官宗室百姓合释道六万余人俱上表如游艺所请后乃黜唐称周废唐宗庙自称皇帝赐游艺姓武氏阅三月进同 
凤阁鸾台平章事即拜鸾台侍郎期年中厯衣青绿朱紫人号四时仕宦游艺尝梦登滋露殿既寤以语所亲为其所告下狱自杀初游艺采后 
皆诬杀宗室复请发六道使后卒用其言而万国俊等出天下被其酷矣

　　△李林甫 

　　李林甫小字哥奴长平肃王叔良曾孙初为千牛直长舅姜皎爱之开元初迁太子中允源干曜执政与皎为姻家而干曜子絜为林甫求 
司门郎中干曜素薄之曰郎官应得才望哥奴岂郎中材耶授以谕德累擢国子司业宇文融为御史中丞引与同列稍厯刑吏二部侍郎时武 
惠妃宠倾后宫子寿王盛王尤爱林甫因中人白妃愿护寿王为万岁计妃德之侍中裴光庭卒林甫觑代为相而帝因萧嵩言自用韩休林甫 
闻便为休请 【按旧书作方草诏时力士漏言于裴光廷妻武氏武氏与林甫私乃令林甫白休休既相甚德林甫云云所载与此互异】 休 
既相重德林甫而与嵩有隙乃荐林甫有宰相才妃阴助之既拜黄门侍郎寻为礼部尚书同中书门下三品再进兵部尚书初帝之在藩也赵 
丽妃生太子瑛皇甫德仪生鄂王瑶刘才人生光王琚及即位幸武惠妃丽妃等爱皆弛太子与瑶琚各以母失职有怨望语驸马都尉杨洄尚 
惠妃女咸宜公主常伺三子过失以告惠妃惠妃泣诉于帝曰太子阴结党与将害妾母子亦指斥至尊帝大怒欲皆废之张九龄曰陛下享国 
长久子孙蕃昌天下方为庆幸今三子不闻大过柰何一旦以无根之语尽废之乎且太子天下本不可轻摇陛下必欲为此臣不敢奉诏帝不 
悦林甫初无所言退而私谓宦官之贵幸者曰此主上家事何必问外人帝犹豫未决惠妃密使宫奴牛贵儿谓九龄曰有废必有兴公为之援 
宰相可长处九龄叱之以其语入奏帝为之动容故讫九龄罢相太子得无动而林甫阿附惠妃日夜短九龄于帝帝浸疏之 【据通鉴增辑 
】 始九龄繇文学进守正持重而林甫特以便佞得大任帝欲进朔方节度使牛仙客实封九龄要林甫固争林甫然许及进见九龄极论而林 
甫抑嘿退又漏其言仙客明日仙客见帝泣且辞帝滋欲常之九龄持不可林甫为人言天子用人何不可者帝闻善林甫不专也由是益疏薄 
九龄俄与裴耀卿俱罢政事专任林甫相仙客矣于是林甫进兼中书令帝卒用其言杀三子天下冤之大理卿徐峤妄言刑部断死岁纔五十 
八乌鹊巢狱户几至刑措羣臣贺帝推功大臣封林甫晋国公仙客豳国公及帝将立太子林甫探帝意数称道寿王语秘不传而帝意自属忠 
王寿王不得立太子既定林甫恨谋不行且畏祸乃阳善韦坚坚太子妃兄也使任要职将覆其家以摇东宫及构坚狱而太子绝妃自明林甫 
计黜杜良娣之父有邻与壻柳绩不协绩浮险欲助林甫乃上有邻变事捕送诏狱赐死逮引裴敦复李邕等皆林甫素忌恶者株连杀之太子 
亦出良娣为庶人未几嗾济阳别驾魏林使诬河西节度使王忠嗣欲拥兵佐太子帝不信然忠嗣犹斥去林甫数白太子宜知谋帝曰吾儿在 
内安得与外人通此妄耳林甫数危太子未得志一日从容曰古者立储君必先贤德非有大勋力于宗社则莫若元子帝久之曰庆王往年猎 
为豽伤面甚答曰破面不愈于破国乎帝颇惑之然太子自以谨孝闻内外无惎言故飞语不得入时帝春秋高听断稍怠厌绳检重接对大臣 
及得林甫任之不疑林甫善养君欲自是帝深居燕适沈蛊袵席主德衰矣林甫每奏请必先饷遗左右审伺微旨故天子动静必得性阴密忍 
诛杀面柔若可亲而崖穽深阻卒不可得也公卿不由其门必被罪附离者虽厮役且为引重同时相若九龄李适之皆遭逐至杨慎矜张瑄卢 
幼临柳升等缘坐数百人并相继诛以王錤吉温罗希奭为爪牙数兴大狱衣冠累息适之子霅尝召宾客皆畏林甫无一人往者林甫有堂如 
偃月号月堂每欲排构大臣即居之思所以中伤者喜而出即其家碎矣时帝诏天下士有一艺者得诣阙就选林甫恐士对诏或斥巳即建言 
士皆草茅未知禁忌徒以狂言乱圣听请悉委尚书省长官试问使御史中丞监总而无一中程者林甫因贺以为野无留才俄兼陇右河西节 
度使改右相罢节度累加开府仪同三司实封户三百咸宁太守赵奉璋得林甫隐恶二十条将言之林甫讽御史捕系奉璋劾妖言抵死于时 
有以材誉闻者林甫皆能得于天子抑远之故独专恩宠凡御府所贡远方珍鲜使者传赐相望尝诏百僚阅岁贡于尚书省既而举贡物悉赐 
林甫辇致其家从幸华清宫给御马武士百人女乐二部嶭王别墅胜丽甲京师以赐林甫他邸第田园水硙皆便好上腴车马衣服侈靡尤好 
声伎侍姬盈房自以结怨者众忧刺客窃发其出入广驺骑金吾为清道公卿辟易所居重关复壁一夕再徙家人亦莫知也或帝不朝羣司要 
官悉走其门台省为空久之又兼安西大都护朔方节度使俄兼单于副大都护以朔方副使李献忠反让还节度举安思顺以自代初杨国忠 
登朝林甫薄其才不之忌之以贵妃故善之及是权益盛贵震天下始交恶若仇敌然国忠方兼剑南节度使而南蛮入寇林甫因建言遣之镇 
欲离闲之国忠入辞帝曰处置且讫亟还指日待卿林甫闻之忧懑是时巳属疾会帝辛温汤诏以为轝从病益剧俄而国忠至自蜀谒林甫床 
下垂涕托后事因不食卒诸子护柩还京赠太尉扬州大都督林甫居相位十九年固宠市权蔽欺天子谏官皆持禄养资无敢正言者补阙杜 
琎再上书言政事斥为下邽令因以语动其余曰明主在上羣臣将顺不暇亦何所论君等独不见立使马乎终日无声而饫三品刍豆一鸣则 
黜之矣后虽欲不鸣得乎由是谏争路绝贞观以来任蕃将者如阿史那杜尔契苾何力皆以忠力奋然犹不为上将皆大臣总制之故上有余 
权以制于下先天开元中大臣若嶭讷郭元振张嘉贞王晙张说萧嵩杜暹李适之等皆自节度使入相林甫疾儒臣以方略积边劳且大任欲 
杜其本以久已权即说帝曰文吏为将怯当矢石不如用蕃将彼生长行阵天性然也帝然之因以安思顺代林甫领节度而擢安禄山高仙芝 
哥舒翰等专为大将林甫利其不识文字无入相之资故禄山得专三道劲兵处十四年不徙卒称兵荡覆天下唐室遂微国忠素衔林甫及未 
葬阴讽禄山使阿布思降将告林甫与阿布思约为父子同构逆谋事下有司其壻杨齐宣惧妄言林甫厌呪上国忠劾其奸帝怒诏悉夺官爵 
斲棺剔取含珠金紫更以小槥用庶人礼葬之诸子■〈山上咢下〉屿岫等悉徙岭南黔中籍其家至德中两京平大赦唯禄山支党及林甫 
杨国忠王錤子孙不原

　　△陈希烈 

　　陈希烈者宋州人博学尤深黄老工文章开元中帝留思经义自褚无量元行冲卒而希烈与康子元冯朝隐常进讲禁中累迁中书舍人 
十九年为集贤院学士进工部侍郎知院事帝有所譔述希烈必助成之选门下侍郎俄兼崇玄馆大学士封临颍侯李林甫颛朝以希烈柔易 
且帝眷之厚乃引与甘政进同中书门下平章事迁左丞相兼兵部尚书许国公又兼秘书省图书使宠与林甫侔林甫居位久甚阴诡虽足自 
固亦希烈左右焉杨国忠执政素忌之即荐韦见素代相罢希烈为太子太师希烈失职颇怏怏及禄山盗京师遂与达奚珣等皆相贼后论罪 
当斩肃宗以上皇素遇赐死于家

　　钦定续通志卷六百十二

　　●钦定续通志卷六百十三　奸臣传二

　　奸臣传

　　唐 【二】 

　　○唐二

　　卢■〈木巳〉　　　　崔昭纬　　　崔胤　　柳璨【庄玄晖　张廷范　氏叔琮　朱友恭】

　　卢■〈木巳〉 
　　崔昭纬 
　　崔胤 
　　柳璨 【庄玄晖　张廷范　氏叔琮　朱友恭】  

　　△卢■〈木巳〉 

　　卢■〈木巳〉字子良宰相怀慎之孙父奕见忠义传■〈木巳〉有口才面蓝色陋甚不耻恶衣菲食人未识其心谓有祖风以荫为清 
道率府兵曹参军仆固怀恩辟苜方府掌书记病免补鸿胪丞出为忠州刺史谒荆南节度卫伯玉伯玉不悦移病归京师稍迁吏部郎中为虢 
州刺史奏言虢有官家三千为民患德宗曰徙之沙苑■〈木巳〉曰同州亦陛下百姓臣谓食之便帝曰守虢而忧宅州宰相材也诏以豕赐 
贫民遂有意柄任矣俄召为御史中丞论奏无不合踰年迁大夫不阅旬擢门下侍郎同中书门下平章事既得志险贼寖露妬贤嫉能小忤己 
辄傅死地杨炎与■〈木巳〉俱辅政炎鄙■〈木巳〉才下不悦未半岁■〈木巳〉谮罢炎大理卿严酄与炎有隙即擢郢御史大夫以自 
助炎卒逐死心又恶郢宰相张镒忠正有才帝所倚信■〈木巳〉忌之会陇右用兵■〈木巳〉伪请行帝不可即荐镒守凤翔时幽州朱滔 
与泚有违言诬其军司马蔡廷玉离闲请杀之俄滔反帝欲斥之以悦滔下御史郑詹按状贬柳州司户参军敕吏护送廷玉疑送滔所因自沈 
于河■〈木巳〉奏恐泚疑为诏所杀愿下詹三司杂治并劾大夫郢有诏詹杖死流郢费州 【旧书作贬郢驩州】 杜佑判度支帝尤宠礼 
■〈木巳〉短毁百绪贬苏州刺史 【旧书作贬饶州】 李希烈反■〈木巳〉素恶颜真卿挺正敢言即令宣慰其军卒为贼害故相李揆 
有雅望畏复用遣为吐蕃会盟使卒于行其阴险贼害如此时兵屯河南北财用日急度支条军所仰给月费缗百余万而藏钱纔支三月■〈 
木巳〉乃以户部侍郎赵赞判度支其党韦都宾等建言商贾储钱千万听自业过千万者贷其赢以济军军罢约取偿于官帝许之京兆督责 
颇峻大搜廛里疑其不实则笞掠之人不胜冤自缢死者相望京师嚣然如被盗贼然悉富户田宅奴婢之直缗止八十万又僦匮质舍居贸粟 
者四贷其一仅至二百万而长安为之罢肆民皆邀宰相祈诉■〈木巳〉无以论驱而去帝知民愁忿而所得不足给师罢之赞术穷于是闲 
架除陌之暴纵矣其法屋二架为闲差税之上者二千中千下五百吏执筹入第舍计之隐者抵罪告者以钱五万畀之凡公私贸易旧法率千 
钱算二十请加五十主侩注所售人其算有司其私相市者验其私籍其有隐率千钱没二万告者以万钱畀之由是主侩得操其私以为奸公 
上所入常不得半而怨声满天下及泾师乱呼于帝曰不夺而商人僦质矣不税而闲架除陌矣其倡和造作以召怨挺乱皆■〈木巳〉为之 
帝出奉天■〈木巳〉与关播从后数日崔宁自贼中来以播迁事指■〈木巳〉■〈木巳〉即诬宁反帝杀之灵武杜希全率盐夏二州士 
