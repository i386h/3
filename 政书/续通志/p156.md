<!-- { "loadSidebar": true } -->
朔裁定京朝诸司员数并依至元三十年旧额以近侍吹喇实为户部尚书九月己亥朔遥授左丞相布哈进太尉丙午安南国王陈益稷入见 
言臣自世祖朝来归妻子皆为国人所害朝廷因遥授湖广平章仍与王爵赐汉阳田五百顷俾自赡以终余年今臣年几七十而有司拘臣所 
授田就食无所帝谓省臣曰安南国王慕义来归宜厚其赐以怀远人其进勋爵受田如故戊申禁民弹射飞鸟杀马牛羊当乳者庚戌命枢密 
院大阅各省军马壬子诏改明年为皇庆元年都水监卿茂巴尔斯传旨给驿往取杭州所造龙舟省臣谏曰陛下践阼诞告天下凡非宣索毋 
得擅进诚取此舟有乖前诏诏止之复置中宫位下齐哩克昆诸色民匠打捕鹰坊都总管府丙寅敕省部官勿托以宿卫废职罢西番茶提举 
司冬十月戊辰朔有事于太庙丁丑禁诸僧寺毋得侵冒民田辛巳罢宣政院理问僧人词讼特授故太师阿尔娄子穆哩库荣禄大夫知枢密 
院事辛卯罢诸王断事官其蒙古人犯盗诈者命所隶千户鞫问癸巳置汴梁平江等处田赋提举司掌大承华普庆寺赀产十一月戊戌封司 
徒穆苏为赵国公辛丑立乖西府以土官阿马知府事佩金符李孟奏钱粮为国之本世祖朝量入为出恒务撙节故仓库充牣今每岁支钞六 
百余万锭又土木营缮百余处计用数百万锭内降旨赏赐复用三百余万锭北边军需又六七百万锭今帑藏见贮止十一万余锭若此安能 
周给自今不急浮费宜悉停罢帝纳其言凡营善悉罢之辛亥诸王布琳尼敦等诬班布尔实以不法诏窜布琳尼敦图罕于河南伊克鼐尔于 
扬州纳琳于湖广台纳于江西巴勒楚纳克于云南己未以辽阳省平章政事哈萨为中书平章政事丙寅加徽政使罗源为大司徒十二月癸 
酉封宣政会福院使温普为秦国公甲申以浙西水灾免漕江浙粮四分之一存留赈济命江西湖广补运输京师庚寅申禁汉人持弓矢兵器 
田猎曲赦大都死罪囚一人并流以下罪辛卯遣官监视焚至大钞乙未命李孟整饬国子监学中书省臣言世祖定立选法升降以示激劝今 
官未及考或无故更代或躐等进阶僭受国公丞相等职诸司己裁而复置者有之今春以内降旨除官千余人其中欺伪岂能悉知坏乱选法 
莫此为甚帝曰凡内降旨一切勿行遣礼部尚书奈玛台等赍诏往谕安南并颁皇庆元年厯日
　　皇庆元年春正月庚子帝谕御史大夫塔斯布哈曰凡大臣不法卿等劾奏毋避朕自裁之癸卯敕诸僧犯奸盗诈伪鬬讼仍令有司专治 
之甲辰授太师录军国重事知枢密院事多尔济戬开府仪同三司嗣淇阳王庚戌封知枢密院事绰哈为安远王出总北军戊午改封济王图 
烈纳为吴王加崇福使阿哩雅秦国公二月丁卯徙大都路学所置周宣王石鼓于国子监甲戌制定封赠名爵等级壬午封博啰为永丰郡王 
置德安府行用钞库罢庄浪州唐古千户所庚寅敕岭北赈阙食流民赈山东流民至河南境者三月丁酉朔罢诸王大臣私第营缮庚子加御 
史大夫和尼齐开府仪同三司戊申以前河南行省平章政事塔斯哈雅为御史大夫置五台寺济民局丙辰封同知徽政院事常布哷齐为赵 
国公乙丑封诸王塔斯布哈为恩平王夏四月丁卯简控鹤士还本籍置察罕淖尔捕盗司癸酉车驾如上都壬午敕僧人田除宋之旧有并世 
祖所赐外余悉输租如制封知枢密院事穆哩库为广平王庚寅大崇恩福元寺成五月丙申朔以中书平章政事哈克伞为中书左丞相江浙 
行省平章张律为中书平章政事 【按宰相表哈克伞为左丞相在九月张律为平章政事在三年正月皆与纪异】 知枢密院事额森特穆 
尔授开府仪同三司壬寅禁诸王农时出猎丁未缙山县行宫建凉殿六月乙丑朔日有食之己巳敕李孟博选中外才学之士任职翰林丁亥 
敕罢封赠诫左右守法度勤职业勿妄侥幸加官秋八月己卯以吏部尚书许师敬为中书参知政事庚辰帝还大都辛卯敕云南省右丞阿固 
岱等领蒙古军从云南王讨八百媳妇蛮安南国王陈益稷来朝九月丁酉增江浙海漕粮二十万石戊戌罢征八百媳妇蛮大小彻里蛮以玺 
书招谕之甲辰以参议中书省事鄂博哈雅为参知政事冬十月甲子有事于太庙云南行省右丞索勒济尔威有罪国师楚斯节巴咱尔奏请 
释之帝斥之曰僧人宜诵佛书官事岂当与耶癸未以中书参知政事察罕为中书平章政事商议中书省事辛卯大赦赐李孟潞州田二十顷 
十一月丙午谕六部官毋踰越中书奏事丙辰封驸马托克托穆尔为岐王 【按诸王表托克托穆尔以延佑四年由濮阳王进封与纪异】  
庚申缅国主遣其壻及云南不农蛮酋长岑福来朝十二月癸亥中书平章政事李孟致仕以枢密副使张珪为中书平章政事癸酉遣使分道 
决囚庚辰知枢密院事达实密罢甲申鹰坊布哈济勒请往河南湖广括取孔雀珍禽敕以扰民不允丁亥遣官祈雪于社稷岳镇海渎省臣言 
中书职在总挈纲维比者行省六部诸司应决不决者往往作疑咨呈以致文繁事弊诏体世祖立中书初意定拟程序以闻俾遵行之己丑宗 
王女巴勒丹给驿取江南田租命拘还驿券是月诸王吹丹叛
　　二年春正月甲午以察罕淖尔等处宣慰使布呼为御史大夫辛丑封前尚书右丞相奇塔特布济克为安吉王丙午寍王库库楚薨丁未 
以太府卿图古勒为中书右丞相己未置辽阳行省儒学提举司二月己卯免征益都饥民所贷官粮二十万石各寺修佛事日用羊九千四百 
四十敕遵旧制易以蔬食辛巳诏以钱粮造作诉讼等事悉归有司以清中书之务丁亥功德使以佛事奏释重囚不允帝谕左右曰回回以宝 
玉鬻于官朕思此物何足为宝唯善人乃可为宝善人用则百姓安兹国家所宜宝也三月丙申以御史中丞托欢达尔罕为御史大夫丙午册 
立皇后鸿吉哩氏壬子御史中丞郝天挺上疏论时政帝嘉纳之丙辰以亢旱既久帝于宫中焚香默祷遣官分祷诸祠夏四月乙亥车驾如上 
都丙子高丽王辞位以其世子王焘为征东行中书省左丞相上柱国封高丽国王辛巳加御史大夫布呼开府仪同三司太傅乙酉御史台臣 
言富人夤缘特旨滥受官爵徽政宣徽用人率多罪废之流近侍托为贫乏互奏恩赏西僧以作佛事之故累释重囚外任之官身犯刑宪辄营 
求内旨以免罪诸王驸马寺观臣僚士田每岁征租亦极为扰民请悉革其獘从之五月辛丑以中书右丞额卜德哷勒为平章政事左丞巴勒 
托音为右丞参知政事鄂博哈雅为左丞参议中书省事图尔哈特穆尔为参知政事六月癸亥图古勒等以灾异乞赐放黜不允辛未以参知 
政事许师敬纲领国子学乙亥诏僧俗争讼有司及主僧同问续置土田如例输税壬午命监察御史检察监学官考其殿最甲申建崇文阁于 
国子监以宋儒周敦颐程颢程颐张载邵雍司马光朱熹张栻吕祖谦及故中书左丞许衡从祀孔子庙庭秋七月癸巳以作佛事释囚徒二十 
九人辛丑复立四川等处儒学提举司八月丁卯帝还大都庚午以侍御史薛居敬为中书参知政事九月以萨斯嘉巴为帝师癸巳以宣徽院 
使鄂勒哲知枢密院事戊申封托欢为安定王敕镇江路建银山寺勿徙寺傍茔冢京师大旱帝问弭灾之道翰林学士程巨夫举汤祷桑林事 
帝奖谕之冬十月己卯敕中书省议行科举封博迪穆尔为安德王十一月甲辰行科举诏天下以皇庆三年八月天下郡县兴其贤者能者充 
贡有司次年二月会试京师中选者亲试于廷赐及第出身有差帝谓侍臣曰朕所愿者安百姓以图至治然匪用儒士何以致此设科取士庶 
几得真儒之用而治道可兴也十二月辛酉克里玛鼎上所编万年厯海都都勒斡属户内附敕所在给衣粮丙子定百官致仕资格
　　延佑元年春正月丁亥授中书右丞刘正平章政事商议中书省事庚子敕各省平章为首者及汉人省臣一员专意访求遗逸苟得其人 
先以名闻而后致之以江浙行中书省左丞高昉为中书参知政事丁未改元释天下流以下罪囚免上都大都差税二年其余被灾曾经赈济 
人户免差税一年庚戌中书省臣图噜库以灾变乞罢不允二月庚申立印经提举司甲戌以侍御史赵世延为中书参知政事免蒙古地差税 
二年商贾勿免壬午图噜库罢以哈克伞为中书右丞相 【按续纲目图噜库罢以哈克伞为右丞相宰相表图噜库亦于是年二月罢本纪 
原文上书图噜库乞罢不允此载以哈克伞为中书右丞相而无图噜库罢四字于宰臣更代书法殊为疏略今增】 监修国史癸未以中书参 
政高昉为集贤学士三月乙巳以作佛事择释狱囚命中书审察丙午封阿噜图为赵王戊申车驾如上都己酉敕奸民宫其子为阉臣谋避徭 
役者罪之辛亥命参知政事赵世延纲领国子学癸丑中书平章政事察罕致仕 【按察罕本传致仕在皇庆元年与纪异】 晋寍民侯喜见 
昆弟五人并坐法当死帝叹曰彼一家不幸而有是事其择情轻者一人杖之俾养父母毋绝其祀闰月甲寅朔敕减枢密知院各冗员辛酉罢 
呪僧月给俸遣人视大都至上都驻跸之地有侵民田者计亩给直夏四月丁亥太常寺臣请立北郊不允壬辰诸王托克托薨以谔斯伯袭位 
己酉敕郡县官勤职者加赐币帛以特们德尔录军国重事监修国史立回回国子监帝以资治通鉴载前代兴亡治乱命集贤学士和塔位都 
哩默色及李孟择其切要者译写以进五月丁卯赐李孟孝感县地二十八顷禁诸王支属径取分地租赋扰民敕岭北行省瘗阵没遗骼戊寅 
京兆为故儒臣许衡立鲁斋书院降玺书旌之六月戊子敕内侍今后止授中官勿畀文阶置云南行省儒学提举司封河南省丞相布琳济达 
为河南王壬辰发军垦河南芍陂等处屯田秋七月庚午命中书省臣议复封赠弛下番市舶之禁八月戊子车驾至大都九月己巳复以特们 
德尔为右丞相哈克伞为左丞相罢陕西诸道行御史台冬十月乙未敕吏人转官止从七品在选者降等注授敕下番商贩须江浙省给牒以 
往归则征税如制私往者没其物遣官括淮民所佃闲田不输税者丙申复甘肃屯田置沙瓜等处屯储总管万户府庚戌监察御史言乞命枢 
密院设法教练士卒应军官袭职者试以武事而后任之从之遣张律经理江南田粮十一月戊辰以通政院使萧拜珠为中书右丞辛未以翰 
林学士承旨达实密知枢密院事癸酉敕吏人贼行者黥其面戊寅以前中书右丞相图噜库知枢密院事十二月辛卯禁诸王驸马权势之人 
增价鬻盐壬辰诏定官员士庶衣服车舆制度己亥敕中书省定议孔子五十三代孙当袭封衍圣公者以名闻庚子遣官浚扬州淮安等处运 
河以翰林学士承旨李孟复为中书平章政事乙巳敕经界诸卫屯田
　　二年春正月己巳置大圣寿万安寺都总管府庚午立行用库于江阴州乙亥遣宣抚使分十二道问民疾苦黜陟官吏并给银印命中书 
省臣分领庶务二月己卯朔会试进士庚子以恭噶诺尔布喇实罝勒灿巴勒藏布为帝师赐玉印壬寅云南王罗丹来朝辰沅洞蛮吴千道为 
寇敕调兵捕之三月乙卯廷试进士赐呼图克岱尔张起岩等五十六人及第出身有差 【按是为左右榜之始元自世祖时议定科举新制 
