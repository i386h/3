<!-- { "loadSidebar": true } -->
陡关五月癸丑朔礼官言太庙既成礼可从简约惟以亲行祔享为敬从之山东行省上沂州捷辛酉以侯挚行省事于东平己巳夏人将图临 
洮巩州窥长安命陕西行省严为之备夏人修来羌城界河桥元帅右都监完颜萨布遣兵焚之六月壬辰辽西伪瀛王张致上表来归诏授特 
进行北京路元帅府事兼本路宣抚使罢河北诸路宣抚司更置经畧司壬子以旱诏参知政事李革审决京师冤狱秋七月癸丑必喇阿噜岱 
复威州及获鹿县甲寅山东行省槛贼郝定等至京师伏诛闰月壬午朔日有食之辛卯复深州甲午命掌军官举奇才绝力之人提控都副统 
等官互举其属庚子诏河南陕西镇防军应荫及纳粟补官者当役如旧候事定乃听赴铨八月甲寅夏人入安塞堡元帅左监军乌库哩庆寿 
遣军败之乙亥命大名招抚使募人持诏往谕中都丙子元兵攻延安己卯夏人入结耶觜川官军击走之九月辛巳朔元兵攻防州以永锡为 
御史大夫领兵赴陕西便宜从事壬辰元兵攻代州经畧使鄂屯酬和尚死之 【按金史忠义传载鄂屯酬和尚被执不屈死之金纪止云战 
没则失其被执不屈之节矣今改辑】 冬十月己未亲王百官奉迎祖宗神主于太庙招射生猎户练习武艺知山径者分屯陕虢要地命必喇 
阿噜岱守潼关完颜仲元军卢氏元兵攻潼关 【按续通鉴纲目载元兵攻潼关时台臣言京师重兵徒以城守为事中都之危又将见于今 
日宜遣陕西兵拒潼关与伊尔必斯为犄角之势云云珠格高琪以元兵日逼欲以重兵驻汴自固川郡残破所不复恤乃谓备御方畧非台臣 
所知不用其议自此国势葢益衰矣】 西安军节度使尼玛哈富勒呼战没辛酉帝亲行祔享礼乙丑诏谕河南官吏军民以赏格募立功之士 
命参知政事图克坦思忠提控京师镇抚伊喇卓拉布屯关陕丙寅诏徙卫绍王及镐厉王家属于京师诏吏礼兵工四部尚书董治防城器械 
凿坎穽筑垣墙元兵徇汝州沿河惟存通报小舟余皆焚之庚午诏宿粮州县签民为兵就署队长以自防遏河南行省胥鼎遣必喇阿噜岱以 
军一万图克坦拜扎以军五千由便道济河趣关陕自将平阳精兵援京师命枢府督军应之辛未置官领招贤所事命内外官采访有才识勇 
畧能区画防城者以闻不为人所知者听赴招贤所自陈壬申以费摩杨格知归德府事行枢密院事甲戌谕附京民尽徙其刍粮入城丙子完 
颜哈达以征兵失应坐诛户部郎中魏琦以没王事官其子从韩希祖言以战功致身者尽拘京师备用十一月庚辰朔增定守御官及军人迁 
赏格壬午河东行省胥鼎入援京师以知平阳府王质权元帅左监军同知完颜僧嘉努权右监军代镇河东拜鼎为尚书左丞兼枢密副使遣 
还平阳 【据续通鉴纲目增辑】 乙酉实嘉喀齐喀杨噶拉等大败夏人于定公元兵至沔池右副元帅富察伊尔必斯军溃而逃丙戌权元 
帅右监军完颜哈达以军归国升镇南军节度使癸巳帝谕皇太子京城提控官有以文资充者彼岂知兵其速易之戊戌敕诸州县签籍军民 
以备士寇华州元帅府复潼关庚子元兵退 【从弘简录补辑】 罢在京防城民军河南路统军使赫舍哩素赫以发兵后期坐诛丙午内族 
承立进所获马驼帝曰此军士所得即以予之可也十二月辛亥珠格高琪加崇进尚书右丞相癸亥元兵攻平阳胥鼎遣兵拒战败之 【据 
续通鉴纲目补辑】 丙寅元兵陷大名府壬申进自代州神仙横城及平定承天镇诸隘攻太原府宣抚使乌库哩礼遣人间道告急诏发潞州 
元帅府平阳河中绛孟宣抚司兵援之乙亥高琪请修南京里城帝曰民力已困此役一兴病滋甚矣城虽完固朕亦何能独安此乎
　　兴定元年春正月癸未宋贺正旦使朝辞帝谓宰臣曰闻息州南境有盗此乃彼界饥民沿淮为乱尔宋人何故攻我高琪请伐之以广疆 
土帝曰但能守祖宗所付足矣安事外讨皇子平章政事濮王守纯授世袭东平府路三屯明安尚书左丞胥鼎进平章政事封莘国公乙巳元 
兵攻观州二月戊申朔初用贞佑通宝凡一贯当贞佑宝券千贯己酉命枢密院汰罢软军士谕尚书省用官马给驿传以纾民力辛亥以完颜 
萨布签枢密院事癸丑罢招贤所已未元兵徇忻代诏定州县官虽积阶至三品坐乏军储者听行部决遣壬戌尚书省请罢州府学生廪给不 
许三月戊寅敕事关刑名当面议之勿听转奏以李革知平阳府兼河东南路兵马都总管权参知政事行尚书省壬午定民间收溃军亡马及 
以马送官之格乙酉帝宫中见蝗遣官分道督捕仍戒勿以苛暴扰民乙未先征山东兵接应苗道润共复中都而石海据真定叛虑为所梗乃 
集钮祜禄贞郭文振武仙所部精锐与东平军为犄角之势图之己亥元兵攻新城庚子攻霸州甲辰威州刺史武仙讨石海斩之及其党二百 
余人降葛仲赵林张立等军进仙权知真定府事夏四月丁未朔以宋岁币不至 【按宋与金修好己非一日忽尔渝盟罢币失计之甚恭读 
通鉴辑览　　御批谓其失己之信幸人之灾虢亡虞及理势必然足见宋之君臣真不明于睦邻御敌之道矣】 命乌库哩庆寿完颜萨布等 
经畧之南边庚戌花帽军作乱于滕州诏山东行省讨之节度副使伊喇杨格讨南阳五朵山盗平之癸丑以安化军节度使完颜■〈宀禹〉 
权元帅左都监行元帅府事督经畧使苗道润进复都城且令和辑河间招抚使伊喇特尔格等军戊午平定州贼阎得用之党阎显杀得用以 
其众降己未以权参知政事辽东路行省完颜伊尔必斯为参知政事行尚书省元帅府于博索路以权辽东路宣抚使富察乌锦权参知政事 
行尚书省元帅府于上京甲子元帅完颜萨布破宋兵于信阳乙丑济南泰安滕兖等州贼并起侯挚遣棣州防御使完颜霆讨平之降其壮士 
二万人老幼五万人萨布复奏败宋军于陇山等处俘馘甚众辛未权孟州经畧使苏尔坦追贼宋子玉至辉州其党邢福杀子玉以众来归壬 
申诏谕辽东诸将讨布什万努并捕受伪官家属得高礼妻子皆戮之完颜萨布军渡淮破光州两关五月戊寅陕西行省破夏人于大北岔癸 
巳宋人攻颍州焚掠而去戊戌行枢密院兵败宋人于泥河湾又败之樊城县宋人取涟水县甲辰元兵下沔城县军官任福死之六月己酉苗 
道润表归国人李琛复以众叛琛亦表道润异谋诏山东行省察之修潼关遣中使持诏及暑药劳夫役设潼关使副及三门集津提举官权参 
知政事张行信进参知政事甲寅招抚使惟宏言彰德府守臣擅徙民山砦避兵帝曰难保之城守之何益徒伤吾民尔勿治丙辰诏枢密院遣 
经历官分谕行院严兵利器以守冲要宋人合土寇攻东海境戊午以宋数犯境及岁币不至诏谕沿边罪宋置南京流泉务辽东行省遣使奏 
正月中败契丹之捷秋七月丙子朔日有食之辛巳宋人围泗州壬午围灵璧县癸未隩州振威军万户马宽逐其刺史李策据城叛州吏擒戮 
之夷其族乙酉宋人袭破东海县丙申置提举仓场使副甲辰夏人犯黄鹤坌官军败之乙巳宋人及土寇攻海州经畧使击破其众夏人围羊 
狼寨帅府癸诸镇兵击走之八月己酉官军及宋人战于石湫南及涟水县中土桥败之壬子削御史大夫永锡官爵有司论失律当死帝以近 
族等贳之癸丑宋人攻确山县官军击败之以宋人渝盟诏谕中外仍命大臣议其事乙卯集贤院咨议官朱盖上书陈御敌三策壬戌海州经 
畧使阿布哈努色尔败宋人于其境提控李元与宋人战屡捷多所俘获徙栏通渡经畧司于黄陵堈丙寅左司谏布萨毅夫乞更开封府号赐 
美名帝曰山陵在中都朕岂乐久居此乎遂止甲戌元帅右都监承裔遣其将纳喇吉逊等合巴鄂特族都管尼玛哈以兵袭击果尔余族诸蕃 
帐大破之九月丁丑以元帅左监军必喇阿噜岱权参知政事行省于益都戊寅夏人犯绥德克戎寨都统罗世晖逆击却之己卯宋人窥息州 
蔡州帅府以轻兵诱其进别以锐师邀击之虏其将沈俊壬午改元大赦辛卯元兵徇隰州及汾西县癸巳攻沁州辽东行省完颜伊尔必斯为 
叛人伯特呼图所杀乙未元兵攻太原簸箕掌寨丁酉薄太原城攻交城清源冬十月丁未霖雨诏宽农民输税之限庚戌以将有事于宋诏帅 
臣整厉师徒甲寅息州帅府献破宋人于中渡之捷乙卯元兵徇中山府及新乐县辛酉制定州府司县官失察奸细罪乙丑元兵下磁州又下 
邹平长山及淄州壬午徙五朵山贼鱼张二等众于归德睢陈钧许诸府州元兵下滨棣博淄沂五州甲午河西嘉纳克楚纳克等族千余户来 
归丁酉诏唐邓蔡州行元帅府举兵伐宋戊戌元兵攻太原府庚子诏谓宰臣曰朕闻百姓流亡逋赋皆配见户人何以堪又添征军须钱太多 
亡者讵肯复业其议减除十二月甲辰朔元兵攻潞州都统马甫死之庚戌元帅左监军富察乌锦进右副元帅权参知政事充辽东行省元兵 
下益都府甲寅海州经畧使报提控韩璧败宋人于盐仓己未元兵复攻沂州又下密州节度使完颜■〈宀禹〉死之壬戌以侯挚兼三司使 
庚午免逃户复业者差赋
　　二年春正月乙亥诏议赈恤免中京嵩汝等州逋租壬午宋人攻淮北唐州元帅府击败之获统领季雄韬陈皋以归癸未近侍局副使额 
尔克奏南师之捷乙酉元兵围夏王城李遵顼命其子居守而出走西凉诏谕诸帅府明斥堠严守备戊子唐邓元帅完颜萨布奏连破宋人之 
捷宋人攻泗州却之二月癸卯宋人侵清口行枢密院遣兵败之谕胥鼎克宋散关可保则保不可保则焚毁而还丙午额尔克奏败宋人于防 
山赫舍哩和勒端亦遣使奏光州信阳之捷庚戌海州经畧败宋兵于朐山辛亥张行信出为彰化军节度使兼泾州管内观察使壬子御史以 
北兵退请汰各处行枢密院元帅府冗官诏仍旧制完颜萨布奏枣阳之捷 【按续通鉴纲目载枣阳之役金人战辄败力不能支遂溃金本 
纪云完颜萨布奏捷二书互异如此】 癸丑完颜阿林奏皂郊堡之捷丁巳寿州行枢密院破宋人高柳桥水砦夷其砦而还壬戌额尔克遣兵 
拔宋栅于碁盘岭又破其裴家庄寒山岭龙门关等处得粟二千余石丙寅谕尚书省曰闻中都纳粟官多为吏部缴驳殊不知方阙乏时其利 
害为如何又立功战阵人必责保官若辈皆义军白丁岂识职官苟文牒可信即当与之至若在都时规运薪炭入城者朕尝授以官此岂容伪 
而间亦为所沮格自今勿复若是赫舍哩约赫德破宋人于盱眙己巳以侯挚行省河北兼行三司宣抚司事三月庚辰尚书集文资官杂议进 
士之选诏依泰和例行之癸未额尔克败宋人于光化军戊子以御史中丞巴古喇为参知政事陕西行六部尚书杨贞削五官累杖解职额尔 
克表言官军自桐柏入宋境所向多克捷癸巳宋人争皂郊堡军将完颜阿林战没辛丑富察乌锦表左监军格棚额诬杀防州宣抚副使赫舍 
哩阿敦帝从尚书省奏阿敦徐议恤典格棚额亦姑牢笼使之夏四月壬寅朔又表辽东便宜伊尔必斯贷粮高丽不应辄以兵掠其境帝遣人 
往谕高丽使知兴兵非上国意乙巳置河南捕盗使副以濮王府尉完颜摩啰欢为宣差提控以巡督之是日曲赦辽东等路以瓜尔佳必喇权 
