<!-- { "loadSidebar": true } -->
　　托卜氏 【列传安扎尔托卜氏】
　　讷延氏 【安扎尔妻讷延氏】
　　锡林氏 【列传锡林沁布唐古人锡林氏】
　　巴哩勒都氏 【列传乌木罕巴哩勒都氏与父布格齐俱事太祖】
　　多托尔台氏 【列传布扎尔多托尔台氏】
　　阿勒坦多托尔氏 【列传库库布哈阿勒坦多托尔氏】
　　默尔吉特氏 【列传舒库尔默尔吉特氏】
　　博索氏 【列传超尔博索氏】
　　萨木坦氏 【列传沙扎该萨木坦氏】
　　斡尔喀氏 【列传奇奇尔斡尔喀氏】
　　苏尔嘉氏 【列传塔本哲尔苏尔嘉氏】
　　奇要奇氏 【博迪苏妾奇要奇氏】
　　苏页氏 【玛尔图苏页氏】
　　沙卜珠氏 【列传乌页尔沙卜珠氏】
　　廉氏 【博啰哈雅辉和尔人拜廉使命下之日子希宪适生喜曰吾闻古以官为氏天其以廉为吾宗之姓乎故子孙皆姓廉氏】
　　杨珠济达氏 【列传萨里扬珠济达氏又伯勒齐尔布哈丞相阿固台子也】
　　塔塔尔氏 【列传蒙古台塔塔尔氏】
　　谔鲁讷台氏 【列传辉图谔鲁讷台氏】
　　绰克台氏 【列传默哷绰克台氏】
　　全氏 【列传鄂尔根萨里辉和尔人以父字万全为氏忠义传盘萨勒全氏高昌人】
　　唐氏 【列传唐仁祖辉和尔人祖曰唐古直子孙因以为氏】
　　阿齐岱氏 【列传奇尔济苏阿齐岱氏】
　　默哷氏 【江西行省达春之妻默哷氏以贞节称旌门闾又孝友传毕伊苏岱尔立默哷氏】
　　乌噜克氏 【列传呼图克乌噜克氏】
　　托克托台氏 【列传布尔哈苏托克托台氏】
　　乌苏拉济吉氏 【列传哈喇乌苏拉济吉氏】
　　巴尔固岱氏 【列传呼鲁苏巴尔固岱氏】
　　察克台氏 【列传奇尔台察克台氏】
　　塔塔喇氏 【列传托音纳尔塔塔喇氏】
　　塔尔海德济氏 【阿实克布哈元配塔尔海德济氏封顺寍王夫人】
　　布古鲁克氏 【阿实克布哈继妻布古鲁克氏封顺寍王夫人以贞节称诏旌其门】
　　布朗吉尔都尔伯特氏 【列传伊噜特穆尔布朗吉尔都尔伯特氏】
　　伊伯氏 【江淮行省参知政事余阙之妻伊伯氏】
　　蒙古台氏 【元俗每岁十二月下旬武备寺供弓箭环刀束草为人形一为狗一选世家之贵重者交射之非布色扎拉尔柰曼蒙古台 
拉拜塔坦沙卜珠苏尼特等氏族不得与】
　　拉拜氏 【注见上】
　　苏尼特氏 【注见上】
　　■〈王荅〉坦氏 【注见上】
　　哈喇鲁特氏 【顺帝母哈喇鲁特氏】
　　巴拜哈斯氏 【泰定帝皇后巴拜哈斯氏】
　　兆斋氏 【赵良弼女真人本姓兆斋氏人言讹为赵家】
　　齐塔济氏 【耶律希亮母齐塔济氏】
　　兰氏 【温都尔喀喇氏祖阿尔斯兰尝从大将阿珠伐宋仕至冀寍路达噜噶齐子孙遂以兰为氏】
　　哈坦氏 【巴拜哈坦氏】
　　布延氏 【图烈布哈妻布延氏从夫遇难】
　　嘉卜塔喇氏 【哈喇布哈妻嘉卜塔喇氏】
　　郝氏 【列传郝天挺其先出于都噜别族】
　　鄂齐尔苏达勒氏 【顺帝至元二十六年立皇太子妃鄂齐尔苏达勒氏】
　　巴雅喇氏 【江西廉访师克恭妻巴雅喇氏】
　　图卜布延氏 【列传谔勒哲图卜布延氏】
　　察罕默尔奇氏 【睿宗庶子拨绰娶察罕默尔奇氏】
　　臧密古玛里氏 【阿实克布哈祖母臧密古玛里氏】
　　乌赫哩氏 【塔塔图该妻乌赫哩氏】
　　奎苏氏 【孝友传彻辰台奎苏氏】
　　威喇诺尔氏 【奇尔实勒始事王汗托果琳后灭王汗归太祖其族为威喇诺尔氏列传哈喇哈斯威喇诺尔氏】
　　昂吉尔氏 【列女传哈喇布哈妻托克托鼐昂吉尔氏又萨奇苏传世祖即位以萨奇苏为北京宣抚赐宫人昂吉尔氏及金帛章服】
　　巴林氏 【太祖时有巴林珠尔格图以本部兵从太祖讨定诸部太师淮安忠武王巴延其后也】
　　都苏勒氏 【鄂都台妻都苏勒氏】
　　斗讷氏 【丞相淮安忠武王妻斗讷氏】
　　哈喇沁氏 【丞相顺德忠献王哈喇哈斯曾祖妣哈喇沁氏封王夫人】
　　谔勒哲氏 【丞相顺德忠献王哈喇哈斯祖妣谔勒哲氏封王夫人】
　　多罗噶纳氏 【丞相顺德忠献王哈喇哈斯妣多罗噶纳氏封王夫人】
　　都沁和塔拉氏 【阿里海母都沁和塔拉氏】
　　卓津氏 【太师广平忠宪王妻卓津氏】
　　图古勒氏 【太师广平贞宪王妻图古勒氏封王夫人】
　　阿噜威氏 【列传彻尔特穆尔阿噜威氏祖父累立战功为西域大族又王逖勒从太祖西征娶阿噜威氏】
　　巴约特氏 【成宗布尔罕皇后巴约特氏顺帝立雅克特穆尔之女巴约特氏为后列传台哈布哈巴约特氏】
　　（臣）等谨按后妃传顺帝后钦察氏太师雅克特穆尔之女是巴约特乃钦察氏之族也
　　伊埒巴尔巴约特台氏 【列传和尚伊埒巴尔巴约特台氏祖哈喇彻尔父古都斯】
　　（臣）等谨按此葢巴约特台别族合伊埒巴尔山名而为氏也
　　巴鄂尔氏 【列传阿喇勒乌苏回鹘巴鄂尔氏太祖征西域驻跸巴鄂尔之地阿喇勒乌苏率其部曲来降】
　　多族氏 【列传赵阿克盘图伯特乌斯藏多族氏】
　　足克衮氏 【帝师帕克斯巴士番萨斯嘉人足克衮氏】
　　白氏 【列传察罕西域巴喇哈纥城人仁宗时平章政事帝语及古帝王赐姓命氏之事因赐察罕姓白氏国人谓白为察罕也】
　　额卜氏 【列传昂吉尔姓额卜氏世为西夏将家父干布率所部归太祖隶蒙古军籍仍以干布为千户主之】
　　锡尔馨氏 【塔齐尔锡尔馨氏】
　　嘉纳克氏 【列传特尔格克实密尔人嘉纳克氏】
　　周氏 【喜同河西人姓周氏】
　　段氏 【列传信苴日僰人以段为氏】

　　钦定续通志卷八十三

　　●钦定续通志卷八十四　氏族畧四

　　氏族畧 【四】

　　总论
　　赐氏
　　改氏
　　有故改氏
　　冒氏
　　省言
　　以号为氏
　　以国为氏
　　以官为氏
　　以名为氏
　　同族异氏
　　别族同氏
　　金白姓
　　金黑姓
　　元蒙古七十二氏
　　元色目三十一氏

　　○总论

　　（臣）等谨按郑樵氏族一畧之后着总论十有三篇所以广明义类分别源流参稽讹误者至周而至核踵其书者所当禀为成式依例 
以立文者也然辽金元三朝氏族与汉姓记录不同论例亦自殊别虽仍十三篇之大旨而取裁则有小异焉曰赐氏郑氏于赐姓各注于本氏 
之下今辽金元之外宋明两朝赐姓无可附见因别立赐姓一篇五朝汇载其本氏下削而不注曰改氏仍郑志例曰有故改氏凡郑志改恶氏 
及避讳避仇诸例可以包举矣曰冒氏五季之君多起沙漠往往无姓氏者或因所依而冒之亦郑志受氏之义至生而有文其言多诞后世不 
概见焉曰省言同郑例曰以号曰以国曰以官曰以名葢即辽金元氏族仍就以部以姓中取其可考者区分标目以存义例曰同族异氏曰别 
族同氏祇据三朝之氏族分合言之而不及汉姓者以汉姓棼如乱丝不能一一厘定也其明赐元人姓名明史多不详本姓亦姑阙之曰金白 
黑姓曰元蒙古色目姓以金百官志及陶宗仪辍耕录所载多有史传所不详附录之以备考至郑氏字讹音讹二篇今三史之人地官名涉于 
三朝国语者音字俱讹谨依译音改正无庸另立葢以因文起例不必尽袭郑氏而其义无不同耳

　　○赐氏

　　李氏 【唐国姓太宗置松漠都督府以契丹首领库克为都督封无极男赐姓李氏玄宗复置都督府以契丹大帅达年嘉哩为都督赐 
姓名李怀秀又贞观初有拓跋赤辞者归唐太宗赐姓李唐末拓跋思恭讨黄巢有功复赐姓李又明赐元人姓名绰罗曰李贤观音保曰李观 
释嘉努曰李显忠阿尔实曰李从善】
　　（臣）等谨按唐赐契丹拓跋国姓郑樵于李氏下失载今据史补入
　　赵氏 【宋国姓西夏李继捧赐姓名赵保忠李继迁赐姓名赵保吉神宗时荣州团练使穆辰赐姓名赵思忠河湟羌隆赞出降赐姓名 
赵怀德西番巴沁扎卜内附赐姓赵氏赵良嗣本燕人马植易姓李徽宗赐姓赵氏宇文虚中谋劫二帝归宋不克而死开禧中赐其后姓赵氏 
又明赐元人巴图姓名赵忠美】
　　耶律氏 【辽国姓耶律隆运本姓韩氏耶律俨本姓李氏并赐姓耶律氏道宗时行营都部署李仲禧北院宣徽使刘霖枢密副使王观 
都承旨杨兴工各赐姓耶律氏】
　　完颜氏 【金国姓以部为氏海陵以后完颜仲元完颜阿林本姓郭氏完颜霆完颜耀珠本姓李氏完颜佐本姓梁氏并赐姓完颜氏兰 
州汪三郎内附赐姓完颜氏伊喇锺嘉努张进张甫王果勒程琢蒙古国用安皆赐姓完颜氏】
　　蒙古氏 【本部名遂以为氏元太祖创业于此察罕本姓唐古鄂摩克氏太平本姓贺氏并赐姓蒙古氏又别部人来降编入蒙古军者 
于本姓上加蒙古二字睿宗时贾实喇本姓贾氏赐名实喇俾氏族与蒙古人同】
　　（臣）等谨按元人称蒙古氏者皆本部人葢即系籍之义其别部人来投者于本姓上加蒙古二字即所谓俾氏族与蒙古人同也至察 
罕太平之称赐姓蒙古究属作史者之讹传耳
　　朱氏 【明国姓太祖义子李文忠沐英何文辉徐司马皆赐姓朱后俱复本姓正德时都督钱寍钱安许国义子武德并赐姓朱氏又赐 
都督朱福朱刚都指挥朱谦朱春朱翥朱增朱斌朱政朱海朱岳朱升朱晟朱彪朱镛朱钫指挥千户镇抚旗舍朱钦等百二十人姓赐舍人朱 
山朱准朱容朱淮朱渭朱欣未义朱大爵朱印朱珂俱国姓诏都督江彬许泰刘晖张洪神周李琮指挥焦睿俱赐国姓又改指挥杨瑄曰璋焦 
椿曰棕桂曰松张天佑曰海廷鸾曰璧马定曰靖俱国姓又太祖时赐元人姓名策珠尔曰朱采托果齐曰朱静甘珠尔曰朱满都呼曰朱恩布 
都罕曰朱窥以上俱赐国姓】
　　衷氏 【丑代衷榆本哀姓仕南唐以庆贺不便赐姓衷氏】
　　包氏 【宋番部俞龙琦率属来降自言闻包待制为朝廷忠臣乞赐姓包氏从之】
　　温都氏 【金宣宗贞佑中追赐仁圣皇后父王彦昌为温都氏王皇后为温都皇后又赐东永昌姓亦为温都氏】
　　乌凌阿氏 【金杨沃衍本姓杨氏赐姓乌凌阿氏】
　　乌库哩氏 【金乌库哩长寿本姓包氏赐姓乌库哩氏又包世显包疙疸并赐姓乌库哩氏】
　　哈萨喇氏 【金都林古赐姓哈萨喇氏】
　　必喇氏 【金何定赐姓必喇氏】
　　钮祜禄氏 【金钮祜禄资禄本姓张氏赐姓钮祜禄氏】
　　延扎氏 【金郭哈玛尔赐姓延扎氏】
　　瓜尔佳氏 【金马福德马柏寿并赐姓瓜尔佳氏】
　　白氏 【元察罕西域纥城人生时月白如昼国人谓白为察罕因名之仁宗赐姓白氏又明赐元人姓名北斗努曰白忠阿都拉曰白瑜 
伯嘉律曰白毅】
　　刘氏 【明赐元人姓名萨尔图曰刘允信】
　　金氏 【明赐元人姓名额森图克曰金忠阿尔哈特实哩曰金顺】
　　平氏 【明赐元人姓名班第曰平以正】
　　于氏 【明赐元人姓名巴延达哩曰于忠】
