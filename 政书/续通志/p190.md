<!-- { "loadSidebar": true } -->
大长公主改秦越楚国加今封政和三年改贤德懿行帝姬宣和五年薨
　　神宗十女
　　楚国 【文献通考作吴国】 公主蚤薨
　　郓国公主蚤薨
　　潞国公主蚤薨
　　邢国公主蚤薨
　　邠国公主蚤薨
　　兖国公主蚤薨
　　周国公主 【文献通考作周国淑怀公主】 母钦圣宪肃皇后封延禧公主生而警悟自羁□宛如成人年十二卒追赠燕国元符末改 
封周国
　　唐国公主 【文献通考作唐国贤穆公主】 始封淑寿公主初帝念韩琦功德欲与为婚姻故哲宗缘先帝意以主降琦之子嘉彦厯封 
温曹冀雍越燕六国 【按韩琦传嘉彦尚神宗女齐国公主本传载厯封六国而不及齐疑有脱误】 政和元年薨追封唐国长公主潭国贤 
孝公主母宋贵妃始封康国绍圣四年下嫁王遇厯韩鲁陈郓四国大观二年薨追加封谥
　　徐国公主母钦成皇后始封庆国进益冀蜀徐四国年及笄犹处圣瑞宫侍母疾昼夜不暂去药饵非经手弗以进迨疾革号恸屡绝左右 
不忍视崇寍三年下嫁郑王潘美曾孙意事姑修妇道潘故大族夫党数千百人宾接皆尽礼无里外言服玩不为纷华岁时简嬉游媵妾侍女 
拊视如己出政和三年改称柔惠帝姬五年薨追封贤静长帝姬
　　哲宗四女
　　邓国公主蚤薨
　　扬国公主蚤薨
　　陈国公主始封德康公主进瀛国荣国大观四年下嫁石端礼徙陈国改淑和帝姬政和七年薨秦国康懿公主始封康懿进嘉国庆国政 
和二年改韩国公主出降潘正夫改淑慎帝姬靖康末与令德景行 【原文作贤德懿行考前传当是令德景行之误今改正】
　　大长公主俱以先朝女留于汴建炎初复公主号改封吴国避地至婺州绍兴四年入见奏言祖宗以来驸马都尉皆除使相今正夫厯事 
四朝在汴京曾建议迎陛下至杭州又言禁卫未集预宜防变乞除开府不许八年再入见又为正夫求恩数帝曰官爵岂可私与人况今日多 
事未暇及此时赵鼎当国颇抑正夫鼎去位正夫始得开府之命十九年又入朝子长卿粹卿端卿皆自团练使升观察使从所请也孝宗即位 
进封秦国大长公主隆兴二年薨谥康懿
　　徽宗三十四女
　　嘉德帝姬建中靖国元年封德庆公主改封嘉福再封嘉德下嫁左卫将军曹夤
　　荣德帝姬初封永庆公主改封荣福再封荣德下嫁左卫将军曹晟从帝北迁至燕京晟卒改适习古国王
　　顺淑帝姬初封顺庆公主薨追封益国追谥顺淑帝姬
　　安德帝姬初封淑庆公主改封安福再封安德下嫁左卫将军宋邦光
　　茂德帝姬初封延庆公主改封康福再进茂德下嫁宣和殿待制蔡鞗
　　寿淑帝姬初封寿庆公主薨追封豫国复封寿淑
　　惠淑帝姬初封惠庆公主薨追封邓国复封惠淑
　　安淑帝姬初封安庆公主改封隆福薨追封蜀国复封安淑
　　崇德帝姬初封和庆公主改封崇福下嫁左卫将军曹湜再封崇德宣和二年薨
　　康淑帝姬初封康庆公主改封承福薨追封商国复封康淑
　　荣淑帝姬初封崇庆公主改封懿福薨追封蔡国复封荣淑
　　保淑帝姬初封保庆公主薨追封鲁国复封保淑
　　成德帝姬初封昌福公主再封成德下嫁向子房
　　洵德帝姬初封衍国公主寻改封洵德下嫁田丕
　　悼穆帝姬初封徽福公主薨追封悼穆
　　显德帝姬初封显福公主寻改封显德下嫁刘文彦
　　熙淑帝姬初封熙福公主薨追封华国复封熙淑
　　敦淑帝姬初封寿福公主薨追封泾国复封敦淑
　　顺德帝姬初封顺德公主寻改号帝姬下嫁向子扆
　　柔福帝姬初封柔福公主北迁五国城适徐还而薨绍兴闲追封和国长公主
　　申福帝姬薨追封冲慧
　　寍福帝姬政和四年封
　　保福帝姬追封庄懿
　　贤福帝姬追封冲懿
　　仁福帝姬追封顺穆
　　和福帝姬
　　永福帝姬
　　惠福帝姬
　　令福帝姬
　　华福帝姬
　　庆福帝姬
　　仪福帝姬
　　纯福帝姬
　　恭福帝姬靖康之变帝姬生纔周晬留于汴建炎三年薨封隋国公主
　　孝宗二女
　　嘉国公主绍兴二十四年封硕人进永嘉郡主蚤薨干道三年追封次女生五月而夭未及封
　　光宗三女
　　文安公主蚤薨
　　和政公主蚤薨
　　齐安公主蚤薨
　　寍宗一女
　　祁国公主生六月而夭追封祁国
　　理宗一女
　　周汉国公主母贾贵妃蚤薨帝无子公主生而甚钟爱初封瑞国公主改升国景定二年帝以杨太后拥立功乃选太后侄孙镇尚主进封 
周国帝欲时时见之乃为主起第嘉会门飞楼阁道密迩宫苑帝常御小辇从宫人过公主第薨谥端孝

　　钦定续通志卷七十七

　　●钦定续通志卷七十八　后妃传八


　　后妃传

　　辽

　　○辽

　　太祖淳钦皇后舒噜氏　太宗靖安皇后萧氏世宗怀节皇后萧氏　　甄妃穆宗皇后萧氏　　　　景宗睿知皇后萧氏圣宗仁德皇 
后萧氏　　钦哀皇后萧氏兴宗仁懿皇后萧氏　　萧贵妃道宗宣懿皇后萧氏　　萧惠妃天祚皇后萧氏　　　　萧德妃萧文妃　　 
　　　萧元妃

　　△太祖淳钦皇后舒噜氏

　　太祖淳钦皇后舒噜氏讳平小字鄂尔多其先回鹘人父巴噶穆尔名渊仕约尼氏为额珍尼果齐喀后简重果断有雄略太祖即位羣臣 
上尊号曰地皇后神册元年大册加号应天大明地皇后行兵御众后尝与谋太祖尝渡碛击党项黄头锡伯二室韦乘虚袭之后勒兵以待奋 
击大破之名震诸夷时晋王孝存勖欲结援以叔母事后幽州刘守光遣韩延徽求援后请用之太祖召与语大悦以为谋主吴主李升献猛火 
油以水沃之愈炽太祖选三万骑攻幽州后曰岂有试油而攻人国者指帐前树曰无皮可以生乎太祖曰不可后曰幽州之有土有民亦犹是 
耳吾以三千骑掠其四野不过数年困而归我矣何必为此万一不胜为中国笑吾部落不亦解体乎东平渤海后与有谋太祖崩后称制摄军 
国事及葬欲以身殉亲戚百官力谏因断右腕纳于柩 【按五代史契丹纪载辽太祖崩后杀从行大将百余人左右有过者多送之墓所杀 
之大将赵思温当往不肯行后曰尔先帝亲信安得不往见之对曰亲莫如后后何不行后曰可断吾臂以送之乃断其一婉而释思温与本传 
所云抑扬互异】 太宗即位尊为皇太后会同初上尊号曰广德至仁昭烈崇简应天皇太后太后尝属意少子鲁呼太宗崩世宗即位于镇阳 
太后怒遣鲁呼以兵逆击鲁呼败太后亲帅师遇于潢河之横渡赖耶律乌哲谏罢兵迁太后于祖州应厯三年崩年七十五祔祖陵谥曰贞烈 
重熙二十一年更今谥

　　△太宗靖安皇后萧氏

　　太宗靖安皇后萧氏小字温淳钦皇后弟实鲁之女帝为大元帅纳为妃生穆宗及即位立为皇后性聪慧洁素尤被宠顾虽军旅田猎必 
与天显十年崩谥彰德葬奉陵重熙一二十一年更今谥 【按辽史太祖后传前载肃祖懿祖玄祖德祖四后今依郑例从删】

　　△世宗怀节皇后萧氏

　　世宗怀节皇后萧氏小字萨哈勒齐淳钦皇后弟阿固齐之女帝为永康王纳之生景宗天禄末立为皇后明年秋生萌古公主在蓐察克 
作乱弒太后及帝后乘步辇直诣察克请毕收殓明日遇害谥曰孝烈皇后重熙二十一年更今谥

　　△甄妃

　　妃甄氏后唐宫人有姿色帝从太祖南征得之宠遇甚厚生寍王札穆及即位立为皇后 【按世宗纪天禄四年册皇后萧氏皇子表但 
称妃甄氏而不言后此云立为皇后纪载互异】 严明端重风神闲雅内治有法莫干以私世宗承强盛之资奄奄岁时后与参帷幄密赞大谋 
不果用察克乱遇害景宗立葬二后于医巫闾山建庙陵寝侧

　　△穆宗皇后萧氏

　　穆宗皇后萧氏父知璠内供奉翰林承旨后幼有仪则帝居藩纳为妃及正位中宫性柔婉不能规正无子

　　△景宗睿知皇后萧氏

　　景宗睿知皇后萧氏讳绰小字燕燕北府宰相思温女帝即位选为贵妃寻册为皇后生圣宗景宗崩尊为皇太后摄国政以耶律色珍韩 
德让参决大政委裕悦休格以南边事统和元年上尊号曰承天皇太后二十四年加上尊号曰睿德神略应运启化承天皇太后二十七年崩 
谥曰圣神宣献皇后重熙二十一年更今谥后明达治道闻善必从故羣臣咸竭其忠习知军政澶渊之役亲御戎车指麾三军赏罚信明将士 
用命圣宗称辽盛主后教训为多

　　△圣宗仁德皇后萧氏

　　圣宗仁德皇后萧氏小字菩萨格睿知皇后弟乌延之女 【东都事略作平州节度使萧猥思之女】 年十二美而才选入掖庭统和十 
九年册为齐天皇后尝以草莛为殿式密付有司令造清风天祥八方三殿既成益宠异所乘车置龙首鸱尾饰以黄金又造九龙辂诸子车以 
白金为浮图各有巧思生皇子二皆早卒开泰五年宫人讷木锦生兴宗后养为子帝大渐讷木锦詈后曰老物宠亦有既耶左右扶后出帝崩 
讷木锦自立为皇太后是为钦哀皇后护卫冯家努吉逊等希旨诬告北府宰相萧珠卜国舅萧必塔谋逆诏合鞠治连及后兴宗闻之曰皇后 
侍先帝四十年抚育藐躬当为太后今不果反罪之可乎钦哀曰此人若在恐为后患帝曰皇后无子而老虽在无能为也钦哀不从迁后于上 
京车驾春搜钦哀虑帝怀鞠育思驰遣人加害使至后曰我实无辜天下共知卿待我浴而后就死可乎使者退后崩重熙二十一年 【据兴 
宗纪增辑】 追尊仁德皇后与钦哀并祔庆陵

　　△钦哀皇后萧氏

　　钦哀皇后萧氏小字讷木锦淳钦皇后弟阿固齐五世孙黝面狠视入宫生兴宗仁德皇后无子取而养之如已出后以兴宗侍仁德皇后 
谨不悦圣宗崩迁仁德皇后于上京害之自立为皇太后摄政以生辰为应圣节重熙元年尊为法天应运仁德章圣皇太后 【按重熙元年 
二十三年两加尊号传误合为一今据兴宗纪增辑】 二十三年加上尊号曰仁慈圣善钦孝广德安静贞纯懿和宽厚崇觉仪天皇太后兴宗 
初年后阴召诸弟议欲立少子重元重元以所谋曰帝帝收太后符玺迁于庆州七括宫八月 【传误六年据本传改】 秋帝悔之亲驭奉迎 
侍养益孝谨后常不怿帝崩殊无戚容清寍初尊为太皇太后崩谥曰钦哀皇后葬庆陵 【据道宗纪增辑】

　　△兴宗仁懿皇后萧氏

　　兴宗仁懿皇后萧氏小字塔喇钦哀皇后弟孝穆之长女性宽容姿貌端丽帝即位入宫生道宗重熙四年立为皇后二十三年号贞懿慈 
和文惠孝敬广爱崇圣皇后道宗即位尊为皇太后清寍二年上尊号曰慈懿仁和文惠孝敬广爱宗天皇太后九年秋敦睦宫使耶律良以重 
元与其子尼噜古反状密告太后乃言于帝帝疑之太后曰此社稷大事宜早为计帝始戒严及战太后亲督卫士破逆党太康二年崩谥仁懿 
皇后仁慈淑谨中外感戴凡正旦生辰诸国贡币悉赐贫瘠

　　△萧贵妃

　　兴宗贵妃萧氏小字伞察驸马都尉必鲁之女选入东宫帝即位立为皇后重熙初以罪降贵妃

　　△道宗宣懿皇后萧氏

　　道宗宣懿皇后萧氏小字观音钦哀皇后弟枢密使惠之女咨容冠绝工诗善谈论自制歌词尤善琵琶重熙中帝王燕赵纳为妃清寍初 
