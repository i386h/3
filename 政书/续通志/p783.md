<!-- { "loadSidebar": true } -->
月取河州迁枢密直学士降羌叛韶回军击之摩展以其间据河州韶进破格诺木桑城穿露骨山南入洮州境道陿隘释马徒行摩展留其党 
守河州自将尾官军韶力战破走之河州复平连拔宕岷二州迭洮羌酋皆以城附军行五十有四日涉千八百里得州五斩首数千级获牛羊 
马以万计进左谏议大夫端明殿学士七年入朝又加资政殿学士赐第崇仁坊还至兴平闻景思立败于踏白城摩展围河州日夜驰至熙熙 
方城守命撤之选兵得二万议所向诸将欲趋河州韶曰贼所以围城者恃有外援也今知救之必设伏待我且新胜气锐未可与争当出其不 
意以攻其所恃此所谓批亢捣虚形格势禁则自为解者也乃直扣定羌城破结河族断夏国通路进临寍河分命偏将入南山羌知援绝拔栅 
去初思立之覆师也羌势复炽朝廷议弃熙河帝为之旰食数下诏戒韶持重勿出及是帝大喜韶还熙州以兵循西山绕出踏白后焚八千帐 
摩展穷蹙丐降俘以献拜韶观文殿学士礼部侍郎资政观文学士未几召为枢密副使熙河虽名一路而实无租入军食皆仰给他道转运判 
官马瑊捃官吏细故韶欲罢瑊王安石右瑊韶始沮于是与安石异帝语安石勉留之安南之役韶言决里广源之建臣以为贪虚名而忘实祸 
因谓熙河事非其本意至以勤兵费财归曲朝廷帝由是不悦以故罢职知洪州又坐谢表怨慢落职知鄂州元丰二年还其职复知洪州四年 
病疽卒年五十二赠金紫光禄大夫谥曰襄敏韶用兵有机略尝夜卧帐中前部遇敌矢石已交呼声震山谷侍者往往股栗而韶鼻息自如人 
服其量子十人厚寀最显厚字处道少从父兵间畅习羌事官累通直郎元佑弃河湟厚上疏陈不可不听绍圣中用荐者换礼宾副使干当熙 
河公事会羌酋辖珍隆赞争国河州守将王赡与厚同献议复故地元符二年六月师出塞七月下邈川降辖珍九月次青唐隆赞出迎遂定湟 
鄯诏赐隆赞姓名曰赵怀德进厚东上合门副使知湟州既而他种叛合兵来攻厚不能支乃以畀怀德而贬厚右内府率再贬贺州别驾崇寍 
初蔡京复开边还厚前秩于是羌人多罗巴奉怀德之弟希沙罗萨谋复国怀德畏偪奔河南种落更挟之以令诸部朝廷患众羌扇结命厚安 
抚洮西遣内客省使童贯偕往多罗巴知王师且至集众以拒厚声言驻兵而阴戒行羌备益弛乃与偏将高永年异道出多罗巴三子以数万 
人分据险厚进击破杀之唯少子阿蒙中流矢去道遇多罗巴与俱遁遂拔湟州以功进威州团练使熙河经略安抚三年四月厚帅大军次于 
湟命永年将左军循宗水而北别将张诫将右军出宗谷而南自将中军趋绥远期会宗哥川羌置陈临宗水备北山厚麾游骑登山攻其背亲 
帅强弩迎射羌退走右军济水击之大风从东南来扬沙翳羌目遂大败罗萨以一骑驰去其母龟兹公主与诸酋开鄯州降厚将大军趣廓州 
酋落施军令结以众随入廓州超拜厚武胜军节度观察留后明年罗萨复入寇永年战死羌焚大通河桥以叛新疆大震厚坐逗遛降郢州防 
御使已而赵怀德约降未决厚以书谕之怀德纳款还厚旧官入朝提举醴泉观卒赠寍远军节度使谥曰庄敏寀字辅道好学工词章登第至 
校书郎后以左道诛

　　△辥向

　　辥向字师正以祖颜任太庙斋郎为永寿主簿权京兆户曹为邠州司法参军夏人叛秦中治城侍御史陈洎行边向诣洎陈三敝言今板 
筑暴兴吏持斧四出伐木无问井闾邱陇民不敢诉必不得已宜且葺边城函关秦东塞今西乡设守是为弃关内乎三司贷龙门富人钱以百 
年全盛之天下一方有警即称贷于民非义也洎上其说悉从之监在京榷货务连岁羡缗钱当迁秩移与其兄三司判官董沔议改河北便籴 
行钞法向曰如此则都内之钱不继茶盐香象将益不售有司主沔议既而边籴滞不行沔出黜以向知鄜州大水冒城郭沈室庐死者相枕郡 
卒戍延安诣主将求归视弗得皆亡奔至则家人无存者聚谋为盗民大恐向遣吏晓之曰冒法以赴急人之常情而不听若背归此武将不知 
变之过也亟往收溺尸贳汝擅还之罪众入庭下泣谢一境乃安又论河北籴法之弊遇谷贵则官籴于澶魏载以给边新陈未交则散籴价以 
救民乏军食有余则坐仓收之此策一行谷将不可胜食朝廷是向计始置便籴司于大名以向为提点刑狱兼其事入为开封度支判官权陕 
西转运副使制置解盐盐足支十年而岁调畦夫数千向奏损其数兼提举买马牧沙苑养马岁得驹三百而费钱四千万占田千顷向请斥闲 
田予民收租入以市之乃置场于原渭以羡盐之直市马于是马一岁至万匹昭陵复土计用钱粮五十万贯石三司不能供亿将移陕西缘边 
盐中于永安县向陈五不可以为失信商旅遂举所阙之数以献寻坐事罢知汝州甫数月复以为陕西转运使凡将漕八年所入盐马刍粟数 
累万民不益赋其课为最夏将嵬名山以绥州来归青涧城主种谔将往迎诏向与议谔不俟命亟率所部出塞遂城之廷议劾谔擅兴谔既贬 
向亦罢知绛州再贬信州移潞州神宗知向材以为江浙荆淮发运使纲舟厯岁久篙工利于盗货尝假风水沈溺以灭迹向募客舟分载以相 
督察官舟有定数多为主者冒占悉夺还俾诣本曹受遣以地有美恶利有重轻为主等式用所漕物为诛赏迁天章阁待制熙寍四年权三司 
使迁向右谏议大夫河洮用兵县官费不可计向未尝乏供给及解严上疏乞戒将帅裁溢员汰冘卒省浮费节横赋手敕褒纳进龙图阁直学 
士辽人求代北地北边择牧加枢密直学士给事中知定州高阳关募兵敌阴遣人应选向谍知之遣逻捕取之械送瀛州戮于市北使久留都 
亭数出不逊语而云应点兵涿易治道佥谓必渝盟向曰彼欲强议速成故多张虚势以撼我使者惧不如其请故肆妖言以儌幸取成兵来不 
除道其亦无能为也巳后皆如向言迁工部侍郎元丰元年召同知枢密院向干局绝人尤善商财计算无遗策用心至到然甚者不能无病民 
所上课间失实时方尚功利三安石从中主之御史数有言不听也向以是益得展奋其材业至于论兵帝所通畅明决遂得大用及在政地同 
列质以西北事则养威持重未尝启其端会诏民畜马向既奉命旋知民不便议欲改为于是舒亶论向反复无大臣体斥知颍州又改随州卒 
年六十六元佑中谥曰恭敏子绍彭有翰墨名中子嗣昌

　　△章楶

　　章楶字质夫建州浦城人祖频为侍御史楶以叔得集荫为孟州司户参军应举入京闻父封对于魏弃不就试驰往直其冤还试礼部第 
一擢知陈留县厯提举陕西常平京东转运判官提点湖北刑狱成都路转运使入为吏部考功右司员外郎元佑初以直龙图阁知庆州时朝 
廷戢兵戒边吏勿妄动且捐葭芦安疆等四砦予夏使归其永乐之人夏得砦益骄楶言夏嗜利畏威不有惩艾边不得休息遂乘便出讨以致 
其师夏果人围环州楶先用间知之遣骁将折可适伏兵洪德城夏师过之伏兵识其母梁氏旗帜皷噪而出斩获甚众又预毒于牛圈潴水夏 
人马饮者多死召权户部侍郎明年除知同州绍圣初知应天府加集贤殿修撰知广州徙江淮发运使哲宗访以边事对合旨命知渭州至即 
上言城胡芦河川据形胜以偪夏筑二城于石门峡江口好水河之阴二旬有二日成赐名平夏城灵平砦方兴役时夏以其众来乘楶迎击败 
之既而环庆鄜延河东熙河皆相继筑城进拓其境夏人■〈目咢〉视不敢动夏主遂奉其母合将数十万兵围平夏不能克一夕遁去夏统 
军威明阿迈锡舒监军玛勒都尔伯皆勇悍善战楶谍其弛备遣折可适郭成轻骑夜袭直入其帐执之尽俘其家虏馘三十余 【按东都事 
略作三千】 牛羊十万夏主震骇哲宗亲御紫宸殿受贺累擢楶枢密直学士龙图阁端明殿学士进阶太中大夫楶在泾原四年凡创州一城 
砦九荐拔偏裨不间厮役至于夏降人折可适李忠杰朱智用咸受其驭夏自平夏之败不复能军屡请命乞和哲宗亦为之寝兵楶立边功为 
西方最时章惇用事楶与惇同宗其得兴事颇为世所疑徽宗立请老徙知河南入见留拜同知枢密院事踰年力谢事罢受资政殿学士中太 
一宫使未几卒赠右银青光禄大夫谥曰庄简楶七子縡综綡绾綖演缜縡綡最知名縡繇推官为户部员外郎提点淮南东路刑狱权知扬州 
兼提举香盐事时方铸崇寍大钱令下市区昼闭人持钱买物至日旰皇皇无肯售縡饬市易务致百货以小钱收之且檄仓吏粜米以大钱予 
之尽十日止民心遂安未几新钞法行旧钞尽废一时商贾束手或自杀縡得诉者所持旧钞为钱以千计者三十万上疏言钞法误民请如约 
以示大信上怒罢縡降两官綡第进士厯陕西转运判官入为户部员外郎中书侍郎刘逵之妻綡姊也逵渐复元佑之政綡多赞之蔡京欲挤 
逵且惎綡不附己使其党攻之出綡湖州论者不已差主管西京崇福宫及京复相遂兴制狱倾章氏降罢除名者十余人时论冤之

　　△常秩

　　常秩字夷甫颍州汝阴人举进士不中废居里巷以经术著称嘉佑中赐束帛为颍州教授除国子直讲又以为大理评事治平授忠武军 
节度推官知长葛县皆不受神宗即位三使往聘辞熙寍三年诏郡以礼敦遣母听秩辞明年始诣阙帝曰先朝累命何为不起对曰先帝亮臣 
之愚故得安闾巷今陛下严诏趣迫是以不敢不来非有所决择去就也帝悦问今何道免民于冻馁对曰法制不立庶民食侯食服侯服此今 
日大患也臣才不适用愿得辞归帝曰既来安得不少留即拜右正言直集贤院管干国子监俄兼直舍人院迁天章阁侍讲同修起居注仍使 
供兼职复乞归改判太常寺七年进宝文阁待制兼侍读命其子立校书崇文院九年病不能朝提举中太一宫判西京留司御史台还颍十年 
卒赠右谏议大夫秩平居为学求自得初隐居既不肯仕世以为必退者也后安石为相更法天下沸腾以为不便秩在闾阎见所下令独以为 
是一召遂起在朝廷任谏争为侍从低首抑气无所建明闻望日损为时讥笑秩长于春秋至斥孙复所学为不近人情着讲解数十篇自谓圣 
人之道皆在于是及安石废春秋遂尽讳其学

　　△邓绾

　　邓绾字文约成都双流人举进士为礼部第一稍迁职方员外郎熙寍三年冬通判宁州时王安石得君专政条上时政数十事以为习安 
玩治当事更化其辞盖媚王安石又贻以书颂极其佞谀安石荐于神宗驿诏对帝问安石及吕惠卿以不识对退见安石欣然如素交除集贤 
校理检正中书孔目房乡人在都者皆笑且骂绾曰笑骂从汝好官须我为之寻同知谏院献所著洪范建极锡福论明年迁侍御史知杂事判 
司农司时常平水利免役保甲之政皆出司农故安石藉绾以威众绾请先行免役于府界次及诸道利州路岁用钱九万六千缗而转运使李 
瑜率三十万绾言均役本以裕民今乃务聚敛积宽余宜加重黜富弼在毫不散青苗钱绾请付吏究治畿县民诉助役诏询其便否两行之绾 
与曾布辄上还堂帖中丞杨绘言未闻司农得缴奏者不报凡吕公着谢景温所置推直官主簿悉罢去之而引蔡确唐垧为御史五年春擢御 
