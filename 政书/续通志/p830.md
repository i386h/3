<!-- { "loadSidebar": true } -->
稷契以不知道故于政事未尽也吕大防刘挚为相俱与畏善用畏为工部员外郎除监察御史擢殿中侍御史畏助大防攻挚十事并言梁焘 
王岩叟刘安世朱光庭皆其死党必与为地既而焘等果救挚皆不纳挚罢苏颂为相畏复攻颂以留贾易除书为颂罪颂罢畏意欲苏辙为相 
宣仁后外召范纯仁为右仆射畏又攻纯仁不报畏本附辙知辙不相复上疏诋辙不可用其倾危反复如此百僚莫不侧目迁侍御史畏言事 
之未治有四曰边疆曰河事曰役法曰内外官政时有旨令两省官举台官畏言御史与宰执最为相关之地宰执既不自差使其属举之可乎 
太常博士朱彦以议皇地祗祭不同自列乞罢畏言彦据经论理若彦罢出恐自是人务观望不敢以守官为义宣仁后崩吕大防欲用畏谏议 
大夫范纯仁以畏非端士不可大防乃迁畏礼部侍郎及大防为宣仁后山陵使畏首背大防称述熙寍元丰政事与王安石学术哲宗信之遂 
荐章惇吕惠卿可大任廷试进士李清臣发策有绍述意考官第主元佑者居上畏复考悉下之拔毕渐第一惇入相畏遣所亲阴结之曰畏前 
日度势力之轻重遂因吕大防苏辙以逐刘挚梁焘方欲逐吕苏二人觉罢畏言职畏迹在元佑心在熙寍首为相公开路者也惇至徙畏吏部 
引以自助中书侍郎李清臣知枢密院安焘与惇不合畏复阴附安李惇觉其情又曾布蔡卞言畏平日所为于惇遂以宝文阁待制出知真定 
府天下于是目为杨三变谓其进于元丰显于元佑迁于绍圣也寻落职知虢州入元佑党后知郢州复集贤殿修撰知襄州移荆南提举洞霄 
宫居于洛未几知邓州再丏祠以言者论列落职主管崇禧观蔡京为相畏遣子侄见京以元佑末论苏辙不可大用等章自明又因京党河南 
尹薛昂致言于京遂出党籍寻复宝文阁待制政和二年洛人诣阙请封禅嵩山畏上疏累千余言极其谀佞方治行得疾卒年六十九畏颇为 
纵横学有才辩而多捭阖与邢恕缔交其好功名富贵亦同然恕疏而多失畏谋必中其究俱为缙绅祸云

　　△崔台符

　　崔台符字平叔蒲阴人中明法科为大理详断官校试殿帷仁宗赐以尽美二字熙寍中文彦博荐为羣牧判官除河北监牧使入判大理 
寺初王安石定按问欲举法举朝以为非台符独举手加额曰数百年误用刑名今乃得正安石喜其附已故用之厯知审刑院判少府监复置 
大理狱拜右谏议大夫为大理卿时中官石得一以皇城侦逻为狱台符与少卿杨汲辄迎伺其意所在以锻炼笞掠成之都人惴栗至不敢偶 
语数年间毙文法者且万人官制行迁刑部侍郎官至光禄大夫元佑初御史林旦上官均发其恶出知潞州又贬秩徙相州后兼监牧使卒年 
六十四旧制武臣至内殿崇班始荫其族台符言文吏州判司犹许用荫武臣五岁一迁自借职四十年乃得通朝籍轻重不相准请自供奉官 
即用荫从之尝使辽至其朝久立帐前傧者不赞导问其故曰太子未至台符诮之曰安有君父临轩而臣子偃蹇不至久立使者礼乎傧者惧 
赞导如仪

　　△杨汲

　　杨汲字潜古泉州晋江人登进士第调赵州司法参军州民曹浔者兄遇之不善兄子亦加侮焉浔持刀逐兄子兄挟之以走浔曰兄勿避 
自为侄尔既就吏兄子云叔欲给吾父止而杀之吏当浔谋杀兄汲曰浔呼兄使勿避何谓谋州用其言谳上浔得不死主管开封府界常平权 
都水丞与侯叔献行汴水淤田法遂酾汴流涨潦以溉西部瘠土皆为良田神宗嘉之赐以所淤田千亩提点淮西刑狱提举西路常平修古芍 
陂引汉泉灌田万顷召判都水监为大理卿迁刑部户部侍郎元佑初以宝文阁待制知庐州崔台符被劾汲亦落职知黄州厯徐襄越州绍圣 
中复为户部侍郎卒

　　△吕嘉问

　　吕嘉问字望之以荫入官熙寍初条例司引以为属权户部判官筦诸司库务行连灶法于酒坊岁省薪钱十六万缗王安石用魏继宗议 
即京城置市易务命嘉问提举上建置十三事其一欲于律外禁兼并之家辄取利神宗去之安石执不可居二年连以羡课受赏神宗闻其扰 
民语安石安石曰嘉问奉法不公以是媒怨神宗曰免行钱所收细琐市易鬻及果实大伤国体安石伪辩自解神宗曰即如是士大夫何故以 
为不便安石请言者姓名令嘉问条析七年旱帝忧心恻怛语韩维孙永集市人问之减坐贾钱千万安石遂持嘉问条析奏曰此皆百姓所愿 
不如人言也嘉问言朝廷所以许民输钱免行者葢人情安于乐业厌于追扰议者乃欲除去是殆不然今吏禄可谓厚矣然未及昔日取民所 
得之半市易所收免行钱亦未足以偿仓法所增之禄以此推穷则利害立见矣初市易隶三司嘉问恃势陵使辥向出其上曾布代向怀不平 
会神宗出手札询布布访于魏继宗继宗愤嘉问掠其功列其与初议异者布得实具上嘉问多收息干赏挟官府而为兼并之事神宗将委布 
考之安石言二人有私忿于是诏布与吕惠卿同治惠卿故憾布至三司召继宗及市贾问状其辞同乃胁继宗使诬布语言增加继宗不从布 
言惠卿不可共事神宗欲听之安石不可神宗遂诏中书曰朝廷设市易本为平准以便民若周官泉府者今顾使中人之家失业宜厘定其制 
布见神宗曰臣每闻德音欲以王道治天下今所为锓锓乎间架除陌矣嘉问又请贩盐鬻帛岂不诒四方笑神宗颔之事未决安石去位嘉问 
持之以泣安石劳之曰吾已荐惠卿矣既执政前狱遂成布得罪嘉问亦出知常州明年安石复相召检正中书户房安石罢以知江寍府岁余 
转运使何琬劾嘉问营缮越法徙润州复坐免久之入为吏部郎中光禄卿言者交论市易之患被于天下本钱无虑千二百万缗率二分其息 
十有五年间子本当数倍今乃仅足本钱葢买物入官未转售而先计息取赏至于物贷苦恶上下相蒙亏折日多空有虚名而已于是削嘉问 
三秩黜知淮阳军悉罪前被赏者绍圣中擢宝文阁待制户部侍郎加直学士知开封府专附章惇蔡卞多杀不辜焚去案牍以灭口尝荐邹浩 
浩南迁坐罢知怀州徽宗时屡暴其宿恶至分司南京光州居住郢州安置然为蔡氏所右其壻刘逵蹇序辰其死友邓洵武羽翼之故不久辄 
起以龙图阁学士大中大夫卒年七十七赠资政殿学士初嘉问窃从祖公弼论新法奏藁以示王安石公弼以是斥于外吕氏号为家贼故不 
得与吕氏同传

　　△李南公

　　李南公字楚老郑州人进士及第调浦江令郡猾吏恃守不输负租南公捕系之卒寘诸法知长沙县有嫠妇携儿以嫁七年儿族取儿妇 
谓非前子讼于官南公问儿年族曰九岁妇曰七岁问其齿曰去年毁矣南公曰男八岁而齓尚何争命归儿族熙寍中提举京西常平提点陕 
西河北刑狱京西转运副使入为屯田员外郎南公有女皆适人而同产女弟年三十不嫁寄他妹家为御史所论罢主管崇福宫为河北转运 
副使先是知澶州王令图请开迎阳归旧河于孙村置约回水东注南公与范子奇以为可行且欲于大吴北进锯牙约河势归故道朝廷命使 
者行视两人复以前议为非云迎阳下瞰京师孙村水势不便又为御史所论诏罚金加直秘阁知延安府夏人犯泾原南公出师捣其虚夏人 
解去进直龙图阁擢宝文阁待制知瀛州拜户部吏部侍郎户部尚书厯知永兴军成都真定河南府郑州擢龙图阁直学士初哲宗主入庙南 
公修奉希执政指请祔东夹室礼官争之不得及更建庙室坐前议弗当夺学士未几复之遂致仕卒年八十三南公为吏六十年干局明锐然 
反复诡随无特操识者非之子譓 【按宋史此下有李南公子譓附传及董必传俱无善迹足录并从删】

　　△虞策

　　虞策字经臣杭州钱塘人登进士第调台州推官知乌程县通判蕲州通判蒋之奇以江淮发运上计神宗访东南人才以策对王安礼李 
常咸荐之擢提举利州路常平湖南转运判官元佑五年召为监察御史进右正言数上书论事西夏未顺命策言今边备解弛戎备不修古之 
人善镇静者警备甚密务持重者谋在其中未有卤莽阔疏而曰镇静持重者又乞诏内而省曹寺监外而监司守令各得以其职陈朝政阙失 
百姓疾苦星文有变乞顺天爱民警戒万事思治心修身之道勿以宴安为乐哲宗纳后上正始要言迁左司谏曾肇以议北郊事与朝论不合 
免礼部侍郎为徐州策时权给事中还其命以肇礼官不当以议礼得罪不从帝亲政条所当先者五十六事后多施行迁侍御史起居郎给事 
中以龙图阁待制知青州改杭州过阙留为户部侍郎厯刑部户部尚书拜枢密直学士知永兴军成都府入为吏部尚书疏请徽宗均节财用 
属疾祈外加龙图阁学士知润州卒于道年六十六赠左正议大夫策在元佑绍圣时居言职不依人取进亦颇持两端党议故免

　　虞奕

　　 虞奕

　　奕字纯臣中进士第虞策之同母弟也崇寍间提举河北西路常平洺相饥徙之东路既而西部盗起复徙提点刑狱时朝廷将遣兵逐捕 
奕条上方略请罢勿用而自计讨贼不阅月可定转运使张搏以为不可宰相主搏策数月不效卒用奕议悉降之擢监察御史亲祭北郊燕人 
赵良嗣为秘书丞侍祠奕白其长曰今亲卫不用三路人而良嗣以外国降子顾得预祠事可乎长用其言具以请不报阳武民佣于富家其室 
美富子欲私之弗得怒杀之而赂其夫使勿言事觉府县及大理鬻狱奕受诏鞫讯皆伏辜坐漏泄语言罢去再踰年还故职提点河北刑狱自 
何承矩创边地为塘泺有定界既中贵人典领以屯田开拓为功肆侵民田民上诉屡出使者按治皆不敢与直奕曲折上之疏其五不可诏罢 
屯田加直秘阁淮南转运副使入为开封少尹故时大理开封治狱得请实蔽罪其后率任情弃法法益不用奕言廷尉持天下平京师诸夏本 
法且不行何以示万国请自今非情法实不相当毋得辄请从之迁光禄卿户部侍郎睦州乱以龙图阁直学士知镇江府寇平论劳增两秩还 
为户部内侍总领内藏予夺颛已视户部如僚属度支郎方讨理滞奉中旨令开封尹与总领者来奕白宰相曰计臣不才当去之而易能者不 
可使他人侵其官即自劾不称职诏为罢内侍而徙奕工部袭庆守张漴使郡人诣阙请登封东平守王靓谏以京东岁凶多盗不当请封为政 
者不悦将罪靓奕言靓忧民爱君所当奖激奈何用为罪乎靓获免未几卒年六十赠龙图阁学士

　　△郭知章

　　郭知章字明叔吉州龙泉人第进士从刘彛广西幕府知浮梁分寍县黄履荐为御史以忧不克拜知海州濮州提点梓州路刑狱复以郑 
雍顾临荐为监察御史哲宗亲政上书请用淳化天禧诏增谏官员又比岁选授监司多繇寺监丞不过知县资序外官莫重于部使者岂宜轻 
用若是宜稍限以节如转运判官择实任通判者提点刑狱择实任郡守者然后考其治理简拔用之又言自大河东北分流生灵被害今水之 
趋东者已不可遏顺而导之闭北而行东其利百倍矣迁殿中侍御史言先帝辟地进壤建策四砦据高临下扼西戎咽喉元佑用事者委而弃 
之愿讨赜议奏显行黜罚史院究神宗实录诬罔事知章请贬怡吕大防等绍圣复制科知章校试言先朝既策进士即废此科近年复置诚无 
