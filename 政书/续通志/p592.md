<!-- { "loadSidebar": true } -->
度使以母丧解诏不许徐州节度使张建封卒军乱立其子愔请于朝帝不许乃诏左检校尚书左仆射同中书门下平章事节度徐泗讨定之 
佑具舠舰遣属将孟准度淮击徐不克引还固境不敢进乃诏授愔徐州节度使析濠泗二州隶淮南初佑决雷陂以广灌溉斥海濒弃地为田 
积米至五十万斛列营三十区士马整饬四邻畏之然宽假僚佐故南宫僔李亚郑元均至争权乱政帝为佑斥去之十九年拜检校司空同中 
书门下平章事德宗崩诏摄冢宰进检校司徒兼度支盐铁使于是王叔文为副佑既以宰相不亲事叔文遂专权欲摇东宫冀佑为助佑不应 
乃谋逐之未决而败宪宗在谅闇复摄冢宰明年拜司徒封岐国公党项阴导吐蕃为乱诸将邀功请讨之佑上疏言今戎丑方强边备未实诚 
宜慎择良将使之完辑禁绝诛求示以信诚来则惩御去则谨备彼当怀柔革其奸谋何必亟兴师役坐取劳费帝嘉纳之岁余乞致仕不听诏 
三五日一入中书平章政事佑每进见天子尊礼之官而不名后数年乞休骸骨帝不得巳许之仍拜光禄大夫守太保致仕俾朝朔望遣中人 
锡予备厚元和七年卒年七十八册赠太傅谥曰安简佑资嗜学虽贵犹夜分读书先是刘秩摭百家侔周六官法为政典三十五篇房管称才 
过刘向佑以为未尽因广其阙益新礼为二百篇号通典奏之子式方

　　杜式方
　　杜悰
　　杜慆
　　杜牧
　　杜顗

　　 杜式方

　　式方字考元以荫授扬州参军事再迁太常寺主簿考定音律卿高郢称之佑既相出为昭应令迁太仆卿子悰尚公主式方以右戚移病 
不视事穆宗立授杜管观察使弟从郁痼疾躬为营方药羞膳及死期而泣世称其笃行卒赠礼部尚书从郁元和初为左补阙崔羣等以宰相 
子为嫌再徙秘书丞终驾部员外郎子牧

　　 杜悰

　　悰字永裕以门荫三迁太子司议郎尚岐阳公主授殿中少监驸马都尉太和初由澧州刺史召为京兆尹迁凤翔忠武节度使入为工部 
尚书判度支会昌初为淮南节度使武宗诏扬州监军取娼家女十七人进禁中监军请悰同选又欲阅良家有姿相者悰曰吾不奉诏而辄与 
罪也监军怒表于帝帝以悰有大臣体乃诏罢所进伎有意倚悰为相矣踰年召拜检校尚书右仆射同中书门下平章事仍判度支刘稹平进 
左仆射兼门下侍郎未几以本官罢出为剑南东川节度使徙西川复镇淮南时方旱道路流亡藉藉悰荒湎宴适不能事罢兼太子太傅分司 
东都踰岁起为留守复节度剑南西川召为右仆射 【按宰相表作左仆射】 判度支进兼门下侍郎同平章事帝大渐枢密使王归长马公 
儒等以遗诏立夔王左军中尉王宗实等以为归长等矫诏乃迎郓王立之是为懿宗久之遣枢密使杨庆诣中书独揖悰它宰相毕諴杜审权 
蒋伸不敢进乃授悰中人请帝监国奏因谕悰劾大臣名不在者抵罪悰遽封授使者复命谓庆曰上践祚未久君等秉权以爱憎杀大臣公属 
祸无日矣庆色沮去帝怒亦释大臣遂安未几册拜司空封邠国公以检校司徒为凤翔荆南节度使加兼太傅卒年八十赠太师弟慆

　　 杜慆

　　慆咸通中为泗州刺史会庞勋反围城慆完守备以待贼处士辛谠自广陵来见慆劝出家属独以身守慆不可谠曰公能如是仆当与公 
同死贼将李圆易慆驰勇士百人欲入封府库慆为好言厚礼迎劳明日伏甲士三百宴球场贼皆歼焉圆怒傅城战慆杀数百人圆退壁城西 
勋闻益其兵而以书射城中促降会夜慆击鼓乘城大呼圆气夺奔还徐州未几贼焚淮口昼夜战不息谠乃请救于戍将郭厚本将淮南兵千 
五百人救泗州次洪泽节度使令狐绹遣牙将李湘屯淮口与郭厚本合为圆所败湘等并没于是援绝贼乃以铁锁绝淮流梯冲乘城粮尽为 
薄饘以给懿宗遣使加慆检校右散骑常侍勉以坚守会招讨使马举率兵至遂解去围凡十月慆抚循士皆殊死奋而辛谠冒围出入纠辑援 
师卒完一州时称为难贼平慆迁义成军节度使检校兵部尚书卒

　　 杜牧

　　牧字牧之善属文第进士复举贤良方正沈傅师表为江西团练府巡官又为牛僧孺淮南节度府掌书记擢监察御史移疾分司东都以 
弟顗病弃官复为宣州团练判官拜殿中侍御史内供奉是时刘从谏守泽潞何进滔据魏博颇骄蹇不循法度牧追咎长庆以来朝廷措置亡 
术复失山东巨封剧镇所以系天下轻重不得承袭轻授皆国家大事嫌不当位而言实有罪故作罪言言上策莫如自治中策莫如取魏下策 
为浪战时论韪之累迁左补阙史馆修撰改膳部员外郎宰相李德裕素奇其才会昌中黠戛斯破回鹘回鹘种落溃入漠南牧说德裕不如遂 
取之以为两汉伐虏常以秋冬当匈奴劲弓折胶重马免乳与之相校故败多胜少今若以仲夏发幽并突骑及酒泉兵出其意外一举无类矣 
德裕善之会刘稹拒命招诸镇兵讨之牧复移书于德裕以河阳西北去大井关强百里用万人为垒窒其口深壁勿与战成德军世与昭义为 
敌王元逵思一雪以自奋然不能长驱径捣上党其必取者在西面今若以忠武武寍两军益青州精甲五千宣润弩手二千道绛而入不数月 
必覆贼巢昭义之食尽仰山东常日节度使率留食邢州山西兵单少可乘虚袭取故兵闻拙速未睹巧之久也俄而泽潞平略如牧策厯黄池 
睦三州刺史入为司勋员外郎常兼史职改吏部改为湖州刺史踰年以考功郎中知制诰迁中书舍人牧刚直有奇节不为龊龊小谨敢论列 
大事指陈病利尤切卒年五十

　　 杜顗

　　顗 【按宰相世系表作颛】 字胜之幼病目母禁其为学举进士授秘书省正字李德裕奏为浙西府宾佐德裕贵盛宾吝无敢忤惟顗 
数谏之及谪袁州叹曰门下爱我皆如顗吾无今日太和末召为咸阳尉直史馆常语人曰李训郑注必败行未及都闻难作疏辞疾归顗亦善 
属文与牧相上下竟以丧明卒

　　△郑絪

　　郑絪字文明余庆从父行也幼有奇志善属文所交皆天下有名士擢进士宏辞高第张延赏帅剑南奏署掌书记入为起居郎翰林学士 
累迁中书舍人德宗自兴元还置六军统军视六尚书以处功臣除制用白麻付外又废宣武军益左右神策以监军为中尉窦文场恃功阴讽 
宰相进拟如统军比絪当作制契言不可帝悟乃不用麻顺宗病不能语王叔文与牛美人用事权震中外惮广陵王雄睿欲危之帝召絪草立 
太子诏絪不请辄书曰立嫡以长跪白之帝颔乃定宪宗即位拜中书侍郎同中书门下平章事迁门下侍郎始卢从史阴与王承宗连有诏归 
潞从史辞潞乏粮请留军山东李吉甫密谮絪漏言于从史帝怒赖李绛谏而释居位四年罢为太子宾客久乃检校礼部尚书出为岭南节度 
使后累迁河中节度入为御史大夫检校尚书左仆射兼太子少保文宗太和中年老乞骸骨以太子太傅致仕卒年七十八赠司空谥曰宣

　　郑颢

　　 郑颢

　　孙颢举进士以起居郎尚万寿公主拜驸马都尉有器识宣宗时恩宠无比终检校礼部尚书河南尹

　　△权德舆

　　权德舆字载之父皋见卓行传德舆七岁居父丧哭踊如成人未冠以文章称韩洄黜陟河南辟置幕府复从江西观察使李兼府为判官 
杜佑裴冑交辟之德宗闻其材召为太常博士改左补阙贞元八年关东淮南浙西州县大水坏庐舍漂杀人德舆建言宜择羣臣明识通方者 
持节劳徕问人所疾苦蠲其租入与连帅守长讲求所宜帝乃遣奚陟等四人循行慰抚裴延龄以巧幸进判度支德舆上疏斥言其奸疏奏不 
省迁起居舍人岁中兼知制诰进中书舍人久之知礼部贡举真拜侍郎凡三岁甄品详谛取明经初不限员十九年大旱德舆因是上陈阙政 
请诏所在裁留经用以种贷民今兹租赋及宿逋远贷一切蠲除约太仓一岁计斥其余者以粜于民帝颇采用之宪宗元和初厯兵部侍郎坐 
累徙太子宾客俄还前官时泽潞卢从史诈傲寖不制其父虔卒京师而成德王承宗父死求袭德舆谏以为欲变山东先择昭义之帅从史拔 
自军校偃蹇不法今可因其丧选守臣代之成德习俗既久当制以渐许成德之请则可许昭义则不可帝不听及承宗叛从史乃诡计以挠王 
师兵老无功德舆请赦承宗徙从史后皆略如所料会裴垍病德舆自太常卿拜礼部尚书同中书门下平章事王锷繇河中入朝求兼宰相李 
藩以为不可德舆亦奏争帝乃止董溪于皋謩以运粮使盗军兴流岭南帝悔其轻诏中使半道杀之德舆谏宜审正其罪明下诏书与众同弃 
则人人惧法帝深然之尝问政之宽猛孰先对曰唐家承隋苛虐以仁厚为先列圣所循皆尚德教帝曰诚如公言德舆善辩论开陈古今本末 
以觉悟人主为辅相宽和不为察察明李吉甫再秉政帝又自用李绛参赞大机是时帝切于治事巨细悉责宰相吉甫绛议论不能无持异至 
帝前遽言亟辩德舆居中不敢有所轻重坐是罢为本官寻以检校吏部尚书留守东都进扶风郡公未几复拜太常卿徙刑部尚书先是诏许 
孟容蒋乂刊汇格敕既成上之留禁中德舆请出其书与侍郎刘伯刍参复研考定三十篇奏上复检校吏部尚书出为山南西道节度使后二 
年以病乞还卒于道年六十赠尚书左仆射谥曰文

　　权璩

　　 权璩

　　子璩字大圭元和初擢进士厯监察御史有美称宰相李宗闵荐为中书舍人时李训挟宠以周易博士在翰林璩与舍人高元裕给事中 
郑肃韩佽等连章劾训倾覆阴巧且乱国不宜出入禁中不听及宗闵贬璩屡表辩解贬阆州刺史文宗怜其母病徙郑州训诛时人多璩明祸 
福大体能世其家

　　△崔羣

　　崔羣字敦诗贝州武城人未冠举进士陆贽主贡举梁肃荐其有公辅才擢甲第举贤良方正授秘书省校书郎累迁右补阙翰林学士中 
书舍人数陈谠言宪宗嘉纳因诏学士凡奏议待羣署乃得上羣固让惠昭太子薨是时遂王嫡而澧王长多内助帝将建东宫诏羣为澧王作 
让表羣奏大凡己当得则让不当得之乌用让今遂王嫡宜为太子帝从其议进户部侍郎元和十二年以中书侍郎同中书门下平章事李师 
道既诛师古等妻子没入掖廷帝疑以问羣羣请释之并还其奴婢赀产盐铁院官权长孺坐罪抵死其母耄丐子以养帝奭然欲赦之以问宰 
相羣对陛下幸怜其老宜即遣使谕旨若须出敕无及矣于是免死羣凡启奏平恕如此处州刺史苗积进羡钱七百万羣以受之失信天下请 
还赐其州以纾下户之赋是时皇甫镈言利幸于帝阴藉左右求宰相羣数言其佞邪不可用既入对及开元天宝事羣因推言其极曰安危在 
出令存亡系所任玄宗用姚崇宋璟张九龄则理用李林甫杨国忠则乱人皆以天宝十五年禄山自范阳起兵是理乱分时臣以为开元二十 
年罢九龄任林甫理乱自此已分矣词意激切左右为感动帝卒自相镈会羣臣上帝号镈欲兼用孝德为号羣独以为有睿圣则孝德并见帝 
闻不乐会度支禀赐边士不时物多弊恶李光颜忧甚至欲引佩刀自决中外皆恐镈奏边鄙无事乃羣鼓动欲以买直归怨天子于是罢为湖 
南观察使穆宗立以吏部侍郎召之劳曰我为太子卿力也羣曰此先帝意臣何力焉俄拜御史大夫未几检校兵部尚书充武寍节度使羣以 
