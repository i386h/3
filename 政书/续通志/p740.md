<!-- { "loadSidebar": true } -->
取京畿财赋赡之因以收事柄师道力奏非便逐复旧制又以四年贡举士苦淹久请易为三年宰相刘沆护葬温成皇后礼官议称陵师道以 
为非典制数疏争沆恶之引着令台官满二年当补外出知常州台谏官共言师道不当去不报徙广南东路转运使旧补摄官皆委吏胥无先 
后远近之差师道为置籍次第之召为盐铁判官道改两浙转运使迁起居舍人同知谏院管句国子监后宫周氏董氏生公主诸阁女御多迁 
擢师道上疏曰窃闻诸合女御以周董育公主御宝白札并为本人不自中书出诰掖庭觊觎迁拜者甚多周董之迁可矣女御何名而迁乎才 
人品秩既高古有定员唐制止七人而巳祖宗朝宫闱给侍不过二三百居五品之列者无几若使诸合皆迁则不复更有员数矣妇人女子与 
小人之性同宠幸太过则渎慢之心生恩泽不节则无厌之怨起且用度太烦一才人之奉月直中户百家之赋岁时赐予不在焉况诰命之出 
不自有司恐斜封墨勑复见于今日矣时大星陨东南有声如雷又上疏曰汉晋天文志天狗所下为破军杀将伏尸流血甘氏图天狗移大贼 
起今朝廷非无为之时也而备边防盗未见其至必有包藏险心投隙而动者宜拣拔将帅训练卒伍诏天下预为备御仁宗晚年尤恭俭四方 
无事师道言虽过每优容之迁兵部员外郎兼侍御史知杂事判都水监与监官御史数奏枢密副使陈升之不当用升之罢师道亦出知福州 
顷之以工部郎中入为三司盐铁副使迁户部直龙图阁知明州卒师道励风操前后在言责有闻即言或独争或列奏如陈执中家人杀婢卒 
坐免夺王拱辰宣徽使李淑翰林学士及王德用程戡领枢密官宦官石全彬阎士良升进皆尝奏数其罪焉

　　△李绚 【何中立】

　　李绚字公素卭州依政人少放荡亡检兄绹教之书严其课业而出绚遨游自若比暮绹归绚徐取书视之一过辄诵数千言绹奇之稍长 
能属文尤工歌诗擢进士第再授大理评事通判邠州元昊犯延州并边皆恐邠城陴不完绚方摄守即发民治城僚吏皆谓当上言迟报绚不 
听帝闻之喜因诏他州悉治守备还为太子中允直集贤院厯开封府推官三司度支判官为京西转运使是时范雍知河南王举正知许州任 
中师知陈州任布知河阳并二府旧臣绚皆以不才奏之未几召修起居注纠察在京刑狱时宰相杜衍各拔知名士寘台省恶衍者指绚为其 
党绚尝举陆经经坐赃贬而任布又言绚在京西苛察出知润州改太常丞徙洪州时五溪蛮寇湖南择转运使帝曰有馆职善饮酒者为谁今 
安在辅臣未喻帝曰是往岁城邠州者其人才可用辅臣以绚对遂除湖南转运使绚乘驿至邵州戒诸部按兵毋得动使人谕蛮以祸福蛮罢 
兵受约朿复修起居注权判三司盐铁句院复纠察在京刑狱以右正言知制诰奉使契丹知审官院迁龙图阁直学士起居舍人权知开封府 
治有能名绚夜醉晨奏事酒未解帝曰开封府事剧岂可沉湎于酒邪改提举在京诸司库务权判吏部流内铨初慈孝寺亡章献太后神御物 
盗已得绚考掠不得其情辄释去时知制诰何中立权发遣开封府事穷治之盗伏罪中立迁兵部员外郎纠察在京刑狱绚黜知苏州未行卒 
绚疏明乐易少周游四方颇练世务数上书言便宜仁宗春秋高未有继嗣绚因祀高禖还献赋大旨言宜远嬖宠近贤良则神降之福子孙繁 
衍帝嘉纳之性嗜酒终以疾死中立字公南许州长社人颇以文词自喜然嗜酒无行知杭州暴中风卒

　　△沈邈

　　沈邈字子山信州弋阳人进士及第起家补大理评事知侯官县通判广州累迁都官员外郎厯知真州福州庆厯初为侍御史时吕夷简 
罢相辅臣皆主官邈言爵禄所以劝臣下非功而授则为滥今边鄙屡警未闻庙堂之谋有以折外侮无名进秩臣下何劝焉又论夏竦除枢密 
使而竦阴交内侍刘从愿使从愿内济狡谲竦外专机务奸党得计人主之权去矣其言甚切权盐铁判官转兵部员外郎时选诸路转运加按 
察使邈与张昷之王素首被选邈加直史馆使京东岁余入为侍御史知杂事未几擢天章阁待制知澶州徙河北都转运使又徙陕西岁中加 
刑部郎中知延州卒邈疏爽有治才然性少检

　　钦定续通志卷三百三十二

 

　　●钦定续通志卷三百三十三　列传一百三十三

　　列传

　　宋 【三十七】

　　○宋三十七

　　张昷之　　　　魏瓘【琰】　　　　滕宗谅【刘越】　　李防　　　　　赵湘　　　　　唐肃　　张述　　　　　黄震　 
　　　　胡顺之　　陈贯【安石】　　　范祥【育】　　　　田京　　周渭　　　　　梁鼎　　　　　范正辞【讽】　　刘师 
道　　　　王济　　　　　方偕　　曹颖叔　　　　刘元瑜　　　　杨告　　赵及　　　　　刘湜　　　　　王彬

　　张昷之
　　魏瓘
　　滕宗谅 【刘越】
　　李防
　　赵湘
　　唐肃
　　张述
　　黄震
　　胡顺之
　　陈贯
　　范祥
　　田京
　　周渭
　　梁鼎
　　范正辞
　　刘师道
　　王济
　　方偕
　　曹颖叔
　　刘元瑜
　　杨告
　　赵及
　　刘湜
　　王彬

　　△张昷之

　　张昷之字景山父秘自有传昷之进士及第补乐清尉润州观察推官校勘馆阁书籍迁集贤校理通判常州知温州蔡齐荐其才可用擢 
提点淮南路刑狱杨崇勋知亳州恃恩为不法诬蒙城知县王申罪械送狱昷之廉得冤状乃出申配奸吏若干人徙广南东路转运使夷人有 
犯其酋长得自治而多惨酷请一以国法从事权度支判官为京西转运使加直史馆徙河北被边诸州发卒斩西山木卒逃入契丹者岁数百 
人敌既利其所开地又得亡卒故不争昷之戒斩伐毋得深入北地卒亦不敢逃还为盐铁副使擢天章阁待制河北都转运按察使保州广信 
安肃军自五代以来别领兵万人号缘边都巡检司以知州军为使置副二人分所领卒为三部使援邻道太祖尝用之有功诏每出巡别给粮 
钱以优其后州将不复出内侍为副数出巡部卒偏得廪赐军中以为不均通判保州石待举言于昷之请合三部兵更出入季一出即别给钱 
粮余悉罢仍请以武臣代内侍时杨怀敏方任边事尤不悦巡检司云翼卒恶石待举遂杀之以作乱昷之自魏驰至城下召诸将部分攻城使 
人请怀敏曰不即来当以军法从事既至以兵自卫昷之叱去卫者城开田况潜杀降兵数百人昷之预知其谋除户部副使既而坐前事夺职 
知虢州王则反贝州有言昷之在河北捕得妖人李教不杀使得逸去今乃为则主谋事平无其人会冀州人段得致诣阙自言尝为叔父屯田 
郎中昙赇免缘坐且言昙以书属昷之乃下御史按劾虽不得书犹夺三官监鄂州税知汉阳军稍迁刑部郎中复待制知湖州徙扬州以光禄 
卿致仕卒昷之喜吏事所至有声

　　△魏瓘

　　魏瓘字用之父羽奏补秘书省校书郎监广积仓知开封府仓曹参军持法精审明吏事上元阙前张灯与宦者护作宦者视瓘年少辄诛 
索侵扰瓘密以闻诏杖宦者遣之瓘门人魏纲上疏诋天书流海岛瓘亦坐是停官复监邓州税鄂州茶以大理寺丞知衡山县通判寿州厯知 
循随安州提点广南西路刑狱邕州獠户缘逋负没妇女为佣者一千余人悉奏还其家就除转运使刘鋹时计口以税虽舟居皆不免至是而 
雷化钦廉高州犹未除瓘为除之减柳州无名役四百人召权度支判官寻以罪降知洪州徙梓州路转运使还知蔡州潭州为京西转运使江 
淮制置发运使自主客郎中迁太常少卿知广州筑州城环五里疏东江门凿东西澳为水闸以时启闭焉拜右谏议大夫再任临江军判官史 
沆性险诐尝为瓘所劾免会广州封送贡余椰子煎等饷京师辄邀留之飞奏指以为珍货诏遣内侍发验无有沆坐不实废瓘亦降知鄂州未 
踰年复为陕西转运使徙河北以给事中知开封府政事严明吏民惮之内东门索命妇车得赂遗掖庭物付府验治狱未上内降释罪谏官吴 
奎言法当执奏而瓘不即奏行请以废法论降知越州侬智高寇广东西独广州城坚守不能下于是论筑城功迁工部侍郎集贤院学士复知 
广州兼广东经略安抚使给禁卒五千听以便宜从事属狄青已破贼召还纠察在京刑狱议者请开六塔河塞商胡北流宰相主其说命瓘按 
视还奏以为不可塞下溪州蛮彭士羲叛将发兵讨除进龙图阁直学士知荆南瓘以为五溪之险师行鸟道诸将贪功生事于国家何所利因 
条上三策以招徕为上守御为下攻取为失不报后卒如瓘议徙澶州滑州又徙邓州请老以吏部侍郎致仕卒瓘所至整办与人置对未尝屈 
弟琰

　　魏琰

　　 魏琰

　　琰字子浩以父恩授秘书省正字为吏强敏名齐于瓘尝通判陈州适岁饥百姓相率强取人粟坐死者甚众琰曰此迫于穷饿岂得巳者 
坐其首黥之厯知寿润滁安州寿州盗杀寺童子有司执僧笞服琰悯其非罪命械纵去一府争以为不可后数日得真盗富人犯法当死而死 
狱中琰曰是尝欺匿异籍孤弱者财所以自毙觊不可穷治尔岂吏受赇而为之谋乎后有告者如琰所料累官司农卿知福州徙广州以疾告 
得知江寍府晚昏眊纵私人乱法日笞扑无罪吏卒监司劾奏召判刑部仍致仕进卫尉卿卒

　　△滕宗谅 【刘越】

　　滕宗谅字子京河南人与范仲淹同年举进士其后仲淹称其才乃以泰州军事推官召试学士院改大理寺丞知当涂邵武二县迁殿中 
丞代还会禁中火诏劾火所从起宗谅与秘书丞刘越皆上疏谏宗谅曰伏见掖庭遗烬延炽宫闼虽沿人事实系天时诏狱未释鞫讯尚严恐 
违上天垂戒之意累两宫好生之德且妇人柔弱万一怀冤足累和气疏奏仁宗为罢诏狱时章献太后犹临朝宗谅言国家以火德王天下火 
失其性由政失其本因请太后还政而越亦上疏太后崩擢尝言还政者越已卒赠右司谏而除宗谅左正言后迁左司谏坐言宫禁事不寔降 
尚书礼部员外郎知信州与范讽雅相善及讽贬宗谅降监池州酒久之通判江寍府徙知湖州元昊反除刑部员外郎直集贤院知泾州葛怀 
敏军败于定州诸部震恐宗谅顾城中兵少乃集农民数千戎服乘城又募勇敢谍知寇远近及其形势檄报旁郡使为备会范仲淹自环庆引 
蕃汉兵来援时天阴晦十余日人情忧沮宗谅乃大设牛酒迎犒士卒又籍定州战没者于佛寺祭酹之厚抚其孥于是边民稍安仲淹荐以自 
代擢天章阁待制徙庆州上言朝廷既授范仲淹韩琦四路马步军都总管经略安抚招讨使而诸路亦带招讨称号非所宜诏罢之御史梁坚 
劾奏宗谅前在泾州费公钱十六万贯及遣中使检视乃始至部日以故事犒赉诸部属羌又间以馈遗游士故人宗谅恐连逮者众因焚其籍 
以灭姓名仲淹时参知政事力救之止降一官知虢州御史中丞王拱辰论奏不已复徙岳州稍迁苏州卒宗谅尚气倜傥自任好施与及卒无 
余财所莅州喜建学而湖州最盛学者倾江淮间有谏疏二十余篇 【刘越字子长大名人少孤贫有学行亦宗谅同年进士尝知襄城固始 
二县有能名既赠官又官其一子赐其家钱十万】

　　△李防

