<!-- { "loadSidebar": true } -->
庙计审择亲贤稽合天意仁宗以诲章付中书韩琦由此定议召为侍御史改同知谏院英宗不豫诲请皇太后日命大臣一员与淮阳王视进 
乐饵都知任守忠用事久帝之立非守忠意数闲谍东朝播为恶言内外汹惧诲上两宫书开陈大义词旨深切帝疾小愈屡言乞亲万几太后 
归政诲言于帝曰后辅佐先帝厯年阅天下事多矣事之大者宜关白咨访然后行示弗敢专遂论守忠平生罪恶并其党史昭锡窜之南方内 
臣王昭明等为陕西四路钤辖专主蕃部诲言自唐以来举兵不利未有不自监军者今走马承受官品至卑一路己不胜其害况钤辖乎卒罢 
之治平二年迁兵部员外郎兼侍御史知杂事上言台谏者人主之耳目旧三院御史常有二十员而后益衰减盖执政者不欲主上闻中外之 
阙失今台阙中丞御史五员惟三人在职封章十上报闻者八九谏官二人一他迁一出使言路壅塞未有如今日之甚者帝览奏即命邵必知 
谏院于是濮议起侍从请称王为皇伯中书不以为然诲引义固争七上章乞解台职遂劾宰相韩琦不忠愿黜居外藩以慰士谕又与御史范 
纯仁吕大防共劾欧阳修首开邪议以枉道说人主以近利负先帝陷陛下于过举皆不报己而诏濮王称亲诲上还诰敕居家待罪乃下迁诲 
工部员外郎知蕲州神宗立徙晋州 【按司马光撰诲墓志徙晋州在英宗时与宋史本传互异】 加集贤殿修撰知河中府召为盐铁副使 
擢天章阁待制复知谏院拜御史中丞初中旨下京东买金数万两又令广东市真珠传云将备宫中十合用度诲言陛下春秋富盛然聪明睿 
知以天下为心必不留神于此愿亟罢之王安石执政时多谓得人诲言其不通时事大用之则非所宜上疏劾安石曰大奸似忠大佞似信安 
石外示朴诚中藏巧诈陛下悦其才辨而委任之安石初无远略惟务改作立异罔上欺下文言饰非误天下苍生必斯人也如久居庙堂必无 
安静之理帝方注倚安石还其章诲求去乃出知邓州诲之将有言也司马光劝止之诲曰安石虽有时名然好执偏见轻信奸回喜人佞己听 
其言则美施于用则疏置诸宰辅天下必受其祸且上新嗣位所与朝夕图议者二三执政而己苟非其人将败国事此乃心腹之疾救之惟恐 
不逮顾可缓耶诲既斥安石益横光由是服诲之先见自以为不及也明年改知河南命未下而寝疾矣旋提举崇福宫以疾表求致仕曰臣本 
无宿疾医者用术乖方妄投汤剂率任情意差之指下祸及四肢一身之微固无足恤奈九族之托何葢以身疾谕朝政也诲三居言责皆以弹 
奏大臣而去一时推其鲠直居病困犹旦夕愤叹以天下事为忧既革司马光往省之至则目己瞑闻光哭蹷然而起张目强视曰天下事尚可 
为君实勉之遂卒年五十八海内闻者痛惜之诏赠通议大夫以其子由庚为太常寺太祝

　　△刘述

　　刘述字孝叔湖州人举进士为御史台主簿知温耀真三州提点江西刑狱累官都官员外郎知审官院胡宿言其沈静有守特迁兵部员 
外郎改荆湖南北京西路转运使再以覃恩迁刑部郎中神宗立召为侍御史知杂事帝知其久次授吏部郎中尝言去奢当自后宫始章辟光 
宜诛高居简宜黜张方平不当参大政王拱辰不当除宣徽使皆不报王安石参知政事帝下诏专令中丞举御史不限官高卑赵抃争之弗得 
述言旧制举御史官众议佥举则各务尽心不容有偏蔽私爱之患今专委中丞则爱憎在一己万一非其人将受权臣属托自立党援不附己 
者得以中伤媒蘖诬陷其弊不一愿收还前旨弗听述兼判刑部安石争谋杀刑名述不以为是及敕下述封还中书奏执不己安石白帝诏开 
封推官王克臣劾述罪于是述率御史刘琦钱顗共上疏曰安石专肆胸臆轻易宪度无忌惮之心陛下置安石政府必欲致时如唐虞而反操 
管商权诈之术开局设官用八人者分行天下惊骇物听动摇人心去年因许遵文过饰非妄议自首按问之法安石任一偏之见改立新议以 
害天下大公章辟光献岐邸迁外之说疏闲骨肉罪不容诛吕诲等连章论安石独进瞽言荧惑圣听先朝所立制度乃欲事事更张废而不用 
言行乖戾一至于此刚狠自任则又甚焉愿早罢逐以慰安天下元元之心曾公亮位居丞弼不能竭忠许国反有畏避之意赵抃则括囊拱手 
但务依违大臣事君岂当如是疏上安石奏先贬琦顗监处衢州盐务司马光疏言琦顗所坐不过疏直乞还其本资以靖羣听不报开封狱具 
述三问不承安石欲置之狱光又与范纯仁争之乃议贬为通判帝不许以知江州踰岁提举崇禧观卒年七十二绍兴初赠秘阁修撰

　　△刘琦

　　刘琦字公玉宣城人以都官员外郎通判歙州召为侍御史建言自城绥州数致羌寇宜弃之浙西开漕渠役甚小使者张大其事以功迁 
官言者论其非诏琦就劾官吏人人惴恐琦但按首谋二人而己既贬通判邓州卒年六十一

　　△钱顗

　　钱顗字安道常州无锡人初为寍海军节度推官守孙沔用威严为治属吏奔走听命顗当官而行无所容挠遇不可必争之由是独见器 
重知赣乌程二县皆以治行闻治平末以金部员外郎为殿中侍御史里行许遵议谋杀案问刑名未定而入判大理顗以为一人偏词不可以 
汨天下之法遵所见迂执不可以当刑法之任不从二年而贬将出台于众中责同列孙昌龄曰平日士大夫未尝知君名徒以昔官金陵媚事 
王安石宛转荐君得为御史亦当少思报国奈何专欲附会以求美官顗今当远窜君自谓得策耶即拂衣上马去后自衢徙秀州家贫母老至 
丏贷亲旧以给朝晡而怡然无谪官之色苏轼遗以诗有乌府先生铁作肝之句世因目为铁肝御史卒年五十三

　　△郑侠

　　郑侠字介夫福州福清人治平中随父官江寍闭户苦学王安石知其名称奖之进士高第调光州司法参军安石居政府凡所施行民闲 
不以为便光有疑狱侠谳议传奏安石悉如其请侠感为知己秩满入都时初行试法之令安石问以所闻对曰青苗免役保甲市易数事与边 
鄙用兵在侠心不能无区区也安石不答侠退不复见但数以书言法之为民害者久之监安上门安石虽不悦犹使其子雱来语以试法方置 
修经局又欲辟为检讨更令其客黎东美谕意侠曰读书无几不足以辱检讨所以来求执经相君门下耳相君发言持论无非以官爵为先所 
以待士者亦浅矣果欲援侠而成就之取其所献利民便物之事行其一二使进而无愧不亦善乎是时免役法出民商咸以为苦虽负水舍发 
担粥提茶之属非纳钱者不得贩鬻税务索市利钱其末重于本侠因东美列其事未几诏小夫裨贩者免征商之重者十损其七他皆无所行 
是时自熙寍六年七月至七年三月不雨人无生意东北流民羸瘠愁苦身无完衣并城民买麻■〈米凡〉麦麸合米为糜或茹木实草根至 
身被锁械而负瓦楬木卖以偿官累累不绝侠知安石不可谏悉绘所见为图奏疏诣合门不纳乃假称密急发马递上之银台司其略云去年 
大蝗秋冬亢旱麦苗焦枯不种不入羣情惧死方春斩伐竭泽而渔草木鱼鳖亦莫生遂灾患之来莫之或御愿陛下开仓廪振贫乏取有司掊 
克不道之政一切罢去冀下召和气上应天心延万姓垂死之命疏奏神宗反复观图寝不能寐翌日命开封体放免行钱三司察市易司农发 
常平仓三卫具熙河所用兵诸路上民物流散之故青苗免役权息追呼方田保甲并罢凡十有八事民闲讙呼相贺又下责躬诏求言越三曰 
大雨辅臣入贺帝示以侠所进图状且责之安石上章求去羣奸切齿遂以侠付御史治其擅发马递罪吕惠卿邓管言于帝曰陛下成此美政 
天下方被其赐一旦用狂夫之言罢废殆尽岂不惜哉相与环泣于帝前于是新法一切如故安石去惠卿执政侠又上疏论之仍取唐魏征姚 
崇宋璟李林甫卢杞传为两轴题曰正直君子邪曲小人事业图并言禁中有被甲登殿等事惠卿奏为谤讪编管汀州御史台吏杨忠信取名 
臣谏疏授侠曰以此为正人助惠卿暴其事且嗾御史张琥并劾冯京为党与侠行至太康还对狱狱成惠卿议致之死帝曰侠所言非为身也 
忠诚亦可嘉岂宜深罪但徙英州哲宗立始得归苏轼孙觉表言之以为泉州教授元符七年再窜于英 【按西塘集侠自英州放还为泉州 
教授复改泉州录事参军章惇用事乃再窜于英】 徽宗立赦之仍还故官又为蔡京所夺自是不复出布衣粝食屏处田野然一言一话未尝 
忘君宣和元年卒年七十九绍熙初诏赠朝奉郎官其孙嘉正为山阴尉

　　△何郯

　　何郯字圣从本陵州人徙成都第进士由太常博士为监察御史转殿中侍御史言事无所避王拱辰罢三司使守亳己而留经筵郯乞正 
其营求之罪石介死枢密使夏竦谗其诈朝廷下京东体实郯与张升极陈竦奸状事得寝杨怀敏以卫卒之乱犹为副都知郯又与升及鱼周 
询论之仁宗召谕云怀敏实先觉变宜有所宽假郯争辨尤力卒出之夏竦倡言张贵妃之功谏官王贽遂言贼根本起于皇后合请究其事冀 
摇动中宫而阴为妃地帝以语郯郯曰此奸人之谋乃止不究竦负罪不去郯等奏出知河南时诏羣臣陈左右朋邪中外险诈久而无所行郯 
请阅实其是否因言不可以一臣诈而疑众臣一士诈而疑众士君臣交疑欲天下无否塞之患不可得矣都知任守忠以修祭器劳迁景福殿 
使给两使留后奉郯曰旧制内臣遥领止于廉察今虽不授留后而先给其禄既得其禄必得其官若又从之则何求不可既又诏许如正班守 
忠移合门欲缀本品坐宴郯又言祖宗之制未有内臣坐殿上者忠闻之不敢赴知杂御史阙帝以郯不阿权势越次用之以母老求西归加直 
龙图阁知汉州疏言张尧佐缘后宫亲叨窃非据外庭窃议将处以二府臣谓莫若富贵尧佐而不假之以权如李用和可也其后卒罢尧佐宣 
徽之命进集贤殿修撰知梓州擢天章阁待制还判银台司时封驳之职废郯乞准故事凡诏敕并由门下从之唐介出荆南敕过门下郯封还 
之介复留谏院迁龙图阁直学士为河东都转运使故相梁适帅太原病不能事内臣苏安静钤辖兵马怙宠不法皆劾奏之厯知永兴河南治 
平末再知梓州居三年老而病犹乞进用神宗薄之诏提举成都玉局观从臣外祠自此始遂以尚书右丞致仕卒年六十九始郯为御史有直 
声为仁宗所知晚节颇依违在梓州因地震言阴盛臣强以讥切韩琦又乞召还王陶以迎合上意由是声名损于御史时云 【按郯因地震 
讥切韩琦及乞召还王陶系治平中再知梓州时事宋史本传叙于郯知汉州以前兹移置传末稍为增辑】

　　△吴中复

　　吴中复字仲庶兴国永兴人父仲举仕李煜为池阳令中复进士及第知峨眉县廉于居官通判潭州御史中丞孙抃荐为监察御史迁殿 
中侍御史弹宰相梁适仁宗问中复唐天宝后治乱之分中复厯引姚宋九龄林甫国忠用舍以对适罢中复亦通判虔州未至复还台富弼主 
李仲昌开六塔河内臣刘恢密告所断冈与国姓上名同贾昌朝阴助之欲以摇弼诏中复往治较其名乃赵征村亦无冈势狱以故得止又弹 
宰相刘沆沆罢改右司谏同知谏院迁御史知杂事户部副使擢天章阁待制知泽州 【按东都事略作知潭州】 瀛州移河东都转运使进 
