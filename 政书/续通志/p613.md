<!-- { "loadSidebar": true } -->
钟为宫太簇为角姑洗为征南吕为羽讫不用商及二少葢商声刚而二少声下所以取其正裁其繁也汉祭天则用商而宗庙不用谓鬼神畏 
商之刚西京诸儒惑圜钟函钟之说故自受命郊祀宗庙乐唯用黄钟一均章帝时太常丞鲍业始旋十二宫夫旋宫以七声为均均言韵也古 
无韵字犹言一韵声也始以某律为宫某律为商某律为角某律为征某律为羽某律少宫某律少征亦曰变曰比一均成则五声为之节族此 
旋宫也乃取律次之以示涗涗时七十余以为未始闻而收未冠也不肯先兄假仕假褫褐乃擢进士杜悰表署淮南推官悰领度支又节度剑 
南东西川辄随府迁宰相马植表渭南尉集贤校理议补监察御史收又以假方外迁谊不可先固辞复为悰节度府判官蜀有可县 【按地 
理志巂州县西泸本可天宝元年更名悰节度时无可县史盖举其旧名】 直巂州西南地宽平多水泉可灌秔稻或为悰计兴屯田悰将从之 
收曰田可致兵不可得且地当蛮冲今辍西南屯士往耕则姚巂兵少贼得乘闲若调兵捍贼则民疲士怨假令大穰蛮得长驱是资贼粮岂国 
计乃止始周墀节度东川表其弟严掌书记墀卒悰辟为观察府判官兄弟并在幕府假自浙西判官擢监察御史收亦自西川迁兄弟同台收 
以详礼学改太常博士严亦自扬州召为监察御史旋以母丧免服除从淮南崔铉府为支使还拜侍御史夏侯孜以宰相领度支引判度支案 
迁长安令懿宗时累擢中书舍人翰林学士承旨以中书侍郎同中书门下平章事始南蛮自大中以来火邕州掠交趾调华人往屯涉氛瘴死 
者十七收议豫章募士三万置镇南军以拒蛮又峙食泛舟饷南海天子嘉其功进尚书右仆射封晋阳县男既益贵稍自满侈吏客倚为奸收 
之相中尉杨元价实左右之乃招四方赇饷数千诿收不能从元价以负己阴加毁短罢为宣歙节度使不敢当两使禀料但受刺史俸留公藏 
钱七百万韦保衡又劾收前用严譔为江西节度使受谢百万及它隐盗贬端州司马俄流驩州诏内养追赐死收自作书谢丐弟严死奉先臣 
后即仰鸩死帝见书恻然乃宥严后诏追雪复官爵子巨鏻巨干寍初为翰林学士从入洛终散骑常侍鏻至户部尚书

　　杨发

　　 杨发

　　收兄发字至之登进士又中拔萃累官左司郎中宣宗追加顺宪二宗尊号有司议改造庙主署新谥诏百官议发与都官郎中卢抟以为 
改作主求古无文执不可知礼者韪之改太常少卿为苏州刺史徙福建观察使以能政闻拜岭南节度使承前宽弛操刚严军遂怨起为乱囚 
传舍贬婺州刺史假字仁之仕终常州刺史严字凛之举进士时王起选士三十人而杨知至窦缄源重郑朴及严五人皆世冑起以闻诏独收 
严累迁至工部侍郎翰林学士收知政请外拜浙东观察使收贬严亦斥为邵州刺史徙吉王傅干符中以兵部侍郎判度支卒子涉注涉具五 
代传

　　△徐商

　　徐商字义声越州刺史有功孙客新郑再世因为新郑人擢进士第大中时累官尚书左丞宣宗诏为巡边使拜河中节度使突厥残种保 
特峨山以千帐度河自归诏商绥定商表处山东宽乡置备征军凡千人襞纸为铠劲矢不能洞徙山南东道襄多山棚贼商取材卒为捕盗将 
别为屯营寇所发迹捕必得遂为精兵江西都将反商发捕盗营士往平之咸通初以刑部尚书为诸道盐铁转运使封东莞县子四年进同中 
书门下平章事出为荆南节度使累进太子太保卒

　　徐彦若

　　 徐彦若

　　子彦若事僖宗为中书舍人昭宗立再用为御史中丞张浚师败太原以彦若为户部侍郎同中书门下平章事俄代李茂贞为凤翔节度 
使不得入还为御史大夫干寍初复当国进太保齐国公崔胤专政以彦若位已右不悦以平章事为清海军节度使卒于镇

　　△刘邺

　　刘邺字汉藩润州句容人父三复善文章母病废三复丐粟以养李德裕为浙西观察使表为掌书记会昌时位宰相擢三复刑部侍郎弘 
文馆学士邺六七岁能属辞德裕使与子共师学德裕既斥邺去客江湖闲陕虢高元裕表署推官高少逸又辟镇国幕府咸通初擢左拾遗召 
为翰林学士赐进士第厯中书舍人迁承旨德裕诬死令狐绹久当国更数赦不为还官爵绹去位邺乃申直其冤世高其义进户部侍郎诸道 
盐铁转运使以礼部尚书同中书门下平章事判度支僖宗嗣位再迁尚书左仆射初韦保衡路岩与邺同秉政为迹亲俄而萧仿崔彦昭得相 
罢邺为淮南节度使同平章事黄巢方炽诏高骈代之徙节度凤翔固辞还左仆射帝西狩追乘舆不及与崔沆豆卢瑑匿将军张直方家贼捕 
急三人不肯臣俱见杀

　　豆卢瑑

　　 豆卢瑑

　　豆卢瑑者字希贞河南人仕厯翰林学士户部侍郎与崔沆皆拜同中书门下平章事是日宣告于廷大风雷雨拔树未几及祸

　　△赵隐

　　赵隐字大隐京兆奉天人祖植当德宗出狩变仓卒羽卫单寡朱泚攻城急植率家人奴客以死拒守献家财劳军帝嘉之贼平累擢郑州 
刺史郑滑节度使李融奏以自副融疾病委以军政大将宋朝晏火其营夜为乱植列卒不动须之迟明而溃捕斩皆尽累擢岭南节度使父存 
约辟署兴元李绛府值军乱方与绛燕闲吏报贼至绛麾存约使去对曰荷公厚谊不当独免即部勒左右捍之同被害隐以父死难与兄骘庐 
墓几十年阖门诵书不应辟召亲友敦勉令仕会昌中擢进士第厯州刺史河南尹以兵部侍郎领盐铁转运使咸通末进同中书门下平章事 
迁中书侍郎封天水县伯性仁悌不敢以贵权自处僖宗初罢为镇海军节度使王郢之乱坐抚御失宜下除太常卿广明初为吏部尚书居母 
丧卒子光逢光裔光胤皆第进士厯台省华剧光逢五代史有传

　　△路岩

　　路岩字鲁瞻魏州冠氏人及进士第懿宗咸通初自屯田员外郎入翰林为学士以兵部侍郎同中书门下平章事年三十六居位八岁进 
至尚书左仆射通赂遗奢肆不法与韦保衡同当国二人势动天下既权侔则争与保衡还相恶罢为剑南西川节度使承蛮盗边后岩力拊循 
置定边军于邛州 【按方镇表咸通九年置定边军治邛州十一年废岩镇西川在十二年且定边军乃李师望置窦滂败已废不因岩也史 
误】 扼大度治故辟取坛丁子弟教击刺使补屯籍由是西山八国来朝以劳迁兼中书令封魏国公始为相时委事亲吏边咸会至德令陈蟠 
叟奏书愿请闲言财利帝召见则曰臣愿破边咸家可佐军兴帝问咸何人对曰宰相岩亲吏也帝怒斥蟠叟自是人无敢言咸乃与郭筹者相 
倚为奸岩不甚制尝阅武都场咸筹议事以书相示则焚之军中恟恟遂闻京师岩坐是徙荆南节度使道贬新州刺史至江陵免官流儋州籍 
其家岩美须髯至江陵两昔皆白捕诛咸筹等岩至新州诏赐死岩尝密请三品以上得罪诛剔取喉以验俄而自及

　　韦保衡

　　 韦保衡

　　韦保衡字蕴用京兆人咸通中以右拾遗尚同昌公主迁起居郎驸马都尉主郭淑妃所生懿宗爱之恩礼最异悉宫中珍玩资予之俄厯 
翰林学士承旨以兵部侍郎同中书门下平章事自尚主至是裁再期又进门下侍郎尚书右仆射性浮浅既恃恩据权以嫌爱自肆王铎举保 
衡进士萧遘与同升以尝薄己皆见斥逐杨收倾路岩人益畏之主薨而宠遇不衰僖宗立进司徒俄为怨家白发阴罪贬贺州刺史再贬澄迈 
令遂赐死弟保乂自兵部侍郎贬宾州司户参军而刘瞻等坐主薨见贬者皆复起

　　钦定续通志卷二百七十二

　　●钦定续通志卷二百七十三　列传七十三

　　列传

　　唐 【七十三】

　　○唐七十三

　　裴坦【贽】　　　崔彦昭　　　郑畋　　王铎【镣】　　　王徽　　　　卢携　　萧遘　　　　韦昭度　　　张浚　　刘 
崇望【崇龟崇鲁】　郑延昌　　　王溥　　卢光启　　　陆扆　　　　王抟　　郑綮　　　　朱朴【孙偓】　　韩偓

　　裴坦
　　崔彦昭
　　郑畋
　　王铎
　　王徽
　　卢携
　　萧遘
　　韦昭度
　　张浚
　　刘崇望
　　郑延昌
　　王溥
　　卢光启
　　陆扆
　　王搏
　　郑綮
　　朱朴
　　韩偓

　　△裴坦

　　裴坦字知进隋营州都督世节裔孙及进士第沈传师表置宣州观察府召拜左拾遗史馆修撰历楚州刺史令狐绹当国荐为职方郎中 
知制诰再进礼部侍郎拜江西观察使华州刺史召为中书侍郎同中书门下平章事不数月卒坦性简俭子取杨收女赍具多饰金玉坦命撤 
去曰乱我家法从子贽

　　裴贽

　　 裴贽

　　贽字敬臣及进士第累擢右补阙御史中丞刑部尚书昭宗引拜中书侍郎兼本官同中书门下平章事寻兼户部尚书帝幸凤翔为大明 
宫留守罢俄进尚书左仆射以司空致仕朱全忠将篡贬青州司户参军杀之

　　△崔彦昭

　　崔彦昭字思文其先清河人淹贯儒术擢进士第数应帅镇辟奏于吏治精明所至课最累进户部侍郎繇河阳节度使徙河东沙陀诸部 
多犯法彦昭抚循有威惠三年境内大治僖宗立授兵部侍郎诸道盐铁转运使俄同中书门下平章事仍判度支初杨收路严韦保衡皆坐朋 
比贿赂得罪死萧仿秉政矫革之而彦昭协力故百职修举迁门下侍郎帝因下诏暴收等过恶申励丁寍以成其美彦昭虽宰相退朝侍母膳 
顺色柔声左右无违士人多其孝伶人李可及为懿宗所宠横甚彦昭奏逐死岭南累拜兼尚书右仆射以疾去位授太子太傅卒

　　△郑畋

　　郑畋字台文系出荥阳父亚举进士贤良方正书判拔萃皆中李德裕辟署幕府擢监察御史李回荐为刑部郎中知杂事拜给事中德裕 
罢出为桂管观察使坐吴湘狱不能直贬死畋举进士时年甚少有司上第籍武宗疑索所试自省乃可奏为宣武推官以书判拔萃擢渭南尉 
宣宗时白敏中令狐绹继当国皆怨德裕其宾客并废斥故畋外更帅镇幕府几十年绹去位始为虞部员外郎右丞郑熏诬畋罪出之久乃入 
为刑部员外郎刘瞻相荐授户部郎中入翰林为学士俄知制诰会讨庞勋书诏纷委畋思不淹晷皆切机要勋平以户部侍郎进学士承旨瞻 
以谏迕懿宗罢畋草制多褒言韦保衡等以为附下罔上贬梧州刺史僖宗立内徙郴绛二州以右散骑常侍召还故事两省转对延英独常侍 
不与畋言宜备顾问诏着于令以兵部侍郎进同中书门下平章事禁百官仆吏不得擅至宰相府交广邕南兵旧取岭北五道饷船多败没畋 
请以岭南盐铁委广州节度使韦荷岁煮海取盐直四十万缗市虔吉米以赡安南罢荆洪等漕役后以王师甫为岭南供军副使师甫请兼总 
兵岁加献钱二十万缗畋曰荷且有功而师甫以利谋夺其兵不可再迁门下侍郎封荥阳郡侯以星变求去位不许干符六年黄巢势寖盛据 
安南腾书求天平节度使帝令羣臣议咸请假节以纾难畋欲因授岭南节度使而卢携方倚高骈立功乃曰骈才略无双淮南天下劲兵又诸 
道之师方至蔓尔贼奈何舍之畋曰不然巢之乱本于饥其众以利合故能兴江淮根蔓天下如以恩释罪使及岁丰其下思归众一离巢即机 
