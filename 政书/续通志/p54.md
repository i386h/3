<!-- { "loadSidebar": true } -->
司西京甲子改命冯拯为山陵使丙寅降参知政事任中正为太子宾客秋七月辛未冯拯加昭文馆大学士以王曾为中书侍郎同中书门下 
平章事集贤殿大学士吕夷简鲁宗道参知政事己亥遣使报谢于辽国丙子以枢密副使钱惟演为枢密使辛卯贬丁谓为崖州司户参军八 
月壬寅遣使贺契丹主及其妻生日正旦乙巳皇太后御承明殿垂帘决事冬十月壬寅辽遣使来贺即位己酉葬真宗皇帝于永定陵以天书 
从葬 【谨按通鉴辑览　　御批史臣以天书殉葬为是续纲目发明则以为非且谓当辟其伪焚其书诛其人夫天书妄诞本不足信事后 
止宜置之不论不议而巳举而投畀炎火且又追戮奸邪岂非彰真宗之过于殂落之后而究无补于政化之得失哉】 辛酉降东西京囚罪蠲 
山陵役户及灵驾所过民田租十一月丁卯朔钱惟演罢甲戌嘉勒斯赉埒克尊求内附壬午以张知白为枢密副使十二月壬戌辽遣使来贺 
明年正旦
　　天圣元年春正月丙寅朔改元庚午辽遣使来贺长寍节二月戊戌嘉勒斯赉岁一入贡丙子减西京囚罪辛卯司天监上崇天厯行淮南 
十三山扬贴射茶法夏五月甲子行陜西河北入中刍粮见钱法辛未虑囚甲戌命鲁宗道按视滑州决河庚寅议皇太后仪卫制同乘舆六月 
甲辰罢江寍府溧水县采丹砂秋七月壬申除戎泸州虚估税钱诏职田遇水旱蠲租如例辛巳蠲天下逋负八月丙申降天下囚罪废郓州东 
平马监以牧地赋民九月丙寅冯拯罢以王钦若为门下侍郎同中书门下平章事闰月甲午诏裁造院女工及营妇配南北作坊者戊戌寇准 
卒于雷州己亥冯拯卒丁未禁彭州九陇县采金冬十月辛酉徙陜西缘边军马屯内地十一月丁酉诏诸州配囚录具狱与地里上刑部详覆 
禁两浙江南荆湖福建广南巫觋挟邪术害人者戊午置益州交子务是岁泾原咩迷卞杏家族内附
　　二年春二月庚午遣瘗汴口流尸夏四月辛酉诏三司岁市紬绢非土产者罢之乙酉录晋石氏后五月乙未虑囚六月壬申罢天庆天祺 
天贶先天降圣节宫观然灯秋八月己卯如国子监谒孔子遂如武成王庙冬十一月乙未朝飨玉清昭应景灵宫丙申飨太庙丁酉祠天地于 
圜丘大赦羣臣上尊号曰圣文睿武仁明孝德皇帝皇太后尊号曰应元崇德仁寿慈圣皇太后赐百官诸军加等乙巳立皇后郭氏
　　三年夏四月丁丑诏三馆缮书藏太清楼五月庚寅虑囚癸巳如御庄观刈麦赐织妇茶帛己亥赐隐士林逋粟帛六月癸酉环原州属羌 
叛环庆都监赵士隆等死之遣使者安抚陜西秋七月丙午诏边户为羌所扰者蠲租复役二年八月戊午以忠州盐井岁增课夔州奉节巫山 
县旧籍民为营田万州户有税者岁籴其谷皆为民害诏悉除之辛未蠲陜西旱灾州军租九月乙巳诏司天监奏灾异据占书以闻冬十月辛 
酉以晏殊为枢密副使十一月己卯罢贴射茶法辛卯以襄州水蠲民租振晋绛陜解州饥戊申王钦若卒十二月癸丑以王会为门下侍郎张 
知白同中书门下平章事乙丑张旻为枢密使是岁环庆蕃部嵬逋等内附
　　四年春正月庚子泾原兵破康奴族二月甲寅诏吏犯赃至流按察官失举者并劾之庚午置西界和市场三月己亥鄜延蕃部首领曹守 
贵等内附夏四月壬子诏京东西河北淮南平谷价五月壬午诏大辟疑者奏谳有司毋辄举驳戊子虑囚闰月戊申减江淮岁漕米除舒州太 
湖等茶场逋钱辛亥复陜西永丰渠以通解盐六月辛卯以大水避正殿减常膳丁酉降天下囚罪蠲畿内京东西淮南河北被水民田租秋七 
月辛未减两川岁输锦绮易绫纱为绢以给边费八月丁亥筑泰州捍海堰己丑诏施州溪峒首领三年一至京师九月录周世宗从孙柴元亨 
为三班奉职辛未废襄唐州营田务以田赋民冬十月甲戌朔日有食之壬辰诏郎中以上致仕赐一子官
　　五年春正月壬寅朔帝率羣臣上皇太后寿于会庆殿遂御天安殿受朝己未晏殊罢戊辰以夏竦为枢密副使二月丙子振京东流民三 
月罢琼州岁贡瑇瑁龟皮紫贝夏五月辛亥虑囚癸亥楚王元佐薨六月甲戌祷雨于玉清昭应宫开宝寺丙子诏决畿内系囚癸未罢诸营造 
之不急者秋七月己亥振泰州水灾赐被溺家钱米丙辰塞滑州决河詺察京东被灾县吏不职者以闻九月庚戌阅龙卫神勇军习战冬十月 
辛未罢陜西青苗钱己丑颁新定五服敕十一月丁酉以陜西旱蝗减其租辛亥朝飨景灵宫壬子飨太庙癸丑祀天地于圜丘大赦十二月丁 
亥诏百官宗室受赂冒为亲属奏官者毋赦
　　六年春正月乙酉罢两川干元节岁贡织佛二月壬午张知白薨三月丙申朔日有食之壬子以张士逊同中书门下平章事癸丑以姜遵 
为枢密副使己未以范雍为枢密副使壬戌作西太一宫夏四月丁丑贷河北流民复业者种食复是年租赋癸未命官减三司岁额上供物降 
畿内囚死罪流以下释之罢诸土木工振河北流民过京师者五月乙未交址寇边六月丙寅罢戎泸诸州谷税钱秋八月乙丑诏免河北水灾 
州军秋税冬十月甲申除福州民逋官庄钱
　　七年春正月癸卯曹利用罢二月庚申鲁宗道卒丙辰张士逊罢以吕夷简同中书门下平章事集贤殿大学士丁卯以夏竦薛奎参知政 
事陈尧佐为枢密副使癸酉贬曹利用为崇信军节度副使房州安置未至自杀癸巳募民入粟以振河北闰月戊申禁京城刱造寺观壬子复 
制举六科增高蹈邱园沈沦草泽茂才异等科置书判拔萃科及试武举三月癸未诏百官转对极言时政阙失在外者实封以闻夏四月庚寅 
赦天下免河北被水民租赋辛卯南平王李公蕴卒以其子德政为交址郡王五月癸酉虑囚六月丁未大雷雨玉清昭应宫灾甲寅王曾罢秋 
七月癸亥以玉清昭应宫灾遣官告诸陵诏天下不复缮修八月丁亥朔日有食之罢天下职田官收其入均给之己丑以吕夷简为昭文馆大 
学士辛卯夏竦复为枢密副使陈尧佐王曙并参知政事冬十月壬寅阅虎翼武骑卒习战
　　八年春正月甲戌曹玮卒三月诏河北被水州县毋税牛夏五月甲寅赐信州龙虎山张干曜号澄素先生辛酉虑囚秋八月丙戌诏详定 
盐法九月乙丑姜遵卒己巳以赵稹为枢密副使冬十月丙申弛三京河中府颍许汝郑郓济卫晋绛虢亳宿等二十八州军盐禁十一月丙寅 
朝飨景灵宫丁卯飨太庙戊辰祀天地于圜丘大赦
　　九年春正月辛未减畿内民租二月癸巳复职田夏五月乙丑虑囚秋七月丙午辽遣使来告其主隆绪殂子宗真嗣立遣使祭奠吊慰及 
贺即位冬十一月丁亥弛两川矾禁是岁辽遣使来致其先帝遗物及谢吊祭女真晏端等百八十四人内附
　　明道元年春二月庚戌以张士逊同中书门下平章事丁卯以真宗顺容李氏为宸妃是曰妃薨戊戌遣使录江淮系囚己亥除婺秀州丁 
身钱夏四月丙午虑囚五月癸酉遣使点检河北城池器甲密访官吏能否壬午废杭秀二州盐场秋七月丁酉王曙罢八月辛丑以晏殊为枢 
密副使丙午晏殊参知政事甲寅以杨崇勋为枢密副使壬戌大内火延入殿癸亥移御延福宫甲子以吕夷简为修内使乙丑诏羣臣直言阙 
失丁卯大赦九月庚寅重作受命宝冬十一月甲戌以修大内成谢天地于大安殿谒太庙大赦改元百官进秩有差是日还宫壬辰延州言夏 
王赵德明卒癸巳以其子元昊为定难军节度使西平王十二月壬寅以杨崇勋为枢密使
　　二年春正月己卯振江淮饥二月乙巳皇太后服衮衣仪天冠飨太庙皇太妃亚献皇后终献是日上皇太后尊号曰应元齐圣显功崇德 
慈仁保寿皇太后丁未祀先农于东郊躬耕耤田大赦羣臣上尊号曰睿圣文武体天法道仁明孝德皇帝三月丁亥祈雨于会灵观上清宫景 
德开宝寺庚寅以皇太后不豫大赦甲午皇太后崩遗诏尊皇太妃为皇太后夏四月壬寅追尊宸妃李氏为皇太后至是帝始知为宸妃所生 
戊申听政于崇政殿西厢壬子诏臣僚宗戚命妇毋得以进献祈恩泽及缘亲戚通表章罢创修寺观自是帝始亲政癸丑还宋绶范仲淹丙辰 
黜内侍江德明等己未吕夷简张耆夏竦陈尧佐范雍赵稹晏殊罢以张士逊为昭文馆大学士李迪同中书门下平章事集贤殿大学士王随 
参知政事李谘为枢密副使王德用佥书枢密院事五月癸酉诏中外勿辄言皇太后垂帘日事戊寅虑囚六月甲午朔日有食之壬寅录周世 
宗及高季兴李煜孟昶刘继元刘鋹后戊午减天下岁贡物秋七月丁丑增知耀州富平县事张龟年秩令再任以其治行风告天下戊子诏以 
蝗旱去尊号睿圣文武字仍令中外直言阙政八月甲午辽使来吊慰祭奠冬十月甲辰诏以两川岁贡绫锦罗绮纱以三之二易为紬绢供军 
须癸丑降东西京囚罪一等徒以下释之戊午张士逊杨崇勋罢以吕夷简为门下侍郎同中书门下平章事昭文馆大学士王曙为枢密使王 
德用为枢密副使宋绶参知政事蔡齐为枢密副使十一月癸亥薛奎罢增宗室奉乙丑追册美人张氏为皇后甲戌赠寇准为中书令十二月 
甲辰以京东饥出内藏绢二十万代其民岁输乙巳诏修周庙戊申出宫人二百乙卯废皇后郭氏为净妃玉京冲妙仙师居长寍宫丙辰出御 
史中丞孔道辅及谏官范仲淹仍诏台谏自今毋相率请对丁巳诏改明年元禁边臣增设堡砦
　　景佑元年春正月甲子振京东饥甲戌诏执政大臣议兵农可更制者以闻诏募民掘蝗种给粟米甲申淮南饥出内藏绢二十万代其民 
岁输庚寅诏停淮南上供一年二月乙未罢书判拔萃科辛丑诏礼部贡院诸科举人七举者不限年并许特奏名甲辰权减江淮漕米二百万 
石戊申诏麟府州振蕃汉饥民三月壬午免诸路灾伤州军今年夏税癸未蠲解州畦户逋盐之半夏五月辛酉出布十万端易钱籴河北军储 
丁卯禁民闲织锦刺绣为服饰罢西川岁贡织锦壬午虑囚六月壬辰交州民六百余人内附庚子免畿内被灾民税之半乙亥毁天下无额寺 
院壬午罢造玳瑁龟筒器秋七月己亥枢密使王曙加同平章事八月庚申薛奎卒癸亥王曙卒庚子以王曾为枢密使辛未以星变大赦避正 
殿减常膳壬辰诏净妃郭氏出居于外美人尚氏入道杨氏安置别宅冬十一月己丑立曹氏为皇后
　　二年春二月戊辰李迪罢以王曾为门下侍郎同中书门下平章事集贤殿大学士王随李谘知枢密院事蔡齐盛度参知政事王德用韩 
亿同知枢密院事三月戊申出内库珠助经费夏四月庚午诏天下举知乐者五月甲午猺獠寇雷化州诏桂广会兵讨之丙申虑囚庚子议太 
祖太宗真宗庙并万世不迁南郊以太祖定配二宗迭配丙午降天下囚罪一等杖以下释之丁未广西言镇寍州蛮入寇六月镇寍蛮请降秋 
七月戊申废西京采柴务八月壬子诏轻强盗法甲戌如炮场阅习战九月壬寅按新乐己酉命中丞杜衍等汰三司胥吏冬十一月戊子废后 
郭氏薨癸巳朝飨景灵官甲午飨太庙奉慈庙乙未祀天地于圜丘大赦羣臣上尊号曰景佑体天法道钦文聪武圣神孝德皇帝十二月壬子 
加嘉勒斯赉为保顺军留后
　　三年春正月壬辰追复郭氏为皇后丁酉葬皇后郭氏二月丙辰命官较太常锺律壬戌诏两制礼官详定京师士民服用居室之制丁卯 
