<!-- { "loadSidebar": true } -->
　　郑文嗣 【郑大和】
　　王荐
　　郭全 【刘德　玛雅哈　刘居敬】
　　杨皞
　　丁文忠 【丁文孝】
　　邵敬祖 【李彦忠　谭景星　郭成】
　　扈铎
　　孙秀实 【贾进　李子敬】
　　宗杞
　　赵荣
　　吴好直 【柴郁　陈舜咨】
　　余丙
　　徐钰
　　尹莘 【孙希贤　卜胜荣】
　　刘廷让
　　刘通 【黄镒　丁祥一】
　　张旺舅
　　张思孝
　　杜佑
　　长寿 【梁威逊　齐哩克　高中　武进】
　　孙瑾 【吴希曾】
　　张恭
　　訾汝道
　　王庸
　　黄赟
　　石明三
　　刘琦
　　刘源
　　祝公荣
　　陆思孝
　　姜兼
　　胡伴侣
　　王士宏
　　何从义
　　阿都齐
　　高必达
　　曾德
　　靳昺
　　黄道贤
　　史彦斌
　　张绍祖
　　李明德
　　张缉
　　魏敬益
　　汤霖
　　孙抑
　　石永
　　王克己
　　刘思敬
　　吕佑
　　周乐

　　△王闰

　　王闰东平须城人父弃饶于财垂老费且尽不甘淡薄闰朝夕勤苦入市营奉无阙父性愎多戾闰左右承顺甚得其歁心及父疾夜燃长 
明灯室中火延篱壁闲闰惊起驰救火巳炽烟焰蔽寝户闰突入火中解衣蒙父抱而出肌体灼烂而父无少伤一女不能救遂焚死中统二年 
复其役

　　△郭道卿 【郭佐卿　郭廷炜】

　　郭道卿兴化莆田人四世祖义重至孝宋绍兴闲诏旌之乡里为立孝子祠至元初闽盗起居人窜匿道卿与弟佐卿独守孝子祠不去俱 
被执盗将杀其弟道卿泣曰吾有儿已长弟弱子幼请代弟死佐卿亦泣曰吾家事赖兄以理请杀我道卿固引颈受刃盗相顾曰汝孝门兄弟 
若此吾何忍害两释之道卿年八十子廷炜为建宁路平准库使辞归侍养道卿尝病疝危甚廷炜忧瘁扶护一夕发尽白 【按元典章载至 
大元年诏旌其门曰世守孝义】 有司言状旌之

　　△萧道寿

　　萧道寿京兆兴平人家贫焉针以自给母年八十余道寿事养尽礼每旦侯母起夫妇亲侍盥栉日三饭必待母食然后退就食至夕必待 
母寝然后退就寝出外必以告母许乃敢出母怒欲挞之即自进杖伏地以受杖足母命起乃起起复再拜谢违教拱立左右俟色喜乃退母尝 
有疾医累岁不能疗道寿刲股肉啖之而愈至元八年表其门

　　△郭格格

　　郭格格平阳翼城人父宁为钦察先锋使首领官戍大良平宋耐史太尉来攻陷之宁全家被俘史将杀宁格格年五岁告史曰勿杀吾父 
当杀我史惊曰五岁儿能为是言吾当金汝家即以骑送宁等往合州遇蒙古兵骑惊散宁家俱得还御史以事闻命旌之

　　△张闰 【芮世通　向存义　丁煦】

　　张闰延安延长县人隶军籍八世不异爨家人百余口无闲言日使诸女诸妇各聚一室为女红工卅敛贮一库室无私藏幼稚啼泣诸母 
见者即抱哺一妇归宁留其子众妇共乳不问孰为已儿儿亦不知孰为己母也闰兄显卒即以家事付侄聚聚辞曰叔父行也叔宜主之闰曰 
侄宗子也侄宜主之卒以付聚至元二十八年与芜湖芮世通十世同居峡州向存义汴梁丁煦八世同居并加旌焉

　　△田改住 【王珠尔】

　　田改住汶上人父病不能愈祷于天去衣卧水上一月同县王珠尔母病卧冰上半月

　　△宁珠赫 【李嘉努　管如林　朱天祥】

　　宁珠赫山丹州人母年七十余患风疾药饵不效珠赫割股肉进啖遂愈岁余复作不能行珠赫手涤溷秽护视甚周造板舆载父母舁行 
园田以娱之潭州万户伊喇琼子李嘉努九岁母病医言不可治李嘉努刲股肉煮糜以进病乃痊抚州路总管管如林浑州民朱天祥并以母 
疾刲股旌其家

　　△布延苏达勒 【尹梦龙】

　　布延苏达勒默哷氏家秦州父丧庐墓次昼夜悲号有飞鸟翔集坟土涌起又有尹梦龙中兴人母丧负土为坟结庐居其侧手书孝经千 
余卷散乡人读之有羣乌巢其冢树

　　△樊渊 【赖禄孙】

　　樊渊建康句容人幼失父事母笃孝至元十二年奉母避兵茅山兵至欲杀其母渊抱母号泣请以身代兵两绎之江东廉访使者辟为吏 
母亡奔丧哀感行路服阕奉神主事之起居饮食十年如平生台宪交荐渊不忍去坟墓终不起延佑闲汀州宁化人赖禄孙母病值蔡五九作 
乱负母从邑人避南山盗至众散走禄孙守母不去盗将刃其母禄孙以身翼蔽曰宁杀我勿伤吾母盗义而舍之有掠其妻者众责之曰奈何 
辱孝子妇使归之事闻并赐褒表

　　△刘德泉 【朱显　吴思达　朱汝谐】

　　刘德泉汴梁杞县人早丧母父荣再娶王氏生二子居敬居元俱幼德泉力抚之及继母病卒益相友爱至元末岁饥父欲使析居德泉泣 
止不能得乃各受其业以去久之父卒兄弟相约同爨和好如初真定朱显自至元闲其祖父已分析至显念侄等幼无恃谓弟耀曰父子兄弟 
本同一气可异处乎乃会拜祖墓下取分券焚之复与同居蔚州吴思达兄弟六人尝以父命析居思达为开平县主簿父卒还家治葬毕会宗 
族泣告其母曰吾兄弟别居十余年矣今多破产以一父之子忍使苦乐不均耶即以家财代偿其逋更复共居母卒哀毁甚宅后柳连理人以 
为友义所感又有朱汝谐濮州人父子明尝命与兄汝弼别产父卒汝弼家尽废汝谐泣请共居仲父子昭子玉贫病汝谐迎至家奉汤药甘旨 
甚谨后卒丧葬尽礼州县各以名闻表其闾

　　△郭回

　　郭回邵武人素贫年六十无妻奉母寄宿神祠中营养甚艰母年九十八卒回佣身得钱葬之每旦诣坟哭祭十四年不辍州上状命给衣 
粮赡济仍表异之

　　△孔全 【张子夔　陈乞儿　赵国安　张琛　李庭瑞　伊喇巴延　齐哩克岱】

　　孔全亳州鹿邑人父成病刲股肉啖之愈后卒庐墓左负土为坟日六十肩三年起坟广一亩高三丈余张子夔安西人父丧每夜半以背 
负土肘膝行地匍匐至葬所筛土为坟陈乞儿归德夏邑人年九岁母丧哀毁亲负土为坟高一丈广十六步又有峨眉赵国安解州张琛南阳 
李庭瑞息州伊喇巴延南阳齐哩克岱皆居丧有至行庐墓次负土为坟并以有司所请表异之

　　△杨一 【张本　张庆　元善】

　　杨一怀孟人怜其叔家贫密以分契诣神祠焚之同居三十年无闲言张本茌平人笃孝事伯父叔父皆甚谨伯父尝病本昼夜不去侧张 
庆真定人善事继母伯父泰异居河南庆闻其贫迎归养之供膳丰备过于所生元善大名人父有昆弟五人因贫流散江淮久之客死至大四 
年善往寻其骸骨井迎弟侄第一十五丧而归改葬祖父母以诸丧序列祔于茔次州县以闻其旌其家

　　△赵毓

　　赵毓唐州人父福迁郑之管城其先三世同居毓官福州司狱满归以母老不复仕一日会诸弟泣申遗训愿世世无异处自是大小百口 
同力合作家道日殷长兄瑞早卒嫂刘氏守志毓率家人事之甚恭次兄选继没嫂王氏毓母以其少许归改嫁王氏曰妇无再嫁之义愿终事 
姑孝友节义萃毓一家元贞初旌之

　　△胡光远 【庞遵】

　　胡光远太平人母丧庐墓一夕梦母欲食鱼晨起号天将求鱼以祭见生鱼五尾列墓前俱有囓痕邻里惊异方聚观有獭出草中浮水去 
知为獭所献以状闻于官表其闾至顺闲有永平庞遵者母病肿三年不能起忽思食鱼遵求之市不得归途叹恨忽有鲤跃入其舟作羹以献 
母悦病瘥

　　△陈韶孙

　　陈韶孙广州番禺人父浏以罪流肇州韶孙年十岁朝夕号泣愿从父不能夺遂与俱往跋涉万里过辽阳平章达春见而悯之曰边地苦 
寒非汝所堪吾当返汝故乡韶孙曰既不能以身代父当死生以之归非所愿也大德六年浏死韶孙哀恸见者皆为泣下肇州万户府以闻命 
还乡里仍旌异之

　　△李忠 【吴国宝】

　　李忠晋宁人幼孤事母至孝大德七年地大震郁保山移所过居民庐舍皆摧压倾圮将近忠家分为二行五十余步复合忠家独完吴国 
宝雷州人姓孝友父丧庐墓大德八年境内蝗害稼惟国宝田无损人皆以为孝感所致

　　△李茂

　　李茂大名人徙家扬州父兴寿临卒语茂曰吾病且死尔善事母茂泣受命奉母益谨母尝病目失明茂祷于泰安山三年复明又愿母寿 
每夕祝天乞损已年益母算果享年八十四大德九年扬州再火延烧千余家火及茂庐皆风返而灭事闻旌之

　　△羊仁 【黄觉经　章卿孙　俞全　李鹏飞】

　　羊仁庐州庐江人至元初阿珠兵南下仁父被杀母及兄弟皆掠去时仁方七岁卖为汴人李子安家奴力作二十余年子安怜之纵为良 
仁遂遍访得母于颖州兄于睢州弟于邯郸皆幸无恙乃遍恳亲故贷得钞百锭厯诣诸家求赎之经营百计更六年大小二十余口复得完聚 
又有黄觉经建昌人五岁遭乱失母稍长誓天愿求母所在乃渡江涉淮行乞而往至汝州梁县春店得其母以归章卿孙蜀人本刘氏幼为章 
提刑养子与母相失三十八年遍访于江西诸郡迎归养之俞全杭州人幼被掠卖为刘餻家奴后获为良白汴步归杭寻其母及妹得之事母 
以孝闻李鹏飞池州人生母姚氏为嫡母不容改嫁于朱氏鹏飞幼不知也年十九思慕哀痛愿早见母行求三岁至靳州罗田县得焉迎还奉 
养久之复归朱氏时渡江省觐既卒岁时携子孙往祭墓终其身并以有司所请旌其闾

　　△赵一德

　　赵一德隆兴新建人初元兵南伐被俘至燕为郑留守家奴厯事三世号忠干一日拜诣于其主郑阿尔斯兰及其母泽国太夫人曰一德 
自去父母依门下者三十余年矣故乡万里未获归省虽思慕刻骨未尝敢言今父母巳老脱有不幸则永为天地闲罪人矣因伏地涕泣不能 
起郑母子皆感动许之归期一岁而返比至父兄已没惟母在年八十余一德卜地葬二柩毕欲少留事母惧得罪如期还燕郑母子叹其孝即 
裂券纵为良将辞归会阿尔斯兰以冤被诛诏簿录其家众各亡散一德独奋然留不去与张锦童诣中书诉枉状得还所籍郑母劳之曰当吏 
籍吾家时亲戚不相顾汝独冒险以白吾枉疾风劲草岂易见者因分美田庐遗之谢曰一德虽鄙人非有利于是也重哀吾主无罪而受戮故 
留此以报主今老母八十余得归侍养主之赐巳厚矣遂不受而去皇庆元年旌其闾

　　△王思聪

　　王思聪延安安塞人素力田农隙则教诸生得束修以养亲母丧尽哀事继母如所生以家多幼稚侵父食别筑室曰养老堂奉之朝夕定 
省无闲父尝病剧思聪拜祈于天得神泉饮之愈后复失明思聪舐之即能视县上状命表异之

　　△彻辰台

　　彻辰台奎苏氏幼丧父事母笃孝母殁水浆不入口者三日每节序祭祀哭泣常如袒括时年四十余每见人父母辄鸣咽流涕问其故曰 
人皆有父母我独无是以悲耳至大三年褒异

　　△王初应 【施合德　发仔】

　　王初应漳州长泰人至大四年从父义士樵刘岭山有虎出丛棘中搏其父伤右肩初应奋救抽鎌刀刺虎鼻杀之义士得生泰定二年同 
县施合德父真佑尝出耘为虎扼于田合德与从弟发仔持斧前杀虎父获苏并旌其门

