<!-- { "loadSidebar": true } -->
择为吏部尚书李宗陈璋为左右雄武统军柴再用钱镖为左右龙武统军王令谋为内枢密使江西刘信征南大将军鄂州李简镇西大将军 
抚州李德诚平南大将军庐州张崇安西大将军海州王绾镇东大将军文武以次进位封宗室皆郡公初温徙镇公陵以养子知诰守润州严 
可求尝说温去之温不再其言及知诰乘政前语颇泄知诰乃出可求于楚州可求惧因诣金陵说温宜及此时先建固以自立温深然之因留 
可求不遣方谋迫隆演僭号而隆演病卒隆演嗣位权在徐氏及建国称制非其本意常酣饮稀复进食遂卒谥曰宣追尊为高祖宣皇帝

　　△杨溥

　　溥行密第四隆演建国封丹阳郡公 【五国故事作丹阳王】 隆演卒弟庐江公蒙次当立而徐氏秉政不欲长君乃立溥改升州大都 
督府为金陵府拜徐温金陵尹明年二月改元顺义赦境内冬祀天于南郊御天与楼大赦拜徐温大师严可求右仆射三年唐庄宗灭梁遣司 
农卿虚苹使于唐四年溥至白沙阅舟师徐温来见以白沙为迎銮镇六年追爵大丞相徐温四代祖考立庙于金陵左仆射徐知诰为侍中右 
仆射严可求同平章事是岁庄宗崩诏为同光主辍朝七日七年大丞相徐温率吴文武上表劝溥即皇帝位溥未许而温卒十一月溥御文明 
殿即皇帝位改元曰干贞大赦境内追尊行密渥隆演皆为皇帝以知诰为太尉兼侍中拜温子知询辅国大将军金陵尹治温旧镇诸子皆封 
王二年荆南高季兴来附封秦王季兴败楚师于白田获其将吏三十四人来献三年金陵尹徐知询来朝知诰诬其有反状留不遣以为左统 
军以徐知谔为金陵尹是岁改元太和大赦以知诰为中书令二年册其子江都王琏为太子三年以知诰为金陵尹以其子景通为司徒及左 
仆射王令谋右仆射宋齐邱皆平章事四年封知诰东海王五年建都金陵六年金陵火罢建都废临川王蒙为厯阳公拜王令谋司徒宋齐邱 
司空知诰召景通还金陵为镇海军节度副使以其子景迁为太保平章事与令谋等执政七年九月大赦改元天祥知诰进位太师天下兵马 
大元帅封齐王以升润宣池歙常江饶信海十州为齐国二年景迁病以次子景遂为门下侍郎参政事三年知诰建国以金陵为西都广陵为 
东都冬十月溥遣江夏王璘奉册禅位于齐王十二月溥卒于丹阳 【按朱子纲目书故吴主杨溥卒通鉴云吴让王卒十国纪年乃云营室 
于茆山迁溥居之及将遇弒溥方诵佛书于楼上使者前趋溥以香炉掷之俄而见害纪年所云或不足据而薛史唐余录皆云溥禅位踰年幽 
卒李升载记亦云天祚三年十月受禅改元升元至升元二年始迁溥于丹阳宫十一月卒此云天祚三年十月受禅十二月溥卒前后互异未 
详孰是】 谥曰睿升六年李升迁其子孙于海陵号永宁宫严兵守之绝不通人久而男女自为匹偶吴人多哀怜之周显德二年世宗征淮南 
下诏抚杨氏子孙李景闻之遣人尽杀其族杨氏遂绝 【徐无党曰据吴录运厯图九国志皆云行密以唐景福元年再入扬州至晋天福二 
年为李升所墓实四十六年而旧唐书旧五代史皆云大顺二年入扬州至被篡四十七年吴录徐铉等撰运厯图龚颖撰二人皆江南故臣所 
记宜得实而唐末丧乱中朝文字多差失故今以铉颖所记为定　按五代史吴世家此下有徐温附传温开南唐之先伪尊为帝其事迹己详 
载记今从删】

　　△附

　　田頵 【安仁义　台蒙】
　　朱延寿

　　 田頵 【安仁义　台蒙】

　　田頵字德臣与杨行密同里约为兄弟初应州募屯边迁主将行密起事田頵与刘威陶雅之徒号三十六英雄文德元年攻宣州刺史赵 
锽出东溪乘暴流以逸頵以轻舠追之遂擒锽行密表頵为马步军都虞侯沙陀叛将安仁义奔淮南行密大喜属以骑兵使在頵右两人名冠 
军中共攻常州杀刺史杜棱孙儒略地南来頵等屯丹阳儒焚广陵壁广德頵破其屯与战頵走行密怒欲夺其兵或谏之乃止儒遗仁义书愿 
通好以闲行密行密待之益厚署为行军副使卒以二人功擒儒乃表頵为宁国军节度使屡迁检校太保同平章事仁义润州刺史加检校太 
保天复二年頵平冯弘铎至扬州谢行密左右多求赂而狱吏亦有请頵怒曰吏觊吾入狱邪又求池歙炙属州行密不许由是始怨将还指府 
门曰吾不复入此矣是时钱镠部将许再思徐绾叛围钱镠屯兵灵隐山迎頵攻杭州頵攻北门镠登城与语射中麾下并筑垒绝往来道镠患 
之乃出金币募能破壁者陈璋以死士三百免冑驰击夺其道頵围之益急先是行密常欲以女妻镠子镠乃遣元璙如淮求婚且告难行密使 
人召頵曰不还当使人代守宣州镠又输钱二百万缗犒军出其子元瓘为质頵乃引兵还然以此益怨行密遂大募兵阴与梁通好李神福决 
其必反数请行密图之行密曰頵有大功而反状未明杀之恐诸将不为用时康儒在頵所及授儒庐州刺史以闲之頵怒族其家遂反与安仁 
义连和攻升州劫刺史李神福妻子时神福方攻鄂州行密亟召还攻頵頵遣李泉遗以书曰公家属在此苟从我当分地以王神福答曰吾以 
一卒从吴王任上将肯背德而顾妻子邪立斩皋以示绝頵将王坛以舟师蹑神福后欲掩袭之火济神福反兵顺流逆击大破之因纵火士多 
焚溺死明日复败之于皖日頵乃自将出战神福濒水而屯坚壁不动请行密以兵塞其走道仁义焚东塘战舰夜攻常州不克转战至夹冈植 
二帜解甲而食追兵疑其有伏莫敢迫仁义遂入润州行密遣王茂章围之仁义素以善射冠军中又其治军严而有恩善得士心以故茂章等 
不敢与角行密遣使招谕使自归仁义欲降其子固沮之而止頵自为神福所困己还芜湖留精兵二万以属郭行琮至是行密复遣台汉击之 
蒙为营颇狭小觇者以为才容二千人頵轻之不复益兵与战黄池汉阳败走頵兵争逐之遇伏遂大败召芜湖兵不得入乃率败死士数百号 
爪牙都以薄蒙蒙殊死战頵军溃乃奔为乱兵所杀传首至淮南行密泣下葬以庶人礼而还元瓘于越时仁义欲降未决茂章乘其怠穴地道 
而入仁义父子俱就缚斩于扬州市頵为人宽厚善遇士当时若杨夔康骈夏侯淑殷文圭王希羽等皆为上客文圭有美名梁与吴越交辟不 
应頵置田宅迎其母事之甚恭故文圭为尽力夔知頵不足以亢行密着溺赋以规頵不能用遂及祸蒙字顶云亦合淝人頵破行密表为检校 
太保宣州观察使

　　 朱延寿

　　朱延寿卢州舒城人行密妻朱夫人弟也少事行密颇立战功行密欲以宽厚结人心而延寿敢杀尝捕得盗行密辄赐所盗物遣之且戒 
曰勿使延寿知而阴许延寿诛之高彦温以寿州入梁行密袭其城不克延寿拔之梁兵解去遂取黄蕲光三州以功累迁寿州团练使唐昭宗 
在凤翔诏行密讨梁拜延寿奉国军节度使以围蔡梁兵每至延寿开门不设备而不敢逼其用军好以寡鬬众败还者尽斩之田頵私结好于 
梁延寿阴约曰公有所为我愿执鞭頵喜二人谋绝行密行密忧甚乃阳为目疾每接延寿使者必错乱其所见以示之尝行故触柱而仆朱夫 
人扶之良久乃苏泣曰吾业成而丧明诸子幼不足以任大事得舅代我无忧矣夫人喜急召延寿延寿至行密迎之寝门刺杀之朱夫人亦被 
出 【按田頵朱延寿皆行密部将事迹多系行密应附入吴载记今据新唐书补辑】

　　钦定续通志卷五百九十四

　　●钦定续通志卷五百九十五　载记二

　　载记 【二】

　　南唐

　　○南唐

　　李升　　　景　　　煜　　 【附】 孙晟　　　刘仁赡　　　韩熙载　　　徐铉锴　周惟简　　　潘佑李平　　　皇庸继 
勋

　　李升
　　李景
　　李煜
　　附

　　△李升

　　李升 【宋史作升】 字正伦徐州人少孤流寓濠泗闲杨行密攻濠州得之奇其貌养以为子而杨氏诸子不能容行密以乞徐温乃冒 
姓徐氏名知诰为吴楼船军使以舟兵屯金陵柴再用攻宣州用其兵杀李遇以功拜升州刺史徐温以齐国公就镇润州升池等六州皆其属 
闻升有善政往视之见府库充实城壁修整乃徙治之而迁升于润升初不欲往屡求宣州温不与既而徐知训为朱瑾所杀升居润州近广陵 
得先闻即日以州兵渡江定乱遂得政升事徐温甚孝谨温诸子皆忌之知训尤甚尝召饮伏剑士欲害之赖刁彦能护解以免后升贵以彦能 
为抚州节度使升秉政后欲数人心乃宽刑法推恩信延四方之士引宋齐邱骆知祥王令谋等为谋客民有婚丧匮乏往往赒给之以故温虽 
遥秉大政而吴人颇已归升武义元年拜左仆射参知政事温行军司马徐玠数劝温以已子代升温遣子知询入广陵谋代会温疾卒知诣奔 
还金陵玠反为升谋诬知询以罪斩其容将周廷望以知询为左统军杨溥僭号拜升太尉中书令太和三年出镇金陵如温故事四年封东海 
郡王升照鉴见白须顾其吏周宗叹曰功业已就而吾老矣奈何宗知其意驰诣广陵见宋齐邱谋禅代齐邱不可请斩宗以谢吴人乃出宗为 
池州刺史吴临江王蒙以次当立怨徐氏舍已立溥心常不平及升将谋纂图先废蒙为厯阳公使其亲信王宏以兵守之蒙杀守者奔庐州节 
度使周本吴旧将也闻蒙至遽自出迎其子祚闭门遮本不得出缚蒙至金陵遂见杀五年升封齐王已而闽越诸国皆遣使至劝进升谓人望 
已归天祚三年建齐国置宗庙社稷以宋齐邱徐玠为左右丞相十月溥遣摄太尉杨璘傅位于升国号齐 【按通鉴以是年即号唐国马令 
陆游南唐书皆云先号齐与欧史同】 改元升元册尊溥为高尚思玄弘古让皇帝追尊徐温为忠武皇帝封子景通为吴王 【按景初名景 
通既立改名璟及奉表称臣于周始改名景盖以周太祖高祖讳璟故避之也则璟未立时应书景通保大十三年以前应书璟而各本俱作景 
称臣之后应书景而各本反作璟今谨据周本纪改正之后应仿此为是】 封徐知证江王知谔饶王周本与诸将至金陵劝进归而叹曰吾不 
能诛篡国者以报杨氏今老矣岂能事二姓乎愤惋而死二年迁杨溥于润州丹阳宫以王舆为浙西节度使马思让为丹阳宫使以严兵守之 
徐氏诸子请升复姓升谦抑不敢忘徐氏恩下百官议百官皆请乃复姓李氏改名升自言唐宪宗子建王恪四世孙改国号曰唐立唐高祖太 
宗庙追尊高祖恪为孝静皇帝庙号定宗曾祖超为孝平皇帝庙号成宗祖志孝安皇帝庙号惠宗考荣孝德皇帝庙号庆宗奉徐温为义祖徐 
氏子孙皆封王公女封郡县主以门下侍郎张居咏中书侍郎李建勋右仆射张延翰同平章事十一月杨溥卒溥子琏为吴太子时升以女妻 
之及篡国封其女为永兴公主女闻人呼公主必涕泣而辞宫中皆怜之溥卒以琏为康化军节度使未几亦卒三年四月升郊祀昊天上帝于 
圜丘羣臣请上尊号不许四年晋安州节度使李金全叛送欵于升升遣鄂州屯营使李承裕迎之承裕与晋将马全节安审晖战安陆南三战 
皆败及裨将段处恭死之都监社光邺及其兵五百人被执六年吴越国火焚其宫室府库甲兵殆尽羣臣请乘其弊攻之升不许遣使吊问厚 
