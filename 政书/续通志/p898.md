<!-- { "loadSidebar": true } -->
大求去何澹为司业久不迁留正奏迁之澹憾必大而德正至是为谏长遂首劾必大诏以观文殿大学士判潭州澹论不已遂以少保充醴泉 
观使判隆兴府不赴复除观文殿学士判潭州复大观文坐所举官以贿败降荥阳郡公复益国公改判隆兴辞除醴泉观使寍宗即位求直言 
奏四事曰圣孝曰敬天曰崇俭曰久任庆元元年三上表引年遂以少傅致仕先是布衣吕祖泰上书请诛韩侂冑逐陈自强以必大代之嘉泰 
元年御史施康年劾必大首唱伪徒私植党与诏降为少保自庆元以后侂冑之党立伪学之名以禁锢君子而必大与赵汝愚留正实指为罪 
首二年复少傅四年卒年七十有九赠太师谥文忠寍宗题篆其墓碑曰忠文耆德之碑自号平园老叟著书八十一种有平园集二百卷尝建 
三忠堂于乡谓欧阳文忠修杨忠襄邦乂胡忠简铨皆庐陵人必大平生所敬慕为文记之一子纶

　　△留正

　　留正字仲至泉州永春人六世祖从效事太祖为清远军节度使封鄂国公正绍兴十三年第进士授南恩州阳江尉清海军节度判官龚 
茂良守番禺正言在法劫盗赃满五贯死海盗加等小民饵利率身陷重辟请镂梓海上使户知之民始知避用茂良荐赴都堂审察宰相虞允 
文复荐于帝得对言国家右文而略武备祖宗以天下全力用于西夏承平日久边不为备至敌人长驱而不能支今当改辙使文武并用孝宗 
嘉叹书札中要语下三省施行知循州陛辞言士大夫名节不立国家缓急无所倚仗靖康之变死义者少因乱谋利者多今欲恢复当崇尚名 
节帝益喜明日谕辅臣留正奏事议论耿耿可与执事官除军器监簿厯官考功郎官太常谥叶义问恭简正覆谥言义问将兵出疆不知敌人 
情伪及金侵边督视寡谋几至败事下太常更议时论韪之擢起居舍人寻权中书舍人光宗自东宫朝顾见正谓左右曰修整如此其人可知 
乃请于帝兼太子左谕德正言记注进御非设官本意乞自今免奏御诏从之为中书舍人兼侍讲兼权兵部侍郎除给事中张说子荐往视镇 
江战舰挟势游观沈舟溺卒除知合门事枢密副承旨正封还词头洪邦直除御史正言邦直为邑人所讼不宜任风宪兼权吏部尚书言用人 
莫先论相陛下志在恢复而相位不能任辅赞望精选人才与图大计时相益不乐以显谟阁直学士出知绍兴府侍御史范仲芑劾前帅赃六 
十万有诏核责正明其非辜御史怒并劾正降显谟阁待制提举玉隆万寿宫寻复职知贑州奏减上供米不报及为相蠲一万八千石知隆兴 
府进龙图阁直学士四川制置使兼知成都府平西蜀折租价岁减酒课三十八万干道初羌渡河据安静砦侵汉地几百里正密授诸将方略 
擒其渠以归尽俘其党羌平进敷文阁学士寻诏赴行在正在蜀以简素化民归装仅书数簏人服其清除端明殿学士签书枢密院事参知政 
事同知枢密院事孝宗密谕内禅意拜右丞相一日奏事皇太子参决侍立帝顾谓太子曰留正纯臣可托光宗受禅主管左右春坊姜特立以 
随龙恩擢知合门事声势浸盛正列其招权预政状乞斥逐帝意犹未决会副参阙特立谒正曰上以丞相在位久欲迁左相叶翥张枃当择一 
人执政未知孰先正奏之帝大怒诏特立提举兴国宫孝宗闻之曰真宰相也绍熙元年进左丞相正谨法度惜名器毫发不可干以私引赵汝 
愚首从班卒与之共政用黄裳为皇子嘉王翊善世号得人嘉王感疾正言陛下止有一子隔在宫墙外非便宜令早正元良之位入居东宫则 
朝夕相见甚顺检汉文帝纪及于朝真宗仁宗典故并吕诲张方平两奏节其要语缴奏帝不豫外议汹汹正与同列闲至福寍殿奏事处分得 
宜人情以安进封申国公帝疾浸平正乞归政不许初正帅蜀虑吴氏世将谋去之至是朝廷议更蜀帅正言西边三将为吴世氏袭兵柄号为 
吴家军不知有朝廷遂以户部侍郎邱崈行及吴挺死韩侂冑为吴氏地使吴曦世袭正力请留曦环卫遣张诏代挺后数岁曦入蜀卒稔变寿 
皇圣政成进少保封卫国公李端友以椒房亲手诏除郎正缴还帝不纳复执奏曰昔馆陶公主为子求郎明帝不许今端友依凭内援恐累圣 
德姜特立除浙东副总管寻召赴行在正引唐宪宗召吐突承璀事乞罢相帝批成命己行朕无反汗卿宜自处正待罪六和塔奏言陛下近年 
不知何人献把定之说遂至每事坚执断不可回天下至大机务至烦事出于是则人无异词可以固执事出于非则众论纷起必须惟是之从 
臣恐自此以往事无是非陛下壹持把定之说言路遂塞因缴进前后锡赉及告敕待罪范村乞归田里不许寿圣太后将以冬至上尊号册宝 
以正为礼仪使摄太傅于是帝遣左师徐谊谕旨正复入都堂视事是行也待罪凡一百四十日册宝礼成拜少傅封鲁国公正力辞五年正月 
孝宗疾革正数请车驾过宫一日上拂衣起正引裾泣谏随至福寍殿门正退上疏言极激切六月戊戌孝宗崩光宗以疾未能执丧正率同列 
屡奏乞早正嘉王储位又拟指挥付学士院降诏寻有手诏朕厯事岁久念欲退闲正得之始惧请对复不报即出国门上表请老末曰愿陛下 
速回渊鉴追悟前非渐收人心庶保国祚正始议以上疾未克主丧宜立皇太子监国若终丧未倦勤当复辟设议内禅太子可即位时从臣郑 
湜奏与正同既而赵汝愚以内禅请于宪圣正谓建储诏未下遽及此他日必难处论既违以肩舆逃去 【伏读通鉴辑览　　御批光宗于 
寿皇生不能视疾殁不能执丧孝道亏而天理绝实无辞以谢天下留正身为宰辅不请其力疾临次以尽礼而请其早正储位以释谤己昧于 
重轻先后之权衡乃见御札念欲退闲之语遽尔大惧佯仆请老止图独善其身而置国事如末务大臣进退之节若此亦奚足称史册尚过为 
褒予岂复知大义耶】 及嘉王即位尊皇帝为太上皇帝以正为大行攒宫总护使入谢复出宪圣命速宣押时汝愚亦以为请帝亲札遣使召 
正还侍御史张叔椿请议正弃国之罚乃徙叔椿吏部侍郎而正复相入贺且请车驾一出慰都人心及定寿康宫南向撤去新增禁旅诏悉从 
之进少傅屡辞不拜奏言陛下勉徇羣情以登大宝当遇事从简示天下以不得己之意实非颁爵之时侂冑浸谋预政数诣都堂正使省吏谕 
之曰此非知合日往来之地侂冑怒而退会经筵晚讲赐坐正执奏以为非帝不怿侍御史黄度论马大同罪正拟度补外帝知其情除度右正 
言正请推恩随龙人帝曰朕未见父母可恩及下人耶积数事失帝意侂冑从而闲之八月手诏正以少师观文殿大学士判建康府寻又以谏 
议大夫张叔椿言落职庆元元年六月诏正以上皇付正手诏进入宣付史馆复观文殿大学士初刘德秀自重庆入朝未为正所知谒正客范 
仲黼请为言正曰此人若留之班行朝廷必不静乃除大理簿德秀憾之至是为谏议大夫论正四大罪褫职自是弹劾无虚岁以张釜言责授 
中大夫光禄卿分司西京邵州居住明年令自便给事中谢源明封还录黄量移南剑州再许自便复光禄大夫提举洞霄宫上章乞纳禄诏复 
元官职致仕又以御史林采言依旧官光禄大夫致仕俄复观文殿学士金紫光禄大夫嘉泰元年进封魏国公复少师观文殿大学士开禧二 
年七月卒年七十八赠太师宝庆三年谥忠宣子恭丙端孙元英元刚

　　△胡晋臣

　　胡晋臣字子远蜀州人登绍兴二十七年进士第为成都通判制置使范成大以公辅荐诸朝孝宗召赴行在入对疏当今士俗民力边备 
军政四弊试学士院除秘书省校书郎迁著作佐郎兼右曹郎官轮对论三事一无忽讲读官以仁宗为法二责谏官以纠官邪责宰相以抑奔 
竞三广听纳通下情以销未形之患又极论近幸帝览奏色动晋臣口陈甚悉至论及两税折变帝首肯久之赵雄时秉政手诏下中书问近幸 
姓名晋臣翼日至中书执政诘其故晋臣曰近习招权丞相岂不知之即条具大者以闻帝感悟自是近习严惮晋臣以亲年高求外补知汉州 
除潼川路提点刑狱以忧去服除再召以五事见曰选将帅广常平治渠堰更铨法通楮币帝谓辅臣曰胡晋臣言可行除度支郎累迁侍御史 
朱熹除兵部郎官以病足未供职侍郎林栗与熹论易不合因奏熹不即受印为傲慢晋臣上疏留熹而排栗光宗嗣位迁工部侍郎除给事中 
每以裁滥恩惜名器为重内降持不下帝嘉其有守拜端明殿学士签书枢密院事正谢日帝命条上军政利害既而朝重华宫孝宗谓曰嗣君 
擢任二三大臣深惬朕意闻外庭亦无异词晋臣拜谢除参知政事兼同知枢密院事帝自南郊后久不御朝晋臣与丞相留正同心辅政中外 
帖然其所奏陈以温清定省为先次及亲君子远小人抑侥幸消朋党启沃剀切弥缝缜密人无知者未几卒于位赠资政殿学士谥文靖

　　△赵汝愚

　　赵汝愚字子直汉恭宪王元佐七世孙居饶之余千县父善应字彦远官终修武郎江西兵马都监纯孝笃行称古君子汝愚早有大志每 
曰丈夫得汗青一幅纸始不负此生擢进士第一签书寍国军节度判官召试馆职除秘书省正字孝宗方锐意恢复始见即陈自治之策迁校 
书郎知合门张说擢签书枢密院事汝愚不往见率同列请祠未报会祖母讣至即日归因自劾帝不加罪迁著作郎知信州累迁秘书少监兼 
权给事中内侍陈源有宠于德寿宫添差浙西副总管汝愚言祖宗以童贯典兵卒开边衅源不宜使居总戎之任孝宗喜诏自今内侍不得兼 
兵职旧制密院文书皆经门下省张说在西府托言边机不宜泄汝愚谓东西二府朝廷治乱所关中书庶政无一不由东省何密院不然孝宗 
命如旧制权吏部侍郎兼太子右庶子论知合王抃招权预政出抃外祠以集英殿修撰帅福建陛辞言国事之大者四其一谓吴氏四世专蜀 
兵非国家之利请渐抑之进直学士制置四川兼知成都府诸羌蛮相挺为边患汝愚至悉以计分其势孝宗谓其有文武威风光宗受禅趣召 
未至殿中侍御史范处义论其稽命除知潭州辞改太平州进敷文阁学士知福州绍熙二年召为吏部尚书先是高宗以宫人黄氏侍光宗于 
东宫及即位为贵妃后李氏意不能平是年冬十一月郊有司已戒而风雨暴至光宗震惧及斋宿青城贵妃暴薨驾还闻之恚是夕疾作内侍 
驰白孝宗孝宗仓卒至南内问所以致病之由不免有所戒责光宗常以五日一朝孝宗于重华宫至是往往以传旨免至会庆节上寿驾不出 
冬至朝贺又不出都人以为忧汝愚往复规谏帝意乃悟汝愚又属嗣秀王伯圭调护于是两宫之情始通光宗及后俱诣北内从容竟日四年 
汝愚知贡举与监察御史汪义端有违言汝愚除同知枢密院事义端言祖宗之法宗室不为执政诋汝愚植党沽名疏上不纳又论台谏给舍 
阴附汝愚一切缄默不报论汝愚发策讥讪祖宗又不报汝愚力辞帝为徙义端军器监给事中黄裳言汝愚事亲孝事君忠居官廉忧国爱民 
出于天性义端实忌贤不可不黜帝乃黜义端补郡汝愚不获己拜命未几迁知枢密院事辞不拜有旨趣受告汝愚对曰臣非敢久辞臣尝论 
朝廷数事其言未见用今陛下过重华留正复相天下幸甚惟武兴未除帅臣心不敢安帝遂以张诏代领武兴军汝愚乃受命光宗之疾生于 
