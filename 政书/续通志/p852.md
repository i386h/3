<!-- { "loadSidebar": true } -->
使寻加龙神卫四厢都指挥使熙河路经畧安抚使中军统制时年二十五会朝廷主议和诏西师解严父子遂旋军干道元年升本军都统制 
三年以父命入奏拜侍卫亲步军指挥使节制兴州军马璘卒起复金州都统金房开达安抚使改利州东路总管挺力求终丧服除召为左卫 
上将军朝廷方议置神武中军五千人以属御前命挺为都统制挺力陈不当轻变祖宗法事遂寝拜主管侍卫步军司公事挺每燕见从容尝 
论两淮形势旷漫备多力分宜择胜地扼以重兵敌仰攻则不克越西南又不敢我以全力乘其弊蔑不济者帝颇嘉纳淳熙元年改兴州都统 
拜定江军节度使奏复军中互市岁市来羌马七百匹西路骑兵遂雄天下始武兴所部就饷诸郡漫不相属挺奏以十军为名自北边至武兴 
列五军曰踏白摧锋选锋策锋游奕武兴以西至绵为左右后三军而驻武兴者前军中军营部于是井井除知兴州利州西路安抚使密修皂 
郊堡增二堡缮戎器储于两库敌终不觉特加检校少保成州西和岁大祲挺力为赈恤谕总赋者分军储以佐之全活殆数千万西和阶成凤 
文龙六州器械弗缮挺节冗费庀工徒悉剙为之郡东北有二谷水挺作二堤以捍之绍兴二年水暴发入城挺既赈被水者复增筑长堤民赖 
以安诏问备边急务即建增储之策由是粮糗不乏四年春以疾乞致仕诏加太尉卒年五十六赠少师开府仪同三司挺少起勋阀弗居其贵 
拊循将士人人有恩璘故部曲拜于庭下辄降答之至失律诛治无少贷璘尝对孝宗言诸子中惟挺可任

　　△李显忠

　　李显忠字君锡 【按张抡撰李显忠行状增】 绥德军清涧人也初名世辅南归锡名显忠由唐以来世袭苏尾九族巡检年十七随父 
永奇出入行阵金人犯鄜延经畧王庶命永奇募闲者显忠请行与张琦俱有敌人夜宿陶穴显忠缒穴中得十七人皆杀之取首二级马二匹 
余马悉折其足庶大奇之补承信郎充队将由是知名转武翼郎充副将金人陷延安授显忠父子官永奇泣曰我宋臣也世袭国恩乃为彼用 
耶会刘豫令显忠帅马军赴东京永奇密戒之曰汝若得乘机即归本朝无以我故贰其志显忠至东京刘麟喜之授南路钤辖乃密遣其客雷 
灿以蜡书赴行在己而豫废乌珠以万骑驰猎淮上与显忠独立马围场闲显忠戒吴俊往探淮水可渡马处欲执乌珠归朝俊还显忠驰问之 
为竹刺伤马而止乌珠授显忠承宣使知同州显忠至鄜省侍永奇教显忠曰同州入南山乃金人往来驿路汝可于此擒其将渡洛渭由商虢 
归朝第报我知我当以兵取延安而归显忠赴同州即遣黄士成等持书由蜀至吴报归朝事元帅萨里罕来同州显忠以计执之驰出城至洛 
河舟船后期不得渡与追骑屡战皆胜显忠憩高原望追骑益多乃与萨里罕折箭为誓不得杀同州人不得害我骨肉皆许之遂推下山崖追 
兵争救得免显忠携老幼长驱而北至鄜城县急遣人告永奇永奇即携家出城至马翅谷口为金人所及家属二百口皆遇害是日天昏大雪 
延安人闻之皆泣下显忠仅以二十六人奔夏国夏人问故显忠泣具言父母妻子之亡切齿疾首恨不即死愿得二十万人生擒萨里罕取陕 
西五路归于夏显忠亦得报不共载天之雠夏主曰尔能立功则不靳借兵时有羌豪号青面夜叉者久为夏国患乃令显忠图之请三千骑昼 
夜疾驰奄至其帐擒之以归夏主大悦即出二十万骑 【按行状作夏主出兵十万授显忠乃鼓行而西】 以文臣王枢武臣伊特鄂为陕西 
招抚使显忠为延安招抚使时绍兴九年二月十四日也显忠引兵至延安总管赵惟清大呼曰鄜延路今复归宋矣已有赦书显忠与官吏观 
赦书列拜大哭乃以旧部八百余骑往见王枢伊特鄂谕之曰显忠已得延安府见讲和赦书招抚可以本部军归国伊特鄂不从曰初经畧乞 
兵来取陕西今既到此乃令我归耶显忠知势不可乃出刀斫伊特鄂不及擒王枢缚之夏人以铁鹞子军来显忠以所部拒之夏兵大溃杀死 
蹂践无虑万人获马四万匹显忠揭榜招兵每得一人予马一匹旬日闲得万人皆骁勇少壮又擒害其父母弟侄者皆斩于东城之内行至鄜 
州已有马步军四万余萨里罕在耀州闻显忠来一夕遁去四川宣抚吴玠遣张振来抚谕云两国见议和好不可生事可量引军赴行在遂至 
河池县见玠玠抚之曰忠义归朝惟君第一从行使臣崔皋等六百余人列拜庭下玠又抚之犒以银绢诣行府受告敕金带除指挥使承宣使 
至行在高宗抚劳再三赐名加赉又锡田镇江以崔皋辈充将佐乌珠犯河南命显忠为招抚司前军都统制与李贵同破灵璧县乌珠犯合肥 
手诏以军与张俊会显忠至孔城镇与敌战败之乌珠谓韩常曰李世辅归宋不曾立功此人敢勇宜且避之乃焚庐江而走显忠欲追之与死 
战俊以奉旨监护虑失显忠遂各以军还太后至临安显忠入觐加保信军节度使浙东副总管显忠熟西边山川险易因上恢复策忤秦桧意 
金使言显忠私遣人过界遂降官奉祠台州居住复寍国军节度使升都统制三十一年金渝盟诏显忠以本部捍御遣统制官韦永寿等以二 
百骑至安丰军与金将小韩将军兵枥千人战于大人洲 【按宋史高宗本纪绍兴三十一年冬十月李显忠遣统制孔福与金人战于大人 
洲又按三朝背盟会编载金渝盟系绍兴三十一年事本传作二十九年今既据改】 败之俄又增兵万余来显忠率骑军出自旦至午气百倍 
以大力斫敌阵敌不能支杀获甚众掩入淮者不可计金海陵犯淮西朝廷命王权拒于合肥权退保和州又弃军渡江和州失守金军驻和之 
鸡龙山将济采石朝廷诏以显忠代权命虞允文趣显忠交军军中大喜于是有采石之捷语在允文传显忠退军沙上得杨存中报车驾至平 
江可速进兵显忠选锐士万人渡江尽复淮西州郡军至横山涧与金射鵰军战统制顿遇重伤韦永寿死之敌兵败走金海陵切责诸将不用 
命诸将弒之而还是役也显忠所将一万九千八百六人皆行赏有差张振功为最诏赐显忠五子金带授淮南制置使京畿等处招讨使擢太 
尉寍国军节度使主管侍卫马军司公事赴行在孝宗即位赐田百顷 【按行状作赐田七十顷】 兼权池州驻札御前诸军都统制节制军 
马隆兴元年兼淮西招抚使时金世宗新立山东河北豪杰蠭起耶律诸种兵数十万据数郡之地太行山忠义耿京王世隆辈皆欲挈地还于 
朝金惧亟请和显忠阴结金统军萧琦为内应请出师自宿亳趋汴由汴京以通关陕关陕既通则鄜延一路熟知显忠威名必皆响应且欲起 
其旧部曲可得数万人以取河东时张浚开都督府四月命显忠渡江督战乃自濠梁渡淮至陡沟琦背约用拐子马来拒与战败之琦复背城 
列阵显忠躬率将士鏖战琦败走遂复灵璧入城宣布德意不戮一人中原归附者踵接时邵宏渊围虹县未下显忠遣灵璧降卒开谕祸福金 
贵戚大周仁及富察图们皆出降宏渊耻功不自己出又有降千户诉宏渊之卒夺其佩刀显忠立斩之由是二将益不相能六月兵傅宿州城 
金人来拒显忠败之斩其左翼都统及首虏数千人追奔二十余里宏渊至谓显忠曰招抚真关西将军也显忠闭营休士为攻城计宏渊等不 
从显忠引麾下杨椿上城开北门不踰时拔其城宏渊等殿后趋之乃始渡濠登城城中巷战又斩数千人擒八十余人遂复宿州举寄居官刘 
时摄州事捷闻授显忠开府仪同三司殿前都指挥使妻周氏封国夫人宏渊欲发仓库犒士卒显忠不可移军出城止以见钱犒士士皆不悦 
金帅博索自南京率步骑十万来晨薄城列大阵显忠亲帅军遇于城南战数十合博索大败遂退走统制李福统领李保各以所部退避皆斩 
以徇翼日敌益兵至显忠约宏渊并力夹击宏渊按兵不动显忠独与所部力战百余合杀左翼都统及千户万户斩首五千余人俄增兵复来 
逼城显忠用克敌弓射却之宏渊顾众曰当此盛夏摇扇于清凉犹觉不堪况烈日中被甲苦战乎人心遂摇无鬬志至夜中军统制周宏鸣鼓 
大噪阳谓敌兵至与邵世雍刘侁各以所部兵遁继而统制左士渊统领李彦孚亦遁显忠移军入城殿司前军统制张训通马司统制张师颜 
池州统制荔泽建康统制张渊各遁去金人乘虚复来攻城显忠竭力捍御斩首二千余人积尸与羊马墙平城东北角敌兵二十余人已上百 
余步显忠取军所执斧斫之敌始退却显忠曰若使诸军相与犄角自城外掩击则敌兵可尽金帅可擒河南之地指日可复矣宏渊又言金潻 
生兵二十万来倘我军不返恐不测生变显忠知宏渊无固志势不可孤立叹咤曰天未欲平中原耶何沮挠若此是举所丧军资器械殆尽幸 
而金不复南显忠以军还见浚纳印待罪责授果州团练副使潭州安置后朝廷知其故移抚州干道改元而还会稽复防御使观察使浙东副 
总管赐银三万两绢三万匹绵一万两提举台州崇道观召除威武军节度使左金吾卫上将军赐第京师上奇其状貌魁杰命绘像阁下复太 
尉乞祠提举兴国宫绍兴府居住岁赐米二千石淳熙四年召赴行在提举万寿观奉朝请赐内库金再葺前所赐第赐之七月卒年六十九赠 
开府仪同三司 【按行状载赠开府仪同三司陇西郡开国公官其后七人并载子十六人其一未仕师政师道皆战殁师颜右武大夫高州 
刺史陇西郡开国子】 谥忠襄

　　△杨存中

　　杨存中本名沂中字正甫绍兴闲赐名存中代州崞县人祖宗闵永兴军路总管守永兴与金人战死之父震知麟州建寍砦亦死于难存 
中魁梧沈鸷少警敏诵书数百言力能绝人慨然语人曰大丈夫当以武功取富贵焉用俯首为儒于是学孙吴法善骑射宣和末山东河北羣 
盗四起存中应募击贼积功至忠翊郎靖康元年金人再围汴京诸道兵勤王存中与张俊田师中从信德府守臣梁杨祖以万兵入援后隶张 
俊部曲上问将于俊俊以存中对召见赐袍带时元帅府草剙存中昼夜护卫寝幄不顷刻去侧帝知其忠谨亲信之剧贼李昱据任城久不克 
存中以数骑入击杀数百人帝乘高望见介冑尽赤意其被重创召视之皆污贼血壮之饮以酒曰酌此血汉存中请复往帝止之存中曰此贼 
胆碎即成擒矣遂大破之复任城迁合门祗候建炎二年讨贼徐明于嘉兴先登主帅将屠城存中力谏止之戮其渠魁郡赖以全迁荣州刺史 
高宗南渡以胜捷军从张俊守吴门苗刘之变又从俊赴难迁贵州团练使寻为御前右军统领金人攻明州又从俊与田师中赵密死战破之 
以奇功迁文州防御使御前中军统制绍兴元年从俊讨李成诸将议多欲分道进存中曰贼势如此兵分则力弱又诸将位均势敌非招讨督 
之必不相为用俊然之整军至豫章存中率兵数千首破贼于玉隆观追至筠州贼骁将以众十万来援夹河而营存中谓俊曰彼众我寡击之 
当用奇愿以骑见属公以步兵居前俊从之存中夜衔枚渡筠河出西山驰下击贼俊以步兵夹攻俘八千人诸将夜见存中曰战未休降卒多 
忽有变奈何非尽歼之不可存中曰杀降吾不忍诸将转告俊竟夜坑之乘胜追至九江成遂遁去迁宣州观察使二年春进神武中军统制存 
