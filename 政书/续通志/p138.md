<!-- { "loadSidebar": true } -->
临涟州李璮乞遣将益兵渡淮攻宋以方遣使修好不从癸亥以泽潞二州旱赈之九月壬午初置拱卫仪仗冬十月癸丑初行中统宝钞戊午 
车驾驻锡衮之地命给官钱雇在京橐駞运米万石输行在所十一月戊子发常平仓赈益都济南滨棣饥民十二月丙申以礼部郎中孟甲礼 
部员外郎李文俊使安南大理乙巳帝至自和琳驻跸燕京近郊始制祭享太庙祭器法服以梵僧帕克斯巴为帝师授以玉印统释教立仙音 
院复改为玉宸院括乐工立仪凤司又立符宝局及御酒库羣牧所
　　二年春正月乙酉宋兵围涟州己丑李璮击败之二月己亥宋兵攻涟水命阿珠等帅兵赴之丙午车驾如开平诏减民闲差发罢守隘诸 
军丁巳李璮破宋兵于沙湖堰三月壬戌朔日有食之夏四月丙午诏军中所俘儒士听赎为民乙卯命宣抚司劝农桑抑游情礼高年问民疾 
苦举文学才识可以从政及茂才异等列名上闻以听擢用其职官污滥及民不孝悌者量轻重议罚五月乙丑遣崔明道李全义为详问官诣 
宋淮东制司访问国信使郝经等所在仍以稽留信使侵扰疆场诘之庚辰敕使臣及军士所过城邑官给廪饩毋扰于民丁亥申严沿边军民 
越境私商之禁禁私杀马牛以河南经略宣抚使史天泽为中书右丞相河南军民并听节制诏成都路置惠民药局六月戊戌诏谕十路宣抚 
司并管民官定盐酒税课等法癸卯以严忠范为东平路行军万户兼管民总管仍谕东平路达噜噶齐等官并听节制乙卯诏宣圣庙及管内 
书院有司岁时致祭月朔释奠禁诸官员使臣军马毋得侵扰亵渎丙辰以汪良臣同签巩昌路便宜都总帅凡军民官并听良臣节制庚申宋 
泸州安抚使刘整举城降以整行夔府路中书省兼安抚使佩虎符仍喻都元帅耨埒等存恤其民罢金银铜铁丹粉锡碌坑冶所役民夫及河 
南舞阳姜户藤花户还之州县赐大理国主段实虎符优诏抚谕之命李璮领益州路盐课出工局绣女听其婚嫁高丽国王倎更名禃遣其世 
子愖奉表来朝以布哈为中书右丞相耶律铸为中书左丞相张启元为中书右丞秋七月辛酉朔立军储都转运使司癸亥立翰林国史院以 
右丞相史天泽监修国史左丞相耶律铸平章政事王文统监修辽金史辛巳诏许衡即其家教怀孟生徒己丑谕将士伐宋八月丁酉谕开平 
守臣释奠于宣圣庙戊戌以燕京等路宣抚使赛音谔德齐为平章政事辛丑以宣抚使钮祜禄纳罕为中书右丞库库为中书左丞丁未以姚 
枢为大司农甲寅诏诸王妃公主驸马非闻奏不许擅取官物颁斗斛权衡宋私商七十五人入宿州诏宥之还其货听榷场贸易仍檄宋边将 
还北人之留南者九月庚申朔奉迁祖宗神主于圣安寺丙寅诏以钮祜禄纳罕行中兴府中书省戊辰大司农姚枢请以儒人杨庸教孔颜孟 
三氏子孙东平府详议官王镛兼充礼乐提举诏以庸为教授以镛特兼太常少卿辛未置和籴所于开平丙子谕诸王驸马凡民闲词讼无得 
私自决断皆听朝廷处置敕今岁田租输沿河近仓官为转漕母劳民癸未立诸路提举学校官冬十月庚寅朔帝自将讨额哷布格庚子以右 
丞张启元行中书省于平阳太原等路修燕京旧城命平章政事赵璧左三部尚书克哷木率蒙古汉军驻燕京近郊以河南屯田万户史权为 
江汉大都督甲辰宋兵攻泸州刘整击败之十一月壬戍与额嚼布格遇于实默图诺尔之地诸王哈坦等奋击大破之额哷布格北遁癸酉驻 
跸特默哈喇之地以尚书克哷木平章赵璧兼大都督率诸军从塔齐尔北上分蒙古军为二克哷木从穆苏山居庸口驻宣德德兴府阿海从 
阿固岱出古北口驻兴州帝亲将诸万户汉军及武卫军由檀顺州驻潮河川敕官给刍粮毋扰居民罢十路宣抚司止存开元路十二月庚寅 
封子珍戬为燕王领中书省事甲午师还诏撤所在戍兵放民闲新签军命太常少卿王镛教习大乐
　　三年春正月癸亥修宣圣庙成庚午罢高丽互市赐高丽国厯辛未禁诸道戍兵及势家纵畜牧犯桑枣禾稼者癸酉以军兴人民劳苦敕 
停公私逋负毋征丙戌命备宫悬钟磬乐舞钥翟二月己丑李璮反以涟海三城献于宋庚寅宋兵攻新蔡辛卯定中外官俸命大司农姚枢讲 
定条格甲午李璮入益都辛丑李璮寇蒲台癸卯诏发兵讨之以赵璧为平章政事甲辰发诸蒙古汉军讨李璮命水军万户解成张荣实大名 
万户王文干及万户严忠范会东平济南万户张宏归德万户邸浃武卫军炮手元帅薛军胜等会滨棣丙午命诸王哈必齐总督诸军以布扎 
尔额布根及赵璧行中书省事于山东宋子贞参议行中书省事以董源高逸民为左右司郎中许便宜行事真定顺天河闲平滦大名邢州河 
南诸路兵皆会济南己酉王文统坐与李璮同谋伏诛仍诏谕中外壬子李璮入济南癸丑诏大名洺滋彰德卫辉怀孟河南真定邢州顺天河 
闲平滦诸路皆籍兵守城宋兵攻滕州三月己未括穆苏爱满辉和尔雅尔喀斡达实爱满等户丁为兵徙弘州锦工绣女于京师诏以平章政 
事满拉廉希宪参政商挺断事官麦肖行中书省事于陕西壬申命户部尚书刘肃专职钞法癸酉命史枢阿珠各将兵赴济南遇李璮军邀击 
大破之璮退保济南乙亥宋将夏贵攻符离戊寅万户韩世安率镇抚马兴千户张济民大破李璮兵于高苑禁民闲私藏军器乙酉宋夏贵攻 
蕲县夏四月丙戌朔大军围济南丁亥诏博兴高苑等处军民尝为李璮胁从者并释其罪庚子诏安辑徐邳民禁征戍军士毋纵畜牧伤其禾 
稼桑枣癸卯宋兵攻亳州乙卯诏右丞相史天泽专征诸将皆受节度五月戊午蕲县陷权万户李义千户张好古死之庚申筑环城围济南甲 
子宋兵攻利津县蠲滨棣今岁田租之半东平十之三戊辰以左丞相和尔布哈兼中书省都断事官甲申大司农姚枢辞赴省议事帝勉留之 
命枢与左三部尚书刘肃依前商议中书省事六月乙酉朔宋兵攻沧州戊子滨棣安抚使韩世安败宋兵于滨州丁河口壬子申严军官及兵 
伍扰民之禁秋七月戊午复蒙古军站户差赋农民包银征其半俘户止令输丝民当输赋之月毋征私债甲戌李璮伏诛体解以徇八月己丑 
郭守敬请开玉泉水以通漕运广济河渠司王允中请开邢洺等处漳滏澧河达泉以溉民田并从之丙午立诸路医学教授戊申敕王鸮集廷 
臣商榷史事九月戊午亳州万户张弘略破宋兵于蕲县复宿蕲二城以侍卫亲军都指挥使董文炳兼山东路经略使收集益都旧军充武卫 
军戍南边癸酉都元帅库库岱卒于军以其兄阿珠代之闰月己丑以济南民饥免其租税及诸路军户他徭庚子中翼千户玖珠破宋兵于虎 
脑山庚戌发粟三十万赈济南饥民冬十月庚申分益都军民为二董文炳领军萨奇苏治民诏以李璮所掠民马还其主以郝经刘人杰使宋 
未还廪其家乙丑诏禁京畿畋猎丙寅分东西两川都元帅府为二以托迪及刘整等为都元帅及左右副都元帅庚午敕巩昌总帅汪惟正撤 
戍青居山军屯田利州乙亥分中书左右部十一月辛丑遣官审理陕西重刑敕河西民徙居应州其不能自赡者给牛具及粟麦种仍赐布人 
二匹乙巳诏谕史天泽朕或乘怒欲有所诛杀卿等宜迟留一二日覆奏行之丙午诏特征人员宜令乘传十二月丙辰立河南山东统军司以 
塔尔珲和尔齐为河南路统军使卢升副之东距亳州西至均州诸万户隶焉察克布哈为山东路统军使武秀副之西自宿州东至寍海州诸 
万户隶焉罢各路急递铺丁巳立十路宣慰司以真定路达噜噶齐赵瑨等为之辛酉立诸路转运使以燕京路监榷官曹泽等为之使癸亥享 
太庙诏各路总管兼万户者止理民事军政勿预其州县官兼千户百户者仍旧丙寅申严屠杀牛马之禁己巳诏诸路管民总管子弟有分管 
州府司县及鹰坊人匠诸色事务者罢之
　　四年春正月乙酉禁蒙古军马扰民丙戌以姚枢为中书左丞改诸路监榷课税所为转运司甲午立十路鄂啰总管癸卯诏兴河南等处 
铁冶及设东平等路巡禁私盐军乙巳诏以诸路汉军鄂啰毋隶各万户管领其科征差税山东河南隶统军司东西两川隶征东元帅府陕西 
隶行户部敕总帅汪忠臣都元帅托迪及刘整等益兵付都元帅奇彻戍青居山仍以解州盐课给军粮丙午以玛哈穆特所俘济南老僧口之 
民为奴者付原籍为民辛亥申禁民畜兵器及蒙古军扰民者二月甲寅诏诸路官员子弟入质甲子车驾如开平以王德素充国信使刘公谅 
副之使于宋诘其稽留郝经之故诏诸路置局造军器私造者处死民闲所有不输官者与私造同三月戊辰遣扎玛里鼎和籴东京癸卯初建 
太庙夏四月癸丑选益都兵千人充武卫军戊寅召窦默许衡乘驿赴开平五月乙酉初立枢密院以皇子燕王守中书令兼判枢密院事戊子 
升开平府为上都 【按地理志开平府中统五年以阙廷所在加号上都纪则书于四年与志异考中统止有四年明年即改元至元葢志误 
也】 辛卯诏立燕京平准库六月癸酉建帝尧庙于平阳以锡津为中书右丞相塔齐尔为中书左丞相秋七月癸未诏诸投下毋擅勾摄燕京 
路州县官吏乙酉禁野狐岭行营民毋入南北口纵畜牧损践桑稼戊戌诏弛河南沿边军器之禁壬寅诏阿珠戒蒙古军不得以民田为牧地 
八月辛亥置元帅府于大理命锡勒希总制鬼国大理两路兵部郎中刘芳前使大理至吐蕃遇害命恤其家戊午以阿陶商挺行枢密院于成 
都凡成都顺庆潼川都元帅府并听节制甲子敕诸臣传旨有疑者须覆奏壬申车驾至自上都九月乙酉立漕运河渠司庚寅遣使征诸路赋 
税钱帛冬十一月甲申诏以岁不登量减阿苏奇■〈口耒〉各军行饷东平大名等路旱量减今岁田租丙戌享太庙以哈坦塔齐尔王盘张 
文谦行事十二月丁未朔以凤翔屯军汪惟正青居等军刁国器平阳军令益都元帅奇彻统之戍虎啸寨甲戌敕驸马阿尔布哈葡萄户依民 
例轮赋雅克喀斡达实爱满僧道种田入租贸易输税
　　至元元年春正月壬午敕诸路宣慰司非奉旨无辄入觐己亥立诸路平准库癸亥罢南边互市申严持军器贩马越境私商之禁二月辛 
亥敕选儒士编修国史译写经书起馆舍给俸以赡之壬子发北京都元帅阿哈所领军疏双塔漕渠癸酉车驾如上都弛边城军器之禁三月 
辛丑立漕运司以王光益为使夏四月己卯诏高丽国王王禃来朝上都修世见之礼辛酉以四川茶盐商酒竹课充军粮戊辰给新附军粮饷 
五月乙亥遣苏尔托音郭守敬行视西夏河渠庚辰敕剑州守将分军守剑门丁亥释宋私商五十七人给粮遣归其国己亥以中书右丞钮祜 
禄纳罕为平章政事六月戊申高丽国王王禃来朝秋七月丁酉龙门禹庙成命侍臣阿哈托音代祀庚子额哷布格与诸王玉隆哈实阿实达 
锡里济及其谋臣来归诏诸王皆太祖之裔并释不问其谋臣布拉噶等皆伏诛八月乙巳立诸路行中书省以中书左丞相耶律铸参知政事 
张惠等行省事诏新立条格省并州县定官吏员数分品从官职给俸禄颁公田计月日以考殿最均赋役招流移禁勿擅用官物勿以官物进 
献勿借易官钱勿擅科差役凡军马不得停泊村坊词讼不得隔越陈诉恤鳏寡劝农桑验雨泽平物价具盗贼囚徒起数月申省部定立诸王 
