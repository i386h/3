<!-- { "loadSidebar": true } -->
　　李继周延州金明人祖计都父孝顺皆为金明镇使继周嗣掌本族太平兴国三年东山蕃落集众寇清化砦继周率众败之补殿前承旨 
雍熙中又与侯延广败默藏玛雅尔等族于浑州西山淳化五年讨李继迁命开治塞门鸦儿两路又招降族帐首二十余人率所部入夏州败 
蕃将数千于石堡砦以功转供奉官继周以阿都关塞门卢关等砦最居边要遂规修筑砦城有摩罗木嘉密默伊藏等族居近卢关未尝内顺 
继周夜率所部往袭焚之斩获甚众大军讨西夏命为延州路踏白先锋会继迁邀战于路继周战却之咸平三年复为先锋入贼境焚积聚杀 
获人畜器甲凡六十余万授供备库使领金明县兵马都监新砦解家河卢关路都巡检蕃骑入钞继周逐之出境景德元年夏人围麟州继周 
受诏率兵会李继福掩击之加领诚州刺史大中祥符二年卒年六十七诏边臣择其子可袭职者以名闻边臣言其子殿直士彬逊愞从子士 
用朴忠练边事且为部落所伏乃诏士彬管勾部族事士用为巡检都监以左右之士彬后至供备库副使金明县都监新砦解家河卢关路巡 
检康定元年元昊攻保安军而潜兵袭金明士彬父子俱被禽士彬兄士绍至内殿崇班士用至供奉官合门祗候李继福者亦与继周同时归 
顺授永平砦茭村军主以战功厯归德将军领顺州刺史至内殿崇班新归明诸族都巡检 【按宋史此下有孙行友传行友以左道惑众己 
见五代史其兄方谏传中入宋后无事迹足录今从删】

　　△孙全照

　　孙全照字继明行友子以荫补殿直从田重进击贼有功就加西京作坊使兼知威虏军连为广韶鄜延二路都巡检使淳化五年率兵与 
李继隆克绥州因与张崇贵等同戍守之俄护屯兵于夏州兼知州事景德元年上幸澶渊命为驾前西面邢洺马步军钤辖兼天雄军驻泊兼 
管勾东南贝冀等州钤辖全照言若敌骑南逼魏城但得骑兵千百必能设奇取胜帝赏其忠果乃传诏都部署周茔若全照欲击贼即分兵给 
之既而边骑果逼府城全照拒退之真宗遣使劳慰时契丹请和朝廷遣曹利用就其行帐议事全照疑非诚恳劝判府王钦若留不遣故德清 
军不能守吏民多为贼所害及契丹出境北面将帅还师并至府城全照令以次双行入门魏能不从其约率兵马坌入全照坐城楼引弓射之 
钦若入朝就命全照知军府事以城守劳加检校工部尚书徙镇州全照形短精悍知兵以严毅整众然性刚使气专任刑罚中书初进拟严州 
刺史帝曰全照深刻常虑人以严察议己今授此州似涉讥诮乃改焉三年为邠寍环庆都部署赵德明纳欵朝议减西鄙戍兵令屯近地全照 
以边防不可无备未即奉诏帝曰全照是好勇多言者德明使已至关复何虑焉因徙全照知永兴军府仍拜四方馆使西师移屯者至府命全 
照兼驻泊钤辖全照许州有别墅求典是州可之大中祥符四年车驾西幸留为新城都巡检未几卒年六十 【按宋史此下有侯益传改入 
贰臣其子仁矩仁宝附传今并删】

　　△侯延广

　　侯延广太子太师益之孙初在襁褓中遭王景崇之难乳母刘氏以己子代延广死刘氏行丐抱持延广至京师还益延广父仁矩厯通祁 
雄三州刺史悉以补牙职仁矩在雄州日方饮宴虏数十骑白昼入州城居民惊扰延广自变量骑驰出牙门射杀其酋长一人斩首数级悉禽其 
余党延广持首级以献仁矩喜拊其背曰兴吾门者必汝也监军李汉超以其事闻诏书褒美赐锦袍银带仁矩卒补西头供奉官从党进讨太 
原太平兴国初出护延州军兼缘边巡检善抚士卒下乐为用戎人畏服会西北戎寇边求可使徼巡者近臣言延广将家子习边事无出其右 
延广时被疾强起之迁崇仪副使充同鄜坊延丹缘边都巡检使戎人闻延广之至不敢复为寇乱叛卒刘渥啸聚亡命数百人寇耀州富平县 
谋入京兆其势甚盛关右骚然延广率兵自闲道追之会渥于富平西十五里渥众己千余人延广挺身与渥鬬大树下断渥右臂渥脱走乘势 
大破其众渥创甚止谷中后数日为追兵所获渥素号骁勇无敌至是为延广所杀羣盗丧气余党稍稍自归关右以定擢拜崇仪使淳化二年 
李继迁始扰夏台即命延广领奖州刺史知灵州赵保忠阴结继迁朝廷命骑将李继隆率兵问罪以延广护其军既而夏台平保忠就缚手诏 
褒美师还留为延州钤辖会节帅田重进老耋以延广同知州事兼缘边都巡检使先是延广知灵州部下严整戎人悦服李继迁素避其锋监 
军康赞元害其功诬奏延广得虏情恐后倔强难制遽诏还以慕容德丰代之部内甚不治至道闲继迁寇灵州朝廷谋帅同知枢密院事钱若 
水称延广可使就拜寍州团练使知灵州兼兵马都部署戎人塞道邮传饷餫皆不通延广独自变量十骑之镇戎人素服其威名皆相率引避二 
年春被病上遣御医驰驿视之医至疾己亟延广谓中使李知信曰延广自度必不起家世受国恩今日得死所矣但恨未立尺寸功以报上耳 
言讫而卒年五十帝以其子为六品正员官子绍隆东染院使绍隆子宗亮右侍禁合门祗候 【按宋史此下有张从恩传从恩在汉时以右 
卫上将军奉朝请入宋后未柄用无事迹足录今从删】

　　△扈彦珂

　　扈彦珂代州雁门人幼事王建立晋天福中建立节制潞州卒遗表荐彦珂得补河东节度左都押衙会汉祖建号擢为宣徽南院使未几 
授镇国军节度使干佑初河中李守贞永兴赵思绾凤翔王景崇并据城叛周祖为枢密使总兵出征道出华州时议多以先讨景崇思绾为便 
周祖意未决彦珂曰三叛连衡推守贞为主宜先击河中河中平则永兴凤翔失势矣今舍近图远若景崇思绾逆战于前守贞兵其后腹背受 
敌为之奈何周祖从其言及平河中以功迁护国军节度广顺初就加同平章事移镇滑州岁余代归世宗嗣位授左卫上将军显德三年以太 
子太师致仕归西京太祖即位遣使就赐器币数月卒年七十五 【按宋史此下有薛怀让赵赞二传怀让在周时以左武卫上将军致仕入 
宋后未柄用无事迹足录今从删赞系延寿子改附贰臣传延寿传后】

　　钦定续通志卷二百九十八

　　●钦定续通志卷二百九十九　列传九十九

　　列传

　　宋 【三】

　　○宋三

　　李继勋　　　药元福　　　赵晁【延溥】　　郭崇　　　　杨廷璋　　　宋渥　　向拱　　　　王彦超　　　王全斌　　 
康延泽　　　王继涛　　　高彦晖

　　李继勋
　　药元福
　　赵晁 【赵延溥】
　　郭崇
　　杨廷璋
　　宋偓
　　向拱
　　王彦超
　　王全斌
　　康延泽
　　王继涛
　　高彦晖

　　△李继勋

　　李继勋大名元城人周祖领镇选隶帐下广顺初补禁军列校累迁至侍卫步军都指挥使领昭武军节度岁余改领曹州世宗亲征淮南 
令继勋领兵屯寿州城南进洞屋云梯攻其城继勋怠于守御为其所败召归阙出为河阳三城节度议者以为失责帅之义及再幸寿春还左 
授继勋右武卫大将军显德四年复从世宗南征以功迁左领军卫上将军改右羽林统军六年世宗幸沧州以继勋为战棹左厢都部署俄权 
知邢州恭帝立授安国军节度加检校太傅太祖即位加检校太尉平泽潞继勋朝于行在即以为昭义军节度是秋率师入河东燔平遥县俘 
获甚众建隆二年又败并军获其辽州刺史传延彦及弟延勋来献干德二年诏与康延沼尹训率步骑万余攻辽州太原将郝贵超领兵来援 
战于城下继勋大败之州将杜延韬等籍部下兵三千送欵于继勋遣慕容延忠入奏诏褒之未几并人诱契丹步骑六万人来取辽州复遣继 
勋罗彦瓌郭进曹彬等领六万众赴之大破契丹及太原军于城下 【按十国春秋载契丹西南面招讨使托里以六万骑来援北汉败宋兵 
于石州无继勋等败契丹及太原兵事而续通鉴所载与此并同当以史为正】 五年加同平章事开宝初将征河东以继勋为行营前军都部 
署败并人于同涡河 【按宋史本传作涡河太祖本纪作铜温河北汉世家作洞涡河长编作洞过河史文互异考方舆纪要洞涡河在榆次 
县东十五里魏收志云洞涡水一出木瓜岭一出沽岭一出大廉山一出九里原过晋祠下四水合流故曰同涡后俗名洞涡今据改】 二年太 
祖亲征河东命继勋为行营前军都部署三年移镇大名太平兴国初加兼侍中俄以疾求归洛阳许之拜太子太师致仕朝会许缀中书门下 
班寻卒年六十二赠中书令继勋与太祖有旧故特承宠遇弟继偓亦有武勇子守恩至如京使守元至北作坊使守徽为崇仪副使

　　△药元福

　　药元福并州晋阳人善骑射初事邢帅王檀为厅头军使以勇敢闻事后唐厯天平军内外马军都指挥使晋天福中为深州刺史开运初 
契丹陷甘陵围魏郡师次于河出帝驻军澶渊契丹阵于城北东西连亘掩城两隅登陴望之不见其际元福以左千牛卫将军领兵居阵东偏 
契丹尽锐来战元福与慕容邺各领二百骑为一队出鬬元福奋铁挝击契丹毙者数人左右驰突无不披靡契丹兵溃出帝登城见元福三马 
皆中流矢择名马赐之面授郑州刺史为权臣所沮止刺原州俄改秦州明年契丹复内侵命与李守贞符彦卿皇甫遇张彦泽等御之于阳城 
晋师方列阵设拒马为行砦契丹以奇兵出阵后断粮道乏水凿井辄坏契丹顺风扬尘诸将皆曰彼势甚锐俟风反与战元福曰军中饥渴己 
甚若俟风反出战吾属为虏矣彼谓我不能逆风以战宜出不意以击之此兵家之奇也乃率麾下骑开拒马出战契丹大败追北二十余里杀 
获甚众元福为威州刺史会灵武节度王令温以汉法治蕃部西人苦之共谋为乱三族酋长拓跋彦超石存乜厮褒率众攻灵州令温遣人闲 
道入奏乃以河阳节度冯晖镇朔方召关右兵进讨以元福将行营骑兵元福与晖出威州土桥西遇彦超兵七千余邀晖行李元福转战五十 
里杀千级禽三十余人又遣部校援出令温护送洛下朔方距威州七百里无水草号旱海师须赍粮以行至耀德食尽比明行四十里彦超等 
众数万布为三阵扼要路据水泉以待晖军军中大惧晖遣人赂以金帛求和解彦超许之使者往复数四至日中列阵如故元福曰彼知我军 
饥渴邀我于险既许和解而日中未决此岂可信哉欲困我耳迁延至暮则吾党成禽矣晖惊曰奈何元福曰彼虽众而精兵绝少依西山为阵 
者是也余不足患请以麾下骑先击西山兵敌少却举黄旗为号合势进击败之必矣敌众果溃举黄旗以招晖晖军继进彦超大败汉干佑中 
从赵晖讨王景崇于凤翔时兵寡弱不满万人蜀兵数万来援都监李彦从以数千人击蜀军众寡不敌汉军少却元福领数百骑自后驱之下 
令还顾者斩众皆殊死战大败蜀兵追至大散关 【按大散关之捷元福之功居多通鉴载蜀兵援景崇于大散关祗云李彦从袭击破之不 
及元福】 凤翔平以功迁淄州刺史周广顺初刘崇引契丹扰晋州命枢密使王峻率兵拒之以元福为西北面都排阵使军过蒙坑崇夜烧营 
遁峻令元福与仇超陈思让追至霍邑既行又遣止之元福谓思让等曰刘崇召契丹扰边志在疲弊中国今兵未交而遁宜追奔深入以挫其 
