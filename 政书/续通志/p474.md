<!-- { "loadSidebar": true } -->
　　道济皇统三年命为中京留守以直学士阿兰为都提点张玄素为同提点左右辅导之俄封魏王封其母为贤妃初居外至是养之宫中 
未几熙宗怒杀之

　　△海陵诸子

　　光英　　　元寿　　　　　　　舒苏鄂博　　　广阳

　　海陵四子后图克坦氏生太子光英元妃大氏生崇王元寿柔妃唐古氏生宿王舒苏鄂博才人南氏生滕王广阳

　　光英
　　元寿
　　舒苏鄂博
　　广阳

　　 光英

　　光英本名阿哩布图克坦养于同判大宗正方之家天德四年二月立为皇太子其后养于永寍宫及图克坦舍音家贞元元年诏朝官京 
官五品以下奉引自通天门入居于东宫光英颇警悟海陵谓侍臣曰上智不学而能中性未有不由学而成者太子宜择硕德宿学之士使辅 
导之庶知古今防过失诗文小技何必作耶至于骑射之事亦不可不习恐其懦柔也及将亲征后与光英挽衣号恸后诵孝经忽谓人曰经言 
三千之罪莫大于不孝何为不孝对者曰今民家子博奕饮酒不养父母皆不孝也光英默然良久曰此岂足为不孝耶盖指言海陵弒母事及 
伐宋光英居守以图们额哩页为太子少师兼河南路统军使以卫护之完颜元宜军变海陵遇害都督府移文额哩页杀光英于汴京死时年 
十二后与海陵俱葬于大房山诸王墓次

　　 元寿

　　元寿天德元年封崇王三年薨

　　 舒苏鄂博

　　舒苏鄂博正隆元年四月生实达尔东胜家保养之封其母唐古氏为柔妃三年正月五日舒苏鄂博薨海陵杀太医副使谢友正医者安 
宗义及其乳母杖东胜一百除名明日追封舒苏鄂博为宿王葬大房山

　　 广阳

　　滕王广阳母南氏本大臭家婢随元妃大氏入宫海陵幸之及有娠即命为殿直正隆二年九月二十六日生广阳三年二月封南氏为才 
人七月封广阳为滕王九月薨

　　△世宗诸子

　　显宗允【恭琮　瓌　从彝从宪　玠】　　　　永中　　永蹈　　　永功【璹】　　　　　　永德　　永成　　　永升

　　世宗十子昭德皇后生显宗赵王苏尼越王萨鲁元妃张氏生鄗王允中越王允功 【按张元妃传云生鄗王允中而卒则允功疑非张 
氏所生与此互异】 元妃李氏生郑王允蹈卫绍王允济潞王允德照仪梁氏生豫王允成才人舒穆噜氏生夔王允升章宗时避显宗讳诏改 
允为永苏尼萨噜皆早卒

　　显宗允恭
　　永中
　　永蹈
　　永功
　　永德
　　永成
　　永升

　　 显宗允恭

　　显宗皇帝讳允恭本讳呼塔噶皇统六年丙寅岁生大定元年世宗即位封楚王二年赐名允迪五月壬寅立为皇太子专心学问与诸儒 
臣讲义于承华殿燕闲观书乙夜忘倦翼日辄以疑字付儒臣校证九月庚子诏东宫三师对皇太子称名少师以降称臣十二月辛卯奏曰东 
宫贺礼亲王及一品皇族皆北面拜伏伏望天慈听臣答拜庶惇亲亲友爱之道世宗从之以为定制世宗闻儒者郑松贤起为左谕德诏免朝 
参令辅太子读书松以左谕自处帝尝顾松使取服带松对曰臣忝谕德不敢奉命帝改容称善自是益加礼遇四年九月纳妃图克坦氏十月 
甲申祫享于太庙行亚献礼七年帝有疾诏左丞守道侍汤药徙居琼林苑临芳殿调治八年正月甲戍改赐名允恭庚戍受皇太子册宝帝上 
表谢九年五月世宗命避暑于草泺帝奏曰远去阙廷独就凉地非臣子所安愿罢行世宗曰汝体羸弱山后高凉故命汝往八月至自草泺丙 
戍入见世宗曰吾儿相别经夏极甚思忆也帝在承华殿经筵太子太保寿王爽启曰殿下颇未熟本朝语何不屏去左右汉官皆用女真人帝 
曰谕德赞善及侍从官曷敢辄去爽揖而退帝曰宫官四员谓之谕德赞善义可见矣而反欲去之无学故也有使者自山东还帝问民间何所 
苦使者曰钱难最苦官库钱满有露积者而民间无钱以此苦之帝谓户部尚书张仲愈曰天子富藏天下何必独在府库也因奏乞流转使公 
私俱利世宗诏有司议行之十二年德州防御使呼喇谋叛帝奏曰叔呼喇性荒纵耽娱乐而无子嗣忽如此狂谋望更阅实之十四年四月乙 
亥世宗御垂拱殿帝及诸王侍侧论及兄弟妻子之际世宗曰妇言是听而兄弟相违甚哉帝举思齐之诗以对曰臣等愚昧愿相励而修之因 
引棠棣华萼相承脊令急难之义为文见意以诫兄弟焉十九年詹事乌陵阿愿入谢帝命取幞头腰带官属请曰此见宰相师傅之礼也帝曰 
愿事陛下久以此加敬尔十一月改葬明德皇后于坤厚陵帝徒行挽灵车遇大风雪左右进雨具却之比至坟所衣尽沾湿观者无不下泪海 
陵虽贬出为庶人宗干尚称明肃皇帝议者以为未尽帝具表奏论世宗嘉纳之宗干降封辽王二十四年世宗将幸上京诏帝守国作守国之 
宝以授之其遣使祭享五品以上官及事利害重者遣使驰奏其余常事并听裁决每三日一次于集贤殿受尚书省启事世宗曰今巡幸或能 
留三二年以汝守国譬之农家种田商人营利但能不坠父业即为克家子也太尉左右丞参政皆国家旧人可与商议且政事无难但用心公 
正无纳谗邪一月之后政事自熟帝流涕坚辞左右为之感动初帝在东宫中侍出入未尝限阻及监国谕诸中侍曰我向在东宫不亲国政日 
与汝辈语今既守国汝等有召命然后得入五月世宗至上京赐敕书曰省方观民古之制也汝守国任重夏暑方炽益当自爱无贻朕忧帝谓 
图克坦克寍曰车驾巡幸以国事见属刑名最重人之死生系焉凡有可议当尽至公勿有废事自是凡启禀刑名帝自披阅召都事委曲折正 
移晷忘倦或赐之食七月遣子金源群王玛达格奉表问起居请世宗还都二十五年正月乙酉免羣臣贺礼帝自守国深怀谦抑宫臣不庭拜 
启事时不侍立免朔望礼二月遣子金源郡王玛达格奉表贺万春节四月久不雨帝亲祷即曰沾足六月甲寅帝不豫庚申薨于承华殿世宗 
自上京还次天平山好水川讣闻为位临奠大恸亲王百官皇族命妇及侍卫皆会哭比至中都为位奠哭者凡七焉谥宣孝太子殡于南园熙 
春殿帝事世宗凡巡幸西京凉陉及上陵祭庙谒衍庆宫田猎观稼拜天射柳未尝去左右上有事于圜丘及亲享于太庙则行亚献礼不亲祀 
则摄行祀事国有大庆则率百官上表贺正旦万春节则总班上寿十月庚戌朔宰相以下朝见于庆和殿太尉完颜守道上寿世宗追悼凄怆 
者久之十一月庚寅葬于大房山妃图克坦氏生章宗次妃刘氏生宣宗二十六年子璟立为皇太孙二十九年世宗崩太孙即位是为章宗五 
月甲午追谥体道弘仁英文睿德光孝皇帝庙号显宗丁酉祖于太庙陵曰裕陵章宗尊谥图克坦氏为孝懿皇后宣宗尊谥刘氏为昭圣皇后 
庶子承庆罕都阿林沃哩布摩啰欢

　　琮
　　瓌
　　从彝
　　从宪
　　玠

　　琮

　　郓王琮本名承庆母田氏后封裕陵充华性宽厚好学世宗选进士有名行者纳塔谋嘉教以女真小字及汉字皆通习及长轻财好施不 
喜闻人过善吟昹至于骑射绘塑之艺皆造精妙大定十八年封道国公二十六年加崇进章宗即位迁开府仪同三司封郓王明昌元年授博 
索路乌赫哩哈达也袭明安留京师五年薨谥庄靖改庄惠

　　瓌

　　瀛王瓌本名罕都琮同母弟工诗精于骑射书艺女真大小字大定二十二年封崇国公加崇进章宗即位迁开府仪同三司封瀛王明昌 
三年薨谥文敬其后帝谓辅臣曰王性忠孝兄弟中最为善人故朕尝令在左右温王虽幼亦佳不二旬俱逝良可哀悼

　　从彝

　　霍王从彝本名阿林母田氏早卒温妃舒穆噜氏养为己子大定二十五年封宿国公加崇进赐名瓒章宗即位封沂王明昌四年诏追封 
故鲁王永功为赵王以从彝为赵王后 【按越王永功薨于宣宗兴定五年子三人福孙寿孙尼玛哈本传所载与永功传殊不相符永功字 
当属讹误】 承安元年为兵部尚书改封蔡四年除秘书监泰和五年赐今名八年封霍贞佑二年薨

　　从宪

　　瀛王从宪本名沃哩布母刘氏后封裕陵茂仪大定二十六年赐名琦章宗即位加开府仪同三司封寿王承安元年以郊祀恩进封英四 
年改封瀛泰和五年更赐今名六年授秘书监八年薨从宪风仪秀峙性宽厚善骑射待府僚以礼秩满去者皆有赆帝尤爱重及薨帝谕判大 
睦亲府事宛王永升曰瀛王家事叔宜规画闻其二姬方孕若生子即以付之谥敦懿

　　玠

　　温王玠本名摩啰欢母王氏后封裕陵婉仪玠温厚好学章宗即位加开府仪同三司封温王明昌三年薨谥悼敏

　　 永中

　　镐王永中 【按卫绍王纪云章宗时避显宗讳改允为永故宗室表及诸传俱从改名】 本名萨喇勒又名乌逊大定元年封许王五年 
判大兴尹进封越王赵王拜枢密使十九年子实古纳加光禄大夫是岁改葬明德皇后于坤原陵永中母元妃张氏陪葬十一月庚申永中以 
元妃柩先发使执黄伞者前导俄顷皇后柩出盘寍宫显宗徒跣少府监张谨言呼执黄伞者不应既葬谨言欲奏其事显宗解之乃止二十一 
年改判大宗正事永中不悦显宗劝之曰宗正之职自亲及疏自近及远此亲贤之任也且皇子之贵岂以官职闲剧为计邪永中乃喜二十四 
年世宗幸上京显宗居守并留永中显宗先遣章宗宣宗奉表问起居于上京既而遣永中子实古纳奉表世宗喜谓豫国公主曰皇太子教德 
天成兄弟之际相友爱如此也二十五年六月世宗在天平山显宗薨于中都诏曹王永功视章宗召永中赴行在加开府仪同三司明年复为 
枢密使是岁世宗赐诸孙名永中四子实古纳曰瑜实图美曰璋阿索美曰玘鄂兰哈玛尔曰瑑章宗即位以永中判西京留守进封汉王加实 
古纳银青荣禄大夫鄂兰哈玛尔奉国上将军明昌二年正月辛酉孝懿皇后崩吴王永成隋王永升奔丧后期各罚俸一月杖其长史五十永 
中适有寒疾不能至帝怒颇意诸王有轻慢心遣使责永中二月丙戌禫祭永中始至壬辰及诸王朝辞赐遗留物礼遇虽在而嫌忌自此始矣 
四月进封并王三年判平阳府事进封镐王初置王傅府尉官名为官属实检制之府尉希望风旨过为苛细永中自以世宗长子且老矣动有 
掣制情思不堪乃表乞闲居诏不许四年郑王永蹈以谋逆诛增置诸王司马一员检察门户出入球猎游宴皆有制限家人出入皆有禁防河 
东提刑判官伯勒赫坐私谒永中杖一百解职前近侍局副使费摩克尔森尝受永中请托为实古纳求除官克尔森坐免故尚书右丞张汝弼 
永中母舅也汝弼妻高托噶自大定闲画永中母像奉之甚谨挟左道为永中求福希觊非望五年高托噶坐诅祝诛帝疑事在永中未有以发 
也会饷王傅尉奏永中第四子鄂兰哈玛尔因防禁严密语涉不道诏同签大睦亲府事并御史中丞孙即康鞠问并求得第二子实图美所撰 
词曲有不逊语家奴德格首永中尝与侍妾瑞雪言我得天下子为大王以尔为妃诏遣官覆按状同再遣礼部尚书张暐兵部侍郎乌库哩庆 
裔覆之帝谓宰臣曰镐王祇以语言得罪与永蹈罪异参知政事马琪曰永中与永蹈罪状虽异人臣无将则一也诏以永中罪状宣示百官杂 
