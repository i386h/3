<!-- { "loadSidebar": true } -->
使知合州张珏复广安大梁城十二月丁丑申戢贪之令
　　三年春正月己丑朔有事于南郊大赦癸卯立妃全氏为皇后戊申帝诣太学谒孔子行释菜礼以颜渊曾参孔伋孟轲配享颛孙师升十 
哲邵雍司马光升列从祀雍封新安伯祭酒陈宜中以下加恩有差乙丑诏贾似道进太师平章军国重事一月三赴经筵三日一朝治事都堂 
三月癸卯知房州李鉴及将校杜汝隆等以战龙光砦有功优与旌赏夏五月丁亥朔日有食之六月壬戌加授吕文德少傅马光祖参知政事 
李庭芝兵部尚书并职任仍旧秋七月壬辰权鄂州都统汪政焚光化城外积聚及攻真阳有功诏予转官己酉权黎州张午招谕大青羌主归 
八月辛酉遣步帅陈奕率马军舟师巡逻江防壬戌以边报警急诏吕文德等申严防遏乙丑太师武康寍江军节度使嗣荣王与芮进封福王 
王荣王祀事壬申以久雨命决滞狱九月乙未诏郡县收民租毋取赢违者论罪癸卯知邕州总统谭渊等攻建水州禽其知州阿孱以下三百 
余人冬十月庚申复开州十一月丙申故左丞相吴潜追复光禄大夫壬寅赏知房州李鉴等均州武阳坝战功十二月丙辰吕文焕依旧带行 
御器械知襄阳府兼京西安抚副使
　　四年春正月己丑蒙古于白河口万山鹿门山诸处兴筑城堡诏知郢州翟贵两淮都统张世杰申严备御己酉印应雷改知庆元府兼沿 
海制置使夏四月壬午以汤汉为福建安抚使丙申右正言黄镛言今守边急务非兵农合一不可一曰屯田二曰民兵川蜀屯田为先民兵次 
之淮襄民兵为先屯田次之此足食足兵良策也不报五月辛酉枢密都承旨高达再辞侍卫都虞候以孙虎臣代之丙午贾似道乞骸骨不允 
六月辛巳罢浙西诸州公田庄募民以耕输租减什三毋私相易违者以盗卖官田论秋九月丁巳蒙古将阿珠攻樊城冬十月戊寅朔日有食 
之己亥诏四川州县盐酒课自咸淳四年始再免征三年十一月丁巳以知江陵府陈奕裨将周全王德等与蒙古战于西山南谷口田家山有 
功各以等第推赏壬申行义役法十二月辛卯以夏贵为沿江制置副使兼知黄州戊戌以汪立信知潭州兼湖南安抚使职任依旧乙巳诏赏 
京湖总管张喜赵万等石门坂堰战功
　　五年春正月丁未以李庭芝为两淮安抚制置大使兼知扬州蒙古将阿珠入复州及德安府京山壬子京湖策应司参谋呼延德领诸将 
张喜等与蒙古战于蛮河癸亥叶梦鼎依前少保判福州福建安抚使封信国公以马廷鸾参知政事兼同知枢密院事甲戌以江万里参知政 
事三月丙午阿珠自白河以兵围樊城己未诏浙西六郡公田设官督租有差辛酉京湖都统张世杰率马步舟师援襄樊战于赤滩圃戊辰以 
江万里为左丞相马廷鸾为右丞相兼枢密使己巳以马光祖知枢密院事兼参知政事吴革沿江制置使夏四月丙子赏张世杰战功壬午知 
渠州张资上蓬州界白土神山蒲渡等处战功丙戌以安西都统张朝宝利东路安抚张珏水硙头战功推赏己丑刘雄飞依旧枢密都承旨知 
沅州兼常德澧辰沅靖五郡镇抚使五月己酉马光祖以观文殿学士提举洞霄宫乙卯程元凤薨壬戌以信阳军将娄安邦朱兴战千石畈吕 
文焕呼延德战福山杨青李忠战石湫俱有功推赏有差壬申京湖制司言故夔路安抚徐宗武没于王事诏于致仕恩外特官其一子六月庚 
辰以吕文福为复州团练使知濠州兼淮西安抚副使甲申皇子昰生秋七月己酉观文殿学士马光祖守本官致仕八月戊寅诏郡县收民租 
毋巧计取赢厚直折纳并犒襄樊将士九月辛酉祀于明堂大赦冬十月己丑吕文德进封崇国公十一月戊辰特授少师进封卫国公致仕十 
二月癸酉文德卒己卯以范文虎为殿前副都指挥使甲申犒襄郡等处水陆戍士戊子蒙古兵筑南新城夏贵与战败绩范文虎来援亦败阿 
珠进逼襄阳
　　六年春正月壬寅以李庭芝为京湖安抚制置使兼夔路策应使印应雷雨淮安抚制置使己酉以钱赐夔路策应司备赏给庚戌以高达 
为湖北安抚使知鄂州孙虎臣起复淮东安抚副使知淮安州戊辰以江万里为福建安抚使二月乙未夏贵攻万山堡为蒙古将张弘范所败 
丁酉吕文福为淮西安抚副使兼知芦州己亥朱禩孙权兵部尚书仍四川安抚制置总领夔路转运知重庆府三月庚子朔日有食之癸丑诏 
举廉吏癸亥立贑吉南安境要冲四砦联络御寇夏四月戊寅以文天祥兼崇政殿说书五月辛丑以吴革为沿江制置宣抚使五月蒙古攻嘉 
定及重庆府都统牛宣等与战于钓鱼山及马湖口两战皆败宣被执六月戊寅贾似道辞退疏十数上帝坚留之庚寅赐襄郢水陆屯戍将士 
秋七月复开州八月壬辰诏推排法虚加寡弱户田租害民为甚亟除其弊癸巳诏贾似道十日一朝九月庚戌以黄万石为沿海制置使丙寅 
范文虎援襄阳刘整逆战于灌子滩败之冬十月丁丑诏范文虎总统殿司两淮诸军往襄樊会合备御己卯诏台州发义仓并丰储仓米振水 
灾甲申以陈宗礼赵顺孙兼权参知政事闰月己酉以吉安州水免公田租乙亥夏贵攻莒州十一月丁丑以嘉兴华亭两县水免公田及民田 
租庚辰犒襄郢屯戍将士己丑都统张世杰领兵江防十二月蒙古筑万山城襄樊路绝
　　七年春正月封子昰为建国公诏戒贪吏辛未以诸暨县水免其租三月戊寅振和州无为镇巢安庆诸州饥乙酉振平江府及吉州饥仍 
减直振粜戊子发米往建德府济粜夏四月辛亥免广东提举司盐箩银甲寅礼部侍郎陈宜中以显文阁待制知福州兼福建路安抚使五月 
蒙古侵嘉定重庆泸汝诸州郡壬辰发米诣衢州振粜六月癸巳以韩震带行御器械知江安州兼潼川东路安抚副使马堃带行御器械知咸 
淳府节制涪万州丙申振诸暨县被水民癸卯范文虎以舟师援襄阳阿珠逆击之文虎败走 【据元史增辑】 癸丑以隆暑赐襄阳屯戍将 
士戊午振绍兴府饥秋七月乙酉来兴国攻百丈山营败归八月壬辰朔日有食之甲午遣京湖制置李庭芝诣郢州犒师九月己丑子■〈显 
，去页〉生冬十月丙申少传嗣秀王与泽薨己未振殿前步马诸军贫乏及阵没孤遗者十二月丙午命四川制司下渠洋开州寍西镇抚使 
张朝宝刱司犒帅己亥谢方叔叙复元官以惠国公致仕辛亥初置士籍是年蒙古改国号曰元
　　八年春正月庚申诏崇俭自宫禁始自今珠翠销金不得服用辛未子昺生己丑汤汉卒二月癸巳谢方叔卒前知台州赵子寅殁无所归 
特赠直秘阁给田宅以旌廉吏丙午犒襄郢水陆战戍将士夏五月乙巳李庭芝援襄阳移屯郢州遣民兵部辖张顺张贵将死士自上流直犯 
重围张顺死之贵寻被执亦死六月丙申皮龙荣徙衡州丁酉以章鉴为端明殿学士同签书枢密院事命京湖制司籴米转输襄阳府乙巳以 
家铉翁兼权知绍兴府浙东安抚提举司事辛亥罢广东运司银场癸丑命四川制司诣湖北籴运上峡入夔米秋八月丙戌朔日有食之丁未 
振绍兴府六县被水民九月辛未祀于明堂贾似道乞罢政帝固留之大赦甲戌元师攻开州又攻合州冬十月己亥减会稽余姚上虞诸暨萧 
山五县田租丁未以章鉴兼权参知政事庚戌减钱塘仁和两县民田租什二会稽湖田租什三诸暨湖田租尽除之十一月乙卯右丞相马廷 
鸾以观文殿学士知饶州振殿前步马司诸军贫窭并阵没孤遗者己卯遣使如元师授刘整为卢龙军节度使封燕郡王十二月甲寅以叶梦 
鼎为少傅右丞相兼枢密使
　　九年春正月乙丑元师克樊城范天顺牛富死之癸未诏叙安岂统制金文彪朱文广王文显盛全■〈氵戎〉河古河泉河珉河等处战 
功二月丁未以夏贵检校少保庚戌吕文焕以襄阳府叛降于元三月庚申贾似道请出督师诏不允刘整故吏罗鉴自北还上整书槀取江南 
二策诏淮东制司亟于清口筑城以备之庚午遣金吾卫上将军阮思聪由平江镇江及黄州行视城池戊寅贾似道始奏襄阳失陷壬午建机 
速房以革枢密院漏泄兵事稽违边报之弊贾似道累疏请督师诏勉留夏四月甲申以汪立信权兵部尚书京湖安抚制置使知江陵府夔路 
策应使湖广总领不许辞免仍给钱令开阃犒师辛卯以赵溍为淮西总领兼沿江制置建康留守壬辰诏襄阳六年之守一旦而失军民离散 
痛切朕心今年干会节其免集英殿宴以钱六十万给沿江制置赵溍江防捍御癸巳知招信军陈岩乞祠禄诏曰乃者边吏弗戒致有襄难将 
士频岁暴露边方荡析离居衋伤朕心尔阃臣专征方面宜身率诸将宣扬国威以赏戮用命不用命尔守臣有土有民宜申儆国人保固封守 
尔诸将尚迪果毅一乃心力各以其兵敌王所忾今朕多诰尔其悉听明训毋懈毋愞习如故常功多有厚赏尔不克用劝罚固不得私也又如 
中外小大臣僚有材识超卓明控御之宜怀攻守之略者密具以闻一如端拱二年制书朕当虚心以听丁未以高达为寍江军节度使湖北安 
抚使知峡州李庭芝辞赴阙诏与祠己酉以夏贵兼侍卫马军都指挥使庚戌诏汪立信赏罚调用悉听便宜行事是月元主檄史天泽等乘机 
进兵五月乙卯以黄万石权户部尚书兼知临安府浙西安抚使丙辰知庐州吕文福以从兄文焕降元乞罢不允吕师夔亦五疏乞罢诏赴阙 
戊寅孝感县丞关应庚上书言边防二十事诏授武当军节度推官京湖制司量材任使庚辰布衣林椿年等上书言边防十数事诏诸人上书 
凡请以丞相似道督师者不允余付机速房六月前四川宣抚司参议官张梦发诣贾似道上书陈急三策似道不以闻下京湖制司审度可否 
事竟不行左藏东库蹇材望上书言边事不报戊子京湖制司请给器械诏内军机库选赐之仍给钱备修缮己丑给事中陈宜中乞正范文虎 
不力援襄之罚诏文虎降一官依旧知安庆府闰月辛亥以殿前指挥使陈奕总统舟师备鄂州黄州江防丙辰前临安府司法梁炎午陈攻守 
之要五事不报命大理寺丞锺蜚英点视沿江堡隘兵船戊辰赏马湖蛮王汝作鹿巫蛮王陶邱助官军捍御马湖功秋七月丁亥权绍兴府节 
制紫城军义文荣鼎及将赵居敬等成都之役没于兵各追赠官秩仍官其子癸巳知达州赵章知开州鲜汝忠知渠州张资等复洋州又复吴 
胜堡戊戌张珏等复马鬃山八月癸丑权知均州徐鼎总管盛聪战房州胡师峪板仓乙卯知房州李鉴调权竹山县王国材统制熊权总辖马 
宗明战落马坪白羊山各以功论赏九月辛巳以章鉴签书枢密院事兼参知政事陈宜中同签书枢密院事乙未以洪焘为浙东安抚使丙申 
以黄万石为湖南安抚使冬十月癸丑镇巢军和州太平州诸将查文等以射湖冈万岁岭后港及焦湖北岸战功咸赐爵赏丁丑两淮制置使 
印应雷进二秩致仕以李庭芝为两淮安抚制置使并给钱激犒备御十一月壬午封子■〈显，去页〉为嘉国公甲午以陈奕为沿江制置 
使知黄州吕文福知合门事分淮东西制置为两司以李庭芝为淮东安抚制置使仍兼淮西策应使乙未以夏贵为淮西安抚制置使兼知庐 
州仍给钱激犒备御李庭芝辞免淮西策应使不允知安丰军陈万以舟师进抵正阳城遇元兵击败之十二月甲寅夏贵攻正阳败还甲子以 
马廷鸾为浙东安抚使知绍兴府丁丑以旱涝免沿江制置使所辖四郡屯田租
