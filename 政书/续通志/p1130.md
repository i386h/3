<!-- { "loadSidebar": true } -->
　　锺季玉饶州乐平人淳佑七年举进士调为都大坑冶属改知万载县淮东制置使李庭芝荐之迁审计院改宗正寺簿又迁枢密院编修 
出知建昌军后以江西转运判官召为秘书丞改都大提点坑冶元兵渡江季玉徙寓建阳兵至不屈死之有潘方者温州平阳人宝佑四年进 
士调监庆元府市舶庆元降附方不屈赴水死

　　△马塈 【屡钤辖】

　　马塈宕昌人一家父叔兄弟皆以忠勇为名将而塈与兄堃特显咸淳中塈知钦州又徙知邕邕地接六诏安南傍通诸溪峒镇抚诸蛮边 
邮晏然广西经略李兴上其功加合门宣赞舍人未几以左武卫将军征入朝己而宋亡塈因留兵静江总屯戍诸军护经略司印守城德佑二 
年元平章阿尔哈雅攻广西塈发所部及诸峒兵守静江而自将三千人守严关凿马坑断岭道元兵攻三关不克乃以偏师入平乐过临桂夹 
攻塈塈兵败退保静江元使人招降塈发弩射之攻三月塈前后百余战城中死伤相藉讫无降意城东隅稍卑元军阳攻西门以精兵夜决水 
闸从东破其外城塈闭内城内城破率死士巷战被执杀之断其首犹握拳奋起立逾时始仆时邕守以城降独塈部将屡钤辖以二百五十人 
守月城不下阿尔哈雅笑曰是何足攻围之十余日屡从壁上呼曰吾属饥不能出降苟赐之食当听命乃遗牛数头米数斛一部将开门取归 
复闭壁元军乘高望之兵皆分米炊未熟生脔牛啖立尽鸦角伐鼓诸将以为出战也甲以待娄乃令所部拥一火炮然之声如雷霆震城城崩 
烟气涨天外兵多惊死者火息入视之灰尽无遗矣

　　△邓得遇

　　邓得遇字达夫卭州人淳佑十年进士调宁远主簿改知南昌迁通判隆兴府监行在藏库出知昭州迁广西提点刑狱逾年摄经略事兼 
知静江府德佑二年静江破得遇朝服南望拜辞投南流江而死

　　△刘子荐 【黄文政】

　　刘子荐字贡伯吉州安福人父梦骥以进士厯官知澧州没于王事子荐以父任为湘乡尉调抚州司录改知贑县监行在左藏库通判常 
德府知融州以廉静着闻主管仙都观广西经略司檄为参议官德佑二年十一月元兵至静江权经略使马塈遣子荐提猺兵药弩手守城东 
门势不支时瀛国公已入燕子荐登城北望再拜取所衣袍瘗之以誓死守或讽其遁去子荐曰死事义也何以遁为竟死之有黄文政者淮人 
戍蜀军溃间道走静江马塈邀与同守城破文政被执太诟不屈元兵断其舌以次劓刖之文政比死叱咄不绝声

　　△陈文龙 【陈瓒】

　　陈文龙字君贵福州兴化人丞相俊卿之后也初名子龙咸淳五年廷对第一度宗易其名由镇东军节度判官厯崇政殿说书数年拜监 
察御史襄阳被围久贾似道日纵淫乐不少加意文龙上疏极言其失范文虎总师无功似道庇之以知安庆又除赵溍知建康黄万石知临安 
文尼言文虎失襄阳今反见擢用是当罚而赏也溍乳臭小子何以任大阃之寄万石政事怠荒以为京尹何以能治请皆罢之似道大怒黜知 
抚州旋使台臣李可劾罢之末几吕文焕导元军东下范文虎首迎降与文焕俱东似道兵溃鲁港溍最先遁以故列城从之皆遁始悔不用文 
龙之言起为左司谏寻迁侍御史时边事甚急王爚与陈宜中不能画一策而日坐朝堂争私意文龙上疏请刀大臣同心图治无滋虚议其后 
宜中与爚终不相能而去事已不可为矣未几议降乃上章乞归益王称制于福州以文龙参知政事漳州叛以文龙为闽广宣抚使讨之文龙 
以黄恮前守漳有恩信辟为参谋官按兵泉州使恮招抚之及恮至民皆顿首谢罪兴化有石手军者能掷石中人议者以其不足用罢之石手 
军亦叛复令文龙为知军平之已而降将王世强导元军入广建宁泉福皆陷知福州王刚中遣使徇兴化文龙斩之而纵其副以还使持书责 
世强刚中负国遂发民兵自守城中兵不满千元军来攻使其姻家持书招降之文龙斩其使日诸降者特畏死耳未知此生能不死乎遣其将 
林华侦伺境上华即降且导兵至城下通判曹澄孙开门降执文龙与其家人至军中左右凌挫之卒不屈乃械系送杭州文龙去兴化即不食 
至杭饿死其母系福州尼寺中病甚无医药左右视之泣下母曰吾与吾见同死又何恨哉亦死元兵既归文龙之侄瓒复举兵杀林华据兴化 
未几城又破瓒死之

　　△林空斋

　　林空斋永福人失其名 【按昭忠录云名同字子真号空斋处士】 举进士厯知县解官家居益王立张世杰围泉州乃率乡人即其家 
开忠义局起义兵复永福县时王积翁密约元兵至屠永福空斋盛服坐堂上见执不屈而死

　　△陈羍 【陈年】

　　陈羍字肇芳一字伟节饶州安仁人咸淳元年进士调滁州司户参军改荆阃粮料院调朐山主簿德佑元年秋羍由海道归杭授南安军 
教授不就还家会谢枋得起兵安仁首拔入幕执安仁令李景景羍里人也请以家赀赎罪羍曰家财独非朝廷钱耶声其罪斩之景子率乡民 
五千报怨羍度不敌引兵趋信州会守吏遁就摄郡事益王即位羍入觐迁宗正寺簿太符寺丞领江东安抚使出上饶接应郡县所部才千余 
人战溃被执得间遁去后三年复起兵又败入积烟山中自刭死弟年同时被执死焉

　　△吴楚材

　　吴楚材名炎以字行建昌南城人德佑元年建昌降明年春楚材还其乡领村纠集民兵时江西制置使万万石授楚村迪功郎权制置使 
计议官且戒勿兴兵楚材不听自领村率众将攻城元兵三道蹴之夺其长梯铁钩因进攻领村拒以木栅不得入事闻益王元帅府承制迁楚 
材宣议郎带行大社令知建昌军俾聚军图再举万石匿其命楚材既失利且乏援元兵诱降其众多解去楚材走光泽为人所执及其子应登 
以献不屈恐焉益王立于福州赠官朝奉郎

　　△萧雷龙

　　萧雷龙字显辰建昌新城人景定三年进士调临安府学教授通判衢州州守弃城遁朝命雷龙权知府事元兵薄城下不降脱去还建昌 
建昌已降雷龙与同里人黄巡检起兵为同安武人徐浚冲获以送县权县尹刘圣仲杀之

　　△刘士昭 【王士敏】

　　刘士昭 【昭忠录作刘世超】 太和人与乡人同谋复太和县兵败自缢死其党入狱多乞怜苟免有王士敏者慷慨不挠临刑叹曰恨 
吾病失声不能大骂耳

　　△赵时赏

　　赵时赏字宗白和州宗室也居太平州咸淳元年擢进士第累官知宣州旌德县升直宝章阁军器大监从二王入闽中益王即位擢知邵 
武军未几罢之文天祥开都督府于南剑奏辟参议军事江西招讨副使与宗室孟濚提兵趣贑州取道石城复宁都县空坑之役兵败走吴溪 
为追兵所执不屈死之

　　△赵希洎 【赵必向】

　　赵希洎宗室子居宜春厯官户部尚书迕贾似道出领广东转运使德佑元年率溃卒勤王道经庐陵邵守邀其军遂与从子必向避地贑 
州乱定归里有内姻聂嵩孙为袁守勉之内款不屈文天祥兵败与必向俱被囚不食而死

　　△邹■〈氵凤〉 【刘子俊　刘沐　孙□　彭震龙　萧焘夫　陈继周　陈龙复　张镗　张云　张汴　吕武　巩信　萧明哲 
　杜浒　林琦　萧资　徐臻　金应】

　　邹■〈氵凤〉字凤叔吉水人后徙永丰从文天祥勤王补武资至将军益王立改寺丞领江西招谕副使聚兵宁都寻授江西安抚副使 
复兴国永丰二县进兵部侍郎兼江东西处置副使永丰之败从天祥间关岭道未几复开督府■〈氵凤〉分司永丰兴国境上与元兵屡战 
及天祥被执■〈氵凤〉自杀当是时从天祥勤王死事者■〈氵凤〉与刘子俊等凡十有九人因次第其名附传焉刘子俊字民章庐陵人 
与文天祥同里开天祥开督府兴国召与计事补宣教郎带行军器监簿兼督府机宜空坑兵败子俊收兵保洞源接应郡县寻入广与元兵遇 
战溃复招只散亡与刍■〈氵凤〉同趋潮州天祥兵败子俊被执自诡为天祥意元兵不穷追天祥可间走也未几别队执天祥至各争真赝 
至大将前始得其实乃烹子俊刘沐 【文天祥传作刘洙】 字渊伯庐陵人天祥起兵辟补宣教郎督府机宜天祥开府南剑沐收部曲来会 
改授太府寺簿空坑兵败被执父子同日死焉其季子复从天祥死岭南孙□字实甫吉州龙泉人献简公汴之后天祥长妹壻也天祥起兵檄 
补宣教郎带行监官告院知吉州龙泉县为叛者所陷被杀彭震龙字雷可永新人亦天祥妹壻天祥起兵补宣教郎带行太社令知永新县天 
祥出使被执震龙遁归结峒獠起兵天祥出岭震龙接应复永新为亲党所执至帅府腰斩之萧焘夫永新人天祥起兵补从仕郎以赞震龙谋 
复永新与兄敬夫俱死陈继周字硕乡宁都人淳佑三年贡于乡以捕盗功授廉州司法累迁知吉州永丰县改知高安县厯广东经略司准备 
差遣会文天祥守贑州举兵勤王留继周幕中授江西安抚司准备差遣率贑士以从诏改继呙合入官带行监文思院差充江浙制置司主管 
机宜以所部夜袭元兵于南栅门质明犹战渴赴水死 【按宋史目录于陈继周之下列陈龙复张镗张云三人姓名而此处不为立传亦无 
所附见今仍其阙】 张汴字朝宗一字次山蜀人天祥起兵辟为秘阁修撰领广东提举督府参谋空坑兵败为乱兵所杀吕武太平州步卒也 
文天祥出使武应募从行偕脱镇江之难天祥开府南剑武以功补官遣之结约州县起兵崎岖数千里会天祥于汀梅以环卫官将数千人出 
江西以遇士大夫无礼死于横逆一军挥涕而葬之巩信安丰军人为荆湖都统天祥开督府信官至团练使同督府都统制江西招讨使初至 
都府招淮士数千自随常怏怏曰如有将无兵何天祥自兴国趋永丰元兵追其后信战于方石岭中数矢伤重自投崖石死赠清远军承宣使 
萧明哲字符甫太和人少举进士天祥开府汀州辟充督干架阁监军师出岭明哲以贑县义民复万安连结诸砦拒守兵败被执死于隆兴杜 
浒字贵卿丞相范从子也德佑元年有诏勤王浒时宰县纠集民兵及天祥开阃平江往附焉从之北行至京口以计脱天祥偕走淮甸繇海道 
达永嘉益王即位授司农卿广东提举招讨副使督府参谋福安陷与天祥相失遂趋行朝久之奉命复入天祥幕及空坑兵败又与跋涉患难 
以出天祥使护海舟至官富场浒径趋厓山兵溃被执以忧愤卒林琦闽人也德佑二年元兵逼临安琦于赭山结集忠义捍御海道以功补宣 
教郎督府主管机宜文字兼充检院天祥开府南剑琦佐其幕及潮州移屯琦被执赴水不死至建康以忧愤卒萧资天祥幕下书吏也空坑兵 
败以全督府印功升合门路钤辖潮阳移屯与元兵遇死之徐臻温州人德佑元年天祥勤王臻往依之以典笔札天祥被执臻脱难复来愿从 
天祥北行至隆兴病卒金应者为天祥职书司入京补承信郎天祥奉使被执至淮东以愤忧死 【按宋史此下旧有何时传附载陈子敬时 
变姓名削发为僧子敬不知所终兹并移入独行传】

　　△张珏 【上官夔　王世昌　马堃　包申　赵立　赵酉泰】

　　张珏字君玉陇西凤州人年十八从军钓鱼山以战功累官中军都统制宝佑末元兵攻蜀顺庆广安诸郡破竹而下明年会诸道兵围合 
