<!-- { "loadSidebar": true } -->
帮滂并明属宫 【黄公绍韵会葢本之指掌图】 又依玉篇影晓二字属宫依韵会匣喻属羽又依玉篇敷奉属羽另以非微二字独属征音 
熊朋来云喉唇二音宫羽异说然彼此互易虽所配之宫羽有讹而音之相次尚未有失也今则半依韵会半依玉篇则宫羽二母之音皆荡析 
离居矣欲究其原必须喉舌牙齿唇分配五藏确凿无疑然后以之分配五音始为至当不易然遍考诸书止有舌为心苗齿为肾余之说无有 
以齿属肺者即喉属脾牙属肝之说诸家亦多异同是喉舌牙齿唇分配五藏巳自不确其转而分配五音宜其多所窒碍矣大凡各韵各字止 
能知其为牙舌唇齿喉之音而不能知其为宫商角征羽之音即以五音本字而论角属见母为牙征属知母为舌商属审母为齿皆于本音为 
合而羽在喻母下属喉宫在见母属牙又何以解耶赵宦光以公字不可附牙音而改牙为宫字汇所引李世泽法亦以牙音公空为宫之宫皆 
明知其不安而牵就以求合也故叶秉敬韵表凡五音分配皆一扫而空之不为无见今姑仍旧说载之
　　（臣）等又按七音之名本于乐律郑志既引隋书郑译之说又引唐杨收论琴之说殊为自相乖异葢五音之外加以变宫变征是为七 
律如黄锺为宫林锺为征太蔟为商南吕为羽姑洗为角应锺为变宫蕤宾为变征是也若琴律则五弦之外加以少宫少商是为七弦而实止 
五音如一弦为黄锺宫二弦为太蔟商三弦为姑洗角四弦为林锺征五弦为南吕羽六弦则黄锺清宫七弦则太蔟清商是也二少之与二变 
迥乎不同五音加二变得七音五音加二少仍为五音不能比而同之也韵鉴于五音之外加以半商半征为七音不知自来论律吕者祗以五 
音二变为七音而不算半律半征半商与征商本音止有清正之别而同为一声正与琴之少宫少商为宫商二弦之清声者相同也七音之中 
本无半征半商二音而郑志从而信之其亦过矣故来日二母后之论者或云半舌半齿或云半商征音或云半征商音或云深喉浅喉迄无定 
说惟陈荩谟元音弦韵以来为半喉舌日为半舌喉当变宫变征二音恰与七音之序相合然舌之属征喉之属宫先已分配不确更无论二变 
矣

　　△等韵三十六母

　　牙　　见溪郡疑
　　舌头　端透定泥
　　舌上　知彻澄娘
　　重唇　帮滂并明
　　轻唇　非敷奉微
　　齿头　精清从心邪
　　正齿　照穿状审禅
　　喉　　晓匣影喻
　　半舌　来
　　半齿　日
　　（臣）等谨按宋崇文总目云三十六字母图一卷释守温撰皇极经世声音法上官万里注云番僧了义以三十六字为翻切母与崇文 
总目云守温所撰者殊葢不可考矣自字母定三十六以后议增减者亦各异其说其议增母者吴澄曰三十六母俗本传讹而莫或正也郡当 
易以芹非当易以威知彻澄娘四字宜废圭缺羣危四字宜增乐安陈晋翁为指掌图节要卷首有切韵须知于照穿状娘下注曰已见某字母 
下于经坚轻牵挚虔外出扃涓倾圈琼拳则宜废宜增亦已了然然非不可易威威乃喉声影母非乃轻唇殊不相及赵宦光又言母有不足补 
其轻重见溪郡疑晓匣影日则补干开乔危好敛賏习喻来则补运离之类熊禾亦欲加母皆各见其一得非定论也其欲减母者吴敬甫切韵 
枢纽减知彻澄娘敷而以微附喻下用三十一母叶秉敬韵表减知彻澄娘敷疑用三十母张位早梅诗东 【端】 风 【非敷奉】 破 【 
滂并】 早 【精】 梅 【明】 向 【晓匣】 暖 【泥娘】 一 【疑影喻】 枝 【知照】 开 【溪郡】 冰 【帮】 雪  
【心邪】 无 【微】 人 【日】 见 【见】 春 【彻澄穿状】 从 【清从】 天 【透定】 上 【审禅】 来 【来】  
则止用二十母也李登书文音义便考曰三十六母除知彻澄娘非五重母惟用三十一字而声有清浊如通清同浊荒清黄浊是也三十一母 
中见帮端照精五母皆有清而无浊疑微明泥来日六母皆有浊而无清此外溪与郡晓与匣影与喻敷与奉滂与并透与定穿与状审与禅清 
与从心与邪二十母皆一清一浊如阴阳夫妇之相配焉然惟平声不容不分清浊仄声止用清母悉可该括故并去十浊母惟用见溪疑晓影 
奉微帮并明端透泥来照穿审日精清心二十一字是平声母用三十一仄声母用二十一也方以智又改为二十母其切韵声原读曰帮滂 【 
并】 明见溪 【郡】 疑 【影喻】 晓 【匣】 敷 【非奉】 微端透 【定】 泥 【娘】 来精清 【从】 心 【邪】 知  
【照】 穿 【彻澄状】 审 【禅】 日葢益趋省易矣

　　四等
　　三十六母清浊

　　 四等

　　一等　见溪○疑　端透定泥　帮滂并明　精清从心○　晓匣影○　来○
　　二等　见溪○疑　知澈澄娘　帮滂并明　照穿状审○　晓匣影○　来○
　　三等　见溪郡疑　知澈澄娘　 【帮滂并明非敷奉征】 　照穿状审禅　晓匣影喻　来日
　　四等　见溪郡疑　端透定泥　帮滂并明　精清从心邪　晓匣影喻　来○
　　（臣）等谨按音韵四等一等洪大二等次大三四皆细而四尤细凡字母三十六位合四等之音乃具又每等所空之位或以为有音无 
字夫有音而未制字者固有之若当此位而屡无字则非未制字也当此等则缺此位犹琴之汛当徽则鸣不当徽则否莫知其所以然也
　　（臣）等又按古人切字不分等第自僧宗彦撰四声等第图而切韵字因之因立类隔交互诸门法沈括笔谈云冬与东字母皆属端字 
冬乃端母中第一等声东乃端母中第三等声其等颇与指掌图七音韵鉴不同又云帮字纵调之为四等帮滂傍茫是也自注其下帮宫之清 
滂宫之次清傍宫之浊茫宫之不清不浊据此则是字母之清浊非四等也疑亦传写之误裁摄十六则韵多合并细考之孤之三等当另有局 
唇音不为居居若三等其一等当另有音不为孤以通摄之公恭分调之自见止摄三等开饥其合当近居而非龟龟若一等其开当近该而非 
鸡惟臻摄根巾昆麏上下颇吻合耳果假二摄以歌戈止一等嘉瓜止二三等因便合之为一因古歌麻不分如广韵切迦以伽行韵切伽以加 
行韵仍附戈后所谓内外混等也然广韵于见母字羁又有饥有基有饥妫又有龟有归 【羁妫为支饥龟为脂基为之又机归为微】 居又 
有拘 【居为鱼拘为虞】 佳又有皆娲又有乖 【佳娲为佳皆乖为皆】 巾又有斤麏又有君 【巾麏为真斤君为文】 奸又有间关 
又有鳏 【奸关为删间鳏为山】 ■〈扌枭〉又有甄○又有■〈絭力〉 【■〈扌枭〉○为先甄■〈絭力〉为先】 庚又有耕觥 
又有○ 【庚觥为庚耕○为耕】 弇又有甘 【弇为覃甘为谈】 缄又有监 【缄为咸监为衔】 皆等韵所难分者一一推广为之以 
笔谈所云冬为端一等字东为端三等字者推之每一字必具四等俱有有音无字之别而不能悉着耳故切韵图以十六摄为简而论音之等 
即七音韵鉴四十三图尚未细也
　　（臣）等又按三十六母皆随取各韵各等中之一字以别韵图横排字母之次第也如见母为牙音第一位清音见字虽系山摄四等字 
甄字去声而统属牙音第一位之四等一十六声溪母为牙音第二位半清音溪字虽系蟹摄四等平声而统属牙音第二位之四等一十六声 
余母皆仿此皆随取一字以为标识尔不拘定等第也牙音之见溪郡疑四母喉音之影匣晓喻四母及半舌来母皆统属四等所谓来晓见帮 
居四等者是也惟舌音有舌头舌上各四母分为八音而舌头之端透定泥四母管一四等舌上之知彻澄娘四母管二三等此知等类隔端等 
类隔二门法所由起也唇音有重唇轻唇各四母分为八音而重唇之帮滂并明四母管一二四等轻唇之非敷奉微专管三等又日母亦专管 
三等此轻重交互重轻交互及日寄凭切三门法所由起也齿音以正齿齐齿各五母分为八音而齐齿之精清从心邪管一四等正齿之照穿 
状审禅管二三等此精照互用及内三外二诸门法所由起也

　　 三十六母清浊

　　纯清　见端知帮非精　照　影
　　次清　溪透彻滂敷清心穿审晓
　　全浊　郡定澄并奉从邪状禅匣
　　半 【清浊】 　疑泥娘明微　　　喻来日
　　（臣）等谨按牙音舌头舌上重唇轻唇皆四位二三相对为清浊首位无浊音四位无清音齿头正齿五位首位无浊音二三相对为清 
浊四五亦相对为清浊喉音四位一与三二与四各相对为清浊至来日皆一位俱系浊母无清音三十六母十八清十八浊分配适均清浊字 
音本于阴阳说者或云阳清阴浊或云阳浊阴清各无定见然以七音之理推之乐律以阳律为浊均阴吕为清均一定不移之法且以字音征 
之阳阳而央阴吟阳而阴阴即阴阳二字已具阳浊阴清之理故周德清中原音韵以阴平为清平阳平为浊平也一字四声俱有阴阳而人多 
不能辨凡郡定澄并奉从状七母本系最浊其上去入三声多有呼之似见端知帮非精照之仄声者是最浊变为最清葢浊声与清声有转音 
而最清母无浊最浊者一转遂千最清之位其实非最清之浊也又郡定澄并奉从邪状禅匣十母之上声或有呼之似去者其实非去也刘鉴 
切韵指南序云时忍切肾字时掌切上字同是浊音皆当呼如去声却将上字呼如清音赏字其蹇切件字其两切勥字亦如去声又以强字呼 
如清音■〈石羌〉 【邱仰切】 字然则亦以时忍切如哂字其蹇切如遣字可乎李嘉绍因之立浊声一法云上声内有十标之下尽似去 
声葢浊音也如多动切董思兆切小奴罪切馁是也皆惑于浊上声之说而为之词者也至如上去之浊有转音入为声之穷更不能转浊声甚 
似清声心邪审禅晓匣影喻之清浊尤易混淆不可不详辨之不知辨仄声之清浊则有以啌嘡平上去入为五声如方以智之切韵声原谓上 
去入有同声之字如梅膺祚之切韵直图者矣不知仄声最浊似最清之浊则有同位分两声如邵子皇极经世近揆与干虬分隶两位者矣不 
知辨入声之清浊则有呼彻辙同音如韩昌黎之讳辨者矣

　　钦定续通志卷九十六

　　●钦定续通志卷九十七　天文略一

　　天文略 【一】

　　（臣）等谨按周官推步掌于冯相氏占变掌于保章氏各有专司故司马迁史记分为八书之二古者小民咸识天象仰瞻星汉用知时 
节而趣耕作夏小正月令诸书示农事女工勿怠缓也而律设科条私习天文有禁乃以绝民间或妄语禨祥是二者又有宜讲求不宜讲求之 
别矣然施之于用虽二事苟溯而上之日月星运行有常其为体也则一郑志录步天歌兼及其注文继以晋书所列天汉起没十二次度数州 
郡躔次又参以隋书所列七曜述是数者为天文略原序称歌辞句中有图言下见象不语休祥而注内仍不免涉灾祥休咎至若十二次宿度 
杂举刘歆费直蔡邕三家则由未解岁差故存其殊致莫之折衷其以郡隶州国也如曰燕幽州而所隶有西河上郡北地此三郡实古雍州曰 
