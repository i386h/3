<!-- { "loadSidebar": true } -->
子以太子詹事库春为中书左丞集贤使领典医监事戊辰遣使诸道审决重囚壬申以西北诸王彻伯尔等来朝告祀太庙赐托克托三宝努 
珠衣封三宝努为楚国公以常州路为分地秋七月丙戌以循州大水赈之癸巳给亲民长吏考功印厯令监治官岁终验其行迹书而上之廉 
访司御史台尚书礼部考校以为升黜增尚书省客省使副各一员直省舍人十四员立河南打捕鹰坊鱼课都提举司乙未中都立光禄寺己 
亥禁权要商贩挟圣旨懿旨令旨阻碍会通河民船八月丁未以江浙行尚书省左丞相呼喇珠遥授中书右丞相哩日并为御史大夫九月己 
卯平伐蛮酋不老丁遣其侄与甥十人来降升平伐等处蛮夷军民安抚司同知陈思诚为安抚使佩金虎符丙戌帝还大都保巴遥授平章政 
事壬辰皇太子言司徒刘夔乘驿省亲江南大扰平民二年不归诏罢之壬寅敕诸司官滥设者毋给月俸诏谕三宝努等去岁中书省奏诸司 
官员遵大德十年定制滥者汰之今闻员冗如故有不以闻而径之任者有旨不奏而擅令之任及之任者并逮捕之冬十月甲寅敕谕中外民 
户托名诸王妃主贵近臣僚规避差徭者俾充军驿及筑城中都郡县官不觉察者罢职封僧额琳沁策喇实为文国公赐金印丁巳尚书省臣 
言宣徽院廪给日增储■〈彳侍〉虽广亦不能给宜加分减帝曰比见后宫饮膳与朕无异有是理耶其令博迪苏与宣徽院官核实分减之 
庚申敕尚书省事繁重诸司有才职明达者并从尚书省选任枢密院御史台及诸有司毋辄奏用违者论罪辛酉以皇太后受尊号赦天下大 
都上都中都较他郡供给繁扰与免至大三年秋税其余至大二年以前民闲负欠差税课程并行蠲免三宝努言省部官不肯勤恪署事敕自 
今晨集暮退苟或怠弛不必与闻便宜罪之其到任或一再月辞以病者杖罢不叙从之丁卯封诸王舒巴勒子满济勒噶为兖王壬申以玛哈 
穆特丹达为遥授右丞海外诸蕃宣慰使都元帅领海道运粮都漕运万户府事以丞相特古勒德尔为陕西行御史台御史大夫诏谕大司农 
司劝课农桑十一月辛巳加托克托为太师录军国重事封义国公壬午改大崇恩福元寺规运总管府为隆禧院戊子以益都寍海等处连岁 
饥罢鹰坊纵猎容米洞田墨来降授黄沙寨千户以朱清子虎张瑄子文龙住治海漕以所籍宅一区田百顷给之城中都丙申有事于南郊尊 
太祖皇帝配享昊天上帝己亥尚书省以武卫亲军都指挥使郑阿尔斯兰与兄郑荣祖段叔仁等图为不轨置狱鞫之皆诬服叔仁等十七人 
并就诛籍没其家十二月甲辰朔以建大崇恩福元寺遥授奇彻勒左丞策凌刘良参知政事并领行工部事
　　四年春正月癸酉朔帝不豫大赦庚辰崩于玉德殿年三十一葬起辇谷谥曰仁惠宣孝皇帝庙号武宗国语曰库鲁克皇帝
　　武宗至大四年

　　钦定续通志卷六十三

　　●钦定续通志卷六十四　元纪八

　　元纪 【八】

　　仁宗 【一】

　　○仁宗一

　　仁宗皇帝讳阿裕尔巴里巴特喇武宗母弟也武宗为怀寍王总兵北边而成宗崩后巴约特氏与左丞相阿固岱等议立安西王阿南达 
右丞相哈喇哈斯知其谋急遣使迎帝时帝方奉母鸿吉哩氏居怀州使者至即奉母进发至卫辉抵漳水值大风雪田叟有以盂粥进者近侍 
却不受帝曰昔汉光武为寇兵所逼尝食豆粥大丈夫不备尝艰阻庸知稼穑艰难命取食之赐叟束帛慰遣之行次邯郸谕守令曰吾虑卫士 
不法胥吏科敛重为民困乃命王傅沿途巡察二月辛亥至大都与毋入哭尽哀仍出居旧邸朝夕入奠时哈喇哈斯称疾守宿掖门夜遣人启 
曰怀寍王远不能猝至恐变生不测当先事而发三月丙辰 【丙辰元史作丙寅按成宗纪是年正月丙辰朔则丙寅当在三月初旬以外考 
哈喇哈斯传云三月朔日列牍请署后决以三月三日御殿听政明日迎仁宗入执阿固岱等诛之是仁宗之入在三月二日不应为丙寅明矣 
谨识】 帝率卫士入内召阿固岱等责以乱祖宗家法命执之鞫问辞服皆伏诛诸王库库楚伊克图等曰今罪人斯得太子实世祖之孙宜早 
正天位帝曰王何为出此言彼恶人潜结宫壸构乱我家故诛之岂欲作威觊望神器耶怀寍王吾兄也正位为宜乃遣使迎武宗于北边五月 
乙丑帝与母会武宗于上都武宗即位立帝为皇太子受金宝乃遣使四方旁求经籍识以玉刻印章命近侍掌之时有进大学衍义者命詹事 
王约等节而译之帝曰治天下此一书是矣因命与图象孝经列女传并刊行以赐近臣寻受玉册领中书省枢密院至大二年立尚书省帝兼 
尚书令詹事院臣启金州献瑟瑟洞请遣使采之帝曰所宝惟贤瑟瑟何用焉若此者后勿复闻有近侍言贾人售美珠者帝曰吾服御不喜餙 
珠玑以生民膏血不可轻耗汝等当广进贤才以恭俭爱人相规不可以奢靡蠹财相导也四年春正月庚辰武宗崩帝入居内殿壬午即罢尚 
书省以丞相托克托三宝努平章约苏右丞保巴左丞孟克特穆尔参政王罴变乱旧章流毒百姓命中书右丞相塔斯布哈知枢密院事特穆 
尔布哈等参鞫丙戌托克托三宝努约苏保巴王罴伏诛杖孟克特穆尔流海南壬辰罢城中都召世祖朝谙知政务老臣平章程鹏飞董士选 
太子少傅李谦少保张律右丞陈天祥尚文刘正左丞郝天挺中丞董士珍太子宾客萧■〈奭斗〉参政刘敏中王思廉韩从益侍御赵君信 
廉访使程巨夫杭州路达噜噶齐阿哈玛特给传诣阙同议庶务乙未禁百官役军人营造及守护私第丁酉以云南行中书省左丞相特们听 
尔为中书右丞相太子詹事鄂勒哲集贤大学士李孟并平章政事戊戌以塔斯布哈及徽政院使实沙并为御史大夫己亥改行尚书省为行 
中书省庚子停各处营造罢广武康里卫追还印符驿券玺书及其万户等官宣敕辛丑以达实特穆尔知枢密院事壬寅禁鹰坊驰驿扰民敕 
中书凡传旨非亲奉者勿行二月乙巳命和琳江浙行省依前设左丞相余省惟置平章二员遥授职事勿与戊申罢运江南所印佛经辛亥禁 
诸王驸马权豪擅据山场及宣政院违制度僧甲寅司徒萧珍以城中都徼功毒民命追夺其符印令百司禁锢之还中都所占民田罢江南行 
通政院行宣政院甲子命中书平章李孟领国子监学谕之曰学校人材所自出卿等宜数诣国学课试诸生勉其德业敕诸王驸马食户在缙 
山怀来等县者与民均服徭役诸司擅奏除官者毋给宣敕御史台臣言白云宗总摄所统江南为僧之有发者不养父母避役损民乞追收所 
受玺书银印勒还民籍从之罢福建绣匠河南鱼课两提举司省宣徽院参议断事官丁卯命西番僧非奉玺书驿券及无西番宣慰司文牒者 
勿辄至京师仍戒黄河津吏验问禁止罢总统所及各处僧录僧正都纲司凡僧人诉讼悉归有司罢仁虞院复置鹰坊总管府庚子 【按丁 
卯庚辰闲不应有庚子日非庚午即丙子之讹无可据改姑仍其旧】 命广西静江融州军民官镇守三载无虞者民官减一资军官升一阶着 
为令三月庚辰召前枢密副使吴元珪左丞贝降额卜德哷勒至京师同诸老臣议事丙戌罢五台行工部己丑命毋赦十恶大逆等罪庚寅即 
皇帝位于大明殿大赦辛卯禁民闲制金箔销金织金以御史中丞李士英为中书左丞丁酉命伊彻察喇依前太师宣徽使特尔格为太傅集 
贤大学士库春为太保敕百司改升品级者悉复至元旧制是月帝谕省臣曰卿等裒集中统至元以来条章择晓法律老臣斟酌重轻折衷归 
一颁行天下俾有司遵行则抵罪者庶无冤抑又谕太府监臣曰财用足则可以养万民给军旅自今虽一缯之微不言于朕毋辄与人以陕西 
行尚书省左丞额卜德哷勒为中书右丞昭文馆大学士察罕参知政事中书平章政事知枢密院事绰和尔钦察亲军都指挥使托和齐巴图 
尔中书右丞相知枢密院事特穆尔布哈录军国重事知枢密院事伊苏知枢密院事兼山东河北蒙古军都万户额森特穆尔遥授左丞相仁 
虞院使额尔吉太子詹事伊噜特穆尔并知枢密院事夏四月壬寅诏分汰宿卫士汉人高丽南人冒入者还其原籍丁未以太子少保张律为 
江浙平章戊申以即位告天地于南郊戊午告于太庙辛酉敕国子监师儒之职有才德者不拘品级虽布衣亦选用癸亥敕诸使臣非军务急 
速者毋给金字圆牌定四宿卫士岁赐钞二十四万二百五锭罢中都留守司复置隆兴路总管府乙丑封知枢密院事特穆尔布哈为宣寍王 
丁卯罢至大钱钞罢僧道伊啰勒昆达实密头陀白云宗诸司改封亲王德勒格尔布哈为湘寍王罢回回哈达司属五月壬申以宦者塔舒尔 
为利用监卿癸酉八百媳妇蛮与大小彻里蛮寇边命云南王及右丞阿固岱以兵讨之改封乳母夫寿国公杨德荣为云国公丙子命翰林国 
史院纂修先帝实录及累朝皇后功臣列传俾百司悉上事迹庚辰敕中书省裁省冗司壬午拘诸王驸马及有司驿券自今遣使悉从中书省 
给降是月禁民捕驾鹅六月癸卯敕宣政院凡西番军务必移文枢密院同议以闻吐蕃犯永福镇敕宣政院与枢密院遣兵讨之乙巳命侍臣 
咨访内外才堪佐国者悉以名闻丙午以内侍杨光祖为秘书卿谭振宗为武备卿关居仁为尚乘卿并授弘文馆学士甲寅封伊苏台为怀仁 
郡王丁巳敕翰林国史院春秋致祭太祖太宗睿宗御容岁以为常命和琳行省右丞巴喇玛索和尔经理青海屯田大同路宣寍县民家■〈 
牜孛〉牛产犊颇类麒麟车载以献左右曰古所谓瑞物也帝曰五谷丰熟百姓安业乃为瑞也此何为哉己未封枢密使博啰为泽国公庚申 
敕自今诸司白事须殿中侍御史侍侧癸亥复云州银场提举司丙寅拘收泉府司原给诸商贩玺书丁卯罢扎哈齐巴勒噶逊所造上供酒己 
巳卫王阿穆尔克入见帝谕省臣曰朕与阿穆尔克同父而异母朕不抚育彼将谁赖其赐钞二万锭他勿援例帝览贞观政要谕翰林侍讲额 
琳特穆尔曰此书有益于国家其译以国语刊行俾蒙古色目人诵习之秋七月辛未朔拘还辽阳省官提调诸事圆符玺书驿券裁减虎贲司 
职员己亥诏谕省臣曰朕前戒近侍毋辄以文记传旨中书自今敢有犯者不须奏闻直捕其人付邢部究治敕御史台臣选更事老成者为监 
察御史闰月辛丑命国子祭酒刘赓诣曲阜以太牢祠孔子甲辰车驾将还大都太后以秋稼方盛勿令鹰坊駞人卫士先往庶免害稼扰民禁 
止之戊申封李孟秦国公命额琳沁策喇实为司徒己酉吐蕃寇礼店文州命总帅额琳沁等讨之辛亥以西僧藏布班巴尔为国师己未诏谕 
省臣曰国子学世祖皇帝深所注意如平章博果密等皆蒙古人而教以成才朕今亲定国子生额为三百人仍增陪堂生二十人通一经者以 
次补伴读着为定式敕军官七十致仕始听子弟承袭其有未老即托疾引年令幼弱子弟袭职者除名不叙其巧计求迁者以违制论乙丑遣 
使招谕黑水白水等蛮十二万余户来降丁卯鄂勒哲李孟等言方今进用儒者而老成日以雕谢四方儒士成才者请擢任国学翰林秘书太 
常或儒学提举等职俾学者有所激劝帝曰卿言是也自今勿限资级果才而贤虽白身亦用之禁医人非选试及着籍者毋行医药八月己巳 
