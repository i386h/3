<!-- { "loadSidebar": true } -->
一画或二画三画指其事之所在事明而止也二曰以形指形既立一形恐其未明复以形之属指之也三曰以意指意既立一意恐其未明复 
以意之属指之也四曰以意指形谓形与意相涉既立其形恐其未明复以意指之也五曰以形指意谓意与形相涉既立其意恐其未明复以 
形指之也六曰以注指形既立其形一文不能指其事必以两文或三文指之始得明其事之义也七曰以注指意义与以注指形同而转注之 
体于是乎基焉八曰以声指形既立其形恐其未明复以声指之也九曰以声指意义与以声指形同而形声之体于是乎基焉
　　（臣）等谨按杨桓之说以指事居象形会意之后谓形意俱不足而为指事故其所论指事即承象形会意而言以下刘泰王应电之说 
皆与杨氏同然说文明以上下之类为指事武信之类为会意指事者文也会意者字也文在先而字在后故谓指事在象形之后则可谓指事 
在会意之后则不可也至其所分指事九体中所谓直指其事者即张有以加体为指事之说所谓以形指形以意指意以意指形以形指意以 
注指形以注指意多与会意相混所谓以声指形以声指意又谓谐声相混未为尽合
　　刘泰曰指事者文既成于象形会意而理不能该者则事生焉事虽有似乎人为其实亦莫不因其自然之理也如本末之类指其木之下 
者为本指其木之上者为末也
　　周伯琦曰形不可象则指其事上下是也
　　明赵古则曰事犹物也圣人造书形不可象则属诸事是以其文继象形而出象形文也指事亦文也象形文之纯指事文之加也故曰正 
生附本葢造指事之本附于象形如本末朱禾未朿之类是也夫木象形文也加一于下则指为本加一于上则指为末加一于中则指为朱 【 
篆文作□从木而一在其中与末字作□未字作□形俱别】 以其首曲而加则指为禾 【音笄木之曲头也与禾黍之禾别禾字篆文作□ 
上右曲禾字篆作□上左曲】 以其枝叶之繁而加则指为未以其条干有物而加则指为朿其字既不可谓之象形又不可谓之会意故谓之 
指事指事之别有十类如象形之所陈者兹不复述此外又有兼谐声而生之一类曰事兼声齿金之类是也
　　（臣）等谨按赵古则所举齿金二字郑志入之象形内谓之形兼声考齿字象人口齿形而由止得声金字象金在土中形而由今得声 
当从象形为是
　　王应电曰以形以意合数文而为经纶之象从又 【手也】 持肉于■〈二上小下〉为祭事从又持弓矢为射 【古文作□亦作□ 
右从又或作□右从矢篆文作□古亦从矢亦作□右从寸说文曰弓弩发于身而中于远也】 事从哭亡为丧 【篆文作□】 事从目加 
木为相度之事故曰处事谓以人处事又曰指事谓指人之事即古语象事之谓也
　　（臣）等谨按王应电所举祭射丧相等字郑志皆入之会意内
　　朱谋■〈土韦〉曰指事史 【古文作□亦作□篆文作□说文曰记事者也从又持中中正也】 夬 【篆文作□亦作□古文作□ 
说文曰分决也从又中象决形考史夬二字皆从又取义又即手也】 尊 【古文作□亦作□篆文作□说文曰酒器也从酋廾以奉之或从 
寸】 奉 【古文作□篆文作□说文曰承也】 ■〈卪卪〉 【音撰篆文作□说文曰二卪也巽从此考卪字即符节之节】 巽 【古 
文作□篆文作□亦作□说文曰具也从丌□声庶物皆具□以荐之】 射 【见前】 矦 【古文作□篆作□说文曰从人从厂象张布 
矢在其下】 之类
　　（臣）等谨案朱谋■〈土韦〉所举指事诸字惟史字郑志入于指事内夬字亦当从史字之例其余如尊奉■〈卪卪〉巽射矦皆当 
为会意字
　　张位曰指事谓直着其事而可知也如人目为见鼻臭为齅两户相向为门两手齐下为拜之类是也
　　（臣）等谨按见齅拜为会意字门为象形字与指事未合
　　吴元满曰圣人造书形不可象则属诸事始以象形易位为增减次以象形变体为差别三以象形加物为指事其文有加既不可谓为象 
形而所加之画又不成字亦不可谓之会意居文字之间故曰指事或转体以别意或变形以别象或加画于形体之上以成文或省形体之半 
以取义其正生者三种一曰转体指事二曰变体指事三曰加体指事其变生者一种曰省体指事其兼生者一种曰事兼会意以是五类推之 
而指事之义尽矣
　　（臣）等谨按吴元满所谓加体指事即张有之说其所谓转体变体及省体亦皆承象形而言所谓事兼会意则即郑志之事兼意也
　　赵宦光曰指事者指而可识也上古心目并用故书画未分中古始判而为二河图洛书以文成图象形古文以图成文文滋而为书图蔓 
而为画书犹字也画则形也后世颠倒其说以形先事者如一二三之类彼将曰象其数形独不知数可心通未可目取事也非物也非物乌得 
有形物形实事形虚实不先虚明甚曲说有谓以他文加点画变曲直损短长如古则诸人所引此固未可尽非但是书家第二翻造立当在后 
例所谓变体者皆六书之外非正法也变体指事如子去二臂为子了了木加一笔为本末未设子木未立事将何附故曰第二翻造立也
　　（臣）等谨按赵宦光以指事居象形之前故其所论多尊事而贱形固未尽可据至其论指事象形分界之处颇为明析郑志所列象形 
诸类虽详而以说文指事之类皆入之象形未免泛滥矣
　　又曰指事有二一独体指事谓一二三十之类一附体指事谓上下本末之类
　　（臣）等谨按赵宦光所谓独体指事即许慎卫恒贾公彦徐锴戴侗周伯琦诸家之说是也所谓附体指事即张有刘泰赵古则诸家之 
说是也
　　又曰事者指其事也结绳之变中古之作以墨代绳易辨难穷其文简其字寡法之初也
　　（臣）等谨按有形者谓之形无形者谓之事故郑志以指事居象形之下郑志谓指事类乎象形指事事也象形形也指事类乎会意指 
事文也会意字也其所列指事有事兼声事兼形事兼意之分颇为周匝然其中如背厶 【古私字】 为公 【上从八字八象分别相背之 
形故有背义】 卜中为用 【古文作□篆文作□古中字本作□故加卜为用】 反予为幻 【篆文作□】 止舟为前 【篆文作□人 
在舟上不行而进为之前故上从止】 之类各有意义存焉似皆当为会意中字也至于说文以指事上下之类而郑志入之象形然上下皆有 
位而无形以例推之则称指事者为合所谓丨在上为上丨在下为下口在丨间为中者皆是也其它如卄卅卌等别为一类为会意字又不得 
以指事例之矣

　　钦定续通志卷八十九

　　●钦定续通志卷九十　六书略二

　　六书略 【二】

　　会意三
　　转注四

　　○会意三

　　（臣）等谨按宋元以来诸书言会意者大略不甚相远然形声皆有实证而会意多涉虚摹故凡诸家引义连类比例相求辄有委曲牵 
引近于傅会者今概不收又有近于指事邻于假借而强为会意者今亦不载
　　元 【从一兀徐锴曰元者善之长故一兀高也与尧同义】 中 【和也从口丨上下通也徐锴曰口以出令也丨所以记其中也】  
命 【使也从口令】 走 【趋也本作■〈足，夭代口〉从天止夭者屈也走则足屈隶省作走】 弄 【玩也从□玉】 戒 【篆作 
□警也从□持戈以戒不虞】 兵 【篆作□械也从□持斤并力之貌本作□隶省作兵】 卑 【□贱也执事者从左甲徐锴曰右重而 
左卑左在甲之下卑也】 史 【篆作□记事者也从□持中中正也徐楷曰记事当主于中正也】 眇 【一目小也从目少】 美 【甘 
也从羊大徐锴曰羊取大者羊美物也】 瞿 【鹰隼之视也从隹■〈目目〉亦声徐锴曰惊视貌】 靃 【飞声也雨而双飞者其声靃 
然徐锴曰其飞忽靃疾也】 双 【从隹二枚从又又即手字手持二佳也】 残 【从歺戋声戋从二戈徐锴曰兵多则残也】 猒 【饱 
也足也从甘然徐锴曰肰音然犬肉也甘口含一也】 舍 【篆作□市居曰舍从亼□象屋也口象筑也徐锴曰亼众集也□立柱栭梲之形 
口音围○按舍字徐云会意然亼□口皆由象形而得是会意亦从象形出也即此一字可以征六书相通之大凡矣】 内 【入也从冂入自 
外而入也徐锴曰冂音垧】 市 【篆作□贾卖所之也市有垣从□□象物相及也□古文及字□之省声】 杲 【明也从日在木上徐 
锴按淮南子曰拂于扶桑是谓晨明故东字日在木中登于扶桑是谓朏明故杲字日在木上日晡则反景上照于桑榆故杳字日在木下】 枭  
【不孝鸟日至捕磔枭之从鸟首在木上】 闲 【止也从木门徐锴曰闲犹阑也从木距门】 负 【恃也从人守贝有所恃也】 外 【 
卜尚平旦夕卜于事外矣】 兼 【□并也从□手也□二禾也兼持二禾也徐锴曰秉持一禾兼持二禾可兼持者莫若禾也】 香 【本 
作□从黍从甘徐锴按尚书稼穑作甘黍甘为香隶省作香】 察 【覆审也从宀从祭徐锴曰宀覆也徐铉曰祭祀必质明明察也故从祭】  
窜 【匿也从鼠在穴】 疢 【热病从火从疒】 两 【再也从冂从从徐锴曰从二入也积双两而成一故从一】 表 【篆作□上衣 
也从衣毛徐锴曰古者以皮为裘毛皆在外故衣毛为□隶作表】 令 【从亼卩徐锴曰亼集也可号亼者也亼而为之节制】 色 【颜 
气也从人从□徐锴曰颜色人之仪节也】 廛 【一亩半一家之居也从广里八土徐锴曰古者百步为亩三亩为里一亩半半里也故从里 
八土八半也分也】 仄 【侧倾也从厂人在厂下徐锴曰人在厓石之下不得安处也】 猋 【犬走貌从三犬】 赤 【篆作■〈大上 
火下〉南方色也从大从火隶作赤徐锴曰南方之星其中一者最赤名大火】 赫 【火赤貌从二赤】 乔 【高而曲也从夭从高省徐 
铉按尔雅木上句曰乔上曲也】 渊 【回水也■〈渊，去氵〉左右岸也中象水也】 泮 【诸侯飨射之宫也水周其半故从水半】  
戍 【守边也从人持戈】 域 【邦也或字从口戈以守其一一地也徐锴曰口音围或从土作域】 劣 【弱也从力少】 衔 【马勒 
口中从金行衔者行马者也徐锴曰马衔所以制马之行也】 轰 【羣车声从三车】 成 【就也从戊丁徐锴曰戊中宫成于中也丁成 
也】 辛 【秋时金刚味辛辛痛泣出从一■〈立上丨下〉■〈立上丨下〉辠也辛承庚象人股徐锴曰言万物方盛初见断制故辛痛也 
辛亦惭揫敛故象人股渐焦杀也】 辩 【治也从言在辨之闲辡音辨徐锴曰察言以治之也】 孕 【篆作□裹子也从子□徐锴曰□ 
音殊草木之实垂亦取象于□朵字是也人裹姙似之】 ■〈孑免〉 【生子免身也从子免】
　　汉许慎曰会意者比类合谊以见指撝武信是也
　　晋卫恒曰会意武信是也止戈为武人言为信
　　唐贾公彦曰会意者武信之类是也人言为信止戈为武会合人意故云会意也
