<!-- { "loadSidebar": true } -->
　　子砥燕王五世孙令珦子官鸿胪丞北迁至燕山久之遣其徒朱国宝王孝安至中京求得上皇宸翰怀之以归建炎二年六月至行在帝 
命辅臣召问于都堂子砥言金人讲和以用兵我国敛兵以待和譬人畏虎啖虎以肉食尽终必食人若设陷穽待之庶能制虎因复故官已而 
赐对称旨命知台州卒

　　子昼

　　子昼字叔问燕王五世孙累官宪州通判宣和初充详定九域图志编修官诏为刑部员外郎建炎四年迁吏部员外郎寻用太宗正士■ 
〈亻褭〉荐迁尚书左司员外郎以功进秩一阶试太常少卿集太常因革礼八十篇为二十七卷上言复春分祀高禖礼除权礼部侍郎累求 
补外迁徽猷阁直学士知秀州既而奉祠以归卒

　　师■〈睪上廾下〉

　　师■〈睪上廾下〉字从善燕王七世孙和州防御使伯骕子举进士第除司农簿迁金部郎中孝宗朝尝奏左右曹度支仓部宜立总计 
司归并财物之数以绝吏奸制可知吉州即山炼铜补欠额二十万光宗初厯太府少卿知秀州改淮南运判时郡铁钱不行盐商弗至师■〈 
睪上廾下〉请发度牒出仓粟以收铁钱盐利遂通累迁司农卿知临安府韩侂冑用事师■〈睪上廾下〉附之遂得尹京转工部侍郎侂冑 
尝饮南园过山庄顾竹篱茅舍谓师■〈睪上廾下〉曰此真田舍闲气象但欠犬吠鸡鸣耳俄闻犬嗥丛薄间视之乃师■〈睪上廾下〉也 
侂冑大笑久之以工部尚书知临安府侂冑将用兵师■〈睪上廾下〉度侂冑必召祸乃持异论侍御史邓友龙劾罢之侂冑死其党多坐谪 
以师■〈睪上廾下〉尝与侂冑异故获用除宝谟阁直学士知镇江府未几诏为兵部尚书知临安府会武学生柯子冲卢宣德以事至府师 
■〈睪上廾下〉擅挞遣之坐是罢免奉祠卒师■〈睪上廾下〉四尹临安有能声尝钩致民罪没其家赀谄事权贵人以是鄙之

　　希言

　　希言字若讷燕王八世孙淳熙中登第调衢州司户合郡民以计表其坊里标其户数为图献于守守才之厯知临安仁和县辟学宫四百 
余亩适大旱蝗集御前芦场中亘数里希言欲去芦以除害中使沮其策希言驱卒燔之临平塘堤决希言督役亲捧土投石兵民争奋堤成因 
筑重堤后不复决累迁枢密院编修官兼右司上言诸将但务城守敌来不拒去不复追异时之忧殆不止保江而已宣谕诸将一军受围诸军 
共守敌不渡淮则均受赏以战为守毋以守为守迁宗正丞厯军器少监又充密院检详后奉祠去嘉定十七年卒封越国公谥忠宪子与权至 
开府仪同三司

　　希怿

　　希怿字伯和燕王八世孙登淳熙十四年进士第赵汝愚帅福建希怿为属吏尝言治人如修身治政如理家爱民如处昆弟汝愚嘉之荐 
于辛弃疾弃疾尚气僚吏不敢与可否希怿独尽言无所避弃疾亦器其能汝愚当国调江东运司干办改太平州通判迁江西茶盐提举岁饥 
恶少聚劫希怿发粟赈给禽首谋者治之其党遂散升本路帅兼漕事黑风峒罗世传寇郴阳奸民潜通贼阴济以粮希怿捕治之贼乏食乃去 
未几李元砺寇郴陈廷佐寇南安复诱罗世传与合劫掠龙泉希怿诱世传诛元砺自赎世传縳元砺以献廷佐亦降移知太平州希怿为倅日 
习知利病遂损折市价减榷酤额以苏民力已而乞祠迁端明殿学士授昭信军节度使开府仪同三司致仕嘉定五年卒封成国公

　　舒王德林蚤亡徽宗时追赐名及封王

　　 秦王德芳

　　秦康惠王德芳开宝九年出阁授贵州防御使太平兴国元年授兴元尹山南西道节度使同平章事寻加检校太尉六年薨年二十三赠 
中书令岐王及谥后改楚王徽宗即位改秦王子三惟叙惟宪惟能惟叙字懋功端拱初授左武卫将军四迁左卫将军领勤州刺史大中祥符 
四年从祀汾阴拜左千牛卫大将军八月卒赠怀州防御使追封河内候明道二年加赠保静军节度观察留后高平郡公 【世系表作高平 
郡王】 子从照 【按从照世系表作从贶东都事略及文献通考并作从煦与此互异】 从溥惟宪字有则少颇纵肆长修谨善射好吟咏 
端拱初授左屯卫将军累迁左羽林将军领贺州团练使真拜资州团练使大中祥符九年卒赠安德军节度使兼侍中英国公子从式从演从 
戎从戒从湜从贲惟能字若拙端拱初授右屯卫将军累迁右神武军将军大中祥符元年卒赠蔡州防御使张掖候明道二年加赠集庆军节 
度观察留后南康郡公子从古庆历四年以惟叙子从照封安国公终左金吾卫大将军归州团练使赠齐国公从照卒以惟能子从古封安国 
公终延州观察使赠楚国公 【按世系表作遂寍郡王】 谥惠恪从古卒惟宪子从式袭封舒国公神宗即位封安定郡王终保康军节度使 
赠荥王谥安僖从式薨以越王曾孙世准袭封而以从式子世恩为楚国公主德芳祀终楚州防御使赠奉国军节度使谥良僖

　　子偁
　　子潚

　　子偁

　　安僖秀王子偁秦王五世孙东头供奉官令僧子高宗族兄也宣和元年舍试合格调嘉兴丞是年子伯琮生后被选入宫是为孝宗子偁 
召赴都堂审察改宗教郎通判湖州寻除直秘阁赐五品服孝宗既封建国公就傅子偁召对言宗室之寓于外者当聚居官舍选尊长钤束年 
未十五附入州小学十五入大学许依进士就举未出官者亦许入学听读及二年听参选高宗纳之迁秘阁修撰知处州已而乞祠许之累官 
左朝奉大夫绍兴十四年卒时孝宗为普安郡王疑所服诏侍从台谏议秦熺等请解官如南班故事及普安为太子赠太师中书令封秀王谥 
安僖配张氏封王夫人孝宗即位称皇伯绍熙元年即湖州秀园立庙奉神主建祠临安府以藏神貌如濮王故事仍班讳嗣秀王伯圭字禹锡 
孝宗同母兄也以恩补将仕郎调秀州华亭尉孝宗受禅除集英殿修撰知台州厯知明州时诏徙戍定海兵于许浦伯圭奏定海当控扼之冲 
不可撒备请摘制司军以实许浦从之海寇猖獗伯圭遣人谕降其豪葛明禽其党倪德抚而用之贼党遂散以功迁龙图阁学士淳熙三年授 
安德军节度使寻加开府仪同三司封荥阳郡王光宗即位迁太保封嗣秀王绍熙二年 【原文作绍兴二年绍兴乃高宗年号考光宗本纪 
伯圭判大宗正事在封嗣秀王后系光宗绍熙二年事原传误今据改正】 判大宗正事累加太师免奉朝请兼崇信军节度使寻薨追封崇正 
谥宪靖伯圭性谦谨不以近属自居每日见行家人礼虽宴私隆洽执臣节愈恭一日孝宗问潜龙时事伯圭辞曰臣老矣不复能记问至再三 
终不言帝尝欲广其居有司既度材矣伯圭固辞而止子九人师夔师揆师垂师卨师禹师皋师岩师弥师贡师夔字汝一以祖恩补官调太平 
州芜湖簿厯台州秀州通判寻知徽州除直龙图阁迁江东运判建康务场往往夺民利为害滋甚师夔首罢之池州军帅霍政遂与守臣交上 
书相攻诏师夔究曲直政密遣人求庇师夔斥之政坐罢去绍熙元年侍父入觐除兴寍军节度使寍宗即位加检校少保阜陵成迁开府仪同 
三司侍父归父薨师夔亦卒追封新安郡王师揆字符辅初补右丞务郎奉祠除婺州通判加直秘阁守臣韩元吉荐其材上以问史浩浩言其 
聪爽可任召对除江东提举奏免失陷常平人毋责偿寻迁淮西提刑兼提举领屯田事奏以荒圩给军士其屯田为民世业者勿夺从之绍兴 
元年授观察使寍宗即位除奉国军承宣使寻升节度使嘉定七年薨追封澧王谥恭惠弟师禹由保康军节度使除开府仪同三司薨追封和 
王谥端肃

　　子潚

　　子潚字清卿秦王五世孙孝靖公令奥子 【世系表作令兴】 登宣和中进士第调真州刑曹掾与守争狱事解官去改衢州推官胡唐 
老奇其才任之佐唐老缮完城具苗刘兵至城下不能攻以功进一秩累除直秘阁两淮转运副使时议者言田之并太湖者被水患宜分道诸 
浦注之江诏子潚往案视还言太湖当数州巨浸岂淞江一川所能独泄昔人于常熟北开浦二十四以达大江又开浦十于昆山东南以入海 
今皆湮塞宜加疏浚从之水患用息除直敷文阁知临安府诏权户部侍郎升文华阁待制复知临安府调三衙卒修筑都城不扰而办帝幸建 
康充行宫留守参谋官扈跸还复知临安府金人来议和子潚请事情叵测宜以军礼待之孝宗嗣位移知明州沿海制置使初海寇以赂通郡 
胥吏吏反为之用匿其踪迹贼遂大炽商舶不过子潚延士豪俾率郡胥分道入海告之曰用命者有厚赏不则杀无贷众震恐争指贼处悉禽 
获海道遂平厯进龙图阁学士移知泉州干道二年卒

　　钦定续通志卷一百八十八

　　●钦定续通志卷一百八十九　宗室传九

　　宗室传

　　宋 【二】

　　○宋二

　　太宗诸子

　　△太宗诸子

　　汉王元佐　　　　　　昭成太子元僖商王元份【濮王允让　士晤　士■〈亻褭〉　士■〈山穹〉士晴　不羣　不弃　不尤 
　不■〈百上心下〉善俊　善誉汝述】　　　　　越王元杰镇王元偓　　　　　　楚王元偁周王元俨　　　　　　崇王元亿

　　太宗九子元德李皇后生汉王元佐及真宗昭成太子元僖商王元份越王元杰镇王元偓楚王元偁周王元俨崇王元亿史不详其母氏

　　汉王元佐
　　昭成太子元僖
　　商王元份
　　越王元杰
　　镇王元偓
　　楚王元偁
　　周王元俨
　　崇王元亿

　　 汉王元佐

　　汉恭宪王元佐字惟吉初名德崇性聪警貌类太宗帝钟爱之太平兴国中拜检校太傅同中书门下平章事封卫王改今名进封楚王初 
秦王廷美迁涪陵元佐独申救之廷美死元佐遂发狂疾雍熙二年疾少间帝喜为赦天下重阳日内宴元佐疾新愈不与恚曰诸王侍宴我独 
不与是弃我也遂发忿被酒夜纵火楚宫诏遣御史捕元佐诣中书劾问废为庶人居南宫使者守护真宗即位起为左金吾卫上将军复封楚 
王听养疾不朝累加太师尚书令兼中书令拜天策上将军兴元牧赐剑履上殿诏书不名仁宗即位兼江陵牧薨年六十二追封齐王陪葬永 
熙陵明道二年改封潞王治平元年改魏王徽宗即位改汉王子三人允升允言允成允升字吉先养明德太后宫元佐有疾始出第真宗赐名 
元中授右监门卫将军更赐今名封延安郡公厯安德建雄安国军节度使景佑二年卒赠平阳郡王谥懿恭子十三人宗礼宗旦宗悌宗惠知 
名允言厯左监门卫大将军黄州刺史赠奉化侯明道二年追封密国公子宗说宗正宗育允成终右神武将军濮州防御使赠郇国公明道二 
年加赠镇江军节度使兼侍中子宗颜宗讷宗鼎宗严宗鲁宗儒宗奭仁宗封十王后以允言子宗说嗣封祁国公皇佑中坐帷簿不修除名熙 
寍三年以允升子宗惠袭封魏国公中书言宗惠不应封以恭宪庶长孙允言子宗立袭封终武寍军节度观察留后赠南康郡王子仲来嗣终 
金州刺史子不傥嗣不傥卒子彦清乞袭父爵奉元佐祀诏从之

　　 昭成太子元僖

　　昭成太子元僖初名德明太平兴国七年出阁授检校太保同平章事封广平郡王八年进封陈王改名元佑帝以诸王尚幼欲其知谦逊 
