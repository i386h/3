<!-- { "loadSidebar": true } -->
责本道主当岁上度支四万缗久之逗留多不至敬休始请置院秭归收度支钱乃无逋没又奏两川米价腾踊百姓请粜本道阙官职田禄米 
以救贫民从之再为尚书左丞太和九年三月卒于家赠吏部尚书敬休姿容温雅襟抱夷旷不饮酒茹荤不迩声色着谕菩录七卷弟简休亦 
至工部侍郎

　　钦定续通志卷二百五十八

　　●钦定续通志卷二百五十九　列传五十九

　　列传

　　唐 【五十九】

　　○唐五十九

　　姚南仲　　　独孤及【朗郁】　　　顾少连　　韦夏卿　　　段平仲　　　　吕元膺　　许孟容【季同】　薛存诚【延老 
】　李逊【方元　建讷】　　温造璋

　　姚南仲
　　独孤及
　　顾少连
　　韦夏卿
　　段平仲
　　吕元膺
　　许孟容
　　薛存诚
　　李逊
　　温造

　　△姚南仲

　　姚南仲华州下邽人干元初擢制科授太子校书累迁右补阙大厯十年 【旧书作十三年】 贵妃独孤氏薨 【吴缜纠谬云独孤氏 
当薨时止为贵妃不得书皇后书崩宜从本纪及后妃传所云贵妃独孤氏薨今从之】 代宗悼痛诏近城为陵以朝夕临望南仲上疏言长安 
祖宗所宅不可兴凿建陵又陛下省望感伤有损圣德帝谠其言进五品阶善宰相常衮衮贬官南仲出为海盐县令观察使韩滉奏为推官又 
奏授殿中侍御史内供奉充支使召还四迁为御史中丞改给事中陕虢观察使贞元十三年代李复为义成节度使 【旧书作十五年今从 
通鉴】 监军薛盈珍曰姚大夫书生岂将才也判官卢坦私谓人曰姚大夫外柔中刚监军侵之必不受军府祸自此始矣 【新书载此事在 
卢坦传今据辑入】 盈珍恃权挠政不克逞因毁南仲于朝德宗惑之十六年盈珍遣小使程务盈诬表以罪会南仲裨将曹文洽入奏知其语 
追至长乐驿及之与同舍夜杀务盈投其诬于厕为二书一抵南仲一诉南仲冤且自言杀务盈状乃自杀驿吏以闻帝骇异南仲请入朝待罪 
帝问曰盈珍扰卿耶对曰盈珍不扰臣但乱陛下法耳且天下如盈珍辈何可胜数虽使羊杜复生亦不能行恺悌之政成攻取之功也帝默然 
乃授尚书右仆射贞元十九年卒年七十五 【旧书作七十四】 赠太子太保谥曰贞

　　△独孤及

　　独孤及字至之河南洛阳人天宝末由华阴尉辟江淮都统李峘府掌书记代宗以左拾遗召既至上疏陈政言听直谏则太平可阶师兴 
民困拥兵者暴宜思所以救之星陨如雨清明降霜三月苦热此下陵上替怨讟所致宜罪已求贤爱人节用以反妖灾为和气又请减江淮山 
南诸道兵以赡国用俄改太常博士或言景皇帝不宜为太祖及据礼条上谥吕諲卢奕郭知运等无浮美无隐恶得褒贬之正迁礼部员外郎 
厯濠舒二州刺史岁饥旱邻郡庸亡什四以上舒人独安以治课加检校司封郎中赐金紫徙常州甘露降其廷卒年五十三谥曰宪及喜鉴拔 
后进如梁肃高参崔元翰陈京唐次齐抗皆师事之其为文彰明善恶长于论议晚嗜琴有眼疾不肯治欲听之专也子朗郁 【旧书无及传 
见子郁传云父及天宝末与李华萧颖士齐名善为文所著仙掌铭大为时流所赏】

　　独孤朗
　　独孤郁

　　 独孤朗

　　朗字用晦 【案旧书朗乃郁弟与新书不同】 由处士辟署江西宣歙浙东三府元和中擢右拾遗建言宜用观察使领本道盐铁罢场 
监管榷吏除百姓患不听盗杀武元衡朗请贬京兆尹诛捕贼吏因请罢淮西兵忤宪宗意贬兴元户曹参军入为监察御史转殿中兼史馆修 
撰坐与李景俭饮景俭使酒慢宰相出为韶州刺史 【旧书作漳州】 寻入为左司员外郎迁谏议大夫敬宗初宦官殴鄠令崔发鸡千下朗 
请诛首恶以正国法王播赂权近复判盐铁朗连疏论执宝厯元年十一月迁御史中丞二年六月赐金紫故事选御史皆中丞自请是时崔晃 
郑居中繇宰相力得监察御史朗拒不纳晃居中卒改他官侍御史李道枢醉谒朗朗劾不虔下除司议郎十月高少逸入合失仪朗不弹奏宰 
相衔阻崔晃事左授少逸赞善大夫朗亦罚俸会殿中王源植贬官朗直其枉书五上不报即自劾执法不称愿罢去帝遣中人慰谕不许文宗 
初改工部侍郎太和元年八月出为福建观察使赴官创发背卒于路赠右散骑常侍

　　 独孤郁

　　郁字古风幼孤与朗育于伯父汜第进士学有父风权德舆器之妻以女授监察御史元和初应制举才识兼茂明于体用策入第四等拜 
左拾遗太子司议郎杜从郁拜左补阙郁兴同列论之曰从郁是宰臣佑之子父居宰执从郁不宜居谏列乃改为左拾遗又论曰补阙之与拾 
遗资品虽殊同是谏官若时政或有得失不可令子论父从郁竟改他官四年转右补阙论中官吐突承璀不宜为河北招讨使乃改招抚宣慰 
使五年兼史馆修撰充翰林学士迁起居郎德舆相郁以妇翁嫌辞内职宪宗曰德舆乃有此佳壻因诏宰相高选世族故杜悰尚歧阳公主然 
帝犹谓不如德舆之得郁也迁考功员外郎充史馆修撰判馆事预修德宗实录七年知制诰八年转驾部郎中德舆去位还为学士九年以疾 
辞禁近十一月改秘书少监屏居鄠卒年四十赠绛州刺史郁有雅名帝遇之厚议者亦谓当宰相共以早世惜之子庠字贤府丧父始十岁有 
至性闻呼父官及吊客来辄号恸几绝后举进士仕至尚书丞考旧书所载则谓官至侍郎

　　△顾少连

　　顾少连字夷仲苏州吴人举进士礼部侍郎薛邕器之登拔萃科授登封主簿邑有虎患少连命塞陷穽移文岳神虎不为害御史大夫千 
颀荐为监察御史德宗幸奉天徒步诣谒授水部员外郎翰林学士再迁中书舍人以谨密称请徙先兆于洛帝重远去诏遣其子往中人护蒇 
葬役厯吏部侍郎尝与裴延龄会田镐第酒酣挺笏前曰段秀实笏击贼臣今吾将击奸臣得元友直劝解乃止改京兆尹政尚宽简以京畿租 
赋薄厚不一用法均之迁吏部尚书封本县男徙兵部为东都留守奏募耕禁苑及汝州闲田阅武力利铠仗时号良吏卒年六十三赠尚书右 
仆射谥曰敬始少连携少子师闵奔行在诏同止翰林院车驾还授同州参军

　　△韦夏卿

　　韦夏卿字云客京兆万年人 【旧书杜陵人】 父迢检校都官郎中岭南节度行军司马夏卿苦学善文辞大厯中与弟正卿同举贤良 
方正皆策高等授高陵主簿累迁刑部员外郎时久旱蝗诏以郎官宰畿甸授奉天令课第一转长安令改吏部员外郎郎中擢给事中出为常 
州刺史夏卿深于儒术所至招礼通经之士时处士窦羣寓于郡界夏卿以所著史论荐之于朝改苏州刺史贞元末徐州节度使张建封疾甚 
诏夏卿为徐泗行军司马且代之未至建封卒徐军立其子愔为留后召夏卿为吏部侍郎时从弟执谊在翰林尝受人金有所干请密以金纳 
夏卿怀中夏卿毁怀不受曰吾与尔赖先人遗德致位及此顾当是哉执谊大惭转京兆尹太子宾客检校工部尚书为东都留守辞疾改太子 
少保卒年六十四赠尚书左仆射谥曰献夏卿性通简好古多闻晚岁将归署其居曰大隐洞与齐映穆赞赞弟员友善与人同处喜怒不形抚 
孤侄恩踰己子为政务通理不甚作条教所辟士如路隋张贾李景俭等至宰相达官故世称知人正卿子瓘字茂宏及进士第仕累中书舍人 
与李德裕善德裕任宰相罕接土惟瓘往请无闲也李宗闵恶之德裕罢贬为明州长史会昌末累迁楚州刺史终桂管观察使

　　△段平仲

　　段平仲字秉庸武威人隋民部尚书达六世孙登进士第杜佑李复节度淮南连掌书记 【旧书云复移镇华州滑州仍为从事】 入为 
监察御史磊落尚气节嗜酒敢言是时德宗春秋高躬自听断天下事有所壅隔平仲常曰帝聪明神武臣下畏怯自循默尔使我得召见必大 
有开纳贞元十四年京师旱诏择御史郎官开仓振恤平仲与考功员外陈归被选同得对粗陈振恤事帝察其意有所畜以归在侧未言事讫 
平仲方独进帝乃并留归正色问之杂以他语平仲错牾不得言乃谬称名帝怒叱去之苍黄向幄后归下阶连呼乃得出坐废七年然名由此 
显元和初为谏议大夫宪宗使吐突承璀讨镇州亟疏争不可及还无功又请斩之转给事中自在要近朝廷有得失未尝不论奏人推其狷直 
转尚书右丞以疾改太子左庶子卒

　　△吕元膺

　　吕元膺字景夫郓州东平人质度瓌伟始游京师谒故宰相齐映映叹曰吾不及识娄郝殆斯人类乎策贤良高第授同州安邑尉刺史侯 
鐈辟为长春宫判官属蒲贼侵轶鐈失所元膺遂潜迹不务进取贞元初谕惟明节制渭北延在宾席自是名达朝廷惟明卒王栖曜代之德宗 
敕栖曜留元膺自佐入拜殿中侍御史厯右司员外郎出为蕲州刺史尝录囚囚或白明日岁旦恨不得省父母因泣元膺恻然悉释械归之而 
戒还期吏白不可答曰吾以信待人人岂我违如期而至自是羣盗感愧悉避境去元和初征拜右司郎中兼侍御史知杂事迁谏议大夫给事 
中规谏驳议大举其职及镇州王承宗叛宪宗将以吐突承璀为招讨处置使元膺与穆质孟简许孟容等八人抗论不可宪宗为改使号出为 
同州刺史既谢帝问政事得失元膺详对帝谓宰相曰元膺直气谠言宜留左右柰何出之李藩裴垍因贺曰此乃宗社无疆之休请留元膺给 
事左右兼皇太子侍读进御史中丞元和五年十二月 【年月从通鉴补】 拜鄂岳观察使尝夜登城守者不许左右曰中丞也对曰夜不可 
辨乃还明日擢守者为大将入拜尚书左丞度支使潘孟阳太府卿王遂交相恶乃除孟阳散骑常侍遂邓州刺史诏辞无所轻重元膺封还诏 
书请明示枉直江西裴堪按虔州刺史李将顺受赇不覆讯而贬元膺曰观察使奏部刺史不加覆虽当诛犹不可为天下法请遣御史按问宰 
相不能夺代权德舆为东都留守兼御史大夫都畿防御使故事留守赐旗甲至元膺不给或言用兵讨淮西东都近贼损其仪沮威望请比华 
汝寿三州帝不听并三州罢之留守不赐旗甲自此始也都有李师道留邸邸兵与山棚谋窃发事觉元膺禽破之始盗发都人震恐守兵弱不 
足恃元膺坐城门指使部分意气自若人赖以安东畿西南通邓虢川谷旷深多糜鹿人业射猎而不事农迁徙无常皆趫悍善鬬号曰山棚权 
德舆居守将羁縻之未克至是元膺请募为山河子弟使卫宫城诏可改河中节度使时方镇多姑息独元膺坚正自处监军使及中人往来者 
无不严惮入拜吏部侍郎立朝有台宰望以疾改太子宾客居官始终无訾缺元和十五年二月卒年七十二赠吏部尚书

　　△许孟容

　　许孟容字公范京兆长安人擢进士异等又第明经 【旧书云究王氏易】 调校书郎辟武寍张建封府李纳以兵拒境建封遣将吏数 
辈告谕不听于是孟容单车诣纳陈逆顺纳即罢兵表为濠州刺史德宗知其能召拜礼部员外郎公主子求补崇文生孟容不可主诉之帝问 
状以着令对帝嘉其守擢郎中累迁给事中京兆上言好畤风雹害稼帝遣宦人覆视不实夺尹以下俸孟容曰府县上事不实罪应罚然陛下 
