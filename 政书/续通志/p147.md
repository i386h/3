<!-- { "loadSidebar": true } -->
鄂尔多之地获纳颜辎重千余秋七月癸巳纳颜党苏都尔犯咸平宣慰达春从皇子阿雅噶齐合兵出渖州进讨宣慰伊尔苏克分兵趣懿州 
其党悉平壬子罢纳颜所署分地移北京道按察司置濠州河西瓜沙等处立色辰屯田八月乙丑车驾还上都置江南四省交钞提举司己巳 
谪从叛诸王赴江南诸省从军自効丁亥立丰赡昌国济民三署女人国贡海人九月戊申咸平懿州北京以纳颜叛民废耕作以海运粮五万 
石赈之壬子高丽王王睶来朝冬十月戊午朔日有食之丙子检核中书钱谷杀参知政事郭佑杨居宽 【案杀字符史作诛考郭佑杨居宽 
为僧格所诬死以非罪诛字未合纲目书法恭依　　御批通鉴辑览改】 乙酉立陕西宝钞提举司罗北甸土官火者阿禾及维摩合剌孙之 
子并内附丙戌立辽阳等处行尚书省十一月壬辰以僧格为尚书右丞相兼统制院使领功德使司事右丞谔尔根萨里为平章政事叶李为 
右丞参知政事马绍为左丞戊戌以巴实伯里汉军及新附军五百人屯田哈玛尔伊苏奇尔之地庚子免大都路今年田租壬子以江西行省 
平章呼图克特穆尔督捕广东等处盗贼十二月 【案元典章是月定告病官限期三年以下者叙用五年以下者降一等七年以下者降二 
等七年以上者不叙元史本纪失载】 癸亥立尚乘寺金竹寨主缫哩等以所部百二十五寨内附丁卯减扬州省岁额米十五万石以盐引五 
十万易粮免浙西余课三千锭听民自渔发河西甘肃等处富民千人往色辰地与汉军新附军杂居耕植丁丑以朱清张瑄海漕有劳遥受宣 
慰使乙酉镇南王以诸军渡富良江次交趾城下败其守兵陈日烜与其子弃城走敢喃堡是岁命西僧嘉勒灿旺布博斯噶等作佛事坐静于 
大殿寝殿万寿山五台山等寺凡三十三会
　　二十五年春正月陈日烜复走入海镇南王以诸军追之不及引兵还交趾城庚寅祭日于司天台辛卯毁中统钞板乙未论征东功将士 
升赏有差戊戌大赦敕弛辽阳鱼猎之禁惟毋杀孕兽癸卯海都犯边命诸王珠卜统兵北征丙午畋于近郊己酉诏中兴西凉毋得沮坏河渠 
两淮两浙毋得沮坏岁课赈辽阳军民饥癸丑诏行大司农司各道劝农营田司巡行劝课举察勤惰 【营田原误作屯田据百官志改】 增 
置淮东西两道劝农营田司二月丁巳镇南王引兵还万劫壬戌敕江淮勿捕天鹅弛鱼滦禁丙寅改南京路为汴梁路北京路为武平路西京 
路为大同路东京路为辽阳路中兴路为寍夏府路诏征葛洪山隐士刘彦深己卯以高丽国王王睶复为征东行尚书省左丞相以江南站户 
贫富不均命有司料简合户税至七十石当马一匹并免杂徭独户税逾七十石愿入站者听辛巳以杭州西湖为放生池壬午命皇孙云南王 
额森特穆尔帅兵镇大理三月戊子车驾还宫庚寅帝如上都壬寅礼部言会同馆蕃夷使者时至宜令有司仿古职贡图绘而为图及询其风 
俗土产去国里程籍而录之实一代之盛事从之镇南王以诸军北还陈日烜遣使来谢进金人代己罪夏四月征宋江西招谕使谢枋得不至 
癸亥浑河决发军筑堤捍之乙丑广东贼董贤举等反剽掠吉赣瑞抚龙兴南安韶雄汀诸郡戊辰浚齐喇河以溉衮诺尔黄土山民田甲戌万 
安寺成佛像及窗壁皆金饰之庚辰安南国王陈日烜遣中大夫陈国用来贡方物 【案安南国传陈日烜之立在至元十四年纪内仍书安 
南世子者以其不请命而自立也自后历年用兵至二十五年日烜遣使谢罪故是年四月始书安南国王非日烜至是始立也】 甲申诏皇孙 
特穆尔抚诸军讨叛王和尔果斯哈坦多罗干五月戊子诸王察罕子库库岱叛绰和尔执之以来乙未遣官分道置局钩考中统钞本壬寅浑 
天仪成六月甲寅朔以新附军修尚食局戊辰海都将额布勒绰诺以兵犯伊尔根淖尔管军元帅阿尔岱击却之壬申以睢阳霖雨河溢害稼 
免其租甲戌改西南番总管府为永寍路丁丑发兵千五百人诣汉北浚井癸未处州贼柳世英寇青田丽水等县浙东道宣慰副使史耀讨平 
之秋七月丙戌弛寍夏酒禁以保定路霖雨害稼蠲今岁田租壬子命鄂端戍兵三百一十人屯田命六卫造军器八月癸酉以河间等路盐运 
司兼管顺德广平綦阳三铁冶丁丑减嘉祥鱼台金乡县今年租庚辰分万亿库为宝源赋源绮源广源四库九月壬辰车驾至大都乙未罢檀 
州淘金户都勒斡犯边庚子营五库禁中以贮币帛癸卯南台御史中丞刘宣自杀庚戌太医院新编本草成冬十月己未享于太庙庚申遣省 
院台官十二人理算江淮江西福建四川甘肃安西六省钱谷丙寅赐瀛国公赵■〈显，去页〉钞湖广省言左右江口溪洞蛮獠置四总管 
府统州县洞百六十所调官畏惮瘴疠多不敢赴请以汉人为达噜噶齐军官为民职杂土人用之就拟瓜尔佳萨哈等七十四人以闻从之庚 
午海都犯边丙子始造铁罗圈甲遣瀛国公赵■〈显，去页〉学佛于土番己卯诏免儒户杂徭尚书省臣请令集贤院廪给多才艺者从之 
十一月丁亥以何荣祖为参知政事禁有分地臣私役富室为柴米户及赋外一切杂徭十二月丁巳海都犯边巴图尔约苏图迎击死之乙亥 
湖头贼张治囝掠泉州丙子伊苏布哈以实勒们叛甘肃行省官约诸王巴拜巴尔达噶驸马昌吉合兵讨之实勒们以其属西走追执之归于 
京师庚辰以雨雹河溢害稼减民租
　　二十六年春正月丙戌开安山渠己丑发兵塞沙陀间德勒格尔河辛卯沙布鼎上市舶司岁输珠四百斤金三千四百两诏贮之以待贫 
乏者哈坦入寇戊戌蠲汀漳二州今年租壬寅罢胶莱海道运粮万户府癸卯贼锺明亮寇赣州掠寍都据秀岭诏发江淮省及邻郡戍兵五千 
迁江西省参政管如德为左丞使将兵讨之畬民邱大老集众千人寇长泰县福州达噜噶齐托欢同漳州路总管高杰讨平之戊申以荆南按 
察使所统辽远割三路入淮西二路入江西二月丙寅诏自泉州至杭州立海站十五专运番夷贡物及商贩奇货丁卯帝如上都以中书右丞 
相巴延知枢密院事将兵镇和琳 【置知院自此始】 以拜达勒为中书平章政事哈坦兵寇呼噜口开元路治中乌延雅勒呼击破之己巳 
立左右翼屯田万户府甲戌命巩昌便宜都总帅汪惟和将所部军万人北征乙亥省屯田六署为营田提举司三月庚辰朔日有食之台州贼 
杨镇龙聚众寍海僭称大兴国寇东阳义乌浙东大震诸王昂吉尔岱时谪婺州帅兵讨之立云南屯田以供军储癸巳金齿人塞完以其民二 
十万一千户有奇来归夏四月戊午禁江南民挟弓矢犯者籍以为兵省江淮屯田打捕提举司七所存徐邳海州扬州两淮淮安高邮昭信安 
丰镇巢蕲黄鱼纲石湫十二所庚午沙河决发民筑堤以障之甲戌以御史大夫伊啰勒为太傅加开府仪同三司佥江西等处行尚书省事置 
浙东江东江西湖广福建木绵提举司福建参知政事魏天佑执宋谢枋得至燕不屈死之五月庚辰发武卫亲军千人浚河西务至通州漕渠 
丙申贼锺明亮率众来降以参知政事实都为尚书左丞中书参知政事何荣祖为参知政事 【案百官志参知政事中书省二具尚书省二 
员此时何荥祖盖以中书参政徙官尚书也】 参议尚书省事张天佑为中书参知政事己亥设回回国子学罢永盈库以所贮上供币帛入太 
府监及万亿库辛丑青山猫蛮以不莫台卑包等三十三寨相继内附六月辛亥诏以云南行省地远州县官多阙六品以下许本省选辟以闻 
庚申诸王奈曼岱败哈坦兵于托果琳河丙寅永和尔犯边辛未海都犯边和琳宣慰使奇卜同知奈曼岱副使巴噶图尔皆反应之甲戌西南 
夷中下烂土等处洞长忽带等以洞三百寨百一十来归乙亥金刚努寇扎兰齐喇立江淮等处财赋总管府掌所籍宋谢太后赀产隶中宫秋 
七月戊寅朔海都犯边帝亲征开安山渠成诏赐名会通河甲申四川山齐蛮民四塞五百五十户内附丙戌命百官市马助边辛卯遣扬珠济 
达诣江南搜访术艺之士发和琳所屯奇尔济苏等军北征八月乙卯免宜章县今年租辛酉免大都路今年租仍减价粜诸路仓粮九月己卯 
置高丽国儒学提举司丙戌罢济州泗汶漕运使司丁亥罢鄂端宣慰使元帅府癸巳以京师籴贵禁有司拘雇商车丙申江淮省平章沙布鼎 
言提调钱谷积怨于众乞如约苏穆尔例拨戍兵三百人为卫从之冬十月乙卯以八番罗甸隶湖广省丙辰禁内外官受人馈酒食者没其家 
赀之半甲子享于太庙闰月戊寅帝还大都庚辰令税赋并输至元钞商贩中统料钞听易至元钞以行页特密实以首贼邱应祥董贤举归于 
京师丙戌西南夷生番心■〈木〈此上夕下〉〉等八族内附广东贼锺明亮复反韶雄诸贼举兵应之诏页特密实复与福建江西行省合 
兵进讨丙申婺州贼叶万五寇武义县江淮行省平章布琳济达将兵讨之庚子取石泅滨为磬以补宫县之乐辛丑罗斛女人二国遣使来贡 
方物十一月壬子漳州贼陈机察等寇龙岩执千户张武义与枫林贼合福建行省兵大破之陈机察邱大老张顺以其党降癸丑建寍贼黄华 
弟福结陆广马胜复谋乱事觉皆论诛十二月辛巳诏括天下马一品二品官许乘五匹三品三匹四品五品二匹六品以下皆一匹徙宋赵氏 
族人散居江南省居京师丁亥封子库库楚为寍远王甲午以官军万户汪惟能为征西都元帅将所部军入漠其先戍漠兵毋令还翼庚子巴 
延遣使来言边民乏食诏赐网罟使取鱼自给是岁诏天下梵寺所贮藏经集僧看诵仍给所费岁为例大圣寿万安寺置旃檀佛像命帝师及 
西僧作佛事坐静二十会
　　二十七年春正月庚戌以河东山西道宣慰使阿里和卓为尚书右丞宣慰使如故癸丑敕从臣子弟入国子学丙寅命高丽国发耽罗戌 
兵讨哈坦余寇癸酉复立兴文署掌经籍板及江南学田钱谷二月乙亥朔立全罗州道万户府辛巳括河间实保齐户口己丑江西羣盗锺明 
亮等复降诏徙为首者至京师而给其余党粮辛卯复立南康兴国榷茶提举司发虎贲更休士二千人赴上都修城癸巳以晋陵无锡二县霖 
雨害稼免其租江西贼华大老黄大老等掠乐昌诸郡行枢密院讨平之三月己未放罢福建猎户沙鱼皮户为民发云州民夫凿银洞庚申罢 
行司农司及各道劝农营田司立江南营田提举司掌僧寺赀产放寿颍屯田军千九百五十九户为民撤江南戍兵代之置金竹府大隘等四 
十二砦蛮夷长官甲子杨震龙余众剽浙东总兵官讨贼者多俘掠良民敕行御史台分拣之夏四月癸酉朔车驾如上都癸未罢海道运粮万 
户府改利津海道运粮万户府为临清御河运粮上万户府发六卫汉军万人伐木为修城具罢发遣江南兼并户及宋宗族之赴京师者丙戌 
遣桑节喇实等诣马八儿国访求方伎士五月乙巳哈坦寇开元戊申江西行省管如德江西行院页特密实合兵讨反寇锺明亮罢江西行枢 
密院庚戌以陕西南市屯田陨霜杀稼免其租戊午移江西行省于吉州以便捕盗丙寅罢奉宸库江西行省言吉赣湖南广东福建以禁弓矢 
贼益发乞依内郡例许尉兵持弓矢从之庚午括天下阴阳户口仍立各路教官有精于艺者岁贡各一人六月壬申朔以太康河溢免其租甲 
