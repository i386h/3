<!-- { "loadSidebar": true } -->
鼻请归国不听乃遣子庵铄入朝后来降以其地建新黎州使领其众于是突厥地皆置都护府领都督及州凡三十年北方无警自调露后诸 
部稍叛去遗萧嗣业讨之不胜流嗣业桂州拜裴行俭为行军大总管讨败之永隆中温传部又迎颉利族子伏念于夏州立为可汗遂寇原庆 
二州复诏行俭进兵纵反闲温傅与伏念贰伏念北走行俭虏送京师斩之永淳元年骨咄禄又反骨咄禄者亦颉利族人伏念败亡命入总材 
山桎是自立为可汗寇单于府北鄙攻并岚二州掠定州又攻妫州蔚州嗣圣垂拱闲连宛朔代二州明年入昌平复入朔州天授初骨咄禄死 
其弟默啜代为可汗复攻灵州武后遣薛怀义等十八将讨之不见敌而还寻诏王孝杰为行军总管备边契丹李尽忠等反默啜请击贼自效 
诏授为左卫大将军归国公拜迁善可汗默啜引兵击契丹尽忠死进颉跌利施大单于立功报国可汗未及命寇灵胜二州默啜又请以女妻 
诸王诏淮阳王武延秀往纳其女默啜怒曰我世附唐以女与天子子乃与后家子乎囚延秀自将十万骑南向击静难平狄青夷等军诏武重 
规等击之默啜破蔚州飞狐进残定州围赵州又攻相州睿宗立请和亲开元初绝之默啜遣子杨我支特勒入宿卫固求婚以蜀王女南河县 
主妻之明年攻北廷都护后默啜为拔野古所杀传首京师默棘连袭位是为毗伽可汗八年默棘连请和帝以非诚命王晙统兵伐之败还九 
年又请和许之帝东巡泰山遣使召其大臣入卫自是比年遣使入朝吐蕃以书约连结钞边默棘连不从封上其书帝嘉之后为梅录啜所毒 
死国人立其子伊然可汗八年卒凡遣使三入朝其弟嗣立为苾伽骨咄禄可汗册为登利可汗从父判阙特勒杀之国内乱国人奉其子为乌 
苏米施可汗其大部回纥葛逻禄自分左右叶护乌苏为其下拔悉蜜等三部所杀其弟白眉可汗立国人亦推拔悉密酋长为可汗未几回纥 
葛逻禄杀拔悉密可汗奏回纥骨力裴罗定其国为骨咄禄毗伽阙可汗明年杀白眉可汗自是其地尽入回纥始其族分国于西者曰西突厥 
当东突厥启民可汗立西突厥达头可汗岁以兵相加而隋常助启民达头遂奔吐谷浑后有统叶护可汗者并国数十能复达头之业西突厥 
遂强其诸父莫贺咄杀之自立是为屈利俟毗可汗是时统叶护子咥力特勒亡在唐居立为乙毗钵罗肆叶护可汗与俟毗分王其国争战不 
己各遣使朝献弩失毕部益兵助肆叶护杀俟毗奉肆叶护为大可汗寻逐之弩失毕酋泥孰乃自立为咄陆可汗传弟咥利失可汗国人逐咥 
利失立欲谷设为乙毗咄陆可汗咥利失与之交战于是西突厥又分为二咥利失主其东咄陆主其西咥利失死其子乙屈利失乙毗可汗立 
踰年死乙毗沙钵罗叶护可汗继之是时咄陆兵强攻叶护杀之并其国入寇伊州为安西都护郭孝恪所败后国乱其下不欲咄陆为可汗遣 
使请所立帝择突厥可汗子孙贤者授之乃立乙毗射匮可汗咄陆奔吐火罗时阿史那贺鲁反吞可汗诸部落自号沙钵罗可汗入寇为苏定 
方等所杀朝廷立阿史那弥射为兴昔亡可汗阿史那步真为继往绝可汗二人各领五部贺鲁故地立安西都护府弥射后为苏海政所杀步 
真寻亦死仪凤中西突厥部帅阿史那都支自号十姓可汗与吐蕃寇安西裴行俭讨禽之二部人益离散五代时后唐同光三年天成二年长 
兴二年晋天福六年俱尝遣使朝贡后寖微不显

　　○回鹘 【厖特勒】  

　　回纥 【即回鹘】 其先匈奴隋曰韦纥臣于突厥大业中突厥攻之叛去改称回纥姓药罗葛氏居薛延陀北娑陵水侧有时健俟斤者 
众推为君长子曰菩萨与薛延陀共破突厥自号活颉利发贞观三年来朝菩萨死其酋胡禄俟利发吐迷度与诸部攻薛延陀并其地来献功 
以回纥部为瀚海即拜吐迷度为怀化将军瀚海都督时吐迷度已自称可汗二十二年吐迷度为兄子乌纥所杀燕然都护元礼臣绐乌纥斩 
之诏吐迷度子婆闰为左骁卫大将军袭父所领婆闰死子比栗嗣 【旧唐书作妹比栗毒】 比栗死子独解支嗣独解支死子伏帝匐立时 
突厥默啜方强伏帝匐助唐攻杀之伏帝匐死子承宗立凉州都督王君奂诬以流罪死族子瀚海府司马护翰乘众怨杀君奂断安西诸国贡 
道久之奔突厥死子骨力裴罗立会突厥乱裴罗与葛逻禄自称左右叶护袭破拔悉密自称骨咄禄毗伽阙可汗诏拜为怀仁可汗尽得古匈 
奴地裴罗死子磨延啜立肃宗即位请和亲遣太子叶护助讨安禄山以女妻炖煌郡王承寀诏册其女为毗伽公主香积之战陈澧上贼伏骑 
大营东回纥攻之尽殪子仪因进收长安大破贼众安庆绪弃东京走回纥大掠还京师帝遣使劳力进叶护司空爵忠义王干元元年请昏诏 
宁国公主下嫁册磨延啜为英武威远毗伽可汗复使其王子骨啜等助讨明年骨啜与九节度使溃于相州奔京师帝厚赐慰其意乃还磨延 
啜死子移地健立号牟羽可汗使大臣入朝代宗即位遣中人刘清潭往结好且发其兵助讨史朝义朝义方绐回纥唐巳亡使入收府库移地 
健引兵南见诏始知广平王即天子位时雍王为天下兵马元帅会其兵进收东都河北平回纥见城邑榛莽有轻唐之色至是留屯东都放兵 
剽掠日益横肆帝加可汗可敦及寮属封号永泰初仆固怀恩反诱回纥吐蕃入寇怀恩死争长回纥诣郭子仪请降与朔方兵马使白元光共 
击吐蕃大败之大历十三年回纥袭振武入宝太原代州都督张光晟与战破之德宗立遣使告丧且修好九姓胡劝可汗入寇宰相顿莫贺谏 
不听顿莫贺因击杀之自立建中元年诏册顿莫贺武义成功可汗后三年使献方物请和亲诏咸安公主降之可汗上书请易回纥为回鹘拜 
可汗为汨咄禄长寿天亲毗伽可汗贞元五年顿莫贺死子多逻斯立拜爱登里逻汨没密施俱禄毗伽忠贞可汗为少可敦叶公主毒死幼子 
阿啜嗣册为奉诚可汗是岁回鹘击吐蕃葛禄于北庭胜之明年遣使来朝十一年阿啜死无子其相骨咄禄自立诏拜爱滕里逻羽录没密施 
合胡禄毗伽怀信可汗永贞元年死册所嗣为滕里野合俱禄毗伽可汗元和初再朝献未几又死册拜爱登里啰汨密施合毗伽保义可汗阅 
三岁使者再朝穆宗立固求昏许之俄可汗死册所嗣为登啰羽录没密施句主毗伽崇德可汗诏以太和公主降之是时裴度方伐幽镇回鹘 
使将以兵三千佐平河北议者惩前患辞使者去敬宗即位可汗死其弟曷萨特勒立册为爱登里啰汨没密施合毗伽昭礼可汗太和六年其 
下杀之从子胡特勒立明年册为爱登里啰汨没密施合句禄毗伽彰信可汗开成四年其相掘罗勿作难引沙陀共攻可汗可汗自杀国人立 
廅馺特勒为可汗俄为渠长句录莫贺与黠戛斯所杀其牙部立乌介特勒为可汗时太和公主为黠戛斯所得遣使奉主来归乌介击杀其使 
劫公主度碛进攻天德城振武节度使刘沔拒却之公主遣使言乌介已立因请命诏使慰抚其众明年回鹘奉主至漠南入云朔剽掠因室韦 
黑沙南窥幽州节度使张仲武破之其属降将弘顺与刘沔等穷追杀乌介奉公主南还诏勒石幽州纪功国人立其弟遏捻特勒为可汗收残 
部五千仰食于奚大中初仲武讨奚回鹘寖微转依室韦仲武谕令羁致可汗等遏捻委部西走是时厖特勒居甘州自称可汗有碛西诸城遣 
人来京师宣宗拜嗢禄登里逻汨没密施合俱录毗伽怀建可汗尝一再进献后唐同光中册其国王仁美为英义可汗仁美卒弟仁裕立遣使 
来朝册为顺化可汗晋天福中改为奉化可汗仁裕卒子景琼立建隆以后常遣使朝献景琼以下系属无稽咸平以后族种散处甘州西州新 
复州天圣初甘州夜落隔通顺来贡方物封归忠保顺可汗宣和中因入贡留陕西诸州贸易不归其往来皆经夏国廷议立法禁止之

　　○薛廷陀 【拔野古　仆固　同罗　契苾　多览葛　■〈夹〉跌　葛逻禄　拔悉蜜】  

　　薛廷陀先与薛种杂居灭有廷陀部遂号薛廷陀姓一利咥氏铁勒诸部中最强风俗与突厥同西突厥处罗可汗之杀铁勒诸酋也其下 
相率叛去推契苾哥楞为易勿真莫贺可汗据贪汗山奉嶭廷陀乙失钵为野咥可汗保燕末山而突厥射匮可汗复强二部黜可汗号往臣之 
回纥拔野古阿跌同罗仆骨白霫在郁督军山者东附始毕可汗乙失钵在金山者西役叶护可汗贞观二年叶护死国乱乙失钵之孙夷男率 
部附颉利可汗突厥衰诸姓多叛归夷男太宗方图颉利册拜夷尹男为真珠毗伽可汗颉利可汗灭塞隧荒芜夷男率其部东保都尉楗山独 
逻水之阴浸强大太宗恐后为患诏许其二子皆为可汗十五年帝以李思摩为可汗渡河建牙于漠南夷男恶之攻思摩走诏张俭李绩等讨 
败之廷陀遣使谢罪因请昏不许明年又来献马时李思摩侵掠其境廷陀遣将寇定襄诏李绩追却之俄请助伐高丽会病死子拔灼立以唐 
师在辽寇边诏江夏王道宗等御之拔灼众溃遁去依阿史那时健为回纥所杀众立真珠毗伽可汗昂弟子咄摩支号伊特勿失可汗遗使言 
愿保郁督军山诏崔敦礼李绩抚定之因觇其顺逆绩至咄摩支欲拒战阳乞降绩知之纵兵灭其国咄摩支奔回纥因萧嗣业以降与廷陀国 
比属有拔野古居康干河风俗与铁勒相似贞观三年与仆骨同罗奚霫同入朝二十一年大俟利发屈利失举部内属置幽陵都督府拜屈利 
失都督右武卫大将军显庆时与思结仆固同罗叛天宝闲来朝仆固在多览葛之东始臣突厥后弣薛廷陀廷陀灭其酋娑匐俟利发歌滥拔 
延内属以其地为金微州拜歌滥拔延为都督右武卫大将军开元初为首领所杀其子即仆固怀恩也同罗在薛廷陀北多览葛之东贞观二 
年遣使入朝久之请内属置龟林都督府拜酋俟利发时健啜为都督左领军大将军契苾在焉耆西北多览葛之南其酋曰易勿真莫贺可汗 
贞观六年可汗死其弟莫贺咄之子何力尚钮率部来归以其地为榆溪州永徽四年以其部为贺兰都督府隶燕然都护多览葛在薛廷陀东 
廷陀灭其酋俟斤多滥葛末与回纥皆入朝以其地为燕然都督府授右武卫大将军即为府都督死以多滥葛塞匐为大俟利发继为都督■ 
〈夹〉跌始与拔野古等来朝以其地为鸡田州开元初■〈夹〉跌思泰自突厥默啜所来降其后光进光颜皆以战功赐姓李氏附属 
籍葛逻禄本突厥诸族永徽初高偘伐车鼻内属显庆二年以其地置阴山大漠元池三都督府即用其酋长为都督然限回纥故朝会不能自 
达至德后葛逻禄寖盛徙十姓可汗故地尽有碎叶炟逻斯诸城拔悉蜜贞观二十三年始来朝天宝初与回纥叶护击杀突厥可汗立拔悉蜜 
大酋阿史那施为贺腊毗可汗遣使者入谢为葛逻禄回纥所破奔北庭后朝京师地归回纥

　　○黠戛斯 【伊州　都播　骨利斡　白霫　斛薛】  

　　黠戛斯在焉耆之北本坚昆国语讹为黠戛斯贞观二十二年因铁勒部入朝遣使者献方物其酋俟利发入朝太宗劳享之以其地为坚 
昆府拜俟利发都督左屯卫大将军隶燕然都护高宗时再来朝景龙中献方物玄宗世四朝干元中为回纥所破后其酋阿熟破杀回鹘可汗 
