<!-- { "loadSidebar": true } -->
物经杨卿者号无不精丽岁常爱省数百万任职二十年年九十余以户部尚书致仕卒慎矜沈毅任气健而才初为汝阳令有治称隆礼罢太 
府玄宗访其子可代父任者宰相以慎余慎矜慎名皆得父清白帝喜擢慎矜监察御史知太府出纳慎余太子舍人主长安仓慎名大理评事 
为含嘉仓出纳使被眷尤渥慎矜迁侍御史知杂事议输物有污伤责州县偿所直转经赍入京师自是天下调发始烦天宝二年权判御史中 
丞京畿采访使太府出纳如故于时李林甫用事慎矜进非其意固让不敢拜乃授谏议大夫兼侍御史更以萧谅为中丞谅争轻重不平罢为 
陕郡太守林甫知慎矜为己屈卒授御史中丞兼诸道铸钱使韦坚之狱王鉷等方文致而慎矜依违不甚力鉷恨之虽林甫亦不悦鉷父与慎 
矜外兄弟也故与鉷狎及为侍御史繇慎矜所引后迁中丞同列慎矜与语犹名之鉷负林甫势滋不平会慎矜擢户部侍郎仍兼中丞林甫疾 
其得君且逼己乃与鉷谋陷之明年慎矜父冢草木皆流血惧以问所善胡人史敬忠敬忠使身桎梏裸而坐林中厌之又言天下且乱劝慎矜 
居临汝置田为后计会婢春草有罪将杀之敬忠曰勿杀卖之可市十牛岁耕田十顷慎矜从之婢入贵妃姊家因得见帝帝爱其辩慧留宫中 
寖侍左右帝尝问所从来婢奏为慎矜家所卖帝曰彼乏钱邪对曰固将死赖史敬忠以免 【按通鉴云慎矜有侍婢明珠色美敬忠屡目之 
慎矜即以遗敬忠车载过贵妃姊柳氏楼下姊邀敬忠上楼求车中美人敬忠不敢拒明日姊入宫以明珠自随帝见而异之问所从来明珠具 
以实对事出明皇杂录与新书本传异又明皇杂录及唐厯俱作史敬思】 帝素闻敬忠挟术问质其然婢具言敬忠夜过慎矜坐庭中步星变 
夜分乃去又白厌胜事帝怒杨国忠知之国忠鉷方睦阴相语始慎矜夺鉷职田辱诟其母又尝私语谶书鉷衔之未有发也至闻国忠语乃喜 
且欲尝帝以取验异时奏事数称引慎矜帝勃然曰尔亲邪毋相往来鉷知帝恶甚乃与林甫作飞牒告慎矜本隋后蓄谶纬妖言与妄人交规 
复隋室帝震怒收慎矜尚书省诏刑部尚书萧炅大理卿李道遽殿中侍御史卢铉杨国忠噪声驰遣京兆士曹参军吉温系慎余慎名于洛阳 
狱考治捕太府少卿张瑄致会昌傅舍劾瑄与慎矜共解国谶搒掠不服铉遣御史崔器索谶书于慎矜小妻卧内得之以示慎矜慎矜曰它日 
无是今得之吾死命矣夫温又诱敬忠首服诘慎矜不能对有诏杖敬忠赐慎矜瑄死籍其家子女悉置岭南姻党坐窜徙者十余族近亲不得 
仕京师遣御史颜真卿驰洛阳决狱慎余慎名闻兄死皆哭既读诏辍哭慎名曰奉诏不敢惜死但寡姊垂白作数行书与别真卿许之索笔曰 
拙于谋己兄弟并命姊老孤茕何以堪此遂缢慎矜兄弟友爱事姊如母仪干皆秀伟爱宾客标致不凡著称于时宝应初慎矜王琚韦坚皆复 
官爵

　　△王鉷

　　王鉷中书舍人瑨侧出子也初为鄠尉迁监察御史擢累户部郎中数按狱深文玄宗以为才进兼和市和籴长春宫户口色役使拜御史 
中丞京畿关内采访黜陟使林甫方兴大狱撼东宫诛不附己者以鉷险刻可动以利故倚之鉷所摧陷多抵不道又厚诛敛向天子意人虽被 
蠲贷鉷更奏取脚直转异贷百姓闲关输送乃倍所赋又取诸郡高户为租庸脚士大抵赀业皆破督责连年人不聊生帝在位久妃御服玩脂 
泽之费日侈而横与别赐不绝于时重取于左右藏故鉷迎帝旨岁进钱巨亿万储禁中以为岁租外物供天子私帑帝以鉷有富国术宠遇益 
厚以户部侍郎仍御史中丞加检察内作闲厩使苑内营田五坊宫苑等使陇右羣牧度支营田使天宝八载方士李浑上言见太白老人告玉 
欣秘记事帝诏鉷按其地求得之因是羣臣奉上帝号明年鉷为御史大夫兼京兆尹加知总监栽接使于是领二十余使中外畏其权鉷于第 
左建大院文书丛委吏争入求署一字累数日不得天子使者赐遗相望声焰熏灼帝宠任鉷亚林甫而杨国忠不如也然鉷畏林甫谨事之安 
禄山怙宠见林甫白事稍息怠林甫欲示之威托以事召王大夫俄而鉷至趋进俯伏禄山不觉自失故林甫虽忌其盛亦以附己亲之子准为 
卫尉少卿以鬬鸡供奉禁中林甫子岫亦亲近准骄甚凌岫出其上过驸马都尉王繇以弹弹其巾折玉簪为乐既置酒永穆公主亲视供具万 
年尉韦黄裳长安尉贾季邻等候准经过馔具倡乐必素辨无敢逆意鉷事嫡母孝而与弟焊友爱焊厯户部郎中召术士语不轨术士惊引去 
鉷畏事泄托它事捕杀之以绝口王府司马韦会安定公主子也窃语于家左右往白鉷鉷遣季邻收会长安狱夜缢死以尸还家会姻属权近 
而愓息不敢言鉷封太原县公兼殿中监为中丞也与杨国忠同列己而鉷用林甫荐为大夫故国忠不悦焊与故鸿胪少卿邢璹子縡善鉷因 
焊亦交縡十一载四月縡与焊谋引右龙武军万骑烧都门诛执政作难先二日事觉帝召鉷付告牒鉷意焊与縡连故缓其事但督两县尉捕 
贼贾季邻等至縡与其党持弓刃突出格鬬鉷与国忠继至縡党相语曰勿鬬大夫或白国忠曰贼语阴相谓不可战会高力士以飞龙小儿甲 
骑四百至斩縡尽禽其党国忠奏鉷与谋帝不信林甫亦为鉷言故帝原焊不问然欲鉷请焊罪使国忠讽之鉷不忍帝怒而陈希烈极言鉷大 
逆当诛有诏讯鉷狱具诏焊杖死鉷赐死三卫厨侍御史裴冕请国忠以其尸归敛葬之诸子悉诛家属徙远方有司籍第舍数日不能徧至以 
宝钿为井干引泉激溜号自雨亭其奢侈类如此鉷兄锡见诸弟贵盛不肯仕鉷强之为太子仆至是贬东区尉死于道时人伤焉初鉷附杨慎 
矜以贵己而佐林甫陷慎矜覆其家凡五年而鉷亦族矣

　　钦定续通志卷二百三十六

　　●钦定续通志卷二百三十七　列传三十七

　　列传

　　唐 【三十七】

　　○唐三十七

　　郭虔瓘　　　郭知运【英杰英乂】　王君■〈毚，大代兔〉　　张守珪【献诚　献恭献甫】　　　　王忠嗣　　牛仙客　 
　　哥舒翰【曜】　　高仙芝　　封常清

　　郭虔瓘
　　郭知运
　　王君■〈毚，大代兔〉
　　张守珪
　　王忠嗣
　　牛仙客
　　哥舒翰
　　高仙芝
　　封常清

　　△郭虔瓘

　　郭虔瓘齐州厯城人开元初录军阀累迁右骁卫将军兼北庭都护金山道副大总管明年突厥默啜子同俄特勒围北庭虔瓘饬垒自守 
同俄单骑驰城下勇士狙道左突斩之贼亡酋长相率丐降请悉军中资赎同俄死闻己斩举军恸哭去虔瓘以功授冠军大将军安西副大都 
护封潞国公 【虔瓘始封太原郡公进潞国】 请募关中兵万人击余寇有诏令募士所过给公乘熟食将作大匠韦凑上言汉徙豪族以实 
关中今畿辅户口逋耗异时戎敌入盗丁壮悉行不宜更募骁勇以空京甸资荒服万人所过递驮熟饔亘六千里州县安所供亿秦陇以西多 
沙碛少居人若何而济纵有克获其补几何傥稽天诛无乃甚损不省既而虔瓘果不见敌还迁凉州刺史河西节度大使进右威卫大将军四 
年奏家奴八人有战功求为游击将军宰相劾其恃功乱纲纪不可听罢之陕王为安西都护诏虔瓘为副虔瓘与安抚招慰十姓可汗使阿史 
那献数持异交诉诸朝元宗遣左卫中郎将王惠赍诏书谕解 【杜暹传虔瓘与阿史那献刘遐庆等不协诏暹往按应是一时事】 虔瓘奉 
诏久之卒军中以张孝嵩为安西副都护孝嵩伟姿貌及进士第而慷慨好兵在安西劝田训士府库盈饶徙太原尹卒以黄门侍郎杜暹代 【 
新旧书杜暹传俱称暹代张孝嵩为安西都护而旧书虔瓘传乃作张嵩按通鉴开元十年北庭节度使张嵩击吐蕃大破之新旧书不载其事 
而张孝嵩为安西鄙护亦正在其时疑本是一人而或以为嵩或以为孝嵩或以为安西或以为北庭则传闻异辞耳】

　　△郭知运

　　郭知运字逢时瓜州晋昌人 【旧书作常乐人】 长七尺猨臂虎口以格鬬功累补秦州三度府果毅从郭虔瓘破突厥有功加右骑卫 
将军封介休县公吐蕃将坌达延方力徐寇渭源盗收马诏知运与薛纳王晙等相掎角败之进阶冠军大将军兼临洮军使封太原郡公赐赉 
万计徙陇右诸军节度大使鄯州都督突厥降户阿悉烂■〈夹〉趺思泰率众叛执单于都护张知运诏以朔方兵追击至黑山呼延谷败 
之敌弃仗走取副都护还诏知运兼陇右经畧使营柳城开元五年大破吐蕃献俘京师明年复出将轻兵丙夜至九曲获精甲名马牦牛甚众 
既献获诏分赐文武五品以上清官及朝集使三品者进鸿胪卿摄御史中丞六州胡康待宾反率王晙讨平之拜左武卫大将军授一子官赐 
金帛九年卒于军年五十五赠凉州都督知运屯西方戎敌畏惮与王君■〈毚，大代兔〉功名略等时号王郭帝诏中书令张说纪其功于 
墓碑上元中配飨太公庙永泰初谥曰威子英杰英乂

　　郭英杰
　　郭英乂

　　 郭英杰

　　英杰字孟武为左卫将军幽州副总管开元二十三年长史薛楚玉遣英杰与裨将吴克勤乌知义罗守忠帅万骑及奚众讨契丹屯榆关 
契丹酋长可突于拒战都山下奚众贰官军不利知义守忠引麾下遁去英杰克勤力战死其下尚六千人殊死战敌示以英杰首终不屈师遂 
熸

　　 郭英乂

　　英乂字符武以武勇有名河陇间累迁诸卫员外将军哥舒翰见之曰是当代吾节制者禄山乱拜秦州都督陇右采访使贼将高嵩拥兵 
入汧陇英乂伪劳之且具饔伏兵发尽掳其众至德二载加陇右节度使召还改羽林军大将军掌卫兵以丧去职史思明陷洛阳谋掠陈蔡诏 
英乂统淮南节度兵贼寇陕虢又改陕西节度潼关防御使进御史大夫兼神策军节度使代宗即位以检校户部尚书兼大夫雍王率诸将讨 
贼洛阳留英乂殿于陕东都平权知留守英乂无检御才纵麾下与朔方回纥大掠都城及郑汝环千里无居人召拜尚书右仆射封定襄郡王 
日骄蹇为侈汰阴事宰相元载以久其权严武卒拜剑南节度使自以有内主故肆志无所惮初玄宗在蜀时旧宫为道士祠冶金作帝像尽绘 
秉舆侍卫每尹至先拜祠后视事英乂爱其地胜选辄坏绘像自居之众始不平又教女伎乘驴击球钿鞍宝勒及它服用日费数万未尝问民 
间事为政苛暴道路以目怨崔旰 【旰后赐名寍故新书作崔寍】 不附己出兵袭旰不克旰因人之怨率麾下五千直捣成都英乂拒战众 
皆反戈内攻乃奔简州次灵池普州刺史韩澄斩首送旱遂屠其家

　　△王君■〈毚，大代兔〉

　　王君■〈毚，大代兔〉字威明瓜州常乐人初事郭知运为别奏累功至右卫副率知运卒代为河西陇右节度使右羽林军将军判凉 
州都督事开元十四年 【旧书作十六年冬通鉴考异云据实录及吐蕃传入寇在十四年冬旧传误也】 吐蕃酋悉诺逻寇大斗谷掠甘州 
而还君■〈毚，大代兔〉勒兵蹑其后率秦州都督张景顺乘冰渡青海破其后军获辎重羊马万计以功迁大将军封晋昌县伯拜其父寿 
为少府监听致仕君■〈毚，大代兔〉凯旋玄宗宴君■〈毚，大代兔〉及妻夏于广达楼赐金帛夏亦自以战功封武威郡夫人俄而吐 
