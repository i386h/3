<!-- { "loadSidebar": true } -->
加戊戌交趾蛮侬志德寇脱零那乞等六洞命守将讨之遣使阅实各行省戍兵己亥计京官俸钞给米三分甲辰太常礼仪院拟进时享太庙 
仪式十二月乙巳朔诏以明年为至治元年减天下租赋二分包银五分免大都上都兴和三路差税三年优复煮盐炼铁等户二年开燕南山 
东河泊之禁听民采取命官家属流落边远者有司资给遣之其子女典鬻于人者听还其家监察御史廉访司岁举可任守令者二人七品以 
上官有伟画长策可以济世安民者实封上之士有隐居行义明治体不求闻达者有司具状以闻丁未播州蜑蛮的羊笼等来降癸丑以天寿 
节预遣使修醮于龙虎山翰林学士呼图克都哩译进宋儒真德秀大学衍义帝曰修身治国无踰此书赐钞五万贯河南饥帝问其故羣臣莫 
能对帝曰良由朕治道未洽卿等又不尽心乃职委任失人致阴阳失和灾害荐至自今各务勤恪以应天心毋使吾民重困壬戌召西僧年扎 
克策喇实赴京师敕所过郡县肃迎乙丑禜星于回回司天监四十昼夜丙寅以典瑞院使库春贝知枢密院事修秘密佛事于延春阁丁卯特 
们德尔拜珠言比者诏内外言得失今上封事者或直进御前乞令臣等开视乃入奏闻帝曰言事者直至朕前可也如细民辄诉讼者则禁之 
以大学衍义印本颁赐羣臣己巳敕罢明年二月八日迎佛中书右丞茂巴尔罢为江西行省右丞以中书参知政事济尔噶朗为右丞江南浙 
西道廉访使薛处敬为中书参知政事辛未拜珠进卤簿图帝以唐制用万二千三百人耗财乃定大驾为三千二百人法驾二千五百人癸酉 
帝闻贺巴延母老悯之以所籍京兆田硙还其家
　　至治元年春正月丙戌帝服衮冕享太庙以左丞相拜珠亚献知枢密院事库春贝终献诏羣臣曰一岁惟四祀使人代之不能致如在之 
诚实所未安岁必亲祀以终朕身廷臣言祀事毕宜赦天下帝谕之曰恩可常施赦不可屡下遂命中书陈便宜事行之丁亥帝欲以元夕张灯 
宫中参议中书省事张养浩上书谏帝遽命罢之曰有臣若此朕复何忧自今朕凡有过岂独台臣当谏人皆得言赐养浩帛二匹二月丁巳监 
察御史观音保索约勒哈陶默色成珪李谦亨谏造寿安山佛寺杀观音保索约勒哈陶默色杖珪谦亨窜于尼噜罕地甲子置承徽寺割常州 
宜兴四万户隶之丁卯以僧法洪为释源宗主授荣禄大夫司徒禁越台省诉事三月辛巳车驾如上都遣使赐西番萨斯嘉地僧金二百五十 
两银二千二百两袈裟二万币帛旛茶各有差壬午遣呪师多尔济往伊济巴勒布二国取佛经癸未制御服珠袈裟乙酉宝集寺金书西番波 
若经成置大内香殿辛丑以特克实为御史大夫佩金符领忠翊侍卫亲军都指挥使夏四月己未造象驾金脊殿戊辰敕赐特们德尔父祖碑 
命宦者博啰台为太常署令太常官言刑人难与大祭遂罢之五月丙子毁上都回回寺以其地营帝师殿壬午迁武宗子图卜特穆尔于琼州 
禁日者毋交通诸王驸马掌阴阳五科者毋泄占候辛卯作行殿于缙山流杯池乙未命世家子弟成童者入国学辛丑太常礼仪院进太庙制 
图六月癸卯朔日有食之作金浮屠于上都藏佛舍利乙卯以特们德尔领宣政院事丁巳参知政事敬俨罢为陕西行御史台中丞辛酉赵弘 
祚等以言事勒归乡里仍禁妄言时政乙丑遣使往铨江浙江西湖广四川云南五省边郡官选己巳以上都留守济尔噶朗为中书平章政事 
秋七月辛巳盩厔县僧圆明作乱遣枢密院判官章台督兵捕之丙申禁服色踰制庚子修上都城合阳道士刘志先以妖术谋乱命章台捕之 
八月壬寅修都城戊申上都盝顶殿戊乙卯中书平章政事特穆尔图罢为上都留守壬戌车驾驻跸兴和左右以寒甚请还京师帝曰兵以牛 
马为重民以稼穑为先朕迟留盖欲马得刍牧民得刈获一举两得何计乎寒九月丁酉车驾还大都冬十月辛丑朔修佛事于大内妖僧圆明 
等伏诛癸丑敕翰林集贤官年七十者毋致仕以内郡水罢不急工役敕蒙古子女鬻为回回汉人奴者官收养之禁中书掾曹毋泄机事命枢 
密遣官整视各郡兵马己巳遣雅克特穆尔巡边十一月乙亥如大护国仁王寺戊寅羣臣上尊号曰继天体道敬文仁武大昭孝皇帝辛巳命 
御史大夫特克实领左右阿苏卫癸巳以营田提举司征酒税扰民命有司兼榷丙申敕立故丞相安图碑于保定新城十二月辛丑立伊奇哩 
氏为皇后甲寅如西僧灌顶寺己未封索诺木藏布为白兰王甲子命帝师恭噶诺尔布喇实罝勒灿巴勒藏布诣西番受具足戒赐金千三百 
五十两银四千五十两币帛万疋钞五十万贯复以马嘉努为司徒乙丑冶铜五十万斤作寿安山寺佛像二年春正月甲戌禁汉人执兵器出 
猎及习武艺丁丑亲祀太庙始陈卤簿赐导驾耆老币帛戊寅敕有司存恤孔氏子孙贫乏者辛巳敕台宪用人勿拘资格癸未建行殿于柳林 
封塔齐尔为兰国公癸巳以西僧罗卜藏为司徒二月庚子置左右钦察卫亲军都指挥使司命拜珠总之罢上都歇山殿及帝师寺役癸卯以 
江南行台御史大夫奇彻为中书平章政事江浙行省参政王居仁为中书参知政事 【按宰相表奇彻拜平章政事在五月王居仁为参知 
政事在闰五月与纪异】 薛处敬罢为河南行省左丞甲寅以太庙役军造流杯池行殿广海郡邑官旷员敕愿往任者升秩二等乙卯以辽阳 
行省平章政事玛鲁为中书平章政事 【按玛鲁为平章政事宰相表作四月与纪异】 西僧伊实拉默特藏布疾诏为释大辟囚一人笞罪 
二十人三月己巳中书省臣言国学废弛请令中书平章政事廉恂参议中书事张养浩都事富珠哩翀董之外郡学校仍命御史台翰林院国 
子监同议兴举从之敕四宿卫兴圣宫及诸王部勿用南人辛未禁捕天鹅违者籍其家壬申复张珪司徒丙戌以亲祀礼成赐与祭者币普减 
内外官吏一资复置市舶提举司于泉州庆元广东三路禁子女金银丝绵下番己丑命有司建穆呼哩祠于东平仍树碑庚寅命将作院更制 
冕旒辛卯遣御史录囚壬辰给宗仁卫蒙古子女衣粮丁酉如柳林驸马许纳之子苏克诉曰臣父谋叛臣母私从人帝曰人子事亲有隐无犯 
今有过不谏乃复告讦命诛之夏四月戊戌朔车驾如上都乙丑中书省臣请节赏赉以纾民力帝曰朕思所出倍于所入出纳之际卿辈宜慎 
之朕当撙节其用五月己巳修滹沱河堤庚辰置营于永平收养蒙古子女遣使谕四方匿者罪之癸未以御史大夫托克托为江南行台御史 
大夫置宗仁卫蒙古侍卫亲军都指挥使司甲申车驾如五台山以济尔噶朗为御史大夫乙酉以拜珠领宗仁卫蒙古侍卫亲军都指挥使司 
事佩三珠虎符戊子禁民集众祈神丙申以吴全节为玄教大宗师特进上卿闰月戊戌封诸葛忠武侯为威烈忠武显灵仁济王癸卯禁白莲 
佛事戊申以特们德尔子同知枢密院事巴勒丹知枢密院事壬子作紫檀殿丙寅封公主苏喀巴拉乳母为顺国夫人六月丁卯朔车驾如五 
台山禁扈从宿卫毋践民禾癸酉申禁日者妄谈天象丙子修浑河堤秋七月壬子遣亲王色彻图总兵北边戊午车驾次应州曲赦金城县囚 
徒辛酉次浑源州中书左丞张思明坐罪杖免籍其家甲子录京师诸役军匠病者千人各赐钞遣还南康路及庐州大水命有司赈之八月甲 
戌帝次奉圣州戊寅诏画蚕麦图于盝顶殿壁曰以时观之可知民事庚寅特们德尔死九月 【按王圻续通考九月丙申朔日食元史纪未 
载天文志亦阙书】 辛亥幸寿安山寺赐监役官钞人五千贯丙辰太皇太后崩庚申敕停今年冬祀南郊冬十月丙子江南行台大夫托克托 
坐请告未得旨辄去职杖谪云南己丑以拜珠为中书右丞相十一月甲午朔日有食之己亥以立右丞相诏天下流民复业者免差税三年站 
户贫乏鬻卖妻子者官赎还之凡差役造作先科商贾末技富实之家以优农力戊申御史李端言朝廷虽设起居注所录皆臣下闻奏事目帝 
之言动宜悉书之以付史馆从之乙卯遣西僧果尔卓斡迎帝师己未置八番军民安抚司改长官所二十有八为州县十二月丁卯中书平章 
政事玛鲁罢为大司农廉恂罢为集贤大学士以集贤大学士张珪为中书平章政事 【按宰相表廉恂罢在十一月张珪为平章政事在三 
年正月与纪异】 甲戌特们德尔子宣政院使巴尔斯济苏坐受刘夔冒献田地伏诛仍籍其家庚辰以知枢密院事奇彻台为宣政院使参知 
政事苏苏为中书左丞宗仁卫侍卫亲军都指挥使玛喇勒为参知政事癸未以御史大夫济尔噶朗知枢密院事封色彻图为武寍王受金印 
以地震日食命中书省枢密院御史台翰林集贤院集议国家利害之事以闻弛河南陕西等处酒禁禁近侍奏取没入钱物辛卯西僧灌顶疾 
请释囚帝曰释囚祈福岂为师惜朕思恶人屡赦反害善良何福之有宣徽院臣言世祖时鸿吉哩岁输尚食羊二千成宗时增为三千今请增 
五千帝不许曰天下之民皆朕所有如有不足朕当济之若加重赋百姓必致困穷国亦何益命遵世祖时旧制三年春正月壬寅以行中书行 
省平章政事兼总军政军官有罪重者以闻轻者就决罢上都云州兴和宣德蔚州奉圣州及鸡鸣山房山黄芦三义诸金银冶听民采炼以十 
分之三输官授前枢密院副使吴元珪王约集贤大学士翰林侍讲学士韩从益昭文馆大学士并商议中书省事拜珠言前集贤侍讲学士赵 
居信直学士吴澄皆有德老儒请征用之帝喜曰卿言适副朕心更当搜访山林隐逸之士遂以居信为翰林学士承旨澄为学士甲辰遣诸王 
呼喇珠镇云南辛亥申命特克实振举台纲壬子静江邕柳诸郡獠为寇命湖广行省督兵捕之甲寅以宗仁卫蒙古女子额足万户命罢收之 
乙卯征东摩济地沃济户以貂鼠水獭海狗皮来献诏存恤三岁丙辰泉州民留应总作乱命江浙行省遣兵捕之丁巳定封赠官等秩辛酉四 
川行省平章政事赵世延为其弟讼不法事系狱待对其弟逃去诏出之仍着为令逃者百日不出则释待对者敕常调官外不次铨用者但升 
以职勿升其阶二月癸亥朔定军官袭职嫡长子孙幼者令诸兄弟侄摄之丙寅遣嘉珲等往西番征畜牧治邮传癸酉畋于柳林辛巳造五辂 
格例成凡二千五百三十九条名曰大元通制颁行天下丙戌京师饥发粟二万石赈粜造五辂旗丁亥敕金书藏经二部命拜珠等总之戊子 
封鹰师布哈为赵国公辛卯以太子宾客巴图廉贫赐钞十万贯三月壬辰朔车驾如上都丁未西番藏布凌诸族叛敕镇西武靖王绰斯本等 
发兵讨之辛亥以圆明王道明之乱禁僧道度牒符箓丙辰敕医卜匠官居丧不得去职七十不听致仕子孙无荫叙能绍其业者量材录用夏 
四月壬戌朔敕天下诸司饭僧诵经十万部己巳浚金水河甲戌命张珪及右司员外郎王士熙勉励国子监学敕都功德使科尔罗至京师释 
囚大辟三十一人杖五十七以上者六十九人放笼禽十万令有司偿其直己卯诏行助役法遣使考视税籍高下出田若干亩使应役之人更 
掌之收其岁入以助役费官不得与敕京师万安庆寿圣安普庆四寺扬子江金山寺五台万圣佑国寺作水陆佛事七昼夜丁亥故罗罗斯宣 
