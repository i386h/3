<!-- { "loadSidebar": true } -->
襄都督府司马召使侍疾卒年六十一高宗为举哀东云龙门赙布秘器尤厚赠开府仪同三司并州大都督谥曰昭陪葬昭陵余庆位亦至兵 
部尚书

　　△卢承庆

　　卢承庆字子余幽州涿人隋散骑侍郎思道之孙父赤松为河东令与高祖雅故闻兵兴迎见霍邑拜行台兵部郎中终率更令范阳郡公 
承庆美仪矩博学而才少袭爵贞观初为秦州参军入奏军事太宗伟其辩擢考功员外郎累迁民部侍郎帝问厯代户版承庆叙夏商至周隋 
增损曲折引据该详帝嗟赏俄兼检校兵部侍郎知五品选辞曰选事在尚书臣掌之为出位帝不许曰朕信卿卿何不自信厯雍州别驾尚书 
左丞永徽时坐事贬兰州司马阅岁改洪州长史帝将幸汝州汤泉拜汝州刺史显庆四年以度支尚书参知政事寻同中书门下三品坐调非 
法免俄拜润州刺史进拜刑部尚书以金紫光禄大夫致仕卒临终戒其子曰死生至理犹朝有暮吾死敛以常服晦朔无荐牲葬勿卜日器用 
陶漆棺而不椁坟高可识碑志着官号年月无用虚文赠幽州都督谥曰定初承庆典选校百官考有坐漕舟溺者承庆以失所载考中下以示 
其人无愠也更曰非力所及考中中亦不喜承庆嘉之曰宠辱不惊考中上其能恕人之过着人之善类皆如此也 【谨按通鉴辑览　　御 
批监运损粮当有定考乃以容色之闲屡为改注直舞文骫法耳此盖踵六朝恶习而不知其蠹政之甚挠政体者所不取也】 弟承业承泰承 
业为雍州长史尚书左丞有能名

　　卢承泰

　　 卢承泰

　　承泰字齐卿长安初为雍州参军武后诏长史辥季昶择僚吏堪御史者季昶访于齐卿齐卿曰长安尉卢怀慎李休光万年尉李乂崔湜 
咸阳丞倪若水盩厔尉田崇璧新丰尉崔日用季昶用其言后皆为通显巨人及拜幽州刺史而张守珪隶果毅齐卿厚遇之曰君十年之后必 
至节度使已而果然喜饮酒踰斗不乱宽厚乐易士友以此亲之终太子詹事广阳县公承庆从孙藏用别有传

　　△刘祥道 【刘齐贤】

　　刘祥道字同寿魏州观城人父林甫武德时为内史舍人典机密以才称与萧瑀等撰定律令着律议万余言厯中书吏部二侍郎赐爵乐 
平县男唐沿隋制十一月选集至春停日薄事丛有司不及研谛林甫建请四时听选隋到辄拟于是官无滞人始天下初定州府及诏使以赤 
牒授官至是罢悉集吏部调至万员林甫随才铨录咸以为宜论者方隋高孝基祥道少袭爵厯御史中丞显庆中迁吏部黄门侍郎知选事既 
世职乃厘补敝阙上疏陈六事一曰今取士多且滥入流岁千四百多也杂色入流未始铨汰滥也故共务者善人少恶人多臣谓应杂色进者 
切责有司试判为第四第一付吏部二付兵部三付主爵四付司勋若坐负当责虽经赦仍配三司不者还本贯则官不杂矣二曰内外官一品 
至九品万三千四百六十五员大抵三十而仕六十而退取其中数不三十年存者略尽若岁入流五百人则三十年自相充补况三十年外在 
官犹多不虑其少今入流岁千四百其倍两之又停选六七千人复年别新加其类寖广殆非经久之制三曰永徽以来在官者或以善政擢论 
事者或以单言进而庠序诸生未闻甄异是奖劝之道未周也四曰唐有天下四十年未有举秀才者请自六品以下至草野审加搜访无令赫 
赫之辰斯学遂绝五曰唐虞三载考绩黜陟幽明二汉用人亦久其职今任官率四考罢官知秩满则怀去就民知迁徙则苟且以去就之官临 
苟且之民欲移风振俗乌可得乎请四考进阶八考听选以息迎新送故之弊六曰三省都事主事主书比选补皆取流外有刀笔者虽欲参用 
士流率以俦类为耻前后相沿遂成故事且掖省崇峻王言秘密尚书政本人物所归专责曹吏理有未尽宜稍革之以清其选会中书令杜正 
伦亦言入流者众为官人敝乃诏与祥道参议而执政惮改作又以勋戚子进取无他门遂格稍迁司刑太常伯每覆大狱必欷歔累叹奏决日 
为再不食诏巡察关内道多振冤滞兼沛王府长史麟德元年拜右相祥道性审谨居宰相忧畏不自堪数陈老病匄解坐与上官仪善罢为司 
礼太常伯高宗封泰山有司请太常卿亚献光禄卿终献祥道建言三代六卿重故得佐祠汉魏以来权归台省九卿为常伯属官今封岱大礼 
不以八座用九卿无乃徇古名亡实事乎帝可其议以司徒徐王元礼亚献祥道终献礼成进爵广平郡公干封元年以金紫光禄大夫致仕卒 
年七十一赠幽州都督谥曰宣子齐贤袭爵齐贤后改名景先由侍御史出为晋州司马帝以其方直尊惮之时将军史兴宗从猎苑中言晋州 
出佳鹞可捕取帝曰齐贤岂捕鹞人耶累迁黄门侍郎永淳元年进同中书门下平章事武后时代裴炎为侍中办炎不反后怒左迁晋州刺史 
道贬吉州长史永昌中为酷吏所陷系州狱自经死建中三年赠太子太保齐贤三世皆为两省侍郎及典选叔父应道从父弟令植等八人前 
后为吏部郎中员外世以为罕

　　刘从一

　　 刘从一

　　令植孙从一擢进士宏词第调渭南尉为常衮卢杞所厚荐授监察御史普王讨李希烈表为元帅判官德宗居奉天超拜刑部侍郎同中 
书门下平章事从幸梁州改中书侍郎贞元初以疾自匄罢为户部尚书卒赠太子太傅

　　△李敬玄

　　李敬玄亳州谯人该览羣籍善于五礼高宗在东宫马周荐其才召入崇贤馆侍读假中秘书读之为人峻整然造请不惮寒暑许敬宗颇 
荐延之厯西台舍人弘文馆学士迁右肃机检校太子右中护总章二年拜西台侍郎同东西台三品兼检校司刑少常伯时员外郎张仁纬有 
敏才敬玄委以曹事仁纬为造姓厯状式铨簿钳键周密病心太劳死敬玄因其法衡综有序自永徽后选员寖多惟敬玄居职有能称性强记 
虽官万员遇诸道未尝忘姓氏有来诉者口论书判参舛及殿累本末无少缪天下服其明杭州参军徐太玄有同僚张惠以赃抵罪太玄哀惠 
母老乃诣狱自言与惠偕受薄其罪惠得不死太玄坐免官十年敬玄廉知之擢为郑州司功参军太玄由是知名后仕至秘书少监申王师以 
德行闻其鉴拔率若此咸亨二年转中书侍郎又改吏部兼太子右庶子同中书门下三品监修国史进吏部尚书居选部久人多附向凡三娶 
皆山东旧族又与赵李氏合谱故台省要职多族属姻家高宗知之不悦仪凤元年拜中书令封赵国公刘仁轨西讨吐蕃有所建请敬玄数持 
异由是有隙因奏河西镇守非敬玄不可敬玄辞以非将帅才且仁轨逞憾故强臣以不能帝厌之因曰仁轨若须朕朕且行卿安得辞乃拜洮 
河道大总管兼镇抚大使检校鄯州都督统兵十八万代仁轨与吐蕃将论钦陵战青海使刘审礼为先锋鏖虏敬玄按军自如审礼战殁尚首 
鼠不进乃屯承风岭又阻沟淖莫能前贼屯高压其营偏将黑齿常之率死士夜击贼敬玄始得至鄯州又战湟州遂大败数称疾求罢归许之 
既入见不引谢即还府视事帝察之实不病贬衡州刺史久之迁扬州长史卒官赠兖州都督谥曰文宪撰次礼论及它书数十百篇二子思冲 
守一思冲神龙初厯工部侍郎左羽林军将军从节愍太子诛武三思见杀籍其家守一郫令孙绅别传

　　李元素

　　 李元素

　　敬玄弟元素为武德令刺史李文■〈日东〉横调民黄金造常满尊以献官属无敢谏元素固争文■〈日东〉为少损更以私财助之 
延载初繇文昌左丞迁凤阁侍郎同凤阁鸾台平章事为武懿宗所构与綦连耀等同诛神龙中追洗其辜

　　△孙处约 【孙佺】

　　孙处约始名道茂汝州郏城人贞观中为齐王佑记室佑多过失数上书切谏王诛帝得其书咨叹之擢中书舍人高宗即位杜正伦请增 
舍人员帝白处约一人足办我事止不除以论撰劳数赐段物再迁司礼少常伯麟德元年以西台侍郎同东西台三品为少司成以老致仕卒  
【按旧传载处约与李绩许敬宗同知国政在永徽年闲而显庆中即以老致仕与新书叙次先后迥异考新旧本纪及通鉴皆与新传合知旧 
史误也】 子佺延和初为羽林将军幽州都督率兵十三万讨奚李大酺分三屯以副将李楷洛周以悌领之次冷硎楷洛与大酺战不胜壮校 
多没佺气禠乃绐言天子诏我招慰楷洛违诏妄战当斩遣人谢大酺大酺曰审尔愿出天子赐明不欺佺揫聚军中币万余匹悉袍带并与之 
大酺知佺诈好语劝引还而佺部伍离沮奚逼之大败死者数万佺以悌同见获送默啜所杀之

　　△邢文伟

　　邢文伟滁州全椒人与厯阳高子贡寿春裴怀贵俱以博学闻咸亨中厯太子兴膳丞时孝敬罕见宫臣文伟辄减所供膳上书曰古者太 
子既冠则有司过之史亏膳之宰史不书过死之宰不彻膳死之皇帝简料英俊自庶子至司议舍人学士侍读使佐殿下成就圣德比者不甚 
廷议谒对稀简三朝之后与内人独居何由发挥天资使浚哲文明哉今史既阙官宰得奉职谨守礼经以闻太子答曰幼嗜坟典躭诵致劳比 
苦风虚奉陛下恩旨不许强勉加以趋侍朝夕屡阙坐朝乖废学绪观寻求请良符宿志自非义均弼谐渠能进此药石文伟由是益知名后右 
史缺高宗谓侍臣曰文伟切谏吾儿此直臣也遂授之武后时累迁凤阁侍郎兼弘文馆学士载初元年为内史 【按宰相表载初元年文伟 
同凤阁鸾台平章事其守内史则在天授元年二月也】 宗秦客以奸赃抵罪文伟坐所善贬珍州刺史会它使者至文伟内悸自经死

　　高子贡

　　 高子贡

　　高子贡善太史书与朱敬则善擢明经厯秘书省正字弘文馆直学士不得志因弃官去徐敬业起兵弟敬猷统兵五千逼和州子贡率乡 
人数百拒之贼引去以功擢朝散大夫为成均助教东莞公融尝为和州刺史从子贡受业及融谋举兵令黄公譔见子贡推为谋主书疏往返 
因结诸王内应谋泄坐死

　　钦定续通志卷二百十四

　　●钦定续通志卷二百十五　列传十五

　　列传

　　唐 【十五】

　　○唐十五

　　傅奕　　　吕才　　　陈子昂【王无竞赵元】

　　傅奕
　　吕才
　　陈子昂

　　△傅奕

　　傅奕相州邺人隋开皇中以仪曹事汉王谅谅反问奕今兹荧惑入井果若何对曰东井黄道所由荧惑之舍乌足怪耶若入地上井乃为 
灾谅怒俄及败奕以对免徙扶风高祖为扶风太守礼之及即位拜太史丞会令庾俭以父质言占候忤炀帝死惩其事耻以术宦荐奕自代奕 
迁令与俭同列数排毁之俭不为恨于是人多俭仁厚而称奕之率直时国制草创多仍隋旧奕谓承乱世之后当有变更请改正朔易服色变 
律令革官名太仆卿张道源建言官曹文簿繁总易欺请减之以钤吏奸公卿举不为然奕独是之为众沮訿不得行武德七年上疏极诋浮图 
法曰西域之法无君臣父子以三涂六道吓愚欺庸追既往之罪窥将来之福至有身陷恶逆狱中礼佛口诵梵言以图偷免且生死寿夭本诸 
自然刑德威福系之人主今其徒矫托皆云由佛攘天理窃主权书曰惟辟作福惟辟作威惟辟玉食臣有作福作威玉食害于而家凶于而国 
