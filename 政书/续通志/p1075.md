<!-- { "loadSidebar": true } -->
赓等塞之自蒲口首事凡筑九十六所止事本传不载谨附识】 六年奉使宣抚陕西至大二年迁翰林学士承旨兼国子祭酒国学故事伴读 
生以次出补吏莫不争先一生亲老且贫同舍生有名在前者因博士以告曰我齿颇少请让之赓曰让德之恭也从其让别为书荐其人朝廷 
反先用之自是六馆之士皆知让之为美德也皇庆元年加集贤大学士延佑闲复入翰林为承旨泰定元年会集议上尊号赓独抗言其不可 
事遂己天历元年卒赓久典文翰当时大制作多出其手以耆年宿德为朝廷所推重云

　　△耶律有尚

　　耶律有尚字伯强辽东丹王十世孙也祖父在金世尝官东平因家焉有尚受业许衡之门号称高第弟子至元八年衡徐国子祭酒以教 
国人子弟乃奏门人十二人为斋长以伴读有尚其一也十年衡告归朝廷以有尚等为助教嗣领学事居久之除秘书监丞出知蓟州为政宽 
简得民情裕宗在东宫召为詹事院长史自有尚既去而国学事颇废廷议谓非有尚无足继衡者乃除国子司业时学馆未建师弟子皆寓居 
民屋有尚屡以为言二十四年朝廷大起学舍始立国子监增广弟子员迁有尚国子祭酒儒风为之丕振二十七年以亲老辞大德改元复召 
为国子祭酒寻除集贤学士兼其职八年葬父还乡里会朝廷思用老儒以安车召之累辞不允复起为昭文馆大学士兼国子祭酒有尚前后 
五居国学其立教以义理为本而省察必真切以恭敬为先而践履必端悫凡文词小技缀缉雕刻足以破裂圣人之道者皆屏黜之其教法壹 
遵衡旧而勤谨有加焉身为学者师表数十年海内宗之有尚既以年老力请还家朝廷复颁楮币七千缗即其家赐之卒谥文正

　　△郝天挺

　　郝天挺字继先出都噜别族父哈尚巴图尔太宗宪宗时累着武功为河东五路军民万户天挺英爽刚直有志略受业于遣山元好问以 
勋臣子召见世祖嘉其容止俾执文字备宿卫东宫裕宗遇之甚厚及建省云南选官属遂除参议云南行尚书省事累迁中书右丞与宰相论 
事有不合辄面斥之成宗崩仁宗以太后命首定大难及武宗还自朔方入正大统定策之际天挺与有力焉仁宗临御收召故老天挺与少保 
闾张等十人共议大政革尚书省之弊拜御史中丞首陈纪纲之要以猎为喻曰御史职在击奸犹鹰扬焉禽之弱者易获也其力大者必借人 
力不然不惟失其前禽仍或有伤鹰之患矣帝嘉其言由是风纪大振又上疏陈七事曰世名爵抑浮费止括田久任使减佛事奖农务本励学 
养士诏中书省举行之寻出为河南省平章政事时河南王布琳济达为丞相待以师礼政化大行皇庆二年卒追封冀国公谥文定天挺尝修 
云南实录五卷又注唐人鼓吹集十卷子佑字君辅小字图鲁卜台由宿卫补官仁宗时拜殿中侍御史以廉直著名 【按一统志天挺孙忠 
恕翰林待制献所著无逸图命总裁三史书成归隐】

　　△张孔孙

　　张孔孙字梦符其先出辽之乌舍部为金所并迁隆安父之纯东平万户府参议孔孙以文学名辟万户府议事官中统三年徐世隆奏帝 
宜增设宫县及文武二舞以备大典因诏世隆为太常卿孔孙以奉礼耶为之副以董乐师肄成献之京师廉希宪居政府辟为掾迁南京总管 
府判官时方议下襄樊朝廷急用兵孔孙谓今越境私贩坐罪者动以千数宜开自新之条俾得效战赎死朝论采之厯同知保定路总管府事 
俄拜侍御史行御史台事至元二十二年安图复入相 【按安图传复拜为尚书右丞相在至元二十一年】 言于帝曰阿哈玛特颛政十年 
亲故迎合者往往骤进据显位独刘宣张孔孙二人恬守故常终始如一乃除宣吏部尚书孔孙礼部尚书寻擢燕南按察使亡何除大名路总 
管兼府尹大兴学校有献故河堤三百余里于太后者即上章谓宜悉还细民从之召拜集贤大学士丞相鄂勒哲卒孔孙与陈天祥上封事荐 
和尔果斯可为相会地震诏问弭灾之道孔孙条对八事其略曰蛮夷诸国不可穷兵远讨滥官放谴不可复加任用赏善罚恶不可数赐赦宥 
献鬻宝货不可不加禁绝供佛无益不可虚费财用上下豪侈不可不从佥约宫冗吏繁不可不为裁减太庙神主不可不备祭享帝悉嘉纳之 
又累疏言凡七十致仕者宜加一官丁忧服阕者宜待起复宿卫之冒滥者必当革州郡之职必当遴选久任达噜噶齐宜量加迁转又宜增给 
官吏俸禄修建京师庙学设国子生徒给赐曲阜孔庙洒扫户相位宜参用儒臣不可专任文吏故相安图巴延和尔果斯廉希宪等各宜赠谥 
久之致仕大德十一年卒孔孙素以文学名且善琴工画山水竹石而骑射尤精及其立朝谠言嘉论有可观者士论服之

　　钦定续通志卷四百八十六

 


　　●钦定续通志卷四百八十七　列传二百八十七

　　列传

　　元 【四十一】

　　○元四十一

　　特尔格齐　　　　　　达春　　塔喇齐　　　　　　　塔海特穆尔　　科尔结　　　　　　　呼图克　　布尔噶苏　　　 
　　　伊勒济哷济哈雅　　阿都齐　　　　　　　明安　　呼鲁苏　　　　　　　实喇巴图尔　　彻尔　　　　　　　　奇尔 
台　　托音纳尔　　　　　　和尚　　伊克台伊尔丹　　　　托里哈雅

　　特尔格齐
　　达春
　　塔喇齐
　　塔海特穆尔
　　科尔结
　　呼图克
　　布尔噶苏
　　伊勒济哷济哈雅
　　阿都齐
　　明安
　　呼噜苏
　　实喇巴图尔
　　彻尔
　　奇尔台
　　托音纳尔
　　和尚
　　伊克台伊尔丹
　　托里哈雅

　　△特尔格齐

　　特尔格齐高昌人世居五城后徙京师祖达实有谋略太祖西征高昌国达实劝其主执贽称臣以安国国太祖班师诸王言于帝曰达实 
之子伊拉齐骁勇善战每思效顺而未有机太祖即诏给驿马迎与俱来甚器重之己卯从太祖西征以功得兼长四环卫之笔且齐壬辰从国 
兵讨金战功最多特尔格齐甚长子也沈鸷有才尝有拥兵叛者特尔格齐率族人与战于鱼儿泺时军兴簿檄繁急特尔格齐一以其国书识 
之无遗失者至元中擢德安府达噜噶齐适土人蔡知府者以众叛特尔格齐率众先登身被数创遂平之主将怒将屠其城特尔格齐劝止之 
城遂得全累官至婺州路达噜噶齐所在咸着政绩大德三年 【原作大德己亥考元史惟中统前以甲子纪年大德己亥乃成宗三年也今 
改归画一】 卒赠荣国公谥简肃子三人雅尔坚雅里尝使河南适汴郑大疫雅尔坚雅里命所在村郭构室庐备药医以畜病者由是军民全 
活者众为湖州路达噜噶齐卒于官伊哷珠同知安陆府事巴扎同知宣政院事孙九人海寿雅尔坚雅里子也世祖朝累官杭州路达噜噶齐 
抚民有惠卒封范阳郡侯谥惠敏

　　△达春

　　达春保喇子也善骑射至元元年入侍世祖奏对多称旨四年给以察罕食邑赋税之半七年授山东统军使镇莒密胶沂郯邳宿即墨等 
城宋人不敢犯九年改佥枢密院事数将兵攻下濒淮堡栅略地涟海降宋人蒋德胜十年改佥淮西等处行枢密院事城正阳以扼淮海诸州 
兵宋陈奕率兵挠其役达春选精锐日十数战奕遁去卒城正阳宋复造战舰于六安欲攻正阳达春率骑兵焚其舰又破宋兵于横河口十一 
年授淮西行省参知政事帅师攻安豊庐寿等州俘生口万余宋夏贵帅舟师十万围正阳帝遣达春往救之遇宋兵攻颍乃急徙民入城伏兵 
以待是夜宋人焚北阙达春率众从暗中射之宋军退至沙河大破之遂长驱直走正阳与右丞安塔哈分帅锐师渡惟至中流皆殊恐战宋军 
大溃遂解正阳之围十二年从丞相巴延与宋军战宋军大溃其臣贾似道奔扬州遂分兵四出克池州取太平顺流东下至建康丹徒江阴常 
州皆望风迎降时扬州未附谍告扬州人将夜袭丹徒达春设伏以待扬州军果夜至扼西津邀击之杀获甚众授淮东左副都元帅十三年参 
知政事领淮西行中书省事抚疮痍备奸宄境内帖然俄迁江西都元帅征广东所至溪峒纳款广东遂平十四年为江西宣慰使宋益王昰广 
王昺走保岭海复改江西宣慰使为行中书省授达春中书左丞行中书省事十五年帝命张弘范李恒总兵进讨达春留后以供军费瑞州张 
公明愬左丞吕师夔谋为不轨达春廉知其诬乃斩公明而后闻帝是之十七年入觐以疾卒于京师时年三十七妻默埒氏以贞节称二子长 
咱雅袭次宾咱雅仕至征东行省左丞妻伯雅尔泰安郡武穆王博啰罕之女亦有贤行

　　△塔喇齐

　　塔喇齐喀喇人其父伊里布太祖时以武功授帐前总校奉旨南征至洛阳遂家焉塔喇齐幼颖异好读书尤善骑射袭父职参佐戎幕调 
度军马动合事宜行省奏充断事官时南北民户主客良贱杂揉蒙古军牧马草地互相占据命塔喇齐至其地理之军民各得其所世祖知其 
能俾领蒙古军围樊襄所向摧陷从丞相巴延渡汀驻临安寻命分路追击宋二王塔喇齐领军至福建所过秋毫无犯降者如归迁福建招讨 
使时陈吊眼作乱陷漳州塔喇齐生擒之戮于市余党悉平继从征交趾击败黄圣许等积功进广西两江道宣慰使都元帅贺州盗起复讨平 
之改福建宣慰使又改淛东金疮发卒追封临安郡公子二人托克托穆尔邵武汀州新军万户府达噜噶齐万努广西宣慰使都元帅

　　△塔海特穆尔

　　塔海特穆尔塔塔尔岱人其先在太祖时从攻陕右征河西灭金皆有功曾祖特穆尔克从都元帅塔海干布征蜀死于兴元祖扎拉岱嗣 
扎拉岱卒父拜达勒尚幼从祖扎里远珠相继袭职扎里从征蜀破宋军于巴州达珠以西川行枢密院檄领兵救碉门大败宋军拜达勒既长 
以父官从行省伊苏岱尔征建都死军中塔海特穆尔袭父职初从行院呼敦围嘉定嘉定降进围重庆败守将张珏兵至元十五年 【原传 
脱至元二字今据世祖纪增】 破宋军于白水江升管军总管从征亦奚不薛又从征都掌蛮皆为前锋杀获甚众九溪蛮散猫大盘蛮尚木的 
世用等叛从行省奇尔济苏讨擒之伊苏岱尔雅尔哈率兵讨乌蒙蛮其酋长阿蒙奔麻布蛮地塔海特穆尔追至山篝中擒之以归二十六年 
又从伊苏岱尔西征不知所终

　　△科尔结

　　科尔结阿苏特氏宪宗时与父布达喇实俱直宿卫世祖时科尔结以百户从元帅阿珠伐宋有功命充大宗王府伊克扎尔古齐领阿苏 
军从征海都有功师还成宗命宣抚湖广等处至大元年武宗命充左卫阿苏亲军都指挥使四年卒子特们德尔从征纳颜有功袭父职子实 
沙事武宗仁宗直宿卫天历元年从战宜兴却敌兵一十三处以功授左阿苏卫都指挥使

　　△呼图克

　　呼图克蒙古乌噜克台氏父巴罕事太祖备宿卫至太宗时为镇西行省领蒙古汉军从攻河中潼关河南岁乙未授左手万户从都元帅 
塔海干布出征卒军中宪宗命呼图克将其军从都元帅达勒达攻巴州又从都元帅耨埒渡马湖江破宋叙州兵于老君山下中统元年宋将 
以舟师犯成都新津呼图克击败之至元元年授蒙古汉军总管二年从都元帅伯嘉努败宋将夏贵于怀安五年卒子扎呼岱时在宿卫弟呼 
