<!-- { "loadSidebar": true } -->
战国中门艺来诏与太仆卿金思兰发范阳新罗兵十万讨之无功武艺遣客刺门艺于东都引兵至马都山屠城邑承玼窒要路堑以大石亘 
四百里贼不得入于是流民得还士少休脱铠而耕岁省度支运钱安庆绪使史思明守范阳思明恃兵强为自固计庆绪密遣阿史那承庆安 
守忠就督事且图之承玼劝思明曰唐家中兴与天下更始庆绪偷肆晷刻公殆与俱亡有如束身本朝湔洗前污此反掌功耳思明善之斩承 
庆等奉表听命始承恩为冀州刺史失守思明护送东都故肃宗使自云中趋幽州开说思明与承玼谋投衅杀之不克死承玼奔李光弼表为 
冠军将军封昌化郡王为石岭军使王思礼为节度使军政倚办焉久之移疾还京师卒年九十六子重胤别传

　　△郭子仪

　　郭子仪华州郑人长七尺二寸以武举异等补左卫长史累迁单于副都护振远军使天宝八载木刺山始筑横塞军及安北都护府诏即 
军为使俄苦地偏不可耕徙筑永清号天德军又以使兼九原太守十四载安禄山反诏子仪为卫尉卿灵武郡太守充朔方节度使率本军东 
讨子仪收静边军斩贼将周万顷击高秀岩河曲败之遂收云中马邑开东陉加御史大夫贼陷常山河北郡县皆没会李光弼攻贼常山拔之 
子仪引军下井陉与光弼合破贼史思明众数万平槀城南攻赵郡禽贼四千纵之斩伪守郭献璆还常山思明以众数万踵其后及行唐子仪 
选骑五百更出挑之三日贼引去乘之又破于沙河遂趋常阳以守禄山益出精兵佐思明子仪曰彼恃加兵必易我心不固矣与战未决戮一 
部将以徇士殊死鬬遂破之斩首二千级俘五百人获马如之于是昼扬兵夜捣垒贼不得息乃与光弼仆固怀恩浑释之陈回光等击贼嘉山 
斩首四万级获人马万计思明跳奔博陵于是河北诸郡往往斩贼守迎王师方北图范阳会哥舒翰败天子入蜀太子即位灵武诏班师子仪 
与光弼率步骑五万赴行在时朝廷草昧众单寡军容阙然及是国威大振拜子仪兵部尚书同中书门下平章事仍总节度肃宗大阅六军鼓 
而南至彭原宰相房管自请讨贼次陈涛斜师败众略尽故帝唯倚朔方军为根本贼将阿史那从礼以同罗仆骨骑五千诱河曲九府六胡州 
部落数万迫行在子仪以回纥首领葛逻支击之执获数万牛羊不可胜计河曲平至德二载攻贼崔干佑于潼关干佑败退保蒲津会永乐尉 
赵复河东司户参军韩旻司士徐景及宗室子锋在城中谋为内应子仪攻蒲复等斩陴者披阖内军干佑走安邑安邑伪纳之兵半八县门发 
干佑得脱身走贼安守忠壁永丰仓子仪遣子旰与战斩首万级旰死于阵进收仓于是关陕始通 【按通鉴云安庆绪遣兵救潼关郭旰等 
大败死者万余人李绍光王祚战死仆固怀恩抱马首浮渡渭水退保河东据此则潼关既得复失观旰等之死似通鉴为得之】 诏还凤翔进 
司空充关内河东副元帅率师趋长安次潏水上贼守忠等军清渠左大战王师不利委仗奔子仪牧溃卒保武功待罪于朝乃授尚书左仆射 
俄从元帅广平王率蕃汉兵十五万收长安李嗣业为前军元帅为中军子仪副之王思礼为后军阵香积寺之北距沣水临大川弥亘一舍贼 
李归仁领劲骑挑战官军嚣嗣业以长刀突出斩贼数十骑乃定回纥以奇兵缭贼背夹攻之斩首六万级生禽二万贼帅张通儒夜亡陕郡翼 
日王人京师老幼夹道呼曰不图今日复见官军王休士三日遂东安庆绪闻王师至遣严庄悉众十万屯陕助通儒旌帜钲鼓径百余里师至 
新店贼己阵出轻骑子仪遣二队逐之又至倍以往皆不及贼营辄反最后贼以二百骑掩军未战走子仪悉军追横贯其营贼张两翼包之官 
军郄嗣业率回纥从后击飞矢射贼贼惊曰回纥至矣遂大败僵尸相属于道严庄等走洛阳挟庆绪渡河保相州遂收东都于是河东河西河 
南州县悉平以功加司徒封代国公食邑千户入朝帝遣具军容迎灞上劳之曰国家再造卿力也子仪顿首陈谢有诏还东都经略北讨干元 
元年破贼河上执安守忠以献遂朝京师诏百官迎于长乐驿帝御望春楼待之进中书令帝即诏大举九节度师讨庆绪以子仪光弼皆元功 
难相临摄第用鱼朝恩为观军容宣慰使而不立帅子仪自杏园济河围卫州庆绪分其众为三军将战子仪选善射三千士伏壁内诫曰须吾 
却贼必乘垒若等噪而射既战伪遁贼薄营伏发注射如雨贼震骇王师整而奋斩首四万级获铠冑数十万执安庆和收卫州又战愁思冈破 
之连营进围相州引漳水灌城漫二时不能破城中粮尽人相食庆绪求救于史思明思明自魏来李光弼王思礼许叔冀鲁炅前军遇之战邺 
南杀伤相半炅中流矢子仪督后军未及战会大风拔木遂晦跬步不能相物色于是王师南溃贼亦走辎械满野诸节度引还子仪以朔方军 
保河阳断航桥时王师众而无统进退相顾望责功不专是以及于败有诏留守东都俄改东畿山南东道河南诸道行营元师鱼朝恩素疾其 
功因是媒谮之故帝诏子仪还更以赵王为天下兵马元帅李光弼副之代子仪领朔方兵士卒涕泣遮中使请留子仪绐之曰我饯中使耳未 
行也因跃马而去 【谨按通鉴　　御批李郭虽并为中兴名将输忠王室然朔方受代之际使子仪光弼易地而居恐光弼不能如子仪之 
略无芥蔕矣二人优劣当以此定之】 思明再陷河洛西戎逼扰京辅天子旰食乃授邠寍鄜坊两节度使仍留京师议者谓子仪有社稷功而 
孽寇首鼠乃置散地非所宜帝亦悟上元初诏为诸道兵马都统以管崇嗣副之率英武威远兵及河西河东镇兵繇邠寍朔方大同横野军以 
趋范阳诏下为朝恩沮解明年光弼败邙山失河阳又明年河中乱杀李国贞太原戕邓景山朝廷忧二军与贼合而少年新将望轻不可用遂 
以子仪为朔方河中北廷潞仪泽沁等州节度行营兼兴平定国副元帅进封汾阳郡王屯绛州时帝己不豫羣臣莫有见者子仪请曰老臣受 
命将死于外不见陛下目不瞑帝引至卧内谓曰河东事一以委卿子仪呜咽流涕至屯诛首恶王元振等数十人诸镇惕息代宗立程元振忌 
宿将难制离构百计因罢子仪副元帅加实户七百为肃宗山陵使子仪惧谗且盛尽裒肃宗所赐诏敕千余篇上之因自明帝优诏答之初帝 
与子仪平两京同天下忧患至是悔悟眷礼弥重时史朝义尚盗洛帝欲使副雍王率师东讨为朝恩元振交訾之乃止会梁崇义据襄州叛仆 
固怀恩屯汾州阴召回纥吐蕃深入犯奉天武功遽拜子仪关内副元帅镇咸阳初子仪自相州罢归京师部曲离散逮承诏麾下才数十骑驱 
民马补行队至咸阳贼己过渭水并南山而东天子幸陕子仪闻流涕董行营还京师遇射生将王献忠以彀骑叛劫诸王欲奔贼子仪让之取 
诸王送行在乃率骑南收兵得武关防兵及溃卒数千军寖完会六军将张知节迎子仪洛南大阅兵屯商州威震关中乃遣知节率乌崇福羽 
林将长孙全绪为前锋营韩公堆昼则击鼓张旗帜夜则丛万炬以疑贼初光禄卿殷仲卿募兵蓝田以劲骑先官军为游奕直渡浐民绐敌曰 
郭令公来贼惧会故将军王甫结侠少夜鼓朱雀街呼曰王使至吐蕃夜溃于是遣大将李忠义屯苑中渭北节度使王仲升守朝堂子仪以中 
军继之射生将王抚自署京兆尹乱京城子仪斩以徇破贼书闻帝以子仪为京城留守自变生仓卒赖子仪复安故天下皆咎程元振羣臣数 
论奏元振惧乃说帝都洛阳帝可其计子仪奏曰雍州古称天府用武之国秦汉所以成帝业也先帝兴朔方诛庆绪陛下席西土戮朝义虽天 
道助顺亦地势则然比吐蕃冯陵而不能抗者盖由六军皆市井窜虚名逃实赋一日驱以就战有百奔无一前又宦竖掩迷庶政荒夺遂令陛 
下彷徨暴露越在陕服斯委任失人岂秦地非良哉洛阳自大盗以来焚埃略尽百曹榛荒寰服不满千户井邑如墟东薄郑汴南界徐北绵怀 
卫及相千里萧条亨舍不烟何以奉万乘牲饩供百官次舍哉且地狭阸裁数百里险不足防适为鬬场惟时迈亟还见宗庙谒园陵再造王家 
以幸天下帝得奏曰子仪固社稷臣也朕西决矣乘舆还子仪顿首请罪帝劳曰用卿晚故至此乃赐铁券图形凌烟阁仆固怀恩纵兵掠并汾 
属县帝患之以子仪兼河东副元帅河中节度使镇河中怀恩子玚屯榆次为帐下张惟岳所杀传首京师持其众归子仪怀恩惧委其母走灵 
州广德二年进太尉兼领北道邠寍泾原河西通和吐蕃及朔方招抚观察使辞太尉不拜怀恩诱吐蕃回纥党项数十万入寇朝廷大恐诏子 
仪屯奉天帝问计所出对曰无能为也怀恩本臣偏将虽慓果然素失士心今能为乱者訹思归之人劫与俱来且皆臣故部曲素以恩信结之 
彼忍以刃相向乎帝曰善贼寇邠州先驱至奉天诸将请击之子仪曰客深入利速战彼下素德我吾缓之当自携贰因下令敢言战者斩坚壁 
待之贼果遁子仪至自泾阳恩赉崇缛进拜尚书令恳辞不听诏趣诣省视事子仪固让且言太宗尝践此官故累圣旷不置员皇太子为雍王 
定关东乃得授讵可猥私老臣且用兵以来僭赏者多至身兼数官冒进亡耻今凶丑略平乃作法审官之时宜从老臣始帝不获己许之具所 
以让付史官因赐美人六人从者自副车服帷帟咸具永泰元年诏都统河南道节度行营复镇河中怀恩尽说吐蕃回纥党项羌浑奴刺等三 
十万掠泾邠躏凤翔入醴泉奉天京师大震于是帝命李忠臣屯渭桥李光进屯云阳马璘郝廷玉屯便桥骆奉先李曰越屯盩厔李抱玉屯凤 
翔周志光屯同州杜冕屯坊州天子自将屯苑中急召子仪屯泾阳军纔万人比到贼围己合乃使李国臣高升魏楚玉陈回光朱元琮各当一 
面身自率铠骑二千出入阵中回纥怪问是谓谁报曰郭令公惊曰令公存乎怀恩言天可汗弃天下令公即世中国无主故我从以来公今存 
天可汗存乎报曰天子万寿回纥悟曰彼欺我乎子仪使谕贼曰昔回纥涉万里戡大憝助复二京我与若等休戚同之今乃弃旧好助叛臣一 
何愚彼背主弃亲于回纥何有回纥曰本谓公亡不然何以至此今诚存我得见乎子仪将出左右谏曰贼不可信子仪曰今众寡不敌难以力 
胜吾将示以至诚左右请以骑五百从又不听即传呼曰令公来贼皆持满待子仪以数骑出免冑释甲投鎗而进诸酋长大惊相顾曰是也皆 
下马罗拜子仪即召与饮遗锦彩结欢誓好如初因说之曰吐蕃不顾舅甥之亲吞噬我边鄙焚荡我畿甸所掠之财不可胜计马牛被数百里 
是谓天赐不可失且逐戎得利与我继好不两善乎会怀恩暴死羣贼无所统一遂许诺吐蕃疑之夜引去子仪遣将白元光合回纥众追蹑大 
军继之破吐蕃十万于灵台西原斩级五万俘万人尽得所掠士女牛羊马橐驼不胜计遂自泾阳来朝加实封二百户还河中大历元年华州 
节度使周智光谋叛帝闲道以蜡书赐子仪令悉军讨之同华将吏闻军起杀智光传首阙下二年吐蕃寇泾州诏移屯泾阳邀战于灵州败之 
斩首二万级明年还河中吐蕃复寇灵武诏率师五万屯奉天白元光破贼于灵武议者以吐蕃数为盗马璘孤军在邠不能支乃以子仪兼邠 
寍庆节度使屯邠州徙璘为泾原节度使回纥赤心请市马万匹有司以财乏止市千匹子仪曰回纥有大功宜答其意中原须马臣请内一岁 
