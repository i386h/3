<!-- { "loadSidebar": true } -->
就至是丐官笔札冀得成书 【事在开元十四年】 诏兢就集贤院论次时张说罢宰相在家修史大臣奏国史不容在外 【按艺文志大 
明宫光顺门外东都明福门外皆创集贤书院学士通籍出入兢修国史就东都集贤院会要云在明福门外大街之西本太平公主宅也】 诏 
兢等赴馆撰录 【是时史馆在门下省南】 进封长垣县男久之坐书事不当贬荆州司马以史草自随萧嵩领国史奏遣使者就兢取书得 
六十余篇累迁洪州刺史坐累下除舒州 【按旧书载兢厯合洪饶诉四州刺史迁相州天宝初改官名为邺郡太守与新书互异】 天宝初 
入为恒王傅意犹愿还史职李林甫嫌其衰不用卒年八十兢叙事简核号良史晚节稍疏牾时人病其太简初与刘子元撰定武后实录叙张 
昌宗诱张说诬证魏元忠事颇言说己然可赖宋璟等激励故转祸为忠不然皇嗣且殆后说为相读之心不善知兢所为即从容相谓曰刘生 
书魏齐公事不少假借柰何兢曰子元己亡不可受诬地下兢实书之其草故在闻者叹其直说屡以情蕲改辞曰徇公之情何名实录卒不改 
世谓今董狐云

　　△韦述

　　韦述机会孙家厨书二千卷述为儿时诵忆略徧父景骏景龙中为肥乡令述从到官元行冲景骏姑子也为时儒宗常载书数车自随述 
入其室观书不知寝食行冲异之试与语前世事详谛以指掌使属文受纸辄就行冲曰外家之宝也举进士时述方少仪质陋侻考功员外郎 
宋之问曰童子何业述曰性嗜著书所撰唐春秋三十篇恨未毕它唯命之问曰本求茂才乃得迁固遂上第开元初为栎阳尉秘书监马怀素 
奏述与诸儒就秘阁详录四部书为总目二百卷五年而成 【按艺文志羣书四录二百卷殷践猷王惬韦述余钦母煚刘彦直王湾王仲邱 
撰元行冲上之本传作续七志非也今据旧书改】 述好谱学见柳冲所撰姓族系录每私写怀之还舍则又缮录故于百氏源派为详乃更撰 
开元谱二十篇累除右补阙张说既领集贤院荐述为直学士迁起居舍人从封太山奏东封记有诏褎美先是诏修六典徐坚构意岁余未有 
所适及萧嵩引述撰定述始摹周六官领其属事归于职规制遂定初令狐德棻吴兢等譔武德以来国史皆不能成述因二家参以后事始定 
类例嵩欲蚤就复奏起居舍人贾登著作左郎李锐助述绸绩迨成文约事详萧颖士以为谯周陈寿之流改国子司业充集贤学士累迁工部 
侍郎封方城县侯述典掌图书余四十年任史官二十年澹于荣利为人纯厚长者士无贵贱皆以礼接之蓄书二万卷皆手校定黄墨精谨内 
秘书不逮也古草隶帖秘书古器图谱无不备安禄山乱剽失皆尽述独抱国史藏南山身陷贼污伪官贼平流渝州为刺史薛舒所困不食死 
广德初甥萧直为李光弼判官诣阙奏事称旨因理述仓卒犇逼能存国史贼平尽送史官于休烈以功补过宜蒙恩宥有诏赠右散骑常侍韦 
氏之显者孝友词学则承庆嗣立邃音乐有万石达礼仪则叔夏史才博识有述所著书二百余篇行于时弟逌迪学业亦亚述与逌对为学士 
与迪并礼官搢绅高之时赵冬曦兄弟亦各有名张说尝曰韦赵兄弟今之杞梓也

　　△蒋乂 【蒋系】

　　蒋乂字德源常州义兴人徙家河南祖环开元中宏文馆学士父将明天宝末辟河中使府安禄山反以计佐其帅全并潞等州两京陷被 
拘乃佯狂以免虢王巨引致幕府厯侍御史擢左司郎中国子司业集贤殿学士乂性锐敏七岁时见庾信哀江南赋再读辄诵外祖吴兢位史 
官乂幼从外家学得其书博览强记逮冠该综羣籍有史才司徒杨绾尤称之将明在集贤值兵兴图籍殽外白宰相请引乂入院助力整比宰 
相张镒亦奇之署集贤小职乂料次踰年各以部分得善书二万卷再迁王屋尉充太常礼院修撰贞元九年擢右拾遗史馆修撰德宗重其职 
先召见延英乃命之张孝忠子茂宗尚义章公主母亡遗言丐成礼帝念孝忠功即日召为左卫将军许主下降乂上疏以为墨缞之礼本缘金 
革未有夺丧尚主者缪典礼违人情不可为法帝令中使谕以茂宗母所请乂意殊坚帝曰卿所言古礼也今俗借吉而婚者不少对曰俚室穷 
人子旁无至亲乃有借吉以嫁不闻男冒凶而娶陛下建中诏书郡县主当婚皆使有司循典故毋用俗仪公主春秋少待年不为晚请如礼便 
帝曰更思之会太常博士韦彤裴堪亦上疏谏帝迂其言促行前诏然心嘉乂有守十八年迁起居舍人转司勋员外郎皆兼史任帝尝登凌烟 
阁视左壁頺剥题文漫缺行纔数字命录以问宰相无能知者遽诏乂至答曰此圣厯中侍臣图赞口诵以补不失一字帝叹曰虽虞世南默写 
列女传不是过会诏问神策军建置本末中书讨求不获时集贤学士甚众悉亡以对乃访乂乂条据甚详宰相高郢郑珣瑜叹曰集贤有人哉 
明日诏兼判集贤院事父子为学士儒者荣之顺宗既葬议祧庙有司以中宗中兴之君当百代不迁宰相问乂乂曰中宗即位春秋己壮而母 
后篡夺以移神器赖张柬之等国祚再复盖曰反正不得为中兴凡非我失之自我复之为中兴汉光武晋元是也自我失之因人复之晋孝惠 
孝安是也今中宗与惠安二帝同不可为不迁主有司疑曰五王有安社稷功若迁中宗则配飨永绝乂曰禘祫功臣乃合食太庙中宗庙虽毁 
而禘祫并陈太庙此则五王配食与初一也由是迁庙遂定迁兵部郎中与许孟容韦贯之删正制敕三十篇为开元格后敕李锜诛诏宗正削 
一房属籍宰相召乂问一房自大功可乎答曰大功锜之从父昆弟其祖神通有功配飨于庙虽裔孙之恶而忘其勋不可自朞可乎曰朞者锜 
昆弟其父国贞 【新书作若幽按李锜父国贞本名若幽见旧书国贞传而求之新书宗室传世系表皆茫无可考亦疏悞之一端也】 死社 
稷今以锜连坐不可执政然之故罪止锜及子息无旁坐者未几改秘书少监复兼史馆修撰与独孤郁韦处厚修德宗实录以劳迁右谏议大 
夫裴垍罢宰相而李吉甫恶垍以尝监修故授乂太常少卿久之迁秘书监累封义兴县公卒年七十五赠礼部尚书谥曰懿乂在朝廷久居史 
职二十年每有大政事议论宰相未能决心咨访之乂餗经义或旧章以参时事其对允切该详初以是被遇终亦忤贵近不至显官遇权臣乘 
政辄数岁不迁尝疏裴延龄罪恶及拒王叔文当世高之结发志学老而不厌虽甚寒暑卷不释于前故能通百家学尤明前世沿革家藏书至 
万五千卷论譔百余篇初名武宪宗时因进见请曰陛下偃武修文羣臣当顺承上意请改名乂帝悦时讨王承宗兵方罢乂恐天子锐于武亦 
以讽它日帝见侍御史唐武曰命名固多何必曰武乂既改之矣更曰庆羣臣乃知帝且厌兵云五子系伸偕知名仙佶位刺史系善属文自幼 
得父典实大和初授昭应尉直史馆明年拜右拾遗史馆修撰与沈传师郑澣陈夷行李汉参撰宪宗实录转右补阙宋申锡被诬文宗怒甚系 
与左常侍崔玄亮涕泣苦诤申锡得不死厯膳部员外工礼兵三部郎中皆兼史职开成末转谏议大夫宰相李德裕恶李汉以系女壻出为桂 
管观察使人安其治复坐汉贬唐州刺史宣宗立召为给事中集贤殿学士判院事转吏部侍郎厯兴元凤翔节度使懿宗初拜兵部尚书以弟 
伸位丞相恳辞乃检校尚书右仆射节度山南东道封淮阳郡公徙东都留守卒子曙字耀之咸通末由进士第署鄂岳团练判官除虞工二部 
员外郎改起居郎黄巢之难曙阖门无噍类以是绝意仕进隐居沈痛中和二年表请为道士许之

　　蒋伸
　　蒋偕

　　 蒋伸

　　伸字大直第进士大中二年以右补阙为史馆修撰转驾部郎中知制诰白敏中领邠寍节度表伸自副加右庶子入知户部侍郎九年为 
翰林学士进承旨十年改兵部侍郎判户部宣宗雅信爱伸每见必咨天下得失伸言比爵赏稍易人且偷帝愕然曰偷则乱矣伸曰非遽乱但 
人有觊心乱由是生帝嗟叹伸三起三留曰它日不复独对卿矣伸不谕未几以本官同中书门下平章事踰四月解户部加中书侍郎懿宗即 
位兼刑部尚书监修国史咸通三年 【本纪宰相表俱作三年本传作二年误】 出为河中节度使同中书门下平章事徙宣武俄以太子少 
保分司东都七年用为华州刺史再迁太子太傅表乞骸骨以本官致仕卒赠太尉

　　 蒋偕

　　偕以父任厯右拾遗史馆修撰转补阙主客郎中初柳芳作唐厯大厯以后阙而不录宣宗召崔龟从韦澳李荀张彦远及偕等分年撰次 
尽元和以续云累迁太常少卿大中八年与卢耽牛丛王沨卢吉撰次文宗实录蒋氏世传朴学唯伸及系子兆能辞章取进士第然不为文士 
所多三世踵修国史世称良笔咸云蒋氏日厯天下多藏焉

　　△柳芳

　　柳芳字仲敷蒲州河东人开元末擢进士第由永寍尉直史馆萧宗诏芳与韦述缀辑吴兢所次国史会述卒芳继成之起高祖讫干元凡 
百三十卷叙天宝后事弃取不伦史官病之然芳笃志论著无须臾废属承寇乱史籍沦缺上元中坐事徙黔中时高力士亦贬巫州因从力士 
质开元天宝及禁中事具识本末时国史已送官不可追刊乃推衍义类仿编年法为唐厯四十篇颇有异闻然不立褎贬义例为诸儒讥讪后 
厯左金吾卫骑曹参军史馆修撰改右司郎中集贤殿学士卒子登冕

　　柳登
　　柳璟
　　柳冕

　　 柳登

　　登字成伯淹贯羣书年六十余始仕宦元和初为大理少卿与许孟容等刊正敕格以病改右散骑常侍致仕卒年九十余赠工部尚书

　　 柳璟

　　子璟字德辉宝厯初第进士宏词三迁监察御史时郊庙告祭吏部以杂品摄上公璟据开元元和诏书太尉以宰相摄事司空司徒以仆 
射尚书师傅摄余司不及差限请如旧制从之累迁吏部员外郎文宗开成初为翰林学士初芳永泰中按宗正谍断自武德以昭穆系承撰永 
泰新谱二十篇璟因召对帝叹新谱详悉诏璟攟摭永泰后事缀成之复为十篇户部供笔札禀料迁中书舍人武宗立转礼部侍郎璟为人宽 
信好接士称人之长游其门者它日皆显于世会昌二年再主贡部坐其子招贿贬倍州司马终郴州刺史

　　 柳冕

　　冕字敬叔博学富文辞且世史官父子并居集贤院厯右补阙史馆修撰坐善刘晏贬巴州司户参军还为太常博士昭德王皇后崩冕与 
张荐议皇太子宜依晋魏故事卒哭除服左补阙穆质请依礼朞而除冕议见用德宗既亲郊庙慎祠事动稽典礼冕以吏部郎中摄太常博士 
与荐及司封郎中徐岱仓部郎中陆质修饬仪矩帝疑郊庙每升辄去剑履及象剑尺寸祝文轻重之宜冕据礼以对本末详明天子嘉异久之 
以论议劲切执政不善出为婺州刺史十二年兼御史中丞福建观察使自以久疏斥又性躁狷不能无恨乃上表乞代且推明朝觐之意曰臣 
窃感江汉朝宗之諠鹿鸣君臣之燕颂声之作王道本始自兵兴以来不遑议礼方牧未朝燕乐久缺臣限一切之制例无朝集足不践轩墀之 
地十有二年于兹矣国家故事天下朝集三考一见皆以十月上计京师十一月礼见会尚书省应考绩事元日陈贡棐集于考堂唱其考第进 
