<!-- { "loadSidebar": true } -->
凯江等寨调兵捕之作枏木殿庚子诸王巴延特穆尔出镇库棱东部喇特纳实哩出镇沙州各赐钞三千锭萨题勒密实率卫士佐太师阿勒 
坦绰克行边赐钞千锭癸卯罢广州福建等处采珠蜑户为民仍免差税一年丙午以辉和尔字译西番经丁未以山东盐运司判官马合谟为 
吏部尚书佩虎符翰林修撰杨宗瑞为礼部郎中佩金符奉即位诏往谕安南中书省臣言东宫卫士先朝止三千人今增至万七千请命詹事 
院汰去仍依旧制从之八月己卯敕以刑狱复隶宗正府依旧制刑部勿与 【按元史刑法志元世祖时宗正府置扎尔古齐哩诸王驸马蒙 
古色目人奸盗诈伪及汉人杂犯仁宗时罢之至是增扎尔古齐为四十二员复世祖旧制元纪统言之似刑部槩不与刑狱矣】 庚午作中宫 
金脊殿辛未绘帝师帕克斯巴像十一颁各行省俾塑祀之敕武官坐罪制授者以闻敕授者从行省处决丁丑罢浚玉泉山河役车驾至大都 
癸未敕枢密役军凡三百人以上奏闻九月乙酉封伊苏伯奇为荆王辛卯罢哈斯德济鲁斯本布总统所更置临洮总管府乙巳昭献元圣皇 
后忌日修佛事饭僧万人敕存恤武卫军一年冬十月戊午立寿福总管府典累朝神御殿祭祀庚申命左右丞相日直禁中有事则赴中书壬 
申真州珠金沙河松江府吴江州诸河淤塞诏所在有司佣民丁浚之丁丑封亲王图卜特穆尔为怀王十一月癸巳遣兵部员外郎宋本吏部 
员外郎郑立鄂尔和工部主事张成太史院都事费着分铨闽海两广四川云南选己亥以准台知枢密院事辛丑造金宝盖饰以七宝贮佛舍 
利甲辰作歇山盝顶楼于上都十二月癸丑朔以岑世兴为怀远大将军遥授沿边溪洞军民安抚使佩虎符仍来安路总管黄胜许为怀远大 
将军遥授沿边溪洞军民安抚使佩虎符致仕其子志熟袭为上思州知州降诏宣谕仍各赐币帛二乙卯云南猺阿吾及歪闹为寇行省督兵 
捕之癸亥盐官州海水溢屡坏堤障侵城郭遣使祀海神仍与有司视形势所便还请迭石为塘诏曰筑塘是重势吾民也其增石囤扞御庶天 
其相之辛未新作椶殿成乙亥曲赦重囚三十八人为三宫祈福
　　二年春正月乙未禁后妃诸王驸马毋通星术之士非司天官不得妄言祸福中书省臣言江南民贫僧富诸寺观田土非宋旧置并累朝 
所赐者请仍旧制与民均役从之戊戌藏布凌来降辛丑怀王图卜特穆尔出居建康戊申以策喇实班巴尔藏布为土蕃等路宣慰使都元帅 
往镇藏布凌之地庚戌诏谕宰臣曰向来珠尔罕楚古尔苏及山后皆地震内郡大小民饥朕惟太祖开创之艰世祖混一之盛期与人民共享 
安乐常怀祗惧灾沴之至莫测其由岂朕思虑有所不及而事或僣差天故以此示儆其与诸司集议便民之事定议以闻闰月壬子朔大赦除 
江淮剙科包银免被灾地差税一年庚申修野狐色泽桑干三岭道丁卯中书省臣言国用不足请罢不急之费从之置惠远仓永需库于哈喇 
图总管府已巳修滹沱河堰壬申罢永兴银场听民采炼以十分之二输官罢松江都水庸田使司命州县正官领之仍加兼知渠堰事癸酉作 
椶毛殿已卯山东廉访使许师敬请颁族葬制禁用阴阳相地邪说二月丙戌颁道经于天下名山宫观丁亥平伐苗酋率其户十万来降自请 
入觐从之己丑加嗣汉天师张嗣成太玄辅化体仁应道大真人巳亥封阿尔默色为和国公张珪为蔡国公仍知经筵事以中书右丞舒苏为 
平章政事 【按宰相表舒苏为平章政事在五月与纪异】 参知政事普尔普为右丞御史大夫图古勒加太保仍御史大夫庚子姚炜以河 
水屡决请立行都水监于汴梁仿古法备捍仍命濒河州县正官皆兼知河防事从之戊申命道士祭五福太一神三月癸丑修曹州济阴县河 
堤役民丁一万八千五百人甲寅禁捕天鹅辛酉咸平府清河寇河合流失故道坏堤堰敕蒙古军千人及民丁修之乙丑车驾如上都夏四月 
癸巳敕宿卫駞马散牧民闲者归官厩饲之丁未封后父浩里乌齐尔为威靖王戊申以许师敬为中书左丞中政使冯亨为中书参知政事仍 
中政使五月壬子车里陶刺孟及大阿哀蛮兵万人乘象寇陷朵刺等十四寨木邦路蛮八庙率僰夷万人寇陷倒入汉寨督边将严备之癸酉 
融州否泉洞古龙洞洞村山黑江诸猺为寇广西元帅府发兵讨之丙子舒玛尔节等以国用不足请减厩马汰卫士及节诸王滥赐从之置谏 
议书院于昌平祀唐刘蕡六月癸未浔州平南县猺作乱 【按平南旧文误作平甫今据地理志改】 达噜噶齐都尔嘉都监姚泰亨死之丙 
申中书参政左塔布台言大臣兼领军务前古所无特克实以御史大夫额森特穆尔以知枢密院事皆领卫兵如虎而翼故成逆谋今军卫之 
职乞勿以大臣领之庶勋旧之家得以保全从之仍赐币帛以旌其直丁酉息州民赵丑厮郭布萨妖言弥勒佛当有天下有司以闻命宗正府 
刑部枢密院御史台及河南行省官杂鞫之丁未敕营造毋役五卫军士止以武卫虎贲二卫给之秋七月庚戌遣阿尔萨巴祀宅神于北部行 
幄甲寅遣使奉诏分谕猺蛮镇康路土官你囊谋粘路土官赛邱罗出降寍珠许师敬编类帝训成请于经筵进讲仍俾皇太子观览有旨译其 
书以进戊午遣使代祀龙虎武当二山已未置车里军民总管府以土人寒赛为总管佩金虎符癸亥修大干元寺以许师敬及郎中玛鲁兼经 
筵官广西诸猺寇城邑遣湖广行省左丞克楚兵部尚书李大成中书舍人玛鲁将兵讨之仍以诸王乌尔图罕监其军海北猺酋盘吉祥寇阳 
春县命江西行省督兵捕之庚午以国用不足罢书金字藏经封驸马博啰特穆尔知枢密院事和斯并为郡王壬申御史台臣言廉访司莅军 
非世祖旧制贾胡鬻宝西僧修佛事所费不支于国无益并宜除罢从之敕太傅托迪太保图古勒曰至禁中集议国事八月戊子修上都香殿 
辛丑敕诸王私入京者勿供其所用诸部曲宿卫私入京者罪之九月戊申朔分天下为十八道遣使宣抚分行诸道按问官吏不法询民疾苦 
审理冤滞凡可以兴利除害从宜举行有罪者四品以上停职申请五品以下就便处决其有政绩尤异暨晦迹邱园才堪辅治者具以名闻以 
郡县饥诏运粟十五万石贮濒河诸仓以备赈救仍敕有司治义仓募富民人粟拜官不愿仕者旌其门诸王沃济遣使贡金浮图已酉海运江 
南粮百七十万石至京师癸丑车驾至大都遣使祀海神天妃甲寅禁饥民结扁担社伤人者杖一百着为令丁丑浚河闲陈玉带河冬十月戊 
寅朔岑世兴及子特穆尔率众寇上林等州命抚谕之癸未以都尔苏为御史大夫乙未皇后额琳沁巴拉受佛戒于帝师丁酉广西獠酋何童 
降请防边自效从之十一月戊申周王和实拉遣使以豹来献丙辰郭布萨等伏诛诏并杖流其党丁巳如大承华普庆寺祀昭献元圣皇后于 
影堂赐僧钞千锭庚申广西道宣慰使获猺酋潘宝下狱其弟潘见遂寇柳州命湖广行省左丞克楚捕之壬戌敕军民官荫袭者由本贯图宗 
支申请铨授丙寅都尔苏复为中书左丞相加开府仪同三司录军国重事壬申诸王乌尔图罕遣使以追捕广西猺寇上闻帝曰朕自即位累 
诏天下悯恤黎元惟广猺屡叛杀掠良民故命乌尔图罕等讨之今闻迎降者甚众宜更以恩抚之若果不悛严兵追捕勿纵十二月戊寅以达 
实特穆尔为中书右丞相癸未加达实特穆尔开府仪同三司上柱国录军国重事监修国史封蓟国公乙酉帝复受佛戒于帝师丁亥中书省 
臣言山东陕西湖广地接戎夷请议选宗室往镇从之申禁图谶私藏不献者罪之癸巳京师多盗达实特穆尔请处决重囚增调逻卒仍立捕 
盗赏格从之丁酉加寍珠知枢密院事与茂穆苏并开封仪同三司壬寅右丞赵简请行区田法于内地以宋董煟所编救荒活民书颁州县
　　三年春正月丙午朔高丽国王王章遣使贺正旦 【自世祖至元二十一年正旦高丽使者不会至是复至然其后亦不数见云】 播州 
蛮酋黎平庆等来降壬子封诸王库春布哈为威顺王镇湖广迈努为宣靖王镇益都 【按诸王表迈努封宣靖王作泰定二年与纪异】 征 
前翰林学士吴澄不起置都水庸田司于松江掌江南河渠水利已未以湘寍王巴拉实哩镇俄罗斯部癸亥封图烈讷为国公以知枢密院事 
萨题勒密实为岭北行中书省平章政事戊辰缅国乱其主答里也伯遣使来乞师二月庚辰命诸王罗本为大宗正壬午广西全茗州士官许 
文杰寇茗盈州杀知州事李德卿等命湖广行省督兵捕之以奈玛台知枢密院事甲申祭太祖太宗睿宗御容于翰林国史院丁亥中书请罢 
征猺敕乌尔图罕等班师其镇戌者如故庚子以通政院使察纳为中书平章政事甲辰车驾如上都命诸王谔特古布哈及中书省臣额卜德 
哷勒察纳舒苏许师敬托多居守三月乙巳朔帝以不雨自责命审决重囚遣使分祀五狱四渎名山大川及京城寺观丁未敕百官集议急务 
中书省臣等请汰卫士节滥赏罢营缮防猺寇诸寺官署坑冶等事归中书并从之癸丑八番岩霞洞蛮来降愿岁输布二千五百匹设蛮夷官 
镇抚之丁巳遣诸王实喇镇北边甲子命功德使司简岁修佛事一百二十七丙寅翰林承旨额琳特穆尔许师敬译帝训成更名曰皇图大训 
辛未泉州民阮凤子作乱寇陷城邑军民官以失讨坐罪夏四月丙戌镇安路总管岑修广为弟修仁所攻来告命湖广行省辨治之壬寅米洞 
蛮田先什用等结十二洞蛮寇长阳县湖广行省遣九姓长官招降之修夏津武河堤二十三所役丁万七千五百人五月乙巳修镇雷佛事三 
十一所罢福建岁供蔗饧以西僧驰驿扰民禁之甲寅八百媳妇蛮招南道遣其子招三听奉方物来朝乙卯以帝师兄索诺木藏布领西番三 
道宣慰司事尚公主锡王爵给寿寍公主印仍赐田百顷钞三万锭甲子中书会岁钞出纳之数请节用以补不足从之丁卯岑世兴及镇安路 
岑路文合山獠角蛮六万余人入寇命湖广云南行省招谕之遣指挥使谔都玛勒镌西番咒语于居庸关崖石庚午克楚招谕永明县五洞猺 
河西加木笼四部来降各立其土官领之六月癸未播州蛮黎平爱复叛合谢乌穷为寇宣抚使杨伊哷布哈招平爱出降乌穷不附命湖广行 
省讨之丁亥命湘寍王巴拉实哩出镇阿南达实迪之地乙未命梁王旺沁及诸王齐齐克图镇抚北军赐旺沁钞五千锭币帛各二百匹丁酉 
遣道士吴全节修醮事于龙虎三茆阁皂三山巳亥纳皇姊寿寍公主女萨都巴拉于中宫秋七月甲辰车驾发上都禁车骑践民禾造豢豹毡 
车三十两丁未绍庆酉阳寨冉世昌及何惹洞蛮入寇辛亥封阿都齐为绥寍王壬子皇后受雅满达噶戒于水精殿甲寅如大干元寺敕铸五 
方佛铜像乙卯诏翰林侍讲学士阿噜威直学士雅奇译世祖圣训以备经筵进讲戊午敕入粟拜官者准致仕铨格乙丑发兵修野狐色泽桑 
干三岭道庚午广西宣慰副使王瑞请益戍兵及以土民屯田备蛮仍置南寍安抚司八月乙亥大天源延圣寺神御殿成甲午罢行宣政院及 
功德使司丁酉藩王保赛音遣使献玉及独峯驼以星变下诏恤民辛丑次中都畋于翁果察图之地盝顶殿成作天妃宫于海津镇九月辛亥 
