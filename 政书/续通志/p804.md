<!-- { "loadSidebar": true } -->
以夺其节钺功未可觊争己先形朝廷虽知其非终不明白处置若遂养成边衅关陕岂复安居如此二事则臣所谓宜正己平心无生事要功 
者也昔嘉佑以前乡差衙前民闲常有破产之思熙寍以后出卖坊场以雇衙前民闲不复知有衙前之苦及光佑之初一例复差官收坊场之 
钱民出衙前之费四方惊顾众议沸腾寻知不可旋又复雇去年之秋又复差法夫熙寍雇役之法三等人户并出役钱上户以家产高强出钱 
无艺下户昔不充役亦遣出钱故此二等人户不免咨怨至于中等昔既己自差役今又出钱不多雇法之行最为其便且如畿县中等之家例 
出役钱三贯若经十年为钱三十贯而己今差役既行农民在官日使百钱最为轻费然一岁之用己为三十六贯二年役满为费七十余贯罢 
役而归宽乡得闲三年狭乡不及一岁以此较之则差役五年之费倍于雇役十年赋役所出多在中等如此二事则臣所谓宜因弊修法为安 
民靖国之术者也四事不去彼心怀异同者有以借口多造谤议待时而发以摇撼众听矣伏乞宣谕宰执事有失当改之勿疑法或未完修之 
无倦苟民心既得则异议自消陛下端拱以享承平岂不休哉大臣耻过终莫肯改六年拜尚书右丞进门下侍郎初夏人来贺登极相继求和 
且议地界朝廷许之议久不决明年夏人以兵袭泾原杀掠弓箭手数千人朝廷不问遣使往赐策命夏人受礼倨慢不复入谢再犯泾原四年 
来贺坤成节且议地界朝廷以岁赐予之地界又未决夏人乃以疆事多方侵求熙河将佐范育种谊等遂背约侵筑买孤胜如二堡夏人即平 
荡之育等又欲以兵纳赵醇忠及擅招其部人千余朝廷却而不受西边骚然辙乞罢育谊别择老将以守熙河宣仁后以为然大臣竟主育谊 
不从辙又面奏人君与人臣事体不同人臣虽明见是非而力所不加须至且止人君于事不知则己知而不能行则事权去矣臣今言此葢欲 
陛下收揽威柄以正君臣之分而己若听其所为不以渐制之及其太甚必加之罪事至如此岂朝廷美事故臣欲保全大臣非欲害之也六年 
熙河奏夏人十万骑压通远军境三日而退乞因其退急移近里堡砦于界乘利而往不须复守诚信下大臣会议辙曰当先定议欲用兵耶不 
用耶吕大防曰如合用兵亦不得不用辙曰凡用兵先论理之曲直我若不直兵决不当用朝廷顷与夏人议地界欲用庆历旧例以彼此见今 
住处当中为界此理最简直夏人不从朝廷遂不固执盖朝廷临事常患先易后难此所谓先易者也既而许于非所赐城砦依绥州例以二十 
里为界十里为堡铺十里为草地要约纔定朝廷又要两砦界首侵夏地一抹取直夏人见从又要夏界更留草地十里夏人亦许凡此所谓后 
难者也今欲于定西地与陇诺堡一抹取直所侵夏地凡百数十里陇诺祖宗旧疆岂所谓非所赐城砦耶此则不直致寇之大者也刘挚曰不 
用兵虽美然事有须用兵者亦不可不用也辙奏曰夏兵十万压熙河境上不于他处专于所争处杀人掘崖巉此意可见此非西人之罪皆朝 
廷不直之故熙河帅臣辄敢生事不守诚信请诘责之后屡因边兵深入夏地宣仁后遂从辙议时三省除李清臣吏部尚书给事中范祖禹封 
还诏书左正言姚腼亦言之三省复除蒲宗孟兵部尚书辙奏前除清臣给谏纷然争之今又用宗孟恐不便宣仁后曰柰阙官何辙曰尚书阙 
官己数年何尝阙事今日用此二人正与去年用邓温伯无异此三人者昔与王珪蔡确辈并进意思与今日圣政不合见今尚书共阙四人若 
并用似此四人使党类互进恐朝廷自是不安静矣议遂止绍圣初哲宗起李清臣为中书舍人邓润甫为尚书左丞二人稍复言熙丰事以激 
怒哲宗意会廷试进士清臣撰策题即为邪说 【伏读通鉴辑览　　御批润甫首倡绍述之说章吕党人接踵复进专务攻讦司马光诸人 
为事甚至发策以此相诋諆试士以此衡甲乙左袒右袒门户判然望纪纲肃清何可得哉】 辙谏曰伏见御试策题历诋近岁行事有绍复熙 
寍元丰之意臣谓先帝以天纵之才行大有为之志其所设施度越前古盖有百世不可改者在位近二十年而终身不受尊号宗室恩止袒免 
减朝廷无穷之费役法雇募衙前免民闲破家之患黜罢诸科诵数之学训练诸将慵惰之兵置寄禄之官复六曹之旧严重禄之法禁交谒之 
私行浅攻之策以制西夏收六色之钱以宽杂役凡如此类皆先帝之睿筭有利无害而元佑以来上下奉行未尝失坠也至于其它事有失当 
父作之于前子救之于后前后相济此则圣人之孝也汉武帝　盐铁榷酤均输之政民不堪命昭帝委任霍光罢去烦苛汉室乃定光武显宗 
以蔡为明以谶决事章帝即位深鉴其失代之以宽厚恺悌之政后世称焉本朝真宗右文偃武号称太平而羣臣因其极盛为天书之说章献 
临御揽大臣之议藏书梓宫以泯其迹及仁宗听政绝口不言英宗自藩邸入继大臣创濮庙之议及先帝嗣位或请复举其事寝而不答夫以 
汉昭章之贤与吾仁宗神宗之圣岂其薄于孝敬而轻事变易也哉臣愿陛下慎勿轻事改易若轻变九年己行之事擢任累岁不用之人人怀 
私忿而以先帝为辞偾事多矣哲宗览奏以为引汉武方先朝不悦落职知汝州居数月再责知袁州未至降朝议大夫试少府监分司南京筠 
州居住三年又责化州别驾雷州安置移循州徽宗即位徙永州岳州己而复大中大夫提举凤翔上清太平宫崇寍中蔡京当国又降朝议大 
夫罢祠居许州再复大中大夫致仕筑室于许号颍滨遗老自作传万余言不复与人相见政和二年卒年七十四追复端明殿学士淳熙中谥 
文定辙性沈静简洁为文汪洋澹泊似其为人不愿人知之而秀杰之气终不可掩其高处殆与兄轼相近三子迟适逊族孙元老

　　苏元老

　　 苏元老

　　元老字子廷善属文轼谪居海上数以书往来轼喜其为学有功辙亦爱奖之举进士调广都簿历汉州教授西京国子博士通判彭州政 
和闲宰相喜开边西南帅臣多啖诱近界诸族使纳土分置郡县以为功致茂州蛮叛帅司遽下令招降元老叹曰威不足以服则恩不足以怀 
乃移书成都帅周焘曰此蛮跳梁山谷闲彼之所长我之所短惟施黔两州兵可与为敌者檄数千人使倍道往赴贤于官军十万也其次以为 
夔陕兵大集先以夔兵诱其前陕兵从其后不十日贼必破彼降而我受焉则威怀之道得今不讨贼而招之还必复叛不免重用兵矣焘得书 
即召与计事元老又策茂有两道正道自湿山趋长平绝岭而上其路险闲道自青崖关趋刁溪循江而行其路夷当使正兵阵湿山而阴出奇 
兵捣刁溪与石泉并力合攻贼腹背受敌擒之必矣焘皆不能用竟得罪后帅至如元老策蛮势蹙乃降除国子博士历秘书正字将作少监比 
部考功员外郎寻除成都路转运副使为军器监司农卫尉太常少卿梁师成方用事自言为轼外子欲见之拒不答言者遂论元老苏轼从孙 
且为元佑邪说其学术议论颇仿轼辙不宜在中朝罢为提点明道宫元老叹曰昔颜子附骥尾而名显吾今以家世坐累荣矣未几卒年四十 
七有诗文行于时

　　钦定续通志卷三百五十五

　　●钦定续通志卷三百五十六　列传一百五十六

　　列传

　　宋 【六十】

　　○宋六十

　　吕大防【大忠　大钧大临】　刘挚　　　苏颂

　　吕大防
　　刘挚
　　苏颂

　　△吕大防

　　吕大防字微仲其先汲郡人祖通太常博士父蕡比部郎中葬京兆蓝田遂家焉大防进士及第调冯翊主簿永寿令县无井远汲于涧大 
防行近境得二泉用考工水地置泉之法以准之不旬日疏为渠民赖之号曰吕公泉迁著作佐郎知青城县故时圭田粟入以大斗而出以公 
斗获利三倍民虽病不敢诉大防始均出纳以平其直青城外控汶川与敌相接大防据要置逻密为之防禁山之樵采之严障蔽韩绛镇蜀称 
其有王佐才入权盐铁判官英宗即位改太常博士与范纯仁同监察御史里行首言纪纲赏罚未厌四方之望者有五进用大臣而权不归上 
大臣疲老而不得时退外国骄蹇而不择将帅议论之臣裨益阙失而大臣沮之疆场左右之臣有败事而被赏举职而获罪者是岁京师大水 
大防曰此阴阳之沴也即陈八事曰主威不立臣权太盛邪议干正私恩害公辽夏连谋盗贼恣行羣情失职刑罚失平会执政议濮王称考大 
防上言先帝起陛下为皇子馆于宫中凭几之命绪言在耳岂可生以为子没而背之今大臣首欲加王以非正之号使陛下顾私恩而违公义 
非所以结天下之心章累十数上出知休寍县神宗立通判淄州熙寍元年知泗州为河北转运副使召直舍人院韩绛宣抚陕西命为判官又 
兼河东宣抚判官除知制诏四年知延州大防欲城河外荒堆砦众谓不可守大防留戍兵修堡障有不从者斩以徇会环庆兵乱绛坐黜大防 
亦落知制诰以太常博士知临江军数月徙知华州华岳摧自山属渭河被害者众大防奏疏援经质史以验时事其略曰畏天之威于时保之 
先王所以兴也书云惟先格王正厥事愿仰承天威府酌时变为社稷至计除龙图阁待制知秦州元丰初徙永兴神宗以彗星求言大防陈三 
说九宜曰治本曰缓末曰纳言养民教士重谷治本之宜三也治边治兵缓末之宜二也广受言之路宽侵官之罚恕诽谤之罪容异同之论此 
纳言之宜四也时用兵西夏调度百出有不便者辄上闻务在宽民及兵罢民力比他路为饶供亿军须亦无乏绝进直学士居数年知成都府 
哲宗即位召为翰林学士权开封府馆伴契丹使其使黠语颇及朝廷大防密擿其隐事诘之曰北朝试进士至心独运赋不知此题于书何出 
使错遌不能对自是不敢复出嫚词迁吏部尚书夏使来诏访以待遇之计又向者所得边地虽建立城堡终虑孤绝难保弃之则弱国守之又 
有后悔大防言夏本无能为然屡遣使而不布诚款者葢料我急于议和耳今使者到关宜令押伴臣僚扣其不贺登极以观厥意足以测情伪 
矣新收疆士议者多言可弃此虑之不熟也至于守御之策惟择将帅为先太祖用姚内斌董遵诲守环庆西人不敢入侵昔以二州之力御敌 
而有余今以九州岛之大奉边而不足用是言之在于得人而己元佑元年拜尚书右丞进中书侍郎封汲郡公西方息兵青唐羌以为中国怯使 
将犯边大防命洮州诸将乘闲致讨生擒之三年起拜尚书左仆射兼门下侍郎提举修神宗实录大防见哲宗年益壮日以进学为急请敕讲 
读官取仁宗迩英御书解释上之寘于坐右又摭干兴以来四十一事足以为劝戒者分上下篇标曰仁祖圣学使人主有欣慕不足之意哲宗 
御迩英阁召宰执讲读官读宝训至汉武帝籍南山提封为上林苑仁宗言山泽之利当与众共之何用此丁度以为主上忧勤此本祖宗家法 
大防因推广祖宗家法以进之曰本朝家法最善逾于前代祖宗以来事母后皆朝夕见此事亲之法仁宗以侄事姑之礼见献穆大长公主此 
事长之法宫禁严密内外整肃此治内之法母后之族皆不预政此待外戚之法宫殿止用赤白此尚俭之法步自内庭出御后殿此勤身之法 
