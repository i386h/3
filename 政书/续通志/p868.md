<!-- { "loadSidebar": true } -->
诏问宰执方略邴条上战阵守备措画绥怀各五事战阵之利五曰出轻兵务远略储将帅责成功重赏格大略谓关陕为之地淮南为保固之 
地关陕虽利于进取然不用师于京东以牵制其势则彼得一力以拒我今大将统兵者数人皆所恃以为根本万一失利将不复用偏裨中如 
牛皋王进杨珪史康明皆京东土人知地险易可各配以部曲三五千人或出淮阳或出徐泗彼将奔命之不暇此不动而分陕西重兵之一端 
也关陕今虽有二宣抚其体尚轻非遣大臣不可吕颐浩气节高亮李纲识量宏远威名素着愿择其一而用之必有以报陛下又言陛下即位 
之初韩世忠刘光世张俊威名隐然为大将今又有吴玠岳飞者出矣愿诏大将于所部举智谋忠勇可以驭众统帅各两三人朝廷籍记遇有 
事宜使当一队毋隶大将则诸人竞奋才智皆飞玠之俦矣大将爵位巳崇难相统一自今用兵第可授以成算使自为战勿遣重臣临之以轻 
其权而分其功今却敌退师之后必论功行赏愿因此诏有司预定赏格谓如得城邑及近上首领之类自一命至节度使皆差次使足相当所 
谓守备之宜有五曰固根本习舟师防他道讲遗策列长戍大略谓江浙为今日根本欲保守则失进取之利欲进取则虑根本之伤古之名将 
内必屯田以自足外必因粮于敌诚得以功名自任者举淮南而付之使自为进取则不至虚内以事外臣闻朝廷下福建造海船七百只必如 
期而办乞仿古制建伏波下濑楼船之官以教习水战俾近上将佐领之自成一军而专隶于朝廷无事则散之缘江州郡缓急则聚而用之臣 
度敌人他年入寇惩创今日之败必先以一军来自淮甸为筑室反耕之计以缀我师然后由登莱泛海窥吴越以出吾左由武昌渡江窥江池 
以出吾右一处不支则大事去矣愿讲左支右吾之策夫兵之形无穷愿诏临江守臣凡可设奇以误敌者皆预为措画今长江之险绵数千里 
守备非一愿差次其最紧处屯军若干人一将领之听其郡守节制次紧稍缓差降焉有事则以大将兼统之既久则谙熟风土缓急可用与旋 
发之师不侔矣所谓措画之方有五曰亲大阅补禁卫讲军制订使事降敕榜大略谓建炎以来禁卫单寡乃藉五军以为重臣常寒心愿择忠 
实严重之将以为殿帅稍补禁卫之阙使隐然自成一军则其驭诸将也若臂之使指矣今诸郡厢禁冗占私役者大郡二三千人小郡亦数百 
人臣愿讲求除郡守兵将官自禁军给事外余傔从衣粮使自僦人以役大抵杀厢军三分之二而以其衣粮之数尽募禁军金人自用兵以来 
未尝不以和好为言此决不可恃然二圣在彼不可遂已姑以余力行之臣谓宜专命一官如古所谓行人者当遣使人举成法而授之庶免临 
时斟酌之劳而朝廷得以专意治兵矣刘豫僭叛理必灭之谓宜降敕榜明着豫僭逆之罪晓谕江北士民此亦兵家所谓伐谋伐交者所谓绥 
怀之略有五曰宣德意先振恤通关津遣材能务宽贷大略谓山东大姓结为山砦以自保愿募有心力之人密往诏谕淮北遗民来归者令淮 
南州郡给以行由差船津济分人护送有官人先次注授差遣无官而贫乏者令沿江州郡以官舍居之仍量给钱米内有才智可用之人皆从 
宽贷使之有更生之望不报邴闲居十有七年卒于泉州年六十二谥文敏

　　△滕康

　　滕康字子济应天府宋城人登崇寍五年进士第又中词学兼茂科除秘书省正字迁著作佐郎尚书工部礼部员外郎国子司业靖康二 
年元帅府闻康习宪章召至济州康率羣臣劝进除太常少卿使定登极礼仪凡告天及肆赦之文皆康为之辞意激切闻者感动除起居舍人 
权给事中进起居郎兼讨论祖宗法度检讨官试中书舍人会显谟阁学士孟忠厚乞用父减年迁官康言忠厚隆佑太后之侄也太宗以来凡 
母后兄弟之子无为侍从者武义大夫康义用登极恩迁遥郡刺史康又封还词头言康义得转一官今自武义大夫躐上遥郡刺史名迁一官 
实升五等紊法之甚凡再降旨竟不肯行后军统制韩世忠以不能戢所部坐赎金康言世忠所部卒伍至夺御器逼谏臣于死地止罚金何以 
惩后诏降世忠一官知江州陈彦文用刘光世奏录其守城功迁龙图阁待制康以光世所上彦文功状前后抵牾阁而未下宰相力主彦文趣 
康行词康论不巳宰相衔之会布衣省试卷子不合式康以其文取之谏宫李处遯论奏遂以集英殿修撰提举杭州洞霄宫再除中书舍人奏 
曰去岁郊礼前日食而日官不以闻廷臣不以告使陛下所以应天者未至故逆臣敢萌不轨者无先事之戒也陛下即位行再岁矣恻怛爱民 
之政徒为空言百姓不被其恩哀痛责躬之诏不着事实四方不以为信忠佞并驰而多士解体刑赏失当而三军沮气臣愿陛下取建炎初元 
以来所下诏书所举政事熟思审度望参稽得失而罢行之帝称其有谏臣风除左谏议大夫旬日闲封章屡上遂擢翰林学士又除端明殿学 
士同签书枢密院事建炎三年宰相吕颐浩议幸武昌为趋陕之计既移跸建康又议欲尽弃中原徙居民于东南康力持不可帝悟而止未几 
帝请太后奉神主如江西以参知政事李邴权知三省枢密院事康为资政殿学士同从卫以行邴辞疾又命康权知以刘珏为贰赐康褒诏许 
缀宰执班奏事康从卫至洪州刘光世护江不密金人绝流而渡康等仓卒奉太后趋虔州殿中侍御史张延寿论康与珏无忧国之心至使太 
后涉险为敌人追迫责授康秘书少监分司南京永州居住未几许自便复左朝请大夫提举明道宫绍兴二年九月卒年四十八八年追复龙 
图阁学士

　　△张守

　　张守字子固常州晋陵人家贫无书从人假借过目辄不忘登崇寍元年进士第中词学兼茂科除详定九域图志编修官改宣德郎擢为 
监察御史丁内艰去建炎初召还赐五品服上在维扬尼雅满将自东平厯泗淮宰臣汪伯彦黄潜善以为李成余党不足畏守独抗疏上防淮 
渡江利害六事又别疏言金人入淮之路有四宜择四路帅守缮兵储粟以捍御之又请诏大臣惟以选将治兵为急凡不急之务付之都司六 
曹二相滋不悦遂建议遣守抚谕京城守闻命即就道三年正月还奏金人必来愿早为图之未几金人果渡淮上幸临安累迁御史中丞苗刘 
既平诏赦百官表奏皆守与李邴分为之守论宰相朱胜非不能思患预防致贼猖獗乞罢政胜非罢吕颐浩初相举行司马光之言欲并合三 
省诏侍从台谏集议守言光之所奏较然可行若更集众徒为纷纭既而悉无异论竟合三省为一帝幸建康吕颐浩张浚叶议将奉帝幸武昌 
为趋陕之计守与谏议大夫滕康皆持不可曰东南今日根本也陛下远适则奸雄生窥伺之心又陈十害至殿庐谓康曰幸蜀之事吾曹当以 
死争之议遂寝初守为副端时尝上疏曰陛下处宫室之安则思二帝母后穹庐毳幕之居享膳羞之奉则思二帝母后膻肉酪浆之味服细暖 
之衣则思二帝母后穷边绝塞之寒苦操与夺之柄则思二帝母后语言动作受制于人享嫔御之适则思二帝母后谁为之使令对臣下之朝 
则思二帝母后谁为之尊礼兢兢栗栗圣心不倦而天不为之助顺者万无是理也至是诏陈阙政复申前说曰今罪己之诏数下而天未悔祸 
实有所未至耳汉制灾异策免三公今任宰相者虽有勋劳然其器识不足以斡旋机务愿更择文武全材海内所共推者亲擢而并用之上书 
论事或有切直宜加褒擢以来言路除礼部侍郎迁翰林学士知制诰九月拜端明殿学士同签书枢密院事扈从由海道至永嘉回至会稽四 
年五月除参知政事守尝荐汪伯彦沈与求劾其短以资政殿学士提举洞霄宫起知绍兴府寻以内祠兼侍读力辞改知福州时右司员外郎 
张宗臣请令福建筑城守奏公私困敝请俟他年遂止寻以变易度牒钱百万余缗输之行在助国用时刘豫导金入侵诸将献俘者相踵守上 
疏曰两河山东之民皆陛下赤子驱迫以来岂得巳哉宜谕以恩信贷之使归愿留者亦听则敌兵可不战而溃金人既退诏诸将渡江追击守 
复上疏以敌情难测愿留刘光世控御诸渡上既还临安又诏问攻战守备绥怀措置四事守言四事莫急于措置其一措置军旅其二措置粮 
食神武中军当专卫行在而以余军分戍三路一军驻于淮东一军驻于淮西一军驻鄂岳或荆南择要害之地以处之使北至关辅西抵川陕 
血脉相通号令相闻有唇齿辅车之势则自江而南可安枕而卧也然今之大将皆握重兵贵极富溢前无禄利之望退无诛罚之忧故朝廷之 
势日削兵将之权日重又为大将者万一有称病而赐罢或卒然不讳则所统之众将安属耶臣谓宜拔擢麾下之将使为统制每将不过五千 
人棊布四路朝廷号令径达其军分合使令悉由朝廷然后可以有为也诸将既分屯诸路则所患者财谷转输今宜举两浙之粟以饷淮东 【 
按宋名臣言行别录作以两浙之粟专供行在而江东之粟以饷淮东】 江西之粟以饷淮西荆湖之粟以饷鄂岳荆南量所用之数责漕臣将 
输而归其余于行在钱帛亦然钱粮无乏绝之患然后戒饬诸将不得侵扰州县以复业之民户口多寡为诸州殿最岁核实而黜陟之措置既 
定俟至防秋复遣大臣为之统督使诸路之兵首尾相应绥怀之略亦在是矣守在闽四年抚绥雕瘵且请于朝蠲除福州所贷常平缗钱十五 
万累请去郡以提举万寿观兼侍读召还甫两月复引病丐去知平江府力丐祠以归六年十二月召见除参知政事兼权枢密院事七年张浚 
罢刘光世兵权而欲以吕祉往淮西抚谕诸军守以为必须得闻望素高能服诸将之心者乃可浚不听遂有郦琼之变及台谏交章论浚御批 
安置岭表守力为解曰浚为陛下捍两淮罢刘光世正以其众乌合不为用今巳验矣羣臣从而媒蘖其短臣恐后之继者以浚为鉴谁肯为陛 
下任事乎浚谪永州守亦引咎请去弗许八年正月帝自建康将还临安守言建康自六朝为帝王都江流险阔气象雄伟且据都会以经理中 
原依险阻以捍御强敌可为别都以图恢复赵鼎持不可守力求去以资政殿大学士知婺州寻改洪州兼江南西路安抚使入对帝问以弭盗 
之策守曰莫先德政伺其不悛然后加之以兵因请出师屯要害既至部揭榜郡邑开谕祸福约以期限许之自新不数月盗平后徙知绍兴府 
会朝廷遣三使者括诸路财赋所至以鞭挞立威韩球在会稽所敛五十余万缗守既视事即求入觐为上言之诏追还三使时秦桧当国不悦 
守亦不自安复奉祠建康谋帅上曰建康重地用大臣有德望者惟张守可至镇数月卒守尝荐秦桧于时宰张浚及桧为枢密使守一日在省 
阁执浚手曰守前者误公矣今同班列观其趋向有患失之心公宜力陈于上守在江右以郡县供亿科扰上疏请蠲和买罢和籴上欲行之时 
秦桧方损度支为月进且日忧四方财用之不至见守疏怒曰张帅何损国如是守闻之叹息卒谥文靖孙抑

　　△富直柔

　　富直柔字季申宰相弼之孙也以父任补官有才名靖康初召赐同进士出身除秘书省正字建炎二年复以张浚荐授著作佐郎寻除礼 
部员外郎起居舍人迁右谏议大夫言范致虚自谪籍召入不当复用出知鼎州还给事中医官王继先以覃恩由团练使转防御使法当回授 
