<!-- { "loadSidebar": true } -->
内侍皆劾奏之罢伯彦为观文殿大学士知洪州改提举崇福宫寻落职居永州绍兴初复职知池州言者弗置乃诏以旧职奉祠寻知广州四 
年帝追赠陈东欧阳澈舍人王居正论伯彦潜善不已复褫前职七年帝以伯彦元帅旧僚欲与牵复始伯彦未第馆于王氏秦桧尝从之学而 
张浚亦伯彦所引因共赞焉九年知宣州过阙上所著中兴日厯五卷拜检校少傅保信军节度使十年请祠从之明年卒赠少师谥忠定初伯 
彦既去相州其子军器监丞似为金人拘之而北久之乃还或云似之得归伯彦实使人赎之

　　△秦桧 

　　秦桧字会之江宁人政和五年登第补密州教授继中词学兼茂科厯太学学正靖康元年金兵攻汴议割三镇以弭兵命桧借礼部侍郎 
与程瑀为割地使奉肃王以往金师退桧瑀至燕而还御史中丞李回翰林承旨吴幵共荐桧拜殿中侍御史迁左司谏御史中丞汴京失守二 
帝幸金营明年金帅分莫俦吴幵入城推立异姓留守王时雍等召百官议立张邦昌皆不敢答监察御史马伸言于众曰吾曹职为争臣岂容 
坐视当共入议状乞存赵氏桧闻伸言以为然即进状愿复嗣君以安四方金人怒执桧去与孙傅张叔夜何■〈卤上木下，仌代乂〉司马 
朴从二帝至燕山又徙韩州上皇闻康王即位作书贻尼堪与约和议俾桧润色之桧以厚赂达尼堪会金太宗以桧赐其弟达兰达兰信任之 
及南侵以桧为参谋军事又为随军转运使 【据宋通鉴及宋史纪事本末增辑】 建炎四年达兰攻楚州纵桧南归桧与妻王氏及婢仆自 
军中趋涟水航海归行在自言杀金人监巳者夺舟而来朝士多谓桧与■〈卤上木下，仌代乂〉傅朴同拘而桧独归又自燕至楚二千八 
百里踰河越海岂无讥诃之者安得杀尽而南就令从军达兰金人纵之必质妻属安得与王氏偕惟宰相范宗尹同知枢密院李回与桧善尽 
破羣疑力荐其忠帝命先见宰执桧言欲天下无事须南自南北自北及入对首奏所草与达兰求和书帝曰桧朴忠过人朕得之喜而不寐葢 
闻二帝母后消息又得一佳士也拜礼部尚书从行王安道冯由义水砦丁禩及参议官并改京秩舟人孙靖亦补承信郎始朝廷虽数遣使但 
且守且和而专与金人解仇议和实自桧始绍兴元年除参知政事首挤范宗尹宗尹既去相位久虚桧场言曰我有二策可耸动天下或问何 
以不言桧曰今无相不可行也拜右仆射同中书门下平章事兼知枢密院事吕颐浩再相桧同秉政谋夺其柄风其党建言周宣王内修外攘 
故能中兴今二相宜分任内外颐浩遂建都督府于镇江帝曰颐浩专治军旅桧专理庶务如种蠡分职可也二年桧奏置修政局自为提举参 
知政事翟汝文同领之未几桧面劾汝文擅治当吏汝文求去谏官方孟卿再论之汝文竟罢颐浩自江上还谋逐桧有教以引朱胜非为助者 
诏以胜非同都督给事中胡安国言胜非不可用胜非遂以醴泉观使兼侍读颐浩寻以黄龟年为殿中侍御史刘裴为右司谏将逐桧于是江 
跻吴表臣程瑀张焘胡世将刘一止林待聘楼照并落职予祠台省一空皆桧党也桧初欲倾颐浩引一时名贤如安国焘瑀辈布列清要颐浩 
问去桧之术于席益益曰目为党可也今党魁胡安国在琐闼宜先去之葢安国常问人材于游酢酢比桧于荀文若故安国力言桧贤桧亦力 
引安国至是安国等罢桧亦求去及桧再相误国而安国巳死矣黄龟年劾桧专主和议沮止恢复乃罢桧为观文殿学士提举江州太平观初 
桧陈二策欲以河北人还金中原人还刘豫帝曰桧言南人归南北人归北朕北人将安归桧语乃塞桧又言为相数月可耸动天下及相而设 
施无闻至是帝召直学士院綦崈礼语以是事崈礼即以帝意载训辞播告中外人始知桧之奸龟年等论桧不已诏落职牓朝堂示不复用三 
年韩肖冑使还偕金使来求尽还北俘与桧前议脗合识者益知桧与金人共谋矣五年与金议和复桧观文殿学士知温州六年用张浚荐除 
醴泉观使兼侍读充行宫留守参决尚书枢密院事召赴行在七年何苏使金还得徽宗及宁德后讣帝发丧即日授桧枢密使恩数视宰臣命 
王伦使金国迎奉梓宫浚求去赵鼎复相台谏交章论浚安置岭表鼎约同列解救及面秦桧无一语浚遂谪永州始浚鼎相得浚先进力引鼎 
常共论人才浚剧谈桧善鼎曰此人得志吾辈无所措足矣浚不以为然及引桧共政方知其闇不复荐桧因衔浚反谓鼎曰上欲召公而张相 
迟留葢怒鼎使挤浚也桧在枢府惟听鼎鼎素恶桧由是反深信之卒为所顷鼎与浚晚遇于闽言及此始知皆为桧所卖也八年拜右仆射同 
中书门下平章事兼枢密使吏部侍郎晏敦复有忧色曰奸人相矣王伦偕金使乌浚阿思谋等来议和议以吏部侍郎魏矼馆伴矼辞曰顷任 
御史尝言和议之非今不可专对桧问故矼备言敌情不可信桧曰公以智料敌桧以诚待敌矼曰第恐敌不以诚待相公尔桧乃改命吴表臣 
宰执入见桧独留身言臣僚多持两端不足与断大事若陛下决欲讲和乞颛与臣议勿许羣臣预帝曰朕独委卿桧曰臣亦恐未便望陛下更 
思三日容臣别奏又三日桧复留身奏事帝意欲和甚坚桧犹以为未也复请更思又三日桧复留身奏事如初知帝意确不移乃出文字乞决 
和议会赵鼎罢桧独专国决意议和于是中朝贤士以议论不合相继而去中书舍人吕本中礼部侍郎张九成皆不附和议殿中侍御史张戒 
上疏乞留赵鼎又陈十三事论和议之非桧并憾之王庶自淮西入枢庭始终言和议非是疏凡七上且谓桧曰而忘东都欲存赵氏时耶桧方 
挟金人自重尤恨庶言枢密院编修官胡铨上疏愿斩桧与王伦以谢天下械铨贬昭州陈刚中以启贺铨桧怒刚中以谴死既而校书郎许忻 
枢密院编修官赵雍同日上疏犹祖铨意力排和议司勋员外郎朱松馆职胡程张扩凌景夏常明范如圭同上一疏言金人以诏谕江南为名 
要陛下以稽首之礼百官军民莫不扼腕天下将有仗大义问奸桧 【宋史原作相公今依宏简录改】 之罪者后数日直学士院曾开权吏 
部尚书张焘吏部侍郎晏敦复魏矼户部侍郎李弥逊梁汝嘉给事中楼照中书舍人苏符工部侍郎萧振起居舍人嶭徽言同班入奏极言屈 
已之礼非是新除礼部侍郎尹焞独上一疏且移书切责桧桧始大怒焞于是固辞新命不拜奉礼部冯时行召对言和议不可信谪知万州寻 
亦抵罪桧党句龙如渊抗言于桧曰邪说横起胡不择台官击去之桧大喜遂奏如渊为御史中丞劾异议者卒成桧志金使张通古萧哲以诏 
谕江南为名至泗州要所过州县迎以臣礼韩世忠累疏力谏愿效死决战若其不克委曲从之未晚皆不许哲等既入境接伴使范同再拜问 
金主起居军民见者往往流涕过平江守臣向子諲不拜乞致仕哲等至淮安言先归河南地且册为帝徐议余事桧至是欲帝行屈己礼帝曰 
朕嗣守太祖太宗基业岂可受金人封册会三衙帅杨沂中解潜韩世良相率见桧曰军民汹汹若之何退又白之台谏于是句龙如渊李谊谓 
桧曰但取金书纳禁中则礼不行而事定给事中楼照亦与谅阴三年不言事以告桧于是定议以桧摄冢宰即馆受书金使欲百官傋礼桧使 
省吏朝服导从以书纳禁中九年金人归河南陕西故地以王伦签书枢密院事充迎奉梓宫奉还两宫交割地界使蓝公佐副之判大宗正事 
士褒兵部侍郎张焘朝八陵时张浚在永州驰奏力言以石晋刘豫为戒他如秘书省正字汪应辰樊光远澧州推官韩紃临安府司户参军毛 
叔庆皆言金人叵测迪功郎张行成献询荛书二十篇条具豫备之策桧悉加黜责金乌珠果有他谋拘王伦于中山府伦密奏于朝桧不之备 
韩世忠有乘懈掩击之请桧言春秋不伐丧与帝意合遂已十年金人败盟分四道入侵河南诸郡相继陷没帝始大怪下诏罪状乌珠御史中 
丞王次翁惧桧得罪奏曰前日国是初无主议事有小变则更用他相后来者未必贤而排黜异党纷纷累月不能定愿陛下以为至戒帝深然 
之于是桧位复安公论不能撼摇矣时张俊克亳州岳飞克郾城几获乌珠韩世忠胜于泇口镇诸将所向皆捷而桧力主班师诏飞还行在沂 
中还镇江刘光世还池州刘锜还太平于是淮宁蔡郑复为金人有一十年乌珠再举取寿春入庐州邵隆王德关师古等连战皆捷杨沂中战 
柘皋又破之桧忽谕沂中及张俊遽班帅韩世忠闻之止濠州不进刘锜闻之弃寿春而归自是不复出兵桧欲尽收诸将兵权给事中范同献 
策桧纳之密奏召三大将论功行赏世忠俊并为枢密使飞为副使以宣抚司军隶枢密院桧拜左仆射同中书门下平章事并枢密使厯封莘 
庆冀国公先是莫将韩恕使金拘于涿州至是乌珠有求和意纵之归桧复奏遣刘光远曹勋使金又以魏良臣为通问使未几良臣偕金使来 
议以淮水为界求割唐邓二州寻遣何铸报聘许之桧以岳飞沮和议方谋杀之使谏官万俟卨论其罪张俊又诬飞旧将张宪谋反于是飞及 
子云俱送大理寺命御史中丞何铸大理卿周三畏鞫之久不伏卨入台狱遂诬飞指斥乘舆受诏不救淮西赐死狱中子云及宪杀于都市天 
下冤之十二年徽宗及显肃懿节二梓宫至行在太后还慈宁宫加桧太师进封奏魏两国公桧以封两国与蔡京同辞不拜幸和议成益咎前 
日之异己者先是赵鼎贬潮州王庶贬道州胡铨再贬新州至是皆遇赦永不检举曾开李弥逊并落职张俊本助和议居位岁余无去意桧讽 
江邈论罢之十三年贺瑞雪贺日食不见是后日食多书不见彗星常见选人康倬上书言彗星不足畏桧大喜特改京秩知虔州嶭弼言木内 
有文曰天下太平年诏付史馆于是为苟安余杭之计自此不复巡幸江上而祥瑞之奏日闻矣洪皓归自金名节独着以致金实讷语不一月 
逐去实讷者尼堪左右也初尼堪行军至淮上桧常为之草檄为实讷所见故因皓归寄声桧意士大夫莫有知者闻皓语深以为憾遂令李文 
会论之胡舜陟以非笑朝政下狱死张九成以鼓唱浮言贬张邵亦坐与桧言金人有归钦宗及诸王后妃意斥为外祠十四年贬黄龟年以前 
常论桧也闽浙大水右武大夫白锷有燮理乖谬语刺配万安军太学生张伯麟常题壁曰夫差尔忘越王杀而父乎杖春刺配吉阳军故将解 
潜罢官闲居辛永宗总戎外郡亦坐不附和议潜窜南安死永宗编置肇庆死李光前贬藤州以唱和有刺桧者为守臣所告桧又言赵鼎欲立 
皇太子是待陛下终无子也宜俟亲子乃立遂嗾御史中丞詹大方言鼎邪谋密计深不可测于是光及鼎皆再窜台州曾惇献桧诗称圣相凡 
投献者必曰元圣桧乞禁野史又命子熺以秘书少监领国史进建炎元年至绍兴十二年日厯五百九十卷熺因太后北还自颂桧功德凡二 
千余言自桧再相凡前罢相以来诏书章疏稍及桧者率更易焚弃日厯时政亡失已多是后记录皆熺笔无复有公是非矣十五年熺除翰林 
学士兼侍读赐桧甲第桧妻妇子孙皆加恩帝亲书一德格天扁其阁十六年桧立家庙赐祭器将相赐祭器自桧始帝以彗见求言张浚疏言 
今事势如养大疽于头目心腹之闲不决不止愿谋为豫备桧久憾浚至是大怒即落浚节钺贬连州寻移永州十七年改封桧益国公赵鼎在 
