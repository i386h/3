<!-- { "loadSidebar": true } -->
会昌中遣使上书大中朝册为英武诚明可汗咸通闲三来朝又有伊州都播骨利斡白霫斛薛皆唐时尝通

　　○奚 

　　奚与契丹别种尝为匈奴所破保乌丸山元魏时自号库真奚居鲜卑故地东北接契丹西突厥南白狼河北霫俗与突厥同逐水草畜牧 
居既庐环车为营其君长常以五百人卫牙中余部散山谷闲无赋入以射猎为赀喜战鬬兵有五部部一俟斤主之盛夏必徙保冷陉山山直 
妫州西北至隋始去库真但曰奚唐武德中高开道借其兵再寇幽州长史王诜击破之贞观三年始来朝阅十七岁凡四朝贡帝伐高丽大酋 
苏支从战有功不数年其长可度者内附帝为置饶乐部督府拜可度者使持节六州诸军事饶乐都督封楼烦县公赐姓李以阿会部为弱水 
州处和部为祁黎州奥失部为落瓌州度稽部为大鲁州元俟折部为渴野州各以酋领辱纥主为刺史隶饶乐府复置东夷都护府于营州兼 
统松模饶乐显庆闲可度者死奚叛六年诏崔余庆等总护三都督讨之斩其王万岁通天中契丹反奚亦叛与突厥相表里号两蕃延番元年 
遣孙佺李楷洛周以悌帅兵袭其部为所败杀伤数万佺以悌皆禽送默啜朝廷方多故不暇讨开元二年 【旧书作三年】 使奥苏悔落丐 
降封饶乐郡王左金吾卫大将军饶乐都督诏宗室出女辛为固安公主妻其酋李大酺明年入朝成昏始复营州都督府大酺后与契丹可突 
于鬬死弟鲁苏领其部袭王诏兼保塞军经略大使牙官塞默羯谋叛公主诱杀之帝嘉其功赐累万会与其母告讦得罪更以盛安公主女韦 
为东光公主妻之后三年封鲁苏奉诚郡王右林卫将军久之契丹可突于反胁奚众并附突厥鲁苏不能制奔榆关公主奔平卢幽州长史赵 
含章发军讨破之众稍自归明年信安王祎降其酋李讨锁高等以其地为归义州因以王诗拜左羽林大将军本州岛都督置其部幽州之偏诗 
死子延宠嗣与契丹又叛为幽州张守珪所困延宠降复拜饶乐都督怀信王以宗室出女杨为宜芳公主妻之延宠杀公主复叛诏立它酋婆 
固为昭信王饶乐都督安禄山节度范阳诡边功数与鏖鬬擒其酋李日越科所俘骁壮戍云南终帝世凡八朝献至德大历闲十二贞元四年 
与室韦攻振武后七年幽州残其众六万德宗时两朝献元和元年君梅落入朝拜检校司空归诚郡王以部酋索氏为左威卫将军檀蓟州游 
奕兵马使没辱孤平州游奕兵马使皆赐姓李尝阴结回鹘室韦兵犯西城振武宪宗世四朝献太和四年复盗边卢龙李载义破之执大将二 
百余人缚其姑茹羯以献文帝赐冠带授右骁卫将军后五年大首领匿舍朗来朝大中元年北部诸山奚悉叛卢龙张仲武禽酋渠烧帐落二 
十万取其刺史以下面耳及羊牛辎贮献京师咸通九年其王突董苏使大都督萨葛入朝是后契丹方强奚不敢抗举部役属之苦其政稍引 
别部内附保妫州北山遂为东西奚西奚王去诸之子萨嘉后唐庄宗时赐姓名李绍威石晋时绍威子伊喇降于契丹东奚亦为契丹所供不 
复能自见云

　　○室韦诸部落 

　　室韦契丹别种盖丁零苗裔地据黄龙北傍猺越河东接黑水靺鞨西突厥南契丹其地无君长惟大酋皆号莫贺咄摄其部而附于突厥 
小或千户大数千户滨散州谷逐水草而处不税敛每戈猎即啸聚事毕去不相臣制故虽猛悍喜战而卒不能为强国酋帅死以子弟继无则 
推豪杰立之乘牛车渡水则束薪为浮或以板舟所居或皮蒙室或屈木以蘧蒢覆可载而行其畜无羊少马有牛不用有巨豕食之语言近靺 
鞨分部二十余日岭西部山北部黄头部大如者部小如者部婆莴部讷北部骆丹部悉处柳城东北近者三十远六千里而赢最西有乌素固 
部与回纥接当俱伦泊之西南自泊而东有移塞没部稍东有塞曷支部最强居啜水之阴亦曰燕支河益东有和解部乌罗护部那礼部岭西 
部直北曰讷北支部北有大山山外曰大室韦濒于室建河河出俱伦迤而东河南有蒙瓦部其北落坦部水东合那河忽汗河又东贯黑水靺 
鞨故靺鞨跨水有南北部而东注于海猺越河东南亦与那河合其北有东室韦贞观五年 【旧书作贞观三年】 来贡后再入朝长寿二年 
叛李多祚击定之景龙初复朝献请助讨突厥开元天宝闲凡十朝献大历中十一贞元四年与奚共宝振武节度使唐朝臣方郊劳天子使者 
惊走室韦执诏使大杀掠而去明年使者来谢罪太和中三朝献大中中一来咸通时大酋怛烈与奚皆遣使至京师后史官失传

　　钦定续通志卷六百三十六

　　●钦定续通志卷六百三十七　四夷传三 

　　四夷传 【三】 

　　吐蕃【嘉勒斯赉　苏毘　多弥　泥婆罗】　　党项　　　　于阗　　　　天竺【师子】　　拂菻　　　　高昌　　　　焉 
耆　　龟兹【疏勒】　　　　拔汗那　　　罽宾　　康居九姓　　大勃律【小勃律　失蜜　识匿　似　役盘】　　吐火罗【挹 
怛　俱兰　劫　谢■〈风日〉　帆延　石汗那　俱蜜　护蜜　骨咄】　　波斯　　　　大食　　　　层檀

　　吐蕃 【嘉勒斯赉　苏毘　多弥　泥婆罗】  
　　吐谷浑 
　　党项 
　　于阗 
　　天竺 【狮子】  
　　拂菻 
　　高昌 
　　焉耆 
　　龟兹 【疏勒】  
　　拔汗那 
　　罽宾 
　　康居九姓 
　　大勃律 【小勃律　失蜜　识匿　似　役盘】  
　　吐火罗 【挹怛　俱兰　劫　谢■〈风日〉　帆延　石汗那　俱蜜　护蜜　骨咄】  
　　波斯 
　　大食 
　　层檀 

　　○吐蕃 【嘉勒斯赉　苏毘　多弥　泥婆罗】  

　　吐蕃本西羌属种落莫知所出唐以前未尝通中国居析支水西其祖曰鹘提勃悉野稍并诸羌据其地俗谓强雄曰赞丈夫曰普故其王 
号赞普贞观八年赞普弄赞始遣使来朝因求昏不许遂入寇诏侯君集等讨之弄赞引去遣使谢罪又请昏许之十五年妻以宗女文成公主 
高宗即位擢弄赞驸马都尉西海郡王进封賨王永徽初死无子立其孙赞普国事皆委其相禄东赞时吐谷浑内附禄东赞怨忿击破之朝廷 
遣使定目禄东赞明毅善用兵吐藩依之遂为强国禄东赞死其子钦陵赞婆悉多干 【按新唐书作悉多干今从旧书】 勃论并当国尽破 
诸羌咸亨初入残羁縻十八州诏薛仁贵讨之为钦陵所败遂陷吐谷浑复诏姜恪出讨会恪卒班师赞普旋遣大臣入朝上元二年又遣使请 
与吐谷浑修好帝不许明年攻鄯廓河芳四州诏周王显相王轮会讨不克行又攻迭扶二州进攻安西命李敬元等击之为所败仪凤四年赞 
普死子哭弩悉弄立命赞婆率兵宝河源屯良非川左武卫将军黑齿常之击走之武后时屡诏诸将进讨皆中道罢如意元年大首领曷苏谋 
率所属降后遣将军张元遇率兵迎之次大度水国人禽曷苏去而他酋昝插又以羌蛮八千人降即其部置叶州擢昝插刺史是岁将军王孝 
杰大破吐蕃之众西镇尽复置兵戍守证圣元年攻临洮凉州遣使请罢戍兵求分十姓地武后诏郭元振往使从其请吐蕃南境属国泥婆罗 
门等叛赞普自讨死于军诸子争立国人立弃隶缩赞为赞普景龙三年遣使请昏帝以雍王守礼女为金城公主妻之吐蕃外虽和而阴衔怒 
即请河北九曲为公主汤沐邑与之势益张开元二年其相坌达延将兵十万寇临洮诏令薛讷王晙等击败之自后边将捍御益力然吐蕃寇 
盗无闲岁十年攻子勃律等国张孝嵩遣兵击败之十五年王君奂大破其众于青海西后君奂为回纥所杀帝以萧嵩张守珪代领其众明年 
寇瓜州守珪击走之都督张志亮又破其军于青海西时忠王友皇甫惟明等以约和为言帝敕惟明以书赐金城公主乃遣使纳贡二十六年 
以节度使崔希逸背约大入河西希逸死萧炅率军击破之金城公主卒吐蕃悉众四十万来攻入振武军天宝元年陇右节度使皇甫惟明破 
之自是频岁入寇惟明及哥舒翰高仙芝相继战禽馘巨酋十三载赞普乞黎苏笼腊赞瓦子挲悉笼腊赞嗣遣使修好安禄山随机数遣使请和 
帝虽审其谲姑务纾患诏宰相郭子仪与盟宝应元年陷临洮取秦成渭等州明年破西山合水城明年入大震关取兰河鄯洮等州陇右地尽 
没进攻泾州破邠州东略武功代宗幸陕吐蕃入长安留十五日乃走帝还京退围凤翔仆固怀恩反合其兵攻邠州郭晞夜击之引去陷凉州 
永泰元年请和怀恩又导吐蕃与回纥党项等至醴泉京师戒严诏子仪等屯兵分道夹击帝自率六军击之累战辄胜会怀恩死吐蕃无谋主 
与回纥争长回纥怒诣子仪请击吐蕃自效子仪许之遂大破之诏班师大历二年又寇灵州子仪兵屯泾阳破之三年八月引众十万入灵邠 
二州为马璘白元光所败八年又寇泾邠浑瑊马璘相继掩袭射杀其酋将子仪复追破之吐蕃每岁议和中朝频许之然无信常以兵骑寇盗 
德宗即位欲以德绥远方诏还其所俘时乞立赞为赞普遣使入朝由是为盟好朱泚乱浑瑊以吐蕃兵破泚将韩旻于武亭川泚平来求地帝 
薄其劳赐帛万匹吐蕃以为怨贞元二年复犯泾陇邠宁四州为李晟所败时其相尚结赞攻据盐夏乞和于马燧燧入见奏请与盟诏浑瑊为 
盟会使崔汉衡副之将盟其众鼓噪瑊单骑走汉衡等被执结赞以羌浑众屯青石岭分道趋陇汧阳剽掠州县诸将兵不敢出初吐蕃盗塞畏 
春夏疾疫常以秋及是得唐俘给产质其孥因亦以盛夏入边是时宁灵受患最甚唐地没入者多安西道绝诏浑瑊杜希全邢君牙等合兵三 
万筑城灵武是时韦皋连破其众后尚结赞及赞普死足之煎嗣为赞普请修好帝以其无信不受又入寇二十年足之煎死其弟嗣立宪宗即 
位遣使修好元和十二年赞普又死可黎可足立十四年分兵十五万围盐州刺史李文悦合朔方将史敬奉击破之长庆元年来乞盟诏使刘 
元鼎等会守将与盟是后比年遣使朝聘赞普死弟达磨嗣会昌二年达磨死无子以妃綝兄尚延力子乞离胡为赞普羣下以非故王后皆叛 
自相攻杀诸将乘乱收复亡失等州自是其国浸弱然种部繁多自宋以后屡来贡献无复统一其稍大者有嘉勒斯赉初居页恭城欲于河州 
立文法部属尊事之徙宗噶尔城又徙邈川与赵德明抗希望朝廷恩命泾原钤辖曹玮言宜厚嘉勒斯赉以扼德明大中祥符八年遣使来贡 
其年聚众数十万请讨夏以自效明道初授嘉勒斯赉宁远大将军爱州团练使徙居青唐景佑中以嘉勒斯赉为保顺军节度观察留后嘉勒 
斯赉阴闲元昊得其虚实数以奇计破元昊潘罗支旧部回纥种人往往归之嘉勒斯赉由是富强累兼保顺西河节度使洮凉两州刺史治平 
二年死第三子栋戬嗣熙宁三年夏人寇环庆栋戬乘虚入其境大克获王韶定熙河其首领青伊结果庄寇河州帝命边臣招来之元丰四年 
宋师讨夏栋戬分兵入援以功由常乐郡公进封武威郡王元佑元年死养子阿里库本于阗人少从其母事栋戬元丰闲兰州之战有功由肃 
州团练使进防御使栋戬无子立之既嗣遣使修贡元佑元年以起复为河西军节度使封宁塞郡公常使果庄拒洮州果庄遣其子入寇其下 
