<!-- { "loadSidebar": true } -->
　　凡兵书五十三家
　　王应麟曰黄石公记不著录考后汉光武诏报臧宫马武曰黄石公记曰柔能制刚弱能制强注即张良于下邳圯所见老人出一编者隋 
志黄石公三略三卷
　　天文二十一家
　　王应麟曰夏氏日月传甘氏岁星经石氏星经巫咸五星占周髀星传皆不著录考天文志引夏氏日月传曰日月食尽主位也不尽臣位 
也史记正义甘德楚人作天文星占八卷石申作天文八卷隋志巫咸五星占一卷周髀一卷天文志引星传曰日者德也月者刑也
　　厯谱十八家
　　王应麟曰九章算术五纪论不著录考周礼保氏九数郑司农云方田粟米差分少广商功均输方程赢不足旁要今有重差夕桀勾股疏 
云方田以下皆依九章算术而言重差以下此汉法增之律厯志刘向总六历列是非作五纪论
　　五行三十一家
　　王应麟曰翼氏风角不著录考翼奉传注翼氏风角曰木落归本水流归末故木利在亥水利在辰金刚火强各归其乡故火刑于午金刑 
于酉
　　山海经十三篇
　　焦竑曰入刑法非改地里
　　经方十一家
　　王应麟曰本草不著录考淮南子云神农尝百草之滋味一日而七十毒梁七录神农本草三卷
　　（臣）等谨案王应麟考证云肃宗章和元年正月召曹褎诣嘉德门令小黄门持班固所上叔孙通汉仪十二篇敕褎曰此制散略多不 
合经然十二篇不着于七略盖与律令同录藏于理官晋刑法志萧何定律九篇叔孙通益律所不及为十八篇张汤越宫律二十七篇赵禹朝 
律六篇合六十篇又汉时决事集为令甲以下三百余篇以藏于理官故志不著录据此则汉仪律令三者不著录与他书之失于编纂者别也

　　○隋经籍志 

　　隋志合六蓻经纬为十种史为三十种子为十四种集为三种附道佛书于四部之末其有重出及纰缪应正者并列于左夏小正一卷
　　焦竑曰入礼非改时令
　　制旨革牲大义三卷
　　焦竑曰入礼非今削
　　尔雅三卷尔雅七卷尔雅五卷集注尔雅十卷尔雅音八卷尔雅图十卷广雅三卷广雅音四卷小尔雅一卷方言十三卷释名八卷辨释 
名一卷
　　焦竑曰入论语非改小学
　　五经音十卷五经正名十二卷白虎通六卷五经异义十卷五经然否论五卷五经钩沈十卷五经大义三卷五经大义十卷经典大义十 
二卷五经大义五卷五经通义八卷五经义六卷五经要义五卷五经析疑二十八卷五经宗略二十三卷五经杂义六卷长春义记一百卷大 
义九卷游玄桂林九卷六经通数十卷七经义纲二十九卷七经论三卷质疑五卷经典玄儒大义序录二卷玄义问答二卷六蓻论一卷圣证 
论十二卷郑志十一卷郑记六卷
　　焦竑曰入论语非改经解
　　谥法三卷谥法十卷谥法五卷
　　晁公武曰谥法隋志附于论语类中今入礼类
　　江都集礼一百二十六卷
　　焦竑曰入论语非附仪注
　　字林七卷
　　马贵与曰巽岩李氏曰隋唐志皆云七卷恐误今五卷具在此说文部叙初无欠阙不应五卷外更有两卷也
　　东观汉记一百四十三卷
　　焦竑曰入正史非改杂史
　　汉纪三十卷后汉纪三十卷 【袁彦伯】 后汉纪三十卷 【张璠】 献帝春秋十卷魏氏春秋二十卷魏纪十二卷汉魏春秋九卷 
晋纪四卷晋纪二十三卷晋纪十卷汉晋阳秋四十七卷晋纪十一卷晋阳秋三十二卷晋纪二十三卷晋纪十卷晋纪四十五卷续晋阳秋二 
十卷续晋纪五卷宋略二十卷宋春秋二十卷齐春秋三十卷齐典五卷齐典十卷三十国春秋三十一卷战国春秋二十卷梁典三十卷 【 
刘璠】 梁典三十卷 【何之元】 梁撮要三十卷梁后略十卷梁太清纪十卷齐纪三十卷齐志十卷
　　焦竑曰入古史非改编年
　　（臣）等谨案焦竑经籍志纠缪云汉纪等三十三种改编年是并淮海乱离志数之然淮海乱离志焦氏又云应改杂史则不得混入编 
年故止三十二种也
　　战国策三十二卷战国策二十一卷战国策论二卷
　　焦竑曰入杂史非改纵横
　　梁皇帝实录三卷梁皇帝实录五卷
　　马贵与曰案实录即是仿编年之法惟唐志专立实录一门隋史以实录附杂史宋史以实录附编年今从宋志
　　焦竑曰入杂史非附起居注
　　陈王业历一卷
　　（臣）等谨案赵齐旦陈王业历志列杂史焦竑经籍志改入编年
　　洞纪四卷续洞纪一卷帝王世纪十卷帝王世纪音四卷帝王本纪十卷续帝王世纪十卷十五代略一卷帝王要略十二卷周载八卷汉 
书钞三十卷拾遗录二卷
　　焦竑曰入杂史非改通史
　　王子年拾遗记十卷
　　焦竑曰入杂史非改传记
　　后周太祖号令三卷
　　焦竑曰入起居注非改制诏
　　海岱志二十卷
　　焦竑曰入杂传非改地里
　　竹谱一卷钱谱一卷
　　焦竑曰入谱系非改食货
　　书品二卷名手画录一卷
　　焦竑曰入簿录非改蓻术
　　玉烛宝典十二卷四时录十二卷
　　焦竑曰入杂家非改时令
　　皇览一百二十卷类苑一百二十卷华林遍略六百二十卷
　　焦竑曰入杂家非改类家
　　古今蓻术二十卷
　　焦竑曰入小说非改蓻术
　　鲁史欹器图一卷器准图三卷
　　焦竑曰入小说非改食货
　　碁势四卷杂博戏五卷投壶经一卷梁东宫撰太一博法一卷双博法一卷皇博法一卷象经一卷博塞经一卷碁势十卷 【沈敞】 碁 
势十卷 【阙名】 碁势十卷 【王子冲】 碁势八卷碁图势十卷碁九品序录一卷碁后九品序一卷围碁品一卷碁品序一卷碁法一 
卷弹碁谱一卷二仪十博经一卷象经一卷象经三卷象经一卷象经发题义一卷
　　焦竑曰入兵家非改蓻术
　　五行二百七十二部
　　马贵与曰班氏阴阳二十一种之书并无一存而隋史遂不立阴阳门盖隋唐闲己不能知其名义故无由以后来所著之书总立此门矣 
然隋唐志及宋九朝史凡涉乎术数者总以五行一门包之殊欠分剔独中兴史志旧用班志旧例以五行占卜刑法各自为门今从之
　　老子禁食经一卷崔氏食经四卷食经十四卷食馔次第法一卷四时御食经一卷
　　焦竑曰入医方非改食货
　　（臣）等谨案焦竑经籍志纠缪云食经五种据隋志老子禁食经等五种外仍有马琬食经三卷会稽郡造海味法一卷淮南王食经并 
目百六十五卷膳羞养疗二十卷应并改食货
　　香方一卷杂香方五卷龙树菩萨和香法二卷
　　焦竑曰入医方非改食货
　　金匮录二十三卷炼化杂术一卷玉衡隐书七十卷太清诸丹集要四卷杂神丹方九卷合丹大师口诀一卷合丹节度四卷合丹要略序 
一卷仙人金银经并长生方一卷狐刚子万金诀二卷杂仙方一卷神仙服食经十卷神仙服食神秘方二卷神仙服食药方十卷神仙饵金丹 
沙秘方一卷卫叔卿服食杂方一卷金丹药方四卷杂神仙丹经十卷杂神仙黄白法十二卷神仙杂方十五卷神仙服食杂方十卷神仙服食 
方五卷服食诸杂方二卷服饵方三卷真人九丹经一卷太极真人九转还丹经一卷练宝法二十五卷太清璇玑文七卷陵阳子说黄金秘法 
一卷神方二卷狐子杂诀三卷太山八景神丹经一卷太清神丹中经一卷养生注十一卷养生术一卷龙树菩萨养性方一卷引气图一卷道 
引图三卷养身经一卷养生要术一卷养生服食禁忌一卷养生传二卷帝王养生要方二卷素女秘道经一卷素女方一卷彭祖养性一卷郯 
子说阴阳经一卷序房内秘术一卷玉房秘诀八卷徐太山房内秘要一卷新撰玉房秘诀九卷
　　焦竑曰入医方非改道家
　　（臣）等谨案彭祖养性神仙服食经服食诸杂方三种志两出
　　翰林论三卷文心雕龙十卷
　　马贵与曰宋三朝蓻文志晋李充始着翰林论梁刘勰又着文心雕龙言文章体制又锺嵘为诗评其后述略例者多矣至于扬搉史法着 
为类例者亦各名家焉前代志录散在杂家或总集然皆所未安惟吴兢西斋有文史之别今取其名而条次之

　　○唐蓻文志 

　　唐蓻文志分为四部甲部经类十一乙部史类十三丙部子类十七丁部集类三其有重出及纰缪应正者并列于左崔令钦教坊记一卷 
南卓羯鼓录一卷
　　陈振孙曰刘歆班固虽以礼乐着之六蓻略要非孔氏之旧也然三礼至今行于世犹是先秦旧传而所谓乐六家者影响不复存矣窦公 
之大司乐章既已见于周礼河闲献王之乐记亦已录于小戴则古乐已不复有书而前志相承乃取乐府教坊琵琶羯鼓之类以充乐类与圣 
经并列不亦悖乎晚得郑子敬氏书目独不然其为说曰仪注编年各自为类不得附于礼春秋则后之乐书固不得列于六蓻今从之而着于 
子录杂蓻之前马贵与曰自唐有四库之目而后世之所谓书者入史门所谓诗者入集门独礼乐则俱以为经于是以历代典章仪注等书厕 
之六典仪礼之后历代乐府教坊之书厕之乐记司乐之后猥杂殊甚如陈氏书录列之杂蓻之闲又太不伦今与仪注谶纬并列于经解之后 
史子之前云
　　（臣）等谨案教坊记诸书厕之乐记司乐之后固为猥杂然马氏列于经解之后子史之前是犹未离经类也陈氏书录解题着于子录 
杂蓻之前其说较马氏为长矣
　　谥法三卷沈约谥例十卷贺琛谥法三卷古今谥法十四卷
　　焦竑曰入经解非改附仪注
　　庾肩吾书一卷李嗣真书后品一卷张怀瓘书断三卷
　　陈振孙曰自刘歆以小学入六蓻略后世因之以为文字训诂有关于经蓻故也至唐志所载书品书断之类亦厕其中则庞矣盖其所论 
书法之工拙正与射御同科今并削之而列于杂蓻类不入经录
　　荆浩笔法记一卷
　　（臣）等谨案陈振孙书录有山水受笔法记一卷即荆浩笔法也入杂蓻类其书论画非论书志八小学误矣
　　武德贞观两朝史八十卷
　　焦竑曰入正史非
　　葛洪史记钞十四卷又汉书钞三十卷后汉书钞三十卷张缅后汉书略二十五卷又晋书钞二十卷范蔚宗后汉书缵十三卷张温三史 
要略三十卷阮孝绪正史削繁十四卷王廷秀史要二十八卷萧肃合史二十卷又录一卷王蔑中汉要集二卷
　　焦竑曰入杂史非改附正史
　　虞溥江表传五卷
　　焦竑曰杂史传记两出改霸史
　　关东风俗传六十三卷
　　焦竑曰入杂史非改地理
　　蒋乂大唐宰辅录七十卷又凌烟功臣秦府十八学士史臣等传四十卷
　　焦竑曰入杂史非改传记
　　（臣）等谨案杂史门仍有张荐宰辅传略应入传记
　　凡诏令一家十一部
　　马贵与曰唐志特立诏令一门历代史皆无之按古左史记言右史记动后官制中起居郎起居舍人即左右之任也故以诏令并入起居 
注门庶从其类云
　　（臣）等谨案旧唐书经籍志诏令并入起居注故其标目则曰五曰起居注以纪人君言动析之者自新书始也
　　春坊旧事三卷春坊要录四卷
　　焦竑曰入故书非改职官
　　马总唐年小录八卷
　　焦竑曰入故事非改杂史
　　习凿齿襄阳耆旧传五卷
　　晁公武曰隋志曰耆旧记唐志曰耆旧传观其书记录丛脞非传体也名当从隋志云
　　列藩正论三十卷
