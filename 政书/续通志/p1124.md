<!-- { "loadSidebar": true } -->
以兵赴元帅府勤王金兵来攻城政守御有法纪律严明赏罚必信人皆用命俄而攻急有登城者焚其谯楼政为所隔不得奔救大呼曰事急 
矣有能跃火而过者赏于是军士十数人皆以湿既裹身持仗跃火而过大呼力战金人惊骇辄坠立厚赏之未几政因伤而死城陷权知州事 
单某者不降自经死

　　△郭浒 【朱友恭】

　　郭浒德顺中安堡人从军积官至武经郎为泾原第八副将金人逼陕西渭帅以下叛降独浒不肯帅忌之傅致以罪下之狱胁使具降浒 
奋而呼曰大丈夫今得死所矣终不能身受污吾虽死誓不尔贷众丑其语即杀之建炎三年赠武翼大夫忠州刺史同死者朱友恭西安人以 
忠翊郎为泾原第一副将部兵扞金人于华亭数有功会金兵大集友恭赴敌力战为所得渭帅既降诱以甘言友恭更诋辱之帅不胜忿断其 
胫以徇经日及斩之后赠敦武郎

　　△屈坚

　　屈坚为右武大夫忠州防御使建炎二年金人围陕府坚引所部救之围解而战败为金所执坚呼曰吾所以来为解围也城苟全吾死何 
憾金人杀之后赠三官录其家五人

　　△赵叔凭

　　赵叔凭建炎闲任陕州都监累官武翼大夫就迁通守金人围陕州既久援兵不至城危时叔凭子官卢氏遗以蜡丸书曰人臣当死国难 
况吾近属可辱命耶遂死之时通判王浒职官刘効陈思道冯经李岳杜开县令张玘将佐卢亭等五十一人俱死 【按叔凭原附赵士嶐传 
令考系死于金析出另传】

　　△魏彦明

　　魏彦明开封人通判延安府建炎二年金兵围城彦明与权府事刘选分地而守彦明当东壁空家赀以赏战土金人昼夜攻城阅十有三 
日而陷彦明坐于城楼上金人执之使速降不屈杀之诏赠中大夫官一子

　　△赵不试 【赵叔皎】

　　赵不试太宗六世孙宣和末通判相州建炎元年知州事初汪伯彦既去相金人执其子似遣来割地似至相不试固守不下明年金人大 
入州久被围军民无固志不试谓之曰我宗子也义不降计将安出众不应不试登城与金人约物杀百姓许之既启门尽纳其家井中然后以 
身赴井嘱提辖官实以土州人皆免于死叔皎秦悼王四世孙元丰中为右班殿直累迁至德州兵马都监建炎二年金人围城叔皎率兵前后 
六战围急有江喆者谋以城降斩以徇金人登城叔皎犹力战势穷被执怒骂不屈遂遇害 【按叔皎原附赵士嶐传后今考系死于金析出 
另传】

　　△郭永

　　郭永大名府元城人以祖任为丹州司法参军累官通判郑州燕山兵起以永为其路转运判官郭药师屯边怙恩暴甚与民市不偿其直 
复殴之至坏目折支乃巳安抚使王安中莫敢问永见药师曰前日将军杖策归朝廷礼遇无所不至将军未有以报乃纵部曲戕民乎药师虽 
谢无愧容永谓安中曰他日乱边者必此人也己而安中罢永亦辞去移河北西路提举常平会金人趋京师所过城邑欲立取之是时天寒城 
池皆冻金率藉冰梯城不攻而入永适在大名闻之先弛濠渔之禁人争出渔冰不能合金人至睥睨久之而去迁河东提点刑狱时高宗在扬 
州命宗泽守京师泽将复两河以大名当冲要檄永与师杜充漕张益谦相掎角永朝夕谋战守具因结东平权邦彦为援不数日声振河朔己 
没州县皆复应官军居亡何泽卒充守京师以张益谦代帅而裴亿为转运使益谦亿龌龊小人会范琼胁邦彦南去刘豫自济南来寇大名孤 
城无援永募士赍帛书夜缒城出告急朝廷乞先为备攻围益急以东平济南俘大呼城下曰二郡巳降益谦辈相顾色动永大言曰今日正吾 
侪报国之时又行城抚将士曰王师至矣吾城坚完可守汝曹努力也众感泣城陷益谦亿率众迎降金人曰城破始降耶众以永不从为辞金 
人遣骑召永永正衣冠南面再拜讫易幅巾而入尼堪曰沮降者谁永熟视曰不降者我金人素闻永名且奇其状貌欲啖以富贵永瞋目唾曰 
限不杀身以成仁何富贵之云尼堪麾使去则曰顾速死亟驱厉鬼以报金人怒遂杀之一家皆遇害绍兴初赠中大夫资政殿学士谥勇节官 
其族数人

　　△魏行可 【郭元迈】

　　魏行可建州建安人建炎二年以太学生应募奉使补右奉议郎假朝奉大夫尚书礼部侍郎充河北金人军前通问使仍命兼河北京畿 
抚谕使行可渡河见金人于澶渊因留不遣行可尝贻书金人警以不戢自焚之祸若亟以中原还赵氏贤于奉刘氏万万也绍兴六年卒十三 
年张邵来归言于朝赠朝奉郎秘阁修撰官其子孙行可之使也吴人郭元迈以上舍应募补右武大夫和州团练使为之副亦卒于北焉

　　△王复 【郑褎　杨彭年】

　　王复以龙图阁待制知徐州建炎三年金人来攻复与男倚同守城率军民力战外援不至城陷复坚坐听事尼堪欲降之复嫚骂求死合 
门百口皆被害教授郑褎巡检杨彭年亦死焉事闻赠复资政殿学士谥壮节官其家五人

　　△孙晖

　　孙晖为泗州招信县尉建炎三年正月金人陷泗州由招信将渡淮晖将兵御之沈其舟城破死于敕书楼

　　△徐徽言 【徐适　孙昂】

　　徐徽言字彦猷衢之西安人少为诸生负气有志力大观二年诏求材武士韩忠彦范纯粹刘仲武以徽言荐赐武举绝伦及第厯保德军 
监押以边功加合门袛候平阳府军马钤辖权知保德军改总领西河军马以讨西夏功累迁秉议郎改知火山军兼统制河西军马徙赴石州 
靖康初迁武翼郎合门宣赞舍人金人围太原徽言以三十人渡河一战破之迁武经郎知晋宁军兼岚石路沿边安抚使金人再逼京师陕西 
制置使范致虚檄徽言守河西时割两河以讲和同知枢密院事聂员出河东为金人所劫以便宜割河西三州隶西夏晋宁军民大恐徽言曰 
此使人矫诏耳三郡在河西设有诏犹当执奏况无之耶遂率兵复取三州又并取岚石第州金遣守领为九州岛都统与晋宁对垒徽言出奇兵 
袭逐之阴结汾晋土豪数十万约复故地则奏官为守长听世袭且曰定全晋则形胜为我有中原当指期克复金人忌徽言欲速拔晋宁以徐 
患建炎二年冬自蒲津涉河围之徽言出兵纵击斩罗索贝勒之子当是时环河东皆已陷独晋宁屹然孤墉横当强敌徽言抚摩疲伤与金人 
鏖河上大小数十战所俘杀过当与诸将画隅分守自致死力金人进攻数败围之益急徽言自度不支遣人闲道驰书其兄昌言曰徽言死矣 
兄其勉事君一夕裨校李位石斌系帛书飞笴上阴约罗索启外郭纳之徽言与太原路兵马都监孙昂决战斗中退婴牙城以守置妻子室中 
积薪焚之仗剑慷慨语将士我天子守土臣义不见辱乃自裁左右号救持之急金兵猝至挟徽言以去罗索诱之降不从举戟向之披袵迎刃 
意气自若金人知其终不可屈遂射杀之初徽言与刘光世束发雅故光世被命援太原次吴堡津顿兵不进徽言移书趣行谕以太原危不守 
旦暮望救光世犹前却徽言即露章劾其逗挠封副与之光世惶遽引道宣抚使张浚与诸使者相继以徽言死节事闻诏赠晋州观察使谥忠 
壮再赠彰化军节度孙昂亦不屈死赠成忠郎团练使徽言子冈既同死事而从孙适亦以守安丰死昂即孙益之子各世着忠义云

　　△杨照 【丁元】

　　杨照者濠州将官也金人围城蚁附而登照跃上角楼刺贼之执黑旗者死照俄中流矢卒有统领丁元者遇金人十八里洲被围元大呼 
曰毋负国一舟二百人皆鬬死诏赠承信郎录其后

　　△崔纵 【吴安国】

　　崔纵字符矩抚州临川人登政和五年进士第累迁承议郎干辨审计司建炎三年高宗将遣使通问二帝廷臣以前使者相继受系莫肯 
往纵毅然请行乃授朝请大夫右文殿修撰试工部尚书以往比至首以大义责金人请还二帝又三遗之书金人怒徙之穷荒久之金人许南 
使自陈听还纵以王事未毕不忍言竟握节以死洪皓张邵还始归纵骨诏以兄子延年为后有吴安国者以太常少卿使金金人拘留胁服之 
安国毅然曰我首可断我节不可夺金不敢犯乃遣还

　　△林冲之 【林郁　林震　林霆】

　　林冲之字和叔兴化军莆田人元符三年进士厯都官金部郎出守临江南康靖康初召为主客郎中金兵再至诏副中书侍郎陈过庭使 
金同被拘执冲之奋厉见于词色金人怒徙之奉圣州既二年金人逼冲之仕伪齐不屈徙上京又不屈置显州极北冱寒之地幽佛寺十余年 
病亟语同难者曰某年七十二持忠入地无恨恨国雠未复耳南向一恸而绝洪皓还朝以闻诏与二子官子郁从子震霆郁字袭休宣和三年 
进士再调福建茶司干官建州勤王卒还以不得卸甲钱为乱郁闻变出谕之遇害震字时旉登进士第仕至秘书少监以不附二蔡有声崇宁 
大观闲霆字时隐登进士博学深象数与郑樵为石交 【据郑樵传后移入】 为敕令所删定官力诋绍兴和议挂冠出都门权臣大恚怒放 
废以死甫田人称为忠义林氏

　　△阎进 【朱绩】

　　阎进隶宣武为军官建炎初遣使通问进从行既至云中府金人拘留使者散处之进亡去追还留守高庆裔问何为亡进曰思大宋尔又 
问郎主待汝有恩汝亡何故进曰锦衣玉食亦不恋也庆裔义而释之凡三亡乃见杀临刑南向受刃曰我皇帝行在也行刑者曳其臂令面北 
进踊身直起盘旋数四卒南向就死进武校尉朱绩亦以从使被留不半月亡去追还杖死梃下

　　△赵令■〈山上成下〉 【王远　吴源　刘卓】

　　赵令■〈山上成下〉燕懿王元孙安定郡王令衿兄也初名令裨建炎初以鄂州通守领兵戍武昌渡江存抚黄人李纲言于帝擢直龙 
图阁知黄州赐今名贼张遇过城下招令■〈山上成下〉度不能拒出城见之遇饮以酒一举而尽曰固知饮此必死愿勿杀军民遇惊曰先 
以此试公耳更取毒酒沃地地裂有声引军去未几丁进李成兵迭至俱击却之叛将孔彦舟引兵围城令■〈山上成下〉率民兵守六日乃 
解三年金人闻孟太后在南昌欲邀之径犯黄州力攻城陷执令■〈山上成下〉欲降之大骂不屈而死事闻赠徽猷阁待制谥愍忠其从官 
都监王远判官吴源巡检刘卓皆以不屈死焉

　　△陈淬 【陈仲刚　陈仲敏】

　　陈淬字君锐兴化军莆田人绍圣初下第挟策西游时吕惠卿帅鄜延淬戎服往见惠卿器之补三班奉职与西人接战于乌原手杀十余 
人擒其砦主奏为左班殿直鄜延路兵马都监累迁武经郎宣和四年授真定路分都监兼知此砦河北第一将寻拜忠州团练使真定府路马 
步副总管七年金人入真定淬以孤军御之妻子皆死建炎元年辟诸军统制宗泽命击金人于南华败之兼大名府路都总管兵马钤辖擢知 
恩州金王善拥兵袭恩淬与长子仲刚拒战败飞刃及淬仲刚以身蔽刃死之明年善复围陈州淬大败善兵拜宿州安抚使李成叛诏以淬为 
御营使六军都统淮南招抚使讨之三战三捷未几金人薄采石又檄淬回援建康淬白杜充欲伏兵掩获之充不从金兵遂薄板桥诸军皆溃 
淬独与战势穷力尽据绳床大骂刃交于胸而色不动与其从子仲敏俱死诏赠拱卫大夫明州观察使官其子壻

　　△赵训之 【赵垒之　赵聿之　陈自仁　刘玠】

