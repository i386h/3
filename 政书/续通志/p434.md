<!-- { "loadSidebar": true } -->
　　沙虱一名■〈虫便〉■〈旋上虫下〉见广雅毒蛇甲中虫也一名蓬活一名地肺
　　竹虱一名竹佛子一名天厌子生诸竹及草木上初如粉点久便能动百十成簇形大如虱苍灰色蟫史云其矢成团如粟饭悬竹篱间人 
取而洗烹食之甚益人
　　水虱一名鱼虱似人虱而大长寸许生水中能化蜻蛉飞生虫状如囓发头上有角李时珍曰此天牛别类与鼺鼠同功故亦名飞生
　　丹戬状如鼠妇青股赤头
　　■〈庶外虫内〉虫一名地鳖一名士鳖一名地蜱虫一名簸箕虫一名蚵蚾虫逢申日则过街故又名过街状如鼠妇而大与灯蛾相牝 
牡小儿多捕以负物为戏虎荟曰土鳖俗呼蚌虎蚌者屋蠹也此物气能禁蠹令蠹尽死故曰蚌虎
　　行夜一名负盘一名■〈尸外气内〉盘一名气蠜李时珍曰负盘有三行夜蜚蠊蛗螽皆同名而异类又云行夜与蜚蠊形状相类但以 
有廉姜气味者为蜚蠊触之气出者为■〈尸外气内〉盘
　　油葫芦如促织而三尾不鸣不鬬见事物绀珠
　　灶马一名灶鸡酉阳杂俎曰灶马状如促织稍大脚长好穴灶傍俗言灶有马足食之兆
　　吉丁虫背正缘有翅在甲下出岭南宾澄诸州人取带之令人喜好相爱
　　腆颗虫出岭南状如行夜褐色身扁带之令人相爱
　　叩头虫大如斑蝥而黑色按其后则叩头有声刘敬叔异苑云叩头虫呪令叩头又令吐血皆从所教杀之不祥佩之令人相爱
　　扁前生山中状如牛蝱赤翼
　　蛕 【韩非子作蚘俗作蛔】 腹中长虫也见说文一名人龙韩非子曰虫有蚘者一身两口争相龁也即此
　　蛲腹中短虫也见说文即蚧虫也 【蚧一作■〈虫界〉】 一名蜱谭埽雕虫赋注云形小于虮身圆白有红喙在人皮肉闲外有线路 
以针取之出尚能走
　　（臣）等谨按巢元方云人腹有九虫一曰伏虫长四分羣虫之主二曰蚘虫长五六寸至一尺发则心腹作痛三曰白虫长一寸令人腰 
疼四曰肉虫状如烂杏令人烦闷五曰肺虫状如蚕令人咳嗽成劳六曰胃虫状如虾蟇令人呕逆七曰弱虫又名膈虫状如瓜瓣令人多唾八 
曰赤虫状如生肉动作腹鸣九曰蛲虫至微形如菜虫居腹中令人生痈疽疥癣瘑疠痔瘘疳■〈蠢，匿代春〉龋齿诸病考九虫之说抱朴 
子已有之但蛕蛲二虫载者不一余七虫惟见巢说故本草纲目诸书但以蚘标题而以巢说附之今仍其例
　　金蚕一名食锦虫字典云屈如指食故绯帛锦如蚕之食叶南人取其矢以毒人谓之蛊药猬能捕之
　　砂俘一名砂挼子生砂石中形如大豆背有刺能倒行旋干土为孔常睡不动故名睡虫又名倒行狗子蜀人号曰俘郁谭埽雕虫赋注名 
和尚虫
　　含毒生江岭间蚊蚋之属中毒者慎勿手搔以盐裹之即愈祝穆方舆胜览谓之黄蝇
　　山蛤在山石中似虾蟇而大黄色能吞气饮风露不食杂虫山人亦食之
　　山蛩虫生山林间状如百足而大鸟斑色长二三寸鸡犬皆不敢食之
　　葛蜢一名蚱蜢谭埽雕虫赋注曰状如蝗色似葛翼小不飞跳亦不远在田禾中往来不害稼
　　飞蛾一名火蛾一名扑灯蛾古今注名火化事物绀珠名霜蛾陶弘景曰蠹蠋诸虫至老各蜕大为蝶小为蛾一名慕光
　　蛤蚧状类蝘蜓蟇首细鳞长尾生岭南在古墙及榕木间一雌一雄行常相随海录云蛤蚧大月三声小月两声
　　（臣）等谨按物类相感志云蛤蚧生一岁每鸣一声二岁二声有至十声者考北户录云端州大厅有蛤蚧州吏云多年矣至今每鸣或 
三声或一声不定据此则一岁一声之说非也惟海录大月三声小月二声之说得之
　　黄虫生地上赤头长足有角羣居见别录
　　地防生黄陵状如蠕居土中食之令人不饥不渴见别录
　　梗鸡味甘无毒主治痹见别录
　　益符一名无舌可疗闭疾见别录
　　虽虫名似蜥蜴而大见说文 【考庄子唯虫能虫唯虫能天经典释文云一本唯作虽疑即指此虽虫也】
　　蝔 【音皆】 虫名淮南子曰蝔知将雨高诱注曰蝔大如笔管长三寸余世谓之猥狗知天雨则预于草木及桥下干处藏其身矣
　　■〈蠢，匿代春〉■〈蠢，能代春〉见广雅 【■〈蠢，匿代春〉■〈蠢，能代春〉音匿耨】 淮南子曰兔啮为■〈蠢，能 
代春〉许慎注云兔所啮沫著者为■〈蠢，能代春〉如蝱而斑色能啮人
　　■〈祟蚤〉 【音最】 虫名见说文墨客挥犀云■〈祟蚤〉虫状似蝉形小而扁隐屋壁及书册中前有两长足似蟹螯触后则旁行 
触前则却行一名恶飒
　　十二时虫出容州状如守宫身圆而颈长头有冠帻一日中随时变色青黄赤白黑未尝定囓人不可疗见岭南异物志
　　避役出南方大如守宫足长身青肉鬣赤色其首随十二时变子时鼠丑时牛亥时猪性不伤人见者有喜庆见岭南异物志酉阳杂俎谓 
之十二辰虫
　　恙毒虫也喜伤人古人草居露宿相劳问曰无恙见风俗通
　　窃虫大如半胡麻有两角白色振其头则有声甚响寻之卒不可见见续博物志
　　蜛蠩一名螗蠩一头数尾长二三尺左右有脚如蚕可食见事物绀珠
　　木朴尾若龟长数寸居木上食人见酉阳杂俎
　　土蛲生山石井坎间物类相感志云状类鳗黄灰色有两耳耸立脑后能偷水虽高山绝顶亦能引之江东人呼马土蛲或云凡发泄洪水 
皆其兴妖天将雨或时见吐云气
　　雷蜞大如蚓以物触之乃■〈戚〉缩圆转若鞠良久引首鞠形渐小后如蚓焉见酉阳杂俎
　　夜虎出岭南墨客挥犀云状如蚯蚓长尺余嘴利如锥多夜出半身着地半身指空而行或有人误触之者直入人心腹食人至死乃出土 
人甚畏避之
　　谢豹虫出虢州酉阳杂俎云常在深土中小类虾蟇而圆如球见人以前两脚交覆首如羞状能穴地如鼢鼠顷刻深数尺或出地听谢豹 
鸟声则脑裂而死俗因名之或曰谢豹人也抱耻死其魄为虫潜行地中羞见人屈出之犹以足覆面作忍耻状
　　贾诎生千岁木中状如豚食之如狗肉味见白泽图阳遂虫其背青黑腹下白有五足长短大小皆等不知首尾所在生时体软死则干脆 
见感应经
　　鼌一名匽鼌见说文临海水土志云鼌似■〈句上黾下〉一名鼌鼊一枚有三斛膏
　　■〈耳彔〉听出魏兴郡似蜥蜴居树上下啮人见字林
　　佗负虫似促织而白色双须甚长无翼不能鸣伛背长股善跳好居下湿地雌雄未尝相离见山堂肆考
　　天社虫状如犬大腰食草木叶见别录
　　碎车虫状如唧聊苍色好栖高树上其声如人吟啸终南有之其大而黑者声亦呼唧聊俗呼没盐虫见酉阳杂俎
　　食胶虫夏月食松胶前脚傅之后脚聂之内之尻中见酉阳杂俎
　　结草虫一名结苇好于草末折屈草叶以为巢窟见古今注采兰杂志云结草虫一名水螺一名蓑衣丈人
　　蓑衣虫身黏细稻芒成壳形如枣核时黏立于壁间或时负壳徐徐而行整如毛羽壳中有茧甚纫中身细白如米蛀虫见谭埽雕虫赋注
　　郎君子生南海有雌雄青碧色状若两擘杏仁妇人临产手执之便生子见异物志
　　豆娘子如蜻蝏极小坚翅见事物绀珠

　　钦定续通志卷一百七十八

　　●钦定续通志卷一百七十九　昆虫草木略六

　　昆虫草木略 【六】

　　鱼类

　　○鱼类

　　嘉鱼鲤质鳟鳞肌肉甚美食乳泉出于丙穴任豫益州记谓之拙鱼水经注曰丙水上承丙穴穴出嘉鱼常以三月出十月入穴口向丙故 
曰丙穴山堂肆考曰丙穴在夔州府达县东北通明发县井峡中凡十穴皆出嘉鱼云南记曰雅州诸水多有嘉鱼
　　鱮一名鲢见广雅状如鳙而头小形扁细鳞肥腹其色最白故呼曰鱮
　　鰫 【鰫一作鳙】 一名鱃鱼见草本拾遗状似鲢而色黑其头最大俗名包头鱼山海经云鱃鱼似鲤而大首食之巳疣即此礼记鱼去 
乙郑康成注曰今东海鰫鱼有骨名乙在目旁状加篆乙食之鲠人不可出亦谓此鱼也
　　（臣）等谨案陆玑诗疏云鱮之头尤大而肥者徐州人谓之鲢或谓之鳙幽州人谓之鸮■〈垕鸟〉考广雅云鲢鱮也司马相如上林 
赋有鰅鰫鰬魠郭璞注曰鰫似鲢而黑李时珍曰鲢鰫二鱼首之大小色之黑白大不相侔则诗疏以鲢鳙为一物者误矣又山堂肆考云青鲢 
曰鳙白鲢曰鱮其说与张揖郭璞异亦非今并正之
　　鲿一名扬见毛诗传陆玑诗疏云今黄颊鱼也似燕头鱼身形厚而长大鱼之大而有力解飞者今江东呼黄鲿鱼大者长尺七八寸许本 
草名黄颡鱼又名■〈鱼央〉■〈鱼乚〉又名黄■〈鱼乚〉
　　鯸■〈鱼臣〉一名河■〈鱼氐〉 【河玉篇作鲄■〈鱼氐〉类篇误鲀】 见广雅即河豚也一名鲐一名■〈鱼规〉 【或作鲑 
】 一名鯸鲐一名嗔鱼一名乌狼一名探鱼一名黄■〈鱼规〉一名吹肚鱼又名气包鱼广志谓之鮠鱼山海经敦水多■〈鱼巿〉■〈鱼 
巿〉之鱼 【■〈鱼巿〉音沛】 食之杀人李时珍以为■〈鱼巿〉■〈鱼巿〉即河豚也河豚大者名■〈鱼隹〉鯺又名青郎君小者 
名斑儿又名斑鱼又名■〈鱼朋〉鱼
　　鱼兽一名鱼狸似猪东海有之其皮背上斑天腹下纯青今以为弓鞬步义者也其皮虽干燥经年海水将潮及天将雨其毛皆起水潮还 
及天晴其毛复如故虽在千里外可以知海水之潮气自相感也见陆玑诗疏诗之鱼服传之鱼轩皆指此
　　鳏大鱼也见毛诗传孔丛子曰卫人钓于河得鳏鱼其大盈车即此
　　（臣）等谨案郑笺云鳏鱼子也与毛传异正义云鲲鱼子释鱼文鲲鳏字异古葢通用或郑本作鲲也案鳏为大鱼孔丛子与毛说合正 
义谓或郑本作鲲乃揣度之辞未足为据故仍从毛传
　　鲸海鱼也大者长以里计小者亦数十丈一生数万子常以五月六月就岸生子至七月八月导引其子还大海中其雌曰鲵眼睛为明月 
珠见崔豹古今注金楼子曰鲸鲵一名海鳅穴居海底
　　（臣）等谨案郑志云鲵即雌鲸而所述鱼形与古今注异故别出之
　　比目鱼不比不行其名谓之鲽见尔雅郭璞注曰状如牛脾鳞细紫黑色一眼两片相合乃得行上林赋谓之魼郑康成尚书中候注谓之 
东繇吴都赋谓之两魪刘逵注谓之左右魪临海异物志曰南越谓之版鱼亦谓之箬叶鱼岭表录异云南人谓之鞋屉鱼淮江谓之拖沙鱼
　　（臣）等谨案郭璞尔雅注云比目鱼江东呼为王余鱼其注上林赋无此句考王余即鲙残能孤游非若比目之不比不行也故孙绰望 
海赋曰王余孤逝比目双游则王余比目宜为二物又北户录云比目一名鳒考说文■〈鱼娄〉一名鳒非比目鱼之别名也今并正之
　　鱊鮬一名鳜鯞见尔雅郭璞注云小鱼也似鲋子而黑俗呼为鱼婢江东呼为妾鱼崔豹谓之青衣鱼罗愿谓之鳑皮鲫李时珍谓之■〈 
鱼节〉鱼鼢鼠所化其行以三为率一前二后若婢妾然故有婢妾青衣等名
　　鮥一名鮇鲔见尔雅郭璞注曰鲔鳣属也大者名王鲔小者名鮛鲔今宜都郡自京门以上江中通出鱏鳣之鱼有一鱼状似鳣而小建平 
人呼鮥子即此鱼也李奇汉书注云周洛曰鲔蜀曰■〈鱼恒〉■〈鱼瞢〉 【音亘懵】 毛诗疏曰东莱辽东人谓之尉鱼或谓之仲明鱼
