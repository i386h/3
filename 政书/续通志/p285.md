<!-- { "loadSidebar": true } -->
　　金制皇帝大辇赤质正方油画金涂银叶龙凤装其上四面施行龙云朵火珠方鉴顶轮施耀叶内设圆鉴香囊中施黄褥上置御座曲几 
香炉锦结绶几衣轮衣络带皆绯绣云龙宝相花其七宝辇制如大辇饰以玉裙网七宝滴子用真珠其皇后之辇有平头辇五华辇亭头辇舁 
士各九十六人
　　元皇帝用腰舆制以香木后背作山字牙嵌七宝装云龙屏风上施金圈焰明珠两旁引手屏风下施雕镂云龙床坐前有踏床锦褥一坐 
上貂鼠缘金锦条褥又有象轿驾以象凡行幸用之
　　明制大马辇其制高一丈二尺五寸九分广八尺九寸五分辇座辇亭四柱皆红髹前左右有门门旁槅各二后槅三外用红帘辇顶并圆 
盘上下俱红髹惟辇盖用青饰其铜龙莲座宝盖黄屋太常旗悉同大辂驾以八马备鞍鞯秋辔铃缨之饰其小马辇高广之制及前左右门槅 
皆较大马辇而稍减之驾以四马步辇高一丈二尺二寸有奇广八尺二寸有奇辇座四周雕木五彩云龙板间以浑贴金仰覆莲座辕四红髹 
辇亭四柱前左右有门门旁槅各二后用红屏风雕沈香色描金云龙板其红帘辇盖天轮幰衣之属俱同马辇其大凉步辇高一丈二尺五寸 
有奇广一丈二尺五寸有奇四面红髹匡装雕木五彩云板闲以贴金仰覆莲座红辕六前后俱饰以雕木贴金龙头龙尾辇亭四柱前左右有 
门门旁槅各二后槅三皆红髹亭底上施垫毡加红锦褥并席红坐椅一四周雕木沈香色描金宝相花其褥裙帷幔与马辇同内设红卓红锦 
墩外红帘三扇辇顶四周施黄绮沥水三层绣五彩云龙文顶下四周以红毡为帷黄毡缘条亭内宝盖绣五龙顶冒以黄绮为黄屋四周绣云 
龙亭前左右皆有转角阑干其柱饰及踏梯之属俱与马辇同又皇帝所乘之轿其制高六尺九寸有奇其顶红髹装圆匡蜊房窗镰金铜火焰 
宝带左右门二轿内坐椅一椅内黄织金绮靠坐褥四周椅裙下铺席并踏褥有黄绢轿衣油绢雨衣各一世宗嘉靖十三年谒庙帝及后妃俱 
乘肩舆出宫以后郊祀庆成宴亦多乘板舆其皇妃东宫妃用凤轿亲王妃公主同郡王妃及郡主用翟轿制与凤轿同第易凤为翟其百官所 
用之轿景帝景泰四年令在京三品以上得乘轿武宗正德四年礼部侍郎刘机请定轿扇品级等差世宗嘉靖十五年礼部尚书霍韬言礼仪 
定式京官三品以上乘轿迩者文官皆用肩舆乞申明礼制俾臣下有所遵守乃令四品以下不许乘轿亦毋得用肩舆焉

　　钦定续通志卷一百二十四

　　●钦定续通志卷一百二十五　器服略四

　　器服略 【四】

　　卤簿 【旌旗用】

　　○卤簿一

　　后梁太祖开平二年十一月南郊礼仪使奏皇帝赴南郊法驾卤簿自清游队己下诸卫将军平巾帻绯两裆大口袴锦縢蛇银隐起金带 
刀弓箭佽飞执旗引驾三卫并武弁绯两裆大口袴供奉官并武弁服色各一人步从除文武官及导驾士绛衣平巾帻余并戎服近侍导驾官 
引车从本县令州府御史大夫朝服各乘辂车前导其引驾官员不总备车辂自中书令侍中以下则公服内诸司使并常服
　　宋制卤簿四等曰大驾曰法驾曰鸾驾曰黄麾仗大驾之仪极盛郊祀籍田荐献玉清昭应景灵宫用之法驾减三分之一泰山汾阴明堂 
则用之鸾驾又减半谒陵封祀朝谒太清奏告玉清昭应宫用之黄麾仗又减于鸾驾亲征御楼省方还京太庙上册用之太祖建隆四年将郊 
祀大礼使范质与卤簿使张昭仪仗使刘温叟同详定大驾卤簿之制执仗军士悉衣五色画衣以五行相生之色为次黑衣先之青衣次之赤 
黄白又次之干德三年蜀平命左拾遗孙逢吉收蜀中法物其不中度者悉毁之后又改画衣为绣衣谓之绣衣卤簿其后郊祀皆用之太宗至 
道中令有司以绢画为图凡三幅中幅车辂六引及导驾官外两幅仪卫藏秘阁凡仗内自行事官排列职掌并捧日奉宸散手天武外步骑一 
万九千一百九十八人真宗咸平五年诏南郊仪仗引驾官不得多带从人大中祥符元年改小驾为鸾驾仁宗时宋绶定卤簿为图记凡大驾 
用二万六十一人皇佑二年将享明堂卤簿使奏法驾减大驾三分之一诏礼官与兵部考正用万有一千八十八人嘉佑二年祫享用礼仪使 
奏南郊仗金吾上将军六统军左右千牛皆服紫绣戎服珂佩骑而前节度使亦衣袴褶导驾如旧例是月礼仪使奏南郊还礼当乘金辂而或 
诏乘大辇宜着于令常以大辇从神宗元丰元年更定大驾卤簿仪仗仗下官一百四十六人执仗押引从军员职掌诸军诸司二万二千二百 
二十一人徽宗政和七年兵部尚书蒋猷请取天圣卤簿图记更加考正高宗初至南京孟太后以乘舆服御及御辇仪仗来进仓卒渡江皆为 
金兵所焚后乃检会旧仪始备黄麾仗庆册亲飨皆用焉孝宗隆兴二年令有司条奏其可省者次年郊祀用六千八百八十九人明堂用三千 
三百十九人孝宗干道六年郊祀备五辂大安辇六象人数如旧后遂无所改定然宋初卤簿本后唐长兴之制器物颇多疏略南渡后务为简 
省亦多未备唯政和时所制为完美其政和大驾卤簿之制象六分左右次六引开封令开封牧大司乐少傅御史大夫兵部尚书次金吾纛矟 
左右皁纛各六押衙四人犦矟八本卫上将军将军各四人本卫大将军二人犦矟四夹大将军次朱雀旗队金吾卫折冲都尉一人引队犦矟 
二夹都尉陈弩弓矢矟左右金吾卫果毅都尉二人押队次龙旗队大将军一人检校风伯雨师雷公电母旗各一五星旗五左右摄提旗二北 
斗旗一次指南车记里鼓车白鹭车鸾旗车崇德车皮轩车各一次金吾引驾骑本卫果毅都尉二人仪刀弩弓矢矟次大晟府前部鼓吹令二 
人府史四人管辖指挥使一人陈掆鼓金钲诸乐器次太史相风行漏等舆太史令及令史各一人相风鸟舆一交龙钲鼓各一司辰典事各一 
人 【按宋史仪卫志于国初卤簿条内作典事于政和卤簿条内作典士据新旧唐书及文献通考载唐卤簿均作典事则宋志此条士字实 
误今改正】 漏刻生四人鼓楼钟楼行漏舆各一太史正一人清道二人十二神舆一次持钑前队左右武卫果毅都尉二人引队左右武卫校 
尉二人绛引旛一左右金节十二■〈罒干〉罼各一朱雀幢一义一导盖青龙白虎各一幢义三队长一人钑戟二百八十人左右武卫将军 
二人检校校尉四人押队次黄麾幡一次六军仪仗左右神武军羽林军龙武军各有统军二人都头二人押仗本军旗各一排栏旗各二十吏 
兵力士旗各五掩尾天马旗二白柯枪五十哥舒棒十镫仗八次引驾旗天王旗二排仗通直官二人押旗十二辰旗各一次龙墀旗天下太平 
旗一排仗大将二人夹旗五方龙旗各一金鸾金凤旗各一狮子旗二君王万岁旗一日月旗各一次御马二十四为十二重次中道队大将军 
一人检校次日月合璧旗一苣文旗二五星连珠旗一祥云旗二长寿幢二次金吾细仗青龙白虎旗各一五岳神旗五方神旗五方龙旗五方 
凤旗各五次八宝分左右为四重香案八各以二列于宝舆之前符宝郎一人碧襕二十四人次方伞二大雉尾扇四次金吾四色官六人押仗 
二人次金甲二人次太仆寺进马四人次引驾千牛卫上将军一人千牛八人中郎将二人千牛二人次长史二人次金吾引驾官四人次导驾 
官次伞扇舆辇大伞二中雉尾扇四腰舆一小雉尾扇四应奉人员一人十将将虞候节级二人长行十六人排列官二人中雉尾扇十二华盖 
二香镫一小舆一逍遥子一平辇一次驾前东第五班开道旗一皁纛十二引驾六十二人钧容直三百人五方色龙旗五门旗四十御龙四直 
步执门旗六十天武驾头下一十二人茶酒班执从物十一人御龙直仗剑六人天武把行门八人麋旗一殿前班击鞭十人簇辇龙旗八日月 
麟凤旗四青白赤黑龙旗各一御龙直四十人踏路马二夹辂大将军二人进辂职掌二人部押二人教马官二人皇帝乘玉辂驾青马六驾士 
一百二十八人扶驾八人骨朵直一百三十四人行门三十五人分左右陪乘将军二人次奉宸队御龙直左厢骨朵子直右厢弓箭直弩直御 
龙四直并以逐班直所管人数列为五重天武骨朵大剑三百一十人次驾后东第五班大黄龙旗一钧容直三十一人扇筤下天武二十人茶 
酒班簇辇三十一人招箭班三十二人次副玉辂一驾青马六驾士四十人次大辇一掌辇四人应奉人员十二人十将将虞候节级共十人长 
行三百五十五人尚辇奉御二人殿中少监供奉职官二人令史四人书令史四人次太仆御马二十四为十二重次持钑后队左右武卫旅帅 
二人次重轮旗二大伞二大雉尾扇四小雉尾扇朱团扇各十二华盖二又二睥腉十二御刀六真武幢一绛麾二义一细矟十二次左右金吾 
卫果毅都尉二人总领大角一百二十次大晟府后部鼓吹丞二人典事四人管辖指挥使一人陈羽葆鼓拱宸箫管笳诸乐器次黄麾幡一芳 
亭辇一凤辇一次金象革木四辂并有副辂金辂踏路赤马二正副各驾赤马六驾士六十人余辂正副驾马数同而色异象辂以赭白革辂以 
骝木辂以黑驾士各四十人耕根车一驾青马六驾士四十人进贤车一驾士二十四人明远车一驾士四人次属车十二乘每乘驾牛三驾士 
十人次门下中书秘书殿中四省局官各二人次黄钺车豹尾车各一各驾赤马二驾士十五人次掩后队左右威卫折冲都尉二人领队大戟 
刀盾弓矢矟各五十次真武队金吾卫折冲都尉一人犦矟二仙童旗一真武旗一螣蛇神龟旗各一矟二十五弓矢二十弩五其大驾外仗清 
游队次第六引外白泽旗二左右金吾卫折冲都尉二人弩八弓矢三十二矟四十左右金吾各十六骑帅兵官二人弩八弓矢矟各十二次佽 
飞队左右金吾卫果毅都尉二人分领虞候佽飞四十八人铁甲佽飞二十四人次前队殳仗左右领军卫将军二人检校犦矟四殳义分五队 
第一百六十人第二八十人第三一百人第四第五各八十人逐队有帅兵官左右领军卫左右威卫左右武卫左右骁卫左右卫各四人次后 
队殳仗殳义分五队第一第二各八十人第三一百人第四八十人第五百六十人帅兵官左右卫左右骁卫左右武卫左右威卫左右领军卫 
凡前后队殳仗前接中道北斗旗后尽卤簿后队次前部马队凡十二皆以都尉二人分领第一前左右金吾卫折冲领角亢斗牛宿旗四弩十 
弓矢二十矟四十第二氐房京虚宿旗四第三心危宿旗第四尾室宿旗各二以上四队各以左右领军卫果毅领第五箕壁宿旗第六奎井宿 
旗各二各以左右威卫折冲领第七娄鬼宿旗第八胃柳宿旗第九昴星宿旗各二各以左右武卫果毅领第十毕张宿旗第十一觜翼宿旗第 
十二参轸宿旗各二各以左右骁卫折冲领弩弓矢矟人数同第一队次步甲前队凡十二左右领军卫将军二人检校犦矟四逐队皆有都尉 
二人分领第一第三各以左右领军卫第五以左右威卫第七以左右武卫第九以左右骁卫第十一以左右卫并折冲第二第四各以左右领 
军卫第六以左右威卫第八以左右武卫第十以左右骁卫第十二以左右卫并果毅内鹖貔玉马三角兽黄鹿飞麟駃騠鸾麟驯象玉兔辟邪 
