<!-- { "loadSidebar": true } -->
秩一等诸生推恩赐帛有差戊戌以新知荆南府胡元质为四川安抚制置使兼知成都府三月乙巳以史浩为少保观文殿大学士醴泉观使 
兼侍读进封永国公庚戌如玉津园宴射壬子贷随郢二州饥民米丙寅如聚景园夏五月庚子如佑圣观罢四川和籴六月丁丑龚茂良罢己 
卯以王淮参知政事秋七月辛丑禁江上诸军盗易战马振襄阳饥民乙酉罢临川伯王雱从祀癸丑龚茂良责授寍远军节度副使英州安置 
甲寅申严四川入蕃茶禁八月辛巳禁耕牛过淮九月丁酉朔日有食之辛丑免宰执以下会庆节进奉戊午阅蹴踘于选德殿冬十月丙子以 
久阴命中外决系囚遣钱良臣等使金贺正旦丁亥金遣完颜忠等来贺会庆节十一月庚子以赵雄同知枢密院事癸亥遣赵思等贺金主生 
辰十二月乙亥大阅辛巳蠲太平州民贷常平钱米壬辰金遣完颜炳等来贺明年正旦是岁福州建寍府南剑州水并振之
　　五年春正月辛丑戒有司母以程颐王安石之说取士二月庚寅威州蛮寇边三月丁未李彦颍罢壬子以史浩为右丞相丁巳如玉津园 
己未以王淮知枢密院事赵雄参知政事是春黎州蛮降夏四月乙丑诏叶衡任便居住丙寅以礼部尚书范成大参知政事五月丁未禁诸路 
州军进羡余六月乙亥范成大罢癸未诏京西湖北商人以牛马负茶出境者罪死以给事中钱良臣签书枢密院事己丑罢诸州私置税场减 
四川茶课庚寅蠲大理寺赃钱闰月戊戌罢兴州都统司营田官兵募民耕佃庚戌蠲秀州民折帛钱秋七月甲子太尉提举万寿观李显忠薨 
冬十月庚子遣宇文价等使金贺正旦辛亥金遣张九思等来贺会庆节戊午以孙右千牛卫大将军扩为明州观察使封英国公十一月甲戌 
史浩罢为少傅充醴泉观使兼侍读乙亥以钱良臣参知政事丁丑以赵雄为右丞相王淮为枢密使十二月庚寅朔班新定荐举式辛卯远钱 
冲之等贺金主生辰丁酉罢兴元都统司营田官兵募民耕佃丙辰金遣乌雅察等来贺明年正旦
　　六年春正月戊辰振淮东饥民壬申蠲夔州路上供金银二月己丑如佑圣观三月庚申如聚景园己巳郴州贼陈峒等破连道州桂阳军 
诸县命湖南帅臣讨捕之辛未再振淮东饥民庚辰如玉津园夏五月庚午蠲四川盐课乙亥郴寇平癸未给襄阳归正人田六月戊戌蠲郴州 
运粮丁夫今年役钱之半辛亥广西妖贼李接破郁林州守臣李端卿弃城遁遂围化州命经略司讨捕之端卿除名勒停梅州编管秋九月辛 
未合祀天地于明堂大赦冬十月乙酉蠲连州被寇民租辛卯遣陈岘等使金贺正旦庚子再蠲四川盐课辛丑蠲绍兴府逋赋乙巳金遣富察 
鼎寿等来贺会庆节戊申广西妖贼平十一月癸未遣傅淇等贺金主生辰十二月丙戌班重修淳熙敕令格式庚戌金遣耶律慥等来贺明年 
正旦辛亥蠲临安府租徭一年
　　七年春正月甲子减广西诸州岁贾盐数庚辰蠲淮东民贷常平钱米二月己亥出湖南椿积米振永邵郴三州乙巳封子栋为安定郡王 
三月壬戌诏举贤良方正能直言极谏者庚午迎太上皇帝太上皇后宴翠寒堂丁丑再蠲临安府民身丁钱三年诏谘州招补军籍之阙自今 
岁以为常夏四月甲申如聚景园戊子除明州积欠诸司钱辛卯再免沿边归正人请占官田赋役三年甲辰黎州五部落犯盘佗砦兵马都监 
高晃与战败绩五月戊辰以吏部尚书周必大参知政事刑部尚书谢廓然签书枢密院事袁州分宜县大水捐其税己卯申饬书坊擅刻书籍 
之禁六月丙戌以特进观文殿大学士判建康府陈俊卿为少保壬辰五部落再犯黎州制置司钤辖成光延与战败绩提点刑狱权州事折知 
常弃城遁甲午制置司益兵往讨平之秋七月丁卯以旱决系囚八月癸未禁黎州官吏市蕃商物九月壬申禁诸路遏籴冬十月戊子遣叶宏 
等使金贺正旦乙未黎州五部落进马乞降诏却马许其互市庚子金遣李佾等来贺会庆节十一月癸丑诏边吏存恤江西过淮饥民丁巳禁 
淮南诸司州郡抑配民酒辛酉蠲两淮州军二税一年癸亥黎州戍军伍进等作乱折知常遁去王去恶诱进等诛之癸酉遣盖经等贺金主生 
辰十二月丙申嗣濮王士輵薨
　　八年春正月罢内侍兼兵职 【据赵汝愚传增辑】 三月戊戌除朱熹提举江西常平茶盐夏四月癸酉立郴州宜章桂阳军临武县学 
教峒民子弟五月辛卯以久雨减京畿及两浙囚罪以下贷贫民稻种钱壬寅以史浩为少卿六月己酉放殿前司平江府牧场二万亩听民渔 
采戊午除淳熙七年诸路旱伤检放钱米辛酉罢诸路坊场监官听民承买秋七月辛卯以不雨决系囚八月庚戌赵雄罢癸丑以王淮为右丞 
相兼枢密使甲寅以谢廓然同知枢密院事己未以观文殿大学士新四川制置使赵雄知泸州九月庚辰命诸路提举司贷民麦种辛巳钱良 
臣罢庚寅以谢廓然兼权参知政事冬十月己酉遣施师点等使金贺正旦甲子金遣完颜实等来贺会庆节诏灾伤州县谕民振粜十一月戊 
寅蠲富阳新城钱塘夏税丁酉遣燕世良贺金主生辰己亥振临安府及严州饥民辛丑募民振粜十二月癸卯以徽饶二州民流者众出南库 
钱付新浙东提举常平朱熹振粜辛亥蠲诸路旱伤州军明年身丁钱物甲子下朱熹社仓法于诸路戊辰金遣魏贞吉等来贺明年正旦是月 
广东安抚巩湘诱潮贼沈师诛之
　　九年春正月甲戌诏四孟朝献分用三日如在京故事丁丑命两淮戍兵岁一更庚寅贷江浙两淮旱伤州县民稻种戊辰四川制置司获 
叙州贼大波浪三月辛未如佑圣观振忠万恭涪四州癸未振镇江府壬辰遣使按视江南江浙振济甲午罢诸路寄招军兵三年就拣军子弟 
补其阙夏四月甲辰诏自今盗发所在帅守监司论罚平定有劳者议赏五月甲寅蠲犒赏库酒课钱汀漳二州民为沈师所扰者除其赋戊午 
谢廓然薨秋七月甲戌以江西常平义仓及桩管米付诸司预备振粜辛巳出南库钱付浙东提举朱熹备振粜壬辰以资政殿学士李彦颖参 
知政事八月己亥诏绍兴去岁己纳夏税应减者为今年之数九月己巳罢诸路科买军器物料三年庚午以王淮为左丞相梁克家为右丞相 
丙子以子彤为容州观察使封安定郡王辛巳大享明堂大赦乙酉以钱引赐泸州备振粜辛卯封伯圭为荣阳郡王以旱减恭合渠昌州今年 
酒课乙未禁蕃舶贩易金银着为令十月戊戌遣王蔺等使金贺正旦辛亥塞四串沿边支径戊午金遣完颜宗回等来贺会庆节甲子蠲诸路 
旱伤州军淳熙七年八年逋赋十一月庚午振夔路饥丙戌遣贾选等贺金主生辰十二月癸亥金遣富珠哩正等来贺明年正旦
　　十年春正月丁丑以给事中施师点签书枢密院事甲申李彦颖罢丙戌以施师点兼权参知政事三月戊辰李焘上续资治通鉴长编六 
百八十七卷辛巳免四川和粜三年癸未如玉津园己丑除诈称灾伤籍产法夏四月丙申再蠲临安府民身丁钱三年己亥命湖南广西塞溪 
洞径路五月戊寅如聚景园辛卯诏疏襄阳水渠以渠旁地为屯田寻诏民间侵耕者就给之六月戊戌监察御史陈贾请禁伪学乙巳罢昭州 
岁贡金己未诏诸路监司帅臣岁举廉吏庚申严赃吏禁秋七月乙丑以不雨决系囚丙寅如明庆寺祷雨甲戌以夏秋旱暵避殿减膳令侍从 
台谏两省卿监郎官馆职各陈朝政阙失分命羣臣祷雨于天地宗庙社稷山川丁丑除灾伤州县淳熙八年欠税八月戊申以施师点参知政 
事兼同知枢密院事御史中丞黄洽参知政事庚戌以史浩为太保魏国公致仕九月丁丑如佑圣观壬午蠲诸州逋负内藏库钱乙酉遣余端 
礼等使金贺正旦冬十月乙未诏两浙义役从民便壬子金遣完颜方等来贺会庆节十一月壬戌朔日有食之甲戌如龙山大阅遂至玉津园 
闰月壬寅郄安南献象丁巳遣陈居仁等贺金主生辰十二月丙子朝德寿宫行太上皇后庆寿礼推恩如太上皇故事丁亥金遣完颜博勒和 
等来贺明年正旦
　　十一年春正月辛丑安化蛮蒙光渐等犯宜州思立砦广西兵马钤辖沙世坚讨擒之丙午诏江东西路诸监司义役差役从民便三月辛 
卯诏刑部御史台每季以仲月录囚徒癸巳命利路三都统吴挺郭钧彭杲密陈出师进取利害以备金人甲午以上津潮阳旱蠲其税辛丑罢 
秀州御马院庄归其地于民丁未禁淮民招温处州户口除职田官田八年逋租庚戌诏御试策有及军民利害者考官裒类以闻夏五月戊子 
蠲崇德等十六县民淳熙十年欠税甲寅出缗钱犒给四川久戍将士六月戊午诏诸道总领举偏裨可将帅者庚申以周必大为枢密使己卯 
诏诸州岁买稻种备农民之阙秋七月癸卯蠲减浙东败阙坊场酒课癸丑禁诸州遏籴八月庚申遣章森使金贺正旦九月甲寅再减四川酒 
课冬十月乙丑遣王信等贺金主生辰丙子金遣张大节等来贺会庆节盱眙军言得金人牒以上京地寒来岁正旦生辰人使权止一年壬午 
诏诸以忠义立庙者两淮漕臣缮治之十一月壬寅禁福建民私有兵器甲寅令峡州岁时存问处士郭雍十二月己卯戒监司州县常赋外取 
民
　　十二年春正月己丑禁交址盐入省地壬辰四川制置使留正遣人诱青羌奴儿结杀之三月乙酉进孙扩为安庆军节度使封平阳郡王 
辛卯禁习渤海乐癸丑除税场高等累赏法夏四月甲子如聚景园丙子谍言故辽达实林牙假道于夏以伐金密诏吴挺与留正议之己卯如 
玉津园六月壬戌除诸军逋欠营运钱秋八月癸亥以太上皇寿八十令有司议庆寿礼九月丙戌诏恤湖州台州被水之家庚寅遣王信等使 
金贺正旦丁丑诏诸路总领军帅漕臣守臣岁上屯田所收之数冬十一月壬辰遣章森等贺金主生辰辛丑合祀天地于圜丘大赦十二月庚 
戌朔帅羣臣奉上太上皇帝太上皇后尊号册宝于德寿宫推恩如绍兴三十三年故事甲子以知福州赵汝愚为四川制置使丙子金遣布萨 
守忠等来贺明年正旦
　　十三年春正月庚辰朔率羣臣诣德寿宫行庆寿礼大赦中外臣僚并理三年磨勘免贫民丁身钱之半优赐内外诸军癸巳以史浩为太 
傅陈俊卿为少傅嗣濮王士歆为少保三月甲辰如玉津园夏四月辛亥诏吴挺结约夏人戊辰再蠲四川和籴军粮二年辛未如聚景园秋闰 
七月戊申以敷文阁学士留正签书枢密院事己酉施师点乞免兼同知枢密院事许之九月遣李献等使金贺正旦冬十月甲午金遣完颜娄 
等来贺会庆节十一月戊午诏四川制置司通知马政量收水渠民包占荒田租庚申遣张叔椿等贺金主生辰丙寅梁克家罢为观文殿大学 
士醴泉观使兼侍读十二月丙子思州田氏献纳所买黔州民省地诏偿其道辛巳减汀州盐价岁万缗甲午陈俊卿薨乙未振临安府城内外 
贫乏老疾之民戊戌大理寺狱空己亥金遣耶律子元等来贺明年正旦
　　十四年春正月癸亥出四川椿积米贷济金洋州及关外四州饥民二月丁亥以周必大为右丞相戊子以施师点知枢密院事三月甲子 
如玉津园夏六月丁亥梁克家薨己亥减两浙路囚罪一等秋七月辛丑罢户部上供殿最丙午诏羣臣陈时政阙失及当今急务己酉诏监司 
条上州县弊事民间疾苦辛亥避殿减膳彻乐癸丑命检正都司看详羣臣封事有可行者以闻戊辰雨命结舍看详监司所条弊事八月辛未 
