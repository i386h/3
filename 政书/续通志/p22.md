<!-- { "loadSidebar": true } -->
战于泌水败之夏四月丙寅李希烈为其牙将陈仙奇所诛甲申以仙奇为淮西节度使丁未以东川兵马使王叔邕为剑南东川节度使五月 
丁酉以伊西北庭节度留后杨袭古为北庭大都护伊西北庭节度使六月淮西兵马使吴少诚杀其节度使陈仙奇秋七月己酉以虔王谅为 
申光随蔡节度大使以淮西兵马使吴少诚为蔡州刺史知节度留后以陇右行营节度使曲环为陈许节度使戊午以鄜坊节度使唐朝臣为 
单于大都护振武绥银节度使八月丙戌吐蕃寇泾陇邠寍诸州九月丁酉义成军节度使武威王李澄卒以东都畿唐邓汝等防御观察使贾 
耽检校尚书右仆射兼义成军节度使乙巳吐蕃寇好畤李晟败之于汧阳辛亥寇凤翔李晟又败之冬十一月甲午立淑妃王氏为皇后丁酉 
后崩辛丑吐蕃陷盐州十二月丁巳以韩滉兼度支诸道盐铁转运使吐蕃陷夏州又陷银州
　　三年春正月壬寅尚书左仆射张延赏同中书门下平章事壬子以兵部侍郎柳浑同中书门下平章事刘滋罢贬齐映夔州刺史戊寅镇 
海军节度使平章事晋国公韩滉卒二月己卯骆元光克盐夏二州三月丁未李晟为太尉马燧罢副元帅夏五月丁亥以浑瑊为吐蕃清水会 
盟使兵部尚书崔汉衡副之丙午以岭南节度使杜佑为尚书右丞以容管经略使李复为岭南节度使闰月癸亥以荆南节度使嗣曹王皋为 
山南东道节度使以山南东道节度使樊泽为江陵尹荆南节度使辛未浑瑊及吐蕃盟于平凉为吐蕃所劫执副使崔汉衡杀判官韩弇六月 
丙戌以马燧为司徒罢其节度使以陕虢观察使李泌为中书侍郎平章事以左龙武将军李自良为太原尹河东节度使是月吐蕃驱盐夏二 
州居民焚州城而去秋七月丙辰以左羽林大将军韩潭为夏绥银等州节度使壬申赐骆元光姓名曰李元谅张延赏薨八月辛巳朔日有食 
之己丑柳浑罢九月丁巳吐蕃寇汧阳丙寅陷华亭又陷泾州之连云堡冬十月甲申吐蕃寇丰义韩游瓌败之乙酉寇长武城城使韩全义败 
之壬辰射生将韩钦绪谋反伏诛

　　钦定续通志卷十

　　●钦定续通志卷十一　唐纪十一 

　　唐纪 【十一】 

　　德宗二　　　　顺宗 

　　○德宗二 

　　贞元四年春正月庚戌朔大赦予刺史一子官增户垦田者加阶壬戌以左龙武大将军王栖曜为鄜坊丹延节度使庚午宣武军行营节 
度使刘昌为泾原节度使壬申刘元佐为四镇北庭行营副元帅甲戌华州节度使李元谅为陇右节度使夏四月己亥福建兵乱逐其观察使 
吴诜五月辛未以太子宾客吴凑为福建观察使吐蕃寇泾邠寍庆鄜等州六月己亥封子謜为邕王 【考证曰旧书封皇子皇弟邕王谅等 
七人为王按代宗诸子大厯中尽封无至贞元中始王者新书诸王传是年封宪宗以下十三王则弟当作孙七人当作十四人　谨按大厯十 
四年德宗封子谅为虔王诸王传亦同惟文敬太子謜见爱于帝命为子至是封邕王旧书作邕王谅亦误】 秋七月庚戌以浑瑊为邠寍庆副 
元帅以左金吾将军张献甫为邠寍节度使陈许防御兵马使韩全义充长武城及诸军行营节度使癸丑邠寍军乱都虞候杨朝晟讨平之八 
月乙酉检校司徒汧国公李勉薨九月庚申吐蕃寇寍州张献甫击败之冬十一月横海军使沧州刺史程日华卒以其子怀直权知军州事 【 
新书纪及新书藩镇传俱在二年六月此据旧传及通鉴】 
　　五年春正月甲辰朔日有食之乙卯诏以二月一日为中和节李泌请以其日令百官进农书司农献穜稑之种王公戚里上春服士庶以 
刀尺相问遗村社作中和酒祭句芒以祈年谷从之二月戊戌以程怀直为沧景观察使庚子大理卿董晋为门下侍郎御史中丞窦参为中书 
侍郎同中书门下平章事三月甲辰李泌薨夏吐蕃寇长武城韩全义击败之秋九月丙午韦皋及吐蕃战于台登北谷败之遂克巂州冬十二 
月壬申以陕虢观察使杜佑为淮南节度使
　　六年春正月诏出岐州无忧王寺佛骨迎置禁中二月乙亥遣使送还本寺夏闰四月乙卯诏常参官畿县令言事五月壬午以寍州刺史 
范希朝为单于大都护麟胜节度使秋八月辛丑杀皇太子妃萧氏冬十一月庚午有事于南郊赐文武官阶爵降囚罪徒以下原之是岁吐蕃 
陷北庭杨袭古奔于西州回纥诱而杀之安西由是阻绝
　　七年春正月庚辰以湖南观察使裴冑为江西观察使以常州刺史李衡为湖南观察使三月壬戌左龙武统军戴休颜卒癸未义武军节 
度使张孝忠卒夏四月己未安南首领杜英翰反伏诛秋七月庚午以信州刺史郑叔则为福建观察使戊寅邕王謜为义武军节度使 【謜 
旧书作谅说见前】 以定州刺史张升云为留后庚辰以虔州刺史赵昌为安南都护经略招讨使冬十二月甲午以前福建观察使吴凑为陕 
虢观察使
　　八年春三月乙丑山南东道节度使嗣曹王皋薨 【旧书作二月乙丑然正月丙辰朔则二月不得有乙丑也当是三月】 庚午宣武军 
节度使刘玄佐卒襄州军乱都将徐诚讨平之丙子以荆南节度使樊泽为山南东道节度使以江西观察使裴冑为江陵尹荆南节度使己卯 
以吴凑为宣武军节度使夏四月吐蕃寇灵州庚寅以汴州长史刘士寍为宣武军节度使乙未贬窦参为郴州别驾以尚书左丞赵憬兵部侍 
郎陆贽同中书门下平章事壬子吐蕃寇灵州五月癸酉平卢节度使李纳卒其子师古自称留后六月吐蕃寇泾州秋八月乙丑以水灾遣使 
分道宣抚辛卯以李师古为平卢节度使九月丁巳韦皋及吐蕃战于维州败之乙亥以太子宾客薛珏为岭南节度使冬十一月壬子朔日有 
食之庚午山南西道节度使严震及吐蕃战于黑水堡败之
　　九年春正月癸卯初税茶二月庚戌以易定留守张升云为义武军节度使夏五月甲辰以义成军节度使贾耽为尚书右仆射尚书右丞 
卢迈同中书门下平章事以郑州刺史李融为义成军节度使丙午董晋罢秋八月庚戌李晟薨冬十一月乙酉有事于南郊大赦辛卯陇右节 
度使李元谅卒十二月丙辰宣武军乱逐其节度使刘士寍壬戌以通王谌为宣武军节度使以宣武节度副使李万荣为节度留后朔方灵盐 
节度使余姚郡王杜希全卒
　　十年春正月乙亥以虔王谅为朔方灵盐丰节度大使以朔方行军司马李栾为留后壬辰南诏蛮大破吐蕃于神川来献捷二月丙午以 
瀛州刺史刘澭为秦州刺史陇右经略军使乙丑义成军节度使李融卒三月乙亥以华州刺史李复为义成军节度使庚辰南诏蛮克吐蕃铁 
桥已东城垒一十六夏四月宣武军乱李万荣讨平之六月壬寅昭义军节度使义阳王李抱真卒诏以其将王延贵权知军事癸丑以祠部郎 
中袁滋为册南诏使丙寅韦皋击吐蕃克峨和城秋七月壬申以邕王謜为昭义军节度使王延贵为节度留后赐名虔休洺州刺史元谊据州 
以叛钦州蛮反八月陷钦横浔贵等州九月戊戌定州张升云改名茂昭冬十月王虔休及元谊战于鸡泽败之十二月壬戌贬陆贽为太子宾 
客
　　十一年春正月丙申以邕管经略使王锷为岭南节度使夏四月壬戌贬陆贽为忠州别驾丙寅奚寇平州刘济与战于青都山败之五月 
庚午以旱命有司虑囚丁丑以李万荣为宣武军节度使王虔休为昭义军节度使李栾为朔方灵盐丰夏四州受降定远城天德军节度使甲 
申河东节度使李自良卒癸巳以通王谌为河东节度使河东行军司马李悦为节度留后北都副留守秋八月辛亥马燧薨九月横海军兵马 
使程怀信逐其兄程怀直自称留后冬十月丁丑以虔王谅为横海军节度大使以程怀信为留后
　　十二年春正月庚子元谊奔魏州命田绪安抚之乙丑加浑瑊王武俊中书令 【旧书作成德军节度使检校司徒兼侍中浑瑊然未尝 
镇成德也故考证或云当作河中殊不知成德节度使乃王武俊官号旧书于此自多脱落也兹据通鉴正之】 严震田绪韦皋并同中书门下 
平章事于是方镇皆叙进兼官三月乙巳以户部侍郎裴延龄为户部尚书夏四月庚午魏博节度使田绪卒其子季安自称留后五月丙申邠 
寍节度使张献甫卒甲辰以邠寍都虞候杨朝晟为邠寍庆节度使秋七月乙未以东都留守董晋兼宣武军节度使时李万荣病诸将推其子 
乃为兵马使巳又逐乃汴州乱故命董晋帅之是日万荣卒八月己未朔日有食之 【旧书作辛未朔通鉴作乙未是年正月甲午朔则八月 
朔当以己未为是兹从新书】 己巳以田季安为魏博节度使丙戌赵憬薨九月壬子吐蕃寇庆州冬十月甲戌谏议大夫崔损给事中赵宗儒 
并同中书门下平章事
　　十三年春正月壬寅吐蕃请和帝不许夏四月以旱虑囚壬戌雩于兴庆宫庚午义成军节度使李复卒己卯以大理卿于頔为陕虢观察 
使庚辰以陕虢观察使姚南仲为义成军节度使五月壬寅吐蕃寇巂州曹高仕击败之秋九月己丑卢迈罢冬十月淮西吴少诚擅开刁沟入 
汝诏止之不从
　　十四年春正月庚寅放自八年至十一年两税及榷酒钱在百姓腹内者三月丙申右神策行营节度凤翔陇右观察使凤翔尹邢君牙卒 
以右神策将军张昌为凤翔尹右神策行营节度凤翔陇右节度使仍改名敬则夏闰五月庚申以左神策行营节度韩全义为盐夏绥银节度 
使六月乙巳以旱出太仓粟振贷秋七月壬申赵宗儒罢以工部侍郎郑余庆为中书侍郎同平章事九月己酉山南东道节度使樊泽卒乙卯 
以同州刺史崔宗为陕虢观察水陆转运使以浙东观察李若初为浙西观察及诸道盐铁转运使又以常州刺史裴肃为浙东观察使丙辰以 
陕虢观察使于頔为山南东道节度使冬十月癸酉以谷贵出太仓粟减价粜之庚子韩全义奏破吐蕃于盐州十二月癸酉出东都含嘉仓粟 
粜之明州将栗锽杀刺史卢云以反
　　十五年春正月丁丑宣武军节度使董晋卒乙酉以行军司马陆长源为宣武军节度使以常州刺史李锜为浙西观察及诸道盐铁转运 
使是日汴州军乱杀陆长源及节度判官孟叔度宋州刺史刘逸准自称留后庚辰浙东观察使裴肃讨栗锽擒斩之己丑以刘逸准为宣武军 
节度使仍赐名全谅三月甲寅吴少诚反寇唐州守将张嘉瑜死之戊午昭义军节度使王虔休卒戊辰以河阳三城节度使李元为昭义军节 
度使以河阳节度押衙衡济为河阳三城怀州节度使夏六月癸巳山南西道节度使严震卒秋七月乙巳以兴州刺史严砺为兴元尹山南西 
道节度使八月乙未吴少诚掠临颍丙申陈许节度使曲环卒丁酉以洋州刺史韦士宗为黔中观察使九月乙巳陈许节度留后上官涗及吴 
少诚战于临颍败绩丙午以上官涗为陈许节度使 【旧书是年八月书壬申朔而下书辛酉知中间于丙午上漏书九月也新书有九月乙 
巳而上官涗及吴少诚战于临颍并丙午少诚寇许州各条上接四月乙未中间又无五月至八月则是年本纪两书均有脱载今依通鉴诠次 
之然通鉴于八月先纪曲环死此下起乙未讫辛酉而亦无九月是通鉴仍有脱漏也】 吴少诚寇许州涗击败之庚戌宣武军节度使刘全谅 
