<!-- { "loadSidebar": true } -->
大军继之比明拔其城会大军攻黄州诸将壁垒未定有舟来觇柔遣彦晖伏甲二百于赤壁下敌军夜半果水陆并至彦晖俟其过半而击之 
敌大挠死者无算师还又破张家寨以守将献从攻寿州夺其门生擒三人以出泗州之城诸将自四鼓集城下为堑水所阻黎明无敢渡者两 
军交射如雨彦晖被重甲径渡敌将来御彦晖刺其胷搏杀之众军渡至晡得其外城寻登其月城彦晖将下顾伯祥失所在乃反求之敌追袭 
彦晖力战翼伯祥以出事闻兼镇抚事岁己未兵渡江次武昌宋援兵四集有舟数十来挑战彦晖逐之入湖中伏出被围数匝左右莫能近彦 
晖矢尽短兵接身受重伤度不可免遂投水中敌援之出载诣江州见宋官不屈问以事不对竟死子信袭授管军总把至元四年从元帅阿珠 
南征九年从攻樊城先登夺其土城焚西南角楼宋将矮张以舟兵来援自高头堡战鬬八十余里抵襄阳城下夺战舰二获其裨将二人十一 
年从丞相巴延攻沙阳堡率勇士五十人火焚其寨敌军大乱遂破之十二年从战丁定洲江南平以功升管军千户镇太平州

　　△蔡珍

　　蔡珍彰德安阳人父兴从宗王昆布哈出征权管军百户兴请老以珍代之珍素骁勇岁戊午从宪宗攻宋合州钓鱼山中统元年从世祖 
征额哷布格三年从征李璮后从镇襄阳徇安庆攻五河所至有功南方平遂入备宿卫尝扈驾驻黑城珍遣兵士储刍藁筑土室军府赖其用 
道遇冻者必扶入密室温煦之军粮必为撙节不使顿绝以致饥困至元十七年擢中卫亲军总把时白海初建行营命珍督役率事民不知扰 
虽草木无纤介损帝临幸问其故近臣以蔡珍号令严肃对帝嘉之二十七年进后卫亲军千户元贞元年告老归子恕袭

　　△张泰亨

　　张泰亨堂邑人父山为管军百户泰亨袭职从攻宋钓鱼山及樊城征努尔阿着坦有功中统二年授侍卫亲军总把至元四年从征四川 
有功七年从功襄阳矢中右臂十年从攻樊城十二年授管军总管从攻潭州矢中鼻拔矢奋战却敌兵十三万从征广西破静江府军还至潭 
州金沧发卒子继祖袭移镇鄂州舟过洞庭溺死以兄显祖代之二十四年从征交趾陷没焉

　　△贺祉

　　贺祉益都人父进赏平涟水有功授千户守胶州祉初以质子入宿卫至元六年袭父职七年宋兵攻胶州祉固守战退之十年领舟师为 
先锋攻五河口城军还殿后时宋兵以巨索横截淮水号混江龙祉用大刀断之却其救兵清河城遂降攻泗州获战船五百艘镇新城绝淮安 
宝应粮道降之得战船及器械上于行院遂命领宝应军民事二十年建宁路黄华反以所领军捕之有功二十四年以征交趾请行湖广行省 
檄令守辎重屯思明州军还至建康卒

　　△孟德

　　孟德济南人国初由邹平县令累官至同知济南路事岁丙申诸王库腾命德为元师领济南军攻宋徐州光州下之甲辰定宗母六皇后 
称制大王阿齐台以德为万户攻濠泗蕲黄等州积有战功癸丑宪宗命守睢州乙卯移守海州宋安抚吕文德以兵扰边德败之俘其太尉刘 
海丁己从巴延攻襄樊己未与子义从世祖攻鄂州先登中统三年从征李璮璮平德以老告归义袭为万户领兵守沂郯至元六年从山东统 
军塔齐如五河宋军拒南岸义率兵渡河击之数战有功九年迁宿州万户十一年宋制置夏贵攻正阳义击败之十二年掠地至安庆等处攻 
扬子桥获功十三年从下福建温台等处十六年累功授招讨使二十二年复为沂郯万户元贞初以老辞职子智袭

　　△张荣实

　　张荣实霸州保定人父进金季封北平公守信安城岁壬辰率所部兵民降太宗命为征行万户甲午征河南与金将国用安战徐州死焉 
荣实始以质子入宿卫充征行水军千户甲辰从大将察罕军至淮上遇宋将吕文德与战败之从攻江陵略襄阳宋以舟师横截汉水兵不得 
渡荣实战却之又破宋军于太湖己未从世祖南征驻阳罗渡宋兵十万舟二千迎战横截江水帝以荣实习于水命居前列遂取轻舟率麾下 
鏖战北岸斩宋将吕文信中统元年授水军万户至元五年从丞相阿珠攻襄阳败夏贵擒张顺又攻樊城俘其二将十一年从丞相巴延渡江 
以所部军先进诸将继渡鄂汉皆降从阿尔哈雅攻岳州降宋将高世杰征江西隆兴擒宋将密佑抚州降十三年进兵广东破降韶州十五年 
累功授湖北道宣慰使诸路水军万户是年卒 【按安南传大德五年三月遣使持诏谕曰燇中书省复移牒取万户张荣实等二人与去使 
偕还据此当成宗朝荣实尚在与本传异】 子玉

　　张玉

　　 张玉

　　玉袭父职十六年讨吉安贼有功加都元帅兼水军万户镇黄州二十年广东盗起遏绝古城粮运二十一年玉率兵讨平之二十二年鄱 
阳湖贼起诏徙水军万户府于南康二十四年从参政乌玛喇征交趾累战有功二十五年师还南安以兵迎战水洞舟不能行玉死焉子辅袭

　　△舒穆噜格根

　　舒穆噜格根契丹人曾祖高努岁卒未太祖至威宁高努与刘伯林瓜尔佳常格等以城降会置三万户三十六千户以总天下兵遂以高 
努为千户遥授青州防御使己丑从太宗伐金为征行千户卒子军祖常山总管万户父奇尔袭至元二年从都元帅阿敦镇潼川四年从攻蓬 
溪砦死焉格根少从征伐以壮勇称八年从佥省严忠范以兵围重庆攻朝阳砦先登九年宋将昝万寿率众袭成都格根以蒙古军二千击败 
之十六年授管军总管戍遂宁十七年进管军副万户亦奚不嶭蛮叛从招讨使雅尔哈讨平之行省伊苏岱尔讨都掌乌蒙蚁子诸蛮战于鸭 
楼关格根最有功二十一年以蒙古军八百从征散猫蛮战于菜园坪渗水溪皆败之诸蛮降二十四年迁夔路万户移戍重庆二十六年卒子 
安图袭

　　△楚鼎

　　楚鼎安丰蒙城人父■〈王弁〉仕金为寿春防御使金亡归宋命守宿州岁己亥以州降宋兵来攻城破■〈王弁〉死之宋人囚鼎于 
镇江府凡十有四年会赦免至元十二年师渡江鼎从知太平州孟之缙降行省遣鼎谕宁国守将孙世贤下之授鼎管军总管镇宁国平建平 
广德诸盗鼎与权万户博啰台护招抚使李铨男汉英归徽州谕铨下其城十三年汉英叛旌德太平两县民附之鼎与乌尔古维进兵用徽人 
郑安策兵不血刃而乱定十八年东征日本鼎率千余人从左丞范文虎渡海大风忽至舟坏鼎挟破舟板漂流三昼夜至一山会文虎船因得 
达高丽之金州合浦海屯驻散兵亦漂泛来集遂领之以归

　　△张均

　　张均济南人父山从军伐宋以功为百户俄升总把战死均袭百户从亲王塔尔尔攻鄂州面中流矢中统三年从征李璮有功升千户领 
兵守淄州至元六年从左丞董文炳攻宋五河口转战濠州遇伏兵均力战败之十年攻涟州夺孙村堡十二年从攻芜湖夺宋战船又从丞相 
安塔哈战有功二十四年从镇南王征交趾 【按安南传镇南王次内傍关贼兵大集王击破之命万户张均以精锐三千人殿力战出关本 
传从略】 二十六年从北征累迁前卫亲军副指挥使成宗即位命屯田和琳规画有法诸王永和尔北征给饷赖之未尝乏绝大德元年改和 
琳等处副元帅升都元帅延佑元年卒子世忠袭

　　△信苴日

　　信苴日 【按滇志信苴官名本名实后讹为日】 僰人也姓段氏其先世为大理国王后累为权臣高氏所废岁癸丑世祖奉命南征诛 
其臣高祥以段兴智主国事乙卯兴智与其季父信苴福入觐诏使归国丙辰献地图请悉平诸部并条奏治民立赋之法宪宗大喜赐兴智名 
玛哈啰磋命悉主诸蛮白衅等部以信苴福领其军兴智遂委国任其弟信苴日自与信苴福率僰衅军二万为前锋导大将乌兰哈达讨平诸 
郡之未附者攻降交趾入朝兴智卒于道中统二年诏信苴日领大理善阐威楚统失会川建昌腾越等城自各万户以下皆听节制至元元年 
乌蛮长舍利畏结威楚统失兰阐及三十七部诸衅各杀守将以叛善阐屯守官不能御遣使告急信苴日率众进讨大败之于威楚宝满伊复 
遣博啰攻贼于统失城又大破之遂定统失舍利畏又以众十万谋攻大理诏都元帅额森与信苴日讨之师至安宁击走之遂复善阐降威楚 
定新兴进攻石城肥腻皆下之衅部平十一年以信苴日为大理总管未几舍利畏复叛信苴日遣实默等诡为商旅执赘往见挺矛撞杀之及 
其赏枭首于市于是置郡县署守令行赋役施政化与中州等十三年 【缅国传作十四年】 缅国拥象骑数万掠金齿南旬欲袭大理信苴 
日与万户呼图克领骑兵千人御之绅众败走十八年与其子阿庆入觐帝嘉其忠勤进云南诸路行中书省参知政事十九年诏同右丞拜达 
勒率兵征缅行至金齿卒子阿庆袭

　　△王实喇

　　王实喇保定人初事世祖以其有勇略赐名实喇巴图从攻钓鱼山及额呼布格累功授武卫亲军千户中统三年从征李璮四年元师阿 
珠驻兵河南遣实喇将蒙古汉军复立宿州至元六年升海州万户引兵攻盐林山寨多所俘获十年授东川行枢密院同佥十五年征夔府有 
功寻从镇万州卒于军子二日宏日宁枢密院拟宁袭职宁让其兄宏于是授宏中卫都指挥使而以宁代宏为千户宁从阿尔台哈噶逊北征 
追击托克托穆尔之军于阿纳尔图之地师还复从和尔果斯北征有功累升前卫都指挥使司佥事

　　△赵宏伟

　　赵宏伟字子英甘陵人后徙颖川至元十三年国兵攻宋宏伟以书谒元帅宋都木达于军中奇之俾以兵略地临江至吉州宋主将管忠 
节路分邹超悉众出战宏伟败之追北二十余里薄其城示以祸福知州周天骥举城降以功署吉州参佐官宋总管王昌张云诱新附五营军 
为乱事觉昌就擒宏伟夜袭云斩首以献俘其赏五百人宋都木达欲尽诛之宏伟曰此属诖误非得己也今悉就诛何安反侧众得免死授泰 
和县尹宋相文天祥署其将罗开礼叶良臣集众谋复吉赣临江宏伟斩良臣俘开礼释其余众十七年迁衡州路总管府治中时羣盗出没其 
境宏伟兴屯田民既足食盗亦为农郡遂宁谧大德五年佥浙西道肃政廉访司事镇江旱蠲民租九万余石吏畏飞语复征于民民无所出行 
台令宏伟核实卒蠲之大风海溢润常江阴等州庐舍多荡没民乏食宏伟发仓廪以赈有司以未得报为辞宏伟曰民旦暮饥欲死擅发有罪 
我当坐遂发之全活者十余万十一年江南饥宏伟复请以赃罚钱赈之民赖以生至大二年召为内台都事寻出为浙东廉访副使宏伟至浙 
东闻郡人许谦得朱熹道学之传延致为师于是人知向慕未发擢江南行台治书侍御史皇庆二年致仕泰定三年卒追封天水郡侯谥贞献 
子思恭思敬孙琏自有传

　　钦定续通志卷四百八十

　　●钦定续通志卷四百八十一　列传二百八十一

　　列传

　　元 【三十五】

　　○元三十五

　　张立道　　　张庭珍【庭瑞】张惠　　刘好礼　　　王国昌【通】　姜彧　　张础　　　　吕■〈或，土代一〉　　　王 
恽


　　张立道
　　张庭珍
　　张惠
　　刘好礼
　　王国昌
　　姜彧
　　张础
　　吕■〈或，土代一〉
　　王恽

　　△张立道

