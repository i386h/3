<!-- { "loadSidebar": true } -->
戬亦失期师无功宪欲以开兰会功赠罪同知枢密使孙固曰兵法后期者斩况诸路皆至而宪独不行不可赦帝以宪有功但诘擅还之由宪 
以馈饷不接为辞释勿诛五年宪复上再举之策兼陈进筑五利会李舜举入奏具陈师老民困状乃罢兵趣宪赴阙改泾原经略安抚制置使 
时永乐城告急宪赴援至延州而城巳陷令复还熙河仍兼秦凤军马夏人入兰州破西关宪以兰州乃西人必争地彼数至河外而相羊不进 
意必大举乃增城守之备七年春 【按宋史神宗本纪载夏人大举寇兰州在元丰七年正月本传上称五年此讹作明年冬今改】 夏人果 
大入围兰州步骑号八十万十日不克粮尽引去又诏宪遣闲谕阿里古结等选骑渡河与贼遇破之坐妄奏功状罢内省职事哲宗立改永兴 
军路副都总管提举崇福宫御史中丞刘挚论宪贪功生事一出欺罔兴灵之役首违师期顿兵以城兰州遣思至今永乐之围逗留不急赴援 
降宣州观察使又贬右千牛卫将军分司南京居陈州卒绍圣元年赠武泰军节度使初谥敏恪改忠敏宪为将虽拓地降敌而罔上害民终贻 
患中国云

　　△张茂则

　　张茂则字平甫开封人初补小黄门五迁至西头供奉官干当仕东门盗入禁庭茂则首登屋以入获之迁领御药院仁宗不豫中夜茂则 
趋入扶卫或掩宫门茂则曰事无可虑何至使中外生疑耶累迁内侍副都知熙宁初同司马光相视恩冀深瀛四州生堤及六塔二股河利害 
进入内都知上元夜宫中火督众扑灭累乞退休诏褒之仍进其官哲宗即位迁宁国军留后加两省都知卒茂则性俭素食不重味衣裘累十 
数年不易绍圣中以茂则尝预元佑任使追贬左监门卫将军入党籍 【按宋史此下有宋用臣王中正二传俱无事迹可录今删】

　　△李舜举

　　李舜举字公辅开封人少补黄门仁宗使督工冶金为器既成有羡数并上之帝嘉其不欺出为秦凤路走马承受英宗立奏事京师会帝 
不豫内谒者止之宫门舜举曰天子新即位使者从边方来不得一见而去何以慰远人谒者以闻亟召对帝意良悦因言承受公事以察守将 
不法为职而终更论最乃吏帅臣保任乞免之遂删旧制熙宁中累进内侍押班制置泾原军马五路师出无功议再举李宪督馈粮言受密诏 
自都转运使以下乏军兴者皆听斩民惩前日之败皆惮行出钱百缗不能雇一夫相聚立栅山泽不受调吏往逼呼辄殴击解州至械县令以 
督之不能集舜举入奏其事乃罢兵退诣中书王珪迎劳之曰朝廷以边事属押班及李留后无西顾之忧矣舜举曰四郊多垒卿大夫之辱也 
相公当国而以边事属二内臣可乎内臣止宜供禁庭洒扫之职岂可当将帅之任闻者耻之而珪无惭色转嘉州团练使沈括请城永乐遣舜 
举往鄜延议之及永乐被围急断衣襟作奏曰臣死无所恨愿朝廷勿轻此贼城陷为乱兵所杀赠昭信军节度使谥忠敏 【按神宗本纪作 
赐谥忠愍与本传异】 舜举资性安重与人言未尝及宫省事颇览书能文辞在御药院十四年神宗尝书李舜举公忠奉上恭勤检身始终惟 
一以安以荣十九字赐之 【按宋史此下有石得一传无事迹可录今删】

　　△李继和

　　李继和开封人为内侍黄门庆历中为河北西路承受保州兵叛塞城门距守官军围之不得人继和独上南关门密呼所结内应者谕以 
祸福众言挨李昭亮至即斩关自归巳而果然贼平迁两秩王则反贝州为城下走马承受沙苑阙马诏秦州置场以券帝之继和领职不数月 
得马千数而人不援环州弓箭手岁时给酒州将不与众諠诉州将阖门不敢出继和步入众中譬晓之曰汝曹为一杯酒遂丧躯命乎众悟散 
去事闻擢带御器械累迁入内副都知卒养子从善援例求赠官神宗曰此獘事也继和无军功何必赠自是为定制云 【按李继和给事仁 
宗朝宋史叙于神哲时宦官之后编载失次今依时事改列谨识】

　　△梁从吉

　　梁从吉字君佑开封人补入内高班王则反奉命宣慰还言小寇无多诸将之兵足以翦除若得重臣统其事不崇朝可平矣于是仁宗以 
文彦博为安抚招讨使贼平又奏请分河北为路每路以一帅府统之遂建魏镇定瀛四帅熙宁初为邠宁环庆路驻泊兵马钤辖夏人寇大顺 
城围庆州七砦从吉率兵八百余人与战获其酋领又讨平宁州叛卒以功升都钤辖累官皇城使从高遵裕至宁武督士卒攻城被创进入内 
押班迁永州团练使为副都知元佑中卒赠成德军节度使谥敏恪 【按宋史此下有刘惟简李祥二传俱无事迹可录今删】

　　钦定续通志卷五百七十七

　　●钦定续通志卷五百七十八　宦者传五

　　宦者传

　　宋 【三】

　　○宋三

　　陈衍　　　　高居简　　　程昉　　童贯　　　　梁师成　　　杨戬【李彦】　　邵成章　　　蓝珪【康履】　　　　冯 
益　　甘升　　　　阙礼　　　　董宋臣

　　陈衍
　　高居简
　　程昉
　　童贯
　　梁师成
　　杨戬 【李彦】
　　邵成章
　　蓝珪 【康履】
　　冯益
　　甘昪
　　阙礼
　　董宋臣

　　△陈衍

　　陈衍开封人以内侍给事殿廷累官供备库使梁惟简荐诸宣仁皇后主管高韩王宅领御药院寻为按行宣仁山陵使进左藏库使为真 
定路都监御史来之邵方力诋元佑政事首言衍在垂帘日怙宠骄肆交结戚里进退大臣力引所私稗居耳目之地张商英亦论衍交通宰相 
结托词臣衍坐贬监郴州酒税务惟简以援引张士良梁知新以荐附皆得罪衍复徙配朱崖章惇起狱诬元佑诸臣云结衍辈以谋废王士良 
尝与衍同在宣仁后合自郴州召之使实其说士良至锻炼无所得但言宣仁弥留之际衍尝可否二府事及用御宝付外而已安惇蔡京乃奏 
衍疏隔雨宫斥随龙内侍十余人于外以翦除人主腹心羽翼意在动摇大逆不道遂诏处死 【按宋史此下有冯世宁传无事迹可录今删 
】

　　△高居简

　　高居简字仲路番禺人为入内黄门护作温成原庙奉神物以精办称超转殿头领后苑事坐奉使梓夔路多占驿兵降高品厯领内东门 
司干当御药院居简每闻外廷议论必以入告省中目为高直奏神宗即位御史张唐英言其资性憸巧善迎合取容中丞司马光亦言其久处 
近职罪恶巳多顷在先朝依凭城社物论切齿及陛下继统复先自结纳愿明治其罪以解天下之惑于是罢为供备库使稍迁带御器械进内 
侍押班以文思使领忠州刺史卒

　　△程昉

　　程昉开封人以小黄门积迁西京左藏库副使熙宁初为河北屯田都监河决枣强酾二股河导之使东为锯牙下以竹落塞决口加带御 
器械河决商湖北流与御河合为一及二股东流御河遂浅淀昉以开浚功迁宫苑副使塞漳河作浮梁于洺州兼外都水丞诏相度兴修水利 
河决大名第五埽昉议塞之因疏塘水溉深州田又道葫芦河自乐寿之东至沧州二百里塞孟家口开干宁军直河作桥于真定之中渡河自 
卫州王供埽导沙河入御河以广运路累迁达州防御使制置河北河防水利御史盛陶言昉挟第五埽之功假朝廷威福恐动州县所开共城 
河颇废人户水硙久无成功又议开沁河因察访官按行始知不便漳河滹沱之役水占邢洺赵深祁五州之田王广廉孔嗣宗钱勰赵子几皆 
论奏其奸欺多置挞口指决河所浸便为淤田举官废吏惟其所欲又悖慢豪横违拒圣旨者三提点刑狱司牒者十二愿遣官代还仍行究治 
神宗曰王安石以昉知河事故加任使令开漳河用工七百万滹沱八九百万巳议体量矣始安石欲兴水利骤用昉昉挟安石势而慢韩琦后 
安石觉其虚诞亦疏之以忧死赠辉州观察使遂罢都大制置河防水利司 【按宋史此下有苏利涉传无事迹可录今删】

　　△童贯

　　童贯少出李宪之门性巧媚自给事宫掖即善策人主微指先事顺承徽宗立置明金局于杭贯以供奉官主之始与蔡京游京进贯力也 
京既相赞策取青塘因言贯尝十使陕石审五路事宜与诸将能否力荐之遂命王厚领兵十万以贯监其军至湟川适禁中火帝下手札驿止 
贯毋西贯发视遽纳鞾中厚问故实曰上趣成功耳师竟出复四州擢景福殿使襄州观察使内侍寄资转两使自兹始未几为熙河兰湟秦凤 
路经略安抚判置使累迁武康军节度使诗齐格藏征复积石军洮州加检校司空颇恃功骄恣选置将吏皆捷取中旨不复关朝廷寖咈京意 
帝欲除贯开府仪同三司京曰使相岂应援宦官不奉诏政和元年进检校太尉副郑允中使契丹或言以宦官为止介国无人乎帝曰契丹闻 
贯破羌故欲见之因使觇敌策之善者也使还益展奋庙谟兵柄皆属焉遂请进筑夏国横山为陕西河东河北宣抚使俄开府仪同三司签书 
枢密使不三岁领院事更武信武宁护国河东山南东道剑南东川等九镇进太傅封泾国公时人称蔡京为公相贯为媪相将秦晋锐师深入 
河陇谓可制夏人死命遣大将刘法取朔方法不可贯逼之法不得已出塞遇伏而死诸军恟惧贯隐其败以捷闻百官入贺皆切齿然莫敢言 
关右大困旧制熟羌不授汉官贯故引拔之有至节度使者弓箭手失其分地而使守新强禁卒逃亡不死而得改隶他籍军政尽坏初贯使辽 
得燕人马植归荐诸朝遂造平燕之谋选健将劲卒刻日发命会方腊起睦州势甚张改江浙淮南宣抚使即以所聚兵帅诸将讨平之方腊者 
睦州青溪人世居县堨村托左道惑众阴聚贫乏游手之徒于宣和二年十月作乱旬日聚众数万雨浙都监蔡遵颜坦击之皆败死于息坑十 
一月陷青溪遂陷睦歙二州南攻衢北掠新城桐庐富阳诸县进逼杭州郡守弃城走州陷杀制置使陈建廉访使赵约纵火六曰死者不胜计 
警奏至京师王黼匿不以闻于是凶焰日炽东南大震发运使陈遘请调京畿兵及鼎澧枪牌手兼程以来使不至滋蔓徽宗始大惊亟遣童贯 
谭稹为宣抚制置使率禁旅及秦晋蕃汉兵十五万以东且谕贯使作诏罢应奉局三月正月腊陷衢州郡守彭汝方死之 【按宋史本传误 
作二年十二月事今据徽宗本纪及宋史纪事本末改】 二月腊将方七佛引众六万攻秀州统军王子武乘城固守已而大军至合击之斩首 
九千筑京观五贼还据杭贯稹前锋至青河堰水陆并进腊复焚官舍府库民居乃宵遁诸将刘廷庆王禀王涣杨惟忠辛兴宗王渊相继而尽 
复所失城四月王渊裨将韩世忠入贼巢擒腊以出并取腊妻子及伪相方肥等五十二人于梓桐石穴中杀贼七万四年三月余党悉平进贯 
太师徙国楚腊既平而北伐之役遂起后以复燕山功诏解节钺为真三公加封徐豫两国越两月命致仕而代以谭稹明年复起领枢密使宣 
抚河北燕山七月诏用神宗遗训能复全燕之境者胙士锡以王爵遂封广阳郡王是年尼堪南侵贯在太原遣马扩辛兴宗往聘以尝金金人 
以纳张觉为责且遣使告兴兵贯厚礼之使者劝贯速割两河以谢贯气褫不能应谋遁归太原守张孝纯诮之曰金人渝盟王当令天下兵悉 
力枝梧今委之而去是弃河东与敌也河东入敌手柰河北何贯怒叱之曰贯受命宣抚非守土也遂奔入都钦宗已受禅下诏亲征以贯为东 
