<!-- { "loadSidebar": true } -->
城下反骂宋主爽乃杀之布萨揆遣河南统军判官奇珠及迈格等以骑二千人救寿州与爽兵遇奇珠分两翼夹击大破之至城下羲出兵应 
之爽兵复大溃爽仅脱去诏迁羲防御使奇珠同知武昌军节度使迈格河南路统军判官赠布埒库昭勇大将军官其子图喇赠全武昌将军 
蒙城县令赐在州官舍俟其子年十五岁收充八贯石正班局以全死节由录送史馆镂板颁谕天下

　　△瓜尔佳守中

　　瓜尔佳守中咸平人本名阿多古大定二十二年进士累官同知海兰路兵马都总管府事坐事谪寻复同知平凉州事大安二年迁通远 
军节度使至宁末移彰德军未行夏兵数万入巩州守中乘城备守兵少不能支城陷官吏尽降守中独不屈夏人壮之诱胁至平凉要以招降 
府人守中佯许至城下即大呼曰外兵矢尽且遁矣慎勿降夏人交刃杀之兴定元年监察御史郭着以闻诏赠资善大夫东京留守仍收其子 
鄂摩为笔砚承奉

　　△舒穆噜元毅

　　舒穆噜元毅本名舒苏咸平府路珠彻埒明安沙珲噶珊穆昆人为宁津令有剧盗白昼恣劫元毅以术防捍贼散去入为大理知法除同 
知亳州防御事省檄使录陕右五路刑狱无冤人复委受宋岁币却故事私遗物明昌初驿召为大名等路提刑判官以最迁汾阳军节度副使 
命捕石岚间贼党贼畏遁追袭尽殪之二境以安迁同知武胜军节度使事别郡有杀人者讯不数语即具服河东北路田多山坂硗瘠旧定为 
上赋民力久困朝廷命相地更赋元毅以三坏法平之民赖其利寻以边警授抚州刺史会边将失守刍精马牛焚剽殆尽元毅率吏卒三十余 
人出州经画军饷卒遇敌倅吏坚请还元毅曰我辈责任边守遇敌而奔其如百姓何遂执弓矢先驱力战众争效死敌去而复合元毅气愈励 
鏖战久之众寡不敌遂遇害事闻赠信武将军召用其子世绩侍仪司承应后登进士第

　　△伯特梅和尚 【博克托】

　　伯特梅和尚泰州人性鲠直尚气节正隆间收充护卫累官武胜军节度使明昌六年左丞相瓜尔佳清臣行省临潢檄为副统会敌入偕 
护卫博克托等领军逆击直捣其阵杀伤甚众敌知孤军无继聚兵围之度不能免乃下马相背射复杀百余人矢尽犹以弓提击为流矢所中 
死博克托等皆没帝闻之震悼诏赠虎卫上将军以其子都努为军前明安承安五年帝谕梅和尚死王事其子都努从军久有功乃命为典署 
丞

　　△珊延 【实古纳】

　　珊延宗室子为符宝袛候完颜实古纳为护卫十人长至宁元年八月赫舍哩执中作乱入自通元门变起仓猝中外不知所为珊延实古 
纳往天主寺召大汉军五百人赴难与执中战东华门外不胜死杀五百人殆尽执中死诏赠实古纳镇国上将军顺州刺史珊延宣武将军顺 
天军节度副使尝从拒战明安穆昆佛宁散军迁赏有差实古纳子给八贯石俸俟年十五以闻

　　△乌克逊温屯

　　乌克逊温屯上京路人大定末袭明安累官唐州刺史泰和六年四月宋皇甫斌步骑万人侵唐州温屯兵少遣泌阳尉博硕布巡检蒲闲 
各以五十人乘城拒守温屯见宋兵在城东北者可破令判官萨克达以精兵百人绕出宋兵营后掩击之宋兵大乱夜遁去五月皇甫斌复出 
兵数万来攻行省遣泌阳副巡检纳哈塔军胜救唐州温屯出兵与军胜合设伏以待分骑分为三一出一入以致宋兵陷于淖伏发中冲为二 
遂大溃宋别将以兵三千来袭殪之竹林寺纳哈塔军胜手杀宋将取其金带印章以献诏迁温屯河南府同知军胜梁县令右副元帅完颜匡 
取棘阳温屯为右翼都统袭神马坡宋兵五万人夹水阵以强弩拒岸温屯督兵夺其三桥自辰至午连拔十三栅遂取神马坡从攻襄至汉口 
温屯乱流径度宋人请和迁河南副统军大安三年将兵二万入卫中都迁元帅左都监兼北京留守有功迁元帅左监军贞佑元年闰九月以 
兵入卫中都诏以兵万六千人守定兴军败战没

　　△高守约

　　高守约字从简辽阳人大定二十八年进士累官观州刺史贞佑元年冬十一月元兵徇地河朔郭邦献归顺从至城下再三呼曰从简当 
计全家室守约厉声曰吾不汝识也城破被执使之跪不屈遂死诏赠崇义军节度使谥忠敬

　　△哈萨喇安礼

　　哈萨喇安礼字子敬本名酌大名路人大定二十八年进士为泰安州刺史贞佑初山东被兵郡县望风遁或劝安礼去安礼巳我去城谁 
与守忍避难负国恩乎乃团练缮完为御守计已而元兵至战旬日不能下谓之曰此孤城耳内无粮储外无兵援不降无遗类矣安礼不听城 
破被执初不识为谁或妄以酒监对安礼曰我刺史也何讳为使之跪不屈以戈撞其胷杀之诏赠泰定军节度使谥坚贞

　　△王维翰

　　王维翰字之翰利州龙山人大定二十八年进士为永霸令县豪欲尝试维翰设事陈诉穷伏其诈杖杀之健讼衰息佐胥持国治河决有 
劳累迁保静军节度同知检括户籍一郡称平属县有奴杀主反诬其弟维翰微行得其状奴遂引服厯侍御史改右司郎中从布萨揆伐宋宋 
人受盟帝问宋人请和复能背盟否对曰宋不足忧唯北方当劳圣虑耳大安初迁工刑二部尚书拜参知政事贞佑初罢为定海军节度使至 
镇无兵备邻郡皆望风奔溃乃纵百姓避难率吏民愿从者奔东北山结营堡自守力穷被执与妻姚氏皆不屈死赠中奉大夫妻芮国夫人谥 
贞洁

　　△伊喇古尼

　　伊喇古尼安化军节度使贞佑初元兵取密州古尼率兵力战流矢连中其颈拔去复中颊死焉三年赠安远大将军知益都府事

　　△宋扆

　　宋扆中都宛平人正隆五年进士累官武定军节度副使中都右警巡使固安县丞刘昭与部民裴厚争买邻田房用昭属抑原使母争御 
史台劾奏解职降广宁府推官累迁北京临潢等路按察使改河东南路转运使御史劾其前任按察侵民舍不称职降沂州防御使复迁定海 
军节度使贞佑二年改沁南军元兵至怀州城破死焉

　　△乌库哩荣祖

　　乌库哩荣祖本名福兴河间人明昌二年进士累官户部员外郎宁海州刺史贞佑二年城破力战死之赠安武军节节度使赐谥毅勇

　　△乌库哩仲温

　　乌库哩仲温本名呼喇葢州安春明安人大定二十五年进士累官镇西军节度使时中都被围移书安抚使贾益谦约以乡兵赴救同会 
于绛抵平阳不能进仲温尝治平阳吏民争留之仲温曰平阳巨镇易为守御于私计得矣如岚州何遂还镇已而元兵大至城破不屈死赠资 
德大夫博索路兵马都总管谥忠毅

　　△玖珠 【唐古布格苏】

　　玖珠宗室子为武州刺史唐古布格苏为军事判官贞佑二年十一月元兵取玖珠子侄抵城下谓曰山东河北皆降汝家属我已得不速 
降且杀之玖珠曰当以死报国遑恤家为无何城破力战死布格苏亦不屈死赠玖珠临海军节度使加骠骑卫上将军布格苏建州刺史加镇 
国上将军

　　△李演

　　李演字巨川任城人泰和六年进士第一除应奉翰林文字丁忧居乡里贞佑初任城被兵演墨衰为济州刺史画守御策召集州人为兵 
搏战三日众皆市人不能战逃散演被执元将问曰汝非李应奉乎答曰是也使之跪不屈许以官禄演曰我书生也本朝何负于我而利人之 
官禄哉元将怒曳出杀之赠济州刺史

　　△刘德基

　　刘德基大兴人贞佑元年特赐同进士出身守官边邑夏兵攻城德基坐厅事积薪其旁谓家人曰城破即焚我及城破家人不忍纵火遂 
被执胁使跪降德基不屈同僚故人绐夏人曰此人素病狂德基曰为臣子当如此吾岂狂邪夏人壮其义系诸狱已而召问德基大骂终不能 
从曰吾岂苟生者哉遂害之赠朝列大夫同知通远军节度使事

　　△王毅

　　王毅大兴人经义进士累官东明令贞佑二年东明围急毅率民兵拒守城破犹率众抗战力穷被执与县人王八等四人同驱之郭外先 
杀二人王八即前跪将降毅以足踣之厉声曰忠臣不佐二主汝乃降乎驱毅者以刃斫其胫不屈死赠曹州刺史

　　△王晦 【牛斗】

　　王晦字子明泽州高平人少负气自熹慕张咏之为人友妻与人有私晦手刃杀之中明昌二年进士调长葛主簿有能声累迁户部郎中 
贞佑初中都戒严或举晦有将帅才俾募人自将是死士万余统之卫送通州粟入中都有功寻守顺州通州围急晦攻牛栏山以解迁翰林侍 
读学士九月顺州受兵晦有别部在沧景遣人突围召之众皆踊跃思奋而主者不肯发故部曲王臻免冑出见且拜曰事急矣自苦何为晦曰 
朝廷何负汝邪臻曰臻虽负国不忍负公因泣下晦叱曰吾年六十致位三品死则吾分讵从汝邪将射之臻掩泣去无何将士缒城出降晦被 
执不屈死爱将牛斗亦死赠荣禄大夫枢密副使录其子汝霖为笔砚承奉

　　△齐鹰扬 【杨敏中　张奇尔】

　　齐鹰扬淄州军事判官杨敏中屯留县尉致仕张奇尔淄州民贞佑初元兵取淄州鹰扬等募兵备御城破率众巷战创甚被执欲降之鹰 
扬何守者称怠即起夺槊杀数人死敏中奇尔皆不屈死赠鹰扬嘉议大夫淄州刺史敏中昭勇大将军同知横海军节度使事奇尔宣武将军 
同知淄州军州事

　　△珠嘉法心 【温特赫伊扎尔　富察吉逊　温特赫十方努】

　　珠嘉法心蓟州明安人官至北京副留守贞佑二年为提控与顺州军事同知温特赫伊扎尔俱守密云县家属留蓟州元兵得之以示法 
心曰若速降当以付汝否则杀之法心曰吾事本朝受厚恩岂以家人死生为计邪城破死于阵伊扎尔被执亦不屈死盘安军节度判官富察 
吉逊与鸡泽县令温特赫十方努同守蓟州众溃而出二人死之诏赠法心开府仪同三司枢密副使封宿国公伊扎尔镇国上将军顺州刺史 
吉逊金紫光禄大夫蓟州刺史十方努镇国上将军蓟州刺史

　　△高锡

　　高锡字永之德基子以荫补官积劳调淄州酒使课最迁萍乡令察廉迁辽东路转运度支判官贞佑初累官河北东路按察转运使城破 
自投城下死

　　△吴僧格

　　吴僧格西南路唐古伊喇乣珊舍音部落人拳勇善骑射贞佑初为万户朔州失守僧格复取之授同知顺义军节度使事弟达喇副使燕 
绰尔判官众苦乏食僧格乞赐粮十五万斛朝议以应州已破朔孤城势不可守迁军民九万余口分屯岚石隰吉绛解之间未行元兵至战七 
昼夜有功遥授同知太原府事达喇石州刺史绰尔同知岢岚州防御使事四年始迁其民且战且行力惫马踬死诏赠镇国上将军顺义军节 
度使

　　△张顺

　　张顺淄州士伍淄州被围行省侯挚遣王庭玉将兵救之募顺等三十人往觇兵势且欲令城中知援兵至顺乘夜至城下为敌所执使宣 
言行省军败绩庭玉亦死宜速降顺阳许诺既乃呼谓城中曰外兵无多王提控军且至坚守毋降兵刃交下顺曰得为忠孝鬼足矣遂死淄人 
以死守城赖以完后赠宣武将军同知棣州防御使事诏有司给养其亲且访其子孙优加任用

　　△马骧

　　马骧禹城人登进士厯官有声贞佑三年为曹州济阴令元兵克曹州骧被执军卒搒掠求金曰吾书生何从得又使跪曰吾膝不能屈欲 
